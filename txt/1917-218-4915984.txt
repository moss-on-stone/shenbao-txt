# 1917 - 218 - 4915984

 

Page 1

 
 
   
 
 

Page 2

 
 
時評 
[宣戰及以後（冷）]  
　　對德宣戰定於十四日發表矣雖然今日以前爲預備宣戰時代今日以後爲預備宣戰後諸事時代宣戰後之所事維何即對於宣戰期中若何而能自固其國家若何而能協助其與國對於戰事了後若何而能何護戰時之權利若何而能發揮和後之精神蓋戰爭各國今日己紛紛預備戰後之事我雖今日宣戰而此種種之預備亦不可緩也 
[命令]  
　　八月十二日大總統令山西督軍閻錫山呈晉北鎭守使孔庚晉南鎭守使董崇仁另有任用應請免職孔庚董崇仁均准免職此令 
又令　任命張樹幟爲晉北鎭守使張培梅爲晉南鎭守使此令 
又令　前政事堂存記韋文林著仍發往廣東交該省長酌量任用此令 
又令　外交總長汪大燮呈請任命洮昌道道尹金梁兼署遼源交涉員應照准此令 
又令　内務總長湯化龍呈請任命福建全省警務處處長俞紹瀛仍兼省會警察廳廳長應照准此令 
又令　陸軍總長叚褀瑞呈請任命曾君典爲暫編湖南第一師副官長賀耀祖爲步兵第一團中校團附周鎭南爲步兵第一圑少校團附許寳琮爲步兵第二團中校團附易世柯爲步兵第二團少校團附左全忠爲步兵第三團中校團附雷世魁爲步兵第三團少校團附郭步高爲步兵第四團中样團附劉峯立爲步兵第四團少校團附徐國亨爲砲兵第一團中校團附劉克家爲砲兵第一團少校團附吳家銓爲步兵第一團第一營營長吳紹奎爲步兵第一團第二營營長張振武爲步兵第一團第三營營長馬孝篤爲步兵第二團第一營營長葉開鑫爲步兵第二團第二營營長鍾鎭堃爲步兵第二團第三營營長趙鉞爲步兵第三團第一營營長黄輝祖爲步兵第三圑第二營營長唐生智爲步兵第三團第三營營長葉隆珂爲步兵第四團第一營營長涂惟臧爲步兵第四圑第二營營長楊銳鋒爲步兵第四團第三營營長魏光昭爲砲兵第一團第一營營長蕭述經爲砲兵第一圑第二營營長陳蕃爲機關鎗營營長謝煜壽爲步兵第一旅少校副官鄒振威爲步兵第二旅少校副官應照准此令 
又令　陸軍總長段祺瑞呈請任命陳鴻範爲暫編湖南第二師副官長謝屏藩爲步兵第五團中校團附儲材爲步兵第五團少校團附李安國爲步兵第六團中校團附唐希治爲步兵第六團少校團附楊運衢爲步兵第七團中校團附吳載福爲步兵第七團少校團附梁錫球爲步兵第八團中校團附彭權爲步兵第八團少校團附唐祖堯爲砲兵第二團中校團附李雄杰　砲兵第二團少校團附唐芬若爲步兵第五團第一營營長李濟安爲步兵第五團第二營營長陳員輝爲步捕第五團第三營營長劉銏爲步兵第六團第一營營長曾南聘爲步兵第六團第二營營長陳榮隆爲步兵第六團第三營營長王鎭　爲步兵第七團第一營營長許長勝爲步兵第七團第二營營長朱邦政爲步兵第七團第三營營長朱邦紀爲步兵第八團第一營營長張瑤爲步兵第八團第二營營長黄代彪爲步兵第八團第三營營長江鵬爲砲兵第二團第一營營長謝之翰爲砲兵第二團第二營營長陳志壯爲機關鎗營營長　懿爲步兵第三旅少校副官姜俊虞爲步兵第四旅少　副官應照准此令 
[専電]  
　　北京電命令對德奥宣戰時刻爲十四日上午十時裁判權收租界理銀行均各以部令發表（十三日下午七鐘） 
　　北京電宣戰案本擬十三日下午發表現定十四（十二日下午九鐘） 
　　北京電宣戰後裁判權如被告德人照無約國例被告爲他國人仍照向章辦理（十二日上午十二鐘） 
　　北京電宣戰案因某項手續未妥發表或在十四晨頃國務院會議尚未散（十三日下午二鐘） 
　　北京電對奥斷交令與對宣戰令同發（十三日上午十二鐘） 
　　北京電段爲尊重中日邦交特電各省注意（十二日上午十二鐘） 
　　北京電陸部現設外交軍事及臨時軍事兩種會議處置德人大綱决定（甲）官吏専送回國（乙）軍人認爲俘虜（丙）普通人嚴重取締（十二日上午十二鐘） 
　　北京電陸倍派參事陳寛沆海部派科長林向今等取道西伯利亞赴英觀戰（十三日上午十二鐘） 
　　北京政府派章魏二員赴四歐觀戰明日起程（十三日上午十一鐘） 
　　北京電段爲和議準備推汪大燮使英聞戰後我國糧食將定官専賣（十二日上午十二鐘） 
　　北京電馮昨召汪大燮會餐兼商戰後布置（十三日上午十二鐘） 
　　北京電閣議宣戰案决定寒日（十四）發表（十三日下午五鐘五十分） 
　　北京電政府正組織國防委員會以海陸軍參謀交通外交等部總次長爲委員明晨在院開會（十二日下午九鐘） 
　　北京電宣戰書中關於條約之要點（一）宣戰後中德中奥條約明言概己取消無效（二）庚子條約中關於德奥兩國者槪歸無效（三）取消德奥條約宣布分兩要項（甲）因戰事發生凡中德條約於一八六一年九月二日及一八八零年簽字者及其他合同條約槪歸以消（乙）一八六九年九月三日與奥簽字條約槪行取消（十二日上午十一鐘） 
　　北京電昨協約各公使會議我國對德奥宣戰後所發生之國際關係如一千萬元之交付寺件議畢林日使即赴段宅通知公使團會議之結果汪外長亦在段宅談一小時（十二日上午十一鐘） 
　　北京電戰事委員會近日議妥各辦（一）處置德奥僑商仍准其散居各處由地方官監視（二）該國兵艦一律解除武裝嚴重監視（三）商船可由我國使用（四）德華銀行正式宣告停業加以清理（五）關於德奥人之裁判權完全收回（六）聘用德奥人員一律解約不發酬勞（十二日上午十二鐘） 
　　北京電張勲尚在德兵營德人錫迪因荷抗議得釋（十三日上午十一鐘） 
　　北京電召集臨時參院各方主張由省會選舉者不少但政府意仍主由舊議員中選派（十三日上午十一鐘） 
　　北京電今日開臨時閣議畢將赴人府聯席會議林梁兩總長因調和黨務赴津林昨晚回京梁亦今晨自津師參列閣議惟湯病不能赴前日未到院部（十三日上午十一鐘） 
　　北京電馮昨邀世續入府作處分清室開始談判（十二日上午十二鐘） 
　　北京電擬派段芝貴赴閩調查防務將來爲征南總司令（十二日上午十二鐘） 
　　北京電准王士珍病假一月以陸錦代（十二日上午十二鐘） 
　　北京電津地檢廳控案不僅租車案一件如侵佔訟費扣除員薪等計八欵戚檢長己被看管（十二日上午十一鐘） 
　　北京電汪彭年辭殖邊銀行總理以許世英繼任（十二日上午十一鐘） 
　　北京電曹汝霖令部員就交通事業作策論一篇限一月交卷藉以裁舊員進己黨（十三日上午十一鐘） 
　　北京電谷鍾秀來京即赴西山張耀曾在津（十三日上午十一鐘） 
　　北京電吉長路約俟南滿鐵道會社理事到即簽押（十二日上午十一鐘） 
　　北京電張一麐來就府秘長職（十二日上午十一鐘） 
　　北京電傳良佐督湘該省師長財廳長等均電歡迎惟陸巡閱意頗不滿（十三日上午十一鐘） 
　　北京電聞桂軍己入湘境（十三日上午十二鐘） 
　　北京電京師將興電車係李穆張孤發起（十三日上午十二鐘） 
　　東京電日本對於美國鐵材輸出解禁同監會舉鈴木商店浦賀船渠横濱船渠石川島造船所三菱三井淺野造船所等代表者爲實行委員本日（十三日）開職員會協議具體方法國民黨决議於上列問題盡力督促政府使與美政府交涉 
　　東京電日本遞信省計劃以南河南美及新嘉坡爲中心擴張南洋印度洋等航路現方由臨時調查局着手調查 
[外電]  
　　成都電頃聞成渝之間己無滇軍蹤跡周道剛不日將由重慶啓程前往成都就督軍職　軍之由東而來者倐發見於眉州附近關赴嘉定之蜀兵致襲擊死傷頗衆（十日） 
[路透電]  
　　北京電宣戰文業己擬就専待總統蓋印今日内閣會議後此文或將於夜間發表中政府或將於明晨十時以此事通知荷蘭公使（十三日） 
　　北京電梁啟超林長民皆赴天津以便勸解與政府意見不合之進步黨員（十三日） 
　　北京電今日内閣會議將討論組織國防委員會事件各部次長及軍署要員將被選爲委員（十三日 
　　北京電北京日報云前農商總長谷鍾秀己於十一日抵京爲調和南北而來也谷　謁見馮總統（十三日） 
　　北京電政府對於協約國銀行團一千萬元之借欵僅願視爲特别借欵而收受之蓋恐銀行團此後將以不可承接之條件而强令中國承接大借欵也（十三日）以上德文電 
　　北京電十一日之協約國公使會議爲决中國對德宣戰通牒各國之際國同一回答之件並討議宣戰後處分德國及奥大利人協約國方面應向中國述其希望之件美國亦决與協約國方面作同一之回答（十三日 
　　北京電據九日來京之谷鍾秀氏談該氏昨日謁見段總理今日謁見馮總統馮總統似巳了解南方之意惟段總理依然不能了解云云（十三日 
　　北京電外交團推測中國發布宣戰猶須一二日以後云（十三日） 
　　北京電國務院方而人言在四川之雲南軍將由四川退回雲南爲固本省之計四川可期漸次平静故頗樂觀（十三日） 
　　北京至急電頃得官場確實消息對德奥宣戰己定明晨布告（十三日） 
　　以上東方通信社電 
[戰電]  
　　倫敦電海格將軍報稱敵軍强襲圖復所失伊泊爾東面之重要陳地受挫而退英軍奪獲伊泊爾至末蘭路附过之土地並襲擊亞美蒂愛爾南面敵軍戰壕（十一日） 
　　巴黎電今日下午公報云法軍於聖康丹北面奪回九日十日所失之地一大部分香巴業之敵軍猛轟後在柯尼萊山東西兩面同時進攻爲法軍砲火所阻大受損失敵軍在該山北面攻入法軍前鋒陳線爲法軍囬攻奪回僅餘五十邁當仍在敵手（十一日） 
 
 
 

Page 3

 
 
　　柏林電德國公報云昨日英軍在佛里成堡與化勒白克間廣八基洛邁當之陳線猛攻初曾被德軍第一道陳線繼由德軍回攻苦戰後英軍在凡斯土克附近敗退德軍擊落敵飛機十九架（十一日） 
　　俄京電公報云白羅第方面敵軍一部分之攻勢全遭失敗處處被重創而退俄軍在塞里河與蘇恰伐河流域擊退進攻之敵軍攻之敵軍哇克拉西南有惡戰羅軍被迫棄地五俄里敵軍在福克薩尼至末希斯基鐵路西面發展攻勢迫令俄軍退過蘇細太河俄軍在鐵路西面敗敵俘虜三百人大戰仍在進行中昨晚俄軍從事回攻復在數處渡抵蘇細太南岸（十一日） 
　　俄京電政府命内務總長與陸軍總長禁止有礙戰務與國家安寗之大會議陸軍總長語客謂彼之第一責任乃在恢復陸軍中之鐵紀律政府擬派委員専事此舉惟主張仍有指揮戰事之専權政府且擬任少年軍官居指揮職俄迭薩來電謂當道否認俄軍即將委棄該地之說（十一日） 
　　瑞典京城電瑞典於戰事中沉失汽船九艘帆船四十七艘佔瑞典商船　位總數百分之十二（十日） 
　　倫敦電水夫火夫聯合會會長維爾淼氏致電美國工黨聯合會會長戈泊士氏謂彼與愛泊爾登氏等令各支會投票其結果贊成水夫抵制瑞典京城大會者共有一百五十萬人現擬於本月二十日召集工人聯合大會要求開國民大會公决瑞京大會問題（十二日） 
[公電]  
　　財政部通電省長財政廳長鑑查五年度預算前經國務會議議决由財政部通電遵照在案現在五年度終了六年度業經開始預算尚未核定所有各機關行政經費應暫照五年度議决數目及續經院部核准追動之欵開支凡六年度擬增之欵及各項擴充經費槪行從纎其有五年度内所支經費而六年度無須繼續開支或有可節省者亦應分别删減報部備查目前財政内外同一困難惟自政變以來中央庫儲益形支絀尤賴各省所有原定中央解欵各省自七月份起仍應暫照六年上半年部派額數源源報解是爲至要除軍費一項另行電逹外特電查照辦理國務院財政部蒸印 
　　張敬堯來電各報館均鑒敬堯頃閱本月十號上海時報申報中華新報要聞欄内載稱敝部第七師兵士在河南師德府所屬之馬苗集有搶却騷擾之事並造作黑白痛肆詆誹此等無謂之談本可置之一笑惟是時事艱難民苦流喪重以謠諑必益驚惶軍人本以保民爲天職報界諸公亦當以正議爲前提維護人心同任其責乃該報含沙射影信口雌黄實不知其用意何在如謂有聞必錄則敝軍於馬苗集地方並未調兵防駐况稱佔踞敎堂何以敎士敎民絶無向該國領事禀陳之舉憑空登載殊失報紙價值如因受人揩使或有他項陰謀即向鄙人直攻又何必牽涉國軍自貶聲價徒貽外人恥笑須知剿匪之事原無黨見可言督辦之職尤非鄙人所戀縱有心機亦可休矣抑更有言者鄙人從軍十有餘年所部七師敢言嚴肅凡駐防與經過之區每承父老贊許時繫去思寳以　家敎育養之有素勿有責於鄙人此非自美如贛役南昌鷄犬無驚狼匪竄擾數省川滇戰役瀘納有何不守軍規之處請指出證據願受法懲以申國家之紀　如有意與鄙人過不去則報勿牽及將士則　荷之私竟與榮譽相齊矣除函致申報時報中華新報解釋誤會外特布區區望諸公察之張敬堯文按十日本報所載歸德張兵事乃　自字林報虚　非本報直接責任 
要聞一 
[英倫討論參與瑞京會議事]  
　　文滙報載十日倫敦電云今日英工黨在韋斯特明斯特開重要會議討論應否參與瑞典京城萬國社會黨大會問題主席爲工黨領袖裴提氏來會者六百餘人來游英法等國之俄國代表亦與此會主席致開會詞謂不能穏取完全自由以免攻略的武力主義惡魔之和局斷難使人滿意俄國同志必不肯以辛苦博來之自由换取普魯士武力主議蹂𨈆下之僞自由俄英人士皆不欲單獨媾和英俄必駢肩支持戰局至己得公正之和局時而後止今日此會之决議將成工黨事業史中之最重大事件云云漢特森氏於衆人歡呼聲中起立演說略謂此次發言抱有深切之責任心因工黨幹事部前所通過之議案實以余言爲根據且因余之態度頗招人疑故也吾人當知俄國情勢常有變遷當余在俄國時余曾聲明英國工黨巳有前議苟不取銷之則不能參與萬國社會黨大會當時俄人猶主張大會應有朿縛之能力若英國工黨參與議决各案必須遵守之會議則將處於甚有危險之地位惟觀俄國輿情之狀態今若將其建議切實拒絶之未免鑄一大錯余不能勸工黨取銷前議而從俄國條件派員與會但若俄人準備攺變大會之性質由束縛的會議變爲商榷的會議則余願工黨取銷前議俄人甚欲有一種會議其所議决各條有束縛之能力俾可討論和局之實在條件而英國代表僅可參與不談媾和條件間題之會議英人所持理由今尚未爲俄國所深悉今若英人直接拒絶不允討論則莫大之危害將因以發生余所以主張有相當保障之商榷的會議敢請來會工界代表從國家福利之觀念點公决此事云云午後復集議其主要動議爲瑞典京城萬國大會議如係商榷的而非强迫的性質英國應可應召與會動議者爲紡織工與鑛工而造船工人則提出修正案以爲英國不宜派員出席於敵國亦派有代表之會議主張將今日之會立即休會提案人且謂主要議案如果通過則對於工黨直爲大逆不道工黨議員巴恩氏贊成修正案謂瑞京大會勢必破壞英國所以加入戰局之目的今日尚非可以議和之時且美比意法四國皆未派員與會英人代表勢成孤立惟有與德國及荷瑞丹瑙諸國代表磋議和局耳荷蘭等國無論何種條件皆可投票贊成至於强迫會議與商榷會議二者之間所差甚微云云社會黨與代黨議員麥克唐勒氏起而贊成主要議案於是秩序稍亂社會民主黨桑恩氏起呼曰爾代表誰乎又一人呼日水夫火夫聯會會决不容爾赴瑞京也主席乃請維持秩序礦工協會會長斯密里氏建議工黨斡事部宜運動美比工黨各派代表且宜遍請各殖民地亦各派代表二人主席答稱此議將從長計議礦工代表會己以五百四十一票對一百八十四票贊助瑞典京城商榷性質之萬國社會黨大會 
[北京特别通信（一百五萍）]  
（八月十日） 
　　十日之國務會議 
　　宣戰發表仍未攺期 
　　我國對於德奥同時宣戰之案現己於十三日發表故連日政府所忙碌者即爲預備此案表後之各稱手續關於處置德奥僑商之辦法愚前函己略及之矣今日（十日）星期五國務院例有會議所討論之兩三問題頗有可記之價值略　探誌如左其一宣戰後之領事裁判權問題關於此問題前次段内閣之閣議中亦曾數次會議迄未定有具體辦法僅將屬於刑事之案定爲條例己誌本報今日所决定者則凡德奥人民之訴訟公及中德中奥人民之訴訟無論其屬於刑事民事槪歸我國審理若有被告爲其他一國之人（有條約之國如日英物法等）則領事裁判權依然存在即歸該一國之領事裁判之所以决定之理由簡言之乃以條約有無爲標準蓋國家苟有完全之主權本無所謂領事裁判權之存在他國在我國之有領事裁判權乃由特别條約而發生者也今對於德奥旣己宣戰己往所訂之條約一切無效領事裁判權當然廢止縱有他國公使爲之代表其利益然所代表者旣爲無條約之國卽無權過問裁判之事 
其二與瑞士通使訂約問題宣戰以後關於歐洲方面之消息更宜加以注意而設立通信處之適宜地點則瑞士也前次段内閣曾將瑞士設立公使館問題提出討議今日則賡續前議而决定者現在入手辦法即先電令駐日章公使與駐日瑞士公使商酌一切與凡互訂條約互派公便等事皆在東京交涉於交涉尚未完竣之前政府或將商之瑞士先遣一外交部特派員前往以求歐戰消息之靈通中瑞邦交之敦睦焉 
其三宣戰後對於德奥等之關稅問題此所謂關稅問題僅對於交戰國而言其他有條約之國目下暫不交聞决定者爲苟係無條約之國（交戰國）則稅率由我政府自定大約爲值百抽二十云 
今日會議之時問自上午十時半起至下午一時散並無其他重要問題而北京報紙昨日乃皆載有今日府院將開會議之新聞似以對於奥國尚有問題以及加入問題等皆須討論而宣戰發表之期則尤聚訟耘道聽途說此類似是而非之記載一由政府之過於秘密一由毫無當識之新聞記者嚮壁虚造妄爲揣滬愚七月以前巳有電告本報矣蓋本月二日之府院會議最關重要其一决定對於德奥同時宣戰其二决定名議上暫時不言加入其三决定於本月十三日發表至今並無絲毫變動故本月十三日者乃我國將來可紀念之一日也 
[杭州快信]  
　　司法部電致高等廳限一月内查明所屬地方德奥兩國僑民人數財産彚總造册報部查核己由該廰移咨警務處分别查詢 
杭州城站奉楊督軍飭本署衛兵派兵一排移駐日夜巡邏業己實行 
鬭富三橋與督署最爲附近該處並無崗線楊督軍昨又飭衛兵團添派 
西湖岳警察巡邏二分隊長王振夏被雇員張道政二等巡官金治康率同全體警察臚列十欵向警務處及警廳呈控業飭查辦 
前景寗縣知事劉景晨濫殺無辜經高等檢廳勒拘由水利委員會技正林大同保候投案審訊現又聲請赴金華地儉廳就近投訊業奉照准 
吳斌王維案决定後海門砲隊營續獲之嫌疑犯見習官周振華中士江漢立復經第一師司令部迭開軍法會審不日又將判决 
一區警正向由省會警廳兼攝現齊省長己委任消防隊長李蔭梧接充聞機關設立三橋址一分駐所該所警佐卽由李某兼充 
此間政界暄傳運使胡彤恩確有免職消息其遺缺中央擬簡前浙江候補道袁思永充任聞因陳錦濤索賄案牽涉所致 
[南京快信]  
　　　新任督軍李純因佈置贛防展期三日來寗 
齊兼督昨與第六師長齊燮元商迎李督軍聞李督軍夫人巳來寗 
李督軍昨晚來電有一星期來寗之說或云二十日可到省 
李督軍致寗垣各機關電謂辱承電賀且感且慚任重材輇恐負期望云云 
聞第六師第二十二團隨李督來寗 
江寗鎭守使王廷楨决俟新任督軍李純到任即辭職率宣衛軍北上所遺江寗鎭守使缺以第六師師長齊燮元兼任 
海軍第二艦隊現集中下關聞饒司令調來鞏固江防一說謂各艦隊集中此間係預備歡迎李督軍 
齊兼督派第七十四旅旅長趙俟卿赴贛歡迎李督軍說不確查趙實巳督率所部赴監阜一帶剿匪 
第十四師長劉恂鎭守使王廷楨諮議方更生參謀劉宗紀昨謁齊兼督會商對德宣戰事宜 
齊兼督擬將丁家橋南洋勸業會場估工修葺作德俘收容所 
此間軍警政界要人昨日聯袂赴蚌吊唁倪毓棻 
寗電局奉交通部令禁遞西南各省激烈電文 
蘇臨時參議員有定孫潤宇張鶴第藍公武三人消息一說魏家驊段書雲韓國鈞錢崇固均有望 
陸軍巡緝隊統部暫緩移揚其二三兩營前日己赴揚塡防 
省議員王壽喬馮士奇等公推代表王茂材王玉樹張從仁入京請示辮兵辦法 
泗源溝釐局劉鳴復被控查實日前忽携欵北上財廳以其控案纍纍現又擅職守己詳請省長將劉撤差 
淮陰淮安等六縣水利研究會舉曹典初爲正會長吳濬王紹鶴副之昨己報告省署齊省長以天津大水捐洋千元助賑 
長江上游稽查米占元謁齊兼督報告江防要務城北前晚迭出刦案疑與兵士有關 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京模範監獄反獄風潮]  
　　昨早（十日）黎明五時左右北京南下窪子之模範監獄突然發生反監大事件當時附近居民倐聞槍聲大起恐慌後知爲公反獄亦無大驚擾兹述其情形如下模範監獄原設有各科工藝所令各囚徒學造各等器具此次發生反監事件實起自籐工科囚徒中之一羣咸以平日工作所用之刀錐等爲武器彼等又將長竹削尖持以刺人亦屬非常銳利初監中職員關變雖力鎭壓彼等各持武器竟敢行兇抵抗監中所存槍枝亦爲彼等强取開槍射擊其勢愈兇一時鬧成一片各囚徒等即乘機逸出聞逸出者共十二名此時各處巡警聞變馳至於中途捕回四名籐工科看守所長被刺斃命外典獄長負重傷其餘尙有兩職員負傷現均送往首善醫院醫治司法總長林長民氏得接報告即親到監中查驗以憑核辦又一報告云此次風潮實由籐工科一無期徒刑之囚發難突出不意持工作之利器將該科看守長登時刺死率衆打開所門擁至木工科要求該科囚徒帮同搶監幸該科看守長好言勸慰各囚切勿附和始得無事彼等旋擁至鞋工科爲同上之要求該科囚徒亦不爲動最後轉至印刷科該科加入衆遂搶入典獄長辦事房遇典獄長於是拳脚交下將典獄長痛毆正在生命呼吸之際有一囚徒奮前救護然己負傷甚重至逸出之十二囚中有四名匿於南下窪一帶蘆葦叢中由籐工科工藝敎員某帶警捕回又一報告云本日南下窪第一模範監獄罪犯之逃逸據調查其原因當七月復辟時間伊等即謀乘間出獄後雖所謀未遂而此種思想仍船盤踞於若輩腦中前數日籐竹科中罪犯有名楊大中者首謀運動出獄事爲監獄長所聞卽將該犯盤釘脚鐐本日上午六鐘餘該科央突有做工罪犯十餘名手持削竹鐵刀逢人便砍並向守衛處奪取槍械子彈守衛巡警向之開槍伊等始猶抗拒後見勢不敵乃越牆而逸旋經外右四區曁保安二隊偵緝馬巡隊各官長帶警前來協同拿捉計逃走罪犯十二名拿四名尚有八名逃逸未獲當該罪犯持刀逞兇時監獄長暨該科科長出而彈壓均被砍傷並傷看守者三人二名李子春者己受傷身死現該監獄中秩序業己恢復所逃罪犯八名由軍警協同緝捕至首謀之楊大中則仍在獄中並未逃出又據英文京報云昨日下午四時餘司法部所轄之第一模範監獄之籐工科有罪犯楊大中嗾使該場罪犯五六十人將管守用竹刀打傷遂謀走脫此般罪犯手持工刀向人亂打全監獄幾爲之動搖罪犯中巳有二十餘人乘勢越牆走脫軍警聞警當由該管營汛報明警署調來馬巡保安等隊將模範監獄圍住當逮捕罪犯四名一併送交警廳在逃者二十餘名楊大中亦被拿獲暫在監獄内看管並聞罪犯又砍傷獄役數名未識該部當局如何防範其後也 
[京中限制幼童兌現之反響]  
　　自北京中行限制兌現以來京人感於兌换之困難早有欲求當局維持之意兹聞右二區居民關恒元等四十人昨又上財政總長一書其文曰竊民等胼手胝足日中所獲之辛資或由夫男血汗役而來或由孀孤爲人縫紉浣濯而得種種勞苦匪言可喻自去歲中交鈔票停兌以來鈔價暴跌物價聚驟騰致令民等生計日形艱難衣食時虞不足將有轉於溝壑之勢然猶於無可奈何之中或希冀赴限制兌换所兌得一元現欵尚可稍彌虧缺藉延殘喘乃近日北京城内右二區兌换所警士不准孩童領取兌换號簽並將陔童一槪屏逐民等於苦顚　之中而又遽增此無窮之痛苦眞令民等生機頓蹙驚駭欲絶須知民等有成年男丁者自當由成年男丁者往兌無如民等或有夫男出外營生家中並無成年男丁之人或民等本係孀孤家中自無居年男丁之人故不得己均令十歲以上之孩童前往兌换兌而得欣喜曷極兌而不得戚然而返在學校肄業者仍令到校上課因兌换時皆晨早七八鐘以前故無誤孩童功課其業小本營生或苦力者仍然照常執業此中苦况想總長大人當自哀而憐之顧二區兌换所辦事秩序尚稱井然以百人一隊隊舉一人抽簽兌洋時亦復先後有序人雖衆多而不擁擠並無摩擊踐踏之弊故於十歲以上之孩童尚無妨礙近閱報紙登載有等奸商組團募童兌現一節是否有此事實民等不得而知但普通人民孩童自行往兌者究居多數何得因防少數奸商而槪指多數孩童爲奸商所雇致令同受向隅負此李代桃僵之枉也查警察各區向有户藉人口册或令領取號簽各孩童先將住址門牌開報一單交警掉换號簽以憑隨時抽查或另籌妥善查察之法以别眞僞而資考核不宜藉詞取締漫無區别强行誣指一律斥逐夫共和國家最重平等豈因家無成年男丁者遂不得享此平等之權利耶共和之謂何平等之謂何用特披瀝上陳伏乞俯念窮黎體务孤寒飭令二區兌换所執事人員將所有兌换之事率由舊章勿事紛更查照本年七月以前辦法准令孩童一體兌换以昭公允再奸商組團募童往兌一事仍懇飭警密查嚴加懲辦以儆奸邪而安民庶除呈警察總廳中國銀行外爲此具呈台前迅賜施行實爲德便謹呈 
[口外兵變之所聞]  
　　口外叛兵擾亂己紀各報頃有人自口外歸談及情形謂口外向係蒙民游牧地自清末放荒以來漢民移徙漸衆民國成立國内中上等社會人稍稍注意實業以口外地皮價賤若投以相當資本或墾或牧均可獲利故近一二年内有數大公司之設（立本寳豐務本三公司資本均雄厚）其餘零星領地用以自墾或招佃者甚多地點均在六七台地方以距口二百餘里三日可逹路程并不爲遠也五台地方有地名大靑溝者村落稍多此次之叛兵即駐於此總數共百餘人原係蒙匪招撫後編爲兵隊另派軍官管理匪目朱姓綽號二張飛則居口内都統給以顧問等名目以覊縻之二張飛蟄居口内静極思動久己躍躍欲試及復辟變起謠傳北京己成灰燼二張飛遂潛赴口外號召舊部先將軍官擊斃回復從前狀態大肆刦掠先從寳豐公司入手其餘各家均次第搜括此陽曆七月十八事也彼時新設商都縣治地方各墾户尚絲毫無恙因該處距寳豐公司地方尚遠又有屯墾隊數十人故該叛兵疑畏不前都統延至月底派兵前往馬隊又少及出發後軍官又憚遠涉仿古師行三十里之制日行一二十里止營以平常三日可逹之地六七日尚未逹到於是二張飛又得從容展布再事刦掠商都設治局及附近各墾户以及各善良蒙民遂無一倖免此本月四號事也自該叛兵兩次刦掠後該地各公司各農民數年來辛若經營之成續掃地無餘只好自認晦氣而己云云 
[開魯水災之電訊]  
　　熱河都統姜桂題氏近因開魯縣河水猛漲全境盡成汪洋特於庚日致電中央請求賑濟其文曰大總統國務院内務部財政部鈞鑒案據開魯縣知事張秉彝電稱開魯自春未雨秋收業己無望本月十五日突然大雨不日河水漲發城西胡家崗一帶己被水淹縣北里許以上水溜知事見勢可慮遂即督同商民修補小壕以作防備二十日復風雨怪作狂大異常經四盡夜甫止河水猛漲平地水深五尺開境地本低窪位處老何套下故全境盡成汪洋田盧禾黍蕩然無存二十四日晨縣西北面水壕冲破水入縣街經北路巡防統帶展慶齊知事督同軍民拚力相防堵雖未被淹己大危險現在城外依然被水包圍南北兩河會接一片城内房垣坍塌十之八九縣署房屋坍毁五十餘間牆垣倒塌無餘四鄕居民均逃避沙崗呌苦之聲遠近相聞此誠歷來未有之浩刦雖經知事綁木四出援救並將入城難民每日按名發米餬口究屬災重力㣲於事無補查開魯自開墾設治以來連年失收繼以邊匪民生凋敝窮困己極今歲又遭此大水滿地哀鴻嗷嗷待哺萬懇列憲慨念災黎籌募賑欵電撥求濟不勝待命等情據此查該縣地處蒙邊屢遭匪擾民生凋敝己極此次又被水淹災情甚鉅慘惻萬分除電令該知事妥爲撫輯並委員覆查外理合據情電請鑒核俯賜速撥鉅欵俾資賑濟以惠邊氓而免失所佇候德音無任翹企姜桂題叩庚 
[魯省河工之險象]  
　　魯省河工近歲以來上恬下嬉弊端叢生幾至不可收拾本年春攺組勞之常擔任三游總辦以本省人作本省事就職之初曾發宏願謂必盡力整頓俾桑梓同胞免昏墊之苦其實勞本一官僚派也於河政素無經驗中德絶交乃乘機攫得津浦路副局長並總工程師復辟禍起彼又奔走忙碌於其間河工事務勢不暇及上下兩游局長王謝忱王子豐又皆白面書生初登仕版平日祇知工爲大言而於河防之弊害工程之易險多淡漠視之無一能負責任現值大汛期届險工林立情見勢絀於是各員等始手忙脚亂迭電告哀不爲未雨之綢繆而作臨時之呼籲倘有意外咎誰任乎兹將連日以來該省河工之危險情形就調查所得記之如左 
鄆城縣夏樓之對岸向稱巨險婦壩林立其南岸則民埝也屢次出險連日以來黄河水勢洶湧異堂至本月七日北岸急溜己刷至堤根南岸民埝刷没一百六十餘丈村莊若干均没於水溜勢直趨大埝迭出漏洞當由該處承防委員督同埝長竭力搶護詎至下午四鐘狂風驟起浪勢猛迅竟將大埝衝開十餘丈鄆城壽張兩縣境人民受其害者號呼之聲慘不忍聞范縣轄境之徐屯於八日早間民埝二十餘丈被浪衝刷檢獲不及遂致失事上游局長得報特飛電北岸營委各員將全堤各工妥加布置以防不虞 
本月九日三游總局得上游電告略謂東阿境内之孫樓當家大石壩因溜勢洶刷塌坍長約一丈寛七八尺探量水深七尺有餘勢極淘湧全壩岌岌該處營長承防各員又均赴楊工搶護當由王局長親率兵役帮同防護竭一晝夜之力始稍安穏又該局長以所管兩岸己均糜爛兩岸大堤處處須防需欵甚巨特具總局請將特别經費撥給一萬元解送上游以便相機布置當己由總局支給矣 
張兼省長以旬日内河水甚漲兩岸工程緊要亟應派員詳細查勘以作準備昨特委俞廷颺陳文謨兩員分赴各游查勘一切以便監督至河工通例凡遇大汛險工時代買料購士最生弊竇張省長又特飭三游總局嚴行考核務必除此積弊 
下游利津縣屬之宋家集大堤亦巨險之一近年河水微小該處布置因之稍疏昨省公署及三游總局接下游局長急電謂本年河水浩大多己出漕各處工程同時吃緊宋家集掃壩連次蟄落勢巳危急當馳往督率營委竭力搶護目下雖可保守惟上下各段險象環生實爲可慮勞之常總辦以該處工程關係至爲重要特於日昨乘輪馳往查勘矣 
壽張縣境北岸影塘王莊一帶民埝向來缺口二處因河勢南趨該埝幾成虚設故二年以來迄未議修詎本年河勢變遷大溜折而北滖該缺口若不急行堵築恐難免遭巨患現經丁知事惟椽急集埝紳尅期築合聞共長一千二百九十餘丈需欵五千餘元除由民間接畝攤捐外並己呈報上峯請予津以貼矣 
[湘省大水未己]  
　　湘省水灾業巳三誌前報兹聞各處水勢刻下㣲特未退且尚在繼漲不己綜計先後電報水灾者己及二十餘縣此次災情之重實爲民國成立以來所未有兹又覓得呈報水災電文數通照錄如下漢壽來電云長沙省長鈞鑒湖水汜濫障破數處現漲未己災象堪虞謹先電聞知事唐燕賓叩微印常德來電云長沙省長譚財政廳長袁鈞鑒屬縣西堤現又逐叚崩裂約七十丈際兹澧水暴漲危險異常伏懇賞准給欵搶險冀保萬一無任叩禱知事殷廷鶚叩支印澧縣來電云長沙省長財政廳長鈞鑒秋收在即方慶歲豐忽西北水來垸多破潰幸潰决尚少堪慰厪懷除分勘彚報外謹電聞賀學海叩魚印岳州來電云長沙省長財政廳長湘江道尹鈞鑒連日大雨湖水暴漲冬江兩日據縣屬南北鄕城成義忠倍等團先後呈報由禾淹没大小成災請予履勘並探聞西鄕垸圍冲潰甚多俟續報並勘明另呈外謹先電呈知事賀民範叩支印臨湘來電云長沙省長財政廳長湘江道尹鈞鑒嘉魚江堤潰決江水倒灌低處田禾盡淹報災者日必數起擬卽往勘除另呈外謹先電聞知事朱德龍叩支印聞此外報灾者尚有通道寳慶琥崗桂陽等多縣灾情甚屬不輕因未覔得各該縣報災原文兹從略 
譚省長迭據各屬呈報水災後除己兩次彚案咨報内務財政兩部查核並先行各撥田賦洋五百元發交各該知事辦理急賑外昨又特派公署職員義在璞親往各屬查勘督賑務 
湘省自舊曆五月二十九日起卽大雨時行迄未晴朗致低窪之處槪被水災高處田禾盡遭蛆害本年秋收將因此大爲減色長沙縣知事姜濟寰曾於本月五日起禁止屠宰三日以求晴霽乃杲杲　陽僅微露片時又是陰雲密布大雨傾盆故姜知事除再行出示加禁屠宰二日外並往離城三十里之榔梨市恭迓陶李二眞人神像入城虔誠禱告以冀早日放晴但不卜彼蒼者天能憐此二千萬之湘民否也 
[廣東歡迎聲中之要人演說]  
　　自海軍艦隊到粤後六號各界在東園開會歡迎其情形己紀前報兹節錄當時各要人之演說詞如下督軍陳炳焜云今日開歡迎會乃爲救國而來不可視同兒戲故請各界静立以聽諸先生之言海軍來粤適與我們兩廣自主之宗旨相同外間之謠言不可聽信北洋派之間諜來搖動我們但我們中心總有主議不爲其搖動我們斷不至以廣東爲孤注各人静守秩序我們之方針自然要可一一進行即或不幸失敗亦是我們之事斷不至累及平民我們自有文明對待之方地方治安總由我們完全負責不必自生驚疑省長朱慶瀾云欲强固民國總要强固民意代表之機關今日最緊要之事是要恢復民意所寄托之國會海軍第一艦隊昨日到粤商量西南大計之進行鄙人對於共和素所愛護對於非法内閣尤爲極端反對現西南圖謀國會之恢復約法之確立得海軍第一艦隊之功力大加活動我們誓當秉服從之義以附驥尾焉孫中山云今諸君何事來歡迎海軍因海軍擁護眞共和故今日觀諸君之熱誠歡迎則諸君擁護眞共和之心與海軍之心皎皎可昭日月矣請諸君三呼共和萬歲軍長李烈鈞云今日各界開歡迎大會鄙人與程總長林司令等極表無量之謝忱今有一言爲各界諸君告一個人生在世上所最怕之事是模範小人所最宜急之事是崇拜英雄中國瀕於危亡而卒不致危亡者皆賴諸海軍諸英雄實心擁護共和之力兄弟前次來粤即懷抱三事以策粤人一爲剷除共和之障礙物二籌畫西南各省圑體之鞏固三使廣東内部各方面之精神一致結合不期目的未逹而舊疾復作是以轉回上海兄弟以爲可甘心供北方人所驅除而不甘作外國人之奴隷故復來粤謀各事之進行今即不能救出全國爲外洋奴先救出南方爲外洋奴是兄弟願從諸君子之後之最後决心也議長吳景濂云兄弟身爲北人昨天始到粤今日得與於歡迎大會並得聞程總長陳朱兩大吏之演說詞非常欽佩今將對於海軍及國會情形略述一番意見海軍擁護共和自辛亥 
 
 
 

Page 7

 
 
至丙辰兩役及今日反對非法内閣可見海軍衞護國家之成績今共和名目　是有的伹其實事比専制尤甚鄙人所希望西南各省以去年擁護共和之精神今復保有此精神向前做去鄙人與王參議長何以不到别省而來廣東自因廣東督軍省長與軍民各皆熱心眞共和之人若在此地開會國會能自由發表其眞意惟外人不察以爲一旦議員相率來粤是增粤省之擔負此實誤會鄙人代表國會議員一切籌備開會等等費用全由自行滿辦必不取諸粤省有多數人以爲段祺瑞之勢彌漫全國此乃不察其眞相段氏北洋派之一其餘如王士珍徐世昌馮國璋等三系皆與之親善此次段氏由馬廠進兵是在四號其實馮玉祥有一混旅己於二號出師討賊張耀曾亦是心乎眞其和之豪傑也諸人在北方去南省太遠未免爲情勢所禁苟南方一旦義師北指鄙人敢决同聲相應隨處皆有故今日南北直是不成問題只有眞假共和之分别以南北分界線者其謬己極鄙人明明爲北人何來到南方今段内閣南人且多而廣東人如梁啓超者更爲之出力大家認定此次爲眞假共和之爭而非南北之爭爲要 
此次海軍抵粤粤人除於六日在東園開全省各界大會表示歡迎外今日又運送各種品物前往犒師計有全猪四十隻燒雞鴨六百隻三合美酒五十埕時菓二十擔喜砲十萬卽派高鐵德莫如德二君代表用火船押運前往送交旗艦海圻分給各艦收用並有各種禮物分送於黄埔公園福軍衛隊押運之船高竪廣東全省各界歡迎會犒師旗幟極爲鬧熱 
海軍程林兩司令以所轄十艦現均集中黄埔勢力雄厚足資佈置惟汕尾洋以至潮東一帶毗連閩疆亦爲重要昨與當道磋商擬决將海琛一艦尅日調回汕尾仍舊駐泊並擬加撥永翔艦偕同前往游弋海面現該兩艦己準備一切候命開動又程總長以瓊崖海面曁白浪洋一帶地當要衝於軍事煞有關係决於日内派出永豐福安兩軍艦駛往巡閱藉資鎭攝 
[海軍部與第一艦隊往來續電]  
　　海軍獨立後北京海軍部與海軍第一艦隊往來電文曾紀前報兹兩方續有電文辯論一并錄左 
　　海軍部劉冠雄來電林悅卿諸先生鑒前奉沁電業於豓日電復惟沁電所陳三事似與此中事實尚未洞悉上年大總統明令恢復約法施行至今兩年遵奉旣無廢棄之事即無擁護可言諸公尚以擁護約法爲詞當係爲黨人蜚語所誤至舊團會於去年七月召集之時曾經明令聲明憲法未定大本不立亟應召集國會速定憲法乃開會將近一載憲法迄未告成其所定條文又復不適國情爲世詬病馴至議員紛紛辭職迭次未能開會大總統爲維持國本促成憲法計遠徴各國成例明令攺選原以符速定憲法之成議並非取消立法之機關現在政府鑒於上次國會組織不良政爭迭起正擬根據約法力圖攺善以期完全國會尅日成立其重視民意之心正與諸公相共上次各省督軍之呈請解散國會議憲之舉無可成立之望深恐憲法久虚國本搖動當合詞籲懇之時則有國家爲重之語是激於愛國之忱何得加以禍國之罪迨張動入京謀覆民國段總理受命於患難之際誓師討逆各督軍協佐之力尤多足徴擁護共和後先一轍適當回復之初政府業經依法成立我海軍同人當以鞏固國防爲其天職具此誤會之點兹經詳細解釋尚望協力同心共扶危局現即西南來電亦己多數贊成並有政府當機立斷之語我海軍不過一部分海圻數船不過一部分中之小部分豈可違反多數之贊成而反抗之乎譬諸國會議案業經大多數通過小數反對亦歸無效矧兹三事全國贊成之電到者（電碼不明）即使海圻數船仍執偏見不能發生效力亦徒貽笑於人鄙見及早回頭共維大局尚不失爲補過之君子也唯諸公察之佇盼速覆冠雄等世 
　　海軍第一艦隊覆電北京海軍部諸先生鑒頃接世電以某等所陳之事與此中事實尚未泂悉並指海圻等艦爲反坑之舉動實屬駭異夫天下無無因之果亦無無果之因推尋脉絡自有由來使無督軍團稱兵作亂則復辟何從而起使無徐州疊次會議則督軍團何敢獨立因果複疊背後有人今當局者利用復辟假托討賊攫取大權無非爲自私自利計所謂解鈴須用繫鈴人也然以北洋數萬之兵剿張逆數千之衆竟不能擒獲張逆以謝天下非故縱之乎縱之則徐州會議之眞相可免披露於天下然徐州會議條件同人等未窺全豹幸識一斑其内容無非裁抑國會背叛共和固結團體耳今反歸咎於國會之不良憲法之不立夫憲法之不立實陰謀派有意搗亂之來電又謂政府業經依法成立夫國會解散約法廢棄之後現政府何所依據謂爲依法能勿令人齒冷來電又謂段總理誓師討賊各督軍協佐功多擁護共和後先一轍噫吾知之矣倪嗣冲密受僞命李厚基私製龍旗此輩亦言擁護共和眞不識不間有羞恥事來電又謂重視民意之心正與諸公相近嗟乎今之當局者非帝制之餘孽陰謀之宵人祇有摧殘民意而己尚能重視民意乎第一艦隊昨日抵粤軍民人等開會歡迎一集三萬餘人歡聲雷動不期然而然亦不見重眞正之民意也來電又謂海圻等艦不過一部分中之小部分惡是何言哉一成一旅可以興邦况海軍此次宣言之三事同人等實與海軍全體人員互相討論多數贊同然後宣布徒以各艦或在彼輩勢力範圍之内或爲權利所惑外雖歧視内實混同諸公不信試率艦南來與同人等討論大局相見以誠吾恐見其出不見其入也何得謂小數應服從於多數乎同人等披心瀝膽再貢一言務望當局者推誠相與允許要求若徒作紙上談兵亦何益於國事希維埀察第一艦隊同人叩虞 
[徐州快信]  
　　四省剿匪督辦張敬堯於今晨（十號）五時由隴海路専車抵此鎭守使道尹縣知事曁紳商農學各界代表均在車站歡迎下車後暫駐車站津隴旅館八時進城赴各官署答拜畢仍回駐車站 
張督辦之前站於七日己到催備行轅營房索供頗奢縣知事疲於奔命大有應接不暇之勢兹悉該前站乃係伊子張繼勇（字效武現年十九歳羣以少帥呼之）云 
張勲之眷屬於九日晚七鐘出城十一鐘乘津浦通車赴津由倪嗣冲派兵護送聞帶去細軟物件並各妾之私財約在百萬金以上 
張勲眷屬出城後謠言又起或傳辮兵（似是第九營）約定今晚某時起事先縱火焚燬張勲衙門然後攻入司令部將張文生鎗斃公掠糧餉局存欵再搶刦各商號由西城開門出走云云一時傳布殆遍人心驚慌紛紛逃匿庸人自擾可笑亦復可憐 
張勲眷屬走後除將細軟運去外所遺粗重木器甚多吕中軍張桂庭（第九營管帶張勲之胞姪）皆隨車北上一時無人經管於是第九營辮兵紛紛將所遺器具運出變賣價極低廉貪利之徒爭先購買轅門以外幾成鬧市事爲張文生所聞急派王帮統帶隊馳往禁阻驅散並將所有器物搬運一屋内封鎖加派多人看守而去 
[皖北五河縣辮兵騷擾之餘殃]  
　　皖北五河駐訪辮兵譁變刦掠商民業詳前報詎意居民恐怖之心未定突於八月七號有定遠潰兵數十人各持鎗械由新集渡渡淮沿途騷擾該集後新莊係五河城紳徐愛亭别業渠將城市商號刦餘之欵三千餘元盡行徙此以爲桃花源裏可保無虞矣不意該軍經過將該欵並快鎗四桿盡行掠去該縣王知事聞警即請水警王署長派警會剿尾追四十里將該辮兵困於杜家圩方期四圍銳進一鼓殲渠而該兵等鋌而走險突圍北竄受傷數名亦扛護而去時值靑紗幛礙兜剿維艱遂由宿靈而歸徐兗矣夫五河西界津浦東限洪澤爲辮兵自南而北之幽境若長此遇往則五民無寗日矣 
五河縣商會來函云前因定武軍變曾將經過實情函請貴報館登載在案不意本月五號突有潰兵二十餘人由鳳境之老關集渡淮北來蠭擁許家場村搶掠邑紳許愛亭莊房約三小時當時當時鎗聲隆隆不遑奔避所有自城運來之金銀首飾棉皮衣服以及騾馬銀洋均被擄掠殆盡并傷眷屬工僕數人始向西北方逃竄且聞失主名片亦搶去百張知事聞警當即協同防營汪帮帶水警王署長親督軍警連夜追擊孰知該匪等己早向靈境潛逃矣大局甫平亂機依然四伏更不知何日始告肅清也 
地方通信 
[蘇州]  
　　省會副議長遊玩西山江蘇省議會副議長錢崇固因天氣酷熱特携眷屬於二十一日由蘇啓程赴洞庭西山避署次日卽抵西山暫假包山寺爲庽所旋赴石宫包山縹緲峯等各山遊玩大約船桓半月卽須返蘇 
　　西山鄕民控告紳董洞庭西山商民康伯山葉奎芝等多人赴吳縣知事署具控徐董垂清敲詐商民盗賣山地等劣跡多欵孫少川知事閱禀後先派員前往查得所控各節似非無因昨日發交裁判員歸入司法範圍辦理聞己飭傳原被到案聽候開庭審訊矣 
　　民訴案送逹件變通辦理高等審判廳訓令各縣知事文云查本廳囑託各縣送逹事件或關於期日之遵守或關於期間之進行自非各縣迅速辦理不足以免貽誤近查各縣視送逹爲泛常事件任意延閣者實屬不少有經過期日尚未送逹者有將當事人收受月日任意伸縮者流弊百出妨害匪輕揆闕原因皆緣各縣知事及承審員任令承發吏延玩舞弄不稍督促或任令收發盡記希圖侵蝕代徴公費將送逹證一併抑壓不稍稽核長此因循固非本廳長督促訴訟進行之意即在各該縣知事率屬作民之議亦豈相符惟查送逹事繁送逹證逐件呈繳手續繁重兹特變通辦法以期簡捷嗣後囑託送逹事件各縣務於文到之日派吏依法送逹並限日線銷送逹證如送逹證内未塡註收受月日及無當事人印章或手模者隨時發還補正如送逹證内應塡事項巳經製作完竣即便備函郵寄本廳附卷母庸備具正式呈文其有代徴公費者將公費聨單及徴存現金於每月月終結算一次仍用正式文按月另行彚繳庶不致妨訴訟進行而手續亦無繁瑣之慮自此次通令之後各縣務須切實辦理其從前積壓未繳之送逹證并即於文到一星期内檢齊揓繳銷云 
[松江]  
　　下忙定期開征縣署現定舊曆六月二十八日起開征下忙每兩征洋二元零五分另加手　料四分帶征修志費每畝五釐逾限罰章定兩月以内者加征二十分之一兩月以外加征二十分之二業己出示發各市鄕實貼 
　　軍隊由滬回防陸軍第四師第十六團劉永勝團長所部步兵第一營上月因慮護軍使所部第十師軍隊攺編北伐故將該營兵士調防龍華滬南一帶現北伐軍己由寗返滬所有滬南龍華各地仍由該旅分任防守故劉部一營己於今日（十二號）奉令回防由蘇路早車運松到松後仍分紥原駐之貢院舊參署等處據軍界傳說第四師所屬之十四十五兩團自前次奉調入浙後現在松楓一帶防駐者僅有該兩團步兵各一營兵力不免過單故待新督李純蒞任後即以李軍一部調防此間以厚兵力云 
　　通令緝拿士梟松江防守司令何豐林日前接江浙兩督軍署通電略謂近有土匪莫阿照係金山干巷人斷鼻樑阿金係松江人均糾彚羽黨在江浙一帶肆行搶掠通令軍警一體嚴拿務獲懲治 
　　懷新同學開會前懷新高等小學堂畢業生諸水春沈福孫等發起組織同學會集曩時同學以聯情誼惟該校久廢遂假第二高等小學爲會址定舊曆二十八日（十五號）開預備會兹將所擬章程錄下（定名）懷新學校同學會（宗旨）聯絡舊同學情誼交换各種智織（會員）凡曾在懷新學校肄業者不論畢業與否皆得入會爲會員（會所）臨時酌定（每年開會前由書記通告）（會務）每年署假時開會一次每刋印同學會雜誌及同學通訊錄等（會費）凡會員應納會費一元遇有聚或特别事故公費中不夠支出者得臨時征收之（職員）會長一人（總理會務）書記一人（司紀錄報告及通訊之事）會計一人（司會欵之出入）幹事員數人（司每年開會時之一切設施佈置）評議員數人（司紏正會中之缺點以助本會之發逹）以上職員均於本年開會時公舉嗣後每年更舉一次 
[鎭江]  
　　請設車站女檢查鎭人某某兩君以上海火車到埠時由滬來鎭之旅客雖經軍警遂一搜查然對於婦女不免因嫌疑而致疏忽一般土販往往利用女流夾帶若不嚴密偵查殊於烟禁前途有碍兹擬援照杭州路局檢查辦法於各車站買票處旁側騰出空屋一間作爲女檢查室並由官廳聘用三十歲以上五十歲以下之誠篤女子四人充女檢查員専司檢查女客業經議定章程數條擬聯名呈請縣公署轉咨上海滬寗路局飭知本埠車站站辰查照辦理但未知能否批准也 
　　疫症流行秋陽酷熱甚於三伏連日寒暑表逹至百零三度城廂内外疫症流行死亡相繼聞南門外一帶居民於日昨患霍亂症斃命者己有十餘人云 
[揚州]  
　　巡緝軍隊來揚陸軍巡緝隊統領劉槐森及所部軍隊來揚駐紥己誌前報其第一營長聶錦奎所部兵士業於今日（十二）下午抵揚分駐各要隘塡防 
　　選擇競藝電生揚州電報局長程受之接上海管理局來函令選電生一二人送往北京交通部赴電報競藝會比賽爰特囑領班孫伯愚在電生中預試以便挑選 
　　委員勘驗命案揚州大橋民人蔣春培之妹嫁與同鎭郭其奉爲妻夫婦素來不睦本月九日又因事口角蔣妹忽然身死現蔣以伊妹身死不明特報縣請驗聞周知事巳委吳氶審員前往勘驗矣 
[安慶]  
　　再誌泗縣辮兵搶刦情形日前泗縣被辮兵搶刦己誌前報兹據該處人述當日搶刦情狀較詳用再誌之該縣向駐辮兵一營其四哨哨官爲童黄張魏四姓近因管帶商用中現在病中伊等本係匪徒出身利心陡起未發動前三日卽聲言無餉隨由地方紳商籌洋六千三百元猪肉麥麫各四百斤於陰曆六月初八日午前遂去詎料晚間即動手搶刦先將四門封鎖肆意搜刦共刦商店六十五家其被刦最苦者爲張伯繩張壽祺陶震川三家嗣經李統領帶兩營軍隊連夜開到隨將該辮兵圍住逼繳鎗械該辮兵見勢不佳遂各逃竄他往 
[杭州]  
　　水藥庫炸燬之善後一軍械總局長蔡鼎彝近日具呈督軍署略云竊第一火藥庫炸燬餘物當飭晉同清理去後兹復招工從廉核實估計收拾散在地上餘物須需人工一百工每工計洋三角二分共計洋三十二元若連直立木料一併收拾須需人工二百工每工亦計洋三角二分共計洋六十四元倘徒收拾地上散物不將直立之木料一併收拾清楚將來重建庫房之時非惟多費不續且有日久霉爛之虞由此而論勿如將直立木料一併清理積於一處爲妥但是項燬餘木料雖己收拾清楚而不建造看守所無人看守木料將來難免失少之患以故擬請添造平房兩問上蓋茅草又須需洋二十六元以作看守之所至前日房屋炸毁之時因無托足之處當卽招工暫搭明瓦廠一座以一月爲限計洋二十六元以上三項欵洋兹因經常費項下非堂支絀並無盈餘擬請特别開支實爲公便云云業奉批准照辦矣 
　　憲兵司令部成立此次戒嚴後新組織之憲兵司令部現己實行成立昨由司今官陳樂山（七旅旅長）將分配全部人員報告督署查核除司令官外計設副官一員以何明揚充任敎官二員以王文愷詹振華充任軍需處長一員以孫會川充任隊長一員以王堪充任排長五員以文克勛張學孔陳夫綱王學義何桂清充任 
[廣東]  
　　連縣軍隊譁變連縣駐軍於未變之先該縣陳知事早己得報惟因縣屬游擊隊均己出防以至束手無策延至三十一日該軍李排長因入署請餉借故與知事口角衝突將其擄禁一隅署外各兵聞耗乘勢譁變先將署門監倉摀毁一空囚犯逸出即與叛兵分投搶掠惟該墟商店早知消息故多將貨物潛藏　失無幾署内公帑則己被刧無餘擾攘至夜分後始行竄散張使據報卽於二日電飭連州英德所轄防軍分投兜截先後獲回叛兵逸犯四十餘名漏網者尚有兵士二十餘人囚犯三十餘人惟前途一帶均有防軍扼守諒難逃竄云 
[濟南]  
　　軍官參觀將校講習所山東將校講習所之成立原爲劃一新軍敎育起見開學迄今己近匝月本月六號上午五時馬參謀長尹薄兩旅長率領新軍騎砲各營長蒞所參觀六時半先由任所長導領至操場參觀術科見軍紀嚴肅精神亦頗貫注旋赴樓上寢室參觀内務亦見整齊清潔至十時參觀講堂見各敎官口授指畫譬解多方頗得敎授之要領各學員端坐敬聽對於繁賾之講解多能領悟惟乙班少數學員素未向學敎授較形困難參觀畢馬參謀等讚勉數語而回 
雜評一 
[宣戰之紀念日（一子）]  
　　據中外各電宣戰案本定十三下午發表兹以手續不及攺定十四宣布果如所云則今日之日又將爲中國之一大紀念日矣 
夫所謂紀念日者藉人力以成之者也必全國人民之心専注於此一事而後此一事乃成爲獨一無二之紀念日以對内言舉全國人心専注於建造民國一事而後有此民國成立之紀念日舉全國人心専注於擁護共和一事而後有此共和恢復之紀念日然則此後對外紀念日之成敗何如榮辱何如亦視全國人民之心能専注於此宣戰之一事否耳國人對此果將何如哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大元帥誥誡軍隊]  
　　聞本埠海陸軍界近奉部電開頃奉大元帥諭現在對德事機己迫我國迭遭政變爲列强注目凡我海陸軍隊遇事尤應同德同心堅忍不拔共衛國家應　部令飭遵照等因特逹希令所屬海陸巡防警備各隊切實遵照云云 
[重設檢查德僑之機關]  
　　松滬護軍使現奉政府來電以對德宣戰行將發表所有處置德僑及收管德人財産等事飭即依據戰時國際公法妥爲籌備等因盧護軍使接電後特於十二日上午九時邀集本邑文武各官在署會議辦法己略誌昨報兹悉是日會議時預議各員以前次對德絶交時上海地方曾設立臨時檢查所現在進而宣戰檢查德僑自應格外加嚴議定查照前次辦法在南市兵工廠内設立檢查所俟宣戰後卽當實行云 
[七省聯防之進行]  
　　聞新任蘇督軍李秀山因各省戒嚴曾於贛督任内提議七省聯防辦法現接任蘇督仍須進行所有滬淞特别區域亦在其内昨本埠各機關接得來電俟李督軍接任後將在寗會議聯防辦法特電徴集意見以資進行云云 
[憲兵稽查旅館]  
　　駐滬京畿憲兵營張營長查得十六舖以南裏外兩馬路大小旅館約數十家該處適近碼頭爲滬浙寗紹各輪停泊之處誠恐圖浙黨人在該處旅館暫待應於每晚前往調查一面責令該旅館務將旅客姓名及往來蹤迹詳細註明循環簿内以便稽考昨特令飭憲兵第一連吳連長着將南市各旅館查明列表送查俾於夜間派捕前往查察如見形跡可疑之人卽行拘究云 
[火車站檢查嚴緊]  
　　滬南滬杭火車站近來檢查行旅異常嚴緊松滬盧護軍使自據浙江楊督軍電商加嚴防務後適該車站截獲日人代送印布等件是以對於赴浙旅客益加注意所有行李無論箱籠衣包即些小之火柴匣亦須將柴梗倒出驗視方始放行而未買票之前均在休憇間歇息至車輛到站開始買票送行之客祇能送至收票門口爲止若至月台須有憑票否則不得出門並據由杭來滬之人謂江浙交界之嘉善　涇其檢查亦同此嚴緊云 
[兩巡艦調赴吳淞之原因]  
　　海籌海容兩巡洋艦由烟台駛抵淞口巳誌昨報兹聞海軍部因查得崇明與川沙等縣毗連海面中有横沙一島屬於川沙縣管轄該沙四週俱海距離淞口僅數十里距川沙亦祇六十里際此戒嚴之時恐有人潛將軍火等物暗藏該沙沿海蘆草之中故飭該二艦赴淞防護並令時往該沙沿灘嚴密防查以昭愼重 
[刺趙嫌疑犯展期復訊]  
　　暗殺浙督軍署趙參謀長之嫌疑犯夏永生（即李東郊）孫權五（卽孫權武）本定昨日（星期一）解廨復訊於是松滬盧護軍使特派稽查員徐文德等帶同線人武學海及浙督軍署解滬待證之蔡谷勲至法公廨候訊由代理陪審官花君告以此案捕房偵查手續尚未終结今日未便審訊着將該證人等帶回聽候訂期開訊云云徐君當卽據情報告 
[建築浦灘碼頭之干涉]  
　　工巡捐局昨接濬浦局函略謂兹本局查得在南市久大碼頭附近設有碼頭一座並在該處上下游一帶設有小碼頭多座按照一千九百十二年濬浦章程内載凡黄浦兩岸如有建築等事須經本局及理船廳允准方可動工查此項建築碼頭工程未經本局及理船廳給有准據殊屬非是爲此函請台端迅卽轉飭將所築各碼頭一律從速撤除是爲至禱云云 
[滬杭貨車壓壞軌道]  
　　前日（十二日）滬杭鐵路於上午九點五十分由嘉興開駛赴滬之區間車行至新橋東义道時因平車上所裝松柴壓力過重車底脫下致將軌道擊斷當由該站報告路局立派洋工程師摩托乃督領工匠前往修理約一小時竣工是以滬杭往來之快車在該處暫停一小時始各照常通行昨住該站長報告任局長查照矣 
[軍隊回防再誌]  
　　北洋陸軍第四師八旅十五團第一營前因復辟風潮原駐龍華之步兵第三十九團開往南京預備會師北伐龍華防地空虚卽由該營塡紥所有該營原駐之松江防地由駐紥浙省之四師四十團第二營調往防現十五團第一營因三十九團己自寗回至龍華防地該營奉飭仍回松江是以駐防松江之四十團第二營亦由楊營長於昨日督率所部開回浙境防地駐紮矣 
[浙省軍界之大建築]  
　　浙省陸軍第二師所部步兵第四旅管轄餘姚寗紹各屬現需建築營房計該旅司令部辦公室及步兵二團部各營官佐士兵夫役住宿房屋共需七百九十七間業由該師長招匠投標估計需銀四十餘萬兩兹己開標歸某匠頭包造訂立合同尅白建築 
[全國商會聯合會在漢開會之先聲]  
　　本埠南北商會昨接全國商會聯合會來電云本會正會長吕君逵先自復辟禍起倉猝回鄂曾經電逹各省總分商會查照在案兹吕君因去年大會期間巳議决全國商會應在漢口開第三次大會遂乘此行之便與武漢總商會會長磋商預備開會一切事宜以致遲未回京現農商總長暨聯合會楊副會　以目下政局己定一切應辦事件甚多是以迭次電催吕會長入都吕君己於本月八日由鄂會同評議員汪君得深及文牘員夏君佩壎趙君　叔附招商局江新輪船北上於十二日抵京至漢口開會議場擬借用該處總商會新建築之會所如届時未完工即借用慈善會會所或安徽會館均可惟開會日期應否在本年秋間抑緩至明年春間應由吕會長擬具通函分致各省聯合會事務所徴求意見取决多數再行確定 
[海關修訂轉口貨新章]  
　　海關威稅務司到任兩月對於關務應興應革諸事無不竭力整頓昨又爲轉口貨修訂新章通告各商家略謂凡轉口退關之貨巳由原棧起出至出口船之碼頭者如報進口務須於報單上將其原委切實聲明云云聞此新章凡轉口各貨如因他故不能立時裝船者則限兩禮拜内起運倘逾限不出口須完納關稅攺報進口即他項退關之貨亦以兩禮拜爲限過此不作退關貨論蓋退關係爲輪船嘲位己滿不能再裝或爲貨未提齊不及裝船之故設此限期無論何埠兩禮拜内必有船可裝也 
[川人至岑西林電]  
　　上海天順祥李覲楓蒲伯英先生乞轉岑公雲階鈞鑒天不相蜀六年以來禍無寗日省城至四經變亂前月川滇軍交訌滿城流亡尚未安輯乃七月三日電傳復辟被二師長劉存厚以四川巡撫僞命劉當斬絶出示擁護共和次日戴省長亦召集各界籌師北伐宗旨相合無所猜疑不圖五日夜半戴忽猛攻劉軍並逞憤於民各路縱火焚燬房屋殆至萬家繁盛市街大半灰燼人民葬身火窟殞命藥彈不可勝計奇災兇焰歷史怕無相攻浹旬陳說百端軡軍始於十八日早拔隊離省十里錦城一片焦土中屍流血穢氣薰天弔死哭生哀聲動地凡諸慘狀莫不見而酸鼻聞之傷心環顧境内四郊多壘羣盜滿山家室流離公私匱竭商旅難通於百里士糧莫飽於一朝天乎人乎至於斯極方歎救死扶生挽回匪易何堪内憂外患相逼而來乃近聞駐川滇軍悉師西上連日簡陽仁籌界内己與川軍接仗夫戰必以義師出有名滇軍之來以云和解　黔軍己無須調人以云戡亂則西南三省同一共和并無異圖勞師何爲矧由戴交出督軍省長會證之印交由省議會妥爲保存各機關人員照常供職聽候中央處分其爲覬　權利可想而知若乘機報復往者羅劉之訌經調解以第一切芥蒂早　蠲除今帝蠧雖摧國基未固羅將軍素明大義度量恢宏必不因舊日睚呲私歉昧本根之　爲鄕鄰之鬭且蜀事顦顇如垂死病夫仁人君子救治弗遑又詎忍益之疾而速其死乘災伐國春秋所譏西南一家休戚相關更不同於敵國滇軍二師駐紮川境餉糈所給蜀中糜爛至無己時實亦自困伏懇我公軫念川　治亂閩係全局安危蜀中孑黎曾經照育以德今日感懷舊澤希望保存如赤子之呼號於慈父母迅求分電唐督軍羅將軍即撤回西三各軍以紓戰禂俾成統一凡我川民及旅居人士對於諸公生死銜結永矢弗忘和涙譯陳不勝迫切待命之至曾鑑曾培陳鐘信駱成驤尹昌齡顔楷鄒憲章方旭叩禡 
[敬業學校之校友會]  
　　敬業學校於前日（十二）舉行校友會到會者爲縣敎育科科長李頌唐市學務委員買叔香敎育欵産經理丁賡堯校友王桐孫李綺城等百餘人頗爲熱鬧會場順序如下（一）開會（二）演說（三）玩術（四）崑曲（五）談話（六）游藝（七）攝影（八）音樂（九）叙餐（十）閉會 
[華童公學招生]  
　　上海工部局設立之華童公學創於西一千九百零四年現任監院爲英國康並君並有中西敎員十七人兹錄其招生廣告如下本公學在愛而近路及克能海路轉角本年暑假後於西曆九月三號星期一上午九時開學學費每學期二十元須以外國銀行鈔票在開學期前預繳本公學監院於西曆八月三十一號星期五上午九時至十一時收錄舊生九月一號星期六同時考收新生凡年齡在八歲以上十歲以下未習英文者亦可收錄所收新生除學費外須赴代售本公學書籍處即北四川路伊文思書館内購買應用書籍筆墨等件所收新生皆須預付小洋四角爲軍動費學生投考時須自帶筆墨學生如患目疾及身體衰弱者槪不收錄本公學學生皆須練習童子軍之操法應用操衣可向北四川路聯康號購買本公學學生畢業後可直接入香港大學及英國大學自西曆一千九百零八年以來本公學學生考入英國開橋大學者己逹四十三人現入香港大學肄業者數人考得大總統勸學費者十人本公學爲中華童子軍之總司令部凡學生經相當之試騐後可人第一隊中華童子軍此隊於西曆一千九百十三年成立學生除疾病外不可無故不到且不准遲到如未得本監院之許可而不到校者當重罰或竟除名學生不准在校内及路上喫烟且須品行端正電車行動時亦不准跳上跳下學生不可沿路同小販擔上購買食物如違重罰 
[南洋中學校友赴美之餞别]  
　　南洋中學校友會昨午在跑馬廳一品香開聚餐會爲赴美留學之校友莊澤宣黄家齊裘燮鈞過養默周明政五人餞别到者三十餘人一時觥籌光錯縱談游學界情形頗爲歡暢並即席攝影以留紀念聞此五人中其二爲近在清華畢業之校友其三爲此次清華考取派送之校友云 
[養性女校開談話會]  
派克路養性女學校創辦有年成效夙著昨日午後特開談話會男女敎職員列席者約三十餘人商議秋季進行事宜首由經理周學孟女士提議本校高等科畢業諸生皆不願攺入他校要求添設中學科應如何辦理經衆議决本學期准即添設以副各生之望次由校長謝强公君提議添設敎員研究會大旨謂欲求敎育之進步當從敎員着想自秋季爲始凡本校敎員無論男女均須入敎員研究會於每日課餘後互相研究一二小時其課程當以敎授法管理法敎育學等爲主務如是則不僅於本校前途大有裨益即於敎員自身亦不無進步云云衆皆贊成末議開闢課堂添請敎員及整頓附科小學等項至鐘鳴五下始行散會 
[靑年普益社添設日校]  
　　南市大東門外靑年普益社前設商業夜校商家子弟入學者己逹百數十人今又添設日校提倡職業敎育特聘穆深思主理校務定九月六日開學 
[尊孔會擬編敎科書]  
　　上海各省公民尊孔會現擬編輯國文敎科書特於昨日邀集各會友到會討論編輯事宜决定細則如下第一條本科設科長一人主持編輯事宜由會中公舉第二條本科設編輯員四人由總部會長聘請設書記員二人由總部會長委任第三條本科編輯之書分三種（甲）編輯國民學校用修身書四册以孔子家語及孝經爲母本（乙）編輯高等小學校用修身書三册以論語爲母本（丙）編輯本會普通用宣講書二册以孔氏遺書爲母本第四條本科設審查長一人審查員十人由總部會長敦請擔任第五條本科各職員爲臨時職一俟編輯告竣卽行取消第六條本科編輯員自編輯日起預定以三十天爲限第七條本科編輯員逐日將編出之書抄付書記油印由書記印送各職每日每種須保存百分備用不得遺失第八條本科修身編輯告竣將保存各種彚訂成書送請各審查員覆核由總部會長召集開審查會議事畢由各審查蓋印即行付印第九條本科修身書兩種印成後先呈由各省名譽會長核批再呈請敎育内務兩部核准通令全國高等小學及國民學校一律購用並刋布政府公報第十條本科編輯之書槪由本會總部發行禁止仿刻以維版權第十一條本科所編宣講用書亦先請各省名譽會長核批再呈内務部立案第十二條本科紡輯員一律供給膳宿成書後酌送酬金 
[整頓崇明鹽務之狀况]  
　　崇明灶産不敷民食向照歷來習慣辦法専恃准漁各鹽入港報捐收買轉運内地接濟銷路自商人汪合興承包崇境食鹽以來官銷滯絀虧累甚巨前經理人辦無成效推舉汪挹頃君繼續進行今春三月接辦後首先整頓内容撙節開支一面禀由官廳出示嚴禁私販母任漏越近見銷路日有起色逐漸將辦法修改臻善此後定可轉機不致再受虧損矣 
[英美香烟廠趕製貨品]  
　　浦東陸家嘴英美香烟廠自經此次女工罷工風潮後雖己照堂工作惟存貨無多所出之貨大有應接不睱之勢故該廠洋經理知照工頭添招女工人廠工作自前日起延長工作時間一小時平時每日上午七時上工午後五時放工現延至六時放工此一小時内女工多做貨物工資亦得增加故各女工莫不喜形於色 
[農家之歡樂]  
　　昨據浦東農人來滬述及今届所植之木棉禾稻異常暢茂新榖業己登場每担開價二元五角今明日卽可磨礱碾白上市售賣云云又據無錫常熟等處農人謂此時若無颶風爲害可望八分年成故本埠南北市米價現巳稍跌矣 
[閘北水電廠長履新]  
　　閘北官辦水電廠廠長經省署令委單毓斌接辦己紀前報兹悉單字允恭向任寜省電燈廠長此次奉委後己於前日到差視事廠中各科主任及司事等己另换一班人物矣 
[催領代售印花稅票之證書招牌]  
　　上海縣沈知事昨飭各催徴吏云查得代售印花稅票早縱定立簡章布告在案現查代售各店仍未來署領取證書招牌仰各舖地甲按照單開各户挨户傳知限令十日來署遵章領取證書招牌勿得再遲致干取銷勿違云云各催徴吏當即轉致各舖地甲查照單開之代售印花各商舖囑其迅速赴縣領取母得自誤 
[省委與部員蒞滬]  
　　江蘇省公署敎育科長盧殿虎因有要公於昨是由甯會同北京敎育部所派僉事沈彭年乘滬寗早車來滬即於午後三時許至縣公署會晤沈知事當經沈君延入客廳磋議一切約半時始行辭也由沈知事送登馬車而去 
[姚警正整頓清道]  
　　閘北四區警察署長姚志祖以現届天氣酷熱清道一端關係居民衛生最爲重要乃查得境内除大統路共和路二三通衢之外凡小街僻巷及空地上垃圾堆積糞溺遍地一經日炙穢氣四播極易釀成疫癘面管理清道人員不知整理實屬抛荒職務業己據情詳報徐廳長請示核辦一面諭飭处勤長警隨時注意嚴加取締 
[織布廠查檢女工之衝突]  
小南門外海潮寺後面之榮大織布廠近因屢被女工將紗線私自取出故於傍晚放工時加意查檢前日有某女工因不服查檢回家後偕同其夫及同廠之女工數人至廠向司賬人等理論嗣竟用武毁壞玻璃窗雜物並傷廠夥一人當由該廠鳴警拘獲三女工帶至一區三分駐所轉解地方廳預審之下飭將爲首行兇之女工拘留候補提伊夫到案再訊其帮兇之女工一併交保候示 
[婦人定購種子丸之糾葛]  
上月間有住居北市新閘醬園弄之陸氏婦人挈其女傭陳阿金倩沙船夥王永慶介紹向南市董家渡江湖醫生汪魯瞻定購種子藥丸計洋三十元當時付定洋十三元約期取貨事张屢遣該女傭陳阿金前往取藥無着陸氏遂向索還定洋因之口角互毆由阿金扭控一分駐所經張警佐詰問汪供認不諱並稱定洋例不給還張警佐飭送警廳司法科訊究 
[女孩尸首僅有皮傷]  
　　江北婦人金張氏之女大鳳子在錦華絲廠打盆日前忽然身死該氏至四區警署控稱伊女係被繅絲女工董陳氏毆傷致斃由地保報請地檢廳相驗巳記前報兹悉此案業經林廳長派員驗得死者惟肩上有皮傷一處並非致命實係急痧身死着女母先行具結收殮董陳氏帶回廳内聽候訊辦 
[糾黨攔刦之懲治]  
　　匪徒薛和尚於八月九號晚在廣東路糾黨許阿五攔刦婦人盧任氏值洋一百五十元之珠花一朶逃逸變價分用經氏報捕飭探王寳生將薛許兩人拿獲連同匿贓婦人陳朱氏拘入捕房昨晨解送公共公廨經王肇之襄讞會同英卓副領事訊據原告盧任氏投案訴明被刦情形請究詰之薛和尚供稱此珠花係許阿五所搶我僅分得洋十二元質之許阿五供稱原贓售於天津客人陳朱氏與此案無關訊之陳朱氏供稱此事我不知情中西官以薛膽敢糾黨攔刦行人財物罪無可逭判禁錮西牢一年半許阿五押九個月陳朱氏訊無關係即行開釋 
[混用僞質銀輔幣]  
福建人李阿金前日將鉛質小洋持至河南路二十七號門牌向章彩龍混用當被察出鳴捕將李拘獲搜出僞四開八枚八開六枚一併帶入捕房昨解公共公廨請究先由中西包探禀明前情繼由章彩龍趙慶祥分别上堂證明被告混用情形質之被告李阿金供詞支吾中西官以本係過犯判押西牢十八個月僞質小洋銷燬 
[在途打架]  
甬人張富初張曹培王阿龍昨日在吳淞路不知因何起釁互相毆打經一百零一號九百三十一號兩華捕查見以其違章一併拘入捕房捕頭諭飭各存洋二元保出聽候公堂傳訊 
 
 
 

Page 11

 
 
[搶刦鑽戒之勾當]  
　　新北門内大街裕昌祥珠寳店於本月十日上午來一年約二十餘歲本地口音自名王祥生者謂伊主人劉姓居住英界馬立師馬霍路欲購鑽石請該舖派人携貨前往劉宅估售該舖經理錢峙東爲愼重起見特先派學徒到該處調查果有劉姓欲購鑽石遂於下午親自携帶值價五千餘元之貨前往估售當未往之先該經理先至四馬路第一樓該業茶會中兜攬生意適值王祥生到彼找尋謂伊主人在家守候己久遂相偕同往行至四馬路西三山會館後面時己傍晚五句餘鐘突有匪徒四人蜂擁而來將錢攢毆倒地攫取手上所帶值價四百元之鑽戒一枚而逸其餘鑽石幸藏在懷中未被刦去事後經錢投報捕房派探查緝未知能弋獲否 
[圖賴貨欵案第二審辯論終結]  
　　徐老新前在地方審判廳控金木林圖賴往來貨欵等情經該廳訊明判决着金歸還原告洋八十四元金奉判不服在原審衙門提起控訴昨午經民庭長張韜會同陳錢兩推事官公開合議庭審理據金訴稱在西門外開設大吉樓飯店與徐往來豆油等貨欠伊之欵是實但徐每次送來之貨秤見必少斤兩若照每次一斤核算應共折扣錢數十千文因此前堂奉判不服提起控訴云云質之徐供稱販賣豆油爲生前年始與金往來每次將貨送到後有貨摺爲證金始終並未言有缺貨之事及至涉訟亦未言及迨奉判後忽藉口缺少斤兩請求察核問官以金木林提起控訴毫無充分理由判令金人銀並保徐老新退去即以爲辯論終結聽候送逹判詞 
[警探在逃未獲]  
　　淞滬警探顧陞等私捕敲詐一案前經船户姚金寳控奉上海地方檢察廳批准傳訊己誌前報兹悉地方檢察廳因此案現准淞滬警察廳移復前據姚金寳禀控當經傳案訊明將該探顧陞徐榮福二名一併斥革發交偵緝隊長看管候辦不意偶疎防範致被脫逃至今查緝未獲等因故檢察廳特於前日傳集原告見證等到案訊諭謂顧探等敲詐取財罪己成立雖經斥革不足蔽辜本應提案照律懲辦惟現均在逃驟難弋獲此案未便久懸諭令原告等先行具結完案俟緝獲到日再行懲辦 
[流氓冒探索詐]  
　　大東門内譚源和扇子店失竊鈔票洋二百元報警查緝後查獲在木料堆内拾獲是欵失洋之包造造鳳祥銀樓各木工由警解署訊究主謀竊犯在案前日忽有流氓多人至源和扇店自稱爲警署偵探我等承辦爾店竊案大費心思必須酧洋等語時適該店執事不在且無洋應付當被取去中等摺扇十餘衲昨爲警廳偵緝隊士李金標查悉以該流氓等在外冒名索詐不法己極除禀明隊長外查拿該流氓等解廳訊辦 
[食物店幸未受騙]  
　　朱洪生於前日下午至虹口百老滙路二百八十號門牌昌升泰外國食物店向許知如購定值洋二十六元之銀匙餅干衛生響油等物囑令派人送至某洋行收洋詎該號夥俞善昌將貨携至該洋行門首時朱即將物取去希圖從後門逃逸經俞察破當場嗚捕追獲帶入捕房昨解公共公廨經王肇之襄讞會同英副領事卓君訊據原告升泰號夥許笑如俞善昌上堂訴明被告誑騙情形質之被告朱洪生供認不諱中西官會商之下以朱係過犯判押西牢一年半期滿逐出租界 
[巡警驅逐賭攤]  
　　近來上小東門大街於傍晚時每有人設攤聚賭誘人入局該處爲商業繁盛之區各店年輕學徒被誘輸錢者不知凡幾兹爲一區二分駐所王金山警佐訪悉於前晚八時許飭武裝巡警往拘各賭徒見巡警到來即棄賭具逃逸該警等當將賭具帶署王警佐諭令焚毁仍飭拿各賭棍究懲 
[私逃藝徒待領]  
　　三區崗警昨在途查獲迷路男孩毛金發沈銀生二名帶署詰據毛稱十二歲家住浦東花園石橋在楊家渡糖食店内爲學徒因被師父責打逃出沈稱十四歲家住楊家渡鎭在欽賜仰殿王家橋學習成衣匠亦被師父責打逃出各等語解警正判候傳到家屬分别給領 
[尋獲竊物潛逃之學徒]  
新閘路三百六十八號門牌彈棉花店學徒李秦生日前乘間闖入店主陳阿富臥室將值洋八十元之金戒金壓髮銀手鐲銀練等物竊取逃逸質洋四十五元化用前日被該店主在勞合路尋見鳴捕拘入捕房在李身畔抄出贓洋四十三元昨解公共公廨經中西官訊供屬實判李押西牢三月贓給原告領去抄出之洋四十二元償還當本將物給還 
[車夫是何居心]  
　　江北男孩秋生在十六舖迷路當由不知姓名之老者代雇人力車送至滬北後馬路孩之家内詎該車夫盛馬九拖向南行至董家渡被警查見以其形跡可疑帶至一分駐所詰據孩供年九歲家住後馬路三官堂附近惟不知姓氏當將該孩送往警廳司法科讀爲安插車夫交保候示 
[追索房租類誌]  
　　雅維思至法公堂控告房客陳惠之韓開江兩人各欠房租洋二十六元六角蔣少仁欠三十二元八角向之收取均延約不付故此扭案求請訊追詰之陳等同供現己向親戚處設法商借因未足數故不付繳請求釋出寛限料理聶讞員判陳等各交尋常保出外限七天還清又收租人方殿揚前至法公堂控陳毛毛虧欠房租洋二百二十元向收不付請求追繳等情判將生財拍賣再核後由捕房禀稱除將生財拍買作抵外淨欠五十六元當將拍賣所得之洋先交房東領去着陳交保限繳在案後陳無保管押捕房昨己届限傳案復訊陳供現向親友處措得洋三十元其餘無力籌措求宥原告禀稱陳旣無力措繳請爲免追聶讞員准如所請判陳毛毛開釋完案 
[汽車夫違章受罰]  
　　法捕房昨將汽車夫鍾文林解至法公堂聲稱該車夫駕車至法新租界愷自邇路轉角站崗華捕因見前面另有汽車馳來故即舉棍囑令緩行詎鍾置之不顧依舊疾馳險肇禍端實屬故違定章今特傳案請究詰之鍾文林供民人駕車至該處並未見該捕舉棍故不停車求宥聶讞員判罰洋五元充公 
[婦人捲逃之主動]  
　　住居浦東爛泥渡之荳腐店主凌聚元昨赴三區警署訴稱伊妻陳氏於前夜被流氓崇明阿三拐逃無蹤並被捲去金銀飾物衣服等件約值三百餘金其逃走原由係怡和里開設樹基之張貴全從中唆使所致請求提究等語當經解警正核准飭派長警查拿張貴全未獲在其寓所内抄出凌妻寄存皮箱一只内有衣服三十餘件連同張妻趙氏併帶至署諭飭押交伊夫張貴全到案核辦 
[扒手摸竊皮夾]  
　　剪綹賊杭州人張星高昨在美租界百老滙路摸竊張德順身畔皮夾内儲銀洋經張德順覺寮鳴捕將張星高追獲拘入捕房捕頭諭飭押候解送公堂請辦 
[紗廠小工行竊]  
　　楊樹浦三十六號門牌東方紗廠小工王小團子串黨許大古子竊取廠内洋紗一包被司關印人牛生查見連贓扭送該管捕房捕頭諭飭押候解廨請辦 
[鄰婦剪取金項圈]  
　　天津婦人薛常氏住閘北大統路永祥里有七歲之子頸間帶有金絲項圈前日被鄰巡王戴氏誘至其家將項圈剪去旋即覺察在王戴氏處搜獲原贓扭控四區警署請爲究辦 
[包探查獲人贓]  
　　積竊王阿四前日闖入北京路八百七十號門牌胡春華家竊取衣被携贓逃出至某押店付質當被包探張天林查獲人贓拘入捕房昨晨解送公共公廨經中西官訊供一過判王押候查明訊辦 
[過犯屢戒不悛]  
　　過犯王阿二前日潛至崑山路十九號門牌西人家圖竊被捕查見將王拘入捕房昨晨解送公共公廨經中西官訊供之下以王屢戒不悛判押西牢一年半期滿逐出租界 
[竊賊拒捕傷人]  
　　竊賊王阿根前日至陸榮裕家窮得帳子一項而逸當爲旁人顧阿松瞥見上前追獲詎王將顧之頭顧擊傷後由巡捕到來將王拘獲連同原贓帶入捕房咋解法公堂請究失主偕同顧阿松投訴前情詰之王供認行竊不諱聶讞員判押三禮拜以儆 
[行竊與收贓之懲罰]  
　　王友村日前在招商碼頭上竊取搭客周炳　之洋鐵小箱及價值數十元之衣服一箱而逸後由周報告捕房派令包探陸海榮將王查獲吊出原贓並將收贓之張友來徐裕良兩人一併帶入捕房昨解法公堂請究先由陸探禀稱原告己回原籍故不投案今將原贓呈鑒訊之王供認行竊不諱張徐二人亦同認收贓聶讞員判王押一月張押七天徐罰洋二元充公完案 
[偷竊妓女衣服續紀]  
　　蘇州人吳雲喜竊取西藏路三號門牌雉妓院妓女王老四之衣服　逃被捕查見將人贓一併拘入捕房昨解公共公堂訊明判吳押西牢一年半期滿逐出租界 
[控訴縱火圖賠之結朿P ] 
　　海口路二十六號門牌鶴年長壽器店控萬茂刷染店主鄭錫榮曹永奎縱火圖賠保險銀兩一案業經包探將鄭曹二拘解公共公廨研訊明晰判鄭等各交一百元人洋舖保如一年内再犯刑事除罰該保人洋一百元充公外並將被告提案併究兹因曹永奎無人具保昨由捕房解廨請示中西官會商之下判曹從寛具結釋放 
[法新租界火警績誌]  
　　法新租界愷自邇路新首安里二十四號門牌起火延燒隣居焚斃老嫗巳誌昨報兹悉二十四號係陸榮奎所居陸於肇禍後卽畏罪逃逸祇將伊妻某氏拘入捕房據稱如何起火不得而知至焚斃二十五號門牌内之老嫗係扈某之傭婦陶楊氏年五十四歲揚州入是時因上樓搬取皮箱被箱壓倒樓板上且爲烈燄所逼不能扒起以致焚斃自經捕房將屍車送同仁轉元堂以後卽由屍親王萬招至法捕房請求免驗捕頭准如所請諭令趕速收殮聽候公堂核辦 
雜評二 
[川人致岑西林電（步陶）]  
　　滇黔川皆西南六省中之分子不相聯合以求逹其西南眞正之目的乃互相爭殺以魚肉錦繡之川地嚴格論之不問禍起何人戴劉唐羅均不得謂非有負於西南者也今曾鑑等致岑西林電於滇黔軍隊則請其撤退於劉戴是非則語焉不詳其反覆申說者惟在川民苦痛不堪再重兵禍之大旨耳以川論川此類措詞殆與中央今日處分川事之見仁見智大略相似然而證之事實戴之死今巳證明劉之歸結尚無着落羅唐之節節進兵仰又早巳深入川省腹地安見輕輕一文電之徴遂足爲川民解厄運者以理論之誠爲川民計誠爲滇黔命運與西南大局計省籍之觀念黨派之私鬭雙方皆宜立時罷手而不能僅以任可一方讓步爲前提也嗚呼事亟矣川省四周形勢日逼日緊矣而　於一隅者仍各營營於其所自是以相競逐家得不令人益低徊於蔡松坡其人不置也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夏蠅賦] [  孫佐臣]  
　　咄爾麻大胡螓其名（閩人稱大蠅爲胡螓見夢溪筆談）欹脛纎翼紫首蒼身衣藍冠赭負燦燦之黄金點緇染白聞營營之喧聲乘炎而出惟光是尋垂棘不穢懷蛆自盈趨溲赴矢鼓翅而搖脣聚腐集臭引類而呼朋詎復逐氣尋香畏寒附暖者物物汙着色色亂集筆可憎王君之怒豈無故投羹欲嘔歐子之憎所有自聲暄耳旁慶頭之亂堪慮跡簇眉邊麋尾之逐難驅非因人而爲熱何遇氷而引遠又敢逐污湛穢蠧我芳馨穿裳入袖擾我清興鑽破窗紙安知欲退之無門貪婪肉汁詎料爲禍之己臨設遇韋臯之賓行見菉荳以繫盡（見西陽雜爼）咏至鄒浩之詩（浩有秋蠅詩）可憐秋風之吹近（不受酬） 
家庭常識 
　　試疔法疔瘡初起人每不自知可嚼生黄豆以試之如嚼有甜味而不覺有豆腥者即是疔可就以所嚼之黄豆敷之然後再用野菊花葉（如無鮮者即向中國藥店購白苦菊以水泡之候冷搗爛）擣汁將患處遍敷之神效[  邱山]  
海棠花海棠秋間開時常見人家不知採下若將花摘下去花心置磁碗中搗爛再用潔凈小方布一塊包好榨出其汁將汁和入白蜜貯瓶中至冬間塗於手面可免破裂之患此法甚驗 
醬茄子採下茄子不拘大小用針戳孔數十將食鹽擦過經一夜投入新製醬中經三星期即可取食味甘而嫩久藏不壞[  許康甫] （不受酬） 
捕蚊捕蠅之玻璃器（購一具約小洋二角）其爲用祗在白盡晚間則蠅盡匿跡消聲徒然空置今有一法可卽以之移而捕蚊法於夜間將玻璃器置於聚蚊之處以西瓜一方罩於其下蚊性喜吸瓜汁且喜止於西瓜之淡黄色上故咸飛向器底一八則不可出矣一夜之中多可數十少亦十廿也夫畫以捕蠅夜以捕蚊一器兩用利便何若 
辨西瓜生熟將手指於西瓜皮上彈之彈聲發木者瓜必熟發脆者必生又瓜蒂深凹者熟淺者生 
竹器防蛀竹器及精製粧匲久置不用必遭蟲蛀若每隔一二年以花椒水洗之可免此患 
辟　春夏之交蚤　叢生若以桃葉水浴身（尚有去上膚毒之功用）及洗被褥等可無生　之患[  肇源]  
工業須知 
[染色法（三）] [  左丹]  
　　（五）絹布靑色（孔雀色）染法入Ｔwaddell氏比重一七○度之硫酸約五○○ＣＣ（可於一種量杯中量之ＣＣ即立方生的密達之容積記號也）於染釜（釜内預注足供侵漬絹布八十磅之清水）再加美旣林靑（Ｍethylenblau）十盎斯之溶液弲布卽投入其中加熱逹華氏一百四十度使呈適當之色卽可 
（六）羊毛褐色染法先浸羊毛於媒染劑明礬液中取出之再漬於槲皮浸出液中染色之其色彩之濃淡得依染液之濃淡而自由增減 
（七）亞仙藥色染法（Ｃutoh一名亞仙藥爲褐色黑色綠色等之染料本體呈暗竭色） 
重鉻酸鉀鹽化錳及醋酸鈉各等量用適當之水（水量可任意使用）順次溶解以其液之濃淡而染色乃有深淺以上之配合其液之最濃者呈暗褐色淡者得橄欖色若將成數變易更可得多種之色彩其染色法先將綿紗或綿布洗除夾雜物及附着物取出而榨除其水分乘其當濕潤時投入前記之鹻性液中逹適當染色時取出水洗乾燥之此項液體較前稀薄時設染色物之纎維中殘存酸化物即不能染色亞仙藥染色之物料對於光線洗濯及綠氣等均極强固而不退色且染色之際不以浸漬時間之短長而生濃淡之差異此其特點也 
（八）木綿赤色染法綠礬二磅以足供浸漬木綿四十磅之水溶解之煑沸後浸入木綿約二十分鐘取出而浸於肥皂水中再取出而浸於染液中如是反覆數次後再於清水中加入靑酸鉀半磅硫酸六○○ＣＣ作爲染液於此液中約半小時煑染而乾燥之（未完） 
詞話 
余於長調中獨喜誦　仙歌調以其宛轉流利勝於他調也近竟某君有本事數闋錄之蘭期初七正黄昏時候新月娟娟比人瘦向雙星拜了欲說還休悄不覺心事檀奴猜透斷紅雙頰語如此良宵肯惹天孫笑人否繊手繫香囊囊底鴛鴦替買傷香絲親繡待咫尺銀河隔三橋還密誓深盟玉鵝屏後紅絨唾罷把簾鈎放了翡翠琉璃寫來悄說詩人子野合配兜娘都寫入小小烏闌詩稿鄕親原不惡蘇小前身家計商量不嫌早買個五湖船隨處浮家看粗服亂頭都好更修到梅花算今生博流睇　言夜闌雙笑歸來無恙有舊歡難續一笛吹殘落梅曲認紅樓那角樓外垂楊却少個昔日倚樓人個幽蘭墜露泣國畫春風描上生綃展蛾綠從此走天涯芳草相思算只有離騷堪讀又拂袂天花伴維　記心上温黁個人如玉洵佳作也[  竹軒] （二） 
長篇小說 
[冩情小說柳暗花明錄] [  常覺小蝶天虚我生合譯]  
薏德廻視果見羅倫與所謂雅克夫人者换臂而至滿室視線盡注於此二人裘狄斯固灑然無覺而薏德轉覺腼腆背身他顧時裘狄斯三杯香檳己下血液上注其面雙眸深黑光芒乃不可歛低聲以向羅倫曰汝伯爵夫人態度殊冷彼若眞欲與我爲難者則我亦殊不能讓羅倫未聞方視　德心中皇急異常而裘狄斯又曰汝襟上白花殊美若以插吾黑衣之上尤當美觀言時竟伸手欲取羅倫急掩之曰止此我不能舉汝裘狄斯冷笑曰殆汝情人之贈歟但我决不能容吾夫乃佩他女之花言次竟取之自插胸前羅倫至此鬱忿上激乃不能忍顧見薏德己行遠乃握拳透爪曰裘狄斯我不能受荼毒矣汝今須即去否則吾怒直不可以自遏裘狄斯笑曰眞乎然則我當少避汝鋒且今日之事巳足彀汝受用今可爲我備車我尚須一别伯爵夫人乃去向薏德曰夫人别矣羅倫約我明日游公園尤望夫人與俱半晌薏德始冷然曰願君晚安明日己有他約恐不能如命矣裘狄斯微笑即自出其時夜氣至冷門外閒人至多皆麕集而觀貴客之散裘狄斯方上車時即有一男子前爲啓車箱之門而御者己醉乃忘裘狄斯之居處糢糊言曰夫人何往裘狄斯因自窻中顧羅倫曰此人又洪醉矣汝告之榴花街二十二號正言時啓門之人適回首見裘狄斯乃忽失聲而呼立避入人叢而去以手自撫其額曰磋乎此人何相似之甚耶言時車己行遠而羅倫則復入花棚適值卜蓓曰羅倫汝頃柯往薏德欲歸覔君久矣羅倫今夜亦甚樂乎羅倫曰樂甚遂入休息之室則薏德方獨坐在色頗憂悴羅倫寸心負疚幾不能發一言勉强笑曰薏德歸乎言時欲挽其臂而薏德竟不顧欻然自起羅倫乃大窘念自結褵以來薏德冷淡之狀此實第一次矣出登車仍前一男子代爲啓門及見薏德則益現爲詫異之容目光呆然直送車去乃始轉身向司閽者舉手爲禮曰先生頃去之貴人誰耶閽者見其恭敬則答之曰是爲羅倫伯爵及爵夫人其人又微愕曰伯爵其爵邸在倫敦乎閽者曰汝何問此伯爵居高斯汶場誰則不知汝問何爲哉其人曰謝君吾亦不過聊相問耳言次乃復退入人叢不知何往其時羅倫默坐車中静聽輪蹄之聲中心擣杌不知所可薏德雖近在咫尺其中竟似隔有銀牆乃不敢舉手一觸（三十一章完） 
 
 
 

Page 15

 
 
   
 
 

Page 16

 
 
   
 
