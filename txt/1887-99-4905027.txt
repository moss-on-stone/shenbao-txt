# 1887 - 99 - 4905027

 

Page 1

 
 
[論種烟]  
　　居今日而爲中國謀富强之術者一則曰禁止鴉片一則曰栽種鶯粟二者正相反而其意則同然總攬天下持論之大局言禁者多於言種竊以爲禁之誠是也禁則不背乎人情亦不外乎王道種則利弊參半近者小民沈迷陷溺乎此不知凡幾直有刑驅勢馭之俱窮利導威加之無補者是則在今日而行禁烟亦徒爲具文而已苟不能禁則莫如種烟爲禁之説者曰禁內而不禁外禁官而不禁民禁新而不禁舊編有烟户立有烟籍以示區别士之應試者吏之在官者兵之入營者必先自明不吸洋烟然後可吸烟者每歳必加考核由一府一州一縣而及乎一鎭一鄉其數必有减而無增地方官苟有能奏捷效者必入之報最如是者三十年烟害乃可除也何爲而不可禁其爲種之説者曰中外通商以貨易貨漏巵之最大者莫如鴉片彼每歳必至中國販運絲茶而於印度栽茶樹别國興蠶桑以謀奪中國之利則我何不自種鴉片以收其利權且我既栽植則多少增减之數我得而自爲政又何妨陰行其禁之之術以潛移默運其間何爲而不可種兩者之説如此我竊以爲禁烟種烟有可以並行而不悖者布種鶯粟之禁雖弛而一切禁烟之令如常奉行則種者雖日盛吸者必日稀而其價亦必日賤人情喜少而厭多舍常而趨異始則騖奇嗜利終見無利可圖將不禁而自絶此事勢之出於不得不然又何必鰓鰓焉爲之顧慮哉説者謂鴉片之爲禍最烈今許其種是從而甚其害也豈可爲訓然既不能驟禁則害終不除害不除而利更失何如暫與彼爭一日之利哉種之十數年物多價廉盡人可吸毒淺而癮亦不深將見徧地皆烟可如各省菸草行之於日用之間而種者以利薄而自止或曰民以食爲天多種鶯粟有妨五穀竊思西北山田不宜五穀者甚多可使盡種鶯粟其宜五穀者嚴禁之如此兩不相妨似可舉行或謂鴉片産於熱地廣東之雷瓊廣西之開化雲南之甯州元江以及臺灣　省均可散種河南一省所種歳收可一百餘萬金伊陽一縣尤爲繁殖若使概行禁絶生之者寡食之者衆勢必取資洋藥利既失而害尤甚焉似非計之得也吸烟之人謂凡食洋廣雲貴川陝等土不免形容憔悴顔色枯槁蓋以豫州位正中央土性温和得地氣之正故能如是竊謂今既不能禁其不食不如令食自種之土其害猶輕洋藥品爲兩種曰公班曰白皮印度向産公班土耳機常造白皮自來栽種鴉片必須沃壤印度與土耳機兩處皆歐亞二洲膏腴之地也故兩處所産鴉片味濃氣厚美於他處或謂天道循環感應之機不爽毫髮近者山西奇荒印度旱災土耳機兵患皆以播種害人之物故也顧種者固有罪販售者獨無咎乎今洋商之坐擁巨貲每年販運前來中國者不知凡幾其所入之財無非敲骨吸髓而得者也顧悖入者從未見其悖出也天道何至此而獨寛乎况印度之設官戍兵一切經費皆由鴉片出使一旦改種五穀豈能有濟要非行之以漸不爲功英國善士曾在倫敦設立禁烟會然欲籌所以立禁者亦並無善法郭侍郎之意欲請中朝禁止吸烟印度禁止種烟方爲正本淸源之法乃英國之人疑其中有私意焉謂中朝欲使英人盡禁印度之栽植而已則於十八省內地無處不種而獨據其利藪中國而果欲禁民之吸食當先自禁而已嗚呼由此一言以觀之其不能禁烟已顯然矣夫鴉片一毒物也其始本爲藥材初之創行吸食者固非洋人之咎而其後日增月盛以誘我中國吸食之民者其咎誰歸於己國則示以嚴禁於中國則取其厚利一若專以毒中國之民者其心尚可問乎既與之食而反笑其愚竊謂天道之所弗容也利於己而害於人仁坃之所不爲也况害之而又從而笑之是幸之也彼恃其利而不肯禁曷若我亦種之藉以失其所恃是或一道也至於英國善士之欲求禁烟幾於舌敝唇焦我中國不自振作耳於彼何預哉或謂種烟宜於南省而不宜於北省鴉片播種收成之時與麥相同既種鴉片即不能種麥北省之民素喜食麥故不相宜然河南之民亦種鶯粟未嘗有妨民食蓋一頃之中所種多不過四五畝取土收漿費工甚鉅早一日即成棄物非粗魯者所能爲十口之家種烟五畝人力即有所不及時值麥忙之際並無閒人可雇勢難多種每畝收成分數視乎地利亦視乎天時極豐之年極肥之地每畝可收五十兩即使歉收亦與上等之田相若小民非圖獲利但求足用故雖未能根株盡絶亦尚不至種植日繁一時欲從而禁之亦甚易也竊謂既許其種當以官主其事示以限額而徵其税所立章程因地制宜必使烟盡爲中土所産而後其害乃絶 
[美報譯登]  
　　○美利堅新聞紙云現在美國加奈得地方太平鐵路公司在迤西横古佛地方鐵路盡處海中置備輪船三艘一名巴爾得一名亞比新約一名巴帶未亞將船中機器等物統換一新擬於西五月爲始來往東洋中國各埠船中可容上等客六十餘人每一點鐘可行英海里十三里至十四里其船定于五月一號由香港開至東洋十五號由東洋開回横古佛六月十號復由横古物開至東洋計從横古佛至曰洋約二十八天可到周行各埠只須八十四天大約日後諸事整頓一新來往尚可從速其美國經理人爲法蘭設君在東洋則派豐泰洋行在香港及中國各口則派天祥洋行云 
 
 

Page 2

 
 
[京畿補紀]  
　　○良鄉縣屬黄新莊行宫四面搭有蓆棚百餘座當皇上未啓鑾之先某夜三更將盡忽然失愼風乾日燥頃刻成灰幸兵役人等竭力撲救尚不延及行宫○房山縣廵查御路公差將修道民夫辮繫馬尾馬驚而躍致該夫拽死於途云云前已紀諸本報事聞于薛大京兆即將該縣撤任至初八日乘輿經過時該夫家屬跪在御路旁叩閽縣尊懼以致自萌短見云 
[温州雜錄]  
　　○前報載温州西門外文書巷口裁縫匠某甲家失火一節聞延燒房屋共有四十餘間甲一家五口惟一六歳幼子從樓窓中抛出得免於難其餘四命同遭焚斃其悽慘情形真有令人不忍聞者該處被災者均係窮户居多温州府李太尊釐鹽總局彭太尊西門釐局委員余司馬永嘉縣因邑尊各捐廉百餘千飭傳該地保協同經廳差等按户散給詎意差保竟敢私自侵吞若干當被彭太尊查悉將差保傳案訊問各笞五百板並以頭號大枷枷在該處示衆李太尊與恩邑尊見甲之幼子雖從死裏逃生然一家都付灰燼未免失所依賴復捐廉洋蚨四元囑交大廟紳士善爲撫養斯真盛德事也○新任總捕府吳司馬附搭江表輪船於初五日抵甌旋於初八日戌時接印省委永嘉縣督粮廳江二尹由西路桃花嶺起行於初四日抵甌亦於初六晨時接印吳司馬之公舘在縣城隍巷底該處甚爲僻静往來之人甚少不意初十夜突有竊賊扒墻進內當被竊去銅鑼兩面皮箱二隻次日赴縣禀報當即飭捕跴緝矣○衛撫憲按臨閲兵時温屬各標兵丁陸續抵郡當道恐兵丁雲集易於滋事立即出示禁止各廟唱演夜戯並傳各地保諭令所有年規攔街福概行停止是以今年温郡賽會景象愈見蕭索也○候補武弁某甲糾集流氓二十餘人混充温標水師兵船在各處洋面私收漁費本月十一日又在靈昆地方勒收規費適與劉鎭軍之紅單船相遇當將某武弁獲住並冒充廵勇之二十餘人釘在艙下駛回郡城送交鎭署禀請訊究當經劉鎭憲訊出實情係晏公殿巷開烟館之某乙起意勒索遂飭營官將乙之烟館先行封閉再行澈底根究○南門外森盛豆麥行突來游勇七人各帶短刀登門强索櫃夥見面目兇惡形勢可怖深恐釀成禍患當即給以大錢數十文揮之使去各游勇齊稱每人須錢數百文方能另過别店言畢即抽身畔短刀向櫃檯亂砍聲勢汹汹令人不可逼視該處店隣以爲似此持刀强索市廛何以得安貿易立即投保鳴鑼各以麻繩牽索齊出綑縛各游勇見衆怒難犯四散奔逃當被獲住六人送縣究辦恩邑尊升坐大堂將各游勇每人笞責千板管押翼房並諭令刑書迅速偹文以便遞解回籍○有所謂白眼人兒者乃著名梁上君子也日前被獲送案當經恩邑尊升堂訊悉竊案纍纍實非尋常竊賊可比遂以二鐵川將該竊膝盖箍住使彼不能起立日久即成廢人不意該竊受此嚴刑尚能將脚鐐手銬並膝盖之鐵川統行敲斷旋即逃遁不知去向恩邑尊大發雷霆即將看守差役與捕役各責數百板並限以五日獲案不然定行血比○新任總捕府吳司馬公館失竊一節所失皮箱兩隻中係單夾衣服五十餘件內有小皮箱一隻均係田地房産契據以及公事案卷等吳司馬面諭陸捕廉是項緊要字據務須追出原贓刻聞所失田契等物已於十四夜用石磈紥縛擲還吳司馬公館墻內惟竊去衣服銅鑼各贓仍復杳無音耗該賊可謂尚有一隙之天良 
[不准賽會]  
　　○鄂省民風素稱强悍愚夫愚婦崇信神鬼平日每以香蠟紙馬爲祈禱之具一遇年節相率爲迎神賽會之舉不憚誇多鬥靡好事者造言賽會能保太平即可挾簿寫捐或賽龍燈或迎天符菩薩人無敢議其非者亦以見楚俗之尚鬼也漢口神會向以新碼頭一帶爲多橋口本居漢鎭上游雖市面凋零集資不易而其人皆存好勝之心極意經營捐諸肥皂石羔並街市各業迎賽神會必不使他人勝我邇來復集巨貲將迎賽天符神正在舉辦被關憲訪悉惜其以有用之財幹此無益之事遂飭仁義廵檢傳諭該首事等不准行會詎該首事人以爲事屬衆擎况保平安最關緊要現在錢已捐集不能中止方少尉照此禀覆關憲遂飭其拿辦首事人問其作俑之罪既拿之後橋口人約集多名擬赴廵司衙署奪還豈知該廵司已先將拘案之數人直送關憲署究問矣橋口人知事不可解欲與方君爲難自恃人衆大爲滋擾此係十五日之事也不知以後能保無事否 
[遼東紀事]  
　　○洋藥税厘改歸新海關辦理商人憎其不便未免嘖有煩言盖以完税納厘之後仍須商人到關逐一分包粘貼印花由關簽字方准提歸以致開河時所到之土數十箱至今尚未提去云○本月十三日有山東客百餘人附淡水輪船進口椗既下各杉板爭攬渡客某杉板户不嫻駕櫓以致傾覆波心船上七人同歸水府輪船水手某甲見之急取大纜抛下救起六人閲良久復見一童子隨波逐浪載沈載浮亟撈之起撫之胸口尚温因倩西醫生治救卒以無效而斃醫云腹中並無勺水蓋悶死也童年十五歳姓遲因兄在營口謀生前來探望猝遭是厄豈非數乎○美富輪船載甘軍一千五百名赴漢口遣散操江兵輪則載甘軍赴天津○十二日李軍門點齊初次閙事之營勇七百名飭上海輪船載赴申江遄回三湘本籍 
[月湖蟾影]  
　　○浙江學憲瞿子玖宗師行文甯波府定于二十四日出轅按臨甯屬各邑生童之與試者即於是日取齊鄞縣朱邑尊因飭辦差書吏在校士館預備供張大約文旌當于二十六日戾止也○向例每年四月十一至十四日迎賽都神會其儀仗之鮮明人馬之齊整窮工極巧有非楮墨所能傳者今因學憲按臨多士如雲恐易滋生事故遂改期閏四月初一至初四日迎賽云 
[三山玉屑]  
　　○閩縣李大令澤春調回松溪縣本任所遺閩縣篆務以福安縣王大令士駿調署業於十七日接篆○西俗不禁宰牛而中國則例禁綦嚴以牛能代人耕種也閩垣開設牛廠約有數處惟南校塲一家生意最旺日宰牛十餘頭日前有某姓市黄牛一頭請人牽之而回將以供口腹也行至南大街官巷口牛忽四脚跪地淚落如雨牽者用力曳之終不肯走於時行路之人駐足觀之內有發慈悲心者憫其觳觫首先捐資買牛免其宰殺附近鋪户踴躍相助又有賣魚人某贈洋兩元此牛原價洋二十八元當時集捐已合其數遂以紅綵纒其角用紅紙書放生二字懸其額牛始躍然起行是晚牽牛暫寄法海寺中次辰放生於西禪寺○正誼書院山長現請前致用書院山長鄭君世恭主講其致用書院山長另請謝君章鼎主講兩書院暨鰲峯鳳池書院經楊石帥甄别現已分别甲乙列榜曉示各書院向章膏火按月官課照額賞給本届獨正誼議定新章凡取列內課可領全年膏火爲歷來所未有鰲鳳二書院所取文卷未洽衆論而鰲峯童生卷竟攙入超等册中被督憲查知時鰲峯榜已評定惟將鳳池卷另委妥員覆閲然亦奉行故事而已獨正誼卷係楚南張太史校閲太史新蒞閩中外無情面衡校一秉至公士論服之○貢院前甲某業布生意家况淸貧能事老母撫寡姊定聘某家女已有數年因貧不能迎娶其爲人也尚氣不肯稍貶於人日前未審何故忽生短見乘夜赴于山天君殿門首將繩繫其門環自縊而死并將爲貧所廹情形寫成一紙粘貼其上廟丁黎明啓扃見之急禀縣騐視一面通知該眷屬收殮時經閩邑尊及本廟道人善士等資給數十千以了後事聞者憐之又南門城邊十三太保地方有某乙亦自縊於泰山廟石桌邊又府前街某店東亦因口角投繯所最奇　東街柯某家擁巨資其子某丙年已及冠娶婦新故丙忽繫繩而逝不知何故夫樂生憂死人之常情故世間求死者必廹於境之窮困有所屈抑計不得伸而始以身殉之若丙以富翁子而亦視死如歸則又何説以處此蒼蒼者天其可問耶○渡雞里某傭婦向以洗衣爲生對門和興館某甲向爲跟丁日前因調戯該婦少女以致口角辱詈之甲不甘欲復其仇婉託隔隣裁縫店學徒某乙謀所以報復之計乙與同里某丙相友善丙之父善刀筆且與無賴輩熟識遂將甲情轉告之丙父聞之忿忿不平于十七夜糾率無賴二十餘人擅到某傭婦門首尋衅婦恐生事善言撫慰之丙與無賴去而復來乙從中肆其簧鼓於是無賴益無忌憚一霎時殺氣騰騰破門闖入逢人便毆且將磚頭缸片亂擲詎　在人叢中未及躱避反被擲傷血流滿地無賴尚未罷手幸鄉隣出爲彈壓始呼嘯而散現聞鄉里之人將禀請有司查辦矣 
 
 

Page 3

 
 
[嘉興火厄]  
　　○本月初九日禾郡東門外渡船浜許姓家偶遺星火遽兆焚如頃刻間火光燭天照耀數里城內外各水龍咸飛馳函往汲水噴澆幸在日間易於救熄祗燬房屋一二間 
[九峯鴿信]  
　　○本月二十日爲松郡育嬰堂齊堂之期府縣各員親臨查核並慨捐鶴俸以爲嬰孩餻餌之資一時抱伯道之憂者咸思得甯馨兒以兾螟蛉之式穀又有勢豪抱養女孩俟其齒稍長非没入爲婢即售與人家作小星查買良爲賤律有明條矧一錢不名而淪爲婢妾恐女嬰之入堂長大者不且永沈苦海中哉苟得董其事者嚴申禁令俾堂嬰不至於失所則幸甚已○江南提督譚青崖軍門乘戰船往福山一帶閲視海口至十九晚始握節回轅○廿六日郡人舁東嶽神出廵儀仗鮮明令人目眩舉凡祈蠶婦女走馬郎君莫不頂禮東皇乞借晴光數日云 
[上海官塲紀事]  
　　○上海縣莫善徵大令升補太倉州所遣縣篆聞以青浦縣錢大令調署等因已登前報兹悉上海縣一缺經大憲奏請以前任無錫縣裴浩亭大令補授大令正任無錫俸滿例應引見日前聞已起程未到任以前由何人署理刻尚未見明文或謂莫大令須俟裴大令引見回南始將篆務交缷云 
[冷攤毆客]  
　　○新北門外沿河迤西至老北門外一望皆冷攤雜陳綢綾布帛銅鐵絲麻各物以求善價而沽客苟竚立閒觀或議價不合店中人即譏嘲嫚駡甚至扭往揮拳或更栽贓誣竊獲送捕房即使訊無確情經官省釋而已被押一兩宵矣此種兇徒聞之令人髮指從前翁子文太守讞理租界獄訟時曾經逮案嚴懲此風爲之稍殺前日該處源興衣店潮州人復蹈前轍因欲客人補足錢串爭論之下遽爾揮拳客不能堪訴諸法捕頭有三十六號華捕周進才向之勸阻竟被店夥李海榮邱榮貴拉住髮辮拳足交加該捕忿甚因將兩人拘進法捕房昨晨解請訊究兩人誣供有賊竊去短衫褲因之追上奪回廵捕皂白不分竟將小的拘押祁繙譯官謂廵捕係辦公之人烏得擅打遂商請王司馬重懲司馬亦深惡此等人遂判將李邱交捕帶回管押五日以儆説者謂五日特一轉眼耳彼釋出之後重復行凶不將使行者不敢過其前而廵捕亦憚於廵查至此耶曷勿重加笞責枷示河干俾若輩觸目警心弗復敢行兇毆擊乎 
[查明舞弊]  
　　○東洋車夫江陽春指控英捕房華捕孔長生將扣留之車照私給車主并索取賄洋及會烟資一案麥總廵將孔解案蔡太守訊之不認旋有綺園烟客陳耕蘭言此照會由廵捕阿生交來與孔　干云云節經列諸前報兹由麥總廵查悉扣留之車照尚有三張未及滿期已經出外隨飭中西包探詢問車主究係何人交還旋　該包探帶同車主投訴捕房皆言由孔取出麥總廵以孔暗中舞弊已非一次殊見陳言之不可信因飭將孔覊押捕房一面再飭包探四處找陳訂於禮拜二解案覆訊 
[匪人攫物]  
　　○前日下午四點鐘時有婦人向大東門內寳成銀樓購金練櫃夥取出一條放在櫃上突有湖南人身穿藍縐紗夾衫藍甯綢夾馬褂年約三十餘大摇大擺而來託言金色不佳取而察閲乘間往外飛奔及夥出爲追赶其人往東至城門口轉灣向南過水關橋至道署前轉瞬即不見該夥垂頭喪氣而返報知廵防局不知能否獲贓也 
[重懲調戲]  
　　○近有一種無賴少年每於傍晚時三五成羣聚集繅絲棧前見有婦女之出外者任情調笑無所不爲節經送案嚴懲始得稍稍歛跡邇日又有西人設繅絲廠於西門左近每晚放工時若輩不免有前項情事前日廵防局勇拘到一人解送廵局局員朱明府研訊明確喝笞二百板釋之使出 
[坊主送縣]  
　　○坊夥毆人一事業已兩紀報端前日廵防北局委員金子卿明府飭傳各人覆訊先據靛客葉某即易老二投局訴稱小的與祥泰染坊來往被欠靛價洋五百餘元現在該坊業已倒閉叩請訊追坊主汪阿四供小的虧欠易姓靛欵本擬將各洋貨店染工作抵無如已被各夥兠收以致客欵無着明府細詰司帳人陳長生跑街夥馮載生及染司袁某等諸人先據陳供小的惟在坊經理帳目至於銀錢出入由汪自管各家染資已經各人收用而小的經手貨洋五十元所收尚不足抵馮供小的至汪店爲夥時曾與代借洋四十元當時言明以染資作抵現在伊坊倒閉因將收來各帳扣償明府以陳等並未空汪銀至汪虧欠易姓靛洋自應由汪淸理遂飭將汪移送縣署着易自行投案候質 
[法界捕房瑣案]  
　　○俞錫章訴稱在臨平里設館訓蒙主婦范葉氏爲人洗衣餬口昨日舌耕之暇見被小竊竊去短衫褲一套急爲追赶該竊避入烟館中隨之而入則衣服放在鋪上正欲將該竊拉住驀被烟館主陳左洪揪辮掌頰該竊遂乘間脱逃轉瞬間衣服亦不見因之鳴捕拘陳范葉氏所訴相同并稱衣服係土布製成由長發棧輿夫託洗陳供潮州人俞將烟客之衣取去致被烟客所毆王司馬謂俞因失衣追至何謂取烟客之衣包探王榮培禀稱俞來鳴報捕頭飭小的往查查得確係小竊竊去衣服走入烟館將衣放在烟客脱下之衣中俞至見衣即取未曾檢及底下是别人之衣因之紛爭扭結該竊即乘間奔逃司馬着將陳管押令交該竊之衣再行核辦○昨報列燈店學徒拉東洋車至城河浜被捕前押云云昨日捕房將該學徒王天喜解案王司馬細加研究王供蘇州人年十五歳東洋車不知何人遺在三茅閣橋南堍小的見而戯拉司馬問爾師何人答稱吳姓司馬着押候核奪 
[唱隨行善移資充賑]  
　　○佞奉少思生善士函述及北方水患一日不已南中籌賑亦一日不止惟心飭力緜嘗於撙節處煞費苦心以節省有限無補於事爲憾日前寳眷意欲觀劇一年數次亦情理之另輾轉以思究屬靡費之舉爰將順直困乏情形口講指畵聞而感悟願將觀戲資洋三元二角以濟賑需如普天之下官衿人士咸從撙節欵項中用些心思鉅欵不難湊集汰靡費而拯啼飢人亦何憚而不爲云云盥誦再三曷勝欽佩竊思梨園歌舞祗供耳目胥娱蓬牖凄凉不覺心腸頓熱處深閨而諳大義咸稱夫唱婦隨懷瘠壤以寓微權復憫妻離子散益見助賑之術轉念可行不待出諸門庭而已憬然大悟焉人欲行善其亦知所率循也可上海北市絲業會館籌賜公所少欽施善昌謹誌三月十九日 
[寄謝瑞茀侯方伯]  
　　○小住鈴轅匝月天盤飱深感主人賢欣瞻繡豸觀風使重證飛鴻印雪緣喬梓英聲馳上國謂令嗣劭儒觀察虫沙小刼話當年承詢澎湖遭難事只愁楊柳依依處又賦西江送别篇[  末吏濮陽鏡呈稿]  
[江督轅門抄]  
　　○三月初四日候補道郭湯吳均見○初五日陞授山東運司潘駿献到見安徽來即辭同知宛志逵禀知奉委水西門稽查差分省知縣李耀光從九柳先甲均禀到臺灣來○初六日理問張兆棨禀知奉府委帮辦府發審差○初七日同知徐瑞昌禀辭赴吳淞江陰公幹○初八日候選道唐廉到見即辭典史彭煥禀到起服回省藩轅牌示鹽城縣依勒通阿與蕭縣王敬修亙相調署○初九日委署沛縣藍采錦赴任○初十日候選府劉嶽晴見辭赴淸江○十一日署泰州吏目吳向春謝委○十二日知縣蕭煥唐辭赴江西○十三日藩轅牌示六合縣教諭沈錫豹病故遺缺查有大挑教職錢義民堪以署理○十四日新授安徽鳳頴六泗道王廉到見由京來○十五日新授安徽鳳頴六泗道王廉辭署泰州吏目吳向春禀辭赴任 
[蘇省撫轅抄]  
　　○十六日候補通判吳式晸奉松滬局新章銷吳淞江厘卡差代理寶應縣衡陽司廵檢黄立堅禀辭○十七日新授安徽壽春鎭韓晋昌辭行赴任於二十一日起從九秦爾泰服闋回省禀到○十八日藩轅牌示照得華亭縣縣丞沈緯淸入大計案內叅劾應即摘印所遺員缺查有試用府經歷汪爾艙堪以酌委署理限於本月二十日來轅禀見聽候給札赴任准調南匯縣袁樹勳禀謝奉飭知赴任代理靖江縣　德昌禀辭赴任從九馬彬均禀知奉飾派蘇差委主簿何樹勳禀辭奉藩憲委赴丹徒越河彈壓魚花差蘇松太道龔於四月初四日壽辰○十九日藩轅牌示照得上海縣知縣莫祥芝准升太倉直隸州知州遺缺查有無錫縣知縣裴大中堪以調補○二十日候補同知高五雲禀知奉委赴江北公幹 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賞罰分明]  
　　○浙撫衛大中丞在甯波閲兵所有賞罰將弁各銜名兹特詳錄如下提中叅將蔣益賢訓練有方賞袍褂料各一左營遊擊閻麟趾鎗發有準應准存記遇缺題補右營遊擊布國　賞荷包前營遊擊李歩高後營遊擊韓進文各賞褂料城守營都司松奎曉暢營務操練純熟應准存記升補中營守　陳光勝年壯才明弓馬嫻熟應准存記升補左營守備潘兆龍右營守備蔡恩佑各賞荷包前營守備邱殿魁賞荷包小刀後營守備孫錫卿記過一次暫免撤任城守營守備金繼恩賞荷包扇袋中營千總方榮賞小刀又劉昌正賞荷包前營千總魏士霖賞扇袋後管千總朱良榮賞荷包小刀中營把總李夏林記過一次暫免撤任又廖廷邦夏顯　各賞小刀左營把總樓瑞芳陳汝江右營把總秦鳳林王天彪各賞銀牌前營把總徐業安賞小刀後營把總馮楣賞荷包小刀又范釗賞小刀城守營把總謝應桂賞小刀前營把總成嘉寳儘先拔補千總又賞小刀中營外委王善良記過一次交營察看又紹道成儘先拔補把總又毛顯榮余輔仁各賞荷包扇袋小刀右營額外潘雲賞荷包扇袋又王鴻才賞銀牌又范金江儘先拔補把總又賞小刀右營外委任緒掄記過一次交營察看又張立成賞銀牌又王炳章儘先拔補把總賞小刀又額外謝運陞賞銀牌前營外委徐奇鳳賞銀牌又周金槐賞銀牌又孫炳耀記過一次交營察看又徐金德荷包小刀後營外委馮良鈞記過察看又郭福田賞銀牌又裴　達記過察看城守營外委尹國梁王箴言中營額外朱榮升張長康李兆熊右營額外蒲廷梁屠勝彪鄭飛雲黄廷勳汪銘孝各賞銀牌前營額外沈維松後營額外馮頤彬各賞小刀前營額外魏士豪記過察看城守營額外葉朝陽石浦外委劉泰岳澉浦外委徐超然各賞銀牌鎭海叅將吳杰賞褂料鎭海守備徐朝慶千總何玉各賞荷包小刀把總邵外委虞各賞銀牌額外張降馬兵撤任額外周賞銀牌賞提標六營及鎭海營人陣錢一百千練軍錢二百千線槍錢三十千文 
[閩中官報]  
　　○藩憲牌示照得福州府經歷柳榮准補峯布縣丞應即飭赴新任遺缺應以試用縣丞彭崙源署理准補甯洋縣典史吕嘉謨應即飭赴新任淸流縣馬文敏在任病故遺缺應以試用知縣劉乃賡咨補督憲牌示於十九日舉行秋審所有各縣要犯約廿七起應委各員業由臬司出示曉諭署屏南縣黄瑞梧缷事到省同知黎景嵩就閩起服到省知縣周有荃委解京餉業已起程 
[英界公堂瑣案]  
　　○包探王阿二禀稱周桂生等三人將吳毛毛軋至茶寮硬借洋十元吳不允致被毆傷頭顱等處適經小的撞見爲將周等拘案吳申訴前因請爲究辦周等同供家在浦東係同宗弟兄與吳素來相識商借洋元並不行凶毆擊蔡太守以周等借洋不遂遽爾行凶殊爲可惡判各枷號三禮拜發該茶館門前示衆吳自投醫院養傷○麥總廵命包探顧阿六禀稱查得積竊楊昌雲王寳順楊芝田王佩林田阿三等與楊萬泉同居一處因飭往　見有軍械據云係萬泉之物想來决非善類是以拘請究懲昌雲等四人同供安分謀生並不犯竊不知何故遭拘萬泉供稱前曾當勇現無作奸犯科之事蔡太守判將萬泉及軍械送縣請讞昌雲等四人各具切結即日出境不得逗遛○湖州人張照溪稱素爲紅白器生理兹因有潘姓家喪事雇往應用突被殷阿大等五人霸阻行兇以致受傷原其所以行兇之由因潘家生理向由伊等承接惟上海紅白生理聽由主顧不能覇持爲此訴請伸寃蔡太守問傷勢輕重如何如果重傷須送請上海縣騐明核辦張稱受傷甚重惟已延傷科醫治諒無緊要矣小的既在治下惟求大老爺提究官着明白具禀呈候批示核辦○西包探禀稱徐沈氏與阿大深夜在街行走見人拉住乞錢爲特送案請爲安插該氏供稱丈夫　　落魄無依不得已挈侄阿大行乞阿大供與相同蔡太守飭分别暫押俟過堂發落○楊沈氏訴稱葛大老爺會訊時訪明閘北地棍韋陽春獨眼龍祝阿發等由丈夫楊芝山指拿重辦今伊等開釋出外糾人報復將夫毆擊致受重傷報由捕房包探戴金寳獲韋及帮兇之何召蘭到案惟祝脱逃蔡太守訊供之下韋何不認行凶太守飭交捕房帶回俟傷者到來質對並補提阿發再訊以上各情已登前報昨該包探禀稱楊傷痕略愈今特投質惟祝避匿寳山縣境江灣鎭請備文至該縣移提楊申訴前因并稱尚受刀傷業將痊愈韋何仍執如前包探賀東生禀稱查得當時實由祝毆打與韋無涉楊稱韋係捕役包探等所用之夥平日無惡不爲太守飭將韋何仍行管押俟備函給該包探赴寳山縣請即派差提祝到案究辦○廵捕解送在路爭毆之張福正王阿大請訊張供與王鬪牌口角被毆傷左足爲此報捕拘王　供伊輸錢不給與論恃蠻口角則有之實不敢行凶毆擊蔡太守謂張王因賭肇釁本應一體懲辦姑念張已受傷無庸置議王押三日以示薄懲○前報紀王蒓香校書控竊水烟袋一案　該竊實係妓院龜奴並非狎客且行竊已非一次前日堂上所供祗稱與王認識借用餘俱訛傳也 
[白帝城]  
　　○落日秋　裏荒城水面　路從懸坂上槎泛怒濤來雲氣山腰束灘聲耳畔哀攜笻臨絶頂容易逼三台○瞿塘口　共道瞿塘險偏從險裏過江流如沸鼎船下似飛梭　甲開青嶂白鹽擁碧螺　左　赤甲右爲白鹽皆二山名　回頭看象馬　象馬灧澦堆名　相與扣舷歌○灔澦堆　灔澦當門立空江落日斜櫓聲催晚棹帆影逐平沙鴈訊傳書杳客懷感物華餘生浪裏得僥倖到山巴○巫山峽　惟有青山好勞勞伴我行龍蛇翻浪急風雨挾舟輕　遞巫山路荒凉白帝城猿啼來枕　愁聽第三聲○春柳四首　依依裊裊畫樓西乞與東皇護御堤太液春融輕燕度未央　暖曉鶯啼嬌　霧鎖纎腰瘦醉態烟籠舞袖低省識六宫生意滿碧桃紅杏一般齊　管領春風好夢長臺城景物費平章芙蓉鏡下同傳兆翡翠樓前巧鬥粧彭澤五株開畫本蘇堤千縷繫離腸靈和想見婆娑態每到塲回綻淺黄　亭長亭短易銷魂無限心情總莫論陌上新愁傷少婦天涯芳草怨王孫征鞭處　催官道羌笛聲聲動玉門江北江南好風景畫橋烟水繞漁村　嫩黄芽點艷芳春遊騎郊原逐軟塵學舞漫勞青眼顧添粧羞倩畫眉人幾灣匼匝遮前渡一路迷離暗玉津笑指營門交讓處將軍雅度邁羣倫○秋柳四首　一抺秋容萬井霜離情怎奈楚天長催成陌上黄金縷記否樓中碧玉粧洲渚月明帆背冷關山鴈影馬頭忙誰家夜笛聲悲　吹得征人思故鄉　曾從官道繫征騑終歳飄零壯志違畫角頻催霜信早寒鴉遠帶夕陽歸事條碧縷愁難綰　索春光景　非　有陶潜門外樹不關榮落目依依　啼烏聽罷客愁生滿地霜華斗柄横洛浦春風方繞夢玉關殘月曷勝情韶光憔悴朱顔老　事消磨舊恨縈到此緑陰留不得當年攀折溯郵程　玉容消瘦鴈驚寒颯颯秋風上錦鞍一夜邊聲悲　絶滿梢淸露淚難乾浮生事跡皆成幻流水光陰最易殘遥憶故園金粉地不堪回首思瀰漫○題秋江垂釣圖　一幅烟波一釣舟長竿三尺復何求漁歌唱徹秋江晚贏得閒情到白頭[  桂嶺吟樵星伯氏待定稿]  
[聽何雨辰世兄彈琴成詩一首]  
　　○古調久寥落多君爲此音朱絃疏越處淸極惑人心舊物餘雷斵　家伯佩卿藏有雷化琴　新知想粤吟　頃在粤東晤琴師某　明朝估帆發回首思難任[  佛卿初脱稿]  
[寄筱南]  
　　○何堪櫪驥困風塵同作窮愁抑鬱身慷慨幾人稱達士疎狂似子竟長貧傳家詩好緣能繼愛客情多出以真架上遺書千萬卷履綦莫厭往來頻○雜感　羣怪疎狂不世情頭顱如許愧無成醫非願學爲多病畫不求工聊寫生萬卷窮年遮醉眼一錢何處賣詩名逃禪悟得安心法事事隨緑意氣平　安排禪隱老彌陀　近居郡東彌陀庵　轉眼年華四十過髀裏肉生閑莫得床頭金盡命如何交惟從淡方能久文到可傳不在多爭似委心還任運蒲團打坐學維摩[  借庵居士樗散人心經留删草]  
[劉佛卿先生見示廣東雜詩三十首怱怱錄得十三首登之報端與海內詩人共忻賞焉]  
　　○曾於函丈聞嘉政今日相逢是夙知天下可爲必儒者斯文未喪賴人師長城一去雷池失滄海横流砥柱誰我亦聖朝蟣蝨士愧無尺寸慰瘡痍　封樁禁庫幾時開總爲防邊説理財九府艱難圜法敝萬山槌鑿礦人來漏巵不塞源終竭臥榻容鼾古所哀北斗南箕仗簸挹匡時早爲起韓洄　義民昔　三元　大帥新屯五丈樓北負高山南俛海巍巍城郭是雄州　彭雪岑宫保來防時住觀音山上　櫓摇紫洞足横行荔子灣頭水更淸莫問海山仙館路更無深樹宿流鶯　何處魚龍集翠池昌華園好繫人思不知洛下降王長可憶猪娘獻媚時　編籬栽樹各分家略似園亭近水涯怪底四時花盡好春風常護素馨斜　銀珠街對海珠臺也有絃聲水面來月子彎彎河漢耿紅羅斗帳爲誰開　九曜仙池藥圃荒金鋪鴛瓦暮烟蒼誰知細雨蘼無徑遊客猶談廿四娘　一時名士此邦多都督真能禮作羅王儉高華羊仲樸别離容易奈君何　手把粤東金石志先生好古過前賢水晶界尺珊瑚網重見覃谿學士年　疾惡如風朱伯厚説經不窮賈侍中惡隨臣妾學圓轉三百年來有是公　大儒用意極纏綿廣刻遺編廸　賢忽以書生作書賈何如開卷計緡錢　廣東書籍皆陳蘭甫先生校刻任坊賈傳印略收版價具意欲寒士得書甚易近有陶姓攘其利價幾倍於往日余曾見宋人刻本有記其刻印紙墨之價於卷者用意良不可及　明珠翠羽出南方况更奇琛海舶忙都尉不歸入班散那堪重問十三行　肇州西去是梧州百貨駢闐在上游近日算緡稍减色白龍尾外有夷舟　雲貴來貨近多自廣西繞海道以避厘捐將來法人再於西省通商粤東税政將益減矣 
[恭祝太原壽母黄太孺人五秩榮慶即請省齋　兄先生教政]  
　　○籌添大衍應羲經海上光騰寳婺星設帨欣　花解語　六月二十日誕辰　稱觴喜獻菊延齡萱榮竹勁娱萊綵桂馥蘭芬列謝庭愧我盲詞䖍晋祝南山松柏慶長青[  武陵漁隱顧鈺子相拜稿]  
 
 

Page 10

 
 
   
 
 

Page 11

 
 
   
 
 

Page 12

 
 
[謹錄近作即呈夢畹生高昌寒食生諸大吟壇正刊]  
　　○呈吳堇村司馬時爲崇明縣令　文章卓犖早知名海上彈琴播政聲公負長才非百里民安樂土自三生廟平龍港春將至雪滿鰲山歳已成應是玉皇香案吏飛鳬朝朔到神京○呈李丹崖方伯　浪跡經年在海涯春來始得訪公家名虚未必能驚座巷遇何期爲下車愛客原非矜意氣好文獨見惜才華坐聞談論身忘倦容易西窗白日斜　從知絶學究人天簿海聲名豈偶然能使心胸羅斗宿即看指掌亦山川　方伯精測算且識諸國地輿　慨慷仗節經三國　方伯曾奉使英法德三國　辛苦成功計十年自到急流思勇退不因浮議退林泉　郭外新開緑野堂情懷豈與世相忘中年哀樂寄絲竹四座親朋留酒觴樹繞宅邊垂茂蔭蘭生庭下有餘芳著書更理名山業黄卷青燈引興長　身世自歎似梗浮安能門下日從游縱觀書跡增遐想未解琴心寫别愁　方伯家藏法帖甚多嘗秉燭同觀　帆席趁風　海客風烟回首隔瀛洲他時願爲蒼生起書劍相依佐遠猷[  楚南滕家祥草於舊酒樓]  
[滬北仁濟善堂施醫給藥一文願二月分細振]  
　　○上年八月至十二月徐慶德堂一千零五十○信局交來一次朱谷生唐秋蘇合三百六十○又一次一了山人無名氏烏舜田三户各洋一元又無力氏銅洋一元○又上年八月至十二月隴西慧禪氏一千九百五十文又朱寶如又朱煜記劉錦廷李介福李裕堅堂倪長春葉兆卿七户各七百五十文又何梅生三百六十又朱慶常等三千文又朱隶奬一千五百文又李月林六百文○上年正月至七月改作本年訖劉慶遠堂二千一百文何瑞綿二百十文○本年二月分吳鰲蜂錢周氏梁杏林陳氏合梁朗齋廣和記奇珍樓德興帳房信和棧信和洋行韋玉亭何文翰文威合十一户各三百李留餘書屋除增賢藝蘭小主怡怡氏鍾禮田五户各六十森元號楊浩然世德堂陳承志堂花胡學海聿厥主人王復聲力不足人周蘿補氏碧湖書屋十户各九十文鄭朝恩存德莊鄭瑞雲同芳　　炳麟虞修篁電氣公司帳房七户各一百五十文大豐號大豐諸友詹誠德堂游龍居士泰茂洋行何必留名六户各一千二百又鍾光穗鍾　光有心無力人三户各三十文何金玉黄大安堂蕭務本堂劉緝卿何慮氏譚逸漁鄭次棠李樹庭蕭文灼蕭蔭昆十户各一百五十文李英子何文安文杰合何不留名梁杏浦陳震權履泰棧房沐東評高澤記鍾文熙宋增全李錫記馬保記何景俊十三户各三百文鄭茂光鄭祖焯何趾祥譚星垣三户各六百文譚光烈一百廿文鄭慶德堂公和祥帳房何不留名三户各九百文元芳洋行一千二百宜石主人龔義和元昌永趙稚侯周聲濬六怡堂六户各九十不敢再悮三百六十鴻昌木行稽占生菊生氏合高陽內史雙玉樓主菊人氏東來升姚子廉錢貴勸黄省三八户各一百五十文　蔣咸四十五文李秋坪翁一千五百文席正南泳記闕鳳記菊朋氏四户各三百文唐昭祿唐培生各一百廿文張心齋張國嘉周均玉日盛號蔡相林六户各九十文秦百祿和記席克明泰順亨涵輝軒陸順堂平安氏十户各六十文顧少山淞隱子榮秀齋王金濤華榮昌嘉泰裕旭春氏胡嘉瑞黄廣涵平陽慶富氏北洪泰泳昌升同豐永慶和銀樓四户各一百五十文以上均二月分○無名氏一千八百文二月至年終○譚立生一千八百正月至五月鄭遜南本年一次作訖三元何宗富本年訖一元○○二月分共收洋七元又銅洋一元錢五十二千八百十五文 
[上海四馬路高易公館內籌張即李秋坪經收直順山東三月十二至十五等日賑欵淸單]  
　　○十二日元芳帳房銅洋一元○同興局交來常山吳子振翁募壽字册敦裕求平安洋四元萬裕承豐泰正元吳子辰等各一元共洋八元○十三日豐字册成興隆半元高記二角○蔚長厚匯來江西學督梁大人募祿字册二本署樂平縣正堂黄明府　銀十兩久大質五元積善堂退思堂各四元楊次伯楊次仲叔耀廣源祥惠和號永成茂馬玉蜂楊文軒楊林鈺楊光垣各二元魯夤吉傅篤生周春林羅邦産譯翼卿任煥亭劉光廷各一元共捐洋四十元銀十兩合規元三十三兩五錢○十四日同昌李善士等洋二元○豐字册捷字洋一元○壽字册養源居一元○陳印波大人經募壽字册九本陳印波洋十元梁巧山洋四元張悦亭張壽卿黄耀庭潘雨亭張有基各洋二元劉雨汪繆楚峰各　一元四角李曉樓錢潤堂無名氏楊壽臣李竹書陳飛軒黄謙臣臣張棟臣張李氏英氏陳何氏陳霍氏張屠氏梁洗氏麥變兀寅　郭福如丁閏階劉勝和鄭南立各一元王以財柳有客劉瓊玉劉沛霖陳國楨束廉宋佐臣黄漢臣鄧嵩生梁桂亭鞠連陞王壽　各洋八角無名氏無名氏各六角無名氏無名氏無名氏無名氏杜星橋甘棠陳藉動　丁合尹奇山陳德友潘祖頤悟初道人敬善堂李門陳陳氏陳趙氏陳鴻材陳鴻銓楊黄氏顧氏陳元梅長順順各半元郭鄭氏丁周氏無名氏勇丁合各四角陳繞梁勇丁合董蘇彭　各三角何富鍾洪梁發昌楊來吉陳北有黄升張子堂陳能陳養虒志周勝屈綏壽永勝杜祥林黄瑞祥黄祁氏林馬春楊連帶梁玉勝胡時昌何麗章先友胡香鄧任林四林三崔浩練德張九黄喜泰姜廣福郭威賢黄阿壽梁桂劉錦榮余阿悦黄順國李興黎才有各二角姜容一角五分梁錦季培基丁發郭榮黄杏沙福何發茹九吳大光江勝駱福吳得標陳貴陳德明黄全張丁陳九如李義尹葵興黄林何福陳國安郭蘇曾維戴卿朱德周龍順胡全楊賢賛王孟　　張貴陸義張繼唐潮介莫松林張得貴許子生吕鼎卿潘富起歐勝胡福周生蔣宗華梁泰殷國安區興各一角共捐八十三元九角五分○通裕局交來常熟李森氏一元○十五日保平安子周洋一元四角○壽字册不書名二元禮信記向庄水客葉庄水客王淦舟各一元厚記洪守拙軒各半元共洋七元○豐字册凌樹贐儀移助洋一元余鏞江半元○恊源局交來壽字册真德蔭堂魏樹滋堂各半元○○以上四日統共收英洋一百零八元五角五分規元三十三兩五分銅洋一元 
[上海北市絲業會舘等賑公所施少欽經收山東順直賑捐三月十三日第一千三百十五次淸單]  
　　○現成功德莫要錯過機緣救命習第七千七號恕不登名子募淸小居民錢五百文知仁三百文不修名吳元浩柳鶴山房敬義堂退思齋五户合錢一千文葉雙全王森生宋家茂信心子無名氏名氏無不留名選青居八户各一百文不留名洋一元蛟川無名氏洋五角共十七户合來洋四元○又五千七百三十四號項介眉募項雲官項范氏項張氏留香居徐項祥官項王氏德孚堂李七户各洋一元○又二千八百五十號求保平安人洋一元○又三千七百二十號張筱浦募夢蝶居士洋四元豐義堂二元世德堂一元張松山一元崔昆山錢四百文丁永成二百文共六户合來洋八元錢六百文○又四百六十八號三千七百二十九號古若山人募洋一元○又六千五百八十三號成興隆洋五角高記二角○又三千八百七十七號大成錢莊銅洋四元○又二百四十號振源愼花行募陳小舫張燦文合洋一元王安慶半元任門田氏田門石氏任鴻恩馥軒四户合一元田陽昌錢三百文章後裕王占麟二户各二百文王連增一百五十文任阿福張友梅顧俊明任新榮陳桂泉五户各一百文共十六户合來洋三元八角○又二千五百八十四號常州映溪堂求病速痊洋十元乾大昌號交來○又六千四百八十六號嚴記洋二元○又四百三十二號永昌質募汪筠二户各錢四百文余張二户各二百文潘那孫沛陳金佩錦章榮春顧在下十二户各一百文共十六户合來洋二元三角二分○又三千九百四十一號華團盆湯錢一千文○又三千一百二十二號恆豐木號募静吉氏芝蘭室沈二户各洋一元維賓藥資二角蓮生大家來十二居士沈芝卿金壽氏不留名松雲居巵言書屋松鶴居沈王氏病愈十户各一角共十三户合洋三元二角又汪大年銅洋二元銀壳二片計重三錢二分○又三千八百九十八號仁裕行王松巖募仁裕義洋五角王巖三角五分　廣大朱汝之徐三繆志寛朱澤氏王斌齋陵儉庭張厚富黄金山周逸齋吳錦誠陳吟山十二各各一角沈嘉生不分共十五户合來洋二元一角○又一百二十四號仁大典募朱無名氏二户各洋一元不求聞達虚對開一元量入爲出氏二角無名氏一角貴蓮君錢三百文不留各二百文胡一百文余無名氏無名氏黄倪氏湯余添八户各五十文共十六户合來洋二虚對開一元四開三元八開二元錢五百文○又四百二十六乏力氏洋一元○又一千二百四號振興行募宋煥光堂求合家平安洋一元陳餘慶求母福壽康甯五角張姓求身體平安生理順遂五角林求益氏二角無名氏宋錢一百文求順氏蕭隱名氏二户各五十文共七户合來洋二元二角錢二百○又二千三十八號石李吳朱四户洋四角由怡和絲樓交來○又七千三百三十二號品蓮　號募無名氏五百無名氏四户各二百無名氏三户各五十共八户由南匯日生局來洋一元○又六千八百四十六號蘇州萬源募不感洋十元祝萱永茂十元湯餅資五元願戲移賑四元萬美記陳信記劉葆記合一元七户由通和糖行來洋三十元○又三千一百二十一號黄星雲求病速愈洋二元○又七千八百九號泗經同泰募聞崧生洋五角畢明軒三角劉大三二角又七千八百十號聞崧生錢六百四十仇炳生二百宋開祥一百四十四文徐置環五十六以上二摺合洋二元又募三户洋一陸芳洲一元共十一户由全盛局來洋四元○又三千五百十五號浙乍南銅洋八元由大團寶順局來○謙祥益瑞蚣祥瑞生祥瑞呈祥瑞林祥山東帮以天后聖誕戲筵資移助洋一百元百勉氏爲鄰居愼幸獲無恙完願洋十元由蘇州全盛局來浙湖求謀得遂氏洋十元由森元絲棧來惲俟孫爲娩永麟病求速愈洋五元由蘇州全盛局來京郡東籬氏求病速愈洋一元由抱芳閣書坊來無名氏一元周鄰表代岳求病速愈由黎里永泰豐局來洋二元上十三日 
[上海北市絲業會舘籌賑公所施少欽經收山東順直賑捐三月十四日第一千三百十六次淸單]  
　　○現成功德莫要錯過機緣救命摺第九百四十八號李吉安募洋一元虚對開一元聞妙香室洋二元十齡女童張詠繁周歳女童張召和香燭資合洋一元共四户合來洋四元虚對開一元又二千九百五十一號同昌號募金洋三角李周王金陳張六户各二角鄭倪助陳石五户各一角共十二户合來洋二元又二千一百二十八號公平棧房募莊敬記葛友記二户各洋一元朱蘭生二元無名氏四角陶其恭周日生無名姓三户各二角共七户合來洋五元又六千四百八十七號協成祥洋一元又募張杏莊五角方榮齋陸壬生二户各二角王安如一角共五户合來洋二元又七千六百三十四號源泰洋一元又一千六百二十三號松江廣大號募吳姓洋一元不留名洋二元二户由順成局來洋三元又五千一百九十九號怡記莊諸友洋十元又一千七百二十二號嘉定無名氏募無名氏洋十二元錢五百五十文又五百文又五十文三户由嘉定喬泳興寄老正大局來洋十三元錢五十文又二千六百九十二號同春洋貨號募留餘堂洋二元又六千八百五十號元義糖行募潘愼德洋一元無名氏胡心恆不幸生三户各三角四户合來洋一元六角又五百五十一號王義昌募郡竹泉洋五角張廼鄰父子平安四角張全昌龎安貴朱鏡湖三户各三角徐雅甫二角共六户由鎭江森昌局合來洋二元又四千九百三十四號申昌號募章記五元申昌省席費一元曹伯記夏文記立記曹既記四户合一元共六户由鎭江正和局來洋七元又二千一百二十七號公平行募隱名氏一元無名氏三角隨緣子無名氏二户各一角半無名氏二角共五户合來洋二元又七千三百五十二號冷板凳客洋一元又四千十四號京口桐油業春巵移賑洋四十元又葉子戲移賑洋十二元二户由鎭江老福興局來洋五十二元內有銅洋一元又三百三號錦雯公記洋二元又七千三百八十五號無名氏十元無名氏五元二户由廣泰豐糖行來洋十五元又二千八百二十四號德盛米行募有心無力吳萊堂二户各錢二百文趙心田朱雲坡沈彦孫潘阿福盧少甫殷彚章隱名七户各一百文共九户合來洋一元錢六十文又七千二百八十二號南市順元莊募何錢三百零二文汪王陳沈四户各一百文大善士九十四文張八十文薛吳二户各五十文王四十八文大善士陳六文共十一户合來洋一元○又七千二百八十一號蘇州屏翰氏　尤門吳氏求身體康甯洋十元屏翰氏一元七齡幼童尤祖沅一元萱茂室翠薇軒主二户各五角共五户合來洋十三元○又一千七百五十二號京口裕和洋行募文記正記裕和行三户各錢五百文森記四百五十文楚記三百文錦記亮記二户各二百文雨記立記瑞記蘭記潤記五户各一百文共十二户由鎭江銓昌祥局來洋三元○又二千六百六十一號公記募不留省記丁姓不書名四户各洋二角同記一角無名氏二百十五文無名氏一百十文共七户合來洋九角錢四百二十五文○又二千七百六十一號華林李姓錢一百文○又六千八百八十六號羅店泰昌典諸友節省席資洋五元由全盛局來○又一千六百十八號練塘同春典募同春典洋一元程承源錢七百文任静記六百文保平安四百二十文同亨汪耀春程平安三户各四百文悔過子三　文無名氏周鶴書二户各二百文不留名柳吳春桂峯葉徐金六户各一百文共十六户由全盛局合來洋五元錢一百文○又二千二百二十二號姚公來募姚錢三百文施二百文頌孫張三户各一百五十文陳五十文共六户合來錢一千文○竇古巖洋一元馮姓錢一百文陳錦章由范黼庭來洋三元銅洋二元張孟記求目疾速痊由蘇州寶順局來洋四元安徽汪劉氏爲子病愈完愿由徹州公利局來洋十元有求使者由黄大善士來五十元盧三元求痛速愈洋四元朱錫濤求病速愈洋二元東海徐次記洋二元湖北無名氏爲妻病痊完愿由全泰盛局來銀二十兩批見規銀十九兩九錢三分九厘無名氏由協康庄交來二元蔡世楠求妻病愈洋二十元楊桂達求病速愈洋五元陳招弟許愿求保平安由杭州老福潤局來洋一元王少村求病速愈洋五元府後居士洋一元西河居士洋二元虞陽求病愈子由常熟永義昶局來洋一元源茂木行主羅爲吕芝田求冥福洋十一元會稽天一居士洋三十元嘉善堂洋二元芝玉堂洋二元燕南布衣居士洋二元銅洋一元無名氏洋三元同心書屋洋十一元銅洋十九元木訥居士爲父病求速痊由浙杭全盛局來洋十元陳福卿爲父誕辰求保康健　二元以上十四日 
 
