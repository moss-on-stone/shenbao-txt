# 1880 - 282 - 4902680

 

Page 1

 
 
[勸鹾商卹竃丁說]  
　　江蘇爲財賦之區巨商大買肩摩轂擊而其中資本最鉅者以鹺商爲最有多至數百萬者本大則末固宜乎可以世出子孫永享其利矣乃曾不數傳冰銷瓦解甚至貧無立錐此何故哉或謂煮海爲鹽入水輒化業是者故不能耐久或謂鹺業獲利最厚易盛者必易衰或謂鹺商驕奢淫佚暴殄最甚故不旋踵而　即隨之茲數說者皆有至理然鹺商作孽固多而作善亦不少凡有義舉該商等咸捐巨欵玉成其事功過似可相準而世其業者百無一二其理安在昨有鹽場友人說及灶丁之苦而後知該商之不能　久者有由來也夫飲水必思其源鹽商之源在於鹽場灶丁而已矣非鹽場則鹽無從出非灶丁則鹽不能成古人有言誰知盤中飱粒粒皆辛苦蓋言田雖富家所有而犂雨鋤雲披星戴月勤四體而分五穀究　農人之力是何異灶丁之於鹽商哉重農事者惜及於耕牛正不欲用其力而復食其肉以傷仁人之心今該商藉灶丁之力以獲厚利理宜曲加體恤而乃但圖已樂圈顧彼艱是不亦忘本之甚乎夫以灶丁之苦夏日煎鹽終朝向火熱氣熏灼揮汗如雨偶立烈日之中即係乘涼之地冬則衣衫單薄入而火氣蒸騰出又寒威凜冽忽寒忽熱最易傷人所居者爲蘆草棚風日交逼偶逢陰雨淋漓之時坐臥皆在濕地所食者爲淮麥粥無論老幼終年不見暈腥非有故不得食米飯當忙迫之際畫夜煎煮不得休息寢食俱廢面目黧黑形容枯槁諭其苦況甚於牛馬烈火寒水餓鬼諸地獄灶丁不啻以一身兼之而彼鹽商者居則高堂大厦出則駟馬安車消夏則水榭涼亭消寒則重裘暖閣奴婢可以饜粱肉僮僕可以曳綺羅偶遇婚喪等事無不窮極奢華誇多闘靡旁觀者嘖嘖稱羨當局者揚揚得意以爲素富貴行乎富貴而不知其所以能如此享用者皆此千辛萬苦之灶丁觸風雨犯寒暑勞其筋骨餓其體膚甚至損其性命竭力以供之者也在灶丁借此以覓蠅頭之利自當甘爲辛苦而不辭然用其力而不念其勞享其利而不恤其困豈仁人之用心哉然則灶丁之宜恤有斷然者卹之之道奈何冬令則施粥施衣夏令則施茶施藥死亡則助以喪費婚嫁則助以喜資屋破則助以修葺耕種則助以籽種年老者設立敬老會年幼者設立保嬰具積穀備荒疏通河道雖名目甚繁需欵甚鉅然各塲分辦按引提厘不難集事果能照此辦理則灶丁感鹺商之德不至偷賣私鹽上可以裕課稅於　朝廷下可以貽餘慶於孫子一舉而數善皆備吾知該商等素來急公向義樂善好施於他書舉尚且輸將恐後況此乃培植根本原屬切己之事必不至視爲緩圖向之所以因循不果者或以灶丁之苦況從未有大聲疾呼剴切敷陳者故商等未及周知耳苟知其苦則必急爲援手競發婆心一塲創首而各塲相率舉行將見一倡百和從此灶丁可以拔水火而登袵席而商業興隆綿綿不絕天道福善其劵固有操之自我者尤願當道之人亦各縷　勸諭或倡捐鶴俸爲諸商先俾灶丁既無困苦之形商人皆有永久之業而爲之上者亦有以仰副　國家軫惜民艱之意溥大德於勞苦之貧民則獲福正未有艾矣培本者在是卹民者在是覽者幸勿河漢斯言 
[恭錄　諭旨] ○九月初四日奉　旨這辰字圍着隆懃監射奎潤較射宿字圍着本格監射許應騤較射列字圍着景壽監射恩　較射張字圍着吉和監射朱智較射欽此同日奉　旨這監射辰字圍着文網去宿字圍着徐克剛去列字圍着阿彥泰去張字圍著蕭韶去欽此同日奉　上諭此次恭送　穆宗毅皇帝　聖容　實錄　聖訓　玉牒　册　賽前赴盛京除緑營官兵照舊例泒出外護軍統領前已派出恩全仍着酌派章京護軍校帶領護軍二十名由京城恭送至山海關再行囘京並派盛京副都統謙德署禮部侍郎綿宜帶同該處派出官兵先期起程迎至山海關敬謹送至盛京以昭慎重岐元等仍照舊例出郊跪接不必遠迎至派出乾清門侍衛一切應得之項着照大門侍衛一體給予護軍營官兵計日應得路費銀兩馬匹等項着照行營圍兵之例給與至此次隨往之官員兵丁夫役人等着世鐸隆懃恩全妥爲約束毋許稍有擾累其按站住宿處所官員等如有令地方官預備公館需索供應者該王等據實叅奏並將該地方官一併叅處事竣後並飭令同日進城毋許逗遛恭請　玉册囘京之日仍着隆懃沿途彈壓一體辦理以昭嚴肅欽此同日奉　旨盛京副都統着富陞調補山海關副都統着謙德調補欽此 
[歐洲人數] ○歐洲各國最留心於生齒故每歲必稽民籍俾知戶口之盈虛茲閱西報謂近查得德國人數四十二兆英國人數三十四兆奧國人數三十七兆法國人數亦三十七兆西班牙人數十七兆義大利國人數二十八兆俄國人數七十四兆云 
[九記溫州搶案] ○初四日再審哈華托按　申明被告應得罪名辭甚繁瑣刻尚未經抄到初五日奉美領事堂斷細核兩造供詞及証人各供被告坏納實有應得之罪而陪審各人則　被告並未罹罪我等理應保護時美領事已將判斷亨特生力謂嚴詳請駐京美使定奪然後惟命遂由美領事擬定被告例應監禁十二月再罰洋五百元如有人保出在外候美使批囘則須署保券洋一千五百元案遂　結 
 
 

Page 2

 
 
[兵船囘空] ○招商局海定輪船從漢口載兵七百三十一名前往天津路遇東北風歷十二點鐘始止於本月初四到津初五日兩點鐘奉直督令之登岸聞該舟駛行甚疾從漢至津囘時灣燕台而至上海往返不過十日耳 
[京師近信] ○中俄交涉一事都中近日寂無所聞民之訛言亦早銷聲滅迹矣以意揣之大約目下無甚舉動必俟俄之公使至京方有成議也 
[土棍宜懲] ○站籠非刑也而以之治土棍實足以彰　國法而快人心前任天津縣王璞臣明府曾處土棍張慶和丁樂然以此刑未及旬日相繼以死嗣又站示王三禿子亦瀕於死經耆老求饒出籠收禁踰年而有單街源源錢舖被刼一案時王邑尊已故瓜代者爲劉明府用爲眼線遂出之獄此刑不用者已數年矣日者天津郭邑尊又有站土匪崔禿子以木籠一事按崔名老廣滄州人該處之民彪悍過於津邑崔本游手好閑到津後逗溜茶館挑水燒鍋嗣庽天津府前太守出門爲掮日照後於差人狎習彼遂上班上班者津人之謂　差也甫爲差役便露圭角與友人搆訟罪干責革遞解回籍現復前來辭府就縣仍復上班另有水桶五十挑小店一所給人挑水桶租房　每人每日微津錢三十文日得賃值一千五百文現有庽客短錢三百文客係緑帽中人無能爲役其妻與范老善范亦非安分者崔與之索逋范謂何物崔　而不留人餘地至於如是是豈目無全子即崔謂汝能口舌爭衡我當手脚制勝由是尋范門毆既歸官訟各責一百具結完案津人有官斷民服之諺官司結後范固無意仇崔崔實未嘗忘范一日有謂崔者范今遲子於某處是說固空中樓閣平地風波而崔信以爲眞貿貿　持刀以往至則范適如厠不及提防崔遽拔刀剁刺中范額顱血出如注范暈而撲崔復舉刀連砍腰齊手脚等處范至不能動彈救援者至然後收刀各歸官訟驗得范受致命各傷而崔係著名土棍怙終不悛飭責四百崔極能耐刑四百則訖氣不少吁而面不更色又責四百再接再厲而崔之梗頑如故邑尊謂辟以止辟刑期無刑是實宜殺一以儆百也命取籠來站以示眾入籠而後站示大堂所有求情者均不許上月二十日拔去墊磚氣息奄奄僅存一線其性命即在旦暮間矣 
[開河得疾] ○去天津三十五里之清水河現用挖泥船設法疏濬工役數十人通力合作日夕不遑每日每名約可得錢百數十文均購魚鱉蟚蟹飽食詎食後大半抱河魚腹疾委頓不堪嗜口腹之懲忘身命之憂是在督供者善爲勸導也 
[蘇垣地震] ○月之初四日辰刻蘇郡地震隱隱有雷聲自東而西遂覺房屋動搖片時即止至未刻又震如初說者謂今夏當暑不熱陽氣未能暢發致有此異云 
[逼債命] ○蘇郡甲乙兩紳本係巨家甲以納官赴浙向乙借銀數千金以作旅費無如聽鼓多年既未得缺又未得差遂致久　不歸乙則按年計利日積月累爲數更鉅甲於閭門外開設飲片藥舖十餘年來生意極盛舉家賴以日用乙久欲謀其店業恐其不允由是乙更勾同丙紳追呼勒索作勢興訟甲之母固係女流且又年邁經乙之羽黨恫喝播弄遂許以藥店估價抵欵已有成議比甲聞信囘蘇該店已經易主欲待理論又以母命難梗遂乃氣忿成疾驟然厥斃現聞其母懊悔將欲訴寃涉訟云 
[發狂猝死] ○江西署臬憲吳觀察之西席夏君年二十餘聞是廣昌縣人今春縣試高列前茅因學院按臨尚需時日故仍來省到舘茲於月之初三日三鼓時取燭就寢其跟丁送入臥室迨五鼓時跟丁睡醒聞房內似有人相掙札少頃更聞空通一聲亟起呼問並不聲應破扉而入則主人情形狼狽橫臥地上已不能言但以手指項背胸坎數處登時氣絕赶急禀報觀察親臨察看見夏遍體皆作青紫色傷　宛然親訊其家丁夜來一切情狀時署內有他席幕賓與夏住宿相近因述夏於上月間即屢說臥室有一女鬼每於無意中瞥見惟自問平生無隱　故不之懼等語觀察既聞是說幷悉前任王觀察亦有西席於此室內發狂自槌其胸人說執著＝之稍鬆手即脫去以頭觸柱而死房知鬼祟屬實然事涉荒誕夏又別無親屬在省於是飭請南新兩明府進署視同入殮衣衾棺木概從豐盛先是觀察政體違和請假一月及夏將卒之夕觀察遂霍然勿藥因而心益乾慟且將召其親屬來省爲之厚給其家云 
[新花上市] ○寗之慈谿山北等處以棉花爲大宗今歲雨暘時若農人皆喜形於色日來早花已割每畝約可收二百觔之譜其行情則在三元左右而花客紛紛抵甬故市面似較往常熱鬧也 
[路刼遇救] ○寍城白衣寺前日前傍晚時有兩人扭住一人將欲剝衣攫錢幸路人撞見始行　去按該處係城廂孔道並非狂野乃時未昏黑已有強徒益以見行路之難也 
[跑馬日期] ○庽滬西商年例於秋季賽馬茲悉定期於本月二十七二十九三十日云 
[賭案訊結] ○朱明理昨代汪品三投遞稟詞據稱奉飭查問和盛庄票根及收銀之人該庄人謂凡銀票往來本屬認票不認人況事隔數月殊難查考陳司馬以所禀亦屬情理隨問胡等究竟贏洋幾何均各執如前陳燮堂之妻陳聞氏又禀稱丈夫實無干涉務求開釋陳司馬商之賈副領事以艾祗齋延不到案應着胡繳洋七百元自向艾姓攤派閻則繳洋二百五十元陳則繳洋五十元總共合成千元呈堂賈副領事謂所押追之洋應請酌充公項司馬謂俟繳到後再行核辦云 
[兩責了案] ○前開永盛昌烟館之陳維記近投縣署控被開小雲台烟館之張培積欠房租洋五十五元又借洋一百元由莫邑尊准嗣飭差提訊據張訴稱前因寄女彩金被和記米行夥童雲亭誘逃致捲去衣飾銀洋控蒙提案訊供後已將寄女領回查其銀洋何在始知寄在開和記米行烏五福之妻烏杜氏處有洋五百元又寄與陳維記之妻陳張氏處有洋五百五十元向索無着因之房租亦未照付況陳維記 
 
 

Page 3

 
 
之子陳錦文亦曾引誘我寄女陳稱借洋有票據呈閱張又供女將銀洋寄存與彼處有顧梅生可証且控案後童雲亭曾挽出蘇小山轉訐案下　役柴樛海防廳署之書辦錢春波理勸也其女彩金所供與同邑尊訊烏陳二婦均不承認烏供童雲亭早已停歇顧梅生供只知張借陳洋百元並不知彩金有捲逃寄存等事童雲亭供彩金並實從我今忽變心其實無銀洋寄存邑尊問差樛錢春波如何調處答稱勸令息訟是賢有之邑尊謂案經提訊豈容爾等多事又謂張曰勸免涉訟原非興訟可比又謂彩金汝父供有顧梅生作証今顧供汝父借陳洋圓是實並未見汝有存洋汝前從童雲亭時與汝寄父爲仇今又通同誣指希圖索詐年幼婦女如此無恥可惡已極隨喝掌頰四十又喝責藤條七十並飭將張培掌頰四十着即具領寄女彩金完案童雲亭誘拐人女雖係和姦然咎實難辭着荷枷一月期滿責放陳控之借洋及房租本當追還惟張稱陳錦文亦引誘伊女想來事非無因姑不准理借票註銷完結烏五福等無干省釋 
[接錄機器織布招商局章程] ○計開建局購機成本數目　一買地填基開溝築碼頭建造局房帳房機器房爐房機房廠房棧房及華洋男女工匠棲息屋宇一廳工料暨局廠需用傢伙器皿等件共約計九八規銀一十二萬兩　一擬定購新式首號紡織各種洋布全副機器四百張總機器軋花機器火爐水櫃鎖扣梭子錠心皮條及煤汽洋燈煤器機器一副一切修理傢伙機器等全運至上海關稅水脚保險等共約計九八規銀十八萬兩　一採買花衣未賣洋布轉運資本約計九八規銀十萬兩　以上三項共需集成股本九八規銀四十萬兩○計開官利花價經費數目　一股本宜提官利也今集股四十萬兩官利照禀定章程周年一分起息每年共計九八規銀肆萬兩　一保險以重股本也本局房屋機器貨物等項均湏保險倍昭謹慎按火險章程值銀千兩者保一個月湏銀二兩五錢保三個月湏銀五兩保六個月需銀七兩保十二個月需銀十兩照股本肆拾萬兩每年共約計九八規銀肆千兩　一花本宜預計也各種洋布長短闊狹輕重不一姑就Ａ字英產六斤八洋標布八磅四原布六斤四細斜紋此三種暢消者而論每疋扯用花衣六斤四兩雖有耗花今不計加漿之數可抵外總有盈無絀餘可類推每機每日夜成布兩疋除禮拜停工以三百天計算可織布二十四萬疋約用花衣一萬五千担本局已購軋花機器改用子花可多出花子約三萬担每担價錢七百文共錢二萬一千串今抵作花衣一千擔淨需用花衣一萬四千担現在市價每担十兩今作價十一兩五錢共約計九八規銀十六萬一千兩　一機輪轉動處宜抹油也每日夜計十六點鐘需茶油三十六斤牛油二十六斤約每担扯價五兩合銀三兩一錢以三百天作工每年共約計九八規銀九百三十兩　一布經刷漿宜用麵粉也凡英國織來之布有用麵粉石粉自半磅至三四磅之多輕重不等惟美國織來者不甚用漿今本局所造之布宜格外精結多不用漿即有稍用漿者仍不用石粉以冀耐久現擬洋布用漿粉之至輕者計之每疋需粉六兩每日夜出布八百疋擬用漿粉者三分之一計二百六十六疋共約日用漿粉一擔每担約價二兩以三百天計之共約計九八規銀六百兩　一織成布疋宜加裝潢也凡布須金線機頭綵色仿帖如成包者內用襯紙外用油布蔴布打捆用麻繩鐵箍等成箱者內用襯帋馬口鐵箱外套木箱釘以鐵皮均每疋扯加銀五分以二十四萬疋合算共約計九八規銀一萬二千兩　一需用煤塊以供紡織也機器非爐火何能運動查煤質高高者其價必昂低質價廉用不耐久亦難合算茲擬用中等之煤每日夜十六點鐘約需八墩現在市價每墩四五兩今約價五兩五錢應需銀四十四兩以三百天作工每年共約計九八規銀一萬三千二百兩　一燃點煤汽燈宜核價值也凡　用煤塊石灰雇工承值及修理經費按照本局點燈六百盞每點鐘約計扯用煤汽二千四百方冬夏扯六點鐘起一點鐘止每日共用煤汽一萬六千八百方需煤二墩半約銀十五兩石灰百四十斤約銀一兩修理經費約銀一兩五錢傭工約銀一兩五錢共約銀十九兩以三百天作工每年共約計九八銀五千七百兩　一薪水宜明定章程也事係創辦非厚其辛俸豈能專心致志勵精於勤自駐局以下均湏有結實可靠荐保立有具名保單存局備查應請正執事二位副執事二位總司帳一位正司帳四位副司帳四位幫帳帖寫四位並請專司交牘一位總繙譯一位副羳譯四位此外學生八名日夜督工兩班計十二名小工頭十名女執事一名女工頭十名出店八名管門更夫四名茶房四名以上薪水及總辦往來舟車之費大約月需銀二千兩均係自膳每年共計九八規銀二萬四千兩 
[申江晚渡偶成即請　諸大吟壇　指政] ○斜日落篷背江天縱大觀烟開村樹暝風觸浪花寒獨客橫長劍孤舟下急灘乾坤清氣在極目水雲寬[  苕溪花月吟盧生未定草]  
[客窗有感] ○自歎韶華似水流年年蹤跡等閒鷗玉簫吹斷誰傳恨金鴨香消獨掃愁夢裏鄉關終幻境人間富貴亦浮漚十年滄海無知已賺得青山幾度秋[  龍湫夢夢生初稿]  
[光緒六年九月初一日京報全錄]  
　　宮門抄○旨一道錄前○發抄　旨五道○皖撫裕　奏關稅期滿核明收數摺○大臣岳　奏爲請　旨摺○大臣定等　奏請　飭撥欠解銀兩片○豫撫涂　奏查明覆請獎勵片○都察院志等　奏爲請　旨摺○又　奏請　旨摺○大臣定等　奏總營年老呈請休致摺○直督李　奏甄別道員片○川督丁　奏委署司道片○九月初一日工部鴻臚寺正白旗值日無引　見○賽中堂等考試孝廉方正覆　命○禮部奏恭送　聖訓禮節○內閣奏派騐放之王大臣　派出豫王萬青藜奎潤王之翰○吏部呈進月官卷○召見軍機○派出閱卷董恂徐桐錫珍○發抄　李文敏奏恭進江西通志繕本奉　旨知道了書留覽欽此○岑毓英奏請以陳釗借補臺拱營左軍守備奉　旨兵部議奏欽此○又俞渭等調省孫清彥等委署普安同知奉　旨知道了欽此○又汪元慶另核請獎奉　旨着照所請該部知道欽此○祥亨等奏請將委叅領布彥勒罕等摘取頂戴奉　旨着照所請該部知道欽此　○○頭品頂戴安徽巡撫臣裕祿跪　奏爲蕪湖關當稅一年期滿核明 
 
 

Page 4

 
 
收數恭摺仰祈　聖鑒事竊據委營蕪湖關稅隆徽寍池泰廣道恭鍹詳稱蕪湖關稅戶工兼收每年例定戶關正額銀十五萬六千九百一十九兩七分五厘盈餘銀七萬三千兩工關正額銀七萬一百四十六兩一錢五分五厘盈餘銀四萬七千兩共應徵戶工正額盈餘銀三十四萬七千六十五兩二錢三分內正額銀兩例分兩季解部盈餘一項則係年滿　解歷經照搬蕪湖關自光緒五年五月初一日起至十月底止首二兩季徵收戶稅銀三萬六千八百五十七兩二錢二分工稅銀三萬四千五百五十六兩四錢六分前經詳奉附片奏明在案茲自五年十一月起扣至六年四月底止三四兩季又徵收戶稅銀二萬五千七十七兩七分工稅銀三萬九千二百六十七兩九分綜計自光緒五年五月初一日起扣至六年四月底止一年期滿共收戶稅銀六萬一千九百三十四兩二錢九分工稅銀七萬三千八百二十三兩五錢五分二共徵收戶工稅銀十三萬五千七百五十七兩八錢四分本屆所徵戶工稅銀雖較上屆收數不無稍增而按之例定額數究屬相懸尚鉅該關道隨時設法招徠力求起色無如今昔情形迥不相同其中或因地方築埧改道或由民間元氣未復以致稅難足額實由時勢使然委非緝徵不力尢不敢恃有試辦成案稍形疏懈除將逐日徵稅數目並額支例銷各欵分造細册檢同紅單另行遵限詳送外合將蕪湖關常稅一年期滿取數詳報請奏等情前來臣察核無異除咨戶部工部查照外理合恭摺具陳伏乞　皇太后　皇上聖鑒謹　奏軍機大臣奉　旨該部知道欽此　○○奴才岳林謹　奏爲請　旨事奴才於本月十二日辰刻接班後據景運門值班司錀長立詳禀稱　午門值班副護軍叅領隆昌呈報見有人役肩抬銀兩欲出　午門並無持具文移等因呈禀前來奴才當即派司錀長立祥赴　午門查看放行覆據立祥禀稱太監不服攔阻互相口角奴才　緊率同司錀長到彼察看屬實又據太監口稱　上賞活計等物遺失不見奴才不勝駭異碍難懸擬查該兵丁雖有盤查之責究不應口角分爭實殊不成事體相應請　旨將護軍玉林常和忠和祥福先行交刑部審辦其值班章京降昌未能先事彈壓　景運門值班司錀長立祥亦有表率之責交部議處外奴才岳林是　值　景運門班咎有應得一倂交部議處爲此謹奏請　旨奉　旨已錄　○○定安等片　再奴才等卷查同治十三年三月間准盛京戶部咨稱河南委員沈宣昭營解吉林黑龍江官兵俸餉行至奉省新民廳屬界被馬賊搶刼銀一萬四千五百四十六兩內有黑龍江省同治十一年三月間調赴甘肅軍營官兵整裝銀一萬一千八百四十六兩五錢三分八厘零當以被刼所賸銀兩撥給黑龍江整裝銀六千八百兩續又起獲原贓撥給銀一千四百四十六兩除兩次領到銀八千二百四十六兩外仍欠整裝銀三千六百兩五錢三分八厘零照　飭令新民廳地方官同知文景著賠五成其餘一半在河南簽差營解各員名下按成分賠嗣於光緒元年十二月間由河南解到該省應賠銀一千八百兩亦已領到尚欠銀一千八百兩五錢三分八厘零迄未解繳惟此項銀兩既經部議照例着落分賠計今九載新民廳同知文景該已繳清且此項銀兩彼時已由俸餉欵內墊發刻下江省官兵待餉孔殷合無仰懇　天恩飭下盛京將軍迅將前項欠解整裝銀兩如數撥解咨奴才等派員領取以清欵目而濟兵餉理合附片具奏伏乞　聖鑒訓示謹　奏軍機大臣奉　旨此項欠解銀兩着戶部催令岐元如數撥解由定安等派員領取以清欵目欽此　○○凃宗瀛片　再臣前因遵保豫省糧臺轉運出力各員均經奏奉　諭旨俞允在案旋准部咨以單開東河通判何保榮等三員係於何年月日着有勞績是否在章程以前等因行令飭查當即遵查去後茲據總理糧臺二品頂戴補用道蔣珣呈陳東河候補通判何保榮係同治七年十月二十日到臺東河候補主鐘鐘曾係同治十年十二月初一日到臺東河候補未入流顧淦係於光緒二年五月初六日到臺均經當差數年所着勞績係在光緒四年七月二十五日吏部奏定奉　旨之日以前咎情詳請具奏前來臣覆查無異所有原保同知銜東河候補通判何保榮請加四品頂戴東河候補主鐘鐘曾請候補缺後以縣丞用升缺升用東河候補未入流顧淦請加六品銜之處應請各照原保給獎以示鼓勵出自　恩施謹附片具陳伏乞　聖鑒謹　奏軍機大臣奉　旨吏部議奏欽此○○都察院左都御史臣志和等跪　奏爲奏　聞請　旨事據湖南文生何彥文以統通謀殺包縱買凶等詞赴臣衙門呈遞臣等公同訊問據何產文供年五十一歲永州府道州人緣生胞兄監生何若鶩歲授生徒嫡堂姪武生何慶溥曾從學藝遊泮後干預訟事生兄屢斥釘恨　唆諸姪何　孚等暗謀殺害去年　月二十二日統率各執槍刀突擁兄家慶溥首先下手慘殺生兄　業胸膛仁祥等加功兄子遇　拼　被慶溥殺傷比經抬騐生兄傷重不能抬騐逾時殞命報州詣　諭族何巨川簪着交兇犯棍徒周暴爲慶溥　買仁祥獨頂縱慶　各逃　恃甥周選賢藏匿多方庇護生獲送縱兇何　泮復遭賄釋本年三月間差拘縱兇何顯錦何三得到案而正兇終脫歷經上　均批飭　縱　如　不得已來京瀝訴　語餘與　呈大略相同臣等查該文生何彥文呈稱伊兄監生何若鶩被曾經教授之嫡堂姪武生何慶溥因屢　挾恨與何遇孚等謀殺去年九　間統　槍刀慶溥首先下手將伊兄慘殺重傷仁祥等加功伊兄逾時殞命報驗諭交兇犯棍徒周暴爲慶溥謀買仁祥獨頂慶　甥家藏匿上控飭緝縱延如故等情控屬謀殺買凶有關服　如果屬實大干法紀謹抄錄原呈恭　　御覽伏乞　聖鑒訓示再據該文生結稱在本府控告四次本道臬司巡撫衙門各控告一次均未親提合併聲明　奏奉　旨　錄　○○都察院左都御史臣志　等跪　奏爲奏　聞請　旨事據湖北職員葉耀南遣拘葉光俊以擅殺目囿寵蠧　害等詞赴臣衙門呈遞臣等公同　問據葉光俊供年二十一歲襄陽縣人緣光緒六年正月二十五日夜　隣王國楨家被槍一案吳令飭役拿賊二月　一日　兄武生葉大中進城突有蠧役楊春　等將職兄捉去並造假書睹栽劉毛九腰內作証連　非刑將　兄拷打職兄無一承招遣控學憲吳令聞知擅將職兄梟首並出票拿職兄弟子姪　　上控聞吳令巳差人在省　找不得　來京瀝訴等語臣等查該職賢葉耀　遣抱葉光俊控稱光緒六年正月二十五日夜伊隣王國楨被搶該縣飭役承緝二月初一日伊兄武生葉大中進城蠧役楊春　等將伊兄捉去並造假書作証非　拷打伊兄無一承招遣控學政該縣聞　　將伊兄梟首等　控關誣陷擅殺含寃　伸亟宜嚴　根究　抄錄原呈奉呈　御覽伏乞　聖鑒訓示再擾　抱告　稱在本府本　具控　未　理合併聲明謹奏奉旨已錄○○奴才安定奴才祿彭跪　奏爲總營年考呈請休致恭　具　奏仰祈　聖鑒事竊奴才等接據呼倫貝爾副都統銜總管薩克慎報稍據　　特總管額爾德尼呈稱額爾德尼現年七十六歲食俸餉當差六十一年今因衰老腰腿已成殘廢不能當差呈請休致等情當經該處副都統銜總管查驗屬實等因呈報前來奴才等覆杳無異相應將額魯特總管額二德尼奏請照例休致伏候　命下之日　窮所遺之　循例揀選除將該員履歷造册者送部　俻核外理合恭摺具奏伏乞　皇太后　皇上聖鑒謹奏請　旨軍機大臣奉　旨兵部知道欽此　○○李鴻章片　再道府州　無論何項勞績保歸候補班人員應以到省之日起予限一年詳加察看出具　實考語奏明分別煩簡禧　茲查有三品銜候補班補用道史克寬到省一年期滿　應甄別據藩臬兩司會詳前來臣資史可寬樸實耐勞強毅有爲堪勝煩缺俟有應補缺出照例序補　　歷册咨都　理合附片具陳伏乞　聖鑒謹　奏軍機大臣奉　旨吏部知道欽此○○丁寶楨片　再臣接　吏部咨欽奉　上諭漕運總督着黎培　補授四川按察使着游百川補授欽此查新授四川臬司游百川現在湖南現永蚩任所到川尚需時目　應　員接言四川臬司篆務以便黎　敬交卸　程查有現任　道　　才具　展有　有 
 
 

Page 5

 
 
爲堪以委署所遣鹽　遺失缺查有縣辦滇黔官運鹽務建昌道唐炯亷正嚴明條理精密堪一委署除檄　遵照外理合附片陳明伏乞　聖鑒謹　奏軍機大臣奉　旨知道了欽此 
[浙省撫事宜] ○九月初五日紫陽　教唐自蘭谿籍晉省親拜　即選員外郎翁謝步　正任喜興府許差人　安　正任處　府潘禀見　囘知何毓詳由京鑒放自湖南籍來省禀到 
[雀撫事宜] ○九月初七日候補班先補用知縣葉仲恂直隸人服滯留回省禀到　○初八日縣丞石粱銷津局差　指發江　試用縣丞方丞霖安徽人　到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
