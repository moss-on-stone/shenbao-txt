# 1915 - 157 - 4915207

 

Page 1

 
 
譯述 
[歐西報業舉要（三十五）（譯輯者朱世榛）]  
　　前列英國面積人口之數與吾國之比較或者病其爲數懸絕記憶不易則更考之吾國而曰英國之大與吾山東河南兩省等其人口之衆亦與之等 
山東　　面積人口　　　五五九七○方英里二五八一○○○○口 
河南　　面積人口　　　六七九○○方英里二三三七五○○○口 
合計　　面積人口　　　一二三八七○方英里四九一八五○○○口 
　　今河南山東兩省有日報三百五十種雜誌七千種乎吾有以知其未也如是則報業諸君可以急起矣 
　　英國國小而交通便故報事集中京師而雜誌尤著以出版之期相隔旣久易於郵寄也因是倫敦周圍百里之中報數三四四六居然可與全國抗衡今先取其出版數目列表如下 
發刋次數　　　　　　　　　報數 
日報　 
晨刋　　　　　　　　　　　二七 
晚刋　　　　　　　　　　　一一 
每週五次　　　　　　　　　　三 
每週三次　　　　　　　　　　五 
每週二次　　　　　　　　　　一九 
週報 
星期日出版　　　　　　　　　一一 
星期一日出版　　　　　　　　三二 
星期二日出版　　　　　　　　三三 
星期三日出版　　　　　　　　八○ 
星期四日出版　　　　　　　　九六 
星期五日出版　　　　　　　一九四 
星期六日出版　　　　　　　三一七 
兩週出版　　　　　　　　　　二一 
半月出版　　　　　　　　　　二三 
每月出版　　　　　　　　一○四○ 
兩月出版　　　　　　　　　三○　 
三月出版　　　　　　　　二八八 
四月出版　　　　　　　　　二五 
半年出版　　　　　　　　　四五 
每年出版　　　　　　　　九六八 
二年出版　　　　　　　　　二○ 
三年出版　　　　　　　　　　二 
無定　　　　　　　　　　一五六 
　　外省報章則日報之數遠過京師雜誌之數爲量相等以日報出在當地富於一方新聞讀者以則所居相切愛讀之致乃尤甚也其地方之大别計分五部曰英格蘭曰蘇格蘭曰愛爾蘭曰衛爾斯曰海中諸島行政之區域也欲知其報事之分布不可不先知其人口面積故表列之 
　　　　面積　　　　　　　人口 
蘇格蘭　五○八七四方英里　三四○四五二九○口　　 
蘇格蘭　三○四○五　　　　四七六○九○四 
愛爾蘭　三二五八六　　　　四三九○二一九 
衛爾斯　　七四六六　　　　二○二五二○二 
海中諸島　　三○二　　　　　一四八九一五 
 
 
 

Page 2

 
 
時評 
[外蒙之今後（冷）]  
　　中俄協約今已告終外蒙古帝號亦已取消仍爲中華民國領土之一矣今後之外蒙其將若之何哉 
　　使如中俄協約所定則外蒙雖合於中國而其内治則中國無絲毫之關係是其名雖合而其實則離也是無異置外蒙於不顧也 
　　夫使外蒙人而果能自治其内政不致受人之愚者則置而不顧無傷也何則外蒙固爲蒙人之外蒙其自治誰曰不當中國僅保守其宗主權與領土亦已足矣何必更問其内治然而外蒙之受人愚固意中事也我則不顧而人則進之是又無異授外蒙以自治者實授人以治外蒙也是曷可也 
[命令]  
　　六月十二日大總統策令特俄徐紹楨榮勝爲册封外蒙古博克多哲布尊丹巴呼圖克圖汗專使此令 
　　又令册封哲布尊丹巴呼圖克圖爲外蒙古博克多哲布尊丹巴呼圖克圖汗此令 
　　又令現已派使册封外蒙古博克多哲布尊丹巴呼圖克圖汗所有外蒙古現充各札薩克汗王貝勒貝子公台吉等爵職及喇嘛各名號無論沿襲前清及得自外蒙者均著一仍其舊仍候查明優進封秩以綏遠服此令 
　　又令内務部呈准山西巡按使金永咨請任命顧鉌蔡寳廉章倬雲王銳春郭炳南爲山西省會警察廳警正應照准此令 
　　六月十二日大總統申令中俄協約業經批准簽字互换外蒙古爲中國領土之一部分並承認中國宗主權庫倫獨立亦已取消所有内外蒙人等干涉前清時代庫倫獨立情事者應概予解除責任一體免究此令 
[特約路透電]  
　　北京電北京中日方面盛傳日使日置易行將回日大約將陞一較高之職華文各報謂日置易之事業已成日置易若仍留京則中日難望交好故日政府大約將派伊集院繼其任伊集院大約將施行調和政策敦睦兩國邦交聞華商等個人抵制日貨之舉已使日本商業大受影響抵制日貨現以和平之方法進行中日政府無一有干涉之理聞前四個月内日本出口至中國之貨共減一千萬元聞袁總統於六月九日接呼圖克圖來電謂外蒙獨立按照新約於本日取消外蒙嗣後仍爲中華民國土地之一部分而由彼施行自治云（十二日） 
戰電 
[其一（英人路透電）]  
　　巴黎電公報宣稱法軍在勒維爾所獲之戰利品清册尚未編竣惟悉法軍巳於瓦磔中發見野戰砲三尊戰濠臼砲三尊霰彈砲十五尊或被毁或被埋又炸彈數千枚子彈八萬枚來福鎗千枚引火器具工兵器具若干炸彈糧食多箱今晨法軍復在赫布台爾勒南俘敵一百三十人内有少佐一員並俘德傷兵若干均以便榻舁回又於戰地檢獲德兵死屍數百具法軍曾擊破廣二基洛邁當深一基洛邁當之德軍陣線今晨德軍回攻者受挫而退（十二日） 
　　巴黎電公報宣稱法軍復在洛萊特北面布伐爾下境及沙歇南曲折防地得有進步亞拉北面扇形地現有濃霧又據續發公報宣稱敵軍在亞拉北面扇形地發砲猛轟圖礙我軍修繕所奪諸地之防務我軍砲隊回擊甚力德軍在赫布台爾勒東南回攻受挫而退（十二日） 
　　羅馬電公報謂意軍先鋒隊已至泥洛山之外意軍在該方面所以獲勝者實由亞爾泊兵與倍薩格萊里兵精於戰術所致（十二日） 
　　羅馬電奥國宣稱擊沉利物浦號式英巡艦一艘云云此說不確該艦於星期三日與意國驅逐艦隊合攻特里洛灣地岸頗爲勝利後與意艦同回意海軍根據地當時速率爲十七海里（十二日） 
　　彼得格勒電俄軍已沿自波羅的海至布哥維拉全陣線大獲勝利據公報宣稱敵軍在夏夫里西猛轟我軍陣線且屢次奮力進攻内有若干曾進抵我軍鐵條障碍物前但屢進屢敗我軍戰壕前積屍成堆皆敵軍所棄者也我軍仍在杜比薩河陣線進發夜攻獲勝俘敵甚衆且獲有大砲機關鎗等物加里西亞之俄軍接續得利德軍進攻摩斯細斯加仍無效果俄軍則在底斯米尼加河與斯維加河間屢敗德軍俘敵多人其數尚未查明敵軍圖以武裝火車及武裝馬達車五輛藉步隊之助掩護退走俄軍發炮甚凖諸車乃怱遽駛回斯特里其境俄軍步隊前鋒已取有力之攻勢俘奥兵一中隊俄軍未戰而棄斯台尼斯洛向哇底恩方面發展攻勢俘敵兵一千一百人德軍當被逐過里斯特河時普魯斯禁衛軍受創最重且失砲十尊機關槍十八枝（十二日） 
　　北京電英使署接外交部十日公電如下印度事務大臣聲稱已接英軍進至底格里斯河之詳報進迫扣拉之敵軍已完全紊亂土軍擬乘舟而遁旋爲英軍追及即行投降土砲船瑪瑪里斯號巳被擊沉運送艦摩塞爾號巳被捕獲英軍之抵阿瑪拉者人數雖少然該處防兵千餘人及總督等均降英軍旣占阿瑪拉後敵軍先鋒隊由蒯加山谷迅速退出者行抵該鎭當爲英軍所擒其餘敵軍約二千人棄重砲一尊而逃各處殘兵皆棄械而走全無秩序（十二日） 
　　哈爾濱電土國因由海運煤至君士坦丁之途已爲俄國艦隊所截斷故趕速築一鐵路自程格爾達克至阿達巴薩雅典來電謂德國軍官一百七十人已取道布國而往土國英法艦隊刻正轟擊亞細亞海岸加里波里半島之激烈戰爭仍繼續未巳土軍八聯隊防守布萊爾砲台者已爲聯軍擊潰聯軍之援兵刻陸續馳至德軍今在半島施用毒性煤氣土軍佈置君士坦丁防務刻甚活動四周高山咸置重砲聞德人巳决計若戰爭不利則將君士坦丁付諸一炬里虚來電謂敵國飛機飛過博斯薩萊維擲落炸彈九枚傷數人德飛機一架在布國新邊界附近伊格里巴倫加因機器損壞墜落於地飛機中德員與僕一人携有重要公文均已被擒飛機充公（十三日） 
　　華盛頓電美政府通諭駐外各使向各國照會凡商約條件有與水夫新例律相牴觸者應即作廢云太平洋郵船公司大約將停止大平洋航業因依據水夫新例律凡船隻從美國口岸開出者其水夫百分之七十五須能操該船所懸旗幟之國語也此律使船公司不能雇用東方工人以則懸掛日本旗之輪船競爭航業美國船隻將爲此律所迫而不能經營東方貿易矣（十二日） 
[其二（德人德文報專電）]  
　　柏林電外交部宣布六月十一日大本營公報如下西境及東境敵軍之進攻者處處敗走内有數處如萊曼斯尼爾及波塞旭敵軍死亡甚衆僅法軍在塞爾勒至瑪伊萊路得有無關重要之進步加里西亞德軍陣地未有更動（十一日） 
　　柏林電末尼克報載有特别訪函一通謂三協約國犧牲塞國之利益以見好於意國塞國對於此事極不滿意且以今日乃與三協約國斷絕關係之時機故不復進兵波斯尼亞以分奥軍之力而輕意軍之敵轉以勁旅攻入阿爾巴尼亞使意軍與協約國之軍不能策應然後驅逐阿境之意人塞國之輿論奥國之戰非仇塞也乃仇暗殺黨及腐敗之皇旗耳今塞人若能脱離束縛以布國之馬其頓還布而據阿爾巴尼亞爲己有則塞國前途可保安佳（十二日） 
　　柏林電德國伏西斯其報載俄京消息謂俄國内閣現作媾和之豫備謡傳上星期六日國會各黨領袖曾開會議由議長波特斯乾柯氏主席衆信現已上書政府請即召集國會然後由國會籲請俄皇組織混合内閣惟極端守舊派今亦贊成此議其主要目的乃在推翻首相戈里米金氏蓋戈氏主張久戰故也次日首相偕陸軍大臣財政大臣宫内大臣同往覲見俄皇作激昻之討論歷兩小時之久國會議長波氏曾至大本營會尼古拉斯大公爵公爵旋以密摺上俄皇其文甚長 
（十二日） 
　　柏林電荷蘭各報除亞姆斯特丹電聞外均謂意大利之態度類於强盜駐荷意使曾向意僑表述對於荷報醜詆意國之驚意瑞典京城斯凡斯加晨報謂國家苟許其本國人民爲軍火運送船之護符則巳自陷於罪惡乃反以嚴厲之詞痛詆德國擊沈魯西台里亞號可謂失言夫美國已失其道義上愬怨之權利美國今後損害德國舍以軍火售與三協約國外不能更爲其甚威爾遜總統不啻與英國合謀拒德英國所行餓斃德國之政策威爾遜雖知此種戰爭一旦停止則潛艇戰爭即可告終然未嘗發一言以阻之也法國里希爾博士預料德國一旦絕糧即將乞和德國齊末滿博士著文駁之謂德國芋肉麵粉及日用品可以久用不竭云雅典消息謂希臘陸軍參謀總長杜斯瑪尼斯接最近報告時謂德奥最後之勝利較前更爲有望歐戰初興彼卽預料及此今果信然云（十二日） 
[專電]  
　　北京電薩督辦鎭冰自奉督辦兵工廠之命刻已派員物色房所以爲辦公之地並與陸軍部分清權限凡製造等事均由該督辦承辦而造成後之配置及存儲則陸軍部之職惟陸軍部軍械司所有器械技師已定撥歸薩督辦錄用 
　　奉天電張上將軍錫鸞以南滿自中日新訂協約内政外交愈形吃緊重以財政困難各種政策不能實行欲求邊防鞏固甚非易事特電請中央親自入覲面陳一是兹聞中央以事關根本重要已准其來京矣 
　　成都電陳巡按使宦已將行營司令部改爲會辦四川軍務司令部一切人員仍舊編制聞陳使以川邊一帶連遭兵患人民憔悴不堪擬請任命張聯芬中將爲宣撫使前赴宣撫又以重慶爲東南 
 
 
 

Page 3

 
 
重要口隘須選親信大員接替擬請簡李炳之少將爲該處鎭守使現胡將軍事無大小均商請陳使後行又以有師生關係雙方感情尚洽 
[東方通信社電（日本人組織）]  
　　東京電日德戰爭論功行賞巳經議會通過獲賞者約十四萬人其實行當在暑假之後 
要聞一 
[俄人之羅馬尼亞態度談]  
　　華德日報曰近來報界論羅馬尼亞之態度而前後自相矛盾者多矣今讀俄國吉野夫斯加亞米斯爾報所載其布加勒斯特（羅京）訪員之通信不特於羅馬尼亞巳往之舉動足可證明即今後之態度亦有一線之光明可觀據該訪員稱曰余報告羅馬尼亞之潮流者多矣而今殆又爲一言羅馬尼亞之潮流之時焉查羅馬尼亞各界人民中之意見感情希望等固多紛歧而其經濟則社會上之狀况文化之程度以及其政治上之見解亦甚複雜惟其生命寂然而變遷於各種情形之下者乃人之靈魂耳若於此種潮流之中求一普通所能謂之公共輿論者則實難得余在羅馬尼亞觀察其公生活者已有十月之久今方可斷定之曰戰事愈蔓延羅馬尼亞社會上對於作戰之態度亦必愈退縮蓋此與民間家常日需之小生計大有利害之關係也當初所被阻擾之經濟生活今巳漸漸恢復其原狀而舉國人民亦巳洞悉戰時中立之利益此誠爲可注意之標識查舉世大實業與大商業莫不受有戰禍之影響獨在羅馬尼亞絕無此患其煤油實業且因其一切副屬物産爲戰事所必需得有巨利而近乎工業之個人據余所知凡在其國内有大宗存貨者亦皆在德奥匈等國得有善價之銷路故今其商業之興旺爲向所未有也布加勒斯特之外人原本三四十萬名今則巳聚有六十餘萬人因是食物騰貴貨價日增而貿易興隆至於貨物雖來路不易甚覺惟外貨是販有諸多不便而其商業上之精神自有迂途且所多費皆加入售價之内不特商人可得厚利即經紀家亦多有賺項現在布加勒斯特巳成東西來往之通衢故銀行家每日滙兌等事大有迎接不暇之勢如馬馬洛石銀行於市價之漲落一項即日得餘利三萬佛郎而大小營業之人凡與工商實業銀行等項有關聯者爲數甚衆大抵對於時局皆心滿意足不復作他想矣先前羅馬尼亞政府之態度民心恐慌未有一定故多謂羅馬尼亞之陸軍旣未預備冬戰必俟春暖花開及今巳届夏季而仍沈沈無音兹據余所得確實消息謂羅馬尼亞政府因加入戰局實無此財力蓋開戰伊始時國家銀行僅有二萬萬佛郎可當現金此外據銀行界稱尚可得二萬五千萬佛郎但僅有區區五萬萬佛郎實不能作戰也况其舉國人民今又多以中立爲有利可圖乎故羅馬尼亞何時加入戰局及攻打何方之問題不特其社會上即其政府亦不能答蓋據確實消息稱羅馬尼亞如果必須與戰時亦將惟擇其與己有利者是從也 
[歐洲之戰事借欵]  
　　華德日報曰據本年五月紐約市銀行報告歐洲各國所募戰事借欵如下所列 
　　英國　一百零一萬萬馬克 
　　德國　一百三十九萬六千四百萬馬克 
　　法國　七十二萬九百六十萬馬克 
　　奥國　二十九萬二千萬馬克 
　　俄國　四十二萬六千萬馬克 
　　　共合三百八十四萬五千三百六十萬馬克 
　　以此表計之英法俄三協約國共負戰債二百十五萬六千九百六十萬馬克德奥兩同盟國共負一百六十八萬八千四百萬馬克而吾敵黨中如比利時塞爾維亞蒙得尼哥羅以及英屬各殖民地所募借之借額究有幾何則尚付之闕如焉 
　　據紐約市銀行稱是此借貸之戰術巳遠過向來在金融上所操演者故若得悉此項借欵何以能成功亦殊有情趣也然如能確定何處有此項借貸必需之欵及其來源尚有若干金錢並能否仍用此手叚而得之殆尤最關重要焉 
　　查可以出戰事借欵之來源有三卽流通之撙節銷售有價證劵於外國市場並利用借貸所謂抵押私債與團體之借貸以爲地方政府借貸之根本者是也倫敦市場上於一千九百十四年春季公共流通之資本共計有十九萬四千萬馬克巳屬例外之鉅額蓋近十年間以一九一四年爲止平均計之每年春季不過十二萬萬馬克卽年有四十八萬萬馬克之均額也至於公共應募簽捐之增補英國財産因直接收買成放債於外國巳有巨額而此外英國資本之直接投其本國者亦必有大半 
　　近數年間英國之儲蓄據所估計每年約有八十萬萬馬克而一九一五年春季倫敦市場所出非戰事宗旨應用之資本則不少於四千萬馬克至於在外國所設之資本機關則早巳完全停閉故其在外國所投之資本大半不使之流通即須設法兌换此外在其本國之營業凡與戰事實業如軍械軍需等無關聯者亦早巳全停諸如此類之撙節所儲皆可計算在戰債之基本内惟當今戰時個人之儲蓄是否多於或少於平時乃一重要問題耳 
　　現今失業之慮旣少於平時則薪金工質及所贏餘亦必多於夙日故人多求有非常之儲蓄縱尚有其他種種情形可慮而所聚歛之儲金必多於平時可斷言也但讀者須知此意非謂英國因今戰事愈形富有乃謂因戰爭所費必須有儲蓄也若論其他各交戰國之經濟則較困難而其工商實業之所被阻者多於英國則可斷言如法國有最關重要之一部無所司事德國海外之貿易大半斷絕是也然除戰事實業外尚大有營業故其所得之利終視爲消化戰債關係重大之要素也 
[蒙藏問題之解決譚]  
　　中俄蒙約之近聞中俄外蒙條約巳於七號簽字各節迭誌本報兹將關於條約簽字後之消息誌下按照此次中俄條約第七條中國得派遣代表駐庫倫及烏里雅蘇台科布多恰克圖三處辦理一切對蒙事宜惟此項辦事長官職務非常重要且爲第一次之派遣其人才不能不詳愼遴選聞政府對於此事現正物色此項相當之人才以備任用又第十一條應於訂約二年之内指派劃界委員勘定疆界此事雖已規定以二年爲期然事關重要亦不能不早爲籌畫擬俟畢專使回京之後即先籌議此事將來或仍以畢專使充此項劃界委員以資熟手至换約一節按照通例須於簽字之後經過元首批准之手續始能訂期互换條約據聞此項條約雖巳簽字而互换日期尚未决定大約須俟專使回京之後再行商訂日期日昨外交部接畢陳兩專使來電謂俟條約簽字之後卽行兼程回京報告一切情形現在條約已經簽字畢陸兩專使回京之期當已不遠又昨日庫倫活佛有電致總統宣告外蒙獨立之取消並向總統問好云 
　　蒙藏因果之比較蒙人乘辛亥之役稱帝號而獨立藏人乘癸丑之變逐漢官而自立實爲吾西北之大患吾國頻年以來新邦締造煞費經營目光所注未能遽及外藩重以蒙人結俄爲外援藏人亦恃英爲後盾非若前朝之可以武功底定故蒙藏問題之根本解决非從外交上着手不可政府近將恰克圖會議中之中俄條約簽字使外蒙問題告一結束頃對於西藏問題亦擬與英交涉從速解决惟西藏情形與外蒙不同英人對藏之關係亦與俄人對蒙之關係有殊蓋外蒙之叛先通於俄俄人忌吾之經營外蒙遂因利乘便助其獨立故俄人於辛亥提出之通牒中卽有不駐兵不派官不殖民之要素實欲吾國承認不經營外蒙也今此締結之條約吾國於實際上之權利究未爭得分毫所爭得此一空名之主權耳至於西藏問題其自立之主動者即爲達賴非若哲布尊丹巴之僅僅爲人傀儡之比量外蒙之獨立全出於俄人之助力故俄人得以取消之英人之於西藏不能如是也且俄人與外蒙之關係至爲密切其歷年經營外蒙實際上已突過吾國英人之於西藏亦不能如是也故英人須以空名假西藏然後得以操縱之經營之又恰克圖會議始於去年之夏係俄人主動吾國特徇其請耳今兹西藏問題英人並未向吾交涉吾國轉出而向英交涉其情形自與恰克圖會議不同有此種種不同之點故此次中英關於西藏之交涉英人雖願開議然名義上願有主持堅定之態度云 
雜評一 
[調和（無名）]  
　　路透電謂駐京日使將陞任以去而代以伊集院氏以調和兩國之感情余嘗謂凡事力量之最大者莫大於人之心中日感情之不調和心也故調和者仍當求之於心非其他方法所可能也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院最近討議之兩議案]  
　　十一日參政院舉行第七號會議其議事日程所列之兩案一爲總統交議之懲辦國賊條例徵求同意案一爲參政秦望瀾提出之組織教育會議統籌全國教育建議案其前者懲辦國賊名詞所由來實出於參政院緣該院曾有建議懲辦國賊案並以上達而極峰於該院表决此案非常贊成曾據以頒布申令一道其參政院原呈中即有請訂懲辦國賊條例之一語總統即委令法制局起草現在所交參政院之懲辦國賊條例即出於法制局長顧鼇手筆也至其内容係參酌我國歷代處置叛徒之刑罰及各國對待逆黨之方法取嚴厲主義草案起出總統曾披覽數次並交由政事堂參議廳删改方始交院是日開議院中對於原案中之第二條與外國人訂立契約損害國家及人民權利爲賣國賊頗多反對又第七條無論何時均不赦免亦有人謂與約法抵觸意在請公府修改後再議然結果則已交審查其後者爲秦參政望瀾所提出之建議案據聞其案中所擬之教育會議組織法大致如下第一條教育會議以謀全國教育進步或改良藉以補助教育行政爲宗旨第二條教育會議應審議事項如左（一）關於全國學制及各學校一切事項（二）關於社會教育事項（三）關於教科圖書事項（四）教育總長認爲必要事項第三條教育會議得就教育事項建議於各部總長第四條教育會議以教育總長爲議長教育次長爲副議長議長有事故時由副議長代行其職議長副議長均有事故時得由議員中公推一人代行其職第五條教育會議議員之組織如左（一）參政院參政四人（二）教育部司長三人視學一人（三）内務部司長一人（四）陸海軍部司長各一人（五）財政部司長一人（六）農商部司長一人（七）各省及蒙藏行政長官就教育行政員中選派代表一人（八）教育部直轄各校校長或教員由教育總長指定各種學校一人（九）圖書博物館館長各一人（十）各省教育會推舉一人（十一）華僑一人南洋二人美洲日本各一人第六條教育會議每年開會一次其開會閉會日期由教育總長分别規定第七條教育會議議員任期以三年爲滿但其職務上當然爲議員者不在此例第八條議員川資旅費各由選派機關酌量支出但在京議員毋庸支給第九條教育會議設幹事長一人幹事六人由教育總長派本部人員充之幹事長聽議長指揮整理庶務幹事聽幹事長指揮辦理一切事務第十條會議規則由教育總長另定之惟會議結果以多數否認巳完全打消矣 
[日人之滿蒙鐵道計畫（化險）]  
　　中日交涉結束後彼邦人士大遂其願於是獻策於該政府者均以滿蒙問題經營爲事據日紙所載連篇累牘固巳屢見不鮮兹又有滿鐵技術局長崡一之助氏以交涉解决滿蒙旣入日人之勢力範圍鐵道一節誠爲開發滿蒙最先之急務故該氏關於此項問題頗費研究日前曾語人云我日本滿蒙五鐵路敷設權早經中國政府許可確爲巳得之利權此次中日交涉雖未附議當然不至變動若前次交涉决裂兩國以兵戎相見則鄭家屯線必取速成的建設約有三百萬可以告竣惟今日之機會逈不相同完善建設亦未始非策之得或有以滿蒙細目尚未協定無急速着手之自由此說固然但大體解决此項鐵道不能不認爲固有事業而急速籌劃敷設之策日本於滿蒙前雖有本溪湖咸廠間之鐵道而該鐵道爲一局部之支線工事頗難每五十哩約需資一千萬元縱以採掘田什付溝之炭鑛爲目的而現在牛心台之輕便鐵路未能充分轉運决不得謂爲經濟線若同時又於一小支線投千萬元之巨資似非善策故滿蒙鐵道不可不注意幹線今就地圖表面上觀之由吉林至安奉宜敷設一幹線咸廠線則由撫順延長至興京以爲此地鐵道之主要果　如上述假定線著實進行則關係於滿蒙利益當非淺鮮就新得之權利而論欲增進我日本國民之幸福附設鐵道亦爲急務此固不待多言而知矣如居住土地使用一切事業無論何項非投巨大之資本决無何等之效力但爲此等事業之先驅尤不可不急設鐵道故使貿易活動建設農林及他事業惟鐵道附設實足以啟開發之端而爲最先之急務云云該氏現本此計劃極力獻策該政府不久或見嘉納實行矣 
[奉省近事紀要]  
　　大贓案之判决奉天前高等審判廳民庭黄庭長與書記官錫箴貪贓枉法被人告發查明受賄至五萬餘元之巨錫已逃逸黄則於去秋在津被逮解省交地方廳審訊迄今已數月雖迭次開庭無如黄悉卸罪於錫久未判决兹聞此案業於五月二十九日缺席判决黄則處以三等有期徒刑書記官長馬鍾文不但共同受賄並私造官戳亦處三等有期徒刑其餘如袁喜麟遲守榮郭爲春等或與同納賄或說事過付分别處以四五等有期徒刑至錫箴亦正犯之一除判以三等有期徒刑外仍通行嚴緝俟獲案時再爲執行 
　　蒙古王之來奉此次中日條約於内蒙大有關係現内蒙達爾罕親王與哲里木盟科爾沁札薩克陽昌札布氏等均已先後到奉謁見巡按使探詢中日條約對蒙之一切詳情並籌備東蒙要政各問題聞須晉京向政府請示詳情四日下午張巡按曾在署設席爲各王公洗塵云 
[採金條例草案之一斑]  
　　設立採金局已見命令不久即當開幕該局成立後自應有一種條例將來於辦事上方有範圍此條例之訂定由財政部負其責任現已擬就草案大約尚須就正於農商部即名爲採金條例其内部大致如左依礦業條例第四條之規定酌加删改凡中華民國人民與外國人民合股採辦金鑛應先將合同草案轉呈財政總長及農商總長核准方可簽訂其合同應載之條件（一）依礦業條例第五條之規定採金代表人須以中華民國人民充之（二）公司各項重要職員須中外各派一人充之（三）凡應行事務均由中外兩經理人會商辦理（四）所有各項工程以及支付欵項須由中外兩經理人商妥簽字後方可舉行（五）對於金礦業管理上之一切程序及其他行爲須遵照採金條例法令辦理（六）所有工人概用中華民國人民（七）公司除開辦採金外不得兼營他項事業（八）合辦之期以若干年爲限期滿時如不續訂合同即將所有物産秉公作價售出售得欵項　外人民按股均分公司即行解散所有該公司取得之採金權及其他權利均同時消滅（九）合同以中外文字各繕四份以一份呈農商部一份呈財政部二份由中外股東分執之遇有誤解時以中文字意爲憑其開採沙金使用他人之土地時應遵下列之特别規定（一）採金人呈請派員查勘時其呈文須將調查區域及其理由詳細記載採金局如核准此項之呈請須於通飭中將調查日數及需用之人夫物品開載發交呈請人届時呈請人準有人夫物品等前往協同辦理（二）欲入他人之土地或使用之或除去障碍物者須携帶採金局之許可批示（三）使用他人之土地時其呈文須將土地之名稱種類所有者之名號住址及使用之目的時期詳細記載並將該地實測圖及工程計畫書一併呈送（四）採金人取得關於他人土地之權利時須將償金及擔保詳細呈報至採金公費繳納辦法亦酌量規定所有此項收入卽作爲採金局之補助經費（一）採金呈文每件二十元（一）增區或增減區每件十二元（一）減區每件二元（一）改正每件二元（一）因繼承而變更者每件二元（一）因繼承以外之原因而變更者每件十元（一）礦區訂正每件十二元（一）關於採金區之合併或分割之呈文每件十二元（一）採金區分合每件二十元（一）關於合辦金礦呈請人脱退每件二元（一）呈請查勘每月二十元（一）呈請測量或檢查每件四元（一）呈請除去障碍物每件六元（一）呈請使用他人土地每件十元（一）關於呈請裁決呈文每件十元 
[關於精神教育之部咨]  
　　教育部昨分咨各省略謂知恥乃能近勇多難足以興邦吾國自海通以來迭遭失意之事從前狃於爲尊者諱之積習遂謬託於民不使知之故甚至境過情遷久焉輒置今者政體殊異上下休戚旣已相關斯利害得失誼當共曉昔日本甲午與吾國交涉一役以俄之抗議退還遼東引爲大恥至編入小學校教科書中普敗於法乃以其事日詔國人厥後戰勝論者咸歸功於國民教育卽徵之吾國載籍苟勾踐置膽之行毋忘會稽之語皆成績具在前例可師是其造端雖微而收效實大惟事關精神教育申儆務在平心旣無取過事鋪張又不得空言激烈云云 
[四屇保免知事之核准人員（二續）]  
　　署農商總長周自齊保三十員姜迺升黄藻奇宫炳炎朱武曾程桂康劉燕臣萬康郝士琳李樹芳胡子英林翰高王瑞萬陳祖增伍宗珏韓纘賢綦衍麟彭占元褚振瀚改名魯吳微李秉超胡增榮郭廉張士佶陳世昌謝緒桐楊文榮徐瑞祺彭兆熙徐麟祥李垣 
　　交通總長梁敦彦保十一員鍾毓麟鄧昶方積銓傅清瑞藍晉琦鄭豐穀王家槐潘誦捷孔慶筠鄭憲武張巂義 
　　蒙藏院院長貢桑諾爾布保五員張植張文灝譚奎午鄧瑀劉思廉 
　　審計院院長孫寳琦保四十九員朱燦奎劉宗嶽高夀恒林啓許金綬雷天裕張良弼馮步衢朱靖培李盛鑿張羹朱　施文殿莫大貞余文燦戴兆鑑王榕桂李振鈞葛文濬何慶　沈恂儒龔應鵬趙炳勳丁立羣方良鈺李樹藩章維鈞馮政賢王鎔之金業成作廣綬吳增鼎程世榮吳增翰丁懷棨萬立鈺金文濬李保邦周篤祜王鏡衡王明仕孫祖燧王紹　楊繼祖龍雲藻姚寳炘蔣汝正姚彤章洪承慶 
　　大理院院長董康保四員汪臚甲蔡瑞年弼良阮永浩參政院院長黎元洪保二十一員王亮激趙延泰何蕃瀛朱純經章識言計達三嶢懷羲汪培棟王盛春李國琮張登夀黎尹　唐禀勛徐本森陶基祖孫喬年王邦屏粟伯隆楊永廖昌彝李瑞燦（未完） 
[魯省又有憤慨自殺者]  
　　費縣東單村學生王景祓者字滌甫爲前清江蘇知縣王肇振之第九子天姿高明性情亢爽在臨沂中學肄業平日言及國事率常慷慨扼腕涕涙霑膺自中日交涉解决益復大慟於上月二十七日竟赴沂城西門外投身沂水而殁同學聞耗急往撈救巳無及矣其衣袋中藏有片紙大書國恥待雪字樣邑人重悲其志定議於六月十九日爲開追悼會云 
[四川新巡按使抵省詳紀]  
　　各界之歡迎陳新巡按使巳於二十八號四鐘抵省成都城鄉數十里人民觀者夾道是日軍界假沙河舖關帝廟爲歡迎地點門首懸燈結彩成武湖將軍川邊劉鎭守使第二師劉師長第三師胡師長將軍府彭參軍憲兵馬司令將軍行署各參謀軍法裁判處處長及軍署各課長二三兩師各旅長團長營長軍樂隊兵工廠長模範警備隊曁二師第六團三師第十二團兵士均整隊歡迎 
　　政界假得勝場華光寺爲歡迎地點是日吳政務廳長財政廳派代表蕭應鐘省公署各科長員財政廳各科長員籌收軍票處處長公産管理局局長清理官産處處長中國分銀行鄧分行長曁承審處各人員交涉署特派游交涉員造幣廠洪廠長及省城各局廠所長均親到歡迎成華兩縣知事則於前一日到龍泉驛迎接 
　　司法機關人員在牛市口設歡迎地點是日高等審判廳葉廳長高等檢察廳曹廳長成都地方審判廳湯廳長檢長高等廳民刑兩庭庭長曁成都監獄看守所所長胡安瀾均親往歡迎 
　　警界人員如省會警察廳嵇廳長川江水警第一廳陳廳長是日均親率警兵至沙河舖歡迎並於牛市口等處添派警兵梭巡以資彈壓 
　　成都商務總會代表歡迎於東郊備置陳設極爲輝爐彩綢旗幟照耀鮮明其門首特懸八字聯語文曰迎來使節望恤商艱陳氏下與接見成都總商會代表之時成都總商會領袖諸君致歡迎辭略謂陳公以參謀本部次長膺四川巡按使之命足見中央政府重念川民川民今日歡迎陳氏之使節並伸謝中央之德意且川省爲公舊游之地與誦孚洽感戴尤深情形洞悉措施必當實爲我川省商民前途無限之榮幸也云云陳氏當即答辭略謂此次應川省紳民之厚期荷中央政府之鈞託再來斯土父老重逢今昔之情形雖殊官守之職責應盡尚望諸君匡助一切云云 
　　中國紅十字會四川分會省農會教育總會旅蜀聯合會均在牛市口歡迎 
　　省城各級學校均派代表歡迎東區模範兩等小學校由該校警教各員率同全體學生整隊至得勝場歡迎 
　　兩湖公所是日假沙河舖蠶桑局爲歡迎地點掛燈結彩門首高懸歡迎旗幟兩湖旅省同鄉到者頗不乏人 
　　巡按之態度陳巡按着白色軍冠服身佩勳章寳刀每至一歡迎地點卽下轎答禮倍極謙恭由東門口至巡署沿途均係北軍排列隨同陳氏入城者爲參謀本部技術營第一營護衛營陸軍第四混成旅第三營陳氏所乘綠呢四轎前有軍樂隊及軍官員令箭乘馬者二人 
　　隨員之到省會辦四川軍務行營轉運員劉若敏并司令官楊備武隨員張增純均於二十七號抵省劉寓天順祥銀號張寓安徽公所護衛營管帶孔華清（安徽人）三連連長孔憲德（山東人）四連連長秦國連（湖北人）均於二十六號午後率同兩連兵士抵省餘均於逐日隨同陳使到省 
　　沿途之瑣紀陳氏由渝來省沿途所遇各地方均係自給店賬並於宿膺各站派人在前途打店以免供張行轅之煩抵省後所有力夫脚費卽於是日派員在湖廣館街福　旅館照數發給陳氏所委隨節收受紅呈之委員抵牛市口卽提皮囊下轎步行沿途所收控狀不下數百張聞控告前任金堂縣知事陳錫者頗爲不少云 
地方通信 
[松江]  
　　商會改組之手續松江商會前接到巡按使改組商會進行表後卽於一月九日會同泗涇莘莊兩商會議設事務所地點議得松城市面繁盛决定將舊有商會改組爲松江商會事務所其餘泗涇莘莊葉榭楓涇爲分事務所衆議僉同業由三商會會禀縣署轉詳批准在案按進行表内調查商會會員總數計松江會員三百十四員應得會董十八員泗涇會員九十四員應得會董五員莘莊會員六十六員應得會董四員楓涇會員五十四員應得會董三員葉榭會員四十員應得會董二員報請縣署分區榜示限滿經各商會分别定期選舉會董選出後請松商會彙報惟泗涇一區遲遲未舉迨經松商會函促覆稱需緩緩改組致正副會長迄未選出近奉巡按使公文限六月十五以前改組倘再逾限不報一律取消松商會接到後即函知泗涇一面擬過舊曆端節如泗涇冉不選出即由松商會會同莘莊葉榭楓涇各分所先行互選正副會長兹將松江莘莊楓涇葉榭巳選出之會董名姓列下（松）閔讞鄭權沈紀昌蔣光彝周廷珍趙采馮　祜張恩永倪宇昌錢以烺朱鼎張克漢方廷桂舒廷沅沈杰席素源曹渣甫雷榮祥（莘）錢維桂金悦箎胡　南沈菊人（楓）葉理彰吳宗浩王大鐘（葉）奚萃文陸振家 
　　派員調查警政泗涇警政邇來日見腐敗經該鎭公民具禀縣署請求另選賢能嚴切整頓禀詞曾誌前報嗣經縣批候咨警所查復前日曾由總所派員張德昭到泗將一切腐敗情形遠查禀復想此後該區警務之整頓必能從根本上解决矣 
　　再紀也是園失愼西外也是園失愼曾紀前報兹悉起火原因由於鑪灰餘燼無端上燃一時燎原不可撲滅附近明新書局及其上之適樓悉遭焚燬迤南爲燃廟東房道房亦燬五間間房屋一埭迤北則十王殿牛鬼蛇神盡付一炬直至警局而止前面爲同夀康藥店日前對隣杜大生失愼毫不受損此次後隣火起該店場地上滿堆樹柴亦不損及亦云幸矣 
[鎭江]  
　　籌設學校展覽會丹徒教育會以教育進步端資比較以爲觀摩故擬徵採各校成績如圖畫手工習字作文及各實業學校製造刺繡等類創設學校成績展覽會以資觀感而策進步刻正籌畫一切不日即可發表矣 
[揚州]  
　　新劇儲金實數通俗新劇社全體悉盡義務在大舞台演劇儲金數日後經縣署某科員藉恐滋事之名禁止開演巳誌前報兹悉五日所得之資計收大洋八十元小洋五千三百二十一角支大洋二十五元小洋一千四百八十九角五份（内有支舞台租金六七十元）除支實存大洋五十五元小洋三千八百三十一角五分共化合大洋三百九十六元現巳由儲金團分事務所用通俗新劇社全體名義悉數儲入交通銀行一面由儲金團將一切收支帳目開具清單貼黏事務所門首俾衆週知 
　　請求維持警費永和鄉巡警區員彭恩沛因經費支絀籌捐無着具詳縣警察所請求辭職而該鄉紳商各界以彭組設警察以來從未出刼竊案件深資倚賴不肯其任退職特爲聯名禀請周知事要求設法維持接濟警費免彭辭退以衛鄉里 
[南京]  
　　愼防蝗患之通電齊巡按使通電云各縣知事選舉事務所長均覽去歳蝗害蔓延甚廣本年一月即經嚴飭去年發現蝗蟲各縣知事於驚蟄時間搜挖　子以免上升不意該知事等謬執冬雪殺蝻之說一味敷衍搪塞延至春深各屬小蝻發現繼又釀成跳蝻迭經委員會捕其先惰後勤尅期肅清者巳有數處當將異常出力之委員章家駒立予委署辦事認眞之知事周昌夀亦立調優缺此外或始終不知振作或故意巧爲諱飾均分别懲處惟天氣漸熱跳蝻漸巳生翅迭據密查委員將所獲跳蝻送　前來巳具蝗形旬日之内即可飛揚危險巳極實有不可挽回之勢本使　此情形痛恨焦灼除再多派得力委員馳往各縣帮同捕買兼施藉盡人事外誠恐飛蝗一起到處蔓延爲此特擬捕蝗簡章電仰該知事委員等預爲防範仰即於電到之日立傳集農會會員各鄉董事剴切演說蝗蟲奪民之食須人人存一勢不兩立之心與蝗相爭按照簡章所定方法一一預備並將區域劃分責令户出一夫先爲演習限三日辦竣由該縣委分途親往查勘限 
 
 
 

Page 7

 
 
七日電復聽候委員復查倘不幸飛蝗到　　將日期地點方向一面電報本使查核一面分别電知隣縣預防一面親身下鄉督同董事召集民夫上緊依法撲捕果能於二十四點鐘之内撲滅淨盡必呈請從優奬勵倘因無貽悮則睢寗于知事捕蝗不力撤任前例具在本使亦萬不能曲予優容所有該縣派出委員鄭董如異常出力准其隨時請奬玩延悮事者亦詳請從重罰辦該縣委等須知去年蝗蟲起於徐海飛至江南巳届立秋白露時問遂即中止是以蘇滬未受其害今年發生係在江寗六合句容丹徒南通一帶與蘇滬毗連轉瞬即至禍在眉睫如仍視爲去年江北之蝗以爲相離甚遠漠不關心或以官樣文章一覆了事並不認眞奉行則是自悮悮人兩無裨益該縣委等一官來處不易其各凛之 
[安慶]  
　　商會改選紀聞商會選舉總協理原訂於二月舉行嗣因各業商董未曾舉定且中央政府對於商會之規定又有變動故延滯至今昨日在司下坡安慶商務總會特召集各業商董開改選大會用記名投票法舉傳順生程少甫二君監視投票開　後舊總協理蔡程二君之票占大多數商界全體仍請續任而蔡以時值改選理應退職另選復經各商董再四挽留始允以本月底爲止如再不選定新總協理會務即行停辦只留會計管　各一人會丁三人以俟新任再行組織云 
[廣東]  
　　舉辦酒税之波折南雄酒行致電省垣云龍上將軍巡按使財政廳酒税總公所總商會報界公會鑒南雄酒税興盛公司李應元又名漢華恃勢勒加銀米兩宗除前加三外再加一五伸算肆行騷擾每日到各酒户拿人搶部不准繳清前餉不得已歇業請維持商業電飭李參謀暫停拿人實爲公便南雄酒行公叩支又南雄酒税分所來電云總商會酒税總公所報界公會鑒造酒户新昌和店東尹富羣認税一月於五月二十五來所報銷巳寫廢業書訂限三十一日止税止沽六月一日至初四照常沽酒經查該店内藏私酒一百三十餘埕即傳尹氏來所開導謂認一月税而儲沽數月之酒顯係有意瞞税勸伊領牌認税照前完納不恃不遵而且張　異常本所將人證送交警區理處誠恐傳聞失實揑造是非特電陳明緣由並請登錄報端以免淆亂清聽分辦南始分所李應元陳錦華等謹啓 
　　利源公司分商承辦番禺縣屬高塘墟等處酒税局現正設局開辦昨午適爲高塘墟期酒户於貿易暢旺之際突遇酒税稽查員將各店沽出之酒一律執去商人與之理論謂官辦時所繳酒頼尚未逾期而酒税局則謂其瞞税互相爭執聲勢洶洶後有無税之徒百十爲莽藉口酒税局欺壓商人立將該局拆毁并將局内什物當衆焚燬惟無乘勢搶掠情事駐紥附近之福軍聞耗立卽督隊彈壓維時無頻輩經已遠颺現正在查究爲首滋事之人懲辦 
雜評二 
[精神教育（步）]  
　　中國人事事爭外表實力恒苦不能終給故訂一約必於慮名再三注意行一政必假多方以粉飾外觀外方一有侮辱凌逼則一轟而起羣思以種種至易動人之事業喘吁呼號以求相當之對待而箇裏之實際云何自力之勝任有幾以及原始要終之貫澈目的者其道奚出胥未嘗有詳審之研究或卒貽他族以非笑之資料焉嗚呼中國人汝豈眞非可與成事之民族耶亦曰精神教育尚多欠缺耳 
　　言教育於今日之中國雖至膚淺之形式尚多困於經費不能如願以發展遑論精神然而今者教育部以知恥主義分咨各省固明明以精神教育之一部分號召吾人矣平旦天良一息未冺凡我國民自當父詔兄勉於襁褓提携中國各取所以完成國民之種子漸印於幼年之腦海斯長而就傅成年而深研學科乃皆爲有系統有宗主之學程而不至有世之所謂奴隷教育或形式教育或階級教育之結果推而廣之耐意以勤求之百年大計其不在斯乎所慮者此項咨文僅爲一種官樣文章學校且以一紙空文視之更何望於一般社會嗚呼吾甚望吾言之幸而不中也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[勸用國貨會常會紀事]  
　　六月十二號下午四時勸用國貨會集議到者八十餘人虞洽卿會長因寗紹公司有事未克到會由袁履登君代爲主席報告前次議决事件一改良税則二擬立會員志願書三國貨一覽表又宜讀國貨負販團簡章又報告屠景三繳來五月份經費洋五十元山東會館繳來會費洋一百五十元洞庭東山同鄉會由席玉書君繳來洋六十元等語席玉書起言議决事件均要從速進行洪承祁起言本會一鼓吹機關如欲進行非重組執行部不可由會長選擇熱心穩健者充任之陳良玉報告前次袁履登君函托各縣宣講員帶講勸用國貨與函托各縣商會組織國貨販賣處或負販團均可相輔而行惟本會進行事繁誠如洪君提議組織執行部分任其勞不至徒托空言議至此時已六下鐘散會 
[政界欲泯不忘國恥之觀念]  
　　自中日交涉解决以來國民莫不引爲恥辱以五月九日爲國恥紀念且有人書寫毋忘國恥四字貼於公衆處所以冀觸目驚心又有書家書寫莫忘國恥加以按語作爲賣品兹爲政界中人所聞以中日交涉業巳解決此種觀念易惹猜疑故巳商請各界切實勸導俾免發生意外云 
[救國儲金紀要]  
　　減薪縮食之熱忱上海鄭鎭守使昨日致函儲金團略謂上而將領幕僚下而士卒夫役減薪縮食踴躍投儲均屬國民分子應盡之職云云 
　　筵資撥儲之繼起源豐順撥儲端節筵資二元又公平洋行總帳房二十元勤泰銀爐同人二十元虹口鼎盛米號十元恆億昌湖縐莊十四元恆大當十元 
　　各處來電彙錄（貴陽電）儲金團鑒齊電悉黔儲金極踴躍軍界官長均先以一月薪俸送儲士兵自由爭儲俟定整數卽交中國銀行特先奉聞劉顯世眞（蘭州電）儲金團總事務所鑒來電悉倡辦救國儲金一案敝會於六月一號建設分所於商會内除通告各分會外會中各員開始提倡並勸各商號執事按薪籌捐巳有數百暫存會中一俟積有成數再行轉賚奈甘肅風化未開且無大商故將創辦情形先行電陳甘肅總商會眞印（廣東電）儲金團虞先生曁執事諸公同鑒齊電眞奉悉儲金救國謹率所部一致贊同昨巳議定除警衛軍由巡按使辦理外凡濟光所轄各鎭及本行署并陸軍師旅局所各項官佐均各儲薪一月濟光於儲薪外加儲一萬五千元共合一十二萬元分兩次彙墊交繳涓滴之助聊盡微忱遠荷垂詢特以奉告餘仍查照來電辦理以期劃一而副雅囑龍濟光叩眞（雲南電）儲金團虞和德諸君鑒齊電悉官吏月薪儲金滇極贊成巳飭商會發起連合軍商學警各界會商辦法自當認儲俟集有成數即行匯寄特復滇將軍巡按使文（浙江電）儲金團虞洽卿諸君鑒齊電悉官薪儲金前准内務財政部電即經切實提倡飭屬查照兹又照來電通飭遵行矣映光文 
　　各埠分所之報告儲金事務總所昨接新塍商務分會來函謂吾鎭僻處鄉陬財力綿薄惟屬國民當盡天職巳於五月三十日開會勸儲各界踴躍共儲洋四百餘元除彙儲中國分銀行外特此　單具報又菱湖商會函報該商會於六月八日發起開會公推陸夀蓀君爲正幹事陸秩夫君爲駐所幹事分所附設商會當認儲金二百六十餘元除陸續彙儲湖州中國銀行外並當續勸續報又鄭州儲金分所函報該分所巳開成立大會公舉荆乙生君爲主任幹事湯文卿陳恕齋二君爲副主任並照章推舉辦事各員各界演說莫不慷慨激昻頃刻間簽認儲金一千五百元各商之認集各欵均不在内餘當續報又安東儲金分所函報該分所於五月十一號至六月二號共計儲金六千三百六十五元餘當照章續報又掖縣沙河商會函報該地儲金分所於五月二十四號成立均爲商會同志贊成組織一俟勸有成數卽解就近中國銀行照章按報又陜西中國銀行王君函索簡章並詢問辦法手协將與該地商會着手進行開辦分所又張家口分所函報於五月二十二日在天桂茶園開會到者數千人儲金三千四百餘元又於六月二日在東關舊園開成立大會又儲一千餘元先後共儲約五千元已交中交存儲並舉定向仲岩李仲華翟來臣諸君爲幹事云云 
　　小學生之節儲大東門内火腿弄衷義學校前由校長提倡救國儲金一般學生咸節市餅微資陸續繳存校長處今巳送入中國銀行存儲矣 
[匪徒搶刼拒捕]  
　　匪徒蔡阿五（混名尖刀阿五）蔡阿二蔡阿四等前在蘇州上海等處犯案纍纍曾經懲辦有案兹又於前晚十時糾黨十餘人突至法租界小東門外戲館街洪福客棧内强搶大洋一元小洋九十三角銅元四千五百文金簪一支正欲携贓逃逸該棧主婦朱李氏及茶房等上前攔阻喊捕均被該匪等兇毆受傷李氏之足骨竟被擊斷是時由巡街捕飛報捕房捕頭立飭通班包探到來蔡阿五蔡阿二蔡阿四三人拘入捕房據供與該棧主係是親戚前往借貸不敢搶刦捕頭詰其旣係親戚該棧主是何姓氏蔡等均稱不知捕頭諭將受傷人送請廣慈醫院醫治蔡等三人一併管押候解法公堂嚴行懲辦 
[楊師長頒發新旗]  
　　陸軍第四師步兵第七旅十三十四兩團長臧致平龔聲揚及第八旅十五十六兩團長吳長植王鳴珂等前經會議以本師係前清第四鎭改編按照前定陸軍軍制每標各有標旗一面專備奉命出征或剿匪攻克即在此項旗幟内註明何年何月何日因何攻匪在何處地點獲勝字樣藉留紀念而勵軍心兹自民國建始以來全國陸軍軍制奉令一律改編以鎭台爲師長以協台爲旅長以標統爲團長刻下旣將標統改爲團長則原奉頒發之標旗自應要求師長另换團旗以備將來戰事得勝塡註本團全體官兵以爲紀念故由該四團團長臧龔吳王四君會同呈報第四師師長楊善德君請爲製配團旗四面給予備用兹經楊師長允准製就紅緞質地團旗四面旗之四周加懸五彩絲線排鬚旗之中心仍照民國陸軍旗幟頒定式樣繪繡九星旗之上首另有白緞一條係爲塡註獲勝地點及年月日等字樣已於前日將新製旗幟四面發交第十四團掌旗官溥露君分别轉送各該團部該旗奉發到團時卽由團長率領全團官佐兵士各穿制服佩械排隊站立旗由掌旗官執持立於操場中間遂由團長等督同所屬各官佐舉行賀旗三鞠躬禮繼由各兵士排班行禮以示鄭重云 
[馮軍督分發普通簿記]  
　　上海鎭守使鄭汝成君陸奉宣武上將軍行署飭開奉准中央審計院咨開查前審計處釐定普通官廳簿記程式曾由前國務院核定通行京外各官署遵照在案現因法令官制均有變更且此項簿記亦有應行修改之處兹特復加研究斟酌損益修訂普通官廳用簿記一册分發各署會計人員一律遵用查從前各署陋習報銷之欵目類多與帳簿不相符合甚至事前並無登記事後任意朦報融消浮濫混弊滋多本院此次修訂簿記之本旨在使各種帳簿登記欵項與决算融成一貫則帳簿按月總計自然成爲决算編造旣節省時自獘端復易於鈎稽實於計政進行大有裨益除咨行各省將軍巡按使護軍使京兆尹都統各公署外兹特檢齊樣本咨請貴將軍查照等因准此並准財政廳函同前情印送到簿記口口　餘分行外合亟飭發仰卽遵照辦理 
[國貨維持會贊助商業教育]  
　　上海務商中學創辦迄今四載於兹内容外表頗稱合度日前該校創辦人黄惠任黄雨辰張蕙蓀諸君函致國貨維持會敦請學有經驗者爲之切實演講商業實踐俾莘莘學子學業與經驗兩有歸宿兹將該會復函錄下前奉賜函及報告書一件捧誦之餘具仰諸君子熱心問願創設務商中學數年以來同人等久深欽仰近更添設銀行專科而尤注重於商業實踐社會崇服當塗推許將來發達殆未可以程限也所論演講一層最爲要義亟應切實提倡敝會同人德薄能鮮未能仰贊高深至爲媿歉所蒙雅命兹經評議公定於貴校暑假時推請正會長伍秩庸先生副會長王文典先生恭趨領教用先專復 
[循循善誘之日夜館]  
　　寰球中國學生會日夜館開辦以來成績早著聞該校學科完備且於教科之外又有各種組織如課餘英文研究會專爲練習英語起見使學生將一星期所習各課得於會期時習練實用之法又有體操會專爲注重體育起見此會倣歐州十五分鐘體操會而設係體育新發明之舉極有效力再有演說學習會俾學生得以練習演說之各種方法尚有其他種種集會均足以助教育之發達凡學生皆得入會不另取費云 
[工部局注意公衆衛生]  
　　英美工部局衛生處以現届夏令天氣漸熱正蚊蚋及微生虫發生之時故於前日起派令衛生西員帶同工役人等分往各處挨户調查務將房屋收拾清潔隨時傾棄穢水俾各種虫類無從發生以免釀成疫癘云 
[警廳禁售冷食]  
　　淞滬警察廳長徐輔洲君以時　夏令衛生事宜亟應愼重查各處街道向有售賣檸檬水及生冷瓜菓妨害衛生之品本在禁例兹因又有人沿街設攤售賣恐多貽害是以飭知各該警署嚴查禁止以重衛生云 
[抄送逸盜名單]  
　　私梟陳桃即陳道前因販運私鹽拒敵鹽捕營官兵開槍擊傷路入並犯搶刼案件經上海鎭守使署訊明判决槍斃在案兹悉陳桃原供内尚有逸盜十一名現均未獲故將各逸盜蔡阿堂趙阿圖王阿根徐榮生賈華年姜關保閻慶金鈎子及不知姓之阿狗阿弟阿根等名單於昨日抄送上海縣知事公署及水陸警察一體按名查緝務獲解辦 
[驅逐江北小船]  
　　十六舖沿浦建築輪埠碼頭推廣馬路行將開工故工巡捐局朱局長先飭總船目連錦堂查明沿浦江北艒艒船共有若干艘預備騙往他處安揷在案兹定隂曆五月初二日（即今日）一律趕逐以免阻碍要工云 
[高牆岌岌可危]  
　　工巡捐局路政處查得小南門外裏倉橋南堍逼近大街處有姜姓及四明公所之房屋兩面均建高牆兹因年久失修勢將傾倒殊多危險是以禀由朱局長飭知該兩業主從速修理其牆脚應照章收進二尺俾便行人云 
[警署長偵悉賭場]  
　　第一區警察署董署長訪悉十六舖仁安里某號門牌湖北人榮德明家日夜聚賭抽頭漁利爰於前晚派警前往拘獲賭徒薛阿連朱大寳蔡子明王永清張寳元汪洪盛周海青周福昌阮少英並爲首之榮德明等連同賭具一併解署問明屬實姑念貧困着榮罰洋三元餘人各罰一元開釋賭具銷燬 
[增浴堂水價]  
　　公共租界自來水公司近以水量較昔𨺗增數倍而遂月所收水價並無增加因之切實調查知係年來租界内各浴堂擬張營業裝置冷熱水龍頭一任浴客自行啓閉用水過多故於上月間大加整頓將各浴堂所裝水表一律改换新式認眞比較所用之水實巳較前增加一倍有奇現擬按照較准水量收取水價而該業中人以際此銅元充斥洋價陡漲巳屬暗虧不賞若再加增水價更難支持故均不無恐慌云 
[捕房查究刨棺]  
　　滬西靜安寺及英法交界處一帶田間所厝棺木近被匪徒刨撬約有一百餘具之多業由各該家屬分投英法捕房及閘北警　請爲偵緝兹經戈登路捕房華探目陳永康與西探煞竦門協往查得被撬各棺均巳年久似非圖取衣飾且尸骨倒亂恐有别情業巳據情禀請捕頭核示矣 
[有乖人道主義之生意]  
　　法總巡石維也君前以有種無業游民專用嗎啡針代人針刺以抵烟癮有乖人道主義故飭各包探嚴密查緝在案昨經探目黄錦榮包探李祥卿在永安街某號門牌内查獲專打嗎啡針之胡金三解送法公堂禀稱胡前巳犯過判罰洋四十元不准再犯有案可稽胡供實因别無生意可做無奈又犯禁令聶讞員判加罰洋一百元充公如無力交洋改押三月器具銷毁 
[茶館聚賭受罰]  
　　公共租界雲南路二百零八九號門牌春半盧茶館近因招集賭徒日夜聚賭爲老閘捕房捕頭訪悉前日派令華探目張寳榮前往調查屬實當將各種賭具及該茶館夥汪春發帶入捕房禀奉捕頭轉禀公共公廨中西官着汪罰洋五元充公賭具銷燬再犯封閉 
[不期而遇]  
　　浦江水巡於上月間查獲竊取浦東美最時洋棧内牛盧四十一張之王愛生及窩贓之沈巧福等拘解淞滬警察廳司法科預審之下供稱贓物售於毛榮泉處由毛轉銷於徐雪橋共計三十九張得價洋五百五十九元等語詎毛已逸去僅獲徐雪橋解訊不認奉飭拘留候提毛榮泉歸案訊究在案迄今時逾兩月尚未逮案前晚適由徐之弟桂橋在十六舖地方與毛相遇立即扭控第一區警察署詰問據供此項牛皮實賣於某國人等語奉飭移送警廳司法科歸案訊辦 
[逆子故態復萌]  
　　住居小南門外菜陽弄之婦人毛韓氏因其次子毛三星不務正業訓斥不聽且時將家内什物携出變賣得錢揮霍曾由該氏扭控該管警署諭飭痛改前非即交該氏領回管束乃此次該氏患病毛又故態復萌仍向其母索錢滋擾故由其繼子楊萃記代表投控一分駐所傳毛到案詰明屬實飭送警廳司法科訊究 
[小孩兩次被拐]  
　　張子清沈五二人前拐某姓小孩賣於宋林氏爲子前日因此孩又被拐失該氏疑仍係張沈等所爲扭控五區三分駐所經張署員諭送檢察分庭預訊一過以該原告所訴並無確據判將訴案註銷 
[提取存欵之糾葛]  
　　巳故前清山東候補知縣查子良於去年在日時曾以規元五百兩存於滬城查二妙堂墨舖内上月查妾劉氏持摺來滬取銀不知何故該舖不肯照付後　其長子查樹功往取銀一百兩由該舖司帳查益生付給刻巳回籍該氏得悉後重復來滬至上海地方審判廳狀告當奉該廳核准飭傳兩造於前日到案訊問惟查益生巳往徽州由該舖執事投案候訊問官訊得原被供詞各執且情節離奇着令退去候關傳查益生到滬再行訊核 
[變産抵償之請求]  
　　鼎康同豐等錢莊三十五家及華安保險公司等延請担文帮辦好卜魯等四律師在公共公廨控告住居西門外林蔭路之魏連魁（即魏麟魁）不理抵欵銀二十二萬二千二百餘兩由廨准飭傳訊去後因被告避匿不到故於前日上午由各原告代表律師到堂聲稱被告所抵房産及押主均在租界而被告住居内地業已避匿且查契據均註英册此案應歸公堂受理請求登報聲明准將逾期不贖之産業給諭變賣抵償云云王襄讞商之英領卓君判候會商核奪 
[親戚代爲求情]  
　　已故前清滬道蔡和甫之子蔡鑄成因欠徐翰青股欵銀七千六百兩被控經公共公廨將蔡提案訊供交保無保押追在案兹由蔡之親戚丁某代延羅傑律師於前日上午投廨聲稱被告在押日久無力償還請交尋常保人出外設法料理中西官以蔡巳在押年餘准予改交五百兩人銀並保趕向原告清理 
[拘獲强搶行李之流氓]  
　　流氓王大六仔李文開孫連慶等冒充黄包車夫專在碼頭上見有携帶行李之旅客王等卽一擁上前假稱代爲推送不轉瞬間即被搶去受害者巳指不勝屈故由捕房飭緝在案昨經包探金九林將王等一併拘入捕房據供於五月三十號在招商局江天碼頭搶得旅客洋四十五元三人分用洋已輸去捕頭諭令管押候解法公廨重辦 
[洋棧失竊案辯論終結]  
　　浦東美最時洋棧於二月間失竊黄牛皮四十一張當經水巡捕房將竊賊王小旺郁徐桂並船户王愛生以及寄頓贓物之孫阿福又牽涉之殷泰昇羊毛店經理徐錫橋等一併拘送地方檢察廳訊辦在案兹經檢廳在殷泰昇店内起出水牛皮六張及封存之水牛皮因非原贓由洋人證明當奉該廳啓封發還候核則日午後曲吳推事官會同宗檢察官開庭辯論王郁供詞支吾王愛生供摇船爲業實不知此項牛皮係在洋棧内竊來求恩鑒諒孫阿福供在時大有羊毛棧爲夥此項贓物由棧主之戚毛榮金所購轉售於殷泰昇將贓寄存本棧是實問官詰曰爾如何得知答稱係由徐錫橋向小民說及質之徐錫橋供稱美最時失竊之黄牛皮小民並不收買如果收買豈肯告知他人請鑒訊至此即由宗檢察官起訴此案事實略謂王小旺郁徐桂王愛生孫阿福等竊盜及寄頓賊贓等罪當然成立請爲公判問官復向一干人再三駁詰各執前供遂認爲辯論終結諭候判斷徐錫橋雖無收贓情事亦須靜候審查核示飭仍一併還押 
[偷竊車輛]  
　　徐阿龍在五區二分駐所訴蕭開紹竊伊黄包車一輛當送檢察分庭經李檢察官預訊屬實判蕭還押候辦 
[各將原物交還]  
　　周季英控邢沈氏不理鑽　價洋一千餘元前日由公共公廨　訊先由原告代表律師上堂訴明案情請追繼由被告見證女　生王傑與被告傭婦胡熊氏到堂證明當時被告與原告論　　形並由被告代表維傑律師上堂代爲辯護兪代襄讞商之美領柏君判被告交保着兩造於一月内各將原物交還否則按照各人控數追償 
[原被各執一詞]  
　　王子匯在閘北審判分庭訴凌鶴林不還顔料價銀三百餘元前日經孫推事開庭辯論因兩造供詞各執判被告交妥保候補傳人證定星期一續開辯論 
[縣知事保存碑文]  
　　上海地方審檢廳及縣公署現將遷徙所有該署大堂牆畔前　時代歷任知縣所立之永禁各事石碑以及各紳士所送之功德碑等一經拆卸未免四散故昨由沈知事飭即雇匠將各碑文字分别摹拓留存以便送交本縣修志事務所保留備考 
[羊業認税之磋議]  
　　開徵屠宰税一事先由猪業商人崇品山等至縣公署認定每月税銀五百元已奉沈知事諭令定於五月十一號啓徵宰羊税項亦由該業全體舉朱德順爲代表赴縣具禀每月認繳七十元沈知事以該商所認之税銀與本署調查之數懸殊未便照准諭即來縣面詢情形加增辦理朱奉諭後即詣縣署候示沈君諭以現在猪業已經認定羊業亟應早日議妥不得延綏刻照爾所認屠宰羊税之數實與調查不符每月須認繳税銀一百五十元不得再減如違派員按舖散收該商人一再禀求允許邀集同業會議再行禀　核奪是以昨日午後三時羊業全體在滬城邑廟内樂圃　開會商議經衆公决仍舉朱德順爲代表赴縣繼續具禀請示至五時許始行散會 
[雉妓乘車兜攬]  
　　西藏路一百七十號門牌雉妓李老二前晚乘坐包車在南京路沿途拉客被捕查見拉入捕房轉送公共公廨押候訊罰 
[鴇婦縱妓拉客]  
　　松江路花烟問鴇婦錢王氏前晚縱令烟妓在途拉客被捕查見帶入捕房轉送公共公廨禀奉中西官着押女所三天示儆 
[口角用武]  
　　成衣匠薛紹徨前日則陸阿方口角起釁毆傷陸之頭額由陸扭控警廳閘北司法科移送檢察分庭預訊之下押候起訴公判 
[美租界捕房瑣事]  
　　金金生前晚在天潼路某里内黑暗處徘徊被華捕周阿金查見向詰支吾拘入捕房押候查辦 
　　向患瘋癲病之某甲昨在西華得路吵閘不休當由六百六十九號華捕拘入捕房捕頭命將甲驅出境外以免滋事 
　　沈阿余陸阿四等數人昨在西華得路不知何故互相兇毆經巡街捕一併拘送捕房請爲懲辦 
　　曹阿林張順甫二人昨在北河南路忽起衝突扭至捕房捕頭詢得各有不合一併斥退 
[誌謝]  
　　德大紗廠係穆杼齋穆藕初諸君所組織竭力經營業巳成立規模極爲宏大兹定於六月二十一日（隂曆五月初九）舉行開幕禮昨承柬邀參觀書此誌謝 
雜評三 
[弭疫談（宇）]  
　　租界内之衛生行政工部局非常注意較之内地固有天壤之别也然而劇烈之疫癘每發生於租界而内地則罕有傳染其故何歟蓋以租界内房租昻貴往往一屋之内賃居數户人數旣巳衆多而堆儲之雜物亦幾無餘隙慶垢日積穢氣漸蒸是卽疫癘發生之媒介也而内地則不如是之侷促故衛生雖不講求尚不至發生毒疫然則欲上海之消弭疫患各房主亦與有責矣質之滬人以爲然否 
救國儲金 
[五月二十八日中國銀行收欵清單（續）]  
[第三百八十七册第一號至一百號]  
　　陳桂卿何永利三元史根林一元朱呈祥一元田盧農　元朱頌根一元李仲良一元包耀章一元李國寳一元徐杏生一元徐全興一元趙巧生一元朱朝鈞一元蔡麗泉顧嘉園一元郭明理三元於起榮一元包阿萬王國範一元許榮臣二元鮑正棣一元許阿有毛阿釗一元蔡達昌二元盛巧生一元張雲奎一元鄒阿菊一元周楚大一元沈長夀張鼎全一元張燦熊二元朱寳記五元夏茂連三元唐孜權二十元陸摯臣三元方漢卿一元周瘦鵑十元宏文閣十元招信廷一元邵永茂一元方學文二元黄子善一元任彭年一元邵惠卿二元穆華生一元胡芝三一元鮑咸水一元蔣金生一元查吳氏張黄氏李方氏一元丁景榮一元許彬朗二元張阿芹一元徐根生一元沈立堂一元孫以敬一元史生甫二元杜泰來二元顧根須一元周楚湘一元楊峻卿二元新泰記二元賀阿慶一元沈成忠五十元槐蔭山房十元王敬釗一元朱福生三元汪元之一元曾旺庭二元王宜之一元時務書館五元劉仲魁一元董阿高一元殷堅一元顧永康五元張進仁一元富華書局五元夏竹齋五元陸寳增一元王兆三一元胡仁生二元朱根生一元周富來一元徐鮑氏盧巧妹一元黄阿梅吳慶林一元張阿炳蔣阿來一元許存全夏金福一元鄔明照張阿發一元武貴林一元鄔雲亭一元凌雲志一元畢翠弟周愛寳一元盛阿全吳慶雲一元虞明標傅梅溪一元羅炎江王朝俊一元倪榮康王治元一元施嘉發陳慶發許兆雲一元儲銀生潘咸森一元吳全寳葛全行一元陸德勝一元朱小毛談金松一元周起發葉見爲一元鮑紀香陳白圭一元陸桂福周信祥一元鄭連水鄭來發一元余定生金根餘一元 
 
 
 

Page 11

 
 
[第三百八十八册一號至二十六號]  
　　孫焕堂二元沈仁根五元李仲賓十元出口公會永記愼三十元褚少白二元黄建華五元朱旭昌十元程慶濤二十元焦耕亭十元林滌奄一百元虞子瑜二十元林芸生二十元黄霖生十元虞靜水十元林飛卿三元林平卿三元胡康生二元張憲祥二元虞和同二元沈亭和一元黄大章一元高榮生一元蔡其恕一元席與同一元趙雲翔徐蔡記一元青浦朱家閣一隅小學校初等生一元 
[第三百八十九册一號至八十號]  
　　何錦文二元毛文吟二元陳志忠二元賈志林二元鄒受之二元卞宗良一元應玉龍一元周長根一元華海坤一元石志林一元范福生一元黄五寳一元蔡連生一元費阿蓮一元趙亨寳一元馬德福一元姚鶴和一元顧阿福一元張松舟一元韋子鈞一元胡文茂一元董成葛一元馬根和一元許子青一元陸歧生一元楊登榮一元嚴兆麟一元周文廷一元黄掌生一元韓家驥一元王景榮一元蔡政德一元包正榮一元魏文奎一元唐畢富一元許阿貴一元王少廷一元陸世榮一元周福根一元何秀生二元吳君清二元許志勤二元楊啓聲二元朱瑞祥二元吳炳根二元蔣鴻甫二元錢阿金二元張祥祥二元黄乾初二元陳金山三元章錦林三元陳琴生四元朱春林四元王士熙五元韓鍾麟五元翔文書局五元杜鴻高五元倪富春七元舒震雷十五元科學會五十元方良張寳寳一元鮑匡樾陳茂湧一元鮑於渠翁振耕合一元吕亭良毛祥生一元張言清陳炳秋一元鮑財發徐東益一元陳仲萱二元虞喜泉一元唐阿根二元蕭景芳二元陳阿紀二元施阿金一元陳德裕二元朱揚福一元陳寳生一元徐頌宣二元金士超三元潘俊才二元沈賡虞二元朱逸岩二元 
[第三百九十册一號至六十二號]  
　　戚其生一元王兆根一元沈長生一元顧青山一元王芝林一元王芬順一元傅永祥一元胡美江一元黄步番一元徐友慶一元李芝香一元朱金福一元施慶祥一元朱金龍一元林阿銀一元張維寳二元馬小毛二元周雲山二元曹伯蔭虞紀鴻一元項金寳葉和林一元陳定元陳運正一元張全連鄧嘉發一元沈張氏金湯氏許譚氏一元吳長興號三十元徐凌雲五十元陳子欽十元朱彩山十元朱平甫十元章質齋五元蘇梓卿五元朱志冠五元高玉岸五元張益齋五元王再鶴三元楊錫庚二元張友多一元嚴俊卿一元張纘卿一元林章甫四元林劍夫五元傅谷庵昆季五元林康甫三元顧逸農四十元虞亭笙二元虞從新二元張文瑞二元王德昌二元王仁永二元胡端卿一元孟聽誠一元王夀明一元邱渭卿一千元蔡聘賢十元沈山靈十元陸海娱五元朱仲怡三元張志鴻二元吳焕珍二元夏錫範一元陳潤一元曹寳麟一元賴仁夀一元 
[第三百九十一册一號至四十四號]  
　　沈孚忱五元何舫蓮一元楊百齡一元鄔象山一元源泰豐十元江葵生一元楊晉卿一元應鑑堂一元嚴采侯五元王槐青一元兪君欽二元張九松二元張雲松一元徐國勤一元陳已生一元顧覺徵一元羊任齋二元楊鎭午一元葉阿生二元袁炳奎一元兪京周四元任根雲一元隆寳生一元宣生福二元虞長根一元張少甫二元朱雲山二元湯廣亮二元張湘銘二元袁棣華六元王錦榮二元張升陽二元袁炳梅一元邱渭卿一千元吳修之二元青浦朱家閣一隅校減膳項二十元蔡其敏五元蔡其智二元蔡明權二元湯夀昌一元周其昇一元蔡其枚蔡其身一元蔡其懃一元李學蓮潘潤芳一元 
[第三百九十二册一號至三十一號]  
　　莊子敬五元徐銘杰五元姚德欽十元顕芳洲五元姚筱舟五元嚴漢清五元居珩甫一元張蘭年一元葉有　五元沈俊伯二元章印財一元王椿森一元褚久齡一元張樹棠一元陳文華一元沈炳祥一元黄志堂一元金鴻生一元陳世鑫一元葉永立一元九大燭號十元虞修蕉十元邱渭卿一千元童大綸一元蔡祖馨一元王之郁一元楊求誠一元吳人鳳一元蔡其芳一元吳榮恢劉永賢一元王晉煇一元 
　　五月二十八日共收儲金銀元四千九百三十九元連前四十三日共計巳收儲金銀元五十五萬五千六百五十五元銀二千四百四十六兩九錢九分 
來函 
[楊象雄來函]  
　　十一日閱貴報載楊象離來函更正象雄係象離之誤不勝駭怪僕悔罪至早與張登雲同日投誠宣誓故亦與張同奉赦令恐象離又是一人不能誤認以亂觀聽特請更正無任感禱北四川路崇業里三十八號楊象雄頓首啓 
[徐錦立來函]  
　　錦上月十一日在蘇解職來皖省親兩閱貴報登載鄙人去職後有賣妾得價之事實屬駭人聽聞查去歳年底曾在無怨堂領有養女一口年十五歳湖北人嗣經眷屬在蘇念該女無依擇配與陳姓爲室卽住警廳側東衛弄内以養女名義領出今以養女嫁人爲妻正大光明人所共知昨接蘇廳來函此案已經殷道尹飭廳派偵探隊長潘國俊詳細調查并傳該養女張召南陳某訊問確無將張召南爲妾售價等事今貴報兩次登載實屬失實理合函知應請更正以免淆亂黑白損失鄙人名譽也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[專授一星期畢業升官發財秘訣廣告] [  劍秋]  
　　敬啓者鄙人系出宦裔自十八代始祖以下均以作官爲營業祖某爲前清已革候補道父以勞續得保舉歷任繁劇有活剥皮之號鄙人淵源家學自幼即飫聞升官發財之秘訣年二十以大八成知縣加捐遇缺儘先補用指分到省二十二歳補實缺任滿以卓異薦二十六歳保升知府明年由知府過道班賞加二品頂戴三十歳補授著名肥缺之海關道以經手借外債得回扣數十萬　以販米出洋爲御史所參奉旨革職鄙人以宦囊旣滿一生可吃着不盡遂於上海租界建造高大洋房一宅日則姨太太數人囑傲其中不復再問世事今因年已八十死期將至兒子又復不肯誠恐畢生經驗所得久而失傳特設一星期畢業學堂專授升官發財之秘訣一般有官迷者曁新及第知事盍興乎來 
　　謹擬簡章如左 
　　（一）鄙人爲速成起見限於一星期内將各項科學傳授完畢以便第四屆新及第知事尅日領憑到省 
　　（一）各種科學目次如左第一日運動術（如拜乾爺與門丁結拜兄弟之類）第二日拍馬講義（專爲把結上司之用）第三日地方肥瘠攷（爲揀選缺分之用）第四日到任須知（詳言聯絡劣紳訟棍惡役之法）第五日刮地皮新法（如誣陷善良敲詐殷富侵吞地方公欵之類）第六日媚外秘訣第七日升官發財大全 
　　（一）每人收學費洋一百元特别從廉唯將來補授實官刮有地皮以後須酌提十分之二以爲鄙人衣衾棺槨之費 
　　（一）鄙人因姬妾過多精力不濟暫以一百人爲額俟畢業以後再行續收有志者請從速報名遲恐不及 
　　（一）本學堂設於上海兆貴里零半號 
　　發起人前清著名有經驗之官僚派牛大人廣告 
　　贊成人錢老爺 
栩園詩選 
[晚泛] [  詩函]  
　　垂楊如書經前川萬綠隂中蕩酒船樹色遠淨疎斷外花香多聚斷橋邊漁翁曬網隨斜照估客停帆破暝烟最是高樓數聲笛隔江吹得月痕圓 
[太白酒樓]  
　　謪仙人作訪仙遊來泊新安江上舟綠螘杯中千日醉白鵝峰下五絃秋但憑詩酒生涯寄如此溪山勝迹留試問是鄉居第幾相思明月滿樓頭 
[雜興]  
　　竹深雲欲留松老月長照放懷天地寬登臺獨舒嘯溪蓮未作花隄柳正飛絮時聞孤櫂聲背人掠波去 
筆記 
[明季奇女子秦良玉彙編] [  卐紅軒編劍秋增輯]  
[明故太子太保忠貞侯都督僉事總兵官秦夫人家祠碑記（續）] [  楊鼎昌]  
　　迄乎襲巫重擾春勃非才尸居而餘氣將湮肉走而生機巳竭楚弓終失其見多膠秦策無人吾謀不用二百載銷沈王氣窮於甲申十三家莽蕩妖氛横於辛巳迨至坪摧竹箇澤溷萑苻始追維曲突之言痛悔補牢之計嗚呼晚矣或謂扶危定亂宗社爲先禦侮折衝本根爲重溯召見平臺之日正被兵勁敵之時使夫人休戚相關始終其事或者救殘棋於覆局撲烈燄於燎原何乃緘口不言奉身而去前功盡棄後效難圖成敗所關機樞斯在不知臣鄰之義首貴尊五節制之師豈容專命當日撤兵有旨還鎭有文何敢牽報效之微忱乖靖共之大節要君無上違詔不忠夫人早有以審之矣或謂制勝之方經權異用行軍之道攻守殊途使夫人奉命之初陳情入告破督師之詭計劾疆吏之無能於以度地爲營爭山據險豈不神機獨斷成算坐操胡乃操縱由人指揮唯命過由遷就誤在因循不知馬謖受誅實由違律魏延行險難保成功夫人分屬部民職儕裨將而不受長官之約束上侵專閫之權衡脱或無成將獨被失機之譴幸而有濟亦難辭跋扈之名夫人其肯出此哉說者又謂夫人自返京師專防蜀亂任無旁貸責有攸歸而不能固我藩籬絕其窺伺賊來方進寇退先歸此其亟肄以疲未免自貽伊戚蒙則以爲嗣昌揖盜養癱之患已成張令當關犄角之援曷賴勞師涉遠轉饟爲難給軍旣乏酇侯輸粟不逢卜式顧欲料量孤注芟刈羣梟則是𢵈大厦之頽謀諸一木澄黄河之濁投以寸膠勢處其窮咎將誰執然聲威所訖脅誘不行間謀者誅滅親而申大義叛亡者族誓衆而勗公忠魯國孤城相期死守田横絕島不許生降鬼神式臨聲涙俱下以故士遵其範寇避其鋒鐵壁同堅金甌無缺來游樂土遠人咸得依歸景仰高山異代猶深響往（未完） 
自由談之自由談[  覺迷] 　 
　　存儲救國儲金日少提倡國貨聲浪日低豈一鬨之後所應爾爾也嗟夫嗟夫 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十四章（續） 
　　道柏斯曰孺子然則汝死之後汝之靈魂又安往乎小嫣紅摇其首曰此吾不知但昔者耶蘇被釘於十字架時固嘗爲羣盜語曰吾謝諸人吾今往天堂矣意者吾人之靈魂其亦往天堂乎道柏斯曰如汝言之則爲惡者亦能上天堂乎小嫣紅又摇首曰此吾未之知但上帝慈善每與人以自新之路苟人自能警惕從早改革則上帝又何樂不爲庇護道柏斯乃心口自語曰孺子之學問深者聆其所語實較於牧師爲高吾昨者聽道於教堂中牧師嘗爲諸人語謂吾人之生實有如蜉蝣將來莫不向寂滅之道而行墮入冥冥歷千萬刼而後復生爲人此種見解不其令人驚悸轉弗如小嫣紅所言足以令死者之心安也然而探本求原自亦不得不佩嫣紅平素之教育固自加人一等也道柏斯思至此適密昔司好禮倍登有客至即密昔司安西來則梅麗安西來也道柏斯乃起爲延迓留心察梅麗狀態則覺其裝束之華又在安娜上絹衣草帽媚態翩翩髮棕色鬈而埀其兩肩眸子則深黑與其兄亨利彷彿而艷麗過之遵柏斯乃自思曰於此視之密昔司安西來之教育又與密昔司好禮倍登異矣 
奇情小說 
[秘密汽車] [  東埜譯]  
　　第二章（續） 
　　茉莉兒笑道没有没有我父親趕辦他自己商務去了惟恐我一個人悽悽惶惶所以哄我坐着汽車向街頭兜兜圈子聊以解悶順道到貴公司裏參觀參觀增長些磨托機上的學問子爵不曉得我們美國人譬如熱鍋上螞蟻喜歡向忙的地方走我父親不消說了還有我閒着無事不肯靜坐蘭閨借一書一畫理理功課偏要風塵僕僕攔入貴公司裏貴公司生涯鼎盛你們兩位又要書算又要繪圖又要監察工人又要招徠生意像這樣日理萬幾巳經忙得夠了再加我一個不識時務的閒游人跑進來一攙子爵你不覺得叨厭的麽列位聽說茉莉兒和子爵昨天晚上性情上不必說形式上究竟還是初交不便十分親近的這一回專誠訪候輕車簡從雖出於情不自禁自己也未始不曉得是冒昧所以使展蓮花之舌罕譬曲解引人發笑一則遮掩自己的形迹免被子爵覷破難以爲情二則借此探探子爵的口氣大凡人當謔浪笑傲之時不知不覺每容易流露出眞性情來那曉得子爵原是箇聰明絕頂之人不聽得他這番議論歡喜倒還有限以爲密司挨周不嫌棄我所以到廠參觀這舉動原是平常如今聽了他一番孆孆婉婉　　話客氣又不像客氣嬌痴又不像嬌痴細辨起來都是聲東指西深自掩藏之語他又爲何故深自掩藏昵那其間必有深意了這深意二字的解釋質言之便是...... 
剳記小說 
[了和尚] [  佩蘭]  
　　洪楊敗後有僧來羅溪住大覺寺年事三十餘自稱了和尚濃眉虎目燕頷虬髯鄉人知其爲非常人能詠日與士人遊詩雄偉多感慨語或叩以俗姓里居自言武陵人姓李幼入佛門云鄉有拳教師某欲試之請與較藝僧辭不能堅請之仍婉謝某故作怒狀飛足踢寺前鼎鼎重千鈞立時墮地僧合十曰妙哉妙哉誠神力也某見僧不動怏怏出越數日夜入其方丈僧方閉目垂眉蒲團打坐某大呼曰尋汝多年却在此處僧聞之驚曰汝爲誰曰汝且莫問留下首級好報功去也僧不答抽座下戒刀出鬭某力漸不支曰果然不差我固知師父爲非常人也認得昨日踢鼎者否言畢大笑僧停刀細視月光中隱約認得乃謂某曰汝意欲何爲某笑曰無他不過欲師父傳藝耳僧躊躇曰可則可須爲我守秘密每夜來此我當授汝藝某諾之一日有丐者來寺中與僧晤互談久之相對作楚囚泣旋去鄉人疑之而僧病矣病數日死臨死之夕執某手曰我洪楊黨也事敗竄匿於此假佛門爲遁跡計丐者亦爲我同黨來此多年迄未爲人道及今始爲汝言之寺前鼎倒地巳久我非不能舉舉之恐惹人疑汝能舉否曰不能曰我有書一部俱兵陣韜略此外尚有一種秘術汝按法習練之可長千鈞力寺前鼎可爲試驗品我去矣囑巳瞑目逝旣葬某漸爲人述其來歷而秘其書不愼於火廬舍焚如書亦被燬寺前鼎至今猶抛棄於地也 
 
 
 

Page 15

 
 
   
 
 

Page 16

 
 
   
 
