# 1912 - 312 - 4914277

 

Page 1

 
 
社論 
[籌戰之初步（警限）]  
　　征蒙當自防堵始今盈天下皆征蒙之聲也總統以至内閣總理並陸軍總長曁各團體無不主張征蒙非有量力也俄人不以常理遇我惟强權之是逞不戰則無以生於國際之間而列强且羣起效尤間接直接皆足以亡國寗征蒙以圖萬一之倖也此奥論之所以一致也 
　　雖然此就吾國人之决心言之耳若主意已决則籌戰之計畫亦不可不定竊以爲欲從事於征不可不先從事於防此何說也外蒙之首難庫倫一隅耳其餘雖有應者然或也於煽惑或出於利誘或出於威脅棵眞從逆者不急治之必至延蔓而不可治庫倫之勢力一擴大則征討之事益難行蓋庫倫一隅壞地無多兵士無多財力更無多聚而殲之猶易事也使庫倫之勢力擴大一寸則壤地增一寸而兵士財力無不因之以增而戰爭之區域廣防禦之術亦難此其所以可憂也今塞外風高天寒草枯中原士馬不能深入而庫倫乃能因勢乘便命將遺使爭也於途以爲誘煽之具則於實行征蒙之計畫不大有所妨乎此記者所以主張必自防堵始也 
　　據最近消息觀之有謂東蒙一帶俄政府已派員測量戰地而庫倫僞政府亦亟籌進兵之策聞所有内外蒙古交界之伊林搭拉已被庫兵襲取熱河屬東扎魯特旗亦爲蒙匪佔據副都統崑源電告有蒙古十一旗降庫倫活佛活佛卽於每旗挑選勁旅千人爲抵禦我軍之計阿爾泰山辦事長官怕勒塔加亦電告烏梁海七旗被陶什陶煽惑大有躍躍欲動之勢而綏東開魯兩縣亦有被蒙匪佔據之耗又聞烏泰在海拉爾地方約陶什陶兩路進犯一由庫倫進撲綏遠城一由大古城西入新疆大馬羣牧地蒙匪亦有窺伺之信地僅距張家口百餘里云要之解决此問題非訴以武力不可然欲以武力解决此問題不可不於戰事上求一稍稍可恃之途戰事之準備要之非狹小交戰者之區域使之無可發展之地不可蓋必交戰者無可發展之地而後易治也交戰者之區域愈廣則我之兵力愈分征討之力愈不能厚集於一隅此非戰術家之所大忌乎由此觀之今日治蒙之策言防堵當急於言征討也何也防堵之完固與否即將來戰事之便利與否之先徴也若今日專注意於言戰而防堵置之不講少一防堵之著卽多一失敗之因願我政府懲前毖後而一預圖之也 
時評 
[告在京蒙古王公（無名）]  
　　在京蒙古王公旣全體不認庫倫所訂蒙俄密約余謂趁此時機當各返本旗以行不認庫倫密約之準備其效有勝於向各國公使切實聲明者 
　　何則蒙古王公在籍均有旗地苟各於其所轄之地而切實自守則區區庫倫有何能力以履行其密約耶是在眞心歸向共和之蒙古王公好爲之 
要件 
[法院編制法施行法修正案駁議旅京法律畢業王錫鑾等謹擬（續）]  
　　（二）學識經驗爲任司法者不可缺一之要素本法第二第三兩條均有曾充推檢一項條件何獨於此而無之將謂從前經驗在民　不足據耶則高級地方辦法何能獨異將謂最高法院爲解釋法律之機關無所用其經驗耶則高級管轄亦有終審解釋之權查日本裁判所搆成法施行條例第二九條於搆成法實施後一年間可不拘該法第二編第二章六十九條七十條補授官職又第二十條奉裁判官或檢察官之職三年以上者或奉舊參事院議官若議官補之職三年以上者或奉法制局參事之職三年以上者或奉司法省高等官之職本年以上者搆成法實施後一年間可任爲判事檢事均係注重經驗之意而其條文言可任判事或檢事則自大審院以下當然包括之編制法内容大率準諸日本而其施行法獨異於法理不能貫澈此本條之宜修正者二 
　　第三條自法院編制法施行之日起滿二年内關於地方以下法院判事官檢事局檢事宜之任用除依法院編制法所定資格外得以有左列資格之一者任命爲各該院局判事檢事官 
　　第六欵在外國專門學校學習速成法政一年半以上得有畢業文憑並曾充實缺推事檢察官滿一年以上或曾在國立或公立在學或專門學校充司法官考試法内各主要科目之一之敎授滿一年以上者 
　　司法一途惟法律爲直接之學科而法政則屬間接故關於法官之任用自當以法律爲本位而法政不過附屬之乃本草案第一欵所規定以外國法政與内國法律同視已覺不倫而本條則只有外國一年半之法政並無内國一年半之法律豈内國之法有反不如外國之法政耶何以以學科不相當之短期畢業猶可加以敎授或推檢之條件任爲地方以下之法官而學科相當之短期畢業反絕對不能取得法官之資格輕重倒置一至於此眞不解起草者命意何在此本欵條文之决不能不修正者（完） 
[工商次長向瑞琨辭職呈文]  
　　爲呈請事瑞琨不才被任爲工商次長受事以來忽焉累月嘗殫竭心力求所以自効而駑蹇無似碌碌無年表見塞賢　廪外漸内疚固已儳然不可終日矣庫倫獨立瞬將一稔早爲之年未始無方乃政府昧於外情機宜　誤因循玩惕坐　危局今俄蒙協約已見通告分剖之禍懸於眉睫而國務員不聞有引各乞能之舉參議院不聞不質問彈劾之文元勛偉始事迄今不聞有救局挽回之策舉國之内習爲苟偷麻木不仁生氣都盡喪心至此亡國何言血氣尙存誠竊恥痛瑞琨職在事務不足預聞大計然亦國民之一也主權領土國所以立一有喪失國且不國簿書整期會復何爲者矧其自試之效已可槪見並此職務都非所堪伏乞大總統另簡賢能立予能斥以爲溺職者戒應有以肅官方而作士氣而瑞琨亦得以稍免恥辱視息人世盡國民之天職以効忠於國家志不可回詞不暇擇幸賜矜察批准施行謹呈 
命令 
[十一月十六日臨時大總統指令]  
　　令陸軍部豫南總司令官李純據該總司令呈稱酌保旅長馬繼增等四員懇於各省陸軍改編時儘先任用等語應交陸軍部存記此令 
[十一月十七日臨時大總統指令]  
　　據呈籌辦冬防及外城搶案破獲情形辦理尙屬認眞仍應嚴飭所屬加意巡緝此令 
　　據該部呈稱張我權原係旅長應補少將至武漢兩役懇著功動應劃歸臨時稽動局核獎等語已悉應由該部卽行廣東都督查照此令 
　　據蒙藏事務局呈稱創設蒙藏回白話官報開辦經常各費請飭部照數速發等語交財政部查核辦理並由國務院行該局知照此令 
　　據叅謀本部呈請將臨時預算内之特别費設法撥給俾資應付等語應由財政部速卽等發此令 
 
 
 

Page 2

 
 
[專電]  
　　北京電財政部與六國銀行團續議大借欵甚有進步 
　　北京電記者（特派員自稱）訪袁總統詢問江蘇程都督辭職事袁總統謂程督並無辭職電文且中央方倚程督爲東南長城即果辭職亦斷不允 
　　北京電財政部交議之鹽政署官制草案基理由書中於場稅專賣兩法尙未擇定參議院議員以鹽政計劃旣未確定安用設官議决將該草案退回俟改革計劃確定後再議受運動者大慌 
　　北京電陸軍部分電奉吉齊齊哈爾陜甘綏遠城察哈爾等處軍隊嚴加防禦蒙匪内竄並各派精兵一營往烏里雅蘇台援助 
　　北京電財政部因中央財政困難已極大借欵尙未議决特通電各省解欵協濟中央 
　　杭州電台鹽包商李謙益苛稅擾民台民大憤電省控訴中多牽涉財政司語現奉朱都督令嚴行查辦 
　　南京電程都督接蔣檢察使電第三十九旅已全體解散軍馬鎗械均已收繳兵士亦均分送回籍 
　　南京電　程都督特飭駐徐十二團派兵二連前往微山湖一帶駐紮保護農耕 
　　南京電程都督接財政部來電請將鹽政利弊及一切辦法詳細條陳以備採擇 
　　南京電袁總統特派葉司長恭綽代授程都督以一等勳位於十八號抵甯在都督府行授勳禮 
　　南京電蚌埠釐損分局於十五號成立即日啓征 
　　南京電灌雲東西路兩鎭業准歸灌雲徴收錢糧現聞東海民政長有派員搶收情事程都督特飭第四區覆選監督黃以霖就近查辦 
　　南京電孫中山擬在浦口設立鐵道學校 
[特約路透電]  
　　北京電内外蒙古王公聯合會通告全國略謂内蒙全部六盟及科布多烏梁海靑海新疆各盟均經贊成共和擬與漢滿回藏諸族合力以成一鞏固之國惟庫倫活佛哲卜尊丹勾結土謝圖車臣汗三數王公妄稱獨立僞立政府外蒙四鄣落其迤西兩部落各旗並未贊同祇庫倫附近各旗扶助活佛之行爲在蒙古全 
體中不及十分之一蒙古全體並未承認豈能以此少數之人僭取决斷外蒙政治前途之權利乃庫倫僞政府近與俄國擅訂協約竟揑稱蒙古全體殊可怪詫本會係内外蒙古各盟王公組織而成本會員各有代表各盟旗土地人民之責並未承認庫倫政府有代表蒙古之資格該僞政府如有與外國恊商訂約等事無論何項事件何項條約自應一律無效特此聲明 
　　廣州電廣東省議會及各商會皆擬贊助以武力保全外蒙古之舉商民現正在組織國民軍以便北方事急須調廣東常備軍前往應敵之際而代任常備之義務各報皆籲請國民踴躍捐輸征蒙軍需駐紮全省各處之各軍司令紛紛致函各報對於藉武力以保全蒙古之議皆表同情 
　　北京電中央政府曾接消息俄人於昨日至庫倫電報局告知中國發報生嗣後不可再用電機又謂庫倫電局已全由蒙人管理 
　　北京電粤漢鐵路借欵談判已起障礙蓋因按照合同借欵債劵須由中國大臣簽押今四國銀行團之意民國未經各國承認以前該債劵未便由中央政府代表照簽云 
　　北京電袁總統擬任胡惟德爲駐法公使魏宸組爲駐荷公使參議院定於二十號投票表决 
　　北京電興華滙業銀行章程已由參議院王讀通過 
　　北京電比國鐵路借欵合同進行稍形濡滯惟並無障礙之處據該合同規定比國於一年之内交付中國二千五百萬佛郎（合洋一千萬元）中國應允贖回現由民間築造之鐵路兩條一即靑江浦鐵路三十里一即河南府以西之鐵路三十里現在因任用總工程師問題兩方面稍有爭執蓋比國擬任義勃雷君（義君在華經營比國鐵路事業已閱多年）惟中國當道則有不願之意此事經調停妥洽後即無障礙以阻進行近管理河南府附近某叚鐵路之哇法里達斯君及施君現已同行出發測量至蘭州之路線該合同規定比人應有管理海蘭鐵路之權並可將路線展至肅州該在距長城僅半日路程茲有一事可以供玩味者該借欵之半數已由法國各銀行承募而該行即六國銀行團中法國之團員至前傳法政府不准比國借欵債票在巴黎股票交易社定價一節則全屬子虛云 
[譯電]  
　　聖彼德堡電俄政府現派哥薩克兵一隊前往庫倫俄國邊界官員已在各站預備棚帳糧食以供大軍入蒙之用 
　　北京電俄國現正在庫倫築造兵房每日有軍裝子藥運抵該處 
　　北京電政府近日迭派重兵駐紮張家口一帶以防内蒙古蠢動 
　　北京電趙爾巽抵京後未謁袁總統卽赴靑島 
　　北京電華字報深望日法兩國公使調停之後俄蒙條約能因此註銷 
　　北京電山陜兩省近有匪徒謀爲不軌已由當道拘獲首要多名付之典刑京中人士對於此事頗爲注意 
　　濟南電津浦鐵路黃河橋已於月之十六號由魯督及英德總工程司並監造該橋之工程司行落成禮中外人士觀者頗衆該橋長一千二百五十五密　 
　　君士坦丁電今日（十七號）黎明之後城内各處皆聞鎗砲轟聲兩軍似已聞始大戰城内民心大爲震動羣伏屋脊以聽戰聲戰事情形目下尙無消息惟信布軍已攻擊巴約特乞克米其土國戰艦終日在買摩拉海沿岸各處轟擊布軍虎列剌疫患傳染甚盛 
　　倫敦電蘇菲亞已五日未接布軍大本營來電以意度之大約因沙太爾茄日來未見大戰或因兩方面商議休戰之際暫均按兵有勵之故 
　　倫敦電留寓美國之布爾茄利亞豫備隊千名已行抵蘇菲亞因聞不能卽赴前敵頗爲失望故多回内地家中云 
　　柏林電巴爾幹各邦現正在討論媾和條件已均停止進兵土耳其朵閣總理大臣主張卽行承認條件可保全君士坦丁塞維亞與希　對於宇斯克白及摩於斯底兩地方主權現已在生意見希臘與布爾茄里亞亦因各欲佔據薩洛里茄一地意見不和日下正在研究是否應召集歐洲大會惟此舉須巴爾幹各邦意見消釋後始能見諸實行 
　　柏林電一千九百十三年俄國海軍豫算案規定 
經費羅卜五十九兆枚以三十九兆枚供添造軍艦之用 
　　柏林電　布軍及希軍現在薩洛里卡四出據搶恣意虐待回民布爾茄利亞議和條件聞有以下各要求㈠土耳其應撤退沙太爾茄亞特里洛泊爾斯克太里巨里亞摩拉斯底之軍隊㈡布軍應入土京君士坦丁㈢布軍攻克各地應歸布國所有㈣君士坦丁應作爲萬國共有之地㈤逹逹納爾海峽應准各國自由通航㈥土耳其應賠償布國兵費 
　　里卡奄木月十五號芒軍在其哇代里地米地那擊敗土軍土軍三千名均紛亂退走 
　　倫刻電土布戰史今知須大爲修改維也納里區泊斯脫報所載布軍在羅爾白茄斯與土軍大戰後卽緊追至沙太爾茄砲臺線之大戰情形多屬虛搆今據其他特别訪事報稱布軍自在羅爾白茄斯戰勝後進兵異常遲滯已失大破土軍有一無二之機會惟土政府現已請休戰足徴力已大弱不能久守也 
[公電]  
　　板浦來電上海日報公會轉各報鑒肖公爲公濟鑒業公司赴淮北測量灌河開山海線陰曆十月初五日上午九鐘在燕尾港口遇有德國魚雷一艘駛入灌河停於港外彼此互相質問均爲測量而來旋即進駛我船遂赴開山除就近報告陳統帶調查外用特電乞宣布捭我全國同胞注意肖公叩 
要聞一 
[俄蒙協約之驚風駭浪（二）]  
　　總統宣言日前總統府大會議總統對衆宣言蒙古問題之始末謂此問題發生以來余卽主張迅與交涉當時唐少川主張可以不理陸子興繼之與余意相同者惟趙智庵段芝泉耳余以此事重大主張旣不一致故遲遲未决迄孫中山北來卽以此問題向之就商亦與唐陸諸人主張相同而梁孟亭繼長外交亦抱此宗旨用是遷延至今究竟諸人之主張持論本周正大意蓋謂質之國際公理斷無乘人之危而與一部分之領土橫生枝節者我若與彼就商適以墮其術中就知外交之變相令人不可測度如此然余身居大總統假使領土有所喪失實爲余之責任云云 
　　政府態度政府連日協議後已於前日答復俄國公使聲明中國不能承認此種條約之理由語頗强硬一面特派胡惟德孫寳琦唐在禮梁士詒等分赴各國使館訴說此事决計暫觀列强對於此事之舉動然後籌定方針其暫時對付方法大略如下（甲）對俄方法㈠電飭劉公使與俄國政府嚴重交涉㈡請陸徴祥　理對俄交涉與駐京俄使開談判㈢交涉無効則將此案提出於海牙平和會請各國裁判（乙）對蒙方法㈠在内外蒙呲運之地分駐重兵以防要隘㈡由參謀部　畫進兵片蒙之方略㈢一面派員赴外蒙聯絡不甘心附和活佛各盟勸其勿行從逆㈣用和平手叚對待内蒙丁務期一致平靜㈤懸重賞以緝獲活佛及僞政府重要人物 
　　新外交長政見大總統前晚密召陸總長到府在北小樓籌商對付方法聞陸君意見大略如左㈠蒙古爲中華領土前曾一再聲明無論與某國締結條約非經政府特别認可不生效力㈡將此次蒙事始末情形繕成公文分致各國政府徴求意見㈢中華絕對不承認理由及此次俄人甘爲我首之確據送交海牙和平會靜候公論㈣最後之對付當開特别大會討論之此時先將第一條函告俄政府如不否認卽實行第二條如各國多數贊同遂即實行第三條此爲最好結果否則亦無他法惟有出示最下策之一途再議第四條辦法耳 
　　法日調停昨日法蘭西日本兩公使出頭願爲調停調停大意謂俄國前次通告中政府之關於蒙古三條件中政府未置答故有今日協約之舉今請兩方均爲讓步俄政府則取消其與蒙古所訂之協約中政府則承認俄國所提出之三條件云 
　　政黨行動民主黨數政府十大罪之電報共和黨已簽名業經譯發並有國民共和民主統一四黨聯合銷除黨見採一致之行動 
　　蒙族激昂蒙古聯合會亦於昨日開全體大會異常激昂已决議三事㈠此次條約係俄國與庫倫一隅所定並非外蒙全體急應聲明㈡會員有多數人願到庫倫勸活佛取消獨立擬呈請總統準其前往㈢請政府急以兵力嚴守内蒙各要隘 
　　代表抗議各都督代表近爲政府外交失敗釀此喪失領土主權之結果至今尙無一定方針刻均非常憤激昨日在秦老胡同事務處開全體大會討論此項問題其主張最激烈者爲江西代表陳家驥黑龍江代表于駟興四川代表胡忠亮以政府外交失敗至此非以武力解决不可已　定謂法多條並密電警告各省都督一面上書大總統請召集國務總理各部總長於十四日午前九鐘在總統府出席各代表屆時全體赴總統府當塲質問政府其各省工商代表亦於昨日集議其主張略與各省都督代表相同决用武力爲解决並謂兵餉不足可由全國商家担任届貲亦一面上書總統一面通電各省云 
　　各方面意見自俄蒙協約成立以來總統府接到各方面來電甚多彙集如左㈠此次俄蒙協約本由少數蒙人與俄代表廓索維慈在庫倫秘密締結者不惟内蒙並未認可即外蒙各盟旗對於此事亦多持絕端的反對態度㈡俄政府現派馬兵兩師團至庫倫駐紮外蒙各盟旂札薩克正籌議拒絕方法㈢馮都督來電擬聯絡各統兵將校組織征蒙軍㈣黎副總統電請政府速派幹員赴内外蒙調查實情㈤現在邊防吃緊孟思遠師長電告暫緩來京㈥駐俄外交代表報告此次俄蒙協約尙未得俄政府正式發表㈦荷代表來電云海牙會對於此約倍極注意已擬日内開臨時特别大會研究利害㈧帕勒塔及張紹曾何宗蓮均有密電聞係關於籌防事宜惟詳情未悉㈨奉督張錫鑾請政府以兵力對付庫倫㈩庫倫秘密軍事偵探電告俄國政府即派廓索維慈爲駐庫倫代表蓋卽倣日本朝鮮設置總監之意俄國對於蒙古之政策名爲承認獨立意則實行占領蒙古日前惡耗傳出政府並不加意此時已不可收拾望政府從速與俄政府開嚴重交涉亡羊補牢或尙未晚云云 
　　蘇淅人號呼俄蒙協約發表後人民奔走呼號急求救亡之策（十六號）江蘇吳江縣議會長費玄韞與吳縣議會議長孔昭晉協商辦法以本省議會尙未成立非聯合全省各縣會合軍政府表示全省人民救亡之决心不可現已分電各縣文云俄蒙協約關係存亡本省議會尙未成立應由各縣議會合電政府據約力爭籌邊備戰如表同意請速電覆由敞會集合公意電逹政府表示全省人民救亡决心而浙江公民潘澄鑑昨日亦電北京大總統參議院國務院曁各政黨文云蒙事請以武力解决民國生死存亡在此一舉各政黨宜一致對外弗徒責政府并宜組織全國籌蒙協會以爲後援浙潘澄鑑叩 
[黔滇兩軍内閧之近狀]  
　　駐湘黔軍席正銘拔隊自由回黔佔據銅仁松桃等府廳後已由貴陽唐都督通電各處聲罪議討詳載前報茲悉席軍抵銅仁境時銅仁原有唐繼堯所部滇軍席欲唐讓出銅仁以爲駐紮之地滇軍不允彼此宣戰滇軍戰敗銅仁已爲席軍所佔領刻聞湘督以銅仁與湘境吡連無論黔滇二軍孰敗孰勝其漬兵必以湘省爲避逃藪已電飭鎭筸鎭總兵陳强就近防遏並電政府請令王芝祥爲黔督以解危困而近日民主黨又有電逹大總統請涙趙均騰帶兵親赴前敵約束軍隊並約回夏同和劉慶心前往鎭撫分飭兩方不准開衅已荷旅鄂全黔維持會贊成電請湘督主持茲將各方面電逹情形彙錄如左 
　　陸參兩部對府黔事之處置武昌黎副總統 
 
 
 

Page 3

 
 
長沙譚都督成都胡護都督南寧陸都督　南蔡都督貴州　都督均鑒奉大總統令迭　銅仁探員電稱匪軍串通駐湘黔軍及各處潰兵約數千人勢甚猖獗圍戰緊急駐銅軍隊甚單援軍尙未到銅城危極等情應責成唐都督迅派援軍以解銅圍湘桂滇川所有與黔省呲連地方應虫該都督等協力防堵頗聞該軍託言湘卾接濟餉械肆意皷煽卽由該都督等將該軍此次回黔係有意擾亂治安違抗中央命令湘卾並無接濟各節切實聲明其戕官攻城殘殺良民罪狀尤應據實宜布通飭所屬人民勿得誤受該匪懺惑以致蔓延席正銘前經副總統譚都督電留湘卾委用此次竟敢違令統兵率隊回黔戕官虐民形同叛逆惟是否爲匪徒所脅迫抑係甘爲民國公敵意圖造亂應請副總統轉電曉以大義如能悔悟自新將所有軍隊嚴加約束止鬥闈爭靜唐都督編配安置和平解决自可貸其前愆不追旣往如仍怙惡不悛則是自罹法網典刑具在斷不能爲殃民蠢國者寛也等因合行電逹陸軍部參謀本部微印　　黔軍全體軍官之陳詞北京大總統全黔維持會武昌副總統全黔維持會長沙譚都督全黔維持會上海全黔維持會鈞鑒愼兵禍黔通國皆切齿我軍誼　桑梓不能不聲罪致討撫民除暴義旗所指軍民歌頌現檄各道義軍攻貴陽倘十日内繼堯能撤退滇兵則聽其歛跡遠引否則修我甲兵殲此羣醜合行電逹伏乞乘鑒黔軍總司令席正銘參謀總長蕭健之前衛司令田荊椿左側衛司令艾樹池右側衛司令胡錦棠遵義支隊司令魯屏周梨干支隊司令陳開釗思南支隊司令胡剛總預備隊司令胡欽武砲隊指揮官蔡霖總糧台劉乾毅叩印 
　　晃州電局報告文電不通狀况北京交通部長沙都督交通司總局鈞鑒近今黔省軍事吃緊晃州與銅仁相接之線昨午忽然落空當卽加派工丁　帶器具前往巡修但此線晃祇管至思州　老山叮市止頃據該工丁等回局報稱晃管線叚未壞此線路問有黔省軍隊駐紮風聞距銅仁城幾里許之謝官橋連日擊戰不休未知確實情形奚似等語刻線猶未通議聞晃局長文革輝叩絲又第二電云前電諒達銅仁戰事近狀莫知線阻尙未見通自阻線後卽將收轉銅仁各　次第封交郵遞機郵后云接黔總郵局函稱凡有寄黔各處掛號郵件暫槪勿收恐難於收遞等語現交郵各報統積在局礙難傳達用是申明晃局長文　輝叩支 
[羊城光復日大火紀詳]  
　　羊城大火情形已詳本報特約路透電茲悉本月九號爲粤省光復紀念日期是晚長堤一帶商店　店同盟　多有裝點電燈組成光復紀念字樣以表慶祝之意距七時後西濠口之右陡然一道火光衝天直上行人奔視始悉火由荳欄南約某藥材店而起是晚北風大作寒雲密備火光落水翻射全城毫髮可辨而火勢亦由是蜿蜒而西沿岸一帶至舊洋稅關止其中若粤華酒店中西酒店泰興祥酒店嶺南酒店六街車房郵政局補抽厘廠省港輪船埗頭　洋稅關均一　無　至十二時竟由省港輪船　　之火星飛過河南玄壇廟前之爛炮台是處適爲福軍營盤滿搭葵蓬一星之火俄頃蔓延遂由南岸大街直下大基頭　以至洪德一巷街口是處凡百餘家又付一炬計河南之火自十二時燒至四時河北之火直至翌早八時再將舊洋稅關燒完始息是晚各處開放自來水喉灌射者計數十管之多而風勢太猛在逆風一面者灌射之水多爲風所激回不能及火反被迎頭灌下以致多有棄喉而避者故火勢愈燒愈長現將是日情形調查如下 
　　㈠被焚各街之略情當初九晚七點半鐘時朔風大作火勢猛烈由荳欄南約起自舗尾燒過源昌東街故荳欄南僅燒去二家源昌東街多燒去舗尾源昌中約燒至合祥人物店止源昌西地約由南閘口入街中心至漢三友雕花木店止源昌大街燒盡榮陽大街至釗記信館止德興街由郵政總局燒入至街中浜泰收買店止永興街約燒去十餘　靖遠街由六街車房至協和當店止聯興街由補抽厘廠燒過聯興當舗之上至均和烟店止又由聯興街西過興隆中南約燒去四間此西邊略情也東邊因在上風故僅燒至龍母廟牆外此處有最爲阻礙堤工之旗昌洋行因用寓澤建造不能燒去惟其貼牆之街招紙則已燒盡矣至河南一方面東至鰲洲街廣棧洋煤店西至洲頭嘴外街厚安絲骨店南至洪德一巷口冠芳樓北至岸邊止南北兩岸共計焚去店舗約在六七百間以上其中多有購買燕梳者聞保險公司賠償額欵以邊爾佛素順全隆二家爲最多數在十萬以上此外各家亦俱在數萬以上 
　　㈡省港輪船之脫險當十二時間省港輪船名河南者在碼頭爲火勢所迫備極危險欲開行而發煤不及正急切惶迫之際幸得水巡警派有巡河小輪四艘齊赴救援立將該火船拖至河南沿岸灣泊後因北風愈猛火燄益張竟至河南亦不能灣泊復由巡河小輪拖往白鵞潭始得脫險 
　　㈢消防隊之赴救其消防隊赴救時以河南又有火起故派河南之隊專救河南河北之隊專救河北有隊士康剛潘知等由正梁跌落火坑隨由黃劉兩隊長冒火救出已受傷極重恐有性命之虞送往警察醫恊調治 
　　㈣軍隊之彈壓當火起時都督府巡緝隊及游擊隊憲兵警衛軍等均到埸彈壓由晚上七點起燒至習早十一點止各救火人員已疲極矣 
　　㈤附近各街之情形是時十三行同興杉木欄廣埠新基一帶縱橫數里均已搬運貨物狼狽情形哀慘萬分至初十日各街口均有攔阻不得詳細調查消防隊亦未上詳細禀單此特大槪情形耳 
　　㈥紅十字會救傷隊之報告昨晚九號新荳欄起火延及長堤一帶東至龍母廟西至沙基聯興街口後　飛渡河南紅砲台延燒南岸大街一帶火光熊熊不可虧運計燒舗不下千餘間跌傷者不可勝計火勢將熾之時該處商店卽電請粤東紅十字會前赴救傷會員隨後隊往救至黎明始回計所救者共二十三人除消防隊潘致重傷送會醫治个計張炳關中彭生黃本謝向楊維陳枝俱傷脚部汪卓李海周聚陳地許全徐國俱傷手部陳順黃振陳榮俱傷頭部許榮傷胸部勤梁彬梁成黃福周勝俱傷足部　　㈦商團之保護是夕源昌街一帶大火粤省商團總隊長等正上夜堂講習戰術聞警立發緊急號令召集團軍數百人佩帶長短槍枝由團長及敎練長率隊前往救護彈壓隨即分守各處街中要隘驅逐閒人以免擁塞一面分隊躍登瓦面指揮水喉極力灌救其大隊則持槍在火場附近防範搶匪通宵駐守毫無倦容故各商搬運家私放貯長堤堆積如山無搶掠者少婦女孩童倉皇出走該商團無不保護備至導令出險同時消防隊十字會均甚行力鴻字營防守沙基一帶亦有秩序各商人皆贊助不置云 
　　㈧大總統之電詢羊城大火消息傳達京師後大總統日昨電詢胡都督此次火災情形人民是否不至大受損害等情昨日已由胡都督覆電謂火起原因係由省城久未得雨百物燥枮以致失火計焚毁房產數百家燒傷百餘人惟財產損失甚巨刻正調查撫䘏至此次被災居民窮無所歸已派員分途安置並會同慈善家辦理一切矣 
[雜評一]  
　　嗚呼亡外蒙者一梁如浩二其他之國務員三一閧之輿諭試一追溯斷送外蒙之近因實以此三種爲罪首記者敢武斷之矣 
　　梁如浩初到外部卽以交拜問題與外交團大起齟齬爭持兩月之久卒首先屈服而梁之銳氣遂消滅殆盡故對於各種交涉案件因意興之索然率持一消極主義俄蒙交涉之不理亦其消極主義之一端而外蒙遂斷送於不理中矣此梁之罪也 
　　夫外交失敗國務員本負連帶之責任然而各國務員不願也其昏慣者方茫然於蒙事之眞相卽有一二稍有識者旣苦於國勢之積弱不敢堅持開戰又　於輿論之非難不敢主張讓步存一得過且過之心苟且倫安因循玩愒致有今日此各國務員之罪也 
　　輿論之天職本在代表國民監督政府然而所謂監督者必於政府行事之委繁曲折洞燭無遺然後指摘其失當者而使歸之於當若於事之眞相茫然無所知不過逞一時之客氣攻繫非難是徒使賢者因而灰心而不肖者未必因此顧忌今使綜合全國之輿論關於内政者不必論卽以外交言對於當局者之措施無不意氣器張姑逞一快心之論而於事實絕少顧慮夫持論之難莫難於對外問題此非洞悉交涉情形熟權國際利害者絕不敢有所主張而顧可以不假思索指天畫地乎蒙事之失敗咎雖由於政府之因循然而此種一閧之輿論亦在在足以使當局者畏首畏尾無廻庭之餘地而因以債事耳此輿論之罪也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滬甯鐵路缺少貨車之恐慌]  
　　滬甯鐵路自開辦以來與長江輪船並駕齊驅故上江客貨均以爲輪船一水之地便而價廉均由輪運迷車則無人問津而由南京運鎭蘇當錫滬各埠之貨則因厘捐過重商人裏足不前由車運者寥若農星滬寗鐵路公司之不多儲貨車亦職是故也不料自光復後厘捐改章津浦鐵路開車皖省今年又値豐收以致 
　　米麥豆雜糧由徐州南宿州滁州蚌埠臨淮各大埠運至浦口者蜂躉蟻聚堆積如山兼之因厘捐改章雜貨雲集寧公司事前未籌劃添置貨車至此時貨多車少應接不暇南京爲滬寧之末叚凡有空車各埠截留能到寗裝貨者每日不過十輛左右而甯省轉運公司林立每日每家掛號票車十餘輛及數輛鐵路公司不過派一輛兼有不派者以至爭車鬮毆逐日必有數次浦口之貨用駁船裝至南岸者困滬寧無車有五六日至一星期外不能卸載者以至駁船不能按照定章要求客商加價從中病商之處百弊叢生而駁船運貨來寧不能刻期回浦以至浦口駁船短少所由北地來貨堆於露天地下滿倉滿谷設遇雨雪之日上面雖租蓬布蘆蓆遮蓋而下面貼地之貨均浸於泥水之中豆榖出芽米麥發　夫客商辛苦經營運數百包貨而毁棄數十包血本無着焉得不怨該公司之辦理不善也且客貨由北道運到滬地之貨已在各轉運公司掛號因路局無車而改走三輪船公司者不知凡幾目下三公司未裝輪船之貨調查尙有萬餘包之多是明証也然時屆冬令雨雪載途之日甚多該公司旣未能　備於前惟望妥籌善後之策於後亡羊補牢未爲晚也若待所定貨車到此而始加增是將索之於枯魚之肆矣 
[英商在漢違約購地之交涉]  
　　漢口英商和記洋行以漢臯下游之孫家磯地方已日　繁盛特購買地皮二千餘方擬建築工廠經前外交司長伍君查悉以該地非通商口犀外人無購地之權按照條約阻止該商以洋商在該地購地者甚多如德商和記公司且已建造廠房持　爲口實堅請發給印絜以示利益均沾英領事據此昨又照會都督請速發給印絜當經黎公照椱調查此案前准貴總領事照會當經飭據前外交司伍司長以南京條約第二欵天津條約第十一欵皆限於所指定各通商口岸始生效力諶家磯旣不在通商口岸之内故不得不據約力爭照會貴領事查照且德國官商欲在漢口後湖購地建設學堂已經據約駁復各在案和記洋行購地事同一律碍難照准至所謂和記公司曾在該處購地建廠是不根據法律之事實卽不能援以爲例相應照會貴總領事請煩查照轉飭和記洋行卽將孫家磯購地之議停止勿再拘泥致背約章 
[鄂議員被戕]  
　　鄂省臨時省議會及南漳同鄕會接到南漳自治會電云該縣玉成鎭地方現有會匪千餘人勢甚猖獗各富室均被搶刦在籍省議會議員董慶雲竟被殺害懇卽禀請都督速即調派襄樊一帶駐軍前往剿滅以保治安聞省會當已將此電呈報都督飛飭駐樊軍隊馳往矣 
[皖省高等審檢廳開幕]  
　　皖省高等審檢廳前擇前清學署爲住址業已修莨告竣特於本月十五號行開幕禮所有第一地方廳及懹甯初級審檢廳亦同時開幕各界代表曁都督以次各行政長均蒞廳行禮首由楊廳長宣布開幕大旨繼由柏都督李司長郝廳長議會吳議長以及各界代表相繼演說略謂司法獨立非名義上之獨立須實際上之獨立方足以爲人民生命財產之保障等語一時人材濟濟可爲皖省司法前途賀矣 
[河南裁汰冗員]  
　　河南裁汰冗員業經省會集議已久日前張都督又召集三司三道以及紳界人員公同議定裁汰辦法計都督府六人瀋司十六人財政公所在内提法司署十七人司法公所在内提學司十人學務公所在内開歸陳許鄭道四人勸業道六人巡警道十人警務公所在内開封一人各道各裁二人各局所十三處六十六人以上共裁一百四十五人可省薪銀五萬四千三百零四兩云 
[會呈籌辦温處水災善後情形]  
　　浙江民財兩司會呈都督文云竊查此次温處慘遭水灾卽經本民政司會商本財政司呈奉都督先後撥欵散放急賑一面並經本民政司令飭永嘉麗水及水災各縣將後事宜如受災田畝之如何挑复橋樑塘壖之如何修整籽種之如何籌備刻期查復以憑籌辦善後等因各在案乃自令飭去後迄未據各該縣查明具覆而辦理急賑旣無止境之可期復胺制限於財政計自水災修生後除第五軍及其他各機關各團體指助者不計外業經本財政司在省欵内撥出洋銀六萬五千元米一萬零三袋藉救燃眉之急姑爲賑䘏之謀惟是災區旣廣賑䘏實苦難周現在嚴寒將逼轉瞬春及農興一而設法施救一面又須急籌生計本司等一再籌商計惟有將散放急賑一層即以此際爲束而自今以往辦理各事均屬一時善後之圖例如　給耔種助購器具貼修廬舍及施捨綿絮衣被之類皆是本司等竊以爲此種辦法頭緒紛繁非有統一之辦法整齊之手續其勢必散而無紀爰特商定由本民政司先期發函邀請省城水災　賑會上海温處籌賑會等各推代表於本月五日齊集本民政司署會議嗣經議決先在司署附設一温處水災善後辦事室以期此後辦各邑善後事宜有所歸宿而便總覈並由司照會王樹枬前往該事務所坐辦以資接洽一面由本民政司將議決統一方法函致急賑籌賑各會曁甌括災賑事務所更各推代表一人於每日上午十十一十二時齊赴署内辦事室會商上列各項籌備辦法並經本民政司另行遴派兩員本財政司遴派一員隨同在室辦事以期收一致進行之效而免文害輾轉之繁除函致籌賑各團體推舉代表來署籌議外理合將會商辦法及現在籌設情形先行會銜呈報仰祈都督核示施行 
[泰順大和會匪猖獗]  
　　永嘉監犯林瑞彪係泰順泗溪人春間在泰刧獄由林知事獲送温旜監禁嗣有要一新等欱資到温力謀出罪月前由第十地方法院釋放回泰因病路斃一新遂與其黨林成奎陳正菅等將屍扛置族富成材家中希圖索詐未遂輙率衆抽毁乘勢搶刦並蹧蹋種植畜牧成材眷屬避竄縣城運日喊控朱知事置若囘聞由是林一新等明目張膽肆無忌憚近竟居心叵測倡立大和會以反對新收爲宗旨召集開徒備酒會飲謀爲不軌現已設罏造械散放飄布將來後患不堪設想業經該地人民電禀省督不知有地方之責者將何以藏置之也 
[安撫阿新伊塔蒙旂]  
　　伊犂都督府接到由迪化楊都督轉來國務院密電云楊督積電悉現科城業於二十日失守該都督即派飭援科軍隊迅速折回扼守新境扼科要隘併撥兵迅援阿城以保全疆士又阿城南面之布倫仛海屯畤距新最近且爲烏塔屏章亦須設法保守免致蒙匪攔入潰裂北路凡伊塔各處蒙旗昨又電飭安撫應由廣鎭邊使宣布德意酌派軍隊鎭懾仍查明各該旗汗王之效順者優請獎勵以杜煽惑伊犂軍隊尙多應卽赶派妥員統軍隊前往援應以免疏虞甘凉之北額濟訥亦與蒙境接界現科城失守哈匪有後順之憂難保不窺伺甘北應由趙都督飭該處地方文武密加偵查嚴行戒備以重邊衛又阿新伊塔轄境所不蒙旗亟應妥爲安撫用杜煽惑而維大局仍將陸續布置情形速覆 
[嶺東西鹽務糾葛]  
　　粤都督示云案據廣東鹽政處呈稱竊查廣西於梧州設立鹽務公所發照徴稅並將東省原設督銷緝私局廠收回自辦一案經蒙派員赴辟磋商在案並據梧州督銷局委　胡鐵電稱梧州鹽務公所不候專員磋商遽於一號開　没收本局運照扣留所配鹽船勒商換照繳費請速維持等情經呈請電到西省將扣留鹽船先予放行在　查西省於梧州設立鹽務公所發照收費西省自有主權東省原不能干涉惟東省向設梧州督銷局及各緝私廠卡係兼查湘黔運鹽爲東省應有之權自應仍照向章辦理不容放棄且所収京羡各項均係正借要款業經列入預算西省亦無權勒令取銷應飭各運商遵照無論西省鹽務公所如何辦理所有向由梧州督銷局請領運照及應繳各項經費均須仍照向章遵辦違則以私論將鹽船扣留分别究罰至經過東省向設緝私廠卡均應將東省運照呈驗放行如無東照卽爲私鹽照章罰辦除照梧州督銷局先行通告並飛飭各緝私廠卡　照外理合呈請察核出示曉諭俾各商販一體周知並咨廣西都督查照迅飭鹽務公所暫行從緩俟東省專員商妥辦理等情據此除備咨外合行示仰各商販人等知悉所有向由梧州督銷局請照繳費仍須照章辦理及經過各緝私廠卡仍將運照呈驗方准放行如敢故違均以私鹽論照章將鹽船扣留充公問辦其各凛遵毌違特示 
[湘省開放城門]  
　　長沙省垣前由交通司提議拆毁呈請都督發交政務會議議决實行在案旋因興工在即適値核減軍餉之時以致謠言四起未及果行茲聞交通司長現復具呈都督略謂人民程度未齊智識固多淺陋開化在於濳移若驟然興工不免人懹疑懼惟有先將各城門槪行開放夜不關閉使人民觀瞻所屬利便交稱積以月日城見自化查大西門及黃興門關閉本在十二點鐘之後亦從未聞生有危險是其明徴况現在各城均經設有電燈看守員弁尤屬易於稽查應請都督主持令飭軍事廳轉行各城看守員弁一體遵照入夜無庸關閉以俟人心轉移再行逐叚興工將城拆毁等情已奉都督批示如呈辦理矣 
地方通信 
[河南]  
　　路校開課洛漬鐵路學校於去春開辦除膳費自備外餘槪由公司擔認去秋因民軍起義該校亦於九月間停課及共行告成鐵路開工總協理及諸董事以鐵路需才甚急鐵道班急應繼續開課惟款項支絀又不能動用公欵情愿將自已應得薪水每月捐出十分之一計算每月百元尙不敷用幸該堂各生向學情殷情願每學期繳納學費十元前後計算共得千元之譄預算可以敷用於是總協理及諸董事遂以商業校地址寛闊託諸商校校長段君次删允爲代爲佈置一切現已上課兩星期矣 
　　省垣得雪開封省城自夏科以來迄今尙無雨澤以致二麥尙未播種人民望澤情殷異常慌恐幸前數日彤雲密布及本月六號北風陡起風雨交加俄忽變爲鵝毛大片初七八兩日大雪續紛約有尺餘晴霽後普播麥種來歳豐收定可預卜矣 
[湖南]  
　　黃興祭秋黃克强先生於本月九日躬往女烈士祠致祭女俠秋瑾妇國民會主任熊周孄李肖第七諸君將女烈士祠飭工布置煥然一橷所有頭二門各處均一律綴以松芽祠前兩廊均用綵布作幔幔後設軍樂亭藉資嚴肅 
　　王氏赴贛王鐵珊軍長芝祥因湘省軍隊退伍事竣卽於本月六日起行赴贛隨帶人員約數十人軍警政學各界於是日午後一時叚座財政悮設筵條送並由都督令行巡警廳轉飭各警署凡王軍長經過街道均令一律懸掛國旗以表歡送之意 
[安徽]  
　　抵制蘆鹽正陽鹽務總局以準鹽行銷皖豫兩省向以西　爲來源近因湖運阻滯淮北一帶引岸幾至脫銷淮引之利盡爲蘆鹽侵奪現各　商擬將存場餘鹽由海運至十二圩售於運商以資接濟若公家趁此時趕辦官運實爲救急之策爰特呈請都督派員赴滬與鹽政處商明籌欵購運二三十萬包由海道運至浦口上火車載赴臨淮分銷各岸藉以抵制蘆鹽刻聞柏督已咨商兩淮鹽政總理並派委張虎臣君赴滬接治一是矣 
　　密案寃案吳大將軍祿貞舊部于秀山叚其濱二人前爲倪毓芬槍斃現由北洋陸軍全體學生及秀山家屬等赴大總統處呈訴已蒙允准委員查辦刻聞委員邱竹筠已到預上數日秘密調查上番寃案當必能水落石出也 
[蘇州]  
　　續開參事會縣參事會於本月十六號續行開會審查民政長交議各案聞民政長提交議會案題一爲巡警局經費不敷案一爲巡警局改訂徴收房膏兩捐辦法案一爲市鄕警費不敷籌抵案一爲橫涇木瀆湘城等各市鄕公所辦理照上年平糶欵項糾葛案一爲上年租積並收碍難給串案一爲上年振欵擬查明被災各國分别攤派修葺吁岸案其餘交議事件舊多均須由參事員逐案審查一併交議云 
　　補選補遺吳縣議事會議員缺額城區及陸墓㥿墅等市鄕補選議員姓名業已登載本報茲悉此次補選應由各市鄕按額選足二十二名現皆分别照額補選　湘城市區選出姚元模陸文炳二名南北橋市區選出周大經一名黃埭鄕區選出顧敬之錢實珩二名木漬市區選出朱滋德一名用直鄕區調出葉祖鼎一名陳墓鄕區選出姜女柱一名車坊鄕區選出蔣炳華一名此外尙有洴關橫涇兩市區應各補選一名迄今尙未選出未知有何原因容儗訪明再錄又聞陸墓市區選出之胡祖乾金仁　兩名當選票數不實刻有某公民等提起選舉訴訟按照暫行縣測串訴縣參事會要求澈查公斷未知若何辦理也 
　　騙案又一說仇志遠何貴麒等組織新民戒煙官藥料有限公司及程一奇以總經理名義在外招股等情已紀前報茲接程君函云涇縣煤礦事曾由何貴麒前來勸說迄未允許至新蘇州報所登告白另有刋登之人與僕無干等語現此案已由都督澈查孰是孰非當必有水落石出之一日也 
[浙江]  
　　夜航被刧富陽夜航船於本月十五號晚八句鐘時開過東沙嘴无實山脚突被匪盜嗚槍攔刧傾其所有計失六百餘金是處與聞家堰對江駐有錢江水師砲艇及緝私巡船乃竟視若無暏事後朦報上峯謂係四更夜半月黑風狂無從緝捕云 
[福建]  
　　安溪匪耗安溪函云安溪土匪縱橫日久邇來更覺肆無忌憚聞漳邑龍溪華崶轉内大地鄕蔣劉二姓仙都鄕林蘇二姓雲山鄕湯姓均被匪徒攻刦慘不可方故三鄕之人於去歲偒曆十二月間向漳州地方官控告並請兵往辦後劉司令帶兵進勦長龔鄕不利而返迨五月間見匪氛日熾漳泉二司令帶兵合剿奈正匪盡被漏綢僅將佛耳山下黃姓窩家屋宇焚燒并燒後洋社屋宇廿餘座又燒長壟鄕屋宇六座而退眞正匪徒均被逃脫未獲一人以致邇來土匪更覺十倍橫行聞日前龍溪縣華崶分署轉内宋坑鄕張苔謝盾因舊曆八月念八早六點鐘時被安溪轉長壟鄕土匪陳與陳黨陳貢陳清陳效陳鴨母陳丙陳才陳潭陳保陳魁及卓坑鄕詹草後洋鄕陳塔陳印陳倩等共百餘人各帶槍械攻入宋坑鄕將謝盾一家十一人用鎗擊斃五人重傷六人且將盾父謝壯首級割去　鄕財物搶刧一空耕牛被牽二十餘隻張家合族男女大小近二百人被賊匪鎗斃十人據去老幼念二人現監禁在長壟鄕及草坑鄕更將住宅放火焚燒念三座良民膽寒心驚各欲遷居外洋慘至極矣有地方之責者詎能漢然置之 
　　江老訪匪莆田畢業生林某自署爲各界代表赴岑鎭撫使行台禀稱壺山黃廉之變係被蠢更劣員所激與揭竿爲亂者不同當被各界偵知恐被瞞混僉以三十六鄕白畫攻城顯同叛逆電情按律勦辦以儆效尤前清御史江君春霖特於十月二十二日邀集各界假中學堂開會各界爭上理由書主勦者十居八九江稱鄙人久隠山林亦知此事難於議處但身受岑鎭撫使來函重托不得不冐險以行衆閘勦撫雖當分别亦不容姑息養奸請遵將府知事示期限廿八日納糧献首繳械江准如所請卽於廿三日輕與减從親往三十六鄕尋訪黃廉談刮矣 
[雜評二（萍）]  
　　今日者天下寗有是非公理之一日乎黔軍在外經年進退失據此次自由拔隊攻銅仁佔松桃作事一不愼爲天下所竊笑然而返之同仇敵愾誓師北征之初衷或未免徒呼負負矣 
　　記者曰惜乎其未靜候中央命今耳夫亦以見作事者之不可不周詳而審愼也 
本埠新聞 
[外交部調查界務交涉]  
　　駐滬遲商交涉使陳安生君爲北四川路迤北華界被外人侵越編釘工部局門牌一事疊次與各領事會商請仍拆除以敦睦誼而領事團以前清條约對於士慶路一帶本劃界未清甚至謂前清道如曾尤歸捕房管理齗齗爭持不肯讓步刻由程雪樓都督電達外交部轉飭前駐滬交涉使温宗堯君會同陳安生君檢查原訂檔卷按照圖樣秉公清丈再繪圖貼說復部以便與駐京公使正式交涉 
[安嶶新借外債三百萬]  
　　安徽都督柏文蔚因軍餉支絀前日特派財政員胡壽山民國銀行經理盧恩澤來申借債二君抵滬後疊次與西商瓦士君接洽經已議定商借三百萬元刻柏君又派參謀徐維一君來申訂約矣　 
[救蒙大會之先聲]  
　　救蒙大會以全蒙危急萬狀稍縱即逝中央政府已决定大計准備出征事關全局安危端恃民氣爲後盾且國家財政支絀戰費浩繁尤賴國民擔任義務爰定於本月二十一號午後一時假南市新舞臺開第一次大會籌商進行方法業已通告各界届時一體蒞會從長計議矣 
[飛艇大會之先聲]  
　　美國飛行家愛德華君定於舊曆十月十六日在吳淞張華浜演試水面飛艇將所得看資酌充賑捐及地方慈善經費現就二馬路紅十字會總辦事處設立籌辦飛艇大會總機關管理能鹤售票及種種籌備事宜其所定演駛之秩序㈠水面行駛㈡遞送信件㈢躍過停泊之輪船㈣高飛至五六千尺㈤飛艇落下任客觀看艇中機械㈥繞過看客聚集之所㈦繞行看客坐船㈧飛往吳淞口外兵船送信仍折回至張華浜報告看客試騐其往來之速率㈨繼續試演種種奇技其入塲劵每劵售洋一元並商允滬甯鐵路公司於大會日下午一時起每五分鐘特開專車一次每客看資二角張華浜車站特設看客招待所并招商設肆出售茶酒點心等商家中且有願往該處售物充賑者又虞洽卿君允假寗紹江輪搭載來回看客太古怡和亦願撥輪相助此項專車及輪船均收極廉之價各商號各公司以事關善舉亦竭力贊助想届時往觀者必極一時之盛也 
[鄕民被害之原因]  
　　浦東三林塘鎭附近艾家墳鄕民吳金發被人砍死曾誌瓣報茲經浦東第七初級檢察廳派員調查知係因姦謀殺遂於前日飭警將姦夫劉毛囝及死者之妻吳許氏以及勾引成姦之李劉氏一併拘獲解送上海地方檢察廳分别收押聽候預審辦理 
 
 
 

Page 7

 
 
[上海營地准交縣署管理]  
　　調查江蘇水陸各營公產分局長朱大斌日前具呈蘇都督曁寧蘇兩財政司云查上海提右營與别營稱有不問蓋上海爲通商　埠城根一帶原與法界毗連此次滬上諸紳籌　拆城實因該處乃交通之所邇來城垣脚下破屋甚多非特不足以示壯觀且不能以重國體曾經該紳等經營籌盡塡濠築路開關一新仍令原稍營地各户起造新屋凡困築路而無地可容者並于檡還相當地點將來應繳地租分别繁市冷區酌量舉辦是則滬紳之顧全大局在公家自當竭力維持也大斌委任調查營地責有攸歸無如上海地方非他處商場可比思維至再據實陳明可否俯准將上海城濠一帶營地及不在城濠之列者如提右營參將守備兩公署並各項公產併歸爲另案辦理之處伏候鈞裁當奉程都督指令云上海開化最早現正籌議拆城以利交通所有城濠基地自應歸由民政長管理以一事權軍工廠前據章統制呈請變價造繼應歸另案辦理提右營參將兩衙署併飭民政長保管朱局長奉令後業已移知吳民政長查照矣 
[警務長擬請水陸軍直搗盜窠]  
　　警務所穆警務長近以各鄕鎭信浦東龍華至夏家嘴迤西一帶之水道盜案迭出商民受害非淺業已訪悉該盜匪等均係本地土棍其巢窠聚集在浦東三林塘附近若不謂兵勦浦實爲閭閣之害故擬移請混成第三旅李旅長迅派水陸各營員弁前往兜拿務獲嚴辦以戢盜風 
[滬軍防盜之嚴密]  
　　滬軍營管帶楊君近查各處盜案迭出地方頗不安靖商民殊難安枕因於Ｈ前飭將本營各棚兵士派赴本埠各要道及浦東上南川三境之荒僻各處駐防以保治安茲將派駐地點曁兵士棚數調查於下 
　　（本埠）製造局附近西棚門望道橋東卡西卡大砲廠後新公所以上注處各派兵士一棚每栅十二名滬北曹家渡派駐兵士二棚南权頭派兵一棚駐防浦東軍火棧派兵一棚防駐（浦東）斓泥渡駐兵一棚十八間派駐兵士二棚三里橋駐兵一棚龍王廟駐兵二棚錢家廟派兵一棚駐防南滙縣境張江栅駐兵三棚金灌橋派兵二棚駐防川沙境派兵三棚駐紮防守南匯縣境召稼樓駐兵二棚上海縣境三林塘駐兵三棚又嚴橋駐兵一棚以上各處共計派出兵三十一棚尙餘兵士五棚留駐該營總共四連每連九棚共有三十六棚 
[滬軍改編混成旅之計劃]  
　　陸軍第三旅李旅長以本軍旣奉命令改爲混成旅照章應編步兵二團每團步兵三營惟滬軍原有水陸各營除水師營仍以滬防名義編制第一二三三　外其滬軍營第一第六第七等營均須改編該兩國管轄業已命令各步隊營迅將各該營現有兵士若干飭卽造册送候編制其該二團之團長擬以現辦司令部之參謀長二員委任云 
[又來外國兵艦三艘]  
　　前泊浦江之德圃砲艦名（他愛格）已於上禮拜五奉令駛往外洋駐防茲有美國兵艦名（新錫細）裝砲十一尊兵士一百五十名又法國砲艦名（吼維里）裝砲十尊兵士一百三十二名又日本兵艦名（立退克）裝砲二十尊兵士三百十一名均於上星期六駛進淞口現泊租界浦江 
[德領事請緝贜賊]  
　　駐滬通商交涉使接德總領事函稱據德商美最時洋行禀稱浦東爛泥渡碼頭西人住宅於本月初五日十句鐘時被賊間入竊去銀物等件銷價百元幸知覺尙早否則被竊必多請爲轉飭地方官轉飭暫探嚴爲查緝以保治安而敦賄誼等語昨交涉使已照會民政長轉飭該管警颧查緝矣 
[添加稅率之通令]  
　　江蘇都督指令上海稅務公所云准財政司呈據蘇城稅務公所呈稱案照省議會議决稅章内載未經定價之貨物依照時價估本値百抽二由都督訂定加入等語茲據閶門分所稽徴員函稱十月二十六日有恒豐仁由錫運蘇本廠格子布一百九十疋來所繳完銷場稅惟查奉頒稅率内並未載入當卽照章切實調查每疋計估本洋二元五角値百抽二應收全稅洋五分請核轉加入稅率等情前來除通行各分所一律照收外乞賜訂定加入稅率　令　　　　據此除指令並加入稅率表外合行通令一體加入稅率遵照辦理 
[洋行與報館交涉]  
　　英商新老沙遜洋行等十一户在駐滬英總領事署呈控本埠民國西報登載惡意記事損害營業等情業經英領照會公共公廨准飭捕房於昨日將該報主筆粤人馬素傳案訊問原告未到卽由馬所延之代表律師德電斯費信悼兩君投案譯稱被告甫於星期六日接到傳單查報載各節内有一函餘一英人送登來竊且有具名照章原告應赴英國公堂控告列名英人不應至會審公堂控告被告此係特别控法被告亦應特别對待但此事理由復雜須緩兩星期正式具訴關讞員商之英　康君擬判被告交保候訊即據德費兩律師辯稱原告所挖損害營業並未証明且又未請追償損失祇欲被告不再登載此　記事母庸交保假使被告繼開報館已逹原告目的如被告臨訊不到則右敝律師等擔任請爲察核中西官以公堂定例一經被控傳案自應交保旋由馬素自行辯稱奉傳之後我卽自行投案堂上旣恐避匿定欲交保當時何不逕行牌提中西官磋商良久關讞員擬准由律師保出候訊而康君則堅欲被告另行交保相持不决擬退入領事慧息所會商再核關君恐仍章見不同反延時刻遂判被告交等常保候即訂期會訊 
[提取代收釐稅]  
　　郵政局所寄包裹内往往有稠縐等件夾入希圖漏稅經前清厘金督辦議定如有夾帶物件一絕查出即由郵政局將應完厘稅代收彙解歷經照辦在案去年光復後是項厘稅均收存新關稅務司處茲經江蘇都督飭查屬實已令上海稅務所長函致新關墨稅司將上年十一朋至本年十月止取存洋銀一萬二千餘元函送孫所長核收轉解蘇省財政司兌收聽候撥用矣 
[妓院窩留强盜續紀]  
　　浦東土棍王福春陸子根陳毛毛周阿三等近在陸家嘴浦江劫得民船一艘駛至南滙縣境周浦鎭夥刦賊物逃至滬上匿居雲南路劉張氏雉妓院内被捕房偵悉一併拘獲已誌昨報昨由捕房將王等解送公堂請究先據中西包探投訴查得王等先在常熟崑山等處犯案七八起應請澈究王襄讞商之英翰副領事以案關糾黨夥刧自應詳細研訊判王等還押聽候查明於下禮拜一訊核 
[商團公會預備報銷]  
　　南市商團公會自開辦以來會事均由正會長李平書主持至財政一部則由副會長葉惠鈞司其出入年來各商家月捐年捐及特别捐迄今尙未有報銷去春片馬事急沈漫雲借南市新舞台開會將該商團擴充範團一時各省男女投捐者約有數千金浙江廣東爲數尤鉅現李君已將會長告退所有財政一項亟應核實報銷昨特囑葉惠鈞趕速報銷矣 
[中外民黨之同樂]  
　　大同民黨自去秋成立以來中外支部已有二百餘處黨員計三十餘萬人民黨之發達可謂極速茲訂於陽曆十一月二十四號卽星期日午後一時至七時假張團特開中外同樂大會届時當有一番熱閙也 
[城内]  
　　地方審判廢民庭批○（高炳榮呈訴領妻未獲批）查悉此案前經本廳庭訊該民與高陶氏情願離異著各具離婚切結該民不願異結本廳以人事訴訟全就當事人之意思以憑判决即經派令沈錄事傳述本廳决定如不願具離婚切結准具結領回完聚各在案據呈前情仰候宣示判詞後准將高關氏領回可也　（王海清呈請飭吊簿據批）狀悉此案業經本廳决定所有張雲錦控潘調卿等悔約翻議一案先行判决至該民與張雲錦帪目紏葛應候另行開庭辯論在案據稱該民與張雲錦田帪兩欵互有紏葛溥求飭吊暫記簿據以憑訊斷等情自應照准仰候飭吏吊簿再行開庭辯論可也 
　　地方檢察廳批○（史序東訴張慶元等抽費不遂糾衆攢毆請求提究批）狀悉該民所訴受傷一節業經驗明並無傷痕本廳未便受理着依警律第三十七條第一欵請求警局處分可也（施害春訴陸阿全等誣指爲賊任意毆辱批）爾因唐金星反誣爲竊致被陸阿全在茯館中細縳殿辱如果所訴屬實當時必有旁人眼見着即舉出証人邀同周阿米一併來廳訊明再行核　 
　　船户串竊○船户張福卿泰老和等串竊洋元由地方檢察廳預審屬實起訴審判廳請爲訊辦昨日開庭辯論張供崇明人在小輪上　庖人一日有竊賊竊得小洋數千角分給一包共計一千零八十六角當因秦老和在場被其分去一百角事後被陸　芝查知報告帪房拘送到案求宥泰供詞略同　官以張秦二犯串竊小洋　已成立判令還押聽候判决 
　　無權受理○醫生楊伯寅卽楊承恩至民政署禀稱前曾出資購買浦東二十四條二十三圖楊家渡附近民田葬有棺木　爲日未久被楊　華等掘毁盜亶且被揑控寃押呈銷提究等情即經吳民敢長查知此案係由前清蘇撫札飭藩禀府等提集訊明判將該醫生管押半年况此案係是刑事非民政長所應受理現據聲稱其母已赴檢察廳起訴究覺孰廠孰實看投該廳呈訴候示 
　　報請驗屍○本邑西鄕二十八保十二圖陳家行地方某姓竹園内昨最發見自縊男屍一具年約四十左右頭戴西式帽身穿藍布緊身下穿元色布棉褲足穿緞子快靴該園主因無人出爲承認卽告知該圖地保包錫卿於昨日午後投報地方檢察廳請爲詣驗 
[南市]  
　　定期開會○滬南商團公會參議會定於陽曆十一月念一日午後三時開會討論進行事宜昨已函請各會友屆時一體蒞會 
　　貨棧失愼○前夜一時十六舗集水街老長興酒館貨棧内失火焚毁樓房數楹幸將火道拆斷比鄰各家均免殃及 
　　此推彼諉○陰曆本月初五日旁晚如意街石庫門内周庭委家失愼殃及比隣多家當晚由蔆差巡士在途查獲形迹可疑之婁阿和掮取衣箱一只即被拘至東區問明在途拾來繼由失主陳榮堂認明檢查箱内失去物件數種因託沃阿芳扼箱出外轉託婁看守致被呑没移送第二檢察廳訊問彼此推諉飭解地方檢察廳訊辦 
　　姦拐婦女○浦東婦人張毛氏張蔣氏均於上月間被無賴王金生徐紀實誘至法租界怡園小客棧内藏匿姦宿兩星期之久旋又帶上凉州輪船販往烟台圖　適被浦東警區偵探沈坤查獲一併解至該區經朱區員問明着即解送警務所預審擬究 
[閘北]  
　　第三初級審判廳批○（黃裕生呈訴張松林借洋不還批）狀悉此案前經裁判所判決分期拔還本廳當然不得變更惟張松林奉判已近四月僅交洋六元殊屬玩蓮仰候傳案訊追（楊桃桃辯訴程祖金誣控盜賣田地案批）前次傳訊着爾將曆年糧串交出今所呈係新文小票是否冐混候现傳訊核判 
　　因傷身死○鋸匠何其舟蔣阿林同鋸一木偶不經心致何被木壓傷由三區送往仁濟醫館蔣解警務所移送檢察廳候訊在案茲悉何已於前日因傷身死即經司法科知照檢察廳派員赴驗屍所相騐再行核辦 
　　老幼爲竊○閘北第三初級審判廳准同級檢察廳起訴葉處氏潘得義陳小魚倫竊光復軍舗板一案經監督推事董少卿君會同檢察官王君閧庭訊判審得葉虞氏年已六十八歲因貧無所賴行竊得光復軍床板八塊旋爲營兵起獲潘得斃年十五歲陳小魚年十三歲因警見葉處氏偷板遂共往行竊董君以該犯等俱堪矜憫特減輕處分茲將判詞錄下　查葉虞氏係又極輕盜罪應處五等有期徒刑惟念該犯年老昏蒙所竊之物又極轉微按照刑律第五十四條情輕者得減一等或二等減爲拘役七日潘得義陳小魚均未滿十六歲失於敎育除同在情輕減等之列外應　照刑律第五十條並照刑事訴訟律一百十三條宥減條文責付該家屬嚴加管束免予科刑以啓自新之路爰據刑律刑事訴訟律判决如主文 
[共]  
　　驟難訊斷○王順德（卽周昌發）身帶手槍藥彈在北福建路行走被捕拘解公堂訊供管押並經捕房派探至閘北均濟里王家内抄出洋槍三支槍珠七匣又二十粒吊至公堂諭飭暫存捕房候核在案昨晨由探將王解案復訊關讞員商之英領康君判仍還押定期下禮拜一復訊核辦 
　　沿途獲物○胡林生在天　路搶取鄭張氏金押髮張阿二在斐倫路欋取某西人銀表胡新全在南京路搶取吳尤氏金挖耳均經包探查獲昨解公堂分别訊明判林生押西牢九月張押半年斯全押三月分别示儆 
　　撞見拐子○常州人袁錫洪近在原籍誘拐曹得揚之婁陳氏及堂妹曹巧仙來滬前日被曹偕其父昌仁來申撞見扭控捕房昨解公堂訊供明晰判袁與陳氏並巧仙分别押候函致當州檢察廳派警來滬移提訊辦 
　　註銷刑事○天津路李勤昌綢號控　客紹興人言春泉騙取値洋二百六十元之綢縐昨由捕房將言並傳同証人徐子偉等到廨質訊因係貨欵糾葛判將刑右案註銷着方交保並諭原告另行補禀歸晚堂訊埋 
　　姦拐無憑○陳金生因姦拐泰興女子張阿珍並圖價賣被探拘解公堂訊供不認交保候查在案昨經中西官復訊仍無實　判陳開釋令女自行回籍 
　　違禁受閘○金宜春朱少卿吳林卿箋二十餘人在香粉弄二百零九號成衣店樓上私設總會聚賭售炳又曹阿速在福建路五百十號屋内私設燈吃均經捕房查獲呼將金等傳至公廨訊明以該總會係余棠所設候傳余訊究金等各問洋五元無洋改押五天朱吳二人各存保洋十元保出未到令將保洋充公曹阿連罰洋十五元無洋改押兩禮拜焑賭具一併銷燬 
　　工資無着○英美電燈公司控傳榮泰在麥根路四十號門牌肅靜元家私接電線由廨判傳存洋二十元交保候傳見証質訊在案昨晨復訊據見証該公司用人陳離藩與蕭靜元上堂証明被告裝設電燈曾向公司聲明並由西人前往察看中西官會商之下以傳雖非私接究屬不照公司規則着將鐵設電燈拆除令蕭另行裝設傳之工資無須給付遂判傳開釋究案 
　　王人入獄○浦東火油棧工人孫明泉吉友樵串竊火油二百四十三箱一案昨經公堂復訊明晰判孫押西牢半年吉無于開釋 
　　家賊難防○棋盤街一號住户潮州人馬玉如控族姪馬順根屢次行竊現洋衣物昨由樓房將順根拘解公堂訊實判押西牢半年示儆 
　　勸斃艦兵○前晚有一美國艦兵在密勒路三百八十一號粤妓院尋歡契來荷國水手多名匀已酒醉　婦見來勢甚凶趕卽閉門該水手等扒窗而入將美艦兵拖出痛毆拔刀刺傷頭　面逸楊婦飛報捕房派探捕到來將受傷人送往公濟醫院當在地上檢獲兇刀閘柄昨晨該艦兵已因傷身死車送驗屍所候驗　緝兇手究辦 
　　拐失婢女○華記路五百八十五號住户陳毓瓊昨報捕房云有十六歲婢女名王關前日被人拐逃請爲查緝 
　　毆打車夫○日本人某甲昨坐王其發之人力車至吳淞路因王爭索車資被里肆毆由捕拘入捕房詢明斥釋 
[法租界]  
　　欠債逃避○陸如明投廨控稱前有邱某托陳大華爲中兩次借去洋一百六十五元到期不還人忽遠避今將伊子邱順郎扭案求追訊據順郎供稱父親有事出門是否欠洋不得而知請讞員判令交保限一月交到伊父訊理如違着即如數交洋 
　　以賭消遺○捕房送徐如和到廨禀稱徐深夜聚集十餘人在家抽頭聚賭有犯禁令拘案請究徐供以叉麻雀消遺不敢抽頭求宥判罰洋五元充公 
　　保人吃繁○間裕昌控莊文炳虧欠洋銀判莊交保限理在案迄今未現問又求追卽由保人陸掌才投稱莊有事出門須十四天可回判限兩禮拜交莊到案如違即着保人賠洋 
[雜評三]  
　　近來滬地盜案之多爲從來所罕見推原其故各處方竸起裁兵而滬地以交通便利故幾爲裁兵之通過地聚羣不逞之徒逗遛於一處益以本地方舊有之匪徒互相勾結而作奸犯科之事遂日多矣願有維持治安之責者速加之意也 
專件 
[踏勘温處水灾日記（四續）]  
　　二十四日（禮拜四）早六時三十分登岸見該處田禾的可得半田地間有冲没屋損壤僅五六處 
　　八時二十分渡江至黃岙田地冲堨數百亟江而爲之一闊被浮沙雍積變成荒地者約五六百畝屋廬漂没十餘座人中損失三十餘該處有待渡亭四面石柱均被水冲倒橫臥沙堆中此集廣鎭吳販最重之一也 
　　查該處兩岸災情所以不同者綠馬　山當洪水之衝汎流以直搗黃岙放也 
　　九時十分至紫橋頭該地村落甚大房屋漂没數百椽人中損失四十八其田地冲坍及淤積者約計數百畝 
　　四十分轉渡至洋心港下登岸見稻禾　糧均無收穫大樹拔根而起竹皆披廳作偃臥狀復前行不見村落蓋全遭覆没云查該村民房百餘間漂失無遺人口九十餘僅存十之一二平地積沙深數尺鳴呼慘矣此來安鄕被災最重之區也抑亦瑞安六災區中最重之一也 
　　統覽没江兩岸其屋廬被漂田地冲坍人口淹没者無地無之雖不如靑田到處覆没而如來安之坢心等村其罹禍亦不減於靑田矣 
　　十一時至村前港下憑船一望沿岸皆沙磧如邱高一丈或數尺不等卽命船子停棹甫登岸足蹈泥沙中不得行乃下船而午膳焉 
　　飯後復登岸秃足行沿途積沙深數尺至村前地方其被災情形目不忍觀房址冲瀉若深溝然查該村共失廬舍二十一座計百餘間人口淹斃七十餘雖不如祥心之全村淪没而其數則過之四時二十分渡江至下村災情與村前　大樹偃臥無算查該村人口損失百三十七名廬舍漂没二十三座孑屋橫軒尙不在其列勘畢已五時十分潮水退久矣不得上行遂泊而宿焉 
　　聞沿岸有村名上霧鄰樹五百餘株均被水漂去無一存者 
　　是夜十一時舟抵平陽坑埠天雨三時命僕人備飯五時卽舍舟登陸查平陽坑地勢較高向無水患今則亦遭巨浸廬舍漂没搭廠而居田關冲漲禾泰不登而問其人口則曰無恙何以故盖此地素係商埠船舶頗多且黃山而面野當水盛時或挽舟而逸或登山而逃遷避多方故無淹歿憂然其情慘烈乃嘉安鄕中之首屈一指也計自瑞城至此水程七十餘里而往復尙不啻倍之 
　　瑞邑被災凡六區南岸來安嘉安集廣四區余已得其岸略而嘉　巨芳山次之茲閘區者查勘本不容緩奈時間促迫恐遍勘有妨賑務遂順途北向平陽行總之瑞安災情雖不及靑田之鉅而較永嘉則過之何也永嘉災區狹而瑞安災區廣也（未完） 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬福冥銀行推廣營業章程] [  律西]  
　　昨見報載世界宗敎會會員陳孝慈等五人具呈張天師擬設福冥銀行創製金銀鈔幣通商地下並附章程十二條請爲立案可稱冥心妙思惟是貿易之道研究不厭精詳發軔之初組織務期完備茲就管見所及敷陳如左當與創始者之心理暗合焉 
　　一本行爲利便交通起見特於鬼門關枉死城望鄕始三處各設分行俾賜顧者就近交易以免跋涉之勞 
　　一本行設有儲蓄櫃無論工商各界營業所得之貲凡有洋滿一元者均可來行儲蓄給予憑摺死後即可持摺向上開各分行照數兌換金幣以示優待 
　　一陽世生金生銀其質堅固不便焚化有願掉換本行自製鈔幣者本行極爲歡迎即按市價核兌並不另取傾鎔火耗等費藉廣招徠 
　　一窮鬼在冥間偶乏用度欲向分行揭借欵項者須由分行調查其歷史果有輪廻人道資格而又有抵押件者方准借給計其本息俟投生人世時用陽世通用銀洋向總行繳還惟具左列性質者槪不出借 
　　（甲）酒鬼借作沈湎之用者 
　　（乙）色鬼借供冶遊之需者 
　　（丙）賭鬼借作孤注之擲者 
　　（丁）烟鬼借供過癮之貲者 
　　本行前章旣於各省府州縣開設分行匯劃極便倘有宦遊别省經商異域遠離墳墓不便祭掃者可將陽世銀洋交至本行開明該墓坐落界址本行當函敢就近分行用鈔幣代爲到墳焚化並不另收匯費 
　　一守財虜生本規避公益算盡錙銖未及亨用遽爾奄逝至可憐憫可於臨終時將窖藏處所告知本行即由本行派人發掘代爲流通除按時焚給鈔幣外並推爲本行名譽董事 
　　一無後之人死後卽無人過問可於臨終時寫立遺囑將其所有動產不動產悉數交明本行當按照其産業常年所入逢時按節焚給鈔幣以免鋖而之慮惟無產業者不在此例 
　　一倘有生子不肖不願將遺產付與者亦可查照上條辦理 
　　一劍樹刀山冥刑極爲慘酷本行現已要求冥王大開罰鍰之例凡孝子須孫有欲爲其先人贖罪者可按所犯輕重照陽世罰鍰例用相當之現銀交由本行過付酬費從廉 
　　一鬼界中有生前放債未及收回遽赴夜台者可示夢家屬將債權證據檢交本行即可代爲收討俟本息收清後按照據載數目焚給鈔幣並不另取倜金 
　　一中國向有延請僧道至家誦經禮懺之舉旣多供給飲食之煩復有鐃鈸喧關之苦本行特備有經懺劵欲作道塲者可將應用超薦資若干向本行繳納購劵一紙塡明經懺數目即可向冥間各分行在本行每禮拜日誦存經懺項下劃付以歸簡易 
　　一江浙等省於人甫斷氣時必焚化衣裳一襲在生者旣臨事倉皇在死者亦取携不便本行特創改良之法喪家欲焚何衣祇須將充分之代價繳至本行給與衣劵一紙（如陽世酒劵燭劵式）該鬼即可隨時在冥間取用因各省衣莊典當有遭回祿者本行均派有妥友在冥中收儲照料作爲此項支出之準備故無須另籌股本 
　　一本行在冥王處立案專辦一切幽冥互市事宜凡章程未及載者均可隨時面議辦理㈡ 
海外奇談 
[胖漢坐電車之取締] [  頌斌譯]  
　　巴黎新到俄商數百人欲建築一工藝場於巴城奔走經營甚忙然此等俄商大半軀體肥碩爲巴黎地方所僅見日夜乘電車往來各街市電車中賣票者惡之蓋每車本可乘七八十人而此種肥人一身竟佔二個半人之坐位彼等一入坐則每車祇載三四十人矣不得已禀明車務司請於章程上添設一條凡乘客軀體肥碩重過二百磅者車資加倍 
自由談話會 
　　快與俄國開戰俄國太不講理把吾國好好的屬地外蒙古强奪硬佔說甚麽與蒙古活佛訂立協約保護他的獨立其實不消幾時就要實行呑併和日本呑併高麗一樣的 
　　現在吾國同胞聽得了俄蒙協約的消息個個咬牙切齒磨拳擦掌想與俄國開戰惟有北京國務院裏幾個人主張讓步不敢開戰 
　　其實照全國民心看起來已有不得不開戰之勢了即如湖北都督黎元洪已經會同了十幾省都督打電報給總統請他下令開戰湖北的軍界人人奮勇願當先鋒山西都督閻錫山又電請親自領兵駐紮山西邊界還情願把山西全省的財力帮助軍餉又請把直𨽻陜西兩省現有的軍隊編做征蒙隊好不義氣 
　　前日參議院開秘密會議决立刻調軍隊到外蒙古預備戰事 
　　章太炎發起中央革命黨會商議抵制俄國并呑蒙古的方法 
　　不但是漢人想與俄國開戰就是蒙古人也大半義憤塡膺不願把家鄕地方斷送在俄國人手裏做萬刧不拔的亡國奴所以在北京的各盟旗王公已經通電各國說俄蒙恊約不過是俄人和活佛私下締結的蒙古人死也不肯承認 
　　蒙古人要是當眞降了俄國這件戰事便狠難取勝如今好在蒙古人也狠氣不下俄國這豈不是狠好開戰的機會嗎 
　　不但是中國人主張開戰就是外國人也有贊成吾國開戰的意國政府狠望中國與俄國背城一戰比國外部也曾私告中國駐比公使說中國對付蒙古困難問題若施行外交術以外之他種方法也是名正言順的 
　　這樣看來外國人料吾中國尙有戰鬭能力吾國政府顚倒不敢開戰豈不要被外國人恥笑不但如此如果俄國得手了蒙古英國便要佔西藏法國便要佔雲南日本便要佔滿洲這還了得嗎 
　　有人說吾國的兵不精械不餉不足開戰起來一定敗的呔這是甚麽話只要我們做國民的不怕死勇往直前的衝到戰場上去說不定也有戰勝的希望就是萬一不幸戰死沙場國家轉機不來也比偷生人世做亡國奴的强多着哩 
　　同胞同胞快快預備逢有氣力的快快整頓精神預備投軍殺敵没氣力的快快節省及席預備捐助軍餉[  鈍硍]  
戲評[  玄郎]  
[十七夜老譚之御碑亭]  
　　首場叙述生平白口絜動俱極端莊文雅宛然一書生登場　　西皮一叚（但願得此一去功名有成）亦勁而有勢　　他人之輕輕放過考後回家妹告以嫂子雨夜宿亭之事中說（讀議他不讓出來便這麽棎呢）一名怒目變色神悄急甚將王有道急欲得其眞相之心事直掬出來妙在毫無火氣寫休書時（王右道提筆爲那榕）一句萬鳴而入音韻極從腦後而出響逸詞圓清秀在骨無絲毫粗暴氣息入後順流而下一氣呵成聲調鏗鏘丰神搖曳動聽之至竭帥謝罪二叚做工尤細到而處處得其神似德君如貌雖蒼老而聲甚清跪舉止温文深得崐班派　極合小生身分穿一黑色海靑亦不似時下之以行頭自炫而不合獻憤者孫怡雲　　離清綻而轉折處不如彩霞之純粹自然火候同不如夢花也 
小說 
[琴園夢記（五）] [  著者漱氷]  
　　方是時翩鴻已知間名之人卽前投函之人愈悔和詩之誤懊恨累日旣而曰吾自有衝全計此時生從顧母至下河而江甯失守信至旋陷揚州遂辭顧明爲從或計出入江面軍中上書軍門大致謂金陵旣爲　窟勢難猝後若圍攻過急在廣宼衆斷不能聚而殲之一旦潰漢而出東南財賦地勢必不保則得不償失所傷實多不如以殘破　縣委之而力保完善之區餘糈亦有所自出其由安慶北竄之宼且别請大兵由齊豫夾擊而南不責以殺賊復城而責以扼河爲守斯爲要策不然金陵形勢牽綴重兵彼得以游騎衝突橫行萬一幾輔震驚則肘腋之患而胸腹之憂张軍門以爲然先是有張　庚者江甯諸生陷洪氏軍中以計出城見軍門約爲内應謀洩被殺軍門初見繼庚欵信未决生故相識以入口保之及事不成歎曰天未厭亂十年之刧未易平也臨江設位醇酒而哭之遂歸下河議婚期翩鴻誓不睢母不得已入贅於顧女先期請駍别婚室爲内外間外間設妝奩帷榻之屬而更設小榻於内以一婢自隨廟見合　如常儀已乃獨入内室使婢奉書一函生大驚訝啓函讀之略云妾以蓬門陋質得待左右又蒙厚誼嘉惠先人窀穸旣完封樹斯固老母弱弟並獲安居仁人之心存歿均感順妾所悔恨者和詩一節深用疚心外人不知因緣有完風鶴之警事會適然將謂投函在前若老母知有其事因而成之以滅其跡者捕風捉影之徒或且更甚其詞右歲身名永爲瑕玷自今以往待巾擳任中饋澣漆繾維惟妾主之分開滌硯惟妾司之親暱至此欲不謂之夫婦而不可得已獨至牀笫之間决難依待一則幼年本志誓不出閣葆其貞固可遂初心二則投詩之時初無他意願以恩義終始勿及於私庶不使憐才慕色者得所藉口三則男女之别判若幽明稍涉嫌疑便成苟且妾欲以光明磊落一矯其風作世間一奇女子惟君子鑒萴許之世俗恆情每以宗祀爲重則小星可納妾當以房老自尊否則故里中别聘名門妾亦可自居外室襲者初讀佳什議爲端人正士繼以慷慨行事方駕古人若不以喝隨爲樂而沾沾於情欲之間則是妾以豪傑期君而君乃自蹈於庸俗之所爲甚非妾所望也生覽未竟突曰世間寗有此事然素知女性執抝不可驟回擬緩解之而小婢趣生安寢入閣内室門矣生旣就枕寂無聊賴念從古未聞之事乃於已身遇之當亦孤獨之命有以召之也歡情未洽轉益傷心後數日顧母閔之勸女者再决意不從每旦晝見生飲食言笑且所以承順夫子者甚摰且周日落燈明則而冷如冰凛然不可犯生迺盡出平日憶女之作冀以引動柔情女繙閱七絕一首曰沈思無計夢無蹤萬種抵廻一顧中深夜焚香花下祝不能懽會莫相遙笑曰不通太甚是相逢必歡會世　有此理耶又閱七律數首云卐　闌干小閣前柳梢新月晚凉天蠶絲繞箔空成繭鳳喙煎膠不入絃私祝芳魂司化蝶密將春恨付啼鵑人生有意無言處　得傷心度少年㈠ 
 
 
 

Page 11

 
 
   
 
 

Page 12

 
 
   
 
