# 1921 - 90 - 4917285

 

Page 1

 
 
   
 
 

Page 2

 
 
   
 
 

Page 3

 
 
時評 
[兩種必要（冷）]  
　　　方執政者視選舉議會爲必要每有視爲進退之表示南方之執政者又視選舉總統爲必要亦有視爲進退之表示是兩種必要今於南北遥遥對峙矣 
　　夫以民國之名義言之選舉議會選舉總統固係至重至要之事然在今日之情勢以言又以今日之方法以言在局外者視之其所謂必要者實不識其至切之點之所在西南之所以不能進行者以我人觀之内部不一其大原因也北方之所以不能安固者以我人觀之内部之不一亦其大原因也南北受病略同今不此之圖而均欲乞靈於選舉選舉果能驅除此難乎然則今日南北之所謂兩種必要均非局外所能深知也 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電公債司本日開單送減政委員會内列内債總額三萬五千萬本年還本付息需三千八百萬整理結果總額減爲二萬八千萬息本亦減爲二千四百萬外債僅日債息金已年需一千八百萬 
　　（六日下午一鐘） 
　　北京電敎部昨函敎職員聯合會敎育費財部已允按月撥給欠薪照償基金另籌應卽上課敎職員僉以未達目的不允復業今日又開聯席會議决議再呈政府請三日内切實答覆否則八日提出總辭職敎范因束手無策辭呈又上（六日下午八鐘） 
　　北京電范源濓辭呈今午脫稿卽行提出内容並不托病明言敎育前途已處絕境交部認籌之敎育費必减政實行後可撥至欠薪完全無着敎職員要求本日務達目的而本日萬難圓滿解决敎育總長職責原在總持全國之敎育乃至京師一部分尙不能處置總緣才力不勝惟有引咎告退懇速另簡賢能以培國本（七日下午三鐘） 
　　北京電南滿會社函催三月十五到期四鄭借欵七十三萬 
　　（六日下午一鐘） 
　　北京電滙業向財部催四月十五到期之五十萬不得再展 
　　（六日下午一鐘） 
　　北京電吉會路續訂借欵正在密議（六日下午一鐘） 
　　北京電粤漢南段經喀克斯往勘由株州至廣東長五百二十英里購地欵需千五百萬元現正由湘鄂局長顔德慶在美活動借欵聞交部將派王葆善爲購地處長曹仲秋葉榮爲主任（六日下午一鐘） 
　　北京電部電國際交通會章祜速提案（一）注重郵電航路之推廣改良（二）向列强聲明我國鐵路願由借欵手續興修不願共同管理 
（六日下午一鐘） 
　　北京電施肇基電法專使來美聲明尊崇門羅主義請美加入聯盟許士以共和黨方針爲趨向共和黨主對德採人道主義將賠欵額減輕爲調停若法不依卽單獨與德媾和（六日下午一鐘） 
　　北京電顧維鈞電英日同盟繼續形勢益顯俟日太子由英歸帆之日卽可確定（六日下午一鐘） 
　　北京電邵恒濬内調本人以崴埠消費大賠累甚非左遷昨外長電邵令其自行向崴僑說明原委并介紹范其光之學歷免誤會 
　　北京電張景惠因財部無欵可撥自向商業銀行凑借二十萬携回察任張口一部分軍隊可望進發（六日下午三鐘） 
　　北京電奉張電奉省所派援蒙軍隊已編制妥協計有三團一混成旅本擬早日開拔分防滂江進攻俄黨祗因各軍欠餉過鉅開拔費亦難籌畫故未出發現在蒙局危急不宜再緩特請從速設法撥付免誤戎機（六日下午七鐘） 
　　北京電陸榮廷電院桂欠餉四月得庫劵勉可支配粤情複雜向賴桂省糧食接濟擬中止運糧赴粤以促統一（七日下午二鐘） 
　　北京電桂陸電粤軍將實行攻桂榮廷爲先發制人計惟有親統所部直攻粤垣現已布置就緒但餉械尙嫌缺少應請中央迅籌接濟（七日下午四鐘） 
　　北京電岑西林電日來喧傳長江方面又有聯防事發生復有他省效尤變本加厲愈出愈奇不免於時局多生枝節請卽設法電勸各省將自相結合取消期謀一律　　北京電陳籙電外部儉學生雖辦臨時救濟後難爲繼法政府願捐十萬法郎應否收受請示外部昨咨敎育部請核先覆陳籙暫勿收（七月下午一鐘） 
　　北京電濟南車站設防疫所軍人不肯服從防疫令外團將有抗議政府電田中玉自動的約束軍人　　北京電曹錕電請將吳佩孚扣留之洛陽奸商陳雨亭冒充救濟會賑糧充公辦賑（七日下午二鐘） 
　　北京電六日長沙省議會五十八票舉趙恒惕爲臨時省長 
　　北京電贛省會電促復庫（六日下午三鐘）　　北京電載漪已由西山押回明日解赴新疆（六日上午十鐘） 
　　香港電支（四日）孫文與唐繼堯宴國會議員唐演說西南大局危險若不進取恐陷絕境護法討逆惟公等是賴孫演說外團將關餘交北京政府不啻對西南宣告死刑我人不皆成土匪救濟方法惟有快選總統否則我祇有一走另幹事業要知革命須大衆奮鬭望諸君努力救茲大難林森張繼皆和孫說呂復則謂護法爲西南獨有若革命則人皆能將來國體愈鬧恐更不可收拾有某議員駁之凌越對呂亦多憤語 
　　香港電參衆兩院聯合會今日討論改組政府聞在粤議員二百九十餘人贊成改組及選總統者二百六十餘人 
　　香港電唐紹儀昨返香山唐繼堯今日返港 
　　香港電徐傅霖魚（六日）已判罪執行徒刑 
　　香港電粤士紳百十餘人昨函省會促議伍瑶光所提正學術以弭亂萌案略謂望持公論貫澈始終母使邪說異端亂我邦族 
　　香港電軍府擬任周鐘嶽爲滇省長（以上七日下午七鐘） 
世界路透電 
[英礦工罷工談判之决裂]  
　　六日倫敦電英國全國陸軍已不准告假本星期之賽馬均停止舉行登費姆林附近考登比士地方有副經理一員不肯停止抽水機之工作爲罷工者一隊拘而痛毆之後爲大隊警察救出夜半警察與罷工者互鬭死傷多人罷工者搗毁街中之電燈致全鎭爲之黑暗據官中宣稱首相喬治氏已致書礦務協會會長及礦工聯合會秘書請重開談判鑛工聯合會决議會唔政府與鑛主之代表 
　　六日倫敦電今日午後下院復開會辯論煤鑛罷工風潮首相喬治氏宣稱彼已接鑛主協會與鑛工聯合會來函皆允復開談判鑛主協會會長來函謂鑛工如願會晤鑛主則當設法保全鑛内之乾燥首相繼稱重開談判已有阻力因鑛工聯合會不允命抽水機工人於談判之際復行工作之故此阻力若不能打銷則談判實難開始喬治氏請下院議員對於鑛工聯合會有勢力者善勸聯合會再行考慮其决議抽水機工人照舊時工資開工當然無碍於談判談判决非一時所能告竣若諸鑛已被淹没則談判即無從開始今諸鑛多有已被重損者職員雖竭力盡役而輒被阻撓聯合會予抽水機工人以必要之訓令俾諸鑛日後得有益於鑛工鑛主及全國决不致因此稍失體面工黨議員格拉漢氏答稱聯合會不欲且無權撤銷予抽水機工人之特别訓令喬治氏爲彼不信此拒絕之言代表聯合會最後之决心或含有當彼等聚集解决全國鑛工工資時而將任令諸鑛逐漸被毁之意喬治氏復請克萊恩氏等設法斡旋彼願與鑛工幹事部討論此事但鑛主與鑛工間今尙無所討論應急令已由二百七十票對六十票通過 
　　六日倫敦電鑛工聯合會與鑛主協會均允依首相喬治氏之建議重開談判人心爲之大安運輸工與路工分别開會後今日開聯合會議湯姆士氏於會議後宣稱如何輔助鑛工一節已展緩决議喬治氏今夜請鑛工幹事部於明日會晤之此爲大局希望唯一之特點故明日將爲關係極大之日聞路工並未切實出　如談判能復開始則三角聯盟必將中止行動 
　　七日倫敦電首相喬治氏與鑛工聯合會幹事部會商一小時半之久談判業已决裂本期與鑛主代表會晤至此乃作罷論鑛工幹事部不允令抽水機工人上工因此舉不啻失其要挾之權力也 
　　七日倫敦電紐約電稱美國製造家現乘英國鑛工罷工之機奪占歐洲市塲瑞典瑙威丹麥意大利南斐紛向美國詢購煤斤煤市漸堅煤之運費已見增高 
　　七日倫敦電人民紛購麵粉雜糧與罐頭食物以備不虞軍隊現正秘密行動當道並派驅逐艦開往各港以防暴民阻撓輪船上煤 
[匈國復辟之虚夢]  
　　六日維也納電前皇加爾已回瑞士昨日午後行抵奥國邊界菲魯莫站匈人歡呼致敬之奥人即鐵路夫役則厲聲斥之車愈前進惡聲愈甚後乃被迫止於斯蒂里亞之法羅萊丹站因聞工人將於次站白魯克地方施行暴舉也 
　　七日魯塞恩電加爾氏已由匈國回抵此間途中因白魯克地方有仇對之示威曾覊留五小時之久 
[土希戰事記]  
　　六日倫敦電倫敦接亞拉土里亞確實消息土軍所報希軍之損失固屬張大其詞但希軍確曾大遭挫衂退回原陣線土軍顯未追擊之現信土軍如加追擊則希軍力能拒之海峽之協約軍並未淪於危境 
[美國對於戰後問題]  
　　七日華盛頓電政府已以同式牒文致英法意日四國聞所述者不僅委託代管權問題且臚舉美國因戰爭而應享之各項權利文内重行聲明美國有參與和平解决之權並特别引述雅泊島問題謂美政府堅主美國在高等會議或國際聯盟會施行任何舉動前對該島所享之權利今並未喪失故不能承認協約國分派該島或委託日本代管云 
　　五日華盛頓電工部總長决議前政府所許給曾參與世界大戰之人住居美國兩年後得有公民資格之特别權利此項權利凡華人日人等之無公民資格者均不得享之 
　　五日美國哇斯汀電台克十斯州知事已簽定禁止外僑在本州置管或租用土地之議案 
[加州排斥日人之政策]  
　　五日舊金山電加州排斥日人聯合會宣布政策如下（一）絕對擾拒日本男婦入境連農民小商家售藝者在内（二）凡游歷家學生美術家商務旅行者敎員官吏得按美國法律暫寓境内（三）入境之人旅美時須服從中央政府遵守憲法而不利用其條約上權利以破壞國家關於土地之管理或破壞合資格種族始能享有公民權之辦法（四）合法得居加州之日人如此後不購買或租借農地可得公平之待遇財産之保護並可享有任何營業之各項權利惟目前或此後凡無公民權之資格者所不能享之權利不在其内此項宣言已由同類之團體贊成美克萊齊氏已赴華盛頓向國務院與國會提出此案 
[各國近事記]  
　　七日倫敦電運至赫爾之木料一批不日將爲俄國勞農政府提出之試驗案俾可解决扣留俄貨與俄金問題英俄商約目下碍於此問題不能施行 
　　七日倫敦電顧維鈞博士赴日内瓦盡國際聯盟行政會會員之職務 
太平洋路透電 
[香港增加煙酒稅]  
　　七日香港電香港立法會通過議案自今日起實行烟酒加稅雪茄酒每磅由一元半至二元半烟草與紙烟每磅由七角至一元半酒稅加倍至倍半不等視品質而異 
　　七日香港電當道向立法會解釋烟酒加稅之必要其故在收入減少查鴉片一物收入少五十萬元一九二一年預算共缺三百萬元房捐已由百分之十三加至百分之二十 
[香港經濟委員之報告]  
　　七日香港電調查香港經濟委員會現已發表報告其紀載最詳者爲工廠與家庭實業關於此層委員會所得之决議如下（一）熟練工人現皆有用費更大之趨勢（二）房租昻貴爲一種重要原因致妨碍實業之發展而使廣州較香港更占優勢（三）中國南方有穩固之政府則香港愈獲利益故香港政府宜極審愼觀察時局（四）香港汽車夫之工資比諸上海多寡懸殊此爲香港汽車業不利之一原因（五）烟草製造業與釀酒業擔負捐稅苦於煩重（六）鹽業不復有利（七）香港宜恢復火柴業宜重視蠶桑業之價值養蠶試騐已證明此業可發達於新拓區域（八）香港針織業因日人競爭不能發展（九）襪業貿易大見增加政府宜予以供給原料之方法保護斯業現有華人資本之新棉廠一所在籌備中發起人所欲者在能得廉價棉花而不賴外人之供給以外人利益與本地實業之發展實不相容也 
　　七日香港電經濟委員會報告造船業謂香港能造任何樣式之商船取價與任何國連日本在内同一便宜且可較賤如附近省分之煤確能源源供給則香港設立軋鐵工廠之問題純爲時日遲早之事耳 
國外要聞 
[德國特約通訊（續）（王光祈二月四日）]  
　　（四）德國對華之商業（乙）德國對華之輸出 
例如電氣物品及其附屬品一項 
　　國别　　一九一三年輸入中國　　一九一七年輸入中國 
　　英國　　六○○○○○○兩　　　三四三○○○○兩 
　　德國　　八七五○○○兩 
　　香港　　一七四○○○兩　　　　三四○○○○兩 
　　日本　　三九三○○○兩　　　　一七○○○○○兩 
　　美國　　一八○○○○兩　　　　六一四○○○兩 
輸入總數　　二三二○○○○兩　　　三四三○○○○兩 
又如發動機蒸汽器鍋輪機等 
　　國别　　一九一三年輸入中國　　一九一七年輸入中國 
　　英國　　四○七○○○兩　　　　三二○○○○兩 
　　德國　　一○三○○○兩　 
　　香港　　二二○○○兩　　　　　二○○○○兩 
　　日本　　一五○○○兩　　　　　三四○○○兩 
　　美國　　三九○○○兩　　　　　一三一○○○兩 
輸入總數　　六四二○○○兩　　　　五七六○○○兩 
又如電話電報材料一項 
　　國别　　一九一三年輸入中國　　一九一七年輸入中國 
　　比利時　九○○○○兩　　　 
　　英國　　二六一○○○兩　　　　八八○○○兩 
　　德國　　二二五○○○兩 
　　香港　　四一○○○兩　　　　　一三○○○兩 
　　日本　　八九○○○兩　　　　　三七九○○○兩 
　　美國　　一九○○○兩　　　　　六六○○○兩 
　　據上列三表觀之在第一表内德國實占第一位在第二第三兩表德國則占第二位可知德國每年輸入中國之貨其數實不小也尙有一事吾人須注意者即上述各項係由德國直接輸入中國者其間接由英美等國輸入中國之德貨尙不在内美國商業報告曾調查中國之輸入總數及各國所占之成分如下 
　　國别　　　一九一三年　　　　一九一四年　　　一九一六年 
　　各國共輸　三八一七三九　　　四四四四○○　　四八○三五六一 
　　入中國　　三兩　　　　　　　○兩　　　　　　兩 
　　英國　　　占百分之三九·三　百分之四三·七　百分之三一·九 
　　德國　　　占百分之三○·七　百分之二三·四 
　　日本　　　占百分之一三·八　百分之一八·一　百分之四三·九 
　　美國　　　占百分之六·二　　百分之四·八　　百分之一六·九 
　　觀上列表内一九一三年中國之輸入德國幾與英國比肩德國以後起之國急起直追幾與久在東亞根深蒂固之英國商務相抗其發展之速誠屬可畏又據上表觀之一九一六年歐戰方酣之時德國固已斷絕對華輸入而英國對華輸入亦復大爲銳減惟日美兩國對華輸入大增盡取德國之地位而代之此又各國在華商務之變遷吾人不可不知者也 
　　德國欲恢復國内經濟非發展海外商務不可其理由已如前函所述現在雖受［重修會議］種種之限制然跛者不忘履對華之貿易仍須陸續進行也茲將德國擬輸入中國之貨開列如次化學用品　電氣材料科學器具樂器縫衣器印刷材料顔料車類窗子玻璃燈刀針及其他以上係德國擬對華輸入之貨物即以顔料一項而論中國所用之藍色Ｉndigo德國約占百分之四十中國所用之亞尼林Ａnilin德國約占百分之十又如針之一物雖極微小而來因河一帶製針工廠專爲輸出而製造者尙有多家以後運輸便利德國貨物將陸續輸入中國矣 
[巴黎和會與山東問題（五）]  
　　（丁）率直言之吾等正面雖與德國訂結條約然究其實並非與日本訂結條約以强我聯合國一員之中國反其意思而以此等權利讓與日本乎果如是則較曩昔鈞座關於達爾馬蒂亞之問題不肯參與者其不當豈非更甚也耶蓋達爾馬蒂亞問題之爭論地點原不屬聯合國而屬於奥國不外從敵國割得之地域究竟二友邦中誰可得之而已然而山東問題是爲欲與若干利權以一友邦而他一友邦乃出而奪之者也日本所謂交還膠州與中國者究何所指予欲喚醒鈞座之注意焉即日本方面委員並不言交還鐵路礦山及港灣之青島是也查租借地域係膠州灣東北方與西南方之一帶土地及若 
 
 

Page 7

 
 
　　干之島嶼原極狹小（五千啓羅密達之地帶不算）該五千啓羅密達之地帶乃限制德軍行動之境界使德軍不得越出此境界之外而此租借地以外之地方中國依然享有完全主權之行政權者日本最近於鐵路附近到處駐紥軍隊且主張距青島一百五十四英里之濟南將來亦維持其駐紥守備隊之權是則該地帶爲限制日本軍事行動之境界故彼今日欲抛棄此項主張歟日本之主張在開放膠州灣全部且欲决定無論如何均得設置日本所欲之專管租界專管租界之地域旣隨日本之意而定則與現在之租界同一闊狹亦可或含有青島之最要害地方亦可由是觀之日本所欲抛棄者究何物乎其一切之交涉結局不過交換兩張字紙而已一面旣取消七十八年之租借一面則發生較前者更爲有利之永久占有青島之利權世間豈有如此呆蠢者哉今有警察焉據他人囊中之物而還其空囊於所有者而謂已盡警察之職責吾人寗能認爲正當也耶苟認此爲正當則承認日本之行動可也美國維持日本主張是不啻抛棄中國之民主主義而承認日本軍國主義之處置矣是非遺禍根於後世而何即渴望和平亦無可以爲不正之理吾人雖渴望和平然正義與義勇尤當尊重也一千九百十九年四月二十九日巴黎克里客旅館蘭愛遲迭布里斯威大總統見此書函已明知布里斯將軍與予對於日本主張之態度乃四頭會議竟於前函送去後之翌日（即四月三十日）關於該問題而爲最後之决定焉（完） 
國内要聞 
[南游通訊（六）（旅行記者抱一）]  
　　客家與福老　客話與江南音　鄉土神話 
　　桃花源裏人家　一畝柑可得三百餘元 
　　記者欲知潮州一帶内地情形乃自汕頭坐火車往潮州轉往樟林澄海依三角地形繞游一周增我知識不少潮梅一帶人民分兩大族曰客家曰福老於何分之於其語言分之舊嘉應州屬之梅縣五華興寗平遠蕉嶺舊潮州府屬之大埔豐順以及福建之永定共八縣爲一種語言名其人曰客家名其言曰客話於普通話殊近而其鄰潮安澄海饒平潮陽惠來揭陽普寗等縣其語言皆與福建漳厦一帶略近名其人曰福老地與閩鄰語與閩合此不足異獨八縣之操普通話不可不究其來歷據潮安縣志嘉應州志皆稱客老爲中原衣冠之遺相傳黄巢作亂自河南遷此時閱千年鄉音無改土人尊之曰客余與客家談乃知彼所讀之字音與中州異者郤與蘇松一帶同如［人］不讀日而讀广　［日］不讀日而讀尸　［黄］不讀厂Ｘ尢而讀　尢［縣］不讀Ｔ一　而讀Ｔ凵　［成］不讀彳　而讀尸　［聲］不讀尸Ｌ而讀尸一尢皆與蘇松音合頗疑蘇松人民與客家同出一源抑或由江南轉徙嶺南俱未可知也客家之風俗亦異吾行潮澄一帶中年以上之鄉婦皆裏足狀甚慘年事稍高行必以杖年輕者已放足矣而自梅縣來之婦女一致天足負重行遠操作同於男子 
　　潮州城内市廛富麗其人多聰秀活潑異於他邑城東爲韓江過江山嶺緜延是爲韓山亦稱筆架山上有韓文公祠頽垣廢井滿目荒涼以潮人之崇拜文公而何以祠廢不修問之土人方知歷年兵禍重疉筆架山上爲伏兵出没之所［筆架上伏兵］恰與［書堆裏跑馬］有人以此直譯馳騁文壇者成一絕對韓江水闊流急上有廣濟橋俗稱湘子橋其構成甚奇橋兩端各有十二石墩自岸匀立以達江心墩與墩間架木於上使相連綴而江　　距猶遠則以船十八艘横於波面上鋪木板以通人行俗謂此橋屢建不成後卒成於韓湘子志書闢其謬潮人又謂文公當未貶時其姪湘已學道有得一日獻詩兩句於叔即［雲横秦嶺家何在雪擁藍關馬不前］是也文公不解後遭貶自贛冒雪越大庚嶺入粤過藍關（在粤北境）方悟前詩成讖遂足成七律所謂［知汝遠來應有意］即指此此亦鄉土一種神話不必有此事實而尊其叔益神其姪土人之心理可見一斑韓山上有韓山師範學校北城有金山上有金山中學中學校産甚富有地及屋在汕頭舊係沙灘今成大市潮人謂整理之可值數百萬金今爲地方有力紳士所經理僅歲收一二萬元 
　　潮州四鄉道路多以三合土砌成瑩潔整齊遠望如一匹白練樟林一村多自南洋歸國之僑商擁有家財數十萬數百萬者不知其數到處是高堂大厦畫棟雕牆蓋以其地民風淳樸而又山環水抱盜賊即來不易遁逸故一般資本家皆以此爲桃花源全村人口約三萬餘而現合十數小學及私塾計之得學生七百餘人須十倍其額或可普及村間房屋建築雖華美而光氣不足街渠積穢尤未合於衛生可知敎育未昌即地方安寗實業發達亦不得享高尙快樂之生活暹羅僑商陳欣木爲其中資本家之一新從海外歸鑒於女子家居無事創設明德女子職業學校復銳意規畫模範村取名［大同］殆將爲桃花源裏文明始祖矣 
　　潮汕一帶興工業有五大優點原料富而美一也物價廉二也人工賤三也（男傭月三四元女傭一二元）資本充四也南洋銷路已成習慣如康莊大道任人行走五也惜地方尙少注意於此土法製糖不精潔又不經濟種蔗不研究故蔗日瘦削布廠利厚尙宜推廣汕頭罐頭食物廠五家初本免稅近政府見其獲利又欲抽稅殊非提倡國貨之道農夫種柑一畝歲可得三百餘元雖尙不及新會之橙然已駭人聽聞矣 
[新銀團文件披露]  
　　北京路透電社四月五日發表新銀行團文件云一九二一年一月十四日日英美法四國公使致外交部照會原文如下爲照會事各政府與銀行團有關之來往文件業於一九二○年九月二十八日經法日美英等國公使會同備文彙送貴總長查照本公使等茲爲補續該會文起見謹將其他詳載此項交涉之文件附送貴國政府密鑒須至照會者右照會外交部附件（甲）美館致日本外部節略一九一九年七月六日（乙）美外部與日本使館來往節略列左一致日館一九一九年七月三十日二收日館一九一九年八月二十七日三發日館一九一九年十月二十八日四收日館一九二○年三月二日五發日館一九二○年三月十六日六日館節略一九二○年四月三日七美外部答覆一九二○年四月二十九日八日館來節略一九二○年五月八日九美外部發節略一九二○年五月八日（一）駐東京美大使館致日本外部節略（一九一九年七月六日）美國政府茲告大日本政府美國政府對於規定政府援助銀團之方式允爲略加修改如左凡四國銀團各團員按照一九一九年五月十一十二日各銀行在巴黎所定之議决案及合同而承辦之事業由各該本國政府予以完全援助設於承辦任何指定借欵合同時遇有競爭則四國政府駐北京之外交代表爲獲得此項合同起見必予銀行團以全體援助（二）美國政府致日本大使館節略（一九一九年七月三十日）美國政府據報告稱去年五六月間各銀行在巴黎會議投資中國之銀行團事時日本資本家代表奉其本國主任訓令聲稱日本在滿蒙區域有特殊關係凡日本在該區域内所執有之權利曁優先權應行除出在合同規定之合辦法之外緣日本對於上開區域享有地勢上及歷史上之特殊關係屢經英美法俄等國承認云云美國政府又據報告稱美國銀團代表所持態度向爲英法銀團代表贊同者係僅就關係該各銀團而言苟有謀將滿蒙除出銀團範圍之外斷然不能容許惟以所提出之問題全部極關重要非資本團目前之權能所堪討論是以陳明本國政府云云查大日本政府於日本銀業家之意見并未表示同情今美國政府旣經美國代表將日本銀業家所提出之問題轉達前來竊以爲應將此事知照大日本政府者也日本銀團對於銀行團目的及用意或有誤會之處銀團目的借資中國中央政府或各省政府係爲行政或實業之用包括一切借欵之有中央政府或無論何省政府擔保而發行公債者在内然非故意排除私人事業或經濟實業團體之活動此亦非本國政府願爲也大日本政府須知美國政府堅持不准美國銀業家容許所提議之保留其理由深信所擬之各種中國事業爲銀行團相當經營而能收效用者乃銀行團正當職務所首先注重者耳保留區域徒損其爲良器造就之益限制活動只對於由最關心中國之人提倡國際上提携之方法減少其功用而已况且訂立辦法之其他各方面均允攤分其權利及優先權除合同條文規定外别無保留則同一規則應適用於各方面爲公允設若大日本政府不能勸告日本銀業家服從正理履行美英法銀團代表所贊成而無保留之合同則美國政府將來聞之必極形失望至深抱歉緣以爲歐戰期内日美及其其他各國間鞏結之親睦曾樹立一種基礎從此竭誠共建和平事業互相獲益耳美國政府深信銀行團係建設事業之一介引戰時鞏結之親睦精神可藉此一變而爲協同動作此項看法本非美國政府所獨有觀英法兩國政府之願意提携銀團以及比國政府曁俄國銀行之請求加入足以證之因此深望大日本政府對此看法亦表同情並照此通知日本銀團至盼一九一九年七月三十日華盛頓外務部（三）駐美日本大使館致美國節略（一九一九年八月二十七日華盛頓）日本政府贊成並追認一九一九年五月十一十二日美英法日四國銀團代表在巴黎會議組織在中國投資之國際銀團時所採定之議决案但該議决案之贊成及追認不得視爲或解釋 
爲有損害日本在南滿洲及東部内蒙古所執有特别權利及利益之作用一九一九年八月二十七日華盛頓日本大使館（未完） 
[琿春事件近訊日軍仍未撤盡]  
　　延堚日軍本有三月底撤盡之宣言現已届期其在延屬設置之警察早已支配完密現雖已將各處駐屯之軍隊陸續開始撤退惟尙未盡數撤退聞政府昨接延吉道尹陶彬來電云延吉琿春和龍東寗汪清等五縣日本軍隊原有本年三月撤完之議乃查現在不獨駐延屬兩聯隊日軍仍舊盤踞不去即續派之警察亦且增多該地人民痛受切膚羣情異常憤激職署迭次交涉無效此案究應如何進行請隨時電示俾有遵循 
　　又聞吉督孫烈臣關於此事亦有一電到京内容謂日軍雖撤其所設之軍用電話則未盡撤去如琿春至朝鮮之慶源及六道溝至局子街頭道溝等處電話設置如故且留有專員管理似此情形顯存作用應請由部迅向日使交涉務令於撤兵時隨同撤去以免枝節而重主權 
　　又據日人消息琿春案中國方面主張作爲地方問題移至奉天交涉方可容認日本對被害民之賠償中國責任者之謝罪及警察權問題等要求大體日本當局亦諒解中國之意故於上月二十八日起由奉天張巡閱使與赤塜領事之間開始交涉結果中國方面除警察權問題主張移作日後再議外其餘日本之要求各欵均已容納先由日本方面派遣警察官三百名至琿春會寗百草溝等之間島要地與中國軍隊協力維持安寗秩序然後將殘留軍隊二大隊撤回至朝鮮境内至間島方面之日軍撤退之後中國方面應增派軍隊三營近已由寗古塔方面調往分駐各地但該軍隊之軍官雖甚整齊而其實際之兵數則不達中政府所聲明之四分之一結果或將由各地募集云 
[歐戰中華工損害之調查]  
　　將向德奥索償 
　　歐戰以來我國所受損失甚鉅理應向德奥國要求賠償近聞損失中之屬於間接者都屬無望惟直接可以援例賠償且以華工損失爲最重要因　爲生命損失故也此項損失前已由僑工局建議設立專處調查被敵擊斃情形及華工姓名籍貫要求敵國賠償以專遺族及辦理僑工敎育實業銀行等利益事務曾經該局呈請國務院批准派員辦理聞該局近來調查所得計華工因戰死命者已有一千八百餘名其生命損失財産損失工資損失遺族損失等合計已達三千萬元之譜實爲我國戰時損失中最要之項該局現正廣搜證據編造表册以備將來向德奥國索償賠欵一面又將根據各該遺族報告書援案另向戰時保險會及各國商部曁各船公司要求每名二千餘元之生命行李及工資等賠償費預計其數實亦至鉅刻正函電各處預籌進行之策切實辦理 
[陜西于陳激戰狀况]  
　　陜西戰事重開已迭誌前報茲據西安消息該省澄城白水等處血戰多日陳部進攻白水大敗而退死傷士兵多名失去槍枝子彈無算并陣亡營長一名被高部生擒七八名現入已退澄南高軍亦未追擊此外關正象橋交口等處戰綫竟延長百餘里至於三水淳化係曹世英部下劉文泊所駐地與陳部張飛生接仗張軍死傷多名並失去大砲數架子彈十二箱劉軍已擬乘勢進攻乾縣西路岐山鳳翔係郭堅所駐地在益店附近亦與陳部接仗除陜南而外東西北三部皆在戰事區域中此次陜戰復開原因聞係陳樹藩受徐樹錚指使欲統一秦隴爲安福根據地故不惜以全力與靖國軍挑戰但三原方面之軍隊休養已久陳軍遇之輒　兼以駐鳳翔郭軍亦乘機進攻更有東西不能兼顧之勢實亦陳氏咎由自取云 
　　又據另一消息駐屯三原之靖國軍　　子有任現已集合五路兵力（共五千餘人）進攻西安日前澄城白水之役連獲勝仗將劉旅包圍奪其槍械甚多並將營長保某擊斃劉旅殘部現已向西安逃竄惟陳樹藩仍積極調派大批軍隊開赴澄城與于作戰日前電告北京政府謂于右任聯絡郭堅圖佔省城業經電陳在案茲派隊前往迎敵郭堅與某軍聯絡意在以許蘭洲督陜于爲省長郭帮辦軍務查陜頻年兵燹本宜休養生息若輩怙惡不悛樹藩爲地方計不得不正當拒敵請發餉十萬彈五十萬以充軍實 
[南京聯合運動會記（一）]  
　　今日（六日）爲江蘇省立學校第六次聯合運動會之第一日昨晚大雨原擬延期今晨天已放睛乃宣布舉行上午七時起各校學生均排隊至公共體育場各按指定地點排立八時胡敎育廳長曁督軍代表均先後蒞止王省長九時親到九時奏樂開會各長官致訓詞會場布置較上届完備惟秩序則稍遜細雨濛濛地下泥濘而男女來賓往觀者仍異常擁擠聞售票已達五六萬張預會各校較上届爲多除省立各男女學校外有國立二校私立十四校敎會學校七所除小學不計共有七十餘校此外尙有安徽一師五中一女師等校到會參觀會場有糾察員服務時間每班三小時換班時歸隊長帶隊由督察員監督之評判長爲西洋著名之體育家麥克樂君男評判員爲王小峯張小崖君女評判員爲莫懿張端珍二女士奬品有銀牌勇爵銀鐘銀爵優勝旗等數十種一女師在塲内組織一衛生商店所得餘資悉數捐充義務學校經費各縣童子軍到有千餘人均在會塲西首紥營住宿昨晚風雨大作該童子軍仍安居營中一女師附屬小學組織義勇團擔任女賓席糾察之責總司令江寗鎭守使宮邦鐸副司令警務處長王桂林均坐於司令台指揮一切天雖微雨各運動員精神愈勵齊督此次所頒奬品非常豐美分等奬至四十名之多齊督夫人原擬　會故女賓席中特闢特别座位請一女師校長張默君女士爲招待旋聞因雨未來節目第十二警察廳之武術技藝嫻熟筋力强壯演盤槓時活潑靈動堆羅漢疉至八九人最後踞衆人之巓者爲一童子在人首上作種種游戲如百靈台蜻蜓點水等飛舞空中觀者咋舌至下午三時雨漸大塲中不能立足演至節目第三十塲中來賓及學生即紛紛結隊散去茲錄秩序單如下（一）開會（二）奏樂（三）訓詞（四）整隊唱歌（全體軍樂奏歌譜）（五）百碼預賽（六）百碼來賓（七）八百八十碼預賽（八）跳遠决賽（以上均各校選手）（九）（甲）行進步法（乙）各個（丙）亞嶺梅舞（丁）持蛋競走（貧兒院女生）（十）兵操（省立第二農業）（十一）跳欄預賽（各校選手）（十二）武術（省會警察廳）（十三）奏樂休息午膳下午一時開會（十四）奏樂（十五）二百二十碼賽跑預賽（十六）跳高决賽（各校選手）（十七）走步徒手操雙圈躱避球（愛國女學）（十八）（甲）新式進行（乙）匈牙利式舞蹈（丙）遊戲二種（一女師附設中學保姆傳習所）（十九）抛球遊戲（二女師）（二十）（甲）通常進行（乙）徒手操（丙）循環競走（代用女中）（二十一）壘球（愛國女學）（二十二）兵操（中）（二十三）四百四十碼預賽（各校選手）（二十四）小紥拳（四師）（二十五）拳術（三農）（二十六）救急競走（醫學專門）（二十七）拳術（一師）（二十八）武術器械（陸軍）（二十九）奏樂（三十）閉會 
[杭州快信]  
　　浙江敎育行政會議决東南大學師範院移設杭州即以第一師範地址改設現由會員郭羅諸君函約在省敎育界於八日在省敎育會開會籌議同日提議者尙有籌設增進浙江高等敎育委員會案 
　　浙省樟腦局官督商辦由商人謝天錫分年認繳公欵第一年繳一萬元餘則以次遞加近因銷路疲滯呈請展緩已奉督軍指令照准 
　　海寗險塘工程現已告竣沈省長昨委知事趙祖望馳往驗收 
　　一師一團團附黄公略調充二團某營營長一團一營營長王澦調充一團團附另以一師校官趙英武補充一營營長已由潘師長呈請督軍核准即日發表 
　　此間天氣乍寒乍熱時症流行各醫院應接不暇死亡相繼尤以幼孩爲甚警廳恐釀春疫已飭屬嚴加防範高檢廳亦通令各屬管獄員查照向令一體維護 
　　省議會議長周繼濴現在籍有函到省定十五六日來杭驗收修理會屋工程并籌備臨時會開會事宜 
　　餘北林木公司前由杭商高子白甬商莊崧甫等發起組設數年來木已成蔭時被游民偷伐現擬創設山林警察以資保護已請縣轉詳核辦 
　　尙有要聞二及地方通信轉入後頁 
雜評一 
[選舉（庸）]  
　　北京政府所塗飾統一之選舉三數月來竭疏通敦促之力而舉其成績則覆選之如期者僅奉天與江蘇諸省即近在咫尺之京兆亦告緩期選舉形勢不利日益顯著新新國會之産出又豈民國十年中所易覩耶鄂之王占元反對選舉而政府撤一夏壽康以交換之然劉承恩接事而已出發之覆選監督仍一律調回則鄂之不辦選舉固依然如昨浙之盧永祥反對選舉政府無以疏通則自解爲選舉有省長主辦督軍反對無傷然盧永祥之下尙有浙人沈金鑑且根據楊復等要求而以無期延期爲請則省長固亦無能爲力政府平日所謂有把握者至此而圖窮匕見矣 
　　民國之選舉不過如前清之三年大比爲官塲循例文章旣非若裁員減政與官吏生直接之影響更非如裁減軍隊與武人有密切之關係以常理論之今之地方長官對於中央雖未可期其恭順然僅此一舉手之勞以敷衍政府面目當未無甚不便乃政府雖百方疏解而反對者依然高唱反對幾如嚴師之對頑劣生徒曾不稍假以辭色政府威信之失墜至於如此奈何尙欲標榜統一政策以自欺欺人乎 
 
 

Page 8

 
 
國内要聞二 
[湖南省長問題之形勢]  
　　自湘林出走選長問題即爲各方所重視趙恒惕　誓不肯　且聲言除召集省議會任其解决外其他槪不過問即一般重要武人亦聲言現當軍民分治之時軍人不能干預民政軍界旣如此表示於是一般野心勃勃之偉人均出而拼命運動各張旗幟現省會已經開幕不日即將正式選舉各偉人部下之走卒以近來一般人之主張多以爲宜照去年選長習慣由各公團預選交省議會决選遂各極力拉攏各公團以爲已助於是有二十九日之公團會議因是日絕無結果又於三十一日續開聯席會議不意是日開會又發生波瀾先是本日之會原爲某系所發起至開會之時該系戴某等以布置未周本系到會者太少知本日如推選候補省長本系必歸失敗計惟有使本日會議仍無結果再另自設法進行始爲勝着當即對於本系人物密授機宜乘時搗亂故至會議甫有眉目將付表决之時該系中人即忽然反對由公團推舉謂主張預選者多係供人驅使想得報酬不宜贊成致失眞正民意此言一出該系即羣起和之大呼散會秩序旣亂到會之人即蜂擁出會以故是日會議又無結果惟此事關係重大將來結果如何實堪注目經從各方再四探詢並參以目下形勢將來省會選舉仍將推趙兼攝如趙氏終不肯就必選李漢丞此過渡之臨時省長即將如此解决至自治根本法告成後之正式省長則斷然非譚即趙因該項根本法草案自王正廷主張將軍政歸納民政之下各方已爲一致是將來之省長其權限即爲民國初元時之都督譚氏此時之拒不回省未必非爲將來之省長留地步近來譚系之軍政要人往來於湘滬間者幾於足不停趾其爲籌議此項問題可無疑義如將來選長時之空氣不佳譚氏未便即時上台則趙氏必承其乏似又無可疑以現在能統轄全湘軍隊者譚以外惟趙氏有此能力也 
[河南金融之現狀]  
　　河南財政艱窘已達極點其原因雖多而幣制蕪雜實一最大原因就現在情形言之除現洋及當十銅元外尚有下列數種（一）大銅元大銅元每枚當制錢二十文去歲由湘鄂兩省輸入僅沿京漢路綫各站商人使用距鐵路稍遠即須折扣自直皖戰後始一律通用完糧納稅亦不挑剔而當十銅元反日見其少或云係有人收買改鑄大銅元未知確否（二）制錢開封市面制錢日少其原因有三（甲）河南盜匪充斥鄉間富民爭將制錢窖藏（乙）銅價日昻奸儈多收買大厚制錢秘密融化以圖重利（丙）前年有人組織公司專收制錢輾轉售給日人現在仍秘密販運但不如昔年之明目張膽耳（三）中交兩行紙幣中交京行紙幣初因京漢路局收受故開封鄭州等市面甚行充斥近經北京銷燬河南亦早絕跡惟紙面上印有河南字樣者現仍通用（四）豫泉官錢局紙幣此項紙幣向來信用頗著但僅流通於開封城内外去歲因現洋缺乏有人獻計每縣分派官錢局紙幣若干元如分派某縣即將紙面上印一紅字小戳（鄭縣印鄭字許昌印一許字）派委持紙幣赴該縣換取現洋而印有紅字之紙幣只准在該縣流通逾境無效各縣大感不便在人私用橡皮將紅字擦去希圖混用然一經查出即等廢紙現在開封市上官錢局紙幣分三種一無戳紙幣一有戳紙幣一擦去紅戳紙幣交易時稍不留意即受欺朦（五）豫泉官錢局銅元票銅元票有四種即當十枚銅元票（合制錢百文）當五十枚銅元票當百枚銅元票當二百枚銅元票近以不能兌現之故價值驟落惟當十票與銅元價同然不易到手當五十票當百枚票當二百枚票初由九折跌至八一折刻已跌至七六折矣本年各行業以票價漲落無恒損失甚鉅相率改用銅元交易而銅元票之信用益糟頃聞豫省財政當局决定鼓鑄當五十銅元將銅元票使現以維持市面不日即可實行（六）金庫劵金庫劵本係去歲募集軍餉一種臨時債劵近以無力收回尙在市面流行已由八折跌至七五折其故殆由各機關發薪時搭放金庫劵准其向外縣衙門兌換現洋外縣於解疑時繳銷恒有牟利之徒在省賤價收買託名係機關中人向各縣兌現從中漁利而金庫劵之信用因之墮地 
[皖省近事]  
　　皖省茲屆衆院選舉初選業已完竣覆選第一區已訂本月十一日在省議會投票但此次選舉態度較民國七年極形沉寂推其原因（一）因現在時局飄摇（一）因無政黨包辦雖有一二議員熱者又未敢明目張膽運動故至今日問津者極少票價亦不易漲以現時市價而論每票不過三百元左右然金錢之選舉則已成今日之慣例矣 
　　安武軍軍餉刻財廳籌措二十萬元昨已匯解蚌埠 
　　懷寗勸學所前爲十年度敎育經費增加問題特於今日召集本縣敎育界開會討論 
　　月前本省各界及美敎士曾發起急振會並組織游藝會藉以勸募賑欵茲因所募賑欵甚微杯水車薪無濟於事昨日又由程警務處長會同金知事及本邑士紳擬再挨戸勸募並按警區分爲十組由紳學界勸募官廳先期布告訂於八日實行 
[南京快信]  
　　江寗衆院初選當選之包超等十人控第一區覆選監督夏翊宸串通王鴻藻等舞弊一案聞蘇高等廳已受理傅原被告十二日到蘇預訊 
　　四月八日爲國會開幕紀念齊督昨通令所屬懸旗誌慶並准給假一日軍隊均在營内休息 
　　齊督爲鄭重省防保護軍實起見飭令駐省各師旅輪派一團分防各要塞局所藥庫曁省垣附近與浦口鎭等處定名爲值衛團歸江寗鎭守使指揮並規定值衛團服務規則令二十條通令遵守 
　　學術講演會建築工竣定八日上午九時行落成禮函邀各機關各團體各學校到會觀禮 
　　省立第一中學今日（七日）下午七時請高師敎務主任陶知行到校演講題爲（青年的人生觀） 
　　齊督以硝磺局長趙毓煊奉令簡放福建鹽運使所遺局長一差委齊寶善接充仍兼軍署顧問 
　　財廳昨委徐淦赴銅山縣守催交代李鍾祥赴南匯守催交代 
　　浦口商會會長周紹鏞呈軍民兩署謂所募急振捐欵已彙繳中國銀行擬請題書匾額給會紀念 
　　下關和記洋行買辦韓世昌昨乘汽車行過督署後牆悞將第六師二十三團二營八連兵士一名碾斃 
[地方通信]  
[蘇州]  
　　衆院覆選未竣第二區衆議員於四日投票産出當選人九名候補當選人一名已誌前報尙有候補八人於六日重行投票七日上午開匭計選出候補當選人三名沈煇二百十二票（吳縣）秦聯奎一百十七票（無錫）葉秉衡三十五票（南滙）因尙未足額復定七日下午再選八日開票 
　　保護游歷日人朝鮮總督府技師日本人岩崎眞雄小山氏不日來蘇考察滬寗滬杭甬兩鐵道之設施狀况藉資考鏡並順便游歷沿鐵路之大都會以及繁盛之市鄉昨日蘇城警察廳曁道縣各公署均已奉到王省長電令俟該游歷人到境時照約保護 
[無錫]  
　　振藝絲廠開會記前日（星期三）午後二時本城南門外清明橋振藝絲廠開游藝大會到會者約七八百人大槪爲絲廠工人開會秩序如左（一）振藝絲廠主人兼經理許稻蓀君報告開會宗旨並介紹此次赴美參預萬國絲繭博覽會之繅絲女工茂林姐與衆（三）茂林姐演說略謂此次能至美參預萬國絲繭博覽會實爲榮幸茲有數事敢告諸位姊妹者第一凡做絲時須格外注意不可任意貪快同時以三頭並拈須一時拈一頭否則多有繞絲西人所最不歡迎者也第二打結時結頭不可太長太長則織時不易光順第三諸位姊妹當細心做絲如隨隨便便去做則所做之絲少承外人歡迎且因吾國之絲多繞絲與結頭之故不得列爲第一務望各位姊妹同心協力諸事詳爲留意則他日絲價增高吾等工資亦能加高云（三）培工學校幼稚生唱歌游戲（四）培工學校男生背誦（五）美國孫女士演說（六）周敎師演說（七）培工夜校女生唱國歌（八）祈禱（九）贈物與各生（由許稻蓀夫人所贈）（十）學生致謝散會時已五句鐘矣振藝絲廠開辦至今十有五載以廠之大小工人之多少計之是廠爲無錫諸絲廠冠近又由廠主許稻蓀特聘監理會孫女士爲主任設培工學校一所凡本廠工人之子女均可入學不取分文校所甚爲寛敞在廠之後内設幼稚園日校夜班均甚完美另有一間專爲工人嬰兒所設内備摇筐小床且有人時時照護該校創辦以來未及一載已成績卓著敎授諸人尤極　心云 
[鎭江]  
　　請禁開設煤窰丹徒焦東鄉董事吳壽林呈請禁阻三接跳地方開設煤窰一節茲奉縣署指令呈番查李蔭增爲振興煤業起見開設煤窰煉焦業經准呈給示保護在案茲據呈以設窰煉焦有害生命財産自係實情應候飭令遷徙俾生命營業兩不妨碍　　六中赴寗參觀運動會鎭郡第六中學各學生赴寗旅行並參觀運動會由各校員分班率領乘車前往其一年級於四日動身二三年級則於五六兩日繼績成行 
[揚州]  
　　抽調划船駐宜陸淮揚游緝水師第二營長李桂森現准江都王知事函請抽調所部炮划兩艘開往揚屬宜陵鎭駐防藉資保護稅欵 
　　財廳催解屠稅欵財政嚴廳長近查江都屠稅拖欠甚鉅特訓令縣署迅行繳解以濟需用王知事已令屠稅委員朱雨祁作速呈繳以憑轉解 
[嘉興]  
　　經徵員舞弊被控鄉民某甲日前赴櫃完納國賦照算僅需二十七元餘而經徽鄒沈二人竟收三十元餘浮收至三元餘該鄉民頗有疑竇完後將串據倩人核算果不符合適汪知事因事出署該郷民遂面訴一切現此案已由陸承審員飭傳鄒沈二人開庭研訊供辭甚爲狡滑當將鄒沈二人諭交徵收司事暫行看管一面令傳原告到庭對質 
　　疫勢蔓延漸廣嘉興因寒暖不匀致發生疫癘死者已有多人現已蔓延漸廣如城中張家弄之周二實及北門外之沈姓婦女均染此症而死最慘者施家圩之陸姓家一星期内竟死年輕者五人現僅剩八十餘歲之老嫗及七歲之女孩終日啼哭悲慘萬狀此外居民之患咳嗽症竟十有九人惟無大害約六七日即愈此蓋寒暖不時故也 
 
 

Page 9

 
 
   
 
 

Page 10

 
 
3本埠新聞 
[吳淞商埠局測量隊不日出發]  
　　吳淞商埠局張督辦昨日發出布告云照得本局現因測繪商埠地圖分組測量隊不日出發實施平面測量兼測沿浦深淺以便劃界而資進行除分函松滬護軍使水陸警察廳署寶山縣知事交涉員公署濬浦局外合行布告地方人民一體知悉凡本局測量隊到地丈勘後竪立標記母得阻撓毁損如敢故違定即送警懲辦特此布告 
　　又致寶山縣知事函（上略）茲特函煩貴署請將寶山城區曁吳淞殷行楊行江灣大塲彭浦劉行眞如等鄉各圖地保姓名開單見示俾便遇事傳喚並乞分諭各圖保於本局測量到地之時隨同照料備詢一切（下略） 
[吳淞營造中之兩大紗廠]  
　　吳淞鎭西市沿藴藻浜北岸地址於前歲秋間經現任上海總商會會長聶雲台氏集股購建大中華華豐兩紗廠自去歲四月間動工營造以來將近十月大中華廠房較華豐寛廣現在工程僅及大半華豐廠房大約陰曆四月可以告竣其内部引擎紗機已在設置聞四月内尙須開工紡織該廠在淞業經分佈廣告招募女工惟淞地並無熟手且無多數女工可招故須在上海及他處招募茲將該廠招募女工資格列下（一）身體健全能耐勞働（二）品行端方無嗜好（三）年齡十五歲以上四十歲以下（四）如已經在紗廠做過更爲合宜其未習者亦可 
[華人注意振興實業之西訊]  
　　字林報云中國發動機之需求沉寂約及九個月今始有恢復氣象自一九一九年中間至一九二○年夏季各種定單紛紛成立紗廠麵粉廠絲廠電車電燈廠皆欲購定發動機不獨南方爲然即西方諸城亦稍有實業振興之狀長沙略注意紗廠惟就大勢言之漢口以外之富戸僅注重電氣電車之事業此殆内地運輸困難有以致之也北方則進取較爲顯著尤以青島天津爲甚滿洲如大連哈爾濱雖感借欵之困難亦定購機械不少未幾匯價大跌機器貿易亦受影響欲定機器者相率束手生意殆絕至陰曆新年後情勢一變北方與上海復有詢問各種發動機之價格者華人見各實業獲利頗豐故擬投鉅資於此雖歐美勞動情形使繳貨延期頗久然在目前大批發動機逐漸來華德人雖遣回不少但留於中國者尙有其人自停戰約簽定後即向華人兜售發動機允迅速繳貨惟就調查所及德人並未能實踐箕言蓋他國固有罷工碍及實業情事而德國亦時有革命變亂妨害其商業也在一九一九年與一九二○年中之十二個月内華人所定汽鍋内有百分之七十五係英國物英國於汽鍋一項素佔優勢爲華人所深悉雖今日德人於承辦發動機械時猶有時向英國購求汽鍋焉除汽鍋外英商行所收入之他種定單亦復甚多惟德商在中國之活動此後將日見其甚今日上海有若干商行名爲華人所設實爲德人事業德商之所以能保持其與華人之關係者正非無故戰前德商寛放債期引誘華人購買德貨此種債欵在中國對德宣戰時似尙有未清結者留於華人之手中德商因此方法遂能與華人關係不斷且馬克價低故能以低價售出其貨與他國競爭數月前中國曾議對於無約國之貨品重征其入口稅然此議迄未見實施馬克前曾有暴漲之趨勢然亦未實現故德商貿易競爭之患今尙未可謂爲稍减也 
[昨日滬寗車運來之絲繭]  
　　昨日（七日）滬寗路火車由無錫泰孚裝來日魚牌頭號絲五擔裕昌愼頂號絲五擔瑞康頂號絲八擔運繭處裝來乾繭三百四十包 
　　上海生絲檢查所草合同簽妥 
中國絲業團灰絲業代表李登魁君來函其中述及上海生絲檢查所一節謂上海設立生絲檢查所一事創議於去年美國絲業團來華時美絲團返國後因逢絲市凋疲擱置不議故迄未决定自萬國絲業博覽會開會後美人見中國有意改良生絲遂極力贊成二日之間將美人方面資本籌集遂於二月十九號由美國檢查公司總理道迪君美國絲業公會代理會長波斯脫君總書記潘納君會同吾國絲繭公所代表丁徐二君將創立草合同簽妥上海檢查所可望不日産生亦吾國絲業前途之新氣象也茲將合同譯錄如下 
　　［上海檢查所草合同］下列上海檢查所創辦草合同爲美國檢查公司（以後簡稱檢查公司）及上海江浙皖三省絲廠繭業公所（以後稱絲繭公所）所同立（一）美國檢查公司爲檢查生絲之故將設立一檢查所於中國之上海凡經公司董事部議决之其他職務並須執行由公司依照美國紐約州州法訂章管理（二）上海檢查所之資本及開辦經費籌集之法由檢查公司會計部發售股份二千四百股每股定價美金二十五元合計總數美金六萬元（三）絲繭公所會員應照定價每股二十五元攤購股份一千二百股合計美金三萬元由美國檢查公司給與收條俟上海檢查所正式成立其全年營業每股能按六釐給息後當由檢查公司出與股單將收條換回（四）美國檢查公司方面亦由美國絲商照定價每股美金二十五元攤購股份一千二百股計美金三萬元共計美金六萬元作設立上海檢查所之資本及創辦經費（五）一俟絲繭公所總理來信通知絲繭公所加以承認後并已將股本存放上海可靠之銀行任憑美國檢查公司取用則檢查公司職員將立即進行務使上海檢查所早日成立（六）絲繭公所會員及董事部將極全力勸導公所會員及其他繅絲商及賣絲商利用上海檢查所並將使上海檢查所在上海生絲界中立一實力進行之檢查基礎并將盡力設法使上海檢查所於極速期内設備各種檢查器具（七）此合同由絲繭公所董事部檢查所監督部承認之後將作爲雙方永久合同之根基（簽合同人附註）余等（即以下簽名蓋章諸人）均係代表雙方正式機關均承認上列合同並各簽名蓋印於下中國上海江浙皖三省絲廠繭業公所代表丁汝霖徐錦榮美國檢查公司代表道迪波斯脫潘納 
　　李君函末謂美人創辦此舉果覺可感惟不知國内各帮絲業有否接洽因自代表團來美後對於此事三帮團員雖均極力鼓吹惟訂立合同輯里經及灰經兩帮代表事前並未知覺後由道迪君見告始知合同已由丁徐二君簽妥且聽道迪君之言似丁徐二君代表上海全體絲業者不知丁徐二君是否代表全體因此事關係各帮絲業前途均甚重大似應商諸全體方無礙於將來之進行也云云 
[國貨染織品之旺銷]  
　　疋頭洋貨去冬以來因先令匯率之短縮定貨者虧蝕過鉅大都延不出貨致洋棧中貨如山積而市上各洋貨店門莊出售以舶來品合計成本價目須增至倍外萬難應市以是遂有以本地鴻章等紡織染廠出品之絲搶羅緞綫呢嗶嘰縐格花紗羅縐蔴紗等增諸門市此項國貨比諸外貨耐久經用價亦易售以是各廠有供不應求之槪惟我華織染廠甚少苟得乘此時機添增創設及研究翻新未始非國貨發達之好機會耳 
[糖北雜貨之市况]  
　　車糖市面近日甚靜太古車糖市價甚堅上擋之貨超乎上冰之上歷來建冰必貴於洋冰因其甜味較洋冰爲濃也惜建冰出産不多致難與舶來品競爭耳北貨市面未見十分湧暢惟菓肉一項（即生仁）洋莊有大宗銷路昔年價格最高每擔曾售六兩有餘今歲跌至洋五元六角祗合四兩數錢現申地存貨不多銷路如廣將有供不應求之勢榨菜一項現因天暖將見活動預計每百斤可至二十元其餘各貨無甚變遷 
[證劵物品所將交易現貨證劵]  
　　上海證劵物品交易所創設以來股票紗花等買賣均甚發達惟雜糧交易較少故雜糧買賣已由第二市塲併入第一市塲騰出第二市塲經理事會議决交易現貨先以證劵爲入手額定經紀人四十名先儘本所經紀人介紹凡得本所經紀人介紹者納保證金洋二百五十元如尙不滿額數再行外招外招者應納保證洋五百元此項買賣以現貨證劵爲限不得兼做期貨而向做期貨證劵者得入第二市塲兼做現貨現在已得本所經紀人介紹者有三十餘名不日滿額訂期開始交易聞以後再續將現期棉紗棉花等逐步擴增云 
[中國出口業之新調查羊毛與蛋]  
　　中美新聞社譯經濟報云美國新國會似將提出一新議案禁止羊毛進口因之頓使中國羊毛業商人急起直追乘其未下禁令時先得若干貿易故過去之數星期中中國羊毛業確極活動二月間出口總額綿羊毛爲三萬六千一百三十擔駱駝毛爲四千一百三十五擔山羊毛爲四十九擔惟其全數皆運往日本在本年正二月中羊毛之由中國出口者不下五萬九千零九十六擔而去年之正二月間則僅九千七百擔而已本年之總額美國約取用五萬七千一百十六擔而正月以前則斯業不甚活動過去之六個月中運出不及四萬五千擔自一九二○年七月二十日至一九二一年二月二十一日共八個月合計運出十萬二千八百三十六擔茲將過去半年間出口之綿羊毛與一九二○年之比較列表如下 
　　　　　　　　一九二一年　　　一九二○年 
運往美國者　　　九四·三三六　　一七一·八六八 
運往科本海根者　一二　　　　　　 
運往幾奴亞者　　三七　　　　　　一三一 
運往漢姆堡者　　三·二一九　　 
運往香港者　　　九　　　　　　　四八·四八四 
運往日本者　　　三·一一七　　　二八八 
運往利物浦者　　　　　　　　　　二·九六三 
運往倫敦者　　　七一八　　　　　一·五一四 
運往馬賽者　　　　　　　　　　　二二 
運德勞德達姆者　五八 
運往土利斯德者　一·八三○ 
自一九二○年七月二十日至一九二一年二月二十一日駱駝毛之運出者凡一萬一千一百五十三擔倫敦取其三千零三十三擔利物浦一千零九擔美國取七千零三十三擔馬賽取二百二十一擔土利斯德取二十擔漢堡取十四擔自本年正月至二月駱駝毛之出口者爲七千四百四十五擔過去六個月間合僅三千六百零五擔而一千九百二十年正月至二月則竟有一萬二千二百五十六擔之多是故目前斯業雖較過去六個月爲活動而去一九二○年則猶遠不及也本年二月間駱駝毛運往英國一千一百二十六擔運往美國一千九百九十九擔山羊毛出口頗不活動本年二月間僅運出四十九擔正月間運出三百十七擔一九二○年七月二十日至一九二一年二月二十一日合共運出二千五百七十五擔以較前一年之九千六百零九　前二年之一萬一千五百五十四擔相去遠矣 
　　中國蛋之出口素稱極盛在出口業中實占重要地位顧美國方面近忽有抵制中國蛋入口之說鼓吹極力其影響於蛋商者甚大查一千九百十九年間美國與中國間之蛋料貿易凡達海關銀七百五十七萬三千零六十三兩之巨爾時匯價平均每兩一元三角九分今中國蛋之所以忽遭排斥者蓋有不確實之報告虚誣中國蛋料不衛生之故實則中國製蛋極事整頓無可訾議其清潔得當正不讓其他産蛋之國製法之新尤在著名蛋料出口國俄羅斯之上美國特派員彭生君近來中國調查中國製蛋始知不衛生之說盡屬子虚嘗參觀上海製蛋廠完全清潔而合於衛生所僱工人亦皆康强潔凈誣妄卒得大白所望中國製蛋業後此更精益求精即内地産蛋之區亦當於一切手續上加以改良庶中國蛋業常列前茅而不懼外國所排斥也 
[絲頭廢絲之最近市况]  
　　近數月來廢絲及絲頭出口爲數甚微是以市面冷寂本埠各打包洋棧所存打成絲頭大包爲數達數千餘　　其尙未售與洋商寄存各堆棧内爲數尤鉅此次遭北蘇州路火災該項貨物雖焚去不少其價格仍平定不若絲繭之因貨缺而增價也絲廠家所出之長吐去年因繅絲不多以故出貨亦不多價格曾漲至二百五十餘兩今年長吐抛盤因去年抛貨尙未解清尙在交涉中故新抛盤無有成交雙宮東洋去路稍多廠家因其價較　用以製成長吐以解抛貨無如光澤欠精不若原來長吐之色佳購者往往不願收受雙宮價格最近市價約六十餘兩絲廠繭衣及内地繭衣滯頭湯繭交易全無湖州震澤所産之蜂吐及經吐辦者亦不多最近絲頭中交易最多者惟山東省之大挽手本埠絲頭出口行家均有購進大挽價約一百十餘兩二挽約七八十兩回憶去年今時大挽價二百兩外二挽亦一百六七十兩相去甚遠在外國市上今年市面不佳之景象較吾國尤甚也 
[近一星期之茶市]  
　　近一星期中除平水外綠茶祁紅均係零星交易並無躉數成交其價更爲供求律所支配絕無提高之望平水茶自上星期四惠利洋行買進一五湖州平水二千三百件之後截至昨日止均無交易綠茶有禮昌洋行買進秀眉一百零四件價十六兩美昌洋行買至貢熙一百九十八件價自十二兩至十四兩不等珍眉二十件價二十五兩惠利洋行買大帮五百十八件價十七兩娥眉九件價二十兩鳳眉七件蔴珠五件價均三十兩拈孖治洋行買秀眉五十一件價十六兩謙義洋行買貢熙七十件價十五兩五錢怡和洋行買蝦目三十六件蔴珠九件價均二十六兩左右鳳眉四十一件價十八兩至二十兩不等紅茶計一週中成交約三百餘件惟其價似較前數週已提高兩許如天裕洋行買進祁紅一百零四件價二十六兩二錢五分天祥洋行買祁紅二百零四件價二十三兩五至二十五兩不等第未知能否繼漲增高耳查本埠存貨尙有平水五萬餘箱祁紅五萬餘箱路莊綠茶亦五十萬箱惟綠茶所存者均係次等貨若婺北等處之高莊貨則已售罄無餘矣清明已過新茶瞬將上市恐存貨未免受新茶之排擠將益難脫卸殊爲可慮聞今年平水茶收成頗佳茶質亦好惟業此者因存貨尙多故無心動辦路莊茶收成須在立夏左右逆料存貨如不大行走動則今年之茶市將寂寞不堪矣 
[航業消息零拾]  
　　怡泰洋行經理英國郵船公司之濆勃樂曉號此次由倫敦裝來有交通部所購之火車材料一千噸尙有一大批須下次運裝來華其中以路軌爲大宗 
　　英國郵船公司本年行駛歐亞間之郵船先後增加四輪經紀本報惟該公司對於行駛中日孟買一路曩時祗有印度鴨家郵船兩艘往來自本年二月份起始派卡摩拉一輪航駛孟買香港上海至日本以達哥倫布爲止今因該路航業較爲發達本月内又添派嘉杜普亞號Ｋiddesoore一輪該船向在歐洲方面航駛其載量有五千三百三十噸今係第一次調航南洋班即於本日（七號）在孟買開始來滬 
　　太平洋郵船公司之中印班貨輪其發展進行尤較他路爲注重今又有新輪一艘添航此路名曰考獨配克○addoipeak將於下星期日來申其航路亦兼走西貢檳榔嶼星加坡上海等處云　 
　　太古之新長江黄浦號第一次由香港直開漢口即日將廻航來滬其船長已派定爲潑克里特Ｐidbard 
　　大陸報云美國航務部撥與太平洋郵船公司之新船金邦號星期六日可到上海俟抵浦江後將開非正式之招待會請上海人士參觀其船中新佈置云 
[馬寅初在紗布交易所演講紀]  
　　批評普通人對於銀行與錢莊之心理 
　　本埠紗布交易所同人請北大敎授興業銀行顧問馬寅初博士每星期講演一次第一次演講詞曾紀一日本 
報第二次演講爲［批評普通人對於銀行與錢莊之心理］其詞如下 
　　吾國南北大商埠之貿易日益發達往來交易多以信用券爲媒介其大焉者以銀行本票支票與錢莊莊票等其小焉者則以鈔票於是用之者遂以爲空紙可以代現洋其利百倍且有人謂錢莊與銀行不過一以虚換實之機關也人以有價值的現洋存入於錢莊銀行而錢莊與銀行乃以一片空紙付出非以虚換實而何杭州寗波紹興之錢莊往往收現而不肯付現付出之時多憑劃賬北京中交兩行停兌之後票價幾跌至四折左右凡此皆以虚換實之鐵證也云云以上所述足以表示吾國一般人民對於鈔票等之心理吾今日在此演講並非爲錢莊與銀行辯護吾亦知其中有不就軌道而行者但［以虚換實］四字在表面上視之似不無理由一經研究則有大謬不然者請述其理由如下 
　　譬如上海先施公司向杭州緯成公司購辦各種綢緞照中國商業上習慣緯成將貨送出之後即在賬上付先施之賬（假定五萬元）先施政到貨物之後如查無錯誤即在賬上收緯成之賬（亦係五萬元）此欵或由先施陸續付還或由緯成將此數劃入别人之賬或向先施發出一票（上票）囑其將此欵之全部或一部交付於第三者甲如所出之票爲即期票先施即當照付如係遠期票（假定出票日爲二月一日付欵日爲三月一日）則甲不能立即向先施取欵但甲因有急需不及待至三月一日故必設法另謀資金之通融於是持此票向銀行要求通融銀行知甲之信用極優並知先施與緯成均係可靠之公司遂將此票收下一面派人持此票請先施照過如先施無煩言即將此票買進並由此票面額扣去二月一日至三月一日之利息（如票額一萬元年息一分二釐則每月應扣一百元）此息扣去之後尙餘九千九百元或由甲悉數取出或由甲暫存於銀行或取一半存一半均可至甲之所以願將此數存於銀行者（一）以甲信用銀行（二）以甲可以免保管之煩防遺失之險（三）藉此可以稍得存息此種存欵謂之往來存欵甲可以隨時憑支票去取銀行見其支票之時必須先查其支票號碼（譬如銀行發給甲之支票簿號碼自一號至一百號）復查其留存銀行之印鑑（圖章與簽字）是否與支票上之印鑑相符又查其存欵之數是否足以付支票上所開之數如完全無缺則可照付否則將支票退還並附以一紙片說明退還之理由（如印鑑不符存欵不足等）由此觀之以支票爲交換之媒介危險極少倘收受者（甲將支票給乙乙爲收受者）以爲支票不足靠則甲或乙可以向銀行請求保付謂之保付支票何謂保付當甲或乙請求之時銀行即由甲之存欵内扣去支票上之數另爲保存以俟乙之來取銀行對乙負完全之責任將來付與不付與甲無涉查保付支票盛行於美國吾國亦仿行之保付即承受凡經銀行承受者銀行必須負責但保付支票雖甚可靠然一旦遺失則必掛失手續甚繁欲防危險須劃兩横線於支票面上謂之劃線支票盛行於英國但不行於美國中日兩國採用之吾國洋商銀行以英商銀行最爲有勢力吾國銀行界之採用劃線支票者亦意中事也此種支票非銀行不能代收假令支票遺失或被盜竊其拾得者與盜竊者不能親赴銀行取欵必委托銀行代收如是則不難追究矣劃線支票有兩種其祇劃兩線者謂之普通劃線支票其於兩線之内註明某某銀行者（例如中國銀行）謂之特别劃線支票前者可以經任何銀行代收後者必經指定之銀行代收是後者較前者尤爲妥當上海商界使用劃線支票者甚多例如匯豐銀行向華商銀行收欵之時先派人將應收單據送到華商銀行送到之時只將單據在櫃上一擲並不交代清楚萬一遺失誰任其咎但此種習慣行之已久向無遺失者何哉則以送來單據皆係劃綫支票性質即有遺失亦無危險也 
　　以上所述足以證明存欵非皆係現洋存欵亦有由貼現放欵而發生者則所謂以虚換實者不知其實（現洋）在何處因其存入者並非現洋也一般普通人的心理以爲存入者係現洋（實）取出者係紙票（虚）詎不知支票（紙票）由存欵而來存欵可以由貼現放欵而來貼現放欵由甲所持之票據而來甲之票據爲緯成公司所發出經先施公司承認者至緯成何以發出先施何以承認則以緯成有綢緞交易與先施是票據從綢緞而來苟無綢緞則無票據無貼現放欵無存欵無支票矣是支票之來源在綢緞綢緞是眞貨支票爲眞貨之代表豈能以虚物視之由是觀之一般普通人以爲實者未必盡實其以爲虚者反是實物 
　　普通人以現洋爲實物殊不知現洋不可以當食物亦不可以當衣服不過可以當交換之媒介耳反之綢緞可以製衣服吾人之目的並不在現洋而在貨物（綢緞其一）不過用現洋以取之也倘現洋爲實則綢緞較現洋尤貴支票爲綢緞之代表似較現洋爲實豈得以虚物視之耶總之以虚換實四字應改爲以實換實不特此也支票非特爲眞貨之代表且用之亦無危險即有危險亦有預防之法（如保付與劃綫） 
　　吾國貼現風氣雖未開然銀行之中亦有行之者不過爲數甚少耳一日吾與某錢莊經手談論貼現之業一小時之久伊云上等票據（如先施緯成所出者）錢莊中亦願貼之不過票面之數甚小耳云云無論貼現之有無鄙人所說仍近於事實譬如吾國銀行所做者多係抵押放欵先施以綢緞押於銀行銀行予以本票一紙先施收到之後即交與甲甲復以之存入於銀行作爲存欵可以用支票提取是存入者仍非現洋而所用支票仍根據於已抵押之綢緞亦非虚物 
　　但有一事吾人當注意倘銀行與錢莊濫事放欵（譬如收入之抵押品無價值）則眞正成爲虚物矣此種銀行錢莊吾人當力避之 
[馬玉山鍊糖廠之預備]  
　　馬玉山公司擬在國内自設鍊糖廠分爲四廠屢見前報茲悉該公司已在吳淞商埠購買地七十餘畝爲一廠之基址現欲繪圖擬造房屋除鍊糖機廠外擬附設學校兩所公園一所工人寄宿舍工人俱樂部約分八項廠址距軍工路約半里餘自築馬路一條以便銜接即擬定名爲馬玉山路云 
[麵粉交易所開股東會]  
　　上海機器麵粉交易所昨日午後開股東大會到者二百餘人計共九千零二十權旋推舉榮宗敬爲臨時主席首由理事長王一亭報告營業狀况畢即由監察人葉鴻英報告賬略嗣以該所營業日漸發達遂經股東議决添選理事二人又監察人任期届滿照章改選投票結果王禹卿曹廉遜當選爲理事祝蘭舫周蓮江沈昌渝當選爲監察人至五點餘鐘散會 
[火車站查獲大宗烟土]  
　　前日（六日）滬寗路由寗開滬之特别快車於下午十點抵上海北站時有在本路南京江邊車站裝卸貨物之洪連甫及車中照料之侍役俞桃桃二人手持大皮夾各一隻從車上出站經警察見其形色慌張上前查問言語支吾當將皮夾打開抄獲大土二十八隻價值萬元之數當由警察將人土一併解至五區警署究辦聞此宗烟土由青島運寗陸續私帶來滬云 
[夜貨車因風逾時]  
　　前日深夜本埠忽起大風直至昨晨始止故滬杭甬鐵路由杭來滬及由滬赴杭之一百十七及一百十八號兩夜貨車因受風力阻碍儎重倍增以致機力不勝速度銳减故該兩號貨車到滬到杭均逾規定時刻至兩小時之久云 
 
 

Page 11

 
 
[鍾文耀由杭返滬]  
　　鍾文耀君及眷屬於前日乘滬杭車赴杭已誌昨報茲悉鍾君業已事畢故昨日（七日）乘滬杭路早班快車於十二點零五分鐘返滬矣 
[菲律賓華僑代表來滬]  
　　本年菲律賓議院新定簿記條例欲使華商舍棄其原有之華文簿記改用英文西班牙文或菲律賓之一種土語以記帳菲島全體華僑以此條例頗感不便特公舉華僑總商會副會長吳克誠君中興銀行協理律師薛敏老君爲交涉簿記案代表先至北京請求外交當局提出嚴重交涉然後赴美國華盛頓請願美政府及國會主持公道設法取銷該案聞該代表等已於日昨由港來滬現寓大東旅社昨午假座大東餐樓讌請由菲來滬之美國政界商界要人請求援助王君正廷及美國留學生多人并菲律賓華僑敎育參觀團均與會席間談及此事美國人士均表同情許有機會時爲華僑援助云 
[菲律賓華僑考察敎育團抵滬]  
　　菲律賓華僑敎育界爲整頓華僑敎育起見特由敎育研究會發起組織祖國敎育考察團利用暑假時間（菲島各校以四五月爲暑假）到江浙燕晋各地實地考察敎育狀况經公舉小呂宋中西學校校長顔文初敎務主任張時英敎員詹菊似怡朗商業學校校長余澍宿務中華學校校長劉澤春等五人爲團員該團已於前日（四月六號）由港來滬不日赴各校參觀預定在滬勾留一星期即赴杭州云 
　　昨日十二時許由省敎育會請趙廉臣君陪同該團員參觀本館除劉澤春君外顔張詹佘四君聯翩戾止尚有華僑交涉簿記案代表陳佑蓀君及李旋標君偕來經本館派員招待至各部參觀一週辭别而去 
[選舉訴訟案昨日未審]  
　　上海縣選民楊春綠在地審廳訴初選監督上海縣知事沈寶昌並上海市經董初選舉調查主任陸文麓等選舉舞弊等情經該廳民庭長陶嘉春二次開庭審理認爲辯論終結後復定於本月七號下午一時續開辯論等情迭紀本報昨已届期午刻十二時三十分鐘被告沈寶昌遣人投地審廳具狀聲明略謂本案業經初選舉監督據情於本日電詳選舉總監督請爲電禀籌備國會事務局及大理院請求詳細釋應否續開辯論而被告陸文麓現因有事在蘇不克到案故特聲請展期云云廳長據呈後當即與原審官陶嘉春會商移時遂宣佈准予展期續審本日母庸開庭 
[皖民協進會反對選舉電]  
　　旅滬皖民協進昨致本省電云安慶敎育會各界聯合會縣自洽聯合會學生聯合會曁六十縣各團體公鑒此次衆議院選舉早經盧浙督江佳兩電反覆痛論力主緩辦各省多表同情如鄂贛直魯豫等省均已停辦於此可知民意之所在乃皖省當局昧於大勢竟已舉行初選查此次初選各縣調查選民總數官廳任意准駁毫無標準如阜陽是倪前督家鄉則准十八萬餘合肥是聶省長故里則准十六萬餘其餘各縣祗准兩萬三萬最多無及十萬者投票時調查證書並不發給選民僅由少數人支配各縣控案纍纍如合肥公民張踐初等電稱初選監督左海濤由省明電該縣選舉事務所所長王德煦以八千票爲唐劉二人酬勞等情尤駭聽聞其他違法營私報紙喧傳不勝枚舉竊思共和國家選舉何等重要倘竟任其敷衍辦去在皖當局不過藉以搪塞中央而人民主權則從茲掃地用特籲請三千萬同胞停止覆選對於此次初選誓不承認勿爲官僚所操縱免貽世界以譏評則皖省幸甚民國幸甚皖民協進會陽 
[國會開幕紀念]  
　　今日爲國會開幕紀念日上海地方審檢廳戚譚兩廳長停止辦公一天昨日牌示民刑訴訟人等一體遵照 
　　滬寗滬杭甬兩路管理局局長趙燧山昨奉交通部電令以本月八號係國會開幕紀念日凡各機關届期停止辦公一天以誌慶祝云云該路局長奉電後通飭所屬各機關屆時休息一天各課仍須酌留員司一二人以資辦理要公并飭車務處通電各站懸旗誌慶各列車則照常開駛 
[華商電燈尙難修竣]  
　　華商電氣公司之交流電機上葉子板損壞後暫以北廠之直流電機裝配暫用並向漢口水電廠商借交流電機上備存之葉子板（即刷齒）兩件俟運到後即可裝置應用茲聞此項機件業已運滬起存該廠内刻經洋工程師悉心裝配因形式稍大一時難以配合惟有設法剉磨合式後方可裝置並聞該廠經此一番手續雖日夜加工趕辦恐非旬日所能竣事云 
[儉德儲蓄會會員懇親會預誌]  
　　滬杭甬鐵路同人組織之儉德儲蓄會成立已逾二載現爲二週紀念之期特定明日（九日）假座南京路議事廳舉行第二屆會員懇親會昨由該路車務副總管楊先芬（係該會會長）通告全路各會員云本會成立迄今已逾二載悉賴諸君贊助會務得以蒸蒸日上本會之幸蓋亦諸君之幸惟以本會基礎未定未能從事遠謀致會所窄陋不能常作聯誼之舉深以爲憾茲值二週紀念之期特假上海南京路議事廳於四月九日舉行第二屆會員懇親年會報告本會經過成續宣布進行狀况并請名人演說及幻術音樂新劇等餘興屆時集全體於一堂當有極愉快之興趣務乞撥冗駕蒞共與斯盛爲幸是日本會備有各種紀念物品會員均可持證拈號領贈茲奉上會員入座證贈品拈領證柬各一紙即希察收又是日晚間在大馬路東亞酒樓舉行第三屆總叙餐會菜係西式每客洋一元并有種種餘與以助趣味諸君均得隨意加入并得偕同尊眷及尊友同蒞但須於七日以前來會購券定座遲恐不及務希台洽爲荷 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有竹木三百二十件脚餅三十三件草蓆一百零一件毛笋八百十六件柏木三十根螟蜅三十八件棉紗七十件土酒八百九十壜蔴袋四件乳腐五十壜下紙四十件竹筍五十三件綢子一件雜貨四十三件（長江）太古公司之大通輪船昨由長江運來之貨有米豆麥一千九百八十三包桐油二千桶羊皮四十件猪鬓十件鴨毛二十一件烟葉二十四件蓮子一百三十五件棕片一百四十件磁器二百三十六件夏布六百五十九件皮油一百五十桶砲竹十一件雜貨三百九十二件（烟津）太古公司之奉天輪船昨由烟津裝來之貨有紅瓦三萬六千五百件鹽三千三百六十包生梨二百九十七件花生仁二百八十包杏仁一百包洋瓶一百五十件香烟七十八箱黄豆九十六包綢子八十九件瓜子五十五包野絲五十四件紅黑棗三十四包藥材三十四件蘆蓆四十件舊蔴袋十九件古玩十五件金　條二箱鐵器十二件雜貨三十六件 
　　出口貨（寗波）招商局之江天輪船昨日裝往寗波之貨有糖七百八十二包洋布一百三十八箱甘蔗七十五件糖餅三十六件洋蠟六十件柑子八件鹹魚二十箱鐵門四件雜貨五百七十八件（長江）招商局之江華輪船昨日裝往長江之貨有洋紗布三百件糖二百包肥皂一百五十箱洋釘八十桶檀香一百件洋燭一百箱蔴袋四十件玻璃三十箱藥材四十件鐵器二百件 
[友華銀行銀市報告]  
　　中美新聞社譯友華銀行七日報告云昨日倫敦銀價近期漲　便士遠期漲　便士紐約銀價漲至五角七分又八分之五倫敦紐約滙價漲至三九三此間今日定價與昨同惟金圓漲至六二半法郎跌至八五五市况終日由穩固而堅定交易價金鎊自三先令三便士又四分之三至三先令三便士金圓自六三至六四印度昨在倫敦買銀該處市况沈靜紐約市而不穩因德國續有銀運往尙不知其數額也 
[引渡浦東刦案盜黨]  
　　革警無錫人王阿榮因與浦東御界橋居民張雪舟家三月十五號被盜糾黨持械侵入刦去價值三千餘金之財物一案有關避居公共租界嗣爲虹口捕房中西包探在北福建路緝獲解由公共公廨命押候查究等情已誌本報昨晨張襄　會同美副領事奥君升座第二刑庭提審先由華探目王四福包探薛正昌西探康仇等分别上堂禀明王阿榮已在捕房供認持械夥刦不諱彼所分得刦賊内之狐嵌綢皮衣服多件均經向押當吊出云云次由江蘇水警第二廳分署偵探李德標將水警廳公文一角呈案請求照章將王引渡問官察閱來文磋商之下判决王阿榮准交來探帶去歸案訊辦 
　　另一訪函云南滙縣境浦東御駕橋張雪舟家於三月十五夜被盜搶刦一案現此案盜犯王阿蓉一名爲虹口捕房緝獲昨日駐滬水警第三隊隊長王壽良致函公共公廨云據區署偵探李得標督同本隊密探馬秋生報稱查有行刦同區第四隊承汛之南匯縣屬御駕橋地方事主張雪舟家之盜犯無錫人王阿蓉一名於三月二十九夜在虹口被老巡捕房西探目一○九號及華探薛正昌共同捕獲業經解廨訊據供認不諱請爲函商引渡等情前來查此案關係内地搶刦且歷經商請引渡盜犯有案此次自應照章辦理相應函達即祈貴廨查照請將盜犯王阿蓉一名判准引渡以便歸案訊辦足紉公誼云云公廨讞員接函後當將該盜王阿蓉一犯交由來探帶回候解南滙縣歸案訊辦云 
[冒捕查土攫洋之押儆]  
　　甬人王佩之（即黄品生）常州人韓春三（即韓正道）因於上月二十三號夜串同美國人某甲冒充捕房中西包探至浙江路東升里八百七十六號門牌楊文卿家搜查烟土爲由出示手槍乘間攫取現洋鈔票六十元逃逸經楊弟毓卿用電話報請老閘捕房立飭中西包探馳往將王韓兩人並一西人一併帶入捕房抄出贓洋及手槍子彈經捕頭詰明諭將該西人解送美按察使署發落王韓解送公共公廨奉飭押候訊究在案昨晨由廨提訊即據西探奎爾華探嚴阿慶投訴前情將手槍子彈贓洋一併呈案請察並據楊文卿供稱此案發生時不在家内由其弟代報捕房等語又據楊毓卿投訴當晚約十句餘鐘被告兩人偕一西人逕入内室第一被告韓春三把守房門聲言捕房派來搜查鴉片烟土見一西人袖出手槍恐嚇翻箱倒篋搜查我即從後門走出用電話報告捕房派探到來將被告等拘獲檢點失去現洋鈔票六十元云云又據婦人楊陳氏供稱第二被告王佩之向我索去衣樹上鎖匙與一西人搜索去銀洋是實訊之韓春三供稱是晚携洋四十七元至原告家内購買鴉片烟土六兩王佩之並不相識見其與一西人同來向原告索欠致被誤拘求察並據王佩之供向原告索取賭洋十八元不還是以邀同西人往索並不冒充包探實遭誣指求鑒經俞襄讞核供商之美約副領事以韓王兩人均係過犯判各押西牢三年期滿仍一併逐出租界起案贓洋交原告領回手槍子彈充公 
[商界總聯合會今日開會]  
　　商界總聯合會因有重要議案定於今日（星期五）下午七時開二屆十四次董事常會磋商各種問題昨已通告各路出席董事請其屆時蒞會云 
[上海美術學校學生赴杭實習]  
　　上海美術學校學生定於今日赴杭野外實習計西洋畫科二三年甲乙級及師範科甲級學生共五班一百十餘人由校長劉海粟敎員李超士周淑靜程虚白率同於今晨由本埠南站趁第一次滬杭快車出發學生一律着寫生服到杭後寓於西湖陶社及朱公祠兩處云 
[廣東金銀器工業會叙餐]  
　　崇明路三十八號廣東金銀器工業會自前歲成立以來如捐資購地建築會所開辦工人義務夜學發行月刊諸事積極進行茲集得鉅欵購下虬江路廣舞臺對過房屋兩幢以爲會所擬於下月翻造西式洋房今晚（初一日）假座虹口粤商酒樓開職員叙餐會商議一切 
[揚州同鄉募欵建築公所]  
　　昨日下午三時閘北揚州八邑公所爲建築大殿事宜特開大會同鄉到會者五百餘人公推總董童萼樓主席吳湘臣紀錄（一）主席報告籌造大殿之必要望同鄉熱心解襄贊助并報告建籌價值之情形（二）趙雲卿發言上次諸同鄉在狀元樓開特别會議時已將籌造大殿情形以及雇工繪圖說帖當衆報告估計造價銀一萬五千餘元當時同鄉熱心諸君領去捐册分途勸募現時究竟募得幾何應請同鄉報告（三）報告總董童蕚樓捐銀一千元成衣業楊錦濤　髮業王炳南各捐洋八百元汽馬車業周福田捐二千元當會塲先交現洋二百元張竹山虞少堂韓長海各捐洋五百元其餘悅來古玩業紅木業等紛紛認捐總數共捐洋七千二百元（四）趙雲卿發言本所建築大殿事關同鄉公益現時共捐得現洋七千二百餘元相抵造價不敷尙鉅希望同鄉大衆熱心公益解囊贊助以期達到目的全體贊成議畢散會 
[利興號之擴充]  
　　　　川路祥順里口利興號連年營業發達現特從事擴充將原有舗面重新改造以壯觀嘯現已佈置就緒煥然一新聞爲優待主顧起見廉價一星期云 
[糙粞泥粞漲價]  
　　南北市機器碾米廠所出之糙粞泥粞等雖經該廠等設有專賣公司而各廠亦有自賣者現值清明時節鄉間農田將需壅田肥料泥粞糙栖亦爲壅田之一種故市價已逐步堅俏現糙粞每擔開至一元八角泥粞七角江浙各鄉人來滬購買者皆爭先定購無躉數可售云 
[輪船撞壞煤炭船]  
　　昨日清晨六時有駁船一艘滿裝煤炭十一噸駛近浦東陸家嘴浦面突遇日商某輪船迎面而來避讓不及致被攔腰衝撞截爲兩段所有煤炭盡入浦中舟子二人亦同時落水幸其時潮水平靜經鄰船救起未致溺斃事後由該船老大王阿招馳報海關水巡捕房請求索賠損失梅捕頭諭候函詢該公司覆到再行飭遵 
[保護往遊龍華之西人]  
龍華香汛期内中外人士之往游龍華者絡繹不絕松滬何護軍使昨特通令所部各軍隊責成龍華馬路沿途崗兵遇有外人經過務當加意保護以敦睦誼 
[重修龍華塔竣工]  
　　軍界長官發起重修龍華寶塔自去冬雇匠開工以來迄已三月業於昨日竣工該塔計高英尺十六丈共分七層每層之舊木質欄杆因恐易朽現改用泗門汀泥築成欄杆式樣外罩硃漆光彩奪目各層扶梯樓板亦均重換惟塔頂柱木因係古時堅實木植迄今二千餘年毫未損壞故仍舊未動其第一級之四圍石梯四道並出入處之方磚亦已改砌泗門汀泥藉資乾潔所有七級屋角之塔鈴昔皆古銅鑄造乃自光復後乏人管理致盡被竊失故改懸僧人所鑄之新銅塔鈴惜響聲不甚宏大耳現定舊暦三月初三日起任人進塔參觀惟修費計需三千六百餘兩刻尚未有的欵故貼有募捐字條俾香客隨緣樂助以資彌補修費云 
[函請飭警嚴查車照]  
　　滬南工巡捐局長姚石蓀前曾議决凡行駛界内之自備人力車及自備馬車捐率改爲每季三元五元當經會同滬北工巡捐局長定於四月一日爲始實行並會銜布告在案嗣經該局稅務科查得此項車捐自照新章徵收以來未見起色皆因各該捐戸照舊朦混所致殊於本局捐務有礙非由崗警輔助嚴查恐難生效是以函致淞滬警察各區署所請各該署長署員轉傳崗警一體注意嚴查以利進行而重公欵 
[昨日共公廨訊案紀]  
　　昨晨公共公廨民四庭由陸襄讞會同英包副領事訊理各案併紀如次（一）留學東洋新近回滬之滇人羅紫台訴木逢春吞没滙欵案原告代表律師到堂以羅不能久候請求將此案提前審問被告亦延律師到堂聲稱敝律師甫受委託辯護手續未備且此案發生原因係羅將洋一千五百元託被告匯往雲南交由彭姓轉交彭姓因反對唐繼堯已被唐槍斃故不知此欵究否轉交現已致函往查須待得到復音方可進行被告被控後亦已遵諭交保云云［結果］准予提前排訊被告應於七日内提出辯訴狀（二）何乾豐何瑞豐兩洋貨號主何泉林聲請破産案前命聲請人登報聲明茲據其偕律師到堂聲稱已遵諭登中西各報並無人出而反對應請核准［結果］旣經登報無人反對派本廨理賬員先行清理賬目（三）實盛金號主馮壽朋聲請破産案據反對者長源錢莊之律師上堂聲稱查該號賬簿有被恒大一戸欠至一萬一千五百餘元之鉅此欵應請飭令查賬員詳細調查並着聲請人證明被欠情形［結果］候囑理賬員帶同實盛賬簿到堂訊問查賬情形改期七天再核（四）愼昌魚行主張寅生聲請破産案據債權大董藩甫泰昌等各延律師到堂反對謂該魚行主有欺騙行爲今臨訊旣不到案請求改期傳張到案詰問云云［結果］改期再核（五）茂豐鐵號訴陳耿娛不理貨欵銀二千六百四十餘兩案訊明原告係屬葡商［結果］候函致葡領蒞廨會審（六）大通號與陳桂記因貨欵損失等項糾葛互相控訴案前判兩造各交二千五百兩舗保候訊茲因大通號尙未遵諭交保故兩造律師又到堂互辯一過［結果］提前排訊勿庸飭傳（七）婦人戚施氏訴沈家林不還借洋案被告不到原告本人亦未到由其夫代表到案證明案情［結果］缺席判决着被告歸還洋八十六元民三庭由李襄讞會同日林副領事訊理日商番匠勇新吳春霖雍世根等不交定購牛　請追損失案［結果］着照理賬員報告今吳春霖雍世根共賠償損失銀七百九十三兩三錢五分又理賬費銀五十兩兩造各半擔負 
　　又午後民四庭由陸襄讞會同日林副領事訊理（一）梁元訴李遐昌透支工料價洋五百二十餘元案兩造已在外理楚由原告到堂請求銷案［結果］准予註銷（二）王子良訴新康煤號經理沈成敏及沈祥壽不付煤價洋八十餘元案前經缺席判决嗣沈成敏不服延高露玲律師請求復訊並提出反訴王子良欠伊銀二百五十七兩九錢五分三釐判令兩造將賬簿繳案查核茲由問官查閱呈堂之賬簿一過並向兩造質訊之下［結果］本年三月十七日所下之缺席判决維持之被告反訴駁回賬簿分别發還（三）周三大訴金寶釵陸老大借欵案兩造已在外理結由原告律師函請銷案［結果］准予註銷 
[兩汽車夫違章科罰]  
　　汽車夫江阿開於日前駕車至法新租界司機不愼將某甲所拉之黄包車撞壞又張阿三前駕某號汽車駛至法租界敏體尼蔭路不聽巡捕指揮先後被巡捕察悉抄錄號碼回禀捕頭於昨日飭探將江等傳至法公堂請究先由捕頭上堂禀明前情繼由三十六號華捕投訴江等違章情形詰之江阿開等供認自知不合以後不敢再犯求宥中西官判江張兩人各罰洋二十元充公以儆 
[姘夫捉姦之併究]  
　　住居浦東陸家嘴之婦人陸戴氏其夫早故在附近各廠爲女工前與許生林姘識現另與童進根姘識經許探悉童與該氏匿居爛泥渡附近於前晚突入該處聲稱捉姦當雙方衝突之時由警到來一併拘送三區警局昨送地檢廳究辦 
[誣控姘婦監禁三年]  
　　陸阿金控三牌樓張家弄姘婦張莊氏將内置赤燐之黑棗五枚遞給我食希圖謀害請求提究等情當奉檢察官派警將該氏傳案研訊之下始知此案全爲陸阿金僞造證物來案誣告除將該氏保釋外陸押候起訴審判廳昨午奉該所沈刑庭長會同郭檢察官開庭飭提陸研訊一過遂諭辯論終結當庭宣判着監禁三年以儆 
[抄獲土皮各罰十五元]  
　　法捕房今對於私售烟土烟膏嚴厲查禁即土皮亦不准售賣茲由小東門捕房捕頭查悉一枝春街某號四家烟紙店仍陽奉陰違爰於前晚帶同包探等前往按戸抄出土皮數盒並將售賣之陳子安周樹生莊永鎭劉春英等一併帶入捕房諭令交保出外候核在案昨日傳至法公堂請究先由捕頭上堂稟明前情並將土皮呈鑒詰之周樹生等同供此項土皮實係前存之貨不敢私售餘供支吾中西讞員判各罰洋十五元充公抄案之土皮没收 
[輪船搭客夾帶烟土]  
　　太古公司宜昌輪船昨由外洋開駛來滬停泊浦東公司碼頭内有搭客温州人謝清高陳春林各夾帶烟土一百二十兩被海關緝私隊查獲人證併解水巡捕房梅捕頭飭將烟土封固加蓋印章於午後押解地方檢察廳訊辦 
[火酒鴉片帶入押所之薄罰]  
　　前日下午有浦東婦人林陳氏至公共公廨民事案男犯押所内探望其夫當被八百六十一號三道頭華捕及公廨譯員衛林查出該氏帶有火酒一瓶鴉片烟泡數枚以押所定章凡鴉片與鴉片烟具及他各種易燃之物質一槪不准帶入押所該氏所爲實違禁令因稟由檢察處飭將該氏暫押昨晨解奉中西官質訊之下姑念女流無知從寛科罰洋三元示儆 
[旅客携帶烟土]  
　　台州人王仙和在滬私購烟土三百兩昨晨赴十六舖外灘搭乘某輪船擬往台州原籍販賣當該輪未啓椗之前爲水巡隊巡警登輪人贓並獲解送警總轉送地檢廳訊辦下午奉檢察官提案預審之下判王收押候究烟土存案 
[行使僞幣之嚴懲]  
　　前在滬寗火車站行使僞幣之蔡阿二由警拘獲連同抄出之僞小洋三十五角一并移送地檢廳訊辦在案茲悉此案業已預審明確起訴審判廳辯論終結昨午奉堵郭推檢兩官開庭飭提蔡阿二至案向詰蔡一味求恩問官會商之下判决蔡犯監禁三年僞角没收 
[攫金耳環押三月]  
　　南京人許長生因在新閘路武林里攫取婦人嚴張氏金耳環一副圖逃由捕追獲人贓解奉公共公廨諭着押候訊究在案昨晨由廨提訊即據原告上堂訴明當時被搶情形並據包探魏金福稟稱被告犯案已非一次請爲嚴辦等語訊之許供求宥中西官核供判許押西牢三月期滿逐出租界贓交失主領回 
[懲罰燕子窠主客]  
　　新閘捕房包探王金生前日在新閘路一百零九號屋内破獲燕子窠一所當將主婦金王氏烟客周德泰姚阿大衛根元陳芝卿李壽生等連同烟具一併帶入捕房昨晨解送公共公堂經中西官訊明判金王氏押女所一月餘人各罰洋三元一併充公烟具銷燬 
[過犯攫挖耳之押儆]  
　　婦人朱吳氏前日在虹口吳淞路搭乘電車正待跨上而髮鬐上所揷價值十二元之金挖耳一支忽爲楊德山串黨攫取而逸氏即狂呼由二百九十六號華捕將楊追獲抄出原贓拘入捕房押至昨晨傳同原告解經公共公廨中西官訊明楊係　犯判押西牢三月示儆 
雜評二 
[國會開幕紀念（怡）]  
　　民國以國會爲主體無國會則民國不能成立故國會開幕之日即民國完全成立之日其紀念也宜矣 
　　雖然所貴乎國會者以其爲眞正民意之所寄託也吾國自國會開幕以來亦已經過若干紀念日矣其間虚懸無國會者有之南北兩國會對峙者有之而所謂眞正民意之國會實行國會之職務者有幾日哉迄於今而大局紛擾統一無期雖欲勉强組成國會勢且不可即使組成而選舉如此腐敗安望有眞正民意之國會故一般國民對此國會紀念日早已淡然忘之矣嗚呼此豈民國之福哉 
公布欄 
[上海地方審判廳]  
　　判决主文（民一庭）一件判决王戴氏與陳杏蓀因租貨糾葛控訴一案主文本件窒礙駁回聲明窒礙後之訴訟費用歸控訴人負擔一件决定吳鑅泰與吳朱氏等爲遺囑涉訟一案主文本件訴狀准予註銷訟費歸原告人負擔（民二庭）一件决定吳伯　等聲明窒礙一案主文本件窒礙之聲明照准一件决定徐通海聲明窒礙一案主文本件窒礙之聲明照准一件判决李木木與吳林春爲田單涉訟控訴一案主文本件控訴駁回本審訟費歸控訴人負擔一件判决胡錫南與姜元亨欠租糾葛一案主文本廳民國十年三月十七日所爲之即時判决維持之聲明窒礙後訟費歸姜元亨負擔公示送達（全文在本廳揭示塲公布）（民一庭）一件判决黄阿根訴周和尙押欵糾葛一案（判决主文）周和尙即周順泰應償還黄阿根本洋五十元利洋五十元訟費歸周和尙負擔右仰受送達人周和尙准此一件吳盛發與李章生因損壞私訴一案（决定主文）本件私訴註銷右仰受送達人李章生知悉 
　　批示一件許鴻鈞狀領單據由准領此批一件許鴻鈞狀請銷案由狀悉准予銷案此批一件沈相甫狀領租摺由准領此批一件計文祥狀領欵洋由准領此批一件張善生狀交欵洋由准交此批一件徐吉狀請執行由狀悉候派吏執行此批一件沈土生等狀請執行由狀悉着即來廳侯諭此批一件楊伯寅狀請更正由狀悉仰即來廳候諭此批一件周曉峯狀請决定批示由狀悉案已判决所請應毋庸議此批一件蔣玉書狀交欵洋由准交此批以上四月七日 
[上海地方檢察廳]  
　　批示沈陳氏狀悉候查明核辦此批張子元狀悉仰即提出上訴理由書以便申送此批錢錫根狀悉本案逸犯陶阿得業經飭拘未獲仰候再行飭警嚴行拘攝毋得躁凟此批湯藴齋所訴張欣生所存該會單契檢點不符請求訊明備查等情係屬民事範圍仰自向同級審判廳請求本廳礙難准理抄簿二本發還此批忻富根狀悉旣據訴稱自願抛棄上訴權准予即付執行所請易科之處於法不合着毋庸議此批陳宣魁狀悉本案趙阿卿判决徒刑五年李梁氏判决徒刑三年趙士元俟獲案另結各在案其餘毋庸事後株連仰即知照此批閱日貴狀悉仰即邀同嚴文桃來廳候訊此批蔣汝亭狀悉本案業已騐明不成傷免予檢舉矣茲復訴稱傷胎等情顯係飾詞聳聽所請應毋庸議此批陳永林狀悉候偵查明白再行核辦此批張順卿狀悉察閱訴詞係關所有權糾葛不涉刑事範圍本廳未便受理此批張龍泉狀悉案經起訴候送同級審判廳核辦可也此批季世奎狀悉該民對於南通縣判處妨害公務罪刑一案聲明上訴究竟已否逾越上訴期間仰候查明核　此批王張氏狀悉本案稽諸倪春燕陳趙氏各供曁倪春　之叔寶榮各狀并無曾由該氏由媒介之言乃事後忽砌詞揷訟顯係受有指使所請准予投案質訊之處應毋庸議此批劉金標狀悉仰即來廳騐明核辦此批夏英祥狀悉爾岳母駱楊氏訴爾阻撓婚約一案已經訊明却下縱使備信人言致有此舉亦不過尊長一時之失爾分　乎幼乃竟以中　之言污衊内親殊屬荒謬所請傳訊之處着不准行特斥此批以上四月七日 
[滬海道尹公署]  
　　批示一咎薄文聰等呈爲組織朦復民不堪命環求矜恤苦佃維持碑案由呈悉查此案前據海門縣知事呈復來道當經呈請省最察核示遵爾等如有不服理由應即赴省呈訴仰即知照此批一件朱厚生呈爲廢弛職務損害原告權利請求令催處理依法懲戒由呈悉仰崇明縣知事迅速依法核辦具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[游半淞園之觀感] [  蔣介民]  
　　四月三日爲星期日春雨初霽惠風和暢予應黄子志圖程子亮初之約有半淞園之游是日午後二句鐘乘黄子之汽車往道經小西門不期而過瘦鵑寄廬見懸有禮拜六編輯部字樣程子即曰日昨禮拜六有同學贈我禮拜六一册展讀一過皆今日小說界中之卓卓者今日適過禮拜六産生之地可謂巧矣未幾達半淞園門口下車入園祇見桃紅柳綠清芬撲鼻池橋曲折亭閣清煥稍進遂見迎颿之峯余等攀巖而上旣及巓俯視園景山水秀麗遠若蜿蜒近如伏虎中外游客之來游者絡繹如帶俯仰游觀誠令人賞心悅目迎颿之麓清湖蕩漾游客駕舢板鼓䊢往來於湖心迨繞行全麓環游四周不期令人興感其一即有五六設小攤者大都不脫賭博性質事雖至小吾以爲如是清雅處不宜有此其二爲婦孺駕舢板蕩湖蓋男女共駕舢板互相追逐時見碰撞偶一不愼必且召禍其誰之咎况婦孺不諳水性更宜戒之其三園内花木均懸小木牌上標勿擅折花枝於此一端已可見我國人之人格爲何如本埠白大橋花園不准華人入内亦有因此者但半淞園之懸木牌於花枝事雖防患於未然吾恐游客中亦未必皆如是也要之我願國人於公共娛樂之塲相與注意將此無數木牌懸之心窩而撤除於衆目照彰之處免人顧慮黄程二君亦以此爲然興盡出園夕陽西斜抵家後鐘已六下觀感所得因作此 
筆記 
[饋魚記（下）] [  靜淵]  
　　嶽芬有兄庸俗寡識以嶽芬已長徒事案頭而已則終日胼胝私念昆季協力之訓胡勞逸不均乃爾融融之家庭漸相間矣生聞之把臂語蘭曰奈何燕好半載家庭將肇風波予雅不欲貽椿萱悲計惟遠别别圖生涯好男兒豈容久戀柔鄉予固知卿愛我摯幸好事堂上并兼吾職感卿多矣蘭曰惟良人是命第君久安閫闈一旦作客諸須自珍生毅然往某鄉主小學講席是校離滆湖可三十餘里土地高燥不通舟楫非節假鮮自歸省某日返蘭叩生在校居恒生曰校舍尙完整居處雅潔日問執鞭講壇雖肆力說法恒苦頑童之不如頑石允無暇晷搆思惟每當夕陽欲墮翹首西望渴想隨流霞飛向天畔彷彿臨卿之上覘卿動止黄昏人靜則以翰墨自遣居停頗厚我餚饚旣豐殷懃備至但彼處少淵澤引泉供飲魚雖我所欲茲已三月未嘗曩作學子歸思彌切殊不知執敎者之思歸尤切也蘭亦傾訴離愁極意周旋未幾生又别去閨中人孤衾無俚對鏡相思夏初暴雨湖水陡添漁人獲利倍多生家田傭以　承堤口犇水處且得鱖鯉數十尾蘭覩之蜜月影事潮上心頭私念得魚縱多何忍獨嘗　中魚亦委頓殊昔蘭黛蛾雙蹙不自知其奚爲觳觫效魚矣旣而决以兩鱖饋生之居停意居停之必作先生饌乃搗筐擇其等量者沐之玉手頻撫星眸凝視似欲倩伊寄語而不可者徐置小筐中覆以萍藻遣伻携往是夕晚餐生得魚喜出望外以其雙雙者鱖頗回味蜜月中蘭手烹之味且驚疑何所自來飯罷廉得實歡欣鼓舞高唱定情之歌合以風琴聲聲如酬蘭之厚意也 
　　上星期六所載饋魚記未完茲得續稿補刋於此 
劇談 
[新劇話] [  半梅]  
　　記得我在前清宣統元二年間新劇尙未發生之前因爲要竭力宣傳新劇想趕緊譯幾本外國劇本出來使人家曉得新劇本的内容及構成無奈當時來不及選擇第一購得的就是易卜生的濮克孟我也不管三七二十一把他趕快譯成譯成了便非常喜歡以爲將外國劇介紹入中國的要算我是第一人了并且易卜生是世界的劇作名人濮克孟也是易氏名著之一刋印出來讀者一定歡迎無疑不料要付印就過不過一重難關爲什麽呢我將這一本譯本送到各書店及各雜誌社去過幾天都退回來了有的說戲劇不是這樣的有的說中國向來没有這種劇本的有的說中國人看了恐怕没有趣味或者還不懂有的說中國從未有過這種出版品恐怕難有銷塲其實這也難怪他們當時連易卜生這人中國人還没有幾個曉得他的咧總之這只好怪我自已太性急爲什麽不慢慢的先選幾種浪漫派的劇本拏來喚起他們興味做個過渡時代呢何必得到了一本就把他用呢 
　　但是近來的一二年内大不相同了新潮流來得很快軟文學也勃興一向人家不懂的外國劇本也有人逐漸將名著介紹了那劇界的名人如易卜生蕭伯訥呼潑德孟等漸漸有人曉得咧從此以後我預料中國人對於劇的觀念一定可以比已往不同有世界的眼光了 
新聞拾遺 
[惡] [  隱厂]  
　　寗邑漢西門内吳某女曾畢業某女校性情賢淑才貌俱佳自幼許字城南盧姓子昨爲迎娶之期綵輿臨門忽新郎接得一揑名函略云鄙人與吳女相識多年情愛非常今爲君得誓不兩立君其愼諸新郎讀畢將信交冰人即奔出新娘暈絕於地半晌始蘇現冰人方尋覓新郎一面查究投函之人殊不知得水落石出否也 
[怪] [  夢生]  
　南市油車街某烟紙店有一老嫗年近古稀前日忽暴卒家人雇尼多人終夜誦經詎夜半死者忽躍起張目四顧大呼腹飢衆見狀相率驚散死者將靈前食物飽食一空繼復暝目而逝聞者莫不稱怪 
[趣] [  吳秉恬]  
　　昨日行經愛多亞路某隙地見斷牆上揭一字帖大書（待招）二字下註（每星期一三五日下午二時在此候敎）深以爲異時已鐘鳴一下略候片刻見有整容擔數副陸續至旋有短衣草履形似工人者十數輩就而薙髮不頃刻間即已訖事惟取值極廉每人祇銅元四枚始悟待招二字乃待詔之訛云 
小說 
[社會小說衆醉獨醒（三一五）] [  瞻廬]  
　　第四十七回照紅鸞丈母憐女壻放白鴿頑父駡親兒娘子背地裏拉着小賓說道阿翠幹的事雖然是說嘴不響偷來的鑼鼓一些兒聲張不得然而他的眼力倒也算得一等那麽温他看上這個小白臉實在是百中難得一千中難得雙休說他快活我見了也歡喜况且這些私訂終身的事算不得甚麽不規矩也是古來常有的事没見識的人看在眼裏便當做笑話講知書識字的人把這事看得入情入理一些兒没有詫異你看古來的唱本書上有才有德的千金小姐誰不紅鸞照命在後花園裏和小白臉私訂終身後來一樣也做了狀元妻子宰相夫人富貴榮華一輩子享用不盡况且我們的女壻已死了阿翠嫁到劉家不過擔個虚名兒阿翠嫁後我們倆又没有子息屁股後面光澾澾成日價在家裏坐你瞧着我我瞧着你怕不凄凉出病來有這不出名的女壻常常到家裏走動親親熱熱的呌幾聲爹喚幾聲媽遇寂寞時不寂寞遇冷靜時不冷靜這般快活出了黄金也買不得眞應了蘇州人的俗語丈母看女壻越看越有趣小賓聽這一席話嘴裏諾諾答應肚裏倒起了疑惑翠娥出嫁後他便擔了幾分心事身在燕子窠裏吸烟心裏郤勃勃地跳動不曉得小白臉可曾在家裏打轉這些都是後話暫時按下單說翠娥出閣的一天吟香還捱着翠娥噥噥喞喞的講話小賓娘子見這光景畢竟懷着鬼胎似這般相親相近分拆不開終不成花轎臨門時一乘轎兒抬着兩個人去抱牌做親時左手抱着死牌位右手又抱着活牌位（不是左宜右有定是左擁右抱）當下便叮囑吟香暫時廻避遮掩衆人耳目將來的日子正長也不爭着一時半刻的相偎相傍 
[餘瀋] [  鄧履冰]  
　　倫敦有一馬夫名陸惜德爲牛津大學生通六國文言人惜其大才小用彼則頗安其業常謂人之富貴命耳不可强求我業雖微然所入亦不惡衣食住三者無不足之憂百萬富翁或不如予之安樂也 
　　語云知足常樂信然我願一般無學而貪求富貴者鑒之 
 
 

Page 15

 
 
   
 
 

Page 16

 
 
常識 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻肝個人者恕不登載 
　　（一）投稿者篇未須開明姓名曁詳細地址最好黏一名片每句請自加單聞若篇幅過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之未其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其宇句 
　　（一）投稿不登載者原稿恕不發還 
　　（一）凡投揷衋稿須用鋼筆或毛筆洋紙墨繪大小不拘盡法須整潔錄後酌酬惟得增減潿飾或不用原稿另紙重繪註明原名 
常評 
[好勝] [  覺]  
　　人類好勝之心所以演成世界進化之歷史也 
　　顧强盛之國其國民之普通根性惟恐已之不勝人衰弱之國其國民之普通根性惟恐人之勝已於是嫉妒詆毁傾軋及種種破壞之舉動緣之而起而國以内幾無完人而國民所辛苦經營之事業幾百無一就 
　　夫惟恐人之勝已與惟恐已之不勝人同一好勝之心也而其結果則一進化而一退化一足以强盛其國而一足以衰弱其國我國民其猛醒哉 
國民常識 
[記狄雷博士演講（二）] [  叔平]  
　　三月三十一日狄雷博士在杭州安定中校演講題目是［實在的中國和將來理想的中國］所說的話大可貢獻於我國國民今特介紹於后 
　　美國人有一句話［一個人有三個人的變化］這話的意思便說［我］一個人自我自已眼光所看的［我］有人家眼光所看的［我］還有一個實實在在的［我］國家也是這樣現在論到中國中國人自已眼光所看的中國是一個危不可救的中國人家眼光所看的中國自一個老大病夫的中國但實實在在的中國却是一個前程遠大的少年中國 
　　鄙人奉告中國國民個個人的腦袋裏應當存一個理想的中國理想的中國怎樣就是一個光明正大的中國和財力富强的中國中國國民旣有了這個思想更應當實地去做方才可以達到目的但實行的時候用怎樣的方法又是一個問題鄙人有三種意見貢獻諸位 
　　（一）當研究歷史時代大槪可分三種就是過去現在將來研究歷史便是研究過去的事情我們何以要研究歷史呢因爲從前過去的事情正是後人極好的鏡子從前好的事情我們可以仿效惡的事情我們可以改良這並不算守舊這正是翻新 
　　（二）當明白國家社會的組織和現狀中國人對於這一層没有澈底的研究所以政治腐敗社會黑暗中國人若欲造成理想的國家必先知道自已國家社會的組織和現狀並且還要明白各國國家社會的組織和現狀然後可以比較改良以求進步而達目的 
　　（三）當有犧牲的精神改造國家改造社會都要靠國民去做要抱犧牲的精神爲國效力中國人若再有自私自利的思想將來總難免落人之手（乙種酬） 
衛生 
[菜食與肉食] [  壬]  
　　人生於世不可一日無食古語云一日不食則飢三日不食則病七日不食則死良以人當生活之際每日必須消耗體質若干不有食物以補充之則安得而不病且死哉但食物之種類有植物質與動物質之别近人有主張專食植物質者謂之菜食主義有主張專食動物質者謂之肉食主義吾人將安所適從乎今將二說並舉之如下 
　　（甲）菜食主義者之說動物質食物雖有脂肪蛋白質等養分然往往能使人感受疾病如英國古時人民酷好肉食故患壞血病者極多日本大阪人民亦喜肉食故患糖尿症者甚夥此因動物質食物能使血液中積聚尿酸故也植物質食物所含養分與動物質同而血液中尿酸積聚之患可以免却 
　　（乙）肉食主義者之說植物質食物中雖亦有脂肪蛋白質等養分但皆含於細胞膜内甚難消化且往往含有纎維質能刺激腸胃之壁使其蠕動便通頻煩遂至養分之吸收減少動物質食物則並無此等害處 
　　以上二說均走極端折衷之說則菜與肉不可偏於一端因之有所謂雜食主義者出焉據美國學者阿拖亞太氏之研究謂肉及菜之配合分劑應隨年齡及生活狀態而不同大抵幼年時宜食動物質如乳汁是也壯年時發育旺盛亦宜於肉食中年以後則宜漸次增加植物質减少動物質若至暮年則常多食植物質絕對的减少動物質方合衛生云（乙種酬） 
經濟 
[時間的豫算决算] [  羅君]  
　　一個人對於他的經濟多知道有豫算决算的利益二者比較起來豫算的利益還要大些因爲我有了豫算我就對於豫算期間經濟的出入有了把握没有意外的事變則個人的經濟常得其平若没有豫算只有决算那過去的損失就悔不可追了不過没有决算對於過去的經濟固難知其合於豫算與否即將來的豫算亦難合於實際的經濟由此看來决算也是很重要的 
　　以上所說都是老生常談諸君看了必定以爲無甚意味即我亦以爲無甚意味不過有件東西比金錢還要貴重還要容易受悔不可追的損失那是什麽那便是諸君的時間諸君對於金錢都知有豫算决算的必要至於時間反不知道了須知經濟的損失不過損失了金錢時間的損失是捐失了自已啊 
　　怎樣呌做時間的豫算呢時間的豫算就是支配未來的時間於一定的工作說的遠大些便是立志立志做個學者就支配一生的時間於學者的工作立志做個農夫就支配一生的時間於農夫的工作這種支配法便是時間的豫算但是將來又怎樣决算呢這很可以引一個故事來證明我的話論語上載 
　　曾子有疾召門弟子曰［啓予足啓予手詩云戰戰兢兢如臨深淵如履薄冰而今而後吾知免夫小子］ 
　　［而今而後吾知免夫］這八個字便是曾子自已一生的决算我們現在贊歎曾子的爲人這便是我們代曾子一生的决算 
　　不但是一生的時間應該有預算决算就是一日的時間也應該有預算决算譬如我今日應做的有甲乙二事還是先做甲事呢還是先做乙事呢先時没有豫算臨事時東拉西扯那是要寃枉的費去多少時間倘若我有了預算則我今日當做的甲乙二事自然按部就班的努力去做没有三心兩意就使遇着意外的丙事亦因爲出乎預算的時間倘不是比較的更重要於甲乙二事那麽我必不抛了甲乙二事而作丙事即或作丙事亦有限制了所以時間有預算就不至於妄費並且練成有秩序專心審事諸美德古人說［一舉而三善備］現在是不止三善了至於决算可以記日記做代表不過更於一日所作的事加以評判還是損失呢還是利益那就是内省的功夫内省兩個字人人知道的我就不詳說了（乙種酬） 
科學常識 
[氱氣之耗費量] [  芍簃]  
　　關於氱氣者之三 
　　薪炭之燃於空氣中必須氱助其燃燒固矣凡兩物質互相化合必有其相對之適應量决非於兩物互相混合可以任意增減依化學定則言之凡炭質十二兩必供給氱氣三十二兩而適能完全燒盡依此比例則燃盡純炭一斤不可不耗費氱氣四十二兩餘１２：３２＝１６：４２.６ 
　　氱氣一立方公尺（略如八仙桌大小）計重三十八兩餘故燒煤一噸（一千七百斤但灰粉從略）耗費氱氣一千九百立方公尺左右因氱氣在空氣中占容積上五分之一故燒煤一噸不可不耗費空氣一萬立方公尺足供八千人呼吸之氱氣經一小時殆將以上海新世界之大屋所容空氣供給千百人之呼吸者盡以鼓入爐中耗費於燒煤一噸之中可謂多矣然工廠燒煤一日間須十噸左右者尙屬普通以全世界工廠燒煤之量計之耗費空中氱氣之多殆不可勝算矣 
　　人生於一日夜間呼吸所需氱氣約○·六立方公尺一年間約需二百二十立方公尺今空氣一千一百立方公尺全球人口共約十五萬兆故一年間呼吸上耗費之氱氣約計１５００×１０８×２２０＝３３０×１０９立方公尺合空氣１５００×１０８×１１００＝１６５×１０１０立方公尺其他生物之呼吸自然之作用以及薪炭等之燃燒至少約需十倍於此之氱氣即３３０×１０１０立方公尺然則地球上空氣中之氱不將容易耗盡歟 
　　全地球之空氣存有若干立方公尺雖不易得其確數然依空氣高度與地球半徑等計之當有４×１０１８立方公尺内含氱氣４－５×１０１８＝８×１０１７立方公尺以地上一年間氱氣之耗費總量３３３×１０１０立方公尺較之實祇４１２.５×１０－６倍不啻太倉一粟即經二四四年而後氱氣在自然界中依此比例有減無增尙不致有何重大之影響蓋空中氱氣全量之千分之一且有８×１０１４立方公尺故也 
　　但依物質之循環變化言之此消彼長又自然有其調劑之妙用更將於氱氣之三界循環言之（乙種酬） 
道德叢話 
[西方格言（一二一）] [  謝介子選譯]  
　　盛名爲重負（瓊生）（ＢonJonson） 
　　怱忙非即快也（英吉利諺） 
　　過謙則近於驕（德意志諺） 
　　不能忍耐者永無升擢之望（英吉利諺） 
　　生財最善之道曰誠（德意志諺） 
　　飢餒則難守法（英吉利諺） 
　　汝因畏雨而竟躍入水中（法蘭西諺） 
　　悖入者必悖出（英吉利諺） 
　　不可能之事每易發生（法蘭西諺） 
　　希望美於實獲（布樓）（Ｂｕｌｗｅｒ） 
識字捷法 
[應用字] [  濟滄]  
　　老考也七十曰老篆文作　上从毛中从人下从七人毛　　七者言人之鬚髮化黑而爲白也又凡年長皆稱老 
　　又尊稱也又致仕也又久也又老子古人名即周李耳著道德經世推爲道敎之祖古與黄帝並稱曰黄老後與佛敎並稱曰佛老 
　　孝善事父母者从老省（上半老字不全故曰省後凡言省者仿此）从子子承老也又對於祖先亦稱孝又俗謂喪服爲孝如穿孝之類 
　　又有　字音交倣效也从子爻聲敎字从之敎者上所施下所效也从攵从爻子與孝字絕異近人率寫敎爲教从孝从攵復何從索解乎宜更正 
 
 
