# 1909 - 243 - 4913145

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章　七月二十三日內閣奉上諭廣東布政使著陳夔麟補授欽此上諭江西按察使著陶大均補授欽此軍機大臣署名奕劻世續張之洞假鹿傅霖那桐 
　　宮門抄　召見軍機　陸潤庠　桂春　廉三 
交旨 
　　七月十八日軍機大臣欽奉諭旨禮部奏議覆已故提督桂錫楨䘏典一摺桂錫楨著毋庸建專祠馀依議該部知道欽此　又奉 
　　諭旨禮部會奏議覆伯爵黃永安出缺無嗣請飭該旗揀選承繼各摺片著該旗都統於黃廷桂親支內揀選數人帶領引見欽此 
論說 
[對於籌辦海軍之希望（吳）] 　　本月十六日。海軍大臣洵貝勒薩軍門以查勘軍港過滬。滬上各界之歡迎。與夫兩大臣之虛衷延訪。本報亦既進一言為紀實之詞矣。比者飾移南服。次第周巡。以英年之貴胃。勞苦不辭。以歷練之勳臣。贊襄鴻業。懿歟休哉。黃海之中心。白人所矚目。行見龍章飄拂。隨潮流滾滾以高張。汽笛沸揚。雜腥風颯颯而俱遠。諺所謂百年始於今日。千里基於足下。夫復何疑乎。嗚呼。凡事之成。不成於成之日。見微知者。吾為中國前途幸。吾更為國家得人幸矣。 
　　曷幸乎。國家龍興遼瀋。一時英艾輩出。賢哲挺生。故統兵深資得力之大員。萃於天潢貴胃者為多。人傑地靈。彪炳一世。迄今讀功臣錄聖武記。有文德者必有武功。不特藉為稽古者敷陳之資料。亦列代開國所罕見也。蓋嘗考其原因之所在。尚武為國家特具之精神。將軍都統之名官。貝勒貝子之錫爵。均寓整軍經武之深意。煌煌祖制。積久彌尊。此非我國家尚武之垂為家法者歟。今者派遣親貴重臣。與以軍事閱歷。異日干城。可操左劵。一善也。深居簡出。為吾國親貴之習慣。亦盛為西方人所竊議。前者攝政王銜命奉使歐西。便道考察政治一袪前此之積習。既為東西各國極口贊揚。而一切學識經驗。亦復隨之以超絕等倫。此又近日之明效大騐矣。聞貝勒於查勘軍港之後。且有出洋考察之舉。得之實騐。然後措之施行。二善也。且夫前事不忘。後事之師。吾之為國家深幸得人者。亦豈僅為此無據之頌詞乎。猶憶前者創海軍之歷史矣。非無勳貴重臣之遣派也。光緒乙酉九月六日之。懿旨如昨也。當其時有總理。有會辦。及幫辦。非不協力晤商。慎重將事。然他勿具論。卽以軍港一事言之。威海據天然之形勝。為海疆之良港。蓋沿海七千馀里所莫出其右者也。然意見各出。籌議幾及半載。及最後已有解決。而卒以前此各懷意見。建築迄未如法。砲臺之失勢。衙署之徒壯外觀。其見諸東西各報。端者。至不虛也。事後評論。一壞於札委查勘之某道繪圖貼說未能詳晣。一壞於最後之建築。即委某某武弁為經理。一言以蔽之。則海軍大臣未能實地查勘之失也。今者兩大臣銜命周巡。既預定數處以資采擇。復實地查勘以富經騐。是前據一次之呈報。而今且經多次之手續矣。因是類推。則以後種種之設施。當無不慎之又慎。好謀而成。可豫決也。 
　　且更有進者。前之所言。為已然之欣幸。固已。則尚有未來之希望也。去創辦海軍不能不購艦。購艦不能不派員。猶憶前者派員購艦之歷史。英人承造蚊子船四艘。業已工竣矣。會辦大臣李文忠函囑李丹崖選派學生護送。俾得實地練習。該廠則以船未至中國。不得為中國兵艦。并不得懸中國國旗。而學生亦祇作附輪客商。不能派充職事。（未至主國海面仍須仿照該國商船間可搭客。此為通例。惟護送人不能遣派職業。則施之中國之例外也。）時會惠敏出使英京。照會該國外部詰問。外部覆詞。則以非有統兵大員來廠騐收。駕駛各事。仍當由廠代雇為對。職是之故。中國前創之海軍。於騐收船艦時。尚未能藉回華之便以周歷歐西。無怪後之南北梭巡。從不越南洋一步也。今者創懲前失。開始之經。劃已逈不猶前矣而兩大臣於查勘之後。尚擬親赴東西洋一行。然則異日之購艦。其不能待我以例外。即騐收後之由我遣派學生練習駕駛於各國領海權中。各國或可無詰責之詞矣。以親貴大臣為統兵大員。即以統兵大員周歷行間。而後日各艦隊於騐收後即可周歷各國海面以富經驗。非今日未來之希望乎。然則一舉而數善具焉者。其惟海軍大臣遣派之得人哉。 
專電 
[電一（北京）] 　　吉林紳士公電樞府日本謀在吉林修路開鑛損我 
 
 
 

Page 4

 
 
主權吉去三省俱去乞即奏請速飭外務部與該國公使力商毋讓 
[電二（北京）] 　　學部通電各省考試宿儒關乎奏案應從速保送 
[電三（北京）] 　　郵傅部奏派陸緒聲盧祖華為京奉鐵路漢洋文總辦奉　旨依議 
[電四（北京）] 　　駐藏大臣聯豫溫宗堯電奏凡百釁端起於交涉所賴辦理得宜尚能銷患未萌拉薩為印藏要衝擬設交涉委員請旨遵辦 
[電五（東京）] 　　日本立憲政友會。創立十年紀念會。定陽歷九月十五十六。兩日舉行十六日東京上野公園精養軒開宴。之時前總裁伊藤公爵。現任總裁西園寺候爵。及首相桂候爵。均擬演說 
[電六（東京）] 　　韓國及日本所招韓國銀行股本。昨日合計已得三十成有馀。 
緊要新聞一 
[度支部查明各省禁煙情形北京] 　　○度支部奏稱本年二月間臣部以江南安徽河南山東山西五省。定議禁種土藥請派候補四品京堂幫辦土藥統稅事務方碩輔前往履勘茲據開送清摺節略到部臣等逐加察閱尚屬詳核江南種煙之區。向來僅淮徐通海各屬十五廰州縣而以豊沛蕭𥓘四縣為最多。前年江北水災地方官以民鮮蓋藏病由上𦉍粟秋間即出示禁種去年已減大半今年種者已不及往年百分之一本年可望禁絕此江南禁種之實在情形也。安徽皖南地不宜煙向無種者皖北亦僅風陽府屬之宿州。潁州府屬之毫州蒙城渦陽等處種煙最盛。其馀州縣多零星栽種不能成市去年示禁後種者已少此安徽禁種之實在情形也。山東種煙州縣甚多。每年成市者。以滕縣濟寗金鄉單縣等處為最。去年經山東巡撫一律嚴禁本年又派員分查勒拔惟濟寗金鄉單縣三處民情案悍又適春間亢旱貧苦小戶以一年生計所關下種在先勢難盡拔經地方官稟請將小戶暫寬一次取具下半年不敢再種切結灰較諸在歲所減已多。此山東禁種之實在情形也。河南州縣。種煙成市者歸德府屬以夏邑商邱永城三處為最。許州屬以許州。襄城畏葛三處為最。河南巡撫於去秋飭屬嚴禁今春又派員勒拔惟河南府廰之永寗縣種者尚多該處情形與東省之濟金單三處略同亦經地方官稟明暫予從寬一次下半年一律具結斷種此外各州縣間有未能凈盡者數亦有限此河南禁種之實在情形也。山西種煙通省皆是。省南向以霍州洪洞趙城汾陽永寗交城文水等州縣為最多。夏縣曲沃河津長子長治潞城等縣次之省北向以代州河曲渾源豊鎮歸化薩。拉齊各廰州縣為最多。五原托克托城五臺繁峙崞縣等處次之。上年晉省通飭禁種省南已一律禁盡省北一帶據前往查臣部司員劉煦照等面稱該處地屬蒙疆尚有馀苗未盡而為數亦屬零星此山西禁種之實在情形也。綜計以上五省。於禁種土藥均已實行。必能遵照限期悉行禁絕。惟禁種禁吸兩者實相輔而行上年臣部會同民政部奏定吸煙牌照捐章程意在稽查吸戶寓禁於征茲據該幫辦分別考查江南安徽河南山東牌照捐均甫經開辦雖辦法未能一律尚不致顯背定章惟山西於上年冬月間即經開辦就商人每擔已完統稅之照花土復加抽牌照捐四十兩違章重征殊屬不合。應由臣部咨行山西巡撫嚴飭司局恪遵部章辦理七月初三日奉　旨知道 
[皖撫奏報地方自治變通辦理北京] 　　○皖撫朱家寶以籌辦地方自治情形專摺具奏略稱民政部奏定逐年籌備未盡事宜清單城鎮鄉地方自治自宣統元年籌辦為始迄宣統五年一律成立分城鎮與鄉為兩層而城鎮則區別繁盛與中等鄉則區別近城與偏僻宣統三年以前專辦城鎮三年以後至五年推及各鄉均先籌設而後考核自應遵照辦理惟劃分城鎮鄉區域調查居民選民資格舉行議事會董事會選舉事屬創辦委曲繁重皖省襟江帶淮南北習尚各異以城而論。惟省垣及皖南之蕪湖皖北之毫州。號稱繁盛。此外多非交通便利之區。鎮之最巨者。如皖南之大通屯溪皖北之正陽臨淮不過寥寥數處。若第一年衹先就繁盛城鎮籌辦統計。全省僅居少數。其他各城鎮既經暫置為緩圖。則踴躍者轉阻其進行。規避者亦藉此推諉。且畫定鎮鄉區域照章以人口五萬以上及五萬以下為標準查民政部調查戶口年限以宣統元年查戶。宣統三年查口。現值戶口尚未查清。鎮鄉無從區別。若第一年城鎮並舉。則戶口即須於本年統查。各州縣實有趕辦不及之慮綜此種種為難不得不統籌全局酌予變通。擬請將城鎮鄉劃分三起。由 
城而鎮而鄉分年以次遞備自宣統元年六月初一日起迄二年六月底止籌辦城廂自治。以為鎮鄉模範二年六月初一日起迄三年六月底止籌辦各鎮自治。三年六月初一日起迄四年六月底止。籌辦各鄉自治。並飭各屬於查戶之外。概行照章提前一年查口。以為釐定鎮鄉區域之標準雖與民政部原定辦法稍有不同而查照分年籌備清單城鎮鄉自治應於宣統四年組具規模期限尚無遲誤似此變通辦理在各州縣逐層布置經費可從容以籌畫人材由稽漸而養成其鎮鄉等處復得城廂自治以樹風聲推行較易責效亦較專此皖省籌辦自治酌定分年進行之實在情形也。七月十三日奉　硃批該衙門知道 
 
 

Page 5

 
 
[電告續查憲法綱要竣事北京] 　　○出使日本考察憲政大臣李家駒。日前致電政府續查憲法綱要三章。刻已竣事。當即恭繕奏摺拜發遞京約本月內可到并聞李家駒于式枚兩大臣皆在中秋前從可以抵京。 
[解釋諮議局議決稅法電文] 　　桂撫致憲政編查館電。憲政編查館釣鑒諮議局章程第二十一條第四欵議決本省稅法。所謂稅法。係指何項之稅。章程並無明文惟查光 
緒三十四年九月內鈞館咨行內開交諮議局議決豫算事項應以各本省之地方辦事用費為限國家行政費不在其內準此推之則章程第四欵議決本省稅法似專指徵收地方稅之稅法。其國家稅徵收之稅法。當不在其內。是否如此解釋伏候核示吱叩文 
　　憲政編查館覆桂撫電。桂林撫臺鑒文電悉議決本省稅法冠以本省字樣。即係專指本省地方稅單行章程之徵收方法。與國家租稅無涉。又本館前核議度支部清理財政章微晶玻璃第十五條內載明各省歲入當國家稅地方稅未分以前。諮議局不得議減現行稅率。即希查照辦理憲政編查館篠 
[湘鄂路欵草約尚須改訂北京]  
　　○湘鄂路錯欵經督。辦張相國外務部梁尚書與英美德法四國代表人商訂草約各節會紀前報現聞此項約欵正在繕摺之際。美國資本家忽然大不滿意前日電致。該國在京代表人。要求改訂。因此該問題復又頓挫其奏請簽押之期尚難預定時日云 
[東三省懸案解決馀聞北京] 　　○東三省中日懸案已經一律議結十二日在北京簽押交換會誌前報茲聞簽押前一日日使伊 
集院在外部與各堂磋議至四小時之久其爭議之要點。則在南滿京奉兩國車站均設於奉天省城暨新民府至。法庫門鐵路及與南滿並行之鐵路。非經日本承認中國不得興築兩問題。當時日使持之甚堅後并出以強硬之抗議外部各堂迫於要挾。不便再起交涉。遂爾定議。次日卽彼此簽押 
[中俄又生國界問題北京] 　　○韓國慶興對岸黑頂子地 
方。為中俄兩國交界之要點。昔年邊防大臣吳大澂勘定琿春邊界時在黑頂子西北二十五中里地方建置土字碑東十八中里地方建置薩字碑東南七十中里地方建置拉字碑中俄國境分劃極為清晰拉字碑附近地方有馬邱山者形勢極佳該處移住韓民甚夥惟俄領地方賦額較輕該處韓民。遂竊將拉字碑迭次遷移。而俄領地域。因以日見拓充。現此事為督辦邊務吳大臣祿貞偵知當即通報吉撫陳簡帥會籌辦法聞陳 
撫已備具照會。日內即將向俄官提出交涉。一面電知外部請示 
[攝政王面諭整頓藏務北京] 　　○攝政王因樞臣籌議整頓西藏政策。歷時將及一載而某項決議。某項實行。尚無一事定妥。殊屬因循玩怠近來藏僧屢次滋事他國覬覦日亟整頓藏政萬不可緩日前特論世鹿兩軍機。嚴飭各部院就權限範圍。以內關於西藏應行籌辦各事。務於宣統二年籌定大概。以便擇要施行 
[海軍大臣蒞甬詳誌寧波] 　　○寗紹臺道桑鐵珊觀察浙江提臺呂道生軍門於十六日率同屬下乘坐兵輪赴鎮預備恭迓海軍大臣先派鄞縣鄒筱坡大令經廰鄒豫生別駕同往象山布置一切至十八日午後洵貝勒薩軍門由滬乘坐海圻兵艦抵象。當由督撫歡迎均蒙接見十九日。昧爽時起椗駛至高泥地方停泊。十一下鐘。由兩大臣偕同督撫提道行相敬禮。其時隨節各兵艦等。嗚砲奏樂。極形熱鬧。既由薩大臣上岸行破土禮。演放水雷一具禮畢。同攝一影。十二下鐘浙撫請晏時有寗紳歡迎代表朱佩珍樊時勛及松制帥呂軍門等陪座晏畢松督先行赴閩至下午二下鐘。洵貝勒換坐新寶順小兵輪。至鎮定等各口游巡一週。沿途各碼頭。均有弁兵站隊紳民歡迎。洵貝勒飭令逐一攝影。以誌紀念五下馀鐘還象仍坐海圻兵艦赴閩。閱視船廠砲臺。各員弁等均行軍禮歡送 
[京師近事] 　　十六日俄國大馬戲入宮供奉曾誌前報茲聞該馬戲頗蒙攝政王嘉許特賞銀一萬兩。并演員金牌十面牌。面刻有宣統元年獎賞字樣。又銀牌四十個。景泰藍瓶一對。高二尺馀該馬戲主人亦異常榮寵矣又聞英國亨士登馬戲。到京開演多日蒙各貴胃賞觀稱絕該戲主人以攝政王前曾賞觀俄國柏羅斯馬戲故亦愿人宮獻技三日。請攝政王賞觀。以聯歡好聞十八日已在王府開演矣 
　　崇文門稅關。向例自七月二十五日起至本月杪止。擇各商中趕報稅欵最多者。分別讓徵。以示鼓勵現因本年所徵稅欵比較有贏擬援前例亦擇尤讓徵云 
　　河南財政監理官唐瑞銅。京卿前蒙澤尚書電召來京昨已到部聞其原因係為豫撫奏參該監理官某某各欵。經部查明失實。且豫省庫欵實有短欠及案冊不符等事故特召唐面詢。俾可即日覆奏。 
　　政務處會議徐菊人尚書奏請各省分設版藉調查局。一摺業經多次尚未定稿前日又提是議聞有年內議奏明年實行之說并擬列入第二次保和會議題之內。通告預會各國。以申主權 
　　都察院奏保已革御史安維峻開復原官。當時政府以安維峻被謫發 
 
 

Page 6

 
 
往軍臺贖罪暫時未便起用議駁現吏部查取革職人員事由又經陜甘總督將該御史被罪情形咨部。聞已奉旨準其入單候旨矣。 
　　海軍處。議定將來自籌辦大臣以下。每日入署。均須穿著海軍軍服。藉肅軍容 
　　江春霖。侍御本年舉行京察時由總憲張英麟列入一等卓異當時侍御即經力辭。願仍居言官之位。現吏部以御史歷任二年半照例應截取知府外用侍御聞之頗不為然聞已擬定摺稿決計具摺奏明。請仍在都察院當差。以報國恩未知能邀俞允否 
　　前記軍機處。將添漢大臣兩員學習行走一則茲聞唐景崇林紹年郭會炘楊士琦四侍郎。俱有可望。 
[西報譯要]  
　　日美英對於滿洲條約之平論。文滙報載二十二日東京電云中日修約全文雖未宣布而外間各報均據所得消息著論評隲謂約內雖有。數欵。彼此都未滿意。惟數年爭持之問題。一旦俱獲解決。深足為兩國永遠友誼。及遠東之各平稱賀。並稱讚攝政王及諸大臣之態度二十三日倫敦電云美國各處評論滿洲條約均存反對之意謂此約既結不啻以滿洲各鐵路專利之權。畀諸日本云。英國著名保守黨機關報倫敦晨報載稱此約可破中日兩國猜忌之障礙。英國誠宜熱誠歡迎。惟中日敦睦邦交合力營事在日本。務須能承認中國之困難及其圖強之性質。而中國則須能自知實行改革之必要。始克有益耳。 
　　德報論俄要求與借中國路債。又載二十三日倫敦電云德國某半官報柏靈訪事電稱德國對於俄國要求與借中國路債之舉設。俄國係指將來而言。與德國已獲之權利。並無關礙。則德國決無反對之意。德國對華之政策係主張開放門戶主義故俄美同欲逹此主義德必承認之 
　　吉林紳民反對滿洲條約。又載二十二日奉天電云吉林紳商士民已在運動反對中日滿洲條約。日來四處開會。籌議抵制辦法。並電請各省協力贊助。吉撫已出示告誡民間勿與此事大約不日將禁止此舉 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣于式枚奏各省諮議局章程權限與普國地方議會制度情形不符摺（續）] 　　第六章職任權限第二十一條十二項中有議決權者八而第一項尤無限制據二十五條除豫算決算兩項外諮議局皆得起草案而四十六條督撫裁奪之權僅及於二十二及二十三兩條所謂議定可行不可行兩事猶當說明原委再令覆議是議決之案。督撫不得駁。一駁則成爭議。而上之資政院。變為行政訴訟。而資政院議員。則諮議局所舉者也。是裁判官乃原所舉之人也。諮議局又得公斷自治會爭議第三十條又得與督撫相持又得與他省諮議局相持一經其所自舉之裁判官解決之後又不得異議而二十一條按語且明言六七兩項為參與立法此即以聯合國中之國會比之。尚無此龐大權限。若地方議會更無論矣。總其權限之大者分為數端一於財政不特有監察權。且有承諾租稅權。如二十一條第五項所謂擔任義務包國稅及一切攤派之欵言之蓋各省向無自治稅而外國自治稅由初級自治定之各縣擔負省稅由省會議之若全省所擔負者則議定由國會然政府於必需之用有強制國會編入豫算之權故豫算並非承諾之義而財政在上級地方者極少不在中央政府則在初級也一於督撫不特有彈劾權。且可操其任免權。如二十七條呈請資政院核辦此比彈章直逹御前。其力尤強。蓋真逹則予奪出自聖裁而呈請於諮議局所自設之裁判官則主動全在諮議局矣若謂資政院僅能定是非而不能操任免設令判定之後。認為。督撫違法而不免。則任用非人之責。歸之於君上矣。免則判決之權。行於任免大臣矣。各國高等行政裁判所以不侵任免權者以其裁判官為君主特命終身官及臨時加派司法官行政官非原告所自舉之人目非盡常設之職從無以司法行政之官自稱挾全國與論之勢刦持大權有如此者一於立法不特有叅與權。且有審查權。故諮議局以為不可者得請更正且有強制執行權。故諮議局議定而督撫無異議者有公布施行之責且有責問權。故執議覆議必索理由督撫必須覆答且有審查執行者適法違法之權。故得呈控督撫於資政院又得指明官紳違法等事呈督撫查辦而公私法訴訟皆得充原告於自治又得充裁判官其於綱羅權力之方亦可云周密詳明完全撫缺矣以其權力與督撫監督權力相比較。重懸絕。督撫所監督不過先舉及議事規則此在外國皆不必屬之行政長官者而停會解散其情形如輕蔑朝廷及議塲狂暴舉動此在普國地方議會皆應據法懲處者而援憲法保護國會議員之例以為地方議員護符乃至情節最重。不過除名。則人皆可肆無忌憚矣。此章程若但懸。為擬議。不必實行。與從前所定之報律結社律諸條相似。或屆時別有操縱避就之法。則非臣所敢知。如果認真奉行。則諮議局權限之大。不可思議。若督撫不為之屈。日事鬨爭。則責歸疆吏。屢請解散。則怨歸朝廷。若為之屈。俯首拱手。全聽地方之指揮。則一省之政綱弛。內外把持。或更官紳聯合。以抗國家之法令則一國之政權移矣。未有能善其後者也然而頒行已越半年而中外會無異議者何也近日西風益競而西述猶疏見此章程認為西國所通行豈有中國所不能仿傚若以中國之人詆訾西國之法近於阻撓新政卽為衆論所不容原奏博考列國立法之意一言已足關口而奪氣矣臣本迂生於西學本無所曉若在中國亦必與衆論從同茲既奉使駐德經年於普國地方議會詳細考查並叅稽各君主立憲國制度情形立法用意實與原奏章程不合此間諸博士。見此章程。莫不駭躍超驤。書空濃笑。謂秦無人之意。溢於眉頰之間。臣愧憤實深仍不能靜氣虛心以期辨別是非證明真妄往復剖析口譯筆述遂得多條臣職司所存義無可避不敢安於緘默自應據實詳悉上聞所有指陳各端。非臣中國人之言。皆西國法學專家教習博士之說。辯西法非詆訾西法也。所有考察普國地方議會制度情形與各省諮議局章程權限不符緣由理合繕摺具陳伏乞[  皇上聖鑒訓示謹奏]  
分類新聞 
政界 
[魯撫開源節流之計畫。山東] 　　○魯撫孫慕帥以東省財政困難亟宜開濬利源節自經費以圖補救如濟寗湖田局設立有年辦法總未盡妥善應如何另籌良策使運河墾務兩有裨益又如張秋鎮一帶淤荒無算應如何擴充開墾始獲利益他如泰山雖有樹木隙地甚多仍應廣為種植以興地利至隨事節流亦不可緩如運河工程歲撥經費七萬金今年竟節省二萬兩嗣後應即以此為衡然較諸前數十年工用之譜已屬從寬應就欵施工先將全工周歷勘明通盤籌畫以為定則始為合宜現已派候選道陸恩長帶同隨員並測繪生前往各該處詳細查勘所需川資即由善後局酌發以資辦公 
[京卿清查淮監之結果。鎮江] 　　○晏京堂安瀾偕劉錢周三君查竣淮南北各塲於前日到揚面商淮運司請將運庫收支各欵並迭次加償借運東蘆一切案卷檢齊帶回江寗逐細查閱以憑交部核辦二十日京堂等由揚乘舟道出鎮江就大觀樓旅館暫駐行旌二十一日京堂至金焦二山游覽一周二十二日乘中班火車赴金陵鎮城各官恭送如禮 
[整飭巡警之一斑蘇州] 　　○蘇省巡警總局因整頓巡警按照部定章程擬定分科治事札委通判陳熊充巡警局總務科科長知縣胡燡充司法科科長（按胡燡並非巡警學堂出身）縣丞沈炳榮充司法科課員日本警務畢業生吳國鈞充衛生科科長北洋警務畢業生胡宗楨充衛生科課員北洋警務畢業生黃鏡蓉充行政科科員各該員均已奉札到差瑞中丞又以婁齊葑巡官金承煕北路巡官趙謹琪均另候差委查有北洋警務畢業生閻國棟堪委充婁齊葑路巡官候補知縣唐同聲堪以委充北路巡官亦已分別札委飭遵矣 
 
 

Page 11

 
 
[鄞縣另延統計編纂員寧波] 　　○鄞縣統計處編纂員張傅保因充議員赴省所有編纂　業已交卸鄒大令以辦理纖統計時間甚迫編纂事宜不容懸宕爰特延請法政畢業生郭景汾接充昨已照會該紳知照 
[派員籌辦牌照土捐蘇州] 　　○蘇撫前經飭議將膏捐停收膏店押閉查明各土店認捐給照營業等情迭記前報乃迄今各土棧互相觀望仍不願領照現經撫院派委候補知府張太守壽鏞充當籌辦牌照土捐股員差飭令認真查明蘇城各土店銷數按照土市公行章程分別等第認捐給發執照並籌議辦法稟復核奪 
交涉 
[札行華洋商人交涉辦法。蘇州] 　　○蘇州商務總會日昨奉農工商 
部札云據奉天商務總會稟稱準奉天勸業道函開接交涉司函準德領事函稱本省商務總會暨分會章程本領事苦未周晣凡與洋商交易該商會有代各商家定貨訂立合約之權否代各商立約時或須總協理簽字或議董等員簽字或全體簽字或只葢用商會鈐記倘有背約欠欵等事曾經商會代立合約者當向總協理索欵抑向受貨各家索欵迨至涉訟當控何人均乞詳示等因準此查來函所稱各情本司無案可稽應請貴道查明詳細見復並希移行商會將該會章程送司覆核等因查德領事所詢各節未審貴總會曾否有代商定貨訂立合約之事即請查明賜復以憑核辦等因前來當以商會責在保商有代商紳訴冤抑之權並無代商受訴賠償之理如德領事所詢各節不特與商會性質不符且與部章相背況定貨受貨係屬個人與個人擔負即令轇轕涉訟商會亦與領事同立第三人地位茲準前因敝會不但無代人定貨立約之情事亦並無代人簽字立約之章程等情移請轉移在卷但職會猶有虛者各省商會林立其在通商口岸者尤多華洋雜處定貨受貨之事時所恒有萬一因立約之故應付稍涉疏虞即啟外人以要求之漸事關大局擬請核定專章通飭各省商務總分會一律遵守等情前來查商會為商人公共圑體各商與洋商定貨受貨誠如該商會所稱係屬個人關係商會概不負責嗣後各商若有與洋商定貨受貨交涉商會應遵照定章不得代為簽字立約至該商會所請核定專章一節查商人定貨受貨係契約問題自應歸入普通商法規定無庸特設專章合行札飭該商會傅知各分會一體遵照 
軍界 
[稟請添設隨營講堂。安慶] 　　○南路巡防統領李振標參戎在皖辦理軍務有年操防緝捕極為認真日昨具稟皖撫以當此講求武備之際各該兵丁雖多粗通文字然於軍學不無隔閡自應添設隨營講堂於操典巡防外教授軍術以資研究 
[咨催州縣輯製地圖山東] 　　○魯撫日前接準軍諮處來電前經陸軍部咨行東省調查村鎮戶口等項並附送地理調查表式本處輯製地圖需用甚急卽請查照前咨辦法迅速辦齊依限彙送等因當即照飭調查局查明各州縣送到者幾處未送者幾處一面覆核一面嚴催由局彙核依限詳咨 
[札飭派兵駐礦彈壓江西] 　　○江西新喻縣公益煤礦公司以領照辦礦被簡朝盛等阻擾開挖前經稟奉大吏飭營嚴拿為首懲辦久未獲案茲因出示封禁匪勢益張議即登山圍殺電稟乞急飭救等情當由馮中丞電飭駐吉巡防隊袁道平統領會營馳往彈壓矣 
學務 
[金華中學堂稟籌常年學費。浙江] 　　○金華府中學堂監督余紳敏時日前具呈各憲略謂敝郡中學堂常年經費每年祇六千元除歲修田租息英下洋四百三十元蘭溪釐局留撥洋一千八百元八邑平馀項下洋八百十七元外其馀留備榖價項下分籌撥解計金華歲解洋八百八十七元五角蘭溪歲解洋六百九十四元五角義烏歲解洋四百九十九元永康歲解洋四百九十六元浦江歲解洋三百六十元而東陽武義湯溪三縣獨付關如緣此項積榖經費又經奉提半歸省學半為各縣積榖之用惟本學堂為闔屬小學升階原為八縣所共有權利既普責任難徧當經呈請提學憲札飭各縣籌補以昭平允在案況教育為立國之本較他項新政尤為繁重無論如何為難均應籌畫補助紳等以謂中學欲添籌經費當責成東武湯三縣悉照金蘭等五屬成案先行籌補否則各縣藉口無詞以對勢必牽掣全局此外擾援杭州府中學成案於合郡契稅項下酌加若干以資維持並乞轉飭東武湯三縣將未解各欵從速補檄實為公便 
[寗國設立教育分會安慶] 　　○寗國府以該府所屬州縣創設學堂近雖接踵興辦惟教育分會尚未成立不足以資維持現集所屬紳董組織教育分會一所以維學務昨特據詳學院核準立案並請頒發鈐記領用以昭信守 
實業 
[停止搭放官票之原因。江西] 　　○贛省清理財政以清查官銀號為入手辦法而官銀號為經營銀錢總滙之區欵目繁多不易清查所有前定推行宮票辦法於各處請領欵目項下搭放三成官票章程現經劉方怕會商該號總辦張觀察決議自八月朔日起為實行停止搭放宮票之期業由當道移飭知照 
[運署定期開收秋綱。浙江]  
　　○浙運司王都轉以綱監定章春綱在於本年三五兩月示期完課秋綱在於本年七九兩月示期完課所有已酉秋綱現已屆期亟應趕速開辦茲擇定於七月二十三日一律開收秋綱課銀查照課則銀數及二成行費傾工火耗雜欵照費各項按欵核收並先期札飭杭紹二鹽局及傅諭各所甲商立即遵照尅速轉諭各散商屆期趕緊交納如有逾限不到仍照定章遞罰毋任稍延 
[查覆蕪湖創設電話公司安慶] 　　○職商潘祖光前經糾集股本擬在蕪湖創設電話公司係為消息靈捷利便商旅起見當經該職商擬訂 
 
 

Page 12

 
 
章程呈請大部核準註冊旋經農工商部咨請皖撫查明該職商創辦電話公司資本是否充足究竟有無窒礙應即聲復本部再行核辦等因朱中丞準咨後即飭勸業道查復去後茲據該道復稱職商潘祖光創設電話公司所有章程尚屬妥協應請資部核準立案以維實業 
雜記 
[湘桂邊民爭界釀成巨案。湖南] 　　○湘省江華縣與廣西富川縣地境毗連本年三月間富川縣龍窩村猺人盤禮貲等以越界種植等情與江華縣甕水村人陀清泉等以越界刷灰等情各赴各縣控告當經兩縣尊各諭團紳約束開導以免釀成械鬥並約同四月初一日前往履勘竪立碑石訂立合同蓋用兩縣印信以昭信守結案後突於五月十三日有江華縣毛坪村洞入胡承發至木板塘地方割草被龍窩村人盤典漢瞥見遽將胡承發殺斃用火焚燒甕水村人程大坤等間信意圖報復竟於六月初八日因龍窩村人奉榮安在地方耕作遂前在將其殺斃割去屍頭又六月十五日龍窩村人盤啟科等九人赴嶺收割㯆子不料甕水村人陳光亮陀啓耀等帶領多人各持刀砲先在五眼堆地方山背埋伏及見盤啟科等九人走至出其不意一齊擁出將該九人盡行殺死並將各屍頭手足砍下懸掛村前又將各人肚腹破開挖去心肝等項煮食隨後又有四人走至亦被殺傷逃回現經兩縣令會稟上臺即派營勇一哨下縣駐甕水龍窩兩處勒令交出各兇及該主使首禍之犯並將割去屍頭手足一併呈繳到案以便研訙確供照例稟請就地正法如有抗拒不服拘拿被營勇格斃者準予勿論 
[鄂督慰留金道之誠懇。武昌] 　　○湖北善後局總辦金觀察鼎現患怔忡便血夜不能眠等證日昨上稟督院辭差略謂近奉諭旨各省財政局所限一年之內歸併藩司或度支司綜理湖北自應遵行茲請以八月為度將局務移交藩司主持以符部章而節經費並將請所兼之清理財政局坐辦各差一律開去以便請假回籍養疴當奉陳小帥批以該道清潔自持尚須力任其難而財政各局歸併又非一時所能辦到勿得遽萌退志也 
[組織同鄉會之張皇。武昌] 　　○學司高文宗刻據安陸府職紳趙鵬飛等稟稱該府學生來省就學諸多不便擬組織同鄉會一所以盡招待指導之責並訂立章程派抽捐欵舉任職員如過往同鄉則接風錢行奉差則歡會誌盛文宗以其所設職員名目太多未免張皇靡費至接風錢行歡會誌盛等條尤近於酒食徵逐聲氣標榜易開植黨營私之漸特行批示不準立案以杜招搖 
[鹽大使與紳士之感情松江] 　　○署理南滙下砂頭塲劉家昌大使去冬蒞任後盡職奉公尤注意地方新政如挖通市河舉辦清道莫不竭盡心力當諮議局初選舉時鄉人每多誤會南滙王令派劉大使為南團區管理員臨塲騐票規則秩然各團塘東蕩田累年苦旱大使又再三籌畫仿照軍營開壕辦法開濬斡河蓄水防災惟工程甚大一時未能成事茲大使瓜期將屆該處一二三四團紳士盛家淦等特公呈撫憲請為留任未知能邀準否 
[請辦自來水公司者何多江西] 　　○贛省候選知縣王大令鴻藻前請撥給官欵開辦自來水公司以裨衛生而保火險迭經稟陳當道惟撥欵一節尚未定妥嗣有登瀛學堂義務教員黃如魯面呈章程擬赴上海集股開辦茲又據職員饒獻璋等擬集股本四十萬元以資開辦等詞具稟勸業道經傅觀察批現在究竟已集若干股未據陳明仰即先將股本招足呈騐並議定詳細章程再行稟請核奪抑或糾同黃如魯合辦亦無不可惟不得藉批招股致蹈近來惡習 
[籤捐局查禁私開彩票漢口] 　　○籤捐局總辦錢銘伯觀察現訪聞大治武昌兩縣連界之保安鎮有武生袁子雲地痞袁老八等在該鎮私開得利彩票局並在附近分設有分銷處八家各造印板圖記印成票據月開彩一次二次不等每次出票六百張每張售銅元二十枚頭彩可得錢十串漸減至六彩以及附彩末尾未開彩之前辦事人提錢二十串作為酬勞既中彩後又抽二八扣頭盤剝小民莫此為甚日前具稟鄂督飭司札行該縣查禁將為首者傅案懲究以戢賭風並免阻礙籤捐銷路 
[短篇小說馴獅談（青）（續）] 　　某妻以時來匝月。而喪其資復喪其天。時而痛哭流涕。時而長大息。而族中人素不直其平時之所為。且以其未育子女遂。議瓜分其產。某妻爭之不能得。 
　　某妻此時既無所施其悍潑。而又以大不理於衆口。慮此後不免有凍餒憂。遂萌異念適有一媼至其家。以言挑之。某妻心動。媼遂告以今有京師某顯宦。欲納妾汝意若何。某妻他不及問。惟問大婦悍否。媼以溫良對。某妻首肯。 
　　第自某妻至京師時。某公則命其侍妾凝裝作某之大婦。聲色俱厲。詰問曰。汝來此何為。竟不容某妻出一語。遂命。扁閉之於一室。一如。從前。已之處置其妾狀。 
　　閱月馀。一日時。已薄暮。忽一婢啓門引去。至一寢室。有一。人臥牀上。某妻於燭影下眼簾所接觸。駭甚蓋牀上。臥者非他人。即某也。某妻目猶以為。天下面目容或有相似者耳。 
及聆　言語。聲音。果某。遂向某叩頭如搗蒜。但求宥死。某揮　起。 
　　某妻呆立。若木鷄某詢以今後頗知悔否。答言知悔。某遂相妾與之相見。某妻至此始悟前買妾電。報等事皆偽。 
　　某妻自經此一番挫折。兩嚮時待某悍潑之性質。遂渙然如水解雪。消而歸於無何有之鄉。 
　　某妻在京師時。不時至某公家與其妹敘談。則見其妹貌溫。和性慈愛。與前在家時判若兩人。 
　　某居京師半載。後挈妻妾南歸。抵家。族中人咸反其產。而某亦不之較。 
　　某妻自此待某。加謹。而某亦待之如初。即偶有姊妹行向某妻道及。往事。輒紅漲於頰。幾若無。地可以自容焉。 
　　今春余往訪某。見有二男依依於某之膝下。一年五歲。一年三歲。詢之則皆其妾所出云。記者曰。某之於其妻。也如借回紇之兵。不遵約束。如募。三科壯士莫能控制。然回紇之兵。以馬燧馭。之則拱。手　。命三科。壯士。以虞詡統之。則不僅殺掠。彼悍。婦雖悍。嬰亦視其處買之。法向如耳。今天下之悍婦。類於某之妻者多。吳茍能得處置悍婦之法。安在悍婦之。悍不能制。而悍婦之悍終不能化哉。昔人譏丈夫。之畏妻者。喻之以河東獅。吼凡以見。動物之猛而不易馴者。固莫獅若也爰詮次其崖略而作馴獅談。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[選舉假定議長]  
　　浙江。　　浙江諮議局假師範學堂開會選舉假議長副議長一節已誌前報茲悉昨日午前各議員先在鎮海試館研究此會性質大致有三（甲）臨時會（乙）預備會（丙）準備會研究多時決定為諮議局準備會午後到會選舉監理官為勸業道董季友觀察管理員二樓金鑑萬壯猷會塲設備禮堂正中為議員席以年齒定坐次北端正南向者中為監理官席左為臨時書記席右為管理員席而參觀席則設於兩旁以布欄格之一時入座議員沈鈞儒君起言曰今日上午與一般議員在鎮海試館相商有一問題須在此刻當塲研究請求監理官暫退俟議員議決此問題再行選舉經衆贊成於是監理官暨管理員迸某君起言曰既須研究問題應推舉臨時議長及糾察員書記員某君曰議長應以第一席年最尊者墨爾根圖君主席經衆贊成議長就席後以艱于語言故委託沈鈞儒君自代沈君就席當推糾察員二人（熊文君褚輔成君）書記員四人（杜子楙君范耀雯君梁有立君金保穉君）議長報告此會既為諮議局準備會則選舉假議長於事實上可否承認遂提出二理由（甲）追認說（乙）否認說甲說謂此次選舉假議長雖由督撫之命令然既經選舉則於議員之權利上尚無損害又假議長三字係由憲政編查館電文發生似乎可以追認乙說不贊成甲說謂此種特可謂之附屬權利并非出自議員全體之本意故可否認報告畢即此二說當衆議決先由糾察員書記員檢封人數計實到九十五人然後投票議長宣言票上只寫追可或否可二字當發議決票時將近四句鐘監理官令管理員來要求從速選舉議長不可曰如必從速而仍不能逹研究之目的則當時何必請求監理官暫退不能承認無何開票計追可者得七十五票否可者得二十票議長曰既經多數贊成追認說是否卽可以通過陳時夏君起言甲說固當贊成然此特內部的承認而對於官吏及社會必須有表示此會會經議員研究 
為其於事實上可以承認而追認之也議長曰表示之說應俟選出之議長用正式公文報告督撫以當塲如何追認之意經衆贊成於是舉行選舉陳敬第君起言曰此舉為我議員自由之會理應暫退再行選舉庶彼此得有結束議長言為時已促可繼續選舉於是議長暨各職員復就本席時監理官席設於演臺正中邵義君起言曰正中應設議長席監督官席當在其次遂更移至右偏監理官就席先騐對議員坐號次分票次各議員依席次投票第一次開票最多數沈鈞儒得四十六票次多數陳黻宸得三十九票再選舉開票最多數沈鈞儒得五十票次多數陳黻宸得四十票又無效票五沈鈞儒當選監理官宣言明日午後一句鐘續舉假副議長散會時已近七點鐘矣 
[複選舉訴訟] 　　廣東。（廣州）　　日前有署名廣府闔郡紳民之傅單文云廣東諮議局議員廣東全省紳民之代表人也郡屬之複選當選人即吾廣屬全郡紳民之代表人也無論為意思之代表言論之代表郡屬所選出之三十六人一厠身於諮議局其意思所發則曰吾郡屬紳民意思之代表也其言論所陳則曰吾郡屬紳民言論之代表也今日之議員與昔之科第逈異科第不過鄉里之榮個人之事議員則為一省代表一郡代表其人格口識不孚衆望者吾郡人士當不公認其為代表人初九日郡屬複選發表其冠時流副人望者卓有其人不料有人格卑鄙為與論不容者亦介居其列其集衆矢的而交攻於各報之蔡盧二氏固已更有承攬江門鴿票澳門攤商之新會李家駒現業鴉片煙土漁利之花縣湯藻芳控案纍纍之林振聲（選舉訴訟經複選監督牌示除名）區逹名黃有恭其他如不識文義之孔繼猷等更指不勝屈是皆人類不齒品識毫無而貿然應選靦為吾郡代表人吾郡紳民其公認此卑污人格為吾郡代表也憲政前途殆將安望吾郡紳民其不公認此卑污人格為吾郡代表也秉激濁揚清之見為立憲豫備之基以維大局以杜將來幸勿忍隱自安致貽後悔茲擬本月十八日九點鐘大集郡明倫堂務乞學紳商報界諸公駕臨指教一是為禱廣府闔郡紳民公啓 
本埠新聞 
[農工商部札上海商務總會文（為甘肅振捐事）] 　　宣統元年五月十九日接據上海甘肅義賑協會王震荘錄朱大經李鍾玨李厚垣張嘉年吳慶第葉增銘姚會榮顧腹桂林世傑沈懋昭等電稱舉張警予徐志鴻赴甘目覩災情輕重懇電咨甘督照料等情當於六月初四日據情咨甘肅毛護督飭屬照料在案本月十七日準甘督電開甘肅義賑會卽係甘肅籌賑公所劉定榮查有營私肥已等情已專請滬道查明辦理此後如有託名義振招搖擔敢電瀆大部者應請嚴加駁斥等因查甘督電稱劉定榮與義振協會署名之王震等名目姓字均屬不符上海義振協會與甘肅籌賑公所是否一事王震荘錄等來電是否本人情願抑係他人揑名仰即就近查明聲復以憑辦理除電復甘肅毛護督外合行札飭札到該商會即便遵照可也（附抄甘肅毛護督電）農工商部釣鑒洪奉支電云上海義賑協會電稱公舉張警予徐南鴻兩紳赴甘籌辦賑濟寺情囑飭屬遵照等因查甘肅義振會即係甘肅籌振公所敝處昨有致滬道一電其文曰（已登前報）又有致江西巡撫藩司一電其文曰頃得省城李之肅來電稱同人振甘協會成立附設官報局欵集即滙等語查李本劾罷知縣籍𨽻南城聲名素劣為鄉評所不許與蕃向不相識江西紳士果肯解囊助賑遠濟邊民蕃方感叩之不遑惟近來好事者多以籌振為名藉此集資流弊雜出說騙親友揮霍營私　在南北洋知之頗稔義振一事斷非無品者所可插足其間自欺欺人實乖政體奉懇臺端立飭將振甘協會名目撤銷並出示曉諭以維士風而重振務各等語蕃為慎重災振綜核名實起見不敢稍避嫌怨此後如有託名義振跡近招搖瞻敢電凟大部者應請嚴加駁斥則囂風可戢為振務可免 
 
 

Page 19

 
 
影射侵漁矣謹此奉聞伏乞垂察慶蕃叩 
[附商務總會致農工商部電。] 　　農工商部堂憲鈞鑒奉札並鈔甘督電敬悉查甘肅義振協會確係王震荘錄等願為發起與甘肅籌賑公所另是一事其宗旨在先調查甘災實情再議籌欵係謹慎核實辦法前公舉張警予赴甘自備資斧並未派捐因籌賑公所所派之徐志鴻熟悉甘省路程與之同往原議調查後甘實需欵王震等係上海信實商董勸募尚易今毛護督指為即係籌賑公所衆商疑沮卽日解散惟張警予冒暑長征勇於為善懇仍電咨毛護督飭屬護送出境為將來他省偏災勸滬振捐之地候訓示上海商會 
[農工商部覆電。] 　　商會鑒嘯電悉已電毛護督飭屬護張警予出境農工商部哿 
[九廣鐵路吞欵私逃之洋員被獲] 　　○九廣鐵路中國叚內之會計員英人賴愛脫氏吞沒公欵洋五萬元乘天涯九郵船私逃已誌昨報茲悉駐滬英總領事會接廣州英總領事來電請為協查日昨探悉該郵船即可抵埠爰即出票送交日總領事簽押由工部局委派西探赴吳淞口守候未幾該船駛抵口內西探遂即登輪將該英人拘獲押送英領事署略加訙問判押七天候廣州英總領事來電再行核奪 
[了結命案之計畫。] 　　○大東公司飛驊九小輪拖帶航船在青浦屈渡河面斷纜溺斃人口一案會由前青浦縣陳大令稟請滬道照會駐滬日領查提該輪司機解送青浦歸案訙辦已誌前報嗣由日領照復謂該小輪所拖之船係屬自行斷纜實與司機無干礙難照準滬道蔡觀察以此案領事既不允交人應否即將此案人證暨該輪司機一併提歸上海公堂訙明定斷以免案懸莫結昨已稟請蘇撫核示矣 
[義領催理訟案。] 　　○義興洋行控祝少英不付保銀案內之向庚元盧竹記二人會經駐滬義領事馬君照會外務部轉催滬道飭令公廨查提訙理嗣因向盧二人已往寗波無從查提當經公廨寶讞員稟復滬道在案茲義領事又奉本國外部公文催將此案迅速辦結故又照會滬道請飭公廨迅提追究 
[二十九誌寗紹人之團力] 　　○滬上洋布公所振華堂於二十日下午二句鐘邀集同業三百馀家提議公決自立集義會名目以後同業中無論是否寗紹人均須籌資補助寗紹商輪之船價以為常年維持之計至寗紹航榮發逹而後已聞同業已承認簽允矣 
[城內]  
　　祇認受愚。 
　　○俞阿土短交平安公司糧米應賠洋十九元未交控奉工程局將船扣留忽有四人到船將看守之劉四縛擲艙內駛至江北呂泗場托該處浴堂主俞紹祥經手押去桅櫓等物得洋二十五元給劉一元劉即回申報知由局移文場官將船及俞紹祥帶回與劉四一併解縣訉問劉供訴前情俞紹祥供四人並不認識因稱該船係屬已物央小的經手押洋是以受愚俞阿土當堂繳洋求追船具判劉俞還押候再追 
　　不善經理。 
　　○閔式臣經手之長泰錢荘於去年二月間開市後濫放帳欵至九月間不能周轉即行倒閉除資本六萬無著外尚欠信義銀行等銀十馀萬茲經股東凌服潭將閔扭縣押候追究 
　　通融定斷。 
　　○薛德才控楊林卿掘棺買地昨由縣令訉明判在揚之田內擇地安葬另再超薦一天 
　　監犯遇赦。 
　　○田雲程前因梟匪案牽涉由縣判定監禁二十四年今遇恩赦於昨日去鐐開釋 
　　劃抵借欵。 
　　○東二區函送將壽祺張廷康張林甫等至一路分局經游巡官審訉蔣供前年由張林甫為中借洋八十元與張廷康言明每月息洋一元詎張廷康即赴鎮江謀事一去不回直至現在本利無著今始回申遇見向伊催索推諉不認求追張廷康供張林甫會欠鎮江店王洋六十元擬抵此欵馀洋願還請飭張同赴鎮江而算巡官準之即著張等同往面算再核　 
　　警燈充公。 
　　○張玉麒於前晚大兩後手持警燈行經虹橋地方為站崗巡士查見以其違章帶局請究張稱在南洋中學肄業因天兩向人借燈不知違章判將燈充公了事 
[南市]  
　　妨礙路政。 
　　○總工程局路政處查悉郎家 
橋以南篾竹街一帶各木作時將材料堆放街頭有妨路政因飭十六舖地甲諭令移開如違將貨充公 
　　追償債欵。 
　　○本城七舖居民吳均至總工程局控稱十圖地保夥朱文卿前代八圖內圖書田鴻源將西門外房契四紙田單一紙抵去洋一百元逾期不贖又倩朱文卿為中私行出賣現被欠去本利洋二百二十三元四角求追孫裁判準即飭傅朱文卿到案訉實判交保限十天內將本利如數交案 
　　同行嫉妬。 
　　○馬家廠剃頭店主俞順昌前將該店遷至斜對門開張近悉同業沈三三欲在舊處貼隣開店俞仍遷回原處藉圖抵制事為該業公所司年高德發等查悉令俞遷去允償遷費詎俞不允反將司年湯世炳扭控南區解送工程局請訉各司年以俞顯違定章應令遷去一同投案聲辦孫裁判核供之下判俞遷去如違對閉 
　　女子無恥。 
　　○閘北車行主宦國祥之女阿大年已十八被歇夥張步文勾引捲逃至西門外潛匿近由張之薦人吳道昌陳茂才等尋見在途扭住由巡士偵探拘至西區轉解工程局宦即投案訴明旋據阿大供由父親招張為壻是以同出孫裁判以阿大無恥已甚判宦當堂將女戒責領回營束張戒責二百下押兩禮拜 
　　曲在店夥。 
　　○葉德明與十六舖橋同昌酒店夥王阿四口角由巡士拘至工程局經陳副裁判訉得王有不合判罰小洋五角以儆 
[閘北]  
　　巡官調差。 
　　○四路四區錢副巡官調充巡警學堂總教習遺藉以核對課員金然調補均於昨日到差 
　　巡士獲賊。 
　　○張永生行竊公益里某姓家衣服由巡士拘解四路一區判責五百板枷示三天 
　　車夫累人。 
　　○稽宗貴昨至四路一區控稱夏長發前託代租小車三橋被欠車租洋六十四角並被將車出賣於人請究黃巡官判夏押候查辦 
　　巡警總局批詞。 
　　○商人王洽興稟批查宰牲一業凡豬羊有病及瘦弱者禁止屠宰原以防疾疫而重衛生據稟前情豈租界剔出牲畜有礙衛生者華界獨可宰賣不礙衛生乎所請繳捐收宰之處殊屬妄凟著不準行除飭各局區認真查禁外該業等倘敢陽奉陰遼一經查出定行提案罰辦民人胡朝瑞稟批此案前據婦人曹阿四來案稟控業經飭科提訉該民應即投案備質聽候核斷毋許妄瀆 
[新租界]  
　　性急惹福。 
　　○前日下午二點馀歸有紹興人金玉堂乘坐七號電車至新閘路仁濟里未經停車先自跳下以致跌悶旋由巡捕扶起車入捕房轉送仁濟醫院醫治 
[英租界]  
　　有無實據。 
　　○兩業公所控吳啓賓忻桂金徐大金在杭紹等處收買竊贓兩子運滬上棧圖消一案昨日午後由廨會訉原被均延 
 
 

Page 20

 
 
律師上堂代為辯駁中西官以原告不能指明吳等兩子究係何處收來未便遽將被告押辦判將貨物暫存捕房吳忻徐三人均交妥保限原告於一月內查明實據稟復核奪 
　　各執一詞。 
　　○英商大古洋行控𢗝泰報關行張炳生不理水腳銀二萬二千一百九十馀元昨日午後由廨會訉原告延哈華托幫辦律師到案請追張延愛理司律師代表聲稱棧單上蓋有已付水腳圖章未便承認官以兩造各執一詞判各退去候再會訉核奪 
　　可望開釋。 
　　○馬小眉家汽車夫徐興生前因駛車不慎在廣東路山東路轉角撞斃新豊公客棧茶房陸春泉一案昨日由探將徐解廨復訉徐由主人代延哈華托幫辦律師聲稱此案事出無心並與原告商明給予撫恤前堂已由尸子陸不弟到堂求銷請即將徐開釋王襄　與美繙譯官赫君以原告未到判仍還押候禮拜四核斷 
　　少婦流蕩。 
　　○木作頭薛根聚之妻氏與流氓蔣錫林姘識捲逃嗣被帶至營口吉林北京等處𧶠娼茲氏又回滬賃居牯嶺路被薛偵悉報知新閘捕房於前日派探將氏與女傭王阿招一併查獲送留濟良所昨晨解廨薛投案訴稱家居平橋路於光緒三十一年二月間娶氏為妻未幾即被唐張氏申令捲逃前會稟報有案迄已三年始得尋獲請提唐張氏到案澈究訉之葉氏供年二十二歲於十七歲時嫁薛後被蔣雙林引誘成姦逃至營口蔣在營口分別現不知其下落後在北京富貴堂改名花雲仙為娼探得母病回滬今亦無領隨夫回家求恩作主王阿招供在北京與葉氏同一妓院今與氏同舟到滬意欲回蘇伊等前事不知底細求察中西官以王阿招無干開釋判葉氏暫留濟良所候補傅人證於下禮拜四再訉 
　　定期傅訉。 
　　○新唐家弄元豊縣廠主徐鯉庭與出店等無端毆打由捕將徐拘入捕房存洋保出昨經捕頭將情稟明公堂中西官諭於禮拜四下午傅案會訉 
　　串匿婦女。 
　　○朱文卿陳根元串匿蔣金根之媳昨由捕房將二人解至公堂請究判一併押限一禮拜交人再核 
　　因案牽涉。 
　　○魏天生控著名地販王萬生盜𧶠田單案內牽涉之王伯卿吳緝甫昨由包探傅至公廨一併過堂候訉 
　　誘拐女子。 
　　○江北婦人王黃氏誘拐謝沈氏之領女圖𧶠昨日由探將女與氏一併查獲解廨訉明判王黃氏押女所半年女交謝沈氏領回 
　　不還押櫃。 
　　○袁三和荘如松因不還荘正送押櫃銀兩控奉公廨一併傅案判袁荘交差候二堂訉理 
　　欠銀不理。 
　　○葉慎之欠蕭邦泰往來銀兩不理被控昨日由探將葉傅至公堂判候過堂訉核 
　　毆傷手指。 
　　○王根元控被李炳生毆傷手指昨由捕房解廨經中西官驗明王受傷屬實判李押一月示儆 
　　幸逹目的。 
　　○謙泰棧庽客朱蘭若因將婢女施香逾凌虐被人函訴捕房派探將婢送至公廨昨日審訉據供嘉興人年二十一歲在吳姓家為婢因被虐待託人函告捕房轉送到案是實判發棲流所擇良婚配 
[美租界]  
　　因何自盡。 
　　○浙人胡金木住居菜市街一百九十五號屋內前晚不知何故自縊斃命捕房聞報即於昨日派探往查並將屍體送入驗屍所著保報驗嗣由屍妻張氏投縣稟準免驗自行棺殮 
　　寓客斃命。 
　　○昨晨西華得路張朱氏所開之客棧內斃一棧客徐阿洪捕房聞報立即飭送驗屍所著保報縣請驗 
　　茶客被疑。 
　　○全福樓茶館夥熊阿才疑茶客陳阿興竊取單被扭控捕房捕頭因查無證據一併斥退 
　　各有不合。 
　　○薙髪匠胡岳明昨向同業劉新夫索欠口角扭至捕房控告捕頭以兩造均有不合各押一小時斥釋 
[法租界]  
　　請追墊欵。 
　　○洋行街榮裕合記股東兼經理人蔡修成投廨控稱榮裕係十六份股開現因虧本閉歇商人會墊銀一萬馀兩照股分派每股應找商人銀六百馀兩股東許靜初占有兩股應找一千二百馀兩當時應允憑衆簽字今向索取忽然圖賴求追許供字雖簽過惟會否墊銀果否虧本均不得而知判各退去著邀經勸之公正人來案再訉 
　　幸有表兄。 
　　○東洋車夫嚴阿二被俞端生王阿二所駕之馬車撞傷斃命迭紀前報前日由嚴之表兄應國章投廨遞稟並稱小的知表弟遇害即赴鹽城原藉通知家屬伊父適因有病故遣小的來案代求伸雪聶司馬諭令退去候批示核辦 
　　長期還洋。 
　　○源盛豬行主張雲卿控永興和肉店主沈阿大圖賴貨欵一千六百馀元會經公堂判分四期拔還在案茲第一期已過分文不繳復由原告稟奉公廨提案訉據沈供實因生意清淡無力償還判展限一禮拜交洋如違押追 
　　珠還合浦。 
　　○蔡天豊珠實店擅收杭州丁松生所開之珠寶店失贓大珠二顆計洋一百元由丁備本往贖不允控奉公堂諭候查核在案昨日復訉著丁交還洋一百元具領失贓蔡從寬罰洋二十元完案 
　　賭徒毆人。 
　　○王德興租賃姚張氏房屋設檯聚賭前日有充當巡捕之嘉銓者前往與賭忽然口角被各賭徒毆傷旋由捕房將賭徒朱紀生及姚氏等拘住解廨訉究王供嘉銓係被小李子所毆現已逃去　兇板箱阿二及阿康等亦俱逃避朱雖與賭並不幫兇判王收押姚氏及朱俱交保候提小李子到案再訉 
　　來函更正。 
　　○謹啓者今見報載敝所定期開幕云云按此事訛傅蓋星期日敝所職員會提議開幕日期因各業出品預備需時故至今尚有訂定地位未曾運物入所之業且分類編號布置裝潢一切亦必隨時隨物而後可定故開會日期與入塲券事均在假定之列今正函催各業速將物品送所陳列一俟集有成數即當預定日期登報通告開出品大會茲特繕具更正書仰祈惠刊貴報來函門內藉慰展覽諸君之渴望上海出品所認啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十六）] 　　習日。佛憨及梅黛嶺。乃各如其所定之策而行。索隱鉤深。為狀若獵犬之尋其獲物。而屋克來中人。方沉沉若墮五里霧中。敵勢已成。主猶鼾睡。一日鼙鼓聲喧。宜其驚惶失措矣。 
　　楷羅之嫁安索也。其目的在受其遺產。自遭伴雪要挾之後。深恐其計敗露。恨伴雪。則必恨及愛蘭。恨愛蘭。則必思籠絡其侍婢以為已助。個中情緒。慧黠如梅黛嶺。早已洞若觀火。因益柔氣低聲。仰承楷羅之意旨。 
　　一日。梅黛嶺為楷羅理粧。忿然曰。如夫人玉貌。奴常侍左右。一生為不負矣。蓋夫人質本殊人。出水芙蕖。天然𧰚麗。若吾主以垂老之秋娘。思作效顰之西子。寗非一極困人之事耶。言時。似極不慊於其主者。楷羅聞之。心竊自喜。思是人復將入吾榖中矣。� 
[第二十六章] 　　佛憨從倍梨村返城後。其首所注意之事。為尋埒要之舊僕亨利。亨利之初黨於梅黛嶺也。其故有二。一則憤其主之無良。天鑒不遠。思藉梅黛嶺之力以懲警之。一則憫梅黛嶺之無依。且俯首與彼締交。垂青意外。尤償埒根素相識之婦人不同。故助梅黛嶺他遁後。滿擬即破其主之奸計。及梅黛嶺之病。亨利驟失倚托之人。其事幾變。幸雅麗芙承每黛嶺之意。饋物贈金。相待頗厚。亨利感恩知已。遂益願為雅麗芙及梅黛嶺用。佛憨既喚亨利至後。亨利詳問雅麗芙及梅黛嶺之近狀。知玉人無恙。事成有日也。則大喜。雅麗鞭復以諛語慰之。謂彼茍將其主之事詳細告語者。必獲無量之幸福。 
　　佛憨因問亨利曰。汝之侍埒根也。幾年於茲矣。曰行及三載。此三載中。汝主所識之友皆熟識首曰。然然則彼美人兮。羣呼為楷羅者。何時識之。曰執役時即識之。初見楷羅時。與汝主同伴乎。曰否。吾初見楷羅時。執役僅數日耳。楷羅頣指氣使。狀若伯爵夫人。驕矜之氣。撲人欲痗。佛憨聞之。笑而復問曰。汝主與彼常為友首。曰然。然則汝必常聞彼二人談論矣。曰亦稍聞之。彼等嗤我為不足齒之傖父。漫不加防。實則吾彼等密談時。常耳屬於垣也。佛𢦀乃屬其將所聞之語。一一轉述。且曰。彼等必談及游歷之事。談時擬一人獨往耶。抑兩人同行耶。又談此時。必有人名及地名。汝能記憶乎。 
國外新聞 
[英國注重軍國民教育。] 　　○二十二日倫敦電云英國陸軍中將巴丹帕威爾近在水晶宮校閱幼童斥候隊共二萬名該軍訓練僅及三載而成效卓然大為各報嘉讚英皇亦致電聲稱深望帝國有事之際該軍能如成人之保衛社禝云 
[柯博士北極探險記五誌] 　　○二十二日倫敦電云柯克博士在北極地方所經最冷之度係法倫寒暑表八十三度並非百分度零點之下八十三度茲經柯博士宣明更正曾有多人質問該博士是否得有實在之見解該博士云彼自有完全之能力惟科學家務須候其表證之書發布則自能了然云柯克博士探險之成績丹國君后頗為嘉讚召見時曾留與宴飲詢問一切柯克博士之抵北極聞者仍疑信參半而以美人為尤甚然博士昔曾獨登美國阿拉斯卡省之麥肯萊山亦係人所不能為之豪舉故頗有信之不疑者同日紐約電云美總統塔孚脫致柯克博士之電內有讀君報告不得不抒誠遣賀君之報告實可令美人以此驕於世界等語據華盛頓電稱美政府是否欲將北極之地歸入版圖目下尚未定議 
[第二美國探險家出現] 　　○二十三日倫敦電云美國北極探險家裴爾萊君由印度拉勃爾腦瀆港電臺紐芳蘭總督曼克搿里哥君謂已查獲北極所在按裴爾萊君為美國地理學會會長乃一有閱歷之北極探險家此屆探險隊係於一千九百零八年七月十七號由洛代斯考歇省勃里登角雪特萊港出發其所乘之探險船名羅斯佛裴君之意主張在搿蘭脫倫北岸設立根據地再由此處奮勇以逹北極裴君之探險隊係由官塲資助故其報告必確實無疑 
來函 
[英界時疫醫院第二次報告] 　　本醫院自上屆廣告聲明挑痧之害凡來院者類都痛絕此獘因之施治非　得手查藥水灌射之法日本亦經發明用為滋補是以甫經灌治莫不生氣盤旋精神煥發且奏力之際原祇輕劃浮皮深不及一二分與種牛痘相彷佛並無所謂痛苦在身受者類能言之因而風聲所至來者益多計本月二十日為止除為患已久入門氣絕並體氣過軀命脈已竭之人不文疑救外業共治愈男女病人一千六百八十馀口實為從來未有之盛內如義軒豊絲棧紀雲峯亨逹利洋行許文奎彩章就梁啓安四明公所沈連生建昌機器廠陳貴廷公和號馮傅文寶裕里王樹谷成德豊洋貨號馮子均同馀荘邵燕山森源木行俞佐庭會昌荘土錦賢泰來洋行鮑樹人祥泰馮培昆利逹洋行陳希奉裕大祥陸計雲陳同椿帽荘王松雲同豊泰俞雲夫阜康參號朱萊卿曹秀章張利華汪錦祥諸君並黃德馨之室金氏姚叔平之室汪氏仁濟里黃王氏法界趙陳氏方吳氏恒康玻璃號賣吳氏均屬商界巨家所患皆隱螺弔腳等危險之癥外此多貧苦者流而劇癥亦居多數是以柯亨吳徐周五位醫士畫夜輪值廉不神疲力瘁廢寢忘餐其毅力熱心良堪欽佩查各病人上流社會不足百分之五其百分之九十五皆屬貧苦之人而其不救者又多四食螃蟹後復食生冷致病可知飲食起居最宜清潔衛生家不可不加諸審慎焉現本醫院來治之人極其衆多甚至留院養疴幾乎無地能容實為鄙人等始願所不及當茲秋熱異常酷烈尤易感染時疫後之來者定不乏人現正添賃病房以資推廣幸賴諸大善士慨解仁囊源源接濟所以鄙人等得獲仰體善懷宏茲義舉感謝之忱曷其能已積善馀慶為諸公預券祝之附誌于此亦藉申欣慰云爾專此報告伏祈公鑒發起人沈仲禮朱葆三同啓 
 
 

Page 27

 
 
   
 
 

Page 28

 
 
   
 
