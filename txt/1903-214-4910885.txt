# 1903 - 214 - 4910885

 

Page 1

 
 
[皇朝政典類纂出書截股啓] [  圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股價十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙　　其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[滇督丁滇撫林會奏營員辦匪燒斃多命知府妄聽揑報掩過圖功審明定擬摺]  
　　奏爲審明營員辦匪燒斃多命知府妄聽揑報掩過圖功分别定擬恭摺仰祈聖鑒事竊查前據開化府知府　念咸禀派緝私營管帶田南亭剿辦馬敲硐匪王春槍斃士游各匪一案因情節離奇疉經委員卸署安平同知徐永恒並委署臨安開廣道陳燦署迤東道石鴻韶等先後查明馬敲硐並無游匪該匪王春平日磕　搶掠素行不法惟無糾集亡命勾結游匪謀爲不軌情事硐外亦無砲臺石碉未見傷亡兵勇田南亭督兵圍攻放火焚燒致將硐内避兵良民男婦老幼四十四人及王春全家男女九丁口一同燒斃勘騐被燒各屍開具清單並據陳燦訪據由硐逸出被擒之王升雲供出田南亭嚇逼教供揑信各等情經前督臣魏光燾先將該管帶田南亭該府蹇念咸撤　將全案人證提省審辦並將田南亭蹇念咸分别奏叅光緒二十八年十二月初四日奉硃批蹇念咸著革職歸案審辦田南亭　斃無辜多命情節甚重著卽從重治罪欽此當卽欽遵轉行審辦去後兹據雲南府知府胡泰　督同發審局委員審明各供詳由營務處司道會同布政使李紹芬按察使全楙績嚴審議擬詳解前來臣等親提研鞫緣田南亭蹇念咸分隸湖南湘鄕貴州遵義等縣田南亭由保舉游擊留滇委帶臨平左營因短額叅革蹇念咸由勞績知府分發雲南准補開化府知府因本案參革田南亭投効開化蹇念咸禀委管緝私營勇燒斃之王春家居馬敲硐而充硐長平日敲磕搶掠素行不法光緒二十一年二月内蹇念咸以開化府屬漫雲等處地方有游匪數百人執持快槍竄入邊境滋擾擬親率所部緝私營前往馬白督剿節次電經前督臣批飭該管帶田南亭分别剿辦蹇念咸旋到馬日與田南亭向鄕約黄金山詢及馬敲硐有無游匪黄金山答以聽聞王春有同游匪往來之謠虚實尙須淸查蹇念咸隨卽電稱馬敲硐匪王春勾結游匪紹集亡命意在先發制人硐外有砲臺石碉存儲軍械駝運糧草裏脅三五百户民心驚惶先行示諭王春銷燬臺碉散脅繳械隻身投首抗拒卽加剿洗繼復電報已派田南亭親率兵勇前往剿辦勿許侵犯民間一草一木違干軍法等語又經前督臣批飭該碉之匪是土是游兵威能否懾服愼以圖之去後蹇念咸未查虚實遽令田南亭帶兵往剿並諭令黄金山爲圑首同往堵擊田南亭先飭黄金山及甲長龍永福前往各處帮買糧食均未偕往蹇念咸駐紥馬白距馬敲硐六十里是月十八日田南亭率兵馳抵馬敲硐時值大霧田南亭乘霧進隊時附近居民一見兵到驚惶奔避硐外留人居於山坡卽先後下山跑避各户儂人被截無路悉奔硐內田南亭遂令合圍派弁傳諭王春不出放槍圍攻王春亦由硐内放槍拒敵田南亭因硐外草　擋住餘路未能得手十九日下午放火焚燒草房王春充硐長存有歴年開花鎭發給備邊之火藥槍枝遇火引燃燒斃王春全家九命及來硐種田之龍老弟一家三命傭工之王老小夫婦附學之王小周父子各一家二命因事來硐之田文之一命餘皆奔入硐内避兵之安分儂人計燒斃男屍十七具女屍十五具幼孩二十一具合共五十三具王升雲在硐爲王春教讀其子並教附學生徒驚見火起與入硐避兵之田文龍及未到案之田小桃盧小馬並不知姓名十三人各攢入溝内躱避均未被燒熄後逸出王升雲當被田南亭擒獲查問硐內並無游匪亦無勾結游匪實在憑據[  此摺未畢明日續登]  
[川督過漢]  
　　漢口訪事人云簡授四川總督錫淸弼制軍陛辭南下於本月某日行抵漢臯假江浙公所爲行轅想勾留數日卽須起節赴屬也 
[考試軍政]  
　　松江訪事人云江南提督李壽亭軍門於本月十二日傍晚自吳淞防次秉節回松隨懸牌示定十四日辰刻考校二班軍政一應水陸應考員弁屇時齊集小校塲伺候云云嗣因時届三伏炎威太熾軍門復飭材官傳諭各員弁著先期彚集是日晨鷄甫唱曉霧朦朧軍門卽乘輿戾止中軍張冠庭參戎戎裝掛刀率同水陸員弁排班行庭參禮旋卽唱名打靶由提右營廖楚材參戎爲首江陰何遊戎次之其餘都守千總魚貫應考者計共四十八員考畢回轅各員弁復趨轅叩謁旋奉牌示飭各回任供職軍門事竣卽於二十二日馳赴吳淞防次料理公務其軍政未到人員則需隨時隨營校閱也 
[恭迓薇旌]  
　　江西訪事人云新升江西撫憲夏中丞於閏月二十八日由陜西省城啓節東卜計程六月初十左右可抵漢口然後赴贛履新日來江省各員已先期馳往湖北恭迓憲旌矣 
[奏調能員]  
　　南昌訪事人云王觀察芝祥前由廣西候補知州經柯中丞調來贛省歴當優差上年又加捐候補道卽指發江西辦理贑防及管帶常備中軍等各要差邇署柯中丞新升廣西巡撫將次前赴桂林以觀察熟諳桂省 
 
 

Page 2

 
 
情形擬再調赴廣西以資熟手日内聞已出奏當可仰邀俞允也 
[路欵難籌]  
　　北京張家口鐵路早經張燕謀侍郎沈仲禮觀察履勘工程祗因欵項無著迄未興築而天津洋商則頗有願出鉅貲慫恿赶築者張家口外毗連俄境此路本爲俄人所垂涎若借他國之欵俄必出而阻撓若借俄欵他國亦必干預當事者左右爲難只可由中國自籌然當財力奇絀之時籌欵非易故京張鐵路興築未有期也 
[六續滬寗鐵路合同]  
　　第二十欵於光緒二十四年閏三月二十三日卽西歴一千八百九十八年五月十三號所立之草約有載鐵路公司有權於十二年半之後將小票取贖每張給價一百零二磅半若在二十五年後取贖則照每張一百磅原價取贖兹訂明若於十二年半之後由發給小票之日起計中國總公司秉命中國國家將小票贖回注銷或餘利憑票贖回注銷督辦大臣卽當於贖票期前至少六個月　函聲明擬贖小票若干或餘利憑票若干知會銀公司駐滬之代理人銀公司駐滬之代理人接到知會之函立卽設法辦理届期在倫敦照平常拈鬮之法及行所應行之事抽提小票若干或餘利憑票若干足敷擬贖之數一俟總公司秉命中國國家匯交所訂明贖取小票之價及餘利憑票之價並小票應得之息與餘利憑票應分之餘利卽在偷敦及别處銀市之最有名望之日報每處兩紙與中國出使駐英大臣酌定將贖票告白按期刊登四個禮拜之後所擬贖票之期旣届銀公司卽將拈鬮抽出之小票及餘利憑票付價取贖注銷寄交督辦大臣或繳中國出使駐英大臣轉寄督辦大臣所有頭次借欵小票及餘利憑票槪須刊明准照上列法隨時可以取贖並聲明拈鬮抽出之小票之息及餘利憑票之餘利均於銀公司所登告白内訂定取贖之日期俟取贖之日期起一槪停止惟贖票欵項須照以上所擬預先交存匯豐備便如法取贖借欵小票若於前十二年半之前取贖則每百加二釐半是則每票面上所寫價一百磅須交一百零二磅半自十二年半以後直至滿期取贖則無庸加值惟取贖時小票應得未付之息須照數付清至餘利憑票在期内隨時照原價取贖滿期作廢無須付價亦無庸取贖惟所有應分未付之餘利當如數派給乃能注銷第二十一欵售賣小票所得之欵築造鐵路尙未用到者隨時生發利息劃入中國鐵路總公司之帳務令總公司盡受其益又議定如果銀公司於未售小票之前須預先借墊欵項其借欵費用連利息總不得逾長年六釐之數若有已售未用之票價存放生息所得之息則用以抵償此種借墊欵息或由工程項下支給亦可又議定此種借墊之欵應以頭次售得小票之欵歸還以節經費第二十三欵五十年期將屇滿而小票尙未贖完督辦大臣於未到期兩年之前可與銀公司函商展期如函商六個月仍無成議則中國國家自行設法向别處籌欵歸還借項俾小票贖清抵押注銷第二十三欵現有之淞滬鐵路接授之價值一經議定銀已備交總公司之時該鐵路一律辦理兹議定淞滬鐵路之價值係作規元一百萬兩此項由借欵項下撥交總公司查收第二十四欵此約一經簽定之後在刊發告白將借欵布告於衆之前督辦大臣須奏明請旨允准此約所奉之上諭隨卽由外務部鈔稿用公文咨照駐北京英國公使第二十五欵此約繕寫中英文五分其一分送呈外務部一分送交北京路礦總局一分送交銀公司如有文字可疑之處以英文爲準 
[續獲梟匪]  
　　金陵訪事友人云南洋大臣兩江督憲魏午帥前以長江上下游匪類繁多通飭所屬文武嚴密查緝當經新勝營管帶徐寶山都戎緝獲梟匪十有七名解省後禀知午帥飭發上元縣訊供詳候核辦本月初十日復由某兵輪船由通州解送匪犯六名抵省船上管帶趨詣督轅　陳一切午帥仍發縣訊辦 
[浙江患潦]  
　　杭州訪事人云省城自本月初一日以來陰雨連綿四鄕禾苗多被漂没至初五日始晴霽水勢漸消一時沾體塗足之流方冀從此或稍資補救矣詎料初八日復大雨傾盆晝夜不絶低窪之處積水成渠加以大風農田受損非淺棉花亦遭風壓是以日來從事畝畝者莫不愁鎖雙眉云 
[臯火警]  
　　漢口訪事人云本月初八夜三鼓時漢口大智門外華景街左近某姓家忽然失火光燭霄漢恍似霞起赤城是處距城甚遠各鋪水龍聞信較遲趕救不及以致茅舍一百餘間盡付楚人一炬夫亦大可憐矣 
[江督魏奏籌建三江師範學堂情形片]  
　　再江南創建三江師範學堂以備江蘇安徽江西三省士子入堂受學於江甯省城北極閣前勘定基址酌定學額所需購地建堂經費由寗藩庫籌撥應用經前署督臣張之洞具奏在案兹據江寗布政使李有棻詳稱該堂原擬建造各項房屋須能容學生九百人物料裝飾俱洋式委員按式繪圖飭匠估計需費銀三十餘萬兩若照洋房間數改造華式約需銀十八萬兩左右值此度支奇絀　獨造屋無此巨欵卽將來當年經費需欵浩繁亦恐難以爲繼現經會商學務處以原定三省學額九百名可分三班招集入堂則建造房屋亦可次第增添擬先就分班學生人數　必不可少房屋分别起造酌用洋式核實估計共需工料漕平銀九萬八千五百餘兩擬於江甯籌餉捐輸欵　解存庫銀五萬八千餘兩儘數動撥其不敷銀兩由司設法另籌請先奏明立案等情前來臣查原奏議建三江師範學堂規模較　需費數十萬民間無此財力卽公家亦無此鉅欵可供挪湊今該藩司求减節擬分班次擇其必不可少之屋先行建造督同員匠勘估共需工料漕平銀九萬八千五百餘兩尙屬核實旣爲造就三省通才綜握學務全局綱領而設亦不能不籌撥公欵俾資興建期早落成所請在於江寗籌餉捐輸欵内儘數動撥　萬八千餘兩自應准予撥用除飭司督令工員認眞監造不敷銀兩另再設法妥籌陸續撥濟一侯工竣將房屋式樣用過工料銀數彚册報　外謹會同江蘇巡撫臣恩壽附片具陳伏乞聖鑒謹奏奉硃批該部知道欽此 
[札行條議]  
　　聞之金陵友人云日前兩江總督魏午帥接閱候補道陳蓉曙觀察所上條陳卽札飭江寗藩司李薌垣方伯籌議施行其文曰爲札飭事據江　補用道陳道遹聲摺呈江蘇目　應辦　宜略擬數條　呈鑒察一州縣宜體恤也江蘇州縣肥瘠迴判近來漕政殆疲益復苦樂不均膏腴坐擁者淫侈無度竭蹶　堪者搜括無遺二者交敝公事日形敗壞吏治益不可問使一例均平則優缺無所歆羡而鑽營之謀無用辦公不至竭蹶　搜括之心日减於民生吏治所裨不淺近來江西柯護院均平州縣一事似可酌量仿行一工藝所宜急辦也大江南北會匪鹽梟伏莽滋多滇粤有事糾合宜防似宜急仿　法辦工藝所養無業游民以隱弭具變且可省無數緝捕之費於淮浙鹽政均有裨益寓理財之法於安輯之中於鹽政兵政煞有關繫不僅爲興工藝計也一吏治　政事之綱吏治不淸雖以前各條及朝廷近來所頒新政盡善無弊日聚此闇愚寡識之官與之言變法亦第於舊法中增一法積弊外添一弊而已不得謂之變也蓋改革固難稍緩而根本尤宜急圖吏治者變法之根本也似應嚴加甄别每月於考課外一面試以公法條約律例旁及兵藝各事由淺及深與京師大學堂所擬速成科仕學科相輔而行則於理財練兵交涉一　新政俱胸有主不至鹵莽　事近各省皆奉朝廷諭旨設館課吏而第試以策論與科舉之弊如出一轍於吏治毫 
 
 

Page 3

 
 
無裨益安望新政之起色哉應請令各員自陳所長以文字補面試之不逮以面試窺文字之實騐將來一切差委盡於此中酌量錄用俾各員知不能辦事者卽無從得差則旣可杜鑽營之萌并可藉辭以卻外來之請瀆似亦澄清官方之一法也職道識見迂拘第就管窺所及略陳大槪情形是否有當伏乞訓誨采行等情到本部堂據此查核條陳切中現時利弊均可采行除分行外札司移會蘇藩司派辦處核議詳辦復奪毋違切切特札 
[委員會勘]  
　　揚州訪事人云前報紀揚屬南圩各鄕民因保獲堤岸與小輪船齟齬等情兹悉此案已經江都縣吳大令通詳各憲並親往鎭江面謁常鎭通海道郭月樓觀察　陳一切觀察隨於月之十一日遴委洋務局委委邵刺史炳文來揚會同吳大令將滋事地方曁各輪船局逐一查勘聞各局房宇完好惟窓橘等件略有損壞輪船則艙内機器稍受微傷大令等詳視一周隨面諭各局執事人據實開單呈候核轉刺史勘畢隨回舟揚帆南渡回鎭銷差 
[杭垣决盜]  
　　杭州訪事友人云本月初八日護撫憲翁筱山中丞接奉刑部釘封文書著將餘姚縣盜犯陸五根正法等因遵卽札行兼署臬司黄幼農廉訪廉訪飭知仁和縣蕭藴齋明府隨於次日將犯田獄提出騐明年貌箕斗如法綑綁會同城汛李千戎押赴清波門外法塲斬决隨梟取首級發犯事地方懸竿示衆 
[委修城樓]  
　　杭州訪事友人云浙省武林水門城樓前爲風雨漂搖致遭坍塌而旱城樓亦多損壞且　城官廳遇有使節往來須在彼處恭請聖安亟宜重加修葺藩憲崔磐石方伯有見於此特委候補縣翁大令興奎估工興修已於十一日開工矣 
[潯上官塲紀事]  
　　九江訪事人云本月初八日爲撫憲柯遜菴中丞六旬壽辰屬員恭製壽屏藉伸祝嘏○前年九江府孫景裴太守率同營縣拘獲著名會匪胡少卿等照例懲辦省憲以其辦事勤能特保在任以道員候補兹田部覆准奉到行知卽赴道轅禀謝 
[皖省官塲紀事]  
　　安慶訪事人云本月初六日藩轅牌示婺源項村司巡檢李文著黨與懷寗長楓司巡檢鄒錫紳對調署理○亳州知州某刺史調省遺缺上　委候補直隸州知州文直刺英前往署理頴州府知府聨太守入京陛見遺缺上憲委候補知府黄太守國　前往署理○候補府經歴袁參埠上榖到省有年兹逢潁州府經歴出缺藩憲毓方伯卽以袁叅軍請補徽州府經歴近亦因事出缺藩憲毓方伯以何參軍禮賓請補業已會詳撫憲聶大中丞封章入告矣○本任宿松縣教諭程廣文佐衡現奉行知飭回本任 
[浙省官塲紀事]  
　　杭州訪事友人云本月初九日泗安統領余副戎開新因公晉省禀見護撫憲翁筱山大中丞面陳一切次日卽禀辭回防○浙省官書局近奉旨提取書籍藩憲崔磐石方伯以事關重要札委茹大令震模李大令登雲曾　令毓經厲大令存源赴局悉心校對以防舛誤○大挑知縣尹大令溎現奉牙釐局憲委辦温郡洋藥局差○調署定海直隸同知正任温州通判呂少良别駕耀弼交卸定海署任後已將交代算清本月初十日回省禀到○省城水師營都司現奉福州將軍兼署督憲崇留守札委候補都司傅都戎棟祥署理都戎奉委後卽赴撫轅禀謝俟撫憲翁大中丞加札後卽可履新也 
[勸捐團費]  
　　本邑浦東各叚地方近經保甲總巡謝岳松明府設立團練藉資保衛一切經費槪由圖董勸募邇來二十三圖一帶已由董事莊某向烟茶等鋪設法抽捐以資挹注 
[牛刀小試]  
　　葉小松住居　城侯家浜前日因逸去小鷄一頭至鄰佑金元才家貿然冐認一鷄而去金與之辯論兩不相讓彼此互扭至保甲總巡局控訴局員朱森庭明府向之詰訊金供小的之鷄食糠與米葉鷄則以飯充饑確有分别明府飭差當衆將雞宰殺腹中祗有糠米普無飯粒葉冐認顯然本欲重責姑念苦求寛免惟有王某當時帮葉行凶實係多事責四十板 
[拘獲梟黨]  
　　日前飛划營統帶杜雲秋觀察在浦東拘獲北帮梟匪鄧海靑之羽黨嚴榮華一名昨日押解到縣縣主汪瑤庭大令飭收自新所聽候嚴究 
[大令騐屍]  
　　昨日二十五保頭圖地保陳馨山偕屍弟張金桂投縣報稱昨晚有張三桂者在義興樓飯店與陳阿龍因事忿爭被陳糾同混名大塊頭小瞎子等數人毆傷身死求請蒞騐大令飭備屍塲於下午六點鐘時乘馬車帶同刑仵書役人等蒞塲相騐先由地保跪禀前情大令飭仵作騐行死者年約二十餘胸前靑紫並非致命傷想係飽食後被擊氣閉身死屍兄張金林及屍姊某氏堅請伸寃均被大令當塲喝退遂塡明屍格免其標封由屍親自行棺殮大令仍乘馬車而回 
[盜犯送縣]  
　　盜犯張炳近在英界麥家圈左近平和里與雉妓陳蘭新繾綣濳使其黨湖北人劉三向陳妓騙取對時表一枚報由包探竇如海將張劉拘獲昨晨解送英美租界公堂請究上海縣捕役投案呈騐牌票禀稱張劉二人曾在浦東行劫某姓家報經縣主汪大老爺出票飭拿今旣獲案請交小的帶回歸案　辦劉供小的向在捕役凌振名下當夥役並不爲盜廨差禀稱劉前曾作眼線帮同獲盜並非凌夥今凌已往杭州之普陀進香尙未回滬特代禀明襄讞委員魏蒓塢大令商之德總領事署繙譯官麥令豪君著將張先責二百板交差帶回縣署劉押候查明再核 
[毁塚宜懲]  
　　前日南市王家嘴角蔡陽弄後面有車夫多人將義塚恣情掘毁取其泥土用車載去事爲十六鋪地甲查悉急向攔阻當塲拘獲甲乙丙三人解送十六鋪巡防南局禀請局員賈參軍研訊城廂内外保甲總巡朱森庭明府聞之卽於昨日午前親率差勇協同地甲前往　驗續獲三車夫帶回訊核參軍亦將甲乙内三人移送至局歸案重辦 
[上海巡局紀事]  
　　前日十六鋪巡防中局委員黄衡堂二尹以前奉蘇松太兵備道袁海觀觀察札飭查拿短髮覆額形似劉海之輕薄少年曾諭令地甲四出查緝迄無所獲令傳地保夥某甲到案怒其玩忽公事喝責五十板限令赶緊　拿務獲懲辦○二十三七鋪巡防局員姚韓兩二尹查悉局内勇丁有名玉山者疲玩不堪因於前日提案嚴訊隨卽革去卯名以示懲儆 
[美租界捕房紀事]  
　　甬人李阿聖屢因犯案遞解回籍近又濳來滬上匿於虹口某里内爲某號巡街華捕所見拘入捕房捕頭令押候解送公堂禀由讞員孫建臣直刺判責七百板帶回捕房管押至前晚李忽患急病經捕頭飭送同仁醫院醫治醫生騐得實係吞烟毒發醫治無效旋卽身死捕頭令查　　　　屬在滬再行核辦○昨日傍晚時第五千三百九十六號東洋車夫某甲曳車至百老匯路偶不留心將某西人所乘之脚踏車撞　車輪由　　　街捕拘入捕房捕頭令押候解送公堂　請　辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[獲咎有由]  
　　廣州訪事人云粤西貴縣知縣陳景華悮殺業已投誠之匪首陸乾一案傳聞異辭實則貴縣轄境中爲著名匪衆出没之鄕朱觀察偵悉後欲派大隊馳往勦辦繼恐大軍一到玉石不分因知陸乾向與西匪有連遂派往勸令歸順陸當赴彼處與匪首說合　陳景華督勇而至匪衆疑爲陸所誘欲殺之以洩忿陸無可辦白謂匪黨曰爾等旣不我諒我當爲爾等先以明無他匪衆隨之時官軍來勢甚猛立將陸乾執獲迨提案研訊陸不服大肆咆哮陳景華怒遂置於法電禀兩廣總督岑雲帥旋奉電復謂辦事認眞并著賞給在場出力之勇丁洋銀二百元未幾陳令因被商民告發舊案多至數十起雲帥立予看管靜候參辦 
[洪都客述]  
　　南昌訪事人云洪都書院本擬攺爲中學堂嗣因經費難籌作爲罷論現聞已改名洪都校士館課以經義讑策藉勵實學而得眞才○護撫柯中丞於月之初五日親臨武備學堂考試各學生外塲各技藝初八日復委陳方伯汪張兩觀察考試各學生内塲肄習各文字蓋因初十日將放暑假故藉此以别優劣也 
[上海縣署瑣案]  
　　佘厚根扭控汪甫全攫取衣服洋銀由南市二十三七鋪巡防局員函送到縣前晚縣主汪瑤庭大令提訊佘供小的在南門外某染坊執業前日午後送貨出外當晚至四牌坊王長興燈店訪友店主王某將紡綢長衫一件倩小的帶去付染小的隨出大東門行至小南門忽與汪遇伊卽指稱小的所携長衫實係伊　誣爲竊贜軋至某茶館繼又呼集一人同將小的曳至城内喬家浜畔肆意兇毆被汪戳傷所携長衫及身畔所帶洋銀三元包金押髮一枚均被攫去今旣獲案求恩究追汪供小的操成衣業家住南市小九華並未攫取佘物此事實因阿四與小的有隙致被拘案求察大令著將汪押候查明核奪○劉金扣扭控江四誘拐兩子等情前晚大令提訊劉供小的係江北人向當小工生有兩子長年十三次甫十歲因在原籍無可謀生故於今年三月挈至滬上謀業詎料甫至碼頭人多擁擠遽被匪徒拐去直至前日遇見表兄陳元言及兒子實被江四拐賣爲此扭案叩求究追陳供小的在滬執業久不回家以故外甥如何面目並未見過四月間行至老學前見江四家有小孩一口方在啜泣向之查問此孩聲稱由父領至碼頭被人拐至此處伊弟已被價賣時江四卽出喝阻小的不知卽是外甥亦卽怱怱而去後聞劉事因卽告知求究江四供三月間同鄕人張麻子領一孩至小的家聲稱迷失歸途暫行寄養至五月間始由張轉托范某　與粤人求宥大令著將江押候提范到案再行訊追○周文𫒗與王坤發爭地互投縣署訏控前晚大令升堂訊斷周供先祖於咸豐年間兩次價買王坤發房基兩處共地八分方單兩帋現因王聽人唆使一再向小的加價不遂竟敢將屋轉租與人小的今欲翻造不能動工求爲究辦地保徐子良供與周同王供小的向在外間貿易家中之事實不知情求鑒大令諭飭不許纒擾　退 
[英美租界晚堂案]  
　　高鶴生控鳳鳴山串騙米十五石等情前晚讞員孫建臣直刺提訊高投案訴稱鳳鳴山開設鳳萬盛米店日前偕夥俞某至小的處購白米五十石曾付安康莊票洋銀二百元迨小的持票往對知係𧸛鼎卽向鳳理追伊諉稱此票係俞與李春生付下應尋俞李始可明白俞李避匿不面小的無奈訴知地保王連生理勸不明求恩追究鳳供此米實係俞與李所購與小的無干今俞李不知匿跡何處求察直刺以供詞各執著將僞票存案備杳鳳押候交人保出限半個月將俞交案復訊核奪 
[英美租界公堂瑣案]  
　　著名流氓韓鴻藻前向徐阿桂騙去洋銀二十元向索圖賴報由包探李星福拘獲昨晨解案李探禀稱此人前乘某處失火時曾搶某姓衣箱現開鳳凰臺烟館旣騙徐欵佯稱賭負意圖吞没故由小的拘請究追徐投案聲訴前情韓供此項洋銀實係賭欵今旣到案願卽照賠求鑒襄讞委員魏蒓塢大令商之德總領事署麥繙譯以韓旣願如數賠償從寛開釋○流氓曹全生見錢王氏踽踽獨行乘間　其手中所携象牙骨扇子一柄飛奔而逸經氏追獲交由包探竇如海解案請究大令判責二百板枷號一禮拜○包探劉光震解偷兒　瑞林到案禀稱此人行竊張耀庭榮桂記等家金銀首飾報經小的拘獲今贜尙未吊齊解請訊究大令著押候吊齊餘贓再行訊核○小賊李廷順前因犯案遞籍近復來滬經探捕拘案請究大令判責三百板押捕房一月仍予遞籍○偷兒姜慶祥行竊某姓家布衣及布報經包探唐湘舟拘獲解案請究大令判責一百板贓存候失主認領○陳培志行竊唐坤之東洋車一輛報由包探顧阿六拘獲請究大令判責三百板 
[法租界捕房紀事]  
　　朱佳亭控金炳奎誘逃具所私婦張唐氏並被捲去各物經大令訊供押候查明覆核昨日大令飭包探持名片投是處巡防局會同地甲至金處將唐氏所存各物查點清楚交地甲暫行看管禀明大令復訊核奪○顧尙星前控林金榮欠繳清潔局帳欵洋銀一百七十五元奉大令訊供著林立期票三紙至期拔還詎料届期分文不付顧投案求追昨日大令命提到案限五日内先缴洋銀三十五元如延押追○前日瘋婦周曹氏在途滋事被巡街捕拘入捕房捕頭令送普育堂留養醫治昨日氏夫周鳴玉投案請領大令著覓保隨同包探前往普育堂領回管束○過犯陳阿三張金福均奉大令訊供押候分别責懲昨日命提至案著各責五百板發攺過所陳管押六月張管押三月期滿各責五百板　候發落○偷兒陳阿慶前經大令訊供著照原斷笞責三百板開釋 
 
 
 

Page 10

 
 
   
 
 

Page 11

 
 
   
 
 

Page 12

 
 
滿洲四佐領榮照卽行革職姑念忠藎後裔請留騎都尉世職以供差操而觀後效理合恭摺具奏伏乞皇太后皇上聖鑒訓示謹奏奉硃批著照所請兵部知道欽此 
[禮部尙書世等奏謹陳萬壽禮儀摺二十四日]  
經筵講官禮部尙書臣世續等謹奏爲禮儀事恭查定例内開皇上萬壽聖節臣部將應行禮儀前期具題得旨後行文在京各衙門一體遵照等語又查光緒三年欽奉皇太后懿旨禮部題皇帝萬壽聖節正值齋戒之期援照成案請欽選一日行慶賀禮等語皇帝萬壽著於六月二十六日行慶賀禮嗣後卽照此旨行欽此欽遵在案恭照光緒二十九年六月二十八日皇上萬壽聖節二十六日行慶賀禮是日早皇上詣慈禧端佑康頤昭豫莊誠壽恭欽獻崇熙皇太后前行禮畢届升殿吉時臣部堂官奏請皇上御禮服升太和殿王公百官朝服進表行慶賀禮禮成内監奏請皇上御内殿皇后率内庭　位等詣皇上前行慶賀禮禮成所有王公百官及將軍提鎭等慶賀表文由臣部司官恭捧送交内閣是日午時皇上御太和殿筵宴光祿寺將王公所進桌張羊隻設宴王以下及例應入宴之大臣官員等詣皇上御殿行慶賀筵宴禮禮成皇上還宮至六月二十五二十六二十七二十八二十九三十七月初一等日王公百官應用服色常朝處衣朝服公所辦事及入朝奏對咸衣蟒袍補服此七日不理刑名其進表行禮作樂筵宴禮節屇期另行具奏再此摺係改題爲奏合併聲明爲此謹奏請旨 
[管理太常寺事務世等奏應祭各廟照案請旨遣員行禮摺二十五日]  
　　經筵講官愷部尙書管理太常寺事務臣世續等謹奏爲請旨事恭查六月二十三日祭火神廟應遣臣寺卿一員行禮二十八日萬壽聖節祭太廟後殿應遣王一員行禮同日祭顯佑宮同日祭東嶽廟均應遣臣寺卿一員行禮同日祭都城隍廟應遣大臣一員行禮七月初一日孟秋時享太廟恭請皇上親詣行禮或遣王恭代後殿遣王一員行禮東廡廡遣官二員分獻臣等謹繕具銜　淸單恭呈御覽再此摺遵旨攺題爲奏合併聲明爲此謹奏請旨奉旨已錄 
[直隸總督袁奏口外伏匪堪虞擬調員搜捕緣由片二十五日]  
　　袁世凱片再直境自經兵燹伏莽殆徧經臣督飭各防營分投搜捕强悍者大半薙除而漏網者每多匿跡口外前調任都統臣錫良剿辦熱河積匪其逃往口外者又復不少近據沿邊將吏先後飛報有大股馬匪紛紛竄擾勢漸猖獗若不窮搜淨盡恐有日久滋夢實足爲患邊陲惟外一帶地面苦寒人烟稀少必須遴派年力富强之將領前往督緝方可依次廓清查有宿衛營統帶四川建昌鎭總兵張勳年富耐勞素著捕務現擬調赴口外辦理搜捕事宜實於地方有裨所遺統帶宿衛營差缺查有記名總兵趙國賢樸誠忠勇謹飭勤能現在統領自强軍紀律嚴　兵士悅服以之接充宿衛營統帶必可勝任如蒙恩准卽由臣分别檄飭遵照各專責成臣爲因地擇人起見是否有當謹附片具陳伏乞聖鑒訓示謹奏奉硃批著照所請欽此 
[杭州將軍常奏援案補仨浦筆帖式及撥候補緣田片二十六日]  
　　常恩片再查杭州乍浦駐防筆帖式一項日遭兵燹後乏人應考未能照例請題考試均請在于兵丁内挑選文理通順字畫端楷者奏請補放歴辦在案兹據乍浦副部統奴才柏梁咨稱乍浦駐防九品筆帖式熊才現已升補驍騎校所遺筆帖式一缺查有候補筆帖式瑞鏞堪以補放九品筆帖式其候補筆帖式一項乍營仍屬乏人並請援案仍在杭營兵丁内揀選二名撥歸乍浦以筆帖式候補藉資辦公各等情咨請具奏前來奴才等據咨援照前案卽在杭營内　選得正白旗三佐領下文生領催麟書正紅旗頭佐領下馬甲庚義二名清文粗通字尙端楷擬請撥入乍浦堪以筆帖式候補合無仰懇天恩俯准以乍浦駐防候補筆帖式瑞鏞請補乍浦副都統衙門九品筆帖式其現由杭營選拔之文生領催麟書馬甲庚義二名作爲乍營候補筆帖式以資辦公之處出自逾格鴻慈謹將援案請補乍浦駐防筆帖式員缺及揀選二名撥乍浦以筆帖式　補緣由謹附片具奏伏乞皇太后皇上聖鑒訓　謹奏奉硃批著照所請該部知道欽此 
[新疆巡撫潘奏委署知州片二十六日]  
　　潘效蘇片再瑪喇巴什直隸廳通判前經撫臣饒應祺奏請改爲巴楚州知州奉部覆准在案應卽委員署理以專貴成查有同知銜候補知縣錢炳煥堪以委署據署布政使李滋森署鎮迪道兼按察使銜慶秀會詳前來除由臣批飭給委外謹會同陜甘總督臣崧蕃附片具奏伏乞扣鑒謹奏奉硃批吏部知道欽此 
[兩江總督魏奏報光緒二十八年兩淮各塲產鹽缺溢考成分數摺二十六日]  
　　頭品頂戴兩江總督管理兩淮鹽政臣魏光燾跪奏爲光緒二十八年兩淮各塲產鹽缺溢考成分數遵照部議攺題爲奏開單恭摺具陳仰祈聖鑒事竊查嘉慶九年部議兩淮通州泰州海州三分司所屬二十三場產鹽定額以十分計算收鹽溢缺按年分别核議如　該場員等不能實力奉行以致缺額不及一分者罰俸六個月一分以上者罰俸一年二分三分者降一級留任四分五分者降一級調用六分以上者降二級調用七分者降三級調用七分以上者革職各場員實力紀錄二次三分以上者紀錄三次四分以上者加一級五分以上者加二級遇有數多者以次遞加歴經循辦又咸豐八年清理場鹽𪣿䥕請暫停場員督煎考核經部議令自咸豐八年正月爲始仍以一年計算卽照現在清查實存煎䥕一萬一百十四口核明某場應煎鹽數若干將缺額溢額各　名於年底題報考核以循舊制並將續　䥕口若干隨　咨部備核　因卽經分别轉飭遵照據廟灣場具　修復煎　八口伍祐場兩次具報修復煎䥕四百九十四口豐利場具銀添購新䥕八十口滷䥕二十口亦經分别核明鹽數彚造册揭詳咨嗣於同治三年據 
 
