# 1896 - 300 - 4908414

 

Page 1

 
 
[闕書招補] [  圖書集成局啓]  
　　本局承友倩排韓文故一書是書爲福建高雨震先生所著未及排印原書爲鼠嚙去數帋如有藏書之家藏有是書本局欲借鈔以補借鈔之後　酬新書國酬洋元乞函致申報館是荷 
[論近世士習]  
　　客或問於執筆人曰昔者孔子言古之狂也肆今之狂也蕩古之矜也廉今之矜也忿戾古之愚也直今之愚也詐而已矣以孔子之時去古未遠而人心偏倚已不如前况自孔子至今又二千餘年人心之偷者益偷士習之壞者益壞非卑汚苟賤惟利是圖卽爭競囂陵求異於衆原其受病大抵由於恃才傲物之一念敢問才果可恃乎物果可傲乎執筆人曰否否不然無論才本不可以言恃卽物亦未可以言傲盈天地間皆動物植物動物之類有五爲羽蟲爲毛蟲爲　　爲介蟲爲倮蟲倮蟲三百六十而人爲之長是人亦一蟲也人亦一物也是以古之聖人盡已性盡人性盡物性親親而仁民仁民而愛物儒者民胞物與畛域無分若謂物而可傲曾不知已之未離乎物類也此物不可傲之說也著夫才之爲義本乎三才易言立天之道曰陰與陽立地之道曰柔與剛立人之道曰仁與義兼三才而兩之故六六者非　也三才之道也才本於道始爲眞才如高辛氏有才子八人高陽氏有才子八人斯無忝於才子二字三代下惟諸　　武稱眞才子是才之爲才實指經綸匡濟大者遠者而言若僅稱才幹才略有猷有爲而或非本於有守巳　偏才而非全才至於文人之才僅尙浮華而無實效甚者文無根祗言與心違則是僞才而非眞才所謂眞才者其品高其行粹其氣斂其心虚舉世淪胥方深悲憫之不暇而何忍譏評譸張爲幻宜愧感化之無方而遑云尤效至一己之窮通顯晦則素位而行斷不以是爲欣戚所謂遯世無悶人不知而不愠未有有才而無識者亦未有有才而無學者古稱才學識爲三長豈徒作史然哉今世自命有才之士徒以尋章摘句戈取浮名而於學識二端殊少體會得一二膚淺之士推崇附和便爾自命不凡逮至嗜好不同所投難合則又不知自反訕謗當途重以官長包容師儒姑息遂至性成乖僻習慣自然原其忤俗之由來始於求名之太急因熱中而憤激復遷怒以譏彈夫旣自命爲當世傑出之才何又妄思爲衆人共仰之才上欲分位置於名山下欲博聲名於里巷情實嫌於相左勢豈可以兩全古之才人豈有是耶孔子曰如有周公之才之美使驕且吝其餘不足觀也已今之恃才者豈止驕吝而已耶抑知惟不驕吝而後爲美才惟不自恃而後爲眞才才而云恃不已自貢其底藴耶客曰才不可恃物不可傲敬聞命矣顧聞聖賢之道已欲立而立人已欲達而達人禹思天下有溺者由己溺之也稷思天下有飢者由已飢之也後世如范文正作秀才時便以天下爲已任論者賢之未嘗譏其越分及讀我朝臥碑文云軍民一切利病不許生員上書陳言如有一言建白以違制論黜革治罪是卽律例所謂事不干已也然則古之人皆非耶抑古之士人所以待已者廣而今之士人所以待已者狹耶執筆人曰是又不然夫必有禹稷之才學識而後可以飢溺爲已懷有范文正之才學識而後可以天下爲己任禹稷范文正之才學識其品必高其行必粹其氣必斂其心必虚未聞有才學識如禹稷范文正而與當世爭浮名與俗流計毁譽者也且聖賢所謂立達者欲焉而已禹稷所謂飢溺者思焉而已卽范文正所謂任天下者决不於分外之事輙思建白夫建白尙不可而况於訐告耶陳東歐陽澈之事衰世或聞之非盛朝所宜有禹稷范文正且然况不及禹稷范文正者何可舍已芸人不一自勵其學識耶雖然化裁後進者鄉先正之責也諭教士子者有司學博之職也此則念及於近世士習之衰而不禁慨然興歎者已 
[三續紀使相抵英事]  
　　六月二十八日午後三下二刻時英外部大臣報謁李傅相晤談至一下鐘之久傅相以英廷曾賜以維多利亞大寳星并將小寳星分賜隨侍之兩公子因請外部大臣奏伸謝悃及外部大臣去後時已鐘鳴五下傅相乘馬車出行轅答謁諸朝貴入晚復赴華商會之招翌日清晨九下時率同各隨員往觀名將戈登鑄像以極華美之花圈掛於鑄像足下花圈上題有西字其意爲李鴻章恭獻中國將帥中國好友云云掛畢平視一周行一跪三叩首禮隨員叩拜亦如之旋乘馬車至聖保羅禮拜堂謁戈登衣冠墓獻花圈及桂葉圈各一堂中執事牧師率同戈登善堂内所育小孩迎迓傅相向小孩勉勵數言隨辭赴庚辛墩觀博物院然後回行轅午膳午後步至行轅大門内映一小像復乘馬車至火車站登火車至黑德飛埠外部大臣府第中茶會火車甫止外部大臣卽派馬車來迎導入花園諸客咸集貴官命婦多至一千五百人煮茗清談歡樂無極園中先已支搭布幔爲傅相小憇之所鐘鳴七下傅相興辭而出仍由火車返行轅道旁觀者絡繹如梭七月初一日爲禮拜之期傅相預擬往觀百獸囿適逢大雨未及出轅 
[定期開輪]  
　　蘇垣許日本開埠通商以盤門外青陽地闢作租界而日商又在閶門外太子碼頭租定房屋開設内河輪船局又有某美商租得胥門外某姓房屋開設彚利内河輪船公司此二處均經上憲訪聞立飭地方官將房屋發封房主及中保人等均被拘案責押其詳細情形已紀前報兹悉該美商自租屋被封後倩本國領事函請總理衙門照會江蘇撫憲趙大中丞接咨後准該美商啓封開局該美商遂擇期本月廿四日開辦而日商雖未經禀請照會仍欲在原處經營現仍遍貼招紙擇於本月十六日開局啓輪云 
[南臺秋景]  
　　福州該事人函云上月廿七夕廼南澗五帝神出海之期滄下洲白龍庵神位向例應來送行該鄉士民集貲製造臺擱陸地行舟并馬百數十匹悉用妙齡扮裝古事生旦丑凈各臻其妙一路鼓吹笙歌夾以鮮花百種巧造傘扇花擔之屬玲瓏五色過眼生香觀者無不喝采入夕由大橋直抵南門城下灣入南較塲皆有設宴銀牌相欵燈燭輝煌都人士携伴往觀茶亭尤多二鼓時天際衆星隱曜電光閃閃雷聲隆隆遊人雖慮有雨然因十分熱閙尙有不願回車者幸更闌時雨絲只數行卽罷未爲大煞風景云○閩中近日盜賊甚多黄巷安民巷以及南後街一帶民家多有失竊之事然皆暗進暗出尙不敢明火執仗古人云梁上君子殆爲時景所迫而然歟○番船浦義利空行私造假銀錢業經首府秦太尊將私造犯人林鴻福陳發發陳坤坤等三名拿獲到案訊明分别監禁遠近聞知咸額手稱快據說私造小銀錢機器約須數千金非稍爲殷實之户不可入夥現據該犯供爲首乃潘炳龍俟官瓜山人官已出票拘辦矣○東街口乾泰首飾店倒閉已久連江人林沂被其倒欠約三百金當時係鼓樓前金禪室香店過卯擔保日前林遣丁向取無可如何現已禀控侯署懇請追給未知李文卿司馬准否耳 
 
 

Page 2

 
 
[粤海秋濤]  
　　廣東訪事友人來函鈔示廣州府考各縣題目今錄於下南海如之何其聞斯行之上番禺如之何仍舊貫下東莞如之何子之往也下順德如之何其拒人也上增城如之何其徹也上花縣如之何其廢之上内塲詩題賦得百發百中得基字五言六韻外塲文題南海如之何班爵禄也下番禺如之何其受之上交際章東莞如之何不曰下順德如之何用不足下增城如之何本之則無下花縣如之何則可句齋人將築薛章外塲詩題集思廣益得忠字五言六韻日前府憲曾出示每縣點數十名入内扃試是以題目亦分内外也○上月十九日新授高州府惠太守昌由富順輪船抵省垣卽赴督撫兩轅禀到其公館暫寓油欄客棧泰來號諒日間奉有飭知卽榮赴新任矣○粤地械鬥之事幾於書不勝書日前又有同族同姓兩相鬥毆者西樵上𣽸鄉馮姓巨族也因爭業起釁以致各逞干戈大憲聞知委李大令家焯及南海緝捕營帶勇首往彈壓未知能息此爭端否也○帶河基牛館有機房人入局輸錢不與兩相逞武被牛館中人打傷機房人旋糾黨與賭徒尋仇賭徒知悉亦集衆抵禦是夜在都堂院閘口兩相轟擊自二更起至四更槍聲不絶閘夫在樓上正在吞雲吐霧被槍彈飛中要害登卽斃命長壽寺安勇聞警馳往彈壓亦被槍腿上打穿管帶蔡守戎隨卽帶勇前往到該館拿獲二名交南海縣審辦聞刻下兩造業已解散矣○杉行鋸工聯行罷巿現有人調處七月廿八日開工云云 
[鳩水雙鱗]  
　　蕪湖訪事友人來函云南陵縣爲蕪往來徽寗等處要隘輪蹄輻湊商賈殷繁城内十字街尤爲精華所萃本月初三日傍晚忽有緑林豪客數十輩蜂擁至該處恒泰錢店逢人便喝以當頭之棒遇物卽搗毁如虀遂將店内所有銀洋綢軟刦掠一空長嘯而去比及地方文武帶兵追捕則已天空岸闊野色蒼茫旋據該莊開單禀報計失有三四千金之多刻已通詳各大憲移請鄰封一體協緝矣○蕪湖城守千總張瑾洲千戎日前接奉本管蕪采營王叅戎飭知轉奉撫憲牌單檄開該千總嗜好甚深實屬有乖營制著卽撤任委員署理云云叅戎奉此一面抄具申呈皖南鎭一面就近遴委駐蕪鎭標練軍哨官胡把戎新鎰兼護城守篆務於初三日清晨奉檄履新聞把戎除練軍哨官仍舊兼帶外城守一缺並可拜命眞除也○彭某向充縣署茶房不知因何與河南岸董姓青皮結成不解之仇暗藏七首時欲得而甘心一夕遇於北門保赤局門首遽效專諸之刺王僚詎董眼明手快奪刀回剌且刃且勸謂吾與君仇不至此何必以白刃相加彭始終不肯釋手董遂當胸剸去彭卽倒地董急欲脫逃奈衣襟爲彭扭結彭之二老亦聞聲奔至遂將董拘獲連夜報縣朱邑尊升堂研訊供認奪刀回剌不諱乃下諸囹圄次晨帶集刑仵臨塲騐屍據仵作唱報共刀傷七處惟在後當胸一刀致命遂卽塡明屍格諭令屍親備棺收殮聽候詳辦聞死者與董祗因烟花醋意致釀成人命少年徵逐狹邪者可不引以爲鑒哉○節屆秋半萬寳告成鄉民含哺鼓腹之餘咸將新榖碾米出糶廣帮米號已於上月下浣開盤進貨每石計銀二兩左右巿上零售則每本洋一元祗得上熟四斗次者四斗三四升新米登巿之初卽價高如此實爲歴來所罕見是以廣商及各客帮來蕪購運者咸裹足不前因之新常兩關稅務亦大爲减色設非米價大貶恐今年米巿不復能如往年之暢旺云○七月晦日相傳爲地藏王成佛之辰善男信女咸於先一夕結會赴城北赭山進香每人各提紅絲燈一竿前導以一人搴旗鳴鑼高宣佛號後隨諸衆羣聲高和是名紅燈會好者更備列各種燈綵雇用僧衆一路梵音清脆入耳悠揚誠有如元人詞所謂半天風雨灑松梢者自宵達旦沿城數里以迄山徑但見燈光人影出没於松聲竹韻中遙望眞不啻天半朱霞照耀大千世界直至日出高林依然趾錯是以山僧香積廚中亦較往年爲倍蓰也○朱邑尊於上月廿六日因公赴郡謁見文舜臣太守小住數日至月朔回署按大令初本五日京兆上游以人地相需聞有轉代爲署之好音也○道府各衙門每屆春秋必委聽鼓閒曹赴所轄各州縣稽查牙帖驛站班館等事各州縣自亦派員稽查牙帖與小錢燒吊一年兩次以爲例差今屆因藩憲以宦途擁擠疎通乏術將金欲待披沙之揀珠或恐滄海之遺乃設爲候補閒員之月課分爲五等所有膏奬卽飭各州縣將每年兩次例差酬應委員之欵項上繳藩轅分給而例差卽從此停委蓋同一調劑此則非文章經濟略窺門徑不得濫竽宦海不澄而自清人才不激而自揚不可謂非整頓吏治之善策惟在省者無不爭先與考而分委外府之員仍不免向隅也 
[白下官塲紀事]  
　　金陵采訪友人云分省道黄公度觀察遵憲經大憲檄令總辦金陵洋務局月前接奉江蘇巡撫趙展如中丞電札令查辦某處教案觀察遂由江寗前往及返又以蘇州洋務紛繁仍需襄辦據情禀明劉峴帥重赴胥臺并將金陵洋務局關防移交會辦羅觀察○八月初二日督轅牌示照得補授江鎭西九江宋鎭朝儒現已禀請交卸統領安徽省城練軍等營營務並准安徽撫部院咨會前來應飭宋鎭前赴九江鎭本任其調署九江鎭篆務新授徐州鎭劉鎭青煦應行交卸陛見除附片具奏外並分别咨行 
[平山堂秋色]  
　　邗上訪事人寄語云揚城羊肉巷某烟間内某晚有一人於吞雲吐霧之餘忽邀爲喝雉呼盧之戲各人正在興高采烈驀來青皮詹某周某向之索詐烟間主係虎而冠者適出門未返由主婦允贈三洋約日來取至期未應詹等遂拍桌敲檯大肆咆哮適甲從外回問悉情由不禁大怒扭作一團嗣經人解散而兩造仍忿不能平甲先赴縣署告其滋閙訛詐詹則赴保甲局控彼聚賭抽頭各顯神通尙不知南面者若何判斷也○前紀徐凝門街某生因被竊與巡局滋閙生弟某甲到揚相助經邑宰分别薄懲並枷號巡局示衆兹聞日前甲忽患痧由看役禀報開釋詎甲歸後自念遭此羞辱何以爲人遂潜購阿芙蓉膏吞服比毒發家人救治不及旋卽斃命說者謂與其如此何不當初稍忍須臾是眞可謂小不忍則亂大謀者矣○邵伯裏下河一帶向爲私鹽出没之所近値上游裁撤營勇彼赳赳者散無所歸往往勾串侉匪在該處鄉間挑販私鹽甚至沿門掗售此來彼往不買不休鄉民被其滋擾莫敢如何近爲江甘等岸籌銷委員訪悉意謂若不設法查緝必致有佔官引因特具禀運憲大略謂邇來私梟猖獗裁撤各營散勇勾通侉匪成羣結黨持械擡鹽硬行掗售商民受害無窮懇請轉詳督憲頒示嚴禁云云都轉接閱禀詞一面派委會營前往查緝一面據情轉詳鹽院兹已奉到回批並刊發告示多張到司當由都轉札發江甘等岸曁各局卡一律發貼曉示煌煌憲語三令五申彼頑梗之徒當亦稍知儆懼矣○邗上某局二門外向爲紀綱巡通住宿之所本月某日夜將半衆人好夢方回忽聞黑暗中有悉率聲聆之似非穿墉小鼠急呼燃燈起視無物繼於大木桶内瞥見有一人坐其中焉於是拖之出外飽以老拳天明送交巡防公所訊供　竊不諱惟問其宿何處寄贓何所則堅不吐實喝令笞責始稱在二郎廟左近曹姓小烟間内委員派勇帶同前往封門兠捉連曹共獲有十一人之多蓋彼等酣臥正濃初不虞有此意外也可異者該竊獨於公局施伎俩未知有何意見或曰是眞可謂擒賊擒王手叚矣○揚城馬巿口近有一瘋犬忽東忽西往來無定某晨有賣餛飩者駐擔於此不防被犬咬腿並不甚痛以爲無碍詎料午後遽發寒熱繼竟咆哮竄跳口作狺狺之聲赶卽醫治未晚而死聞甲尙有老母妻女甚矣犬顧可輕視乎哉良可哀已 
[上海官塲]  
　　丹國駐滬總領事里君刻司密文因有交涉要件致函江海關道黄幼農觀察訂期本日上午十一點鐘進城拜會○昨日秋祭武聖之期本城文武各官黎明時均恭肅衣冠趨至武廟行禮○福建臬司俞廉訪廉三於日前蒞申已誌前報兹悉廉訪擬卽日乘景星輪船北上入都陛見　 
[大令騐屍]  
　　浮屍待騐已紀本報昨日上午十點鐘上海縣黄大令帶同刑仵役等至老北門外城河浜同仁輔元堂分局謂騐堂董曹寄耘迎入内廳茗談片刻地保預設公案大令升座命傳十鋪地甲張仁四圖地保吳桂仁訊問吳張同供昨日有浮屍一口茶室招商局金利源九號棧房門首經巡街捕回禀捕頭飭探報堂備棺收殮因該屍頭面有傷例應請騐惟屍身不便停留舁至堂内尙未釘蓋因飭傳堂夫董金生 
 
 

Page 3

 
 
供稱該屍身穿藍布緊身無袴足穿雙樑布鞋一目突出用舊布紥住眼眶胸前有紅印傷痕大令得供飭仵檢騐屍身旋據唱報並無傷痕委係落水身死大令離座親視用硃筆立判騐得已死無名男屍業已發變週身並無傷痕委係落水身死飭堂收殮棺給地保具領發壇暫　標誌出示召認布帶一條帶回儲庫騐畢鳴騶回署 
[俘屍待騐]  
　　本縣黄大令昨接同仁輔元堂聯單呈報昨有無名男屍一具浮起於馬家廠沿浦不敢擅殮請核奪云云未識大令蒞騐與否 
[會興水利]  
　　川沙撫民同知劉乙笙司馬移會本縣黄大令開濬河道略謂據鄉耆黄琨圃楊文英高奉成徐蘭田周士達薛昌言胡木生曹式玉等環禀高行鎭附近與上海接壤同沾水利之孫家溝東通運鹽河西繞漩河漂蜿蜒入浦綿長十餘里田畝賴以灌注經久未濬等於平陸農商交困禀請遵照撫憲札飭興復水利催董議舉應移請同時會濬云云到縣大令諭飭集議會濬 
[縣訊童孝廉控案]  
　　童心田孝廉迥等聯名疉赴學轅道府各憲列欵禀控宣琴山廣文等情黄大令將盜賣學田一款訊結後尙須按欵查訊立傳幹差薛貴等將要証寡婦錢張氏從普育堂提出前晚解案大令親坐三堂訊據錢張氏供年二十九歲原籍北京從六歲到無錫後嫁錢朱氏之子裕庭又名泰倌爲妻生有子女子已殤女年十四歲現寄無錫親眷家又抱領三歲小孩作爲已子丈夫於光緒十三年去世孀婦時年纔二十歲撫孤苦守至二十二歲時婆婆錢朱氏領同到上海時光緒十五年四月初十也値前任無錫縣裴老爺在上海縣任蒙念青年嫠婦送入清節堂孀婦堅心苦守纔四年忽於光緒十九年六月初六日婆婆到堂勒令出堂改適孀婦以姑惡如是本思削髮而婆婆又懇求同鄉宣琴山老爺說是年老多病要孀婦服事經宣老爺與堂董朱吟香說妥保領出堂時十月二十有八旋住在北巿泥城橋鹹菜店内未曾見過宣老爺次日婆婆來勸令與伊寄子同宿孀婦不允下月初一復由宣老爺送入清節堂及除夕婆婆又請宣老爺將孀婦領出說要盤故翁靈柩回家事畢就可進堂比回上海孀婦仍要進堂婆婆堅不令入逼令同搬至楊樹浦五十餘號門牌房子内又令與顧阿二和姦孀婦不允婆婆帮同掀住遂致失節孀婦又求宣老爺送進清節堂據宣老爺朱董事說現已失節不准再入清節堂祗可暫住普育堂送到無錫後蒙宣老爺與太太帶至蘇州轉挽盛姓蜜餞店主於七月廿四送入蘇州清節堂後被婆婆設法將孀婦領出挈至無錫鄉間又逼令與夫弟順和通姦堅𢵡不允復被捉住手足被汚半生苦節致此皆墜輾轉爲宣老爺所聞憐孀婦貧苦約同朱董事各貼錢二千文旋孀婦再四思維實難對夫於地下願一死以絶後累經人勸住未曾絶命旋到親眷人家躭閣一年婆婆又起歹念於八月十四逼令下船十五到蘇州暫住於八月廿五日趁船到上海領至北巿要將孀婦賣入花烟間孀婦以疉爲强暴所逼失節二次此回寍死非命定不入此火坑因此在租界爭吵爲巡捕拘入捕房翌日解由鄭大老爺訊問情由重將孀婦送到普育堂今奉提訊均從實供至於與宣老爺豈有苟合作妾之事顧阿二順和行爲横暴求雪覆盆照例懲治以全微節孀婦情願守節終身求鑒大令得供以該節婦錢張氏苦節可嘉不虞變起人倫致爲强暴所汚深爲可憫姑發還普育堂好爲供養再行核辦 
[匪類相殘]  
　　蘇州金寳者本埠新閘一帶之小流氓也上月間曾起意建醮遍向各處寫願除去雇僧諷經以及各項開銷頗得沾潤前晚身帶洋七元出外購物爲同黨之銅匠金和所見知伊醮事所餘之洋尙未用罄因約至酒店欲向借洋金寳不允因見金和來勢甚兇卽將洋七元寄存該店帳檯意圖兔脫金和已知其意卽向究問一言不合將身藏之鐵尺取出向金寳頭顱猛擊並將板凳舉起兇毆金寳力不能敵以致受傷倒地金和見金寳已不能動乃向櫃檯取洋欲遁而金寳之姘婦已聞風赶至將金和扭住定欲至巡防局控告嗣經彼黨中人出爲排解始免涉訟 
[誤墮鍋内]  
　　寗波人吳某在楊樹浦某紗廠工作已歴年所子名寳和甫十二歲前日午後隨至廠内游玩不料摸索至機器間誤墮於熱水鍋内迨人查及但見寳和倒栽其中吳聞之急往援起氣息雖存而渾身燙爛腹大如甕體無完膚舁送至同仁醫院求治醫生頗稱棘手未知能無性命之虞否 
[英晚堂瑣案]  
　　某號巡捕送互相打架之王張氏沈鍾氏等到廨屠别駕命官媒看管前晚升堂研訊沈供松江人因丈夫不務正業衣食惟艱日前乘船來滬投某薦頭薦入開野雞倡院之王張氏處帮傭未及數日王鴇逼令小婦人接客小婦人與鴇理論卽將小婦人凶毆聲言閉諸空屋因情急喊由巡街捕至拘送案下求懲辦王供與沈同鄉伊託某老嫗薦來爲傭因其聽人播弄是非誣氏逼他賣娼實爲寃抑别駕訊悉該氏等均非安分之人喝令各掌五十下一併逐出○李桂堂陳仲乾誑騙王姓銀洋金戒等物經捕解送屠别駕訊供押繳各情已詳前報前晚由原差將李陳提案禀稱原告因事未到請比别駕謂李陳兩人曰迄已多日原告迭次投催共洋八十二元爲何不繳李稱小的實情向王借洋廿元一時無力措繳叩求大老爺寛限自當繳案陳稱小的在押所已託馬姓向原告求情不知如何乞恩明鑒别駕以陳李等空言搪塞刁狡已極喝令笞責各四百板還押候傳原告復訊再比○捕送在路打架之男婦陳小四楊陸氏等到廨前晚别駕提案研訊先據氏供江北人女兒名小桂仔廿三歲在鎭江住家被流氓陳小四誘騙來申小婦人追蹤至滬四處找尋直到前日經過三馬路福臨里見女兒與陳同處正欲上前扭獲乃被陳硬阻囑爲避匿求恩追交給領庶免夫家告發陳供當馬夫桂仔本在胡家宅賣娼嗣調至三馬路爲雉妓小的曾出洋三十元代借山西人印子錢二十元兩共洋銀均交該鴇楊陸氏收作贖身之欵業已過割今該妓女忽然避匿小的實不知其下落求恩明鑒兩造在堂分辯不休别駕以陳小四經手借洋贖身未必盡不知情遂判陳押交保人出外限三日帮同尋獲送案將氏斥釋○李阿四前投捕房控朱雙喜竊取妹子金約指等情經屠别駕審訊已詳前報前晚屠别駕升堂復訊李投訴被竊情形質之朱供實因正用急迫不得已商之李妹將金約指首飾等暫借押洋小的父親亦已一再情商允十月中歸還押本現在外候示别駕命傳案據供名有德是雙喜之父李處之戒指實是情借因遭别人播弄說要圖賴故李不分皂白輙投捕房誣報失竊現愿於十月内歸還押本求恩原宥别駕以李父供尙近情准如所請取代子還洋結備查惟李不應誣良爲竊喝令笞責五十板以爲誣告者儆 
[法捕房案]  
　　昨禮拜五鄭大令蒞捕房命提小菜攤上竊取鄉人錢四百文之張阿榮照原斷笞責二百板從寛斥釋不准逗留○曹李銓沈全福連手行竊爲包探拘獲抄出當票廿餘張解經訊供押候吊贓追比昨日命提到案曹供當票五張係向友借當其餘自已之衣及沈全福所寄沈糾同小的行竊大令著各笞一百板驅逐出境○寍波人林紀一在長發小客棧投宿乘間竊取烟槍錫燭臺當塲拿獲解經大令訊供著照原斷笞責一百板從寛釋出○湖州德清縣人蔡心豐在北京輪船竊取洋傘爲包探拘解昨日命提到案著笞責一百板釋出勒令回籍○老義和棧吳蓮波前控家丁張海亭誘領主人趙宦之妾逃來滬上冐領寄存該棧皮箱六隻内儲田房契據迭次研訊吊到契據三十餘紙旋張在押患病交名利棧孫明山保出醫治迄今已逾一月病勢非輕昨日大令飭傳吳蓮波到案謂吊到契劵存待追回逃妾一并飭傳具領現在張海亭病勢沈重擬送普育堂留養醫治俟病痊嚴追吳呈遞禀詞大令命存候核辦○强阿寳卽洋鐵阿寳串同顧毛大誘領天主堂街某姓之妾逃至蘇州爲本夫具控經鄭大令函致上海縣備文飭差帶同顧毛大至蘇將該妾移提到案責懲交其母族領回强阿寳在逃未獲原告後又求 
 
 

Page 4

 
 
追縣差張坤復投吳縣將强阿寳移解來滬昨日持黄大令名片送案大令命押候核辦○已革三十九號華捕蔡東來前因串同弟蔡二寳將招商局洋木帶至浦東私售經鄭大令飭令枷號兩月尙未滿期昨日其妻蔡金氏接寗波其父病殁之信投求開釋大令准之命帶案覔保開釋○大昌洋行出店嚴福春雇車裝運機器等物中途走失一輛計値銀四百餘兩爲行主送究大令命押候覓保具限三日内找尋車夫到案究追昨日俞雲輔投案求保大令准其保出依限尋交延干追比 
[美界捕房瑣紀]  
　　前晚有一寗波人投捕房自陳姓胡名阿友刻經百老匯路百合里口遇素不相識之流氓强欲拉往茶肆啜茗小的因事却之遂被毒毆致身帶洋銀十枚當時失去後詢知此人爲王福生求請提案訊核捕頭謂爾失洋並無證據旣被毆可扭案送辦○前晚禮查路某馬車行門首停有四輪車一輛夜旣深江北某偷兒四顧無人遂伏車旁剥取車上銅皮經三百二十八號華捕拘解捕房押候送廨訊究○前晚有木料一根未知由何處漂至蘇州河經某鐵棧出店王桂發雇小工四名送至捕房捕頭給以工資二百五十文木存候失主認領○揚州薙髮匠何振連租屋天后宫後開設整容店中饋早虚祇遺一女年十五矣因無人管領寄養在舅氏處舅早亡舅母遂與卜讓餘姘識卜爲某浴堂値堂兹見女已成人頓起歹念將女誘出售與英界致遠街花烟館爲娼經何訪悉前晚投控捕房捕頭飭候查明核辦○韓永生居老閘橋附近日前囑縫工方小狗製皮袍皮褂數襲越數日方忽捲逃昨午遇於吳淞路當卽扭交包探石金榮拘入捕房方妻投求釋出自行料理○寗波老賊劉阿祥前晚溷迹漢壁禮路爲三百二十八號華捕查獲在身畔搜出竊具及大小當押票二十餘紙解入禁押候派包探查明送廨訊究○浦東偷兒王阿明竊得明角燈二盞持至北河南路求質經包探石金榮查獲人贓一併拘解押候轉解英公堂究辦○昨晨江北小竊由馬頭上竊得零星一布袋負至順泰馬頭爲包探石金榮查獲拘至捕房捕頭以贓値無幾令禁押一天以儆○殷福根竊取楊樹浦張阿林鞋子數雙昨晨携至虹口求質經包探石金榮獲解捕房押候送廨訊究 
[善則歸親]  
　　本館恊振所接奉延陵氏代母捐助振洋四十元存心慷慨偏出自閨閣之中而更善則歸親孝義兩全尤爲欽佩書此以誌懿德 
 
 
 

Page 5

 
 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悮是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常熟仁川○上海棋盤街高大洋房廣東普太和丸藥店啓 
[上海中西大藥房戒烟梅花參片功效啓]  
自來一物必有一物制之此天地生成不易之理神農經云巴頭毒藿汁解之毒菜食小兒乳汁解之獨鴉片一種絶無善治之法任其蔓延害遍中土雖市間方藥林立幾如汗牛充棟莫衷一是推原其故非失其藥則違其性甚有竊取皮毛改換名目攙用生土以毒攻毒其害豈再勝言哉本藥房有鑒於此煞費苦心創製梅花參片專用固本提神培元養性諸般補劑以故取效神速行銷半天下戒絶億萬人鑿鑿可據有口皆碑是非徒託空言假藥貽害毫無實除者所可同時語也近因隱戤日多特爲减價發兌各省行銷愈廣應接不暇終恐遠方遐鄉難于分辨是用一再聲明以杜欺朦並于此藥片上印中西藥房四字以别眞僞而昭信實倘蒙光顧請向上海四馬路轉角大洋房内交易或就各碼頭本分號及寄售店家認明牌記庶不致悮此佈 
[作俑仿假]  
本埠鹹瓜街裕大藥材行執事邵鉅源與批櫃翁懐章不顧臉恥營私圖利仿造華英藥房戒烟玫瑰參片到處兜銷此項僞藥不但壞人名聲而且貽害服者性命堪虞該藥房訪查旣確禀縣嚴辦懲一警百業經　縣憲差提到案澈究罰鍰充入仁濟善堂所有吊案僞藥及仿單板子等當堂銷燬而翁懷章自不知過反登申報無辜受屈等語不值識者所笑况縣案巳見各報無待贊言想經此一番痛懲不至再有旋踵垂涎假冐以身試法者矣 
[浙省新開福生祥皮貨莊]  
先行交易擇於九月十四開張 
本號開在杭省清河坊大街自運京陜各口皮貨秋莊夏布發客　蒙仕商賜顧者須認明本號招牌庶不致悮 
[上洋新開維大綢縀顧綉抄莊]  
本號開設棋盤街中市坐西朝東石庫門内發兌挑選上上名機花素湖縐徐綾沈濮熟羅杭紡春紗線春金花閃緞漳絨漳緞内局杭寗綢線縐頭號花素摹本刻絲顧繡幃屏壽幛蟒袍補服等貨發客今挑選高貨格外公道如貨差次包退回換今擇吉於八月十八日大開張諸公先顧幸祈惠臨 
[批發]  
普惠利增彩票批發 
啓者本公事設立長崎創辦彩票經歴有年至道至公信行久矣茲復運申批發各埠以廣招徠額設四萬全張每全張拾條計得正附彩四千五百零九全張售價每全張英洋三元半張分條照核且價較廉得彩甚易今售英一千八百九十六年九月份票卽華八月十九日在長崎開彩三大彩先行電報餘彩約兩禮拜内對號單到如蒙　賜顧得彩卽兌現洋所有得彩章程開列於後　頭彩一張　得一十仙洋三十萬元　二彩一張　得一十仙洋十萬元　三彩一張　得一十仙洋五萬元　四彩十張　各得一十仙洋二千元　五彩廿張　各得一十仙洋一千元　六彩一千四百七十張各得一十仙洋二百元　附頭彩上下各一張　每得一十仙洋八千元　附二彩上下各一張　每得一十仙洋四千元　附三彩上下各一張　每得一十仙洋二千元　附四彩上下各一張　每得一十仙洋二百元　附五彩上下各一張　每得一十仙洋一百元　附六彩上下各一張　每得一十仙洋二十元　所有得彩一十仙洋十元合計英洋一元正　長崎分申普惠利公司謹識 
[天福茶園]  
八月十三夜演 
洪州破城設空城計初回次申金刀陣新到頭等名角辭楚歸魯内城府回申名角八蜡廟捉放落店破金光陣渡陰平 
[丹桂茶園]  
八月十三日演 
司馬逼宫彩樓成親蜈蚣嶺鴻鸞天禪黑沙洞人鬼說話八月十三夜演 
四潮金頂目蓮救母煩演雙狀元七星廟新排連台第四本新戲目中無人南瓜報全班文武頭等名角演 
[同慶茶園]  
八月十三夜演大套 
今晚名角小武林仔登臺准演 
醉打蔣門神 
此醉打蔣門神始設乃小武林仔自串第一首本粤東金山等處早經馳名令觀者太有悅目娛心今聘其初到來申頭次開演務望諸君早降光臨賞鑒先覩爲快此佈 
[天仙茶園]  
八月十三日演 
渭水河戰太平廻龍閣打櫻桃湘江會孝義節覇王莊生死板連陞三級 
八月十三夜演 
樂毅伐齊國洪羊洞茂州廟秦淮河嫖院貪歡報戰長沙玉堂春草橋關全本描金鳳 
[天儀茶園]  
八月十三夜演 
大减價十三夜演 
三江口重排新戲殺子報分尸七塊斬黄袍春秋配重排文武新戲武十回班名角合演 
[禮拜六拍賣]  
[禮拜六拍賣]  
茲於十三日二點半鐘在公和祥棧房拍賣鐵絲鐵絲繩鐵板馬脚鐵什　等約計數千担半鐵五十丁貴客欲意者屆時請于該棧面拍此佈壳件啓 
[遺失支票]  
今遺失明記支頤康莊第四十五號八月十七期元三百六十兩此票遺失關照作廢望各寳莊號切勿收用此佈　明記啓 
[拍賣車糖]  
本行准於每逢禮拜一四早十點鐘本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[失票聲明]  
今遺失義善源莊卽票二紙第一萬一千五百四十七號洋四十元第一萬一千五百四十八號洋三十元此票巳向前途言明作廢望各寳莊切勿收用壽春里孫伸記掛失 
[天福茶園]  
請看頭等名角新到 
[沈飄香]  
孫小山張燕芳小天喜沈韻秋賽活猴賽旋風賽陣風邵寄舟十三夜一齊登檯起演 
[同慶茶園]  
最出色名角小武登臺 
啓者粤東班中首選眞正超等第一名小武林仔又名扒洲林其人乃梨園中之最出色遐邇咸知迨往金山等埠十有餘年名揚中外更爲聲駕百倍雖經年長而强健 
精神所演武藝之英雄世罕其匹滬地聞其名者雖多觀其劇者無幾今適逢回國小園不惜重資特聘來申經搭富順輪船已到滬擇於八月十三登臺開演懇望諸君早臨先覩爲快特此佈聞本園主人謹啓 
[果在爾]  
家有小孩忽失所在赴胡家宅三山公所明經子卜之云在東方親戚家必已送轉卽回家視之果在爾也　姑蘇吳映泉誌 
[各房客鑒]  
茲有小東門外房屋廿八晨失愼今已動工公司出租房客租屋卽向潤記速定遲則自悮與本公司無涉所有舊房客頂首向本帳房速來領去勿延特此預白　一恆吉祥公司啓 
[上海中西大藥房]  
白濁止淋丸 
濕熱下注每得白濁凡乘坐輪船尤多患此是丸清熱理濕止淋之功大矣價一角小二角半 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誘婦轇轕]  
　　整容匠張子蘭前日將大東門外某氏婦誘至城内某茶肆啜茗意欲偕逃適氏親族瞥見遂將張拖至成外欲與諭理　氏姑已將氏拘送十六鋪中局請懲局員以一人無証揮之使去後子蘭倩同業阿福保出自願出洋數元寢事兩相允洽不料子蘭脫身卽至大北全順米行趙姓處訴言被伊等拆梢趙聽一面之詞邀同南巿范西林出爲硬阻反欲赴避迭控告旁人不报以子蘭誘該氏出門衆目昭彰何得推諉子蘭始知理屈自備香燭服禮並罰酒一席了事 
[英公堂案]  
　　竇倪兩探解許湘泉到案禀稱日前有裕興洋行買辦余東陽者以絲布三十餘箱寄存泗涇路第七號洋棧昨經余查知跑街許湘泉串同該洋棧管棧人范嘉林私出三箱除售去一箱其餘均分用去立卽投報捕房由小的等將許拘解案請究余東陽投案申訴前情請爲追究許湘泉供所有絲布三箱得洋後與管棧人范嘉林一同花用别駕問能否賠還答稱容出外料理求鑒核别駕據情商之薩副領事著將許仍交捕房帶回押候繳貨○包探施奎江禀稱前日有俞子臣持信一封向裕晉紗廠司事趙幼皋家取洋三百元信面係趙姪伯行出面嗣經幼皋察出筆跡不符後查悉沈友山所繕小的往拘一併送案請究趙幼皋投案申訴俞子臣供此信確係趙姪伯行托送取洋並無假冐求鑒沈友山供信函確係小的所繕惟係伯行所托不敢混冐因伯行與小的素來交好故筆札之事時時托小的代寫求鑒别駕以其中恐有别情著留候過堂復訊○包探石金榮禀稱流氓王富春時向寡婦沈阿金調戲昨又在途遇見將阿金拖住不放經小的查見送究沈阿金投案申訴王富春供並未調戲叩求明鑒别駕判枷號五天發犯事處示衆○包探陳阿九禀稱張桂泉在江孚輪船竊取搭客之水烟袋一枝經小的拘獲查其身畔帶有鑰匙一串似係積竊送案請究張桂泉供武昌人初次犯竊求宥别駕判責二百板由捕房押送回籍○包探沈金隆禀稱陳阿三在公一馬房爲馬夫昨在法租界駕車飛駛爲三十二號西捕喝阻非但不聽且將該捕猛鞭一下業由法包探孫錦榮查明帶同該捕到四馬路捕房請拘經小的同往拘獲送案陳阿三供不敢毆捕實係墜鞭求鑒别駕著交法包探帶回歸案訊辦○包探孔阿才禀日前豐泰洋紗店之小車夫到大純紗廠出貨多出兩包售與滬南松茂洋紗號得洋一百六十餘元逃逸嗣知有小車夫羅大林深知其事曾經獲到大林之子羅桃桃及王土土二人訊無確供現由小的將大林獲到送請訊究豐泰號夥投案供稱付與車夫棧單二紙一紙共兩包一紙共五包單上註明除去兩包　出三包詎大純管棧之王來卿誤付七包求鑒王來卿供棧單二紙計紗七包伊等棧力付訖是以照出質之羅大林供江北人前日裝貨之車夫一名蔡聲卿一名車頭尙有一人將紗售去後業已逃往江北矣别駕得供以蔡等旣皆逃逸著羅等仍交捕房帶候關提蔡聲卿等到案再核○包探黄四福禀積竊陸三寳在青蓮閣等處連竊朱春芳等四人綢衣四件經小的緝獲起到原贓送究朱春芳等投案領贓陸三寳供本地人行竊該死叩求恩典别駕判責一百板逐出租界贓分别給還失主 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月初二日京報全錄]  
　　宫門抄○諭旨三道錄前○將軍依等奏履勘養息牧大凌河兩處開荒地叚會商變通辦理情形摺○川督鹿奏　省試行　　已著成效摺○東撫李奏委員總辦上中下三游河務片○雲督崧奏委署同知知州各缺片○八月初二日禮部宗人府欽天　鑲紅旗値日無引見○綿宜假滿請安○永隆愛隆各續假五日○椿壽請假十日○召見軍機○○奴才依克唐阿溥顧崇善跪奏爲履勘養息牧大淩河兩處開荒地叚會商變通辦理情形並呈進圖說恭摺仰祈聖鑒事竊奴才依克唐阿奴才溥顧於本年四月二十三日會同盛京户部侍郎良弼奏商辦開荒辦法於五月十六日奉到硃批知道了欽此原以夏令草木蕃蕪未便行繩丈量俟屆秋令再行分往奴才溥顧繼思養息牧大淩河兩處牧政攸關與大圍塲閒荒不同是以於奴才依克唐　委員繼德等查竣回省之際奏明親詣履勘當於五月初八日由省起程十四日行　大凌河甸適奴才崇善已派翼領界官等在該處等候指領廠區隨卽帶領司員周歴查勘統計全廠地叚有七十餘萬畝惟不堪耕種者甚多約可墾者三十萬畝有奇與前經奴才依克唐阿委員查勘所禀相符十五日到錦州與奴才崇善會商辦法據翼領恩聯等禀稱牧廠沿邊一帶由大凌河迤南續墾熟地起西南至七里台鳳凰山止斜長伍十餘里南至海灘北至女兒河四桶碑止寛一二十里或三四十里不等中有小凌河南北斜流分爲兩叚内十九村屯共有莊糧熟地三萬三千餘畝統計内除佔踞熟地山河溝渠墳墓沙崗堿片不毛難以牧馬外其餘平坦廠叚水草豐茂之區不過十分之四查原設錦州大凌河廣寗盤蛇驛牧廠二處係爲此廠草枯改牧彼廠馬匹得以肥壯孶息蕃昌迨同治二年前任副都統恩會奏准盤蛇驛開墾升科僅留大凌河一處無論天時旱澇水草枯薄限於偏隅不可移易以致近來臕壯缺歉孳生日漸短少所賴廠内膏瘠不等尙可選擇游牧檢查光緒十七年户部代奏小京官陳熾奏請大凌河牧廠改設屯恊奉旨飭交前任將軍慶裕府尹裕長查明恭照道光九年九月奉上諭嗣後如有以裁撥官馬請者卽係莠言亂政定爲執法嚴懲等因欽此當以大凌河牧廠勢難改設屯田等語覆奏此項牧廠若再揀叚開墾臾難敷三十四羣牧放殊與官馬無益等情奴才等查該翼領等所禀係屬實在情形經道光九年諭旨不敢不敬謹遵守然自同治二年盤蛇驛開墾以後大凌河一廠已不足三十四羣之牧養又加海風嚴厲一遇風雨傷病居多若不量予變通勢必漸爲廢棄兩無裨益是以奴才溥顧會同奴才崇善一面咨商奴才依克唐阿去訖奴才溥顧卽於二十五日由大荒地取道出邊周歴陳蘇魯克之紅牛羣黑牛羣養息牧烏山台養瞻地並新蘇魯克共六叚詎意由西至東並未見牛羊牧羣國據該翼長伯約等呈稱竊新陳蘇魯克蒙古原係牧放三陵用牛羊之牧丁當因額設紅牛四千條黑牛一千條羊一萬隻爲數甚　廠内一處牧放不但不能孳生蓄息亦恐照應難周且遇瘟倒斃無項抵補該牧丁等在壕内牧廠順附彰武台養息牧兩河各岸杲已散居各處座落成屯當將黑紅牛或撥十條爲半羣或撥二十條爲正羣或撥羊二十五隻爲半羣或撥五十隻爲正羣挼牧丁花户分羣牧放自順治初年牧放至今無論歴年按季差使無缺卽遇瘟疫倒斃仍由牧丁包賠足額從前迭經將軍衙門委查而飭知在先以便隨時分叚差傳毫無貽誤現在牛羊均係牧丁分羣蓄養並不成羣一時碍難傳齊等情奴才溥顧旋於六月初三日回省與奴才依克唐阿面商一切並據奴才崇善所稱大凌河牧廠原設翼領二牧長二十七員副牧長牧副六十八員名牧丁五百二十名每年應領俸餉銀一萬七百六十七兩八錢二分又制錢三千一百七十七串六百文又出長盤費銀一千六百十六兩五錢九分五厘又領草銀一萬零一百八十九兩零八分又領豆銀三千零六十二兩零四分四厘又領黑豆一萬三千二百四十三石九斗五升四合九勺一抄統計一年應需銀五萬餘兩今旣據翼領禀稱水草枯薄不敷牧放以致馬臕缺歉孳生短少又有海風傷病是北地卽不開墾亦於馬匹無益奴才等再四思維可否將此三十四羣官馬移於察哈爾牧養以廣孳生而期臕壯且可每年省銀五萬餘兩可出地三十餘萬畝卽仿照盤蛇驛章程一併招佃開墾以裕課賦其牧長等官酌改爲界官仍由奴才崇善衙門管理至新陳蘇魯克牛羊均係分羣牧養並不千百成羣自無須寛長百餘时硡牧區致成曠土計有地二百餘萬畝除不堪耕種及應酌留廠叚以資牧養外其餘可墾荒地約一百六七十萬畝擬請一律招開於經費不無小補於牧養尤無妨礙如蒙俞允俟立秋後卽由奴才溥顧次第開辦其餘未盡事宜容奴才等隨時體察情形再行奏聞兹謹繪圖二分恭呈御覽所有奴才溥顧查勘養息牧大凌河兩處回省日期及公同會商變通辦理情形意見相同合詞恭摺具陳伏乞皇上聖鑒訓示遵行謹奏奉硃批該衙門妥議具奏圖二件并發欽此○○鹿傳霖片再近年制錢短缺幾於各省皆然川省因銅斤不甚暢旺寳川局鼓鑄未能足卯錢價日昻商民交困臣前在陜撫任内曾經奏明試辦官錢局票已著成效因咨取章程來川叅酌川省情形督飭藩司委員定章酌籌官本刊刻木質關防名曰蜀通官銀錢局於本年正月二十四日開局試辦其行使官票一切悉按商規公平交易查錢票首防僞造因購製石印機器局刷印票紙眞僞易辨足可杜弊復飭近省各厘局全數運錢至省以備兌换俾以票易錢輾轉流通不致缺乏並令商民完納稅厘均准搭用官票示民以信創辦之初民間尙未行票不免疑慮查有補用知縣陳錫鬯心細才長曾署成都首邑輿情信服因派該員專司其事曉諭鹽當各商一體行用兩月以來商民頗知官票之利取携甚便行用漸多由城巿及於鄉塲近已推行至外屬矣夫民可與樂成難於圖始今官票旣已暢行亟應設法推廣現擬多印錢票札飭各府州轉發所屬責成鹽當各商及富商鉅賈承領使用隨在可以取錢徵收錢糧亦准搭用以期闔省信從推行愈廣則銀票亦可次第舉行兹據藩司王毓藻以行使官局票試辦已有成效詳請奏咨立案前來伏查川省民間向不行用錢票而且民情浮動創辦尤難乃數月以來竟能一律暢行商民稱便實得力於知縣陳錫鬯善於經營廣爲勸導之所致從此漸推漸廣卽將來舉行銀票亦於此立其始基臣現分飭委員各處開辦礦務略有端倪以後銅斤可期漸旺復擬分購機器於省城鑄造制錢於川東鑄造銀圓以期開濬利源便民利用刻已委員前赴上海購置機器一俟購運返川逐一開辦再行另案奏報所有川省試行官票已著成效緣由除咨部立案外理合附片具陳伏乞聖鑒謹奏奉硃批知道了欽此○○李秉衡片再山東黄河袤延千有餘里向分上中下三游各派道員管理查北岸自濮州入東境起至壽張縣張秋鎭止南岸自菏澤縣入東境起至壽張縣十里堡止爲上游向歸兗沂道管理本年兗沂道毓賢升任按察使新授兗沂道錫良上月到任卽馳赴曹單等處查辦會匪不暇兼顧當經檄委候選道馬開玉爲上游總辦自東河而下北岸至歴城濟陽交界止南岸至章邱齊東交界止爲中游係歸候補道李希杰管理李希杰已蒙簡放安徽鳳潁道經臣奏明俟中游遴委有人再行飭赴新任兹查有候補道蔣兆奎堪以接委中游總辦並兼辦北運河工程惟刻値漕船入運止當吃緊仍飭李希杰暫行會同辦理其北岸自濟陽縣屬起南岸自齊東縣屬起以下至利津縣海口爲下游係候補道丁達意管理前因下游工叚較長分下游上叚委總辦機器局候補道潘延祖暫行兼辦現撥北岸濟陽縣屬六十餘里劃歸中游併交蔣兆奎管理自惠民以下及南岸下游全境仍歸丁達意總辦潘延祖卽無庸兼辦仍專辦機器局各專責成除分檄飭遵並責令常川駐工督率文武員弁認眞防守外謹附片陳明伏乞聖鑒謹奏奉硃批該部知道欽此○○崧蕃片再署南關同知張恩洪委辦厘差遺缺查有補用同知戴作舟才識穩練堪以署理又趙州知州岳在文禀請開缺回籍修墓有葉引見回省之他郎通判查如桐堪以署理又白鹽井提舉丁恩榮另有差委遺缺查有代理該井提舉事補用同知直隷州江海清堪以署理據藩臬兩司先後會詳前來除分檄飭遵並將岳在文開缺日期另疏題報遺缺照章留滇請補外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此 
 
