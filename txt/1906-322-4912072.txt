# 1906 - 322 - 4912072

 

Page 1

 
 
   
 
 

Page 2

 
 
[吕欽使尙賢堂演講文]  
　　論中國學界宜保存國粹於歐化之中。 
二十世紀之開幕我朝廷鑒於十九世紀之積弱銳意圖强與民更始特命親貴大臣歷聘泰西各國仿行憲法已於七月十三日宣布詔旨豫備立憲竊維立憲之基礎首在敎育凡我學界宜如何力求進步養成人格各明忠君愛國之義合羣進化之理尊崇秩序保守和平庶上以副朝廷期望之心下以盡個人自治之責溯自近年以來停止科舉建置學部請简各省提學使審定各種敎科書創勸學所興敎育會我政府提倡誘掖無微不至而美國李佳白先生所籌辦之尙賢堂適於是時先後落成其宗旨夙重輯和中外泯除畛域絶無宗敎之見種族之分此其識固加人一等矣然李君思想而又令人欽佩者則在以保存我中華之國粹殷殷然以啟迪後學也李君之言曰泰西各國之宗敎文學歷史政治禮制雖經因時捐益逐漸攺良溯本窮源罔不以羅馬舊制爲之根柢中國數千年來列聖相承唐虞三代之制度燦然美備倘能一一遵而行之實事求是尙何患自强之不足哉孟子不云乎諸侯惡其害已也而皆去其籍以是觀之秦漢而後世世相沿襲者不盡唐虞三代之舊現今中國毅然求治仿行泰西各國之憲法善則善矣雖然物有體用事有終始仍當以唐虞三代之制度爲體泰西各國之憲法爲用泰西各國之憲法爲圖始之導火線唐虞三代之制度爲告成之指南針新舊交融中外並茂中國之强可立而待李君之言如此本大臣飫聞其語心爲之折今値尙賢堂秋季開學二次演說之期又承李君折柬相召本大臣豈可無一詞乎茲將李君所志保存我國國粹之思想略爲繹之以告在座諸君子 
一曰宗敎考之禮載春秋敎胃子釋奠於先聖先師當時雖未立宗敎之名已隱然有宗敎之實我先師孔子生當春秋集堯舜禹湯文武周公之大成而爲中國宗敎之祖當時弟子身通六藝者七十有二人各以其所心得轉相授受至戰國時異端競起諸子縱橫歸楊歸墨莫衷一是得孟子拒而闢之孔敎賴以不絶祖龍肆虐焚書坑儒及漢高時魯諸生猶能以歲時習禮絃歌不絶厥後高祖破黥布還過魯首以太牢祠孔子說者爲兩漢四百年得士最盛實基於此東漢以來名儒輩出抱守遺經箋疏傳註歷晉而唐各守師說朱興周程張朱諸儒更取洙泗之微言奥旨互相發明而聖道益著元明學術各有師承無不以孔子之道爲主迨我本朝定鼎列祖列宗臨雍視學尊禮有加以故三百年來名臣碩彦後先輝映或表章聖經或闡發宗旨蓋此固我國之國粹如日月經天江河行地學界豈可不亟思保存之哉 
一曰文學今之英美德法諸大國莫不以我國文學爲全球之冠我國文學之淵源實肇端於六經聖門言文學首推游夏尙矣然子游習禮子夏通詩兼通易可知儒林文學古人不分兩途即如漢之賈誼董仲舒司馬遷班固劉向楊雄唐之韓愈柳宗元朱之歐陽修曾鞏三蘇明之歸唐本朝之桐城常州諸作家莫不根柢經術發爲文章廼今日學界往往荒經蔑古矜奇立異與道背馳又其甚者無知妄作自暴自棄終歸愚昧抑思文章流派今古雖殊而經籍之光昭埀天壤學者欲保存國粹尊經其先務也（未完） 
[本館接振徐兩欽使抵吉專電初十日酉刻到]  
　　北京專電云振貝子徐尙書於五日行抵吉林界之孟家屯乘俄車向寬城子進發（白） 
[本館接農工商部派員清理工部卷牘專電同上]  
　　北京專電云農工商部現派時寶璋顧彦龍等四員赴工部淸理卷牘俟三月後分别歸併（白） 
[洋務局移請查封私貨陜西]  
　　日前西安釐稅總局接准洋務局移文一道略謂比國參贊雇用之人張珩張克謙等私帶貨物偸漏釐稅當經札飭咸寗縣將張珩張克謙提案據供稱現已運到礦機貨物大小共四十箱尙有未經運到五六十箱等語業飭咸長兩縣先將運到箱件全行查封禀候移查此案事關釐稅貴局有案可稽且督　來電飭將餘貨充公亦應由貴局主政應請派員會同咸長兩縣點驗查封箱件究竟礦機若干私貨若干并一面札飭潼關一帶釐局俟張珩張克謙續有箱件到卡卽行查驗明確派人押解來省田貴局點驗一併遵照督憲來電分别辦理仍希將辦理情形見覆施行云云（爲） 
[蘇撫示期盤庫蘇州]  
　　初九日撫轅牌示云照得朱署藩司接收濮藩司交代現據詳請盤庫前來候本部院於十三日到司盤驗（且） 
[札行保護僑商章程京師]  
　　是前新嘉坡中華商會總理吳世奇等貝禀商部請發給護照申明限制以便隨時保護現商部已准如所請特咨行粤督轉飭地方官遵辦咨文略謂本部接據新嘉坡中華商會總理吳世奇等禀稱近年風氣大開海外商民心殷内嚮南洋商賈鱗萃雲屯現値朝廷振興庶務重視商民自應隨時勸令回華興辦要務職會公同集議酌擬發給護照章程十二條申明限制不得濫給懇請咨行轉飭地方官于華商回藉呈驗護照應即准其蓋印隨時保護等情查華商貿易海外心存祖國自應隨時勸諭回華興辦各業該總理等所擬簡章十二條亦均妥協業經本部照准在案除批示外相應鈔錄原禀章程咨行貴督轉飭地方官切實遵辦可也云云粤督接准咨開已札行廣東商務總局轉飭地方官遵照辦理（出） 
 
 
 

Page 3

 
 
[商董禀請緩行破産律鎭江]  
　　鎭江商董吳閔諸君近將商部所訂破産律一再紬繹叅酌滬商駁正各條體念本地商情逐細聲明窒碍之處錄摺禀請大憲轉咨農工商部從緩實行（再） 
[藩署擬攺商塲廣東]  
　　周玉帥到任後擬將藩署拆毁攺建鋪宇藉收回大宗經費至藩憲則攺駐督署督憲則攺駐撫署現在撫署内之工業學堂則在舊海關署内攺設云（暑） 
[川漢鐵路紀事武昌]  
　　川漢鐵路已經興工測繪地線惟鄂省宜昌一埠爲川漢之中心點故川省特派候補道陳玉麟駐紥宜昌總辦鐵路一切事宜昨日來鄂赴督轅禀見○又川漢南岸路線前由鄂督派李振卿周伯洪兩大令偕日本技師由宜昌上至四川之夔州府萬縣一帶詳細踏勘茲聞業已勘畢回至宜昌卽日附大元輪船回省禀明興工（爲） 
[粤漢鐵路鄂境預備購地湖北]  
　　粤漢鐵路鄂境路線刻已勘至湘省所有武昌府屬之江武咸嘉各境地均已陸續立標日昨路政處以路旣勘畢卽擬派員逐段前進設局購地不日即行禀請鄂督梳辦（爲） 
[盛宫保覆粤路公司電（爲購料事）]  
鄭陶翁函悉鋼軌鋼枕須若干墩何時交貨是否運至廣州船邊交付祈示再覆（暑） 
[持派沈道調查路事廣州]  
　　周督自到任以來即注意調停路事前八月二十九日專摺奏調沈桐之摺卽力言調其襄理一切嗣隨同來粤周督亦迭與商議路政現聞擬先由沈道將粤漢鐵路幹路一條所有屬於粤省公司者先將一切大小情形調查淸晰餘再兼及於廣埔各鐵路惟所持主意仍以調和紳商意見催促迅辦工程爲主云（冬） 
[三省總局力爭鐵路物料免稅廣州]  
　　粤漢鐵路當比人承辦時一切物料均免完稅嗣奉攺章將此節删去仍須照常完納日前三省總局以此關係匪小特向岑前督具禀力爭略謂職道等接奉飭知准稅務處電開粤漢鐵路係屬商辦有需用鐵木材料機器等項自應照廣澳潮汕鐵路章程一律納稅等因奉此竊查粤漢鐵路前歸合興公司承辦之時原定合同内第十二條凡鐵路應需各項材料器具須由外洋購來者一切稅項流行豁免佛山枝路均已照此辦理今此路由三省用資贖回加以賠補金磅虧折甚多實已費繁力竭若同是粤路同是物料歸比人辦旣准免稅今歸商自辦轉令完納似此一事兩歧恐非朝廷子惠庶民之至意職道等爲衆商請命不得不迫切陳詞此事關係非小所以鼓勵民氣保護商權俯順輿情胥賴我宫保鼎力成全伏懇憲恩俯念此路費去重本向外人贖回吃虧甚鉅且有合興原約載明在案與别處商辦者不同迅賜電咨湖廣督部堂湖南撫部院會同咨請稅務大臣俯准粤路所辦材料器物等項仍照合興公司原訂合同乃商辦漢陽鐵厰成築一律免稅以重路工而紓商困實爲公便（出） 
[汴紳議辦豫徐鐵路開封]  
　　永城縣紳士吕扉靑京堂刻擬招股興辦鐵路一條由開封以達徐州命名豫徐鐵道汴撫張頗加奬許卽邀其總理一切并開洛潼鐵路亦將次開工禀請統歸該紳辦理（爲） 
[學部咨查各省學堂北京]  
　　學部通咨各省將軍督撫略謂本部現辦統計報告請將貴省官立民立學堂名目學額規章圖表文憑格式及承辦人員等項迅即飭屬詳細列册速行寄部云云（吹） 
[提學使飭造學堂淸册蘇州]  
　　江蘇周提學履任後即通飭所屬大小各學堂無論官立公立私立一律將辦事及敎習學生等姓名人數造具淸册呈候考核（康） 
[電飭學生不准迎送官長杭州]  
　　浙省奉到學部電咨以某省曾以學生排隊迎送官長實爲不合以後無論何等學生均不得迎送以免曠課而重學生之品格等因當奉張筱帥札行學務處通飭遵照（的） 
[提學使暫用學務處關防杭州]  
　　浙江提學使支恒榮由日本考察學務回華於初五日抵杭初六日禀見撫憲俟張筱帥懸牌飭赴新任再行涓吉受事惟前之提督學政關防業已繳部而新關防尙未頒到暫以學務處關防蓋用以昭信守（的） 
[優生准撥入法政學堂肄業廣州]  
　　日前署提學使叚觀察於考試優生二塲時以此次取錄各生除拔選優生正額外其餘額滿見遺者尙多若槪令投閒不無觖望特於是日出有硃諭擬將各生酌量撥入法政學堂諭中略謂此次優生正額僅二十名除二場不到六名外尙有一百二十六名未能與選頃據法政學堂監督夏殿撰面商以取錄各生均歷經考試文理淸通之士擬撥入法政肄業用特牌示如諸生年在四十以内如有願習法政者即於交卷時將年歲藉貫另塡明夾同交卷俟本司禀明督憲覆試錄送如未經正額選入者限十日内拍成相片繳送本署以憑申送聽候學堂補入此係格外體卹起見該生等入學堂後務須忠愛國家母惑奇邪是爲至要（冬） 
[江督蒞揚消息揚州]  
　　江督端午帥近以江北一帶私梟票匪橫行無忌且又飢民衆多恐生事故擬蒞揚察看情形藉以鎭壓並順道查視學堂有初十日啟節之說（引） 
[蘇撫密委道員詳查參案蘇州]  
　　常州惲紳家司帳人私刻盛紳發米傳單經某御史將惲紳祖祁列欵奏叅蘇撫陳筱帥奉到廷寄札飭臬司親提訊鞫已詳前報茲筱帥以參案中有惲紳侵呑學務公欵一節因又密委候補道王旭莊觀察馳赴常州細查辦（且） 
[飭拿客民搶女拒捕杭州]  
　　浙西内地各鄉墾荒客民夙形强悍有高聯元者强搶沈雲萬之次女報官查拿復被拒 
 
 

Page 4

 
 
捕脫逃由沈來省投禀撫轅當奉張筱帥批示云高聯元糾衆拒捕形同化外前據營縣先後禀院均經批飭嚴緝仰按察使速催安吉縣赶緊會同鄰封營縣水陸防軍設法偵緝高聯元及被拐之沈二姑娘務獲究報勿得縱延干咎（的） 
[常鎭道署被竊鎭江]  
　　常鎭道署上房於本月初七夜四更時忽有匪徒潛入焚燒悶香上下人等均兩目呆瞪不省人事任其傾箱倒篋將皮衣金飾等貴重物件携之而去翌晨榮觀察卽嚴飭府縣會同營訊限期緝捕（拜） 
[江輪擱淺]  
　　近日江水涸淺招商局江新輪船日前開行上駛在蘄州地方擱淺該局即派江永江孚兩輪前往拖帶（深） 
[山西財政局總辦曹受培上晉撫禀（爲福公司礦務事）] 　　十四日面聆鈞諭福公司要挾礦權一事仰見憲台愼重邦交維持主權意在二者兼盡虚衷延攬不厭求詳曷勝欽佩職道邊役多年於此事内容未能深悉今始稍知梗槪痛前車之己覆怵來軫之方遒此時若再應付失宜更難挽救千鈞一髮端在斯時是不能不憂懼是不能不憂憤是又不能不於憂懼憂憤之餘籌一應付之策也竊思福公司一商人耳合同一商人之執據耳原是個人之交涉以公法論個人交涉聽與國法廷裁判例無遽責隣封以條約論凡外人在内地購置地産除作　堂公産外悉干禁約此事由商局訂立自不能以此置喙但以合同之質性比例言之亦不過如洋商錢債案耳洋商債案官應代追未聞代認幸而該合同祇寫山西之礦耳設使當時一二奸獪竟將中國二十一行省包括在内豈不是該公司將持此含混合同向我政府要索中國耶合同無界限自不能認合同爲一二人商人之私事礦産爲公共之利權其理甚明况該合同展轉鬻賣前後異人即當日原訂之人尙可不認更何有於此日之有一綫光明之學界商界耶繹公法據條約似皆於國際法之界線絲毫不能侵入所最可恨者中國人心如一盤散沙早被碧眼人一眼看定此數年來一用柔和手叚晋則甘之如飴一用强硬手叚晉則畏之如虎六州鑄錯延誤至今英使居然責詰頻仍該公司己得借徑駸駸乎釀成國際交涉矣時迫至此若晉省再不能自行解决則外部雖不肯認爲國際交涉而其如强權何外部堂官司官之爲難與憲台曁兩司之爲難其難一也是以此次外部來電迫切謂不能再以虚言唐塞速籌實在辦法等語自係不磨之論惟今之計則仍須以虚實二字互用而已但有秩序焉有權衡焉曷以言乎虚者曰公法曰條約夫中國歷主銷閉向未與盟所謂無公法之股份不能享公法之利益至條約原是勢均力齊方有効力以今日之中國而論旣無治外法權則法與約均不足恃矣雖然磋商伊始尙不能無法律之理想以爲立言者之初基否則更無所依據激固生變懦亦受欺也至於所謂實在者如昨日兩司所陳合辦賠欵兩端熟權輕重斯二者皆是解决此問題之辦法但愚以爲此時尙未可遽行倡言何則盖商戰家不輕易讓步我言合辦彼必以爲默許全權由合思呑將來磋磨權限便難就範至於賠欵彼必曰旣講收贖合同便是認可波折愈多姑無論合辦則擇地不易賠欵則籌款維艱而彼族對此問題如何允許尙無把握詎可先授以柄宜設詞紿之隨機應之耳且不寗惟是賠欵之賠字以應攺爲罰字名詞方爲得宜盖賠欵者是賠其所先應得之利權合同便有價値至若罰欵是公明並未認可不過强抑國民顧全友誼則操縱由我一安綰轂所繫匪輕亦宜到時酌之總之此日之競爭以公法條約爲探險隊以賠欵爲中央隊以合辦爲後勁隊依次漸進因應得宜庶可於憲台愼邦交維主權之宗旨或不至背馳耳該公司代表雖無准期來晉而布置不可不早爲之所應請飭下兩司傳論商學兩界通力合作公舉紳富兩員爲全晋之代表一資望一才辯田由商學兩界選擇數人到塲觀聽届時我憲台曁司道居中策要聽其辯論純用文明抵制毌許囂張似此局面則儼然兩造之訟訴我之并未認爲國際交涉可不言而喩矣欵接一切仍須周洽如儀惟憲台不必時常接見以司道爲行政機關遇事万有退步一得之愚所見如此伏乞鈞裁茲更有請者比來自福公司之事起學界罷學商民驚怖又値各屬匪風未靖入情洶洶地方之危迫如此而外交之强迫又如彼我憲　之憂勞藎畫雖與外部文電交馳而實在爲難棘手情形恐未必能以盡悉昨聞面諭擬遣派專員赴部詳告現狀卓見極佩查歐西各國凡屬舉辦要政無不有調查員凡屬交涉要政無不有偵探員職道夙荷知遇愧無以報願爲義務偵探員以供奔走之役如蒙俯允匹馬可行　領川資不帶隨員惟憲台其裁之（下略） 
[中俄會商交收東三省全案四十六續九月二十日]  
軍機處來電○亥蜜盛大臣轉駐俄參贊庚電貴大臣病勢稍减爲慰總宜赶緊調治期早勿藥所有上年十二月卅電俄約十二條本年正月漾電删改俄約十一條均希貴大臣　飭胡惟德陸徴祥照錄法文校對無訛由郵船速寄上海交盛大臣轉寄行在備查勿遲爲要眞二月十二日 
裕星使來電○報稱公有小恙想己犬愈念甚示復庚眞二月十二日 
劉制軍來電○聞貴體違和至深馳念近日眠食如何乞電慰坤咸二月十五日 
電李傅相○中堂矜鑒久不奉電惶恐萬公儒猝溝此症展轉牀蓐困苦難言醫云性命可暫保偏廢恐難免亟望新使速來交缷内渡玉關生入獲正首邱得知仰蘧幸矣雲天援手銜結難忘日來神思稍淸而舌澀左半體麻木如故勉强日授代辦胡惟德電陳伏枕哀鳴切盼示復咸二月十五日 
李傅相來電○咸電悉執事力任艱巨勞瘁鬱結致成痼疾異國風土調養非宜馳念曷極約欵現旣齟齬攺派新使恐俄不允望速向外部探明電復倘不致堅拒始可奏請仍希隨時加意衛攝至樞鴻巧二月十九日 
電盛大臣○請轉行在軍機大臣均鑒儒猝遘危疾已經半月展轉牀蓐困苦萬分經西醫施治稍見功效神氣漸淸惟左半體麻木動轉需人醫云性命暫可無虞偏廢終恐難免俄都水土寒濕萬不相宜若不赴别國調養難冀就痊等語刻下外部無應商要件已派參贊胡惟德代辦尋常公事可以接洽擬乞假數月俟飲食少進當舁上火車赴德奥等國坐湯飲泉藉以調治併請旨飭桂使速來傳交缷内渡玉關生入得如龔使幸矣桂使去歲已經俄允接待當無異議如攺派須先與俄商明爲妥儒　言蹇澀較數日前稍好右手震動尙可勉强書字謹飭參贊電陳乞代奏請旨遵行不勝迫切待命之至號二月二十日（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇茅麓明農有限公司續收第二起股本章程]  
宗旨中國貧困原因固由不善製造熟貨以工戰勝人抑由不能盡地設法廣植生貨以資工商輸轉神州沃壤隨處石田所以民生蹙國用乏致新致難行而外人覬覦尤堪危懼同人憂之爰立公司以起廢闢荒裕國利羣爲主義查得江蘇鎭江府金壇縣石馬橋鎭茅麓荒原約數萬餘畝探其土質凡山榖旱粮桑茶森林樹畜罄無不宜用議合財擔任拓開農業第一起刊布章程原議集股十萬圓分作數起陸續接辦粤自去冬創辦先招集第一起股本洋二萬元已將近河腴壤購成六千畆次第開墾在熟茲因餘地尙多入股者衆再擬續招第二起股本二萬元推廣辦法以符原議 
集股第一起地畆購足股本業已收齊茲特續集二萬元仍定四百股股本繳後隨給股票息摺永遠常年八釐起息限年内繳足截止逾期不收日後推廣另闢地畆續招第三起新股儘老股附入本届仿各公司通例凡同志能爲本公司集滿一百股者作爲賛成人其酬勞即歸入創辦中照人數均派集滿四十股者作爲承集人其酬勞卽在公積二成内提四分之一按股均派如贊成人招滿一百股能再招四十股者亦得兼有承集人酬勞招股人均由本公司發給收條並經收人圖記一顆爲憑收到股欵隨時塡給收條並加盖圖記交股友信執俟公司收齊二萬元卽將收條存根送交本公司以便照塡股票本公司塡齊股票仍分寄原經收人加蓋圖記各股東即可持收條向原經收人處換取股票公司各辦事人如有侵虧以致中止歸創辦董事如數攤攤賠股友 
辦法現以第一起所造瓦屋兩進計十四間爲總辦事所另擇適中之地造瓦屋一進爲分辦事所造草房十間爲工作廠又草房十餘間爲各牲畜牧養廠山中平垣之地種桐柏其高嶺及邊瘠之地悉種松杉山凹臨水之地開作竹園另闢果園種桃李杏梨棗栗楊梅桂柚橘橙石榴杷枇櫻桃葡萄等樹斜坡向陽之地悉種桑茶玫瑰餘地開種雜糧如高粱向葵首烏子瓜山芋花生芝麻烟葉棉花大小荳二麥各旱榖擇可蓄水之區開築塘壩養魚留種稻榖（未完） 
[皖省官事]  
　　調署徽州府經歷尹耀庚期滿遺缺以候補府經歷葉樹含挨委署理委署績溪縣敎諭秦宗佑繳委遺缺以試用訓導朱本植挨委署理調署宜城縣訓導章獻琳期滿以試用訓導齊來芸署理（士） 
[嚴追虧欠稅欵揚州]  
　　揚州鈔關外所設揚由二關按旬解常鎭道衙門稅欵有一定比較近因該關書差蝕剝太甚虧欠應解各口錢粮爲數甚鉅茲爲署鎭道榮觀察查出因將書差卞陳二姓提案各責一百發縣押追案房吳書代求亦責手板一百以示　戒（引） 
[委署總兵南京]  
　　楊軍門慕時曰豫省領咨到甯奉汪督端午帥飭署徐州鎭總兵缺（對） 
[哨弁上控管帶蘇州]  
　　駐紥平望鎭之留防右營哨弁劉某曾某前日來蘇投各轅上控管帶陳某尅扣軍餉併缺少勇額三十餘名等情請爲查究一面復赴江甯投督轅上控（且） 
[院省巡警學堂告成安慶]  
　　皖省巡警學堂經藩臬兩司會商皖撫准撥庫銀一萬兩在城北白花亭購定基址雇工建造現已工竣定下月招生肄業（多） 
[天台縣禀請以詞訟費興學浙江]  
　　天台縣潘大令秉忠以詞訟錢文受之有愧通禀大憲請爲備充興學之需頗邀浙撫張筱帥所嘉許茲將批詞列後 
據禀該縣呈費每年約計千串擬提彌補平糶不敷洋二百元外餘數儘充中學堂常年經費並將快呈名目嚴禁革除等情查詞訟收費本非政體據稱由來已久一旦革除恐詞訟愈繁所慮亦是應准如禀辦理該令甫經到任卽將規費合盤托出分别充公革除其見廉潔自持實堪嘉許仰按察使轉飭遵照繳（的） 
[蘇撫批飭興辦勸學所鎭江]  
　　鎭江府承太守前日接奉蘇撫批示謂府立勸學所爲各邑學務之總轄該府紳士等尙能苦心經營力任義務深堪嘉尙應准立案惟所有章程應即查照學部奏定章程辦理仰學務處轉飭該府會紳實力興辦廣爲勸導以期敎育普及云云（再） 
[斬决海寕匪犯杭州]  
　　海寗州匪犯奚錦高前曾通匪散票糾黨行劫由郭剌史會營緝獲訊供不諱解省定案於初七日遞到釘封奉委仁和縣林大令提驗綑綁押赴淸波門外巿曹斬决（的） 
[蘇城火警蘇州]  
　　初八夜四鼓後蘇城醋庫巷許姓家撥翻脚爐致兆焚如雖經各水龍竭力灌救奈風勢正盛無濟於事直至天明始得漸漸救息計焚去許姓房屋二三十間左右鄰居幸未殃及（且） 
[邂逅姻緣揚州]  
　　小東門街某衣鋪學徒前日見有徐海流民在鄰居麵店内短給錢十四文互相爭執學徒爲之代給息事該流民即細詢學徒年歲家况知其尙未有室即請衣鋪主爲證將十五歲之女留下配與爲妻已則飄然而去亦奇緣也（祜） 
[總兵出洋會哨吳淞]  
　　福山鎭鄭總戎巡洋班昨日由福鎭署乘砲艇抵淞後卽攺乘砲艦駛赴南洋與浙江定海鎭姚鎭兵會哨並互盖統巡關防（不） 
[查騐廣艇下水吳淞]  
　　滬北銀翔港軍功廠所造之外海南滙掘港中營等各廣艇業已下水江督特檄福山鎭前往查驗催卽裝配齊全馳駛外洋巡緝（不） 
[濬浦局擬購灘地吳淞]  
　　淞口張華浜江海分關迤南所漲灘地均已升科或有完納道契者近因濬浦工師援將沿　地購作堆積淤泥之用初九日濬浦工帥各洋員喚仝總甲業户週圍察勘並議價値擬援照鐵路官價償給業主特所竪石界均係洋商牌號故一時未便遽完云（不） 
 
 

Page 10

 
 
[火車傷人]  
　　初八日午後淞滬鐵路火車回至張華浜車站忽有小工四五人急欲越軌至最後一人竟至傾跌軋斃（不） 
[上海官事] 　 
　　工部主事徐宗源日前來滬住泰安棧浦東總巡梁偉年水利局委員知州崔鴻翥候補同知司徒繹義渡局委員縣丞陳繼蕃候選縣丞鄧長靑試用縣丞完太璞 
候選縣丞蔣爾榖候補知縣劉芳矅西門稽查委員李朝植 
上海縣王念祖洋務繙譯委員縣丞朱學愼三林塘巡防局員唐正祥候補鹽巡檢丁沅補用典史丁煥章等昨均先後到道禀謁川沙廳司獄候補主簿黃永璣到道禀知交卸（宜） 
[讞員向申]  
　　公共公廨讞員關絅之司馬於本月初二日赴江寗謁見端午帥復至姑蘇晋謁三大憲面陳要公茲已事畢於前晚黃昏時抵滬昨早偕同孫耳三明府至萬壽宫隨同道憲拜牌後赴滬北洋務局接待各國洋員（力） 
[商餘學會恭祝萬壽]  
　　商餘學會於初十晨全體會員齊集操場行祝慶萬壽禮並宣頌祝詞所備電光影戲爲天雨所阻一俟天晴尙須補演（助） 
[飭催商輪移泊浦東]  
　　濬浦洋工程師近日照會新關稅務司飭將浦江船隻赶開以便施工當經稅司查得向章商輪祇宜泊近浦東一面因即照會滬道瑞觀察札飭水利局委員遵照向章赶卽傳令移向浦東駐泊昨該局委員崔直刺飭水勇催遷矣（尺） 
[道批照錄]  
　　職商楊彬煥禀批此案前准賈領事來函又經木道將陳子川冒人西籍確據照抄駁覆據禀前情仰會審委員提案究追具報所有往來各函抄發併即查照（宜） 
[飭查訟棍劣迹]  
　　訟棍龔春如姦拐有夫之婦控經婁縣簽差來滬將龔及被拐之婦拿獲解松質辦各情已詳本報昨讞員關絅之司馬接准上海縣王少谷大令來函以准婁邑尊文開查檢該訟棍劣跡控案等情轉查到廨司馬飭承檢查祇有一起因卽照復（力） 
[西商賽跑]  
　　昨上午九時寓滬各國西商齊集跑馬廳作賽跑之舉先至靜安寺路歷經徐家匯路巴吉路寳昌路向北聖母院路同孚路仍至跑馬廳爲止當十點半鐘經過法界法捕房預派通班探捕在途照料（深） 
[法租界盜案]  
　　法新租界新廟橋浜南唐家宅某米店前晚有匪徒十餘人入內劫掠某氏婦驚覺喊捕爲匪綑縳待天明檢點失物約値七八百金翌晨卽開單投捕房報緝（深） 
[界外火警]  
　　美界錫金公所西首南林里第八弄某姓家於前晚七點半鐘失火其勢甚猛因是處係華洋交界故瞭望台並不鳴鐘告警霎時間全弄已經焚盡迨至救火會皮帶車至已延至七弄當即竭力救息事後檢查約焚去房屋二十餘間（力） 
[傅究不允遵章遷讓]  
　　閘北大街開築馬路因同康南貨店 
不允遵章遷讓致路工擱置日久所開陰溝泥淖滿途行人時有跌入溝中者昨經縣尊王大令派差票傳同康店主王某赴縣訊核（力 
[飭再發封被告家産]  
　　法商利康洋行前投公共公廨控二馬路泰和里褔泰洋貨號虧倒銀兩讞員關司馬飭將股東方允甫傳案會訊之下判上交保訊理因尙有股東張某二人未到特飭差協探將其存物發封再核刻下該洋商以所封之物與欠數尙覺懸殊禀請再行續封被告之家産司馬爰于前日飭差至老捕房協同包探王阿巧至該號將客堂房間一律發封再候禀後核奪（力） 
[給費了事]  
　　劉王氏因伊子四林受驚斃命至顧匯源篾竹店吵閙經東區巡士拘送總工程局押候訊究已誌昨報茲悉顧已央人調處願助殮費洋三十元寢事（尺） 
[給還棉花]  
　　昨有薛全全肩負棉花一包行過高巷頭巡士見其形迹可疑拘送東區詰稱由薛金楊托掮迨　薛至案詢無其事即解總工程局押候交保棉花存局旋由救生局函稱此花係東溝船失事由本局撈起托薛代領當卽給還開釋（尺） 
[設法鈎撈溺屍]  
　　東溝航船溺斃搭客疊紀前報茲悉該船共載搭客二百餘人除由大阪船等當塲援救得生外計溺斃者百餘人救生局連日撈得三十餘具尙有數十具一時無從打撈業經該處善堂董事會同救生局用滾鈎前往失事處鈎撈倘無家屬認領即由堂備棺收殮云（尺） 
[請領失孩]  
　　昨由捕房七百九十八號捕送迷路男孩陳春泉到廨請爲安插値日差向之詢間據稱年八歲寗波人未幾有閘路大成衣莊中人前來謂此孩于上月二十八日走失找尋無着請爲給領該差禀行司馬着其翌日投公堂訊明後再行給領（力） 
[小孩受驚斃命]  
　　粤人馬長泰同在廣濟公司爲茶房前日由伊舅母陳某氏挈八歲次子小首子向馬索取舊欠口角互扭致氏子受驚回家斃命氏卽將尸舁至馬處一面投上海縣署喊寃寸 
[上海縣案]  
　　王姓昔將田地六畝餘之方單抵押毛星海毛秋泉處後王姓將地售於果育堂爲義塜因方單被毛姓轉抵馬宦處王將贖價呈繳縣署提訊未結前晚奉現任王大令提两毛訊究秋泉供由堂兄星海　令父親悅順將王姓方單轉抵小的實不與聞星海供王姓抵下方單由小的收執紅契抵據均秋泉執管前被伊父子三人强將方單索去不知在何處轉抵若干乞鑒大令以案懸多年互諉無益判秋泉收押星海交保飭令毛悅順先向馬宦贖回單契呈候察閱再行訊斷○酒店主張兆明投縣喊控王大令提案訊問張供店房租自朱信隆香作已二十餘載本年八月初六夜香作樓上失火肇灾小的店房幸得無恙事後房東朱鳳池誣稱小的店樓起火因鄰佑公論難逃未敢置　近以翻造爲由廹令小的遷移昨將屋瓦揭去致生財損傷且有押租三月計錢十六千二百文亦不歸還求鑒大令判退候諭飭差保查理○吳杏生扭吳承傑至縣控被呑價王大令提案質訊杏生供父親兄弟三人故父居長與次叔均己物故有租遺住宅三房公産今被二叔耀卿乘小的經商松郡將住房售洋二千四百元小的回悉往論由寡次叔母給洋一百四十元三叔霸呑不分故扭叔子請追承傑供堂兄杏生係長房之子祖父在日將住房遺傳次伯父及欠親所得長房另得館驛弄房産今由父親與次伯母售得住房價洋實於杏生無涉大令問有無分據供據在次伯母處大令判著承傑呈分據察閱再訊（宜） 
[公共公廨紀事]  
　　日商某投該管領事控和裕土行主陳定靜結欠貨銀向索圖賴請爲傳追等情經公共公廨飭差將陳傳案押候照會日領事訂於廿一日午後两點半鐘會訊○日商田川洋人控和豐號主王云甫定購煤觔延不付銀出貨由日領事照會公共公廨請傳訊究等因茲經廨差查明王云甫係住法界據情禀復 
 
 

Page 11

 
 
昨由讞員關絅之司馬飭繕照會簽差投法總領事署請爲派探協傳勿任避匿○美商馬柯格前控華人未安仁耶朱芸舫欠洋圖賴由廨移請華亭縣提朱解滬究追去後詎料朱安仁劣跡旣多又有别項控案奉松江府戚太尊提案訊供發押所有洋商控欠趕緊淸理等情由華邑尊函復到公共公廨昨讞員關司馬飭承據情照復美領事轉飭該洋人知照（力） 
[英租界捕房事]  
　　福州路第一百五十三號門牌妓院内於前日失去象牙筷四十八雙因投捕房請緝捕頭允之○王阿寳投老閘捕房禀稱日前在蘇垣趁大東河輪公司之船來滬同船有藩老福者係久庽申江言語之間甚爲莫逆到滬後藩即糾往妓院數日之間被騙去洋銀七百餘元請爲查緝捕頭以所控無憑飭不准理○三百五十九號捕在勞合路見周阿四手携雞一頭形色慌張上前盤詰周言語支吾當即拘入捕房押候解辦（力） 
[法租界捕房事]  
　　某甲竊太古棧銅元十二千爲探拿獲拘入捕房押究○王雨林昨在途毆打被捕捉進捕房奉飭押候解辦○劉桂生竊烟鎗赴押由探撞見拘入捕房候究（臨） 
[美租界捕房事]  
　　前晚南林里火熾時有流氓吳阿大范記通王阿福黃有林均强攫火塲衣箱等件由探楊掌生金立生一併拘入捕房押候送辦○粤人梁阿友昨與婦人王阿連在吳淞路互毆由行路西人扭交捕房捕頭以事涉曖昧斥不准理○陳本餘拾得麥加利銀行鈔票一紙訴由一百零二號捕呈報捕房奉飭留下候領○陳阿二竊烟鎗一支由捕人贓並獲帶入捕房押候送辦○楊樹浦路某西人庖丁朱星法昨向洋東索取工資被毆由朱投報捕房飭投該管領事署控告（似） 
[來函]  
[商會經收徐海等水災賑欵第五次淸單]  
　　兩淮鹽運使趙渭卿都轉備文解到湘振　英洋二百八十五元當經照數兌收轉解徐海災區散放除繕具收條並掣印回照交晉益升齎回呈驗矣陳恕記助溧陽捐洋二十元于守記助溧陽捐洋十元合行登報以揚仁風○再第四次淸單徐州府田太守彚到湘振一百七十一千合銀一百十八兩七錢五分誤寫一百六十两七錢五分合行更正 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
