# 1898 - 49 - 4908926

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢粉馳官商薈萃本館所出報紙行銷甚廣購者加憲兹特極外加工赶早刷印星夜報遞前往風雨無阻俾當日卽　派送以蠶先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇經　　發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒及 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載者我朝名臣循吏懿被嘉言采據成書用垂機範誠爲策名筮仕者先路之漢本局承琴鶴齋主人鹽付鉛印爰用新鑄之字潔白之紙校讐精良裝訂八册每部定價碼價一元四角凡身府民社而諸知刑名錢榖撫字百里之地者不可不爲一流覽也申報館及申昌書室滬上各書坊均有發售賜購者請隨便選取可也此佈 
[報紀拿獲匪首因書其後]  
　　余前論江防急於海防誠以海防僅足以禦外侮而江防非但可以禦外侮而并可以靖内亂統中國二十一行省内地宜防之處指不勝屈江防亦惟舉要耳說者謂咸同以前防在内亂咸同以後防在外侮當髮逆之亂蹂躪至十餘省竊據至十餘年龍興以來宼盜之横莫此爲甚當時倉卒成軍器械未有今日之精軍容未有今日之盛而猶不難創平禍亂一律肅清今日講求西法已二十餘年器械已日精矣軍容已日盛矣其不能禦外侮者因較西人終遜一籌若以之靖内亂固綽綽乎有餘况當時止有緑營兵勇今則裁汰緑營增募練勇今昔兵制不同卽有盜賊竊發不難一鼓成禽况現在盜賊隨起隨滅斷無有髮逆之甚者矣吾知說者幸託空言若當軸亦存是心必至養癰成患髮逆之亂　轍堪虞不觀本報上月廿五日所登拿獲匪首一事乎幸而匪首拿獲若宼情秘密再遲一二年必至不可收拾矣據　事人云温州西南兩溪爲亡命之淵藪有宋姓匪首在溪山散賣布票誘人入會布上有崇平山天賜麒麟堂英雄通　兄弟遵照字樣旁注内口號鐡面無私外口號替天行道其僞銜有督辦閩浙營務武略將軍副龍頭字樣愚民無知從者以數千計每布售錢六百零八文今正售賣至楓林巖頭等村此處士人較多知爲悖逆來郡密報官塲得以預防初六日門禁忽嚴每遇枏溪船到埠飭勇密查一面諭令紳董密拿初十日楓村徐汗青茂才率同村民在河西誘獲宋方亭擁解來城永嘉縣提訊後搜出花名册一本内開匪夥姓名六百餘名并銅印一方篆刻天父天兄研鞫再三堅不承認責至五千板詎料宋匪服毒在前遽爾斃命現餘黨已漸漸解散在地方脅從罔治斷不能按册中之六日餘名一一伏誅卽欲去惡務盡一時亦無從搜緝且匪首伏誅羽黨皆失所倚散爲良民亦屬易易惟其黨以數百計則匪首斷不止宋姓一人宋匪已不肯招供預先服毒則尚有餘匪亦無從查緝現雖一時解散而究不能無後日之處此猶僅在祈省之一隅各省會匪所在皆有雖各立名目安知不通聲氣一旦相應何異髮逆現在趁其未經竊發節節嚴防處處搜緝尙不能化莠爲良若以爲内憂之不足虞吾恐外侮未必卽來而内地盜賊之充斥卽禍亂之見端也况外侮之來半爲莠民所致膠事非明證耶除一鄉之莠則一鄉治此鄉之莠民除而彼鄉之莠民勢必孤可不治而亦治推之一邑一郡一省無不皆然所謂滅星星之火若無甚關繫也而已可免燎原之患塞涓滴之水若無所損益也而已可無横溢之虞此雖責之於防兵而猶不如民團之切近卽如楓林之事幸爲徐汗青茂才率同村民得以在河西誘獲若僅恃兵勇嚴緝恐至今尙未破案非謂兵勇之無用大抵非兵勇處處嚴防不足壯民團之威非民團節節相助不足爲兵勇之綫二者皆須竭力整頓然此種會匪僅能誘無知之人而其爲害已不可勝道若領袖之人取徑一高爲時雖遠爲害更列如本報上月廿七日録叻報所紀割辮會一節入會之人竟忘根本并敢明目張膽登諸西報此又欲藉外侮爲内亂者也現在鞭長莫及若置之於化外而不知内地豈無呼應之人此又非兵勇民團之可查察者是在各疆吏之籠絡各地方官之教化矣然内地莠民皆防之嚴而除之盡則此種人雖大言炎炎而無有爲之羽翼者亦終歸於無用故曰防外不如防内也質之當世之談時務者未知不以斯言爲河漢否 
[本館接奉電音]  
　　昨日上午京師飛電傳來上諭一道敬謹譯登○正月二十九日奉上諭夏辛酉著調補山東登州鎭總兵廣西右江鎭總兵著李永芳補授欽此 
[快船出險]  
　　英廷派快船維多利亞司駛赴中華行至蘇彞士河忽然擱淺此已譯列報章矣正月二十九日英京傳電至申云維多利亞司刻已出險矣 
[改招淮軍]  
　　金陵訪事友函云南洋大臣劉峴帥當去冬膠州事起之後綢繆未雨嚴設江海各防又以省垣標防各營前經遵旨裁汰殆半一旦有事兵力未免太薄遂飭營弁就下關招募槍砲等隊又派弁赴湖南招集楚軍一切情形歴詳前報兹峴帥之意以楚軍近多暮氣似不逮淮軍之餘勇可賈囊年中法之役劉省三爵帥收復基隆深得淮軍之力及和議成裁汰營伍爵帥舊部解甲歸農今不免有髀肉重生之感若設法招募前功卓著必有後效可觀乃將派往楚中之弁飛檄召回令改道赴皖公山前招集劉爵帥當年舊部承募之弁已於正月二十七日由白門捧檄首途矣 
[奏調總戎]  
　　金陵采訪友人函云前河北鎭總兵崔總戎廷桂去麥由徐防營務處來省謁見督憲劉峴帥峴帥以山東時值凶荒特撥銀一萬兩交總戎購買米榖運往賑濟總戎旣抵山東辦理賑務井井有條東撫以總戎由河營出身當卽奏留山東辦理河務惟時膠州釁起河南壤地相接防務戒嚴豫撫劉樹堂中丞籌辦邊防需材孔亟因專摺奏調旋奉俞旨准留河南差遣中丞奉旨後卽將標防水陸馬步全軍二十八營一律檄委總戎統領具文行咨兩江督憲總戎亦附禀陳明留豫乞准銷徐防營務差事峴帥正擬檄令卽回防次及正月下浣接准豫撫來咨始按檄不發 
[飭裁會辦]  
　　金陵采訪友人函云此間爲東南一大都會轅門聽鼓者實繁有徒中小兩班人員固多於鍊　監司之待補者亦竟有一百五十餘員本省道員差缺雖較他省爲多然尙不敷位置上游悉心調劑盡舉此無缺無　之候補道悉納諸各局所會辦中月給朱提五十金以資薪水相沿已久竟成例案月縻公帑頗屬不貲兹者督憲劉　帥以庫欵支絀萬分防務方興需欵尤亟何能以有用之正項養無用之閒員查得通省所辦各差除金陵上海兩製　局公務繁多不得不需員會辦其他各項差使舊有會辦各員終年無所事事應卽悉與裁撤上月二十六日已檄委江 
 
 

Page 2

 
 
審藩司轉飭各道員一體知悉矣 
[示安民教]  
　　常鎭通海道長久山觀察日前發出民教相安示諭一道本館訪事友抄寄前來爰特照登於左照得中國自開海禁與各國通商外國耶穌天主等教因流入中華民間多有入教以堅爲善之心然教雖外國之教民仍中國之民一切户婚田土鼠牙雀角仍聽地方官爲之審理教堂志在勸善向不干預詞訟而教民意在向善亦不得藉教横行今本道深恐各屬入教之民不明此義恃教妄爲以致釀成事端除通飭所屬各州縣認眞查察嚴密防範外合行出示剴切曉諭爲此示仰民教人等一體知悉須知耶穌天主等教均屬勸人爲善旣已入教更應孜孜向善固不得藉教欺人而未經入教之民亦不得因其入教稍涉歧視自示之後無論民教均應各安本分營生毋得心懷疑貳互相猜嫌致滋事端倘敢故違一經訪聞或被告發定卽拘案照例究辦斷不能因已入教稍涉寛縱本道爲民教相安起見故不憚煩言諄諄告誡該民教等應共體此意各守本分愼勿言諄聽藐致干法究本道實有厚望焉其各凛遵毋違竊謂中外通商而後雍容玉帛睦誼素敦惟各省人民往往歧視教中人以致無端啓釁膠州之事殷鑒匪遥倘得地方官平時辦理得宜旣不憤激以釀變亦不姑息以養奸則民教自能相安何至激成意外之事哉 
[鹺事紀聞]  
　　揚州訪事友人筆述云兩淮産鹽南北不同淮南通泰兩屬計共二十塲皆取海水攤灰由灰淋滷取滷入鐅煎煮一晝夜而成鹽四季可煎無虞間斷淮北則不然海分司所屬僅板浦臨興中正三塲其産鹽不藉火力故不曰煮而曰掃蓋攤灰淋滷後取滷入池須仗日光曬晾成鹽一歲之中出産祗春秋兩季而兩季中秋陽力薄收成無多惟恃三四月數旬之工故諺有小滿十八掃之稱蓋謂歲銷三十萬引全在小滿前數旬也然卽此數旬内若逢暢晴其出鹽尚不止此數故以餘剩之鹽運至淮南十二圩專以配銷皖岸是謂北鹽南運歴經照章辦理從未聞有缺乏不意丙申年是處風潮爲災海水上泛將歴年所存餘鹽老堆衝没無遺非惟北鹽不敷南運卽正綱廿九萬九千餘引亦幾不能足數幸海分司徐分轉調度有方竭力維持始將全綱湊足原冀下年可以豐收藉以彌補詎料丁酉春又復淫雨淋漓纒綿至數旬之久致小滿前緊要期内出産寥寥丁酉正綱及南運之北鹽遂又不能足額上憲以淮北綱鹽向列歲杪卽須奏銷今竟連年缺乏而配銷皖岸之北鹽歲銷六萬引亦欠數甚多似此情形若不設法補苜必致年年欠缺焦灼之餘無以爲計而淮北湖販以銷塲暢旺待運甚亟頃聞鹺務中人云現各當道一再籌商擬創爲南鹽北運借買南鹽若干以補淮北銷數緣淮南塲商皆係就灶收鹽坦内存鹽甚夥恒以銷塲不暢致擱成本爲虞今若淮北借買則各塲商定然樂從而淮北各湖販亦不致有缺貨之慮正綱鹽引亦得按時奏銷是誠一舉而數善備焉惟事屬創舉雖曰暫時變通俟淮北産數豐足仍歸原制然南鹽北運究未辦過想各大憲成竹在胸必有善策以裕其後也 
[漕糧難減]  
　　武昌訪事友人來函云鄂中前奉大部來文飭將漕糧折價量予减成并酌提平餘若干以濟公用業詳前報兹王芍棠方伯詳報兩院擬仿照江西章程辦理惟鄂省缺多瘠苦非江西可比若不量爲區别不免有賠累之虞各州縣因具禀陳情尙未知上憲作何籌度也 
[蕪道還轅]  
　　蕪湖道袁爽秋觀察前赴安徽省垣賀歲官塲傳言謂憲節擬於大通小作勾留並遊覽九華之勝故須遲遲返斾兹聞觀察於元宵禀辭次晨卽擬就道嗣因撫憲有摺奏要件以觀察早年在京充當章京於宣公奏議稱斵輪老手特借椽筆爲之潤色時適又有總署來電令觀察籌撥洋欵順便與鄧中丞籌畫一切是以憲駕至二十四日始賦言旋而九華風景亦僅於江天漭漭中遥爲目送而已 
[提憲行期]  
　　金陵采訪友人函云兩江督憲劉峴帥籌謀防務電請長江水師提督黃芍巖宫保來省會商吳淞海防宫保蒿目時艱力肩重任旋復遄回節署摒擋軍政卽率所部出防乃至正月中旬大帥旌旗尙濡滯於皖公山下劉峴帥連接北洋來電知時事未了電催節鉞迅卽赴防並派崇安輪船前往太平迎迓宫保接電後卽飭部下弁兵料理軍械資糧尅日前往宫保則先至金陵每日必入見制軍密籌方略因部下十萬貔貅需俟仲春二三日始能順流而下是以宫保筮吉於二月初旬由省垣總統雄師出石頭城直抵吳淞江上 
[迎喜改期]  
　　松江訪事友人來函云前紀松江提標添買戰馬由前站報知准於正月廿四日到郡各營將領遂定廿八日恭迎喜神兹悉大羣因事愆期直至廿七下午始到時已日薄崦嵫不及分派廿八清晨由各馬販驅入提轅演武廳經松五營及金柘青三營應領各馬兵應以繮勒牽之歸伍是日也濃雲低壓細雨廉纎簷溜聲淙淙不絶且套馬事竣日已過午遂改期於二月初二日整隊出郊迎迓喜神所望天公做美大放晴曦俾傾城士女結伴來觀者一恢眼界也 
[鳩水天時]  
　　蕪湖訪事友函云客臘雨雪甚稀開正以來又復風和日麗淑景宜人至上月二十四日始陰雲密布礎潤如油未申之交雨絲風片薄寒中人温飛卿詩霏霏霧雨杏花天簾外春陰著羅幕此景彷彿似之次日依然烟雨迷離天如潑墨方謂滕六君旣失信於三冬或又不免如往歲成例反於交春後爲弄玉之戲詎料碧翁翁迥不猶人更魚兩躍忽電光如金蛇萬道閃爍空中阿香車亦隨之而至其聲隆隆十一點鐘後更霹靂數聲令人失箸父老咸謂正月聞雷春寒必甚蓋俗有未過驚蟄一聲雷四十九天雪花飛之諺也還是典衣還戒酒費人斟酌是春寒墨客騷人不免再三惆悵又聞電局得上游英家匯來電謂彼處是日清晨卽已豐隆怒擊蕪地其時則僅密雨數陣百里不同大是說良信 
[礱坊經始]  
　　蕪湖采訪友人云金馬門邊前經中外官商糾股殷設機器礱坊牓其門曰益新公司此已誌諸前報者也目下廠屋落成機器亦已運至計碾米機四副磨麫機一副照原議乃小試其端之法然每日已能出凈米二百五十餘石磨麫六十餘石其中機軸有與原訂合同不符者須運回外洋更製是以遲至目下始得裝配齊全不日卽可鼓動大爐全軸飛旋以供磨礱之用矣又聞公司執事人業將廣帮銷路及本地各大户所需陸續訂定一俟機開米出卽可應接不窮按蕪湖本爲米麥薈萃之區每歲出口米有三百餘萬石之多公司中縱能大氣盤旋高掌遠摭恐亦祗攬得三十分中之一分耳故當去春創造時略有謡言未幾卽風平浪息客秋公司主曾禀由英領事照會華官保護華官卽與之約法三章一爲機器共幾副每日出米幾何應報明立案著爲限制以後不得再有加增二爲公司坐落旣非通商租界且又距城窵遠設或不虞地方官祗能盡力彈壓不能議償三爲機器所成米麫出口應照華民一體納稅抽厘聞其中僅第二欵稍有枝梧餘皆俯就範圍樂於從事因卽通詳南洋及各大憲奉准批示立案永遠遵守說者謂内地之以機器改造土員者當以此爲先聲奪人云 
[湓浦春濤]  
　　九江訪事友來函云藩司翁筱山方伯前議創建清節堂俾矢志柏舟者不至有飢寒之苦并設義塾一所以培植節婦之嘉惠窮嫠無微不至惟功程浩大需欵甚繁除捐廉外通飭各屬官紳量力捐助正月某日潯郡已奉到示諭想必有好義之士慷慨解囊成此子善舉也○黃梅縣俞明府成慶奉府憲札轉奉學憲牌開本年歲試飭令該縣從速辦理爰於上月十六日開考正揚題目列後已冠止於孝爲人父止於慈與國人交止於信詩云瞻彼淇澳菉竹猗猗次題達可行於天下未冠以時子曰弟子入次題達則兼善天下通塲詩題賦得留得新春作上元得元字○新關稅務司馬根君欲捐貲將湓浦塡築紳耆禀稱古蹟不可湮没請仍留港道并擬於港旁創建一亭以誌名勝聞馬君亦應 
 
 

Page 3

 
 
允矣 
[桃渡春波]  
　　金陵訪事友來函云客歲省垣市面蕭索異常闤闠中人無不愁眉雙鎖其中惟錢店一業獲利尚豐城廂内外如庚興江義和鼎泰寳善源晉豐等數家無不爻占大有推原其故以去年拆息大漲貲本充足者可以措置裕如彼此往來利市三倍至省垣各土店之得利者則以坤源泰昌森增和仁等數家爲首入市廛而考盈虧是亦留心商務者所宜研究也○城内東牌樓某雜貨鋪於正月二十一夜更魚三躍後鋪主及夥友輩均已熟睡好夢初回忽聞剥啄聲喧有叩白板扉促命開鍵者詢以云何則以欲買紙牌對鋪中人不欲振衾而起約相見於詰朝無如其人賭興正濃急不能待竟破扉而入鋪中人以其未免鹵莽推枕齊起與之爭辯數言不合立致鬥毆買牌之某甲因衆寡不敵竟被毆傷遂偃臥不起鋪主懼釀禍端爰倩人排解願奉贈醫費若干並具酒殽二席負荆請罪一再關說甲遂首肯始免對簿公庭○標防各營每屆新年例有賽龍燈之舉打降爭道時肇事端今年防務戒嚴省垣百萬貔貅皆奉令森嚴勤加操練遂將龍燈一事束之高閣元宵燈景無復當年惟市井頑童製成小龍燈一條毬燈一盞以及雜色燈數對晚來絳蠟高燒招摇過市復有游蕩好事之輩持鑼鼓全副與之偕行鉦鼓喧闐興高采烈十九夜上新河火警之時城中各水會水龍電掣星馳而至行至水西門内大街頑童多人正舁龍燈伐鼓鳴鉦游行自在水龍會人斥令讓道頑童恃其人衆力扼要津彼此爭持勢如對敵嗣童子軍力不能支遽爾敗北被傷二人爭猶未已經保甲總局巡丁將兩造肆鬥之人各獲其一扭往局中其紛始解 
[襄讞述聞]  
　　上海縣帮審委員自蔣壽林刺史赴鄂後所遺一差今尙無人接辦昨聞官塲傅述謂道憲蔡和甫觀察有札委虹口巡防局委員李蘭史二尹接辦之說不知確否姑紀之以覘其後 
[豫備牲牢]  
　　本月初三日爲梓潼君誕日例須祭奠是日適值上丁又須致祭先師孔子昨經上海縣黃愛棠大令諭飭差役虔備牲牢及一切應用物件以便致祭 
[致祭名宦]  
　　昨爲致祭吳應兩公祠之期黎明時上海縣黄大令及印委各員均往西門内兩祠中致祭 
[發落展期]  
　　昨禮拜一爲法捕房發落之期因判責人犯無多捕房飭探咨照讞員鄭景溪大令暫停發落一期 
[續調包探]  
　　昨報紀包探調回一則兹悉美界藍副捕頭以寳石二探雖已調回然尙不敷差遣爰特咨照柏總巡於虹口各捕房中逐加遴選當得二百八十三號吳至剛三百零九號費阿銀二人年富力强堪充包探當卽諭令承充二人業已接差辦事矣 
[禁錮劣探]  
　　英捕房包探韋阿友等擅用私刑一則屢次報端昨由麥捕頭將韋阿友傅阿金任桂生探夥陳阿土王云飛王阿德桂文標方嘉梅陳阿生陳云卿等諸人解案張直刺偕英副領事薩君升座據原告萃順昌船局夥周子祥禀稱某日有客到局囑代雇船嗣客去而復回聲稱網籃内遺失洋銀若干元當卽偕同報捕請爲究追詎有韋探之夥唐姓誣指小的所竊致被拖至萬陽樓茶館内由傅阿金用銅螺絲刑具軋傷手指王阿德按住兩脚韋阿友將木棍痛毆兩大指至今腫痛未愈求請照雪人和船局夥席念堂禀稱小的亦被任桂生誣竊用螺絲軋指方嘉梅按住在板橙上不許聲張求鑒質之韋等一味推諉張直刺謂本分府未到任以前早知爾等動輙擅用私刑查例載無故毆人至死絞監候今雖未至死照减等仗八十監禁例今格外從寛韋阿友傳阿金管押捕房三年每六個月枷示一月任桂生管押兩年每六個月枷示一月助惡之探夥陳阿土王云飛桂文標各押一年王阿德方嘉梅各押兩年陳阿生陳云卿訊係無干交保萬陽樓茶館主趙發茂司帳束甫卿押候核示監照暫存 
[拘獲僞保]  
　　法工部局收捐西人柏禮才控程福田俞錫生等假揑田契串出地保抵押銀八百兩迭經法讞員鄭景溪大令訊供責比飭探帶同俞錫生至曹家渡指提假充地保之陳梅岐到案訊究詎陳已知風逃避僅將曹阿炳拘回捕房經大令提訊之下供出當時邀陳梅岐等僞爲地保向柏禮才憲押領銀大令又於昨日飭包探帶同曹阿炳並探夥數人各乘馬車至是處將陳梅岐拘獲帶回捕房捕頭命押候傳同現充地保之曹維新一併解堂訊究 
[煮烟灼板]  
　　法大馬路新延齡烟館昨日在樓上熬製烟膏爐火熊熊致將樓板燒成一孔爲包探知悉恐釀火災報知捕房克總巡而諭包探關照烟館主將煮烟之處樓板上用鐡皮包裹並以方磚作墊限三日内遵照辦理待捕頭親自勘騐如違究罰 
[是否刦匪]  
　　浦東周家渡南首曹姓宅中有房客胡林寳卽漢卿開設烟館於内上月廿六之晚被匪搶刼經胡林寳同正八圖地保孫桂春投縣禀報黃愛棠大令諭飭捕役赶緊查緝已紀本報兹悉捕役奉諭之下分往嚴查並出資購到眼線陳矮子周貴林二名赴各處緝訪前日在浦東拿獲形迹可疑之張波濤卽張桂秋王有生卽李老五兩名並起獲烟鍋等物當卽押解回縣詳加盤詰再行解案請訊 
[拾金不昧]  
　　前日午後有住居南市高昌廟左近之某氏婦偕其姊妹行至城内某銀鋪兌就金練一條雇坐小車由馬路迤邐南行比及回家探手囊中則金練已不翼而飛默念遂中並未停留必係車夫竊匿向之詰問車夫指天誓日力辯其誣氏之夫族遂將其扭控二十三七鋪巡防局中詎金練實由馬路橋相近擺設魚攤之某甲拾得正在探詢何人所遺擬欲送還嗣聞失主已在局中涉訟遂卽赴局訴明情由原物奉璧氏以珠還合浦喜不自勝願以洋銀八枚奉贈甲推讓再三始受車夫亦得卽時開釋如甲者是誠庸中佼佼者矣 
[犯夜被責]  
　　前晚本城巡防東局委員陳熙亭二尹帶同勇甲在各處梭巡查至硝皮弄附近見有二人東張西望形跡可疑遂命拘獲帶回局中訊問一供俞其姓厚甫其名一供汪其姓新甫其名同稱安徽府屬歙縣人在申爲墨店生理近以失業流落滬江不敢作奸犯科叩求恩典二尹得供以俞汪雖無爲匪証據然不應犯夜判令各責籐條二百下交捕驅逐出境 
[鷸蚌相爭]  
　　前日薄暮時有蘇鄉某氏嫗在南市鹽馬頭某蒲包行購得燈心一捆雇通州人錢榮泉之小車推至十六鋪橋南堍陳恊豐水菓行門首卽命停車給以車資十餘文車夫因請加給嫗不從以致互相口角行夥葉慶和怒其喧譁向之驅逐錢尙呶呶不休當被葉順手將車推翻所裝之燈草亦卽墜地遍染污泥嫗責令賠償該車夫以葉不應無禮與之爭論各不相下爭扭逾時適由巡街捕勇聞知卽將錢葉兩人一併拘解馬路善後局中經會辦委員孫星垣直刺升堂提訊葉供寗波人在十六鋪附近陳協豐水菓行爲夥是日有小車夫在門首與一老嫗因爭車資任意滋閙喚令他去置之不理因卽推翻其車嗣後被其扭住攅毆由捕拘案叩請恩鑒錢供推小車爲業不敢相爭求請恩恕直刺謂葉曰爾等生意中人理宜謙和不應因細故肇釁幸兩造均未受傷從寛判著交保錢榮泉亦不應與人較量車資致起釁端本應責究姑念初犯飭著覓保來案具結嗣因並無保人遂諭十六鋪地甲往尋妥實人保去以後不准再行滋　如違重究不貸 
[候備起解]  
　　前者盧錦城在法界公堂扭控白鳳翔哄騙銀兩輕讞員鄭景溪大令提案訊問以兩造在湖北漢陽縣有案著并送上海縣請備文轉解漢陽歸案訊辦兩造到縣後黃大令諭飭收管候訊昨午一點鐘大令拜客回署盧在大堂前攔輿遞禀訴稱小的控白鳳翔騙銀一案於上月廿七日奉法公堂移送案下迄今多日未蒙提訊可否求恩卽備文移解漢陽俾得從速了案大令俯准所請著令退去候備齊文牘卽日起解 
 
 

Page 4

 
 
[追蹤黃耳]  
　　法總領事白藻泰君豢有洋犬一頭能解人意呼爲彌爾若每出必隨不離左右用二人爲之豢養近日不知因何時常走失防不勝防白君遂諭令捕頭飭探嚴行查緝 
[煦物皆春]  
　　善舉非一端也行仁之術亦不一也雖其事之忻戚不同數之多寡略異而要其孳孳爲善之心固可以質帝天而無愧者也敝所頃承愼餘莊交來洪南琴翁六旬榮慶將壽筵資移助賑洋六十元慈谿韓景祺爲母病垂危祈神默佑助洋一百元江北隠名氏紋銀三十兩又神户全益號因鄰近失愼幸保平安助施粥洋廿五元敏愼堂銅洋一百三十七元以衆善之輸將拯一時之困阨後先頒到抃頌良殷同時奉到咸有一德册捐計收到大小洋一百八十五元銅洋廿四元錢八千四百文查敝堂常年施醫給樂全恃此欵爲挹注况去冬祥霙未沛寒暖失宜將來疾病必多尤望遠近諸善士見有此册者俯念貧民求醫覓藥之苦量力捐輸多方設法曷勝銘感之至併此附聞伏乞公鑒上海六馬路仁濟善堂董事嚴信厚葉成忠楊廷杲黄宗憲施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑宰赴任]  
　　金陵采訪友人函云孫花樓大令友萼由進士出身聽鼓白下歴充江寍府發審委員兼鍾山　經文正各書院閱卷官去年丁酉正科奉委文闈内衛給　以勞績超委一次客臘桃源縣陳大令○滿藩憲松方伯特委大令權握斯篆時已歲暮未卽履新至正月二十七日始禀辭赴任先往蘇垣靄見撫憲然後往淮安禀見府尊大約榮任之期當在桃杏爭春時候矣 
[粥廠停放]  
　　揚州訪事人來函云本郡新舊城兩處粥廠今年因人數過多經費支絀不得不撙節辦理現已議定所有土著窮民持籌領回者概於正月二十六日止放每籌一枝酌給青蚨若干翼俾可以小本營生其每日來廠就食者大都係無業游民暫寛數日一律以二月初一日停杓蓋以後屆仲春天漸和暖且刻下徐海河工及東西堤均次第開工飢民正可及時回里工作藉資餬口不必流離四方作黄鳥無依之慨也 
[賭徒避逸]  
　　無賴沈伯眞抽頭聚賭糾衆拒勇爲巡局委員李葆初二尹訪悉特於昨日午後親率局勇多名及十圖他保徐良圃黃少山等益拘詎至沈家灣沈日間風避逸二尹大怒飭將是處地保蔡雲丹帶回看管勒限交沈到案訊究核辦 
[誘匿宜懲]  
　　本邑浦東人金某農家者流也其妻王氏於前年來滬在南市某姓家傭工去歲匪人王毛毛胡阿金等將王氏誘藏北市金偵騎四出逼賊無蹤前日董家渡謙益烟館内值堂人莊阿大陳紀生等至金處言語間露出端倪金卽將兩人扭控二十三七鋪巡防局中控　局　姚殿卿二尹升堂徐訊註等均　此事實由王毛毛與胡阿金兩人所爲小的等略有所聞特向金告知不料反被扭控來案叩求恩鑒二尹　一面之詞硃批憑信候派地甲持中往十六鋪巡防南局請局員鍾偉臣二尹將王胡兩人協提到案後再行質証 
[英界公堂記]  
　　前日天寳棧厲客德祥土號主鄭子卿房門口遺有火種由棧中司帳潘子藩報捕將鄭解案押候核示昨由捕房傳司帳潘子藩到堂張直刺詢以潘仁元祥綢號主何錦高曾到案否潘供有信來申因事逗留在甬須望後可到直刺判鄭子卿罰銀五百兩司帳潘子藩著究繳銀一百兩俟交到何錦高給還○趙包探禀張培生無端至吳張氏處尋釁拆梢特拘案請究直刺著過堂復訊○秦包探禀沈云卿行竊袁和尙布衣兩件拘案請究直刺判責一百板○老德記藥房西人禀稱何阿發張阿三行竊鉛桶請究直刺判責一百板○金包探禀殷阿英李阿金孫和生行竊怡和紗廠棉紗請究直刺判各責二百板 
[美界捕房紀事]  
　　周浦路第二百九十一號永泰絲棧管事人王蘭生連次竊取湖絲二十二磅消售與南山西路姚雪齋吳德先等各家昨被寳洪石三包探查悉立將王姚吳三人一併拘入捕房押候解廨請讞員張賡三直刺究辦○裏虹口乍浦路第一百零二號某西人家細崽黃石卿昨乘其主出外竊取大衣地毯等物携至天潼路某押鋪意圖質錢正在論價之際遽被石包探撞見盤詰之下黃言語支吾遂拘入捕房押候解公堂究辦 
[金陵官報]  
　　正月二十三日洋銀營務處候補道沈敦和湖口船廠河南直隸州劉恩恕均辭揚州淮軍後路收支候局道吳學濂到見候補道朱成渡請假赴蘇署泰州鹽運分司李以牧到水師左營趙雲龍禀知巡江查哨知縣鄭學齊謝委兼辦　徐海賑捐保民兵船楊永年到上海來長江提臺黄宫保到會總統南萍兵輪蘇松鎭陳旭傳見辭回吳松○三十四日候補道魏秉蔚見謝委南洋大臣隨　又李維瀚由蘇回鳳陽府馮煦卽辭狼山右營遊擊王定沅江西知縣曾傳泗湖北來調辦江西高北門釐卡縣丞何奎燾千總翼可傳叩謝保　補用守備均到見署泰州鹽運分司李以牧見候補道阮祖棠辭赴蘇見撫憲儀徵縣尋世珍甘泉縣程鑫均到宣城分銷卽用縣高振聲辭統領江西　字營申趙　見　○二十五日江西督銷候補道松俊陸師學堂候補道錢謝委赴通州公幹辦揚州　軍後路收支局候補道吳禀知今日銷金陵署局差並移交欵件清訖辭赴揚州候補道嚴知府田承熙禀知奉局委淮徐海賑捐差何維樸叩謝委籌防　提調差同知范鵬宋振麟甘泉縣程儀徵縣尋知縣查應鼎葉琳桃源縣孫友萼辭赴任皖岸二河分頭知縣陳其璟湖口船廠直隸州劉恩恕辭南贛鎭何明亮保民兵船楊永年禀知　上海　砲來辦荷花池釐捐通判張景祜截取知縣翰屏蘇州來浙江西撫州淮鹽棧知縣王毓江到見城外保甲候補道袁禀知粥廠停止知府陳卿雲蘇州回新選泰興縣韓惜謝委調署東臺縣知縣舒需儀鳳門劉鋆通濟門禀知撤粥廠袁運恆禀到起服來省准補安東縣李翰鋆辭赴任水師左營趙雲龍禀知巡江回 
[江西官報]  
　　候補府洪鑾候補縣許寳蓮俱奉札由潯回省朱入朱紀雲卸幫辦吳城分局禀謝咨補龍泉典史行知前蘇松太道黄祖絡回廬陵原籍典史秦蘭芬由籍起服來江准補袁州同知倉爾楨飭赴新任永新縣羅大冕飭回本任代理該縣印務之廬陵縣丞陳鈺憲飭回本任候補道丁乃楊禀謝札委辦善後局營務處饒州府吳祖椿禀到題補銅鼓同知徐嗣龍在湖北賑捐獎加知府銜曹廷鈺鄱陽等縣催漕折回委充駐省提塘陳兆運禀謝飭知候補道文錢在湖北賑捐獎加二品頂戴禀辭回直隸厚籍縣丞汪立本安仁等縣查保甲回並禀期服假杜仲興國等縣催稅契回蘇文蔚調查進外保甲劉仲欽往鄱陽提案臨江額外楊福高告病辭退遺缺查有該營馬兵黄高龍堪以拔補劉昌言義寗州查案回 
[邗江官報]  
　　二十二日丁瀝尹兌孚委帮辦五成鹽價○二十三日通州汪直刺樹堂赴省過揚姜泰釐捐秦大令炳禮到揚公幹甘分轉樹動禀辭赴省劉鹺尹鍾祥辭回通屬稽收 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年正月十二十三日京報全録]  
　　宫門抄○諭旨四道録前○黔臬玉奏爲接印任事日期摺○贑學政李奏爲接印任事日期摺○漕督松等奏爲循案撥欵籌備江北運道以利漕行摺○又奏爲揀員署理裏河同知片○又奏爲駐工各員懇恩獎叙片○黔撫王奏爲甄别知縣留省酌量補用片○總兵余奏爲回任接印日期摺○兼蜀督恭奏同知飭赴新任片○又奏知州不職請旨革職查辦片○正月十二日○倫貝子假滿請安○恩燾請假十日○召見軍機崑中堂○皇上明日辦事後至南海皇太后前請安畢還宫宗親宴午正入座○十三日阿公假滿請安○大額駙續假五日○召見軍機○皇上明日辦事後至南海皇太后前請安畢還宫○○二品頂戴新授貴州按察使奴才玉恒跪奏爲恭報奴才接授臬篆日期叩謝天恩仰祈聖鑒事竊奴才接奉貴州撫臣王毓藻行知准吏部咨光緒二十三年九月初三日内閣奉上諭陜西布政使著李希蓮補授玉恒着補授貴州按察使欽此奴才遵於十月十七日抵省奉撫臣飭知赴任於十月二十六日准升任按察司李希蓮將臬司印館文卷移交前來當卽恭設香案整闕叩頭祗領任事伏念奴才蒙古世僕知識庸愚前供職於山右復分巡於貴西未報涓埃正深兢惕兹復仰祈殊施簡畀今職受恩愈重報稱愈難貴州雜處漢苗臬司總持憲紀詰奸禁暴執法衛情安民以察吏爲先宜懲貪墨弼教以明刑爲本尤貴持平奴才自維擣昧深懼弗勝惟有隨時隨事禀承撫臣盡心辦理不敢稍抄因循以期仰答高厚鴻慈於萬一所有奴才接受臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○江西學政臣李紱藻跪奏爲恭報微臣接印任事日期叩謝天恩仰祈聖鑒事竊臣蒙恩簡放江西學政於九月十二日跪聆聖訓後遵卽東發就道於十一月初七日行抵江西省城初十日准前學臣黃卓元將學政關防文卷委員齋送前來臣當卽恭設香案望闕叩頭祗領任事訖伏念江右爲人文所萃學政司風化之原檮味如臣懼難勝任惟有恪遵聖訓嚴籌關防公平衛校固不敢因循以滋弊寳亦不敢刻核以失士心勞怨弗辭庶竭驢　於鴑鈍勤愼自矢稍酬高厚之鴻慈其一切學政事宜　卽次第舉行所有微臣接印任事日期除照例恭疏題報外理合具摺叩謝天恩再臣沿途經過地方年榖順成民情安謐堪以仰慰宸履合併陳明伏乞皇上聖鑒謹奏奉硃批知道了欽此○○頭品頂戴漕運總督臣松椿頭品頂戴兩江總督臣劉坤一頭品頂戴江蘇巡撫臣奎俊跪奏爲循案　欵籌備江北運道以利漕行恭摺會陳仰祈聖鑒事竊前因宿遷邳州等處被水成災睢寗海州沐陽安東桃源等處被歉亦重經臣坤一等由電奏懇特恩將江北河運光緒二十三年分漕米　留三萬石儘發折收作爲賑撫之用仰邀俞允並奉旨以本年新漕較少嗣後不得續　　　等因欽此欽遵轉行在案本年回空船隻均　陸續南旋糧道吳重憲委員分投買米受兌開行必早惟自黄林莊以南數百里運道事宜　須預爲布置淮徐一帶夏秋之交霪潦日久上游山泉滔滔下注邳運　三汛適言其衛溜過沙　積淤較厚重漕經臨淺阻堪虞臣松椿督飭　　詳加查勘求所以籌備之術不外挑河築壩兩端其淤墊尤甚者以利運亨濟兩河爲最非大加疏濬難期一律深通次則河清河定河成匯澤等河亦宜接挑寛展淤流河淤墊較輕伹將下閩河略爲挑寛卽足以暢　勢此挑河之大要也微山湖鋪水之時全賴七闈越壩爲之兠蓄原有基址被水改刷蕩然無存而且下有跌塘不得不量爲遷移另行築做或辦收束或卽堵閉鈐制有方操縱在握庶免一洩無餘之患此築壩之大要也至於兩岸本　應堵水口沿途尙有應辦理工以及購置關纜修補縴道自當隨時酌核第南河歲入之欵入經支絀兼之各省近年湊還洋償協餉解不足額愈覺拮据異常前項濟漕工程擁仍查照上屆成案在江安糧道庫内於節省興帮丁口糧項下動撥銀二萬兩嚴飭承辦各員撙節支用惟期無誤漕行以仰副聖主愼重倉儲之意除俟事竣彚案分欵造銷外所有循案撥欵籌備運道各緣由理合恭摺會陳伏乞皇上聖鑒訓示謹奏奉硃批該部知道欽此○○松椿片再淮安府裏河同知施培曾於光緒二十三年十月初七日病故業經咨部開缺在案所遺卽務查有候補同知張兆桓實心任事堪以委令暫行署埋除撤飭遵應並另揀合例之員奏明漕補外謹會同兩江督臣劉坤一附片具陳伏乞聖鑒謹奏奉硃批吏部知道欽此○○松椿片再二品頂戴淮揚海道諸元福二品頂戴署徐州道阮祖棠二品銜委辦揚屬隄工局務江蘇據缺儘先題　道何福海揚州府知府沈錫晉淮安府知府張球徐州府知府廣鴻謨均於伏秋大汛視駐工次率同屬州縣汛委員弁隨時據道　合　宜不無微勞足録理合籲懇天恩俯准將淮州海道謝元福江蘇屬缺題奏道何福海揚州府知府沈錫晉准安府知府張球簪四員均請　　從優議叙二品頂戴署徐州道阮祖棠賞給三代二品封典徐州府知府廣鴻談賞加五品銜以示獎勵謹會同兩江總督臣劉坤一附片具陳伏乞聖鑒　　謹奏奉硃批覽欽此○○王毓藻片再前　吏部咨奏定章程道府州縣無論何項勞續保歸候補人員應以到會之日起詳加試看扣限一年期滿出具考　奏明分别繁間補用等同歴繼　　在案兹查試用知縣廖映旭業已到省試看一年期滿應行照章　别據藩司邵　　臬司玉恒造册詳請　覈具奏前來臣查該員廖映旭年壯材侵堪以留言酌量補用除册咨送都科外謹會同雲貴總督臣提著合詞附片具陳伏乞聖鑒謹奏奉硃批吏部知道欽此○○浙江定海鎭總兵奴才余朝貴跪奏爲恭報奴才回任　印日期　謝天恩仰祈聖鑒事竊奴才　蒙恩命補授浙江定海鎭總兵當經具摺叩　天恩籲懇陛見旋奉批旨著來見欽此遵於本年九月十八日趨　宫門仰蒙召見跪聆訓示周詳欽感莫名陛　後出京赴關　翠閩浙總督臣邊寳泉照飭卽關定海鎭本　　　十一月初九日行抵定海當准署定海鎭總兵吳杰派委標下竊署中軍遊擊張浦登將欽頒嘉字六月四十一號關防一顆曁王命旗牌上諭書籍火牌文卷等片齎送前來當　恭設番案望闕叩頭　恩　　任事伏愈奴才儀以浙水識淺知疏承乏海疆勉辛勞於夙夜邊維官守無　答於涓埃一切營務洋防在在均關緊要踐　敬者堪循守而愚忱　勵愼劉愼　禀承督撫施臣隨事隨眞整頓不敢稍涉疏忽　　仰答高厚鴻慈於葛一所有奴才回任接印日期並感激下忱　恭疏題報外　會　　叩謝天恩伏乞皇上聖鑒謹奏奉硃批知道了欽此○○恭　片再調補打箭爐　每劉廷恕上年題補者　直隸同知　甲已數十年例　給咨　見惟　署打箭爐固知武文員　　　　已飭該員　　新任查該歴爲川瞻衝衢現在三瞻　事何　就　　　　　　行　精明諳線之員不克勝任該員人極練達　　　　　此　　倥怱應仍　該員迅趁　任以期後力合無仰懇天恩仰　該員劉　　皆　引見以　　事　　行給咨送邵據布政　　　　　奏咨前來奴才　核無異除咨　查照外　　附片　陳伏乞聖鑒謹奏奉硃批著　所　該部知道欽此○○恭椿片再知縣爲　氏之官必　　　関勤方足以資　　查有署　速　　源縣知縣　　知州府紹樹　例司罰任　酷責並　矣察丁役勒搕得贓　　有垣　　正　查辦　　據該管道府先後禀掘經奴才批司迅飭本任知縣　　銜速　本任一同飭拿　匿丁役務獲解交寍遠府附近　　　　訊明　辦似此貪酷之員未備稍涉姑容現據藩臬兩司詳叅前來　應謝旨將署鹽源縣知縣候補知州唐紹聞革職查辦以肅官方而昭懲儆理合附片具陳伏乞聖鑒訓示謹奏奉硃批著照所謂該部知道欽此 
 
