# 1908 - 165 - 4912712

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　五月二十二日奉 
　　上諭倉塲侍郎李紱藻由翰林院游升卿貳調任倉塲侍郎克勤厥職茲聞溘逝軫惜殊深加恩著照侍郎例賜卹任内一切處分悉予開復應得卹典該衙門察例具奏欽此 
　　上諭倉塲侍郎著汪大爕調補未到任以前著吳郁生署理欽此 
　　上諭外務部右侍郎著梁敦彦補授欽此 
[宮門抄]  
　　五月二十二日召見軍機信勤 
[代諭郵傅部奏電政擬歸官辦摺]  
　　按展線大修减費三者。爲收歸官辦之要素。向所見諸札文以欺　　商人者。今且形諸奏牘而淆聖聽矣。亟錄之以供衆覽。 
奏爲籌畫擴充電政費增利減商力不支擬歸官辦而恤商艱恭摺具陳仰祈聖鑒事查電報爲交通全國機關係屬於商民者事小關係於國家者事大故各國電報之權皆爲國家所獨有中國電報開辦初基原歸商辦而光緒初年商股微薄仍賴各省官力出資補助亦非完全商業性質歷届獲利約計五六百萬果使全國交通藉以推行無阻則富商即以富國商家多得贏餘即國家增長勢力亦何必另議更張廼揆覽圖藉現在商綫所至皆屬市鎭都曾之區而邊遠省分如雲貴廣西甘肅新疆最關緊要之處則均推歸官辦動以商本虧折爲辭在商家本屬實情而國家交通之樞機即因之而阻礙按之朝廷設立郵傳部之初心實有未合思維再四窒礙滋多撥諸東西各國之通例衡以中國現在之情形自非攺爲官辦設法故良無以定區畫之方即末由收擴充之效請爲我 
皇太后皇上縷晣陳之查東西各國線路縱横如織無論邊深内地策應靈通故伏莽滋生旋即撲滅中國電報勿論邊荒即腹地稍僻者亦多未設立一旦有事道途修阻文報方到賊巳遠颺實於軍務機關大有阻礙况當此百度維新之際外交内政關係匪輕稍滯交通輒滋流弊近來科布多川藏蒙古閩浙江西蘇松各屬紛紛奏咨請設電線本年四月欽奉諭旨飭部迅速設立貴陽至興義電線又准陸軍部咨稱秋間江卾各軍在安徽會操請設安慶至太湖電線又准外務部咨催建設川藏通印電綫又准湖廣總督咨稱湖北官電各局賠累不堪請攺歸本部籌辦紛來沓至均爲不可少緩之圖核計各省請設各線不下萬有餘里約計工程富在一二百萬以上且此萬餘里中設局不下百數十處半皆荒村僻壤報務不多常年經費各局員報生巡丁薪水工食以及修理等費更屬不資此電報一增線即賠一線之本修一里即虧一里之費前此添設雲貴一二邊省各股商尙慮吃虧今此統籌荒瘠之區更難著手若利則歸巳損則歸公恐亦無此情理此展線宜歸官辦者一也又查各省綫路近以商欵支絀應修未修者居其多數大半腐敗不堪而以陜豫閩三省爲尤甚遇有風雨動輒不通假有軍務倉卒不堪設想近來外務部陸軍部要電往往延擱職此之由亟應大加修理以臻完善現在派員調查各線路情形通盤籌畫有應移近鐵路者有關係交涉亟須先占者有文報日多應行添線者百廢俱舉工程浩繁經巳飭員密查勘估其大修移設之費約在五六十萬以上此項巨費即盡括商股餘利息項亦難支抵此大修之宜歸官辦者一也查中國報費昂貴甲於全球考東西各國報價在本國境内排發者每二十字或十五字約合銀四五錢不等其同一省内者幾與快信之費略同故人人視爲利便中國報價凡遠省一二字之費幾與各國二十字相等且譯報有費密碼有費加校對有費加點句有費於四等商電則延擱錯誤致商人多用加二倍之費攺發三等似此層層重剥節節爲難實於電政迭生阻力近據寗夏副都統志銳奏請核减報費以利交通又據臣部派赴葡京會員周萬鵬電稱葡京公會亦以中國報費太昂爲詞自當酌量核减以期發達而廣招徠去年經臣部批令電政局籌擬核減嗣因商本微薄動多牽掣故略爲愼重稍緩實行之期近復派員調查統籌全局一時雖難驟减多數必當分别酌减以饜人心嗣後報費遞增即報價遞減伹期杆綫羅布中國開交通絶大之機關而志不在謀利必使價目與各國略同即爲人萬國電政會之預備斷不能沾沾目前不顧後日之進步也惟是核計電報歲人約銀元三百餘萬元若酌減一二成即在五六十萬以上如遞減至　五成或减至與東西洋相等則爲數尤多此事一行則商股年息恐不可保餘利更不待言此减費之宜歸官辦者一也以上二事實爲電政今日最要之圖即爲商股今日最損之策若蹈常習故不加整頓固有所不能惟一意孤行不顧商本又有所不忍與其苟且因循日積月累官商两病曷若揆情度理平價收贖期上下之交益臣部實見夫今日電報有必須擴充之勢即有不免折閱之時在商人祗論嬴餘在國家必求利便事實不同斷難强合所謂離之則两美合之則两傷也臣部議收電股實於國勢商情統籌兼顧無所用其苛刻更何計乎便宜况此後電政日益推廣今日報費之所人即爲明日桿綫之所出肇端之始需用實繁此十數年間斷無厚息嗣後電局歷年報告商家取閱必知臣部立意之無他近年日本商辦鐵路亦經攺歸官辦彼國臣庶均無異詞則今日收贖電報想該商寺必能深明大義願表同情也臣等公同商酌博采輿論均以歸官收贖爲宜擬由部備價收贖持平辦理按照市面票價酌中給直於每股股本外特予加價以示國家優待商家之意其有逾限未交者准其隨時呈報領欵惟不得占此優待以後利息微薄不得退有後言以示限制一俟妥定後即將收贖情形另行奏明辦理一面籌畫次第辦法以仰副朝廷振興電政之至意至此次收贖之欵擬由臣部籌措帑項支抵另行設法歸還以清欵目合併聲明所有擴充電政商力不支擬歸官辦而恤商艱緣由謹恭摺具陳伏 
 
 

Page 4

 
 
乞皇太后皇上聖鑒訓示謹奏光緒三十四年五月十九日具奏本日奉旨知道了欽此 
專電 
[電一（北京）]  
　　某御史奏叅禁烟公所設立以來並未指出一員豈三品以上大員竟無一人嗜烟者未免瞻徇請飭嚴辦奉旨著禁烟大臣知道 
[電二（武昌）]  
　　卾督陳夔龍保醫官呂用賓係係張中堂授意 
[電三（厦門）]  
　　薩軍門昨日來厦與厦道商議接待美艦隊辦法 
緊要新聞 
[上海電報股東會紀事]  
　　念二日下午四點鐘上海電報局股東開會會議對付郵部收回商股辦法股東及來賓到者五百餘人茲將日會議情形列左 
　　（一）報告開會之原起胡君二梅報告今日所以開會之故係因郵部收回商股應與股東共相討論光緒六年李文忠公奏准官督商辦有永遠歸商承辦字樣部中忽欲收爲國有札文云云旣不遵照商律又不與股東商量詞氣支離商人苦不明瞭現在惟有認定商辦堅持到底所可怪者盛宮保現在交出九百股己確認一百七十元之數冀作榜樣究竟電局共有貳萬貳千股區區九百僅占貳百貳十分之一各股東不能以盛氏一人之行爲概之衆人且大東大北水綫公司在各國亦並非國有中國路郵亦交通機關掌之外人則亦不議收回乃於電局商股獨議收回自部批揭曉後接各處股東意見書積有數十通大端有四（一）照原奏執定商辦速舉董事（二）電綫三萬六千餘里應公平估價（三）五年之内每年每股收息一百廿四元照七厘起息應該若干（四）全數買與外人此非愛國者之言但細玩後頒商律外人亦得入股吾亦無辭以難衆論紛紛當籌一最後之辦法部中白稱爲政府公共之地批語札文奏摺均有此言旣稱公共能與商人共商方合公共名義商等應查明帳略務遵商律辦理云云 
　　（二）推舉主席公推胡二梅君衆贊成 
（三）宣布郵傅部奏稿魏克威君宣讀十九日郵部奏稿并逐層辯駁（四）徵求意見股東中有一年老者起言須遵守光緒二十信年諭旨安徽股東言今日開會是商人極可憐之事再不能與部抗爭恐商人將無立足之地常州股東董復託孟庸生君代陳意見書十餘條内有两不承認（政府定價不認借外債贖回不認）浙江股東起言日本鐵道國有之歷史電報一事萬不能引爲比例展綫大修减費三者商人亦極贊成部中藉口責商眞所不解聞政府將借洋欵收歸電股可直稱之爲賣國故國會未開收回電股問題終難解决其執定商辦便繼又有江蘇两股東先後以速開國會擁護商人權利爲言故國有主義惟立憲之國能行之若今日國會未成憲法未立尙說不到國有二字嗣胡主席宣讀香港股商電文 
　　香港股東十四日致上海電票價難驟議須將年結刋布存欵儘派再按杆綫成木料産時值核估方公請轉部港商鹽 
　　又二十日電部奏商力不支擬添本照一七價每股添三十元開作两股設董事局或股東會凡電局用人理財須先交會核議請决電院樞代奏港商號 
　　（六）提議事件（甲）選舉董事胡二梅四十八票丁价侯廿五票聶雲台十票魏克威金禮臣各七票當選後聶雲台辭職以勞敬脩推升中更推丁魏二君爲查賑員（乙）公定股東會常設事務所未决議（丙）公籌經費每股出洋两角不足則由胡二梅擔任（丁）公決辦法擬一公電如左 
　　北京軍機處都察院農工商部郵部鈞鑒本日遵商律開股東會公議以電報係奉旨官督商辦三十年來軍國大事從無貽誤報效公家約數百萬今大部議歸國有並未先期招集會商遽定股價顯與光緒六年原奏章程第八條永歸商辦曁二十八年准商附股之諭旨相背商等凛遵迭次諭旨官辦之說竊所未喻即各國收商業爲國有亦須訽謀僉同斷無抑勒强買之理惟大部旣以全國交通爲詞商等祇得於萬難承認之中勉籌數策請大部决擇（甲）照大部近日奏案各省請設各線不下萬餘車約計工程當在一二百萬以上今日巳成之商電四萬二千餘里爲比例加以海線德律風現存材料公積則公司財産實值千萬以上按股匀攤以實大部無取便宜之語（乙）最近五届之内共得官利餘利一百二十一元按照交通銀行存欵五釐計息以定股票之值（丙）照香港股東會來電願加籌股本爲擴充路線之用但 
 
 

Page 5

 
 
須遵照商律舉董辦事以上三條皆各股東仰承大部意旨之辦法伏乞代奏再公司律有查帳員電局原訂章程第九條股東可隨時查帳茲特遵舉查帳董事五人合併陳明電報股東會全體胡琪等叩禡 
[附周金箴君官讀農工商部札商會文]  
　　爲札飭　前據分省試用道胡琪等聨名禀稱電報股票上海紛傅郵傅部貶價收股商情震恐請照商律公舉董事維持等情　經咨行郵傅部查核去後茲准復稱該胡琪等前巳在部呈回前因經本部批以所請公舉商董一節正在籌商收贖應行緩議如爲商議收購票價起見該商等可爲特别會議折衷衆論定一公平價格禀候核奪等因前來合行札飭該商會轉飭該商等遵照可也此札 
[錫督電陳滇省防務北京]  
　　滇督錫良電奏略云逆黨敗後餘匪四出滋擾搶案迭出聚則生事散則爲民剿防不易籌辦善後祇有從清鄉入手匪黨庶難溷跡地方較易安靖且愼省兵數究單擬再續募五千人營房軍火以及餉需爲數過鉅伏乞俯念邊防緊要飭部從速如數撥給邊務幸甚大局幸甚再良擬布置粗定即行回省 
　　又電奏云孫逆巳赴歐洲匪無資助當可少安惟滇地遼闊防兵絶少擬添一總兵缺擇要駐紥新募各軍統歸節制專司防勦 
　　又電奏云匪來無常防不勝防新募五千人雖經招集尙須訓練擬將龍裕光各軍暫留滇中俟劉春霖判滇商酌辦法再定去留昨巳電商張人駿該督素矢公忠當無不允 
[電奏察木多番亂北京]  
　　西藏辦事大臣趙季鶴尙書電奏察木多捕糧廳地方因該廳同知苛捐悉民釀變形極危險赶　派兵前往彈壓矣 
[黄中書條陳之可異北京]  
　　聞中書黄運藩日昨具呈都察院請其代奏（一）興復海軍以洞庭湖爲起點（二）復科舉（三）禁女學都察院代奏與否尙未定議 
　　按復科舉禁女學两策頑錮者之常談不足異所可異者以極頑錮之人而談海軍談海軍而以洞庭湖爲起點眞所謂無奇不有 
[徐督建築城垣之電告奉天]  
　　政府昨接東督徐世昌來電咨報建築長白山古銅江等處新設濛江華甸等州縣城垣衙署籌欵建築情形聞巳轉知度支農工商两部查照矣 
[華承謨罪案奏請欽定南京]  
　　江督蘇撫會奏審明革員因案藉端誣告官長案一摺約有五千字大略云華承謨供極狡詐始終未認而同案各人供認不諱案無遁飾應即議結以杜刁健而免施累華承謨合依曖昧　明姦贓事情汚人名節報復私仇軍民人等充附近軍例華係巳革官員應加等發往新疆當差惟該員刁健不認此係據衆證而定信讞照例該犯罪名仍請欽定金鐲两副華供係在逃之虞虎臣所得應俟獲到虞虎臣查明追回原贓再將該革員起解其誣控趙謹琪納賄各欵巳經派員查明實係虚誣惟縱容差役挾妓賭博有千例議應將現署金匱縣知縣趙謹琪隨案附叅請交部議處奉硃批法部議奏京師近事 
[諭攺進講日期]  
　　入夏以來天氣炎熱两宮諭令進講大臣由十一日起毋庸每日進講攺爲五日一進講巳由南書房傅知各大臣矣 
[總憲檢查代遞呈件]  
　　都察院都御史張英麟於月之十四日在署檢查該院收接代奏呈件以便逐次遞呈該院現共收積有二百餘件擬將尋常事件定於該院值日逐次奏呈其緊要者准予越次代遞其有不合之呈件概不代遞仍繳回 
[軍機優加津貼紀聞]  
　　樞府諸大臣自奉旨賞給津　貼後所有向日炭敬别敬例不准再行收受張鹿两軍機尤能身體力行將上諭恭懸座右使賓僚晋謁時寓目警心不敢有所嘗試惟用度浩繁人不敷出幾有不克支持之勢近聞两宮巳洞鑒此情擬將該大臣之津貼加倍賞給以示體恤而勵風節 
[秋操日期誌異]  
　　江卾會操日期早巳宣布茲探得最近消息與各報所載微有差異特錄於下十月二十五日第一日會操二十六日第二日會操二十七日第三日會操二十八日舉行閱兵式 
西報譯要 
[哈爾濱華人抵制日貨]  
　　二十一日字林報東京電云據據傅哈爾濱華人現亦倡議抵制日貨 
[英日两國權利之競爭]  
　　文滙報二十一日倫敦電云星期四日英國日報刋有長論痛斥日人反對新法鐵路顯欲阻塞滿洲之開放論中并有日本反對英國事業倫敦之忿怒英國在華利益與日本利益之激爭日本排英政策日本阻止英國在華事業數節尤爲激昂 
[中國謝法人助勦亂黨]  
　　又載法國電云中政府因邊界華兵誤斃法人一事巳向法國涎歉日深謝法國協助勦滅亂黨并請准其派員至肇事處查勘情形聞法國業巳允可此舉不免過遲云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[度支部奏覆慶寛奏官膏專賣辦法暫從緩辦片]  
　　再四月初六日内閣抄出代理江西按察使鹽法道慶寛奏官膏專賣辦法一摺奉硃批度支部議奏單併發欽此欽遵到部原奏以舉行膏票爲專賣根本並臚列辦法十條如設督辦購七製票熬膏各節均係辦理專賣應有之義但欲將洋土藥一時並收盡變爲官膏不使民間復有私土必須預知近年洋土藥確實産銷各數方能估計收買成本籌議開辦蓋購土熬膏製票三者同時並舉欵項周轉一有不敷則事機立窒亦不能視之過易也臣部現經奉旨派員分往各省調查當俟調查完竣再行酌度情形妥籌辦理誠以專賣事體繁重非悉心經畫未能辦理無碍慶寛所陳各節應俟調查詳確決定辦法後以備參考現請暫從緩議所有臣部遵旨議覆緣由理合附片具陳伏乞聖鑒謹奏四月二十五日奉旨依議欽此 
[禁烟大臣奏禁烟查騐章程摺]  
　　光緒三十四年三月初七日奉上諭鴉片流毒爲害甚深若不認眞查禁恐禁烟之令難望依限實行該大臣即設立戒烟所專司查驗限於三個月内妥定章程奏明開辦等因欽此前者臣等曾將租借房屋爲公所以便迅速開辦等情陳明在案茲臣傅霖差竣回京臣等復將禁烟查驗章程會同妥定期於切實施行竊維罌粟貽害中國曁深且久流毒至於今日此誠剥極必復之秋也現奉明諭特派臣等設立公所切實查禁京師爲天下之表率則斷絶來源固應以禁種爲當務之急而查驗戒吸必先以官塲示齊民之準臣等受恩深重惟有不避嫌怨認眞查驗務期流毒逐漸廓清痼疾早日凈盡藉以仰慰宸厪茲酌擬禁烟查驗各章程十條另繕清單併擬具表式一併恭呈御覽謹繕摺具陳是事有當伏乞聖鑒謹奏五月初十日奉旨依議欽此（章程明日續登） 
[又奏添派提調片]  
　　再臣等開辦禁烟事宜業將额設提調四員先行派充三員其餘一員應俟臣等議加遴選各等因附片陳明在案茲查有江蘇候補道趙文粹篤誠幹練外著政聲堪以派充藉資臂助五月十一日奉旨依議欽此 
分類新聞政界 
[催報自治商學各會章程北京]  
　　日前民政部咨行各省略謂本部前經咨行地方自治由各省體察情形先行試辦餘如學會商會及一切公益等會皆與地方關係至重均應分别聲叙抄章報部查核距今數月尙未見復合亟咨催迅飭各屬按照前咨妥籌辦法造册違部幸勿再延 
[皖省官塲烟禁之嚴厲安慶]  
　　皖撫馮中丞對於禁烟一事素極嚴厲近聞婺源縣魏令染有烟癖迄今仍未戒斷甚爲震怒特札藩司即將魏令撤任另委妥員接替并通飭各州縣嗣後如再有嗜好迄未戒斷者一經查出除治以應得之咎外并記該管府州大過一次每次罰鍰五十两積至三次即予以叅撤以爲扶同隱飾者戒 
[酌加契稅補助育嬰經費杭州]  
　　杭屬餘杭縣育嬰經費向由該縣絲捐項下酌撥三成藉資接濟近年蠶汛屢荒絲捐逐絀而收育嬰孩較前愈多以致費絀用大週轉爲難日前堂董孫樹聲君等擬援照湖州痛嬰堂成案在契稅砃下酌加捐錢十四文統年核計可得四百千左右當即禀由李孝先大令通詳上憲請示聞馮中丞以育嬰要欵就置産之餘籌養生之費原屬不得巳之舉惟稅契巳經加成民隱尤當體恤一縣之大每年民間買賣成契斷不止三萬两力加整頓奚止數倍此次捐欵每契價銀一两酌捐數文似尙不致過於爲難若驟加十四文實屬過多仰布政司轉飭杭州府體察情形妥籌復奪 
[遴委地方自治會員紳湖南]  
　　湘潭縣黄芙初大令昨奉省台札飭開辦地方自治會以爲憲政基礎所有辦事員紳即就省垣法政學堂此次畢業生内遴派四人會伺地方官商酌辦理並聞大令以此事關係重要亟須赶速實行不日即堂舉辦 
[咨詢勸業道職守武昌]  
　　湖北勸業道劉觀察葆林因到任巳逾百日並未接奉部章將職守劃清爰一再詳請卾督分咨吏農郵三部詢明權限以便有所責成昨巳經陳小帥批准候咨詢覆到飭遵 
[松府定期晉省松江]  
　　府尊戚太守定期明晨六下鐘乘輪赴蘇然後搭火車往南京謁見督帥大約即因夏家橋案禀承方略也 
交涉 
[電復照會法使送回華工福州]  
　　五月十二日外部致閩浙總督電云艶電當即照會法使令將華工資送回國據復稱巳咨本國政府　必飭知該公司核辦等語希查照 
[日商組織事務公所鎭江]  
　　旅鎭日商人數漸多商務亦日形發達兹各商公議擬在鎭埠設一事務公所如有關乎公益事件即聚衆會議以免各存意見議定公舉總協理各一人書記員二人評議員四人業巳妥定章程禀由駐寗日領核准照會鎭道知照 
軍界 
[批飭整頓陸軍小學杭州]  
　　浙省陸軍小學堂本届暑假後擬添招二班學生經該堂監督金委聰觀察擬定預算表呈請憲核馮中丞以浙省財政困難人不敷出批飭酌量核减在案現金道以再三籌議未能核減復詳奉中丞明晰批示略謂本部院量移在即仍思爲浙江軍界保 
 
 

Page 11

 
 
存樸勇之氣所望該道及敎員人等習勞耐苦表率學生以仰希句踐臥薪嘗胆之風該道生長是邦委任軍事儲材惜費責有攸歸當實事實心駐堂整頓勿視爲例行公事爲官紳所指目云云 
[營兵大閙戲園案和平了結蘇州]  
　　右路巡防隊第三營擊毁聚福戲園一案屢誌前報茲聞是案業經該營管帶陳友珍賠償該戲園洋一百元至行兇一節俟獲到管門人張老三再行質訊核辦該戲園巳於二十一日復開矣 
[湘撫電調卾軍管帶武昌]  
　　湘撫岑堯命因前歲萍醴之亂湖北派往之三十一標二營管帶黄鸞鳴頗資得力現值湘省整頓陸軍需人敎練特電商卾督將黄管帶調湘擢升標統陳小帥巳俯允其請飭即銷差赴湘所遺業委楊君瓚焜接充 
[徵兵官到廬開徵安慶]  
　　皖省前次派赴北路徵兵各員現在巳抵廬州府城設局開徵府縣各官刻巳據情轉報皖撫查照矣 
[綠營煙禁森嚴漢口]  
　　漢陽樊協戎國泰近又奉湖北提督夏毓秀軍門行知查禁綠營員弁有無嗜好特於十五日親坐大堂傅集所屬弁兵點驗查有本標候補守備李向等三員前曾勒限百日戎盡迄今尙未戒絶立飭弓兵掌責手心經各弁環求得免再限四十五日戒絶逾限參革 
[紳十議舉巡防營帮帶寗波]  
　　甬郡巡防營由郡紳編成闔營經費向由各店舗捐充迄今多年素稱得力現因該營費管帶頓患目疾不能辦公鄞縣洪大令錫礽商諸各紳擬另舉一人接帶昨郡紳在商會集議羣以費管帶自庚子年接帶以來頗見勤勞此次攺練洋操亦係該管帶逐日訓練而成今雖患目疾一時不忍撤差公議另舉王懷芳暫行帮帶如果日外目疾患深再行舉人接辦各紳巳會商鄞邑尊照此辦理 
學務 
[詳復派遣歐美遊學生之撫批杭州]  
　　淅江旅滬學會會長周晋鑣等請籌派遣歐美留學生學費並陳酌議條規當奉浙撫批飭藩學两司會議詳復在案現經詳奉馮星帥批示云據詳所議七條思慮周密果能切實遵行自免糜財費時之弊此項遊學歐美經費每年銀三萬两照從前派遣　學日本師範生成案自可奏請作正開支但靜候奉旨交議部復往返需時緩不濟急准由司挪欵暫墊萬一奉奉部駁即於將來官錢局利息項下儘數抵撥不足再於現在未動用之籌防絲捐項下借支另籌酌欵撥還此等學生既擬秋凉咨送出洋應儘暑假内定期分科試驗惟合格之襄校員逆料浙省官塲現難其選宜速由司照請浙江旅滬學會員紳公同推荐素有聲望之文實两科專門學家三四人再由司加函禮聘來浙託以襄校之任面知照省城高中學堂安定學堂各府中學堂曁敎育總分會遵照條議愼選學生來學務公所報名註册限六月底截止即於七月初五日起排日分科試驗如來試學生及格者不足二十名任缺毋濫除分咨學部出使歐美各國大臣曁歐美游學堂總監督外仰該司等迅即遵照辦理 
[投考醫學之踴躍南京]  
　　江督端午帥日前出示招考醫學報名者巳有六百數十人之多茲提學使擬借高等學堂爲考塲約六月初旬即須開考云 
[師範簡易科覆試蘇州]  
　　蘇州師範學堂簡易科卒業大考經毛提學定期十四日考試等情曾志前報茲悉考案業巳揭曉共取二百名示期二十一日覆試當委知縣潘起鏞監塲提學於是日辰刻親蒞該堂命題考試 
[准給修業證書蘇州]  
　　蘇州師範學堂簡科生江陰人武緯因上年歲底考試畢業時强爭分數經提學監督斥退在案現該生巳自知悔悟由南菁學堂監督章紳際治函請毛提學給予一年修業證書提學以該生自斥退後久未回江自知悔悟其父年逾七旬爲商店帮夥家道微寒雖殷望子之心苦乏讀書之資姑念科舉停罷仕途全賴學堂因特照會鄒監督給予證書以觀後效 
[附設師範講習會鎭江]  
　　丹陽縣敎育會擬在師範傅習所内添設講習會以便各私塾敎習人會討論造成小學敎員之資格業巳禀請提學使立案開辦矣 
[截留酒捐興學揚州]  
　　江甘两縣酒捐今春由王澐認包每年繳錢五千串解歸釐捐總局撥用現江甘紳士以興學無欵禀請將此項捐錢除提二成爲公用外餘俱截留以濟學費未知能邀准否 
實業 
[湖南鐵路總理告辭長沙]  
　　奏派湖南粤漢鐵路公司總理朱鞠尊觀察巳奉旨賞給四品卿銜開去奉錦山海關道缺俾得專任路事聞朱京卿初意本不樂從嗣經本省士紳再三敦勸即擬到差任事詎有某紳謂其不能勝此重任并電達郵傅部及卾督陳筱帥内有論資望則不如余参議論才具則不如鄙人等語故京卿决計告辭巳呈請郵傅部代奏請旨另派委員接理 
[醬商上控鹽棧鎭江]  
　　鎭郡醬業三十一家因鹽棧私造秤眼短欠觔两業經地方官將鹽秤封存商會候上憲提驗等情巳誌前報茲悉該商等聚議辦法两則一以歷年所受暗虧理合照數算回一以此後爲日方長理合復用原定秤眼交易惟商人生意爲重鮮暇與人結訟是以各醬商聚議皆主公舉德源醬園大股東劉紳鞏伯爲闔業代表以備赴南京督鹽院具禀控告 
[擬飭運商津貼塲商揚州]  
　　運司趙都轉以近年两淮垣商收成減折疲困巳極擬飭令運商每觔鹽價酌加錢二文津貼垣商業巳札令總局議覆並詳請督鹽憲批示祇遵 
[航業公司不准開辦安慶]  
　　職商駢澤宏日前具禀皖撫擬購置小輪開辦淮河航業公司當經馮夢帥批行商局核議茲據復稱查與内港行輪章程諸多不符應請毋庸置議 
[札飭飭送農會章程蘇州]  
　　寳應縣設立農務分會前巳禀呈蘇撫立案茲陳中丞以原禀未將所訂章程清册送核特飭江南商務總局轉行該會從速補送以備考查 
 
 

Page 12

 
 
[官鹽店招商承辦揚州]  
　　運司前設通泰两屬官鹽店本係暫由官辦俟有成效再行招商承辦奈經辦委員諸多不妥巳由趙都轉招有張殿撰認辦通如两店並行銷浙鹽之海門一律銷售呂四板鹽詳奉督鹽憲批准立案茲又有蔡某等亦紛紛赴運轅禀辦泰州等處矣 
[示禁高抬米價寗波]  
　　定海廳地主近來米價昂貴上等食米每石須洋七元六七角最低之米亦須六元有奇經紀小民力食難艱現經定海廳龔司馬出示合屬米商以後不准高抬售價亦不准囤積居奇所有積存之榖　當盡數平價出糶如敢再有高抬價值定即提縣究罰 
[創辦電燈揚州]  
　　揚城風氣漸開現有盛姓招集股本在多子街轅門橋等處創辦電燈公司以興商業一俟將北河下電機總廠擇定即抄呈章程禀官立案開辦 
雜記 
[澈查毁屍鉅案蘇州]  
　　震澤縣治徐家　土豪徐阿掌素與鄰村周香寳有隙三月二十六日鳩同徐阿大徐和尙等二十餘人向周索詐周不允竟將其雙手反縳懸吊以巨石壓其背百般兇毆至遍體鱗傷口哇鮮血始釋手而散翌日經人舁至震澤鎭報請司官驗傷司官以其傷勢過重不敢擅理延至夜半斃命徐等即邀集多人擬將屍身搶去意圖減跡屍屬急將村前石橋拔去阻止來路徐等乃將橋畔停厝之棺木三具悉數擊毁至四月初二日報經震澤縣張大令逐一驗明併驗得死者身受重傷二十六處内有致命傷七處委係因傷斃命黨將兇身徐阿掌徐阿大帶回訊辦各幫郳即於是日聚集於曹村廟設席盟拆當湊洋七千元賄託震澤鎭勢豪蕭耀山等代爲運動嗣張大令忽於堂訊時攺稱周香寳係自行服毒身死於人何尤即將兇身開釋併刑逼屍屬周兆祥屍親謝順得具悞控切結周謝不肯遵照竟至釘鐐收禁屍屬遂投臬轅上控堂蒙左廉訪批示云察閱禀詞殊屬駭聞旣據該縣驗明訊確何以日久未據詳報實堪詫異所禀如果屬實該縣其中顯有情弊控關人命毁屍鉅案究竟是何啓釁仰蘇州府速飭震澤縣迅將全案查拿察辦詳晰通禀毋得再延 
[湖墅水師營勇擾民再誌杭州]  
　　湖墅水師營兵竹葉青陳子青等在臨平誣良　盜一事巳記前報茲又訪悉陳子青竹葉青等向爲積匪控案纍纍自充胡墅水師散勇益復凶横此次因四月間俞姓被盜迄未破獲本月十五陳竹等在該鎭緝獲地痞板阿二一名該等竟串通誣攀殷富王某爲窩勒同事主俞某至王處起贓俞以並非贓物不肯指認陳竹大怒竟敢拔刀威迫並經板阿二硬證除絲斤以外衣飾雜物均係盜贓遂用被褥包裹席捲一空並將其子王胖鎖拿入城自鄉民跪香以後仁錢伊李两大令巳回明各憲想須澈底嚴辦也 
[嚴懲兵弁姦拐婦女安慶]  
　　南路巡防第一營右哨正兵蔡得勝姦拐婦女陳劉氏當經該營管帶訪悉將蔡緝獲送交蕪湖縣訊究陳婦即交其本夫具領惟該哨官惟鳳翥事前知情並未舉發事後又多方庇護及至蔡被獲猶敢拐餉濳逃實屬大干軍紀現該管帶巳禀准皖撫將蔡得勝就地正法翟哨官則咨飭通緝俟獲到後照律嚴懲 
[火車撞斃人命南京]  
　　本月十一日龍潭附近地方有傳姓之子年十六歲因在鐵路軌道行走被火車撞斃江督以其父母育子情切極爲可憫當飭裕寗官銀錢局在振餘項卜撥給洋二百元以資撫卹一面即通飭各屬略謂查滬寗開車巳两月有餘附近居民均應知曉每届火車將到時刻即須遠難軌道行走免遭不測今龍潭附近地方旣有撞斃人命情事鄉愚無知往往不識利害難保他處不仍蹈覆轍應由鐵路經過各州縣將該管城鄉各車站火車往來時刻鐘點一律按表查明出示曉諭勸令民間互相告戒並管束年幼孩童不得任意在軌道行走並申明自此次示諭以後倘再不自留心出有撞壓斃命之事决不再予撫卹併不准家屬藉詞向鐵路滋擾以重路政 
評事 
[路電収歸國有之飾說。]  
　　異哉郵傅部之善於飾說也。對於收回電報利權。則曰擴充電政。商辦不支。擬請収歸官辦。對於收回鐵路利權則曰各處鐵路。集股甚難。擬擇要由官修築。 
夫電報商辦。何嘗稍見其不支哉。使果不支。則今日電報各股東。且將拱手以讓之政府。矣。何以堅拒而不願放贖乎。 
即商路集股。亦何嘗稍見其爲難哉。使果甚。難。則今日粤漢江浙各鐵路。亦將無人出而。認股矣。何以一呼而鉅欵立集乎。 
是說也。足以欺朝廷。而不能欺國民。 
[諷刺小說]  
　　頑欽差妄言上封奏 
　　貧御史直道鋤奸邪 
却說當今正是預備立憲之時代。皇上派了三位大臣。到各國去考察憲政。詎知。内有一位是頑錮不堪敎訓的。百計運動。得了這差。聖上却曉得他是智識閉陋的。因爲他旣要出洋。就此可敎他出洋去豁豁眼界。廣廣見。聞。那曉得他雖膺了考察憲政之命。而於憲政原理一些不懂。到了外國就上了一道奏章說道。 
　　國家圖强。預備立憲。下民莫不欣感。乃有不士不農不工不商之流。不知當兵納稅。但知推倒政府。諭旨則妄加詮註。律令則肆意譏彈。煽動浮言。形同逆黨。東西各國。無此政體。願朝廷力圖自强。用人行政。一秉入公。不令藉口。東南彊吏。尤定選擇賢能。防勸百施。十年無變。憲政自成。 
皇上覽奏不解道。他說不農不工不商的人。是明明說做官的人了。但官是本不要他黨兵。不要他納稅。祇要他抽稅就是了。惟推倒政府一句這是什麽說。他旣欲推倒政府。爲何還肯詮註諭旨。爲何還肯譏彈律令。詮註者是忠告之意。古人不曾說過的麽。芻蕘之言。聖人擇焉。譏彈者因爲律令定得不妥。故譏彈譏彈。以望攺過。這是鄭人遊於鄉校之意。爲何他說煽動浮言。形同逆黨。本要派他出去考察憲政。憲政最要的所在却在庶政公諸輿論。今他憲政治有考察。先來杜寒輿論。殊屬不成事體。有某御史素窮乏聞悉此事大怒道立憲未成。就要敎人黨兵納稅。且做官的人。東西各國。萬無當兵納稅之理。他自巳得了差使。稱了銅錢。就要敎人當兵納稅了。當夜即開原文擬了一本奏道。 
　　國家圖强。預備立憲。下民莫不欣感。乃有不農不士不工不商之流。不知爲民請命。但知罔上　私。憲政則胡亂考察。封奏則肆意上陳。悞國害民。形同蟊賊。東西各國。無此僉壬。朝廷力圖自强。用人行政。一　至公毋令若　得志考察立憲。尤堂　　賢能。愼加採錄。須幾十年預備。憲政自成。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十八）]  
　　西泠悟痴生譯 
追約數刻鐘己至泰姆士江。口見該艇扯。足風帆三道。行駛如飛。福頓足寺恨曰。漏網矣漏網矣。汽船尙不見到。花君眞誤事哉。頃刻間巳江口。該艇行駛愈速。忽見濃烟縷縷。波浪喧騰。從江心裡飛來汽船一隻。福急視之。則花潑根立於舵樓。用遠鏡四面窺測。一若不知敵船駛。於何處者。噫此非其疏。忽處。正其老到處。蓋泰姆士河。緊接江口。逆料愛姆生圖遁。必欲由江出海方是生路。故於江之總口截出匪黨在艙内瞭見汽船直向伊船迎面駛來。知勢頭不妙。急回舵向一汶口内飛奔。不料後面漁。船巳漸追漸近。相隔尙有三丈餘遠。勞脱飛身一躍。早登敵船艙面衆匪徒尙欲開鎗抵拒。無如心慌意亂。發出藥彈。全無準的霎時福等赶到。花率警軍亦乘杉板駛至。四面將其圍繞。方欲人艙搜捕怱聞舵後砰然一聲則愛姆生巳躍人水内其時風。浪正狂。雪浪拍空。銀濤萬疊巳將愛姆生捲入江心。福等急登汽船。跟蹤追來。始猶見其載沈載浮。繼又爲一浪捲去。蹤影遂不見。蓋與莫掌敎同葬身於魚腹矣。愛姆生之結果如此 
華生閱案至此。撫膺慨然曰。愛姆生一女子耳。而以余友福爾摩斯之歷練明敏。推爲偵探聖。手捕之似宜易易。乃一失之於倍痕汀克街。再失之於停尸塲。及至瑞拉尼。彼黨巳如强弩之末。不難摧折矣而猶不能生致之。躍入江心畢命。噫抑何困難。至此哉。顧余思之。愛姆生雖機智過人。然陰忍究不如莫。勇健究不如馬。乃捕之轉較二人爲難者。則以余與雷累之耳。旨哉福君之言曰。華與雷二人之失。由於輕忽。余之失則在極喜時而信僞電以爲眞。雷之失則在極憤時。而忘地穴之危險。遂致累我良朋。幾遭不測。使非予二人故。則投鼠旣無忌器之虞。豈設綱轉有鴻罹之慨。余知彼愛姆生者黔驢之技早窮。狡免之窟焉遁。今雖罪人斯得。而回思往事。益覺汗顔。無以對我良友。書此以誌余過。即雷君見之。當不以余言爲河漢也。[  （完）]  
本埠新聞要事 
[商務總會致英公堂函（爲張筱寳張仙洲互訐事]  
　　啓者本月初七日寳大衣莊經夥張筱寳以巳退股東張仙洲恃無不退據誣控吞股繕具禀詞節略由衣業代表林曾寳函送敝會請予核轉當經檢同原禀據情轉達在案茲據張仙洲具略來會訴稱張筱寳盜片冒名揑函朦懇竭力運動抗不到案亦具禀詞煤林曾賚函片懇爲聲明緣由請准飭　訊究前來查本會定章凡遇各商申訴之件概由該業領袖自舉代表呈遞接洽前因所遞禀略均係夾片轉送是以重定新章通告各業統須繕函蓋章以表信用數月以來遵草繕函蓋戳者有之仍用片送者亦復不少足覘商人之程度即如張筱寳控張仙洲禀件係衣業董事林曾賚繕函加片於五月初七日到會敝會即加函轉送貴廨事經涉訟在官孰虚孰實理應聽官訊斷商會無所容心於其間乃張仙洲來呈謂張筱寳以盜片朦會函廨林亦遞函聲明防有虚揑自未便以張筱寳禀轉遞在先置之不問相應檢同原禀並照錄節略加函送呈此中是何紏結務祈貴廨傅集研訊秉公判斷藉　健訟而肅商規至張仙洲指稱張筱寳抗傅不到一則曰儘力運動再則曰一再運動究竟所運動者爲商會爲公廨抑爲該業代表應請於原案訊結後嚴如訊鞫務令據實供明俾昭核實並希見覆爲盻 
[兇手竟得翻案]  
　　乍浦路某洋人家大餐司温州人夏岩揚於本月十三晚乘六十號電車至坭城外被收票人奚卿裕推跌斃命經公堂判奚給尸屬撫恤洋二百元再押西牢二年在案茲奚復串出見證延哈華托律師控請翻案昨奉寳讞員與德師副領事會訊先由奚延之哈律師譯稱是晚有數人同車目見情形自愿作證當時實因巳過下車之處夏自巳跳下以致跌傷斃命旋有同車之永茂洋行等三西人投稱是晚六十號電車駛至坭城外夏囑令停車管車人因巳過車站不允夏即自行跳下惟當時實見收票人將手伸出不知是推是拖訊至此管理電車洋人將夏當時跳下跌仆形勢繪成草國呈案指明停車處所及夏跳出跌傷之處並用二十四號電車導引中西官及見證各人往跌斃處觀彼演明當時情形旋復回廨升訊據見証陳長生投供是晚九句鐘小的與夏同車駛過坭城橋夏囑管車人停車因未到車站不允夏即跳下致跌未見奚卿裕將夏推下寳讞員曰旣夏自跌身死奚可免罪如尸屬到堂惟爾是問爾究居何處陳供紹興人年二十七歲住居垃圾橋新源昌里現爲洋人家侍者大令商之師君遂將奚判令開釋 
[姜提督赴寗]  
　　欽差大臣姜翰卿軍門桂題昨日由滬乘鈞和輪船赴寗 
[滬道往寗]  
　　滬道蔡伯浩觀察昨晨乘坐火車至寗謁見江督聞不日即須回滬 
[關於學務之示諭]  
　　本縣李大令昨出示諭两道摘錄如下（其一）准江南法政講習所移開案奉督憲端批准設江南法政講習所遵於去年四月十五日開學茲届一年期滿照章畢業計晝夜两班學員不下二百人業經詳請督憲加給文憑擇期舉行畢業典禮自應遵照定章開設新班爲此移請貴縣照敝所移送章程所定學員資格不拘額數出示選送學員若干人來所以便考試刻期入學該員川資學費等項概行自備所有敝所開學日期分两班招收五月初一日先開一班七月二十日續開一班如有志向學者希即於開學前五日選送到所等因到縣合行粘章出示曉諭仰闔邑諸生知悉如有志向學者即行來縣報名以憑給文送考（其二）奉府憲戚札奉提學使司毛布政司瑞總理存古學學堂淮揚海道朱札奉撫部院陳札開照得投考存古學堂諸生試卷經本部院詳加披閱暫行錄取一百名塡寫名次應由該堂拆彌塡榜牌示 
 
 

Page 19

 
 
覆試俟復考後再行酌定考取曁分别内課外課名數茲定於二十一日即在存古學堂扃試合將試卷札堂遵照拆去彌封塡榜張掛于姓名下各註經學史學詞章學字樣並造具清册開明籍貫年歲出身學科連原發試卷一併呈送來院以便校對再此次考試期限稍促隹卷未能滿額誠恐有距省駕遠不及周知者應再由該堂錄札行知各屬　廳直隸州轉飭所屬一體曉諭如有學問稍有根柢有志入堂者或由各該牧令訪有文學尙優足資造就者俱令一律送考期限五月底爲止聽候示期甄錄其無人可送者亦令聲覆合行札府立即遵照通飭所屬一體曉諭等因到府轉飭到縣合行出示曉諭仰闔邑諸生知悉如有志人學堂者務即來縣報名以憑申送聽候示期甄錄 
[人頭何往]  
　　潮州人鄭阿波上年與廣成昌烟館主之女桂香媳王氏通姦被獲剪去髮辫羞忿自刎後被陳阿添分尸抛棄等情曾誌前報茲鄭之頭顱尙未查獲凶手亦巳遠颺昨晨尸父鄭錫彤特至道轅攔輿禀請伸雪蔡觀察諭令靜候批示 
[人頭何來]  
　　英公堂署前鐵欄所圍之義塚地上昨忽發現尸首一顆業巳腐爛不知究從何來 
瑣事城内 
[魯人兇横]  
　　山東人王廣和住城内西馬橋昨晨有同鄉李友田紏同錉人至王處尋釁勒備酒筵五席王不允遂被李等持刀將王之下部連戳八刀血流如注當時由北區巡警拘住兇手李友田其餘均各逃逸即將受傷之王廣和一併帶回局中解至一路巡局請訊遊巡官以王受傷甚重飭派巡士送縣李大令諭將王送仁濟醫院醫治李看管候訊 
[不准减捐]  
　　本縣李大令批篤行堂等禀云查彩票加捐两角撥抵巡警經費原爲保全地方治安起見公益之事人所樂從且抽之買户與平日舗捐無與何得藉口朦請减捐何該業不明事理乃爾所禀斷難照准仍候道憲曁總工程局批示 
[仍不給照]  
　　滬道批監生劉恩湛禀云查請照赴美遊學經商之人必須實係久在上海方能查明核辦疊經本道出示曉諭前據委員查復該生到滬未及半年核與本道示諭不符何能率予給照所請仍不准行外信两件發還 
[官事]  
　　四川候補道鄭憲章通判趙嗣武知縣黄厚森前巡警學堂敎練官章梁彪籌防支應委員藍眉燮滬軍營管帶吳保恕海防向知聶宗羲上海縣李超瓊道轅發審李善徵昨均到道拜會禀見一路三區巡官陳祖武調至一路五區遺差委縣丞傅于灴接辦昨均到道謝委 
塘橋保甲局何紹先請假三天 
南市 
[形跡可疑]  
　　昨日黎明時二十三號巡士在鹽碼頭查見山東人金子文手帶表鐲並携衣包向之盤詰據稱從海參威來此欲往烟台遂即解至工程局審訊金供住在太古碼頭生泰棧來滬購買留聲械器搜其包内另有黄色布包貯大洋五十三元小洋三百一角銀表两只曁灰鼠皮料等旋派包探往查並無是棧飭將各物存局著出外覔保來案再核 
[貿然興工]  
　　住居小橋附近之王紳家遺丁王福至工程局禀稱家主張河浜房屋分給小主後被鼎興莊干偑九價買未劃界限即雇工拆造請究孫明府傅訊作頭徐毛大判知照賣主分劃界址再行興工 
[認罰]  
　　信泰祥洋貨號収買崇明船户某甲帶來之珍珠米四十一包轉售與北市裕泰源台州號正在交貨被米業司月裕泰行查見告知米董將貨扣留送請工程局核辦旋由信泰祥認罰洋一百元始給還完案 
[索欠]  
　　恒豐永大等米行控浦東張家浜義隆槽坊報事劉鶴梅担保寳山劉義隆米店主劉仲溪所出期票洋一千二百元逾期不理經工程局孫明府傅訊判鶴梅交保偕原告至仲溪處素還 
閘北 
[不認拐孩]  
　　陳老五在巡警總局控告殷德標拐匿伊侄昨由警法科長聶司馬提訊不認判押候查明再訊 
[盜犯解]  
　　行刦莊冢冡涇某棺材舗之盜犯陸貴才昨由巡警局飭令押送縣署訊供嚴辦 
新租界 
[折斷電綫]  
　　昨日午後新閘路池浜橋左近聘白爾電車公司之電綫忽然折斷墜下由華捕禀明捕房通知該公司修整 
[走失女孩]  
　　新問路同昌里三弄黄姓家昨午走失六歲女孩一口當即報知捕房飭探查緝 
英租界 
[盤店翻悔]  
　　和商臘召頭控美商用人林祝三劉鏡泉盤店紏葛一案昨由公堂會訊原告延禮明律師投稱前由林等經手盤項麗芳照相舘生財共銀八千五百两受虧甚巨應請究追被告延佑尼干幇辦律師弗心惇辯稱中西交易全憑合同當時旣巳自愿何可反悔請爲將案註銷中西官判劉交保候商明定斷 
[查獲舊鎗]  
　　青浦人楊升桂楊如棠莊曉平沈耕星等四人帶有舊鎗一枝寓居金隆街某客棧前晚爲包探查獲並抄出田單等物拘押捕房昨解公堂請究場等均供來滬遊玩擬將舊鎗修理帶回防盜判一併還押候移文青浦縣查明再訊 
[責成保人]  
　　日商三井洋行控袁寳綦担保楊益誠欠銀延不料理昨由公堂會訊原告洋人投案求追旋由袁倩宋桑榮到堂供稱袁因患病不能到案請爲寛限料理判楊押限三日著保人理處 
[捉奸]  
　　提籃橋某洋人家西崽張順福與漆匠馮阿才之妻張氐私識前晚被馮拿獲將男女頭髮剪去鳴捕拘入捕房昨解公堂訊明屬實判張枷示十天氐押女所一月 
[分别號名]  
　　昨報載捷成洋行控悅生號定貨不出係河南路之悅生棧非抛球場之老悅生該號並無張文生其人合行分辯不可并爲一談 
[火警]  
　　昨晚八時河南路裕昌洋貨號失 
火毁屋若干探明續錄 
[公堂瑣案]  
　　孫滕氐控吳雨生徐守成許金邦抵單紏葛一案昨將吳徐許三人傅案一併交差候訊美商利泰洋行控華永昌欠銀不理昨日將華傅案判交保候訊蘇洪根在法界竊取影戲片由探拿獲解訊判送法廨訊辦嚴正源等三人專収各洋行失竊贓物由探拿獲解訊判罰洋三十元交保開釋陸坤和控陸咸春佔地盜賣一案昨晨將陸傅案陸延穆安素律師到堂求保讞員准之三并洋行控俞紀堂串吞巨欵昨解復訊判押候函請日領事會訊核辦 
美租界 
[扭控誘逃]  
　　楊阿美扭隣婦唐岳氐至捕房控被將十九歲之女阿珍誘逃捕頭飭令自投公廨具控 
[賭徒互毆]  
　　徐佐郔陳連生在西華得路因賭互毆由捕拘入捕房一併押候查辦 
[塌車違章]  
　　塌車夫陳扣子王阿三張阿福等均因違章碍路由捕一併拘入捕房各存洋二元保出候訊 
[濕衣何來]  
　　陳阿四持濕衣在途行走包探以其形跡可疑拘入捕房押候查辦 
法租界 
[指鹿爲馬]  
　　陳繼昌前日在途爲剪綹賊竊去銀洋五元誤將王榮九拘住送捕搜出銀元解廨請訊王供搜出之洋是友人付下會欵並非竊來小的在興聖街東洋莊爲夥可以查訪陳所失銀洋不知被何人竊去求鑒判王交保候查明再訊 
[得而復失]  
　　張阿福拾得鈔票两紙給與徐阿法閱看經包探查悉一併帶入捕房解 
 
 

Page 20

 
 
廨審訊判鈔票留廨候失主報領徐張開釋 
[假莊票]  
　　東興盛福建號主程天水持僞莊票两紙向陳煥文購買麻袋計價銀九百九十元陳往兌無着向之理論則多方推諉陳知巳受愚即扭至捕房解廨請究判限两禮拜付清 
[放白鴿]  
　　湖南裁縫吳雲水尋見伊妻殷氐在榮金喜花烟　賣娼報捕一併拘解公堂請究氐供在原籍由倪姓拐出賣在榮處爲娼得洋二百二十元由倪取去訊之榮供殷氐先在漢口李心吾處賣娼由其夫詐擾領出後賣在小的姘婦處其夫婦專爲放白鴿伎倆求請鑒察判榮　保氐暫寄善堂候查明再訊 
[拐幼孩]  
　　鄧紅君失去七歲幼孩一口查係王三所拐報捕解廨訊究鄧稱王三是青紅幇中人素不安分務請嚴究質之王狡賴不認判押限交人 
國外新聞 
[美國共和會之政綱]  
　　二十二日倫敦電云共和會巳草就政綱塔虎脱羅斯佛條陳各欵皆經挅納 
[普魯士國會開會期]  
　　二十一日栢林電云普魯士國會巳定於本月二十八日召集 
[意大利議院之衝突]  
　　二十一日倫敦電云意大利議院近起衝突因報界各代表干涉議員塞的立及裴齊拉相爭一案塞的立斥報界各代表爲懦漢報界各代表不服以惡詞報之議長因全院鼓噪即命出席暫爲停議旋復入席塞的立情願向報界各代表賠罪報界各代表堅不肯允派出代表一人與塞的立決鬭以决雌雄現意大利各報皆相約不載此事以上譯字林報 
[俄皇展期游英]  
　　二十一日柏林電云據半官報稱俄皇俄后今年不欲再行出游故游英之舉巳展期至明年矣 
[俄攺海軍議案]  
　　二十一日栢林電云俄國樞密院擬將海軍議案更動以新艦之半增加波羅的海海軍力其半則增加黑海海軍力 
[蘇門答臘島亂事]  
　　二十一日栢林電云蘇門答腉島因徵稅暴動現有數處巳在開戰以上譯文匯報 
來函 
[復旦公學致滬寗鐵路總車務處函]  
　　啓者敝公學於昨日舉行畢業禮式來賓乘坐火車先經商明貴處憑敝校啓紙換取淞滬來回車票票資由校算付業經函復照辦又由敎員面與貴處接洽定妥乃臨時來賓畢集上海車站買票處多所爲難不肯照辦嗣經辯論清楚而來賓巳散去多矣致敝校大負歉仄是不得不歸咎於車站買票之人之執拗任性而貴處亦不能辭其咎也除將此函登佈各報以謝來賓外合行奉聞 
[崑山禁之弛懈]  
　　各烟館掁奉禁後迭次閉歇膏捐由會芳等承認又經青城戒烟局員調查嚴密尙少私賣等情惟放生橋以北井亭港地方係屬崑山縣境烟禁甚寛致戴董張薛邱朱鍾等姓煙户竄居是處明目張膽公然設榻開燈是所望於崑山縣之官紳協力嚴查勿致以鄰爲壑地方幸甚 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
