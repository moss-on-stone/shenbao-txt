# 1885 - 121 - 4904333

 

Page 1

 
 
[三十七號畫報出售] [  申報館主人啓]  
　　本埠六馬路仁濟善堂壽欵　粥以餉貧民旣於常例議停之後加賑四十餘日而又苦口婆心以異繼起有人爲民請命存心抑何仁慈也故亟歐　以爲有力者勸其報之首之畫譜一爲龍山落帽圖一擬歐陽子秋聲賦意圖俱係任君伯年所繒氣象高古魄力沈雄廻非甜俗家所能彷彿准　十六日出售畫報仍然九圖後附淞隠漫錄一則閱者鑒之此布 
[請繳第二批古今圖書集成股銀] Z>申報舘點石齋主人啓 
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆　字模然後開印至今計已印成數百本雖未裝訂而書之式𢟣字之精湛極爲雅觀諸君儘可先來披覽惟開印之初機器人工均　生　故每日出書無多兹則鉛字業經竊齊人手亦日臻歴　此後按日計工每日約可排原事從四本而漸至六本八本完工可期迅速所以各股友第二批股銀計每股五十兩務　早日交下以便購備紙彊及一切工料其銀希仍交申報舘監收并開明第一次股單號頭及股友姓名當卽犁回收　統限於三月廿九日以前一律交清切勿遲延悮工是所禱腸再此書初　共印一千五百部嗣以各股友喜用大字但字旣放大則紙張亦費本數加多本齊益形虧耗故擬多印數百部藉資貼補旋見市面欠佳且此署亦身本重大遂仍印一千五百部以符原議合併附聞 
[俄有大志說]  
　　英俄戰務據中外各日報所述其勢盖已岌岌幾乎不可遏制矣俄爲疆土最大之國横亘歐亞兩洲之北境包括北極冰洋而其屬地如亞洲之西伯利部苦寒荒确耕種畜牧兩不相宜故俄人猶以爲未足每思南下尋間他國以收其地　 
中國新疆北界以及迤東满洲舊屬以外界石潛移卡倫毁棄皆俄人南牧之形迹也惟俄國之南中國之北　古屬潘東至黑龍江外興安嶺界内地勢雖漸踞黑道以南黃道以北然沙漠萬里不同内地之膏腴俄人縱乘中國之隙　　其地亦無裨於國中之財賦故取舍尚在兩可雖嘗與邊吏齟齬而中朝恩信和孚和好無間一經解說卽已冰消瓦釋不致頓啓衅端左侯相暴師關外逆回旣靖伊犁故地遂肯見還與諸大臣經營東三省置戍設官開埠通商凡在同光年間之事俄人並不甚覬觎者亦明知地土惡劣　得膏腴尚相隔數千里兼并之功漫無所施　至於歐洲境内俄之西偏則土脉物産無異歐之諸大國其國勢因此而重西偏區畫部落縷析條分民人聚居貨物充牣弟其國中所　僅供　中之用黑海口岸土耳其蔽之於前地中海一路又皆爲歐洲各國設關櫂稅久難與争商貨之利迄無所得因是處心積慮欲去土耳其以暢黑海之輪路而出地中海旣不逞於土國則又變計欲以陸路通商收亞洲西面之利權於是欲去阿富汗以通印度西藏之往來俄人之亟亟於西偏者固非其經管東部沙漠可比也天阿富汗與波斯俾路芝錯壤於中國西偏回部之外三國之西又爲天力共稱回部四大國政教乖亂民俗獸處蓋自唐時摩哈默創爲異教蠱惑居民遠近　風相率歸附北至歐洲南境西度紅海至阿非東土南入印度東流西藏漸及内地駸駸乎跨二洲而奉之其教棄禮滅倫以視野番風俗無所區别假在中土決其不行而三洲之人竟至如是嚮應殆亦有氣數焉土耳其阿富汗崇奉其教君與臣民無有遠圖膏腴勿治商賈勿通俄人豓羡不置必於二國之中求其一逞不能奪歐洲各國海　口岸之利權亦當開亞洲西偏陸路通商之利源前者乘回人之叛佔有伊犂設中國弗向索還豈不　由此抵西藏窺印度然雪山葱嶺飛越爲難道遠且艱無可措手若阿富汗之通印度僅於西南隔俾路芝屬地阿旣得手俾亦易與而印度已全在掌握之中故其由中國屬地以窺印又不若由阿富汗以圖印之爲較易也道光季年粤東失睦軍務倥偬中外情勢當事者十分留意彼時華字新聞紙絶無僅有而粤東偶得一紙以逹憲轅内有一條紀俄人欲得印度發　於阿富汗境内之事然則俄人之於印蓄謀定計盖已將届五十年主易三朝執政之更替更不知凡幾而開疆拓土之志確不可易其性情之堅忍爲可懼已夫當時中國自前明葡人租澳門片土創設市廛建造行館招徠歐商坐收其稅英人以印度鴉片販賣東來流毒内地吸食雖多然皆潜滋暗長不若今日之明收稅項也富事建議禁絶截留燒燬因而失和當兵禍孔亟之際中國之禁烟在人意中其後和約旣成不提禁烟專許賠銀實出英人意外是印度烟稅卽爲巨欵彼時尚不能必其可收更不能料收數之倍蓰於今日則俄人亦復何所希兾而沾沾焉謀取印度哉由此觀之俄人盖欲得一海岸以攬天下之大勢争於歐洲而不得闢於亞東而不能總觀球形莫如印度以俄在極北苟得印度是南北直逹矣故俄卽不全有印度但使用兵取阿英不能敵於阿境中建築一路以通印度内地而盡於南海俄已足以稱雄天下而莫之能禁也何也歐洲各國疆土狹小卽有他洲屬地勢不相聨而中國之幅員方長者自古相傳政教風俗不可　易以之經營内地則優而以之規畫海外則絀目前雖欲仿效泰西決不肯遽貶其國體與各國争閒地尚望其與俄國争印度耶英人以印度爲根本聞俄人之舉動卽日𥞊馬厲兵籌資造械以俄之廣遠與英之富强相角俄或知所畏懼但今日幸不開端而俄之籌度於五十年前者終必取償於一旦至於法人之句通日本之聨絡則皆各有所圖於俄之大勢不相關卽於俄人之大志不能喻而俄亦略藉其輔助之力非眞爲合縱之謀者也縱論及之令人不能無憾於地　之太大也 
[天津要電]  
　　昨晨九下鐘後二十分時本館派駐天津訪事友人專電信云刻奉諭旨吳清帥着撤去曾辦北洋軍務之任已革副憲張幼樵加恩賞給三品銜差往俄羅斯以觀後效想張君年富力强心精力果前愆之盖不難於一使見之也 
[議約電音]  
　　昨早十下鐘時津友又飛電報稱前發電音有廿一日中法各大臣重議詳細和約之說兹悉是日仍未議成大約尚須再議然傳相及二星使智珠在握計出萬全想不難折强敵之狡　而好會之佳音可歧而待也 
 
 

Page 2

 
 
[議固邊防] 　 
　　京友來書二官塲傳言總署樞垣各大臣皆謂中法現議修好棄仇重商和約如所議約章奉旨批准後所有沿海各口岸防兵曁愼粤邊防擬請旨母庸裁撤仍飭嚴加訓練以固門户而禦强隣足見當路諸公深謀遠慮固有操萬全之計而非沾沾一得者也 
[易使傳言] 　 
　　昨聞在滬西人傳言云法廷現欲將注欽使巴特納召回而另簡便臣前來與中國議立詳約其故蓋由巴特納見中朝諭旨頗有不悅又將有齟齬之勢法廷知之故急欲易使由此觀之則議和之意實出於法國之本心中法旣棄前嫌英俄復敦夙好庶得共享太平之福何幸如之 
[英俄消息] 　 
　　昨日倫敦發來電音云英俄之事可以在英京商議大約總可言和故英國債票價已長至九十八矣 
[巨鐘紀略] 　 
　　虹口法神甫學堂前經華官致送大白鳴鐘一座兹已送到設於該學堂報時報刻不差分杪其鐘高大在大橋上已可望見亦巨觀也 
[電語述聞] 　 
　　傳聞南洋大臣於廿三日發電奏稱兩三月來法船自香港運煤粮兵衣赴臺　者甚多十二日法兵船連運陸兵帳房八十副水桶三百六十具赴基隆十八日法兵船載兵四百名馬三百匹赴澎湖十三日法船載兵四百名到海防據馮帮辦電稱十一日我兵退後探知郎甲船頭坑下各法營俱修砲台又稱法船二艘現仍封口並有來華新兵四千名恐生他變請飭北洋大臣詰問並飭臺灣防軍勿懈防守云云此係得傳聞然可見六帥從容坐鎮嚴密籌防不以兩國議和而稍形懈怠也 
[嚴拿逃弁]  
　　馭遠澄慶二船前在鎭海口沈没經大憲將管帶官奏叅近日傳聞省中已奉廷旨飭將該二船管帶金榮等發往軍臺俟兩船所失軍火器械撈全後卽行起解其逃逸之澄慶帮帶李時源著各督撫嚴行查緝獲日卽行正法 
[漢口茶市]  
　　漢皋於十九二十兩日到有上海江裕等輪船茶師附搭而至者已不乏人第聞今年進山辦茶客無往年熱閙緣中法和議未定英俄又有違言法蘭　銀行刻猶未曾到漢怡和行每年裝運頭春茶之格令頓船已被英國家租去故茶客愈自戒心許多茶號聞斯消息儘有專足進山或止辦或减辦者是以今年茶市如　實難懸揣現悉山頭業經開秤崇陽價碼二百八九十文羊慺　三百一二十文聶家币三百一二十文咸寗三百四五六十文雲溪三百七八九十文北港二百七八九十文羊慺司三百一二十文高橋四百四五十文以上價碼均係初開秤之情形似與舊年彷彿至湖南等處以路遠尚無確信但知寗河之茶厘金稍增現定每擔完銀一兩四錢新茶約在二十七八等日可以到漢云 
[茶様到]  
　　十八九日新到寗州祁門各茶様聞葉色鮮嫩汁水較往年尤美惟今年各山收茶價甚昂貴九江各茶棧現已陸續發女工揀茶計潯茶開盛總在月底初也 
[松郡碎錄]  
　　松江南嬰堂於三月二十日齊堂時太守及華婁兩邑尊捐給嬰兒餅餌錢三十千文太守親詣查核傳齊乳媪嬰孩按名給發而在堂七百餘口嬰孩實數止有一半故司事等皆惶恐無措○二十夜雷雨交作西門跨塘橋外吉祥匯地方一男子爲雷碼斃并裂其屍據傳死者尚有堂叔是日蓄心謀害適與某甲同行乃霹靂一聲將某甲攝開十餘丈頭暈倒地越時許始甦○同日張堰鎮某董邀集各紳議設分卡兾得染指正在暢飲　電光入室諸人伏地求饒然起意之二人其衣服已燒去半截並及鬚眉家中盈箱男衣盡爲灰燼爲女之衣飾則依然無恙云○錢涇橋外某庵規模極壯麗近因不戒於火殿宇佛像盡付焚如或謂係匪人縱火云 
[命案詳述]  
　　甯波舒港岸出一命案前報未得其詳兹悉死者爲舒阿慶之妾王氏年約二十餘貌頗嬌艷又精女紅里人咸相嘆羡有石碶楊唔吸綽號火燒瓦片卽前任寗波府宗太府訪拿之賭棍見王氏貌美頓起淫心遂效楚子元之蠱文夫人遷居於此離舒某家不　武朝夕往來初以果餌相餽送繼　舒某家聚賭時相戯謔王氏遂被楊所誘而舒與其大婦尚昏憒不知舒之姊氏亦家於此見其眉語目成○雖懷疑而不敢遽發一日傍晚楊將赴陽臺之約潛匿於舒姓柴房中王氏拾柴至此聞瑟縮聲不知其爲楊也奔告大婦婦同舒之姊以火燭楊不能避間其何事到此楊語塞不能對舒姊面斥楊曰爾莫非又作踰墻之事乎楊變羞爲怒厲聲呼曰我旣與王氏有私爾將奈我何遂直趨王氏臥室如癡如狂舒欲送究旁人以家醜不宜外揚一面押楊出外一面勸舒省事不料王氏以隠事敗露無顔見人遂服洋烟圖死家人覺之争相灌救而楊亦吞洋烟又趨王氏臥室直登其床怒目瞠視曰我與王氏生旣不能爲夫婦死終不肯分離願以身殉之衆人知其吞烟同相灌救逾時楊得甦而于氏芳魂竟歸泉壤衆乃扶楊至其家漸省人事或令其姑避楊毫不　懼反敢大言不慚舒聞不能耐遂捆縛送縣程邑尊於十五日騐屍後將楊重笞釘鐐收禁候辦 
[營口紀聞]  
　　高麗參向在東邊鳳凰城交易每年三九月聞關始准高麗商人入境來源旣少貨價頗昻故向來别直價總在廿餘兩左右自高麗通商以後邊關長年不閉高麗貨物可以源源而來去冬别直價祇八九兩光景販參者大有損折也○營口自有華洋書信館以來信局大爲减色近經同行公議重整舊章如或遺失信件務必從重議罰三月初十日在西大廟演戯一臺以昭誠　○軍憲委郭雅泉少户解糧赴通州於上月廿八日起程代理巡政者係旂人鄂君也○雷震初軍門所部湘勇八千名到營未久近以和議有成裁撤前後左右四營卽委原帶官押赴湖南原籍遣散安置因無輪船小候數日方可起行○海城縣北鄕甲乙二人口角起釁致相毆打乙受重傷當夜斃命乙　到縣喊冤張邑尊立卽簽差提凶手到案乙婦疑所獲者非眞凶必欲一見而後已張邑尊怒其多凟拍案呵之婦不爲動邑尊喝令差役拽婦使出婦在大門内長跪而哭聲涙俱下聞者哀之○關道憲近頒示諭凡商船報稅必先禀明俟　准後方發稅單户書人等奉行　謹如報某船裝某貨若干必持報條呈問道憲卽派一人查核　目稍有不符卽以漏稅論違諭被扣者已有四五船云 
[通州近聞] 　 
　　升任浙江藩憲許星臺方伯於二月二十九日到通卽住江蘇海運總局委員及董事以次晉謁方伯於次日進京○本月初三日十點鐘東海子天　宫間壁王姓家不戒於火焚去廚房一間○某甲由天津販買私土雇驢兩頭繞道西下行至張家灣西姚店被巡丁查獲勒令重罰復令在洋藥行照例納稅始免究辦圖利未　先受其害此所謂自貽伊戚者歟○某姓者河東某村人也於上月病故似續尚虚婦年十九翁姑慮其不能守節不令子柩入塋婦聞之卽於清晨投井以殉青年嫠婦盡節完貞可以上荷旌揚下惋薄俗矣○義順布店之學徒忽於前夜懸梁鋪夥見而解救得以不死不知該學徒何故而尋短見也○西集某甲向小經紀人索取秤費歴有年所日前有賣韮菜者到集發售甲索用過重以致互相毆打各受木傷當經高邑尊提案將甲嚴懲永遠載革秤用後甲又與西集斗頭某乙因事打架名有損傷被官　聞立將甲乙二人管押候訊自集頭被押後集市因之扣斗上市雜粮皆估堆之大小定價之高低交易者咸以爲不便○大燒酒胡同潔浄齋於本月初八日施種牛痘凡願種者先期掛號以便臨期挨次施種 
 
 

Page 3

 
 
[蕪湖碎語] 　 
　　本月十三日郭善臣軍門乘小火輪船往梁山整理防營各事宜然後由蕪回籍省親○邇日鄒雋之明府連次卜鄕勘驗圩堤以致感受風寒政躬不豫署中日行案件皆委巡防局員韓詒齋少尉代理○泰西醫士培君在二街福音堂内設局施醫并給藥餌除禮拜日停診外求治者日有二三十人○春雨過多鴨頭緑漲比日潮水高至五尺有奇江灘俱已淹没内河則水與岸齊尤有緑波如畫雨初晴風景○寒煖無　易生疫癘往往臥床一二日卽賦仙游亦有閱宵而死者節慾保身斯爲上策襄垣諸士庶幸勿河漢予言○城厢内外竊盜之案層疉如山初九日三更後有盜十餘人塗臉持刀擁至鄭洽記土行破扉而入將棧夥縛住亂擲石灰包以眯其目然後盡情收括刧空銀錢及大土三箱由後門河沿遁去報捕追尋迄未弋獲十二日薄暮有一賊潜登張恒泰藥店之樓將店　細軟衣衫穿在身上下樓至銀房驀被店中人撞見拿交巡防局懲究通都大市竟至盜賊横行不知袞袞諸公曾思隠弭其患否也○十三日爲黃道吉期各家小孩之出痘者皆於天未明時至痘母神前還愿或以紙紥轎馬船傘等物前導或以金鑼鼓樂花砲後隨其孩之父母皆燒香叩拜甚有三步一叩首者各廟共有三百餘起俗尚佞神眞堪一笑 
[兵船進口]  
　　前日有三枝桅俄國兵船一艘枝半桅普國兵船一艘同時鼓輪進口泊於張華浜 
[宵小横行]  
　　曹肯堂軍門前以防務緊急派勇丁二名駐滬探報消息前晚二更後一勇自滬回淞行至張華浜北首後面忽來二人該勇以爲行路者並不留意不意一人猝將該勇按倒在地一人用刀戳傷手脚等處並將號衣剝去身畔所藏洋蚨二枚當票三紙要信一封功牌一張盡被攫去該勇旋至吳淞告知汎弁派兵查勘而匪人早已遠遁矣 
[上海求志書院乙酉春季題目]  
　　經學題彪蒙吉解孝無終始而患不及者解穀梁言禮與毛傳合者說孝經或以爲僞書說○史學題漢藝文志魏公子兵法二十一篇考漢百石以下少吏考漢循吏傳六五人出於宣市論宋興士大失之學名而自范文正公議論文章自歐陽子道學自周子論○掌故題康熙中俄定界始末考咸豐六河北徙與古河道異同考國初以來入監西士姓名官　箸述考鴻博科得人論○算學題原有甲乙丙同根之諸正負開方式或同乘數或不同乘數取甲式任升降數位與甲乙内諸式相加或相减復將加减所得之式任升降數位仍與諸原式相加减如是屢次加减所得之式必仍開得原根試言其理正負平方式無論隅爲何數將式倒置之令實爲隅隅爲實則開得之根與原根比若隅與實比正負立方式設下廉爲三卯上廉爲卯乘下廉之數或三乘方式下廉爲四卯上廉爲卯乘下廉三因二除之數從爲卯乘上廉二因三除之數自一隅至從或俱正或正負相間法以實反其正負與卯之　方或三乘方積相加復開正立方或正三乘方與卯相加减卽各得原根三乘以上類推試證之假　漏壺一具注水满中下有大中小三孔開大中二孔則水角時而盡開中小二孔亢時而盡開大小二孔氐時而盡問獨開一孔水盡各需時幾何○輿地題陽孤陽狐陽壺辨絳水可灌平陽　大土事獯鬻句踐事吳論問晉用吳制楚還爲吳制楚用越制吳兼以制越何歟○詞章題漢改驚蟄爲二月節賦以東風解凍蟄蟲始振爲韻詠玉蘭花七律四首書黎星使所刊古佚叢書後不拘體韻觀上海同文局用西法照印書籍作歌紀之限七言古詩 
[邑尊晉省]  
　　上海縣莫邑尊於昨晚因公赴蘇並謁見新臬憲 
[更夫應貴]  
　　前日浦左嚴家橋厘卡委員某君片送賄縱周浦航船之巡丁兩名更夫一名至淞滬厘捐總局請究當經總辦蘇觀察派委汪君研訊李福杜昇同供在卡充當巡丁日間船隻往來例應小的查閱夜間則歸更夫值班如有船隻過卡由更夫知照小　往查此事請訊更夫小的斷不敢舞獘孔炳供稱在卡充當更夫是晚周浦航船過卡小的一時疏忽後被脫逃不　私縱汪君廉得其情着卽掌頰四十下當堂飭革李杜二人旣爲巡丁理應隨時巡緝何得縱船脫逃今姑念爾初次違犯不予深究如再疏虞定干咎戾二人唯唯而退 
[免災讓利] 　 
　　本月十九日晚本埠鈎玉弄火灾一事本館早經詳報兹悉該處益大典主以未經殃及欣喜非凡擬將受押各物之未满期者於廿二日起至今日爲止此三日内來贖者一槩豁免利錢過　三日來贖則仍照常取利云 
[失火卽息] 　 
　　英租界六馬路西首某南貨舖後進房屋於前夜十二點鐘時遺火延燒扶梯板壁幾致冒穿屋頂幸隣人帮同取自來水灌救得卽撲息○昨日傍晚城内四牌坊陸家宅弄口潘姓牙舖因遺火碎絮中延燒改帳對鄰某姓見之帮同灌救不致成災豈非幸歟 
[失金送案] 　 
　　海晏輪船買辦陸翔令副買辦楊馥卿卽楊馥芹持裝匣赤金十條帶到輪船旋稱在東薄車上遺失等情已列前報兹聞陸以匣内金條用綿綢手巾包裏因見原巾仍在楊手疑爲楊所吞没故將楊交捕解至英公堂請爲追究陸申訴前因楊仍執前詞并稱包裏手巾確已换用白絲巾故綿綢手巾仍在我手太守謂赤金百兩何等鄭重何致遺忘楊答稱因到碼頭時有友人唤我代寄信　我下車與談忽憶車上尚有赤金匣急欲回取而車夫業已逃逸太守謂如果屬實亦應歸爾賠償且揆度情形令人不無疑慮隨商之翟副領事飭將楊馥芹帶回着令繳償一面再行查緝 
[情同誆騙]  
　　前日有蘇州人某甲至法租界紫來街劉姓所開之嫁粧店購辦大床臺椅等件共計價洋二十七元囑送往南市毛家弃中某客棧卽可取洋及舁往又令明日收洋劉某以有客棧可靠當卽首肯至次日又往原人不在詢問該棧均稱不知大床臺綺亦均烏有劉向該棧理說總置不理祗得出外找尋旋在城内二十舖地方見有人扛原床而行劉問爾等扛床往何處買主旣在城中何必先送至城外又扛入城中耶扛者答曰爾祇顧價洋不必管城内城外劉默然尾其後見入某姓家卽奔回已店邀同其妻夥伴回往叩門而進向某姓追究某姓謂頃有人來寄不現已扛去劉妻不信入内室覘之原床果在向追寄床之人某姓一未推諉劉始奔赴巡防總局呌喊馮蓮十剌史着具禀呈候究追 
[公堂停訊]  
　　英界會審委員黃太守偶抱清恙且昨日係天后壽誕須往天后宫拈香故知照捕房停解一日公事 
[瑣案彚登]  
　　祥發公客棧主張梅亭挈子小六到案聲稱昨遣小六携鷹洋一元四開洋二枚進城取物路過吉祥街時有素　相識之流氓兩人自吉祥樓弄中突出聲言借洋五元答以並未識血且無洋元伊等卽逞兇毆擊并在字謎攤上喚到十數人將小六撳倒痛毆乘間將洋攫去并褫去馬甲一件小六駭極逃至隆源舘又被　拖而出用鐡器敲撲致身上受傷幸遇一甯波人稱其爲流氓　梢始鳥獸散時適七點鐘小的正在浴堂洗澡聞信赶至投報捕房捕頭飭包探在天成昌弄及彩視街獲到二人送案翁太守詰訊解案之人據李小生徐慶華同供張小六前因他事央馬夫打人允給洋一元嗣因未付馬夫向索兩下争毆我等兩邊俱係素識故惟在旁觀看實不相干太守謂旣不相干何以知其細底答稱聞馬夫如此說太守見李等前曾犯事到案果非安分之人着交捕帶回管押追比失洋再行嚴辦○震泰米店主婦周沈氏控追洋元方單鐘表等一案連次訊理情由已登前報昨包探將鐘表及方單契據各一紙吊到周沈氏偕夥徐海泉亦投案候示翁太守見表内有去年 
 
 

Page 4

 
 
王濟川親書寄與岳母之信其中皆訴說苦情隨詰王尚少方單一紙洋八十元究在何處士仍照前供謂請提到維起揚便知洋元用處方單祇有一紙太守謂鐘表旣可押錢使用方單何嘗不可押錢究竟放在何處可卽交出王堅稱祗有一張我現已將伊物件交出尚有我之衣服在伊家中亦求追究太守謂前期曾將鋪盖取到現在捕房隨將前次周沈氏所呈帳簿閱看王稱有時店中無人寫帳小的隨手登記一二次太守謂幸爾表袋中留有親　信函可對帳簿筆跡否則呌爾寫字又添多少周折矣爾今稱帳簿上間亦隨手登記何以初次訊時推得　净王又出言挺撞太守着卽交捕帶回以憑懲究○前報列張子明一案前日據顧母朱氏投案遞禀聲稱家中貧窘在滬傭工丈夫前在錢莊生理兒子因亦習錢業店歇後將店中三百元廢票一紙胡亂藏午身畔日又暱比匪徒現其父有病寄信前來看小婦人領子回籍以圖一面叩請開釋翁太守謂此事終須水落石出一經訊明卽可開釋着卽退去昨日捕房將張顧兩人解案太守問洋票可是爾等通同僞造顧供實係店中收　之廢票與張並不相干去年九月十十六日父親曾開永通錢莊現已閔歇太守謂爾在别店營生竟將廢票藏在身邊該店豈　不查之理爾稱父親曾開錢店此說諒非　因爾將洋票藏放身邊原兾在人前取出眩人耳目以爲誆騙之資詎適逢張子明分文不有以致滋生事　旣稱自己曾開錢店可將帳簿票據赶速寄來呈案查檢果有　票之根卽知票之來路　可釋放遂限五日繳呈帳據張旣無于當堂放出顧又稱店閉後所有　簿一概焚燬刻已無從交出太守謂然則卽作造假票辦着卽還押○去年高易洋行控眠雲閣抵押生財翁太守　令每月還銀五十兩以十個月爲满去嵗至今已繳致次本年二月一期前經繳到洋三十元尚少三十餘元經該洋行遣夥投案請自太守飭傳之下有人到案供稱明日卽可繳呈太守以該店屢次游移此次旣稱明日可繳着將來案之人押候繳到洋元然後開釋詎其人在捕房向捕頭伸訴並非眠　閣夥實係代倩出場况並未說明就裏被押多日心實不甘捕頭遂着包探往催該舘主稱有戒子一隻暫抵捕房下半日卽有洋元交來包探着該店夥自投捕房說明捕頭卽將在押之人放出而將來夥解案包探禀明情節太守詰訊來夥據供姓許名長茂本日午後卽有洋元繳到太守着將許暫押俟繳洋後放出許稱午後如何有洋店中惟圖挨延守日而巴太守謂爾頗明白着　收押 
[來信照信]  
　　閱日昨貴報有王子銘持贜求售一案據供在洋藥局辦事等語然查敝局並無此人恐是匪類招摇煩貴報登明是荷專此佈託并請文安三月廿三日[  洋藥局拜啓]  
[蘇省撫轅抄]  
　　二十二日候　道李慶雲辭行赴丹陽騐修河工趙曦耿禀知奉飭蘇差委主簿張煥文　西路抽查保甲差並奉委調辦保甲總局稽查巡務兼辦文案差 
G>　　珍珠化痔丸〇神効截瘧散〇疝氣奪命丹〇清金滋補酒〇萬應痧藥〇壯孩燕窩糕　上海英巡捕房對門廣東接元堂何均年製 
　　痔有數種皆由風濕燥熱四氣所傷四氣者非六淫之邪乃五臟之氣擾動內發而作成也外治者如刀針掛線猛藥刮洗不惟痛苦難當且傷元氣內治者全用涼血散風逐濕潤燥湯劑亦未見効反損精神痔雖感風濕燥熱而成實肝脾腎三經虛損而起欲斷其患固本為先治標為次此丸內藥品以舒肝扶脾固腎為君以寬腸活血行氣為佐調和臟腑健運陰陽使風濕燥熱四氣所成痼疾無地可容自然消化故善能治一切內外毒痔不拘遠年近日成漏成管糞前糞後膿血漂流破孔穿腸脫肛脹裂如乏如菌大便艱辛甚至痛痒異常等症無不應驗每兩洋二角五分外用消痔散薰洗每包一角〇神效截瘧散瘧是風暑之邪多由感冒而成腠理不密外邪乘虛而入困我腸胃與榮衞并行并則病作離則病止併於陰陽往來寒熱輕則一日一發重則間日一發畫夜無常久成虛瘧若過服散藥致傷脾胃勢必延綿本堂此散外敷神効初起已發三次後用熱米飯調散于症發前半時裹在脈門寸關尺間男左手女敷右手越時取去自然全愈每包洋一角〇疝氣奪命丹經云諸疝者乃陰氣積于內復為寒氣所加使榮衞不調氣血虛弱故冷入其腹內而成疝也此丹治腎與膀胱虛弱為邪氣縛結遂成寒疝伏留不散臍下撮痛陰核偏大膚囊壅腫以致悶亂及生腎曠日漸澁長陰間濕痒成瘡甚致手足厥冷面目青黃肌黃贏瘦無論遠年近日消散如神每兩洋三角〇壯孩燕窩糕用燕窩和藥製成此糕氣味純粹藥性和平能寧神開胃治五疳積滯紅白二痢目生雲翳腹困風痰乳食不消髪疏成穗肌肉減瘦肚大青筋脾虛泄瀉等不但孩子可以常服老人脾虛將此糕常作點心大有滋益每觔洋二角加重燕窩每觔洋一元〇清金滋補藥酒人之五臟配天地之五行一有不和是以為病藥有五味各主五臟常以適調此酒養陰助陽滋補精血榮筋活絡醒脾開胃使人神氣顏色不衰充實骨髓潤肺去燥調和五臟之氣久服百病消除男婦尤宜早晚膳隨量可飲每瓶錢一百文〇痧藥原為時症救急者所需服食無多能起死生於須臾必求藥良無偽庶幾百發百中否則不但無功反為悮事本堂實事求是究求地道正藥虔修此丸發售使用之者立起沉疴每洋一元小瓶七十三瓶大瓶十五瓶救危八寶紅靈丹小瓶洋一角大二角藿香正氣丸每盒十丸洋二角太乙菩提丸每盒十丸洋二角午時茶每洋一元一百念塊 
　　天仙茶園 
　　三月廿四日演 
　　雁門關借趙蕓太白醉　紅桃山打刀茶叙問病白衣　蕓台觀 
　　三月廿四夜演 
　　飛　陣挑墻着棋前後本殺子報別宮祭江開山府 
　　　丹樓茶園 
　　三月廿四夜演 
　　挑華車打金枝御菓園三疑計茂　　雙帶箭八大鎚　伸鎮征西傅 
　　詠霓茶園 
　　三月廿四夜演 
　　摘　會叭蜡大　三娘殺子大嫖院萬法　周　釘　九更天玉　　奢小沛四平山 
 [　　禮拜五拍賣 
　　準於廿四日兩點鐘在四馬路拍賣洪園煙館茶館酒店大彈子檯一應紅木檯椅榻床燈鏡裝修生財俱全欲意者至期面拍此佈 
　　德記啓 
　　禮拜五拍賣 
　　啓者於念四日十點半鐘在三菱公司後面卽黃浦路十九號往宅拍賣臥房　書樓　大菜間　馬四　馬馬　乳牛　花草　什物等諸客合意者請至該處面拍可也此佈 
　　乾泰洋行啓 
　　禮拜六拍賣 
　　準於禮拜六十點半鐘在下海浦第六十二號住宅內拍賣房間大菜間書樓廚房馬房馬車馬匹一應花草等什物不計此佈 
　　隆茂行啓 
　　禮拜一拍賣 
　　準於禮拜一十點半鐘在本行內拍賣各色外國紙料　印字紙　大小信封共計六箱如合辦者祈臨面拍是荷此佈 
　　隆茂行啓 
　　鉛皮出售 
　　茲本廠存有鉛皮每捲每尺六磅重其貨要全捲出售不能　剪如要者望請至申報館問明可也此佈 
　　江蘇藥水廠啓 
　　新　大德祥洋貨號 
　　在上海大英大馬路中市坐北朝南自運東西洋貨大呢羽毛哈喇嗶嘰回絨花素咈布倘蒙光顧格外克己先行交易擇吉開張此佈 
　　尋照 
　　昨由萬安樓至大馬路失去手巾包內有馮捷元王雋監照二張洋七元三角倘拾得者還懷仁里李府現洋不究另謝六元 
　　聲明 
　　啓者石路泰來盛煙館結欠本行銀四十兩零八錢一分六厘今已停閉如有人頂盤者先將此欵歸清方可承受特此預先佈知 
　　和泰洋行咹吶蘇啓 
　　英六月票出售　萬勝祥 
　　雙張十二元單張四開照算分條七角如蒙賜顧認明本號招牌并有招財童子為記 
　　萬勝祥老鋪啓 
　　遺失棧單 
　　今在公和祥碼頭遺失泰隆142200，09棧單一帋計原布六包已向前途說明作為廢帋望各　寶號切弗收用特此告白 
　　屏記號啓 
　　新開厚昌參號 
　　本號自在高麗京庄別直兼運關東毛角鹿茸發兌吉林人參毛白燕窩東西洋參等貨紳商賜顧者請駕臨上海戲瓜街北首坐西朝東三間門面第一家外埠客號抵兌價照大市格外克己不圖厚利惟冀馳名此佈 
　　學英文英話者賜鑒 
　　本齋今印成各種互潘華英文字書籍今另行開列於後請向本申報館申昌書畫室購取 
　　英字入門價洋一角五分　華英文字合璧二角五分　 
　　華英字典每部五角是書係英話 
　　華英說部撲要價洋四角　 
　　是書將平常官詁分部互繙并將紅樓夢傳家寶等書摘繙英語較諸華英通用要話已進一層矣 
　　是書係擇中國經書中成語之要者歸成英文大有助於閱讀英文各書之用繙華文五車韻府每部紙面價洋八角是書係以華文繙英語兒華人與西人交接者甚為便捷蓋華人操西語或一時不能達意則將此書查出給與閱看便明故各人皆宜身　一部也　 
　　無師自通英語線價洋五角　是書係常用之語分類譯成英文註以華字最便學習 
　　上海點石齋主啓　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[楓溪聚賭]  
　　開塲聚賭大于例禁浙之嘉屬賭風素熾有等無業流氓專籍各鄕迎神賽會麕集其處爲聚賭計鄕愚無知一入彀中雖蕩産傾家弗顧焉然每嵗鄕村春祈秋報不過三五日祈賽事畢賭徒卽顧而之他故受其害者尚有底止今聞嘉善縣屬之楓涇鎭向爲賭徒淵藪有某大姓家恃縣中劣紳某爲護身符竟於三月初五日起公然設局開塲喝雉呼盧晝夜不絶欲作爲常局擬先試一月云云以致遠近聞風而至良莠不齊宵小雜沓奸宄潜藏甚有因賭輕生者殊爲地方之害官斯土者宜如何痛懲之而禁絶之耶 
[八閩官報]  
　　院試提調憲委福寗府蔣鳳藻代辦鹽大使鍾國華禀謝大憲甄别留閩補用飭知際門巡檢蔣炳垣缷事到省從九品倪思銓自延平押運江米到省知縣高晉翰由上憲委辦湯嶺釐務劉淑身委辦前岐釐務同知陳錟委辦南臺水亭釐務鹽大使鍾國華委辦金沙關釐務鹽大使楊希漣委辦房村關釐務鹽大使湯鼎銳委辦建陽局務鹽大使潘慶琛委辦邵武官運局鹽大使張松雲委建陽監銷鹽大使顧清輝委辦崇安監銷鹽大使吳維新委辦洋墩官運局府經歴婁詩觀委辦潭頭釐卡均於日内禀辭知縣狄炳壽缷辦琯頭釐局同知梁廷錫缷辦水亭釐務通判張世儀缷辦湯嶺釐局同知胡崧委辦讞局提調同知賴恩銓委帮辦發審局署連城縣吳嚴缷事到省嘉義縣張德迪奉委赴山東採辦軍硝禀辭知縣德兆奉委解乾軍餉銀赴泉州新選莆由塲大使李烺自京來閩禀到巡檢徐士芬從九品陳炳荃均奉憲考試列等飭知通判鄧錫璠委解軍火赴厦門本月初九日爲撫憲張中丞之夫人壽延文武各官俱往叩賀藩轅牌示平潭同知胡峻翔患病請假遺缺以通判張慶鈞代理 
[鄂省官報]  
　　初七日候補從九李維新奉委辦理河口厘局禀謝初八日調署麻城縣鵝籠巡檢洪禹錫赴兩院禀辭赴任初九日代理漢陽府事署漢同知陳慶煌赴兩院禀知任事新選湖南長沙府同知王慶善來省禀到見候補直隷州歐陽定果自崇陽鹽務回省赴院禀到候補縣錢慈蔭奉臬憲委押解秋審人犯赴兩院禀知初十日兩江總理營務處甘肅儘先題奏道譚信榘自湖南來省往南京禀到候補縣陳瑞瀾往丁官山查禁石灰窰赴兩院禀辭分缺先用典史宋希曾自湖南廻避改發來省赴兩院禀到十一日候補同知史悠慶奉藩憲委辦文闈供給所差赴兩院禀謝見候補縣丞侯濬元奉臬憲委提秋審人犯赴兩院禀知十二日卽用縣楊澄鑒自安徽回省赴兩院禀到江蘇候補同知陳祖煊自湖南往江蘇來省十三日候補縣孫長焯禀奉委往監利石首枝江等縣會勘旂營馬廠租地禀見赴兩院禀知辭新授漢陽府逢潤古來省候補縣丞費鵬九奉臬憲委秋審東巡風差往兩院禀知典史戴慶霖禀見解高錫往京 
[上海北市馬路仁濟善堂籌募四月分施粥經費]  
　　謹啓者本堂接辦四月分施粥一月因善昌親自督放每見失業小户貧民老幼婦女到廠領粥者目覩情形實在可憐此等人非比乞丐勢難出面求討刻下市面拮据借貸無門善昌又起不忍停止之心前託登貴報經代在滬貧民叩告紳商巨富能否帮弟一臂之力再請發棠積目前實惠功德貴報大力刊佈之後卽有大善士助來洋一百念五元米二石前已登報今又承俞石麟善士代募友人洋十元惟求平安子洋五元沈朱氏助米四石江裕輪船帳房郭泰宫託帶九江信一封送來帶力洋一元移助錦記寶號新進學生送來席票一紙計洋二元五角移助足見善與人同每逢善舉如能實事求是而辦暗中必有神助伏望閱報大善士慈航普渡不拘大小隨緣樂助善昌總當盡力効勞該堂經費支絀有心無力四月分接放一月至少經費六百元以上共收約計一百五十餘元尚少四百五十元萬不得已再作無厭之求以全善舉功莫大焉[  籌賑公所施少欽謹告代求三月二十日]  
[奉題覺癡道人玉照卽乞教正]  
　　枚馬遊梁後機雲入洛時西洲通譯語南國號經師飄泊仍爲客蒼茫自詠詩相看圖畵裏不覺髩成絲[  潄蘭室主待定艸]  
[酬高太痴新柳詞卽請夢畹生大吟壇吟正兼呈倉江老漁]  
　　嫩條低拂一溪烟正是東風二月天青眼乍開如舊識怪他情緒太纒綿春到江南满陌頭瀟瀟態度舊風流而今别有傷情處高捲紅簾倚翠樓夾岸青濃抱酒旗一枝攀折贈臨歧可憐飄泊東風裏又向天涯管别離夕陽流水野橋西幾樹垂楊望欲迷惆悵章臺人去後一堤風雨暮鴉啼[  梁溪瘦痴生濮濠梁稿于枕琴山房]  
[移家四首]  
　　又作遷移計搜羅自覺忙客巢嗟狹窄家具費周章筍束書千卷筐承藥數囊分勞有良友爲我喚車裝是日承陳君琪生王君永盈永年兩昆季襄助○舊舍難爲别依桑尚有情棲梁懷舊燕出谷愧新鶯卜宅心初愜長天月正盈遷於三月望日暫將萍跡寄何必苦經營○庭院三楹敞書齋一榻寛花看開旖旎竹愛報平安吟詠閒中樂繁華静裏觀還欣添益友剪燭共盤桓浙紹明醫謝君嵐洲亦將移寓同居○室静休嫌小雙扉近市旁新居在四馬路西胡家宅北平安里典衣償屋稅覓句託詩狂書籍鐫新本丹丸倣秘方可壽齋書局藥房亦同移至豈因逐什一心爲濟人忙[  乙酉立夏後二日吳縣藜牀舊主稿於申江北平安里]  
[墨潤助賑]  
　　蕭山樓竹虚先生風雅中之好署者也精寫水墨竹名馳兩浙偶閱報章知賑飢需欵善念頓萌願將墨潤之半助賑至其筆精墨妙有識者自克品題而貨賞之無煩余贅述焉潤格錄下○四尺屏每幅六角紈摺扇琴每件四角五尺屏每幅一元册頁手卷白鹿香箋另議六尺屏每幅元半細竹不畫潤到始墨横幛堂幅照上加倍現庽三洋經橋紳泰昌客棧 
[同仁社潤筆助賑格]  
　　沙黃草白正哀鴻嘹唳之天血碧燐青是涸鮒顛連之曾刧難雖由于天意拯援要在于人爲試觀異域荒陬尚願輸金以　助豈有文林藝苑反教袖手而旁觀走等或愛臨池或耽墨戲或喜吟風弄月或嫺妃白抽青今者蓮社重開芸箋共劈不惜山中之兎迅掃烟雲乞施囊底之蚨聊甦困饑饉則千億兆鳩形鵠面或得殘喘稍延卽百十文鵝眼蠅頭亦可善緣廣結矣此啓楷書唐昆華衛吉人鄭蕙晨王省山琴對每聨二角琴條每條三角紉摺扇每件二角册頁同手卷每尺二角○行書顧瀛伯楊田孫漱石周菊坪高雨之堂幅四尺三角五尺四角六尺六角八尺一元條幅每條減半琴條每條二角琴對一角紈摺扇每件一角册頁同手卷每尺一角○篆隷北魏趙子俊徐母江照行書例同○山水周備笙趙子俊琴條每條三角纨摺扇每件二角册頁同手卷每尺二角秋扇不畫○花卉陳小舫章文甫堂幅四尺三角五尺四角條幅減半琴條每條角半紈摺扇每件一角册頁同手卷每尺一角○箸述黃式權壽文祭文每篇一元序跋每篇半元限字數者另酌古風三角五七言律二角五七言絶一角楹聨撰句二角過長倍之一切題欵另酌○女扇顧楞香每件行書二角楷書四角以上泥金均倍劣紙不書 
社設城内縣署照牆南首濟善堂城外四馬路東首文海堂書局兩處收件一月爲限過期不收其欵俟期满後儘數彚送施欽少封翁轉解災區再行登報以昭誠實欲求書畫者至兩處先行掛號潤筆卽惠約日取件遠處送來信資自給于本月廿五日起海内諸善士得聞此信無不踴躍争先以全此舉一事兩得豈不美哉○本社另邀仁和高先生專書楹聨七言半元八言六角過八言者另議生紙及各色冷金箋均可惟粉蠟箋不書 
[上海北市杏記茶棧經收浙寗鎭海饑民粥厰賑捐三月十九至廿一日第八批清單]  
　　胡曙爲母七旬敬助洋念元敦義堂助洋十二元祥生恆賚德堂源生號衡吉號巽森號春記號穎上子應還舊愿七户各助洋十元萬隆號助洋六元泰昌號助洋六元具美成寅記號順元號承記寶記萃記晋記七户各助洋五元無名氏助洋四元萬亨號助洋四元王春泉公順行彚記號三户各助洋三元祥大隆恆豐號同升順裕記號元利號金品三源裕盈記無名氏德潤號九户各助洋兩元泰山永康壽恆茂號春和號湯東水吳召棠同椿號七户各助洋一元○以上共收洋一百九十一元○今接到鎭邑育嬰堂董徐裕德先生來函云有姑蘇趙湘州司馬閱申滬兩報知鎭海粥廠需欵助洋二十元其洋經寄至鎭邑收到矣特囑登報奉聞[  經收經解蘇慶標王友林周維翹武杏林仝謹啓]  
[上海北市絲業會舘籌賑公所施少欽經收山東賑捐三月十七十八日第六百三十四五次清單]  
　　武林崇德堂主人爲先父資冥福一百三十元又祈合家人口平安三十元常熟王永昌來不具名求平安十元休寗無名氏十元洞庭朱徐氏求病除根十元江南黃福記紙號由江右運貨到申托佑平安酬愿六元常熟趙漁溪室人病愈完愿三元無名氏求幼孩病痊四開雨元○錢塘學姚募昌册六百九十號金華府學汪求四女病全愈完愿十元○九江乾昌信局交江孚船來昌册五千三百六十二號景福堂四千文李湘浦四千文饒曉山四千文陳吉庭二千文居易堂一千五百文永錫堂沈一千文共六户合來曹平銀拾兩批見申規元十兩零六錢四分三厘○常州乾益永號寄交富貴源頭同字二次一萬六千七百六十四號册和豐典貳十千文永大典貳十千文吳明遠二元共三户合來三十八元○立大莊來富貴源頭同字二次五千九百六十號册院南保甲總局王懋勲八元○戴承楓經募皖北賑捐移歸山東春賑守餘堂二千文蔭餘堂四千文景沂堂王雙蕖吟舘瞿西江友三户各一千文龐山王鳳翔一元共六户來曹平銀五兩九錢一分批見申規元六兩二錢五分半○興化姜輔兄手募昌册二千三百七十號萬興典六千文又紀瑞翁募昌册二千三百六十八號計三十三户十三千四百文以上兩册合來十七元錢一百九十文○夏鎔翁汪景翁同募昌册一萬三千七百五十四號洋十八元虚對開一元錢六十二文以上十七日○四川劍州知州方川平銀一百兩合收到規銀一百零五兩一錢七分七厘許漱石求子病愈完愿一百元婁東半隠居病愈完愿十元玉屏鄭恩復堂十元涇縣胡汝榮求兒漢生長成四元伍了凡求母平安二元畿南念萱居士規銀四兩八錢四分斥邱海秋居士二元棉力人求子病痊二元培記求病痊一元○高郵丁鏡齊經收東賑第十八次崇儉堂求孫病愈二元全愼昌二千文公一心一千文共三户合來五元○常州節嬰醫藥局來屠菊泉經募昌册二千四百五十一號六户洋五元錢七百文吳炳南經募昌册二千四百五十五號一户二十元陸彦甫經募昌册二千四百五十六號一户三千文趙初升經募昌册二千四百五十七號三户九百文費伯聲經募昌册二千四百五十八號二户六百文張友松經募昌册二千四百五十九號二户二元又鄭安吉募二户三元又嚴芝沅募一户五百文莊俊甫經募昌册二千四百六十號六户三十元管佑生經募昌册二千四百六十一號四户三元三百文馮芝沅經募昌册二千四百六十八號七户六元錢五千文謝嶽甲經募昌册二千四百六十九號三户十三元又岳祥麟募四户五元莊竹安經募昌册四百二號六户二元遣疚十經募昌册二千四百五十二號九户八元一千文劉子芳經募昌册二千四百七十號五户二千五百文朱秉記經募昌册四百四號一户十五元又沙蘭記許瀛記合募一户十五元姚秉彛經募昌册四百五號一户四元以上十五册合共來洋一百四十四元○蘇閶古松主人經募恆記五元廉記五元保記五元共三户合來十五元○杭州錢仲瑜募昌册二千四百六號無名氏無名氏無名氏三户各十元以上十八日 
 
 

Page 10

 
 
[光緒十一年三月十六日京報全錄]  
　　宫門抄○上諭一道錄前○楚督卞等奏遵議裁減各欵摺子○又奏請升補守備摺子○川督丁奏請頒匾額夾片○江撫德奏察看知縣夾片○閩督楊等奏請補新設通判摺子○又奏總兵出洋統巡日期代奏摺子○川督丁奏爲請旨建坊夾片○大臣載奏爲病請賞假摺子○三月十六日理藩院鑾儀衛光祿寺鑲白旗值日無引見○惠王絪貝勒各假满請安○馬恩培謝授江安粮道恩○莊王續假二十日○譚承祖趙爾巽預備召見○侍衛處奏派口外賜奠之大臣派出椿壽良培○召見軍機譚承祖趙爾巽馬恩培○○頭品頂戴署湖廣總督湖南巡撫臣卞寶第頭品頂戴湖北巡撫臣彭祖賢跪奏爲鄂省現遵部議裁減鹽道並善後牙厘兩局經費及水師營勇以濟餉需恭摺具陳仰祈聖鑒事竊前准户部會議覆奏壽畫各路餉需案内行令各省關將一切支欵某項可裁减若干每月能籌畫若干以備專供目前沿海兵事軍用一面奏明核辦等因光緒十年六月二十四日具奏奉旨依議欽此欽遵咨行前來卽經轉飭司道通盤籌畫核實裁减以備軍用並將湖北新隄江漢宜昌各關每年裁减經費銀兩先行附片奏明在案兹據湖北布政使蒯德標按察使黃彭年會同糧鹽二道及營務處善後牙厘各局司道詳稱湖北自同治年間軍務肅清後所有勇營局卡迭經先後裁汰光緒六年奉旨飭令將防營各局酌核裁併又復大加删減卽如善後局委員前已裁减二十員此外各局或裁或併亦屬不少去年又裁城鋪委紳四十餘員並書役人等誠以入欵日微度支竭蹶凡有可省無不酌籌辦理兹復逐欵勾稽悉心考核現留各局委員皆有應辦之事實無虚糜浮費惟際此時事艱難自應於無可裁減之中刀求撙節之法前因襄陽道停止各屬節壽陋規該道缺分清苦别無出息江漢兩縣差使較繁入不敷出均在善後一成項下籌給津貼以資辦公現擬分别停减並裁營務處保甲善後局兩委員一切用費銀錢併計每年共可减銀八千三百六十五兩善後局尚有會辦文案及帮辦報銷繕寫月摺大小委員四員擬俟藩司衙門新開捐局概行調辦所有原支薪水卽飭停止銀錢併計每年又可節省銀七百五十六兩鹽道衙門裁减宜昌鹽局用項以錢易銀每年計可節省二千八百八十兩牙釐局裁併各分局委員曁司事局用等項每年共可節省錢三千一百九十四串四百文此外另有蒲圻縣羊樓峒茶行厘捐抽取行用一分内劃出四釐向爲該縣修理城垣及地方各項工程之用上年因總局修葺局屋及刷印聨票一切公用不敷卽將此項行捐提充公費計收銀六百七十六兩零錢二千二百零一串二百餘文請自光緒十一年爲始將前項四厘統歸正厘入收以濟餉需藩司粮道兩衙門嵗收各欵各有例支無從酌留籌撥至水師各營皆係駐防要地查緝匪類護運餉糈未可遽議撤動現擬每營抽裁勇丁通年共可節省銀七千二百六十二兩零錢三百五十九串餘文統計每年共裁减銀一萬九千二百六十三兩有奇錢三千五百五十三串餘文茶捐行用四厘銀錢撥歸正厘入收尚不在内等情詳請具奏前來伏查現值海氛不靖京外庫藏俱極支絀臣等忝膺疆寄與部臣同一休戚相關凡有可省之欵何敢不力求樽節接濟餉需惟鄂省所設各局及留防水師營前經一再裁併尚無虚糜之項現據該司道所擬裁减各欵較爲核實此外委無可再裁除咨户部外謹合詞恭摺具奏伏乞皇太后皇上聖鑒訓示謹奏軍機大臣奉旨户部知道欽此○○頭品頂戴署湖廣總督湖南巡撫臣卞寶第跪奏爲揀員升補守備以實營伍恭摺仰祈聖鑒事竊照湖北鄖陽鎭標左營分防上龕汎守備員缺係陸路題補第一輪六缺用應升補人員前經臣請以湖北襄陽城守營左哨千總劉水金升補旋准部咨劉水金尚有疏防停升案件未經議結所請應毋庸議應令另揀合例人員請補以符定制等因移咨到臣查斯缺駐紥房縣界連川陜山深林密匪徒最易藏匿巡緝彈壓均關緊要非精明幹練熟悉地方情形之員難期勝任臣遵卽在於合例應升人員内逐加遴選查有湖北施南恊左營右哨千總鄢超林年四十七嵗湖北東湖縣人由武童投効軍營隨隊打仗出力歴保千總拔補斯缺於同治十二年三月十九日到任光緒六年俸满考騐給咨送部引見奉旨回任照例候升該員年强才裕營務諳練與該處地方情形極爲熟悉以之升補斯缺洵堪勝任飭查前在本省及他省均無叅革朦保情弊合無仰懇天恩俯念員缺緊要准以鄢超林升補湖北鄖陽鎭標左營分防上龕汎守備實於營伍地方均有裨益如蒙俞允俟部覆至日給咨送部引見以符定制除飭取該員履歴咨部外謹會同湖北巡撫臣彭祖賢湖北提督臣吳鳳柱恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○丁寶楨片再查汶川縣白龍池龍神歴年大旱祈雨有求必應上年夏間省城附近各州縣均因久晴不雨農田乾涸旱象將成經臣委員前赴該縣祈禱立降甘霖附省各州縣一律獲沾潤澤又據懋功廳同知王恩誥禀稱廳屬新橋地方舊有龍王廟歴著靈騐十年五月雨澤愆期旱象已形人心惶恐詣廟虔禱立沛甘霖四鄕田畆均沾潤澤又據資陽縣知縣金學献禀稱該縣城隍廟夙著靈異十年夏間地方頗有旱象一經詣廟叩禱立降甘霖遂得轉歉爲豐由各該廳縣查明實能禦災捍患有功於民先後禀請奏給匾額前來臣查汶川懋功資陽各廳縣龍王城隍各廟夙著靈異歴年天旱禱雨功尤顯著合無仰懇勅賜匾額各一方由臣分飭敬謹懸挂以答神庥是否有當謹附片具陳伏乞聖鑒訓示謹奏奉旨已錄○○德韾片再准部咨嗣後道府州縣保歸候補人員應於到省一年後察看考核分别補用等因兹查改掣江西補用知縣劉大受試看一年期满臣到任未汲三月例不出考據藩臬兩司照例補用詳請具奏前來相應請旨將改掣江西補用知縣劉大受留省照例補用謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此○○幫辦軍務頭品頂戴閩浙總督臣楊昌濬革職暫緩交缷福建巡撫臣張兆棟跪奏爲揀員請補海疆新設要缺恭摺仰祈聖鑒事竊准吏部咨覆福建台灣府添設埔裏社撫民通判一缺准作台灣調要缺於光緒十年八月初八日奏奉旨依議欽此等因咨閩應歸九月分截缺查係台灣新設要缺事多創始必湏熟悉海疆情形之員方足以資治理臣等督同藩臬兩司在於通省應調應升各員内逐加選擇非現居要缺卽人地未宜一時實無堪調堪升之員復於應補各員内揀選查有五品銜候補通判方祖蔭年四十三嵗安徽安慶府桐城縣人遵籌餉防剿例先後報捐監生並布政司經歴不論雙單月分發指省福建補用並捐免赴部騐看就閩禀到於台灣辦理剿服番社並開山出力案内保獎光緒元年十月十六日奉旨着俟補缺後以通判補用欽此嗣在閩省晋賑分局報捐免補本班離任以通判留閩歸候補班補用復補足三班並監生四成寔銀曁捐免保舉又於歴年台　剿撫番社在事出力彚案保獎經吏部議奏准加五品銜請咨赴京引見領照到省試看期满甄别留閩補用考試取列三等該員才具明練辦事老成在台年久於台地一切情形較爲熟悉以之請補台灣府埔裏社通判可期勝伍惟調缺請補與例稍有未符第人地寔在相需合無仰懇天恩俯念海疆新設員缺緊要准以候補通判方祖蔭補授台灣府埔裏社通判俾資治理如蒙俞允該員係候補通判請補通判銜缺相當毋庸送部引見並免計叅罰據福建藩臬兩司具詳請奏前來臣等謹合詞恭摺具陳伏乞皇太后皇上聖鑒勅部核覆施行謹奉軍機大臣奉旨吏部議奏欽此○○帮辦軍務頭品頂戴閩浙總督臣楊昌濬跪奏爲署理總兵出洋統巡日期恭摺代奏仰祈聖鑒事竊案准部咨欽奉上諭嗣後沿海水師提鎭着於每嵗出洋時具奏一次俟出洋往返事畢卽將洋面如何情形據寔具奏等因欽此查福建福寗鎭總兵例應於二月初一日出洋統巡至九月底撤巡上年九月暫緩撤巡曾經附片奏明在案兹十一年二月又届出洋統巡之期據署該鎭總兵侯名　禀報出洋督率水師將偹躬歴所轄南北各洋面梭巡嚴緝緣該署總兵例無奏事之責禀請代奏前來臣謹循例恭摺代奏伏乞皇太后皇上聖鑒謹奏軍機大臣奉旨兵部知道欽此○○丁寶楨片再查定例士民人等或養恤孤貧或捐修橋梁其捐銀至千兩以上者請旨建坊遵照欽定樂善好施字樣由地方官給銀三十兩聽本家自行建坊等因兹據署隆昌縣知縣蕭延禧詳稱該縣向無育嬰堂每有溺斃之事經運同銜郭光泗之母郭王氏因見貧寒小户棄遺嬰兒心懷不忍慨捐銀二千兩置買田業作爲育嬰之費又據署南充縣知縣謝延鈞禀稱該縣育嬰堂向定八名爲額因經費不濟不能擴充經縣民孫維書捐出自置田房産業價值銀六百六十兩錢八百九十釧嵗收租穀五十一石地租錢十二千文捐入育嬰孩十六名又據署射洪縣知縣洪錫彛禀稱該縣監生彭忠良捐出自置田業價值錢三千五百釧嵗收租錢一百四十釧作爲收養嬰孩之用又據署開縣知縣許堯文禀稱縣屬灣灘渡向有溪河一道原搭木橋每值山水漲發往往失事經監生唐道瑞獨力捐資興修三碉石橋一座計長十二丈八尺寛四尺六寸實用過工料錢五千釧有奇等情先後禀請奏獎前來臣查郭王氏孫維書彭忠良唐道瑞或捐資育　或捐修橋梁核其捐數均在一千兩以上相應請旨准其建坊遵刋樂善好施字樣以示旌獎而昭激勸除咨部外理合附片陳明伏乞聖鑒訓示謹奏軍機大臣奉旨郭王氏等均着准其建坊禮部知道欽此○○奴才載卓跪奏爲因病叩懇天恩賞假事竊奴才載卓自二月初間偶感風塞漸致濕氣流注兩腿腫痛無力於一切差務尚可支持惟近日以來忽寒忽熱不意於二十日復受風寒頭暈目眩兩腿腫痛增劇起跪實屬艱難伏思陵寢差務均應敬愼倘有錯悮獲咎匪輕惟有仰懇天恩俯准自二十二日起賞假十五日俾得安心調理一俟稍痊卽行銷假當差不敢耽于安逸理合恭摺具奏伏乞皇太后皇上聖鑒謹奏請旨軍機大臣奉旨着賞假十五日欽此 
 
