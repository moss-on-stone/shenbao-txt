# 1904 - 12 - 4911041

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴氛擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精謍字跡明朗業已出書正集每部實價洋銀六元四角續集四元八角合購兩集共計十元批發克己此佈 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以計典故之得失證史傳之是非者還紹旁搜折衷至當　成明通鑑一書非惟讀正　二鑑者所當暺聨而下卽彼究心明史者亦不可不以此爲考鏡之責　　由本齋用潔白連史紙石印告成每部裝釘十一二本定價洋兩元卽日出售此佈 
[韓錢不宜遽禁說]  
前日申報載北洋大臣袁慰帥准駐紥高麗大臣許星使函開彼國向用常平錢七八年前攺鑄當十紅銅圓通行國内　又仿鑄日本當五十之白鎳錢此項紅銅圓遂賤至每銀幣一圓可兌二百數十枚華商聞之私運至烟臺上海鹽城東臺等處與中國新鑄之當十紅銅圓攙雜行用每百枚可換洋銀一圓其利倍蓰有餘勢將源源而來實於我國錢法有礙除飭駐仁川等口領事會同關吏稽查並函達東海津海江海各關稅司禁阻入口外應請通行各省一街實力查禁以維圜法云云因卽分行各關道轉移稅務司遵照辦理等因友人見之問於執筆人曰星使此舉子以爲事所應爲乎抑不應爲乎執筆人曰奚而不應爲之有大清定例貨幣以制錢爲準惟國家得而鑄行民人有鼓鑄私錢者罪在不赦蓋一以崇興朝體制一以杜鵝眼流行也咸同以來銅礦漸涸購之海外價曰以昻於是鼓鑄之利愈衰錢價之昂愈甚外人有見於此乘間販銀圓至華華人樂其輕而便取携爭相行使初惟販自日斯巴尼亞所屬呂宋島市中人謂之本洋洎乎各口通商洋商麕至墨西哥銀貨俗呼之曰鷹洋者捆載而來歲以千萬計而本洋漸漸流入蘇皖腹地通商各口岸無一而非鷹洋矣錢則鑄自東瀛上鏨寛永年號者商人以彼國之棄置不用也相與以賤價購歸每百文中必攙雜數枚或一二十枚與制錢並行不悖近更外人所設銀行密布於租界之内如匯豐如麥加利如道勝如正金之類各出鈔票以代銀圓獲利之豐益復不言可喻而中國所以不加禁阻者誠以銅源日竭銅價日高鑄錢旣耗折良多奸人又私毁舊錢以製銅器錢　民病無計挽回姑且借資外人吏市中不致無從周轉也迨近歲朝廷思設法以保權利因准臣工这奏就各省廣鑄銀圓旣又鑄爲當十銅圓以補制錢之缺民咸稱便錢價賴以稍低乃未幾而當十銅圓忽又以匱乏告矣向之鷹銀一餅可易九十六七枚者且縮至八十枚矣在不知者咸以爲奸人轉運出洋所致嘻外洋果何需乎此哉推其究竟蓋初鑄時只行之各省會及通商各口岸數以聚而見多旣而内地諸郡邑行之旣而偏僻諸鄉鎭亦行之今則海曲山陬凡有人烟之處罔不知當十銅圓之利爭相入市購求因之數以散而見稀其價遂日益加昂至無紀極高麗銅圓之制其輕重大小旣與中國所鑄者相同苟有商人販運而來正可暫濟中國銅圓之不足雖獲厚利而獲之者仍係華商夫固何害於我華而必嚴以禁阻耶如以爲圜法關繫國家制度不得稍有差池則凡前代之古錢外國之銅錢與夫本洋鷹洋香港銀先日本銀貨各國銀行所出之鈔票無一非例所應禁其可行者惟此寳銀與制錢耳胥不禁及而惟高麗當十紅銅圓是禁揆之政體詎謂之平如以爲販自高麗恐於中國圜法有礙則目前中國制錢告竭銅圓又鼓鑄之始日出數十萬尙苦不敷雖舳艫銜尾而來斷不虞中國銅圓之窒滯且不特不窒滯已也正可乘彼國銅圓來華之際徐爲鼓鑄使銅價稍稍廉平免致洋商窺我急需任意高擡價值懸爲厲禁直自取窒滯耳烏足以病高麗然則高麗銅圓將永久不禁其入口耶曰是亦無此政體夫銅圓非制錢比分兩輕則奸人毁之而無所利肉好精則聿人鑄之而未易成今雖轉運不敷再閱三五年愈鑄愈多當不虞其支絀此際嚴申禁令不許商人販自外邦庶國家旣得握利權而民間亦不致憂錢乏若但懼失體制而遽爲申禁則不特民間益加困憊且本洋鷹洋與夫香港之銀仙日本之銀貨各銀行之鈔票依然市上通行而惟高麗銅圓之不準興販將何以關販者之口而昭法律之平在星使未悉情形無怪其貿然爲此慰帥深知時務奈何亦不加體察而遽爲是一　官樣文章耶請以二語斷之曰韓錢固不容不禁而此時實不宜遽禁 
[電傳宮門抄]  
　　昨日午後三下鐘時京師友人專電告知本館云十一月二十三日皇上召見軍機大臣是曰並無明降上諭 
[外交奇策]  
　　香港循環日報云聞在京西人之熟於外交者言及中俄事起後數月之中各大國君主相臣相與聘問往來互相親密其中俄皇之赴德俄相之赴法外雖借他事爲由其命意早爲識者所共喻近日華政府亦知此事重大不若前之漠不關心惟最足令人稱奇者則莫如英法相親一事英法本多疑忌今一旦言歸於好則局外人尤當格外汪目視之夫英日同盟固爲環毬所共悉然忌者究未嘗一日去諸懷若俄日不免戰爭則英國或不能不爲日本助俄人慮其然也欲以離間之策施之於英俾英不親日而轉親俄英難至愚諒不至此今法忽捐棄舊怨復與英親安知不俄爲之弧而法爲之矢耶窺俄人之意必使德法與英皆入其彀中俾日本獨立無助而後已其外交計策之奇實有令人不可思議者 
 
 

Page 2

 
 
[高麗事亟]  
　　昨見西歴正月五號高麗漢京所發電音云正月三號美利堅駐高使臣挨倫君移書高政府大旨謂目今四處謠傳咸言俄日戰事甚亟且多貴國有漫無紀律之兵士屯集京城敝邦懼焉擬檄調陸師若干人保護公使節轅及寄居貴國商人之房屋財產率先而臆以免滋疑是日高政府卽備文覆答云目今敝邦與各國交情益形親睦旣無戰事無用驚疑至於所駐之兵我政府紀律嚴明斷不虞其肇禍貴公使其善爲圖之迨五號清晨卽有美國將弁二員易去戎裝入京相度少選美水師三十六名督以將校六員由仁川附第二次火車駛至安營使署之旁韓王本已惴惴於心以爲俄日萬一果起戰端當暫幸美國使署以避及聞美水師入京之事益大爲駭懼擬攺而入法國使署存身此說蓋得之彼國親信大臣云 
[俄營鐵路]  
　　西字報云近日俄人將西伯利亞鐵路認眞整頓從前每年需煤二千五百萬布度者註布度俄量名明年擬增至三千七百萬布度各煤礦嚴督工役夜以繼日萬　齊施又以後貝加爾州枝路將次興築需煤益多擬先購定半年内所用之煤屯諸鐵路大車站 
[俄設軍局]  
　　奉天來信云俄國東方總督亞力塞夫在黑龍江及大連灣各設一軍務局議定大連灣局統轄駐紥大連灣新卑哥路與夫滿洲之各兵隊其餘亞督所統各軍則歸黑龍江局管理 
[美請撤兵]  
　　和文報云中美通商條約旣由中國大皇帝御筆批准卽須將奉天諸口岸闢爲美人互市之場兹聞美政府恐失利權擬步日本後塵向俄人堅請將兵撤去 
[日借輪船]  
　　和文報云日來日本陸軍省借定大阪商船公司及三井洋行各輪船以備有事時轉運糧餉軍裝至某諸要地旋又借定郵船株式會社諸巨艦其數共十餘艘海軍各鎭所募水師例於冬委歸憇數十日兹已於上月下浣檄令齊集營中矣 
[日本籌銀]  
　　日本神戶來電云華歴十一月初十日日本内閣大臣互議奏請朝廷將所存銀貨五千萬圓撥充軍用按此項銀貨乃中國按照馬關條約償給日人者向來存貯庫中以備意外之事兹因戰機日迫故議撥出以應急需也旣而各大臣又議定撥銀貨二百萬圓津貼由高麗京城達釜山之鐵路并保借銀貨一千萬圓以期此路迅速告竣 
[美艦赴高]  
　　小呂宋來電云美國水師提督高巴所統各兵艦目下尙未奉命開行惟先令運煤船兩艘駛往高麗濟物浦觀其舉　若此足見亞東大局之愈益各平矣 
[創興鐵路]  
　　西字報云歐人現於法京巴黎司及美國紐約克創設極大公司修築由巴黎司通紐約克之鐵路計此路由西伯利亞東極各依爾古地方接連俄路繞由亞爾古兒至雷那海口註此海口卽亞細亞東北盡處與亞美利加西北盡處接壤中隔卑令海峽寛不過四十海里從海底穿成隧道安設鐵軌以達彼岸再由岸上修築鐵路穿過阿美利加洲北境英屬坎拿大以接紐約克幹路此舉若成則將來不用輪帆渡海卽可往來於亞歐美三洲矣 
[葡使抵港]  
　　前報曾紀葡萄牙國遣使來華一事兹閱廣州嶺海日報云葡廷所簡使臣爲畢朗高氏此來係討論中國南方商利日前乘法郵船抵香港旋往澳門小作句留俟回至港中駐節兩禮拜然後北上京華當初至香港時駐港葡領事官曾往行轅謁見 
[償銀計數]  
　　寰泰兵船訐訟得直前已錄諸報端兹閱香港循環日報云曾詢之昌興公司經理人布郎答稱華歴十一月十一晚已電悉此案讞詞按之泰西撞船章程照船身之大小定賠欵之多寡其不致釀成人命者每墩應賠英金八磅傷及人命則賠十五磅印度皇后輪船重六千墩而寰泰溺斃弁勇數員名核計應賠英金九萬磅 
[制府蒙恩]  
　　廣州嶺海報云督轅摺差於本月十二日由京旋省齎回御賜人參於术肉桂武彝茶諸珍物督憲岑雲帥卽在節轅大堂排列香案望闕謝恩敬謹祇領 
[革督荷戈]  
　　越南海防法字報云中國已革提督蘇元春迭經法使爲之籲恩得免置諸重典刻已科定發往軍臺効力贖罪然尙覊禁刑部獄中 
[恊緝革道]  
　　廣州嶺海報云前署廣西臬司候補道黃仁濟經岑雲帥奏請革職効力軍臺以致懼罪濳逃不知去向現經廣西巡撫柯遜菴中丞咨行來省一體嚴拿以便解回廣西歸案訊辦 
[府試有期]  
　　寗波訪事人云府尊喻庶三太守近以各屬縣試將次報竣應卽舉行府試示期本月二十五日考試鄞慈二縣文童二十七日考試奉鎭二縣文童日來各邑應試者皆已擔簦負笈而來矣 
[松江府試三誌]  
　　松江訪事人云本月二十二日府尊丁次軒太守考試奉金上南靑五縣文童至夜半放二牌時發出華婁兩縣招覆案計華亭招覆一百七十四名婁縣招覆一百五十名兹將是日五縣题目及華婁兩縣前列二十名姓氏備錄左方奉賢已冠首題攻乎異端斯害也已義次題樹德務滋除惡務盡義未冠首題見利思義義次題不自滿假義金山已冠首題蓋有不知而作之者我無景也義次題懍乎若朽索之馭六馬義示冠首題乃所願則學孔子也義次題蒙以養正義上海已冠首題我亦欲正人心息邪說距詖行放淫辭義次題鷙蟲攖搏不程其猛勇者引重鼎不程其力義南匯已冠首題聽訟吾猶人也必也使無訟乎義次題庶民惟星星有好風星有好雨義未冠首題君子懷刑義次題周還中規折還中矩義靑浦已冠首題以德服人者中心悅而誠服也義次題罔違道以干百姓之譽義未冠首題君子之德風義次題謙受益義華亭前列徐廷藩葉達鑫周孝思陳兆荃楊鳳章李藩吳光明姚炳奎周繩祖嚴騰蛟張宗明秦中龢陳邦傑陳鵬飛李穠華單汝勳姜璜聶金礪朱善慶韓錫圭婁縣前列姜邦翰趙龢鼐宋景賢黃熙沈維清金章費源深何啓運惠朝瑩杜葆琨潘濬湯兆懷李芳澤楊作朋馬驥陳祖康鄒雲章李淇馥朱世瑾吳光吉 
[開棺騐屍]  
　　杭州訪事人云上月某日省垣紫金觀巷某機坊夥某甲與對門扇作夥某乙因事起釁致被砍傷斃命經人排解令乙出貲從豐收殮并以洋銀五十元給其母爲養贍費因未報官騐屍越兩旬爲署浙江臬司陸吾山廉訪所聞飭傳仁和縣蕭藴齋大令到轅大加申斥謂事在白晝當場刃斃非尋常命案可比爲地方官者正宜嚴加懲治以警兇頑豈容置之不問耶大令唯唯而退隨於本月十七日午後帶同刑仵差役呵殿親臨先傳地保詰問情由旋屍親告知其事屍母長跪不起力辯其誣大令謂本縣奉臬臺大久之　必欲澈底根求無枉無縱爾 
 
 

Page 3

 
 
子亦當含笑九原也諭畢隨命啓棺其母仍苦苦哀求堅持不允大令命將棺蓋撬開數寸由仵作審視傷痕仵作報稱頭上受二傷其一無甚緊要其一由左耳削下入肉二寸有奇實係致命大令命將棺蓋好然後排導而回 
[茸城雜志]  
　　松江訪事人云時屇冬令風高物燥居戶偶一不愼吳回氏卽乘隙而來本月初七夜更魚初躍時城外鍾姓家突兆焚如幸由衆鄰汲水救熄初八夜二鼓時西城思鱸巷某姓家亦被祝融所崇府尊丁次軒太守華亭縣陳仲陶大令婁縣屈吉士大令及提標中營張冠庭游戎先後馳至督令城内外各水龍四圍噴射時適細雨廉纎火勢遂殺○東門外女棍綽號雌老虎者曾經前任華亭縣林大令訊明荷校遊示迨開釋後依然怙惡不悛近日串同某女棍將某姓少婦誘賣與東門外金姓金役之如婢僕時加鞭撻少婦不堪其苦伺隙奔歸泣訴於其父沈某隨由沈携赴華亭縣署鳴寃縣主陳仲陶大令准詞立提雌老虎及某女棍發交官媒收押聽俟訊實重懲○近曰城廂内外時有土棍偕外來游勇横行閭里遇事生風某日擁至西門外某姓家以索取舊債爲名肆行滋擾鄰右不服鳴鑼集衆拿獲四名解入東嶽廟商團局局中某弁深懼結怨勸令四棍繕立不再尋事詐擾據縱之使歸 
[海運先聲]  
　　今届江蘇海運冬漕滬局事務經督糧道陸申甫觀察札委前辦上海糖捐局之許東畬太守爲總辦而以鐵明府林副之大約下月初旬卽當來滬開辦矣 
[政重催科]  
　　昨日上海縣主汪瑤庭大令以本届冬漕已定於本月二十五日開徵飭差將署西常平倉灑埽淸潔陳設香案以備今日黎明躬親致祭并傳令各圖地保於二十八日到案諭令向各花戶催收議定漕價每石作錢三千八百七十文帶征公費錢一千零五十二文刻已出示曉諭矣 
[彈壓河工]  
　　徐家匯天主堂江南大主教姚君宗禮在彼處數蒲浜左近購地若干畝創設醫院而浜中泥淤水淺不利行舟因函請縣主汪瑤庭大令興工疏濬查得此浜坐落二十五保九圖及二十七保二五六圖飭差役薛貴恊同地保前往彈壓工人矣 
[滬城火警]  
　　前晚七下鐘時本邑南門内藥局弄口何俊人成衣店悞遺星火有所積棉花致肇焚如之禂其徒某甲火延衣服立時殞命幸得鄰人救熄僅焚去小屋一間迨昨日十一點鐘時又起於三牌樓大街福音會堂西首小弄中王姓玉器作披屋縣署近在咫尺汪瑤庭大令卽飭人夫將洋龍舁往吸水噴射得免成災 
[滬南火警]  
　　前晚八點鐘後本邑南市王家馬頭鎰記鹹貨行後積薪中忽然火起頃刻光燄熊熊幾酿燎原之禍幸經鄰人竭力施救始得火滅烟消然已受驚不淺矣 
[蘇松太道舉行上海格致書院特課案]  
　　超等龐鍾璘韓烺楊壎錢汝慶程學寳湯祖燕范祖培蔣棠許玉庭張耀宗蔣兆祖朱樹恒陸權錢淦李成蹊程雲章唐頤壽黃文照陸渠項鎭方○特等瞿鉞黃炳忠鄒登泰單毓元唐文琪薛蔭曾程紀侯潘如樑沈祖約汪廷弼陸文明吳敖周世恒吳之安陳德清丁熙咸兪梯雲趙祖望楊樹人程桂清艾棣靑夏鼎劉卓如葛尙鈞彭士瀛諸翔楊嘉椿艾棠靑黃守恒葛尚質○一等周廣鏞魯兆麟陸世灃朱金節張麟魁王葆翔曹效曾于長慶錢桂林舒鏞周鳳鏘莊學忠謝寅徐世祥朱驥畢人麐吳寳琪葛尙冲王元文夏聨培潘廷佐李樹棠張炳麟單肇蟾劉邦霖秦肇煌嚴篙裁鄒登瀛朱光渥孫炯宗淸王鎮岳陳百益程魯杞保時丁逢甲祝恩溥范滋培陳鑑清王驤萬祖蔭袁文田陳百福仲延吉毓皋朱淵沈虬單毓年蔣全垚周小春嚴桂培夏康慶朱曜汪國焆曾宗禮陸鍾渭曹浩陸蘭垞呂渭張耀王福昶葉冠寰孫撰曾張超秦曾榮胡增祥張紹棠許承棨徐良模馬步靑徐震錢淇丁善陞錢基厚張鍾翹王景琦楊國柱楊書誠楊乃庚孫㷖顧仰基孫巽言丁桂琪黃鑄吳會顧之樂顧根擩吳照螮章鍾嶽葛忠清顧之熙徐世澤范瀚增平治徐鄂孫希曾李洪馥黃澄虞吉朱祺吳啓文吳肇勛胡大彭張文瀚魏冠軍吳興樹秦百里朱琳鄧逢泰翁大銓方祖慶虞瑛楊遜吳增裕王逸馮本豫錢有爲唐鰲何斌姜臣顔汪洋王正兪承枚周懷清李樹滋姚螮高瞿鈞郁芝祥郁焸郁翰 
[上海縣署瑣案]  
　　常熟人周李氏控粤人陳炳坤婪賣伊女等情前晚縣主汪瑤庭大令升堂研訊氏供小婦人與陳所私蕩婦蔡氏同鄉因之相識去年四月將女兒愛寳寄名與陳今已十歲前往探視蹤蹟杳然顯被陳貪利賣去叩乞究追陳供小的係廣東潮州府屬潮陽縣人在英租界盆湯弄開設小烟館娶常熟寡婦蔡氏爲室生有一子央媒文寳氏女童養在家今夏六月忽患病而殤當時小的找尋李氏無著不獲訃知惟邀令媒人到家眼同棺殮寄厝潮州會館今將婚帖藥方一并呈電大令察閱之下斥氏不應妄控著陳引赴會館指點棺木以釋其疑○本年九月十六日惡棍嚴阿春在新闢公共租界中劉裕坤所開茶館内戳斃其仇劉木林報經大令騐明將嚴緝獲訊供狡展收押所中前日提到證人沈朗山向之研訊沈供是日小的至上海賣菜當晚回家行經劉裕坤所開茶館入内憇息時嚴劉在彼賭牌九計算之下劉欠嚴小銀錢一枚爭閙之餘經小解勸旣而劉歸先去嚴尾隨於後將劉戳傷劉大聲呼救裕坤聞聲追出扭嚴髮辮嚴卽用刀劃破裕坤之手　將髮辮自行割斷正欲脫逃已被巡捕獲住未幾劉因傷殞命嚴供小的推牌九時沈小桃與劉前來攘奪故與爭閙後劉遷怒小的至與爲難沈先曾解勸後忽持刀砍破小的之帽小的出外劉復與小桃兇毆大約彼傷必小桃所戳大令謂衆供確鑿不得刁賴著還押候辦沈交人保去○女尼王龔氏投西門外巡防局控莫金　賴銀滋詐等情由局員某君移送到縣前晚大令升堂研訊王龔氏供西門外王家圈師女楊任氏造一家菴供佛像小婦人拜伊爲師雇莫司香火去年六月楊任氏病故此菴卽由小尼接管莫時向小尼纏擾欲分菴内業產小尼無奈將菴基一畝數分向彭姓抵得洋銀二百元交莫收受所貸洋銀三十五元亦令免歸詎料莫心尙不足仍向小尼纏擾不休是以控諸巡局今蒙送案叩乞究懲莫供小的係浙江甯波府屬某邑人楊任氏係小的之妻所造家菴均係小的之產後妻子病故菴產被王龔氏抵錢花銷小的並未收過洋銀今欲將王龔氏逐出伊遂扭小的至局任意栽誣叩求明鑒大令謂楊任氏旣係爾妻如何姓名與爾不符顯見混供滋詐遂判責一百板飭差協同至彭姓處吊閱契據以便復訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京口决囚]  
　　鎭江訪事人云本月十八日署丹徒縣洪鷺汀大令接奉府轅遞到大憲公文著將梟匪甲乙丙三名斬決等因遵卽柬請城守營王守戎督帶兵丁數十名到署然後飭差將三梟由獄提出如法綑綁標發斬條押至北門外校場正法聞若輩係今春行刦孩溪緝私分卡刃斃哨弁之案犯 
[府試餘談]  
　　松江訪事人云此次府尊丁次軒太守與行府試塲規嚴肅各童試卷有不合功令者分别輕重酌量示懲本月二十二日牌示轅門云華亭縣文童陳兆荃誤寫廟諱本應扣考惟本府憑文取士被閱試卷見其文理清順似非有心故犯自應免予扣考以示成全著該學教官傳知本童於二十四日經古場中飭將正塲試卷膳換繼又牌示云本府於本月二十日考試華婁兩縣文蛙有華亭文童朱世芬剽竊不滿三百字沈廷颺錯誤太多經藝不滿三百字宋傳璧經藝不滿三百字吳紹昌經義誤作婁縣題目又婁縣文童周熙齡竟將試卷燬破顧文燊錯舛太多經藝不滿三百字周儒通題上有挖補痕跡張登張仁寳恭默聖諭低格均屬有違考規餘多疵謬自應一律扣考著該教官飭廪保傳知本童一體遵照先是二十二日太守考試奉金上南靑五縣文童正塲時人數過多號舍幾無容足地先入者往往以一人而佔數號致後至者羣起齟齬齗齗不休奉賢文童某與靑浦金山某某諸童積不相能貿然撕毁試郑紛紛擾擾勢不甘休後經太守查知許　試卷補給並於堂上添設號板若干條爭端始息 
[烟海濤聲]  
　　烟臺訪事人云署山東福山縣知縣吳大令前因各棚板船爲客裝缷貨物弊竇滋多爰飭役查明編列號碼并將腰牌頒給各舟子俾人皆識其姓名不意各杉板頭目竟公然勾串劣差任情婪索以致各舟子相率將船駛至西海灘避匿連日輪船抵埠無從喚渡商旅羣起怨咨大令聞之立拘頭目楊　二人枷號示衆一面諭令各舟子載貨渡客如常欲除一弊轉生一弊除弊之難竟至此乎○附近奇山所人劉甲物故後屍棺暫厝族中曠地已歴有年本月初旬某夜忽被匪人刨開次日經人告知其弟劉乙乙卽投控縣署縣主某大令刻方飭差　查也○山東候補道雷觀察培株奉撫憲周玉山中丞檄飭赴登州府屬寗海榮成兩縣查辦鹽釐本月初旬某日道出烟臺命駕至南鴻街福德成客棧小駐 
[公廨停訊]  
　　昨日禮拜一英美等國公共租界會審公廨讞員鄧鳴謙司馬另有他項要公無暇訊理訟案因飭家丁禀知會訊西員并知照各捕房暫停讞政一日 
[馬路工程局瑣案]  
　　日前王家馬頭同豐泰米店執事人王源泉扭控同業戴紀常積欠米價銀四十七兩七錢一分等情總辦翁子文太守倩襄讞委員黃衡堂二尹升堂研訊戴供小的與同豐泰往來所欠米銀已於今夏交與王夥洪裕舟求恩明鑒二尹著戴交洪到案以憑復訊核追○前日李廣才扭控楊道元結欠洋銀六十元等情黃二尹向之研訊李供小的駕舟爲業與楊相稔曾於光緒二十二年被楊借去洋銀六十元迭向索取一味延約爲此扭案請追楊供小的所欠之欵實苦無力歸還尙求酌斷二尹斷令措繳洋銀四十二元○生元棉花行主陸晴卿扭控秦文彬曹少春加索花價等情黃二尹研訊之下陸供上月某日向秦曹購取子花一百擔言明每擔約銀四兩有奇當時付去洋銀二百四十元今所交之花斤兩短缺甚巨因向索還洋銀八十元豈知伊等非惟不依反敢加索洋銀九十元一味恃蠻無可理喻爲此扭案叩求公斷秦曹同供此項棉花早由陸秤過現忽稱斤數不足圖賴找價求恩明察二尹著兩造退去邀同花業董事秉公理處 
[英美租界公廨紀事]  
　　著名鉏騙陳金波向卜文記等綢莊騙取綢貨旋又向同和土號騙取小土售與同義公迨案發襄讞委員王松丞刺史會同美總領事署繙譯官白保羅君訊明諭令將所騙貨物呈繳及由伊叔具保出外卽伺隙脫逃讞員鄧鳴謙司馬聞之限廨差於三日内將陳拘案至前日双有新閘黃順興米店主黃禮泉投案請保出外料理司馬准之○英商慕亞投該管總領事署控地保陸大順以廢單抵銀向催不贖等情由領事函知公廨前日讞員鄧司馬簽差協探將陸提到押候會訊核奪 
[英租界捕房紀事]  
　　偷兒王阿二掩入厦門路馬毛大家行竊衣物旋由包探張寳成拘入捕房捕頭令押候解送公堂禀請讞員鄧鳴謙司馬訊治○偷兒楊　郎濳至雲南路楊仁記家行竊衣物被巡街捕拘入捕房捕頭令押候解送公堂禀請訊究○陸桂全張明秀季世生因事在南京路互毆被巡街捕一倂拘入捕房捕頭申斥一番各押片時逐之使出 
[法租界公堂會訊案]  
　　前者法商龍興洋行失去高麗參數十斤報經包探查獲偷兒王阿四葉阿二詰知原贓已由王世忠懇虹口義大豐米店中人作保售與南市養源參號因連號主張金茂號夥董瑞發米店主陸子橋拘解至案讞員魏蒓塢大令衡情酌斷懲罰有差而將王葉　候核辦龍興行主倩律師蒂羅到堂伸辯以此案義大豐米店旣而實爲罪魁禍首請追償參價銀二千餘兩昨日大令命提復訊龍興行主聲稱養源知此參來歴不明不敢承賈義大豐並非同業貿然繕列保單蓋印圖章顯見與王葉串同分肥請卽照數追賠而將吊到之參給義大豐售賣王堅稱義大豐實爲小的所累大令謂義大豐失於檢點本委已照章斷罰今欲追賠償參價本委礙難呈從遂與法總領事署蘇繙譯官會商候核明各人前後供詞下期復訊核辦 
[法租界公堂瑣案]  
　　恒興等柏油白蠟行七家禀准南市籌餉貨捐局包繳貨捐假永安街名利棧設局辦公己歴十餘載前日英租界二馬路徐裕成店夥張瑞發購得白蠟若干携經法界被某柏油行學徒沈開元所見勒令補捐因之口角故被巡街捕拘入捕房昨日連局中告示聨單等物解送公堂讞員魏蒓塢大令謂前者爾業認捐公所因勒捐肇事從重罰鍰並將器物柏賣充公勒令遷出租界爾等久居此地應知租界章程今旣違章亦惟判罰而已在總領事大人之意欲罰銀五百兩器物照章拍賣本委衡情酌理格外從寛著罰洋銀四百五十元器物免其中賣勒限一禮拜遷出租界名利棧亦罰洋銀五十元以後不准再租與人開設捐局○昨日有包道生者在租界中某客棧求售浙江湖北等省彩票被包探拘獲搜出彩票十七條鈔票洋銀二十元解送公堂請訊大令與蘇君會商著將彩票塗銷判罰洋銀十五元尙餘鈔票五元給還 
[美租界捕房紀事]  
　　前晚有一俄羅斯國某兵船水手醉態酕醄行至在百老匯路手舞足蹈阻截某西人所駕馬車事爲九十八號印捕所見因即拘入捕房捕頭令押送俄總領事署禀請訊核○前晚偷兒徐金壽掩入虹口某姓家行竊衣服首飾之類携之而出適爲包探陳洪德所見連贓解入捕房捕頭令押候解送公堂禀請讞員鄧鳴謙司馬懲辦○前日傍晚時騙子某甲僞繕某號字條持至百百老匯路第二百八十號門牌昌螮泰洋貨店冐取洋燭三十箱約值洋銀二百餘元後經店主查悉投報捕房捕頭允派包探查緝 
 
 

Page 10

 
 
[蘇省官報]  
　　十一月十六日同知鄧文　由滬來錢遵訓禀知丁木生母降服憂知縣吳邦彥禀謝期　别奉　　補用各大　今日起早晨七點鐘下午三點鐘一日二次詣武廟求雪十七日通判春泰由甯來知縣魏允濟禀謝飭知夏季比較有盈蒙記大功常功各一次徐淸鎭禀謝飭知廿四年分海運案内蒙保歸直隸州後加知府銜同知宛桐禀謝奉委江北緝捕差卽辭知縣李　　程開吳均禀知奉藩憲傳考甄别十八日三首縣均禀知今日縣考事竣已出長案知縣梁金鰲禀知赴甯見制憲劉始禀知奉藩憲委辦農務局廿二日在南禪寺開局辦理程開吳禀知奉撫憲飭傳默寫履歴趙興霙由甯來卽辭府照磨陳鶴淸巡檢陳學書均禀知由籍　復領資回省正任昭文縣典史楊爵修禀謝奉飭回任十九日同知魏汝　禀謝奉委管解京餉差靖江縣賴專丁來省禀謝飭知徒陽河工案内蒙保加四品銜知縣戴運寅專丁來省禀知於初十日交缷署南匯縣任事正任昭文縣典史楊爵修禀謝保鷹在任候升從九馬健齡禀知起復回省管帶巡　飛划右管副將銜補用遊擊黃一桂禀知飛划右營成軍撫憲於二十日騐看二十日三品京堂李經邁安徽人由滬來長洲縣蘇禀知赴白龍廟取水二十一日知府胡玉溓由鎭江下游釐局專丁來省禀謝奉飭留辦知縣鮑德麟由甯來大挑敎職劉　徵禀謝委署靖江縣訓導卽辭赴任府經歴王華齡禀銷分松差委並謝奉委署理吳江縣主簿事 
[上海北市絲業會館籌賑公所施子英經收各處水災賑捐十朋初一至三十日第一百三十七次淸單]  
　　初一日衢郡徐益齋節壽　洋十元初三日儻完願生洋九　　百九十八元太食李穉花爲兒曾　病愈績助完嚴祈身體康强水保平安龍洋廿元初四日荃記求病速愈洋一百元初五日宋翰香由春源　綢莊來洋一百元太倉徐寳笏樓爲保病求安放生欵移助龍洋十元無名氏英洋六元初七日姚曉蓉求病速痊洋四元初九日楓涇　芬室完心願洋十元隱名氏生日資五元顧隱氏　消　延　並乳核速痊完十月分願二元初十日杭州宜　軒主人洋二百元十二日趙問軒爲求子得麟願助由顧雲錦綢莊來洋二百元十三日杭省馬品方求病速痊並祈慈親益壽延年洋四元十四日張雪翁先生募不　名洋一千元會稽退思軒主人求子病速愈由壽康莊來洋三百元高郵丁玉軒募　因子爲妻莊氏求冥福補過子各四元寳應朱東朔募香資移助二元又童子還願二元五角又獎貨移賑一元五角十五日留餘軒長房求保妻產中平安洋一百元無名氏求病速愈由永大莊來龍洋廿元無名氏由祥泰昌茶棧來英洋二元十六日錢禮耕堂景貞記洋十元黃恩保二元○十七日無名氏求病愈洋一百元高郵丁玉軒募高郵學正王廣文同德因妻病愈洋廿元十八日周贈麟求母病速愈洋五十元十九日平安英洋十元龍洋十元無名氏求病愈洋十元杭省儻完願生二元二十日浙嘉移香願助賑人洋一元四角廿一日杭垣無名氏求保平安洋二元廿二日無名氏銅洋五元六角葉姓烔洋二元廿六日隨安堂黃顧氏求病速愈洋五百元松江黃中傑募倪聞氏保合宅康森六元廿八日不書名洋二元廿九日新聞報館協賑所經募第三十二批英洋一千四百十九元龍洋三百廿五元小洋廿七角屑銀十五兩八錢包金戒指一只兌見洋二角銅表一只破敗不堪兌見洋二角銅大洋一百三十一元銅小洋五百九十九角銅銀十一兩八錢金山吳文達求兒病愈洋十元三十日敬勝齋由公泰典來洋一百元十月份共收洋五千二百九十九元扯七五零五合規元三千九百七十六兩九　龍洋三百八十五元扯七四合規元二百八十四兩九錢小洋三十五角扯七錢合規元二兩四錢五分以上共收規元四千二百六十四兩二錢五分銀屑十五兩八錢銅大洋一百三十八元銅小洋六百零五角銅銀屑十一兩八錢連前共收規元三十六萬七千三百十四兩三錢八分六厘銅洋六百四十四元九角半銀屑十五兩八錢銅銀屑十一兩八錢小錢八十二千 
 
 
 

Page 11

 
 
啓者雷　而醫生現住上海江西路客利旅店每日九點鐘至十一點鐘又一點鐘至四點鐘爲人診治此布 
[推股聲明]  
啓者晋昌祥順記號有股東俞俊明邢兆東者因乏資本今推與鑫記爲業特此改記聲明　晉昌祥鑫記啓 
[永祥豐板]  
本號　辦香　陰沉　枋　源　幅上品壽器如蒙賜顧仍在三馬路石西曲江里便是 
[遺失莊票]  
今　失同益莊票第九千六百四十一號十一月念五期九八元八十四兩在途遺失以向該莊説明作廢望各寳號切弗收用特此佈告　　 
[聲明]  
本局原與　記合辦今因拆股惟原局自本月念一日起由希記經理自後生意盈虧與　記無涉上海棋盤街新民書局希記白　 
[遺失莊票]  
今遺失益昌莊　一紙本月廿五日期第二千八百十一號計洋三十元已向該莊聲明望各　實號切勿收用以作　紙姚子卿白　 
[召租]  
茲有塘山路東首沿河新造洋房兩宅自來火及自來水一應裝就如欲合意者請至本帪房而定可也樹德公司經理啓 
[繙譯處]  
如有英美合同信件及中外生意轇轕本處可爲辦妥取費從亷賜顧者請到抛球塲耀華照像號面訂便妥施德之啓 
[興濟公司]  
啓者本公司自備通利輪船擇期開班由上海開往滸浦通州張黃港新港江陰口岸三江營天星橋荷花蕩等埠搭客裝貨準定三天來回風雨無悞倘貴客欲裝貨物請至英界江西路口本公司帪房或十六鋪祥記碼頭經理處面議水脚格外克已以廣招徠此佈日商興濟輪船公司謹啓 
[上洋新開夑昌公司批發所]  
本廠向在虹口創立十有餘年精造紅黑各種火柴久經暢銷四遠馳名現分設批發所在南市老白渡口坐南朝北門面各火選料加工益求精美包用包換以答　惠顧之雅兼運各國煤油上品洋燭肥皂異味香烟零躉批發價目均格外克已凡　仕商賜顧者須認明本號招牌庶不致悞擇吉於十一月二十一日新張特此登報佈聞本公司謹啓 
[尋人賞格]  
甯波府鎭海縣任佳溪任長生前在嘉興阜豐學業於丁亥年四月間不别而行屈指十餘所仍無音信伊母在家頗有餘積更屬思念長生走時年十七歲身短而伴兩耳略有大小叩求　仁人君子囑速歸里念伊母子團圓其恩莫淺或報信嘉興阜豐或甯波慈　陳梅泉封翁府上尋著卽當酬謝洋五十元伴送酬洋一百元另給川資决不食言爲此登報告求四方君子此佈任王氏謹啓 
[批發彩票]  
本號逐月向售廣東湖北江南各種大票批發公道門莊照市小號屢獲大彩遠近知名信購原班回件上海南市老北門廣掦興濬同利源利源啓 
[謹防反噬]  
浦東裕伯題橋永順軋花廠近被前曾犯案之沈梅卿同徒桂堂偷竊花衣爲廠中司事湯心四馬季芳察出本當送局究辦因有人出爲勸解不予深求沈反在外揚言希圖尋　故特登報聲明知其事者告白 
[屢獲大彩中外馳名立中]  
連獲浙江票頭彩江南票三彩得主前報聲明茲售湖北票六元四江南五元四浙江五元廣東十元批發克已紅票足兑紳商賜顧函寄南市吉祥衖口 
[火油紗罩燈又到]  
是燈德國名廠創造各國掛號專利中國歸本號經理批發點法照保險燈一式火油省一半光彩比電氣自來火燈明亮如南北省寳號經理銷售請速函定四馬路一品香洋涇浜南榮昌 
[燕製補丸善能利大便背四肢等痛]  
此丸專治肝病膽汁不和胃不消化大便閉結身熱腦筋不安痔瘡膀胱與內腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發　 
[天福洋行經理水火險公司]  
佑寗火險公司開設英京一百數十年資本富足中外馳名專保房屋傢私衣服以及棧房貨物店鋪生財等項遇遭不測迅速賠償外埠如漢口九江蕪湖鎭江蘇州等埠均可承保又經理極大水　公司專保外洋長江等埠輪船往來貨物倘有遇險情事本公司照章秉公辨理賠償亦速保費亦比衆克已如　蒙仕商賜顧請移玉至本行帳房或到五馬路長安里成康洋貨號大馬路集益里潘和戀綢莊內面議可也此佈 
[廣東黃愼堂老鋪花柳神葯第一]  
祖鋪粤城佛鎭香港○分鋪上洋五馬路○不疴瀉不刦墜淺症一服卽愈不效原洋奉還　 
[應時要藥]  
靈騐咳嗽藥生髮水淸香小兒疳積糖玫塊香蜜水起油漬藥水攻瑰擦牙粉立止牙痛水神效救生烟藥花柳淸毒藥其藥其餘藥目繁多不及細載上海老德記藥房謹啓 
[鎮江草巷茅氏續脩家譜]  
本省前已刷黃奈來報者寥寥竊恐宦遊他省及經商遠地未及週知特再登報務望速將六七十年以來之生卒時日及妻妾子孫官階寄籍繕明寄鎭江萬家巷底誠仁堂藥局茅小山或寄揚州五　齋茅子猷以便代刋入譜或誼關戚友者便爲通知庶免開刻之時致有遺漏謹白 
[補登失單]  
啓者小行於十六夜被隣失愼焚毀各户票據前經聲明外尙有保裕洋行由麥加利上公和祥棧廣生輪船進口棧單二紙第六千七百七十一號至六千七百七十二號　唛新袋十六件一紙又念件一紙再有英一千九百零三年十一月十六號廣生　船進口　唛新袋七十四件第一號副提單一紙再有望賚洋行由匯豐上公和祥棧相生輪船九月初一進口○字提單　唛新袋七十五件棧單一紙亦均燒去誠恐慌忙遺失已向前途言明作爲廢紙合再聲明務祈　各寳莊行號切弗收用是幸裕昌和米行告白 
[新到雜貨]  
啓者本行由花旗運來獅牌長條肥皂此貨消行各國已久今初來中國因欲推廣消路定價格外從亷另有由日本著名大廠運來泗門汀坭已由工部局打様人同各家水木作主俱己試過僉稱堅固耐久定價格外克已倘蒙紳商賜顧者祈駕至小行帳房面議可也四馬路恊隆洋行啓 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今巳數十餘年專保房產貨物機廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[聲明遷移]  
本行今遷移三馬路中和洋行斜面新造大洋房內第Ａ字九號便是信泰洋行啓　 
[十一月廿四日銀洋錢行情列左]  
新匯劃收市七錢四分八七五銀拆六錢五龍洋找頭七錢半錢找頭七百八十文市錢一百十一千文卡錢一百十千衣牌八百八十文 
[大淸郵政收信時刻曉諭傳單]  
寄往輪船名某日戴止收信時刻崇明廿五日小火輪上午八點半奉賢新場　船上午八點三 
靑浦朱家閣小火輪上午九點鐘南翔航船又江南製造局郵差下午五點鐘南潯湖州又上午十一點鐘南匯川沙航船下午二點半嘉定羅店航船下午三點鐘 
寗波鎭海餘姚定海百官紹興金華諸曁蘭谿台州衢州江天下午三點半 
吳淞火車又無錫小火輪又蘇州杭州常熟嘉興又下午四點鐘松江亭林南橋泗涇洙涇航船又長江各埠南昌府九江姑牛嶺　和下午六點鐘晚八至九點厦門汕頭飛鯨又香港廣東　大又烟台愛仁又 
掛號信件包裹什物匯票洋　　　五點　　送交郵政局郵票每日上午八點售至下午三 
點又晚刻八點至九點鐘出以後寄往　　　件　時可由西比利亞鐵路轉速 
 
 

Page 12

 
 
[署川督錫奏請調賢員以備任使片二十六日]  
　　鍚良片再川省政事夙繁積弊甚重兹值振興庶務必有賢能任事方可資　力以收實功兹查有甘肅候補道王樹相才識明敏學問優長於内政外交素所講求洞悉原委又山西候補知府周克昌精明强幹爲守兼優任事實心不避勞怨又山西補用知縣高凌霄勤政愛民廉能夙著均屬不可多得之材合無仰懇天恩俯准調赴四川差遣委用飭下吏部咨陜甘督臣山西撫臣飭令該員等星馳來川以備任使除分咨外是否有當理合鮒片具陳伏乞聖鑒訓示謹奏奉硃批著照所請吏部知道欽此 
[署川督鍚奏遴選續備全軍翼長片二十六日]  
錫良片再續備六軍分路駐劄非有知兵大員居中督率稽查無以綜軍情而一戎政查四川提督馬維騏謀勇兼優威望素著謹援照北洋武衛右軍成案以該提督爲續備全軍翼長仍兼統續備前軍除咨照外理合附片具奏伏乞聖鑒謹奏奉硃批知道了欽此 
[署川督錫奏武員經手界務未定暫緩引見片二十六日]  
　　錫良片再查阜和左營都司白萬鎰准兵部調取引見自應給資赴部惟現在藏印界務未定該員熟悉邊情彈壓巡防深資得力合無仰懇天恩俯准該都司白萬鎰暫緩送部引見出自逾格鴻施一俟邊務稍鬆卽行給咨赴部是否有當理合會同兼署成都將軍副都統奴才蘇嚕岱提　奴才馬維驥附　陳明伏乞聖鑒訓示謹奏奉硃批著照所請兵部知道欽此 
[署川督錫奏參勇丁缺額之營官請旨懲辦片二十六日]  
　　錫良片再各屬駐紥水陸防勇全在該營官潔已奉公認眞訓練方足以衛民戢盜綏靖地方兹查有管帶靖川水師管都司孫國珍勇丁缺額經奴才派員點騐箕斗不符者多名又管帶威遠左軍後營總兵彭光勝管帶臨川右軍後營守備滕代茂營務廢弛毫無紀律當此整頓營伍之際均未便稍事姑容應請旨將都司孫國珍卽行革職總兵彭光勝以都司降補守備滕代茂以把總降補用敬　劣而厲戎行是否有當理合附片具奏伏乞聖鑒訓示謹奏奉硃批著照所請兵部知道欽此 
[浙江學政張奏循例酌保人才片二十七日]  
　　張亨嘉片再案准部文學政任滿時將合省教職是否均堪司鐸之處奏咨存案等因又同治二年恭奉諭旨嗣後學政准於通省生員　綜覈名實認眞考察酌保數人以爲鄉里矜式等因欽此臣到浙之始查知近來歲試考教已成故事特爲申明約束扃門親試並於接見時觀其言論風采以知其所學隨時批答公事詳與考核復參之輿論以知其所守除將不職各員行司撤任記過外兹查有嚴州府學教授管世駿心地明白學間淵雅擬請賞加五品銜又查五品銜湻安縣學教諭孫德祖學有本原品亦純正五品銜象山縣學教諭丁謙留心實學熟習方輿該　員均已得有升銜應如何獎勵之處伏候聖裁又查諸曁縣學廩生庚子科懮貢周鉅煒運知時務人有血誠錢塘縣學　生本科舉人馮巽占性行淑均學期致用可否均以知縣選用或均以教職選用飭部註册之處出自逾格鴻慈臣爲遵例酌保人才起見是否有當謹附片具陳伏乞聖鑒訓示謹奏奉硃批另有旨欽此 
[兩江總督魏奏考試府縣各官片二十七日]  
　　魏光燾片再部定新章凡由俊秀監生出身各員無論實缺候補均應一體考試等因兹據江寗藩司將江寗實缺及候補各員詳送考試前來臣考試得新選江寗府江防同知王耀煥試用同知白鶴年吳廷桂試用直州知州王曜候補知州　喬年候補知縣成希繪試用知縣洪遹聲梁繼元均取　二等以上各員應准照章補署差委除咨部查照外謹會同江蘇巡撫臣恩壽附片陳明伏之聖鑒謹奏奉硃批吏部知道欽此 
[兩江總督魏等奏核銷挑濬揚州界道嬰子閘河道用過銀兩摺二十七日]  
　　頭品頂戴兩江總督臣魏光燾署理漕運總督臣陸元鼎跪豢爲興挑揚州界首子嬰閘一帶河道用過經費繕具清單恭摺具陳仰祈聖鑒事竊查揚州府屬界首子嬰閘一帶河道淤淺商船阻滯經前督臣劉坤一前漕臣陳夔龍遵旨籌挑先將動撥經費委員興辦情形會同奏明在案兹據前淮揚海道沈　慶江蘇候補道丁葆元詳稱經辦界首河道計自氾水汛之七里閘起至永安汛之馬棚灣止共長五千一百九丈九尺又十里閘外挑濬引渠一道工長四百八十五丈二尺五寸並正河兩頭各築攔河柴土大壩一道共通湖六安閘續築埽戧等工亦已一律挑辦完竣共支用錢合銀五萬七千二百五十四兩零照例造具銷册清單詳請奏銷前來臣等覆核無異謹繕具清單恭呈御覽除將送到清册咨送部科查照外謹會同江蘇巡撫臣恩壽恭摺具陳伏乞皇太后皇上聖鑒飭部核銷施行謹奏奉硃批該部知道單倂發欽此 
[浙江學政張奏浙省建置藏書樓請頒御書匾額摺二十七日]  
　　大理寺少卿浙江學政臣張亨嘉跪奏爲浙省建置藏書樓籲懇頒賜御書匾額以端學術而正人心恭摺仰祈聖鑒事竊惟國勢之强弱視民質優劣爲差民質之優劣因教化淺深而判伊古以來建國久者其教民也必詳其民必多通知讀書之益洪惟列聖稽古同天欽定羣書疉次頒給直省學官俾資肄習浙省山川靈秀甲於東南夙荷宸眷優隆特立文瀾閣於西湖廣儲秘籍聽學子久内抄覽實古今之曠典自更兵亂未復舊觀方今風會大通中外迻譯簡册益繁士或無力購置雖欲志求通博其道無由學堂所儲書籍祇能供教習學生之用其不入學堂者固不得而窺也伏讀疉次諭旨殷殷以開學堂爲 
 
 

Page 13

 
 
急臣嘗考東西各國學堂如林猶於各鄉邑徧設藏書樓累棟連極櫛比麟次務使通國無不讀書之人今中國各直省興辦學堂似宣附設書樓以期造就宏多人才日出臣閩嶠寒生深知窮秀才購書借書之難兹按試所至衢嚴等處羣邑山城僻陋卽經書讀本亦若無從得心焉憫之思令群邑各置書樓一所然必省城爲之倡首然後通行各屬次第興修查省城舊有東城講舍前年攺爲書樓惟地址甚隘且又僻左藏書寥寥無以饜閎覽之心經在籍紳士翰林院庶吉士邵章分部郎中胡煥等呈請擇地攺建前來臣商之撫臣聶緝槼藩司臣翁會桂均以此舉爲當務之急由撫臣飭司於學祖振貧每年盈餘項下並湊撥閒欵共庫平銀七千兩交紳士具領擇杭城適中之地購造書樓二座添購書籍儀器現已規模畢具明春卽可開樓此後續籌經費交第擴充上以遵列聖之上儀下以仿環球之良法庶足仰慰聖主廣育人才之盛心臣謹援照各直省書院成案籲懇天恩頒賜御書匾額蓋當異學政出之時誠得聖訓昭垂仰士子瞻仰之餘油然生其忠愛之忱實足以端學術正人心關係誠非淺鮮除將藏書閱書章程咨達禮部並飭各屬次第興辦外所有浙省建置藏書樓籲懇頒賜御書匾額緣由謹會同浙江巡撫臣聶緝槼恭摺具陳伏乞皇太后皇上聖鑒訓示飭部立案以垂久遠謹奏奉硃批著照所請禮部知道欽此 
[浙江學政張奏籌發藏書樓經費片二十七日]  
　　張亨嘉片再書樓旣設必有辦事員役薪水之費必有隨時添購圖籍之費現將東地講舍經費歸并書樓然爲數無多不敷常年之用查前此奉天瀋陽書院近年湖南校經書院均曾撥給學租作爲經費書樓事同一律又查浙省學租除津貼養廉外每年銀一千三百四十二兩有奇三年共四千二十六兩有奇歲科兩次振貧之欵卽出於此綜稽歴任振貧至多不逾二千兩其餘欵均歸司庫存儲臣擬請自明年爲始將此項每年劃撥四百兩作爲書樓經費由學政於行司提取振貧銀兩之時並提書樓經費由監理書　紳士具領年底造册分呈巡撫學政兩衙門稽核並造歲計表揭貼書樓壁間以供衆覩庶有合實事求是之至意是否有當謹附片具陳伏乞聖鑒訓示謹奏奉硃批該部知道欽此 
[浙江學政張奏請咨取各省局刻書籍片二十七日]  
　　張亨嘉片再書樓旣設必須廣儲圖籍現已籌欵購惟圖籍極博而經費易窮伏念各省局刊之書四部略備若准徵取一分在各局僅需紙料工費衆擎易舉在浙省卽蔚成鉅觀查前廣西巡撫馬丕瑤奏請咨取各省局刻書籍發交桂林各府以資借閱等因奉硃批著照所請欽此臣援案辦理如蒙俞允卽由臣分咨各省督撫臣飭局遵照是否有當謹附片具陳伏乞聖鑒訓示謹奏奉硃批著照所請欽此 
[浙江學政張奏爲造就人才片二十七日]  
　　張亨嘉片再書樓之設原以體恤孤寒培成才俊然臣聞仕　則學學而後入政近年各省均有課吏之舉而浙省課吏館人員常若無書可讀臣擬推廣條例咨明撫臣行司通飭課吏館人員無論科甲保舉捐納出身但屬志在通知古今均准入樓恣閱惟當恪守書樓章程和平相處臣爲造就吏才起見謹附片具陳伏乞聖鑒謹奏奉硃批知道了欽此 
[浙江學政張奏考選優貢摺二十七日]  
　　大理寺少卿浙江學政臣張亨嘉跪奏爲浙省應行考選癸卯科優貢遵照變通科舉章程辦理恭摺仰祈聖鑒事竊准禮部劄開議得優生升入太學事關舉優大典不容冐濫應令各該學政確查優行實蹟取具府州縣官及儒學印結該學政出具考語果係文行兼優者應照九卿原議升入太學給與該生印照彚造清册報部等因又准禮部劄開舉優大省無過五六名中省無過三四名小省無過一二名該學臣詳愼舉報如不得其人任缺勿濫等因又准禮部劄開議覆湖廣總督官文等奏核實選舉優貢特加擢用比照拔貢之例朝考錄用一摺聲明各省優生由　政會同督撫保題此後尤宜秉公遴選等因奉旨依議欽此又現准禮部劄行遵旨會議奏定變通科舉章程内開考試優貢頭場攺試中國政治史事論一篇各國政事藝學策一道第二場攺試四書義一篇五經義一篇又禮部續議章程拔貢會覆一塲酌照例章攺試四書義五經義各一篇中國政治史事論一篇各在案今歲應行考選癸卯科優貢據杭州嘉興湖州寗波紹興台州金華衢州温州處州十一府屬學舉報懮行生員共一百四址九名臣謹援照成案及部議新章愼重考選遵旨會同浙江撫臣聶緝槼覆試騐看原報懮行生員内有秀水縣學廪生陳　會稽縣學廪生壽鵬飛諸曁縣學廪生馮丕颺金華縣學廪生朱震修奉化縣學廪生王紹翰太平縣學廪生孔廣德以上六名俱能敦品績學通知今古兼習外事堪以選充優貢其餘優生均各分别獎賞又光緒丁酉科前任學臣徐致祥選拔金華府學廪生徐　鎔因丁憂未　會考兹據金華府申送亦經會同覆試除將陳酇等六名徐晉鎔一名遵例給與印照咨文赴部告投聽候朝考倂將該生等頭二塲及會覆試卷全行解部磨勘取具各府縣儒學印結造具考語淸册一倂送部外謹會同浙江撫臣聶緝槼繕摺具陳伏乞皇太后皇上聖鑒飭部施行再督臣遠隔閩省未及會考此摺係遵照新章攺題爲奏合倂聲明謹奏奉硃批禮部知道欽此 
[兩江總督魏奏已故總兵功德在民懇請附祀專祠片二十七日]  
　　魏光燾片再杳奏留吳淞統帶防營前浙江處州鎮總兵班廣盛在防積勞病故經臣奏懇恩施敕部從優議䘏欽奉硃批著照所請該部知道欽此轉行欽遵在案兹准江南提督臣李占椿轉據南洋續備盛軍吳淞各砲臺兼帶前旗分統遊擊戴鶴松禀稱班廣盛曾隨前廣東水師提督吳長慶征勦粤捻各匪宣力有年戰功卓著咨請奏懇附祀前廣東水師提督吳長慶廬江嘉興專祠以　享祀等因臣查該故鎮班廣盛統帶防營治軍嚴整一切海防事宜留意講求深資得力業於前摺陳明其壯歲從戎歴隨淮軍前大學士李鴻章及前廣東水師提督臣吳長慶攻勦粤捻疉署戰功尤以隨勦嘉興等處裹創血戰收復各城論績最偉該處 
 
 

Page 14

 
 
紳民至今愛戴洵屬有功於民據請附祀專祠核案相符合無仰懇天恩俯准將已故浙江處州鎭總兵班廣盛附祀前廣東水師提督臣吳長慶　江嘉興專祠由地方官春秋致祭以彰勞動而順與情出自鴻施除咨部查核外理合附片陳請伏乞聖鑒訓示謹奏奉硃批著照所請禮部知道欽此 
[署川督錫奏遵旨設館課吏摺二十八日]  
　　頭品頂戴調署四川總督閩浙總督奴才鍚良跪奏爲遵旨設館課吏恭摺仰祈聖鑒事竊查光緒二十八年正月十七日奉上諭爲政之要首在得人各省候補人員冗濫有奏設課吏館者自應一體遵行惟重在考核人才不得視爲調劑閒員之舉其賢者量加委任不必盡拘資格其不堪造就者卽據實叅劾咨回原籍統限半年具奏一次等因欽此時奴才在河南巡撫任内遵卽籌議章程奏明舉辦在案兹於抵川後詳加查察竊見仕途擁擠吏治廢頽加以停捐之際各班人員紛至沓來聚處省垣一無所事相率習爲游惰志氣日卽委靡此中非無可造之材也徒以教督無人遂令終歸闒茸矧今日乏才之患正坐不學無術吏事旣未嫺習　膺民社有事茫昧吏治何由振興迨至貽誤劾叅地方已不堪問况川省偏處西陲見聞甚隘近來要務凡百待興奴才因事遴員苦難其選若不及時陶鑄微特需才孔亟每興若渴之思且恐流品混淆薰染甚易才雋之士或亦銷爍於其中不能委遇待時必至鑽營奔競反爲吏治之害此課吏館之所必應遵旨從速開辦而不容視爲緩圖者也奴才與司道切實籌商一面妥籌經費卽行關館惟是人員衆多宜嚴抉擇奴才於接見僚屬之際考言詢事覘其才品之優劣其服官較久年已老成於吏事尙有閱歴者多方朂勉冀各振作有爲其紈袴浮薄聞無才識習染錮蔽自自甘暴　者隨時分别參劾咨回原籍其餘候補同通州縣年力富强可資啓迪者挑送入館肄業按照章程認眞考課以經世之學爲宗主以内政外交爲分端舉凡朝章掌故律例條約公法以及時務諸書悉令觀摩山川風土物產民情以及地方利弊咸資考鏡鈎元以提其要博覽以會其通每課以公牘實事發爲問題藉文字以瞻才識考學業以判勤惰察言行以知賢否按等第以定去留奴才惟有遵旨嚴行甄别專意考核人才俾各爭自濯磨究心治道以期造就日多庶上副朝廷育材求治諄諄訓飭至意所有課吏章程奴才前在豫省曾經奏明在案合倂陳明謹將辦理情形恭摺具陳是否有當伏乞皇太后皇上聖鑒訓示謹奏奉硃批知道了欽此 
[商部尙書載奏懇恩開去商部尙書要缺摺二十八日]  
　　奴才載振跪奏爲仰懇天恩開去商部尙書要缺恭摺瀝陳仰祈聖鑒事竊奴才渥承恩命授爲商部尙書數月以夾夙夜兢兢私心惕勵深維朝廷設立商部原非爲仕途開富貴之階實因近今環球各國成一商戰之場中國商務素未講求若不亟求抵制之術補救之方誠恐利權坐失日朘月削至於無所底止興言及此可爲痛心是以奉命之後勉圖振奮於凡應行興辦之事不敢不切實整頓至有私情干謁者尤不敢不破除情面力加屏斥區區愚忱無非求上答聖慈仰酬高厚不圖因此遂招物議萋菲瑣語屢瀆宸聰在奴才一人不足异獨念商務一事爲方今國家命脈所關生民一線之生機實係於此奴才再四思維總因年輕才短衆望不孚斷難勝此重任奴才分屬家支兼復受恩深重但使捐摩有補何敢不任怨任勞惟際兹辦事萬分棘手之时加以謠諑紛乘羣相牽掣奴才方惴惴焉補過之不睱其於國事豈能復有絲毫之裨益用敢瀝陳下悃籲懇天恩開去商部尙書之缺叧簡賢員以重職任而息浮言奴才不勝激切屏營待命乏至所有懇恩開去商部尙書要缺緣由謹恭摺具陳伏乞皇太后皇上聖鑒訓示謹奏奉旨欽此 
[河南巡撫陳奏特叅庸劣不職各員請旨分别懲處摺二十八日]  
　　河南巡撫兼管河工事務臣陳夔龍跪奏爲特叅庸劣不職各員請旨分别懲處恭摺仰祈聖鑒事竊爲冶之道察吏爲先未有吏治不飭而百度修明者也臣在京時仰蒙訓誨諄諄朂以力任勞怨敢不認眞考察冀以副朝廷澄叙官方之至意豫省現值振興庶務交涉漸繁全賴地方大小各官得人而理臣到任三月於各僚屬悉心考核其中勤奮供職循謹自愛者固不乏人而劣蹟昭著不堪造就者亦尙難免臣旣有聞見未便稍事姑容應卽據實叅劾以儆其餘查有試用道鍾雲鵠浮蕩無恥任性　爲候補道崔鴻鼎舉止輕佻不堪表率洛陽縣知縣于光明老病頽唐形同聾瞶涉縣知縣陳德峻才欠開展遇事張皇澠池縣知縣賀國瑛聲名平常辦公竭蹶陳留縣知縣王謙觀識闇才庸辦事荒謬候補知縣曹和濟槯釐舞弊貪聲狼籍教習知縣查乘漢性情乖謬才具平庸候補知縣董瀚才劣品卑頗滋物議候補知縣兆禧庸　無能不堪造就候補知縣汪正已才識昏庸罔知檢束候補知縣時克開人欠謹飭操守難信候補知縣胡德元聲名惡劣罔識官箴汝陽縣縣丞宋毓瑔行爲不檢遇事推諉南召縣典史程墀擅受呈詞被控有案以上各員俱庸劣昭著相應請旨將鍾雲鵠曹和濟兩員卽行革職永不叙用崔鴻鼎以通判降補于光明勒令休致陳德峻以縣丞降補賀國瑛係正途出身文理尙優以教職歸部銓選王謙觀查乘漢董瀚兆禧汪正已時克開胡德元宋毓瑔程墀九員一倂革職以示懲儆此外如有應劾之員仍當隨時考核用資整頓所遺各缺豫省現有應補人員應請扣留外補所有持叅庸劣不職各員謹恭摺具陳伏乞皇太后皇上聖鑒訓示謹奏奉硃批叧有旨欽此 
[河南巡撫陳奏查明屬員賢能均有政續懇恩嘉獎摺二十八日]  
　　陳夔龍片再查吏治之道必激與揚並用斯懲與勸兼資其庸劣已甚者旣應分别罷黜其賢能卓著者亦宜量予褒　兹查有南汝光道朱壽鏞器識閎遠資勞最深　前署糧鹽道特用胡翔林才猷四達精氣内斂在任候補道汝寍府知府陸繼煇廉公有威經權悉協署河南府知府候補知府袁鎮南明允篤誠洞達政體上南廳同知龔秉彝奮發有爲盡心修守升補鄧州知州葉濟精明幹練卓著循聲汝陽縣知縣汪奎勤恕廉明政平訟理署獲嘉縣知縣本任夏邑縣知縣胡　芬才識俱優民懷吏畏永城縣知縣周雲明决廉勤胸有經緯臨漳縣知縣周秉彝有爲有守樸實耐勞署河内縣知縣本任濟源縣知縣魯恩培練達廉平民情愛戴商邱縣 
 
