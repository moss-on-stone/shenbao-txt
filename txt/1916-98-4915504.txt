# 1916 - 98 - 4915504

 

Page 1

 
 
   
 
 

Page 2

 
 
時評 
[浙江獨立（冷）]  
浙江獨立與廣東異非因四圍之情勢不得已而出此也今日各省之已獨立者五約分二類一爲自動一爲連及滇桂爲一類黔粤爲一類今浙江亦滇桂類也 
夫一省必有與之利害相關唇齒相依之他省相維相倚故一省之獨立决非一省而止滇旣獨立矣黔自不能不隨之桂旣獨立矣粤自不能不隨之理固宜然勢亦必至也故浙江之獨立其關係决非浙江一省而止曩者我言滇與川議川或隨滇桂與湘議湘或隨桂此猶言牽連而及之勢耳若以今日浙省獨立觀之其勢之突進更非若牽連之迂緩大局解決殆不遠矣 
專電 
[成都電]  
　　陳宦電請項城依從南軍要求自行退位否則蜀省即宣各獨立 
[北京電]  
　　北京時報載據外人言福州亦有變動說 
[北京電]  
　　現在媾和事由段總長率各員在遐矚樓研侒軍政歸王總總長約各員在抱膝軒開議 
[北京電]  
　　徐相昨言如三星期内和議不定決退職離京 
[北京電]  
　　中央與各省認定和議條欵無效者一爲元首退位二爲懲辦某某兩要人 
[北京電]  
　　統率處昨電馮國璋三項要件一飭派專員確查海軍輪機事務一改任楊將軍督理江南製造局并令王鎭使恊巡長江防務一令電商李建武由中央加派陸軍赴閩邊協防 
[北京電]  
　　中央决派劉冠雄赴閩陳光遠赴贛恊防 
[北京電]  
　　電令倪毓棻唐天喜兼程赴湘南戒備 
[北京電]  
　　熊希齡電告已抵長沙 
[天津電]  
　　二千五百萬之借欵聞於今日簽字以河南全省礦產作抵 
[北京電]  
美借欵成在東交民巷特設事務怕淸某王子充華坐辦 
[北京電]  
　　項城昨函嚴修諮詢軍國大計 
[北京電]  
　　海軍旗式改定提交政事堂决議 
[北京電]  
　　財部昨咨各官署本月薪免搭公債 
譯電 
[廣州電]  
　　八日海陸警商各界代表開會議决（一） 
粤省宣告獨立以迫袁退位爲目的（二）滇黔桂粤聨爲一體四省軍民咸應以維持大局爲務此後粤省民軍應停止招募而已有之民軍不得强迫粤省海陸軍隊解除軍械或强奪屬於國民之船隻或擅入省垣民軍入城必經特許否則視爲盜匪而處置之其他各事暫緩進行以待岑春煊陸榮廷梁啟超來粤（三自） 
稱民軍希圖擾亂地方者應視同盜匪而處置之（四）請刻在廣州之民黨海軍司令倪邦平（譯音）阻止民（原注此字有疑義）軍來粤（五）請龍濟光及民軍司令執行以上議决各件（十一日） 
[廣州電]  
　　廣州與鄰近各縣皆安靖海軍爲黨人所管轄濟光不能駕駛　軍反爲陸軍所制岑春煊梁啟超陸榮廷居正等皆有電來謂已啟程赴粤商業停滯前寄存沙面等處之貨物尙未軍回官吏逐漸出境蓋知革命無益於若輩也衆信民黨將以廣州爲南方臨時都城金庫空虚目下難題在於財政廣州商人刻正籌欵俟集有成數將交與南方領袖而不交與龍濟光以龍乃暫時執行政務之 
人須俟南方領袖到粤後之解决也龍不饜衆望大約陸榮廷到粤後將赴桂（十日） 
[香港電]  
　　香港南華晨報雲南府訪員稱近數星期中滇省招募少年新兵約萬人刻在雲南府訓練紳士不願唐都督離城因唐爲倡義之領袖宜始終坐鎭昆明也梁啟超已由日本抵海防　與唐都督通電接洽一切（十一日）以上路邊電 
[北京電]  
　　蔡乃煌鎗斃之說已徵實（十二日） 
[北京電]  
　　海軍總長劉冠雄已出京赴閩（十二日） 
[北京電]  
　　美國新借欵二千萬圓已於昨日訂定九七實收六釐起息（十二日） 
[北京電]  
　　楊度孫毓筠均辭參政張鎭芳亦將辭職（十二日）以上德文電 
[北京電]  
　　參謀總長叚祺瑞將兼任陸軍總長日内將見明令王士珍仍回統率處辦事（十一日）字林報 
東方通信社電（）日本人组織 
[北京電]  
　　北京二三公使館接到電報杭州軍隊全體本日宣言獨立向稱最忠實於袁總統之朱瑞將軍所在不明現尙未得詳報惟該省突然獨立可知獨立軍之勢力漸次擴至長江沿岸已有實證誠足喚起注意袁大總統所企畫之調停及武力討伐兩策恐終至無效云拜政府不認浙江獨立之事實惟今晨迭接杭州上海急電似覺非常憂慮（十二日） 
[北京電]  
　　滬杭鐵道局長急電交通部謂滬杭鐵道火車停駛浙軍拘留車輛運送嘉興軍隊等語此報民間已有所聞人心遂益搖動（十二日） 
[北京電]  
　　廣東電云該省官民對龍濟光均表絶對不信任惟翹望陸榮廷來粤又龍濟光已將貴重品及家具雜器之一部竊以小輪船運赴香港（十二日） 
[北京電]  
　　重慶雲云駐渝蜀軍北軍兩司令官接到將軍陳宦電云川省因鑒大局爲避同胞相殘之禍特與護國軍訂約休戰着將此情傳知部下從此勿相仇視努融和蜀軍北軍感情云云各司令官接到此電即開高級軍官會議然後訓示部下軍隊當地人民聞悉皆以四川省之獨立已近云（十二日） 
[北京電]  
　　傳聞袁總統從叚祺瑞之獻策以平和解决任命叚祺瑞爲北方媾和代表前赴上海與該地各重要人物協議妥協之法惟說者謂此說之裏面又係袁氏何等之弄策云（十二日） 
[東京電]  
　　北京政府籌借外欵因銀行團之反對恐决不　能成立（十二日） 
[東京電]  
　　倫敦電云倫敦泰晤士報七日揭載北京電報其要領謂南方一帶排袁之志氣充滿四川遠征軍之後路有被截斷之勢袁氏旣失全國有力者全體之同情而黎元洪叚祺瑞亦均不肯擁護袁政府瓦解之後恐爲武人所割據頗爲可憂且此次擁護共和之聲實由專制政府復活之反動而此反動係基解責任之有識者主張爲多　新政府成立之際極端革命派之勢力必意外之少惟此際尙恐有大危險即帝制派爲維持袁世凱之地位或出何等窮策亦未可知云云如此解釋與當地一般人之觀察亦略一致且寄同情於袁氏之英人輿論對於時局亦均表其悲觀頗堪注意云（十二日） 
[東京電]  
　　曩向中國南方出動之日本軍艦嵯峨號因英艦羅連狄克號撤退爲任海面防備（十二日） 
戰電 
[其一英人路透電]  
[巴黎電]  
　　今晚公報云末斯河西面砲火甚厲日中時德軍由化柯爾與白桑柯爾境進攻福巨小河南面之法軍陣地極爲悍猛以致大受損失而法軍陣線仍未移動德軍猛轟之後圖攻摩爾化末至庫米愛萊法軍陣地爲法軍砲火所阻末斯河東面之敵軍猛轟波瓦佛小山日終時數攻加伊萊特叢林法軍之陣地處處失利華愛佛砲隊甚爲活動陣線他處較爲安靜八日凡爾登境撃落德飛機一架九日華愛佛境敵飛機一架中彈墜落尙有一架降落香巴業法軍陣線機器未損飛行家就俘今日德飛機一架轟南錫所損 
甚　（十日） 
[巴黎電]  
　　今日下午公報云德軍仍在凡爾登境取攻勢昨日薄暮德軍以流火攻撃死人山德軍由克勞斯叢林衝撃爲法軍砲火所阻僅在叢林東面法軍戰壕得一立足地夜間德軍在末斯河東以流火進攻希圖逐走法軍近三日内佔杜哇芒南面戰壕之守兵大挫而退杜哇芒至伏村境砲火復大作華愛佛有劇烈之砲火法軍在巴同維萊爾附近撃落德飛機一架飛行家二人均殨命（十一日） 
[巴黎電]  
　　法軍棄白桑柯爾之凸點德軍遂以爲有機可破法軍故於白畫以大隊密集進攻法砲隊乃得大逞其威故德軍以兩軍團之衆進攻三次均大遭失敗（十一日） 
[倫敦電]  
　　英帥海格將軍報稱昨夜聖台洛瓦之英軍　攻奪獲在德軍手之地雷大陷穴英軍續攻後佔據自地雷陷穴向西南之戰壕今日戰地有砲隊及地雷戰事（十日） 
[倫敦電]  
　　泰晤士報軍事訪員探明德軍進攻凡爾登者之編制與其分配戰於末斯河左岸者計八師團半右岸者計二十二師團後備兵可調者僅兩師團餘均調作戰陣前大受損失曾有十二師團調出火線重編之後復調至陣前目下之戰局爲德軍已不能於西境全陣線進行攻勢今僅凡爾登及松末河北駐有重兵陣線餘處兵力頗弱故德軍總司令今頗憂慮英軍陣線將有重大之戰事因德軍見英軍不甚活動故或希圖逞志該方面也法軍自信力能在凡爾登對付德軍法軍對於英軍牽制德兵三十四師團不令攻撃法軍陣線深爲滿意（十一日） 
[倫敦電]  
　　英司令萊克將軍電稱昨晨英軍進攻土軍在桑萊亞特之地位但未攻破敵陣水勢甚大英軍進行頗受阻滯（十日） 
[彼得格勒電]  
　　今日公報云德軍圖抽云特維拉陣 
 
 
 

Page 3

 
 
線戰壕之水均爲俄軍砲火所阻平斯克西南之德軍乘艇進至俄軍陣地即被逐退俄軍奪獲斯特里巴河下游戰壕一道高加索雖地險雪深而俄軍仍向狄亞比克方面進攻且在比特里斯撃退進攻之敵軍數次及在烏魯米亞湖南與由土步軍輔助之古爾人交戰（十日） 
[彼得格勒電]  
　　俄軍近在特維拉陣線數處得有進步後德軍乃大受逼故雖天時惡劣而仍由陣後及南陣線與西南陣線調援兵臨陣足證德軍現圖奪回已失之陣地且足證德軍戰略甚爲偉大現有之兵尙不敷用（十日） 
[倫敦電]  
　　英船瑪干亞貝號（四四七一噸）被沉西班牙船桑丹特里洛號（三三四六噸）被沉丹麥船加爾杜里亞號（一八一五噸）被沉（十一日） 
[倫敦電]  
　　泰晤士報云參謀總長與軍事會之陸軍會員已以最顯明之文致内閣說明立即需兵之必要目下内閣已派員調查徵兵事宜大約本星期杪調查可畢預料十七日内閣可决定辦法十八日在下院開討論會此舉當不致引起政局之風潮（十一日） 
[倫敦電]  
　　五月間各協約國將在羅馬開會討論軍火問題英國軍械大臣喬治氏凖備赴會（十一日） 
[倫敦電]  
　　今日延請法議員主席者爲英相愛士葵即席演說略謂英法邦交鞏固已久今戰事愈爲親密德國欲以戰敗國視英法但英法並未失敗此後更不致戰敗吾人所欲根據以議和之條件即爲吾人戰爭目的之成就所謂吾人目的者即欲爲世界各文明國謀以國際法鞏固均等權利不容軍人派復干預國際問題之解决是也德首相謂德國將予各民族以自由發展之機會此直欺人之談德國希圖呑併荷蘭垂二十年迄未成就今又苛待比利時協約國决意恢復比國之舊狀必不使比國再爲人侵削其自由比國所已破者必須使其重復舊觀協約國以人道之觀念施行封鎖政策並凖備證明此策之合法自施行封鎖以來中立國人未嘗有一命之損失協約國以純潔手段淸白良心從事戰爭自信其能力必能擁護歐洲之自由云云（十日） 
[亞姆斯特丹電]  
　　法國確告荷蘭謂法國與其協約　　未有侵犯荷蘭土地或破壞荷蘭中立之意（十一日） 
[倫敦電]  
　　財政議案已在下院通過政府頗有修正火車票稅與火柴稅以消反對之意（十一日） 
[其二（德人德文報專電）]  
柏林電德軍大本營十日公報云英軍在聖台洛瓦南面以手擲炸彈進攻希圖奪回所失之地雷陷穴完全失敗近數日内拉巴塞運河與亞拉間有活動之地雷戰事末斯河西面之白桑柯爾村及亞爾蕯斯與勞蘭西南之扼要地點均爲德軍所圍敵軍忽遽圖逃爲德軍所阻德軍除重創法軍外且俘軍官十四員未傷之兵七百人又獲砲兩尊機關槍十三枝德軍並在亞伏柯爾村北面拉凡森林南面陣線數地點奪獲法軍妨礙德軍進攻之陣地數處是役法軍亦大受損失俘軍官數員兵二百七十六人末斯河東貝泊立西南邊山隘之敵兵已經廓淸德軍俘軍官四十四員兵一百五十四人獲戰利品無算稍東及華愛佛平原均有砲戰丹洛泊西南撃落法飛機一架飛行家均殞命俠圖薩里萊東北京亦撃落敵機一架（西境戰况）前敵無重要戰事（東境戰况）前敵無要事可報（巴爾幹戰况） 
維也納電奥軍大本營十日公報云戈爾士境敵砲隊轟撃奥軍陣線後之各鎭意飛機一架在魯亞尼柯降地爲奥軍撃毁陣線他處仍有砲戰蘇加拉山谷之意軍轟撃加爾達拉沙因而起火敵飛行家以炸彈擲撃里伐鎭土拉爾之敵軍在斯巴龍南前鋒戰壕得有立足地公電 
唐少川致駐美公使電華盛頓中國公使顧維鈞先生鑒報傳袁借美欵二千五百萬已由公簽字若然是無異甘心助逆與全國國民爲敵茲由旅滬國會議員二百十六人公推儀向駐京美使及華盛頓美政府聲明袁世凱背誓叛國已失其政府資格此項借欵國民絶對不負償還之責外請立將該約向前途聲明作廢稍留餘地以與國民相見速復唐紹儀 
　　橫濱華僑電各報鑒龍督禍粤仍伏望拒之橫濱華僑叩 
要聞一 
[西報之浙江獨立消息]  
　　文滙報云今晨（十二日）三時浙江省宣布獨立此消息於上午傅至上海並非完全出人意料據華人聲稱不日當有鄰省繼起云滬杭鐵路松杭一叚已因浙省獨立停止開車海軍之態度今尙未明衆意不久亦將加入南軍反對袁氏又云聞獨立軍已接管杭州車站及電局大約衙署局所皆未損毁電線亦未割斷伹杭州發出之電信當不免於檢查至於南京消息晚間尙無所聞上海華人聞浙省獨立之消息當然發生一種激刺而江南製造局遂爲衆目叢集之地上海或有戰事但輿論當可發生效力戰事因以消滅未可知也目下浦江中泊有中國小軍艦一二艘餘已開往他處浙省之獨立當係北軍入浙之說所促成今亂事愈熾北京將何舉動而袁氏最後希望所在之長江流域將受何等影響此皆大可注視者也 
按本報所得消息錄入第三張本埠新聞欄 
[西報述粤警到京時之情形]  
字林報載四月七日北京訪函云中央政府接廣東龍將軍來電謂黨人權勢日增屬下文武官員多不用命故不得不暫行宣布廣東省與北京政府斷絶關係俾得維持該省治安電未復促中央政府迅速由徐世昌叚祺瑞黎元洪三人妥籌辦法解决事變此電乃於六日發出七日晚間到京政府中人大爲驚詫袁總統尤甚蓋在接電之際猶深信龍濟光力能挽救兩廣大局也故本月五日政府曾於英法俄德銀行交付之監稅餘欵内撥洋一百萬圓匯交廣東是則龍濟光亦如劉顯世陸榮廷之所爲先向袁總統領欵百萬元以充獨立費現信龍雖宣布獨立不致出師攻撃鄰近諸省中央政府所憚者乃南軍在廣州設立共和政府組織國會及日政府或將正式承認南軍爲交戰團耳 
[廣東獨立之導線]  
　　四省軍警之哀的美敦書　　限龍濟光二十四小時答覆廣東獨立固有其他種種之原因而滇黔桂粤四省軍警同盟會之一書爲最有力之促進蓋其時四周情勢雖急然龍濟光尙以爲軍心固堅大局或可維持今至粤之軍警而亦與滇黔　桂聨絡一氣則眞一無可恃雖欲不獨立而不能矣茲錄原文如左 
子誠上將軍台前敬禀者溯自帝制問題發生以前標下荷蒙上將軍拳養之深恩追隨鞭鐙竭忠盡職無或貳心者兩年餘其間黨人屢以利害功名肆爲搖惑者不止一次中間激越之徒或攘臂附和者又大不乏人第以標下等頗明大義以維持大局爲重且不忍辜負我上將軍之恩不特不敢盲從該黨自召刑誅并且防剿加嚴無微弗至是以兩年以還所破機關拘捕黨徒無慮千百足徵我標下軍警同人所以報効上將軍者亦足以告無罪乃自去秋籌安會起帝制問題發生物議沸　甲論乙駁我軍警同人一則以國體屬於政殆揆諸軍人不預國事之例無敢容　二則以爲國體變更本屬眞正民意詢謀僉同國是自定孰料天下事有非常人所能及見者平昔以爲眞正民意所在者一自滇黔獨立天下從風擁護共和維持民國萬口同聲不謀而合雖平日拱衛中央之輩非袁莫屬之　文如　希　梁啓超湯化龍之流武若叚祺瑞馮國璋之屬亦莫不翻然變志嗣餘商工各界亦若深痛當局之所爲大懼禍至之無日標下等始恍然知民意本野心家所搆造上念家國有淪胥之憂近察民心有瓦解之勢設將順民意則有附亂之嫌若力抗潮流益滋　　之道用是日夜思維進退失據相顧惶惑所適從初謂我上將軍受粤省三千萬人付託之重自宣維持粤省之治安儻能率師進討奠定西南則粤民固可免池魚之累若其不能則當視民意之所指步武桂省宣布獨立撫輯黨人維持和平孰料彌月以來我上將軍徘徊觀望態度遲疑旣無以安標下等之心又無以慰粤民之望甚或疑及平日親信之部下迭試繳炮易鎗之所爲用是標下等益復徬徨慄危懼迫不獲已各舉代表前赴某地組織會所秘密參商僉謂吾人旣爲粤人負捍衛之責自嘗以粤人之好惡爲好惡粤人所好者和平故吾人當爲粤人謀和平前此兩年間亂黨潛謀暴動標下等以爲欲破壞粤省之和平故誓不爲被等所煽惑雖同袍手足或以受其運動爲上將軍察悉炮烙析割備受五刑亦以顧念和平無遑憐恤同類今者黔桂獨立時局已非粤省輿情大異疇昔粤人目覩黔桂獨立商民安謐異夫平時不獨立則閭閻風鶴市并恐慌故其希望獨立之殷不啻大旱之望霖雨吾人旣依民意以爲向背自不能不視人心以爲轉移旣視人心爲轉移則對於我上將軍又恐不能如前之盡職是以一再思維不得不甘犯斧鉞披瀝上陳倘上將軍能鑒標下之愚誠而俯順軍民之公意則上下收一德一心之效而大避賴以保全若謂公意不足　重平和不須保持恃其堅甲利兵金城湯池以爲得計則須知下時地利不如人和始皇有長城之固猶亡於涉廣之揭竿上將軍縱欲擁兵自衛其奈人心旣去固不難倒戈相向乎此標下等所爲上將軍至不取者也伏維上將軍通權達變自昔已然數十年淸室之恩眷可忘則袁氏儻來之名器奚不可以敝屣若慮民黨挾宿怨以圖報則李凖之先例可援民黨非仇上將軍不外仇視民國之公敵上將軍果能宣布獨立開誠布公一視同仁民黨將歌功戴德之不暇又何計睚眦之小怨哉反是不思堅持己見則標下等亦自知不能列獲上將軍之信任當思所以自全維上將軍諒其公爾 
忘私之情勿謂標下等辜恩負德而已是否有當務乞於二十四時間以内决定大計表示熊度若逾期不報則此後惟有自由行動臨頴不勝迫切待命之至肅此具禀敬叩勳安中華民五年四月日滇黔桂粤軍警同盟會叩 
[叙瀘間之南北兩軍評論]  
大陸報三月二十三日成都通訊云某敎士從事於紅會者來書叙官軍奮復納溪之情形及曹軍之性質頗爲詳晣其言曰滇軍豪勇力拒北軍嗣聞叙府不保之消息乃眞正退走非同前此之佯退蔡鍔在滇軍將退之前親抵納溪遍謁紅會敎士殷殷致謝並至醫院慰間傷兵滇軍退出納溪凡軍中重要之物無一委棄所留贈北軍者不過無用之掘壕器具與背襄若干件耳而北軍大言不慚誑稱獲械無算殊可晒也實則北軍當時並不知滇軍之已退迨至次晨始知之不敢追撃退軍惟以據搶財貨殘殺老弱爲快當滇軍退走之日納溪居民紛紛出城全夜不絶翌日北軍入城見十室九空乃隨意闖入民家予取予携惟其所欲余（某敎士日自稱）親見一老僧喪命於屋隅一老木匠飲彈於内室一少年橫屍於廟前眼珠暴出軍刀一柄尙植立其頭顱中二苦力死於街中一農夫倒於户側一跛者畢命於麥田之旁血浸浸出後又見農家夫婦二人一傷腹一傷臂凡此皆北兵入城時所爲者也敎士達維君因事稽留河下竟於大街之上白晝之中爲北兵强刦苟外人不日夜在醫院中則醫院傷兵定將爲北兵怕屠戮矣云云又有某外人來函謂納溪地方與人民多賴達維君之力得以免遭塗炭華人甚感激之達維君善華語且熟悉華事故能辦理今宜云按紅會主任爲叙府美國濅理會湯卜金斯醫士救護傷兵始終不倦前在叙府曾療治重傷三百起後在納溪又治傷兵七百人滇軍得此醫學深邃之外人誠爲幸事滇軍未退前先將傷兵移往永寗其留院未去者僅七十人上述各數皆甚確實足見滇軍死傷　不若北軍之衆即瀘州醫院一處北兵傷者已及千人其未至瀘州就醫者尙不知凡幾大約北軍損失必倍於滇軍也滇軍刻在叙府南八十里攻撃官軍瀘州南面之江門及介於江門與邊界中間之七縣仍在滇軍掌握是故滇軍雖出叙府與納溪然猶活動足使官軍疲於奔命吾輩平心論事陳宦之軍隊尙有紀律較之曹軍殊有君子小人之别陳軍雖有暴動尙非全爲軍官之過若滇軍則舉動文明又非陳軍所可及證據確實無可爲諱滇軍所至之處蜀人無不極口稱讚北兵暴行改府當有所聞何以絶不嚴飭曹錕約束兵士是誠怪事凡從重慶瀘州納溪等處來者莫不異口同聲言北軍殘暴事所傳各事如出一轍固非一人一處之私言也成都尙安靖春季花會照常舉行雖不若從前之熱鬧往觀者尙不乏人此可爲成都安謐之一證西北兩方面土匪紛起蓋兵士有事於南方若輩乃得乘機竊發上星期入夜輒雨農夫咸欣然有喜色米價不致增漲且有低落之望六星期中定得豐收至於長江上游肅淸之期尙不知在何日也 
[南京快信]  
齋使有昨晚被炸略受微傷之謠軍警昨夜緊急戒嚴按據本埠傅述某商得寗電謂昨王廷楨鎗守使被炸當場捕獲一人二說未知孰是 
軍署昨奉臨時軍務處密電聞係嚴論各師旅軍官切實約束部下無論南北和戰該軍等各宜確守服從之義務不得逾越範圍從中干涉致紊秩序 
建安建威調軍艦現泊下關聞將運送張勳軍隊赴皖 
中央疊電徵求馮將軍對於和議意見馮昨復　力主和平詞極痛切 
軍民兩使昨奉中央電示防務辦法五條（一）軍警機關每逢得星期日須將防務情形報告中央（二）警　隊須按照統率處前定辦法一律報齊（三）軍紀爲軍隊精神上之主要須嚴行維持（四）各縣境界不得分析遇呈互相推諉（五）軍隊及警隊須互相聨絡不得分疆别界致誤事機財部昨電飭財廳急切整頓新稅藉裕收入如有窒碍應如何修改稅法飭尅日具復 
齊使前日委本省任用知事趙舉奉春赴徐海調查烟禁趙現在州張營供職因請假未准昨特來電辭委 
張勳督安徽軍務江蘇任用道尹程學恂薛綬珊許藻章曹預謙等（均張所保）今日（十二）聨袂赴徐道賀 
編輯餘談 
[敦勸獨立（默）]  
　　中央之軍每送至一處無不受反面之歡迎其歡迎奈何先以電拒繼　獨立黔桂粤之往事勿論　最近將送至浙而浙立　變　將送至閩而閩人亦函電紛紛中央不派兵動機或可稍緩然則中央之兵雖謂爲代南軍敦勸獨立之使者亦奚不可耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川閩湘贛之局勢日迫]  
　　陳宦爲難之情形英文京報云自南北兩軍 
昨已在川停戰故兩軍將領有書信往來蔡鍔與陳宦之宦之往來尤密蔡稱陳爲二菴老兄陳稱蔡爲松坡賢弟至曹錕熊祥生等致蔡書則稱松坡先生矣又云南北兩軍在川停戰一星期之約今已滿斯四川將軍陳宦以大局善後辦法尙未議妥特向南軍總司令蔡鍔商請延長一個月爲期已得蔡君同意南兵在川湘一帶戰綫者係歸蔡群直接統轄故蔡承認川湘可暫停止軍事進行至不歸蔡君統轄之獨立呼省軍事行動在此範圍内否則不可知陳宦旣得蔡君同意即電請參謀部速電飭在川湘之北兵將領同行照辦又聞停戰之說圍係陳宦直接與蔡君交涉實係當局授意於陳宦從中幹旋惟據順天時報則云某機關消息刻下綜合四川方面所致中央之電報觀之四川境内到處均有土匪蜂起　然武裝聲勢甚熾故維持治安殆有極端困難之勢若欲延至休戰滿期與雲貴軍接戰之時恐陳成武之實力將有難於維持川省之情形又據四川急電云成都人心愈形搖動軍政兩界現况紛紜不久即有迫陳將軍宣布獨立之舉云云 
　　鄰粤三省之可慮中央現以廣東宣告獨立福建江西湖南三省昆連粤省殊爲可慮日昨（九日）上午特召段芝泉王聘卿劉子英癊午樓唐質地陳光遠　要人開緊急密議詳情關防過嚴未得深悉僅聞擬派劉冠雄赴閩陳光遠（陳氏係赴粤未成之第十二師師長）赴贛協防並電令防湘安武軍統領倪毓　河南混成第七旅旅長唐天喜兩少將速將所部軍隊兼程開往宜章興寗桂陽衡陽（均係湘南要區與粤境　連之地） 
等處防戰又據九日天津日報云江西將軍李純因廣西全省已宣布獨立廣東亦步其後塵江西軍界不免因之搖動乃電中央洋洋千數百言其中微露獨立之意味有謂江西或亦迫於時局不得不獨立北京宜速維持大局以謀國家之存立非然者本省甚難維持平和云云　　湘省緊急之電訊安徽將軍倪嗣冲氏由京返皖後後即飭各軍整備出發并令將軍署預備交代事宜大有親率軍旅即發湘潭之志慨而政府借重該將軍亦密議再用武力壓服南軍不意倪將軍馬首欲南向而廣東之獨立又突然見告其餘湘蜀諸省亦有朝不保夕之勢武力解决之計畫在勢又將如帝制之幻影倪將軍見此情形昨特密電請示聞府已飭令其將南征之議暫時改緩惟張勳移督安徽倪嗣冲任副巡閱使昨已見明令而外間又傳倪將督鄂王占元將督湘　息而確武力解决之念中央固未盡去懹也又聞公府統率處今日（十號）下午三時餘接湘省極緊急之明碼電報一道似甚重要旋在豐澤　開緊急會議並飭該處致電張勳大致係飭其從緩率師赴湘候令遵行或謂該省已發生某項問題未悉是否即爲所傅之獨立問題也 
[中央對付粤事之困難]  
　　軍人派之武力主張自前日廣東獨立之消息傅到北京政府立時召集緊急會議略誌前報茲聞當日會議之結果於軍事上並未定有何等計畫伹仍决定分電粤桂兩省請其力顧大局蓋現在兩省之人尙不少與中央接洽者現當無能爲役之際尙可作此盧與委蛇之舉也政府今甚注意於福建之情勢因該省與廣東毘連不免受有影響自汕頭起事後地接閩邊已有數處不靖消息故今日政府格外憂慮又九日天津日報載北京電云公府自接粤省獨立電後即召集徐國務卿叚祺瑞陸徵祥唐在禮王士珍等二十餘名討議對付之策昨夜議至深更亦未决定何等辦法多數軍人派極力主張用武力解决惟徐段等則反對之云 
　　各方面之退位聲浪南方要求條件中關於逼迫總統退位問題在廣東未獨立以前政府中人自謂尙有磋商之餘地迨廣東實行 
獨立南方諸首領又發致通告於北京仍根據前意聲稱限於三日内即行宣佈退位並云此項要求退位爲全國眞正民意所公認斷無再交由國民解决之必要同時湘川兩省將軍巡按使及某兩將軍亦來此項密電質問政府對於退位問題究竟作何辦理從速示覆政府接此各電曾秘開會議一次因無要領於初八日會議繼續討論聞當局者是日提出之意見略以目下爲職任問題四面逼迫碍難容忍决即辭職以讓賢者又聞初八日徐世昌氏因廣東獨立一事面陳當局半係詳陳此次該省宣告獨立雖爲時勢所迫然詳查其意思似含有不滿意中央之熊度其間利害關係至爲重要半係詳陳現在大勢已趨緊要地位若中央一昧强勁恐成不了之局應早自圖正當主義云云 
　　探報中之粤垣行動蔡乃煌於日前電報中央雲貴兩廣四省電議分派代表於十日齊集粤垣會議組織政府等情已紀昨報茲聞公府統率辦事處於九日午前接到廣東密探轉由洋關稅務司來電密報大致謂梁啟超定是日准由桂省偕同岑春煊等三人到粤陸榮廷已於九日晚間派來陸防軍四營一大隊抵粤又聞蔡凌等電所陳尙有龍濟光張鳴歧曾於宣告獨立之前一日及是日上午分將彼等籌得協防餉一百二十萬並中央滙解之鹽欵兩項先行收到始宣告獨立請飭部備案並陳南軍擬在廣州建設六省聨邦政府並擬以某兩省爲北方防禦線現已密　該兩省迅速籌備請中央注意即　得力軍隊先行分往該兩省嚴爲監視等情聞原電已於當日提出會議 
[天津亦受粤警影響]  
九日天津日報云近來天津謠諑日繁津中盛　廣東今已獨立其鄰近省份亦將搖動在華界居住之中國官吏往往私入租界内租屋而居紛紛搬運家具等物故向來較能保持鎭靜之商人亦生疑懼之念形勢殊不佳且近來所不常見之華兵亦忽往來市上益足令人疑慮警察廳日夜謀鎭靜之方月之初七日召集巡警及保安隊數百名於體育社運動場操練楊廳長對於彼等加以訓戒商團自前星期四起每日召集團員於東門内練兵場操練此外體育社亦增加遊行隊每夜遊行市中近來中警戒殊爲嚴重云 
[廣東獨立後之帝制人物觀]  
　　取消之笑談英文京報云自廣東宣布獨立後京中帝政派各報則指爲非獨立而爲一種中立並謂廣東爲自衛起見對於大局前途實無妨碍然據吾人覩察此等議論非特於大局無所補益適足以令龍濟光立於困難地位蓋南方黨人久與龍氏若氷炭之不相容今龍氏雖稱獨立黨人信之與否尙不可知面帝政派報硬謂其爲一種中立則黨人必愈疑龍氏藉口將彼推倒茲據政界某要人談話謂廣東獨立不日可望取消叩其從何得此消息某要人笑而不答而據外間謠傳則謂參謀總長叚祺瑞氏已通電南方各省請其授意廣東取消獨立及詢諸段氏親信之人則謂並無其事即使有之區區一電諒亦不致發生何等效力恐神經過敏之帝政派各報不待此事成功以前必早早發表廣東取消獨立之說也 
　　某報之請罪日昨（九號）北京法文北京新聞云亞細亞報連日因京中謠言事力攻財政總長周學熙聞當局今擬從嚴將該報封閉該報又作種種說詞攻撃財政部次長龔心湛龔君亦擬以法律與該報開談判該報聞之惶恐異常已力託人向周龔兩君負荆請罪且允登報更正聞周龔兩君不欲過事追究大約可望和平了結此等假造民意莠言亂政之帝政派報當局原應早行懲辦以警其餘而執法者乃熟視無覩眞怪事矣 
　　楊度之負氣楊度爲發起帝制首禍之一人自南軍指名請殺以來楊氏揚言辭職之聲浪已早盡人聞知近日廣東獨立風聲益緊果於某帝制派報中發現其辭呈全文僅寥寥數語而憤恨之情溢於言表其文曰度備位參政一年於茲雖勉竭其微忱究無裨於大局世情翻覆等於瀚 
海之波此身分明總似中天之月以畢士麥之覇才治墨西哥之亂國即令有心救世終於無力回天流言恐懼竊自比於周公歸志浩然頗同情於孟子說者謂楊氏以周公自比是直謂當局者爲幼稚不受敎訓之成王也又謂與孟子同情是又視當局者爲言不聽計不從之齊王矣律以情理略無一當而驕慢不經語語負氣讀之眞使人肉麻也 
[借欵仍未罷議]  
　　英文京報云美國借欵美金五百萬元尙未簽約情形略誌前報茲悉暫緩簽約之眞因實因美國資本爱提出條件要求中國政府以後再須借欵時應興美國以優先權政府因此項條件與五國銀行團從前所定約束顯有牴觸恐招五國詰責未敢遽行承諾但允以後若向美國借欵時當與該資本團以優先權美國在北京之有力者對此未能滿意因之借欵未能成立今廣東事起局勢大變借欵之事似當受一大打撃惟當局勢在必成已有承諾該資本家此項要求之意聞五國銀行團中人已徵聞其事昨已向政府提出質問至此次經手借欵之人物確爲梁士詒氏輔之者爲前中國銀行總裁蕯福懋氏外間有傳爲由財政總長周學熙氏經手辦理者全然隔膜之譚周於今日固不能有此等能力也另函云此中美偕欵原議最多不過美金二千五百萬元所訂契約甚爲活動聞已先交美金一百萬元或曰此墊欵也然今廣東形勢大變借欵契約將來有無變動殊不可知又此項借欵係用實業借欵名義駐美公使顧維鈞氏爲其中最出力之一人云 
[廣東獨立紀詳]  
粤省自潮梅欽廉獨立後高州亦接踵而起黨人又四處運動各屬均有響應之勢因是全體商民咸以非從速獨立不足以保護秩序然雖　此思想仍未敢見諸言論也迨初三日江大寳璧兩艦忽然失蹤據江固艦長密報該兩艦係從西方駛去並有小輪船隨行聞内一艦載有水雷及學生多名駛至香港尙未入口即行轉舵他去政界聞之均莫名其故陸軍各營中主張獨立者亦復不少當道又接四省軍警同盟會來書勸告措詞極剴切因是乃由王警廳於即晚電知商團籌保衛治安各界遂迫得聨同要求當道宣布獨立 
　　粤省之遲遲不獨立者一因北軍原有兩歸南下一因前由中央派有艦隊七艘駐粤又傳聞海軍總長劉冠雄率同應琛應瑞等兵艦十三艘將抵虎門故龍未敢倉猝獨立迨四日早接政府電知北軍確不能多撥軍隊來粤而桂軍又相逼而來五日某軍長晤龍濟光談次亦極力主持謂粤省非獨立不足以維持中國之大局而紳商各界亦同時請願故遂决於六日宣布獨立 
六日宣布獨立之前當由龍將軍巡按分電 
各機關飭令各擔負完全責任即下至一隊之軍士亦由隊長負責不得稍有放棄復通電各路統兵官長及各縣知事一律保護治安省城各街道均派軍警荷鎗巡邏是時肇和一艦泊於虎門而海軍各艦原另編有密碼無線電通知遂由該艦令其轉電海軍各艦布告一切仍飭虎門要塞一律戒嚴勿得以旣經獨立稍有疏懈籌備旣妥即夜發電北京及各省聲明脫離中央至夜後十二時始擬定示文宣布各界週知 
　　廣西獨立時陸都督曾電約廣東同時舉義龍張兩大吏尙持鎭靜態度旣而中央取消帝制復派防守使參預防務遂更躊躇尙冀調停戰事可以和平了結而滇黔桂各省以袁不去位萬無調和餘地促迫廣東獨立更急粤中各界望之尤切旣而潮汕欽廉相繼宣布獨立陸都督復派代表來粤妥商一切岑西林亦迭致手書力任維持相約推倒政府爲唯一宗旨海陸軍尤一致要求龍氏遂决計獨立六日午全省紳商學各界聞之即聨赴警察廳王廳長將詳情宣布全體一致贊同即日出示宣布一面人分電各省力數中央罪狀糾俣全國一致促袁退位一面電邀岑西林陸都督梁任公等尅日來粤共策進行 
六日上午省城商店民居一律照常營業各相安於無事至下午五時軍署傳邮消息卽日宣布獨立報界發出傳單初由第七八甫商店燃砲慶賀隨後各街店戶接閱傳單亦即一體燃砲至入夜尙未絶聲陳塘南及東堤各妓館前因地方戒嚴擬加取締有勒令停業一月消息連夜均寂寞異常而六號晚獨立消息傳播各界紛紛買廳轟飲各妓館至有應接不暇之勢 
蔡凌李三人爲粤省運動帝制之主動桂省獨立之後該三人恐廣東爲一致之行動遂密電中央請招募新兵二十營蔡乃煌並自任籌餉因有帮辦防務使之命該三人遂極力阻止獨立後凌福彭李翰芬亦漸知大勢所趨非少數人智術所能遏抑託名送眷屬赴滬先行潛逃惟蔡尙悍然弗恤聞桂省以三十萬元購之乃在萬所高搭望樓派兵暸守以備不測嗣軍署測繪生謂該樓與觀音山逼近適予敵人以發砲標凖龍濟光乃飭將樓乘夜拆去並謂蔡云如果老兄生命寳貴十分怕死則請遷進本府盡力保衛蔡遂深夜遷民觀音山聞昨已將蔡拘留因其前認籌餉三百萬元現正勒令如數繳出並俟陸梁到後核辦惟另一消息則云蔡乃煌因廣東宣布獨立意見不合即商請龍都督派撥警兵二十餘名保護出境遂於六號晚十二時帶同家屬至天字碼頭乘座寳璧兵輪啟程赴港矣又聞龍張兩當道向蔡乃煌凌福彭李翰芬等妥商借欵二十萬元故昨特派員前往提取其咨文略云現在省城防務吃緊各軍餉項急需財政廳支付爲　前面商承貴使允代借欵二十萬元以救大局良深感佩現派員賫文赴貴使請即查照給領 
粤桂電政監督馮應楷係由北京派委挾有中央密令調查兩粤情形監視大吏行動故自桂省獨立馮忿恨非常捶胸詛駡對於粤桂往來電報極意檢查馮並欲以三千元誘買電報生到桂偵探情形拍電告京以通消息惟各生絶無應召者而馮則親爲注意日前龍都督已有獨立誠意密電陸都督磋商均爲馮扣留暗告中央故龍都督於宣佈獨立後即行將其撤差留押聽候究辦至廣州電報局監督一職委任黃廷珍充當局長一職委任陳作貞充當均於昨晨由龍都督發狀委任 
張鳴岐於六號晚三時乘輿往沙面隨行差弁四十餘人李國治亦於今早搭輪往某處又一說謂昨軍警紳商各界敦請龍濟光就任大都督惟民政長一職未得張鳴岐應允就任故大紳商董即午又集議挽留張氏復任 
桂省獨立後粤民心理久已贊同故紳商各界迭有宣佈獨立之請求龍張兩大吏爲順從民意保護地方起見特於六號下午三時在觀首山大開會議召集文武大員紳士商董討論獨立事宜列席者蔡乃煌凌福彭李翰芬鄧瑤光胡令宣王廣齡蔡春恒鄭榮李國治蔣繼伊龍裕光黎廷桂黎熹潘元耀丁乃澄岑伯著葉舜琴及各師旅團長統領等九十三人先由龍張宣佈各界請願書互紓意見直至六時許討論告終各員推舉龍氏允就都督職任即行宣佈獨立分電各省贊同飛飭文武各機關懸升白旗並電海防辦事所水上警察廳將大小兵艦一律調回省河另派江鞏兵艦開往三水河口扼守其餘各艦沿江寄碇聽候調遣至城廂内外除派本府游撃隊濟字軍警廳游撃隊分往各街輪値巡邏及由各區加派警兵站巡外長堤一帶則由統領蔡春華派軍一營分駐各橋及沿途守街西關打銅街等處均派軍隊二十餘名其城内南門直街惠愛街大北直街四牌樓雨帽街衛邊街各扼要地方亦加軍隊十名沿途站守秩序極爲鎭靜 
龍張當道獨立示文云爲佈告事現據廣東紳商學各界全體公呈粤省連年災患地方已極凋零近來各省多已反對袁氏宣布獨立粤省危機四伏糜爛堪虞各界全體爲保持全省人民生命財產起見集衆公議聨請龍上將軍爲廣東都督以原有職權保衛地方維持秩序此係擁護共和天經地義即請剛斷執行等呈查閱來呈持議甚韙本都督身任地方自以維持地方治安爲前題刻即通電各省各機關各團體及本省各屬地方文武即日宣佈獨立所有各地方商民人等及各國旅粤外人統由都督率領所屬文琥擔任保護務須照常安居營業母　驚疑如有 
 
 
 

Page 7

 
 
不　之徒假託民軍藉端搗亂擾　治安即爲人民公敵本都督定當　　　以　除莠安　之　其各同心協力保衛安寗有厚望　　此佈告 
龍都督出示云照得中國銀行本係國家銀行之性質非袁氏私產現在廣東獨立僅與袁氏斷絶關係該銀行爲金融機關信用表著粤東市面頼以維持自應與普通商業銀號一律予以相當之保護除飭該銀行行長遵照外合行布告紳商軍民人等一律知照所有該行發行各種紙幣務須一律照常通用倘有趁機擠兌及抑勒幣價情事一經覺察定即究辦 
附香港消息云當獨立之前聞先由江大寳璧等兵艦及魚雷艇兩艘投効護國軍擬由護國軍正副總司令徐勤王和順派攻城司令魏邦平督師出發又云昨日有海琛兵艦由省駛至本港現灣泊於　仔軍械廠對開之海面抵港時係十一點鐘未泊岸以前港中偵探異常注意因風傳某大員由此兵艦逃來本港伹當抵岸之後由十一點鐘至下午八點鐘均未見有一人登岸未審此艦駛到港口何意聞警務處處長鄧瑤光亦已於昨日遷家眷到港居於中何處仍未查悉 
[汕頭獨立後之消息]  
　　香港消息云禮拜三日當大阪商船公司之大義丸與得忌利士公司之海壇火船抵港時有人述汕頭近日消息據稱禮拜二日自莫團長與朱藍兩分統會銜出示安民後刻下已有多數商店啟門復業然仍有半掩門者且有美國兵艦威明頓在附近海面保護各商業現下商民已不若前禮拜之恐慌惟汕頭城内尙有些少戰事故該埠政界人員附搭海壇大義丸到港者亦復不少皆無行李携帶祇隻身單行風歴滿面一若由死裏逃生者附搭大義丸者有一年逾知命之官員（　　參謀）携帶一年届花信之少妾其少妾祇穿白汗衫花布褲首如飛蓬大約一聞兵變迫不及待連外衫亦不及穿也各政界 
人員抵港後有萬於　泰來棧中　棧　即日搭車上省者不一而足然皆狼狽不　云 
[松江恐慌之狀况]  
　　近數日内有自浙江遷來松地者松人咸以爲異詎本日（十二日）浙江交通阻斷火車不來城内外競言浙江已於昨晚宣布獨立松地於是起種種風說有謂水栅已閉者實則恐人民搬遷驚慌略爲稽查往來船隻仍通行無阻市廛亦安堵如常 
　　本日商會閔總理縣長李知事等均到防守司令部與何君協商隨出　告大意謂奉諭協商治安政策業已妥洽深信時局無論到何地步松楓旣有大兵駐紥咸以保全百姓生命財產爲前提决不發生戰事請各寳號照常營業勿　謠言惟民間爆竹仍不准施放 
浙江獨立松地未接正式電報聞今夜需調兵三車至楓涇駐防議者謂此不過表面文章斷不致起有衝突也 
　　松郡連日風聲漸緊居民移家者日多警察勸阻無效九日由縣公署警察所同出示諭勸令四民各安生業勿得輕聽謠　反受損失地方治安由軍警擔任如有宵小造謠惑衆者立即　究等語惟民間因見有垂辫短服胸懸白布名條之北人連日分起到松頗爲恐慌查此等北人皆補充兵俟正式點驗後即當剪辫入隊給予軍服同受調練何司令龔團長與松人感情素洽力允擔任治安又聞本日有一逃兵拘解執法處訊明後即行槍斃 
地方通信 
[蘇州]  
　　蘇垣最近防務蘇垣四月二三兩號特别戒嚴情形已記本報茲悉殷鎭守使於十號早晨又接密電以據探報黨人暗運軍火赴蘇有十五以前起事之說飭即嚴爲防範等因殷使即於是日上午十時召集本城軍警各長官第二師長朱熙禁衛軍第四團長劉錫齡七十六團長何士芬憲兵第三營長王韶臣水警二廳長趙會鵬陸警廳長崔鳳舞等在本署開特别會議當場議决辦法六條（一）取　私娼（二）嚴查旅館（三）嚴查船雙（四）注意外人遊　蹤跡（五）禁止軍警會客（六）注意火政又議定分任防守梭巡辦去閭門外楓橋一路由七十六團（該團駐下津橋四十六標營房）擔任葑門外寳帶　一路由二師所部第六團（該團駐寳帶橋營房）擔任其黃天蕩水路一帶由水警第三專署擔任城廂内外則由禁衛軍第四團擔任分别嚴爲戒備實力防範憲兵隊與警察巡還騎巡偵探各隊相輔而行澈夜梭巡議　散會時已過午矣入晚軍警梭巡街市絡繹不絶淸查旅館客棧頗爲認眞城外各項船隻均受水警之檢查各機關門崗及街市要隘皆添派雙崗荷　　彈戒備甚嚴水旱各城門則加早一時關閉十號至今已經三天戒備未曾稍鬆幸地方尙稱安謐商民仍照常營業毫無恐慌之象 
[松江]  
　　嚴拿賭匪東鄕新橋　當　路之　賭　素盛而警察祇有四名馬警員以時局未靖恐匪徒混跡肇事力　賭博前日又至某家嚴捕詎若輩欺警力單薄翌日竟在市梢大開博場聲言俟有機會先打警局馬君乃備文申報總局本日那警佐派員帶同内勸在捕該賭匪已聞風逸去現聞責令地保交出候辦 
[無錫]  
　　詳誌過錫北來軍隊政府前　上海駐防軍隊赴粤而以北來之第十二師塡紥滬濱以故錫車站日有滿載軍隊之專車經過茲探得其數如下本月六日夜車由南京運滬之兵共計四百七十名係陸軍第四師第八旅招補之缺額七日晚間由寗赴滬之專車裝載軍裝兵士共計客車三十二輛又是晚十二時復有裝載兵士及軍裝物品計三十二輛由寗過錫赴滬八日晚間十時餘由寗赴滬專車裝運兵士及軍用品統共三十二節一次經過十日下午三時自寗赴滬之火車裝有第四師兵士四百三十 
六人僅有符號均無軍裝亦未携帶鎗械 
　　軍警嚴行檢查日前馮將軍電飭駐錫軍警各機關令注意防務故近數日來火車站輪船碼頭及各鄕要隘均由軍警機關派人嚴行檢查以備不虞 
[鎭江]  
　　淮北嚴防匪擾淮揚劉鎭守使近以淮北一帶匪氛不靖搶刼時聞特通飭所屬各營警一體嚴密偵查隨時防範並令各縣交界地點設置防軍遇有匪警不分畛域恊力兜　並聞劉使不日將率隨員馳赴淸淮各屬考察駐防軍隊並順便巡視下蕩云　　　查無帖營業丹徒縣章知事查得徒邑每届春夏兩委商民開設鮮筍鮮　桑秧桑葉等行雖係暫時營業亦應照例請領季帖惟近來牙商並不遵章納稅領帖或以舊帖搪塞頗於稅務有礙業已派員馳赴各鎭鄕切實調查矣 
　　設立飾範學校丹徒縣章知　奉巡按使飭令舊鎭屬五縣合設師範學校一區以鎭城舊考棚爲校直并派員來鎭會同各縣知事　辦聞該校暫以四十人爲額頃已由各縣知事出示招考一俟組織完備再行宣示開校 
　　詳請購辦保衛團鎗械各縣籌辦保衛團需用鎗枝紛紛請給印照購辦以資應用現聞丹陽泰縣昨均詳請齊巡按咨商馮上將軍發給印文以便赴滬購辦鎗械齊使刻已咨商軍署察核一俟見復即行飭遵云 
[揚州]  
　　體操會友得奬揚州商團體操會於去歲隆冬時由各團友分防巡　頗稱得力刻經該團製贈會長　牌一面各團友亦各給予褒奬狀一紙陳請縣公署立案矣 
　　考試　師揭曉江都縣周知事日前分斯考試各私塾塾師茲已將第五六七八四區試卷評定甲乙計與考者共三百餘人錄取者二百六十名至第九十兩區考卷亦已取定聞日内即可榜示云 
[安慶]  
　　部飭就地籌餉安武軍奉命出發所需軍餉財政部已咨請李巡按使飭令財政廳就地籌備四五六三個月餉項一百萬元撥付倪將軍以應急需惟皖省近來羅掘已空未知如何　措也　　通飭添招警備隊安徽李巡按以現在各屬駐防軍隊已由倪將軍悉數　往前敵深恐各屬空虚不足維持治安昨特通飭各知事速招警備隊塡紥以資　　 
　　商會禀　安武軍安慶蕪湖兩商會以駐紥皖蕪之安武軍爲倪將軍全數　往前敵地方空虚殊堪憂慮昨特會詳李巡按使轉咨倪將軍並電統率辦事處俯順與情暫緩他　未知能准予所請否 
[湖州]  
　　救火員之奮勇湖州　湖鎭南　徐大森　粉坊於前夜失火幸經本鎭各龍會馳往救滅當搶救之際救炎員兪君耘夫手指爲救火機器軋去半節鮮血淋漓兪君仍忍痛力救火得迅速撲滅是亦辦理公益者之好模範也 
雜評一 
[老兄賢弟（一子）]  
蔡鍔與陳宦往來之書函蔡稱陳爲老兄陳稱蔡爲賢弟老兄賢弟近來之商酌何如矣何老兄遲遲尙未從賢弟勸告耶 
龍覲光之勸濟光曰吾弟握兵嶺表衛國頻年兄則慷慨效忠民國萬一引兵向粤吾弟眞將操戈同室乎濟光果即獨立必竟親兄弟之情誼易感 
雖然今之兄弟有不可概論者矣湯　銘亦有親兄弟何久勸而未從其他平日結有異姓兄弟之親者宗旨亦往往各異遑論泛泛之老兄老弟也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[喧傳浙江獨立之影響]  
昨日滬杭火車不能直逹杭州僅開至松江爲止本埠遂喧傳浙江已宣告獨立一時風聲鶴　居民紛紛遷移市面亦頗受影響而官廳方面則謂僅軍隊小有衝突旋即息事現浙省仍安謐云云是否爲暫時安慰人心之語殊不可知惟鐵路不通則浙江之有變動固至確也惟不知變動之若何程度本館以路阻斷故未接杭州快信拍電致問亦未得覆茲姑將本埠所得種種消息錄下 
浙省近因有北京派第十二師赴浙消息曾由紳商電京阻止電稿迭誌前報茲據本埠傅述浙省已於十二日晨三時宣布獨立其原因即由反對北軍赴浙而起十一日上午因聞有北軍兩營乘滬杭火車來浙杭垣立開會議籌商對付方法黨人乘之遂成獨立蓋旅滬黨人丁某黃某等多人已於十一口早車紛紛赴浙也或云已舉王君某爲臨時都督或云爲呂公望朱將軍已不知去向蘇浙交界之楓涇地方滬杭軌道已拆　一叚並派有浙兵駐守以防北軍南下 
昨晨滬杭頭班車因尙未　浙省獨立消息本定照常開行搭客貨物均已一律裝載逾至七時得悉警耗遂將浙車停止售票改以關至松江爲止已購有杭票者一律退還票價將票收回其八點五十五分及十點十五分與下午四點二十分三班火車亦均開往松江爲止至午後三　三十分由滬駛杭之特别快車因不能直達杭州故停止開駛車站洋總管烈德君聞此種消息遂即電詢楓涇曁嘉興兩車站調查究竟旋接復稱站中電報房及售票各職務均由軍派員監察禁售旅客車票一切内容不能明晰致難報告等語以故滬車站各員亦不能深悉確實之消息 
滬上軍警各署昨聞浙江獨立消息特發特别戒嚴命令迭飭各軍警無論大街小巷擇要駐防几遇經過之人如有形跡可疑者必須扣住檢查上海地方檢察廳監獄並陸軍監獄地方分監以及第一看守所等處所有收禁人犯均關重要昨日起添派陸軍數十名持鎗實彈分投保護上海縣沈知事亦諭飭地方警察所景毓華主任選派地方警察來署防護此外又飭馬巡來往梭巡以保治安淞滬徐警廳長於午後傳集各區所警正警佐到廳會議防務南市第一區署前有砲兵兩排每晚驻宿助防現徐廳長禀請楊護軍使仍行撥派軍隊在該署駐紥昨日滬上暄傳浙江獨立消息後旅滬浙人大生恐慌因悉滬杭火車祗能開至松江惟招商局内河杭班小輪仍照常行駛遂羣相搭輪回杭駐滬外交團聞此消息咨照英美總巡麥高雲　除派探至内地各機　調查外並諭令滙四捕房捕頭選派華探三名西探一名協往内河招商局輪船碼頭查察如有形跡可疑之人或帶危險物品搭輪赴杭者着即拘究麥總巡又因南市居民自午至晚紛紛携帶衣箱避居租界絡繹不絶故於傍晚六時通飭各捕房中西探捕各帶軍械分往各要隘及交界地點嚴密巡邏凡從界外來者如形跡可疑之人須經檢搜始准放行 
法捕房石總邇因本埠亦時傳黨人定期舉事華界各軍已下令加緊戒嚴法界内斜橋民國路等處與華界　連自應預爲防範故於日前用大蔴袋裝入泥土在各要隘堆裝泥城以便攔阻昨日又聞浙江宣布獨立遂飭通班探捕不分晝夜嚴行巡防 
　　附近高昌廟之居民近四年來屢受　慌每聞謠言倍形恐懼昨日突聞浙省獨立消息該處居民又起恐慌故於昨午至晚紛紛遷移家室扶老携幻均往北市滬城及南市民聞此信息亦紛紛遷往租界各處巡警本擬上前干涉無如人數衆多無能爲力惟聽其自由據各軍警云本日自午後七時起各處交通一律阻止不准自由出入云 
昨晨本埠南北市商界自聞杭省獨立之謠大爲恐慌南市油荳米麥竟停止交易各錢莊亦暫止放賬北市亦然所有華界公私呼學校亦因謠言頻至昨晨均一律停課 
　　本埠軍警各機關聞浙省獨立消息因浙省電報不通對於内部眞相未能明瞭嗣於午後官廳方面傳出消息謂護軍使署接得浙省來電云十一號下午因楓涇軍兵調防微有齟龉當即息事刻下浙省安靖如常等因當由楊護軍使以電話立傳上海縣沈知事到署面諭着即示諭滬上商民人等一體週知云云 
　　上海正副護軍使楊盧兩君昨日午後會銜出示云照得上海五方雜處謠言孔多自滇黔事起商民等往往輕聽訛言致滋誤會現在已接中央通電川湘過境雙方均已停戰一月聽候中央解决是大局不日可定爲此諭仰商民等一體知悉務須各安本分母得自相驚擾倘有造謠生事淆亂是非逸出範圍之外者即屬有意破壞糜爛地方爲一方人民之公敵本使負維持治安之責惟有按法懲治以遏亂萌爾商民等亦須共體斯意各保身家照常安居樂業靜待和平克後本使有厚望焉特示 
　　淞滬警察徐廳長以滬城邑廟預園中各茶肆於茶客雲集之時每有好事者流揑造謠言謂某處已經起義某處早經獨立等語未免搖惑人心特於前日始在各警士中選出二十名着令充作暗巡協同各探士分赴各處調查如遇故意造謠者拘廳訊究 
[第十二師軍隊完全離滬]  
第十二師軍隊蒞滬共有三營本爲接替第十師防務起見現第十師因粤省獨立不復開往爰將第十二師調赴浦口候令業於前日（十一號）先運一營離滬已誌昨報茲悉尙有二營亦已於昨日由滬寗管理局特備專車完全裝運離滬開往浦口駐紥 
[閩人阻止北兵入閩函電]  
　　沈瑜慶等致劉冠雄電劉子英鑒福建賠僅巨餉撤去湘勇原爲安靜地方起見袁兵庚子辛亥兩次搶掠京師足下親受其害蜷伏市樓踰垣逃脫此薄人民所爲談虎色變者近聞分道南下赴粤粤人謝絶赴浙浙人不許兩省紳商連日開會函詰招商各公司各公司迫於道主義不敢嫁禍數省人民閩省爲公桑梓何必以兵船載兵茶毒鄕里萬姓怨嗟千秋唾駡紳商環懇望納衆言停止出發以舒凶禍希速電覆沈瑜慶高而謙劉崇佐等公叩 
　　又致福建軍巡兩使電福州李將軍許巡按使鑒敝省裁兵後叨二公福庇數年安靜茲聞北京運往廣東之兵爲粤人拒絶將以兵船載往福建閩省　前維持秩序無須客軍本省紳商已電阻劉子英請停止出發以免主客衝突我公爲地方長城保全治安亦乞馳電堅拒以符衆望切懇電覆瑜慶高而謙劉崇佑等公叩 
　　又致海軍將士函海軍將士諸公均鑒聞北京運往廣東之兵爲粤人拒絶將以軍艦載往福建吾鄕自往歲裁兵後地方幸尙安靜不堪再受無紀律之客軍魚肉紳商已公電貴總長停止出發並懇本省將軍巡按使同力堅阻以保治安我海軍將士諸公非閩籍者應守人道主義閩籍者祖宗墳墓所在尤當不忍受他人茶毒至於順逆利害明眼洞悉無俟贅述敬此剖陳沈瑜慶高而謙劉宗佑等公叩 
　　楊亞公致海軍第二艦隊饒司令書逕啓者頃聞特派海容海籌兩艦裝兵入閩此事如確其禍害何可勝言日者報載派兵赴粤粤人羣起而拒之赴浙則浙拒之來蘇則蘇又拒之於是遂有改派入閩之　閩人巽懦性成遇事退縮久已貽人口實公與甘林二艦長蓋鄕人中之　佼者即不爲桑梓計獨不爲名譽耶或謂容籌二艦隸屬第一艦隊非公所能指揮而進退之然總司令機關業經撤銷艦隊三司令惟公在滬公肯出而力阻則令午必從固無庸其謙讓敢鄙人久客在外故鄕並無家室財產特事關鄕黨大局義不容辭不得不出而爲吾閩人乞命惟公圖之並乞致意甘林二艦長爲幸 
[省敎育會歡迎美博士之通啓]  
　　江蘇省敎育會昨發通啓云美國經濟學大家精琦博士夙熱心研究中國政治曾數度來華應政府之邀請建議改良幣制方法去歲本會黃君炎培余君日章偕實業團赴美深荷博士招待且知注重調查職業敎育特爲紹介職業敎育專家指示美國關於是種敎育設施方法茲聞博士爲考察吾國狀况重復來華業已抵滬本會定於四月十五日午後凖四時開歡迎會敦請博士蒞會演說吾人研究敎育應具世界眼光審現勢以定方針尤不得不以發展國民經濟爲研究之要點博士届時必有名言偉論適爲吾人所欲聞而不易得聞者願吾同志相約偕來凖於是日四時以前到達本會無任企盼 
[六馬路刦案續誌]  
公共租界北海路（即六馬路）前格致書院左首第七十七號門牌富户金松泉家於前晚九時被盜刦去金珠飾物當經捕房追獲盜匪一名略誌昨報茲悉當搶刧時共有盜匪六人二匪在門外把風四匪入内各出手鎗恐嚇見一婦人在樓下晚膳即捋取該婦所帶金鐲一副旋又登樓搜刦金珠飾物並皮夾一只（該皮夾係其親戚寄存不知内儲何物）携贓逃逸當由事主婦出外喊捕適老閘捕房通班中西探捕奉諭查巡經　協往追捕該盜等即拒捕開鎗八九響該探捕等亦開鎗還撃均未命中當場拘獲盜匪張金之周阿銀二名在張身畔抄出刺刀一把餘盜往法租界飛逃該探捕追至法租界又經法捕房中西探捕截獲王樓春一名帶入法捕房詢知同盜金海山金長勝匿居寳昌路復協往該處將兩金拿獲搜出手鎗珠並原贓一併解歸老閘捕房昨經捕頭向該盜等詳詰口供定於今晨解送公共公廨訊究 
　　又據法租界訪員報告云前晚九時有盜匪搶刦公共租界六馬路劉士希家財物英界探捕聞警追拿有盜匪王樓一名逃入法界自來火行街爲探目黃錦榮包探程芝卿查見上前拘獲抄出白郎林手鎗一支及金飾原贓解入法捕房向之研詰供出同黨金長成金海山匿跡法新租界白爾路四十號門牌内當即前往一併拘獲扭解捕房經石總巡詰訊之下諭候移送公共公廨歸案訊辦 
[引渡盜匪之翻供]  
盜匪孫大顧三陳友裕曾禮淸等因糾黨持械夥刦虹口盈祥錢莊内金鎊現洋巨欵並拒捕開鎗撃斃該莊副經理汪雲發業經美捕房中西包探將孫等四盜連同案證呂文林一併獲解公共公廨經中西官訊明判均解送護使署懲辦在案昨晨公廨會審員王肇之君會同英康副領事會訊捕房瑣案時由八十四號西探目利扶司上堂禀稱孫等各盜與案證經堂上訊明引渡後迭經軍法科研訊忽翻前供行將送回爲特禀明請示云云中西官得禀諭候再核 
[鎗斃盜犯之罪狀]  
松滬護軍使署於昨日午後二時鎗斃盜犯四名茲將罪狀照錄於下爲示諭事案據北京駐滬探員在崑山等處拿獲持鎗圖刧匪犯朱長江潘玉林等十三名並手鎗子彈先後提解來署發交軍法課審辦訊據王茂勝顧俊德朱長江潘玉林四犯供認聽糾夥衆二十餘人携帶手鎗多枝前往崑山搶刧不諱查該犯等夥衆二十餘人持鎗圖刧實屬膽大惡極罪無可逭應照懲治盜匪法第三條第一欵判處死刑以昭炯戒電奉統率辦事處覆准照辦應將王茂勝顧俊德朱長江潘玉林四犯依照軍江執行槍斃爲此示仰軍民人等一體知悉此諭 
[續獲與攔刦案有關之婦人]  
匪徒衛德貴蕭時高在虹口老朱家宅剝刧麥倫書院敎習董文卿皮袍褂一套由探將二人獲解公共公廨訊供收押在案前日又經捕房續獲與此案有關之婦人衛許氏一名昨晨解案請究中西官判氏押候於禮拜六與衛等解案併究 
[王祖同來滬]  
前廣西巡按使王祖同於前日乘輪來滬寄寓公共租界松江路某旅館内聞故舊往訪概不延見云 
[米業司月職務之認定]  
本埠南北米業仁榖公所司月一職前經該同業按照商律選舉方法投票舉定長義和泰生泰三秦泰潤長豐裕泰大正潤泰聚源錢恒泰恒隆等十二家擇日抽籖挨月擔任曾誌前報茲悉此事現經該業董於前日設席邀集當選之十二家在仁榖堂公所開會公同抽籖認定月份擔任司月職務旋因和泰長豐兩行另有别故不願承乏經衆决定即以十家輪充周而復始定以三年爲限俟期滿再行另選云 
[溢完忙銀扣出流抵]  
上海縣知事昨飭各圖保册書文云案百民國四年收成歉薄業經本知事會委查勘詳奉批准將四年分忙漕減征一成實征九成已出示曉諭將漕米減成征解在案所有四年分忙銀因查勘詳准之時久已　征尙未按成核減當經詳定將溢完忙銀數目扣抵次年忙銀新賦茲値各圖册書查造民國五年分忙銀征册之期應即照案飭知將五年分額征忙銀一律核減一成實征九成俾以四年分忙銀溢完之數扣出流抵以紓民力除俟啓征届期出示曉諭外合亟飭仰某保某圖册書遵照辦理不得稍有含混舛誤致干嚴咎 
[合販烟士之被獲]  
戴阿發奚瑞林二人合股從外洋購得烟土三十磅値銀三千餘兩昨搭神丸輪船來申轉雇四百十一號戴阿生之杉板船渡至岸旁正欲登岸爲水巡捕房偵探何阿春查獲連同人證一併解由捕房經梅捕頭諭將戴奚並杉板船夫戴阿生轉送地方檢察　訊辦一面將烟土送海關銷燬 
[男屍驗係被人勒斃]  
本邑二十二保五十一圖地保投地方廳具報楊樹浦東麵粉廠後面有一無名男尸請爲詣驗等情曾誌昨報昨日林檢察長委派李檢察官沈檢驗員等蒞場驗得該尸年約三十餘歲身穿黑布夾袄潮藍布褲秃頭委係被有用繩勒斃伹勒帶已無蹤跡因無家屬出認判由堂棺殮發封候出示召屬認領並諭飭該地保於五日内查明實情禀復核辦 
[地保報告私和命案]  
浦東三林塘湯家宅鄕民湯某向以販鹽爲生日前在周家渡竹行内因兜售食鹽起　被該行中人踼傷要害歸家後越日斃命該行主恐遭訟累央人向湯姓尸族勸和貼償撫卹洋數百元了事茲爲該處二十四保八圖地保查悉以私和人命將來深恐波累乃於昨日投地方檢察廳具報 
[狎客暴斃案之復訊]  
英租界雲南路四十七號門牌鴇婦王阿彩）　王劉氏（所開之雉妓院内妓女金媛媛於本月四號夜半接得狎客黃又鵬）即本埠各當舖雇用領贓人程斯德之夥（宿至翌晨忽然暴斃當由龜奴陳連實偕金妓報經老閘捕房派令中西探前往將屍舁入驗尸所禀請公共公廨關讞員與美副領事蒞驗得死者形似呑服鴉片毒發斃命當場諭令屍親胡建瑞自行棺殮並將王鴇金妓傭婦金王氏及見證徐仁福獲案研訊判令分别管押候訊在案前日午後由捕傳集人證將王鴇等解送公堂復訊先由中西探上堂禀明前情即據住居該妓院門樓内爲木匠之鄧金和投案訴稱是月五號淸晨八時許由金媛媛來說有一客人忽患急病囑我雇喚黃包車進内當經金妓與老娘姨）即金王氏（將該客從床上拽起扶上車内由我送往紅十字會醫院求治當時醫生因見病人奄奄垂斃拒却不納我即車回妓院後見死者形如顚瘋連次聳跳而斃又據見證徐仁福供稱伊在牛莊路周公館内爲傭是日早晨聞該妓院内暴斃一客我即往視見觀看之人甚衆彼等正在查詢死者家屬住址我見皮夾内有各當舖領贓人程斯德憑證一紙因我與程認識故將此紙及當票二十餘張並皮夾一併送至程之家中報告以上情形惟皮夾内並無鈔票洋元等語訊至此已鐘鳴五下關讞員以時晚不及研訊遂商之美副領事别君判徐仁福先行開釋餘人分别還押候再訊 
[逃妻吵鬧結婚場]  
　　小南門外洋鐵店主姚某之妻葉氏於去年冬間忽然逃逸當時姚疑隣人某甲誘匿曾控訴地方檢察廳因證據不足却下繼而姚找尋無蹤遂置之度外另聘某姓女爲室擇於前日成婚不料彩輿臨門正欲行禮之際葉氏忽然歸家覩此情形即與姚某爲難後經親族竭力排解將該氏勸開姚始與該女草草成親一時觀者無不拍掌大笑 
[隊士拘獲拐匪]  
拐匪王阿三日前誘拐住居太陽廟海門人陳維和之十三歲女孩藏匿南市十六舖地方由閘北偵緝隊士蘇升丁長順等將王查獲連同被拐女孩帶回隊内諸據王供出同黨湯生德一名現匿租界當即將王收押聽候解科究辦 
[白爾路之火警]  
前晚十一時法新租界白爾路七號門牌某姓家失火由洋龍到場救熄延燒樓房三　事後捕頭飭探查拘起火之人到案訊辦 
[小販欠債自盡]  
粤人樂阿紀住鳴綠路某號向　小販因欠同鄕人某甲洋十元屢次索討無力償還不得已於前晚潛服洋烟　盡經其妻覺察立送同仁醫院救治無效旋即畢命由其妻將尸舁回棺殮 
[債主公攤拍賣欵]  
德順祥盧阿毛義記胡松林阜康順朱隆昌志記等同投法公堂控稱被匿大昌新衣店主倒欠往來貨欵約共洋一千元該店主即行匿避報明捕房將生財等物拍賣得銀八十兩請求核示該房主亦請追租洋六十一元判拍下之銀除房租外餘銀交各原告公攤 
[限六個月繳淸賠欵]  
查阿福前向有寗公司承租黃包車由諸景湖作保旋因虧欠車租胶少去車上物件共計欠洋一千二百餘元不還經該公司具控法公堂後由諸賠理了結判查押候如數交還諸之賠洋在案詎迄今日久查挺押不理昨日諸又投法公堂控稱雖有人前來相勸先還洋一百五十元餘俟保出陸續料理亦係空言搪塞仍求嚴追訊之查供實因一時難以措置祇能後來拔還等　聶讞員以查刁狡已極判還押限六個月内繳淸逾限不繳再行嚴究 
[滬海道署之批詞]  
滬海道公署昨批漆業公所司董杜悅來等禀漆藝公所　准偏案請求撤銷並飭廨封禁由云禀粘均悉應候飭廨查明復辦仰即知照此批 
[要求覆訊之不准]  
兪陳氏在公共公廨呈控其故夫兪金生前妻之帶來子陳長生陳林生不顧贍養將其驅逐等情曾由廨訊判被告月貼贍養費洋十元在案茲因被告不服判决昨晨特延禮明律師到堂陳述理由要求復訊中西官以被告律師所陳理由不足未便復訊判照前斷執行 
[摸竊鈔票]  
周星高前日在福州路（即四馬路）摸竊王嘉雲袋内鈔票洋一百元當被王察悉鳴捕拘押昨解公共公廨經中西官質訊屬實判周押西牢四月期滿帶堂再核 
[私取洪票]  
湖北人張厚德因私取海寗路居人張鈺生之父由山東郵寄來滬之滙票洋二十五元持至四馬路元記衣莊購得銀鼠皮袍兩件向某押店質洋十元花用被探查獲詢悉前情於昨傳同原告將被告拘解公共公廨經中西官質訊一過判被告押候查明於禮拜五再訊 
[過犯行竊]  
　　蔣阿三因竊海寗路四百八十三號門牌王張氏家衣物由探查獲昨晨解送公共公廨經中西官訊知蔣係過犯判押西牢年半期滿仍逐出租界 
[判罰賭徒]  
粤人梁雲利在武昌路七百三十一號屋内聚賭抽頭被捕房查悉於昨將梁傳至公共公廨經中西官訊明判罰洋十元充公賭具銷燬 
[有錢勿買轇轕產]  
甬紳盧氏爲多年世家藏書頗富建有藏書樓現因宗族人多無力求學即將所藏書籍萬餘册售與上海某氏得價至四萬金之鉅以備興學聞已立約成交現有紳士范某徐某欲保存此籍擬籌欵贖回作爲地方公產上海某氏聞情即派人到甬調查其事現悉此萬餘册中殘缺頗多品價至多約値兩萬金某氏頗爲追悔因價已不　事又糾葛擬乘此糾葛時機特派代表與盧氏解約云 
[誌謝]  
中國救濟婦孺會所設之江灣留養院地勢軒廠定於舊曆三月十三十四二十二十一四日一律開放任人參觀昨承惠贈遊　劵二十紙又龍華新橋堍上海孤兒院於陽曆四月十六日下午二時舉行禮堂落成禮昨承束邀參觀書此併謝 
[要求覆訊之不准]  
 
 
 

Page 11

 
 
氣候報告 
[上海徐家天文天測候報告]  
　已過者之報告四月十一日氣壓高度逼佈於中國中部爲東海中該處天氣晴南方　而陰西北　省氣壓下降十二日天陰日出時略有細雨氣壓大降十日下午四時前二十四小時内上海氣候温度至高七四四至低四九一去年同日至高七七至低四九五 
　未來者之推測十二日下午　時三十分分　測天陰　　　本區恐有雨　 
雜評二 
[至緊急之時）納（]  
風也雷也其聲自遠而近且至捷也獨立影着之捷也亦猶是滇黔之獨立至遠也桂已稍近矣粤又稍近矣今則影響及於浙浙鄰省也近無可近矣愈近則風聲愈緊轟動愈甚如奕棋然已逼至最近一着矣如猜拳然已挨到我伸手矣故今日之江蘇最緊急時之江蘇也 
[補錄命令]  
三月二十二日政事堂奉策令美國駐南斐洲　事兼中華名譽總領事伊文帆素拉斯給予三等嘉禾禾章此令 
又令哈迪爾晉封郡王此令 
又令平政院奏請將肅政史徐承　　叙一等應照准此令 
又令參謀本部奏請任命劉君棠爲陜西陸軍第四混成旅參謀長應照准此令 
又令國務卿奏據銓叙局詳稱遵核直隸審判檢　兩　　任各員資格請予叙官等語陳芝昌費蔭繼龔世昌均授爲中大夫孫佐廷張梯雲熊元楷宋祥炎趙毓桂李鴻文均授爲少大夫董玉堂孫觀圻吳榮世胡鳳起李兆蘭高夢熊趙之　徐　　　毓靈李堯楷黎世勳翁敬棠周伯甲張德滋般繩戊　運機華國文汪堃符王廷弼兪登灜單豫升　　　趙　　林傳鼎葉　　何奇陽田荆華均授爲上士此令 
又令的國務卿奏據銓叙局詳　　　核奉天審判檢　　　任各員資格請予叙官等語賽沙救授爲中大夫　　和授爲少大夫劉大魁徐觀朱頣年熊才王　之　廷舉楊名　邵輪李　趙梯靑張務本吳文郁劉廷　　坤王　高　祚謝震吳經銓黃成霖均授爲上士此令 
又令國務卿奏據銓叙局詳稱遵核吉林着判檢　　　　任各員資格請予叙官等語王潛授爲中大夫　毓　傳琛均授爲少大夫誠允徐守常李鍾　李文蔚富春田陳克正魏堯王銘鼎徐本森裘黼章陸大城孟　恩陳海超楊　楷錢光謨咸爾　　逹張　倫許育理唐榮喬陳學劍林先春王虞耕王銘紳葛　雲　空古吳繼高吳洪陳景昶口鵬飭均授爲上士此令 
又令國務卿奏據銓叙局詳稱遵核黑龍江審判檢察爾　薦任各員吳資請予叙官等語恒璋玉潤黃永孚李　鍾李樹滋張錫齡程崇歐陽雲郭毓珍白科安楊玉林杜瑞霖趙玉珊賈名仁均授爲上士此令 
又令國務卿奏據銓叙局詳遵核克復得榮案内薦任職資格請予叙官等語　度煥授爲上士此令 
又令據都肅政史張元奇奏稱本職書記官長陳洪遵因病籲請辭職薦任書記官史藩因母病未痊籲請辭職各等語陳洪道史藩均准免本職此令 
三月三十日政事堂奉策令海軍部呈請以劉貽遠充任第一艦隊司令處輸機長李孟斌充任第一艦隊司令處軍需長應照准此令 
又令恰克圖佐理員張慶桐呈請任命姚明德爲專員公署秘書長趙福濤爲二等秘書金永昌爲三等秘書王仁　爲醫官李　爲監獄官應照准此令 
又令安徽巡按使李兆珍呈請任命懷寗等縣知事　缺應准以朱之英試署懷寗縣知事樓之東試署鳳陽縣知事包允榮試署靈璧縣知事此令 
又令陸軍部呈請以孫象雄充任陜西陸軍第一混成旅步兵第二團團附王世霖充任陜西陸軍第一混成旅少校副官應照准此令 
三月三十日政事堂奉申令興武將軍朱瑞之母定期安葬着派屈映光前往致祭此令 
三月三十一日政事堂奉策令吳鈁吳翔林程文葆雷多壽均給予二等嘉禾章鄭鴻瑞給予四等嘉禾章此令 
又令沈武苟李光啓汪殿施則敬關賡麟王文光徐　均給予三等嘉禾章黃　九陳垣梁瑜動謝永炳葉口棻何瑞章嚴汝誠蔣漢輔均給予四等嘉禾章此令 
又令王德薰給予四等嘉禾章此令 
又令古秉鈞給予四等文虎章此令 
又令海軍部呈請任命張承愈爲海軍練習艦隊司令　軍需長應照准此次 
又令陸軍部呈請以孫名　　任河南陸軍第二混成族第二　　　炮兵第三營營長應照准此令 
又令陸軍部呈請將錫山曹鳴岐均授爲陸軍騎兵中校應　准此令 
又令陸軍部呈請將孫瑜武授爲陸軍步兵少校應照准此令又令陸軍部呈請揀派副官員缺應准以張慶昶充任黑龍江陸軍第一師步兵第二旅少校副官此令 
又令陸軍部呈准都護使紹英等咨請以口泰榮　補護軍參領慶惠文緒愿榮補副　軍參領應照准此令 
又令陸軍部呈准管理火器營事務長官江朝宗咨請以善通補正烏鎗護軍參領任鹤　補副鳥鎗護軍參領任存補委鳥鎗護軍參領應照准此令 
四月八日政事堂奉申令四川巡按使陳宦呈舉劾屬吏擬請分别獎懲等語署内江縣知事薛宜璜撫綏緝捕並擅專長署遂甯縣知事張又栻條理精密爲守兼優署榮縣知事侯昌鎭聽斷明允除暴安良署忠縣知事楊端守才華内歛膽議俱優均給予六等嘉禾章署鹽亭縣知事何啓文拯荒捕盜措置有方署綦江縣知事李映芳器局宏深才長應變署巴縣知事葉丙蔚學識優長外交悉洽署大竹縣知事鄭國翰淸鄕治匪成效昭然署銅梁縣知事金作彜折獄捕盜卓著　能署鄰水縣知事余承萱整頓團警收效甚宏均給予七等嘉禾章卸署鄰水縣知事康江霖濫押無辜致釀人命卸署雲陽縣知事鄭欽藉案婪索有玷官箴署黔江縣知事洪漳繼屬招搖難　民社卸署梁山縣知事黎宗華才力短絀盜案層出均著付文官高等懲戒委員會依法懲戒並交内務司法兩部查照此令 
來函 
[顧紹衣來函]  
逕啓者次兒曾毅於去年秋入同濟德文學校肄業本月一號上午十時在校門前雇五五三○號黃包車至南京路科發樂房請明車資銀一角車夫欺曾毅年幼行至呂班路口忽折向南行過軍官路等到一荒凉無人之處停車於小河之旁喝令曾毅下車曾毅謂此非大馬路何故至此車夫遽怒目攘臂指小河云此大馬路也曾毅知事不妙因傾囊中所有銅元盡與之車夫猶堅索銀元不肯罷會毅無可如何允其拉至大馬路後借銀與之再四理論車夫始允回至南京路然回行時仍力避巡捕崗位迨行至麥賽而蒂羅路通嵩山路處乃遇一巡捕曾毅爲述前情始脫於難然檢其坐墊下又發見小刀一把據此觀之曾毅之性命未受該車夫之害亦云幸矣靑天白日車夫敢如此敲詐不得不歎行路之難也平時聞友人言滬地黃包車夫不可靠猶疑言之過甚不意兒輩竟身遇之世路崎嶇至於如此可勝浩歎竊恐靑年子弟蹈此覆轍爰述其大略爲行路者告倘荷貴報以此函登入來函一欄俾世人知所戒備則幸甚矣顧紹衣頓首四月十一號 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬急籌財政辦法] [  燕子]  
　　一搜羅前淸秀才監生及七品以下官僚之金頂無景數以充政府獎賞官吏之用并可暫抵鶴俸 
　　一密派刮地皮知事分投各寺廟將佛面眞金盡行刮下以充前敵各將十獎勵金 
　　一由商部飭各省商會通知各店舖將招牌金字之金統行洗刮乾凈解上本部以備經營各政之用 
　　一由内務府通飭京内外不論仕宦官商私納姨太太者每年報效千金如有太太者加倍有子嗣者再加倍 
　　一當此戒嚴時候不得稍示闊綽如有姨太太等不自檢束手帶金鋼鑽戒指出遊者每分鐘罰捐洋千萬元 
　　一由司法部密飭忤作及刑事檢查員如遇呑金而死之命案務將屍體剖解取出金件變賣以充兵士雙餉 
　　一召張天師進京用丹汞術煉百萬黃金以充修理頣和園之巨欵更命天師捻訣誦咒召趙元壇下降爲財政總長兼帶億萬冥鏹爲陣亡兵士之撫恤金 
　　一將籌備處所預備之華麗精貴重各品物軍上海新世界收取遊人看資以備急需 
　　一現値金融孔亟之時如有不自愛惜流入新派口啣金香烟吃子目戴金絲眼鏡者一體充公 
　　一現缺乏鑄幣爲難如各妓院以銀臺面宴客者一體没入以充銀圓局鼓鑄之用 
塵餘觚剩 
[春水相干室掄雋] [  鶴雛]  
　　張宗揚詩 
侯官陳石遺僕張宗揚侯官　帶鄕人鄕在萬山中由陶江西上十餘里至洪江又水路西上數十里至小箬又陸中四十里乃至其鄕泉石林木奥如睪如鄕名紳帶者以溪流形勢言之也完揚從陳十餘年年亦三十矣喜弄文墨無流俗嗜好行草書神似蘇堪見者莫辨掞東衆異梅生最喜之欲學詩於石遺文從石遺奔走南北若匡廬彭蠡泰岱上谷居庸昌平桑乾京西之香山翠微江上之金焦北固鍾山石鐘西山赤壁漢上之大别郎官湖上之南北高峯以及姑蘇金陵錢塘武昌南昌諸名勝無遊不從釘鉸之作遂亦衷然徑寸然識字甚少艱於進境前歲除夕亦和石遺村韻三首云詩人無不愛江村我願灯頭得小園蓺菜蒔花成老團種松栽竹繞柴門此時岩下梅應發）主人所居名楞嚴（遙想闇香都晰魂待到曉來潮水涨鮮魚味嫩佐芳尊夜眼如在萬梅村）室中瓶梅甚夥（曉起尋詩城北園）主人女公子園林在城北（寄語主人休遠念出遊自鎖　　門鼕鼕　鼓歲云暮耿耿蘭缸搖夢魂爆竹聲喧街析靜昨　獨酌酒盈尊雪峯水碓響村村草棘爲籬護菜園記得童時返椎擔山中日落早關門田園不覺十年别世事茫茫若夢魂欲與主人同笠屐到吾草舍醉匏尊三首起句俱好又九日次韻和余天寗寺登高之作一肅瑟秋忽晚景物俱變衰客中何寂寥畸人思東歸重陽好天氣晴暉風力微迢遞望故鄕鄕情總牽覊居守不出遊閉門獨詠詩喬木脫將盡矮菊尙正開昨夜微霜落凄凄壓蒿萊西山當此時紅葉正美哉故園弟與妹尺書絶不來天寒賴有酒日日醉霞杯愁我多疾病顦顇髩髪摧昔人半銷磨舊事徒傷懷往年登高處轟轟鄰霄臺太息屢爲客渡海還幾回意自尋常音節却亮 
自由譚屑[  鶴雛]  
競爭在審實力實力足相敵各振刷其精神以求最後之一當否亦决然舍去别謀所以自見斯咸不失爲具高尙人格之所爲若自反不足而日矻矻焉以陰謀中人端人正士有勝之不武之暵矣 
晚近人心事事喜襲人餘文章則抄襲前人事　則揣摩時尙絶無特立獨行别關徯徑之概抛却自家沿門托鉢秦人固不暇自哀也 
小說一 
[社會小說漢恩士傳（續）] [  小草]  
外史氏曰漢恩士之以銀易馬也徒以爲誇耀鄰里計耳至於馬之爲用實未之審夫馬之爲用至要且巨世人知之者甚夥不知者惟此幼稚之漢恩士耳假使漢恩士深知其用於未得馬之先習於超乘之術旣得馬之後長於駕御之方則漢恩士殊可得馬之益而無疑惜乎其未知也嗚呼不知其用則不得其益未盡其利即厭而棄之世事之類此者亦繁且多矣豈獨漢恩士之於馬爲然哉無怪漢恩士旣棄其馬而易牛繼且棄牛而屢易其他雖然人貴自省亦母徒笑漢恩士也 
　　漢恩士之以馬易牛也徒　不慣棄馬致受堕溝之禍乃深惡之即無牛可易亦將棄之而勿顧矧牛爲龐然一物與馬之身量亦　衡其胸腹之巨或且過之故慨然相易實則於牛之性質牛之功用都未之省迨旣得牛以後始思解渴之牛乳即可得之母牛之身而漢恩士自離邸中至此已逾二時身旣疲乏而口津尤竭且在郊原道無咖啡之肆覔得飲料以蘇百骸乃天幸易得此牛藉此牛即可以得牛乳潤枯腸而解嚵吻胥在於是不覺狂喜欲絶即以此牛縛之道旁樹上以手撫牛乳而擠之外史氏曰此牛久登耄壽乳線已失分泌之効力故無半點之乳汁足以惠漢恩士之枯喉即有之亦無器皿陳此乳汁不過流入泥中或足潤此久旱之枯草漢恩士　甚堅定仍用力擠之然此牛性雖馴良經此再三之拂逆乃鼓此垂盡之餘氣以足猛蹴適着漢恩士之臂雖未重創然已顚出步餘倒臥於地知覺盡失昏然若瞑頃之有業屠酤者引車載猪過其地見狀停車而趨前扶之起立且詢之曰何故若是漢恩士略定其神即一一詳告屠者以頃問所遇之事屠者以富於經歷之言正告漢恩士曰足下欲得新鮮之牛乳以爲飲料乎足下所綰之母牛實無乳以供足下之需用非彼之吝蓋彼已逾生乳之期然彼尙非絶無可用者苟犧牲其一身大足以利社會漢恩士聞言頗露失望之狀繼舉目見車上之豬乃喟然曰即以犧牲言牛肉實不如猪肉之嫩　肥屠者曰　足下旣垂愛及猪余即以之奉贈漢恩士赧然答曰君以玉美之品惠余今余在道中實無以爲　無已其即此牛乎屠者曰謹謝足下言已漢恩士即以母牛授屠者屠者解車上之猪置之地以授漢恩士漢恩士以繩緊縛猪足牽之而　行屠者回顧漢恩士見其去遠乃莞然作鷺　笑繼乃自語曰彼其之子實不辨菽麥何爲能奉職於貴家 
小說二 
[俠情小說紅蘩蕗别傳] [  天虚我生]  
　　第二十八（續） 
夫人曰然則亞猛即在聖裘奶乎曰否白浪琪今已遽回抛球場第五號君可一往訪之必能見亞猛因以第二函授之曰此即以致亞猛者吾愛君能親往此一行乎夫人曰能之白拉根内曰尙有一事須屬君當跨龍路之轉角有一小屋其門狹長而髹靑漆中有法國貴族數人皆待予同出巴黎者今吾不能卽行此輩須煩卿引之出巴黎矣夫人曰柏爾西此事吾能任之白拉根内曰如是甚隹其通行證安特魯收儲甚多可向取之跨龍路之屋主爲一賣舊衣者汝儕化裝可即假之於彼尤有運貨之笨車一輛可併假之即乘以出巴黎至聖裘門樹林彼間有吾同黨多人相待接應可即同赴英倫君若不願即歸者則可與安特魯同寓農人阿卸之家吾一出獄即當至彼處與卿相見也夫人此時已不復能自持淚眥螢然不期奪眶而下但聞門外有一粗暴之聲曰隊長半句鐘之時間已届乎彼罪人長談久矣則聞又一人曰未尙有三分鐘紅蘩蕗乃不禁爽然吝失曰噫　時不早矣乃又以第三函授其妻曰此信汝可藏之貼身必俟我已萬分不能支持向彼等招承太子所在地時汝乃以此信授安特魯爾時吾當先有一信致汝告汝以紅蘩蕗已成爲懦怯之夫竟賣太子則汝即以此信授巡特魯令其依信而行若在事前則汝萬不可以拆閱夫人乃含淚應曰吾愛謹如所言其時二人之面相貼至近白拉根内乃吻之曰卿乎凡吾所言卿皆已盡記無遺乎夫人哽咽曰唯白拉根内曰然則卿當行矣吾願上帝相爾吾夫婦此後仍得聚首以白拉根内言至此已不復能自持乃竟頽然而倒暈矣夫人見白拉根内暈幾失聲哭旣念哭且爲人笑乃立自忍跽其身以手攀白拉根内之肩枕之臂上微微呼之其時遂有二兵荷槍入見白拉根内以爲睡也則立以靴底蹴之曰國民汝未言小嘉蓓所在處何能睡夫人乃忽曰彼暈耳奈何尙欲辱之兵見夫人美則轉爲笑容作儇薄聲曰美哉女國民奈何嫁此荒傖 
 
 
 

Page 15

 
 
   
 
 

Page 16

 
 
   
 
