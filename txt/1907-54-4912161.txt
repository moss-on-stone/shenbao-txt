# 1907 - 54 - 4912161

 

Page 1

 
 
   
 
 

Page 2

 
 
[電傅上諭]  
　　正月十八日奉 
上諭張曾敭奏請將浙江各屬荒廢未種田地山塘蕩漊懇免應徵地漕等項並新墾之產分别徵蠲一摺浙江杭州等府各屬荒廢未種各產尙未全行墾復若將地漕等項照常徵收民力　有未逮加恩著照所請所有仁和等三十三州縣曁杭嚴衢所仍荒未種曁沙淤築塘挖挖濠壘坍廢並報墾缺額民屯學籍沙牧各出地山塘蕩漊應徵上年地丁等項正耗錢漕漕白等項著一併全行蠲免其臨安等七縣新墾出畝等分别全蠲半蠲仁和等縣及杭嚴口口所民屯田地山蕩草塘著酌征五成蠲免五成以紓民困餘著照所議辦理該撫卽刊刻謄黄徧行曉諭務使實惠均霑母任吏胥舞弊用副朝廷軫念民艱之主意該部知道欽此同日奉 
上諭張曾敭奏查明兩浙被災場灶蕩田及仍艱墾復灶蕩請將應徵灶課錢糧分别蠲減緩征一摺兩浙鹽塲灶蕩上年春夏間節被風雨潮虫以致禾棉迭受重傷若將灶課錢糧照常征收民力實有未逮加恩著照所請所有海沙　瀝穿長杜瀆塲新陞復荒各灶蕩田地應徵上年灶課錢糧均著全行蠲免其勘不成灾之海沙等塲歉收田地應徵上年灶課錢粮且律緩至本年秋後啓徵以紓灶困餘著照所議辦理該撫卽刊刻朕黄徧行曉諭務使實惠均霑母任吏胥舞弊用副朝廷畛念民艱之至意該部知道欽此 
[說儒（天）]  
　　何以謂之儒。儒也者。學派之名。非宗敎之謂也。自東漢以降。凡言中國敎宗者。皆以儒與釋道二宗並列。至近日新學家。依附緯書皆以儒爲國敎。有以儒敎爲孔子所創立者。有謂戰國諸子並起。而與儒爭敎者。由是而儒之字義湮。而儒之眞相晦。吾觀劉氏七略。及漢書藝文志。所稱十家九流。皆以儒與名法諸家並列。而太史公述六家要指。日陰陽家日儒家日墨家。日名家日法家。日道德家。觀於此。是古人但以儒爲學派。初未以爲敎名也。儒而可稱爲敎。則道德家可稱爲道德敎。名家法家。皆可稱爲名敎法敎矣。有是理乎。旣知儒之命名則請進而論儒之眞相 
說文日儒。柔也。鹽鐵論日所以貴儒術者。貴其處謙推讓以禮下人。鄭君三禮目錄。亦言儒之爲言。優也柔也。由是觀之。是儒者。以優柔謙讓爲美德也。明甚。是爲儒之第一義 
又大戴禮儒行篇云。優而柔之。使自求之。揆而度之。使自索之。蓋儒家以人仕爲學者之要圖。以柔讓爲進身之秘决。是以子張學干祿。再求仕權門。叔孫通陸賈。以儒家之術干時君。歐陽建桓榮。以諬古之榮導後進。史稱子路。不羞邑宰。而七十子之徒。均仕於諸侯。所謂學古人官。所謂學優則仕。古之儒者。無不以此爲階梯。是爲儒之第二義 
觀於此。則儒之爲道。從可知矣。吾嘗謂儒字從人。因需得聲。需者。待之儒。要皆墟拘寡識。短於知新。長於温故。拾古人之餘唾揚奴隷之死灰。作專制之倀靈。爲帝王之傀儡。此皆所謂小人儒也且儒家學派。與帝王不能相離。欲行其道。必先得君。不得不以仕宦爲媒介。儒老墨三家。在周末雖各始立。然老子視王侯如糞土黑子嫉伯主若仇讐。是二者。皆非帝王之所利也。惟儒家則重服從守禮法。較墨老諸派。易受範圍。是以自漢武斥百氏。尊儒宗而歷代帝王。咸知此訣陰行專制之實。陽塼崇儒之名一。世之人。其言論稍與儒家之說異者。必罪之曰非聖無法。曰畔道離經。出主人奴。變本加厲。遷流旣久謬種益多。昔日之儒。欲藉權位以展才能者。而後世之儒。則假才能 
以博權位。唐宋以來。吾國社會。無不重視科舉。人人有利祿思想。謂非儒家有以啓其乎（未完） 
[　專電一北京正月拾七日戌刻]  
　　阻止改派東三省總督。○奉天將軍改爲總督擬簡徐世昌補授本可即日降旨嗣爲某軍機所阻故迄今尙未宣布（大 
[　專電二北京正月拾七日亥刻]  
　　　政府謙招孫黨。○政府近以革命黨所在多有大半受孫汶煽惑徒事拘拿轉恐激變故議招撫孫黨以保治安（之） 
[　專電三淸江（正月十七日亥刻）]  
　　　匪首伏法○匪首朱立富趙立全兩人聚衆圖煽刦掠傷人經淮揚道派兵拿獲解送江北提督廕午帥審實卽行就地嚴懲（聰） 
[京師近信]  
　　　去冬十二月厘訂官制大臣已將外省官制草稿擬妥呈由軍機處詳核以便人奏冀於正月初宣布施行瞿軍機謂此中有須更改之處必待慶邸政躬稍豫詳愼叅酌方可繕摺奏聞外省官制之遲遲未决者原因實在於是惟聞京外各官屢向政府詢問謂改定外省官制何以迄今未見明文政府諸大老默無以應是亦可覘京内外大寮之意旨矣 
　　初二日政府諸大老在内廷大開會議凡應行整頓者分列一表計有二十餘條之多形式之間頗似振作然其大旨要不過澄叙官方剔除宿弊及整理財政添綆新兵等空言而已 
　　某督前自奏請開去兼差藏身自固議者咸謂其知機近以嫉者 
 
 

Page 3

 
 
　　愈衆惴惴不自安及思乞休商之樞府樞府答以不必多此一舉某督雖明知官樣語然因此亦遂不敢奏聞某邸初亦思退去冬偶感風邪兩腿浮腫遂先請假調理初二日朝會某邸未能領宴兩宮念其病特遣内侍往視賜以人參藕粉等物並傳諭慰勞之兩人皆有引退意而一則寵遇如故以視某督昔日凡樞廷遇有重要事無不與之商決者已有菀枯之異矣 
[两宮不允加賦北京]  
　　初三日軍機大臣召見時兩宮埀詢整頓新政各事宜某大軍機力陳庫欵奇絀非辦加賦不可應請飭下各省督撫體察情形辦理兩宮沉思久之謂汝只思其始未計其終上年各省迭報偏灾若再加賦小民何堪擾累所請碍難准行（仁） 
[電飭各省嚴禁勒捐北京]  
　　日前政府電致各省督撫謂邇來各省舉辦捐欵多有激成民變之事核其情節總因地方官辦理不善所致此後務各嚴飭所屬體察民情虚心勸導不准勒令捐輸以副朝廷勤恤民隠之至意（仁） 
[議定提倡墾荒獎章北京]  
　　農工商部擬派員分赴各省查勘荒地并以爲興辦墾務必須擬定獎章方足以昭激勸現已擬定章程嗣後官荒地畝如地方官提倡儘數招墾者俟三年成熟確有成效准照尋常勞績照原保官階獎升一級民荒各地由紳民領種者按照招墾畝數照奏定商勳例分别給獎俟奏明後卽行通咨各省（仁） 
[電飭興漁業北京]  
　　農工商部尙書振貝子因漁業一事其利甚溥現擬電飭各省督撫迅速興辦其已辦者務須力求改良以興大利（仁） 
[王侍郎赴津籌商海軍事宜北京]  
　　陸軍部現議興辦海軍迭與直督袁慰帥電商尙未能得其要領故日前王士珍侍郎特赴天津與袁宮保詳議辦法俾得悉臻完備云（仁） 
[議飭各省添習軍樂隊北京]  
　　陸軍部以外國水陸各軍均有樂隊洵足以鼓動軍士之精神已擬咨飭各省督撫督飭水陸各軍一律練習樂隊其一切規模著仿照直隷軍樂隊辦理以歸畫一（仁） 
[中國留學生入東京帝國大學之難]  
　　字林報傅聞中國出使日本大臣與日本當道商議請准中國學生入東京帝國大學肄業日本當道以校舍不敷且中國學生思入大學者甚多不允照行然中國如能捐助該大學經費洋三十萬元每年准收中國學生三百人每年繳學費日本洋一百元聞中國公使正與中國政府文牘往還意在籌得此需用之欵云 
[議定推廣女學師範北京]  
　　學部榮華卿尙書會同各堂商議推廣女學師範近日正在商酌章程聞議妥後即當奏請施行（仁） 
[蒙古褔晉捐辦女學北京]  
　　克勤郡王之二太福晉現捐貲組織女學一所即在本府東花園修建學舍所收女學生一槪不納學費約三月卽可開辦矣（仁） 
[江督詰問借貸洋欵事江寗]  
　　日前江督端午帥派朱菊樽觀察赴滬籌借商欵辦理徐海振荒等事乃近日省垣忽喧傅江督向某銀行借貸洋欵江督聞之爰即致電詰問朱觀察謂此事是否訛傅抑果擅向某銀行借欵著卽速覆云云（川） 
[磋商大連灣稅關辦法北京]  
　　大連灣設立稅關已經日本政府允准惟一切辦法須照山東膠關辦理外務部以兩處情形不同恐有窒礙近與駐京日使迭次磋議聞須删改後方可畫押也（仁） 
[英使不允洋藥加稅北京]  
　　洋藥加稅政府屢有此議英使以洋藥加稅太重恐碍銷塲故未經允許（川） 
[電飭拒駁俄人要求特别利權北京]  
　　日前外務部電致吉林將軍略謂近聞俄國撤退駐吉林兵隊後有要求地方特别利權之議務與該國領事據理爭論勿輕允諾免致他國藉口云云（仁） 
[拒絕俄人要求開採礦權北京]  
　　據外務部人云去歲十二月曾有俄人要求開採塔爾巴哈台礦權現經各堂嚴詞拒絕並於日前照會俄使禁阻矣（仁） 
[英人注意安徽礦務P ] 
　　十六日倫敦電云英議院紳任雪門在下議院代外部大臣愛華德格雷伯爵答覆英大員沙遜之問謂中英公司在安徽開鑛駐京英公使朱邇典已竭力設法請中國入股合辦且該公使與公司駐華經理人甚爲聨絡毌庸再給該公使以訓條也譯字林報 
譯者按中英公司駐華總經理爲英商凱約翰 
[撫批不允敎會越界建設醫院南昌]  
　　九江道汪瑞闓觀察前日因英國耶穌敎會擬在廬山牯牛嶺地方建造惠愛醫院特詳請贛撫核示當奉批示云查接管卷内牯嶺公司租地前經議定四區合約内聲明定界之後公司不得再議擴充亦不得稍有佔越等因前據德化縣禀耶穌敎會頃置磗窑三處擬造惠愛醫院經吳前部院批飭該地旣經勘明在四區租界之外照約應不准擴充未便因係善與自紊其例又據該道禀稱美敎會請於牯牛嶺華界之處造一醫院專醫華人亦經吳前部院批飭與英國耶穌敎會請設惠愛醫院事同一律未便違約照准致涉兩歧各在案兹詳前情所叙倭領事函稱公司原議無越阻敎會之權西人入内地修設禮拜堂醫院約章具有明文等語查牯嶺公司租地一事起於英敎士李德立成於英牧師楊格非是該公司議租之地即多敎士原租之地而乂加以擴充始有四區之界檢閱該公司合約並無界内各地不租敎會之語使牯嶺未立租地公司則敎會議建醫院 
 
 
] 

Page 4

 
 
　　自可照約酌辦今該處明有勘定准租之區且區内又明有尙未繳租之地乃該敎會舍租界而請造於華界是　四區之外有所佔　試思前由敎士租地而後立公司今又舍公司而别思佔地自不得謂與該公司原議無所違礙更不能與西人入内地修設禮拜堂醫院之約章相提並論蓋情形旣有不同自難曲徇其請所有耶穌敎會擬於華界修建醫院之處實屬礙難照准仰洋務局會同布政司轉飭該道知照飭遵並遵吳前部院迭次批示辦理此繳（存） 
[復議開闢西藏商埠北京]  
　　西藏開闢商埠屢有是議迄未實行初七日政府諸大老乂提議此事大半以開放爲然日前已電致駐藏大臣飭速查明商務情形及洋商行棧若干詳細造册聲覆以憑核辦（仁） 
[諭謝日政府倡捐灾振北京]  
　　聞日前軍機大臣召見時奏稱日本政府倡捐江北灾賑兩宮聞之甚以爲感聞已諭外務部電飭駐日揚使致謝矣（仁） 
[分遣馬隊押逐飢民掦州]  
　　江北派來馬隊二營業於十一日到掦先至南門城外駐紥旋卽遣赴四鄉押逐飢民回籍該二營管帶並曉諭居民謂如有營兵騒擾地方情事准即禀知拿辦云（在） 
[鎭道禀報資遣饑民情形鎭江]  
　　鎭關道榮星莊觀察將資遣饑民各情形禀報省憲略謂鎭江留養飢民由職道親率員紳已於十一日資遣第一批共計大小一千零十一人大口給錢四百麥餅四斤小口錢餅减半外有義賑加放大口洋四角小口二角衆皆樂歸由鎭用小輪派員押送淸江再由淮揚楊道換給聞賑歸來護照轉送回籍惟鎭江公司小輪拖船不多每日開一班拖船三隻裝千餘人叧雇民船隨拖災民行李尙有溫台官小輪一隻現出差俟回鎭借用俾遣以送得迅速云（齊） 
[革命黨父子被獲揚州]  
　　督帶新勝營徐寳山遊戎前日又在鹽城拿獲革命黨父子二人於十二日押解來揚交江都縣袁大令研訊詳辦（見） 
記者日革命黨最易拿獲武員又最善拿革命黨果革命黨之易於被拿歟抑果武員之善拿革命黨歟 
[電詢陜省匪亂情形北京]  
　　前日政府電致陜甘總督略云前據奏報扶風華陰等縣匪黨聚衆作亂會經電諭妥速剿撫迄今未據奏聞務請迅將各該縣辦理情形民情是否安謐詳細電知以憑入奏（仁） 
[洪澤駱馬兩湖業已勘竣南京]  
　　江督前奉廷寄飭查洪澤湖駱馬湖兩處水道從速奏報以憑疏浚等因午帥當卽遴派熟悉河工之候補道陶榘林觀察森甲前往勘查茲悉觀察已考查事竣將詳細情形及繪成湖圖禀陳江督察核矣一（全） 
[法部八司管事宜北京]  
　　法部改定新官制設立八司茲將該司分管各事宜詳誌於左審錄司掌管朝審覆核大理院各裁判廳局曁直隷察哈左翼兩廣雲貴刑事民事制勘司掌管勘定秋審實緩宣告死刑及四川河南陜西新疆烏里雅蘇台科布多刑事民事編置司掌管京外奏咨减等發給官兵爲奴事曁奉吉林黑龍江山西山東察哈右翼綏遠城歸化城刑事民事宥恤司恭辦恩旨恩詔赦典頒降條欵淸理庶獄曁江蘇安徽江西福建浙江湖南湖北刑事民事與叙司掌管請補各司員缺功過事故京察奏留曁法部應行監督各衙門廳局請簡派請補升降各官缺及考驗法官書記律師法律畢業各項員生事典獄司分掌直省監獄　察習藝所罪犯名册衣粮費用編纂牢獄規則統計書表事項會計司分掌本部出入經費一切豫算决算欵項及納　罰金充分贓欵財物罪犯習藝成績事項都事司掌　　謄繕專摺値日遞摺牌典守堂印謄繕彚奏違議各省摺件（星） 
[奏請章奏禁用新名詞北京]  
　　某御史糾参某督摺中謂該督向以經史爲重所訂學章内亦以經史爲學堂必須之專科日素以尊孔爲宗旨乃檢閱其章奏中多用新名詞未免背道而趨應請飭下各督撫嗣後於章奏中一槪不准擅用新名詞以重國粹並聞摺中波及杭辛齋之案謂某部致某撫之電中用禁錮二字大淸律中並未載有此二字之罪狀致浙撫無從查考未免誤事應請飭下各部嗣後不可如此云云疏入政府一笑置之（盈） 
[大淸國礦務正章（三）（績）]  
　　第十七欵（乙字類礦合股辦法）第十一款乙字類所載各礦質如在官地應由辦如在民地准業主儘先開采如業主無力自開准其以地作股與礦商合股開辦所得礦利除開除一切用費外凈存餘利此類礦質利息不多業主應得十成之三礦　商　得十成之七官但照章徴收礦稅年租不提業主餘利 
第十八欵（丙字類礦合股辦法）第十一欸丙字類所載各　質辦法悉與上條乙字類相同惟所得礦利除開支一切用費外凈存餘利業主應得十成之二五國家酌提十成之二五礦商應得十成之五 
第十九欵（稽查礦產總數）無論官地民地公用民用所開出之礦質數目按季呈送礦務委員轉遞總局詳咨商部以備核算通國每年礦產總數 
第二十欵（礦地不得私自換賣及質押）礦商領辦礦地不得私行買賣交換及作爲借貸抵押必至原給照處呈明事　經礦務委員查明批准方可　辦遼者依私自買賣礦地律治罪惟該礦商此外所有產業不在此列 
第七章（以地作股） 
第廿一款（礦地作爲紅股）凡業主所有礦地准其以礦地爲成本與情願租辦之礦商合股經營其礦地即作爲紅股應占本礦股本　　視礦質爲定如係乙字類　礦則所得餘利礦商七成地面業主三成如係丙字類礦則所得餘利礦商一半地面業主二成五國家二成五無論礦之大小難易總以除去地租礦稅用費公積外其地股这業户與銀股之礦商　上列成數各分餘利爲斷如礦係官地則除礦商所得外統歸國家所得如礦商不允照此辦法即不能承辦各種礦務凡以礦作股與他商合辦者一切開礦事宜均歸出資之礦商經理如有虧耗專歸礦商承認惟旣報虧耗則業主自無餘利可分應　地股之業户得隨時查考該礦商出入款目帪簿俾可知是否虧耗有無餘利質情以免爭執凡官地即作爲官股無論華洋商民禀請給領官地開礦者其股分只許占一半不得逾於官股之數官股　分餘察礦工凡地股之業户如兼有銀股除地股不認虧耗我其銀股仍一律按股公認民股官股皆同（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[詳咨滁州暫緩設卡情形安慶]  
　　皖省牙釐局詳咨皖撫略謂據滁州陳牧面禀滁州設卡窒碍情形復經札委蔣令楙瀚馳赴該處復加訪查兹據禀稱滁之上游有定遠之池河卡下游有蘇境之六合卡州城之外交通之區自以烏衣鎭珠龍橋爲最盛而列肆所售資本無多絶少大宗屯聚轉運綜計全境銷貨價値歲約錢三十萬串之譜聚之則有成數散之實形其微設卡稽征隠匿繞漏斷難悉數收釐而　池河徑逹金陵下關旱路二百餘里之中卽須完厘三次水路繞運較遠取道六合之張家堡更須完釐四次倘因添卡而商旅不前一切走卒騾行無可食力於窮民生計不無缺望陳牧籌畫情形尙非過甚北貨如生皮油餅等物來自臨淮正陽兩鎭向於池河完釐南貨如布緞雜物運去北路亦向於池河完釐滁境向免稽查商賈遂樂出其途訪悉該卡歲可收厘三千串於其下游之滁州添設堵卡補收厘金以情理論即難於池河歲約三千串之數亦當十得其八九加以本境之米糧苧蔴藥材南北各貨之落地厘金兩者併計歲收當不下八千串之數惟來安之水口施官電官等鎭滁境之烏衣界牌等鎭路徑紛歧均須嚴加巡防多設堵卡雖於商情未能遽洽而於公家不無裨益惟滁州出產以米粮爲大宗現在北賑方殷改轅而北槪免釐稅無可征收北地災黎流徙到滁聞有七八千人之多土客雜　市面蕭條厘卡本易招怨創始又復大難蠢蠢飢黎正難遣散旁生枝節事在意中此目前爲難之情形也等情據此查核秘禀擬請暫緩添設堵卡似亦不爲無見應否准如所禀請賜察奪云云（上） 
[土藥停報出口重慶]  
　　川省土藥應完宜昌關稅銀向由永興公銀號出票在漢口兌用今重慶創設統捐責令商人在渝完納各商人無力籌此鉅欵是以去臘杪均停止報關出口（宋） 
[諭飭實行戒烟常州]  
　　常州府德乾一太守日前奉蘇撫札飭遵奉諭旨實行戒烟並將章程十條抄錄飭令按照地方變通辦理刻已分飭所屬各縣照會商會學會公舉公正紳董定於十六日設局開辦（十） 
[諭造吸食洋烟人數淸册揚州]  
　　揚州紳商學界現奉府縣傳諭飭將吸食洋烟人數造具淸册刻日呈送以便遵照部章勒限戒絶（可） 
[江督通製送戒烟振武麯南京]  
　　江督端午帥日前通飭各屬略謂准農工商部咨上海振武宗社發起人曾少卿馬湘伯所製戒烟振式麯已著成效業由本部照錄原方請飭各屬仿造施送等因爲此札飭仰卽照方製送云云（王） 
[奏碓府尹加增廉俸北京]  
　　去臘直督袁世凱奏稱兼管順天府府尹向例以各部院尙書充之原有本署公費今陸潤庠奉旨以尙書兼管順天府府尹並無尙書底缺别無公費可支似應另籌養廉以示體恤查順天府府尹一缺上年奏准照藩司例歲支養廉銀九千兩今兼管順天府府尹公費無出自應此例擬定仰懇按照巡撫廉俸歲支銀一萬二千兩由直隸藩庫籌解奉旨允准（了） 
[贛臬回萍江西]  
　　贛臬秦廉訪去臘督隊親往湘贛接壤處辦理淸鄉事宜現在地方一律安靖廉訪遂於十一日回萍（因） 
[贛道定期接篆江西]  
　　委署鹽道陶在銘觀察聞定於二十日接篆辦差各人均已預備一切矣（因） 
[飭屬保護遊歷敎士江西]  
　　九江道申報贛撫謂有英國敎士都樂善貝士女敎士金懿恩等來江遊歷當奉批飭洋務局會同按察司轉飭所屬十四府州一體照約保謢（存） 
[贛省各局所開辦南昌]  
　　客臘各局處堂所均停辦公事今於新正初十左右先後開辦計候補道黄心渠江忠賡俱官書局候補道陶在銘官輪局江蘇候補道文聚奎知府勞鼎勛俱官銀錢總號楊德鋆軍裝所惲毓良兵備敎練處南昌府徐嘉禾府照磨朱建勳俱工藝廠程祥藻武光樽汪肇澐俱初級師範學堂鄭禮桐王之楨俱高等學堂候補道賀良橒盧宗儀朱震俱捐務局增霖王鵬九俱派辦政事處紳士李有棻　路局（來） 
[吉林擬辦官報奉天]  
　　吉林將軍　軍帥電告政府畧謂垷因吉省風氣閉塞擬辦吉林官報以期開通民智現已籌撥欵銀一萬兩作爲開辦經費並派　赴津調查北洋官報章程購辦機器俾得卽日開辦云○（仁） 
南昌府禀鄂臬梁廉訪電（請飭詳訊匪首虚實） 
奉撫憲諭義甯州金牧沛田來禀據防營哨官何承淸報有湖北常備軍四十標一營隊官李鼎銘託拿吳榮登一名查知在山口開鞋店拿獲送州提訊供稱湖南平江人並未入會爲匪當以毫無証據亦未有公文移拿函訽該營管帶戴壽山旋准函復吳榮登係平江匪首三月間曾犯搶案垷獲匪犯　懷超亦供伊是匪首業已派弁迎提等情應否嚴辦請飭詳核食吳榮登旣據金牧訊無爲匪實據戴管帶函復亦未叙犯案事由其中不無可疑嘱請憲處轉飭戴管帶交地方官詳愼訊明虚實錄供呈報等語奉聞（來） 
[札委道員署理總鎭江寗]  
　　江蘇候補道陶榘林觀察森甲現奉江督委署春鎭總兵不日卽須赴任（後） 
[江督體恤先鋒員弁南京]  
　　江督端午帥日前傳知督中協陳喣亮飭將先鋒員弁年力精壯者存記委差並自本年正月分起每名加給月薪銀四兩以資激勵（及） 
[皖南徵兵官起程安慶]  
　　皖南徵兵官一標三營管帶爕堂前隊隊官郭恩榮後隊隊官余華仁左隊隊官郭倫伯右隊隊官吳尙炳等業已於前日至各署禀知分赴徽池各屬矣（仕） 
[淮北緝私請添砲馬南京]  
　　淮北水陸緝私各營統領李定明前日來寗晉見汪督端午帥禀稱淮北地方遼闊匪徒獷悍蹤迹飄忽請予添撥砲馬以資搜捕等語現奉午帥准如所請發給護照交該統領委員分投領辦（後） 
[江督允准補徵陸軍南京]  
　　江南去年編定陸軍一鎭因餉 
 
 

Page 10

 
 
項支絀尙多缺額前日兩江督練公所擬再補徵足額禀之午帥當蒙允准業已由所擬定章程委員開辦矣（王） 
[傳補備取水師學生南京]  
　　江南水師學堂監督蔣超英查知去冬考補新班學生多不合格爰剔退十六名傳知備補諸生朱華龍等於本月十八日到堂復試備補足額（及） 
[爪哇華僑興學]  
　　香港西報云荷屬爪哇政府現始注意於該處華人所辦之學務飭令每年　告華人所辦之學堂各學堂皆係中國學塾會經理一切用欵亦由該會籌備曾請政府資助無效故由華僑慷慨捐助頼以維持譯字林報 
[揚郡開會彚誌揚州]  
　　揚州學務公所於本月十三日開職員會又於十六日開常會提議改良章程一切事件又安徽同鄉會亦於十二三四日開常年大會以資聨絡（可） 
[公舉視學員鎭江]  
　　丹徒縣宗能述大令會同紳士於十二日假縣高等小學堂投票選舉縣視學員以趙銘辛君爲最占多數但趙現辦寗省學務不能遄　此其爲楊振聲君楊向充府中學堂監督爰將銜名禀報蘇提學加札委派（入） 
[中學師範生未准給予頂戴潮州]  
　　去臘潮州中學堂速成師範畢業及甲乙兩班生年假經李太守禀請一律援照佾生例統與頂戴大帽公服但不能沿用人學　例穿服青衫及回家後以附生自居爭分嘗產倘有曠誤斥退或出堂滋生事端立行摘除各節經提學使批查奏定學堂章程師範速成科學生畢業時祇應核其成績酌給文憑並無應給出身頂戴其中學尙未畢業各學生放假行禮亦無准給頂戴之文該府垷禀請援高等小學畢業生升入中學准給頂戴之例雖爲鼓勵各生起見惟查各學堂獎勵章程高等小學畢業生經學政按臨復加考試升入中學等學堂肄業公别等級作爲廩增附生原係獎勵高等小學畢業者而設並非一入中學卽可作爲廩增附等項現時各屬中學堂學生均由考選而來並未經過小學畢業情形旣有不同其師範速成科學期有限且現時各屬均已紛紛舉辦若畢業後概准給予頂戴亦屬漫無限制所有該府禀請師範速成科畢業及中學堂學生放假行禮均准給予頂戴之處未便照准（悉） 
[飭屬招生投考方言學堂廣東]  
　　兩廣方言學堂學額原定五百人除將譯學館曁游學預備科館各學生分别收錄外並招考各生入堂肄業計共三百人尙少學額二百人去歲提學使擬添招足額以時交冬令赴考各生恐難赶赴遂定於本年二月招考三月初旬開學無論舉貢生監職員但程度相合而又自量能籌五年費用者均准一體赴省投考所有投考各生均限於正月底到省取齊聽候示期考試業經移行通飭出示招考矣（悉） 
[淸節堂禀請附設中學安慶]  
　　皖省淸節堂義塾自前歲改爲兩等小學堂後成效頗著現該堂以高等學生將次畢業須入中學惟節婦子弟多屬寒素若移送府中學堂則貼繳膳費力有未逮因禀請提學司懇請准予在該堂附設中學一班未知能准如所請否（化） 
[馬路工竣蘇州]  
　　蘇垣閶門外馬路口起至齊門錢萬里橋火車站止開築馬路一條業已竣工工程委員汪太守然等先于十一日請撫憲陳中丞出城閱看一周即于十五日偕監工委員周大令南等行開車禮（具） 
[船會總理辭職鎭江]  
　　朱丞昌壽奉商部奏派爲長江上下游商船總理墊欵籌辦甚爲熱心近以忌者紛紛各分會承辦人亦多不甚可靠地方官又復吹　求疵措置極爲掣肘朱丞因此心冷决意具禀商部辭職矣（入） 
[路股息銀展期發給武昌]  
　　湖北官錢局經理之川粤漢鐵路股欵息銀去臘各股東多有未經領取者故該局總辦高觀察特詳請上台展限至本月底截止（今） 
[改良茶業漢口]  
　　漢口茶業爲出口貨之大宗近因奸商攙和僞茶故銷路日形减色現茶業公所首董特於前日邀集同業議派一公正董事爲値年稽查無論洋莊本莊均嚴密查禁攙和劣品以冀振興商務云（曰） 
[巨紳試驗耕種新法鎭江]  
　　巨紳李維之觀察有志實業特在某洲置地一區商准宗能述大令先行購運吸水等機器到鎭試驗種植俟有成效再爲推廣云（入） 
[營員縱盜匿贓蘇州]  
　　管帶飛划水師左營楊起元守戎率同弁勇在滬拿獲盜犯黄剛子等三名並起獲原贜金珠飾物約値萬餘金訊係行劫昭文縣道生典當案犯守戎隨將一盜並衣服數件解送昭文縣其餘黄等二盜及金珠飾物盡被守戎藏匿昭文縣孫大令提犯審訊得悉前情當卽備文移會該營追取二盜及藏匿贜物惟聞該二盜已被守戎縱放矣（具） 
[假印破案詳誌湖北]  
　　裁缺粮署書吏范某伍某合謀私雕荆州府印信並串藩書劉某請領荆州府上年應支秋冬兩季養廉銀八百兩范某自稱荆州駐防鶴大人在外招謠並往上海狎遊歲底荆州府斌太守飭差投文具領因之發覺當經藩憲澈底根究得實適范伍二人由滬冋鄂匿跡漢口春元棧經藩憲飭書參軍紀元前往拿獲嚴行審辦聞范等受刑之後已直供不諱矣（卜） 
[嚴禁販賣飢民子女鎭江]  
　　常鎭道榮心莊觀察慮飢民於去鎭之日以其子女出售遂致誤墮奸民之手輾轉販賣遂通諭水陸巡查人等如遇以上情弊務卽捆送來轅當照拐帶律從嚴懲辦云（入） 
[封產償欠厦門]  
　　棋杆巷洪寳隆土行前因拖欠申莊肇泰等號八千餘元立時倒閉店東即避匿他方由申號派夥來厦禀廳究迫當於去臘廿七日將洪之房屋兩幢標封招變以淸帪欵（幸） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[俄國國民院第二次成立]  
　　十六日倫敦電云俄國新國民院定於四五月五號開院譯字林報 
譯者按俄國第一次國民院　經俄皇降旨解散故此次組織成立者稱爲新國民院 
[日本兵艦赴美]  
　　十六日東京電云日本巡洋　兩艘於今日起椗開往美國傑孟忠敦海口 
[南斐洲國選舉近聞]  
　　十六日倫敦電云南斐洲特蘭斯哇國選舉業已揭曉計被舉者　脫伏爾克　三十四人國民黨六人進步黨二十二人獨立黨四人工黨三人由赫脫伏爾克黨國民黨組織内閣領袖者爲蒲薩大將史默司充殖民　大　赫爾光總理財政大臣德維禮　充高等律法官黎雪克尤礦務大　古立孟充委辦地產公家建築事宜大臣然以上所數各員缺皆可更動蒲　　將及國家黨領袖蘇祿門致書薛爾彭伯爵反對上議院之組織（立法院十五人皆係薛爾彭伯爵所舉）因進步黨在上議院得占多數故也且蒲薩大將及蘇祿門復請政府將推舉入上議院之員酌加更改云 
[英國議院討論軍務]  
　　十六日倫敦電云英國下議院討論陸軍豫算表以陵軍部　　赫爾登所擬爲本其中條目有招人評議者然其大綱則眾皆以云爲然 
[日本艦隊將赴法國游歷]  
　　十五日柏林電云法京巴黎消息謂日本艦隊將於　數月内開赴法國各海口遊歷 
[英旱以寳星賜荷蘭親王]  
　　十五日柏林電云英皇以頭等　字寳星賜給荷蘭國亨利親王 
[德法俄不贊成弭兵問題]  
　　神户西報載倫敦電云萬國和平公斷會以外間　傳德法俄三國以　論弭兵一問題現尙非其時特通告英首相貝南門注意並力　英首相將此問題交萬國和平會於海牙開會時討論該會之所以贊成此舉者因英國政府之意尙以謂海權之强如英美亦當研究此問題　德法俄三國無論其陸軍如何强大果何爲而干涉此問題耶英首相答稱德法俄反對討論弭兵問題尙未接得公牘余固甚願將此問題交海牙和平會辯論也譯字林報 
[上海官事]  
　　蘇松鎭總兵陳東暘昨日因公來滬新委貨捐局總辦候補知府童寳善請假兩天新關查驗委員縣丞曾勉濟由寗　滬銷𪝔（車）� 
[備迎考查銅幣大臣]  
　　度支部侍郎陳璧將由揚州公畢來滬昨日道轅接奉瑞觀察由寗垣來電飭派鈞和兵輪前往淞口恭迎（車） 
[凇滬釐局批詞]  
　　王定灜禀批此案已據貨捐局詳復到局即經明晰批飭該局轉諭該商遵照並會詳兩院憲核示矣據禀前情著卽妥爲辦理按月繳洋五千零念五元務須先期如數繳淸母許愆期延宕致干撤究是爲至要○黄名祥等禀批此案現據該局具詳到局已批飭歸局現收據禀前情仰貨捐局遵照另批辦理（車） 
[庖代點名]  
　　本月十六日爲本城普育堂點驗之期應由滬道蒞堂點視因道憲瑞觀察赴寗未回由海防廳秦錦泉司馬前往庖代（車） 
[製局紀事]  
　　製造局張觀察查得西門外每有匪徒攫取行人財物殊爲地方之害爰電致山東招得鏢師八名現已來滬觀察給發服其分緝以保行旅○　局程定於本月十九日開茲由　廠　委員禀張總辦將廠内工　於匠目之下　立班　等名目所有舊時　　分挑剔酌用被剔各匠人爰昨日　衆環　　復　工張觀察諭候開工日再行定奪（永） 
[訊究竊犯槍擊華捕案]  
　　老閘捕房華捕范金生於正月初三早在寶善街王吉樂店門前被賊連放二鎗茲由美界匯四捕房包探楊堂生陸協廷查行是案匪犯避匿蘇州特禀由公廨讞員關太守出票　蘇移拿可已回滬帶　匪犯顧褔生陳金富二人解請訊懲關讞　會同英巴副領事提訊據陸楊二探禀稱顧褔生卽當時開槍之人陳金富因在蘇與顧同居是以一同拘回查當日截獲之絨毯蓆法布報　鐘絲巾等物係褔州路廣和豐洋貨店之物由顧與在逃之阿夯　開棧門所竊華捕范金生供是晚二句鐘在月桂里口喝阻竊賊車輛被第一車上之人運轟兩鎗幸彈子並未人肉有一彈擊中人家招牌横穿而過中西官得供者將顧陳還押捕房候下禮拜五定斷（莊） 
[一火三命]  
　　昨晨四點三十分鐘美租界天潼路三百八十一號門牌樓上失火廷燒比隣顯榮齋香作廣褔烟膏店房屋三幢起火之店主　一弟一夥未經逃出均慘遭焚斃（西） 
[小工壓傷]  
　　美界西華得路華記路轉角處二百六十五號貨棧於昨日午後忽然坍塌時小工張阿大劉阿六毛長根三人正在搬運貨物致被壓傷頭面手足等處由七白四十三號捕馳報捕房飭探錢盈棠將張等送同仁醫院求治（西） 
[上海縣案]  
　　帮審洪明府前晚飭提法公堂解來之李阿三劉云賢兩人到案研訊李供去冬十一月據浴堂主張蔴子告知小的有友人王阿三被人刃　劉云賢深悉始末因此扭控公堂解案劉供去年九月廿七夜至某烟間尋見馬夫小六子邀同吸烟時共七人　張二者云欲往某處索欠七人因卽同往及至寶昌路張二等四人在前小的三人在後約距半里許少頃見張等三人折回小的詢問小六子據云王阿三與張有仇被張砍死小的實未目見明府判劉釘繚押候再訊李六保候示○又訊太陽廟巡局解訊之龔梅生供有十歲女兒被朱阿三拐賣求追宋供與龔仝居由王某囑小的拐女同賣共洋五十元小的得十元明府判宋押追○華月忠前與華桂芳涉訟事已了結近桂芳欲向月忠硬分田地不遂反扭月忠至萬航渡巡局經控由局解縣判桂芳堂顂五十下押究月忠叱退○扛夫嚴阿寶竊取客貨寄與工頭陸州泉處由局送縣訊押昨奉復訊判暫行開釋候查（哲） 
[總程局紀事]  
　　八十六號巡士張少和因事被　務處斥革旋即逃　茲局董追到保証人　正林由裁判所陳叅軍判押交學費廿四元○同德堂藥材店收買恆大藥材行失竊藥料値價六百餘两提到店主婦程馮氏及圧父馮大甫　明限交店主程梅卿在案昨由孫明府復訊判馮責五十下責令交出伊壻再核氏著暫行發堂看管○糧船户張阿金被夥張金褔串同張才觀竊取白米一石衣服廿一件訴由南區轉解至案陳叅軍判金褔責二百下才觀責四百下押候復訊○小流氓小眼睛順寶前由西區探解　寶押在案昨日孫明府提案復訊判從　交保着廿二鋪地甲管束（夜） 
[公共公廨早堂案]  
　　老　捕房包探米顧於日前拘獲專帚手槍尖刀在途撰取路人衣服銀洋及金耳挖　之潘月卿至公共　　中西官訊之潘不承認判還押候至西牢提已經懲押之王阿根孫大化到案對質昨已　到解訊王孫同稱與 
 
 

Page 18

 
 
潘　不相　太守以共刁狡判各在五年上加押二月又提潘之研婦徐巧林訊供稱與潘　　平生九十一號西探稱此婦被拘時與　同在押店質箱今竟諉爲素不相議實屬　太守商之巴君判將潘月卿徐巧林分别各管押六個月以儆○質店主鄭洽和疑夥李春田程如暉竊取店中押下之金壓髪　金戒指等物送廨請究關太守判將李程押候查明訊辦昨解復訊原告投案申訴前情惟陳李供並不行竊包探石金榮查得李春田曾有金　贈與其妹故將其妹傳案然察其飾物與所失者各别太守以鄭所控毫無証據遂判李程各交妥保押限七天自向店主理楚原被均遵斷而退○前者上海道瑞莘儒觀察訪拿虹口胡家木橋著名賭棍四十餘人開單札廨嚴拿務獲旋由廨差楊金曾同捕房拿獲唐梅松已於今正解送上海縣懲辦昨日又經老捕房西探頭目矮姆斯脫郎君帶同九號廿七號一百零一號等各西探至胡家橋又拘獲單開之賭棍高聚卿即高大全一名解至公堂請辦高供小的開設鴻興館飯店並不賭錢高大至另有其人訊之該處地保朱其明據稱到案之高聚卿向開飯店其乳名是否大全小的實不知情太守商之巴君判將高還押候下禮拜一覆訊核奪○英商麥丁三以華人顧潤卿積欠帳洋二千餘元向索不還控由該管領事署照會公廨將顧傳案請究讞員關太守判押追保人王桂方無干省釋○老晉隆行洋人查知王　元陳子山咯三才李王嘉等專　出售冐牌香烟精事報捕將王等拿究王陳同供此烟係佳法界之　姓所製囑令等在馬路中兜售太守判一併還押候補傳人証再訊○洪叙林竊取劉東記棧房内黄狼皮一百五十張報捕浱探錢榮堂拿獲人贓尙少十二張於昨解究洪供此皮賣與新北門内及棋盤街　處太守判押候移提原贓於禮拜三再訊○孩子王金褔在後馬路　設賂攤由捕解辦太守判押改良所六月○陳阿榮竊王家星家棉被判押一月　 
[公共公廨晚堂案]  
　　廣和豐控余錦文朱春生　頼賑洋前晚襄讞王明府提訊廣和豐供與余圖往來被欠洋二千餘元向索圖頼求追訊之余失同供所欠之洋宽　料理明府判余交原保　楚朱　迨○曹陳氏前控司賑褚書生竊取存洋一百六十圓尙未訊結前晚亦奉明府提訊氏供　褚用空客賬三进六十餘元求追質之褚供並無其事明府判押候　訊（根） 
[法租界公堂案]  
　　公泰行洋東延律師開逹控仁泰厚主　南增不交　銅一案昨又集訊奚延泰隆行法商逹貝拿到案聲稱此案　年在　北夏口廳涉訟業已斷結中西官會判候函詢夏口廳再核○何承褔被泰利洋行主控盜賣洋酒時表一案昨亦傳訊何稱帳已算過所墊之銀將各支票除去尙　找小的銀一千二百四十一亚原告則稱何現尙欠銀二千零三十西官問魏人鳳所買之酒現存何處答酒係張子鳳買去張現在寗波官判交的保限十天將張並酒一併交案再訊○三和縣差松　稱湖州人楊天褔因拐張渭玉小孩被控交保着交小孩在案詎楊避匿在滬奉本縣偕文移提請予帶回訊辦中西官准之○徐阿呈張阿童王阿根在新租界串搶　泰昌外國木噐店主夫婦金飾珠圈皮衣物由捕緝獲解訊官判張押二月徐押半月王交保候補提羽黨再核○紅帮裁　張惠卿偕荐頭兪少泉控　婦顧朱氏之子顧阿二糾同妓院龜奴行兇官判氐押候查辦○捕房解專搶途人衣　之吳阿狗楊阿三周才根王和尙徐阿毛五匪徒至廨官判吳楊周押捕房三月王徐二人各押一月（舟） 
[美租界捕房事]  
　　姚廷郎竊得衣服一包由捕拘入押候查明失主送辦○場車夫徐阿方昨日推車至北褔建路將徐少堂東洋車撞捐索賠不服由捕一并拘入奉飭由徐賠洋了事○徐阿寶　駕工部局四號石子馬車行經西華得路將三千七百號東洋車撞壞由捕併送捕房奉飭自投工部局控告○西華得路順德里口昨斃無名丐屍一具由捕回報捕頭飭傳地保報堂棺殮（西） 
[黄種必讀棲霞女俠小傳複印（十二）]  
　　第五節（歷漂流之險） 
余返校中。託辭季父病重。請歸省　。時將二句鐘急治行裝。欲其輕便止帶一手提皮篋　一善走之馬。立時首途明晨抵東京。遂乘火車至横濱。尋一潔靜旅館歇定。略進飲食。急向喧市僻巷。各處訪探。如是者三日。並無中島之姓。至第四日。詢一銀行中人。彼答曰。菊田。 
則有之然不姓中　。余曰。伊何姓。答曰高松。余大驚訝。憶曩時吉村但謂伊房客是中島先生。未嘗確然言其名爲菊田。得母誤耶然石。川夫人亦謂誘俊伯者。必係菊田。别無他人想其變易姓名。亦秘密。家常有之事耳。因又問此人現在何處是從瀧川集來横濱否。答曰。然。昨晨抵此午後已赴房州去矣問伊至房州常寓何處。答曰。東弧街高田旅館。又問伊同行者幾人。其注視余良久曰。君究間其蹤
。跡。意將何爲余曰。僕有一親戚。名曰菊田欠未通問先父母已棄世多年。僕年糼不知其姓。似聞伊是姓中島。未稔是此人否。故詳問之。此人年幾許矣。答曰三　五。問其貌答曰。高鼻。大目。虬髯。又問伊幾人同行。其人沈吟曰。伊同行者幾人。僕實不知。言訖竟去。一若稔知。余意者。心知卽係此人。因急至房州。詢得東弧街高田旅館。擇一室歇。定乃向司帪員索過客名簿檢閱之。至第十九號。爲姓高松者所居。其餘皆不見有此姓。夜半時。余私窺十九號中。一人倚燭坐。閱核帳目。年可三十四五。　髯蒙茸。鼻高目大。狀如魔鬼。余益知果卽此人。遂時時隨𣊺之。見伊常與銀行中人往來。亦多詭秘可疑之跡。然俊　所在。則絶無影響也。 
一日午後。伊獨行至一小街。入茶店登樓。啜珈琲。余亦隨入。占坐品茶。少頃。有一賣字者。衣服襤褸。手披大字數幅。行至菊田之前。忽立定曰。高松先生。久不見矣。僕今窘甚。君縱不能踐言。亦當稍稍濟僕。　急。諺曰飮水思源。願　勿相忘。菊田大怒。遽此曰。汝再多言。當以老拳奉報耳。賣字者亦大怒。以手自拍其胸曰。我褔藤子堅。拚以一。死累足下。使汝不得獨享也。余聞言。始知其姓褔藤名子堅子堅語。　。竟擲棄臂上紙幅。搥案大罵菊田姦賊。菊田益怒。甚躍起揮一臂。予堅已仆。菊田又按予堅連擊數拳。恨恨而去。予堅臥地大哭。余此時欲隨菊田去。　甚疑子堅語。似有隠諱之事。因扶之起並拾所擲字置案上。慰之曰。君有急。僕當濟君。卽出一十兩鈔票授之。子堅向余致謝者再四。余因問伊何以識菊田。予堅曰。僕數年前。本以賣字餬口。伊見　善能摹仿各種筆跡。因使我爲書記。故識之耳。余曰君 
 
 

Page 19

 
 
頃謂不能踐言。此何說。予堅沈吟良久曰。此亦不必道。余察其色。有惱悔痛恨之意。益疑之。因又固詰。予堅曰。此事於僕有性命之關係。僕何能言。余曰。今此樓無外人。但告我。我誓不洩。予堅𥿫� 
君如言。余立時使汝見警察官。勿悔勿悔。言畢起立。作欲行狀。予予 
堅大窘。急挽余袂泣曰。僕當告君。幸勿爲外人道。余諾之。予堅曰。菊田用僕爲書記時。彼乃銀行中經理人也。銀行主人姓南陵名褔臣。八丈島人。是年不知何故。猝然暴死。人皆疑爲菊田所謀殺者。然無實據可稽。惟此時菊田使僕日夜摹仿褔臣筆跡。作一筆據。謂此銀。行係與菊田同本合股所開。現其底稿尙在僕處。僕初不肯爲此 
後菊田再三强僕。且允謝銀五千兩。僕始從之道成筆據後僅兩日。褔臣卽中疫毒暴死。南　夫人欲閉歇銀行。菊田竟出筆據占有其。半。僕此時始知。褔臣之死。確係菊田所謀殺也。向彼索五千金之謝。彼僅授余百兩。逐余出。且曰。汝倘有異辭。吾令汝立死。僕以菊田黨羽甚多。勢力强大。况此事僕亦有罪。所以主今隠忍不發。乞君斷勿 
洩之。余許諾。又問菊田之銀行在何處。答曰。西弧街利大銀行卽是。且聞東京之瀧川。伊亦有銀行云。問菊田家。答曰。在白濱。余曰。君家何處答曰。在東弧街南街南小池巷内。余又慰之曰。君勿憂余斷不洩之以累君也。 
[來函]  
　　蘇省鐵路公司經收淮北工賑捐欵第二十二次淸單○蘇州王勝之太史交交 
來陸倫記洋三十四元洋布公所郁屏翰君經募第十二扯捐户如下王　春洋三十元復生病愈還愿洋二十元程春生洋二百元 
[華洋義振會經收中西善土捐款第二十八次報告]  
　　愼裕號朱葆三先生經收有心無力人一元永豐利代募七十九元寶記照相樓小洋五十元歐陽石芝小洋廿元倪恊興十元孫　鴻八元同利祥廿元永生輪帳房五元梁裕芬五元黄元甫五元黄寶書　元戴敦川二元鮑　如十二元包壽伯四元盛在朝二元羅壽齋二元沈耀奎錢啓豐二元　靜山一元王　生二元張和卿四元王德潤四元梁伯華二元陳庠卿一元朱仲星二元朱吟　四元朱東來一元朱　哉四元朱夏氏一百元百善堂周一百元王翠記十元洪壽　二元王楊氏二元王巧記二元莫釐蔣君九元宋嘉生廿元中興公司一　元源泰成四元靑浦遊戲同人廿六元慶昌煤號十元陳　如一元程李氏一百元杏花樓十元吳業昌一元陳　惠堂二元洪吉如二元容子芬二十元魏小春十元洋貨商業公會規元六百零五兩洋九百七十八元小洋三元零五分中西藥房一百元顧松泉二十元程　丞十元張慶耀四元裕源批發所同人十五元泰順亨三十元　共捐元六百零五兩洋一千八百七十五元小洋七十三元零五分 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
收學堂捐欵意圖侵蝕據實劾叅緣由理合會同雲貴總督臣丁振鐸恭摺具陳伏乞皇太后皇上聖鑒訓示謹奏奉硃批著照所淸該部知道欽此 
安徽巡撫恩奏爲特叅秋審擬緩絞犯越獄脫逃典守不力之員請旨革職拏問摺安徽巡撫奴才恩銘跪奏爲特叅秋審擬緩絞犯越獄脫逃典守不力之員請旨革職拿問恭摺仰祈聖鑒事竊據署霍山縣知縣楊志灜禀光緖三十二年七月二十六日因公赴州二十九日　途次接據該縣代理典史朱茂身報據禁卒禀本月二十八日夜四更時分風雨交作伊等進屋避雨一時困倦睡熟不料監犯胡長海乘間扭斷鐐銬　開栅籠挖没脫逃當經驚覺追捕無蹤等語遂即星夜回署卷查該犯胡長海卽胡老五係聽紏夥却事主江元順布店入室搜贓到案後供出首盜逃所限内拿獲審依夥盜被獲限内供獲首盜係舊例法無可貸减　斬監候秋審入於緩决遵照新章改爲絞監候已入本年秋審之犯除會督營典嚴率兵役追緝外禀請查核等情卽經奴才批司先將該典史朱茂身曁該縣楊志瀛一併撤任遴員接署飭緝逃犯務獲究報一面委員前往確勘並查明該縣公出有無揑飾　將該典史及刑禁人等提解來省研訊有無鬆刑賄縱情弊照例叅辦去後茲據布政使馮煦按察使陳啟泰先行會詳呈請奏叅前來奴才伏查監獄重地宜如何小心典守認眞防範乃該縣於已入秋審擬緩絞犯胡長海卽胡老五並不晝夜巡邏致令越獄脫逃實非尋常疎忽可比相應請旨將管獄官代理霍山縣典史朱茂身卽行革職拿問有獄官署霍山縣知縣楊志瀛先行撤任留緝據報先期公出是否屬賞已飭確查應俟覆到再行核辦所有霍山縣秋審擬緩絞犯越獄特叅典守不力緣由除咨部查照扣除外謹會同署兩江總督臣周馥恭摺具陳伏乞皇太后皇上聖鑒訓示謹奏奉硃批著照所請該部知道欽此 
宮門抄十一月十六日陸軍部鑾儀衛廂白旗値日廂黄滿引見　五名廂紅蒙九名廂藍滿十五名錫光假滿請安出使大臣曾廣銓到京請安道府彭賡良許鎬吳淸鑑楊士驄周衍齡巢鳳儀閏楨葉紹遒袁用賓何國璋何作照吳克讓黄象權周祚麟李盛耆盧　功張華國陳炳華唐人寅黄文珏黄明新關冕鈞鍾德銘謝恩趙從蕃預備召見召見軍機曾廣銓趙從蕃 
大臣載卓等奏爲佐領辦事疏忽僉差不愼請旨交部議處摺 
奴才載卓隆斌松鶴等跪奏爲佐領辦事疏忽僉差不愼請旨交部議處恭摺仰祈聖鑒事竊奴才等於光緖三十二年六月十八日據廂紅旗滿洲炳煇佐領下餘兵多祿禀控伊予成培被管佐領炳輝枷責圏禁畏罪潛逃該佐領復派領催甲兵五人跟蹤到湖北武昌省城拿獲致成培畏罪自刎身死等情並據武昌府江夏縣楊壽昌詳稱旗丁成培在武昌省城三元棧自刎身死當經相驗塡具屍格詳報前來奴才等當卽　飭理事同知瑞謙江陵縣知縣李天柱會同左司協領恆齡寶壽炳陞等全案人證提齊秉公嚴訊去後茲據理事同知瑞謙等詳稱審看得逃兵成培自刎身死一案緣成培因與金噶子口角爭鬧抽刀恐嚇致被控告經該管佐領炳輝責懲收押乘間脫逃該佐領當派領催阿那渾阿帶同甲兵四名跟蹤緝捕五月十一日到武昌省城拿獲暫住三元棧不料十三日已刻　同店人剃頭被成培　看剃頭刀畏罪自刎身死報經江夏縣驗明封殮交領催阿那渾阿等領柩　旗成培實係畏罪自刎身死並無别故亦無威逼情事等情詳稱前來奴才等當將疏於防範之領催甲兵照例分别懲辦外惟佐領炳輝於屬下兵丁潛逃輙自逕行派催甲兵緝捕實屬　有應得相應奏請將廂紅旗滿洲佐領炳輝交部議處以爲辦事不加詳愼者戒除將全案咨部查核外所有佐領辦事疏忽簽差不愼請旨交部議處緣由謹恭摺具奏伏乞皇太后皇上聖鑒訓示謹奏奉硃批著照所請該部知道欽此 
陜西巡撫曹奏爲陜西開辦巡警學堂摺 
陜西巡撫臣曹鴻勛跪奏爲陜西開辦巡警學堂恭摺陳明仰祈聖鑒事竊查陜西巡警省城由練軍改編省外就地招募其兵丁員弁均未受過　察敎育雖可以權宜一時究非久遠之計臣到任後擬卽興設巡警學堂以植根本　用人籌欵兩植其難勢不能旦夕就事因先揀派委員赴北洋考查一切並購置敎科書籍選訂敎員尅期回陜一面相定撫標中營箭道及附近支應局就舊用房屋畧加修葺作爲巡警學堂當由警務局司道擬定簡明章程考取候補正佐學員二十員巡警學生一百名於本年八月初八日開學授課所課有三曰警察曰法律曰兵式體操由各門敎員分時講授由管理人員隨時考核一切俱歸簡要期於速成以備目前改良警巡之用此該學堂現在粗定之辦法也至課程尙須加密學額尙須加多一應規模俱待推廣自不能以現　辦法爲止境惟是陜省新　諸端並舉欵項支絀應付幾窮現計用過估修　費銀八百五十两開　經費銀一千兩暫由司庫墊發外此後常年經費卽照此節縮辦法每　額支約八百餘兩活支約二百　兩通自需欵須一萬三四千兩如再擴充辦理所需尤鑫目　寛籌的欵　資　久業由臣飭司籌晝俟　定以後核詳立案茲據該司道等將開辦情形詳請奏咨前來臣覆查無異所有陜省開辦巡警學堂緣由除咨部外謹具摺陳明伏乞皇太后皇上聖　　奏奉硃批該部知道欽此宮門抄十一月十七日法　大理院廂紅旗値日吏部引見八十名張英麟等同鄉官謝恩　王請假十日桂公延秀各續假十日召見軍機戴鴻慈紹昌張仁黼 
　　安徽巡撫　奏　知縣政績昭著遺愛在民籲懇天恩宣副史館摺 
安徽巡撫奴才恩銘跪奏爲知縣政績昭著遺愛在民籲懇天恩宣副史館恭摺仰祈聖鑒事竊查已故安徽太平縣知縣鄒鍾俊　蘇吳縣監生於同　四年報捐州判指分安徽歷保儘先補用知縣加捐同知銜並保花翎十年請補太平縣九月到　破獲前任内所出盜劫王霖雨　案平反囚繫垂死者七人又昭雪誣服因姦毒弊親夫謝方氏得白其冤盡結累年積案塵牘爲請 
 
