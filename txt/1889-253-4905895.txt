# 1889 - 253 - 4905895

 

Page 1

 
 
[石印十三經難字音註出售] [  點石齋代啓]  
　　子弟勝衣就傅椎魯者不足言質果聰頴自入塾以迄成人有不難盡十三經而徧讀之然而字有數音音有數義義以文而變卽音以讀而殊猝舉難字以叩其所學有茫然不解其何謂者山隂金君鹿泉按經摘錄照章編次其一字一音者直昔某其一字異音者音如古人讀若當作之例而引經句以爲證此不獨學者得乎音之正卽爲之師者亦得斅學相長之益宜家置一編釘二本價三角躉售格外便宜當向福省錢塘巷營房　鑑湖金寓議價此佈 
[新到木板書籍寄售] [  申報館主人啓]  
　　啓者今有木板各書籍寄售該價可格外克已計開白芙堂算學叢書五元黎註隨園駢體文一元六角王船山全集十八元歸震川集三元四飾氏說文二元養雲試帖二角四小學韻語一角五杭寸六才一元如欲買者請至三馬路申昌書畫室或本帳房均可此佈 
[美查有限公司]  
　　啓者本公司在香港遵公司律例凡入股者祗須認出股銀於西歴一千八百八十九年十月十五號買美查洋行在上海所做各種生意并地皮房屋一切一爲江蘇藥水廠及肥皂作二爲燧昌自來火局三爲申報新聞紙館四爲申報館所設申昌書室五爲三馬路申報館房屋地皮本公司資本銀三十萬兩分作六千股毎股銀五十兩現在先定派股分五千五百股計銀二十七萬五千兩内二千股已算村足股銀作爲先還原主尙餘三千五百股現在招人來買署理蘆事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根致先生一爲梁金池先生經　人爲芬林先生銀行爲匯豐銀行訟師爲哈華托如欲取閱布啓及定股信樣者向經理人處及各埠匯豐銀行索取均可定股者毎股先付銀十兩其餘於西歴一千八百八十九年九月三十號派股時再付如預定多股派時少得者定銀不能付還將來派股時照算如股分不能派得者其定銀照數付還其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[論長江宜定船式]  
　　有國家者皆有可恃之形勢天旣設此形勢以與人人能據此形勢以自守而後可有恃而無恐我中國東南濵海者約萬里大小海口不可以更僕數備不勝備防不勝防一旦强隣失好勁敵忽來宜若可隨潮而至綠岸而登矣而不知濵海形勢實有可恃者自江蘇吳淞口北以至山東登萊海洋中沙埂帶横旦萬里淤泥淺瀨膠滯船底自吳淞口南歴浙江福建兩省海洋中島嶼林立虎踞龍蟠交錯毗連無隙可抵其可以鐵甲兵輪擾我海甸者惟各海口耳然又恐各海口之淼淼茫茫無可以依據也又於各海口外海洋中特生孤嶼片壤以當其衝如瓊　煙臺崇明等皆是也其餘各海口亦皆有之惟不甚著名不勝枚舉耳夫海岸之綿亘難防也旣有一帶　埂與各島嶼以爲屏蔽之形海口之通行無碍也又有瓊州煙臺崇明等以爲犄角之勢嗚呼天之爲人慮也不亦周且至哉雖然各海岸海口旣有以屏蔽之犄角之亦可以無慮矣惟長江則猶有可慮者何也七八年前法國肇事進　福建聲勢洶湧幸而福州海口淺淤狹隘鐵中兵輪吃水過深中途見阻又有福山以爲屏障而船政局未遭轟燬此其所以無慮也而長江則不然同治年間中英失和英人兵輪一日夜而直抵鎭江城下官民惶駭金陵震驚雖有兵符而不及調發雖有舟師而不及抵禦幸而孤軍無助兵家所忌不敢深入重地耳若傾國而來鼓輪而進雖沂流直上達於漢口亦無難焉故吾以爲各海口之可慮者惟長江今試以長江論之古云長江天塹豈能　渡是以長江爲可恃也所恃乎長江者爲其風汛披猖波濤險惡耳而不知昔日之所可恃今日之所不可恃鐵甲兵輪之爲用也衝風破浪倒海排山上薄青冥下撼貝闕視地球如跬步視海洋如在席使駛行乎淺淤狹隘之各海口猶有吃水過深中途見阻之患若駛行乎長江則正爲具風汛披猖波濤險惡而得以展其長技　其能事縱一葦之所如凌萬頃之茫然浩浩乎如御風而行泠然善也其又可以爲恃否耶顧當事者知長江之不可爲恃也是以整頓江防操練水師實事求是不稍寛假無論某府某縣變起倉卒舉砲爲號迤邐傳遞不轉瞬長江水師　集響應蟻聚蜂屯法至良意犯美矣然吾嘗揆諸時度諸勢猶若重有憂者當其無事則時時爲之備節節而爲之防士卒已覺其太勞餉糈已覺其過費居安思危有備無患蔑以加矣又何濟焉當其有事則總攬全權統籌大局據險爲固握要以圖吾恐今日之長江水師猶患其調遣無資指麾難任者矣以長江水師而調遣無資　麾難任將奈何其不得不借助於商艘賈舶取資於野艇漁舠者勢也吾蓋觀於今日之商艘賈舶野艇漁舠而重有憂焉夫今日之商艘賈舶野艇漁舠固無望其摧鋒陷陣逐北追亡卽使優游容與擊楫中流猶將有顚播傾覆摧檣折舵之患焉以是爲取資借助也得乎歴枓鄉試上下兩江士子之渡江者輙不禁撫躬太息曰奉父母遺體余何數乘此險其間陡遇風波淹没致斃者時有所聞深可憫惻此非製造之料有未堅也亦非駕駛之法有未精也徒以船式有未盡善耳船之爲式　舟師之身家行旅之性命繫之不可以講也果得其式雖瓜皮畫　而驚濤駭浪無不咸宜不得其式雖横槊樓船而淺渚平沙猶虞失愼竊願當事者酌擬大小船式必使安穏迅疾萬無一失先製數艘行之有效凡民間製船通行長江者必仿照此式垂爲定章平時載運貨財迎送行旅遇有宼至即官出雇值分叚巡防各自爲戰各自爲守安商業而固江防其所裨益豈淺鮮哉 
[本館接奉電音]  
　　昨出京友電傳上諭一道敬謹譯登○八月二十日奉上諭本年夏秋間四川涪雅兩江漲溢近水州縣民間田廬被淹災區甚廣朝廷殊深軫念加恩着於該省捐輸項下賞撥銀五萬兩俾資賑濟卽著劉秉璋分給被災各處飭屬核實散放務期實惠及民毋任稍有弊混用副撫恤災黎至意該部知道欽此 
[北通近聞]  
　　潞河書院八月初二日輪應府課當經查如江司馬親詣書院點名扃門考試○初四日丁祭因許觀察公出查司馬告假當委張刺史恭代行香多士咸濟濟蹌蹌共襄祀典頗極肅雍之盛○下忙錢糧及正雜旗租張刺史定於八月初三日開徵已遍貼示諭矣○今夏河水盛漲之際許仲韜觀察親駐平家疃堤工預防伏汛直至秋 
 
 

Page 2

 
 
高水退共慶安瀾始於初十日回轅王事賢勞觀察有焉○聞正任東路廳郝近坦司馬將於節後仍回本任其署任查如江司馬則回順天府治中本任未知確否○本届順天恩科鄉試士子之來應試者共計一萬四千二百十七人○南鄉某甲一家三口於某夜聞院内有犬吠聲啓窗視之適與賊相對甲卽持鎗放之適中賊右腮暈倒於地賊衆亦回放洋鎗甲狙伏狀下迨賊鎗放畢復燃鎗回擊又中一賊於是賊衆大怒破扉而入將外室所有搗毁一空甲在内室亦不復出有某塲工聞聲趨至賊卽燃鎗傷其右臂時已鷄鳴報曉遂呼哨而去○文安縣有名文安窪者三十餘年積潦未退水深數丈民皆病之近日水内忽産金邊連花蘆葦蒲葉及各種鮮魚因此是處居民頗爲獲利易滄海爲桑田世變果如是乎○今夏雨暘時若山水亦未漲發以故大田多榢均慶豐登上市新糧價值不復昻貴年豐榖賤又農民之憂也 
[析津近事]  
　　天津縣署差役之弊積重難返固已視爲固然前月某日適二快班頭役賈相臣值日出一命案經地方上循例迭報府縣嗣兩造經人調停妥洽不遞攔騐禀詞逕由差等撤銷以爲可以無事矣詎府署中漏未求銷府　汪子常太守接閱呈詞後卽標硃附卷飭提人証卷宗到府研審而邑尊茫無頭緒亦未見原案及查府署呈報之期始知賈相臣值日提同質証飭責千板將是案原委上詳府憲府憲震怒札令從重懲辦現已將賈收禁矣○山左人某同業木工有烟霞癖秋間染病投仁慈堂法醫院醫治尙未全愈堂中貞女等騐係烟瘴中人謂非患病揮諸門外某窮無所歸病亦益劇寄寓於海大道旁山東鍋夥之中鍋夥均係小工不能代謀飲食某遂匍匐街頭扶病求乞嗣以了無生趣竟於十一日天未黎明向外國花園之柳樹上自縊而死當經地方報案天津縣委廉臨騐騐得死者委係自縊身死卽飭地方領棺埋葬發壇標記以便屍親認領云 
[湖屬水災詳細情形]  
　　湖州屬水災自道光二十九年間以後惟遭紅羊之刦迄今三十餘年蠶桑田禾豐歉相等農家雖不能復元亦可免啼飢號寒之苦承平後客民騷擾不堪其累用念列憲奏請由楚南北招徠食毛踐土皆係聖朝赤子深感天子浩蕩之恩名賢中興之德客民應需種種任彼自取心存厚相處二十餘年和如一家毫無怨言在子民之私誠仰答皇仁於萬一不料本年七月二十六日忽然狂風驟雨傾盆倒瀉歴兩晝夜起蛟二十餘處一郡七縣同水漲七八尺至一二丈不等東南地勢稍高尙有可救西北如長興安吉孝豐等縣山鄉毗連蛟由頃刻一片汪洋頓成澤國最重者泗安梅溪一帶冲坍抖門卽東省之堤壩數十處洪水若海倒山崩而來甚於黄水决口是處適當圩田本無高阜人民奔避不遑扶老携幼挈妻抱子男啼女哭一片哀聲震於數十里之外少頃哀聲漸息水已齊椽房屋茅舍冲坍人與牲畜器皿隨洪波横流或老父携子女或婦女懷稚子二三携挈而氽慘不忍覩二十八日雨師返駕查詢被災最重數十村死傷人口無算梅溪之内有一村三四百家適當蛟　其冲人屋盡没祗剩男子七人猱廾樹顚餓三日遇獲救數十年來未有如此奇災然而死者已矣或隨波而氽葬於魚腹或幸蒙撈救得存遺骸而或有奔避他處辛得慶生者水退後一物無存共中客民居三分將欲秋收盡歸烏有身無避風雨之居腹有飢寒之迫風餐露宿仰大而號際此秋凉寒至無一爲活東省被災無逾於比雖經縉紳耆民禀請賢父母告災此不過漕粮之計目前最急者賑撫深恐强者出奔流離入匪弱有饑　交迫塡於溝壑更有客民之强兇者横　無忌更小堪設想矣爰將被災細情備陳亟要以供衆覽伏願四海仁人善土慈悲慨發籌欵賑恤數萬災黎得延生命無一夫失所上抒　朝廷南顧之憂功德實爲浩大也伏懇貴報館主筆先生大人推恩削正卽刊報端感切感切 
[蘇撫過揚]  
　　前紀江蘇巡撫剛子良中丞由清江浦南下等因兹悉憲節於本月十八日辰刻馳抵揚州在城文武官員均預駕小舟遠迎於數里之外五臺山大營曁鹽揚等營亦各出隊伍迎接鎗聲砲聲響振林木憲舟用小火輪船拖帶順流下駛並不停留各官旣呈遞手版禀安復乘舟送至瓜洲始各遄返聞行過三义河是處所駐奇兵營亦列隊燃鎗致敬常鎭　黄幼農觀察則迎至揚河徐凝門碼頭禀安後當卽隨之東下云 
[揚州火警]  
　　本月十七夜揚州東門外河東岸某姓柴房失愼　致火乘風勢烈燄狂飛警鑼旣鳴救者雲集無奈城門雙鎖魚鑰宵嚴司閽者不敢擅開以致城内水龍無由得出幸火塲距水伊邇保甲局曁各汛弁指揮人衆灌救得宜丙丁神始息怒而回不致悉付煨燼事後檢點計燬瓦房草舍連柴篷共三十一家其間以小本營生及窮苦無告者爲夥本已家徒壁立猝遭此厄益覺苦不堪言至起火之由傳係匪徒所縱云 
[浙闈述事]  
　　八月初一日崧振帥用黄紙恭錄諭旨以黄綢紥成綵亭供諸天開文運大栅欄外至初八日移至貢院頭門俾士子瞻仰天顔如在咫尺庶幾肅恭將事不致隕越貽羞再於頭門左側建一層臺高與明遠樓將派員在臺下看守至點名時毎點一起則登臺放號砲一聲蓋高則其聲遠傳使各處望　聞聲亦將燈更換也○去年正塲有某甲將題黏貼明遠樓上塲外用千里鏡照之纎悉畢見故初八日下午早已傳布通衢此次崧振帥欲將積弊掃除因將明遠樓第一層至第三層一律封鎖不準考生遊玩亦不用鼓手作樂思患預防誠周且密也○初八日首塲至旁晚封鎖號門隨卽查號蓋戳第三日門啓諸生提籃而出確守功令並不滋愛喧譁二三塲亦然足見崧振帥之辦理科塲盡善盡美云○登藍榜者首塲共三十三人其中不完卷者八人白卷者四人添註塗改違式者九人草稿不全者三人詩無草稿者四人違例出號例應扣除者一人至十一日寅刻不繳卷者一人二塲共十九人火燒卷面者三人添註塗改違式者二人白卷者四人不完卷者八人至十三日寅刻不繳者一人未繳卷者一人○初九日首塲大時炎熱士子患痧症者甚多有鳴字號考生帶病人塲初九夜十下鐘時忽然腹痛聲嘶且吐且瀉號軍禀請號官舁至二門篷廠下不多時魂已離體齎志以終矣初十日放牌時經人以被蒙首扶掖而出僞爲未死者然盖以免牆頭吊出之慘也來字三十餘號有湖州考生完卷後收拾考具意將繳卷出塲忽患急痧四肢不能移動僵臥號舍宛轉呻吟鄰號樊君恭壽以辟瘟丹調水灌入口中復請號官着水夫扶出後未知性命如何也 
[華亭縣示]  
　　照得本縣莅任斯土首在安民而尤以懲暴詰奸爲先務第不教而誅有所不忍特將應禁事宜查叙律例分條開列於左　一棍徒宜首示懲創也查例載兇惡棍徒屢次生事行兇無故擾害良人發極邊足四千里安置綽號棍徒如係屢次行兇滋事亦照棍徒擾害例問擬例禁綦嚴各宜知所儆戒嗣後地方如有不肖之徒赴各店鋪强賒硬索及藉端逞兇滋事一經訪獲審實定卽按例嚴治決不稍寛一搶孀逼醮宜嚴禁也查例載聚衆夥謀搶奪婦女已成不分得財與未得財爲首斬立决爲從均絞監候知情故買者减正犯罪一等又謀占資財貪圖聘禮期功緦麻卑幼並疎遠無服親屬搶賣尊長者分别擬以斬絞監候如尊屬尊長圖財搶賣卑幼亦分别服制擬以軍流又孀婦自願守節母家夫家搶奪强嫁祖父母父母及夫之祖父母父母杖八十期親以下尊長卑幼分别擬徒娶主知情同搶杖八十如孀婦不甘失節因而自盡者祖父母父母等分别擬以絞流各等語例禁煌煌原以女重名節故孀婦自三十歲以内守節年逾五十例得仰邀旌表且婦女自失所天茹苦含辛志其堪憫爲其翁若姑及夫兄人等宜如何格外顧卹卽隣黨人等亦宜如何欽敬何可稍事欺凌嗣後如有不肖之徒胆敢貪得財禮逼令孀婦改醮或竟逞强搶賣一經訪獲無論親族外人概予按律治罪決不曲貸一詞訟宜嚴究主唆也查例載積慣訟棍播弄鄉愚　嚇詐 
 
 

Page 3

 
 
財卽　棍徒生事擾　例實發雲貴兩廣極邊烟瘴充軍等語誠以小民逞一時之忿結而成訟一經訟棍播弄耗財失業欲息未能迨至審實坐誣　後反得逍遥法外是以主唆之罪例議綦嚴嗣後本縣審斷詞訟惟有澈底根究實則按例冶罪虚則照誣反坐並隨時嚴究主唆之人獲案懲治各猛省回頭毋　後悔凛之一盜賊宜先清窩主也查律載强盜窩主造意身雖不行但分贓者斬乂例載窩留積匪之家果有造意及同行分贓代賣改發極邊烟瘴充軍父兄知情分贓各照　竊盜爲從治罪鄰佑知而不首杖一百各等語原以盜賊若無窩主爲之藏護則敗露必速是以定罪較别項爲嚴嗣後諸色人等如敢窩竊分肥或爲賊寄贓銷賣或爲探聽事主消息通線引路一經訪獲定卽按例重懲父兄隣佑一體治罪决不稍寛一賭博宜嚴禁也查例載開塲誘賭經旬累月放頭抽頭者初犯杖一百徒三年再犯杖一百流三千里又賭博不分兵民俱枷號兩個月杖一百房主隣佑知而不首按例治罪房屋入官等語例禁煌煌不容輕犯乃訪聞華邑賭風甚熾亟宜嚴禁以安民生除派差隨時查　外嗣後如有不肖之徒胆敢引誘聚賭一經訪聞定卽嚴拿儘法懲治地保同十究處均不稍寛一販私宜嚴禁也查例載兵民聚衆十人以上帶有軍器興販私鹽拒捕殺人及傷人者首從分别擬以斬絞軍流乂律載犯無引私鹽不論贓之多寡杖一百徒三年窩藏寄頓及受雇挑擔　載者分别擬以杖徒各等語忪郡爲産鹽之所恐不乏貪利興販及代爲窩頓挑運之輩亟宜嚴禁以裕鹽課嗣後境内如有不肖棍徒販賣私鹽及窩私代運一經人鹽並獲定卽按例治罪私船鋸截示衆窩私房屋發封入官不稍曲貸一窩娼宜嚴禁也查例載無藉之徒及衙役兵丁窩頓流娼土妓引誘局騙及得受娼家財物挺身架護者照窩賭例治以杖一百徒三年之罪等語誠以娼妓有壞風化得若輩爲之包庇則更毫無顧忌　宜嚴禁以敦風俗嗣後如有流娼土妓務各勉爲善良勿再重蹈故轍其得規窩庇之徒一經訪獲定卽按例嚴懲地保一體究處均不稍寛一私鑄私販宜嚴禁也查例載各省拿獲私鑄之案不論砂殻銅錢核其錢數至十千以上者爲首及匠人均擬斬監候爲從及知情買使者俱發新疆給官兵爲奴又收買私錢及剪邊錢攙和行使並貨賣數在十千以上發各省駐防給官員兵丁爲奴房主隣佑知而不首俱杖八十徒一年等語誠以私鑄有壞圜法私販有壞市面故定例議罪極嚴嗣後如有私販之徒一經訪獲不論本犯房主隣佑概予按例治罪均不稍寛以上八條爾等務須仰體本縣誥誡苦心父戒其子兄勉其弟各自脩省共安正業切毋故違禁令以致身罹法網噬臍莫及是爲至要切切特示 
[嘉興瑣報]  
　　烏鎭鄉民多有崇奉佛教者日前約伴雇船三艘赴大九華山進香禮佛男女老幼約共百人月初行至尖山陡遭風雨三船不知去向一船共三十九人祗有七人得以逃命嘻何佛之不佑信人耶抑土木無靈徒自信崇膜拜耳○嘉興府屬突患水災訪事人屢述情形早已備書於報兹悉災况以海鹽最重次桐鄉次秀水其餘雖遭霪雨尙不成災邇日鄉民聚衆告荒連連不絶地方官批示靜候查明禀奪大約須集欵振之矣 
[四明秋景]  
　　寍紹台兵備道吳福茨觀察牌示本月二十六日辰刻閱視寍防營勇各操並騐看洋龍○聞西鄉建岙大橋一帶於上月二十八日陡然起蛟田禾人口均有損傷該處災民唐馬張三姓遂聨名赴縣禀報徐邑尊批飭地保查明實在情形禀復察辦○中秋佳節各項手藝中人皆停工遊玩居民小戸人家往往購辦月餅等類互相餽遺以致茶食店生意甚爲熱鬧十六日午後南郊西郊及江東張斌橋等處又有龍舟競渡一時興高采烈觀者甚衆○十五日錢行街正在雇班演戯有閩帮糖船上水手與觀堂延慶寺之台州僧三人同在觀看不知因何起釁兩相鬥毆一僧被閩人毆傷血流滿面負痛而逃其二僧見勢不佳亦乘機奔逸閩人尙復狂追至新江橋上二僧情急躍入江中當經救生船急爲撈救一慶更生一占滅頂方丈僧聞之遂擬聨名控於縣署想徐邑尊定當查拿究辦也 
[佗城秋色]  
　　東莞縣有沙田數百頃係該縣賓興局産業年中租息甚鉅爲士子鄉會試等費用惟未經報稅升科現被督憲張香濤制軍查知飭下東莞縣查明該田共有若干頃將其一半罰令充公以示懲儆至罰出充公之田擬撥歸廣雅書院俾充院内諸生膏火奬賞及一切雜項開銷○潮州與嘉應毗連前月嘉應山水漲發猝罹巨災署潮州府曾藎臣太守携帶銀米親往賑濟災民賴以保全其功甚偉賑事旣畢太守來省將一切情形禀知制軍嘉具賢匪甚爲欣悅昨日太守已告辭回署矣說者謂太守盡心民事畛域不分方諸古之名臣誠不多讓矣○候補府尹仰衡太守　保奉委解餉進京並投部引見一俟領兌畢當卽束裝起程取道北上○佛山同知高司馬紀潮州鹽運分司文司馬君炳連州州判李少刺雲門均由藩肅牌示飭赴新任諸員奉札後卽詣轅叩謝辭行分道揚鏕馳赴任所○南海平洲鄉前日雇優演戲鳴金伐鼓舉國若狂賊卽乘其無備突入鄉中唐姓家行刼傾箱倒篋搜括靡遺鄉勇聞警出捕賊與之鬥互有損傷賊遂携贓逸去聞所失不貲刻已禀官追究矣○番禺縣屬高塘墟向有勇廠一間營勇數十人常川駐紥前日營勇向鄉内圍園摘取生菓鄉人靳不予以致爭執營勇竟施放洋鎗將鄉人打斃營勇自知罪戾旋縱火將廠燒去揑稱鄉人刼廠焚燒以圖諉卸現下兩造均已報官想明鏡高懸者自能分别辦理也 
[中丞莅省]  
　　新任安徽巡撫沈仲復中丞於本月初十日蒞皖隨卽往拜陳六舟中　阿嘯山方伯張竹晨廉訪丁潛生觀察及候補道府各員事畢回駐行臺十一日命巡捕官傳示十二日辰時見客届期文武大小印委各員齊集轅門聽候挨次傳見談次中丞細詢地方風土民情各官一一對答旋卽興辭 
[東廳交卸]  
　　代理上海縣粮廳土二尹將次卸事上憲已札飭某二尹來申行李器皿昨已搬運入署不日接印任事云 
[仁民及物]  
　　工部局定章凡馬車行經熱鬧之塲不准加鞭飛駛至於坐客拉韁停車碍路等情亦皆懸爲厲禁無如禁者自禁違者終違西官遂會議章程照請蔡太守重申禁令并示禁鵝鷄鴨等倒懸盖所以惜物命也 
[投水遇救]  
　　鄉人某甲與妻口角妻竟奔赴新閘江邊投水幸經隣人撈救得慶更生甲遂俯首降心不敢再與計較妻亦前嫌盡釋和好如初云 
[清理夙案]  
　　八月初九日楊立本在江寛輪船行竊短衫因之管押昨日葛同轉飭掌頰四十下從寛斥釋隨提在吉祥街老虎灶鬥牌之陳掌生辱駡西捕之周關心一并開釋至撞破公司馬車傷及馬夫之小車夫李三及飲酒賴錢之徐連生則均交人保出 
[女孩失路]  
　　昨日下午三點鐘時法包探李雲發在護城河畔見一失路女孩年約四五齡沿途啼哭因卽抱至捕房俟人認領此女身穿花洋布衫褲元布單梁鞋未曾裹脚兩耳皆有環頭梳丫角辮云 
[丈地充公]  
　　虹口賭塲基地經裴邑尊諭令充公已紀前報兹悉昨日邑尊會同陳叅戎蔡太守帶領亭耆人等親臨履勘丈量以便繪圖詳辦 
[上海縣案]  
　　差棍並懲一案已紀報端兹悉局差沈標供出陳姓與王阿龍王阿秀姊妹有暗昧事以致被小流氓所毆裴邑尊乃飭差將王氏姊妹提案於前晚升堂訊究阿龍稱年二十一歲家居新閘做針指度日已許字與　在　堂倌楊企堂爲室係伶人孫瑞堂作媒尙未過門當日傍晚　陳姓來索取店帳略坐片刻不料有小流氓二十餘人俟於門外陳出門卽被拖倒蜂毆受傷其後局差到來拘拿時已各奔馳而 
 
 

Page 4

 
 
散叩求明察阿秀稱年十八歲已許配與西門内姚姓爲室尙未過門餘供與阿龍同邑尊乃飭將阿龍交官媒看管阿秀發普育堂暫行留養候覆訊核辦○陸姜氏控俞克勳李少卿鄧仁榖等逼婚寡媳陸氏一案迭紀前報兹悉前晚復經裴邑尊升堂訊究姜氏稱俞等胆敢揑據逼婚務求究辦陸氏稱胞兄實未出立婚據不知如何自縊身死俞稱小的係鄉人决不敢揑就僞據逼令成婚實係園林主婚收洋三十元叩求鑒宥李鄧同稱此　與小的無涉實遭拖累邑尊乃飭將陸氏交姜氏具結領回俞李串合逼婚殊屬可惡着均枷號示衆鄧仍還押候示捕役拘解竊犯王阿金到案前晚經裴邑尊升堂訊究王供詞遊移邑尊喝責二百板責畢方供曾在廿二鋪王姓家行竊一次實因貧迫不能度活以致犯法叩求鑒宥邑尊乃飭令發自新所管押 
[英界公堂瑣案]  
　　錢小波扭顧阿金至公堂控稱顧積欠米錢不付叩請訊道顧稱欠錢屬實曾約訂期料理錢竟不依蔡太守飭顧父人保出設法理清○揚州人謝金榮投上海縣控稱妻子某氏及女兒小五子卽俊玉被李大脚卽劉氏誘領來申在治下三馬路某姓花烟館賣娼請爲提究裴邑尊飭差持名刺送謝至公堂請蔡太守立提劉氏及謝小五于訊理太守隨飭差提到發交官媒看管以候訊斷○尤子鈞扭送徐阿金共公廨以徐不付票洋請爲訊斷蔡太守飭將徐交人具保赶緊措洋照付免得涉訟公庭 
[法界捕房瑣案]  
　　王阿金闖入新北門外某姓篐桶店樓上圖竊由捕拘案各情均已詳登本報兹聞王實係沈學全押至昨日已滿五天由包探送請發落當有沈之師父王雙林寄母劉王氏投案訴稱沈於七月十五日往浦東探望母親一去不回叩請重懲然後領回管束葛同轉著掌頰八十下交王領去諭以如再不聽教訓准爾等送案訊辦王等叩謝而退○烟館鴇婦羅李氏控崇明人倪家福借錢不遂用鐵器擊傷頭顱一案曾紀報章昨日包探禀稱小的奉諭往南市各碼頭訪尋絲網船主許生桂皆云並無其人葛同轉著帶倪研詰倪供船主許生桂船主之子許金則船泊四福樓茶肆南首該鴇自已由悌墜以致碰傷同轉着押候查再核浦東人張勝金挈子阿孝及妻舅唐幸生等控陸錢氏將媳陸氏藏匿一案前已疉紀報端昨日　器店主韓金生投案訴稱陸錢氏挈女來申時小的　在鄉間未及知悉現因涉訟致累小的之妻任氏管押小的　浦東　問始知陸氏實由舅母　去現已經圖董趙渭大地甲徐俊卿將其父榮華扭至張處陸氏亦已有着小的因約張來投案禀明張竟不肯來至所　舅母者小的業　尋到同來有病臥在店中可否將妻釋回俾小的再去尋覓葛同轉謂人由爾處逃逸爾終不能置身事外姑着明白其詞靜候祭奪可也○顧周氏控戴　廷欠洋銀四十元一案前已紀之本報昨　該氏邀中人徐坤全投案訴請比追戴及戴陳氏彼此推諉同稱　力繳洋葛同轉謂爾等二人可各還二十八限　　内繳清戴稱謹遵公斷陳氏嘵嘵置辯同轉着押候嚴比○前報登太來酒店陳本具控周長生放火攫洋案葛同轉以原吉控不實令帶學徒案再核昨日陳帶到學徒汪金保被告周長生亦由保交案同轉先問汪曰初六之事爾曾知否答稱小的於初六晨起見周方洗臉後忽不見同轉問陳周二人曰爾等曾否探聽明白二人皆堅執　供同轉謂陳曰本分府訪得其中有人播　爾須直訴不可誣　平陳游移無定同轉着併退去靜候覆訊○唐蘭芬行竊洋布經葛同轉判令枷示等因曾登昨報昨晨曷同轉發落各案時包探禀稱蔡金寶因攫取銀針管押將唐枷上姓名挖去並向拆梢同轉着提案研詰蔡供稱小的亦曾被入脫去鞋子同轉令指出脫鞋之人蔡指定陳阿福陳設詞抵賴同轉怒謂爾等俱非好人喝將陳笞責一百板仍還押所蔡笞責一百板掌頰二百下因已滿期釋之使出並令副捕頭謝爾諾將唐另行管押以示區别 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十七日泰壩金分轉禀知回署李鹺尹宗業由孔涵船私局來十八日趙鹺尹壽佺由浦來揚汪鹺尹振禀知回新城卡 
[大雅題襟錄招友徵詩啓]  
　　姚海隅偏天涯侣結龍乂光煜鶴和音清生孤於越之靈視比蘇仙之短指還有六才不長三等徐渭之數奇奈馮唐而　老吐陵磊落賞音不乏眞長司馬沈渝舉世豈無得意休說藍衫利市自嗤白纻荒凉生不逢辰公孫宏誰徵博士年方周甲沈歸愚未入詞林難挺秀於芸臺漫汲華於橘井久賣韓康之藥不成董奉之林設壽人醫藥局箸有霍亂轉筋醫商泛海初歸又想乘蓮遠出掬芝自賞轉憐此草無根向有乘蓮汛海小象近繪孤芳自賞圖手掬青芝藉伸紙以寫生如傳警欬倘論詩而喜晤恍接音容小像附稿 
吉地占牛眠司空圖早成生壙臨喪許蠅弔陶淵明自作祭文著有自祭文感錦繡之江山帙成雜俎著有賽竹樓雜俎並駢文剩馥吟詩剩馥詩餘鬭精神於花草詞瀉懸河初稿已鐫續篇欲出功臣作頌共慶昇平論事有詩旁通中外後于前唱非邀湛露之恩剩馥殘膏兾入浣花室卅年劘切萬事蹉跎論世知人前哲屢經尙友同方合志諸公總肯聨吟將詩而分寄徐園棣山司馬寄樓敢作名花供養隨啓而兼呈滬曲滬游有舊作三十絶也期大雅唱酬仿阮嗣宗而詠懷學曹子建之贈友雞壇虎觀采風得一百餘家蚓唱鶯歌縫月成六十幾律遺珠何限待訪姓名片玉逾珍徧搜篇什喬曠詩多僻事狐穴常探韓洎文詡宏裁鳳樓誰造下指何能測海戴盆且以望天或樹幟於綺壇或繡裳於粉署人如未面詩可申心望重李　恐龍門之過峻才憐盧氏聞馬帛而均頌翹瞻玉律金科如入嫏環福地遞到東瀛南海好締翰墨奇綠白俗元輕奚能免誚馬遲枚速籍以遠徵人箸推縳麟應共許奇又賞鑒長才擅繡虎或轉欣秃管留題問誰嗜痂與我同癖數千程無妨遥寄一二月各應相求杜審言屈宋作衙官曾據文壇拜帥賈浪　李孫皆供奉應偕詩祖坐禪杜老論又嘗懷李白簡齋好友徧問篁村李憨喜遇棋翁歐九肯降詩敵更唱迭和題襟小箸詩文弁言題辭介壽題圖一切投贈詩古文辭篇作一帙籖曰大雅題襟並附諸大雅姓氏職銜不必聨襟制勝出奇屬韻奚拘次韻敢請風騷之將咸追漢魏之音如得鴻裁卽登驛報竚拜瑶章疉錫會看玉笈同編句餘胡傑人芝麓甫拜啓 
[上海四馬路文報局内恊賑公所經收山東奉大賑捐六月上旬清單]  
　　初四日湖南岳州署張大善士原平銀一百另三兩申合規元一百另九兩三錢三分六厘程松亭翁募顧繆氏祈病速愈一百元錫山杏蔭氏善士三十元樹德堂二十元杭城同善堂募五月分捐申崇文求母病愈先助一百元陳子莊等四戸合十元海昌禇棣華求病速愈十元徐瑞年患病立願延年隠名氏祈保平安兩戸各六元徐瑞年病願任孫氏子金銘爲三月病愈願金咬臍三戸各四元延陵吳琴記三元王寶記項氏鼎相典衆友求保子治記恙愈吳雲卿行秘書舘膏火六戸各二元養秀堂楊培遠堂台選高平氏目疾愿四戸各一元無名氏爐坯洋六元炎求安銅洋二元心菴氏錢三百十文以上實收英洋一百六十三元三角爐丕洋六元銅洋二元無錫同信昌號募錢阿川唐登寶兩戸各一元蘇耀裕五角惠俊卿正興坊兩戸各二百文水刧餘生一百十五文以上實收洋三元蘇城得見齋募芸薇女史求親父康健四元芝女史求夫康健添丁三元又銅洋一元餘杭胡裕盛坤號募胡敏齋胡榖成徐左泉路青士四戸各一元胡仲卸鮑衡伯胡經若胡賑齋王名齋沈贊元禇汝舟禇子同解道濟王董兩姓十戸各五角李亮遠海卿兩君合四角程迎春李杜林張燮廷汪兆方李灶炎李可珍六戸各一角胡有庠四百文楊永林三伯七十文邵聞詔二百五十文王懷相三百文董德茂二百文以上實收英洋十元另六角虚對開一個錢四百八十文寶應記水鎭恆升典鄒輔廷翁募居靄風居集星堂兩戸各一千文居燮卿宣三房二戸各五　文居培本堂仲慶和居竹平居來瑞堂王通河王局王玉堂六戸各四百文居仿僑居子暢信茂祥居子山居和記順和號雷復興王汝記同泰義朱林氏周榮記十一戸各三百文居輔卿周軒記周永興無名氏張述居贊記居輔言居胡氏同義恆陳隆泰義生和同興號翟雨湘十三戸各二百文長春堂一百五十文陳介梅張壽林邱榮記胡肇記豫豐汪全泰恆興昌厚生周兆記蔡義芳長生堂同仁齋居養熙蔡江姓十四戸各一百文無名氏四十文以上實收洋十二元原銀三錢另九厘高郵武廟賑所丁鏡齋翁募高信女手五元映朱堂巨記四元竹山堂占記同捷堂佳記定泉師三戸各二元虞學仁清蓮凈妙存心堂李培芝藕香六戸各一元隠名士王三千文庚記辛記兩戸各二百五十文以上實收洋廿四元南匯嚴旬初爲母求福壽三百文又募沈隠名求壽嚴姓求祿兩戸各三百文隠名氏求嗣一百四十文以上實洋一元龍平榮昌號十元乂募蓉裳氏二元盛端書無名氏兩戸各一元包植夫翁求身康健五元源開莊諸同人一元李石生翁一元同昌利號來東山元裕當一元比陵夫風氏二元如臯再生人還愿一元蘇城久太典來天水氏求家平安銅洋二元又茂豐線號來無錫保記善士二元九江寶源生號來江西三湖局翁王德馨堂筆賢居兩戸各二元○本日共收規元一百另九兩三錢三分六厘英洋四百另一元爐丕洋六元銅洋五元虚對開一個小洋九角源銀三錢另九厘錢四百八十文合并聲明 
[上海四馬路文報局内恊賑公所經收山東奉天賑捐六月上旬清單]  
　　初五日○安慶電局來城縣官紳曹平銀二百兩申合規元二百十四兩八錢一分六厘○本埠潤昌棧來江西孫錫善士規元五十三兩三錢無名氏元甬江鼎元春莊來行素子募愼餘軒馮將戊已兩年放生願移賑三十元另三角五分二厘又先考冥壽節移賑十元又母五十壽節移賑十元又印送善書願賑五元信善子印刻善書願移賑廿六一角二分八厘馮川如刻善書願賑十元毋自欺齋馮印送善書三元趙春如賀長齡紀廷榮秦均祥顧普坤葛合順利記行利元行繼善堂張九戸各一元陳雍記五角二分○杭州電局募富新塘四元不書名竇古岩緣力子三戸各二元紹興會稽孫肇唐翁募樹德堂孫十元孫王氏五元孫川釣徒二元孫裕生孫林姑孫明珠姑孫孫張氏四戸各一元以上計光洋念一元實收爁丕洋廿二元楓經仁記善士十元山隂糧廳署内許紫　翁募有心無力子十元山東黄縣王燕喜堂募王梁氏規元十兩另九錢六分募王氏規元二兩另七分姜王氏規元一兩八錢七分○同里金小蘇翁募吳江趙榮資祖冥福懺資賑十元無名蔡捷三諸奎伯三戸各一元○本埠戲鴻堂交到葉樹樵先生書畫潤移七元七角錢廿一文○常熟凝善堂賑所募張趙氏十元保安居士五元陳象新三伯無名氏陳凈智無名氏蘇錢氏四戸各二伯蘇用林一百八十文佘姓無名蘇無名無名錢無名五戸各一百文以上實收洋十六元銀四錢九分三厘常熟餘久善士一元○盛記小洋三角無名氏小洋三角○○本日共收規元二百八十三兩另乙分六厘英洋一百八十一元爐丕洋廿二元小洋十三角原銀四錢九分三厘錢廿一文合拼聲明 
[上海四馬路文報局内恊賑公所經收山東奉天賑捐六月上浣清單]  
　　初六日○禪臣洋行梁金池翁募梁而康五元蔡如伯廣記兩戸各四元崇善堂三元陸敬南鍾靜記蔡侣陶三戸各二元梁月樵潘蕙軒永利貞三戸各一元○吳惠堂翁來姜中和洋十三元六角八分四厘又來余義和潘復興兩戸各十元○錦溪恊大信局來陳募鎭隠名氏三元○漢臯知有氏六元○大通和悅州隠名氏一元○會稽胡銘慈翁募交四元蘇省倪源源號來張光壽無名氏薛爾梅三翁共一元○松記求保合家平安一元捕曹氏求肝胃病愈二元李某燕翁二元保安氏二元不是愚人銅洋一元○○本　共收英洋八十元另六角八分四厘銅洋一元合并申明 
[上海四馬路文報局内恊賑公所經收山東奉天賑捐六月上浣清單]  
　　初七日○總統吳松防軍曹肯堂軍門規元一百四十兩源來實收曹　元一百三十兩零零四分八厘○閩省福寗右營恊署來韓江揭陽三舍居一松如氏爐丕洋一百元源計庫平重銀七十兩○海昌周希袁翁募柏歲廬主人二元仰體好生氏長兆平安氏了愿子三戸各一元○太通張元昌號盡心氏六元又募陳　友蔡裕昌王義興朱文治程學子浣花軒三槐堂李自愷應和劉金榜江勝財楊元恆餘慶堂無名氏吕子芳十五戸各一元○餘杭孔廣卓翁五元又錢六百十四文又募余閨女五角徐國春沈士享沈先庭三戸各二百彭胡氏周聚興姚蘭齋姚懷韻姚望德連生戊眉姚黄氏姚洛氏姚再生十戸各一百文姚秉齋六十六文以上實收洋八元○巨州葆甡鹽棧衆援齋四元○南匯李東橋翁四元又募無名氏二元松江府署來不留名求病愈二元○黄錫恭翁爲媳朱氏患喉風愈愿一元悅昌文記二元連瑞氏節省輪船費一元無名一元無名一元隠名五角○○本日共收曹平銀一伯三十兩零零四分八厘爐丕洋一百元英洋五十二元小洋五角合并申明 
 
 
 

Page 10

 
 
   
 
