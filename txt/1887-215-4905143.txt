# 1887 - 215 - 4905143

 

Page 1

 
 
[石印國朝先正事略出書告白] [  點石齋代啓]  
　　平　李次靑先生手輯先正事略一書中分名臣名儒經學文苑遺逸循良孝義凡七門人爲一傳者計五百人附見者六百有八人我朝　興　土二百數十年間名卿鉅儒鴻達魁壘之士之應運而起者其訐謨政績具在國史類非草野之士所能　得先生之書而讀之　知昭代人才實邁前古而尤有以發人觀感之心要不僅微文考献足資掌故巳也書訂八本價洋三元向南北申昌還讀樓及各書坊城内實順坊等出售此佈 
[開印月令粹編告白] [  點石齋代啓]  
　　月令粹編一書江都秦味芸先生所手輯捃摭富而選擇精足賅小正豳風月令之全本齋業已開印約本月可以出書海内士林度必有爭先快覩者矣特此佈知 
[論標榜之害人]  
　　今夫好順而惡逆者人之性也喜諛而惡直者人之情也惟其好順故諛之者無非順其勢而入惟其惡逆故直也者不敢逆其志而進蓋好順則未有不惡逆喜諛則未有不惡直且好順亦未有不喜諛惡逆亦未有不惡直者直焉者日益遠斯諛焉者日益近而所見無非順我之人所遇無非順我之事自以爲天下但有順境並無逆境而孰知偶遭逆境而向之順我者且不知其何往矣向之諛我者又不知其誰諛矣至此時而後悔奚及則何不於順之諛之之時而稍自警省耶書曰有言逆於汝心必求諸道有言遜於汝志必求諸非道此固聖賢之學問未必盡人可至然爲人之道取法乎上僅得其中則又安得不以古昔聖賢自勉嘗親近今之世媚人者惟知順人喜人之順者且不知人之順我者卽以媚我方自信我之果有可諛旁觀冷眼未有不目而笑之者而彼猶詡詡焉自鳴得意若此者不知其凡幾吁可慨也已嘗見有某文人初未習舉業而耽情於吟咏下筆洋洋灑灑頗有旖旎風光之妙而靑年玉貌見者頗敬而愛之於是一萹詩出爭相傳誦其友人又但知諛之順之而從未有人進一言以規之其人遂龍然自大以爲天下固莫余匹也殊不知所能者不過雕蟲小技所咏者不過月露風雲其識見則眼小如豆心粗於輪其品行則但知有已不知有人積而久焉向之敬之者轉而畏之前之愛之者反以嫌之而其人則又以所如不合而大發牢騷痛哭流涕之詞摇筆卽至曾不知反躬自悔而但知怨天尤人竊以爲此等人非遭奇窮必有奇禍孟子謂盆成括小有才未聞君子之大道則足以殺其軀而已矣正謂此一流人也然而斯人也豈生而已然耶前此之贊之美之揄揚而歎賞之者皆適足以害之也不但此也一家之中家主欲有所爲無不慫恿之而樂其成使其所欲爲者而善也則亦何不可之有若其所欲爲者爲足以　禍而旁人乃亦贊而成之則何異於漏脯餉人鴆酒敬客其順而諛之者非其仇讐則無非吮癰舐痔者流耳至於一禍再禍家業凋零後悔也而又無及矣由是等而上之其位愈尊順之諛之者亦愈衆一行作吏綰銅輩紓墨綬出則呵道入則鳴騶其間自幕友以至差胥無不望塵弗及承其顔色覘其志趣求所以順之者而惟恐其逆求所以諛之者而不顧夫直當其羣焉進媚之時或頌德政或頌賢良用法過嚴則謂懲一警百刑期無刑臯陶之執法不是過也而無　受累者且不止一路哭矣遇事　頇則諛以忠厚長者心存保赤與其失入不如失出而人命之私和且以爲爭平雀鼠盜賊之縱弛且以爲户少吠厖積而久焉下民之被酷虐者多不免挺而走險宵小之玩法愈甚而良懦之被害無窮至於上司訪聞口碑載道而彼猶快然自足一旦被吏議獲陰譴而後悔已不可及然則前此之歌功頌德者無異乎白簡彈章設成初莅任時有一二老成人時時提撕警覺何至此哉又不但此也推而至於一國亦何獨不然君之推其言而莫子違猶其小也製一器衆人交口稱之謂天下無與比也練一軍盈廷額手慶之謂四海莫與敵也苟如是也國家未有不受其禍者唐之元宗開元之際以蹇蹇諤諤有姚宋張韓之輩而物阜民康朝野無事至天寳中一用李楊事事將順而卒成幸蜀之禍以一人之身而前後竟分爲兩截此則顧而可見者苟非後之順有以肇禍又安知前之逆乃足致治乎然而後人知而論之而當其時則更無從聞此言也人或謂中國此時事事皆以寛大爲懷相忍爲政不得逞其志而遂其謀譬諸人之處境頗覺非順而不知境之逆者諛言不至袛以自圖奮發默運宏規而禦侮克敵之計卽在乎此彼夜卽自大視他人蔑如者方且自以爲是一毫不肯降志而有識者見之則亦等諸黔之驢遼東之白頭豕而已間嘗與一二素心人談及謂天下惟善人能受盡言直言固所難受聞遇則喜孔門惟季路能之然則此詣何可輕言不知閱歴旣深自足以知之余當少年氣盛何嘗不好順惡逆雖側聞父兄師長之訓猶未免意有所疑迨經兵燹蒙患難饑驅於外者二十餘年至於今而覺順境之中有逆理逆境之中乃有順理諛言至禍卽隨之直言至害則遠之蓋此事關乎閱歴非可以勉强者也雖然余旣於此中有所心得則深願天下之人同知之而同行之古人云甘言疾也忠言藥也良藥苦口利於病忠言逆耳利於行請以此作淸夜鐘聲何如 
[本館接奉電音]  
　　昨日下午一點鐘二十分時本館駐京訪事人由電飛傳本月二十一日上諭兩道敬謹譯登○六月二十一日奉上諭楊昌濬奏開缺知府禀訐接署人員並抗不交卸一摺據稱福建寧府知府蔣斯岱於奉旨開缺之後具禀侈陳政績並稱夙累未淸請緩至端午節後再行委署又禀訐委署該缺之梁玉瑜有挽託司事秦姓許給謝儀求代署篆等語特旨開缺送部引見人員旣經藩司委員接署應卽懍遵交卸何得任意抗延挾私具禀似此冐昧糊塗殊出情理之外蔣斯岱着先行革職交楊昌　督飭兩司將所控情節親提研訊據實恭奏以肅官方欽此同日奉上諭張曜奏直隸開州大新莊黄河漫溢淹及山東地方並現在籌放賑欵情形各摺比歲以來山東地方頻遭水患朝廷軫念災黎迭次賑撫現在復因上游漫溢灌入東境致濮州范縣壽張陽榖東阿平陰禹城等處均被水灾覽奏殊深憫惻着加恩將山東本年新漕五萬石同隨漕輕齎銀兩一併截留交該督撫飭中委各員核實散放總期實惠均沾勿稍弊混至此次開州漫水尚未據李鴻章奏報着該督嚴飭地方文武將堤工加意培護實力防守勿得再有疎虞並將現辦情形迅速核奏該部知道欽此 
[恭備大婚儀物]  
　　接京中信敬聞大婚之期定於後年所有各色儀物應行預備者由禮部奏交各處承 
 
 

Page 2

 
 
辦兹將淸單恭録左方想亦簿海臣民所爭先快覩者也册立交龍紐金寳一金册一盛册寳厘架袱褥鎖鑰宣讀册寳進呈金寳蠟模納采文馬十匹鞍巒具甲胄十副縀百疋布二百疋大徵黄金二百兩銀萬兩金茶籠一具銀茶筩二具銀盆二具縀千匹文馬二十匹鞍轡具閒　四十匹馱甲二十副賜后父后母黄金百兩金茶筩一具銀五千兩銀茶桶一具銀盆一具縀五百疋布一千疋馬六匹鞍轡具中胄一副弓一韔矢一箙朝服各二襲衣各二稱皆冬一夏一貂裘各一領帶各一賜后兄弟及從人服物有差皇后冠服　朝冠各薰貂上縀朱緯頂三層貫東珠各一皆承以金鳳飾東珠各三珍珠各十七上銜大東珠一顆朱緯上綴縀金鳳七飾東珠各九貓睛石各一珍珠各二十一後金翟一飾貓睛石十一珍珠十六翟尾垂珠凡珍珠三百有二五行二就每行大珍珠一中間金銜靑金石結一飾東珠珍珠各六末綴珊瑚冠後護領垂明黄縧二末綴寳石靑縀爲帶夏靑絨爲之餘皆如冬朝冠金約縷金雲十三飾東珠各一間以靑金石紅片金裏後繫金銜緑松石結貫珠下垂凡珍珠三百二十四五行三就每行大珍珠一中間金銜靑金石結二每具飾東珠珍珠各八末綴珊瑚耳飾左右各三每具金龍銜一　東珠各二朝褂　皆石靑色片金緣其一繡文前後立龍各二下通襞績四層相間上爲正龍各四下爲萬福萬壽其二繡文前後正龍各一腰惟行龍四中有襞積下幅行龍人其三繡文前後立龍各二中無襞積下幅八寳平水領後皆垂明黄縧飾珠寳朝袍三皆明黄色其一披領及袖皆石靑片金加貂緣肩上下襲朝褂處亦加緣綉文金龍九間以五色雲中襞積下幅八寳平水披領行龍二袖端二龍各一袖相接處行龍各二其二披領及袖皆石靑冬朋片金加海龍緣夏用片金緣肩上下襲朝褂處亦加緣繡文前後正龍各一兩肩行龍各一腰帷行龍四中有襞積下幅行龍八其三領袖片金加海龍緣夏片金緣中無襞積居後開餘俱如緣貂朝褂之制領後垂明黄縧飾珠寳領約縷金爲之飾東珠十一間以珊瑚兩端垂明黄縧二中各貫珊瑚末綴緑松石各二朝珠三盤東珠一珊瑚二佛頭記捻杯盂大小墜珠寳雜飾縧皆明黄色綵帨緑色繡文爲五榖豐登佩箴管盤袠之屬縧皆明黄色朝裙冬片金加海龍緣上用紅織金壽字縀下石靑行龍粧縀皆正幅有襞積夏片金緣縀紗各惟其時龍褂二皆石靑色其一繡文五爪金龍八團兩肩前後正龍各一襟行龍四下幅八寳立水袖端行龍各二其二制如之下幅及袖端不施章采龍袍三色用明黄領袖皆石靑其一繡文金龍九間以五色雲福壽文采下幅八寳立水領前後正龍各一左右及交襟處行龍各一袖如朝袍裙左右開其二繡文五爪金龍八團兩肩前後正龍各一襟行龍四下幅八寳立水領袖及裾均如前制其三制如之下幅不施章采吉服冠頂用東珠吉服朝冠一盤珠寳隨所御縧皆明黄色皇后儀儁鳳輿一儀輿二大儀轎一明黄八人儀轎二黄縀九鳳曲柄傘一把黄縀寳相花直柄傘四黄紅靑黑白色九鳳直柄傘各二柄紅素縀方傘二紅雲縀方盖二黄紅色縀龍鳳扇各四黄紅色縀雉尾扇各四黄紅黑靑色雲縀龍鳳旗各二杆素色雲綺金龍鳳旗二金節二金吾四金伏四立瓜四臥瓜四拂塵二金爐二金瓶二金香盒二金水盂二金盆二金木髹馬杌一金木交椅一金髹足踏一交泰殿内外鋪設全分 
[日食示期]  
　　禮部知照各衙門本年七月初一日丙辰京師午刻日食查是日係在萬壽聖節花衣期内溯查乾隆年間成案如花衣期内遇有日食是日届時救護人員均穿素服其不救護人員均穿常服復圓後一體仍穿花衣因奏奉　諭旨依議欽此欽遵到部相應行知各衙門一體遵照可也 
[津門談屑]  
　　新簡河南巡撫倪豹臣中丞文蔚陛見出都於十五日循北運河到津傅相率屬恭請聖安並遡憲節十六日闌城文武公殿彩觴於吳楚公所爲中丞洗塵並盡地主之誼○江蘇漕粮撥歸河運計十萬石有零全帮抵津放關運通經列前報現在江北河漕粮共十餘萬石計分十起由江安粮道馬植軒觀察督同押運委員亦於月中挽抵津沽十六日放關連檣北上赴通交納○每届河運到津河神多護漕而來化身示異老於操舟者能别爲某大王某將軍一一不爽而地方官憲更　奉惟謹現在金龍四大王曁黨將軍復護江北漕船到津官憲聞報遡入河北大王廟中敬謹拈香並傳名班演戯以答神貺○前山東濟東泰武臨道現辦靑齊礦務李山農觀察宗岱於日前到津禀見傅相公事旣畢隨卽回東現又來津聞向傅相禀商礦務也○俟家後瘡科王某性頗貪婪而又健訟曾經天津縣枷號開釋未久于十二夜不知被何人殺死渾身受傷二十餘處其致命者係腦後一傷食氣兩管不絶如縷遂死於土炕中其所居閴其無人翌日由地保報縣騐屍旋委土石泉直剌　騐飭仵騐明委係被殺身死除填格外取具街隣地保口供諭令協同值日差役務獲兇手究抵○津郡爲九河之尾閭水懦則民玩每當夏令因水嬉而死者甚多而失足落水者亦指不勝屈十五日前杏村下淹斃一人磚砲臺擺渡口復斃一人而院浮橋復有一人緣天氣困人於朦朧之間翻身落水均經撈屍備棺成殮不死於陸而死於水殆有數存其間歟○津城自得雨後河流暢旺河南道口及周家口大小粮船陸續到津公平糶糴停泊城西灣子一帶河旁西集糧店門常如市 
[不平則鳴]  
　　祝子安明府家素殷實住蘇州臨頓路懸橋巷開設當鋪多處蘇屬向例官項銀錢分給各當業存本生息祝姓恒泰恒康恒升恒豫四典給領官項庫平銀八千兩祝按期解交息銀全無虧少詎有存銀該四典之李南山等以祝侵挪公私各欵控諸吳縣衙門祝卽將公欵本利銀兩先行如數交淸而李等倚勢欺人將祝四典盡行覇吞事越兩年未經地方官審訊李等舞弄以致兩委員狥情武斷祝時爲元和縣文生力不相敵遂被吞没祝旋遵籌餉例報捐知縣分發山東曾攝某縣篆事現已事逾十年祝積忿難釋遂請假回籍將前事禀控長洲縣求提訊斷乃五次籲告未蒙允理爰將今年所禀詞刊刻刷印遍送同人俾共見共聞以舒積忿以上情形皆見原刻呈詞中 
[宫保行程]  
　　彭雪琴宫保節抵金陵將赴蘇州此已見諸前報兹接蘇省信謂宫保於十八日行抵戚墅關十九日舟抵新安二十日抵十里亭大約廿一日可以抵蘇矣 
[江上風波]  
　　昨有客自潯陽江上來者據述前月某日買小舟過琶琵亭行十餘里晚鴉歸樹夕陽在山遂小泊於柳陰深處同泊者三船一商舶一官艦回視岸上茅屋八九家小小一村落也倚舷望月沽酒銷愁村柝三鳴倦而就枕忽聞隣舟人聲喧雜意謂舟人夜語覺潮生當可呼榜人理櫂繼聞搶刼聲呼號聲不勝驚異推篷探之但見燈火星明刀槍林列知係緑林客爲奪貨生涯祇以衆寡相懸不敢出救迨天明料理開行而官艦商船均已不知去向矣究竟失物否報案否皆不得知竊以現在各處教匪會匪搶刦横行類皆游兵散勇爲書行人良非淺鮮所望爲民上者嚴加緝捕盡法袪除否則心腹之患關係匪輕杞人之憂曷其有極乎 
[設當牛]  
　　皖省廣濟圩被水冲破小民田廬蕩盡瑣尾流離各大憲慷慨解囊委員賑濟復檄飭軍需局張敬堂觀察飭匠在北門外南莊嶺東邊空管盤内搭蓋高棚兩座以便設法當牛盖貧民旣無力耕田留此大武君幾同游手者之徒耗日食不如殺而分售可覓蠅頭大憲恐牛隻因此日稀將來必致地盡汚萊無以耕種故特設此廠俾目前押錢餬口日後仍可贖回旣令他年工作有資又得全其性命誠一舉而二善備焉至其章程若何容俟探明再録 
[懷寗縣示]  
　　諭爾衆民勿生希冀廣濟圩災撫只一次後來之人酌給川費渡江速歸各謀生計酷暑聚居　生疫癘况爾久停乏食可慮各宜凛遵毋違特示 
 
 

Page 3

 
 
[營口談資]  
　　月前乃士頓輪船進口三板爭先兠攬致海關巡役將船户洪二踢斃稅務司遂移請道憲示禁各三板凡有輪船進口必俟泊定方准上前本月十一日淡水船進口稅務司親自上船令各三板人至前逐一吩咐謂今日初次出示姑先從寛不究明日如再犯定必重懲不貸不料十三日臺灣船進口仍有三板多艘上船攬客致被海關拘禁兩人據云此後如無再犯者則二人可從寛發落否則必懲一儆百也○十三日湄雲兵輪從雙島回帶有魚雷小艇五艘人皆見所未見嘖嘖稱奇聞此項雷艇奉命遊歴北洋各口藉熟水道本擬卽赴山海關樂亭等口而道憲令在礮臺下試演使軍民人等知我中國亦有此制敵利器以故暫留數天云○山東班中新到一花旦名曰高梁地慘緑華年風神絶世輕盈倩盼無異畫圖中人一時欲覩鄭櫻桃丰貌者紅箋飛下招令侑觴如入山陰道中幾於應接不暇每日傍晚下臺回寓必經大街人皆鵠立兩旁以一覿春風爲幸衛玠璧人不幾令人看殺乎 
[萬壽無疆]  
　　本月二十六日恭逢皇上萬壽節期蘇松太兵備道龔仰蘧觀察於前日牌示所屬文武各員届期前後三日均穿花衣 
[欠案續聞]  
　　前日英公堂案内有惠爾生控謝小小欠銀云云兹悉惠爾生早入英國籍欠銀一事因謝與夏領事相識故請夏君訊斷夏君問之惠爾生惠爾生亦經許可謝所供付過銀七千兩經惠爾生查核帳簿前八年餘僅付過四千兩核計袛按月一厘錢後三年則分文未付云 
[載沈載浮]  
　　虹口靑雲里粤婦某氏家有婢女年已十六歲前日下午頭戴廣式大箬帽手持提桶兩只至美領事署前碼頭取水先將箬帽脫下持桶取水身漸俯伏稍不留意翻身落水當有杉板船上人見之趕卽打撈無着旋由巡街捕知照某氏前來雇杉板駁船共八艘各處打撈屍身仍無蹤跡惟撈起提桶二隻由某氏取回仍囑船户苟能撈獲屍身除照常給船資外另有酬勞又前日下午潮漲時裏虹口萬成碼頭忽然汆來屍脚一隻經人報知捕房立傳該處頭圖地保沈仁和往撈及該地保到碼頭時則屍脚已不知汆往何處矣 
[地保脫逃]  
　　前報載本縣啓徴上忙錢糧各花户咸徘徊觀望蒯虎臣大令以錢粮國課攸關將虧欠較多之地保五名枷號以儆至前日有徐家匯廿七保四圖地保張文道覷看役疎忽時毁枷逃避原差知之赶急搜尋已無蹤跡袛得據情禀明大令飭赶緊緝獲違于嚴處原差叩謝而退專人到該地保家坐索想終難免於弋獲也 
[攫錢示衆]  
　　前日有某甲携靑蚨一貫行經十六鋪有李小麻子者見財起意贸然奪取飛奔甲飛步追及扭交該處巡防局員訊供之下笞責百板飭鎖在十六鋪橋示衆 
[押候復訊]  
　　前報載有王馬氏卽巧珠在法公堂控張譚氏卽小娘一案王鴈臣司馬訊供之下將原被并牽涉之王蔡氏楊范氏移送縣署並傳會捕局練勇陳桂諭令自行投質前晚蒯虎臣大令升堂訊究該氏等供詞與前報所紀大略相同大令飭一併交官媒看管候覆訊核辦陳則未經傳質云 
[棄屍被鎭]  
　　昨日天甫黎明時有人肩荷一婦行經老八仙橋西首四圖界内四顧驚惶被早行人所見扣住盤問則所背者乃一屍身據云其人與婦姘識今婦病故無力收殮意圖負出棄之溝渠也當卽鳴保將其人鎖住屍身則暫置荒地上 
[英界公堂瑣案]  
　　包探顧阿六戴金寳稱天寳棧内有李姓吳姓等回鄉後函致該棧箱内失竊衣物甚多該棧主懷疑莫測報捕請查惟憶有江西客楊小峯自稱茶客在棧應酬塲面闊綽又未見其買賣茶葉爲此搜查果搜得各種衣服卽行拘楊又查明楊竊衣後交與姜松稚典質續獲姜松稚質究言質票業已焚化今將人贓送案天寳棧主申訢前因并稱楊在棧曾與失衣之李吳等客作伴初不知其竊賊且失時尚不知直待返里後始有信來報失惟知李客報失皮衣十九件值價洋五百元現在袛起原贓一件餘皆吳姓等之衣楊小峯供江西人向爲茶客因落魄無聊以致犯事已蒙訊明乞求施恩姜松稚供不知楊係竊賊代押衣服票交與楊楊又稱票均焚化蔡太守得供之下飭該包探將楊小峯姜松稚連贓衣一併帶可捕房再行細查餘贓解候核辦○姚芝亭稱在外國墳山管花園昨夜聞有賊人内聲起而查看見賊追捕詎被拒捕行兇打傷頭顱我仍用力拘拿交捕送案請爲騐傷究辦金昆生供泗涇人深夜入花園原是該死巡捕頭禀金昆生屢次犯竊今敢拒傷姚芝亭應請重辦蔡太守騐得姚芝亭受傷屬實隨判金昆生發捕房管押六个月以儆○吳鄧氏稱昨同王朱氏在路行走被陳阿二所駕馬車撞傷由捕送在醫院今不能投質陳阿二供駕車在路彼此均不留神以致誤撞尚乞施恩蔡太守飭將陳阿二押候受傷之王朱氏投案再訊○美商某投美領事署訴被華商王桂生欠租機器洋十元請爲傳追美領事據情照會蔡太守飭傳王桂生於昨晨投案王桂生供欠西人租洋十元今已措繳然該西人尚欠我代雇工洋三元理合扣除蔡太守卽將銀洋交與易繙譯給該西人並請訊問是否應扣工洋覆候核奪○二百四十八號華捕稱昨有黄友和被蔡小弟等爭毆爲此拘案請訊黄友和供爲小工由蔡小弟令我代雇小工到碼頭做工共四十七七及向算工帳袛算三十七工付錢三千零致與理論伊與兄蔡大弟行兇現在工資已照收蔡小弟供粤人囑黄雇工因算帳口角不敢行兇現已照算蔡大弟供我弟與黄算帳口角我曾解勸蔡太守隨判蔡小弟管押三天以示薄懲蔡大弟開釋○一百五十四號華捕稱昨見方阿生所駕馬車無照會拘案請罰方阿生供馬車是妓女胡寶玉之包車故未領照巡捕頭禀妓女包車亦須領照蔡太守隨照向章判罰方阿生洋五元着其神領照會 
[法界公堂瑣案]  
　　江西人張定權訴稱小的向在崇明爲粮食生涯兒子品榮年八歲本年四月十六日被郁春和誘至上海售得洋二十四元現已將郁尋到送案請追王司馬謂爾如何知爾子被郁誘出何以知售洋二十四元張稱兒子被拐後訪尋之下經人說起是郁與伊中表沈萬郎沈永郎三人串同誘出小的聞之卽赴崇明縣控告縣尊拘得兩沈刑訊供出郁於四月十六日誘得至閏四月十八日領至上海曾在八仙橋三勝樓老虎竈啜茗小的因由蘇杭各處沿路找尋到此前日遇諸公館馬路扭送案下曾言與周阿坤合賣得洋二十四元又云洋已用罄爾奈我何但小的兄弟三人祗此一子乞爲追還俾延宗祀郁供崇明人在灋六年未曾回去家中本有妻子妻於上年九月初十日被秦老二拐去欲尋無力只得隱忍不言子年已十五歲現在習學生意王司馬問原籍可有人答稱父母俱在司馬謂爾之父母年歲諒均高大爾六年在外竟不回家眞忍心矣哉旣據原告稱爾與中表二沈串合誘售二沈已經拘押崇明可將原被一併送上海縣請分别移解崇明歸案辦理○紫來街裕愼祥烟館堂倌張阿咸携褲一條遍汚血跡又灣曲長水烟袋一枝开　葉福生至案訴稱胞弟四福在延生烟館爲堂倌昨日被葉將水烟袋敲破頭顱當時小的並不在塲後始知悉現在胞弟傷重不能到案是以小的來此訴寃王司馬問如何起釁葉供杭州人昨去吸烟有女人名三寳者亦在開燈四福說伊是野鷄小的聞之偶然動問四福頓時變臉稱伊是野雞則爾必鳥龜矣小的問爾爲何出口傷人四福稱駡爾尚小事卽使打爾爾敢如何言畢卽將凳擲來小的適携水烟袋順手抛去正中四福之頭土司馬問張曰爾弟被擊可要騐傷否答稱現在頭上出水可不必騐司馬着將葉暫爲管押以俟核辦○前日招商局　定輪船抵埠從烟臺載到保大輪船火夫頭目簡高送交小東門外巡捕房暫　昨日解案王司馬詰問之下簡供小的由烟臺附海定船來滬於昨日六點鐘時送入捕房在船帶有生紗夏布八疋帳簿兩本洋九十元俱由工資積下已被招商局取去矣司馬着交保出外旋有姚光華遣人持保單到案當堂將簡保夫旁有識者謂姚爲洋藥局緝私巡丁頭目云○王阿 
 
 

Page 4

 
 
榮訴稱小的在小東門外鄭柳氏花烟館内出洋一百六十元將烟妓周雙喜贖出作妻恐無過手之人必多周折因於初八日在該花烟館隔壁曹阿榮老虎灶過付現在鄭劉氏勒住身契不還請爲研究王司馬庭訊之下着將衆人帶出先問雙喜據供江北人今年十六歲父母均已去世當十三歲時被叔父周金弟胞弟阿六帶至上海賣在鄭劉氏家得洋一百十元初云買爲媳婦後又逼令接客已有二年現在叔父胞弟均回去矣司馬問伊家共有幾人答稱尚有一人小字金珠王見小婦人被鴇母凌虐代爲贖身出洋一百六十元託老虎灶主曹阿榮經手於初八日淸晨付去詎假母得洋將身契扣住索找四十元司馬着退去傳王詰問王供無錫人今年二十八歲從父在滬營生餘與妓供相同司馬着退去傳鄭劉氏之子鄭蓮居詰問供稱今年十三歲江北人父親在日開設小烟館今父親死已二年餘不知悉司馬將鄭劉氏詰問供稱丈夫金弟死已二年本開小烟館後改作花烟雙喜於光緒十年憑媒對親過門童養後由家中帶出並非買來司馬問現在爾子作何事業荅稱附學讀書司馬謂自已兒子欲令讀書他人女偏令賣娼於心安乎王阿榮稱曹現在外司馬置傳進詰問曹所供亦與王同司馬詰其能具結否答稱願具倘有不實重辦可也司馬叱令鄭劉氏鄭蓮居退去王阿榮周雙喜分别暫押待查明實在情形再爲核斷 
[惜紅衣有感戲作]  
　　倚寵偷查矜嬌傳粉醉銷吟魄打鴨驚鴛從前事休憶惺惺軟語銀燭下温存憐惜寥碧一望暮天有氷蟾窺槅移春入座選句題襟難忘舊蹤迹何郎懊惱欲抱素琴擲借問只今因恁亂接花間裙屐放一枝桐影來伴鳳樓岑寂太痴生倚聲 
蔣君霞生吳之名士也性倜儻雅擅墨蘭雨葉風枝纎塵不染久爲藝林所欣賞兹以山左洊飢减潤助賑爲善最樂誠足嘉也賦此誌佩 
[卽請政之]  
　　好將翰墨結因緣信手揮來世共傳自是板橋眞得意墨痕水暈想當年不須飛挽助良謀鎭日臨池寄興幽此是仁漿兼義粟豈徒玉筍擅風流[  澹定室主人未是草]  
[贈金翠梧詞史謹次遯叟韵并調紅瘦樓主人録請每上諸吟壇正和]  
　　纒頭聲價斛明珠爭惜餘春到麗姝小影亭亭描一幅翠梧金井鶴巢圖絮果蘭因莫自聞年華珍重可憐時海棠不待梅花聘消息先通兩地思[  問梅山館主人末是艸]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[摧折花枝]  
　　蘇州閶門内外爲燈船畫舫聚會之所各船均有妓女或一二人三四人不等晝則吹簫歌曲容與乎中流夜則倚玉偎香流連於密　某姓家有妓三人一妓則隨舟蕩漾爲山塘之行兩妓則在家宴客正在歡呼暢飲之時忽有遊勇三人排闥而入龜鴇始則婉言辭謝遊勇闖入臥　一客躱入牀下一客踰牆而出兩妓避匿不及被其百般凌辱大呼龜鴇開筵飲酒龜鴇不肯遊勇將房中所有一切什物盡行毁壞於床下搜出某客將欲挫辱龜鴇大怒急呼同人至將遊勇攔住游勇不服互相門毆龜黨入衆遊勇竟被打破頭顱血流滿面遂禀請縣憲騐傷當經明府親詣勘騐提集訊供將滋事之遊勇遞解回籍開設妓館釀釁之人枷號示衆房屋發封 
[福州官報]  
　　同知何澂兼辦交代局務新選海澄縣何鼎自京到省鹽大使張雯交卸詔浦局到閩調辦良淺官運局務鹽大使趙世恩卸辦永春官運局務巡檢葉爲芝卸辦汀州卡務通判沈學海委解餉晉京知府侯材驥委勘估西湖工程從九符聨輝交卸磯頭卡務從九朱炳文委辦埆坑厘卡通判宋維釗下外艱代理上杭縣徐洪業卸事到省鹽大使劉定璣丁本生母憂典史胡燦交卸同安茶厘 
[皖垣官報]  
　　六月初十十一兩日籖掣安徽教習試用知縣朱寳笏指發安徽試用典中姚後啓均到候補同知丁繼瑞委解南河餉知縣吳世裕委襄辦籌賑公所事務朱壽祥自渦陽訊案回縣丞孫筠委解水師餉銀赴金陵回通判王兆坪謝奉行知保案註册知縣汪錫麟謝超委一次首縣范葆廉禀知赴堯年鄉相驗命案十四日藩轅牌示補用知縣劉籌委署太湖縣淮北牙厘局文案知縣汪壎解餉來省候補縣胡壽祺委解錢赴京許金綬解京餉回省巡檢李謙寧國府差遣回十五日藩轅牌示候補主簿蔣士珂委署休寧汰夏司調辦中梅河厘務直隸州章敬辭行新選續溪訓導吳鳴鑾到省委署太和洪山司陳毓衡謝酌委一次候補縣張師厚委襄辦籌賑公所事務吳本仁辭赴宿松提案十六日知府鄒增翰起服來省候補巡檢張裕谷典史陳仁元均委辦當牛局事務 
[楷書助賑]  
　　平江劉君養田素工摺書疎秀出塵妙得晉法士林珍賞久矣兹問灾區告急願書琴條聨對百件每件减取潤資二角全數充賑五日取件額滿倍取惠件請交吉祥街錦潤堂扇鋪[  錦潤堂主人啓]  
[鎭江儒嫠會啓]  
　　同治壬申年鎭城創立儒嫠會專以贍助回籍之文生妻嫠而極貧者每婦每年給散回四千文期以五月冬月問同人親自攜送必憑學册稽核不容冐濫募緣散會間有茶水皆係會中自備並無開支惟是恒產毫無全憑募緣而集零緣則每願每月出錢四百文蠆緣則聽人助送留存生息以息利添湊散給約數以百户爲率每年需用四百千文十餘年來零緣屬日見凋零蠆緣則絶無來路竊思錢綢各業尚且按俸抽厘助同業孤寡之無依者行之歴有年所嫠會而冠以儒必須學校之同人科第之九達共擎義舉方得源源接濟久遠擴充今擬請歲科院試之新生鄉會之高捷者每位慨助若干其京官之得差外官之榮任由儒而顯達者均祈各分廉俸以濟孤寒庶善舉可以待久而存殁均戴鴻施矣[  儒嫠會同人謹啓]  
[承學古山人賜繪詩箋一幅玉和近况一律殊深漸感因賦俚句以酬録呈高寒食生吟丈教正並博愛蓮一粲]  
　　果然徐淑勝秦嘉更有丹靑技可誇得句早聞工詠絮臨池絶妙仿花覊妻窺客同千古鄭女量才掃百家愧我文章難報國和余近况中有報國文章君早富句敢邀靑眼到閨娃[  西湖花隱次山楊槐卿呈草]  
[奉和西湖花隱近况元韻録請吟壇莞正]  
　　胸藏藝圃與書田知遇難逢只自憐且放襟懷爲達者暫抛世慮便忻然閒中寄興詩三百客裏消愁酒十千報國文章君早富會看衣染御爐烟[  寳山女士學古山人稿于愛蓮居]  
[近况一律奉和西湖花隱元韻]  
　　愧我曾無負郭田頻年鹿有誰憐綺愁工盡原何益錦句紛來豈偶然近有紅樓國册承諸名流賜題敢擬功名詩第一難期直諒友盈千行吟獨步滄江上閒眺寒潮落暮烟愛蓮舊主甫周炳城初稿 
新秋前五日小飲眠琴樓意琴室主晚霞生介惜紅生過訪余於意琴晚霞之名久已仰如山斗而風萍蹤迹投剌無從一朝意外相逢吾輩翰墨　不啻瓜熟蒂落豈佛家所謂定緣耶欣喜之餘不能自默賦此請正[  共向江湖載酒行遭逢佗際阨平生傷心人藴悲秋色]  
豔體詩吟變微聲誰許攀龍徵賞識肯隨屠狗逐功名烟花雖賤皆蒼赤經濟何妨試一行眠琴樓畔月丸凉酒後相逢夙願償好客幾人輕富貴論交吾輩重詞章靈機跳脫三生慧大集流傳一品香海市燈魂燕市賴君收拾付奚囊梁溪瘦鶴詞人初稿 
[滬北仁濟善堂五月分一文愿淸單]  
　　李秋坪一千五百游龍居士泰茂房信必留名詹誠德堂大豐號大豐諸友以上六户各一千二百芳帳房五月至十二月九千六百何不留名鄭慶德堂以上二户五月至十二月各七千二百公和祥帳房九百鄭祖何趾祥譚星垣以上三户五月至十二月各八百四不敢再悮三兩零六十廣和記何翰威德與房梁朗陳氏信和帳房韋玉亭信和棧房奇珍樓關鳳記泳梁杏林陳氏寳善堂黄家詩以上十三户各三百何文　杰何景浚馬保記李錫記宋增全鍾文熙高津記林東　梁杏浦李英子何不留名以上十一户五月至十二月各二千四百錢門同氏陳震權以上二户二個月六百周雨楠六月至十二月一千二百六十周錦樂五月至十二月一元買虞修靈錢貴動以上二户三個同四各百五十王金濤北洪泰華榮昌嘉泰裕存德庄鄭朝恩慶和銀樓泳昌升同豐永電　公司蕭蔭昆同芳居平慶富氏黄廣海胡嘉瑞旭　氏顧如山黄省三鄭瑞雲以上十九户各一百五十蕭務本堂黄卡安堂蕭文灼鄭次棠李樹庭譚逸漁對緝卿何金玉何盧氏以上九户五月至十二月各二百諸光烈譚海源以上二户五月至十二月各九百六十桂浩然周均鈺日盛號張國嘉六怡堂周聲濬力不足人周承志堂花以上八户各九十鍾禮田泰順亨和記孔蘭江徐增賢李留餘書屋平安氏六順堂酒輝軒何竹漁職思居兪以上十一户各六十鍾愧光鍾穗堂有心無力以上三户各三十共收洋一元四角錢九十九千零六十 
[上海四馬路文報局内恊賑公所經收賑捐六月中旬淸單]  
　　十八日使君受福册安慶天台至周宅募延壽生大善士規元二百兩○又册鄂省公濟益銀號方子厚先生交來湯西候先生募王繡山四元王劉氏一元湯西候同室葉氏三千文又子永昌女鸞瑞定蕪三千文又惟冀永昌兒用心伏案讀書四千文曾煜亭王雲山吳東軒三户各二千文傅壽珊王周氏張春榮三户各一千文祁隆興李海六二户各六百文郝郭氏二百又春喜三百左玉山五百易厚甫二百陳祁氏三百實收九八半銀十四兩又英洋五元○又册川沙王愼德堂三元○又册本埠甡元絲棧募隱名氏銅洋三元未愿人小洋三角又錢一百文○受福册綏字三十六號閒有味齋募又一村十元唐玉書四元○又册公字三百三十一　江西省謙吉堂朱募不書名四元不留名無名氏痴漢子饒起霞四户各二元吳敦本堂無名氏程湘帆程少川四户各一元趙恆發杜文洪羅聲喜三户各二千募善子六百章文祥易記退步居三户各四百匯吉一千二百醉經山房一千八百且住山人寄居者二户各三百木記六百欲善子一百以上實收洋廿七元○作善降祥册查錦記一元○又册本埠晋生庄募新安無名氏一元三角無名氏四角無名氏大豐行二户各三角光興行守愚氏二户各二角五分無名氏二角○又萬家生册募耕餘堂五角杏意軒四角金生軒三角無名氏六百陳少記玉照書屋杏記石記亦記申記荆記振記葵記九户各三百兩共實收洋七元五角○有感斯通　緣字丹陽縣署力薄子募蔣友堂四百丁礪之夏錫章潘錫章夏振洪邱君受湯縉雲六户各三百　藎臣開禄泉孫光順何曉雲徐偉周五户各二百孫錦堂知足子陳張欣之薛炳榮力薄子盛松泉王鈺亭七户各一百王直夫二百六十實收洋四元○又册莫字本實和糖棧募白下問心人順記無名氏三户各一元○救災單丹陽謙吉庄募興昌號一元正豐萬豐二户各五角以廣大三角王記同興和二户各二角無名氏紅佩無名氏三户各一角○本埠慶元永紗緞庄交來吳謝氏二十元椿萱長茂室十元○昌後子爲亾兒艱悔移賑四元○本日共收英洋一百另一元規元二百兩原平九八半銀十四兩銅洋三元小洋八角錢一百文 
[上海北市絲業會舘籌賑公所施少欽經收山東順直賑捐六月初八至十一日第一千四百二十八至三十一次淸單]  
　　單蕪湖無名氏洋念元蔣趙吉由常熱致大局來十元南匯顧書林病愈完愿由正和提莊來二元簫　屢空　爲室沈氏求目疾速愈二元又爲亡男壽資冥福一元蔡孝銓求諸事順遂合家平安由蘇州老正大　來二元蘇源求肝氣平合家安二元又募　慶氏求平安一元二户由蘇州鹽公堂蘇仰泉寄全盛局來三元張大寶一元○救命摺第九千五百八十四號介石庵由杭州全盛局來洋一元○怡大棧洋二元又募寗昇記郭鴻記寗貞記三户各一元柳成記泰暢記敖欽陽三户各五角有心無力人二角無名氏三户各角五角又户四角又二户各二角共十四户合洋　元以上初八日○江都史淑冥福由安徽太平府署託立大庄交金鐲一對現宅兌興永金鋪重五兩七錢四分價二二四計規元一百二十六兩五錢七分六厘太倉無名氏洋二十五元 
洲隱名氏由定海全盛局來十六元創頤乾求母病愈由浙寗永義昶局來五元北折趙則曾慶逵求合家平安由元吉泰來五元如意子求母子全愈吳淞德和局來四元鳳明閣求保妻胎產平安二元保萊堂由泰亭源銀爐來錢五千文乍川盡心子募盡心士洋一元五角知足勉力子無名氏三户各一元培記五角共五户由泰源全盛局來五元以上初九日○京江求善居士代募由吳巽儀記江永船張仲延交來鎭平二七寶銀三百兩合規元三百二十二兩五錢八分揚州隱名氏由劉貫記交來規元二十一兩五錢六分錫山無名氏完心愿由全盛局來洋一百元槐桐第王由浙寗恊興局來二十元本埠無名氏求子病愈二十元隱名氏十元朱李氏病愈完愿由無錫鴻局來十元周先楨省藥資求愈由常熱裕昌莊永義昶局來五元朱萼孺募芮紥求病愈由寶應福興潤局來五元邵書常爲女病愈完愿由桐卿永和局來四元楊寳樹求病愈三元趙鴻實求病愈一元二户由同里金小蘇寄全盛局來四元王季芸求目疾速愈由蘇州德昌莊寄通裕局來二元談植卿爲女季英驚風求轉危爲安百病消除二元無名氏求病速痊一元隱名氏一元太倉陳西堂求次子病愈由永義昶局來一元童子王福基病速愈由蘇州王壽泰寄全盛局來一元方龔氏一元○救命摺第二千五百四十三號嘉定浚源源木號節省西瓜由永義昶局來洋二元○四川重慶府蔚長厚記募無名氏銀三兩又八户各二兩共九户合規元十九兩九錢六分六厘○穿雲舊主錢八百三十五文敏之一百文玉奇德慶各五十文共四户百滸關元昌元昌次典寄蘇州全盛局來合一元以上初十日○救命摺第八百零六號如臯顧地山募徐麗生洋一元與德馨堂沈麗中昊敏書三户各錢四百文共四户由南通州福潤興局來洋二元○又二千一百六十六號裕記香資移助洋三元又錢一百五十文又募奚元全吳金生潘子盤宋茂根四户各二百文金長發一百文共七户合四元○楊貽榖善士爲子病愈完愿由姚子徵交來洋一百元内有銅洋三元離離子爲妻病愈完願由浙寗坤元泰寄全盛局來十元浙西錢宜程求合家平安十九淸河女士張聯　求母病愈三元蘭陵氏箔灰售價資先入冥福二元毛玉麒由浙寗福潤局來二元劉松年爲子病愈完願由常州羅隨灣鎭寄全盛局來二元春記藥資移助求妻病卽愈一元觀桂主人壽分二元徐祥妹病病愈完願一元二户由蘇州天益豐金鋪寄恊源局來以上十一日 
 
 

Page 12

 
 
[上海北市絲業會舘籌賑公所施少欽經收山東順直賑捐六月十二至十五日第一千四百三十二至三十五次淸單]  
　　現成功德莫要錯過機緣救命摺第八百三十八號二册重慶黄榮善士節省日用以了心願由盤記棧内人和恆川號交來洋五十元○又四千四百九十二四千四百九十八號二册淸江王天順局募餘　堂同聚號同聚仁聚詳號同泰成五户各洋一元利通永利亨衣局各五角培德堂錢五千文德壽堂愼餘堂松壽堂三户各二千文吉恆堂善起堂表忠堂同和義信誠大興義錦記張公興萬壽堂善長堂允源號無名氏衍塵堂裕新號餘德堂殷子亭存德堂無名氏十八户各一千文同順泰德慶永同德堂義盛堂張永興袁同聚同茂七户各五百文利盛和三百文無名氏爽記銅洋十六元共三十八户由福興潤局來紋銀二十一兩三錢洋六元銅洋十六元○敬畏齋善士求各事平善由大成祥交來規元一百兩晋江悟夢人丁善士求消災益壽洋一百元沈鵬程善士求妻病愈由嘉興萬生號寄永和局來五十元張鴻彬由溧陽恆吉祥寄鴻源局來十元嬾顚道人由蘇州婁門超寄通裕局來十元朱記求病速愈四元松江顧萬源山全來盛局二元巢寶書求病卽愈二元力薄入求母病全由蘇州全盛局來一元無名氏一元以上十二日○生生記由太古來洋二十元邵蓮溪爲孕婦臨產求神默佑當舉一男大小安吉完愿由江西吳城釐卡寄禂興潤局來二十元會審公署交來潘鶴　善士十二元澹然居滿服懺資移助由太倉永義昶局來十元張岱華永外症速愈由成順泰棧交來十元杭州忠恕堂余共募由全盛局來十元北市杭局收信友四元陳炳蔚求速愈由黎里全盛局來二元恕心氏喜一元穎叔子爲子病求愈由蘇州義記恆寄鴻源局來一元元和縣章練塘鎭不留名由黎漢西奇航船來洋三元錢八百五十文○澹泊主人洋二元笠初無名氏各一元三户由涇川縣養齋氏寄蕪湖全盛局來○救命摺第一千七百九十五號　記洋一元又代募一元林公敏愼堂十三齡節省點心資三户各一元共五户由恊康莊來洋五元○費少懷募甄慶養堂洋二元阮敦善堂二元馮英蔚堂一元周敦睦堂　坯一元洪四户由江西棕巷寄恊興昌局來○榕城仿梅翁由愼裕莊來銅洋七元以上十三日○粤東榷署三槐堂王善士病愈完願由志成信　票號來洋一百元陳光秧官由香港福和行寄託本埠振興行來二十元杭城隱名求嗣人由陳敬之寄正和局來十元吳江北折鎭趙焯　家平安由渭塘光生交來十元弘克記由常熟永義昶局來十元陳氏求病愈由海門分司署寄厦門共泰盛局來爛板洋十元隱名氏洋四元保合家平安二元王九思爲工人易三病愈完願由浙寗永義昶局來一元姚沈氏一元○救命摺第九千五百六十七號杭州届臣氏由正和局來洋二元○四明廣德書屋陳集祥堂竺無名氏三户各洋一元世顯堂無名氏各五角共五户由廣興源交來洋四元以上十四日○救命摺第四千一百三十三號蘭谿書味小樓八月課膏獎移助由寶臥樓寄恊興局來洋二元○又五千一百四十一號孫斷恆昌號無名氏募無名氏洋二元沈門王氏馮氏合一元魯門沈氏五角無名氏錢五百四十五文胡門徐氏二百文共五户由全盛局來洋四元二角○又八百七十七號凌永燾爲先祖母百歲以資冥福洋五元無名省席資保平安四元余納堂省席資保平安一元○退隱松樵善士求兩目光明規元一百兩又求妻康健家口平安規元一百兩由萬順豐王栽萼翁交來○陳善士求病愈洋二十元蘇州潘仲溪善士募一百二十五次萬貽孫募龍溪主人完願由晋和莊來十元吳多福求母病全愈由塘棲恊源局來十元佩韋齋求長子病愈五元徐文奎奉慈命由蘇州寶順局來五元陳　　來子病痊由德淸永和　來五元浙蕭德潤堂由朱家角柳源滄寄全盛局來二元周善士求子病平安二元殷善士一元高氏病愈完愿一元以上十五日 
 
 
