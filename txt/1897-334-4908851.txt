# 1934 - 334 - 4908851

 

Page 1

 
 
[長江各埠赶早發報告白] [  申報館主人啓]  
　　長江　千里埠頭林列本舘所銷申報向來依期寄送惟歴來有人在滬收取閱過之　報寄至各埠求售往住紙幅破壞附章不全購者　之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閱過之舊報可向經售報紙人　　　　拜日無輪船開發須於下一日并寄閱者鑒之 
[新出刑案彚編出售] [  圖書集成局代啓]  
　　刑案彚編一書爲山陰周春駧所輯皆近今刑案彚爲一編凡入仕途者皆可爲先路之導不僅申韓家當奉爲圭臬也銳古書屋主人倩本局用新鑄鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印者如二部并購連箱每部實洋五元欲購者移玉至三馬路申報館及申昌書畵室可也 
[滬上宜廣設義塾議]  
　　語曰少成若天性習慣如自然又曰成人在始盖以人非上智下愚未有不習於善則善習於惡則惡者而當少時則性情尤易變化故易言蒙以養正禮言童子立必正方不傾聽誠以受氣而後首重初基趨向一歧遂成不肖無識者每於幼鞠之歲視爲無足重輕而君子則以爲終身之繋焉不可不愼也余旅居於滬已一歳有餘見滬上有所謂小流氓者終日無所事事嬉游於通衢曲巷誾成羣結隊無所不爲遇良善人家子弟或暗騙其財物或硬奪其衣服此種事幾於無日蔑有非罄竹所能盡書及至流而不返年齒日侵長生計日益無游蕩性成罔知檢束於是流爲匪類入於僉人而滬人士若以此爲緩圖有不甚足以措意者噫是豈不知生人自立之道皆基於少小時耶欲救其弊則惟使之讀書以明其理執業以謀其生而後人皆循循於規矩之中不致猖狂妄行遂成爲鄉里之无賴夫滬上之所謂小流氓大都皆出於貧窶人家其父兄又率係粗鄙之人不能自爲訓誨而又無力延師以教其子弟於是游佚放蕩漫無管束幾不知有禮法之在於世間苟非以詩書之教化之則頑劣之性終不能改無如欲求負笈之功而竟乏献羔之贄卽使有心向上而亦苦於欲從末由是非廣設義塾不足以徧施教澤陶鑄人材也查滬上義塾如六馬路之仁濟堂鐵太橋之廣益堂新閘附近之棲流公所滬南之放生局規模較大昭昭在人耳目間貧賤小户以子弟送入塾中讀書肄業者固不乏人此外義塾之有無隘於見聞未知究竟竊意卽使有之恐亦寥寥無幾試思滬上租界雖係彈丸之地而自南至北自東至西周圍亦有十數里益以南市道路甚遥受一廛而爲氓者蟻聚蜂屯其數不可以僂指計僅藉仁濟堂廣益堂棲流公所放生局四處義塾以資訓迪則附近貧户之子雖得裁成化導之　不至入於下流而相離較遠者斷不能日夕抱書徒步而往由是任其飽食終日樂志酣嬉聯總角之狡童成棍黨之惡俗人心釀爲大患風俗於以不醇爲過之深實非淺鮮必於各處增設義塾延老成人爲之師庶幾誘掖奬勸人皆知義禮之必當守而範圍之不可踰古人謂十步之内必有芳草十室之邑必有忠信安見天之賦畀獨予以性之惡而此其中竟無魁奇傑出之人乎卽謂樗櫟廢材不足以供棟梁之用而於其長養也斧之削之曲者使之直偏者使之正俾不至枝蔓糾紛臃腫横亘以爲行道者之害是亦培植兩間之元氣而不使末世敝俗流而無旣也滬上諸君子孜孜爲善之心有加無已區區之見豈不早知而乃僅藉仁濟堂廣益堂棲流公所放生局四處義塾以爲教育其不足以化裁衆子整頓頽風也彰彰矣夫事無論大小利無論遠近苟有實際皆足有益於世此事雖小亦甚有益而於滬上羣小則尤有挽回默化之功若事不論其能成與否而徒爲大言亦不計其有弊與否而矜爲創見則不如務其近者小者反得實在之益也或虞增設義塾經費難籌然以諸君子樂善不倦之心與夫諸善士慷慨捐輸之意衆擎易舉集腋成裘卽使减省筵讌之資亦足爲小補之助何徒　於高遠之見而不爲切近之謀耶抑又聞之土山灣之聖母堂收育男女嬰婗撫養至大隨其質性各予以生業或令攻金或令攻木凡業之可以謀生計者皆令習之擇業不論高下諺所謂三百六十行者此中幾於無不畢具雖瞽　瞽者之無用而亦必令有可執之業以養其身泰西有疲聾院之設此卽本其遺意也至於女則紡織女紅皆使學習迨學成之後男女皆薦往他處自謀餬口之資如是則無游隋之民皆知安分守已而不至於爲非作歹彼教中之善於治民若此倣而行之雖祗在滬上一隅之地而平天下之道卽肇基於此矣由此觀之人生當少小時不當先謀所以訓迪之位置之乎滬上諸君子其亦見及於此而思爲振興之否 
[日報述德人占據膠州事]  
　　日本日日新聞云德人占據膠州灣後廷旨調駐泊克利多島之兵船啓碇前往此電發於西歴上月二十四日至二十五日傅至東京旋又傅聞德廷就遊歴東洋之各兵船中分遣二船令某親王督帶來華由此觀之德廷固大有恃强之意也又接日本駐中國之某員報稱東歴十二月二十左右膠州灣内將次結冰德人旣占此灣終須遲至明春再定行止觀其目下添派兵船來此勢必藉結冰爲口實故意遷延且聞其向中國政府要求者實有二事一山東省鐵路歸德人興築二附近各礦歸德人開采合觀以上情形恐中國朝廷未易將此事速爲了結也 
[德皇宣諭]  
　　華本月初十日倫敦來電云某日德皇親臨議政院宣言於衆日本國水師刻尙不敷調遣然朕並非欲與大國爭衡惟須加意整頓莫使外人輕視而已現在中國膠州灣已由本國調兵占據其意祗圖保護本國民人免致將來再有意外之事朕今明告爾等務須將水師加意修治朕祇有一弟亦已勅伊出外治軍爾等其體朕之心愼毋苟且陳忽也 
[求免開礦]  
　　湖北興國州龍角山因有人禀稱此山有銀礦可開上憲已經允准委該州詳細往勘上月十三日州牧汪春宇刺史親往騐視該處父老人民盈千累百咸執香一炷在州尊前跪禀山内本無礦苗實因匪徒造言生事且山周圍人烟稠密墳墓纍纍懇求作主免開以順民情刺史查察之下諭以當禀詳上憲再爲核奪 
[水力通電]  
　　香港循環日報云瑞士國人見來音江水倒流之力甚猛遂用以轉輪機摩擊電氣現只祖里克一處之水已可得馬力一千八百萬匹由電綫通逹各廠運動機器旋轉如意無庸再設湯汔鍋鑪省煤省工超邁前古法國工部内部因知水力可用遂出示勸臨水居民攺用水機以省煤炭查法國全境所産之煤不敷自用歲需外購約萬墩今若用水力則節省多矣外此所以不用水力者以其不能致遠也近時電綫盛行經名家試騐三四百里之遥亦可通水力其水力但須較天氣壓力五十至七十倍以三條一分徑之小銅綫便可四通八逹不特大廠可以運機小户 
 
 

Page 2

 
 
紡織縫衣亦可藉水電之力美國用尼亞加哈瀑布運一萬匹馬力之機通電至百餘里他處水機較小者已指不勝屈瑞士亦已盛行聞本國里温各廠亦將用魯華河水力以供織造其餘製造之廠亦可用之果然則煤價雖增亦何害哉且也汽鍋價昻惟大廠能置用之若小電機則小家皆可自購一具父子妻孥閉戶紡織仍不失家庭之樂不須再赴大廠爲他人作嫁旣無離别之悲又可免沾染惡習水力之功大矣哉 
[東人購麥]  
　　天津采訪友人云國以民爲本民以食爲天倘飢饉洊臻以致糧價昻貴自屬無可如何若夫歲稱中稔人慶豐登祇以隣國購備不時之需遂使糧價有加無已是又不可與晉飢秦輸之粟一例視之也前報曾紀日本人至天津購麥及麫車載斗量不知凡幾現在麥價較前每石須加津錢一千餘文麫價每斤亦加大錢四文往年旣交冬令鄉民碾麥成麫裝載至津色白價廉謂之南麫今則此等鄉民絶不一見並聞買者亦不止日本一國區區麥麫烏足供海外無厭之求耶日來北洋大臣王夔石制軍爲重視民食起見下令禁止出口特不知果能令出惟行否 
[津民公禀]  
　　日本在津擬立租界所有畫入界内之閘口下風神廟後鄒家坑溜米廠等處各鋪戶居民同具公禀向直督行轅環求作主等情已紀前報玆悉是日遞禀男女老幼計共有三四百名聲稱津郡地窄人稠如將該處作爲租界居民千百戶實屬無從棲止况所給價值斷斷不敷營造勢必轉徙逃亡流離失所敢求變通辦理如能商令界畫紫竹林下寥廓之區感恩非淺委員閱禀後慰令先行散去當卽代爲呈遞頃聞北洋大臣王夔帥擬爲民請命拜摺入奏聽候恩施云 
[洋紗跌價]  
　　重慶訪事人云入川洋棉紗貨船阻於新灘艱於行運又以裝運賑米爲急以致來源稀少每包漲至一百一十兩之多現在價忽跌落躉货者均每包折本一二十金有差 
[熙朝人瑞]  
　　北通州紳士都司銜現任安徽新安衛守備汪至賓之太夫人年屆百齡躬逢五世同堂曾元繞膝而蒼顔鶴髮康健如常邇由闔郡紳士禀請州尊轉詳題奏上聞俾得渥荷恩綸榮增綽褉是誠熙朝之嘉瑞不僅鄉里之美談也 
[撒手西歸]  
　　温州采訪友人云英國駐甌領事愛士端君之夫人産後違和致被二豎所侮迭延駱醫士調治終於藥石無靈延至本月初五夜撒手西歸翌日洋關下半旗以志哀悼 
[賑飢不易]  
　　江蘇淮揚徐海各屬今歲忽遭災歉顆粒無收該處難民紛紛向衙門環求撫卹該管地方官立卽電逹省中各犬憲上月中旬奎樂峯中丞接電後卽札委候補道丁經生觀察兆基馳往各屬查明實在情形妥爲辦理兹悉觀察詣彼勘騐後當卽電禀中丞謂所報災况俱係確實情形務求赶緊撥欵賑撫中丞聆悉之下爰與藩司聶仲芳方伯熟商卽由藩庫撥洋七萬元匯解災區交丁觀察收存妥爲分别酌給詎於前日又來電稱災區極廣所撥之欵實屬不敷賑濟必須設法源源匯解爲要中丞得信後頗費躊躇聞當具摺奏聞後請旨定奪 
[鳳橋盜案]  
　　嘉興采訪友人云前報嘉興縣屬鳳橋鎭鄉間客民某甲家遇盜拒捕以致受傷事後投縣禀報楊邑尊升堂騐視所傷皆非要害閱視失單所失無幾惟被刼女孩一口因之安慰一番諭令赶急醫治並飭捕限日緝兇務獲究辦 
[拘獲械鬥]  
　　京帥訪事友來函云十月二十日夜初更向盡前門外王皮胡同突有棍徒五人各持刀棒互相毆擊正喧閙間適中城練勇十數人巡夜至此該棍徒望見號燈皆抽身躱入空房歛氣屏息意將俟巡勇去後再整旗鼓也詎練勇早經瞥見入内搜捕五人無一逃者器械亦同時搜出遂將五人送交中城勇局究訊 
[小輪肇禍]  
　　嘉興采訪友人支兹悉某日戴生昌某小火輪船行經東栅口巿河撞壞所泊鄉船輪船上舵工並不顧及飛駛而逃鄉人追至北門局中始得獲住輪船夫役尙口出無理之言乃告知地保向之爭論始認賠洋銀一元七角據鄉民云雇匠修治須費十餘元愛虧誠不少矣 
[局船被盜]  
　　局船被刦一事已紀初八日報中今接蘇州訪事友人函云本月初五日之晚有南翔開赴蘇州之划船一艘係常熟永義昶信局轉裝貨物銀洋之日班船也是晚由申雇脚夫擔物至翔時已三下餘鐘裝載船上卽與他局划船多艘聯翩而行駛出南翔十餘里之某處突來盜舟一艘約十餘人一躍至永義昶局船被刦去大土三十隻杭寗綢十餘疋至所帶洋銀幸船夥在暗中抛入河心未遭刼奪然已約值千餘元之多矣是處係嘉定縣轄境翌晨邑尊某大令率令差捕人等詣勘屬實許卽勒捕嚴緝但不知冥冥鴻飛能卽入弋人之手否 
[縣署失竊]  
　　客有自太倉州至蘇者語諸本館訪事人云震洋縣主吳大令鏡伉邇以天氣漸寒須用細毛皮衣雇蘇垣成衣匠夏雲卿司縫紉之役本月某夜忽有梁上君子踰垣入署掩至夏臥室中將皮料衣洋盡行竊去約計所失值價四五百金夏不勝惶急當卽禀知大令大令立傳本署捕班查勘並飭某縣捕役嚴緝旋在月城畔獲住一形跡可疑之某甲搜其身畔並無長物迨褪其褲則聞有鐵索聲細審之乃脚鐐也始知此賊卽三日前崑山縣署中之逸犯蓋犯於逃出後所釘脚鐐僅鑿去其一也捕遂解至縣署吳大令立卽升堂提訊供認不諱併稱所竊衣物藏於城樓某處叢草中大令飭差押往起出原贓查點之下尙少衣料數件約值洋銀三四十元大令飭鞭籐條六百下釘以雙鐐收入内監候移文崑山縣再行核辦 
[松江融齋書院十一月朔官課題]  
　　經學在治忽解祊繹辨史學使功不如使過論書卜式傳後性學觀天地生物氣象說爲學如煉丹論算學準八線理一加本弧餘弦等於半弧餘弦冪之二倍一减本弧餘弦等於半弧正弦冪之二倍試証以圖解有一大圜内容等徑五小圜問大圜徑與小圜徑之比例若何限本月十八日齊卷 
[履勘馬路]  
　　南巿沿浦難新築馬路刻已告竣所有餘地經上海縣黄大令勘明曉示令各租戶繳價以便歸還經費在案昨日午後江海關道蔡和甫觀察率同上海縣黄愛棠大令前往馬路一帶履勘由工程局委員朱森庭明府及帮辦各員引導按叚丈量註册事畢遂各分道而回 
[大令騐屍]  
　　烟鴇倪張氏在小東門一枝春街弄内第十三號門牌開設花烟館有包帳妓女湖北人金寳年十九歲於本月初三日陡患傷寒延醫調治藥石無靈延至前晚因病身死當彌留時將屍舁至廿八號空屋内報知捕房捕頭飭探到塲查緝將鴇婦倪張氏及烟妓陳鳳寳一併帶回捕房昨日禀請讞員研訊鄭景溪大令以事關人命未便草立飭探投上海縣署報署報請相騐黄大令適以閱視新築馬路至鐘鳴五下始臨塲相騐當由十鋪地保張仁預設公案大令升座卽傳地甲張仁訊問供稱死者名金寳據云因患傷寒醫治岡效而逝夫令命提倪張氏至案供揚州江都縣人來滬多年在小東門外開設花烟館有妓女四口一名金寳係湖北人年十九歲來滬已有四年本月初三日忽患傷風延醫診治無效延至前晚身死卽報捕房大令謂旣係病死因何報捕供稱租界章程歴來如此詰之烟妓陳鳳寳供亦湖北人死者金寳實係因病身故大令一再駁詰供稱並無别情飭將屍身舁至當街脫去上身衣服命仵作如法檢騐旋據喝報實係因病身死大令離座親觀無訛爰將硃筆立判騐得已死妓女金寳委係因病身死並無别情卽飭當堂棺殮交地保發壇標誌並着地甲具結存案旋卽鳴騶回署時已燈火萬家矣 
[嚴緝流氓]  
　　本邑浦左白蓮涇相近有美國商人名卑福者在彼起造機器磚瓦公公雇用江北帮及本帮各工人在廠工作而附近流 
 
 

Page 3

 
 
氓與各工匠中有仇隙者時時赴廠藉端滋擾該商人得悉情形將爲首九人開列姓名投該管領事署禀控美總領事佐尼千君照會道憲札飭上海縣轉派公差顧升按名拘拿嗣經獲到張林海張和堃二名解案奉飭小心看管候訊在案其餘各犯尙法外逍遥昨經本縣黄愛棠在令傳諭該差務須將在逃各犯赶緊蹗緝到案嚴懲並移知各巡防局著派勇丁按叚留心查緝毋延干咎 
[嚴禁聚賭]  
　　英租界會審分府張爲出示嚴禁事准上海縣移據二十二保二圖地保王仁松禀稱身圖坐落虹口人民曹雜時有閩廣寗波等處棍徒在與寳邑接壤之胡家木橋沈家灣地方擺設地攤聚賭抽頭時聚時散現奉飭差密拿無如各該棍等聲氣相通均各逃散誠恐以後擾累難防求賜移會一體示禁等情查虹口賭棍屢經拿辦此風迄未少息實堪痛恨現在該棍等雖因拿逃散難保不再來聚賭移請一體出示嚴禁查拿究辦以絶根株而安閭閻等因到廨查虹口賭棍歴經會縣拿辦在案玆准前因除飭差查拿究辦外合行出示嚴禁爲此示仰諸色人等知悉爾等務須各安本分切勿自犯刑章如有仍前聚衆賭博情事一經訪聞或被拿獲定卽按例嚴辦决不姑寛其各凛遵毋　切切特示 
[火匪宜懲]  
　　包探趙銀河解火匪施順德至英界公堂禀稱前晚山家園被火時小的見此人攫取布衣布被是以拘入捕房兹者捕頭令解案請究金阿多投案訴稱小的僑寓山家園家中被火舍命奔逃施尙來攫物實爲忍心害理之尤叩求大老爺懲辦施供稱衣被由小的拾得不敢搶火叩乞施恩襄理讞政之邵處伯大令判令枷號一禮拜發犯事處示衆 
[淫棍宜懲]  
　　流氓楊興寛糾同姜子高謝友才向楊姓女郎名鳳英者任情調戲鳳英飮泣而歸訴知其母楊金氏其兄楊希林其嫂楊林氏同往申斥興寛竟敢恃蠻揮刃將希林戳傷一百十二號印度捕見之一併拘入捕房此前日之事也昨晨捕頭令某包探解送英界會審公堂襄理讞政之邵虎伯大令升案研詰希林裹創投案歴訴被剌情由楊金氏楊林氏同訴稱鳳英閒行廣陌間突被興寛等人穢語胡言任情調戲及向申斥竟被用刀戳傷叩求嚴究興寛供稱小的係山東某邑人不敢調戲妇郎實被伊等誣指姜供稱小的係鎭江府屬某邑人謝供稱小的係安徽某邑人旋又同供稱事由楊起不干小的等二人之事叩求鑒宥大令判將興寛笞責三百板枷號一月姜謝各笞責二百板 
[售地轇轕]  
　　前有英商道逹洋行西人司里華投該管領事署禀控華人吳飛坤擅拆所築之竹笆向論不理禀請提究等情當經領事照會道憲蔡和甫觀察札飭上海縣黄大主派差往提前日據公差將吳及地保朱雲齋等解案請訊是晚三鼓時大令升坐花廳提訊先據朱雲齋供稱小的現在案下充當廿七保八圖地保洋人司里華所築之竹笆其地本係吳飛坤之産前經出售與道逹洋行惟應付地價尙未清楚此次司里華前去打笆致被吳出阻其餘詳細實出不知求鑒三圖地保方振奎供詞大略相同質之吳飛坤供稱本地人家居治下東北鄉廿七保三圖地方前因急需央前充地保之王鑑庭爲中將坐落八圖内祖遺良田八畝賣與道逹洋行由買辦張先生經手言定每畝英洋六百餘元立有筆據除收過外尙欠銀六百數十兩當時曾經言明將此銀付清再行將該地内祖墳遷出不料張因病身故所欠之銀並未付下日前忽有洋人司里華前來築笆小的因此情急向張子張茂榮理說詎一味支吾無奈扭控公堂奉訊收管在案今將筆據呈求察閱大令閱看之下以一面之詞難以取信判令分别斥退候提王鑑庭到案再訊 
[訊拔界石]  
　　本埠新閘左近南十二圖地方有鄉民陳柳錫私將升科局所立界石拔去事爲升科局總辦許朗軒太守所知函致上海縣請爲提究黄大令接函後立飭差役往提未獲祗將伊妻陳譚氏以及該圖地保陳蘭亭拘解到案前晚大令升坐研訊陳蘭亭供稱柳錫業已避匿無蹤求恩究追譚氏或能知伊夫下落該氏供稱本地人丈夫柳錫向以耕田度日嗣因患瘋病出外日久不回前者許大人充公之地實係我家祖産當丈勘時因單契抵押在外不能呈騐今已贖出呈案請騐至私拔界石之事實係寃誣叩求恩宥大令查閱方單祗有一畞數分惟升科局充公之地共有三畞之多該氏供稱餘地願交升科大令諭飭暫退候禀明許太守再行核示該氏唯唯而退 
[貼票害人]  
　　黄履氷扭顧仁生至英界公堂控追欠欵前日午後襄理讞政之邵虎伯大令升堂研究黄呈遞禀詞略稱職員有翠玉各件欲銷因與仁生及其父俊甫相識旣而由俊甫擔保收貼各小錢莊對月期票藉圖微利職員猶恐俊甫未必可靠是以令其出立筆據并央金際堂余蘭生連環互保聲明無論名莊倒閉與否惟伊等是問以致貼至八千餘圓之多另借去洋銀一千八百圓及翠玉若干件作價三百三十餘圓此種洋銀無非由職員東挪西借今者各債主紛紛來索日無寍晷而俊甫已乘間逸去仁生亦一味玩延金則另案管押治下務求恩准訊追仁生供稱小的係本邑人向爲玉器掮客此欵實係父親經手小的並不知情現在父親已三日不歸叩求大老爺恩鑒大令飭押候伊父到來覆訊核奪○陳小卿扭姚萬及汪玉英至英廨請追票銀大令提案研訊陳訴稱監生在本邑大東門外開設錦章綢莊姚係莊夥向來誠實可靠是以深信無疑至今年八月某日借去洋銀一千五百圓與汪合開源豐小錢莊旋將源豐本票一千五百圓付與監生現在源豐已倒洋銀無著查及莊上簿籍知姚萬經手放出綢縀多至八千餘圓無奈扭請追給姚供稱小的在錦章爲夥歴十四年凡事從未貽悞此次與汪等股開源豐錢莊借出本票甚多迨貼現之風已起各小錢莊紛紛倒閉目下公議童程向未定見求恩交人保出赶緊清理至所放各裁縫之綢帳照章三節歸清順至歲杪方能了結汪供詞大致相同大令著一併交的實人保出從速理明禀復核奪 
[控子竊物]  
　　寗波人秦壽鵬僑居美界乍浦路第四十八號屋内其子阿榮年已弱冠不務正業私將乃父積蓄取出揮霍前日又竊皮服六件而去秦怒甚當卽奔訴捕房捕頭飭包探韋阿友將阿榮拘入捕房押候解送英公廨訊辦 
[無妄之災]  
　　寗波人周阿五向在江南機器製造局爲工匠前日傍晚時携其幼女出外閒遊比至南巿小南門外小石橋左近忽遇某内肩負椽竹一捆迎面而來周不及隄防竟被觸於面部撞成一孔血流如注急卽負痛追上扭信不放其時有旁觀者先給以傷藥敷治復爲再三婉勸始縱之使去如周者眞所謂無妄之災矣 
[具限付銀]  
　　馬忠華扭和太錢莊主王阿階至英界公廨訴稱馬所付票銀屢次延約求恩追給襄理讞政之邵虎伯大令提案研訊馬訴稱職員前有友人囑售牛皮後售與泰隆洋行收下和太期票銀一千兩持往和太照付加戳洎十月二十六日屆期往收王不能付祗倩人作保約定本月初七目付銀至是日又以票根未到等情虚言搪塞無奈將王扭案具禀黏呈票據保單求恩追給王供稱實因票根未歸巿面乏銀不能墊付求恩交人保出予限理明大令著其二十日限狀交的實人保出清理如違提比 
[請緩訊供]  
　　前才愼和永金鋪執事人孫偉生投法界公堂控吉昌靛行主鄰冠羣承辦標金二千兩屆期不交照原定之價相去一萬餘兩請爲公斷迭經鄭景溪大令會同西員研訊將鄰交保理處鄰願以所交押欵銀一千零七十五兩抵償孫不允旋延律師蒂羅聲訴請追鄰亦延請西人慕爾弄到堂辯駁大令以無從核斷著飭邀人理處昨日堂期大令會同何繙譯升座帝羅慕爾弄律師偕孫邱歴訴情由請暫緩訊容俟在外熟商大令與何君會商之下准如所請諭令赶緊清理明白禀覆 
[醉漢滋事]  
　　南巿大東門外毛家弄碼頭森泰酒店門首有山東某邑人某甲在彼擺設饅頭攤時時有同鄉人來閒談卽在該酒肆沽飮往往恃醉滋事前日之晚又有山東人某乙赴店中沽飮不覺酩酊大醉在店大爲羅唣將櫃擡上盌盞盡行毁壞店主無奈遣夥奔赴十六鋪 
 
 

Page 4

 
 
巡防中局喊控局員番仲泉二尹立派地甲團勇飛馳而至則若輩已查如黄鶴矣遂卽回局禀銷 
[吞烟遇救]  
　　本邑人張全全家居裏虹口飛虹書院後其妻某氏性格端重不善奉迎以是時聞反目前晚又不知因何起釁始而將妻駡詈繼竟奉以老拳氏忿無可洩因暗購烟膏吞服越時毒發呻吟張察知有異當卽舁送同仁醫院求救幸受毒未深經醫生如法施治得以一吐而愈 
[飭殮路斃]  
　　昨早美租界北河南路錢業會館後有倒斃男屍一具旋經一百十一號華捕報知捕房捕頭飭傳頭圖地保查知死者名沈三林向操木工業當卽飭傳死屬備棺收殮 
[盜犯過站]  
　　南匯縣盜犯沈慶榮倪錫松兩名由縣訊實後備文解府過堂松江府恩太守提勘之下卽行發回於前月道經滬江解差赴上海縣投文過站當奉黄大令諭飭收禁至昨日大令加給文憑添派差役將沈倪二犯提解起程發回南邑矣 
[坤道雅集]  
　　中國女學堂十三日假座味蒓園安塏第大會中西女客添邀駐滬各國領事夫人敬請道台與有司官憲太太臨延作主人西俗最重信義務請吾華閨秀賢淑准二點鐘蒞止所有初八日在桂墅里會叙之女主人更須早一點鐘先到以候嘉賓凡作主人之太太均穿披風小姐與外客隨便是日忌辰不用補服至席散酌收貼還酒資恐臨時倥傯致悞仍作爲零星捐欵不論多寡遲一日逕送泥城橋不纏足會掣給收票爲憑[  女學堂來稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積　之　　　　早所深信現在格外赶緊印出　　人皆先覩爲快閱者鑒之 
[僧人遠颺]  
　　杭州采訪友人云武林下興忠巷有寶林菴焉本重陽斗閣故址兵燹後片　無存有張氏女年二十餘　　所天苦守柏舟旋求某尼剃度出其私蓄購地建庵粥鼓齋魚焚修其内膝下有一子自幼隨母茹素　經及長頗有出麈之　　　六卽在庵披剃為僧去年復往西湖昭慶寺求某師傳授衣鉢於是益修梵行不願與尋常和樣者爲儔嘗謂母曰僧人出家　　　俗此處非修行之地兒當往朝名山擇地結廬聊被風雨也母曰汝年尙幼弗作是想且俟我圓寂之後再作此舉可也僧曰　　　是但兒出家已數年於佛門宗旨毫無參悟豈不為釋氏之罪人乎母云省中各叢林不乏精通戒律之僧儘可與之講解烏　　　耶僧曰以我所見類皆和樣和蕩之流無一可爲師者母怒曰以爾後生小子膽敢出此狂言實屬妄謬之至豈不畏金剛努曰　　於是不敢多言唯唯而返母亦不以爲意詎料上月二十八日乘母不隄防私將衣鉢度牒及破衲打成一包飄然遠引母聞　　　人四處偵尋無從蹝跡或云已往普陀矣噫若此僧者在緇流中固可爲出類拔萃之人然舍母遠遊略無顧戀其心亦忍矣哉　　 
[古廟被焚]  
　　松江訪事人云茸城東門外北玗塘口白雀寺俗名白骨廟有看守廟宇兼司香火之老嫗一人係沈姓　　清晨該嫗在竃下司炊不知如何失慎一霎間火勢上炎不可嚮邇遠近赴救亦已無及該嫗無力奔避被焚斃命其子爲剃頭　　信後赶往收殮尙有一子在上海茶肆中呌賣洋貨想亦聞信赶回矣 
[鄉人打店] 　　泗涇鎮在松郡東北鄉爲婁邑首鎮鎮有益大燭店廿餘年老鋪也資本充裕生涯亦頗不惡前日有鄉　　姓來店購貨繼因調換藥水小洋遂致齟龉當由夥伴將朱扭入攢毆朱孤掌難鳴無可抵禦以致飽受老拳事後回鄉糾集多人　該店報復店夥見勢不佳赶將排門關閉而人勢如潮不啻排山撼岳店門均被擠倒店中夥友退避三舍不敢攖鋒店主從後戶　出至司員衙門申訴一切並請前往彈壓遂由趙二尹到塲一再用好言撫慰并責令肇事夥友服禮謝罪鄉衆始徐徐散云然已　失不貲矣 
[開設粥廠]  
　　寗波訪事友來函云郡城粥廠往年於十一月初一日在天寗寺開辦兹府憲程太守仍遵曩例因恐無恥之輩將所領粥籌轉售與人以圖微利故此次嚴申禁令不許再蹈故轍未識若輩能否遵依也 
[小車被撞]  
　　前日下午有西人某甲控駛雙輪馬車一輛飛馳至美租界西華德路適有第二千零五十三號東洋車迎面而來避讓不及致為所撞車夫某乙乘勢退下背後復有某丙所乘包車接踵而來亦被撞壞該西人見勢不佳加鞭如飛而云坐包車之某丙當將乙扭住勒令賠償遂致互相扭毆旋經四百四十六號華捕到來將兩造一併拿送捕房捕頭略詰原由令出外自行料理 
[懲責積竊]  
　　本邑人王安安迭次犯竊破案由縣及各局懲辦無如一經釋出故態　明前日在途竊得行人零星物件意圖逃逸為縣捕瞥見將人贓一并拘獲解送捕廳署中請為訊究蔡延河少尉當卽升坐提訊　一味哀求少尉判令笞責二百板枷號一月示衆贓存候失主具領 
[懲責賭徒]  
　　南市一帶賭風素熾十六鋪巡防中局委員潘仲泉二尹到差後嚴行查獲晚間率領勇丁密往各處巡察前晚九點鐘時在潮惠會館地方查獲謝丫頭陳金生等兩名將賭具一併帶回局中立卽升堂研訊謝供本邑人住會館塲左近冋以小負販度日因母親年已八旬所覓蠅頭不足以資膽養不得已而出此下策務求法外施恩嗣後當痛　前非不敢再蹈故轍詰之陳金生供本邑浦東人向以駕舟為生嗣因病魔纏擾餬口無資不得已而隨同賭博自知不合惟求恩宥二尹飭將謝重責二百板陳責一百板具呈攺過切結著在犯事地方枷號三天俟期滿後覓保開釋 
[英界公堂瑣案]  
　　包探金阿三解賊犯陳阿福至案禀稱小的查得此人專藉穿窬餬口前已屢次犯竊近又竊取林阿四等五家布衣布被報捕後捕頭令小的拘獲吊出眞贓解請訊究林等各失主次第投案　贓陳供稱小的係浦東人不該行竊萬死難逃惟乞施恩曲為寛恕襄理讞政之邵虎伯大令判令管押兩月贓給還各失主○四百二十九號華捕解胡成江陳炳榮李助堂三賊犯至案禀稱前晚伊等撬毀租界居民吳桂金家後門入內圖竊時適小的巡邏至此得以拘入捕房今者捕頭令解請究辦吳投案歴訴前情胡陳李三賊同供稱小的等窮苦難堪以致糾同竊物事非得已尙乞原情大令判令各笞責一百板○包探倪順泉解賊犯楊立田至案禀稱此人前曾犯竊解經前任某大老爺懲辦今又不知在何處竊得羽綢套褲等物適經小的拘獲解入捕房兹者捕頭令解請究辦楊供稱小的係揚州府屬某邑人套褲為友人之物小的順手携回然並不知友人現住何處大令判令笞責二百板然後遞解回籍 
[法界公堂瑣案] 　　前者已閉源豐小錢莊執事人王均賢股東祝蘭芳等人控同仁昌魚行主孫達浦私收帳項圖賴往來銀二千餘兩迭經鄭景溪大令研訊諭令將銀如數繳案聽候核斷孫抗違不遵日事延宕昨日大令飭傳至案謂孫曰前堂諭爾將應繳之銀如數繳案何以玩延不繳今姑寛限將帳簿檢出去邀公正人瑆算明白限十日丙禀覆倘再逾限不理定將繳案之銀給原告具領完案諭畢著將孫押候繳銀○英界文興隆織帶店主尹文瑞凌虐學徒吳國才以致乘間逃逸經其父吳敬祥具控公堂大令提案訊供著交人保出將國才從速訪尋旣而尹携學徒王小牛投案指供國才被方連記誘逃昨日方江氏挈其子連記投案訴稱小婦人之子向在尹處習藝時遭凌虐受苦不堪是以偕同學徒石七季逃出現住治下自來火行東街大令問尹曰國才究在何處供稱已往江北某邑大令飭將尹帶出研訊小牛供稱小的年一十有三向在尹店學藝大令謂爾前堂所供連記誘逃是否爾師所教務須從實供明若再游移定當重責小牛仍執定前詞稱此事係連記親口所說大令著將王及小牛分别管押不准教供諭令連記於下期邀石來案候核○陳順德訴稱前日附招商局江天輪船由甬江來滬失去衣包三個當卽報捕緝查今知己獲原贓叩求給領包探禀稱此賊姓邵名阿四是日手携衣包在城下行步形狀慌張是以拘入捕房今者捕頭令解案請辦邵供稱小的係在輪船上小便見遺有衣包無人照管因之起意携歸大令判令笞責二百板贓給還失主　 
[美界捕房瑣紀]  
　　髹工徐雨生昨至外虹口老街第二百六十七號門牌某漆作內　　　事扯破德商屬製之大旗一面店主方裕生出喚一百三十六號華捕將徐拘入捕房押候送英公廨訊辦○崇明人王富郎　至虹口　子路碼頭竊取棉花二磅為三百七十三號華捕所見當卽拘入捕房押候解送英公堂訊究 
 
 

Page 10

 
 
   
 
 

Page 11

 
 
[光緒二十三年十月二十七日京報全錄]  
　　宫門抄○黔撫土奏爲據情代奏摺○將軍長奏請改伊犁兵屯例章並懇恩賞給兵丁鹽采兩片○新撫饒奏爲道員收撫回民政蹟卓著懇恩奬勵片○東撫李奏爲河工總辦各員懇請奬叙片○十月二十七日工部鴻臚寺廂黄旗　日無引見○廖壽恒等謝議叙恩○密雲協領豐吉秀昌謝恩○明桂請假十日○召見軍機崇禮○皇上明日辦事後至頤者園皇太后前請安後駐蹕 
○○貴州巡撫臣王毓藻跪奏爲據情代奏叩謝天恩事竊查新授貴州鎭遠鎭總兵楊國寳前咨代請奏謝天　籲請陛見臣因粤西游匪竄擾鎭遠係水陸衝衢地方緊要業經奏請暫緩入覲先赴新任在案兹復據該鎭咨稱六月二十六日行抵鎭遠府城准護總兵尙宗光飭署鎭標中軍遊擊余繼祖將欽頒光字八百六十一號總兵官關防一顆及文卷等項齎送前來當卽恭設者案望闕叩頭謝恩祗領任事職鎭滇徼武夫知識愚淺鎭遠鎭所轄三協七營皆屬苗疆邊要保衛整頓責備匪輕總兵職司專　任鉅不　深懼弗勝惟有嚴飭巡防冀安疆宇勤加訓練勉効涓埃實力實心不敢稍涉疏忽遇有要件禀商督撫臣妥爲經理以期仰答高　鵠濨於　　所旨職鎭　任日期及感激下忱咨請代奏等因臣理合據咨恭摺代陳伏乞皇上聖鑒謹奏奉硃批知道了欽此○○長庚等片再查兵屯例章向係以收成之分數定官兵之功過原所以課勤惰而昭激勸兹屯戶委員錢伯營總收管色魯賢呈稱竊查兵部例載伊犁屯田定章每兵穫細糧十五石以上官員兵丁准其功過相抵十八石以上官員議叙兵丁賞一个月鹽菜銀兩二十八石以上官員加倍議叙兵丁賞給兩个月鹽菜銀兩收穫不及十五分者官員降級罰俸兵丁責處若不及十三分者實降實罰等因伏思乾隆年間伊犂初辦屯田新墾膏腴地方正旺其收分能至十八分二十八分之多迨後耕種旣久地力日薄迨至咸豐年間每難及額卽不免有額外多種暗行賠補分數冀圖免議之事現在緑營屯地悉已撥歸地方開屯原係擇其歇緩多年土脈較厚之地試行播種隨時力爲督飭在屯官兵無不踴躍從事水利　　足資灌漑内中雖小麥一項收成稍减其餘各色糧石均係數十倍豐收核計收成僅及十分之數初年分數若此以後連年耕種地力自　漸薄或雨暘稍有愆期必致收不能及額該官兵等終歲勤苦手足胼胝轉致有過無功有責無賞現在官兵等生計未裕何堪再添苦累實於屯務有碍不能不據實呈明察核可否奏請援照烏魯木齊屯田定例辦理以期核實而免賠累等情奴才等伏查乾隆四十九年陜甘總督福康安奏稱一兵承種地二十畝以二十八石二十六石之豐收在内地大有之年收成當罕至十分今口外地畝轉報二十分二十四分此必非二十畝地力所能其勢不得不倍爲加種以一兵種二兵之地又非一人之所能其勢不得不加夫帮種於是各餉雇人在所不免迨耕種之後在地肥水足之處或可及額豐收而地瘠水少之區仍自收成歉薄屯員顧恤處分自必虚報分數兵丁懼于責處又必多方彌補旣將加賞鹽菜銀兩貼補賠償又將應關月餉存倉加折甚至終歲勤劬無以養赡家口請旨勅交伊犁將軍烏什叅贊大臣烏魯木齊都統將各該處屯田分數據實查明酌量情形妥協議奏欽奉諭旨飭遵在案是口外屯田在乾隆年已有因額定分數太多官兵難免賠累之事兹當伊犂規復屯政之際必須斟酌得宜以期經久該總理屯務委員所呈係屬實在情形合無仰懇天恩准伊犂屯田例章改照烏魯木齊屯田例章十二分功過相抵十五分官員議叙兵丁賞給一月鹽菜銀兩二十五分官員加倍議叙兵丁賞給兩月鹽菜銀兩以示體恤而資鼓勵之處出自高厚鴻　謹附片具陳伏乞聖鑒訓示謹奏奉硃批戶部議奏欽此○○饒應祺片再回性狡悍多疑善詐收撫不易安插尤難處置稍不如怯則已撫者旋滋事端故欲令反側於自安非得人不勝其任也臣前奉光緒二十二年三月十七日電旨賊近就湟恐煽誘良回聯成一氣回衆如能捍禦殺匪出力打仗者著破格奬勵以杜勾結等因欽此旋聞湟賊出關有入羅布淖爾之信臣計賊數甚多非以勦兼撫不能訖事查有道員用候補知府喀喇沙爾直𨽻廳同知江遇璞循聲卓著素得民心尤爲信服當飭於良回中選派明幹篤實紳耆親帶赴羅備豫收撫之計又查有英吉沙爾營叅將李金良平凉回籍忠勇素著調飭帶隊入羅兼辦剿撫李金良素知江遇璞廉能亦禀稱此事非該丞莫辦也牛允誠旣在玉門收撫回衆數千臣委江遇璞辦理羅布淖爾安插局務兼營務處會辦勦撫於英格可立等處招雇民匠商撫營勇修築房屋九百七十五間以備撫回棲止與委辦庫爾勒轉運局候補同知聞端蘭籌撥廳倉並庫車食糧接濟軍食兼備賑需前敵所收難回臣委知府用同知補用知縣柳保元管解赴羅道員潘效蘇復派員分起押解以期周妥玉門距羅三千餘里難民老弱婦孺多係步行委員沿途約束撫綏備極勞苦艱難方由　密吐魯番趲行陸續到羅而劉四伏已敗竄至和爾罕經李金良等將首要各逆擒獲解省其餘男婦五百餘名悉交江遇璞安置奏奉七月二十三日電旨劉四伏就擒辦理甚好羅布淖爾安插事宜着飭該局妥爲布置欽此臣謹飭遵辦江　璞遵將各起撫回分撥房屋撥給地畝農者置於田間商者處於街巿發給賑糧暫資餬口因英格可立地土低平旱則豐收雨則𡑯多而收歉查有距英兩站英氣蓋河沙土肥美旱澇可收乃於去冬派勇督民開渠放水今春發給籽種撥回二千餘人前來耕種其地不加糞工不事耘鋤而禾苗暢茂倍於他地前據查勘委員回省面稱由東沙灘至英氣蓋河二十餘里麥秀穀苞黄雲滿地英格可立與都納里望衡對宇鷄鳴犬吠相聞商賈不絶於道寂寞荒凉之境頓成人烟輻輳之區回民僉稱地王腴美甚於西甫大有此間樂不思湟之意因將駐羅各軍次第裁撤以節餉需惟留撫標練軍朱義勝馬隊一旗駐防卡克里克一帶阿克蘇鎭標左營喀喇沙爾中營步隊二哨幇同工作昨據江遇璞禀報續修英氣蓋河房屋三百三間渭干河大渠四十餘里江古里大渠七里堤壩橋道均已修平二麥收穫秋禾垂成八月底可以分别停賑後到八百餘人未及耕種者所需賑糧可就地添採但留屯勇一哨駐防英氣蓋河專司屯墾各營哨悉數退出轉運亦可停辦回民樂業安居從未出外生事亦似天留荒隙以處子遺且降康年以緩邊庶也江遇璞年已七十有三而精力强健馳馬沙磧日百數十里往來經理督墾勸耕夜則清牘算糧每至逹旦其苦心孤詣潔已奉公籌辦撫綏不辭勞　回民相依如父母聽其教養防範可省兵力實屬異常出力不讓戰功合無仰懇天恩將道員用在任候補知府喀喇沙爾直𨽻廳同知江遇璞　缺免補知府以道員留新疆補用並加鹽運使銜以示奬勵出自逾格鴻施除在局並解撫回文武數員彚入清單外謹附片具陳伏乞　聖鑒訓示謹奏奉硃批著照所請吏部知道欽此○○李秉衡片再臣上年籌堵趙家菜園吕家窪西韓三處漫口並開穵陳莊新河共祗請欵二十萬兩趙工吕　及新河三頂共用銀十四萬兩下賸銀　萬兩西韓家工程三百餘丈不敷甚鉅復由司庫籌墊銀五萬兩本年三月復請截留京餉六萬兩後因該處形勢屢變費欵愈　　　　停工時已用過二十餘萬兩併伏汛期斷防守兩壩及兩合之趙吕等工通共用銀四十餘萬兩除兩次請欵緊要仍須籌還計不敷銀十四萬餘兩當兹財力艱難旣者敢再　部撥上　　　　向司庫每　所人皆有應支應解之欵别無赢餘臣與司道各局再四酌商於無可設法之中百計籌措挪東補西并連年搜剔裁省涓滳湊集悉以提　並　飭用正欵藩司張國正總辦河阞局濟東道吉燦升總辦善後局候補道沈廷杞擘畫經營不遺餘力吉燦升當工程吃緊之際籌欵濟料昕夕不遑臣尤深資贊助合無仰懇　　　　　司張國正濟東道吉燦升候補道沈廷杞均交部從優議叙出自鴻慈謹附片具奏伏乞聖鑒訓示謹奏奉硃批張國正等均交部從優　叙欽此 
 
 

Page 12

 
 
[光緒二十三年十月二十八日京報全錄]  
　　宮門抄○諭旨三道錄前○新撫饒奏關外肅清案內尤為出力之總兵懇恩賞換清字勇號片○又奏為關外肅清遵旨請獎在事文武員弁並陣亡將士摺○東撫李奏知縣交代欠欵較鉅延不完解請旨摘頂勒追摺○十月二十八日內務府國子監正黄旗値日無引見○怡王永隆各假滿請安○梁仲衡等同鄉官謝恩○錢應溥請假五日○吉恒請假十日○英俊　　十日○召見軍機○○饒應祺片再關內外云秋奏報肅清股賊悉數撲滅惟肅州南山番地窮巖荒谷間有零星殘匪逃竄偷生　巨會報摺內申明責成甘肅防軍設法搜拿並商飭定邊各軍暫留安玉以防出竄去冬南山旱雪牛允誠派隊進搜未能深入撫回冶八　請往招撫立功自贖因與張麻个言語不合被其殺害官軍憤甚衝寒躡氷分道進剿人凍馬僵未肯遂息卒以雪深無路半途折回九分隊　　　隘口周陣四張圍匪山內使之自斃該匪等凍餓無計正月初二日有馬光才一起赴昌馬掠糧經定邊中旗哨官王廣山截擊長跪乞命收撫男婦四十九人初五日撫標練軍左營羅福宏據安西探卒報水峽口有零回率隊至奔巴兎圍拿又收撫韓奇幅一起男女四十一人僉供由番地逃出羅平安等亦在肅南山內搜捕數十人牛允誠恐番境餘匪未盡派副將鄒玉祥守備孔福堂挑精騎六十名親帶進關與肅州鎮道並羅平安會商派隊裹糧進山分途搜捕縱橫三千餘里直至望牛台老巢均無一菲撫回馬光才由玉門解至安西於韓奇幅股內將張麻個認出禀明訊辦據供大通人同夥百數十人悉在山中餓斃因殺死冶八箇恐官兵問罪攺名馬有幅混入韓奇幅股內投誠不諱當批正法至南山　回搜尋凈盡湟中零星匪目亦誅戮凈盡矣除飭各軍撤防以節餉糈外所有搜捕零匪最為出力頭品頂戴留新補用提督巴里坤鎮總兵利勇已圖魯牛允誠毅勇樸誠除惡務盡始終勤奮勞苦不辭合無仰懇天恩賞換清字勇號以示鼓勵其餘酌擇員弁併入清單彚獎謹會同陝甘總督臣陶模附片具陳伏乞聖鑒訓示謹奏奉硃批覽欽此○○甘肅新疆巡撫臣饒應祺跪奏為新疆各軍防剿西寗竄匪迭次獲勝關外肅清在事文武員弁及陣亡將士遵旨開具清單分別懇恩獎卹恭摺仰祈聖鑒事竊臣於上年先後奏報西寍回賊出竄於玉門安西迭次堵剿獲勝及首逆就擒關外肅清各摺片均聲明在事文武及陣亡弁勇容臣另請獎卹光緒二十二年十月初五日奉上諭着照所請辦理欽此臣遵卽恭錄宣示各將士歡呼雷動感激同聲臣與督臣陶模往返電商此次關外軍務督標撫標甘軍新軍毫末稍分內出力復至關外著有專在關外並未入關者若籠統開保旣多遺漏尤恐重複因酌擬玉門以東督標各軍及凡出力者歸甘肅開保玉門以西撫標各軍及凡出力者歸新省開保惟議定章程前敵各軍每百人准保武職十員後路每百人准保武職五員分别奏咨餘止給功牌文職統營准保四五員咨營三員各旗二員後路各營二員各旗一員如前敵有出力稍次後有出力異常者再行酌量加減各營務處台局均須派委有案在事出力始准開保臣分飭遵辦有稍涉浮艦者駁還刪減必合於定章而後准是以遲逾半年始定臣維保舉以勸有功也太刻則有功者觖望無以示鼓勵於將來而勇夫短氣太濫則無功者冐獎無以昭賞罰之公允而戰士寒心臣無馭兵之才惟自矢天良恪遵歴次諭旨嚴杜冐濫凡未在事出力者無論如何請託皆深閉固拒未敢妄列一人其實出力則有未敢隱沒者劉四伏率匪黨七八萬人由水峽出竄先至玉關者二萬餘人昌馬之戰牛允誠以百餘人勝二千餘騎扁博溝流沙坡之戰牛允誠羅平安等以數百人勝萬餘賊先後陣斬者約三千有奇收撫者計六千有奇故賊之後至不敢出山凍餓死者數萬該將士無不以一當百奮不顧身入死出生戰功卓著除督標副中營由甘開保外則定邊中左旗撫標中營左旗練軍左營不能不破格請獎也戈壁千里臣料賊必掠糧而後能行故凡產糧之區皆派兵設備劉四伏旣不得志玉門又竄安西之他西鋪而不知宋賢聲范如松已率各步營先時馳到拒擊敗回又分大股掠瓜州之糧而不知道員潘效蘇所派金蘭益徐春光馬隊適至一敗之於七工再敗至於九工復竄敦煌之南湖又不知陶延於楊光初馬隊忽至截擊大敗並將馱糧之騾馬口袋奪回嗣由西海竄安南壩掠蒙民之糧而不知牛允誠各軍隨又追至連敗之於野馬泉一盌泉而賊之輜重盡棄矣該將士馳驅戈壁冒暑窮追辛苦備嘗克敵致果除督標肅州鎮標馬步隊由甘開保外則定邊左旗哈密協營中軍步隊右旗馬隊撫標練軍前營敦煌防營不能不擇尤優獎也劉四伏勢迫計窮乃西竄羅布淖爾欲效白彥虎故智而管務處曾松明江遇璞已商飭鄧高魁劉清和袁世和施再萌等分扼各要隘李金良藍德清朱義勝帶隊出紅柳峡至和爾罕攔頭一戰而劉四伏等首要各犯悉數就擒該將士遠役窮荒守險蹈危擒斬要首不留餘孽則提標中營前旗阿克蘇鎮標右旗撫標營務處咆隊練軍左旗前旗并卡克里克屯營不得不分別優獎也新疆地方寥廓一過玉門頭領是道若處處設防則兵力不敷分布若一處不防則恐乘虛　入提臣張俊阿克蘇鎮總兵張宗本所派出防之軍前巴里坤鎮總兵張懷玉所統之新勝各軍均士強馬壯屢請直赴前敵臣以前茅慮無尤必中權後勁始策萬全哈密庫爾勒阿克蘇瑪喇巴什皆腹地要隘宜加意扼防均止不許輕動而各將士秣馬厲兵日備征戰賊知各處有備不敢內犯後路致保無虞則新勝各營旗提標駐瑪阿標駐庫駐羅各營旗軍標駐珠勒者斯阿防軍不得不酌量請獎也至於帷幄運籌功不讓於戰勝給軍轉餉賞不后於斬搴則營務糧台轉運各員不能不酌加鼓勵也槍砲雷轟攻守專資利器樞機電掣指揮如在軍中則軍裝火藥電報各局不得不擇尤獎叙也餘如保甲本不勝獎而擒獲要犯者未可遺發審亦有何勞而淑問囚馘者須酌保總之功有大小則獎有厚薄必以在事出力為斷决不敢市恩避怨以朝廷賞功之典為親友貢情之資如邊防各軍雖極出力然調赴東防均不開列臣兄弟子姪有從事塞外者不敢混入各營冐獎一人也至籌備省防安插撫回搜捕零匪詳細情形另片陳明仍彚入清單凡文武員弁分别戰功勞績異常尋常雖未能一一具考而於各營旗各台局最出力及稍次出力者均據實註明除弁勇四百九十　名咨部請獎外清單內計四十五營旗哨二十三台局通共奏保武職二百零六名文職一百五十　名實屬破除情面再三考核毫無冐濫理合開具清單伏乞鴻慈逾格垂念邊軍辛苦殊常俯允分別給獎如間有於例未合之處卽請　　部更正以免往返駁復各營旗共報陣亡將士五十員該員等沙塲血戰臨陣捐軀實堪憫惻另具清單仰懇天恩飭部從優議卹俾師勵　　慰忠藎除將各員弁履歷咨部藍翎千總以下咨部註冊及軍功花名另報外所有關外肅清欽遵懇請獎卹緣由謹會同伊犁將軍臣將庚陝甘總督臣陶模喀什噶爾提督臣張俊恭摺具奏伏乞皇上聖鑒訓示謹奏奉硃批該部議奏單四件片一件併發欽此○○升任四川總督降二級留任又降二級留任山東巡撫臣李秉衡跪奏為知縣交代欠欵較鉅延不完解請旨摘頂勒追恭摺仰祈聖鑒事竊臣照州縣經年正雜錢粮　屬國帑攸胡絲毫不容虧欠茲查本任曲阜縣知縣朱行祺　署聊城縣任內交代除抵短欠司庫正欵銀四千四百七十九兩七釐雜欵銀三千七百七十二兩七錢五分二釐共短八千餘雨之多屢經催提迄未完解分厘實屬玩延已極據藩臬兩司詳請　奏參前來臣查該員前署聊城縣交代一案扣至光緒二十三年八月十八日初參限滿雖二參例限未届惟欠欵為數較鉅若不先予處分勒限嚴追深恐完繳無日殊於庫欵有礙相應請旨將本任曲阜縣前署聊城縣知縣朱行祺先行摘去頂戴勒限一個月嚴追完繳逾限不完再行從嚴參辦以儆效尤除咨查照外理合恭摺具陳伏乞皇上聖鑒訓示謹奏奉硃批著照所請該部知道欽此 
 
