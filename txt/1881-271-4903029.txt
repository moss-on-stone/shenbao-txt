# 1881 - 271 - 4903029

 

Page 1

 
 
[書漢楊縣禁開小押示後]  
　　小押之爲害本館言之巳屢曾著爲論說以詳陳其爲害之實而卒未聞有起而禁之者乃昨見漢陽縣出有禁開小押告示一紙亟取而登諸報因不禁慨然而嘆曰甚哉貿利者之不顧害人但求利己何其不仁一至於此也民間當靑黃不接之時銀錢最爲竭蹶深願有當鋪之開設藉以通融流轉故當之名曰便民蓋民間賴之接濟而少取息錢以爲當中夥友日用薪水之資其有踰期不贖者則變賣以作本錢在開當之人類多巨紳大賈不過以此爲便員之計而不欲爭此區區之利也若當者旣多息錢充裕日用薪水之外又有餘錢則亦可以安享而無愧乃人心不古以是爲質利之穩途於是有加利者有短期者其取財已屬非道而更有較點之徒苦開當之必須納帖也於是易其名日質臣典有當之賣利四避當之虛名利則又重於當期則更促於當然所質押者尙屬首飾衣服成品之物也降而至於小押則趨而愈下矣無物不可以收押雖破衣舊褲敝冠綻履以及一扇一傘亦得持往質錢或數百文或數十文無論個物之來歴來則押之而且半夜五更取携極使押本則值十不過付以二三息錢則明說二分三分而其實則一月分作三限分一限按月核計已及六分三分一限按月核計已及九分在貧苦之人或一時手頭無錢必需待用則亦不顧利重限促暫救目前若胠　探囊而得者則又志在速卽變錢更不他計故開小押者其獲利最易亦最厚而不知其中之弊病自不可以更大數者矣貧人日用必需之物忽焉　付諸小押雖出被之情願然苟無可抵押則亦不難暫忍殆旣再之後無力贖取至次日而莫展一籌有馳室人之交謫而愧忿輕生者此猶非數　之事也至於鼠竊狗偷之輩每伺人於夜深人靜之時乘機攫取卽順便在小押易錢極爲便富故凡向小押之處小竊必多是不啻以小押爲小竊之媒更有賭博旣負無可抵償夜漏旣殘何從借貸而旣有小押則不難剝衣脫履有諸押店以償博負有衣履旣罄無顏歸家因而自盡者若烟間橫臥呼吸雲霞夜色將闌腰囊早濱遂以衣褲抵押得錢州償凡小押中所收押之物往往此類居多試問設身處地平心一想雖獲重利不亦作孽之甚哉且私開小押本一例禁律載凡私放錢債及典當財物取利並不得過三分今小押巧立名目按月而計至於六分九分之多謂非重利盤剝乎限勘其促少者不過四月而滿過期一日亦槪不通融是直與刦奪無異有不貽害閭閻者乎而况蕆垢納污招誘匪徒不以便民而以便非有不爲閭閻之大害者幾希漢陽縣鍾刺史奉湖督李制軍枕飭示禁以爲不特重利盤剝貽害貧民抑且爲盜賊消贓之淵藪此言洞鑒不遺可知例禁之嚴最爲有識待無如例禁雖存視等弁髦則若輩乃得逞其鬼蜮伎倆今漢陽地方經此一番示禁吾知令行禁止從此可以永塞漏卮矣顧不解漢陽之小押可以官禁之而上海洋塲之小押獨不可以官禁之又何故哉豈以爲地屬租界非華官所能主持者耶顧何以會審委員儼然藩民事而無慙色也卽內員不知中國漢律華官亦當委曲講明茍西員知小押之開其弊如此合急其禁有更屬於華官有矣鳴呼小押之害者在華人而無與於西人華官有撫馭華民之責開小押者亦多係華人華官而不能爲華民除害而反任華人之　利而害義具有不貽笑於西官者幾何矣漢陽縣之禁或亦開具先路也夫 
[恭錄　上論]  
　　　○八月初五日奉　上諭昨據刑部奏朝審人犯楊樹田卽楊二臨時呼寃當有旨派大學土會同刑部再行覆訊茲據給事中父靖奏請將此案飭交刑部會同都察院研鞫一摺着仍交大學士會同刑部悉心審訊具奏總部無杜無縱以成信　欽此同日奉　上諭約事中戈靖奏戶部廣東司書吏冒領卹銀一案雖經該司郎中額勒精額查出奏交刑部歸案辦理惟辦公草率請撤去差使等語着戶部堂官查明覆奏欽此同日奉　上諭給事中戈靖奏廂曰旗蒙古佐領崇患恃伊弟崇林充當理藩院蒙古軍倫領催勾通理藩院書吏高振廷等與朱慶雲朋此爲奸數年來冒領家古卹賞銀不下數萬請淸查究辦等語事關官史舞弊冒領卹賞亟應澈　查究着理藩院堂官查明覆奏欽此同日奉　旨內閣侍讀學士員缺着胡義質補受奕杕看以四五品臣堂補用欽此同日奉　上諭前據御史邵積誠奏叅福建道員葉序元等各欵並革員舒之翰潛在福建出入將車衙門倚勢招搖等情當諭令向璟今毓英查辦兹據該督撫查明其奏福建督糧道葉永元鹽法道翁學本候補道盛出豐漳州府知府毓璋據該督撫查明並無劣跡仍着隨時留心查着毋稍廻護龍巖赴知州聨興才其半常尙無貪婪實跡惟信用家工精力漸衰着勒令休致署晉江縣叅縣調補鳳山縣知縣張星鍔操守尙好並無買妓爲妾情事誰不兔待才身體亦弱有撤任查看福安縣知縣徐承禧差在長樂縣住內赴鄉催糧有村民聚衆抗種奪犯並無毆官情事現任福安縣事尙無劣跡始終氏轍卽行嚴叅合灣縣知縣藩慶辰染患痰疾辦事　頇家丁因而作弊被叅藉修神廟苛罰勒增一事應行澈底查究着先行革職審訊仍着該督撫懍遵前旨破除情面認眞整頓以肅史治已革道员舒之翰據稱查明該草員於穆图善未到任以首经李鴻章差往福建穆图善並末容留亦無逗遛干預各情該革負業已销差着毋庸置議欽此○初六日奉　上諭恩全奏拿獲驕馬闖入東長安門人犯請旨交部一摺御騾圈當差宋順胆敢騎馬關入東長安門不展懷陰賓屬目無法紀宋順着交刑部從重　罪欽此同日奉　上諭荊州將軍景豐老成勸愼由冠軍使洊日都統調任將軍宣力有年克稱厥職兹聞溘逝軫惜殊深着加恩照將軍例賜卹任內一切處分悉予開復應得卹典該衙門察例具奏並准其入城治喪伊子福勒洪額着賞給主事以示優眷欽此同日奉　上諭李鴻章奏神靈顯應請頒匾額等語直隸井　縣　城隍廟 
[峙峪山　龍紳廟素著靈應光緒三四等年地方亢旱經該官紳分壇虔禱獲沛甘霖又慶雲縣劉猛將車廟　據隍廟　龍神廟每遇水旱蟲災並飛蝗入境祈購輒著靈應均屬功德及民實深寅感着南書房翰朴恭書匾額各一方交李鴻章祗領敬謹懸挂以答神麻欽此 
[電音類譯]  
　　○本月初九日倫敦發來電報言多尼思土人助法兵以攻回人刻巳雨次爲回人所敗其砲火等物亦爲囘人奪去云又云阿爾蘭士人滋鬧之事刻下尙未底定也 
 
 
] 

Page 2

 
 
[氣毬述異]  
　　○外國新聞帋言有西人名戈達在奧國地方造一極大氣毬一日正值禮拜戈達乃與撰新聞紙者三人一同坐毬上陞高之三千八白尺天空雷聲電氣縱橫鼓盪恐爲所傷赶卽下墜及蔣及地則見下面係淡牛河又懼入永更設法撥機使之斜行始在岸邊落下均幸無恙戈逹爲人言坐毬上升不止一次惟此次爲最險云 
[扒手被獲]  
　　○扒竊之事外國初未前聞乃昨閱外國報截有捉獲扒手一事可知宵小之生不限於地蓋外國之風氣亦育漸異於前者矣據云有一日適值禮拜有一西婦由堂散出其時人頗擁擠該婦爲人所控待手中洋傘墜下變腰拾之隨自摸其腰間則祈帶記裝內有銀十四先零大辨尼已歸烏有顧見一人似是扒手當喊巡捕跟蹤而往扒手見巡捕隨其後不禁慌張急趨而去捕亦急趨道之適又有捕至攔觀於首遂被捉獲婁其　畔原物俱在隨解送刑司訊辦罰作苦工一月以示儆 
[匪首術畧]  
　　○合匪黃金滿肇事已屢列於報茲閱晉澦西字報云傳聞黃金滿數年前曾在外國船上充當水手後經辭去又在中國某兵船上爲兵弁頗著威炤人皆憚之性情亦極乘戾有西人由奪來信云黃金滿在外國船上時曾與認識胆子極人敢作敢爲准尙育俠氣云噫若黃金滿者殆成不能爲王而敗竟為賊者耶 
[建造學堂續聞]  
　　○前報載教中西人欲在上海建造學堂一節兹悉在西門泥城外法界之小學堂業巳開工興造其地卽在美教士林先生寫處間壁其虹口之小學堂亦於該處巡捕房相近之處購地一塊將次開工行見學堂造或多士得以導心習學西法於中國大有裨益也 
[增建山莊]  
　　○福州輪船營務處建有樂華軒一座已列前報茲聞又醵金買地於馬尾山之後創建粵東義地山莊閏七月杪連日建醮演戲以答紳庥並請黎星使捐貲以壯觀瞻董且事者爲張君佐卿勞君續生主祭者爲許君小廷連夜燈燭輝惶笙歌達旦羽士之誦經高唱聲聞數　亦足見人心踴躍局面堂皇矣刻下存儲經費巳有三千餘金每年息銀足供年中祭祀應酬及雇工人料理一切之需云 
[學憲想馬]  
　　○鄂省學憲臧案師自今夏歲試畢回省現當舉行科試已檄飭各府挨次開考學憲定於本月初三日起馬進赴德安府科試俟告竣之日接攷廣州次漢陽迨回武昌約在冬日矣 
[朝山紀盛]  
　　○鄂省香會之盛莫過於朝木蘭山其神憲顯應衆口命同山距省垣約百四十里形藝嵯峨路尢曲折廟在山巔高凌雲霄向有金項金柱之說誠楚北之寶剎也內供祖師靈官諸神每歲以八月初一日開門聽香客進香各府州縣善男信女俱結社來朝絡繹不絕至明歲春三月農忙時始閉門不納香客至廟一宿三茶兩餐照例收貲廟外如賣香燭諸熟物荼點者擺列如市武漢等處之進香者船夫屠戶并諸手藝工人爲多每起必三四十人之曰亮子會其首事人先除一潔室死座設案張燈陳牌似佛堂樣更用道士具疏祝書每一亮子刻木爲山上列四寸許高諧佛像雕刻精工飾以全金下接木柄以便肩負而行人人頭戴凉胎大帽腰束黃布斜褂香袋求以一人持繡花大旂沿途燒旃檀不絕並高宣佛號近者步行登山遠者乘舟而往現在武漢等處朝山諸人爭先恐後香船前從江面後由湖濵逐日魚貫　行不知凡幾香會之盛恐鄂省無有出其右也 
[軍犯滋事]  
　　○蘇閶外木家庄於去年間發到陜西軍犯一名初到時人尙安分惟蘇城軍犯到配遇有舖戶舟船往往需索錢文以資糊口相習成風出錢者雖非願意免具滋事肇衅比之施拾乞丐故軍流人犯以得配蘇地爲幸該犯到蘇後日積月累頗有盈餘因之放債盤利無賴輩和與附和而該犯有恃無恐氣　漸熾一日因與某姓肉舖狗隙手携靑蚨一文向之買肉肉舖不允適櫃內有人鬥牌爲戲者該犯陸然闖入槍奪骨牌聲言舖中聚賭將與見官云云旁觀不服斥之不退略擊數下該犯取鉅磚自擊其首復以磁鋒則其面門血流如注轉身入城欲待騐傷訴寃嗣經地右出爲調處始得了結也 
[馬車傷孩]  
　　○法公堂據婦人徐姓投訴稱夫主駕船爲業常不在家家中有一男孩今甫兩歲昨在門前玩耍適垃圾馬車經過車夫不愼致將小孩撞倒碾傷脚骨並膝葢骨卽舁送仁濟醫舘據醫生云須得四十天如可收功但醫好亦已成殘疾矣茲將該車夫殷國耀交捕解案求辭翁太守得供以問殷國耀據稱馬車經過彼防自走到車傍致遭碰撞太守將殷國耀中斥着令交保俟該孩傷痊後再爲核斷云 
[枷責棧夥]  
　　○初八日報列倥告棧夥一案昨法公堂據總管棧房李文波禀稱第十號棧房中進出賃已逐細查明爭少糖六包所有帳簿奪及謝麗和進行時保軍一併呈騐翁太守將所呈各件閱畢見謝麗和保軍上係系茂號擔保其名戴謝銀意非麗和也卽詰謝意所少之糖賣與何處得洋若干須從直說謝供所少之六包乃李文波着人舁去今大老爺當將李文波併究太守謂李文波告爾係有確憑爾今奉及李姪毫無誕據不過信口胡言飭將謝銀意掌頰八十下枷號一個月示衆所少之糖六包謝某旣有保人卽着自行理處云 
[失表查得]  
　　○昨法公堂據美國人某投訴稱於去年失去金表一隻曾報由各捕房飭緝今見此表擺在城河浜蔡姓舊賃攤上爲此嗚法捕房取表呈騐并爲傳到該店主請訊翁太守詰之舊貨店主蔡錦鳳供稱於七月二十三日在邑廟豫園四美軒茶館啜茗輕城內同昌典當夥洞庭山人陸老四將此表售賣與我出洋二十三員加修費洋兩員等語太守謂原告兩旣係美國人着赴英公堂控訴起到之表飭法包探送往太守又謂蔡錦風此表旣有來路着激同陸老四投英公堂候斷云 
[押俟移提]  
　　○有新架坡人王慶春中國服色昨投法公堂控小東鬥外興遠糖行劉兆明久銀無付將劉扭送求理翁太守見其立於案前問其何心不跪王答稱我係洋商例不下跪太守亦不細詰謂旣是洋商則新架坡乃英國所轄當訴英公堂請理王又稱恐劉路同走脫是以就近送案請將劉暫勻捕房以便移提大守飾如所請云 
[押追金條]  
　　○揑摺支銀一案首日安康庄執事人周貴達尋見王汝揚扭送英會審署由陳太守庭訊間王金條何在答稱金條無有此事業經人調處兩造略須吃虧惟周貴達於東家前難以交代求公祖作主思斷周貴達則稱王汝楊自寫之信交兩周笙舲內稱伊巳在漢尋見魏儀廷魏交伊帶回金條八條伊知何又云金條無有原信巳經呈閱太守細察原信拍案大怒令王卽將金條交案王仍執前詞語氣神情甚屬自在太守問王此信何以入周貴達手王稱此信由我親自交周太守謂然則何得尙推金條無有王始稱金條固有但我回滬時周笙舲已見覊押故金條交與舖中先將五條兌銀呈案卽前繳之八百兩俾周得釋尙育三條現交葉順忠央其調處太守謂巳收到金條八條何以不爲繳案而擅取吞沒况周笙舲繳銀八百兩曾稱係伊賠償者至周笙舲令汝到漢尋魏汝旣尋見收得金條緣何又將交周笙舲之信轉交與周貴達種種情節不符答稱我之到漢尋魏係周笙船周貴逹二人所同托至我回滬時周笙舲己經在押因將信交周貴達觀看欲與調 
 
 

Page 3

 
 
停至誑鐲者乃魏儀廷餘人皆被其累太守間周笙舲汝旣收金係八條胆敢兌去五條将八百两交案尙稱赔償如是则汝尙有餘银着卽将金條交案延干比追答稱王汝揚回滬時我巳受覊王在外邊做事我實不知求賜明家陳太守隨飭將王汝揚周笙舲押起着繳金條再與　斷王寶林交保王汝揚之子王有香開釋學立貴仍行管押 
[諭候發落]  
　　○蔣彩亭控追珠翠包案兹悉吳小才由其老母屢次赴英公堂呈禀求釋未奉允准其母昨又跪求禀稱見子吳小才被誣受累媳婦氣忿嘔而暈倒今已昇案請騐求恩釋放兒子照料媳婦陳大守巳有憐憫之意又以此案躭延日久尙無寶證隨商之於薛捕頭捕頭回稱是案已查有端倪吳小才係案中要證請再俟數日禀請核辦大守隨令吳母靜候發落云 
[逍遙樂　用黃魯直韵題楊柳褸臺寄贈倉山舊主錄請諸大吟壇顧誤]  
　　○此地緑楊芳草位置機臺休怪境幽門查捲超洞簾故故憑　領畧西風殘照畫圖多少儘銷魂美盡東南客來燕趙更寶馬香車泥人懽笑　銷受花枝妍好莫愁華年漸老鯫生願皆隱爭久困長安遵惟情似柳絮常向舊池飛繞余客上海龍門書院時所居亦顏曰楊柳池臺　何當掉頭東渡棲眞烟島　烟波詞客時審春明之半畝圖 
[上元楊師樸菴以和袁翔甫大令楊柳樓憂四律郵示次韵奉答並柬翔甫錄請諸大吟璮正之]  
　　○兎走鳥飛歲序移秋風送到少陵詩身經憂患辭多切心契神仙隱亦宜　師禈悅最深無志利祿　每欲瓣香親供餋其如答路總稽遲　點自己卯出遊歴數萬里奔馳南北以致違教日深　燕吳沼　三千　道遠何從數間奇○君身信是地行仙幸結當年香火緣惜別况逢新月上論文猶記晚風前　點客滬時侍師談文每至薄暮　老來結習惟鉛槧偶製新詞被管絃　師年開七好學彌篤著作甚富詩餘尤精　千古河山推白下何當早蓄草堂錢　點久有卜居金陵之意惜眞山無資徒殷幻想耳○大好樓臺大隱家疎疎楊柳緑陰遮座中各具江淹筆　大令自創是樓名流觴詠殆無虛日　門外常停新玠車儘有詩謌堪下酒間將經濟付栽花如君百里應無愧屈宋偏教遲作衙　大令聽鼓吳中歴有年所旅進旅退未獲一展設施顧性樂林泉安於吏隱殊堪敬服○强從人世話升沈每到懽塲百慮侵結念不曾希富貴置身且幸近園林白雲江上添惆悵明月夫涯共照臨安得歸舟黃歇浦探幽也伴仗藜尋　辛已閏月望日來安孫點聖與甫時客春明之半畝園 
[讀二愛仙人贈姚七倩卿二絕旬有感於懷依韵奉和以彰彼美之高風以誌此邦之韻事美人才子相得益彰此其見端矣錄讀霧裏看花客高昌寒食生正之並乞諸大吟壇同和]  
　　○此情深比水千尋難得蛾眉屬賞音愧殺一般豪貴容守暄不問託知心　解衣親啓縷金箱博得風塵姓字香秋雨秋風涼己徧那知獨熱美人腸 
　　倉山舊主倚醉草 
[光緒七年八月初一日京報全錄]  
　　宮門抄○諭旨四道錄前○御史秦　奏請　飭認眞查辦命盜重案摺○又　奏請變通保送分發片○又　奏請　飭認眞稽查片○護附無林　奏爲仍以原員請補道員摺○將軍銘等　奏留員補用並請揀發縣丞來吉差委片○護蘇撫譚　奏請加　賜封號匾額摺○漕督黎　奏甄別同知片○八月初一日工部鴻臚寺廂黃旗值日侍衛處引　見二十三名○額勒和布錫珍田朝鮮到京請　安○額勒和布謝綢熱河都統　恩○薛元升舉加級　恩○補貝子請假數日○內閣奏泒騐放之人臣　泒出潘祖蔭崇禮薛允升慶麟○上虞處奏泒揀選官缺　泒出肅王瑞聨○召見軍機○皇上明日夘正二刻至　觀德殿行禮　○○掌四川道監察御史臣秦錘簡跪　奏爲命盜重案諱飾或風請　飭疆臣認眞查辦以肅吏治而衛民生恭摺仰祈　聖鑒事竊查廣西地處邊睡前值軍務倥偬所有命盜各案州縣不暇詳辦情節經者輒令兩造調處重者槪以士匪例立决或嚴刑斃命此猶一時權宜非　國法也乃今承平已久積弊相沿地方官遇有命案聞知兇手逃而難緝卽逆倫重案必先設法阻罰雖已報者或置不問如兇手家係中資雖自甘抵罪亦必勒令出錢了事以使夫役分肥如兇手無力更勒令地隣人等湊辦間有屍親不肯私了亦只將兇手瘐斃計免處分而已若涉盜案每勒令事主攺報被竊有據寔呈報者勘驗差緝一任丁役從中需索又屢傳事主及隣佑人等到案守候或更將其人責狎甚至教唆盜供揑故反噬以爲銷案之計必使被盜者不敢報案其報案者又衢自累並累隣右而不敢於訟或忿而上控則府道以上皆不准攔與遞詞每遞一呈衙門需費自三四金至五六金不等屍親事主早受其害迨控後奉批又只設爲疑調候飭該州縣查覆是不惟申理無期而反結本官怨怒也以是忍忿含寃鮮有上控而上司亦遂以無事安之聞近來闔省秋審案只十起內外卽本年亦只十三起以六七十州縣劫搶命案層見迭出而詳辦僅有此數其被抑者不知凡幾寃氣鬱結上戾天和旱潦偏災恒必由此且小民罔知懲戒經於犯法盜案不辦則匪徒結黨橫行易搆事端往者髪逆之亂亦由姑息釀成可爲車鑒前撫臣張樹聲查知其弊嚴飭各屬凡命盜重案限三五日一報痛懲諱飾之習一時吏治肅然乃整飭方新旋赴升任積弊終末能除以廣西一省推之他省恐亦不免相應請　旨飭下廣西撫臣嚴行率屬整頓並請　飭諭各省督撫一律認眞查懲遇有命盜案件務令照例詳辦敢有諱匿從嚴叅處庶民氣伸而强暴戰閭閻永得安靖矣臣爲吏治民生起見是否有富伏乞　皇太后　皇上聖鑒訓示謹　奏奉　旨已錄○○秦鍾簡片　再查各項小京官皆扣滿歴俸年限截取銓選分發各部實缺主事苦無截取雖例准保送直隸州知州而選缺無期又須上屆記名人員將次用竣吏部方行咨取以彼例此未免向隅司否請　旨飭下吏部變通章程將主拿歴俸三年遇過京察卽准保送請　旨記名並准分發其選班亦照截取二缺辦理並將各省選缺二留一咨以昭平允臣爲疏通京員起見謹附片其陳伏乞　聖鑒謹　奏奉　旨巳錄　○○奏鍾簡片　再查各部院衙門官房全爲胥役占據婦女雜齊出入喧囂旣不足以昭嚴肅近以無人究詰更聞有窩藏匪類之事此次禮部書吏冒領卹銀卽仔該衙門窩藏其查拿時聞在複壁密室搜獲此等情事恐不止禮部衙門爲然公府要區竟爲若輩逋逃數更復成何事體應請　飭下各衙門認眞稽查安籌辦理庶使地方淸謐而宵小不致藏奸謹附片具陳伏乞　聖鑒謹　奏奉　旨已錄　○○頭品頂戴護理貴州巡撫布政使臣林肇元跪　奏爲貴東道缺緊要仍以原員請補恭摺附驛覆陳仰祈　聖鑒事竊查前准吏部咨光緒六年十月十五日奉　上諭責州按捺使着易佩紳補授欽此欽遵咨行到黔當經前撫臣岑毓英查明易佩紳所遺貴東道缺將遇缺題奏道吳自發會同督臣劉長佑奏請補授在案兹准吏部咨覆以該員尙未期滿甄別核與請補章程不符所請將貴州候補道吳自發補授貴東道之處應毋庸議其貴東道要缺應令另揀合例人負請補等因臣查該負吳自發現年五十二歲湖南鳳凰歴人自俊秀効力軍督歴保至知府留於貴州補用同治六年四月委署鎭元府知府七年三月委兼署思州府事五月攻克苗匪老巢肅淸黎平府屬保奏奉　旨俟補缺後以道員補用八年三月克復鎭遠府衛兩城保奏奉　旨免補本班以道員留於貴州歸候補班補用九年十一月克復臺拱廳城保奏奉　旨賞加按察使銜十年正月　除淸水北岸苗巢疏通驛道保奏奉　旨遇有貴州道員缺出題奏十一年七月勦除午角坡等處逆匪下辦一律肅淸保奏奉　旨實加 
 
 

Page 4

 
 
布政使銜並賞給勗勇巴圖魯名號十三年八月委署貴東道因攻拔興義府新城各城並創平各路堅巢保奏奉　旨賞穿黃馬褂光緒二年正月交卸六年請咨引　見五月初十日蒙　欽泒王大臣騐放十一日覆奏堪以發往奉　旨依議欽此於八月二十一日到黔繳照九月委署貴東道事因易佩紳補授按察使經前撫臣會同督臣將貴東道遺峽請以吳自發奏補弱准前因自應遵照辦理惟查員缺緊要人地實在相需而所保之員與例稍於未符者例得詳細聲明專摺其奏臣查貴東道係苗疆要缺幅員遼閱政務殷繁非熟悉苗情老成請練之員不足以資控馭該員吳自發前在下游策畫軍事復城平賊有功地方厥後署理鎭遠思州等府及貴東道印務舞辦撫綏事宜民情愛戴現在重蒞道篆措置裕如雖羄　見回黔尙未期滿甄別與例稍有未合而出仕貴州歴年已久其治行之卓越民心之翕服早著成效究與初次到黔未經期滿甄別者不同該員吳自發誠懿無欺勳勞素著以之請補貴東道人地實在相需合無仲懇　天恩府准仍照前撫臣原奏將貴州遇缺題奏道吳自發補授貴東道洵於苗疆要缺有裨如蒙　俞允該員係遇缺題奏道請補貴東道銜缺相當毋庸送部引　見除咨部查照外謹會同雲貴管臣劉長佑合詞恭摺覆陳伏乞　皇上聖鑒訓示謹　奏軍機大臣奉　旨吏部議奏欽此　○○銘安等片　再奉部咨以吉林添設濵州廳五常應巡檢管司獄事各一缺敦化縣巡檢曾典史事一員瑪　河燒鍋甸子蘭彩僑分防巡檢各一員山河屯分防經歴一員南岡分防縣丞一員係作何項缺分該將軍等並未聲明部臣碍難核議應令該將軍等詳細酌度情形奏明到部再行辦理等因奏奉　諭旨依議鈔此查以上分防經歴縣丞巡檢各缺均係分司巡緝兼理詞訟其管獄巡典等官雖無地方之責而監犯尤關於要均請作爲近邊要缺仍照章由通省候補委用人員內酌量補用三年俸滿應准保題升用如不稱職隨時分別撤叅以示勸懲現在吉省僅有候補巡檢五員經歴一員仍屬不數差委查有隨營委用候選經歴張紹庚候選巡檢趙脈淸文瀚三員調吉差委巳歴三年委辦地方事件均能不辭勞瘁勤愼自侍實屬無悉情形頗資得力應請留於吉省各歸本班酌量補用惟縣丞一項吉省現在無人應請　飭部揀發縣丞二員來吉差委以便分別檄令試署謹附片具陳伏乞　聖鑒謹　奏軍機大臣奉　旨吏部知道欽此　○○暫護江蘇巡撫布政使臣譚鈞培跪　奏爲廟祀　正神捍患禦灾有功稼穡請　旨知賜封號　額恭摺仰祈　聖鑒事竊照鎭江府城都天廟向祀唐河南節度副使兼御走中丞贈揚州天都督張巡歴因護漕効順迭奉　諭旨頒發蒙香　賜加封號同治元年賊匪迭犯鎭江節次破園菩急　神又顯靈驅黃護佑危域經前升任撫臣李鴻章奏奉　勅加靈佑二字封號並經部臣議准於鎭城重建廟宇以隆報祀各在案自後凡祈睛禱雨靈爽益昭光緒二三年間連次飛蝗過境人力不勝驅捕禱之於神幸蒙點佑　除卒未傷害禾稼六年夏令缺雨收成巳形歉薄秋冬又復亢早地土燥裂麥難播種該府縣等迎讀　張巡之神設壇步禱立沛甘霖屢得雪澤土賬膏潤藉以翻犁佈種審花歡騰四境該處紳耆感念　神力聨名呈請奏懇　天恩加賜封號匾額用答　神庥等情由丹徒縣鎭江府詳經臣在藩司任內轉詳請奏到前撫臣吳元炳未及核辦移交前來臣覆查鎭江府城廟祀張巡忠貫千秋精誠不泯歴稽護漕禦賊迭荷　褒封乃又　神威默運蝗不爲灾雨雪應時有禱輒應洵屬保衛地方功垂稼穡合無仰懇　天思俯賜　勅加封號並　頒賜匾額懇挂於廟以順輿情而酬靈祝理合會同兩江督臣劉坤一恭增具奏伏乞　皇太后　皇上聖謹訓示謹奏奉　旨巳錄　○○黎培敬片　再南河同知試用一年期滿應行照章甄別出考蘇查有知府銜本班先用同知千贅之年五十　歲山東榮成縣人由增貢生報捐府經歴分發安竊加捐同知指分南河光緒六年五月初九日到工現巳一年期滿臣詳加察看該員才具稱練議求修守堪以留工按班照次補用除將履歴咨部外謹附戶陳明伏乞　聖鑒謹　奏軍機大臣奉　旨吏部知道欽此 
[江督撫轅抄]  
　　○閏七月二十五日安解候補進孫振銓由皖來　同知朱其粕奉調儀風門保甲差　知縣楊激雲禀知奉調水西門保甲差　○廿六日知府魯巽禀知英國禧副使午時上院來見　監掣同知林鍾珠到藩轅牌示署東臺縣汪鵬翥該省另有差委遺缺查有正任東臺縣趙從佐飭向本任　高淳縣知縣員缺前經請以候補班補用知縣袁樹動題補應飭先行赴任　○廿七日同知袁照辭朴關山關騐收炮臺工程　黃名揚到通濟門差銷聚靑門差又通判王彥澂到差　東事孫趙從佐謝飭知回任銷發審差○廿八日候補道郭階禀謝奉左中堂飭知協餉案內保加二品銜　同知黃名揚禀謝西征協餉出力案內保加知府銜　知縣胡汝純禀銷通濟門差江百縣丞沈登濓何其坦均解南洋海防經費來卽辭　督轅牌示狼山中營守備陳榮升補遺缺查有前經請補是缺之儘先叅將胡金傳堪以先行署理○廿九日翰林院庶吉士呂佩芬拜會　江浦賜於辭回署知縣李徵挽自蘇解銀來　管帶靖遠輪船陳毓淞解吉林餉赴上海　同知陳航禀謝恊餉案內保補缺後以知府用先換頂戴　同知朱其　到儀鳳門保甲差　知縣楊激雲到永西門保甲差　○八月初一日直隸州胡雲衢胡維藩均禀謝奉左中堂飭知協餉案內保加知府銜督糧祝赫禀謝河運獎屬　通州孫廷願四品銜　知縣韓師意本班前先補用　署布理問倪人塏均　謝河運保舉　縣丞勒金鬥禀謝補缺後以知縣用　○初二日安徽假補道孫振銓辭回皖　知府楊峴蘇州來　張錦瑞辭回武穴鹽卡　直隷州張新之湖北回　東臺縣趙從佐解赴任　知縣李徵槐辭回蘇州　同知梁僖年奉司委解餉銀赴滬　試用理問趙瑾祺禀到　○初三日候補道朱徵上海回趙就醫假志喜卸事回　守備劉維昌辭送董故道雲柩赴湖南理事廳恩秀禀謝河運保獎隨帶加一級　同知徐瑞昌禀知奉藩司委赴孟河監造遊儲暑工程　同知梁僖年解餉醉赴土海　通判湯官賢禀謝河運保舉加國品銜　牌示諭知縣鄭興儀於本月初五日考試 
[浙省撫轅抄]  
　　○八月初七日候選府方振業由京來浙禀安　卽用縣朶如正交卸石門厘局回省銷差　袁來保稟知塘工局委勘估南龍頭土程辭赴海塘　典史陸應森禀知軍需局委解砲位赴甯叩辭　○初八日熊志方禀謝飭知上屆海運保奉補缺後以同知用 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
