# 1905 - 5 - 4911396

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟日互相　襲十九雷同本局有見於此特請名夙廣收古今名人經義之作彚爲一還題有未　　次擬補共五十七卷爲文五千餘篇類皆獨運匠心詞嚴義正本屆卿會試各題無一　漏科塲和　無有過於此者訂十六厚本價洋兩元八角　購者請至上洋三馬路申報館申昌書室及各書坊均有代售 
[論俄官訊理俄兵殺人案不宜意偏護]  
　　嗚呼吾觀俄兵戕斃甬人周生友一案俄官尙未允准會同華官秉公訊理旣歎中國治外法權之盡失又深望俄官鑒於華人之積忿終必處以公平也夫殺人償命律有明條中國然各國亦未嘗不然乃自中外通商以後華人戕害西人之案則必由華官緝兇論抵且更給銀撫卹西人傷害華人則除同治初年美人麥介利英人卓爾哲二兇在滬　首外餘若光緒十七年日本福原伴十郎等在上海城内殺斃華民沈開福由日本領事解回長崎訊理處以重懲役九年是年德國公司某輪船水手刃斃車夫張阿三潘倌吉戳傷路人楊阿來斃命則由德領事解送勃雷門斷禁十八個月罰三千馬克又法界巡捕亞沙尼毆華民沈兆龍身死亦解由西貢刑司核辦斷給撫卹若干凡此各案均由中國出使大臣向各國政府一再理詰雖視麥介利卓爾哲二案似已輕縱然猶不至海底寃沈至光緒二十七年本邑美租界百老匯路恒豐皮箱店學徒周阿福荷送皮箱至元芳路馬頭所泊某國藍烟囟輪船上向某西人索酒資致被推墮浦江閱旬餘始獲屍身雖經屍父周掌生控諸公堂卒苦無從查究是年秋西華德路德昌成鞋店夥鎭江人應春元被駐滬法兵闌入刃斃報經縣主汪瑶庭大令驗明照會法總領事請交兇手法總領事覆稱並無其事後由同鄉公請律師博克伸理經博律師函致大令請向法官理論大令答以正兇尙未查獲未能指定法兵轉請博律師爲之緝訪後遂不子深求旣而船戶王阿有又因向某輪船上德國庖丁别脫索取渡資驀遭毆斃亦經大令驗明會同德總領事索泥勒君訊實其後究竟如何治罪人皆不得而知去年流妓孟金鳳被義大利國人沙勒强曳登樓推墮殞命經屍弟孟金咸偕　婦陳王氏控告義領事雖傳目見其事之東洋車夫曁華捕包探總捕頭等訊明諉稱佐證全無置之不理未幾　人蘇若刃斃木工沈福生經葡總領事捕君解囘澳門聲稱懲辦雖由蘇松太兵備道憲袁海觀觀察再三爭論終於無術挽回綜觀以上案情大抵始終飾卸華人之忿其何能平今俄兵以受庇於中國之人無　刃斃甬人　生友揆情　勢正不得與平時肇事之各國兵民比且共行兇之器則攫自工部局木匠鍾三羊見證則當時拘拿兇手之九十三九十七二號印捕及恊同拘拿之一百二十八號印捕四百三十五號一百四十九號二百七十六號三華捕華富雖未研訊俄艦管帶已將三印捕訊明並由俄總領事闊雷明君召鍾三羊令試演當時俄兵　兇情形衆目昭彰設據　　旣不等蘇若沙勒别脫之案尙可强辯又非若混稱法兵及藍烟囱輪船上水手之莫得主名何居乎兇已獲矣證已明矣租界領袖德總領事克納貝君已允甬紳之請向俄艦管帶索犯登岸管押矣而猶不肯特開公堂與華官會訊情形妥商辦法無怪在滬各甬人因疑在憤且恐積憤成仇也兹者此事已由觀察電禀外務部請向俄使力爭俄人當知公論難逃執法以懲庶幾人心可平租界治安之局可保若必逞一時勢力蔑視華人吾恐近之則禍在目前遠之則憂貽天下或有因一俄國而累及各國者事勢所迫可爲寒心夫前年拳亂旣平李文忠與各使商弭閙教之策皆以斷案平允爲第一要義民教相爭之案如此中西交涉之案何獨不然可知自來激變之由皆因事不平允所致况此案尤爲衆所欲得而甘心者乎願俄人熟思之 
[日皇添孫官電]  
　　昨晚日本駐滬總領事官小田切君以華歴十一月二十九日日本東京發來官電媵函見示内開華歴十一月二十八日午後七點鐘三十分時日本皇太子妃誔生一子母子均平安 
[旅順降後情形]  
　　昨晚一點餘鐘時接日本東京專電云現在旅順各街巿漸見　　人口約三萬其内二萬五千爲軍人大約傷病者有二萬至人民所需糧食尙不致缺乏惟肉類與野菜等甚少傷病者應用藥料亦殊難覓現各委員方撫循一切以期漸復元氣 
[旅順降約條欵]  
　　昨晚八點半鐘接日本東京專電云華歴十一月二十八日午後日本大本營接旅順攻圍軍司令官報稱昨日互印簽字之降約條欵其大要如左第一條旅順之俄國海陸軍人及義勇兵官吏等皆爲日本之俘虜第二條旅順所有砲臺砲壘戰艦汽船小艇軍器彈藥馬匹以及一切軍營所用材料與夫官舍官物等應照現在情形交於日軍第三條俄軍已經承認前二條特於華歴十一月二十八日正午以前將椅子山小鞍子山大鞍子山及東南一帶高地上砲臺砲壘之守備一律撤去並卽交付日軍以作憑證第四條若俄軍簽此約時將所存一切物料或毁壞或改變其現在之情狀則日本將此約作廢直用其自由之辦法第五條旅　所有要塞配置圖地雷水雷等危險物布設圖及各將弁官階姓氏兵民之花名册與夫各式船隻名目均　交於日軍第大條收受各物件時日俄兩軍各派委員商定第七條日軍因俄軍奮勇防禦實爲欽敬故特許俄　海陸軍將校及官吏若能宣　終此戰局不預戰事並不反對日軍之利益則准其帶劍及携帶日用必需之物回歸本國又許河陸軍將校各帶從卒一名惟此從卒亦順照例宣誓第八條俄國下士卒義勇兵等准其仍穿軍服聚集於日軍所指定之地此項人等并准其携帶帳篷及日用必需各物仍歸所屬官管轄惟一切事情須聽日本所派委員　度第九條旅順俄國水陸各軍之軍醫部會計部仍許其調治爲日本所俘之受傷及抱病各兵士惟須仍歸日本軍醫部會計部　度至以何時爲止亦由日本察　情形然後定奪 
[降約述略]  
　　華歴十一月二十八日得日本東京所發加急電音云旅順俄將投降規例今已議定所有俄國防兵全數視爲擄俘各將弁則聽其自便惟須設誓信守并將軍械卸下兵士亦須解去軍火然後送往一指定之地道 
 
 

Page 2

 
 
限暫居 
[降約全文]  
　　華歴十一月二十八日日本東京來電云旅順俄帥所議乞降約章共計十有一條一防營中隊兵丁全數作爲戰時俘擄二一切武備以及政府建造之物兵艦軍火均須按照定律點交日人三椅子山鞍子山各砲臺與夫東南一帶諸山嶺俄營須將軍械盡行卸下點交日人作爲保據四各將弁准其行止自如但須設誓信守并將軍械及一切私用之物全數扣留圙兵土須卸除軍械聚居指定之地圙醫官等人許其照常作事至某日爲止惟必歸日官監察七不預戰事之降人另行定例處置 
[俄艦抵青]  
　　十一月二十八日青島來電云頃有日本魚雷船一艘駛入口門口外則泊有日軍艦數艘聞各俄艦均尙能出没海洋中故擬於是日午後開來上海或往西貢云旋又得一電音知日本魚雷船一艘業已駛離海口現在口外尙有曰本巡洋艦艘魚雷船二艘觀各俄船情形似擬在此解除軍火矣 
[詳述俄艦抵青後情形]  
　　十一月二十八日青島來電云昨日有俄國巡洋艦二艘自旅順逃至此間艙中存煤甚多艦身微損未幾復到全無傷痕之俄輪船一艘名曰尾拿從何到來尙未知悉惟見船中均係上等人衣履甚爲精美竊料其必自旅順遁來也刻下德國官吏方在竭力守護云來電又言刻下俄國各巡洋艦下椗口外各兵方在洗刷砲門不許閒人登船視閱德員令於是日午後五點半鐘時離此否則卽將軍械卸除至尼拿輪船亦尙泊口外聞之船上人謂須在此守候命令云 
[俄卸軍裝]  
　　十一月二十八日烟臺來電云今晨有一俄國小輪船尾隨滅魚雷船七艘駛抵此間中有一人在僻靜處登岸揆情度理似係俄官傳聞各滅魚雷船方在商議辦法在埠俄人甚爲擾動旣而各滅魚雷船盡將軍械卸去水手人等移禁西砲臺中 
[日守俄船]  
　　十一月二十八日烟臺來電云昨晨駛抵此間之俄國滅魚雷船四艘船上一切人等已於設誓簽押後次第登岸各俄員任便寄居客棧之内惟水手禁諸西砲臺營房中在船一切軍裝槪行拆卸洎今晨復有俄國滅魚雷船一艘小魚雷船二艘駛抵此間旋有日本巡洋艦一艘魚雷船三艘滅魚雷四艘分泊港口守候 
[預度戰事]  
　　華歴十一月二十八日英京倫敦來電云刻下各處人民咸謂旅順俄帥雖降戰事尙難了結電中又云歐美各報帋俱謂此一役也爲戰史中獨一無二之巨績勝者敗者均覺勇氣撲人異常殊可羡也 
[紀旅順殘破諸艦情形]  
　　日本東京某日報云近據攻圍旅順之海軍統帥飛電報稱旅順港口目下祇存敵艦六號一名帕列司烏脫在老處尾西北方相去二百諾脫艦首東北向潮漲時艦前之水與魚雷筒適平一名司帖倫烏亞科艦底膠滯泥沙中居中一烟通殘破不堪復用一名撲羅他滑在老虎尾淺灘之北相去二百諾脫艦首指東南方二分之一東向潮漲時艦後水浸艙面艦底亦膠滯泥少中一名列托威純在撲羅他滑之東相去一百諾脫艦首方向與撲羅他滑相同惟沈入水底更深右舷欹側五度一名撲培逹在老虎尾灘之北去灘二百二十諾脫艦首指東北方二分之一北向右舷欹側二十度潮漲時水及艦後艙面艦底亦膠滯泥沙中一名帕路拉逹在撲培逹之東微北相去一百諾脫艦首指西南方二分之一南向左舷欹側逾五度潮漲時艦面情形與帕列司烏衣脫相同艦底確見其膠滯泥沙中毫無疑義以上四戰艦二巡洋艦其中寂無一人祗存救命小艇之類蓋俄人似皆已委而棄之矣 
[售船案發]  
　　英京倫敦來電云西歴一千九百零四年十二月十六號我英洛司氣由及新内二人因耶路洛公司以滅水雷船售與俄人一案株連經官史出票緝捕刻已遁而之他國莫可得其行蹤矣 
[俄人閱艦]  
　　俄京聖彼得羅堡來電云我俄太平洋第三艦隊以司臘蒲夫諸艦編成西歴一千九百零四年十二月十號經軍港總統矮獨米臘羅波科利司督同著名諸工師逐加檢閱計共戰艦四號曰司臘蒲夫曰矮列幾森逹第二曰帕米耶脫曰矮尼行滑美日報從而論之曰觀目前形勢變動無常深恐諸艦結隊東行未必果能抵豫期指定之地也 
[德論俄艦]  
　　德京柏林來電云邇者俄國海軍部中人私相計議咸謂波羅的海諸艦駛抵亞東之日恐旅順兵力先已不克支持不如飛飭停輪徐觀動靜之爲妙 
[日訊英船]  
　　日本大阪某日報登本國佐世堡來電云英國西平北平兩輪船經我日海軍次第緝獲訊知所載貨物曾倩廣東由尼央公司保險開赴牛莊因於某日宣布讞詞計軍糧銀圓及炊食所需之物共三十三萬七千餘件一律充公自餘木棉等類八百五十餘仵給還船主 
[十二續練兵處奏定陸軍營制餉章]  
　　步隊營制每標由第一營至第三營每營分前後左右四隊每隊三排每排三棚每棚兵十四名管帶官一員管轄全營督隊官一員帮同教練管理庶務隊官四員每隊一員排長十二員每排一員司務長四員每隊一員料理本隊庶務正目三十六名每棚一名副目三十六名每棚一名正兵一百四十四名每棚四名副兵二百八十八名毎棚八名軍需長一員辦理本營餉械裝服各事軍醫長一員療治病傷醫生一名帮佐醫官書記長一員司書生六名管帶官用二名每隊官各用一名號目一名號兵八名每隊二名護目一名護兵十八名管帶官用六名每隊官各用三名匠目一名修理槍械約束各匠槍匠四名皮匠四名醫兵四名照料病傷備補兵三址六名每棚一名平時隨同操練遇有兵缺提補行軍時照料帳棚及行李各件火夫三十八名管帶項下兵匠用二名每棚目兵各用一名或一棚同炊或全隊同炊由統將酌量情形辦理但不得一軍兩歧駕車兵四名專管駕馭隨帶車輛行軍時加兩倍喂養夫四名專司煮料喂草掃除等事行軍時加兩倍隨營車四輛專供運載本營隨帶軍需行軍時加兩倍駕車騾十二匹每車三四行軍時隨車加兩倍馬隊營制每標由第一營至第三營每營分左右前後四隊每隊二排每排二棚每棚目兵十四名管帶官一員督隊官一員隊官四員每隊一員排長八員司務長一員經理各隊庶務正目十六名每棚一名副目十六名每棚一名正兵六十四名每棚四名副兵一百二十八名每棚八名軍需長一員軍醫長一員查馬長一員管理馬四喂養考查馬匹强弱馬醫長一員療治馬疾書記長一員司書生六名管帶官用二名每隊各用一名號目一名號兵八名每隊二名護目一名護兵十二名管帶官用四名每隊隊官各用二名匠目一名槍匠二名掌匹四名皮匠二名醫兵四名備補兵十六名每棚一名火夫十八名管帶官項下兵匠用二名每棚用一名駕車兵四名行軍時加一倍喂養夫四名行軍時加一倍馬夫目四名每隊一名分帶馬夫辦理喂草煮料掃除等事馬夫三十二名每隊八名　　二百才十四督隊宫隊長排長司務長正副目捕號護目兵各一匹行軍時加馬十四匹軍需 
 
 

Page 3

 
 
長軍醫長杳馬長馬醫長書記長匠目掌匠醫兵每名各一匹隨營車四輛行軍時加一倍駕　十二匹行軍時加一倍 
[行旌暫緩]  
　　蘇州訪事人云簡授湖南巡撫端午帥擬十一月二十三日啓行嗣以蘇撫任内經手事宜尚未清楚祗得暫緩行旌聞極遲至臘月初旬定須起節履任九 
[閙捐定讞]  
　　姑蘇訪事人云前者無錫米業中人因地方官欲將米捐撥充縣學堂經費相約罷巿釀成梟匪乘機刼物焚屋巨案禀經上憲遴委文武員弁會同無錫金匱二縣主陸續緝獲匪犯十四名解由蘇州府許子元太守隔别研訊除某甲無辜悞拿交人保釋外其餘錢阿季等十三犯迭經太守率同發審局員悉心推鞫錢供認爇火焚去縣主鬍髭太守查閱該縣原詳並未聲叙飭差星夜赴無錫訪查旋回省禀稱小的奉諭往查均稱實無其事太守頷之擬將錢及岳子炳二犯就地正法旣而錫金二縣主相約來省謁見太守及臬司朱竹石廉訪力請酌量末减以米業中人咸稱是日肇禍者實係外來私梟胡也於是太守姑從寛典科以絞監候罪名楊阿榮充軍甲乙丙丁戊五犯擬徒已庚辛壬癸五犯分别枷號杖責 
[梟匪伏法]  
　　姑蘇采訪友人云上月某日著名梟匪孔祥林率黨至松江府屬奉賢縣所轄某鄉與鹽捕營官抗拒槍斃領哨高右才一名旋被飛划副左營領哨沈葆義凌秉忠註卽南匯降梟林得勝小阿妹緝獲押解省垣經蘇州府許子原太守訊實禀請護撫效述堂中丞批飭就地正法本月二十七日午後太守率同長元和三縣主及中軍守備各官趨詣撫轅恭請令箭旋升坐大堂飭差將孔提出喝令如法綑绑押解北寺大校場處斬梟取首級解至犯事地方懸竿示衆 
[吳回祝嘏]  
　　姑蘇采訪事友人云有吳姓者常州武進縣人蓋搢紳也本月中旬某日懸弧令旦戚友登門祝嘏者幾於座滿履綦因假陽湖縣城隍廟設席欵之兼於夜間施放烟火銀花火樹十色五光遠近聚觀人山人海正當采烈興高之際不虞火星飛堕後院積薪霎時烈燄狂飛不可遏抑衆人急奪路奔避人叢中互相蹴踏致斃十餘人傷者更不計其數事後報經武進陽湖二縣主臨塲相騐吳稱願爲死者出資棺殮傷者延醫療治現已由二縣主通詳上游矣 
[吳中火警]  
　　姑蘇采訪友人云本月二十六日之夜省垣齊門外北馬路橋左近某雜貨鋪不戒於火　牛十隊踐踏喧譁未移時卽延及鄰右某某二姓家焚去房屋十餘椽祝融始興盡而返 
[浙省官塲紀事]  
　　杭州訪事人云上城保甲警察總巡兼辦膏捐房捐頭緒紛繁時虞叢脞現奉臬憲李廉訪札委李大令龍元承乏大約能勝任愉快也○藩庫墻垣損壞前經雇工修葺兹己告竣由藩憲委仁和縣黄大令騐收○福建候補縣周大令光煦由閩來浙勸辦振捐已於日前赴各憲轅禀見矣○温州南門釐局夙稱優差兹奉上憲委余大令家鼎赴甌承辦○兩浙運憲惠澍滋都轉之太夫人年已七旬臥病逾月醫藥無效遽於本月初十日駕返瑶池都轉報丁内艱卽時解任所遺篆務奉撫憲聶仲芳中丞札委杭關道崔磐石觀察升署　 
[上海官場紀事]  
　　署理嘉定縣知縣李委修大令樂善因公來滬泊舟新閘大王廟馬頭昨日午前命駕至道轅謁見蘇松太兵備道袁海觀觀察繼至上海縣署投剌拜會縣主汪瑶庭大令以禮延之○浦左唐橋鎭保甲巡防局員任住臣二尹昨至縣署謁見縣主汪大令面禀要公○昨日山東某縣學教諭宋廣文澤灃詣縣謁見汪大令 
[移送學生]  
　　前者松江府知府田紹白太守以郡城創設中學堂札餾所屬各廳縣各遴選學生十五名送往堂中肆業定於十二月十二日取齊以便示期考試上海縣汪瑶庭大令業已遵諭選定兹又查得梅溪學堂有居復旦敬業官學堂有王其華二人堪與其選惟二人皆籍𨽻青浦未便越俎代謀因函請青浦縣田春庭大令給文申送 
[俄兵無狀]  
　　前日午後停泊滬南楊家渡左近浦江中之某俄艦上甲乙二兵相携至浦左閒遊見華人某丙持皮酒一瓶至馬頭上求沽卽向之購取並向鄉民楊姓家假一磁杯恣情暢飲飲畢持杯而去楊婦追上索杯俄兵曳氏至僻靜處恣行無禮氏極聲呼救俄兵見鄉民麕集始抱頭鼠竄而去氏歸歴述情由當經地保告知鎭董某君某君卽赴保甲總巡局謁見總巡謝岳松明府面述情形明府立飭局差恊同地保查拿賣酒之人一面謁見蘇松太兵備道袁海觀觀察禀請照會駐滬俄總領事闊雷明君曁租界領袖德總領事克勒貝君令將俄兵妥爲約束並以楊家渡寳隆棧後前經騰出空地爲俄兵操演之所曾將四址丈明標記四圍均有竹籬免致鄉人聚觀滋事今俄兵不遵定章時至楊家渡鎭上飲酒胡閙須請一律嚴禁旣而明府復詣上海縣署拜會縣主汪瑶庭大令面商一切 
[被火可疑]  
　　前晚九點鐘後南巿王家馬頭某羊肉麫館忽然火發幸經鄰人瞥見集衆救熄事後衆鄰人以其家火災業經三次相與入内搜索見炭簍内滿儲羊骨四圍飽灌火油遂將館主夏梅榮扭控十六鋪保甲巡防南局局員賈礎玉參軍詰訊之下夏供小的並不在館亦不知火從何來今鄰人指爲放火然小的並未保險近處亦無保險之家可知小的雖愚必不出此參軍惡其屢次失火疏怱己極判責二百板交人保出候派地甲查明再核 
[求免騐屍　]  
　　本邑公共租界中新閘路某小弄内某烟館中有銀工包友三之夥陳雲生前往開燈過癮忽爾氣絶身死包以陳曾與朱瑞田爭毆或被拳傷所致因之投訴捕房兹悉陳朱均係包之歇夥昨由包調處投縣呈請免驗主汪瑶庭大令准之己飭即備棺收殮 
[娼寮命案]  
　　前日本邑英界四馬路西首平安里妓女沈寶玉與其弟阿根因事口角阿願忿無可洩購服生鴉片烟迨人察知舁送仁濟醫館救治無及延至夜半氣絶身亡捕頭聞之卽著地甲投報上海縣署旋經寶玉從從豐棺殮大約當投縣求免驗屍矣 
[浦東保甲總巡局瑣案]  
　　浦東爛泥渡鴻源紡紗廠執事人某甲以無賴唐辛桂入廠調笑女工遺人扭送保甲總巡局總巡謝岳松明府研訊之下唐一味求恩明府判責四百板枷號一禮拜○浦東吳家行教堂朱司鐸函致保甲總巡局稱教民某甲在堂側開設烟館有違教規請卽禁止等情總巡謝岳松明府立卽飭差前往押閉并傳甲到案取具不再開設烟館切結 
[萬國紅十字會來函]  
　　啓者本會前以封河在卽客籍難民無輪可渡電請北洋大臣袁宫保商借開平局船護送兹奉宫保批准電復仰見痌瘝在抱拯渡災黎之至意曷勝欽偑兹將來電錄登伏乞公鑒十一月二十七日天津來電渡送難民事飭據津關梁道商允開平礦局難民由秦王島搭該局輪船南歸船價煤費均免收在船火食由礦局隨時核明請向振撫局支給云已批准行知凱宥印上海萬國紅十字會同人謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[坍岸續聞]  
　　鎭江訪事人云本月十七日之晚荷花塘沿江陽岸忽爾崩頽一切情形已紀　報兹悉當崩壩之際有昌源公司之慶生昌小輪船停泊是處突被擊沈船上數人均遭沈溺可謂慘矣 
[鐵甕寒濤]  
　　鎭江訪事人云江邊洋浮橋爲來往衝要年久失修日形朽壞人咸苦之兹常鎭通海兵備道郭月樓觀察特　欵項　委洋務局總辦邵虎伯剌史督工修造是誠便民之要政也○辦理鎭郡沙洲清丈事宜之寳子安大令近奉護撫效述堂中丞檄委署理崑山縣知縣遂於十一月十九日赴崑履新○本月十九日署丹徒縣知縣張星五大令出示招告略謂照得本縣訪聞著名青皮朱小五子陳八兩名向在西門内外横行街巿詐擾商民之案不一而足現已拿獲訊供收押合行出示招告爲此仰　邑諸色人等一體知悉　等如有曾　朱小五子陳八訛詐擾害者限一月内來案呈告以憑質明從嚴究辦爲爾等除害來告者一質卽釋决不拖累伹不得挾嫌誣控致干反坐 
[吳中人語]  
　　蘇州訪事人云某甲家在滸墅關左近本月二十一日由無錫鹽公堂購得食鹽十餘斤回至關前被鹽捕管勇丁所見指爲私鹽甲出公堂發票以示勇丁不睬扭住兇毆紛擾間甲失足墮入河中於是衆鄉人咸抱不平將勇丁縳送本鎭鹽公堂請辦當經公堂執事人飛報營中管帶朱筱汀都戎都戎星夜馳至飭人打撈屍身越三畫夜沓無蹤影恐一時未易了結也○省中蘇捕營讞領哨仉　戎志鳴於本月二十二日率同師船二十六艘至各處巡查駛至距光福鎭七里之洞口地方適有梟匪在彼大開博場恐被把戎拘拿遂率衆開槍　擊杷戎大呼曰吾道經此地並不驚動諸君諸君毋誤會也梟黨聞言始停槍不發然已有營勇十餘人受傷墮河把戎遂飛棹回省禀知統領孫軍門軍門著卽飭整隊而前併力剿捕○前者上憲訪悉震澤縣人殷阿四及渾名小花臉者有漁梟聚賭　人勒贖情事因通飭各營縣一體協緝上月某日蘇捕營左哨哨弁朱少堂獲諸南墓鎭二犯賄以洋銀四百五十枚遂得釋去旣而朱復向二犯戚友某某等人百般敲詐復得番佛數百尊本月中旬某日二犯經鄉人獲解震澤縣署縣主某大令研訊之下二犯供出前情大令遂備文移至該營請統領孫軍門查辦○本月二十三日前署江蘇巡撫端午橋中丞乘舟至蘇屬各鄉游覽鹽捕蘇捕等營統領孫軍門帶領師船沿途護衛道經横涇鎭羣梟正在開場聚賭見之卽飛步奔逃軍門喝合勇丁併力追拿得已追獲夏老窩子及某甲二梟二十四日解回省垣交蘇州府許子原太守訊辦太守飭暫押吳縣刑房候訊 
[上海縣署瑣案]  
　　本邑城隍廟後五老峯左近祥源玉器店主馬錫藩卽馬玉春前被直𨽻人某甲控追草帽緶價銀旋又有龎姓者遣家丁龎升控馬欠銀等情前晚縣主汪瑶庭大令升堂研訊龐升禀稱小的家主係某省候補道前被馬欠銀一千五百兩有存銀據爲憑迄今本利無著叩求究追大令叱之曰爾主並未引見何得稱候補道龎升俯首不言馬供小的所角龎姓銀一千五百兩前年在滬遇見　稱欲以知府捐過道班如不還銀定須拚命小的不得已付還信源莊票銀一千兩後又兩次還銀一百餘兩當日龎未將存據交出然付銀時有龎之姊夫劉姓目覩今者淨欠三百餘兩而已但小的共欠各戶六千兩現將借地所造房屋抵與地主可得洋銀四百元連店中貨物生財共銀一千兩當央人理勸各債主大令著交人保出候查明信源莊有無龎姓持票收銀情事然後核奪○前者浦東保甲總巡局送土匪范三毛行刼　春華家衣物案中羽黨俞丹陽到案前晚大令詰訊俞供小的並無與范夥刼情事前者浦東總巡局訊詰時實係妄供大令飭押改遇所一年 
[英美等國租界公廨晚堂瑣案]  
　　前者朱琢亭冐稱鏡明洋行經理人向張子謨虞培基騙以洋銀一千元控奉讞員黄耀宿司馬訊押追繳在案前晚升堂覆訊張虞同稱奉諭之後朱並不央人理說爲此呈請比追朱供小的自願央人理清司馬怒喝令重責四百板朱叩首哀求遂限於一禮拜内先繳洋銀二百元如再違延定干血比○日前流妓花三寳投案鳴寃前晚司馬升堂詰訊花供奴年一十五歲卽被歹人誘傷爲娼今已二年時遭惡鴇凌虐叩求拯出火坑至前供父毋在蘇其實均已亡故司馬著發往棲流女所爲之擇記○孫益三控舒鶴亭拐騙眞珠一案前晚司馬提舒追比孫訴稱小的被舒騙取眞珠爲數甚巨舒供小的母親前往甯波稱貸洋銀尙未回滬司馬著仍還押限一禮拜内　到洋銀四百元如違血比不貸 
[英美等國租界公堂瑣案]  
　　三百四十四號華捕解粤人康有良到案禀稱前日小的巡至九江路馬頭見此人在浦濵草地上同行阻之不聽反將小的扭住致毁失號衣號　後由七百五十五號華捕帮同擒獲請卽訊懲被毁之號衣號呌呈請察騐襄讞委員孫耳三明府商之英副領事德爲門君判令枷號一禮拜○包探李星福解歹人郁建文至案禀稱此人前曾犯竊經前任讞員某大老爺訊供遞籍兹復來滬經小的拘獲在身畔搜出質劵一紙察得所質者係棉袍四件皮袍一件及套褲等物得洋銀矣元數角郁供小的早已改過自新現緣父病垂危來滬習召弟回家傳奉明府判押六個月○六百八十一號華捕解歹人陳阿金至案禀稱此人不知在何處竊得棉花三十斤請爲訊究明府判責二百板枷一月○六百十四號華捕以公共租界中蕭義泰炳館深夜開燈傳案請究蕭供小的無知誤犯尙乞恩施明府判罰洋銀五元○江北人王利記向親戚某姓假得銀飾持至新閘某押店求質店夥王仁記不辨眞僞貿然欲鎈而試之利記堅執不允以致口角互毆粤人陳竹卿見之帮助仁記肆虐經巡捕一併拘入捕房昨日解案禀稱當時小的目見陳及仁記二人扭住利記痛擊不已明府判令將兩陳各責手心三百下銀飾給利記領去○某洋行傭婦王陳氏與細崽陳小汪姘識已屆三年生有小孩近以意見參商相約至美租界五百零五號門牌某茶館忿拆爭閙之際砸毁茗碗若干由茶館主某甲告知二百四十五號五百三十四號二捕將連隨聲阿和之張王氏拘解案丁茶博士鮑榮福請追　毁之物陳供光緒二十八年四月十三日小的與王陳氏結爲露水夫妻曾出洋銀五十元今氏忽心變欲與小的分離明府見氏兇悍常隨向陳婉言開導著與氏離異陳唯唯遵命明府隨命賠鮑洋銀二元○前者謙和洋行主愛文司控華人陳鵬飛　騙金剛鑽戒指金耳環等情經讞員黄耀宿司馬訊供判押六月爲陳付質之馬夫李阿三限期著人保交案昨日包探李星福投案請示明府飭傳原差朱升研詰朱禀稱李已遠　無跡請出票提保人押追明府准之 
[法租界公堂瑣案]  
　　小東門外設攤售羊肉之奚妙生宰羊四頭未經宰牲公所　印遣張阿炳王扣來陸阿二周阿五四人持入甫中求售經公所西人查獲送案請究並呈上僞戳一方請驗讞員陳楚生大令商之法總領事署　繙譯官判將奚押捕房二十日張等四人從寛開釋○金福生訴稱小的在英租界某鐘表店爲夥本月初四夜失去鐘表報捕查獲孔順來供認李阿桂所竊是以一併送案請訊孔李皆不認行竊大令著押候查明訊核○某西人家細崽王阿昌濳入宰牲公所竊取大菜刀二柄被四人查悉送入捕房詰知同黨范阿福李阿桂一併拘案請訊大令判將王枷號十日責三百板范枷號十日責二百板李無于省釋○朱步雲訴稱畏順押店主陳九皋於光緒十五年爲管本良作中保借去銀五百兩立有票據向索不還求向追給陳供小的並未作中保亦無管本良其人大令飭交人保出限三日内理處○協與牛奶棚主願 
 
 

Page 10

 
 
阿濤攙水牛奶中入巿混售被捕頭查獲送案詴辦大令判罰洋銀六十元飭具結不准再犯○歹人郭金標行竊某姓家松板三十餘塊售與項三福得洋銀三元旋又竊得烟槍一枝手爐一枚竇與朱銀土昨被包探查獲吊到原贓解案　　大令判將郭枷號一禮拜責三百板項朱各押三日贜存待失主具領○前者陳瑞生之　林氏被傭婦張襲氏誘與流　鄔長根成姦捲物而逃報由捕頭將鄔與張　氏一并拘案大令　供之下蓋押交陳林氏質訊昨日　母將陳林氏尋獲解案陳林氏供小婦人時被丈夫兇毆是以隨同鄔母借宿某客棧旋附某輪船至甬陳求追衣飾并請將林氏送交某善堂留養大令判將鄔押捕房兩月期滿之後重責八百板發改過所監禁一年張龔氏掌頰二百下陳林氏掌頰百下責手心二百下交陳領回嚴加管朿○王嘉生訴稱前日午後二點鐘時小的路經洋涇浜被流氓崔四李德順攫去皮夾一枚内緒鈔票洋銀數十元報捕查知崔李匿跡烟妓周丁氏家前往拘獲搜出金戒指一枚衣服二件今已解案請卽訊懲大令判將崔李各枷號一月貴五百板送縣遞回揚州原籍贓給王具領周丁氏驅逐出境○利昌泰報關行夥唐韾山訴稱家住紫來街同福里前晚被賊犯劉金生竊去報時鐘一架報捕拘獲吊到原贜求准具領大令判將劉枷半月責三百板 
[美租界捕房紀事]  
　　前月無錫某氏婦自鄉間來流被匪人老王者誘至虹口百頓路家中留往數日昨日與所私李周氏串同意欲賣與某花烟館氏偵知奔投捕房聲訴捕頭令某包探往拘老王己聞風遠　只將李周氏拘獲氏情急吞服毒物捕頭令送請同仁醫院醫治○昨日四百四十四號巡捕至崑明路見有病丐一息奄奄因卽雇車送入捕房捕頭令解送公堂禀請讞員黄耀宿司馬妥爲安插○昨日徐東生駕舟至浦江中偶不留心撞壞周阿炳所駕駁船之尾周怒將徐扭至茂海路某小茶肄索償修費洋銀若干徐不允以致兇毆被一百六十號巡捕一併帶入捕房捕頭令自投公堂具控○昨日午前應阿堯投捕房訴稱賃得西華德路第一千九百十一號門牌房屋開設聚興館頃圓因事至裏虹橋突被甬人陳順來兇毆受傷又糾同無賴十餘人至聚興滋閙捕頭令包探朱桂生前往查緝 
[金陵宫報]  
　　冬月十一日知州應租錫專丁來省叩謝請補邳州飭知署　山鎭李定明三江營遊　　　　瓜州遊　徐金玉均由京引見回十二日　綢河南　用道丁葆元到奉陳撫台委察南洋商務情形善後局何禀知今日開賑知縣潘陛禀知分寗差　十三日代新湘前旂何　　到隨辦南洋洋務陳　同到十四日直隷州　宗燾禀知奉札分寗差委十五日窩湻縣調補銅山縣李普潤到知縣周瑞麟禀知奉委通濟門粥蔭差知縣鍾文禀知奉札分寗差委僕近知縣章　衍禀知到銅元局西廠差府經吕　倓縣丞鄭淇年均叩謝奉委文巡捕　巡檢張璧叩謝奉委監印差孟梅叩謝轅下電報局 
[萬國紅十字會捐欵清單]  
　　本會昨承商部時楚卿正郎交來自助洋四十五元又代募隆懷德助洋二元吳少齋助洋一　　　齎　洋一元韓少慈助洋一元　　亭助洋一元萃文齋助洋一元　蔭軒助京松銀二十兩正森昌木廠助京松銀五兩　福蔭堂助京松銀四兩正承倫堂助京松銀二兩正德中堂陳助京松銀一兩正得一齋助京松銀一兩正陳順龍助京松銀一兩正罰寶　助京松銀一兩正趙旭三助京松銀一兩正十六戶共洋五十二元京松銀三拾六兩七五化洋四十八元合來洋一百元　子佩觀察交來申報館協　所　募棉衣五百件高郵百　巷謝公館交來浙紹謝貽燕堂祈間　人口平安助龍洋七十元無名氏助英洋一百元悔　助冬永洋一百元上海萬國紅十字會同人謹啓 
[和昌盛王益甫先生絰募萬國紅十字會第一批捐欵清單]  
　　董茹生番洋一百元董玉房番洋一百元　　卿番洋三十元董順德堂番洋廿元陳願蔭　洋廿　　昌錢莊番洋二十元王陞　　省湯餅資洋二十元正昌錢莊番洋拾元孫珊園番洋拾元　泉　番洋拾元薛　岐　洋拾元共十一戶計番洋三百三十元英洋二十元合曲洋三百廿二元七角五分再啓者本會昨永廣束畏樂縣孝　堂陳助洋二十五元應小梅求子天花速愈　助洋二十元源贊潤交來保　延壽堂助龍洋拾元鼎豐助　小洋廿五角合并申明[  上海萬國紅十字會同人謹啓]  
 
 
 

Page 11

 
 
[燕製除痰聖藥燕醫生除痰藥]  
馬大　夜在合累周六事自製陳瓶 
專治僕風　哮喘癆瘵以及一切咽喉氣管肺部各症此藥各大藥房發佈每瓶價洋一元上海四馬路東首第二十一號門牌燕大闢父子藥　經理人求啓　　 
[永祥豐板]  
本號專辦香楠陰沉　粉婺源間幅上品壽器如蒙賜顧仍在三馬路石路西曲江里便是 
[餘樓召租]  
四馬路老巡捕房西首朝南臨街樓面三間廚灶兼備租開字號帳房均極相宜要者請向吉羊樓牋扇號面議乙 
失摺聲明 
今遺失守美氏與源豐潤行往來摺一具其銀如數付清嗣後如有檢出作爲廢摺無用特此聲明佈告懷遽仔其啓乙 
[老太古失簿賞格]  
十一月廿二遺失匯豐解銀簿有哈味名字UNION·OHU 
ROH·紅禮拜堂如將簿交老太古酬洋兩元甲 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財美物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也　　竺錦章仝司理毛奎生啓 
[存疑待雪]  
昨閲各報見有朱志青控陳九臯欠銀一案不勝　異綴小號開設法界三十餘年素昭信實現有往來必有憑據予與朱氏素稱交好從前雖有存欵往來早已了結今志青貿然控欠平空揑造殊屬駭人聽聞今旣涉訟公庭是非曲直難逃鑿一經對簿虚實不難立見特此聲明請拭目以待是順號主告白 
[日本郵船會社]  
啓者本公司平　輪船准於十二月初五日卽禮拜二下午一點鐘開往長崎神戶横濱　埠小包收到禮拜一午刻客票賣到初五日十點鐘止倘蒙　各寳號如欵　貨搭輪者務新早　爲奉　郵船株式會社 
[割愛待沽]  
茲有海上寓公由安南過滬隨帶清花老山各種内桂本意家藏之用因滬江爲中西人文薈萃之區特割愛以公同好　賞鑒家請臨馬安里五衖魏公館面評或由敝處引看均可京都同德堂白乙 
[批發彩票]  
本號逐月向售東湖北江南各種大票批發公道門莊照市小號屢獲大彩遠近知名信購原班回件上海老北門濬利源同利源乙 
[遺失存]  
今遺失晉和莊正美順戶存摺一扣計規元八千餘兩已向該莊説明作廢此摺如有中外人等拾得作　禮摺無用特此聲明正美順具乙 
[歇夥聲明]  
陳　卿兄業已分手答　號凡與銀錢票紙貨物往來　叫貨定貨等情概不涉小店之事特此聲明洋涇橋宏奉啓 
[普天下第一等]  
新式頂響唱戲機器比戲檯上唱更響永遠不壞 
專辦各國軍營需用戰鼓號筒笙簫弦笛遠近燈鏡得勝樂器 
本公司開在上海三十餘年經辦各國極大名廠大小奇樣洋琴風琴自行琴多至幾百樣以及軍營物件貨俱全備價亷物美久蒙各大憲嘉許刻由英美名廠托本公司獨家經理頭等唱戲機器比以前他項之貨大不相同每隻是廿四元至二百餘元京調徽調廣調崑腔帮子各省小曲洋操洋調男女哭笑一應俱全○仕商賜顧請認明大小機器底面有本公司牌號以及坐狗牌爲記購買之時祈認明機器上黑底白銅牌子酉文號碼方是眞貨京調用仙孩牌洋廣調用坐狗牌爲記此佈甲英大馬路東首英商謀得利有限公司告 
[才福號均業]  
啓者虹口閲行路有張曾二姓開才福油漆木作意多年張氏前兩年身逝張孑書鄉年長兩家情順將此生意均開各守其業並用福堂産業共同七月底經屬山堂值理仝兩家　屬公斷妥均嗣竸　經業長各守其道特字佈聞　屬山堂謹白 
[四川建昌花板壽器]  
茲有異正到地邏辦四川省建昌者山陰沉香杉花瓶壽　式副出售購者請至蜀商公所　看加會憲間上洋英租界北京路厚記城内復茂源面議其價格外克已欲得其昏杉料長生壽黑者祈早購定　此佈 
[隆茂火險]  
啓者本行經理崙格西大公司有年氶保中外棧貨房屋生財條伙衣服什物保費克已倘有不測賠欵迅速貴客合意請至四川路本帳房面議是也恐未週知特此佈告甲 
[半顚僧命相課三神]  
老僧由京來滬三十餘載並無他往上至公卿下至庶人無不神乎奇神現今時局艱難人以先貧而後富貴有先富貴而後貧賤運來反守之運敗反求之埋没英雄錯過光陰終身受苦可惜老僧心存濟世减價指引迷途諸公心有不决或來申决相或寫八字寄申寳善街新鼎陞棧内批命五角細批一元終身二元大六壬課五角飛星全部六元奇門會叅十元擇日合婚各一元信力自給文 
[杭省和通票行]  
專批廣東福建湖北浙江各種大票外埠　購原班　件住太平坊石庫門内乙 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈 
華正月十一日三馬路茂生洋行啓 
[業洋食物者鑒]  
ＲＯＹＡＬ　ＢＡＫＩＮＧ　ＰＯＷＤＥＲ　ＣＯ 
absolutely　puro 
謁馬牌各種肉食今已到申各寳號隨意躉批可也 
ＴＨＥ　ＰＡＤＳＴ　ＢＲＥＷＩＮＤ　ＣＯ　 
ＥRBST　EXCORT　BEHE 
ST　CHA　RLES　EVAPORATED　CREAM　GETZ　BROS　R　CO　Sole　Agents 
本行係美國舊金山製造泰西食物廠向來運銷全球各國馳名已久嗣分行上海亦歷有年蒙各食物寳號託定之貨故免收佣金併可照章保退保換是以皆蒙中西仕商源源賜顧今有謁馬牌罐頭牛羊猪各式製造肉食廠菊花牌大小瓶啤酒廠金牛牌淡牛乳廠羅爾培更粉廠此四製造廠皆託本行在上海獨家經理銷貨價皆比前克已又本行有美國罐頭鮑魚出售價比東洋便宜恐未週知特此佈告三馬路九號吉時洋行白乙 
[老太古告白]  
P>倫敦格西火險公司　柯里仁火險公司　家定火險公司　叭喇定火險公司啓者本行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可勞洽愛公司具火險公司也特此佈告丁一 
[大清郵政收信時刻曉諭傳單]  
寄輪船名往　某日　　止收信時刻崇明堡鎭　三十日　小火輪　上午八點半 
新場奉賢　航船　上午八點半 
周浦　郵差　上午八點鐘 
黄渡　小火輪　上午九點鐘 
朱家閣白鶴港南翔嘉定　航船　又又 
閔行青浦　小火輪　上午十點鐘 
大場羅店瀏河浮橋　郵差　上午十一點 
南潯湖洲　小火輪　又 
甯波鎭海餘姚定海百官紹興金華路豐蘭谿台州衢州　江天　下午三點半下午三點半 
江灣吳淞寳山　火車　上午十一點下午三點半 
七寳泗涇　航船　上午十一點 
南匯川沙大圖　又　下午二點半 
無錫　小火輪　下午三點半 
松江亭林洙涇南橋　航船　下午三點三 
張堰楓涇章練塘莊家巷　又又 
蘇州杭州嘉興塘棲莫干山　小火輪　下午四點鐘 
長江各埠南昌府九江姑牛嶺　美順　晚刻九鐘點 
厦門　山水　上午九點鐘 
汕頭香港廣東　台泫横生　又 
塘沽天津北京牛庄　安　亞伯來又 
本局逐日所登收信時刻傳單近因冗長石伸排印爰擬劉繁航簡將每日限定各口郵件收信時刻專開一單登明本日報章嗣後一概　去不復再登此啓　 
 
 

Page 12

 
 
[署理漕運總督恩奏爲查報清淮善後局收支各欵遵照向章及歴次奏明各案繕具簡明清單摺十三日]  
　　頭品頂戴署理漕運總督江蘇巡撫奴才恩壽跪奏爲查報清淮善後局光緒三十年二月初一日起至七月三十日止收支各欵遵照向章及歴次奏明各案繕具簡明清單恭摺仰祈聖鑒事竊照清淮善後局收支各欵向係按六個月造報一次所有光緒三十年　月止均經照章截數造報在案兹據委管善後局報銷淮揚海道楊鴻度詳稱光緒三十年二月初一日起至七月三十日止共收銀七萬五千五百一兩七錢一分人釐五毫又錢十一萬九千一百六十五千七百七十文除撥支江北高等學堂錢三千二百六十千三百十二文又除撥支易銀錢二萬二百八十千文連上届實存銀七萬六千四十兩八錢七分五釐八絲二忽八微又錢九萬六千五百五十六千四百六十二文共支銀七萬五千九十三兩三錢四分五釐四毫二絲二忽八微又錢九萬六千三十三千一百二十文共平餘項下除撥給經帖各書工食紙張外餘銀四十六兩六錢四分六釐一毫一絲二忽六微至支用數目俱係查照向章及歴次奏明各案核實報銷並無浮冐等情造具細册詳報前來奴才覆核無異除將實存銀錢歸入下届收支並將各項細册隨摺分咨戶兵工三部查照外理合繕具清單恭呈御覽所有查報清淮善後局光緒三十年二月初一日起至七月三十日止收支各欵緣由謹繕摺具陳伏乞皇太后皇上聖鑒訓示謹奏奉硃批該部知道單併發欽此 
　陜西巡撫升奏爲請補知州以裨一方摺十三日 
頭品頂戴尙　銜陜西巡撫奴才升允跪奏爲請補知州以裨地方恭摺仰祈聖鑒事竊查葭州知州陳澤霖於光緒三十年八月十五日丁母憂應以丁憂本日作爲開缺日期歸八月分截缺係簡缺是月分知州一項僅止斯缺毋庸掣簽業將開缺日期咨部自應照例按班請補查例載各省道府同知直𨽻州知州通判知州如係奉旨命往或督撫題明留省候補者無論應題應調應　之缺准將該督撫先儘酌量補用又府屬知州一項如丁憂終養迴避改教降補選缺出時將候補班前與候補正班酌量請補又遇應用候補先儘科甲出身人員如不合例准以别項出身候補人員請補又新章將知州改爲留補二次咨選一次以三缺爲一週各等語查上次耀州知州歸選後今葭州知州係第一次出缺應歸外補查鄭工新海防遇缺先新舊海防先海防卽均無人輪應候補班前到班兹查有候補班遇缺前先補用知州方敔現年四十一歲安徽宣城縣人由監生不論雙單月選用同知於光緒十三年遵新海防例改捐知州不論雙單月指分陜西試用十四年十二月初十日引見奉旨著照例發往欽此二十一日領照十五年正月二十日到省試用一年期滿加考甄别嗣因甘肅河州解圍西寗全境肅清案内經甘肅提督臣董福祥保奏歸候補班遇缺前先補用二十三年十二月初三日奉旨依議欽此二十五年七月十一日聞訃丁母憂回籍守制後因措資赴豫適扣至二十七年十月十一日服滿取具同鄉京官押結就近赴行在吏部呈請起復是年十一月十五日領照回省歴署高陵延長等縣知縣交代清楚據署布政使樊增祥署按察使嚴金清會詳請補前來奴才查該員年壯資深謹言愼行以之請補葭州知州與例相符堪以勝任合無仰懇天恩俯准以該員方敔請補葭州知州以資治理而裨地方該員係知州請補知州銜缺相當毋庸送部引見合併陳明除咨吏部外所有請補知州緣由謹會同陜某總督臣崧蕃恭摺具陳伏乞皇太后皇上聖鑒敕部　覆謹奏奉硃批吏部議奏欽此 
　　　浙江巡撫聶奏爲糧道因病陳明開缺先行委員署理請旨迅賜簡放以重職守摺十三日 
頭品頂戴浙江巡撫臣聶緝槼跪奏爲糧道在病陳明開缺先行委員署理請旨迅賜簡放以重職守恭摺由驛具奏仰祈聖鑒事竊據督糧道陸襄鉞禀稱年近七旬精力漸衰新舊各病一月數發自以漕政甚重不敢以病軀矌職一再禀請開缺謝理並委員接署等情當經臣批飭移司照例委騐詳辦去第兹據布政使翁曾桂轉移金衢嚴道郭式昌驗視取具醫騐各結由司復騐查明有無經手未完事件另行詳辦詳請先行具奏前來臣查糧道現届開辦冬漕事務繁劇責任綦重自應委員署理以專責成查有試用道朱疇年壯才明辦事勤愼堪以委令署理除檄飭遵照外所遺督糧道員缺相應請旨迅賜簡放以重職守理合會同署理閩浙總督臣魏光燾恭摺馳奏伏乞皇太后皇上聖鑒訓示謹奏奉硃批另有旨欽此 
山西巡撫張奏爲按班請署簡缺知縣以資治理摺十三日 
山西巡撫臣張曾敭跪奏爲按班請署簡缺知縣以資治理恭摺仰祈聖鑒事竊照萬泉縣知縣姚楷調補陽曲縣知縣接准部　係於光緒三十年八月初八日奉旨按第五日行文照限减半計算扣至八月二十七日作爲萬泉縣知縣開缺日期應歸八月分截缺是月分間缺知縣升調遺一項祇此一缺無庸掣簽業經截缺報部在案自應按班請補查上次崞縣知縣王爲幹升補霍州直隸州知州遺缺輪應委用到班無人以卽用知縣權尙忠抵補卽積委用正班之缺止今此缺坐補原缺裁缺卽用廻避卽用新選新補留省另補曾任實缺丁憂服滿分發人員及新舊例遇缺先新班先用新班卽用遇缺補用均無人輪應大挑先到班查有大挑儘先補用知縣梅爲霖現年四十二歲江西南城縣人由附生中式光緒辛卿科本省鄉試舉人二十四年戊戌科大挑取列一等閏三月十三日吏部帶領引見奉旨著以知縣分省試用欽此簽掣山西是年十一月初八日到省遵新海防例報捐本班儘先補用奉准過班知照坐二十六年三月二十日行文照章扣至四月初五日作爲大挑儘先到省日期業經一年限滿甄别在案該員才具穏練體恤民情以之請署萬泉縣知縣堪以勝任與例相符據布政使吳廷斌按察使豐伸泰會詳請奏前來合無仰懇天恩俯准以大挑儘先補用知縣梅爲霖署理萬泉縣知縣俾專責成仍照例試署一年期滿如果稱職另請實授如蒙 
俞允該員銜缺相當毋庸送部引見所有按班請署簡缺知縣緣由謹恭摺具陳伏乞皇太后皇上聖鑒訓示謹奏奉硃批吏部議奏欽此 
 
