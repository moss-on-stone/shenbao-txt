# 1881 - 338 - 4903096

 

Page 1

 
 
[論楚軍殺戮太甚]  
　　昨据西字報錄述浙江台州勦匪情形知近月來省中官軍雲集水陸　勦該匪黃金滿頗有窮蹙之勢已人山洞固守爲負嵎之計不敢公然圖突而出若得軍心勿懈四面布置使該匪終困則遲早德當就擒惟省中新調之楚軍及向駐台州之兵恣意役戮竟有不問是否羽黨槪作匪徒辦理者故台人之心似多不悅官軍之所爲惟究竟如何殺戮太重則西報未嘗詳述或告者之過及傳聞之失實歟未可知也然以鄙意度之此言固非無因也蓋浙東風氣温台均屬强悍而台爲最甚緣其地方負山面海徑珞港沒最爲紛歧海中旣不時刦斥而山嶺崎嫗易藏宵小各屬員數衆多雖有出產而地脈本屬枯瘠平時利之厚者當推濵海之魚鹽近則徧種營案高原下隰榖麥所收無幾若種鶯粟利且三倍而又不畏水旱歲歲豐收自郡販來他處銷管不若五穀之不許出境皆獲厚利以歸以故近年不僅特海中之止也然民情實不能變且富者自學畫貧者仍貧如故也以各屬素有溺女之風家生三四男不能人人有室苟兄弟之間父母歧視則無產而又無業迨其長壯青不游手無賴漸流於匪者乎從前台人之爲僧者甚多聞其風俗凡中人產以下茍有兄弟娶妻生子則謂似續巳廷己卽不妨出家其出家也並不與俗家長別若天性循良者以獻經之錢寄養父母亦所恒有此葢迫於不得已而以一領袈裟爲餬口計也其情亦可憫矣然而秉資良懦者以出家爲後路其賦性凶暴者卽以盜刻爲生涯海島之中萬山之內招集亡命之徒動輒千百惟粵匪以前天下承平人心猶有所畏不敢竊發今則反叛之人行徑皆所親見膽力大而性命輕浙成愍不畏死之習而况游兵撤勇亡匿幾徧染其惡氣助其凶　則更不知王法不惜身家以刦殺爲是技矣同治之初左侯相自衢嚴直下合郡聞風大邑士圑羣起攻賊城池盡一時收復由是民風愈强而盜風愈熾以其能爲官軍之助事後不惟不便禁此而且優加獎厲於是土團之人家家皆置軍器借防盜爲名而陰有爲盜之黨大吏經營後深知台郡民風將來必釀大患故湘楚諸軍次第遺撤而獨留湖屬安孝一帶與台州之防軍以爲浙西浙東之門戶然安孝一帶地接皖南山徑叢雜居民稀少恐潰賊慴蹤游勇勾結是以設此一軍資爲重鎭若台州則正不惟外來之匪是憂而實以觀土匪之動靜也故自成太守統領台防十數年洎其補援同知仍管營務遇有土匪刦盜等案從嚴懲辦往往率隊伍入鄉村盡數而屠戮之不以盜案章程辦理也其意以爲以榖立威匪徒自不敢逞先後守台者如劉君璈徐君士鑾陳君乃瀚雖爲政之道不同而於辦理土匪則皆與成君意見相台甯猛勿寬然而台人之死者雖則罪當其情台人之生者固已習成其俗殺者愈多盜者亦愈不少蓋盜案緝獲而分別首從或斬或不决此舊例也亦旣不行若台之土菲聚於一處而行劫於外其中豈無被脅相從與同居其地而並未嘗從之者若盡數殱之寃於胡底彼不爲盜者豈不日盜亦死不盜亦死不盜而被株連何如爲盜而尙求苟免無惑乎盜之多也劉蘭洲太守之去台也台人要诸路將甘心焉不得已航滑而遁然則台人之仇官由來漸矣今黃金滿之不仇鄉人而專務仇官職是故也夫浙東收復亦旣念年台守如劉徐諸君皆久於其任爲政尙猛以盡殺止盜于產所以稱賢然萑苻旣靖而遺愛常留豈僅以殺人致此諸君獨未深思耶况乎今日之剿匪捕首恶而宥脅從罪有主名不難弋获顧可戮及無辜爲该匪作鸇獺之敺以傅之翼而盜其毒也目前匪勢日蹙指顧凱旋第念台人之優官愈甚土菲之結聚愈堅今日而一黃金滿者異日而猶有衆黃金滿焉誰任其咎哉武夫輕率殺人如草不聞聲軍容固自應爾然豈無守土之文員抑尙有封疆之大吏奈何不淸其源而遽谷決其流也 
[詳述傅相閱船]  
　　○本月十一日天津西人來信有言李傳相騐閱超勇楊威之事較前日本報所載尤爲詳細用再錄之據云初一傳柑乘操江兵船先至砲臺閱視臺上遍列旗幟五色陸離頗爲奪目砲臺上見憲駕旣至聲炮致數船上亦于礮傅相登臺閱視旣畢卽至超易輪船船上水手皆登桅迎接一如西例其時隨從傅相之輪船計有六艘并揚威超勇共八艘一齊生火鼓輪演試迤邐坐旅順口船行極爲靈便行至中途忽值風浪波濤洶涌高與桅齊艙面亦白浪奔騰而駕駛裕如絕無所懼照常遄行亦無所損傅相雖經百戰而海中風浪則素所未習向是日常坐瞻胇其隨徒人等有暝眩瞀亂者而傅相巍然不動其氣度亦可見矣及至旗順口傳相登岸相度形勢盖該極隘而內則甚寬故擬建築砲臺以及倉厫等類以儲軍食火藥等物習傅相親爲規畫指示旣畢復登超勇船出口時己傍晚超勇楊威兩船上本有電氣燈一齋燃着照耀海面如同白晝各船皆隨光而行傅相亦撫燈而喜時風尙未息波濤如故而各船皆乘風破浪安抵丁沽傅相極意嘉許以丁雨亭軍門由英辦此精船回華不愧幹濟之才故擬奏請將北邊水師盡歸丁軍門曾轄至於該船之中西人等則均有賜賚欣然回津并聞各船以時屆冬令回沽之擭後將艙面各物拆卸收藏其船亦蔣藏入塢內過冬也 
[電成讌賀]  
　　○禮拜二卽十五日晚間本埠外國電綠公司之總辦海倫請關道憲劉芝田觀察及陳寶渠太守徐雨之觀察鄭陶齎觀察經蓮珊主政等多人在該公司宴飲以賀中國電線之成席問海倫言及中國電線今日克見落成皆李傅相獨斷之力殊爲耳喜可賀之事云各官綿極歡而散 
[星使抵滬]  
　　○前日招商局之保大輪船由津抵滬探得新　簡駐日本欽使黎莼齋觀察附輪而來大約襜帷小住卽當遄赴東瀛也 
[自縊璠間]  
　　○本月初六晚天津紫竹林北郭庄有雉經於樹者年約三十餘歲髪蓬面垢衣服藍縷似窮逹自盡情形樹高不及尋下生荊棘死者右脚着地左脚踏叢棘中一伸一屈繩作夢馬套繫樹橫枝登高就套面靠樹身微徧左絕無擦破痕跡該處係叢葬所本無居人惟地主有草屋一區離彼不遠先有見其哭於道左者不虞其竟畢命也翌晨高掛枝頭觀者環集育識者曰是人居小庄妻爲花柳生涯藉之餬口妻自八月染病門前冷落是以衣履不完至本月初五日妻死僅爲求一薄材草草葬訖夜間將所存敝物盡數焚燒初六具麥飯帋錢向新墳哭奠諒 
 
 

Page 2

 
 
因無可度日而夤夜投繯也地方報官初八日邑尊臨驗騐得徧體無傷死由自縊因無親屬認領卽飭地方殮埋云 
[桃夫跌彆]  
　　○本月十一日吳中婚嫁之家最爲熱鬧已詳前報刻聞是日天雖晴朗而初十晚固細雨終宵街頭爲濘直至午後始可免携蠟屐有某紳家役於是日已刻肩重物而行汗雨涔涔氣方告疲驟爾滑達倒臥於地卽無聲息察之已氣閉而亡矣聚觀漸衆地保卽報知其家屬前來殮屍聞某紳家賞撫卹費若干始得購棺安殮云 
[智拿拐犯]  
　　○拐匪張七者又名曹七流庽蘇郡蹤跡詭秘又交結無賴輩爲之耳目羽翼時而城市時而江湖時而鑑鏤時而綺羅犯案層疉均被漏網本年蘇省拐案疉見拐犯屢獲訊究各供命與張有牽涉月初吳縣幹役某中遇張於元妙觀前見其衣服華麗同伴者三五成群不敢拘捕恐致掙脫密囑其同夥附耳向張謂有事株連捕有將至宜避其鋒張聞言遣散同伴遽出閶門甲復與他縣潛尾其後行至渡僧橋飯館之中張方呼肴命酒甲持票示張飭夥紥縛如甕中捉鼈應手而獲隨解縣署當時訊明收禁云 
[捕賊受寒]  
　　○蘇閶外某甲者獨居一室別無家口月之初四夜三鼓時忽們矇矓中聞有傾篋倒篋之聲因而驚醒裸體而起一躍下床見賊巳專門而出竭蹶追趕馳突里許賊回顧甲日家中門戶洞開身上一絲不挂窮追何爲甲聞賊言舍賊欲歸則渾身肌粟股慄不能行走幸有巡更者至扶之以歸行至家中則寒熱大作數日未寥云 
[甯郡辨志文會七月分課案]  
　　○漢學超等　陸傳新倪英張鴻桷冷鈺許克勤朱逢甲秦在鋊孫鐘　特等　孫傳鳳鄭繼僑陸以增黃維瀚鮑琴琛周志雲吳壽堂○宋學超等　李雲璪葉兼鈞歐景瀚黃家橋孫慶增張世訓朱逢甲楊魯會黃維瀚方岳年　特等　陳久誠陳貞賢章紹洙陳逹燦黃家岱董親垣毛震劉孝思王昌枓洪曰淵○史學超等　黃維瀚董士濬楊魯曾凌師皋朱逢甲楊敏曾黃家貸秦在鎔董親植林植梅　特等　葛鴻飛黃錫恭陳貞賢范介福范文榮張善煒張鵬翔胡昌年張鳳儀王亨兆○算題超等　李麟勳潘光烈周光祖李樹榮王瑩土諷璐錢鳳歧華世芳杜鏡淸陸師善　特等　費丕楊王恭壽趙廷謨祁炯德鄭存燦李炳章葛人龍土壽彭馮濓劉鵬翔○輿地超等　朱逢中黃維瀚葉秉鈞范文榮董鶴年秦在鎔　特等　孫岱年孫貽穀林植梅李雲璪范介福馬辰琯○詞章超等　楊敏曾孫廈曾章紹洙范文勞張世訓陳聖培黃維瀚鄒宸笙秦在鎔朱逢中　特等　倪俊葉秉鈞毛震林際雲王信德杜文鏞朱華陳德培李嘉穀吳書逵 
[松屬院試題目]  
　　○十五日生古　性理　善言治者必以成就人才爲急乎論　孝經　夫地始於事親中於事君終于立身　賦郭林宗與李膺同舟濟河賦　以衆賓望之以爲神仙爲韵　詩　賦得自汲淸泉酧野王　得林字五八　經解　六爻發揮　合樂三終三正　不吳不敖　郕邦　雜作　登天馬山瞰泖湖七古　五茸考　補考文題　可以久則久可以速則速　詩題同上○十六日上四學生正場　府如有所譽者　兩句　華　如有復我者　兩句　奉　如有用我者　兩句　婁　如有能信之者　兩句　策　松江府前代名人著作存者幾何試擇要而詳列之　詩　繞塲稻積密於墻　得塲字五六是　日未刻頭牌出生古案共十名性理一名　上海　姚文捐三　汪錫增五○十七日童古　性理論　宗子之法不立財朝廷無世臣論　孝經　治國者不敢侮鰥寡而况於生民乎論　贖　陸氏東西屋　以參佐廨中三間屋瓦爲韻　經解　龍德　鴟義　騶虞　龍源　犧尊　詩　鱠憶松江滿箸紅　得鱸字五八　雜作　孔宅尋梅靑溪六景之一　擬陸魯望迎潮送潮辭　算學　今有三角田從角對底邊挑一淸分原田爲兩勾股表只知大腰輿溝之數三十五步小腰與溝較之步其原底之和四十四步求溝及大小腰各幾何　今有二平行不等四邊行巳知平行邊相距五十二尺大邊一百九十二尺小邊二百二十尺求外切園之徑及各邊之圍分各數○十八日下四學生正塲　金　如有博施於民　兩句　上　如有周公之才之美兩句　南　如有所立　三句　靑如有政　三句　通塲詩題　草橋霜滑有人行　得橋字五八 
[覆舟斃命]  
　　○前日午後一點鐘時法租界瀾泥渡有蘇雀舢板載男女七人渡江適遇某輪船傍岸略轉倒輪激水成浪遂致該舢板覆沒連舟子共八人均經墮水當由諸船救起四人又一孕婦年約三十餘泅至浦東岸始由人救起其餘三人中船戶亦在內祗撈獲尸身一具云按蔴雀舢板船甚小多不過容三四人該船載至七八人亦屬冒險操舟者尙以此爲戒也 
[人傷馬斃]  
　　○前日午後有沙遜洋行之馬夫放馬至泥城外據鞍而馳至近靜安寺之馬路馬忽狂奔馬夫收勒不住身墜撲地受傷甚重爲仍飛駛致撞破壯腹流血不止而斃後馬夫隔片時由人扶起雇車而返據聞難保其必無礙也 
[佛門相仇]  
　　○鳳陽僧人名海帆前晚在法大馬路順興飯館晚膳突然又來四僧不問情曲將海帆亂歌經店主　捕到來始獲二人名志鴻一名壽鴻餘被逸去海帆額間受傷以致流血被面捕將二僧帶回捕房昨因皮捕頭出外遊臘故經二頭目克立孟將二僧解赴法公堂請究原告海帆訴稱向在杭州白蓮寺爲僧八月間出外朝山道出申江住民恒茂棧因病不能動身志鴻前與我司寺曾借我洋五元現伊在本埠西門外西方菴爲僧我因資斧缺乏向渠索借詎伊不惟不還反事爭論前晚在飯店夜膳志鴻等忽到袖出東洋刀向我當頭砍來致受重傷另有一僧將鐵尺在我腰際亂擊亦受重傷求爲究辦問官質之志鴻供係温州人住西方菴並無借洋之事前日途遇海帆向我借錢我無錢借給伊竟將我身上棉衣借去質當翁大守謂飯店尋釁因何而起答稱並未毆打傷亦不知何來又傳飯店主周和全問其起釁綠由據供初係海帆一人來吃飯片刻又來四僧與海帆數語後卽便用武我隨出外喚捕被打壞家伙若干求恩斷賠太守又問見彼帶有東洋刀等物否答稱未見又訊壽鴻何得帮同滋事答稱日間志鴻來說被海帆拆梢將衣服質去故同往索還及二人爭歐我祗從旁解勸太守得供後飭將海帆送醫院看視究係何傷志鴻壽鴻飭爲管押再行訊斷 
[供詞不實]  
　　○前日報列挾仇私捆一飾當因兩造供詞各執一併押起候查因虞狗郎供住南市永興客棧翁太守已着人至該棧查其帳簿並無此人昨日復訊虞狗郞供詞支吾而仍稱住於該棧太守因虞狗郎所供不實令金江長朱柏元先行我保一面着人同虞狗郎至永興棧認明是否住過再行核奪 
[拔妓拘訊]  
　　○昨英公堂據捕房解送一起人其語音山東湖北江北等處均有據妓女春仙供係山東人父母早亡本在原籍地方爲某弁第三妾因正室妒嫉某將我交與兵丁孫德福擇人婚配詎孫於今年三月帶我至揚州賣與李德福又於閏七月間被李帶至上海賣與顧氏爲娼計價洋二百元上月下旬有爲輪船生意之王姓客欲爲贖身作室顧民亦不勒阻願照原價聽贖王許於下次輪船回滬付洋成交詎孫聞之又生枝節竟於昨午後四點鐘糾人拔我巳出門行過十餘家因極聲喊救由捕一併拘案顧氏供與相尚並稱李德福將春仙價賣與我立有契據且前孫賣與李之原契亦在我處一併呈閱至昨來拔春仙之男女數人據云一人卽孫德福一人係李德福之交李仲春又有二婦一李民一王氏均不相識云李仲春則稱事由我子李德福所爲不知其情李氏王氏均未開品陳太守得供之下飭將李仲春等州別管 
 
 

Page 3

 
 
押著交李德福再行核辦春仙交保 
[保人賠洋]  
　　○前述汪晉白夫去白蠟二包價值銀三十兩報由英捕房緝獲竊犯王阿福據王供認行竊惟白蠟交與劉張氏變賣得洋該氏不認由陳太守判押六個月劉張氏交保俟查育確據再辦在案兹因原告屢次求道太守又飭差着保交劉張氏訊究昨據保人投案聲稱奉飭交人奈該氏往蘇未回然旣經作保豈容悮事現我情願賠洋二十元求爲給與失主了案陳太守巳准所請完結或謂該氏經手賣贓暗令作保者出爲賠洋云道塗之說未知確否也 
[控告串詐]  
　　○英公堂據陳小東控稱開設荼館爲業有鄰人宋金茂合股開寧波小戲館未成而戲班脚色已乘輪船來滬船資無着被勒行李向我借洋十元料理立有借票係錢阿光爲中謂有田單可以押資歸結詎宋欲圖賴串同其兄所識之五號華捕投捕房誣訴謂我勒其田單捕頭詰問宋一味虛飾而華捕竟連日假名飭傳優閙不休事聞於粵國領事函囑捕房查究今蒙拘到宋兄第二人請理五號華捕稱被誣指惠捕頭禀稱奧國領事今末會訊可否下期再理陳太守准其所請飭將宋等管押俟下禮拜六會審云 
[金縷曲送續溪胡守三廣文赴吉林]  
　　○皖水欣同產恰相逢春明道上秋宵月滿聞說朔方饒形勝行李忽忽束綰更奠問前途俻短一望彌漫沙漠地冒霜寒湏借重裘暖長白嶺快經眼　浪遊我亦天涯遠想往時悲歌慷慨出懷何限三十男兒仍落拓胸際幾贏憤懣又去矣知心淸伴且奏陽關三疉曲算鄉人林酒東郊餞雲樹裏目空斷 
　　烟波詞客倚聲 
[龍山會九月感懷]  
　　○半畝名園古消受花間莫辨賓同主今朝湏記重重陽好破例竟無風雨靑眼獨狂歌問誰是登高伴侶正東皋斜陽冉冉寡烟如縷去年三楚歸來曾憶孤舟此日停黃浦家人勸笑語怎遊跡又踏數紅塵土嘉會負茱萸算昆季天涯覊放　伯兄采臣時客三齊　猛驚心凄凄切切雁聲悲苦 
　　烟波詞客倚聲 
[水調歌頭　和詩林留別均卽送回蜀並憶顧雨委司馬]  
　　○歡會竟難永去去策霜蹄半生常苦雕別又譜送行題世事吾知之矣更復誰能遺此夫于也棲棲四顧茫無語驤　任狂嘶　算歸路應經過錦城西記取武擔山下雲傍馬頭低儻與長康歡昭爲報故人消息依舊斷寒體嘯傲名園裹沈醉樂天倪 
　　烟波謂各稿時寓半舫園之自在龕 
[光緒七年十月初六日京報全錄]  
　　宮門抄○諭旨兩道錄前○發抄　旨三道○江督劉　奏查勘炮臺河湖情形酌擬導准辦法及回省日期摺○江撫李　奏知縣自謂攺教摺○十月初六日兵部太常寺太僕寺正白旗值日兵郃引　見十七名○左中棠假滿請　安○莊王績假十日○恩全請假數日○值年旗奏派稽查灾藥局　派出八額駙璟德○召見軍機　左中堂○發抄　李瀚草等奏已故安陸令何錫儼等虧短錢糧請飭勒追奉　旨著卽知照該故員原籍督撫勒限追繳餘信議欽此○彭祖賢奏排造剝船請蔣本年漕項銀兩留充經費奉　旨戶部知道欽此○恩福等奏請將簽差不愼之岫巖牧烏勒登額交部議處巡檢兆齡革職留任奉　旨該部知道欽此○○頭品頂戴兩江總督臣劉坤一跪　奏爲查勘炮臺河湖情形酌擬導准辦法及回江寍省城日期恭摺仰祈　聖鑒事竊臣於前月二十日拜摺後隨於二十五日帶印出省初坐登瀛洲兵輪於二十六日至圖山關督同瓜洲鎭吳家榜及統領合字勇之九江鎭章合才壽防局候補道楊需陳嗚志查看南岸頭嘰橫壋明礮等臺大座及磯上望臺一座均經完工極爲堅整其橫璫明礮臺墻上所留缺口以便將來加蓋墻頂亦屬合宜惟北岸之東生洲與三江口因係浮土正在塡築臺基經臣詢倡章合才期於年內竣事所需砲位亦巳調撥齊全旋卽轉至瓜洲攺坐咆船前進運河二十七日臣由揚州督同辦理河工局之徐州道程國熙及陳噅志逐節履勘運河堤工所有奏明自浦口以下由臣衙門承辦者東堤　一律告成其中如昭關壩車選埧及上年所修新壩南關大壩等處工程甚爲結實西堤則現修至高郵之楊家塢提身竟厚鞏固臨湖一面加廂斜坡密鋪碎石楊家塢以上惟馬家灣一千六百丈堤身尙屬完全碎石多有脫落該處在高郵州境內與淸水潭對岸內係運河之腹外當湖水之冲不可不及時補葺楊家塢以下間有已有之須其餘勢雖較緩亦不可不接續興辦以竟全局業經豫儲碎百九千餘方於西堤等處計足敷此後每年霜降後巡察一次有缺卽塡有漏卽塞似可以保無虞三十日行抵淸江浦適現任漕運總督江蘇巡撫臣黎培敬倐中風痰艱於言動臣因同淮楊道桂嵩慶現署徐州直之江安糧道張富年及程國熙陳鳴志等於九月初一日由陸前赴揚庄測度申運河及上年新挑舊黃河地勢高于順淸河七尺中運河舊黃河水深一丈二三尺順淸河水深二丈內外由順淸河沿舊黃河南岸至吳城七堡及碎石河地勢亦高淸漪一線約深二三尺至四五尺不等由碎石河至張福河地勢漸低水深丈餘張福口轉至運口以及三閘則地勢益低洪流奔瀉水深二丈七八尺及三丈二三尺此係裹河聽所轄各處柴埽石工尙屬如法初二日由裹河廳交界之堰旴廳循洪澤湖石堤至高家堰高梁　於黃　寺照刻定尺寸測量湖水約深八尺隨逾智信林蔣四壩至仁義禮三河爲洪澤潤尾閶仁義兩河已廢僅餘禮字一河係全湖關鍵上年新築越壩挺入河心極爲著力現於所留水勢替河測量深至二丈有奇壩外尙湏廂鋪斜坡碎石以禦風濤而資捍禦沿湖石堤徐壩十六堡巳經修竣堰澗十八堡甫修十七十八兩堡就臣察看惟十六十五十四十三四堡尙湏大修其餘堤外巳經淤高貝須量行黏補上下尙須多用舊石易於收功臣此次周歴河湖面知推楊堤工水利誠有關於　國計民生前議導淮未可淺嘗中輟惟就現開引河分別疏濬深通似覺微有把握正不必棄舊圖新去易從難 
 
 

Page 4

 
 
另開河道以致曠時麋費也臣謹爲　皇太后　皇上縷晰陳之淮揚地勢低窪以一隅受山東河南安徽三省之水號爲澤國而淸江係南北往來冲衢通泰九州縣戶口百萬田賦百萬兼以鹽塲二土處每年出產頗豐所以制漫溢之患收灌輸之利者全賴洪湖長場障之俾無踰閑南運河東西兩堤束之使其順軌而又設壩閘涵洞以時啓閉而資蓄洩實屬意美法良爲萬世所宜遵守我朝厪懷民瘼屢次動帑興修不惜鉅欵其爲地方計者至深遠矣惟是滄桑逈異要在酌盈劑虛自揚庄以下舊黃灌淤平則山東哈陽微由等湖之水由中運河直趨南連河夏秋之間三閘甚形吃重自洪澤湖淤淺准水不能容留而後北高於南形如側釜水之分人張福引河者無多大溜由禮字河徑趨高寶等湖南運河東西兩堤岌岌司危於光緒四年近事可爲明鑒迨至冬春水落則中運河水之入順淸河洪澤湖水之入張福河者均屬涓涓不獨鹽運維艱卽曹運亦虞遲滯上年桃濬舊黃河後山東蛟水屢次暴發由此分瀉入海南運河水得慶安瀾築禮守壩後湖水覆深淮北鹽船得以浮送商民稱便且由張福河水入運口者頗旺本年漕運亦得鼓棹而行毫無梗阻此挑舊黃河築禮河壩之不無微効也惟是張福引河淺隘洪湖之水仍屬趨重禮河越壩終爲可慮蓋洪湖出路只此兩口此形其少則彼形其多固爲勢所必至倘遇湖水泛監禮河卽無越埧亦難分消必開智信兩壩由高寶湖入南運河則南運河亦必開車邏南關等壩由裹下河人海沿途淹沒田盧所損匪細臣固以爲導淮未可竟止然必另開引河無論糜費不資亦覺諸形格礙今擬就張福河開挖寬深以引洪澤湖之水復挑碎石河以分張福河之水由吳城七堡匯于順淸河如水小低于中運河則由順淸河入運途紆而勢稍舒水大高於中運河則由舊黃河入海途直而勢自順洵爲兩全之策約計以一二年開張福引河一二年開碎石河及吳城七堡三四年間便可告竣每年動工必須冬春水涸爲時不過三四月之久所費尙不過鉅耳議者或謂導淮入海當盡瀉洪湖之水育妨官運民田臣患以爲導准如果另開引河或不免有此患今循張福河碎石河故道以歸順淸河平日涓滴皆入運口自非淮水暴漲一二丈則順淸河之水何能高過中運河溢出舊黃河如使淮水暴漲汪洋澎湃方有潰决之虞惟恐水無去路此正導淮之本意也議者或謂多引湖水以入運口恐三書受其激刷不能支持不思洪湖未淤以前湖身四平蓄水深廣購福河以外有引河四道以濟漕運維時黃河尙未北徒每邁漕船過閘方且蓄淸敵黃以五道引河全注運口而三閘屹然今特濬張福引河一道决無致損三閘之理且上年挑通舊黃河分減中運河水巳六七成其入南運河者不過三四洪澤湖之水雖增與前此水之淺深大略相等將來卽遇大水有舊黃河可以分消亦不至專出三閘也議者又謂似此導淮無弊亦屬無利何必虛費帑藏且說亦不盡然夫治水之道必須通盤規畫因地設施並須預防變遷熟籌方畧洪湖南有禮字河北有張福河均爲分洩淮水而水勢就下禮字河常苦水大張福河常苦水小築禮河壩所以蓄張福之水濬張福口所以顧禮河之堤彼此互相維繋如使禮河受全湖之冲新壩恐不能保續修則所費彌鉅不修則爲害滋深下者益下高者益高賬　河漸形壅閉矣且導淮之舉原防淮水盛漲之初肆虐之際如引湖水由張福河出順淸河以舊黃河爲入海之路卽使偶有泛溢該處王藏人稀趨避尙易若張福引河不暢全湖之水折而南趨則淮揚一帶煩盛之區憶萬生靈將有其魚之嘆然則導准之利見於目前者猶小見於日後者乃大也至揚庄以下舊黃河目前分瀉中運河之水將來卽可分鴻洪澤湖之水業經節節挑挖此後每年只須修理卽安東阜寍兩縣百姓亦得以舟楫謀生臣擬以導淮之事及禮壩另加外戧責成淮揚道桂嵩慶徐州道程國熙以資熟手惟該道等各有職守擬另派道府大員駐工經管以便稽查勤惰開河一切皆取裁於桂嵩慶程國熙兩人其每年修理舊黃河則專責成桂嵩慶就近照料所書經費業經臣奏明動撥准北鹽厘自揚庄以下奮黃河尙有四百餘里之遠應否酌設河員數人容臣會商漕臣督飭桂嵩慶等核議具詳　案奏辦臣與桂嵩慶程國熙張富年等再三商約意見相同新任漕臣周恒祺到浦尙無定期臣又末便日久覊候當飭該鎭道等加意冬防隨於初五日由淸江起程至初七日囘抵江寍省城所有臣查勘砲台河湖酌擬導淮辦法及回省日期謹會同曹連總督江蘇巡先臣黎培敬護理江蘇巡撫布政使臣譚鈞培恭摺由驛具陳伏乞　皇太后　皇上聖鑒訓示謹　奏軍機大臣奉　旨該部知道欽此○○頭益頂賞江西巡撫臣李文敏跪　奏爲知縣逢撥才力不及難期勝任請　旨攺就教職恭摺仰祈　聖鑒事竊據試用知縣趙宗藩禀稱現年六十三歲係四川鹽亭縣人由廩生考取咸豐十一年辛酉科　買同治四年乙丑補行壬戌科朝考一等第五名覆試一等第三名引　見奉　旨着以知絲分發試用欽此簽掣江西於同治五年九月二十日到江十三年十二月在湖北協黔新捐局報捐同知升銜光元年奉委署理會昌絲知縣二年閏五月交卸五年六月奉旨代理彭澤縣印務十月卸事回省所有各任交代俱巳淸結在省並無經手未完事件茲因年過六旬自瑞才力難膺民社之任願　就教職回藉候選等情據藩司邊寶泉具詳睛　奏前來臣查例載各省候補委用以及大挑一等舉人分發各省試用人員未經得缺或僅止試署如有願攺教職並奏請攺補教職者亦毋庸定以年限等語今該員趙宗藩係由扠貢出身　朝考一等以知縣分發簽掣江西試用人員據請攺就教職核與定例相符合無仰懇　天恩俯准將試用知縣趙家藩攺就教該歸都銓選理合恭摺具奏伏乞　皇太后　皇上聖鑒調示謹　奏軍機大臣奉　經吏部知道欽此 
[浙省撫轅抄]  
　　○十月十二日另補縣王承霖服滿來省禀到　署平湖縣丞卞叩辭赴任　○十三日知府戴爕元禀知軍需局委江北查硝磺差禀見叩辭　周奉均禀知臬委督審局正審差　○十四日縣丞史鴻衣服七段省禀到 
[蘇省撫轅抄]  
　　○十月十六日臬憲郜赴松江勘海塘　知府余慶祺騐放回省禀到　朱饒淸禀知奉飭咨送松滬厘局差委　新選嘉定縣教諭徐爲悼荊溪人奉傳騐看○十七日同知陳章錫閩行厘局來並謝洋務局出力蒙保加知府銜 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
