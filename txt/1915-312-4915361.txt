# 1915 - 312 - 4915361

 

Page 1

 
 
譯述 
[歐西報業舉要（五十）（譯輯者朱世溱）]  
　　此訪員者於其業中本非上材落魄之日久矣會以一晚徘徊議院門外適惠公自議場散會後與一閣員散步道上公爵年高失聰語聲至巨絮絮談辯旁若無人訪員默計苟能尾隨首相後者終必能得一二於是縱步以　其後時天色昏黑行人稀少道上燈火若明若昧公爵始則論及現在時勢旣而漸露閣中政策訪員默記於心乃往見報社之編輯長編輯長見之大驚知爲黨中所求而未得者乃厚酬之翌晨於斯報之報端新聞立發復佐之以社論抨擊政府公爵駭然欵閣員之洩其私策得之相交至密者至此乃成水火而在野黨則突得一武器政府以之大爲所困也 
　　新聞業中事最重大者當推勃路偉氏一舉勃氏秦晤士報之駐外訪員也一八七八年列强之外交家有柏林之會議條約方在簽字已爲勃所盡得發表於倫敦矣事後勃氏自爲一書述此至詳今節其大略言之方會義之初勃即注目於此　欲爲泰晤士報得其條約而每日字句推敲之間尤其所重謀之者有日矣適與一少年善少年於德人中位置頗高而以家庭之難故求多金以資生於海外勃氏見其急也乃教其自薦於一外交官如是則外交官必與偕入會場因即摘取新聞以爲報社之用少年用其計而適中於是兩人於柏林中不相會晤以免他人矚目少年亦有虞心故傅遞消息之法愈愼每日傍晚輒作紙片投之勃氏車中若爲無意也者第是法甚簡單而勃氏則至精細其不能以自滿者久矣 
　　西人入室必先除帽一日二人偶飲一酒肆中雖在一室而相視 
漠然佯爲不相識者及酒畢起旋各取一帽而歸適勃氏誤取少年之帽其計頓生乃命少年日取紀載納之帽中飲酒畢後則互易其帽用是當柏林開議時兩人輒同飲一酒肆中酒後勃氏即於帽中索其消息泰晤士報之名以之益大矣德相俾思麥於會議時至舉氈毯窺之謂恐勃氏竊聽於其下也其相憚有如此者會議之事將竣而少年之案發露遂以失敗然勃氏所以自現其能力者甚巨俾相至邀之同餐以聯歡誼於是外交家對待新聞家之手段一變欲得會議進行之事殊無所難然條約之原文猶不易　也勃氏乃一鼓作氣往晤一相識之德國外交官告以俾相席上目泰晤士報爲有造於和平故允於閉會前告以條約原文以爲報酬云云外交官許以閉會前一日七月十二與之第是日爲星期五日苟待十三閉會條約發表以後電告倫敦則不及載入星期六之泰晤士報而泰晤士又於星期日不出版遲至星期一則此約必且喧傅倫敦而前功乃爲盡失爲報社計者至遲當於星期五夜發電然柏林電局於未發表以前不肯發電又事之所必然乃决計至時手携條約急乘火車以往比國京師即於該處電告倫敦故先與比國電局設計疏通事旣定矣不意十二日上午九時半鐘往取條約而外交官告以前文與末二條以謹守秘密故不能告之勃氏佯怒作欲行狀乃别往一外交官處求之官雖與勃氏善然以法令所禁不敢洩之於人勃氏則以言詞激之謂將以驗其記憶力之佳否官固以强記名者遂爲所動意姑言之當亦無碍爲勃背誦一字不遺勃氏則靜聆而默記之趨入車站即以站中錄就而以縫之衣内車抵比京乃往叩電報局局中高級職員旣寢以勃氏事重大强起視之旣見則謂在閉會前發之恐有危險拒不爲通勃氏及以前所得之長官命令示之而後始可勃氏大功遂告成矣 
 
 
 

Page 2

 
 
時評 
[國家之表裏（冷）]  
　　政府延期之答覆旣已發表而勸告之國猶復刺刺未已者以政府所謂延期與各國所謂延期者異也 
　　然則今後國體問題將若何處置哉苟延期而不復定期則所謂異者固無足慮苟用定期異者而不求其同必將失國家之表異者而强求其同必將失國家之裏 
[命令]  
　　十一月十三日大總統策令李慶璋車慶雲均維予二等文虎章吳起恒給予三等文虎章此令 
　　又令阮忠樞給予三等嘉禾章此令 
　　又令陸軍部呈准正黄旗滿洲都統江朝宗咨請以杮茂接襲世管佐領應照准此令 
[專電]  
　　北京電　意大利巳加入告忠圑 
　　北京電　淸肅王在大連宣言反對君憲 
　　北京電　京漢案擬銑日（十六）公開審理 
　　北京電　田次長准假一月 
　　北京電　京師法政專門學校校長周兆沅調部任用改委法制局參事饒孟任接充 
　　北京電　拱衛軍糧餉督辦袁有外放巡按消息督辦一席聞以崇文門監督何繼任 
　　北京電　晉紳喬映輝等報効國家十五萬元金巡按電請給獎 
[譯電]  
　　北京電　星期五日俄使因中俄蒙古條約發生之新問題覲見袁總統　　（十四日） 
戰電 
[其一（英人路透電）]  
　　倫敦電　邱吉爾已辭閣員職（十二日） 
　　倫敦電　邱吉爾致書首相自請辭職觀其書中詞意邱之辭職乃因未曾列入軍事會也其文曰余出海軍部時徇足下之請勉就閒職俾可參與軍事會之措施並貢獻余所得於戰事之知識以輔内閣之新猷就職以來屢有建議錄於國防會之紀事册中見於内閣通知書内今可覆按敢請足下稍留意焉足下組織軍事會人數從少余謹贊同憶六星期前足下表示意見欲列余於軍事會余感佩厚意但彼時已逆料足下於組織之際定有位置人材之困難矣今余决非因足下之改變辦法而有所怨特余在政府中之事業當然因此改變而終結今之時局與夫行政力之機械余知之諗矣無指揮節制戰策之實在權力而處共負戰策責任之地位則非余所能也且際此時代虚糜廪祿無所事事亦非余所能也爲此書乞足下轉奏國皇准余辭職余軍人也茲置身營中靜俟軍事當局之調遣矣追念往事良心皎白可負責而無愧余供職海軍部時政績若何他日天下當可共曉云云（十二日） 
　　倫敦電　首相愛士葵覆邱吉爾書日余以足下必能熟思不遽辭職今竟不然余甚悵焉足下於籌畫謀猷施行政事皆巳盡其職務國人之能知其詳者殆莫余若今足下竟以辭出内閣爲應行之事余爲之惘然余信足下於此戰 
局中定必繼續執行活動有力之事業余與足下同事巳久今足下決然引去以友情言余深覺激刺想足下定能知之云云（十三日） 
　　倫敦電　意大利參與巴爾斡戰事顯因希臘舉動可疑之故意國傅來消息謂意人深恐希臘進窺阿爾巴尼亞或摩拉斯蒂爾又謂希臘現正於阿爾巴尼亞南部從事設防德軍官由柯夫前往該處者實繁有徒據最近意國消息謂德國高級軍官四員於十月二十五日由布京行抵蕯洛尼加觀察英法軍之陣地繼乘汽車赴才台里克郎聯軍紥營之處也後乘希臘魚雷艇赴雅典聞四軍官奉特别使命聯絡布羅土希四國内閣之交誼（十三日） 
　　羅馬電　意公報稱十一日泊拉伐陣地及戈里西亞西北有劇烈之戰事意軍攻敵戰壕殲其守兵餘生者七十人已爲奥軍所俘意軍在加沙高原奪得敵軍戰壘一處（十三日） 
　　彼得格勒電　里加陣線歇洛克附近曾見惡戰俄軍在拉加資西面且戰且進俄軍激戰十一時後已占據開姆們及安汀斯獲機關槍多枝戰地水深及腰德軍大受損失德軍在伊克斯庫爾境猛攻十次悉爲俄軍擊敗被創甚重俄軍戰壕前死屍枕藉俄軍且在特文斯克前　得進步俘敵二百七十人（）十二日） 
　　巴黎電　今晚公　　前敵數處有激烈之炮戰惟無步隊戰爭近東陸軍於六日起至十日止偵察多次但無重要戰事十日布軍猛轟克里伏拉克車站法軍占據塞爾拉河左岸之克魯塞維加及塞柯伏二村十一日伐蘭特洛伏與拉白洛伏方面無重要戰事（十二日） 
　　巴黎電　今日下午公報謂亞土瓦及香巴業僅稍有砲隊及炸彈戰事今晚公報謂比境波桑希法砲隊猛轟敵軍陣地毁一汽機廠及擊靜敵砲數排陣線其他數地點有砲戰（十三日） 
　　巴黎電　自十一月一日起一星期内德軍續圖奪回上次法軍取攻勢所獲之陣地未有效果敵軍於亞土瓦勒維勒聖伐進攻一次占據法軍之戰壕但即爲法軍擊敗且奪回戰壕一大部分香巴業敵軍屢在太胡爾·古爾蒂爾·瑪細巨奮力回攻均爲法軍砲火所阻德軍大受損失倉皇退入戰壕敵軍雖以流火焚燒法軍戰壕但僅能守住其陣線甚小之一部分及其進抵之戰壕前段數小地點總之德軍用力雖巨而效果全無至敵軍不惜犧牲屢次進攻實因法軍取攻勢獲勝後德軍士氣與大將之威望均大受影響故圖藉此挽救耳德軍於九月杪十月初僅能以荏弱之軍隊從事回攻故不得不由俄國陣地調軍助戰期雪香巴業一役敗北之恥然法軍於香巴業陣線仍能逐步而進德軍又圖奪回太胡爾及瑪細巨周圍之高地數處以抵前次之損失亦不能達其目的德軍之中多未受訓練之國民軍及少年新兵嗣後縱能續攻稍獲勝利然其所得瑣綢結果於將來戰局必無甚影響德軍近大受損失巳無取攻勢之餘力云（上海法總領事暑所接之官電）　（八日） 
　　倫敦電　意大利油船里維行號（二七六○噸）由哇塞港開出於途中炸毁現信乃炸彈發作所致　　　　（十二日） 
　　利物浦電　汽船來因倫號（一五○一噸）由丹麥米特爾斯巴開出爲敵潛艇擊沉船中辦事人二十四人遇救者僅一人　　（十二日） 
　　紐約電　哈里法克斯電稱里哇拉巨斯號輪船五日駛抵該港卸貨之際發見引火線一叚按該船曾於途中起火　　　（十二日） 
　　羅馬電　汽船菲倫士號（三九六○噸）本月九日爲一敵潛艇擊沉救起辦事人九十六人搭客二十七人尙有辦事人十五人搭客六人不知下落　（十三日） 
　　亞姆斯特丹電　土公報謂本月五日土軍於達達納爾海峽擊沉英潛艇Ｅ字二十號（十三日）　　倫敦電　海軍部宣稱英潛艇Ｅ字二十號恐巳在瑪摩拉海被沉據敵國無線電報聲稱俘軍官三員水兵六人　（十三日） 
　　倫敦電　每日捷報謂英艦隊至明年一月將增超等無畏式戰艦十四艘　（十三日） 
　　倫敦電　近兩日内土軍公報謂英國鐵甲艦時時轟擊薩洛灣海濱　（十三日） 
　　開浦鎭電　防務大臣斯末慈將軍於政府募兵會宣稱南斐將派兵千名赴東斐助戰（十三日） 
　　巴黎電　下議院一致通過五釐息不定數之借欵議案規定蠲免捐稅自一九三一年起開始償還所購之數其三分之一可以三釐息舊債劵代購價貼率若干及實收若干稍遲再定　（十二日） 
[其二（德人德文報專電）]  
　　柏林電（由塞維爾轉）十一月十三日德軍大本營公報云巴爾幹德軍仍在追擊敵軍且占據克魯塞伐克東南茄斯特里巴克羣山之入路俘塞兵千餘人獲砲一尊（十三日） 
　　華盛頓電　駐美奥國大使署宣布十一月十二日維也納公報云意軍猛攻戈爾士橋端砲臺·杜白杜高地·柴哥拉境·柯爾狄拉那山均遭失敗意國所傅關於杜洛米特斯及柯爾狄拉那戰局消息絶對子虚　（十三日） 
　　柏林電　柏林各報討論意大利郵船安柯拉號中魚雷沉没一事謂據可恃方面宣稱該船受潛艇警告後猶思脫逃故潛艇不得不發魚雷擊毁之十一月十一日布京大本營公報謂布軍繼續進攻沿摩拉伐河左岸擊敗塞軍且日於所獲諸鎭發見戰利品布軍於摩拉伐河流域新獲之戰利品如下快發之臼砲四尊快砲八尊子彈車均全機關槍數枝並俘塞兵八百人又於來斯柯伐克南面格拉波洛尼柴車站周圍獲機車八輛火車四百輛英外相葛雷在下議院之宣言柏林聞之大以爲異凡深諳政務者皆以爲英國大臣斷不致自食其言塞國現局岌岌可危衆料英國必以兵力助之豈意外相竟謂英國所允助塞者僅外交上之助力而已其前後之言實相矛盾足徵英國於此戰爭時代非特於國際條約問題全失信義且連約言之意旨亦不能遵守也（十二日） 
　　柏林電　十一月十日英國波爾特胡無線電報謂英巡艦在支伯萊太附近擊沉德潛艇兩艘云云今由德國當道聲明此項消息及屬揑造　（十三日） 
[東方通信社電（日本人組織）]  
　　東京電　十一日中國政府回答之正文尙未送到日本其要領謂遵列國之警告不即實行帝制其意帝制問題事體重大須要完全凖備此際不能急遽實行也日本政府因此昨日復開閣議决再商諸列國惟當此運動帝制中心人物袁總統之誠意不能確認之際所謂凖備云云與本年内不實行帝制等附條件之語氣毫無以異列强殊難遽表其滿足之意日本警告延期之時期意在延至視中國之形勢决行此問題可期安穏之時乃中國政府一面聲明延期一面仍作最危險之凖備無視警告之本旨延期云者非指即位儀式之一日係總括凖備於此時局危險而言故須袁總統自圖中止其實行列强方能滿足云（十四日） 
　　北京電　運動帝制者以此次四國之勸告係由日本主動故有鼓吹排日之計畫其手段擬先列舉歐洲開戰後日本之行動印刷散布以資煽動（十四日） 
　　東京電　日本駐華公使日置氏已於十三日乘淡路九船啓節回北京本任該使曾在京都盤桓四日與石井外相磋商一切　（十四日） 
　　東京電　上海鎭守使鄭將軍被人暗殺一事列强人心均有事勢重大之感因此警告協調更加堅固必求袁總統之反省列强之意向甚爲强固云　（十四日） 
　　東京電　今日舉行大嘗祭自午後三時起至明晨午前三時式終此時期内全國停止歌舞音曲儀式極爲嚴肅所有商工業均停業一天（十四日） 
　　東京電　日本天皇授與參列大典之俄英法意四國大使動一等旭日桐花大綬章中國智利兩國公使授勳一等旭日大綬章亞爾然丁公使授勳三等旭日重光章大西洋公使授勳二等瑞　章（十四日） 
要聞一 
[兵燹之慘狀]  
　　大陸彚報云去冬俄軍侵入東普路斯德大將軍興登堡以奇計勝之俄軍遠遁當其憤恚而走也焚掠村邑俘繫男女翁逐牛羊牲畜絡繹載道其所繫虜之男女則皆老幼殘疾煢獨無告之平民也驅策道路同牛馬走其轉徙長途受饑寒委溝壑者不知凡幾餘則衣服襤褸蓬頭跣足囚來至俄饑無食寒無衣居處無所困苦之狀傷心慘目茲據一見虜於俄之德國平民自俄内部寄來一函述其詳况如左 
　　近復自東普路斯解來若干俘虜約每隊五十人皆係老弱婦孺之輩轉徙道路之間已兩月餘忍饑受凍力盡者則倒斃地上否則擊以鎗柄仍驅而前自此一處之監獄復繫解他處之監獄慘痛之狀目不忍視飽食一事爲彼輩所夢想不到者彼等　自力克溝塔埠及他各邊地而來者内一老嫗語余伊適探親被虜現其親眷何往伊並不知又一小兒年甫五齡父母不知何往亦被牽拖街上再一白髮老者哭訴伊女方娠見虜產於途母子同亡財物則掠奪已空故居則業成灰燼殘暴不仁之事連篇累簡難以罄述昨有一老嫗死年八十四矣又前一日有三老兒死一年七十二一年六十七矣垂斃老人俘來何用嗚呼天下殘無人理之舉寗有甚於此者哉 
　　哀哀此輩旣來此地吾等德人皆極力代籌一切授以食假以衣居以寢處之所然而人數太多今已有一百七十人復當再來百人需多力寡實不能同居處則雜處一屋飲食則僅能充饑不至餓斃所見則襤褸穢污警察署袖手以觀無所施助虜來諸人中有童子有嬰兒皆面顯愁容縱鐵石人視之亦不禁愴然而涕下凡余所有現悉將出以施若輩非以釣名沽譽於國人實見其流離慘痛之狀不覺怵惕於中而動濟之之念也已而警署願安揷九十人吾等之負擔乃以稍減蓋警署以公欵賃一屋居其人允日給十五哥貝克以養之也及昨余往視其衆則見居於一空冷室中無牀位無桌椅悉偃臥地上二日未得食矣緣所許之十五哥貝克衆竟無見也適同來某婦携有大包乾餱在原以備供他處之用者吾等乃悉以分與衆人衆紛上競奪有若饑獸一老者輾轉地上竟不能動難民室外置棺木二具今日余聞該老人已謝世矣當晚警署人來授若蜚以三盧布令 
 
 
 

Page 3

 
 
其果腹嗟嗟人道主義有如此者而協約各報猶謂其以文明之師散野蠻之德者抑又何也 
[我國斷送利權之痛史（一）（東京通信社社員飄萍）]  
　　日人論列强之對我權利競爭 
　　近日外交界情勢日形迫切而隣國又念及對我競爭權利矣日本人所刋行之支那雜志最近十一月號開篇論說題曰列强對華權利競爭際此時而有此種論說出現吾人應警醒矣譯述之以供同胞參考焉 
[第一勢力範圍政策]  
　　甲午之役中國弱點暴露於世列强莫不動其食指虎視眈眈乘釁窺𨻶俄德二國首先染指於鼎俄得敷設滿洲鐵道權租借旅順大連德得敷設山東鐵道權租借膠州灣於是英法諸國繼起要求鐵道土地權利矣各擇便宜津要之地號曰勢力範圍亦曰鐵道敷設範圍蓋敷設鐵道即所以扶植勢力爭鐵道權利殆無異於爭領土也利權相觸易啓戰禍於是列强間相互協定其活動範圍預絶爭端一八九六年英法締結四川雲南利益共通之協約一八九八年德以山東溯及黄河流域英以長江流域爲敷設鐵道之範圍交相承認一八九九年英俄敷設鐵道之協商成立斯時中國距瓜分蓋不遠矣幸各國所處之地位不同利害相異有以瓜分中國爲其利者有以不瓜分中國爲其利者相互牽制莫敢先發於是勢力範圍政策一時中止除南滿安奉（日）北滿（俄）山東（德）滇越（法）九龍（英）六線爲租辦鐵道之外不復有外人獨占鐵道全權者但有借貸資金買賣材料之關係耳及武漢起義帝制顚覆積弊益彰於天下内亂旣息財政匱乏需外債孔急於是再啓列强覬　勢力範圍政策遂復活矣俄國曩敗於日對理進行稍爲阻抑然其野心未嘗以挫折而變更也數年以來其國内秩序漸復舊觀轉其鋒鉾以臨中國淸室末年嘗以錦愛鐵道惹起交涉革命之際俄人乘機活動是中國内政之變革授人以𨻶而外人實食其賜也中國政府求債外國有五國銀行圑者得列强政府之後援要求酷約壟斷權利借鉅欵與中國中國借款旣罄復懼其挾制欲藉其他財圑之力牽制抵抗於是向比利時借欵百萬鎊以京張鐵道爲擔保復與以敷設海蘭（海門蘭州之間）大成（大同成都）二鐵道之權比有此舉俄國嗾使之俄實傀儡比也俄經營中國之宿望一方自中央亞細亞敷設鐵道横斷中國以通於海一方自極東俄領縱貫中國以至法領東京（安南）比利時借欵旣成俄國宿望自斯達矣諸國嫉之羡之各自扶植權利且不限於固有之勢力範圍動輒侵人長江流域殆爲列强角逐之場英向執財團牛耳及他國勢力浸假而入長江流域不能坐視主張脫離財團要求長江流域鐵道借欵權中國政府向用以夷制夷之外交政策使列强權利杆格苟安日夕而袞袞鉅公不爲國謀但圖自肥貧愛賄賂不惜賣却利權於是英得沙市興義線南京長沙線法得欽渝線德得高密徐州線濟南道口鎭線芝罘濰縣線不特此也與法以建築漢口市街武漢架橋北京市營業與美以陜西油井導淮舉凡實業借欵權畀之列强中國人自有者僅其殘餘而已溯自甲午之役創始勢力範圍政策以來乃至今日二十年之間列强獲得鐵道權利長凡一萬六千零六百五十七英里資金達二十八萬一千六百九十七萬元神州大陸遍有他國勢力如中國長此以往不自奮發徒尙一人一家之私則勢力範圍即化爲列國領土矣　　（未完） 
[歐戰與中國鐵路之關係]  
　　遠東時報云中國鐵路工程今已全停建築此爲歐戰影響之一中國全恃外資以興要工故外國金融市場不活動之時中政府即未能發展國内之實業須俟歐戰告畢外國財力稍見鬆動之後中國鐵路始可有進行之望然此時機尙不知在於何日惟美國可輸入金錢辦理中國鐵路事業但美國資本家有種種難言之理由從未作分辦中國路業之念今美人有投資於中國之機會苟施行明敏之手續即可得一二路權而歐洲各國刻方從事戰爭者亦未必不願意以一二權利讓與美人也浦信鐵路乃英人資本長約二百五十英里測量繪圖等事悉已辦畢且路基已築成九英里惜此後借欵未曾於戰前開募以致今日工程中止南京萍鄉鐵路線今方在測量中明年六月可望竣事但建築之工程非至市面恢復已籌的欵之後則不能進行也隴海鐵路雖工程不停然進行頗緩全賴國内借欵以經營之今開封至徐州一叚業已築成開車往來督辦此路者擬在河南西面開工起築當此戰爭時代而有此進行計畫亦可謂勇於任事矣他若由沙市至興義由大同至成都由欽州至雲南與重慶之路線皆無舉動金融一日不流通則工程一日不能進行也張家口至黄河之路線工程未停但其經費全恃内債挹注爲數無多若無接濟恐亦不能持久矣 
[南京快信]  
　　馮將軍齊巡按因鄭鎭守使被刺已派專員赴滬會同鎭守使　道尹詳細審訊 
　　軍民兩使因刺鄭兩兇犯訊供均稱由寗赴滬謀刺恐有黨人潛匿特飭憲兵警察加意防範故搜查旅館尤形嚴密晚間一律戒嚴　　自國體問題發生謠言迭起現茶館酒肆奉警廳諭均貼有莫論國事四字以息謠諑現地方安靜如常 
　　財政部令仿照浙省加徵丁漕辦法業經財廳議復請部准免地丁增徵漕糧一项自本年冬起每石加徵五角 
　　齊巡按准法部咨飭各道尹駐節之處設辦高等審檢分廳　年内成立來年一月實行又准法部咨凡屬初級第一審案件由承審員審判第二審各案由縣知事審理已轉飭所屬遵辦 
　　齊巡按准國民會議事務局電特飭知各初選監督國民會議議員覆選舉延期舉行 
編輯餘談 
[遊美隨紀（第四信）（七）] [  遠生]  
　　十月三十一日東京旅次 
　　英俄法已於去年訂立三國不單獨講和之同盟日政府當時曾詢問英政府何以不與日本協商今茲得以加入多數報紙認爲日本外交上新近一大成功據余在此間所得特别消息先此俄國在日購求軍械品時本係以英俄法三國聯合之請求日本始行應允此時即以加入此次同盟爲交換條件至本月二十六業已簽約而至今日始與對我之通告同時發表亦是外交上一種極好作用至此何以謂之日本之成功則（其一）增長日本國際地位對於歐洲獲得發言權（其二）靑島即無爲德人奪還之慮以我推測日本此等政策正是乘諸國之敝遨遊諸大之間暫與協商國一致令各國倚以爲重德雖　大莫可如何將來更有因以爲市之道其視尋常所唱導之英日同盟破棄論日德聯合論日俄聯盟論賢明遠矣 
　　拉雜寫此尙未盡意窗外人聲歡騰車馬喧鬧皆全市准備大典之見象嗚乎此眞一片昇平雅頌聲也吾曹無告之民尙復何說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[延期聲中之國體問題]  
　　延期之傅說　自日英俄等國公使提出關於國體問題之警告後延期延期之聲浪漸於東西報紙中時有所見震於外交之大題目者亦多以爲政府將眞有此意而京中報紙則多謂此等語純係無稽之談其所持理由仍歸之於民意若謂此次解决國體問題在前月請願正劇時早有　元首早正大位之種種請願書政府認爲不合事宜乃推之國民大會解决政府於此即無發言之餘地况因外人勸告遽爾延期將來何以立國云云此京中一般反對延期說者之論調也在其言外之意味固自謂能得政府之心意矣然據最近傅聞之陸外交總長談話則延期之問題已有若干商酌之餘地惟仍委之民意托之法律手續之繁重似純爲政府不得巳之所爲而與外交無一毫關係者微聞所延之期僅以年内爲限云　　憲法之取材　據個中人傅出消息國體改革决採立憲之後對於憲法上元首之權力業已討論數次尙未决定蓋各國對於元首之大權有取放任主義有取限制主義然其尊重元首則同此次憲法起草極峯主張用列舉法庶使永久不變曾於日前與楊晳子孫少侯顧巨六張名振等討論大約將來定有適意之憲法發見於世界也又據一方面人云中國將來憲法於以下三點最爲注意一外交上之權力擬仿比國普魯士丹麥荷蘭俄羅斯諸國規定二行政上之權力擬仿挪威意國匈牙利澳洲諸國規定三身體上之權力擬仿俄國瑞典荷蘭西班牙奥大利諸國規定蓋以上各國對於元首之統治權均多明定故擬參照之以使中國憲法駕乎各國之上云 
　　政綱之研究　國體問題解决之後旣議組織臨時政府則不可不有臨時政綱以爲施政之標準故總統曾飭内史處詳擬此項臨時政綱已於日昨編定上呈總統披閱一遍大致尙爲妥適惟内中尙有未盡完善之處特飭印鑄局將此項政綱印刷多分頒發京外各機關共同研究並飭各省軍民長官如對於此項政綱有若何之意見即可隨時上陳 
　　陸相之出席　政事堂陸代國務卿現爲宣告某要政並諮詢意見之問題擬於日内出席代行立法院並聞其内容係因總統對於改革國體事曾提出最重要之問題一項現陸代國務卿已於日昨特開會議討論政見如是日决定政策即定期出席該院宣告並諮詢意見 
　　代表之一斑　此次各省選出國民代表有極觸衆目之銜名如湖南代表葉德輝今全省教育會長符定一前教育會會長廖名縉農會會長蔡湘工會會長宋家沛商會會長黄右昌前省議會議長席綬前資政院議員胡勗壽前衆議院議員周聲洋前翰林吳獬前進士陳文瑋電燈公司總理曹濬湘實業銀行行長胡棣華官書報局局長李毓麟香花嶺錫鑛公司總理湖北代表中如李紹芬前陜西藩司陳元璧前總督陳嵐之孫陳輸芬舒鎭圭俱舉人知縣劉洪烈前兩湖師範校長楊介康通志局纂修陳鴻翼前軍機章京李席珍前道員田潛前日本留學監督安徽代表陳澹然前淸時曾舉碩學通儒江蘇代表孫雄前住文科大學監督此皆略舉其大要可知個中進行固自有其所以應因之道而非偶然獲此也 
　　黄綾之呈文　京兆尹王治襄昨有呈文二件上遞政府均係用黄綾紙楷書極爲鄭重一係京兆國民代表選舉監督報告選舉國民代表曁國民代表解决國體情形一致贊成君主立憲一係國民代表王芝祥等二十人代表京兆區域全體國民恭戴今總統爲皇帝 
[日本對華勸告之兩派態度]  
　　六日大阪每日新聞謂内閣於四日復開會議繼續討論對於中國外交今後之措置或則主張日本之根本方針旣確立不可動今惟有暫時觀望形勢或則主張須更以强硬之警告致諸中國政府會議結果决定靜待中國政府之回答再行協議同日大阪朝日新聞則云中國帝政延期二次之交涉俟中國之回答到時即開臨時閣議以决定日本最後之態度想該回答約於五日可到外務省然今尙未見到故臨時閣議將於六日開會届時可見最後之决定也 
　　四日大阪朝日新聞云政友會對於中國國體變更問題自日本政府與英俄二國共同警告北京政府以來頗懷種種疑慮及不安之念彼等以爲若儼然爲無忌憚之評論恐有袒助中國之嫌且當警告失敗之際恐人議及彼等於交涉半途掉弄不穏之言詞致有此結果將以失敗之責任轉嫁於彼黨故暫緘默不言以俟結果若至傷及日本體面與招中國輕侮而無何等利益顯然明白之時始擬鳴鼓問内閣之責任今日本之警告巳被拒絶日政府將來究出何途目下政友會監視政府極爲注意 
[關於滿蒙幣制之日人計畫]  
　　日本最近籌辦滿蒙銀行冀以握取滿蒙之金融權並有統一滿蒙幣制之計畫此事已迭誌各報據八日滿洲日日新聞云滿蒙銀行組織法草案巳經日本財政部審定一切交付法制局聞日本政府於此案提出之先决將滿蒙幣制實行整頓統一以此事關係重大亟須與民間實業家交換意見以便協力進行故召集金融實業各界諸領袖等諮詢一切辦法聞各界領袖等皆極力贊成此舉特以金本位爲最宜究其意向則在他國境内將一種法定之貨幣强迫一律通用而驅逐其他各種貨幣以謀該地方幣制之統一似屬不易然以南滿東蒙之地爲日本勢力範圍而日本旣在滿蒙方面掌握經濟上之實權莫若令滿蒙銀行與南滿鐵路正金銀行朝鮮銀行及其他各會社聯絡一致只用金本位之日幣則日本所擬滿蒙統一幣制之計畫不難成功云云 
[教育總長之行止]  
　　教育張總長辭職之說日前京中各報紛傅茲據政界消息謂所有種種傅說諸多不確緣北京大學舊有存欵在大淸銀行早經前國務會議議决取消原係普通之事並非專與教育部爲難張總長原不至以此辭職而張氏又久在府中主張要政對於各界人異常融洽則教育國途自不至再生難題北京工業專門學校建築購費四萬五千元女子師範修葺費四千餘元業已照數撥出以故該部近來尙無何等爲難問題發生又自張氏到部未曾更易一人原係張氏之謹愼行爲亦不得謂張氏存五日京兆之心也查該部總次長到部原係上午十鐘至下午四鐘張氏不到十鐘即行到部至六鐘始回寓如此行逕似非不久去職者前因總統交片關於行政人員有不得兼任教育之取締張總長於星期一（八號）日召集各校長在該部議事室布告一切大約各校聘請教員非甚不得已如教科上特别關係經費上節省關係感情上異常關係不得兼任行政人員又聞此次甄别小學校教員所有試卷業已閱齊惟該部愼重其事必將各人文憑對照取平時之成績相爲平均不 
肯單憑一時考驗遽定去取也 
本年春季之中日商務狀况 
[駐神户領事館之報告]  
　　我國之商務與日本關係最切又加以交涉影響人咸知注意於此然試一問年來之貿易情形究意若何則皆瞠目不能答茲承友人從日本寄示駐神户領事館所編民國四年春季之商務報告於近今中日兩國商務之消長情形極爲詳盡茲特節錄其大綱分類列左亦一研究中日商業者之絶好資料也　編者識 
[一進口貨物之統計]  
　　神户　查神户本季由中國運來貨物總計日金五百三十七萬六百零六元比去春加一百十四萬五百餘元加增最鉅者爲羊毛九十餘萬雜貨七十餘萬菜子四十八萬餘牛皮十二萬大豆棉子二三萬其他各貨未見增加尤以棉花所減---九十九萬爲尤鉅豆餅十四萬次之餘則所減之數不甚懸殊統觀本季貿易尙稱順利惟棉花日見衰退不能復兩年之盛况耳 
　　大阪　查大阪本季由中國運來貨物共計日金三百二十三萬一千三百六十元較之去年春季加一百八十三萬二千六百三十六元而比之前年所加尤鉅各貨增加者多減退者少其中以獸皮一百十二萬七千餘爲首去春獸皮進口僅八萬有奇而今春所以陡增者則因俄國軍用革製各品需用甚夥歐西無從措辦俱向日本購買此項原料日本甚尠大半胥由中國北方及長江一带運來故陡增若是之鉅其他各貨除羊毛加二十四萬雜貨雜穀各十一萬煤十萬外餘亦加減相當焉 
　　大連　查本季由大連運來貨物神户諸二百四十八萬三千六百四十八元比去春加六十六萬八千元大阪計五十四萬四千六百三十七元較去春增二十一萬二千七百元合觀兩口進口貨行除大阪豆類金類兩項少減外餘俱有加無減足徵貿易甚爲鬯盛由香港進口之貨僅七萬四千餘元 
　　統觀神阪兩埠進口華貨總額在一千一百六十三萬之譜加增約四百餘萬爲近數年最盛之季即與日本全國進口華貨二千五百七十九萬比較亦占百分之四十五分至增加之額幾全爲神阪兩港所得矣 
[一出口貨物之統計]  
　　神户　查本季神户運往中國貨物總計日金一千零七萬七千八百九十一元較去春减八百零六萬六百四十元神户出口貨近數年來日見加增今春忽驟減者緣神户出口以棉紗爲大宗之冠銅塊火柴次之本季棉紗減六百九十餘萬銅塊減五十七萬餘火柴減二十餘萬貿易自難起色推棉紗減少緣因去春紗價暴落以來利益微微出日貨因逐季減少而中美花衣價格稍昂印度方面以戰爭影響運輸多費周折水脚不免多耗金融漲落又出恆率且從前輸出之貨積存未行銷者甚多成本旣貴貨又積滞故輸出之額不及去春一半他貨均減多加少即所加之數亦無出四萬外者貿易之停滞爲歷所來所僅見云 
　　大阪　查本季大阪運往中國貨物總計一千三百二十七萬一百二十六元較之去春減四百七十八萬七千五百十元所減之數以棉紗一百九十八萬爲最其驟減原因與神户一轍其次爲銅一百十二萬熟藥九十七萬斜紋布棉布共五十餘萬襪子雜貨共三十餘萬他若白糖香皂洋燈鏡子銅線洋傘革包等貨其減率均在六七萬以上至加增之貨惟白棉布四十六萬船舶十二萬爲最鉅其在二萬以上者不過熟皮天竺布機器鐵器數種而已然此係受歐戰影響所致固不能謂爲商業上之衰退也 
　　附大連　查本季神阪兩港運往大連貨物神户計一百二十四萬六百六十六元比去春減八萬九千餘元以棉紗減去二十八萬之故大阪計二百四十一萬五千四百四十八元較去春減六十三萬四千五百餘元所減各貨爲雜貨三十九萬餘船舶十二萬餘棉紗六萬餘蔬果襪子各四萬餘白棉布斜紋布各三萬元日本酒蜜柑各二萬元加增在二三萬上者爲手巾藥材一萬以上者爲棉汗衫印字紙玻璃器數種 
　　附香港　查本季神阪兩埠運往香港貨物神户計四百十三萬五百九十八元視去春減七十九萬二千七百餘元大阪計一百十五萬一千零四十一元比去春加四十九萬七千六百餘元神户減數全爲銅塊一種計値七十萬餘元大阪加數亦純係棉紗一宗計値五十四萬八千餘元其餘各貨尙　無甚出入 
　　統觀神户大阪兩港運往中國貨物總額三千二百二十餘萬比去春減一千四百萬左右而視去冬亦減一百餘萬形勢頗見不振若與日本全國本季對華貿易額四千五百八十餘萬相比實占百分之七十而其所減之率亦與他港相等惟中國進口貨旣頗見增加而出口貨又形銳減故出口與進口之比例則爲三與一之比例視去年四與一之比進步多矣 
[一本國人在所駐地經商情形]  
　　本年春季神阪華僑經商情形大抵與去冬無甚差異歐洲之戰事未終而中日之交涉復起所日商務無不受其打擊華人在此營業者咸抱不安之念以故兢兢自守不敢放手採辦然時値春令爲商業發展之期苟失此時機將觀望弗前幾等坐食當此困難之際亦有人棄我取冒險不顧獲倍蓰之利者於全體仍無甚影響耳近因交涉惡感抵制日貨之風潮漸熾僑商受害最烈自不待言然以國體所關祇可隠忍不發惟神阪商人性質稍殊故影響之程度亦異以地方言之神户華商營業遠及南洋美澳故中國方面雖因抵制減色而仍可維持生活大阪華商專以中國北方及長江一带爲基礎故貿易幾至絶無以帮别言之廣帮　害最少三江福建次之北帮甚鉅故大阪北帮商家多有閉門歸國者更以營業之種類言之以輸入國貨爲業者於抵制幾無關係即輸出日貨各業亦各有不同海產業幾於歇業雜貨類雖亦不振然苟商標可以變換 
品質不甚差異者尙有相當之貿易若糖業若火柴則以中國代用之品一時不易製造故雖方抵制而仍不能禁絶來源業此者之所受影響因亦甚微耳 
　　大阪各商店號列表於下泰記　鴻茂祥　震記友記　義大　同豐源　李維記　明德厚　協豐　萬豐新鈞昌　裕泰祥　源盛　同記　藍記　復義公　亦昌　恒豐康　協昌興（以上南帮三十八家）　聚源成　協茂棧　東萊公司　福順泰　萬興湧　鎭昌利　義昌信　世成泰　同祥興　中洋　德聚永　元成水　恒順慶　長隆慶　公晋和　豐泰義　福隆祥　源裕興　天和盛　裕成德　中和順　豐源棧　豐盛源　益昌　雲昇堂　同聚祥　乾生棧　源通棧同泰和　中盛義　瑞興益　北洋公司　環注昌　謙裕祥信記　關東鐵工廠　裕慶東　慶隆太　同太成　義興號和春福　東德順　廣昌源（以上北帮八十六家）（未完） 
[贛巡按預防覆選運動]  
　　宣布改革國體之日贛省各界巳指定偕行社爲是日慶祝地點並預備除紳民慶祝外各上級官署及各獨立機關均須專摺呈請統率辦事處代呈慶賀而此項賀摺原無定式省自爲制殊嫌參差故贛省各長官商議决定祇擬摺稿一道另備空白印模一紙逕寄北京請其代繕以期全國一致北外尙有一事爲贛長官所注意者即繼選舉國民代表而舉行覆選國民會議議員是也贛省國民會議之初選舉早經蕆事覆選不久即當實行覆選舉監督戚巡按使爲預防弊竇起見特於本月九號示諭各初選當選人云照得國民會議監督曁立法院均爲民意機關非品望學識衆論交推不足以代達民意迭奉大總統令於選舉程序嚴格監督力袪弊混誠以議員賢否關乎國本安危運動競爭斷無良果現在國民會議初選舉均已藏事覆選舉雖經延期一俟另定辦法仍须舉行本監督職任所在亟應明申誥誡須知本届選舉限期極嚴全省議員名額僅止十人而被選舉資格尙須全國選舉資格審查會審查始能確定自非品望學識遠出恆流斷無僥倖當選現各初選當選人惟當靜候定期宣布後本大公無我之懷盡選舉賢能之責以增全體光榮倘有無識之徒妄生希望或以金錢賄賂或以酒食要結以及種種關於運動選舉之弊竇者一經察覺定當按照妨害選舉罪從嚴治懲决不姑寛云云 
[湖北近事]  
　　水電公司續借日欵　漢口旣濟水電公司總理宋偉臣參政院之參政也近曾傅有向日人台灣銀行借欵二百五十萬元由楊度擔保之說該公司絶對不認茲又聞該公司實有向日人借欵之事惟非台灣銀行係中日興業會社與東亞興業會社借欵額合共二百萬元此項契約巳經成立其利率定爲九分五釐而償還期限則限定爲十年間並聞條約内尙有應聘日人爲顧問技師一條 
　　起義傷軍恤金難得　武漢起義受傷軍士爲卹金事向軍署糾纏已兩年有餘終未領得卹款茲各傷軍因國體變更在即赴署呼籲愈急昨王將軍爲安慰起見特宣示云查辛亥湖北陽夏戰事所有陣傷官兵經前上將軍段擬定辦法咨部核准乃於三年十一月内飭由湖北陸軍病院復加診察嗣據該院長陸續復驗計共三百六十五員名分别造具受傷等次淸册呈報業將已列爲一二三等傷者共計二百五十七名塡具診斷證書咨部核卹其餘巳健全照章不列等者共一百零七名格外矜全按名酌給川資飭令回籍另謀生計是此項卹章已成鐵案無疑紛紛嘵凟於事何補其列等各傷軍證書達部已久迄今未准核覆昨由本將軍復加函催矣一俟部覆到署再行榜示按章發給至不列等者已於去歲酌發川資具結領訖在案自示之後勿再聚衆滋擾致干未便　 
　　國民會議覆選延期　國民會議議員覆選舉法定於本月二十日舉行鄂省籌備一切已經就緖初選當選人到者過半原可不誤時期茲段巡按因准中央來電以被選舉人調查名册尙未經全國選舉資格審查委員會審查不及如期選舉自應依照國民會議議員覆選舉日期曁籌備期限令第二條之規定先行宣告延期俟辦理國民會議事務局核定日期電達到鄂再行宣示除通電各初選監督轉告各初選當選人外並飭該當選人之未動身來省者暫緩起程其巳到者則由公 
 
 
 

Page 7

 
 
家津貼旅費以示優待 
[川省𠞰辦三滙股匪之詳報]  
　　四川東北隅渠縣三匯鎭之大股匪徒爲川省各道土匪之冠前刦曾李各知事焚掠市集居民數千户繼又殺害曾知事月前北軍前往失利連長陣亡匪勢之猖獗可知此次川軍第一師派軍前往淸鄉該匪始受巨創茲錄第一師三圑二營之勦匪報告文如下竊本營奉飭剿辦三滙壩木龍洞股匪遵即於十月二十四日早派副官率六連兵四十名八連兵六十九名及駐防渭子溪五連兵一排向三滙鎭木龍洞方面前進據報於二十四日午後六時宿小沔溪即派探偵得木龍洞股匪槪移紥三匯鎭二十五日午前一時率所部向三匯鎭進攻午前四時三十分至場則因月色發見匪人步哨登時刺斃一名奪得毛瑟鎗一支子彈四十二發當即跟蹤追擊並派八連排長劉震聲率兵一排佔領場東高地掩護本軍進攻將至場東田壩匪等約三百餘人已有凖備我軍先鋒就地展開漸次進攻一面派蕭連長率兵一排在軍右翼包圍轟擊二小時匪稍退乃及急令側攻蕭連長奮勇衝鋒匪勢不支始潰竄向三元寨方面四散我軍追擊登時擊斃匪八名並奪獲雙筒五子步鎗三支五子彈一百四十顆毛瑟鎗二支並救出被拉長壽富紳陳錫齋一名據稱該紳舊曆六月十二日被匪擄掠其家生銀三千五百三十兩並擄掠家具約値銀千餘兩隨將該紳拉去現又索生銀二千四百兩贖取匪等意猶未厭謂必須銀八千兩方能贖回幸蒙救出等語我軍所到因山勢崎嶇路徑複雜追十餘里遂渺無蹤跡我軍始行旋轉搜索三滙鎭場市及附近地方復拿獲形跡可疑之童子泉楊萬里二名隨同救出之陳錫齋一名带回合川是役五連耗去子彈七十顆收回彈壳二百八十個八連耗去子彈八十四顆收彈壳六三個所有奪獲鎗彈並救出被拉富紳拿獲形跡可疑之犯二名理合報告呈送等情前來營長據此復查屬實當傅童子泉楊萬里詰訊楊萬里供稱確係良民旋有張玉發等具保前來童子泉供年十六歲被匪誘迫夥同搶刧一次後即悔悟未嘗爲非由營將楊萬里取保釋放復將童子泉交行政官訊辦救出之富紳當由本營見習李銘時出具領結因該見習李銘時係墊江人與長壽鄰封能識陳錫齋至此次奪獲股匪之鎗彈一併存營竊查是役各官兵等星夜奔馳頗極辛勞尤能奮勇爭先擬分别記功給獎以資鼓勵 
地方通信 
[蘇州]  
　　回教俱進會代表赴京　蘇州回教俱進會支部前接北京回教俱進會本部電報討論國體問題當由南京俱進會聯合蘇州俱進會推舉蘇州馬路工程處長馬良基前往北京代表寗蘇兩會謁見北京回教俱進會會長王寛面詢本會辦法馬君於昨日上海殷道尹崔警廳長請假一月經殷崔二君核准後已於今晨赴寗乘車北上故馬路工程局一職暫委馬路署長董輔臣兼理　　斬决刧輪案盜犯　前日上午十一時軍政執法處將前刧公裕輪船裝載上海梅恒裕現洋三萬七千元案内之盜犯賣魚阿全老灣王阿二張如坤等四名綑綁至閶門外横馬路市曹斬决示衆以昭炯戒 
　　習藝所罪犯脫逃　南區平橋頭游民習藝所於前日脫逃竊案罪犯王松亭王阿根二名當時並未覺察直到晚間點名方始知悉即由戴看守員詳報警察廳長飭各區隊一體通緝未知能弋獲否 
[松江]  
　　婦女带土被罰　某姓母女二人亦浦南之著姓也由滬乘車回松带有無印花土二十包計四十元抵車站時被人暗遞消息於某偵探突前盤詰該母女驚極而泣將土納入褻服觀者多謂可以已矣該探以功令緊急定欲逼令取出一併拘送縣公署審訊後判罰洋一百元始經釋放 
　　妓女中瘋被棄　昨日縣公署南堍由划船户舁一婦女年祇二十餘歲棄置路隅訽之係江北產被人拐带至滬轉輾售入閔行鎭花烟間不料兩足驟瘋不能寸步醫治無效龜鴇誑稱就醫騙　來此現在生死未卜進退無家云云聞者憫之畀以茶點飯食等類入晚令就慈元閣廡下藉草棲止然似此終非了局也 
　　菊花會有展期消息　松之慈善家就西外痧神廟開菊花大會得資維持孤兒院會場盛設電燈佐以　樂灘簧影戲等連日往觀者頗衆原定期自初六起至初九止聞院長朱鶴生君尙有延長會期之說 
[鎭江]  
　　鎭地出品得獎　蘇省第一次地方物品展覽會各地徵集物品業經分别等第照章給獎丹徒所出物品除二三四等不及詳誌外計列一等獎者如中法藥房之金鷄納霜餅止咳殺蟲片第三工場之各色素綢大源公司之豆餅豆油成大興之各種烟捲雪茄烟均各得金質獎章附有獎狀業經省公署登報公布並飭丹徒縣章知事行知商會令各出品人自備郵票一角五分開明住址逕寄省公署實業科以備將獎章分别照發 
　　省委視察警務續誌　十三日上午八時省委張君偕同章知事蒞警務總所與王警務長晤談警政城内外各區區長巡官均依次謁見張君一一訽問地方情形及内外勤務旋赴王家巷球場檢閱各區長警操練頗爲滿意至午後始分别各散 
　　商會開會紀事　十二日午後二時龔旅長章知事王警務長與商會總理吳澤民等在商會開特别大會籌議印花稅及冬防事宜城内外各業董均到會籌劃一切 
　　幹役破獲巨盜　日前城内曹姓家被賊竊去衣服等件報告五區查緝後日久未破嗣由該區高區長聞得向充縣署捕夥之項五頗爲强幹前曾破獲多案乃飭警協同項五查緝以期立破此案項五奉飭後留心飭緝日昨在城内仙鶴巷見有向充轎班之某甲身着華服足穿緞鞋心頗滋疑隨將該轎班誘至小茶坊盤詰據稱曹紳家竊案並不知情惟自認從前曾做盜案數起當在該茶坊捕得某同黨三人一併带區經高區長飭警带赴新西門外城河邊將窩贓之某姓男女五人拿獲並起出我贓带區嚴訊已供出淮安寳應等處曾犯盜案數起現已詳送縣署核辦矣 
[揚州]  
　選送體育學生　江蘇教育總會在滬組織體育傅習所由巡按使飭行各縣遴選合格學生送所肄業江都周芷貞知事接文後卽轉知縣教育會開會公推合格者二名送該所肄業該會即於日昨午後三時開會縣署第三科員童樂齋亦蒞會場公同選定杜　輝孔繁潤二人由縣備文送所肄業 
　　儲金會議紀事　揚城救國儲金分事務所日前刋發傅單開幹事會提議一切茲聞是日午後各幹事員均先後到齊三時開會首山駐所幹事朱達哉提議略謂救國儲金額定五千萬元以六個月爲限期目下巳届期滿各省儲金祇有半數日前上海务所開會議决以儲金旣未滿原額應登報聲明俾便存户持收條向銀行領取以昭信用其不願領回者仍舊存儲銀行生息惟儲金一舉仍然進行以期足額而揚城儲金亦有三千餘元之譜今日開會請諸君籌議一切嗣由各職員議决均照總所辦理至於進行方法仍鼓勇前進不以未足原額遽爾灰心云 
[安徽]  
　　不准發還充公房屋　有黄陳氏逕赴將軍行署禀稱伊子黄建明因案槍斃所有充公房屋懇請啓封發還等情當奉倪將軍批示云爾子黄建明窩留亂黨圖謀不軌業經訊明法辦所有房屋自應没收充公至請啓封發還之處礙難照准 
[杭州]  
　　國貨負販圑成立　浙紳徐班侯近以省垣貧民生計艱難特於前日邀同張鏡潭張心蕪諸君組織一國貨負販圑所有基本金現已籌定二千元并擬具簡章十八條禀請杭縣公署立案出示保護已奉姚知事核准不日即可成立圑中所設職員計董事六經理一正會計一副會計一文牘書記一配貨四調查一除董事外得酬以相當之薪水凡欲爲圑中負販人須有殷實店舖擔保或有相當之保證金其歸賬分三種辦法一城内負販者限隔日上午歸賬二在城外各鄉鎭負販者限三日内歸賬三路途較遠歸賬時期不能預定者得臨事三面酌定於擔保證書上塡明又歸賬時須將旣賣之銀錢及未賣之貨物一併交淸後另行領取如有損污照價賠償此外違章者有罰多銷者有獎保證金之數目時間均有限制而於非國貨之混入販賣尤爲六意凡此皆簡章中之要旨也 
　　胡運使出巡之改期　兩浙鹽運使胡思義會同會辦洋員丁恩前往甯紹兩屬考查場務一節巳誌昨報茲悉胡運使本擬十三日出發嗣因丁會辦考查蘇五屬場務須昨日方可竣事遂改定今日（十四）上午偕稽核分所馮所長由杭州城站乘早快車赴滬再由滬偕同丁會辦搭輪赴甬考查餘岱一带場產事務已電致孫運副蔡統領届時妥爲照料 
雜評一 
[讀神户領事館之商務報告（默）]  
　　本年春季中日交涉已起所謂抵制風潮亦已於是時開始然試一究日本之對華貿易情形出口貨固有驟然減少者而其所以減少之故則大半由於歐戰及他種之影響初非由於抵制之影響也究其抵制影響所以不甚鉅大之故在日人有變換商標等之種種手法在我則往往以無其他代用之物不能不取求於日人明拒暗用故其所受之影響甚微而此影響又不僅爲日人所獨受即我僑日華商亦且分受其一二此等結果固爲我人所預料然我國人並不以此自警所謂正當之競爭尙無人計議及此是則我之所深慨者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺五誌]  
　上海鎭守使鄭汝成君遇刺出缺已迭詳前報茲又得悉種種續錄於左 
　　注意租界治安　駐滬外交圑以鄭君被害地點係在租界熱鬧處所實屬破壞治安此後如再有不逞之徒謀害人命無論事之成與未成一經獲案訊明不分首從均須解送内地官廳盡法懲治庶若輩不敢混跡租界而内地通緝人犯亦不敢視租界爲逋逃淵藪聞巳咨請麥總巡通飭各捕房捕頭轉飭中西探捕人等隨時偵察如有形跡可疑之人許即拘案以憑澈究 
　　日領思患預防　據外間傅說日皇加冕之期駐滬日本總領事有吉明君因鑒於奥國君主壽辰鄭鎭守使至奥領事署道賀返署行經法租界金利源碼頭有被人抛擲炸彈之事故已先期函致鄭君届期毋庸親自來署奈鄭君重視友邦仍躬往道賀致遭不測云 
　　復訊車夫刺客　鄭君之汽車夫因恐其事前知情故着禁押營倉在案茲又於昨日提出研訊實無同謀情弊遂即省釋至刺客王曉峰王銘三亦經復訊供詞與前無異聞訊問旣畢即由電話向租界捕房通知一切云 
　　公請頒給卹欵　兼署上海鎭守使楊師長滬海道周道尹海軍總司令李鼎新等以此次鄭君遇害波及同車護衛之京畿憲兵營司務長舒錦秀查其身後蕭條所遺子女均尙幼稚故已公電省吏轉知亦師憲兵營總司令會同電禀陸軍部呈請政府頒給卹欵 
　　世襲侯爵消息　聞兼署上海鎭守使楊君昨接北京來電大致謂鄭彰威侯之長子鄭大爲將世襲彰威侯授爲陸軍少將派充大總統府一等衛侍武官月給俸六百兩云云 
　　浙省派員弔唁　各省將軍巡按使自聞鄭君被刺後發電來滬慰唁家屬者日必數起浙江興武將軍朱介人君因江浙手臂相連夙與鄭君和衷共濟尤爲惋惜故於出事之次日卽與浙巡按使屈文六君會派本署參謀長朱壽同爲代表由杭附車來滬弔唁並籌商協防辦法聞日内即須回杭 
　　二子均已到滬　鄭鎭守使之次子鄭大同聞訃奔喪早已到滬今其長子鄭大爲亦已乘快車於前晚八點鐘抵滬昨日午後二時即遵制成服預備大殮 
　　更改會場會期　上海地方各圑體定期本月二十八號假救火聯合會開會追悼曾紀本報茲因該處馬路尙未築好交通有便故開會地點巳改定在尙文門銀河路也是園開會日期亦提早於二十號下午二時至四時舉行如有幛聯均歸該圑内之公欵公產經理處代收茲將各圑體列下上海總商會南商會教育會市鄉經董救火聯合會閘北救火聯合會慈善圑閘北慈善圑新普育堂保安堂修志局公款公產經理處羣學會中華醫界聯合會普益習藝所開明公司 
　　靈柩將次出署　　鎭守使之邊骸自十二日小殮後因已定期十八日再行大殮故仍停柩鎭署二層中廳惟軍務重地未便久停棺柩聞已擇定二十一日移柩出署暫借他處停放俟開弔後再由家屬扶歸原籍安葬又有一說謂鄭君之家屬因急欲盤柩回籍已定二十日（即陰曆本月十四日）舉殯登輪起程昨先電知各同寅即以十八日　開弔領帖大殮之期故滬上紳商學各圑體亦改於二十日上午開追悼會曾畢即往鎭署弔唁執紼刻正趕製輓聯云 
　　行人頗覺不便　内地軍警自鄭君遇害後即嚴密防衛迄未解嚴每夜九時起至天明止城 
廂内外各警區各分駐所門前均禁阻行人車輛經過故行人必須繞道頗多不便 
[兩兇犯一併引渡]  
　　前在泥城外宜昌路携带手鎗圖擊前上海總商會總理（即現任滬海道尹）周金箴君之山東人王明生（即王元發）及糾黨持械在新閘大沽路福壽坊口攔刦女子唐毛媛金鐲並開鎗擊斃唐姓飯司吳永昌之匪徒沉阿福（混名烏龜阿福）業經公共公廨訊明判均押候備文解送鎭守使署懲辦在案茲悉王等带回捕房後即由關讞員飭承檢齊兩案卷宗已於前日發交新老閘兩捕房諭令即日起解 
[公廨判斷因賭糾葛案]  
　　蜀人陳原玉董雲招與方積順陶新福陳鴻猷劉萬淸朱雪全等因賭糾葛在公共公廨涉訟詳情已迭誌前報前日上午由原審官聶襄讞員同美領畢君升坐特别公堂宣判捕房代表牛門律師與原告代表禮明被告代有穆安素費信惇德爲理羅傑等律師均到堂候示即由中西官宣諭謂此案業己辯論終結兩造毋庸聲訴判方押西牢四年陶等三人各押二年期滿均逐出租界劉押滿半年至原告陳原玉共同賭博已屬有罪况兩次串同僞賭均曾知情始則不惜孤注一擲冀獲多金繼則甘效翻戲行爲欲返原璧居心貪詐實不可問本應一律嚴懲姑念巳失資本二萬二千兩足以抵罪從寛免其置議查此欵巳完全成爲賭欵理應没收第日久贓銷若再分别勒追徒滋紛擾今被告業已懲治原告亦不准於事後另訴請追以爲同一局賭串騙者戒董雲招旣未受騙亦未同賭無庸置議 
[國貨展覽會之歡謝會]  
　　昨（十四）爲國貨維持會歡謝國貨展覽會上海出品幹事員之期在後馬路錢江會館中廳預備茶點會場門首縣挂國旗到者除赴京幹事（參考圑）三十餘人之外出品人曁會中職員計百餘人午後三時開會先由副議長潘竣夫君報告略謂此次國貨展覽會上海出品結果非常優美赴會諸君不分畛域日夜照料實屬難得今特開會歡謝繼由參考圑長龐竹卿君報告出品中綢緞與布疋均巳售罄定貨亦不少其餘各品亦售去十之六七如美華利之鐘泰豐公司之罐頭食品振新染廠之毛貨三友社之洋燭芯羅威藥房之藥品美藝潤昌兩公司之花邊均得多數歡迎繼由綢緞業董老九章經理呂葆元君報告鄙人北上參觀見會場地點頗好秩序井然參觀之人日達一萬餘人各貨甚爲美備内中江浙出品最優而出品中絲織物尤爲首屈一指且農商部長及政府重要人物於此會非常注意是以各項出品從優給獎以資鼓勵將來擬開一全國博覽會務請出品諸君加意研究繼副會長義豐和主人王介安君報告此次全國出品經與各部重要人物商議呈奉大總統批准免稅開會後鄙人因事先返一切得諸同志辦理頗有成績繼由黄惠任君報告到會後擔任開箱陳列計一星期自上午八時起到夜十二時止片刻不息在京組織全國商業教育聯合會并購辦各省出品中之佳品多種以供諸同志之研究如德大三新兩紗廠所出四十二支雙股均售與北京國立工業專門學校並郭建侯君前在日暉廠試造之毛絨線訂購者甚多惜刻下停止織造無貨出售而楊滄聲君之芙蓉牌牙粉亦訂購不少繼由冠華帽莊代表姜繼梅君報告會場中售貨情形至五時攝影而散 
[勸用國貨會開會紀事]  
　　勸用國貨會於本月十三號開報告常會到者四十餘人由陳良玉君主席報告沈卓吾君來函大意係述伊自申至鎭江一路關於國貨之情形據稱火車中所見沿途告白有大生公司所出之千金湯大生牙粉肝氣散等品又距鎭江九十里之丹陽向以產綢著名製造肥皂者亦不少信成廠之肥皂係以月光爲商標所見國貨已盡於此云云陳君報告畢即由鍾衡臧君講述製造糖品及提糖之法并說明糖所以不能結晶之故及其方法約講一小時後由嚴忱熟君唱提倡國貨歌而散時已下午六句鐘矣 
[雅人深致]  
　　白克路六號門牌張雲德君家於十二日至昨日開曲界賞菊大會三天特邀四方崑曲名家如蘇州俞粟廬崑山殷致祥嚴子漁惲季文李季揚松江方壽夫楓涇孔琴伯海寗王欣夫湖州潘祥生陳少嚴盛澤葉桂雲上海趙鑑湖陳藝侯諸君等六十餘人其中有年逾花甲者七八人其興甚高聲詞尤佳晚歲淸閑頗有節比黄色之槪且有童子一二亦能唱曲一切角色無不齊備如登台演劇然應用音樂則另延名手司之室之周圍陳列各種名菊入其室若别有世界此亦滬上别開生面之俱樂部也 
[普益習藝所之菊花會]  
　　大南門外普益習藝所菊花會自本月十二號開幕至今已届四日因天氣晴和往觀者衆每日必有數百人會中陳列之工藝成績異當工緻新劇灘簧亦俱優美其所種菊花種類極多顏色不一亦頗有可觀云 
[妓女突遇暴客]  
　　昨夜八時半南西安坊妓女洪翠雲出應堂差甫出門突來短衣匪徒三人將該妓攔住强行刦去金鐲一付該妓聲喊龜鴇等出視該匪即開放手鎗三響恫嚇從迎春一弄逃逸事後洪妓即投報捕房請爲跴緝未知能弋獲否 
[約束電車用人]  
　　華法兩界電車用人日前口角爭毆詳情經紀前報茲悉華商電車公司總理陸伯鴻以華法兩車同在一路行駛如再仇視彼此均有不利業已與法公司顧總理商明嗣後華法兩公司排車查票司機售票人等如有爭執之事應向該管公司上級人員聲訴聽候核辦不得在途口角互扭如再蹈前轍輕則酌罰重則辭退現已由陸顧兩總理通告各車務員一體知照矣 
[勘估水池工程]  
　　閘北自來水廠自收歸省有後即經巡按使派員整理推廣銷路現因用户日加原有水池蓄水無多亟應添建水也並添置一應機件由該廠經理員詳請齊巡按使派員勘估撥欵建築奉飭派委上海縣沈知事就近勘明核實估計覆候核奪沈知事因此事關係工程非有精於工藝者同往勘估難其周密素稔普益習藝所主任張逸槎熟悉工程爰定於今日上午邀同前往勘佔以便詳覆 
[肇和艦修理告竣]  
　　肇和練習艦前因機器損壞請江南船塢修葺茲已工竣報由海軍部飭行海軍總司令李鼎新君於昨日親赴該艦勘驗所修各件是否堅固 
[陳圑長得獎]  
　　陸軍第四師砲兵第四圑圑長陳正仁君現奉政府頒給四等文虎章昨日奉到命令所部各營長曁官佐等即赴圑本部道賀 
[催征吏碰頂子]  
　　上海縣公署二十三保催征吏自范錦生因案斥革後即由某董力保祝進良接充奉諭核准着先試辦並加派丁昭榮等帮同辦理迄已數月尙未正式諭充乃該吏迫不及待具稟沈知事請速給諭前日奉批以該吏試辦迄今毫無成績且對於玩保辛允蘭等迭飭嚴提亦一無弋獲所請給諭殊屬不合本當即行斥退姑寛暫免以觀後效 
[陌路相逢之假殷勤]  
　　湖北人張某前晚偕同其妻往南探親道經小西門因不識路經徘徊四顧時有衣服華麗之黄某上前叩問張某即告以失路之原因黄云願爲引導詎黄並不領至其所指地方竟誘至某處姘婦家中聲言時候已晚南段近來戒嚴至十句鐘已禁止行人違者必拘局究辦不如權宿此處張某信以爲眞遂取出銀洋沽酒共酌飲至更深張已大醉伏几而臥其妻亦早被調排安寢黄本覬其財物故有意灌醉旋與姘婦將張某身畔之銀洋銀錶等物悉數搜凈迨張次晨酒醒知已失去財物向黄索討黄不承認遂致大鬧嗣經鄰人解勸黄始肯歸還半數銀錶仍不認竊取張因所失無多不再與之爭鬧遂挈其妻憤憤而去 
[錢莊倒欠案加派理賬]  
　　寗波路某錢店因倒欠上海縣公署公款銀三萬餘兩及華洋各商巨款業經公共公廨將該莊經理袁楚香傅案訊追並派陶梅生爲理賬員淸理賬目再核在案前日由廨復訊據原告代表律師上堂譯稱所有賬目尙未淸理明白應請加派理賬員俾得早日理淸聶襄讞商之美領卓君判候另派西人克佐爲理賬員速將賬目理明報告公堂候再訊奪 
[租船糾葛案仍照前斷]  
　　蔣淸江前在公共公廨呈控愼昌鐵行主鄭蘭生擔保南京某紗廠租借祥元小輪致受損失一案業經中西官迭次訊供判决嗣因被告不服特延律師到廨聲訴以該小輪被告祇租借三天駛至蚌埠地方被革命軍奪去且船内人役均係原告所雇多被殺斃僅有一人逃回訴知原告允出洋八百元將船贖回而江海關又以該輪係滿淸執照須換民國執照方可行駛是以稽延十八個月之久該輪已無下落此係原告自誤請爲復訊前日上午由廨傅集兩造人證訊問先由被告代表律師備述前情原告亦延律師到堂代辯中西官以被告律師所陳復訊理由並不充分未便照准判仍照原斷着原告於一禮拜内查明被告有無家產禀候核奪 
[小妹大哭]  
　　本邑西南鄉薛家庫鄉民王福堂之妾趙小妹前因跟人私逃爲王尋獲探經地方審檢廳訊明判押業已期滿交保候王具領在案前日由審廳袁廳長飭吏將王及小妹分别傅案着令王福堂具結領回詎袁廳長退庭後趙小妹不願隨王回家臥於地上號啕大哭王一再勸解始終不允旋由承發吏禀明袁廳長重復提案向之開導並諭王福堂不得虐待兩人始唯唯而遏 
[身價逐漸拔還]  
　　孟陳氏前在原籍私逃來申由吳郁氏爲中賣於鄉人錢根根爲室上月間爲陳氏之姑孟周氏在法租界錢之家中尋見報捕將郁氏等拘解法公堂訊據錢供稱民人本不敢娶陳氏爲妻因郁氏願甘擔保故出身價洋一百十元收買判陳氏交伊姑領去郁氏押限十四天交還錢根根洋一百十元在案現由郁氏之子春林稟稱民人向錢商懇先交洋五十元其餘每月拔還三元錢已允許請求將母開釋質之錢供詞相同聶讞員判將郁氏開釋完案 
[誘拐小孩之嫌疑]  
　　住居义袋角長樂里之劉玉來昨偕其妻朱氏扭陳如松至四區二分所控稱有七歲男孩被陳誘拐出外有鄰孩金大榮目覩等情即經譚署員研訊據陳供與劉係是親戚失孩之後尙代追尋不料反遭誣衊判解送司法科押候核辦 
[同居有何嫌𨻶]  
　　住居孟納拉路八百七十號門牌之浦寳生於前日夜半突至樓上將其同居之湖北婦人高易氏　牀上拖下行兇當經該氏嗚捕拘八捕房押候究辦 
[同居不認行竊]  
　　婦人陳楊氏住居閘北德生里昨扭同居金揚坤金施氏夫婦至四區警署控被乘間竊去現洋十七元請究經姜警正訊供不認判解司法科訊核 
[紳衿與地保交涉]  
　　邑紳王省三在曹家渡愚園路附近購置田地一畝左右近以該地按照原單少去二三分知被二十八保八九圖地保蘇與岩劃去經函致上海縣沈知事轉請會丈局查勘去後茲由該局派員丈得該地本單多地少業巳函復沈知事於前日將蘇保傅案候再訊問 
[退伍兵形跡可疑]  
　　南京人印連成係陸軍退伍兵士前晚在滬寗車站票房前徘徊瞻望五區崗警見其形跡可疑當在身畔搜出退伍證書带入該署昨解司法科經段科員訊問據供來滬尋友謀差判暫拘留聽候查核 
[押店收贓受罰]  
　　王金生前在某處竊得値洋六十元之金表一枚携至永豐押店求質該店祇出洋二元收下當爲包探查知弔出原贓將王拘獲解送法公堂請究王供認行竊不諱中相官以該押店不應賤價收押賊贓判罰洋二十元以儆五押四個月期滿逐出租界贓存大自鳴鐘捕房候失主認領 
[償還受傷停工之損失]  
　　胡方明至法公堂控稱民人在牛奶棚爲夥於上月二十四日送牛奶至某洋人家詎厨夫姚妙林嫌送去太晚不問情由遽行兇毆以致右手指受傷尙未醫痊不能執業民人已受虧不少求請訊究姚供因胡先動手民人面上受有皮傷故敢還毆判姚罰洋十元充公另賠損失費洋二十二元再出醫費四元七角着交人銀兩保七天交洋 
[保人尚難脫累]  
　　賈金林在公共公廨控告唐應奎不理擔保榮治生欠洋一案前日上午由廨復訊據原告代表律師上堂聲稱唐與被告榮治生係屬甥舅應請將債務人交案嚴追訊之唐亦延律師到堂辯稱被告係屬保人已在押多日且願將債務人交案中西官判唐還押候核 
[塌車撞傷西人]  
　　昨有某號塌車推至吳淞路撞傷行路西人某甲由捕带入捕房捕頭命將受傷西人送往公濟醫院醫治再核 
[工人失足跌傷]  
　　粤人梁木坤前日在怡和碼頭某輪船上工作偶然失足墜入艙中受創甚劇由工頭舁送同仁醫院請求醫治 
[婦人追索會欵]  
　　婦人金施氏在地方審判廳狀告龔雨江不付會欵一案前日下午由該廳錢推事官開庭審理金施氏投案訴稱被龔共欠會洋十七元小洋四十二角迭次向索一味遊移不得已來案起訴請求照追質之龔雨江供稱欠洋是實惟此項會洋民人亦被他人拖欠求鑒問官判龔交保原告退去聽候送達判詞 
[茶館違章聚賭]  
　　山海關路四百六十一號門牌茶館主顧阿大及蘇州路二百十五號門牌茶館主陳德泉均因違章聚賭被捕房查悉搜出賭具業已請廨出單傅案訊罰 
[雉妓强曳行人]  
　　雉妓袁彩寳王周氏王李氏王楊氏等前晚均在馬路拉客被二百二十七號西捕查見以其有違工部局二十七條定章一併拘入捕房轉送公共公廨押候訊究 
[苦力無力認賠]  
　　徐元元至法公堂控稱前被陶金濤租去黄名車一輛一去不返今雖將車尋見惟車輪上之橡皮已被陶私自售去求請追究陶供因停車途中被賊竊去無力賠洋求宥判押一月了事 
[崗警查獲竊賊]  
　　余阿二前晚在閘北五區境内福興里竊取趙維坤家棉被二條被崗警查獲昨解司法科押候訊辦 
[教會紀事三則]  
　　麥家圈仁濟醫院自龐子賢駐院傅道後即組織德育一部專爲病人講道茲又由基督徒同人組織一會名曰三育進步合傅道帳房執事護生爲會員每晨八時研查聖經祈禱唱詩晚七時由會員輪演衛生理科及一切有益之學說已於本月一日成立並投票舉定董世惠王雅章爲正副會長方菊影爲書記馮裕靑爲司庫洪紉秋爲監查崔賢曾鄭安之蔣明卿梁迪三四醫生爲贊助員 
　　其督教江蘇聯合大會本届地點係在揚州定十六日取齊十七開會十九閉會專論宗教要素本埠聯會代表張葆初倫敦會代表柯駿行孫雪山監理會代表江長川王治心等及各會中西牧師擬於明日附車遇鎭渡抵揚城 
　　中國靑年會佈道委辦丁立美牧師應上海麥倫書院之請恃於十三四五日開佈道大會三天在院演講專爲學員論道起見云 
[誌謝]  
　　上海孤兒院因經濟困難仍仿去年例開菊花大會發售彩劵千張劵價五元以備籌欵訂於陰曆十月十四日仍假美租界愛而近路紗業公所爲會場即晚有中西音樂名手戲術以助淸興十五日開彩彩物除該院出品繡件籐器木器布疋外尙有中西名人書畫及一切文房三玩書籍儀器風琴電器零星物件不勝枚舉每劵有彩昨承惠贈入場證六張書此誌謝並告閱者届時前往購劵以惠孤兒 
氣候報告 
[上海徐家滙天文臺天氣測候報告]  
　　巳過者之報告十一月十三日和房（越南）外有低中心發現該處有北風頗大山東有反旋風上海海濱一带有信風蒙古晴雨計下降上海天晴十四日上海天氣晴朗有東北涼風氣壓漸降十四日下午四時前二十四小時内上海氣候温度至高七○·八至低四六·四去年同日至高五八·六至低五六 
　　未來者之推測　十四日下午四時三十分豫測上海一带天氣和暖而多雲海濱微有不定之涼風 
雜評二 
[上海人之心理（訥）]  
　　北京某西字報謂近日上海人對於國家政治之態度異常淡漠又謂關心時局者絶少自表面觀之固有此種現狀然試一究其心理則人人關心於國家之政治與時局甚切蓋政治與時局爲人民安危所繫安危之故切於身家今日上海人皇然不安之徵象已表見於外口雖緘默而恐　與希望之心交併縈繞未嘗須臾稍息此則上海人之眞相也 
農工銀行條例 
[第一章總綢]  
　　第一條　農工銀行爲股分有限公司以通融資財振興農工業爲宗旨 
　　第二條　農工銀行資本額定爲十萬元以上每股金額至少須達十元 
　　第三條　農工銀行非招足資本定額並繳足半額以上經該管官廳審查該開辦人及股東果係殷實公正爲出具證書並驗明資本轉請財政部核准不得開業 
　　第四條　農工銀行以一縣境爲一營業區域在一營業區域内以設立一行爲限　如地方有特别情形得由該管官廳轉請財政部核准將一縣分爲二營業區域以上或二縣合爲一營業區域 
 
 
 

Page 11

 
 
　　第五條　農工銀行之股東以籍隸該縣或在該行營業區域内有產業住所者儘先招集如有不敷得在營業區域以外招募如額 
　　第六條　農工銀行營業區域内地方公法人亦得爲該行股東　　第七條　農工銀行股票槪用記名式除中華民國人民外無買賣轉讓之權利 
[第二章營業]  
　　第八條　農工銀行經營放欵如左　一五年以内分期　還以不動產爲抵押者分期　還法廳將本利合計定一平均數目分若干期償還之二三年以内定期歸還以不動產作抵押者三一年以内定期或分期歸還以不易變壞農產作抵押者四一年以内定期或分期歸還以漁業權作抵押者除漁業權作抵押外銀行得要求另以公債票或不動產作爲增加抵押五一年以内定期或分期歸還以政府公債票各省公債票公司債票股票作抵押者六資本殷實之典富有兩家互保或十人以上之農業或工業者以連带責任請求借款時銀行調查其信用果係確實依三年以内定期歸還法不用抵押亦得放款七地方公法人確有進益指項者不用抵押亦得放欵但須經該地方官（即縣知事）核准 
　　第九條　前項放欵以供左列各項之用者爲限一墾荒耕作二水利林業三購辦籽種肥料及各項農工業原料四農工生產之運輸屯積五購辦或修理農工業用器械及牲畜六修造農工業用房屋七購辦牲畜修造牧場八購辦漁業蠶業種子及各種器具九其他農工各種興作改良等事 
　　第十條　前項不動產非經過登錄或保險農工銀行不得收欵放欵之抵押品 
　　第十一條　農工銀行之放欵其數目不得逾銀行估定抵押品價格總額三分之二 
　　第十二條　農工銀行所收抵押品以第一次作抵押者爲限 
　　第十三條　農工銀行所收作爲抵押品之不動產以有永續可靠收益者爲限 
　　第十四條　債務者如到期滞繳應還欵項銀行得於滿期次日起加算利息若其欵係分期　還並得於其時或償還期内隨時索還未到期之全額 
　　第十五條　農工銀行於抵押品原估價格低落時得要求增加相當之抵押如債務者不應前項之要求時農工銀行得於其時或償還期内隨時索還未到期之全額 
　　第十六條　農工銀行如查明所放款項債務者不遵照所定用途或有流用情事得於償還期内隨時索還全額 
　　第十七條　農工銀行按照前三條所定索還放款時如債務者不能償還得通知債務者拍賣其抵押品不足之數仍向債務者追償 
　　第十八條　農工銀行得經理定期存欵 
　　第十九條　農工銀行得受中央金庫委任辦理租稅錢糧及其他各種款項收發之事 
　　第二十條　農工銀行得受國家銀行委託代任紙幣兌換之事 
　　第十二一條　農工銀行得代人保管金銀錠塊及其他重要物品 
　　第二十二條　農工銀行營業上有餘款時得收買政府公債票各省公債票民國實業銀行實業債票或將餘款存放他銀行生息 
　　第二十三條　農工銀行得受勸業銀行委託爲代理店 
　　第二十四條　農工銀行除前項營業外如欲兼營他項業務得隨時禀由該管官廳轉請財政部核准施行 
[第三章債票]  
　　第二十五條　農工銀行得禀由該管官廳查核轉請財政部核准發行債票但債票總額不得逾放欵總數並有得超過巳繳資本之二倍 
　　第二十六條　債票爲無記名式但因應募者或所有者之請求得改爲記名式 
　　第二十七條　債票最低金額定爲五圖其利率由銀行定之債票除應付利息外得加彩償還 
　　第二十八條　農工銀行每年償還債票數目不得少於該年内收回放欵之總額 
　　第二十九條　債票第年應付息二次 
　　第三十條　農工銀行每次發行債票須訂定發行債票詳細章程禀由該管官廳轉請財政部核准方可發售前項章程内須聲明左列各項一債票之總額及實收銀數二售票之種類及每種張數三利率四加彩方法及其數目五付息日期六償還期限及分年償還數目七抽籖償還方法 
　　第三十一條　農工銀行發售償票後須將發行時日售票情形並記名式無記名式債票數目號碼各節開具淸册禀由該管官廳轉請財政部備案如有變更隨時陳報 
　　第三十二條　農工銀行得禀由該管官廳轉請財政部核准發行利息較低之債票換回舊債票新債票發行後二個月内須照售出債票金額如數償還舊債票前項償還方法應由農工銀行擬訂禀由該管官廳轉請財政部核准 
[第四章公積金]  
　　第三十三條　農工銀行於每年結帳時應在凈利内提出十分之一以上金額存儲作爲公積金以備彌補資本之損失及保持股息之平均前項公積金非陳明理由禀由該管官廳轉請財政部核准不得動用 
[第五章監督保護]  
　　第三十四條　農工銀行受財政部及該管官廳之監督并得由該省地方長官察看情形委任地方官或其他機關監理農工銀行（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（六）] [  東埜]  
　　（二）所得稅（續） 
　　國家者聚合多數之個人而成者也故國家又可稱之曰法人就廣義言之國家與個人可以視同一律個人有所得則有稅國家有所得獨可以不有稅乎他且勿論即就所得稅而言所得稅國家每年所得之所得稅假定爲一萬萬元再假定徵稅條例爲百分抽五則國家每年應繳所得稅之所得稅五百萬元矣此五百萬元者國家自繳之而自收之乎抑舉以返之民間否乎藉曰自繳之而自收之也則稅與不稅等質言之即國家有一萬萬元之所得而不付五百萬元之所得稅非不付也付之而仍可以收還故仍與不付所得稅等也是諸公不欲國家實行所得稅而諸公所提議之所得稅問題不啻從根本上打消也如仍返之民間也微論政府有所不願意民間亦不敢存此奢望收政政繳還之所得稅五百萬元政府再從而收其五百萬元之所得稅二十五萬元　以二十五萬元之所得稅一萬二千五百元還之民間民間更以一萬二千五百元之所得稅六百二十五元返之政府似此一來一往之間整理稅務諸公縱有所不憚煩而民間雞犬騷然已覺疲於奔命矣夫政府之返此五百萬元於民間也爲有一萬萬元之所得故所得者大而所失者細行之尙有益於國家之度支然而國家歲入寧止所得稅一宗而已則有若地丁錢糧有若鹽稅有　常關稅有若鐵路盈餘有若印花稅以及其他雜項收入等等額數之巨超過所得稅奚止倍蓰是數項者在所得稅未執行時代原爲政府之所凈得今以執行所得稅故不得不抽出百分之幾以還以民間竊恐政府一年中繳出之所得稅較收入之所得稅爲巨也洵若是我儕小民應感激提倡所得稅諸公不淺矣我知諸公於此將又有說辭謂國家一歲中地丁錢糧以及各項稅務之所得非眞國家之所得也用之以養一班冗員用之以辦各項秕政東手接來西手去所得與無所得等故無繳付所得稅之必要也諸公誠明此義則我且問諸公民間一人一家之所得果爲其所淨得耶窮秀才靑氈坐破冬煖而兒啼寒年豐而妻啼飢區區紙裹家私且不夠其油鹽柴米之開銷也富家翁萬金坐擁姨太太嬲之買珠鑽大少爺向之索支票生平造孽錢不足供一家嫖賭吃著之揮霍也其左支右絀之狀正與政府等政府於自身則託辭量入爲出逃稅惟恐不工於民間則一任其入不敷出徵稅惟恐不盡亦可謂不體商艱不恤民隠之甚者矣語有之楚人失之楚人得之使政府憚於淸議所得稅一項能秉公處理民間有所得則抽其稅以入之政府政府有所得則抽其稅以還之民間盈虚消長之間不問其爲誰吃虧誰便宜而所得者不在政府則在民間不在民間即在政府非藏富於國則藏富於民於大局無可增相也而無如國與民授受稅項之間其道不能以直接而必假手於稅務人員民間繳稅稅務人員挾政府之命而來取取之之道民間固知之矣而將來繳之政府之道民間不得而知之也民間收稅稅務人員奉政府之命而來付付之之數民間固知之矣而其受之政府之數民間終不得而聞也諸公於此一上下其手也上與下得失之數不實不盡而諸公腰纏之問鏘然有聲矣是則所得稅之推行不利國不利民面利在中飽也夫我豈敢以小人之腹度君子之心我蓋觀於近時釐卡捐局之現狀而不能釋然於心耳（未完） 
詩選 
[題停琴待月圖二律] [  宗灦]  
　　瑤琴斜抱獨凭欄太古遺音寂不彈流水高山應有待松風疎雨未曾乾星辰寥落平沙闊月影深沉玉露寒一片情懷何處寫爲君題作畫圖看 
　　畫圖一幅寫幽思恰似淵明寄意時流水無聲情脉脉淸風入幕漏遲遲長空影動星河寂楚澤秋横斗柄垂明月欲來琴欲鼓知音何處有鍾期 
小說 
[家庭小說嫣紅刧] [  常覺小蝶合譯天虚我生潤文]  
　　第七十三章（續） 
　　安西來點其首曰誠然誠然吾當時亦殊不自料此孺子者竟爲吾今日之繼續人也亨利曰有志者事竟成吾初不甚信是語今觀於威廉信矣但威廉若有一奢望未遂安西來亟曰尙有何事亨利曰此爲彼一人之事吾未能言且吾亦不能助安西來尙欲問而亨利已易言他事曰吾父以何時赴海兒斯理威廉倘有暇必載之同歸安西來曰容視之又曰若母何往亨利曰頃與麥來同去吾覩麥來顏色碧乃與孔雀之尾相同必是厨下又有磁器爲其掀撲故來請罪耳安西來頷之乃按鈴呼駕車車駕安西來因出室則見梅麗正倚闌而泣牽老人袂曰阿父兒不肖乃逢父之怒安西來曰吾何嘗怒汝且兒女子婚姻之事願否自宜汝决之老夫何能强迫梅麗曰父固如是但阿母實怒我之拂其意也安西來曰是亦有之良以汝棄爵夫人而不爲實不近人情然彼固愛其女者則其怒也亦不過若和風吹雪瞬息霽矣旣又曰但汝年已長終不能丫角終身汝雖不愛哈雷動爵此外亦宜自擇梅麗復泣曰阿父乎吾寗撤其環瑱以奉父母不願嫁也安西來曰兒痴矣凡人旣爲女子焉能不嫁實則汝父母亦何嘗願汝遠離致膝下乏承歡之人特爲汝一生之幸福計吾又安能以自私之故而誤汝終身哉梅麗曰否兒自願如此必不怨吾父母今後不論何人苟向吾父乞婚吾父可一切復絶之此語實出安西來不意因愕曰無論何人耶梅麗曰然安西來尙欲有言轉念忽止遂上車而去回視梅麗淚珠猶瑩然安西來乃不禁微笑旣抵厰則威廉正方伏案治事此案蓋即失去支票之案今爲威廉有矣安西來入威廉乃起立相迓坐猶未定而門復關威廉視之入者蓋甲必丹鏘伯司他鏘伯司蓋安西來老友髮蒼然其第一語即曰老友汝知哈勃克死乎安西來曰吾正欲問詢此事哈勃克果如何死者鏘伯司曰嗟乎言之可悲茲事吾蓋聞之温桑云哈勃克在外國流落殊不自聊近且以瘵死矣安西來曰不料數年以來特雅之家竟一敗塗地至於此極即雪笠兒亦恐非　業之人鏘伯司曰誠然吾恐老特雅亦且不久於人世安西來曰病乎鏘伯司曰否然吾生平實未見頽喪有如此者蓋其心已久死所餘者不過屍氣耳其安能久言次忽向威廉曰汝亦知近來村中亦有議汝之事乎威廉愕然曰勿知豈亦謂吾已死或病乎鏘伯司笑曰不至此然亦頗可注意蓋謂汝將與蘇荔亞格來結婚耳威廉曰安有此事鏘伯司曰但人言固甚鑿鑿吾且問汝汝昨日不嘗偕密斯格來赴音樂會且屢屢餂以情話乎威廉曰往音樂會則有之然亦與其母夫人偕情話則未也 
[奇情小說秘密汽車] [  東埜譯]  
　　第十二章（續） 
　　茉莉兒起先抵死撑拒了一陣已經力竭聲嘶如今又被他緊緊 
握住手腕骨痛欲折再聽得他說柏利德被害勃立南又中他們毒計心頭又是氣忿又是着急他原是一個黄花閨女平時風吹肉痛嬌養慣的那裏禁得起幾重磨折一時急氣攻心竟暈絶在馬車之内達而登雖是一個十恶不赦的棍徒此際也不覺天良發現心裏着急起來探頭探腦的從琉璃窗中張望喜得那馬車駛行極快走不到幾時已見窗外萬木參天水光映眼到了他舊宅門前了待得車子一停他啓門一躍而下指揮僕役把茉莉兒攙扶出來一引引到古宅樓上一個房間之内交付一個女僕看管那女僕名喚　路雞皮鶴髮已是一位積世老婆婆了他在達而登處服役多年見主人平時交接的許多賓客大半是異言異服不尴不尬之人嘴裏雖不敢說甚麽心頭却總有些疑惑不是疑他人是疑達而登不是一個正人君子所以他主人的一舉一動每用冷眼看着這一天忽見達而登載得一個女子回來託他嚴行看管那女子的容貌如花如玉性命却巳半死半活承受之下不覺駭然又見主人滿面驚惶鬱怒之色叮囑了幾句匆匆下樓而去暗想不好了主人便是强盜强盜便是主人現在馬脚盡露做出那虜掠婦女的勾當來了他一壁打算一壁把茉莉兒抱到一張榻上端相他面部越看越發憐惜起來 
[滑稽言情賣酒女兒（四續）] [  醒榭]  
　　呵呵看官你弄錯了原來那密斯特樊杜倫是抱着會情人不可無花的一句成語所以不惜繞道特地到萬國花園裏面買了許多鮮花什麽玫瑰花咧紫羅蘭咧只檢好的便要滿滿兒抱了一懷末了却把一朶毋忘儂花揷在上面算是天長地久毋相忘的意思只纔歡樂喜喜的出了園門也不呼車坐馬步行着逕向引線街而來一會兒到了那茉莉的屋子雖算不得高堂大厦却也很是精緻迎面有矮矮一道短籬籬上滿盤着紫籐花互相交紐紅的綠的錯雜得很是可愛籬旁桐樹一株約莫有四五丈高密葉四發如結車蓋斜陽從樹頂上照將下來篩得滿地都是葉影中有幽禽三四一聲一聲的鳴着很是淸雅垂花門裏精舍三間粉紅的窻帷幕着窻子玻璃裏面滿映着外面的風景轉把裏面景物一齊遮得看不見了樊杜倫徘徊一回方上去敲門半晌有一個埀髫女郎　門而出却不是茉莉看見樊杜倫一種華貴的神氣很是詫異矯聲問道誰呀樊杜倫忙道密斯茉莉在家麽那女郎道咱們二姊嗎剛出去了但是一會兒便來的你敢要等他一會兒樊杜倫聽見茉莉不在家便不覺一個失望想還是轉去呢還是在這裏等他呢旣而想道旣來之則安之横豐我也没甚事兒便等他一輩子也不妨想着那兩隻脚就不由的走了進去 
 
 
 

Page 15

 
 
   
 
 

Page 16

 
 
   
 
