# 1889 - 301 - 4905943

 

Page 1

 
 
[揚州分設申昌] [  申報舘啓]  
啓者本舘所印各種書籍現又分貯揚州多子街申昌出售諸君子有喜旁搜博采者盍子二分明月中移玉惠臨隨意選購乎 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙蓉堂算學叢書五元黎註隨園駢體文一元六角王船山全集十八元歸震川集三元四許氏説文二元養雲試帖二角四小學韻語一角五杭寸六才一元如欲買者請至三馬路申昌書畫室及本帳房均可此佈 
[新印繪圖封神演義告白] [  申報館主人啓]  
封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛剖心胎息史書並非影響而水公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣旅愁消綺思説者謂古今章回小説定當首屈此書焉惜乎坊刻槿糊苦無善本魯魚亥豕襲謬承訛本舘幾歴居諸再三讐校正其悮字務使髮憾無貽然後用新鑄鉛字印成復請畫師將諸圖一一重繒鬚眉巾幗掩映生姿雕鏤之工亦無倫比今定於禮拜一即本月十五日出售每部分裝十六本價洋八角請諸君子移玉本埠申報舘申昌書畫室及各外埠申昌或寄售申報處購取可也 
[新印順天江南浙江江西湖北廣東闈墨] [  申報館啓]  
普天同慶恩榜特開多士皆争自舒翹以應熙朝之瑞本舘於揭曉後亟託友購取各省闈墨印釘成編其所告成者計有順天江南浙江江西湖北廣東六處類皆扶質立幹垂條結繁花樣嶄新宜於今而不悖于古洵乎投時利矢足供芸案揣摩焉其價計順天江南每本俱碼洋七分江西浙江湖北廣東各六分諸君子有欲奇文共賞者請移玉至本埠申報舘帳房申昌書室外埠各申昌各售報處就近購取可也 
[中國自種鶯粟議上]  
　今夫令不行於海外非羸也而令不行於海内之謂羸此魏子之言也今天下無論貴賤貧富老幼男女衆之言洋藥之害人中國之耗敝鮮有不疾首痛心髮竪眥裂者乃卒無人能發一議建一策脱我民於水火之中者何也則以禁之無可禁杜之無可杜我中國欲禁洋藥而英人不之許也不知就今日之事勢觀之縱英人絶不掣肘絶不預聞而欲中國令行禁止使民絶不吸食其不致流爲煩擾而累民者幾希於何徵之徵之於往事剛則致開兵端柔則毫無實濟有何益乎且如國初禁旗人吸旱烟禁漢人纏婦足非不雷厲風行而積習相沿終不能革卒亦無如之何也天下事一出於禁令雖法網愈嚴條教愈密終無以善持其後如禁賭博娼妓搶親溺女械鬥宰牛迎神賽會燈棚花鼓之類禁者自禁犯者自犯幾見有一事因禁而絶者徒爲吏胥里甲開訛詐之階可見風俗所趨雖峻法嚴刑而莫爲之挽於此將忍而與之給古乎則又不然記有之曰將欲取之必先子之張弛予奪之間實寓無窮之妙用既不能禁莫如大弛其禁終欲自禁莫如先勿之禁許民自種鶯粟以杜洋人居奇以塞中國漏巵以救華人痼疾而實未嘗與民食有妨則亦何樂不爲哉顧世俗鰓鰓過慮聚訟多端目種烟之策爲不可行試將平日與同志反覆辯論者約有十端臚陳如左以備當軸者採擇或可爲芻蕘之一得歟論者謂種烟恐妨民食鶯粟之利厚於禾稻數倍小民苟無禁令必致棄本逐末拔嘉禾而栽莓草不數年遍地種烟則烟數日增而穀數反減非特糧價大昻一遇荒年必致餓殍載道如山陜飢荒其覆轍也不知此特内地則然耳内地糧少誠足病民然使運道開通陸有鐵路水有輪船苟遇災荒不難乞糴鄰境若沿海各省則輪舶朝發夕至苟一處糧價稍昻别處之米商即聞風輻輳而至而米價旋平再不然即買西貢暹羅之米亦足以濟西貢一歲三熟粤人所開火輪磨坊貲本百萬礱米千萬石皆以供中國採買如粤閩兩省地窄人稠産米素少向來仰食於客米米未嘗無荒年而卒未聞有餓斃者何也夫國家代謀之切不如小民自謀工苟一畝之鶯粟其價抵十畝之五穀則米價雖貴庸無傷且我所謂種烟者亦非漫無區畫也必須在沿海各州縣内查明荒地絶地及本非産穀之地造册開報買爲官地招商承辦仿淮鹽票引之例大縣則數商合辦小縣則一商足矣各派引地責令其承認餉項圈地種烟每地若干畝歲須種烟若干箱凡非官地官商而私自種烟者以私販罪之又仿晁錯輸粟實邊及明代開中之法令官商每年輸粮若干石運通交納以代烟課則三吴之民每届秋成向苦米商抑價者至此反可得價稍優而不致穀賤傷農矣何不利於五穀之有論者又謂種烟恐傷國體中國重農抑末於工商瑣務尚且不屑講求以與民争利加以烟之爲物蠹國耗財傷生促壽實爲宇宙間之鴆毒若弛種烟之禁垂爲令甲將使文物聲明之國倐變而爲薰烟毒霧之區非所以崇國體也不知爲國亦視時勢何如耳禹王裸體無損於聖明趙靈王胡騎祗知强俗中國負此大患自不能拘守故常世人不欲遠徵往古曷不以近事徵之彼英國在印度種鶯粟者固非聽印民自種自販也國家設立公司收買土漿製成鴉片出賣在印民只知栽種鶯粟刮取土漿售諸公司每箱僅獲英銀一百餘圓其餘悉由國家販運得利除中國抽取厘税八十六兩外其餘皆歸公司之槖爲印度絶大餉源度支皆於此取給若謂有傷國體則英國先自作俑中國尤而效之奚獨犯天下之不韙若以國家種烟爲恥則先當以吸烟爲恥譬如身患毒瘍之人不恥其櫻可惡疾而揭恥且爲人所知諱疾忌醫卒致潰腐不堪收抬而死不亦愚哉論者又謂種烟則洋税大減向來洋藥一項中國每年徵税四百餘萬有奇近年厘税並徵涓滴歸公無一箱可以偷漏是以烟税旺即以江海一闕言之向來洋税不過四百餘萬而近年驟增至六百餘萬皆因厘税並徵之故若中國自種鶯粟則洋藥之銷數日減勢必洋税之收數亦疲於國計不無大損此則一孔之見也無論洋藥日減土漿日增則洋藥之税爲土漿任之且即以兩税並衡洋藥則額有一定土漿則任意抽捐收數比洋藥更鉅若爲閭閻節省計則縱盡豁烟税而烟害可除國家猶當爲之矧　此之盈補彼之絀並無短少若戀戀於洋入餌我之物而忍聽民間日受朘削異日民窮財盡大局將曷以支持世徒以收洋税爲得計者譬如鬻子於人聽其烹食而反以分我盃羹爲得計則天下必目爲病狂喪心之人矣設洋人嗜我大黃茶葉成癊每年不惜五千萬金以購而復禁其本國自種茶葉自産大黃其爲我訕笑狎侮何如則返鏡參觀其爲洋人所傅笑者不問可知此所以啓戎心召外侮也 
[本舘接奉電音]  
昨由京友電傅上諭二道敬謹譯登○十月初九日奉上諭吴大澂奏黃河岸工程 
 
 

Page 2

 
 
修寸平稳一摺本年黃河兩岸險工迭出經吴大澂督飭在工人員設法搶護現各工悉臻稳曹慶安湖覽奏　深寅感着發去大藏香一枝交吴大澂祗領虔詣河神廟恭代祀謝用答神庥仍飭督飭該道廰等認眞防護毋稍疏懈餘着照所議辦理另片奏請將修防得力之司道奬勵等語河南布政使劉瑞祺彰衛懷道曹秉哲均着交部從優議敘南汝光道朱壽鏞開歸陳許道蔭保均着賞加二品銜以示鼓勵至所請准將兩道河銀留歸工用各節着該部議奏片一件併發欽此同日奉上諭崧駿奏查明各屬續被水災籌辦賑撫一摺本年秋間浙江杭州嘉興湖州等府屬雨水過多田禾被淹災情甚重饑民困苦艱難深堪憫惻現經崧駿酌撥銀穀動放倉米並派員運糧　糶分别賑撫即着飭屬認眞籌辦妥速散放所有銀米准其作正開銷務期實惠及民毋任稍有斃混所有冲塌堤圩各　並着赶緊籌修以衛農田餘着照所議辦理該部知道欽此 
[日報述高麗事]  
九月三十日朝鮮京城來信云二十二日寓韓之日本官民齊集東大門外纛島舉行大懇視會宴飲之餘繼校射○口川所寓日人議得凡年在六十歲以下者萬一遇有兵戎務須入隊趨救猶恐倉猝中人心不齊遂於九月二十三日會議定當編爲義勇隊各備衣階一套以便臨時穿着其衣帽均用緋羅紗製成云○高麗政府復飭典圜局鑄錢己有成　此次所壽係當五錢較前次稍好現在政府某員又定藉銅六十萬斤發諸各鑄錢局未識此後所出能精益求精否○世昌洋行有輪船名停江者往來於三盖仁川間多日矣七月十五日駛至通津誤腫暗礁以致沈没船中各貨及搭客幸有韓船四圍划上爲之撈救適世昌行電山小輪船開往仁川帮同援手故各人咸得性命保全云○韓京秋收豐稔生意蒸然日上計七八二月輸出輸入各貨增至洋銀二萬餘元較春夏之交判若天壞現在華商以五穀連往芝罘者不少日商則專購大荳裝回本國因是日本秋收甚歉故也 
[謀書未成續述]  
前報紀日本外務大年臣被人謀害云云兹接東瀛消息備述此事巔末合亟録登以供衆覽外務大臣名大隈行兇者姓來司名恒記係福岡縣士族用爆裂藥庫並尖刀一柄暗藏以待是日午後四點鐘外務大臣從内閣退出回邸乘坐馬車至外務省相距八九尺許行兇者即將藥彈投其身畔一聲響亮藥彈碎裂腿足受傷甚重身上亦受微傷御者加鞭入門將人扶進室内適御醫高木總監路經此處目擊其事當信大學校醫師西人别魯雌及醫官佐藤進等仝入官邸急爲療治騐得足關節上部膝關節下部二處皮膚及骨質皆挫碎乃敷麻藥及服睡魔劑國手佐藤執力高木總監與西人别魯雌指點方法切斷膝上凡二寸七八分大腿胥三分許治後疼痛極甚此時探此者己纷至沓來上自日皇皇后勅使以及在京各大臣各國欽使下至貴顯紳士咸來問候絡繹以道霞關近旁車馬幾無隙地幸兇手不勞拿捉於彈裂之時料大隈伯爵必死伊手即出所帶短刀直向咽喉剌入立時倒斃身由其親友領回殮葬 
[買辦釋放]  
載運中國官銅之飛禽輪船此次由横濱裝銅赴天津上月二十一日道出長崎據船友述及前次受創之竊銅小工現在傷己痊愈副買辦唐某經駐紥横濱羅領事從寛開釋矣 
　 
[粤東紀事]  
潘憲游子岱方伯奉旨署理巡撫前曾接有電音然部文到省需時一時未能受事故武闈主試仍由張香師辦理香帥示期九月廿四日先赴校塲閲看馬箭分五路開射以期迅速十月初旬即可揭曉○調署番禺縣楊大令文駿强幹精明案無留牘每逢放告之日親坐堂工收詞絶不假手書吏以杜弊端紳民無不稱便蒞任甫及旬餘而口碑己載道矣洵不愧賢令尹哉○邇來搶刧之案層見迭出大憲以爲盗賊繁滋由於捕務廢馳爰將不職之武員記過停委添募勇丁二百五十名交候補縣李芷香大令管帶所有東西南關各地方均歸大令巡緝以專責成蓋因大令駐守沙面有年情形熟悉故也大令奉委後連日親詣各地履勘形勢部署一切○李王兩主考出闈之後仍在皇華館駐即連日出門拜客車馬往來甚爲熱閙兩主考均擬請假回籍修墓己函請張香帥據情代奏矣○本科文闈所取録者大半積學之士輿論翕然所出圍墨古色斕斑絶少近時眉樣咸歎兩主司之獨具隻眼也○佛山某教堂月前被匪行竊失去贓物爲數甚鉅有黃某者索習西醫係博濟醫院嘉先生之高弟也一日在市上購得外國刀針多件未知何用遂贈於嘉先生適佛山某教堂之教士來訪見此刀針認係己物詰所由來遂疑黃爲盜禀官請辦由南海縣簽差拘黃到案嚴刑審訊人謂黃無辜被累誠無妾之災云 
[武科鼎盛]  
津郡文風素稱鼎盛以武科起家者尤不乏人如佟殿撰在棠兄弟三人兩登鼎甲一點侍衛固己嘖嘖人口同深艶羡其他草茅崛起置身青雲膺十城腹心之寄者指不勝屈新科會元陳君國璧於入武庠後猶推下澤車爲餬口計然狀貌魁梧孔武有力去年鄉試中式亞元今年聨捷成武會元棄卜澤車猶未兩載也國家設科文武並重止未許挾策横經之士輕視彎弓躍馬之儔也恭讀初五日諭旨陳君以弓力不符罰停殿試一科雖暫覊鵬翮而出羣之才終必引重致遠爲國家出力也 
[作奸訊實]  
天津縣差役侯三既侯得三私雕印信僞造公文逮案認供另獲同黨四人押候訊辦迭經列報現悉由侯三認雕假印外餘人各認僞造查拿娼賭票據詐錢花用毫不諱飾侯係首犯情節較重或當不保首領以殁矣聞此等票據如由房科辦請發給每紙不過需錢十數千並非里大難得之件乃利令智昏竟至五人同罹法網且有罪十大辟者不知在縲絏之中亦知愧悔否所望公門中人各鑒前車毋知法犯法也 
[皖中近事]  
首府聨仙蘅太守之叔在京仙逝太守聞訃後即在雙蓮寺内設立孝堂諷經禮懴旋於九月二十九日開弔在省文武各員均任吊奠極一時之盛○本月初一日府監提出盜犯一名年甫二十有五押至北門外斬首查該犯係南宿州人曾在本境搶掠傷人獲解來省水認不諱臨刑時尚色舞眉飛可謂愍不畏死矣○大雨連朝江水增漲廣濟圩長堤岌岌可危經地方官晝夜督率民夫奮力挑築以期鞏固近口險工迭出禀請大憲檄飭練車管帶撥調兵勇一百數十名馳赴恊刀堵築想天宇放晴水勢平定隄工可無虞矣○入秋以來雨潦成災農田晚稻均在水中大半腐爛縱使刈之亦屬無用上熟米每担三千有零中熟者二千七八百文菜油每百斤八千餘文雜糧價亦均昂貴刻下農田二麥因田中積水不能播種菜子更不能下種嗟我農民生計盡無讀鴻雁嗷嗷之詩爲惻然者久之 
 
[籌辦山會蕭三縣賑捐紳董公啓]  
謹咨者大毒下民横流汎濫自八月下旬洎今四十餘日陰雨不止低處汪洋千尺高者水亦浮岸秋收無望災象己成我浙十一府靡不皆然求賑之書告荒之策見於報者屢書不一書現蒙滬上諸大善士特設江浙賑捐局力籌欵項如湖屬己匯到賑銀五千兩而我紹附屬則民間貧苦較各府爲尤甚蓋如杭嘉湖三府己收蠶桑之利金衢嚴諸府尚有早新登塲我紹則全赖今時收割早晚稻一種不料遭此大災非但顆粒無收何以卒歲即目前絶炊烟者己十之二三矣哀哀窮民能無泣下若不振臂大呼力籌賑欵忍索斯民於枯魚之肆豈尚有人心耶且何以對在遠諸君耶爲此守常祖抃鳳殷等邀集同志上禀大憲酌提積穀中告滬上大善士懇分餘潤下勸各富商鉅賈竭力輸捐專賑山會蕭三縣饞民其他各縣某等材力未逮且自有大德仁人爲之籌畫無庸深慮謹將章程缮送貫紳商鈞鑒所願仁漿義粟源源接濟蘇彼窮黎守常等謹代饑民九頓首以請計開章程一擬照會各縣紳董禀請郡邑尊每縣酌給積穀折銀若千兩一擬設浙江專辦山會蕭三縣賑捐分局以爲辦公諸君會議之所一擬刊印籌賑捐册數千張一擬請本地紳富先行籌欵若干以爲郡縣具 
 
 

Page 3

 
 
禀邀請各紳來往舟貲費用一擬公啓上海浙賑局每批指解山會蕭三縣賑捐分局規銀若干兩一擬每縣分派四人往各鄉抽查丁口造具請册以便散放一擬放賑之法分上中下三等極貧者爲上等次貧者爲中等清貧者爲下等於造册時先行察看填明以便分等按丁散放一擬有田三十畝以上稍有積蓄可以存活者一概不放以免賑欵支絀一擬辦賑諸人除實係富户概不給俸銀外其有應列在次貧之寒士不能枵腹從公似應酌量具辦事之勤惰才具之高下議給俸金以爲踴躍從公者勸其欵項概由各本縣殷實紳富按月捐給不准動支散賑正欵一擬襄辦散賑諸君除薪水俸銀以外加有分文侵創情願雷殛火焚後嗣不昌在神前立誓一擬每旬收募捐欵若干散放共計若干均照上海賑捐局例開具清單登報并禀官榜示分局門外以昭信愼一擬城鎭各大行店均分送籌賑公啓一張勸其隨緣輸助并責令設桶經收零星捐欵按旬解送局中一擬鹽引經批騐所過掣時每引勸捐二文一擬禁止各城鎭演唱神戲如有各社會經費充裕者勸具酌提一半助賑一擬城鎭質典各按則税勸捐若一擬城鎭錢鋪土棧各宜指定數目勸捐若干三邑紳董李昌恒鍾祖恩趙沅朱秉成婁克輝李鳳威李守常葛献青李龍威趙祖抃黃中耀李家滋李昌齡仝頓首 
 
[名利兼收]  
　前聞山東登萊青海關道盛杏蓀觀察乘輪北上晉謁李爵相禀請重訂烟臺電報條約各節然爵相當時以爲禾可逹以此事敢宜禀並總理各國事務王大臣畫押批准爲是於是盛觀察遂又由津入都晉謁總署大憲由四面求允准烟臺所議之電報條約無如總署各人憲意見未能如一以致盛觀察在京躭延數日之久後聞總署亦以此約爲未可立即仍復咨回北洋仍請爵相裁酌辦理等因查此約曾經　觀察美英丹兩水線公司費盡唇舌議論有日無奈約内所請各條未免有與我中國大有未便之處以致在華之各泰西以及各他大國之仕宦客商頗騰議論俱以中國爲斷不可與之相訂因中國電報事務風氣現己大開凡與外國辦理交涉事件均賴電線以通信息再者中國　己設　電線所有每年進項能得六七千萬之諳而不自知而彼英丹兩水缐公司暗中窺視不獨最知底細而又恐我中國電報事務日興日廣則從中未免分具利益殊不知我中國得所應得並非稍有越理之地也再查彼丹公司當年來華引其水缐登我海岸與其旱缐相接預先並未聲　請示豈不太越禮乎然我中國並未與之争論恐因小節而失柔遠之大意我中國海涵之量亦正可觀矣在彼丹國理宜感恩戴德方爲不失大良豈知其大不然也據此我中國現在正應造設遵俄之缐彼等亦難有阻止之面目試問彼兩公司無端而每年情願給我中國洋十萬元耶果何爲耶祇恣我將造設恰克圖電缐耳缐恰克圖電缐如果造成每年進項絶不得下六七千萬今彼等僅欲出十萬之數使我失所應得况彼等得九使我得一其用心之久遠與貪心之卑鄙又不從可想乎試問天下各國孰能舍十從一况此全數實我中國者假使彼等不在中國我中國事務豈不能辦理乎我中國電報之利豈不能得乎何彼盛觀察執此偏見迷而不悟情願舍十從一任其所使豈其中别有細故哉不然何必專欲與之商訂是利而不顧眙笑於旁觀耶在盛觀察總以爲不能多得而吾儕從旁絀審若果我中國即以一數爲可而舍九數實爲貽笑之事也何也中國乃係大國人人皆知雖説名可顧利不可顧今若以一爲是各他國必以我中國爲有畏懼丹水缐公司之勢矣此情形之實在者也再試問彼兩公司亦敢以此約相請於各他大國乎必斷不敢也嗚呼我中國將有過於忠厚者也目下俄國從中慫恿相助於彼兩公司而不顧我然在華之各俄仕商皆欲中國不與彼等定立此約僅望我即造設通俄之缐一則各西仕商來往寄電既靈且捷費亦可省二則中國將來進項大可加數倍也况必不能如彼等收費之昻貴然則我總署之大憲豈不知乎豈能容乎再昨閲香港上海各西報知香滬各西國富商均欲中國不定此約曾己分别欒請各該駐京欽憲以爲向我總署竭力勸止云據此則知公論最爲平允也再試問何以西人均以我不定此約爲是耶緣彼西人深知我中國必能自主其事何必不分明白倘我自主我事每年必可多得進項而西商亦可省儉此所謂一舉兩得亦名利兼收者也是以惟冀當道從事者不立是約祗逹以爾爲爾事我爲我事彼此何必相擾况天下各國從無阻止某國附人萬國電會與隣國接通電缐之理矣居今日者祗望我中國與彼兩公司並駕驅馳無分高下則日上夫蒸蒸矣 
[爲曹最樂]  
朱君錦棠致信本館恊賑所云僕幼失怙及長奔走四方屢倩善寫眞者追模先者遺像無一肖者近得山陰任君伯年爲繪一照惟妙而肖奕奕如生痛風木之難追宛音容其如在非任君神筆曷克致此喜不自勝念無以爲報特助浙賑四羊爲任君壽乞代爲彚解災區幸甚幸甚觀朱君此信不特樂於爲善且更孝念可嘉厚福之來正未有艾也○又紹興邵君誠哉來信云此讀貫報知創辦江浙賑舉心則仁人事則義士兩區黎庶蒙福何如弟家於越並官於蘇富時他省告荒猶不忍不搜索阮囊以仰副當　諸公之意况遠懷鄉井近屬閭閻未免有情萬難坐視惟適窘於綿力勢不得爲杯水車薪之濟止竊慮耳頃閻家岳張恕齋先生書來並附英蚨十翼展讀知爲賜祝予齡者夫弟以服官之年鮮知非之德修省不遏逞云受賀此番誕日决不欲擾及親朋既承家岳過貺誼關翁婿似乎郤之不恭幸適以賑欵縈懷將此充助敬爲家岳造福豈不兩宜且使諸親朋聞之知彼即以儀水予總以儀賑樂善者不妨各助各賑而必舍鴻嗷之濟贈羔酒之資何爲哉鄙意如此未識大君子以爲然否洋附上乞檢收梓誼關懷桃儀移助仁心仁術舉世無儔敬誦葩經祝之曰俾爾熾而昌俾壽而臧 
[名園彩戲]  
　今日星期聞徐園之青蓮居開演彩戲演者爲金子如仙頗稱絶技想近日籬菊盛開秋高氣爽遊賞諸君又得一新耳目聨袂而往者當不乏人也 
[失火即熄]  
法捕房華捕于昨日黎明時梭巡至蘭芳里口見恊茂糖舉兼南貨店内烟霧迷漫火星亂迸奔告捕房巡頭督同中西捕前往取自來水灌救得息該店惟門面燒毁樓回係順全樓茶館業經閉歇檯凳燒數隻北首山東饅頭店南首永源祥烟館門面均被焦灼本無人碍捕頭見火既息飭傅該店主及學徒至捕房究問間如何起火咸稱不知店主不在店中住宿捕頭遂將店主學徒開釋 
[黃堂省歛]  
前日上海縣裴邑尊帶領總書龔幼春隨同松江府恩詩農太守往浦東勘視災荒舟至東溝郎登岸行至高家行鎭見田間棉槄損壞頗多太守旋復登舟往南匯川沙一帶履勘邑尊則排道回衙 
[相騐病斃]  
英租界大馬路五雲日舁樓茶館斜對面之福興客棧前夜有某甲口操湖南音年約四十左右身穿元布夾袍元色羽綢棉馬甲前往惜宿次日午刻尚未起身開客棧之陳施氏囑棧移呼喚寂然不應絀察之知其患病甚重祗仔一息即雇東洋車邀隣近箍桶店學徒送往虹口公濟醫院行至珊記碼頭西首學徒在人叢中走失車夫不見學徒見病人命在須臾且不知醫院在何處只得推回在路遇見印捕印捕以車中人勢將就斃豈容任其推來推去遂拘車夫至捕房捕頭問明情由飭包探傅棧主婦陳施氏及學徒究詰之下將病人送至仁濟醫院經西醫騐得厥病在腦己難救治俄而氣絶捕頭即將車夫學徒暫押該氏送英會審公廨蔡太守飭發官媒一面傅三圖地保報縣裴邑尊於昨日午前十一點鐘帶同仵作書役人等詣騐先問地保繼問車夫學徒該氏各訴前情邑尊命忤作騐得中因病身死並無别故邑尊親騐屬實又詰該氏可知甲姓甚名誰是何等人該氏堅稱向不識面初來借宿地保又禀死者身畔有押票五張己由包探吊得被窩舊衣諒係己物邑尊給發英洋者地保購辦棺木成殮即將被窩墊入標封發壇召認舊衣存庫又諭該氏以後凡有投宿者務須問明姓氏籍貴年歲登記帳簿以備查考开央人向地保處作保否則不准開各寓該氏叩頭遵諭邑尊與將車夫學徒一併開釋所有各人飯食錢照例當塲發給排道回署 
 
 

Page 4

 
 
[彈壓劇塲]  
平邑城隍廟演劇酬神己登昨報連日觀者擠軋不堪幸有縣差及巡防局勇地甲人等認眞照料不致滋生事端惟悦帽失鞋在所不在免耳 
[養女被逮]  
法會審員葛同轉訪拿放印子錢盤剥重利遇事招摇之趙世恩押候究辦己列前報兹悉同轉查得趙有養女銀寳作皮肉生涯飭包探王榮培往提未獲即將趙妻某氏拘至捕房巡捕頭詰以銀寳何在初稱不知嚴加究而始認女寄在孫家弄中第七號門牌房屋内旋在拘獲帶至捕房暫押候解公堂竣落某氏即行開釋 
[上海縣署瑣案]  
俞起源訴稱來喜阿二恃强將小的岥傷叩求騐視裴邑尊升堂訊究俞訴稱小的在垃圾橋南首炒茶棧做工來喜阿二强奪生火一役小的向論遭毆叩求究辦邑尊騐明傷勢着送請會審公廨就近提究○昨日二十二保二十四圖民婦吴張氏舁丈夫桂全至案叩請騐傷裴邑尊向之訊問供稱被族人吴建堂糾衆兇毆傷及頭面邑尊騐明傷勢問以因何起釁供稱建堂不許小的由客堂出入小的答以客堂係公産致被兇毆邑尊着候提訊核辦○朱福昌迭應阿炳欠租盤踞向論恃强裴邑尊不該地中明白理處毋庸多瀆 
[法捕房瑣事]  
　紹興人某甲扭某乙至捕房甲言向乙定賈缐袋付定銀百兩延不交貨向追支吾請爲究辦之言承定缐袋言明十二月内交貨現未庭期何得催促備捕頭着乙如期交貨或自行理處如理處不明可投公堂控告○某甲至小東門外某錢莊混兌銅洋被莊夥某乙看破扭至捕房搜其身畔尚有銅洋五元隨將甲押候解送公堂究辦之暫退候質○開雉髮鋪之金陵人扭其弟至捕房控弟來店吵擾備巡捕頭飭押候解案訊辦○甲乙二人争扭至捕房中言住居乙棧失去物件向伊索賠伊不肯乙言甲失物無憑通事言失物無憑捕房向不准理甲與通事争閙告知巡捕頭飭押候解送公堂訊理○某甲投捕房訴有傢伙托漆匠某乙油漆詎被將傢伙盗賣巡捕頭飭包探往拘某乙未獲又飭拘其妻暫押候乙到開釋○巡捕在路拿獲專竊東洋車上銅皮之竊賊帶至捕房盤詰該賊共認撬竊過五六十次捕頭飭令押候解訊 
[十月十三日爲退補山人六十大慶無以爲祝祝之以詩]  
芙蓉屏開菊徑闢山人懸弧慶六秩我托葭莩晉一觴獻詩不敢參俗筆南山之壽北斗名公所自有何足驚故鄉雖水識公面久聞桑梓蜚英聲三十年前醫國手虎頭燕頷輙自負握劍　登大將璮開藩早绾旬宣綬宦海風波由不虞飄然一舸來五湖但逐鴟夷效范蠡敢矜遷並成陶朱鳳毛濟美公心慰不須更羡金張貴静中默憶甘苦情閒夾閲徧炎凉味幡然忽動活人心春風隨處生杏林再拜軒岐捐和緩窮源探委智勇沈人之既深出彌顯陰陽寒熱毫釐辨思邈人海方千金劉安日天丹九轉偶然乘興遊申江與公一見如故常傾心抵掌抗論議看花聽曲同翺翔家人痼疾君爲拔病在膏盲藥能逹公妙手可回天區區奚啻承蜩掇請以巵酒爲公壽壺中未必處能久化爲霖雨濟蒼生良相醫俱不朽[  姻愚弟桂笙何鏞頓首]  
川中陳定波先生工隸書精篆刻名死徐園書畵社中春間一面遂赴金陵近日重來滬七昨承過訪並以手書楹帖　眙佐以松使者拜 
[領之卜賦詩以謝]  
[亦是天涯文字緣羡群落紙埽雲烟唐碑漢碣渾難辨直是長鯨吸百川] [  高昌寒食生]  
[蘇省撫轅抄]  
　初四日委署常州府知事俞同慶禀辭赴任○初五日丁宗清禀銷海之津局差○初六日准補淮安府張球禀辭赴任候補用嚴錫康禀辭赴上海差次○ 
初七日劉樹仁卸署震澤縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[槐廬叢書二集序]  
藏山隠海沈沙棲陸靈物瑰寳世不終揜乃甚珍異乎尠見也是故卷握足爲十世之富一挹而中萬鍾之粟五城之多僅可一觀不假拂拭心目皦然矣雖然精華藴於物物足以自美不必其自衒所以顯之在人苟非其人將武夫齊於荆璞鷹鼎等請商彛物且不脛而郤走安所求物且物類至蕃至不齊也必其積珍架寳不有識力曷其能致今夫摉輯叢書亦類是己叢書之體創自左禹錫而實源於劉子駿七略其例或綜一類或兼四部或編分甲乙各爲部居而其要惟在别擇之精審與不遐稽古昔箸作之家立幟迷目然一於秦之焚再厄於明之帖括土束置不觀洎具季年一二博雅之儒雖事表章不能起其衰我朝龍興首崇典籍特開四庫搜采遺亡晦者於焉顯佚者於焉輯書契以來於斯爲盛天下咸知縳慕通儒蔚起務爲徵實之學片羽之殄必登於櫝一字之疑必抉其隱積之既富爰爲叢編固己人握靈珠家抱崑璧若鎭陽畢氏餘姚盧氏陽湖孫氏歙鮑氏金山錢氏爲最箸聞顧又厄於赭寇十不能一二存鑽仰之士憤焉幸際海宇承平遺書復出局設於行省私家發其藏庋剞劂之工日增月盛益以見聖化所被久而愈遠余友槐廬亦今日之好古者也列校刊書以百計微顯闡幽敏求不倦近復徧蒐有用之書公及秘藏之本與夫同志之友往復商搉陸續付刊積若干種編爲二集鑒别既煺校讐復善有聨珠之美無片珉之雜三棘六異呈其瓌表砥厄懸黎萃夫珍祥雖物之聚必於所好而所以致之夫豈易言哉余不學不足以知其深乃辱君意屬弁以言余喜君之篤好斯道尤佩君識力不特傳之久遠足與畢氏諸家相輝映而所以津逮來者具功不可没故忘其陋而書之然是編也猶其初桄繼此而輯方未有艾觀夫璿瑰𤤄瑶而後知采石之山重　之所守更有進焉者在耳願與讀者刮目俟之光緒十有三年仲春華亭閔萃祥書於止止山房 
 
 
