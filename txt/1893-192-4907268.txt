# 1893 - 192 - 4907268

 

Page 1

 
 
[十三經註疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視慨捐石印倣宋刻沅本十三經註疏五十部原價四元今减作每部三元二角囑敝恊振　代倦所　之資悉數助賑十三經爲必讀之書諸君子旣可陶鎔後進又可振濟飢　天下最方便事孰有過於此者乎如蒙購取請移玉本館俟　　　 
[新印臨證指南醫案出售] [  圖書集成局啓]  
　　吳門葉天士先生以頴悟卓特之才研精醫理於書無所不　融會古人之精意而參以新機故其立方　一二味不爲少十餘味不爲多智見不妨從同獨用不嫌立異輕重撃於杪忽取效在乎呼吸和　盧扁不是過也及門弟子隨時抄録諸方遂有臨隱指南醫案之刻誠找黄家所不可不　者本局以新鋳鉛字排印紙色旣白裝釘尤精共十二本盛以錦套每部碼洋一元五角欲購者請移玉申報舘帳房及各處申昌書室可也 
[論治民貴善用其才]  
　　今天下言者動謂治民難治盜尤不易而歎天下無人木不知天下何嘗無人才哉患在不能知而用之耳搜羅之未廣也信任之未專也優容禮遇之未至也卽其人負經濟之才何由自見從來有才之人大用之而大效小用之而小效顧因才而用之則繫乎上有才而能善用其才則繫乎下請以數事徵之當海運初行之際有旗丁康濟者以爲海運不必行漕運良便其說謂河南有一處可加通濬爲糧艘入運河之捷徑繪圖立議上之當事河臺持以爲不可乃諸京師献之於朝特命督臣按其事康濟入見僅長揖而已督臣怒呵之卽對曰小民此來非犯罪干法也所言乃軍國大事今不平心察之徒厲聲色責以拜跪草野布衣不知禮節未嘗謁見官長乃先以威惕之將何以措辭督臣於是改容禮之遽延之上座後以濬河工鉅仍用海運康濟乃著漕河駁辨以明其說之决然可行夫康濟不過一旗丁耳而懷才如此天下何嘗無才哉至於治賊與治盜異昔有士人謂善爲宰者竊賊不必擒治訟師不必鋤抑古時地甲給口糧足以自養今地甲並無工食不過峙竊賊訟事以牟利耳竊賊實爲地甲耳目試觀有賊之處大盜不至以賊先爲之告也鄉里小民是非茫昧任宰官之顚倒黑白混淆是非而莫知有訟師以持清議則宰官不能妄爲是　竊賊者藉以備大盜也容訟師者藉以儆官邪也因作鼠捕鼠說此雖非純王之政亦救時弊之一法然竊賊易爲土匪訟師易欺良善土匪聚足以召外宼良善屈足以長莠民爲上者當　奸去暴化莠扶良使一物無不得其所庶可無憾執是以論淺之乎爲治矣然猶賢乎今之從政者也從來治民之官首重牧令其爲政也難官小而任繁劇者尤不易必也才能幹練學識充裕方能措之裕如昔翟楚珍之出宰新喻也其俗刁悍健訟累歲抗糧逋負紛積所控之案誣揑株連毫無端緒令聽訟者不能剖决至徵糧時空室他徙無可蹝跡稍緩其征又至訟庭催訊矣一若訟不結案則納糧亦無日藉以挾制官長公下車後凡有訴牒皆收而概置不理日惟步游閭巷與父老縱談問其年齒居里家常瑣屑事或遇老誠者則招之入署所言亦祗及其親戚交游執業嗜好而已未嘗一詢及政事如是者半載一日升堂見有投狀者卽繫之謁之曰汝非良善者前日汝與某酒後爭毆有之乎訛索某錢有之乎汝親串非卽某乎汝與某非朋比爲奸汝某歲欠糧若干令歲又虧負若干有之乎且先納汝糧後聽若訟歴歴指其隱事若目覩羣驚以爲神而不知其操何術嗣後凡遇訟者悉施以是法無不惕服宿欠爲之一清蓋公於平日所詢其事悉錄於簿卽其姓類分爲四部曰江山一統以人姓總不離乎點晝撇竪也遇人至只消對簿誦一過耳此亦革刁息訟之一法夫牧令尚爲親民之官至於教諭訓導在今日幾爲閒曹末秩無足重輕至應試時不過斷斷然爭贄儀耳餘非所知惟長淵甫之爲句容教諭也則異乎是句容士習素稱　情先生至嚴飭月課諸生有不至者嚴加訓督無敢視爲具文暇至街巷輙令門斗捕短鐵練從見有媳詈姑子忤父卑幼逆尊長者卽以鍊繋之每祠宇間演劇賽神或涉淫褻之戯立拘班首桁楊警衆先生曰朝廷設立是官以整飭風化文章其末爾始而邑宰紳宦憚其嚴正皆側目而民間有爲不善者惟恐爲先生聞後邑宰以折糧增價幾激民變賴先生一言而定夫此冷署枝官而爲上官所欽企下民所仰望若此豈非在自爲哉由是觀之何地無才何時無才何事不可以展布其才今士人之讀書明理者未嘗不有志於用世而一人任途卒不能有所表見隨行逐隊碌碌無所短長非曰受制於上官卽曰見厄於同僚以立異爲矯情以勤奮爲多事以　頇模棱爲識時以因循蒙蔽爲得計誠若是也烏能興利除弊戢暴安良而爲朝廷獨肩重任也哉夫人必先自立而後可取信於人苟其行爲正操守嚴取與廉剖斷公懷清履潔鑒空衡平不與人以可議然後措之政事無不悅服雖一官一邑亦能自見其所長此之謂才苟有才而不善用其才但知迎合上官朘削下民以自肥其囊槖而絶不以民事爲已事此乃今之所謂才吏古之所謂民賊也 
[暹法近聞]  
　　西貢傳說謂有法國戰船一隊於西七月初一日抵濵角未知確否惟聞有一法國砲船在沙美島灣泊又有兩巡船一砲船寄椗於聖占士地角有識者謂此或法人故作恐嚇之計亦未可知而暹人因此已大爲震動矣又法員刁夫連尼路亦奉命往美江左岸佔踞地方者目下來信謂所到之處土夫迎接歡聲雷動並無抗拒之意云○有輪船名暹者由濵角到香港舟師言及暹王以時事多艱邊防吃緊著人將利士荷士舊帆船及濵角輪船滿載石塊沈諸濵角河口水中堵塞孔道其中祗留一綫僅通隻輪往來聞旅居濵角之華商業經電達新嘉坡各商家囑勿寄貨前往至所因何事則未明言想亦以法事未經妥恊恐一旦决裂於商務大有所妨也○英商之在暹羅生理者因聞暹人在日本購買快槍以備戎行殊爲焦灼暹羅西報云英商以暹法情形日形緊急不得不爲未雨綢繆之計將屋宇物業生理在駐暹英領事署詳細開列註册存案以備日後如有兵務或被玉石俱焚則有案可稽當向之索令照償又恐土匪乘機滋閙募印度人以禦侮其人雖非選鋒之士亦足以鎭壓披猖聞暹人安置水雷於海口以爲守禦洋商聞此亦引爲已憂蓋以暹人能放未必能收將來商輪往來得毋甚有碍耶然此不過局外揣測之詞暹卽無諳識操縱之人亦必備楚材以爲之效力以上見諸香港及廣州各日報皆上月事情也錄甫旣而又有暹法開兵之電 
[暹法開兵]  
　　昨日駐滬法國總領事接法水師提督來電謂法兵輪船二號一名英貢斯打一名格曼脫於華本月初一日將晚行至美南河中被暹羅兵船六號及岸上砲臺一齊攻撃二法船還砲撃之暹人已預在河中埋水雷法船設法以攻至夜卽攻至暹京濵角之前遂下碇其處若是則兵端旣啓暹禍正無已時不知我中國何以竟袖手旁觀不爲之保全藩服耶 
[俄國近情]  
　　俄京來信云俄國軍帥卑爾輔於上月初旬帶領大隊營兵赴亞洲巴馬地方欲將俄國所屬巴 
 
 

Page 2

 
 
馬及卜夏蘭一帶清劃界限至是否欲與中國分界則未之知也○俄與德國訂立通商條約未能妥恊國人甚爲鼓噪至事之顚末刻下未得其詳所聞者祗此數言耳 
[保險獲利]  
　　英國永平保火險公司刻已將去歲一千八百九十二年清帳排印告成計去歲一年之内各局所收保費共英金七十七萬三千七百二十三磅九先令六辨士付出各處賠欵共英金五十萬七千四百五十二磅六先令七辨士除去一切開銷并付各股友每股利息一磅十二先令其餘滾入今年帳内按永平股分每股只已付資本五磅而利息已如此之多足見其廣濬利源生意蒸蒸日上矣譯畢敬拜手以賀與股諸君 
[委係種火]  
　　廣州客言三元里藥局被焚附近各鄉滿目瘡瘐眞堪憫惻雖經各善堂延國手施醫給藥奈傷者過衆施治難周多有因而斃命者刻下鄉民訪得是日委係局内員役種火自焚聞擬聨名禀請大憲訊明嚴辦以爲被災之千百窮黎雪寃特未知憲意若何處置耳○ 
[廣試聞見錄]  
　　五月二十一日廣州府張太守仍在貢院三覆南海番禺等縣文童除四書文外兼試古學命題時分别經史詞章諭令各就所長擇題而作不必以多爲貴致蹈餖飣之嘲而各童兼擅衆長作全題者亦頗不乏粤地多才于斯可見○南海一邑考數多至五千餘人太守恐院試時號舍無多不能住置因認眞校閱擇其文理　繆者𢷤棄不錄案發僅取四千餘人○陳某新會縣外海鄉人年五十餘歲髮雖頒白意興尚豪擬欲於童子軍中拔戟自成一隊五月十八日襥被應府考正塲夜漏已闌尚未交卷而出值差大爲詫異視之已物化矣急呼各役舁置圍墻外翌日始由親屬認明棺殮君子曰此卽洪範所謂考終命○新寍縣文童某甲以文星而兼酒星食葉春蠶千言下筆顧獨喜與麴秀才伍時把袂作糟邱之游上月二十日二塲交卷而出腹已餒甚不及回寓卽向某酒肆呼紅友約劉伶散髮披襟自斟自酌迨玉兔東升而玉山已頽隱几而臥閱良久酒保扶之下起急雇肩輿返寓所甫抵寓而氣已絶矣○順德人某甲因應府試僑寓省垣風簷角藝之餘輙挈鷺提鷗尋花問柳十五之夕月明如晝水面風來遂泛棹珠江爲獵豔之舉見一幼妓姿色麗絶恍似廣寒仙子謫降人間注目視之神魂飄蕩不覺翻身入水蹝影杳然同行者無可救援函致其親招魂痛哭聞者哀之 
[皖水柔波]  
　　某大令與安慶省垣西門内匯昌錢莊素有往來上月十三飭家丁持摺取銀一百八十兩及到寓過平少去十兩遂責令家丁仍將原銀交還囑莊中人再爲平實家丁唯唯應命携銀而往告以故莊中執事人不認短少大爲饒舌旣而詞窮理屈乃復秤十兩畀之并於包上註明數目若干眼同家丁騐明固封事始平息○某甲年逾弱冠農家子也上月十七日至西門外古牌樓一條龍茶社倚闌啜茗以滌煩襟閱片時忽發急痧自言腹内痛如刀搠面色灰敗宛轉呼號社主急遞信其家旋經家人用門板舁回則已塊歸地府矣○每歲五月十五日游手好閒之輩例舁府縣城隍偶象出游是日清晨官商士庶之謁廟進香者幾於履趾交錯香金所入囊槖爲充旋由管廟之黄齋公擣鬼弄神謂先一晚已三沐三薰焚香禱告　定上月二十六七兩日賽會云 
[潯江雜佩]  
　　前署九江關道涂仲昉觀察椿年因公至潯旋於上月二十六日辰刻乘滿江紅船回省垣舊日寅僚皆至江于恭送○二十五日之晚亥刻官塲接得南昌電報悉瑞昌縣吳慕臣大令念慈調篆遺缺經大憲委修理湖口砲臺之黄紫封大令麟代理前辦九江文報局任若愚大令國銓委署臨川縣事南昌通判郭月峰通判克臨調署進賢縣事卽用縣吳雲卿大令慶揚委署峽江縣事○彭澤縣濵臨大江與湖北黄梅縣安徽宿松縣土壤相接胡廉生大令遜之履新後卽禀請上游委萬金門少尹華祝辦保甲事宜上遊已俯如所請矣○署九江府邵傅巖太守札委郭子範少尹模前往瑞昌縣守提日前所獲盜犯數名由府親訊 
[姑孰芹香]  
　　安徽學政吳肅堂宗師試畢安慶回駐太平府節轅舉行本郡試事五月十二日行香放告下學講書十三日考試生童經古十四日科考四學生員十五日補歳考十六日蕪繁文童正塲十八日當塗文童正塲十九日覆試一等生員以後排日考試約二十八九日可一律告竣所有題目照登於右科考文題子貢問友兩章策題史遷禮制書叙詩題賦得最後一匹馬如龍得龍字蕪湖童生文題且知方也夫子哂之繁昌童生文題其言不讓是故哂之通塲次題無以則王乎詩題賦得郵籖報水程得籖字當塗童生文題忠矣至未知焉得仁聞此次塲規較上届尤爲嚴肅點名時除府縣皂班照例搜檢外又親自督同家丁四名嚴搜一遍不但向來各種關節一掃而空卽老於捉刀者亦皆望而却步故每一案出士論翕然又今届新進文童覆試外加面試一塲蓋卽所謂提覆也 
[虎林雜紀]  
　　杭垣自夏至節後氣候漸暖及小署將届火傘高張流金爍石寒署表升至九十餘度五月二十一二十二等日申末酉初濃雲四起雷聲殷殷急雨隨之鴛鴦瓦上有敲冰碎玉聲一洗筝琶俗耳俄而雲收雨歇猶見夕照銜山入夜仍汗流浹背扇不停揮四野農民待澤孔殷未知蒼蒼者何日大霈甘霖以慰雲霓之望也○金釵袋巷某紳家於五月二十日魚更將盡時有賊踰垣而進挖開窗門至某紳臥房將箱籠鎖匙扭斷竊去裙襖十餘件及珠翹翠花洋銀等物約值洋二百餘元及某紳知覺賊去已遠無從追捕紳於二十二日開列失單具禀錢塘縣署朱大令卽飭差緝捕未識連城寳物仍返趙庭否也○王洗馬巷内糧廳照墻前有兩池焉黄梅雨後碧水淪漣某日未初時節販瓜者過其地正當烈日行空汗流浹背脫去上下衣臨流洗澡適有機匠某甲在門前獨坐相去一箭之遥見其入而未見其出至半點鐘之久異而趨視則見兩足向天頭沈水際急呼人援救氣已絶矣有相識者告知其家聞其家尚有兄弟三人販瓜者居其末厥後由長兄買棺成殮嗚呼慘矣 
[蕪上輶軒錄]  
　　本届恩科鄉試上江調簾各官日内已次第接奉憲檄計當塗東流懷遠霍山四邑宰俟庖代者戾止卽當泛棹白門聞懷遠縣篆經藩憲檄委蕪湖電報局王叔英大令往攝上月二十二日已由蕪湖買舟前往徽州府屬定浦厘卡委員梁濤觀大令亦奉調簾遺差想又須委人接辦矣○蕪湖保甲總局經撫憲沈仲帥添委候補府梁若洲太守辦理上月二十二日太守捧檄遥臨謁見道憲并拜會各寅僚隨擇吉二十四日視事原居是席之吳太守現當會辦又添委候補縣饒芷香大令作爲隨辦想此後安良緝暴當益加周密矣○某輪船由漢皋順流而下抵埠時有扒兒手溷入人叢中一試其探囊妙技經查輪委員察出立卽扭解總局請懲吳太守嚴鞫情由知係落魄江湖非老於此道者乃從輕判令笞責五百板薙去半邊頭髮發躉船枷號示衆以戒其餘○某日有賭徒若干人嘯聚於江口五顯殿前引誘良懦之人入局賭博本叚巡防委員吳幼卿少尹聞知其事不動聲色驀往拘拿若輩咸豕突狼奔頃刻四散祗當塲拘獲二名解至總局一責五百板一責一千板荷以頭號巨枷押令遊街示衆○端陽以後炎氣偪人火傘高張冰紈乏力槐隂靜坐披襟當風猶苦珠汗涔涔如雨之下彼食力者終日奔走發痧中署其能免乎日來自江口以迄二街倒斃者每日踵爲之接亦有災生瘧鬼牀第呻吟者恨不誦杜少陵子章　　血模糊手提擲還崔大夫之句以禳之○秧歌唱罷梅雨連朝農人旣免從事於桔槔碧翁翁又時放義輪良苗遂罔不生機蓬勃黄童白叟終日柳隂箕坐鼓腹嬉遊再閱五旬卽可慰滿篝滿車之望矣不禁喜而不寐○某甲梁上君子也穿　穴壁其技甚高每出得贓恕窩藏新横街後茅屋中丁姓處丁佯爲小工度日實則私藏竊賊藉以分肥月前甲案發到官祗將散置於外之各贓約略供出絶口不道及丁一字堂皇高坐者遂僅予笞杖枷號並遞回湖南原籍不許逗留甲甫抵里門又潛回蕪上一到卽向丁索取寄存贓物丁意圖乾没堅不認承甲忿極自訴於捕役某乙乙聞而喜甚竊以爲又可 
 
 

Page 3

 
 
借以生財矣乃卽協同往吊丁自知無可再賴乃和盤托出惟細軟各物已典質一空甲索至再三丁不得已倩比鄰張姓檐保願於翌日歸還至夜丁卽扃户遠颺此案遂無歸宿○廿四日有一小划日打槳溯流飄如一葉忽見上游浮來無名男屍一具遂繋諸梢後帶至救生局禀陳局員飭司事照例給賞錢文並將死者面貎開註册上給棺殮埋渺渺蒼波一望無際覊魂漂泊能無槍然 
[吳苑蟬聲]  
　　有名保生者不詳其姓氏以其向在各圖當地甲夥咸以地方保生呼之近已因事辭歇日前在三多橋領略玉川風味適有素識之某姓婦經過在座之某甲指謂保生曰此婦行將再醮矣保生心生一計卽以已閉之槽坊酒票十斤持往該婦家謂區區薄禮乞勿見哂然喜酒須豐盛也言也而去婦初不解所謂旣而細味其語恍然大悟遂怒曰地方保生何敢戲侮我當卽邀至臬轅東首茶寮内評理適西路總巡楊明府道經是處聞喧閙聲喝問茶博士曰婦女不准品茗告示煌煌汝敢藐視耶茶博士長跪致詞曰此非吃茶實吃白食耳問何謂吃白食茶博士歴禀前情明府大怒飭差將保生拘至局中笞責六百板荷枷發三多橋示衆白食吃不成賞了獨桌酒世有老饕盍以此作榜樣○蕩口西鄉有某姓叟处逾七十雖近就木之期尚以牟利爲事上月廿六日肩負新絲二百兩入城求售行至閶門外突有甲乙内三無賴疾趨而上攫其絲而逸叟飛步追之甲足力不濟竟被扭住髮辮抵死不放旋經旁人解勸甲亦願將原絲交還求免報官叟以原物旣得不敢苛求遂携絲躑躅而去 
[水中拾麥]  
　　津人於麥熟後刈穫登塲田間尚有滯穗任憑婦女拾取謂之拾麥子惟丁男則不與焉蓋丁男拔麥每工可得津錢七八百文故不屑爭此錙銖今届麥秋適值大雨傾盆通宵達旦麥田之卑下者多半被淹諸婦女乘一葉輕舟蕩漾波中藉以奏手雖獲升斗之資而帶水拖泥已覺異常狼狽矣 
[告示照錄]  
　　欽加運同銜補用直隸州特授江蘇松江府上海縣正堂黄爲遵札示諭事本年五月初四日奉布政使司鄧札開奉總督部堂劉札開准貴州撫部院崧咨據礦務局會同善後局司道詳奉牌行准兩江督部堂劉咨開前事緣由檄行該局查明現在辦法會同議詳以憑咨復計抄一件内開據蘇滬各官硝鋪候選從九品吳謝昌禀稱兹有商人直隸候補知縣程寳炎在貴州禀准轉運硝斤到滬銷售各等情據此除批查程寳炎領運黔硝到滬銷售現已據蘇藩司蘇松太道詳報咨詢貴州礦務局查復核辦惟硝磺兩項軍火攸關例禁甚嚴前臺灣劉爵部院奏請將臺産硫磺發給執照由商販運出口承銷祗准於通商口岸設局内地各州縣地方不准設局分銷分銷鋪商如購臺磺仍應查照向章禀請由司繕照詳請掛騐給發購買曾經飭據該司道會同議詳咨復臺灣撫部院查照飭遵在案當此伏莽未靖凡關涉軍火禁物尤未便稍涉大意黔硝運滬銷售旣與臺磺情事相同自應查照臺磺章程祗准在通商口岸設局不准於内地各府州縣分設子局隨便運銷並不得售給無文批之人以杜流弊各等因奉此查硝商直隸候補知縣程寳炎於光緒十五年十一月禀請試辦銅仁鎭遠都匀思州四府硝觔運銷各省經本總局照章批准嗣於十六十七兩年該商兩次報辦起運凈硝二萬四千斤分赴上海浙江共塡大票十二張每張載明二千觔均經先後詳奉前憲臺批准分咨江浙各省飭屬遵辦在案至該商運硝到滬自應查照蘇滬硝商向章一律辦理何得擅准由商民人等繳價領硝赴各府屬分設子局自行售賣並自刊護照聨票隨時塡用違章圖售實屬牟利妄爲兹奉前因自應嚴飭該商自刊護照聨票撤回銷燬不准於内地各府州縣分設子局並不得售給無文批之人以符定章而杜流弊除札該商遵照外再查黔省開辦硝觔因商販難於湊集現祗隨時採購以供本省製造軍火曁由官局分售各屬配製鞭炮鋪商之用其發商領硝各省之處已暫行停辦理合詳請查核咨復等情據此咨復查照等因到本部堂准此劄司知照等因到司奉此劄縣出示查禁並諭該商程寳炎知照毋違等因到縣奉此除諭飭遵照外合行示禁爲此示仰販運黔硝臺磺徐硝各職商及保甲人等知悉爾等嗣後承運硝磺遵照蘇滬向章不得售給無文批之人以及自刻聨票護照致滋流弊仍將硝磺到境日期報明本縣衙門查考各宜遵照毋違特示光緒十九年六月日 
[觀燈剩語]  
　　小東門外新園茶館門首有著名流氓鐵廠阿二烏木海山順發金二等向順慶挑釁因借扇不遂頓起風波前晚十點鐘燈市游人擁擠諸流氓欲將順慶拔往别處適包探孫錦榮帶同副役巡至是處流氓始一鬨而散○著名巨騙朱東升以築石駁岸爲名向褚家橋某石作行哄騙之計在後露出破綻卽赴捕房報案此已列入前報不料朱屢犯不悛前晚又在高昌廟左近哄十餘齡之童子同往法界觀燈蓋見童子身畔藏有洋銀一元不知其是贋鼎也先生至興聖街某客寓洋騙得囑童子在此安寢朱潛往十號門牌花烟館欲與女藥义作長夜之歡適王郁孫三包探梭巡至此與朱相遇以爲此似曾相識之燕歸來也當卽拘送捕房捕頭飭押候解訊○龜奴鴇婦植解語花爲摇錢樹曲中呼爲小本家前夕棋盤街某枝院小本家挈女傭同往觀燈凌波微步羅襪生塵行至致和里游人如蟻深入重圍宛如虞姬之被困垓下突有浪子以如箕之手捫似玉之胸妓大呼救命適爲包探所見將浪子拘入捕房捕頭飭令管押一宵於翌晨釋出浪子係在大東門外爲彈染業者○潮陽人某甲向以燒烟爲事有大塲人某乙願借一枝俾息鷦鷯之影甲曰此易易耳現有某烟館司帳一席虚左以待如肯俯就項出押櫃洋三十元另酬儀二元便可玉成此事乙向親友借貸如數付給甲得洋後去如黄鶴蹤影杳然前日下午在法界觀燈徙倚捕房前被乙遇見扭入捕房請究 
[派勇彈壓]  
　　前晚法租界張燈時滬南居民結隊往觀幾至萬人空巷廿三七鋪巡防局員黄衡堂二尹恐有擠軋爭閙情事特於七下鐘時撥出勇丁八名在大南門外商船會館海運局萬豫碼頭等處彈壓二尹亦不時出巡故遇事生風之輩不敢施其技俩也 
[搶親失計]  
　　滬南石作弄地方有江北婦名痴姑娘生一女小字呶呶日前曾與同鄉婦二娘娘閒談謂呶呶年已及笄東牀坦腹未有其人汝家郎君年歲相當以桑梓而聨姻婭勝於遠嫁多矣二娘娘聞之私心竊喜以爲片言永矢金石不渝又念納采問名許多浮費不如效俗例搶親較爲便捷遂於昨日清晨糾合無賴數十輩令其子率同前往旣至痴姑娘家毁門而入見其母而不見其女蓋痴姑娘已有所聞以爲六禮未行何得鹵莽如此密藏女於别室而莊坐以待之旋邀鄰衆至具述前事侃侃而談理直氣壯衆咸以二娘娘所爲不當於理由是奮拳攘臂而來相與偃旗息鼓而返 
[滬災兩志]  
　　本邑小東門外迤北沿城下一帶平屋均營中所建有某甲者賃居其内不知其作麽生前晚十一點鐘時正在然火作餐不隄防遺火積薪中以致立時𦦨煽甲知已釀禍奔出户外呼救幸爲時尚早諸隣方露坐納凉聞警馳來設法救熄○同時大東門外大碼頭左近某染坊曬臺下小屋中亦不戒於火幸諸夥察知當卽竭力汲水澆灌得以轉危爲安然亦險矣 
[小竊兩志]  
　　劉姓家住南市盛家尤前晚有小竊穴墻而入竊去紡綢衫夏布衫夏布裙直至次晨始悉遂卽報捕緝查○有偷兒掩入大東門外外鹹瓜街甘姓家攫取水烟袋一枝迨失主追拿則已去如黄鶴矣 
[捕役獲贓]  
　　滬南製造局前日失去鐵板十餘塊總辦劉康侯觀察倩該處巡防局魯二尹飭捕查緝昨有捕夥某甲行經滬南倪萬興鐵錨店見有鐵板似係機器所用遂向店主倪阿開訊問倪言上月間有人持來照舊鐵價收下甲言此係製造局所失可先取兩塊送往局中閱 
 
 

Page 4

 
 
看如非贓物仍行送還阿開不允甲投廿三七鋪巡防局禀訴黄衡堂二尹立飭勇丁將倪阿開與贓物一併拘案轉送高昌廟巡防局訊辦 
[忽焉殁兮]  
　　陳雙福者甬人也年四十餘向在滬上洗衣作餬口近因失業無聊貧病交迫遂借居美界乍浦路叙興園茶室樓上前晚閒坐納凉遽爾氣絶昨晨由店主投報捕房令三圖地保石茂卿到來料理殯殮○昨日潮退時外虹橋河中有無名男屍年約四十餘黑鬚身穿白洋布衫褲被巡街捕所見將繩繋住投報捕房轉飭二圖地保陸坤咸報知善堂備棺成殮發壇待認 
[贈藥鳴謝]  
　　昨承元濟堂以菩提丸藿香正氣丸痧氣丸分贈同人正欲附志數言以伸謝悃又接同仁輔元堂所貺天中茶純陽正氣丸當此炎天毒日幾如火傘　空行道之人最易病暍得此金丹玉液儘堪起死回生本館當隨地布施以代揚二善堂之盛德焉 
[筵資移振]  
　　電報局經蓮珊善長貽書本館協賑所云月之朔日爲先嚴芳洲府君九旬冥誕蒙諸戚友惠賜隆儀降臨稱祝本應肆筵酬謝因值酷暑薄味之候又念山右沈災未澹仰體諸大君子行道有福之意移助晉賑送上洋三十元乞彚解災區並祈登報以鳴謝忱又承施會昇會昌賢昆玉以尊萱七秩壽辰承諸親賜以隆儀本應設筵答謝因念災區待振孔急移助洋廿元敝所盥微三復欽篆五中敬誦葩經爲頌曰孝思不匱永錫爾類 
[黄君第四批壽分移賑]  
　　謹啓者黄君春甫六秩壽辰蒙親友所饋隆儀移助山西急賑其第一二三批壽分已照登報布陳公鑒今又奉到金明府元烺洋八元蔡紫黻翁洋八元葉伯鋆翁洋六元楊子萱葉澄衷顧勉夫黄崧生周昌齡五位仁翁各洋四元宣琴山廣文中西大藥房王紫詮朱葆三夏家鼎陳笙郊潘魯卿孫荻洲凌質卿郁少葵諸仁翁各二元錢昕伯何桂笙鈕小峯吕愼卿姚子澄張鑑森諸仁翁各一元周晉生勞文叔徐熊洲張福海姜海運五位仁翁合洋一元施正卿翁五角以上共移賑洋六十九元五角再請登報伏祈公鑒上海六馬路仁濟善堂謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市理言]  
　　本城小東門外吊橋年久失修將次鳩工重建此已列諸報章矣昨晨某營飭工匠前往興修先將欄杆拆去○城廂内外各河由營舅溶將次告成南門運糧河所挖之泥堆　岸旁如岡如阜幾將各家門户墐閉如蟄蟲然以致謗讟頻仍怨聲載道前晚鐘鳴九下有某甲行經是處失足而跌頭觸石條登時鮮血淋漓慘不忍觀經旁人扶送回家 
[賭徒害人]  
　　滬北天后宫戲臺下向有阿全等聚賭經美捕房包探拘送公堂懲辦若輩愍不畏法邇來仍有小福壽糾合阿春阿榮　全等人擺攤擲骰名曰不同骰子受其害者不知凡幾前日有十餘齡之童子肩負青蚨千餘翼在此遊玩阿榮等引誘入局盡喪其資童子念回家無以對人放等大哭廣東人某甲見而憐之給以小洋二角又被阿春誘賭輸去童子向伊饒舌被阿春用武按在地下飽以老拳後有人解救給洋數角童始收淚而回 
[上海縣署瑣案]  
　　王德標投英公堂控顧海中調戲伊妻楊氏並糾合出外啜茗蔡二源太守飭送縣請訊辦理前日黄愛棠大令倩帮審委員葉司馬升堂研訊王訴稱小的係臨川縣人向以薙髮爲業現在治下英租界營生去年雇顧爲夥到店後時向妻子百般調戲小的惡之將伊辭歇前日小的有事出外伊卽誘妻子至茗樓小的得悉情形尋至白大橋前鴻花樓向顧理論顧非惟不服反敢將小的頭額戳偒不得已喚巡捕到來拘送公堂轉送案下楊氏供用德標是小婦人之丈夫顧時向小婦人調戲小婦人告以奴已有丈夫未便嫁爾况一婦豈能從二夫耶顧總不睬是日又哄領小婦人出外坐甫定丈夫卽尋蹤而至呼捕拘送公堂轉送到案顧供稱小的與王同鄉去年在伊店爲夥旣而賓主意見不合是以告辭何嘗有向楊氏調戲之事此次小的雖糾合楊氏啜茗然並無不端之事王手持剌刀向小的亂剌小的情急將刀　開致帶傷伊之額角司馬一再盤詰顧執定並不行兇駁詰久之始供稱實是小的行兇惟求恩施格外司馬判令笞責一百板枷號一月發頭門示衆楊氏交德標領回嚴加管束○鹽梟彭大朋等在閔行鎭聚賭抽頭經鹽捕管弁勇往拿彭等恃衆拒敵旋將彭及沈阿金陳關榮拘送縣署黄大令訊供之下判令分别笞責並將沈陳枷號一月發閔行示衆邇來枷期已滿前日由公差解送案下午後葉司馬升堂發落沈陳同供稱小的等皆南匯縣人現已知悔尚乞開恩司馬著疎枷具結交地保奚永和領去○法大馬路協盛祥零剪店主錢順生投法公堂控店夥朱增山陸啓堂於前年除夕呑没綢二十五匹葛蕃甫同轉著送縣辦理黄大令訊供之下判令收入所中前日葉司馬升堂提比朱供稱小的係寍波人願出外向原告懇情求恩交保司馬准之著交的實人保出○日前金文華挈妻羅氏投二十三七鋪巡防局控王張氏卽四仙人串通沈運初藉端訛詐並告隂狀以致羅氏日夜不安求恩提究局員以其情節支離移縣訊辦黄大令著看管候示前日午後葉司馬升堂研訊金訴稱小的係本邑人向在某沙船執役家住二十三鋪小南門外羅氏向藉爲小孩推驚餬口今春有浦東人王張氏卽四仙人至小的家中勸今妻子入行并言若不入行不能行道妻子受其愚惑付與鷹銀二百四十元王紀氏遂串通伊親家羽士沈蓮初僞言已准作入行並赴欽賜仰殿中在神前祝告事畢又勒索數百元小的夫婦不依王張氏與沈暗中訪知妻子年庚往某廟中告隂狀隂曹已准其狀使妻子在陽間受苦晝夜不得安眠且伊身上下皆有蛇圍住不得已投局喊控蒙送到案求大老爺提究金羅氏供與略同並稱小婦人現在受苦不堪求恩原宥司馬曰爾等所供實屬荒唐可笑况王氏旣控隂狀本委係陽官難以判斷金夫婦一再苦求並請查訪司馬諭以聽候飭差訪查王張氏金羅氏是否女巫禀候訊辦○何瑞昌控林仰芝虧欠貨銀千餘兩曾登於報去年林繳過四百兩黄大令斷令再繳銀六百兩洋銀九十元前日葉司馬升堂提訊何投案候示並請追給欠銀林供稱所斷之銀現在先措繳五百兩其餘已向原告商懇情讓何稱並無其事司馬曰此案已經斷定不能更改限一月内再繳銀一百兩洋銀九十元呈案之銀先給何具領 
[英界公堂瑣案]  
　　包探顧阿六禀稱魏紹寳控播順卿竊書小的奉諭往查特傳某烟館主蕭阿桂請訊殷仲春蘇少泉吳東昇李經裕毛榮正陳金和同稱魏潘皆同業魏曾控潘串竊石印書籍然素知潘爲規矩人蕭供稱小的係潮州人在治下開廣利源烟館所有樓上空屋轉租與釘書人湯錦元湯曾將書籍向小的抵押洋銀三元旣而湯偕潘贖去並非潘串同行竊魏訴稱現蒙訊明湯行竊書籍請飭差緝拿潘供稱此案旣已訊明請爲察斷蔡太守飭將潘交人保出俟拘湯到案再行訊究○包探王阿二禀稱周郎卿張秀發二人互扭至捕房周言張有地租與賭徒開塲聚賭是以送案請究張供稱小的係本邑人現在虹口開設小烟館周曾欠烟錢三千餘文向索不還又來賒欠小的不允是以爭扭至捕房豈知周混訴小的將地租與賭徒小的實無餘地請大老爺查究可也周供稱小的久染烟霞之癖日至張處開燈前日告以暫欠數文錢伊竟不依故與爭閙及同扭至捕房一時忿恨交加因卽妄供伊將地租與賭徒設局聚賭蔡太守判令笞責二百板張交人保出候查明究竟有無地基租與賭徒禀覆候核○某包探恊同公堂差役李杏查提地主曹全寳等人到案蔡太守研訊之下李差禀稱張比比已往關外營生是以小的傳其母王氏並周南全周南寳請訊當往拘曹時突有曹慶慶者泅水而逃經小的等奮力追獲王氏供稱兒子比比早已他往並非有意將地租與賭徒實被若輩任意設攤小婦人並不得錢且時往喝阻南全南寳全寳慶慶所供皆一味支吾南寳并稱小的連日患病未瘳蔡太守飭將王氏及南寳分别交人保出慶慶等押候覆訊究辦○西人某甲訴稱在治下開洗衣作雇徐雲山作工頭因洗壞某主顧之衣略加申斥伊卽邀約衆工人停工不作是以報捕傳案請卽訊懲徐供稱小的係寍波人各工人以工價太少一律停工並非小的覇持尚求電鑒蔡太守查得甲係英人諭令俟禮拜一會同英副領事訊供核辦○包探李錦堂禀稱寍波人陳阿榮前曾犯竊送請大老爺遞解回籍今又來此圖竊是以拘案請懲陳供稱現在小的並不犯竊務乞施恩蔡太守判令笞責一百板押候仍備文遞解回籍○三十八號西捕禀稱昨晚漏已將闌見陳阿囡陳阿華各駕馬車在泥城外沿途攬客有違工部局定章因卽拘至捕房二陳各存洋銀五元得以釋去今日祗阿華到案阿華供稱小的以後不敢如此矣蔡太守判罰洋銀四元阿囡所存洋銀五元一併撥充某處西醫院經費○包探李錦堂禀稱豐園烟館執事人顧炳如報失烟槍經小的查明曾往帮忙之沈書友所竊今已搜出原贓送案請斷顧訴稱園中失去烟槍二枝旣是沈竊務請從寛沈供稱小的與顧爲戚串行貪小竊槍惟求恩赦蔡太守判令管押一禮拜期滿交顧領回管束贓先給領○包探李錦堂禀稱昨夜沈阿祥闖入某西人家圖竊西人聞聲追赶由某號巡街捕阻獲今特送案請懲沈供稱小的係嘉興人前往西人家尋友不敢圖竊李探又禀稱小的曾在沈身邉搜出質鞋之劵諒亦竊贓且襟上暗藏自來火一匣蔡太守飭將沈押候備文遞解回籍 
[法廨停訊]  
　　昨禮拜六係法公堂訊案之期因案牘寥寥捕頭命包探停解一期 
[助賑及時]  
　　謹啓者敝堂接奉香山孫隱名大善士樂助山西賑洋一百元又奉苦無力大善士樂助洋五十元亦歸山西項下當此青黄不接急賑爲日正長况山西二府七廳地廣災重餓莩遍野非數十萬金不足以貲接濟大善士推飢溺之思宏悲憫之願救人救急施當其時天佑善人隂功莫大敬求登報叩謝並告同緣[  上海六馬路仁濟善堂籌賑公所善昌等謹誌]  
[上海六馬路仁濟善堂籌賑公所施少欽經收山東西等賑捐二月十一至二十日止清單]  
　　思樂泮水大善士助規元一千兩涂城慶升聯五十二兩二錢五分梁同善四十一兩八錢楊修福十兩四錢五分吟紅舘主人爲少君跌傷保安日興昌號交來誠敬子惜餘子三户各洋一百元震川東海氏祈病速愈身健顧潤章求父病愈修竹山房完愿三户各五十元森盛恆茶棧來陳杏汀壽筵移賑尹靜齋湯餅移賑二户各四十元福州羅穀候汪並記二刻各三十元隱名氏求保却病延年合家平安新安程　笙江隂無名氏三户各二十元寓滬蜀商悔過子神佑平安完愿崔燮年産後平安完愿二户名十五元顧王氏祈病愈益壽延年不書名陳祈目疾速愈蔣錫齡爲子求病速愈張寄春筵資移助葉財卿求三子病愈合家平安招商局南棧曹務處來無名氏完愿楊子萱翁來獲保平安氏亘心主人無名氏汪福隂嚴傅倫張永庚十二户各十元江寛輪船帳房助來　衣烟袋竹箱籃等另碎破物售見洋六元六角錢一千文朱噐之朱涇畬謝槐卿均抲敬移賑長涉寳成銀樓來蓉鏡軒彩記存心氏潘求諸事平順長沙隱名氏七户各六元葉篱舫求符來内子速愈余錦庭求母却病延年暮景康健翁冕黼爲先嫂求冥福寳應江蘇河運總局來戴伯華伯棆氏五户各五元胡芝田小兒目愈完愿長沙寳成來餘慶堂留餘主人隱名氏四户各四元蘇州隱名氏爲母生辰進香移助求增福添壽存心氏潘求免服藥祈延年益壽人否去子隱名氏左韓氏左禹川張善慶公記九户各二元代王如意具資冥福無名氏求母速愈郭節記求平安邵訪求含竊平安陳舫璿求肝氣速愈香雪吟廬主人求母病速愈嚴靜潣求合家平安不留名長沙無名氏劉彭年十户各一元劉蘭　交來高湻不書名錢一百千文不書名銅洋十四元義和銅洋十元浙湖丁仁子求身健平安銅洋七元新安程　笙嚴靜瀾朱西明吳不名無名氏代王如意冥福又助六户各銅洋一元以上共收規元一千一百另四兩五錢洋九百十七元六角錢一百另一千文銅洋三十七元 
[上海六馬路仁濟善堂籌賑公所施少欽經收山東山西賑捐二月二十一日至二十九日止清單]  
　　泰興黄橋鎭無名氏大善士助洋一百零九元黄隱名氏求病速愈洋五十元源通官銀號二十四元六角希遲子病愈完愿二十二元無錫隆茂布行來菜根書屋祈消災解危游閩蓮溪花辰吳惠堂貿山隱名氏無名氏五户各洋二十元史小　求病速愈席耀彩祈闔家平安頴川子爲子病愈完愿常州子豫成來青山氏恆昇號來晁氏柘臯慶和當愼餘黄日樓潘星齋陳平齋十户各洋十元虞修　爲子求符治傷風速愈陳平齋仁翁來建記號又陸義記常州青山氏求安子五户各五元石善士來安記廣駿源二户各四元永大昌來有心無力子三元鴛湖補過子郭節記怡和號全益號四户各二元沈步祥一元三角福安鹿之費訪壺錢麗泉信記雪記無名氏無名氏七户各一元保記瑞記二户各五角蔡國蕊爲子求病速愈三角郎翼泉一角蔡鏡臺銅洋二十四元金 
 
 

Page 10

 
 
陵免害氏天茂號二户各銅洋十八元泰記培記德記堂記永記昇記金記隆記八户各銅洋一元元記錢一千五百文盧善信元吉昌春隆莊無名氏無名氏無名氏六户錢一千文鎭仁記元記源記莊永成號豫隆行毓豐合隆順號蘭芝蔭許春元程殿揚尹耘　郭俊英無名氏無名氏無名氏十五户各錢五百文德成當四百三十二文無名氏錢四百二十文吳星槎四百文無名氏項立記二户各三百文方貢三汪炳祥二户各二百文葉泰生張俊軒汪春運費安生隱士人五户各一百文以上共收洋四百五十九元三角銅洋六十八元錢十七千七百五十二文 
[上海六馬路仁濟善堂籌賑公所施少欽經收山東山西等賑捐三月初一至初十日止清單]  
　　張弼士大善士由南洋檳榔嶼匯豐銀行匯來隱名氏大善士洋五百元又謝夢池大善士志成信票號由南京匯來無名氏浙寗同福和號來沈景甫求夫人速病愈三户各洋一百元徐少卿仁翁來眞州無名氏七十元平湖悔過氏求病速愈南洋隱　名氏張逹齋三户各五十元壽康莊來無名氏祈合家平安俗途順利三十元寧波補過子求病速愈湘潭沈衡求病體速愈强健清吉榮陽居易氏平安完愿源昌土行交來安徽無名氏四户各二十元恆孚銀樓續募何寳春爲子延齡求病速愈十五元玉水綠波求病全愈王順宸爲太夫人懺資移助山隂謝文海求病愈續助嶺南韻香氏求母免服藥并增福壽康强無名氏求子紀壽蛟川不書名無名氏祈保平安施雲莊八户各十元定遠失帖子求母康强無恙陳王氏二户各九元篤慶堂八元沈錫蕃求妻病速愈謝世正祈身體清吉怡德堂爲子求痧症速愈玉芝堂湯求女驚風速愈仙鎭鎔記五户各五元陸培恩求病愈求保平安氏免力子靜意堂劉四户各四元蘇州恆孚銀樓募無名氏三元彭品之求父病速愈陸玉昇求病速愈吳中汪候其求子痊平安無力氏求免口舌各事平安王陶菴翁來資移助人錢維豐草堂來無名氏恆孚來蘇州無名氏又來蘇州無名氏王吳氏無名氏隱名氏謝福焜吳竹賢十三户各一元徐子卿病愈完願程廷瑞爲妻完願續助太倉錢建魁孫順貴陳衡甫程犬經堂桂香書屋恆孚來無名氏陳王氏九户各一元隱名氏求消災無病銅洋三元吳竹賢銅洋二元愼記號交來古潤病餘生祈保平安規銀五十兩蔚豐厚票號交來晉益堂三十兩零九錢恆孚來無名氏紋銀一兩七錢四分又無名氏玉噐四件恆孚義賑桶内另散户錢一各二百四文孫縬顧石合錢一千文以上共收洋一千三百三十元規元八十兩九錢紋銀一兩七錢四分銅洋五元錢二千二百　十文玉噐四件 
 
 
 

Page 11

 
 
   
 
 

Page 12

 
 
[光緒十九年五月二十四日京報全報]  
　　宫門抄○湖督張等奏飭糧道赴任摺○鄂撫譚奏部選人員領憑到省委署别缺摺○又奏委署宜昌府同知員缺片○湘撫吳奏自請議處片○又奏委署糧儲道員缺片○又奏保舉知府趙環慶請准送部引見片○大臣載等奏員外郎期滿題銷試俸摺○滇撫譚奏借發黑元永三井柴本銀兩摺○監督常奏支銷飯食銀兩片○護江撫方奏湊解癸已年籌備餉需銀兩片○又奏提督到省巡閱水師緣由片將軍希奏籌解邊防經費摺○五月二十四日户部通政司詹事府廂黄旗值日無引見○博迪蘇李端棻各假滿請安○世綱預備召見○户部奏派管理三庫派出懷塔布○召見軍機熙敬崇禮世綱○○頭品頂戴湖廣總督臣張之洞頭品頂戴湖北巡撫臣譚繼洵跪奏爲新授糧道業已到省現飭赴任恭摺具奏仰祈聖鑒事竊照前准部咨欽奉諭旨湖北督糧道員缺著岑春蓂補授等因欽此當因岑春冥到省需時所有糧道篆務經臣等會委候補道凌卿雲署理附片奏明在案兹該員岑春蓂業已到省應飭赴任以重職守除檄飭遵照外謹合詞恭摺具奏伏乞皇上聖鑒謹奏奉硃批知道了欽此○○頭品頂戴湖北巡撫臣譚繼洵跪奏爲部選人員領憑到省委署别缺恭摺仰祈聖鑒事竊照部選安德府同知盛勛於光緒十九年三月十八日到省現經臣等委署宜昌府同知印務附片奏明在案兹據湖北布政使王之春按察使陳寳箴會詳該員盛勛到省後委署别缺未赴本任請照章奏咨立案前來除將文憑咨送吏部查銷外謹會同湖廣總督臣張之洞恭摺具陳伏乞皇上聖鑒勅部查照施行謹奏奉硃批吏部知道欽此○○譚繼洵片再宜昌府同知史醇應給咨赴部引見所有該同知篆務應亟委員往署以重職守查有新選安德府同知盛勛心地明白舉止安詳堪以署理據布政使王之春按察使陳寳箴會詳前來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○吳大澂片 
再臣向來封摺皆親自覈對謹封並不假手於人查本年三月十七日拜發奏摺時適有片稿尚未繕齊因次日出省閱操赶先拜發漏封上年秋冬兩季詞訟月報數目並上年支發防恊各廂動用藩糧兩庫銀兩奏片二件臣之疏忽實難辭咎請旨交部議處除將漏封二件於此次補奏外理合附片陳明伏乞聖鑒訓示謹奏奉硃批著照所請該部知道欽此○○吳大澂片再湖南糧儲道吕世田前經呈請開缺回籍修墓當經附片奏明在案現奉寄諭飭令臣等察看應俟會同湖廣總督臣張之洞查明覆奏所遺糧儲道篆務自應先行委員接署以尃責成查有候補道但湘良老成穩練守潔才優堪以署理除檄飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○吳大澂片再長沙一府爲通省各府州首領所以通上下之情資指臂之助者全賴該府得人臣與藩臬兩可皆得有所倚畀於治理大有關係現任長沙府知府趙環慶通達治體洞悉民情承審京控上控案件督率委員悉心推鞫遇事持平其勤政愛民爲士民所感戴近來添設各善堂矜恤孤寡皆該府一手經理慈祥愷悌不愧循良之選臣於上年辦理大計時該府趙環慶本應舉薦卓異之員惟查歴俸未滿三年於部章稍有未符核其才具勤明操守廉潔實足爲羣寮表率未敢壅於上聞用特臚陳政績附片奏詳仰懇天恩准將三品銜在任候補道長沙府知府趙環慶送部引見出自恩施逾格臣爲鼓勵人才起見謹會同湖廣總督臣張之洞合詞保奏伏乞聖鑒訓示謹奏奉硃批趙環慶著吏部帶領引見欽此○○奴才載遷載卓志元跪奏爲員外郎三年期滿循例題銷試俸恭摺奏聞仰祈聖鑒事竊據慕陵禮部員外郎俊啓呈稱係正黄旗滿洲瑞興佐領下人由俊秀於光緒四年十月在湖北協黔捐局報捐貢生復於湖南滇捐局報捐主事十一年遵海防例加捐員外郎十六年三月補授今職是年五月十六日到任連閏扣至光緒十九年四月十六日試奉三年期滿等情呈請前來查例載滿洲人員由各項捐纳升用者亦照議叙人員之例試俸三年准其調升等語今該員三年期滿與調升之例相符應請題銷試俸歸部銓選理合循例奏聞伏乞皇上聖鑒俟命下之日奴才等咨行吏部照例辦理謹奏奉硃批着照所請吏部知道欽此○○頭品頂戴雲南巡撫臣譚鈞培跪奏爲借發黑元永三井柴本銀兩預採供煎以顧課欵恭摺仰祈聖鑒事竊查前准户部議覆嗣後如有必須煎鹽柴本卽應遵照奏案先期奏明始准出借以昭愼重等因當經轉行在案兹據鹽法道普津會同布政使史念祖詳精據黑井提舉鄒馨德詳借光緒十九年分黑井柴本銀七千兩元興井柴本銀五千兩永濟井柴本銀三千兩共銀一萬五千兩卽於本年征收該三井課内如數借給飭令該提舉出具印領將銀發交殷實灶户採辦供煎以顧課欵仍自次年夏季起予限一年分季扣收隨課解繳列入二十一年銷册造報倘扣繳不足卽飭該提舉賠繳照例叅處等情詳請具奏前來臣覆查無異除咨部查核外所有借發黑元永三井柴本預採供煎以顧課欵緣由謹會同雲貴督臣王文韶恭摺具陳伏乞皇上聖鑒訓示謹奏奉硃批户部知道欽此○○常恩片再淮安關向有飯食罰賠二欵留爲充賞公用之需於咸豐二年調任監督文謙 
奏經部議儘收儘放如有墊用正項之員卽由接任監督查明叅奏奉旨依議欽此歴經遵照辦理兹查自光緒十八年三月十二日起連閏至十九年二月十一日止共收飯食銀五百三十八兩九分七厘查出漏報罰賠銀一千六百四十七兩八分二厘遵照奏定章程儘收儘放並無餘賸銀兩又淮安關正額項下例應提存公銀一萬兩本届稅課短絀僅餘銀二千兩批解内務府堂上兌收所有三關委員養廉飯食銀八百九十二兩八錢業經照數發給遵照部議提存辦公無欵在於正項内支銷合併聲明除報明户部外謹附片具陳伏乞聖鑒謹奏奉硃批户部知道欽此○○方汝翼片再查前准軍機大臣字寄光緒十八年十一月二十九日奉上諭户部奏豫撥籌備餉需一摺著按照指撥銀數於來年四月前解到一半十月内全數解清等因欽此計單内開癸已年籌備餉需指撥江西省銀二十四萬兩等因當經撫臣德馨轉行遵照籌解兹據署藩司福裕督糧道鄧蓉鏡會詳稱查此項籌備餉需原係籌邊軍餉每年奉撥銀二十四萬兩自光緒十二年撥解起又係甘餉改撥之項歴經援照前解甘餉成案在於司道兩庫分籌遵章具詳奏明動用漕項湊解奉旨允准在案今奉撥癸已年籌備餉需惟有援照歴辦成案動用漕項請先行奏明在於司庫地丁釐金項下籌解三分之二銀十六萬兩道欵漕項錢糧内籌解三分之一銀八萬兩等情前來臣查動用漕項錢糧遵照部定新章應先 
奏明江西省奉撥前項餉需連年均融動道庫漕項分籌湊解今十九年奉撥銀兩該司道因司庫仍難獨力全籌擬援案融撥道庫船項幾糧係爲籌濟要欵藉資湊解起見合無仰懇天恩俯如所請辦理除咨明户部外所有奉撥癸已年籌備餉需循舊融撥道欵錢糧湊解緣由理合附片陳明伏乞聖鑒謹奏奉硃批户部知道欽此○○方汝翼片再查長江水師提督定章以半年駐下江半年駐上江周歴巡查提督臣黄翼升於四月十一日由安慶華陽行抵湖口縣卽閱湖口營水陸各陣並駛抵鄱陽湖校閱吳城饒州兩營操演於四月二十日行抵江西省城與臣面商一切事宜隨於四月二十一日起行駛赴上游按營校閱請循例會奏等情前來所有照章巡閱江西水師緣由理合會同長江水師提督臣黄翼升附片具奏伏乞聖鑒謹奏奉硃批知道了欽此○○福州將軍兼管閩海關稅務世襲一等繼勇侯奴才希元跪奏爲籌解光緒十九年分東北邊防經費銀兩前赴户部投納恭摺仰祈聖鑒事竊奴才承雅軍機大臣字寄光緒十年十一月二十三日奉上諭户部總理各國理務衙門奏豫撥東北邊防經費一摺照案指發閩海關六成洋校銀一萬兩於來年五月前批解一半年内全數解清毋稍遲逾等因欽此並准户部抄錄原奏恭錄諭旨咨行遵照　來奴才謹欽遵辦理伏　閩海　歴年奉撥東北邊防經費均經按數解清所有奉提本年分經費銀兩祗緣閩關洋稅全賴茶集爲一宗此時茶中尚未開征收和無幾惟此項邊防經費期限攸關暫向號商擲墊銀五萬兩循案塡具文批發交號商源豐潤蔚泰　承領匯解定於四月二十六日由省起程限六十天到京前赴户部投納合將籌解十九年分東北邊防經費兩緣由謹恭摺循嘉　　奏報伏乞皇上聖鑒謹奏奉硃批户部知道欽此 
 
