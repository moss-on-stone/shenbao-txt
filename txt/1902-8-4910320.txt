# 1902 - 8 - 4910320

 

Page 1

 
 
[新印繪圖大字痬醫大全告成] [  圖書集成局代啓]  
　　顧練江先生痬醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便借坊間輾轉翻刻魯魚亥豕遺悮良多江夏君毓芝有鑒於此爰覔得初印善本倩本局以大號鉛字排印校讐祥慎紙墨精良每部十六本分裝兩函碼洋三元寄語海内諸家尚其各置一編以備衛生之用售處在上海申昌書室慎記書莊及各書坊均可選購請就近移玉可也 
[恤華工說]  
　　中南美洲各埠華商領袖羅操雲等禀爲美國新例禁止華人假道請速設法以通行旅事竊美屬金山爲中南美洲之衝由中國而來必經此地自光緒十二年出使大臣張將禁華工之例遽行畫押而苛虐之法日出日奇凡華人道經美境候船接濟不特禁登彼岸卽親友詣馬頭深望亦多被巡差毆阻不得與言且更早晚點名一次不分良歹當作犯人看待時恐走脫其留難阻滯之情形已不可勝數矣至光緒二十一年以後苛例百出令人痛憤由港抵埠船未泊岸先用小舟渡我華人理一孤島不分寒暑不論男女皆令赤身露體同羣浴濯再遣一西醫查騐下體有無核症然後驅之於木屋之中俟有船啓行乃得放去因此之故稍有廉恥者幾於愧不欲生亦有身弱者因寒致病所帶衣物行李如絲髮貴重之物則入硫磺潰蒸之如麻布粗質之物則用煤氣爐烘之卒至有色者變易其色合用者變爲無用噫過往之客其殘害一至於此况居彼埠者荼毒之狀尚忍言哉來年四月禁約已滿今年九月其議院卽開議是事近者舉國若狂均以禁絶華人爲宗旨且聞議院新出一苛例凡華人往墨西哥及中南美洲各埠皆不得假道其境計我華人旅居中南美洲垂數十年凡百餘埠自道咸以來華人接踵來此者數十萬衆或士或商多獲厚利苟一旦美例施行中道梗塞而中南數十萬人來往不通進退失據商業敗於半途生路絶於來日此商等所以覩此危迫之境憂憤激切而不能已於言也竊思此等例禁不獨環球諸國所無卽美國政府及貴族富商亦不願以文明之國體有此野蠻之苛法獨其國工黨恃衆禀請議院諸員再申嚴禁華人之例更有慮者謂華人多從别國私入美境此假道之禁所由節外生枝也欣聞王爺中堂乃心時局洞悉民艱久諳中外之交素協懷柔之策今者和局告成交涉之事更易商酌伏乞照會駐京美公使安訂新章改其苛例並電飭出使美國大臣伍向美廷力爭幸例立未久及今圖之尚可挽回則再造之恩中外咸戴不勝恐懼翹望之至所有請設法以通行旅緣由理合肅具公禀由郵局附遞伏乞王爺大臣俯賜鑒察謹禀此我華寓美諸工商郵呈京師外務部禀牘也執筆人閱之不禁憮然感喟曰嗟乎何美政府之虐待我華人竟若此其甚哉冋嘗聞亞墨利加有美利堅國其政教風俗一以忠厚和平爲宗旨以故我華諸工商之懋遷其間者無不賓至如歸一廛願受卽美亦自命爲以文明立國不肯稍存酷虐外人之心今胡苛例迭興至如是之言行不相顧哉抑美之與我中華續修條約也其第一欵謂有時大美國查華工前往美國或在各處居住實於美國之益亦所妨礙或與美國内及美國一處地方之平安有所妨礙大清國准大美國或爲整理或定人數年數之限並非禁止前往至年數人數總須酌中定限係專指華人續往美國承工者而言其餘各項人等俱不在限制之例所有定限辦法凡續往承工者只能令其按照限制進口不得稍有凌虐云云其曰專指承工者則不能概及商賈負販之流其曰並非禁阻曰不得稍有凌虐則似尚有寛嚴互用之意今乃將華人之登岸者一律錮諸孤島不分良莠視若罪囚試問專指二字何義不論男女皆令赤身同浴使不復知人間有羞恥事此而尚不謂之凌虐試問如何而始快其凌虐之心華人之作粗工作細工者雇值旣廉工作亦極勤慎試問於美國之益有所妨乎抑無所妨乎美國本甚平安自經華人到來事事皆遵約束試問有不平安之處乎抑仍得平安如前乎我恐反以詰之而美廷必無詞以對也美國亦自知無詞以對乃强爲之解曰我旣力禁美人不得在華興販鴉片至前數年應得償欵政府曾付還四十五萬三千餘圓今者拳匪戕害外人又將償欵酌量减收實已事事有恩於中華祗此禁遏華工華人當不致懷恨在心而邦交因之有損噫美果欲顧邦交曷弗稍稍厚待華工使華人益知感佩乎奈何僅顧及邦交之無損而視民生爲無足重輕也我乃知國勢之貴乎自强焉攷中日皆以人滿爲憂日本之所謂出稼人與我華傭工無以異乃美不將出稼人禁止而獨議禁止華工不惟禁之且從而賤之若牛馬然任我鞭箠宰割彼蓋逆知我屢經敗衂元氣大傷萬不能張皇六師向之詰責以故視日若稍重而視華乃愈輕所望二十一行省人民戮力同心急公奉上毋徒譁然曰民權民權不思振國威而張國勢則他日者轉貧爲富轉弱爲强華工當不必赴外洋謀生卽有出洋者亦不致時受外人之辱侮更何必因惡其酷虐齗齗然與之爭持哉鯫生無似蓋跂而望之矣 
[諭旨恭録]  
　　留京辦事大臣崑岡等奏翰林院編修支恒榮之繼妻樊民等請卹一摺十一月初八日奉硃筆支恒榮之繼妻樊氏及伊子懋慈著照例旌表欽此○十一月十二日奉上諭河南布政使著延祉調補李紹芬著調補山西布政使陜西布政使著夏旹補授陳璚著調補四川按察使山西按察使著吳廷斌補授欽此同日奉上諭山西河東道員缺著馮煦補授安徽鳳陽府知府著裕厚補授欽此 
[載見龍光]  
　　昨日午後一下鐘時直隷保定行在友人專函告知本館云十一月二十七日兩宮聖駕在保定府行在召見紹昌翁厚楊宗濂張蓮芬楊士驤馬金叙蓋因回京在即特垂詢畿輔事宜也 
[聖駕入都]  
　　昨晚八點鐘時友人自保定府傳來飛電云十一月二十八日皇太后皇上聖駕自保定府行宮啓蹕御火輪車入都午刻抵馬家堡火車站乘輿入永定門正陽門未刻進宮是日天氣晴明風景和麗中外臣民之瞻仰聖容者夾道駢闐嵩呼共效繼自今邦交輯睦海宇又安億萬年無疆之休當可於此日卜之矣恭擬王公百官紳民兵士迎鑾處所單順天日報云月前步軍統領衙門順天府五城御史恭擬王公百官及紳民兵士迎鑾處所開單送請邸相閱定繪圖貼說由内閣留京辦事處進呈御覽然後刊印成册由辦事處通行各衙門計黄幄迤西馬提督兵隊由蘆溝橋起往東跪接姜提督兵隊接連馬提督兵隊至豐臺馬家堡止跪接豐臺交界北營弁兵步軍互營兵自豐臺至正陽門分叚跪接柳村東頭北營弁兵中頂右營弁兵神機營衛隊以上兵隊黄幄南向全權王大臣軍機處留京辦事大臣蹕路大臣内務府三院卿太醫院鑾儀衛侍衛處上虞備用處虎槍處步軍統領衙門善後協巡局京畿善後營務處順天府五城街道以上各衙門黄幄迤東馬家堡右營弁兵馬 
 
 

Page 2

 
 
家堡北大石橋左營弁兵永定門外一帶左營弁兵順天府中營練兵永定門外一帶五城練勇以上兵隊永定門内甬路西至天橋王永定門内南營弁兵貝勒貝子永定門内西官廳南營弁兵公爵以次永定門内五城練勇宗人府中書科吏部禮部刑部理藩院樂部官員通政司翰林院詹事府太僕寺鴻臚寺欽天監八旗都統以下分左右翼排列東西道旁八旗十二固山叅佐領等官景運門官員前鋒統領護軍統領前鋒護軍營等官員内外火器營官員健銳營官員以上排列石路西邊跪接永定門内甬路東至天橋王永定門内南營弁兵貝勒貝子永定門内東官廳南營弁兵公爵以次永定門内五城練勇内閣外務部户部倉塲衙門兵部工部都察院科道大理寺起居注太常寺光祿寺國子監候補京堂八旗都統以下分左右翼排列東西道旁八旗十二固山叅佐領等官晃運門官員前鋒統領護軍統領前鋒護軍營等官圓明園護軍營官員以上排列石路東邊跪接天橋迤北至正陽門石路兩旁紳士排列天橋迤北一帶候選官員排列天橋迤北一帶廢員排列東西珠巿口迤南一帶耆民排列東西珠巿口迤南一帶東西珠巿口官廳中營弁兵東西珠巿口五城練勇大栅欄鮮魚口中營弁兵大栅欄鮮魚口五城練勇打磨廠西河沿口南營弁兵打磨廠西河沿口五城練勇正陽橋南營弁兵正陽橋五城練勇 
[曉諭在京文武百官迎鑾示]  
　　天津直報登鴻臚寺所出告示云爲曉諭事向例凡遇皇上巡幸各處回鑾時在京文武各官例應跪迎聖駕歷經辦理在案今回鑾在卽爲此示仰在京文武官員於回鑾日在永定門内天橋一帶跪迎聖駕先期各備職名投遞毋得遺悮特示 
[整肅街道示]  
　　天津直報登有直隷保定府清苑縣吳大令告示云爲出示曉諭事本縣恭閱河南電稱皇上恭奉皇太后聖駕已於十一月初四日辰時由汴啓鑾所有保定省城街道理應整齊肅靜時届隆冬夜禁尤關緊要所有應禁各條合行曉諭爲此示仰軍民人等一體敬謹遵照毋得玩忽干咎特示一城内各街道已蒙督憲派撥勇隊分叚晝夜巡查其各街之捕役地保應由彈壓委員督飭往來梭巡隨同各營勇認眞查缉遇有形跡可疑之人立卽獲送毋得稍有疎懈一自本月十五日起每日黎明後街巷始准民商人等任意行走一夜間至十點鐘時街巷一律禁止行人如有因公人役及延約醫生穩婆者必須手執燈籠方准前往巡查兵役亦須酌量盤詰一聖駕經由御路各街各該商民應將門首隨時打掃潔净潑洒清水以明誠敬至輦輅經過時各鋪户應將該門暫且關閉聖駕到時除耆民應准齊班接駕外其餘士民必須頂戴大帽身穿大衫方准跪伏瞻仰惟不准於御路左近任意擁擠如違即由查街委員並營兵逐一懲處一自聖駕到日起合城紳商士民概不准燃放鞭爆亦不准無故鳴鑼違則究處兵勇亦不准擅自放槍如違併究一闔城官紳商民皆須加意小心火燭薜左前五日各家尤須多備水缸存貯清水毋違夜間更鼓整備勿得參差一城内四街水會紳民務將局中汲桶一律修理齊整以防意外一如有敢在宮門左近地方口角爭閙者許彈壓委員營兵等隨時拘拿送縣究處一四城門夜間非有印牌不准開門干咎 
[有勇知方]  
　　聞之京師友人云肅親王英偉超倫洞知時事現在京師捐資創設知方學塾專以訓迪八旗子弟蓋取古人有勇知方之義也所訂章程分爲三等第一等教習一員學生二十名課以輿地算學體操英文限一年畢業第二等教習八員學生八十名課以讀書習字行文及講求歷代史事大清國書俟一年後再照第一等課程加課第三等共設塾八所每旗一所每所學生二十名統以教習二員專令識字兼讀淺近之書已於十一月初一日開學矣 
[請停分發]  
　　京師友人來函云南洋捐項現仍未停秦晉捐則有展限一年之說江蘇大吏聞之以候補道府擁擠不堪奏請停止分發 
[旨依議欽此旋又奏請府道以下各官亦一律停發至於浙江大使則請停各項分發三年已於某日經吏部出奏大約不久卽當奉旨俞允矣 
[爲國干城]  
　　天津直報云兵可百年不用不可一日不備直省自聯軍退後各處皆屯駐官軍緑林豪客之流當不敢乘機竊發第地勢遼闊兵額容有不敷客有從青縣來者言及馬軍門近已委員在彼處募兵必年富力强身材雄壯者方爲合格寄語有志從戎者尚其踴躍爭先以備國家干城之選乎 
[火車失火]  
　　天津直報云本月二十日午前由塘沽赴津之第二次火車行至軍糧城附近載貨車中忽然火發紅光四射毒燄迷漫司車人急鳴號停輪竭力施救一面電告津站管事人至午後一點鐘時始行抵津站 
[江西洋務局司道遵議整頓教務章程禀稿]  
　　爲議詳事光緒二十七年六月初九日奉憲臺批在任候選衛守備借補安福守禦所千總劉振鐸禀請按縣委員專辦教務並整頓保甲由奉批據禀已悉該弁備職武僚而知教案之難辦具牘條陳尚屬留心時局惟請按縣委員專辦教務轉令地方官得以藉口置身事外亦非盡善之法地方官與委員均是人耳地方官不可靠委員又盡可靠耶至保甲乃除暴安良第一要政江省各屬已派有帮辦委員而本部院蒞任半年未聞何處著有明效所稱類多虚應故事自非無見應何設法整頓仰按察司核明詳請飭行仍移會洋務局曁飭該弁知照此繳禀併發等因奉此本司遵查近來各項會匪遊勇勾結土棍流氓濳伏各處冀圖滋事自應預爲防範以遏亂萌惟清查匪類莫善於保甲江省舊有章程因各州縣事務殷繁未能兼顧議以缺分之大小定派委之多寡考其勤惰分别奬罰陳前司復訂新章責成地方官賞罰嚴明以昭勸懲均經詳奉前憲批准通飭遵照辦理在案查核前議章程尚稱周密然有治法尤須有治人若果認眞編查何患匪徒匿跡當此時局紛擾除莠安良爲第一要義應卽查照章程嚴飭各州縣如額禀請并飭委員認眞查辦如遇地方匪徒閙教一經禀報卽按照情事之輕重將委員分别摘頂撤換留緝不准徇情寛縱仍令查照洋務局前次詳定清查教務章和將各户保甲門牌每月發給各鄉村由地保領換一次再責成保甲委員及教務公所紳董督率地保於發給門牌時留心查察如其人向習何事是否前在正册抑係另户於何年月日習何教係何敎士所收入教後是否仍執原業隨時報縣查明如素非善類或臨訟入教或冒充教民須與教士妥商隨時革逐復出教由局通飭各州縣自奉文之日起定限兩個月查明造册禀報洋務局查攷後再按日造册分别新舊或有開除列爲四柱通報以備隨時稽查倘含混訛錯致辦理教案姓名不符卽由局詳請懲儆等語在案此後當由司局隨時嚴加考核切實整頓俾不致虚應故事除分别移行並嚴飭各屬督率員紳認眞稽查務期奸宄絶跡民教相安外理合具文詳請俯賜核示祇遵見京師新聞彚報 
[獲匪記功]  
　　杭州訪事友人云署浙江江山縣張子厚大令前在縣境拿獲巨匪葉某一名解送金衢嚴道轅道憲郭榖齋觀察訊實　詳撫轅隨奉撫憲任筱沅大中丞批飭就地正法大令勤奮有爲先記大功三次以示鼓勵 
[備迓藩旌]  
　　金陵訪事友人云新任江安督糧道胡觀察於月之十一日抵白門上元江甯兩縣主立即恭備行轅俾得憲旌暫駐隨又接閩中電信悉簡授江寍藩司吳仲懌方伯已由閩省啓行遂飭役預備供張 
[懸金緝匪]  
　　杭州訪事友人云省城五方雜處良莠不齊每屆隆冬令時有匪徒放火劫物之事前年曾經地方官在金華會館前拿獲火匪周大法一名梟首示衆此風得以稍衰邇有各路散勇串合棍徒重蹈故轍受其害者幾於蕩産傾家臬憲聞而惡之遂會同省垣保甲局督 
 
 
] 

Page 3

 
 
辦札飭地方官及分巡各員嚴密訪查懸金購緝其賞格云無論軍民人等如有拿獲放火匪徒一名訊有實據者當由局賞給洋銀五十元决不食言但不得誣害良民致干反坐 
[黄堂宴客]  
　　甯波訪事友人云本月二十六日府尊高嶼卿太守設筵署中　請浙海關稅務司某君及甯紹台道兼浙海關監督春匯東觀察宴會蓋以聯同寅恊恭之誼也 
[甬江火警]  
　　甯波訪事友人云本月二十七日清晨七點鐘時靈橋門外半邊街成豐米行不戒於火烈燄飛騰警鉦旣鳴各水龍飛馳噴救約歷半點鐘時卽熄共焚去房屋六七幢南至廣豐米行北至盈豐米行西至圍墻 
[保定官塲紀事]  
　　聞之保定友人云署直隷總督袁慰庭宮保由山東統帶來直之兵現均派赴省城四街分設巡卡俟聖駕回京之後方得撤歸○直隷臬憲周瀚如廉訪以大差在邇省城五方雜處誠恐匪徒勾結爲非至夜必親自出巡如有兵役偷閒者從重懲辦○日來大憲札調淮軍分赴省城四門外設卡并令砲隊駐紥城上嚴密盤查○大差支應局預備隨蹕之各王公大臣公館約七八百處各街鋪户一律黏貼對聯行宮内外席棚中燈彩輝煌異常奪目○袁慰帥恐站道駐卡各營勇或有偷閒之事札委保定營務處時刻稽查○大差局總辦恐各公館門外有匪徒滋擾情事每處派武弁一人護勇四名小心彈壓○清苑縣吳大令傳集省中飯鋪五十餘家諭令各鋪每日預備酒席四十五桌不准遲誤 
[津郡官塲紀事]  
　　天津直報云本月十九日清晨直隷天河兵備道張觀察蓮芬直隷候補道張觀察振棨帶同隨從人等乘火車赴保定迎鑾○本月十九日正午十二下鐘時長蘆鹽運司楊藝芳都轉挈其嗣君乘頭等火車北上 
[都門紀要]  
　　聞之京師友人云慶親王留心武備時以整頓神機營爲急務自本月十五日始每日黎明時節派令營隊長督兵齊集教塲認眞校閱○京師爲輦轂重地邇者步軍統領崑中堂特派巡捕營員盤查匪類嚴禁賭博如有犯者輕則自行懲治重則送部訊懲○正陽門外大街旁房屋及珠巿口民房皆以新溝爲界此外各處小街有溝者以溝爲界其有無溝或道路彎斜不正或一面係空地者均以不佔官地爲度仍於本户下注明尺寸造册存案此近日整頓街巿之新章也○步軍統領崑中堂督飭旗兵按叚平治御路某日查得正陽門大街修道兵馮某諸多曠悮立飭枷號二十日在道旁示衆滿期責釋 
[上海官塲紀事]  
　　前者盛枵蓀宮保在滬設立中西三等學堂近已定於十二月二十日散館先期由經理人禀請上海縣汪瑶庭大令屆時前往課試蓋興學造士之道宜然也○昨日上海縣學教諭邱贊思廣文及法界讞員杜枝園明府鈞和兵輪船管帶馬榕軒千戎先後命駕至縣署拜會汪大令晤談良久而别 
[備迎節鉞]  
　　調任安徽巡撫聶仲芳大中丞將次由蘇來滬以江南機器製造局爲行轅已登前報昨日上海縣汪瑶庭大令探聞今日中丞當携同瀛眷戾止因飭辦差人役將泥城外洋務北局鋪設整齊蓋恐中丞以製造局僻在城南或於此處駐節也 
[柔遠有經]  
　　昨日上海縣主汪瑶庭大令接奉兩江總督兼南洋通商大臣劉峴莊宮太保札文内開准外務部咨稱接美國欽差康文開彼國敎士施粉梯現欲赴盛京陜西江蘇等省游歷送到護照請爲蓋印給發並咨各省督撫轉飭各州縣沿途保護合就轉飭遵照妥爲保護並將進境出境日期隨時查報等因刻已遵照辦理矣 
[開徵例志]  
　　昨爲上海縣開徵冬漕之期清晨縣主汪瑶庭大令命駕蒞常平倉恭設香案致祭倉神隨將各厫察閱一周漕總糧差以次叩謁如禮 
[領槍未給]  
　　前者本邑南巿商船會館董事陳鈺等人聯名赴兩江督轅遞禀以商船載貨出洋時被盜刼殊爲商民之害請飭知江南機器製造局每船給發洋槍五枝藉以保衛等情督憲劉峴莊宮太保准之前日陳等赴局請領總辦毛實君觀察告以本局未奉督憲札文爾等靜候核示可也 
[罰鍰示繳]  
　　前日船户許開泰承裝雞鴨來滬小泊南巿浦濱旋將壓艙之泥抛入水内適爲水利局巡丁所見拘至局中局員高邕之司馬命罰銀二兩以示之儆 
[上海縣署瑣案]  
　　前者徐阿六控鴇婦謝二阿姐逼女爲娼等情前晚縣主汪瑶庭大令提齊質讯王士元供小的係太倉人向在原籍營生徐阿六曾將女兒寄名與親戚陸某事由小的說合後陸身故逋負千餘金徐卽將女領歸賣與謝二阿姐處爲娼得身價洋銀四百五十元爲之還債今捕役凌振函囑小的到案申訴情由是以來此備質徐供小的女兒前由陸撫育及陸病故經小的棺殮并措還諸債另將女兒寄名與謝二阿姐謝二阿姐致送上的洋銀四百五十元今被伊賣得身價洋銀數千元叩求追究大令察閱謝二阿姐所呈徐賣女文契已經賣絶今忽訐控其爲不安本分可想而知遂判責四百板候飭差查明謝二阿姐究竟將女賣得若干禀覆再核凌振插身多事嚴加申斥○前者田銀春控沈掌全父子盜賣駁船前晚大令飭提詰訊沈供小的前向田銀春賃得駁船由兒子裕生駕往江北賣與范毛毛任意花銷小的曾許賠船價已付洋銀數十元無力再付求恩酌减葉香蘭供裕生私賣駁船小的並未爲中求鑒大令將沈交葉保去限期再繳洋銀十元○日前洋涇鎖巡防局員某君送朱松棋控行竊縱火之陸毛毛到縣經大令訊供管押前夜飭提覆訊陸供是日小的挑棉花至朱所開花棧求售議定洋銀十元約於夜間照付至夜往索朱以酒醉之留宿棧中夜半伊夥黄小郎忽地誣指小的行竊捆縛兇毆訛詐洋銀十元至天將黎明花棧失火焚燒非干小的之事大令曰縱火雖無實據行竊衆已供明遂飭仍還押所陸供今冬小的臨充捆保急須出外收糧大令遂交二十四保糧差保去諭令俟疏糧事畢送案核辦 
[上海巡局紀事]  
　　前者本邑南巿小南門外桑園街某絲線作主沈小和將絲抵與小東門外集水街同源昇顔料店主某甲得洋銀一百元昨日同源昇主以沈歷久不贖遣人投控二十三七鋪巡防局局員盛雨村二尹飭傳沈到案諭令速卽備本取贖不必遽興訟端○本邑大東門外生泰祥紙店執事人某姓前雇崇明船户施茂昌携帶洋棉紗若干包及洋銀九十元至崇明送交某號疏受近接某號來函知被施竊去洋銀十元因卽遣人將施扭至十六鋪巡防中局控請究追局員黄衡堂二尹研訊之下施不認行竊二尹飭交妥人保出將原信檢呈以便騐明核奪○前日英美租界公廨讞員張柄樞司馬飭差役恊同包探至南巿十六鋪巡防北局禀請局員姚二尹派令勇甲至某某等押鋪查吊贓物二尹准之 
[美租界捕房紀事]  
　　前日傍晚小竊某甲掩入西華德路餘慶里閽人張阿六所居樓上行竊衣携之而逸事後張投報捕房請爲查緝捕頭允之○前晚某國駐滬兵士某某等人東倒西歪醉容可掬闖入司考脫路某粤妓家恣情胡閙妓怒喚令某號巡街捕拘入捕房捕頭令押至酒醒時釋釋○昨晨鄉民張某投捕房訴稱行經西華德路新菜巿左近著名流氓韓金法即彈花衣金法借端索詐不遂所欲聚黨行兇請卽拘送公堂禀求究辦捕頭允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　某營差弁張樸山投公廨控周阿華揑繕契據向主人徐傳德圖詐等情讞員張柄樞司馬准之前晚飭提兩造質訊張供九月某日周阿華來公館中妄稱主人欠伊洋銀五百元恃强索詐後又嗾令某洋人騷擾叩乞究懲周阿華供小的係浙江甯波府屬鄞縣人光緒十八年徐傳德卽徐方惠將小的之妹拐去控諸鄞縣有案可查後由徐浼人調停允給小的洋銀五百元立有憑據現忽圖賴是以向索並無恃强訛詐事情司馬著交出保人自投原籍控請訊理○老嫗沈錢氏控其夫沈協舟納妾王氏棄家不顧向索養贍日肆兇毆等情前晚司馬飭提集訊沈錢氏蒲伏案前供稱小婦人現年六十一歲前夫沈作山早故沈恊舟係後夫在北穿河浜左近開設荳腐店去年納妾王氏遂將小婦人置之不顧並被王妾唆使逐日兇毆沈協舟供小的並無子嗣不得已而納妾並不毆妻司馬判令付給沈錢氏洋銀八十元爲作養贍費俾卽賃屋另居 
[英美租界公堂瑣案]  
　　烟妓楊才寳被鴇婦沈張氏逼勒爲娼以致吞服生烟事爲某包探所聞舁送仁濟醫館施救而愈昨晨連沈鴇解案請究才寳供小婦人原籍鎭江被丈夫賣入娼寮近因身患毒瘡不能留客意欲回家調治沈鴇逞兇霸阻是以情迫自盡叩求超豁没齒銘恩沈鴇供伊尚欠小婦人洋銀三十元故不放歸讞員張柄樞司馬商之白繙譯判將張鴇掌頰一百下才寳遞回鎭江原籍○前者莊朝榮被流氓王小獅子等人聲稱捉姦向之訛詐不遂所索剪去髮辮因之投訴捕房捕頭令包探張天林拘王至案司馬訊知一切笞責示懲昨日張探又拘得同黨馬小和一名解案請究司馬判責四百板押捕房兩月○惡棍沈桂林前將所私蕩婦王桂寳戳傷由包探陳根寳拘解至案司馬飭暫行管押昨經研訊判責三百板罰出養傷費洋銀兩元○陳季同家馬夫沈阿友與車夫楊阿四口角糾人將楊毆傷經包探張全林拘解請究司馬判將沈責三百板枷號半月○流氓沈關林攫取王阿三所戴之帽經包探趙銀河拘解請究司馬判責三百板○倪和尚潛入某姓船竊取衣褲等物經包探陳根寳拘解請侒司馬判責三百板遞解寍波原籍○王少山行竊曹章泉家東洋車一輛經包探邵仁初拘獲解案請侒司馬限兩禮拜内繳出原贓違干嚴辦 
[法租界公堂瑣案]  
　　巨穾朱連生由杭州犯案潛逃來滬匿迹褚家橋左近前晚竊取許姓家各物并洋銀九十五元報捕後經包探拘獲在箱内搜出質劵十餘紙昨日解案請訊讞員杜枝園大令判枷號一月笞責五百板贓物給失主領去著償還質本洋銀七十五元○洋行街成泰糖行夥王鶴卿投案訴稱前日小的在行前雇小車裝運白糖五包被偷兒竊去二包今由車夫頭目趙建然查獲竊賊張順扣陳毛毛朱順川送案請訊張順扣供稱原贓銷與八仙橋某姓得洋銀十八元趙建然稱小的願賠洋銀二十四元大令判罰張洋銀五元陳朱從寛斥釋○陳福壽王美富訴稱前晚被賊竊取衣服猪油等物當塲拘獲送案請辦太令判枷一個月責五百板驅逐出境○徐光祿訴稱小的由某處附北京輪船來滬被賊竊去皮箱一口報捕後查獲竊賊沈才寳劉桂林吊出原贓送案請訊大令判枷一個月責五百板驅逐出境○前日招商局金利源棧房司事雇車夫俞光雲洪流霞顧雨三吳阿慶徐敬初高阿開載靛青數十桶至白渡橋交卸途中失去五桶控奉大令迭次訊供押候查明覆核昨日命提訊比俞等同供贓係他人所竊大令著從寛開釋訪尋竊賊扭案嚴追○蔣李氏前控寄居英界大馬路公興里之謝方氏以伊夫謝昌安股開洋貨字號爲名騙去洋銀二千元大令准詞飭提質訊謝方氏供謝昌安現已逃往廣東小婦人亦被波累大令著押候訊追○褚家橋左近某小烟館主邱振良被江北流氓朱長生錢正坤等攫去衣包扭案請究迭奉大令訊供責比朱錢狡展不承昨日命提覆訊錢供小的因伊等爭毆上前解勸實無攫物情事大令判將朱重責二百板錢開釋○縫工顧雪卿前因竊取同順昌新衣店衣料被扭至案大令訊取口供飭繳呈當本洋銀七元六角另罰洋銀十元迄今在押日久分文不繳昨日飭提至案重責二百板○方慶祿前遣抱告周逸卿控金海元霸佔田一分三釐大令著方自行投案備質方供價買陸姓田二分有奇被金佔去一分三釐金供此田不在陸所售之内大令著押候劃歸買主○包探禀稱偷兒方惠芳陳惠平在某處竊得衣服等物當塲拘獲送案請辦大令判各責三百板○包探禀稱偷兒陳寳生葛阿六行竊衣服玻璃等物請卽訊懲大令判各責二百板 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚録]  
　　吏部尚書臣宗室敬信等謹奏爲遵旨議奏事准行在臣部咨送内閣鈔出四川總督奎俊奏稱茂州直隷州知州于崇慶丁艱開缺兹於直隷州知州内逐加遴選查有曾任京職記名分發候補直隷州知州福蘇禮才明識練辦事認眞以之請補茂州直隷州知州實堪勝任仰懇天恩准以候補直隷州知州福蘇禮補授茂州直隷州知州以資治理等因光緒二十七年正月十八日奉硃批吏部議奏欽此欽遵鈔出到部查茂州直隷州知州于崇慶於光緒二十六年九月十三日丁憂遺缺歸九月分截缺係中缺應歸月選先經該督聲請扣留外補是月分並無缺項相同之缺毋庸掣簽兹據該督奏請以京察年分保送直隷州知州福蘇禮補授欽奉硃批交臣部議奏臣等查福蘇禮正白旗滿洲繙譯生員由現任鑾儀衛筆帖式因恭修聖訓全書告成議叙以主事分部行走簽分户部補授雲南司主事截取保送以直隷州知州用呈請分發捐指四川於二十二年正月二十六日到省該員係曾任京職人員照例毋庸甄别核與請補之例相符相應奏明請旨准將京察年分保送直隷州知州福蘇禮補授茂州直隷州知州銜缺相當毋庸送部引見謹將臣等遵旨議奏緣由缮摺具奏伏乞皇太后皇上聖鑒謹奏奉硃批依議欽此 
吏部尚書臣宗室敬信等謹奏爲遵旨議奉事准行在臣部咨送内閣抄出兩江總督留坤一等奏稱接准行在部咨光緒二十六年十二月十六日奉上諭浙江甯紹台道員缺著春順調補欽此所踁鹽法道查有廣信府知府在任候補道查恩綏精核明慎識力超卓以之酌補鹽法道洵堪勝任容俟接准部覆照例給咨引見所遺廣信府知府要缺例應請旨簡放等因光緒二十七年六月初九日奉硃批吏部議奏欽此欽遵鈔出到部查江西鹽法道春順調補浙江甯紹台道遺缺係在部所開之缺臣部已按照光緒二十六年十二月十六日奉上諭之日將缺歸八十二月分銓選應作不積咨留之缺所有該督等奏請以廣信府知府在任候補道查恩綏補授鹽法道之處應母庸議謹將臣等遵旨議奏緣由缮摺具奏伏乞皇太后皇上聖鑒謹奏奉硃批依議欽此 
福州將軍兼管閩海關稅務奴才景星跪奏爲籌解光緒二十七年分甘肅新餉銀兩恭摺仰祈聖鑒事竊奴才案准行在户部咨本部具奏援案預估光緒二十七年甘肅新餉一摺於光緒二十六年十一月初三日奉旨依議欽此計單開指撥閩海關銀二十萬兩咨行遵照前來奴才伏查甘肅邊防緊要兵餉有關計口授食之需亟應勉力籌解以副要需兹就現徵各稅項下設籌銀三萬兩循案填其文批發交號商新泰厚承領於九月初十日由省起程解赴甘肅藩庫兌收除分咨查照外合將閩海關籌解光緒二十七年分甘肅新餉銀兩緣由謹恭摺具陳伏乞皇太后皇上聖鑒謹奏奉硃批户部知道欽此 
裕德等片再查吏部奏定章程内開滿洲一二品廕生引見以文職用者簽分各衙門學習行走在本署行走已過十年者應由堂官查看該員果係才識出衆堪勝題缺之任准其先行奏明保題奉旨允准後咨明吏部註明遇有額題留題缺出與應題人員一體酌量題補等語查臣部滿洲候補主事毓麟由二品廕生於光緒十六年九月經吏部帶領引見奉旨著以文職用欽此十月簽分兵部在主事上行走是月二十三日到部十八年十月學習二年期滿奏請留部補用奉旨允准在案臣等查該員自到部之日起行走已過十年于應辦晤一切事件甚屬妥恊擬將該員保題當經咨查吏部兹據覆稱核與廕生保題奏定章程相符等因合無仰懇天恩俯准將該員保題遇有臣部應題主事缺出與應升人員一體酌量題補如蒙俞允臣部移咨吏部遵奉施行理合附片謹奏請旨奉硃批依議欽此吏部尚書臣宗室敬信等謹奏爲奏明請旨事准禮部咨稱行在軍機處交出兩江總督劉坤一等奏稱爲軍務未竣請將恩正兩科鄉會試歸併舉行以恤士子而節經費竊於本年六月十五日奉上諭本年恩科鄉試如展緩數月恐天氣漸寒士子倍形勞苦遠省放榜過遲公常亦多窒碍著緩至本年三月初八日鄉試八月初五日會試至庚子正科及次年會試按年遞推等因欽此又於七月十一日奉上諭各省武鄉試著照文鄉試展緩日期以次遞推等因欽此欽遵在案現距明年三月甚近一切事宜即須預爲舉辦而人心尚未大定各省正在籌防諸務倥偬由各省屢有偏災民情困苦士子連年應試實係力有未遑擬懇天恩將明年應行庚子恩科卿試展至八月初八日與壬寅年補行庚子正科鄉試歸併舉行再於次年歸併會試鄉會試一體仿照辦理伏候諭旨遵行等因於光緒二十六年十一月初五日奉硃批著照所請該部知道欽此查定例每届鄉試之年應行開列試差之進士出身人員理應考試向由臣部行文各衙門將應考人員咨送到部請旨定期考試俟命下之日所有奏請欽派監試王大臣並各該處應行預備各事宜由臣部查照向例知照辦理歷經遵辦在案今光緒二十七年辛丑補行庚子恩科鄉試與壬寅年補行庚子正科鄉試歸併舉行於次年歸併會試其應行考試試差各事宜自應查照向例辦理惟現值聖駕西巡而應考人員有赴行在供職者有在京供職者且自兵事以後各該處應行預備各事宜亦多窒碍所有本年應行考試試差之進士出身宗人府理事等官並滿漢侍郎内閣學土三品京堂及四五品京堂均應考試臣等公同商酌擬請免其考試由臣部照例咨取各衙門將應考人員咨送查核彚齊分别開單具奏並由禮部届時請旨簡放之處臣等未敢擅便理合奏明請旨伏乞皇太后皇上聖鑒訓示遵行謹奏奉硃批依議欽此 
裕德等片再查定例各衙門員外郎主事等項如果歷俸已深距升不遠在署已過三年者准該堂官酌量奏留等語今臣部滿洲科甲堂主事崇齡由文舉人以筆帖式用簽分禮部學習光緒十一年選補起居注筆帖式十九年調補通政使司筆帖式二十三年十二月選補兵部科甲堂主事二十四年正月到部在已過三年臣等查該員于應辦一切事件甚屬妥協惟俸次將升如選補别衙門則臣部少一得力之員合無仰懇天恩俯准將該員留於臣部遇有滿洲選缺員外郎缺出照例補用如蒙俞允臣部移咨吏部遵奉施行爲此附片謹奏請旨奉硃批依議欽此 
饒應祺片再光緒二十六年年班哈密回子親王沙木胡索特偶感風寒觸發骽疾臣奏請緩至二十七年再行補班奉旨允准欽遵轉行在案現已届期臣催令起程去後兹據該親王沙木胡索特禀稱上年恭值年班因病蒙恩寛限感激莫名本擬醫治就痊補行該班不料兩骽疼痛伸舒爲難百藥調理迄未經减仍難北上懇請奏緩等情前來臣查哈密回子親王沙木胡索特骽疾沈重刻難痊愈委係實情合無仰懇天恩俯准緩至下届再行赴京該班俾得從容調理以期痊可出自鴻施謹會同陜甘總督臣崧蕃附片具陳伏乞聖鑒訓示謹奏奉硃批著照所請該衙門知道欽此 
陶模等片再增城縣知縣丁庸撤省遺缺查有普寍縣知縣敖式極才識優長聽斷勤能堪以調署據藩臬兩司會詳聲明該員任内並無盜劫二起四叅之案前來除檄遵外臣等謹附片具陳伏乞聖鑒謹奏奉硃批吏部知道欽此 
 
