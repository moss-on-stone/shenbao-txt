# 1902 - 66 - 4910378

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不借重貲首先刊印兹己將皇朝三通一律印竣裝訂成册與股諸君請於二月初五日起至申報館憑單找價取書其有向各外埠購取者仍由原處檢發惟有轉轉運之類不免覊時日至通泰淮等處田愼記分莊所售者亦歸上海申報館發書本局又爲嘉惠士林起見於與股諸書外多印數百部諸君有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部惟此係指本埠而言若外埠須俟皇朝三通寄到後方有憑單以備續購區區之意無非欲海内有志之十皆留心於經濟實學盡成有用之才也將來全書告成定價洋銀六十元决不稍有减讓此佈 
[論蒙學]  
　　易稱蒙以養正爲聖功朱子序大學謂三代之隆王公國都以及閭巷莫不有學人生八歳則自王公以下至於庶人之子弟皆入小學而教之以灑掃應對之節禮樂射御書數之文及其十有五年則自天子之元子冡子以至公卿大夫與元士之適子與凡民之俊秀皆入太學而教之以窮理正身修己治人之道嗚呼何其本末兼賅體用皆備與豈不以人當童穉之年質性未漓智慧甫闢苟得在上者教之以正自能優游饜飫而學業漸底於成語所謂教婦初來教子嬰孩者意至深法至善也所惜三代而下此風漸微爲君相者旣不留意於童蒙聽其自生自成而不復過問蚩蚩之流又徒知存禽犢之愛優柔姑息任其自然即爲之延師讀書亦不過挾科舉速化之見爲他日門户光而於立身之道應世之方仍未必能耳提而面命也夫始基未立志向何以克端蒙養旣虚才華亦爲無用幼時旣失教而欲一旦躋成人之列卽能通達事變爲國宣猷不亦如却行而求前揚薪而思止沸也哉今者皇太后皇上慨然念中國人才之不振由於子弟學業之多乖爰詔令各省府州縣開設蒙學堂凡民間聰穎子弟可以入塾讀書所以爲興學育才計者用意至深且逺惟愚則謂學堂雖設於教之之道未能美善則亦不足除舊習而成全才蓋從前子弟於四五歳時識字旣畢讀三字經詩品百家姓千字文等書稍長讀四子書及詩書易禮春秋諸經質尤敏慧者則周禮儀禮爾雅公羊榖梁諸書無不一一誦習十五六歳時諸經畢業卽握管學爲時文自此以後與八股日親與經書日疏在善讀書者不過取經書中鮮艷詞藻藉供涉獵之資而於聖賢之大義微言實亦茫無所見蓋祇有誦讀之力而無講貫之功理之不明實由於此其甚者爲時文後書卽束之高閣一若無須再誦也者夫始則殷勤誦習繼卿棄之如遺吾不解幼時之終日吚唔者果何爲也方今科舉改章時藝痼習旣己掃除凈盡愚意自今以後爲子弟者宜及時多讀有用之書而不宜再沈溺於俗學其讀之次第奈何曰子弟識字以後宜多讀各種歌訣書如羣經蒙求諸史蒙求天文歌略地理歌略地毬韻言皇清直省府廳州縣歌括植物學歌略普通學歌訣學計雅言文獻紀要詩春秋列國輿地詩以及三通序讀史方輿紀要總論皆當一一熟讀雖多糜時日亦所不計歌訣旣畢然後讀論孟學庸蓋四子書爲聖賢精義所存立身經世要端皆基於是故務須詳細講解以立始基惟注不必多讀以省膠擾四書讀後卽接讀左傳此書於春秋二百四十年間各國之盛衰治亂以及地形險要戰守機宜燦然畢陳有條不紊苟精心研究於治國養民整軍經武之道己思過其半蓋實史學之綱領而非徒經生之恒言也至於詩言性情書道政事易參消息禮别等威非不切於日用然甚奥衍難解往往有終身讀之而不得其旨者故愚意資質穎悟者或選讀一二經否則不讀亦可若夫歴代之史其間興廢得失皆足爲今日反鏡之資亟宜多讀以增識見約計以上各書中等資質十五歳以内總可讀竣此後欲究心中學則規模略擴不難成一通人如欲專習西國格致製造諸端則始基旣端亦不致再有錯矩偭規之事夫如是豈非因中而旁及於西通今而不戾乎古本末皆備體用兼資將古昔盛時所謂黨庠術序之意不亦可復見於今日哉若夫如現今滬上所行蒙學各書大都以拚湊字義爲能乖謬支離不值識者一哂於此而謂可以有益蒙學也豈其然哉豈其然哉 
[本館接奉電音]  
　　昨日午後京師飛電傳來上諭三道敬謹譯登○正月三十日奉上諭浙江提督吕本元著即赴本任欽此同日奉上諭四川提督程允和著留北洋差遣欽此同日奉上諭國家深仁厚澤養育八旗兵丁給以錢糧贍其身家近來庫欵支絀異常猶復减成給放體恤固己至周乃聞支放錢糧時叅佐等官之不肖者往往通同弊混掌印領催尤爲奸蠹逐層剥扣兵丁所得無幾甚至應領孤寡錢糧出缺多年不報種種虚僞殊屬不成事體著派善耆溥良載澤載載瀛桂春敬昌祥普澈底清查將各旗兵丁户口核實造册釐剔各項弊端奏明辦理該王大臣等務當破除情面認眞整頓各宜激發天良毋稍欺飾干咎欽此 
[電傳宮門抄]  
　　昨日午後京師友人專電告知本館云正月三十日皇上召見軍機大臣及胡爝棻是日胡燏棻遞封奏一件皇上明日辰初入座吃肉 
[還地展期]  
　　天津自被聯軍攻破後卽暫設都統署治理地方一切事宜去冬迭經署直隸總督袁慰帥設法索還儘力磋磨始允西歴四月中交付兹閱日本某日報登京師來電云天津交還一事又將延緩日期誠不知其何故也 
[中國榷政]  
　　香海日報云西歴一千九百零一年卽中國光緒二十七年各處洋關共收稅銀二千四百五十萬兩只就冬季言之廣東關收銀五十六萬八千七百四十七兩江海關收銀二百六十八萬二千九百一十三兩九龍關收銀十一萬零九百八十兩牛莊關收銀二十五萬二千七百一十二兩天津關收銀三十二萬五千三百六十三兩 
 
 

Page 2

 
 
　清關收銀三十六萬三千零一十八兩厦門關收銀一十九萬五千零三十四兩汕頭關收銀三十九萬七千六百五十四兩 
[日員蒙賞]  
　　日本報云東歴三月六日政府得中國林皇帝所贈寳星若干枚交宮内省分給計内大臣德大寺氏皇后宮大夫香川氏及式部長三宮氏以下諸員各一枚 
[船中通電]  
　　日本某日報登英京倫敦來電云格致師麥諾誇尼氏所創無線電報刻己告成西歴三月三號由誇痕烏啞路省傳電至大西洋所泊船中計程一千五百五十一英里不特爲期迅速且更毫髮無訛斯眞世上第一奇製矣麥諾誇尼氏嘗語人曰此種電報能遍傳至普天之下是說也人多信之 
[方伯程才]  
　　聞之保定友人云直隸自開設學堂之後卽由布政使周玉山方伯出示考選舉貢監生員拔其尤者送入堂中肄業正月某日爲考選之期所命諸題照登於後漢武帝修文學論諸葛武侯自比管樂論唐府兵論問諸葛亮治蜀慕容格治蜀之猛孰爲優絀問孫子謀攻爲知彼知己百戰不殆此兵家之握要語也可引史事以明之問昔德受創於法至今國中年及七歳必須入學肄業其意若何試申言之 
[皖中加賦]  
　　安慶采訪友人云皖省地丁銀向例每兩折制錢二千六百文迨陳六舟中丞綰撫篆時每兩减征錢一百文奏明在案兹者籌議總局憲因賠欵難籌仿照江西省定章每兩加征錢三百文除前者所减一百文仍循舊貫外每兩實加錢二百文業己刊印告示遍貼通衢矣 
[招商運米]  
　　南昌訪事人云江西南昌縣戚升淮新建縣孟子卿兩明府以邇来省垣倉儲匱乏米價日昻災後貧黎恐致坐以待斃爰於新正某日會禀商務局督辦柯遜菴方伯曰省垣連年收災本地米榖無多户口殷繁民食時虞不足全賴撫州建昌吉安臨江瑞州等郡源源灌輸方足以資接濟上年夏間驟遭盛漲商販偶爾不通市肆無米出糶人情便覺惶急幸蒙各憲開倉平糶並委員赴蕪湖循環運糶地方災而不害胥由先事籌維詎近日省河米船逐漸稀少米價日昻省垣户口不下十五六萬以每人日食升米計之每月需米在五萬内外省倉官榖除糶變外現在僅存十餘萬石卑職等訪之绅商城廂囤榖爲數雖多然綜計僅敷兩月之食鄉鎭情形又可想見若下游紛紛船運尤覺匮之立至現聞上游來源均被地方痞棍把持阻遏以致米商裏足省城爲根本重地必須設法流通方期有備無患現擬招商自備資本指定產區領照採買照章完釐運抵省河即由城外釐卡查騐眼同卸載不准轉運出口惟此項護照若由卑縣給發誠恐諸多阻滯可否由局備就空白印照各五十張分交卑縣飭商承領隨時塡給事竣再行具報並請行知各屬示諭商民遇有持照運米商人到境不准藉端阻遏以裕民食而廣糴糶方伯卽行批示曰查江西撫建等屬原爲產米之區省垣常歳民食不足恒賴轉輸接濟上年驟遭水災以後辦理平糶省倉儲榖無多核計旣僅兩月之需若不設法招商採運勢必匱乏堪虞據禀前情除批示並飭撫州建昌等府轉飭所屬一體示諭遵辦外合就札發爲此札仰該縣立卽遵照將發來護照查收刻日轉給商民承領馳赴各屬源源採運以資接濟仍將塡給姓名及收照日期具報查考兩明府卽行會銜出示曉諭曰爾等如有情願自備資本請領護照前往各處辦運米榖者迅卽指定產區出具領結就近各赴本縣署内報明立卽塡照給執普無絲毫費用者惟不得轉運出口一俟辦運回省仍將原照送銷此事利便商民愼勿懷疑觀望自悞聞連日省垣各商領照往產米處採運者己有數十起之多此後市中不致米貴如珠者皆各憲之賜也 
[巨梟正法]  
　　梟匪頭目夏得方經虎字營緝獲解請兩淮運司程雨亭都轉訊供己紀前報兹得揚州訪事人續函云都轉恐夏羽黨衆多設有疎虞咎將誰屬因仍覊禁縣監連日江甘兩邑宰疉次研究狡展如前嗣又將夏所擄民婦某氏查獲研訊之下氏毫不隱諱供稱本夫某甲可開客棧夏垂涎小婦人姿首揮卽令羽黨刼回本夫不敢與較小婦人忍辱從夏己將七載雖生有子女各一然情深故劍未嘗一日忘也兩邑宰隨卽錄取口供禀陳都轉正月二十二日都轉命駕至江都縣署率同兩邑宰升座提夏及氏復訊夏仍不實供氏卽將前供及夏平日罪惡一一供訴如數家珍都轉遂與兩邑宰退堂電禀劉峴莊宮太保一面電飭新勝水師營統帶徐寳山都戎來揚辨認二十五日清晨奉峴帥回電飭即就地正法適都戎抵揚認知的係夏得方毫無疑義都轉因於九點鐘後飛飭江都縣提出綑綁會同各防營押赴西門外大教塲處决梟取首級解往犯事地方懸竿示衆旋將氏發縣遞解回籍氏堅稱彼黨衆多小婦人恐難保全性命叩乞另行安置以了餘生都轉爰飭送入皮市街實濟局繼又改送左衞街某堂一暫行留養 
[含山獲盜]  
　　蕪湖采訪友人云去歳駐紥安徽含山縣境之防營統領朱君公館中被盜行劫失去赤金五百兩軍器無算邑宰郝大令聞報立即派差嚴緝旋拘獲緑林毫客二人旣而縣境張公橋鎭上某木行又以刦案報計失朱提五百餘兩正在偵緝時適土匪李姓以分贓不匀與外來巨盜鬧鬥得卽拘獲鞫知同黨十餘人名姓刻己獲到五人備文禀報上憲大約不難尅日定爰書矣 
[松郡縣試初誌]  
　　松江采訪友人云江蘇提督學政李蔭墀大宗師札行各屬統限二月初一日舉行縣考三月初一日舉行府考華亭縣主林霨生大令婁縣主屈吉士大令奉文後遵卽移知儒學出示曉諭俾衆咸知迨正月三十日之夜時交四鼓兩大令先後呼殿蒞校士館有頃鳴砲啓門升座開點本屈華亭報考者多至二百三十七人實到者祇一百九十一人婁縣報考者多至一百九十餘人實到者祇一百四十九人華亭己冠首題此謂知本此謂知之至也義未冠首題未詳次題考時月定日同律度量衡義己未冠伺婁縣己冠首題司與共學一章義未冠首題不恥不若人何若人有義次題寅賓出日平秩東作日中星烏以殷仲春義己未冠同 
[皖民罷市]  
　　安慶友人來信云正月二十一日金保門外各店鋪忽相約罷市一時市井喧傳或謂因鋪捐不公所致或曰不然守緣營兵齊集此間動與閿闠中人爲難是以懼而不敢貿易耳 
[金臺客述]  
　　聞之京師友人云自肅親王筦九門稅務後下令各項委員每日務須值宿商貨之來此報稅者如有吏胥舞弊查出一律嚴懲似此整理認眞奸儈劣胥當無所施其伎倆矣○新章各旗丁口糧均按照七成分四季放給周而復始俾兵丁可免無食之歎而皇恩浩蕩得以一體均沾誠善法也 
[保陽雜事]  
　　聞之保定友人云順天府屬十二州縣及直隸所屬十二州均於去秋亢旱成災蒙督憲奏請分别蠲緩刻己刊刷謄黄四 
 
 

Page 3

 
 
處張貼以蘇民困而廣皇仁矣○保定府城周圍約九里之遥今者新政施行公所學堂星羅棋布民人勢必不敷居住大吏因擬將城放寛四十里然工程浩大深恐未易告成也 
[南海春帆]  
　　廣州訪事人云日前廣東省垣善後局憲牌示曰照得内港貿易小輪船邇來被匪搶劫之案層見疉出現經本局設法整頓會同緝捕局詳明如遇巡河輪船卽應投報并將印簿呈候蓋戳毋得擅自駛過卽本局發照之拖帶輪船均應遵照辦理除本局向給循環印簿仍應照章呈報關卡釐廠查騐蓋戳外所有沿途報查己飭省河補抽局另行備兵輪稽查印簿給發庶免牽混合就牌示通省各輪船渡夫商人知照無論行駛本省何處輪渡均應前赴省河補抽廠報明領簿以備沿途呈候兵輪稽查蓋戳倘不遵照具領一遇兵輪無簿呈騐即由各兵輪扣留罰辦其各凛遵毋違特示○月前小闈姓公司商人盧華富以高明縣李大令索費不遂拘押廠夥等情遞禀善後局局憲批示曰查此事前據高明縣李令以縣屬向無白鴒票廠奉撫憲批示飭將該廠商陳勉之撤回停辦等因業經遵照在案兹據禀該分廠因該縣李令索規不遂即將廠夥陳應拘押勒遵退辦等情是否屬實候飭新任高明縣郭令確切查覆再行核辦著卽知照 
[上海官塲紀事]  
　　江南提督李壽亭軍門來滬後小駐舟次擬卽馳赴金陵謁見兩江總督劉峴莊宫太保昨日午前命駕入城分赴道營廳縣各署辭行至上海縣署時縣主任瑶庭大令飭丁擋駕○昨日江蘇候補縣孫建臣楊仲鈺兩明储先後詣道轅謁見袁海觀觀察繼至縣署投刺縣主汪大令飭丁擋駕○兩江營務處陶榘林觀察鎭江新湘營統領陳宇山軍門均於日前來滬昨日公畢觀察仍返金陵軍門則遄回京口 
[上海縣試再誌]  
　　前日上海縣考試童生正塲本報己將題目錄於簡昨日己由縣主汪瑶庭大令評定甲己於下午六點鐘時發案揭曉並定於初五日覆試案列於後　唐寳鑫　李景鎬　唐迥　孫壽康　李文浦　張仁龍　姚明燽　胡嗣型　邱復　楊書諴　劉濤　周澂　曹浩　唐在章　王臨照　尤桂芬　徐寳璜　艾曾悌　朱樹蒸　楊光鵬　曹蔚深　葛士熙　蔣宗詡　孟忠　龔福常　潘樹元　方彥章　樊葆深　黄圭　項鎭方　金澍　朱垚　胡光驊　李維華　曹永達　唐寳善　曹堅　朱開烈　陸燿楷　姚明煇　胡尚彬　吳嘉賢　王永恩　潘曾黌　王茂功　潘浩　張之綱　謝其駿　張其垚　陳爻吉　孫燾　王汝楫　諸崇恒　張景范　裴邦藩　張佐辰　鈕永祺　陳其藻　程家鵬　周家翼　沈澄清　瞿慶壎　陸樹棟　邱維章　王臨垓　盛朝爵　倪鍾凌　蔣魁　丁光弼　高壽基　張嘉吉　瞿慶鳩　楊世勳　高壽田　邢志清　顧昀　周士清　邱鈞　吳樹基　王文藻　趙鴻鈞　凌景曾　范永增　李鴻勳　奚淮塤　秦錫璋　趙承家　周歧鳳　曹慶祺　秦錫瑨　楊光鳳　朱炎　陳兆永　葛懷　趙純熙　秦之望　王承綸　顧昕　喬國英　楊洪鈞　趙建勳　趙承　張之煥　嚴祖令　陳士謨　范曾煜　陳瀚清　張之紀　瞿慶同　曾廣釗　鍾榮　楊昌煜　徐世達　姚寳文　徐顯　唐志賡　趙温克　黄燮　金希聲　李秉厚　周成德　楊緑　張其棟　王文翰　楊心正　吳恭瑩　胡玉璠　黄燿　陳其經　吳傑才 
[致祭文昌]  
　　昨爲致祭文昌之期蘇松太兵備道袁海觀觀察適有要公委松海防同知劉乙笙司馬偕上海縣主汪瑶庭大令及縣丞劉二尹學師邱廣文主簿孫少尹典史趙少尉詣也是園橤珠宮致祭和禮 
[拓地建廠]  
　　江南機器製造局鍊鋼廠委員某君以廠地狹隘不敷展布禀請總辦毛實君觀察設法推廣觀察准之隨卽購得鄉民楊之姓地若干以便擴充廠至大約不日當興工營造矣 
[查私索賄]  
　　前日貨捐局司事黄文卿令宋毛毛駕巡船赴浦江中施茂昌船上查見所裝洋紗照捐單溢出兩件知係漏捐將紗取去更向施婪索洋銀四元施有心不甘訴知老公茂紡紗廠主人函致江海關請卽追還原物 
[風流小譴]  
　　日前有人繪成雛伶高彩雲與蕩婦顧彩林淫媟之狀題曰海上風流案雇人沿街喚賣適爲金琴生卽金清鑣所見不知爲何勃然大怒扭住窮詰知係城内陸新昌店主陸金寳所刊遂倩律師哈華托函致英美租界公廨聲請究懲讞員張柄樞司馬准之備文移提陸金寳到案昨晨會同偉繙譯官研訊金遣抱呈投案聲訴前情陸供小的無知誤犯尚乞施恩司馬商之偉君飭交人保去繳出原板不得再售違干未便 
[英界火警]  
　　昨晨七點鐘後南京路河南路轉角處和濟水果店忽然火起救火會各西人急驅皮帶車往救得卽告熄僅延燒合益廣東雜物店及某洋鐵店二家 
[英美租界公堂會訊案]  
　　日前車夫許寳寳余連卿在虹口篷路攫取寄居法屬地之洋人棋禮柯士所携鈔票銀九千兩報捕後捕頭令包探劉阿炳拘獲解送英美租界公堂讞員張柄樞司馬函請法總領事署派繙譯官費亨祿君會訊許余一味狡展司馬飭押候查明核奪昨日費君命駕詣公廨會同英繙譯官偉君復訊許余仍狡展如前司馬商之費偉二君判令各責五百板管押捕房四年期滿再責五百板然後開釋 
[英美租界公堂瑣案]  
　　張永福張國祥魏桂生將王張氏家小孩誘至曠野攫取衣服臂釧等物經包探李星福拘解請究讞員張柄摳司馬判各責五百板復將永祥押捕房半年餘各押三月○李蘭亭行竊衞記榮家木質報時鐘一座經包探陸根寳拘解請究司馬判責三百板○胡潘氏王蔡氏拐得浦東人梅林金之妹藏匿陳桂家中姦宿數夜事爲梅查知投報捕房捕頭令包探陳金標拘解請究司馬著一併移送上海縣請辦 
[申報館恊振所經收順直山東長江振捐正月二十一日至正月三十日止第二次清單]  
　　正月二十一日鴻盛洋布號席資移助洋一百元吳澕氏病愈定愿洋廿元無名氏銅洋一元無名氏銅洋四元周昌記銅洋四元○二十二日知足居洋二元泰記同人洋廿元美最時銅洋五元七角長源泰來陳藏叟觀察曁德配王夫人紋銀四十兩合元四十二兩三錢三分八陳伯完孝廉之妻吳季驚牽次子陳智龍紋銀十兩合元十兩零五錢八分○二十三日崔瑞記洋一元○廿四日趙鍊伯洋五元寅記洋十元○二十五日無名氏銅洋二元二角○二十七日寳泰洋貨號筵資移助洋一百元○二十八日種德堂徐保子女免災票元十五兩又保號中各友平安票元十五兩○二十九日求安氏洋四元沈樹庭洋一元○三十日吳馥堂洋五元金氏洋十元以上總共收洋二百七十八元票元八十二兩九錢一分八兩洋十六元九角 
 
 

Page 4

 
 
   
 
 

Page 5

 
 
   
 
 

Page 6

 
 
　　來信照登 
吉臣姻兄大人閣下正月間接展尊示均悉并蒙辦下暹邏大德通贊醫士秘製補腎牛髓粉一打已照收領弗念曾記去春承指引上洋京都天寳齋衍慶丹眞能壯陽種子並降生丹亦婦科種子之聖藥時弟旣蒙關切當託代辦如是弟服衍慶丸并貼煖腎膏服藥月餘體果强壯小妾遵服降生丹一料亦然經調帶止百病皆除由此每煩代購弟與妻妾分服三次費洋百元奏效名不虚傳所喜小妾果懷六甲於去冬已舉一子憶弟年屆大衍望子本由天命今果得子實出閣下之所賜更奇者内人十載未産自服降生丹後亦兆夢熊眞所謂男精足女體調生育可待刻弟飲水思源抱兒作歡欲揚該寳齊秘方濟世之功製煉眞正之德併吿世上人有同病者免抱伯道之嘆此信到後望代至申報館　他照丹該費示明容日奉府寄語致謝聊申鄙悃　服　藥得子福建郭誦卿謹錄 
　　壯陽秘寳 
　　廣東宏仁堂第一家始創參茸芝术海狗腎汁龍馬丸此丸專治陽痿萬分靈效倘服他家之藥不能見效請來一試方知斯藥奇騐 
市上種子各藥不知凡幾從未有如我壯陽種子龍馬丸之奇騐萬分者也此丸乃異人傳授奇方用眞正海狗腎煉其純汁加入吉林人參血片鹿茸黃山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰腎冷見色卽泄或泄而不射遺精耳響面黃肌瘦眼昏潮熱咳嗽痰多腰酸腿軟一切虚損勞傷等症其效如神最奇者雖衰弱老人服後立刻陽物雄壯堅如鐵石任意房事久戰不洩况少年服之其精力之强盛不言可知且藥性補而不燥滋而不滯絶非覇烈宣淫之藥實系王道廣嗣之品連服一月百病不生髓充精滿冬天手足不冷夏日身體不熱故常服最能補命門安五臟壯筋骨益氣血烏鬚黑髮轉老還童屢試屢騐萬無一失眞水火旣濟之良方却病延年種子之秘寳每兩雙料二元每箱二十兩三十六元單料减半如用雙料藥力大而取效更速另有參茸芝术海狗腎汁壯陽龍馬酒大瓶四元小瓶二元雙料加倍功同丸兼能通廿四道血脈鎖卅六道骨節久飲令人輕健多壽百病消除外貼煖腎種子膏更妙每張一元二角婦科調經白帶丸大盒四元小盒一元專治婦女赤白帶下立服立止遠方託郵政局匯銀函購或滬友代辦最妥信局則不可靠或先由郵局函示銀數然後託妥局寄下庶免該局私拆延悞假藥貽害本堂當有發票回信總藥目爲憑　鋪分上海丹桂戲館南首朝西轉灣正豐街廣東宏仁堂啓 
　　重印西法策學滙源 
方今文治崇尙西法有志之士莫不爭先摩礪購求西書然坊間名目繁瑣類多改頭換面無取實用本齋編譯是書凡西法各學上自政敎下逮工藝計三十四種靡不綱舉目張美備畢臻爲講求西法者必不可少之書風行已久寰海人士無不奉爲圭臬現因售罄重復校印大字本分爲初二兩集共訂四十八本裝成八套每部價洋八元四角 
　　新輯石印經濟通攷 
經濟通攷一書博採泰西政敎風俗專門藝學擷其最要者譯之復叅以當代名人論議分爲一十六門網羅旣富抉擇亦精茲値　朝廷力求新學特開經濟之科是編爲西學之要領實經濟之大端也每部十二本計兩函價洋二元四角礦務叢書十二本價洋一元二角洋務時事彙編十二本價洋一元公法交涉論價洋六角上海棋盤街鴻寳書局發兌　　外科聖手 
家大人自甲午歲於右邊腰際患陰疽血瘤始僅如豆粒積久漸大戊戍歲因勞擦破日流稠水去秋更患疼痛漸致翻花精力因之疲困臘初來滬遍歷中西醫士西醫僉言舍割無　法中醫則但勸多進補劑帶病延年某心知不然焦灼萬狀今年正月家大人返杭訪得清和劉子英大令方需次浙江寓省垣城頭巷世精外證所遇瘍創應手卽效遂邀大令回紹診治其治法始用分血散以開其新腐相間之肉七日後傳以枯瘤散隨傳隨脫片刻之閒所贅盡去而人不覺痛楚眞聖手也瘤脫後就審其形大如兩拳相椅數年之疴一朝己之家大人旣莫名欽感某尤願公言之於世俾世之抱疾求醫者知有此聖手早得所拯拔之門也　紹城徐献民謹白 
　奏辦湖北籖捐彩票頭彩五萬元二月二十五日開彩　 
本局奉　湖廣總督部堂　奏明開辦第一會額設票二萬張每張售洋六元中彩共二千零五十二號計九張有零中彩一張以八一六派出彩銀之高比各公司爲優准期二月廿五日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥衖各　貴客如欲領額承銷請來面訂可也此佈 
新出石印九通提要厯代統系錄 
此書擷九通之精要爲敎科之專書分門别類竟委窮源初學讀之於歴代典章經制沿革得失瞭如指掌所謂易簡而天下之理得也書分十二卷三十二門精寫石印裝訂六本業已禀明　道憲立案翻印必究定於二月半出售 
此書爲寗鄕黃氏原編於歴代正統偏安割據等統系源流年號沿革考訂至爲詳備都邑陵廟及大事亦附載焉誠史學初級敎科最善本也書分六卷裝訂兩册不日出書上海棋盤街鴻寳書局啓 
　　公文照錄 
蘇函抄有撫憲恩　批江蘇試用知縣孫瑞禀批照錄於下據禀該令邀集同志首自捐銀創辦富强戒烟善會已逾半載樂善不倦誠屬可嘉所請給示遵守應准繕發仰卽查收實貼曉諭并候通飭江蘇各府州廳一體分飭曉諭曁行上海縣知照繳章程存十二月廿三日又本埠錄有上海縣尊移致孫大令公文一道　奉道憲袁　札奉　撫部院聶　批江蘇試用知縣孫瑞禀爲報明自捐銀兩創辦富强戒烟善會懇賜察核由奉批據禀邀集同南首自捐銀在上海創辦戒烟善會事屬可嘉所擬章程亦尙妥洽仰蘇松太道核明轉飭遵照妥爲辦理期有成效是所厚望切切此繳禀同章程抄發等因奉此合亟錄批抄　札飭札縣卽便轉致遵照等因到縣奉此合行轉移爲此合移　貴縣請煩查照須至移者 
右移　江蘇試用縣正堂孫　光緒廿七年十二月廿四日移 
　　奏辦浙江善後彩票協濟公司頭彩壹萬元廿八年二月廿五日開彩 
本公司奉　浙撫憲　奏明籌辦浙江善後彩票批飭開辦通售各埠在案除　奏辦協濟公司大票外其餘各種私設之彩票均不准在内地銷售如有私售准本公司就近禀請地方官查禁以杜抗違而保票務茲由本公司密派司事分投查察一經察出卽遵諭禀官查封嚴究特此佈聞第二會大票每張十則售洋四元額設一萬張中彩一千四十四張第二會票於二月廿五日在杭州拱宸橋本公司當衆開彩風雨不更並請　當道搢紳富商大賈屆期光顧看視開彩以昭大公得彩紅票槪憑本公司對號單核兌足洋是票較他票容易得彩係爲急公報効起見並非希圖漁利此佈分設蘇州觀前九綸綢莊及上海南市嘉興湖州寗波紹興温州等處批發　協濟總公司啓 
　　橫濱正金銀行上海分行新訂章程廣吿 
　　新式存單以及相與往來支觧簿集 
本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昂美國紐約舊金山布哇香港孟買東京神户長崎韓城仁川釜山等名都大邑諸有通交以及中國上海天津牛莊北京等分行亦歴有年數專辦銀行應有一切交易無不克已招接存欵更竭誠實久蒙中國達官均用華文專備中國仕商樂取便捷易於通鉅賈交相稱贊本行格外精心研究接應惠顧現由總行刋到曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
 
 

Page 7

 
 
   
 
 

Page 8

 
 
   
 
 

Page 9

 
 
[暫停讞政]  
　　昨日禮拜三爲法界捕房發落之期適讞員杜枝園大令别有要公先期飭丁禀知法總領事署繙譯官并咨照捕頭暫停發落 
[上海縣署瑣案]  
　　去臘二十日浦陳家行寡婦陳火氏被無賴火木林火鏡堂等圖刼未成逃至附近秦紳家訴知一切隨由秦绅函請巡防局拘獲火鏡堂移解到縣近日續獲陳和尚及茶館主婦林媽媽二名口前晚縣主汪瑶庭大令升堂研訊火鏡堂供小的在鄉間耕田度日去臘二十日因事至周浦親戚某姓家至二十三日始回聞此事係陳尚卿與火木林爲首小的並不與聞亦無司至林媽媽茶館中設謀情事林媽媽供詞多所含混大令怒其刁狡喝令掌頰十下始供小婦人在蘇家橋左近開小茶肆是日流氓火木林陳尚卿偕素不相識之六七人前來啜茗耳語良久所議何事小婦人不得而知陳和尚供小的在上海做工父親尚卿出外己久去臘小的並未回家近聞妻子被人誘拐下鄉找尋至今尚無下落扛孀之事實不知情且未悉父親現匿何處大令著將火鏡堂還押林媽媽無干省釋陳和尚交人侣出限五日内將尚卿交案○地販杜順與被人訐控經大令提訊管押兹有洋商克林者赴英美租界公廨控杜抵押地基逾期不贖讞員張柄樞司馬派差齎文至縣請准將杜帶回前晚大令提杜訊究供稱小的前租王周氏之地以十五年爲限立有契據後王周氏迭向小的借貸洋銀陸續積至一萬五千餘元延不清理迨氏去世後小的因有急需遂將是地方單浼友人顏某抵與美商克林得洋銀一萬八千元今克林向小的催贖小的須向王姓索得所借之銀方可料理大令曰王周氏故後同族無人今被外甥徐姓將是地永逺租與英商哈同議定租價二萬金且呈稱王周氏僅欠爾洋銀八千餘元哈同亦禀請該管領事官照會到縣請追方單以便管業爾須從速料理如遲定干嚴究杜唯唯稱是大令著還押聽候備文移送英美租界公廨歸案訊辦 
[南市捕房紀事]  
　　昨日瀏河人蕭榮生在南市馬路中與同鄉人陸錦棠相晤向索欠錢以致龃齬四十八號巡街捕見之一併拘至捕房捕頭令押候轉解馬路工程局禀請總辦翁子文太守訊究○湖北人某甲移帶鋪蓋器物由北市雇坐東洋車往南附某小輪船至通州下車後偶一疏虞車夫己疾馳而逸急投捕房報請查緝捕頭允之 
[法租界捕房紀事]  
　　前晚某包探在途巡緝見有一人肩負鋪蓋形狀慌張上前盤詰言語支吾搜其鋪蓋藏有火藥十餘斤遂拘入捕房捕頭令押候解送公堂禀請讞員杜枝園大令訊究○昨日浦東人某氏持布數疋來滬求售流氓某甲欺其懦弱向之刼奪適爲某包探所見獲送捕房捕頭令押候解送公堂禀請究辦并令氏自行投案備質 
[美租界捕房紀事]  
　　前日之晚偷兒王阿林潛至西華德路第二百八十三號門牌某小客棧内借宿乘間行竊布被一條携之而出適爲棧主某甲所見扭入捕房捕頭令押候解送公堂禀請讞員張柄樞司馬訊辦○昨日清晨小販沈阿二荷鷄蛋若干枚至四華德路適某甲乘東洋車迎面而來不及避讓致被撞倒鷄蛋墮地無一瓦全沈忿不能平卽將車夫某乙扭入捕房捕頭詰知釁起細微令乙償小銀錢若干枚從寛釋出○昨日午前江北小工阿四潛入公和祥馬頭貨棧内行竊舊鐵若干携之而出適爲管門之印度人所見連贓解入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年正月二十一日京報全錄]  
　　宮門抄諭旨均錄前○皖撫王奏爲揀員請補要缺知縣摺○粤督陶奏爲欽廉邊防五年期滿彚案請奬摺○閩督　奏爲設局籌捐以濟要需片○又奏爲虧折米價並運費緣由片○又奏爲請將武職各員歸班注册片○贛撫李奏爲道員到省飭赴新任片頭品頂戴開缺安徽巡撫臣王之春跪奏爲揀員請補要缺知縣以資治理恭摺仰祈聖鑒事竊照鳳台縣知縣李師沅在任病故遣缺業經聲明由外請補在案兹據布政使湯壽銘按察使聯魁會詳稱查定例外官道府以至佐雜等宮在任病故之缺應以病故本日作爲開缺日期等因今鳳台縣知縣李師沅於光緒二十七年七月十一日在任病故應以病故本日作爲開缺日期歸二十七年七月分截缺係繁疲難三項題補要缺毋庸掣簽應卽遴員請補查定例應題缺出先儘曾任實缺候補正途人員題補又各省知縣如係奉旨命往及督撫題明留於該省候補者均無論應題應調應選之缺先儘酌量補用等語至知縣一項除曾任實缺知縣並由應升知縣之曾任實缺京員及應升知縣之曾任實缺佐貳教職保舉者均准繁簡統補等因今鳳台縣係在外揀選繁疲難題補要缺例應先儘曾任實缺候補人員酌量題補兹查有花翎同知銜曾任實缺候補知縣陳鍔現年四十三歳浙江諸曁縣人祖籍福建閩縣由監生遵例在河南滇捐局加捐通判並鹽提舉銜指分直隸試用光緒五年到省旋因廻避改掣河南十三年在直隸遵鄭工例改捐知縣遇缺先選用十四年輪選湖北通山縣因親老告近改掣安徽含山縣知縣十七年三月十九日到任十九年丁父憂回籍守制二十一年服滿到京由吏部帶領引見奉旨著不必坐補原缺欽此遵例呈請分發安徽原省歸候補班補用領照起程於十月十五日到省二十六年五月在直隸遵新海防例報捐三成銀兩例得繁簡統補奉部覆准復加捐同知銜花翎現署廣德州篆務該員請補鳳臺縣知縣實堪勝任與例亦符等情會詳請奏前來臣覆查得該員陳鍔才具開展辦事結實核與請補之例相符合無仰懇天恩俯准以該員陳鍔請補鳳臺縣知縣俾資治理而重地方如蒙兪允該員由曾任實缺知縣請補知縣銜缺相當毋庸送部引見除履歴册咨送部科查核外謹會同兩江總督臣劉坤一恭摺具奏伏乞皇太后皇上聖鑒勅部議覆施行謹奏奉硃批吏部議奏欽此 
頭品頂戴兩廣總督臣陶模頭品頂戴廣東巡撫臣德壽跪奏爲欽廉邊防五年屇滿並勦平十萬大山匪徒及歴年剿辦欽靈等處會匪出力員弁彚案奏請奬叙恭摺仰祈聖鑒事竊廣東欽廉邊防前經部議自光緒十二年七月十四日起扣滿五年將在防出力人員照章保奬一次上届於光緒二十二年七月限滿經前督臣譚鍾麟將在事文武各員開單奏蒙准予分别奬叙在案計自光緒二十二年七月十四日起扣至光緒二十七年七月十四日又届五年期滿伏查欽廉界連法越近年交涉之事日益繁難游勇會匪伺隙思逞防範稍有不周不獨内地受其擾害邊釁尤屬堪虞賴督辦邊防二品頂戴記名遇缺簡放道潘培楷督飭在防文武相機因應加意巡防五年以來幸均安謐外交無間言本年四月間匪首梁文廷在十萬大山糾衆起事該山界連兩省道路崎嶇匪黨恃險負嵎攻剿不易更慮竄擾越南致爲外人口實經潘追親率各營員弁冐險進攻並飭附近地方官紳嚴密防堵得以破毁巢穴殲厥渠魁經臣等專摺奏陳請將出力員弁彚入邊防案内請奬又光緒二十四年四月剿辦靈山三凝會匪黎履芳二十五年七月剿辦欽州會匪黨多指六黄思乾等當時各匪肇亂聚衆均在數百人以上巨砲快槍無一不備與官軍對壘接仗匪烟方張燎原可慮幸賴該文武等奮勇力戰消患未萌均經各前督臣飭將在事異常出力員弁歸入邊防案内奬叙前據潘道開單呈請奏奬當因請奬員數較多又經飭令潘道大加删减毋得稍涉冐濫兹據潘培楷請奬員弁核實删汰並聲稱此次五年邊防期滿又有剿辦十萬大山會匪等案所保武員四十一名文員六十八各合之雖不爲少若逐案分計爲數實屬無多實己無可再删等情臣等伏查本屇五年邊防期滿又有剿辦會匪梁文廷黎履芳蕭多指六黄思乾等各案先後在事出力員弁誠如該道所禀合計雖不爲少分計尚不過多當此時局方艱若不優加激勸無以鼓勵人才合無仰懇天恩俯念邊防緊要准將在事出力員弁分别異常尋常勞績飭部照單奬叙至督辦欽廉邊防二品頂戴記名遇缺簡放道潘培楷己於上年拿獲廣西匪首麥立亭及捐助陜西義振案内兩次奏保均奉旨交軍機處存記前剿平十萬大山案内聲明該道懋著勤勞應如何量予擢用出自天恩仍應聽候聖裁量予恩施臣等不敢擅擬除飭取各員履歴咨部查核並將千總以下各員照章咨部核奬外所有欽廉邊防五年期滿及剿平十萬大山並欽靈等匪出力員弁彚案懇恩奬叙緣由開具清單合詞恭摺具陳伏乞皇太后皇上聖鑒訓示謹奏奉硃批潘培楷著交部從優議叙餘著該部議奏單併發欽此 
許應騤片再閩省爲濱海瘠區司道局庫向係入不敷出近年籌解京餉洋債業己羅掘一空現准部咨新定償欵福建歳攤解銀八十萬兩並奉電傳諭旨各該省前次指派之欵應卽按月分匀赶緊籌措先期解交上海道轉付等因欽此遵將本年十二月第一期應解之欵飭各司道設法籌措先期解滬以備彚付惟此後月需六萬餘兩數鉅日長值此帑藏竭蹶之時必須通盤籌畫以免臨時掣肘現奉部議飭辦隨糧捐房間捐鋪户捐等項亦應次第舉辦以濟要需當飭於藩司署丙另設公所名曰濟用局卽委藩司周蓮臬司楊文鼎鹽法道鹿學良候補道柯欣榮綜理其事凡有可興之利可節之費隨時與臣面商辦理務期集腋成裘以備湊解償欵之需以專責成而免貽誤除檄飭遵照並咨部外理合附片陳明伏乞聖鑒謹奏奉硃批户部知道欽此 
許應騤片再閩省山多田少所產米糧不敷民食全賴外省運濟上年春間洪水爲災米榖缺乏糧價益形騰貴適值北方不靖閩口籌辦防務兵勇雲集食齒浩繁當由上海各處購辦米石裝輪運閩發交各營兵勇領食以免譁潰所有虧折米價以及輪船駁船運費委員盤費夫船價牌等項銀兩應請均在善後海防經費項下開支另行彚案造册報銷據福建善後局司道詳請奏咨前來除咨部外謹附片具陳伏乞聖鑒謹奏奉硃批該部知道欽此 
許應騤片再捐升福建陸路補用叅將江孝全唐丙焜補用遊擊吳邦陳均應給咨送部惟現當整頓營伍需才孔殷該員江孝全等均經委帶防營訓練有方深資得力未便更易生手合無仰懇聖恩俯念海疆緊要惟將補用叅將江孝全唐丙焜補用遊擊徐鏡清吳邦棟先行歸班註册序補俟補缺後併案給咨送部引見以符定例除咨部查照外謹附片具陳伏乞聖鑒訓示謹奏奉硃批著照所請所部知道欽此 
李興銳片再新授江西廣饒九南道瑞徵現己到省自應飭赴新任除檄飭遵照外理合附片陳明伏乞聖鑒謹奏奉硃批知道了欽此 
 
