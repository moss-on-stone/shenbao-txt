# 1905 - 298 - 4911691

 

Page 1

 
 
[告白刊例]  
論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
　　西厯一千九百五年十 
一月二號禮拜四 
[電傳上諭]  
　　十月初五日奉上諭禮部尙書溥良正藍旗滿洲都統奎順外務部左侍郎聨芳刑部右侍郎胡燏棻工部右侍郎李昭煒正紅旗漢軍副都統澧深加恩均着在紫禁城内騎馬欽此同日奉 
　　上諭袁世凱鐵良奏遵旨校閱陸舉　　　形名摺片據陳此次合操始末情形名　　　　　圖南北兩軍部署之方攻克之術口爲安口袁世凱鐵良督率將士簡練有方深　嘉許所有該鎭協官佐目兵步法整齊一切指擇籌辦尙能合法大改舊觀仍當督飭認眞訓練恊力同心精益求精毋忘申　並着各省將軍督撫按照定章共圖振勵講求兵學力底精强務期有勇知方規模日臻美僅以堅衆志而壯干城　副朝廷整軍經武實事求是之至意欽此 
[電傅宫門抄]  
　　十月初五日召見軍機春山劉嶽雲 
 
 
 

Page 2

 
 
[黃思永等請商部代奏甯滬鐵路嚴核浮濫預籌贖欵辦法并簡派張謇綜核一切公呈] 代論 
　　開復翰林院侍讀黃思永翰林院編修汪鳳藻等四十二人公呈爲滬寗鐵路借欵過鉅估價過大亟宜嚴核浮濫預籌贖路之欵以維大局呈請代奏事竊按滬寗地處長江下游爲東南筦鑰光緒二十九年英人再三要求承造該處鐵路乃由前工部侍郎盛宣懷與之訂立合同借欵興築今考該路全長五百五十八里而備欵至三百五十萬磅之多更觀其估工清單浮濫尤甚若果照此辦理預計將來進欵斷不敷贖路之用顯誤大局貽害無窮謹將英人經營此路之用意盛宣懷對付英人之失宜與現在猶及補救之端撮其大要恭摺上陳並將該路合同及洋工師之估單說帖公牘書信等件詳細註釋叧繕清單伏乞皇太后皇上鑒之查滬寕襟江帶海舟楫便利大小輪船日增不己故年來招商局利息猶且日薄今更用鉅本造鐵路以爭輪船之利此必不可得之事乃英人獨願借我鉅款供此造路之用者其意蓋别有所屬英人窺伺揚子之心己非一日特無隙而動則各國將有間言今以鉅欵貸我而我將來不能償彼則彼以債主之威臨我非他國所得干預矣昔英人勸埃及借鉅款以鑿蘇彛士河其後埃及不能償還遂舉國委之於英今英人借欵與我以造此不可獲利之路且復任意濫用致路本之鉅四倍於常價是直利我之不能償還而欲以待埃及之故智待我中國也查金陵至吳淞創議興築鐵路之際由前南洋大臣奏稱估計用銀七百萬兩爲度所借瑞記洋欵尙餘二百五十萬兩體察兩年後兩淮鹽務尙可籌一百萬兩共計足敷成本之半其餘一半槪招商股先造淞蘇一路再造蘇鎭一路以達金陵等語並無再借洋欵及須二千餘萬之說光緒念二年九月十五日王文韶張之洞會奏所呈盛宣懷說帖亦引此奏並稱兩淮之一百萬兩恐不可靠請將直隸之海防捐欵撥銀五十萬湊成三百萬兩先造淞滬續造蘇滬俱無庸再請官本等語亦與南洋大臣之原奏大致相符乃盛宣懷與英人訂合同之際事事惟英人之命是從非特置南洋原奏於不顧且盡食其所呈說帖之言昔招商股者今改借洋款昔估七百萬兩爲度者今借四倍此數之鉅款其利息就現在磅價計之每年合銀一百四十二萬兩五十年利息共須七千一百萬両此路全長不及六百里在水道便利之區豈能得此巨利以資付息夫付息猶虞其不足則拔本更屬空談况乎金磅之漲價利上生利之盤剝皆爲借洋債之意計中事是該路之借款實使我永無清償之望將來爲大局之累有斷然者然及今而施補救之法雖難收己失之利權猶不至遺害於無底請陳其策一曰嚴核估價據洋工師格林森估單内開蘇滬雙軌土工單軌鋪設共需銀五百四十八萬餘兩是通扯每里須銀三萬六千餘兩而地價尙在外蘇錫單軌鐵路共須銀一百六十五萬餘兩是通址每里須銀二萬二千餘兩而地價亦尙在外查蘆保鐵路亦係雙軌土工單軌鋪設每里扯銀一萬八千兩保漢萍醴等單軌鐵路每里扯銀一萬四千兩是蘇滬實比　　貴二　　　實比保漢萍醴貴倍半所以然者蓋由該工師之估單任意浮開如道木一項日本近日時價每塊一元三角餘而格林森估價每塊三兩一錢土方一項蘆保每方一錢至一錢五分萍醴每方一百文至二百文淞滬爲人工最貴之區每方亦祇三錢至三錢八分而格林森估價每方五錢至一兩且聞該工師非特於物價有意浮估其用款尤有意糜費如常州北門河道曲如迥腸路綫苟偏左數丈則一橋可通乃該工師所定路綫直剖河中一河而築五橋其妄費可知又該工師以下有分叚工二人帮工二人每人各帶游船數隻到鎭三個月開支數萬金而並未勘定一路夫合同内稱銀公司當照最善最省之法建造全路又稱各式材料必須購買價值最抵而質佳者今格林森之辦法適與之相反亟宜據合同及歴次中國造成之路價向銀公司逐項理論令其輕核估價減少經費且將各項工料用款按三個月詳細報部並登報曉諭大衆以昭核實如銀公司不遵行則是有意浮冒違背合同中至省之語而我國家爲該路借欵擔保一層亦可作撥未完 
[開放滿洲問題]  
　　初四日北京電云駐京美公使曾往見外務部大臣詢以開放東三省之政策及實行開放之期並聲明美國所以力助日俄和議之故本爲擴張東三省之商務而起外務部大臣答言中國現己决計開放東三省爲萬國通商之地惟一切辦法尙須研究云譯字林報 
[德國對於中國之政策]  
　　初四日倫敦電云得柏林消息駐華德國公使曾於上月二十六日覲見皇太后稱述德皇所創撤退北直隷各國駐兵之政策云云英斯丹達報云此項撤兵問題專指防守鐵路之駐兵而非各公使館之駐兵譯字林報 
[江蘇紳士公舉滬甯鐵路監省]  
　　江蘇紳士近以滬甯鐵路有議收回自辦者有議仿照皖贛辦法者議論紛紜均未達其目的因於日前邀集多人會議辦法并公舉王丹揆丞堂爲正監督惲祖祁爲副監督聨名呈請商部代奏其原稿中大致謂滬甯鐵路糜費太鉅自非切實稽查不能得其實在浮支數目然僅據帳册徒採輿論又未能據以爲憑必須選派熟悉工程之員比照他路築造之價逐項稽核方得實在倘徒曰籌欵贖路及減少各欵仍係表面之論恐五十年後亦不能將路贖回且查原訂合同第六欵所設總管理處由督辦大臣及本省督撫各派稽查委員一員所謂稽查者係查核洋人所開各項欵目有無浮開濫用之處現在管理處所有稽查委員内則聽督辦之指揮外則仰洋人之鼻息隨時隨事唯命是聽蓋只知此事爲優差併不知稽查爲何事是非派勤能廉幹之人爲之監督綜核名實切實稽查不足以釐剔積弊整頓路政挽回利權云云聞己於日昨寄呈商部請核奪代奏矣（巨） 
[盛宣懷力阻立憲] 北京 
　　得京中消息云自車站 
 
 

Page 3

 
 
變後中外人士多有以速布立憲明詔以安人心爲請者再宫頗爲所動詎盛宣懷於出京陛辭時力陳立憲之不利於國家因之立憲之事遂遲遲未發（外） 
[海甯帮匪勢熾杭垣戒嚴續誌] 杭州 
　　幇匪嘯聚海寗意圖刼獄自省防統領李鳴九觀察受傷後退回城下各匪縱焚民屋分頭淫掠益無忌憚各情均誌前報兹悉省中己續調武備練軍駛往援勦并議調舊日管帶嘉湖緝私營之費金組軍門來杭襄辦防勦事宜杭省因海寕匪警係欲圖刼監獄而起今仁錢二縣獄中均有匪黨收禁深爲憂慮己調衛隊四哨分駐獄前另調防軍於水陸各城門下分頭駐守稽查出入警察兵亦分晝夜班梭巡甚嚴（必） 
[電請壓饒平會匪廣東]  
　　潮州府屬饒平縣地三點會匪勢披猖鄉村中苟有是會者動迫人入會無惡不作月初縣城内外謡言四起各鄉村夜間咸燃燈以爲警備城中望見相與驚異初九日該縣祝大令馳告潮州府李太守卽電請吳軍門馳往鎭壓軍門己於十一日由揭趨赴饒平矣（傳） 
[新昌縣教案謡傳續聞寗波]  
　　新昌縣敎案己紀前報茲悉是案實係謡傳當其事謡傳時據云距新昌縣四十里之遥某村有民人聚集數干約日相率進城與敎爲難該邑民人恐遭其害紛紛遷避地方大形震動邑尊某大令立卽飛禀提道憲撥兵彈壓迨兵到時則聞無舉動始知謡傳邇日該處地方仍安靜如常文武官員以此次警傳皆係前閙教王錫彤餘黨故近日仍嚴防備以免疏虞（恭） 
[捕盜勇丁誣良爲匪廣東]  
　　新會縣大林村月初被匪糾黨二百餘人明火持械搜劫百餘家所失贓物甚鉅日前惠州又有匪黨連刦四渡一名多祝渡一名平山一名淡水一名太和所失贓物各皆以千訃近雖派勇勦辦然各勇並不至匪徒巢穴團捕往往誣指路人爲匪黨强令罰銀初七日又至水口墟將富商李益三及店夥十餘人捉去指爲私運軍火然該商平日安分素爲鄉人所深信己經水口墟紳商聨名往保現雖保出而店中貨物己蕩然無存惠人近來畏勇甚於畏盜云（堂） 
[定期招考遊學預備科蘇州]  
　　蘇撫陸春帥於省城設立游學預備科一所係奏准立案專儲游學東西各國人材以備派入外國專門學校而設現示期於十月二十日起三十日止招集各學堂學生之己通西文者到學務處報名并帶照片聽候考騐錄取（首） 
[撫批師範高等學堂客籍須貼膳費蘇州]  
　　署蘇臬司朱竹石廉訪禀請撫憲以蘇省高等師範兩學堂應收客籍學生酌定成數分咨立案等情己記前報現經蘇撫陸春帥批示略云查定章各省學堂本無不容客籍之明文惟近時江寧不陸師範各學堂爭持省界畛域頗分就其小者言之則此省財力自當專養此省人材就其大者論之同爲國民究亦何分彼此該署司以蘇省地處要會旅客孔多請將高等師範兩學堂各添客籍額數係爲普及敎育因時權宜起見自可准行但旣屬客籍不能不與本籍各生有所區異應令酌貼膳費所有添設名數曁貼費若干仰候據禀札行學務處核議覆奪並候核咨學務大臣可也（榮） 
[皖藩派員查察學務安慶]  
　　署理藩司學務處總辦毓方伯以科舉己停急應督飭各屬振興學務近就各屬禀報文牘詳細列表派員赴各府屬按表查察己辦者飭加改良并謀擴充籌設未辦者卽督飭興辦兹將派往各府屬查察員名抄錄於左安慶府六屬直隸李會棻徽州府六屬知縣萬雲松寕國府六屬知縣許崇貴池州府六屬知州譚祖綸太平府三屬知縣田毓璠廬州府五屬知縣林煒琨鳳陽府七屬知縣魏有聲頴州府七屬直隸州鄧承沛泗洲三屬知縣吕濬堃六安州二屬知縣李祖泰滁州二屬知縣張傳鴻和州知縣張奎漢廣德州知縣陳兆煊（詩） 
[兩宫諭飭撙節萬壽内廷費用] 北京 
　　内廷消息云日前皇太后面諭總管内務府大臣謂現在庫藏支絀國事繁難各省災情甚重自應力求撙節以體時艱所有本年萬壽内廷應行預備一切認眞節儉不得踵事增華徒糜帑項云（師） 
[商部咨皖撫妥定籌欵辦礦草程北京]  
　　安徽紳士籌辦礦務擬加鹽價米捐彩票等欵請由鐵路公司匀撥經皖撫片奏奉硃批該部知道昨經商部行咨該撫請飭妥定章程申送到部以憑核奪（光） 
[詹天佑派充路務議員之原因] 北京 
　　管理京張鐵路工程候選道詹天佑觀察昨經商部札充路務議員蓋因觀察於築造鐵路管理工程係專門之學今當整頓路政之時特欲藉觀察敷陳一切以爲臂助也（巨） 
[商部咨行浙撫復開東錢湖北京]  
　　甯波監生忻錦崖日前赴商部禀請復開東錢湖以興水利茲經商部批准并咨行浙撫飭屬赶緊復開（號） 
[火車相撞肇禍續聞廣東]  
石圍塘火車相撞一事己誌昨報兹悉收路委員某君於十五日擬乘火車將沿途點騐物料石圍塘車站預備專車一輛以爲委員乘坐之用當時司機人先將煤火添足偶因事人車汽機關閉之處偶鬆車頭卽自行飛駛車站立發電話告知前途并解拖客車之車頭追去直赶至將近佛山始將此車頭赶回幸沿途均無意外之事云（空） 
[隄岸又起交涉廣州]  
　　昨有某洋行司事楊　安赴隄工司禀稱靖海門外龍王廟道餘慶坊尾海旁鋪地一叚爲法商洋行之物將來興建學堂該隄岸不得充作馬路云云昨隄工局委 
 
 

Page 4

 
 
員己禀知大憲與之交涉矣）谷（ 
[洋務局批華容命案長沙]  
　　華容縣民何佳修被人毆斃一案所有兇犯己經拘拿到縣分别押辦旋由該縣胡俊卿等竊用敎堂神甫名帖請保准釋昨經兇弟何佳贊復禀洋務局奉到批示略謂此案竟有主兇正兇多人拘押在縣保無有事外株連情弊惟敎堂照約不干預詞訟李令何得因胡俊卿等竊投神甫名帖便予省釋且事關人命應澈究詳辦候札飭華容縣據實禀覆查核仍仰一面迅速秉公辦結毋任妄生枝節云云（初） 
[商部外務部戸部議覆淞滬萍醴鐵路核銷摺]  
　　奏爲復核推展吳淞較道并萍醴鐵路收支各欵恭摺仰祈聖鑒事光緒三十一年七月二十一日准軍機處抄交盛宣懷奏推展吳淞軌道并萍醴路工告竣收支報銷開單呈覽一摺奉旨該部知道單併發欽此俟准盛宣懷造具清册核銷前來查原奏内稱淞滬鐵路爲總公司第二起銷案摺内聲明推展藴藻浜北至吳淞砲臺灣止軌道經費自應另安附銷經外務部核准復奏奉旨依議欽此又光緒二十四年三月與湖廣督臣張之洞會奏請築萍鄉鐵路展至長沙欽奉諭旨照准均先後欽遵有案以上兩路槪係動用蘆漢鐵路所撥之官欵吳淞展路工竣後業照英商銀公司借欵合同於上年九月收還工價歸併滬甯管理萍鄉展路因經費不足改至湘潭是爲萍潭鐵路其萍鄉至醴陵一節先己通車卽應併案造銷查前案淞滬工程至蘊藻浜南岸自建橋過浜以通吳淞砲臺灣築路補軌附設分機岔道積長五華里有半車棧道房橋梁涵洞一切具備又前報淞滬養路經費係至光緒二十七年十二月止現自二十八年正月起至三十年九月歸併滬寗之日止按月支給薪費修費均應接續前案作正開銷其上届奏銷以後行車所進脚價歸併滬寗之前照約收還工價另列收欵項下此截清淞滬鐵路大之槪情形也至萍潭鐵路自萍鄉煤礦之安源地方起至湖南醴陵縣陽三石止鋪設軌路連同分棧岔道積長二百四華里有奇内造鋼橋木橋三十四座圓拱橋三十四座涵洞水溝二百七十七處所產山地居百分中之六分此外車站道房轉盤水櫃材料廠火車頭以及搭客運煤分種車輛購地填土各種經費悉復核明確方准在總公司撥欵内支給此另案建造萍醴鐵路之大槪情形也綜計管收両項實合庫平銀四百八萬八千九百四十六兩九分二釐六毫開除項下共合支庫平銀一百七十二萬八千八百三十一両五分八釐餘存二百三十六萬一百十五兩三分四釐六毫内先經奏准預支漢廠軌價計存庫平銀一百二十萬四千六十一兩四錢七釐八毫又湖南巡撫在解欵内扣支粤漢勘路經費及總公司派洋員赴粤勘地赴美川資停工後開發各項經費計墊支庫平銀五萬七千六百三十一兩八分八釐應俟粤漢鐵路歸結辦理方能索還歸墊其餘接續支應醴陵迤下至湘潭縣洙洲鐵路工欵應俟全路辦結另案造銷至萍醴開車後逐月收支并安源添設支路統俟下次銷案彙核造報等語未完 
[俄國革命風潮彙誌]  
　　字林報接初四日倫敦電云俄國革命之風潮己佈及芬蘭　方之鐵路及各種商業均於今日一律罷巿德撤境内曾於禮拜日有大衝突斃命及受傷者約有三百人同日倫敦路透電云落茲地方有俄兵一隊遵照昨日德撤城官吏及兵士之議於彈壓亂勢時用鎗彈向空轟擊德撤城亦有同一之舉動○文匯報接初五日倫敦路透電云聖彼得堡及莫斯科兩處鐵路罷工之舉業己停止 
[俄皇降旨頒行憲法]  
　　初四日倫敦路秀電云俄皇業己頒行詔敕謂俄境亂勢至此朕心異常憂慮全國恐遭荼毒故朕義務所在不得不自降位置以冀亂機之止遏平權政體勢在必行云云因議定新佈憲法之約如左（一）准予人民以宗敎言論出版立會等種種確實之自由權（一）國會選舉之事不再遲延當卽日舉行現在國會中未得選舉權之國民皆得有選人被選之權准其享用自由歸新憲法轄理一立（一）永不改易之律法卽無論何種律例非經國會許可不得强迫施行而所以試騐各當道於立法一事能否有確實之筦理初五日倫敦路透電云頒行憲法之詔敕現己遍佈聖彼得堡人民異常歡迎羣相道賀街衢中成羣結隊莫不慶賀自由並賀俄皇之道德而高頌聖詩且興舉事過遲之憾當慶賀自由之後咸將哥薩克兵羣相圍繞而呼曰汝等速歸勿再流連於此我等己獲得自由矣譯文匯報○初四日柏林電云俄皇頒行立憲之詔敕其所列之條約皆出於首相隈得之意俄皇之俯順輿情而慨予人民以自由亦爲隈得君所運動蓋隈得自美回國時與德皇會晤德皇曾以俄國勢須立憲語隈得而隈得之意亦以平權政體爲不可不行也詔敕發佈後俄國全境人民異常歡迎一切罷巿之舉皆己停止俄國之價值因之頓增譯德文報 
[駐日各國公使慶賀和平]  
　　初四日東京電云駐日各國之代表於今日進日本皇宫伸其祝頌和平之慶賀日皇當卽欵以御宴 
[日人公宴藍衣隊]  
　　初四日東京電云東京巿民准於今明兩日公宴日本藍衣隊 
[升擢公使]  
　　初四日東京電云美日兩國刻己議定將兩國公使擢爲頭等欽使 
[東鄉大將又將巡視海防]  
　　初四日東京電云日本盤隊將於本月初十日離其停泊之區東鄉大將則擬率領艦隊於日内遍巡全國一週 
[駐日美使請假囘國]  
　　初四日東京電云駐日美公使格利司根君將於本月二十二日請假由橫濱起程回國 
[德國援俄]  
　　初四日倫敦路透電云近日聖彼得堡與栢林通行之郵船己經斷絶德皇特順俄皇之意將魚雷艦兩隊飭往俄國傳遞自彼得霍夫至米末爾之公文及官場消息俄皇接領之下頗爲感激譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三續慶王奏擬訂貴胄學堂章程]  
　　考試規則一考試共分四等一曰月考二曰期考三曰年終考四曰畢業考每月由各敎員自行考試所授功課爲月考每届暑假前由監督歴試所學功課爲期考每届年假前由總辦歷試所學課爲年終考每届畢業由總辦禀請練兵處奏明派員考試爲畢業考二考法分爲三種一問答二筆述並作文三操作問答評其口述筆述評其考試卷操作評其演習三詳定功課按北宋國學積分法每題以二十分爲度匯其總分數取平均分數以定等第四分數共分三種一功課分數二技術分數三品格分數功課及技術分數爲承考各員歴次所定品格分數爲監督督同各敎員平日所定每届期考年終考畢業考必合臨塲及平日各項分數一並核算以定高下惟平日分數不得多於臨塲分數以酌度適宜爲要五各項分數平均計算每課目得十七至二十分爲優等十三至十六分爲上等九至十二分爲中等五至八分爲下等一至四分爲不及等六月考核定分數後須將本月内品格分數一同加八爲總分數由各敎員並送監督訂定等第榜示七每届期考核定分數後須將前届期考分數或年終考分數及本期内若干次月考分數各取十分之一並本月品格分數一同加入爲總分數彙呈總辦訂定等第榜示八每届年終各核定分數後須將前次期考分數及本期各月考分數各取十分之一並本月品格分數一同加入爲年終考總分訂定等凡列優上中等者酌給奬犒九每屇畢業考先期牌示停課十五日温習舊課及考竣核定分數後須將前次期考分數本期各月考分數各取十分之一並本月品格分數一同加入爲畢業考總分數並由總辦督同堂内有關敎育之員公同會議各生品學才識志趣及平日功過列爲詳表與總分數叅同酌定等第由練兵處奏明照章辦理十每届考期如實因疾病及重要事故不能與試者准於半月内補考 
經費約計一經費分額支活支兩項薪公餉項水食雜貨等項爲額支脩造房屋購辦器皿增加薪水置備圖本儀器製辦操衣鞾帽儲備藥品等項爲活支均由練兵處商同戸部籌定的欵二額支活支各項開學後估定大數由練兵處奏咨立案由總辦按季支領遇閏照加三額支活支各項每届年終由總辦督同提調收支各員造具清册呈請練兵處奏咨核銷四堂内各員支領薪水以每月二十日爲定期由收支委員照數分送五開辦額支活支三宗經費約估未估各項開單如左開辦經費項下建造堂舍經費購置木器並一應傢具經費購修應用書籍圖畫及一切學用品經費購辦學生軍衣鞾帽經費購備體操塲全分器具經費以上均須隨時另行按欵估核常年額支項下總辦一員每月薪公銀四百兩監督一員每月薪公銀二百兩提調一員每月薪公銀一百五十兩普通學正敎員三員每月每員薪水銀一百五十兩普通學副敎員三員每月每員薪水銀一百兩正醫官一員每月薪水銀一百兩副醫官二員每月每員薪水銀六十兩漢文正敎員二員每月每員薪水銀一百二十兩漢文副敎員二員每月每員薪水銀八十兩齋長六員每月每員薪水銀二十兩文案一員每月薪水銀三十兩由支委員一員每月薪水銀三十兩支應司事二員每月每員薪水銀二十兩學生一百二十名每月每名火食茶水銀約八兩筆墨紙張燈油銀約四兩司書兼刷印共五名每月每名薪水銀十二兩差弁三名每月每名餉銀八兩醫兵四名每月每名餉銀四兩五錢差兵二名每月每名餉銀四兩五手夫役四十名每月每名餉銀三両六手雜費銀每月約一百兩以上係第一期每年常支經費每月約用銀四千零八十七兩每年約用銀四萬九千零四十四兩遇閏照加其第二三四等期所用經費應俟臨時由總辦督同堂内文員詳晰核算呈請練兵處辦理常年活支項下擬暫聘用外國武官充兵學敎員及繙譯薪水房租各經費修理堂舍經費添置圖書儀器模範標本經費購用格物理化銷耗物品經費換置操衣鞾帽經費購買外國兵學報經費儲備藥品經費添置器具經費冬夏煤火凉棚經費以上各項皆係活支無從頂算應俟開學後由總辦督同提調支應委員覈實估計以定常年活文槪數 
[滬江官事]  
　　蘇松鎭總兵徐吉雲總戎傳隆狼山鎭總兵李湘颿總戎祥椿昨均因公來申分詣道縣兩署拜會○候補道錢振聲觀察伯英候補知州龔寳琛直剌定南昨均因公到道拜會禀謁○現辦車坊釐局委員鄧鳴謙司馬昨日因公來申到道禀知赴蘇公幹（近） 
[傳詢要公]  
　　英美公廨讞員關絅之司馬昨奉道憲袁觀察飭傳到轅詢問要公（近） 
[貴胄聨姻]  
　　駐滬電政大臣吳仲懌尙書之第三孫公子聞擇吉本月十六日娶三板廠何觀察維健之孫女公子爲室在垃圾橋北堍行轅成禮（見） 
[隊官禀見提憲]  
　　本埠畱防十二三四隊隊官袁魏諸副戎近奉江督札飭所有營制改歸提憲楊軍門節制前日均乘輪赴松禀見（近） 
[學生幾起衝突]  
　　前日本邑新進文生入學由縣迎送之際忽有某某諸學生欲入觀看被阻致與差役爭閙幾起銜突事爲縣尊汪大令聞悉當以好言勸散（近） 
[英副領事赴杭游歷]  
　　英副領事德爲門君於日前請假往杭州一帶游歷約須一月方回所有公廨會審事宜暫由繙譯官寳述德君庖代（見） 
[法總領事宴賓]  
　　法總領事喇伯第君前日柬請駐滬各國領事官商及中國官員共六十餘人在法領事公署設席飲宴（居） 
[駐滬俄總領事管理值年事宜]  
　　駐滬各國值年領事本年本應俄國承辦緣俄日失和無暇及此暫由德國庖代刻下俄日言歸於好故值年領事權限於昨日起歸俄國管理（見） 
[公廨遵刑部新律改笞責爲押罰]  
　　英美會審公廨讞員關司馬前日接奉道憲袁觀察來文内詳現奉刑部更改刑律所有訊判笞責人犯應改爲押罰等因昨日早堂因與英繙譯寳述德君面商之下所判竊案各犯均改爲枷押辦理（見） 
[製造局記事]  
　　製造局總辦魏觀察禀准江督周玉帥以舊料變價前日邀請商董周舜卿樊樹勛二觀察到局將舊銅鐵分作三等價值禀請核示銅價頂高者每墩二百兩次者一百八十兩○製造局差遣委員陳漱六二尹藝近因别有要差遺差奉總辦魏觀察札委任錫樞二尹接辦（欣） 
[招補缺額各捕]  
　　滬南工程局總辦翁子文太守以局務將次裁歸總公程處前日因飭將局中犯規斥革缺額之各華捕令捕頭一律招齊以便交缷（欣） 
[救火皮帶車按時分馳各道]  
　　英美工部局之救火皮帶車聞邇定新章飭各馬夫於每日晨午晚三次分馳新閘英美各界藉資歷練惟車上不用巨鈴以示區别云（見） 
 
 

Page 10

 
 
[報殮浮屍]  
　　昨有年約三十餘歲之男屍一口由蘇州河西氽至新閘橋下經救生船人撈置岸側報明捕房該屍祗穿青布褲赤身赤足當由捕房飭傳該處十圖地保報堂收殮（見） 
[獲盜給賞]  
　　本埠老閘捕房拿獲行刧嘉興府秀水縣張家鎭孫姓家之盜犯周阿培卽潘阿培解廨訊供之後當交武弁方紹堂帶去解回原縣辦理己詳前報昨日秀水縣飭差送到賞洋五十元請給出力諸人關司馬接文之下着畱廨聽候發給（見） 
[逃妓從良]  
　　因案發交濟良所留養之妓女高彩林於本年三月十六日乘隙脫逃飭捕緝拿未獲現悉該妓匿跡蘇城某處爰於日前禀請飭差往蘇拘提昨日原差己經回申聞至蘇投文後恊同長洲縣差至三條橋某米店往拘而彩林己嫁該米店執事汪子安爲妾夫婦甚爲相得具禀交原差帶回叩求免究未知關司馬能俯允否也（見） 
[封產抵欠]  
　　方世春控顧鑑亭不還抵單洋元奉訊判令押追在案前晚又奉關司馬覆訊方稱顧抵之上南川田單三紙現查並非己產無從變賣求請嚴追質之顧供實因連年多故家况赤貧所致求恩展限料理司馬以顧仍一味遊供判押限十日内從速繳洋一面移請南匯縣將顧家產查封變價抵欠（見） 
[瞻禮停訊]  
　　昨日爲法公堂訊案之期緣是日適逢天主敎瞻禮例應停辦公事捕房禀知中西官暫停一期（居） 
[上海縣案]  
　　嚴聘如秦竹霖等扭蘇雲山沈紀昌到縣喊控聚衆把持等情當晚奉汪大令訊究嚴秦同供開椅墊店向章雇夥做一呢墊給資十四文布墊十文各做手近忽聚衆停工每件勒加二文由蘇沈二人到處脅迫爲此扭究蘇沈供係某某等爲首小的等不合受愚大令判各責二百板蘇遞蘇州沈遞無錫各原籍餘工速卽開工違干提究○馬夫徐百福被毆身死案内之夏阿三刻經英廨解縣訊究夏供亦爲馬夫與徐交好是日徐與小的飲酒適王阿三到來共飲王之姘婦近與百福有染懷恨在心因此口角互毆有李三子在旁帮凶小的赶勸不及徐倒地後雇車送至醫院旋因傷重斃命是實大令核供難信判押候再訊○耿毓祺控索欠被毆亦奉大令提訊耿供二十六年摇得會洋頭會陳詩記借去一百五十元立有借據載明卽以利息劃解會欵會滿歸還該會業於去冬完滿借洋無着向索遭毆求提究追大令判候飭差查核（近） 
[局事記畧]  
　　南巿荷花池地方著名蟻棍王和尙顧永和等近因誘拐南京人張永春之妻莊氏賣與浦東六團得洋分用經周投縣禀控縣尊汪大令昨日飭差至十六鋪中局協同地甲前往提究○陳阿毛昨日闖至南巿大豐錢莊圖竊當塲被獲解請十六鋪中局陳良玉二尹提訊屬實判笞二百板逐出○萬裕碼頭栅夫小紹興前日向東興園門前水菓攤購物口角被周桂卿毆傷奔投總巡局控請提究（欣） 
[英美公廨早堂案]  
　　馬阿生竊主人陳公館鈔票洋三十五元現洋五十五元報探張泉林拘辦陳遣僕人投述被竊情形馬亦認竊不諱司馬商之英繙譯寳君判押捕房三月○甬人任信有手持匯豐及中國通商兩銀行五元僞鈔票至梵王渡各店混用由探徐榮珊朱桂生解辦司馬判押西牢九月○薙髮匠陳慶福偕弟巧福攫取粤婦林劉氏金飾由探倪順泉解案覆訊林偕見証陳連彩等三人供述攫取時並欲推入河中等語司馬判慶福押西牢二年巧福押西牢一年○徐永福木料碍路沈阿如王福興竹排木排填塞河道行捕房傳究判徐罰洋三十元再罰抗傳不到洋十元沈罰洋二十元王罰洋五十元各充公費○永興洋行西崽陸金江魏順發竊該由湖絲一包值洋四百元銷贓分用報探王長桂解辦判各押西牢一年○婦人高胡氏控其兄胡泰生硬借不遂行兇滋擾並擊碎洋燈磁器等物由探方長華解辦氏與其夫高實香投述滋擾情形司高判胡賠洋兩元並押捕房兩月○宏茂昌襪店主韓茂春控陳麗春冒牌由探李星福解究司馬判過堂訊奪惟抗傳不到先罰洋十元○婦人俞劉氏控劉錫卿鍾榮泉串攫金圈由探方長華解辦判鍾押捕房七天劉從寛開釋○過犯葉宏源在小車上竊復昌恒顔料一箱由探解辦判枷號一月押捕房兩年○陸福生竊某洋人白馬一匹由探解辦判押候吊贓再訊○朱阿六控王阿大竊東洋車一輛由探解辦判押捕房一月○頑童陳奚林竊翁阿大之絨單等物由探解辦判押改良所半年○張惟生竊德律風行内舊紫銅綫售贓於陳安裕得洋十五元由探解辦判張枷兩月陳枷一月○快馬違章之李阿大王阿成由印捕解辦判各罰洋十元○拉客違章之雉妓趙胡氏由捕解辦判押捕房三天○船戸朱海郎王妙紅卽王毛毛控錢毛毛藉端拆梢由探王長桂解辦朱供本年五月二十日在中華樓茶館被錢硬借洋一百二十八元王供昨晚在祥園烟館錢向小的硬借洋十元並有見証應桂馨投述在祥園目見錢向王取洋情形質之錢供並未硬索洋元因小的所做洋紗生意刻下爭奪利權起見求鑒司馬判錢還押捕房俟見証到案再訊（見） 
[美租界捕房事]  
　　前日午後有磚瓦船一艘撞損西華得路橋闌被工部局管理西人所見喚捕將舵工戴阿二拘入捕房戴願償還修費洋三元寢事○任阿祥前晚至捕房報稱在靶子路被不識姓名之流氓六七人扭住兇毆搶去袋内洋八元數角請究捕頭准飭包探陳三林查明獲辦○七百六十二號捕昨早巡至天堂路桃源坊弄内見地上有布衣被多件並銅蠟臺等一併解入捕房禀明捕頭留候失主認領○積竊陳阿生昨日又竊衣服數件由探陳洪得查獲解入捕房押候送究（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
