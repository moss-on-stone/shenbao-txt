# 1890 - 165 - 4906166

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[重印夢華廬賦海傅選已丑直墨小題文夜演義三國出售] [  點石齋啓]  
　　本齋前印之夢華廬賦海分門别類擷精取腴　詞林之傑搆備藝苑之鉅觀海内風行操觚家皆奉爲圭臬固巳有目共賞無翼而飛今重印千部業已裝釘齊全價目仍照曩例准於卽日出售尙有傅選己丑直墨小題文府小題觀海横行字典演義三國志詩畫舫四書典倉味根擷要醒題字珠等書亦已售罄現皆一律開印將次告成合倂附聞 
[仕商名利顚倒說]  
　　有客謂余曰子閱西字報乎曰閱之客曰子知洋藥加捐之事乎曰知之此事見於港報緣有華商謂漏捐私土甚多請諸官專爲緝私而於稅釐幷征每箱一百一十兩之外再加二十兩以作緝私經費者也但此事恐外官不便擅專聞官意雖允尙須商諸總理衙門其果行與否尙未見其必准也客曰所欲加捐者不止洋藥一項子知之乎余曰知之五月初一日西字報内載有四月廿五日華商禀詞一紙略言近有不肖商人朦禀官長謂廣東棉花棉紗本皆以本地所産給本地之用近因洋棉紗洋棉花販運來者甚多遂致本地所産之棉花及本地所製之棉紗皆因之减色無人購用有害於人間請將外洋之棉紗棉花一例抽捐棉紗則每担抽捐銀七錢五分棉花則每担收捐銀五錢請爲包辦六年每年輸於官者十五萬兩等語此事殊可深詫自洋棉紗入口以來用者無不稱便且其價實較廉於本地棉紗然則又何足爲害若此項一經抽捐則彼販運者捐欵安出仍出之於買客而已其價必且高擡其用轉多不便故請弗子加捐云云然外洋貨稅自有則例恐亦非外官可以擅專亦須商之總署准否又未可必也客曰前者以法事故需餉孔急故各項增捐旋以事定酌量裁减者有之今若再有加捐恐商人不免於怨咨夫是以華商竟欲得西商以爲之助由是言之加捐之事其不便於商也甚矣夫國家當有事之秋取餉於捐商人初無敢怨曰以爲國也若當無事而亦捐之則怨已滋若當無事之時不但不能减免前此所已捐而反欲增收以前所未捐則怨更甚商人者國家之所以儲富設當有需緩急所恃以爲固者也又安可任意朘削也乎西字報之登此於牘尾殆亦所以示民心之弗順與且夫此等捐上加捐與夫從前未捐而今日加捐豈皆出自朝廷之意哉卽其所獲之捐項盈千累萬又豈朝廷所實獲哉大都不過借此以爲名而瘠商以肥官已耳自古求名者於朝求利者於市官居朝者也皆求名者也商居市者也皆求利者也居市者求利則居朝者卽不應求利乃至今日則直將名利二字顚倒求利之人或尙知有顧名之義求名之人竟至於無利不搜何以言之商人之開鋪子販貨物本爲利也然當其孶孶爲利之時必先自立牌子必誠必信弗使其牌子稍有所歉致貽人以口實或有害於生意此則計利之中而尙有好名之心雖其所以好名者仍是爲利而究不得不謂之非三代以下之所重至今日之所謂居朝者則反是矣所謂名者不過功名而已功名一經到手卽以爲從此可以名利雙收漸焉而利之心浸勝又漸焉而名之念浸忘又漸焉名與利互戰於其中而名不勝利久焉名與利相持於其外而利竟勝名於是乎一舉一動一行一言無日不心存乎利一若舍利無以爲言舍利無以爲行舍利無以爲舉動登左右望而罔市利壟斷之術昔時屬之賤丈夫者今且屬之士大夫若是者天下滔滔莫不皆是故無論事之是非一動以利而是者可以爲非非者可以爲是無論情之曲直一動於利而直者可以爲曲曲者可以爲直非必曰苞苴直達也非必曰賄賂公行也苟其以利存心則凡舉一念行一事大抵近乎利一邊者多此子輿氏所爲有何必曰利之對而宣聖所以有放利多怨之訓也夫至今日而必欲責人以去利懷仁義人將議之曰迂顧明知爲利亦必視乎利之可取與否取此利而人之心能甘服與否如其甘也則雖取之而不爲過若或不甘雖錙銖亦不可取何則利也者怨之府也奸商罔利而以言餂官長官輙信之是爲利所誘也有阻之者且將仇視之矣抑知國家之所以取於民者盖不得已而爲之者也國家不得已而取之民民弗敢怨官卽藉以爲羅掘之計是不惟竭澤而漁必有盡之一日而且顯然與民爭利也豈士大夫之所爲也哉吾故曰仕與商名利顚倒非謂商人之不求利獨怪士大夫之不惜名也吾子以爲何如余軒渠而起曰名者虛物也利者實惠也夫人孰不欲避虛以擊實苟能名實相兼固妙二者不可得兼則必舍虛而取實豈獨官塲而已哉又豈獨一處官場而已哉姑錄客談以質世之善自擇者 
[本館接奉電音]  
　　昨由在京友人電傳　上諭三道敬謹譯登○五月初三日奉上諭昨日道旁叩閽之護軍祥保着交刑部嚴行審訊欽此同日奉上諭本日引見之前湖南零陵縣知縣趙宣琛着交軍機處存記欽此同日奉上諭伊犁將軍色楞厄老成勤愼前在軍營帶兵剿賊著有戰功歴任副都統駐藏大臣洊升將軍宣力有年克稱厥職兹聞溘逝軫惜殊深着加恩照將軍例賜卹任内一切處分悉予開復應得卹典該衙門察例具奏靈柩回旗時沿途地方官妥爲照料該將軍子孫幾人着魏光燾查明具奏候旨施恩欽此 
[春明夢轂]  
　　八旂兵丁軍政現已完竣接閱世職軍政欽派肅邸等八堂訂於四月二十六二十七日夘刻在東安門内南池子正白旂侍衛教塲考騐由値年旂分行宗人府各旂傳令應行軍政之公侯伯子男輕車都尉騎都尉雲騎尉恩騎尉等屆期各備弓馬前赴該教塲預備○欽派點騐軍器慶邸等訂於四月二十三日起至二十六日在安定德勝門外兩黃旗教塲點騐八旗各營現任官員及世爵世職包衣叅領佐領應需弓張箭枝長槍腰刀撒袋箭壺旗幟等項軍器已由兵部行知各旗營卽將應點軍器按期運赴該處陳列以備點騐計二十三日點騐廂黃正白二十四日點騐廂白正藍二十五日點騐正黃正紅二十六日點騐廂紅廂藍○廂藍旗蒙古都統榮仲華都統制祿訂於四月二十四日辰刻在地安門内鴈翅樓地方揀選本旗所出印務章京一缺公中佐領一缺驍騎校二缺已由該旗咨傳各項應行揀選人員各備弓箭於是晨前往該處預備揀選○國子監爲招考南學事照得各省留京候試舉人前經本 
 
 

Page 2

 
 
監奏准一體住學肄業現定於四月二十六日在監考試候取住學惟該舉人仍須前期取具同鄕京官印結注明出身履歴三代籍貫科分赴監投遞方准考試勿違○吏部爲曉諭事照得本年庚寅恩科會試後揀選下第舉人前經本部示傳於四月二十日以前取具同鄕京官印結赴部呈請揀選在案查赴部具呈請揀者甚屬無多合行展限十日自二十日起至二十九日止俾該舉人得以取結具呈請入揀選勿再遲延自悞○佳貴妃金棺奉移田村暫安自四月二十九日至五月初六日應於殯宮前延僧人六十名念經七日五月十五日至二十一日二十八日至六月初六日亦如之各於先期一日拜懴由禮部移付僧錄司查照並令迅將念經應用物件開單報部以便辦理○廣州將軍繼述堂軍憲以粤省駐防旗營文舉人曁繙譯舉人赴京會試程途遙遠籌備資斧恒苦其難而該舉人起自旗營皆係寒畯擬籌挪閒欵發商生息遇有會試年分酌撥息銀津貼赴試舉人路費至駐防生監應鄕試者亦由此項生息下酌子津貼俾以勵其上進之心會同興伊兩副都統聨銜入奏已奉硃批着照所請該部知道欽此○禮部爲知照事祠祭司案呈恭查五月初五日大祀地於方澤皇上親詣行禮所有不陪祀之王公文武官員均應於是日在神武門外跪送跪迎聖駕相應知照各衙門一體遵照○兵部爲咨行事武選司案呈江南漕標左營都司一缺應歸四月分截歸部選查有漢三等侍衛王安國年三十六歲福建侯官縣人由庚辰科武進士漢三等侍衛行走四年期滿引見奉硃批以都司用欽此應將該員擬選此缺相應咨行貴侍衛處傳知該侍衛於本月二十四日赴部過堂二十五日前赴天安門外朝房預備簽掣如有不到照例題叅 
[松試三覆闔屬案]  
　　華　宋艮士　顧禮模　于允文　黃際虞　張祖勳　宋家彦　周錫增　張廷佐　楊錫椿　張昌丁　奉唐梓楠　唐安鏞　孫斌　曹人傑　唐祖堯　汪桂馨　瞿志鵬　莊致中　俞雲翔　朱鶴書　婁　朱景伊　孫觀瀾　張葆龢　姚奎璧　張公璵　張鵬　朱楓　張增禧　李師勣　顧遇良　金　丁汝昌　沈崇墀　宣猷　陸宗書　張馨　陳士林　阮鈞衡　倪廷颺　俞文濬　倪道章　上　沈慶鴻　喬國楨　奚佐湯　顧文郁　朱士芳　王履善　張洵驊　范熙庸　鈕榮光　孫旂勳　南　瞿銘贊　謝慕道　姚行沂　康作甘　沈撰　凌起鵬　吳其錦　詹兆庚　周之冕　朱善麟　靑　葉其昶　李靑藻　支頌堯　吳有成　張希衡徐公翰　張壽康　孫鳳岐　潘承恩　唐承經 
[黃梅雨歇]  
　　金陵南門内膺福街有向開恒昌醬園之門面於上月廿三夜忽然不戒於火該屋係樓房規模壯闊當一炬時氣燄所加幷延及左右隣之爲附庸者頓成焦土亦覆巢之下無完卵之一証也金陵最重火政官府聞警無片刻之延董事督援無分文之惜以故担水者旋轉而如風激水者飛濺而如雨近來各添洋龍靈巧非常銀河倒瀉鐵騎騰空泠泠乎如御風而行也是日火甚烈非洋龍截住火頭則封家姨必將引赤熛怒遍遊都市而後止故火後過者咸謂此中人定勝天有知其緣起者謂此宅宅相術家决其遇戊已而當災不料談言微中此種謬論火塲上往往出於不關輕重之口令人欲聽不得欲詰不能不知天下事不如已意者十有八九卽不如人意者亦十有八九安得少陵廣厦令寒士破涕爲笑又安得白傅大裘令貧者不寒自煖無已則幸菑樂禍付諸不恤之人言賞善罰淫自有難知之天道否則運非赤精之子年非黃帝之兄果誰能早夕自保也乎請盪子美之胸莫饒豐干之舌○金陵厘局向不知有私土自豐碭販漿者車方軌舟連檣城　内外始共知有此利藪旱西門一帶索詐之事時有所聞於是蕭墻爲蛇虺所潛絮語爲豺狼所伺而巡丁亦持此爲生財之道矣上年利令智昏私由公借之案不一而足苟不遂意或未滿欲卽置之網中曰偷漏曰拒捕迨其上下營求蕭然無事則情上託情之賄己如山積或有笑客枉尋直尺者曰是偶然耳事過則後去之日長面熟則往來之誼摯諺云秤不離秺大抵近是因此數年來凡販徐漿者除報出口落地兩稅外沿途皆無人過問間有旱巡分卡而販夫久歴長途巧於趨生避熟計自徐抵滬跋涉千餘里回環繞越如入無人之境由來已久今春忽有由江浦渡江過大勝關上卡被卡勇盤出破綻不覺捨命以爭者由是卡送局局送縣縣官訊得偷漏屬實通詳各憲而緝私之令雷厲風行矣現聞沿江起蕪湖以迄吳淞過客行李無不搜檢釐局籖手尙在情理之中惟大關與新關有洋人有非洋人皆以緝私爲名竟出情理之外昨在某處見一客携土多件趁江北小船而來叩關自稱曰官土問其所以則曾報出口關人答曰可謂私中之官迨查竟則全行未完者過半籖爲夾帶客猶曰私中之官關人厲聲曰官中之私時旁觀咸爲客危以爲是必全軍覆没矣詎越寸晷客反收拾切而去而他客之遭囉唣者至日暮始罷皆敢怒不敢言是非顚倒如此奇乎不奇○賭博本干例禁禁賭是也拿賭尤是也金陵賭風之盛可稱大王之雄雖經數年來傾家屬産者有人去官削職者有人而前車僨轍後車接踵曾不因此而稍回其軌迹焉而且伺官府震餘之隙恃其不爲已甚更肆無忌憚地則甲第迴環人則丁年冠盖見者不信其藉賭以資生聽者且疑　緣賭而受過終年一局賴以舉　者不啻七十餘家盤踞旣深蔓延愈密大有易進難退之勢張豫且之網不擇白魚探王母之蹤遍傳靑鳥而且被鱗介以龍服傾心者不止葉公蒙羊質以虎皮攘臂者居然馮婦由是人言藉藉爲老子與韓非同傳上月二十後上元縣梅邑尊不知從何處訪得狀元境萬春客棧王府園慧圓庵兩處有窩賭情事卽密派幹役傳該棧主與庵住持杲搜獲張姓蔣姓王姓三棍當搜菴時僧言禪房凈地門無雜賓力持不容問鼎故堂訊旣確笞僧二百幷笞棧主以爲藏垢納汙者戒三棍悉釘鐐收禁先是住菴者有四人其一最伶俐自前一夕在客棧小試後早已見堯於羹見舜於墻至是聞來者非常人卽潛身佛龕内而故捲其所懸之幔俾人一望而知其色相俱空果得脫現聞三棍已再過堂似有人惎其扳指同賭火伴冀卸已罪云昨有人云棍等到案時衣履皆非常綺麗腰間各帶眼鏡時辰表氣宇逈非近今之婢學夫人者可比過四象橋適遇釣魚巷某龜猶垂手磬折稱少爺俟其過而後去可見若輩之往來於秦樓楚館者正不知如何闊綽而後得此高高在上之稱謂不但使人諱其銅臭並使人忘其爲人面獸心第未知麗人聞之將以此人爲何如人耳 
[鳩水近聞]  
　　蕪俗火神有文武之分謂文司案牘武則施一炬之威使華屋立成焦土其說荒誕不經不足憑信四月望日相傳爲武神誕辰好事者醵集資財舁神出遊街市一時遠近來觀極形熱閙而舁神夫役　皆輕薄少年見有艷妝婦女故意橫衝直撞甚至將人頭顱擊破全不爲怪嘻假木偶而擅作威福亦可鄙甚矣且會中人逐叚分班幾如仇敵每一相遇必致奪路爭先始而鬥口旋卽打降隨之計是日因爭路啓釁者共十餘起此等風氣可不及時懸禁哉○日前黃二妓院搬　江口不謂香巢甫就蜂蝶爭喧以致附近人家厭聞歌管嘈雜之聲於是羣起而攻控諸蕪湖縣飭差押令三日内盡室遷徙違則干咎一時姊妹花枝咸怨官長之大煞風景 
[瓜代有人]  
　　九江江防分府克潤民司馬年老病多迭次禀請上游委員代理道府挽留再四諭令在任安心調理俾病痊後乃可從公此次德大中丞巡閱九江司馬又力請開缺中丞允之乃札飭九江關道李亦靑觀察遴委督辦電報局兼辦大關委員盛司馬富懷代理九江分府篆務已於五月初接印視事矣 
[袁江雜錄]  
　　淸河縣特邑尊查禁私鑄頗爲認眞現在街上小錢攤已絶無僅有日前復出示不准行使如有硬行掗用者准交地保送縣嚴懲○上月二十一日特邑尊奉漕憲行文恭請王命由獄提出盜匪鮑冠禮蔣廷喜二名會同城守營余都戎押赴市曹處决 
[淸河官報]  
　　署阜寗縣曹荃生大令桃源縣汪瑤庭大令先後抵浦分赴任所候補衛千總胡殿元奉漕憲委辦小北門稽查差候補縣 
 
 

Page 3

 
 
丞黃楨奉漕憲委辦北岸草王廟圩門稽查差候補從九品孫春泉奉道憲委代理二叚保甲差候補府經歴唐天爵奉漕憲委辦學習院署文案事宜候補從九品王宏倫奉漕憲委習學院署文案事宜委署太倉衛守備吳慶元於四月十一日赴漕轅叩謝飭知委署廬州衛守備尹正懋於二十日赴漕憲轅叩謝飭知 
[刼詐疉聞]  
　　近日江西各屬搶奪訛詐之風日甚一日非嚴刑峻法不足以杜亂萌楊家厰元泰仁錢米鋪素推省城巨擘日前運米百餘石往吳城銷售　至礁舍之下某地方被人搶奪一空現已控諸新建縣飭差多名往拿想當盡法懲辦以警效尤又萬載縣之高村表心紙向由盧家洲經過日前有羅姓糾集多人訛詐每船錢二百文假開陂爲名不啻買路錢各船不允已過陂者　奪其櫓錨未過陂者攔截其行駛已控上高縣飭差往拿惟查元泰仁爲有名錢米鋪高村之表心紙生意甚大遠近咸知該兩處人尙敢肆意橫行一則搶奪一則訛詐可謂目無法紀矣 
[榷使行程]  
　　粤海關監督長槯使卸任回京於上月廿二日到津經列前報槯使原議卸裝於佛照樓嗣以雇　南船一棹烟波滿床書畫於此間得少佳趣遂未投棧于船上小住行旌廿四日由紀綱人等督率舿船十艘先運行李入京槯使約於廿七八日解維晋京覆命云 
[依舊作工]  
　　邇日本埠英捕房添雇西捕九名分巡街巷前日忽一律停工原其故因嫌工資太少意欲索加而不便直言因托稱從前各捕如有洋銀托工部局匯至家中每元作三先令九辨士計算現在我等九人托匯洋銀須照時價其中未免受虧初祗數人爲之倡首旣而諸捕一律效尤市上惟見華捕印捕往來從無一西捕蹤跡晚間工部局董事偕麥捕頭會議之頃諭九人曰爾等如能待至明年工部局董總議事之時當將巡捕章程從新整頓現在爾等挾制之咎亦可忽究如不能靜候則當聽憑辭歇爾等可於明日聽總領事官有何分付前來回覆冨時有三人答曰我不欲聽領事分付亦無别語回覆有六人至昨早回覆捕頭略謂情願候至工局董事議事之期聽憑定奪捕頭遂慰以好言謂屇時議事不獨爲爾等九人之事其餘一切章程皆當重新整頓爾等自外洋來滬公餘之暇無以消遣今當備游船一艘幷抛球之處爲爾等暇時消遣之計諭畢各人皆退 
[高誼可風]  
　　蜀中彭仲珊廣文遭寳淸輪船之刼其孺人流寓在滬傷痛病劇景况之窘可想而知幸賴廣文之高足弟子汪君衡山爲之照料身後一切事宜十分周匝汪君棄儒學賈寓在滬北楷記作雜貨生意本非巨商大賈而慷慨尙義謀畫精詳俾廣文身後無内顧憂斯亦可爲篤於師誼者矣彼立雪坐風者孰不聞風興起也哉 
[移送人証]  
　　秦錦發控趙張氏誘拐伊妻一案由陸大令訊供將趙張氏管押在案前　晚堂陸大令覆訊秦錦發投案稱向爲成衣去年憑李王氏周錢氏爲媒出身價洋六十元娶章氏爲室不料本年二月初章氏私取各物逃遁無蹤後始知由趙張氏拐至嘉定縣陳金素家叩求明察趙張氏供不敢誘拐實被誣指求請鑒察大令得供當將原被一干人移送嘉定縣訊辦 
[孀婦自縊]  
　　浦東廿一圖陳家港人陳某日前病故其妻某氏不願守寡卽欲再醮陳某之母以子殤未幾婉言勸阻該氏不允竟於前晚懸樑自縊昨晨陳母起視則已氣絶多時矣只得草草收殮鄰里聞之咸爲齒冷 
[案犯脫逃]  
　　前日本縣押解犯人五名行至野鷄墩地方一名忽被逃去當由捕夥榮全投縣禀明晚堂陸大令提訊榮全供該犯自稱肚痛忽要大便被其入水逃逸叩求寛限緝拿大令以該捕夥防範不周咎無可辭判笞四百板諭令赶緊跴緝 
[撞傷老者]  
　　小東門三茅閣橋一帶野雞馬車往往爭奪生意硬拉坐客種種惡習殊爲行旅之害昨有野雞馬夫某甲駕車一輛在十六鋪外兠攬生意馬忽跳躍不休將甲掀落車下其馬向護城河一帶飛跑適有老者年逾花甲行步龍鍾不及避讓當被撞倒幸經巡街捕將馬阻住復將受傷人雇車同至捕房經備捕頭詢明原由飭巡捕將受傷人舁送仁濟醫院療治旋據醫生察得老者所傷之處係在頭面脚上均屬皮傷卽日可愈捕頭將馬車留在捕房人與馬暫爲交保俟老者傷愈解案訊核 
[英界公堂瑣案]  
　　史某控妓院傭婦吳李氏王徐氏陳張氏等吵擾一節昨又覆訊史稱該氏等初托我向妓追還金銀首飾開明失單後又在憲案呈單與開與職員者不同原單呈閱該氏等申訴前因請爲追究太守閱失單二紙問該氏等是否係爾等所開答稱是又問交史之單載金釧一隻並無眞珠呈案之單金釧二隻多開新光珠十五粒是何道理該氏等稱金釧實祗一隻後來悞寫二隻至新光珠確是初次忘寫太守又問金飾等係鴇母之物答稱是鴇母張墨林交與我等現伊要還金飾始肯還我等欠項太守謂史所控該氏等吵擾一節可毋庸議至該氏等所訴各情仍候覆訊核辦○本邑人王金奎遞禀聲稱爲絲線生理現住西門外銀河里前日因兄子出天花往外延醫途遇包探夥陳春山問我洋傘何來我以已物對詎被陳等拖至松風閣茶館隨拖隨打致被打落門牙一個又被踢兩脚極聲呼喊始有華捕到來將我拘至捕房巡捕頭察得小的受傷可憐當卽釋出今請騐傷陳原是竊賊現爲探夥　供在包探沉金隆名下爲夥王金奎前由混用銅洋獲案懲辦今見伊又有銅洋五元向伊盤　伊將銅洋轉遞他人反與我爭閙我亦被打落門牙一個請騐蔡太守謂陳爲探夥祗能探問消息告知包探不能擅自拖人且王金奎前犯銅洋案已經懲辦了結難道犯案之人以後卽不能行路乎此次兩人各打落門牙足以相抵惟陳行兇不法判笞一百板發捕房管押三月又諭各包探嗣後用夥務宜謹愼勿使藉端生事致干咎戾○開酒店之施春雲稱陸春來同蔣阿淸來飲酒應惠錢六十文向索口角又被打破紹興酒壜計酒十斤需價二百四十文爲此報捕拘案陸供靑口人做小工度日昨邀友人蔣阿淸前往飲酒醉後悞事蔣供亦是靑口人駕舟爲業昨與陸同飲口角蔡太守判陸蔣二人各押三天着繳錢三百文給施完結○沈曾氏失去五歲男孩名元元由包探陳阿九將經賣之朱阿照爲中之侯南寳擔代之呂王氏等解訊一案兹由該包探帶同朱阿照之女兒前往指明粤婦查到孩子傳沈曾氏認明的係元元幷提到孟三永昨又覆訊張桂山投案聲稱本邑人住西門内沈家弄中小本營生有浦東高橋人沈曾氏住在我家失去兒子日夜啼哭小的不忍坐視代爲招尋現由捕房包探查到孩子已由沈曾氏認明故與同投案下沈曾氏申訴前情幷稱小婦人向以帮傭餬口現無生理借住張桂山家該包探禀稱孩子現在發痧查知粤婦出洋三十八元買得此孩執有賣契呈堂其洋交與朱阿照扣去十元祗將二十八元交與王阿茂及担代之呂王氏又扣去九元半祗將十八元半交與孟三永收去曾詰孟據言十四元在兄處不肯交出所存四元半用去三元現有一元半朱阿照供係我妻經手蔣春泉供侯南寳言及孟三永有孩子出賣遂向朱阿照之妻說明賣與粤婦家我祗得中費洋四角侯南寳供與同王阿茂供朱阿照將洋二十八元交與我及呂王氏我得中費洋一元再扣代借費用洋二元幷付蔣春泉侯南寳等之中共洋廿八元祗存廿四元零父與呂王氏呂土氏供王阿茂托我担代我不知孩子是拐來銀洋廿四元零交我時被許多流氓拆去五元零祗存十八元半交與孟三永孟三永供沈曾氏言及將孩過繼與我後我將孩價賣原是不應太守問沈曾　與孟相識否答稱素不相識又　如何被拐答稱兒子在門前玩耍孟言買批杷吃卽硬抱去太守閱賣契上係陳鶴亭出面問該氏有陳鶴亭其人否答稱不知又問孟三永爾旣賣孩如何以陳鶴亭列名答詞支　太守商之梁副領事以此等拐案務須從嚴懲辦遂將孟三永及担代之呂王氏原中朱阿照移送上海縣究辦蔣春泉侯南寳王阿南押令繳還中費洋 
 
 

Page 4

 
 
始准交保孩交該氏領去如奉縣傅卽須投質該氏叩謝而退○包探張松樵稱謙和洋行看管地基之王桂春報稱江北人張高壽王阿大等在洋商基地掘出水溝爲此拘案查知張王二人均在空地上搭草爲棚因天雨積水成潭故欲掘溝通水王桂春申訴前因幷稱張王等於夜間掘溝謙和洋行西人稱我之地基豈容伊等擅掘張高壽土阿大同供我等所搭草棚内積水盈尺實難安居日間做工無暇故於夜間掘溝通水祭太守謂爾等總應商之地主不能擅自開擬姑念無知從寛辦理令俟出水後將土墊平○包探何瑞福稱廣東戲園内之李阿表報失縐紗衫套褲銀表等件疑被同園唱戲之王阿生行竊及我前去據王阿生引導找尋失贓旋指戯臺下瓜子壳堆裏起出衣服套褲尙少銀表問王又稱表被王阿標取去續獲王阿標堅不承認或者王阿生妄指今將人贓送案李阿表申訴前因王阿生供未行竊帮同尋見衣服王阿標佉毫無頭緒平空被拘王阿生又稱我未指王阿標竊表蔡太守飭將王阿標開釋五阿生暫押俟該包探查明覆訊起案之衣服先交李阿表領去○三道頭華捕稱前夜有開客寓之人向我言有僧人如醉如痴硬要借住我前去察看僧人臥地不言舁至捕房知吞洋烟送交仁濟醫院救治吐出烟毒今特解案僧人淸雲供寍波人向在普陀山之慧濟寺出家帶有牒又因人世不能存身故自尋短見蔡太守憶及該僧前因吃曰酒閙事解案遞籍豈容再來上海答稱師父以我在上海滋事不肯收留太守又問旣欲尋死如何又到客寓該僧語塞太守謂僧人不守淸規酗酒滋事又敢吞烟圖害他人情殊可恨飭押候備文移送定海廳傳其師父收領不許出外遊蕩○初三日報載金柏生冐刻豫成恒圖章向朱耀記誑取寍　袍料云云此係訪事人一時筆誤其實金柏生係冐刻朱耀記圖章向豫成恒取貨合爲附正○流氓馮阿春卽鳳凰阿春及韓寳興張瑞生向妓院拆梢一案昨據包探稱有趙五寳曾被訛詐現投案尙有寗波婦人被詐已回籍矣趙五寳稱有韓寳興陳瑞生及不識姓名者三人尙未吵擾索取規費旋有馮阿春到來僞作調停狀要我洋四元先將綢裙質洋二元交伊又囑於次日二點鐘找洋二元不得已報捕拘案馮阿春供與趙玉寳相識不應害我韓寳興陳瑞生同供不敢拆梢趙玉寳又稱大老爺懲辦伊等小婦恐遭後累蔡太守判馮阿春韓寳興張瑞生等三人均發捕房管押三月期滿各笞二百板分别遞籍 
[勸藥鋪勿用硫磺薰焙藥材啓]  
　　竊維硫磺之毒其害非淺一入五臓卽能傷人之命而用以薰焙藥材能使形色鮮明且免蟲食之患近年來各藥號以及行鋪等戶均爲貪獲厚利幾無一家不置有硫磺焙籠亦幾無一藥不從硫磺焙籠中而出非但藥性氣味就此焙散反將毒氣包藏在内一遇胎前産後痘瘄等症服之大則害命小亦不免有瘡毒　苦此等惡術殊可痛恨豈知財帛一道多寡有無自有定數不可强求誠能於進貨之時選擇道地不惜本不欺人則獲利雖微而享用不盡何必如此作孽乎伏祈各號各行執事先生及早回頭嚴行禁　消從前之罪愆結後來之因果是所至禱焉[  來稿]  
[蘇省撫轅抄]  
　　二十七日藩轅牌示照得崑山縣敎諭汪曾蔭丁憂遺缺查有江陰縣人試用訓導沙駿聲堪以委署調署元和縣李禀謝飭知准調元和縣缺調署金壇縣凌禀知交缷吳縣事委署嘉定縣林殷臣禀辭赴任有於五月初六日接篆分發江蘇試用縣稅課大使沈紹勛浙江人禀到○二十八日受頤禀知奉撫憲委撫轅文案並銷發審局差從九夏紹唐禀知奉飭派寗差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　上　四馬　易公舘内簿　　陳訟　　　山東江　浙江四月十一至二十　第一百五十九次振　　　○十一日鑒名氏二角○十二　　恆小　花　舘　　　乎客氏五兩受益　四兩二　　捐紋十七兩二錢合規元十七兩七錢八分二厘○十三日無名氏　十元○俞子　三角○無名氏　　一元○十四日　　　交來河　　　　　　錢一千四百文譚海　無名氏竹蔭書屋各二千文吳洪興三零堂東山書屋有心無力人　聚堂筆正軒壽義　　　　永大修　堂各一千文在漢　蔚輝堂王泰記　　　　　堂吳　　龍泉堂李辰甫梁鼎隆釐恕堂天源酌零堂淸河郡乾　　昌源德興成元興各五百文三選堂　太和各四百文桂叢霽屋　與　五雲齋周步　力不從心　無　　福泉坊源泉坊慶豐坊同康各三百文王龍順營成竹均軒合泰號嘉會堂復　號盲隆益泰　全生萬盛三益澍德堂祥泰鄭萬盛全生堂三義順福泉　泉永源　和　二　有心人一百五十共捐錢三十二千八百五十合來英　三十元本洋三元銀二錢八分○十五日楊祥記求　愈四元槐蔭居士二元常州呂子貞元○十六日睢邑城守營　　　　折席十元馬虎臣二元李崇四賈翔雲朱體乾廣豫隆朱從軒朱子恭梁會隆劉延佑朱恆拾徐幹臣朱名林朱藍甫　玉光傅馨遠徐鶴鳴　卓然各一元共洋廿八元○十七　　名氏二角○十八日亷記捷記未能氏各五百無名三百文通源號許竹溪無名氏英珠堂胡子記省過子胡子記各二百五星堂李曙享高壽春無名氏各一百共捐錢四千共　　元○十九日蔣雩旅二元曹承業半元○二十日劉河周傅氏祈女病愈一元唐杰臣銅洋二元○以上　共收規元十八兩另六分二厘英洋八十四元二角本洋二元銅洋二元合倂聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
