# 1887 - 268 - 4905196

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現擬印　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無　此種書印出行見士林中同聲讚歎視同拱璧至每書價值自當格外從廉且俟陸續出書時再行酌定藏書家如欲購求善本願少緩須臾必當有以報命也用特預爲布知　圖書集成印書局啓 
[新印淞濱花影出售] [   ]申報館帳房啓]  
　　上海爲名花薈萃之區來游者如入華玉山頭衆香國裹往往以未得遍觀爲憾花影樓主人爰於花業中選得解語花百人索取小　延名手慕　成圖玉貌花容栩栩欲活每一圖後附以　語用石印照成分釘上下二冊外用錦套裝潢極爲雅致每部碼洋一元二角滬　南北申昌各經賣申報人西園帳房俱可購取各外埠均由申昌書畫室及賣申報人經售倘欲躉買則請　移玉至本館帳房面議可也 
[搜尋經說] [  點石齋主人啓]  
　　啓者本　現已搜尋經說數千百種將擇其根抵漢學實事求是者彚爲巨編海內藏書家有未刊經說欲發幽光者本齋願代爲刊行近則詣本齋帳房面交遠則託信局寄交其書如未盡　卽時寄還其可付刊者給收領一紙俟書成後逾十卷外酬書一部不及十卷者每卷酬英洋一元五角底本亦於書成時寄還决不遺失此白 
[招請文人抄書告白] [  　點石齋主人啓]  
　　本齋現有大　書籍　人抄寫如有精通楷法之人請卽寫樣送至輔仁里點石齋分局面晤卽可隨帶筆硯到局抄寫辰集酉散飯食一切各自備辦專此布告　卽惠臨是荷此布 
　　書戶部奏擬免註銷摺片後 
　　夫爲政之道不必論其强與否也不必論其富與否也上下相孚則雖弱可强雖貧可富下疑其上上欺其下則雖富易貧雖强易弱昔夫子論政輕食與兵而重信是可知信固居政之先非信無以爲政也則吾請卽前報所列戶部奏　免註銷一片論之夫古之命官也論定後官位定後祿官不必備惟其人故但有　缺而待人初無以人而待缺無所謂候　之一說漢以下行鄉舉之法必其人之學問品行衆論僉同而後舉之其法最爲公允故三代以下漢之吏治爲最厥後科甲之法興取士日多官位有限而　仕　遂有候補之說擁擠之患延至今日風斯下矣古之取士也有三日德進曰事舉曰言　今之取士也亦有三日科甲曰保舉曰捐納三　相去　已遠矣科甲之法　制藝取士似近乎言揚之典而古之言　言之必能行今之言揚言之未必能行其間已大相逕庭然此猶屬正途也保舉之之法似乎事舉而亦夤綠鑽刺者多至於捐納之途則人愈多品愈雜矣　例初開之時或係世家子弟或係幕客戎寶舉業不利熱中心切因援例納捐以兾一展其才故捐員之中卓卓一時者亦復不少今則非其時矣减成收捐之　几集有數百數千之資者無不思頭銜爭耀南面臨民而候補終身不能得一缺一差者不知其凡幾悶坐客邸日夜圖維冀或求一情面得一薦條以稍償素願若而人者不啻盈千累百本欲取才爲用而反長下僚奔競之風是鳥可不有以裁制之乎然前次籌餉捐例停止之際戶　議奏有凡有已納捐而逾例限者悉予註銷之說吾聞之仍不免惋惜也昨閱本月十一日之報又有戶部奏請免註銷一片大略謂自開辦籌餉事例以來外省捐局獎案經部核覆除照准者不計外此外或輕呈請扣獎或因短交銀兩或須聲明原委或須呈明出身者予限三年由各該省陸續奏咨議覆或由捐生自行呈明呈交俾捐案得以清釐如或逾限卽行註銷等因今查舊例核駁之案凡依限呈明者均皆照准而一經逾限遂格於現辦章程致阻其進身之路在當日奏定註銷限期原爲籌餉議停截止捐務起見現在海防事例開辦大捐捐生皆得以 
　　自効獨此舊例報捐之員因逾限註銷未免向隅因公同商議稍爲變通凡逾限者先令捐交逾限銀兩再照原捐之案核辦免其註銷云云吾見之又不禁欣然以喜夫捐例之開固已患人多而品雜矣則捐生而註銷我何所惜捐生而免註銷我何所喜盖以前失信而今有信也夫所以註銷者非以其捐欵之有缺也非以其原案之不聲明也亦非以其出身之不呈明也特以往復稽遲有逾例限耳所限旣逾將案註銷要亦無所咎然所交之銀固無從索償也是捐生　因此以成名者稍遲一日遂致名利俱喪慢令致期謂之暴遭註銷之捐生必將以此咎部臣矣去遭註銷之捐生惟稽遲時日之失此外並無他故則其遭註銷者非才力之不若也非與例有未符也特不幸耳遭註銷者旣無他故則蒙照准者爲徼幸爲政者豈可不示人以必然之理之可信而使人爲徼幸之心乎且捐納之例原所以集一時之財以濟國家不時之需也若招人捐納而復以逾限而予以註銷則日後或庫欵有不足而欲動鉅費集鉅資將何所恃乎此戶部免註銷之片所以不可少也乃或者　各省大憲以缺少人多難資周轉恨不得日上封章求停分發而戶部此片一似恐捐員之或少者不逾增仕途之擁塞乎且近日所聞如廣東所獲之盜南京所斬之匪或係道員或係都督夫道而盜督而匪固聞所未聞見所未見之事推原其故多有歸咎於捐納者吾思部臣必且日夜思停捐之術而反欲有以增之不亦歧乎然此說也能使捐例終停則已耳若近日海防新捐已開則亦何必厚於新捐而薄于舊捐乎夫减成收捐之後各省多行考試官員之法人固疑事之難料矣若復行註銷之說是以捐期人也豈政體乎此奏實以見爲政之要道豈特捐生之幸也哉 
[論旨恭錄] ○八月初九日奉　硃筆稽察厢紅旗蒙古旗務着富亮去欽此 
[粵東火警彚] ○廣州訪事人云本月初四晚更魚初躍萬籟寂然忽見東關外光　燭天無殊白畫旋聞警鑼四起其聲鞺鞺　以魚錀森嚴未克出爲援手事後查悉榖上廟後陳家庄失慎延燒草屋二十餘椽又初五晚亥刻太平門外太平街北　寶利雜貨店炸破火油燈致兆焚如店內積爆竹油蠟等引火之物一經失慎人力難施　　氏旣跋扈猖狂飛廉又助之爲虐以致燎原勢盛一炬成　對門某號顏料店夥伴二人欲取衣包然後走避轉瞬間人門已燬無可逃生一人頗具巧思急用綿胎濕水護身衝突而出一則遮退維谷葬身火炕中亦慘矣哉某號可事當火 
 
 

Page 2

 
 
熾時奮勇馳回携取帳部髮辮爲火燒去頭上竟如濯濯牛山時府縣及各　弁兵均到火塲彈壓水車救護者有百餘乘之多然杯水車薪終於無濟直燒至四鼓後始　撲滅東首至和隆布店止西首由青雲里口起至葉萬泉　荷油鋪止共燬鋪戶十四間 
[廣東風災] ○有友自碣石來者言初一日該處大風拔木屋倒牆傾人民牲口傷斃甚夥鎮道衙門樹木及中座廳堂亦爲封家　摧仆時適劉淵亭軍門接印視事著內揚塵飛瓦街外驟雨狂風書役弁兵之伺候接印者莫不面如土色駐足無所如雨淋羅漢渾身沾濕云又前月下浣新會李村　姓高搭棚廠唱演梨園以答神庥詎初一日方開演大風猝起樹木飄搖其棚爲風吹至江門百街口始止傷斃　婦　人按李村與百街口相距約三四里之遙而全棚竟爲風撤去斯亦異矣又聞良底鄉羅姓亦被狂風圮屋數十間且傷人畜不少而附近大灶鄉有新建石橋前月始行工竣橋畔半屬沙坵藉以結搆是日潮隨風至浪擁波翻沙爲水激因而低陷橋亦傾圮隨波而去有如銀河　影其風力之勁亦可想見矣按本年風災之報迭有所聞外洋內地不知凡幾何飛廉之不憚　　 
[東粵官塲紀要] ○新　授雲南提督馮萃亭宮保於本月初五日行抵省河舟泊天字碼頭省中文武各員紛紛赴舟次稟安督撫司　鎮將亦齊集接官亭恭申　迓宮保登岸與列憲少敘寒暄旋即乘輿進城前有親兵百餘名持械擁護氣象嚴肅令人望而生畏心宮保前在關外大振聲威紳民久深景慕是以仰瞻丰采者紅男綠女擁塞　途大有連袂成帷揮汗如雨之槪云○署南韶道益觀察因病出缺由督憲暫委韶州府譚太守兼行護理旋經兩院憲會同商議謂該道政務殷緊未便懸缺久待　委廣州府孫太守楫前往署理以專貴成遞遺廣州府缺委惠州府李太守燧調署遞遺患州府缺飭候補府嚴太守家疇　理○升　授潮州鎮總兵鄧鎮戎安邦新拜　恩綸例應展觀張香濤制單見鎮戎練勇團防深資得力現當籌辦善後之時未便遽易生手故已具摺奏留矣○藩憲高方伯年近古稀自顧衰頹難勝重任遂向兩院憲稟請開缺并請委員接著篆務 
[凶手服毒] ○營口海關扦子手西人前者踢死舢板上人洪　案經廳縣會騐之後中西官各自備文詳請上憲到總理衙門擬定罪名近聞回文已到似非扦子手西人抵償不可而德領事尚擬請駐京欽差爲之出脫不圖兇手知此信息竟於十一夜間服毒自盡矣 
[酌給養廉] ○戶部自閻丹初相國蒞任以來察得　員清苦異常特擬優給養廉每屆三節由諸堂官考察平時勤惰分別等第以給銀兩刻屆中秋該部堂官擬定頭等四員計楊廷傳施典章胡廷幹松安每員給　六十兩次等十五員計寶棻承蔭陳慶桂文海陳宗福陳維顧璜張上承徐宗蔭如松童燠存善謝啓年劉齊潯每員給銀四十兩再次等三十五員計惠昌榮安英琦如銓如格崇蔭鄂芳耆年阿麟廷雍震興春慶麟光姜球徐承燨張汝熙王式曾談鴻鋆孫橘堂吳保齡張懋澄張銘坤范　镕涂國盛達椿萬錫　蘇玉霖高第甲王景賢王頌蔚晏安瀾郭　平鄭思贊金文　謝化南每員給銀二十兩共得五十四員計銀一千五百四十兩定於八月十三日由該部飯銀庫照數支放體恤屬員誠哉無微不至矣 
[都下委談] ○七月初五夜四更向盡有賊十數人至前門大街裕通錢鋪撬毀　窓而入各持利器恫喝多端夥友驚懼非常形同木偶諸賊遂翻箱倒篋竟將銀櫃所存白鏹四百餘兩錢鈔一千餘千席捲一空大開店門從容逸去迨至天明鋪主分報中正司署南營叅府旋經司官及叅戎　後親臨查騐叅戎面飭西河西珠二汛守戎赶緊緝拿連日兩守戎率領兵丁　往各街巷邏察更派兵丁傳論各烟館夜間不准容留閒雜人倘有不遵立卽懲辦○奉宸苑堂官查得三海各處應需硬木桌椅等物甚多曾於京師各鋪購求奈價值甚昂且少佳者遂飭興隆木廠商馬得春赴粵東　買硬木桌　十五分又恐沿途傷損另買五分　之并發給護照令馬卽日起程該苑大臣恐沿途關卡有所阻攔乃於八月初咨明戶部請飛咨經過各關卡一體查騐放行至應納稅銀隨後照數補繳刻聞戶部堂官覆咨稱所有飭商採買硬木桌張一事其經過關卡當令照例納稅不得先爲放行隨後補繳至奉宸苑是否按戶部文辦理尚未有所聞也○八月初李傳相咨行戶部內稱查得鎮海輪船船底　朽亟宜雇匠興修以便駛行海面曾委妥員查估工料需銀一萬五千兩有奇刻下無欵可籌擬由津海關洋樂稅厘項下乳數撥給戶部咨復准否未能預卜也○張香濤制軍以粵省應償洋欵限期將盡迫不容遲遂由　奏請　飭下戶部速於粵省洋　稅厘項下籌畫銀八十萬兩　濟要需當日奉　旨着戶部速議具奏欽此次晨該部堂官齊集商量至是否允其所請且俟議定後錄登○初三日東安門外大街有一十數齡幼童被飛車撞倒車輪從小腹上碾過以致臟腑受傷當經官廳拿獲車夫解交步軍統領衙門請究童子延至次晨斃命報經中正司官相騐當將屍格　親供狀詳報都察院及步軍統領衙門聞不日卽須移解刑部訊辦矣○初四日爲高大京兆尹萬鵬壽辰設筵於署畔花廳傳三慶班登塲演劇所有候　州縣佐雜人員皆盛服往賀一時高朋滿座車馬盈門○光祿寺漢少卿出有一缺例應吏部開列擬正擬陪清單由漢尚書帶領引　見其用何員補授由　皇上硃筆圈出刻聞擬正者爲徐蔭軒大冡宰桐之長公子名承煜大冡宰例應迴避乃於摺內奏請歸漢侍郎帶領引　見云 
[巨號疊倒] ○近來世面日見艱難銀根日見緊迫以致虧倒之　時有所聞日前漢口號商得信知長沙郡迭倒巨號銀數多至二十餘萬所倒止係三家一錢莊倒八萬有奇一土號倒九萬餘一雜貨號數日最少亦有五六萬金一時市面恐不免因之掣動也惟漢口市面則尚稱平靜云 
[臺夏雜聞] ○江西流娼金玉堂前過淡水其時敵氛不靖淡水紮有營盤執弓擐中之餘頗有問柳尋花之興敎坊聲價爲之頓增迨中法議和雄師遺撤邋艷者遂寥寥無幾今日臺北土娼又一律仿效蘇粧衣服彈唱較之江西流娼有過之無不及於是流娼之在臺北者數家皆有門前冷落之慨相與紛紛內渡仍在厦門福升高升三山各客館而鴻來安客棧中　多絲竹之音通宵達旦與葉子戲賭館房中籌碼聲相應刻下寮子後一帶真有夜夜元宵朝朝寒食景象○泉州安溪有廣澤尊王之神俗呼爲郭聖公香烟極盛漳泉各府人大都家家供奉卽遠出外洋者每屆八月中旬爲郭聖公神誕屆時皆到安溪進香臺灣南北亦然相傳今年郭聖公親自赴祖廟掃墓之年進香者較之尋常百倍得忌利士公司之科麼沙輪船由淡水至厦船內搭客皆係進香之人共計七百數十名每人胸前掛一木匣內供王像一尊小旗一面刻下同安泉州一帶熱鬧異常香火之盛卽此可見一斑○利之所在人必爭之此固中外一理閩粵汕厦臺灣南北各埠惟有得忌利士公司之輪船往來如有別輪出而爭其利該公司卽减水脚以興爭衡去歲臺北商務局雇德國某輪船往來臺厦不數月折本以去今春茶市初起無人敢興爭利該公司卽加收水脚銀兩現屆茶市收莊之時過臺做茶諸人料　內渡忽有寶記洋行購輪船一艘往基隆載煤順道淡水攬載搭客恰遇該公司之科麼沙輪船由厦渡臺彼此在淡攬載該公司遂出告白本行科麼沙輪船開往厦門凡有搭客水脚每人僅收取洋银二角五分於是遂載搭客數百名之多其爭利也可謂無微不至矣○淡水茶到厦者已將截止而茶價大盤未開每日零售者大都上等秋茶尚可不受折耗至廈門茶商之辦夏茶者無不大受虧折刻下存茶十萬餘件尚無買主茶市之衰可謂極矣 
[會匪正法] ○揚城擒獲會匪經地方印委官公同研鞫內三人証據確鑿供認不諱由江甘兩邑宰申詳上憲均已登錄本月十二日上 
 
 

Page 3

 
 
午奉到省憲釘封公文着將該會匪某某等二名卽行就地正法江甘兩邑宰　卽知照各營汛並請叅　　叅戎護塲立時升坐大堂各於本署　內提出匪犯一名綠該犯等係分禁兩邑也當堂　訖兩邑宰卽　　押赴西門外時牛叅戎已乘　按劍領隊而至沿途甲仗森嚴步伍整　城守徐守戎鄭千戎等均掛刀在該犯左右護送並攔阻閒人不得隨觀須臾至塲將該二犯對面　綁升砲斬訖正兩點半鐘隨將首級兩顆傳至便益門外犯事地方示衆文武各官亦卽各歸本署照例排衙兩邑宰並先至府署稟陳然後回轅觀　謂此次護衛兵丁較往日多至數倍且有叅戎護塲具　兩邑宰臨事鄭重也又云江都監內一犯年稍長自捆綁至行刑默無一語甘邑監內一犯年約二三十歲雄壯異常綁後卽向人索酒痛飲沿路或歌或駡聲不絕口臨刑　忽放聲痛哭殆亦有懊悔之意歟尚有一匪未斬想當另治以應得之罪也 
[請禁邪術] ○潯城內外各廟宇每逢神會愚氓惑於妖術有所　練馬脚擡神者大街小巷直撞橫衝鑼鼓喧闐爆竹塞道幾於舉國若狂愚夫愚婦焚香　祝馬脚乃施其伎倆妄言禍福斂貲分肥並有將神扛至挾怨之家搖旗擊鼓厥　凶獰毀壞　　驚駭婦孺爲害匪淺又有優婆尼每藉觀音誕辰引誘青年少婦紅粉佳人稽首慈雲男女混雜當有失節敗名之事且出入殷實家探某婦私橐積有多金遂鼓如簧之舌令其祝髮爲尼種種惡習雖經地方官迭次嚴禁無如日久玩生仍蹈故轍現經舉人史潤生附貢張益葆歲貢張百源等聯名詣德化縣稟請嚴禁擡神練將婦女燒香經鐘澤生明府批准示禁茲將縣批照錄於後查　神賽會有干例禁婦女燒香風化攸關又人稱神　自號馬脚妄言禍福此等不法之徒藉神斂費煽惑愚民卽無挾嫌滋事亦　駭人聽聞釁端莫測據稟各情誠爲地方之書卽出示嚴禁並飭差旣保甲局一體嚴密查拿至小東門所造玉皇閣旣局勢恢宏工程浩大似非一二人所能集事亦斷非匪徒所敢爲並候確切查明再行察究 
[江撫來甲] ○江西巡撫德曉峯中丞乘招商局海晏輪船　滬等情會登昨報茲悉　晏船於前晚十一點鐘時始行抵埠卽在金利源天津碼頭下椗因爲時較晚中丞卽命備轎登岸前赴望平街同慶公棧暫駐行旌轎前兵勇數人爲之護衛道憲龔觀察適在金陵賀裕壽帥蒞任之喜新任上海縣大令請假在原籍前上海縣蒯大令亦往蘇垣公幹未得　接此外如松海防劉乙笙司馬以及製造局總辦聶仲芳部郎松滬厘捐總局總辦吳廣涵觀察法會審　　王雁　司馬貨捐局會辦　子文太守洋務委員陳寶渠太守葛蕃甫同轉及各局委員等均於昨晨齊至行轅呈遞手版聞德中丞小作勾留卽當起節回任也 
[憲旌北上] ○昨報列勘界大臣鴻臚寺鄉鄧鐵香星使擬乘招商局海晏輪船北上等情海晏船於前　　　定於近日開放鄧星使　乘之北上本埠印委各員齊至行轅恭送行旌星使槪不接見行轅近在浦灘該船動輪卽行登舟頗爲順便也 
[員展假] ○英會審員蔡二源太守因病請假半月現已滿期太守尚以足疾未愈展假十天所有英公堂事務仍由宋莘樂二尹訊理金飾翡翠等物收拾放在匣內藏於枕頭下未幾失去其時並無別人祗有大姐出入雖有男傭木經進房及報捕房包探查無外賊入內行竊形跡爲此拘任阿金送案任阿金供蘇鄉人現在小姐處爲傭不敢犯竊小姐所報失竊金飾翡翠匣我不知情該妓又將失單呈閱宋二尹謂該妓疑竊無憑殊難准理飭將任阿金開釋着該妓自尋實跡再行控究 
[華令騐屍] ○昨報列松江府恩詩農太守札委華亭縣楊大令莅申相騐縣獄斃犯孔麗生云云茲悉大令奉札後立卽帶同刑仵人等起程前日五下鐘時抵滬舟泊大東門外大碼頭旋乘輿登岸入城詣獄升座飭令仵作將孔屍如法詳騐旋據仵作騐明喝報該屍委係病斃並無別故大令復離座親騐一周見與仵作所報符合遂飭棺殮發壇事畢入署與王鴈臣司馬晤談片刻隨興　遄返 
[逃媳投縣] ○前紀浦東廿四保廿四圖人陸朱氏扭媳妹陸元元之妻子趙氏投　請追逃媳一案王鴈臣司馬庭訊之下趙氏供稱胞姊與潘阿毛之母潘老太婆來往或卽被　領去司馬飭將趙氏交官媒看管候提潘姓母子到案質詢核辦昨晨陸朱氏之媳投　訴稱小婦人自嫁陸姓業已六年丈夫妙全出外營生姑性乖張時與小婦人吵鬧是以暫在親戚家居住此事實與妹子無　司馬飭暫交官媒看管候提潘老太婆并其子阿毛到案集訊核辦 
[對買技窮] ○有托名購物乘間竊逃者彼中切口謂之對買丹陽人朱錦亭亦對買黨中人也前日向大東門內大亨衣庄小試其技經莊夥當塲覷破扭送巡局請懲局員訊供之下飭勇押送總局馮蓮士直刺諭令頭鋪地甲看管候訊至昨日福泰等各衣莊以會被朱騙去各衣遂聯名具稟總局直刺諭令退去候將朱研訊比追 
[巡丁拆梢] ○前日午後太古公司上海輪船抵埠攏傍碼頭後有西崽某甲在浦灘經過身畔帶有洋一百元正行走間適有洋藥局巡丁乙丙兩人上前攔住謂甲從上　　登岸藏有走私川土務須搜查甲力白其無巡丁不信甲不得已任　將上下身查看依然無土巡丁見有洋正欲動手詎料旁有西捕閒看已久見兩巡丁拆梢卽上前拘入捕房經備總巡捕頭研問之下着爲管押　侯解案 
[英界公堂瑣案] ○包探唐青山稱袁明山報失金練疑是女傭李王氏所竊往拘該氏堅不承認解案請訊袁明山稱關洋貨鋪憑張王氏荐李王氏在我處爲傭前幾夜我妻之金練條掛在帳鈎忽然失去房中祗有女傭定是伊竊向原荐理說會許五日內交還仍無着落拘案請追李王氏供蘇鄉人年六十餘歲　敢犯竊張王氏供爲荐頭會荐李王氏到袁家作四个月後辭回家鄉不知　來知何又到袁家我祗得兩邊荐頭錢四百文現袁將該氏交我言被竊金練之事我曾向該氏言如果竊物可將物交還免致累人該氏堅稱未竊並無五日交還之語宋二尹飭將李王氏暫發官媒並諭袁須自行細查否則疑竊無憑總難准追○梁亞浦稱粵人現在中建楨呂宋票店生理昨有這李春成在我門口小便喝阻口角交捕送案李春成供跟官餬口不知該處不能小便卽遭毆打受傷又被交捕宋二尹謂梁旣欲將李交捕何以先自逞兇判罰李洋二角外再罰原告洋二元撥充醫院經費以爲逞兇者儆○包探秦少鄉稱老公茂洋行東報失衣物知係侍者朱阿全行竊獲朱起出衣服不知是否竊賊洋東他往未返今先解案宋二尹飭該包探將朱阿全帶回俟老公茂洋行東返滬再行解訊○秦雲生稱潮州人現開烟館有二人先後來吸烟時已被酒吵擾不堪甚至推到牆壁房東要我賠償向之索償置諸不理爲此交捕送案李阿仁供紹興人現在大馬路陳裕豐漆匠店爲夥原與徐阿林是同業曾被借錢向索無着反遭毆打受傷徐阿林供李阿林酒後與我饒舌致有此事宋二尹以釁起細微惟酗酒滋事均有不合李阿仁旣已受傷無　議處徐阿林笞責一百板再令覓保准釋○李德裕稱金陵人家有母親小的現在販賣蘆柴餬口前日在皮貨店取料交母親做工在路突遇戎阿寶指爲竊賊圖詐幸逢巡捕拘案戎阿寶俯首求恩宋二尹判誣竊圖詐之戎阿實管押二月期滿笞責二百板　包探唐青山稱積竊朱桂榮已經獲案判發捕房管押今又查得太平洋行之西人林物白失竊噴銀　一個亦是該犯所竊盤詰之下認明賊售與何陳氏已往吊賊並將該氏送案該西人林物白申訴前情朱桂榮認竊求恩收賊之何陳氏則稱不知竊賊誤收宋二尹隨判朱桂榮照原斷多押一月何陳氏姑念無知從寬斥釋嗣後不得再收竊賊瓶交西人領去○葛維秀稱失竊衣物甚多今始查得棉被一條係王坤全行竊交捕送案王坤全供在自來水行爲出店棉被一條在我房中不知何人遺棄貪小取之並未行竊宋二尹判王坤全管押十四天賊交葛領○費阿銀 
 
 

Page 4

 
 
稱爲馬夫頭我馬房中常失物件昨有張阿林來找有人乘間竊衣物當獲人贓交捕送案又有馬房夥甲乙等上堂稱亦失衣鞋均是張竊請追還押票自往取贖張阿林供認行竊惟押票均已焚化宋二尹判張阿林笞責二百板管押一個月起案衣物交費領去○包深李錦堂稱見胡朗峯持自鳴鐘同胡渭卿至押鋪質錢盤詰支吾帶至捕房始言鐘在楊阿正家竊來傳楊認識無錯固將人贓解案楊阿正請爲領贓麥總巡捕頭稟楊阿正住在法租界且該竊在法界尚有別案請移歸法公堂訊究宋二尹隨飭將人贓移送法公堂并諭楊阿正　投質○華永興稱金匱縣人現在滬開烟館昨有周銘喜同二三人來醉後吵鬧致失水烟筒一隻索賠不理反肆咆哮不得已交捕送案周銘喜供寗波人醉後誤事不知伊失水烟筒宋二尹判周銘喜押候過堂笞責　百板 
[法捕房瑣事] ○昨晨七點餘鐘時法界北新街蘭芳里口某烟店開牌門店徒　不小心一扇牌門倒下適法工部局垃圾夫彎身掃地牌門正中其身巡街華捕見之一併帶入捕房經備總巡着將垃圾夫送仁濟醫館醫治該學徒暫交店主○小東門捕房昨晨解小竊一人係偷路人短衫一件被捕瞥見因之拘到短衫經失主先行領去　竊暫押候訊 
[秋窓岑寂偶檢微韻卽成四絕錄呈霧裏看花客人吟壇消政] ○秋燕　回首繁華事已非淒涼猶戀舊烏衣斜陽院落留香壘作客江南不忍歸○秋雁　書空字迹認依稀長唳霜天度蓼　一陣驚寒催木落遞來消息向南飛○秋蛩　豆花掩映竹籬圍啾啣聲攪織婦機月色半簾燈一點攪人清夢罪依依○秋螢　玉階凉露滴珠璣熠耀還分爛影微誰許頡頒軍武子殘星幾度　　椲[  苕溪花縣後人小洲潘松未是草]  
[贈金蘭芳詞史卽步雲間布衣老叟原韻乞夢吟壇正刊] ○子種溫柔白種嬌一回相見一魂　如　花下尋香客祗說雲便萬里橋 
　　漫矜惹氣嫓豪英情重能教萬念輕今夜粉牆新月上蝦鬚簾棬等卿卿　閒來日日過妝樓叩叩芳情暗裏投猶憶年時初邂逅雙渦紅暈怯回眸[  懷芳氏偶吟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月初七日京報全錄]  
　　宮門抄○發抄　旨五道○淅橅衛　○奏恭報五月份雨暘糧價及各屬被水情形摺○又　奏嚴催運解積欠木植摺○又　奏　　杭嘉湖到豐紳泰引　見片○又　奏請補知縣員缺摺○又　奏留道運判監大使片○又　奏機器廠局報銷摺○又　奏五月分海塘沙水情形摺○又　奏委署知府片○八月初七日吏部翰林院正白旗值日吏部引　見十三名廂白滿一名○德祿謝授荆州右翼副都統　恩○嵩山續假十日○召見軍機　烏拉喜崇阿　容貴　李文田　德祿○發抄　剛毅奏歸化關稅期滿仍委歸續道安祥接管奉　硃批着照所請戶部知道欽此○又校閱營伍出省日期奉　硃批知道了欽此○李秉衡奏徐炳文署籘縣令奉　硃批吏部知道欽此○張之洞奏王啓明升補隆林營守備奉　硃批兵部議奏欽此○明魁奏接任日期謝　恩奉　硃批知道了欽此　○○頭品頂戴浙江巡撫臣衛榮光跪　奏爲恭報本年五月分雨暘糧價及各屬被水情形摺仰祈　聖鑒事竊照光緒十三年閏四月分雨暘糧價業經奏報在案茲查杭州省城本年五月分上中二旬晴雨相間下旬連日晴霽惟澽杭州府屬之仁和錢塘海寍富陽餘杭新城昌化嘉興府屬之嘉興海監石門桐鄉湖州府屬之德清武廉安吉紹興府屬之山陰會稽蕭山諸曁餘姚上虞台州府屬之臨海黃岩太平天台仙居金華府屬之金華蘭谿湯溪衢州府屬之西安龍游江山常山開化嚴州府屬之淳安遂安分水溫州府屬之永嘉處溫州府屬之靑田遂昌雲和龍泉宜平等州縣均報被水禾棉受傷其紹興府屬之山會蕭三縣間有塘堤冲缺現議籌修又據嚴州府屬之建德桐廬處州府屬之麗水等縣以被水較重稟請撥欵撫恤各等情除飭各該府確查實在情形稟辦外所有通省米粮價值稍有增減民情均尚安謐據　司許應鑅造冊具詳前來臣覆核無異謹繕清單恭摺具陳伏乞　皇太后　皇上聖鑒謹　奏奉　硃批知道了卽着飭屬確切查勘其應修塘堤及撥欵撫恤之　並着分別妥籌辦理該部知道單倂發欽此　○○頭品頂戴浙江巡撫臣衛榮光跪　奏爲採辦光緒十二年分架槁木植所需腳價循案實用實銷並請將歷年久欠　從緩補辦恭摺仰祈　聖鑒事竊於光緒十二年十月二十五日奉　上諭工部奏湖南等省欠解木植請　旨巖催運解一摺浙江省自光緒元年起欠解額木九批等語現在修理各處要工需用木植較多各該省積欠額木爲數甚鉅亟應迅籌運解以應急需着衛榮光將現年額辦架木設法迅速解部其積欠木植查照年分多則三運少則兩運陸續並批補解毋得延玩致誤要工嗣後各該省務當遵照例定額辦數目按年採運如敢仍前玩視藉端推諉卽由該部照例奏叅尋因欽此遵經札司欽遵辦理去後茲據布政使許應鑅詳稱查浙省年額採辦架槁水植一千六百根因兵燹之後山木砍伐殆盡出產稀少購辦爲難例價不敷銀兩亦無所出奏准將木價運費實用實銷在案嗣於光緒二年八月間奉文添辦架木因合式堪用者少咨由上海招商局代爲採購歷時兩年之久使得足數光緒八年分年例木植委員四路採購亦時經年餘使得辦齊誠以樹木之利不及禾稼此時荒產尚多　闢　民盡力田疇種山爲業者人數寥寥所產旣少長成又需時日採辦爲難歷年欠解之實情也自上年奉文後加意訪問江浙不僅價値昂貴一時亦難購集惟有委員前往上海一帶商貿輔輳之處先將光緒十二年分年例架木一千四百根桐皮槁二百根按照例定丈尺圍圓設法採辦齊全航海運津解京交納所需價値運費仍照奏准成案實用實銷以後按年照辦斷不稍任浮　其歷年欠解前項木植並請暫行從緩俟將來木產暢旺補行辦解等情具詳前來臣覆查無異除分咨各戶工二部查照外謹將採辦光緒十二年分架槁木植循案實用實銷並請將欠解木植從緩補辦緣由恭摺具奏伏乞　皇太后　皇上聖鑒　勅部查照施行謹　奏奉　硃批該部知道欽此○○衛榮光片　再杭嘉湖道豐紳泰光緒九年　大計保薦卓異並七年俸滿先後准部調取引　見自應遵照辦理惟查海監縣境內石塘工程上年經升任撫臣劉稟璋擇要委勘奏明估修原深豐紳泰總司其事以尋責成現在正當購料興辦吃緊之際碍難更調且本年閏四月間雨水過多山洪下注又値伏汛潮大三防迭出險工督率尤關緊要豐紳泰在任多年情形較熟未便遽易生手合無仰懇天恩俯准緩給咨送部以資熟手理合附片陳請伏乞　聖鑒訓示謹　奏奉　硃批着照所請吏部知道欽此　○○頭品頂戴浙江巡撫臣衛榮光跪　奏爲請補之縣員 
　　京報　第二千四百五十號　丁亥八月十八日申報附張不取分文 
　　缺恭摺仰祈　聖鑒事竊照金華府義烏縣知縣楊昌珠於光緒十二年七月十七日病故　以本日作爲開缺日期所遺員缺係疲難中缺前經聲請扣留當以海防新班先用知縣譚恩黻請補茲准吏部咨覆譚恩黻前署歸安縣任丙有接遞長興縣解審發回斬犯張二中途脫逃一案奏叅摘頂勒緝限滿不獲奏請交部議處在案嗣經奏請開復於光緒十二年八月二十六日奉　旨查義烏縣知縣出缺在先該員開復奉　旨在後核與請補之例不符所有該撫請以海防新班先用知縣譚恩黻補授義烏縣知縣之處應毋庸議其義烏縣知縣員缺應令該撫等另揀合例人員更補專　具奏等因咨覆到臣卽經轉行去後今據布政使許應鑅按察使　龍會詳覆查題咨補缺例不計因公處分前有卽用知縣楊崇欽請補景甯縣一案初因該員署臨海縣任內疏防被匪刦獄有革職留任限年緝拿之案尚未奏准開復誠恐應行扣捕嗣奉吏部議覆係屬因公處分例免扣補仍以該員補授今譚恩黻之接遞長興縣斬犯中途脫逃一案奉議絳一級調用已准抵銷亦係因公處分雖原叅摘頂與楊崇欽之原叅革留微有不同而其暫示薄懲以觀後效用意並無二致其罪旣無公私之別其罰豈有輕重之分倘摘頂應扣革留不應扣例內確有區別之條則此缺自當更補今部覆旣未指示例文而楊崇欽之案實於該員情事相同若竟扣補則案出兩歧將來無所適從殊多窒碍詳核例案所有義烏縣知縣缺應請仍以海防新班先用知縣譚恩黻請補未便遽行更換轉致叅差等情會詳前來臣覆核無異相應仰懇　天恩俯准　勅部仍以海防新班先用知縣譚恩黻覆浙遵照以免紛更而符成案理合會同閩浙總督臣楊昌濬恭摺遵章由驛具奏伏乞　皇太后　皇上聖鑒　飭部核覆　行再此案部中作四月二十九日行文咨覆按照限減半計算應扣至閏四月二十六日爲接到另行起限今於限內覆奏並未遲逾合倂　明　奏奉　硃批吏部議奏欽此　○○衛榮光片　再准部咨道符府州縣監塲　官保歸候補人員應於到省一年後察看考核分別補用等因遵辦在案茲查候補班前補用道　仁溥候補班前補用運判胡汝翼候補班前遇缺卽補監大使顧爾福均已試看一年期滿據藩泉運三司分案會詳前來臣查候補用　　仁溥幹練老成堪厭煩缺後補班前補用運判胡汝翼任事勸謹候補班遇缺卽補監大使顧爾福才具　妥相應請　旨留省照例補用謹會同閩浙總督臣楊昌濬隋片具陳伏乞　聖鑒謹　奏奉　硃批吏部知道欽此　○○頭品頂戴浙江巡撫臣衛榮光跪　奏爲浙江省機器廠局委員購買外洋製造各項軍火物料用過架腳等欵遵照部行新章開單恭摺具奏仰祈　聖鑒事竊查浙江省設局購買機器建造廠屋動用經費經升任撫臣劉稟璋飭據承辦委員將建築機器廠以及購買機器爐座支發各欵工料價腳銀兩開單奏咨立案欽奉　驗旨該部知道欽此欽遵在案　　光緒十一年五月分起至十二年四月底機器局委員先後赴滬定購採辦製造浮沉水碰當開花砲彈電線拉火銅帽槍砲鉛子等各項軍火應需物料價腳局用薪資匠工等欵現經飭據該委員等查明共用過庫平銀七萬三千一百餘兩遵照部行新章分晰開報由防軍支應報銷局司道核明詳情先行奏咨立案仍俟該委員等將所辦物料斤重數目用過各項工價水腳銀兩分晰劃清查報到局另開各欵細數清摺專案詳情奏咨核銷等情前來臣覆查無異除將送到清摺咨部外謹　清單恭摺具奏伏乞　皇太后　皇上聖鑒勅部查照施行謹奏准　硃批該部知道單倂發欽此　○○頭品頂戴浙江巡撫臣衛榮光跪　奏爲查明本年五月分海塘沙水情形恭摺具奏仰祈　聖鑒事竊照浙省仁和海寍二州縣海塘沙水情形向係按月繪圖具奏茲據布政使許應鑅杭嘉湖道豐紳泰會稟稱五月朔望兩汛時屆仲夏潮勢正旺查勘得東塘尖山護壩倂西塘范公塘兩處沙塗及南岸各山之舛新舊漲沙誌樁丈尺遂細查量均無升刷與上月相同惟東塘念尖兩汛海中新漲陰沙現在升漲各等情稟報前來臣覆查無異謹　單繪圖恭摺具奏伏乞　皇太后　皇上聖鑒謹　奏奉　硃批工部知道單圖倂發欽此　○○衛榮光片　再署理嚴州府知府正任溫州府會陞奉　旨開缺送部引　見所遺嚴州府缺應行委員署理茲查有候補班酋補用知府葉百川明練老成勘以委署據藩臬兩司會　前來驗术　飭遵照外理合會同閩浙督臣楊昌濬附片陳明伏乞　聖鑒謹　奏奉　硃批吏部知道欽此 
 
 

Page 12

 
 
[光緒十三年八月初八日京報全錄]  
　　宮門抄○諗旨一道錄前○浙撫衛　奏審明謀殺尊長重犯按律定擬摺○將軍希等　奏副將郭長雲假滿回營咨部引　見片○署湖督奎　奏揀員請補游撀守備各員摺○又　奏籌撥內務府經費片○又　奏請已革佐領開復原官片○大臣文　奏達賴喇嘛移居洛嶺片○八月初八日戶部通政司詹事府正紅旗値日無引　見○惇王伯王各假滿請　安○掌儀司奏十一日祭　奉先殿載津行禮○召見軍機　熙敬　希隆阿　奕林　吳樹梅　○○頭品頂戴浙江巡撫臣衛榮光跪　奏爲審明謀殺期親尊長重犯按律恭摺具陳仰祈　聖鑒事竊查西安縣民人吳遙栽商同呂根倪吳雙栽謀殺胞兄吳樹楠身死棄屍不失一案前據該縣驗訊獲犯詳報並聲明呂根倪已於事發之先在家病故等情當經批飭該營衢州府督同審擬詳辦去後茲據該府榮堃督飭署西安縣知縣饒雲鵬審明擬議由臬司蕭韶復審解堪前來臣親提嚴鞠緣吳遙栽吳雙栽均　西安縣已死吳樹楠係吳遙栽四胞兄吳雙栽之無服祖叔吳遙栽與吳樹楠分居各度先無挾隙吳遙栽之三胞兄吳遙彩故後無子遺有田地四畝七分五厘係吳遙栽耕耘收花吳樹楠欲將伊子繼與吳遙彩爲嗣吳遙栽以獨子不當過繼未經應允吳樹楠以吳遙栽無子不能霸管絕產卽屢向吳遙栽尋釁並將其租種地內松樹砍賣吳遙栽因此挾恨迨後吳樹楠欲將吳遙彩田畝變賣吳遙栽因無子嗣難與爭繼起意將吳樹楠致死可以獨得吳遙彩絕產光緒十二年十二月初八日探知吳樹楠之妻朱氏回住母家正可下手並知呂根倪因樹楠向其借錢不允被毆有嫌往向呂根倪商議邀令帮助呂根倪允從吳遙栽猶慮吳樹楠力大難敵又恐臨時喊人救應稔知吳雙栽常受吳樹楠欺侮復往邀吳雙栽相帮吳雙栽胆怯未允吳遙栽再三央懇並令止須偕往照料看人不必動手吳雙栽亦卽允許卽於是夜約會同往吳遙栽持鐵斧呂根倪攜帶木棍吳雙栽徒手偕抵吳樹楠家撬門進內見吳樹楠睡熟吳遙栽恐其甦醒喊呌卽令吳雙栽在門首看人自行用斧砍傷吳樹楠額顱連左額角並左腮脥吳樹楠驚醒喊嚷呂根倪亦用木棍戮傷其臍肚吳樹楠未能嘖聲尚未氣絕吳遙栽復解下腰縏麻繩同呂根倪縛其項頸拉勒一會吳樹楠登時殞命吳雙栽並未下手吳遙栽應及敗露到官治罪復起意棄屍滅跡商允吳雙栽呂根倪將吳樹楠兩手綑縛抬至下確潭邊縏石擲棄水中各散嗣吳朱氏回家訪尋無蹤至十三年二月初八日屍身浮起經吳朱氏前往認明知其夫與吳遙栽有仇往向盤出實情該縣亦卽訪聞飭查吳朱氏投保獲犯送縣並查明呂根倪先於正月間在家病故騐訊通詳批飭由府督同審明擬議由司解勘前來經臣提集嚴訊據供前情不諱詰無起釁別故及另有同謀加功夫之人案無　　查律載謀殺期親尊長已殺者淩遲處死又謀殺人從而加功者絞監候不加功者杖一百流三千里又例載謀殺期親尊長正犯罪應淩遲處死者爲從加功之犯擬以絞候請　旨卽行正法不加功者仍按律科斷又罪應淩遲之案如謀殺期親尊長者專摺具奏各等語批案吳遙栽因吳樹楠爭奪繼產輙敢不顧倫常商同呂根倪等將吳樹楠謀殺身死實屬不法吳樹楠係該犯胞兄服屬期親自應按律問據吳遙栽除棄屍不失經罪不議外合依謀殺期親尊長已殺者淩遲處死律擬淩遲處死照例先行刺字呂根倪聽從加功按律罪應擬絞請　旨卽行正法已於事未發之先在家病故應毋庸議吳雙栽僅止聽從同行並未下手加功已死吳樹楠係該犯無服族叔至死應同凡論自應仍按謀殺人本律問擬吳雙栽除聽從棄屍不失輕罪不議外合依謀殺人後而不加功者杖一百流三千里律擬杖一百流三千里定地發配折責安置呂根倪身死之處業經飭查明確委係在家病故並無揘飾取有族鄰家屬倂結亦毋庸議吳遙彩遺產責令房族妥議立　以杜爭端屍棺飭屬領理兇器案結發回存庫備查除供招咨部外理合循例恭摺具陳伏乞　皇太后　皇上聖鑒　飭部議覆施行謹　奏奉　硃批刑部速議具奏欽此　○○希元等片　再湖廣督標補用副將郭長雲於光緒六年經前將軍銘安奏調差委北洋臣李鴻章以該副將隨將軍多隆阿轉戰有年曉暢戎機能耐勞苦奏准馳赴吉林招募數營以資戰守嗣卽統帶衛字練軍駐紮琿春及奴才希元依克唐阿等奉　旨接辦防務攺委爲靖邊前路統領會經奏明在案是一年九月該副將請假回籍修墓由奴才等揀員接管營務現在該副將假滿旋營呈請給咨赴部引　見情愿仍回原省歸標充差等情前來查該副將久 
　　京報　第二千四百五十一號　丁亥八月十八日申報附張不取分文 
　　經陣戰勇敢有爲自奉調東來招募成軍不辭况瘁督率營員弁修造營壘勤加訓練不數月間卽將一切創始各事布　完備統率馬步各營駐守數載著有勞勛刻下自應准其赴部引　見俾回原省歸標充差除飭取履歷咨部科查照外僅合詞附片奏　聞付乞　聖鑒謹　奏奉　硃批兵部知道欽此　○○頭品頂戴兼署湖廣總督湖北巡撫臣奎斌跪　奏爲揀員請補苗疆遊擊守備各員以寔營伍恭摺仰祈　聖鑒事竊准兵部咨湖南永州鎭標左營遊擊係　題補二輪第四缺乾州協左營守備係　題補第四輪第七缺均應用儘先人員行令照章揀員請補等因移咨到臣遵卽在於湖南省儘先遊擊守備各員內逐加遴選查有花翎儘先卽補遊擊黃本瀛年五十一歲湖南長沙縣人由武童投效軍營迭次打仗出力歷保以遊擊儘先卽補凱撤回籍飭發湖南撫標右營差遺該員會署鎭草鎭標右營遊擊事務頗稱得力堪以擬補永州鎭標右營遊擊又查有藍翎都司衛儘先補用守備會毓珩年四十六歲湖南長沙縣人由武童投效軍營迭次打仗出力歷保以守備儘先補用加都司衡凱撤回籍飭發湖南撫標右營差遺堪以擬補乾州協左營守備伏查部章請補員缺應以到標人員儘先名次先後爲斷茲按部行官冊已經到標儘先遊擊資本瀛儘先守備會毓珩均名次在前輪値項補且各在營歷練有年於苗疆情形甚爲熟悉黃本瀛距籍在五百里以外毓珩亦係隔府別營俱屬相符飭查該二員前在本省及他省均無叅革朦保情弊合無仰懇　天恩俯准以黃本　補授湖南永州鎭標左營遊擊會毓珩補授乾州協左營守備實於邊缺營伍有裨如蒙　　允俟部覆至日分別給咨送部引　見以符定制除飭取各該員履歷咨部外謹會同湖南巡撫臣卞寶第　理湖南提督臣趙玉田恭摺具陳伏乞　皇太后　皇上聖鑒　訓示再臣兼署督篆未及三月例不出考合併陳明謹　奏奉　硃批兵部議奏欽此　○○奎斌片　再准戶部咨豫撥光緒十三年分京餉案內提撥湖北鹽厘銀十萬兩又續撥京餉案內撥湖北鹽厘銀五萬兩行令分批起解等因又准戶部咨奉　上諭光緒十三年內務府經費撥湖北鹽厘銀五萬兩陸續解內務府交納等因欽此咨行欽遵辦理業經籌解第三批京餉鹽歷共銀三萬兩旋准戶部咨議覆新疆巡撫劉錦棠等奏請由部　發西征欠餉案內指撥湖北鹽厘京餉銀二萬兩行令遵照辦理等因又將籌備第三批京餉鹽厘銀二萬兩釁同奉撥各欵匯解甘肅轉解並籌撥第四批京餉鹽厘銀二萬兩第一批內務府經費鹽厘銀一萬兩委解赴京交納由本任督臣裕祿及臣隨時奏報在案茲復據湖北布政使　德標鹽法武昌道江大　籌撥第五六兩批京餉鹽厘銀四萬兩第二批內務府經費銀一萬兩個隨解平餘拾費布袋劈鞘等項銀三百三十兩先後飭委補用知縣黃廷　試用知縣儲廷　試用同知榕盛管解赴京交納等情詳請咨奏前來除分咨外理合附片具陳伏乞　聖鑒再湖北巡撫係臣本任毋庸會銜合併陳明謹　奏奉　硃批戶部知道欽此　○○希元等片　再查已革協領銜儘先卽補佐領伯都訥正藍旗花翎防禦兼雲騎尉訥恩登額巴圖魯委營總海明阿於光緒二年帶兵在外巡防因賊　　擾失於追剿經前署將軍古尼音布奏叅先行革職提省訊辦嗣經飭司訊明該革員帶隊剿賊雖無退縮情事究未能立時追擊按律定擬覆奏奉　旨刑部議奏欽此旋准部議將該革員發往黑龍江效力贖罪光緒六年黑龍江將軍豐紳以該革員在配剿賊勇往爭先奏奉　諭旨海明阿着准其釋回欽此欽遵各在案奴才等查該革員　釋回後感效馳驅益思圖報經琿春副都統依克唐阿調委靖邊防軍哨官凡剿捕賊匪及偵探夷情一切要差無不奮勉向前上年八月復經大臣穆圖善調委行營差遺於派辦事件均能認眞經理不辭勞瘁洵爲營中得力之員合無仰懇　天恩俯准將已革花翎防禦海明阿開復原官及原保升階升銜以昭激動出自　鴻慈逾格理合附片具奏付乞　聖鑒謹　奏奉　硃批兵部議奏欽此　○○文碩等片　再查達賴喇嘛每年入夏後移居洛嶺攺桑頗章廟內集色拉布賚繃額爾丹等與喇嘛傳習經典至九月間回住布達拉山其於出入之時例將日期報明駐藏大臣附片奏　　歷照經辦在案茲據報稱達賴喇嘛於閏四月二十二日移居洛嶺攺桑頗章廟宇傳習經典理合附片具陳明再奴才崇網現在開缺合併　明謹　奏奉　硃批知道了欽此 
 
 

Page 13

 
 
[來信照登] ○災區廣矣灾民誠苦矣賑之撫之業已筋疲力盡矣　振諸善士縱具婆　佛力　　亦不能別翻花樣廣集多金坐視其轉徙流亡夫亦情有所不忍無已僕有一策焉請爲貴館詳告之貴館操筆政諸君夙擅詞章雞林賈重每一篇　幾於紙貴洛　以故遠近聞風爭以篇什相投以得附報章爲幸日新月盛作者愈多今擬請貴館定一新章凡遇以詩又乞登者酌取刻資以充賑欵計絕句每首洋一角律詩倍之古詩又倍之詞則小令　絕句中調視律詩長調視古詩醫論每篇一元惟須限以字數倘字句不無疵累勢不能瓦礫兼收則請椽筆點金俾不致貽譏大雅庶百千萬哀鴻嗷雁咸藉生花之筆得以果腹無憂而詩國名流　壇健將一篇甫就四海爭傳聊輸梨策之資以當粟　之換當亦慨解腰纏無所吝惜者也肅此布達統俟尊裁并頌箸安不既[  附庸風雅人拜上八月既望]  
　　附啓者昨得附庸風雅人來函請諸名士之附刻詩文者酌取刻資以充振款取之並不傷廉積之亦可成數別開生面頗具熱腸是眞詞塲文 
[囿中第一風雅教主也附庸云乎哉本館用將其函照登報以示不沒人善云爾] [  本館附誌]  
[助賑樜要] ○助賑之方不爲少矣伉儷　敦亟拯飢而療疾祝融威迫　免禍以行仁歌來南澗之篇一番德溥挹得西江之潤三曲源長招商漢局黃君小舫爲尊　朱氏肝厥血　服藥無效託滬局交來規元一百兩求病速痊滬寓求平安人爲漢口大火距店尚遠幸獲平安由協記漢號交來洋五十元周孔氏善女求夫病速愈由　泰莊來洋五十元夏和樂堂善士洋二十元思補山房緑　書屋三餘生恩紹子四戶各十元範五堂春暉堂各五元共七戶由楊念　仁丈自江西吉水縣三曲　卡寄全泰盛信局來江西平銀四十六兩零七分　見規元四十七兩七錢四分五　倂解直東以資賙恤在各善士悉示箴規體穹蒼好生之德所求定能償願也[  上海北市絲業會館籌賬公所愚弟少欽施善昌謹誌中秋節]  
 
 

Page 14

 
 
[光緒十三年八月初九日京報全錄]  
　　宮門抄○　旨一道錄前○發抄　旨五道○浙撫　　奏　海關各稅支銷數日摺又　奏請免銅鉛關稅片○人臣文等　奏藏屬番官應領俸縀　○八月初九日禮部宗人府欽天監廂　旂値日無引　見○澤公那公各假滿請　安○徐桐因伊子授光祿寺少卿謝　恩○徐承煜謝授光祿寺少卿　恩○德奎服滿請　安○　貝勒　珍各假五日　椿壽請假十五日○關中堂續假一月○崇禮請假十日○刑部奏派覆核朝審之大臣　派出福中堂徐桐奎潤潘祖　李鴻藻嵩申熙敬孫詒經徐郙廖壽恒○召見軍機　續昌　容貴　徐承煜　載瀛○皇上明日卯正至　奏先殿　壽皇殿行禮畢還宮辦事用膳召見後至北　○現換實地紗一套○發抄　岑毓英奏滇省銷册煩多請專弁送京奉　硃批着照所請該部知道欽此○又補用令劉學　保案更正奉　硃批吏部知道欽此○載遷等奏請借餉黏修兵房奉　硃批戶部議奏欽此○又員外郎瑞珊題銷試俸奉　硃批着照所請欽此○劉秉璋奏知縣等欠解稅銀摘頂奉　硃批王用綬着摘去頂戴同王恩沛均勒限兩月嚴追完繳餘依議該部知道欽此　○○頭品頂戴浙江巡撫臣衛榮光跪　奏爲甌海關第九十九結至一百二結徵收華洋各稅及支銷數目恭　清單仰祈　聖　事　前經戶部咨新添溫州等四處通商口岸援照　州開辦成案將所收各項稅銀按三個月奏報一次並將收支數目造册報查等因續經戶部咨　海關歲需經費銀五千六百七十兩九錢作爲定額現需經費除就所收稅項開支外尚有不敷准其由浙海關洋稅項下撥用造報核銷先後行關遵辦業將六十七結開辦起至九十八結止收支數目分別奏咨在案茲據管理甌海關溫處道苑　池詳稱自光緒十一年二月十六日第九十九結起至十二年二月二十六日第一百二結止查照成案扣足四結將收支數目專案奏銷一次以清界　現經核明本届收支各欵分繕四柱清單具文報銷其單開歲支經費銀兩均就所收稅項歸併開支　具經費各册另行詳請咨銷所有第八届不敷動支銀九百八十八兩一錢三分二厘已歸入本屆續收稅銀內列欵報銷餘銀四千一百九兩八錢四分八厘仍照案儘數弊部以清欵項等　詳請具奏前來臣覆核無異除將清册分咨查照外理合繕具　單恭　具奏伏乞　皇太后　皇上聖鑒　　奏奉　硃批該衙門知道單倂發欽此　○○衛榮光片　再據防軍支應局司道詳稱浙省鼓　制錢所需銅鉛現因內地　黔等省購運維艱須赴上海向外洋　辦但由滬運浙核計價值運脚成本已重若再照商運完稅則耗本愈多難以爲繼查鄂省　錢銅鉛由滬運鄂亦經奏請免完關稅欽奉　硃批着照所請欽此欽遵在案今浙省鼓　制錢採購銅鉛　炭等項事同一律自應援案免徵關稅俾輕成本而資周轉等情詳請奏咨前來臣覆查無異合無仰　　天恩俯准將浙江省鼓鑄制錢在滬採購銅鉛　炭等項一律免徵關稅以輕成本理合附片陳請伏乞　聖鑒訓示謹　奏奉　硃批着照所請該部知道欽此　○○奴才文碩奴才崇網跪　奏爲藏屬番官應領　綴積欠至三十餘年之久不得不酌擬章程分別清理恭摺具陳請　旨遵行事　查藏　番官有俸人員世職則輔國公一員歲支俸銀二百兩俸　七疋公衡札　克台吉一員歲支俸銀一百兩俸縀四疋流官則噶布倫四員每員各歲支俸銀五十兩俸縀二疋共支俸銀一千兩各色俸縀三十九疋舊例每二年由京支發一次卽交前藏例　貢回差之堪布等承領　回按員核給維時達賴喇嘛班禪額爾德尼例　貢係各間一年一次道光二十年三月內因藏地距京窵遠該堪布到京呈進册舒克或致不能如期仰荷　聖悉攺令各間二年准貢一次以示體恤於是理潘院奏請自道光二十一年爲始將藏屬番官應領俸銀俸縀照新疆蒙古回子王公之例攺由戶部如　分撥逕解四川總督按年附餉搭解至藏就近關支以歸簡易等因奉　旨依議欽欽遵在案自此後俸銀則自道光二十一年起至今皆由前　　台按年照數給領歸入藏餉台費案內報銷俸縀則自道光二十一年起至咸　二年應領之項均由進　貢回　堪布路經西寍由該道庫核明給領到藏分支其自咸　三年以後迄今三十餘年應領俸緞始而則因剿　髪逆軍務以至江浙織造停　繼之以回匪之變道途梗塞西藏　貢差自同治七年攺由四川　走旣不經西寍以致無從承領此俸縀積次一千三百餘疋之由來　奴才等　謂　聖朝撫馭外　宜崇大體固不必曲示　縻無端加惠轉　玩視之心而於其得所應得　　　　　京報　　第二千四百五十二號　丁亥八月十八日申報附張不取分文 
　　之分亦未可稍從貶損推延以致有所藉口卽如咸　初元以後京外支發庫欵莫不變通核减且欠發之欵甚多而獨外藩領項則蒙　文宗　皇帝特恩一切悉仍舊　仰見　聖　宏遠允宜遵守奉行則是藏屬番官欠領俸緞不容置之不議也　是時逾三十年之久數至一千三百餘疋之多　仍　給本色其勢有所難行奴才等愚昧之見開具積欠俸縀清單　呈　御　請　有飭下戶部核明各色縀疋例　折給　面由奴才籌備交移咨戶　理藩院卽交此次　貢差堪布爾京投　再由理藩院加給印領咨明戶部查核支放俟該堪布承領後知照奴才等轉　番官備案此清結以前積欠章程也至光緒十四年以　應支銀縀除俸銀仍遵道光二十年理藩院奏准成案由川解藏支發外俸縀似以攺復舊例尤爲妥便蓋　藩院奏攺之初原　仍令江浙織造按年將藏屬俸縀三十九疋委員逕解四川藩庫而未計及該織造等原無別　解川之欵可以搭便附解僅此數十疋俸縀每年委員專解煩費轉多又覺不値以是道光二十一年以後　織造等將藏屬俸縀均附青海俸縀解往甘肅轉解西寍而該辦事大臣　卽泥原議屢次咨請攺　四川各該織造則又　解川不便煩　轉多於是京外交移紛紛往覆因之二十一二兩　俸縀幾　無處請領節經達賴喇嘛轉據番官呈　指示彼時駐藏大臣未能卽將實在情形奏明請　旨亦惟札商了事直至二十三年十一月戶部於接據江南織造咨呈始行議定准如各織造所請每年倂入青海俸縀　解甘肅再由該藩司轉解西寍道庫存儲備放二十四年各番官乃得彚領積存俸縀一百五十六疋自二十五年至咸　二年皆　三五年彚領一次此往昔辦理情形也是理藩院原擬變通本　事　簡易而不料其迂折輾轉案　滋煩且　日久流弊　深殆有甚於由京支放之舊例者也况自同治七年以來西藏　貢差攺走四川久已不經西寍故道近雖擬復舊路而是否能行尚難預必卽使能行而卽其既往以度將來所有藏屬俸縀究以由京支放較爲妥便因是奴才等愚昧之見擬以仍復舊例爲請如蒙　兪允　自光緒十四年分起先由駐藏大臣預計二年應支各色縀數聲明年分備具交移一面　咨戶部理藩院查照一面發交　貢　堪布　京投　理藩院俟該差堪布等到院投文核對　符後該院出具印領移咨戶部查核支放　將開放日期咨覆駐藏大臣轉　番官存案俻核自領之後倘有疎失不論前後藏　惟該堪布等是問　專責成其江浙等織造應辦藏屬俸縀亦自光緒十四年起仍附大運解交部庫驗放如此攺復舊例雖戶部理藩院案　稍繁而辦理直捷稽核較易且使各番　得以及時渥被　聖恩章身有物以副　朝廷加意撫綏之至意此酌擬以後支放章程也抑奴才等更有請者咸　之初江浙織造雖已停機數年而自髪逆肅清以後補行辦解西寍縀疋亦復不少卷查前准該大臣李　來咨以西寍道庫積存西藏七年俸縀二百七十三疋因　貢差攺道四川屢覓無便寄藏支放恐其　變兩次咨請部示已准部覆抵放青海王公台吉俸縀等因時以該大臣原文僅稱積存七年俸縀初末指明是何年分當卽咨查去後嗣准　單咨覆數月仍未脗合因又咨查往復再三近又接據咨覆前來適奴才崇網正在患病色楞額未及核辦移交奴才文碩斟酌辦理檢查往復文卷清單在藏卷則據商上呈報自咸　三年至光緒十一年積欠未領俸　實是三十三年　以十二十三兩年共是三十五年矣在西寍初次原咨所謂積存七年者是指同治十一十二十三及光緒元二三六等七年而言二次查覆則添出光緒九年甘肅藩司續解光緒四五年藏　俸縀七十八疋其餘不符之數按其此番三次咨覆則又稱事隸西寍道庫該大臣衙門向來倂無傳過藏差承領案據所有咸　三年至同治十年等十九年西藏俸縀自係與青海俸縀一律停解等語此案摘叙大略其詳細情節則咸　年間西寍酌撥伊犁庫存縀疋以資協濟搭支之案又有仍擬攺歸四川支發之案事多窒碍頭緒紛歧述不勝述是以一一縷述致涉繁瀆因思藏屬俸縀以前之積欠以後之核支既經奴才等分別擬議奏請　訓示如蒙　俯允則西寍道庫積存縀疋概可發歸青海俸縀項內開支相應請　旨飭下西寍辦事大臣會同陕甘總督將歷年驗收及動存各實數澈底清查一面奏明一面報部核銷以昭詳慎此又剪斷葛藤清厘案　之章程也奴才等爲仰維　朝廷德意俯察藩部　情總期事歸　濟政崇大體起見是否有當伏乞　聖鍳訓示再奴才崇網現在開缺合倂聲明謹　奏奉　硃批戶部議奏　倂發欽此 
 
