# 1892 - 250 - 4906967

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[代售解救吞烟藥得貲助振] [  申報館協振所啓]  
　　嘉定徐君聞韶久客金陵力行善事其於解救吞服生烟之法尤爲詳盡靡遺數年以來活人何止以數千計邇有湘中李君國棟贈以洋銀五十枚徐君力却再三謂向來從不受分文之謝李君堅求笑納徐君乃以其資製成解救吞烟之藥送交本館囑變價以助小清河振捐此其善意充周有非他人所可及者如官仁人君子憫洋烟流毒頃刻有性命之虞者請移玉購存以便隨時拯救計每瓶價洋五角用法詳載徐君所撰仿單細繹自能明悉也 
[諞牧令不宜一意省事]  
　　嘗聞縣令有破家之說地方官倘係少年好事遇事生風動輙牽連多人刑求酷辦以冀博能員之名聳上游之聽如此者謂之吃子孫飯是所謂一代人物而清夜捫心未嘗無後悔莫及者稍有人心者决不敢爲於是反其道而行之專以省事爲務大事也使化爲小事小事也使化爲無事必期政簡刑清訟庭花落民間絶無省鼠之爭是則誠能以無爲爲治者矣然而時至今日又豈同於上古之世哉人心不古奸宄迭生遇喜事之牧令則於有事中施其伎倆遇省事之牧令則又於無事中生其伎倆而牧令若一受其欺鄉民有爲之魚肉者矣通商大埠五方雜處尤不可不時時振作刻刻關心自牧令雖不至在黃綢被裏放衙然往往有省事之病何則蓋以地當孔道人雜華洋居民旣良莠不齊事務亦殊多窒碍與其多事不如省事一存此見而以官署爲傳舍以民事爲隔膜除酬應官塲迎送上司之外訟事則付帮審城外又另有讞員巡查則責之保甲牧令但司開微比糧而已嘗見有城外之案犯因情罪重大公堂無辦理之權乃移送城中俾地方官儘法懲辦孰知地方官以省事爲務略詰數語輕輕寛釋此其中盖有兩念一則以公堂專管租界本可不與過問今偶遇稍稍棘手之事卽往城中一送以卸其肩城中則豈肯專爲城外擔仔肩者不如從寛發落免得多事一則彼由城外送入城中卽有狡徒暗中生計賄囑胥差潛行請託有所以聳動地方官之聽者於是欲重辦之反寛縱之而此輩　謀乃反以送縣爲得計一轉手間而奸謀由此出焉又見有報命案者地方官親臨相騐先由仵作喝報大半無傷然後由本官親騐一周亦總無悮遂塡屍格皆以爲急痧身死其間有屍親不服當塲哭陳求請伸寃者則又加以恫嚇迫令具結大約命案之相而有傷者十中不過一二其無傷者十中竟有八九雖曰濱海之民風俗刁悍亦不免有架詞妄報之案然亦有見証鑿鑿道路藉藉形迹顯然而仍騐係無傷者且所以身死者無論冬夏咸由於急痧幾如報逆倫案之必稱患瘋事同一律此何故哉皆一念省之所致也他如報盗案者則必令改報失竊報謀殺者必宛轉做成鬥毆如此者更不可以枚舉說者謂幕友之舞文弄法而不知皆牧令之但求省事而民間之寃抑乃無處伸雪矣顧牧令之不欲省事者又有之矣戶婚田産錢債細故則必竭盡所長需之時日以期無枉無縱不憚心力押之查之經年累月不予了結轉不若城个移送之案犯雖有事關風化案涉拐賣者反可以仰邀寛典更不若命案之可以一結了事盗案之可以避輕就重也夫推原其意固自無他與其捉影而捕風致閭閻不勝其擾何如風平浪靜之爲得至於戶婚錢債則其中雖有不平似乎無關於性命故不妨從緩爲之細斷也不知官縱一清如水而手下諸人未必皆能仰體也多押一日多索一日之錢多審一堂多勒一堂之費甚有訟不得直而自萌短見者又有久困覊押而委頓以死者我雖不殺伯仁伯仁由我而死此隂隲所傷實多諺云公門裏面好修行吾則以爲公門裏面好作孽也或曰如子所言則誠作孽矣然苟爲牧令者反其道而行之不亦大可修行乎余曰是不爲也非不能也盖牧令於命盗等案設一詳報則公　所費不貲其費皆無從取償官則自解腰纒以資用度而錢債田産等案則不須詳辦者也故不妨拖延以便胥差等需索之地是亦曲體下情之一道也所最可異者移送之案應重者而又輕之此則其中或另有意見不盡在省事之律者已安得天下之爲牧令者遇可省之事則省之於不可省之事則不省之庶幾天心人意兩得其平而地方之受福者無涯矣掩著彌縫皆其策之下焉者也 
[上苑秋光]  
　　興平倉漢監督國子監典籍高秀峰調任遺缺倉塲侍郎祥許兩倉帥遴得豐益倉漢監督刑部候補郎中包應豐堪以調補興平倉漢監督除飭知該員遵照外已分咨吏戶刑三部查照矣○西安將軍榮仲華軍帥擬於西安滿營駐防旗兵抽調年力精壯兵丁三千餘名仿照神機營洋槍隊章程一律改練洋槍洋砲以備干城之用業經奏准至所需外洋槍砲商由陜撫撥用惟所練之兵旣仿神機營程式自應由京調取教習俾資教練已奏明由神機營捷勝精銳四字洋槍隊中揀擇嫻熟步伐口號陣式槍技者每隊派撥官四員隊長四名前赴西安教習並請由神機營將洋槍新舊各式陣置頒發一方卽由派出教習携帶來陜以資循守刻由神機營令各該隊保送約在九十月間卽可首途○値年旗准兵部爲轉行事禮部咨稱七月十五日田村暫安處莊順皇貴妃金棺前行中元禮致祭需用抬送肉槽披甲四十名看管章京三員應行値年旗轉行該旗照數派出並將派出官兵花名清山開送禮部點名後齊赴宰牲處預備等因相應轉行値年旗轉行照辦○廂藍滿印務叅領玉森以本旗應領六月季大檔中米由部札由太平倉支領適前都統恩相國因病未克赴倉支領禀知新任都統漪貝勒示期領米經漪貝勒諭於本月十三日赴倉領米並仍派正叅領托克通額彈壓倉務已備文行知該倉監督查照矣○新授湖南巡撫吳清卿中丞大澂現繕具請訓赴任安摺二件膳牌一隻於初七日子刻齎往西苑門交由奏事官分行遞入中丞於寅正趨詣西苑門俟旨旋由樞垣發出傳單令吳大澂於第一起入見上在勤政殿諭以湘省察緝會匪各要事中丞奏答畢循例陛辭出海遂卽乘輿回寓旋向各要津及寅年戚友處辭行取道天津航海赴任○侍衛處爲知照事初八日奉旨朕於明日辦事後乘轎出德昌門西苑門進西華門隆宗門内右門至建福宮　孝靜成皇后聖容前行禮畢出内右門隆宗門 
 
 

Page 2

 
 
西華門進西苑門德昌門還瀛台用膳召見大臣卯初預備欽此○七月初八日爲諭祭已故戶部尚書董恂之其主祭爲禮部左侍錢子密少宗伯陪祭爲祠祭司滿漢二掌印執壺琖及展祭文各爲禮部司員二人捧祭文宣讀官爲鴻臚寺鳴贊導引官爲禮部筆政屆其可農之公子請官二人身穿花衣恭迎祭文並備黃亭儀仗鼓樂接至無量大胡同宅第孝子在門左跪迎主祭詣靈前展讀祭文畢錢少宗伯立奠三琖後恭送祭文至燎爐焚化孝子望闕行一跪三叩禮主祭退出孝子仍於門外跪送○吏部爲傳知事所有擬補内閣侍讀之内閣典籍薛浚一員本部於七月十一日帶領引見相應傳知該員於是日五鼓穿天青褂備帶補褂佩帶對子荷苞手巾赴西苑門六項公所吏部公所書到聽候排班帶領引見並見於初九日辰刻衣冠赴部演習口奏履歴勿悮○方略節示傳吏部送到漢膽錄潘熙齡陶濬宣饒宗獄李曰端本館業經三次示傳在案迄今並未到館自七月初十日起再限一個月親身赴館騐到倘再不到定卽知照吏部另行更換毋得自誤特示○戶部爲片傳事俸餉處案呈准銀庫付稱八旗步軍營應領本年七月分兵餉本庫於本月十二日辰時開放爲此片傳步軍統領衙門飭知步營承辦人員務於是日赴庫承領○鴻臚寺爲知照事查保舉河南候補直隷州知州松垿江蘇候補知縣慶多河南候補知縣馮德馨等三員均赴寺謝恩訖相應知照吏科查照 
[津電譯登]  
　　昨日天津來電云崧振帥於本月二十日出京 
[遼陽災狀]  
　　營口訪事人云奉省遼河兩岸於六月望前霖雨連旬上江以及各河同時漲水兩岸田疇一概漂没上下七八里之遥毗連七州縣屬地其間以新民廳屬地爲最多被水亦最重業蒙省憲奏請施賑立派聶桂林軍門馳往災區會同地方官酌量振撫又令官紳富戶量力捐助俾免流離之苦無如欵項有限災戶過多涸轍之魚非汲西江之水終未能大暢生機新民廳馬渭濱太守目擊心傷立卽繕函求營街諸巨公慨解腰纏俾得救民於水火之中想好善者具有同心自必踴躍樂助也 
[芝罘客述]  
　　南方苦旱祈禱紛紛而烟臺則霪雨連綿礎潤欲滴各兵船恐火藥易於霉敗連日裝入大砲試然厥聲隆隆幾訝天驚石破○署登州府葉太守交卸赴省實任斯缺之丹太守已於本月初四日接印任事聞太守日内尚須赴烟臺一行○膠州口擬築砲臺日内有嵩武軍二營移往駐扎月初又有登州廣武營砲隊苦干名由章軍門督率前往軍容荼火頓覺壁壘一新○前報紀萊州濰縣地方不靜云云兹聞有鹽梟勾結奸民三百人夜聚曉散在濰縣昌邑一帶肆行剽掠抗拒官兵本月十三日大憲檄調海防營練軍一百五十名乘某輪船至羊角溝舍舟登陸前往查拿省中亦撥去練勇兩營想烏合之徒不難立時解散也○本月十五日爲中元令節本灘合會中人在天后宮建設齋壇諷經三日至夜施放燄口施食以賑孤魂浙寍船商亦在會館中建醮噫幽冥之事儒者不談奈何以有用之貲財徒飽此不尶不𡯓之僧道何習俗之牢不可破竟若斯耶或曰僧道亦流民也今之建醮與助振將毋同執筆者默默不能答○連日有鐵甲兵輪船陸續進口蓋將由威海舉行盂蘭盆會故來此購買應用諸物也一時零貨鋪及蔬果食物之列市求售者價爲之昻然則建醮一事非特利於僧道卽市肆亦可大獲其利矣佛法誠無邊哉嘻 
[戴星出入]  
　　本月某日署九江關道涂仲昉觀察因方佑民方伯節臨出境迎迓隨至姑塘關督率委員書辦弓手丈量木簰至夜鐘鳴十二下回轅 
[委署塲篆]  
　　署通屬角斜塲高鹺尹逝世江都轉擬禀請某塲調署此已先後列報兹奉督鹽憲批回照准都轉隨於月之十七日牌示轅門略諸角斜塲員缺以正任金沙陳大使調署遞遺金沙以挨委到班候補知事單庭蘭署理除分檄外合行牌示並聞陳嚴生鹺尹金沙交卸後尚擬赴揚一行然後赴任單伯馨鹺尹月内卽擬起程履新云 
[惡僧自盡]  
　　前報紀蘇州道前街横巷某寺住持僧於夜深人靜時藏匿女菩薩結歡喜因緣爲漁翁某甲覷破機關告知某乙糾約多人一閧而進勒令僧繕立三百元之借劵當將一女一婦交地甲看管約繳洋後釋放迨天明僧卽奔至胥門某車門公館詐稱女係閶門外胡公館之姨太太軍門誤聽其言飭差至地甲處將女與婦一併釋歸旋爲綽號小熱昬在元妙觀中編成俚句當塲演唱爲胡公館長隨不内　同内回告主人卽持片赴元和縣署請辦而某軍門得悉情由亦請將該僧重懲李大令飭差將該僧拘案提訊之卜僧一味游伙大令怒判責數百板荷以頭號巨枷發頭門示衆此上月間事也兹悉該寺並非在道前街實在護龍街之横巷該僧受責後日在元和縣　門　枷趺坐乃羞忿交加遂於某日潛吞阿芙蓉膏畢命原差據情禀明大令卽詳禀上憲請委隣封　騐當經上憲札委吳縣凌大令詣騐凌大令奉委後立卽帶同仵作書差至元和縣如法檢騐旋據仵作喝報委係吞烟自盡並無别故大令親視無誤卽著填明屍格飭將屍身棺殮遂入署與李大令拜會坐談片刻興辭而返旋卽赴轅銷差 
[青溪笛語]  
　　金陵大憲籌欵修城已登前報本月十六日劉峴帥因事出旱西門便道登城率同司道各員及中軍協城守協詳細查閱見巍巍雉堞氣象一新頗足壯鐵鎖之威鞏金湯之險不覺顧而樂之謂工程委員曰此事重大非常須精益求精庶幾有備無患將來完竣之日必分别記功以資鼓勵諸君宜勉旃言畢入官廳小憇隨鳴騶而返○某公館失去男女孩二口徧尋無着因禀懇保中總局嚴諭各城門委員稽查出入總辦馬漢卿觀察准之然尚擬稿而未發也越一日黎明時太平門抱關吏將啓卽見一男子怱怱而來肩倚小孩啼聲未絶半扉甫啓卽側身擠出時猶未知某公館之事置之而已正在互相猜疑而總局之公文已至細閱札尾所載遺失之孩衣服年庚面貌均早間所見者無異幸此處只官道一條别無歧路料一時未能兎脫亟乘馬追之約十五里之遥望見拐匪行丁在前遂赶上拘獲捆送保中總局觀察研訊之下供稱女孩已售得鷹洋數十元於前二日携交售主未知現存何處此男孩擬帶往别地求善賣而沽匪操河南音年未四十觀察惡其稔惡飭送縣署嚴懲孩則交某公館領回並飭縣行文隣邑代覓女孩俾合浦明珠生還可望一面賞給追獲此匪之勇丁青蚨二十千仍將管太平門委員記大功一次諭令嗣後援以爲例倘有拐匪供認由何處城門逸山卽查明此人記過撤差有因稽查而獲案者記功重奬○蝗孽蔽天已詳前報邇日其勢更爲猖獗不集岸葦而集田禾農家以重資雇工人盺宵刈割其有未熟者聽之而已上元江寗二屬有數處受害元酷本月十七十八等日鄉民紛紛投縣署泣訴兩邑宰奉劉制軍憲諭督率民夫並各營勇設法撲滅但白晝鼓趙高飛無從措手遂於夜間挖地　窟實以油炭或十餘處或數十處務令赤燄騰騰如火井火山光燭郊野蝗蝻見之自能飛入然孽種繁滋未能悉付一炬意者天公其沿未　禍乎 
[珠江秋汛]  
　　學院提調差例由府憲辦理兹聞李宮山太守以政務殷繁未遑兼顧禀請上憲委員代辦現由藩憲札委候補府張墨園太守辦理按太守由乙榜起家委以提調事務自能措置裕如也○徐花農宗師傳電來省報知南雄試事已竣准於初十日起卽回首南番兩邑宰聞信之下卽飭差役預備供張學轅巡捕官亦往三水地方迎迓屈指十八九日憲旌當可蒞止嶺嶠生童懷才欲試無不翹首而盼星軺也○剛大中丞蒞任後省外道府各官次第來省謁見中丞以誠接物以禮持躬於屬員謁見之次日一一親往答拜謙元下　人咸歌頌不置○卓營勇丁某日向四牌樓同泰押店逞兇强持刃傷店夥一節已列前報兹　當押各鋪聨名遞禀善後總局蒙局憲批准飭下南海縣拘傳該勇到案 
 
 

Page 3

 
 
秉公訊　○河南沙地某姓家有一女年方二八尚未字人前日突來暴客十餘人破門而入强將女刼去女大聲喊救營兵　警齊出追　　鰲洲外街卽將女　回並拘住匪徒三人送縣審辦當兵勇與匪徒格鬥時槍砲交施如臨大敵路上行人走避不及悮傷數人内有二人因傷　　重旋卽斃命是誠无妄之災也○前日薄暮時有一人在文明門外碼頭洗澡以泳以游甚自得也一轉瞬間入者忽不復出一縷幽魂已入鮫宮深處翌日屍始浮起當經其親屬來認備棺成殮水懦民玩故多死焉誠哉是言也 
[災况詳述]  
　　廣東潮嘉府屬猝發蛟洪前已略登報牘兹聞長樂地分兩河一爲上山河一爲長樂河至七都河口合流而歸於潮嘉入海長樂河之水發源自龍川過岐嶺下十里會合鐵塲河之水爲合水村上至岐嶺十里下至縣城此長樂之山川形勢也岐嶺發蛟係本月初六七日該處人傳述岐嶺水勢未甚不過河水逆湧淹浸田禾而已蛟水之患實由鐵塲河而來自合水至轉水墟七十里内被災尤重以下雖亦被水尚無大害緣各村莊皆依山而居洪水暴漲可登山以避淹斃人口諒不甚多而房屋倒塌不計其數縣城受災尤重西門城墻崩缺甚廣城内外之居民鋪戶十去其七縣署與焉長樂邑侯賴勇負登紫金山獲免聞官太太則爲湘夫人召去矣紫金山乃縣學宮之來龍與署相距數百步東北隅地勢較高西南一帶洪水淹没不獲登山惟有登城以避但在黑夜不辨路途耳此次被水災區計有七十里之遥七十里内沿海有堤堤内民居低於河底堤缺則蓄水難消卽有堅固未倒之屋所儲稻榖被水則萌芽無用倘水卽退去亦補種無秧幸奉惠潮嘉道曾觀察發電省港愛育堂東華醫院速匯解洋銀數千暫施散放尚可苟延殘喘後若無繼則坐以待斃而已食無糧而居無屋顚連萬狀聞者亦爲酸心邑侯蔣公籌辦義倉所捐之穀幸尚未繳若存儲而被淹没則尤可惜矣公抵任數年勤廉罕有其匹宦囊如洗仁愛爲懷今遭此患身外别無長物每一念及未嘗不代爲流涕也際此官民俱困不能無望於大憲之籌欵恩施及諸善堂之勸捐拯救矣 
[佛店遭殃]  
　　法大馬路西同春樓後東興里内淨土道院又名永壽庵有某僧卓錫於此於上年春夏間坐關經某姓爲之說法鳩合貲財建造三樓三底房屋中供普門大土又有蓄髮修行之婦女錯雜其中喃喃誦佛昨午十一點半鐘不知如何遺火霎時間冐穿屋頂烈烈轟轟不可　邇大自鳴鐘捕房卽用德律風通知英捕房警鐘亂吼洋龍首先馳至俄而英美諸水龍風馳電掣而來但見百道銀泉從空而降祝融氏知力不能敵登時退避僅焚燬庵三樓三底尚未殃及隣右當火熾時王郁孫三包探率同探夥與捕房中西捕分投彈壓極爲周到葛同轉亦率會捕局嚴頌眉等四處照料直至餘火盡息始升輿而去附近居民紛紛搬物幸在白晝搶火匪徒尚不敢施其伎倆云 
[魂赴鮫宫]  
　　船戶某甲生有一女向來以舟楫爲生涯前日行至滬北白大橋附近中子失足落河甲立卽撈救則一縷幽魂已赴鮫宮深處矣慘哉 
[學徒溺斃]  
　　滬南某米行前日雇舟載米數十擔令行中學徒瀏河人某甲押送至滬北交卸迨船進吳淞港行至老閘橋適潮水大漲甲立足不穩當時墮入河中舟子設法施救勢已不及直至次日屍身在垃圾橋下浮起由該船撈至船上載以回南知照屍屬備棺收殮 
[煤船撞沈]  
　　夏恒順夏正亮二人係湖北孝感縣人均以操舟度日兩人在浦東裝載曰煤恒順之船甫裝三墩有奇忽有輪船一艘在此經過將其船撞沈所有貨物洋銀悉遭漂失正亮之船雖受損傷尚可修理當時諸人紛紛落水經隣船救起得以無恙現聞二夏已向該　船理論云 
[土偶游行]  
　　虹口凈土菴由羽士某甲等專司香火該羽士爲歛財惑衆計特於邑廟中揑塑三官紳像昨日與各會首迎神像出小東門過洋行街迤邐向北會中除尋常執事外有鑾駕數對萬民傘扇萬民旗皂隸臂香等會一路笙簧迭奏香霧繽紛觀者爲之塞途 
[匪黨遞籍]  
　　會匪徐春山杜國富等由前署上海縣袁大令提案研訊供出匪黨吳德卿大令備文將吳關提到案屢訊不認判令收入所中近由黃大令查閱前卷當卽備文於昨晨升堂提吳至案略詰數語着交原差押解起程遞回天津原籍 
[縣案彚錄]  
　　粤婦馮朱氏在縣署控稱丈夫在日在虹口開設同發雜貨期用屠介子歐壁洲爲經事迨前年丈夫病故小婦人托屠等經理諸事照常貿易無如屠等心懷叵測竟將店中資本吞没去年屠亦病故爲此來案呈控求請提歐到案澈底訊究當經前任袁海觀大令集訊之下著將歐交入保出赶緊清理此皆紀諸前報邇因歐延不料理以致馮朱氏投縣求追新任黃愛棠大令查閱接管卷遂於前晚請帮審委員竇奠高明府升堂研訊該氏投案伸訴前情歐由保人交案供稱小的在同發店爲夥經管一切貨物所有錢洋進出均由屠介子經手如何虧負小的實不知情叩求明察明府研詰至再歐堅執前供明府謂歐曰爾旣爲同發店之夥不能置身事外著收所候照會廣肇公所董事查明同發究竟虧空若干　履候核○姜秀芳偕子雲山投縣控稱族姪姜德山借錢不遂持刀行兇刺傷肩背等處當經黃愛棠大令騐訊屬實著回去自行醫傷一面飭提德山到案再訊已見報章前日原差將德山提到大令請竇明府升堂提訊秀芳伸訴前情求請究辦德山供稱係本邑人現住二十四保十八圖地方向爲猪作生理日前小的因有急需向叔父秀芳借洋數元叔父非但不允反持鐵器毆擊小的將手攔開叔父自行碰傷並非小的行兇　恩鑒察明府訊得姜德山凶毆尊長實屬目無法紀判重笞二百板交人具保○陸坤榮控房客袁洪氏盤踞滋擾由黃愛棠大令准詞飭提到案於前日請帮審委員竇明府提訊陸訴稱係本邑人開設棉花店房客袁洪氏將頂首錢十千文住清小的令其搬往别處貼還搬費不料該氏又纏擾經頭鋪地甲等解勸令該氏出立借票一張小的給伊洋五元目下袁洪氏又至家中盤踞是以來案控告叩求訊究袁洪氏供稱小婦人貧苦難堪並無滋擾情事求請恩斷明府衡情判斷令陸坤榮再給袁洪氏洋二元令該氏以後不准再往滋閙原被遵斷具結而退 
[英界公堂瑣案]  
　　包探秦少卿禀稱某西人家細患王桂泉竊取主人衣服甚多小的獲王查究祗搜出完整衣服二件及破碎不堪者餘均無著王亦不認今特送案請追王供稱小的係浦東人竊得衣服兩件已經交出至破碎者實由主人給與小的如今只乞施恩宋二尹判管押大禮　以爲膽敢行竊西人家衣物者儆贓存捕房給還失主○西人末士白格而所雇馬夫某甲訴稱小的駕車而出被朱阿根所駕馬車撞壞現在朱已　償修理資求免深究朱供稱小的駕馬車至某處馬驚而跳以致互撞如今自願賠償修理貲宋二尹飭將朱開釋○包探顧阿六禀稱胡竹品竊取盤記棧自鳴鐘經小的拿獲人贓解送案下奉老爺諭令帶回捕房查究兹查得胡曾竊陳寳亭等家衣物起到原贓重解至案陳及羅月臣章金隆三失主投案訴稱所失之物旣由包探查出請准領歸胡供稱小的係安徽人年二十八歳連次犯竊咎實難辭尚求老爺開一　之恩曲全蟻命顧探又禀稱尚有振大鴻源兩　鋪開在租界之外附呈質　請爲移吊原贓宋二尹判令將胡笞責二百板發捕房　押一月期滿再笞二百板然後遞解回籍贓給三失主分别認領振大鴻源兩家質票存候移吊以便失主具領○包探黃四福禀稱吳　虎被何阿六毆擊傷及腎囊勢甚沈重現在方延醫敷治小的因先將何解案吳金福訴稱小的與胞弟阿虎皆業縫衣阿虎與何口角竟被傷及腎囊現在腹痛不能小便不願留住醫院已由小的領回何供稱小的係蘇州人亦業縫衣雖與阿虎口角並不行兇宋二尹飭將何管押准阿虎自行醫治如果傷重禀候移送上海縣請黃大老爺究辦○三百七十三號華捕禀稱楊阿四與王德和打架楊年老力衰以致受傷小的見之獲　　　楊倩 
 
 

Page 4

 
 
人扶拾至案聲稱小的年七十歳受傷甚重求老爺將王嚴懲王供稱小的係松江人因見楊在門前小便向之喝阻以致口角不敢逞蠻宋二尹著將王送至上海縣請黃大老爺訊辦楊隨文投縣靜候騐訊○副捕頭禀稱昨日在虹口捉賂追獲賭棍張永清朱松林二人送案請究張朱同供稱小的等皆是上海人小本營生不敢聚賭突被誤獲尚乞施恩宋二尹判令各笞責二百板管押兩月期滿交人保出○包探孔阿才禀稱小的緝獲竊賊陸介福詰得曾竊楊廷芳等衣物是以起贓送案楊及王金生丁初生三失主投案請領失贓陸供稱小的係崇明人連犯竊案合受嚴懲惟尚有一綫天良力圖改悔求恩免辦俾得滌慮洗心宋二尹　令笞責一百板押候備文遞解回籍贓給三失主分别認領○包探黃四福禀稱無業流氓趙松松趙流才常在菜市前肆行訛詐昨日又向說書人李小珠索取陋規以至口角過經小的拿獲送案請懲二趙同供稱小的等並不索費尚乞開恩宋二尹飭押候李投案質訊核辦○一百五十九號巡捕禀稱葉順發駕車至泥城外加鞭飛駛爭先有違租界定章且復不服拘拿逞强拒捕後經他捕助之拘獲送案請懲葉供稱小的駕車至是處有洋人從某洋行中駕車而出急欲相讓是以向前並非有意違章尚乞老爺原有宋二尹判罰洋銀八元悉充某處西醫院經費○包探何瑞福禀稱桂炳貴被陳松林竊取羅衫等物經小的查獲人贓解送案下桂投案領贓陳供稱小的係嘉興人年二十九歳行竊是實惟乞施恩何探又禀稱小的查得陳是積竊宋二尹判令笞責二百板遞解回籍贓給失主領去○包探張九意禀稱歐在華手持尖刀戳傷唐應祥現在唐住某醫院醫傷不能投案歐供稱小的等與唐口角不敢戳伊宋二尹飭押俟唐到案質訊 
[法捕房瑣事]  
　　甲乙二人昨至某小烟館吸烟不名一錢經堂倌指交巡捕解入捕房經謝捕頭訊明欠資甚微命將甲乙管押一夜卽行釋放○某丙在八仙橋大便爲捕瞥見上前拘獲忽有流氓十餘人欲將該捕拔至橋西毆打幸别捕至始各鳥獸散祇將丙拘解大捕房謝捕頭以此風斷不可長命丙將流氓供出否則解案訊究○扛夫丁戊二人與同業之已庚等在新北門外吊橋北堍蕙芳樓啜茗評理初則口角繼竟動武經茶博士指交巡捕解入大捕房謝捕頭詰訊之下丁等各願賠償打失茶碗等件計錢三百餘文遂申斥數語叱之使去 
[照錄河南開封電報局總辦巢份叔大令告豫災書]  
　　少欽子眉蓮珊子萱先生善長大人閣下久殷慕藺未獲瞻韓辰維德祉籌祺與日俱懋允符下頌敬馳啓者汴省河北衛輝各屬六月廿一夜山水驟漲平地水高二丈郡城四門被圍淹及五六州縣如此水患實爲數十年未有之奇災藩憲發銀三千委員前往散放省中善士亦赶湊千金請友往放義賑以爲山水倐至居民稍有衝散得此資助可以存活及至到衛始悉六縣被水一片汪洋至今猶未消退省中又募千餘金寄往擇災極重者先行賑濟兩次募集僅二千四百金在汴省已屬力盡筋疲而衛郡災民尚不能救十分之一諸君子與弟商議謂如此重災僅恃本省募集杯水車薪何能救人救澈伏思滬上諸善長宏已飢已溺之懷各省有災無不力爲協濟而豫民之屢被德澤尤深久爲海内所欽仰囑弟函懇籌助兹將衛輝義賑局來信錄呈台覽務求登報發棠倘能先行籌墊派友來衛散放俾中州無數生靈皆得出水火而登衽席實無量功德也翹首海雲無任百叩肅此布懇敬請善安鵠候德音不一　愚弟巢鳳翔頓首七月初一日 
　　衛輝義賑局諸君一信篇幅較長一時未能備錄姑俟明日照登[  本館附識]  
[屍棺待領]  
　　啓者本月二十日晚六點鐘時江永輪船由漢口抵滬送來垂危病客林紀元卽林秀峯一名年約五十餘口操北音帶有金七兩三錢二分紋銀九十五兩零并行李等當與送來之人眼同點見暫存敝所詎林病不及醫治旋卽身故立卽報知江永執事人潘君二江來所商辦據云林客任船曾言家屬現住天津古樓四街已曾電問隨接覆電云並無其家又聞現任四川冕寍縣知縣卽伊同族等語惟不知其滬上有無親友又無僕從跟隨因是商由敝所報請代理英讞員宋二尹核奪并由敝所代　棺木衣衾冠帶與藩君眼商收殮柩寄昌善局所有行李財物仍留敝所爲請附登貴報俾家屬得信領柩克歸故土再敝所卽於原銀内兌去四十一兩五錢六分申水一兩二錢合鴈洋五十九元四角計代購棺木衣衾冠帶等洋六十二元八角六分除兌銀外代墊洋三元四角六分合併申明上海北市懷流公所司董瞿開桐謹啓 
[申報舘恊賑所經收順直山東河南賑捐七月十六日至二十日止第一百六十七次清單]  
　　十六日新加坡不留名由謝賓司馬匯寄規元七十二兩五錢緣野書屋爲五令郎求資冥福洋十五元無名氏洋五元無名氏洋一元一角劉煥章沈禾卿張子京馬本懷四戶各洋二元歐陽俊何　程允三戶各洋一元咸德保徐順元張才富林展王滿曹林曹連七戶各洋五角張沛霖洋二角五分楊　容萬成永黃塢陸祥張義五戶各洋三角方傳海馬忠保黃成發陸仁忠張教良周四寳曹學周三王桂榮張阿松喬虞生包金陳永曹二周銓倪堂桂阿松陳阿桂徐子卿張庚周洪王會裕金林朱秋山劉順金二王應高魏長旺陳保楊億陳友勝沈泉川三十二戶各洋兩角○十七日惠泰莊交來無名氏洋一百元石堰烈記洋四元乾泰興銅洋十二元　十八日益順盛號交來山東冀邑挹　山房洋一百元又丁氏規元八兩炳方氏有心無力略積　　洋十元漢口惠慶裕洋十四元無名氏揚州世德堂求母病愈完愿李義州三戶各洋一元山隂施文炳洋五元漢口鄧酉卿高華軒方春記胡雲明程荔岑汪瑞記孫　韻汪在虞胡子爲陳治平十戶各錢二百無名氏錢一百以上十一戶來洋二元○十九日五鳳樓代收書畫潤資洋五元四角虛對洋一元王步瀛爲令慈求病速愈洋四元本洋一元揚州無名氏求合家平安洋兩元求愈夙疾人洋一元求大小清吉人洋六角不留名默禱神知二戶各洋三角了夙願江山守拙逸史萬逹甫三戶各洋四角揚州心祝氏無名氏江山萬榮宗豐嘉甫王綏之晉康李功文周孝先六戶各洋兩角朱子勤毛捧廷張保初毛祥麟悅來順餘興義萬信成朱萬泰源泰益源毛介眉王紹文合周紹文祝益齋合十二戶各洋五角○二十日利興號洋兩角關補生洋四角硤石黃小毛懺海洋九角虛對洋一元羽渤海洋一元金勉癡潤資共洋七元七角以上總共收英洋三百十四元三角五分規元八十兩零五錢本洋一元虛對洋一元銅洋十二元 
﻿ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　七月十二日候選知府沈嵩齡奉憲臺行知於漕務内保奬三品銜鐵政局委員候選州同曾海奉委鐵政局繙譯差俱禀謝十三日候補道陳奉委赴襄陽公幹赴兩院禀見前候補府徐家幹交卸北路土藥局務回省赴兩院禀到候補從九楊啓後赴兩院謝委署巴東縣野三關巡檢事候補府史悠慶奉憲臺行知道鄂漕海運保奬補缺後以道員補用赴兩院禀謝候補同知施啓華行知順直賑捐案内補缺後以知府用禀見謝卽用縣馮永圖禀辭赴廣東公幹潘轅牌示按察司經歴印務詳請改委試用縣主簿謝琦代理 
[金陵官報]  
　　七月十七日藩臺瑞臬臺陳統領新兵等營李占椿辭赴蘇公幹均見上元縣陶禀知下北鄉撲捕飛蝗理問王肇鴻禀知到儀鳳門稽查並銷漢西門稽查差十八日請補江南鹽巡道胡家楨辦城外保甲局候補道羅廷玉辦洋火藥局蔡世保辦機器局郭道直徐建寅辦江西湖口掣騐朱漕奉示察看辭候補道周家駒委署江南瓜洲鎭謝濱畬辭淞北協劉長春江蘇撫標中軍叅將常福到叩謝遊擊錢昌德奉示騐看運判龍澤鈞正任甘泉縣劉浦霖准補碭山縣陳守晸叩謝飭知知縣葉懋本謝委聚寳門外保甲並到差洪湖營都司劉東林三江營前哨守備楊延亮來省請咨如皋縣童秉厚辭赴任巡檢汪時鑑奉調漢西門稽查並到差十九日指分江蘇試用府經歴吳寳棠到由京來辦城内外保甲局候補道馬聲煥羅廷玉辦洋務局曾内熙江蘇撫標中軍叅將常福上元縣陶禀知由北鄉撲捕飛蝗回如皋縣童秉厚辭赴任匀見候選道李經楚由京來謝委南洋隨員前四川川北鎭陳濟清蕪湖回均到見遊擊錢昌德辭回松江江寍縣藍禀知赴西南鄉查勘飛蝗藩轅牌示江寍府理事同知員缺前經牌示以試用通判恩芳署理兹據恩令因病請假應卽改委查有江防同知興奎兼署 
[禁用炸藥]  
　　炸藥性最猛烈開山爆石用以轟擊雖可省力而難保無害香山縣大岡鉛礦職商何某等具禀善後總局乞請准運炸藥爲採礦之用局憲批云開山采礦趨來每以人力機器相輔而行已極利便炸藥性烈燃放稍不如法爲禍甚烈况震動地脉所關尤重若一經准運更難保無藉名開礦影射承運諸弊爲害實非淺無本局詳察利弊炸藥一項亟宜禁用以杜禍萌業已通飭各礦商遵照並具詳兩院憲立案該職商所請給發　　購運之處應行停止仰卽遵照　後　宜用機器人工擇宜采挖不得再請用炸藥轟擊以昭妥愼 
[上海北市絲業會館籌賑公所施少欽收順直山東臥牛山賑捐閏七月初一二三日第三千二百七十九至八十一次清單]  
　　初一日寗波厘總局梅振宗善士爲二令郎治病並心願洋五十元桂林書屋由益泰金號來五十元禾郡免災求平安室主人五十元崑吳信泰銀堂繆鳳鏘爲兒病愈完愿四十元瀏河姚氏金女求病速全十元陳厚年同男庭榮五元黃毓森爲妻病愈還愿五元九江立大無名氏四元海陽再生氏祈保家客平安四元林魁記二元唯亭吳恩祐求室張氏病速愈二元盛源二元揚州阜成典鉅鹿氏保兒目患卽愈並合家平安一元松江廣大友求病速全一元常熟濟　典代不知人一元隱名氏求平安五角○源豐潤來兩廣督署秦子治募春蔭堂洋四元重二兩七錢沈王氏七四洋四元愼餘堂秦七四洋二元覃蘇氏七四洋一元隨緣堂六四洋二元薛趙氏六四洋一元以約堂蔣樂壽堂各一元恩宜軒銀二兩共九戶合洋十八元一角○源豐潤來金補氏少員氏各洋一元李少白蓉蔭齋留餘堂楚蝶生邵愷記自兢齋布衣主人隴山書主芝道人枕湖居士南華堂以　居金存齋金順氏敦德堂十五戶各五角共十七戶合洋九元五角○溧陽恊成洋一元又募源裕裕康謙益匯源張子洪五戶各錢二百文無名氏二戶各錢五百文又二戶各錢二百文又一百文共十一戶合洋三元錢四百文○蕪湖同興無名氏錢五百六十文不書名二百文勉力子錢三百文共三戶合洋一元無名氏銅洋一元○蕪湖百忍山房無名氏隱名氏無民氏多黑山人無名氏五戶各錢一百文合銀三錢二分○初二日淮安景源號志道齋主人由福和莊來淮平二五寳銀六十兩合規元六十四兩零一分七厘杭州張均甫求反胃速痊洋五十元趙育麟堂由怡盛莊來洋廿元勉學齋居士由招商局來曹平銀十二兩寳慶經元堂昭陵小隱洋十二元隂道上隱名人求身健家安由壽康莊來洋十元蘇州沈瑞泉求病十元新塍厘局六元　　　　子求病速痊六元地郡匯通典吳志昻六元蘇州義記恆求里中平安銅洋十元頴仲子求病愈吉洋二元無名氏一元○崑山吳信泰吳鴻疇洋六元巴澤民二元黃以明胡田貴各一元畢映之范亦之各五角○初三日尚志軒洋二百元安徽不留名廿元蕚照士爲母舊疾發時求符焚服卽平續助再求速愈解釋懴悔洋五十元敦厚氏求腫卽消一元皖省平戢山由江孚船來廿元安宜棉力子因内子病求速愈十元松江大椿八千歳爲春秋室求病速愈四元古江無名氏還願人四元隱名氏四元無名氏四元巢連生求病全一元蘇州金鼎一元具瑋二角○昇昌來浙江督學部院陳大宗師諭寗紹台道吳福茨觀察續募台州府李洋十元臨海縣趙三十元黃巖縣唐三十元太平縣但三十元寗海縣王廿元署天台縣張廿元仙居縣王台州衛培各十元悔門厘局劉八元西墊局江厦局蘇各四元共十一戶合洋一百七十六元○　城汪芸記錢二百四十文汪佐卿徐賦農程正卿無名氏四戶各二百文共五戶合洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年七月十五日京報全錄]  
　　宮門抄發抄硃批四道○將軍裕等奏審明逆倫重犯照例辦理摺○大臣載等奏報被水各處所冲損情形　　護晉撫胡奏揀員請補知府摺○陜督楊奏守備因病出缺片○七月十五日刑部都察院大理寺廂紅旗値日無引見○懷塔布專摺謝代進内大臣班恩○綿文李紱藻謝授講官恩○大額駙請假五日○召見軍機○發抄陶模奏審明鎭西廳　民孫添强謀殺雇東仰天玉案定擬奉硃批刑部議奏欽此○又審明英吉沙爾廳纒民逹五提戮殺回民蘇皮尼雅仔案定擬奉硃批刑部議奏欽此○張聨桂奏酌提庫欵以濟急需奉硃批戶部知道欽此○又請以文昭欽等更補籐縣令等缺奉硃批吏部議奏欽此○○奴才裕祿興陞跪奏爲審明逆倫重犯照例辦理恭摺仰祈聖鑒事案據署承德縣知縣盛昌華詳報民婦秦鍾氏聽從旗人傳際午毆斃伊姑秦愓氏伊夫秦洪剛帮同移屍裝縊圖詐一案奴才等因案關逆倫情罪重大批飭驛巡道督同審辦旋據該縣將犯證卷宗親身解道聽候督審兹據驛巡道志彭督同該縣並讞局委員審明擬議解勘前來奴才等親提研鞫緣秦鍾氏與其夫秦洪剛係承德縣民人傅際午係滿洲正藍旗訥欽佐領下人已死秦湯氏係秦洪剛之母秦鍾氏之姑秦鍾氏與傅際午同屯素識光緒十七年十二月間秦鍾氏商同傅際午誑誘隣屯楊陳氏之媳張氏賣與在逃之金廣子得受身價錢二百三十吊均分花用嗣楊陳氏以張氏日久未回與其子查找無着經其母家胞姪陳忠獻訪告前情十八年五月初二日楊陳氏與陳忠獻找向秦鍾氏與傅際午要人秦鍾氏央求郭永祥說合令秦鍾氏與傅際午包賠身價錢三百吊許俟十三日付給楊陳氏應允各散十二日傍晚秦鍾氏與傅際午遇道窮苦無錢包賠身價傅際午起意向秦鍾氏商說不如將秦湯氏致死移屍郭永祥家塲園假裝自縊圖詐楊陳氏免包身價並可挾制郭永祥發送等語秦鍾氏應允各散是夜三更時分秦鍾氏聽聞秦洪剛睡熟秦湯氏出外小便秦鍾氏隨後跟至院中見秦湯氏回頭秦鍾氏順取醬欄子上所放木鍬向秦湯氏頭上很毆一下致傷其左太陽骨損秦湯氏喊跌倒地卽時殞命秦鍾氏進屋將秦洪剛喚醒告知前情不讓聲張秦洪剛出外查看害怕心無主意秦鍾氏携帶蔴繩秦洪剛聽從秦鍾氏將屍身抬至郭永祥家塲園用繩套入屍項拴繫樹上假裝自縊秦鍾氏與秦洪剛卽行走回次日清晨秦洪剛躲避外出郭永祥聽聞犬吠出門瞥見認係秦湯氏屍身煩人給秦鍾氏並秦湯氏出嫁之女吳秦氏家送信秦鍾氏佯作不知與吳秦氏同往查看秦鍾氏卽行走回吳秦氏不忍屍體暴露央人將屍卸下並未看出傷痕裝殮入棺拾送墳地停放傅際午隨將秦鍾氏找去問明前情卽教唆秦鍾氏以猪隻殘食禾苗被郭永祥逼索賠錢以致伊姑被逼自縊等情赴縣揑控旋據郭永祥並鄉約郭治呈報詣騐訊無端倪卽據該縣訪聞此案有謀命圖詐逆倫重情當將秦洪剛拿獲提集犯證嚴訊秦鍾氏無可狡賴供吐實情該縣錄供通詳批飭解道督審兹據該縣將犯證卷宗親身解由驛巡道志彭督同該縣並讞局委員審擬解勘前來奴才等提犯親審據供前情不諱究詰不移案無遁飾查律載謀殺夫之父母殺者凌遲處死又例載子孫毆殺父母之案於審明後恭請王命卽行正法又婦女犯該斬梟者免其梟示又將母屍裝點傷痕圖賴他人無論金刃手足他物放傷者擬斬立决又律載謀殺人造意者斬各等語此案該犯婦秦鍾氏因與傅際午誑誘楊陳氏之媳張氏價賣經楊陳氏查知往道該犯婦央令郭永祥說合願與傅際午包賠身價嗣該犯婦以窮苦無錢包賠膽敢聽從傅際午用木鍬將伊姑秦湯氏毆傷左太陽殞命假裝自縊冀圖訛詐實屬罪大惡極行同梟獍自應按律問擬秦鍾氏應請合依謀殺夫之父母已殺者凌遲處死律擬凌遲處死奴才等當於審明後恭請王命委員將該犯婦秦鍾氏綁赴市曹凌遲處死係屬婦女照例免其梟示秦洪剛當伊妻秦鍾氏告知謀弊伊母情由不卽首告輒敢聽從秦鍾氏扛抬伊母屍身裝縊圖詐按其假裝自縊情形無非以死由於縊冀　訛詐起見核與裝點傷痕無異亦應按例間擬秦洪剛除匿報罪止擬絞輕罪不議外應請合依將母屍裝點傷痕圖賴他人無論金刃手足他物成傷者擬斬立决例擬斬立决傅際午聽從秦鍾氏誑誘楊陳氏之媳張氏價賣楊陳氏查知往追經郭永祥說合願與秦鍾氏包賠身價該犯以無錢包賠造意商令秦鍾氏將秦湯氏謀斃圖詐實屬險惡亦應按律問擬傅際午應請合依謀殺人造意者斬律擬斬監候該犯造意謀命希圖詐陷逆倫罪千寸磔情節較重應請旨卽行正法郭永祥勸令秦鍾氏等包賠身價係爲息事起見尚無不合應毋庸議斃棺飭縣傳屬領埋在逃之金廚子飭緝獲日另結秦洪剛傅際午兩犯留覊府監候示兇器木鍬發回該縣存庫備　　全案供招咨部查核外理合恭摺具奏伏乞皇上聖鑒勅部核覆施行謹奏奉硃批刑部速議具奏欽此○○奴才載遷　卓志元跪奏爲連次大雨河流迭漲橋梁泊岸多被冲刷殿座亦有滲漏情形恭摺奏報仰祈聖鑒事竊自六月初四日起大雨時行至二十二日止又自六月二十四日起至二十六日止風水内圍河水迭次盛漲東口子門河道爲衆流所匯兩岸水皆漫溢平地深有四五尺滔滔東注一望瀰漫風水墻下涵洞宣洩不及致將東口子門迤南風水墻冲塌一叚一東口子門外迤東石橋亦被冲塌迤北恭進祝版石橋水由橋上經過南北馬頭均皆冲斷泰陵石滾水壩泊岸等處冲刷情形一昌陵昌西陵慕陵隆恩殿等處均有滲漏雨漬據奴才志元標下中軍遊擊瑞凌内務府關防員外郎富基等禀報前來奴才等親詣查騐均與所報相符查本年大雨自六月初旬連綿不止間有晴霽亦不過二日雨勢之滂沱以十八至二十二日爲尤甚現在平地水已消退河流仍復洶湧所有儀行松柏各樹尚無被水冲傷之處差堪上紓宸厪謹將被水橋岸墻垣以及滲漏處所敬繕簡明清單恭呈御覽理合援案奏請欽差大臣查勘辦理除詳細造册咨部外謹恭摺奏聞伏乞皇上聖鑒再恭查隆恩殿座本年均非宜修方向合併陳明謹奏奉硃批工部知道單併發欽此○○護理山西巡撫布政使臣胡聘之跪奏爲揀員請補要缺知府以重地方恭摺仰祈聖鑒事竊照潞安府知府魏元瑞因病出缺業經具題並截缺報部在案所遺係繁疲難兼三要缺例應由外揀員請補該府管轄七屬毗連直豫地方遼闊政務殷繁必須爲守兼優之員方足以資治理臣督同藩臬兩司在於通省現在應調應升及在任候補知府各員内逐加遴選非現居要缺卽人地不宜未便稍涉遷就惟查有候補班前補用知府陳澤霖現年五十一歳湖北應城縣文童由保舉試用從九品遵例捐升知縣辦理營務同治七年於直隸肅清案内保以同知留於山東歸候補班前補用並戴花翎嗣隨西征皖軍進剿甘肅寍靈一帶蕩平金積堡賊巢出力奏保免補同知以知府仍留原省歸候補班前補用旋因駐防秦晉邊疆於防剿案内保奏十三年七月二十五日奉上諭候補班前補用知府陳澤霖著以原班改留山西補用俟補缺後以道員用欽此光緒元年丁父憂回籍六年復丁母憂服闋起復給咨赴部遵例捐免保舉十三年八月十二日經吏部帶領引一見奉旨著照例發往欽此是年十月二十八日到省派辦堵築汾河工程出力保奏請加鹽運使銜試看期滿甄别以繁缺用該員樸誠穩練守潔才長以之請補潞安府知府實堪勝任與例亦符據署布政使張汝梅署按察使俞廉三會詳請奏前來合無仰懇一天恩俯念員缺緊要准以候補班前補用知縣陳澤霖補授潞安府知府洵於地方有裨如蒙俞允該員係候補班前補用知府精補知府銜缺相當毋庸送部引見亦無叅罰案件合併陳明所有揀員請補要缺知府以重地方緣由理合恭摺具奏伏乞皇上聖鑒謹一奏奉硃批吏部議奏欽此○○楊昌濬片再臣據署寗夏鎭總兵李培榮呈稱署中衛協營都司寗標右營守備陳玉麟得患時疾醫藥罔效於光緒十八年三月初一日病故當卽委員查騐屬實取具承查鈐結並該故員家屬曁醫生各甘結同原領劄付一併呈請核辦前來臣復查無異相應奏明請　有開缺所遺守備員缺甘省現有應補人員容臣另揀請補除將鈐甘各結及原領劄付咨送兵部查照外謹附片陳明伏乞聖鑒謹奏奉硃批兵部知道欽此 
 
