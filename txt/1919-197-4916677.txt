# 1919 - 197 - 4916677

 

Page 1

 
 
   
 
 

Page 2

 
 
   
 
 

Page 3

 
 
時評 
[實力代表（冷）]  
　　龔謂和議代表須有實力簽字乃能有效余以爲其說未然也所謂實力者其力果能統率其所部而悉能指揮之耶不然母寧明理代表之爲當也 
　　力非一力理實一理觀於最近奉吉之事觀於最近議會之爭北方之所謂實力者亦屬有限矣不尚理而尚力和議之選代表也造端誤矣 
[命令]  
　　七月二十二日大總統令據東三省巡閱使張作霖吉林省長郭宗熙電呈吉軍在長春二道溝地方與日兵衝突互有死傷現經彈壓制止等語該圑營駐紥長春接近鄰軍應如何申明節制乃平時漫無約束該圑營長等實難辭咎著陸軍部查明職名先行呈請免職師長高士儐擅將軍隊調集長春附近致釀重案尤屬謬妄著開去師長職務一并交巡閱使張作霖曁新任督軍鮑貴卿切實查辦孟恩遠身綰軍符不能嚴申紀律亦有應得之咎旣經調任着鮑貴卿迅速馳往接替一應善後事宜即由鮑貴卿妥愼辦理該省地方重要孟恩遠未經交卸以前仍當約束軍隊維持秩序不得以先經奉調遽行卸責也此令 
　　又令　任命史紹久爲湖南政務應廰長此令 
　　又令　任命張繼善爲陸軍第十三混成旅旅長屈得意爲陸軍第十三混成旅步兵第一圑圑長此令 
　　又令　農商總長田文烈呈請任命鮑國琛爲黑龍江採金局副局長應照准此令 
　　又令　司法總長朱深呈請任命倪文藻喬恒燕爲奉天高等檢察廰檢察官孫咸熙爲奉天瀋陽地方檢察廰檢察官孫偉爲安徽懐寗地方審判廰推事左賦才爲浙江高等檢察廰首席檢察官周浩劉毓俊爲湖北高等審判廰推事唐熙萬爲湖北武昌地方審判廰推事均照准此令 
　　又令　兼署内務總長朱深呈准山東省長咨請任命葉鴻文試署山東烟台警察廰警正應照准此令 
[專電一]  
　　北京電　日使昨赴部僅質問未提要求似候政府訓令 
（二十二日下午五鐘） 
　　北京電　當局商小幡吉事就地解决勿移中央又勸阻調兵 
（二十二日下午五鐘） 
　　北京電　吉事日使允就地商結吉日領提出長春不駐兵及伊通開放兩欵電京請示 
（二十三日下午五鐘） 
　　北京電　張作霖電請以孟爲畿輔沿邊總司令責成隨帶高士儐全部入關指定駐地弭患無形（二十二日下午四鐘） 
　　北京電　魯代表今早續見龔代理詢濟南靑州日捕學生案結果（二十三下午五鐘） 
　　北京電　沈銘昌電益都（即靑州）知事稱日人捉去學生要求條件除飭與日領交涉外懇外部向日使抗議（二十三日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　鮑貴卿電奉令後卽派董廰長黃參謀赴吉疏通舌敝唇焦現始有轉圜之意查奉軍對付吉軍力固有餘而某國浪人耽視於旁一旦决裂中東吉長兩路勢必被彼攫取而地方糜爛更不堪設想請將高部一師一旅調入關内由政府指明地點駐紥如小站等處高部軍官請明令實授並特任孟督以總司令名義如近畿沿海總司令名目等類以示優異俾維地方（二十二日下午一鐘） 
　　北京電　岑春煊對政府三欵答復遣李曰垓齎京面達仍促派代表南下由和會正式解决（二十二日下午五鐘） 
　　北京電　龔復岑電總代表一席總以能代表各方實力者最爲相宜庶簽字後可生效力其意係暗指王揖唐言京報載統一會議推定錢氏不確 
（二十二日下午四鐘） 
　　北京電　姜電稱國防軍原爲防蒙之用平日訓練又久定可調用前云調防烏珠穆沁旗一事此間實無隊可撥懇仍飭國防軍前進以專責成（二十二日下午一鐘） 
　　北京電　郭宗熙電依蘭分關帮辦被匪擄去又電俄激黨勾結華俄各工以反對俄新幣爲由在邊境擾亂（二十三日下午五鐘） 
　　北京電　院電各省速送經濟調查成績（二十二日下午四鐘） 
　　北京電　政府議設元老院（二十三日下午五鐘） 
　　北京電　農部技士吳匡時與北 
大販賣圑學生在中央公園因爭索貨價衝突警察令吳向國旗三鞠躬服罪免予拘送（二十二日下午四鐘） 
　　北京電　陸徴祥定九月中由馬塞起程回國說未徴實 
（二十二日下午三鐘） 
　　北京電　政府擬俟奥約簽字後擧行慶典（二十二日下午四鐘） 
　　香港電　河工督辦譚學衡二十日逝世（二十三日上午十一鐘） 
　　香港電　省議會二十一日提出懲辦安福部案（二十三日上午十一鐘） 
[各通信社電]  
　　北京電　統一會議無任錢爲總代表 
　　北京電　參戰軍悉改爲邊防軍各附屬機關仍舊段對取消軍事協定謂時機未到 
　　北京電　奥約簽字有延期說（以上二十二日） 
　　以上平和通信社電 
　　北京電　中日軍人在長春衝突電令奉吉兩督將圑營長高某孟某先行撤差查辦 
　　北京電　龔對於審計制請恢復事前監督以免濫支 
　　北京電　將聘朱啓鈐爲謀和諮議 
　　北京電　陸使電對德總約各國均合批准約八月二十日終結 
　　北京電　電派鄂郡王兼西藏宣撫使 
　　北京電　旅京贛人謂如以丁乃揚長贛寗將查辦戚案擱置（以上二十二日） 
　　以上中華通信社電 
　　北京電　傳聞吉林中日軍隊衝突係由日兵强過路綫不服阻止以致肇釁但政府尚未接正式報告 
　　北京電　中日軍隊衝突事政府擬賣成地方了結聞已電張作霖詳查即以巡閱使名義辦理此事 
　　北京電　永定河水勢陡漲京漢車一時難通 
　　北京電　吉省形勢日益重大高士儐决下令討伐昨明令免高職交張作霖鮑貴卿查辦（以上廿二日） 
　　北京電　參戰軍改邊防軍歸邊防總司令指揮但須禀承督辦辦理 
　　北京電　院電張樹元沈銘昌日兵捕人案已向日使嚴重交涉希飭交涉員先向日領索回被捕之人并轉諭人民勿爲意外舉動免貽口實 
　　北京電　北京大學被拘學生俞宗奎等已向檢廰起訴告幹事部私擅逮捕及傷害罪 
　　香港電　日前拘捕强迫罷市之首事數人經當道訊問供認受人煽惑莫督擬從嚴懲辦（以上廿三日） 
　　以上中孚通信社電 
[中美新聞社電]  
　　華盛頓電　威爾遜總統言彼期望日本將關於歸還膠州之時期及條件作一切實宣言　在中國及他國之愛國華人對於山東問題抗爭之激昂影響極大美國參議院因此欲將和約中之山東條件删除然後批准否則必須另有絶對公平對待中國之保證 
　　華盛頓電　參議院提出一决議案請威總統將伊反對日本山東要求之信函交院閱看又請總統說明日人在巴黎如何設計威嚇華代表 
　　紐約電　威爾遜總統將親爲領袖在參院中力爭批准和約頗有成功之勢 
　　倫敦電　德奥與南斯拉扶族已締一休戰約 
　　倫敦電　英法向美國提議倘墨西哥已付其債欵與美國則應使其地位可以保護在墨外人之生命財產 
　　倫敦電　德國開協約取消經濟上封鎖德國之消息後大爲活動 
　　倫敦電　美比英法四國關於軍事上佔領萊因河區域之附約已經公布委員會得發布命令以執行維持協約軍隊安全之之方法德奥法庭得繼續施行民事刑事法權凡對於協約軍之一切罪適由協約軍事法庭審判之民事行政歸德人管理惟協約高等行政會得有權於必要時宣布戒嚴令於佔領區域之一部或全部戒嚴令一經宣布協約軍事當局得行使德國法律所給予之威權 
路透電 
[最近歐洲和議談]  
　　　十五日華盛頓電　參院外交委員會已請威爾遜　總統將美國代表圑所曾考慮之各項文件交至會中　威爾遜總統不日將游歷全國各要鎭演說國際聨盟之重要　參院共和黨現抨擊國際聨盟及山東問題之解决　參議員洛治氏動議請威爾遜總統交出關於所傳日德密約之消息參院討論此事甚爲熱切　共和黨議員諾里斯氏提出山東問題謂國際聨盟規約之批准而任令山東問題仍照現式存在則將爲國史最黑暗之一頁　民治黨參議員希區柯克氏則稱各員提案乃以最薄弱之消息爲根據並稱凡爾塞和約中國之所得遠過其所失　洛治氏之提案業已成立 
　　十六日華盛頓電　威爾遜總統邀共和黨參議員洛治氏等開會討論和約與國際聨盟 
　　十六日倫敦電　白萊斯子爵今日在上院請衆注 
意對奥和約要略内有意國邊界應展到拉蒂亞阿爾泊斯山總脈分水嶺及白倫勒山隘一條照此實行則操德語之鐵羅斯之二十餘萬名將屬意國彼意是宜舉行公民大會以表决之外交襄理次官組登氏宣稱如就該區域全體人民而論則意人與德人爲二與一之比較威爾遜總統曾贊成此項决議和會亦嘗籌及開公民大會一節但料意人主張兼併者必占大多數故以爲不多此一舉 
　　十六日巴黎電　布國媾和代表五人將於二十五日抵此以齊哇杜羅夫氏爲主任率有專家等員 
　　十五日巴黎電　外交總長畢勛氏在衆院演說和約謂非候德國表示誠意不能容其加入國際聨盟畢勛氏贊成以對抗軍備及軍事懲戒方法擔保聨盟之有效 
　　十六日巴黎電　高等會議之意封鎖俄國現已無效蓋德國如以各物轉運赴俄殊無法控制之並承認禁止協約國與俄國之直接貿易徒使德俄結經濟的深交高等會議討論此事未有切實辦法 
　　十五日丹京電　匈京消息皮拉根氏答覆十三日恊約國牒文謂羅馬尼亞與捷克斯拉夫政府派兵越過畫定之界限實背休戰條約後此事端全係因此發生休戰條約今已無效力可言皮拉根氏要求羅馬尼亞退出所占之匈土 
　　十六日巴黎電　高等會議定九月二十九日聆比荷專家發表修改一八三九年條約之意見 
　　十五日阿眞廷京城電　阿眞廷絶對贊成國際聨盟 
　　十六日亞米朗琴電　德前皇不豫醫士一員終夜與之同處 
　　十五日丹京電　薩克遜前王斐里特里區致電英皇籲請勿要求引渡德前皇 
　　十五日倫敦電　捷克斯拉夫新政府業已成立首相爲社會民治黨杜薩氏 
　　十五日羅馬電　意首相尼蒂氏在衆院演說謂意國必與恊約國密切共同行動俄匈兩國如不攻意則意國不欲干預兩國之事演說旣畢議員以二五七票對一一一票通過信任政府案 
[和約簽後之德國]  
　　十六日巴黎電　柯白倫消息德國白根菲爾特已設臨時政府並發表宣言書與哇爾登堡國脫離關係自建民國 
　　十五日柏林電　德國全境農務工人大爲不靖斯萊斯維格．化爾斯坦．波米拉尼亞．韋斯特法里亞收穫之前恐有罷工之舉波米拉尼亞鄉區現正宣布戒嚴令 
　　十四日柏林電　某報載稱英軍將於二十一日佔據米美爾 
　　十四日柏林電　海軍大將竇比士所著戰役論聲明未嘗從事挑釁德國固不望壓倒英倫但德國海軍頗强戰後尚可使德國蘇生不意革命事起破壞一切竇比士氏承認一九一四年葛雷子爵之提議足以消弭戰爭並謂促成戰爭者乃前相郝爾韋格博士且引種種證據以明其說 
[北歐之過激戰事]  
　　十五日倫敦電　列甯氏下令凡逃兵限七日内回營逾期被獲者須治死罪並稱紅衛軍中近亦有不顧體面而脫逃者又規定隠匿逃兵之村莊罰緩及强迫服役之條例 
　　十六日倫敦電　過激黨無線電稱紅衛軍於十四日佔據烏拉爾最要之愛加特林堡鎭 
　　十六日丹京電　莫斯科一報載稱勞兵政府承認阿富汗之獨立俄屬基伐政府與過激黨已締結在亞虚加巴特陣線取對英攻勢聨盟 
　　十六日倫敦電　華沙各報載稱烏克蘭軍之佔據東加里西亞時行動極爲殘酷迫令敎士手握榴彈引火燃之身成虀粉又迫令農民自投於火故全村之人靡有孑遺至於屠殺男子姦淫婦女没收財物均爲普通之事 
　　十六日倫敦電　駐倫敦之烏克蘭委員圑發表文告謂波蘭軍上次攻勢大受損失自六月十日起被俘者八千人哈勒將軍攻勢所獲之戰利品泰半爲烏克蘭軍奪回 
　　十五日倫敦電　愛沙尼亞公報宣稱安格滿倫過激軍之進步已全停頓惟紅衛軍現力圖佔據彼斯柯夫目下正在血戰中 
　　十六日倫敦電　陸軍部發表末滿斯克十四日戰報云過激軍五百人攻擊蒂夫第亞之戍兵交戰一小時半後向南敗退焚燬橋梁是役敵軍受創甚重我軍追擊者檢獲敵屍二十二具傷兵多人我軍無一死傷　　十五日泊拉格電　匈國斯巨定反對革命黨政府之首相加羅里伯爵業已辭職 
[歐洲之生活問題]  
　　十六日倫敦電　東北鐵路因駕駛機車者罷工幾全停頓發信號之工人亦加入罷工蓋爲公司中止拒絶驗視眼力諸工人之職務而起公司願請政府公斷 
　　十六日倫敦電　約克希爾礦工十五萬人因爭論桑基氏判决書實行事宜一致罷工 
　　十七日倫敦電　礦工聨合會以大多數議决勿予波拉勞氏於十四日在下院所請聲明於三個月内弗停工之質言 
　　十五日倫敦電　全國銀行職員聨合會大會在倫 
敦開會議决苟要求不遂則定於八月二日一致罷工　要求者内有取銷夜工每星期服務四十四小時每星期薪金至少四鎊 
　　十六日倫敦電　礦工聨合會大會議准幹事部或全國大會不必投票宣布罷工之提案已由多數否决大會一致通過提案促請免懲每年得工値不足英金二百五十鎊者之所得稅並免懲海陸軍兵士養老金之所得稅 
　　十七日倫敦電　礦工大會一致通過提案如政府施行礦產國有法律允加輔助 
[飛行界之新事業]  
　　十六日丹京電　柏林消息德國現　備以飛船按期來往於柏林．哇登斯．古本海琴．斯托克化姆之間將以超等齊柏林飛船除船員外載客百人試飛豫料二三星期内可以實行 
　　十六日倫敦電　每日捷聞報懸賞萬鎊以購有人能由英倫飛抵印度及由英倫飛抵南斐者不拘何種飛機惟往來程中至少須載可售之物品一噸 
　　十五日倫敦電　聞飛船Ｒ三三號卽Ｒ三四號之姊妹船定於本星期取道羅馬開羅前赴印度 
　　十六日倫敦電　福斯特氏今日在下院宣稱電報檢查定於二十三日夜半取銷此後許用密碼 
　　十五日羅馬電　意詩家安倫齊哇氏不日將由羅馬飛至東京豫定取道小亞細亞．印度越南中國需時十四日 
[各國近事紀]  
　　十六日西班牙京城電　西班牙内閣業已辭職其原因乃山國會辯論選舉舞弊問題投不信任政府票之故 
　　十四日紐約電　美國地方裁判所取銷拉告克拉特公司要求賠償鮑亞台尼亞號沉没損失各案因該船之沉没實出於德政府違法行動之故 
　　十八日倫敦電　銀市星期報告謂中美滙兌頗堅致價爲大漲交易頗活動市况穏固 
[公電]  
　　貴陽王文華等通電　各報館均鑒頃致北廷一電　　文曰千萬火急北京徐菊人先生鑒外交失利舉國震驚一線生機惟拒簽字公身當其衝亟應廓淸積弊開誠布公以國家爲前提用民氣爲後盾衡主權之尊嚴戢狼子之野心倘世有所謂正義人道者在寗能待其貪暴而乃利外交以對内訌送國權以要盟誓試問日蹙百里何足以供無厭之求即或引狼入室亦終不出自殺之計陳洪範往事昭然李完用殷鑒不遠公老謀深算未必盡爲利昏何至圖固權位不惜犧牲國脈近接各方來電更知愈肆狡謀欲以收回靑島之空名爲補行簽字之交換旣獲日本之歡心復掩國人之耳目此在舊式敷衍門面之外交政策公等已盡其所長矣無如現時民氣是否能容納此賣國伎倆明達如公詎不自覺縱天命不足畏人言不足惜然平旦之氣亦復有時而至公亦華人其何以安甚冀屏除邪魔力顧羣情内爭則速求和平外交則力拒簽字廓淸政治之源共圖立國之本神州黃裔福利無窮若仍執個人權利之私甘冒賣國之罪奴隸牛馬未敢忍受倚戈瀝血欲言未盡黔軍總司令王文華混成旅長盧　何應欽李雁賓朱紹良胡瑛同叩巧印等語特聞并望一致聲討以固國基而闢狡謀國家幸甚王文華叩巧印 
　　北京學生聨合會電　全國學生聨合會各報館各圑體鑒安福部思破壞北京大學以遂陰私已非一日近更利用一二僉壬秘密進行於銑日夜在該部通信機關中央政聞社招宴多人有大學畢業生有投考大學者並有他校學生及參議院辦事人員皆與大學無何等關係授以賄賂爲拒蔡迎胡之計復於篠日會同北大法科開會謀推翻北大幹事會歡迎胡仁源當經該會查番招集同學前往詰問彼等理屈詞窮一一伏罪查蔡先生已允回京國人方羣相欣慰而該部爲此阻撓之謀心肝何在北大幹事會係本會執行機關彼等時發傳單毁壞名譽陰謀破壞以便私圖本會實不能再行容忍除由本會在法庭向主謀者起訴外特以奉聞北京中等以上學校學生聨合會叩養 
　　巫山王安瀾通電　各報館均鑒漳州陳省長元電誦悉安瀾極表同情際兹山東問題形勢險惡國際交涉日益棘手國家存亡關鍵間不容髮誰無血氣誰無心肝此時何時即合全國之武力固結其圑體一致對外同心禦侮猶虞不及若仍固執己見各走極端使内亂日見糾紛强鄰勢必乘機凌辱愈肆蔓延將益不可挽救吾恐中國不亡於專制而亡於共和不亡於外患而亡於内爭則當局者返躬自間能無愧色安瀾不敏罔知大計對於上海和會亦如陳公元電之主張只求恢復國會法律上得正當之解决其餘事實問題似可犧牲俾和議早成内爭早息共圖外交之補救可得世界之同情民國前途庶幾有豸披忱以告伏乞亮察王安瀾呈叩敬由城口遞巫局轉發印 
國外要聞[高麗代表請願和會書]  
　　中法新彚報載有本年五月十二日高麗代表金某Ｊohn　Kiusie　5.　Ｏkmm向巴黎和會遞出之請願書全文特迻譯如左（另有致和會議長書一通從缺）文曰高麗國民請求脫離日本覊軛并重建高麗爲獨立國（一）高麗之國民高麗國民問爲獨一之民族享固有之文明敎化建設有歷史之國家於遠東者已歷四千二百餘年在此四十二世紀中高麗常享獨立國家之資格（二）高麗獨立之確認高麗之爲獨立國家歷經Ｈ美英法意俄及其他强國在其與高麗政府所訂之和約商約中明白承認如一八八二年五月二十二日在漢城所訂之美韓商約曰如第三國對訂約兩方之一國施行不公道或暴虐之行爲則訂約之彼方一國當參照境况盡其能力實施兩國友誼的行動如一八九五年四月十七日中日馬關條約曰中日兩國確認朝鮮之完全獨立自治如一九○二年一月三日之英日同盟條約載明英日兩國確認并保證高麗之獨立又在一九○四年日韓攻守同盟條約中高麗之獨立及領土完全亦經特别保證（三）國際上之高麗獨立主義上舉諸約非唯認定高麗之爲完全自主國家并明白證定高麗之獨立實以國際公法爲基礎一强國苟不以其行爲請列强考查者不得侵犯高麗之獨立權（四）日本之侵犯高麗獨立權侵犯高麗獨立權者非他日本也日本政府用武力强迫高麗訂定一九一○年八月二十二日之條約依此條約高麗皇帝不得不以其高麗全境之全部主權及全國一千五百萬以上之人民永遠移讓日本皇帝（五）高麗之反抗高麗全體國民對於此種破壞高麗主權之行爲及併吞高麗爲日本行省之舉動等施有力之反抗（六）高麗人民之反抗因日本在高麗行政上所用之方法其凶暴武斷超過普魯士所施於波森希來斯淮霍爾斯旦阿爾薩司洛林諸省之虐政數倍故當永增無已且更加嚴整日本非徒名義上决以高麗改爲日本行省且事實上在所必行彼爲達此目的故不顧一切且絶無矜惜之念務欲破壞高麗最高之愛國心國語國史以爲快用嚴厲的方法宰制敎育與國富蓋行此二政而破壞高麗愛國行動之種種政策賴以掩飾其虚僞（七）日本宰制高麗之敎育與國富高麗之敎育機關均須受檢查凡從前戴拉坐伯爵（譯首）所稱之危險意旨皆禁止敎授受政府直轄之學校所敎授者皆完全不自然之意義欲游學歐美受近世新敎育者即使自費亦當嚴禁（八）高麗人民之稍有資產者須在家内供養一日本人管理其財產及入欵人民之在銀行存儲金錢者非明白聲明用途所在不得向銀行支取（此種銀行皆日人設立）（九）日人與基督敎日人用盡種種能力抑制朝鮮之基督敎傳敎事業而假警察之力尤多在日人眼光中傳敎事業實妨害日人在半島之種種暴政也此豈非表明日人在朝鮮竟視基督敎之主義與日人之政治相違反乎（十）日人目中之高麗日本官吏時時聲言高麗地方已厲行改革其實此種改革無論其價値若何無非使高麗變爲流戍之藩屬地而已且此種改革之施行皆犧牲無告之韓民以謀日本僑民之福利日本官吏確欲使日僑之居高麗更爲滿意而移民事業更爲發達也（十一）日人之治理高麗其意旨與方法爲主國自視或尤爲不堪者爲自利耳高麗人民之幸福則非日本政治之目的也（十二）日本與世界依前述種種事實可以斷言爲全世界之利益起見實不願見高麗之終併於日而不能脫離其覊絆也爲法國在亞洲大陸之利益英美在亞陸及太平洋之利益起見其關係尤切（十三）日人時時掣駐韓歐美商人之肘且以高麗商業全部歸入日商掌中其實據歷届高麗與列强所訂之和約商約所規定高麗商業應公開爲萬國共同經營者也日人之所以掣西商之肘以其堅守一種排外主義往昔閉關自守實行此排外主義猶不足怪然而今日則仍效故智以門羅主義移置遠東藉以拒絶西人在遠東之勢力（十四）日人之大陸政策日人政策之與英法美關係更切者尤在其更進一步之企圖自高麗合併而此企圖遂益實現蓋妨害列强者實在其無限之大陸政策也其目的爲稱霸於亞洲統治中國之實力與富源（以高麗爲日人之渡船而後此野心益顯）次即爲太平洋之主人翁遂無限　的移殖日民於澳洲及美洲（十五）此大陸政策之實施日本之大陸政策已在下列數端發現其實施之徴象（甲）兩次戰勝一躍而爲亞洲之强國有若普魯士之在歐洲亦以兩次戰務也（乙）合併高麗（丙）日人運用計謀取得中國在南滿東蒙之權利（丁）近來在和會盡力運動繼續德人在中國聖地山東省之權利内包靑島要港（戊）制服中國并其無窮之國富使受日本之管理此種手續與從前併吞高麗時同爲政策上之要求（己）取得太平洋赤道以北之德屬羣島使日本海軍得一可以控制太平洋之頭等根據地上書用高麗國民名義新高麗恊會代表高麗國民恊會代表高麗共和國臨時政府代表金某（Jobn　KiusieS.Kimm）（另有附呈和會之詳細釋文續譯） 
 
 

Page 7

 
 
[法國森林與戰事之關係]  
　　法國無線電社巴黎通信云二千年前羅馬文家薛西羅之言曰森林者平時之點綴品戰時之砲壘也薛氏此語殆指當年凱撤毁林以破蠻族一事非眞能於二千年前逆料此次四年歐戰中法國森林左右戰爭之關係也雖然追溯戰史益覺森林爲戰時砲壘一言信而有徴此番戰爭變化離奇莫可懸擬時或軍隊奔馳瞬息千里時或塹壕對峙相持數月當兩軍據險相對之際陣線縱横地道密佈凡百工程如障礙物之設置電話線之交通無一不需材木焉法國植林甚多鬱鬱葱葱所在皆是試讀四年來公報幾無一日不有森林戰訊亦可見法境林地之多矣故能接濟軍用無慮缺乏然森林與戰事之關係不僅在供給軍需其尤有價値者則爲森林掩護軍隊之作用一九一四年法軍何以能遏東路德軍於伏斯巨之巓何以能散而復聚以保愛譬那爾城乎曰以有森林也法軍何以能阻德軍之進取使其不能直下瑪恩河而重要鐵路集中點得以無恙乎曰以有森林也是年西路德軍進窺巴黎其勢已亟法軍何以卒能倐出奇兵破其左翼以安巴黎乎曰亦以有森林也一九一八年七月間福煦統帥所以能統籌攻勢運集大軍固巴黎之門户成决勝之基礎者亦賴有森林也論者謂巴黎兩次保全咸賴森林豈虚語哉法境森林遍山蔽地法軍往往利用林地視爲屏障或在林後調動軍隊或在林中安置埋伏旣非敵軍遠鏡所能窺測亦非飛機所能偵視其所以能挽回戰潮出奇制勝者即以此故德軍之退走亦頗得力於森林假使法境無林則德軍無所掩護又安能整隊而歸乎邇來游視戰區者絡繹於途察地方之形勢考勝負之原因多以森林與戰事有特别關係爲言森林在經濟上實業上氣候上風景上皆有極大價値世人固已知之今則在戰術上之價値亦漸爲人所注意矣 
要聞一 
[過激主義之於中日]  
　　字林報云近兩月來凡有思想者必常發一問題曰與西比利亞接近之中日兩國對於過激主義有何關係耶兩日前哈爾濱電稱過激黨軍隊中有華人若干此事殆無何種眞正關係蓋此華人乃俄國於戰時由中國招去之一部份工人若輩對於過激黨所爭之主義未必有切實之興味誰優給餉糈則爲誰効力耳故此不成眞正問題近來日本報紙頗多關於過激主義之紀載内有志在否認日人崇拜過激主義之謡言者然日本執政者竟公然謂過激主義確無可慮且有預料此項主義將遍及日本全國者按日本生活代價旣高而下級社會又入不敷出易爲過激主義所動一二星期前聞日本下級社會之靑年多購讀德國社會黨鼻祖馬克思氏之著作以吾人所知馬克思者乃具有間接勢力以造成趨向過激主義之俄國者也日本參謀部次長福田中將近曾游歷西比利亞察視一切其屬員發表意見曰近有謡言謂西比利亞日兵已傳染過激主義其實此說絶無根據蓋日兵目覩俄國因過激主義一落千丈决不歡迎此種破壞的主義也吾人游歷沿烏蘇里與阿穆爾之路線而入中國覺西比利亞東部之過激黨大都爲猶太人而助之者則爲入俄籍之華人彼等久受俄人之壓制但其行動無甚政治色彩今已退化而成盜羣矣云云此種言論亟亟否認日人對於過激主義之傾向者殊不能令人無疑使其言果確誠屬幸事但此種言論目的何在吾人迄未知之僅謂爲抱有沮喪他人興趣之目的亦無不可其實日文之過激文字不獨於日本見之且亦見於中國此則吾人所知者也中國情形與他國不同俄國境内無政府之過激主義推行逾分甚至有解除婚約婦女國有之舉動此種行逕一時决不能見諸中國但過激黨之鼓吹文字則未必因此而不流入中國據一種觀察以爲某種過激主義或將爲政治運動家在演講台上發揮之材料彼等旣未能藉山東問題有所成就難免不利用有限制形式之過激主義以進行其運動也某華人熟悉政狀者近曾表示其意思謂中國不敢有傾向過激主義之行動但若日本受其薰染則中國難保不繼其後然亦僅爲狹義的過激主義而已云云此說頗有見地第吾人所不可忘懐者今過激文字旣已傳入中國是不可不有以遏止其鼓吹也 
[吉林中日軍隊衝突]  
　　吉林軍隊與日軍在長春衝突昨某方面傳出消息肇事之發動地點似在長春日本某料理店間在十九日下午二時初因細故口角雙方各召集部隊互相射擊中國方面爲高旅長所部日本方面爲長春駐屯軍交戰約一小時又三十分至三點半方息中國軍隊傷亡數目尚未查悉日本方面據聞受傷者軍士十八人僑民四人共二十二人死者軍官四人警察一人兵士九人共十四人一說十六人經日本領事吉長道尹等出面調停始各息戰政府方面先於十九日接郭宗熙電告略謂據吉長道尹陶彬電話本日午後二時長春二道溝中日軍隊不知因何故衝突開槍私鬭當由該道尹曁旅長高峻峰馳往彈壓停止并據另報日人略有傷亡中國軍隊尚未調查明白等語如何詳請容續查報謹先電聞宗熙皓印至昨日（二十一）午後政府續接郭省長萬急電呈報二道溝中日軍隊衝突業經鎭懾平靜調查雙方死傷各二十餘人現吉軍暫退後二十餘里以避再有衝突已電張巡閱使籌商善後辦法惟事涉外交關係重大請訓示辦法云云同時張作霖亦有電報告此事惟於肇事原因均未詳述政府於昨日特開參陸會議商量結果分電張作霖鮑貴卿兩督切實查辦並飭查明肇事軍官先行撤差聽候懲處聞日本方面已向韓邊徴調三營急行赴吉形勢頗形險惡駐京旧使小轓並於昨日午前十一時赴外交部訪陳代長午後四時續赴國務院訪龔代總理提出抗議並商量辦法 
　　據中美通信社消息最近中日軍隊在吉林發生衝突日本方面死傷共約三十餘人内有軍官醫官兵士平民等中國方面傷亡亦屬不少惟目下尚未得詳細報告駐京日使於昨日先後赴外交部及國務院提出抗議現聞政府對此尚未决定辦法惟此事關係甚爲重大當局擬設法和平解决陸軍部已特派部員史某米某兩委員於昨晨（二十一）赴該處調查一切 
　　又據路透社二十一日哈爾濱消息某軍官自長春來述寛城子中日兵士衝突情形如下有受傷之日本平民一人奔入日軍司令部大聲呼號謂中國兵士欲殺之日司令即派哨兵一小隊前往拘捕傷人之華兵未幾哨兵拘其所疑之華兵二人回營日軍官遽令將其中一人立卽槍斃駐紥寛城子之中國軍隊見此魯莽草率之行爲大爲憤怒遂關槍向日兵轟擊雙方擾攘歷一時半之久居民驚駭多避往長春雙方死傷不多大陸報二十二日北京電云滿洲美領事報告證實吉林中日兵士衝突之消息計日人死十七人傷若干人聞華兵亦有死傷據美領事消息日總領事已宣佈此事不涉及政治問題今日閣議以高士儐治兵不嚴决定罷免其職命令業已繕就 
[奉吉間之最近形勢]  
　　奉吉問題昨據政府中消息張作霖前日仍電請明頒討代命令惟當局主張非至萬不得已决不輕發昨日尚有電致孟　村望其早日來京並電鮑庭九令其晤勸孟氏趕卽入都又一面囑郭省長代表蔡祖年昨晚啓程趕回吉垣轉述政府意見總期消弭禍患聞蔡氏昨晚已搭車出京惟昨早（二十一）張作霖又有電到京報告長春方面中日軍隊衝突情形對高士儐多所劾發當局恐惹起重大交涉乃决定將高士儐免職此項命令有卽日發表之說聞高士儐免職之後將以旅長誠明接替師長之任 
　　又據二十日奉天某外報消息張作霖以政府日前來電令以相當手段處置孟高遂認該電爲討伐令當抽調七個混成旅往攻吉軍以新任黑龍江督軍孫烈臣任討伐總司令蔡樹德旅長爲副司令蔡業已督隊北上孫氏定於明晚起行乂五十五旅長張仙濤前奉張作霖令調集軍隊赴吉討伐現已準備妥協率隊出動昨日來電報告已由新鎭出發開赴伊通並言軍隊分段出動以期首尾相應張作霖接駐長暗探報告吉軍第三旅步兵第一二兩旅步兵第一二兩圑及一二兩營駐剳天德堂等處第四混成旅步一二兩圑及一二兩營分駐三道溝寛發合等處長春城内吉軍不下二萬餘人騎兵各營相繼開來駐屯城内陸軍第一師全部亦由各處開拔來長分駐各街機關槍各營亦先後到長駐公升合及郵局西間壁各軍槍彈齊備餉糈充裕形勢頗壯吉林高等檢察廰長欒佩石官產處長莫柳臣因孟督擬即交代請張作霖不必進兵以免地方糜爛欒莫兩人已於昨晚到奉但張作霖對吉林似已决定以武力從事日前吉省商民來奉請求和平解决時適東邊鎭守使馬龍潭晋省二十七師師長張輔臣遂擬派馬赴吉調停謁見張作霖陳述一切張氏大怒以爲區區一吉林有何能力若派員勸慰威信何在非以武力解决不可而馬鎭守赴吉之議遂作罷論故欒莫兩人此次來奉亦决無效果可言又聞高士儐態度亦非常强硬日昨對北京派來撫慰之某人云張作霖謂我們吉林擅自增兵試問作霖之若干師若干旅誰叫他編成的我們的槍械是由中央買來的試問他的槍械是怎麽來的中央知否作霖還說我們督軍破壞司法現在吉林高等廰長是奉天人問問他我們干涉他那一案來試問奉天高等廰長沈梁何以去的秋顔由那兒來的中央任命之楊呂又因何不敢接任中央不聾不瞎又何以不聞不見不敢發一言而干涉之乎今當此内憂外患交迫之際中央竟發顚狂將我忠厚長者之督軍突然免職試間是何理由現在中央反說我們吉林軍人反抗中央似此中央乃段祺瑞之傀儡耳張作霖之奴僕耳中央云乎哉况現在新國會係段祺瑞僞造現在之大總統係僞造國會之私產本無擁戴之必要我吉前之所以擁戴者亦爲顧全國家大局耳今旣如此倒行逆施國亡無日矣倘仍前擁戴何以對全國同胞又何以對西南護法各同胞乎高言到此某人汗流浹背默然而退又吉軍中有劉營長敬軒者天津日人昨在長春馬一營與高營長及在長春各營長四十餘人開一懇親會密議對奉方法由劉敬軒提議在會營長揷血聨盟與高士儐共生死並演說中央及新國會爭權奪利不能提出正式總理置内憂外患於不顧並段張等之種種罪狀將來非達到推倒張作霖掃除安福派之目的不止各營長聞之歡聲雷動嗣由劉及各營長破指血書十二大字護法討張如有異心神明殛之以奉吉兩方之形勢測之和平兩字殊未易言也 
[京華短簡]  
　　日來外間頗有龔心湛正式組閣之說前日安福部開會對於龔氏頗多反對因而此議遂全歸停頓聞該派於昨晚十時在曾毓雋家開幹部例會對於内閣及和議問題均有研究結果仍决議設法使龔充總代表一方藉以排去錢能訓一方騰出閣總一席以便謀達其素來之目的 
　　北京大學校長蔡元培氏近以全國之敦促不忍高蹈置敎育前途於不顧乃决計回京惟以胃病未瘳不能即刻就道乃請大學蔣夢麐敎授先回作其個人代表外間紛傳蔡氏委任蔣敎授作代理校長實係誤會蔡氏致大學敎職員啓事云元培因各方面督促不能不回校任事惟胃病未瘳一時不能到京今請蔣夢藝敎授代表已以公事圖章交付蔣敎授嗣後一切公牘均由蔣敎授代爲簽行校中事務請諸君與蔣敎授接洽辦理特此奉布 
　　參戰處已以命令裁撤改爲邊防事務處仍以段祺瑞爲督辦現段氏已著手組織凡舊有參戰處各機關一律不加更動惟將參戰二字全行改去至參戰軍聞將改爲邊防軍不註西北二字惟徐樹錚之四個混成旅則仍舊名至參戰處附屬各機關如俘虜情報局及訓練處四個敎練所現因事務尚未終了一律照常辦事尚無裁改消息至軍事協定終了問題段氏謂尚時機未至并聞將來邊防督辦之參謀長以衛燕平爲最有希望 
　　中美通信社消息徐樹錚於昨早（二十一日）乘車出京赴奉與張作霖磋商關於西北邊防要務聞徐氏此行曾奉段合肥之命與調停吉林中日軍隊衝突事件有關 
　　北京各界協進會前日（二十日）假虎坊橋湖廣館開成立會到會代表共計二十餘圑體其餘紳商學報各界男女會員到會者不少午後三時開會共推王敬芳爲臨時主席報告該會發起經過情形并宣布會中宗旨報告畢旋將會章逐條說明經大衆通過首由武同文演說次由楊宸華演說次由陳百朋李淵民等相繼演說大致希望本會能發展成爲國民大會以全體國民作外交後盾以博最後之勝利尤盼望京師商界首領毅力提倡爲各界之先聲末由商界胡均唐說明商界將來當努力一致爲全國負擔責任以達到轉弱爲强之目的云云演說畢遂拍照散會時已五鐘餘 
[中美新聞社之京訊]  
　　中美新聞社二十日北京通訊云安福部現擬竭力收買京滬報館以便操縱輿論該部在北京已有機關報數家此後更將擇經濟不充之他報予以津貼俾樂爲該部之用同時又派員至濟南及山東他處之報館數家試探意思至對於上海某某數報業經開始談判至少有兩家已經接洽但均被拒絶此項收買輿論之舉係該部中更頑固一派所爲中國報界對於此事十分注意 
　　據此間下級華官界内所得消息巴黎中國代表圑將於九月十五日離馬賽但未證實 
　　京漢鐵路二百二十九基羅密達處之橋柱爲大雨冲毁南行車暫至新陸爲止北行車至鄭州爲止新陸與鄭州之間現另設運輸方法日内卽可告竣 
　　北京萬國禁烟會前呈請駐京美公使轉達美國務院擬請威爾遜總統允爲該會發起人之一日前美使接代理國務卿扑克氏來函謂威君恐此例一開其他同性質之圑體勢必效尤請求故礙難允許惟對於該禁烟會之辦法極爲贊成深加讚美云云當由美使轉達禁煙煙總書記沙威貝氏查照矣 
[山東之報館潮]  
　　安福機關之殷鑒 
　　山東日報云安福部自派員來魯組織支部後即有所謂昌言報者隨之而生該報出版以來專以違反人民公意擁護該部權利爲天職七月十五日該報載有十府三州聨合會（山東並無此圑體）之通電攻擊沈省長不遺餘力並且謂日前農工商學聨合會挽留省長之電文出於沈之虚揑各界聞之固已大憤至二十日該報又假揑山東和平統一會名義致電中央痛斥上海和平期成會和平聨合會之主張各界見此愈形駭異僉以東省旣不聞有此種圑體何以發生此項電文遂於本日（二十）午後一鐘商界農界回民學界等約有六七百人擁至府學西廡小紅樓昌言報館門首先推代表持該館十五二十兩日報紙進館向該報經理質問兩會成立於何日地點安在職員均係何人貴報所載之兩大圑體何以東人一無所知言語之間大起衝突門外守候之衆亦聞聲坌集斯時該館諸人有爲竹林游者有以烟霞遣興者倉猝之間亦爲衆所闖破當被衆人檢出關於黨務之函件及烟賭各具並架出該報職員張景雲薛惠卿張謙齋王永漢周志平王淸浦王恩石等七人皆短衣反接（以倉猝不及著長衫故）衣上繫白布條上書本人姓名面上墨書賣國賊三字並有肩該館招牌隨其後七人出門後堅不肯行衆爲僱人力車七輛載之前後擁往省署立呼照像者至即在省署前爲七人合攝一影斯時警察廰宋廰長聞耗馳至索此七人衆不肯與但將麻雀牌鴉片具付之而巳政務廰長出而接收七人衆又不與謂非面見省長不可省長亦以此等劇烈風潮實無妥善辦法遂加派軍警保護此七人者送往檢察廰結果如何容俟續登兹附錄該報揑造之十五二十日兩電如下（電一）北京大總統國務院鈞鑒沈銘昌長魯以來内失人心外喪國權　冗畏縮惟知媚外近中日人屢次尋釁擅捕學生搗毁商號一味蠻横沈氏竟毫無因應致釀成民變闖入公署砸毁什物旣隳政府威信更啓國人輕視猶復一面飾詞乞退一面假揑農工商學聨合會名義通電挽留似此戀棧無恥者不即加罷斥深恐激成巨變不可收拾山東京師門户中日交涉日亟非有幹員難資鎭懾應請迅簡賢能稍紓魯難臨電無任翹企待命之至山東十府三州聨合會叩（電二）北京大總統國務院鈞鑒報載平和期成會和平聨合會等假藉名義通電各處意圖破壞國會干涉政圑煽惑人心擾亂治安其隠謀已爲該會陜西代表孫培經揭破並通電聲明否認竊查該會分子除保皇餘孽即帝制要犯非復辟醜類即賣國奸黨北京通緝之令尚在西湖鑄奸之像猶存久爲學士大夫所不齒邦人君子所唾棄若輩漏網吞舟心不悔禍反思逞其鬼蜮顚覆邦家不惟墜國會之尊嚴實將置元首於無地似此不法行爲萬難再容魯人希冀和平若望雲霓伏乞大總統按法嚴懲以謝國人不勝迫切待命之至山東和平統一會巧 
[自流井產鹽狀况]  
　　中美新聞社譯遠東時報云四川省之自流井有一奇古之實業即華人用極簡陋之器械與方法自深陷之地穴中取得鹹滷而製成食鹽是已華人獨擅之機械能事本有數種此即屬其一法用一端釘鐵之竹竿以人力掘井深至三千尺有時須洞穿堅石經年累月乃克告成由井取滷則用水牛驢馬之力引而上之至于充分高度乃注入逐節相聨之竹管通至煑鍋距離甚遠井滷即由竹管流入鍋中竹管須逐段高舉以便通流故其地多高搭草棚牲畜即在其内工作有鹽井處多列木桶夜間徧地火光卽彼中人以土法用天然煤氣蒸此鹽滷者光力頗鉅能令人遠遠就此光讀新聞紙自流井全境約有鹽井四千四百八十處大率甚深出產甚富爲中國產鹽之一中心一九一四年此中產鹽總額爲四．三八二．三五四擔鹽分兩種即花鹽與坏鹽坏鹽又分引鹽與票鹽兩類引鹽躉批銷鄰省票鹽零售銷本省據某敎會調查約計一百六十方基羅米突之地有鹽井三四千其中約有一千每日產滷數逾百引（卽每次引起者）滷質或黃或黑每引重二百鎊至二百四十鎊是三百日中一千之鹽井共產鹽滷一百五十兆基羅矣土人倚此爲生者無慮千萬自流井及康井兩處之鹽區人口約計一兆卽每方啓羅米突六千有餘自流井位於赤沙石之小山間地多草場適足餵養鹽場之牲畜自流井居川省中樞之南嚮距沿長江之叙州以北一百八十英里其地人烟稠密村落錯出市面繁盛頗多富户其商業地位之重要即由於鹽業之盛所產天然煤氣甚富適爲鹽業之媒介即用以蒸鹽滷者街衢間喧豗雜沓工役牲畜逐隊而過牲畜所負載者或鹽或煤（用以補助天然煤氣者）或芻秣又有水牛隊錯雜其間江中皆裝貨之船大小式樣不一所裝或鹽滷或煤或竹或鹽皆是英國勳爵霍西氏曾有文一篇紀四川鹽井事載英國藍皮書中其略云余一日就坐一方石之側此石嵌入地中作井闌形中有一孔横徑可數寸許孔外拖出一蔴索厚寸許上通至六尺許高之台頂穿過一活動之輪索由此而降又别經一輪之下此輪離地祗數尺蔴索自此即暫不復見逾時卽有一管周徑自九寸至十寸蔴索已加其一端忽爾呈露上引至於輪下（未完） 
[贛省救濟潯路之大會]  
　　十九日下午一時救濟南潯鐵路會開成立大會紳商學界領袖及各圑體各學校代表到者約二百餘人王世淸爲臨時主席宣言今日爲救濟南潯鐵路開成立會之日亦即我同胞愛護疆土之表見溯自靑島問題發生以來莫不以救國保種爲急務愛國志士風起雲湧同人等不揣譾陋特附康醫士發起組織救路籌備會現籌備手續業已完竣應羣策羣力請諸君出予維持蓋南潯路千均一髮已爲人人所共知但救路非可託諸空言尚望我兄弟姊妹秉堅忍不拔之志以達到最後之目的今正式會章程已由籌備員擬具草章應請諸君發抒卓見以備修正言畢遂將抄錄黑版之草章逐條討論易之門對於名稱主張改爲南潯鐵路救濟會表决多數饒正音謂第二條宗旨所稱籌還外債一語應先具有籌還外債方法易云此條乃本會宗旨大綱至籌還方法另有細則請主席照原稿付表决多數饒又主張將常任評議員會改稱職員會並主張删去第二十三條付表决多數次討論職員純盡義務一條饒以文牘會計庶務等幹事應酌給夫馬費當經王主席聲明起草此條意見並由余鹤年解釋職員應盡義務之理由謂同人草擬章程亦曾見及嗣以會章旣定有會員繳納入會金一元則各幹事萬不能給以夫馬費况救路乃國民應盡之天職若有權利思想外間不無異議易之門主張於條文下加但遇特别事故發生調查員等得酌給旅費項金浚贊成易說康成女士及吳士棠等則以津貼職員須達到救路目的然後再行酌議主席遂以原章付表决多數通過次公推名譽會長正副會長及各部職員又次請正會長康成副會長程蘭湘就職是時掌聲如雷程吳二副會長並有最懇摯之詞請各界父老時錫南針藉匡不逮末復歡迎到會之名譽會長羅朗山盧馥窗饒正音等就職羅又演說南潯路之危急至討論會務進行各情因時間不早定下星期三（二十三日）午後一時開歡迎大會並柬邀地方各長官惠臨五時散會兹將推定之戰員姓名錄下（名譽會長）陳督軍戚省長張勳李烈鈞歐陽霖龔士材鄒日煃周扶九陳永懋閔荷生陳伯嚴鄒安孟盧芳宋育德姜顓羅兆棟歐陽韾任壽祺胡懌鄒維良龍欽海胡廷鑾饒正音（正副會長）正會長康成副會長程蘭湘吳貞懿（評議股）評議員易之門歐陽祖經張圮書吳士棠歐陽魁劉野樵劉昌祁傅競仁周泰瀛王梅笙趙磐羅懐伯曾希鞏王湘張素劉貽波項金浚丁嘉祥于象周李言魏允余鹤年方之英劉黛靑張來儀金士士珏（文牘股）主任邵祖平幹事黃勵剛王凡余璉程時燿華文明李左襄（會計股主任江輔吾幹事趙幹卿龔文明傅紹庭駱家銑（庶務股）主任于振寰幹事　鎭廷黃人潔楊次農吳仲濤毛君梅鄭蓉（交際股）主任王世淸幹事蔣雲峯徐瑞甫周樹聲姜豈凡盧任華萬克昌余寅生胡昭藩毛儀盧同生萬潤生吳叔同傅雲科周芹宣梅雲英聶靈愉王俞江憲石守箴蔡淑莊張德敏吳斯紀熊韞華（調查員）傅楝臣王良臣等 
[安徽發啓救國儲金之初議]  
　　安省議會商會敎育會三機關發起救國儲金定於二十日假省商會開預備會是日政紳商學界均以國民資格到會與議於午後二時開會公推趙繼椿君爲臨時主席宣布開會宗旨畢遂討論進行辦法數條（甲）以本日到會人名義呈報官廰（乙）定八月三日開籌備會（丙）以懐寗縣學明倫堂爲會楊（丁）公推商會籌備會場事宜（戊）公推方玉山高秉貴程先達郭啓人四君爲傳單及簡章起草員（己）公决暫由省議會商會敎育會三機關先籌墊經費（庚）傳單印成後由各機關自行分送並酌量張貼要路（辛）傳單即用安徽救國儲金預備會名義議畢遂振鈴散會時鐘已鳴五下矣 
[北京政府硬運蘇米]  
　　齊省長自部定漕運辦法後迭次電京反對詳情均見本報日前省署忽接滬商會曁各公圑來電稱北京政府派員在滬採辦軍米十萬擔刻已裝包不日起運今本省災象已成滬米每擔已漲至八元有餘若不設法限制蘇民即有絶食之虞云云齊省長接到此電深爲詫異以本署並未接到北京採辦此項軍米文電當即電復滬商會曁各公圑聲明並無採辦軍米情事或係傳聞之誤未幾齊省長又接滬上某君私函亦稱確有其事齊乃派員赴滬密查旋據報告確係事實聞財部因齊堅拒在蘇採米遂由部直接訓令蘇財廰轉令各稅所騐照放行又由北京總稅務司直接訓令各關監督查照不得阻難一律放行因此省署並未接到此項咨文故不知情齊省長深爲憤慨以己爲本省民政長官財部如此藐視顔面何存擬即電京辭職昨日省會錢議長晋謁談及此事聞齊大發牢騷云 
　　尚有要聞及地方通信轉入後版 
雜評一 
[利用人與爲人利用（默）]  
　　今日中國政府無一事不視爲利用人之機會故每一事之起初若與政府無關而推究其結果無一不有政府之黨派參與其中焉騐之往事而皆然也然而欲利用人者卒又無一不爲人利用而歸於失敗夫不知爲人利用而欲利用人者愚而巳矣若明知爲人利用而仍欲利用人且以爲人利用爲快者則誠何心耶 
 
 

Page 8

 
 
要聞二 
[灌雲縣知事販米案京訊]  
　　江蘇灌雲縣知事陶士英在該縣灌河口地方開設華興公糧行與外人訂約運售淮米出口經地方紳學界發見電省指控由督軍省長電派海州白鎭守使查辦目下尚未陳覆海屬各界對於此事憤慨異常在北京方面如蘇籍新國會議員學生聨合會及海屬同鄉亦均意氣激昂認定此事關係大局不小日前由國會議員王玉樹等十餘人電蘇督齊省長文如下南京督軍省長鈞鑒報載灌雲縣響水市華興公行私售糧米出口等語查米糧出口有違禁令請電飭白鎭守使嚴查切究以杜私運而保民食不勝盼禱國會議員王玉樹鮑宗漢洪玉麟郝崇壽楊毓逵徐果人孫靖圻葛夢樸楊潤黃家璘沈仲長任鳳賓叩　北京學生聨合會致江蘇督軍省長電文如下江蘇督軍省長鈞鑒聞江蘇灌雲縣知事陶士英私與日人訂立賣米契約迭經該屬公　曁學生告發辱國殃民莫此爲甚乞嚴電白鎭守使秉公查辦國家幸甚北京聨合會叩　海屬旅京同鄉有電分致蘇省長官原文如下　南京督軍省長鈞鑒灌河口華興公行運米出口違令殃民乞電白使秉公嚴辦以平公憤海屬旅京同鄉邵長鎔吳鍾麟張景光謝翊元汪壽序江恒源張景澄杜廷鸞等叩 
海州白鎭守使鈞鑒灌河口華興公行運米出口違令殃民羣情憤激請秉公查究無稍瞻狥邵長鎔楊毓逵吳鍾麟張景光謝翊元汪壽序江恒源張景澄杜廷鸞等叩 
　　聞白使接電後曾有復電到京略稱華興公行販米出口經地方紳學各界指控惟證具湮没眞相難明已派員密查等語海屬同鄉接到此電眞日（十一日）復有一電致白文曰海州鎭守使鈞鑒華興公旣經紳學界指控有據應請與公興泰一併依法拘究事關大局京滬學界均已一再電省請求嚴辦鎔等迫於公義不得不言公愛地方仍賴主持邵長鎔楊毓逵吳鍾麟張景光謝翊元汪壽序江恒源張景澄杜廷鸞叩眞 
　　日昨（十九日）蘇省督軍省長亦有覆電兩件到京原文如下　北京國會王玉樹諸先生公鑒電悉灌雲華興公行私售糧米一案已電飭白鎭守使查辦矣特覆李純齊耀琳嘯印　北京海屬同鄉會邵冶田諸先生公鑒灌雲華興公行私售糧米一案巳電飭白鎭守使查辦特復李純齊耀琳嘯印 
　　海屬旅京同鄉接到此電後又有電致白鎭守使文如下　海州白鎭守使鈞鑒眞電計逹座右頃奉督軍省長嘯電華興公私售糧米一案已電致我公秉公查辦夙仰賢明請迅予依法根究以慰羣望邵長鎔楊毓逵張景光吳鍾麟謝翊元汪壽序江恒深張景澄杜廷鸞叩並聞蘇籍新國會議員王君等今日亦有電致白使請其嚴究 
[南京快信]  
　　粤軍政府電李督西林不允任總代表决仍以唐少川擔任 
　　龔心湛代表劉春浩昨晚車赴滬 
　　旅寗湘人昨電政府反對張敬堯拍賣紗廠 
　　袁希濤昨由寗乘通車赴杭聞係促蔡元培北上 
　　齊省長昨電京呈報水災請速施賬以拯災黎 
　　李督以宿遷土匪猖獗昨電徐州張鎭守使陳旅長飛派得力軍隊前往撲剿 
　　陳一麟搗毁大江南報社現允出洋二千元賠償損失該社未允尚在覔人調解 
　　軍暑迭接灌雲公民圑體控該縣陶知事文電李督以事關民政巳批令聽候移送省署核辦 
　　財廰昨催令各縣知事取消官中限文到十日内具報核辦 
　　此間白米每擔已漲至七元數角 
　　水西門榕昇祥等四家在滬私辦某國大宗布疋被上海學生會查悉電南京學生會隨時偵查昨果在滬寗車站查出已將該貨移送商會處分 
　　本年夏布暢銷湖南瀏陽金生麗出品極佳運寗三千餘疋均已售罄聞比較往年銷數增至六倍 
地方通信 
[蘇州]  
　　常熟報荒　蘇常道尹昨據常熟縣電呈云常邑被水區域甚廣歷呈情形當邀鑒及本日召集城鄉士紳全體會議善後僉謂災廣民飢甚爲急迫縣備荒欵不敷救濟公請層憲撥欵賑撫以恤災黎除電並將詳情另呈外特乞恩准迅予撥欵委勘不勝待命常熟縣知事葉祖脩效叩 
　　飭查梟匪聚賭　水警二廰趙雲生廰長訪悉太湖之横扇（吳江屬）鎭邇來集有匪類糾同土棍設立賭塲聚賭抽頭情事特令派游緝隊隊長李標勝督隊馳往查禁復候核奪李隊長奉令後遵即督同隊士乘坐巡船駛往該處查禁矣 
　　繡品展覽會定期　胥門内侍其巷女子慈善會向設刺繡科成續頗佳曾於巴拿馬賽會得有頭等金質奬牌兹該會定於本月二十七日起至三十一日止舉行繡品展覽會五天刊印入場券分送各界到時蒞會參觀 
[松江]  
　　請燬烟案没收物　縣公署將本年一月分起至六月三十日止所有禁烟案内没收之烟土烟具列爲詳表呈明省長定期本月二十八日在縣署前當衆焚燬業已由省委令五厙稅務所長届期到場監焚 
　　女學生講求入會　中暑假何　之中等以上女學生二十餘人向回籍學生聨　會會長姜家漢請求加入並請於入會後重選職員俾女生亦得在會服務不致向隅現聞姜會長對於此事尚無滿意之辦公 
[嘉興]  
　　嘉善勸川國貨之困難　嘉善勸川國貨會通函云自抵制日貨以來敝處商學各界一致進行不使稍有鬆動查綿紗一項内有日光牌及變虎牌兩種業經滬上圑體證明日貨敝處紗商因此停止交易無如鄰縣各地如平湖鍾埭新埭沈蕩等處奸商喑中私運一月以來競購有數千包之多一入其店觸目皆是破壞公益莫此爲甚敝處紗商機户公益私情兩受其困抵制一事勢將空具虚名云 
　　嘉善之報荒　嘉善公民黃文治黃應鐘張繩武張廷耀等通禀云善邑連年螟蟲爲災方慮根株未絶思患預防不料自舊曆五月二十二日以來霉雨連旬河水暴漲東西北各鄉如西塘干洪天凝楊廟俞姚等處地尤卑下一片汪洋田禾悉遭淹没雖南鄉地勢稍高而沿河低窪之用亦遭水浸邇來雖漸見放晴希望河流即退以圖挽救無如上流積壓太重河水仍然不退宣洩無從被淹之苗久浸水中一遭熱氣薰蒸即成腐爛災象較辛亥年爲尤重秋收失望工本全抛農民待哺嗷嗷此後何堪設　除禀財政廰長及道縣外迫請省長迅賜派員履勘云 
[揚州]  
　　冒運日貨之離奇　揚州梅枝書局忽收到上海寄來日貨一件當時不知何來殊以爲詫後訪悉由於上海某轉運公司之某司事冒該書局名義自申運出日貨另外托人在鎭提取冀免關稅詎鎭江提貨者誤時遂逕寄至揚該書局不獨詫異且以他人冒其名義私運日貨正苦無從證明頃聞該舞弊司事已倩人向該書局商懇願將漏稅欵罰出要求將貨給還交鎭江某號收取云 
　　各界開聨合會　揚州各界聨合已得同意定期二十二日午後三時假五師附校開聨合會討論進行方法期達利國福民之宗旨云 
　　定期行學業禮　本届城廂各國民學校生徒學業　式現經勸學所曾所長規定於二十七日舉行已通函各校長遵照　　焚燒違約物品　揚州檢查日貨所獲查之日貨現經商學兩界證明於二十日上午假公共體育場焚燒計小線　十二打手帕一打絲線球五打手錶皮帶二打無光連紙二十令紅絨四疋小磁瓶一打先時由學生負帶前導音樂隊後隨檢查員游行閙市一週焚時歡聲雷動 
[杭州]  
　　實業學校聨合會　全省實業學校聨合會開會各校代表到會者金志振陸洲君章子明俞景賢李維岩王詩成劉元瓚周枕琴吳雪香楊再耕袁葆仁單菊亭胡醒黎周幼山朱慧生莫存之范古農董耀如史偶泉宋志培等共二十人討論會章及議事細則約十時許伍敎育廰長偕前代理敎育總長袁希濤君蒞會參觀當由該會邀請袁伍二君演說散會時已午後三時 
　　敎育聨合會開會　昨日上午八時全浙敎育會聨合會在省敎育會開會先議提倡注音字母案付　查當由主席推定金　仙李　卿朱怙生三人爲審查員次議視學員之視察錄宜彚集印送案衆以此項視察錄每非眞相無須印送次議舉行各縣小學校長會議案推定魏樹仁朱莘夫駱璟甫郭守彝四人爲審查員次議小學校宜發揮平民主義及養成公民自治之　愼案與小學敎師宜以兒童爲中心案合併審查次議每縣宜推定一校爲模範學校案衆以模範二字難達到且辦學宜有自動的能力專事模仿亦非所宜故未通過云聞今日下午六時省敎育會特在平海路會所聞歡迎會歡迎各縣敎育會代表席間并請陶知行朱達善袁觀瀾鄭曉滄伍仲文諸先生講演已分别束請並邀本會各評議員作陪云 
[安慶]  
　　皖南北之天災人禍　皖南郎溪南陸廣德宣城等縣山洪暴發低窪圩堤冲潰望江太湖東流潛山巢縣無爲繁昌等　亦圩堤潰决淹没田廬各該縣知事均己呈報省署並求振撫省長與財政廰商定擇其災情至巨者多者千元少者數百元云皖北各屬發生蝗蜽如泗縣盱眙天長渦陽靈璧懐遠各處已先後呈報到省今歲秋成巳去其大半加以靑紗障起各處盜匪猖獗居民恒難安枕云 
來函 
[楊榮記申莊裕興祥申莊來函]  
　　敬啓者敝莊得閱六月十八日貴報外埠欄内載有自廬州該處抵制某貨商學各界派代表在城外馬家渡釐局左近設所檢查前查得本城楊榮記私運東紗四十二件東糖二百包又裕興祥私運東羽綢一箱均已焚燬云云不勝詫異竊敝莊所進各貨均由上海棋盤街廬關公報開行代運已經在同帮議决自陰曆四月二十三日起一律禁運日貨報告敝縣商會在案絶無私進日貨被焚情事貴報所載想是傳聞之誤用特具函呈請更正列入來函一門俾衆週知以免誤會是所拜禱 
　　楊榮記申莊合肥裕興祥申莊同啓陰曆六月二十六日 
 
 

Page 9

 
 
   
 
 

Page 10

 
 
本埠新聞 
[各公圑推舉國際聨盟專使]  
　　江蘇省敎育會等九圑體昨日致南北電云北京大總統國務院廣東軍政府鈞鑒我國旣拒簽德約凡收回德人前在山東一切權利之善後辦法其樞機在國際聨盟其責任在國際聨盟之專使况山東問題以外有關國權之事應行提議者正多非精選使才不足當外交之要衝而達國民之公意王顧二使在歐得各國之同情爲全國所信仰畀以斯任必協機宜陸使雖資望較崇但前曾親訂日約易爲所持且體弱多病似可暫聽休養俾免爲難謂宜於赴歐專使中擇熟諳公法才長肆應者補充足額以資熟手連日各圑體公同討論意見相同謹合詞陳述請雙方當局同意派遣以重邦交而孚輿論江蘇省敎育會中華職業敎育社上海縣敎育會寰球中國學生會中國靑年會上海基督敎聨合會歐美同學會華僑聨合會上海救火聨合會漾 
[全國學生聨合會消息]  
　　評議部記事　昨日（二十三日）下午一時該會評議部開會出席者三十四人仍由劉慶平主席黃維時記事届時主席登臺宣告開會後卽由該會日前派赴武漢一帶代表劉振羣報告接洽各地情形據稱武昌各界聨合會業巳組織成功云嗣討論各代表所提議案兹錄其通過者如下（一）致電北京政府請其恢復敎育原狀前次解散學校斥退學生命令急應取消并聲明吾等此後講演傳單集會及提倡國貨之種種愛國運動萬不能任人摧殘（二）派定編輯員編輯本部記事於本會閉會前印就分發各代表帶回以便報告（三）通過章程第八條九條十條及第十一條至此時間己到主席宣告閉會 
　　段會長北上　該會會長段錫明因要事本日請假北上會務暫由副會長何葆仁代理 
　　聚餐會預紀　該會全體定於本日上午十時假永安公司全體聚餐并擬撮影 
　　致北京電　北京國務院敎育部鈞鑒終止罷課已於養日宣言此後自當爲國勿廢力學力學勿忘愛國惟此次運動學校有因而解散敎職員有因而去職學生有因而被革或竟被通緝者務望通令恢復五四以前原狀至發於講演集會等有秩序之愛國舉動吾全國學生仍當勵進倘有擅侵我法律内之自由或且利用政爭危及敎育基礎者誓一致死爭請咨行各省勿予干涉復激巨變將來敎學相與興學救國學生有大願焉全國學生聨合會叩 
[上海學生聨合會消息]  
　　義務敎員圑第四次常會紀事 
　　義務敎育圑委員會昨日上午新八時假靑年會開第四次常會到者十人俞慶棠女士俞素靑女士張佩貞女士張藹貞女士彭昕君吳冕君潘公展君瞿宣頴君裴國雄君沈惟楚君公推俞素靑女士爲臨時主席繼由俞慶堂女士提議謂前次議决主席於每届開會時推定若有意見提出諸多不便能否覆議全體贊成遂議定此後主席編號輪流以省手續次張佩英女士報告租屋情形次沈惟楚君謂義務學校將次開辦敎材一項應加討論吳冕君謂編集敎材事頗不易當俟開辦後詳細討論俞慶棠女士謂本圑須預定敎育方針召集敎員會議沈惟楚君主張推舉三人擬定方針衆贊成遂推定瞿宣頴君張佩英女士吳冕君次定本星期五下午新鐘七時開第五次常會星期六下午六時半召集敎員會議鐘鳴十下主席宣告散會 
[學生赴美留學之行期]  
　　英文滬報云八月十六日興洋丸郵船開往美國時將有中國學生百餘人附乘赴美留學北京淸華學校學生佔多數共八十人餘爲約翰大學畢業生六人復旦大學十一人滬江大學兩人淸華學生八月一日可以抵滬本埠各圑體擬於諸生啓程前　會歡送 
[學生請求撤辦販米之知事]  
　　江滬灌雲縣知事陶士英串同當地人私販大批食米山灌河口出海運往靑島爲白鎭守使部下吳圑長在途查　海州人民函電揭告於省當道該知事則具禀長官謂米係囤積請派公正大員查辦本埠全國學生會因據海州通州南京等處學生聨合會之請願公舉北京大學代　祁大鵬會同海層學生聨合會代表唐士堯楊允中通州學生聨合會代表潘潤夫於昨日上午乘滬寗火車前往南京與南京學生聨合會會長張吉二君共同謁見軍民兩長請求將陶知事先行撤任澈查懲辦 
[粤省長問題之廣肇公所電]  
　　廣肇公所昨致廣州電云廣州軍政府莫督軍九善堂七十二行總商會報界公會均鑒國事瀕危外交險惡南北勢成冰炭人民已陷於水深火熱之中合四萬萬人同心救國猶恐不逮乃我粤因一省長而爭持至此言之可爲痛心我國分崩離析國幾不保今以護法之地猶爲鷸蚌之爭試思破巢之下尚有完卵否爲今之計各宜化除意見同禦外侮以國家爲前題拯人民於水火民國幸甚粤人幸甚上海廣肇公所叩漾 
[英美取銷檢查電報例]  
　　英文滬報云本埠美總領事署接國務部來電謂美國檢查官員所施於需用海底電線各種取締條例均於七月二十三日午後六時取銷　又據路透電社十六日倫敦電稱英國電報檢查定二十三日夜半取銷嗣後准用密碼發電　按中美間商業近來極爲發達發往美國之電報爲之應接不暇多有展遲十日之久者據太平洋商務電報公司總管事聲稱今欲免電報壓積唯有增設海底電線耳本埠各大公司因恐傳遞延擱多有出三倍之費以發急電者至於美國發來之電報則目下較平時約遲四五日云 
[總商會會員會建議草案]  
　　總商會會員大會已定於本星期六日開會兹有會員徐菊如等六十三人預備建議草案屆時提出兹照錄如下 
　　商會者集合工商業界照法定之程序爲具體之組織公共圑體也其職員責任在致力於工商業之經濟政治法律各大端並調查研究工商業之參考資料持助或糾正政府之工商政策培植工商業人才以謀工商業之發達且立於仲裁地位解决工商界之糾紛任務何等煩劇關係何等重大而試觀我總商會自民國紀元以來所辦各事能代表上海工商界與否殊令人不能不生一大疑問也故同人等欲爲上海工商界謀幸福爲國民經濟求發展似應妥籌改良之方法作共同之扶助兹就管見所及列舉於下 
　　（一）改定入會章程　上海爲全國商人薈萃之區而本會入會會員祗三百人即一尋常之圑體其圑員恐亦不止此數然推究其原因則章程之限制與投黑白子之苛例實有以致之也查商會法第六條所載入會資格本未附有種種手續今本會第十二條入會章程旣須會員二人之紹介又須經常會通過且聞尚有投黑白子之苛例手續繁重難怪各商人聞而裹足夫商會者商人全體之商會也凡營業正當之商人皆可入會安得故設苛例以阻其入會耶同人等擬將第十二條經常會通過一句删去投黑白子之手續亦同時取消而改第十二條原文爲（凡具有合商會法第六條及商人通例各資格復有會員二人以上正式介紹皆得入會但本員具入會信約時須介紹之二人另具正式介紹書完全負責）庶於會審公廨擔保一案本會與會員兩方面均得圓滿也按日本商業會議所之辦法即中國之商會本無所謂入會未入會之分别今我國商會法根本已屬錯誤而本會又在租界之内致令商人有體面不體面之分别可謂不平等極矣同人極希望組織最平等之商會使全體商人皆得有所保障在現商會之辦法不過以會審公廨之保障爲會員最優之待是乃設此等煩難入會之手續然彼此皆商人也彼何以得有此待遇我何以不能得有此待遇凡在商人能不疾首痛心耶故改定入會章程即爲我商人力爭平等之要著亦卽我會員改良商會之元素也 
　　（一）减輕入會會費　查數年前本會入會費尚祗三十兩今已逐漸增至六十五兩擔負之重實爲全國商會所無推原其故在於入會者過少所納之費不敷開支耳若入會章程能改良則工商界入會者必多會費當然可以減少且減費之案宣布後卽請各帮各業領袖仿照微求會員辦法限期徴集則會員之發達可操左劵矣故同人之意擬將會費暫改爲三十兩倘至年底事務所經費尚不足開支再由各　員分派繳納以符商會法第三十一條商會會費山會員負擔之定章 
　　請增加職員額數　會長會董者工商界全體之代表也上海爲全國商務中心各業各帮領袖至夥非組成偉大之圑體决不足以代表工商界全體且對内對外會務綦重更非有多數之才力精强學識兼優者分科辦理積極進行决不能在商戰場中爭優勝同人等擬按照商會法第九條增加會董額爲六十員分科辦事並擬請徴訪工商農林及法律經濟專門各科得有學位者請其加入本會爲特别會員不收會費不參與議决 
　　（一）限期成立商品陳列所　查本會章程已附有籌辦商品陳列所章程乃數年來並未見有一貨一物之陳列不知其所謂籌辦者何事於此而欲望商業之發達國貨之改良其可得乎同人等擬請責成會長會董俟陳列所房屋竣工限期徴集全國商品開成立大會並將章程中第一條本埠二字改爲全國以符上海爲全國商務總匯之旨 
　　（一）請增設調查研究統計三部　本會成立以來對於商會法第十六條一四兩項從未聞有舉辦者夫我國物產富饒甲於全球工藝製造亦見振興若無調查一部何以知出口之多寡價格之貴賤以及有無新出種植製造各商品而欲辦理商品陳列所尤非先設調查部不可至於物品之良窳行銷之暢滯若者應改良若者應仿造更非設立研究部不可且也世界商業之狀况經濟之消長與夫貿易場之實概金融之盈虚尤必有時時總計告之於全國商工各界使知所趨避而準備之則統計一部更不容緩也同人等按照商會法擬請本會增設調查研究統計三部部分内外兩科各設主任擇會董中有學識專任之職員各若干員由會員充任之或雇員辦理之 
　　（一）請創辦商務日刋　報紙爲開通民智之先導上海雖有各大報而專言商務者未之有也當此商戰最烈之時商報實萬不可少惟辦大報恐限於經費故同人等擬由本會先辦一日刋日出一大張凡調查研究之所得統計之報告及各種工商業之行市均載之於此報並請富有工商業學問者擔任選譯專門名家投稿亦所歡迎已出品則傳播之未出品則提倡之技術家與資本家則搆通之此則本日刋之職志也 
　　以上六條均爲目前最切要之辦法尚希到會諸公公决施行是爲至幸 
[又有大宗金洋到滬]  
　　自匯豐等銀行從外洋運到大宗盎斯金及美英金洋以來現貨金價（每十兩）跌銀四五十兩等情迭誌逐日本報商務金市欄兹悉昨今兩日（二十三二十四日）花旗公司輪船與英公司輪船進口時又儎來大宗金洋四五十箱係滙豐麥加利花旗東方道勝等銀行之貨是以永豐餘天昌祥恒孚泰亨源等金號抛出四禮拜交貨之烚足價二百零八兩至二百零九兩於是飾金價尚有續跌之勢 
[廣東銀行發行鈔票預記（二）]  
　　廣東銀行定於八月一日發行鈔票已誌昨日本報昨晚該行又假大東菜館宴客到者爲交涉公署譯員陳震東上海總商會譯員張籋雲四明銀行虞洽卿愼昌洋行謝繩祖等百餘人宴畢由該行監督李煜堂起立用粤語致詞並請張籋雲演說張君略謂廣東銀行設立以來已八年矣股本自一百萬增至二百萬將來擬再增若干改爲英鎊計算至八十萬鎊以六十萬鎊儘老股東其餘二十萬鎊可供他人認購每股計銀五鎊該行在香港英政府註册一切均照最良之法辦理股本完全華人所有發行鈔票照世界各國最妥之法施行將來定能風行海内外也云云次由永安公司經理劉星初李監督之公子自重君演說而散時已鐘鳴十下矣 
[省吏再請停運漕米與軍米]  
　　南京省公署諮議官李某昨日來滬與某要人談話謂自北京漕運局設立後蘇省各圑體僉以現時米價巳屬不賤設再開運價更增漲民食堪虞經齊省長轉懇政府暫行停止在蘇購運一而通令各局所對於漕運章程暫不發生效力旋又接各界函電僉以霪雨兼甸滬米已漲至八元以上漕米軍米請一律截止齊省長以事關民瘼再應代爲請求暫行停止在蘇購運以符原案嗣因數日未奉院部示復而各屬因雨報災電迭至誠恐前電不能發生效力特商請李督軍會電中央略謂蘇省入夏以來霪雨經旬各地災象已成米價又復陡漲爲本省民食起見應請將漕米及軍米兩種暫行中止出運一俟得復當有明白宣布云云 
[米價有漲無落]  
　　本埠米價繼漲增高雖天時放晴内地到船漸多價格仍復有漲無落本埠發米各行吃本較巨故進貨已見棘手不敢多買而出口行家搜買打包出發者仍多故昨日閘北每石又漲起二角漲至八元四角云 
[昨日之疫症消息]  
　　浦東爛泥渡一帶疫症上星期五六兩日漸見減少不料連日患者又復增多該處救火會事務所臨時醫院前日投院求診者計逾二百號昨日自上午九時起至十二時止掛號求診者已有一百四十名所患病狀類多頭暈目眩吐瀉四肢麻木等症有朝發夕斃者亦有相隔二三日而死者上海醫學研究所於昨日上午委派救急隊醫員多人假爛泥渡洋涇市立第二國民學校爲臨時醫室一面加派見習生携帶痧藥水分赴各鄉村贈送以期救治迅速 
　　近日南鄉嚴家橋龍王廟長亭岸塘橋等處患時疫者甚多經醫院派救護生携帶藥品趕往施診而患者往往早發夕斃有長亭岸張姓全家七人染疫而斃者六人又滬城九畝地一帶居民於本月二十三後至今染疫死者達二三十人 
　　昨晨有一少年行至十六舖生義弄老馬路相近忽然倒地經行人察知係染時疫報告崗巡正擬雇車送往紅十字分會求治其人業已氣絶由該警報明第一區警署諭飭十六舖地甲盧永德投報地方廰禀請相騐梅檢察長正欲派員往騐即據婦人吳葉氏投案禀稱浦東人死者爲婦人之子名吳毛毛年二十七歲向爲小本生理今日實因染疫倒斃路中請求免騐自願棺殮梅廰長准如所請着具結送查速往收殮 
　　閘北烏鎭路油車舊址有江北客民搭蓋草屋及舊平房甚多一室之内往往四五家同居汙穢狼籍行人皆掩鼻而過該處空地上又爲堆積垃圾之所聞前日數小時内男女客民染疫而死者多至八人刻有閘北公民某君等具函紅十字會請設一時疫分醫院於閘北俾患疫症者可以就近醫治 
[警廰取締售賣食物之布告]  
　　淞滬警察廰長徐國樑昨發布告云爲布告事現在天氣炎熱時疫流行居民食物飲料關係衛生非淺偶一不愼最易發生疫癘妨害衛生近查外間所售各項食物飲料其講求潔凈者固多其不求淸潔者亦在所不免此種不潔食物最爲傳染之媒介若不從嚴取締後患何堪設想除通令各颧隨時查禁外兹特訂取締章程十條布告諸色人等一體知悉如果查有售賣不潔食品及違犯定章者定行懲罰决不寛貸其各凛遵切切特布　計開取締章程十條（一）自死物不准售賣（一）猪牛肉未蓋印者不准售賣（一）菜蔬水菓已經霉爛變色者不准售賣（一）冰忌淋荷蘭水及凉粉糖水等不准攙和生水及冰塊違者禁售（一）茶灶水爐不開之水及餿茶葉等不准售賣（一）染病牲畜不准售賣（一）魚肉及一切油膩物隔宿者不准售賣（一）刀切西瓜等攤上須用紗罩攤旁須置盛放瓜皮菓核之桶違者禁售（一）熟 
肉糖果及熏炙等物須用鉛紗罩罩護違者禁售（一）其他一切妨礙衛生之食品飲料不准售賣 
[警員辦理淸道不力之懲儆]  
　　淞滬警察廰訓令一區署長云案照淸道事宜關係重要現値時症流行尤非平時可比迭經廰飭整頓在案乃查一區二分駐所境内舊敎場以及城隍廟附近並四牌樓等處地方仍有垃圾堆積足徴該管淸道員辦事不力非予以處罰不足以儆將來至該區署員督率無方亦難辭咎應一併處分以示懲儆一區二分駐所署員王淸河代理巡官王德山應各記大過一次淸道員徐克儉應罰薪五元記過一次自經此次懲戒如仍不知振作再有垃圾堆積定行分别撤懲不貸除分行外合亟訓令該署長員仰卽轉飭一體遵照切切此令 
[撥欵挖浚虹口河道]  
　　工部局以虹口河淤淺尤以有恒路橋與嘉興路橋間一段爲甚須挖深淤泥二尺庶水淺時舟楫可通故决定撥銀三千五百兩爲浚河經費 
[北京路西段改築水泥路]  
　　福建路與西藏路間之北京路一段將於七月二十六日開始改築水泥路約六星期可望完工先從福建路與浙江路中間一段動工在修築時期内暫不許車輛往來 
[關於南關併淞問題之覆函]  
　　上海縣商會復滬南商輪公會函云逕復者昨接台函以南關併淞一案如果實行不獨内河商輪多感不使卽南北雜貨藥行沙船等業恐皆受其影響囑爲徴集意見抄呈農商部核示等因到會查商業多在南市如果南關併淞凡商家報關騐貨納稅各手續距滬旣遠不但往返周折抑且躭延時日此種困難敝會深在念中爲今之計不妨由貴公會發起邀集各業會商將所以不便之理由抄具意見書繕具公呈切實聲叙送交敝會以憑核轉專此奉復即希酌裁 
　　猪業請禁稅所需索之呈批　　江北帮猪業公所楊廣發等前呈財政廰文云竊商等均以販猪爲業歷往宿遷淸淮以上採辦猪隻運至江南各埠販賣遵照現在新章在第一機關完納全稅以後但騐明貨數相符即將放行不再重征惟猪係鮮貨等於魚花每船多者百隻少亦數十隻擁擠艙中不獨不能喂養且易生病故一經上船利用速發稍延時日重則病疫傳染輕則減少重量稅所丁役知其然也每一船至百般留難以便需索始則索取二百文或二角尚不甚多今則改爲每隻收錢若干商等因急於騐放不敢與較以致衆興每猪一隻收十五文楊莊馬王廟均收十文一隻寳應收十文又收票費五百六十文子嬰閘收十文一隻車邏昭關坍灣頭等處均加收二分一隻派捐加收二分一隻又收票費五百六十文統計沿途所收黑費幾過正稅兩倍以上我廰長方出示除弊減稅便商而伊等竟任意需索爲此環叩鈞廰俯念猪係鮮貨不堪留難最易荼毒需索特别通令江北沿運各河稅所隨時騐放以恤商艱感恩實非淺鮮云云當經財廰批示云來呈閱悉查嚴禁各稅所司巡索取騐票費經過衆興楊莊以及瓜州等處仍須每隻出騐費錢十文十五文甚至銀元二分不等又另收票費五百六十文如果屬實仍不復知悛改殊堪痛恨仰候通行通令以後遇有經過猪船騐明單貨相符隨到隨放不准再有留難索擾情事如違定予撤究不貸除印發外仰即知照此批 
[鐵路局改訂延車費價目]  
　　滬寗杭甬兩路管理局前接交通部令訂定留車費計每噸貨物每日收洋五角較諸舊章增加數倍各轉運公司及各行號以不堪負擔羣起反對曾請總商會電懇交通部取銷新章經交通部電飭該路局長任小山酌量辦理在案兹經任局長飭運輸洋總管韋燕君將此項留車費重行改訂於昨日（二十二號）通飭全路各站及各轉運公司於八月一日起實行兹將該通告錄下　爲通告改訂延車費事查貨車延車費前經本總管民國八年第八號通告頒訂在案兹准自本年八月一日起重加改訂實行凡貨車經案排妥當於天明六點鐘内不來裝卸本路卽代爲裝卸其裝卸費向收貨人算收若貨棧内餘地甚少則須收存棧費按日每噸洋五分計算如本路對於此項裝卸客商貨物辦法未實行時除遇有第八號通告内之（一）（二）（三）項情事外所有未於規定六小時問内裝卸之貨車應照下開之數核收延車費　計開　延車費價目表（一）第一日或不及一日每噸洋一角（二）第二日或不及一日每噸洋二角（三）第三日或不及一日每噸洋三角（四）第四日或不及一日每噸洋五角 
[續誌浦東碼頭小工之惡鬭]  
　　二十一號下午浦東大來洋行碼頭掮木掮鐵兩帮小工糾黨打架被管棧印人開放獵槍轟傷二小工等情已誌前報兹悉是日用武器者共有印人三名事後各小工大動公憤即由管碼頭西人報知高昌廟警署派隊將三印人帶入警署轉由水巡捕房迎解英領事署管押其受傷之小工黃山喜一名祇右足背一處輕傷惟楊四衣一名兩腿皆爲子彈洞穿生命頗屬危險 
[通緝避匿之俄國學生]  
　　公共租界總巡捕房總稽查處昨日派探持印刷照相之通緝單至南市第一區警署聲請派警協助在所管區域及所屬各分駐所境内一體協緝務獲解究兹將原單照錄如下　爲緝拿事照得俄國學生拉柴削壁羅（譯音）一名年十五歲惟面色較老身高約四尺八寸身重約九十八磅面圓滿眼藍灰色髮赭色身軀壯健面容淡黃有斑點在左膝下有刀疤其手足極大穿黃色布衣短褲黑色短統襪黑色皮鞋（十寸大小）藍布帽帶有俄國護照一紙及大宗羅卜票前住東西華德路第三十五號爲因於西曆一千九百十九年七月九號避匿無踪因此合行通緝仰諸色人等一體知悉如有知其下落者請卽報告總巡捕房總巡可也 
[砲隊營炸毁砲彈之餘聞]  
　　陸軍第四師楊師長以駐滬砲兵第四圑所部之第二營前因軍械房所儲藥彈暴發炸燬砲彈甚多焚去房屋五間雖未傷及人口然該營長梁有諒整理軍械殊屬疎忽姑念未擾巨禍着即降爲代理以觀後效該圑王圑長亦屬失於監察記過一次以示儆戒除咨明陸軍部核辦外已於昨日令該圑王圑長該營梁營長知照矣 
[江和輪船正在修理]  
　　怡和洋行專走宜昌漢口之江和輪船自本月十七號在漢口碼頭被颶風吹去桅杆揭去三層樓平檯後駛滬入塢修理等情已誌前報兹悉該輪入塢後須三禮拜方可修竣是以該輪買辦徐研仙及船員三十餘人均暫住惠中與全安旅館大約八月十五號可以開漢 
[各學校消息併紀]  
　　民生女學　昨日法租界霞飛路貝勒路民生女學各敎員及分會職員在校内開談話會討論下學期義務敎育辦理方法當即决定辦法兩種（甲）於該校原有之免費生十名外再添義務生三十名揷入美術專修科及高初兩科肄業惟義務生於學費外兼免書藉川品等費（乙）設立民生女學義務學校招收學生每日四時至六時由各學生輪流敎授由學校供給書藉用品兹定八月一日起招考揷班義務各生凡有志向學者可向該校索章報名可也 
　　養性女校　派克路養性女校於昨（二十二號）下午由校長袁學盂女士召集敎職各員開會討論校務進行事宜議决事件如下（一）因今年上春來學生衆多校舍不敷今秋决定擴充校舍推廣學額（二）本校已兩屆高等畢業秋季决定添設中學科之編制（三）添置課堂檯櫈式樣以精巧玲瓏爲度（四）准於陰暦七月初五日秋季開學期十日之前須將全校各室一律粉刷一新整理淸潔以重衛生議畢後由袁校長宣布本校情形略謂開辦八載兩屆畢業成績頗優雖屬私立差堪告慰此由各敎職員熱心贊助所致下學期仍請諸君加勉爲望苟能多造一女界人才不僅爲女界幸而亦中國前途之幸云云四時散會 
　　國民義務夜校　（章程）定名本校定名爲國民義務夜校　組織本校由靑年會商業夜校學生分會學生組織之　宗旨本校以培植無力就學之同胞使其略具普通知識爲宗旨　資格凡身家淸白人品端正者得有本會會員介紹或有本 
人父兄及店主店號蓋章皆可入學　年齡七歲以上二十四歲以下者爲合格　程度以初等小學爲限　課目國文英文算術　學期每半年爲一學期本校共分四級每級修業二學期　學費學費免收書籍用品亦由本校供給　時間每晚新鐘七點半至九點半　定額本校暫定額一百名　奬勵凡學生考試後經本校評定給以相當之奬品以示勉勵　校址閘北三畏里　附則本校附設負販圑凡本校學生皆得爲圑員 
　　廣濟義學　本城老縣前街廣濟義學已於二十三日行暑假休業式先山校董報告一學期間之收支眼略繼山校長致訓詞敎職員演說學生領奬是校學生書籍筆墨等費概不收取聞下學期擬擴充校舍增設學額兹已擇於陰曆七月二十二日開學 
　　豆米業學校　南市東中華路仁榖堂豆米業私立乙種商業學校係桑丹笙爲校長前日上午舉行暑假休業式兼行第六屆畢業禮本屆畢業計有馮祥興唐維獄李宗震陳杏生王雋彝等學生五人舊鐘十時桑校長率全體學生齊集操場整隊向國旗行三鞠躬禮次全體生唱校歌暑假學業等歌繼山桑君報告一學年學務經過情形　給發畢業證書及成績報告單仍照向例分給奬品按照學生平日品學之績分依序奬 
 
 

Page 11

 
 
勵末由桑校長說明下學期始業定陰曆七月二十五日開 
其邑廟萃秀堂之分校暑假則由胡陳兩敎員主持同時舉行 
[北洋大學同學會開會預誌]  
　　天津國立北洋大學同學留滬甚多曾於民國元年由朱庭祺王正廷王寵惠等組織同學會藉以聨絡感情交換知識互助行事倐已七載有餘頃因新同學加入及北洋大學校長趙天麟蒞串招考訂於七月二十七日假座三馬路跑馬廰一品香午刻開會聚餐並歡迎趙君以盡地主之誼云 
[省立第一女師範招生]  
　　上海縣公署　發布告云案准江蘇省立第一女子師範學校函開業查省立師範學校學則招攷新生應函請各縣知事保送到校歷經遵章辦理在案兹於本年下半年續設預科一級額數四十名定於陽曆八月十五日上午九時在南京馬府街本校試騐爲此檢具新訂學則及保證書專函途達貴公署務祈先期出示布告並令行所屬女子高等小學知照取具合格女生詳細履歷及保證書由貴公署備文保送到校飭其屆期來寗並於先一日上午携帶畢業證書及最近相片報到以憑攷騐並檢查體格再往年敝校招攷亦有無公文即來應考者又有雖具公文而無保證書者此次勢難再爲通融如有資格不合或手續不備者礙難予試並希轉飭投攷學生遵照以免徒勞往返至以爲荷等因並附學則及保證書到縣准此合行布告女子高等小學畢業學生知悉如有願入該校肆業者即查照前列各項手續備齊呈由本署保送母得自誤特此布告 
[軍工路紀念亭將行落成禮]  
　　依周塘軍工路告成後經引翔鄉公民王際亨在虬江橋塊拓地一方興建紀念碑亭一所並於兩側建築荷花池中駕石橋亭前佈設園林堆砌假山四週遍植花草作遊人炎天消暑之所前日該亭内外部工程及一切設置完全蔵事經王君擇於本月二十七日（舊曆七月初一日爲是路去年開工之期）下午四時舉行紀念碑亭落成禮昨特具柬分邀本埠各界屆期前往參觀並備西式茶點以餉來賓想屆時必有一番熱閙也 
[塡溝展寛龍華馬路]  
　　龍華馬路展寛路而至四丈一事曾經護軍使署知照路旁各業主限令將有碍路線之房屋拆讓在案兹悉盧護軍使爲體恤業主省拆民房起見查得高昌廟西栅欄兵工廠圍牆外原有水溝一道堪以塡平改築馬路則北而民房可以免予拆讓故於昨日命令步兵三十八圑馬圑長轉令各營抽派兵士迅將該溝塡平所需塡溝泥土就砲廠後之空地内運塡築 
[博濟藥房施送時疫水]  
　　時疫蔓延大有不可收拾之勢博濟藥房主人木圭氏爰製一種時疫救急水施送貧民不取分文如各界批發只售藥本居家旅行均宜往購以備不虞 
[聨益施材會近日之忙碌]  
　　虹口梧州路上海聨益施材會施材瘞葬收殮路斃辦理已有多年此次自時疫發生該曾舁材收殮日夕勤勞大有應接未遑之勢惟是經費困難亟盼慈善家襄助其事已誌前報兹聞近日該會除會昌繕票其領及調查員到會報告飭令槓夫舁材往殮外尚有一般喑啞涕洋之窮黎向該會取求棺木者幾户限爲穿該主任陸文中睹兹情形已有難以應付之勢故昨日一而飭令工匠連夜趕造棺木接濟一面廣求積善之家輪捐佽助云 
[請減船隻稅淸潔捐分别准駁]  
　　滬南工巡捐局近據認包船隻稅商人談桂香及東南區淸潔捐之汪洽記等先後呈請因發生罷市風潮虧負難支援昔年兵災成案要求於近兩月内之稅捐額數减去五成等情當經姚石蓀局長商請稅務科長許人俊詳加調查後以船隻稅果與罷市風潮受有影響姑准核减稅欵七天惟淸潔捐一項與船隻稅有别不能藉罷市期内率請减捐着不准行昨已飭知該認商遵照矣 
[槍决小山東之餘聞]  
　　積匪小山東（即曹惠生）因戳斃偵緝隊士李廷才前日解往斜橋西首馬業公所後面荒地執行槍斃等情已紀昨報兹悉行刑之處爲某巨族之墳墓次日該族後裔投警廰具禀聲明該處爲自族公共墳墓將來設有人犯行刑請移他處勿在該處援以爲例云 
[過犯混用銅洋之禁押]  
　　寗波人金阿三於本月十八號將銅質英洋兩元持向虹口海寗路三百九十三號門牌雜貨店内混用被店主沈華龍察破連洋扭交包探陸連奎拘解公共公堂諭着押候查明澈究在案兹經陸探查得金阿三前曾犯過混用僞洋訊辦有案因於昨晨將金解廨禀明前情請爲訊究詰據被告供稱向在南市營業此項僞洋亦係於晚間交易收下因持來賣與舊貨攤不料甫將洋取出遂被指爲混用等詞李襄讞核供商之英包副領事以金係過犯判押兩牢一年期滿逐出租界僞洋銷燬 
[竊案送閘北警署核辦]  
　　虹口北四川路華租交界處之四百零一號門牌居婦殷施氏家於本月十六號淸晨被廣東人姚土季掩門入内竊取衣飾等物一木箱携贓逃至天潼路彼一千零十九號巡街捕查見以其形跡可疑拘解公共公堂諭着收押查明再訊在案兹經包探周耀廷查悉前情於昨晨傳同失主殷施氏將姚復行解廨經中西官豫審明晰以原告係　界居民判將姚土季連贓一併送交閘北警署核辦 
[深夜賣酒之科罰]  
　　虹口海寗路一千零零九號門牌某酒店因深夜賞酒被一千四百十二號華捕查見以其違章歸禀捕頭轉請公共公廨出單於昨日將該店主寗波人葉月芝傳案經中西官訊供之下判葉罰洋五元充公 
[汽車撞斃酒店學徒之結果]  
　　山西路（路盆湯弄）黃全茂酒店十四歲學徒葉同德前日下午四時关公共租界南京路山西路口適某號電車與西女培克所乘一百九二七號汽車均山東疾馳而西不及避讓致被撞倒碾傷腦部山捕查見當送醫　醫治無效旋即殞命山院知照捕房將尸舁送斐倫路騐尸所昨晨報請公共公廨俞襄讞會同美思副領事於午刻蒞所騐得葉同德委係生前彼汽車撞倒碾傷腦部身死塡明尸格即升座公案訊據汽車夫江其昌與西女培克供稱當時開車悉照工部局定章實係死者自不小心等語據尸叔葉科浩投訴伊姪慘遭撞斃要求伸雪並據劉榮連供稱死者是伊師弟前日同伴出外從山西路欲穿過南京路目覩被江所駕之汽車撞倒碾傷殞命是實中西官核供遂於騐訊單上會同簽判云騐得已死葉同德雖係被汽車撞倒傷及頭腦身死訊之汽車夫並非有意應免置議判給尸屬撫恤洋五十元着尸叔葉科浩其結領尸棺殮此諭 
[冒騙絲襪之懲儆]  
　　海寗路協生祥洋貨店指控浙江路三百三十號門牌泰昌祥玻璃店夥高長根私刊圖章揑冩字條向九江路九十三號門牌胡伸記洋貨號内冒騙絲襪五十四雙等情由捕將高拘解公共公廨訊供收押等情已誌前報昨晨由廨復訊即據中西包探上堂禀明前情將抄出之假圖章呈案請究並據胡仲記號主胡仲年投案證明被告冒騙情形訊之高長根供稱向原告騙貨之字條係由葉捷三交我代往取貨現葉已逃逸實係受愚求宥王襄讞核供商之英卓副領事以高冒騙屬實判押西牢半年示儆起案之絲襪交原告領回 
[破壞烟禁之科罰]  
　　粤人莊金近因在新閘大沽路二百八十三號屋内私煮鴉片烟秘密出售被新閘捕房捕頭偵悉於前日派令中西包探恊往將莊連同烟膏一併帶入捕房押至昨晨解送公共公廨請究即據中西包探上堂訴明前情將烟膏呈案請察訊之莊金近供詞支吾中西官核供以證據確鑿實屬破壞烟禁判莊罰洋五十元充公烟膏送海關銷燬 
[過犯洗澡行竊]  
　　閩人盧天祥（即天和）前日在南京路二百六十三號門牌某浴池以洗澡爲由乘間私取浴客林元洪之金絲眼鏡手表逃出變價化用被控捕房昨經包探李明泉將盧查獲押解公共 
公廨請究經中西官訊之盧係過犯判押西牢二年期滿仍逐出租界 
[混用鉛角押候訊究]  
　　朱洪金昨晨至浦東爛泥渡阮元坤烟紙店購物混用鉛角當爲阮察破喚警到場將朱拘獲當在其身畔抄出僞角四十五角立送三區警署轉送地方廰經檢察官預審之下判朱收押候究鉛角存案消毁 
[閔行鎭之私賣鴉片案]  
　　婦人王氏偕女阿媛在西南鄉閣行鎭後街賃屋私賣洋烟供人燈吃前日爲縣警察第一分所訪悉派警往拘王氏聞風逃逸阿媛被獲抄出一切烟證申送事務所昨日移送地方檢察廰訊究 
[請逐流妓之公函]  
　　浦東大圑鎭邇來流娼日多昨由學友五九社員盛世芳盛昌璐吳宗英盛世蔭盛昌瑾吳紹銘盛宗琦盛察玨吳伯祥吳宗敏等致大圑鄉經董黃菊坪函云敬肅者本鎭土娼日增流妓踵接灘簧遍地男女雜座似此傷風敗俗行爲日見發達以致社會公益之事日見蕭條瞻念前途曷勝杞憂或謂增多流妓與振興商業有關上海京津是其明證竊謂吾鄉僻處海隅非通商大埠可比恐振興未見遺害已深且此輩明目張膽一若恃有護符警局不敢顧問崇奢導淫實屬駭人聽聞先生德高望重領袖一鄉對於此輩定必深惡痛絶乃因循至今未聞督促從事取締使吾鄉醇厚之風掃地以盡後世鑒變雅之由來本春秋責備賢者之義恐於先生不能無微辭也用敢不揣冒味凟函左右懇即督促警局將流妓土娼立行驅逐以肅鄉風而杜後患往雖不及來猶可追善後維持端賴大力地方幸甚靑年幸甚是否有當乞即裁覆 
[斥革車站女檢查]  
　　淞滬警廰雇用老婦許素珍淸江人常駐北火車站檢查販運 
烟土之女旅客詎許近有不規則舉動經徐廰長查明其作弊情形前日諭令斥革另行派人接充 
[苦女子懇求援救]  
　　安徽女子高銀桂前日至四區警署報稱女子年十九歲父親已故世母再難與星相爲業之高雪警去年將女子賣於白渡橋某閩人家爲婢得洋二百元未幾誘逃出外至今年又被價　於北四川路某粤人家得洋三百元連日又來勾引如不聽從將置女子於死地爲特投案懇求援救發堂　養云云張署長得供後着送慈善圑留養聽候查明核辦 
[法公廨訊追失車兩則]  
　　車公司主周雲生昨至法公堂控王德桂於前日至公司中租去黃包車一輛一去不返當由商人報告捕房請緝日前被商人在途遇見將王拘案請求訊追詰之王德桂供實係朋友高大唆使將車售去得洋分用現高逃逸何處不得而知求宥中西官判王押西牢二月以儆　又虞克謙扭洪金標至法捕房稱被洪竊去黃包車一輛求究昨日捕房　洪解廨請究原告臨訊不到詰之洪否認行竊中西官以原告臨訊之到判將案註鎗 
[聚賭行賄之科罰]  
　　住居法新租界之蒲玉生於前晚在家聚賭抽頭漁利事爲人十五號越捕查見入内將賭具及蒲一併帶入捕房蒲在途中向該捕行賄洋二元該捕不受當將賄洋一併帶入捕房禀明捕頭於昨日解送法公堂請究先據該捕上堂禀明前情詰之蒲玉生供實係朋友三四人义蔴雀消遣不敢聚賭抽頭求宥中西官判蒲罰洋十元及賄洋二元一併充公 
[查獲逃犯續紀]  
　　昨報紀敖典獄長查獲逃犯一則兹悉與事實稍有未符爰將眞相再紀如下張三寳前因迭犯竊案曾於上年間被華界探捕拘獲解經官廰訊辦送監禁押嗣因送往漕河涇新監工作被張脫逃經官廰諭令緝拿在案前晚張潛來法租界竊取陳福康家之衣服當被察悉喚捕將張拘獲帶入捕房昨解法公堂請究先據原告禀明前情繼據内地官廰來探禀明張脫逃狀况中西官判張押西牢五個月期滿後再行送交該官廰歸案訊辦 
[摸竊銀表押十四天]  
　　竊賊李阿良蔣淸和兩人日前在法租界地方摸竊某甲身畔之銀表一只而逸後持至某押店質洋化用爲包探李榮卿偵悉前往將李蔣兩人一併拘獲吊出原贓帶入捕房昨解法公堂請究先據該探上堂禀明前情詰之李蔣兩人供認行竊不諱中西官判李蔣各押十四天以儆銀表充公 
[道署批示兩則]  
　　太倉縣士紳蔣汝坊等呈淫雨兼旬淹没農田棉稻受傷請飭縣覆勘以靖民心由　呈悉此次淫雨爲災棉稻受損自係實在情形所請先行履勘之處旣據逕呈仰候省長曁財政廰批示祗遵 
　　吳江旅滬同鄉會長施則敬等呈請准予立案由　呈及簡章均悉候上海縣知事核明復奪 
[淞滬警察廰批示四則]  
　　凌來儀批　呈及傷單均悉查該民娶徐月山之女爲妻以名分而言則誼屬甥舅如果因夫婦之不睦激成暴行之行爲儘可各邀親友從長排解須知一時氣忿萬不可各趨極端訟則終凶垂爲古訓尚望該民善體斯意母遽與訟所請提究應母庸議 
　　朱錦芝批　據呈各節察核其中顯有不實不盡復多砌詞牽累旣已扭人四區一分所訊理有案是非曲直自有秉公處分所請提究應母庸議 
　　淸華池批　呈悉准由該民具保可也 
　　李德元批　呈悉查黃永康於營業拆股以後該商推念昔日合股之情將店内餘屋一間借其居住論朋友之誼不爲不厚乃於該商盤店之時任意霸屋及向理說又復恃蠻如此無理取閙殊屬不合警察有保護安全之職仰候傳案訊奪可也 
[誌謝]  
　　昨承銀行週執社贈第一百零八號銀行週報二册謹謝 
　　更正　前日（廿二號）報載白克路越貨傷人案兹經查明即係昨日（廿三號）所記孟納拉路搶案之傳誤特爲更正 
[贖約信金消息]  
　　滙和莊　唐海珊二十額王錫孚二十額潘雨蘋二十額周亮卿十額朱煥章十額汪伯剛十額許和堂十額張祥之十額殷葵森十額黃壽如十額孫錫麟十額馮梓卿十額董惠生十八額蕭經甫十八額陳明章八額許丙南八額竺儒瑜八額黃子鴻六額張瑞伯六額曹定保四額王壽臣四額王筱庭二額吳鹤齡二額王祥鑫二額周炳文二額王有餘二額徐善祥二額史汝揖二額石秉榮二額王毓麟四額計玉岐二額馬滄文二額張福成二額胡嘉福二額黃子伯一額朱正榮一額許桂文一額紀瑞貴一額王國臣一額張學禮一額以上共計二百六十四額合洋一百三十二元如數暫存上海商業儲蓄銀行 
　　保險業　保安保險公司李觀森二十額曹承桂二十額霍謙光十額邵光複六額王紹福四額過順慶二額葛子祥六額邵光褘四額葛進桃二額葛聖和二額程壽生二額方金福二額曹恭壽二額楊全聲二額潘林全二額葛金泉一額吳仁炳一額揚毛毛一額陳友生一額陳義生一額張子良一額瞿關榮一額陸阿桃一額共計九十四額 
　　眼鏡業　天津路大明製造眼鏡總公司同人認欵如下大明眼鏡公司六十額莊鴻臯三十額莊鴻華王仁龍各二十五額應榮華十五額胡祥賣朱德年鮑鴻卿各十額莊鴻學周倫琨應美容沈傳宗各八額周吟崧楊如元應小水王寳友陳忠才各四額方杏亭周倫陽各三額崔玉卿周倫儀應禮品陳珍章夏介美胡安福崔東盛應金如周文郁楊貴生崔生和李根木莊鴻根莊信鰲莊祥豐周同德崔有康應杏卿應仁乾應能富方天祥崔生鰲鄭阿生王培生崔部卿程振聲史濟生各二額童九布彭福全張舜玉陳淮良周忠義崔文華張金生應雲鹤各一額共計三百零七額計洋一百五十三元五角 
中華職業敎育社通訊 
[社務近狀（四月一日至六月三十日）]  
　　歡迎小呂宋華僑　四月間菲律賓僑商薛敏洛李淸泉諸君回國考察敎育　業本社以薛李諸君均極熱心職業敎育前黃君任之郭君鴻聲赴小呂宋爲本社募捐承李君概捐鉅欵薛君廣爲籌募特開會歡迎并導往職業學校參觀 
　　徴求各校玩具　本社以玩其一物關繫敎育甚鉅而吾國對此向未提倡研究市上銷售者都係舶來之品爰偕江蘇省敎育會通告江蘇各縣高等小學於手工一科提倡製造並徴集出品定期展覽 
　　介紹工業專家　自靑島問題發生國人盡力提倡實業然缺乏專門人才每多窒礙本社因登報通告工業專家通函本社以便實業界如需各需各項人材可以設法介紹 
徴求學徒服務上必要之條件　近頃學生畢業而至社會服務往往格格不相入本社因開列關於學徒服務上各項問題徴求實業界之意見現巳稍有所得將來擬刊成小册子分送各校以爲訓練之參考 
　　通訊，此三個月内共收到函電一百十九件書籍十七册發出函電七百七十三件書籍二千三百七十册 
　　申報本社通訊欄十五次福建實報本社通訊欄通訊十一次 
　　委托新加坡華僑中學檳榔嶼華僑中學緬甸華僑敎育總會附設本社三通訊處經收各該埠社員歲費 
　　社員　此三個月内新入社者普通社員三十七人特别社員二十七人捐金二百元以上推爲永久特别社員者五十一人經費　四月分收銀一百十五元六角七分支銀六百二十六元五月分收銀五百元零一分支銀九百六十九元五角二分六月分收銀二百二十四元一角五分支銀四百九十二元八角一分三個月共收銀八百三十元八角三分支銀二千零八十八元三角三分 
[校務近狀]  
　　添建校舍　添建寢室十五幢敎室九幢月内開工請張君效良董理 
　　添招新生　鐵工木工琺瑯三科各二十名職業敎員養成科五十名職業敎員養成科學生先儘各省區敎育　關保送不足再招考補充 
　　添聘職敎員　下學期普通科增多一級添　普通科主住敎員一人又童子軍敎練員一人各班理化敎員一人及庶務員一人 
來件 
[共和國國民之良心與體面（引翔鄉農）]  
　　七月四日僕曾有和約不簽字後進行之主張投函各報請國民量力集資除償還高徐濟順兩路借欵外更進一步作振興實業之大舉計四百兆國民中十分之三力能爲國紓難集資得數爲三萬五千四百四十五萬六千元除興辦棉業勸業銀行墾植業礦業製糖業造紙業水產業玻璃木材五金毛織製革膠工陽傘及一切小工業外尚餘一千萬元擬作擴張航業用僕所認之欵業於七月四日交人上海郵政儲金局爲第五十號存欵時局變化倐若烟雲救國何事豈容觀望乃靜觀各省各界眞正愛國之表示惟最開明之地方最少數商界中人熱心認欵餘尚寂無所聞四星期之約已過四分之三認定之欵僅達約數三千分之一僕今不得不希望全國國民四百兆衆之各個人起負救國天職每人出半元立得二百兆元每人出一元立得四百兆元鄉人入市售鷄鴨鷄每頭得價半元鴨每頭得價一元誰謂我愛體面之國民對於救濟國難促進民生毫無表示竟一鷄鴨而不若乎僕以爲不然蓋有故焉一乏懇切之勸告人請求已認欵諸君不憚煩勞任此職一乏妥實之收欵處請各地方各圑體各行業中熱心公正而有資望之人起圖此事並仿行照壁之揭示以廣喚起然後刊布報端以昭大信如此推行吾知不生利之婦女亦將質簪釵以爭人格無活計之苦兒亦將拾枯柴以效輸將去隔膜而勵羣德投金之踴躍必有若决江河沛然莫禦之勢矣至於不正當外債之如何堵截非法政客之如何屏斥實業人才之如何培養興業程序之如何確定則當代賢逹早有成竹在胸無煩草野之夫喋喋也今日所最緊要最有力最有希望之一事惟全國人民人人出其實力上之表示而已 
[少年宣講圑通告二則]  
　　（一）該圑總幹事敬告圑員云本圑創自民國元年釐定章程以改良風俗　助敎育爲宗旨以不涉宗敎政治爲範圍此次外交失敗國民熱度達於極點本圑旣以宣講爲職志則凡我圑員急宜乘此時期極力鼓吹兹特定宣講大要三則如下 
　　（一）提倡國貨（二）普及貧民敎育（三）勸導勤儉儲蓄此外問題若與本圑章程不相背馳則亦可隨時提交職員會共同研究其與定章抵觸者概不得用本圑名義發表免致分歧爲幸 
　　（二）該幹事部通告云本圑對社會職務刻因時値暑期暫行休息專謀個人之預備兹定國語練習期如下　七月三十日八月六日十三日二十日二十七日　宣講研究期七月二十六日　八月二十九日十六日二十三日　時間均自下午七時半至九時半止（依舊鐘）凡係圑員務希屆時創圑練習研究 
來函 
[松江旅滬同人懇親會第二次質問松靑電車發起人書]  
　　瑞芝受之先生公鑒辱奉惠覆具悉貴公司發起情形而敝會之所以不憚曉凟者以貴公司發表以來人言嘖嘖疑有外資攙入同人以桑梓所關不容默爾而息乃循誦來書於敝會前函奉訽之意未蒙一一詳示疑竇所滋羣情愈激敢再將敝會所欲求台端明示者條列於後務乞不吝賜覆爲荷（一）貴公司發起者若干人贊成者若干人乞將姓名披露（二）來書稱本年春暮呈請交通部立案旣已呈部立案自必集有股分究竟每股銀數若干共需股數若干現已集股若干（三）現在所集股分是否纖毫不攙入外資（此條必須得有保證之答覆）（四）旣已呈部立案自必訂有章程務請登報宣布以釋羣疑而平公憤（五）以上各條請於三日内登報答覆此頌台安松江旅滬同人懇親親張葆元吳廷璜等謹啓七月二十三日 
[葉達文致張芝等函]  
　　蔚丹先生鑒讀報敬悉公等二十餘人爲松靑電車公司事電請交通部澈查細底勿予立案等情不勝感佩惟電中稱該公司之發起人全係上海林祖縉靑浦葉其松等主持强將衆省議員金沈閔葉諸人列名邀准云云殊堪駭異查議員爲人民代表聲價何等高尚且當時請交通部立案呈文中均蓋有議員等私人圖章其願意任股東也無疑迨松靑兩邑人士羣起反對該議員亦無何等表示聲明否認公等竟以强將列名一語爲該議員等掩飾請問　堂堂議員資格可以相强則爲奴隸爲牛馬又孰不可相强乎在公等或與議員有他項關係故特爲之辨白而達文　爲此電一發愈足令人生疑竊爲公等所不取也專請暑安葉逹文上七月二十二日 
[陸軍第三師參謀長李濟臣來函]  
　　敬啓者近閱報登關於敝師吳子玉師長所發重要函電頗爲各方而所注視但敝師長素日所發函電均絲簽名蓋印爲憑其有未經簽名蓋印者概不負責合行聲明希即刊入來函門中俾遠近週知庶免有所誤會實紉公誼　陸軍第三師參謀長李濟臣謹啓七月二十三日 
[徐蔚伯來函]  
　　敬啓者近來有年幼學生手持逐日評論公誼報學生聨合會刊等各報紙於電車駛行極速之時跳上車輛向座客兜售其熱誠可嘉而危險實甚希即登入來函門轉請各學生家長勸阻子弟勿跳電車免蹈危險深紉公誼專頌箸祺北蘇州路八四九號徐蔚伯 
雜評二 
[廣東之省長問題（庸）]  
　　廣東此次因省長之爭而引起罷市粤人犧牲甚鉅今罷市風潮雖已過去而省長問題則仍無解决希望讀廣肇公所致粤當局電慨乎言之吾人雖不敢謂西南之武人與北方之軍閥竟如一邱之貉然於廣東之省長問題實亦不能無感慨也此次南北之爭旣爲民治主義與武力主義之奮鬭武人干涉民政當然爲民治主義所不許以管理民政之省長而由督軍兼攝或雖非督軍兼攝而爲督軍所左右之人將軍民分治之謂何更民治主義之謂何粤人欲以非武人派之人物筦攝省長以確保軍民分治之精神而武人派乃深閉固拒必欲總攬軍民兩政之大權而後快亦何怪論者以南北軍閥相對舉也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[美國郵政之沿革（二）] [  九如]  
　　改革時代　一千八百三十六年國會通過一議案郵政收入須悉數彚解國庫一切支出亦山總郵務司開單呈報具領立審計院以專其責翌年華盛頓京之舊郵政總局燬於火遂 
重建一華麗之巨厦以辦公務直至一千九百年始移惟收入仍不見旺一以郵費過昂通信不多二由私家競爭太烈三則火車傳遞尚未發達驛站費用甚鉅一千八百四十年英郵局採行一便士制度即每信無論路之遠近如不過半盎斯取費一便士美國各界人士於是羣議倣行緣是時美郵局三十里内取費六分逾此則八分一角不等四百里外則需二角五分且不得過一頁但二國情形不同一則地窄人稠營業已臻發達年可餘七百萬元一則地廣人稀私遞甚盛歲虧金至二百餘萬故雖有是議一時未見實行一千八百四十五年三月三日總郵務司惠克廉夫Wiokliffe '呈准總統限制各機關免費郵件每信不過半盎斯在三百英里内取費五分三百英里外取費一角郵票自一千八百四十七年始正式行用黏貼與否任民自便一千八百五十五年寄件人乃必須預付郵資購就郵票以黏貼其所欲寄之信面上否則倍罰國際郵政同盟亦於是時訂結首與日耳曼國之白禮門邦後又與英法西等國漸次締結總郵局自後遂平添一國外郵政辦公處矣 
　　近世時代　自一千八百四十五年郵費核減後郵件銳增收支已能相抵而總郵務司意猶未足於一千八百五十一年復由五分一角統減至三分翌年又減至二分一千八百五十五年始設掛號取費五分後因居民日衆郵件倍增故於紐約各大街首先設立信櫃任民投寄已黏足稅之郵件一千八百六十四年南北戰爭軍士滙銀不便遂設滙票部二十元内取費一角二十元外取費二角五分以三十元爲限通滙兌之局初祗一百三十八處不四年增至一千二百處一千八百七十三年發行明信片以便商民一千八百八十五年設快信部（又名專遞部）每年遞信一百萬件及一千九百十七年增至二千五百萬件一千八百九十六年鄉村郵件雇專差遞送一千九百十七年終此項專差數逹四萬四千人費用至五千萬元郵政儲金歐洲各國已早實行美以儲蓄銀行林立恐一旦照設妨害彼輩營業然卒以主張者多故於一千九百十一年一月三日試辦成效甚著一千九百十七年共有存户五十萬 
存欵八千萬初以五百元爲最鉅額後展至一千元 
　　美郵政創辦迄今百有餘年總郵務司共易四十三次沃斯古特任内郵局凡七十五處收入二萬五千圓郵務人員一百十八人今盤萊遜Burleson轄局五萬五千處收入三百三十兆圓服務人員三十萬人每人年費郵費可扯三元餘昔日則一分猶强推其發達之由端賴交通之便利文明之進化與夫郵費之減收而已 
劇談 
[東籬軒雜綴] [  柳遺]  
　　　王蕙芳之得名先於蘭芳而其藝能確不如蘭芳之精進聲譽亦遂較遜余嘗觀其與蘭芳合演樊江關虹覓關金猛關金山寺等劇旗鼓相當允稱珠聨璧合近更日從瑶卿習靑衣其己露臺者爲探母女起解汾河灣武家坡當得一般人士所贊許尤長於武事偶爲英雄傳之十三妹英英露爽極稱人意若以眞實的審美眼光評論蘭王是固各有所長而各不相掩友人秋痴曰蘭蕙芬芳一時瑜亮也誠哉是言可謂先得我心矣蕙芳善畫蘭與蘭芳之山水同工蘭芳最嗜鴿與蕙芳之愛鳥（蕙喜藍地兒曾以七百金購一鳥）同好是其性情亦有類似之處不過蕙性慷爽而蘭性柔和慷爽之人好勝柔和之人謙抑卒之好勝者未必勝人謙抑者竟獲實益蕙之不能超出蘭上即此一點然而瑜亮之說必可得大多數人之認可也 
小說 
[潛艇歷險記（續）] [  翠岑譯]  
　　第三十二章　驕者受辱 
　　漁船來自卡爾士克龍那船尾標其名曰司斗阿芬船面可見者僅一十四五歲之童子懶然持其舵輪船帆多半卸下藉主帆與首部三角帆之力童子駕之緩行者約二海里偶然回首倦容頓失大聲驚呼船中餘人悉出一爲風霜憔悴之老者一則二十許頎長之少年也Ｒ十九號前部之二砲實彈準備以雖遇弱敵戰備不可廢也於是緩緩繞過漁網漸近漁船可與船中瑞典人互語台列克乃操德語遥呼曰司斗阿芬近者吾將寄汝以二人漁船船主聞語摇首似謂聞未淸晰者Ｒ十九號遂突前與漁船並漁船之人驚惶無措惟仍投索與Ｒ十九號之水兵俾相並益密時昏暈久不淸醒之德傷兵已自艙中舁出漁船中人見之遂易驚惶爲憐憫謹愼移之船上入一小艙一人旣已德探明迪格爾次之此德探今受第二次之覊禁此非苛待良以彼之形狀舍此不可雖經台列克以嗎啡安其神經而兇暴之狀初不減囈語含糊涎沫滿口明迪格爾遂禁入首艙當其自梯而下時與諾愛爾遂爲末次之相見台列克授船主銀幣一握曰予不審彼德人尚詆吾爲苛待否瑞典人受之遂升帆向東南而駛台列克大聲曰否否非德國往瑞典也言時即駛艇而前鐃阻漁船之首漁船迺轉舵西向潛艇亦 
循其定向行移時回望則漁船已滿帆收網顚頓波濤中向瑞典海岸疾駛矣 
　　台列克司托克台而方進其失時之小食艇員報告謂大佐房霍本納急欲與艦長一而台列克曰噫眞耶急欲一面佳哉待吾食畢預備彼可至也時諾愛爾正値班治事台列克則請之至於是置日程簿於案側於某月九日之一頁間夾一書簽俾易檢閱乃傳命見大佐房霍本納霍本納全御浸漬烘乾之制服上　其菱角之鬚後刷其灰黃之髮台列克見之起立迎之狀至足恭而霍本納則昂然直入視敬禮若無睹反似勝者一列克急以室中最美之椅與之請之坐且曰大佐乎蒙君光降不識有何見教霍本納曰吾問汝彼與吾同登此艇者今已何往台列克曰此問殊有思想果也苟爲長官而欲名副其實者對於士卒之幸福自應關切也霍本納聞語頷首絶不覺英人言語之嘲己台列克續日就事實論之其人身受重創足下諒亦知者而此間旣無適當之醫藥則處此艇内其生命實險故予爲人道計爲責任計設法移之瑞典漁船霍本納曰汝移之至瑞典船乎吾迺未知台列克曰此事吾已製有記述如須證明：：霍本納忽攙曰吾意汝今當駛至司托克霍姆或卡爾士克龍那（均瑞典港）台列克異其語問曰汝何發此想德人冷笑曰英人汝今被鎖矣所有入波羅的海之門户盡被封閉汝不决能由是遁俄國汝亦不能往以今日之俄國不久即成德國也汝今之途僅有避入瑞典之中立港解除武裝靜待吾德國戰勝之後伏汝宿辜耳台列克呼曰噫　誠然誠然言時雙眉上蹙諾愛爾睹狀覺此象特異德人亦注視不瞬似自悔失言台列克續曰噫　誠然誠然大佐汝殆誤矣此艇旣越水雷區而入則仍由此返耳德人抗聲曰然則吾當要求放逐於中立國矢不他適台列克曰要求亦所當有惟與事實去遠耳汝當禁此艇中度越汝所熟知之水雷曰汝亦知德國設雷於丹麥領海其罪惡爲不赦乎吾計已决事在必行房霍本納是時傲態盡去轉而哀求不遂則大怒又無效則嚶嚶而鳴繼又蠢蠢欲用武卒乃俯身掩面驚怒交并而泣台列克色然曰似此感情動人無益也人而勇武雖敵吾亦敬之汝之欲去彼傷兵殆正欲爲此一幕而恐爲所笑耳否則旣屬同舟何至不洽若是且大佐佩一等軍功章者也吾且問汝何從得此非因任奴斯屈力兹俘虜營監督時之功績而獲者耶德人曰汝何知是台列克曰知之明甚在汝監督之下英國戰時被俘之水兵備受虐待雖然汝且答吾勳章究因何功而獲或者汝已告吾密司透福達愛斯而不願重言之乎吾告汝汝之揣測謂某月九日曾擊毁一英國之潛水巡洋艦者未免言之過甚吾當讀吾某月九日之日記汝可細聆之此後吾且示汝以日記之簿證吾記事之非臆造汝當知此種手續吾英國海軍無分也於是台列克迺朗朗譯誦Ｒ十九號脫網遁出之記事德人之面漸呈驚訝恐惶之態自念疵事而傳佈外揚者非特貽人笑柄即德皇知之己亦且無幸則囁嚅問艦長曰然則先生亦將毁吾聲譽乎台列克砰然圖其日錄簿曰不列顚帝國之海軍决不喪失其歴代之光榮光榮云者即其軍中之士官兵卒兼軍人而君子者也 
 
[世界偉觀（五）紐約高架鐵路]  
　　紐約高架鐵路在一百十號街灣線處爲最高其高與五層樓相髣　該車站以升降機資旅客之上下蓋著稱於世之紐約高架鐵路於此處爲尤艶稱焉 
[自由談之自由談] [  不冷]  
　　利人利己　利人利己平常人以爲必無之事也其實世界上事苟循道理而爲之無一非利人利己者然而近人之習每若以損人爲快而己之利不利尚在後此故何耶 
 
 

Page 15

 
 
   
 
 

Page 16

 
 
   
 
