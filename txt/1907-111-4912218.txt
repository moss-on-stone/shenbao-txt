# 1907 - 111 - 4912218

 

Page 1

 
 
   
 
 

Page 2

 
 
第一張宮門抄論說專電緊要新聞本埠要聞 
第二張專件（中國振濟珍品陳列所簡章）各界新聞 
第三張畫史國外新聞本埠新聞訟案通信 
第四張調查（全國綢縀振興議）小說（血淚痕傳奇） 
[宮門抄]  
[電傳宮門抄]  
　　三月十五日召見軍機裴維侒馮汝騤 
[論說]  
論部定女學章程之因果再續 
二曰部章而實施也則何如不能實施之理由及其結果。前旣言之。抑部臣之於定此章也。固亦明知其萬難實施。而有詞以盾其後矣。其詞云何。則許聘品學優良之外國女敎習。及須明定應與中國女敎習研究敎 
 
　　 
 
 

Page 3

 
 
法而由該學堂酌定研究時間是已。夫彼之爲是云云者。抑豈由衷之論乎。中朝大官。老於事矣。彼詎不知外人之受聘而來者。非易求其就吾範圍。而乃敢　是云云乎。彼又詎不知中國尙未有明敎法之女敎習。斷無可與外國女敎習研究敎法者之資格。而乃敢爲是云云乎。彼又詎不知聘外國敎習之動需鉅資。於普及敎育。大有窒碍。而乃敢爲是云云乎。然而竟爲是云云者無他。特明知無是云云之將益授議者以駁詰之柄焉耳。且其頒行之新章。旣有是云云矣。則他日而有以無女敎習爲言者。直可應之曰何不聘外國女敎習有以外國女敎習不適宜爲言者。直可應之曰何不與之研究敎法。其藏身之固且巧有如是之不可方物者。非吾所謂有詞以盾其後者乎。嗚呼。使辦女學者之對於此部章。果如其盾後之說而實施之。吾國女學之前途。乃眞不可問矣。是何也曰是當先分外國女敎習爲二類而斷之第一類曰眞外國女敎習卽部章所云在女子高等師範畢業者是而大抵爲日本人。夫日本女學程度之未高。有識者所同認也。故其國中之敎師。自小學以上罕有以女子充之者。蓋明知畢業師範者之資格。未堪以勝高級敎育之仕耳。今乃以不能勝任於其本國者加之以重譯之困難。而使受我國師範敎育之重寄。其尙能有裨於我乎。夫日本人則何樂而不爲。彼其淺學而抱金錢主義者。擁擠於國内而思以吾國爲尾閭也久矣。今乃男子之不足。又益之以女子。又何患敎育權之不握其手。而敎師商業之不發達乎第二類曰非眞外國女敎習則實爲中國所有女敎習中之一大部分而久己同化於外國其心目中乃祇有外國無有中國者則敎會中之女子是。此輩之才學。寗無些須之足供吾採用者。然而可採者。實不過手下圖畵之數項。其稍涉於學問者則偏於彼敎主旨及外國習氣。而與吾之宗旨禮俗。比比相。鑿枘矣向者女學雖。興猶以其宗旨之未純。莫或顧問。今則乘敎師缺乏之際遇。而彼乃將自居於外國女敎習與中國女敎習之中間物之地位。以連袂而並進。其又能有裨於我女學界乎。夫女子者。國民之女也。女子敎育之宗旨。自必爲國民敎育之先導無疑也。今乃舉全國國民之女。而悉委敎育權於此二類者之手。女學界所受之影響當何如。而自此二類者所造成之賢母良妻。以間接影響於於全體國民之敎育者。又當何如也。 
夫熱心敎育者有人也。熱心於女子敎育者亦未嘗無人也。必謂此部章之頒行。而女學遂至於音沈響絶。固無庸有此過慮之事。所慮者。此二果中之當得何果耳。其爲前所云耶。吾慟之。吾猶有希望存焉。若竟爲後所云耶。則吾乃長慟而無餘地矣（完） 
專電 
[電一武昌（三月十五日戌刻）]  
留德學生現將駐德公使楊晟穢行劣跡臚列多欵繕一公函徧寄當道請予奏明撤換（章） 
[電二北京（三月十五日戌刻）]  
陸軍部原定官制不設丞叅現請增設政府以軍事計畫與他部不同著仍照前章具奏（學） 
[電三北京（三月十五日戌刻）]  
陸軍部設立軍諮府現已議定簡一重臣如參謀總長不受尙書節制（大） 
[電四北京（三月十五日亥刻）]  
南京碑亭巷至下關之電車鐵道江督决意興築已委定商務局王觀察司工程官錢局孫觀察司籌欵（吾） 
按此電可與昨報要新聞内（江寗省城將行電車）一條參觀 
緊要新聞 
[江督蘇撫奏准採運川米平糶北京]  
　　日昨江督 
蘇撫電致軍機處略謂去歲水災以寗屬之徐海淮安爲最重上年十二月雖經奏准將米麥雜粮展免厘稅而商賑無多難資接濟此外江寗揚州通州各屬去歲均有偏災收成甚屬歉薄貧民因乏食而時覺驚惶匪徒藉米貴而每思煽惑屢經嚴飭地方文武彈壓開導一面開倉平糶並嚴禁富戶囤積居奇奸商抬價漁利第現距麥熟爲時尙遠米乏來源恐難持久自非廣爲購辦平糶不足以弭隱患而定人心無如皖浙則同被災荒贛湘則已經遏糶暹羅仰光之米現經蘇屬官紳採辦價亦增昻且道遠運艱購辦更屬不易茲查得川省重慶一帶地方去歲豐收米價尙不甚貴電飭重慶府知府高守增爵就近招商承辦由川東道發給護照包運至湖北宜昌交收一面派委宜昌鎭總兵傅廷臣宜昌府知府存厚督辦接收轉運事宜並委調補甘泉縣知縣謝元洪前往宜昌設局專辦 
 
 

Page 4

 
 
川米運到卽行查收轉運分撥徐海淮安各屬災區及江寗揚州通州所屬去歲歉收米價較貴處所減價平糶仍轉輾輸運以辦足二十萬石爲度所需米價欵項容當設法籌借另行奏明辦理其轉運減售一切折耗應照部咨作正開支相應請旨飭下四川湖廣總督將經過之夔州關平善壩及沿江各處概免厘稅查騐放行謹請代奏等因奉旨着照所請度支部知道欽（能） 
[江督札勸富戶認捐南京]  
　　江督端午帥訪聞桃源縣富戶　明智有良田三千餘頃所囤粮食今正出售較往年多賣銀八千餘兩並在沭陽買地一萬餘串本邑買地一千餘串吳圩開一大槽坊獲利極厚又有顧培林魏錦霞二名均係該縣戶書顧則蓄資十萬魏亦蓄資四五萬值此大災之際姑無論單明智藉荒取盈顧魏等由書吏起家卽此本境奇荒災情迫切正當激發天良解囊傾助保全桑梓卽以自衛身家何得坐擁厚資竟存膜視實屬爲富不仁適有候補道沈佺委赴桃源勸捐之便遂加札派委沈道督同該縣飭傳單明智來城責以大義勸令從豐捐助其顧培林魏錦霞等卽責成該縣諭令照所集家資捐助數成以濟振需札中並有行道有福作善降祥該富戶等果能踴躍急公自當予以奬叙藉示鼓勵之語（久 
[九廣鐵路債劵發售]  
　　十四日倫敦專電云九廣鐵路 
借款計英金一百五十萬磅五厘起息現已發券招購照定數收欵不加折扣期限准三十年内贖還譯字林報 
[嚴查徐觀察侵蝕巨欵南京]  
　　督辦萬頃湖屯墾徐次丹觀察交代尙未清楚卽經蘇省調統浙西鹽捕營到差已久現清軍帥查得觀察所辦屯墾報銷中多不實不盡顯有侵蝕情弊因卽嚴札飭令速卽請假來寗重行核實造報倘再有浮冒定卽嚴參查辦云云聞其中欵項被駁者多至三萬餘金故清帥必欲澈底嚴查以重公欵（同） 
[南洋大學擇地開辦情形南京]  
　　江督端午帥奏辦南洋大學一所奉旨允准等情具詳前報茲悉開辦經費先以貢院拆卸磚瓦舊料雙價撥充不足則酌提鹽務經費昨日已派潘大令陛張敎諭是保前往稽查各數惟大學堂規模宏大必須地方寛暢空氣潔靜之所方爲合宜現城中實乏相當之地午帥之意擬在城外幕府山一帶擇地一區以期早日從事（同） 
[埠要聞]  
[滬道致英總領事函（爲洋棧工人滋擾事）]  
啓者據塘橋巡防保甲局委員局董禀稱今午有怡和洋棧扛挑煤炭之多數甬人羣叙金明新茶館適民人陸阿多偶至該茶館誤將甬人殷和月洋傘碰倒卽爲拾起揩試該甬人卽攅毆打傷陸之頭額因該處三官堂駐有防勇一棚當由陸之家屬喊求彈壓得將帮兇之甬人俞阿寳並肇事之殷和月與陸互相扭至卑局詎該甬人已號召同類小工二三百名由　頭目小寗波並劉阿彪爲首蜂至三官堂分局拔去營勇二名高吊洋棧之内在路已遭毒打復加攅毆謝貴藩一名因之受傷最重奄奄一息毛玉卿一名亦受重傷什長文定芳更被撕破號衣復經甬人朱裕德聳便洋人卽碼頭鬼並帳房蔣蒼林帶領一二百人來至卑局誣指巡勇攫去俞阿寳鈔票洋二十元勒令追繳卑職見勢甚洶湧恐釀事端只得善言解散而俞阿寳殷和月小寗波三名不服送縣擅自回去只得將受傷之營勇二名並民人陸阿多先行送縣騐傷其肇事之殷各月等伏求飭縣分别提究（中略）到道據此查此案起釁甚微乃甬人殷和月輙敢行兇傷人不服彈壓甚至紏拔防勇任意兇毆實屬目無法紀除飭縣查明情形將滋事首犯拿辦示儆外惟怡和棧洋人並賑房蔣蒼林不知勸諭反紏衆誣指巡勇攫取鈔票有意要挾殊爲不合應請貴總領事轉諭該棧主約束一應用人母得幇兇多事致貽後患（下略）（恥） 
[滬道不認准包牛捐爲違約]  
　　前年有義國商人挨得利禀由華官批准設立公司包捐承辦上海各西商食用菜牛由江海關給照運滬嗣以洋商包捐與章不符由外部飭令停辦後上年即有華商張廷卿等禀准接續承辦刻西官以此事究屬給予專利有違中法條約第十四及第九兩欵因而反對由領袖總領事照會關道要求收回合同而瑞觀察以食牛捐項由華商包認卽與他項土貨統捐之辦法無異無非免沿途收捐散漫偷漏且運牛之照雖由包商繳欵請領而各商販仍可向其轉領分運並非獨由該公司把持自辦並謂法約第十四欵所載係杜他國洋商專利妨碍法商貿易今按法約第九欵與義商所訂利益均沾合同己經銷廢洋商早無應得利益公會實有誤會故所復領袖薜君公文未允照辦云（域） 
[劃清城濠公地權限之督批]  
　　總工程局與提右營畫分汛地權限所有城濠公地歸上程局管理經滬道詳奉蘇撫批准等情已志前報茲悉江督批示現亦奉到謂所議尙屬妥洽應准照辦　卽督飭認眞辦理并分别移行遵照云云（企） 
 
 

Page 5

 
 
   
 
 

Page 6

 
 
 
　　潤庭席公館秘製外科拔毒收冂靈丹見症施送不收分文 
 
　　崔製消痰半夏當面可談痰化爲水 
 
 

Page 7

 
 
   
 
 

Page 8

 
 
   
 
 

Page 9

 
 
　大字廿四史大减價廣告 
　　啓者前英商圖書集成局發行之廿四史係遵乾隆四年武英殿本鑄印今將此項鉛板全數售歸本公司特爲敦聘名儒重如雦校再行付印惟此書前須售洋六十元價值太昂士林每以爲憾本公司開創伊始欲稍有貢獻於學界因將書價大加核减每部祇收回　料洋銀二十四元如不用銀元之處折收庫平銀十六兩欲購者先繳十元給以定單一紙至六月杪再付洋十四元先取十五史至八月取九史此項預定之書以兩月爲期千部爲限海内士大夫幸勿失之交臂經售處上海棋盤街集成圖書公司發行所點石齋震東學社南洋官書局飛鴻閣商務印書館開明書店三馬路申報館申昌書局及各書坊漢口大新街鴻文書局商務印書館京都奉天天津成都重慶廣州廣西桂林福州開封長沙山東濟南府均商務印書分館　華商集成圖書公司啟 
　　　捐書助振　皖北灾深欵絀茲承　萬昌當余魯卿先生交來邵甘甫大善士石印書一百三十部又承競華學堂汪慕梁校長交來新編中學唱歌敎科書一百部均全價充賑特此登報奉揚　仁風并將各書照原價减作六折　計　　史緯二十部每部五十二本折實六元　五大洲政藝全書十部每部五十二本折實三元陸角　皇朝奥地通考四十部每部四十本折實三元　呂東萊十七史詳節十部每部三十本折實二元四角　御批通鑑輯覽五十部每部十六本折實一元二角其中學唱歌書則照原價八折每部一本折實二角四分　賜購者旣得便宜之書又積無量之福請至虹口　甫里鐵路局内安徽義　所及英大馬路萬昌當躉批零拆均可　　安徽義賑同人謹啟 
 
　　江南副票改章准三月十七日開彩 
啓者本局副票定於第七期改用一百二十碼開三十碼點十五字俾購票諸君易於得中再副票聯單向歸本局備售面各寳號送來蓋印聯單每有與本局聯單板口不　字　不準致使中眼出格點彩人無可辨認誤非輕事現本局見有此弊特用上等紙張内藏　記板口一律毫無參差庶使打眼點彩均無差悞以昭大信以後如有再用别頂低次聯單本局槪不盖印幸勿自悞再者湖州嘉興等處之副票歸杭分局盖印所有盛澤震澤南潯等處槪歸蘇州分局盖印外埠各寶號所領字軌已咨照各分局務祈留意勿可隨便亂投不但退回往返週折且將來紅票花紅亦難調查特此廣告　　江南振捐公益彩票總局 
　　止咳定喘捷効化痰糖 
　　一切肺疾○一切痰病○一切咳𠻳○一切哮喘○一切感冒一粒入口立刻平定當面見功� 
　　此糖新由外洋運到甘美絕倫小兒喜食而且製煉最精功効最捷能于片刻之内將極利害之咳嗽哮喘立時平定如欲試驗可由患者親自來購當咳嗽大作喘促異常之時太人祗服一粒小兒祇服半粒入口卽化立覺喉中滋潤癢痛全消氣順痰寬哮平喘定妙在不論早咳晚咳寒咳熱咳男婦大小新久咳嗽哮喘晨起服之終不日發臨臥服之安寢達旦多年癆咳服此定可除根大盒二元中盒一元小盒六角　美界仁智里十三衖括打藥房發售 
　　小吕宋益同人水火保險兼附揭有限公司廣告 
本公司自癸卯年聞辦實備資本保收足一百萬大圓呈請小呂宋美國政府注册總局設在上呂宋盧夏善街東家巷門牌第十號專保水火兩險及附揭生意凡蒙投保遇有不測情事賠償異常迅速是以年來獲承中外各紳商共相推許故本公司生意得以蒸蒸日盛今屆丙午年得利除再酌提公積而外於二月十五　起派發週年股息一分二釐茲因推廣特分設滬局在上海法大馬路三德里門牌第三號如蒙　貴客賜顧一切保險章程悉照洋例辦理敢請移玉至本公司滬局賬房面商是仰德律風第二千四百五十三號 
　　小呂宋總局總局總司理人炳記行黄秀　邱允衡黄呈標滬局司理人炳記棧陳詠南同啓 
　　掃盡花柳毒氛天下第一良方 
　　天下馳名廣東陳恒德堂第一家始創犀黃珠珀八寳化毒丹、假冒甚多購者認明 
　　本堂主人心存利濟獨得世祖始創治毒屢驗良方比衆不同不惜工本創製眞正犀黃珠珀八寳化毒丹此丹專治男婦各症錄下○楊梅結毒○上頂下墜○週身毒瘡○下疳横　○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窩瘡癤○發背疔瘡○瘰癧痰核○小兒胎毒○一切毒門○以上各症服此丹而全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻化毒去濕清熱止痛消腫生皮重者一大瓶除根輕者一中瓶包愈可保永遠不發至本堂藥内如無眞下珍珠琥珀犀黃並各種和平上藥倘口是心非藥内若有水銀輕粉罪我惟天或從前誤服霸藥及五毒倒提外毒果愈而内患更深積久其毒復發則上透頭而下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致其毒收入骨髓餘毒未凈其害匪淺加患此症而此毒尙未復發之先亦將此丹服下能將筋絡骨髓積年之餘毒一掃　凈所妙在能包生男育女永無遺毒之患眞治一切毒門並能生育之天下第一聖藥也每大瓶八元中瓶四元小瓶二元小半瓶一元○倘有男婦上下周身以及陰户腐爛難以生肌諸醫束手各藥無效惟有内服犀黃珠珀八寳化毒丹外搽犀黃七寳收口珍珠粉大瓶二元小瓶一元可包仍復原形愈後能保永無後患也○函購信力目給○分設上海英大馬路萬康醬園對門德仁里内石庫門廣東陳恆德堂謹識 
　　五牛牌珍珠牛髓粉功用易曉說　 
此粉補腎聚精確有眞憑無論虚實體質服此奇效立見 
養生之物備矣多矣參茸术芪固至補之品然有體氣不宜者服之反至引邪成疾本醫士細參物情同明腠理因思當今之世好色者十居八九以致腎氣大虧百病叢生往往元氣斵喪何占夢熊之兆於是極意推求精心考究取牛之精髓佐以珍珠製成此粉以牛髓專補腎經腎乃人之根本根本固則壽高嗣廣猶如樹之漿水漿水足則枝茂葉盛數年以來士宦樂用得此而有病即痊體弱面由此轉强指不勝屈年邁服之精力培增幼孩服之氣血愈旺常服尤爲相宜服之苟能不斷則腎氣充滿而情神堅固百病自無從生是以信其製鍊之佳功用之大也爰書數語佈告遐方俾世之服是粉者咸知焉　每瓶洋一元　每打洋十元　上海經售處在二馬路西鼎新里石庫門内暹邏大德通公司便是　　泰西贊醫士白 
 
 

Page 10

 
 
專件 
[中國賑濟珍品陳列所簡章]  
　　本會與萬國賽珍會及博覧會略似實爲女界特别之大會亦鬥寳惟一之鉅觀各國會員踴躍奔走函電絡繹陳列各品悉從海外運來必爲華人從來所未見者始得預選以故殫精竭慮自去冬迄今累五月之外乃克齊備吾中國旣爲主中之主尤宜窮　極巧五光十色洋洋乎萃一時之大觀凡稍形窳敗之品概從屏絶葢中國工藝之精神將於是乎借鏡固不僅爲斯會增色已也爰訂簡章如左閱者鑒之 
　　一（捐助之品物）凡承捐助各物請先期送交辦事處沈公飭收存標明價值並貼某某人所助簽條以誌盛德售出之價悉數充振先給收條并登報布告 
　　二（捐欵購物）凡承捐欵辦事處當將原欵酌購品物標明價目並貼某某人助簽條先給收條並登報佈告 
　　三（定備之品物）凡綢緞舖箋扇舖廣東紫檀彫刻木器等類象牙雕器以及嘉定竹刻等物凡由本辦事處先時預定代備者請先開送底價將來售出各件提還底本所獲贏餘悉數充賑其未售出者原物退還 
　　四（寄售之品物）凡有品物願附陳列者名曰寄售各貨主應先將品物送至辦事處看定經總理認可後亦照第三條辦理惟開送底價必須極廉以備售出時可獲贏餘得充振欵其往來運費概歸貨主自認至非總理認可之物均不得自行陳列 
本會陳列品物另單開列於後 
　　一顧繡類（繡花屏風繡花屏條靠背墊大檯毯小檯毯繡） 
花大窗簾廣繡花卉屏條平金花卉屏條平金花卉火爐屏風木匡平金花卉屏風荷包扇袋繡花手巾匣繡花手套匣繡花絲巾） 
　　以上皆天足會學堂代備特别新樣巿上向所未見者盛宮保夫人購助一批商會購助一批 
　　一美術類（象牙雕刻各器廣東雕刻酸枝木屏風椅凳茶几高低花盆架嘉定竹刻油本刻龍串堂檯圓凳海棠式凳紅木几架木架黑木架紫檀架烏木雕刻長方匣廣東銀器） 
　　一女紅美術類（花邊棹毯披肩領條各種象生花梅花洋斑瑰牡丹菊花臘梅香水花荷花象生果品） 
以上皆天足會女學生手製 
　　一古磁類（盛宮保助一批） 
　　一新磁類（大碗大盤透光茶碗中國花盆水仙花盆仿康）熙雍正乾隆窰靑花五彩等花瓶） 
　　一古人花卉條幅類（盛宮保助一百件） 
　　一時人花卉條幅類（足四尺長凡花鳥草虫或用淡湖綾裱或用白綾裱人物山水書法皆不合選） 
　　一各種扇類（紈扇摺扇杭州油紙扇紗扇新翡翠柄細麥桿扇）　　一綢緞類（彩球紡綢府綢縐紗緞子緙絲壽屏壽畫等件）　　一茶類（龍井中國洋裝緑茶向用銅緑裝成而茶之色香味已失天）眞本會特備中國杭産龍井上品緑茶以供各國嘗試有商界之思想存焉） 
　　一寗波嵌牙紅木器類（茶儿圓檯扶手椅海棠式凳） 
　　一最精美景泰窰器類（花瓶盤子） 
　　一古玩類（朝珠沈仲禮助廿副） 
　　一北京所做之耍物類（沈仲禮助一批） 
　　一福州金漆描金器類（茶儿茶盤花瓶） 
　　一古銅類（菜銅瓶菜銅香爐菜銅擺件菜銅鐘古銅瓶古銅）香爐） 
　　以上單開各品物均爲西國士女所樂購本辦事處意想及並蒙諸大慈善家已慨助者分類開列倘荷新思想家能見單開以外或有新欵品物請卽明晰函示以便增備 
　　如女界請逕至敝公館或天足會女學堂與章蘭面議紳學商界請至通商銀行與萬國珍品陳列所書記員沈仲禮接洽可也 
　　中國振濟珍品陳列所辦事處經理沈章蘭謹啟 
　　辦事處設在白克路陳家浜東昇里沈公館 
内治部 
[蒙古編制巡警隊]  
　　蒙古庫倫大臣綳楚克近爲整頓地方起見特編制巡警隊派定印務處主事存德蒙古六品官多爾濟爲警官挑選蒙古哨弁二員蒙兵百名勤加訓練以備巡　之用其常年經費由庫倫轄下年籌六千兩不日具奏請旨譯大阪每日新聞（穎） 
[清查廻避人員之爲難南京]  
　　寗省候補班中不少應行廻避人員因特派員清查等情已登前報茲悉此事因黃道仁濟禀到後知與其壻李道鴻幹同省卽自行呈請廻避其爲午帥奬許遂有通飭清查之舉第此事一經道破則有干吏議且私罪例應革職故奉委之人頗覺難於下手昨日委查粤省之吳道庚辛已上院銷差並開清摺略謂道班祗吳與視辦警察之何道黻章例應廻避此外州縣佐貳廿餘人均無應行廻避之員當奉午帥傳諭俟各省一律查清彚齊呈繳再行核辦現聞皖湘兩省之應行廻避者最居多數各人業己預備改省以兾仰邀憲恩或可旣往不咎云（向） 
[稅契積弊敗露長沙]  
　　湘省各州縣缺分之優劣除錢糧以外卽以稅契爲比較向來各牧令報解稅契銀兩往往存多報少上台亦無從察覺月前有安化縣報解稅契欵項因一時失檢誤將存根一併解呈遂被藩司查出與報解銀數不符甚鉅當卽禀知湘撫嚴行查辦並札委沈子年大令赴各屬一體調查核實根究（私） 
 
 

Page 11

 
 
[吉林巡撫定期都蘇州]  
　　升署吉林巡撫朱金殿廉訪已干十四日交卸江蘇臬篆聞筮期二十二日啟節北上云（出） 
[江督飭查私設班館蘇州]  
　　前者江督端午帥札飭臬司團行各屬飭裁差役迄今已逾多日仍未實行午帥近得松江某紳通禀略謂裁撤差役一事非但杳無影嚮且各處差役往往私設班館濫押無辜更有縣署所設之待質所並不遵照定章所押人犯逾額數倍請飭查禁等因午帥爰復札飭臬司務將此事認眞　理朱金殿中丞奉文後遂於十三日交卸臬篆之前傳諭書吏赶備文札通飭各屬遵照并面諭按經歷司獄各員分赴各屬認眞查察如仍陽奉陰違一經察出惟該本官是問（出 
[批准加撥購米銀兩南京]  
　　日前倪道世照以購辦平糶米粮原價不敷懇請加撥等情禀奉端午帥批示據禀已悉查前准撥給米價二萬兩江藩司庫項奇絀無欵可撥所有前項銀二萬兩及尾價銀一萬兩應一併改歸江南財政局如數給發除分行遵照外仰卽將購定米石趕緊運回平糶事竣卽行核實造報繳（深） 
[派員籌設公園南京]  
　　江督端午帥以公園爲士夫學子軍人商旅優游休息之區且藉以講求樹藝於衛生植物各學均有關係查省城曠地甚多亟宜遴員籌辦以期早觀厥成適有候補道陳觀察時政曾經赴東遊歷於建置經理之法均有考求午帥即委其籌辦此事并飭會同藩學兩司及實業學堂監督王道崇烈妥爲規畫卽日開辦（深） 
[丈量洲地局成立安慶]  
　　皖紳禀辦沙洲丈量局一事已紀前報茲悉該局卽附設銅兀局内業由皖撫札調江蘇郭重光觀察爲該局總辦（政） 
[巡警總辦易委蘇州]  
　　巡警總辦嚴鳧香太守因事銷差現奉蘇撫另委候補道馮孟餘觀察承乏添委舒復初觀察體元爲會辦併經理巡警學堂一切事務云（出） 
[委員詳查烟館長沙]  
　　湘省禁烟問題曾由撫帥將政務處議訂章程張貼省垣並札發各州縣一體曉諭在案惟所發示諭未將原章内六個月截止字樣明訂期限以致各烟館仍視爲具文諸多觀望現岑堯帥復分派委員至各烟館詳查燈數若干售烟若干一俟查明卽須實行嚴禁云（亦） 
[懷慶土稅委員辭差武昌]  
　　督辦土藥統稅柯大臣日前札委湖北麻成縣知縣原恩灜辦理河南懷慶一帶土稅因原令籍隸豫省辦理必能得手也惟原令現在議叙道員正擬禀請開缺過班未便遵飭前往因向柯大臣力辭（今 
[撫轅考取文案安慶]  
　　皖撫近以署中文案需員辦理當卽示諭候補各員報名考試謂本部院辦理文案需員自知府以下凡有能散文駢體公牘以及專工法楷者俱准先期在巡捕廳報名以便備卷訂期在署考試以資委用（供） 
外交錄 
[批查敎堂置産詳情江西]  
　　贛省洋務局近據新建縣申報耶穌敎堂置買公産抄契呈核一案情節支離無由核辦爰卽詳晰批示云查該縣美以美會敎堂置買坐落德勝門外章江廟地方空地一塊作爲本處敎堂公産契首旣載明福建人范羊堂出賣何以契後年月之下又寫作立賣契盧茂德字樣一契之内卽前後不符如此且賣主姓名最關緊要究竟其中有無紏葛是否果己照章先行插牌告白旣係遵用敎堂公産官契紙投稅蓋印給執何又不將印給契紙照錄呈送備查種種情節殊難索解仰卽遵照指飭各節刻日詳細查明禀復察核如果委無别故卽將契内賣主姓名因何前後不符之處查明據實聲復仍將印給敎堂公産官契紙照錄補送備查毌稍疎忽切切（來） 
[禀報敎士未領護照江西]  
　　江西東鄉縣南門外耶穌堂向有英國女敎士革施恩在堂傳敎現又到有外來美國女士吳愛眞藍愛仁二名並未呈驗護照經該縣令飭詢來中據稱由上海來此隨同革敎士傳敎領有洋文憑照會在上海領事衙門呈驗未領中國護照云云現該縣己禀報大吏請爲查核矣（因） 
[批斥辦理謡言閙敎案之失當南京]  
　　江西建昌府南豐縣鄉民謡言閙敎一事己迭詳前報茲該縣周大令仁壽將詳細情形禀知江督大爲午帥申斥批詞錄下此案釁起絀微先應將無根之謡剴切曉諭開導一面設法調停解散示以鎭靜不難弭患無形乃察核迭次來禀情形鄉愚雖有進城之謡　不敢實行其事卽鄉間敎民亦皆安然無恙該縣不乘此開導解散遽行派兵在拿致激成捆禁勇丁紏衆入城開放鎗砲等情事辦理殊屬失當所幸覺察尙早未令闌入城内得免釀成交涉該縣旣已失著於先宜亟圖補救於後倘再張皇召亂恐難當此重咎現准江西撫院來電據該縣會營禀報前捉勇丁已陸續放回到縣人心稍定匪徒亦漸渙散仰江西　察司會同洋務局飛飭該縣迅速設法和平辦結務以早日息謡解散爲主義至閙事首要務須查訪明確實係眞正匪徒尤必不動聲色購線密拿愼勿鹵莾决裂致干嚴譴仍飭將各敎士敎民實力保護不得稍涉大意並將辦理情形隨時飛禀報查繳（商） 
軍事界 
[皖省裁撤征兵局安慶]  
　　皖南北征兵各局所征兵士現已溢額皖撫恩中丞因飭將南北兩路征兵各分局先行撤裁以節經費其總局二區俟新軍辦理廊清後再行飭撤云（周） 
[重修東西梁山砲台安慶]  
　　安徽東西梁山砲台樓房建造多年木料朽腐現該兩山正副台官深恐一經坍塌重建不易因禀請巡防營務處轉詳皖撫撥欵興修當奉批示云據詳巳悉東西梁山砲台自以從新修建改築暗台爲宜第自去年辦理災振欵項支絀是以暫從緩議茲據復詳營房損壞情形日甚一日若不及早興修誠恐倒卸愈多等語自係實情仰卽核估數目急速興工修整專派委員經理仍將開工竣工日期照例具報騐收（化） 
 
 

Page 12

 
 
[陸師畢業生之出路南京]  
　　陸師畢業生派往各標充當見習士官己誌前報現悉該堂嗣後不再招生卽改爲講武堂所有畢業生俟兩月見習期滿以六十人咨送湖北入武普通以四十人咨送京師通國武學堂惟各生以前在陸師己習普通今若再學亦屬無益因此多有不願者未知將來究竟作何辦法也（同） 
[左右翼採購新式激桶北京]  
　　左右翼激桶處雖有激桶十餘架而規模頗小又非新式近那大金吾議購東洋新式鐵激桶八架分發兩翼激桶處令各兵丁習演五日一舉行不日卽派員赴津採辦矣辰 
[調委管帶]  
　　飛划前旂管帶沈葆義現奉鹽捕統領錢賡陛觀察調帶鹽捕中營所遺旂官一差經郎統領禀請撫憲札委後旂中領哨吳家祿接帶（必） 
[委辦緑防營務處武昌]  
　　各省自經訓練新軍舊有之營務處皆已攺爲督練公所防營緑營悉歸管轄殊多混淆現鄂督特委高觀察凌霨爲緑防營務處總辦以清權限（今） 
敎育誌 
[典産辦學之熱心南京]  
　　寗垣第四女學校長汪月卿於去年夏季創辦此校曾經禀明學務處立案奈家非素封開辦一學期經費用至一千餘元衣飾什物典質殆盡雖蒙午帥允撥官欵每月一百五十兩該校長以學殖淺薄恐負盛意未敢遽領日前又禀請游學海上以廣閱歷並謂虧空甚鉅不得不將房屋典質彌補前虧俟旋里後再行續辦云云當奉端午帥批示該校長熱心興學籌塾經費甚多前據寗學司詳復當經明晰批事飭遵在案茲據禀請游學海上至欲典質學屋殊堪詫異該校長卽實有爲難之處亦當勉力支持毌令已成之校隳於半途仰卽遵照前批辦理所請礙難照准（久） 
[勒繳侵吞中學巨欵南京]  
　　海州中學堂學生汪湛恩等以會計員吞欵鉅萬禀請江督遴委能員估丄查辦當經端午帥札委宋道康復馳赴海州徹查禀覆昨奉批示云據禀已悉該會計承辦工程明目張膽大肆鯨吞殊堪痛恨旣據該道詳晰查明凡吹求過甚微涉疑似者姑置勿論　萬難解免者如所指圍墻飯堂一切究竟實共侵蝕若干應仍由該道督同該州汪牧按册逐一切實勘明勒限追繳以爲浮冒開支侵吞公欵者戒（久） 
[革牧罰欵充小學費南京]  
　卸署泰州黃革牧以前在泰州任内提充僧田改斷情形未叙明白致奉查究現黃牧願繳洋一千元具禀藩署懇請收發完案當經繼方伯詳奉督憲批示該革牧所繳洋一千元仰由裕寗官銀錢局匯交泰州轉發官立小學堂照收具報該州稿案周季安務飭該革牧迅速交出歸案訊究毌得聽其玩延（深） 
[杜太守自悔奏停女學長沙]  
　　湘省前由升撫趙次帥創設官立第一女學堂又由湘鄉李曾氏命婦開辦淑愼女學堂均己辦有成效乃善化杜喬生侍御惑於謡言專摺奏停致將該兩學堂一律封禁現杜侍御已授四川成都府知府月前挈眷南旋再行赴任見湘省現有周氏女塾（學生二百餘人）及實業某某等女塾（各學生數百人）近來正在發達回思當日奏請停辦之時未免因噎廢食中心不無自悔云（淑） 
[敎育雜誌定期出版湖南]  
　　常德楊子奉殷仲卿二君近日倡議在該郡民立第一小學堂内創設憲法斫究社講求立憲大旨每月編撰敎育雜誌一册以爲將來舉行地方自治之預備定於月抄卽可出版（放 
實業類 
[集股創設洋傘廠武昌]  
　　湖北廣藝興公司經理黃佑先觀察以洋傘爲日用必需之物購自外洋漏巵甚鉅爰籌集股本五萬元擬在白沙洲至廠創辦以期挽回利權（俯） 
[製造竹器新法重慶]  
　　四川棉竹縣陳某以本地産竹甚佳特出新意造成各式模範或方或三角或多角形於春竹始生時籠於其上使依式長成就其天然再加雕飾爲各種玩具現己將造成之品送入商業勸工會陳列矣（俯） 
[札飭查勘幕府山礦南京]  
　　江督端午帥札行兩江礦政調查局略謂上元縣屬幕府山向有煤礦如果苗旺質佳自應亟圖開採以興地利惟開礦之舉必須查勘明確如屬藴藏豐富質地精良再行撥欵開辦方有把握應先由該局遴選精通礦務學生前往查勘務須究明該礦苗質情形及界址廣闊若干應需開辦經費若干一併確查妥籌辦法禀復核奪云云（商） 
瑣事欄 
[黃茶入貢杭州]  
　　杭州龍井向稱上品每年春間例須上貢御用茲屇茶汎信惠民方伯特委理事同知斌錫五司馬采辦若干尅日裝箱管解入都所遺篆務委德麟閣司馬承署（士） 
[造屋讓地之紏葛杭州]  
　　拱宸橋東首各國公共商塲房屋日多往往佔及馬路以致寛窄不一現在輪船局碼頭一帶鋪戶因遭回祿均須重建當奉杭關道李橘農觀察諭飭理事廳傳諭各戶限令讓進八尺以便行人乃有某紳抗不遵照因將匠頭拘押不許作工現各業戶己聯名赴道轅禀求減讓未知如何批示也（士） 
[新式之謝恩摺壽州]  
　　署安徽壽春鎭總兵存記江蘇補用道陶森甲業經接篆謝恩其摺有云功疏蛾術志切鷹揚從征西塞南閩作露布而馳驅百陣躬歷歐風亞雨隨星軺而櫛沐五年聽鼓江東試創陸軍之學校觀兵海外親採戰術於扶桑亦例行公事中之新式者（晨） 
[福晉捐助女工廠北京]  
　　喀拉沁親王借俸興學等情己見本報茲聞日前喀攔沁親王福晉特往延壽寺街西式鏤花女工廠參觀一切並捐助經費三百元福晉之熱心敎育可見一斑（晨） 
 
 

Page 13

 
 
   
 
 

Page 14

 
 
   
 
 

Page 15

 
 
　　人参鹿茸靈芝野术海狗腎補身生精壯陽種子衍慶酒 
　　京都天寶齋○鋪設上海二馬路中市西鼎新里石庫門便是 
此酒有奪天地造化之功效實爲本齋獨得之秘方内用眞正到地大山人參關東鹿茸海狗腎並各種補腎益精上品之妙藥精心製成專治男子諸虚百損五勞七傷夢遺滑精腿酸腰軟四肢疼痛無力一切等症藥性極爲和平旣不過寒亦不　熱洵稱有利無害無論暮年幼稚春夏秋冬均可飲服立奏奇效如能將此酒常服尤能補命門補丹田開胃健脾舒筋活絡培元固本養精提神烏鬚黑髮却病延年多子多壽歷蒙四海中外巨紳富商交口稱賞俱謂本藥酒靈效無比實爲中國空前絶後唯一之奇妙藥酒也服此酒者每日或早或晚以飲一杯爲最妥大瓶洋四元小瓶洋二元○郵購原班回件　　 
　　每月丸　月經不順　最良新藥登錄商標　世物注意 
日本定價 
三日半量　貳拾五錢　七日量　五拾錢十四日量　壹圓　念一日量　壹圓四拾錢　　調理月經根治子宮各症 
婦科各症中、經水不調、最爲要症、本藥房、虔製發售、每月丸、揀選藥料、悉心研究、屢試屢驗、靈應無匹、凡經水不調、經水閉滯、經永難通、或月經絕無、或稱血塊、數年間經水過少之人、或月事參差、經期不定之人、此外因由經水不調所發之各症、即氣逆頭痛、食思欠乏、腹、腰及子宮等處、拘攣或疼痛等症、服用本劑、奏効靈妙、眞乃婦科第一之靈藥也、 
　　調齋老藥舗日本大阪心齋橋 
丹平商會大藥房寄售處　上海英大馬路四十四 
　　東亞公司大藥房上海中法大藥房　 
　　上海美租界西華德路 
　　濟生堂大藥房 
　　中將湯　婦科靈藥　 
此藥專治婦科諸症·如經血·子宮虚冷·白帶·赤帶·亞阻難產·流產·或經水不調·在經前經後·小腹疼痛·手足酸痛·頭痛·眩暈心鬱結·心悸怔忡·終夜不眼·焦慮小事·呼吸急迫·胎前產後諸症·立奏奇効·識救苦之妙藥·濟生之至寶也 
　　定價·四禮拜二元·二禮拜一元一角·一禮拜六角·四天三角半·二天二角· 
發售所　大日本京東京甫大藥房津村順天堂鑑製 
　　寄售總鋪　英租界大馬路四十四號克亞公司書藥局 
　　子宮病血２道藥藥　中將湯 
 
　　頭品頂戴兵部尚書銜署理兩江總督部堂山東巡撫部院周　爲 
示諭事據職商席裕麒禀稱洋烟一物流毒無窮惟欲戒者每苦良方難覓市上所售之藥非攙藥粉即和嗎啡轉致受病於是廣搜博採得此爾藤醫院尅烟化癮藥名亞支奶每瓶僅收藥本一元能斷一錢之癮發售以來收效甚廣禀蒙　商部登錄商標在案乃近有職員遠族席文光假冐牌號以假藥混售調查確實當經禀蒙　蘇撫憲　上海道憲曁南洋沿海各官長示禁亦在案惟南洋地方遼闊難保更無席文光其人踵其故智爲此瀝陳俯念戒烟爲自强之本假藥阻自新之路賞准給示保護等情到本署部堂據此除批假冐牌號殊碍商務該職商經售爾藤戒烟藥品旣著成效應准給示保護以免假冐而垂久遠仰將發給示諭一道查收張掛俾衆周知並候札行上海道遵照此批附件有並札飭上海道遵照外合行給示曉諭爲此示仰諸色人等一體凛遵勿違特示 
　　右諭通知 
　　光緒三十二年六月初八日示　發上海英界壽康里三百三十號席公舘門首實貼 
 
 

Page 16

 
 
   
 
 

Page 17

 
 
   
 
 

Page 18

 
 
[三千萬功劉軍門（來）（稿）]  
前日楊了公向軍門叩頭起而言曰了公今日來叩頭特地爲江北飢民請命未知軍門曾捐過否軍門曰無之了公大喜欣然而言曰了公讀張殿撰演說云每洋一元可救一人性命如軍門捐萬元可救萬人性命据古人功過格云救人一命有三千功救人萬命豈非有三千萬功乎軍門大爲感動旣而曰惟無現錢奈何奈何了公曰願墊軍門曰可矣惟了公亦無現錢去年賣田一百五十畆於潘心齋先生得買江蘇鐵路股票一千股捐入開明女校今願賣田一百五十畝於黃公續先生可得洋五千元又願以鐵路股一千股抵於王勝之先生可得洋五千元合成一萬元可以墊劉軍門之捐欸矣此係了公本來欲捐不望劉軍門之還我軍門還我我仍欲捐之是江北飢民二萬人之幸也我借萬金是萬人之幸軍門肯還我萬金是二萬人之幸二萬飢民其呼號而請命哉 
畫史 
楊了公爲饑民請命圖 
國外新聞 
[英國修改管理愛爾蘭島之成法]  
　　十四日倫敦電云英國管理愛爾蘭島事務大臣褒列爾定於西五月七號擬呈管理愛爾蘭島之條件内開在愛爾蘭京城設立議政會一所定議員一百人八十人於議院内選充其餘則指名公舉該會有行政之權即愛爾蘭財政上之行政亦在其内 
[英國殖民地大會商議要政]  
　　十四日倫敦電云英國殖民地大會今日議論入籍及移民兩問題明日當再提議海軍事宜 
[英國禮待日本專使]  
　　十四日倫敦電云日本遣赴英國報聘之專使伏見宮親土扺英後由勞般士伯爵金納大將瑞慕大將三人接待照料英太子特往迎伏見宮親王於圖浮海峽英皇亦傳命陸軍於西五月九號會操以敬禮之 
[美洲小國言和]  
　　十四日倫敦電云美洲中部小國失和經美國居間調停已言歸於好矣 
[德誇陸軍之强]  
　　十三日栢林電云德國陸軍部大臣望伊孟在議院内宣言德國之陸軍可謂有備無患矣 
[德艦赴美]  
　　十三日柏林電云德國巡洋艦龍殷號勃利孟號兩艘已駛抵美國漢孟敦地方美提督伊文司以禮待之卽開往斐眞尼亞省之傑孟斯城赴萬國海軍大會因當日倫敦公司英人行抵斐眞尼亞省至今已三百年特開祝典以紀念之 
[俄政府對付國民院之計畫]  
　　十三日柏林電云俄國政府已决定與國民院商議持之以忍耐之心如國民院無革命之議論則決不解散之且國民院當亦不致發革命之議也 
[英國簡派外交官]  
　　十四日倫敦電云英外部次官幇辦高史德已奉簡充埃及總領事遺缺以英外部大臣愛華德格雷伯爵所用之參贊馬萊德接補 
[英籍印度人在南斐洲被逐]  
　　十四日倫敦電云英國殖民部次官温斯敦翹基爾在下議院宣言英籍之印度人在南斐洲扶列德道勃地方被逐索賠一事現仍由殖民部大臣爾金伯爵辦理 
[英國建築海峽隧道作罷]  
　　十四日倫敦電云英國建築海峽隧道之議業已收回 
[德美商約定議]  
　　十三日栢林電云德美商約文件現正送往德京簽押 
[日本派赴海牙專使起程]  
　　十四日東京電云日本派赴海牙和平會之專使定於明日起程取道西比利亞前往駐奥日本公使内田康哉將赴羅馬晉謁敎皇通問 
[日俄會議遠東事宜]  
　　十四日東京電云日俄兩國商議遠東事宜之條約卽日可以定議 
[輪船行期遲延之原因]  
　　十四日東京電云太平洋公司輪船蒙古利亞號於今早駛抵横濱船中查有英國水手一名患痘症因暫泊口外起椗之期恐不免遲悮矣 
[輪船中途遇風]  
　　十四日東京電云英公司輪船勃勒克希士由香港開往横濱途中遇風浪行經二十日始到須駛入船塢修理 
[日本新簡駐奥公使定期赴任]  
　　十四日東京電云日本新簡駐奥公使内田康哉定於西五月一號由東京起程赴維也納京城己奉命於到任之前先往羅馬京城謁見敎皇報聘因一千九百零五年敎皇曾遣使赴日本也以上譯字林報 
 
 

Page 19

 
 
本埠新聞 
[滬道不允分撥學費]  
　　南洋中學堂董事曾鑄等以學堂用欵日巨禀請分撥紫霞殿地價千兩以濟需用奉滬道批示云查龍門學校費前分攤各屬之欵屢催解應短絀甚巨所有紫霞殿地價早己禀奉院憲批准撥給該校湊用在案所請分撥之處可毌庸議（甘） 
[道批二則]  
　　仁泰福興合興等禀批據禀夏茂林前經犯法調停免究乃不知斂跡恃其身爲保夥又敢騙吞地價毆傷張金氏旣據控縣騐查可以不爲提辦以致肆無忌憚賭博姦拐無所不至大爲閭閻之害仰上海縣速飭地保夏茂林交案究明重懲具報勿稍寛縱切切○姚蕚輝禀批查核來禀顧阿新與該商似非素識之人何以輕許賖欠迨至八月節歸帳之時又何以未向結算理還錢債細故卽使屬實應自赴縣呈請核辦不必來轅越瀆抄黏揭還（軌） 
[縣批錄示]  
　　王芝馥禀批該董議設羣小學堂培植人材洵爲當今急務秦紳紹衣情願擔任開辦經費常年用欵則由公所籌認尤屬急公好義准卽詳請立案候照會分别示諭簡章附（哲） 
[縣令宴客]  
　　本縣李紫璈大令今日在署設筵柬請劉星階閣學及少君筱階明府又陳潤夫施子謙陳荔莊三觀察工巡局收支委員孫仲山曁綢捐南卡委員李元甫兩明府等飲宴（車） 
[武弁撤差]  
　　本城提右營萬棣華參戎查得西門武弁李福朝辦公怠忽撤差另委盛廷貴接辦（尾） 
[租界操演消防隊]  
　　昨日爲租界各捕房消防隊會操之期下午兩點鐘先至黃浦灘齊集由英捕頭䇿騎帶領至跑馬廳内操演一切消防技術（照 
[拔充包探]  
　　英捕房麥代總巡查得匯四捕房華捕葛玉山勤能稱職昨日諭將潘拔充老閘捕房包探（莊） 
[茶店不准抗捐阻學]  
　　上海勸學所姚朱各董事擬定章程七條禀准前升縣汪觀察收取茶捐以助學費自去年九月初一起至年底止共收茶捐錢六百四十一千已造册報縣核辦茲勸學所董以城内頭二三舖及九圖南巿東區南區等境各茶肆頗有延不繳捐者爰禀由新任縣宰李大令照會南巿總工程局出示勸諭各茶肆一體遵繳毌再抗違致碍學務（永 
[續誌洋棧小工搗毁巡局事]  
　　浦東怡和洋棧小工聚衆拔去勇丁搗毁巡局各情己誌前報茲悉局員潘仲泉二尹禀訴道轅後瑞觀察立飭第一區正巡官謝明府馳往幇同查辦先告該棧洋人將拔去勇丁毛玉卿謝桂藩等索回察得該勇受傷均極沉重另有什長文定芳亦被毆傷當卽一併移縣騐傷訊辦謝明府與潘二尹及鎭董等議商辦法卽傳該處念四圖地保到局諭以地方聚賭等事胡不迅卽禀報大加申斥並勒令查明爲首肇事之人及滋閙情形切實禀報以憑嚴辦（夜） 
按此條應與本埠要聞内滬道致英總領事函參觀 
[紳董保釋無辜受誣]  
　　婁上靑三邑紳董駱文華楊光霖等昨日具禀道轅略謂婁邑十三圖商人阮子良年已六十有三向在十寳鎭肉莊爲夥素來安分今因搶米案被人誣控致上海縣移請婁署飭差提究在案董等稔知阮耄年受屈不忍坐視除禀請婁縣移文上海縣另緝外爲再投轅環求檄飭上婁兩縣摘釋阮名以免寃枉等情當奉瑞觀察諭候批示（默） 
[工程局呈報備價購米清單]  
　　總工程局自本月初一起開辦平價局運米分發蘇屬各州縣後現由各董將第一次各屬備價領米錄呈滬道瑞觀察核示計開收南匯縣洋一萬三十元已出米一千零十石寳山縣洋二萬三千元出米一千三百九十石川沙廳收洋一千六百廿五元米已出清嘉定縣洋一千九百五十元米亦出清奉賢縣洋一萬零一百元出米九百石崇明縣洋六千五百元米亦出清江境廟洋六百五十元米亦出清蓬萊路洋六百五十元米亦出清（譽） 
[工部局醫生閱視押所]  
　　英工部局總董雷福森君昨日倩局中醫員藍生君至公共公廨謁告關讞員謂目下天氣漸熱男女押所務宜潔淨免染時疫請遵至男女各押所察看一切太守當卽派人導引至男女各押巡閱一過而去（舟） 
[提究巡丁拆梢]  
　　黃梅溪遣子黃三寳投公共公廨呈控巡丁阿才向父拆梢洋三百元求請提究關太守准詞簽差協探於前日將阿才拘入捕房管押俟禮拜一解案訊追（泉） 
[提究土棍聚賭]  
　　本邑西鄉武聖宮門首有土棍設攤誘賭殊爲民害茲經客民董兆林投縣禀請嚴禁李大令准卽飭差提究矣（車） 
[聚賭罰洋]  
　　王子和在閘北大街開設小茶館巡士查得時有賭博情事將王傳入警局由楊二尹訊判罰洋兩元交保斥釋（霜） 
[不願罰洋]  
　　巡士拘獲閘北瑞盛烟館鬭牌之甲乙丙三人經警察局長楊二尹訊判罰洋十四元以甲等均稱無力求减當交地保看管在案昨日甲等繳洋十二元當卽保釋乃局中查得甲等在外頗有怨言遂復傳甲等至局給還原洋交保候核（舟） 
[縣令騐屍]  
　　鋸木匠邊阿四前日在愛而近路木作與馮炳炳爭奪鋸木起釁紏黨邊載香等將馮兇毆立時暈倒由捕將邊等六名拘住并扶同馮炳炳送入捕房乃馮因受重傷當晚在醫院身死捕房當飭地保周景春報縣請驗昨午上海縣李紫璈大令帶同刑仵蒞院相騐據仵作暍報左脅有木器傷委係受傷身死大令親視無訛飭塡明屍格馮屍飭由木作頭張林備棺收殮候捕房將各兇手解廨移縣訊辦（西） 
[上海官事]  
　　寗紹台道喻庶三鎭江府知府承璋江蘇十藥統稅局總辦候補追洪　等昨均到道拜曾（車） 
訟案 
[上海縣案]  
　　李阿三與同居吉欒氏私姘並將本夫吉高安砍斃一案奉李大令提案姦夫淫婦直認不諱判還禁候備文解府審勘○高昌廟巡局前解許彭氏供被顧李氏用術迷倒扶到伊家關閉由夫許鳳龍恊同局差尋獲控局解縣大令提訊顧李氏供圖拐有之並未用術迷人判彭氏交許具結領回管束顧李氏交官媒押候遞解阜寗縣原籍○南匯縣人嚴叙昌在家聚賭毆斃地保由該縣派差連發恊保雇船至上邑莊家涇將該犯拘獲詎該 
 
 

Page 20

 
 
犯母舅周瑞生紏同朱生仁等指爲冐差圖詐將犯刦去擊毁船隻攫去衣洋連發投由上海縣將周朱提訊供詞狡詐判嚴周朱三人押交逃犯地保朱晉邦查覓船戶失物交案給領如違干比○劉懷清姘識之王劉氏被李德才誘匿姦佔劉即邀高德卿將李氏衣箱搬去致互相扭控由太陽廟巡局解縣李大令判俱覓保查明究辦○製造局總辦將竊銅板之工匠李岐山移縣訊稱銅板係在逃之李德功所竊倩小的銷贓大令判收押查辦（車） 
[總工程局紀事]  
　　收買恆大藥材行竊贓之同德堂藥店主程梅卿逾限不交餘贓昨由保人將程扭案孫明府傳同恆大執事戴星一訊問以程已在道轅上控著押候奉到道批再斷○張阿珍等串竊譚金氏家衣箱一只昨由西區巡士在法界提到同黨小湖北解案孫明府訊供分得衣服三件判戒責四百下押改過局六月張責二百押改過局四月（永） 
[公共公廨早堂案]  
　　韓庭生因收買正和同各號皮毛失贓經失主報捕吊贓等情已誌前報昨日正和同偕各失主四十餘家環禀公堂請訊韓等延高易及穆安素二律師投案申辯中西官以此案枝節頗多未便草率遂判韓交原保訂期下禮拜一午後令各原告投案候訊○上海縣廿二保五十一圖地保周阿桃與周祥林等見楊樹浦氽來浮屍一具該保希冀省事出洋五元賄通舟人周春元將屍於潮漲時順流抛去事爲包探偵知當卽禀明捕頭傳周保於昨日解案該探禀訴前情太守判兩周均押捕房飭探查明屍屬下落於下禮拜六再訊○夏年順乘火攫取林渭川家衣箱一只與同黨金標分贓報由包探將夏拘獲解究太守以金標未到判夏還押候補提人証再訊○上海縣移提私鑄銅元之陳祥泰昨己提到判送縣辦理○嚴友亭先後行竊俞金祥等家衣服由捕送究判枷一月押六月○張長法攔路調戲女人由捕解究押枷三天○葉子良與陸大生先後掩入鄭云記等家圖竊由捕解究官判各押一個月○過犯李桂福違章在碼頭拉客判枷三禮拜○蔡阿保竊取人家洋傘等物判押三月期滿逐出租界○陳大好之討女陳友根辦奉中西官判發濟良所留養在案昨由所董送案稱伊不願在所時常吵閙請另安揷太守判改發棲流所候辦○王阿三竊取王馬氏洋廿二元報　解辦判押三月○張小馬竊取胡德林皮鞋等物由捕解究判押改良所六月○王四寳將沈元齋之女孩寳卿拐賣於張王氏花烟間内議定身價洋三十五元爲探偵悉解究太守判王枷三月押西牢兩年陸王氏押六月孩交沈領去○王揚生竊取王薛氏家衣服等物判押兩月○惠大洋行控翁錫卿定貨不出等情昨捕房將翁傳案判交保候訂期會訊○錦和洋行控左永康定貨不照合同昨亦傳案判交保候訂期會訊○醫生俞鑑波與子桂芳去年私鑄小洋擕往新閘兌換爲探解案奉判俞鑑波送縣訊辦俞子桂芳判押西牢三年等情已誌前報昨日桂芳之母與妹同投公廨禀爾桂芳現在西牢患病甚重求請交保醫治關讞員商之德師副領事謂現在西牢有華西醫生各一人桂芳患病與否俟詢之醫生再核（根） 
[法租界公堂案]  
　　萬源永東洋莊股東汪嘉斌控司帳張鑑三吞匿帳款經陳明府訊判交保算帳在案昨復集訊原被互相推諉判著將帳目交案再核○姜老三與弟口角拔刀將弟戮傷由捕拘究明府以原告不到從寛斥釋○冬林東洋莊學徒林嘉生前日持牙粉皮夾等物送往洋涇橋分店途中爲流氓張永生邵季坤搶去報捕拘訊判各枷號一月期滿發押改過局二月○前報紀袁潤生不交担保賠銀一案昨由保人將袁交案據稱袁實無力賠償原騙張定卿嚴榮生等置身事外可否派探協提明府判補禀核辦賠欵仍著下禮拜一交案○宋賡堂控屈華香盜用帳洋一案在押日久無人具保昨提案命探帶往原告處商核○西區偵探投案禀稱劉天湖在西門行竊某姓衣物協探拘案請帶回訊辦明府准之○喬望之偷立茂船上麫粉判枷半月○陳桂生竊衣判押改過所三月○殷福福搶徐心樓鞋子在押日久原告不到著開釋○陳王氏張王氏兩婦人偷竊木植各押三天○錢瑞生竊王長生洋元押半月（契） 
[美租界捕房事]  
　　華捕巡至蓬路見某姓門首違章堆積木料甚多回報捕頭飭探請廨出單傳罰○陳阿四竊得衣服多件由探拘入押候查明失主送辦○昨有逃馬一頭飛馳至禮查路由捕拘入捕房當有馬夫陳阿金投請領回捕頭查未傷人允之（西） 
[通信 <]  
　　敬啟者弟於去臘十八日挈眷由申附日本郵船起程小除夕抵新嘉坡在坡度歲小駐五天於正月初九日抵南洋泗水埠此即瓜哇三省中之一省埠也泗地人物豐阜繁華略減上海惟天氣甚熱單衫禦身尙覺炎炎初到時頭目昏眩如墮五里霧中入境海關查騐酷厲翻箱倒篋求疵吹毛此來幸有我國外務部與荷國政府電并有福建總督及閩省荷國領事信故登岸尙覺從容否則華人到此一時不能登岸泗水華商來接僅能在碼頭等候不能上船此是荷人法律蓋華人在此不能行動自由如欲往他埠非向荷衙門領有路紙不辦而路紙之價高低不一視其人之貴賤而定路紙要粘本人小影並要量明尺寸身材輪船到此停泊海中用小船渡岸業此者俱巫來游人棕色種也亡國之民其一種奴隸性質達於極點見吾輩在前行必鞠躬坐則在瘦外階沿地上凡有事禀白則膝跪而請命其王子並王如見一荷蘭人至必立正行禮待荷人行過方敢舉步荷人之視巫來由人較牛馬不如多多矣華人在此身稅極重諸捐畢集如巡警如房屋如路燈如身稅如犬馬如脚踏車無一不捐中等華人每年須納稅三百盾上等者一千八百不等與荷人劃地而居唐人街荷人可往荷人街華人不能越雷池一步也種種受人苛虐目覩心酸較之美禁華工相去幾何華人無一能中國語者俱是馬來言語賢一言不通每晤華商殷殷來問惟有張口作勢而已中華會館之歡迎爲從來未見華商請飯菜每多至四五十品而每到一家皆請貴親好友前來獻茶其茶皆燕窩湯并外國酒果呂宋烟華商家中雖瓊宮玉闕難喻其麗地磚均係大理石鋪砌所用茶盤烟盒等全是金銀并綴以金鋼鑽石恐當今長春宮無此華麗詢其家計俱係有數百數十萬惟此地各物翔貴較内地勝六倍有餘長安居大不易至此一開眼界亦屬有幸但一路船中屢遭同舟外人當面嘲笑謂拖了尾把亦思來此趁船此等白眼領略不少從今知國勢不强無論何人俱被外人看不起也他日向來非截髮不可賢在泗水勾留十餘天卽來婆羅洲之嗎呷埠離泗水二千餘里此地懸在海中徧地皆水入地一二寸卽水溶溶而出人家房屋俱以木架在水上瓦石不見因十鬆載不住也林木茂盛人跡稀少如在桃源洞裏荷人有公爺一駐札此間管理一切土人亦巫來由人約有三四萬華人僑寓此者有二千多富者亦不乏其人惟近年大生意均被荷人禁阻奪去華人無事可做俱係經營小業捐例繁苛聞之令人心悸五十年後華人雖富我知定作涸轍之魚也賢來此中華會館組織一學堂學生有七十人嗎呷未有中文學堂此事係創舉各董事優禮相加尙屬不惡惟水土不合未知能久居否講報社許孟賢啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[全國綢緞振興議二續]  
紡綢。紹興杭州所出者。均爲佳品。惟太粗笨。門面極狹。尺寸亦短。以之製衣。似屬不雅。須减輕放闊加長之。餘可照舊。惟煉法須改良。因煉法不佳。染色難以如願耳。其法另有煉工調查。今不錄。 
盛澤所出者。最佳。極輕柔。織工極妙。西人恒喜用。之每年流出者不少。熟羅。改良法同上。其功用勝于紡綢。因輕柔且堅結也。 
線春。須减輕加長。講求花色。獲效必大。 
春紗。極佳之品。但尺寸欠長。亟須加之。 
生絲。出自盛澤織工亦稍講求。去年更加改良。已爲至妙之品。惟易于毁 
裂。其弊乃在絲性大梗之故。其改良法。亦在線工調查中。 
界本。形似湖縐。其堅結倍之。可以無須改良。因色色俱佳也。 
濮裏。出盛澤。織工極佳。并甚輕柔。西人頗信用之。故亦爲銷洋庄綢緞中 
之一。中國上等人均爲之做衣裏。改良法在加重。 
綾子。功用同上改良亦同上。惟踏光一項。宜講求。其法另有光工調查。今 
不錄。 
絲布。以絲和紗製成者。昔曾盛行。今己微矣。欲振興之。須加長尺寸。放闊 
門面。講求絲棉耳。 
各種絲絨。福建者己不銷。金陵者尙稱不惡。其名有五種。爲金刁銀刁珠絨漳絨雜絨等。其弊極多。如身骨太稉。艶光不足。絨頭欠長顔色不佳等。皆是也。若能反是。卽可稱爲妙品。 
湖縐。另設一門。今不錄。因其太繁故也。 
府綢。爲銷洋庄綢緞之最大宗。功用極廣。貨身有高次數種。其價自數十兩至五六兩不等。其弊在太糙亟宜設法改良。 
右計十七種。己分條詳言之利弊旣明。改良自有模範矣。貨身旣佳購者是多。推廣生意之道。俟各省工商集成後再論之。（湖縐庫紗調查）日内刋登。）（完） 
小說 
[旡生生所著悲劇第一種血淚痕傳奇（二）]  
[第二齣嘅世]  
[（生西裝佩劍愁容上。）]  
（戀芳春）（生）花放妖紅。草抽慘緑。登臨只覺心傷。無賴鷓鴣聲裏。送了年光。看江山依然無恙。誰弄得朝綱淪喪。俺則索立盡斜陽。涕泗徬徨。 
　　（滿江紅）爲問蒼天。爲底事南風烈烈。滿眼是銅駝荆棘。空餘襟血。羗笛吹殘周雅樂。胡塵飛滿唐宮闕。愧不才未報國民恩。空悲切。 
鼙鼓死。英雄歇。家國恨。休重說。歎雄圖安在金。甌久缺。痛哭天津橋上路。行吟楊子江頭月。莫等閒負了好頭顱。成奇喆。小生轉姓。單名一個興字。號叫拂嚋。在愛國椎心府。泣血村生長。不幸生方三月。爹爹一病而亡。孤苦伶仃。無人可靠。幸賴友朋資助。得入國民學校肄。業現在已經二十歲了。長成一表人材。夙負非常韜略。每念我國中風塵澒洞。時事艱難懷以身許國之忱。有鍊石補天之志。叵耐斧柯莫假。錮習依。然不問是維新黨守舊黨勤王黨。革命黨個個都假公濟私。說甚麽布憲法開學堂練軍實重工商。件件是有名無實咳。照此看來。我國的前途。大約是不中用的了。（歎介） 
（六秦宮詞）蒼鵝躍海。女牛墮地扇起風潮千丈。空餘冷眼。不堪重閱滄桑。俺滴不完萬行淚。斷不了九廻腸。嗷國狗。鬥天狼落花飛滿舊昭陽。（咳）時局已危如累卵。人心常愚若蒙脂。如何如何。你看現在的人啊。我便道金戈鐵馬期將至。他仍是恒舞酣歌樂未央。燕巢危幕。魚游沸湯。春深寳帳。秋高玉堂。好敎人難算這糊塗賬。要隄防呼牛呼馬。從此算終場。（此齣末完） 
古今第一婦科續　容易降生丹 
　　京都天寳齋○婦科種子仙丹○馳名靈騐非凡○服後應驗非常○鋪分上海三馬路中市西鼎新里石庫門内交易 
　　夫婦人固無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶五臟虚損子宮寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人　任之血平定肝鬱之氣去瘀生新開鬱　悶煖宮止帶聚精壯血固本調經濟陰壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科之聖藥種子之仙丹每料一觔價洋八元半料四元閨女孀婦服此恐產無父軟骨之子切忌切忌幸勿輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○遠埠函購託郵政局最妥信局屢次作弊　京都天寳齋啓 
　　　祺陞公記棧 
本棧開設英界四馬路南首石路中市天仙戲園隔壁新造走馬洋樓六十餘間上下會客廳房屋寬廠裝陳情潔添設官房全新鐵床西式器具電燈輝煌所用値房伺應週到膳精茗潔一切特别改良如遇火車來往不能重載行李備有彩呢被褥以便仕客兼代報關上稅　貴客往來本棧耑派妥夥隨輪照料水脚船票格外克已　如蒙　貴商光顧請認明本棧招牌無悮 
 
 

Page 27

 
 
   
 
 

Page 28

 
 
   
 
