# 1904 - 111 - 4911140

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論蔣侍御奏慶王存放私欵事]  
　　日前蔣侍御式瑆奏慶親王有存放匯豐私欵上諭清銳鹿傳霖前往確查覆奏稱該銀行往來帳目不以示人　以與慶親王有無往來據稱並未見過侍御因是得回原衙門行走處分嗚呼侍御直臣也然而吾惜其不智慶親王以天潢貴胄凡軍機外部政務練兵諸事無不由慶王掌之聖眷擾隆廷臣莫之與抗羣僚方承顔希旨奔走不遑清銳慶傳霖猶是阿諛澳涊之人庸詎敢確切詳查致攖其怒侍御雖官居臺諫職在直言然欲以疏遠小臣而與國家至親至貴之王公相抗是猶以卵敵石也斷乎不能此侍御之不智者一夫上行者不必效宫廷之内苟能戒奢華懲貪侈敦崇節儉爲天下先則在廷臣工何敢不以廉隅自飭慶王親臣也舊臣也與國家有休戚相關之理當更不敢以　蓄爲心是故慶王而果有私財不徒慶王之咎抑亦朝廷所當引以爲恥者也卽非清銳鹿傳霖之阿　淟涊亦詎敢查明確據有傷宫府之大體乎此侍御之不智者二銀行之不以帳目示人彼乃自守其行中之規例查者固不得而强不能謂之虚言詢以與慶親王有無往來據稱並無見過此亦實在之事初非銀行與清銳鹿傳霖等彼此互相袒護爲慶王掩飾彌縫也何也慶王卽有存放私欵亦豈必親往匯豐與之聨絡不過遣人致送取其一紙存　而已且卽銀行帳目肯以示人而慶王之有無存欵亦斷斷不能查出蓋官紳存放私欵無論爲錢鋪爲銀行率用某記字樣以掩人之耳目欵爲慶王所存放則更深自隱諱斷無有大書直書爲慶王之欵者乃侍御先不計及率爾上陳卒使查者以不得實據眞憑覆奏當㝉於慶王仍毫無所損而於己則己受回原衙門行走之愆矣此侍御之不智者三雖然侍御固不智而諸言官绵以智自處噤不敢言侍御乃竟敢冐昧言之受朝廷之譴責而侍御傳矣其傳之也非侍御自傳之乃朝廷傳之也何則朝廷廣開言路准言官以風聞之事上聞故此事而查之若確慶王之營私罔利固不得無罪也查之而不確則侍御亦不過守其風聞言事之例不得謂之非也乃著令回原衙門行走姑示薄懲一若此係寛大之恩尚不足以蔽其罪然似此言官皆將以蔣侍御爲戒凡較此重大之事更何敢言是實閉塞其言路而尚得謂之廣開言路乎嗟乎時局如此岌岌可危臣下多貪滔滔皆是朝廷之所以圖更始者惟尚賴此言路耳若更塞之是微特格非規過者無人而袞袞中之不肖者益將肆無忌憚矣可嘆哉可危哉至於慶王實亦不必以存放私欵爲諱臣下服官多年略積資財何傷清節必欲如慶王者而責之一貧如洗亦豈人情侍御之奏意固不在慶王之存欵直謂其貪耳貪則遠臣小臣且不可何論慶王卽盈箱累篋藏之於家亦不可何論存放取利明季周奎王之心皆甚富烈皇宣詔求助而奎與之心僅各獻一萬金後之心爲賊拷掠獻出現銀十五萬兩金銀什物稱是周奎抄出現銀五十三萬兩什器縀疋無算今之國勢雖尚未至如明末之危而慶王之親則非周奎王之心可比毁家紓難古有是風際此庫欵空虚羣臣自應協力輸助慶王何昧於此義而尚待諌垣之指摘乎然而侍御則傳矣 
[諭旨恭錄]  
　　二月十四日奉旨光祿寺珍饈署署正員缺著珊德補授欽此○二十一日奉上諭本日召見之在任候補道廣西潯州府知府張祖祺著在任以道員仍留原省補用並交軍機處存記欽此○二十二日奉旨廕生悅漣著以文員用内閣侍讀學士著奎善補授國子監司業著柯劭忞補授翰林院撰文二缺著貴福蔭桓補授截取光祿寺署正周守信國子監助教韓杜吏部司務趙國璠國子監助教劉思陶内閣典籍蘇元龍内閣中書馬師周俱照例用擬補吏部主事春元廣西慶遠府南丹士州州同諶文翰俱准其補授廣西太平府憑祥土州州判著沈慶平補授黑龍江綏化廳巡檢著馬鴻圖補授黑龍江呼蘭廳巡檢著陶克修補授吉林五常廳巡檢著喬極澐補授吉林綏芬廳巡檢著金土驥補授奉天寛甸縣六甸巡檢著英桐補授甘肅新疆巡撫衙門筆帖式二缺著誠敏世勳補授盛京刑部蒙古主事著德順補授擬補盛京義州城守尉衙門筆帖式麟春盛京將軍衙門筆帖式倭凌阿俱准其補授欽此 
[本館接奉電音]  
　　昨晚七點鐘時京師飛電傳來上諭一道旨一道敬謹譯登○三月初八日内閣抄奉上諭山東登州鎭總兵員缺著沈大鰲補授欽此同日奉旨江南織造仍著存恒接管欽此 
[電傳客門抄]  
　　昨日午後二下鐘越二十五分時京師友人專電告知本館云三月初七日皇上召見軍機大臣及漙善是日並無明降上諭○是晚七下鐘時又得京師專電云初八日皇上召見軍機大臣及張槐吉汪大爕 
[日議移營]  
　　華歴三月初七日日本東京來電云前者日皇擬將大本營移赴廣島事不果行兹者在廷諸臣重復議及此事且其心較前更堅　 
[踴躍從戎]  
　　華歴三月初七日英京倫敦來電云頃得路透電局寄居日本東京訪事人電開邇來日有日人數千名投陸軍省具呈願赴軍前効力其中不少從戎期滿退爲國民兵者亦皆摩虧以須躍躍欲試核其總數不下五十萬人 
 
 

Page 2

 
 
[俄罪日奸]  
　　華歴三月初七日英京倫敦來電云頃由俄將苦洛拔托金電達各國官場謂日前我俄所獲扮作喇嘛僧之甲乙二日本人訊知欲毁努尼江上大橋因卽解至哈爾賓科以　首之罪甲乙具禀籥恩乞貸一死旋查得二人皆係武職大員乃按照軍律施行特於某日用洋槍擊斃 
[西報之言]  
　　上海某西字報登華歴三月初七日中國京師來電云鎭守吉林奉天二將軍電達政府内開邇者俄人多所爲難大旨欲使中國不復置身事外竊恐政府諸領袖亦不能與俄同情矣又聞數日前政府已電告直隸總督袁慰帥暗中籌備兵防另有一電致直隸提督馬軍門令加意嚴防以待後命聞之華人之來自朝陽者謂軍門部下有軍工一十三營一旦俄日在牛莊附近交兵似當調兵赴金州以阻俄兵之遁入邊界也 
[韓使抵日]  
　　華歴三月初七日日本東京來電云高麗報聘使李址鎔已於本日午後行抵東京大約日内卽須以禮入覲矣 
[譯日報記旅順戰事]  
　　日本大阪某日報云東歴四月十二日至十三日之晨俄國艦隊被我艦所誘駛出旅順口門隨有日艦三十艘四圍攻擊俄艦隊寡不敵衆提督馬卡洛夫下令駛回師艦培托洛拔烏洛烏司苦飛駛直前悮觸所沈水雷以致沈没馬卡洛夫及木拉司二提督以下全艦員弁士卒悉行溺死有逐水雷艦名培司托拉氣奴伊者歸時途遇暴風雨驀與諸艦相離日本逐水雷艦圍而攻之致又沈没艦中人僅救起五名另有戰艦撲皮愛達日人用魚雷筒擊中其腹大受捐害費盡心力始能遁入港中艦中人死傷若干尙未偵悉當俄艦戰敗而回之際日本艦隊尙游弋於老鐵山外海洋按培托洛拔烏洛烏司苦實係觸發本船所沈水雷慘罹是厄撲皮愛達壓水力一萬二千六百七十四墩長四百零一尺二五闊七十一尺半入水二十六尺一萬四千五百匹馬力速率每一下鐘十八海里配置十寸口砲四尊六寸口砲十一尊三寸口砲十六尊一寸八口砲十尊一雨四口砲十七尊三寸口砲十六尊魚雷筒六具製於聖彼得羅堡西歴一千九百年工竣一千九百零一年試行艙中可積煤七百三十二墩培司托拉氣奴伊壓水力三百五十墩長一百九十六尺二闊二十一尺五入水十一尺五六千匹馬力配置十二寸口砲一尊三寸口砲五尊魚雷筒二具製於愛路坪餓船廠西歴一千八百八十九年試行 
[譯俄電述旅順戰事]  
　　俄國海軍副將烏苛托磨司幾公爵電達聖彼得羅堡京城云某夜旅順之戰我俄逐水雷艦名培司托拉氣奴伊者重三百五十墩速率一下鐘二十七海里不隄防被日本艦隊所圍中彈沈没當諸艦出戰時戰艦撲皮愛達右舷中間悮中所沈水雷因卽駛回口内艦中人死一名 
[譯意報記旅順戰事]  
　　意大利國羅馬京城某報云西歴四月十三號俄人旅順口外與日軍交戰時艦隊悉行損壞緣日本艦隊先伏於廟島羣島中間瞰俄艦駛入口門時出而斷其歸路致帥艦培托洛拔烏洛烏司苦登時沈没所有將弁士卒一千人之譜祗救起二十五人竊意日本諸艦必乘機進擊旅順然尚未得其詳也 
[水雷肇禍]  
　　烟臺來電云西歴四月十一號長山羣島中有漁人目見海面浮起水雷三十餘具因撈獲其一鬻諸市中市八擬鍾而碎之砉然一聲天驚石破鐵片飛出擊斃四人以意度之大約四五百前海中陡起颶風此雷殆由靑泥窪漂流至此歟 
[俄懲奸弁]  
　　俄京聖彼得羅堡來電云俄國羅堡來電云俄國陸軍中有一末弁名幾卡洛夫者其職與中國千總相等迭次輸情於敵事發訊實處以流戍二十五年幷罰作苦工 
[巴設領事]  
　　香港循環日報云日前駐羊城之美國總領事官默君照會兩廣督轅内開現有中美洲巴拿馬民主國照請本領事代理巴國滇粤等省商務領事等由督憲岑雲帥以該國並未與中國立約通商無派設領事之例隨卽電咨外務部籌商辦理之法旋接外務部覆電亦以該國並非立約之國不能自派領事惟有照前者總理衙門辦過未曾立約之瑞士荷蘭託美國代辦領事之條作爲由該領事照料云云刻已照覆默君轉行知照矣 
[土梟伏法]  
　　金山縣蔣瀾江大令剿梟情形迭登前報幷將友人所述細情弁諸昨日報首兹復得松江訪事人來函云有客從金邑來述及金山一縣幾於遍地皆匪凡投入其黨者个中人名之曰進帮强而黠者藉進帮以獵衣食懦而愚者恃進帮以保身家以致四野田疇荒蕪不治甚至縣署無人敢控卽控亦差役不敢出外提人大令忿斯民之塗炭也立意勦洗一淸二月二十一二十二兩日之戰匪衆潰敗威聲所樹四野肅然小民心感弗諼咸奉爲萬家生佛先是二十一日大令短衣徒步提刀出署時夫人某氏泣而阻之謂我家富有田産儘可掛冠以去卒歲優游何必戀此一官致以身命輕爲嘗試耶大令慨然曰卑人雖甚無狀旣爲斯民父母卽不能漠視斯民但得生啖匪肉雖死何恨汝輩非所知也言已拂袖逕出時飛划營弁勇僉以統領不在爲辭大令以死要之始勉强從之而往然槍皆向上施放並未傷斃一匪迨匪黨敗退則爭掠村中雞鴨布匹鄉之人咸唾而駡之統領黄子香副戎流連滬瀆至二十七日始乘舟至洙涇當鏖戰時大令執旗直前平湖團勇繼之一鼓號手被彈擊傷登時仆地鹽捕營已革哨弁李順興係打牲埭人因胞弟身入梟帮被平湖縣拘禁自願集衆助戰立功贖罪至陸續獲到之匪目黄子平施阿美匪黨許大龍李阿葆及大令手擒之陸根和五名禀由蘇松太兵備道袁海觀觀察札委海防同知黄小霽司馬到洙會訊本月初四日用竹簽標明姓名分繫髮辮綁赴學宫後曠地督同汛弁楊千戎監斬梟取首級懸竿示衆隨復親往廊下鎭查緝匪蹤叧有各鎭解來之匪徒五名現尚收禁候訊日内太湖水師統領劉所門鹽捕營統領孫軍門均督勇駐洙大令犒以猪肉黄酒無不感激歐呼惟松江調來之提標副營堅却不受當會鞫之際陸根和狡展不承大令詰之曰爾初與皖梟勾結土梟知之欲置爾於死地爾遂於今正逃至洙涇逗留匝月曾在某烟館扳機發槍幾傷途人後恃與匪目蔣春波僚壻行持函往說餽獻洋銀八十元復備盛筵數席餉衆始得入帮旣有護身符卽在吕巷開設烟館二十一日之戰爾身臨前敵胡尚狡卸爲陸匪驚以爲神乃俯首服罪 
[五馬新猷]  
　　松江訪事人云新任松江府知府田紹白太守下車伊始卽裁撤門丁以某某兩二尹爲收發委員連日拜謁文武寅僚及合郡紳士初六日行香放告初八日閱視城垣初九日考選代書某日太守排導至秀野橋對河有某姓者當街懸曬高苣突被前驅擲輿隷去太守見而呵斥責令洗滌給還至前任丁次軒太守交卸後卽於初六日挈眷出署乘舟赴省垣太守乃於午後自貢院遷入郡中寅好及各營員弁謁賀如儀 
[春明夢餘錄]  
　　京師訪事人云向例在京旗員俸銀由各旗佐領放給今春已攺由本佐領按員包封分送各部院衙門本官由當差衙 
 
 

Page 3

 
 
門親領不復向本旗領取矣○二月初六日午後虎坊橋迤西福州會館比鄰某餅肆後院失火時值陳玉蒼侍郎及張侍御元奇在餣讌客急飭丁招呼水會施救僅燬矮屋兩椽次日侍郎飭北城司將餅肆封閉送掌櫃到官訊懲是日之夜三鼓後祝融氏又稅駕於内城東四牌樓日前大院某鋪水會中人雖極力救援無奈路窄屋多火勢猛烈延燒至五更後始熄共燬鋪户二十家 
[茂苑鶯聲]  
　　姑蘇訪事人云蘇鄕横涇鎮附近有地名三獅橋者一小村落也竹籬茅舍風景絶佳村人某甲娶鄰村某姓女爲室女生性誠實不善逢迎時遭家中人白眼本月初旬某日不知因何觸怒小姑慫恿其兄毆至傷重而斃女家聞信馳至大興問囬之師將房屋十一椽悉數拆毁翌日繕禀投吳縣署控請相騐旋經人極力排解令甲從豐棺殮併以洋銀八百五十元賄之始寢其事○江蘇候補知縣米大令仁粟現經常州府知府某太守聘至署中校閱府試各屬童生試卷已於本月初一日趨詣各憲轅禀請請給假一月束裝就道矣 
[上海官塲紀事]  
　　昨日籌防局委員魏蒓塢大令命駕詣縣署拜會縣主汪瑶庭大令茗談片刻而出○昨日三林塘巡防局員蕭馥亭二尹乘輿詣縣署謁見大令禀陳要公 
[請弛米禁]  
　　邇來招商局北棧及浦東棧房存有白米三十餘萬石皆係各商於去年出資屯積以俟今春青黄不接之際壟斷居奇者不意適逢上憲嚴禁出口之時以致米價日漸平减各商大失所望擬禀請兩江督憲南洋大臣魏午帥發給護照先將米十五萬石運出銷售不知能如願以償否 
[鄕民毁局]  
　　邇來本邑西南鄕十八保十七圖北橋一帶鄕民集資賽賽會所紥燈彩爭奇鬥麗頗足奪目驚心保甲巡防局員羅秋阜二尹恐肇事端著地保張清源諭令禁止各鄕民心不甘服糾衆至局欲與二尹爲難適二尹公出未回遽將局屋擊毁并攫取二尹衣服携至曠地舉火以焚昨鄕董具禀縣署請縣主汪瑶庭大令下鄕勘驗大令准之立卽帶同差役乘舟而往 
[復訊梟目]  
　　金山縣境干巷鎮梟目蔣春波被獲後解經蘇松太兵備道憲袁海觀觀察發交上海縣汪瑶庭大令訊供釘鐐收禁在案前晚大令提蔣復訊蔣供稱黄子平與族叔黄孟寶積不相能故由徐阿小糾約小的至離干巷三里許之泖灣鎭招集黨羽四十除人並未與兵抗拒平日雖曾小賭然與梟匪蕭全根素無一面之緣大令惡其刁狡喝令掌頰二十下鞭背八十下笞臀一百板押候再訊 
[少尹騐屍]  
　　前日午後有年約三十餘之無名嗋子倒臥於英租界三馬路曲江里口經三百四十號巡街捕報知捕房捕頭令扶送仁濟醫館醫生驗悉自行服毒無法挽回旋卽溘然而斃捕頭聞報派包探劉光震傳諭地保曹全坤投報上海縣署適縣主汪瑶庭大令以北橋鄕民擊毁巡防局將往踏勘遂委主簿孫立幹少尹蒞驗昨日午後四點三刻時少尹帶同刑仵書吏抵屍場曹保禀訴前情少尹飭仵細心驗視旣而報稱驗得死者委係服毒所致並無别情少尹親視一周飭曹保報明某善堂領棺收殮又以死者身畔有一信係李子鶴托唐少巖寄平望泰茂寶號秦維記先生轉交李誠齋者因帶回縣署以便出示召認 
[公堂鞫盜]  
　　英美等國租界公廨捕役楊金會同奉賢縣所派差役及眼線林秉忠在四馬路青蓮閣烟茶肆拿獲金匯橋孫姓家之正盜魏加玉卽張大漢一名前晚解經讞員黄耀宿司馬訊鞫魏供小的係安徽廬州府屬某縣人向操米業去年臘月由原籍販米七百石正月十四日駛抵吳淞二十一日泊舟順利馬頭由吳先生經手賣去十石嗣卽開赴杭州今米未售完重來滬上向胞兄魏加玉索取舊欠偶在青蓮閣品茗突被拘拿所有奉賢鼎豐典鋪被劫一案小的並不在内亦未聞知司馬著押候備文給來差帶回奉賢歸案訊辦 
[美界火警續述]  
　　美界火警已誌昨日報端兹悉火起於提籃橋左近生甡里第四弄第九十一號某姓家幸經救火會西人急往救援得卽熄滅祇焚毁樓屋二間 
[上海縣署瑣案]  
　　去年葉恒夫以其妻楊氏被吳炳生誘姦控經縣主汪瑶庭大令訊明將吳秮責楊氏發普育堂留養在案旋有葉仲廉者自稱恒夫之叔呈遞切結并浼時同善具狀將楊氏保出近日始經恒夫查悉禀請提究大令飭提無著遂將時提訊時供恒夫曾與小的言及楊氏有寄母楊吳氏在申如肯收留儘可具領小的因與楊吳氏說明由叔仲廉具呈求釋並非小的揑名朦領大令著將時交人保出速尋仲廉交案究追○前日李榮盛控房客許某積欠租金恃强逞兇等情當晚大令提許研訊李訴稱小的有樓屋一幢廂房一間轉租與許議定每月租錢五千文今被積欠數十千且又强佔天井向之理論反被毆傷求恩騐明究辦大令飭差恊甲查明理處○張義卿前控夏小弟張生等索詐洋銀五十元等情經大令訊明押令交出同黨前晚提案復訊夏張仍不將各人姓名供出大令喝責五十板夏始供稱俞阿五實係同黨其餘均住華亭縣界小的不能交案大令著押候張到案質訊 
[浦東保甲總巡局紀事]  
　　周永發者惡棍范毛毛之妻弟也數年前爭充運糧工頭糾衆械鬥傷及多人事後經英美等國公共租界公廨讞員某君飭拿至案訊明收禁西獄二年迨期滿釋出依然怙惡不悛邇在浦東向趙和尚爭充奪扛煤工頭號召黨徒與趙爲難保甲總巡謝岳松明府知密派差勇嚴爲查緝務獲至案盡法嚴懲 
[英美等國租界公堂會訊案]  
　　英商打靶總會經理購地之美國人其愛生延高易律師至英總領事署控華人談裕成徐子良韓根生鄒韻甫將地租出不給田單等情英總領事據情照會公廨昨日午前鐘鳴十下讞員黄耀宿司馬會同英副領事德爲門君升堂研訊被告延候魯公律師投案聲稱向章西人控案原告係何國商人卽歸何國領事訊理此案原告其愛生係美國人應歸美國領事訊理今美領事雖因事赴白下不日卽可回申請將此案移交美領事署方合章程高律師起而辯日原告係打靶總會中人會田英人剏設其愛生爲會中經辦購地之事不啻會中所遣抱告况數年前亦有與此案相似者有何不合之處侯律師乃請將前案一一指出高律師答稱當卽查出送閱旋聲稱打靶總會董事需用長方地三十餘畝闢爲打靶場如太狹窄恐有槍子傷人事情故擇定二路交界之處其愛生於西歴一千九百零三年六月二十號向談議定每畝銀五百五十兩付過定銀五千五百兩厥後交來單據實止六畝尚有十四畝並非此地之單况中間有無單之地數畝須報升科原約今年春季將地交清乃一再玩延置之不理原告曾言如能將單檢齊需費若干卽可承認今地畝仍未到手是以不得不控請究追侯律師傳問其愛生答稱商人籍隸美國在工部局營造處帮辦事務打靶會董事白蘭勿蘭等囑向談如數租定地畝合同上談鈐有圖章一俟將地交清卽可建立界石餘與高律師所言大略相同侯律師曰合同上並未言及是係地打靶所用况談曾囑地上不必築籬若一築籬鄕人將奇貨可居事更難了無如原告不聽以肇此糾葛今被告尚有許多証據本律師未經詳閱請堂上再定覆訊之期司馬商之德君訂於下禮拜三訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[警察新章]  
　　蘇州訪事人云省垣開辦警察沿途分站巡勇每閱六下鐘換班兹者東路總巡鍾大令見若輩站立多時漸有倦色爰改爲每四下鐘一班俾各休息四下鐘尚餘四下鐘則操練各種技藝日前繕就章程禀諸督辦及各上憲聞均深韙其議刻已批准施行矣 
[馬路工程局瑣案]  
　　前日愼生米行夥田子金扭車夫周子福至捕房訴稱伊僞充行夥向王家馬頭某船冐取麻袋三十口捕頭令解至馬路工程局總辦翁子文太守倩襄讞委員黄衡堂二尹研訊田聲訴前情周供稱此事係小的之弟所爲田向小的理論竟被擊傷鼻端求鑒二尹飭將田交人保周押候交到伊弟聽候復訊○陶秋卿扭控譚金福誘匿伊妻馬氏二尹研訊之下陶供小的向業縫衣娶妻馬氏已歴有年上月某日忽然捲物而逃偵知被譚誘藏求恩究辦譚供稱小的挑賣油頭腐度日向與陶妻馬氏相識然並無誘匿情事求恩明鑒二尹著押候查明復訊○前日管理商船會館草泥地之蘇福秀正率工人互施畚鍤忽被何金生攔阻因卽扭訴捕房捕頭令解送工程局二尹研訊之下蘇供稱小的與工人挑泥時艒艒船户何金生忽稱此地已有人租賃與彼爲泊船之所不許動工求爲訊奪何供稱小的浼人向某姓租得此地以便泊舟二尹限三日内交出收租人以便復訊○本邑南市大東門外大街恊吉絲綫店方在鳩工庀材蓋造房屋某日忽失去烟槍一枝疑工人王金榮所竊向之查究王力辯其非學徒陸某者在旁饒舌王怒持斧力砍血如泉湧昏不知人巡街捕見之一併拘解捕房捕頭令解送馬路工程局總辦翁子文太守諭令押候訊究 
[英美等國租界公廨晚堂案]  
　　江北小車夫顧仁雲推車不愼碾斃許福康之子乳名和尚者報由包探顧阿六獲解至案前晚讞員黄耀宿司馬升堂研訊許投案訴稱小的之子業已死於非命顧雖事出無心情殊可恨母親年已五十有六祗此一孫見此情形甚爲痛悼務求將顧收禁西獄一二年以示之懲儆顧供小的籍隸南通州家有老母幼弟實因鄕間困苦來滬當車夫肇此禍端誠非意料所及吳張氏訴稱顧賃居小婦人家内自見此禍不忍坐視刻已懇求集得撫卹洋銀十元叩求免子送縣司馬將許一再開導著吳張氏代繳洋銀三十元給許爲棺殮超度之費顧責一百板枷號一禮拜 
[英美等國租界公堂瑣案]  
　　包探徐阿華解杜健生到案禀稱此人由律師瓊師囑小的解案請訊瓊律師聲稱伊在太古洋行四號棧房服役聽從騙子俞朗溪挖取棧中所儲之貨將壞物攙入控經法界公堂訊明管押因太古洋行係英商所開應歸英美等國租界公堂訊辦兹旣送案請先收押俟下禮拜二傳齊案中人會訊襄讞委員王松丞刺史商之德總領事署繙譯官師謀君准如所請著將杜發押捕房○前者流氓蔡四良控石寳寳孫金法借銀不遂持刀逞兇等情刺史略訊數語暫管押昨日復經朱探解案新恊大等肉莊八家投案同求保出蔡供是日著名惡棍皮鞋金山之夥石寶寳來向小的强借洋銀二十元小的不允卽被扭住拔刀戳傷兩腿嗣見小的昏暈倒地伊始逸去惟孫尚曳住小的之辮因得扭獲叩乞究懲孫供蔡與石係好友如何借貸行兇等情小的實不在塲何得誣指惟石曾與小的鄰居故得相識小的每日在某廠工作至晚方歸家有妻子老母素來不敢在外生事朱探勒令小的至大馬路某棧指拿石到案不料石已聞風遠颺小的並不曳伊之辮叩求明察刺史以蔡所供前後不同其中顯有别情然孫亦非善類遂諭令發押捕房兩月俟拿石到案質明核奪○前者德國總領事署司帳人李木齋飭傭人周金生送洋銀九十九元至某處周持赴虹口賭檯悉數輸罄因之扭送至案刺史訊供之下除已繳到洋銀二十元給領外限二日内續繳七十九元昨日包探倪順泉解案請追周供小的實因無力不能如數照繳叩乞施恩刺史判責二百板枷號三日期滿之後發押捕房一月○某鞋店小主人朱英伯偕馬如慶沈國楨至棋盤街高陞堂么二妓院作狹邪游不知因何發怒突將木凳擊傷傭婦朱胡氏左眼經龜奴報由包探趙銀河拘入捕房朱等各存洋銀五元得以暫時釋出昨日解案請訊朱供小的與某妓係舊識不料前晚偕友至彼處竟以白眼相加故有此事叩求原宥朱胡氏供朱尚擊破洋油燈兩盞及茶碗等物不止小婦人受傷而已似此兇横合請究懲刺史將朱等申斥一番飭就所存洋銀十五元内以兩元賠償毁物三元給氏養傷餘充公欵○王德林私將朱阿有倩修之脚踏車押銀使用經朱查悉報由包探顧阿六獲案請懲刺史判責二百板發押捕房一月○偷兒寗和根毛慶生先後掩入惠記及翁生記等家竊取單被烟槍等物報由包探唐湘舟獲案請懲刺史判各責一百五十板○馬夫陳阿瑞因將病馬駕車被捕拘入捕房昨日捕頭派包探趙銀河解案請究刺史飭將病馬發公一馬房醫養外陳笞責二百板○江北人衛福其積欠房租三月共計洋銀六元被收租人張鶴雲率領十餘人毆傷逐出報由包探陳雲忠獲案請訊張供此事實由主人張蘭生所使求鑒刺史判罰洋銀二十元以十元給衛爲養傷費餘充公○成衣匠俞阿榮瞰少婦張秋氏之房獨宿糾同宗阿林等四人摺開後門闖入圖姦不遂所欲攫取銀臂釧一雙並洋銀十元飛奔而逸氏且追且喊由巡街捕帮同將俞拘獲解案請訊刺史判責二百板賠償銀臂釧及洋銀十元違則發押捕房一月 
[法租界捕房瑣案]  
　　蟻媒楊王氏前因串拐張姓幼孩賣與粤人某姓控奉讞員陳楚生大令訊供判令枷號一月昨已期滿命開去所荷之枷責手心二百下從寛開釋○上年流氓范阿德誘拐吳姓女兒及童養媳賣與甯波某姓控奉前任讞員魏蒓塢大令訊取口供飭包探至寗波將童養媳提回其女兒仍未交出因判令重責五百板發改過所監禁半年昨已期滿由局送回大令查閱接管卷著再責五百板諭以如再犯案重辦不貸○偷兒陸阿三行竊舟人楊金寶之衣服經包探緝獲解奉大令著禁押捕房十日期滿責釋○良濟藥房傭人陸金裕行竊香水等物查獲送案大令著重責三百板○偷兒楊明生劉阿三被包探拘獲解奉大令訊明著將楊責四百板劉責二百板○偷兒邱某在蘇州河中行竊某船衣服被包探緝獲弔到原贓解奉大令訊供著重責三百板○捕東保甲總巡謝岳松明府移文法界内開據家丁林升禀稱有使女一口被匪徒誘出查悉在法界典當街某花烟間爲娼請飭探協同來差移提到案訊明核辦等因大令披閱之餘卽飭包探前往將龜子及婢提入捕房押候移解至局訊辦 
[美租界捕房紀事]  
　　甬人杜銀生貧不聊生爰於前晚八點鐘時自縊於密勒路某弄内四百四十七號巡捕見卽解下帶入捕房捕頭令送同仁醫院療養○前晚有甲乙兩西人在百老匯路係殊妄爲被一百五十九二百四十四號二華捕拘入捕房捕頭令押至酒醒時釋出○西人勳茂僑居派克路第三號洋房前晚扭細崽熊意清至捕房訴稱伊故意停工借端要挾捕頭令押候解送公堂禀請讞員黄耀宿司馬訊辦○昨晨妙手空空兒陸阿金不知在何處竊得木質報時鐘架携至西華德路一百九十五號巡捕詰以來歴言語支吾因卽帶入捕房捕頭令押候查明失主姓名然後解送公堂禀請究辦○昨日午前甬人史惟生投捕房訴稱在英界河南路老介福綢莊執役頃收得洋銀若干行經北蘇州路突被流氓攫去四十元窮追不獲請爲查緝捕頭以情節可疑令某包探留心查緝 
 
 

Page 10

 
 
   
 
 

Page 11

 
 
   
 
 

Page 12

 
 
[安徽巡撫誠奏爲揀員更補知縣員缺摺十九日]  
　　頭品頂戴安徽巡撫奴才誠勳跪奏爲揀員更補知縣員缺以資治理遵章改奏恭摺仰祈聖鑒事竊照天長縣知縣李文翰 
叅革遺缺前經請以正途軍功候補班前知縣張振鋆請補於光緒二十九年閏五月初五日奉旨坐初十日行文按安省照限减半計算扣至六月初八日接到部文之日作爲准補日期該員卽於六月初八日病故核其准補日期該員業已病故當經詳報開缺並按李文翰原出缺日期軍功候補知縣黄瑞勳更補嗣黄瑞勳於未奉部文之先丁憂又經詳報開缺聲明仍以李文翰原出缺日期扣留外補在案兹奉行准吏部咨覆於前補期缺之張振鋆係本年六月初七日奉文准補初八日病故應作病故遺缺駁令另行更補等因自應遵照辦理定例外官道府以至佐雜等官病故之缺應以病故本日作爲開缺日期每月初一日起至三十日止截缺一次等語今准補天長縣知縣張振鋆於光緒二十九年六月初八日病故應以病故本日作爲開缺日期歸二十九年六日分截缺是月分並未出有缺項相同之缺毋庸掣簽應卽按班遴員請補兹查有同知銜各項新海防候補班前補用知縣揭傳淵堪以請補天長縣知縣據布政使聨魁按察使濮子潼會詳請奏前來奴才查例載知縣告病故休致三項缺出以一缺題補候補並進士卽用之員以一缺題補本班前先用大挑舉人以一缺題補本班大挑舉人又奉通行鄭工新章内開外補班次自道府以至佐雜等官無論何項所出留補選缺何項到班仍以五缺計算俱先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽用人員第二輪用海防先人員海防先無人用舊例銀捐遇缺人員再無人過班卽接用各項輪用班次一人以五缺爲一週至新例報捐各項本班儘先補用人員於各本班輪補到班時第一次用鄭工本班先一人第二次用海防本班先一人第三次用鄭工本班先一人第四次用海防本班先一人鄭工無人用海防人員海防無人仍用鄭工人員第五次用舊例銀捐本班先之人如無人用常捐本班先再無人用各項舊例本班先如又無人始用勞績本班先之人又此次報捐人員惟知縣一項鄭工新班遇缺先分缺先分缺間捐納試用本班儘先捐納試用並候補委用議叙捐輪孝廉方正報捐各本班儘先補用人員遇缺輪補升調所遺及病故休之缺到班時於各本班中先用正途出身及曾任知縣曾任實缺應升知縣者二人再用各本班中各項出身者一人又奉通行新海防章程内開缺報捐外官分發各省新溗防遇缺等項補用人員仍照鄭工事例跟接次數卯數分别掣籖按班銓補又奉通行新海防内開嗣後道府以至未入流等官加捐分缺先分缺間及本班儘先花樣八員應照遇缺先章程加扣限期以一年爲限在省加捐班次人員以該省接到新班過班知照部文在一年以外所出之缺領照到省人員以到省後在一年以外所出之缺方准請補又奉吏部通行章程内開嗣後留任實缺丁憂服滿分發人員道府以至未入流並鹽務等官如遇選缺出時除坐補原缺裁缺卽用廻避卽用新選新補之留省另補均仍照定例儘先請補外其餘無論何項到班先將此項人員儘數請補均不積各項班次之缺其知縣叅革遺缺並應行酌補之要缺仍照定例辦理於光緒二十九年九月初二日具奏奉旨依議欽此各等因安省知縣病故休一項上次廬江縣知縣已於大挑正班之後插用分缺間人員止今天長縣知縣係疲難中缺在奉到實缺丁憂起復先儘請補新章以先之缺仍應按照舊例先用特旨人員查特旨補用知縣譚學衡一員丁憂扣補照應用鄭工遇缺先新海防遇缺先舊海防先海防卽舊例銀捐遇缺先銀捐遇缺皆無人輪用各項班次係候補卽用到班查前次建德旌德等縣係卽用人員此次用候補查上次旌德縣係用各項出力之鄭工候補先此次應用舊海防候補先許金綬丁憂扣補其次無人仍用鄭工新海防候補先查正途出身並曾任實缺應升之鄭工新海防候補先無人應以各項出身之鄭工新海防候補先人員請補兹查有同知銜各項新海防候補班前補用知縣揭傳淵現年四十七歲江西南豐縣人由附監生遵舊海防報捐縣丞指分江蘇試用光緖十三年閏四月二十三日到省十九年委辦徒陽運河工程保俟補缺後以知縣補用二十一年在台灣捐局報捐免補本班以知縣仍留原省補用十七十八兩年委海運津通局差十七年奬加一級紀錄二次二十一年十二月十六日奉旨依議欽此十八年請奬俟得知縣後加同知銜二十一年七月二十五日奉旨依議欽此二十二年四月經前江蘇撫臣給咨赴部過知縣班六月十五日引見奉旨著照例發往欽此二十一日領照出京七月初四日抵滬聞赴丁繼母憂回籍二十四年十月初四日服滿由京起復十一月初四日回省繳照奉部准其起復二十五年二月由山東捐局遵新海防例加捐候補班本班儘先奉部行文應以七月十四日作爲儘先到省嗣因廻避禀請咨部改省安徽九月二十五日由蘇領咨起程十月初五日到省期滿甄别在案核計截缺月分早在一年以外覆查該員安詳穩練辦事認眞以之請補天長縣知縣實堪勝任與例亦符合無仰懇天恩俯准以該員揭傳淵請補天長縣知縣俾資治理以重地方如蒙俞允該員係由新海防候補班前補用知縣請補知縣銜缺相當毋庸送部引見除將歴履册咨移部科外謹會同兩江總督臣魏光燾恭摺具奏伏乞皇太后皇上聖鑒敕部核覆施行再該員係捐納候補初任人員照章試署一年期滿另請實授仍令試俸三年又安省各項新海防候補班前知縣班内係該員名次在先是以請補合併陳明謹奏奉硃批吏部議奏欽此 
[江西巡撫夏　奏爲捐納試用知縣黄占吉才具明敏堪以留省照例叙補片十九日]  
夏峕片再捐納勞績各項人員應於到省後認眞察看滿時出具切實考語奏明補用兹查有捐納試用知縣黄占吉業已試看一年期滿臣詳加察看捐納試用知縣黄占吉才具明敏堪以留於江西照例叙補理合會同兩江督臣魏光燾附片具陳伏乞 
聖鑒謹奏奉硃批吏部知道欽此 
署江西巡撫夏奏爲甲辰年籌備餉需司庫無力循舊於漕項錢糧内分籌湊解摺十九日 
頭品頂戴署理江西巡撫陜西布政使臣夏峕跪奏爲甲辰年籌備餉需江西司庫無力全籌循舊於漕項錢糧内分籌湊解恭摺仰祈聖鑒事竊查前准户部咨光緒三十年分籌備餉需指撥江西省銀二十四萬兩等因當經轉行遵照兹據藩司周浩督糧 
 
