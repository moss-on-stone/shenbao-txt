# 1893 - 25 - 4907101

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心　校排印成書紙張旣潔白無瑕墨色尤光潤可愛分釘四十八本盛以全据木箱刻已告成卽日出售核定每部實價洋銀五元諸君子在光覩爲快者請移玉至申報舘帳房購取可也　 
[論辦賑捐宜令人分别眞僞]  
　　今年以順直山東等處告災人憲軫念民艱不忍見其流離枕籍思設法以振撫之先則飛章入告不啻爲發棠之請朝廷痌瘝在抱立卽發帑截　遍子振濟皇恩浩蕩災區雖廣人心由是而固顧究以災區太廣普濟爲難於是再四籌思而有奏請開辦賑捐之舉在各大憲於無可設法之中曲爲設法以資勸勉用是以踴躍輸將者尚不乏人而又慮捐納實職則不免於士品太雜特爲限制專以虚銜封典歆動招徠懼部照先頒或有流弊先於收捐時給以實收然後再換部照其愼重可謂至矣第本省有災本省開捐則彼飢饉之餘又何能有餘貲以報捐卽有素封之家亦且專以救濟目前飢凍爲先務未必縈情於榮顯縱或有之卒亦不多故必分派委員赴各處通都大邑殷實饒沃之區與夫繁華薈萃之地推而廣之引而伸之以廣招徠以收速效此必然之勢也而不肖者流則卽藉此以行其詐前者粤督委員至瓊州辦捐則已先有在彼開辦者直至電詢李傳相得其回電云並無另派往彼開捐之事然後確知其假冐而被騙者當已不乏人矣近日以來招徠捐事者幾於遍處皆是甚而至於茶室烟寮酒樓妓館亦多有人手持實收與捐項章程隨時兠鹽其折成亦多有一再遷就减讓者在明眼人見之當自知其眞贋而鄉愚無識者流則受其欺者亦必不少上海爲通商碼頭最爲熱閙之區商買輻輳之地故在上海開局辦捐者頗不乏人而若輩作僞行騙者亦於是乎混迹焉在受其騙者不過無故失財猶無他患而其有害於賑捐大局者實非淺鮮余嘗謂官辦賑捐一多則於義賑必有所妨若有此等假冐捐局隨地招攬大减折成以誑取人之財物者則其所以妨害官捐者尤不淺也夫開捐省分現已不少彼作僞者流指東則話西並無一定之局其有假貼局條者已屬笨伯而彼隨地兠攬亦未嘗無成交者則又無從查核而破獲者也旣有此等作僞之人於是輸捐者冐有所疑或多觀望而不前或竟遲疑而莫决亦有欲辨眞僞到處探聽而適以墮入奸人計中者又安怪捐生之各有戒心也竊以爲此事欲分眞僞應亦無難假如直隷由李傅相奏請關捐卽由傅相通行咨照派委員若干人分某某幾何省或由各省再行分設各處分局先將局員姓名知照地方官先行出示曉諭局在何處委員何人咸早有以知之則此外卽係假冐可以不問而知矣其實則辦官捐者莫妙於各地方衙門經手勿在外面招攬生意地方官或無暇兼顧則聽委員自收自辦而捐局則設於署内弗錯處於闠闠之中或者以爲局設官署恐有胥差染指出入未免不便易使人望而生畏然完錢糧者苟能辦清公事令鄉民自封投櫃隨時掣付糧票差胥尚且無從施其技况捐局雖設在署中而與差胥不相關涉豈能從中作惡若恐人有畏心則完糧時鄉人以短後不完尚可直入官署豈有捐生志切顯揚而反一疑阻者乎夫惟有在外招攬之人故捐生不必自行到局亦惟局中有在外招攬之人故作僞者亦于于然溷跡於其間彼作僞者實收部照無不可以僞爲稍一疏忽往往入其彀中此無他一念之便宜悞之也夫旣欲捐職銜則必查檢定章某項例銀若干折成若干齎赴局中上兌領取實收異日更換部照如此則必無被騙之事乃旣欲納捐又多算計今日問何處較爲便宜明日問何處更爲减省精益求精省愈思省而奸人乃得乘隙而中之矣故彼捐生之被騙大都咎由自取曾不足惜所慮者捐務大局實大有妨碍所願當軸諸公亟思善法以補救之也 
[閩事述新]  
　　閩浙總督譚文帥於本月初二日按臨馬江閲勘新造快船赴水初三日下午節麾始返上燈時舟抵南臺大橋城内外文武各員未及出迎惟督辦南臺稅厘總局吳芷献觀察親赴津頭遞呈手版南門守城吏得知信息令城門暫遲關閉俟憲駕入城方敢下鑰○署厦門道許觀察星龔到省謁見軍督二憲及司道各官旋於初四日禀辭回厦○客販帶貨到閩者多在半途起缷以省厘金日前馬江某行棧私載紅棗等貨不納厘捐哨丁購線弋獲棧主人見其棧中貨積如山向索厘單竟不繳出并將棧房關鎖不許稽查遂由管理機船之李千戎將貨物暫封著哨丁看管一面馳回省會禀明督辦吳觀察初四日觀察立飭督哨官陳都戎帶官封數條將棧屋封閉隨拘棧主人到案訊明判罰○南臺鴨姆洲四面皆水爲漏私之捷徑有混名依猴者家頗小康一日有某船夥將苦客所販乾魚任意竊取售與依猴昏夜用小船駁運審查出詣依猴處詰所從來依猴躱避不面急挽孔方兄爲和事老始免雀鼠之爭○興化人某甲素習篙楫帆檣之事出洋半世未遂所謀弟又不克恊和以致心甚不樂邇被其弟擅將某船售去十分忿恨於某日午後四顧無人之際躍入水中入晚艙夥覓甲無蹤皇皇終夜次早始見屍骸浮出噫何其視性命如鴻毛乎○南壘白湖稅厘分局向由桂少尹辦理兹上憲令少尹調辦獺窟嶺分卡所遺白湖一局委李少尹咸庚接辦李少尹因事未經到省暫委總局督緝文案委員董捷臣少尹代理於本月初一日任事○吳姓者生理中人也因欠南臺某錢莊洋銀二千三百圓以期雇一脚夫如數挑送至莊吳尾隨其後寸步不離行至半途脚夫忽然不見呆立片响形影杳然吳無可如何祗得懸賞訪求以冀珠還合浦○時届隆冬貧民飢寒交迫有樂善者出而拯恤此眞莫大陰功也南臺官銀號主人歴届年終俱以錢及棉衣施給貧家婦女此次定於本月初二日散給一時扶老携幼聞風而至者不下三千人保甲局委員恐釀事端派勇前來彈壓主人飭紀視貧苦老幼令各給小洋銀三角初三四兩日接連散給其中遺漏者尚多而重領之人亦復不少云 
 
 

Page 2

 
 
[榕垣雪景]  
　　福州大雪爲百數十年來所未有前報云有深至二三尺者蓋約略言之實則城中祗五六七寸城外尺餘大橋下船艙中有高積尺半者馬尾閩客上叚水口大約二尺之譜鼓旗山一帶探至三四尺十一月二十八日之晚濃雲似墨簷外天低次日天氣微隂人家水缸中俱冰堅於石孩童以釘鑿成小孔穿之以繩以竹木叩之鏗鏗有聲本月初旬天氣暢晴瓦上積雪消融簷溜丁果而下晚則霜封翠瓦潔白無瑕父老傳聞同治甲子年曾降大雪然亦不及今年十分之二而次年年書大有五榖豐登今兹滕六君又采烈興高可爲來歲豐亨之劵惟閩中向未見雪一旦祁寒驀至貧民迫於凍餒更覺難堪有某甲者弱冠年華風神秀逸二十八日晚行至城内府巷醉中跌仆於地上被無賴子褫其衣服以致凍斃於冰窖中吁可憐也 
[臺垣臘鼓]  
　　臺撫邵筱村中丞抵任後整頓營伍餘力不遺府城東門外向有定海右營常川駐紥中丞復派向帶緑頭巡防等勇之袁佐卿游戎殿魁責以操防之任游戎日督部下健兒分早晚兩次照外洋陣式實力操練未及數月已著成效近又札飭往寍紹一帶添募精壯勇丁二百名來臺亦歸游戎操練俾各得心應手漸成節制之師並由游戎在邵中丞前保薦李綬紥貳尹蓋以貳尹籍隷滇池向隨在浙省各營運籌帷幄熟諳外洋陣圖可備任使中丞俯如所請令以四月爲期聘調來臺藉資臂助○藩轅牌示以現署埔裏社通判汪輔臣别駕調署宜蘭所遺埔裏社缺以前署彰化縣張理堂大令壽基接署蓋因此次飭回宜蘭本任之沈賛齋明府因病不能履新故也又現署安平縣姚西牧大令近范奉文調省另候差委遺缺以前署澎湖分府俞大令鴻接署大令曾往臺南一帶查勘水災此次奉委是缺想可就近履任不必另回臺北轉多跋涉之勞也○冬月二十七日爲藩憲唐薇卿方伯壽辰通省文武各員以壽屏壽幛酒食等禮饙送者方伯均令家丁婉言辭謝惟福省祥陞戱班前次應召來臺尚未回閩方伯徇屬員之請在署開演一日請各賞僚赴宴觀劇以伸東道之情○管帶八里沙地方鎭海中軍前營賴君文甫近已撤委所遺之差另由中丞札委前署鹿港游擊鄭紫凱協戎接帶協戎奉札後卽赴憲轅謝委旋卽束裝赴防○新補臺灣府陳仲英太尊擇於十一月二十日由郡超程二十六日接篆至本任臺北府現署臺灣府之吉雲舫太尊聞亦定於十二月初五日回臺北接印○辦理鹿港鹽館吳定卿司馬統領滬尾定海砲隊等營季本欽軍門統領基隆銘字三營劉繼周協戎辦理基屬鹽館羅子憇司馬均於日前晉郡謁見各大憲面禀要公兼賀唐薇卿方伯壽誕○邵筱村中丞前以憲體蓮和請假數月安心調理撫轅一應公事由唐薇卿方伯代拆代行冬月二十五日假期　滿憲體亦經延醫診治隨手見效欣占勿藥遂料理具摺銷假一面飭知本轅文武各巡廳著自臘月初一日起一律見客○臺地商務局所隷駕時斯美兩輪船向定一走上海一走廣東前因駕時年久失修經總辦黨幼雲直刺禀准上游飭往上海交某船廠估工修理現已一律千竣應行派員前往駕駛回臺查有前帶是船之吳丹池貳尹老成妥貼熟悉洋務遂禀明撫藩兩憲飭貳尹前往駕駛卽充是船管帶以資熟手○基隆口内向有小火輪船一隻名加川年久失修日前忽沈海底經理民撫番同知方樾亭司馬以此船旣沈於水應如何撈獲修理之處禀請善後局憲示諭當經局憲批示一面札飭機器製造總局蔣丹如太守派工首一名前往基隆地方勘視此船能否拆配興修再行禀請核奪聞蔣太守已派工首楊永錦前往矣○基隆金沙局務向由前署分府黎伯鄂司馬兼辦嗣司馬以期滿交卸篆務金沙局事又須往來照料若仍設局基隆誠恐諸多不便爰擬於大稻埕左近設一總局基隆八堵以及水轉脚等處按叚設立分局似覺一舉數便今總局擇定大稻埕電報局對門設立矣 
[淮上鴻音]  
　　清江信云上月十七日淮湘馬步水師各營弁勇醵資公製牌傘匾對恭送漕轅以揚盛德○敲五音者賭博之一也地方官恐爲閭閻之害久已厲禁高懸一夜海浦小隊統帶某君見有設攤以博者初尚導以婉言令其停止詎料若輩嘻嘻而笑一若謂某君之鼯鼠按窮者某君怒申斥一番驅之使散○趙家樓某姓家孩子年方十一歲上月二十一日失去無蹤想已入匪人之手矣○上月十七日清河縣南北兩鄉十五集士民公製萬名衣萬名傘德政匾聨献於翁笠漁邑尊以頌功德○保甲總局高懸賞格有能擒獲放火匪徒騐明眞實憑據者送局時賞錢二十千文○上月二十二日天氣嚴寒雪花六出咸謂來歲豐亨之兆可於此卜之已 
[厦人佞鬼]  
　　閩海關設在島美路頭海邊巡哨諸船停泊關前哨丁上落時有墮水溺斃者愚人無識僉謂該處有水鬼討替榷署中人特在各處勸捐鉅欵延僧十數人在海關前搭臺誦經凡七晝夜自十一月十九日起白晝則梵唄聲喧一至夜間或雇官音班演木連戱劇或放燄口合厦居民捐助冥鏹堆積如山夜深焚化光燭數里復由地保傅諭居民各備菜麫甡醴湊成數十碗拾赴壇前供献以振孤魂鼓浪嶼　隔一水亦在碼頭空地演戲梵化紙錢眞有舉國若狂之勢往觀者絡繹不絶以有用之錢施之於無用之地鬼如有知當竊笑於其旁厦人之愚眞不值識者一噱 
[鄞縣初覆案]  
　　鄞縣考試文童於十二月初五晚發初覆案共計六百五十名示期初七日招覆今將前列姓名錄後李邦黼梁巨川吳祥麟秦偉堂虞雲瑞張傅鋮宋英魯朱維塏戴敦勳孫景僅黄寳琮范調籥潘惟埏劉廷煒孫紹曾李覺先王雨薌湯執中蔡文昭戴誠江仁綸張紹翰張允綸徐正堤蔡恩揆胡丙耀李翊燕戴盛黼張光黻江宙永丁志賢馮志程周之驥傅遠吳詠周頌清陳文江袁鼎元水鴻科張鼐周宗濂陳揆宸洪聖泗盧振鐸施積琅鄭炳黻馮炳燡周夔李思樾林燭常 
[故智復萌]  
　　寗波傘骨一業當光緖六年間被革役金鋐把持肇禍經前任寗波府宗太守提究革辦兹聞奉化江某有傘骨載至寗波求售被鄞縣金野灣等恃强霸阻江遂赴府控告今將府尊批示錄下此案光緒六年有革役金鋐卽金海寳把持肇禍經宗前府提究革辦在案如果金野灣等膽敢故智復萌恃强霸阻售賣傘骨實屬胆玩惟該民人旣知前府批定入行有案輒以乏力入行藉詞故違亦屬不是究竟金野灣等有無把持禁賣情事仰鄞縣確切查明從嚴諭禁以杜滋事切切 
[漢水冰花]  
　　漢口訪事人云十一月二十一日晚北風怒號不啻龍吟虎嘯二十三日細雨繽紛風威愈緊二十四日但見花飛六出漫天而下冷透重裘寒暑針降至十九度爲數年來所未有卑田院中短褐不完爲峭寒所逼者凍斃不少二十五日依舊搏棉扯絮紛紛不已平地積雪六七寸二十六七等日池塘積水成冰晶瑩可鑑大水巷新河一帶有四童子踏冰嬉戲是處冰不甚厚一童陷入水中掙扎不得出岸上觀者皆束手無策内有某甲忽生惻隱之心徒手往救不料層冰忽解亦陷水中幸離岸不遠衆人急用鐃鈎挽出得慶再生童子則已凍斃矣逾時有某乙經過此處見諸童餘興未闌遂在囊中取青蚨一把撒於冰上令諸童拾取諸童爭先恐後擠在一處忽聞砉然一聲冰裂而人亦陷矣所幸此處河水甚淺得卽誕登彼岸無一斃命者然亦險矣 
[江水日淺] 　　 
　　近日漢江水勢日形淺涸九江之下湖口地方僅有水九尺不通舟楫因此長江各輪船不獲照常暢行上月廿三四日大霧迷漫招商局輪船因而阻滯他若太古行之安慶怡和行之泰和麥遴行之萃利廣豐行之益利均在九江以下湖口以下擱淺各行另撥輪船前去拖帶未知已出險否至夾板船及滿江紅船擱淺者亦復不少又聞輪船之抵埠者因水淺泊於江心離岸甚遠支搭長跳板以便上下有一搭客黑夜上船因跳板上積水成冰立足不牢遂與挑夫同時堕下夜黑江寒難以援手遂與波臣爲伍慘哉 
[廣南塗說]  
　　歲聿云暮天氣嚴冷小民逼於飢寒流爲盜賊者所在多有故搶竊之案至此益繁雖各街舉辦冬防嚴密巡緝仍未能盡 
 
 

Page 3

 
 
絶根株聞前日有一中年婦手携衣包由河南龍潭來省者欲附山根早渡以往西樵時晨鷄迭唱東方未睎婦歸心箭急行蹤怱忙道經鰲洲某宗祠門前忽有一人迎面而來婦方閃避詎卽有人由後搶去衣包奮足奔竄婦卽喊呌毋如維時尚早路乏行人無有爲將伯之助者祇得含涙欲恨而歸○傳聞省中大憲以歲將更始舊案積壓殊干吏議前日遴委幹員往各屬帮審案牘如係拐刦重匪已經供認者立卽解省以便覆訊處决其餘各案亦一律清理連日以來營務處及廣府讞局各委廉提審各案惟日不足定讞後卽申詳大憲故羽檄紛馳往來絡繹云○城西某街近有新喬遷於此者前日舉行親迎典禮鼓樂喧闐儀仗輝耀詎百輛方賦啓行而主人卽舉室遷徙閴其無人至夜迎親者亦不言返酒館舁筵而至無人收領㗳然而歸鄰里喧傳詫爲異事隨有查悉主人父子負欠纍纍故逃匿至此以燕新婚方謂債臺别築無虞索欠盈門矣詎爲欠户偵知跟蹤而至欲扭解公庭幸春光早洩是以預逃並聞婚事已易親迎爲入贅以免無家可歸云○城西生魚欄昨有二鷄出售雌雄各一重約數斤毛羽黝黑而白點燦然有如星光密佈插標求售索價洋蚨十餅一時播傳遐邇有好事者還以四圓猶靳而不允詢其有何奇異答曰此名珍珠鷄每時必報啼聲若更籌五報則更迭分啼不爽時刻故非重價不肯割愛也鷄販所言如是倘非虚僞則可與時猿更魚並傳不朽矣○南邑九江西坊石找朱姓有女年逾破瓜深閨待字鄉内同羣姊妹結拜金蘭女亦從之中有年齒長者不欲蔦羅有附致受魔纒遂繡佛長齋自行梳櫳女欲效之屢向其母說及母不爲首肯將其許字鄰鄉某姓初六日舉行納采之儀歸妹之期擬於來歲女聞知悒悒不樂遂於上月十五晚暗服阿芙蓉膏而死迨香埋黄土夫家至爲奠醊聞者皆恨陋俗之累人焉○城西十六甫胡姓以男大須婚聘周姓女爲媳相居密邇女之淑愼胡所素知冬月十六日奠鴈禮行方謂嘉耦天成從此宜室宜家靜調琴瑟詎至下午彩輿旣返親朋慶集鼓樂喧闐父拜禮成婦方入新房遽將杯盆亂擲衆入而　觀新婦　　菩薩之低眉作金剛之努目椎牀擊桌聲若巨雷含怒言曰妹已有耦兄尚鰥居其將何以爲情耶衆爲駭然延醫調理咸用扶元養神之劑詎食後愈甚有力如虎狂態百端舉室倉皇莫可爲計不得已延請泰山泰水到門察看岳翁向佃硯田素敦道學遂以程朱之道向其講論新婦始尚帖然迨翁去而疾又作至夕肆筵設席而衆飲食不安未敢在此暢敘迨至三朝尚未歸寍鄰里聞者均謂爲術士選日不利致犯煞星然迹其所言其殆纔畫鴛盟遽分鸞翼别求鳳耦致招雁妒者耶抑兄歸泉壤猶興朝雉之悲妹處塵寰先詠求凰之什因怨高堂遷怒姻婭耶是則非外人所能知其底藴也 
[浙江海運人員單補遺]  
　　浙江海運人員單已錄前報兹聞尚有遺珠者亟行補錄計稅課大使吳慶雲通判余肇龍卽用縣汪清麒錢增勳魏象書縣丞朱其　英山俱津局候補縣徐士鋆津通局 
[英界火災]  
　　昨晚鐘鳴十下忽聞捕房蒲牢怒吼知租界中又有失火情事推窗西望惟見紅光噴薄無異萬點繁星樓以外輪聲轆轆然西人驅水龍而出吸水澆射幾疑天半飛泉越一刻鐘時火勢漸殺訪事友告予曰此次火起於河南路全亨洋貨鋪之後慶和里内某字號幸時方雨雪祝融氏不能大肆威風惟月黑天隂泥濘載道兼之巡街捕四圍攔截不許行近火塲是以燬屋若干一時未能訪悉且俟明日續登於報可也 
[河冰未釋]  
　　蘇松太道聶觀察於上月廿六日因公赴蘇謁見大憲已列前報聞觀察抵蘇後以河道冰凍舟楫不通祇得在蘇小駐前日道轅接觀察所發電信卽令小火輪開赴四港口伺候詎料小火輪駛至新閘西首氷尚未開不便前行遂中道折回 
[及溺堪悲]  
　　前數日峭寒驟至冷欲砭肌有蘇州航船二艘由滬開行甫過羊腸河被風吹覆男女搭客及舟子入水者共三十餘人祗救起五六人其間有家在滬上者均已雇人前去打撈屍身矣哀哉 
[悞中煤毒]  
　　本邑英租界自來水橋堍蘇州路第二十六號門牌某西人宅内庖丁某甲細患某乙夜間同臥一房前夜因天氣嚴寒煤爐未息閉門安睡一枕陶然至昨晨見甲乙日高未起推門而入甲已口流白沬氣絶身亡乙亦一息奄奄欲絶未絶隨呼甲之家屬至備棺盛殮乙則送至西醫院醫治　由中煤毒也 
[晾衣悞事]  
　　滬城小東門内益慶橋南首皮箱店夥於前日薄暮時往晒臺上收取衣服不料布衫一件堕入烟囱中當時並未知覺直至晚間煮飯烟囱内濃烟直冐烈燄横飛隣人見之大聲呼喊店中人竭力灌救始得轉危爲安然已受驚不淺矣 
[跑氷被漐]  
　　滬城邑廟豫園荷花池中層氷凝結光可鑑人少年喜事之徒糾合多人在氷上飛行絶跡以爲笑樂巡勇見之恐遭不測上前喝阻若輩不依遂將爲首數人拘至局中候局員發落 
[縣案彚錄]  
　　張王氏投上海縣訴稱係嘉興人丈夫名子培光緒十五年有徐逹甫之父徐景曾將坐落治下頭鏡曲尺灣相近市房三十餘間之契據向丈夫抵押銀一千兩言明一分六厘起息自抵借以來本雖不付利尚可收詎料丈夫與徐景先後病故逹甫竟將本利置之度外屢向索取分毫無著目下結算共欠本利洋銀一千三百五十餘兩不得已投案呈控叩求提究黄愛棠大令准詞飭提到案於前晚升堂訊問張王氏投案伸訴前情並稱小婦人控告之初祗欠一千三百五十兩有奇至今又須加利銀五十餘兩徐逹甫供稱係本邑人在曲尺灣地方失業在家父親在日確將房屋契據向該氏抵押銀數亦符無如現在竭蹶萬分一時難以措交求恩寛限酌减大令向該氏一再開導遂衡情酌斷令張王氏讓去利銀著徐逹甫於年内還銀九百兩了案徐供稱實在無力再求酌减大令曰如果無力卽著交保赶緊繳銀八百兩限至歲底一律交清不准拖延原被均遵斷具結而退○安徽人陳洪周在義記鹹貨店爲夥虧空店中錢一百三十餘千被店主送縣黄大令訊供之下陳供稱此欵内尚被木行小主人胡同生借洋九十元其餘係小的所用大令飭將胡提案候訊此已兩紀前報前晚大令又升堂研訊陳供稱小的在店中爲夥胡常來糾約出外高興遊玩遂被借去洋銀九十元言明卽日歸還小的屢索不付現求追出歸償店中之欵胡供稱亦係安徽人與陳同鄉木行係叔父所開小的與陳雖有一面之緣實未借洋試問伊可有証據陳供稱雖無証據洋銀實被借去不然小的何以不指他人獨指胡同生借洋胡又稱小的實遭誣控叩求詳察大令向胡一再駸詰胡矢口不移大令著將陳胡二人分别收所聽候覆訊核辦 
[英界公堂瑣案]  
　　長春戲園武旦于飛鳳呼饅首店夥王立三送點心不知因何口角爭毆被王用鐡器擊傷頭額血流被面扭至公堂蔡太守飭候騐傷訊究○包探張九意禀稱陸福郎竊取王董氏家棉被一條拿獲人贓解送案下氏訴請領贓陸供稱小的係崇助人求念初犯格外恩寛蔡太守判令管押一禮拜贓給氏領去 
[法界公堂瑣案]  
　　錦名洋行收租洋人偕夥陳愼齋等訴稱蕭同泰店主蕭田昌自十月起至本月底止共欠租洋三十元沈阿四欠洋十八元半王陳氏欠洋八元二角徐松濤欠洋十五元五角沈阿四之欵前曾限期著交今已逾期控請訊究蕭田昌供稱所欠租洋係前店主積欠下來王陳氏稱現有洋銀三元待出外卽可交付收租人稱王陳氏有洋不付且唆使各房客圖賴徐松濤供稱房租係店主趙連成所欠同轉著一併管押候交保清還沈阿四屢次抗違判掌頰四十下○東洋車主陸長求控稱車夫徐全成於今年六月中賃車一輛至中秋節避匿不出今日始得尋獲是以扭送案下徐全成供稱八月中接江北信言母親病重催小的回去小的因無川資將車押在虹口周姓處得洋六元旋卽回 
 
 

Page 4

 
 
家今母親病已痊愈故又來滬願向周姓處贖還原車同轉准飭包探帶徐往虹口取回車輛○包探王榮培禀稱劉禮亭手携古銅香爐一隻在法界求售情有可疑當卽扣住搜伊身畔尚有押票九張送案請究劉禮亭供稱小的向在鏡清兵輪船上爲水手於十月間辭退在英租界開設炒麫店緣生涯剝落虧本閉歇欲往吳淞復設店業香爐欲俟售去後贖回棉衣問爾有保人否供稱胞兄禮善住在兵艦管帶家中可請查問同轉商諸魯繙譯官判將劉送交該管帶家中請爲收管○包探郁庭湘禀稱馬金生常在各輪船上行竊物件前晚頭戴紅呢風帽混入搭客中希圖一肆技倆經小的看破抑送捕房查有押票十四張已吊到八角木鐘一架並水烟袋鞋子縐紗腰帶衣服等件一併送案馬金生供稱小的向業皮匠於七月間滿師自立門户包探又禀稱查得馬腿上有板花數處必係受過大刑馬供稱腿上板花因在鎭江犯竊以致受笞同轉問贓物從何處竊得供稱先在織布局爲小工木鐘一架在該局王師爺臥房内窮昨鞋子一雙在輪船上竊得餘乃出錢買來同轉以原告並不到案判將鐘一架鞋一雙暫留捕房待失主認領其餘發還押鋪馬押候笞責一百板魏中和鞋店主魏吉山訴稱店中請董金福爲擋手董與夥友王金榮學徒林長成等串通一氣暗將發與女工刺繡之鞋面並店中存鞋一併挑出董已避匿今將王林二人送案請追被取之物約值洋四百餘元王供進店未久祗知董金福爲店主本月初五晚將鞋面發與女工店主喚我出外啜茗謂目下生意蕭條外面欠債甚多勢將不支囑將店中鞋子紥好歸在一處我認伊爲店主不以爲疑當卽遵照辦理至夜深時小的等上樓睡熟伊將鞋子等私運出外至次晨小的查問鞋子據云暫放城中姊丈家約至下午在渭泉樓茶館中守候小的等共有六人前往消息全無始各自回家林長成供稱於五月間進店學習生意拜董全福爲師董因何逃避實不知情同轉問魏曰爾向在何處爲何店中人不認爾爲店主答稱小的在城中另有作塲到店之時甚少同轉判將王林兩人交保與魏同往董之姊丈家查問明白再行核奪○張錫範曾控金裕卿及其姪金年春等圖賴莊款銀五百餘兩同轉著交保算帳屢列前報迄今案懸日久仍未了結張又赴案控追同轉飭將金等提案質訊大加申斥仍着憑公正人調停禀覆昨晨張及金裕卿金年春投案禀覆包探王榮培禀稱奉諭押查帳欵當據兩下交出簿據並上下收付及總結之數皆屬相符惟金裕卿言當初往來之錢攙雜小錢甚多底串不足此次意欲扣除致未允洽同轉檢閲各人遞呈禀詞後謂金裕卿曰爾言錢串中有小錢並串底不足此語自應早說何以延擱一載有餘始藉詞圖賴金稱别家錢莊往來洋銀及銀錢均照本數結算惟張所開三益錢莊均以銀數結算其中亦有吃虧合算下來每洋一元伊可取利八九十文同轉謂爾亦錢業出身如此好生意何不自行開店其中如有不合爾應早與絶交何以延至今日仍未料理金稱求交保出外再憑公正人理處同轉准其交保卽日理明於下期定斷○朱華氏徐兆寰等因糞局事互相控告其詳已列前報昨晨朱華氏吳桂芳吳竹軒等投案朱華氏訴稱奉諭後收到石福泉處洋銀念元此欵祗可付吳竹軒房飯貲今特送案同轉謂工部局之帳可曾算清吳桂芳稱此帳係譚生發經手據稱祗收到洋一百四十八元並無二百元吳竹軒稱小的見帳簿上載明收二百元同轉謂此款應歸徐兆寰料理着吳桂芳等將收到洋念元付吳竹軒棧租一面飭提徐兆寰下期到案質訊○天地一家春茶館黄福寳控稱龔慶因患瘋病將茶爐擊壞葛同轉訊明龔因妻兒事前往找尋岳父顧雅山以致行兇著將龔交保待顧到案再行質訊此已詳列前報者也昨晨顧雅山携同外甥孫龔紅明投案禀稱女婿家世悉患顚瘋想係祖墳風水不佳所致女婿祗此一子小的應代顧家事故將外甥孫領出令在城中四牌樓成大銅錫號中學習生意女婿欲將子喚往鄉間店中不允伊竟遷怒小的謂小的將伊子藏匿恐受不白之寃故將伊子領交案下請大老爺發落同轉向龔紅明曰爾母因何至外婆家不肯回去答稱小的由外祖父領養現在伊家讀書前此曾見母親形甚狼狽據云父親欲持刀置我母於死地是以星夜奔逃顧雅山又稱女兒業已回去同轉謂龔曰爾子現在城中學業岳父待爾不錯今爾妻赤已回家爾尚有何語答稱此子已寄名於致遠輪船大副沈鍾喬爲子沈現欲領孩往福建學醫顧稱女婿之言不可憑信同轉謂龔慶曰爾之保人在法文公書館教讀何不將兒子送往讀書易於成就龔唯唯通事禀稱據保人云龔瘋病常發以致不肯擔保同轉令顧雅山領龔等父子交與尊長自行管束 
[翳桑頌德]  
　　謹啓者敝堂奉到陳子樵大善士求病速愈樂助施粥洋一百元又奉江北糖雜貨衆商節省年例酬神戱資移助施粥洋廿五元目下各省災荒滬上貧民麕集冰天雪地　涸鴻嗷尤堪憫惻每日就廠食粥不下三千五六百人經費浩繁衆善共鑒惟冀心心相印源源而來飲之太和慶來蘇於殘喘介爾景福定逢吉而康疆救命之施眼前功德望雲叩禱莫罄心儀上海六馬路仁濟善堂董事施善昌等謹誌 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟海寒雲]  
　　烟臺舊有保甲局所以查奸宄而安閭閻近日委員以居民遷健靡常復挨户稽查另　註册是亦可謂實事求是者矣○蠶桑之利向惟南人獨擅通商以後北省所產之繭年旺一年其繭大而絲粗飼以柞棣諸葉事减功倍價值亦甚可觀日前市價竟貴至百兩有奇村落人家得此一項生涯較之鋤雨犂雲獲利不啻　蓰矣○近有狡黠之流遍黏揭帖大書曰濟南府城隍廟喜神老爺有求必應嘻是亦惑世誣民歛錢肥已者也爲人上者曷其奈何弗禁○福建會館前向有柴早市流民之無業者往往插身其内買整賣零獵取微貲藉以餬口彼中人謂之草販邇日草販愈衆詐僞愈多日前有一婦人向之問價若輩卽肆强逼售肆意侵吞當此米珠薪桂之時貧民生計日絀何堪使若輩把持市面魚肉儒良安得大愿力者整頓市規而安黎庶也 
[浙撫蒐軍]  
　　浙江巡撫崧振帥大閲日期已登前報是日辰刻排導赴羅木營輿前有親兵排隊先行刀戟戈矛霜寒雪皎振帥乘坐緑呢大轎至營門外步行而入升坐將臺臺下各員排班鵠立少焉一聲令下各勇演成陣勢方圓平直離合疾徐無不變化從心指揮如意至申刻操畢始呼殿回轅 
[上海六馬路仁濟善堂經收南北兩市各米寳行米麥雜粮捐十一月二十一至三十日止第三十三旬清單]  
　　恆祥寳行錢五千八百十八文同吉泰四千二百五文同順二千七百二十二文穂祥二千六百五十二文裕祥二千一百七十三文萬順公一千八百四十四文振豐一千六百八十五文協昌泰一千五百五十九文乾利一千五百二十二文生源一千三百六十一文永愼和一千八十二文愼茂豐九百五十一文萬源九百二十二文大和百九十一文豐和七百四十六文永順七百十五文豐記五百九十九文同泰公五百八十五文聚源五百二十九文潤元四百六十二文德大四百十七文　祥三百九十三文咸茂三百七十五文義生三百四十九文德　三百四十五文同德三百二十六文義記公二百二十七文三和一百九十四文恊記一百八十八文恆源一百六十四文裕和一百六十二文啓昌一百四十一文北同泰一百二十二文元生長一百二十文元昌豐九十六文唐永愼八十八文錢恆泰七百三十文源順恊六百二十四文大興事六百十六文德大五百文新興和一百九十六文同興一百五文恆隆七百九十六文高昇記三百十九文衡大一百三十一文長豐三千二百九十二文正義隆二千二百八十五文裕昌二千一百十一文松盛二千七十九文震大一千七百八十四文衍源一千六百二十六文泰潤一千二百五十一文元吉泰一千二百二十五文三泰九百八十八文潤泰九百四十一文餘大七百九十四文萬生七百六十一文元和七百六十八文寳泰六百八十八文元元六百文潤和五百七十文葆生五百三十七文元長四百五十三文甡義四百四百二文萬盛泰四百五文長　三百八十六文義記三百七十六文天和三百四十八文萬祥二百七十五文鎭生二百七十四文德豐二百六十文和記二百六十五文南元昌二百三十三文萬隆二百十三文泰興一百四十四文萬祥成一百四十文協隆一百三十文同泰一百二十三文元泰一百三文愼益九十八文和生義八十五文和泰八十文聚泰八十文愼生七十五文萬成六十文以上八十五户共收錢六十八千一文 
[上海六馬路仁濟善堂籌賑公所施少欽經收山東順直河南徒陽賑並附臥牛山賑捐十一月二十一至三十日止清單]  
　　山東溧陽無名氏大善士林隱名氏二户各助洋一百元漢鎭李茂林洋四十元桂榮軒洋二十元汪笙陔求病速愈南　協同慶花行二户各洋二十元安慶負疚人求妻病速愈洋十五元中國大藥房汪恆春隣左失愼得獲神佑李如柏求曾孫清永速病愈無名氏王姓顧宅五户各洋十元勉力人求弟病速全無名氏無名氏三户各洋五元印溪補過子爲母求病速愈邱仲威保母親身健蕪湖無名氏三户各洋四元曹五大曹景泉均祈家宅平安延陵氏盛太太盛頌元五户各二元孫敬文王氏郭氏合孫繼曾孫顧氏隱名氏無名氏曹宏高祈家宅平安陸户各一元曹裕順潘田義二户各五角隱名氏銅洋十二元恆源銅洋二元十二圩買汝明安慶負疚人無名氏廣茂寳祥合四户各銅洋一元匯豐銀行交來福州裕昌洋行莫藹樓翁募歐陽年規元七十一兩六錢四分三厘寳桐仙舘主人十兩四錢八分莫藹翁募尹存心堂六兩郭吉慶堂二兩一錢四分陳福泉堂一兩三錢七分郭區氏托秀峰勒翰齋　翼吳繼翰吳錫琛吳士衡高簪士黄紫山葉和恭饒步瀛十一户各七錢一分七厘○順直屏山氏六十壽辰節省筵資移助洋二十元○河南揚州張公舘來四知堂女善士洋一百元又雨記洋五元○徒陽王陶菴翁來陳英記洋六元陸映梅洋五元○臥牛山工賑蕪湖無名氏安懷壽考兩項洋二元○以上共收山東順直河南徒陽臥牛山賑洋五百四十八元規元一百一兩五錢二分銅洋八元 
 
 
 

Page 10

 
 
   
 
