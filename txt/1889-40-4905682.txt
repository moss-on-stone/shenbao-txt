# 1889 - 40 - 4905682

 

Page 1

 
 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁重携帶良難學者窮數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉿字排成印以雪白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[正月十六日一百七十八號畫報告白]  
　　畫報之作本取世間可喜可愕可懲可勸之事倩妙手憑空結撰加意描摹使閱者如身歴其境目覩其人信而有徵言者無罪間采申滬報新聞足資笑柄者亦復謔而不虐艶而不淫若此次之金甲示兆債臺奇遇等圖獨出心裁無滋口實惟冀雅俗共賞之耳 
[畵報後幅攺送臥游集勝告白] [  點石齋啓]  
　　昔宗少文畫天下佳山水懸之室中號曰臥游雅人深致洵足慕焉本齋蒙海内賞鑒家以所藏名人畫稿見示擇其規摹眞景者照原本仿臨積久成帙題曰臥游集勝試約舉其家數若元之王黄倪吳明之唐沈文董以及國朝之四王皆爲藝林所寳貴不敢自秘准自正月初六日起陸續排印附入畫報以公同好某水某山按圖可索有向平之癖者無煩蠟阮孚之屐矣○再此圖幅式或方或圓或橫或直或六角或扇面式悉依原本布局庶不失廬山眞面目每積至十二頁可裱成合景琴條亦臥游者所稱便焉　 
[論用人之弊]  
　　客有問十余曰今之崇洋務尙西學者衆矣然而薄洋務而不屑鄙西學而不爲亦比比皆是崇尙者率爾譽之鄙薄者從而詆之不知譽之詆之皆客氣也當事者將當勵精圖治力爭上游俾西人聞其風觀其政心悅誠服無敢輕視况乎滬上爲通商總埠中外一家華洋互市西人皆屬耳目焉而乃苟且因循阿諛承順以是辦理洋務講求西學不益爲西人笑乎余曰子何所見而云然也客曰其他所不敢知嘗觀泰西之用人也上而欽差領事下而巡捕水手莫不竭力盡心急公奉上曾無一毫偏見私心以弄權舞弊者西人信之華人亦信之而我中國之用人也必先有大力者爲之介而後優差美缺可以唾手而得之其得之也事之繁簡不問也分之尊卑不問也辛俸之外先問外快外快云者謂不當得而得之也不當得而得之者卽偏見私心弄權舞弊以得之之謂也其有出類拔萃之才則亦巳矣而又斷斷無技碌碌無能飽食安居無所事事而彼才之出類拔萃者莫爲之介擯棄不用卽用矣而遺大投艱日不暇給所得之辛俸曾不足以贍其身家不得巳而聨結盤踞朦混搪塞其偏見私心弄權舞弊若出一轍若而人者使西人知之不值一哂不亦可太息痛恨也哉余曰嘻是固然矣夫亦有以致之其進之也不以其道其用之也不以其才其賞之也不以其功其黜之也不以其罪姑就余之所知言之何謂進之而不以其道也魯論云舉爾所知爾所不知人其舍諸苟非有爲之薦剡爲之擔保者又安知其才之勝任與否而用之其爲親戚朋友所荐剡擔保也猶可以考之試之以知其才之勝任與否或進或退至公無私若夫有大力者凌之以勢通之以情使之不得不應此其人之不才不待考試而後知而必與之以優差美缺而後已欲旣得優差美缺矣必且仗其荐剡擔保者之力以擅作威福傲睨羣流又孰從而禁之不寗唯是燕昵之私狎暱之友或爲僕隷所浸潤或爲婢妾所慫恿猝然與之以優差美缺假公濟私自謂得計旁觀者有非議之者猶且堅僻自是信任不疑他日敗其聲名削其體面者非此輩而何何謂用之而不以其才也人各有能有不能惟棄其短而取其長左宜右有各得其好今也舍其所能而擇其所不能者以窮之因其所不能遂并其所能者而疑之由是黃鍾毁棄瓦釜爭鳴美玉韞藏　砆善價彼懐才者也聞之而短氣矣然此猶偏才也若其全才之無所不能者宜乎舉而用之矣乃正惟甚無所不能也而恐其一點龍睛破壁飛去且恐其相形見絀持我短長故忌之嫉之挫之抑之不遺餘力使不得揚眉吐氣激昻靑雲又恐其掉頭一去北走胡而南走越也思有以覊縻而束縳之命以優差美缺而令其私人居其右有功則歸之於私人有過則令私人譴責之不稍貸嗚呼其能忍而與之終古耶何謂賞之而不以其功黜之而不以其罪也千百人之中豈無安分守已竭力從公鞅掌勤勞日不暇給者而或譏其愚或憐其戅又從而訕笑之使其鑽營捷徑奔競旁門獻媚求容顧之色喜而後犒勞慰問冒他人之功以爲功而賞之賞之固是也然而所謂功者非其功矣千百人之中豈無上下欺蒙内外掩飾放辟邪侈無所不爲者而習爲故常恬不爲怪熟視之無覩也洎乎暗昧微嫌睚眦小忿凶終隙末惡之如仇而後發奸摘伏錄平日之罪以爲罪而黜之黜之固是也然而所謂罪者非其罪矣此皆今世用人之弊也客曰當事者何不設法以整頓之乎余曰固亦嘗設法而整頓之矣抑知設法以整頓之者果何爲乎蓋有大力者凌之以勢通之以情朝進一人焉暮進一人焉源源而來不絶如縷錄之而無可位置棄之而無以報命於是假設法整頓之名以沙汰之杜絶之耳夫何救于用人之弊也哉 
[本館接奉電音]  
　　昨接在京友人發來電音有本月十四日上諭二道敬謹譯登○正月十四日奉上諭倪文蔚奏臚舉賢吏請旨嘉奬等語據稱河南鄧州知州蒯　蓀才勝煩劇振作有爲泌陽縣知縣盧照春政平訟理饒有吏才光山縣知縣何弼精明穩練所至有聲嵩縣知縣沈傳義勤奮趨公不避勞怨舞陽縣知縣戴作乂洞悉民情才堪應變以上各員均堪爲循良之選卽着傳旨嘉奬並隨時督飭該員等益加奮勉始終如一用副朝廷策勵人才至意欽此同日奉上諭倪文蔚奏特叅庸劣不職各員一摺河南候補知縣莊沅行止卑污語言荒謬着革職永不敘用候補知縣潘維沂舉止輕率專事鑽營着以府經歴縣丞降補試用知縣金國昌浮開帳目玩視善舉候補按察司司獄張鎔狡猾無恥行爲欺詐林縣教諭暴駿圖工於教訟干預地方公事夏邑縣縣丞林椿雲心地糊塗縱丁滋擾　鄉縣典史李愼性貪而懶兼有骽病均着卽　革職永寗縣知縣楊嶒項城縣知縣杜信義人地不宜均着開缺另補温縣知縣雷寀霄伊陽縣知縣潘卿雲體弱多病均着開缺留省察看商邱縣典史章光藻年力衰邁着勒令休致以肅官方餘着照所議辦理該部知道欽此 
[京師瑣事]  
　　侍衛處知照各衙門謂本年恩賞王大臣之福壽字於十二月十六日由内頒出相應知照各衙門轉行知會應領福壽字之王大臣派員於是日淸晨進内祗領並于次晨進内謝恩○神機營王大臣以太和 
 
 

Page 2

 
 
門火災古今鮮見卽宜保衛内廷以昭愼軍遂於十七日晨三點鐘時飛調本營各隊官兵刻卽齊隊入衛禁内左右翼幼丁隊官兵首先報明神武門入内而捷勝震銳等十數隊亦皆接踵入内廷日夜駐紥以資拱衛等情亦當軸諸公愼重内廷有備無患之意也○十二月十七晨上詣大高殿報謝適遇太和門走水廷臣諫請從緩前往以昭愼重上遂止不出宮○禮部爲知照事祠祭司案稱本部具奏正月初三日高宗純皇帝忌辰又具奏正月初七日世祖章皇帝忌辰此二日應穿素服不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門轉飭所屬一體遵照○大婚禮儀處咨傳轉飭承辦禁廷内外路旁挂燈杆之商人限卽日將製就大小挂燈竿全數呈交以備查騐○每届年終禮部滿堂官會同總管内務府大臣赴堂子公同敬謹閱看將神桿整齊一次以備元旦立桿大祀王貝勒貝子公等有無事故併挪移神桿隨時咨報註册統於年終整齊此奏定例章也去歲之杪禮部將宗人府送到王貝勒貝子公等座次抄單移咨内務府定期赴堂子公司閱看將神桿整齊所有單開座次照錄於後左翼睿親王魁斌豫親王本格肅親王隆懃惇親王　親王怡親王載敦定郡王溥煦郡王銜貝勒奕絪貝勒載澍貝子綿勲鎭國公溥廉鎭國公榮毓輔國公載帛輔國公載濂輔國公麟嘉輔國公意普左翼禮親王世鐸鄭親王凱泰莊親王載勛恭親王克勤郡王晉棋慶郡王奕劻貝勒載漪貝勒載瀅貝子奕謨貝子毓櫹鎭國公載遷鎭國公溥芸鎭國公溥齡鎭國公桂豐輔國公榮頣輔國公載卓輔國公載澤輔國公溥豐輔國公奎瑛輔國公光裕○阜成門内大街路北天順估衣鋪劉秃子領得王某銀三千金作爲資本三年期滿理宜結算一淸分沾其利一日王往鋪與劉算帳並延戚友多人助理先期未經預告至此乃突如其來劉始不知何故迨王以算帳告劉言帳未淸楚容訂期再算可也王曰旣如此則請諸戚自便我當在鋪守候劉以他詞辯白王言我在此無碍於君倘　我回家君或有不實不盡乎劉語塞諸人遂　率而去王卽在鋪將帳分析出入及存貨售貨俾淸欵目劉左持算右執筆頗露愁容王一言不發但頃刻不離其地而巳至次晚劉購阿芙蓉膏四錢呑服而歸及毒發王與他夥急爲灌救無如烟毒過重無術返魂赶卽報明本地官廳詳報請騐鋪遂暫行關閉說者謂劉葢虧累太甚因王在側難與對算故一時情急自盡也不誠視性命如草芥哉○八旗各營應領本年正月兵餉馬乾銀例於去冬提前開放由户部咨取餉册後片傳所有各旗營應領次年正月分餉乾等銀稽核册開數目相符移庫提前開放現定於十二月二十日辰刻開放鑲黄正白廂白正藍四旗兵餉二十一日辰刻開放正黃正紅廂紅廂藍四旗兵餉二十二日已刻開放八旂步營兵餉二十三日午刻開放神機營各隊兵餉二十四日辰刻開放各項馬乾津貼等銀相應片行貴處按期派員赴庫支領 
[公送牌匾]  
　　杭州砑紙一業前經仁和縣趙邑尊將砑工酌减定數諭飭遵辦在案去歲該業以手藝苦工自減工價後萬難資以度日禀求體恤酌加由衛靜帥札飭府縣體察情形持平辦理署仁和縣高邑尊秉公察核將砑紙每甲工價增爲五十四文照舊給發制錢禀經靜帥批准諭飭各錫箔鋪一體遵行並發貼告示俾衆咸知該業因感高邑尊加工之恩製備德政匾一方文曰淸廉公正又德政牌兩對於去臘二十八日恭送至仁和縣署高邑尊再三謙辭而後受當給豐腆酒食并發力錢　千文勸令安分工作送者唯唯遵諭懽然而　 
[章門紀事]  
　　昔年江西巡撫德曉峯中丞購置後膛車砲十尊頒給管中操練去臘封印後公事稍暇中丞親詣小教廠閱看砲隊各勇擺列西式陣圖五花八門進退合度砲則循環轟發其聲隆然中丞喜形开色賞錢一百千○龍芝生宗師湛霖奉到廷寄升授簷事府詹事闔城文武皆往道員隨定於正月十六日按試瑞州府屬省垣錢鋪倒閉二十餘家各憲出示凡有倒閉騙財計贓照盜竊科罪洗馬池某錢鋪倒閉後慮人控追貼紅紙於門首謂有持本鋪錢票者每千折錢四百文請往某處某宅領　云○某大令之公子由皖來江雇坐帆船行至吳城鎭日暮停泊夜半突有盜數十人面塗粉墨明火執仗蜂擁上船行刼船戶驚起拒敵被盜殺死一名公子亦被刃傷尙無性命之憂事後報經是處汛弁星夜緝查杳無蹤跡不知將來可能破案否也○上年建昌縣屬水旱偏災小民因求蠲緩錢糧與官爲難當由大憲撥派營兵前往查辦後經接任之某令　獲八名收監懲辦日前解到四名定以徒罪其餘四名先在縣監病斃矣○攺歲之際城廂内外畫夜梭巡是以强奪硬攫强討惡化等情皆不多見卽翦綹小竊酗酒打架之事亦有所顧忌不敢公然橫行良民受賜誠非淺鮮已 
[新年瑞兆]  
　　安慶信云除夕元旦天公隂晦未現太陽占者曰年朝黑碌秃高低禾盡熟豐亨之兆有徵矣初二日隂雲密佈至已刻滕六君命駕而至玉龍百萬紛戰空中至初中晚始收拾敗殘鱗甲而去平地積雪八寸有奇查今歲初四迎春是日猶爲臘尾臘雪亦係瑞徵於是父老咸熙熙然如登春臺拜手稽首而頌曰盛哉乎太平之世 
[竊表而逃]  
　　福州康關外漳嵐鄉陳某傭於鼓山寺一日有某洋行管帳人裘某入寺燒香陳曲意逢迎裘悅之於上年薦至禪臣洋行供司花之役陳忽起盜心胆敢將行中某甲之金表一枚私行竊取質得錢三十千隨將當票抛入失主房中後甲查出實情而陳已脫逃無從弋獲裘前爲荐保理應代賠聞已據情控縣矣 
[宜昌近事]  
　　施南協中軍守備某守戎告病回家所遺篆務經提憲會同撫憲檄委左營左哨千總王千戎鴻林前往署理遞遺左營左哨千總以左營右哨千總調署遞遺右哨千總以把總楊把戎代理○去臘下旬東湖縣斯明府往賀荆宜施道方觀察履新之喜聞觀察與明府有年誼云○宜昌向無洗刷帽子之人近有人來自他鄉專操是業人家舊帽一經奏手無不光耀如新以是生意日多人皆詫爲得未曾有殊不知滬上之業洗帽者實繁有徒給錢十餘文卽可令其洗刷茶坊酒肆到處有之何宜郡人之驚爲奇異哉○去年秋汛盛漲時四川夔府江邊被水衝開一道銀濤滾滾幾訝黃河之水自天上來民船經過其間可略減數日水程長年皆稱便易至冬水涸船之擱淺者比比皆然於是向之歡喜而來者今且怨咨而去矣○江通輪船開往漢口後傳聞水淺阻擱必俟盛漲方可駛回至彝陵輪船臘月二十四夜展輪下駛約計上元前後當可回宜惟固陵一船尙待修整大約須開往上海船塢也 
[朝鮮近事]  
　　有客　外道來者問之爲完糧納官究其數則十中取三方訝其取之多客曰猶不止此收粮官尙索其二焉種田者僅得其半耳苦矣哉鮮民也○由仁赴漢向只有一客店今則所過之村盡有客店生意茂盛己可見矣○去秋荒歉雜糧不許出口至冬禁令稍弛海州一帶皆設官稅○東大街失火焚燒鮮人十餘家計燬房屋一百四十餘間○朝人首挽一髻名爲蒼頭其未成人者亦如華人之以髮作辫富貴家子弟十一二歲卽爲之挽髻貧寒之家雖百歲亦不挽髻挽髻者遇之呼喝相加卽不以人齒然有便宜之處無論入室便坐無不與之寢食卽與其家婦女私合男子自外來見之喝去亦不深怪乘馬行街市與官長相遇無須下馬恕其未成人之故也何風俗之陋耶○各國通商官廳王皆派有鮮兵爲之當差實則暗中稽察也○朝鮮向無水烟自通商後水烟大行富家小兒出入書房皆持水涸袋○日商甚爲興旺中國貨物無所不備每日鮮民買貨街巷雲集頗不寂寞○朝鮮無畜貓者故鼠最多往往誤人被窩驚人實甚○華人在漢燒造琉璃瓦冬令遄歸言明來春復返今有朝人自言能作此瓦工本亦廉未知國王用否○朝鮮大門釘板堅固惜皆缺一角以通狗道○數年間海魚漸向東故内地捕魚小船日漸東來多在朝鮮地界得魚甚多聞官府約飭徵收鮮魚稅云○朝鮮信巫不信佛大小病症十有八九用巫祈禱廟宇却無僧道 
[寗波雜聞]  
　　鄞縣徐邑尊於新正初六日因公晉省並賀各大憲新禧○府憲胡太守因學憲按臨在卽不得不赶緊考試奈各文童積 
 
 

Page 3

 
 
習難解往往甲日考試遲至乙日黎明始得埽塲今特牌示限以酉刻繳卷逾限者雖有佳文槪不錄取○城鄉各處凡未種痘者皆喜種牛痘奈去秋至今春凡巳種牛痘者大半重出天花不惟小兒患此卽中年亦有染及者勢頗危險愈者十無一二以致向設牛痘各局無人掛號亦時數使然也○寗郡惡俗最堪痛恨者莫甚於串客廟戯兩項屢經府縣各憲嚴禁無如禁者巳不啻三令五申而犯者仍視若弁髦兹聞四鄉各村落自入正以來無不藉祭神爲名違犯禁令滋閙鬥毆恐不能免有地方之責者盍於此加之意哉 
[維揚雜誌]  
　　兩淮鹽課向於正月開徵各商按引繳課呈由淮南總局彚解運庫兹聞福都轉諏吉本月初六日已時啓徴是日都轉吉服升堂司庫官行堂叅禮後卽將繳到之課銀一一呈騐都轉按册點騐訖隨令啓庫存儲然後退堂屬下印委各員咸呈遞手版禀賀蓋以是役献歲以來鹺政之嚆失也○江隂南菁書院原爲課試通省經古諸生而設例於新正由學憲甄别以便評定甲乙住院肄業揚州府陳太守奉到楊大宗師來文遵卽轉飭府學一體出示曉諭略云奉江蘇學政楊札開照得江隂南菁書院例應甄别兹本部院擇定正月十八日甄别諸生經學二十日甄别諸生古學如有願行投考肄業者務於前期各赴本學報名由學造册彚送投考等因到府下學奉此合亟照錄出示曉諭云云此示一出本郡以及各屬報名願往者頗不乏人盖今歳適值恩科鄉試咸欲藉此簡練揣摩以兾蟾窟分香也○揚城每届年終多有好行其德者令人肩粥隨行親往大街小巷逐名散放客臘杪更有施放錢票者黃昏時分各街巷墻邊路隅窮黎鱗次魚貫四顧翹盼直至新年猶路坐以待聞初五日傍晚有某甲飲酒略醉戴大紅風帽衣履翩翩行至皮市街口有窮民多人誤認其爲散錢米卷者峰擁而前牽裾乞賑甲宿酲未解隨口應之曰不放不放窮民愈聚愈衆致甲之衣履皆爲扯破嗣有相識友至力白其貌似而實非始得突出重圍諺云善門難開於此可見然窮民生計全無一見大老官哀呼求乞其情固是可憐 
[金陵火敬彚錄]  
　　去臘二十二日古鉢營董宅火從廚下起焰纔出屋救者巳交至該處衡宇相接距水遠僅恃巷内一古井再汲而水不盈桶祗得俟其棟折榱崩時方各用鐐鈎拽倒以免延及故如當夏秋龍不缺水卽其廚房亦不致全成灰燼廿四夜火先在鏇子巷撲未熄卽飛燒膺福街同人香作該處雖臨河然皆鑿冰又該作内香料堆積如山一經着火恍惚有吹牛箄者爲之燒三十六爐鼓鑄張說橫財故墻外龍雖噴水如雨而不敵其牆内之轟轟烈烈四面以牆高皆如牆而止見者咸指爲天網恢恢不審何意廿五日小西湖馬姓小教場馮姓皆一椽二椽未經大創然馬姓則已焦頭爛額一家僅八口之半涕泣於風饕雪虐中次日向人家借折足鐺在火塲上支三石塊待撫卹局之賑米以炊亦慘矣哉馮亦一身外别無長物者寒夜宿敗絮中無煖氣因各挾稻草裏鶉結抵足而眠卽諺語所謂日當襴衫夜當被者故睡夢中從繩樞下蛇行而出回顧茅龍巳澈骨柴立卽爲孟敏之墮甑不顧長揚遠遁當下地甲遂指逃者爲之頭云廿七日夜過半枇杷巷内平公舘失愼平世家子浙人謂其雖聽鼓年年而内有奥援外有推挽洵非待詔之東郭濫竽之南郭可比火之起也因女傭俟人靜偷空做活桌上一洋油手照夜旣深不覺垂頭睡去詎洋油燈巳接灼床上之蚊帳由帳而再灼承塵之蘆席搪風之板片全無人覺後係房東焦姓者所居聞拉拉雜雜聲搥壁而呼公館人始從睡夢中揚目而視則一幢三間悉被烟焰塞滿火光從窗隙四面亂射倉卒間似張昭之門巳燒阿房之土皆变主人不知所爲但以司馬相如之驌驦裘裏文君奪門而出履舃不全斯時房東惟效郭憲之反風噀水竭力護救其屋未暇顧及許由之瓢子敬之毡又其家世爲藩署之銀庫吏傳家有兎園册子至是悉爲六丁攝去後進賃一販魚者以寗俗尙鰱與鱖爲肆筵贈盒者所必需巳安排三十六鱗倚担以趁曉巿非池而亦殃及尢慘者焦有兄年四十矣未弱冠卽遊庠因患瘋痰曾鎖支巫祁於龜山之足是夕無人爲之開鎖遂把秀才荼毗計前後共燬屋十二間皆焦産次日許方伯卹賞洋一百元除夕二鼓後太平橋焚去草屋十多間以該處係督署之東偏又其光相映在一里外墻壁如斜陽返照因此見者益驚恐霎時城内文武各官大半又鳴騶在道矣新正初二相傳爲財神誕日無財不可以爲悅故想發財者爭祀之不知能安分能守命能不忽其所事事卽財星之照命不然那有許多財神聽人指揮上下乎是日南門篾街之糖坊巷口有祀財神者篾匠也恨生平送不了窮　遂於除夕先一日買財神一張黏於壁其屋小又箬笠籧筐縱橫支架如巢在空幾無容膝地祀時其夥不欲燃燭曰不燃燭安知神不錯認面孔乎於是且跪且拜且拜且祝祝畢默坐座隅冀與神遇綠歲朝之夕與同業雙陸未睡至是心稍靜不覺已入睡鄉詎燭高果燎著綠墻篾器該匠正如盧生在枕上方通籍尙未封侯拜相忽一火星落頸上驚不醒猶疑某夥之戲已也睜而視則滿屋如火雲洞急跳出伏街上大聲呼救其夥從粼家來率救者立卽扑熄顧焦土大爲喪氣乃該匠猶自言自語曰火發火發有知匠之爲人者且以火燒人心之說議其後豈止聞其語而笑之已哉是夕雪薄如銀衾寒似鐡方篝炭於鄂君翠被中誦義山蠟照半籠金翡翠麝薰微度綉芙蓉之句歎此老正是道自巳福澤處方深懸想忽鞺韐聲從西而東甚急知係火警因念此時如置我於氷天雪地就　狐茸其裘豹几其舃恐這副書生面孔正無處安放况下於此且尤者　由是寂然就寢次晨問之果有占旅之鳥焚其巢者其地則旱西門之銀　巷云初三下午明瓦郎又火光冲天燒　一點鐘之久龍畢集因取水甚遠龍雖多而齊呼負負計此火從草屋而起僅災及一瓦屋而止亦不幸中之大幸巳 
[關道告病]  
　　蕪湖關道雙錫五觀察蒞任以來倐經三載勵精圖治百廢具舉去冬積勞成疾疉次禀請督撫憲開缺養病皆蒙批飭安心調理　　養病毋庸開缺觀察臘杪具禀兩江督憲再申前請奉批該員在任正已率屬勞瘁不辭蕪湖地當中外責任綦重該員正資得力未便更易生手飭令賞假安心調理毋庸開缺觀察自揣病軀恐難勝任正月初又　撫憲情詞　摯蒙撫憲批准如所請委辦理皖南牙釐總局孫樹人觀察振銓就近　署以便雙觀察交卸養病孫觀察奉札後於前日晉省拜賀撫憲新禧並禀陳公幹不日回蕪履新按孫觀察前曾兩權蕪湖關道篆務　　　各商民憶服此次豸節重　必有一番新政也 
[旌淛]  
　　　　新江巡撫崧　靑中丞先期傳知定於初八日秉節到杭是日黎明闔城文武官員均赴碼頭迎迓撫標杭恊城守水師弁兵駐紥饅頭山及梅東高橋之　軍弁勇亦悉數出城列隊連候二日未凡節麾至初十日八點鐘時憲舟始安抵馬頭迎接儀文敬謹無缺　鳴九下振帥坐西人肩輿進武林門由西大街經滿營　出大街至行臺駐節少焉憲眷亦以次進行臺沿路有蘇撫標兵護送 
[重濬隂溝]  
　　去年新北門建造大隂溝一條自城河直接侯家浜俾　　追而免淤塞詎此溝造成後仍復阻塞今正各董事集議重濬於前日開工昨請法人丈量打樣務使早潮夕汐舒暢流通亦興修水利之一端也 
[無賴逞凶]  
　　西門内孔家弄地方有江北人某甲家以在新年與婦孺輩作　蒱戲忽有無賴沈阿榮沈阿狗等六七人突如其來意欲硬推牌九婦孺輩見其來勢凶惡互相驚避沈等大怒將桌上銅燭扦一對攫之而去并將某甲肆毆復拉至茶館胡閙希圖索詐甲懼甚央人向沈等賠禮并惠去茶鈔學始寢息前日甲將情告知房主孟姓轉向沈等索還燭扦沈等不允并將孟姓詬詈孟心不能甘聞欲控官究辦云 
[移送竊犯]  
　　上海縣昨由英公廨移送犯竊之江都縣人張德榮陳金生浙江鄞縣人張阿三崑山縣人陳金福華亭縣人鄧阿榮長洲縣人徐阿泉　山縣人徐寳生卽邵友寳平湖縣人張生林共八名均經訊實懲責請卽分别遞解回籍值日差入内禀明着卽收所管押以便遞解回籍 
 
 

Page 4

 
 
[英界公堂瑣案]  
　　施蔡氏自投浦江覓死包探康阿順見而阻救帶至捕房捕頭命送會審公廨蔡太守飭暫發棲流公所候示○周阿寳控稱陸錦雲向小的行凶毆傷足踝蔡太守訊供之下諭令投醫院醫傷陸則押令交保俟周傷痊再行傳訊核辦○顧阿六禀稱查得積竊毛阿大專用軟梯升牆撬窓行竊前日拿獲詰得共竊十餘家衣物當卽吊贓傳失主認明今特解請懲辦蔡太守判發捕房管押六月贓交各失主具領 
[法界賊案彚登]  
　　昨日捕房中無甚瑣事祗有竊犯六名拘押其一因竊水烟袋一枝前曾竊取脚爐水烟袋拘押釋出今又犯案由小東門捕房拘獲轉解大巡捕房其二借宿客棧將棉胎拆去夾帶夾被而出當塲看破拘送捕房其三卽所謂矗天表者手持竹竿意欲戳取人家衣服被捕拘拿其四經包探拿住盖係老賊似曾相識者也其五其六因犯竊案屢訪未獲昨經包探王榮培探得潛蹤自來火公司西街車寓中因卽雙雙捉住云 
[上海陳家木橋電總局内豫晥揚鎭恊賑處接頴州錢曉嵐觀察十二月十六日發來信稿]  
　　杏蓀竹坪少欽南蕃甫心如蓮珊子萱諸位仁兄鄉台大人閣下前月二十四日肅布一函月杪又將四縣秋賑口數知照貴處計早邀靑覽前項秋賑錢文共用十二萬六千二百九十三千四百文業己禀明撫憲仍照夏賑章程各半分支計紳欵官欵各動支錢六萬三千一百十六千七百文亦經具牘知會卽祈查照通計恊欵除支現存銀二萬六千餘兩存洋一萬三千餘元此項銀洋巳與嶼翁蘭翁商酌留爲明年春　認辦一二處之用仍請諸鄉台裁奪示遵其嚴佑翁放存之欵如何辦法須俟蘭翁回來方悉前由省局解到鎭揚匯寄本洋三萬元囑轉解佑翁收存弟當飭原解委員解交佑翁處將啓程間適嶼翁回潁又囑暫留潁局已由嶼翁函詢佑之若下遊需　仍當原封解往也此間冬賑業巳陸續開放瑞雪霏霏河冰凍合奇冷異常幸棉衣均先隨賑散發　關僅注謹以布陳工次月初來信有十三合龍之說風雪嚴寒地土凝結不諗能如期奏績否計尊處必先得報也專此敬請善安不具鄉愚弟錢祿曾頓首十二月十六日再太和秋賑案内尙有聞賑歸來之户俟截報到日再將實存銀洋數目開摺寄呈 
[接山東張萬門先生來書]  
　　竹坪少欽蓮珊詠南春榮瑞芝諸仁兄善長大人閣下前月十四日由齊東佈　草函詳述齊惠兩邑被災情形想己早呈鈞鑒矣對此霜霏古栢雪壓寒梅遙惟諸善長大人德並時增祉隨口茂定符　頌弟自發信後卽將頭批匯來申公砝銀五千兩合齊平銀四千九百四十四兩三錢二分兌見京錢一萬四十五百九十三吊三百八十四文每吊申串八文共合京錢一萬四千七百十一吊零六十四文查得齊東城内四門及各鄉立十六莊内中小口折半共計折成大口二萬三千一百十一口半共放京錢一萬三千八百六十六吊九百文惠民十莊共計折成大口二千三百八十八口半共放京錢一千四百二十三吊一百文兩縣統放京錢一萬五千三百吊另附兩縣花户細册以呈公鑒所放之錢除頭批來銀兌見京錢外尙空京錢五百八十八吊九百三十六文係由弟挪借墊發俟後批銀兌銀時再爲歸還至弟由京赴齊一切天馬川資及邀請各董等費皆弟自備不在賑欵内動支分文也日來次第接到滬上同人發來第四第五號公函均經聆悉所匯來第二第三兩批申公砝銀各一千兩亦照領到弟前函會經申明後批來銀擬作惠民縣修築民埝之用藉可以工代賑詞緣水勢雖退一時尙難興工且被災之戶有極貧者萬難延待是以惠民十莊亦照查散放至沿河民埝　長十里有奇目下己懇巴尊轉禀撫憲大人撥發官欵興修然准否尙難預卜倘能俯如所請則將後來之銀冉放春賑一次否則仍照前議以修民埝也恐勞厪注特以奉聞是否有當尙希明示謹此佈逹順請德安餘惟公鑒不備愚　張化　　　冬月廿九日自惡　發[  二馬路祥順公同人謹錄]  
[善堂來信]  
　　附啓者敝堂自丁亥年秋間創設並無産業長捐所辦恤嫠掩骼施衣施粥義學惜字放王諸善舉皆係實事求是諒己早邀公鑒惟是所有經費全賴各大善士聞風捐助而來　舊年因念本埠醫金樂費俱昻第以虹口一隅地僻人稠貧户亦衆且做小工藝作與及肩挑負販者尤多倘遇病生延醫乏力呻吟牀第痛苦徒呼卽無性命之虞勢必廢時失業故每見是地夏秋之間染患疾病而死者比　别處尤甚兹敝堂目覩情形殊堪惻隱由是亟創辦施醫贈樂之舉拯救疾苦貧民卽愼請内外耑　悉心診治以冀補救於萬一但就診者絡繹而來正如蜂團蟻聚每期計有數百號之多經費之鉅固不待言無如籌募維艱未免時虞支絀是以倣照仁濟善堂倡勸一文願特刊捐册分送伏求疎財君子樂善仁人或重力慨捐或代爲勸募能多多而益善雖少少以何嫌倘何一捨靑錢勝造七層寳塔拯人疾苦功莫大焉謹　數言伏祈公鑒[  虹口寳順里元濟痒堂同人麥業仲夔趙岐峯陳詠南鄭程先羅初屏黃晴軒陳麗明何芸思鄧善初等頓啓]  
[鴻施鳴謝]  
　　竊敝堂内有女殘廢一所舊額無多嗣因留養婦女漸繁房屋偪窄前年蒙善王葉君成忠獨力資助將平屋添攺樓房數楹去年冬又蒙龔道憲捐廉助銀三百兩葉成忠善士助洋二百元添攺樓房數楹俾諸婦女得以棲止無偪窄之慮鳩工甫竣庇仁宇以騰歡駮惠頻叨祝昊穹之錫福特鳴謝悃用感仁施[  上海普育善堂司事謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聽濤居士屬題到處平安意圖步原韵并求指政]  
　　邯鄲一夢枕中仙况復平安到處眠寳帳香濃春藹藹其間無限意綿綿小樓頻望海天風獨運心機造化功有酒有詩眠自在原唱有到處平安自在眠寳光香靄畫樓上[  己丑新正龍塗山人呈草]  
[戊子除夕率成三絶]  
　　急景催人逼嵗除頻年浪跡轉愁余客中餞臘翻新樣一箭瓶梅幾卷書悵隔慈幃路幾重敝裘寒擁曉霜濃綫痕省載今如昨猶記臨行密密肄燭花紅處漏將沈臘鼓喧殘思不禁底事欲歸歸未得倚閭難慰化堂心[  惜紅生初稿]  
[己丑元旦口占錄淸高昌寒食主霧裏看花客蘭月樓主夢主粲政]  
　　大地春回暖律中江鄉景物又東風煖傾柏釀杯浮緑寒勒梅悄蕚孕紅奇想忽從　境闢有　預卜硯　　一年好事從今始細爇爐香告碧翁[  惜紅生初稿]  
[人日喜晴淸高寒食主泊舟上人太痴生司政]  
　　忽聽簷牙鵲試聲朝㬿紅射紙窓明春光却喜剛來復天意居然特放晴菜摘寒畦知味美梅經快雪覺香淸隔夜大雪草堂韻事憑誰繼回首鄉園别思縈[  惜紅生初稿]  
[上海三馬路與昌恊賑公所陳竹坪經收河南皖北奉天揚鎭賑捐十二月十六七八日第一千二百五十至五十二次淸單]  
　　本埠來陸姓洋廿元又無名氏助十元愿果氏求母康建洋廿元同源順王喜筵賑捐以爲諸君種福洋六元隱名氏一元聚奏堂陳三元席元煜爲媳生産平安五元銅五元馮義和一元徐氏求合家平安五元無名三角積善　銅一元無民銅三元○免災單禍轉爲祥求事順遂二户洋六元○又單紹城志心人洋二元○又單紹興愧八氏來懐仁民一元四角無名一角乞賑册懐仁氏一元上格册懐仁氏一元三角又二　各一角功德册懐仁氏九角無名二角四户各一角機緣册懐仁等三户各二角德茂行何絳記等九户各一角以上五册共洋七元○慈航延生二册山東張敬禮先生來焦　等十五戶錢三千一百廿文力不從心　五户六角又無名等三戶六百共來洋三元六角錢六百○丹陽册狹石韓廣興號來退思軒四角二户各二角二户各一角共洋一元○又册山西魁盛隆五元○又册陳永茂莊來求安軒四元汪永茂一元齊胡霞起二户各一角無力軒六角自愧軒四角又册程文光無名合一元江韻卿無名合助銅洋二元又册松芝軒一元共來英十元銅二元○上格册景鎭甡記一元東記四元○又册鎭江瓜渚來秀實堂二元茂記一元又免災單秀實堂一元解囊册秀實堂二元茂記一元公記三百五十壽記二百桂記五戶各一百以上三册共來洋八元○　陽寳昌典交到李福成沈桂輪二大善翁將惜字會移助急賑洋五十元錢一伯廿○嘉興申雲槎廿元張偃同泰仁來不　名廿洋蘇來歙南吳友賓祈祥鏻姪赴考平安四元乍浦張恒豐十元淸江來程人高二元封門梅庵主人四元南翔李功甫一元○無錫蔣錫泉經募呂賡揚三百蔣可成張子仁稽善庭惠寳榮許葵深范情淸六户各二百張作舟韻生朱俊卿等十一户各一百共洋二元錢五伯五十文○榜花書彩五張每三角共一元五角迎松軒保平安三洋免過子懐古軒合助銅洋十三元錢一千二百七十文合併聲明 
[上海虹口寳順里四弄元濟善堂施醫贈藥一文願第一次淸單] 茶行情舘來李日熙翁助洋十元梁冠山英洋一元黃坎元助來十一愿全年洋三元入角五分何止敬翁經募元芳行帳房鄭慶德堂求保令眷平安何文安求父母兄弟平安三户各廿愿全年每洋六元七角錢九十三文和衆　十愿全年洋三元四角錢九十八文無力人洋一元胡永德堂洋五角公估局來衆姓氏十四户合洋八元四角裕豐恒來求母康健子飛露氏艾綿力子焦無力氏學善子力拙子從善氏錢求子消災求家道平安杰氏求平安願順適十三　甘一愿全年合洋七元三角五分顧雲錦一元胡岑之三角周春記來四户合洋二角錢五十源記號十二元逸名二元南昌號來廿五户合洋四元八角周春記來四户合洋二角錢五十寥府錢四百文蔡三喜一元王愼堂來七户合洋一元修頣堂乙元無民一元無名來三户合二元積善堂無名二户各錢三百麥如利銀行來無名二元韋藹如莫釐樵子二戶各洋一元韋献創海竹棚不留名無名氏世德堂五戶各五角無名氏六角許朗川三角不留名許棣芬寗郡洪三戶各二角震泰隆荼棧來江泰方馬鏡淸顧明顯不留名程思源無名氏應錦生程霽庭八户十五愿全年合洋五元錢二百五十顧堂一角彤源庄來衆友二元四角何止敬翁募鴻遇順茶棧二元招商局來朱少山無名氏朱氏子朱潘氏十三歲子五日各一角十一歲子五角乾　押楊方氏同和昌德盛押四戶六愿正月分錢一百八十德興行募唐簡泉四元李樹本堂一元李朋記來五户五愿全年一元七角錢三十二文李幸源一元　善子一元震泰絲棧來五寳求身體安康一元硯雲道人詠在書屋紅榴書屋三戶各五角阮南小築蓮生氏蓉道人金道人四戶各二角補過氏一元四角嶺梅道人遊竹林道人鶯　主人霽道人長春主人五戶各一角恊和行一元盤記絲棧來袁耀記三元袁巨記潘宏記徐雋記羅坤記枕琴生五戶各一元陳潤昌無名氏每有兩錢一百文羅初屏翁經募陳福慶堂龔垂蔭堂鉅鹿氏四松子有心無力黃玉堂吳雲衢羅廖氏羅石氏羅方氏羅乾一羅亨一羅貞一何子球陸燕亨不計愿十五戶各一元甘澤民李雨三馮晏波汝度崔北廣廣蔭堂烏人泉阿林八戶各五角羅林氏一元五角陳曉初無名氏陸小環三戶各二角養拙居寫補齋敵五能三戶各五角腋成的三角財源利二角陳逹熾五角梁岳生一元彭麗生四角嚴鑑記陳逹良二戶各二角汪永亨一元無名氏二元許愼記一元劉晋翁朱植翁安茂無名氏隱名氏五戶各一元侶竹居勗倫堂無名氏三戶九愿全年錢三千二百四十鄧善初翁募公和同來無名氏洋三元朱永淸一角廣興源來伍秋霖三元何賛卿二元何幹泉一元恒心堂二元成泰愼袁韋立各一元覔虚山人頴川氏微末子三戶三愿全年錢一千零八十文○以上共收洋一百六十元六錢六千四百五十四文 
[勸募山東齊惠民兩邑賑捐第十一次淸單]  
　　楊沂泉洋五元瑞趺祥蘇號十元鄭嶺梅五元許陳氏二元乾泰和一元澹宜主人一元施德堂一元祝齡堂二元杏林書屋三元何以齋一元愛吾廬王二元麗生堂二元貝邱山人二元雲峰山房三元歐波舘二元復原堂四元樂善堂四元友于堂五元耕餘堂二元賜書堂李二十元金山吳不留名兩元不知人一元同善堂潘乙元溪隂道士四元明湖隱者一元遇安居士一元深柳堂一元鳳山散人管一元思德堂四元育德堂八元濟南譚現東二元歸耕堂四元楚寳堂兩元淸愼堂一元悔不讀書齋二元務本堂王乙元長淸人六元壽光堂二元倚蘭堂四元隆祥蘇號十元瑞林祥蘇號十元謙祥益蘇號十元以上共洋一百五十五元係蘇州同人募來○慶裕號洋三元無名氏洋一元心餘子洋二元以上總共收洋一百六十一元合併聲明[  二馬路祥順公同人經募]  
 
 
