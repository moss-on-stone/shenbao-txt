# 1911 - 175 - 4913790

 

Page 1

 
 
   
 
 

Page 2

 
 
上諭 
[六月初四日内閣奉]  
上諭廣西提督著陸榮廷補授欽此 
上諭龍濟光著派充陸軍第二十五鎭統制官並賞給陸軍副都統銜欽此 
上諭廣東陸軍混成恊統領官蔣尊簋著賞給陸軍愶都統銜欽此監國攝政王鈐章奕劻那桐徐世昌署名 
初三日召見内閣總協理大臣奎岱 
論說 
[第一次外交之閣議租借乎割讓乎（選）（稿）]  
新内閣會議英滇交涉將以片馬作爲租借。地鳴呼惡有一國之領土而可以任意租借於外人者乎領土權之性。質必自國之統治權完全行使於領土之上而不容他國統治權之侵入苟以自國之領土許他國統治權之侵入在法律上己失其領土權即應視爲領土之變更此稍治法學者所能言也吾國内地之各租借地。皆以自國之領土許他國統治權之侵入領土己失於不覺而尚靦顏自詡爲得計又從賡續之嗚呼以今日喪權辱國之政府何所愛於吾土地欲割襄則竟割讓耳爲其實而避其名。胡爲乎 
片馬交涉之起因蓋非一日事前絶無布置。臨事又無主張疆吏之電告人民之呼籲吾政府一置諸。不理數失敗之歷史蓋非吾筆所能罄吾所深痛者則在此次之閣。議閣議者政策所從定也第一次閣議之外交政策即現。内閣繼此以往外交政策所從定也人民方挾無窮之希冀而内閣乃以永逺租借爲外交之政策吾不知租借之說閣臣誰實出諸口據傳聞之語國務大臣中惟。洵貝子肅邸唐大臣。尚持異議其餘之明認默認蓋不問而可知嗚呼以濟濟之國務大臣組織一嶄新之内閣而持租借政策爲外交之不二法門是内閣者不啻爲吾國土出租之大公司吾不意吾國人日日希望之。内閣而僨國至於此極也 
吾國人最。誤之心理以爲吾國兵力薄弱不足以言。外交故一遇外交即存一有退無進之意隱夫外交誠恃。兵力以爲後援而斷不能以兵力之薄弱遂并廢外交之政策法國當喪敗之際而他列蘭於維也納會議占最大之勝。利恃兵力乎抑恃其政策之碻定而手段之靈敏乎内閣諸公果欲存吾片馬者止自有可持之理由可施之方法。以與英人爲嚴重之交涉而亦挾此最誤。之心理甘割地而不惜而美其名曰租借吾誰欺欺天乎 
聞滇省代表入京擬上書内。閣請重開閣議主持勘界片馬交涉之必宜勘界無可疑也而欲求得。於現今之内。閣吾決具必無效蓋内閣之外交政策。旣預定爲割地政策談及勘界必將斥爲多事滇代表誠多事矣吾國土地雖廣充新内閣之政策可。以租借而歸於淨盡而吾民方託庇於新内閣之下。岌乎殆哉 
譯論 
[比京星報論俄國宜親近中國（逺東通信社譯）]  
中俄衝突如松花江問題之類尚未完全了結本年八月改訂商約之時諸種困難交涉當又重復提起但以此次中國對付俄國之哀的美敦書觀之在中國一面實己讓步想不至有激劇之紛爭矣 
現聞滿洲各地中俄人民新發生之小爭端極多而紅鬍子黨縱横徧地中國政府爲勦平此項賊黨起見己移保定之軍隊往駐滿洲增加武力堅固邊防實有不得己之苦衷也滿洲一隅中國前此未甚注意其於蒙古更爲放任我遂利用拳匪之亂侵入滿蒙日本亦殖民於南滿中國經此巨痛始大醒覺極力整頓改良行政增兵設防意在限制俄日野心近 
 
 

Page 3

 
 
數年来歷任東三省總督皆極鋒厲欲大有所作爲如移民實邊添練新軍等事舉行不遺餘力此種辦法自然爲俄日所不悅因而互相連合訂立恊約雖然俄日友誼能靠與否正未可知至謂俄可利用日本合力以抗中國則吾尤不敢信也俄陸軍大臣現往逺東彼將研究俄之戰鬥力如何並聞將赴東京與日本陸軍大臣密商要件世人均疑俄日將有軍事上之連合并力以掊中國其然豈其然乎 
夫俄日在滿互相狼狽原意中事往歳協約即爲反對美所提議之滿鐵中立問題彼之用心不特排斥各國在滿洲之權利即中國地主亦欲排去以爲快此其心跡路人皆知惟直接與中國干戈相見則適與彼之利益背馳未必輕於出此耳總之俄日均宜親近中國而於俄之一面尤爲緊要吾請忠告俄國其與中國友誼千萬不可破裂現時中國敵視俄日於理原無可避然實際上中國伊日之心甚於伊俄但此情勢將来或有轉變倘俄再似此次强迫中國則中將親日以敵俄亦如俄之與日棄仇同好以抗美德也蓋中日相親最易彼原同爲黄種况俄在滿蒙擴張勢力於日亦有不利即在日本亦終必連合中國以抗俄人固不僅中國之欲運合日本矣 
近来中國政治進步幾有一日千里之勢殆完全改變逺東之形勢固不得仍以舊日之中國目之彼陸海軍之力雖尚不足以抗俄日然亦不得迫脅太過傷其感情他日奮起仇復將百倍於所施非俄之利吾爲俄計一面與中國和好一面與日本連合實爲無上上策然俄固有一黨欲於逺東再有戰爭前此俄政府曾用此黨之言屢遭失敗現此黨更欲妄動俄政府或再聽之則非吾之所敢知矣 
專電 
[電一（北京）]  
外務部密奏片馬交涉舍租借外别無善策可以了結攝政王諭飭内閣速議並飭將原奏電示滇督李經羲妥爲商酌李督電覆謂片馬作爲租借地目前損失尚小倘以後順流進藏沿江各地永無寗日各國效尤踵接必致糜爛請作罷論并請另簡賢員接替免臣貽誤 
[電二（北京）]  
粤督張鳴岐電奏鐵路股東兌現稍稀請宣示還欵期遲恐湘川鄂等省效尤牽動全局爲患更仰并請飭端方速往差矣 
[電三（北京）]  
桂撫奏前張鳴岐所派赴德遊學陸軍之鈕永建（號惕生） 
官費請卽停止前給治裝費千兩即作回國川資 
[電四（北京）]  
張蔭棠電奏嚴劾艾乃蓀規多端奉旨着外務部確查奏覆候辦 
[電五（北京）]  
湘撫楊文鼎電奏常德屬龍陽縣長沙府屬益陽縣突遭大水衙署被浸漂失房屋牲畜無數請留滇桂恊餉辦理賑撫 
[電六（北京）]  
桂撫沈秉堃電奏己革排長韋棟材遞解起程後突有王蔣兩姓半途截刧幸彈壓得力均被拿獲查該二人係北洋軍校生請先革退以便從嚴懲儆 
[電七（北京）]  
内閣通電各使臣各督撫自六月初一日起凡關於承宣廳事宜文件逕行交廳由各衙門逐日派員赴廳領取 
[電八（北京）]  
内閣設立收文處後每日收文有數百件 
[公電（正陽關）]  
各報館鑒敝邑紳許仁山觀察辦賑勞疲染疫捐軀良堪痛悼潁上全體人民叩 
緊要新聞一 
[中英又起小交涉即小可以見大]  
英國公使朱邇典昨致外部函云現准衞隊營克統領函稱據看守苗家地操塲孫二禀報本月十九日晚六點鐘查看槍攩見有朝陽汛兵丁李順等四名在該處挖取鉛彈當向攔阻不服竟將孫二打傷甚重查此等挖取鉛彈之事前曾有案今汛兵挖取尤爲不合請轉行步軍統領衙門從嚴查辦以儆將来爲要 
英國和記洋行運硝三噸進口經稅關查出謂係軍用品按照約章不准進口旋由英使函商稅務處謂運硝專爲製造猪肉之用自願取具保結預立帳簿登記每日需用若干以便由關派員確查等語聞稅務處當己允准進口矣 
 
 

Page 4

 
 
[永平大操之種種預備一塲兒戲耳]  
本年永平舉行陸軍大操所有策劃己經妥定惟需餉銀十五萬兩昨軍諮府己向度支部要求撥給因陸軍經費向在大清銀行存儲故也 
本年永灤一帶秋季大操東軍以第一鎭全鎭及第三混成協組織之西軍以第四鎭及禁衞軍一協組織之自八月十六日起東軍由遷安一帶開始運動西軍由唐山一帶開始運動白二十六日至二十九日爲兩軍會操正期二十六日在永灤之間馬隊衝鋒二十七日步軍衝鋒二十八日由軍進攻東軍退守施放地雷是日午後解戰二十九早集合兩軍行大閱兵式閱畢大宴會然後兩軍解散各回本防 
軍諮府因本年秋操事宜己派出統理官盧靜逺參議官陶雲鶴李炳之徐孝剛李祖植張國仁輔助員崔承熾余範傳熊祥生陳晋高鶴楊耀嵐許锺榮錄事嵩銘張作桂孝順武等十六員於二十四日出發至開平一帶踏勘旅行以便届時布置周密約本月初七日可以回京 
軍諮府以本平在永平秋操各軍隊人員赴操塲者必多一切軍械輜重亦須由鐵路運送所有添築岔道及配置車輛均應先期預備特飭京奉鐵路總辦派員赴府面議辦法聞李總辦福全特派鐵路繙譯蕭杞楠入京至軍諮府請示蕭君己於前日乘車進都 
陸軍第四鎭統制吳鳳嶺昨乘京奉早快車来京隨赴陸軍部謁見各大臣議商該鎭軍政並參酌舉行秋操事宜不日妥畢即行回鎭 
外度兩部對於洋土藥徵稅之意見 
[外務部通電]  
　　本部與英使續訂禁烟條件各省於徵收方法或仍未盡妥協亟應申明條件要旨以免誤會如第七條載明印藥大守貿易之各項限制及徵收各地項稅捐立即消除係由進口稅厘業己加徵即爲抵補起見所有從前各項稅捐自應概行停撤惟禁烟功令仍應切實進行故末節又言明爲禁絶吸烟及整頓稽察煙土零賣事宜所頒各法令不用條欵致其效力稍受阻抑即如牌照捐專爲稽察另售取締吸户而各省輙責令十膏店代收代繳或就土計膏而捐之此即是重徵商家並非取締吸户嗣後務須就牌照上稽察整頓旣可收禁烟之效果自不受條件之阻抑至第三條所言各省禁運辦法本部現在擬調查如各省果能於土藥禁絶種運證據確實方可於英使提議停運洋藥若土藥禁種尚示凈絶及吸户尚多之省分不能遽於洋土藥之貿易轉運强行抑勒禁阻本部遇事必守所定條件而行尤深盼各省辦理得法庶於禁烟全局有益希查照通飭所屬遵照辦理 
[度支部通電]  
　　前電各省會商土稅法兹准先後復到惟兩廣主銷省全收其餘各省均主產銷各半而所擬產銷各半辦法陜豫東浙各撫主由產省統收分撥鄂直江閩各省湘皖蘇贛各撫均主起運落地各半分收本部取决多數酌定辦法嗣後各省未經禁運及本產本銷地方行銷土藥除本產本銷應由本省收全稅二百三十兩外其外銷土藥應由起運省分先收半稅指銷某省由落地省分再收半稅經過之省稽而不徵如從前未完部局統稅之土在此次辦法未經定議以前有己由起運省分收過内稅或起運省分未收稅而由落地省分徵收内稅者應查明劃撥以符各半分收辦法其從前完過部局統稅之土如係運銷出境照新章補稅者即由起運省分補收半稅另給憑單指銷某省仍以半稅之半撥歸落地省分如係運至落地省分於入境時始奉新章補稅卽由落地省分補收半稅部局己裁母庸提撥至輪運之土由海關報稅亦統照以上辦法辦理各海關於收稅後應查明辦統稅以前原徵土藥稅則白斤若干照數扣留以其餘徵收之數撥歸該省其上文所云完過部局統稅運銷出境照章補稅之土如本省未經補稅出口時應由海關補收半稅仍以半稅之半撥歸落地省分之進口該出口進口兩關各歸半稅之半内扣留原徵稅則之半以其餘徵收之數撥歸各該本省如未納統稅以前該關並照收數考察將本關所收或他關所撥稅欵内數撥歸該省惟土稅旣係分收各省務須嚴定稽查辦法勿任半稅之十漏賣偷銷江督擬於起運請照時取具殷實的保詳定限期並於聯單護照多備一聯先期咨送指銷省分逾限未到由銷省咨明原省飭保補繳譴罰皖撫擬於落地後令土商繳照換給箱單原照交回起運省分備查並希查照酌稅 
[張廕棠幣制論己被駁倒]  
駐美欽使張廕棠請訂金本位之摺己由澤公交幣制局討論星期二日幣制局開會陳蘭生嚴幼陵諸人公共研究僉以中國暫定銀本位業經預備一切己有頭緒本年七月初一日即須頒行新幣似不宜再行變動且張摺議論多不完備可駁之處約分三端（一）張請仿美制自以嚴定大銀元之限制爲至要然使銀幣之法償比其值高至一倍有餘則官鑄可限私鑄無窮中國巡警之勢力逺不及美而租界又爲我法權所不及此美制之不可仿行者也（二） 
 
 

Page 5

 
 
張摺主張發行紙幣八種内分銀紙幣二種通用紙幣五種金主幣一種然紙幣祗能代表主幣不能代表輔幣該摺請定金本位則以金爲主幣以銀爲輔幣又欲發行紙幣代表金銀二幣此其與貨幣原理及各國幣制皆有所未明者也（三）張摺請定國幣行用限制十五元以上至二十五元通行金磅及紙幣二十五元以上通用金紙幣竊謂金幣旣爲主幣則其法償當無限制今欲限制之而予金紙幣以無限之法償則金幣名爲主幣而實下儕於輔幣且實以金幣爲主幣矣在原奏並未說明定此限制之故如以爲當改制之初採用虚金本位以所鑄金幣不多故限制其法償而以紙幣代之則係指暫時辦法而言嗣後辦到實金本位時卽當改變以符幣制通例在原奏未曾聲明此實無從懸揣者也但改用金本位爲將来必至之勢現在以銀爲本位不過爲過渡時代之暫行制度俟幣制劃一後自當揆時度勢舍銀用金此際斷不能輕率更改致有欲速不達不虞云云經該局公同議决後即行呈堂不日卽據此入奏現聞度支部己决定先鑄新銀幣一千萬元其生銀向有銀礦之處購入廣東奉天各一百萬元湖北四川各一百萬元南京四百萬元 
[湘預算案公然由行政官議决矣難得此絶大好機會]  
湘省本年地方行政預算各欵今歳四月廿日諮議局請開臨時會議以便公决繼因路潮事起各議員以爭回無效紛紛辭職而預算案遂匆匆呈復並未修正成立且因議員辭職過多即展期開會亦無多數之取决楊撫以兹事重大未便即行核准仍劄行該局飭將未盡妥恊之處量爲修改再行呈復而該局僅有常駐議員照例祗能審查不能决定楊撫祗得通札行知藩學臬三司曁巡警勸業鹽法各道並各局處公所總會辦飭即會同詳細覆核逐條籤誌詳復到院以憑察奪旋經趙藩會同清理財政局總會辦朱道祖蔭袁道學昌財政正副監理官楊士驄李啓琛等將預算歳出各欵册表及出入不敷之數量加删减一律就緒當即通知各署局公所於上月二十二日卽在清理財政局大開會議公同决擇各司道均極贊成一律簽字蓋戳即照章呈明撫院申報成立是日自各司道以至首府兩縣曁撫院會議廳參事審查兩科科員各公所局署委員到者不下百餘人可謂盛矣 
[湘公司通告之不着一字各股東能仰體此意否]  
湖南粤漢鐵路公司敬告湘路各股東公啓云頃奉電傳上諭内開鐵路收歸國有由度支部郵傳部特出國家鐵路股票常年六釐給息嗣後如有餘利按股分給倘願抽本五年後分十五年抽本未到期者准將此項股票向大清交通銀行照行規隨時抵押其不願換國家鐵路股者均准分别辦理湘路商股照本發還其餘米捐租股等欵准其發給國家保利股票等因欽此又奉督辦大臣端電開昨會部議奏業經恭奉上諭於所招所抽之公司股票准換國家鐵路股票重在使人民同享路利從前京奉所留商股不分餘利此次照給紅利兼可向銀行抵押旣資信用更便流通不但股欵絲毫無損且可享有股東利益現在京奉每年獲利千萬此路獲利計應數倍朝廷體恤羣情仁至義盡此事能辦到如此地步實己竭盡心力想爲湘人士所共諒至願領資本不願換領股票者除路工動用之各項公捐分年攤還外實在商股一律照不抽還俾欲得現銀者亦可如願相償昨奉諭後想己渙然冰釋矣等因奉此合亟奉聞卽希逺近股東諸君察照是幸 
[俄首相預定游程記]  
俄首相司徒利賓氏曾定西七月二十三號由俄都起程視察極東其行程先由撤馬拉驛搭專車赴尼哥里司克凡途中重要車站均須停車視察在尼哥时司克信宿即赴烏港搭軍艦視察沿海然後前往哈巴勒普司克視察黑龍江地方鐵路工程隨即定期歸國現俄站各處己預備接待而黑龍江省亦己接到消息矣 
西報譯要 
[修改中俄條約之預備]  
　　哈爾濱電云中國政府己命東督趙爾巽將下列各節詳查報告以便政府修改中俄條約之預備（一）土耳其斯坦邊界之劃界問題（二）中國人民與俄國旅華教士之感情（三）關稅及其他稅則問題（四）俄官及其用人等在蒙古應享之權利（五）在中國境内追捕罪犯權（六）在中國境内創設俄國租界及建築俄國鐵道問題（七）檢騐運入滿洲及蒙古之貨易（八）保護旅俄華僑之權利 
栢林電云據聖彼得堡消息中俄現將重行開議修改西歷一千八百八十一年條約 
[滿洲里竟爲俄國轄境]  
　　哈爾濱電云據滿洲里函稱據 
 
 

Page 6

 
 
該處現己定爲俄國境界私運貨物之商人因之恐慌但該處各商號均望將来商業之發達及增興蒙古之商業并聞將来俄國將派兵一鎭往該處駐紥 
[東清沿綫近事]  
　　哈爾濱電云東清鐵道沿綫租借地内之自治問題現仍未解决自西歷一千九百零九年英美德法奥義希臘波斯等國僑民所欠市政捐共計四萬八千三百十七羅布現市政廳己將未付捐各國僑民之姓氏報告俄官不久將復行開議此項問题云 
[俄官苛待華人]  
　　海參崴電云俄國駐黑龍江省總督現禁止華人入境凡華人未得俄官之憑照或俄領之護照而登岸者處以兩月之監禁或不過日銀一千元之罰金搭客違章船主亦同擔責任 
[日俄又欲使中國爲難]  
　　北京電云傳聞日俄兩國協力反對中國改良幣制借款合同第十六條按據該合同第十六條云該四國財政圑若未得中國度支部之許可不得將合同上應得之利益轉給各該國本國其他各圑體查此條毫無妨碍想係電碼中有悞 
[馬賊仇視俄商]  
　　哈爾濱電云現有前往森林之俄商三人在途中被由阿穆爾省退出之馬賊一隊所擄急待政府派兵往援 
[赫德續假原因]  
　　北京電云據某官報謂此次赫德君得蒙准其續假之原因爲其己任海關事務五十年之久 
[天津創設醫院先聲]  
　　北京電云萬國防疫大會德國代表伯勞豫君將於今秋返天津創設百斯篤分醫院 
[京師近事]  
財政學校監督章宗元赴滬查帳該校監督由部委劉澤熙代理教務長由嵇岑蓀代理現將届放假之時章監督仍未返京己由劉監督等於二十六日起舉行季考初二日考畢即行照章放暑假矣 
京師法律學堂畢業生劉壽蓮等日前赴陸軍部呈請投劾經該部查核資格相符己於昨日牌示按照原考所得分數先行傳取優等畢業學員十名分軍法司見習所有傳取者務於六月初一午前十時到部兹將該員姓氏錄下　劉壽蓮　黄應均　楊成提　春　田　田耀南　孫瑞元　陳　諴　兪錫蕃　于作舟　王銘鼎 
外務部與海軍部會議便道派遣海圻艦赴墨西哥一事刻己田外務部對美國公使聲稱凡關於該艦航墨時途中寄港布哇及美國沿岸開埠地所有裝煤買食一切特與方便之事懇轉請美國政府照允 
直督陳制軍奏稱此次疫患猛烈幸得早日敉平必先事預防乃能有備無患查津地前因染疫曾經駐京法使馬士理贈送製漿機器當飭衞生局詳細考求僉以種漿避疫爲最善擬在北洋設立菌學研究所一處請予立案以便辦理奉批知道 
京奉鐵路總辦許引之現有更動消息聞繼其任者爲新調郵部之陳明逺觀察日内當有明文 
萬國衞生博覽會請我國派員赴會各節業誌前報日昨民政部己咨請農工商部派定赴會專員並請分行各處商會勸諭各實業家前往該會參觀俾於衞生知所注重並聞海陸軍部學部等衙門亦均擬商派參觀員前往 
駐京英使館現接到本國外部大臣来文准學部咨據萬國瞽目關係會董事禀稱本年六月初八至十三日在英國埃西德城開第三次萬國瞽目會等情朱邇典君當將開會日期地趾通知中國外務部等各衙門蒙古地極寥廓而民窮財盡措施尤難刻聞三大臣以籌畫全蒙必須以測量爲入手辦法特札飭該管各盟長寛籌測量經費以便舉辦刻己咨報到部 
時評（希夷） 
[其一]  
今。日之時髦人物必曰聯美聯美。張欽使也。張殿撰也亦皆主張聯美者 
雖。然吾懼其有時髦議論。而無時髦手段。曷不觀前次倡議聯美之結果乎 
[其二]  
湘路公司通告各股東傳單雖於照錄上諭及端督辦来電外不着一字而其用意則固可想而見 
然。則湘議局湘學界。及其他各圑體紛紛出死力相爭。而不顧政府之厭惡者。母乃太多事乎 
[其三]  
人民請願之事有一次有效者乎。資政院之奏案有效乎。諮議局之抗爭有效乎。各省聯合會之陳請有效乎旣無效矣又安用此種種立憲之機關爲 
然。吾不怪政府之壓制。而總怪我民力之薄弱。今聯合會之爭皇族内。閣豈竟絶無他策。而必出於攔輿 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[增撫對付諮議局質問之手腕]  
[三倉積榖不列預算問題]  
　　杭垣大義富三倉積榖儲備荒賑此次倡議平糶官紳兩界因清查内容微有異議杭府英太守檢查舊案請即劃歸行政範圍業經中座核准發交會議廳决議奏咨在案日前諮議局復以省城倉儲無論係自治範圍或歸行政專責均應列入本届預算何以漏未列入卽日具呈質問兹據增帥批答謂大義富三倉前據杭府英守禀此項積榖始康熙五十三年欽奉上諭截漕專歸官廳出納至光緒四年梅前院改爲紳辦現值地方自治初成義倉積榖屬於自治範圍而省城三倉應歸國家行政究竟大義富三倉是否屬於國家行政自應辯明性質如確係常平倉即可正其名義現己飭由布政使調查案據悉心妥議詳候奏咨立案應俟詳到再行劄知此復 
[行政官侵奪司法權限問題]  
　　游勇方得海正法後當經諮議局以道府辦法侵奪司法權限照章嚴詞質問業奉撫院批答在案日前該局協議會仍以院批語多含混且部頒新章對於就地正法一條限制嚴密適於此種辦法相背馳特於日前二次具呈質問請再明白批答昨日奉到答復謂来書己悉據質問各條係查照前批逐節分析要其大旨不外以方得海就地正法爲未當惟方得海一犯無論就何方面觀察均應處以死刑其爭點不過在以軍法懲辦與非以軍法懲辦耳查此案當日發生因係游勇滋事故歸入軍事範圍以軍法懲辦業於前次答復在案至法律之解釋適用本難强同而吾國律例遇條文規定未明或範圍不能確定之處多許援引比附其援引比附之中即不免互有歧異今憲政編查館議復東督解釋法令紛歧之摺業經咨到則此後遇有此等案件援用法律自不至再有紛歧當經通飭一律遵照矣此復 
[蘇省大吏嚴懲賭棍手續]  
江督蘇撫電奏拿獲賭紳情形略見前報專電兹探悉其原奏大旨照錄如下常昭二縣劣紳季三（即季幼梅）等平日專以聚賭爲事且勾通差役無惡不作凡良家子弟被誘蕩產者不可勝數現己密拿在案惟該紳曾捐有花翎候選知府恃符狡展寔屬奸刁己極若不嚴行懲辦不但爲風俗之憂且於自治前途大有妨碍請先行革職歸案訊辦聞己准如所請矣 
又聞此次賭徒株連有七十餘人之夥其中尤以差役爲多日来此案經地方審判廳迭次提審該紳季幼梅葉引生等恃無質証堅不吐實蘇撫特委候補直隸州宋宗祁前往常昭兩縣查提案内緊要人証某縣差等解省質審究辦宋直刺刻己由常熟將人証提解到省禀復撫院後解送地方審判廳收審矣 
[雲南錫礦整頓情形]  
雲南箇舊　地方產錫最旺礦脉之長週圍百數十里前經該省官紳奉准農工商部集資開採然純用土法尚著成效該省士紳擬照股份公司辦法重集鉅資擴充礦務大加整頓農部爲維持礦務起見以開辦邊礦甚不易易曾經電飭滇督將所籌股欵曁整頓後一切情形詳細查覆以憑核辦各等情頃聞該部亦准滇督咨覆謂前電己悉特派員查明該公司因用土法於前年冬間停工現特重集巨資擴充礦務業己籌足資本金二百萬兩選購機器並設有架空鐵索展至二十里以外之近水處淘洗一切預計每年可開一越月每日可煉少四十墩年約進款一千餘萬元之譜並設輕便鐵道五十餘里接近滇越鐵路之璧塞站出數旣旺轉運亦便至該公司職員設總協理三董事五查帳員一廠務總副辦各一煉礦辦一輕便鐵道總副辦各一總副工程司各一儲蓄銀行總副辦各一並分設省城蒙自箇舊香港等四處商務總副辦十員以廣銷路專此咨覆請卽查核 
[關中通信]  
陜省預算一案日前陜撫恩中丞奏稱該省宣統三年預算經資政院核减電令收支適合並於入欵增釐金十萬兩於出欵删停緩裁節銀一百萬兩各在案現計陜省歳入除另册官欵所入六十八萬餘兩係明年預備不計外其認增之釐捐及十捐稅契兩項共收銀三百九十三萬餘兩其歳出共應支銀四百四十六萬四千餘兩出入互較實不敷五十三萬餘兩所有預算不敷各類實難認减等因嗣又以宣統三年預算不敷之數達五十餘萬兩前己申叙理由奏請核議在案瞬届四年各主管衙門列表逐核計提學司應增歳出銀九萬餘兩巡警道應增歳出銀六萬二千餘兩勸業道應增歳出銀二萬八千餘兩其爲數最多者莫如提法司應增歳出銀二百七十五萬七千餘兩陜省爲財力凋敝之區驟增鉅款萬難擔任懇請飭下度支部分别會同各主管衙門集議核辦而示遵循當即兩奉硃批度支部知道矣 
陜省政界自恩壽抵任以来情形愈趨愈下去歳以西安府知府缺售於瑞清得賄萬金昏庸貪蠧出人意表且不特優缺優差 
 
 

Page 11

 
 
居爲奇貨卽於典史巡檢之微局所書記之末無非因賄而授全省差缺爲恩一網打盡自前藩司許涵度以諷諫得罪政遭開缺後繼起者無復敢懷反對而吏治之腐敗遂更不堪設想提法司錫桐素有糊塗鬼之稱凡事毫無主見到任以来笑話甚多自撫藩以至道府皆愚弄之錫雖昏憒而性又貪婪當考取科員科長時限定科員三百科長五百未納賄者概不得入考以故各科員幾無一通曉法律之人此外推事檢事之腐敗情形更不勝記述各廳門庭蕭索呼應不靈一有盜案束手無策又巡警道張藻人尚精明然以經濟竭蹶百政率多廢弛不舉至今各處尚有煙館官塲習見不怪此猶物就省城而言至於州縣則更爲不堪矣 
分類新聞 
[政界]  
[度支公所帮辦銷差蘇州]  
　　蘇省藩署改設度支公所時派委候補道朱宜振孫毓驥爲該所帮辦當經撫憲附片奏明該帮辦係屬暫時派委俟組織公所各事就緒即當裁撤現在度支公所設立己將一載各事就緒昨奉撫憲札飭帮辦度支公所兼督理裕蘇局差朱觀察宜振即行銷差朱觀察奉文後己於六月初一日禀明銷差並禀辭赴滬就醫矣 
[法政官班學昌畢業出堂蘇州]  
　　蘇省法政學堂别科官紳兩班學員現屬畢業之期經該堂監督呈請提學使樊文宗蒞堂考試業己事竣各員即日出堂守候文宗評定等第定期分别給發文憑兹將官班畢業學員名次列下（知縣）高光第阮尚疇金潤棠（府經）林榮（縣丞）張世鑑郭學齡吳紹蘭（巡檢）方培治何守煜兪應望（府知事）李榮幹（典史）余家驥吳琦金以明（從九）倪翔吳藩吳青司馬芑宣繩武馮毓慈陳邦燦趙瑞棻 
[新十車㭝區重選議員松江]  
　　新十車㭝聯區自治所搗毁後刻己重行組織選舉職議各員日昨揭曉照錄如左（甲級）謝晋昌秦中龢潘榖詒陳宗周薛仁初朱邦鈞（乙級）朱樹滋何錫昌吳江春錢慶斌張金章朱兆祥計此次甲級當選共十二票不當選三票乙級當選共六十一票不當選十八票無效二票曳白二票 
外交 
[日輪内河行駛之交涉杭州]  
　　日清公司自開行湖班後即於湖州城内設立碼頭直駛城河交通雖稱便利一班蓬船小艇常有避讓不及之虞近因水漲田隄每被冲激聞經商民訴由自治會議决嗣後無論華洋輪船一概不准駛入城河以保田隄而免肇禍日前電禀省憲立案不料公司聞信後竟聳領事出塲要求地方官務達駛入城河之目的昨聞池部領事己備函商請地方官照章辦理以便交通云云未識官廳能否妥愼交涉以保我内地主權也 
[收回鷄公山避暑房屋漢口]  
　　漢口英商順昌洋行墊欵在鄂汴交界之雞公山修造避暑房屋現己落成照章應請鄂省官塲給價收回日前英總領事函請交涉司備欵接收當經該司飭應山縣赴山會同各委員騐明該屋原估價值雖不甚浮冒但上年春間又添置玻璃門窗九堂洋門二合凉台上面前行木柱改換條石所費約值數百金現在該屋又復加裝修通同核算與原單相符應准照前洋務局所估價單發給銀四千一百二十兩將屋收回起租業己禀奉鄂督批准由官錢局撥付一面照會英領查照矣 
[荆沙關道駁覆洋商護照湖北]  
　　駐沙日本領事橋口君近照會荆宜關道謂有該國商人高田兵槌欲由沙市前赴湖北湖南河南四川商業視察請將護照塡銜蓋印挪還荆宜關道吳筠孫觀察己於護照内加蓋關防備文送還並請該領將照内商業視察四字删去仍塡游歷字樣以符向章目請註明遊歷湖南四川勿往苗疆猺峒曁番夷境内以昭愼重刻吳觀察除申報督院核咨川督湘汴二撫外待咨請交涉司轉飭鄂屬各州縣一體照約保護俾利遄行 
軍界 
[湘撫商調鄂軍彈壓爭路武昌]  
　　湘撫楊中丞因湘人反抗鐵路國有激起停課風潮迄今猶未消息兼之瀏陽桂陽一帶飢民載道搶刦時聞若不嚴爲防範難免不釀巨變前於五月中旬電請鄂督借調新軍兩營前往駐防鄂督因部員卽須前来校閱碍難徵調目以該省爭路圑體皆各有身家勿虞變叛是以遲遲未果惟商請長江兵艦沈統領派兵輪二艘泊湘鎭攝昨聞湘撫又有電来謂湘人自奉商股換給國家保息股票上諭見商辦毫無挽回羣情尤爲激昻省外各屬風潮迭起兵單實難分佈務懇不分畛域撥兵来湘助防聞鄂督業己商之張統制擬遣派步隊二十九標第三營管帶張楚材三十標第三營管帶杜錫鈞率領該兩營赴該省駐紥己飭各該營整備服裝器械聽令出發 
[水師砲船薪餇之减折武昌]  
　　湖北水師經費部院核减之數太鉅不得不勉爲其難量爲裁减經鄂督酌核擬將各砲船薪餉或八折九折减成支發旋由藩司鹽道議復擬請將此項薪餉一律减爲九折聞己奉督院批准照辦矣查鄂省舢板炮船共四十四艘每月薪餉共一千六百三十三兩照九折支發亦僅减銀一百六十三兩有奇可謂羅掘俱窮矣 
學務 
[中學生畢業之忙碌松江]  
　　松江府中學堂日来舉行畢業考試業己完竣照章塡發畢業文憑赴省復試計最優等一名張作帮優等七名諸長墀鍾彬文董鶴天沈華鎏朱祥麟陳廷傅張海泉中等五名姚維新鄭文龔雲鳳張務時張紹汪刻定於初五日赴蘇復試府尊戚太守命用小輪拖帶以示優異至該堂光緒三十四年分畢業各生計滿八學期者三十二人現奉學部通飭以在戊申年前入學滿八學期畢業之各生一律准予奬勵等因以故該堂鹽督刻又分别造册補報矣 
[鳳陽府中學請提典款安徽]  
　　鳳陽府中學堂經費向恃五河縣義大典存儲欵項按月取息以資接濟現因該典封閉該堂員紳惟恐將来的欵無着於學務前途大有妨碍爰特具禀皖北道詳請撫憲咨明學部仍將所存該典本利銀兩如數提回以維學務 
 
 

Page 12

 
 
實業 
[贛路電部借債之商榷南昌]  
[江督致贛撫電]  
　　南昌撫台鑒洪（密）兹據江西鐵路公司總理主事陳三立劉景熙等呈稱現在路工己成百有六里土方成而橋未竣者七十餘里市面蕭條巨欵難籌債劵百餘萬勢將羣起索還請爲援照公債章程發行公司債票以濟要需以諮議局所定公債章程爲準以鐵路公司負償還責任核與部章准募公債以興實業之例亦尚相符除錄章另行咨核外該總理等迫請電咨京部擬即照此會列台銜電陳郵傳度支農工商部核辦是否候示譯發駿敬印 
[贛撫致江督電]  
　　南京張制台鈞鑒洪（密）敬電謹悉南潯鐵路公債極願贊成即請挈銜電部爲荷騤徑印（五月二十五日） 
[針釘廠頂歸華僑承辦之小波折漢口]  
　　漢陽針釘廠原係候補道黄厚臣總辦因侵蝕官本十九萬兩之鉅經鄂督參革勒令賠繳乃委候補知府李常度接辦李本前鄂藩李岷琛之子紈袴性成不諳實業而所用當權之會計李文山向充爕信紙舖夥計最工舞弊經手所辦材料皆不能用現在該廠頂歸華僑梁祖祿承辦業口到廠接收因查出所存原料多不合用不願照原價作算昨經鄂督派勸業道騐明責令李守賠償銀五萬歸承辦之僑商收用聞李守己遵示繳出矣 
雜記 
[蘇閶賊匪横行蘇州]  
　　蘇垣道前街提法使署東首六月初一日夜三句鐘衡孚銀樓後河被賊用刀砍開後門進内竊去首飾銀器等物該賊又復用刀砍開隔壁九章衣莊後門進内竊得衣服數十件卽開啟銀樓大門而去賊遺下單刀一柄火煤紙一根至天明該店夥得悉查明情形約計二店失贓共有二百元之譜當即開失單赴西路二區呈報請勘乃該區官並不親来踏勘僅派巡長到二店勘明失竊情形云 
[益陽又報水災長沙]  
　　長沙府屬之益陽自本月十六日起至十八日止大雨傾盆晝夜不息以致上游各處山水同時暴發一日之間陡漲一丈八尺有奇衡倒民間房屋數十棟人民亦多淹斃其縣署監獄常平倉以及堡市鋪户城廂居民無不被淹其護城之接龍隄亦被冲潰其至省城電桿概被冲毁登城觀望一白無邊惟划户擢棹往来皆爲救護人命者沿城稍高土阜各災民悉結隊促居望水號泣慘不忍聞現經該縣陶令福履會同防隊等勇鳬水禀報省台察核矣 
[鄂督親訊架子大王湖北]  
　　漢口著名惡棍綽號架子大王王順王福父子自經鄂督出示招告每日至轅控訴者必有數起其罪狀書不勝書聞因呈控王父子禀詞而牽涉及具黨羽者甚多如陳忠（夏口廳捕頭）龔蠟痢（在漢口開有大錢店以收買賊贓發財者）鄭昌德李國祥袁保臣祁義（即祁黑皮）熊漢等皆其黨中之佼佼連日己經鄂督飭緝到案以期去惡務盡昨鄂督並以該惡父子熬刑茹不吐供避大認小特命武巡捕率兵至模範監獄將該惡父子提至轅内三堂親自研訊確供聞自九時至十一時始命還押所有罪惡王福己一人自承意在開脫其父云 
[警區輕縱僞造票匪杭州]  
　　本月初一日省城第一區巡警破獲僞造鈔票匪徒一名係湖南人當將人贓一併押送審判廳澈底根究並稱同日同時二區第一派出所在大方伯地方亦拿獲僞造鈔票女匪一名查其票式係用某銀行一元頭紙幣另用藥水將字跡洗去改作十元製法精工組忽者驟難辨别檢察廳以此事關係重要特於當日密派司法巡警馳往警區訪查不料該區所初不承認再三究詰並告以奉命調查始云事誠有之惟獲到女匪僞票己在半途撕毁身伴亦無長物據稱由嘉興来省投親不遇等供當飭該里地保押送杭嘉火車不准再行逗遛而罷至第一次所獲匪犯現尚不知如何發落云 
清談 
[近日朝貴諸公之心理]  
李殿林一念不及于式枚心中必然不快。轉念將来有大學士之望必又爲之一。快寳熙一念不及華世。奎心中必然不變轉念。尚有唐尚書之面子必又。爲之一樂趙廷珍張國淦得廳長副局。長於意外必然大。喜然安知其不希望他日。之超擢而又轉念躊躇是故做官者無一不役役於。患得患失中將悲歡憂樂之不睱尚何。睱以頭事爲念者哉 
[近日商路公司之態度]  
自。鐵路收歸國有命下而鄂人寂寂湘人皇皇。粤人忿忿川人遲遲各呈其因應不同之態度說者曰吾於以見各該省行政長官之能力 
今。日者鄂省公司首先歸附湘省公司亦己終 
有宣布朝廷德意之通告傳播各股東請其察照　或不着一字然有譒者己可探驤而得珠矣至於粤路則金。融風潮漸次平定尚未聞有别種劇烈之舉動。川路遼逺一時雖不得其詳然以恆情測之恐將来亦非折入政府不止 
嗚呼此又各公司近日一種之態度也吾今而後知國有政策政府及今尚大可以利用矣。特不知政府於預計收回之一日夫亦曾念國事之艱難而異日尚思借用民力否耶雜錄 
[肺癆病救護法序（一鶴）]  
肺。癆病學吾國向無專書其見於前人著述中者僅有傳尸骨蒸癆瘵虚損等名蓋不明致病之由遂乏精當之學說與療法耳。自西歷千八百八十二年德人古。弗氏發見此病之原因爲一種結核桿狀菌由呼吸侵入肺臟散播毒素而起於是肺結核之名乃。著世界愈進化肺病之傳染愈多考歐美統計表人口一百七十萬斃於肺病者約二十四萬日本石神亨嘗謂彼國人之病肺者歳約三十萬吾國無户籍法。每歳死亡之數雖無從稽攷然以人口。數倍於日本計之罹肺病者亦必超過日本逺甚矧醫學尚不及日之什一悠悠終。古曷其有極可不懼哉仲祜先生吾　新醫界開幕之偉人也。鑒醫學之黑暗生命之危險乃出其緒餘以牖啓後進十餘年来刋行譯著。醫籍幾及百種如肺癆病預防法肺癆病新學說肺癆病學一夕該諸作　爲肺病尊書發前人所未發。冶歐亞於一爐有功社會。不少鬟見戚友中之死於肺病者殆不可勝計類皆昧们治法致喪其身甲辰夏余四。弟殁於瘵己酉冬五弟又以病肺卒庚戌正月。余方歸自小吕宋騙患咯血重症幸即承先生診治並指示往　之博習醫院養疴自春徂冬凡八閱月乃瘳猶憶在院時種稱瘵法悉如先生諸籍所載不爽累黍然則肺病。　今日。固非不治之症可斷然矣今先生復有肺癆病救。護法作余。受面讀之舉前此諸作所未備與夫新發明之學說於救治防護。。諸法。闡發無遺洵肺癆病之續命丹也。昔者歐洲開萬國肺病　防會德法英意諸　徧徵名醫討論撲滅之方由是肺病得以大减吾此書一出世之患肺病者亦。必因以日减。先生之造　同胞詎有涯涘烏。可僅以灌輸新學說目之哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[清理義善源欠欵之入手辦法]  
　　滬北義善源票號虧倒一案由江督張制軍札委任劉兩觀察調查清理經紀前報兹悉兩觀察以此事頭緒紛繁擬先從清理本票着手惟該號並無現銀須候郵傳部核明發給所有應領押欵及扣留之件亦俟道署發還再行分别揭示或登報聲明無論華洋各商執有該號票銀者一體照票支發如票多欵少再當核准成數於發欵時就本票註明所發成數一面通告部院移行各衙門備案至同濟德文醫學堂之款票雖遺失因其掛失在前亦應一體照給聞己函致會審公廨轉告德領知照矣 
[覆訊濫出莊票之騙局]  
　　巨騙葉松年華寳泰沈炳奎等在英法兩界串設永久賡餘德裕同恊祥等莊號濫出莊票誆驅貨物逃避後業由捕房陸續將同黨包德生馬朝榮袁金生陳洪福翁源章王靜齋林鸞喜及葉松年之姘婦馮周氏等拘獲解送法公堂押候提到葉華等再行訊究在案昨又有譚楚堂投稱陳金林前將永久莊票託林鸞喜掉去現洋三百餘元永久倒閉後陳不料理求請追還陳供代客人將皮貨交林銷去付来永久莊票客人不收立即退還於林令伊改付現洋至林如何向譚掉現小的不知其事是以不能承認屠紹庭供被參行主王菊莊悞認爲騙子同黨王祥初拘案寃押求恩伸雪質之馬朝榮供此人實非王祥初捕房亦稱查明悞指聶司馬判將馬等還押候究陳金林葛渭泉着交原保屠暫收禁候傳王菊莊到案核示 
[國民捐移交國民會]  
　　兩年前本埠楊樹浦浸會大學堂及蘇州桃花塢中學堂熱心志士因償國債事創一國民捐會當時共收捐欵八十七元旋因事中止該欵公共收存近悉國民會以救亡爲目的與該會宗旨甚合特於昨日公選代表馬景行周良荃嚴聖材三君將原收捐款悉數移捐國民會以歸實用 
[孫純嘏何糊塗乃爾]  
　　孫純嘏遞禀縣署稱有祖遺基地被滬寗鐵路購入圈用所有地價不知被何人收去屢向爭執事仍無效求爲查究等情曰大令以此事殊不近情當卽批斥云孔方觀單地果爲該職之產被滬寗鐵路先後購用地價早應具領何以光緒三十四年之事始於今日禀控時隔三年購地局早經撤除單據亦未呈案憑何查攷不准 
[守備城汛撤差易委]  
　　絲業公所運動緑營武員硬佔長壽菴墻其經水師弁勇控奉提台札飭拆讓己誌前報兹悉提右營守備土春福己奉撤差改委蘇樹棠守戎接署業己到差本邑城汛亦奉撤差改委松江城守營劉菊坡守府接署惟劉尚未交卸以故到申接任日期尚須稍緩云 
[老漢强姦幼女三誌]  
　　周虞氏即王周氏控告汪兆卿强姦外甥女一案昨由本縣田大令提訊據值日差高裕禀稱原告王周氏與幼女魏丫頭今日並不投質即提汪兆卿至案訊據供稱浦東人向爲漆匠現居本城梅家弄前與王周氏鄰居因此認識今年春間該氏與小的談及有外甥女十四歳目幼父母早故意欲出賣托我找尋王顧小的允之乃托鄰婦沈氏兜售嗣據沈氏来言有大東門外做北貨行生意之楊某欲買一女當時言明身價洋一百四十元小的告知前途於五月初四日由王周氏將該女領至家中居住關切楊姓来看因嫌該女身弱而王周氏亦以身價太少彼此不允事遂作罷當時王周氏與該女借住二天至初六日由小的送至胡家宅王周氏家不料上月杪小的有事出城在四馬路遇見王周氏忽有數人到来稱是包探將小的軋至茶會硬指小的强姦幼女勒索洋一百元小的以無端被誣始終不允卽被拘送捕房解至公堂奉飭送案今日王周氏不到顯見情虚叩求明鑒田大令以原告不到一面之詞不能憑信判令收押着原告到案質訊再行核辦 
[嚴追欠交漕米]  
　　滬南豐泰木棧股東蕭伯平承辦浙省歸安縣上届冬漕欠交漕米二千六百餘石延不解竣曾經該縣吳大令移文上海縣查追並請南市裁判所傳同該棧執事李贊卿訊明移縣訊理兹由本縣田大令查得該棧現存米及粞頭約共六七百石前日己派差將棧發封所有生財米石一併封存諭令該處地保妥爲看守仍勒限差役查緝在逃之蕭伯平務獲嚴追 
[逼索欠款之結局]  
　　李應南控被忻士卿忻根和持英領事公事信封騙至海寗路松慶里王某家私行禁錮逼索欠款一案昨由捕房將李與兩忻解請公共公堂復訊兩造仍由律師到堂辯護孫襄讞與美哲副領事以接據英領函復忻士卿實係英署用人惟西崽范錦堂將公事信封送給忻士卿一節旣未聲明免予深究然忻等究不應將人私禁殊違工部局定章着罰洋一百元充公押候繳洋開釋至忻等控李不理貨欵一案將李收押候歸晚堂訊理 
[安插遇難漁户]  
　　漁人許阿利許阿起許阿菊翁成祖方阿龍蘇阿清等十人同駕一舟在汕頭附近洋面捕魚失事己紀昨報兹悉許等六人由丹商英定輪船救起帶至上海後即經丹國領事照請滬道札飭公廨派差至楊樹浦碼頭將許等主人帶回留至昨晨併解公堂請爲發落孫襄讞商之美哲副領事判一併函送潮州會館妥爲安插 
[中西官會勘收贓形跡]  
　　虹口梧州路協泰源（即洽泰源）鐵行主龔梅根（即蠟燭小開）因收日清公司等華洋各商所失舊鐵由廨判將龔與其妻朱氏存捕房洋二百元交保其同黨陳汪氏（即汪小妹）與竊賊張阿三等分别押候勘明形跡再核在案昨經寳讞員會同英德兩副領事前往勘得洽泰源接連房屋五間中央一間係汪小妹所居後面竹笆所圍之隙地上堆積舊鐵甚多據龔朱氏稱由浦東買来並非收贓旋復由美捕房七號副捕頭與華探徐阿華導引至棧房堆鐵各處詳勘一周分道返署訂期禮拜六再行會訊 
[改委裁判課員]  
　　巡警總局裁判課　孫大令濤清因丁内艱所有裁判案牘由聶課長暫時代理己紀前報兹悉總局長姚太守以裁判 
 
 

Page 19

 
 
一差職務甚繁未便久懸業己禀請滬道劉觀察札委候補知縣陳大令褘安於前日蒞差視事矣 
[浦江渡船失事三誌]  
　　浦東楊家渡招商局貨棧小工三十餘人夜半同乘張林生之渡船駛至大達馬頭碰撞傾覆溺斃十三人己將張拘送裁判所移縣訊辦並撈獲一屍由家屬認殮兹又由救生局巡船撈獲屍首四具即經家屬認明分别收殮並再打撈餘屍 
[盜賣義塜案近聞]  
　　邰招福前將水爐公所義塜地私行出賣曾經同業控奉滬道批飭從速訊結在案兹悉該業司年徐順卿以邰仍不遵諭理結前日復投縣署控奉田大令批示云候催差勒提邰招福押追一面移請會丈局查丈復奪該司年即隨同憲委赶速埋結以清積牘母延切切 
[表年會半夜學堂放假]  
　　中國青年會半夜學堂定於初五晚八時行暑假休業禮並舉行　二次畢業式請英總領事斐君爲主席預定秩序如下（一）音樂賡陽集同人（二）頌詞英總領事斐君（三）國文朗誦本科學生（四）法文默誦本科學生（五）活動影戲製造世界第一戰艦（六）英文朗誦本科學生（七）打字競爭本科學生（八）西樂雙奏（九）演說前會正黄佐廷君（十）給憑英總領事夫人（十一）代申謝詞會正宋耀如君（十二）新奇電劇（十三）閉會 
[私塾學童會課]  
　　改良學塾集益社於上月二十九日舉行第十一期學童會課南市各塾假東區學堂爲會所到者一百二十九人北市各塾假西門大境爲會所到者一百十二人聞將来給奬時尚須開一學藝聯合會以促進步云 
城内 
[誘拐婢女]  
　　周子仁即周子雲控沈鄧兵誘拐婢女阿喜逃逸由巡警局查獲送縣己誌前報昨晚經本縣田大令提訊周供鎭江人向爲洋貨生意住居城内婢女阿喜今年十四歳於去年春間出洋買来沈鄧氏係於今年四月初旬来家傭工爲日未久接到郵局送来匿名信函謂該氏有種種不端情事當於五月二十七日將該氏停歇不料婢女阿喜忽然不見找尋無着嗣後有人来家報告謂滬寗鐵路巡　查獲形跡可疑之婦人女子二口己送入巡局商人急往探視確係該氏與阿喜今奉送案求請究辦阿喜供是日出外泡水遇見沈鄧氏囑令回去看燈及至出城即逼上電軍直至鐵路車站該氏同黨某姓婦人亦拐有一女旣到車站分兩路行走後在火車上啼哭被人窺破由巡局送至案下是實訊之該氏供楊仙女廟人並不誘拐實與主人算帳口角挾嫌被誣田大令以供証確鑿無可刁賴喝令掌頰該氏始供認誘拐不諱判氏收押阿喜申斥免責着交伊主領回管束 
[縣批]  
　　邵祿村禀批田單爲執業要憑豈能供人抵押卓質廷供該商田單兩紙无向馮春記抵押銀二千五百兩嗣復加借洋一千元抵據係何人出名未據叙明旣無洋商到塲何以據内寫抵到瑞生洋行等字樣上年卓質廷回粤馮向催贖如果己由該商還過借洋一千元及抵本銀一千兩實短僅一千五百兩自應將原抵車據估數抽回縱或不然亦應於抵據内批明己還之數斷無不批原據但由卓質廷之弟另立保銀據且不交與馮而交與該商之理况該商旣願將短欠之一千五百兩代還措贖則馮春記抵欵有着何以反掯不放贖情詞種種支離顯有揑飾不准備案 
[官事]  
　　滬道昨派譯員陳世光隨同寗紹台道楊伯新觀察於午後同往日領事署拜會補用同知關承蓀到道禀見 
南市 
[造屋違章]  
　　老北門内廣福寺南首念一號門牌袁姓家日前雇木工張順記將門面改築牆垣曾請城自治公所給照動工嗣據該處隣人投告違章將屋面翻拆且未收進柱脚旋經路政處派人杳勘屬實立飭八舖柱脚旋經路政處派人杳勘屬實立飭八舖地甲傳到該匠頭押令拆除並須照章究罰 
[積欠己鉅]  
　　法租界洋行街餘元昌永元協順欠記等籐行執事孫子青陸亦泉鮑如霖鄭繼仁等同赴裁判所控南市鹽碼頭長和籐店主王錦和欠去貨銀一千餘兩延不付楚請爲究追經陳裁判傳王訊究據供該欵中惟餘元昌之銀六十兩己到期餘俱未經及期至協順之欵係十餘年之零欠判交保將餘元昌之到期銀先行理楚餘着一併赶理 
[並無重傷]  
　　厚德里張洲家之司帳徐述甫前日雇成大行之馬車往南行經龍德橋堍悞將水菓攤上王鑫川之子碰跌受傷巡士將馬夫袁三三拘至裁判所請究因所傷甚微判袁徐酌給傷費洋五元王不遵斷判自行控縣理斷 
閘北 
[女孩待認]  
　　女孩小巧子係鎭江人年十一歳日前破人誘拐来滬昨在閘北走失由崗巡查見帶入四路分局轉送總局留候家屬認領 
[揑詞妄控]  
　　皮鞋匠鮑三子偕媒証戴金氏朱吳氏控徐桂卿匿女賴婚經四路分局蕭區長　到徐妻唐氏判令交保限交其夫及女到案再行　辦前日由唐氏交到徐桂卿研訊不認巡官以鮑所控不實判押候解送上海縣訊辦 
[各有不是]  
　　薙髮匠郭壽康與弟壽福細故口角忽有馬長新帮弟毆兄被崗巡一併拘至四路分局經蕭區長訊得兩造均屬不合分别申斥具結開釋 
英租界 
[誘姦婦女]  
　　黄海生之妻柯氏前日被牛元清誘至老閘橋北唐家弄某號屋内奸宿經黄　悉報知捕房將牛與柯氏一併查獲昨晨解至公堂訊明中西官以男女均屬無防判分别各押一禮拜期滿俊著黄將氏領回自行管束 
[勒索規費]  
　　英美丄部局控小工頭唐榮華串通朱竹林向小工施利江丁士成錢少卿茅再青等勒索規費洋八元昨由捕房將唐朱兩人拘解公堂訊明中西官以朱無干開釋良押限交還各小工洋八元另再罰洋十元充公示儆 
[欠欵被控]  
　　張永齡控竺保富欠洋不還昨由捕房將竺傳至公堂過堂候訊 
[寳車疾馳]  
　　汽車夫楊掌賢任南京路駕車疾馳被捕查獲昨解公堂訊明判罰洋二十元充公 
[我馬瘏矣]  
　　馬夫周小寳因將病馬駕車被捕查見於昨日將周傳至公廨訊明判馬送醫院醫治並着罰洋五元充作保牲會經費 
[小孩不端]  
　　小孩唐雨民專事串黨竊取各洋行門前所懸銅牌被探查獲昨將唐該解廨訊明判押候補提人証再訊 
[追還身價]  
　　甬人王和生控畢張氏誘匿其妻王葉氏昨由捕房將張氏拘解公堂經德襄讞會同美蓋副領事訊知王妻即張氏之寡嬏當時由氏爲媒現旣逃匿即着畢張氏繳逺身價洋七十元如不繳洋仍着將葉氏交案訊核 
[究辦滬氓]  
　　流氓王阿二黄阿福王德勝劉小三子林桂芬張仁生陸明初陳阿福陳小三子等專在英美租界内攫取行人財物均經包探查獲昨解公堂訊實判劉林各押兩月王阿二照原斷加押一月阿福德勝仍照前斷逺押期滿均驅逐出境餘人一併押逐出界 
[形跡可疑]  
　　前晚有一衣履翩翩之湖州人朱建生襟掛銀表手帶金戒兩枚在山東路徘徊四顧巡捕見共形如下流社會中人向詰支吾當即拘入捕房昨解公堂訊供含糊判押候下禮拜四再訊 
[傭婦收押]  
　　截髮西裝之中國醫生汪某 
 
 

Page 20

 
 
控傭婦王李氏竊取值洋二百八十元之金飾一案昨經公堂復訊汪未到案判氏押女所兩月 
[撞傷女孩]  
　　王永全前日乘脚踏車在黄浦灘將某西人家女孩撞傷破捕查獲昨解公堂訊明判王先罰洋五元充公交保候示 
[旣搶又竊]  
　　王和尚王桂寳搶取周郭氏金還並竊船户潘訓仁衣物由探將兩王查獲昨解公堂訊明判押候查明另案併究 
[怙惡不悛]  
　　過犯王阿四夏阿福朱仁卿華甫林等均潛入租界圖竊由探查獲昨晨併解公堂訊明判王押西牢一年夏押八月朱押半年華押三月期滿探出租界 
美租界 
[瘋子胡閙]  
　　瘋人蔡某前晚闖入乍浦路復泰馬車行内胡閙不休馬夫等驅逐不聽鳴捕拘入捕房查係某玻璃店主飭探送回交家屬看管 
[幸未傷人]  
　　蔡長生昨駕馬車至黄浦路馬忽受驚逃至楊樹浦由八號三道西捕獲住送至捕房查未傷人捕頭諭蔡領回從寛免究 
[西妓逞兇]  
　　舟山路某西妓日前因毆打姘夫某甲被控於領事署昨飭廿號西探將妓拘入捕房解署訊究 
[設攤聚賭]  
　　鄭福林賀小三昨在華記路擺設賭攤拉人賭博由六百四十八號捕獲送捕房押候解辦 
法租界 
[夫子未止]  
　　私塾教習龔其震因與姘婦夏朱氏口角互扭被尤阿四等插身干涉帮同該氏毆打當由巡捕一併拘至公廨請爲訊究龔供被尤拆梢不逐肆行兇毆並令客棧主朱福泉投案作証訊之尤供小的上前解勸不敢行兇中西官以龔咎由自取一併斥退不理 
[一時之忿]  
　　窶人自三狗在小飯店果腹因誤取同座包仁發自帶之飯碗包即將碗擲於白之頭上血湧不止由巡街捕一併拘入捕房將白送往醫院醫治包解公廨請究判令交保候白醫愈再行傳訊 
[海上閒談]  
我國商界。又有一通病見一營業之失敗則相視以爲大戒。而無人。再肯放手一做 
殊不。知其失敗非此營業之不能做也或因機關之不備。或因所用之非人或因天時人事之偶不相濟而。皆不計慮。及此從無有設法改良。再整旗鼓者此我國商業之所以一蹶不振而外人得徐起以收春利也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[資政院奏續辦速記學堂并將原定章程酌量修改摺併單]  
奏爲續辦速記學堂並將原定章程酌量修改繕具清單恭摺仰祈聖鑒事竊臣院於宣統元年十二月奏請籌設速記學堂擬訂章程仰蒙兪允嗣將開辦情形奏陳各在案查此項速記生於上年八月十月次第畢業後經臣院遴選多名分班承值議塲以資繕錄其餘各生並即照章咨回原省候用事屬創始該生等從事京外各處　寫尚稱敏捷惟是此項學生爲數有限將来上下議院成立及各項會議之所日益增多需用速記生自當較夥若不預爲儲備即無以供異日之需臣等詳加酌覈擬就原有資政院開辦公所添招新生接續興辦並將學期延長以深造就俟畢業之後人數如可敷用再行奏明停止該堂所需經費均由臣院節存項下撙節動支不另請欵仍造册報部核銷其總理一切事宜卽派臣院秘書廳秘書長就近督率以歸簡捷並將上次奏定章程内科目學期學額及入學資格等項酌量修改謹繕具清單恭呈御覽如蒙兪允臣院遵即分咨各部院衙門照章辦理所有續辦速記學堂酌改章程緣由理合繕摺具陳伏乞皇上聖鑒謹奏宣統三年五月二十日奉旨己錄 
謹將擬訂續辦速記學堂章程繕具清單恭呈御覽 
計開 
[第一節　總綱]  
第一條　本學堂以教授速記法爲主預備上下議院及各處會議速記　之用 
第二條　本學堂設於前資政院開辦公所 
第三條　本學堂規及一切管理規則悉照奏定學堂章程辦理 
[第二節課程]  
第四條　本學堂教授科目如左　一速記　一國文　一法政大意 
第五條　本學堂教授時刻每星期以三十六小時爲限 
第六條　本學堂以三個月爲一學期以滿四學期爲畢業 
第七條　各科學每一學期考試一次畢業考試一次學期内隨時實地考試不拘次數 
第八條　隨時考試由本科教員行之學期考試由堂長會同各科教員行之畢業考試由資政院秘書長會同堂長及教員行之 
第九條　本學堂學生以一百人爲定額 
第十條　本學堂學額分配如左甲由本院招取者五十人乙由京署咨送者五十人 
第十一條　入學資格以年在十八歳以上二十五歳以下國文通暢具有普通法政學識者爲準 
第十二條　本學堂畢業學生由資政院秘書長呈請總成副總裁給與文憑聽候上下議院及各官署考試錄用 
[第四節職員]  
第十三條　本學堂設堂長一人教務員一人庶務員一人均以資政院秘書廳人員充之 
第十四條　本學堂教員無定額但至多以四人爲限 
[第五節經費]  
第十五條　本學堂經費由資政院總裁副總裁核計咨明度支部撥給第十六條　本學堂收支欵目由堂長按月造册呈請資　院總裁副總裁核銷 
[第六節附條]  
第十七條　本學堂附設速記研究所爲舊班速記生温習之用每一星期會講兩次 
第十八條　本學堂如在定額之外續開新班仍照本章程辦理 
第十九條　本學堂詳細規則隨時由資政院秘書長酌擬呈請總裁副總裁核定施行 
第二十條　本章程如有應行增删修改之處隨時由資政院秘書長酌擬呈請總裁副總裁核定辦理 
小說 
[殖民小說華僑淚（五十六）]  
莊仲山。道旣然那班僑商竟有這般魄。力那就狠可以做些事業的。了如今我還要問你爲什麽南洋各島的西人。都痛恨我們中國人。這是什麽道。理范鳳洲道這是人人都知道的那班西人恨着我們中國人去奪了他的利益占了他的商務的緣故莊仲山。道這個原因是大家都明白的了旣然他們這般痛恨中國人我們中國人又不得享受平等的權.利爲什麽又要勉强挨在那裡受他們的壓制呢范鳳洲笑。道我們中國人原爲着在本國没有生計所以到南洋各埠去謀生求食若不是勉强挨在那裡。又到什麽地方去謀生求食呢。莊仲山又道旣然他們西人這樣的痛恨我們中國。人我們中國人又都没有自立性。質大家都要倚仗外人的。爲什麽那些西人不斷絶我們這班中國人的生計却憑着我們這班中國人去攫取他們的錢呢難道是有心照應我們中國人不成范鳳洲聽着莊仲山問得這般希鬆百。懈這些原因差不多是人人都知道的却偏要這般細細的駁。問心上雖覺有些詫異却知道必定别有一個道理便也淡淡的答。道這是最易明白的我們中國人生得堅强耐。苦費用較省。一切作工販貨的價值總要比他們西人便宜些。兒所以他們心上雖 
 
 

Page 27

 
 
然痛恨。却又没有驅逐的法兒說到這裡莊仲山忽然說。道那位倡捐鉅欵。萬金買劵的楊君到那裡去。了這也是一位熱心俠骨的豪傑找狠想見見他請他来此相會何如范鳳洲聽了便道不知道楊君出去没有呌個人去請他就是。了便回頭呌過一個家人呌他去請楊老爺過。来那家人去不多時楊惠君己經来。了和莊仲山拱一拱。手通了姓名莊仲山便道。惠君先生天下奇士慷慨非常今天幸得相。見楊惠君見了莊仲山。這　的英年玉貌曠世無壽更兼豪氣行空清言屑玉。自然也就親熱愛敬起来對着莊仲山拱手道。仲山先生一時豪士英風銳氣辟易千人。正說到這裡早見鄭國昌和木植之陸朗山走進房来見了莊仲山。三個人便呆了一呆 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
