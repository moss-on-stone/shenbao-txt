# 1907 - 384 - 4912491

 

Page 1

 
 
   
 
 

Page 2

 
 
[上諭]  
　　九月二十九日奉 
　　上諭吳廷斌奏黄河霜降安瀾一摺山東黄河本年入夏以來水勢暴發險工迭出仰賴神靈默佑搶護平穩現在節交霜降普慶安瀾實深寅感着發去大藏香十枝並着南書房恭書扁額一方交吳廷斌祇領虔詣大王廟散謹懸掛祀謝用答神庥所有在工出力之二品銜直隸永定河道前濟南府知府吳筠孫著遇有應升之缺儘先升用試用道馮汝桓著歸候補班補用並加二品銜候補知府丁乃鎔着免補本班以道員仍留原省補用分省補用知府俞紀琦着免補本班以道員仍分省補用候補知縣張錫華着免補本班以直隷州知州仍留原省補用候補知縣周德蔚着俟補缺後以直隸州頟州補用並加四品銜候補縣丞陳慶愉試用縣丞唐鴻孫延麟均着免補本班以知州仍留原省補用另片奏各司道局所督辦大員籌欵協撥無誤要需等語署山東按察使濟東泰武臨道沈廷杞著俟升缺後賞加頭品頂戴督辦下游河工候補道何國禔著交軍機處存記楊士驤治河三載督率有方着交部從優議叙餘着照所議辦理該部知道欽此同日奉上諭民政部奏援案請賞掛甲屯敎養局米石一摺所有掛甲屯紳辦敎養局加恩著賞给粟米三百石發交該處紳董覈實經理欽此上諭承祐奏因病懇請開缺一摺馬蘭鎭總兵承祐著准其開缺欽此上諭馬蘭鎭總兵兼總管内務府大臣著恩霖補授欽此 
論說 
[敬告蘇州拒欵會]  
　　五節之市。百寳之城。水通舟棹。陸便車行。叔子曰美哉我江蘇也。祖宗廬。墓於斯。妻子衣食於斯。父粮兄弟歌哭遊弔於斯。凡履江蘇一寸土。戴江。蘇一方天者。宜何如愛護之。寶貴之。以爲我江蘇光。而爲我江蘇人民福。曾是勒借路欵之大事。全省存亡絶續之關鍵。而我江蘇二千萬之人心。乃竟百死而不一生耶。借欵成。鐵路毁。人心死。江蘇亡。嗚呼。我爲兹危。我爲兹慟。吾聞借欸問題起後。全浙人士。犇走喘汗。湯總理有寗蹈東海之宣言。拒欵會有萬死不認之通告。女師範有練習兵操之請願。鄔烈士有噴血絶命之遺書。而且實習學校。則全體停課以示不爲人奴矣。紹台各屬。則集。議罷市以爲公司後援矣。事不一月。其風發飆舉之氣槪。足以令人驚。令人敬。令人熱血潮涌。不可遏止。而我蘇人獨汶汶泯泯。淡然若無聞。豈我。江蘇二千萬之人。心眞百死而無一生耶。幸也至二十五日而有拒欵會之發起。我之心乃稍稍慰。我之希望江蘇之心。乃又漸漸生。 
　　吾有一言敢謂拒欵諸君告曰。諸君非以和平爲宗旨者乎。而其所謂和平者。亦有界說否乎。使以國勢之孱弱。强權之進行。未敢挑釁外人。貽禍不測。猶可言也。若以外部有絶對的勢力。國民無抗拒之資格。而遂畏葸不前。哀籲求免。不可說也。何也。朝廷旣許人民叅預政務。則今日之請求。正與預備立憲之旨相合。外部既欲妨害人民權利。則吾輩之抵抗。本在文明法律之中。今日之事。無所謂和平激烈也。曰自辦。曰拒欵。皆正當之辦法也。不寗惟是。人民請命外部之電凡數十通。而外部契然不一覆。浙人主張拒欵之祝已二十日。而外部悍然竟出奏。是外部先以激烈之手段。對我人民。若我愈和平。則彼愈激烈。拒欵之事將永無達其目的之一日嗚。呼有借欵卽無鐵路。讓外部卽棄江蘇。今日之問題。宜作土地權觀。不當但作路權觀。使外部而能保我土地者。人民孰不願和平。使外部而必棄我土地者。人民又誰不激烈。吾謂激烈不激烈。其責任皆當由外部擔任。不必由吾輩勸諭也。吾輩所知者。惟實行拒欵之方法而已。 
　　方法維何。一實力。一耐性。一堅决心。何謂實。力外部旣以路股不足而借欵。吾輩卽以籌足股本爲抵制。何謂耐性。外部一日不收回成命。吾輩一日不解散團。體何謂堅决心。今日旣有一定之方針。他日卽無分寸之讓步。此三者。非謂在會諸君智不及此也。吾嘗見拒約會矣。開會者十數次。旁聽者數。千人。其氣槪非不激昻。而卒以辦法。不定宗旨不堅。至於漸自消滅而後止。拒欵之事若亦今日開一會。明日開一會。以演說爲開幕。以發電爲結果。恐會員之口說未終。外部之合同已立。嚙臍之悔。將何及矣。夫開會者實行之預備也。非爲演說員揚名聲也。故一開會即宜有辦法。有辦法即宜實行。旣實行即宜抱定宗旨。寗與路俱亡。不願路獨亡。我拒欵諸君其努力而前。 
　　抑諸君不聞某協理之言乎。其所主張者商借商還。蓋將以已集之欵。保 
 
 

Page 3

 
 
其已成之路商借之欵。接築未成之路也。不知外人今日。祗畏我不借欵。不畏我商不商。我苟認其一文之借欵。彼即有其一分之干涉。况乎此事而讓。尙有他事。一國而讓。尙有他國。觀於某某上浙路湯總理書。（見廿八日本報輿論一斑）我江蘇殆無面目可對浙人也。要之諸君以拒欵爲目的。則但知拒之一字而已矣。無所謂和平。無所謂激烈。無所謂不得而已而思其次。無所謂兩害相權取其輕。願諸君母貽江蘇羞。 
專電 
[電一（廣東）　　粤督桂撫聨電外部謂近有匪徒由越南竄擾邊境請照會法使驅逐 
[電二（北京）]  
　　郵傳部咨外部中法接電綫事如法使向外部交涉請答歸本部直接會議 
[電三（杭州）]  
　　淳安匪棍方晋抗糧被拿匪黨刦犯復暴動浙撫聞警卽密飭嚴州府親往督勦 
[電四（杭州）]  
　　杭人定議拱宸橋車站已鑄造汪大爕吳士鑑章梫許寳衡獸身人面生鐵像 
路欵要聞 
[浙江高等學堂會議詳誌]  
　　廿五日下午三時浙江高等學堂全體會議浙路借欵事先由吳雷川。太史布告會旨並宣布上學部電稿請公决張宗强。君（地理敎員）起言路事甚急宜徑達外部郵傳部不必由學部轉達衆贊成吳太史又云張中堂現在管理學部此電上去彼必鼎力維持故學部一電萬不可少衆遂决議學部外部郵傳部二電同發陳訓恩君起言借欵一事我輩之生命財產卽不去顧他我祖宗在九泉之下如何安心今見某報插畫有墓中升出人頭此不但指汪某之祖宗而言實爲我全浙人之祖宗而言我輩稍有心肝總須速圖補救之法遂大聲疾呼泣數行下衆益憤張世錄君起云浙路借欵非僅關涉國際問題實關於吾浙人生命財產之一大問題吾輩雖在學生時代對於此事萬不能不干涉今旣會議此事總須籌議妥當方法我意宜速聨絡全浙學界協力死爭最要者有三事（一）吾浙人生也可死也可借欸萬萬不可速向政府聲明（言至此衆遂疾呼賛成）（二）凡是學生諒必痛知借欵之害應各人任招股之職並自已量力認股多寡不計（三）省會學生應將此事始末情形及其利害痛陳於故鄕父老之前使一般國民咸知憤激自然招股容易拒欵亦不難了諸君以爲何如衆贊成沈十遠君（國文敎員）起言張陳二君之言大衆旣表同情余意張君世錄所謂集股一事尤爲要緊請諸校友協力謀之遂痛哭流涕演說借欵之害衆爲淚下王偉人君（敎務足）起言此事現經發起務須達到目的請諸君速舉代表（由本校全體中選舉無論職員學生均可被舉）以便刻日會同各校開特别大會研究此事將來學界聨絡後卽可加入國民拒欵會併而爲一共爭此事衆贊成遂行投票法公舉張宗强沈士元陳訓恩張世錄程祥芝汪德鈞六人爲代表王君又云北京三電宜趕緊譯發衆贊成遂派人至電局發電此時已晚遂散會所有各府學校電于廿六日上午譯發至以後事宜擬合各校開特别大會妥爲研究云 
[浙江拒欵會紀事]  
　　外部勒借洋欵一案浙人全體憤激風潮日烈兹國民拒欵會已公舉陸春江中丞張菊生孫貽讓兩部郎卽日朿裝赴都面與政府磋商力爭取消前議否則浙人萬不承認云又國民拒欵會前發公啓傳單請各府廳州縣公舉代表來省與會惟初十左右會期過促外府如温處衢台等府道路窵遠深慮不及經會衆公决改定十月二十日借下城白衣寺爲會塲届期並刋送入塲劵云 
[實行測勘𡩋紹路綫]  
　　浙路公司禀呈信署撫謂現派試用 
直隸州知州勞工程司赴紹興至寗波一帶測勘路綫定價購地卽日施工恐鄕民少見多怪擁擠喧譁請飭府縣保護以重路工而期周妥云云 
[法政學堂開會續紀]  
　　浙省法政學堂二十五日開會情形已略誌前報兹悉是日由學員馬兆龍君發起停課一日决議抵拒借欵事宜當經來賓十孚川君演說國民拒欵會與浙路絶然不同純用國民資格隨中學員樓金鑑君報告本會宗旨並公擬電稿達部（電稿見昨報）繼出敎員高朔君宣言對付万策大致謂憤激之言在舊日尙能聳動政府而今日已等諸老生常談斷非一紙空文所能救濟現在事處倒懸宜一面電知郵傳部以積極的陳述浙路關係利害人心解散大局可危請其以死力爭以符立憲諭旨一面電知外部斥其越俎干涉蓋蘇杭甬舊約久已失効此舉乃出諸道德關係操縱由我廢除由我於條約國際毫無影響之疑問以預杜其引寇入室以外交大題爲恫喝士民之具然後聨合全省各學堂籲請署院據情入奏爲民請命復由全體公舉馬兆龍章占笏陳大畇樓金鑑四君入國民拒欵會參議抵制事宜云 
[民立中學堂開保路會]  
上海民立中學堂爲蘇路借欸事於二十八日星期開保路會咸以今日之事以招足股本爲第一要義當時卽認定百餘股並各担任勸人入股以期多多益善云 
[法政聽講員勸入路股書]  
　　自蘇甬鐵路借欵之議起 
 
 
] 

Page 4

 
 
而不收外股之成案破自政府强迫公司承認之命下而奏准商辦之全局翻危乎哉土地者國家之寶財產者人民之寳今卫旦舉而擲之虎狼之手江浙人士羣情震駭奔走呼號電函旁午謀萬一之挽救凡以爲路權計耳路權失則東南之命脈絶而國家之根本搖是故爭路權卽以爭民權爭民權卽以爭國權爭之之効果不可知而其不能不爭且不能不力爭可斷言也雖然爭則爭矣苟非厚集公司之力以兼營並進則政府必將謂股欵不足堅持成說以萬鈞之力强制我國民而我爭路權之目的終不得達識者於是有欲爭路權先集路欵之議疇昔之會慷慨認招者三十萬我中國之人心猶未死乎則當仁不讓有志竟成舜人予人所爭一間天下事以少數人之力爲之則不足以多數人之力爲之則有餘集全體之力而爲之則立見其有成浙省雖小人口猶一千一百五十八萬也蘇省雖小人口猶一千三百九十八萬也無論節衣縮食積銖累黍每人認股於鄕國有應担之義務卽不然十人中認一股焉再不然百人中認一股焉亦已綽有餘裕無待外求又不然而一圑體認數十百股焉於事實亦不無小補吳越濱海潮流灌輸學校如林多士濟濟類皆有高尙之思想愛國之熱誠雖不能爲殉路之鄔生無不可爲輸財之卜式况各省與我江浙同處一杌𣕱國家之下各省學校與我江浙學校同立一文明社會之中江浙危各省豈能坐保今日蘇杭甬路權可以斷送即他日各省路權亦可以斷送推之我全國人民至可寳貴之生命財產權亦無不可以斷送一念及此吾知各省之莘莘學子必有披髮纓冠不憚爲同室之人之相救而慷慨解囊以協助我江浙者股本足路工舉以自已之資財得鄰省之扶佐營廢約自辦之實業不達目的不已或者政府知我江浙兩省人士政治能力之堅强而收回成命外人知我江浙兩省人士資產集合之鞏固而改變方針未可知也善乎馬先生湘伯之言曰此時宜由各學堂發起担任認股夫認股不拘多寡不論大小得寸則寸得尺則尺等而上之由學生而敎員而職員推而廣之由學界而商界而農界而工界土壤細流山海不擇無已請自滬地始請自敝所始吾同胞各國圑體倘有贊成之而急起直追以繼其後者乎江蘇敎育總會附設法政講習所全體聽講員謹啓 
　　按蘇路定章每股計洋五元浙路定章每一整股計洋一百元每一零股計洋十元 
[鐵血社致蘇路公司電]  
　　蘇省鐵路公司鑒浙江賣路賊汪已派人暗殺貴省對鄒何如鐵 
[留東江蘇同鄕會致蘇路公司電]  
　　蘇路公司轉商學敎育會各團體鑒路事留東同學組織让欵機關厚集勢力臣持商辦宗旨並請各報館一致鼓吹 
[閩行商會致蘇路公司拒欵書]  
　　蘇路公司總協理公鑒蘇路早經奉准商辦外部强迫借欵王權失人心離敝處股東走告惶駭均不承認務乞堅持到底切盼閩行商會朱承鼎李祖佑夏建平同叩 
[常州股東致外部電]  
　　北京外務部鈞鑒蘇路借欵關係土地主權請速挽救常州股東史藩趙銓年等叩 
[紹興士紳致浙撫電]  
　　撫憲鈞鑒浙路浙辦浙欵浙籌係遵旨辦理今欵足車開外部欲責浙借英欵是斷送全浙命脈萬難承認仰乞帥恩迅賜奏請堅拒以慰輿情紹興全體士紳徐嘏蘭秦文治袁翼陳邦翰等二十餘人同叩 
[粤路董事致拒欵會電]  
　　杭州拒欵會鑒前電想達諸公堅持能有轉圜乞電示同人盼切粤路董事會金茭等徑 
[嘉屬士民致拒欵會電]  
　　外部陽迫借欵陰遂路權萬民共憤請速力爭嘉王店區國民公電徑 
[嘉興學界致浙路公司電]  
　　欵借浙亡人心憤激務堅拒禾學界叩 
[金山明强學堂勸入路股啓]  
　　江蘇鐵路公司定額二百萬股（每股五元合一千萬元）現招得八十餘萬股先辦滬嚭鐵路現已築至松江年底即可通車不意英人賄通外部强借鉅欵一百五十萬磅（一千五六百萬元）（連利須二千餘萬元）責吾蘇人擔此重負且欲以本省公欵作抵吮我膏血桎吾手足吾同胞不速抵制尙有容身地耶現欲挽回利權冝自集足股本股本旣足則英人自無隙可乘昨上海股東集議踴躍認股頃刻間已集得三十萬股本校敎員學生亦蘇省一分子義不忍坐視謹本斯義募集股份尙望諸同學節糕餅果餌之資及一切無謂之費共謀公益本校敎員公佈 
[金山紳商學界致都察院電]  
　　蘇浙鐵路遵旨自辦吾邑四民典產物爭入股借欵實行民財失民心離何以立憲何以圖存伏乞氏奏挽救 
緊要新聞 
[政務處交編要摺十七件北京]  
　　日昨會議政務處發交憲政編查館應行編制各摺共十七件聞有張袁兩軍機及岑宮保 
 
 

Page 5

 
 
等條陳立憲摺均在其内云 
[廷寄准辦南贛淸鄕事宜北京]  
　　廿二日軍機處字寄贛撫奉旨瑞良電奏請以李占椿會同文武辦理贛南寗都各府州團防淸鄕事宜等語着照所請該部知道欽此（望） 
[外人對於傳敎之公論]  
　　二十七日倫敦電云英國愛爾伯廳舉行中國傳敎百年大會祝函紛至前駐華英使薩君亦致賀緘措詞甚爲公正大旨謂凡敎士赴華傳敎者必先學習中國聖賢書籍然後始可從事而尤不應干涉華官與敎民交涉之事去譯文匯報 
憲政館奏定調查局章程（續） 
[第六條]  
　　法制科統計科各設科長一人承總辦之命綜司科務各股設管股委員一人或二三人受科長之指揮分司各股事務其餘應设書記等員視事務繁簡由科長商承總辦酌定 
[第七條]  
　　除上列兩科外設庶務處一所由總辦選派委員二人分司一切雜務 
[第八條]  
　　科長及管股委員由總辦開單呈請督撫劄派書記委員等由總辦委用 
[第九條]  
　　凡調查任用各員自總辦以至管股委員均須曾習法政通達治理者方爲合格 
[第十條]  
　　凡調查局調查所得之件應按類編訂呈由本省督撫咨送臣館其統計事項並應分咨主管各部院（仍未完） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[憲政館奏設各省調查局摺]  
　　奏爲擬請飭令各省設立調查局並辦事章程繕具淸單恭摺仰祈聖鑒事竊臣館奏定辦事章程内第十三條所載調查各件闢繫重要得隨時 
派員分赴各國各省實地考察得並隨時咨商各國出使大臣及各省督撫代爲調查一切等語業經奏奉俞允通行各在案惟是考察各省事實以爲斟酌損益之方較之考察外國規則尢爲切要倘於本國之設施固有之沿習未能一一得其眞際恐仍無以協綜核審定之宜現在臣館　司編制統計二局亟當預籌京外通力合作之辦法以期推行盡利查德法制局中央現設本部各邦復立支部一司厘定一任審查故所定法規通行無阻中國疆域廣袤風俗不齊雖國家之政令初無不同而社會之情形或多岐異現在辦法必各省分任調查之責庶幾民宜土俗洞悉　遺將來考核各種法案臣館得有所據依始免兩相抵迕日本統計局則分三級以任調查其第一級爲町村第二級爲郡市第三級爲府縣層遞求祥乃臻完密我國統計之學萌芽方始加以名稱繁雜岫報參差根於習慣者現當求畫一之方涉於弊混者尢應求眞實之象允宜規彼成式逐漸求精然後分門編纂爲統計年鑑之刋庶不致全涉影響之談而可獲叅觀之益臣等再四籌商以爲僅恃由京派員之　蒐採恐多闕漏若委諸外省而無專責經理期日必致遷延惟有仿東西各國成法令各省分設調查局以爲臣館編制法規統計政要之助開辦之始必須事事先求其簡明確實斷不可參以虚飾之詞敷衍之見乃可望同疏而至密袪僞以存眞卽由各省疆臣注重講求遴選妥員實地考察隨時編列彚交臣館俾中外聨爲一氣報告不爲具文於臣館奏設兩局應辦之事始有把握至重要專件仍遵前次奏章隨時派員攷查外謹擬各省調查局辦事章程恭呈御覽如蒙俞允應請飭下各省該將軍督撫一律遵行並將開辦情形咨明臣館存案備查所有擬設各省調查局並辦事章程緣由理合繕單恭摺具章程已見昨今兩日本報 
分類新聞政界 
政界 
[江督奏請奬叙鹽商揚州]  
　　江督端千帥奏略稱上年江北灵賑羅掘俱窮臣以淮鹽四岸運商素多急公好義飭由運司勸諭去後兹據該運司詳稱各運商現擬報効銀一百萬兩公債八十萬兩分四限在司庫及各岸督銷局呈繳其公借之欵按六年分期籌還不計利息等情前來懇恩俯准援照淮商歷届報効成案按照七項常捐及翎枝虚銜貢監封典實銀請奬如蒙俞尤並懇敕部隨到隨奬俾昭激勸云云（止） 
[鄂督求才共襄治理武昌]  
　　鄂督趙次帥札屬員各舉人材共襄治理文云本部堂下車以來諸事倥偬求才若渴每於接見僚屬博訪周諮延攬才能唯恐不及該司道等蒞鄂有年自應飭由該司道及各局所總會辦各舉所知共襄治理無論官紳商民或才能出衆或學不專門臚列所長明言所短不拘多寡限五日内開摺密呈聽候隨時傳見量材錄用其續有所知亦准續呈果能名實相符克副委任則原薦者與有光榮倘徒取虚聲無裨實用或品行卑污不堪造就者則濫保之咎亦所難辭該司道等但務著實幸勿徇情以副厚望其庸劣不可委任之員亦另摺 
 
 

Page 11

 
 
密陳除分行外合行札飭云云（求） 
[電飭民使回省奉天]  
　　民政司張司使元奇已於本月初間禀報出巡兹聞唐撫有要公面商電令迄卽回府刻聞張司使擬於本月二十五六由安東先行回瀋　面晤唐撫後再行出巡（各） 
[不准任意調員差遣（杭州）]  
　　浙藩通行各府略云據正任寗波府知府文紳禀稱試用巡檢蔣振鵬明練督實堪以分寗作爲額外差遣禀請札派等情到司查文守已奉文撤任乃於交卸時猶欲禀調差遣之員殊不知其用意所在蔣振鵬旣已分處何以先不後忽求禀調是該員旣有心取巧而文守亦在意徇私毫無疑義除將蔣振鵬即行撤回聽候察看外合行通飭遵嗣後凡遇交卸時母得率行禀請云云（交） 
交涉 
[英領電請速煤油池九江]  
　　駐潯英領事倭納君電政贛撫略謂九江開設煤油池定案已久請卽電飭地方官速與亞細亞公司商酌勘地是所盼切（家） 
[英商輪又在增城被劫廣東]  
　　十六日上午英商東生輪船在增城河面被刧失贓約值五千元旋經廣州口英領事向督署洋務委員温道面述此　請查緝温道轉禀張督張督據禀已嚴札各屬略謂英商輪船在增城河面被动之案究係如何情形所報失贓之數是否相符地方文武尙無隻字禀　殊屬玩忽　極特嚴飭緝捕局查所該管營縣及水陸巡防輪扒各船員弁職名先行詳請記大過一次勒限十日務將本案賊匪悉數破獲追贓給領具報（子） 
[力拒日人設會傳敎福州]  
　　日僧葦原得忍在閩省興化設堂傳敎一節先由該領事函請保護經興化府函復謂日本神佛兩敎與東西敎派迥殊日淸條約亦無載及况神佛中國早有敎門該日僧每藉傳敎爲名招引匪類包攬干訟種種違約妄爲懇請照會辦理又有日人矢神勇迭次來府以興屬有人擬設日淸新學研究會邀伊帮同襄理請爲保護等情覆經該府以内地紳民設立何項學會聘用洋人須禀請地方官照請領事延聘方爲正辦該日人何得貿然而來自設會亦未便私行結納禀請照會經洋務局照請日本領事飭令回省究辦（早） 
[外蒙金礦之轇轕北京]  
　　庫倫辦事大臣延祉日前有電到京謂外蒙古十謝圖部事臣汗部兩地之金礦勢不得不與俄國合辦故現與俄人定契約十二條等語軍機處以該契約有害中國之利權旋電飭延大臣迅速與俄人攺訂以免將來之患（丙） 
軍界 
[贛撫電請起用湘營宿將江西]  
　　二十一日江西巡撫電致軍機處請予代奏畧謂竊查贛南民情錮蔽强悍成風此次敎案之始其勢洶洶當各路軍隊未到以前深恐蔓延通飭赶辦團防特電約在籍開缺江南提督李占椿馳赴贛郡會同地方官辦理團防及剿撫各事該提督精神钁鑠任事忠勤爲老湘營宿將一經傳諭各處紳民節節順手目下贛南一帶雖已安靜而地廣民頑事定之後大隊不能久駐　懇天恩傭准以開缺江南提督李占椿督辦贛州南安寗都各府州團防井會同地方文武舉辦淸鄕事宜以專責成而弭後患是否有當伏候聖裁謹請代奏按此則可與要聞欄參觀 
[陸軍部撥還商號借欵天津]  
　　北京練兵處開辦時係由直督在天津商號借銀五十萬兩前已由直督在烟酒稅項下提歸四十萬下餘十萬由鐵　書將各省協濟練兵處經費内提撥淸還（乃） 
[浙撫擬調回駐紹防營杭州]  
　　紹興前因秋瑾之　曾由張筱帥派令巡防隊駐紹鎭攝現在信懷民中丞擬調回杭州經紹興府貴壽鋆得悉卽請紳士數人到署商量聞現具禀省台請留云（内） 
[籌畫新軍經費安慶]  
　　皖省添練新軍開辦經費前擬撥動土藥稅厘銀四萬兩屯田繳價銀二十四萬兩兹土藥稅釐一欵旣經部駁不准截留惟皖省財　艱窘前經購買鎗炮業已動用無存是以皖藩連方伯　擬將土藥稅釐銀兩暫時動用一俟屯田繳價收有成數再行提還解部云（美） 
學務 
[札飭推廣簡字學堂南京]  
　　江南簡字學堂經前署督憲周制軍奏報創辦現聞端午帥以該學堂開校兩年按期畢業成就頗多自宜逐漸推行使人皆識字以收廣開民智之效近擬先於四區初等小學四十所添設簡字一科應由簡字學堂選派最優專畢業學生十人往允敎習每人敎授四所所有鐘點應　寗學司會同總理該小學堂梅道妥爲支配該敎習等每月酌給薪水卽由該小學堂經費項下按月支給（空） 
[勒令留學畢業生力盡義務南京]  
　　湖北留學日本體育會畢業生王季梁曾經江督端午帥派充督署模範小學堂體操敎習乃該生到堂以來屢誤鐘點曠廢功課有負委任業已將其撤差因念其曾受文明敎育所授體操亦甚合法且前赴日本留學係東湖縣地方公費應回湖北東湖縣盡敎育義務以符　章現已咨請鄂督轉飭學司將該　發往東湖縣小學堂勒令力盡義務倘再仍前曠廢卽從嚴懲處以爲誤人子弟者戒（空） 
[喻太史緩期出洋杭州]  
　　浙省兩級師範學堂監督喻太史長霖現奉京師翰林院資遣出洋考察喻太史以旣已接辦師範監督一時難以出洋俟該學堂開辦後規模粗具卽行赴赴東瀛考察事竣回國再行接辦業由支提學詳請信署撫咨復矣（木） 
[學堂請提廟欵湖南]  
　　湘省興寗縣南鄕二都兩等小學堂現因經費不敷擬就該處各菴院酌提常欵以資善後業出邑紳李君求升禀奉吳提學批縣會同地方正紳查明核辦 
[武生阻抗學捐湖南]  
　　湘省武岡州高沙小學堂爲該州學界籌捐興辦所有各項捐欵均經禀准立案現有該州武生劉寶田等屢次阻抗捐欵經該學總理李紳鍾奇出與理論劉等不服仍多方阻抗聞已由李紳禀請提學司飭查嚴辦矣（敏） 
 
 

Page 12

 
 
實業 
[贛州礦質運省江西]  
　　贛省勘礦委員李貞銓電禀贛撫略謂贛礦近開四井六洞苗佳旺每日可採一萬七八千斤刻因起造廠屋砌爐購機一時實難速辦附近又無焦炭當經函請藩司可否將所儲銅苗運省用萍鄕焦炭在銅圓局聘師化鍊兹奉電飭運省合將苗旺遵於日内起運到省云（家） 
[商品陳列所開辦奉天]  
　　奉省商品陳列所現由各府將商品運到擇於本月二十日爲開辦之期先期分送優待票招人觀覽惟每逢一四日期則專備女客往觀男客不能前往（各） 
[委查敎育用品認捐杭州]  
　　浙省萃利公司職商陳壽嵩具禀上台畧謂職商認定捐額各處敎育用品販目外洋運銷内地者由公所照章抽　落地捐近年學堂林立運售是項用品者日繁應請自明正爲始酌加認額收捐等情現由釐餉總局批飭另候派員會同該公所董事將認額如何加增捐章如何釐訂據實禀候飭遵以裕餉需而杜中飽（内） 
[杭垣米市近况杭州]  
　　近來杭垣陰雨過久鄰城各鄕晚稻均被淹没農民紛紛赴兩首縣報荒又因湖墅米船少到並有日本將運米出洋之閱米商紛紛購囤乘機漲價數日之間驟貴三四倍居民鑒於前轍爭先買藏致入奸儈彀中（内） 
雜記 
[禀請派兵協拿列械聚賭匪棍杭州]  
　　山陰縣屬三村莊等處賭風素熾近來賭棍徐阿奎等竟敢排列軍械强開賭場商民不堪其擾前日特聨名多人來省　控環請派兵協拿究辦聞信中丞閱牘大爲震怒嚴飭按察司密飭山陰縣會同防營迅速馳往各該村地方嚴密查拿懲究以淸盜源云（交） 
[六安州禀陳緝匪情形安慶]  
　　六安州李牧维源具禀皖撫略稱許米等匪現尙避匿未出惟旣屬安淸帮匪則其平日黨類必多現已輾轉覔人密購眼缐一俟查有確實蹤跡卽當據實電禀云（非） 
[禀報淳安匪亂未靖杭州]  
　　金衢嚴道密禀浙撫略謂嚴屬淳邑八月間有聚衆毁學圍署情事經啓守移撥協標弁兵商令卞丞宗彬馳往彈壓并沈管帶督隊到淳鄕民聞風散退由該守及卞丞通禀在案乃九月十四日又據啓守密禀淳邑附城之方徐二姓因慮查拿聨合村衆爲負嵎自固之計協標兵僅三十名沈管帶又馳赴東陽查辦梟匪淳防兵力過單不足以資震懾懇請轉禀添撥軍隊星馳赴淳等情前來職道查刁民聚衆毁學困署已干法紀現又紏衆防守意圖抗拒其中必有倡首之犯懼罪煽惑際此民情浮動急之則變生緩之又恐附和日衆將有滋蔓難圖之勢地方情形緊急可否仰懇憲合迅派軍隊馳往彈壓兵威所懾脅從自　再由地方官密訪首要獲案懲辦以安反側而警效尤是否有當伏祈核示（交） 
[電查梧州罷市北京]  
　　梧州罷市現軍機處發一電旨致廣西巡撫命將梧州商民因捐罷市之事卽速查明電復并着妥爲彈壓云（子） 
[民船失事遇救通州]  
　　二十一日日淸公司大利丸輪船在通州江面相近見中國民船失事當經該輪救出八人送至張黄港登岸（外） 
[鄂督批飭禀控委員苛徵勒商武昌]  
　　湖北天門縣商民萬泰源等三十餘人日前赴省具禀鄂督以該縣籌餉局委員陳太守完苛微稅欵勒索商民共劣跡五欵奉趙次帥批云查烟酒稅係遵照部章辦理之件該民人等旣以烟酒爲業自應遵章繳稅但委員辦理稅務章程亦須劃一現在籌餉一項仍改歸州縣辦理應令天門縣體察情形比較鄰縣各章程斟酌妥辦該商人等亦不得藉詞阻撓致干重咎云（完） 
[委員漏稅土藥充公武昌]  
　　湖南礦務局委員陳季春二尹日前因考查礦務來鄂携有土藥數百兩經某關卡以未報稅飭令充公該員赴鄂督署呈請仍願照章納稅冀得發還奉趙次帥批以漏稅充公自係照章辦理不得飾詞嘵凟云云（全） 
輿論一斑 
[勸人以看跑馬資購路股書]  
　　今日爲滬上跑馬之第一日士紳興高采烈車水馬龍踴躍往觀而亦知借欵之事急乎借欵成鐵路去江浙亡卽他省亦豈能幸免故有心人惄然憂之咸思出全力以拒之拒之之方無他惟堅不承認死不稍讓速籌與築之經濟以爲後盾而已今跑馬者西人之遊興也吾等處此危急之秋尙有何興而作壁上觀何若以看跑馬之費盡買路股旣可抵制借欵且增永遠家資乎有心人想亦爲然故不憚揮涙告之 
[輓鄔烈士聨]  
　　君先死君爲路死全體願爲路死舍生効死則路不死我猶存我與國存同胞咸與國存知亡圖存庶國長存[  山陰杜同甲]  
　　血可濺頭可斬莫使路權陡失前者作後者繼勿謂浙人易欺[  台州旅杭學界]  
　　子爲浙死我爲浙哭人以路利君以路名江蘇一分子路亡國亦亡凉血不知亡國恨身死心不死厲魂欲食死心人[  浙江國民拒欵公會會員何琪]  
路亡浙亡其何以國雖死不死猶有此人浙路業務同學烈矣殉路士君死得所傷哉亡國民我生不辰浙人杜瀚生前路蒼茫慚後死寒潮嗚咽哭先生 
[  浙路業務學校新班生山陰何杲時年十五歲]  
[輓鄔烈士詩]  
　　欵足車行實業興文明進步日蒸蒸奈何平地風波起惡耗傳來感不勝鄔君一死姓名芳男女同胞要自强欲倒狂瀾須力挽休敎坐視浙江亡[  泉塘婉香女史]  
　　兩浙爲東南保障恐此日路亡國亡拚將蟻命犧牲喚起同胞扶危局五洲嚴黄白問題慟他年種滅族滅終屬犬戎奴隸先歸凈土作完人[  浙路股東郁聞堯泣輓]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說滑稽支那旅行（二十六）]  
　　白惠文起初見了弗倫的樣兒。也由不得捫著嘴好笑。見他這樣的亂跳。便拉了他一把。瞅他一眼道。你安靜些罷。何苦這樣惹人笑話。說著便放下了手中的刀叉。立起身來。把他拉着坐下。又把一方手申。替他裹了手上的傷處。弗倫方才坐下。只聽香滿廳内笑聲不絶。明曉得笑的是他。只得低了頭。裝作　聽見的樣兒。又見一個少年貴女衣服上淋淋漓漓的髒了好些。滿面上狠不高興的樣兒。指手劃脚的對着一個四十多歲的俄國紳士。不知說些什麽。那俄國紳士却賠着笑臉。彎腰曲背的。好似在那裡和他賠罪。說了好一回話兒。那貴女方才坐下。那俄國绅士。却氣忿忿的走過來（）指著他的臉。口内嘰哩咕嚕了一陣。揎拳擄袖的。好似要和他打架的樣兒。弗倫雖然聽不出俄國話。那面上的神色。總是看得出的。知道事情不妙。便睜著兩眼。和那俄國紳士分辨了一陣。俄國紳士也聽不出來。兩人越說。越不明白。幾乎彼此要打　來。幸而船上的執事員連忙趕過來。拉開了他們兩個。又有一個會說俄　的僕歐。走過來。指著弗倫的臉。和那俄國紳士。說了一陣不知什麽話兒。那俄國紳士方才微微笑著。點一點一點頭。走了開去。弗倫只氣得目瞪口呆的。朝着白惠文說道。怎麽怎麽這個混帳的俄羅斯人。他自噴了人家一臉的酒。與　什麽　干却無缘無故的　尋起咱的事來難道。他們也要咱當作那　支那人一般。没有一些而氣的麽。白惠文聽了。也不好說什麽。只看著他的臉兒。捫著嘴笑。弗倫又拉著那方才和俄國绅士說話的僕歐。要問他那俄羅斯人口内。不明不白的。到底和咱說些什麽。那僕歐起先還不肯說。後來被他拉著不放。一定要他說了才罷。没奈何只得對他說道。他說你這個人。可是個痴子不是。爲什麽天天總要鬧些笑話出來累得我一口酒噴了出來得罪了别國的貴女。賠了無數的不是方才罷了這不是好好的被你害出來的麽。弗倫聽了僕歐的說話。只氣得暴跳如雷。口中亂駡那俄國紳士道這個東西。他自已得罪了人。却顚倒來派著咱的不是。咱又不是他的兒子難道該應替他受過的麽。那一班膳廳中的船　。笑了半天。好容易止住不笑了。見了弗倫這般模樣。一個個不覺又笑起來。白惠文也暗暗的把他的衣服拉了一下。弗倫正是一肚子不快活的時候。那裡覺得不人拉他的衣服。便又問那僕歐道。旣是他這般說法你對他說的又是些什麽話呢。僕歐聽了那裡肯和他實說。只說我没有和他說什麽。說的不過是幾句閒話。 
國外新聞 
[海參威俄兵叛亂四誌]  
　　二十七日東京電大海參威現已平靖傳聞列柯内夫克地方之工黨二十五夜亦起暴動尙有　他數處並在告警歐克司克地方有革命報兩種現方竭力鼓吹革命之事據確實消息謂哈平及冀台之間之革命黨正在籌畫劫掠　策以備舉事之糧餉云又電云此間朝日新聞得海參威來電謂該埠又有不靖之象星期六晨聞起各店復皆閉門二十八日倫敦電云海參威之亂被捕之兵民約一百五十名此事叛徒已與駐兵及水手等謀畫已久未亂之前商人俱紛紛出口滅魚雷艇叟地的號之水兵當時亦叛旋被壓服 
[歐太省印亂已平]  
　　二十七日紐約電云納凡哈印度十著叛亂現已平定駐兵無在不勝並擒獲徒首領十名 
[查見未經許可之移民局]  
　　二十七日紐約電　焚哥武地方發見未經許可之日本移民局四所專運工人入口以應各種工業之所需大約皆將停閉矣 
[英倫威爾之市政選舉]  
　　二十七日倫敦電云昨日英倫及威爾舉行市政　舉計一百四十一區選後保守黨占優勢得一百十五位自由黨居二十工黨居二十二獨立派　四社會黨居四 
[俄革命黨之激烈]  
　　二十七日倫敦電云俄國有軍務書記官數員在聖彼得堡被拘已承認暗謀擬於某星期陸軍部會議之際將全部炸毁 
[德皇痊愈]  
　　二十七日栢林電云德皇前曾感冒風寒今已痊可英倫之行不致延宕 
[德海牙會代表受賞]  
　　二十七日栢林電云德廷近以黑鷹寶星賜與海牙會德國代表男爵提孛斯丁 
[葡國革命黨之甚]  
　　二十七栢林電云葡萄牙反對君政黨之勢燄日見其甚又電云葡萄牙政府飭駐各國葡使轉告各國政府葡國革命之事爲無足關　之舉動亦無礙於皇位之存亡 
[印度亂象]  
　　二十八日倫敦電云邱雪姆電稱制法院業已批准禁止不經官府允許無端開會之　案印度總督伯爵閔土謂數月以來警告屢見或印人叛亂或侮辱歐人或煽惑陸軍與之同叛此皆未可忽畧者也惟印度軍隊竟不爲亂徒甘　惑故請陸軍統帥代爲道謝又謂政府凡印人政　之希望並不欲加以抑制以上譯字林報 
[紐約輸入巨金]  
　　二十八日倫敦電云羅西台立郵船於今日輸 
 
 

Page 19

 
 
入紐約金磅二百萬 
[美國經濟恐慌餘聞]  
　　二十八日倫敦電云美國金融恐慌商人因之失業者甚多其數約六萬餘人 
[英國撤退失職軍官]  
　　二十八日倫敦敦電云據太晤士報載稱駐愛爾得沙地方之第五騎隊未能稱職已有少佐三員隊弁二員付半俸撤退以上譯文匯報 
本埠新聞 
[領袖對於租界禁烟之見]  
　　滬道照會領袖請禁止租界烟館一事昨領袖西拂君又照會滬道謂租界禁烟問題現經議定嗣後各烟館槪不給予准開執　以期逐年遞减適符十年禁絶之諭一時碍難將所有烟館遽行禁閉云 
[滬道催結采石肇禍案]  
　　蘇路公司採石一案兹滬道王觀察以宋鶴昌沈德　許福良等及揑名迭上禀電之人曾　分别提　張紳葆培所受虧損作何辦法迄未　復事關奉憲飭辦未便任意遲延昨特札催松江府限文到十日内妥速會商辦結報查以便轉禀銷案違干未使云云（企） 
[滬道復江督電（爲飭查米價事）]  
　　督憲鈞鑒哿　敬悉　詢商會查復廿一市價常帮新梗上等每石七元中六元七次六元五新破白光十七元六中七元四次七元二蘇回新梗上六元七角中六元五次六元二泗涇七寶新梗上七元中六元七次六元五南帮雙碾新梗上六元九中六元六次六元三雙碾白光上六元一中六元一次六元蘇同白光上六元一中六元次五元八角五謹復（企） 
[蘇撫札松滬厘局文（爲派委督辦事）]  
　　照得松滬捐釐總局綜核收放稽察利弊在在胥關緊要歷經派委蘇藩司蘇松太道會督辦理在案兹查朱兼署藩司業已到任所有總局事務白應照案派委會督籌辦以期整頓除札委朱兼署藩司遵照會督籌辦仍先將遵辦緣由報查外合行札知該局卽便移行遵照（琴） 
[續記靑年會歡迎川督事]  
　　靑年會歡迎陳筱帥上海道王觀察特派陳　泰二尹往充譯員帥節於是日八鐘蒞會兹補錄答詞如下本月二十六日本部堂道出滬上承靑年會諸君開會歡迎實深欣感靑年會之設原爲敎戒子弟使知端其趨向不染浮薄之習用意至厚立法至善本部　深願此會推廣於各埠以及内地則保全靑年子弟爲益更非淺鮮本部堂實有厚望今幸逢兹盛會用誌嘉佩並祝斯會日益發達庶不負諸君創設之美意焉 
[巡警總辦查勘浦東崗位]  
　　北市巡警總辦汪觀察前日上午乘坐救生小火輪帶令測繪課員雲鵬偵捕課員汪景龍並議員朱日宣蔡三泉同往浦東爛泥渡查勘各處應　推廣崗位等事下午復乘轎至洋涇十八間八埭頓火油池各處查勘一週至晚乘輪回局（衣） 
[禀請設立宰甡公司之批詞]  
　　職員朱鼎臣等擬在南市設立宰甡公司禀奉總工程局批示云設立宰甡公司驗剔瘟猪病豕誠於衛生有益惟查租界之宰甡公司稍有抑勒卽釀成罷市風潮南市亦擬仿辦能否一無流弊應邀同宰肉莊各行𦣻公同妥議訂立章程聨合具禀� 
以憑核辦云（夏） 
[中國公學運動會記事]  
　　二十七日本埠中國公學在虹口新靶子路舊靑年會操塲内開第一次秋季運動會來賓到者約四千人會塲佈置適當規則嚴謹又於塲之右隅設一新聞部頻頻印刷場中新聞徧塲分送莊語諧謔圖畫號外告白賞　等無不畢具亦創觀也并有東洋磁器商日野洋行贈細磁大金花瓶一對奬給優勝者又日本農商務省海外實業練習生石黑秀久君贈以小花瓶指定奬給鐵槓優勝者本埠守眞學堂則贈以勝字旗　（川） 
[秋賽初紀]  
　　昨日寓滬各西舉行秋季賽馬第一次十馬司羅勝第二次八馬克來敦代梅業勝第三次十七馬　司里代正龍洋行勝第四次十九馬小馬立師勝第五次十八馬司羅勝第六次十九馬非夫克來敦勝第七次九馬海司老裕泰代勝第八次八馬月司里代正龍洋行勝第九次十馬堂生勝（衣） 
[會審案停審三天]  
　　昨日西商賽馬所有公共公廨會訊各案由寶子觀明府照會西官停訊三天至公堂各捕房𤨏案亦提前一點鐘解訊云（衣） 
[扭胞兄吞没家產]  
　　小東門外乾坤和水烟店主張景洲　伊弟張志誠扭控到縣禀稱胞兄景洲吞没家產曾在靑浦縣原藉控告蒙斷交保邀親友議分在案豈知保出後避在租界延不淸理故此扭案請究襄讞李明府因旣在靑浦禀控有案判將張景洲押候移解靑浦歸案訊辦軌 
[巡長與巡士尋仇]  
　　一路一區巡長嚴樹培與巡士嚴寶儒不睦昨日乘寶儒上差在魚行橋行走該巡長即糾衆至該處崗位尋仇將寶儒兇毆事爲游正巡官聞悉立傳嚴等到局大加申斥（泳） 
[藉屍圖詐]  
　　老垃圾橋貽德里楊雲舟家傭婦跌斃一事已誌昨報兹悉此事已由屍親允爲棺殮詎屍侄周阿二意圖勒索昨竟糾黨多人前往吵閙楊怒甚即欲强行棺殮阿　即將棺蓋攫去紛執多時恐難免報縣請驗也（衣） 
[滬南小火]  
　　昨日午後南市洪　馬頭弄内施姓家失火幸卽由巡士救熄當將事主拘局從寛斥釋（夏） 
[法界火警]  
　　前晚十一句鐘法界臨平里源潤公東洋莊失愼焚去左右隣全裕公松盛麗華申莊等各號房屋八九幢捕房查得失火之家保有火險飭探將號王拘入候查（舟） 
[上海官事]  
　　法公堂讞員聶宗羲昨至道轅禀知奉巡警總辦札委兼辦警法科長裁判課員差○上海縣李紫璈大令昨晨偕南匯縣王少谷大令乘坐火車赴蘇謁見署撫陳中丞面禀要公○浙江鐵路總協理湯壽濳劉錦藻昨午因公到道拜會（車） 
訟案 
[總工程局紀事]  
　　趙安邦誘拐西門外傭婦金方氏之四歲男孩串通張和發宋阿三許阿憨周榮高王惟達等賣與洋行街蕭全茂糖行客姚姓得洋三十元被氏偵知控局 
 
 

Page 20

 
 
　　昨日提訊判趙戒責四百下張責一百下均收　宋責一百下交保知照姚限半月將孩交案許周王三人各責一百下斥釋○浦東人孫文華被龔義和蓆店扭控定買洋紗五十包延久不出虧銀二百二十餘兩孫供前被成大恆洋紗號主張愼之定貨後倒欠鉅欵曾經禀奉飭提未獲以致欠户未了孫明府判孫先將此欸文保理明再候提張到案併追（夏） 
[巡警局紀事]  
　　總局朱錫金等十人在三路一區界内聚賭拘獲解訊判朱罰洋兩元其餘九人各責一百板斥釋○張兆文王金生串竊某氷廠竹笆判各笞責一百板逐出　　城内第一路四區　徐錦卿扭控洪阿桃竊棉花衣物判押候訊究○沈茂榮菜担違章碍路著拘留一小時開釋○何小根蔡榮理在途口角判何罰五角蔡罰一元○錢阿毛在家牌樓違章小便判拘留三小時開釋○新北門外某鐵店學徒王阿福因被師凌虐逃至張家弄地方啼哭由巡士拘局著押候傳到該店主再行核辦（衣） 
[公共公廨早堂案]  
　　新閘馬路王德林所開之小客棧　因容留流氓被包探查出地板下藏有手槍鉛子解奉訊判押三月罰一百元在案昨王德林將瞿坤榮扭交捕房解案王供上次手鎗等實是瞿來借寓私自藏匿訊之瞿堅不承認讞員寶子觀明府商之英巴副領事判押候查明候禮拜五再訊○王如其前日在某戲園内竊取布衫一件由捕解究判押令伊兄王金生到案于禮拜三訊明領回管束○顧培元以伊妻吳氏與張姓通姦控奉提訊氏供丈夫失業不顧家用時將婦人兇毆求察訊之張姓堅不認識判氏交保吳具結候質○施二郎張二郎違章傾倒垃圾判各枷示七天○王林子與阿坤在曾香里私開華商總會任人賭博經中西捕將沈順慶沈錫雲陳長生王芝豐王金富等拿究判沈押二月餘各罰洋五元賭具充公○成衣匠鮑月山與同業奚順甫之妻曹氏通姦陸續借去洋三十元金戒一只並將綢布各衣料於夜深時携出圖逃由捕解究判枷示一禮拜○朱榮春在席春榮棧内竊取衣服判押兩禮拜席　洋十元充公○甘林生向日商定貨不出控奉提究判交保訂訊○張少華酒醉毆捕判枷七天○船房趙阿金違章在碼頭拉客判枷三天○江永興將洋人之紙皮鞋吞没不還控奉提究　交還原告鞋子十二雙斥釋○沈金郎姦拐周阿華之女張周氏來滬住在趙沈氏處由沈仁海奚家林顧其祥等串賣得洋一百六十元分用逃逸經周報捕解究判一併押候查明於禮拜三訊辦○邱梓琴騙取袁良卿鑽戒四只托五康庄王廷國抵押得洋一千八百元袁報捕將邱王先後拿究判押限七天贖還如違擬罪（衣） 
[法租界公堂案]  
　　秦阿寶妻子女兒於七月間被人拐逃訪查無著兹悉爲丁寶榮誘拐報捕拘訊丁供實無誘拐情事恐母親所爲容或有之現母親已往楊江鎭求察判押候補提丁母到案再究○江北流周金寶因向車夫紀大哥子拆梢不遂遽出小刀將紀戳傷手臂由捕送醫院醫治須待一月可愈昨將周解辦判枷號二月押改過所半年○八仙橋長陞小客棧主朱洪茂縱火昨日解訊驗明放火之油布紙物屬實收租人林仲榮稱朱欠有房金兩月房屋已被損壞請令賠修官判朱枷二月押捕房五年○王阿三偷太古棧白糖枷一月押改過所三月○陳三郎莊阿三串竊大通船客考籃衣物判枷一月發碼頭示衆○王啓　竊棧房胡桃等物判枷一月示衆（業） 
[美租界捕房事]  
　　廚子嚴榮泰在西華德路扭信婦人張小妹調戲由捕拘入申斥釋出○前晚有甲乙二日本人在茂海路恃醉滋圖並撃壞某茶館物件將茶碗傷及婦人范樊氏頭而由捕拘入轉送該管領事署究辦○某某二水手在百老匯路酗酒滋事拘押候訊（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
