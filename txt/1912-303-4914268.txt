# 1912 - 303 - 4914268

 

Page 1

 
 
社論 
[再論中德美聯盟] [  亮盤]  
　　德國議院副議長某君頃者來京謁見大總統談及中德邦交之輯睦而德報復倡爲中德聯盟之說因旁及於承認民國交還膠灣此事關係絶鉅若果見諸實行全世界且爲之變動豈僅中德兩邦蒙其影響而已近日吾國各政黨亦頗有主張中德美聯盟之說者噫嘻追溯十七年前事誰使吾國外交大局至於今日之迫　者使非有膠灣租借之役敎猱於先則旅大威海廣灣之失何至如彼其易而後來外交界之風雲未必如是之駭心而恫目耳今當我民國肇興之初而首發此親仁善鄰之名論將所謂解鈴還是繫鈴人能發者固必能收乎然承認聯盟兩事固非甚難之舉獨彼以十餘年之精力糜千百萬之金錢經營草瓶之東方根據地而公然舉完璧以歸我此雖五尺童子亦能决其必無此事者厚貌甘言胡爲而發識者有以知其别有深謀矣彼蓋有見於英俄法日皆爭思馳騁於中原而不甘獨居人後而又習知夫吾國民之心理文明排外思想未嘗稍釋於懷倘必如諸國之所爲必非吾國民所樂受其後且格格而不入始謀别開一徑舍剛用柔以與英俄法日諸邦爭此先人之一著耳聆其言未嘗不可喜而要其廓然大公與人爲善之衷則與美固不可同日語矣雖然國際之變態何常在我之迎其機而善用之耳吾國苟有發憤自强之一日離羣獨立勢所不能則必求其可爲吾友者而資之以自助美之不可不與聯盟固也雖然吾與美之關繫純在東方兩國互相提携以握太平洋之覇權則有餘而制彼英俄法日之恊以謀我則不足於美利堅以外求其可爲吾助者殆非德莫屬矣十年以來德人所爲惟日孜孜者在與英爭海權商權與列國爭歐陸之覇權而他事皆在所後彼國報紙所謂不欲取得新領土而惟發達其商務者亦未始非由衷之言我苟以誠心深相結納假彼之資力以發達吾固有之實業而更東聯强美縮小太平洋兩岸之距離則天下之大勢遂全匯於亞東彼歐西諸邦必大蒙其影響不得不起而與之爭德美躍躍欲動之雄心至此始得及鋒一試歐西之競爭旣亟則東略之謀必將　之一緩日旣失其後盾更何能獨力以與我爲難而我乃得乘此時機以謀收回已喪之權利宇内之氣勢一轉或可以達萬國平和之目的乎故曰此舉如見實行非中德兩國之關繫而全世界之關繫也然非我之力圖自强與人以可善　親則人雖有善我親我之思而亦將望望焉去之轉與彼視耽欲逐謀馳騁於中原者恊以圖我冀得嘗鼎一臠矣美且猶不足恃而况德乎禍福無不自己求之者甚矣吾有左右世界之資格而國民不知善用之也自今己往其亦悔同室操戈之非計汲汲焉爲遠大之謀也乎愛國者勉之矣 
來稿 
[斥江蘇公會] [  我]  
　　政界視爲蟊賊鄕䣊視爲敗類在前清時代已造惡累累洎乎民國成立不知洗心革面蕕欲乘時席勢求售其貪官汚吏之会倆雖糜爛地方不足以動其心嗚呼小人之無忌憚至斯已極人人得而誅之此余之所以爲此文以斥江蘇公會也 
　　北京有江蘇公會其地點在江蘇會館其性質爲同鄕會其主持者爲全國所唾棄之無恥官僚其立會之目的在借名以發電造謠爲隨時攫官之終南捷徑閱者疑吾言乎請舉例以實之余嘗在京赴會親聆主持會務者之言曰江蘇人之爲官於各省者皆受各省人之排擠而退是江蘇人苟欲爲官除中央外惟有爲江蘇之官今江蘇都督乃非江蘇人何以各省人排外而江蘇人獨不排外皆爲某某等所主張不啻絶我江蘇人爲官之路在法當推倒程都督并誣及某某使其不敢復有所主張如此狂悖之言竟敢於稠人廣衆之中明目張膽以發之豈復知世間有羞恥事者此種肆無忌憚之小人當不僅爲余所斥并不僅爲江蘇人所斥凡稍具人心者殆莫不深惡而痛疾之者也 
　　余請就公道言之去年九月蘇垣尙未光復時官民疑懼十室九空十五日白幟飛揚全城安然無事而流離逃亡者轉相率來歸此其故何也皆程都督一人之德望威信深入人心合城之生命財產俱受庇於程都督一人之下一年以來困苦艱難非局外所能揣測今日時局尙未完全底定不過視諸他　稍顯太平景象而已江蘇人方對於程都督歌功頌德之不遑前日開紀念會時到者數萬人一種愛戴傾服之誠意彌滿於王廢基空氣之中余方幸江蘇人尙存公道而獨於江蘇公會欲别有所謀千方百計求達推戤之目的無論其出於肆無忌憚之小人必受全國之唾駡即云出於善意亦非公道之所許此一說也　 
　　余更就利害言之江蘇軍政統一未逾百日各處軍隊除裁汰遣　者外尙有三四師之多統率將校皆與程都督患難相從有家人父子之誼故偶爾發餉愆期不致有所張皇此斷非以前清陸軍官僚卽可謬託知兵亦非以翰林侍郎之腐敗名色所可假勢欺人一旦程都督拂意而去無論　者何人深恐不易安排况乎肆無忌憚之小人將由何堦以達其目的以云簡任則中央不盡龔瞽以云選舉則地方尙有生人此其所爲不達目的猶是枉爲小人而已萬一達其目的則於已無秋毫之益而於地方有邱山之累他如財政民政亦有相同之關係迫於得官之念卽利害有所不察余初覺其可誅繼亦　　可憫此又一說也 
　　江蘇公會近復揑造謠言　程都督因病辭職謬發通電所以搖惑人心者無所不至夫程都督並無辭職之說早由都督府明白宣告即令辭職又與江蘇公會何涉簡任則有總統主持選舉則有省會主持乃江蘇公會之電則云（就全省素孚人望勳德著稱者公推數人電知本會以便公同研究）夫亦目忘其本來面目矣狗苟　　祗可於黑暗中行之今公然發電如是云云試問江蘇公會憑何種法律而設立竟有干涉行政官吏近退之權玩其語意已含有專就江蘇人中推舉之意若輩且將自謂素孚人望與夫勳德著稱者要不外乎前清之尙書侍郎翰林部曹耳惜乎江蘇人中如此肆無忌憚之小人尙居少數余今正告江蘇公會勿生妄想江蘇人有自衛之力必不無端遭肆無忌憚之小人之蹂躙者也此則余敢代江蘇大多數人表示於江蘇公會者也 
要件 
[法院編制法草案（續）]  
　　第一百七條學習判事官學習檢事官學習期滿後依司法考試法應第二次考試合格者爲試補判事官考補檢事官分往地方以下法院及檢事局試補 
　　第一百八條試補判事官試補檢事官得不拘年限遇有初級或地方法院檢事局之判事官檢事官出缺時由該管高級法院長高級檢事長呈請司法總長薦補 
　　第一百九條判事官或檢事官出缺未經薦補前得由該管高級法院長或高級檢事長以所屬試補人員署理 
　　第一百十條左列各欵人員得免司法官考試而任命爲判事官檢事官一依司法官考試法有免第一次考試之資格而在國立大學或專門學校充法律學敎授滿二年以上者二依司法官考試法有免第一次考試之資格而在司法總長敎育總長認爲與國立大學或專門學校有同等程度之公立或私立大學及專門學校充法律學敎授滿三年以上者三依律師法充律師執行職務者 
　　第一百十一條有左列各欵情形之一者不得爲判事官及檢事官一曾處徒刑以上之刑者但國事犯之復權者不在此限二受破產之宣告確定後尙不有復權確定裁判者 
　　第一百十二條最高法院院長由大總統於簡任判事官中特任之最高檢事長高級法院長高級檢事長及最高法院庭長由司法總長於簡任司法官中呈請大總統任命之 
　　第一百十三條補高級法院判事官及高級檢事局檢事官應有左列各欵資格之一一任判事官或檢事官滿五年以上者二有第一百十條第一項第一欵第二欵之資格充敎授滿五年以上而任判事官及檢事官者三依律師法充律師滿五年以上而任判事官檢事官者 
　　第一百十四條補最高法院判事官及最高檢事局檢事官者應有左列各欵資格之一一任判事官或檢事官滿八年以上者二有第一百十條第一項第一欵第二欵之資格充敎授滿八年以上而任判事官及檢事官者三依律師法充律師滿八年以上而任判事官檢事官者 
　　第一百十五條前二條年限得合併各　任職之期間計算之並母庸連續 
　　第一百十六條判事官及檢事官在職中不得爲左列各欵事項一公然干預政事二政社員政會員律師國會及地方議會議員三除法定外就有俸給之公職四經營商業及官吏不應爲之業務 
　　第一百十七條判事官及檢事官若因精神衰弱不能任事在最高法院及最高檢事局由院長檢事長經該院判事官總會或該局檢事官總會之議决在高級以下法院及檢事局由該管高級法院長高級檢事長經該院判事官總會或該局檢事官總會之議决報告司法總長呈請大總統命其退 
 
 
 

Page 2

 
 
職 
　　第一百十八條法院及檢事局若有裁併其裁缺之判事官及檢事官除依司法官官俸法受俸給外遇有相當之缺即行補職 
　　第一百十九條判事官檢事官之官等官俸並叙等進級方法以法律定之 
　　第一百二十條司法總長對於判事官及檢事官不得反其意而有轉職轉任免職停職及減俸但法律有特别規定及爲試補判事官試補檢事官者不在此限第一百十八條之裁缺判事官檢事官不在前項試補判事官檢事官之列 
　　第一百二十一條判事官及檢事官雖受懲戒調查或刑事訴追時仍依司法官官俸法受俸給 
　　第一百二十二條判事官及檢事官退職後依司法官恩給法之規定受恩給 
[專電]  
　　北京電頃得最確消息庫倫與俄國新定條約業於上月二十一日簽押該約内容分爲四條第一條俄國爲維持外蒙自治起見極力贊助庫倫政府一面編成蒙古常備軍一面禁止中國軍隊及移民入境以上各事俄均極力扶助第二條外蒙政府爲報酬俄國起見關於俄人通商事宜許以密約内所列一切利權并切實聲明他國人在蒙古所享權利絶對不許優異於俄國人所享之權利第三條外蒙古若與中國或他國締結特别條約時不得與本約及密約有牴觸之處且外蒙政府未得俄政府承諾則不得變更現在所結之條約第四條俄國與蒙古之友誼以本約之簽押認爲有絶對效力俄國已將此約主旨通告各國惟秘密附約則未經發表我政府於該約簽押之後始有所聞已向俄政府提出抗議 
　　北京電大借欵問題復活趙總理及周總長於初六日與六國銀行代表開議 
　　北京電廓爾羅斯旗齊公此次發起東蒙十旂會議熱心贊助共和刻因大總統電招不日來京已飭蒙藏事務局籌備優待並由總统府預備諮詢案昨日已將此案列入國務會議又田賦應列入國家稅或地方稅問題亦於是日會議 
　　北京電駐比代表李國杰辭職已派吳爾昌代辦外間傳聞改派楊樞之說不確 
　　北京電交通部特派專員考查廣東鐵路協會攻擊譚人鳳案又贛督指責潯路協理羅朗山貪鄙把持一案亦在派查之列 
　　南京電如𦤎李堡鎭因關役勒捐激成罷市民政長李大年電請程都督速飭該關官吏查禁一面派員前往勸導開巿 
　　南京電如𦤎商民反對釐金風潮甚烈省委盧懋善尙未接收局事財政司擬允實行改稅以順與情但未得中央國稅之確當辦法現尚躊躇 
　　南京電津浦北叚火車貨捐直魯兩督决定以天津爲起點以韓莊爲尾閭設總局於德州實行收釐會商程都督認可 
　　南京電審計院擬在各省設立審計司所有支付等事逕向該司直接以免轉折程都督已覆電贊成 
　　南京電交通部電請程都督暫行試辦裁驛歸郵法 
　　南京電鈕永建電陳史久光趙正平二人光復功績程都督擬保史補中將趙保少將 
　　南京電銅蕭豐沛碭等縣民政長昨電程都督清鄕團練事宜公推冷遹爲督辦主持一切乞轉電中央並倪督辦隨時協商程都督覆電飭卽赶緊進行毌庸轉電中央 
　　南京電浙都督昨電章士釗請速赴浙敎育司任 
[特約路透電]  
　　北京電英文北京日報載聖彼得堡電音謂中國駐俄公使已正式向俄政府抗議俄蒙條約其依據之理由爲中政府因蒙古係中國土地之一部分非經政府認可無與外國締結條約之權今俄蒙條約實與中國主權有碍故中國實難承認電内又謂該約處處違背擔保中國領土之完全及開放門户主義並各國對蒙均等機會主義且俄蒙密約今尙未宣布是可知俄國必已得絶大之權利故敢嘗試脫卸其條約義務也 
　　北京電財政次長章宗元君已被委爲財政總長駐歐代表將在倫敦設立公務處按章君爲南洋公學及美國開列福利亞大學財政科畢業生於一千九百零七年回國任財政學堂監督近於整頓財政一事頗多擘劃此行必能增進中國海外之信用可以預决也 
　　廣州電今日爲廣州光復紀念日各地舉行運動曾除男童外女童亦有與會者又婦女亦多參列慶祝之盛典此可稱爲特色蓋在廣東歴史上婦女之發揚愛國心從未有如今番之盛者也 
　　武昌電此間定明日開會討論感化獄囚之方法蓋因前此雖曾設法感化未獲效果之故現正在邀請敎會共同贊助並請派代表蒞會與議 
　　武昌電武昌禁烟命令已布告大衆頗有雷厲風行之勢惟鴉片商人前此實未遭當道之干涉蓋謂此項商人與開烟膏店者有别也 
　　南京電此間　雨一星期後忽起大西北風已降雪寸許 
　　東京電此間華僑現擬組一國民黨支部上海已有專員來此辦理此事總會設在康太（譯音）並許日人入黨 
　　東京電日本衆議院定十二月二十四號召集文部省大臣長谷因病不克蒞院將由商務省大臣物野男爵代任 
[譯電]  
　　北京電今日（八號）下午俄國駐京公使克洛班斯基以十一月三號俄國政府代表廓索維慈及蒙古政府代表五員在庫倫簽定之俄蒙條約全文呈交中政府約内按照密約條款及依一千八百八十一年中俄條約各欵規定蒙古俄國商民特别權利並訂定不准中國干涉蒙古行政及移民或派兵入蒙蒙古得與他國締結條約惟此種條約不得有損碍俄蒙條約之處約内並未言及俄國承認蒙古之獨立其結末條欵並未禁阻中國維持對蒙之宗主權或與互訂邦交惟曾表明中國如施用威力則俄國將派兵協助蒙人云中政府已命駐俄公使向俄政府正式抗議聲明蒙古乃中國土地之一部分非經中國認可不得與外國訂立條約蒙古與外國所訂條約實與中國主權有礙中國萬難承認云 
　　北京電國務總理趙秉鈞財政總長周學熙已請六國銀行團重行開議大借欵銀行團答稱如中政府代表能有全權註銷克里浦斯借欵合同第十四欵（該欵規定債票未售完以前中國不得向其他銀行借欵）則銀行團自當照請云今尙未接政府覆文 
　　北京電財政次長章宗元將携特别使命前往倫敦此行顯與克里浦斯借款有關 
　　北京電蒙古活佛與俄國專使廓索維慈簽定之條約共二十一欵内附六欵已正式通告中政府（一）蒙古承認受俄國之保護（三）蒙古之利益由俄國在北京爲其代表（六）俄國助蒙古施行獨立之行政（七）俄國以精美軍械供給蒙人（八）俄國竭力游說他國承認蒙古獨立（十）俄國有開採蒙古森林礦產及在蒙辦理漁業之權利（十三）蒙古允以購買牲口之專利權給與俄人活佛已在庫倫召集蒙古王公開會討論實行條約事宣 
　　聖彼德堡電俄蒙條約規定俄國應助蒙古維持主權及助蒙古興練陸軍並不准華兵及華民入境蒙古政府則以密約内所列種種之權利及特别利益准予俄國人民及俄國商民其他外國人民在蒙所有之權利不得優於俄人蒙古與中國或其他外國締結條約不得損碍俄蒙條約各欵俄蒙條約非經俄國承認不得擅加更改俄國已有公文聲明該約爲制定俄國承認蒙古之自主此後俄國將與蒙古維持直接之交誼惟此約並不損礙中蒙交誼問題中國如承認該約之大綱則俄國自無阻止中國與蒙古商訂承認中國主權條件之理云云 
　　鈕約電威爾遜此次獲選其得票之多尙不及一千九百零八年民主黨候選總統白乃安其所以能勝利之由實因共和黨分製之故 
　　聖彼德堡電俄國國會舉行選舉守舊黨得佔多數 
　　蒲克哈萊斯特電昨日（七號）羅馬尼首相與俄奥公使開會討論羅馬尼因守中立要求土地之賠償一事 
　　柏林電希軍已抵拉薩洛里卡土耳其内閣總理基阿米爾業已辭職 
　　君士坦丁電土軍統將賴齊姆電告政府軍士現皆决意死戰人人皆守非勝即死之格言政府接信後卽開内閣會議留京主要各將皆與會各軍官卽以簽定贊成續戰之宣言書呈交内閣總理大臣旋由太拉特培及山特達林親王謁見該大臣聲明政府如努力接戰則統一進步黨員自當扶助政府云云故政府目下處境大有進退　谷之勢今日（七號）有五國大使謁見内閣總理大臣談諭保衛治安辦法及調停戰事問題政府决意以避難人送往小亞西亞 
　　倫敦電土耳其所傳西軍戰勝一節塞維亞自認　里萊浦降伏之前大戰兩日塞軍死亡之數較土軍尤衆而雅典則稱雖據官報宣布十一月五號希軍大隊被　在茄里里柴據濠固守惟王太子已派精兵前往援救故不必爲之杞憂云據每日郵報訪事在蒲卡萊斯脫所發電音聲稱阿特里洛泊爾城已於星期二日降伏布政府秘不宣布蓋恐各國於布軍攻陷君士坦丁之前出而干涉故也據泰晤士報蘇菲亞訪事七號下午十一點二十分鐘所發之電聲稱聞布軍已佔據沙太爾茄戰綫　 
　　蘇非亞電布軍於羅爾白茄斯及白拉希薩一役共死一萬五千人星期二日已佔據維萨及羅斯斯土兩地 
　　栢林電法國各報儆戒布軍勿奏凱而入君士坦丁蓋此種舉動將令俄人大受戟刺也土耳其已請馬尼調停戰事 
　　西伐斯托泊爾電俄國黑海艦隊近圖革命未成已有水兵十七人判定死罪尙有一百零六人罰作苦工自四年至八年不等 
巴黎電法國新造超等奪雷諾脫式戰艦法蘭西號已在山恩特拉才爾落水 
[公電]  
　　滇省西征軍聯長鄭開文電參議院蒙藏事務局曁京津各報省議會及天南華南振華雲南各報館鑒藏地肇亂滇川震驚愼軍政府迭奉國務院滇川協剿電令並垂憐巴塘統領顧占文秦庭之哭仗義出師宣力民國開文梅齡奉蔡都督及殷司令命令徂征統陸防各營分左右縱隊開文統右縱隊以嘉玉橋爲作戰目標由阿敦進攻紅白鹽井血戰數晝夜相繼克復僧俗降者以千數剋日進取江卡番酋聞風膽寒辟易數百里梅齡統左縱隊以江達爲作戰目標由阿敦渡溜筒江越梅里白蟒大雪山直趨畤土左攻旁臨恥空雜俞波米勦撫兼施威德並濟大軍所至如雷如霆藏軍統翁扎古褎震怖恐惶率其跳梁殘孽晝竄宵遁師次左攻一帶沿途僧俗執哈達酪漿迎者無數村落已拓地千餘里有民數萬户我軍左右聯絡分道並進不難徑行掃穴直　烏斯江畔昌平佛地綏靖邊氛不意迭奉國務院命令阻進應即班師十年一旦徒嘆奈何開文梅齡轉戰於蠻荒絶域馳突於冰天雪地足蹈險危身冐不測賴民國威靈勉奏膚功然最後目的尙未達到全般計劃半途中止一　功虧殊屬可惜現遵令於十月陽日兩軍隊壘撤還分駐滇邊各地投誠僧俗莫不攀轅流淚僉言吾儕受川藏兩軍苛虐久矣今年獲覩天日作雲南百姓無任欣慰若滇軍一去川藏兩軍復來性命身家必遭塗炭等語意殊可憐刻下寧靜山以西尙無川軍嚍館草木荒凉疆圍無主而命令所在遂不得不舉我軍流血殫力征戰經營所得之山河拱手還諸亂番俾狡詐之達賴愈肆然借他國之勢力干涉三藏脫離我民國範圍西南屏蔽將歸泡影民國前途可爲流涕查鹽井位於寧靜山以西川滇藏界碑位於寧靜山以東鹽井乃藏屬非川屬前清趙爾豐遣委員率防軍一部駐紮川邊卽此地也惟該地近於藏　遠渡川應劃爲滇界方易營經現滇軍雖退尙無川人　影前來　　惟有放棄一任番匪復來至雜俞波米兩土司旣不屬川　不屬藏滇軍抵左攻散該地諭示僧俗已派代表　來投順願永作雲南百姓其歸北滇皆出於至誠應撫而有之劃歸滇省版圖以杜他國覬　蓋某國軍威已直達雜姑屬之鷄貢片馬交涉皆原於此該地無論屬滇屬川均爲民國領土豈容稍存私見操戈同室致令他國坐享漁人之利該地近接磛邊歸滇經營無鞭長莫及之患利一毗連怒求若劃歸我怒求殖邊局經營手續較省撫綏尤易至於怒求併合歸滇版圖尤足以杜某國野心利二該地蠻民多奉紅敎我齡江紅敎勢力足以及之安輯自易且蠻民心理仇川歸滇如水就下因而收服事半功倍利三此三利收歸滇便夫民國初立國基未固凡我國民當以國家爲前提協同一致和衷共濟更無固執省界畛域競利爭權之虞其應持　所偏倚之公理判將來民國之利益以定疆域之關係便滇者歸滇便川者歸川即不然合滇邊川邊别設一省從事經營俾他國無從染指亦計之得者如是則利害輕重攸往咸宜禹域神州方無甌脫否則此項　沃地惟有一任他國經營耳各私其省如大局何開文梅齡滇人也非爲滇計實爲民國前途計但求不爲吾國作倀足矣省界之分安敢與聞諸公關懷大局宏言讜論素所欽仰懇祈主持公道或提爲議案補助中樞以期見諸施行或發爲社說喚起國民輿論藉作對外方針總期全體一心消弭大難庶幾早日解决滇川邊務斯能進行民國幸甚統帶滇軍聯長兼右縱隊長鄭開文參謀長兼左縱隊長姜梅齡叩養 
要聞 
[鹽政改革問題之聚訟]  
　　官制問題改革手續 
　　政府提議改革鹽政數月於茲其困難處首在改良鹽法或因仍舊制兩說而鹽政官獨立與歸部轄皆爲附屬問題近日財政總　周學熙力爭歸部直轄而反對獨立設官陽爲改革陰行私利其種種内容茲從各方面探其詳情彙誌之以供關心鹽政者之閱覽 
　　鹽官獨立問題鹽政當然統轄於財政部自無異議惟改革時代官商助且掣肘故非官制獨立不可在前清時載澤爲度支部尙書頗銳意改革設立鹽政處分置三廳一總務廰二南鹽廳三北鹽廳以督辦總其成卽爲鹽政離部獨立張本措施未竟澤去任左侍郎紹英繼之因素反對澤之所爲遂將鹽政院收歸部轄民國成立財政困窘加以借欵用作抵押及外人要求管理大總統乃决意改革某外人建議謂如决意改革必特設專宜不宜隷財政部多生阻撓時大總統即擬任熊希齡爲總裁熊荐張謇自代及張來京首主改革並謂非離部獨立不敢負責當將所擬改革鹽政計畫書並官制草案呈大總統及國務院以備採擇並囑政䇿未定以前萬勿宣布以歷年來每一改革鹽政說起事未舉行而鹽商必暗中運動破壞反爲部中人員添許多利益此次幸勿再蹈覆轍 
　　財政部攬歸部辦問題張季直出京後周學熙及舊辦鹽政人員大倡鹽政無離部獨立之說更定辦法另擬官制借口統一事權以求對抗乃將其部定之計畫書及鹽政署官制與張季直前所擬定草案一併提出國務會議　國務院亦不加可否已將兩案咨交參議院矣 
　　財政部反對張案之陰謀財政部對於張氏原案表面上於其改革計畫如民製官賣收運票廢 
 
 
 

Page 3

 
 
引岸謂爲辦不到於其官制旣謂不宜離部獨立又謂須欵過多實則反對改革者以總長周學熙爲最力彼爲著名鹽商恐張議行於已不利故暗中嗾人倡議反對而對外聲言自己並無鹽票云云至反對鹽官獨立則於現鹽政籌備處得九人焉其中尤以某某二股長爲最力蓋以張擬官制於總裁副總裁下僅設秘書簽事主事部擬官制署長下設廳長三人更下設秘書視察簽事主事依張案則視股長歸入僉事一列而猶不可必且恐張於鹽政研求有素不易蒙混欺飾依部案則股長可陟廳長故極力防止張案云 
　　兩改革案兩官制之比較張案主民製官賣收票廢引終以買收場商產業部案則不廢運商引票一仍引界保守場商產業是彼名爲改革乃無異維持現狀託名欺人謂張擬官制須費太多實則張案合總裁副總裁秘書簽事主事僅三十六人部案則計署長廳長秘書視察簽事主事五十四人果孰爲多依制設官其視清制但改爲第一二三廳實即總務南鹽北鹽三廳充其改革所至回復前清舊制而止現在部内所設之鹽政籌備處除與長蘆有來往文件外别無事事而周學熙乃更於舊吏部署（熊希齡在部時擬辦爲部員往宿舍）設鹽政研究所支配種種名目引用多人並不以命令發表茲將兩官制員額多寡之比較附誌如左 
　　張擬鹽政官制　總裁一人　副總裁一人　秘書二人　簽事八人　主事二十四人　共三十六名 
　　部擬鹽政官制　署長一人　廳長三人　秘書二人　視察四人　簽事十二人　主事三十二人　共五十四名 
[參議院討論國籍法案]  
　　十一月初四日參議院開會討論國籍法案（大總統交議）（法制委員會審查報告）（二讀）由議長朗讀原文遂條表决自第一條至第三條皆賛成舉用多數秦瑞玠云本席以爲第四條應加一項云本無國籍或因取得中華民國國籍而喪失其本國國籍者蓋恐有人旣入中華民國國籍而又跨他國之國籍者甚爲危險王樹聲云本席贊成秦君之說蓋有人旣未脫離本國國籍而又入中國國籍則其跨兩國國籍甚爲不妥不過文字之間本席以爲應改作脫離其本國國籍者作爲第四條第一項曹玉德云本席以爲原第四條似乎不甚完全本席之意以爲應獨立一條云凡外國人因歸化取得中華民國國籍者喪失其本國國籍谷鍾秀云本席之意以爲如願加此亦未嘗不可不過應獨列一條云凡取得中華民國國籍者同時喪失其本國國籍劉興甲云本席以爲秦君之意係恐國籍之衝突用意未嘗不好不過此項不應列於歸化章内秦瑞玠云此事並非本席獨創蓋此國籍法本係彷照日本之國籍法規定日本國籍法中本有此一條所以本席主張加入議長宣告討論終局張華　云本席以爲應先表决加不加再表决用何項之條文衆贊成議長云現在表決請贊成加者起立多數議長云現在表決加一條抑加一欵請贊成加一欵者起立多數孫鍾云本席修正四十七號王君之說可否加本無國籍四字議長云請贊成胡君修正者起立多數胡璧城云本席以爲第一項繼續五年以上在中國有住所者可改爲三年以上議長請贊成者起立少數議長請贊成第四條全條者起立多數議長云諸君對於第五條有無討論如無討論請贊成者舉手多數議長云諸君對於第六條有無討論秦瑞玠云本席以爲此條第二項妻曾爲中國人者及第三項生於中國地者可以删去蓋無法調查也孫鍾云亦主删去王家襄云此二項可以不必删去不過第二項妻辦爲中國人者曾字可以删去鄧鎔云本席以爲此二項或以不必删去議長宣告討論終局請贊成者起立少數胡璧城云本席以爲第三項生於中國地者可以删去議長請贊成者起立少數議長又請贊成删去曾字者起立少數議長更請贊成原條文者起立多數休息十五分鐘接續開會議長朗讀自第七條至第二十二條討論修改皆少數仍賛成原案者多數通過旋接他議案云 
[國民黨新聞團開會紀事]  
　　北京國民黨新聞團於四號開討論會首由吳崐報告章程後即提議謂新聞團與通信社性質大旨相同凡有關於本黨言論多與本黨政策一致進行從前本黨機關報京内外不下數十而言論不能一致者以其無統一之辦法故此團之設其性質與營業者有天淵之别大綱如下㈠言論宗旨凡有一切言論皆多本本黨高尙之知識作政府及國民之指導再不得如前此之隔閡　雜無所畫一㈡經費問題黃克强先生所補助之二千元尙未滙來刻下開辦費係由民主報　來數百元然此不過爲臨時費至經常費則非請由各報担任接濟不可㈢ 
組織方法辦事人員均由發起人及各報公舉有學識有政見及熱心黨務者有學識則言論正大有政見則指導咸宜熱心黨務則澎漲非常次由陳家鼎提議謂此團爲統一言論起見對於本黨有密切之關係此團設後庶滬漢寗各報得本團之助亦得一致進行抱定其言論宗旨以爲本黨政策實行之地位至其辦法前雖由黃克强先生提出專欵興辦而實以本京同志各報爲主體今日在座均爲發起人今日之會爲討論會主持辦事各員須即酌定數人且此團成立後有裨益於各報者誠非淺鮮故消息得以極求靈通如國務院總統府及各部均須特派專員探訪事實分送各報便可省各報特派員之經費矣次由包士杰提議謂此團之發起國民黨籌備事務所早已提及故將新聞團俱樂部歸入文事部辦理然尙屬表面上空言并未見諸實行現在此團着手進行卽可與各主幹商籌補助經費事此團不第於本黨有利且於國家各新聞亦大有裨益旣有特派訪員可省各報一切訪金有此機關黨員之姓名均得知悉可省一切誤會無謂之攻撀次陳家鼎又云前日共和黨某聯絡外國新聞記者發起中日新聞記者同盟會渠以該報等第屬共和黨一部份故未許可而其意甚欲與國民黨機關報握手此團可卽與日本新聞通信社聯合以同文同種之邦感情和洽自能收以文會友之益故目前大要約有三　㈠國民黨言論統一㈡日本新聞記者聯絡㈢世界新聞記者聯絡次田桐提議謂須卽籌進行法今日此團發起之前提在定一定之機關而機關之組織須定有劃一章程可否討論今日所定章程衆以爲時已惕遂略加討論畢推舉章程起草員吳崐陳家鼎田桐三君限三日交稿以便會議核定次由吳君報告一切遂散會 
[工商會議議長之笑柄]  
　　初四日上午工商會議開成立後第一次會議長李鎭桐宣告開會卽提出審查員提定或先選定之說多數議員忽提出異議質問該議長謂本會議事規則究認有效與否該議長答云有效衆謂旣云有效卽請照章辦事就議長座宣告開議該議長尤復多方支離忽有湖北代表權君量起而大聲疾呼直責該議長手續錯誤隨後多數議員亦相率頻起指摘其非請伊主席李認爲請其退歸議員席反覆錯亂羣指斥其不勝議長之任卒之伊雖就議長席自開會至散會不敢就坐旁立至下午一點鐘開會李登臺卽報告才不勝任力請辭職滿場議員默無一言聞當十二點鐘休息時多數議員羣呼以學習議長云 
[省官制解决有日]  
　　省官制案因省長簡任民選不能解决據多數國務員之意擬俟正式國會解决大總統以臨時政府期限中最要者莫如實行統一南北欲南北統一非頒布省官制劃一名稱不可决意於本月内務將（省長民選簡任問題先行解决日内屢派梁秘書長與吳湯兩議長磋商並詳陳省長必須簡任之種種理由而南方反對最烈者現亦不十分堅持矣 
[海外僑民之呼籲]  
　　泗水僑商被亞喇伯人虐待已經各埠僑商電致華僑聯合會轉告外交部一再呼籲略紀前報茲將近日來往電文續紀如左 
　　泗水電華僑聯合會電悉事經荷官論止僑商無端遭刦死傷損失甚慘荷官尙不按辦請政府嚴重交涉函詳商會書報社 
　　上海電北京外交部鈞鑒泗水來電（中略）特轉乞據理交涉華僑聯合會叩庚 
時評一 
[民國眞債國矣]  
　　民國成立以來國家費用幾無不以借債爲事即區區十部經費二百萬圓之微尙非借債不可窮迫如此亦無怪六國銀行團之要挾哉 
　　推原其故一由軍費之加增一由財賦之分裂由前之說則裁撤軍隊不可不意於實行由後之說則整理財政尤爲目前急務失今不圖恐中國雖欲爲債國而不可得矣 
　　而奈何尙有擁兵自重與霸持財政者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙省臨時省議會第三幕]  
　　本月八號爲浙江省議會第三次開幕之期議員出席者二十四人其順序如下㈠振鈴開會㈡議長述開會辭㈢都督報告㈣各司長報告㈤演說㈥振鈴散會一時十五分人數未齊官吏又未來莫議長卽將現狀告知議員未幾民政敎育財政三司偕來政務委員僅來孫　才一人議長述開會辭屈映光代表都督謂今有感冐不到民政財政二司登台述經過各事財政司以光復之後本職易人屢矣茲議會開幕不能不將目前大槪報告總言至明年三月止實不敷銀一千萬兩故收支辦法亟宜釐定本年決算可以先送明年預算來不及矣提法司代表孫言各屬縣法院成立期有先後而經費不能按照籌備各法支出良由本省財政困難之故次如辯護士中央有律師章程頒行一切依照中央監獄署只有省監各屬地方法院及縣法院專設司獄而無監獄署其餘均依照法案籌備云云今日行開會式無討論遂閉會 
　　另函云杭州總商會以蘇省加捐浙米是日臨時省議會開幕特將全案内容呈請該會首先提出惟都督交議案未齊祗得酌量遞緩云 
[蕭山沙民暴動]  
　　蕭山南沙沿海一帶前因沙民糾衆抗租曾派游擊隊屠鳳翔督兵鎭懾乃近被新嵊匪黨竄入勾結兼旬之間裹脅多人竟敢圍攻防兵擒去什長正目各一人該管帶糧械俱盡急電軍政府告急前日經都督嚴檄統領金富有往援略稱昨據蕭山知事電呈沙匪愈熾金軍未到地方萬分危急同時復據屠管帶及各鄕自治會電稱赭山龕山大股沙匪猖獗圍　防營開槍拒敵擒去什長目兵各一名不知下落請飛派大兵　援各等情查蕭山距省僅一江之隔沙民凶橫殊爲地方之患除電飭紹興何管帶星夜救援外仰該統領飛調得力兵隊馳往　濟同日致紹軍電云紹興游擊隊何管帶鑒據蕭山知事防營電稱南沙西倉赭山等鄕沙民聚衆騷擾猖獗已極屠管帶兵少彈盡勢甚危迫等情仰該管帶迅率得力兵隊飛速前往援助相機解散併暫留鎭壓速行勿延都督朱印 
[浙省將設模範鹽業試驗塲]  
　　浙江鹽政局呈送各機關化製樣鹽文云竊維國家正供田賦而外以鹽稅爲大宗故民不能一日無食即不能一日無鹽然鹽之用至廣食鹽醬鹽漁鹽之外别有農礦及工切工作上用者東西洋各國旣定鹽爲國家專賣品其於食鹽用鹽各有區别故製法不同稅則亦異今我國鹽政不於製造上講求良法而僅於征稅上議增高價是甚非根本之道也吾浙產鹽素富行鹽區域逹於蘇贛皖三省然而鹽價迭漲則私鹽之偷漏愈多鹽質不良則洋鹽之灌輸日甚兩浙如是全國可知景仲始任局務卽計慮及此是以延請鹽業專家先之以實地調查繼之以分類化製以冀改良煎晒減輕成本實行利國福民主義庶幾物旣美而價廉私不禁而自絶也壽鏞遵奉部電以財政司兼管鹽政局務履任後與局長景仲商　辦法頗得同一旨趣擬檡濱海場地建設模範鹽業試騐場爲全國一般鹽民之觀感之　由日本水產製造科畢業生現充本局產銷科長胡濬泰集兩浙各場鹽類逐一分晣以原質之美惡定物品之高下復取餘鹽一種復製而改良之區其名曰精製鹽用化學提盡雜質可施用於藥品者也曰再製鹽用常法瀘去雜質可適用於烹　者也曰橘鹽曰玫瑰鹽用各種香料　和可備列於賓筵者也總之皆改良之食鹽於衛生極有裨益他如醬鹽漁鹽及各種實業上用鹽製法略粗成本更經日本恒著色以區分之使不與食鹽混合得减輕稅則獎勵實業亦一善策也容俟模範試驗場成立當一一試製之茲呈化製樣鹽四種並附成本價格表說明製法敬乞鈞府曁各部署鑒别而獎進之則幸甚矣（表略） 
[師船護送商船出洋]  
　　寧波商務總會昨准浙江水師王統領照會略謂奉都督朱令開准江蘇都督程咨開前准貴都督咨以洋面不靖請轉飭巡洋水師遇有商船往浙隨派師船護送一案當經訓令江防營章統制遵照辦理在案茲據該統制復稱據外海水師第一標統帶官呈據五營管帶會銜呈稱外海艇船十一號除一號艇船應歸督陣督巡外計十艇分派輪巡南北中三起洋面尙有在廠修理進港揩油未能如數出巡三起洋面山島叢雜港汊紛歧素爲盜匪出没之所巡緝均關緊要按月輪巡南洋祗有數船而東有馬蹟四碼　山南有小洋山等處數百里之汎境全賴三四號艇船往來梭巡以資防範而商船絡繹往來旣無定時亦無定數惟有就應巡各地隨時保護以安商旅若專派艇師護送匪特有應接不暇之勢且恐於應巡地點之内盜賊乘間竊發反有顧此失彼之虞茲擬於萬難之中暫求兩全之策祗有每月護送一次以利商行應請轉飭該商回　之前須集淞口報告標部聽候屆時護送至羊山爲止等情呈　前來　陳各節係屬實情其每月護送一次辦法確有兼籌並顧之益　　可行呈請核轉前來除指令已據情咨明外相應咨復到府合亟令仰轉飭合行照會查照施得云 
[南京近政紀要]  
　　剗除烟苗程都督現飭和縣民政長云本省轄境鄕間尙有私自栽種罌粟者在鄕愚只知罔法圖利而該民政長之稽查不力實屬玩忽要公須知本省旣定十二月底爲吸烟禁絶之期若不先行禁絶私種則於對内對外均换法令上之效力特再申禁令迅即會同巿鄕自冶職員及時嚴密切查遇有私種煙苗之地立卽剗除勸令改種各項有益之農產倘敢抵抗不遵准照新刑律第二十一章二百七十條科罪并轉飭巿鄕自治各董出具一律犂拔願甘連坐切結彙存民政署存案仍由該民政長出具切結備查凡在本省轄境以内務須彼此知照同時舉行合力進行以収實效 
　　催解捐欵程都督通令各縣民政長云此次舉辦牙照捐務係因省庫支絀無欵可籌而爲此變通辦理之舉各該縣自應隨時儘數報解以濟急需曾於十月十六日通令飭催在案迄今多日仍未見有解到辦理實屬延玩要知此項捐欵專爲籌備省城軍需政費本不准挪作地方公用誠恐該縣覬　捐欵或有挪作他項公用以致解欵遲延合再聲明定章立卽遵照趕將收過牙照捐欵遵章扣支公費外統限文到三日儘數解寧財政司核收備用不准絲毫拖欠倘有擅自挪用情事一經本府查明定卽從嚴懲戒並責令按數賠繳毌謂言之不預也 
[江蘇第一覆選區選民總數]  
　　此次衆議院曁省議會議員江蘇第一覆選區各府縣選舉人確定總數業　　處呈送到第一區覆選籌備處旋於本月三號經該監督陸君維李轉報都督鑒核茲將各府縣選舉人總數表如下 
江寗　三一零一八　　句容　一三三三二　水　四八三六　　　高淳　五七八四江浦　一零四九零　　六合　四二三五二江都　一零五九三八　儀徵　一零零九一東台　六六五二一　　興化　四零一五七泰縣　三七六五九　　寳應　一四三五六高郵　二四一四六 
以上十三府縣總計四十萬零六千六百八十人 
[吳縣參事會記事]  
　　吳縣參事會於十一月六號下午二時開會將審查民政長提交議會各案意見公同討論一併彙列交議聞其提出議案十七件除前報已登十件案題外其餘七伴一爲籌設小學敎　養成所案一爲籌設社會敎育團案一爲籌辦女子高等小學校並附設女子小學補習科案一爲籌畫縣敎育費案一爲縣立中學擬呈請省議會改歸省立案一爲補助私立學校經費案一爲選送實業敎育巡警三項人員出洋考察案至此外尙有應行交　之案甚多因十號爲補選縣議員缺額之期各參事員均須回里投票爰由會長宣告定期於十六號選舉事竣之後再行開會以便將各議案悉心討論詳細審查散會後各參事員已於翌日紛紛回鄕辦理補選事宜矣 
[蘇州電話出險]  
　　蘇城官辦電話局電綫因限於經費即附設於振興電燈公司木　之上縱橫交錯兩綫相距不過尺許識者早慮有非常之危險果於光復紀念日電燈公司因天晚開燈忽然驟雨狂風以致兩綫相絞凡裝有電話之家同時鈴聲大作用户不知原因群各驚駭狂走當經電燈公司總經理立刻禀知程都督准閉十分時趕將兩綫剪斷得以未肇鉅禍若發覺稍遲恐有不堪設想者矣 
[揚鎭歡迎民主黨領袖]  
　　民主黨領袖湯化龍在滬開成立大會後至各埠各分部沿途考察聯絡黨情已於本月三號蒞鎭經共和建設討論會及國民協會（此兩會即合併爲民主黨者）各員在小碼頭南　琴園招待商議鎭郡民主黨事務所事件由湯君委託高君　昌（係前清廣東巡警道）爲臨時主任組織一切湯君卽於是日乘專輪赴揚矣　 
　　本月六日揚州國民協會及共和建設討論會在羊巷合一中學開歡迎大會歡迎湯化龍劉崇佑兩先生湯君當將組織民主黨爲第三黨宗旨一一宣布聞者悅服是日徐軍統亦在場列席云 
　　 
[揚州匯源典失愼之爭論]  
　　揚州東關街滙源典於陰層九月念六日失愼延燒幾　已誌本報茲悉汪民政長於廿七日率同巡警區官金子丹親赴該典查察起火之由並將該典未經焚燒之衣物封儲當查核時該典管事王某謂起火由民政署廚房所致并謂民政署不能竭力保護詞意極其刁狡當觸汪君之怒卽以王　付金區官管押并呈請都督核示以維持當户之損　云 
[皖省軍餉無着]  
　　皖省財政困難所有上兩月軍餉均未發給柏都督前特電商鄂督黎元洪借款一百萬元以資接濟業派徐參謀前往領取詎爲鄂議會極力阻止而皖議會各議員亦多不肯承認故此項借欵遂成畫　現柏都督以軍餉無着焦灼萬分不得已仍商借中華銀行惟該行亦無款籌措以致此次各營軍餉僅發十成之二各軍隊大不滿意若柏都督再不從速設法恐非皖省之福也 
[蔡都督南巡日紀（四續）]  
　　十一號午前十一時蒙自紳商學界開歡迎會於權逸茶園到者數千人女賓女學生到者亦多論者謂爲空前盛事由代表敬頌祝詞都督此來爲南防也吾滇安危繫乎南防南防安危係乎蒙自外交之偪處在蒙財源之府藏在蒙蒙自安則南防安南防安則全滇安我都督以一身受中央大總統之寄托負雲南生命財產之責任造三迤人民之幸福凡一號一令一舉一動無不爲全滇着想今日南巡譬諸引網必提其網猶夫振裘已挈其領安南防正所以安全滇也乃庸庸者不察緩急忘生　度謂都督此行將欲棄邊徼走中央展共和之偉略樹豪傑之奇功夫庸知共和偉略豪傑奇功固無地不可展無時不可樹也有疑我都督者請觀跋涉　町奔走實華其用心已可曙矣又觀外交司長與之跋涉固我邦交實業司長與之奔走濬我財源其行事更可曙矣又况雲南人之推戴我都督並無纖毫虚僞我都督之卵冀雲南人尙有無窮責任詎敢去哉詎　去哉旣以身許滇吾滇人何必憂幸今日蒞蒙吾蒙人爲之祝曰吾滇大勢趨重南疆實藏之府藩籬之防惟我都督締造吾滇爲民爲國來旬來宣賴我都督用人行政外交實業首先整頓願我都督爲滇人屈屈 
視昆明池如洞庭湖愛我都督頂祝謳歌千秋萬歲五福三多次商界祝詞民國偉人漢家豪傑奮起義師光復滇業專制掃除腥　蕩滌氣振河山輝生金碧拯救同胞共和成立商界蒙麻登達在卽願公長治滇疆永謐次都督演說今日承紳商學三界歡迎使鄙人得與父老子弟相見於一堂不可無一言以答諸君之雅意藉以展鄙人之愚忱諸君亦知吾輩倡言革命必推倒專制改建共和其目的之所在乎緣專制國以君主爲神聖不可侵犯土地視爲私產人民視爲奴隷故揮霍財產有如泥沙草菅人命有如牛馬恣睢暴戾聽其自爲人民不得而干涉之拒抗之以此人民無國家之觀念理亂置之不聞而對國家負責任者厥惟君主一人下此尙有少數之臣工仰其鼻息代君主而負擔之此種國家在鎖港時尙堪閉關自雄一旦與歐美文明國　如摧枯拉朽岌岌不能終日滿清晚季所以削弱而不能自存者職是故也共和國則不然人民卽一國之主人翁凡制定憲法推舉總統票選議員皆出自一班人民之公意故人民對於國家立於最高無上之地位即對於國家人人負無窮之義務担無限之責任上下一體萬衆一心乃能共濟艱難匡扶時局法美今日之所以擅雄世界職此之由吾國自去秋武昌倡義以來不數月而掀翻滿清得輿法美列强相見於念世紀之大舞臺何幸如之他日制定憲法自當採其所長棄其所短以收折衷盡善之益至於内力之充實胥視人民自治之能力以爲衡如美之中央政府僅總攬外交兵政用人諸大權即總統之權限亦僅在於此至各州之分政府號有特權其實不過將關於集權之事間接遞之中央其中堅而饒有勢力者則最下級之自治　體也如敎育交通實業以及衛生慈善諸要政皆地方自治團體負完全之責任而無事中央及各州分政府之過問此稍聞國政者所共知也自治發達則内力自然充實然後可言對外一日國際有傷和平取决武力亦非難事况事事能展布於平日即可以保武裝之和平如滇地南山富於礦產能多方開採貨不棄地外人自無從垂涎交通不便能廣興路政使鐵道電車馬路次第　達卽可旣輯列强鐵道政策之野心而已失之路礦權亦可徐圖收回作亡羊補牢之計再進而廣興學校以謀敎育之普及改良警察以保地方之治安豈第自治之能事已畢即折衝禦侮之宏　具於是矣雖逼處强隣夫何患哉（未完） 
地方通信 
[江甯]  
　　法學改良民國法政大學原繼前清之兩江法政開辦屬於官立性質統一政府成立後特派敎員蕭振齋齎送敎職員及學生名册到京請歸中央直轄旋奉敎育部令中央敎育經費尙未厘定該校所請一時尙難實行仰校長仍照私立性質繼續維持俟部中籌畫大定再行核辦等語蕭君歸後卽遵令開學首先更換敎員現在該校充敎員者悉係外國法科專門畢業人員所有宜用外國語直接聽講各科槪用外國語聽講其他一切規模完備辦理切實各級學生欣然樂從本年十二月爲預科畢業之期而求挿入預科紛紛不絶聞該校尙擬另開新班以廣造就云 
[揚州]  
　　急於交卸江都汪民政長因新任金君峙各久不來揚蒞任當於南京民政司馬君蒞揚時面陳一切并云如本月八號金再不來接印則將印卷封齊不再理事等語現金君仍無接印確期已由汪民政長督促各員將國省會選舉人名册連夜造成准於八號親帶赴省面呈都督并輿金君交涉云 
[時評二] [  萍]  
　　工商議事會之議長是由運動而來者也乃開議第一日而即大遭議員之窘辱如芒刺背不安其席宣告辭職而去 
　　甚矣運動之徒勞而卒不能見容於衆以善其終也然而今之人尙有以運動爲能事者 
本埠新聞 
[日本議員團抵滬]  
　　日本衆議院視察團齋藤珪次島田俊雄等十五人業於前晚到滬僑庽虹口日本俱樂部該團員中有二君曾就學於本埠高昌廟東亞同文書院昨午該院師生特設宴歡迎各團員於十一時三刻到院至一時興盡而出一路觀覽滬杭車站及製造局造船塢等駐申日本總領事昨夕亦設宴招待適該國貴族議院議長松篤策氏由南京來滬一併邀請赴館團聚總商會周金箴君以華日團體往來向稱莫逆滬商到彼頗蒙優待亦於今午設席欵待 
[民政長批答議案]  
　　秋季巿議會議决各案現先由民政長批答兩件照錄於後 
　　㈠貨物稅妨碍巿塲案來牘爲均平負擔振興商巿起見如果於稅務商情兩有裨益則地點問題當易解決候即據情呈請都督指令飭遵一面先行函商稅務公所請先妥爲擬議辦法以便接洽此復　 
　　㈠舊都督府改審檢廳案都督府舊址房屋不合辦公之用必須重建誠如來呈所稱惟地位狹長部分紛繁尙屬不敷分布能否留出餘地建屋雇租姑候存備參考此復 
[三誌光復軍解散之不易]  
　　光復軍三營兵士要求恩餉團結不散詳情已兩紀前報茲悉該兵士等忽於前日午後在江灣鎭自相鬥毆搶奪同伴某排長之金戒銀洋嗣見華洋商團及警捕等防範周密遂紛紛搭乘火車來滬 
[演說飛艇之妙用]  
　　前晚寰球中國學生會演說飛艇先由李君登輝報告開會次費君登壇演說由沈厚生君繙譯大略謂飛行器發明最早者爲中國四千年前之王君以紙砲連串於飛行器上火燃爆發而機升高後有國君亦來觀賽不意紙砲炸裂誤傷國君之首因而獲罪被殺但繼起無人深可惜也飛行機之理由譬之投木於水則浮其所以然者木能將水壓開也木旣能浮於水面詎有不能浮於空中乎因是有人試以熱氣裝入氣球而升空際蓋氣之爲物熱則漲冷則縮升降皆因漲縮而定後又以煤氣易熱更有以氣油汽代煤氣改圓形爲長形造法愈精而飛行力愈大三十年前有人於機後增一舵或東或西皆可自由其最大者有五百尺長能帶四十餘人中分十七間每間皆實以油汽設破去一間餘十六間仍可用其下又連以房屋多間有大餐間休息所游戯室等咸備現聞德國有人特製數具專備航空之用所得游資甚鉅凡此器飛行空中有數要事一不可過熱熱帅漲而破一不可過高高則無空氣人不能呼吸近有人新造一機用抽氣筒裝在艇内或升或降皆可如願並有以沙袋裝入艇内去其沙則飛升更高欲降則放其氣而下並有附帶空氣箱則雖飛過高度尙能呼吸飛　之製形式不一有雙層有單層雙層行緩而穩單層行速而險　數月前有人造一飛艇能飛至一萬九千英尺高約七分鐘内上升一千尺又有美國人於飛艇内用鎗炮擊敵中者甚多且敵人在下不能還擊因爲空氣所阻力微難準現各國兵艦俱設法防範飛艇裝新器于艦上以遮蓋險要之處聞法國陸軍中現有飛艇六百具學生由飛艇畢業者有二千餘名今人謂飛行甚險不知所以失事者皆因好勝心急之故有在極高處而急欲下降有往前直行而急欲轉灣因而失敗非由器之不良實以用法不精耳詞畢引客至　前實驗雛形飛艇　　動處飛出馬路十餘丈忽又飛回原處洵奇觀也 
[調查滬關新約年期]  
　　程雪樓都督接外交部梁孟亭總長電開接駐京各國公使照稱上海新關新約係在一千九百零二年訂定刻十年期滿特公請照約修改等情查現在各國現行國際法凡條約開始日期當照批准之日起算此次各公使據稱十年之期究係自何日起此約並未註明請煩將上海關稅新約切實檢查電覆本部以憑核辦云云程君查該關新約係前清海關道袁樹勛一手經理現在是否十年期届特轉電代理海關監督陳交涉使切實查報以憑覆部 
 
 
 

Page 7

 
 
[探礦團已得浙省認可]  
　　朱君葆三等發起探礦團分呈各都督立案昨奉浙江朱介人都督批復云該團以興辦礦務爲宗旨延請礦師游歷内地妥爲探測倘遇苗質盛旺確有利益者再行集股開辦始基審愼已可爲後來收效之劵浙屬各礦前經官廳調查均經入册究竟其中禀准開辦者若干處未開者若干處應先分别查明庶便往探仰民政司查照核明具復以憑轉發毌稍遺漏 
[日本又向安徽購米]  
　　日本三井洋行向程都督商運米二十五萬石以濟災荒已紀本報現該行接東京來電以今歲食米缺乏爲從來所未有刻所訂二十五萬石尙不敷所食亟應設法多運以故該行又與皖省柏文蔚都督電商又允購米四十萬石昨已匯銀十五到皖矣 
[第三旅又裁一營]  
　　陸軍混成第三旅第二營管帶莊雲石君因查本營兵士不足一營刻正軍費困難爰於前日請將該營營部取消昨奉李旅長指令照准允將該營軍佐目兵併入第一營重行編制 
[調查無頭命案]  
　　王楊氏控裴友山（卽白老三）等謀斃伊夫王仁路抛尸破棺材中當經地方檢察廳派員騐明並將裴弟裴玉田（即白玉田）及裴之房主王阿海分别提案訊不承認判王收押玉田因充當巡警送請警務長收押候再查究在案茲由檢察廳長陳松生君委派巡長王梅生查得白老三平日素不安分本年陰曆九月初五日向王阿海租借平房一間與流氓張三同居及至是月十四晚王仁路被害之後白老三與張三均逃逸無蹝迄無下落且查王阿海與此案亦有關係外間傳言謀殺王仁路時阿海亦在塲帮忙故王仁路之無頭尸身發現後大衆均不知爲何人獨阿海知爲仁路之尸首先報告尸妻王楊氏卽此一端已可槪見並查仁路被害原因聞係仇殺業已據情禀復陳廳長請再派員將阿海等提案研訊以期水落石出云 
[外交團與關讞員之感情]  
　　公共公廨正會審官　網之君續任讞員已届一年前日由駐滬領袖領事薛福德君在署設筵邀請關君曁　孫王三襄讞會宴並請各國領事作倍席間薛君起立致詞略謂關君歷任廨務各界愛戴去年滬上多事租界治安幾致紊亂全賴關君維持得以轉危爲安倐届一年我領事團切望關君　續云云關君卽起立答稱辱承貴領袖領事設筵寵召極感睦誼更蒙過　愧不敢當　人去年第四次濫竽廨務遭際困難達於極點一切措　深荷領袖領事諸君推誠相與俾得和衆共濟尤賴貴領袖領事曁中西人士厚愛　成鄙人實深愧感尙望各國早日承認民國　邦交益　彼此辦事必更融洽旋由各領事相繼演說畢復入席歡飲直至下午四時半始各盡歡而散 
[呑款案開始審理]  
　　上海審判廳長黃　瀾於光復之　曾將店鋪金錢等托交親戚萬厚愚經理　被萬呑没銀十餘萬兩經黃告發將萬押追已有一年萬竟挺押不理　已呈請高等審判廳指定吳縣地方審判廳審理訂於今日開庭昨黃與萬偕同律師到蘇矣 
[律師未便特設專校]  
　　滬北中華律師大學自開辦以來異常發　前日特舉代表到京呈請回法部立案昨奉批示云該創辦人爲保　人　起見設立大學預儲法學人材深堪嘉許惟各國通例律師與法官資格立於同等地位法官受國家委任行裁判之公平律師應人民請求盡辨護之職務其法定責任行爲雖有不同至其所應研究必要之科學與必需之智識實無以異是以東西各國本此定義多設法律或法政學校并非專爲造就律師之地蓋能取得法官資格卽取得律師資格原不必因律師特立專校也來呈所列學科亦尙完備名爲中華律師大學實屬未協應改爲法律或法政學校庶較妥善所請立案之　碍難照准 
[巿議會議長質問民政長書]  
　　爲嚴兆濂辭職事 
　　本巿董事會交閱本縣民政長照會奉都督民字第一千九百八十一號指令内　呈悉查巿鄕制第五十四條載名譽董事以本巿公民由該巿議事會選任之又巿鄕制選舉章程第八條内載所有選舉人及被選舉人均以列名册内者爲限嚴兆濂據以上理由辭職尙爲正當如果嚴兆濂素行公正衆望允孚僅以納稅由家長具名不能列入名册可於下次調查時依據巿鄕制第十六條第二項内該巿議事會議決作爲公民列入選舉人名册仰該民政長照會該巿董事會查照辦理此令等因查嚴兆濂之辭職書依據巿鄕制選舉章程四十二條第四次是但有名册問題並無資格問題今指令另據兩條代嚴兆濂定爲正當理由其一係巿鄕制第五十四條純係資格問題與嚴兆濂原書所據理由絶不相同當爲後發生之另一問題且關係於事實調查應由行政機關辦理非議會研究問題似可暫置勿論其一係巿鄕制選舉章程第八條純係名册問與嚴兆濂原書所據條文雖異理由　同但嚴兆濂所據第四十二條隷於第二章巿鄕議事會選舉之下並不隸於第三章巿董事會選舉之下而嚴被選爲名譽董事非被選爲議員不適用第二章條文當時早經駁復所有駁復原文並經民政長呈文内詳晣叙入此次指令所據第八條爲正當理由而於原駁四十二條之理論未有一語指駁此本議長所爲不能已於質問者也查巿鄕制選舉章程第四章第六十六條六十八條對於第三章六十條六十四條均表明一律照辦則知乙章未嘗無適用甲章之處但必於本章内表明則知未表明者卽非適用第四章之於第三章如此卽知第三章之於第二章亦然故第二章之條文並無表明於第三章之内即爲不適用之確証原駁復之意見如此如是有行政機關亦以爲然認指令爲措詞之疎應請宣布更正所謂人皆仰之何傷日月如果對於原駁復之理論别有駁義應請明晣開示用招折服（下略） 
[滬濱下雪]  
　　滬上連日風雨驟然寒冷昨晨尤甚多有穿着皮衣者至下午二時忽然下雪約歷三小時始止惟風力尙勁寒氣仍未稍殺 
[派員照料解散軍士]  
　　李英石旅長前日接奉蘇都督電開烟台遣散軍隊查得兵士籍隸江南者居多已由新銘輪船運送來滬俟該輪到埠仰即派員照料妥爲解散勿任擾事李旅長奉電後當委第一營管帶曹梓桐君偕同隊官前赴招商局碼頭守候該輪抵埠卽將煙臺載來之兵士詢明籍貫分别押送解散 
[福字營電告調寗日期]  
　　福字軍調赴金陵已定於十四號拔隊開發昨劉司令長已電呈蘇都督查照矣 
[姑准放行]  
　　由滬開往閔行之敏航小輪前因多載乘客被公順小輪報告洋關扣留現經商會呈由通商交涉使函致新關稅司請爲通融業由稅　允准飭令照章行駛矣 
[駐泊外艦調查錄]  
　　領事　近因各處遣散軍隊深恐擾事是以戒嚴停泊租界浦江各兵艦嚴加防護茲將駐泊浦各國艦名及所裝兵　數目調查錄下（法國特潑來克司）兵艦裝砲十二尊兵士六百五十名英國（弗喇特）砲艦裝砲十尊兵士三百二十名美國（喜利納）裝炮十二尊兵士一百二十九名又（　謀）砲艦裝砲二尊兵士四十七名德國（勞去）砲艦裝砲十二尊兵士一百二十名又（立必席）兵艦裝砲十二尊兵士二百九十名奥國（喬錫夫）砲艦裝砲二十四尊兵士四百名脫國（荷蘭）兵船裝砲十二尊兵士三百六十名日本國（你蘭克）兵艦裝砲二十尊兵士三百十一名 
[警務所宣布新章]  
　　警務長穆杼齋君查得各區應辦各項公事凡關係違犯警章者應查照前城自治公所擬定章程酌量删改業已訂定新章五十八條發交各區查照所犯何項違警律卽由各該區分别罰鑫俾與第二審檢廳刑事案件有所區别昨已印刷宣佈矣 
[籌議米捐辦法]  
　　江蘇都督近令各屬商會妥議米捐問題業經無錫商會擬定採運章程七條並與上海總商會訂定特别捐數計秈米每石徵收洋兩角粳米四角糯米五角刻已將所定捐章移知南商會及米米 
業董事籌商辦法聞章程内删去一條如在内地及出口輪運等均須一律繳捐昨已呈明都督及江蘇財政司查照施行矣 
[城内]  
　　地方檢察廳批示○（孫汪氏率女阿金訴周正烈姦佔伊女請求提究由批）此案昨據周正烈扭同爾子孫阿鳥來案具訴並據呈繳婚書騐明爾女阿金與周正烈如果非正式婚姻何以爾及爾故夫不告發於四年前姦佔之時而必待四年之後始行告發其中情詞閃爍顯有可疑旣據率同爾女阿金具訴前來　卽靜候傳案質訊核奪（周正烈訴孫阿鳥誘騙捲逃紏棍兇毆請求訊追由批）據呈已悉此案業經預審兩造供詞各執着候偵查明確再行核辦（汪阿金訴孫阿金先後情形求批示由批）此案業經預審周正烈與孫阿鳥各執一詞正在偵查核辦據稱孫阿金改嫁之事始終爾均在場着即來案証明以憑處分可也　（蘇仁國等呈求保釋鄭建升由批）公益棧所查獲手槍子彈明係鄭建升箱内搜出本人已在警局供認買自日本人擬帶回台州去該商等事不干已何得揑詞旁　殊屬膽大糊塗不　並斥（王同生訴沈才生等戳死伊姊請求伸雪由批）狀悉候飭閔行初級廳迅傳顧同生顧阿木卽阿毛解案質訊並候偵查本案實在情形核奪辦理 
　　乘隙誘拐○蔣萬氏向在宜興雞林橋地方開設餛飩店其夫蔣順大在該處油車内爲廚役早出晚歸萬氏生性乖戾與其夫時相反日嗣有船户殷陳氏見萬氏與夫齟齬勸其出外幫傭萬氏意爲所動於本年陰曆七月二十一日傍晚至殷陳氏船上陳氏與夫殷占春當卽將船開至常州萬氏欲上岸找尋母姊殷不肯又乞其送回宜興亦不允許復將船開至泰興尋見金張氏商同將萬氏帶往奉天意圖變賣盤費由金張氏擔任當乘小輪來滬換趁甘州輪船擬赴奉天一路敎唆萬氏隱匿眞情不料被前浦東裁判分所偵探在輪船查獲解送上海地方檢察廳預審終結以殷等和誘罪確已成立起訴同級審判廳經推事官等開庭審理殷陳氏祇認約同蔣萬氏出外幫傭金張氏祇認受殷陳氏氏 
之囑託同往奉天幫傭惟殷陳氏曾云蔣萬氏係無夫之婦問官詰以旣係幫傭何必遠赴奉天該被告等始俯首無詞復據蔣萬氏之夫蔣順大夾案供稱鄰居俱見妻子於七月二十一晚下船晚飯後卽行開船問官以殷陳氏乘隙煽惑誘令蔣萬氏背夫出外一路拘束敎唆復對金張氏言係無夫之婦按其種種手叚和誘罪當然成立金張氏於和誘時雖未預謀然殷陳氏指使商同將蔣萬氏帶至奉天並擔任路費其爲收受和誘之罪亦無疑　爰卽依據刑律第三百九十四條第二項及三百五十三條第二項第一欵判决處殷陳氏和誘罪四等有期徒刑監禁二年金張氏收受和誘人罪處五等有期徒刑監禁十個月以儆　 
　　拐犯到滬○拐匪湯陳氏陳沈氏等供出爲首誘拐小孩之劉阿香業由檢察廳長委派巡官俞幼伯持文赴杭協同該處法警在西湖邊江蓋地方糖食店内將劉拘獲已於昨午押解到滬禀明廳長收押候究矣 
　　包庇竊賊○孫長盛昨至地方檢察廳訴稱被許永生龔星　行竊物件業已人贜並獲扭至閘北三區警局控請究辦詎颧昌並不秉公訊理反爲竊賊包庇因此來廳上訴求請提究陳廳長諭候批示辦理 
[南巿]  
　　調查箕斗○上海警務長查得本邑各區初級審檢廳成立以來曾由所中撥派司法警察前往承値惟其箕斗未經造報即　各國分别報告以憑查考現南巿第二檢察廳司法警察許佐臣等已照開明由區員轉呈警務長存查矣 
　　戳傷妹夫○賃居内地自來水廠左旁之江北車夫郭金蘭前晚與妻兄姜陸文細故口角因牽及暗昧之事姜卽持小刀向其腿間刺傷血流不止卽經五百七十號巡士查知將兩造帶至南　　　事二檢察廳轉送地方檢察廳驗傷擬辦 
　　累及乃父○十六舖阜生煙店主婦糜王氏在第二檢察廳起訴司帳沈煥偷捲去洋銀百餘元並私取借據逃逸請傳保人高　林徐渠生究追等情已經傳訊旋又在周浦怡昌衣莊内移傳沈父竹軒到廳預審一過據云伊子在店多年從無不合此次因何辭出實不知情惟聞有间昧不明之事判限一星期將子交案質問定讞 
[閘北]  
　　追償墊欵○馬耀巖至閘北第三初級審判廳呈訴甘錫階不還墊欵一案原告延請律師徐懷霖輔佐訴訟業經監督推事董君傳齊兩造審過一次因証人未到判候下堂訊結昨爲覆審之期下午一時開庭董君偕同蔣錄事升座先由原告律師陳述畢原告馬耀巖供稱甘錫階因一時急用央伊担保向陸姓借洋二百元以股開之合同作抵言明利息一分五厘二月歸楚詎料該被告逾期不償由伊代遣此欵等語並有陸姓收據及移轉之合同爲憑質之甘錫階一味狡賴不肯承認當經証人陸衡甫證明馬耀巖確有代還二百元之事被告亦無反對証據提出於是律師出席請求判决判甘錫階着償馬耀巖墊欵洋二百元所有利息洋七十五元應卽　去原告情愿遵判完案 
　　女子迷路○二區昨送迷路女子張東谷至警務公所請示據供年二十歲揚州人在某姓家幫傭因欲歸家探母走錯路徑判留候認領 
　　傭婦倔强○余生耀控傭婦李氏不聽使喚反將茶碗　傷伊妻頭額昨經警務所凌科長訊供不認判押候查辦 
　　各有不是○醫生胡慕朝前日向王嚴氏索取醫費小洋三角致起口角由五區拘送警務所經凌科長訊得兩造各有不合一併斥退 
[公共租界]  
　　子長於父○寡婦蔣顧氏控李少卿冐認嗣子覇呑產業等情昨由捕房將李提至公堂請究原告由侯魯公律師代表聲稱原告故夫蔣兆徵生前在香粉弄二十號門牌開設連元客棧記死後李即冐稱嗣子將顧氏値洋二千餘元之衣箱等物取去現查有最値價之衣箱三只寄於閘北且查原告夫婦同庚現祇十八歲而被告已年近三旬世間安有子之年歲長於父母者其中顯有不符應請澈究訊之李延禮明律師辯稱被告係由蔣氏親族公議嗣於兆徵爲子以故被告暫將該棧管理茲因意見不合以致涉訟但敝律師今晨甫經被告邀請到堂尙未深悉底蘊應請改期訂訊聶襄讞商之德裴副領事判李交二千元人洋並保不得再至原告棧内干預並候移吊衣箱於下禮拜六再核 
　　跳出火坑○婦人陳三寳近被其夫陳渭亭價賣於勞合路四百九十二號門牌甘順喜所設之雉妓院内爲娼因不善逢迎被鴇凌虐逃至濟良所求援昨晨由所解廨請訊並由捕房將　婦甘徐氏傳案卽經聶襄讞會同德裴副領事訊悉前情判陳婦發濟良所擇配徐　身價不追斥釋 
　　人銀並保○德商瑞嘉洋行控式拉夫鄭金發串同徐蘭堂私刊圖章冐取固本肥皂並私收客帳等情由廨將鄭徐二人逮案昨經中西官復訊一過判各交九百兩人銀並保候復訊核奪 
　　贓物待認○粤人周元劉超陳阿尺以買物爲由乘　竊取日新公司綸昌王蓮記等各户貨物被包探沈阿岳查獲一併解送公堂押候查究在案茲經沈探查實並吊到各贓昨將三人解廨復訊屬實判各押西牢一年期滿均逐出租界　交各原告認領尙有無主贜物暫存捕房聽候失主往領 
　　聚賭售烟○虹口東興路一百六十八號住户　再卿及裏虹口街八號住户王　林均因聚賭售煙被捕房查悉昨將兩人傳至公廨訊明判劉罰洋二十元無洋改押兩禮拜王罰洋十元一併充公無力改押七天煙賭具併燬 
　　被告待訊○華元吉控康生不理欠銀又吳光熙控朱坤泉抵單不贖等案昨由捕房將被告兩人傳至公堂分别交保過堂候訊 
　　女孩待領○女孩張小　子被匪劉錦成等誘拐來滬　賣被探查獲將女送廨留候核辦在案昨由官媒將女送案請示判改送城内普堂留養候其家屬認領 
　　人証未齊○英商羅白臣控著名地販葉徽生抵地不贖迭經公堂會訊明晰判葉送前清上海縣禁錮三年嗣因原告以損失太鉅禀請英領照會公廨轉　民政署將葉帶回暫押捕房候　在案昨晨十時復經關讞員會同英副領事康君升座樓上公堂復訊原告　人投案請追並將契據呈驗中西官以人証未齊判葉仍帶回捕房定期下禮拜二開特别公堂研訊 
　　三易其主○鄕人曹毛毛因奚長春私掘祖墓强佔坟地控奉公廨於前晚復訊兩造仍各延律師到堂互辯聶襄讞以曹之祖坟餘地已售與陳姓嗣由陳轉售與金姓復由金姓與奚互調輾轉已三易其主今遷坟一事原告不控直接之陳姓而反控第三之受主於理不合判將案註銷 
　　領回方單○蔣朱氏控夫弟蔣掌榮私取方單串同楊阿桂抵借洋元延不贖還押主錢國興偕中　裕堂亦因楊阿桂抵單不贖投廨具控業經傳訊並將愛文義路楊阿桂所開之浴堂發封備抵在案前晚由廨將地保徐蘭堂傳案復訊並據愛文義路之浴堂主陸杏生延愛理思律師到堂聲稱浴堂係陸所開楊阿桂並無股分應請即予啓封並追償所受損失王襄讞以旣據陸杏生証明浴堂非楊股開應即准予啓封至請追償損失着另行具禀控告蔣掌榮楊阿桂及地保徐蘭堂各　四百元人洋並保　將蔣掌榮住宅三間先行發封再行訊奪莊朱氏旣經將所收之洋五十元繳案准予　嚴裕堂呈案方單給領　　 
　　公舉理帳○天成靛青行股東梁悌生梁玉山梁蘭蓀同控股東兼經理馮禮堂股本　葛等情前晚由廨傳訊兩造各延律師到堂互辯王襄讞以兩造旣　公舉向在同文館之英商白君爲理帳員應予照准諭候將帳理明復候訊核 
　　欠租封屋洋商瑪禮遜控西華得路租户王文新林阿朝三人拖欠房租昨經廨員派探前往發封 
　　賭客被欵前晚一時半有　阿銀王阿富二人至嘉興路一千三百六十七號屋内賭博而出途遇西捕　爲匪類拘禀捕頭詢明釋放 
　　藉端謊騙住居北四川路之皮匠　紀生昨至捕房控被某甲以代荐工部局小工爲由騙去小洋十角傘一柄請爲查究 
[法租界]  
　　冐名索詐○四川人李遐齡蔣福生李漢清趨仲宣等冐充法捕房辦事人向洞庭春漢家春等各丸藥店索詐洋六百元事爲捕房查悉拘獲三人昨由兩藥店主投廨禀稱李等前來言係捕房中人謂如能出洋六百元爲運動費可以給照保護當約至正興館取照先交洋八十元詎李等祇有收條並無照會始知受騙向　之際爲探拘獲求究訊之李供認起意誑　蔣等同供幫同騙洋是實聶讞員判李遐齡押四月蔣福生李漢清各押十四天 
　　訊究起火○鴻昌烟土店失火一案昨又由廨提訊店主徐榮卿供商人睡在樓上聽見庖人吳金福聲喊有火驚醒後火勢已熾不能下樓急將後面貼鄰浴堂之樓板挖去始得逃出不知如何起火吳供有餘多木器堆在房由不料木器倒翻打碎火油燈以致起火店夥袁培泉陸琴舟徐文彬沈二貴等同供從睡中被吳呌喊驚覺取水澆救無效奔出是　判徐榮卿吳金福還押再核袁等一併交保 
　　註銷訟案○茂昌洋行控韓雲生不出定購外國剪刀一案茲經公堂定斷以韓供原樣不符且貨到上海照合同逾限尙無不合將案註銷 
[時評三]  
　　以越界毆人之西捕華官爲息事起見出於拘送此亦執行警政者應盡之職分乃西捕頭不問事由排隊荷槍闖擾警務所之不已更闖擾拘留所出入自由如此其心目中尙有一毫尊重中國主權之觀念存於其中耶外交取相互主義試問華官而一旦有此其開罪於外人者何如 
　　賢明如英領吾知其必持平以處此 
專件 
[踏勘溫處水灾日記（二續）]  
　　十四號（禮拜一）早五句鐘起即促船子起椗洵恐稍緩又被　君諸人所　　不能遂我抵温所速欲計畫之事件耳 
　　六點鐘船回抵平　與張君上岸同行沙土没　頗耐步履以前且在船遙望未能眞切故重勘耳七時五十二分船過朱巿地方該地離青城十里民居三十多户　垣亦多衝壞對面温寧地方其户口及被災情形與朱巿大略相等 
　　又聞船子說十多年前朱巿地方有詹孝子者父死旣安　穸孝子廬墓三年屏絶嗜慾歸時面目熏黑形容枯槁里中人羣以孝子稱之今其父老猶津津樂道孔子曰禮失求野猶信茲以民俗風土所關故附誌之 
　　九時三十五分抵温州温溪地界本擬偕張群登陸查勘該地災情緣潮汐低落船難前進遂中止焉在船中致緘包餐英君索取調查災户表册十時半鐘泊船小塘至二時半鐘潮平始泛以此地近港西來之船潮漲不能泛行故也 
　　七時半鐘行梅岙地方南風陡發潮復汐至不能進因而停泊岙口假寐以待船中營營之蠅君飛撲面殊覺苦惱然轉念災民飢寒交戰颯颯風悽求如吾儕（此係指張君與余而言）之安坐船中飽餐煖衣談論自如者奚　　壤之别則又泰然自寛怵然爲災民動其惻　而回甌配賑之念如轆　旋轉潮湧胸中而不可遏其如烈烈南風不解人意何恨恨 
　　十五號（禮拜二）一點鐘風　潮平揚帆前行四時半鐘抵温西郭埠頭張偕君到駐温青田賑會稍憇卽更換裏衣從人正捧　待　時聞汽笛一聲不覺驚喜盖余此次自青回温之目的即在接待普濟由滬運來賑米曁諸同志以便商　施賑方法今聞笛聲適中予　豈非天賜其便乎飯後卽飭僕人至温朔門馬頭探問好音六點五十分鐘從人由碼頭回面稱普濟未到心頗渴望附報 
　　十九號（禮拜六）偕王君亦梅陳君楚青赴青邑覆勘災至次早五時二十分鐘上碼頭至孔子廟適包君燦英因公去永飭使持刺請青田縣葉知事來言及發水時被災之慘約半時之久復由該處賑會執事導行余與王君肩隨其後由東至劉青田祠倚山而築雖四圍墻垣被水冲壤而前廳後堂之上瓦下基仍然如故中供劉仲璟神主一座據導者述及昔劉青田坟下掘有一碑云世世子孫不可居温五百餘年後必有水災以其考之不料今適至其期温州災尙輕青田災更重何也其子孫現住青田四都田南地方山居聚族世代相承此次田地皆不遭水本年秋收反較往年尤豐亦一大奇事據以上碑云今適相反倘其子孫不建居高山其能免此災乎此係俗傳之語然耶待質之博雅可耳及出祠鐘已八時過知事署謁葉君見該署頭二門大堂二堂花廳等均等荒地破屋雖　上房三間亦破壞不堪見葉知事所臥之床一被一褥二板而已辦公棹上堆積殘書數册據葉君云家眷被水　至温溪得救歸里已則奔高山古廟中絶糧二日聞之殊覺酸心至署中案卷輕重人犯均失没無存言畢辭出踏勘城内外被災之地較前星期稍多幾　新巿屋買賣亦多幾家至十時順道回船而起椗矣 
　　早六時至孔子廟時華洋義賑會放賑員馬榕軒君言及沿途已散麫粉包計九千多包銀五千兩王君亦梅即囑彼電告上海會長多辦麵粉來處或可多救數村災黎彼亦以爲然當擬電稿託王君至温代發矣 
　　自日中至日昃余二人在船觀沿途被災之狀筆難盡述若不速　鉅欵將來自冬及春不堪設想言之悵然四時至銀田因潮漲船泊待潮平已八時卽起淀河温州西郭已夜間一時半矣（未完） 
來函 
[工黨總部函]  
　　工黨於本月三號在南京舉行聯合會時曾議上海除設總部外另設上海部其界限總部則爲全國工黨之中央機關上海部則專爲上海各工人而設今將該黨總部辦事人探錄於下名譽領袖孫中山正領袖徐企文硯僊袖龍副領文牘兼交際科主任魏逖先吳菊庭會計科主任杜佐廷　務科主任韓恢顧問朱卓文朱少沂許日新尤惜陰江亢虎等又滬地近有某某等因有私隙意將該黨破壞近有人報告該黨惟　黨宣言略謂我儕辦事全仗實力呼牛呼馬任諸若　云云至該黨一切進行手續已由朱卓文魏逖先諸君報告中山先生矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[尖頂帽致大禮帽書] [  劍痴]  
　　大禮先生閣下同宗異系踨跡久違甚念甚念閣下峨峨道範望之儼然昔方山子製高帽人皆望而生厭不能流行於世夫以方山子生中古之時居鄉僻之地猶取厭於人則閣下之不合時宜亦槪可知已近世謂人之喜諂諛者曰好戴高帽子又稱前清賣國之貴族貪庸之大臣曰大帽子今民國肇興人民平等若高帽大帽必在天演淘汰之中而不謂閣下竟出現於今日也且閣下出必與禮服偕行處處受人掣制途中遇人必掀入門必除鞠躬必下加以軀幹剛强戴之如束鐵箍令人終日不舒不若鄙人之素性隨和無論何人皆可與共遇人不必掀入門鞠躬亦無庸除下體質又柔軟凡春秋兩季輕寒薄暖之時暖則卷而藏諸懷寒卽出而加諸首伏貼舒適何等便利以視閣下之形同皮鼓不能卷舒者相去不可以道里計宜乎舉世之人皆歡迎鄙人而疏遠閣下也務望速自變計去其剛骨改作錐形幸毌徒震虚名被人厭惡鄙人誼屬同宗不忍默爾坐視謹進忠告之詞伏希虚懷採納干冒尊嚴無任主臣順頌台祺同宗弟尖頂帽頓首 
[大禮帽覆尖頂帽書]  
　　尖頂先生閣下辱賜書懃懃懇懇厚意可感惟士各有志不能相强聞之禮冠雖敝不加於履又男子二十而冠爲人生大典冠者即戴帽之破題兒第一遭也諺曰頭帽頭帽三十六個神道吾輩位居人首何等尊嚴是以鄙人兢兢自守非其人不與游非其地不敢往恐貽宗族門户羞耳不謂遠族中有閣下卑鄙齷齪之至於斯也世之人謂善鑽營者曰削尖子頭去鑽閣下竟虚題實做恬不知恥夫頭尖必銳銳則無往不利溯閣下之發現創自前清之軍機處蓋軍機處之王大臣無一不貪婪庸劣但知有家不知有國其至高位也皆從鑽營而來欲爲意思之表示乃創造閣下之形式以傳授其心法馴至上行下效民怨沸騰武昌居天下之中黎氏振臂一呼四方響應而清社遂墟是閣下實前清之禍水也惟望速自韜晦切勿出現於新世界以禍前清者再禍我民國卽柔軟便利祗能涉足於燕居游息之地獵豔賭博之塲若夫婚嫁喪葬慶賀歡迎大典决不願與閣下周旋抑更有進者近來省長之簡任民選未定國會之選舉投票將届望閣下遠遁窮荒勿萌鑽營故態蓋清鼎雖革而人猶前清之人也人之心猶前清之人之心也變本加厲狗苟蠅營拜門鑽洞較前益烈鄙愉深爲民國前途慮若不將閣下投畀豺虎民國終不能競存於世界言之寒心欲哭無淚幸勿以迂腐見笑復頌日祉不盡縷縷同宗弟大禮帽鞠躬㈡ 
海外奇談 
[全球房屋之統計] [  瘦蝶]  
　　有善算者知全球房屋共八十兆間歐洲則佔四十兆間南美洲二十五兆間亞細亞洲十一兆間澳洲二兆間亞非利加洲一兆零二十五萬間 
[螺形橋]  
　　美國有大江名曰密士失必江之上流有名曰哈斯丁斯者是處之河岸一面極高而一面極低美人欲於是處造一橋渡河因河岸太殊頗乏良策忽思得一法從高處曲曲盤下如螺形以達彼岸於是高低相等而橋始成計闊兩丈長一里許純以堅鋼造成平日商買之經是橋者日有萬千誠往來孔道不可少之舉也 
[摩天屋]  
　　滿洲有一高山名摩天嶺言其高可摩天也美國有一巨屋亦名摩天建築於芝加哥城内屋共二十二層每層八十間共計一千七百六十間按是屋專供外人來此棲止之所建築費美金十六兆元 
自由談話會 
　　近來内地禁烟非常嚴峻一般資本家遂紛紛遷避來滬滬地頓成鴉片鬼之淵藪土膏店生意大好我猶憶昔日租界禁煙何等雷厲風行今也反放縱如此妨害禁煙前途皖督遵章焚土又起紏葛嗚呼可嘆 
　　我國人專會撑場面擺架子不求實際如某某二商舖高築燈彩牌樓費皆數千金奢侈已極商業上形式雖當講究而内容亦宜整頓苟内容不甚精求徒事形式亦何必有此形式哉彼二商舖倘能將此擲於虚北之幾千金移作温屬災賑或辦一工場位置游民豈不利國福民乃彼業中人多見不及此嗚呼可嘆[  五齡]  
鴉片煙之害人人皆知至於卷煙之毒則人人吸之而不知在吸者之心理以爲卷烟能辟臭其實吸卷烟時之所以不聞臭氣者不過爲烟麻醉其嗅神經使臭氣直達於鼻喉肺中而不覺耳不如不吸之爲愈也 
　　總監之賢否惟議會知之監督亦惟議會能之設使總統有解散議會之權則總監卽可以解散省議會及縣巿各議會是不受議會之監督不受議會之監督則總監必輕視議會只須聯絡中央以保其地位其極弊必至人民受其蹂躙而官之威日長民權日縮不亦有背民國之名義乎[  配寒]  
　　死爲人生所最怕之事然古之忠臣孝子有生平無勝離之力而赴君父之急難能冐矢石蹈水火者此何故哉氣爲之耳莊子曰哀莫大於心死心死則無氣吾中國所以得東方病夫之惡名者謂氣奄奄不振也願國民其猛醒[  孽兒]  
尊聞閣詞選 
　　窗前白秋海棠每當盛開花影一庭彌望無際不藉濃妝自然雅素眞國色也至九秋漸就凋殘遽委霜露回憶花時未能玩賞 
[詩以吊之] [  率公]  
　　托根清淨異羣芳不愛濃妝愛淡妝　共春光爭燦爛難禁弱質質 
傲風霜魂歸何處尋　蛻冷到無言總斷腸（秋海棠亦名斷腸花）月下者番渾未覺負他國色與天香　 
[聽王玉峯奏技感賦]  
　　獅睡沈沈夢未醒無端蠻觸小朝廷也知别有興亡　腸斷江南柳敬亭 
　　流水高山寄慨深更從何處覓知音休將遺事談天寳徹耳聲聲鼙鼓侵 
[感遇]  
　　天風吹下步虚聲恍似雲英降玉京乍見渾疑曾相識回眸一笑不勝情 
劇談 
[新十八扯（九續）] [  玄郎]  
　　（旦扮晴雯内唱倒板）苦啊無情天他他他他他他偏把俺生作女兒身三江水洗不去這妖狐名（披髮上作跌倒介丑扮小丫鬟作扶旦起介旦唱二簧）悔當初萬不該把大觀園進悔當初萬不該爛漫天眞悔當初萬不該嫉惡太甚悔當初萬不該以禮節情到于今害得我寃屈難伸縱死在九泉下目也不瞑（丫鬟白）晴雯姑娘病中被逐到底爲了何事何不見過老太太陪罪認過央告幾句他老人家發個慈悲天大的事也就完了在此悲傷何益（旦白）妹妹你說那裏話來想俺晴雯在大觀園中獨往獨來從不仰人鼻息我本無過央告什麽我本無罪何用慈悲我們不幸生作女兒又作侍婢眞是不幸中之不幸只要問心無愧正當抖擻精神爲我女兒家留點身分莫　汚了女兒這兩個字正是一點貞心照千古不向東風浪折腰（唱）說甚麽堂前苦哀告說甚麽陪罪折纖腰我只自問無愧怍留取氣節作女豪（丫鬟白）啊晴雯姑娘旣不肯去見老太太何不見過寳二爺說說離情也不枉你二人相處了一場（旦作驚介）噢那寳玉麽哎我是不見他的了啊我是不能見他的了啊啊啊（旦掩淚下丑隨下旦卽扮賈寳玉上引）願作護花主平生一片心（白）俺賈寳玉（丑扮書童焙茗搶上白）報報報二爺大事不好了（旦白）啊焙茗何事驚慌（丑白）晴雯姑娘不知爲了何事被太太立時逐出園去（旦白）你待怎講（丑白）晴雯姑娘逐出園去（旦拭淚搓手介）有這等事麽啊呀不好了（唱）聽說逐出小晴雯好似鋼刀刺我心惱恨情天何太狠晴雯姐姐吓無限心事痛寃沉（旦白）啊焙茗晴雯被逐現在何處你可知道（丑白）晴雯姑娘乃是園中最　激　氣節的女兒此番逐令一下就回家去了（旦白）如此說來你與我悄悄備馬由便門出園速去速去（丑白）是曉得（下旦哭介）啊晴雯姐姐吓下 
小說 
[鏢師女] [  劍嘯]  
　　滿清乾嘉時盜俠羣起行北道者咸有戒心凡銀貨往來必以鏢師同行有京宦某川人也欲運銀數十萬旋里惟以途徑皆山奥慮或不測遂往前門外某著名鏢行請鏢師適衆鏢師已各受所託二三日前啓行矣行中無論技之高下無一留者宦竭力懇行主婦設法行主婦不能却曰無已其令小女一行乎宦意將門虎女必不弱諾之即請見婦喚女出則一十齡丫角女修眉星眼杏臉桃腮纖腰如柳絲金蓮如鈎月體態有弱不禁風之慨可比之閨閣千金絶不似鏢師女也宦撟舌莫敢應婦曰官人毌小覷之妾非言誇敢保官人數十萬金定能穩抵家鄉缺一惟妾是問宦壯之遂擇日束裝上道屆期女跨黑衛來不帶寸鐵不携童僕亦未見其母來送宦異之前詢曰小姐欲用刀歟槍歟曰無所用之曰然則備鏢乎抑袖箭曰亦勿用曰然則赤手空拳而云保鏢豈有神術乎曰余非仙安能有術請毌多言行可也宦不得已行心終惴惴也一抵潼關日尙未落猶可行數十里且此間向爲盜賊出没之區而女忽命停車指道旁一大宿庽云止此宦訝之而不敢違及入店見兩旁皆彪軀大漢殺氣滿面雙目耽耽視銀車宦驚駭失色顧女則坦然若未覩逕入店索上房命將銀車皆推入餘人各别居他室女年雖稚殊守禮沿途皆獨宿一室是夕飯畢女命衆睡而自索茶壼及杯獨歸上房闔門焉宦心終不能釋率衆執械守女室外將近三鼓微聞屋瓦鳴聲宦急自庭隙窺之則上房屋頂盜已滿矣宦驚魂失色急再窺室見女秉燭觀書屋上有人如未之知也少頃屋瓦塊塊移而爲隙盜皆以一目下窺此時宦已急不能耐幾狂呼脫口衆止之見女斟茶徐飲飲盡覆杯碎之成細塊一堆一手仍執書而閱一手則拈杯屑彈之如兒戲又頃杯屑盡女擲書滅燭睡盜仍張目下窺不去亦不下宦終夜不敢寐守之天明女起啟門命車衆登屋收盜屍羣始大異及一一置階前而騐之又無傷可得細騐之則雙目中微有血點耳方知羣盜皆爲杯屑彈入目貫腦而死也宦悅服敬女如神於是沿途之盜聞之皆莫敢櫻女鋒矣㈡ 
 
 
 

Page 11

 
 
   
 
 

Page 12

 
 
   
 
