# 1899 - 28 - 4909266

 

Page 1

 
 
[閱報議君覽] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本館釐定自明歲新正初五出報之日爲始每張收取工料錢十二文敬祈閱報諸君鑒此下忱煦常賜購至於劈箋濡頴甄綜見聞自當詳益加詳愼之又愼以仰副諸大雅之盛情也肅此預陳諸維垂鑒 
[裱成着色五尺衆神圖出售]  
　　送　酬神迎年祀灶門　集慶氣象萬千風月吏諸韶光百五莫不　　符放當户望華勝以遣人藉迓庥祥用增光彩本醫室爰倩名畫師精繒五尺幅衆神圖之石印加以五彩鮮色爲諸紳商新歲供奉之用每軸取價洋一元六角　顧者請速至三馬路申昌書室購取可也此佈 
[讀史方輿紀要天下郡國利病腐期出書啓]  
　　本局　代二林齊排印顧祖禹方輿紀要及顧炎武郡國利病二書所載山川形勢歴代疆域　革原原本本爲講求輿地之津筏原　早日　　嗣以此書尙須詳加校對俾免魯魚亥豕之　故擬略爲展期現在方輿紀要准明年三月郡國利病准明年六月先後出書恐勞雅勝先此　　 
[新印東萊博議初二三集及三才略出售] [  圖書集成局代啓]  
　　東萊博　一書識見高遠議論明通久已瞺炙人口惟坊本流傅訛字脫簡不勝枚舉今由掃葉山房倍本勝用新鑄鉛字排印警校精　　　　白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申南北掃葉房發售此　 
[勸行善以弭災說]  
　　報應之說儒者不道然聖人之言據理而不據數如書稱天道福善禍淫易言積善之家必有餘慶積不善之家　　　殃皆近報應之說不過以理爲主不類乎術數家言而已蓋天地爲生人造命聖人爲生人立命有立命之道而氣　　得爭權術家嘗竊其說以形氣數之有據謂行善以弭災乃數定而人事爲之挽回不知聖人爲萬民立命者卽在爭　善弭災之内夫行善可以弭災原不必已身有災後行善也兩大之間莫非亦赤子乾父坤母同出一原以吾視之不啻毛裹手足也人之相見地不拘乎遠近情不間乎親疎雖素未謀面之人偶然相遇必互以兄弟相稱不特士夫然也庸衆什伯之流下至貧賤無賴者其與世相接亦皆有此一誼然則均是人也存爾爲爾我爲我之見漠然不　於心卽非　　　　　　　　　 
爲人之理墨子兼愛知此同然之誼而用情有所偏一若遠者務使之近疏者務與之親於是　　放踵以利天下雨其弊至於薄待其親聖人則有泛愛之量而無兼愛之心篤於其親不遺於其疏厚於其近不利於其遠　　之旨相差止此一間耳今人自視太隘事事爲已無天下爲公之量充其極不特秦人視越人之肥瘠且并欲瘠　人而肥衰人利欲相逐智巧相誇無容人之心而有殺人之心一矯墨氏之失而孰知實背乎聖人之道此世風之所以不古也夫博　　衆堯舜猶難徒具同胞同與之意而使大十無一夫之不獲權與力之所限吾不能與爭也然而無其事者不可無是　今試舉其小者而言之吾人家有恒產身有恒業温飽之福足享一生曰吾祖宗之所留貽也吾少壯之所　習也於人無與焉試思天下億兆秭京之衆其如我之温飽一生什伯中能有幾人謂彼實作爲不善而天降之災與自暴自衆而已作之孽似也然而其人我當憐之憫之從而恤之方不負我乾父坤母之会託卽不能恤之而僅知憐之憫之亦不　我同胞同與之心况乎天災之流行地利之不齊并非由於作惡降殃我顧漠然不動心也可乎邇者各處紛紛以災荒告近則徐淮海各屬也遠則山東也若而人者於我雖有遠近之别固皆不知能何之人其存亡聽之其苦樂置之夫亦誰責其忍以吾人之權力卽各出數十金數百金甚至一金二金何足濟事然苟人人能輸此數而遺民之保全者不少矣卽合力足自養竟無寸絲粒米之贏餘坐視不救而吾心中常以此災民爲念止此善氣之感格善機之　治亦足以挽天心而消移戾不賑之賑災民亦受惠多矣夫能存是心卽所以爲善也故不必已身有災而後行之也滬上爲中國第一熱閙之處商買輻辏冠蓋如雲諸公之朝酒館而暮戲園日逐逐於粉黛之叢者其果念及災區之人近日景象何如否也夫諸君或家積鉅資或身多本領歲致千萬金易如反掌與　下書生日啖鹽虀粥杜門不出者固艱相提並論宜乎酒食游戲車馬驅馳以爲及時行樂計然鄙人所慮朋儕徵逐若將終身習俗移人恐不見鄭俠飢民之　不知天下有苦境不聞黔敖嗟來之呼不知斯世有　人諸君豪情勝槪如土揮金銅山易傾亦復可慮將來復有服飢之事　卽發天良而金盡牀頭徒抱力不從心之願豈非災民之大不幸哉天生吾人固各畀以宗子之責奈何自負而因以負天嗟乎不能行善以弭災反至輕身以速禍撫衷自念能無悚然鄙人固窮筆耕所入祗足以給温飽從井　人爲聖　所不許故於諸君有厚望而爲此不入耳之曾以相勱云爾 
[本館接奉電音]  
　　昨日午後京師飛電傳來上諭二道　謹譯登○十二月十五日奉上諭著派宜岡　驛前往西陵查辦事件隨帶司員著一併馳驛欽此同日奉上諭文海奏揀員請補戴琫一摺後　戴　員缺著　正之拉巴結補授該衙門知道單併發欽此 
[長樂捷音]  
　　湖北宜昌府屬長樂縣境匪人肇事經本館迭紀諸報已得大略情形昨又接宜昌訪事人函告云當土匪蠢動時宜昌鎭傅軍門派王守備督兵至長樂縣防護借住某姓家十一月十八日午後忽有一婦人向衆兵云今夜風聲不甚寗靜須早准備詎至夜半果有匪衆　擁至小坪地方離宫兵札營處尙有里餘是夜　値大雪土匪用長竹竿纒以棉花灌以火油燃點前來照燿如白晝王守備急飭兵勇向兩傍黑影處開槍　擊土匪大受傷夷當卽退去擒獲數名監禁東湖縣獄訊供之下稱與洋人爲仇並不與官民爲難詰其人數則稱甚多並有一責生向姓者在内當上月三十日土匪攻破長樂縣時將縣主蘇大令貽瑛及其長公子並捕廳某少尉捉去不知生死如何張香濤　軍聞警後先後派護軍凱字營兵數百名至宜都屯札又派楚寳安泰兩船運送軍裝上月二十九日安泰將軍裝運至宜都交卸所札宜都之兵及沙市營兵遂乘輪船駛往長樂惟前夜有長樂官文由宜都送至宜昌鎭署鎭憲遂派新練之勇二百名卽日前往剿辦並派探子四名輪流探報聞土匪額抺红巾匪夔本一李姓因太慈善近又另舉一人亦姓李名少白並於山頂安設砲位二架或言係前年洞匪所遺恐尙不少是處盡係山岩懸崖峭壁人不能上且連屬數十里岡巒不斷有洞穴能藏千百人故匪徒以此爲負嵎也正在錄登報簡武昌訪事友以飛函相告云本月初十日督署接到朱惠之太守捷電知愷軍收復縣城後連破賊巢二處殺賊以數百計賊衆見官捕勢盛相率散逃蘇大令無恙全家眷屬亦已救出惟匪首尙未就擒現遥設法搜捕想跳梁小醜當不難指日肅淸唉 
 
 

Page 2

 
 
[調勇赴防]  
　　沙市訪事友人云上月晦日快利輪船由漢口抵埠載有湖北大憲所派勇丁六七百名由吳軍門統帶赴甃鎡防堵以免土匪勾結爲亂聞此項勇丁於上月二十二日由漢口附沙市輪船上駛行至天心洲擱淺數日適快利輪船經過乃攺附焉日内沙市船已提出貨物若干得以出險矣 
[三述鄉民閙礦]  
　　寍波府屬鄞縣奉化交界之銀山岡開礦閙事情形前已兩紀報牘兹又得訪事友人來函云松岙鄉民同心協力恃衆抗官以爲此山之左疉嶂層巒險峻可守右雖海灘中有小路可入業已將泥塡塞自恃負嵎之勢愒力相持右營某遊戎鄞縣畢大令皆無計可施遂擬請調重兵以資彈壓道憲吳福茨區察以事在必行聞信大怒卽派超武兵輪船等數艘載兵前往停泊山後及牆下潭等處傳諭付民如果畏威懷德准令綑解爲首之人　呈繳軍械旂幟則姑免進兵寛其旣往倘仍執迷不省一旦水陸交攻恐無噍類云云嗟彼愚民未知能幡然悔悟也 
[沙市命案]  
　　沙市訪事友人云電報局長隨姜洪漢　產也曾竊局中某公子之對時表一枚逃逸無蹤由薦保人楊某賠償了事此數月前事也迨上月下旬某日楊與洪邂逅相遇詰以表今安在則已質諸長生庫搜共身畔質劵存焉楊遂報知局員飭交地保何茂林看管洪謂之曰爾扭我入恐不免舁我而出矣何不解所謂反詈之曰爾保人斯敢以大言恐嚇耶不料是時洪已服毒未幾卽呼號而斃　兄姜日在某綢縀號爲庖丁痛弟之死於非命也泣籲伸雪二十八日縣主委分司李少尹帶同刑仵前往相騐　作唱報委係自行服毒並無傷痕甲堅不具結聲稱須俟其母到塲方可定奪故雖暫爲棺殮尙未便遽爲埋葬也 
[嚴緝要犯]  
　　楊州訪事友人云新署揚州營叅將張春園鎭軍諏吉本月初八日接篆届期鎭軍在營接受印信一切如儀旋易公服升座標下城汛各弁咸排班叅謁禮畢退堂聞鎭軍卽遴派幹騹數員跴緝泰豐錢莊案内首要各犯緣省垣各憲皆以府城重地該匪瞻敢横行若不緝獲重辦必至此風日熾故鎭軍不惜重賞並移請隣封營縣一體嚴拿 
[示禁賭博]  
　　寍波訪事友人云每届考試之時校士館左近各居户冐充考寓設局聚賭最爲風俗人心之害現當府試此等賭館竟多至百餘家旗鼓高張輸贏甚巨日前道署門丁遺役至某錢莊支取注銀八十元回至呼童　爲若輩所誘一掃而空羞忿難堪呑烟自盡又祝都橋湯紳家傭工某甲見獵心喜竊取主人手摺至某錢莊支取洋銀百餘元徑入迷龍陣中旋被主人覺察毆而遂之遂致失業府憲莊太守稔知其弊出示禁止其文曰爲曉諭事照得考童皆有志上進之人斷無不自愛之理乃寍郡惡習每逢考試出相考寓之房主有於寓中開賭誘害諸童者有開賭窩娼假稱考寓者有包租考寓之人租就房屋備齊器用工人而暗中窩賭者上年考試之時前府曾經查辦應各知戒愼現届考期本府已派親信員弁密查如有房主窩賭包租人開賭以及賭棍假托考寓定必按名提拿懲辦保甲局與地保知而不報者各于重咎各考童尤宜體本府愛上之心愼擇良寓均毋爲其陷害致干扣考查辦切切特示 
[淸道開局]  
　　杭州訪事人云浙省街道堆積垃圾向由防軍營勇淸理自甲午之役勇丁調赴各防以致蕪穢不治雖經官憲設法舉辦類皆有名無實璨經藩憲札委候補府郭太守之楨總理其事在宗陽宫設局開辦想從此可埽除潔淨矣 
[粤省官塲紀事]  
　　廣東訪事人云新任撫憲鹿中丞於本月初六日接印督憲譚宫保先於上月二十九日在署設筵敦請讌飤中丞允之届時命駕而往入座後以時事我艱各抒偉論不徒樽爼言歡已也○廣東陸路提督張春發軍門蒞任本年例應入都陛見日前軍門移咨督憲請委員接署督憲遂委潮州鎭總兵馬雄麒署理所遺潮州鎭篆務卽委現署大鵬恊副將王世明署理○省河補抽厘局總辦候補府王太守存善辦理有年岑方伯抵任後訪聞比較各數有不實之處爰卽撤委飭將各數呈出核算其補抽厘局一差卽委候補府劉太守淸泰接辦其善後局提調一差係王太守兼理亦改委候補府李太守受彤接辦兹岑方伯調任譚制軍遂將補抽厘局劉太守撤去委候補府富太守接辦其善後局提調李太守亦卽撤去另委候補道多觀察接辦 
[浙省官塲紀事]  
　　杭州訪事友人來函云浙省鑄造銀元局現由洋匠將機器裝修完善不日卽可開工提調一差由藩憲札委候補府朱太守榮璪辦理收支事委候補縣鄭大令勳業文案委張大令大鐮廠中監工委候補巡檢蔣少尹嘉名○藩憲惲菘耘方伯於本月十一日牌示永嘉縣分防縣丞缺委試用未入流傅玉森署理平陽縣縣丞缺委永嘉縣分防縣丞丁寳萬調署武康縣縣丞缺現飭准補是缺之費家振赴任 
[邗江雪浪]  
　　楊州訪事友人來函云城内石塔寺瓊花觀兩粥廠業已開杓給發嗣因城外飢民甚衆蜂擁入廠致有擁擠傷人之患官紳隨令停杓另籌妥法兹聞官紳會議以飢民聚處城外易於滋事現查得沙河壩外向有沙河一道年久淤塞擬令飢民將此河挑濬直達江口每日按口授食其經費由各柴逢捐助每擔酌提若干陸續呈繳疏濬後將來各柴船卽由此河進口可以直抵蓬門暢行無滯爲利甚巨各柴業奉諭後咸踴躍樂輸本月某日由紳董先將城外飢民全行徙至彼處隨擇於初八日開工各飢民始猶觀望現知開工後餬口有貲無不歡聲雷動城内兩粥廠亦於初九日復行開杓誠一舉兩得之法也○前兩淮分司施少畬分轉於去秋奉諱家居前月因有事北上道經東省旂邸偶爲二豎所侵醫藥罔效至上月某日辰逝客申家屬接到噩耗不勝悲痛其妾某氏尤痛不欲生屢欲相從地下家人皆加意防範而某氏死志愈堅乘伴者偶懈卽呑服生金以期身殉雖急爲延醫救治尙不識能免香消玉殞否也○楊城古旗亭某花布莊前遣夥友某皿至仙女鎭收取帳洋三百餘元於月之初九日回城行至便益門地方時已昏黑驀被匪人以石灰蒲包蒙其頭面復反縛雙手將身畔銀洋携之而逸甲呆若木難度其去遠始敢大聲呼救該處居民聞聲出視匪人已逃逸無蹤當卽解去其縛狼狽而回店東細詢原委疑有别情當將甲送請甘泉縣主研訊經周邑宰提集人証升坐嚴訊聞甲已被笞責自願如數賠償○邗上靑皮地痞動輙逞兇打降擾害閭閻實非淺鮮有名左興者向奉天方教若輩中之巨擘也日前偶因細故與大東門某飯店主啓釁立卽號召黨類蜂擁至店聲勢洶洶左身懷利刃肆意恫愒適爲保甲總局王觀察所聞立飭弁勇前往將左拘獲觀察提訊之下著笞責數百枷號示衆一面又發出告示一道曉諭通衢略云昨有地棍左興瞻敢持刀冲打大東門飯店其平時兇横已可槪見當經本道隨時飭拿獲案從重枷責惟是該棍羽黨甚多本道不忍不教而誅台先出示曉諭爲此示仰該棍徒等知悉爾等如能革面洗心自可寛其旣往倘敢怙惡不悛仍復結黨成羣持刀逞横卽依照光棍擾害地方例禀請就地正法爾等皆有父母妻　幸勿以身嘗試想若輩經此痛懲其風或可稍最矣 
[封篆有期]  
　　上海縣王大令接奉藩司聶方伯札知定於十二月十九日午時封印明年正月十九日午時開印大令已論知書差遵照辦理矣 
[南市火警]  
　　前晚二點三刻鐘時居民正擁　甜　怱聞人聲喧雜　聲鏜鍏披衣起視但見一縷紅光高燭　漢询知火起於南市新馬頭裹馬路四海同春樓茶館内所設之萬隆興烟室因潑　洋　　以致烈烈　　冒穿屋項其時東南風甚勁延及對面轉角之空房一霎時比鄰同泰竹行森昌泰雜貨行老濟和堂藥酒店大　祥水烟让新大元油麻行均被殃及錢業洋龍近在咫尺首先馳至花業木商古雲　等洋　 
 
 

Page 3

 
 
龍亦相繼而來汲水澆灌正在施救忽兩近葆泰馬頭德新里内　北貨棧又肇焚如赤熛怒煽烈燄横飛棧中並無人典守旋經鄰居知照行中人啓扉入視則已不可收拾適城内入　　安濟社王廟輔齊會兩架洋龍轡馳至幸値潮漲就浦江汲水狂澆是處離馬路工程局僅三四家總为朱森庭明府督率可頭巡捕在局設法保護約焚半點鐘許始行告熄燬去平房三間時南首火勢愈熾已延至新馬頭面東之南嘴角和盛盛和兩押鋪及聚豐木行後面某姓彈　　店順興銅作對面徐同泰酒店某姓剃頭店後由天主堂同仁輔元堂八鋪安濟社大東門内旣濟社十鋪海防署邑廟春申俟沈香閣果育堂戴日湧萃秀堂二十三七鋪復善堂十六鋪巡防局江蘇海運局鎭安會等洋龍二十餘架先後臨塲竭力噴射萬斛銀泉從空飛灑祝融氏始知不敵遂偃旗息鼓而退約焚四點餘鐘燬去樓房八十餘幢東北角至曹德茂鐵匠店而止對面至吉祥弄口而止西至某姓信宅對面至茅篷店而止南至長源木行而目隔璧湧源鐵行焚去内進二間當火熾時十六鋪地甲裘鎭分投文武各衙門報警上海縣王欣甫大令保甲總巡戴子邁明府十六鋪南北中曁二十三七鋪各巡防局委員均詣火塲彈壓江蘇撫標滬軍營管帶龍遊戎帶領各哨弁督率麾下親兵策馬前往襄同照料十六鋪巡防南局勇丁因王家碼頭茗韾園茶肆執事費渭仁水缸内儲水不足拘至局中看管候訊尙有胡羅氏郭鳳左陸福生馬有喜馮小狗陳杏村等因在火塲扒取雜物由捕役拘獲管押十六鋪候訊明核奪新馬路巡街捕拘獲胡大張二徐張氏姚金桂四人因亦在火塲搜掘鐵器木植解至捕房捕頭王榮培因念貪小起見從寛禁押三點鐘交人保釋又有鮑同德錢莊夥某甲肩衙衣箱三口在途行走巡街捕疑爲火匪拘入捕房交晨卽由愼記錢匨具保長源木行棧司吕光亦肩荷衣箱二口被捕拘入捕房後由木業董事保去徐新煜手携衣包一個形跡可疑由捕拘押旋由小寳榮出爲認領保去大甡祥烟店有水烟二箱由楊姓寄在捕房捕頭令存候具領 
[飭巡匪類]  
　　本邑縣署自開徵漕糧後日來各糧户赴櫃完納折漕銀兩殊爲擁擠匪徒見鄉民身帶錢洋垂涎欲滴往往混人入叢施其探嚢手叚王欣甫大令查悉此情卽飭差役並巡勇等日在大堂常川照料以資保衛 
[丈地立石]  
　　本邑裹虹口胡家橋沈家灣一帶設立賭臺之處地方官惡其爲害民生將地充公飭立界石以垂久遠前日午後上海縣王欣甫大令特委圓通寺巡防局員劉穆庭二尹率同二圖紳董王葆元及地保徐士義并帶局勇四名前往將充公各地按叚丈量竪立界石以昭炯戒 
[出示待商]  
　　本報前載英界讞員鄭瀚生大令以各戲園演唱鐵公雞等戲跡近荒唐擬卽出示禁止嗣以示雖繕就尙未與工部局會　妥洽故未發貼想一經商妥卽當曉諭周知矣 
[雅曲重聆]  
　　崑曲爲有明玉峯魏良輔所創平和雅正一洗志微噍殺之音初本與北曲分道揚鏣嗣自北曲亦以笙笛易筝琵遂與崑曲合而爲一當承平之世京華子弟無不以此馳聲於梨園菊部中迨二黄興秦聲起諸天法曲漸漸凋零近則麋臺鹿苑間亦無復有徐按　牙歌楊柳岸曉風殘丹者桑田滄海有心人益感慨係之滬上自吳伶周鳳林重入天仙部每夜歌崑曲一二折凡有今樂之好者輙復欣聆雅奏履舄駢闐當兹臘鼓聲中興復不淺爰於本月十八二九二十日邀集蘇浙松滬諸淸客登塲歌舞以寫幽懷猶憶昔年予邀五羊石橋生觀鳳林演劇卽事成詩曰夜凉沈醉海棠窩勝侣邀從菊部過銀蒜四垂花燦錦銅荷雙照月舒波難消綺恨薰香臥儘有閒情倚瑟歌萍絮十年絲兩寳當筵爭　　痕多今者石橋已歸道山予則鳳汩鸞漂益無聊賴獨鳳林花顔玉貎依然芳譽交馳重過歌塲蓋不待聽河漏一聲已不免今昔盛衰之感矣 
[傳諭捉犬]  
　　前日英租界工部局飭王家庫捕房將泥城外居民所豢之犬盡行捕捉預防瘋犬　人捕頭恐民間未盡知悉易滋事端禀請讞員鄭瀚生大令傳是處地保顧廷芳到案諭令妥爲辦理俾得人畜相安顧保唯唯遵諭而退凡有廬令癖者尙其知所愛護哉　 
[小工傷足]  
　　昨日某輪船小工曹玉其正在工作之際偶不經心爲機器軋傷左足血肉糢糊痛極倒地經人舁送同仁醫院求治未知能免殘廢否 
[酌償欠欵]  
　　孫子卿投英界公廨控沈阿隆欠洋不還經署理讞員鄭瀚生大令提訊孫供去年沈向小的借洋二百元據稱轉借與周明生今春將木器抵洋七二元尚欠一百三十元屢索不還叩求追繳沈供向充値堂之役去年代周向孫借洋二百元周無力歸楚曾將木器抵洋七十元尙欠一百三十元并另向陳姓代旬二百元共三百三十元至今分文無著而孫催逼甚緊故將周送案求追周供沈前代小的將空票貼借洋二百七十元言明歸還三百五十元小的曾還過會洋五十元其餘已將木器抵過安得尙有欠欵大令判將沈周二人交保出外著周再還孫洋四十元分四月交淸完案 
[法界捕房瑣安]  
　　昨禮拜五讞員朱森庭明府蒞捕房發落各案前萬安樓客棧執事楊忻茂呑沒客棧余光普洋銀二百六十元經朱明府迭次責比一味游延兹以年關在卽明府著命提到案將楊重責一百板還押再比○陸寳球前控陳阿才積欠靛靑洋二百九十元圖賴不還經明府訊供昨日命提到案詰問數語著覓保釋出限三日内將花板估價歸還債主禀復核奪○磚瓦公司買辦邵榮春前控張阿和欠洋四百五十元經前讞員鄭大令訊供後父保淸理延宕至今案懸未結明府命提到案飭掌頰五十下還押嚴比○義和煤炭店主陳億卿控店夥吳阿明私收客帳洋一百二十元明府著押候嚴比昨日命提到案著掌頰五十下候原告到堂復訊核辦○王爵定控小工頭徐金和以合同抵洋五百元逃至杭省濳回滬上扭請究追經明府訊供昨日飭提到案令包探帶出限三日内理楚○陳程氏控楊淸泉借洋三百二十元潛圖逃逸經明府訊供押追昨日命提到案限三日内先交洋一百元延干追比○顧錦裕控陳連生欠洋一百元交保出外延不淸理明府飭原保交案先交洋五十元延干追比○奚松濤控徐少卿欠洋一千二百元明府著押候嚴追昨日命提到案飭覓人保出限三日内理淸延干嚴比○鍾福泉陳阿榮竊取金利源棧房之煤爲包探杳獲吊到原贓解請究辦明府著照原斷各責四百板從寛斥釋○陳阿二在北京輪船行竊衣服當塲拿獲解請究辦明府著照原斷重責一百板釋出○大羅洋行出店徐新發竊取洋酒數瓶爲西人查獲控請訊究明府著重責三百板釋出○駁船夫張桂榮王阿福吳阿桂陸順發張桂生五人竊取花牛爲包探拘獲解送究辦明府著交　船頭目葉阿增保出昨日著原保交安一併　候過堂復核○露天通事阿林之姘婦名金姐向在小東門外戲館街開設烟館自幼以餅攤某甲之女爲養媳兹女年已及　尙有姿色令作賣笑生涯女不甘失節昨投捕房控訴並至八仙橋捕房喊冤明府著靜候核辦 
[美界捕房紀事]  
　　甬人宗阿法向爲外國銅匠前因騙取同鄉李蓉和衣被等物逃匿無蹤致李忿不欲生躍入蘇州河内意圖與屈大夫爲伍幸經某西人見而援救得免於死昨午宗爲包探劉阿炳查獲拘入捕房押候解請公堂究辦○昨日小竊殷阿連在吳淞路某姓家竊取衣服正欲携之而逸爲包探竇四海所見當塲拘獲解送捕房押候訊辦○昨晨偷兒淘阿興至蘇州河某姓船上行竊衣服多件爲失主拘獲送入捕房押候禀請訊辦 
[正誤]  
　　浙省大計名單保薦卓異人員内慶元縣何文耀誤作何士循合亟更正 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
G> 
[贈額照登　功深燕養]  
同德堂主人合創南洋華興燕窩糖精公司功效昭著用書四以誌仁術頭品頂戴署湖北布政使司按察使司瞿廷韶拜贈 
[贈額聨誌]  
京都同德堂主人鑑　術紹韓康　賜進士出身翰林院編修曹汝麟拜題同德同主人鑑　術齊坎離　花翎三品銜湖北補用知府汪洪霆拜　 
[仕商公鑒　留心假冐]  
前有人假冐本公司燕窩糖精名目禀蒙中西官長給示查禁此風少息邇値冬令服補物人日見其多又有不肖之徒串同信局影射特再登報請認明包皮刋有中西官長告示及附送燕窩糖精譜一本方不錯誤　南京路一百四十七號門牌華興 
公司白 
[澳門票又增彩額○念五開彩年内發財　同得利快發財]  
澳門票信著中外歴來消路愈廣票不敷售爰議加增彩額現售英二月票額一萬八千張頭票二萬五千元全張六元分條六角半代理華來賜票四元二元一元又六角三角批發克已紅票立兌函購指上海棋盤街 
[眼科揚名]  
余家母目疾重翳視物不見有十餘年之久遍醫無效今遇上海老閘橋北大街湯瀛洲眼科先生醫治未到一月雙目復明特此登報酬謝上海自來水公司鄔宗孝啓 
[訪友]  
湖南熊寔夫又號錦湘先居大方棧迨後不知移居何處現有要事急欲一晤見報後速請將住址開明登報以便訪談心照 
[盜用圖章]  
胡連方失業已久躭擱本號心起不良將圖章私自盜用昨解公堂訊究自認盜印倘各行號受　所愚速向前途自理與本號不涉　洽豐煤號白 
[聲明]  
啓者招商局虹口中棧北棧所發出之收條均由經理棧務之人米爾登簽字或收銀之人須啓庭簽字特此佈聞　招商局董司啓 
[紡紗織布機器出售]  
啓者伯拉脫兄弟公司開設在英國法面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[外科告白]  
祖傳鮑國香善法毒眼外科限日痊愈男女重症三日之内均能見功門診一洋出診四元包醫不效原洋奉趙○上海四馬路西兆貴里内便是 
[遺失存摺]  
啓者徐耀記名下存成豐號之洋該存摺遺失無蹤今向成豐説明前摺作廢不憑以後另立新摺特此聲明　徐耀記告白 
[召盤]  
今有周裕豐棧内生財等物出盤倘有貴客合意者請至本棧面議以前裕記往來均歸徐沁泉理處與後首無涉特此聲明 
[洋房召租]  
兹有新閘北首沿河新造高大洋樓房四宅房屋寛廣地勢高燥如開行號或儲存貨物臨河靠船上落極便或住居亦宜倘　貴客合意欲租者請至二洋涇橋北首南順記面議可也 
[白濁丸功效啓]  
上海盆湯衖壽榮濁白濁丸久已名馳天下無庸贅陳矣余患此症數月未愈卽購藥一元隨服隨愈敢登報端以表靈丹　如意里陳立三拜 
[老恊記　華來賜四元二元一元又三角]  
英二月份澳門票頭彩二萬五千元全張六元條頭照市申棋盤街北恊記主人蜜司愛而來的啓 
[廣東陳恒德堂　淋濁妙藥　珍珠琥珀立止白濁丸]  
此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[遺失派司]  
茲者由北洋輪船進口遺失鐵機器派司計一紙共貨三十件ＭＨ３６９７、３７００ＣＫ９３１４０、５１９３１６４、６５９３１７０、７２　９３２３９　９３２４２，４　２３２４８，５１　９３２９１已向新關言明作爲廢紙特此聲明　裕豐洋行啓 
[大阪商輪公司]  
啓者本公司大井川丸輪船准於十二月二十晚卽禮拜二開往長江等埠該輪走水極快買辦司事等均係華人茶飯應酬一切無不週到倘蒙各　寶號欲裝貨搭輪者請至本賬房面議是荷　郵船株式會社 
[半夏麯已到]  
本號代售川省繆製半夏麯年久各埠購售甚廣被前月二十失愼焚去當發電催今已到申特此佈告寳善街百花里内王大吉啓 
[地基召租]  
本行有基地一方計十畝在厦門路大英牢監西首新造橋堍於明年五月廿四卽英七月一號起可以出租如欲租地造屋最宜卽請至二馬路東口寶順洋行面議此佈 
[美國頭等天平出售]  
本行經售旛辦克各種大小天平共價格外克已如貴商賜顧 
者請至小行面訂可也茂生洋行啓 
[日本郵船會社]  
啓者本公司相摸丸輪船准於本月十七日卽禮拜六上午十一點鐘開往仁川長崎等埠小包收到禮拜四五點鐘客票賣到禮拜五十點鐘止倘蒙　各寶號欲裝貨搭輪者務祈早臨爲幸　郵船株式會社 
[寳順洋行保險]  
本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
[失票聲明]  
今有加興億昌義莊上申鎰大莊第七千四百廿六號本月初八期票洋一千元此票已被局船遺失已向前途言明作爲廢紙望各寳號切勿收用此佈　全盛和記局告白 
[格致書院甲午課藝出售]  
格致課藝自丙戌至癸已久已印行問世今續出甲午年者二本價洋三角連前共九年全套者價洋二元三角各年分買亦可上海三馬路致書室代售 
[心胃氣痛靈丹]  
久聞上海盆湯衖壽榮齋之心胃痛散極靈余患氣痛往購一瓶價洋五角服下立愈喜以誌謝靖遠行王蘭芬上 
[永祥豐壽板]  
本號專辦香楠隂沉桫枋婺源獨幅上品壽器如蒙賜顧仍在三馬路石路西曲江里便是 
[香港太古糖局　糖拍賣車]  
本行由港自運ＢＡ唛五温Ｂ唛四温半ＣＷ唛四温二五ＨＸ唛四温ＨＸ唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍再前來ＨＸ唛原名三温半今將該ＨＸ唛加工選造色白貨好此前大不相同今作爲三温七五特此聲明上海老太古洋行謹白 
[豐裕保險]  
啓者兹有英國納斯那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也　豐裕洋行啓 
[吳淞工程局招工示]  
爲招工事照得吳淞藴藻濱北沿灘一帶現擬打樁築駁塡泥平路亟應招工承辦爲此示仰工匠人等知悉爾等如愿承做前項工程者速至上海江西路美昌洋行營造司處看明圖樣做法卽行開具工賬各自注明住處至洋務局投標限本月十二日起至二十五日止過期不收特示 
[告白]  
現有住宅要招大司務一名細崽帶出店一名每月工洋各八元如有人願充斯職者卽問虹口乍浦路八十一號洋房便是 
 
 

Page 8

 
 
   
 
 

Page 9

 
 
[照錄蕪湖積榖圑練章程]  
　　蕪湖采訪友人云此間向乏義倉每値凶年富户必囤米居奇以致小民頻呼庚癸今歲自春徂夏米奇糧絀闔邑皇皇適値靑黄不接之時四野農民療飢乏策因而棄其耒耜轉徙流離回憶同治八年洪水爲災猶未若此慘切方信古人耕三餘九之道爲不可不講求也邇者秋稼登塲年書大有紳士之情殷桑梓者屢約同志擬復朱子社倉之法祗以人心渙散未易一氣呵成若圑練則師宋人保甲良法紳士前已屢議仿行祗以責重事繁迄今亦未覩成效近日蕪湖縣吳大令接奉省中羽檄内開欽奉上諭飭辦積榖圑練責成地方官紳迅速開辦等因先是十月二十二日欽奉皇太后懿旨洋洋數百言於邦家相生相養之道尤爲垂訓周詳因卽欽遵抄錄照會邑紳彭君蔚文鮑君許齋及城内素孚衆望之　紳先生量爲輸財聨絡四鄉玗董尅日遵章辦理並聲明積榖限三箇月内辦齊圑練則必於年内告蕆一律造册呈縣以便擇期校閱圑勇修建倉厫其所定積榖章程曰一積榖經費按四鄉田畝額數每畝捐稻三斤主佃各半不准徇隱無論紳商士民如有拖欠禀請追繳一捐收榖石按玗請發印簿一本歸經董領管一俟捐户繳榖眼同登記仍由董事給会捐户收條以作憑信一各玗鋪紳董經收稻榖若干開具册結呈報以憑稽核其稻榖或存殷實之家或存殷實礱坊以及鋪户立具倉收这據存案一遇年歲不稔請示督率開倉平糶公平議價不得高擡私售发有弊端禀請究辦一豐稔之年將存儲稻石按十成之中開放七成留存三成夏以六月初旬放出秋以八月内收回每七十斤加二十斤以期一年餘三三年餘九之法卽積久多儲亦以數推之一紳董存放積榖不准一人自主必須邀集鋪董村首請示定期會同一律開放不得狥情私濫如有短少歸經手人賠繳一四鄉玗錶設立公正紳董正副二人若有要公會同城廂紳士妥商辦理請示遵行不瘃各樹已見始勤終怠互相推諉有碍積榖善舉此乃地方要務蒼生保命之原總宜盡其心焉而已至圑練章程則曰一圑練名數小村以二名爲率大村以八名爲率准增不准减其零星一二家不成村者准其附入鄰村合辦其圑丁按户攤派循環接替有力之家准其雇代一圑者聚也鄉民之勢本渙非使之相聚則力不厚各玗鋪鎭圑丁旣列名入册理應布置周詳應需旗幟號衣鑼號槍械均須逐件製辦齊全所有用費與教習薪水應由殷實之家量力捐助凡　操練之期或遇驅拿盜賊之事一聞傳喚立卽馳至不得托故推延一練者練其瞻氣勇力技藝也鄉民遇事退怯由於瞻小與未習武之故練之則瞻氣自壯技藝自精必須每鄉延請教習一人督同操演顺械演習洋槍及一切坐作進退之法每月朔望日會哨一交分駐村莊要隘夜問密傳口號分投巡緝遇有盜警吹號策應四面兠拿縱有盜賊竊發光蛋滋擾不難一鼓成擒且風聲久樹盜賊瞻寒亦可弭患於無形矣一大村合數小村立一圑長一玗立一總圑長一縣立一二紳耆爲之總練各圑丁皆聽其指揮約束不得違拗一此項圑練專爲靖防宼盜保護鄉里而設並非抽丁征調毋庸疑慮惟鄰近村莊坊巷有警自應彼此照顧急赴追捕以盡守望相助之義不宜袖手膜視致召外侮而忘梓誼 
[上海縣署瑣案]  
　　陳顧氏控嗣子交淵違忤逞兇前晚由王欣甫大令升座提訊氏供故夫陳子樵　籍嘉興在滬開設怡豐紙號初娶鮑氏復娶婦人鮑氏身死之時因與婦人俱未生育故卽以胞姪文淵兼祧夫故之後文淵初尙無過因此婦人將故夫遺資十餘萬盡交文淵掌管不料文淵游蕩狎娼一再買妾訓斥不從資財蕩去大半原籍有信房一所契據亦在文淵處聞欲售賣因於上月二十六日向之索取文淵反敢辱駡拖扭婦人髮鬙其生母鄭氏及妻妾等相助爲虐文淵表兄鄭寅谷目覩可証婦人平時零用文淵掯勒不給受忤難堪無奈投案文淵訴詞中竟稱婦人爲伊嗣父之妾不認爲母婦人情願與彼分居招同年老無依之夫姊吳陳氏共處以免造言汚穢叩求恩斷陳文淵供年二十六歲顧氏是職員庶嗣母平素不敢違忤近向職員索取原籍住宅契據與生母口角互扭職員極力解勸並無毆扭之事皆係堂督陳蔚山欲將伊長子文甫承嗣上年曾起爭端由親旅理勸職員給洋六千四百元意尙不足慫恿嗣母來案控告求鑒鄭寅谷供上月二十六日旱監生曾到陳宅見顧氏扭住監生之姑母鄭氏至文淵曾否毆駡顧氏實未目覩陳蔚山供堂兄子樵故世職員長子亦應承繼旋被文淵奪嗣職員勢難與敵不敢爭衡由親族聚議分得洋六千四百元後因文淵浪費無度又時將嗣母違忤職員分屬尊長正言戒斥文淵以此挾嫌誣指職員唆伊嗣母涉訟求鑒大令得供謂文淵曰爾嗣父遺資人所共知爾不克勤愼一味荒唐浪費殊爲不合又謂陳蔚山旣爲族長卽非唆訟但不能秉公勸息亦有不合又問鄭寅谷曰文淵向與顧氐若何稱呼供子樵在日確稱新母親大令復斥文淵不應改稱自後仍照舊稱呼同住分居任從顧氏自主文淵總須孝養若再違忤一經告發定提嚴究兩造俱願遵諭判各具結完案○袁慶萱控王阿榮私佔墳地亦經王大令質訊袁供職員原籍湖北曾祖昔年在滬身故後柩葬西門外斜橋地方墳地三畝有餘有由故父活賣與故丁王某卽阿榮之祖阿榮近在墳旁起造房屋拘阻不聽持稱續　爲此控究王阿榮供袁之祖墳計地三畞七分半向由故祖看守後由伊父賣與故祖復又找價社絶共價一百八十千餾出墳基四分迄今四十餘載歴年完糧耕種伊父出立賣絶各契呈電大令核得該地確係賣絶姑念袁乃客籍諭王再讓地六分照原價核算併前留四分合成一畞歴年代完四分錢糧飭袁如數償還判令各具遵結了案○前孀婦包張氏探夫堂兄包茂榮霸呑田價一案前日王大令提案究追氏供前蒙恩斷包茂榮分給田價除已故外尙被欠洋四百元求追包茂榮供一時難措求再寛限大令判限五天繳楚延干嚴比 
[英界公堂瑣案]  
　　本城改過局押犯時有乘間逃逸情事捕頭恶之令各包探留心查緝以盡鷹鸇共逐之誼前日包探徐榮珊在王家庫見逃犯張友山卽改名朱連生因卽獲住解入捕房昨晨送案請究朱供小的並非張友山從未押入改過所或係包探悞認叩求明察署理讞員鄭大令商之梅繙譯官著押候查明復訊○竊賊林榮生迭經犯案懲辦前晚又竊徐小卿布衣皮馬褂等件沿途彳亍東張西望形狀慌張三百零二號巡街華捕見之知非善類立卽拘獲詢悉情由傳同失主解案請究徐反案請領失贓林供寍波人自知不合尙乞鑒原大令判責二百板管押六月期滿遞解回籍○包探張天林拘解小工朱阿福到案禀稱此人先後竊取瑞記洋行烟煤四籮被獲後扭交捕房特令小的送案請辦瑞記洋行遣人投案請追失贓朱供偶然拾取煤屑卽被拘拿大令著押候查明復訊○前晚有陳和生者闖入鄭錦亭家圖竊卽被查見扭交一百十一號華捕於昨晨解案請訊原告因事未到陳供小的找尋傭婦某氏並非圖竊大令判責二百板管押三月○無賴陳阿梅蝟伏路隅乘人不備攫取夏咸桂帽子一頂飛奔而逸包探顧福其見之立卽拘獲送請訊究夏投案申訴前情陳供窮苦無聊爲此沿途刼物之事大令判責二百板○包探李星福拘解張桂生到案禀稱此人騙取陳芝卿線帶若干共値洋銀四十三元報捕後經小的查獲帶已售去無從查吊故特送案請究陳供操線帶生理被騙之貨値價四十三元叩逑究追張供帶已銷售洋亦用盡容小的緩日措繳大令著押候追繳○包探李培芝拘解周春林顧友順謝國良至案禀稱伊等串拐陳耕心家十歲婢女一口經小的拘獲送請究辦大令著押候過堂復訊　 
 
 

Page 10

 
 
   
 
 

Page 11

 
 
[光緖二十四年十一月二十七日京報全錄]  
　　宫門抄○諭旨兩道錄前○將軍依奏爲已革各員勦賊勤勞懇恩開復原官片○奉天府尹良奏爲整頓繭稅摺○粤督譚奏辦理　訟嚴核功過摺○將軍依秦爲例進鹿隻實難足額籲恩仍准减半送交摺○桂撫黄奏遴員署理知府片○十一月二十七日内務　國子監廂紅旗値日無引見○載瀛崇光各假滿請安○奉天府尹廷雍到京請安○湖南叅將恩林謝恩○葛寳華續假十日○　　預備召見○掌儀可奏初一日祭奉先殿溥僎行禮○召見軍機善志廷雍○○依克唐阿片再准吏部咨開光緖二十四年五月初一日奉上諭依克唐阿等奏馬賊焚刼集鎭並燬衙署請將疏防各官分别懲處一摺本年四月内有馬賊二百餘人竄入朝陽鎭沿途燒　該總管旣未能先事預防又未能探明賊目立時搜捕實屬畏葸無能咎無可諉海龍城總管依桑阿著革職留營効力以觀後效左翼翼長　　協領璽格著卽行革職海城縣知縣署海龍廳通判楊澍著交部議處仍著依克唐阿等嚴飭派出各營隊實力搜拿將此股賊匪悉數撲滅　　蔓延爲患餘著照所議辦理該部知道欽此應請將署海龍廳通判海城縣知縣楊㴻比照野賊苗蠻焚却鄉村搶攄男婦殺傷兵民者專管　革職公罪例議以革職至此案兼轄統轄督撫各官均有處分應令查取職名送部核議等因於本年五月十六日具奏　旨依議欽此知照前　查依桑阿楊㴻自朝陽鎭失事後督率民圑一面守禦一面迎剿使賊知有備不敢輕視嗣該員聞知奴才將其叅劾依　阿卽帶隊越竟會合各軍實力兠勦迭有斬擒楊澍亦督同已革留緝外委膺虱勝等探賊所向跟蹤追捕拿獲李隆非夥黨李洪發寍福二名審實禀辦旋於交卸後　隊入山搜捕餘賊該二員可謂深知愧奮今地面肅淸各將士均已邀請奬叙該二員雖疏防獲咎於前究能捕賊立功於後可否仰懇天恩　准將已革花翎副都統銜海龍城總管依桑阿開復原官銜翎已革知府用在任儘先升用同知海城縣知縣楊澍開復原官仍留原省補用以照公充其兼轄統轄各官可否免開職名之處出自逾格鴻慈謹附片陳明伏乞聖鑒訓示謹奏奉硃批著照所請該部知道欽此○○奴才良弼跪奏爲整頓繭稅派員嚴密稽徵以杜侵蝕偷漏而益餉源恭摺仰祈聖鑒事竊查奉省牛莊蓋州復州熊岳岫巖鳳凰等處　　放蠶山塲徵收翦子稅并繭絲稅奴才因餉項奇絀迭次飭諭地方官認眞查收每讼蠶户隱匿吏胥侵蝕而該地方官等報部起課者仍屬　　内中惟鳳凰城爲尤甚該城所報翦子僅一百餘把每歲收東錢三百餘千繭絲稅每年僅收一百餘千確訪該處翦子不止千把所遺絲稅較所　　　不倍蓰當此蓋餉孔急之際尙應格外設法籌欵豈容以原有之項任其隱匿近來屢奉諭旨舉行蠶政且整理稅務係奴才專責因　派妥員詳查補徵應納之稅課從此務期擴充未放之山塲尤應廣爲勸辦先由鳳邑起手逐漸及於各城除原收稅數不計外統約各處多可　收數十萬千少亦不下數萬千似於餉項不無裨益冉邊内外之荒山堪可養蠶之處所在多有奴才均擬派員陸續招徠試辦并咨行盛　　軍府尹轉飭地方官彈壓照料會同查辦以濬利源而裕國課雖各處氣候寒暖不同間有不宜这地要非盡難舉行謹將整頓繭稅緣由恭　　陳伏乞皇太后皇上聖鑒訓示謹奏奉硃批知道子欽此○○太子少保頭品頂戴兩廣總督臣譚鍾麟跪奏爲廣東各　縣詞訟現飭認眞淸理嚴核功過並將積年金盜雜案懇恩免扣審限勒令一律淸結恭摺抑祈聖鑒事竊臣欽奉本年七月二十日上諭國家　興庶務尤以通達民隱爲先各直省州縣聽訟一事亟應實力整頓於原定功過章程外增道府功過章程該督撫務當認眞考覈不准虚應故事並將遵辦情形迅速具奏等因又奉九月初十日皇太后懿旨詞訟爲吏治最要之端必須隨到隨結毫不拖累方足以恤民命而淸訟源　各督撫詳定淸訟章程嚴覈有司功過所有月報各册實力奉行如有不肖有司仍前玩泄視爲具文卽著嚴叅懲辦等因欽此欽遵節經通飭各府　州縣振刷精神淸理詞訟如有漏匿不報者准其據實補報仍按月造册通送田臬司彚覈專設印簿將州縣道府應記功過隨時分别登注　季報明覈辦各該有司如敢任意隱飾或遲延不結卽行撤叅在案伏查州縣宫承審命盜雜案各有一定限期户婚田土錢債爲尋常詞訟按月册報核計功過例章本極詳明乃日久玩生奉行不力遂不免積壓拖累之弊各州縣距省遠或千里或數百里督撫耳目難周隨時稽察揭報不能不責成道府而以臬司總其成我皇上洞燭幾微於原定州縣功過外增道府功過章程凡實缺計典候補委署及年終密考俱以淸訟之　過分别予奪優劣洵足除積斃而勵將來亟應懔遵辦理以收實效惟光緖十九年間前督臣李瀚章前撫臣剛毅奏准免扣審限淸理積　　今又閱五稔未結之案甚多時非一年官非一任若按限查揭則叅不勝叅合無仰懇天恩俯准將光緖二十四年六月以前舊案免扣審限查明實在起數勒限審辦一律淸結尙再泄沓遷延當卽懔遵懿旨嚴叅懲辦斷不敢稍涉瞻徇上辜慈訓下累民生除咨部查照外合將遵辦緣由繕摺覆陳伏乞皇太后皇上聖鑒訓示謹奏奉硃批著照所請卽將以前舊案嚴飭各屬依限淸結不得再有積壓欽此○奴才依克唐阿溥蔚跪奏爲奉省例進鹿隻實難足額籲恩仍准减半送父抑或每年照額减送十隻免致貽誤恭摺仰祈聖鑒事竊查前因圍塲開地鹿隻稀少捕購均難奏請每年照額减半恭送以示體恤奉硃批該衙門酌核辦理欽此嗣准奉宸苑咨開各壇廟祭祀供用鹿　按例呈送尙恐有缺該省所請减半礙難照准仍令設法捕拿不得缺减等因於光緖二十四年七月二十八日具奏奉旨依議鈆此咨　前衆奴才等恭查壇廟祭祀關係典禮本不應稍有虧减但圍塲鹿隻自吉林開放圍荒後來源已絶每年派出圍長帶領官兵入圍捕拿遇有不　輒卽採買採買不足必待多方物色是其稀少難獲情形匪伊朝夕兹又奏開四十五圍所佔西面半多崇山峻嶺曩時麕聚之區今夺阡陌之　而且从烟相望巒峯濯濯野獸無所伏藏鹿隻何由出產縱東面留有四十圍而山地平坦林木稀疏雖有鹿隻零星無幾求其孶生繁衍何可　哉奴才等前奏請以减半送交猶是按照遞年虧短之數從其少者言之將來墾民日多圍荒日闢　鹿亦日捕少卽定豐額送交亦有難以湊　之虞現届霜降恭送之際查點該圍長送到之鹿連以前送圈餒養共湊二十六隻若照本年捕拿額送數目應進鹿二十九隻連上年倒斃賠　之　七隻共係三十六隻尙虧應進之鹿十隻如必責令照額送交實係力有未逮奴才等旣不敢有違典禮亦未便過事誅求再四籌畫祗　　懇天恩俯准減半送交抑或每年照額減送十隻俾免貽悞除將送到所獲之鹿及圍内餧養共二十六隻出派差官防禦塔斯杭阿前德解　京苑外所有鹿隻稀少懇請减半抑或每年照額减送十隻緣由是否有當恭摺奏聞伏乞皇太后皇上聖鑒訓示遵行謹奏奉　　該衙門議奏欽此○○黄槐森片再太平府知府何耀章現委署理太平思順道篆務所遺員缺查有龍州同知吳徵鰲明敏安詳有爲有　堪以署理據藩臬兩司會詳前來除檄飭遵照外理合循例附片具奏伏乞聖鑒謹奏奉硃批吏部知道欽此 
 
 

Page 12

 
 
[光緖二十四年十一月二十八日京報全錄]  
　　宫門抄○諭旨一道錄前○將軍依奏爲賊首窮蹙投誠蜇訊正法請旨將出力員騹奬勵摺○燕督裕奏報津關第一百五十二結洋稅收支各數摺○將軍依奏爲協領捕賊勤奮請旨奬勵片○吳撫德奏爲知縣徵收錢糧于奏銷前全完懇恩給奬片○滇督崧奏　職恃符武斷請旨革職歸案審辦片○十一月二十八日理藩院鑾儀　光祢寺正藍旗値日無引見○怡王鈕楞額會章各假滿請　○黄紹箕謝授左庶子恩○廷雍連陞預備召見○召見軍機廷雍連陞○○奴才　克唐　跪○奏爲賊首窮蹙投誠提訊正法　在東海各屬業已肅淸請旨將在事出力員弁分别奬勵緣由恭摺仰祈聖鑒事竊查本年四月間劇賊李隆非率領馬步賊匪二百餘人　　化樣子哨竄擾海龍廳朝陽鎭焚掠街市衙門並回竄通化六道溝及興京舞鳳樓地方業將派隊追勦迭次斬擒殆盡並賊首竄入深　各情形先後奏報在案嗣該賊首李隆非在山林内率餘匪往來逃竄均被各隊擊回並擊斃悍目朱雙勝及餘匪十餘名僅留該賊首於六月抄　至通化楊水橋子地方被圍緊急自知難免託商人作保投誠各營正欲生致其人經營官姜起武等帶營取供具禀請示奴才因其窮蹙　　　非得已不殺恐貽後患適據署通化縣知縣何厚琦禀請將該犯留捕餘黨以盜治盜不爲無見當經據情電達總理衙門代奏奉旨依克唐阿　悉漏罔　　李隆非窮蹙授誠如果留捕餘黨足資得力不妨貸其一死儻其心回測難保必無後患卽著依克唐阿提訊後自行酌度情形　否力能箝束無慮其反側無常切實奏明辦防朝廷不爲遙制也欽此旋據營中將李隆非押解到省飭交發審處提訊供認聚集大股擄搶放火殺人情形不一而足遍詢各營均以該賊首狡詐難防無人承保留之致貽後患當經照章先行正法一面飭令各營搜捕餘孽並賊目杨廣發　海川二犯務獲去後嗣據各營禀報李廣發已於受傷後入匿深山存亡未卜劉海川亦已遠颺無蹤餘賊悉數殱滅地面安謐如常等情報明　來伏查劇賊李隆非以百餘人盤踞通化山内時出擄掠屢飭防營並附近廳縣督率民　實力兠剿兩年之久未能殲厥巨魁本年夏因官　　　　 
急挺而走險聚集數百人擾及海龍地面旋又回竄通化蔓延日廣聲勢日張幾致不可收拾而該賊亦因裹脅漸多頗萌異志幸此次調往各　悉能用命剿辦兩月生擒數十名斬殺百餘旬元惡授首餘孽悉數殲除數年隱患竟埽蕩於一時其剿辦不可謂不速時値盛夏暑雨蒸淋湹　深溝追賊官軍往往人馬並蹈迨經搜山叢樹蔽天倒木横徑穿林渡　骽足俱傷而山内致　極盛人烟絶無宿食難覓各軍深入致有露　　飢至四五日者其搜捕不同謂不難亦不可謂不苦向來奉天剿辦大股馬賊並獲著名世盜其出力文武各員均得照異常勞績隨摺請奬此　剿辦李漋非大股馬賊接仗多次搜山兩月使海通兩屬千餘里地面爲之肅淸核其勞績實與戰功無異合無抑懇天恩優給奬叙花翎二品銜協領裕書請以副都統記名簡放花翎候補協領寳奎請賞加副都統銜花翎叅領銜補用協領記名佐領吉祥請免補佐領以恊叅領　先補用並賞加副都統銜世襲雲騎尉保林請以防禦儘先卽補並賞戴花翎五品軍功披甲鄒春桂請以驍騎校歸存營班儘先卽補並賞戴藍翎五品軍功千總用儘先把總姜起武五品軍功儘先補用把總周意儒周俊卿五品軍切儘先外委徐授章五品軍功管榮均請免補　總外委以千總儘先補用並賞戴藍翎賞還銜翎知府用候補同知直隷州知州榮禧請俟引見後以知府仍留原省補用署通化縣知縣准補錦縣知縣何厚琦請以同知在任候補並賞戴花翎候選從九高王森請以縣丞不論雙單月遇缺卽選以示鼓勵其陣傷亡故弁兵圑勇卽由奴才查明造册送部請卹除咨部查照外所有賊首李隆非現已正法海通地面肅淸請將在事出力文武員弁分别奬勵緣由理合恭摺具　伏乞皇太后皇上聖鑒訓示謹奏奉硃批該部議奏欽此○○頭品頂戴北洋大臣直隸總督奴才裕祿跪奏爲津海關第一百五十二結洋稅收支各數繕單恭摺具陳仰祈聖鑒事竊津海關收支洋稅截至光緖二十四年五月十二日第一百五十一結止業經奏報在案兹據津海關道李岷琛詳稱自光緖二十四年五月十三日起至八月十五日止按外國三個月一結係届第一百五十二結期滿除外國船隻江海等關免單銀九萬七千一百七十六兩四錢六分七釐招商局船支江海等關免單銀六萬九千六百六兩九錢六分二釐並未收銀外實計徵收各項稅鈔銀二十五萬一千五百兩一錢四分三厘督飭委員會同稅務局詳細稽核調取收稅總册核對數目相符開支餉需經費薪工各欵統共發過銀三十二萬六千二百三十二兩五錢六分一厘除俟分項造册咨部外所有津海關徵收第一百五十二結洋稅收支數目開單請奏前來奴才覆覈無異理合繕單恭摺具陳伏乞皇太后皇上聖覽謹奏奉硃批該衙門知道　併發欽此○○依克唐阿片再統帶奉字後軍花翎二品銜記名協領德克登額前以治兵嚴整捕賊勤能並拿獲著名臣盜大靑樂等十餘名經奴才於本年閏三月十二日附片奏保請以副都統記名簡放奉旨著交軍機處記名欽此是該員才能已荷聖明洞鑒此次勦辦李隆非股匪該員由省帶隊星夜馳往會合各營節節布置一面實力進剿斬殺無算一時賊燄頓息不致蔓延爲患搜山兩月掃穴隳巢匪首就縛俾海龍通化合廰縣數百里内伏莽　除若非籌謀進止悉恊機宜安能收效如此之速查該員智勇深沈胸有定識向隷奴才部曲二十餘年深知其老成練達足備干城之選屢次　賊立功其見端也際此時艱孔棘專閫需員何敢稍事沮抑應如何量材錄用之處出自恩施謹附片陳明伏乞聖鑒訓示謹奏奉　批另有旨欽此○○德壽片再查定例一官經徵分數銀糧於奏銷前全完者一萬兩以上紀錄二次二萬兩以上紀錄三次三萬兩以上　一級能每年於奏銷前全完者於照常議叙之外量加優叙數至三萬兩以上三年全完准其不論俸滿卽升等語兹查高淐縣知縣李普潤自　緒二十年二月到任經接徵各年錢糧均照淸縣熟田額徵錢數按年於奏銷前全完解淸並無因災緩徵除二十年分奏銷登明與前任分徵　完不計外其二十一年至二十三年全完丁漕等欵正耗銀數均在三萬兩以上於各該年各欵奏銷案内分别奏報在案現値時艱欵絀全恃　令催科勤奮以顧度支今該縣於丁漕正賦力求整頓連年照額徵完洵屬催科得力著有微勞核與優奬之例相符據署江寍布政使胡家　　糧道吳重　會詳請奏前來奴才覆查無異合無仰懇天恩飭部將疝淐縣知縣李普潤照例給奬以昭激勸除抄奏並照錄該縣徵收各　錢糧數目淸摺咨部查照外理合會同兩江總督臣劉坤一漕運總督臣松椿附片具陳伏乞聖鑒訓示謹奏奉硃批該部議奏欽此○○崧蕃片再據署雲南邱北縣知縣田亮勳禀報該縣武職黎天才恃符武斷欺壓良民包攬錢糧十預詞訟實屬不法亟應嚴行懲辦以　　惡等情當經批飭司局查核詳叅去後兹據雲南善後局司道陳啓泰等查明該武職黎天才係由勇目於克復越南宣充及剿辦騰越盞達　　各案内先後保以花翎儘先補用守備詳請奏叅前來奴才復查無異相應請旨將儘先補用守備黎天才暫行革職並拔去花翎以便　　歸案審辦除咨兵部查照外謹附片具陳伏乞聖鑒訓示謹奏奉硃批著照所請兵部知道欽此 
 
