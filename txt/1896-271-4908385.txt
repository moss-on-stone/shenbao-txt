# 1896 - 271 - 4908385

 

Page 1

 
 
[重校皇朝經世文編出售] [  國書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲　六門首列學術治體舉凡經世之學可　　　無　其中登選諸　非名儒節循吏閲是書者能得是書之益則亦無不可謂名儒無不可爲循吏　可以爲當今士大夫指南之車渡津之筏有志之士著宜各置一　　一行作吏者更當翻閲始知體國經野之模安上全下之道須於是求也今掃　葉山房主人清本局用新鑄鉛字以連泗紙排印字旣鬚眉畢現無魯　　豕之訛紙尤白凈如綿如玉潔品瑩之美装訂每部計二十四本碼洋　四元欲閲是書者請移玉至三馬路申報舘申昌書畫室蘇申掃葉山房購取可也 
[葛仙翁救急方陶弘景百一方氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之　法苟能十讀三復則上可療君親之疾下可救貧賤之厄中可保已身無疾　醫林中不傳之秘也兹由甫畫錦里天　畫局倩本局精工校印以　廣流傳後附陶眞人方褚氏醫論合之堪稱三絶皆孟河費氏鈔本也每部計洋七角甫京天祿閲本埠申報舘及申昌書畫室均有出售 
[續前論教案宜嚴懲煽惑]  
况中國律例有嚴拿主唆之條懲煽惑所以弭釁端猶之拿主唆所以清訟原也夫兩造之對簿公庭也不過憑一時之憤激初無宋襄公九世之仇不報之無以爲人無以爲子斯時苟有人焉爲之疏其　結平其意氣消其疑似化其忿爭又何致雀有角而必穿屋鼠有牙而必穿　之爲快哉其閙教也亦然草野本無知識譬如獵犬全賴人之發蹤指蹢使之摇尾而奔走故一聞捕風捉影之談得爲教堂難保無捉小孩之事不覺一傳十十傳百百傳千互相告語信以爲眞初不計此語得之何人此事見之何地咸翕然謂是可忍孰不可忍此無他實煽惑者預有以聳動之遂使人人指教堂爲怨府疑傳教爲雉媒耳不但此也教堂肇禍猶曰言語不通嗜欲不同奸民爲之讒慝其間　若臥榻之旁不容他人鼾睡似也乃近聞蘇州府屬陳墓也方因匪類謡言鄉民紛紛遷徙其事不且與漢哀帝時京師訛傳水至相率逃避上城者同一笑柄乎據報載上月初九日有西商數輩出閶門循山塘遊至虎坵入觀音庵見正殿上多寄名袋詢之住持尼時鄉孩圍繞其旁大聲疾呼同行細崽顧而叱之曰譁當捉爾去衆孩懼而奔回於是無賴四出鳴金鄉人畢集欲與西商爲難此已事也不料匪類卽憑空謡説謂目下青陽地起築馬路地軸不能載洋人欲下鄉捉小孩理諸地下并将各寺院寄名袋取去鎭壓凶邪無識者信其説連夜携孩並寄名袋逃至蕩口鎭者勢如潮湧終夜有聲旣而香山鎭上亦皆聞言惶惑適河中有石子船經過船上人皆窄袖草帽望之若泰西装束遂羣呼曰洋人乘舟至矣一唱百和爭相避匿翌日有至蘇城者有至常熟者航船因是停駛者多日斯時苟稍知時務者無不共信其爲理之所必無乃　惑者抵瑕蹈隙已可使舉國若狂甚且皇皇如喪家之犬如是煽惑者肉可食乎然猶未　成人命也若景德鎭之械鬥則尤可駭已景德鎭者天下四大鎭之一也瓷器甲天下窰户數百家工匠千萬人軍興後各商禀准設立保安勇數百名軍械口糧由商籌辦長年駐紥鎭上以資鎭懾六月某日窰工都昌帮與樂平帮因事動衆已解散矣詎有奸徒從中　惑先向樂平帮唆云都昌帮已繕甲議定某日将襲爾盍備諸聞者不察果比干稱戈以待其唆都昌帮也亦如之且曰　我負人毋人負我一若深爲之關切也者於是兩造果於某日各臨塲械鬥傷斃有人時保安勇前來彈壓兩造誤會其來　鬥也反将哨官殺斃并斃二勇是役也如無煽惑之人先之以浸潤繼之以剝膚就使愚人鹵莽祗憑血氣之勇不顧利害亦已止戈爲武矣又何至重張旂鼓戕及兵官造比不可收拾之巨案乎哉顧或者曰此雖幸災樂禍然猶未若江右省城以教攻教之甚江省向有天主耶穌二教堂本年兩教中一再爭訟匪徒卽借勸人敬奉耶穌教爲名唆使拆毁天主教堂到處匿名揭帖欲使二教之人自相攻擊夫二教名雖不同而其勸人爲善之心則一且勸人爲善而從教與不從教悉聽自便本不相强又何必諉爲不共戴天無如二教在華多年教友良莠不一難保無悖教主傳教之美意先恃教以凌教外之人繼卽恃教以傾教内之人地方無賴因得乘機播弄肆其唇槍舌劍煽惑於無形無影之間而且使地方官束手無策無從調停無從保護焉煽惑之爲害如此因彚舉其彰明較著者箸於篇以告爲教友者知其煽惑無爲所愚卽以告辦教案者務究煽惑而不輕縱庶各省民教可享太平無事之福而吾尤願維持教務者愼毋存門户之見而自視先如水火焉諺曰籬牢犬不入此語曷深長三思哉 
[本館接奉電音]  
　　昨日午後京師飛電傳來上諭二道敬謹譯登○七月十一日奉上諭安徽巡撫著鄧華熙補授欽此同日奉上諭御史宋企魯秦山東黄河積弊已深敬陳管見一摺所稱冐領朦銷宜嚴定處分收發各料宜設法稽查申明賠修舊例員弁認眞巡察十條著山東巡撫嚴飭在事各員痛除積弊認眞辦理嚴定處分一條並著凡有河務省分督撫認眞查察遇有劣員務當嚴叅懲辦該部知道欽此 
[日艦大閙]  
　　日本郵船會社西京丸卽日語所謂賽局馬魯者前由上海開圖日本某日行至下之關船中大副遣一水手呼水手頭目水手不允大副遂親往呼之及至其人方偕衆水手聚賭堅不肯行且口出侮慢之語事爲船主所知立卽将其人斥去事後衆水手皆仇視大副及啓行後各人正在大餐之際大副尚偃臥房中突有水手十餘人一掖而入意欲挾之出外大副情急掣取空手槍轟發衆水手猛将大副近住撕其衣服聲言欲擲入海中幸船主聞聲而至竭力救援得免於難大約行抵横濵須控請地方官懲究也至下之關日語謂之斯門諾殺吉卽去年李傅相與伊蕂侯訂約之處 
[四述元和縣葉大令被控事]  
　　元和縣葉潤齋大令被曹觀察秉權以挾妓飲酒欠銀圖賴等情控諸撫署本報前已三紀情由昨晚姑蘇采訪友人來信云此案自本月初七日經蘇州府桐太守委承審官十一人提觀察會訊之後復於初九日提訊先詰觀察家丁某甲曰爾家主人經手修理街道墊用洋銀幾何禀稱約二千餘圓問此銀由何得來禀稱主人向親友處陸續稱貸遂将某處假洋銀若干某處借寳銀幾何逐細供陳一遍問官旋以此節訊之觀察觀察亦一一供訴問官令書吏核算之下合成洋銀二千一百二十六圓一角六分較甲所禀相去六十圓因令觀察在銀數單上畫押觀察提筆沈思片响卽大書正大光明四字問官遂将觀察仍發吳縣捕署看管家丁押入刑房又聞臬司吳廉訪委候補縣張明府樞赴鎭江訪明其事旋於初九日回省禀陳廉訪遂札飭大令據實回禀大令堅不承認廉訪復委明府往鎭江詳細查訪務得眞情 
 
 

Page 2

 
 
[撞船案結]  
　　前報紀日本郵船會社豐島丸由海參崴出口撞沈山東民船一案兹閲長崎鎭西日報云此案經俄政府判斷令郵船會社撫卹已死之人每名俄銀二萬羅卜每羅卜合華銀六錢八分有奇 
[補述海水爲災]  
　　本年上月中旬海州所屬濵海各村荘忽有海水漫溢以致衝毁房屋傷斃八　所有鹽堆亦皆漂没凈盡本館前已據官塲電信登列報端兹有客從袁公浦至揚州語諸采訪友人云當肇事時海分司徐分轉已行抵板浦塲綠淮北綱鹽向於季夏開綱孟冬竣事開綱之際湖票各販咸薈萃於板浦是以分轉駐節於彼俾各項公事得以就近禀陳及得海溢之信立卽電禀督轅曁運憲一面派員前往察看分别振撫旋奉督憲回電飭赶緊設法撫卹毋使流離失所分轉隨又添派　員前往嗣聞淹斃人口尚無確數惟太平中富兩局鹽池被水衝毁甚多臨浦西臨兩處亦略受波及按淮北鹽色以太中爲最佳故偶遇他局鹽數不敷胥由太中借撥今太中自顧不暇不識将來作何辦理且今年淮北正綱而外照章尚須加帶下綱三成計每年正綱應額銷二十九萬六千九百八十二引益以加帶之三成合共三十七八萬引不識　否敷額分轉連日焦灼異常現惟盼天氣就此暢清赶緊清出　池乘兹秋陽燥烈儘曬儘掃以便補苴則失之東隅者或尚可爲桑榆之補也　 
[錢塘火警]  
　　杭州采訪友人云本月初八日十二點鐘時螺　門外東陽人沈某所蓋草房忽然火起其時沈方出外工作不知因何火延竹笆上致兆焚如封家姨更助之猖狂以致祝融氏益興高采烈頃刻間焚去茅屋二椽幸四面並無屋宇毗連得免蔓延之禍 
[牛荘秋汛]  
　　據訪事人函云六月廿九日道標喬管派差官某赴省公幹行至東營大窪水深難過某狃於向來走慣不聽旁人勸阻策馬徑渡詎行數武馬陷淤泥中将某顚入水内迨附近人家爲之撈救上坡已腹大如瓠東永茂聞之代浼英國醫士逹夫時適大餐酪食飛往用機器吸其腹中積水反復數過奈爲時過久屍體已殭逹醫士在營有年癸已秋卽邀同許税務司遠來小東家仁裕東陳兩亭東永茂東潘玉田三江廣潮商董管樹滋諸君集捐創辦普安中西施醫局爲前關道善星垣觀察所格未得告成今逹醫士将甲午乙未兩年赤十字會用餘善　並新寫各捐約計萬金購得東營隙地擬造醫院並病房多間俾華人貧病者得所棲止醫藥飯食起居一切悉照西國醫院辦理極其美備並自備資斧所有收來捐項悉歸公用其樂善不倦胞與爲懷實爲不可多得誠不愧博施濟衆者矣○七月初二日續至奉天督標中軍左營奉軍中軍前營等三營皆鎭東營所改均歸張良臣總戎統領 
[北通州瑣綴]  
　　據訪事人云署通州學正鄭廣文於六月二十六日接印任事○署通州學正正任開州學正新選山西長子縣知縣恩信齋大令交卸學篆於六月二十八日買舟赴保定請咨引　見○倉塲衙門筆帖式多托理歴充裏河總查勤勞　著辦理裕如前日因病而殂身後赤貧如洗倉憲憐念俯恤有加○六月二十六日萬壽聖節倉憲率同坐糧廳等在署内拜　牌通永道率間城　實各印官在北街大關帝廟拜牌○城北雙阜頭王氏婦日前與姑懲有嫌怨婦卽託鄰嫗代購阿芙蓉膏通錢二百文吞良而死刻經報官相騐○　津　路工程沿途業經高築堤岡惟楊村大鐵橋東岸鐵樁業經栽立穩固惟西岸地係流沙鐵樁雖兩次栽立皆被水冲刷傾圮至今尚未竣工○　上傳言江北河運業經渡黄此信是否虚實姑錄之以俟續聞○近因四鄉高粱長起刦案疉出豐潤縣韓城鎭文生王毓槐乘坐轎車行至大鄧各荘西南二里許高粱地内突出數人手執洋槍器械攔住車輛搶去銀兩衣物又州屬石家上村孫太元從西集和記雇驢䭾錢八䭾每䭾東錢一百五十吊行至大甘棠村由高粱内閃出十數人手執洋槍搶去二䭾共東錢三百吊口袋四條均經報案請緝嗣孫直剌派出兵役拿獲刼犯數起刻下道途稍稍平靖○某日州之北鄉某村落高粱内有一女屍刴去金蓮之一雞頭肉亦被割無餘露體赤身蜷臥於地地保見而禀報孫直剌親臨相騐飭差四下招認久之並無屍屬到來道路傳言謂此女二八年華手容絶世幼時許字某氏家今春迎娶過門家貧無可謀生因出外摘　高粱葉突被匪人所窘堅不依從以致死於非命亦可憐已 
[析津凉信]  
　　據訪事人函云新任德國駐華欽差於初一日到津是日大雨連綿猶聞砲聲隆隆計襜帷駐津兩日於初三日已入都矣○卸理津海關道黄蓊農觀察奉太夫人靈柩圖粤卜葬後現於六月杪圖津仍總辦招商局務前津海關道盛杏蓀觀察亦有月内來津之信○清河道潘觀察駿德被議由部知照直隷總督揀員請補兹經王夔帥以署理天河兵備道高仲瀛觀察驂麟熟悉河防請補斯缺津郡官塲當有一番更變矣○津邑三河頭及掛甲寺兩處河決爲災次第列報查三河頭决口係六月初六日中下兩河頭祇剰房屋各一所餘均淹塌無蹟委員正放急賑間十七日水勢又灌到上河頭一片汪洋遠近林木僅餘樹梢在水面廬舍祇見屋脊幸不兩日水卽漸殺蓋北路開口水灌東安武清各縣故耳京之東北牛狼山又於六月下旬二次發水水灌五河寳坻縣之鶴峯口林清口五河下游各村落悉成澤國後洩水河又開口奔騰灌注居民益嘆其魚現在無數災民在水中央無從得食月之初二三日已有男婦五六百人來津乞賑風鬟霧鬢凄楚可憐又有舿子船於初四日由通州來津據稱北運河水大連天且勢如箭激沿途船隻惟隨大溜而趨駭浪奔濤不知何處是往常河道卽此寥寥數語可見北河之狂灡莫障已於言外見之矣○津郡爲九河下游每當夏令大雨時行河水盈堤拍岸水懦民玩年少喜事人往往趁此以游以泳一試水嬉殊不知大溜横趨一被捲入洪波巨浪中卽素諳水性之人至是亦無能爲力何况與水夙不相習入險安望出險耶今年河水漲發祗就海河而論每日各有屍骸隨流而下其先足落河歟抑翻船斃命歟每怪河漘水面常有人狎泳若鳬鷖雖云履險如夷安知溺人必笑豈止吳王有分耶由禮云不臨深敢舉爲狎水者告焉 
[物華樓贅談]  
　　江西采訪友人云牙釐局總辦見本年早稻收成豐稔爰議定自七月十六日起各屬之運米至省者抽取釐金若干出湖口卡而至外省者加抽二分刻已大張示諭矣○南昌縣錢漕向歸圖差下鄉催繳近經署理南昌縣文芝塢明府查知其中弊竇不少因創議京西南二鄉分設錢糧櫃俾各花户就近完納立卽截給印串爲憑使圖差不能藉口私收卽有弊端亦易發覺六月二十日親往萬石辦理此事越二日復往謝埠設櫃催徵○江西藩司翁小山方伯查翻闔省錢糧諸多積弊爰詳請清查整頓通行各屬遵行署南昌縣文明府奉文後卽出示曉諭曰案奉藩憲翁札奉撫憲德批本司議詳清查田畝整頓錢糧剔除積弊一案緣由奉批如詳辦理仰卽通行各屬一體遵辦仍候督部堂批示繳等因奉此查此案原詳現經本司諭飭省提塘刷印送司移行遵辦在案奉批前因除呈報督憲查核併分别移行外合亟通飭爲此札仰該縣立卽遵照迅速辦理毋稍遲延切切此札等因到縣奉此合行出示曉諭爲此示仰闔邑花户人等知翻民間田地山塘以及應完户糧從前原設有魚鱗册自咸豐年間兵燹之後或被賊燬或因年久霉爛無存以致近來田糧混淆不清兹奉藩憲整頓錢糧扎飭造復魚鱗册不特户糧有所稽考卽民間偶因田山涉訟亦易於查辦實於官民均有裨益爾等花户務将各名下共有田畝若干坐落何鄉何都或係山鄉或係水鄉開列四址載明幾畝幾分完糧户名係在何都何圖何甲每年額完地丁銀若干漕米若干現係何人承糧統限一月内據實赴縣呈報以便本縣親赴各鄉勘明彚造清册呈送藩憲聽候委員復勘此係奉藩憲飭辦之件事在必行爾等切勿視爲具文各宜凛遵毋違特示 
[俄船發軔]  
　　俄國現已核定按期開發公司輪至上海然後折而赴琿春前日第一次所開輪船名曰黨包甫已抵滬上旋於昨日開往外洋有見者謂此船長四十丈闊五丈能装貨物八千六百三十五　行駛甚速船上装潢一切華美過於他船并聞俄國此碩公司船一遇與他國戰爭卽可改爲兵艦云 
 
 

Page 3

 
 
[觀察拜客]  
　　兩江營務處曾仰階觀察於昨日因公來滬旋命駕入城往各衙門拜會 
[聲明撫卹]  
　　安和輪船失事後關道憲黄幼農觀察查照英例辦理飭令各屍屬務将死者生前作何事業住居何處及其家中有無長幼親人每年其人在世能有若于出息及其年歲須一一註明呈閲後再爲核奪前日道署已懸有牌諭並登申報告白想各家屬必知遵照禀呈請卹矣 
[西人淹斃]  
　　本月初九晚英公司拉外納輪船第四司機人臥於船面梯旁至十一點二刻時一轉側墜入浦中船上執事人聞之急将四小艇放下分投打撈而屍身已杳無蹤蹟十一日清晨始由某號水巡捕撈獲報諸英領事署副領事卽帶同見證人往騐知係自行淹死遂不復深求 
[水手滋事]  
　　前日有俄國兵船上水手痛飲沈醉相約至英公司馬頭喚渡各杉板船户皆不願承接水手徘徊浦畔忽地自相忿爭旁人見而勸解横被兇毆旋有乘車而去者有徒步他往者華捕雖從旁睇視不敢拘拿蓋亦懼若輩之兇横也 
[支票轇轕]  
　　英界廣大源洋廣貨店執事人某甲托掮客劉子連購買洋刀一箱先付支票銀七十九兩約期取貨屆期無貨可交廣大源支票亦未收回適劉欠法界坤記報關行水脚銀三十兩無著卽将支票作抵刻已屆期坤記向廣大源收銀不付投訴捕房捕頭准詞飭探至英界恊提該店執事人押候堂期解訊 
[南市述聞]  
　　南市邵萬生成衣店主失去一扇疑周阿華所取向之索還以致兩相口角将周長衫撕破後經十六鋪地甲天祥等出爲解勸議罰洋銀二圓始了其事○武生朱壽其在五老峯麫店果腹偶與值堂人王永泉口角旋復互扭至十六鋪巡防中局聲訴李蘭史二尹研訊之餘判責王五十板交人保出具結存案○昨日大東門外張姓家童養媳某氏與姑口角忿不能平奔至護城河濵聳身躍下幸水排夫見之得以救起然亦險矣 
[總巡局案]  
　　蔡正華在總巡局控稱小的住西門内向爲木匠正月間爲阿炳做工三天向索工資阿炳不在家突有素不相識之倪毛大在旁冷言冷語致與口角當經人勸散次日倪糾金桂堂丁雪卿等向小的拆梢被勒去洋七元籲請重辦倪供蔡正華洋七元係金桂堂一人所用小的未用一文金供倪毛大邀去得洋七元是實求開恩丁雪卿供當見伊等吵閙向之排解並未拆梢求察鍾守伯明府得供著将金桂堂掌頰二十下笞責一百板限月底将洋交齊再核丁無于省釋倪毛大交的實人保○沈瑞堂投總巡局控族姪木生毆傷嬸母等情鍾明府将木生等提訊沈瑞堂申訴求究辦沈木生供小的住居龍華因有一會與嬸母所合收會後口角是實不敢毆傷請明察沈茂昌供木生是小的之子當時與嬸口角是實並未乎毆求大老爺開恩明府以控毆無憑卽著沈茂昌将木生領圖向嬸母服禮一面嚴加管束沈等稱謝而退 
[英界早堂發落]  
　　包探施奎江禀稱流氓顧錫山張阿三吳國卿在楊樹浦扭住黄增全黄桂堂黄慶等毆撃　增全身受重傷當經地保高鑑堂恊同桂堂等投報捕房由小的拘案請究黄增全現亦招來案下高鑑堂供是楊樹浦地保增全被毆並未目睹惟傷勢非輕求鑒黄桂堂黄慶慶供與增全同族今遭毆傷求究辦顧錫山張阿三吳國卿同供虹口人爲小工與黄素來認識昨因爭執不敢兇毆求鑒核别駕以增全傷勢旣重著黄桂堂等恊同地保舁送上海縣請騐至行兇之顧錫山張阿三吳國卿亦著送縣辦理○包探倪順泉拘解羅阿二到案禀稱此人前經遞解今又潛來經小的查知送判羅供奉化縣人因尋友來滬叩求大老爺寛宥别駕以遞犯豈容復來判責一百板再遞解○粤人錢永昌生子阿狗不務正業專事游蕩時将家中物件取出質錢使用昨又私取水烟袋銀針等件由包探倪順泉扭　送究錢投案供兒子阿狗時将家中物件取出求爲生辦阿狗供以後不敢求恩别駕判責一百板永昌又請從重懲辦别駕謂須得别遞違忤呈詞永昌乃遵諭而退○昨有陳阿桂高坤友陳高等闖入卞緒昌廣貨店疑係圖　扭交七號英捕昨晨送案卞緒昌遣人申訴陳阿桂高坤友同供在機器店生理實是酒　悞入該店陳高供是染坊生理飲酒糊塗並非圖竊求鑒别駕著各交店主具保省番○包探黄四福禀稱流氓陳小寳前曾犯事昨又在四馬路青蓮閣藉端滋閙當經閣主遣張信林投報捕房由小的拘送張供在青蓮閣生理昨晚陳小寳來吃茶肆行吵閙陳供向來安分不敢在青蓮閣吵閙求鑒别駕著管押三天以示薄懲○包探孔阿才禀稱姚耕雲姚山泉弟兄兩人昨日竊取馬建忠住房上鐵條報捕後由小的起到原嵗送究馬遣人投案申訴兩姚供因無錢吃飯所致求恩别駕著各押兩日○包探趙銀河拘解積竊周春山禀稱此人管押釋放甫三天又在某花烟館吵閙適經小的拘案請究周供揚州人因有洋銀存在該花烟館故向索取並非有意吵閙求鑒别駕以釋甫三日何來洋銀顯見藉端拆梢著交捕房押送回籍○積竊張阿順迭經遞解近又來滬經包探秦少卿查獲送案請究張供崇明人犯事業已改過可否求宥别駕著責一百板再遞回崇明 
[法廨會判]  
　　昨禮拜四法公廨堂期鄭大令偕新任繙譯官蘭萌君到堂會判仍由祁理恒君陪座所判各案臚列如左鹽城縣人支揚山先将二妹喜紅小紅托揚州蟻媒夏四鬻入小東門李德富花烟間爲娼李将小紅轉入蘭芳里朱王氏花烟間内支向李借錢不遂卽指其誘拐伊妹爲娼投訴捕房捕頭飭探将烟鴇李王氏朱王氏並烟妓喜紅小紅等可入捕房解經兩次研訊並追繳筆據候核已兩記報章昨日包探将一干人解請復訊大令請支揚山曰爾将妹子鬻入倡寮筆據鑿鑿反敢揑情誣控殊屬可惡本當重懲今姑從寛著将喜紅小紅交爾同爾母與弟赶緊圖籍不准逗劉其餘人証斥釋○包探禀稱領事公館侍者蒋洪壽竊取人寫西人皮酒衣服兹查得絨毯一條在出店王阿寳處尚少各嵗估計值洋七十餘元解案請追王阿寳供認絨毯一條大令問餘贓何在蒋俯首無詞遂與祁君會商以蒋監守自盜著押候嚴比○包探禀稱著名積竊徐四專在長江輪船行竊昨在捕房供認不諱惟贓在南市且當票遺失無從吊取兹将租界各贓吊到並各失主所報失單一并解訊徐四供揚州人三月間偕同黨陳德元陳長元王九胡四等來滬向住南市十六鋪吉祥天成等客棧汛捕麻皮阿金時常來往小的有銀牙筆送與其子另送洋二元同黨推周中海爲魁周係湖南人盤踞十二圩坐地分贓大令得供著押候枷號二個月期滿重笞四百板贓存捕房待領○前期荘宋氏投公堂遞禀控親家張桂山将其媳留圖别醮求追大令准詞飭提張到案昨日堂期荘長生投案禀稱去年五月問憑煤娶張桂山之女爲妻年十六嵗過門童養尚未完姻上月廿一日假伊母周忌爲名暫一歸寗一去不回張桂山供住西門樹興里縫工爲業妻故後家中惟一孩女自過門後並未回來大令得供著押候嚴追原告屆期投案備質○包探禀稱竊賊李阿成屢次犯案前日又竊三德里工部局收捐西人家衣服當塲拿獲僞稱找尋大餐司詎見面並不認識解案請辦大令著押候笞責一百板贓交失主○包探禀稱竊犯張德海在江孚輪船竊取生絲短衫及貢縀鞋子寄存某烟館吊到原贓解案請訊張供江孚小工頭目與小的同名衣服鞋子係伊給與小的大令以其隨口妄供著押候重笞一百板○何福生禀稱在虹口某老虎灶爲夥由松江原籍帶領妹子來滬擬往繅絲棧工作先住英界同椿棧近鄰某戲館茶房周榮桂時來引誘旋彼拐出直至前日始尋知匿跡寗波會館後街之門樓上報捕拘案請究包探禀稱拘時見樓上一榻係二人同眠周榮桂供向在繅絲棧爲出店業已停歇何福生之妹名蘭珠托小的代租房屋爲棲息之所大令得供著将周榮桂押候枷號一個月責一百板何蘭珠鞭背一百下○包探禀稱蔡長生在江孚輪　竊取招商局紫銅一大塊人贓並獲此人同黨甚多求重辦蔡供住本地城内並無同黨大令著押候笞責一 
 
 

Page 4

 
 
百板　存捕　待領 
[美界捕房紀事]  
　　昨日上午有一女孩裸其上體下身則穿花布褲科頭跣足在天潼路哀啼經四百零二號華捕送至捕頭請以年紀姓名住址自言年八歲小字瑞香家在本邑被父母賣與粤人爲婢　頭立遣巡捕送往英界公堂請屠别駕辦理○崇明車夫王永郎頻年失業無可棲身暫住英界福建路永昌水果行某友處日前竊取行夥丁阿二之布衣十餘件不别而行經丁告知捕頭前晚捕頭遣包探竇如海至老閘橋北某船上緝獲帶入捕房昨晨将原贓吊齊押候解送英界公堂請究○昨晨江北某邑人某甲在西華德路某弄中竊取自來水爲　理自來水管之葉吉甫所見意欲扭送捕房甲見事不佳葉其水桶而逸葉遂将所遺水桶送至捕房請核○鄉人沈明庭以販賣鷄蛋爲生行至　璧禮路菜市有王孫氏者與之論價不知因何互相毆扭以致蛋簏倒翻碎去　半沈忿甚将氏扭入捕房捕頭以兩造均有不合申斥一番一併開釋○寗波婦人某氏背夫逃至虹口賃屋而居日往某繅絲廠工作未久與常州婦某氏熟識從公之暇無話不談旋被常州婦誘至南翔意圖價賣鎭中地保覷知破綻遣人告諸包探張阿五将二婦拘入捕房捕頭遣人送至英界公堂請訊 
[惠及同人]  
　　蒔香居士交來通痢散一千包卽一千服倩本館爲之分送此藥治赤白痢疾兼治水瀉輕者二三服重者四五服無不立愈凡有調攝失宜致被病魔所崇者請來本館乞取可也 
[賑捐誌謝]  
　　縣署帮審委員蒋壽林剌史撥來翁懷章罰欵八仙橋巡防局孫星垣直剌撥來隱名氏各洋三十元朱安山交來江南李性安爲妻及子求壽免災再生老人完心愿白下李林氏保笛體康健各洋一百元郭焜臣爲子病祈愈洋六十元金邑周芸卿爲次子病愈并求合家平安洋三十元江右華旭堂洋五十元際此各省告災需欵孔迫乃承賢司牧特頌駿惠諸善信遍子鴻施作善降祥古人豈欺吾哉上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[機器傷孩]  
　　陳姓婦在楊樹浦華順紗廠做工其子雨生年甫十歲日隨往焉前日午後偶一疎忽獨行至機器旁致将右手四指軋去負痛倒地氣弱如絲掃駭極無可如何爰雇人舁至同仁醫院求治 
[上海縣瑣案]  
　　前日由英公廨送趙妙妙魯了頭朱蓮生陸阿福王阿銀陳阿全等至縣請辦晚堂帮審委員蒋剌史訊據魯高氏供稱魯了頭是小　人之子　晚間其被多人打傷急往看視果見臥地不起富由巡捕将諸人拘至公廨轉送大老爺　下請騐辦魯了頭供小的係　米鋪　晚經過是處質被快毆致受懲傷　騐趙妙妙供小的在祥和廠當小工是晚散工出外突有朱連生　多人　小的扭住蜂　致受重傷求明　地保奚進良禀稱當毆時小的往視已被巡捕拘去轉送案下特來申訴剌史命　作　趙妙妙魯了的騐明報　趙　角肩尖傷痕色　紫係　尺傷朱　在供龍華人在　閘地方當　水匠與趙口角是實不敢行兇陸阿福供川沙人　泥水匠王　　　小的亦川沙人　　同　　　全供本色人是晚見伊　扭毆向　是實並不于涉趙魯之傷實被朱陸二人所打蒋剌史得供著　　連生　一百下　保辜　　　押　阿福兇　具結收押　阿　陳阿全從　交的　斥解○土　慶　縣控併姪王方方　喪一節富由将　更将　　　王以小的母故　　棺收殮詎　姪方方出頭攔阻並糾　泉小妹等将小的痛毆致悞毆小的房客顧雲山顧供住廿三　日七　王宅　餘供與王川　史　差　往　殮一面再提方方到案訊辦○高德　控趙瑞　霸地不還前日亦由蒋剌史提齊原被人訨訊究高　有祖　　基一方於咸豐年間活賣與　瑞　今小　欲向贖回不料地上已葬有棺木二具商移不浓趙供此地由小的轉押與蒋廷逹地　所葬係趙止成趙信成之叔二棺年久不能　連實之趙止成趙信成供與瑞　同将供地由趙瑞華押來立有筆據地保涂毓文供伊等因　口角小的　　數次不肯應允剌史　　兩　供詞各執　高曰趙姓之柩年久不能移動著爾卽将此地讓與趙姓餘地仍由爾執業另著趙瑞華　　洋二十元如何高德　　　趙及蒋等亦均遵諭而退○周氏控沈允中　伊寡媳並被騙去棉花若干擔請追迄今金日沈在押不交前晚剌史　訊沈不認姦惟棉　　　　求寛限居氏後案請追剌史著沈允中還押候交花再核 
[英廨晚堂]  
　　黄長福扭控木作　張實福勒索銀洋等情屠别　飭押候前晚升堂研訊黄訴　小的老　北川浌　人　　　基　畝　零光緒十六年分父親将一半賣與洪吉甫轉售於瑞記吳仁甫造房出租其出水陰溝與小的房屋　離咫尺應吳出資修造詎該作頭定欲小的出銀一百四十四兩有零向論逞　扭案求究張供寗波人此屋出水陰溝須由工部局代造　催不　嗣由吳姓繕寫西函至局　派人造　黄長福之屋向無陰溝亦由工部局代爲接管修造完竣共計工料價銀一千二百餘兩吳姓卽在小的包價内扣銀付局收訖前日小的向黄收銀蠻不肯付反将小的扭案然吳黄房屋毘連應造出水陰溝之處繪有圖式呈案乞追别駕将圖披閲　黄曰出水陰溝乃應辦之辜若無出水試問何人承租受此潮濕耶兹本分府亦不能憑張作頭之言姑将爾等釋出著差前往查詢黄處應造陰溝多寡應繳若干洋如數呈繳仍著該差禀復飭遵兩造遵斷而退圖發還○二百六十號捕送打架之加婦許永嘉沈阿虎吉升道施阿泉許魏氏等到廨屠别駕前晚提訊許稱長洲縣人成衣爲業兒子阿二學泥水匠魏氏乃童養媳今年廿二歲與子同庚成婚後時常反目上年八月間私逃訪尋無蹤嗣聞在上海姘人兒子於六月初二日來申找尋無著返蘇小的附舟來滬與中表戚沈阿虎於初九早尋見媳婦在垃圾橋堍開老虎灶之吉升道處向領反遭喝令流氓十餘人肆毆幸巡捕到來祗拘獲施阿泉一人餘黨分逃轉送案下求究給領沈供與許同魏氏供年廿二歲上年八月出來傭工丈夫有些某大時加打駕翁姑亦虐待到申後與姑同居至十一月間因病無錢向開老虎灶之吉升道借洋五元病僡卽與姘識丈夫來時曾給洋三元而去今公公又至小婦人愿隨返蘇不敢再行逃避乞原宥吉供元和縣人開老虎灶度日魏氏是泡開水認得不合與之姘識現在任令領去不敢霸阻惟遭許糾人将小的毆打有傷施阿泉並非流氓係小的灶上之挑水夫求恩寛宥問官覆研許沈同供先遭吉扭住繼被施毆打均是目覩　敢誣指别駕怒謂吉曰姦佔有夫之婦律有明條尚敢嘵嘵指許毆打耶喝令重責五百下具改過結倘該氏再逃惟吉是問甘結呈查施不應　毆著責二百下魏氏掌二百下飭許具領管束施具安分結斥釋○三百零九號捕送在路相打之作炳林童阿成到廨别駕前晚提訊余供寗　人向做小本生涯童阿成係外甥被欠洋一元四角向索遭扭送案追辦童供余係母舅日前将渠小洋燈等物售賣祗有一元光景小的已用罄今母舅反要一元四角婉商歸還母舅出言辱駡因此揪扭求恩鑒宥别駕以舅甥索欠事甚細微惟童不應違忤母舅法難寛恕喝掌頰一百下欠洋免還一併揮出 
[邗江官報]  
　　六月二十九日江西張千戎朝鏞解餉來○七月初一日運憲公座掣籖丁分轉士年由通屬來丁鹺尹　委溱潼卡良鹺尹怡銷豐掘稽收差○初二日衷鹺尉興哲山泗源溝來揚公幹 
[申報舘恊賑所經收順直山東湖南廣西賑捐七月初一日至七月初十日止第十八次清單]  
　　七月初一日吳宅洋一元無名氏祈求産婦平安洋廿元○二日永義昶來滸浦羅虞亭求小兒病速痊愈洋五元蘇州全盛來怡怡堂汪爲還願並求兒病平安洋廿元程義記求病速愈洋五十元○初三日全盛來埭溪繆山氏紋銀十一兩六錢五分申四錢五分合元十二兩三錢四分七厘合洋十六元九角六分椿氏求家中平安洋一元○初六日巴勒洋行來劉矞卿助台灣洋二元陳可揚助台灣洋一元○初七日顧振德香斗資移助洋一元無名氏銅洋七元沈樹庭洋二元○初十日磠砂一粒售洋三元以上總共收洋一百廿二元九角六分銅洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
