# 1910 - 8 - 4913267

 

Page 1

 
 
   
 
 

Page 2

 
 
論說 
[澳界開議敬告外務部]  
　　澳門劃界會議敷閱月葡使堅持迄未就緒遂有移京會議之舉聞外務部己於二十五日與葡使開始會護北望燕雲惄焉如擣雖會議情形有不可知然道路傳言人各一說有謂葡人仍擬將所爭之地佔據者有謂葡人併擬另換一種舉動對付中國者有謂英公使居間調停請交海牙平和會公判政府因恐外人袒護外人遂堅執不允者有謂澳門劃界議 
[浙路股東均鑒]  
謹啓者自念八日開臨時會登報以後疊接諸鄉台函電均以挽留湯劉兩公爲唯一之宗旨以造竣杭甬全路爲兩公之責任公義血誠昭如日月並責成董事會合力擔任共同挽留至理名言無任欽佩董會同人責無旁貸取不祇承惟念董事處議事之地位並無執行之機關雖成一小團體究爲少數之股東况茲事體大提議挽留已經多次總理旣未允許不得不特開大會公同决議原冀萬衆一心堅持不變以達挽留之目的速竣杭甬之工程此則董會同人之始願也所望各股東聨袂偕來各抒宏議以維大局曷勝禱企浙路公司董事會謹啓 
[浙路股東均鑒]  
敬復者本公司年會向例具函致送入塲劵委託書此次因堅留總副理關係重要特定念八日開臨時大會時期迫促不及備函分寄故遍登各報通告各股東亮邀公鑒務請於會前五日將本人户名股數開示一條送交滬公司領取入塲劵其有受他股東之委託者亦祈將委託人之户名股數開單登簿有委託信亦一併附交以便結算權數其零股之股東亦可聨合一整股偕時蒞會或因道遠或有事故不及偕來儘可備函委託到會之股東及經理集股處代表蒞會以盼多數之議决挽大局於將來浙路幸甚公司幸甚駐滬浙路公司董事會謹啓 
[商辦漢鎭旣濟水電有限公司布告股東會議决事件]  
本公司於十月初九日在河街茶葉公所特開第二次股東大會本省外省及官股股東莅會者計股數二十六萬一千六百七十二股己及股份全數大半開會宣讀丙午七月開辦至已酉八月底止一切工程用欵投東一無異議即行列卅作准提議擴充電廠等事股東全體贊成並議定擴充資本准添招新設二十萬投計股洋二百萬元用以推廣電廠及搆備租界應用水管等費并撥還歷年息借各莊欵均經股東書可按章以權數多者取决定議公司即日照行選舉宋君渭潤連任總理舉孫君理和爲副理舉葉東川蘇善夫徐榮廷王海帆朱戟門五君爲議董萬撝伯周命之兩君爲查帳人舉畢散會除禀報一商部及鄂督憲備案外恐股東未及周知特此登報通告 
[商辦漢鎭旣濟水電有限公司添招新股廣告]  
本公司股東會議定推廣營業添招新股二百萬元每股十元計二十萬股以十八萬股儘老股東照原有股數添認六成如原有十股者得添認六股餘照此類推不願增股者聽其將所認添之股轉售别人惟不得押售與非中國人其餘二萬股准本鎭用水電各紳商鋪户任便認購惟用水電之户約及千數每户匀認以二十股爲限多恐無以應命自冬月朔日起新舊股東即可至本公司或本公司代理處繳欵認股先付收條俟股票印成憑條換票股欵一次收齊限於本年十二月底截止老股東若至年底未來認股者其應添股份即由公司另售特此通告再本公司股份旣增原發股票理應另印新票一律更換以期舊一式老股東認添股份時或領取利息時請將原股票並息單携交本公司或代理處先換收據俟新股票印成當即報通告以便持據更換此佈 
漢口水電公司發息代理處上海後馬路祥康里大慶元銀號十一月初一日起 
[地皮出售]  
新衙門後北虹路均濟里北衖門對面沿馬路有地一塊計二畝六分五厘六毫價銀規元一萬兩合意者請問大東門内蔓笠橋浜七號門牌顧宅内吳瑞卿面議 
[新章將届通融辦理及時顯揚]  
今上御極元年百政維新直隸督憲端干帥電商各省督撫憲聨銜奏明各省振捐擬請合辦統捐以清積牘旋經度支部覆奏改歸各省大清銀行經理所收銀欵應准各辦捐省分留用俾資挹注捐免保舉留省兩項十成貢監改回部庫十成實銀上兌常捐七項五成實銀上兌振捐銜封貢監二成實銀上兌道員捐二品頂戴貢監捐鹽運司銜三成實銀上兌雲南廣州廣東福建四省履歷清册限年底到部直隸等省限十月底到部如逾限到部擬俟該捐生赴部呈請核准換照之日飭上部庫補成數如振捐原捐半成補交成半常捐原捐一成者補交四成又一片再查定例一品花翖應銀四千兩二品應三千兩三品應二千兩四品以上虚銜一千八百兩四品以下實職虚銜九百兩藍翖减半現各省收捐私減至一百餘兩臣等酌中定價三品以上照原章酌收一半四品以下酌收銀四百兩報册有逾限到部者補交銀三百兩藍翖半之均於九月廿八日奉旨依議欽此業已詳刊各報章矣本店謹案捐例自道光年間以來各省紛開賑捐水旱偏災民不聊生得以挽救爲數不少而欵項悉歸外省融銷未有一文上供朝廷相沿久矣今度支部重訂新章加意整頓鋭减虚數以求實際但志切顧揚雖不乏急公好義之人而偏僻之區究不免懷疑觀望因而向隅者本店代收閩捐有鑒于此特勉力通融一二月並向電報滬局向明立摺往來每日通電隨收隨發册報兩無貽誤六合之大恐難周知爰修小啓敬陳公鑑至移奬實官另有章程茲不重贅宣統元年小陽春月旣望上海後馬路廣西路角寳德金店孫靜笏謹啓 
[收買舊書]  
本宅收買精印舊學書藉價值從豐願出售者在外埠請將書名册數板式刊印年月序跋姓名逐一開示信資自給如不合用恕不答覆在本埠請將樣書交下當面議值以午前入點鐘午後一點鐘爲限過期不候新垃圾橋浜北北長康里沿馬路武原張公館啓 
[浙江旅滬公學招生]  
本公學奉浙撫憲撥欵創辦先設實科中學曁高等小學一切學科程度年齡遵照定章辦理茲開列各條於后納費每學期○學費八元外籍生十二元小學四元外籍生六元○膳費各二十元○宿費各四元○損繳書籍等費每名五元於暑假時揭算盈餘發還短欠補繳報名處西門外生生里本公學○三馬路寳安里浙江旅滬學會試驗處本公學試驗期十一月廿八日十二月初六日 
[洋貨商業公會廣告]  
本公會於丙午年由同會九業捐集鉅欵得以成立惟自置産以及建造後不敷尚多有歷年徴信錄可查而會内一切辦理又屬在在需費不得不藉月册兩捐以資補助此亦九業各董必不得已之舉也乃查去年五月將月岫併捐以來各號認者固佔多數而屢勤不應者亦正不少十月十六日常會又經各蘒集議以年内爲限所有同會未出内册捐之各寳號自去年五月起極少按月一元補送到會如逾限不繳嗣後遇有交涉事件本公會槪不承辦特此登報佈告統希鑒之 
[葆良啓事]  
啓者鄙人承乏津浦南局所有購買物料包辦土方均係當衆開標秉公較定絶無情面可托至轉運材料及租用輪船駁船亦擬一律開標深恐各處商號未能周知或遇招摇之輩藉事生風致受欺騙用特登報聲明務望諸君共諒此意若欲來局交易祇須照章辦理如果商號殷實價亷物美自可獨得錦標幸勿輾轉請托受人愚弄也津浦南局總辦劉樹屏謹啓 
[鞏華厰革品特色]  
本廠貨比西洋而價廉及半爲軍商各界所共稱茲設批發所于英大馬路專備𤍽心同胞觀覽考驗俾中國實業界日有進步皮張物件數十百種不及備載交易照本絶不圖利此佈 
 
 

Page 3

 
 
久不　。决葡人擬將因此案發生之其他舉動諉責於中政府者紛紛擾擾莫衷一是竊謂原議大臣之袖手旁觀東粤民人之恊力堅持與。夫葡使之强硬。友邦之覬覦至今日而登峯造極併爲一談外部於此。欲堅執成約。力伸前議則國勢樍弱旣無實力以爲後盾欲勉徇葡使敷衍了案則粤人圑體固結民氣方張列强鯨吞虎視莫不自居於刀爼而以人爲魚。肉偶一不愼必貽後患誠哉當交涉之衝唇鎗舌劍難之又難者矣 
　　雖。然前事之不忘後事之師也高大臣以何事而罷議因何故而提京則此番會議即以竟高大臣未竟之緒。在高大臣外顧邦交内度民氣不願以人生寳貴之名譽輕而爲孤注之一擲不議不可議又不能。不得己將詳情電達政府深自引過請另派賢員以便交代並。一面將葡使致辭切實駁覆。且諄諄以派員勘界無非理清久逺葛藤若葡人過佔便宜中國吃虧太甚便恐永無相安之日等語傾心忠告更望其於河海二處極力退讓。以期界務問題迅速解决在高大臣奉命勘界半途中止雖不。可謂盡職然國勢如此民情如彼縱不能竭力爭回尚不肯遽然遷就自知無才奉身而退亦自不失善刀而藏之意義外部繼其後塵自當力求審愼一。意堅持毋使高大臣之所不能爭回者。外部亦躬蹈其覆轍苟循葡使敷衍了事此則外部今。日對於高大臣所不可不注意者一也 
　　粤東人士近日奔走號呼不可謂不力矣當界事初起時糾合𤍽心志士創立勘界。維持會以爲勘界大臣之後盾集。思廣益互相研究自勝國嘉靖以迄於今凡。有關於澳門界約之歷史及附近各島之確屬中國領土與葡人越佔之確實憑據粤中大吏曁外務部歷案之駁覆按年逐事調查詳確。業旣信而有證大可據爲爭論之資絶不類荒逺難稽之邊隅人民寂寥文字無徵侵佔之沿革旣不可知界外之藩籬亦不詳悉雖欲力爲辨論而其勢亦無所憑藉今即其地己爲葡人所强佔然苟據爲辨論之資怵之以民。氣折之以公理葡人亦自知難而退。譬彼寳玉大弓未始不有復歸之一。日安見其爲終竊也耶而况粤省之民氣萬難遷就勘界維持會純。爲民圑性質不能牽入國際交涉純以衆議維持半年以来電籲筆叩絶不稍涉野蠻舉動雖欲强行解散而其勢似亦有所不能若果不知利用强施壓力則袞袞諸公微特自壞藩籬將喪地之痛等於剥膚破。家之慘倍於絶粒且覆巢之下其禍竊有不忍言者明達如外部知必不忍以彼易此此則外部今日對於粤人士所不可不注意者二也 
　　葡人之住澳歷有年所皆輸租課本以圍牆爲界墻外民田户籍悉隸香山此固載在官册歷歷可稽自光緒十三年明定約章葡人更得步進步逐漸越佔。旣屢向界外人民勒收田租。復將水界附島視爲固有界限混淆。舐糠及米卽此次交出劃界公線葡使亦非不知底藴不過欺我積弱以。便其强佔澳界而風示各國耳今若貿然允其所求則耽耽列强勢且將乘機伺便横生覬覦。接踵效尤弱肉强食拒之則有厚薄之嫌應之則有滋蔓之勢况葡於歐西僅一貧弱小國耳其地不廣也其兵不强也稽其幅員。不足以當中國之一省乃馬使今日尚欲肆其恫嚇作無理之要求外部於此苟若刦於積威餒於國力不肯據理以力爭設有歐美諸大邦。狡焉思逞外部更將何以應之。此則外部今日雖爲葡使所刦持然環顧友邦所不可不注意者三也 
　　要。之外部者。中國人之外部所以保護人民之利權而鞏固其一國之邦基者非外國人要挾利權之外府。遂藉是以爲輯睦邦交之具焉耳則在今日大可因民氣保主權據理力爭再接再厲務冀達其最後之目的勿爲葡使所威懾勿爲列强所藉口平心靜氣劃定舊界愼之愼之幸毋爲高大臣所竊笑耳 
專電 
[電一（北京）]  
　　督辦鹽政大臣澤尚書以鹽務紛亂猝難整理擬特奏派專員赴日本印度分道考察以便取法 
[電二（北京）]  
　　攝政王近日對於國會極爲注意昨與樞臣商議縮短辦法一時難得要領 
[電三（北京）]  
　　農部溥尚書以振興實業除開辦富籤票外委實無籌欵方法仍擬奏請明春試辦 
[電四（北京）]  
　　攝政王面諭樞府變通旗制久無成議應速舉辦言詞甚厲 
[電五（北京）]  
外部議覆郵部建築寗龍鐵路自北海至南寗一叚己决定籌欵自築 
 
 

Page 4

 
 
緊要新聞一 
提倡國民捐函電 
[南洋大臣致上海道電]  
　　直隸陳制台養電稱承准軍機處號電開昨接崔藩司電悉商務總會擬創辦國債籌還賠欵並該藩司先捐廉三萬兩各等因足見我朝深仁厚澤輿情愛戴出於至誠薄海聞風皆當興起此電業經進呈第思皇上軫念民艱懃懃在抱恐不忍以重大債欵遍累商民所請頒行諭旨之處未便率請惟是忠愛之誼固由商民之感發亦賴官吏之提倡應由貴總督曾商各直省將軍督撫詳細斟酌妥爲勸導但不得稍涉苛勒致滋紛擾俟辦有頭緒再行請旨宣布分别奬勵等因查此案係由崔藩司在護督任内據天津商會之禀電達樞府其文曰據天津商務總會禀稱近来財政日見支絀實緣賠欵過鉅年限過長利息過重雜捐日出流弊日滋國計民生所關匪淺亟應從速籌還職等公同議决擬合全國人民組織籌還國債曾以甲午庚子兩次賠欵爲定額還期以三年爲限制各省聞風興起函電交馳異常激勵爭思早日觀成惟勸導之責雖在國民而提倡之官尤賴政府撥請奏請特頒諭旨飭令各省將軍督撫分别提倡等因足見忠君愛國萬衆一心再四籲懇據情上達永安竊思此舉於全國財政極有關係特先捐廉三萬兩藉資提倡羣情更爲踴躍顧兹事體人注重償清賠欵關繫尤非尋常總期必成方免過慮可否據情代奏應如何提倡以底於成理合陳請伏候鈞裁示遵云云現既承准前因自應遵照辦理我朝恩澤之厚薄海同欽想一經提倡勸導凡屬踐士食毛自必聞風興起惟兹事體大必須體察情形審愼從事以免官吏奉行不善之弊而副朝廷寛大恤下之仁素仰公忠在抱籌畫精詳希即查照樞電詳酌妥辦如有卓見並懇先賜電示爲禱至天津商會擬有簡章十九條據稱各省己函電索取容再抄咨冰案以備查核等因准此查天津商務總會倡辦國民捐期以三年償還甲午庚子兩案賠欵願力宏大深可感佩固應設法提倡尤貴審愼得宜現己電商陸護院並函致寗藩司商務局一體移行商辦特此電達望即妥察情形會商籌辦是爲盼禱上海爲商務繁盛中外交通之地更重要於他處也駿漾 
[上海道致商會總協理函]  
　　敬啟者提倡國民捐清償欵一事昨奉督憲電諭飭卽會商籌辦原電錄呈台閱即乞兩公徧約會董及各業董事同於本月二十八日兩句鐘賁臨洋務局面商一切無任盼禱專懇敬請均安 
[中國力爭滿洲行政權]  
　　俄京聖彼得堡通信云西十月間我國政府曾備文照會各國抗拒俄國在滿洲内地實行政權兹聞此項照會俄政府己經接到該照會略稱哈爾濱及滿洲所有地方政權與俄無干查千八百九十六年時中國政府與道勝銀行合築東清鐵路條約及本年西五月時中俄所訂哈埠章程概未嘗予俄國以政治之權且千八百七十六年約内所訂章程鐵路保護之責歸中國政府担任俄國實無所藉口可以干涉云云惟聞我國所發照曾在俄人視之以爲拒俄之第一步若第二步必更催俄國盡撤其守路之兵然撤兵一層俄國財政大臣高哥梳夫亦曾獻議於俄政府謂將守路兵撤消每年可節省兵費五十兆惟俄陸軍部及外務部均不允所請 
[西報對於中國財政之危言]  
　　文滙報載二十六日倫敦電云倫敦泰晤士報載有上海訪友之論說題曰中國國債論其長占兩直行内謂外人所借與中國之債欵其擔保物全恃中央政府此後之威權及抵債之能力今日中政府之政策亟宜密切注意未可少懈中國非將内政大加整頓則必受極劇烈之經濟困迫云 
[世奴運動開放之暗潮廣東]  
　　開放世奴一事自奉上諭後南海三水各鄉奴籍己紛紛連動結合圑體每人科銀一元作爲辦事公費前月在三水白泥墟茶會數次議定每鄉世奴先定一公共姓氏凡冠婚喪制悉照平民體式删除曩日之稱謂不受舊主所驅使故近日各鄉受其反抗之力者咸慄慄危懼恐生變故間有願聽其開放者惟各奴衣食寢處俱靠各鄉所給之田地一旦脫離必無依倚故各奴不允將田地交回又不願担當公務因此各鄉紳耆擬不日開大會議研究此事善法 
[開辦選舉納稅多額議員事務所廣東]  
　　粤藩詳報督院略云奉憲台札開案照宣統元年十月二十四日接准資政院咨行納稅多額者選舉資政院議員章程當經分别檄行該司遵照辦理在案惟念兹事限期極爲促迫應於該司署内設立事務所爲辦理此項議員選舉之總滙處即由該司選派專員及照章遴選互選管理員等因奉此遵即擬訂廣東選舉納稅多額議員事務所章程在本司署内設立事務所選派專員於十一月十三日開辦除分别移行並照章赶擬各項詳細章程細則隨時呈報外所有開辦日期理合備文具詳伏乞照詳施行 
　　又照會總商會云照得本司署内奉飭設立廣東選舉納稅多額議員事 
 
 

Page 5

 
 
務所於本年十一月十三日關辦業經照會並分别移行在案查選舉此項議員關係至重期限極嚴亟應急起直追加緊趕辦兹擬一面出示曉諭一面先行電飭各屬並請貴總會轉電各商務公會立即分投舉辦調查以期敏速而免貽誤除申報並通電各屬遵照外合亟照會貴總會請煩查照事關憲政盻速施行計連抄電稿一紙廣州肇慶惠州潮州韶州高州廉州雷州瓊州各府羅定陽江南雄嘉應連州欽州崖州各直隸州鑒奉飭在署設立事務所辦理選舉納稅多額者充資政院議員事宜本月十三日開辦希即飛檄所屬豫爲約查年納正稅或公益捐占額較多者名數不限多寡俟接到告示調查細則表式之日查對合格先行電告表隨塡繳憲政期迫毋延至要藩署印 
　　又所内編纂文牘庶務會計收發校對各事宜昨經藩憲札委專員趕辦編纂兼文牘員王令棟編纂兼文牘員曾令昭聲庶務兼會計員尉倅爕收發兼核對員張令翼廷 
[教育會移請賠償宜春學界損失南昌]  
　　袁州教育會移江西諮議局文云竊維宜春縣前因催收統計捐項以致風潮所撼波及學界議員曾紀良等曾出具理由呈請貴局公决在案兹據曾紀良等呈稱該縣籌辦學務歷有年所鄉民毫無謗議自本年七月間統計迫催圖捐城鄉圖保無計要免遂造無稽之言煽惑鄉愚致有八月初間之舉動而地方官亦即以圖保之煽惑鄉愚者轉而朦禀層憲嫁誣學界慘毒所及而全邑學校焚燬搶碎摧殘盡凈於教育事宜大有關礙因將宜春學堂處所及破壞停辦時日詳列表格並楊道查辦原禀抄請轉移核議等情據此本會覆查該縣學務自光緒二十九年開辦至今日不下二十餘所雖尚未普及而城鄉市鎭亦可謂漸次發達至藉學苛捐一節其零細雜欵並未征收即委員查核亦未有實迹現楊道禀覆情形凡教育會勸學所及各學堂己籌有的欵者准一律照常抽收以預備立憲之時己成之局慘遭浩刦未来者孰不裹足此次之影響旣及於四隣更及我江西全省前月撫憲發交議案首重教育普及所有宜春學務自應亟爲援手破壞之處如何補救拆燬之處如何賠償應懇諸公决議移請層憲核實嚴辦以維要政 
[調查宜春全邑學堂被毁時日表]  
學堂名目　　　　　坐落地址　　　　　　　　毁停月日 
高等官小學校　　　西門懷内宜揚書院改設　　宣統元年八月十二日全堂停辦 
南區初等小學堂　　附設南門教育分會内　　　同　　　　前 
西區初等小學堂　　附設西門勸學公所内　　　同　　　　前 
宜陽初等女學堂　　設城内衞堂上袁衞公所　　同　　　　前 
普育兩等小學堂　　東門城内李氏宗祠　　　　同　　　　前 
集成高等公小學堂　善和鄉集成書院改設　　　八月初七日焚燬 
儲才兩等小學堂　　薦裏鄉坑西賓興樂泮公所　八月十四日搶碎 
利用兩等小學堂　　薦裏鄉五圖塘下　　　　　八月十四日搶碎 
培元初等小學堂　　薦裏鄉上溪社　　　　　　八月十五日碎毁 
仰山高等小學堂　　集雲鄉仰山書院改設　　　八月十一日碎毁 
公立高等小學堂　　歸化鄉彬江　　　　　　　八月十四日停辦 
務實兩等小學堂　　歸化鄉彬江　　　　　　　八月十四日停辦 
化仁兩等小學堂　　詔仁鄉下浦易氏支祠　　　八月十二日停辦 
玉山高等小學堂　　石裏鄉慈化玉山書院改設　八月十五日停辦 
同羣初等小學堂　　石裏鄉慈化寺内　　　　　八月十五日停辦 
崇文兩等小學堂　　石裏鄉大一圖盤田文昌宮　八月十五日停辦 
獅山兩等小學堂　　石裏鄉張家塘　　　　　　八月十五日停辦 
金瑞中小學堂　　　石外鄉金瑞市　　　　　　八月十三日焚燬 
藴玉高等小學堂　　石裏鄉南木橋　　　　　　八月十四日焚燬 
開化兩等小學堂　　石外鄉金瑞儺神廟　　　　八月十三日碎燬 
廣智初等小學堂　　石外鄉通濟橋關帝廟　　　八月十三日碎毁 
大同兩等小學堂　　石外鄉西溪眞乘寺　　　　八月十三日碎燬 
觀第初等小學堂　　化北鄉渣琯　　　　　　　八月十二日停辦 
敦厚兩等小學堂　　信義鄉台洲上　　　　　　八月十一日停辦 
育才初等小學堂　　石外鄉利田　　　　　　　八月十二日停辦 
樂育初等小學堂　　信義鄉蠟源　　　　　　　八月十三日停辦 
養正初等小學堂　　信義鄉下橋　　　　　　　八月十二日停辦 
成德初等小學堂　　修仁鄉四方井　　　　　　八月十三日停辦 
贛省會議禁賭之先聲 
[贛撫飭議除弊禁賭案]  
　　江西候補道庫大使桂爲棠禀提各州縣錢漕門丁丁漕陋規並州縣到任規費以充公用曁嚴禁賭博等情現奉贛撫馮中丞批據禀己悉財困時艱上下岌岌留心整頓具見悃忱各州縣有此陋規理宜提作正用惟當此錢賤銀貴往往征不敷解此項陋規是否尚均有着賭博爲害閭閻節經諄諄飭禁封其房屋提欵充公應如何妥訂章程不滋流弊仰布按二司移會巡警道查明確切妥議詳復察核 
[商會提議禁售彩票案]  
　　江西諮議局萍鄉議員文觀察龢日前呈議禁售彩票免費四民資財一案業經諮議局會塲决議呈請撫院並移商務總會妥議實行惟商務總會總理曾秉鈺協理熊元鍠任事期滿由衆另舉總理鄒安孟協理龔士材奉部札派於十七日到會視事當經傳知商董到會提議禁售彩票一案惟以事體重大公决各抒意見俟擇妥實之議再行呈請辦理以昭愼重 
西報譯要 
[間島設立稅關]  
　　字林報二十五日東京電云中政府己在間島琿春及龍井村兩處設立稅關凡取道韓國東北部穏城運往之貨均可免稅 
 
 

Page 6

 
 
[海軍大臣游閱德廠]  
　　文匯報載二十五日柏靈電云中國海軍大臣己赴斯丹汀游閱浮爾康船廠 
[俄員奏請防日被黜]  
　　文滙報載同日倫敦電云據泰晤士報駐聖彼德堡訪事電稱俄國外務部逺東長官泊萊康因上日本現正謀攻俄國之封奏致被撤任 
[京師近事]  
　　學部各堂會議國事日艱非有專門學問不足以裨實用查中學五年畢業年限太長未免令人厭倦擬減爲三年即升人高等學校授以專門學問庶入學堂者更形踴躍聞不日即將見諸明文 
　　欽天監中辦事人員連月薪水未發現值寒天窮員全恃此項以資卒歳故日内皆有怨言謂如再不發皆願棄職别就云 
　　江蘇印結費監理官錢應清許汝棻二君均有電到京以永分全份爲言出管結人葉士荃楊芾董康三君開列四條請衆議决第一條永分全份第二條分全份六個月半份十二個月（即六月間所訂章程）第三條祇分全份六個月第四條出差之日即行停止于每住宅内各遞一紙現主第一條者四人主第二條者二十二人主第三條四十二人主第四條者三十六人葉君等擬仍用第二條免致重訂章程而議者則謂須從多數取决將来或用第三條云 
　　江蘇某女學生程度頗高今歳於暑假結褵後即赴都中入女子師範其夫以新婚戀戀未幾亦入都謀事借居旅邸某學生于星期日必至旅邸探望惟從未住宿然該學堂規則頗嚴事爲監督所聞立即開除嗚呼王道不外人情有管理之責者亦自知過甚乎 
　　民政部禁賭甚嚴凡市塲以及各種小攤均不准售賣賭具日昨東安市塲某雜貨店有麻雀牌數副被巡警擕去且報廳官議罰如此雷厲風行當可漸收效果竊謂外省亦可仿辦云 
時評 
[官吏非國民歟]  
　　官吏亦國民之一乎曰非也 
　　試觀京師官界發起助還國債不曰國民捐國民公積捐國民籌還國債捐而必曰愛國捐所以示與國民有别也 
　　然則津人之禀請崔督提倡者誤矣何也崔督非國民也宜入官界愛國捐也馮撫之致電商會贊成者誤矣何也馮撫非國民也宜入官界愛國捐也 
　　官界之發起籌還國債誠哉其愛國也然國民之籌還國債亦何嘗非愛國我國民何以不曰愛國捐曰國民口中之愛國政府己厭聞之矣官界口中之愛國政府殆尚深信而弗疑歟 
[學生非國民歟]  
　　留日學生爲籌還國債事開大會於錦輝館將專以調查國債統計及收支欵項爲己盡國民一分之義務乎抑將稍節其料理館之費以補其所謂瘡者否也 
　　或曰今日之留學生即他日之官也宜入愛國捐者 
　　不然何以其傳單曰指導國民 
 
 
 

Page 7

 
 
   
 
 

Page 8

 
 
[（禮拜四五六拍賣）]  
愼泰洋貨號 
[廣洋疋頭雜貨壳件洋行]  
准於本月廿五六七每日上午十點半下午二點半鐘在河南路老巡捕房對門愼泰洋貨號内拍賣修鐘表器具千里鏡食籃打簧鐘八音洋琴異樣擺鐘掛鐘石鐘留聲機器嵌螺甸着衣大鏡大小鏡子烹銀器皿保險吊燈檯燈各種要貨玩物各色大呢厚呢嗶嘰絨衛生絨斜文絨泰西絨花紗羽綢時花夕法洋布扣布元白棉襪絨襪厚呢大衣雨衣象皮靴鞋香水香皂絲巾鈕扣蕩磁器具並存舖裝修生財玻璃櫃樹窓糧檯鐵銀箱八仙桌長檯椅子其餘一應洋龐雜貨另星什物不計各買客拍後限二天現銀出清此佈 
[禮拜六拍賣]  
遭火貨魯意師摩洋行始創自同治十三年卽英一千八百七十四年准於今日上午十一點半在虹口西華德路四百零七四百零八號Ａ相近新記浜路湯鼎隆槽坊拍賣焚剩一應荳油生油陳頂莊高粱蜜酒燒酒醬油米醋糧倉拾餘担及生財木器什物不計此佈魯意師摩洋行啓 
[禮拜六拍賣]  
回祿貨魯意師摩洋行始創自同治十三年英一千八百七十四年准於今日十一點半在虹口西華德路永吉里對門相近第四百零六號四百零六號Ａ 
[禮拜六拍賣]  
永發押當回祿貨 
[寳和洋行]  
准於本月念七日上午十點半鐘在本行拍賣山永發押當搬來稍受水漬各種綢緞布衣服並另星雜物不放細載此佈寳和洋行啓 
[禮拜六拍賣]  
不限價開泰洋行准於念七日上午二點半在本棧内拍不限價外國傢私木器什货吃物别星不計此佈開泰洋行啓 
[禮拜六拍賣]  
洋燈鉛絲食物水銀及什貨等 
[榮記洋行]  
准於廿七日上午十點鐘在本行拍賣各式洋燈數箱鉛絲繩六百餘尺磁磚十餘打象皮靴數十雙各色呢絨毛毯香皂水泊洋翡翠玻璃顔色粉漆晒定魚四十餘箱水地清數十桶洋酒食物洋刀及什貨樣子另物不計此佈 
壳件洋行奉公堂諭禮拜六拍賣丹桂戲園行頭戲箱准於本月念七日上午十點半鐘在大新街中丹桂戲園内拍賣行頭戲箱等届期往該處請面拍可也拍後當付現銀出清此佈 
[禮拜六拍賣]  
開泰洋行准於廿七上午十點鐘在本行拍賣外國鐵宋鐵裁縫皮手籠著衣鏡火油爐外國大衣汗衫袄上等鳥鎗磁面盆式玻璃罩鐘上等西式房間式椅子式書樹大飱檯寫字檯衣架打字檯地毯另物不計此佈開泰洋行啓 
[禮拜六拍賣]  
同和回祿貨寳和洋行本行准於念七日上午十二點鐘在西華德路同和南貨店内拍賣生財雜物等件貴客欲拍賣者請至該處而看可也此佈 
[（拍賣聲明）]  
啓者天潼路一百五十三號恆德烟紙店欠租于前月初十日發封今奉會審分府堂諭將該屋内生財貨物拍賣抵租今限至本月底止如再無人來理定於初一日拍賣恐未週知特此登報福森公司具 
[禮拜一拍賣]  
魯意師摩洋行始創自同治十三年英一千八百七十四年准於廿九日十時在本行拍賣馬鞍洋琴外國衣服籐椅磁料器印字架鐵裁縫脚踏車並一應各種外國住宅本器另星雜物不計此佈 
[禮拜一拍賣]  
凈漬貨瑞和洋行准於廿九日下午二點半鐘在本行隔壁七十九號棧房内拍賣白蘭地酒八百箱香餅酒白塔油生菜油糖油洋燭象皮鞋水門聽萬立水油漆顔色粉磁鐵羹香烟香皂衣鈎螺絲釘水占外國牌紫銅絲鋼鋸板救命衣花標虎毯門簾布洋縐紗以及各種食物等不計此佈瑞和洋行 
[禮拜一拍賣]  
上等住宅木器瑞和洋行准於廿九日十點鐘在新閘路第卅六號住宅内拍賣書樓大菜間臥房廚房洋琴銅器磁器上等木器及花草一應另星什乙物不計此佈 
[禮拜一拍賣]  
坭城橋西九號飛瓊外國酒店 
[開泰洋行]  
准於念九日上午十點鐘下午二點半鐘在坭城橋西首第九號飛瓊外國酒店内拍賣大菜間書樓間廚房洋酒料杯大菜籐椅大飱式三扒酒架頭號鐵灶更刀义聽頭食物生計傢私另物不計拍後即日現銀出清此佈 
[禮拜一拍賣]  
公信貨准於念九日十一點鐘在本棧房拍賣三磅半至七磅軟硬漿岳陽樓官誥圖綠蝴蝶人馬槍封侯圖綠馬牌綠氣球各種洋紅布面白邊彩八仙官船牌絲光元羽綢等餘貨不計此佈各貨均限二禮拜内出清老公茂洋行啓 
[禮拜二拍賣]  
瑞和洋行准於初一日十點鐘在新閘路第十八號住宅内拍賣書樓大菜間臥房廚房洋琴以及一應木器另物不計此佈 
[拍賣頂上皮貨]  
魯意師摩洋行始創自同治十三年英一千八百七十四年今有上等各種皮貨並各色馬車毯拍賣俟拍期定奪再當登報此佈魯意師摩洋行啓 
[拍賣放期]  
公平洋行疋頭各貨 
[瑞和洋行]  
准於禮拜三即十二月初九日起預早放期拍賣公平貨各種牌子仍照常絲光元羽綢色素羽綢萬花散花色花羽布尺六絲光元絨紅洋棉呢元太西緞洋紅布漂布市布細布洋標放限五禮拜出清容後照常放期拍賣特此預聞瑞和洋行啓 
[（遺失提單）]  
茲有十月十八日德生輪進口Ｈ唛烏棗五十四包福Ａ唛鳥棗五包提單兩紙在途遺失已向怡和棧説明作廢另立提單出貨不拘中外人等拾得作廢無用恐未周知特登申新兩報聲明南市晉德棧啓 
[（訪拿撞騙）]  
本行買辦徐君逸蓀辦事穏練誠信相孚近有不恥之徒造謡更調希圖藉此撞騙殊屬可惡如再有匪人在外招摇惑衆拿送捕房懲辦不貸光耀洋行卜克特白 
[（廣東鹿芝館蠟丸）]  
鹿芝館馳名　　　此丸以參茸烏骨鷄爲君佐以上品藥料配製爲丸耑治老少婦人諸虚百損心悸疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無病婦人亦宜常服其功屢捷靈効無比一品頭每丸一元加料每大丸洋五角雙料每丸二角○單料每丸一角○參茸坤寗丸雙料每丸一角單料每丸五分○婦女玉液金丹每丸一角○經行腹痛丸每丸一角○鋪在上海老巡捕房乙對門分枝杭州清河坊分枝蘇州閶門中市 
[（專治疝氣）]  
余素患疝氣之症十八年矣發時疼痛萬分囊脹如瓜各種疝氣藥嘗盡罔效今幸閲日報得悉上海英大馬路萬康醬園對門德仁内里廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過感其藥如神登報揚之松江東門大街協昌布號啓 
[高玉清兄鑒]  
前於壬寅年得接尊函知在申五馬路正同祥號迄今已闊别十有年矣現不卜變棲何處生理特着仲兒前來每謁而人地兩生尋訪無處而諸君若與高君相識祈代致意爲感舍姪文蓮在英界河南路老九章綢莊或請移趾至該處一問便知底細江西河鎭舒子庚告 
[廣東仙壽窩]  
靈驗如神心胃氣痛散氣痛有九種氣血熱飲寒虚食虫痣是也凡痛必上犯心胃故俗言心胃氣痛本窩此散得自秘傳用茄楠珍珠等珍品爲之按照仿單隨症施冶立刻見效每瓶洋六角○大瓶一元○兼售小腸疝氣丸每瓶三角○立止牙痛散每瓶一角○舖在上洋英二馬路晝錦里興讓街口請認鐵拐李爲記 
[美綸洋行廣告]  
本行新到黑牛牌牛奶貴商購辦格外克己請移玉海關後面本行雜貨帳房面議可也 
[貌勝潘安]  
余年未二旬鬍鬚極興苦無除刦之方忽得奇妙之法前在外洋高等化學技藝館化製墜鬍散一種靈驗非常今己運滬凡少年英俊莫不鬍鬚易長似乎頗不雅觀倘欲特别修刷將此散擦在鬚根自然不生後欲留鬚取毛薑擦之定可復出每盒價洋一元託上海小東門内張興記線號代售 
[林賽洋行（專修汽車）]  
本行專修各種汽車機件並能改造舊車使與新車無異大小工程悉由歐洲名匠動手如有修理不善等處願罰金洋一百元决不食言木行主人謹啟 
 
 

Page 9

 
 
   
 
 

Page 10

 
 
緊要新聞二 
[湖南諮議局核定經費長沙]  
　　湖南諮議局所需建築開辦等費業經藩司會同善後局曁籌辦處設法籌措撥於庫鞘箍餘存欵漕糧存欵漕費銀運義銀羡銀等項下分别動撥昨己會詳撫部院旋奉批云云據詳己悉諮議局議事廳用叅將衙門地址建築經本部院於奏明借用會所片内聲明在案正副議長常駐議員各公費及書記以下薪水經該司局處仿照鄂省辦法擬定數目自應照辦議員旅費需用在會議之先不能不預爲暫定該司局處議擬按程途之修短交通之便否分别定數其爲妥洽亦應照准惟所稱於藩庫鞘箍餘存欵内動撥銀六萬兩漕糧存欵項下　撥漕費銀一萬兩運義銀六千兩羡銀四千兩爲開辦經理仍候諮議局修理完竣成立之後將撥欵分别核實報銷等語此項撥欵是否專指建築費抑賅括開辦建築兩費而言来詳聲叙未甚明晰諮議局籌辦處己經裁撤用過欵項計有决算之數應一併查明彚列詳辦以重欵項而免駁詰抑布政司按照上開各節會同善後總局司道曁候補道張道鴻年查明妥議另行具詳核奪湘撫又札司局文云得照諮議局議長副議長常駐議員公費書記長書記薪金數目照章由督撫定之前據諮議局籌辦處查照鄂省辦法擬定議長每月公費銀元一百元副議長公費月各八十元常駐議員公費月各六十元書記長薪金每月六十元書記薪金月各三十元等情到本部院當經核准在案兹查鄂省現仿山東限制兼任辦法諮議局公費薪金概行增加複定議長每月公費銀一百五十兩副議長公費月各一百二十兩常駐議員公費月各七十兩書記長每月薪金銀七十兩書記薪金月各四十兩增加之後議長等不得兼任他事湖南諮議局公費薪金數目亦應援照改定以歸一律 
[吉安議員請發鹽觔公股票南昌]  
　　江西吉安府議員第一次上贛撫馮中丞禀云竊查光緒三十一年兩江督憲江西撫憲會奏擬將引鹽加價撥充鐵路經費一摺内載以所銷引數以加價多少作爲各州縣公股每年所獲股息即由各州縣承領以充學堂經費及地方善舉之用等因奉旨允准在案又商部奏定江西鐵路章程第二章籌欵第二條内稱每年截數時仍將此欵折合庫平以百兩爲一股是聲明按年一結以所收之欵照股章扣算註明應有股數也又稱即按各州縣銷引多寡分票若干存作各州縣公股是聲明按照各州縣實銷引數分給股票以爲該州縣公股也又言一體分給官息紅利者明指此項公股與所招之股一體享有股東權利也此外並無别項規定應俟章程頒發後即於三十一年七月起加價至三十二年六月止共收銀十四萬兩有奇在公司辦事諸紳理應於届時截數折合股份查明各州縣實銷引數分給股票存各該州縣以昭大信乃開辦數年銀則到手己罄股則擱置不理本年八月公司開股東會於省城適值諮議局召集議員之期僉以鹽觔加價公股問題亟宜解决八月二十六日公司柬請議員到會遂與總協理商給股票議决票由議員代表執行議决權總協理允之詎次日有米商萬維坤倡議反對總協理亦翻前議謂須俟各府將銷引實數開明後再行核發查江西購食淮鹽府分除撫州未加價外實加價者八府吉安九江饒州各有分局銷數己經督銷局按月册報鐵路公司其餘南昌瑞州袁州臨江南康五府統歸南昌吳城兩局分銷有總數而無分册於是有議按縣分派者有議按通志引額分配者議論紛歧莫衷一是職等吉安人也吉安本有分局自應按照吉局實銷鹽引分配股數旣符奏案亦昭公允吉局自光緒三十一年七月起至次年六月止共銷鹽一萬四千九百七十引公司實收加價庫平銀二萬六千五百兩職等忝爲議員有代表之責不能默而不言在五府如何分派公司與該五府議員均有應負之責任職等不敢妄叅末議亦不敢以吉安牽合於五府之列致涉混淆而違例禁除禀郵傳部兩江督憲外理合禀懇大公祖大人俯賜察核飭令公司按照吉安公股銀數發給公股股票實爲公便 
[越邊革黨將無容足之地廣西]  
　　諒山法使因越匪黄提參密派黨羽誘煽邊軍立刻照會張護道電請督憲嚴防現聞桂撫張中丞己分電沿邊營隊及各屬地方官認眞查察嚴防勾結并飭該道照復諒山法使告以中國亟願襄助越南保安邊境如查有亂黨在中國内地煽誘勾結情形亦設法認眞查拿云云昨日該撫復據情電商粤督請飭一體查照 
[兩浙師範大風潮餘紀杭州]  
　　浙撫學司决議撤銷夏監督弭息師範風潮各節己紀昨報廿三日袁督學即照會夏監督定於明日移交廿四日下午二時袁提學到師校偕同學務公所委員殷墨卿李芸松孫和叔祝鳳樓等與夏監督辦交代有頃夏至獨坐職員室學司往晤即請本堂文案李君接洽一切惟器具清册未檢點又請會計虞 
 
 

Page 11

 
 
君来虞云自夏監督接手後用去英洋一千六百元聞舊存學生保證金亦均用去又夏監督薪水洋二百元聞己分捐入國債會及教育總會云云學司語夏曰先生幸勿以此爲介介此事大家明白與先生名譽無所關係兄弟實無欺負先生之心對天可表先生倘再辦下去恐不免過勞實亦可謂爲先生解圍也夏色甚厲曰兄弟之名譽原不足惜但願此後師範日見發達勿似今日纔好時會計虞君繕就某項帳摺尚未蓋戳夏急欲回教育總會學台勸止之隨將各項清册詳核一過始送夏監督出門學司旋擬揭示三紙親攜至禮堂與諸生相見學生共到二百餘人學司登台演說略云學堂以學生爲主體學生以功課爲目的兄弟於本月十二日到浙江而師校之學己於初十日發見不料夏監督專以停課放假爲主見與兄弟宗旨相反兄弟爲興學而來在此十餘日中除師校外竟無暇及於他事心中懊恨至極今風潮己定撫憲命兄弟暫行接辦一面仍請議長商議即日延聘監督来堂敦請教員俾便尅日上課惟望諸生以後勿黨同伐異但得有監督來堂諸生可勿問其爲何黨人總以有課可上爲目的勿再使兄弟見此不幸之風潮言至此悲泣艮久己而又曰總望諸生勤學以兄弟之心爲心并將此意告諸父老云云 
分類新聞 
政界 
[詳請核給土司過境州縣津貼四川]  
　　四川布政使詳請督院文云今年二月間據成華新漢羅德綿梓劍昭廣等十一州縣聯銜禀稱歷届土司朝貢少則數家多亦僅十餘家本届羣蠻率服入覲者二十二家之多歷歳土司過境多由各州縣墊支本年各州縣概行量缺定爲公費再照往常加此貼賠實屬力有難支等因查該州縣所支銀錢往返并計數至二萬五千七百餘兩之多惟例銷額支之項現在尚未造辦其數猶難預計將欲破除常例改議奏銷辦法而屯防經費所銷之欵又不僅此一項全局所關殊難率議改絃各該州縣等固因公費無多艱於賠墊更如劍州廣元等處值交替之際墊此巨欵無從收還紛紛呼籲其情尤爲可矜案經禀奉憲批飭司核明給領司署並經批准量予津貼雖庫欵萬分支絀羅掘維艱而屬僚之因公受累自必蒙憲台所深念竊擬按照所報之數減成核發津貼銀兩庶上下分别擔任公私皆免困難惟各州縣所領公費旣有多寡則其擔任之難易亦遂有不同似宜據各州縣現領公費之數以定折發津貼之數方足昭平允而無偏枯除公費二萬之成華兩縣缺分較優似可毋庸再給津貼外擬請將公費四千之羅江梓潼劍州昭化四處均按六成核發公費五千之廣元一處按五成核發公費七千之新都漢州德陽綿州四處均按四成核發如此稍示區别情理胥得其平現照以上所定成數核計共需發津貼銀一萬四千餘兩如蒙批准擬在司庫釐金平餘項下開支按九七平給領其例銷之欵仍照上届酌報俟奉覆准再飭具領成華兩縣亦即一律辦理用符原案當蒙趙督如詳照准矣 
[籌備地方自治經費之計畫安徽]  
　　蕪湖縣紳商等以籌備地方自治公所曁各項新政所需一切經費核計不敷尚鉅特禀請皖撫札飭皖南道撥給租界灘價若干以充公所經費倪克如期舉辦 
軍界 
[沿江砲台一律改懸旗幟鎭江]  
　　沿江砲台向来迎送各大吏均懸掛帥字旗今奉督憲通飭皇上爲海陸軍大元帥嗣後往来函牘不得稱用帥字等因自應敬謹遵照惟砲台所用帥字旗應用何字替代未奉明示特由金陵鎭江江隂吳淞四路砲台總理沈小溪觀察轉詳江督示遵張制軍特批飭督練公所妥議公所以此項旗幟旣未奉文明定更無成例可援與其另定一式仍與他處參差不如暫改用五色旗幟迎送大差俟將来奉到部頒定式再行遵改以歸劃一爰具詳江督批准移知沈總理轉飭四路砲台總台官一體遵照矣 
[袁督巡閱虎門砲台廣東]  
　　水師提督李直繩軍門昨請督憲袁制軍曁司道各官於廿二早八點鐘由天字碼頭下船乘坐寳璧兵輪親蒞虎門閱看砲台演放砲位 
學務 
[展覽會催送教育出品安慶]  
　　安慶教育品展覽會爲出品協贊會之預備業於本月十五日成立比經禀告學司道台曁紳學界諸君恐未周知用特再申報告凡關於教育者望卽飭送到會陳列以供展覽俟本城教育品送過半數當速出傳單開展覽大會藉資比較而增進步 
[崇仁籌辦幼女學堂江西]  
　　江西崇仁縣羅大令會商紳學籌欵在城内黄家祠内組織幼女學堂一所己收女生二十餘名查照定章課授聞教習管理各員均尚克勤厥職認眞辦理以爲振興女學之基礎 
[上饒女學工藝之發達江西]  
　　江西上饒縣原有甄淑女學堂一處各生程度均尚可觀而女工一門尤爲精良所出各種繡貨及洋繩製造之各種物件行銷最廣亦振興工藝之一端也 
[部視學蒞鎭調查學務鎭江]  
　　學部左丞戴京堂奉命南下調查學務於日昨由揚郡蒞鎭暫駐行旌維時鎭郡文武各官咸至南門車站歡迎旣而京堂親詣城内外各學堂考察一切現己查畢乘車他往矣 
實業 
[札查勢紳侵吞莊欵浙江]  
　　農工商部札勸業道文云案據浙江通裕錢莊經理人徐友曾呈稱商莊被嘉興本城勢紳盛沅仗勢吞欵向 
 
 

Page 12

 
 
理遭毆經杭州商務總會查明傳集兩造開會評議所有各種証據均經會衆研勘明白盛沅理屈詞窮托故逃匿會衆雖有照償之公斷盛沅曾無絲毫之歸還商莊欵被人吞又受毆辱呈請查辦等情前来錄抄原呈札道仰卽按照所控各節迅速訊結並將辦理情形復部可也 
[江省經營林業方法黑龍江]  
　　江省森林本甲他省東西内興安嶺雙峯對峙山脉綿亘各數百里其間林木繁茂有數百年未經刋伐者西人目爲樹海良非虚語有此天然生產任其棄之於地而不急起經營殊爲可惜日前諮議局提議以經營林業之道有二一曰護養西人護養之法有設森林學堂及森林巡警二法江省財力艱窘暫未能及此現署呼倫道宋道小濂去年曾條陳護養森林方法抄交會議究竟是否可用一曰刋伐江省旣有此天然生產如能設法刋取運售自屬絶大利源前數年己由官撥欵提倡各處設立木殖公司第森林在在皆是僅恃官欵爲之壽辦財力實有不逮要在紳商爲之後盾方足以賑興而拓張之即如東清鐵道二千餘里沿路兩旁祇指定之叚任外人領票伐木其餘該路需用大小木殖甚繁至松黑兩江交界處所我岸林木旣多彼族需用尤廣倘能擇地廣設公司以應外人不時之需挽回利權自必不少嫩江上游及東山一帶或能推廣公司刋伐運銷尤能便民利用應如何設法經營使固有生產不至長此坐棄妥籌方法實爲利民富國之要圖云 
[渦陽設立商會安徽]  
　　渦陽縣商董王滋以該邑商務漸近發達惟商務分會至今尚未創立不足以維商政特糾約同志遵照部章開會投票公舉熟諳商情員董爲總理現擬具規則呈由正陽商務分會詳請皖撫轉咨農工商部核准加札委充並請頒發圖記鈐用俾便開辦而昭信守 
雜記 
[營勇打毁縣署之駭聞長沙]  
　　駐紥城步縣保商營勇丁己於本月初在附近居民楊某屋後强姦某宅婦人爲楊某瞥見趕往向斥反被營勇兇毆幸伊弟及雇工鄰右等聞聲走至扭獲三哨五棚勇丁一名剥取號衣餘均逸去正將該勇丁送縣提訊忽該營糾合二十餘人蜂擁至署將所扭之勇劫去並將楊某等數人叢毆又擁至署内將二三堂門壁及公案等件一併打毁署中之人出爲彈壓受傷者十餘人各勇丁一鬨而散當經縣勇馳報該營陳統領請予嚴辦並通禀省台飭即究懲以靖地方而肅軍紀 
[鎭逺游匪之猖獗貴陽]  
　　本月十二日鎭逺忽有游匪百餘人夜撲巴圑一帶擄搶潘華廷潘蘭生潘湘浦富户多家又復肆放火種冀以燃燒房舍（黔俗謂扯紅旗）幸鄰圑救護得力僅燬蘭生一家十四日又有遊匪三百餘人重圍琵琶六寨兩地該處向紥有哨弁二員亦復被困其中十五日巡防管帶及鎭守聞警派兵前往追緝勝負如何尚在未决 
[石龍命案偵緝之端倪廣東]  
　　石龍五命案兇犯經新任東莞縣徐令懸賞購緝并經油頭警局在南詞班内拿獲二人其一即李月波首犯其一爲同黨不日間即可押解来省歸案審辦聞此案經東莞徐令復驗確係迷殺惟最要之點須查明該粥五碗係由何店買出迭經偵探四出查問均無確據昨十八日該處警局陳巡官密偵得係麫街口三界廟附近運記粥店買出即傳該店主伴到局虚心盤訊始據店主供稱十月二十早七句鐘有不知姓名人来叫送三及第粥六碗至長發棧每碗二分四釐即飭夥伴徐計送往等語又據徐計供年十六歳石龍泥園人在運記店僱工是早送粥往該棧入門即放在廳檯上隨返店中未久復去收碗見粥碗六只依然在廳檯上有銀二毫放在碗内時約八點三十分鐘云 
[觀察開吊揚州]  
　　浙江候補道時蓬仙觀察慶萊仙逝後於本月十六日開吊官紳詣唁車馬盈門頗極一時之盛聞觀察長子先於上年故世今嗣介弟慶蕃之孫壽彭爲承重孫外間傳言嗣寳璋爲子實係訛誤云 
清談 
[野蠻時代之生命]  
　　國民程度愈低性命愈。輕國民程度愈高性命愈重。野蠻時代。民智不發達。種種防衞天災人禍之設備不周。雖羣死於非命而莫之或惜。迨民智漸開。則防衞日漸完密。而死於非命者鮮矣。 
　　試觀黑龍汀省近日之大雪。鄂倫春達胡爾索倫諸族之向恃射獵爲生者。或巖居而巢樹林。或逐草而用帳棚。至此竟凍斃餓死四五百。人足証其生命之賤矣。 
　　記者曰。非特一地一隅之程度如是。即一身一家衞生之程度。亦莫不如是。 
瀛談 
[火星下雪之發見]  
　　美國輔力士打輔埠来電云。本處天文台之天文師宣佈。昨夜己查得火星之南洋上己下大雪。白光二片。可以用天文鏡望見。在火星球上南緯六十二度經線一百度之處。其第一片白光。己於本月十二號發見。至十六號。乃陸續增大。其第二片。則於昨夜始見。查得此事後。天文界中又生無限趣味。因此兩點白光。於　八月時消去。直至今日又再出現。核其時日測其冷熱。可决其爲火星上大雪無疑。 
[藉地傳電之發明]  
　　紐約電云。有西人名喜斯罅者。是日言於人云。謂彼近日發明一種之無綫電報及無線電話。與現有者不同。其法藉地傳電。每一息間環地球一周若。彼所製之機器告成。則奥京戲院之音樂。可以坐此間而聞之。 
[飲乳動物之原始]  
　　美國芝加　電云。自達爾文之天演學說出後。世界學識爲之一新。惟達爾文謂飲乳之動物。乃由四脚之蛇類漸演而成。此說久無證據。格致學士己遍爲考查。至今日始在切士省北部發見一四脚蛇爲飲乳之動物。此乃芝加高大學地學科教習威利士頓所宜布者。該教習率其學堂之格致學生前往切士省發掘地土。在地層之内。尋得一四脚蛇之遺跡。核其時代。當在一千五百萬年之前。其地在域治他河之北岸。其跡深埋於泥層之中。忖其情形。當時此物。四處尋水不得。後即死於靜水之中。經地上之變遷。壓入泥内。歷數百萬年。地球變動地彀上升。此坭層遂發見。而此物骨殖乃得貢於格致家之目。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
調查 
[調查東三省北部之貿易]  
　　東三省北部之輸出入貿易額據種種方面以爲推算總計約有三千六百十萬盧布其内輸出額二千二百五十萬盧布輸入額千三百六十萬盧布也此其貿易之額專指以哈爾賓爲中心凡經由東清鐵路松花江水路之貨物及由中國馬車運於南部之貨物而言其齊齊哈爾愛琿琿春吉林伯都訥等地集散之貨爲額亦至鉅但無從調查故尚未計及也前述之輸出額二千二百五十萬盧布者其中計經由鐵路者千四百萬盧布經由松花江水路者三百五十萬盧布經由馬車者五百萬盧布凡此貨物以榖物麵粉家畜牛肉農產製品及其餘各種未加工之品爲主又輸入額之千三百六十萬盧布者其中計經由鐵路者九百五十萬盧布經由松花江者十萬盧布經由馬車者四百萬盧布凡此貨物以織物煙草衣類砂糖鐵製品雜貨鹽魚魚子等爲主 
　　據以上輸出入貿易之情形而觀哈爾賓爲中央市塲但據哈爾賓市塲之商况而觀不難知東三省北部之全體商情矣 
　　哈爾賓市情去年哈爾賓承戰局方終之後凋敝未能猝復方當戰時各磨麫廠到處創興華俄銀行貸以絶大之資本及戰事旣畢麵廠一旦陷於困難銀行貸欵無處收回不得己乃對於各種企業一概停止貸出遂致金融惶迫俄之商工業愈以不振矣自昨年以来俄國綿布新開上海之販路俄之煙草亦競向北京天津上海及東省各地開設售賣之所哈埠俄商又直接從事蒙古貿易俄製五金雜貨亦擴張南滿各地之銷塲哈爾賓之俄商頗懷前途可賀之希望然其所銷之價格數量甚無幾也而中國之經商哈埠者其雜貨及零售等業比前年亦復平常無甚變動中俄兩國商人之輸出農產品者交易雖極一時之　然概帶投機之性質故往往終歸於失敗惟日本商人頗有着着進步之勢其三井物產會社昨年底在哈爾賓及附近各地收買大豆運由印度洋輸向歐洲頗收其效由是俄商及他國商人羣起仿辦遂使英國市塲高騰滿洲大豆之聲價而日本綿布及撫順煤等在哈埠亦甚利市焉此哈爾賓貿易之大概也 
　　哈爾賓之商務交易無完備之統計靡得而知其詳但據該埠商會所核定昨年全市交易之額總計約二千八百萬盧布以農產品居其半數今就其各項商品而述其詳如後 
　　一榖物及農產品榖物及農產品之交易額達於千二百萬盧布而於此中占其半數者麫粉是也今哈埠各磨麫廠每所製麫粉四百五十萬布度價值六百五十萬盧布其所用原料之小麥不下六百萬布度價值三百萬盧布其餘榖物輸出之數另詳 
　　二家畜及肉類牛係蒙古特產之一哈埠屠牛塲每年所屠四萬頭其銷路除本地外則黑龍江沿路及海參崴也馬以西伯利產爲優種用以騎駕本土所出祗供勞働之用羊市有蒙古產及本土產豚及家禽則皆土產此外野禽野獸等来自蒙古及烏蘇里者爲多 
　　三織物類哈埠買賣之織物類俄國所製者約居三分之一大都散銷各地不沾沾於一埠也其次占多數者爲日本織物德英美三國所製則居其少數 
　　四食物此項商品之中最占多數者係俄國砂糖其價值二十五萬盧布製糖原料之甜菜於該地土質最爲相宜中俄兩國人民在哈埠闢地試種者不乏其人但尚在經營之中尚未有出品也俄糖由東清鐵路輸入東三省内地每年達十二萬布度其在哈市所售者七萬五千布度即值二十五萬盧布者也砂糖以外尚有糖煮之果品亦係俄產更有西比利之牛酪沿海州及黑龍江之鹽魚烏蘇里之蜂蜜此外各種罐頭有俄產有當地所製（未完） 
本埠新聞 
[申明錢債訟案之權限]  
　　商務總會致各業董函云本月二十日接准英美租界會審官寳分府函開案照捕房解送職商張義林控私收賑銀九百兩之胡林生到廨前經訊諭判押捕房六個月如能措還再行核减在案兹據原告張義林以虧欵理清禀求銷案將胡林生保釋等情當與英副領事磋商判將胡林生照原判核减三個月押滿兩個月寛釋業己函致卜總巡照辦在案查各莊舖之控告夥友虧空銀錢往往作爲刑事向捕房聲訴及解案判定罪名又以被告還洋代爲乞恩求免殊不知旣歸刑事欵即還清祇能核減其罪斷不能即行開釋用特專函奉達即希查照通知各商以後遇有此等事件務須妥酌勿輕於報捕送案以致磋商爲難等因到會查虧欠銀錢禀控押追本爲商界正當辦法惟案關民事理宜先向地方有司衙門訴訟倘不分民事刑事概先報捕再行解廨訊辦勢必還洋結案之後在押被告不能照華例省釋多受覊押之苦甚非各業慈祥矜恤之意准函前因相應刋布通告擬請各貴業此後遇有控追錢債總以控訴印官爲正辦非出於不得己愼勿輕易報捕致銷案時難以開釋 
[禁煙紀念會之通告書]  
　　中國青年會定於二十八日下午四時開禁煙紀念大會先期邀請官紳商學各界届時蒞會共襄盛舉兹錄其通告書如下我國近年疊興新政而最滿人意者厥惟禁煙一端政府創之士大夫維持之友邦見我實行也又從而贊成之乃能將數十年之毒燄日見消亡誠國民之幸福是以本會擇於本月二十八日特開禁煙紀念大會以紀念禁前與禁時之狀况及籌備禁後之善法溯自鴉片流入中國中其毒者或廢時失業或破產喪身今一旦雷厲風行療我痼疾振我精神此宜紀念政府者也自禁煙詔下上海先奏膚功華界各煙館早己於去年一律禁閉至今無敢或犯期限迅速而辦理妥着此宜紀念在事諸君子也租界治安向操外人之物此次見華界禁煙實行有效乃亦於去年爲始至今年本月十九日租界各煙館分期禁絶樂與贊成此宜紀念友邦者也善後之法莫先于强國富民杜塞漏巵諸大端今日正宜研究者也本會所以特開大會届時務望𤍽心諸君子及時賁臨共襄盛舉是所至盼 
 
 

Page 19

 
 
[違犯烟禁者何多]  
　　法租界大小各煙館己於本月十九日與公共租界各煙館同時閉盡改爲膏店兹法捕頭恐有陽奉隂違私售燈吃情弊卽飭明查暗訪果有開車寓之宋阿泉王流四楊蘭亭楊子安及謝阿堂温有記秦海泉郭雅明等四膏店私售燈吸昨飭包探一併傳至公廨請爲從嚴懲辦宋等同供或係自己吸煙或係店夥開燈並不私售聶司馬商之顧副領事以宋王及兩楊情節稍輕令各罰洋二十元如無力繳洋改押十天其餘謝阿堂等四家各罰洋五十元一併充公以後如再犯禁即將挑膏捐照弔回勒閉以儆效尤 
[配定地方自治投票所]  
　　總工程局各董事議定下月初六日投票選舉地方自治公所乙級選民初九日選舉甲級選民己紀前報兹悉局中業己設立選舉自治公所第一區投票所城外南區東區境内選民届時到局投票自早上八時起至午後六時止城内投票所設在同仁輔元堂内西區江鏡廟老閘新閘等區均在西門外官契局投票昨己牌示佈告矣 
[難民又来騷擾]  
　　湖北沔陽州難民大小男女六十餘人近日又至上海仍住西門内關帝廟四出騷擾並至鄉間檢拾無主棺木取回作薪昨經本縣田大令查得該難民己三次来滬立即飭差將頭目王榮華提案聽候究辦 
[第三次審訊招摇撞騙案]  
　　蘇德卿控通商旅館主梅金行前在九江以包築鐵路爲名騙去洋一千二百元一案昨經法公堂復訊先據徐阿木楊德侯同供商人等於今年五月間與蔡瑞春等合開通商客棧後因股本祇收到洋八百八十元是以未立股單至梅金行實係司帳並非自開求察蘇供該棧左右鄰人均稱由梅獨開務求究追判徐等退去候再復訊嚴追 
[買辦與女工衝突]  
　　新拉圾橋橋北首長綸絲廠買辦鄔省三昨因女工王招兄做絲不佳向之呵責該女工不服口角互扭事後鄔卽投報捕房將該女工拘送公廨管押候訊一時同廠女工以王女並無不合况旣被扣罰工洋五角不應仗勢欺人送官請辦遂於午後相率罷工聚集一百餘人擁至公共公廨要求釋放讞員寳明府當即諭令各散聽候訊明開釋毋得滋擾 
[又有女工聚衆喊控]  
　　昨晨有唐家弄元豐絲廠女工數十人擁至公共公廨喊控廠主徐鯉庭積欠工資環求飭追寳讞員諭令各散勿得聚衆滋擾候派差知照廠主照給如不給發定將該廠發封各女工均稱謝而散 
[滬北義勇隊打靶獲奬]  
　　滬北華商義勇隊第十次奪銀杯打靶頭班胡筠秋君得四十七分奬銀杯一只二班李岳松君得三十七分三班王鶴琴君得四十四分勝過二班分數照章奬二班銀杯一只並升爲二班 
城内 
[串吞抵產]  
　　寡婦侯李氏控告黄樹芝等串吞抵產昨經本縣田大令提訊氏供黄樹芝之故父前將孟姓抵於伊處之房屋七間託陸雲洲爲中向婦人抵洋三百元内有五間租於胡銀順居住兹黄樹芝同兄伯齡串同胡銀順抵賴欠租求追黄伯齡黄樹芝供該房向由小的家收租故父並未出抵胡供是房向黄姓租来開設小木作内有兩閒轉租於侯李氏是實大令索閱租摺供未書立而李氏即將胡之租摺呈案並稱此案曾在三區控告有案判候弔到原卷再行訊斷 
[無可希冀]  
　　王春林控盛近香掘坟一案昨日由縣復訊盛與地保諸兆基供掘起之棺己遷回原處埋葬判將坟地五分歸王管業着具永不出賣切結即以後公家需用亦應將地價充公方單存案 
[訊比拐婦]  
　　王林氏控薦頭王康氏等串拐伊媳李氏一案久押不交昨經本縣田大令訊追康氏仍前推諉判掌頰五十下還押候再嚴追 
[籍商抗提]  
　　棉花掮客席士廉程蓮溪包渭卿等三人因抛賣空盤由縣飭提己紀前報兹悉席士廉又名席福己入日本國籍馬快薛順連日往提抗不到案昨又加派差役倪耀前往協提亦僅將席之抱呈某甲提獲交保候訊 
[誣良爲賊]  
　　吉瑞祥控張鄰川私蝕資本昨經一路巡局游正巡官提訊袁供春間由張鄰川紏合小的開設德泰興紙匣店張爲經手薦包星侯爲學徒開至下半年店中虧本張亦用空洋十八元即帶同學徒出外另開一店並將他夥一并挖去以致小的之店不能開設並查包星侯竊去大洋七元小洋四十二角及衣服等物今向理論己將衣服先行脫下求究張供袁因自己浪用以致虧本小的宕洋十八元是實情願拔還學徒包星侯供並未竊洋身上所穿之長衫係向學徒新福借来如果犯竊願甘重辦張又供稱己同袁當塲問明新福實非竊取求察游巡官以袁誣指學徒竊洋毁人名譽實爲不合姑念苦求從寛免懲張鄰川欠洋著每月拔還二元交保開釋包星侯交親屬領回 
[道批二則]  
　　夏志臯等禀批来禀閱悉查此案前由袁升道詳奉濮護撫憲批行蘇學務處核議經瑞升道照抄原詳章程咨復核辦迨後如何核議未准移會兹據其禀前情己咨請蘇提學司查案核復著即補禀候示遵行程錦波禀批查胡運舫係甡泰莊經理該庄本在南市既據將胡扭送何以不予訊理轉令赴公廨呈控有無别情仰總工程局裁判員查明具復察奪 
[官事]  
　　前太倉州知州姚炳熊建造陸軍營舍工程處總辦候補知縣楊國觀蘇省善後局收發委員兼京沽局海運差縣丞張雨田昨均到道禀見上海縣知縣田寳榮禀請感冒假一天 
南市 
[賭徒罰洋]  
　　王寳生王阿金等五人前晚在梅園弄某姓家聚賭被崗巡查獲解至工程局當值處命各罰洋二元開釋 
[補禀追欠]  
　　鹹瓜街復成藥材行去年閉歇虧欠五豐通泰瀛豐等庄銀二萬餘兩昨被該莊夥陳芝亭徐鳳鳴包榮堂等將行主鄭緘三尋見扭控工程局訊理鄭供因棧房失火燬失各貨尚未照賠己在法公堂涉訟判鄭暫留諭飭該莊等補詞核追 
[分别責押]  
　　王順佐王鴻生王成發前在西門外洽記磚灰行火場扒出燼餘銀洋十元携至天寳銀樓兌洋五元二角分贓不匀由法界巡捕拘解公堂移送工程局收押在案昨傳失主劉李氏到案復訊氏供被灾後丈夫在塲扒物墻忽坍下壓傷三人中有大洋一百八十元小洋六百角被王等扒去二十餘元請追詰之王等堅不承認判順佐戒責二百下押三天鴻生戒責一百五十下成發戒責五十下斥退 
閘北 
[不認拐匿]  
　　張天佑前至四路一區控告二房東周龍拐匿妻子並在周處搜出小孩衣服兩件經黄巡官訊供不認判解總局昨奉德裁判集訊周不認判交妥保限日帮尋 
 
 

Page 20

 
 
[騙取米石]  
　　森茂米行經理裘竹三昨將奚興周石灰行學徒邵孝貞扭至四路一區控稱日前邵冐刻該行圖章騙取食米四石計洋二十六元事後向該行收帳始知被騙今又復来施其故技請辦當經黄正巡官訊明屬實判責二百板還押候究 
[追交火油]  
　　張辰曜控火汕掮客陳鳳鳴欠交火油四十箱由洋鐵店主張順林担保屢索不還昨經四路一區黄正巡官提案訊明判陳交保限期拔還 
英租界 
[無可推諉]  
　　沈渭慶控潘渭如劉仁榮串吞資本一案前晚由廨復訊潘供己與原告商明計共欠銀一千二百兩己繳二百五十兩商人祇欠三百餘兩求察劉供此項欠欵均由潘一人經理與商人不涉王襄讞以潘劉二人所供不實判一併押候繳銀再核 
[難兄難弟]  
　　徐熾控瞿孝文瞿永泉弟兄欠洋不還前晚由廨提訊原告供被借去洋二百三十元求追永泉供洋係孝文所借判永泉交保帮理孝文押追 
[負債纍纍]  
　　前開廣東戲園之韋就日因欠木作頭金掌和造價洋一千四百餘元被金控告前晚由廨提訊又有池姓投案附追電燈費銀五十二兩判韋押限三天先繳洋五百元到案再行訊奪 
[捐欵難欠]  
　　英美工部局控己閉大觀戲園主趙曉雲欠繳捐欵由廨判趙交保清理在案兹因趙延不繳清復於昨日傳訊趙由其妻李氏到案代質據供尚欠房租洋九百餘元業將該園生財租於同春接開每月租洋二百元己拔付房租洋八百元所欠捐欵祇有四十餘元現因無力再求寛限判氏仍交原保候傳同春園主到案訊奪 
[仍未訊斷]  
　　廣東路同春戲園前曾懸牌由伶人三麻子演唱古城相會一劇届時因改演打城隍以致看客吵閙捕房以其不應哄騙曾傳三麻子到廨訊供各情己紀前報昨晨復傳案目劉大貴及排戲人王九林到廨一併交保候下禮拜三訊核 
[限期還債]  
　　蔡吳氏控蔡壬江借洋不還前晚由廨提訊氏請追還被欠洋一百四十七元訊之蔡供求寛限料理判押限半月還洋又兪子祥控顧金福欠洋不還前晚由廨提訊判顧交保限於下月初十日先還洋一百元餘俟算明帳目再行照付　 
[交保理欠]  
　　英商麥邊洋行控廖忻齋欠銀不還昨晨由廨傳訊判廖交保理楚 
[私収帳欵]  
　　西醫韋廉士控鍾冕卿私收帳洋一案昨由捕房將鍾解廨復訊判押限四個月籌還 
[原告未到]  
　　英商太古公司控金雪齋等串同私出存棧苧蔴九百餘件並將棧單抵銀一案昨由捕房將在押之金雪齋解廨請究中西官以原告未到判金還押候下禮拜一再核 
[女孩可憐]  
　　女孩應小吕子前日在路啼哭由捕帶入捕房轉送公廨昨日傳訊據供江北人年十一歳住居新閘藥水廠左近父母早己去世僅有伯父在家女子因在絲廠做工被打逃出寳讞員商之英布副領事判女暫留本廨候派差尋其伯父到案領回 
[賣良爲娼]  
　　楊慶木控曹和昌即趙子生串拯養媳徐梅姑賣於鴇婦張翠寳所開之妓院内爲娼昨經公堂復訊明晰判趙押西牢九月張鴇押女所三月徐梅姑候解回寗海縣發落 
[訊明拐案]  
　　陳文明李芝廷因串匿徐建樓之女孩大鳳子被控收押在案昨經公堂復訊明晰判女交徐領回陳李各押一月 
[不應多事]  
　　匯四捕房一百二十七號暗差印捕控被兪福生孫小生在開封路行兇打失木棍頭巾昨由捕房將兪孫解廨請究該印捕偕印華各捕到堂証明二人行兇情由王襄讞商之英廓繙譯官以兪等不應多事判合賠原告洋三元四角並各具安分結交保開釋 
[騙子還押]  
　　吳子青等控己閉慶豐厚號股東何縵伯騙取皮貨一案昨由捕房解廨請究著仍還押候訊 
[私設花會]  
　　甬婦鄭王氏王朱氏陳馬氏與王阿富等在虹口私設花會誘賭被探一併查獲昨解公堂請究據供由住居火車站附近小屋内之某粤人爲首判分别各押三月仍飭查拿爲首之人解案究辦 
[須憑見証]  
　　怡德號控包長卿竊取羽緞九疋昨由捕房將包解廨訊供推賴判押候見証到堂再行訊辦 
[竊案彚紀]  
　　洋人司梯羅控林阿高林阿福串竊銀洋等物昨由捕房解廨訊明判各押四月阿高期滿驅逐出境過犯陳華根王阿全與周和尚串竊發封之順大洋貨號布疋由探一併查獲解廨訊明判陳王各押西牢一年期滿均再逐出周押滿三月釋放史長富摸竊兪庭良洋七十元由探查獲解廨訊明判史押二月洋還原告領去周徐氏控劉李氏竊取衣物昨由捕房解廨訊供不認判李氏押候查明於下禮拜三訊究陳蓮利竊陳蓮卿皮衣訊供不認押候查明再訊某洋人控童阿策行竊銅鎖昨經公堂訊實判童押月 
美租界 
[深夜起火]  
　　前夜三膳半西華得路元泰洋貨店起火延燒鄰居同和南貨店湯鼎隆槽坊天華銀樓等房屋八幢由救火會到塲救熄昨經捕房派探查得被焚各舖均保有火險數千兩而元泰號主己經避匿矣 
[小孩奇病]  
　　前晚有一年約十餘歳之男孩倒臥乍浦路上由捕查見向訽不答遂即車送同仁醫院驗明係患啞瘋灌以藥水良久始甦昨日己能言語自稱姓陳名小富子諒可保全性命矣 
[欠租封屋]  
　　元芳路一百零六號錢阿和家因欠房租數十元被房東祥茂洋商控准公廨昨派差探發封 
[搶親未成]  
　　江北人趙全裕前聘許張氏之女爲室昨趙紏同徐少伊等至氏家搶親中途被探查見一併拘解捕房捕頭以趙違章從寛斥釋女交其母領回了案 
[請緝搶匪]  
　　歸阿茂住武昌路昨至捕房報稱其女二郎年八歳刻在門前玩嬉被匪搶去金圈一對請爲緝辦捕頭准之 
法租界 
[是否冐充]  
　　楊乃和控老生記洋貨號主陳阿六圖賴貨洋九十二元八角一案昨日由廨復訊楊投　請追陳供帳簿面紙己換圖章不對商人前次供認實係一時糊塗况洋己交由祥隆轉交捷盛楊係冐充求究聶司馬以供詞各執判一併退去候邀同祥隆到案再行訊斷 
[餘贓無着]  
　　左阿三前竊碼頭上土貝藥材由失主劉仁才報捕拿獲收押在案昨日由廨復訊左仍祇認偷竊一小包判押兩禮拜示儆 
[通俗談（東）（吳）]  
　　煙館禁閉纔七日而私售燈吃者己有八家使吏七十日而七百日不及二年私售之煙館將超過未禁閉前公開煙館之原額矣 
　　雖然租界以内稽察甚嚴故發覺猶速我不得不竊竊焉爲内地慮 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護直督崔永安奏直省歸公加價限滿請照案征收備撥毋庸再定年限摺]  
　　奏爲直省歸公加價限滿請照案征收備撥毋庸再定年限恭摺仰祈聖鑒事竊查接管卷内據長蘆鹽運使張鎭芳詳稱案查直省歸公加價一欵先於同治十三年因銀價過昻商情困苦經前督臣李鴻章奏准每斤加賣價制錢二文津貼商人五年爲限嗣經國子監司業汪鳴鑾奏請推展蘆鹽加價以助直賑復經李鴻章飭據升任運司如山議自光緒五年六月起展限五年責令商人每年交銀二萬兩彌補直隸不敷之用及至限滿因商情仍形疲累直境時有偏災迭次推展於光緒二十五年五月又届限滿其時銀價减落商力稍紓本可依限停止因奉户部行咨通籌鹽斤加價案内飭令各就鹽務情形切實籌畫據前任運司萬培因核議詳經前督臣裕祿奏准將此項加價仍展限五年照舊加收所收之欵以七成提歸公用仍留三成津貼商人酌照成案核定章程以七成科計外引每道交銀六錢京引每道交銀三錢自六月初一日起飭商於領引時呈交當時按出庫引數最多之年約可收銀二十三萬餘兩除每年籌提直賑銀二萬兩外又應付鹽商昭信股票息銀二萬兩又奉飭由運庫代藩庫籌解英德俄法四國洋欵銀九萬兩因光緒二十一年加價案内直岸加價約歳收銀十萬及十一萬餘兩内運庫每年應解四國洋欵銀八萬兩僅餘銀二三萬兩按代藩庫籌解銀九萬兩計不敷銀六萬兩連年羅掘俱窮均請於此項歸公加價内湊撥尚餘銀十二三萬兩悉數報撥旋於是年九月間經前督臣裕祿奏請添撥北洋海防經費案内經户部核覆准將此項歸公加價餘欵儘數撥補防費嗣於光緒三十年五月五年限滿詳經前督臣袁世凱奏准展限五年各在案兹查昭信股票己據各商禀請奬叙其息銀二萬兩業經停發籌提直賑一欵庚子亂後亦未撥解近年所收之欵除撥洋欵防費及北洋陸軍二四兩鎭本年閏月加餉銀二十萬兩外餘均實存在庫業於清理財政月報内據實造報在案現計自光緒三十年六月起扣至宣統元年五月底止五年限滿當此庫儲奇絀之時應解洋欵防費關繫緊要此項加價實屬必不可少之欵應請照案征收備撥毋庸再定年限等情前督臣端方因查此項加價原案以七成歸公三成津貼商人五年爲限所請照案征收毋庸再定年限是否全數歸公抑仍以七成歸公三成津貼商人未據聲叙明晰如仍有恤商之欵未便漫無限制即經批飭妥議詳覆核辦去後旋據該司覆稱查此項加價每斤加制錢二文每引交銀六錢原按七成銀數核算向皆全數歸公並非於六錢之内分撥恤商蓋定案之時銀價甚低每銀一兩祇易制錢一千一二百文以每引所得賣價合銀實在九錢以上按七成核算每引應交銀六錢其恤商之欵係在六錢以外銀價之内現在銀價每兩漲至制錢一千五六百文及一千六七百文不等以賣價合銀每引祇得六錢有奇至多不過七錢左右雖有恤商之名己無恤商之實核與當日情形迥乎不同現時應解洋欵防費關繫緊要此項加價實係必不可少之欵故前詳有照案征收備撥毋庸再定年限之請該司復查光緒三十四年以前各案加價每加一文向係包交銀三錢此項加價每斤二文每引交銀六錢正與各案加價辦法相符各商賣鹽以錢交欵以銀出入相權盈餘有限旣無實在恤商之欵應請仍照原詳奏咨毋庸再定年限以濟要需而省繁牘等情具詳請奏前来前督臣端方未及核辦卸事奴才到任接交覆加查核係屬實在情形此項加價應請准其照案征收備撥毋庸再定年限以省案牘除咨部查照外理合恭摺具陳伏乞皇上聖鑒訓示謹奏宣統元年十一月十一日奉硃批度支部議奏欽此 
專件 
[湘撫通飭調查政要條欵文]  
　　湘撫岑中丞日前通飭委缺官員亟須調查政要擬有簡明條欵如下爲通飭事照得近来新政繁興事事均關緊要而實施之道全以州縣爲歸束若州縣於新政條理未能心領神會又安望其切實遵行比經本部院面飭委缺出省之各牧令分往各局所考查新政務澈始終及禀辭時叩其所得仍有茫然不能置詞者殊負本部院期望責成之意兹特開列調查欵目刋印成帙交由藩司衙門遇有委缺之丞倅牧令將此通諭條欵隨同委札給發責令照單切實調查一面移行各局所知照凡遇委缺之員到該局考查各項新政務須由該局所各科員詳細告知如来員所署之州縣從前報告及塡送表册有缺略舛誤之處尤須詳切指示務使之了然於胸庶到任後接辦各項新政於報告表册端緒易清不致重煩駁換至司道各長官於各該丞倅牧令赴任禀辭時並宜面加考詢以覘心得其有敷衍草率不求甚解者責令再往研究倘始終不能明晰應答模糊全無理會者應即隨時據實禀請扣留撤換免致接任後不能終局徒事紛更而滋貽誤所有應行調查各項新政欵目開列於後一學務公所教育爲造就立憲國民最先急務各州縣所辦學堂多未完備蒙小各學尤爲缺少雖屬限於經費然果爲地方官精神所注勸導有方推廣亦非難事學務公所爲全省學堂總滙之區何處學堂較爲合法何處學堂最多缺點何屬地方應添何等學校何屬學欵應用何法清理應向該公所詳細調查討論筆之於書以資參証該公所科員亦宜有問必答不厭推詳一警務公所警察爲各項行政入手機關警政不能完備新政無自推行各州縣所辦警察僅略具形式或並形式腐敗不堪此時人財兩缺故未易遽求完備然地近則稽查易密人少則約束易嚴地方官果能實力實心講求整頓使一人得一人之用於保衞地方漸有微效民間徐覺警察之有益治安則此後籌欵自不致羣生阻力應向警務公所詳考警章警法討論計畫以爲逐漸改良地步其餘警政關係調查報告之規則亦應研究及之該公所科員務切實詳告勿以煩瑣爲嫌一勸業公所實業範圍至廣農工商礦無所不包第工必有原料而後可講製造商必有出產而後可資營運除礦係天然產固非人力所能爲外是農實爲工商之本地不愛寳能盡一分人事即獲一分成績各州縣應就土地所宜實力勸導民間講求種植畜牧等事務使曠土荒山咸資利用各項業務孰易孰難孰緩孰急及一切奉文調查應行塡造表册申報之 
 
 

Page 27

 
 
件可向勸業公所詳細詢問考求務得要領該公所科員亦須縷析指點罄盡無遺一清理財政局清理財政局爲度支部注重之端各州縣經徵錢糧雜稅欵目紛繁前後任交接抵攤動滋轇轕以致造賫表册非遲延不應即淆混不清應向財政局切實考詢於表册列欵有未能明晰之處務須細意推求現在部定報告逾限處分極嚴萬勿視爲具文稍存大意該局科員亦宜不憚煩勞盡情講述一調查局調量事項至繁至賾至纖至悉各州縣毫無經驗從未考求宜無不視爲畏途咨嗟束手然所頒問題表式分門别類具有綫索可尋但使用意研求則條理始終不難因端竟委事關統計其中雖略有緩急之分斷不能任聽束閣置若罔聞表式雖早經頒發各州縣而初任之員或尚未寓目即調任之員亦恐漫不經心應向調查局取閱各種表式推求辦法何者宜先何者可緩有疑必問總期了澈於心該局科員亦應推誠相告示以周行一地方自治籌辦處地方自治爲憲政成立之基惟此時人民程度不齊稍或掉以輕心流弊將不可思議近今民政部申明權限誥誡諄諄全在地方官善爲監督自治範圍以内勿掣其肘自治界限之外勿授以權總期秩序嚴明操縱合度乃得相與有成之益免貽操刀使割之譏宜向地方自治籌辦處詳考規則章程究其權限劃分之準庶胸有把握應付得宜該處科員務與来員講明而切究之以上各條該丞倅牧令於委缺出省之前遵照指示前往各局所處悉心研究並携帶紙筆記其心得識其要領呈候察閱方准赴任合行通飭一體遵照辦理 
小說 
[短篇小說訛中訛（皥）（三）]  
　　西城之恩夫立斯性甚愚鈍居常忽忽有憂悶事輒惄焉不樂者久之洛密亞自以爲老於服役必隨時勸導之以故洛密亞之對於恩夫立斯其言語動作之自由實較尋常主僕間之交接爲不同當恩旣聞警易裝後意欲至某旅館果腹命其僕持銀先往己則自謂將漫步行藉得一覘伊城之民情風景洛旣受命去恩乃獨立凝思覺已之爲母兄而奔波者己久其間艱苦備嘗足跡遍四海而母兄卒不得見人世之困苦事殆無有過於此者思至此喟然歎曰天乎天乎我恩夫立斯者殆如江河之一滴水欲溯其同流之源不可得而卒自沈淪湮没於茫茫大海中乎則吾母兄一日不能遇即吾一日不能安鞠躬盡猝死而後己殆吾之謂乎正懊喪間忽見洛密亞己垂手立其傍恩怪其往返之速急問其所持之銀己置何地原来此僕實非恩之僕乃恩兄之僕與其主偕住於伊城者蓋此兩恩夫立斯曁兩洛密亞雖年齒稍長各處一方而聲音笑貌仍相似甚故今伊城之洛密亞之垂手旁立者實己誤認其主而西城之恩夫立斯之發問者亦誤認其僕也當時洛見問遂答曰夫人傳語主人鷄己煮肉己炊促主人速歸食不則將冷不可下咽矣恩曰汝語我良不解究竟向之銀汝果置之何所乎洛聞言亦不解所謂惟絮絮言奉夫人命促主人歸恩曰夫人爲何洛曰主人之親愛妻豈忘之耶恩念己之無妻也怒曰我平日憐汝之誠故朝夕與汝共嬉笑汝竟敢若是其嘲弄我耶我今正語汝向之銀果安在吾儕作客於此汝何膽大捨銀若是耶洛問恩語心念主人之戲己也亦含笑曰主人請速歸夫人與其妹待主人久主人移此詼諧語作席間談不亦可使僕輩共賞乎恩至是益怒急舉手毆洛洛無奈踉蹌歸以訴諸夫人夫人者伊城之恩夫立斯之妻阿及立那也阿聞僕傳及其夫無妻之語怒容滿面妒意頓起謂其夫必己鍾情於他家婦故自謂無妻由是口口聲聲出穢語以詈其夫不己時與其同居之妹羅雪那猶勸其勿然卒不聽 
國外新聞 
[美國觀光圑抵日]  
　　二十五日東京電云美國觀光圑己於今晨乘克納扶倫特郵船行抵横濱將赴東京日光兩處游歷 
[德國製造家之恐慌]  
　　二十五日倫敦電云德國製造家聞法國將次實行新稅則大爲震動彼等以爲法國此舉將使德國出口運法之貨大受窒礙將来德國製造品在法國之銷塲必全遭破壞云 
[英員運動選舉]  
　　二十五日倫敦電云羅斯堡萊君上書於投票圑體請選舉聯合黨人員據稱彼作此書異常爲難而書中措詞頗有理義云 
[美國津貼航業議案]  
　　二十五日倫敦電云美國華盛頓省國會議員赫拂萊君在下議院呈遞航業津貼議案請將美國携帶郵件前往逺東及澳洲之二等輪船照每英里四元之數按里津貼並請增加海外貿易之噸位稅及准外國製造之船在美國注册經營外國貿易 
[德將派艦駐泊揚子江]  
　　二十四日柏靈電云德國淺水砲艇哇脫號將於西二月間由上海駛往揚子江上流駐泊 
[旅順口定期開放商港]  
　　又電云日政府己有明文宣布旅順口准於西正月二十號（即華歷十二月初十日）開爲商港 
 
 
 

Page 28

 
 
   
 
 

Page 29

 
 
[功叅造化]  
今執塗人而語之曰子吸烟則其人必羞而怒之以爲吸烟廢民也今人之大辱也奈何知其辱而不思所以去之徒羞無益也僕年逾花甲百病蝟集雖不在限禁之列然欲免爲廢民也蓋亦難矣幸於無意中得亞支奶兩聽姑試服之而燈具則依然侍側意謂苟有所苦即吸之如故乃竟安然無恙已數月於茲向之病亦不復作僕之埀暮而得免廢民之辱者皆此聖藥之功也然如我之邁病戒烟者固少如亞支奶之能戒邁病烟癮者更無其偶矣庸登報紙以彰奇效徐州劉振庭畧告 
[聲明失票作廢]  
今由營口成順湧打出匯票兩張一係本月念日期計元二千一百十二兩一係十二月初一期計元九百六十兩俱屬該號申莊照付小號在寗將此兩票俱交恆餘錢莊寄申豫原錢莊經收不料竟遇北京輪船遭險該匯票兩張不知失落何處特此登報聲明作爲廢紙各寳號中西人等切勿收用寗波永昌號具 
[江南高中两等商業學堂]  
教員講習所高等預科中等本科招生廣告（一）校址南京城北復成橋東（二）學額高等預料一百名教員講習所六十名中等本科六十名）均江蘇四成安徽四成外省二成（三）資格高等預科以中學畢業生或與中學程度相等之畢業生爲合格商業教員講習所以中等學堂及初級師範學堂畢業生或與中學及初級師範相當之程度者爲合格中等本科以中學二年修業生爲合格（四）年限高等預科一年畢業後升入本科三年畢業商業教員購習所二年中等本科三年畢業後升入高等畢業後照章請奬（五）學費高等豫科生每學期各繳學膳費三十元教員講習所每學期各繳膳費二十元（免收學費）中等本科生每學期各繳學膳費二十五元（六）考期（及報名處）本堂招考報名處院屬在安慶城内雙蓮寺新督練公所對門教育總會蘇屬在上海西門外小菜場西首江蘇教育總會甯屬江北各處在准安府中學校南京及附近各處在本堂凡報考各生於宣統元年十二月以前將履歷文憑相片自交報名處宣統二年正月十五日以前至報名處報到携交保証金一元（不取退還聽候示期分别考試（詳細章程可向報名處取閲） 
[船户被寃]  
訴寃黄玉奎佘立崗張金兩三船户由周家口裝運瓜子芝麻共十二票零四分所掛德新洋行旗號係光緒年間運照淮關未應治冬月初六日船至鎭江忽被德新行夥榮秀山勒逼收費無理太甚各船户回言所掛行旗係張銀倣經手在八里垜地方給的等他回鎭即知明白詎榮秀山依勢欺人遂派江快胡林將船户看押二日並送洋務局説是私用行内洋旗請其追究五日消案結事三船户共計在江快以及洋行各處用去浮費洋三十九元此事船户寔在被寃若能將寃伸明三户如見天日矣 
[松江華亭成昌號顧雲峯殷勉亝同感]  
敬啓者僕素患元虚身體薄弱兼之兩足酸麻四肢乏力精神疲倦一舉一動殊多未便醫治數人未覺輕鬆耳聞○○貴藥房一種新發明人造自來血有病的人均可購食僕當即購服二瓶稍有轉藥復購四瓶連服數日賤恙全愈○○鄰居職員殷君勉齋年近六旬自憤戒烟約半月大發其病形肉消瘦精神衰頽勸君再吃殷君立志甚堅永不再吃僕輾轉思之别無良策家内有自來血半瓶贈君服之漸覺精神爽快泄瀉立止殷君大爲歡喜囑僕赴申請辦○貴藥房自來血半打約服五瓶烟癮盡除小恙全無均○貴藥房自來血之大功也特此感謝○○上海四馬路老捕房對門三層青花洋樓○○○五洲大藥房主人○惠鑒○○○後附上英洋五元認眞卷七張小洋三角錢四十文再添買自來血半打○○一陽月十六日○○住居松江浦南華亭顧雲峯●殷勉齋認同感同謝成昌書柬 
[洋房召租]  
啓者茲有法界大馬路外灘三德堂洋房一宅内有花園地一方房屋精緻租價克已如蒙中外紳商欲租者請駕臨法界洋涇浜四號宏葉洋行與羅去洋人面議可也 
[華通源盛水火保險公司賠欵迅速]  
啓者前日鄰居失愼本號貨物等亦遭水漬幸向該兩公司保有火險即蒙公司估值照例賠償水漬今已如數收到足見該兩公司信實可靠公正辦理將來前程發達可操左劵矣特此登報以鳴謝捆三馬路長豐啓 
公益彩票展期廣告票俟售完後定期開彩再行登報聲明漢口商會告白 
 
 

Page 30

 
 
   
 
 

Page 31

 
 
   
 
 

Page 32

 
 
百里得未司醫生之止痛藥能治霍亂肚痛吐瀉筋攣症紅白痢及關於臟腑諸症皆極靈騐各藥房發售得未司洋行升啓弟因敝内患胃痛有年屢購市上之藥皆無見效昨幸友人來舍述及貴行之止痛藥水靈効異常當往藥房購辦二三瓶照仿試服痛果立消騐効如神眞地球上之聖藥耳特此函申鳴謝大德並頌大安蕪湖馬路二街聚成隆染坊敬上 
[老太古告白]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨丁面議可也特此佈開 
發售處上海河南路老巡捕房北首東亞公司書藥局靈效此没吃過中將湯的常常児有氣闷的病莫是難過用甚麽法子縂不能得個児子哪吃了多少葯還是一樣的啊這個孩子是個可憐的實在對不住父母和大夫的了不得 
吃過中將湯的了靠着中將湯的功効纔得了這今児子了十来年血衰的病都好了這樣児了為甚麽早早児的不吃中將湯的了呢素日壯　看你們的長大實在再没有别的喜歡臉上的顔色這麽好来了平平安安逛逛走走真是真福的了 
[子宮諸病]  
肝腹疼痛腰脚拘孿胸腹閉結以致氣絶或因白帶赤帶帶下等症顔色蒼白身體瘦弱 
[憂鬱諸病]  
心思鬱結心悸怔忡終夜不眠焦慮小事呼吸急迫其餘一切經血諸症藥道之血病宮子ＣＨＵＪＯＴＯ　ＰＲＥＰＡＲＥＤＢＹＴＳＵＭＵＲＡ 
[中將湯]  
邪氣上衝及頭痛眩暈耳鳴耳癢肩背痙攀腰脚厥冷經水不調或經行失期女子已至十七八歲未見經血經期不順腹大如塊其餘因經行不調所生諸症産前産前惡食嘔吐孕婦易罹流産難産及産前浮腫産後産後惡露不下手脚面貌浮腫或麻痺其餘因産後不愼飲食所生諸症其外總屬子宮病經血胎前産後及血水不順所起婦女諸症若用此藥腹内温純氣力加增能整理血液之循環止白帶消抑鬱爽心産後善下污血復生新血凡懷孕時月服一回可保生兒無胎毒之患母子享康强之福 
[藥價]  
四禮拜分大洋二元四角二禮拜分大洋一元三角一禮拜分大洋七角五分四天分大洋四角五分 
[批發處]  
揚州東亞書藥局濟南東亞書藥局天津東亞書藥局奉天東亞書藥局東台東亞書藥局徐州東亞書藥局興化東亞書藥局安慶東亞書藥局屯溪東亞書藥局寧波中日大藥房杭州近和堂大藥房温州東洋堂大藥房漢口中英大藥房如臯大同　書館紹興教育館此外各地藥舖雜貨舖均有寄售請就近賜額可也大日本東京津村順天堂大藥房告白 
[（一瓶斷根）心肝胃氣痛]  
此散不論何種心肝冐氣痛痛極難忍一經服下馬上止痛有遠年幾無可治之頏症以及結核成塊胸腹腫脹等氣痛即服此散限定一瓶包能斷根每瓶一元小半元上海英大馬路晝錦里廣東杏濟堂啓 
[另賣烟間生財]  
准於今日在法大馬路新協盛内另賣上等紅木榻床椐木榻床大衣鏡點銅錫三事件紅木大擱　椐木石面八仙椐木骨牌櫈大茶爐銅盤銅板烟燈紅木盤血牙老鎗香牛皮墊子點銅錫茶壺炭吉爐一切裝修什乙物不計此佈公記啓 
[零賣烟間生財]  
准於今日在五馬路怡園内另賣上等紅木大石榻床紅木大林子榻床小雲石榻床大鏡榻床椐木骨牌櫈椐木石面八仙茶碗水烟筒大茶爐大衣鏡玻璃宮燈銅盤銅板烟燈血牙老鎗香牛皮墊子一切裝修另物乙不計此佈公記啓 
[（招充華捕）]  
法捕房現欲招充華捕如願充當每晨九點鐘自投大自鳴鐘捕房聽候本總巡驗充一須身長法尺乙尺六寸半一須通中國文字一最妙能知法國語言一須本租界内店號保單合格者每月薪水銀七兩一年之後辦公勤愼者加銀一兩如有誤公情事斥革法總巡諭 
 
