# 1920 - 231 - 4917068

 

Page 1

 
 
   
 
 

Page 2

 
 
   
 
 

Page 3

 
 
時評 
[兵變（冷）]  
　　中國之兵之爲患於國家也其一糜餉以貧國其二恃强以亂政其三横行以病民其四苟遇戰事則要挾而勒索戰而敗潰則焚刦擄掠無所不至其五無論戰時及戰後或平時一遇機會又常有兵變之虞試稽民國以來或大或小兵變之事已不止十百矣世界寗有若是多變之兵哉夫兵亦猶人也其所以若是爲患而可懼者决非兵之罪也處之不得其當之故也或則縱之或則誘之而兵乃幾不與人同矣命令 
　　八月二十四日大總統令幣制局副總裁饒孟任着即免職此令　　又令任命王毓芝爲幣制局副總裁此令　　又令任命鄒道沂爲多倫税務監督此令　　又令署財政總長周自齊呈殺虎口税務監督開冕鈞張家口税務監督顔世清調部任用請免本職關冕鈞顔世清均准免本職此令　　又令任命陳世華爲殺虎口税務監督徐世襄爲張家口税務監督此令　　又令署財政總長周自齊呈署秘書吳乃琛呈請辭職應照准此令　　又令參謀總長張懷芝呈請任命張廷棟署陸軍第六混成旅參謀長應照准此令　　又令福開森寳道辛博森均給予二等文虎章此令專電一 
[北京電]  
　　昨夜北通州宋子揚一旅譁變易服四竄今晨京師外城又閉兩小時現已派隊堵截（二十五日下午三鐘） 
[北京電]  
　　通州昨晚兵變係西北軍宋子揚所部不受改編全體譁潰先刦駐通中交分行次搶各商舖住宅放火焚燒頃尚未全熄京得訊派毅軍奉亦派軍會剿已斃三四百人餘四散現正追擊京東南各門爲通來要道今晨關閉並派兵出城從事搜查（二十五日下午三鐘） 
[北京電]  
　　通令蘇魯晉截拿洛陽潰兵（二十四日下午九鐘） 
[北京電]  
　　小徐一派仍主從西北活動日來庫倫方面進行頗力（二十五日下午四鐘） 
[北京電]  
　　高在田電奉命守蒙邊界正在吃緊褚其祥忽派兵來逐奪我防所聞由小徐指使用意叵測（二十四日下午九鐘） 
[北京電]  
　　閩李密電派臧致平助攻饒平爲陳後盾（二十四日下午九鐘） 
[北京電]  
　　電令閩贛兩督對粤桂戰事嚴守中立（二十四日下午九鐘） 
[北京電]  
　　日本藉口俄亂未平不允取消軍約（二十四日下午九鐘） 
[北京電]  
　　頃傳禍首光雲錦在扶桑館爲提署探兵會同警吏搜獲逮案（二十四日下午九鐘） 
[北京電]  
　　文羣到京尚未與要人謀面聞蘇李對總代並非堅不願就和議雙方協商漸形接近卽國民大會亦可容納（二十五日下午四鐘） 
[北京電]  
　　徐派徐世章赴寗慰問李純（二十四日下午九鐘） 
[北京電]  
　　岑復靳電重膺揆席望治心殷軍府素以護法救國爲職志中央望和旣切應如何尊重法治廢除協約處統希妥籌辦法明示俾南方人知誠意所在卽可正式開議（二十四日下午九鐘） 
[北京電]  
　　陸次張力保秦華繼靳未同意（二十五日下午三鐘） 
[北京電]  
　　晉閻以附段嫌疑輦金運動奉張解釋可保免調（二十五日下午三鐘） 
[香港電]  
　　粤軍四路圍惠州鄒魯攻揭陽惠來鄧本殷梁鴻楷攻海豐陸豐昨已佔陸豐鍾景棠在普寗策應熊略逼龍川謝文炳佔藍關許崇智由五華進佔紫金逼河源桂軍由劉達慶爲前敵司令守河源龍川卓廷貴守惠陽兩軍由漾（二十三）起劇戰連日省調兵赴惠極衆馬濟陳坤培昨抵石龍轉赴惠州馬濟赴汕尾軍已與鍾景棠軍接戰聞滇軍入桂陸二十營已自梧封船至肇忽聞訊折回粤邕電不通（二十五日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月二十六日星期四（申報第二張）舊曆庚申七月十三日（六） 
 
專電 
[香港電]  
　　軍府决免陳炯明職勳又免劉志陸職戴罪圖功（二十五日下午四鐘） 
[香港電]  
　　陳炯明戰策凡軍到處先令民軍起事（二十五日下午四鐘） 
[香港電]  
　　外傳陸密緝陳炳焜因有謀反抗擧動（二十五日下午四鐘） 
[香港電]  
　　林葆懌漾（二十三）晚返省（二十五日下午四鐘） 
[香港電]  
　　陳錦濤原搭俄皇后船赴滬因接省電折回（二十五日下午四鐘） 
[香港電]  
　　陳炯明鄒魯昨早到汕帶衛隊二百餘均赴前敵商會歡迎當場捐軍餉多萬（二十五日下午七鐘） 
[香港電]  
　　鄧本殷駐潮城潮汕車昨可復開（二十五日下午七鐘）公電 
[成都來電]  
　　孫唐伍總裁徐部長伍次長留滬國會議員南方議和各代表均鑒查熊氏督川派劉光烈爲四川議和分代表兼駐粤軍事代表各職該代表徜徉上海已逾兩年陽結南方之好陰納北庭之交跡其前後所爲實屬不稱厥職今熊旣出走所有劉光烈議和分代表及軍事代表各名義自應槪予撤消候另行選派此外與熊氏在任所派各處代表亦應一律取消以免假借名義淆亂觀聽特電奉聞伏希察照川軍總司令吕超叩篠印世界路透電 
[華沙被圍後之轉勝]  
　　二十四日巴黎電據華沙電稱過激軍被圍於末拉瓦與索爾杜間者奮力希圖奪圍而出過激軍於兩日間被俘一萬一千人波蘭主軍已占據拉里夫河與布格河間之土地拉里夫河中段之大戰將决定紅軍之命運紅軍現被困於拉里夫河與普魯士邊界之間過激軍已在格魯比斯索夫前及斯蒂爾河潰敗波蘭軍占據白萊斯里土夫斯克者現正鞏固波里西亞東陲之防線　　二十三日倫敦電華沙官報聲稱波蘭軍俘獲敵兵六萬三千人奪得大砲二百尊機關槍千架　　二十二日華沙電波蘭軍已抵布格河獲戰利品甚夥並截斷過激軍之半數波蘭軍現并力圖擒再齊方面之紅軍　　二十二日倫敦電波蘭軍已抵距華沙北六十哩之末拉瓦其陣線北達泊里薩斯尼資南達拉里河之哇斯特羅倫加第四紅軍之一部分繼續開入德境内有一千五百名已被解除武裝波蘭中軍現進逼自哇斯特羅倫加至比亞里斯土克路線已在距華沙東北六十哩之白里安斯克附近渡河　　二十二日柏林電據德意志日報載稱俄軍已於數地點越過德界德員解除若輩武裝並加拘禁未有事端　　二十日華沙電據官場消息波蘭軍已抵白萊斯特里土夫斯克下之布格河左岸其右翼已抵白萊斯里土夫斯克南砲臺紅軍退走極爲紊亂　　二十一日柏林電華沙電稱波蘭軍已克　白萊斯特里土夫斯克又稱華沙周圍之大戰紅軍被殲者共有三師之多　　二十一日巴黎電晨報徴實波蘭軍克復白萊斯特里土夫斯克之説並稱紅軍六師共有三四萬人今被圍於西特爾斯與白萊斯里土夫斯克間聞紅軍司令部已移至斯摩倫斯克　　二十一日倫敦電莫斯科今日傳來無線電報紀明斯克大會第二次次議情形謂波蘭代表讀宣言書要求内政過激黨總代表於是乃宣讀俄國條件内有一苛刻之要求爲波蘭應以勞工組織民國由俄國及烏克蘭政府供給應需之武裝該總代表並建議波蘭代表應續請政府許與烏克蘭媾和蓋烏克蘭今爲獨立之民國且與俄國聨盟也此間人士現信明斯克波蘭代表必不能與華沙互通消息故猶不知波蘭軍之勝利 
[各國近事紀]  
　　二十二日柏林電俄軍棄索爾杜之前曾請德兵助其衛守該鎭德兵不允　　二十二日柏林電德國某報載稱英軍艦六艘内有巡洋艦兩艘又法巡洋艦一艘已開抵丹齊港　　二十四日巴黎電丹齊獨立社會黨機關報載有波蘭與丹齊自由國間之草約不日將召集國會討論之草約内有下列條件（一）闢設兩國公共之税區（二）波蘭允以廉價之糧食煤斤供給丹齊（三）設立混合委員會管理路政（四）國人民關於維斯土拉河之航務享有相等之待遇　　二十四日巴黎電加土維拉之時局未有變動現由法兵維持秩序協約國國際委員團現從德員之勸告以嚴厲辦理控制地方該境已開始解除武裝太平洋路透電 
　　二十四日海參崴電赤塔代表已離此間未與海參崴政府商妥條約其主要阻力爲赤塔代表要求須承認謝米諾夫將軍爲遠東總司令海參崴代表則不之允聞上烏定斯克代表謁見日司令大井氏時擬聲明上烏定斯克爲遠東唯一政府而有統治之權力前海參崴政府總代表已復被選爲總代表曾由赤塔來電謂與上烏定斯克政府續行談判後已商定解决辦法上烏定斯克政府有重要讓步代表團現由赤塔回海參崴　　二十四日海參崴電今日有三人入郵局拘禁辦事員刧去郵包旋經局員查明失去外國寄來之秘密文件　　二十五日東京電陸軍部宣稱日軍第五師已於八月二十日完全退出後貝加爾　　二十四日漢城電美議員團今晚安然抵此韓人頗露不安之象商店多爲閉門平陽附近昨日查見拆毁路軌一處想係黨人希圖傾覆議員團所乘之火車者警察曾豫事戒備議員團專車所過一路有歡呼揮旗者漢城警察於議員轉抵埠之前曾清除街道逐走數千人議員團中人均不之見　　二十五日北京電駐北通之邊界軍奉兵一旅因張作霖將該旅併入奉軍之意遲遲未令繳械昨夜忽譁變刦掠通城蓋聞政府决議遣散彼等之故按該由宋子揚統帶七月間曾在楊村敗曹錕之軍叛兵焚掠至晨間四時始已城中大受損失鼓樓後一帶尤甚延至拂曉山姜桂題與張作霖之兵將叛兵驅散内有若干向北京進發故京外城頓時閉門京通間之電話今日阻斷不通此次叛變者僅爲邊界兵餘兵未附和二十五日北京電靳雲鵬定星期五日宴外報訪員與其他新聞家　　二十五日北京電上烏定斯克代表團今日由張家口入京擬與中政府開非正式談判以恢復中俄商業交際　　二十五日北京電法日抗議政府不付俄使庚子賠欵大約收府不致有何舉動　　二十五日北京電北京發生虎疫現正採行豫防法以免成疫在京傳佈財政部已奉諭籌撥必要欵項以供内務部防疫經費　　二十五日北京電岑春煊代表文羣抵京已與政府密開談判　　二十五日北京電據官場消息廣州政府宣布陳炯明首相啓釁陸榮廷現擬討逐之聞李厚基將守中立果爾則戰事限於一隅不致碍及南北和議陳樹藩事政府未得確訊但據熟知時事者云陳或將與唐繼堯聨合聞滇系擬以個舊銀鑛爲抵等借四千萬元　　二十五日北京電倪嗣冲機關國是報主筆光雲錦名在第二批禍首軍内昨被拘獲國内要聞 
[北京通信（吹萬）]  
　　國民大會與京學界國民大會自吳子玉提倡而後全國響應而腦經稍陳之奮官吏則且持民氣不可縱令囂張之説反對斯會故在吳氏通電未發以前非特靳張反對勸令勿發卽素信吳言之曹仲珊亦主張當取愼重暫緩發表逮吳電旣發曹挽救無術爲顧全吳顔面計遂不得不稍變其前此之主張即靳徐二人亦以爲吳於此次戰事勞苦功高所求止此迺靳而不允未免與吳以太難堪以是國民大會雖爲諸有力者心中所反對而迄今日迺尚有一線生機内閣總理全權籌辦以部員爲籌辦專員之官辦國民大會政府方將謀其實現以敷衍吳氏然吳氏之意本主由人民自動非主開官辦之國民大會也迺吳電發表已近兩旬而人民方面迺鮮自動之跡各省且有視督軍意思以爲轉移之槪主張人民自决之吳氏迺不免因此稍形失望矣　　官場方面對於國民大會之形勢旣如此而人民方面則初未嘗完全放棄也特其進行稍緩遂令吳氏疑爲不動耳學界爲知識階級當然居以先覺覺後覺之地位京學界又爲全國學界之中心得風氣先爲全國倡舍之固莫屬也在三星期以前吳東電尚未發外間即有開國民大會以解决時局説北京學界同人如蔡孑民孟壽春王文彬陳啓修李大釗謝紹敏等十人卽會於中央公園來今雨軒討論茲事到者以北大敎職學生爲多而法政學校學生亦有參加者此次茶話會之結果主張對臨時國民大會發表數種提案以徴求全國同意當時討論提案之辦法有主以團體名義發起者有主以個人名義發起者曾略有討論其結果則多數以爲用團體名義反不足以動人信仰故决用個人名義討論頗久限於時間未得結果其後復開談會二次於北大文科將各人所提案詳細討論其初合各人所提之條件共得二十餘條厥後次第并合裁汰成爲七條衆謀僉同迺由孟君壽春於每條加以説明而發表之茲錄其提案七條及説明如下　　（一）解散非法國會並不承認非常國會繼續存在（説明）非法國會｜卽新國會｜産自非法楰本不能成立非常國會｜即舊國會｜已失時效當然不能繼續存在（二）肅清禍國黨孽禁止起用復辟帝制犯（説明）安福禍首雖經拿辦而平日依託黨籍賣國自肥者亦應分别懲辦以儆效尤又復辟犯帝制犯均罪在不赦永不得再行起用　　（三）裁減軍隊廢除督軍及與督軍同等制（説明）軍隊原以禦外侮而我國則以軍隊釀内亂亟應裁減以輕人民負擔督軍巡閲軍區長以及其他同等軍閥制度均應一律廢除以符民治精神　　（四）凡國民應享之一切自由權利禁止侵犯（説明）凡載在約法之身體言論出版集會一切自由均應得絶對的保障　　（五）實行地方自治並得由各地方自行編練行編練民團（説明）地方有編練民團權庶足防兵匪侵害而舉自治之實　　（六）公布國家會計禁止秘密借欵（説明）民國財政人民罔有聞知一聽奸人濫借外債咸歸中飽飲酖止渴可爲寒心嗣後歲出歲入亟應公布預算决算亦須依法辦理並嚴禁秘密借欵以防貪冐　　（七）根據民意决定外交方針並取消一切賣國密約（説明）我國外交素爲少數人所把持喪權辱國殊堪痛恨以後外交務須根據民意辦理庶免奸人操縱所有二十一條與軍事協定以及基他賣礦賣路一切密約均取消之此提案由北大敎職員學生十三人具名油印於八月二十日函該校敎職員學生徴其同意俟衆議僉同迺通告京内外各學校及各界團體茲錄其公函如下敬啓者自頃政局更新國事諸待解决國民大會之主張遂爲輿論所公認本校敎職員及學生亦有熱心研究者同人等竊謂茲事體大旣未便放棄天職存而不論又不宜掉以輕心反滋貽誤爰就所知邀集譚話蘄於交換意見有所折衷討論結果以爲時論之對於國民大會大率趨重法律問題（如修改約法及制憲等等）此固國本所關至爲緊要然使國人心目中熱望興革之政治諸問題尚未解决則即使正式國民大會果能成立而武力干涉金錢運動之歷史必不免於重演此國民大會懷疑論所由起也故同人等主張先提倡臨時國民大會解决目前切要事件庶不致築室道謀坐失時機茲將擬就之臨時國民大會提案七條逐加説明别紙錄附此不過同人等個人之主張當否尚難自信茲謹函達台端徴求同意如荷贊可即乞於函到五日内示復交漢花園北大第一院收發課彚存再用全體贊成人個人名義通告京内外各學校及各界團體以資聨絡而便籌備專此布達並盻答覆按具名者爲王文彬李大釗何恩樞沈士遠孟壽椿胡春林陳啓修黄右昌廖書昌蔡元培蔣希曾羅文幹謝紹敏等十三人此函旣公布北大敎職員學生及畢業生皆促起注意一時引爲討論問題者頗多多數對於此七條提案以爲皆人心中所欲言者甚表同情故從該函之要求親筆署名注明住址交漢花園北大第一院收發課者一時頗形踴躍五日而後當可開大會討論雖少數消極者以爲國民大會恐不易告成而對之不起何種感想然在學生敎員中爲絶少數無損於此事之成也惟對於此七提案尚有以爲當增損者如中國大學敎員劉子任等（北大畢業生）則主張於第一條之下附加反對現時之階級選舉制主張以普通選舉召集新國會已具理山書送北大第一院彼曹先本有組織國民大會籌備委員會之討論曾在新中國雜誌社及中國大學開會數次以後當與北大之會合併討論京學界於國民大會一舉固正在竭力進行中各省亦能同時並進以表獻民主之眞精神否（二十一晚）　 
[北京通信（巿隠）]  
紀北京女子職業學校成績展覽會我國職業敎育提倡有年但除上海中華職業敎育社所附設之職業學校確有優美之成績外其餘或有名無實或似是而非甚且不知此等敎育事業爲何物即以北京論工商兩業均極繁盛職業敎育早應設施以應時勢之需要乃官廳社會皆對之漠然寗不可怪茲乃獨有女子職業學校一所特立於北京社會之上創設由於私人成績頗爲可取此眞所謂空谷足音矣頃因該校開週年成績展覽會於中央公園記者特紀其情形以爲留心敎育考告吾於紀述斯會之先可略叙該校之沿革及現狀以爲引論校址在宣治門外趕騾巿西口校長爲許頻韵女士江蘇無錫人是校之所由成皆女士一人力也設立於去歲之秋距今才一年内分四科曰圖畫科曰剌繡科曰縫紉科曰職業師範科圖畫科二年畢業剌繡科分初高兩級修業期各一年縫紉科一年畢業師範科亦二年畢業師範科須由高等小學畢業方准入學其餘三科則入學之資格較寛師範注重應用化學内分染色器用（如油漆顔料油漆靴油等）化裝（如肥皂香水香粉等）食品（如饅頭罐釀精製鹽等）四項每一科學額三十人現共四班約一百十餘人學費師範科圖畫科均每月二元刺繡科初級月五角高級月一元縫紉科學西服者月二元學中服者月一元此外復收雜費講義費少許此其大略也該校設立才一年而各科成績已斐然可觀此次展覽會陳列各品備受各界人士之贊許則該校之價值可想矣該會會期定於八月二十一二十二兩日入覽時間從上午九時起至下午六時止會場係借用中央公園内之水榭入覽券不收券資由職敎員學生分别投贈除會場陳列各種成績品外並於公園大門紥成松門高懸（女子職業學校週年成績展覽會）大匾額入大門迤西至水榭沿途皆掛彩色紙毯頗爲美觀水榭大門亦紥爲松門嵌入綿做歡迎兩個大字所有招待員皆爲該校學生白衫黑裙狀極閑雅水榭房屋本不多除迴廊外僅有北西兩室而該會所列之品則室内廊間縣掛殆徧琳琅滿階燦爛奪目北室所陳爲繡品西室所陳爲西洋畫及圖案畫南廊下所陳爲中西衣服及用品餘則悉爲中國畫其物品之類别刺繡科分仕女走獸花鳥博古楹聨水族水墨七類共計一百六十件圖畫科中國畫一項分山水仕女花卉鳥獸四類西洋畫一項分水彩鉛筆淡彩擦筆擦筆淡彩木炭色油圖案八類圖案類復分陶器磁器古器藤器裱禙等多種共計二百六十五件縫紉科分中服西服用器三類用器有燈罩帽子提包枕頭傘等共計一百零六件就中以剌繡一項最精美其次若縫紉類中所製衣服用品亦多雅緻合用圖案畫雖剪裁分開之處較少然實物描寫頗極美麗且間出新裁亦多佳構兩口内男女來賓到者極衆尤以星期日（即二十二日）爲最多云（八月二十二日晚） 
[光雲錦被捕]  
日人通信社二十五日北京電云第二批禍首光雲錦昨日午后三時五十分由某日本旅館被中國軍警拿去又電云日本公使因中國方面在日本人住宅内將光雲錦捕去係屬違犯條約擬向中國政府嚴重交涉 
[曹張將出京説]  
前日全體國務員歡宴曹張感情極洽曹張席上表示謂日内將先後出京此後中央政治有靳總理及各總長之責任必能使百舉並興予等疆吏關於用人行政財政府鑛諸務悉秉中央意旨辦理並遵照十六日政府通電切實推行云云前日東海又宴請曹張曹張宣言與以情形大旨相同並謂疆吏等擁護中央鞏固中樞是應盡之職並無勞績可紀惟懇總統重申威信早日肅清安福餘孽俾使政治益臻清明之象云云聞曹氏擬先行張氏稍遲一二日亦將回奉外間所傳曹張將西北司令部房屋及安福俱樂部房屋佔領似有久居北京之意茲向事實上調查該兩處房屋將作爲今後駐京辦公處之用并不關於曹張本人行止問題也又聞東海於二十一日下午四時在南海瀛臺涵元殿晚宴曹張兩使時並約靳雲鵬吳笈孫作陪據府中人云東海此次宴請爲討論三項未决事項（一）定期裁兵問題（二）南北統一問題（三）召開國民大會問題皆略有端倪故曹張擬於日内出京但曹張出京之行期已傳不一傳此次果準期起行否尚未敢言也 
[南北政府籌辦之國民大會]  
籌辦國民大會一節東海與曹張各要人已商有端倪茲據接近曹使之某要人云中央目接吳師長促辦該會之電卽予靳氏以全權籌辦此事聞其日來之進行略有數項（一）時期之規定籌備及開會以三個月爲限地點仍在北京（惟多有主張在天津者）（一）籌備之手續由中央設總事務所凡辦事人員由各部司員兼任槪不支薪（一）應提各項重大事件任山民意政府决不干涉又聞日來東海對於國民大會已交諭内務部擬訂草章並規定時期在國慶日以前宣布地點聞在津在京尚須通電各省商榷日内將有國民大會籌備處出現中央近接廣東軍政府來電略云衆所渴望之國民大會迄今不能解决實行内幕情形難以揣測茲將軍政府政務會議擬定進行之手續數件奉達以便南北共同進行（第一）該會由南北兩政府組織招集擇適中地點開會討論各項要政（第二）該會所提各件應由雙方監督採擇施行（第三）雙方政府不得認該會爲政治機關當視爲公民團體一切行動亦不得干預聞東海接此電後即交曹張各要人研究答復 
[新内閣活動之一斑]  
各次長之醖釀外交次長陳籙久萌退志迄未邀准聞陳氏近日又謁見東海堅伸前請東海仍以顔惠慶甫經到部諸賴襄助又加勸勉陳氏仍不肯允蓋陳所希望者厥爲外放政府不得已或將俯隨其願遺缺聞已决定以劉鏡人調充靳顔以劉氏歷供外交要職辦事練達故擬畀以外次之重任聞已得本人同意至陸次之爲金紹曾與吳昭麟雖以通過閣議但各方猶多反對故尚在商議之中至法次之由張一鵬蟬聨内次之由何煜海次之由徐振鵬聨任俱已不成問題矣財政部之借債周自齊此次實借得三百萬元小欵（外間謂借得五百萬元者誤）本擬足發八月行政費之用詎料截至二十日爲止之開支已早逾出三百萬元之數目而本月分之行政費及議院經費近畿軍費不敷尚達二百七十餘萬元之鉅其臨時特别支欵尚不在内是以周氏於二十一出席閣議時與靳總理頗有研究大致仍由靳周協商借欵也司法界之會議董康就任司法總長後第一行政方針卽爲革除昔日司法界之黑幕故决意在部中召開全國法政特别會議俾謀司法獨立之實現據聞業已通電各省高等審檢長徴詢意見其開會日期約在下月中旬並聞董就職後力戒法官在外酬應並將朱深之紅人一槪屏諸門外内外部之用人外交部自顔氏到任後對於部員宣言一律維持現狀惟外交人員異常缺乏　葺不稱職者雖充塞滿谷毫無用處故顔氏主張將東西洋外交人材分别錄用以專責成並將部員嚴加考核以方言文牘爲注意之點内務部爲中國官氣最深之機關張氏號職後無甚更動其次長何煜經徐氏之保薦故决定不加更動張氏政策在注意外省吏治故内務行政之權仍擬集中於中央而將全國警務之整飭爲第一入手辦法 
[天津特約通信（若冰）]  
美議員團抵津之盛况（一）中美邦交素稱輯睦歐戰以後兩國國民之感情尤爲濃厚此次美議員團五十三人聨袂來華考察遠東政治眞相藉以引導兩國民庶發揚民治之精神尤爲中國自有外交史以來之創舉故該議員團由滬北上備受吾國各界之歡迎也該議員團前次由魯晋京時車過天津並未停留遂即北上津人士以未修地主之誼深抱歉仄日前曹健亭省長曁黄陂總統特派代表孫子文赴京歡迎該議員團遂於昨日（二十一）上午十點四十分專車由京抵津津埠之中美官紳各界赴站歡迎者大有萬人空巷之槪中國方面有曹省長及政務廳長陸長祜津海關監督趙從蕃津海道尹姒錫章警察廳長楊以德交涉員黄榮良顧問章元善省議會副議長王濬明彭一山商會會長卞月庭益世報總理劉俊卿泰晤士報總理熊少豪新聞記者周拂塵紳界李頌臣曁商學各界約百餘人並有警察廳軍樂隊保安隊督軍署憲兵營美國方面有美領事官富祿爾美國商會傳樂博士美國提督及各行商經理約有百餘人車甫抵站軍樂齊奏美議員團五十一人（原係五十三人因菲城威 
 
 

Page 7

 
 
　　中華民國九年八月二十六日星期四（申報第二張）舊曆庚申七月十三日（七） 
 
爾之長女伊大梅忽以喉痛在京逝世伊妹比榴斯尚在病中故此來僅五十一人）陸續下車由赴京歡迎代表孫子文向議員團逐一引見略叙寒暄卽乘摩托車直駛特别第一區中英美商會聨合會沿途中美兩國國旗飄揚警察加崗保衛大胡同廣生行並搭牌坊上書十週紀念歡迎美國議員途中鼓掌之聲不絶於耳美國商會於是日十二鐘即在中英美商會聨合會預備午餐席間有黄榮良代表省長致歡迎詞略云鄙人本應親詣盛會以表歡迎第因患疾不克如願實深抱歉惟貴國與敝國素表同情兩國人士極爲融洽今蒙諸君光顧實深榮幸仍望歸國時提倡兩國親善互相帮助增進中美國民之感情云云美議員戴爾君答詞云我等深知中國人士皆認美國爲眞誠友邦無侵略政策我等亦自認扶植中國帮助實業與商務之進行並皆欽佩中國人道義及工作之勤勞故我等此次來華時期雖甚短促然頗有考察價值即歸國後可將中國問題呈諸國會以便討論協助中國之計劃我等願以眞誠之意希望中國人皆受完美敎育實行國内統一爲民國造幸福也然此項希望必須中差互相協助我等游歷來華即存帮助之精神帮助中國帮助華人及帮助在華之美人至論美國外交向以服務世界爲應盡之天職須知歐戰死傷若干美青年丢棄多數金錢其宗旨蓋爲救歐洲及世界之文化也我等極願中美人士協力進行不僅希望中國青年赴美入學並極願中國青年到我國之大工場及製造廠以便學習機械之學問並學問商務上之知識後來歸國再敎授華人此舉我等歸國定當請求國會修正法律准許華人入美也現時中國需用美國帮助較前尤甚因中國今日可謂立在山巖極險之地位苟一墜落則四肢皆分離矣若非美國援手則中國實無希望鄙人在諸君前敢擔保美國絶端不能令中國有何等危險也至一鐘許如行散會下午四鐘順直省議會天津總商會及紳商學報各界仍假原址開歡迎會備有中西茶點山省議會議長邊潔卿君致歡迎詞云今日欣逢美國議員團來津之期各界特開歡迎會以表欣慕誠意美國爲先進國家中國尚在幼稚時代敬望眞實指導俾有遵循此次歡迎實出於至誠即以天津各報之言論即可見一斑矣鄙人今日代表各界以益世報之社論爲歡迎詞請章元善先生譯讀章君宣讀畢全場鼓掌美國議員團代表哈瑞思致答詞由魏冲叔君譯述云鄙人等今天到津辱蒙諸君開會歡迎實深榮幸並蒙全國各處之歡迎大有全國一致之槪現出一種弟兄親愛的眞誠决非敷衍具文之態度各國總統之出游亦不能得如是之隆儀蓋因政黨關係此黨當選之總統必爲彼黨所反對也天下事總以眼見爲眞實鄙人在國中之所聞非似所見之中國也今觀中國土地之富饒實爲全球冠蓋以四千年來耕種不懈之土地鄙人在國中之所聞非似所見之中國也今觀中國土地至今依然肥饒實世界罕見在北京游覽古跡並觀紫禁城之建築極爲堅固所見之金磚黄瓦不禁爲專制時代之皇帝吊以多數之金錢供少數人之享用中國埃及香臘羅馬爲世界最古之國埃及希臘均已亡國中國至今依然存在此中亦有一極大原因卽人民注重道德敎育農務是也蓋一國之食料不依外國之輸入是其根本鞏固雖弱猶强雖貧猶富故知中國之豐富實爲永久存在之保證中國國民實佔全國三分之一政治已改共和更重和平與世界和平有極大關係將來亦有操縱世界和平之權故中國不可依人之帮助且能帮助他人敝國素以正義人道爲趨今見貴國現狀如是鄙人定當報告國家急籌携助之策並願貴國亦與以互助之力中美邦交將來更必日益親善矣云云各人演説畢盡歡而散 
[美議員已赴朝鮮]  
　　大陸報二十四日奉天電云東京政府屢有阻止美議員團游韓之謀但卒無效蓋美議員准於今夜乘南滿鐵路入朝鮮矣美　員山安東人韓境時發張一文與華人話别略謂吾儕游華到處備受招待情意殷摯確爲中國人民友誼之證吾儕以爲此種友好精神之表示不僅對於吾儕個人亦對於吾人所代表之全部美國人民也吾儕在華見聞極多定能使吾人更明悉中國之難題吾儕將以所見聞者傳達於美國國會與美國人民並告以君等加諸吾儕之優禮焉今行將出中國土境願再掬忱致謝而同行諸婦女尤願對於中國人民之種種優待表明謝忱云云美議員團今日在奉天受中日官商等之招待又電云奉天日商會今日設筵欵待美議員團美議員戴益爾氏即席演説道謝並請日人以純正誠實冠冕之態度協助中國敎育實業政治之發展又稱述日商會之進取精神日商會會長答詞請美國實業界健將共謀滿洲之發展 
[東三省通訊（隠）]  
　　哈爾濱電車之近况哈爾濱設立有軌電車一事在本年上半年日人要求歸電氣株式會社承辦俄董事會審查承認經哈埠華商民起而反對時東省鐵路督辦鮑貴卿氏在哈極力贊助卒由吉林省官銀錢號墊借押欵悉力抗爭卒歸華人承辦當即組織籌備處推舉徐鵬志爲總幹事吳萬選郝懋祥爲副幹事徐鎭寛等六人爲幹事員張萬川等十一人爲籌備員分别進行尚有興發氣象詎鮑氏於前月辭去督辦並總司令職督辦由宋小濂繼任其前後方針不無殊異此事亦不免感受影響籌備處以時機急迫限期短促萬難容緩特呼將伯於奉吉黑三省吉林省官銀錢號曾派經理李慶榮氏赴哈調查以茲事體大非六七百萬元不能告厥成功因此改抱消極主義並向該處索回墊欵日金七十五萬元該公司接到此項公事非常駭異遂上書宋督辦將此事之原原本本叙述一番並謂此事發起原係官商同意今當創辦伊始自非由官協助萬難成功且草合同内規定於締結草合同之日起六個月内開始電燈營業二年以内開始電車營業如辦不到董事會即將承辦撤回没收押欵兼之董事會於通過之後曾函催於三星期内將建築計畫書及圖説等件一律辦妥送會審核以便締結合同請宋督辦協力帮助云云宋督辦卷查原委知非協力不足以挽利權且知如果華人失敗必有人起而攫取者遂據情咨商東三省巡閲使及吉林鮑督軍徐省長黑龍江孫督軍據聞吉林政界方面以官銀錢號旣已墊付鉅欵如欲再凑資金實力良有未逮是其消極表示已陷於不能援助之地位惟鮑督軍現在北京將來返吉對於此事或能爲切實之協助以期貫澈其在督辦時代之主張但欵在省庫能否出爲援助尚不可知至哈埠籌備處之意以如此有利事業非必眞無招股之道不過吉省頻來催歸墊欵殊與初志不合故本此事發起之原委而求當道之援助耳竊願我東三省官吏放大眼孔始終援助以免利權旁落也可 
[廣州通信（平）]  
　　議和之困難原因自此間聨直倒段告厥成功於是曹張有南北一家弟昆痛飲之言軍閥派實行携手對於謀和計畫早已協商妥洽現李秀山已被任全權代表曹張又承認温宗堯爲南總代和議較進一步本可卽時宣布開議而尚遲遲者或謂和會地點尚未確定不知其中更有内幕存焉大抵南北和局之難産在法律問題難以解决此問號稱護法當然以擁護國會爲前提惟北方對於恢復舊國會則根本的不相容自皖系敗後北方頗欲以無條件議和促成南北統一一般藉口商民苦痛急謀息爭者無不極端贊成此説彼佔領地盤之武人薰心利慾之政客擁護飯碗之官僚亦復何所顧惜所最爲難者坐鎭軍府之岑西林耳軍府護法四年艱難萬狀不料支持到今獲此不良結果西林旣一誤於前今又爲此等空氣所包圍從則甚非來粤護法之初旨不從則徒傷各方之感情惟有潔身自退之一法日前已持消極主義特發布隠退宣言陸武鳴爲保全全林體面計雅不欲其如此下臺且軍府旣無形取消彼重慶軍府之組織更爲有名亦不欲以美名讓人故有絶不苟和之通電西林得此或可執軍閥政客之口此和議未能速成之一大原因也其次則所定謀和條件原將湖南劃入範圍以内現譚延闓撤回彭允彝表示統一之和則和局部之和則不和此間以湖南爲兩粤門户譚氏旣不就範易生反響已派人向譚氏轉圜俟其有活動意思方令温宗堯出發此又一原因也復次則以川局底定西南實力唐繼堯較爲雄厚現方擬在重慶組織軍府未可輕視李純初意本欲分頭接洽惟某方面拒絶局部和議李亦無法祇有電此間令速向唐氏疎通此趙藩所以有回滇之使命也贛督陳光遠亦派代表戴季清來粤忠告粤中當局欲謀和平須與滇唐聨絡一致若抛棄滇唐各自行動决非北方所願蓋亦知非滇唐首肯則中國斷難統一由斯以談則南北統一恐爲期尚遠也 
[鄂聞紀要]  
　　財廳借欵之内幕鄂財廳因收入疲滯軍政費不敷月至三十餘萬之巨上月間以官礦署督辦金鼎之介紹向耀華洋行訂借美金一百萬元（前傳二百萬不確）以象鼻山官礦作抵押品事垂成矣以省議員質問遂遭擱淺魏廳長見象鼻山抵借爲鄂人所反對遂思别法擬以鄂省造幣廠抵借其條件爲訂購材料該行得有承購餞先權業已允諾惟該廠長郭幹卿以造幣廠直轄財部幣制局若以該廠押借外欵無論條件若何須得幣制局之核准方可正式成立故對於擔保借欵之允否刻正在考慮中惟魏等因需用之故急待簽字（前傳已簽字不確）另據某方消息此項借欵因得某當道助力今明日或可簽字確否尚不可必也　　軍界要人之奔走中央派赴鄂豫檢閲軍隊專使吳元澤爲鄂之鄖陽人前曾充湖北軍官學校校長現任公府軍事顧問此次奉命南下除檢閲鄂豫軍隊外尚帶有與贛督協商之任務抵漢後隨即附輪下駛一俟公畢再由贛返鄂從事檢閲又粤軍政府前於三四月間派遣軍事委員吳振漢赴鄂西視察靖國軍情况道經江漢曾經王督發給護照並電前方各軍事長官沿途保護茲吳已察視完竣於昨二十一晚搭輪到漢寓法租界某旅館擬日内晉謁王督後即返粤復命 
[安徽督軍更動説]  
　　自靳内閣成立除對於和議問題極力籌備外首先注意於北方各地根本之設施更動督軍問題府院方面業已屢次集議據聞首先解决者將爲安徽聞將以吉林督軍鮑貴卿調任安徽督軍其吉林督軍遺席將以奉軍總司令部副司令張景惠繼任至奉軍副司令一職則擬以二十七師師長張作相充任並聞此次吉皖易督問題業經東海與張作霖商定發表之期即在數日以内另一消息安徽督軍一席已成逐鹿之勢數日前倪亦自知位置不穏曾派員四出聨絡長江人物頗願加入該派謂此後可以將長江連成一氣免横隔安徽致大勢中斷前星期倪道杰倪道烺請齊燮元介紹謁見李蘇督於南京兩倪執後輩禮甚恭然恐亦未必有效果也 
[皖垣政局之活動]  
　　自直系戰勝皖系以後皖督之位置遂有多數推想之説其實至今尚無若何之决定惟近來政局上稍現變動之跡大通榷運局長關芸農已奉明令免職而警務處長劉筠青一時由省而蚌由蚌而通來往奔馳亦似有不安於位之象有識其中内幕者謂關劉兩長皆於皖之公益維持會有密切關係現在該會因有輿論反對關遂首當其衝劉恐連類而及遂不得不竭其心力暗事維持至敎育廳長董嘉會現因丁艱辭職由省委承審處長單晋和暫行兼攝篆務聞董之報丁内艱呈文祇云暫請喪假二月並無辭職之言而省中遽行委人攝理其事則董將來能否復職亦難推測至水警察長程炎勳前因山警務處長復回廳長之任心中耿耿頗有不願再幹之意嗣聞所謀水警廳直隸省長不受警務處節制之目的可達現已照常視事業將去志打銷矣 
[查辦彈齊案委員到寗]  
　　中央張皖省長查辦齊耀琳彈劾案由聶派淮泗道尹李維源代今日（二十五）到寗寓下關大新旅館茲將蘇　員張福增等致李電錄下南京大新旅館李維源先生鑒聞公奉委到寗調查本會彈劾省長齊耀琳案具徴現内閣秉政至公無所偏倚此事關係吏治民權應請公開澈查以維法案張福增蔡鈞樞黄守孚荆保宸等徑 
[南京快信]  
李督四病請假特通令各機關查照令文如下本督軍前患失眠之症已及年餘近復感染泄瀉時症以致舊恙加重精力日疲據中西醫士僉稱非靜心調攝難期速痊業於八月十九日電請大總統賞假一月調治在案茲山本月二十二日起所有督署一切事宜着派齊帮辦代拆代行並派周兼秘書處長襄辦一切各該處課職務均由各該據課長完全負責以專責成浦口商埠事宜着派周帮辦代拆代行以免貽誤而便調治除俟大總統電諭復到再行道奉外仰即遵照此令云云現聞延中醫包徽衡每日下午到署診視帮辦軍務齊燮元昨到軍署代行批閲公牘張一靡惲寳惠奉命來寗促李督就總代職省議會過半數議員請求召集臨時會省署以瞬届九年度常會無再開臨時會之必要故尚未正式咨復一説謂已以提前改開常會之主張請示中央是否合法甯垣籌辦巿政業經省署核准咨部備案各公團呈請取消戒嚴令軍署批令暫緩温朝詒呈報兩署水警一廳已於本月二十日實行歸併第二廳聞兩長擬委温充兩署諮議軍民兩長委程學恂爲淮安關監盤交代委員曹慕時爲鎭江關監盤交代委員曹振常爲金陵關監盤交代委員劉潛爲江蘇財政廳監盤交代委員南滙朱知事緝獲王揖唐所遣黨徒周老三已派警解送來省送軍法審判處研訊王克敏章士釗劉光烈李述膺昨返滬何恩溥赴京李督夫人孫氏二十六日壽辰署員擬入賀 
[杭州快信]  
各法團發起國民大會籌備會通函各省現俱得復贊同惟察哈爾等處仍將原函退回并聞省敎育會下星期又將開評議會討論此案安徽公民陳綱李平贊等昨通函各團體擬没收倪嗣冲張敬堯在皖財産悉充學費希一致贊助臨海風潮爲災該縣王文敬等電省條陳善後辦法省令會稽道尹核辦現已復到平糶防疫兩項已飭照辦餘俟臨海災振事務所成立後通盤籌劃再行呈復南洋華僑譚竹伯譚星楷鄒輝清周前培朱瑞元等前日抵杭經雲廳長導赴軍民兩署接洽三門灣開墾事宜并分别在署留讌嘉湖一帶内河年來多被人攬租扦籪重簾密布殊與農田水利有礙省署已飭屬嚴行取締嘉善電話公司有人電省謂有外股嫌疑已令該縣知事切實查辦地方通信 
[松江]  
學生勸勿賽神會舊曆中元松俗例於是日迎神賽會松藉學生夏令會發願勸阻到處遍貼不要出會四字紅字白地字大如栲梓并於該會所也？週刊内增刊賽會號極言賽會之害第恐積重難返未必有效耳 
[蘇州]  
法官更迭彚紀江蘇第三分監長馬衝前奉司法部令解職遺缺派張象　接充張業於二十一日到監接印任事所部職員業由張君委任接充第一科主任委查某第二科主任委徐某第三科主任委劃某餘若敎誨師醫官等職員則不更動馬衡交卸後本監職員看守人等公備旗匾等物排隊恭送以誌去思又高等檢察廳書記官長姚慰伯奉部令解職遺缺由部另委李佩華接充李亦已於前日來蘇接任矣籌備工巡捐局吳縣公署日前召集紳民會議結果設立工巡捐局山縣呈請省長核示近已奉到省署指令内開呈捐均悉仰候令行蘇州警察廳查照辦理並行財政廳知照等因遂山縣署函　孔暗晋宋銘勳錢鼎金樹芳馮世德蔣炳章潘利榖等七人爲該局董事即日籌備進行一而公推主任一人以總其成選定公斷處長二十四日　商會常會期計到二十三人依法選舉全斷　長投票結果韓稼梅得十九票當選爲處長云 
[鎭江]  
增給　　小工上力銀鎭站裝賞小工前經各轉運公司規定每噸給上力銀五分近因米價奇貴生計艱難要求增給經各公司公同議决每噸上力照原價加洋二分計合七分與每噸下力原定工價同即日一律實行鎭關焚燬烟土鎭江關迭次查獲充公土藥藥　嗎啡丸藥等毒物均存儲關棧税務局特於二十三日飭理船廳洋賆派水手等將烟土等物舁至江干課船馬頭澆以洋油當衆焚燬其時曹監督張知事熊警局長均臨塲監視以　愼重 
[徐州]  
基督敎救國演講團謂贊助國民大會電全國學生聨合會各界聨合會各團體公民各報館均鑒自五四運動以來民氣勃發特以補中央之鋭要以見人心之未死也際此安系旣倒奸邪已去面孚威將軍提倡國民大會　國民者當此時機正可以各抒己見爲國犧牲切不可坐失機宜致令外人笑我爲冷血動物爲此通告全國國民急起直追發抒妥善完美辦法補助國民大會以期國基鞏同利賴無窮不惟敝徐之演講團幸甚即全國國人亦幸甚徐州基督敎演講團全體叩 
[九江]  
牯嶺清界讀無結果牯嶺俄租界清界一案省長代表熊振元傳道尹代表傳玉堂九江王知事前任鄒知事韓警廳長監督公署交涉科長俞子伯及省議會代表劉眞譚振九江地方紳界代表馬祖楨萬和悦等連日在潯關監督公署與俄領事貝勒成闊會議兩次貝領只允按照上次交涉退出百分之五十二而我國官紳以貝領交出地圖核與原約不符内有劉燕兩姓房屋均在退出之列貝領則以該屋係建造於二十年前其時中國官廳未聞干涉是已默認此次貝能認爲原約含糊重行清界不能認爲侵佔退讓至此敝國敎士已賫備敝領懦弱無能鄒知事謂貴領事旣云原約含糊不能謂未造屋者爲含糊已造屋者爲清白當初造屋時敝國官吏以敎士素有道德所築房屋當在租界範圍以内今旣查知故意侵佔致去歲演成擊斃鄭更喜案是以約貴領事前來清界數次以杜後患今貴領如有碍難之處或可割東補西乃竟堅持若此是已無退讓誠意此案擱置日久將來敝國人民難保不自山行動殊非貴國敎士之福雙方辨論良久卒無結果而散現聞貝領事已於二十二日赴漢矣雜評一 
[闢官辦之國民大會説（默）]  
中國事業有所謂官辦與民辦者焉有所謂官民合辦者焉又有所謂官督民辦者焉官民之間恒因此而起糾紛蓋事業之有可官可民者官與民乃得起而競爭調和其間者於是有官民合辦説略全體面者於是有官督民辦説然皆因官民皆可籌備而所得之結果也所可異者明明爲民有事業而以官辦出之如今日之所謂國民大會中央欲由國務院籌備南方又欲由南北政府合辦果照上説以行似乎官辦之國民大會矣然吾以爲非何也以民猶得稍參末議也意者其結果非爲官民合辦之國民大會卽官督民辦之國民大會歟 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月二十六日星期四（申報第三張）舊曆庚申七月十三日（十）本埠新聞 
[總商會選擧正副會長紀]  
　　正正長聶雲臺當選副會長秦潤卿當選上海總商商昨日午後三時開會由新當選各董事互選正副會長各一人到者除王芷颺道尹與來竇外有該會新董錢新之湯節之方椒伯袁履登簡照南馮少山方樵苓孫梅堂樓恂如江湘浦等二十九人由朱葆三會長主席湯節之君提議本日當選正副會長者届時應請毋庸謙辭衆贊成遂公推錢新之孫梅堂兩君爲檢票員由二十九會董先投票選舉正會長開匭後聶雲臺君二十九票當選衆鼓掌時有會董錢貴三君遲到祇餘選舉副會長之權連前共三十人再投票選舉副會長開匭後秦潤卿君二十七票田時霖君三票秦君遂當選爲副會長衆鼓掌復稍談叙至五時散會 
[國民大會策進會今日擧幹事]  
　　國民大會策進會昨致各國體函云敬啓者本會定於本月陽曆二十六日（即今日）午後二時選舉幹事當衆開票（仍假廣肇公所）務請貴代表准時蒞臨茲奉上選舉幹事票一紙請貴團即照票内所開説明各節迅即照選蓋章固封封而書明選舉二字儘陽曆本月二十六日（即今日）上午十二時前專人送達本會投入匭内切勿交郵致誤時間專此佈達祗請公安附選舉單一紙已舉定評議員單一紙凡成立會後未照章正式推舉評議員及代表者暫闕選舉單二十五日午後二時截止排印 
[中國郵船公司三輪船之行踪]  
　　搭乘學生之南京號今日赴美中國郵船公司接南京號來電今日上午八時准可到上海停泊於招商局之中棧碼頭（虹口狄思威爾路）當日下午四時卽須放洋赴美凡搭該輪之各學生在下午二時必須預先到船行李則須於午刻送往以免臨時偬促送客之人亦可上船無須送客票至該公司之尼羅號Ｈile大約本月三十一號由港抵申卽 
美聞亦有學生數十名至美國留學云又該公司之中國號已於二十一日由舊金山開行大約九月十四日可抵上海 
[各輪船進出口消息]  
　　國内輪船　　寗波寗紹公司之新寗紹輪船昨日開往寗波所裝出口貨有紙烟一百五十餘箱肥皂七十餘箱洋釘一百餘桶餘爲鉛皮曰籐瓜子水菓等類又有白米二百餘包機器麵粉一千餘包太古公司之新北京輪船昨日開往寧波所裝出口貨有白米一千餘包黄荳一百餘包餘爲藥材點銅錫青鉛鉛皮苧蔴烟絲等各種雜貨　　長江太古公司開駛長江各埠之盛京輪船昨日到滬所裝進口貨共一萬二千八百六十餘件内有白米二千四百七十餘包小麥三千四百三十餘包黄荳四千四百五十餘包桐油三百五十餘桶苧蔴一千二百五十餘件其餘爲藥材等各項雜貨該公司之吳淞輪船昨日開往寧波所裝出口貨有白米一千餘包黄荳一百餘包餘爲藥材點銅錫青銅鉛皮苧蔴烟絲等各種雜貨　　長江太古公司開駛長江各埠之盛京輪船昨日到滬所裝進口貨共一萬二千八百六十餘件内有白米二千四百七十餘包小麥三千四百三十餘包黄荳四千四百五十餘包桐油三百五十餘桶苧蔴一千二百五十餘件其餘爲藥材等各項雜貨該公司之吳淞輪船昨日開往長江各埠所裝出口貨有黄白糖一千餘包乾電十二筒肥皂二百餘箱洋釘一百餘桶餘爲荔子乾紅皮蔴袋機油油漆顔料藥材等類招商局之江孚輪船昨日開往長江各埠所裝出口貨有錫箔三十餘包荔子乾三十餘箱餘爲肥皂顔料洋紙等各種雜貨　　福州招商局開駛福州之新濟輪船昨日續裝之出口貨有鋸木機器一架并小麥黄荳菉荳榨菜等各項雜貨　　港粤太古公司之新疆輪船開駛厦門香港廣東等處昨日所裝出口貨有花生仁七千餘包及機器麵粉白米小麥等各種雜糧一萬餘包其餘爲烟葉棉紗白苧蔴機油紙頭皮蛋乳腐海蟄等類 
[國外輪船]  
　　歐西提督輪船公司因承裝厚昌洋行經辦由浦口運煤十萬噸至瑙威國前已派定叔康號及培爾福勞號兩輪先後赴浦起運昨以存煤尚夥亟須運裝赴瑙故又派Ｋeketticut號赴浦繼續運裝太古洋行經理藍煙囱公司之Ｐrotesilaus號輪船自二十一號從利物浦來滬後刻定本日開還英國又有門託號Ｍentor從英國駛來大約在此六七日中抵滬到申卸去貨物後尚須開往漢口然後由漢口赴倫敦天祥洋行之烟士白乞號自由奥運貨赴日至昨日已卸清返滬刻定本月三十一日開回奥國維昌洋行經理之攝本號Ｎippon已定本日開往瑞典所裝出口貨中以芝蔴油等爲大宗法國郵船公司之阿孟陪依克號八月四日在法國開行二十三日（星期一）由哥侖布來申大約九月九日（星期四）可抵上海　　中美昨日提督輪船公司之惠惠隆Ｗawalona號從波特蘭來滬於上午九時半進口裝來進口貨僅有一百噸現泊於大來碼頭起卸今日即須開回波特蘭取道小吕宋香港裝運貨物在上海裝往之出口貨祗有一百噸左右祥秦洋行經理之西開此號ＷestKeasts從波特蘭來申已於昨日進口大約定星期六開赴大連天津至青島然後回駛至波特蘭云 
[外報紀太古擬離客票公賣局]  
　　大陸報云太古輪船公司有脱離長江輪船客票公賣局之議以致該業中人頗爲不寗該局係以長江各輪船買辦組合而成　稱自一九一六年改組後頗有益於各輪船公司聞依照目前辦法輪船公司買辦立約規定每年繳費若干收入多則由買辦賺去收入少則由買辦賠出公賣局志在保護買辦免遭重大之賠累故統合各船買辦取此盈餘補彼損失在買辦旣有所恃不致損失太甚而在輪船公司亦不致有繳費不足之虞現聞太古輪船公司擬向買辦加收船價如不足之虞現聞離公賣局單獨行動公賣局主任因事棘手現已辭職公賣局已函致各輪船公司陳訴爲難情形及開辦後之經過事實並請各派查賬員清查賬目指示如有盈餘應如何分配之法云 
[公共租界七月份之收入]  
　　公共租界工部局發表七月份收入各欵之詳數共計銀四十八萬八千一百零二兩有零較去年同月增收十一萬一千六百四十七兩茲錄其各項詳數如下種類七月收入一月一日起七月底止收入地捐一一一八三五四六六三五六七二七八外人巿政捐九○一六三八五五○三七八六七六華人巿政捐一七五九一六四八八○七四一五七二特别廣告捐一九○七五一四一五一三碼頭捐一七四二四四三七酒店旅館執照捐三八六○○○一一七一八五○外人賣酒執照捐六五五○○○一九七二五○○彈子房執照捐一六二○○四五六○○飯店執照捐一一五七四八五九二六四○華人俱樂部執照捐一○○○○○三四七五○五中國客棧執照捐二五七一○○八三○九七○外人客棧執照捐九六一四一五九五三中國酒店執照捐一六九六○○一六六八一四○茶館執照捐一三三五五○九四五二五○水菓店攤執照捐三四八八三三八五二六九外人戲館影戲館執照捐六七八○○三八三五五○中國戲館等執照捐七六九○○五二一三○○他種游戲執照捐二七二○○一五九九○○妓寮執照捐三七七四八四六二○四典當押店執照捐一五五九八一○兌換店執照捐一一四一○○三四○二七五烟店執照捐一九○三五○六○三七二五貨船執照捐五九二六○三六九四九○派船執照捐九四九五六四九六二小火輪執照捐八八六○○二八七一○○中國小船執照捐四○八五五二八九六九○杉板執照捐一○三一○六○七四二私人馬軍執照捐二一六八五五七三三七七二馬車行執照捐一一○八六一六八六四一九汽車執照捐一八六四一六三五三五八三四二貨車執照捐三六九一五○二四五二八五○包車執照捐二○七一○九二○五一四四八四二公共人力車執照捐一一五八四二五八一五○八八五轎執照捐一五二五六六三三小車執照捐四一五二四三三二二三七三二犬器執照捐一○○○一八○○○狗執照捐一四五一五六五七八七六八菜塲租費一○○○一二六六七一七二二八巿政廳租費一三○○○一一三○○○工部局房租四一五○○二八四一五五雜項租費三五○○一一二八三二自來水營業税九八八○○○二七五二二八六自來火營業税五○○○○電話營業税七三三一○○電氣工程公司營業税三一五七七九九電氣處營業税三○九○○○○○共四八八一○二一三二九六○六四六七四 
[公共租界重定地價表（東段）]  
　　公共租界東段地價亦已重行估定今日由工部局公佈如有抗議可於從今日起三十日内提出茲將東段地價表列下　　場籍號數每畝地價地籍號數每畝地價地籍號每畝地價一四○○○○五一○○○○九一四○○○一七四○○○○二○三七○○○三一三八○○○三二一四○○○三五九○○○三七九○○○三八九五○○三九九五○○四五一五○○○四六一五○○○四七一一○○○五四一二○○○五七一五○○○六○一一五○○六一一○五○○六二一○五○○六三六五○○六五一○○○○六六一一○○○六九一○五○○七○一一○○○七一一○○○○七六一○五○○七九一○○○○八○七○○○八一六五○○八三一○五○○九八一○五○○九九一○五○○一○一九○○○一○二九○○○一○三六○○○一○六八○○○一○七一○五○○一○八一○五○○一一○一○○○○一一五一○○○○一一六八五○○一一八八五○○一二○一○○○○一二三九○○○一三一八三○○一三五九○○○一三七九五○○一四○九○○○一四二七○○○一四五一二○○○一四九九○○○一六二六○○○一六三六○○○一八○二○○○一八三七○○○一八四六八○○一八五六四○○一八六七○○○一八七五三○○一八八八○○○一九○四○○○一九一五○○○一九二六五○○一九三四○○○一九五六○○○二○○六五○○二一三三五○○二一四三八○○二一五三五○○二一六三五○○二一七三五○○二一八三五○○二一九三五○○二二○三二○○二二一三○○○二二二三○○○二二五二四○○二二七三○○○二二八三○○○二二九三○○○二三○五○○○二三一四○○○二三四三七○○二三八二五○○二三九二五○○二四○四三○○二四二二五○○二四三四七○○二四四八○○○二四四Ａ八○○○二四五八○○○二四六八○○○二四七四五○○二五○四○○○二五一三○○○二五三四○○○二五八七○○○二五九七五○○二六五七○○○二六六七○○○二六九六○○○二七一七○○○二七二七○○○二七三七○○○二七四七○○○二七五三○○○二七八六○○○二七九七○○○二八○六○○○二八三六○○○三○○四七○○三○一三五○○三○二三五○○三○三五○○○三○五三五○○三○九三五○○三一○三五○○三一一三五○○三一五三六○○三一六五○○○三一八三○○○三二○五五○○三三○五五○○三三一五○○○三三三二○○○三三四二○○○三三六三三○○三三七三三○○三四○五○○○三四五四○○○三四八三五○○三五○三五○○三六一二七○○三六六二七○○三七一四五○○三七二一二○○三七三二七○○三七五二三○○三七六一○○○三七七一○○○三七八一○○○三七九一○○○三八○二五○○三八一二五○○（未完） [P公廨訴訟文件已貼印花税> 
　　公共租界推行印花税一事自公共公廨於二十三號發出第二次通告後日來投廨遞呈訴訟文件者均已遵諭購貼惟華商大小店舖堅抱初衷仍紛紛請求商界聨合會逕電北京政府否認負此義務云 
[工部局管理汽車之新章]  
　　公共租界工部局公佈自九月一日起實行下述管理汽車行駛之新章凡汽車向同一方面開行者不得在靜安寺路與南京路自馬霍路至黄浦灘之地段内爭先行駛超過前車 
[蘇人反對齊俞之續電]  
省紀琦因借漕借欵全省反對乃近聞與金某密議擅將省産之裔塘灘地變價十五萬元並將上海日暉呢廠估價變賣查蘇省公産議會本有監督之責非法官吏擅將此項公産變賣誓不承認乞一致反對並勿爲所愚是爲至盼省議員王發蒙梗嘉定縣公民電江蘇各縣各法團各公民鑒齊氏禍以江蘇爲一姓之私産而奴隸我江蘇人民也是而可忍孰不可忍反對借漕否認押欵之舉凡有血氣誰不贊成敬表同情伏希協力嘉定縣巿鄉公民廖壽祺陳乃鈞陳慶容施祖鏞金成墉黄守恒廖象駒莊季成楊鄂聨張承基吳桓如潘宗伊方嘉楨戴起祥陳金鎔楊保中王堯弼周靖張變黄世法陳秉鎔秦以炎郁寅奎錢儼來陳嘉猷章鋆李文蔚范文六楊保和姚臣堯潘文安范鍾秀方啓宸周宏治武南金余宗信吕雲彪武錫壽馮潞鷗莊履澤楊大璋王棟馮秦興縣敎育會電上海各報館轉六十縣農商敎育會均鑒俞調財廳羣情憤激借漕提欵已經各縣拒絶敝邑亦表同情秦興縣敎育會叩 
[電請宣布顧鰲圖運蘇米證據]  
江蘇公民朱叔源等昨致南京電云南京督軍鈞鑒報載顧鰲被拘查得圖運蘇米證據及滙欵時值米荒聞者切齒乞先公布證據一面詳晰根究法辦以謝蘇民南滙朱叔源金山黄克宗川沙沈亮棨吳縣章伯寅吳江沈進頃江浦郭秉鈞吳縣汪家棟江浦張世鎏吳縣龔鼎武進濮豹文江陰蘇養培武進劉海粟上海王引才 
[蘇督派員來滬提運軍械]  
上海兵工廠昨接江蘇李督軍電云現因需用機關槍五架鋼盂四十擔並派南京機器製造總監工鄧開源持有陸軍部護照及半價執照來滬領取押運至甯仰即照撥趕運等因謝廠長奉電後飭屬照撥昨日（二十五）由該押運員持護照至滬杭甬鐵路局呈騐報運當由上海南車站特備鐵蓬車一輛計裝機關槍五架鋼盂四十擔計十五箱於下午一點三十五分由上海南站開往北站轉由滬寗鐵路之夜貨車運往南京 
[湯芮兩氏離京來滬]  
懋業銀行副總董湯麥斯與芮恩施博士夫婦現離京來滬日内可到俾乘皇后號輪船前往坎拿大云 
[賴税務司行將回滬]  
江蘇特派交涉員許沅昨接江海關賀代税務司函云本關税務司賴發洛前因赴北戴河避暑近接賴税務司來電近因身體不適故擬返滬業已定於本月二十七號南下相應函請查照請煩轉函路局警廳俟賴税務司到站時希妥爲照料保護云云許交涉員已據函照轉矣 
[留法華工回國預紀]  
江蘇特派交涉公署近接南京軍民兩長電令據駐滬法總領事電告留法華工此批運回浦口遣散者計繙譯五人華工九百八十五人内有染神經病者一人定九月七號到浦口并請轉行所屬一體照料云云合亟電仰該交涉員查照俟該批華工抵　時希派員照料爲荷 
[海軍部派定租船監督]  
我國前年没收之德奥輪船前被交通部侵權管收今因安福推翻經海軍全體要求政府撥歸海軍部收管以符各國没收敵船公便業經國務會議通過准予撥歸海軍部接管由部抄錄議案令知海軍總司令遵照所有租船監督亦經由部派定駐厦門之練習艦隊應瑞軍艦艦長楊敬修充任並以海軍總司令公署參謀吳光宗爲副監督以專責任並電令藍總司令知照藍總司令奉電後當即轉電厦門練習艦隊司令蔣拯轉知該艦長速即到滬接任 
[賽槍會比射消息]  
昨（二十四日星期二）下午四時爲萬國賽槍會比射本月份第二次月杯及第三次中華杯之期中西各國賽員均按時到場約計五十餘人各賽二百碼十響惟中華杯與（九日）所射之六百碼合計是日天色頗佳光線亦足且無風力阻碍故結果分數優者居多月杯中首推英人羅諦得四十九分堪稱特色中華杯推華人郝伯陽爲第一得九十分按郝君係去年進會初不甚注意射擊嗣見各方面比賽鄭重其事每一獲勝國際生色足徴二十世紀潮流槍法亦科學之一種我華人在靶子場上於萬國比賽期間稍露頭角者屈指可數往往有團體競賽非一二人所能勝任郝君遂投袂以起悉心研究五月間得新槍以後進步驟見中華杯連勝三次地字班月杯連勝四次各國賽員咸爲驚愕平均扯分由地字班一躍而爲愛混字班國民進步槪見一斑茲將是日所射分數揭載如下第三次中華杯（一）副排長郝伯陽九十分得奬（二）射擊敎練排長陳景塘八十二分（三）棚長陳文龍八十分第二次八月杯（愛混班）英人羅諦四十九分勝（愛字班）英人李扶司四十七分勝（皮字班）美人白羅雷四十二分勝（西字班）日人大島德次四十二分勝（地字班）華人郝伯陽四十四分勝 
[鐵路人員歡送任局長之茶會]  
滬寗杭甬兩路管理局局長任筱出奉部令調部遺缺由趙慶華接任兩路員司特開歡送會以誌去思等情已誌昨報茲悉此會原議假座一品香因事臨時改在青年會開茶話會昨日下午五時由駐路核算處長林則蒸文案處長梅問羹英文秘書長古達成車務總管袁治昌沈成拭機務處長孫嘉祿等率領科員一百五十餘人先時到會鐘鳴五下任局長到來先用西式茶點然後由全體代表沈成拭起讀歡送詞繼由任局長讀致謝詞畢全體本擬攝影因照相館誤約故改在今日上午在上海北車站舉行藉留紀念散會已鐘鳴六下矣 
[梅檢察長預備交代]  
上海地方檢察廳檢察長梅貽榖奉令與山西高等第一分廳監督推事譚辛震對調奉江蘇高等廳委派檢察官江忠章來滬先行代理定於本月二十六日（即今日）履新等情已紀前報茲悉梅廳長已飭所屬檢察官書記等預備移交手續清理案牘所有檢廳刑事售狀處已於昨午十一時止爲結束 
[函請緩撤食米平價局]  
上海巿食米平價局分設南巿南會館龍王廟及荷花池三處貧民購者頗衆近日外間傳言浦東新米已經登場各局已將裁撤荷花池定於本月十五日爲止南會館定於二十日爲止龍王廟定於月底爲止等語居民聞信以浦東新米雖已出巿爲數甚少每日祗到二三百石且此種新米祗能煑粥而米價仍須十二三元若卽撤銷殊非創辦平糶之初心故已由近處各紳士及商號等函請該局展放期限至八月初旬俟西新上巿到貨稍多再行裁撤云 
[浙省來滬購米之拒却]  
上海縣沈知事日前接浙省督軍省長電令以近因浙省台處兩屬水災甚重趕辦賑捐散放賑米惟本省自米荒以來採運米糧甚爲棘手曾據朱紳葆三函稱滬地方面現方開辦平價局在湘贛皖鄂等省採運大批秈米平價出售以來其米數諒有餘存宜備護照趕緊派員赴滬採運以便散賑之用云云沈知事以此事應先查明米數是否有餘當即呈明滬海道道尹江海關監督並知會商會查明呈復去後由縣商會復稱平價局所辦之米石多由各處分局領爲平糶已無餘存况新秈米將次上場更難餘存應請另行設法向他省採運尚祈轉詳等情沈知事據呈前情業已電復該省督軍省長查照矣 
[南帮米商會議汆來廟搶米案]  
南帮米商朱安生蔡久春莊桂清等前在汆來廟託廣秦昌碾米廠碾白無錫糙粳六百四十石碾白後雇裝李雲慶等船三艘運滬詎被該處鄉民搶掠一空事後迭經公所出面向金山縣知事控請賠償迄未有着落昨日朱蔡莊等各貨主復在公所事務所邀集全體開　並函邀汆來廟廣泰昌碾米廠經理顧子成來滬討論一切經各米客磋議之下僉以此案發生已閲二月商家血本數及萬金斷不能任其搶去乃决定延請律師張葆培爲代表赴金山縣及江蘇高等廳上訴務請追償損失議畢散會 
[麵粉廠添購機器抵滬]  
吾國麵粉銷塲日見發達近因米價奇漲賴有麵粉以濟米之窮滬上麵粉廠林立每日各廠共計可出五六萬包然尚不敷應消近有外洋輪船進口裝來大批麵粉機係户商榮宗敬所添辦將裝置於福新第七八麵粉廠中大約十月問可以裝竣此項機器購自美商茂生洋行經理之愛利司廠（ＡlisＣhamberＷisconsin）該廠所製之機器名譽卓著其營業之發達環球各廠罕與倫比云 
[交易所棉紗部臨時會議紀]  
前日午後四點半鐘證券物品交易所棉紗經紀部因有李步青陳質夫二人加入特開臨時會議到者邊文錦陸竹萍張繼芳薛潤生項甘伯毛鑑清黄漁亭等二十餘人公推陸竹萍爲主席略謂李陳二人本係棉花部會員邇欲照章加納證金兼做棉紗其入會費各五百元可否免繳因二人在交易所開幕時已爲棉花經紀人與匡仲謀祝伊才二人之入會情形不同請公决云云旋經公衆贊成免繳會費惟以後棉紗部經紀人以三十五人爲額俾固團體始散會 
[友華銀行銀巿報告]  
中美新聞社譯友華銀行二十五日報告云昨日倫敦近遠期銀價均不動紐約銀價跌至九角六分倫敦紐約滙價又跌至三五四又四分之三此間開巿時定價與昨日相同旋因投機家大事售出定價遂增漲金鎊六先令金圓一○六半日金四七惟巿况終日堅定交易價金鎊高至六先令二便士又四分之一金圓一百十一日金四十六此外巿况並無特點云 
[王樸續講注音字母]  
國音專家王樸君在青年會演講國語三天已誌昨報昨（二十四日）晚爲第二日由青年會幹事郭農山君主席述今夕到會研究音韻學者人數比前夕增多足見考求國語學志願之堅毅實爲他日語言統一之基礎敎育普及好現像於此可决矣旋即介紹王君出席先言今夕貢獻於座中諸君者祗有俗語三個字（差不多）之誤此三字實在不好蓋差之毫釐卽失之千里故鄙人以爲莫要緊於發音時務必訂正發音正則言語自能統一矣隨舉出（㞢彳尸日丐　尢　）八字令座中學過者念出以便修正時多有起立讀出者王君不憚煩瑣逐一 
 
 

Page 11

 
 
　　中華民國九年八月二十六日星期四（申報第三張）舊曆庚申七月十三日（十一）苦口改正之又講明四聲界説其中由耳收納者容有些高下的出入惟在紙上寫出者則並没有出入復將五聲（合陰陽平言）寫於黑板用小棍子表明高下訓練各人齊口合聲跟着念出訓畢勸各人寫熟念熟便覺自然而然至於範圍問題希望由學校統一語言始敎育自有進步將來不難普及矣述畢由郭君宣言明日（二十五）五時至六時由陸君討論敎授法晚八時至九時仍由王君再講云 
[發瘋病被火車碾斃]  
　　蘇州亞細煤油公司繙譯員唐某年三十四歲廣東人上月忽患神經病昨日（二十五日）偕同其妻及女僕人由蘇乘滬寗路之六號快車來滬就醫車行至眞茹車站相近唐某神經病大發女僕人阻擋不住由車跳在軌道之中被車輪軋爲三段當時血流如注立時斃命車至滬上由站長派路警及脚夫數人備載屍車將屍載至眞茹車站由家屬及路警在站照料將於今日（二十六日）備棺收殮 
[汽車碾斃女孩之騐訊]  
　　住居西藏路之婦人談周氏家三歲女孩四英前日午後在附近馬路行走突被潘志銓自開之汽車撞倒碾傷頸項等處當即殞命經五百零六號華捕查見將尸車送斐倫路騐尸所回訴捕頭昨晨報請公共公廨俞襄讞會同英包副領事蒞所騐明該孩生前委係被汽車碾傷要害身死當飭塡明尸格遂升座公案據尸母談周氏投訴昨日氏已出外爲人梳頭女孩在門外游玩不知如何被汽車碾傷斃命請求伸雪並由捕房將潘志銓解案訊據供稱昨日自開汽車經過西藏路初見該女孩在牆邊行走不意其行至馬路當時開車速率約在十二買等語中西官得供諭潘交保聽候傳訊 
[汽車碾斃老婦續誌]  
　　昨報記五千一百四十四號運貨汽車碾斃鹽城老嫗王潘氏一節茲悉地檢廳前日委朱檢察官蒞場騐明委係生前受傷致命四區二分所將拘押之汽車夫張六明解訊一過押解司法科轉送檢廳歸案核辦該嫗屍體當由屍屬具結自殮請免發封詎延至昨日尚未成殮倪警佐以天時炎熱恐屍體變腐穢氣傳佈釀成疫症嚴飭地保傳諭該屍屬立即備棺收殮如再延緩報請慈善團代收 
[輪船上之命案]  
　　水巡捕房捕頭梅羅昨晨率同包探何阿春押解杭州人郭和尚至公共公廨禀稱其人在英公司輪船爲西崽因據該輪船主報告彼於本月十七號在大海洋面與同伴名阿根者游戲起釁出刀將阿根胸間戳傷致命抛尸海内意圖滅跡是以拘案請究惟見證未到應請展期云云俞襄讞得禀商之英包副領事判郭押候展期七天再訊 
[蓮英父又請引渡閻瑞生]  
　　公共租界小花園妓女蓮英被狎客閻瑞生謀斃嗣閻在隴海鐵路車站被獲經捕房探捕往將閻提解來滬抄出鑽石押送公堂預審未結等情迭紀前報茲悉屍父王長生前日又投上海地方檢察廳具狀訴稱此案犯事地點在於華界且獲犯地點亦在内地故該兇犯應歸内地法庭訊辦爲此請求備文移咨公廨將該犯引渡到廳究懲以伸國法而慰寃魂等語梅檢察長以此案公共公堂預審未曾終結尚在進行之中該犯閻瑞生應否引渡候與中西官商榷再核該屍父毋庸來案多凟諭令靜候核示 
[江南造船所失愼續紀]  
　　積存木樣均已被燬江南造所後面翻砂問於前日傍晚時起火延燒房屋甚多至八時後始熄已略紀昨報茲調查得是晚之火實起於翻砂間因　　奉　　（即模範間）與翻杪間相接甚近當時翻砂間内之爐火過猛燃及木槎間内所堆多年之木樣頃刻火勢猖獗旋由造船所兵工廠等所備救火器具並各區救火會之皮帶車火龍等爭先施救得即熄滅共燬去廠屋約二十間其模範間内歷年積存之木樣均已付之一炬當火熾時由該處二區派出所巡官張欣榮帶領長警並由陸軍海軍憲兵等相繼設法施救及輔助防護 
[救國十人團聨席會議紀]  
　　中華救國十人團聨合會昨晚開評幹兩部聨席會議到者有三分之二公推任矜蘋爲主席曲稚鶴紀錄當由主席報告開會意旨並刊出問題甚多次朱睿豐主張先討論徴求會員主席付表决多數通過主席請朱君説明應徴求會員理由經楊瑞葆孫道勝張取誠孫斯飛唐豪祺楨卿朱昌利童理璋互相討論最後有兩種主張（一）朱容豐楊瑞葆孫道勝張取誠主張速行徴求並限期九月一日（二）孫斯飛虞植卿唐豪宋昌利錢楚玉童理璋主張先整頓内務再行徴求限期九月十五日主席付表决速行徴求會員多數通過主席又謂徴求手續如何辦法請討論多數主張推出籌備員五人表决通過遂公推朱睿豐而稚鶴孫道勝朱昌利張取誠五君次主席報告國民大會策進會問題謂本會根據該會章程每一團推出代表三人（一）會員（二）評議員（三）幹事員由前出席代表十一人中推出者乃　臨時之計推出之代表爲余（任自稱）唐豪孫道勝現又悉該章程上規定評議員一席責任至重由各團體直接推舉因此今日開會如何解决請討論當由唐豪發表意見畢格心楊瑞葆相繼發言始成兩種主張（一）主張將推出之代表完全撤消重行推過（二）主張追認該代表惟評議員由今日選舉用記名投票法主席付表决第二主張通過當時選舉唐豪十九票任矜蘋八票孫道勝二票唐君票數最多當選爲評議員唐又謂今日選舉鄙人爲評議員鄙人旣承諸君重選此席惟有勉力進行但有一句話要請諸君注意謂鄙人出席乃承代表諸君公意非個人得自由行動如以後諸君對於國家前途並該會之將來請時加敎益鄙人無不竭盡心力云云次又討論邱稼禾辭職問題多數主張挽留因時己晚不及討論一切事均交評議部討論遂散 
[中城商業聨合會開會紀]  
　　八月二十四號晚八時中城商業聨合會開評議會由顧諟明主席張中偉紀錄報告國民大會策進會來函（張中偉陳述廣肇公所寗波同鄉會曁四十一路團體發起國民大會策進會經過情形）本會爲四十一路之一張中偉與鄭殿英曾經出席數次惟茲事重大須付公决現本會應推派正式代表出席當推葉松庭胡鑫伯張中偉爲出席代表主席付表决通過報告第二次複選期將届選舉時須愼重從事如第一次職員中有被選後不負責任者甚且有不到會者致開會時往往不足法定人數阻碍會務進行不尠評議長一席更當擇其人格足堪勝任者舉之選舉手續及修改會章當推黄燦章汪存厚葉松庭胡鑫伯張中偉爲修改會章起草員通過届期擬開全體會員大會以紀念之衆贊成中秋後實行議畢散會 
[安化藍田兵災之慘狀（續）]  
　　劉王方整隊乘下此藍田巿慘遭浩刦之大槪情形也請更將調查所得細目分别臚列如下仁人君子幸垂鑑而加憐焉（一）焚燒舖屋查藍田巿商店一千八百餘家民屋二千餘家自劉王放火焚燒後柳總雷總横總各僅存三家橋總墨溪總二甲總各僅存一家羊古腦長街亦所存無幾合計全巿不過僅存零星舖屋三四十家民屋數十家而已餘均付之一炬化爲焦土此慘及舖屋者（一）殺死人數查比經發見屍首已有六百餘具被殺之相識商紳有譚殿侯兄弟梁達齋叔姪謝子南父子等最可慘者梁徴傑之妻懷孕在身被兵士輪姦後復殺面剖其腹彭紳桃溪之女年僅十三被兵士輪姦後亦經殺死其他殘酷情形不勝枚舉此慘遭殺戳者（一）溺死人數查藍巿水興街後茶號内設有婦孺救濟會匿居數百人當大隊圍殺時或投門首大塘内屍積滿塘雷總流水塘内亦塡屍四十八具塘水盡赤約計溺死人數不下三百有餘此慘遭溺斃者（一）燒死人數查藍巿人口在萬丁以上除先已因事他適及臨時拚命由彈火中衝出者外其在家坐守未及逃走者至少不下二千人除殺死溺死人數外計被燒而死者當在五百上下前此清點屍首已得三百餘具其餘則燃燒無跡及埋没於頺垣破瓦之中最可慘者正街仁發號學徒與火夫二人因四圍火起又軍隊攔路截殺走則死於槍不走則死於火乃避匿水缸中上覆鐵鍋及後檢出蒸成肉糜此慘遭燒死者（一）損失財産查藍巿此次兵災商店貴重物品及民家細軟貨物與公所存儲欵項均被搶掠一空其笨重物件不能携帶者則盡付之一炬細數雖刻難調查約計損失當在八百萬元以上此慘及財産者總之　縣藍田巿此次兵災全巿府産均化爲烏有人民則有全家死盡者有重要人被殺僅剩老母少妻幼子一家無靠雖謀生活者有幸保生命而無力自存者種種慘痛情形言之可爲於邑較前年株醴兵災實有過之無不及也幸天網恢恢疏而不漏劉王等由橋頭河出寗鄉姦搶燒殺之湘陰地界均被俘獲業山被害各處據情呈請總司令明正典刑而慰寃魂並請政府立予賑濟在案惟是災情重大獨力難濟素仰大君子慈善爲懷設法救濟俾數千難民得慶再生云云 
[學校消息併紀]  
　　坤範女學新閘梅白格路願康里坤範女子中學本届各科新生投考者非常踴躍故原有敎室勢難容置乃另添一敎室日昨已佈置完備聞該校附設之婦女半日補習科額尚未請有志求學者儘可往該校報名肄業該科之組織專爲成年失學婦女而設時間亦頗適便除星期日外每日下午二時至五時馬上課時間云　　蘇州旅滬公學蘇州旅滬公學由蘇州旅滬同鄉會設立於本年春季開辦暑假時會聞懇親會展覽成績校址原在新产辑壽康里本學期因添辦高小科推廣學額招收寄宿生原有校舍不敷應用現遷至山海關路濟美里於夏曆七月初十日行開學禮首山校長鄒文欽報告經過情形次由同鄉會代表杜簫譜徐運舫等各致訓詞繼由各敎員相繼演説本學期添聘徐愼幾錢吟石二敎員聞該敎員等對於敎育上設施富有經騐云　　貧民小學南巿大南門中道橋南首巿立貧民小學校文開辦十二載畢業已九次今以暑假期滿定二十六日（今日）開課此次開校祗招餘額數名三四年級學生課後仍送至中華職業學校實習木工一切學科依舊惟因徇各生家長之請故本學期起增設英文一科 
[大埔旅滬學生會開會預紀]  
　　大埔旅滬學生會成立以來將届半年茲届常會定於本月二十八日（星期六）特假五馬路寳善街王大吉弄内五馬路商界聨合會義務學校爲會塲召集同鄉旅滬各學界份子討論一切 
[浦東同人會添設義務夜校]  
　　浦東同人會在虹口虬江橋小菜場西首設立第二義務夜校所有校務敎授由顧文生　滙百擔任佈置就緒業於前晚開課 
[投考税務學校者注意]  
　　江海關監督昨發通告云查投考北京税務學校報名日期業於本日截止所有第一塲錄考定於本月二十五日早八點鐘起二三正塲考試定於本月二十七八兩日早七點鐘起均在乍浦路第八十九號新關總會内舉行凡已經投考諸生領去之投考規則務宜各加注意毋稍違背倘有不遵一經察出即行扣考切勿自誤茲將投考生姓名開列於後計開劉盛棟梁貽榮馮菊初吕聰訓于士元張廷　馮華邦盛叢榕嚴文海史封萬郡協戣徐學聘楊習鎔汪鎭林漢宋炳文李德馨厲鼎楷俞守成材維城汪辰生黄之拭周慶曾樓祖詔管家驥周彼得陳鼎榮梁毓麟孫鴻石松盛屠守全顧炎湯貞秀錢學瀛費學周方連標張宗强程大文王兆楨曹京屏鄔學聖邱起祥李人傑唐名楷 
[工商友誼會開會消息]  
　　工商友誼會創設以來簽名加入者約五六百人惟多數尚未塡具志願書昨由發起人童理章發出通告催促各會友速行具證書送會查考原文如次逕啓者本會創始於茲會友日益增加現爲催進友誼聨絡感情起見特定於陽曆八月二十九號（星期日）晚八時仍在原處（帶鈞橋金隆街美倫十二號）開第六次討論會以便籌商一切事宜及章程問題因之特請會友同志按時蒞會各抒誠見以利進行而重會規再者會友有先報名而未塡志願書者請迅即塡就寄會以示决心不然不能認爲同志請各注意 
[職業敎育社介紹部消息]  
前報載中華職業敎育社職業介紹部消息茲悉杭州女子職業學校某大學等處均已物色得人廣東第三中學近又托該社代聘竹木工敎員又爪哇泗水中華學校托聘校長一人須範畢業通曉英文又敎員二人亦須師範畢業有志應聘者可將履曆函送該社以備選擇 
[救國决心團開臨時會]  
上海救國决心團昨日下午二時開臨時職員會到者三十二人公推會長祝芝仁主席報告國民大會策進會本團應否加入請衆討論當由許鶴聲起言事關國家前途本團亦國民所組織理應負責當由王紹翰林鳳歧濮陽君等公衆討論結果由主席付表决全體贊成當推王賡序林國權許賓鏞爲本團出席代表已備正式公函知照該會議畢至六時散會 
[中華武術會紀念會預紀]  
南巿中華路中華武術會定於二十九號下午二時舉行成立週年紀念大會日來正事籌備甚爲忙碌茲錄其開會秩序如下（一）奏樂開會（二）主席報告（三）演説（四）武術（五）給奬（六）幻術（七）茶點（八）奏樂閑會晚問演説國衆武衛崑曲影戲餘興係請余日章李恒春李平書西人麥克樂諸人演講美國留學朱織雲君之幻衛潤鴻社之崑曲少年宣繼團之國樂種種表演均係開通民智有益社會之舉也 
[四川兵災匪患之慘狀]  
本埠中國紅十字會總辦事處昨接四川墊江分會報告云該處兵災匪患日甚一日姦淫擄掠之不足又繼之以縱火甚至將婦女推入門内火化哭聲震地慘不忍聞該處紅十字會亦遭蹂躪云云總辦事處接到報告後當即著手籌備救濟矣 
[南匯捕蟲總局致謝捐欵函]  
南滙捕蟲總局局黄張景陶顧德鉞傳恭弼陳佐漢代表貧農致謝捐欵各善士函云敝邑束濱大海農田植物以木棉爲大宗今春發現造橋蟲嚙食棉苗損失匪淺孳生甚速蔓延區域業佔全縣面積之半若不積極　除勢必秋收絶望民不聊生瞻念前途惄焉如擣事關農出利害地方安危景陶等揆諸大義不忍坐視爰組總分各局給價搜捕以爲之倡一面推舉勸導員分途下鄉挨户勸捕使一般農民澈底覺悟冀達除蟲務盡之目的現在綜核蟲數已達二十餘萬斤經費已支一萬五千元財政實難爲繼蟲患未遽肅清來日方長支持不易雖於本地設法籌募則以南邑地瘠民貧素鮮殷商鉅富難集多數捐欵景陶等德薄能鮮力小任重辦理正形棘手適承穆抒齋先生專輪南下實地調查在敝局宣言蟲與人爭食人與蟲拚命卓議偉論四座動容並以經費拮据允予回申擔任勸募以資補助茲據穆先生交到執事慨捐洋若干元拜領之餘感佩莫名除將捐欵交會計員彚總核發並登申新兩報鳴謝以揚仁風外謹代沿海數十萬農民九頓首以謝附奉敝局收證一紙即希惠存肅此奉布藉申謝悃 
[西砲臺定期試砲]  
松滬護軍使署昨日通令所屬各軍警略謂准上海兵工廠函開現有造成七生五口徑山陸各砲數尊擬自九月一日起仍在西砲臺試放應請尊處頒發布告數張以便分貼曉諭俾免驚疑誤會並懇轉令各軍警一體知照等因除由本署布告外合亟令知仰即轉飭所屬一體知照 
[水警派艦駐防淞口]  
江蘇水警第一廳現由水警第二廳趙廳長接收歸併辦理茲趙廳長查得吳淞爲緊要海口又爲長江下游第一門户關係重要商民船隻出入繁多非有砲艦駐泊不足以資保護自應飭調大號砲船四艘以便駐防昨特令調第一區巡官徐亞伯車振聲陳世忠鳳祥濤等四員各駕砲艇四隻赴淞候令派防 
[南倉街火警續誌]  
南巿小南門外南倉街胡瑞豐茶葉店失愼延燒鄰居某雜貨店等房屋當場由該管一區三分所崗警將起火之小主胡孟宣雜貨店主德順帶所後由鄰居二十餘家同具公稟到所請求查明起火眞相已由該所劉署員申解警廳司法科訊究在案昨由劉科長預審時各鄰居均投案候質均指瑞豐店内因保有火險鉅欵起火時將門緊閉己則從後門逃災情甚可疑應請訊究旋據胡供保險之事由父親經手不甚細悉是晚之火實從後樓而起不知來歷等語判留候飭各鄰居正式具呈到廳以憑查明核辦德順交保候示 
[指控夥友放火燒店之續訊]  
福建路同康衣莊主方信敦在公共公廨刑事科狀訴經理陳林生串同夥友應文龍徐賢林陸品夫徐和官陳莊彩放火燒店一案訊供詳情已紀昨報昨日由廨繼續開審即由原告代表律師起立先向見證朱佩荃詰據供稱陳林生係我薦保陰曆五月二十二日陳曾持字條來與我看自該衣莊起火救熄後方信敦又差人將我喚去至則見店門確不若平時之開啓方旋令學徒往茶寮尋覔本案六人回店其時陳已由捕房出來渠向我言須令方立據故該字據之詞意係陳所造由我代寫當時未見方簽字後聞已簽然我未曾目覩等語次向原告之弟方信厚詰據供稱我於五月十八日到兄店中看見紅紙字條斯時各被告言係狐仙作崇至二十二夜我與兄同臥樓上因聞聲響兄從樓板洞中窺見樓下所眠之陳林生忽然起床及我下樓陳復上床兄於次早問陳何故眠而復起彼不承認迨兄返家後我食麵畢上樓突見櫉倉内起火樓上其時無人我即呼救並取水澆之各被告亦聞聲上樓但觀其面上並不露倉皇之狀陳林生應文龍及朱坤福且阻我救火謂此火係狐仙所爲不宜撲救我不聽仍以水澆熄並遺學徒喚兄來店後遂往捕房報告陳等串同放火捕房派探將陳傳去並着我還店檢點貨物惟起火之處確未檢得何種可疑證據亦未嗅有火油氣味等語又向同康學徒朱正業語據供稱我迭次親見六被告於每夜聚談謂用空賬欵甚多無法彌補惟有設法放火並於火中搶物彼等遂照此計而行至原告呈案之紅紙字條實葆彼等之計畫該條乃陳林生於夜深時在賬檯上所寫其餘五人亦在塲目覩條内有五通放火等字當未發生此事之前於五月十一日應陸二人與朱坤福且竊去店中衣服質洋並給我小洋五角令勿聲張至十五日朱又竊衣去當亦給我三角十八日朱應二人同竊衣去當給我四角皆囑我勿言否則非但要坐牢且欲我命故我受其洋而不敢言迨店中起火店主將此六人辭退後我始盡情報告方信敦我與各被告素無嫌隙等語復由被告律師向以上證人駁詰一過李襄讞及英包副領事遂宣諭退庭六被告仍交原保候再續訊 
[侯光耀請求贖罪之照准]  
湖北人侯光耀前因與汽車夫吳兆生劈柴口角各糾多人聚集法新租界白爾路毆鬭當有二百六十九號落差華捕及崔桂胡紀銀王言等人均被若輩用斧砍傷後由捕房飭探韓邦達前往將侯吳兩人拘解法公堂訊判兩造均有不是着各押西牢三個月以儆醫費歸吳侯兩人公同負擔在案茲由侯之家屬遞稟公堂請求贖罪現經中西官核准昨日將侯提案遂判准予贖罪外着令交保醫費若干俟受傷人痊愈後再行核繳 
[汽車夫與馬夫之惡鬭]  
汽車夫顧祥生等與馬夫張金發等前因爭風起釁結成不解之仇一再報復迄未解决前日下午雙方又約定在徐家匯鄉問决鬭兩造各糾合數十人各執三節棍刺刀鐵剪鐵錘鐵釭等兇器正劇鬭間山該處巡警飛報二區三分所立飭全班長警馳往兜拿當場拘獲顧祥生陳章弟張金發陳炳生魏祥根等一干人證抄出三節棍等兇器三件餘人逃逸遂壯雙方併送到所轉送地檢廳經檢察官提案研訊之下以顧祥生雙手心各受刀傷二處陳章弟肩背等處亦受刀傷又張金發陳炳生等四人所受之傷輕重不一當令分别發堂醫治候嚴緝在逃各人並調查起釁實情復候再核 
[汽車夫違章科罰]  
汽車夫顧根大前日下午駕車至法新租界寳昌路司機不愼誤撞在路旁之大樹上爲捕查見將顧帶入捕房諭令交保候訊昨日傳至法公堂請究先據捕頭上堂稟稱被告非但撞壤樹木且司機不帶執照均違定章請核詰之顧供是日因前面亦有汽車馳來民人急欲避讓以致誤撞樹木至於執照因天氣炎熱故未隨帶求宥中西官判顧違章罰洋十元再賠償樹木損失洋五元以儆 
[聘妻失踪扭控媒證]  
浦東人黄阿毛於去年九月間憑住居閘北地方之張永林爲媒聘定女巫純陽仙趙氏之女當途往聘金及首飾等約百餘元近日黄擬擇日迎娶詎該女巫母女忽失所在昨經黄阿毛將媒人張永林扭控四區經顔警正略詰一過命解司法科訊辦 
[姊弟互訴案候訂期研訊]  
滬西檳榔路沈家宅鄉民沈根生（即沈狗弟）之妻張氏因被沈姊吳沈氏掌頰兩下未幾身死報請公共公廨中西官騐明棺殮諭令吳沈氏交保候訊嗣據吳沈氏投廨反訴沈根生糾同沈芝卿地保蔡旭洲蔡來州等將伊兇毆由捕將沈等四人傳案着各交一百元人洋並保候訊在案昨晨山廨集訊捕房將全案人證傳案即據許理律師上堂譯稱本案内之吳沈氏本由佑律師帮辦羅律師代表現羅律師因事離滬請爲展期質訊而沈等之代表律師並不反對許律師之請求官判兩造人證各交原保候訂期研訊 
[爭狎雉妓持刃傷人]  
鎭江人楊漢清與張四寳因爭狎西藏路四十五號門牌雉妓陳三寳糾衆行兇突出利刀將張肩背等處戳傷經張妻楊氏報捕將受傷人車送醫院醫治並將楊漢清連同陳妓一併拘入捕房分别收押昨晨解送公共公廨即據中西包探上堂訴明前情以尚有案證未齊請爲展期中西官得稟判被告男女仍分别押候提齊人證再訊 
[建醮中之怪劇]  
江北人顧三顧四兄弟二人年來因承放某公司之黄包車起家前日發起閘北天保里一帶之太平公醮先期函呈四區警署曁四區一分所聲稱爲驅逐疫癘起見啓建孟蘭盆會延僧人道士漩行各馬路庶保境内公安等情顔警正楊警佐勉允其請詎顧等興高彩烈踵事增華行香會中竟加入高蹺蕩湖船白蛇傳渡鵲橋萬里尋夫等雜劇戲劇中之旦角均由婦女扮演以故經行之處觀者人山人海醜態百出顔署長目覩怪狀以其有傷風化立傳電話至一分所請楊署員飭傳二顧到案從重懲治以儆效尤 
[建醮集演花鼓戲之科罰]  
漢中路聞老虎灶之徐德富向該路各舖户醵資建醮乘間雇集維揚班花鼓戲搭臺演唱被四區警署查拿候辦已紀前報茲悉此案業經顔署長訊明判徐罰洋四元取具改過結交保聞釋伶人王文見等一干人從寛斥釋 
[事主催請嚴緝贓盜]  
本邑西南曹行鄉附近農民李鑑如家前被盜匪深夜糾衆持槿破門行刦當被搶去銀洋衣飾等物值價甚鉅曾　李開明失單投報警局謂緝在案此案自發生以來閲時已久仍未破獲贓盜故李鑑如於前日投上海縣警察所請求儼緝熊領袖警佐據稟後查得此案當時據第三分所呈報前來曾經飭該分所赶緊查拿贓犯外又通令各分所帮同恊緝在案據呈前情候嚴限該三分所尅日破獲毋延 
[身藏煙土之科罰]  
蘇州人林子卿前日在某土棧購就鴉片烟土三包烟膏一盒藏於身畔遄回虹口歐加路三百五十一號門牌家中道經吳淞路猛將堂適包探周小弟迎面而來嗅有土之氣味遂向林搜檢盡被抄出連人帶入捕房昨解公共公廨經中西官會訊之下以林身藏烟土有干禁令科間洋十五元充公烟土烟膏悉數送閲　燬 
[擅搜煙土之干涉]  
閘北五區崗警谷鳳山前日在鴻興坊附近見王永發王竇林二人潛尾於南京人王榮生背後行至華興里無人之處將榮生喝住聲稱搜查烟土解除其上下身衫褲該警上前詰問有無偵查憑據若輩支吾莫對一併拘入警署轉解司法科　辦 
[道署批示兩則]  
浙江台屬水災急賑會會長朱佩珍等呈爲組織台屬水災急賑會請立案由呈及簡章均悉准予備案仰即知照此批簡章存松江仁和織覆廠呈爲謹具商標貢樣懇請鑒核給示保護以杜影射由呈及附件均悉旣經奉縣註册有案所請給示保護之處應准照行仰即知照此批布告隨發來函 
[商務書林致南京路聨合會函]  
南京路商界聨合會鑒五四以來我上海各界罷工罷課罷巿開會集議力爭内政外交以及一切救國義舉凡　國　謀幸福者貴會非不首當其衝同人等欣欣然以爲熱心如貴會者誠可賀也迺者自吳子玉將軍提議國民大會後音響波及全國凡少明人義者莫不以國民大會爲我國存亡關鍵在此一舉是以北京有國民大會籌備之組織上海各界集百三十餘之團體同時有國民大會策進會之設立已於日前假青年會開成立大會是日各團體均有代表與會各商店均懸國旗以誌慶祝昔貴貴嘗抱救國之志願獨此次策進會成立非但無代表與會甚且南京路一帶商店無一懸旗以表示贊同者噫嘻奇哉去年之貴會與今日之貴會何其態度兩異耶竟熱度五分不怕虎蛇之譏乎豈貴言不願加入國民大會策進會乎抑遲遲未决尚有所待乎此誠令人百思不解者也同人等不揣冐昧爰特登報質問希貴會將不加入策進會理由宣佈大衆俾釋羣疑幸甚此上公安陳元章劉伸英傳爾綬同啓 
[甘維露律師來函]  
八月念四日報載汽車撞斃女孩一則茲據當事人延聘本律師辦理此案而死者係屬男孩其名秋園用特函請更正以符事實甘維露律師謹啓八月二十五日雜評二 
[查辦彈劾案（訥）]  
向來官場之查辦案每以事出有因查無實據了之何則爲官者必護官故查辦案之結果千篇一律無不以此種敷衍之手段出之者也然在官重民輕之時代查辦無結果人民固亦隠忍面無如何今則已非其比况乎此次蘇長官之彈劾案關係重大而議員之憤慨又若此國人無不亟欲知此案之眞相何如者倘查辦員而亦用從前一手掩天下目之技不爲澈底根究則風波恐不易息矣今查辦員旣抵寗蘇人之目必皆注集於其身第望其能擯除官議官之一念而以公正無私出之不爲左右袒悉以事實之眞相爲斷庶乎其能盡責矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　若論中國仍不免於（樸實）其未入世界商業競爭之途不難即就其樸實之本來面目見之今南美之巴西進火車站不見賣報處而僅見紙烟舖五都之巿百戲之場售紙烟者獨占最大多數倫其特有現象厥惟（簡單）三字此所以一切日用品事事皆仰給於人而政府重其課税入口之外國貨即小至一糖塊亦無不粘有納税印花票税則之繁重爲世界所僅見故凡由他國運至之物所定售價每三四倍乎原價即如美國雜誌一册在紐約售美金十五仙者至巴西麗河有時售價約合美金五六十仙舉一以例其餘物價之昻騰實大可驚矣　　其第二端　除外國輸入之品而外雖屬本國天産居近城巿亦不能有低廉之售價也巴西小本營生均爲葡萄牙人所壟斷彼此相約不令物價稍低有臨淵而漁者若此日得魚過多寗取若干復投諸水因其已償所欲不至暴殄天物其心猶可恕也若彼鄉間種瓜菜者有時出産過多不及悉數賣去寗碎所有潛行棄擲河水之中是誠世界希有之一種惡現象矣　　巴西國内因有上述種種（生活程度異常增騰）之原因乃有（一切設施因陋就簡）之（縮小）辦法其足代表巴西事物羣趨（低小）之現狀者亦有二物爲吾人平素所習見一爲巴西特産果品曰（金香蕉）金香蕉極短小其以金字名者正惟其甚小故猶之我國橘類之極之者曰金橘魚之極小者曰金魚也金香蕉之爲物色黄而滯味微甘而極澀遠遜我國之芝蔴蕉然彼庖定屋女主人每喜購之而進諸座客以各客剝食此金香蕉時費力多而所受用者有限可令房主隠得節省微資之便益云 
筆剳 
[還珠記（上）] [  碧梧]  
　　我國舊俗男女婚約全憑父母之命媒妁之言旣經訂定未能悔改間雖有之亦惟村農販卒蓋社會心理羣以悔婚爲至羞辱事也然近年來文化逐有　　風氣亦漸開通婚姻一道頓翻舊例當由　女自由變愛以愛情及精神之結合而訂爲婚約約訂後無論何方倘愛情跌落或精神痛苦亦　自由離異此所以　全雙方幸福及維持人道主義者也吾友尹氏者性敦厚遇人接物悉秉眞誠蓋性情中人也肄業於師範學校學綦勤業進甚鋭每試輒居首同學輩咸景仰之卽敎職員中亦無有不贊愛之者校石有女子中學譽溢環城生徒甚盛二校上課及散學時間均相等男校生散學時必見此女校中有素雅活潑之女生魚貫面出其輕薄者多佇足道旁目送之過惟尹則規行矩步未嘗一斜睨其家距校可二里許日均安步當車徐徐而返顧必見一女生或前或後與之同行蓋即校右女校中之生徒也尹初見之以爲偶同旣久方知其返家之道適與己同二人雖日晤面然未嘗交一語一日女行在前途中探囊取物誤遺手帕於地女因未覺尹自後見之卽檢還女亦微識尹面含笑致謝意自此二人漸通話矣女吳姓爲校中高材生學粹品亦端與尹交頗稱契合匪僅散學偕歸抑且同行赴校每值星期更相處一室切磋砥礪意志殊融洽也第以俱在青年縷縷情絲方飄颺無定偶有觸之者必黏附其身尹吳雖能以禮自守然亦不免落此情詮而情根遂播種矣 
笑林 
[家庭應用秘術] [  頌南]  
　　絶食不飢秘術茲值米珠薪桂貧苦小民難以度日米販聞之實深不安因覓得是方以贖罪愆將腹中腸胃取出則雖終年不食亦不覺饑　　不生疾病秘術每月入沸水中推一小時則微生蟲盡斃疾病無從發生矣　　彩票必中秘術彩票不可隨意亂購須俟開彩後持號單往購必能獲中　　識字捷徑秘術識字不能記憶可取字典炙灰服下則數千萬字盡在腹中矣（却酬） 
新聞拾遺 
[慶賀老節婦] [  隠厂]  
　　寗垣聚寳門外向設米行王福清君之太夫人周氏二十歲時喪夫時福清甫生三月堅貞守節扶孤持家歷六十年之久昨爲八秩壽誕除親友視嘏外米業同人特送金匾一方題（百世流芳）四字又鄰人公贈緞匾用金線蟠成（千秋峻節）四字四角用絲線繡壽字鮮艷奪目聞係某女校敎員陳女士手製送時匾上披綵球揷金花並雇軍樂隊一班吹打過巿云 
[捉拿活死人] [  諤]  
　　杭垣清波門内有胡子麟者年逾大衍壯時經商度日家尚小康今則失業在家故每日馬路一帶屢見其蹤跡近忽異想天開嗾使脚夫排列儀仗荷舁空棺於前日午後在馬路一帶出殯己則乘轎在後觀覽觀者塞途行扺長慶寺爲警察分派所察悉以其有干警律竟將此新鮮活死人帶入所内後經判罰十元始釋出云 
[醉死] [  露]  
　　本埠小南門内凝河路薛某年四旬餘家頗小康性好飲終日沈湎酒中以致中鼻赤紅其家人苦之日前薛又在其家附近某小酒店内飲酒迨歸則已酩酊大醉其家人亦不爲意旣竟大嘔鼻間忽出一小蟲蠕蠕而動家人始大驚急爲延醫診治然已不及溘然長逝即於日昨成殮云 
[詐財] [  蜉蝣子]  
　　前晚行經鹹瓜街見一小販某甲肩荷餛飩擔一行至某參號門首方欲下肩偶不經心將其擔復倒一切碗瓶等物頓成粉碎甲懊喪甚乃席地坐兩涙齊下口中喃喃作哀語旁觀者憐之撫以二元六角之代價某甲遽納之匆匆收拾殘物而去時余在旁見其人舉止張皇心頗疑之况三日前縣前某里亦有同式之舉但是否一人所爲則不得而知更可異者賣餛飩而無實餛飩之肉即醋油等品亦無一備者所爲擔内之物者皆空及碗空瓶耳至是益覺某甲擔子之傾覆乃出自有意意在詐財也 
小説 
[社會小説衆醉獨醒（一三四）] [  瞻廬]  
　　青巖架起眼鏡離座相迎便説張老三許久不見了張老三一壁點頭一壁睜着眼骨溜骨溜只向青巖的脚下注視阿巧娘撲嗤一笑便説這個失魂落魄的老青折了眼鏡瞎了眼睛撲通一聲踏進了洗衣盆弄得鞋襪濕淋淋一時没得換只得借你的舊鞋做個春風人情青巖道好好你把我的事編做灘簧唱了説着大家都笑起來青巖見時候不早急怱怱便要回館臨行又叮囑阿巧娘把濕鞋襪代爲烘乾明天來掉換阿巧娘答應不迭張老三道老青你坐坐不打緊怎麽我來了你忙着要走我又不催你動身青巖道這是前客讓後客老三道你倒不説烏龜讓嫖客阿巧娘聽着便要擰老三的嘴青巖乘這當兒早已大摇大擺出了門原來多夫公司的股東不止青巖一人青巖與阿巧娘結交本來另有作月不專圖那公司裏的公紅給彩張老三也是股東一分子青巖遇着他總是相推相讓並不計較權利依着青巖的心思將來還有仰仗老三的地方落得大度寛容做個謙謙君子這是後話暫時不提且説青巖離卻阿巧娘家裏逕回劉公館恰是上燈時候邦平小賓勉齋都在花廳上談話彼此相見坐定小賓見青巖頰上紅腫忙問緣由青巖已有了準備答説這幾天牙齒作痛牽動了而頰都浮腫了邦平聽説連道可惜可惜青巖覺得突兀睜圓了雙目只向東翁呆瞧邦平笑道今晚備着粗餚正要奉屈老夫子多喝幾杯酒偏偏尊齒作怪早不痛遲不痛卻在緊要當兒作起痛來所以我説可惜可惜這幾句話分明一記兜心拳十分難受（比着攔嘴一記巴掌何如）青巖本是個饕餮祖師餔啜大王這一席盛筵怎肯輕易放過休説牙齒不曾痛便是眞個齒痛鬭着腸胃受用也顧不得牙齒委屈然而東翁旣這麽説少頃入席又不好吃個杯盤狼藉肚裏一陣盤轉情極計生撮着笑臉説道東翁敝齒委實作怪前幾天痛得利害自從奉了招飲之諭頰上便腫起一大塊虚火就此打消（只怕慾火也打消了）牙齒便不痛了足見東翁是一顆福星福星招晚生飲酒敝齒怎敢作梗自然要立時止痛東翁的命令比着立止牙痛散要加一百倍靈騐以後晚生患着牙痛只求東翁賞一份招飲的柬帖不待藥到自然病除這柬帖兒的效力卻與小賓先生的藥方同一神效自由談之自由談[  鵑]  
　天下之最强有力者莫死神若因無論何人終弗能逃其掌握也項城河間非碌碌者已先後往矣高官顯爵艷妾雄産僉不克挾以俱去何今日之所謂要人尚汲汲焉以長保其地盤爲念耶欲言長保首當戰勝死神否則黄土一坏卽最後之地盤耳 
 
 

Page 15

 
 
   
 
 

Page 16

 
 
常識 
常評 
[今小學（三）] [  老圃]  
　　或謂尊賢使能則國治賢能二字當作何解曰賢能治國今扳 
未之聞也然當世所謂賢能者我知之矣　　説文能熊屬足似鹿從肉吕聲能獸堅中故稱賢能而强壯稱能傑也故今之所謂能者皆熊屬所謂熊羆之士以武力稱者方足以顯其能能獸堅中言其軀幹之堅實軀幹堅故謂之賢賢古文作臤臤訓堅堅訓剛土則今之所謂賢者必體軀堅實塊然如土偶者方足以當之任思慮者非其儔也史弘肇曰安定國家在長槍大劍安用毛錐殆知賢能之本義者也　　古文之臤小篆作賢賢從貝其本義爲多財今之人無論如何賢明苟無財買票不得選爲議員今之人號稱平等昔之倡隸盜賊苟多財者皆可運動得官乃知多財爲賢非虚語也又賢字雖從貝臤聲實形聲而兼會意以堅中之熊屬更挾有多貝雖竊其聖智可也賢能云乎哉（未完） 
經濟 
[駁洪松濤普通儲蓄與有奬儲蓄之比較] [  張大受]  
　　普通儲蓄者銀行通行之常例也有奬儲蓄者亦世界銀公司及儲蓄會之通例也辦理手續雖有不同而勸人儲蓄之目的則一即以有奬儲蓄而論其組織有雄厚之基金爲之保障有詳細之章程足以參考任人志願投資亦係一種極正當之營業無絲毫强迫欺騙之行爲安得以巿上所發行之彩票相提並論哉如東方銀公司雖開辦未久而信用頗著萬國儲蓄會及中法儲蓄基金充足營業發達久爲一般社社所信用若以其獲利之厚而故抑之則近來上海各銀行之盈餘亦頗堪注意洪君所按銀行儲蓄半年結算一次之例以長年八釐推算之一語尤覺於事實不符銀行儲蓄之章程週年四釐計息中外略同若八釐之息惟常期存欵者得之决非零星儲蓄之優越權也根本錯誤其它卽無討論之價值總之儲蓄之意義專爲便利平民生計而設有以奬之鼓動其興味使之節省化費之銀錢聚少成多以爲生聚敎養之設備故無論普通與有奬皆無高厚之利息也若以子母相權爲原則無不投資於實業公司如紗廠墾牧近來獲利之豐皆爲其它企業所不及其所以舍此而就彼者無非爲平民生計本屬艱窘其所獲盈餘亦屬有限自審勢力不足與資本家逐鹿祗求有便利活動鞏固之機關爲之保存而勿失其目的如此而已故辦理儲蓄之機關能以便利活動鞏固三種心理應之足以推行而不敗高厚之利息本非投資儲蓄者所想望也於社會互助之原理相行不背故爲法律所不禁人民所樂從何惑之有（不受酬） 
衛生 
[蠲釋悲感與增進幸福之衛生談] [  鳳賓]  
　　薄於生而厚於死之非宜社會幸福之一種增進法吾國社會之舊習慣對於喪事恒悲戚異常而往往過度夫愼終追遠人情之常死别生離古今同慨然無節制則於死者無裨而生者反徒自傷耳　　若耗廢無量數之精神腦力與經濟時間於無可如何之事爲智者所不取故吾人於養生送死之道不得不憶及（祭而豐不如養之薄）之垂訓與其爲死作無謂之周旋不如於未死之前加意於疾病之調治　　世人對於病者湯藥之支配診斷之研究療治之方法愼疾之常軌每每忽略及一旦失治乃盡力以追悼之甚至僧道盈門冥器堆積而出殯又務求喧嚇一時告窆復擾及親戚故舊此雖孝子順孫之事然何如以此種精神腦力與經濟時間移於防治疾病則不特疾病可減少且可治之症不致因失於調治而罹於非命其有不可治者亦瞑目而無遺憾此中得失顯然可見亦足以徴衛生之道所宜尚矣　　不甯惟是增進一般之幸福而使社會安全舍衛生無由也一家而有疾病夭卒之事自消極方面觀之固爲不幸但自積極方面而論實與吾人以敎訓蓋足警醒吾人重視衛生之道而得各保其天年也　　衛生與防病之學於增進一般之幸福實爲一日不可缺少者個人衛生所以保護個人之康健公衆衛生所以維持社會之安寗進而學校衛生之有益於兒童勞工衛生之加惠於苦力禁港法律爲國際的衛生阻止嗎啡鴉片之進口爲保種的計畫大塊畀吾以生有生即宜護衛否則尚何幸福之足云　　推足促進社會幸福之策再進一步論之則改良遺傳與環境尚矣使人類皆具優美之遺傳共躋於適宜之環境則身心俱可健全而疾病天折宜乎減而又減　　由此觀之與其悼喪過度不如努力於治病而與共努力治病則又不如研究衛生至於生靈之根本保衛法實在於傳種之改良與環境之得當西方學者之中有研究優生學者亦有研究優境學者均冀本其科學的研究以造福於人類蓋皆着眼於根本上促進人生之幸福故吾人關於衛生上之常識良不可少而於改良遺傳與環境之智識亦當注意也商業叢話 
[改革我國舊商店之商榷] [  一蔦]  
　　（丙）關於營業應改革者　　（一）商品須擇精良欲求營業之發達必須商吕之精良此爲營商之定理然我國之舊商店因無遠大之眼光往往圖一時之利將低次下擋或攙假冐充之商品以售高價殊不知顧客經一次受欺之後即絶足不敢再來光顧（外國人爲尤甚）而該商店之名譽即因此而墮落至有日後覺悟改革而一時仍不能收復其信用者希望吾可敬可愛之商界同胞有斯弊者宜猛省改之　　（二）接待顧客接待顧客第一須和顔悦色凡顧客有所詢問必須殷殷致答而對待女客尤必須莊嚴鄭重顧客選擇物品時不可現厭煩之貌蓋顧客之選擇無非爲物品優劣之分别苟該店之物品能精良則顧客即無須累累之鑒别矣且店員之對於顧客尤不可因其購買少數物品即以傲慢待之蓋此時若亦出以至誠一例殷勤對之卽可以引起該客之感動而於下次購買大批貨物時必念及前情惠然駕臨矣常見舊商店之店員往往因顧客揀貨煩凟購物有限卽以疾言厲色對之而女客臨櫃則復現一種輕薄態度或戲謔之言語使人畏避此等舉動無異下逐客令也　　（三）應酬顧客爲商店之活財神故不可無合宜之應酬而遠道顧客須在店中食宿者尤當體貼入微應接周至然亦不可過於表面上之客氣致顧客反須應酬主人常見舊商店惡習往往以請客人吃花酒又麻雀等不正當之應酬爲闊綽而於客人在外之心理上毫不下體察功夫客人則因情難推却委曲遷就無實在之感情而於該店之營業個人之人格上就受絶大之損失　　（四）貨品之裝置我國舊商店之裝置貨品多極草率往往以貴重之物品而裹以極粗陋之毛紙或盛以極惡劣之篾簍與蒲包而外面乃加以極簡陋極模糊之仿招（如南貨店之糖鮝海味精製茶食等是中國貨之不能迎合外人心理者此即一大原因）不能受顧客之歡迎改之之法須因物品之適宜改盛以精美之玻瓶鐵罐或堅固之紙匣與木箱而於外面加以美麗悦目之廣告以引起顧客購買之意興　　（五）廣告我國舊商店近來對於廣告一端雖稍知利用然多拘泥不化無新頴之思想（如布店廣告祗知用本號自運蘇松標扣綾羅緞疋貨物精美價格便宜如蒙賜顧請認明某處本號招牌庶不致誤等刻板文字）不能引起顧客之留意其實與無廣告相等改良之法大家須窮思竭慮想入非非不厭新奇不限格式立意須切實沉著務使顧客一見即深入腦筋而又能感動其購買觀念者爲佳　　以上所舉不過淺見所及寥寥數端其實我國舊商店應改革之處猶屬多多倘荷海内君子不棄進而敎之則我國商業幸甚民國前途亦幸甚（乙種酬）公民常識 
[濟鬼不如濟人] [  宗杰]  
　　時届中元節令一般愚民又鬧起利孤　來了這種迷信的思想他覺得鬼魂塞滿道路惟施食利孤可保惡鬼不來侵犯地方時疫因此可免於是無業流氓貪利心起明作公德暗蓄己囊夥約數人沿門募化積聚金錢延請僧道超度孤魂焚燒紙錠　餓鬼享用甚至當街築壇張燈結彩鼓樂喧天熱閙非常引起游人絡繹不絶紅男綠女擁擠其間宵小從而生心婦女受其影響錠灰彌漫紅燄騰空熱度太過易染時疫對於衛生亦有妨礙偶或失愼即成火災小則焚毁房屋大則可傷生命爲害非淺傷神耗錢無益有害此等惡習甚可痛心方今國計維艱貧民失業而迷信耗財之舉尚不破除孰若積此等之欵作社會上公益之事以救濟一般貧民其救濟之法當在地方上設立工廠舉一確有道德者以爲主任聘請專門技師招收貧苦之人隨其性質使之習業質料須選上等製作務求精良可以提倡國貨可以抵制劣貨旣能振興實業又可挽回利權彼眞有慈善之心者何不以濟鬼之金錢易爲濟人之事業歟（乙種酬） 
識字捷法 
[應用字] [  濟滄] 　 
　　琴樂器篆文作　象形今變琴爲琴巾　佩巾也冂象巾形｜其系也有系而後可佩又帻也冪也皆冂之引申義冂古冪字 
小説 
[模範商人（六五）] [  瘦鵑]  
　　第二十五章羣小嘉和見嘉德被捕便怒呼一聲搶了一根鐵棒預備去攻打那一羣人一壁嚷着道你們不許動他一動這全是佈下了陰謀陷害他的嘉德搶去他的鐵棒把他扯住了低聲説道嘉和你鎭靜些這樣可也不濟事的這其間定有錯誤臨了兒水落石出他們可奈何不得我呢他雖是這樣説心中也十分驚異不知道自己到底在甚麽時候犯下了這殺人之罪當下便又向山爾格道這事你可是開頑笑麽瞧你的模樣兒倒又像不是開頑笑來的山爾格道嘉德這不是開頑笑的事逮捕狀已發出我旣做了警察長可就不得不盡我的責任嘉和又嚷道這定是陰謀有人要破壞我們這是我所知道的誰敢使這毒手段往後我一定要執仇那時嘉德也挺身向着衆人大聲問道誰是控告我的人人叢中便有人答應一聲擠出一個人來原來就是那靜報主筆葛來德你老母雞般踱到前面嘉德很輕鄙不屑似的説道嗄原來就是你麽要是旁的人也像你一個樣子如此我要證實我没有罪那是很容易的事敢問控告我的還有别人麽當下便有一個下流人走將出來説道孩子老子也是控告你的一人不過我手頭没有憑據只做控告人不做見證人嘉德抬眼瞧那漢子時正是無賴奇摩先前曾欺侮那瞎眼老人要打死那頭狗給嘉德抱不平把他嚇走的嘉德冷笑道很好很好你們一班大君子倒結了夥兒來的當時你要打死那瞎眼老人的狗我曾出來干涉怪不得你要報仇了奇摩摇頭道我並不是記着舊怨有意和你作對這一回的事我也很替你不快但是這種事爲人道主義起見不能不提出控告嘉德笑道你也知道人道主義麽人道主義四字可不配在你嘴上説出來呢奇摩道孩子你不要抱怨我我是很可憐見你的横豎你到底有罪没罪我都不管只消你自己能辯明就好了嘉德給他個不理會又向衆人問道還有旁的人控告我麽我倒要　瞧是那一位大君子比了他的夥伴怎樣山爾格聽了嘉德的話又瞧他那種不屈不撓的態度心中甚是感動少停人叢中便放出一種冰冷的聲音來道還有我也是控告你的我曾親見你放槍殺人任你怎樣狡猾可也卸不了你的罪名嘉德一見這人便詫異着喊將起來首咦山達士當時曾要謀殺警察長山爾格的你怎敢回到紅馬鎭來又怎敢在這裏露而山達士撚着他一抹黄鬚微笑道我的孩子你可知道我是甚麽人我山達士可是没有膽的麽以前離去紅馬鎭是朋友們勸我去的並不是爲了顧忌甚麽人你不要弄錯了山爾格咬了咬嘴唇並不説話只向那山達士狠狠的瞅了一眼　　補誌二十三日衛生欄（人體各部器官衛生法之大要）篇末漏排乙種酬合亟補誌 
 
