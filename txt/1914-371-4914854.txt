# 1914 - 371 - 4914854

 

Page 1

 
 
   
 
 

Page 2

 
 
時評 
[白狼又突圍矣（冷）]  
據最近消息白狼又突圍矣是眞心腹之患也費千鈞之力而無尺寸之功斯患果何時能了哉 
　　白狼之主義非爭城掠地也擾亂而已政府軍隊之對付白狼非殺傷戰勝也不許其擾亂而已不許其擾亂剿滅之上策也卽不剿滅困之使不得動下策也今乃不特不能收上策之功且又不能得下策之效勝之而不能滅困之而被其逃旣敗既逃之後張牙舞爪以攫人狼固依然狼也擾亂固依然能擾亂也然而已興數萬之軍動數省之衆矣故曰費千均力而尺寸之功也 
　　自來人性東南之人多虚名西北之人多實際不謂受兵燹之苦者亦仍此例去年東南轟轟烈烈之戰禍以視今日西北之狼患名實之相去遠矣西北之人民財産其將以牧狼終乎慘哉 
[命令]  
　　六月十五日大總統策令董康給予二等嘉禾章此令又令賈景德給予三等文虎章此令 
　　又令各省巡按使均特别委任監督各該省財政事務署理巡按使均暫行委任監督各該省財政事務此令 
　　又令本日覲見之前署陝西民政長高增爵着交政事堂以巡按使存記此令 
　　又令署江蘇江甯縣知事左杕周着交政事堂以道尹存記此令 
又令司法總長章宗祥呈請任命陳耄署湖北高等檢察廳檢察官曹堃湖北武昌地方檢察廳檢察官章圭瑑署湖北夏口地方檢察廳檢察官廳照准此令 
　　又令財政總長周自齊呈請將本部次長張弧張壽齡均進叙一等等語應照准此令 
　　大總統申令據江北護軍使蔣雁行電稱睢宿泗縣一帶三元會匪聚衆起事該會係榮華會彌陀會白蓮敎各會匪所併合節經派兵痛剿拿獲首要并搜出黄表符咒等件現仍分飭搜捕務清餘孼等語匪徒創設邪敎例禁綦嚴况世界大勢日趨大同自宜首以闡明眞理開濬人民知識爲主豈尚容此等邪敎阻碍文化擾亂治安從前川楚敎匪順直拳匪皆因涓涓不塞釀成大患可爲殷鑒江北地方各會匪既經嚴予剿辦此等匪徒黨羽衆多難保不分布各省希圖煽惑着各都督巡按使曁各統兵長官轉飭所屬一體嚴地查禁以遏亂萌此令 
　　又令據上海鎭守使鄭汝成呈稱五月三十夜夜閘北巡警拿獲亂黨陳喬蔭王錦三二名搜出僞兵隊名單行兵草圖筆記等件並破獲小沙渡機關先後捕獲亂黨起出孫文僞示炸彈鎗械旗鼓僞印軍用各物曁毁壞鐵路器具多件訊據陳喬蔭供稱由廖轟卽廖醒魂介紹認識蔣介石即蔣子卿此次謀亂係蔣介石代表孫文主持一切僞示地圖及欵項均由蔣介石受孫文僞令給付並派該犯爲第一部隊長擔任潭子灣小沙渡曹家渡梵王渡一帶陳榮廷爲第二部隊長擔任眞茹一帶攻刼警署何元龍爲第三部隊長擔任毁壞鐵路電綫搶刧火車運甯銀欵約定是夜十一　放火起事襲攻寳山海門又訊據王錦三供認擔任第一部僞排長各等供不諱鈔錄供詞檢同證據呈請核示前來去年七月滬甯之亂首逆孫文等分遣黨羽招集無賴哄誘軍隊約期舉事迨聞敗耗首先遁逃認使地方慘遭浩刦中外商民莫不痛憤兹復遣脈死黨暗設機關紏約匪徒分謀僞隊長名希　　刧銀欵奪掠軍械毁壞路電佔據地方似此盜賊行爲實爲全國人民所共棄陳喬蔭王錦三兩犯甘心從逆罪不容誅着即一併就地正法其餘獲犯訊明分别擬辦蔣介石廖轟陳榮廷何元龍等現均在逃着各省都督巡按使及各統兵長官飭屬一體嚴拿務獲究辦以伸國法此令 
　　十六日大總統策令甘肅涇原道道尹秦望瀾甘肅渭川道道尹向蓽均著開缺另候任用此令 
　　又令任命王學伊爲甘肅涇原道道尹陳必淮爲甘肅甯夏道道尹龔慶霖爲甘肅渭川道道尹此令 
　　又令約法會議秘書長顧鰲呈請任命林步口爲秘書廳科長應照准此令 
　　又令陸軍總長叚祺瑞呈核覆熱河都統請補驍騎校員缺一案應准以擬正之都倫倉補驍騎校此令 
　　大總統申令約法會議議决審計院編制法兹公布之此令 
　　又令兹修正各省所屬道區域表黑龍江省龍江道區域公布之此令 
[專電]  
　　北京電上年派赴西藏宣慰之逹喇嘛歸言係取道印度懇求始得入藏藏中並無外人踨跡僅江孜及亞東兩關間有英人貿易又拉薩本源寺有一日本和尚達賴對於中國並無成見惟厦仲力主叛華（厦仲官名猶軍機大臣）蓋厦仲深恨中國長官聯豫鍾穎等所爲苛虐廟宇受害尤巨尹昌衡軍不甚文明曩所報勝負多不實現辦事官陸興祺向在印度人頗輕之 
　　北京電昨日（十六）平政院行開庭禮 
　　北京電參政院定二十日開院　　北京電四川巡按使陳廷傑電請施行徒囚實邊政策法典編查會議以流配久廢經費無着監督費事甚以爲難 
　　北京電政府昨接粤電銀行洋司櫃均已到本月内可將粤幣稽查收換 
　　南京電韓巡按使因運河水涸有碍農田已電請魯省將微山湖各閘一律開放藉資灌溉 
　　南京電馮都督日内赴京聞商議軍區問題 
　　南京電蘇省各縣承審員經費法部已准在該部司法收入項下撥用　　南京電巡按使通飭各縣嗣後華洋各商交易出具收據一律貼用印花 
　　南京電新簡金陵道尹王舍棠准月杪來寗履任後仍駐紥鎭江 
　　南京電鎭守使王廷楨昨日由滬回寗 
　　杭州電浙路國有已接收完竣交通部特派員鍾文耀曹復賡方仁元令日（十七）搭特别車囘滬 
[特約路透電]  
　　北京電中國警察近曾入葡人亞曼達君之宅各西報對於此事皆大書特書先是有一外國拍賣人受託出售宅内之物繼欲將各物移至拍賣室忽爲警察所阻警察令西崽首負擔守視各物之資任該西崽首則曾得有充分之保證此事之發生似由中國零星債戸反對拍賣之故各西報因警察不應入外人住宅均痛加詆斥惟據葡萄牙公使聲稱事起後警察長即至該使署報告一切且謂葡使如欲出售亞曼達宅内之物則華員即可撤銷抗議葡使顯以爲華商索債殊合情理故頗然警察之舉動該使旋與外交總長討論此事商定展緩拍賣及贊成警察此舉 
　　西安府電白狼率匪千餘人巳以迅疾之行動逃入南山白狼曾在隴省爲隴軍擊敗復在秦省西部爲趙倜之軍擊敗趙軍曾追匪至六十日之久白匪所過各地田禾被毁廬舍被焚白狼有時於二十四小時内行三百里之遥匪等現向商州進發 
　　張家口電察哈爾禁烟局行二次焚燬邪片禮都統及全國禁烟會代表萬國改良會代表均蒞場演說何統領謂彼施行禁烟律反抗者頗多惟仍擬竭力進行以盡責任是日焚燬邪片九千兩焑鎗一千枝 
[譯電]  
　　北京電據半官消息白狼已突圍而出復入秦省官軍統領郭某聞巳陣亡白狼現距西安府約二十基洛密達之遥 
　　北京電亞細亞日報現復抨擊梁士詒譏其爲四面周到之人且謂梁士詒之訂借外債組織公司設立銀行實可亡國措詞頗爲激烈按該報乃鄂紳等員所辦　　北京電聞中比實業公司專事開採秦川兩省油礦梁士詒楊廷棟施肇曾（譯音）均爲贊助此舉之主要人物 
　　北京電聞中國各省油礦將分六區每區設總辦一員從事開採 
　　北京電中德商築魯省鐵路一事大約將於本星期内告竣兩方面均可滿意 
　　北京電參政之到京者共約五十人周馥袁樹勳瞿鴻　均在内豫料該院將於七月一日舉行開會禮 
　　北京電袁總統以策令宣布審計院條例該院由總統節制 
　　倫敦電平民議院今日開議時愛爾蘭事務大臣裴萊爾論及本月十一日所述國民黨義勇隊人數日增一節謂該隊之人目下每星期約增一萬五千人統一黨議員薛西爾君提出延會動議俾令大衆注意政府不能消弭愛爾蘭義勇隊存立之危險該動議定今夜討論質問之際首相愛斯奎士君曾謂政府所籌阻止國民黨輸運軍火之辦法較之在曷爾斯特施行者更爲嚴厲政府現正計劃一切彼望施於各處均能收效 
　　倫敦電女權黨一人謀在胡爾維區炸毁倫敦自來水池一所被覺未成現有警察晝夜守衞水池潘克赫斯特女士在獄絶飲食釋出亦然須候首相接見該黨代表而後已 
　　倫敦電前愛爾蘭皇后輪船失事遇救之加拿大救世軍一人曾在救世軍大會聲稱救世軍之被撈起者無一身朿救生圈蓋當臨難時皆予他人故也 
　　倫敦電今日（十六日）平民議院開會某議員質問蒙古曾否請外相葛電君委任代表前赴庫倫外交次官亞克倫君答稱據私家消息蒙古政府今擬歡迎英國代表惟蒙古政府尚無正式通告英政府之機云 
　　柏林電萬國禁烟大會巳在海牙開會土耳其與塞維亞均謝絶與會奥國已贊成條約大綱英國則巳自行及爲其屬地畫押 
　　巴黎電新内閣之宣言謂第一事須通過借欵及於預算案加入分等之入欵稅三年兵役制將嚴加實行須俟政府能提議減輕陸軍負擔而後巳衆議院已通過信任新内閣案同意者三百七十票否認者一百三十七票 
　　鈕約電墨西哥叛黨七千名四次進攻柴卡台卡斯卒爲官軍八千名擊敗兩軍臨陣各開機關槍以故死傷頗衆維拉將軍已派援隊馳往該處 
　　柏林電俄國東南鐵路借欵在倫敦發行僅得全額四分之一 
　　柏林電現有數國居間調停希土爭端以弭戰禍俄法戰　各一艘駛抵西米拉後該地得免暴動土耳其内務大臣已阻小亞西亞希臘僑民續行回國 
[要聞一]  
　　交通系（六月十四日）（遠生） 
此所謂交通系從廣義言之也何名廣義下文自明梁敦彥氏六月初一到交通部任後之態度及交通部之光景如何此乃一極好看之劇本早巳廣告在先未開幕前人人所望眼欲穿之一幕也（無論好意恶意）以余所確聞者如左 
　　開章明義之第一事卽梁氏之態度顯與前交通系標明旗幟之不同也原有之四秘書一人不留爲往日交通部中之所未見惟其中僅有二人爲葉次長所薦辟概謂爲葉派者非實其次則爲馮元鼎氏免官事梁氏到任後即到處喧傳將以麥信堅氏爲次長而交通部本已有兩次長（一）實缺次長之馮元鼎氏而兼川粤漢督辦者也（二）署理次長之葉恭綽氏兼路政局長者也此一事也說來頭緒紛繁兹分别言之如下 
　　交通總長贊成該部添設一次長之議余前談屑中已具言之此中卽含有三義第一義即明認以署哩之次長葉恭綽氏爲實缺次長第二義即　缺之馮元鼎氏將不得爲次長第三義即葉次長將不得兼路政局長是也故其結果爲馮　官葉補實麥新任 
　　譬如演劇馮氏决非劇中之主人公然即馮之一幕亦大有曲折蓋馮梁之不相得也久矣先此梁敦彥之爲津海關道實爲唐紹儀氏之後任而馮氏則唐之總文案也梁唐交代時唐竟將海關之賬結至月底爲止梁大不悅馮衣冠數數往見既不得見及見後則曰結至月底亦無不可但何以我尚未到任而賬已結也梁意蓋疑馮所爲故先本欲繼續用爲文案後竟不用此一事也及唐氏入外部爲堂官梁仍官於津辦一交涉爲唐氏特喚到京頗加詆諷梁亦頗疑爲馮之所爲此二事也故馮實爲唐派而中間又稍有變更然又非絶對的梁士詒氏之派以故官場中之所謂系者其複雜乃類於算學中之微分積分 
 
 

Page 3

 
 
徐相國網羅一切故萬流奔進其督辦津浦鐵路時朱啓鈐馮元鼎氏實始終之故馮氏者又實徐相國所賞識者也民國成立後施肇基爲交通總長即力拉馮氏爲次長滿氏勉諾之而唐氏忽大不悅謂何不先商之我馮氏大憤即辭職赴京面告唐氏謂請公打聽我並不願爲次長並非我運動得來者唐力加慰留强而後可然以交通部之班次論則葉氏當然爲次長葉既力辭而實對於馮之爲次長又有一種不可名言之氣味故葉氐辭代理次長時（馮督辦川粤路時命令以葉代理葉力辭）其呈文中之意有先此眞除已以才力不及力辭今何得更爲代理之意恰巧川粤漢鐵路之局再三敗壞於偉人之手譚人鳳未辦一事耗至十四萬以上債權者嘖有煩言及黄興既去交通部頗難於後繼之人其結果乃曰不如就叫次長去罷於是則大可杜運動之門而收監督統一之效故馮氏乃以本官而出爲督辦以其本爲閏位之一次長故後繼之席當然屬之於正統之葉氏馮氏雖赴差次而債權者之交涉仍不能離北京之中心故馮氏遂久在京照例本不須代理然一把交椅久久不能讓出實際上之次長遂歸葉氏矣此亦一奇觀也 
　　如上所言馮氏絶非今日之所謂狹義的交通系中人物本無去之之必要而以與梁敦彥氏特别之原因遂不能不首先去位或謂其近因爲梁氏電致詹天佑氏令爲交通次長詹辭電悞達馮馮不能不辭或謂梁實調之使去耍之馮之決不能不請辭職固不能不謂之自動與他動參半也 
　　馮辭職呈上後袁意尚主慰留即楊左丞士琦氏亦謂恐未便遽易生手然梁總長既力主許之則亦未便拂其意因决以詹天佑氏爲督辦周炳蔚氏爲會辦周者楊氏所力保外間傳言凡楊氏對於交通部之脈絡上之運行皆周爲之者總之楊氏勢力固已漸入於交通矣 
　　今吾漸絮絮及於劇中之主人公矣葉恭綽氏不幸而爲交通部中之第一注意人物其注意之點卽在路政局蓋葉氏自前清爲鐵路總局提調以來除盛宣懷時代稍頓挫外自始至今無論改爲路政局或路政司無論葉氏爲司長爲局長或爲次長蓋未嘗失其路政上主人之地位以次長而兼督辦各路之職權實水免有因人立制之嫌故今之不悅葉者並不病其爲次長特病其不離路政局耳故今葉氏既實補次長卽爲另任鐵路局長之先聲至繼任何人詢之當局中人均秘不肯說或謂爲權量氏固决非實或謂爲詹天佑氏然詹固將任爲川粤漢督辦者也現各部大抵總次長均同室故交通部亦然大堂之上左室爲繼次長室其對過之右室卽爲秘書室今聞交通之總次長將離室而居次長將搬家至秘書室秘書室將搬家至總務處或謂梁意或謂葉所請然其主因固由總長處斷公事絶不諮詢次長次長枯坐無聊乃有不能不搬家之勢也 
　　報載又有查賬之說亦實有之一日總長命其秘書往各局司查問賬目而已並非如盛宣懷時代之特設查賬處之張皇也至所謂各參事均將辭職之說不確 
　　又梁氏一日因津浦路局借欵事有不明瞭處例須問之次長顧不之問特令津浦總辦趙慶華氏來部詢問每逢部員問事其原因複雜者輒問何以不先告我我何以不知道（大抵借欵交涉爲多）故部中人以總長對於部員顯露一種懷疑之態度莫不惴惴 
　　梁氏每日約四五時到部頗匆匆又以新到部不接洽故公事甚遲滯有上旬之例行公事而至今尚未發出者 
　　質言之今中立一派對於梁氏整頓部務之前途頗有不能樂觀之勢記者今日則尚未敢斷定然公平論之舊日之交通部固有絶好行政手腕之官僚未可屏棄一切故整頓部務剔除獘端則可也必對於舊日人物一切懷疑而以黨同伐異之見行之則不可也 
[稅務處亦允賽品免稅]  
　　籌備巴拿馬賽會事務局請賽品免稅一事經財政部核准稅務處梁督辦爲提倡實業起見亦極表示贊同昨巳以稅務處名義飭行總稅務司轉飭各該關稅務司照辦其通飭原文如下案查籌備巴拿馬賽會事務局請賽品免稅一事前經本處以赴賽物品應援照向章予限補稅等因函達財政部在案兹准函覆據該局函請准照南洋勸業會成案及聖路易先例將此次赴賽物品一概豁免稅釐並擬寛定轉運期限迅賜核覆等情查該局所請豁免稅釐原爲提倡國貨奬勵海外貿易起見本部擬即照准至海關具保補稅一節本係歴來辦理成案惟現在商業凋敝國際貿易尤形減色似應略有變通以示鼓勵擬准將補稅辦法並行豁免但賽品轉運到滬時仍應由經理人將物品件數價值開單報關立案將來賽會期滿回國時運回若干售出若干一併詳具清單報由海關分報部處查核他項商人及别種賽會均不得援以爲例至該局原呈内所稱改訂轉運期限一節既據稱交通不便省分須十月間方能運滬自應准其酌寛期限以便轉運應鈔原函請查照核覆等因前來查該局以商業凋零遠涉重洋諸多裹足非稍予利益難望踴躍進行一再呈請免補稅釐作爲政府之補助金財政部業已慨免釐捐本處爲提倡實業起見自當加意贊同應准如所請量予變通豁免具保限期補稅各辦法惟所有賽品於出口時應開列詳細清單報關立案將來回國時仍聲明運回若干售出若干其售出之數應補納稅項若干即免其繳納以該欵作爲補助該商之費以示體恤而昭奬勵仍應由該關彚册分報部處備案所有他商曁他處賽會均不得援以爲例至所請寛訂轉運期限一節亦應一併照准相應飭行總稅務司轉飭各該關稅務司遵辦此飭 
[各省道尹之一夕話]  
　　任命之標準新外官制改定每省劃分爲道區所有各道之道尹政府刻正陸續加以任命聞總統以道尹爲地方重要之官非得勝任人才不足以安民而治國故此次任命道尹非常鄭重其選擇之標準一必於行政素有經驗確著成績者二曾經政事堂以觀察使存記或經地方巡按使保薦者三通於國學并於新學問亦知大綱者四在前清有府道之資格或在民國曾任薦任官以上者五熟於某道地方之風俗民情者具此數端然後加以任命云 
　　公署之組織政治討論會提議道尹公署之組織特設總務廳職掌編輯統計收發文件記縣知事功過本署財政出入另設二科第一科（一）關於全道或一縣以上警察衞生賑卹救濟（一）道路路程宗敎禮俗（一）征兵征發（一）選舉事項（一）官産官物土地第二科（一）敎育（一）學藝（一農林工商一）内河航政（一）水陸運輸已咨政事堂通令各省巡按使轉飭遵照矣 
　　廻避之問題此次新放道尹由裁缺之簡任官及卓有成績之參僉事簡充者固不乏人而以舊觀察使留任者實居多數且本省人員尚未遽行廻避聞總統及國務卿以道尹與地方有密切之關係本省人員若能與地方相宜亦可勿庸過事更動致滋紛擾其政策蓋純取穩健主義也 
[雜評一（無名）]  
　　徒與流徒則聚無數無用之人而養之流則驅有罪之人而使之生利此刑法家之經濟計算也俄國西比利亞之開闢之藉流犯之力而中國政府則以經費無着監督費事遂廢流而存徒其亦畏難省事苟且偷安之一端矣流且有所難况望其能遷民 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[西報中之孫文新主張]  
　　字林報云下載之二書承某某寄至本館（字林報自謂）其爲誠實固吾人所深信者也第一書乃著名革命黨所作其文曰余與逸仙進行革命主義屈指計之巳十二載矣余　夫年之變故而猶託生人世此誠不可思議之事夫哥人既巳宣布宗旨以維持母國土地之完全爲己任今閱　仙致日本某國貴之書令余爲之驚愕失措書中所云簡直欲將中國降爲藩屬如印度然孫逸仙之於中國誠無異李完用之於朝鮮也逸仙之主張全違余之初志余實未便再與共事余今宣布此書俾吾黨中人得知逸仙近今之怪狀而加以深思焉逸仙致日本某顯貴之書如下 
　　僕今以日本之願輔助中國實行改革陳告足下蓋行此政策實足挽救遠東之危局也中國今顯開放全國以供日本經營工商實業藉酬日本輔助之厚意中日兩國今如唇齒相依所籌計畫如得實行則其結果必可彼此相利日本可因以躍登世界最大國之前列與英國佔同一之地位而中國則可因以維持土地之完全發達固藏之利源而成亞洲大陸富國之一中日於是乃得彼此相助維持世界之和平而令其文化得臻更高之程度如此偉大之事業誠全球歴史所未有時機已熟不可坐失故僕望足下熟思下陳各節曩者中國受前清虐政之害國民羣起攻之以期剗除專制建設共和民黨尊重人道主義求減流血之慘禍於是南北議和清帝遜位旋舉袁氏爲中華民國之總統袁於履任之日宣誓永遵憲法竭忠中華民國距意此後舉　直違憲法偕越權限名曰共和實同專制以故國民極爲憤懣顧無法可抒其憂袁之專制雖過清室而於全國之威望遠不及之兩年以來四方擾亂即因此故民黨必有一日挺然而起再興革命實可豫决惟如不得輔助全恃本力則難豫定何日始能底於成功設當破壞之時代有强國仗義輔助則戰禍不致延久不特可免内部之大亂且可消除外國之糾葛蓋日本逼年中國其一之興亡其影響必及於其他革命黨之所以必先乞助於日本者實勢所必然也夫一國當建　之時代如改革行政訓練陸軍推廣敎育振興實業諸事既着手開辦則必借才先進之國　資臂助中日兩國同種同文革命黨之望助於日本固有極大之理由日本扶助中國整頓政敎發達利源之後則兩國之政府人民將較他國格外相親中國將開放全國商業要埠以納日本之工商日本可於中國商業操專利之權中國遇有時機尚擬脫離從前國際交涉之　縳修改不公允之條約倚助日本辦理外交問題且將就正日本改革法律及裁判監獄之制更　　進者日本可先承認取消領事裁判權此舉既成實利日人　日人從此可雜居内地也逮中國收回海關管理權時則中日更可締結商業聯盟日本以製造品運入中國中國以生料運入日本均免徵稅日本商工業之　　可與中國天然利源之發　携手進行夫大不列顚僅區區數島耳面　甚小其勢力則足　　全球其故蓋由得印度以爲其大商場各國乃不能與之　爭商　　固盡人皆知者也日本天然之利源全巳告竭已無經營之餘地中國大而且富其利源尚待發　故日本可以不經困難不需戌兵之費而在中國得大商場如英國之於印度然故其利益之大行將倍之僕前　日本將　登世界最大國之前列卽此意也（未完） 
[庫倫以借債苟延殘喘]  
　　庫倫活佛之懇求庫倫自獨立以來全以借欵爲養命之源從前雖借得一千萬盧布早巳不　而飛現在又一貧如洗各機關之薪俸皆壓至四個月未能發放而軍餉亦壓至三月有餘彼之陸軍大臣陶什陶向其財政大臣松彥光汗聲明兩星期内所有積欠軍餉不能一律發放軍士倘有變幻予卽不負責任等語松彥光汗聞言甚爲焦灼然舍借欵二字仍無别策可以補救於是與活佛哲布尊丹巴商議暫向俄通融小借欵以救眉急活佛無如何只得允諾隂曆五月初二日松彦光汗遂親往俄亞銀行與該總辦舍利結耶商借羗洋五十萬盧布以六個月爲期用庫城之牲畜捐爲抵押品月利八釐該總辦業經允許惟雙方訂立合同必須經俄駐　總監簽字方爲有效故現在活佛正懇求俄總監認可云 
　　呼倫統領之請安呼倫統領桂恒因庫欵如洗兵餉積壓遇久恐有譁變之虞與勝　商誠向俄亞銀行借短期欵十萬盧布以半年爲期借端陽佳節大設筵宴請俄領事及該銀行總辦酒過數巡先由桂恒向該總辦提議借欵一事該總辦問及抵押品桂恒謂本城之内共有烟館若干賭局若干每日可收捐若干卽以此爲抵該領事笑謂以烟賭借欵不惟千古之奇聞亦實足爲各國恥也勝福見事不諧乃向該領事云呼城兵餉數月未發萬一有變則全城商民必遭浩劫貴銀行不爲利息計即權作救一城之商民而巳言罷向該領事等再三請安該總辦無法但曰此事非一言可以解决請異日再議遂不俟席終而散 
[京報對於神田生氏之駁議]  
　　日本朝日新聞記者神田生氏論中國財政文京報多有駁議神田生氏以爲譯文多誤復申駁辯兹將亞細亞報十四日對於神田生氏所記之原文錄下近見日本朝日新聞連日登載北京特派員神田生氏議論中國財政各事議不無　規之言然實多訛誤之處兹舉其大者結爲糾正如左原報（謂朝日新聞）載中國政府最好會議獨有急於燃眉之財政會議今尚繼續開會有幾許效果皆不可解而中央及各省財政則困難如故也云云按民國成立以來財政困難原不必諱自中央召集財政會議　求衆見切實總覈整頓賦稅以期收入增多裁减冗濫以期支出減少現在直隷奉天諸省田賦歲入約可增收三四百萬元不等江蘇四川湖南諸省裁減軍事等費約可歲省二三百萬元不等除邊府省分微有不敷隨時協濟外腹地各省每月以其盈餘解歸中央内外相維財政已日見活潑大異曩時廣東整頓紙幣近亦頗著成效所謂困難如故殆非事實原報載中央政府經費除去軍事費外每月需五六百萬元擬减至二百萬元各省民政費每年需二百萬元者使以五十萬元包辦云云按民國元年六月以來中央支出　償　而期借欵及支付保息外軍政兩費無逾六百萬元者現仍　　　　力求　實亦無減至二百萬元之說至各省事務繁簡不　現在核定三年度概算均就事實之必需酌量支配總期費省而事無不舉至所稱各省年需二百萬元者以五十萬包辦尤爲情理所無蓋各省經常臨時費用均　項詳列數目呈　由中央核准方能開支也原報載第一次借欵投於解散軍隊僅及其半而於軍事費之節减仍無影響按第一次善後借欵合同丁號附件各省裁兵費僅有一千七百萬元左右其十分之九巳充江浙皖鄂圖粤等省裁兵之用已經裁撤各軍所發之欵均有收據可查其十分之一尚存銀行團以備其他各省裁兵時支取試取各省軍費三年概算數與二年度比較巳經銳減實行之效可以見矣原報載鹽稅最近報告一年可得四千萬元　契稅預算可得五百四十四萬元云云按鹽務署計算本年鹽稅可得六千萬元左右至各省驗契稅收入巳解部者有六百萬元嗣後仍賡續辦理收欵未解者甚多其數尚未可預計也以上各節就該報所載證諸現在事實多有不符深恐以訛傳訛特略舉數端如此其他不根之談自不待置辯矣 
[審計院編制法案之二三兩讀通過情形]  
　　昨日（十三）約法會議開會巳將審計院編制法案二三兩讀一律通過即日咨交總統公佈其條文已詳記十六日本報兹將其開會情形紀錄如下昨日約法會議下午二時十五分開會議長孫少侯主席議員出席者四十餘人秘書報告文件後即照本日議事日程開議本日議事日程爲審計院編制法二讀按照議事規則逐條討論表决自第一條至第十五條皆無討論均照審查報告通過二讀終了後由孫議長宣告省略三讀會手續卽時開三讀會謂按照本會議議事規則二讀會終了後三讀會隔二日行之伹有政府委員之要求或議長及議員五人以上之提議得卽時開三讀會本席按照此條之規定省略三讀會手續即時行三讀形式諸君對於本案條文如有字句上之修正请提出討論當由原審查員鄧鎔將整理條項文句之處略爲說明衆無疑義主席以全案付起立表决在場議員四十一人全體起立可决主席宣告三讀終了時二時五十五分卽時繕完咨交總統公布並聲明本會議現將移往北海團城應休會一星期以便遷移並布置一切衆均認可遂由議長宣告議事已畢散會 
[北京發現之新謡]  
　　市政公所之息謡昨北京市政公所通告曰現在京都開辦處市政公所大家想都知道了而所以要開辦市政公所的緣故恐怕還不能夠人人皆知這個緣故要說明白他話長得狠過幾天本公所要辦一種白話通告把這個緣故用白話或淺顯的文字登出來按天分送　大家看看以免生疑現在就有一件事要給大家剖解剖解聽說近來有一種謡言說市政公所要拆珠寳市肉市一帶房屋拆去開辦一個大市場這話眞是離奇極了本公所現在兹没有計議此事實係謡傳大家儘管安心營業萬不可聽這種無影之談須知本公所是給大家籌辦公益的决不能無情無理隨便拆房所以特發通告傳衆周知大家看過之後務必彼此傳說以免爲謡言所誤等到本公所的白話通告組織出來大家一看就可以知道辦理市政的益處就不至再有這等謡言了特此通知 
　　英法密約之謡傳京面云近日日本各新聞盛傳英法將　結對華密約以擴充利權範圍兹將東京時事新報所載英法密約一節譯如下以供留心外交時事者之參考最近英法兩國關於對華政策力採共同行動即法國承認英國於長江沿岸之自由行動英國承認法國於雲南及廣東廣西間之自由行動風傳兩國各爲擴張利權起見不日將締結英法密約云據北京電報則所傳雖未能確切然亦非全屬子虚或者英法兩國另有特别事業企圖各互認其地位亦未可知惟據某外交家所談則謂此說不足憑信第一英國素不喜與他國訂立密約而現今自由黨政府尤甚第二假使密約說確則議院必起而質問届時政府勢不得不說明事由而於是所謂密約者終必暴露於外第三即令英政府巳與法國訂立密約則政府必强令英國實業家不入法國範圍内然由英國國情而言勢有所不能故此種密約風說純屬臆測云 
[整頓敎育之文章]  
敎育部關於年來風氣日趨窳敗推原其故皆以辦學人士暮氣太深浸淫及於學生社會無不有伈伈俔俔之怪象此其患不僅深中於敎育界政治之動摇不定國民之思想簡單亦以此爲受病之原近特發布通飭以申誥誡如左爲飭知事我國興學廿稔於兹邇來風氣之推遷思想之表著凡百事業之所演成在在與敎育爲因應造端弗愼流毒孔長伏讀大總統四月二日敎令須知貧弱尚不足憂惟敎育不良乃眞無富强之望本總長服　斯語益用悚惶有不能不本其劌心怵目之敎育弊端爲我全國最尊敬之學校管理員敎員最親愛之學校學生曁社會一般最有望之青年告者凡國虔之演造與其人民智德有最深之關係國家在世界上欲得最大之榮譽尤賴國民有强固不撓之精神及任重致遠之能力道在各盡其職各展其長極深研幾終始不懈此其事爲之表率者學校管理員敎員育成之以供異日用者學校學生錯綜互見蒸成習尚者社會青年也本總長執此以律我敎育界不幸多得其反分析言之學校首重訓練今也嚴則失活潑之風寛則養其驕縱之習訓練方法缺然不講中庸之道遂以難能敎亦多術今之爲敎者非敷衍　責不事深求卽微引過繁徒勞注入學生乏自　之力敎員無指導之力一旦措於實用諸多格扞管理員敎員對於學生存五日京兆之心學生對於學校懷借徑終南之想學風日壞職是之由至於社會一般青年或志行脆弱易於扇摇或意氣囂張不遵常軌總上數端實根通病通病維何全國學生多樂苟近而略遠圖喜因循而憚研究惰氣彌滿匪朝伊夕作心害政作政害事循是不變豈伹無學國何以存本總長際此建新伊始百廢待興謂經費縱極萬難尚可設法籌措而此學校敎育社會敎育設非根本振刷去其惰性則擲金虚牝貽患安窮本總長在職一日惟有續誠持　釐正其制度整理其機關貫澈敎育上之指針以上副大總統興學育才之至意而所殷殷屬望者尤任學校社會兩方之人士務各發舒志氣昌明學術以立富强之基礎　共勉之此佈 
[廣東巡按使署祝壽之大舉動]  
　　粤巡按使李開侁君之太夫人八秩壽辰本爲隂暦六月十一日因民國改用陽曆故巡按使卽以陽歷爲準不復拘泥舊制十日晨早各司員已紛紛到署預祝兹將種種情形略紀如下東西轅門均擺列生花盆景滿掛日本燈籠入轅門百餘步卽至該署頭門門前懸掛彩紅各柱繞以榕樹葉沿路有生花盆景點綴并有用花砌成大福字五個大堂口則有生花横額一面題曰仁壽同登該處經已陳設華　二門則有五色縐紗結成蝠鼠啣一壽字滿佈電燈聞係某廳長所送其壽帳壽屏壽序等則巳觸目皆是是處左邊爲四司辦公所右邊爲巡按使住眷（即舊日之上房）各來實到署道賀即在此處行禮再進爲新建洋花廳正中高掛鄧警廳之壽帳一張精緻絶倫右掛壽帳一張滿繡嘉禾係四司所送者欵式亦佳餘雖美不勝收然難一一述及實業司辦公廳之戲檯除裝配種種景緻外棚面復以生花砌成各種故事香氣四溢撲人鼻觀來實觀劇均登樓上樓中羅列籐椅數百張係纔由先施公司眞光公司及新興泰各店購回者并租賃花旗椅千餘張以爲宴客之用是日租賃傢具店檯椅爲之一空龍都督以是日來賓均屬重要人物特令該署副官馬如驤加派濟軍巡邏故兩面廻廊軍隊滿佈并發出襟章給與辦公人等一體佩帶以便稽查至署内引導員及招待員等則派財政司第一科科長宋壽崑第二科科長汪希程管理茶烟酒水等則派庶務員鄧督靈郭少帆二人管理其一切佈置聞由鄧警廳每日於一點鐘後到署親爲料理故能完備或謂在該署演戲祝壽者除前清瑞麟及李翰章二人外此爲第三次之盛會云 
及至十一日各文武官員之到署道賀者車蓋如雲女賓道喜者亦絡繹不絶粉香鬢影令人目眩神迷李太夫人身穿盛服顫顫巍巍出與諸女客周旋是日來賓雖衆因招待甚多故能彬彬有禮秩序井然至署中人員是日并准給假一天以誌慶典署前一帶地方恐有閒人溷跡故正南街南頭華寗里南頭及衞邊街華寗里北頭兩處　閘均加派軍士駐守東西兩轅門不准閒　來往署内則由警廳派撥一區警察念名二區警察念名并由金庫撥來特務警察十六名所有出入人等均歸警察盤詰非佩帶襟章者不能闖進國中興戲班上場搬入大小戲箱時亦搜查一過始行放進旋指定二門内東便過路爲該班伶人往來之地每人給以一票俾作出入憑証九日三時戲卽開演先演香山大賀壽續演男女加官聞囚有人愛閱小生聰拉車受辱千里駒演說驚夫二劇故特吩付班主於十一晚先演此二齣又聞某人報効之空前絶後大串砲係由東莞購回者長十二丈因烟花棚巳被風吹倒不能高掛乃分爲十二號掛於大杉上分次燃放聲甚瞭響紙色尤佳滿佈地上燦爛如　錦至大放烟火之舉因無棚巳作罷論是日巡按使派財政司長嚴夢繁敎育司長李守一在二堂充招待員内務實業兩司長則在戲檯下招待來賓女界招待昌則派某司長夫人爲領袖入夜後萬燈如雲鼓樂　鳴尤爲熱閙先是初十晚初傳龍督到來看戲各客肅然起立及後不來迨十一點鐘李巡按使僅到戲場一望其太夫人雷太君則坐一籐椅由四差官用手扶出慢步而行各當差軍警均賞酒肉各人持票到　豐　食　麫龍督宴畢亦到戲場一望云 
[雲南最近之匪警]  
　　鎭雄雲南鎭雄縣遠在極邊與川屬毗連故匪徒極多滋亂不巳月前該縣徐知事曾在母亨地方與匪接戰被匪擊傷左足尚未復原兹雲南都督府又接該縣來電謂五月二十日該縣徐知事又由亨赴縣屬之觀音溝地方緝獲著匪白松廷供稱因劉匪秉清被擒匪魁張佩林　平五糾約多人擬來亨劫獄先使該匪前來偵探據此正戒備間夜間果有匪二百餘人持槍將觀音溝圍住直向場内射擊知事又止帶兵二十名勢頗危迫當將白匪鎗斃并分伏場外抵禦天明力幾不支幸青錢（人名）帶隊來援匪始竄去後檢查格斃匪三人團民陣亡吳順清涂廣朝二人復即追至川邊生擒帶傷著匪王洪安陳興發謝潤咡三名奪獲快鎗三枝查該三犯係著匪有案可稽現復夥同抗官刧獄供認不諱電請軍府准將王洪安陳興發謝潤咡三名照特别匪案就地正法云云 
　　永昌永昌縣係在省城之西極稱繁盛匪徒亦多該縣所屬之摩哂地方向有巨匪謝盛昌素不安分匪黨極多先在該處聚賭爲生繼復抗剷烟苗日前該匪因與其兄分産爭執又復召集匪黨百餘人將其兄家室數口全數殺斃希圖覇佔産業該縣知事得報以該匪所爲實屬目無法紀　派兵警馳往拿辦詎行至該處該匪業巳避匿未能拿獲伹查出該匪私種烟苗尚多當即剷除詎該匪極爲忿恨又復召集五六百人聲稱報復剷烟之仇定期攻城縣知事得警請　軍隊前往捕拿該匪首謝某一見軍隊即率帶匪黨互相開戰幸官軍奮勇當將該匪拿獲並奪得快槍五枝刀矛無數 
　　廣南廣南縣遠在極邊與桂越毗連游匪甚多日前該縣之里太地方突來匪徒二百餘人將全場商民稅局搶劫槍斃巡警稅丁街民數命現又有大股游匪復欲劫奪廣南城池人民異常驚慌紛紛遷移該處官紳乃召集團丁先爲防堵惟無鎗碼難以鎭懾刻廣南蔣知事巳禀軍府請速發給快槍數百桿配足子彈運往援救 
地方通信 
[廣東]  
　　補用縣知事之新頭街日昨老城内華寗里各客棧有某某等新知事殆由京分發抵省者行裝冗重絡繹於途所帶家丁著黑號衣襟前大書廣東補用縣知事衞兵字樣徜徉道左是亦官場中之奇觀也 
　　軍官目中之重要匪犯十一日晨有肩負駁壳槍之軍官二人在長堤如意茶居吃茶　時有一人亦在此品茗該兩軍官以其形迹可疑俟其下　遂尾之至油欄門横街即上前拘捕此人 
 
 

Page 7

 
 
被提大呼救命　警聞聲馳至詢查情形兩軍官云此人篆重要匪犯遂將其搜查袋中有外國鈔票一大東　稱係天祥洋行之夥岑某隨將岑解往都督府訊辦云 
[山東]  
　　省城將宣告解嚴矣省城自去年七月宣告戒嚴瞬將一載近聞靳都督因省城地方現巳平靖特呈請總統宣告解嚴巳奉總統批准憊不日卽當實行也 
　　請奬外國敎員勳章聞公立法政專門學校呈請安按使略謂前清學部定章凡學校職員在職五年或三年以上者外國人得給予寳星查有日本東京地方裁判所判事法學士松野祐裔於前清宣統元年聘請到校敎授民刑訴訟法及民商法各科品行優良熱心敎育在校服務已歴五年前後畢業學生十數班實屬異常出力現在合同期滿不日回國擬請咨行銓叙局酌給勳章以示奬勵云云聞巡按使已咨請敎育總長核辦矣 
　　商校請辦實踐室陳列所之批詞商業專門學校前擬將勸業道墊欵一千元及該學歴年餘存之欵創辦商業實踐室及商品陳列室呈請巡按使核辦兹奉巡按使批示略謂該校呈請創辦商業實踐室及商品陳列室用意甚善但應支經費應由該校切實開列預算詳請核辦至該校之墊欵及餘欵仰速解送本署以清界限而免轇轕 
　　懲戒違犯校規之學生公立商業專門學校學生李之修前曾肄業烟臺海軍學校現又入商校肄業日前該校他班學生舉行學期試騐李在窗外竊視監學某君恐有傳遞情獘照章禁止李抗拒不服經監學禀明校長將李除名詎李於翌日下午四　竟闢入監學休息室將監學某君痛毆並以磚石將玻璃窗擊碎校長葉玉階君以該生如此不法　予除名不足以　辜現擬詳請巡按使通飭全省各學校如遇該生投考不准收錄並照章追繳校費以端學風而儆效尤云 
[南京]  
　　退伍兵士回籍七十四旅退伍兵士昨届回籍之期整列隊伍前往江干以便附輪返里軍樂導前循序漸進行抵下關時當由該處警察署長余君率同長警加意保護並親至江干以表歡送各退伍兵士亦均敬禮有加軍警感情於斯可見 
　　警廳捕獲妖道寗垣近忽發生一種妖言謂空中有一紙人能穿房入戸剪取小孩之陽具婦人之頭髮及雙乳一時風聲鶴　婦　皆驚是實好事之徒　言生　昨警察廳忽在東牌樓福來客棧内獲一三十餘歲之道士搜　木箱一只其中滿貯紙人竹剪曁雞鴨羽毛等件方知此種妖言必爲該道士所散播比卽帶回廳署嚴訊頃警廳又將該客棧主人　某傳廳訊問 
　　都督府改定辦公時刻都督府辦公時刻前本在十一二鐘之後現馮都督以天氣漸熱特將時刻提前於前日起全府人員一律於上午八句鐘到府辦公下午三旬鐘即行散　 
　　巡按使慰留蘇常道尹蘇州鎭守使殷君洪壽前經簡任爲江蘇蘇常道道尹兹巡按使署接閱殷君來電力請轉呈中央准予收回成命韓巡按使當卽電覆云元電悉公鎭守蘇垣民情愛戴今奉簡命正資保障　動歸思聞之深爲地方憂慮　公爲國爲民勉留豸節鈞亦不勝慶幸至懇至禱 
　　秦淮河發現紅蟲寗垣近日發生霍亂之症推其原因蓋由居民吸水不潔秦淮河近發現一種紅色水蟲無數據聞從前該河亦曾有紅蟲發現彼時疫癘爲患匪淺頃須籐醫院院長將城内外江水河水等十四種水質用高等純粹檢查法詳加考騐不日列表登報以示居民而便趨避云 
　　敎育團定期開考江蘇陸軍補助敎育團係就前陸軍中學校舊址鳩工改建久經落成所有敎職各員亦巳陸續派定現定於七月一日行入學試騐來團報名投考者絡繹不絶又陸軍警察學校附設　内亦於七月一日行開學禮云 
[鎭江]  
　　查獲私運鎗彈十二號上午十時有甲乙二人帶有桌椅長　等件至江邊擬搭大東小輪赴清江正在搬運上輪適有某稽查員在彼瞥見以萬彩跡可疑當將大木桌及木板櫈而用刀劈開均夾裝子彈爲數甚夥並有縛於椅上之鎗械多件其時甲乙見勢不佳乘　逃逸某稽查員當將所獲鎗彈一併解縣　再　究 
　　四公司併成五公司鎭埠開駛内河小輪上年巳由三公司併成招商戴生昌大東永和四公司嗣又有天泰一家與四公司爭利致上月清江通班同時跌價該業大受影響現有人從中勸和令天泰併入成爲五公司公訂劃一價不得私自減價昨日兩造均已允洽訂立合同嗣後五公司可聯爲一團體矣 
　　内務部注重鎭江警務鎭江商埠胶經内務部改警廳爲警所兹部中又恐不能得力致電韓巡按使謂鎭江改設警所伹能維持地方治安不　額定預算儘可酌量辦理云云觀此則鎭江警務自不可輿尋常疑境一例論矣 
　　巡開使派員購米長江巡閱使張少軒君現擬派員來　購辦軍米前日鎭關袁監督巳接韓巡按使電略謂奉陸軍部令長江巡閱使張君現派員在鎭江蕪湖一帶地方購辦軍米請飭各調卡免釐騐放等因袁監督巳遵照辦理矣 
[揚州]  
　　知事督捕蝗蜅江都謝知事苞廷以邵伯湖西下橋地方曾經飭委　隊前往會同董事撲捕蝗蜅兹又慮難於畫絶特於騐收　家涌閘工時順便前往督　併先令各糧役前往多召人夫聽候指揮 
　　調查城廂戸口揚州清鄕分局吳局長次臯近准謝苞廷知事　商以外籍游民稽查不易特請該局調查城廂戸口編定門牌以免奸宄容留爲害地方現并由縣知事飭令警察事務所張警長轉飭各區長警恊同編查矣 
[雜評二（步陶）]  
　　庫蒙人之借債庫蒙民族固以慄悍强健稱於世者也春秋佳日聞猶大開筵宴較量騎射以爲尚武之提倡此其人雅非伈伈俔俔苟求生活以聊永旦夕者所可同年而語今以借債故乃下首低眉强自屏息以請求俄總監之一睹其借欵不得者更以烟賭爲抵而增人齒冷至再三請安而無由博生權者之一顧甚矣夫錢魔之足以制服斯世而生人自立之雅非易易矣雖然彼民族之强武不若庫蒙而日以借欵爲生活且靦然不自知其交涉時之作狀態者其可哀抑又何如也嗚呼 
　　粤大吏之祝壽粤巡按使爲其太夫人祝壽官僚濟濟衣香馥馥籐椅數百張空前大報効誠近月來粤官場之一大歡宴也其時稱觴進祝者口中作何語不得詳然可斷其大抵皆吉慶語若曰爲祝壽故而搭棚爲搭棚而失足殞身之小工無無其撫卹不撫卹誰其敢道及一字者嗚呼彼雖貧賤獨非人子也耶今乃以爲人母祝壽故而使筱貧苦人之母無以終其養贍抑何人世之幸不幸者若此其不可以理喻耶臣門閙如市人命賤於草我於此乃感念不置焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動大會選定幹事]  
　　中日菲律賓暹羅四國體育家將於本年十月六日至十三日在上海舉行第二次遠東運動大會今方從事籌備已兩誌本報該會贊成員領袖爲袁大總統贊成員爲黎副總統等二十七人亦巳備載兹悉該會執行部部長爲伍廷芳君幹事員爲張伯苓君何開君會員爲聶其杰君名譽書記員爲克洛克君均曩時所推定昨又假座青年會選定唐少川君爲欵待部幹事長朱榜生君爲欵待部書記員貝潤生君爲售劵部幹事長曹雪賡君爲售劵部書記員鍾文耀君爲交通部幹事長韓玉麐君爲交通部書記員聶其杰君爲奬品部幹事長蕭智吉君爲奬品部書記員鄺富灼君爲佈告部幹事長楊心一君爲佈告部書記員虞洽卿君爲場地部幹事長張予權君爲場地部書記員王正廷君爲運動部幹事長朱庭祺君爲運動部書記員各部書記員組成一總幹事部王正廷君爲總幹事長每星期開會一次討論籌備方法聞十九日五點一刻尚須在青年會開會選任各部幹事員云 
[海軍司令部有裁撤消息]  
　　駐滬海軍司令部昨得京電云現任海軍總司令李鼎新將調入總統府統率辦事處任事其上海所奉有明文先電佈聞云云 
　　又一消息云浙省軍港現已規畫完備瞬即設局開辦兹因中央對於海軍亦取嚴格的統一主義將上海之總司令處以及各分司令處裁撤改設第一第二艦隊司令處及練習艦隊司令處設各司令處司令官以北洋爲第一艦隊南洋爲第二艦隊將來象山灣一港亦隷第二艦隊惟兩大艦隊外尚需分組各支隊以備塡紮浙洋舟山海門玉環各艦線亦正在政府審查中大約海軍官制發表後浙港當由第二艦隊司令派員立局至劉總長南下之信需俟官制議决始可起程而次長李和則將於日内赴各海灣查勘事畢約一星期届時須繞道赴杭領略湖山風景云 
[陳喬蔭王錦三均處死刑]  
　　閘北警廳前在小沙渡地方破獲黨人機關並捕獲首要陳喬蔭王錦三及李小寳等九名均經解送鎭守使署發交軍法科訊鞫在案兹軍法科長以陳喬蔭王錦三二人確係蓄意在滬舉事之首魁均應處以死刑業已呈由鄭鎭守使電奉馮都督復電飭卽執行死刑故於昨日午後七時由軍法科飭將陳王二人綁赴製造局内西炮台槍斃所有罪狀明日補錄按此則可與第一張命令欄參觀 
[會查美孕公司之亂時損失]  
　　美商美孚煤油公司去年亂事所受損失曾列欵開單報由該國駐京公使與外交部交涉要求賠償當經部中允許按照賠償各國章程辦理令飭駐滬特派交涉員先行審查報部核辦在案昨日交涉署照會駐滬美總領事薩門司君略謂本署現派科員吳正甫楊小堂　赴貴總領事署接洽即請派員會同前往美孚公司實地調查損失以憑報部核辦等因當經美領薩君派員會同前往調查矣 
[通飭小刀會匪]  
　　上海知事署及警廳長接江蘇巡按使公署通飭文云爲飭知事據署理江寗縣知事樊溥霖詳稱據警務長佘奮庸呈稱道靜鄕區長徐同　星報本月二十二日據曹村鎭民人耿益年來區報告帮匪沈瑞貴做衣不給工資反來尋衅將民人之父毆傷並擄去衣物等件叩乞騐明提訊等情前來查沈瑞貴居住曹村王家渡地方向以宰牛聚賭爲生遇事逞凶綽號小天王本係著名小刀會匪前私藏逃軍快鎗經其族長沈祥幹來區報告後區長勒令將鎗繳局取具沈瑞貴改過切結並取具族人沈祥富等保狀始未深究兹據耿益年報告該會匪如此情形實屬不法已極當帶領長警五名親自往提詎料會匪沈瑞貴率領黨徒王福喜周三伢周順伢王老九晚伢等約百餘人各持妃棍鍬鋤抗拒凶打傷巡士黄有福奪去快槍一支又將區長打得遍體鱗傷並搶去懷中手槍及軍刀軍帽等件隨時分散似此情形如同叛逆理合具文呈報仰祈轉呈派隊多名密拿嚴辦以除凶暴而安地方等情並附呈報告保狀保結四件據此理合據情呈報等情前來旋據該區長帶同受傷巡士一名來所投騐當經復驗屬實查該帮匪沈瑞貴著名小刀會匪綽號小天王前次私藏快鎗曾具改過切結在案乃仍怙惡不悛無端尋釁毆人擄物巳屬目無法紀迨至拘拿竟敢紏黨百餘打傷區長巡士尤爲凶惡昭著除派警務長帶警緝拏外理合具文呈報仰祈鑒核俯賜通令各縣知事曁各警局一體協緝務獲解究實爲公便等情據此除批示外合亟飭知各該知事廳長一體協緝務獲解究此飭 
[研訊裘美根之秘密]  
　　浙江偵探員俞某日前在邑廟桂花廳緝獲黨魁王逸部下暗殺隊長裘美根解交滬南警察分廳收押候訊等情已誌前報兹經該廳司法課將裘提案嚴訊因裘對於近來江浙各暗殺案多有重大關係訊供宜守秘密故提訊時特選言語謹愼素不識字之保安隊士四人在庭承值此外警探等人概不准闌入竊聽以防洩露聞提訊之結果供出同黨二十餘人散佈滬地云 
[陝省遭匪蹂躪後之慘狀]  
　　本埠紅十字會自白狼騷擾皖豫各省即電知該處紅十字分會並派專員携欵往賑六霍災民來蘇有望後匪衆北竄陝甘數十州縣人民房屋牲畜俱遭蹂躪該會迭接各省都督省長義紳函電乞振遂由總辦事處分電各敎士調查災情昨據西安沙洛克敎士來電云沈副會長鑒白狼雖離陝境向南而去陝境二十餘州縣房屋盡燬牲畜俱無百姓被殺被傷者扁地如麻慘不忍言尤以鄠縣盩厔郿縣及郿以西及南爲最苦貴會如能援救處當盡監放之責祈函復沙洛克 
[通飭地方官保護行商]  
　　滬海道尹公署接江蘇巡按使公署通飭文云爲飭知事准内務部咨開准農商部函開現據全國商會聯合會總事務所文稱據四川資中商會提議保護行商一案大致謂各地散兵勾結匪黨水陸商人銀兩貨物多被搶刧擬請政府特加保護等語當當經公同討論僉以爲應請農商部咨内務部分行各省俾商人得照向章呈請地方官給照保護等情抄錄原送議案函請核辦到部查近年商業凋敝異常亟應設法維持以促進步該聯合會所請由地方官給照保護一節係爲預防損失起見尚屬可行除分行外相應抄錄原文曁議案咨行查照希即轉飭各該地方官一體查照保護可也等因准此合即照錄原文曁議案飭知該道尹仰即一體查照辦理此飭 
　　附全國商會聯合會呈農商部原文全國商會聯合會總事務所爲呈請事竊照本會第一次大會據四川資中商會提議保護行商一案大致謂各地散兵勾結匪黨陸路則搶刦頻仍水道亦每多侵掠行旅裹足咸有戒心商民對於國家銷場有稅出産有稅其他關隘通過莫不有稅既盡納稅之義務應享保護之權利而地方官吏不聞籌一策畫一計以保護行商殊堪浩歎上年胡都督曾頒軍隊護送商銀章程行之未久遽爾中止近來各處搶銀之案層見迭出而刦奪貨物亦時有所聞若不亟國善後商業前途何堪設想請由本會呈請政府設法維持等語經公會討論僉以時局不靖商銀被刧商貨被奪之案幾於無省蔑有挽救之法惟有由本會呈請大部轉咨内務部分行各省都督民政長按照向章由商人所在地呈明觀察使或關監督或地方行政官給照保護全體贊同遂得通過本會會議既竣自應按照議决　案分别執行理合檢同議案具文呈請伏乞大部鑒核迅予轉咨内務部通行各省都督民政長轉飭地方各行政官給照護實爲公便謹呈 
[蘇省出品展覽會紀事（十）（七）]  
　　評議部續行開會江蘇籌備巴拿馬賽會出品展覽會評議員前日開會公推賈豐臻劉雲昭爲正副部長等情已誌昨報昨日下午二時繼續開會首由賈部長云諸君承各縣學商農各團之推舉而來分門擔任農會中推舉之評議員可就關於農業出品上之評議其他敎育會或商會各團體之評議員均可照此分頭擔任俾各駕輕就熟現在距預定評議時間僅有八天爲時已不多故擬備小洋簿發與諸君各就逐件評議而記錄之俟今日購得明晨當可發與諸君記錄後可發於書記云云顧君云評議時期尚有七天連今日僅八天賈君意見購洋簿記錄此法甚好某君謂用洋簿記錄必須每日交卷某君謂照評議辦法分各自評議及共同評議二種以上所述乃各自評議問題至共同評議應定何日開會某君謂各自評議佔五天以本月十八號至廿二號爲止其餘廿三廿四兩日爲共同評議日期賈君贊成當付表决經多數起立贊成議既定逐宣告散會計是日到會評議員共七十人散會時已四句鐘矣 
　　廣西省出品已到廣西省出品已於十六日由協辦員湯實含帮運員吳耀堂押運到滬計出品共三十餘箱當由江蘇協會派員招待并預備陳列矣 
　　工巡捐局函請貼欵小南門外陸家浜一帶馬路年久失修此次因開展覽會經韓省長令飭工巡捐局修砌以利交通日昨蘇省協會接工巡捐局朱局長來函以奉省令翻修該浜道路現已工竣計需工料洋二千四百餘元已經局中支發惟局欵支絀請貴會酌量貼助云云該會主任以事關動欵未便擅專擬呈請省公署核示遵行云 
[調查遣撫軍官之表式]  
　　遣撫軍官調查所將調查事宜規定詳細表式以便受撫人員照塡履歴其表式如下（姓名）（籍貫）原籍寄籍省縣村鄕鎭（年歲）（出身）（家族）曾祖父母祖父母父母弟兄妻子女（官階）已補官未補官（住址）（曾充何職）（亂時之職務及被脅情形）（何日到滬及現在景况）（將來志願）（年月日） 
[註銷徐傳友通緝案]  
　　上海鄭鎭守使前日接江蘇巡按使咨開准内務部咨開前准安微民政長呈稱建德縣知事王人鵬呈據該縣紳學商各界合詞聲請關於皖省通緝案内前經取消之省議會議員徐傳友自被嫌　深自愧悟請予註銷前案等情當經本部據情呈奉大總統批該犯徐傳友既知愧悟准將通緝原案撤銷從寛免予究辦等因奉此除分行外電請轉飭各屬一體註銷等因除通令外咨請查賑云云昨由鄭鎭守使通令各軍警查照矣 
[聯鯨艦駛寗協防]  
　　駐滬海軍司令部昨接馮蘇都督來　以現在寗垣江口所泊軍艦不敷調派希速添派一艦來寗協防等因業由代理總司令林君飭聯鯨軍艦由滬開往南京防護矣 
[法庭暫改獨任審判]  
　　上海地方審判檢察兩廳昨日發出會銜示諭云爲示知事本年六月十三日奉江蘇高等審檢廳飭内開案奉司法部青電開本部呈奉批准將各省高等地方廳在三年五月三十一日以前未結各案向用合議審判者一律均暫以獨任審判行之但高等廳上告案件不在此例仰即飭遵等因除本廳會議遵辦外合亟飭仰該廳即便照辦並出示人民知悉此飭等因奉此本廳自應遵照辦理凡在三年五月三十一日以前未結各案向用合議審判者概暫以獨任審判行之以速進行而免積延爲此示仰各訴訟人等一體知悉幸母誤會特示 
[縣公署布告啟徵]  
　　上海縣洪知事昨日發出示諭云案照征收忙漕前奉通令每兩折收正附稅銀元二元一角從征收之日起兩個月以内未經完納者加征十分之一並每完忙漕銀元一元帶收征收費銀元六釐通飭遵照在案本年上忙單串業已造齊兹擇於七月一日即隂曆閏五月初九日設櫃啓征從前浮費裁除凈盡完納地稅國民有當然應盡之義務自宜踴躍爭先輸將恐後除傳保諭話先發易知由單按戸催納外合行布告啓征爲此示諭合邑各糧戸一體知悉速將本名下廳完本年上忙條銀依限兩個月内赴櫃完納立時製串安業兩月限外即須加價征收切勿因循自誤倘有玩戸抗欠定按法律提追其各凛遵母違特示 
[徐警廳長由寧回滬]  
淞滬警察廳長徐國樑赴寗謁見韓巡按使面禀改組警廳方法等情已記前報兹悉徐君已於昨晨由寗返滬即赴南市謁見鄭鎭守使禀商一切 
[卜顧問赴蘇]  
　　警察　問卜羅斯君日前因公由浙來滬寓洋務局辦公處兹悉卜君於昨日上午搭乘滬寗火車赴蘇 
[日商承辦輸鹽之並不違法]  
　　上海縣知事公署昨接江蘇都督曁巡按使會銜示諭一道發貼揭示場其文如下爲出示曉諭事案准駐寗日本代領事古賀才太郎函開據在上海本國商佐藤商會代表呈稱承辦輸送中國官商引岸食鹽以來無不循規蹈矩此中外官商人士共見共聞近日有人無端造謡謂有種種違法行動敝商會不無遺憾懇轉請中國官憲出示曉諭以維商業等情據請頒發告示分發海州等處地方張貼以息謡言而維商業等因准此合行出示爲此示仰該地方人民等一體知悉切勿輕信謡言致滋誤會切切此示 
[管理浦江船隻事務所之簡章]  
　　上海縣公署飭派總船目徐良佐組織管理浦江船隻事務所兹已訂定章程照錄於左一本事務所奉識開辦有管理稽查保護各項船隻及商號載運貨物之職凡有發生事件應至本事務所招告以便分别事由轉呈縣公署或水陸警區核辦一各項船隻現已編釘號牌標明姓名以後船隻有賣買情事應由承買者至本事務所註册過戸方准在各碼頭停泊一本事務所遵縣公署頒給之規定條規辦理各種船隻事務各碼頭埠夫等均用誠實之人承充一各碼頭埠夫須具殷實舗戸之保證本事務所給以辦事憑證劵方可承充如無憑證劵干預船隻事務者卽係冒頂招摇查出當立送司法衙門懲辦一凡船隻之　掛洋旗者各該碼頭埠夫當報告本事務所由本所派人前往調查如果確係洋商亦須發釘船牌若查有冒頂洋商情事當立送水巡區扣留究辦一各碼頭埠夫凡各該碼頭船隻之開到當逐日報告本事務所登記簿册以便稽查一各碼頭船隻貨物之上下各該碼頭埠夫有保護之責宜隨時格外注意以免差誤偷失一凡行號紳商雇用船隻裝貨搭客須至本事務所報明領取憑單以便遇有事故可憑單辦理如直接雇用者設有事故事務所概不承認一凡行號紳商雇用船隻裝貨搭客本事務所規定劃一之水脚如船戸有價外勒索情事可至本事務所報告除追償外立將該船戸送縣公署究辦一凡行號紳商向本事務所雇用船隻除指撥應用外並着該碼頭埠夫保護一凡船隻遇有不測等事該碼頭埠夫當馳報本事務所派人同往失事地方察勘遇險情形若何辦理本事務所擔任作証一凡行號紳商在他埠雇用船隻須認明該船牌號姓名以便遇有事故本事務所易於稽查一凡船隻破爛不堪裝運者該碼頭埠夫當禁止其裝載如抗不遵從可報告本事務所派人將該船戸送水巡區核辦一凡行號紳商雇用船隻事務所於船戸應得水脚内扣取百份之五以作辦事經費一以上章程由縣公署批准日施行 
[火鐘柱外築水門汀]  
　　上海救火聯合會警鐘　係於光緒三十三年間由南市求新廠建造四柱純用鐵質爲防銹腐計逐年油漆費頗不資前日該會開議此項開支所費甚鉅擬將四柱於原有鐵質之外自上至下分築四門汀泥以期一勞永逸經衆决定當即招匠承包估計工程約需銀三千元惟會中經費素絀此舉又不可緩該會正會長毛子堅擬商同穆副會長暫向華成公司息借商欵俾大工早日告成 
[垃圾須准時倒入箱内]  
　　滬南第一區警察署昨日貼出示諭云照得清潔道路事關公共衞生近來天氣漸熱穢氣易生若不力求清潔不但於外觀不雅抑且有碍衞生乃查各舖戸居民往往將垃圾等物任意傾棄既不遵時復不擇地殊屬罔顧公益兹奉警廳添設垃圾箱數十個分佈各處原爲便民起見爲此諭仰商民人等一體知悉嗣後傾倒垃圾務須遵照定章於上午九時前將垃圾倒入箱内以期清潔而裨衞生倘有陽奉隂違一經查出定即拘署照章罰辦不稍寛宥本署長爲衞生起見言出法隨勿謂言之不預也切切此示 
[通緝殺人兇犯]  
南市警察崔分廳長昨日飭知各區署文云案准上海地方檢廳函開案據金二圖地甲嚴明山報稱圖内王家木橋西首發現無名女屍一具年約三十餘歲查無親屬項下有刀傷一處血流滿身事關人命爲此報請廳長蒞騐等情當即派員前往騐得該無名女屍身穿藍竹布女衫黑布單褲頂心咽喉腦後有刀傷各一處均屬致命傷痕委係生前被殺身死查該女屍受傷有三處之多其爲被人謀害無疑亟應嚴拿正兇務獲懲辦以伸法紀除由廳飭令該地甲將該女屍殮埋浮厝曁飭緝兇犯外相應函請貴廳查照飭派警探恊緝務獲解究等因合亟飭仰各該區署遵照一體協緝此案正兇獲解懲辦 
[覆訊楊樹浦盜案]  
　　楊樹浦辛家灣木作主辛和尚家於舊曆五月初六夜半被盜數十人明火執仗打門入内搶劫現洋鈔票衣物約共洋三千元並拒傷辛之夥友顧金桃倪生奎二人當場由辛開放鳥鎗擊斃盜匪沈德生一名並經捕房中西探捕兜獲盜匪　永仁朱天樓阮西官將擊斃之盜匪沈德生騐明飭保報堂棺殮在案前日午後由捕將一干人犯解案請訊關讞員會同美領博君升座研訊先由楊樹浦捕房一百四十五號西探上堂禀明前情並將竇永仁在捕房供認由在沈之張四糾同往劫伊膽小祗在外守候事後分得布衣兩件各情之供單嘗堂宣讀一遍詰之竇是否屬實竇俯首稱是繼由原告辛和尚僭同伊之養媳沈瑞林及顧金桃之妻顧沈氏上堂供明被劫時之情形並由沈瑞林及沈氏當堂將阮周二人指認供稱當時確見伊二人在内云云質之朱天樓阮阿二周家有施阿林等均供詞狡展經中西官研訊多時奉判仍着一併還押候再復訊核辦 
[請求免加房租之不准]  
　　滬城舊學基地係屬公産上蓋樓平房出召收租自光復後此項租金歸上海縣公署派員收取歸公兹聞該署因開支公費浩繁奉諭將該屋按月加增房租詎各租戸市以面蕭條無力照加乃公舉唐桂生等爲代表詣該署具禀請求免加洪知事得禀後以舊學基房屋加租一事曾經禀准上官兹該代表等請求免加碍難照准如果實在無力聽其搬遷昨巳傳諭飭遵矣 
[招考學生之通飭]  
　　滬海道尹公署昨接巡按使飭開准敎育部咨聞略謂北京大學分科預科擬添招中國文學英文法律政治經濟物理理化學生各一班以六月三十日爲止在該校報名定期考試均須有高等學校畢業之程度又農業專門學校法政專門學校各擬添招新生若干人於七月初一在北京七月十五在上海舉行入學試騐其資格以有中學畢業或與中學畢業有相當程度者爲及格相應咨行通飭週知等因准此合行通飭該道尹轉飭所屬省立縣立各學校一體遵照並將招貼發粘通衢俾衆週知云云道尹公署奉飭後當卽轉飭各縣遵照辦理矣 
[崇尚道德之西醫]  
　　浙紹西醫孫介　君歴在杭州大英醫院嘉興大美醫院等處擔任醫務學問淵深經騐富足早爲浙東西人士所信仰孫君善治男婦内外科又精眼科喉科産科兒科並善戒鴉片因與耶敎西士共事年久抱有普濟社會宏願不欲以醫術爲牟利之具是以除星期二五早十時前一律送診外復力戒大言欺人多索醫金惡習如此崇尚道德實爲難得其診所現設新署前晋康里二弄敢告病家幸勿交臂失之 
[再誌女伶之被擾]  
無賴陳梅軒前日糾同俞伯金虞菊生等至妙舞臺託稱幼時與女伶劉桂林締婚竟入後臺調謔并毁去什物當即鳴警一併拘至第一區警察署訊判交保賠償損失在案兹悉俞虞二人已經央人保出惟陳須傳到伊母某氏給予領回管束以後不許再向劉伶滋擾聞劉伶因此事發生後連日並未登檯云 
[拐案尚須質証]  
　　陳世華誘拐王永永之十二歲女金金價賣於安定某姓一案巳記昨報兹悉前日經警廳司法科預訊一過判陳還押候移請法公廨將在押同黨金寳提回質証一面派探赴安定關提該女到案詰訊再核 
[究竟曾否姘識]  
　　昨報記排字人奚文江與嚴家角鄕女陳阿銀族人陳長寳陳銀泉起釁一節由二區警署拘解警廳前日下午經司法科提訊據陳阿銀供與奚向不認識前日絲廠放工歸家被奚等多人攔路調戲並被攫去金戒兩只金壓髮一支金環一副因即歸家告知父兄向奚理論云云質之奚供前曾與女姘識並無搶取金飾情事問官以兩造供詞各執判移地方檢察廳訊辦 
[毆妻受罰]  
　　王龍榮帮同姘婦張囡囡將髮妻王楊氏肆毆由三區二分署拘解警廳一案昨經司法科訊明以王違犯警章判罰洋兩元了案 
[查詢許安邦素行]  
　　許安邦前於光復後曾充閘北騎巡隊司令長近爲法租界暗殺張堯卿案牽涉由法捕房逮獲迭次解訊不認併在捕房供稱曾充閘北馬巡故法捕頭藍總巡於前日特派包探投閘北警廳查詢許之平素行爲以憑核辦 
[地保夥猝然身死]  
　　地保夥王阿福素有疾病前晚至海寗路北浙江路口某粥店食粥忽然跌仆不省人事旋卽氣絶身死當由該店主投報捕房捕頭飭探將屍體舁送騐屍所嗣由二圖地保得悉查死者並無家屬故於昨日報知捕頭求請免騐捕頭准予備收殮 
[石匠罷工行兇之判押]  
　　石作頭王阿如控石匠陳昌桂蔡阿來唆衆罷工在南京路强欲拖其至城内魯班殿評理並行兇等情由捕將陳蔡二人獲解公共公堂訊供押候原告到堂質証在案昨晨由廨復訊原告偕代表律師上堂聲稱實因彼告欲令原告專運毛石到滬俾便伊等工作未遂其欲故集衆要挾並敢行兇請究訊之陳等供稱此事實由薛金標爲首等語中西官以其意在索加工資借端要挾惟不應行兇判各押一月示儆 
[案中人被禁銅山]  
　　趙子彬與王春華因欠欵糾葛互控於公共公廨業經分别傳案交保候訊在案詎趙保出後因事赴寗迹涉黨人嫌疑致被拘解銅山縣收禁是以前晚由廨傳訊不到由代表律師聲訴前情請予移提王亦延律師到堂請照所控缺席判决聶襄讞與觀審之奥領克君判候函請銅山縣知事於一月内將趙解送來案俟訊結送還如銅山縣不允解送卽照王所控缺席判决並將趙控王之案註銷 
[半年之不自由]  
　　本邑人葉阿福前因竊取王品山等衣物由捕拘解公共公堂訊實判押西牢半年期滿帶堂再核在案昨日届期由捕房將葉解案請示王襄讞會商英領康君判候函送滬南警廳開釋並着每月將住址及營業報告警廳聽候調查半年内並無犯法者准予自由如於限内仍有不法行爲查出隨時拘辦 
 
 

Page 11

 
 
[華捕索賄例之押辦]  
公共公廨於前清時代本有公禁皂三班差役　於光復之初公廨暫歸外人管理後以該差役等遇案索詐一律裁　即由　房改派中西探捕承值俾清積獘豈知日久玩生近亦時閱有向當事人索費情事前日甬人唐和良被英商乃爾控其私收帳欵經公廨訊判交人洋並保當因無保暫留押所及至旁晚其母唐毛氏欲入押所探望因已過規定之探望時刻在公廨門前徘徊當經看守大門之華捕何阿和詢悉其情即串同看守押所之劉德功方怡尤白卿三華捕及押所出店王阿英向唐母索賄洋二元擅行將唐開出與其母交談當被駐廨西探目惠勒查見詢知該捕等串同索賄情事禀明捕頭昨將劉何方尤四捕與王一併解送公共公堂請究先由該探目上堂禀明前情請爲澈究繼由唐和　偕母毛氏姊林唐氏訴明該捕等索賄情形訊之該捕等供詞互推孫襄讞得供商之英領哲君以公堂定例下午五時後男女押所一律下健無論何人概不准入所探望劉捕既司看守之職不應故違定例於五時後開放人犯與人交談且敢串同索賄實屬不法判劉捕押西牢九月何捕押半年方尤兩捕與王各押三月以儆效尤 
[移提被告]  
　　德商捷成洋行控已閉民國新聞社總理陳泉卿邵憇棠不理定貨虧銀四千餘兩一案業經由廨將邵傳訊交保在案昨日又由公共公堂傳訊據邵之保人廣興鐘表店主孫友三投訴當時邵憇棠係華粹國貨公司内之解子和具保嗣因該公司閉歇由解央懇商人續保現邵犯刑事案由法公堂判决禁錮年半因此不能交案應請移提等語關讞員得禀商之德領裴君判孫退去候函請法公堂將在押之邵憇棠移解到案一面移請寗波縣知事署移提陳泉卿到案再核 
[限理不交定購絲頭之損失]  
德商福來德洋行控朱雲卿吳月庭不交定購絲頭二百五十擔請追虧損及定銀一千五百兩等情昨由捕房將朱傳案請追原告西人偕用人沈志雲上堂訴明前情請究訊之朱供認屬實惟一時無力料理求請寛限中西官會商之下判朱交保限三月先繳銀五百兩餘欵再展限一年理清 
[限交欠銀]  
　　生源永裕昇昌兩號主投法公堂同控客帮汪湘記交易貨物共欠銀五百五十兩向索不付求請訊追等情昨經傳案詰訊汪供欠銀有之惟尚有貨物若干存在棧中可否推抵奉判人銀兩保限七天交銀如違將貨拍賣作抵如少若干再行追交 
[理清短交定貨之展限]  
　　百利洋行延蒲石律師投法公堂代表控阜綸絲號短交定購乾繭絲吐一百餘担一案前經公堂判限七天理明在案昨又覆訊仍由蒲石律師上堂聲稱此案現由阜綸經理蔡志榮托人向原告情商和平了結故請堂上暫緩追交蔡亦延福履理律師代表稱原告律師既稱有人向百利情商請堂上展限十四天和平理楚中西官判再限七天理明如違提阜綸號主到案訊追 
[着交私質之金鋼鑽]  
　　金友雲私取高濟洋行等值銀六千兩之金鋼鑽質在豫昌洪興當内計洋一千四百元人即逸去前經高濟洋行投控法公堂拘到金子幼琦奉判人銀兩保限交迄今無保挺押在案昨日原告延蒲石律師代表請堂上着兩典將金鋼鑽交案情願給還當本不認利息云云豫昌典無人到堂洪興經理供當主不在上海商人不能作主故未將物交案判着將金鋼　交存捕房聽候核給當本 
[難查江北産業]  
　　江俊生前投法公堂控　文　不　借洋一百餘元一　　　　押不理經公堂利　告查明被告家産禀覆　核在案昨日江投稱張在上海實無産案惟江北原籍有田三十畝求請嚴追張供原籍並無田産聶讞員判産在江北本廨無從查悉將張暫行開釋著原告自投該管地方官控訴查産抵欠 
[緝獲盜犯]  
盜犯周　山羅漢桃潘年松張老五陳金福等五名前因在梅家弄長橋等處犯有刧案經上海地方警察事務所通緝兹又經獲盜董漢卿供係同黨遂由滬南警察分廳先後緝獲訊供一過飭警將該五犯連同眼線吳友慶併送地方警察事務所轉解地方檢察廳訊辦 
[匪徒强攫金押髮]  
昨晨八時住成王家嘴角之裕記燒酒行主婦席張氏因事至董家渡梅家弄某成衣店回家時行至蔡陽弄地方被匪徒王阿生從後赶上將其推倒攫取金押髮一支而逸氏即喊救適有其包車夫郭阿二經過瞥見追至小普陀橋始由崗警截獲人贓解至第一分署轉解滬南警察分廳司法科訊究 
[過犯復來租界]  
　　紹興人王阿榮前因竊取蘇州河小輪船上搭客馮錫元銅元等物由捕拘解公共公堂訊明判押一月期滿後復經公堂函送紹興同鄕會遣回原籍在案詎時隔未幾王又潛回租界前日經包探查獲昨解公堂訊明判押一月期滿帶堂再核一面函詢紹興同鄕會當時曾否將王遣回原籍復候核奪 
[公共公堂瑣案]  
　　徐寳濤竊錢丁氏家衣飾由捕獲案訊實判押三月期滿帶堂再核在案昨日届期由捕解案請示據供其胞姊翁徐氏現居閘北華界中西官判函送閘北警廳交其姊領回管束 
　　黄包車夫馮永元控塌車夫趙愛生前日在狄思威路拖車不愼撞損伊之黄包車等情昨由捕房將趙拘解公堂訊明判賠原告修費洋兩元開釋 
　　張頌清控僧人德輝王濟亨欠洋一百元不還又殷靜之控徐生棠不還存欵銀一千餘兩等案昨由捕房將該被告等傳案請示奉判分别交保候訊 
　　自稱在五馬路某綢莊爲夥之羅以賡於前日至河兩路一百四十四號門牌徐子芳飯店内果腹向索飯資硬欲記帳不允反將盆碗擊碎被控捕房於昨由探將羅拘解公堂訊實判賠原告損失洋兩元再罰洋三元充公以儆 
　　廣西路六百六十三號居人吳楊氏控顧桂生竊取值洋十三元之小鐵箱情昨由捕房將顧拘解公堂訊實判押西牢三月期滿逐出租界 
　　陳小甫前日在四馬路摸竊丁和生袋内現洋十二元被丁察悉鳴捕拘押昨解公堂訊實判陳押三月示儆 
　　馬夫高金狗子前日在南京路揚鞭疾馳違章被一千一百七十七號華捕查見上前拘捕高即行賄洋一元求釋當被拘入捕房昨解公堂請究經中西官訊悉前情判高罰洋十元與賄洋一元一併充公 
[介紹西藥]  
　　寳隆醫院德國醫士某君治理脚氣病卓著成效其所用之藥乃一種麩精製成名爲脚氣麩精瑞士國巴色城汽巴製藥公司所出之品也現本埠中外醫士已多採用特記之以告患脚氣病者 
[雜評三宇]  
　　石匠又借端罷工矣 
滬上　　　工之卒屢有所聞最近如島木業染坊精良　炒茶葉工人其舉動無不激烈經數日之調停始能偃旗而息鼓今石匠又借端罷工矣此種舉動固若輩之無意識也然一動不如一靜若輩亦詎不知之且罷工一日卽　牲其一日之工資又豈彼之所願哉而必忍痛須臾毅然爲此亦爲生計問題所追耳其事雖　其情亦甚可憐也然而生活程度方日高一日而未有窮期各業工資豈亦可日有增加乎言念及此是又我中國前途之隱憂也 
要件 
[各省所屬道區域表（四）（續）]  
　　四川省（西川道）依原川西道區域轄縣如左成都縣華陽縣簡陽縣廣溪縣崇慶縣什邡縣 
雙流縣新都縣温江縣新繁縣金堂縣郫縣 
灌縣彭縣崇寗縣新津縣平武縣江油縣 
北川縣彰明縣茂縣汶川縣綿陽縣德陽縣 
安縣綿竹縣竹潼縣羅江縣懋功縣松潘縣 
理番縣（東川道）依原川東道區域轄縣如左巴縣 
江津縣長壽縣永川縣榮昌縣綦江縣南川縣 
銅梁縣大足縣壁山縣涪陵縣合川縣江北縣 
武勝縣奉簡縣巫山縣雲陽縣萬縣開縣 
巫溪縣逹縣開江縣渠縣大竹縣宣漢縣 
萬原縣城口縣忠縣鄪都縣墊江縣梁山縣 
西陽縣石砫縣秀山縣黔江縣彭水縣（建昌道） 
依原上川南道區域轄縣如左雅安縣名山縣 
榮經縣蘆山縣漢源縣西昌縣冕寗縣鹽源縣 
昭覺縣天全縣會理縣鹽邊縣越嶲縣樂山縣 
峨眉縣洪雅縣峩邊縣夾江縣犍爲縣榮縣 
威遠縣眉山縣丹稜縣彭山縣青神縣卬崍縣 
大邑縣蒲江縣（永寗道）依原下川南道區域轄縣如 
宜賓縣慶符縣富順縣南溪縣長寗縣高縣 
筠連縣珙縣興文縣隆昌縣屏山縣馬邊縣 
瀘縣合江縣納谿縣江安縣資中縣仁壽縣 
資陽縣井研縣内江縣叙永縣雷波縣古宋縣 
古藺縣（寫陵道）依原川北道區域轄縣如左南充縣 
西充縣營山縣儀隴縣鄰水縣岳池縣閬中縣 
蒼溪縣南部縣廣元縣昭化縣通江縣南江縣 
巴中縣劍閣縣蓬安縣廣安縣三台縣射洪縣 
鹽亭縣中江縣潼南縣遂寗縣蓬溪縣樂至縣 
安岳縣該省各道屬縣原管土司均仍其舊 
來函 
[上海總商會函]  
　　徑啓者本月十四日上海各報譯電欄内載有上海總商會反對國務卿裁釐加稅之議云云各報詞句語意輕重不一然皆悞會查此件呈文係全國商會聯合會稅則議案大致謂先加稅而後裁釐則國用不至匱乏若先裁釐而後加稅則稅未加而釐先裁國用固虞不足且轉碍加稅之進行云云是條陳政府裁釐加稅之辦法非反對政府裁釐加稅之政策也此事關係大局不可悞傳滋疑應請貴報更正爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新清平調三章] [  時隱]  
　　自由男女兩相歡覔得娘姨帶馬看解釋春心無限恨一言亭上倚闌干 
　　一枝花朶夜來香眉眼傳情欲斷腸借問奴容誰得似東洋頭髻學新粧 
　　時樣衣裳妓樣容晚風拂面粉華濃若非樓外樓頭見會向張園月下逢 
[雉妓仿唐詩]  
　　隱隱橋邊吸紙烟牽肩搭背要人眠姑蘇口氣揚州調夜半勾人蕩釣船 
　　跑馬廳邊野草化未曾開口眼先斜霎時衣袖朝前拽拉到灣頭某姓家（三） 
　　近來上海各行商務絶少起色而獨有拆白黨進步迅速日上蒸適予友以該黨詢於余因吟五排十六韻以答之[  佐彤]  
　　黨亦何常有如斯太不經聲名馳拆白脂粉樂垂青功架空心辣衣衫撲鼻馨祗因遊手慣難掩滑頭形雨雨雲雲亂花花絮絮輕牽絲欺蝶瘦逐臭善蠅營已向嫖中盡還思賭裏贏有錢拚馬拍無計學鴻冥倒貼雞皮戀　邊牛後横竹扛敲曲辫蠟燭點瘟生劇界多兄弟歡場熟典型十分顏面厚一片齒牙伶壞調終須和孤騷豈碍釘爺娘眞没氣妻妾共傷情自得逍遥趣誰將結果評實行狂北里預備入西　（四） 
[新唐詩] [  厂广子]  
　　西洋皮酒玻璃杯欲飲相知帶笑陪醉臥娼寮君莫笑夜來拇戰幾人回 
　　有錢無妾不精神有妾無錢苦了人年暮多情添一妾管他拚得幾多春（四） 
[瓶罐頭齋筆記]  
　　鄰居王姓老嫗逝世有人送輓額一張上書駕返淫池四字俗例凡送屏幛聯額主人須還贈書敬至是王姓主人乃將書敬改作　敬 
　　汪姓女喪訃文起首數行爲寒門不幸騫及元配中華民國女士等字樣中華二字係雙抬頭（四）[  有吾]  
　　某女校敎員講地理至倫敦誤寫爲敦倫女生多知此二字之義者轟然大譁 
又某女校某書圖敎員於黑版上畫胡桃解部圖各半枚一正一反極工筆烘托之致學生視線不確疑爲他物爭退出敎室報告校長後敎師聲明係胡桃始各釋然（四）[  一得]  
　　余嘗至北市某里見牆隅貼有紙條其文云（在此小便納洋三角大便加倍小　減半） 
　　老北門外某街有烟膏店其招牌上大嘗（上海戒烟總發行所） 
余百索不得其解 
　　余兄琴五自里來滬寓逆旅中余往訪之問室數人正縱談時局余出聯曰（徐東海徐徐出東海）余兄應聲曰（岑西林岑岑 
居西林）闔座呌絶（四）[  立三]  
　　有友人以鬥茶學士四字屬對予無以應一日偶遇法大馬路見某精坊横招曰行酒將官予恍然大悟 
　　或問予上海商店誰爲最老予應之曰莫老於四馬路之長樂茶樓或曰何謂也曰歴四姓十君之時期尚不得謂之老招牌乎（四）[  熱廬]  
　　一鄕人初到上海坐黄包車至四馬路既下車行未四五步猛憶遣失一小包裹在車上急回身追之不見原人郤見原車審視良久直前扭住車夫道你的朋友偷了我的包裹去當了却敎你代他拉車我明明認得這車是黄漆的綠鐵絲的車輪你快快與我尋出你的朋友來還我包裹便罷不然休想過去車夫不解所謂方爭論間見一頭戴似凉帽足登快靴身穿天青得勝褂好似汎官模樣的大步踏來揮車夫去鄕人口稱老爺亦隨之去（四）[  虚白]  
　　昨日道經外灘見一人以郵信二封置紅色自來水龍頭上隙處而去余異而探其意答曰主人命我投信路中之郵筒也余知其誤乃告之曰紅色郵筒是寄水的綠色郵筒綫是寄信的（四）[  竟恨]  
　　余友朱君最喜讀報而不肯以錢買每晨必至友處借閱余患儉德會中會友雖多無一能及之者 
無論男女至茶館吃茶余見其臨去時每飽呷一大口 
　　某君有目疾至江蘇出品會觀覽見有畫幅莫辨是繪是繡必以指甲抓之乃知（　）[  悲吾]  
栩園詩詞選 
[初夏] [  薄命女]  
　　落盡殘紅衆綠齊碧闌干外草萋萋深閨驚覺春光去綠樹隂中布榖啼 
　　碧窗人靜日如年繡罷鴛鴦倦欲眠消遣睡魔池上立水心亭畔數荷錢 
　　雨過紗窗面面開偶携小婢出簾來繡　緩踏堦前石步步弓痕印綠苔 
　　鴦枕涼生報曉更殘燈相對夢難成潚潚一夜黄梅雨聽厭芭蕉葉上聲 
[夏日晚眺廻文]  
　　除濃疊翠鎖村前樹動風涼晚𣋝蟬吟罷未歸樵徑遠沈沈綠暗柳堤烟 
[夏夜廻文]  
　　涼風夜入透窗紗笛弄三更初月斜蒼色野烟迷草綠香添水渚藕開花 
[夢不成]  
　　東風河畔草青青柳暗花明夢不靈此夜客中　欲絶杜鵑聲在雨中聽 
[雨絲風片]  
　　雨絲風片夜沈沈舊恨新　似壽深未免有情難遣此世間誰是押衙心 
[月老]  
　　裴航搗藥遇雲英自是仙綠在玉京月下老人今更老赤繩亂繫誤蒼生 
[長相思]  
　　美人有恨美人知懶上妝台懶畫眉一片幽情描不出長相思與短相思 
[求早死]  
　　相逢無語轉淒然底事癡情比石堅何必輕生求早死兩心相印亦前緣 
[命薄]  
　　數載遲徊春復春良緣坐悞百年身縱然命比桃花薄幸遇千金買骨人 
[又]  
　　風泊鸞漂又一春新詩一讀一酸辛司勳自是多情客愛護如花薄命人 
[花自落本意] [  東園]  
　　花自落休怨風狂雨惡燕戸鶯籠香夢覺春愁何處著說甚紅兒輕薄說甚青娥孱弱回首可憐多寳閣玉銷珠又爍 
[垂楊碧本意]  
　　垂楊碧又過清明時節萬縷烟絲和雨織畫橋春水隔隔岸漁家網結不辨綠　青笠線毯重重氈疊疊花飛風片急 
[燕瘦調寄如夢令] [  金湖汲夫]  
　　弱態天然嬌娬合置琉璃屏護掌上舞輕盈飛雪廻波旋絮且駐且駐恐被西風吹去 
[環肥]  
　　人面桃花相似剛正莫春天氣新浴賜華池嬌倩侍兒扶起凝睇凝睇且向闌干斜椅 
自由談話會 
　　連日本埠新聞欄載巡警局事頗合遊戲文章性質一係奸夫本夫自理之奇判嗣因本夫不願自理請求按公判决竟被拘禁一小時二係巡　干涉男女談笑之衝突竟將從旁和事者一併毆辱擊斷驚棍拘入警局脚鐐手銬如捕盜犯猶爲未足復一例　　賢哉廳官抑何有趣乃爾長此以往自由談不患無資料矣 
[  漁郎]  
　　儉總會規則一不狎邪二不賭博三不養華服四不必以酒肉宴客五不輕寒素 
　　入會者彭城金仲輔吳興楊笛清楊協清楊磬清上海馬友生餘姚何煥章上虞顧和慶贛縣陳綱青州王嘉賓 
小說 
[俠情小說北美婦（十）（三）（美人柏列希著）] [  是吾譯]  
　　隊長疑團滿腹不知定何罪狀回憶血列騰將軍之怒容及己之侃語料必以間謀論如勃來納夫人願披露實情此事尚有挽回然願披露與否固在彼耳幸吾語言中未曾損其名譽明死於非罪亦瞑目矣愛情一生志堅如石所不解者此被吾擊者是否吾所親愛之婦人之夫欲明此事甚於生死問題從表面上觀之决爲夫婦無疑但吾願形實之相反也正沈思問克登呼曰來隊長卽從之至門前克登令軍隊整列己則執隊長之臂而行途中語隊長曰汝不　吾乎曩者汝執旗在威爾勝河時有導汝至總局者卽吾也今者奉命爲此不得不盡我分伹汝言亦不敢不從克登復按手於隊長之肩曰頃汝與將軍語含意未伸中有個人　係否隊長曰然吾感汝相助但吾之生死不甚注意所渴望者得與貴統領决鬥以分勝負蓋此全屬個人私讎也汝知彼願鬥否對曰前三年彼以軍事出征者二未嘗膽怯自其夫人至此戰鬥之念稍殺隊長聞夫人二字不覺　然頓口無言久之問曰汝所言夫人是否即昨夜到此者對曰誠是衆人皆稱之爲勃來納夫人司令處設有臥室手上有結婚禮戒以吾觀之絶色美人誤配此老誠不幸也汝必曾與會面不識汝有理由可决其非夫婦乎對曰吾自進此以後未曾與婦人一見克登曰此甚奇者汝與勃來納統領如此交惡使人生疑其中定有婦人爲爭鬥之原也隊長笑曰非也彼薄待軍俘爲人情所不能忍耳克登曰汝誠厚吾已明瞭其底藴矣言畢悄然而行直至一處屋宇高大作方形克登曰此即舊時欵負登旅館現改爲邸宅國中著名之大屋宇也中有跳舞場純爲軍界之用最下層有窟室數間專錮重要罪犯且行且進升階而入向廳轉灣克登即將隊長交付其職員看管與隊長握手言别曰願君晚安請在此安息吾將爲汝求免禍所慮者此時勃來納在司令處巳將血列騰將軍巧言蠱惑耳隊長稱謝遂别隊長隨引路之人由梯而下此梯通地道内則水門汀舗地牆壁皆石窮極堅固蓋防要犯之逃脫也引道者推隊長至一室甚黑暗隨將門加鎖牆壁甚厚外間聲息不通隊長獨坐室中計無可施連日少寐不覺疲甚卽在板凳安臥及醒覺筋骨疼痛四肢不遂而日光從頂上窗隙漏入乃知天曉矣隊長察視四周祗　三處出路一即頂上窗隙但有鐵閂鎖住二則一狹洞用以進空氣者三即進來之門刻下鎖閉者此三處竟無一處可以脫逃自念命運已終聽其自然可也然勃來納夫人已擔承向血列騰將軍說明倘彼不忍吾死於非罪必不失信吾之生死竟在其手矣 
了青追悼會 
[輓了青] [  豁庵]  
　　生平歴燕趙齊魯自賞孤高倦鳥喜飛還閉戸著書全亂世相知在詩賦文辭罕通音訊啼鵑驚遽起瓣香和涙哭斯人 
[輓了青先生] [  阜甯李一鳴]  
　　了除宿孽了却塵緣雖了了前身了然頓悟奈事猶未了尚難了去私懷恨於今了結三生怕聽吉了 
　　青眼靡逢青天莫測縱青青賦興青史有憑而年巳非青竟爾青衫終老嘆此後青燐數點空照松青 
[輓徐先生了青] [  隨石]  
　　生前落拓屈微官儘容陶令歸來窮途痛哭終無補 
身後流傳賸遺稿縱有王郎掇拾才士收場亦可哀 
[哀輓徐了青先生] [  杭縣凌仲卿]  
　　道德文章如公有幾 
風流儒雅今我師誰 
[輓徐君了青] [  吳下醉公]  
　　君無片語遺留飄然長往 
我爲臨　憑弔魂兮歸來 
[輓了青先生] [  頑仙]  
　　一棺附身萬事都巳 
人生到此天道甯論 
 
 

Page 15

 
 
   
 
 

Page 16

 
 
   
 
