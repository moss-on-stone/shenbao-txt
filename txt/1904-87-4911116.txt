# 1904 - 87 - 4911116

 

Page 1

 
 
[敬募山東急振] [  申報館協振所啓]  
　　去夏山左利津縣南岸漫决被災極重上游費縣平陰范縣東阿等處盬黃民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盗弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王穀讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標顆以時代編次史書中可命之題無一不備贖此一種可免别贖他書讀者觸類旁通自有左右逢源之樂凡三百零八卷訂二十八本欲贖者讀至上洋三馬路中報館申昌書室及各書坊均有代售 
[續新定學務章程]  
　　一京外各學堂俱照新章以歸晝一此次遵旨脩攺各學堂章程以忠孝爲敷教之本以禮法爲訓俗之方以練習藝能爲致用治生之具其宗旨與上年大學堂原定章程本無歧異惟學堂本係創辦前章尙有未備之處兹更體察近日情形斟酌脩攺條目更加詳密課程更加完備禁戒更加謹嚴卽湖北等省學堂章程前經奏定者一併會同酌攺令歸晝一所有原定章程之應共遵守者均已歸併本章程内此後京外官紳興辦各種學堂無論官設公設私設俱應按照現定各項學堂章程課目切實奉行不得私攺課程自爲風氣一宜首先急辦師範學堂學堂必須有師此時大學堂高等學堂省城之普通學堂猶可聘東西各國教員爲師若各州縣小學堂及外府中學堂安能聘許多之外國教員乎此時惟自急設各師範學堂初級師範以教初等小學及高等小學之學生優級師範以教中學堂之學生及初級師範學堂之師範生省城師範學堂或聘外國人爲教員或輔以曾學外國師範畢業之師範生外府師範學堂則只可聘在中國學成之師範生爲教員查開通國民智識普施教育以小學堂爲最要則是初級師範學堂造就教小學之師範生尤爲辦學堂者入手第一義特是各省城多有已設中學堂高等學堂者勢不能聽其自出心裁致誤將來成才之學生則優級師範學堂在中國今日情形亦惟最要並宜接續速辦各省城應卽按照現定初級師範學堂優級師範學堂及簡易師範科師範傳習所各章程辦法迅速舉行其已設有師範學堂者教科務攺合程度其尙未設師範學堂者極宜延聘師範教員早爲開辦若無師範教員可請者卽速派人到外國學師範教授管理各法分别學速成科師範若干人學完全師範科若干人現有師範章程刊布通行若有速成師範生回國卽可依仿開辦以應急需而立規模俟完全師範生回國再行轉相傅授分派各府縣陸續更换庶不致教法茫然無從措手務期首先迅速舉行漸次推廣不可稍涉遲缓一各省辦理學堂員紳宜先派出洋考察學堂所重不專在教員尤在有管理學堂之人必須有明於教授法管理法者實心從事其間未辦者方易開辦已辦者方能合法否則成效難期且滋流弊各直省亟宜於官紳中推擇品學兼優性情純摯而平日又能留心教育者陸續資派出洋員數以多爲貴久或一年少或數月使之考察外國各學堂規模制度及一切管理教授之法詳加詢訪體騐目　外國敎習如何教生徒如何習管理學堂官員如何辦理回國後分别派人學務處曁各學堂辦事方能有實效而無糜費歐美各國道遠費重即不能多往而日本則斷不可不到此事爲辦學堂入門之法費用萬不可省卽邊瘠省分至少亦必派兩員若僅至日本考核半年所費尙不甚鉅倘不從此舉人手恐開辦三四年耗費數萬金仍是紊雜無章毫無實得也其邊省不能多派官紳出洋考察學務者亟宜廣贖江楚等省已經譯刻之教育學學校管理法敎育行政法學校衞生學師範講義學務報教育叢書等類頒發各屬俾從事學務之人考究研求則所辦學堂不致凌雜無序亦不致枉費師生功力庶較勝於冥行歧誤者此章程未畢明日賡續 
[電傳宮門抄]  
　　昨日午後京師友人專電告知本館云二月十三日皇上召見軍機大臣及楊士燮是日並無明降上諭 
[俄獲日砲]  
　　昨日俄國駐滬辦理軍務大臣德希路君致書本館云華歴二月十三日上午十一點鐘越四十四分盛京來電稱十一日日本以輪船四艘駛至旅順意圖堵塞口門俄砲臺發砲轟擊均沈没於遠處刻中俄督麥格洛夫查得此輪船四艘均係新色載重二千墩船中所有之砲刻已起出置之岸上矣 
[俄兵敗北]  
　　　昨日日本東京來電云官塲接到信息稱華歴二月十二日日兵在平壤至義州一帶遇俄兵一隊計六百人互戰至一點鐘俄兵遂退死傷甚衆刻下日兵駐於朔州計是役日軍死一兵官及兵四名傷兵官二名兵十名當俄兵往北而退時有死傷之兵士數名均未携去 
[電奏撫梟]  
　　鹽梟林得勝由江蘇巡撫恩藝棠中丞電奏准其投誠已將廷寄錄於昨報兹由友人抄寄中丞致外務部請代奏電文爰爲照錄於左查有鹽梟林得勝卽凌得昇在松江地方濳匿滋擾疊經函商總督嚴傏地方官會營捕拿期在必獲該梟力窮勢迫亦知情罪難容自願投誠呈交槍械破案贖罪科以法律原無可赦之條惟查松江一帶教堂林立該梟黨與逃竄難防窮極無歸勢必挺而走險當此時局多事總以弭患爲先再四思維未敢倉卒從事現已考察得實擬暫准其投誠卽責令捕拿餘黨以絶根株倘有詐虞仍可執法以懲會商總督亦以爲然現在地方安 
 
 

Page 2

 
 
靖謹以上聞請代奏恩壽宥 
[軍節赴淞]  
　　松江訪事人云江南提督李壽亭軍門自防次回松後翌日詣小校場點騐新招之正副兩營兵額初八日復命駕至南門外大漲涇登舟聞將駛赴吴淞散給盛字全軍餉銀瀕行標下自中軍張冠庭參戎以次均恭送如禮 
[盜犯圖逃]  
　　松江訪事人云去年金山縣屬胥浦塘阮姓家被盜一案報經主蔣江大令購線緝獲甲乙兩盜訊實口供收禁獄中近日備文押解來郡道出浦江甲忽一躍而起意圖泅水逃逸幸經差役急爲攔阻得免兎脫亦險矣哉 
[盜案卽破]  
　　蘇州訪事人云蘇鄕紅塔附近某姓家於上月二十九日爲子授室粧奞頗豊至本月初二日之夜突來强徒二十餘人明火執杖撓入新房肆行劫掠將所有貴重之物悉數攫之而去事後查檢所夫約値三四百金盗黨得贜後卽分赴各處銷售初八日有甲乙二盜濳至洞庭東山某當鋪質物爲是處某營勇瞥見卽時獲住連夜解回省垣禀請長洲縣主蘇靜菴大令訊辦 
[蕪湖盜案]  
　　蕪湖訪事人云縣治河南永福菴距徽甯池太廣兵備道署不過數步住持僧汪某本無爲州舊家子工心計數年來積資甚富久爲匪黨垂涎本月初旬某日之夜魚更三躍時若輩明火執仗排闥直入先放空槍數聲時僧畏其凶鋒莫敢與較當獻番佛數百尊爲壽始呼嘯而去事後僧投報道署道憲童觀察諭令至縣署禀請緝拿 
[整頓捕役]  
　　南昌訪事人云南昌縣江雲卿明府近以捕役疲玩已極境中所報竊案破獲者百無一二甚或豢賊縱竊或教賊妄攀流弊滋多不可究詰推原其故皆由此項捕役工食本微加以折扣所得尤覺無幾是以不得已出此下策爰捐廉酌給津貼創設養捕比捕章程四條俾知遵守旋復硃書示諭曰捕役人等知悉照得設立捕役原爲緝拿盜賊起見南昌首邑戶口繁多稽查稍不認眞宵小卽易匿迹查歴來報竊之案不一而足破獲者甚屬寥寥推原其故難保非捕役受賄包庇有意枉縱在宵小有恃無恐以捕役爲護身之符在捕役惟利是圖以宵小爲養身之計串通勾結恣意妄爲貽害閭閻莫此爲甚更有因破獲重案解勘需用花費多存觀望之心亦在所不免本縣洞悉此中弊端第積習已深若遽繩之以法而不量示體恤不特於公事無所裨益卽捕役等亦勢難枵腹從事今本縣捐廉設立養捕與比捕章程明定賞罰務期有案必破有賊必獲雖不能使道不拾潰夜不閉戶亦必使賊匪無容身之地小民有安枕之時而該捕多得工食足以贍家養身一切解費無須自備亦當各發天良認眞緝捕以副本縣除匪安良之至意爾等果能破案獲賊本縣定當破格給賞倘敢狃於積習仍前疲玩並不認眞緝捕甚或有豢賊殃民聞風縱賊等事本縣定將該捕役嚴行提比斥革并收禁照律懲辦决不稍爲寛貸也其各凛遵毋違特示後附養捕比捕章程捕役八名工食之外每名每月加給錢三千文遇辦解上司衙門竊案所須用費飯食起解盤川一切槪由本縣捐廉給發决不使捕役賠費一文以示體恤境内報竊之案計贜在二十兩以下者限十五日破獲限滿不獲者十日提比一次二十兩以上者限十日破獲不獲者五日提比一次計贓渝貫並劫搶案件限五日破獲不獲者二三日一比屇期均責成該承開單送比不准徇庇延櫊如違並將該承責懲以昭炯戒如一月之内無報竊之案各記大功一次兩月之内無竊案各記大功三次賞差一次三月之内無竊案分别各賞給銀六兩記名賞差一次半年之内無竊案記大功三次各賞銀十兩各賞差二次一年之内無竊案各賞銀二十四兩叧賞化紅以示鼓勵如緝拿鄰境逃軍流徒以及會匪姦拐等犯一名賞銀二十兩如能破獲鄰境逾貫以及刦搶案犯加倍賞給其購線各費准該捕禀請賞給决不批駁使爾等受累以期迅速破獲並酌量案情大小贓罪輕重從優獎賞决不食言以上四條係爲整頓捕務起見該捕役人等勿再仍前玩忽自干法究除印諭給該捕等外再硃示門前曉諭 
[商務興學]  
　　漢口訪事人云鄂中大憲以現當振興商務之時所有一切經商事宜不可不興學育才以資倡率爰籌巨欵委員蒞漢擇地張美之巷金塘口建造商務學堂一所雲斤月斧听夕從公大約蒲觴泛緑時當可工程告蒇矣 
[紹郡試期]  
　　紹興訪事人云紹屬八邑文童縣府試已於去臘告竣近接學憲陳蓀石宗師由甬江頒到札文定於三月初一日按臨考試府尊熊再靑太守奉文後遵卽通飭各縣傳諭取齋一面由山陰會稽二縣備辦一切供張 
[潯上官塲紀事]  
　　九江訪事人云九江道憲瑞莘儒觀察近在署内安設德律風直逹馬當等各處砲臺以便彼此消息靈通○前署江西臬司候補道汪頡荀觀察瑞闓奉前護理江西撫憲柯遜菴中丞奏調赴粤西總理營務觀察接奉札文卽由贑啓節本月初五日行抵潯江翌日卽乘龍驤兵輪船泝江上駛○委署瑞昌縣知縣王伯元明府濟中於本月初五日來潯謁見道鎭府憲及各同寅於初七日禀辭赴任履新○前者省垣製造局委員赴滬購備鼓鑄銅圓機器若干具近已解運來潯由洪懋卿少尹押解赴省○新正二十四日南康府知府葉子川太守因公來潯詣道轅謁見道憲瑞莘儒觀察繼復至鎭府署及各同寅處拜會小作勾留卽行返署 
[蘇垣官塲紀事]  
　　蘇州記事人云吳縣李紫璈大令於本月初十日帶同書差赴太湖西首漁洋山地方蓋因是處某姓家被盜行刼併刃傷事主是以禀請前往勘驗也○委署崑山縣知縣兪大令錫疇已於本月初十日詣各憲轅禀辭赴任 
[松郡官塲紀事]  
　　松江訪事人云府尊丁次軒太守自得省憲撤任之信卽命將前定之各書院甄别之期暫行展缓俟新任田紹伯太守下車後再行舉辦○副營管帶鳳山恒遊戎自經提憲李壽亭軍門撤任所遺營務叧委前營王翰如遊戎接帶近日料理交卸事務頗覺日昃不遑也其東門外汛弁王某病故遺缺軍門飭上塘汛弁楊鶴和回任 
[蘇門攬勝]  
　　京師訪事人云正月某日前門外中和戲園遍黏招帖謂本月二十五日名伶譚鑫培卽小呌天者登檯演劇一時都人士之有周郎癖者紛紛前往定座是日有某侍御之公子亦遣家人向定官座一間園中案目以官座已無空閒未能應命家人悻悻而去午後突有中城司署差役前來將戯園雙門封錮一時觀劇者倉皇竄避頗受虚警○京東人某甲之妻傭於某姓妓院小家碧玉亦頗俏麗動人久之與同院　乙有私甲租得附近朱有胡同空房數間爲雲雨巫山之會甲偵知其事陡　殺戒正月二十二日往尋其妻僞稱現須回家贖地卽日出京向妻索去白金五兩妻信以爲眞是夜復偕乙宿空房中重續舊歡睡至黎明甲懹刃濳入將乙與妻一并刺殺旋據情到官自首次日經北城司官前往相騐乙之家屬與妻之母家僉供甲知情縱姦挾嫌故殺不知南面者將如何剖斷也○正月中旬前門外韓家潭新開靑樓一家盈門車馬執閙非常是晚卽來强徒多名携帶洋槍刼去一妓傭人某甲近前攔阻致被洋槍擊傷身死當卽報官相騐翌日由練勇訪獲及載妓馳去之車夫等一併送官究訊數日後復緝獲同黨夥犯一名正兇則尙在逃未獲也 
 
 

Page 3

 
 
[渝江春涨]  
　　重慶訪事人云渝人陳彬卿前在上海貿易曾欠法商銀兩若干日久不還近經法領事照會巴縣傳大令嚴追今正某日大令飭將陳所有產業衣飾悉數查封備抵○四川所屬各府州縣均須就地籌欵酌派師範生前往東瀛遊學近已紛紛來省巴縣傅大令亦派文生彭竹陽曾紀瑞童憲章三名各給川資洋銀三百元束裝東下俾得考求彼國各種有用之學以爲他日啓迪後進之資也 
[贛垣瑣志]  
　　南昌訪事人云前江西巡撫柯遜菴中丞在藩司任内因號房某甲舞弊誤公飭卽裁革并立案出示不許復充詎未及數月升護撫篆某甲百計營謀仍得照常盤踞今因某案牽涉想不免又須斥革矣○清江新喩等縣上年因被匪人毁壤教堂地方官均得撤任處分今新喩議賠萬金清江賠數千金當可和平了結矣 
[邗上瑣譚]  
　　揚州訪事友人云揚郡篤材小學堂開辦已將年餘現因堂中遺額甚多江甘兩邑宰爰會銜出示凡年在十五以上二十以下身家清白志趣端正者均准報名由二月朔起至二十日止逢五逢十報考各學生於清晨時各携筆硯來堂聽候教習面試俟招考期滿再行彚考榜示分别入堂肄業○粤西迭遭兵燹災民遍野顚沛堪憐刻當靑黄不接之際待振尤殷廣西巡撫柯遜菴中丞仰屋興嗟徒深焦灼然百萬哀鴻又不忍坐視不救因念前在兩淮運司任時見各運商類皆深明大義見善勇爲爰特備文咨請兩江總督兼理鹽政大臣魏午莊制軍將粤西待振急迫情形轉行淮運司勸各商量力佽助並聲明儘此一次斷不再作無厭之請午帥接閱之下立卽行知運司恩新甫都轉轉飭淮南局員諭商遵照日昨運商領袖蕭君邀約同袍至曾公祠會議擬先墊一萬金解往粤西將來按四岸運票多寡攤派各商已唯唯遵從矣○兩淮運司恩都轉於元宵日因公晉省本擬小作勾留卽行回署兹聞因奉大憲密札查辦事件憲旌須在省暫駐約計花朝前後方可返旆言旋也 
[浣紗艶蹟]  
　　紹興訪事人云越郡警察事務前奉大憲迭飭舉辦適山陰會稽兩縣宰先後更調以致遷延日久尙乏端倪近日各紳商目擊城廂竊案繁興聯名投府禀請開辦府尊熊再靑太守擬卽以保甲攺爲警察商之萬雅伯總戎請酌選防軍若干名以資站街巡緝所需經費卽由鋪戶籌集然苦無熟諳警務者爲之主持一切不知將來果有成效可觀否○越郡自燈節後氣候和煦無異三春及二十日午後忽濃雲潑墨電光閃爍俄而狂風猛雷繼以傾盆大雨翌日天寒料峭六出花飛入夜扯絮搓綿興會益形飇舉二十二日晴光微露二十三日雨雪雜下自此淫雨不止簷溜淙淙迄今已逾旬日碧翁翁炎凉之態後先頓變有如此哉○蕭山一帶沙地應徴租額向需制錢一萬四千餘千無如坍漲無常農民復多托荒抗欠以致每歲僅收錢九千千之譜無可清追前年曾有人禀請認賦由上憲委員會同前署縣宰瞿　馨大令分别蒞勘時適積水成渠未能一律開墾升科之議遂不果行兹以涨沙漸高當道復議設局升丈一時東沙各農民之執有糧據者紛紛呈驗認課管業頗覺恐後爭先也○紹郡自將書院攺爲中小學堂外近日復有人就東浦鎭設一熱誠學堂峽山鎮復設雙山學堂均仿小學課程教授倘能力崇正道勿惑邪說有裨學務誠非淺鮮也 
[上海官塲紀事]  
　　昨日前江西學政吳文宗士鑑由杭來申直隷州知州德剌史林由德國回華道經申江均詣道縣各署拜謁○江西與安縣典史駐滬採辦委員張梯雲少尉昨日詣道縣謁見袁觀察 
[局員請假]  
　　本邑南巿馬路工程局總辦翁子文太守昨因偶沾清恙特遣家丁詣蘇松太兵備道轅請假兩天以資調欇 
[梟目具結]  
　　前日南帮梟目林得勝沈小妹詣奉賢縣投誠後縣主某大令倩南橋司巡檢吳二尹帶領來申投道縣各署謁見并具結聲稱以後松江府屬七縣界内再出盜劫鹽梟聚賭之案惟林沈兩人是問現聞江蘇巡撫恩藝棠中丞擬將此兩人發交太湖水師統領劉岐山軍門統帶俾令解散羽黨以靖地方 
[委勘盜犯]  
　　去冬太倉州謝桂卿剌史押解搶劫戴王氏家盜犯枼老六王竹林兩名來申請蘇松太道袁海觀觀察勘訊因葉王忽然翻供謝剌史親自來申在縣署花廳覆訊仍無實供遂帶回太倉至前日復押解來申昨日午前袁觀察委籌防局委員魏蒓隖明府升坐二堂提勘葉老六一一供認王竹林亦供認隨同王胖子等由崇明乘小舟至太倉刧取戴王氏家衣飾布疋各物分得銀鐲布疋質錢花用觀察核與案情相符飭在供單上蓋印指模命發上海縣寄禁候備文解回太倉 
[英美租界公堂會訊案]  
　　前者英國婦人搿來　忒投本管總領事署控華商應洽興欠銀七千二百二十兩等情經讞員黄耀宿司馬接准照會飭差傳應到案會同英總領事署繙譯官翟比南君研訊口供在案前日午後司馬會同翟君升堂覆訊原告搿來　忒延律師　師投案聲解此案不能藉口他人所欠任情推諉伊旣稱他人所欠要知憑據現在原告葛蘭之妻處亦應歸還且應前已浼人緩頰自願還銀一千兩今將其人傳案請訊閻爾昌供商人前在已故洋商葛蘭處執事迨葛病重時商人往看曾言及如有不測仍浼商人向應追欠商人與應素識伊先在祥利洋行執業迨葛蘭之妻搿來　忒控告後應曾浼友人謝福昌出爲理勸有應子親筆信爲証請爲察閱繼又稱應所欠葛蘭之欵商人知之甚詳葛蘭病故後商人仍時往看視某日葛蘭之妻搿來　忒在　馬路自開之祥利洋行内找尋各據旋在銀箱中檢出四紙一紙載銀五千兩一係道契一係收銀五千兩之字條一係東洋皮紙司馬將存案各據給閻查閱答稱確是允還一千兩之信乃應處帳房不知名之謝姓送來瓇師復將各情伸訴良久司馬以日已銜山商之翟君著一併退去候復訊核奪 
[上海縣署瑣案]  
　　前者邢慶華在引翔港巡防局控張桂全掯贖方單局員沈霞標二尹提張至局子以笞責地保張榮甫局差趙雲卿等又至張之家中搜查方單無著將張叔毛毛一併拘押桂全之妻顧氏投縣鳴寃縣主汪瑶庭大令提案訊出前情將張保責押後復飭美帶往指提趙雲卿到案前晚升堂訊究趙供小的奉局員沈老爺出條諭令提桂全之弟某甲及伊叔張毛毛到局小的奉諭前往甲已逃逸祗將毛毛拘局請沈老爺訊問大令喝責四百板釋出諭令以後與張榮甫均不准再當差保○徐坤舟控張曉巖佔地阻葬亦經大令提訊徐供嗣父有田一畝三分於道光二十九年活賣與張其地仍由小的耕種惟每年貼張租錢三千文嗣父故後棺木卽葬於中光緒十四年嗣母逝世柩尙浮厝兹小的欲將地贖回以便安葬詎被張霸阻不許求提訊究大令著候提張質訊核辦○前者同仁輔元堂董事控二十五保九圖地保王成章串同葉薇生佔及堂内義塚地五畝有餘曾經大令提訊復飭亭耆勘丈除被新築馬路割去外實少地三畝餘前晚提案覆訊葉供是地業已起造房屋然照契丈量僅多一畝餘刻擬在徐家匯另購三畝餘地歸還義塚王成章供亦相同大令判葉王兩人合買地畝歸還堂中著具結存巻○前晚本城考學前施姓家獲賊龔景鶴交縣捕解案大令訊究之下龔供小的南匯縣屬橫沔人向在某公館爲家丁並無竊物之事求鑒大令飭役搜其身畔有銅絲鎖匙及當票六帋知非善類喝笞責三百五十板掌頰五十下著捕役帶往某公館查問如果肯保准令保去否則帶回收押 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[府署被竊]  
　　漢口訪事人云本月初旬某日黄州府署被賊潛入内室竊去衣物爲數不貲已派通班差捕四出緝拿不知能尅期破獲否也 
[上海巡局紀事]  
　　前晚本邑大東門外荷花池畔某鞋店主朱福生失去竹箱一口内儲衣服等物查係被萬其其串同戎小狗仔所竊因將萬扭送十六鋪巡防局請究局員黄衡堂二尹升堂提訊萬供戎已不知所之尙求恩宥二尹著押限三日將戎交案○前晚三鼓時南巿二十三七鋪巡防局員李姚兩二尹督率地甲勇丁至各叚巡查旋向各烟館查點人口蓋以防匪類潛蹝也 
[馬路工程局瑣案]  
　　潘鳳樓因被顧杏全竊去烟槍一支扭訴捕房由捕頭轉解至馬路工程局總辦翁子文太守倩襄讞委員黄衡堂二尹研訊顧供認不諱二尹斷令賠還洋銀一元二角具結斥退○船戶曹湘桃向顧才榮訛詐洋銀被顧扭至捕房轉解工程局黄一尹研訊之下以顧所控無憑申斥一番判令各具安分切結交人保去 
[南巿捕房紀事]  
　　錢六子濳入南巿祥記馬頭左近居民王甫家竊取烟槍一枝串令蕩婦王小妹持赴某押鋪質銀分用經錢投報捕房旋卽拘獲一干人押候解送馬路工程局禀請總辦翁子文太守訊究○劉長桂與范小仁子不知有何仇怨昨日相遇於南巿馬路中口角之下繼以兇毆劉力不能支被范擊破額角血液涔涔由巡街捕一併拘入捕房捕頭令押候解送工程局禀請訊究○昨日滬北興仁里愼餘錢莊傭人桂雲寶持票洋銀數千元叧雇小車載現洋銀二千元送至元大亨莊行至南巿毛家弄適馬路工程局總辦翁子文太守經過見小車攔路向之喝阻桂出言挺撞太守震怒令巡街捕拘入捕房管押旣而桂浼元大亨執事人代爲保去 
[英美租界公廨晚堂案]  
　　寳山縣屬劉河鎭人徐阿鰲控著名流氓洪發即張四法姦佔伊妻陳氏卽愛英情前經讞員黄耀宿司馬簽差提訊諭令押候補傳女之寄父陳仲甫到案再核前晚司馬升座復訊陳仲甫投案訴稱小的實姓韓名忠信並非陳仲甫愛英由陳阿小之兄仲甫領至小的處囑代擇配嗣浼蔡施氏向張四法家說合所得財禮洋銀一百元除置備衣服外餘均交仲甫收去陳阿小供小的並無胞兄亦不認識韓忠信妹子實被徐家拐去另行婚配求察施氏供小婦人不應將有夫之婦另配與人自知不合求恩原宥司馬以陳仲甫揑名韓忠信顯見情虚詰以願責願罰韓稱小的願給洋銀一百元叩求免究愛英供年二十有一旣由陳作伐配與張四法業已四年情願隨張度日不願再至徐處務乞矜全司馬判令將韓責二百板管押一禮拜將罰欵如數繳案給徐阿鰲另娶愛英著其姑覓保領回張四法選押候韓繳洋後再行傳徐具領○前者義利公司胡星輝控唐伯華圖賴石子銀二千餘兩經前讞員關絅之司馬訊追銀二百四十兩給胡具領仍將唐押追餘欠在案前晚黄司馬提案復訊胡倩夥周桂左投案訴稱徐已領洋外尙少一千餘兩叩求究追唐伯華供小的惟與祥記周筱麓往來與義利公司並無交易嗣祥記閉歇周至義利執事所取石子三和士之價與祥記議訂不與義利相干惟小的所欠銀二百四十兩業已繳案叩求恩准交保出外嗣後奉傳卽到不敢有違司馬著周退去限於三日内將各帳呈候核查唐暫行押候復訊核斷 
[英美租界公堂瑣案]  
　　前者南京路福利公司被火後歹人吳阿根向餘燼内搜得鐵栅等物售與倪金生得價洋銀十五元報由包探王長桂將吳倪緝獲解案請究吳供小的搜得舊鐵七擔有奇售與倪處叩乞施恩倪供小的不知竊贓故敢收買襄讞委員王松丞刺史商之英總領事署繙譯寶述德君判責吳四百板押一月倪押候查明曾否收買别贜再行核辦○徐思亭以外甥王廷源不務正業私竊棉夾各衣質銀花用報由包探顧阿六吊到各贓送案請究徐投案聲訴前情王俯首無詞刺史判責二百板發押捕房一月○施才伯投案禀稱前日道婢阿妹出外購物一去不回當即訴知包探邊槐舟請爲查緝兹經邊探緝獲解案請向研究邊探稱此婢在虜王氏家查獲向之盤詰稱由張六生領來是以將張一併向案阿妹供是日主人命小女子購物被張騙同遊玩後遂領至虜王氏家議價圖賣張供是日阿妹在途啜泣小的見而惻然因領至虜王氏處服役虜王氏供詞狡展刺史訊得張與虜王氏形跡詭秘顯有串拐情事判將張責三百板發押捕房半年虜王氏責手心二百下發押二個月○包探顧阿六解女郎張阿二王阿四到案禀稱此二女在某絲厰工作前日薄暮散工而歸途遇流氓曹阿二任情調謔二女口出惡言曹遽肆兇毆毁及張阿二之衣襟當經小的將曹拘入捕房曹存洋銀五元得卽燡出今未到案請爲核奪張王二女同俱與曹案不相識餘語與顧探所禀相同刺史判將曹所存五元提二元賠償二女毁物三元充公○包探顧阿六解趙阿龍到案禀稱前晚大與里失火時此人乘機攫取朱記英家衣服十八件報由小的緝獲送請究懲刺史判責二百板押一月贓交朱具領○積竊張阿福竊取洋人沛勒所置報時鐘衣服等件報經包探顧阿六緝獲人贓送案請究刺史以張怙惡不悛判責三百板發押捕房六月○前者英界某號石灰行主洪錦堂陸增裕以扛夫姚阿毛陸阿香施介祺不許出店送貨跡近把持控經刺史提訊見姚所呈上海縣告示尾註棋盛街洋涇浜等處歸伊等挑送字樣與原文筆跡不符飭將姚等押候備文至縣查明再核旋接縣中回文聲明尾註之字出自添寫乃於昨日提案復訊姚供此項告示由祖父相傳小的不知其　刺史判將姚枷號一月陸施各枷兩禮拜○積竊黄小見周連生行竊趙倫秀李三郎家衣服報經包探陳雲忠送案請究趙供伊等來家行竊反敢持鐵器擊傷小的手腕復用木棍將同居之李三郎擊破頭顱並舉刀恐嚇禁勿聲張質之黄周俯首無詞刺史判將黄責五百板押三年周責四百板押二年○陳阿四因與張阿生同往某浴堂滌瑕盪垢被張乘間竊取衣服挾之而去前日途遇扭送捕房昨日送案請究刺史判責三百板管押三日○本月初九日沈三郎與胡根祥串竊朱阿三白馬一匹旋忽由胡向朱聲稱此馬現在徐家匯須將洋銀取贖朱因念胡與沈前曾犯案是以拘送捕房昨日解請訊究朱投案聲訴前情質之沈胡互相推諉刺史判責沈三百板枷二月胡責三百板枷一月○張泰源被夥郭漢廷用空洋銀二百七十餘元請向訊究郭供小的所欠一時無力歸還尙求寛宥張稱郭有意不還務請懲辦刺史判押五個月 
[法租界公堂瑣案]  
　　某西人積欠車夫劉阿狗工値洋銀八元三角嗣忽辭歇劉向索無著反被兇毆忿不能平因將車拉入捕房據情聲訴旣而西人亦至聲稱被劉竊去車輛昨日解案請訊西人投案向　繙譯伸訴各情魏君商之讞員陳楚生大令以西人旣將車夫辭歇理應照給工資著即如數呈繳飭劉具領不予深求○流氓陳阿全在新北門外攫取婦人某氏所抱幼孩之帽交與同黨鳴捕拘獲昨日解案某氏投案訴稱此帽有珍珠四顆値洋銀二元請爲究辦大令判責二百板○偷兒某甲行竊招商局某號棧房茶油十一桶雇王翰文邵友羣一車夫裝至英界售與湯小弟報捕查獲吊出原贜五桶昨日將王邵及湯一併解案招商局巡丁某乙投案請追餘贜大令判將王邵開釋湯押候追　○流氓李桂林强攫鄉人劉全福所携布疋二端交與同黨爲巡街浦拘獲昨日解案大令判枷號十天期滿責五百板○家丁郭泮雲禀稱家主附 
 
 

Page 10

 
 
長江某輪船來滬被賊陳益蘭竊去枕箱一口内儲洋銀一百五十元當場追獲送案請辦大令判枷一個月責一千板賊交失主領去○朱范氏將女秀珍許配與李三爲妾收去身價洋銀二百二十元立有娼據嗣以女父朱文耀悔議控經大令訊供著一併押候傳到泰和棧主再核昨日棧主趙蘭珍投案禀稱去年八月范氏等三人同住小的所開棧内范氏將伊女秀珍許嫁李三爲妾由彼出立婚據求鑒李三供秀珍旣不願爲妾請卽退還大令以朱係教民判令交保秀珍發教堂留養叧行擇配朱范氏押候繳到身價洋銀歸還李三方准開釋○上月二十一日黎明時張小山由蘇州閶門内表兄朱敬堂處竊得燭千首飾等物携之來滬爲包探拘獲解經大令訊供押候查明再核昨日解案大令以無失主到來判將各贜存候充公張笞責五百板○張士衡禀稱去年十一月寡媳葉氏由嘉定逃至滬上匿蹟虔婆趙吳氏家經小的尋獲初許交還旋被逃逸扭案請追趙吳氏供去年十二月初五日葉氏來租房屋今已不知去向大令著押交葉氏到案再核 
[美租界捕房紀事]  
　　前日薄暮時甬人李松林扭徐小六投捕房控被徐誘拐年甫五齡之女孩求請究辦捕頭令包探劉阿炳前往查無其事當卽釋放○前晚七點鐘時姚長安投捕房控稱與甬人周春林細故口角被周乘間攫去布褲一條請爲究辦捕頭允之○前日三百二十四號華捕投捕房報稱篷路西華里倒斃乞兒一名捕頭令傅是圖地保報某善堂給棺收殮○前晚有某西人飲酒過醉闖入吳淞路玉液春茶肆中恣意行兇由店主投報捕房捕頭令二十七號西包探前往將西人拘入捕房押至酒醒時釋放 
[江官報]  
　　正月三十日署栟茶塲吳鹺尹元惠交缷回二月初一日唐分轉彭年由泰興差次來揚初二日嚴鹺尹毅禀知到巡警營文案差同知張司馬汝康銷城内保甲委瓜洲總巡差初三日丁分轉乃鎔銷解銅元差委巡警營提調兼發審初四日鄒鹺尉樹鳴委留辦城外四五叚巡查差初五日兪鹺尹文翰銷盱眙差戴分轉兆鑑委通泰查探水勢差調委瓜洲總巡張司馬汝康辭赴差楊鹺尉德楨委巡庫初六日毛分轉昌駿銷皖岸差汪鹺尹丙炎銷西臨局差汪鹺尉圻委巡查差童鹺尉士成委解南京餉杜分轉際辰辭赴皖岸查緝私差 
 
 
 

Page 11

 
 
   
 
 

Page 12

 
 
[戶部奏請籌集金欵以便添鑄金幣片二十二日]  
　　戶部片奏再查出使俄國大臣胡惟德條奏整頓幣制摺内有添鑄金幣之請所陳利害各節頗極詳盡近今講求財政者亦多謂中國宜鑄金幣以濟銀幣之窮臣等詳加叅考現在環球各國皆已用金中國獨無金幣金貴銀賤交易請多受虧非開鑄金幣不能抵制惟鑄金幣應豫籌集金欵日本未行金幣以前卽先積金十年始行開鑄中國民間藏金甚富祇以國不用金徒消耗於金器金飾之用且近年流出外洋者亦復不少亟宜籌收集之法以充鑄幣之需查此次政務處奏准捐復捐升及遇缺先花樣擬請按照收捐各銀數一律搭收厙平足金五成以交金一兩抵交銀三十二兩收至推廣捐復各員内如有祇准捐復原銜不准捐至原銜以上更不准捐復原官並情節較重仍爲此次推廣所不及以及本無官職者如願報効鉅欵應先赴臣部具呈由臣部核定數目槪令全數繳金卽行請旨如蒙恩准再由臣部兌收仍此量爲變通庶可籌集金欵理合附片陳明伏乞聖鑒謹奏奉硃批依議欽此 
[護理貴州巡撫曹奏爲黔省餉項匱乏懇恩勅催各省協餉迅速撥解摺二十二日]  
　　護理貴州巡撫兼署提督布政使臣曹鴻勛跪奏爲黔省餉項匱乏無欵可籌籲懇天恩勅催各省應協黔餉迅速撥解以濟軍食恭摺仰祈聖鑒事竊查黔省僻處邊陲素稱瘠苦應徴錢糧釐稅爲數無多不敷支用全賴各省恊餉彌縫缺乏光緖九年前督臣岑毓英核减餉需每歲請撥銀一百九萬兩係綜計度支爲萬不可少之數本年惟四川省源源接濟九江關解過銀一萬二千兩江西福建兩省向由黔省應解部厙士藥釐金項内提撥光緖二十八年分共撥銀八萬六千七百四十四兩零此外如廣東江蘇山東浙江湖北湖南曁東海關等處均分釐未解以致應發兵練月餉積欠甚多兼之粤邊游匪竄擾添設各路防車所需糧餉軍火及每月奉派賠欵文武學堂經費需用浩繁出欵日增來源竭蹶厙儲如洗騰挪無從各軍計口授食無餉散給譁潰堪虞據署藩　全楙績詳請奏催前來相應仰懇天恩勅部轉飭協黔各省督撫臣飭令潘司關道務將應協黔餉迅速發解以安軍心而維大局不勝迫切待命之至除將各省欠餉開軍咨部查照外謹恭摺具陳伏乞皇太后皇上聖鑒訓示謹奏奉 
[硃批戶部知道欽此]  
[護理貴州巡撫曹奏爲黔省籌餉捐第一卯捐生摺二十二日]  
　　護理貴州巡撫兼署提督布政使朢曹鴻勛跪奏爲黔省籌餉捐第一卯捐生恭摺仰祈聖鑒事竊查前准戶部咨開議覆黔省邊防緊要添募勇營餉項無著請開辦籌餉捐輸以濟急需等因於光緖二十八年十一月十二日具奏奉旨依議欽此欽遵飛咨到黔當經檄行司局查照辦理於二十九年二月初六日開局遵照奏咨成案捐辦並分飭黔屬分咨各省一體代爲勸捐在案兹據署布政使全楙績會同籌餉捐局司道詳稱黔省地方貧瘠戶少殷富勸捐綦難專恃派員分帶實收轉託各省官紳籌勸其實收或分寄鄉邑或遠帶外埠輾轉經手一時不易催收且以地居邊繳寄信不易各省所造獎册並塡用副實收非託妥人不能寄帶是以勸捐銀數與報捐名數現在尙難據悉兹將陸續收獲捐員龔萬邦等共一千名核計報捐銜封貢監等項共例銀九萬三千一百七十兩按五成折算共核收實銀四萬六千五百八十五兩又十成貢監核收實銀一萬五千六百六兩又花翎監翎核收實銀三千一百五十兩總共核收實銀六萬五千三百四十一兩應解部監飯照各費銀三千八百九十四兩八錢四分彚造該捐生等履歴收捐銀數清册作爲第一卯詳請具奏給獎前來臣覆核均與例案相符自應照請給獎以昭激勸除將副實收及捐生履歴曁收捐銀數清册咨送戶部國子監外所有謮獎籌餉第一卯捐生緣　理合恭摺具陳伏乞 
名頒發執照謹奏奉硃批戶部議奏欽此 
[護理貴州巡撫奏請第十六卯振捐案内給獎片二十二日]  
　　曹鴻勛片再黔省開辦振捐業第一卯至第十五卯捐生曁收銀數先後分卯彚卯經前撫臣具奏請獎在案兹據藩司會同振捐局司道將續收捐生儲先登等共計五百二十名核計報捐銜封貢監等項共例銀七萬三千八百二十九兩按三成折算共核收實銀二萬二千一百四十八兩七錢又十成貢監核收實銀二千五十二兩花藍翎核收實銀五千八百五十兩總共核收實銀三萬五十兩七錢並收獲部監飯照各費銀一千八百七十兩九錢一分五釐彚造該捐生等履歴收捐銀清册作爲十六卯詳請具奏給獎前來臣覆查均與例案相符自應照請給獎以昭激勸除將副實收及捐生履歴收捐銀數清册咨送戶部國子監外理合附片具陳伏乞聖鑒敕部核覆按名頒發執照謹奏奉硃批戶部議奏欽此 
[護理貴州巡撫曹奏爲已故候選知府請附祀鄉賢摺二十二日]  
　　護理貴州巡撫兼署提督布政使臣曹鴻勛跪奏爲已故候選知府功德昭著請附祀鄉賢恭摺具陳仰祈聖鑒事案據署布政使全楙績署按察使袁開第會詳據都匀府知府區維潮轉據署獨山州知州張鎬詳准儒學馬克成經會恩牒據獨山州屬　　花翎候選鹽運回羅光華等六十九名呈稱竊以朝延優渥夫功臣事後則特頒慶賞草野欽崇夫儒將生前則黔視馨香况論定蓋棺卓卓之風徽共慕情殊標榜紛紛之月旦僉同公平旣恊於鄉閭報饗宜邀乎國典兹有已故候選知府揚維藩立品端方宅心純篤文　夙著孝友性成方食廪餼於天家適起賊氛於里黨恪遵母命力辦團防傾產忘家挺身靖亂躬率同宗子弟修我戈矛並聯闔境丁男峙乃甲胃頻年破賊鄉里獲安迭次立功承平再見念瘡痍之未復及義舉之頻倡窖歛髑髏泉下之幽魂得所慨捐　案士林之寒畯無尤著跡多端人言無間蓋論其大則順親信友無慚先正典型而括其全則爲國保民不讓元勳功業紳等誼聯桑梓知公好之非誣享藨蘋蘩隨廟食而無愧輿情既恊衆論悉得以之附祀鄉賢實足增光庠序理合造具楊維藩履歴事實册結合詞公懇等情由學加結申送州府司轉詳前來臣覆查看得已故候選知府楊維藩品學兼優才華夙擅毁家紓難保障堪資仗 
 
