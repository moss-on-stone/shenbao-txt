# 1882 - 206 - 4903322

 

Page 1

 
 
[新印宿本增選步寳船時文發] [  六合堂謹啓]  
　　是書選自粤東名播寰宇久爲士林所寳購惜乎前刻有烏焉帝虎之訛兼之篇幅錯悮股叚脫落而錯字則無篇不有甚至文與題不相符者又有題無文者不可勝數誠憾事也今點石齋主人不惜黿聘延請名彦逐一校讐莫不釐訂而　正之并其中之有題無文者悉加補入且增選入時鄉會　　　名人課作倩能書者加意抄正用縮本法將原文一百本計文章七千餘篇縮成八小本名之曰增選多寳船至於字法之端莊筆畫之清晰猶其餘事臣　 
妙在置之巾箱中甚易携帶出入勝前書之繁疊眞有天壤之别今六合堂王人已向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閲至於各書坊有與本堂代售者用錢一體奉酧再此書所印無多海内知之祈及早往購可也此佈京都琉璃厰南京品水街愼益莊福州同茂茶棧廣東西營巷同　長沙基大街同安麥欄上海太古碼頭同愼長永安街長源泰棋盤街萃泰豐茶號香港同愼長漢口怡和行沙包街長源泰黃坡街各書坊購取亦可 
[述埃亂緣起書後]  
　　埃及亂事已閱數月據電音傳遞情形目下經英國兵船調遣堵禦似乎可以底定且有法意兩國同謀辦理英兵得助則蘇彝士河之不至梗塞與阿里雙地亞地方不爲亂人所紛擾葢可必矣夫歐洲各國所以關心埃事竭力謀救者以蘇彝士河爲地中海通紅海之要路而阿里雙地亞又爲地中海南岸之第一大埠頭歐洲通商局面全係乎此故也惟諸國雖能合謀救禦綏靖其疆土安輯其人民以保護往來商旅贸易地面但阿拉比之聲勢亦不小矣電音所傳謂埃兵調遣悉在其掌握之中埃兵由蓋祿至阿里雙地亞阿拉比能操其權然則二十五部之兵力亦可歸其徵調苟爲埃及之亂人所推重則埃人實受其禍各國之人亦與有不安卽非亂人之魁爲埃王所信任欲自靖其禍亂因授以將兵之全權則埃人之患猶小而各國之人悉聽埃兵之布置苟埃人不得其靖亂之法各國亦實被其禍何也埃及爲古麥西歐阿兩土草昧未開麥西已先立國制度文物皆其所創自回土相繼取爲部落漸染汚俗文明之象變爲昏蒙嘉道以來雖日自立爲國爲土耳其外藩不爲部落其國勢似乎稍振然俗尚相沿至今猶大半摩哈麥之教且地勢西接多尼思阿爾及耳摩洛哥諸國雜處回教之中不克振拔自異政教汚濁規模鄙陋歐人假其地以爲通商埠頭首因其地臨地中海而東連蘇彝士往來要路故也若其國俗民風固非歐人所取是以此番亂事不願埃兵與聞耳本報譯登電音字因聲異阿拉比自葢祿調兵至阿里雙地亞葢祿卽加義羅尼羅河東岸之地適在蘇彝士西南阿里雙地亞卽亞勒散得黎亞在地中海之南尼羅河北出其口故歐人通商於地中海以此處爲大埠也二處以是爲歐入所極注意者其他二十三部胥不及焉今阿拉比調兵赴此則通商局面能不因之而滋懮乎况阿拉比立意欲與英人爲難是明明不爲保護地方起見矣夫此事之緣起祗一土人與外國人爭毆外國人戳死土人埃人不服閧然而起遂至决裂埃王若有政教雖事由外國人逞强行兇然所戳死者初止一人自應出爲彈壓勿令圭人遽起報仇之意聚衆毁殺則查明起釁根由即令外國人認抵認恤按之萬國公法諒無不允乃土人旣逞忿而起而將兵者又復袒庇土人欲與他國人爲難可見其國中之政教矣土人固皆一勇之夫業已搆釁於先將帥又屬無謀之士更欲結怨於終埃其何以立國乎夫埃及之尚存且爲自主之國也歐洲與有力焉歐人之爲埃謀非不能有其地而收爲部落也徒以地在兩海之間爲印度洋太平洋之出路縱横千七百里尼羅河貫注其中東沿紅海山岡如脊南接努比阿平沙坦闊地形物産實甲全洲通商船隻經行紅海可以收泊可以接濟生成歐洲之外府而地中海之籓籬也一國有之則往來交涉意見究有不合而且國勢强弱因時變遷將來難免有爭奪之釁若各國共之則羣力自足以維持通商之大局不然以拿坡倫之雄武豈不足以取之乃使仍爲土耳其所屬耶麥西叛土之後波斯亦嘗欲之俄羅斯亦隐圖之而卒不能得皆各國共之而非一國有之之明騐也今亂事大抵可定然各國惟英爲出力法意亦同有是心德奥則不與其事或者以埃人所怨者爲英人阿拉比亦專與英爲難故各國猶有袖手旁觀者竊謂此事當合歐洲諸國共謀久遠平定之策蓋有阿拉比其人則目前雖或懾服難保將來不從中媒孽以壞兩海通道之局面苟僅將今日之兵力以爲得弭亂之計而亂之弭不弭未可知也 
[海參崴近事]  
　　海參崴爲俄國所轄與琿春接壤華人之流寓者頗多昨得來信云該處有一外國洋行距華人租界約五里前月初三晚三更後忽有匪徒潛人該行殺死一廣東人一盛京人一山東人次日行主下樓呼喚不應方查知其事檢點貨物並無短少報官請緝兇手迄未破案聞此廣東人姓馬數年前充當該處將軍衙門内厨役頗爲將軍信任馬卽恃勢妄爲遇有詞訟莫不從中取利久爲華人所側目今無故被殺或係仇人挾怨也又云五月初八日有小船一隻由琿春裝貨來甫進口忽遇强盜上船將貨物劫掠一空并殺死水手搭客共十二人内有一客見勢不佳泅水而逸幸遇俄國巡港小兵船救起問明情由卽照所指地方馳往追拿該盜船因貨物裝滿行駛甚緩故被捉獲盜船一艘盜十餘名均送交俄官衙門訊明口供轉解琿春交華官辦理聞該盜等皆係中國無業流民時在該處爲商旅之害其辫髮早已割落意圖混充俄人今幸捉獲想難逃法網也又云奏泒辦理琿春安撫事宜李太守金鏞前由琿春往該處查看情形深以華人過衆特禀請吳欽憲擬在該處設立領事一員以便管理華人事務又云琿春一帶地方自派綠營防守後一切布置與曩年大不相同統兵官辦理防務極其認眞計現在該處兵約九千餘名日事訓練其技藝之精軍令之嚴允稱勁旅非復從前之廢弛也惟傳得俄人反以此心有不豫欲請中朝仍換滿兵防守是何意見實令人難測也又云海參崴埠賭風最盛中國無業流民往往在界内開塲聚賭計不下數十餘家其滋事莫此爲甚前經李太守與俄官會商深以此事爲害非淺卽會同該處將軍出示禁止無如若輩倚此爲生一時難以禁革至今聚賭者仍日見其多窩藏盜賊勢所不免若中國仍不派官前往經理恐貽笑於外邦也所有李太守與俄國將軍會銜禁賭示并附錄于左大清國奏派辦理琿春等處安撫事宜三品銜吉林候補府正堂李大俄羅斯國海參崴固畢爾那托爾將軍斐爲出示曉諭事現在我兩大國和好益敦昇平共享所有商民無不互相保護視若一家今大俄國通商 
 
 

Page 2

 
 
口岸海參崴埠華民日多常有無業流氓開設賭局引聚匪類窩藏賊盜實爲地方之害此等賭棍本當立卽嚴拿治之以法特念爾等具有人心姑先子以自新之路爾等或做賣賣或當工作或務農業均能謀生何必作此犯法之事况琿春一帶現已放荒爾等亦可前往領種如再開設賭局嘯聚匪類現經我兩國官員商定章程卽將聚賭之房屋不論官産民産概行封禁充公聚賭窩賭之人卽按律懲辦合先出示曉諭仰爾等知悉自示之後務要痛改前非共爲艮善爾等若不遵照仍敢放局聚賭一經查出中國人卽按中國法律嚴辦俄國人卽按俄國法律嚴辦决不姑寛各宜凛尊毋違特示 
[摘錄東報]  
　　東報云日廷現命横濱造船廠新造小火船二艘并配上舊炮二門謂將贈與高麗國王也又云外務衙門遣委員二名率領工匠等前往高麗仁川港築造日本領事公廨又廷日調查戶籍局生死册内開去年日本通國計生者共八十八萬三千五百八十四人死者共六十萬三千零五十五人以此核之去年日本多出人二十八萬零五百二十九人云又云熊本縣前被水灾之時闔境已同澤國其房屋倒塌人民漂流不知凡幾幸該處官吏率同捕役齊心防護救活災民不少并有外縣善士聞風帶糧前往散賑故雖灾而尚多全活近幸水勢漸退人民想可獲安惟善後事宜日官當善爲措辦也又附近該處九州地方有日本先代二皇陵亦被水冲塌云又云大板有某日商以高麗通商在卽日後各國人往該處建屋起房需用工料必多故紏合資本十五萬元首先往元山港設一土木會社以備他日承攬工作也 
[火災未已]  
　　漢鎭疊遭回祿已匯錄於報兹聞本月初九日漢鎭又遭大火計被焚去約值銀一萬兩光景祝融之駕何久駐於該處耶 
[電音補述]  
　　本科湖北鄉試正考官昨因電信上號碼横糊未能照錄兹已接到回電知是陳撿討官印存懋江西贛縣人甲戌進士合卽補登 
[會勘海塘]  
　　杭省自五月以來梅雨連綿江水暴漲各處海塘之冲刷坍損者不一其處計自西塘至歴山有坍至二三十丈者省中疊接文報陳雋丞中丞於六月初三日會同德曉峯方伯孫稼堂廉訪及嘉湖道豐觀察由慶封門出城至翁家埠一路勘騐是日各憲均於四點鐘出轅時天尚未明迫回轅已日落西山矣兼酷暑異常寒暑表升至一百零七度雖在室中科頭揮扇而坐尚覺汗如雨下况衣冠而行於烈日中耶王事勤勞可爲各憲詠矣 
[失愼略誌]  
　　杭垣自忠清里大火後四五兩月頗覺平靜兹於六月初五日四更時後警鑼忽鳴各集水龍齊出詢悉在小粉塲葵巷口地方係一板刷店中起火延燒店屋八九家迨經各水龍熄而天已東方旣白矣 
[竹西碎錄]  
　　程問源徽之婺源人久寓于揚性拘迂而短視前夜雨後自教塲茶社歸行至新城安樂巷口迎面來一人笑問何往言未畢攫其眼鏡狂笑而去程疑友人之戲已先呼後追旁有一人謂之曰此是賊君豈有此等友盍追之時程足著釘鞋身穿夾馬褂目旣失鏡步履更艱渾身大汗因脫褂承之于手且脫帽儘力追呼同行者曰何不將衣帽交我程時氣急神昏不暇斟酌卽將衣帽交此人放步前進乃轉過數巷足力不濟再一回顧則同行者亦不知去向方悟二賊串謀懊喪無已然已無可如何只得喘息而歸告之家人無不捧腹云○南門馬頭有挑夫李某力倍於衆負重疾行日可百餘里人因其力大性直呼之爲李逵多樂雇之且從未與人爭多嫌少自云我自食其力酒肉充足則幸矣何必積錢年三十餘未娶或云淮人或云曹州人性嗜酒腰懸一瓶每晚休息陳肉吸瓶而飲醉則就地酣睡日甫出又至馬頭力役矣上月十九日自天長縣推車回沽酒市肉暢飲乃飲未半忽然倒地口噴鮮血大衆驚視幸數日前來一親弟細視之不解其症衆議紛紛旁有一老者取視其酒瓶見瓶底蟠有壁虎一條約三寸長爪尚微動周身紫黑尾已脫落衆始知其中毒蓋此物古名蜥蝪毒全在尾一觸卽脫爲五毒虫之最性嗜甘烈李專飲冰糖燒酒故此虫聞嗅而來是則夏日酒醋等物居家者切宜詳愼也○某生揚州高郵籍人而居於郡年約五旬生平規行矩步人多目爲迂謬上月十九日忽路遇一婦約三十許猝謂之曰汝何忍心至此連一月一千文亦不我助耶今旣相遇必不汝釋當鳴官求斷生倉卒遇此不知所云心急口吃愈形窘迫婦見此情形更肆狂悖村言蠢語任意栽誣生忿不欲生以頭觸牆婦謂衆云諸位如不信伊左胯下有朱痣三點相連嘗謂我此富貴相我如得志納汝爲妾言猶在耳今如此待我我何以堪正當糾結不解旁有一黠者笑謂婦曰汝之意我知之但須鬆手讓我與彼一談方可立議婦果釋手黠者引生人櫃台内問之生矢天日毫無影響因問生在處附耳數語生忻然黠者出交生於婦云此事亳無影響汝奈何如此婦極口誣栽正喧閙間忽某生之弟及子率地保及保甲局勇而來詢其故并指來人問之婦皆不識地保怒云豈有服役數年如此情好而主人之弟與子并不識耶局勇不由分說鎖婦竟去某生已吐血數口面無人色經其子扶歸連稱豈有此理要重辦一市爲之粲然○西門外十數里之甘泉山相傳漢時吳王濞鑄錢之處有七星井求雨壇龍池諸古跡甘泉縣卽以此得名至今井未全枯前日西坡下無村庄處有一枯井忽於雨後烟氣騰上烟後又香氣四散從井中出村衆畢集莫知其故如是者三日忽來一僧衣衫破碎面目豐潤携木魚蒲圑趺坐井側閉目誦經問之不答衆施之錢不顧施之食不食亦不乞也衆大疑村之奉佛老嫗背人叩請繼之以泣僧始云佛來東方無淨土可托足只得暫居井中我來迎佛何必施錢何必固問卽此一傳觀者更衆有曹某者爲某紳士家守墓前日入城言及此事某紳笑曰此特妖言惑衆求大布施也向在福建亦有此案係南海之眞旃檀香焚之經月不散惟落伽山有此樹現在航海甚多此僧大約朝山得之用以惑衆耳明日我來辨之次日紳同曹至嗅之果然卽與僧言果有福建土音紳卽謂僧云揚州非佛所肯來更非汝所宜迎鄉人可愚其他不可愚宜速去如旃檀不足我尚可以奉贈因取出些須焚之其氣果同鄉人欲嗚於官紳止之僧叩首踉蹌而逸○新城廣和客棧前來一淮安人俞姓被褥外有一衣箱來時交六元與店主云我來候一朋友此川資也交店代收主人諾之住月餘而友未至旅費將盡俞亦皇皇寓有焦姓客浙江人忽得霍亂症主人懼甚俞云無畏我能治卽以臥龍丹塘西痧藥等治之果效次日又有客病俞又愈之主人德甚上月二十四日有中州客袁姓因看會受熱半夜發作主人急求俞時俞已自命善醫卽爲診脈立方不意次日午刻袁大變口目大張鼻血噴激時袁之戚至見此情形驚甚急延名醫某至醫云此火症也何可用熱藥今姑救之生死未可卜也先用梨汁一盌灌入繼以凉藥漸覺有救再覔俞已失所在矣 
[母女雙亡]  
　　天津運粮駁船津人謂之河駁十船爲一排五十排爲一帮銜尾停泊河道窄處他舟幾難行駛五月二十二日該處河　船上被木筏撞兩人落河身死木筏係自下流而上因河道逼窄不能撐駕自如適一河駁船亘阻其前該筏乘潮勢碰於該船舵上是船領駕者名王土廣和船中帶有其妻王郭氏及一八歳之子十三歳之女舵被筏撞牽動其艣卽將王郭氏及一子一女埽落水中子卽獲救得生王郭氏及女則載沈不復載浮矣二十二日撈獲屍身由王廣和報案請騐旋卽兩造自相說明由木筏上人棺殮并助資超度王已允諾具結懇請銷案矣 
[婢死被詐]  
　　吉安府人某甲年三旬餘庽居南昌已久業托抱布微有儲積家祇一妻日常甲出趁市未免影隻形單爰以六十金購一十二歳婢女旣藉以伴侣閨房支應門戶而婦傷不育意又將以桃葉畜之爲異日宜男之卜故相處經年夫婦俱甚珍愛惟愛乃勞自是恒情家 
 
 

Page 3

 
 
常訓飭在所難免隣居乙丙者下流汚賤本皆匪類久讅甲弱可欺苦無罅隙雖有時謗婦虐婢欲藉尋釁然婢恒自對人言主善仍難得志詎事逢其巧婢忽腰間生毒潰而斃命丙遂乘機呼朋入擾勢甚洶洶謂若婢卽其女而爲主人所虐死也者乙卽插身而入貌爲調停解勸代甲出錢遣散諸人并强令甲出錢三十五緡以了事甲聞之駭且忿悟其同爲圈套不顧而出乙猶蹤追絮聒甲乃入一友家由後門脫離走告同鄉親友得數人爲之出頭呼地保至與以錢八千文使代辦棺殮抬埋等用喝退閒人謂如不能辦到卽刻請縣驗明定斷保唯唯乙至此見勢不佳託言告退問甲索還代散去之貲十五千餘文甲之同鄉斥其妄誕不付而甲以與之有約在前不欲重拂其意惟嫌其浮冒太多由保略爲講減乙乃去丙亦遂逸夫婢旣非虐斃在甲夫婦方深惋惜彼何人斯竟敢以鬼蜮伎俩起此風波於平地古人所以百萬買屋千萬買鄰歟 
[連日騐屍]  
　　寜郡憊黨甚衆詐案甚多近日疉出兩案一爲西門外北斗河於初二日有茶棧之炒茶司慈谿人某甲因與同伴某乙賭賽泅水以致淹斃乙心殊不忍遣人報知其家家人謂甲乃犯案之人死不足惜任憑殮埋乙得回音始備棺收殮不意突有近處之無賴意圖索詐佯稱甲之戚屬出爲阻撓乙不得已赴縣禀報邑侯飭差查問憊黨始畏罪而散次日邑侯帶同仵役丈量河道檢騐屍身委係淹斃飭乙備棺收殮云一爲城中應家弄口箍桶店之某甲近因家道艱窘葉舊業而改爲拆字每夜在靈橋門旁擺攤被大教塲營兵索詐攤費移於老江橋上營兵仍無日不詐與之則已不與卽以老拳從事甲不勝其擾遂投江橋下自盡甲家聞知赴訴哨官不過欲其薄殮而已哨官則袒護營兵不爲理處詎知事已被宗太守所聞適朱邑侯到府太守面詢此事知否邑侯愕然隨卽囘署簽差往查屍已浮於道廠跟甲家始赴縣禀報卽經邑侯往騐飭甲家備棺自殮提該營兵訊辦矣 
[温郡水荒]  
　　温州大雨滂沱幾經一月各處田禾盡被水没至於高阜山田所種之茹芋或遭山崩或被水衝壓壞淹没在處習有故連日西柟兩溪山底鄉農齊進城跪香呈求蹈勘上下河鄉惟塘下坑山崩最大除山田不計外山下被壓田畝其數甚多幸是山墳墓稀少盡是巨石惟將來卽欲挑掘恐如斯大石亦非人力可能動移也本月初五日永嘉張邑尊自柟溪新龍騐屍回知港頭服毒命案業已和息惟聞柟溪自沙頭起至五十二都各地止十家之中竟有七八家每日僅食一餐雖有衣服首飾不能易粟充饑至於上河鄉一帶現届早禾登塲之際惟稻禾甚小每田收穀僅得一石光景兼之雨澤過多難以刈割是以連日米價陡漲甚至和水糙米每擔價須三千六百文年歳豐歉惟俟溪白收割方定成數刻下城内各米店十舖九空小戶窮民莫不惶恐葢深慮年歳之荒歉也現在張邑尊在城隍廟設壇祈晴並出示自初八日起禁屠以昭誠敬云 
[傷重難痊]  
　　前月初間温州厝庫司前小椀店出一疑難命案業已備列前報兹悉該椀鋪之店東姓王係江西饒州府人在温郡多年日前身受刀創今已潰腐同鄉諸人將王擡至江西會館調治據醫士云一息奄奄恐難痊可設王某果死則此案萬難明白矣 
[斫傷逃婦]  
　　某甲以賣水菓爲生妻於前年被某乙拐逃不知下落甲銜恨刺骨各處懷刃尋訪有欲得而甘心之意不料昨於金陵驍騎營戯場上恰與婦遇蓋婦隨乙後以擺攤賣水煙餬口昨正在攤上一見甲至登時變色甲旋拔刀將婦斫傷額角及肩臂兩處旁人阻問根由前情始悉當經該處巡丁將甲並婦拘送本叚保甲分局諒必移縣訊辦也 
[同申祝嘏]  
　　昨日爲蘇松太道邵觀察之太夫人壽辰本埠廳縣教官及各局委員佐貳並陸營中各弁及海關書吏均往恭祝極形熱閙云 
[恭送牌額]  
　　上海縣莫邑尊交卸在邇本埠各紳士王方伯等於昨日公送惠愛勤民匾額一方并德政牌二對以申敬意而留去思各紳均衣冠濟楚將匾牌恭送至大堂邑尊由大堂迎接進署欵待可見莫公之德澤入人深也 
[泥船覆溺]  
　　本埠南市三泰碼頭於昨晚一點鐘時有金關通駁船裝載草泥乘月夜行駛至沙船相近忽被風打覆幸沙船上人衆將人救起尚無性命之虞沉船於今晨由救生局撈獲將水戽出惟草泥已無用矣 
[醫傷類誌]  
　　本埠前有扛棒與車夫爭攬生意致命一事死者之子趙桂林得洋八十元業已和息因該車帮有嚴大者素不安分生心覬觎屢冋趙尋衅揑稱帮同料理和事代爲墊用錢文理應償還趙不允昨又向趙硬借洋三十元趙仍不應詎嚴大挾嫌卽邀得無賴多人將趙母子毆傷趙投訴捕房拘嚴管押將受傷人送醫館醫治據醫生云受傷甚重諒明日當解公堂訉辦矣昨日送醫館者又有小工一人因在致遠街地方翻造房屋該小工係山東人姓章被墻倒厭傷頭顱鮮血淋漓經同事送往亡濟醫舘醫治諒無性命之憂也更有棋盤街北首造屋之木匠張鶴鶴在樓面裝窓偶不小心連窓墮地腦漿迸出鮮血直流當經衆匠抬往仁濟醫館醫治無效延至八點鐘身死查得該匠年念一歳係浦東人卽報由該家屬來滬收殮作頭則酌給棺費云又有寜人某甲在裏虹口爲鐵匠昨日午後因翻取鐵板不料上面之鐵缷下以致壓傷脚骨亦經人卽抬往同仁醫舘求治今晨已可行走矣本埠各舘西醫奏效均極神速故信之者多歟 
[老年拆拚]  
　　滬上男女苟合有所謂拚頭者不知始於何時然顧名思義則國有頭無尾耳當夫兩情融洽不無白首要盟及其一旦參商未免掉頭不顧昨午後本城廟園内群玉樓茶舘有拆拚吵閙一事殊足爲喜合拚頭者作殷鑒焉蓋某甲與某氏婦拚識已三十餘年甲年近古稀婦亦花甲早逾矣向以印畫人物爲業頗有餘貲故二老飾終之具均已早備生作鴛鴦死則同穴可謂慮周且遠者也不料近日忽因家務細故頓改初心竟成反目傍人再三勸解二老執意不聽各願離異於是憑衆將壽具家資從公剖搭立據分拆從兹地老天荒各不相見噫看此際秋風驟起並頭蓮頃刻雙分願諸君春夢齊醒當頭棒藉兹一喝 
[老嫗受傷]  
　　禮拜六早晨有老嫗行經棋盤街該處本爲輪軸衝繁之區偶一失檢遽遭撞倒老嫗腰問受有内傷亟送至醫院騐視未識有妨碍否也 
[認領學徒]  
　　法租界新開河浜之怡和順裝載行門前曾有迷失路途之松江口音幼孩該行招留進内詢知姓王名榮庭餘無别說無可送交隨送往棲流公所安頓後由司事細詰始稱在本城廟園内某扇舖習業逃出者隨着人伴送到舖認明無錯仍由該舖收留云 
[車夫苦况]  
　　昨報列鬍子吃虧一則兹又聞有蘇人某甲年約五十餘雖留鬚而膂力尚健曾在正豐街向某乙租得一東洋車藉以餬口詎前日被老巡捕房拖去卽將車照掣銷中知滿面鬑鬑勢難再就此業隨向薙髮店將鬚薙下用布包之而出旣至街坊又將包拆閱不禁對鬚痛哭旋經其友慰勸而去是則其情亦可憫矣新廵捕房亦由中西捕將有鬚之車夫拘進而惠捕頭仍須察其人之强弱並不將有鬚人之車照一律撬去是以人皆稱頌云 
[毆案移縣]  
　　粤人蔡錦堂與黃月山互控各情迭經列報兹悉由陳太守飭差傳黃於前日晚堂庭訊蔡錦堂供前夜同兄蔡耀德及友 
 
 

Page 4

 
 
人到金桂軒看戲并向園主黃月山索取五月分應找之房租洋五十元黃祗交我兄長洋念五元餘則約期再付及至十點鐘時我先出外十二點鐘時突聞兄被招進帳房攢毆遍體鱗傷尚被交捕幸捕房騐得受傷實重着卽醫治我就急往探閱見兄身穿之官紗衫如而染一般旋被戲園吞没至所收之洋亦遭打失昨奉飭送醫院由醫生給服藥水因欲嘔吐故已舁回自行延醫調治然傷勢甚重叩求究辦陳太守問旣已付洋在先何又毆打蔡稱我亦不知其故程琴齋供在金桂戲園司帳因蔡姓弟兄及其父親於初十夜間來將自來火吹滅致看客失物戯資無從收取旋約蔡於十三日付租是夜蔡父子三人同來看戯兼索房租我先交其父手洋二十五元應找洋二十五元約於十六日照付豈蔡耀德不允又要吹滅自來火我故勸其到帳房以便商懇彼以我拖扭就將茶盌擲傷我頭我趁勢將彼一推跌在櫃傍致傷頭額其實並未毆他我則實血流如注白短衫如血染今特請騐至於黃月山是夜在虹口看馬戯並不在園也黃月山供亦相同并稱在虹口看馬戯之戯票尚在可以呈閱蔡何誣指我毆打蔡又稱黃旣不在園中而在虹口看馬戲戯票理應掣銷何尚在手中顯係揑說旣稱並未毆打則我兄之傷何來陳太守研詰之下謂蔡稱之毆先銀洋據程稱洋交在蔡父之手殊難憑信蔡又稱銀洋事小性命要緊卽使被欠租洋尚可向保人柴樛雲理償太守隨飭羞舁蔡耀德到縣請騐黃月山着具自行投縣結程琴齋亦應投縣請驗候本分府再備移文云 
[好行其德]  
　　本埠棲流公所爲陳寳渠太守所創設實亦一大善舉昨聞李君秋坪助蟾酥丸三千瓶慈谿崇善堂馮助蕉扇二百把聖散子二千服汪裕泰茶號助天中茶二千服何祖安馬源隆各助洋三十元聞子仁石福記各助洋二十元林福記沈均堂張森記各十五元鄔盈香包禮春各十元金渭星陸全木無名氏各洋五元以結善緣云 
[蘇州鎭江電報局同人催收彚解皖賑啓]  
　　諸賢長大人閣下逕啓者頃接嚴佑翁十一日安慶來書知於十二日前赴潛山查賑惟以災廣費絀催籌解濟并抄到各屬報災禀稿又有自濳山英山來述灾况者聞見所及豈容漠然敝兩處同人前於佑翁起行時曾向錢莊借解銀五千兩現尚無從歸補接據來函又不能不續籌解濟准擬於二十以前續解第二批銀五千兩務祈解囊諸君期前惠到是所切盼天漸放晴水漸消退江浙多好善士想不以舍近騖遠者爲嫌也佑翁來書有云爲他省救已成之災卽爲本省弭未來之患又見申報所刊弭江浙水灾說雖果報之常言實感應之至理想仁人必能鑒及也臨池不勝翹企之至 
[五月分發人員騐看名單]  
　　籌餉事例掣籖分發郎中張履謙江蘇員外郎趙慶崧福建恩林正白主事趙詒誠福建謝廷彦廣東黃兆鸞湖南光祿寺署正許學富廣東内閣中書孫鼎烈江蘇○考取呈請分發國子監學正學錄吳大猷廣東陳冕順天○籌餉事例指省分發道花翎三品銜彭世華江西湖北花翎王俊江蘇湖北通判提舉升銜秦瀛山山東江蘇鹽提舉升銜黃家珍江西江蘇知縣顔守銘湖南江蘇曾紀雋湖南湖北王豫熙浙江蘇府經歴黃乃仁江西貴州黃元錫浙江江蘇縣丞韓乃謙浙　 
江江蘇胡秀昌山東東河府照磨盛朝泰浙江江蘇道庫大使許光熙浙江江蘇同知庫大使吳壽昌順天山西巡檢陳秉清胡南江蘇陸祐清江蘇湖北歐陽鼐江西江蘇沈德恭江蘇山西周天祐浙江江蘇從九品嚴炳順天甘肅典史胡長慶江西江蘇莊祖培江蘇湖北聶培祐四川湖北未入流陳邦燦江西江蘇○勞績掣籖分發知縣同知銜何逢孫雲南周丕灃四川廵檢馮樹堃河南從九品周鴻裔四川○勞績指省分發道花翎二品頂戴王詩白湖南陜西花翎三品銜孫毓淦安徽陜西知府蔡鋆江西陜西同知花翎知府頂戴陳履成福建東河宋山廂黃浙江汪穀湖北浙江藍翎運同銜張權英湖南陜西知州花翎兼襲騎都尉世職侯錫蕃河南山西知縣陳鳳翔浙江陜西魏國鈞湖南甘肅藍翎史文光湖南甘肅但懋祺湖北浙江縣主簿祝衍綸河南江蘇從九品欒遠紹山東奉天○議叙掣籖分發通判張芝祥湖北○孝廉方正掣籖分發知縣孫寳璋直隷陳春輝廣西王翔麟直隷晁振翮陜西布政司都事貴靈廂紅按察司照磨朱純熙四川縣主簿郝炳麟陜西○分發原省坐補原缺知縣花翎高蔚霞湖南甘肅 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁賭安民]  
　　賭之爲害甚酷犯者皆失業破家故例禁綦嚴海寜硤石浙之巨鎭也姜家塲地近市心後河一帶念有餘里本藏垢納汚之所近年來竟成賭藪歴經該處各紳禀控懲禁庚辰冬又有某糾赴臬轅控告當時拿辦數犯餘皆獸散客春自汪肇敏邑尊涖任首先申禁煌碧憲諭而該賭犯皆視等弁髦設賭如故今歳惡胆愈張竟敢公然抽頭開賭横旦十六七里喧閙若帀文武衙役皆得費掩護現在凟絲登市客商雲集偶爲惑墮其術中類皆罄貲落魄尤慘者四鎭鄉民數月辛苦積此血貲合家藉以活命一旦久贸絲出市見賭塲銀如山積因利心動孤注一擲冀發大財及至賭輸或道旁痛哭或投河自盡種種傷心慘目筆不忍書以上情形近爲某糾目撃不勝憤懣於六月初聯名據實禀控豈知該賭頭逆紏難免告訐早經賄通書役及經承等人禀詞多方留難拒不肯收遲至初八日呈期始得遞進現已由縣會同在城各營四面兜拿諒難漏網行見雷霆威奮鬼蜮潛形無窮之害從此除絶不禁爲該處鄉民額手稱慶者矣 
[致桃花塢主人書]  
　　善長大人閣下頃讀申報知安徽潛太一帶水灾特甚重煩籌賑大君子樂善不倦亘古無儔欽仰無已彼處田疇旣已淪没秋成無望賑務將無已時惟有趕插苗秧尚可補救或疑時將立秋插苗恐亦無益此則不然且大水之復泥土肥美田必大發道光念九年江浙大水時過大暑補種者嘗得豐收或又慮未淹之田秧已成苗未必肯分此又不然同潛申戍夏浙省水淹紹興人渡江至海寜海鹽等處買苗　種每畆償錢數百文至千文不豐寜鹽兩處　開設苗秧行爲之經理其後買者固獲豐收賣者苗科旺發亦一律豐收此皆往事之可徵者今夏天氣不熱熱必在秋立秋後補種似尚未遲楊園先生農書中已詳言之但恐外省情形未必與此間相同今佑之先生親往彼處定能相度情形設法補救特錄呈楊園農書一條備採擇專此凟布敬請大安[  石戶農頓首]  
[摘錄楊園先生農書一條]  
　　湖州水鄉每多水患而渰没無收者止萬歴十六年三十六年崇禎十三年周甲之中不過三次耳嘗見没後復種苗秧俱大收穫比前倍邵習渰没之後天色久晴人得車戽苗得長發今後不幸萬一遭此須設法早車買苗速種其買苗必到山中燥田内黃色老苗爲上下船不令蒸壞人土易發生切不可買翠色細嫩之苗尤不可買東鄉水田之苗種下不易活生發旣遲卒遇霜早終成秕穗耳立秋前可種若邇天氣老晴熱氣尚盛便過立秋幾日尚可種種下只要無草不可多做生活尤不可下壅壯壅壯太多則苗貪肥長枝枝多穗晚有稻相無穀戒之戒之故大水之年未種而水至則以車救爲主不救則以復種爲大凡淹没之時人情洶洶必有阻惑人言勿聽而斷爲之可也 
[黼卿氏吟草]  
　　歸舟口占山青水碧柳絲柔挂起篷牕害倦眸不道年年當此節菜花香裏樟歸舟○懷袁翔甫先生祖志髫齡我已仰荆州不道於今面未謀願見固非才一載咏懷詎僅託三秋屋梁月落頻增悵嶺外雲停屢注眸請業倉山時有意其如介紹竟無由○謁見翔甫先生疊前韻誌喜　直從此日識荆州洵是因緣豈力謀半夜傳經知有自天星斗仰高秋青萍原待知音顧駿骨終邀卓識眸少小私心今已遂三生石上証前由○舟行雜述寄故鄉諸友推篷彌望水雲昏多少離情落酒樽不信刀環才一月扁舟又出故鄉門放船剛值雨餘天良友萬暌一黯然收拾閑愁付詩稿暮雲春樹也前緣水鄉景物劇清　岸柳拖煙綠色匀一帶瀕湖好茅屋此間合住葛天民綠波渺渺漲無痕小立　頭一舉樽指點湖村最佳處萬竿修行繞柴門○讀甌北詩鈔聲華赫赫仰三家隨處流傳洵足誇滇徼從軍詩更健一吟一字眼生花讀鴻雪軒紀艶夙仰蓬山刖有春喜從紙上見眞眞擷飜見夕渾志　雒誦終編恍入神眠意眉情都畢理秃襟窄袖最宜人何當一走長安道文酒笙謌話綺因○自嘲幾年不用課三餘𢋨市機宜在九除但利途終暢遂何曾不是木大居○雨後騎馬至三峯寺雨餘風定後有客跨香驄緩轡詩情好揚鞭俠氣雄功名思汗馬小技薄雕蟲來向梵王祝何時劍化龍○旅夜不寐有作燒殘絳燭酒初醒檐銕琤瑽側耳聽敲碎離懷眠不得起來花下看雙屋○偕同人集飲江樓賦此紀事江樓讌集興凌飛在座咸披慘綠衣一段閑清堪戀處丁冬絃索錦成圍酒闌有客意矜持脉脉情懷只自知路遠逢山何日到笑拈紅豆譜相思[  上海單藻黼卿氏呈稿]  
 
 
 

Page 10

 
 
   
 
 

Page 11

 
 
[光緒八年六月初七日京報全錄]  
　　宫門抄○諭旨三道錄前○發抄旨四道○總兵朱奏恭報接任日期摺○廣東撫裕奏援案請補知府摺○浙撫陳奏爲請議卹片○蘇撫衛奏爲遵旨查明請分别議處並籌修復情形摺○大臣麟等奏爲請旨摺子○六月初七日刑部都察院大理寺正黃旗值日無引見○橚貝子崇勳各假滿請安○廣壽專摺謝賞假兩個月恩○湖北督糧道素麟謝恩○單大經謝授浙江温州府知府恩○施啓宗謝授福建興化府知府恩○凌恩色普徵額預備召見○召見軍機素麟軍大經施君宗凌恩色普徵額○發抄謙禧等奏察唅爾廂紅旗總管貢果爾與正黃旗總管嘎林逹拉對調奉旨着照所請兵部知道欽此○又供應赴庫官兵雇備牛車脚價銀兩核銷奉旨該部知道欽此○清安等奏其年採買添撥牲畜應需價銀數目奉旨知道了欽此○又兵部候補郎中聯魁刑部員外郎松山仍回原衙門當差奉旨知道了欽此○○記名提叔調補江西九江鎭總兵尚勇巴圖魯奴才朱淮　跪奏爲恭報奴才到任接受總兵印務日期叩謝天恩仰祈聖鑒事竊奴才皖北庸愚　識譾陋由行伍於咸豐元年出師廣西旋以偏裨督帶兵勇在各省攻勦髮捻等逆蒙前督撫臣迭次荐保提督渥荷聖恩卄補甘肅永固協副將奉前兩江督臣馬新貽檄調赴寜委帶練兵奏　開除副將底缺留於兩江酌量補用續蒙　逾格鴻慈櫂授江南淮揚鎭總兵奉前兩江督臣沈葆楨奏請仍留金陵統率練軍涓埃未報正切悚惶兹蒙兩江爵閣督臣左宗棠奏奉上諭章合才着調補江南淮揚鎭總兵所遺江西九江鎭總兵員缺卽着朱淮森調補欽此並奉督臣左宗棠檄飭現無經手事件給委赴在遵卽交缷練兵　務自江南起程馳抵九江隨於四月二十五日准署九江鎭總兵李占椿差委中軍遊撃周步雲齋捧欽頒嘉字二百九十七號鎭守江西九江鎭總兵官關防一顆以及書籍文卷等項移交前來臣奴才當卽恭設香案望闕叩頭謝恩說卽於是日接受任事除一切營務事件容俟次第辦理外伏查九江爲江西門戶水陸通衢華洋雜處稽查彈壓廵緝操防在在均關緊要奴才兹重任時惕氷兢惟有竭盡駑駘督率將備認眞訓　加意廵防務期綏靖地方整肅營伍遇有緊要事件隨時禀商督臣墲臣妥爲辦理以冀仰報高厚隆施於萬一所有奴才到任接受總兵印務日期並感激下忱理合恭摺具奏叩謝天恩伏乞皇太后皇上聖鑒訓示謹奏軍機大臣奉旨知道了欽此○○廣東廵撫奴才裕寛跪奏爲首府要缺揀調乏人仰懇聖恩卽將簡放遺缺之員俯准補授以資治理事案准部咨奉上諭佘培軒着開缺另補廣州府知府員缺緊要着該督撫於通省知府内揀員調補所遺員缺着蕭韶補授等因欽此　廣東廣州府知府爲省會首　管轄一十四州縣地方遼闊正務殷繁且有緊要案件發交推鞫非精明强幹寔心任事之員不足以資治理奴才督同藩臬兩司於通省知府中逐加遴選非現居要缺卽人地未宜實無堪以調補之員惟查有奉旨補授度州府遺缺　府簫韶年四十八歳湖南清泉縣人由拔貢七品小京官捐升員外郎簽分刑部中式本卯科順天鄉試舉人旋補軍機　京充方　舘協脩刑部秋審處兼行補授直隷司員外郎湖廣司郎中調補安徽司郎中光緒五年俸滿截取奉旨記名以煩缺知府用六年補授福建道監察御史兼山西道監察御史七年閏七月因校對列聖御製詩文集列聖聖訓奏保俟知府得缺後在任以道員遇缺前卽補奉旨依議欽此九月二十八日奉旨補授廣東廣州府遺缺知府於八年三月二十日劉省該員精明稳練吏治通逹以之請補廣州府知府實于省會首郡要缺有裨惟以遺缺知府請補調缺與例稍有未符第人地實在相需例得聲明專摺奏請溯查粤東調缺知府揀調乏人卽以遺缺知府請補歷經奉准有案核與歴辦成案亦屬相符據藩臬兩司會詳前來合無仰懇天恩俯念省會首郡員缺緊要准以蕭韶補授廣州府知府不獨於地方實有裨益卽奴才亦得收指臂之助如蒙俞充該員係奉旨補授廣州府遺缺知府今請卽補是缺銜缺相當毋庸送部引見謹恭摺具奏片伏乞皇太后皇上聖鑒訓示再兩廣總督係奴才兼署毋庸會銜合併陳明謹奏車機大臣奉旨吏部議奏欽此○○陳士杰片再浙西蘇屬五府一州行銷浙鹽地面均係水涨私鹽充斤前經兩省會委副將韓晉昌督帶弁勇分路堵緝尚屬認眞上年十月初一日守備銜藍翎千總蕭國亮廵至江蘇金山婁縣浙江平湖縣交界之三里塘地方突遇大帮私梟聚衆抗拒該弁直前奮撃被槍殞命勇丁盛義興亦同時傷斃當據韓晉昌稟報飭令該地方官會騐確寔由鹽運司會同總鹽局核明援案詳請奏卹前來臣查蕭國亮緝拿梟匪奮不顧身猝致被槍殞命深堪憫惻合無仰懇天恩俯准飭部將守備銜藍翎千總蕭國亮　陣亡例議卹以慰幽魂除傷斃勇丁照給卹賞並嚴飭營縣會拿各梟匪犯務獲究　外謹會同大學士兩江總督臣左宗棠江蘇廵撫臣衛榮光合詞附片陳請伏乞聖鑒訓示謹奏軍機大臣奉旨蕭國亮着交部照陣亡例議卹欽此○○頭品頂戴江蘇廵撫臣衛榮光跪奏爲遵旨查明學校失火請將典守及救護不力各員分别議處並籌議修復情形恭摺仰祈聖鑒事竊臣接准部咨光緒八年二月初三日奉上諭詹事府右庶子劉廷枚奏蘇省首邑文廟失火請將典守各官叅處並停止派捐籌款興建一摺上年十一月間江蘇長洲元和縣文廟不戒於火業譚鈞培具奏該管各官看守不愼並未能卽時撲救均難辭咎著江蘇廵撫查明叅奏交部議處並着籌撥欵項迅卽興修毋庸派捐以重祀典而免　累欽此欽遵抄出咨行到臣查原奏所稱殿西卽教官衙署原應時常照管自來失火必非無因此必向來未能禁止閑人任其出入者有引火之物狼藉在内所致理應將教官書斗等逐細根究等語所論甚屬近理當經札飭藩臬兩司督率該管蘇州府確訪嚴察提訊去後兹據藩司譚鈞培臬司許應鑅督飭蘇州府知府畢保釐提集學書門斗人等逐加研鞫命供學内大成殿　朔望行香開門外平時均係重重扃鎖别無閑人出入當日黎明驟見火自殿内屋頂透出卽經文武各官馳往救護四面門窻封鎖如故衆目共觀寳不知火自何起復委候補知縣周邦慶密加察訪並博采輿論亦皆不能指出起火之由溯查志書所載長洲縣學蝕自前明於嘉靖年間元和則分長洲地係共一學世遠年湮木久則蠧蝕其中或屢受濕熱鬱而生火恐所不免自來不測之災往往有思慮所不及者將看守不愼之門斗楊錦華擬以枷杖革役並開列文武各職明詳請奏叅前來臣覆查文廟失火教官有典守之責平日不能敬謹防範而地方文武又不能卽時撲救均屬難以辭咎相應請旨將長洲縣教諭陳灝元和縣訓導唐毓和長洲縣知縣萬葉封元和縣知縣陽肇先署蘇州城守營中軍守備沙得元一併交部分别議處以示懲儆再據該司等議詳此項修復工程卽於留辦善後各項工程厘金一成項下籌撥興建但據各紳士以查得本年方同未合不宜動工應飭先將基地清理木植磚料預爲購備一俟來春卽行開工興建以重祀典所有查明及籌欵興修緣由謹會同大學士兩江總督臣左宗棠江蘇學政臣黃體芳恭摺具陳伏乞太皇后皇上聖鑒勅部議覆施行謹秦軍機大臣奉旨着照所請該部知道欽此○○奴才宗室麟書等謹奏爲請旨事據湖南桃源縣民張興友以鄧永昌等將伊妹鄧張氏朋毆斃命等詞控訴前來奴才等督飭司員詳加訊問據張興友供我係湖南常德府桃源縣人年三十歳在縣　睛蘇村居住種田度日我胞妹蓮姑適鄧百福長子鄧永昌爲配我胞妹因向鄧永昌諫言成仇拳打脚踢上年閏七月十七日我胞妹夫弟鄧永池與我胞妹口角鄧永池手執扃担將我胞妹打傷鄧永昌手執木棒同鄧永池將我胞妹朋毆致斃鄧輝林等給我送信我隨往視有張元太等主使令將我胞妹裝洗入棺我求開騐見屍身有鱗傷我赴縣呈控鄧百福之父鄧玉璽率領鄧永寗等强行扛埋賄串原差艾勝見犯不拘我控府批縣並未訊究我赴道台及藩司廵撫前呈控未准我情急來京赴案呈告的等語查張興友控因伊妹原許配鄧永昌爲室後因其夫弟鄧永池與伊妹鄧張氏口角隨同其兄鄧永昌用扁担木棒將伊妹朋毆致斃伊聞信往視業已棺殮迨經開驗見屍身腰腿鱗傷伊卦縣呈控詎鄧玉璽等强行抬埋復賄串原差艾勝捺案不拘控經藩司廵撫均未訊究等情如果屬實亟應究辦以整紀綱而重人命謹抄錄原呈恭呈御覽伏候訓示遵行再遵照奏定章程取具該原　　興友結稱　經廵撫未蒙提訊合併聲明爲此謹奏請旨奉旨已錄 
 
 

Page 12

 
 
   
 
