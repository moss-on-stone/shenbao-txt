# 1920 - 4 - 4916841

 

Page 1

 
 
   
 
 

Page 2

 
 
   
 
 

Page 3

 
 
時評 
[是非以外（冷）]  
　　中國政府之判斷往往計較在是非以外即如此次之去傅問題又巳入此魔道矣傅之當去不當去祗就傅所爲之是不是定之斯可矣苟其所爲而是微特今日不能去即日後亦可不必去不應因人之攻擊而去之也苟其所爲而不是則無人要求而應去即有人要求而亦去决不能因 
有人要求故而反可不去也 
　　由此以言傅之此次應付敎職員事其能謂之不失職乎夫旣失職能因敎職員之要求而反可不去乎故曰其計較出於是非以外也 
[命令]  
　　一月一日大總統令　吳光宗毛根均給予二等嘉禾章鄭　青陳恩　鄧聰保馬静鈺王傅烔杜逢時張斌元葛保炎均給予二等嘉禾章黄裳治王如璋陳彥訓朱天奎秦玉麒萧寳珩姜鴻瀾林國賡陳燦嚴壽華許鳳藻王壽廷林培熙饒涵昌高心源傅仰賢均给予四等嘉禾章此令 
　　又令　向瑞　胡國楝曾毓　均给予一等寳光嘉禾章劉春麟李大鵬黄式延杜鴻年倪謙劉文翰王祖徳段立權均給予四等寳光嘉禾章謝宗周張慶三雷泮林鮑竹蓀劉祖藩均給予五等寳光嘉禾章此令 
　　又令　王寵惠何煜姚國楨錢錦孫袁良曾　棨曾維藩陳宗蕃張濟元張嘉森夏詒霆章士釗趙炳麟劉式訓黄萃孫潤宇周善培王繼曾周傅經嚴鶴齡梁建章王潛剛辛漢李� 
如　張藻宸莫擎宇李鼎新吳宗濂陳今陳　　量王治昌張伯英余紹宋湯中祝惕元朱延昱吕禱陳承修劉符　蔣尊褘胡礽泰任傅榜鐡士蘭張　　維鐸周培炳均给予二等文虎章王興文李澤霖常育璋陳銘鑑景　月林誠武黄序蕉張思芳易宗夔高仲和蔣羲明史澤咸劉彦黄霄丸李振鈞蕭承彞吳曰法陳煥章黄贊元凌文淵傅疆林步隨錢泰田章燕王景岐許家瀚趙廷珍劉式程沈覲亮劉慶鏜徐文霨徐新六李景銘張毓書湯鐡樵何基鴻王暢祖吳巨時均给予三等文虎章張澤嘉章憲鈞李爽塏馮玉榮張鴻翔陸承金恒鈞嚴天駿李景　朱甲昌許植材孟昭漢劉緯張雅南歐陽成王謝家阮毓崧劉光旭李慶芳鄭江灝張樹森駱繼漢管象頣杜成镕胡源匯張則川温雄飛鄧毓怡黄元操羅綸李文熙張　魁范殿楝陳善程崇　楊詩浙　增儒張雲閣王振垚范熙壬裘清源艾鍾儒王鳳　李景　周澤南謝　元孫昌烜吕式斌勞勤餘王曾綬吕宗恪蘇世梓王容川林　屠振鵬吳鍾麟錢家駒王續劉春臺吳家銓王光照均给予四等文虎章此令 
　　又令　路孝忱王文熙均给予二等文虎章此令 
　　又令　李景　吳德章高稔倪文德何品璋均给予二等文虎章鄭誠冋啓椿榮志姚烈常吕德元鄭孝　均給予三等文虎章陳珦陳保棠施廷幹哈漢　王鋭謝克峻均給予四等文虎章此令 
　　又令　田友望授爲陸軍中將此令 
　　又令　翁之麥楊志澄吳中英敖廷銓徐鎭　劉金標周家樹均授爲陸軍中將方先亮張家藩李宣倜均加陸軍中將銜王耀梓余晉龢柳天　錢桐石春熙郭成玉宋焕章陳紹五張天驥傅鑫吳晋喻毓西阮肇昌王蔭棠楊典欽均授爲陸軍少將林伯棨莫自修葉公政王廷棻吳元瓏孔昭慶張世永均加陸軍少將銜劉秉堃授爲陸軍步兵上校並加陸軍少將銜于珍胡宗銓于化龍吳毓麟程貴陸平姜映奎周家永黄業復高國珍張達捷施之涵均授爲陸軍步兵上校胡炳　譚家駿均加陸軍步兵上校銜趙國源授爲陸軍砲兵上校吳敬羣加陸軍砲兵上校銜潘慶增授爲陸軍騎兵上校吳師善授爲陸軍一等軍需正並加陸軍軍需監銜陳國棟加陸軍軍需監銜李學瀛授爲陸軍軍醫監此令 
[專電]  
　　北京電　敎育會議定三項（一）中小敎育地方自辦（二）照常上課（三）勸傅去中小敎員咸疑别有作用明日開會研究某某两閣員語靳如因敎員去敎次恐他界援例應以去就争（三日下午三鐘） 
　　北京電　徐意爲促成和局擬將兩粤兩湖巡閲使先發表（三日下午三鐘）　　北京電　某要人云馮故後時局小有變化滬會能否續開須兩旬後可能確定馮系所主仲裁和議徐段本反對王士珍亦不贊同此派内部先未一致此説己無形打消（三日下午三鐘） 
　　北京電　財界人云陽曆年關幸成立四種小借欵預支十二月關鹽兩餘得將軍政費年賞並清　參謀部欠欵發出陰曆年底出欵較鉅非有一千五百萬大借欵不能渡過當局對此渺無把握 
（三日下午三鐘） 
　　北京電　外圑以湘張私運鴉片種子經鄂省發覺中央迄無究治未免破壞烟禁特派員赴漢查有證據準備提出抗議（四日下午三鐘） 
　　北京電　湘人控張敬堯十欵靳允查巳派人密赴長沙逐條查察（三日下午四鐘） 
　　北京電　内部特派張仁赴晉豫兩省查勘烟土（四日下午三鐘） 
　　北京電　河南公民圑呈府駐洛陽邊防軍姦淫刦掠傷斃多命請查辦徐閲竟默然並未批發（四日下午三鐘） 
　　北京電　駐京馮部十五師兵餉甚急謂再不清欠勢難維持今晚此間己暗戒嚴（三日下午八鐘） 
　　北京電　日允撤艦仍要求取締排貨運動爲交換條件（三日下午四鐘） 
　　北京電　七總裁　一電越南土人排斥華僑風潮極烈敝處己電越南政府應請轉商法國迅設駐越領事（四日下午三鐘） 
　　北京電　持械大刦廣源金店盜犯祗獲一名尙有兩名漏網徐因面諭軍警長官限五日内獲案並以軍法懲治（　日下午三鐘） 
　　北京電　靳元旦出京赴津明早方回三日内實行休息（三日下午四鐘） 
　　北京電　靳今午回京國院已開始辦公（四日下午三鐘） 
　　北京電　靳以私事赴津明日還京（三日下午三鐘） 
　　北京電　陜督本定許蘭洲現陳樹藩極端反對謂如段芝貴來尚可歡迎（三日下午八鐘） 
　　北京電　新疆和闐縣屬　民作亂楊增新派兵撲滅（三日下午四鐘） 
　　北京電　孫烈臣電博站俄國開來兵車一列事前未知會到後行兇並開砲示威外部向俄使詰責 
　　北京電　徐樹錚電元旦册封活佛禮成（三日下午四鐘） 
　　北京電　庫倫册封禮成各省電賀活佛（四日下午三鐘） 
　　北京電　馮遺産總額二千三百萬（三日下午八鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　陸徵祥來電約月望抵滬卽來京 
　　北京電　王士珍對仲裁機關辦法有懷疑之表示 
（以上三日） 
　　北京電　靳元旦赴津今晚明早定回京　　北京電　蔡成勳姜桂題均電告已派代表來弔馮河問 
　　北京電　吉督電伊爾庫次克自漾日兵變秩序益亂其政府將不可支持 
　　北京電　張南通到津住全國棉業改良事務所 
　　北京電　各部院官員今日起分班分日往馮宅弔祭定五七出殯（以上四日）　以上中華通信社電 
　　北京電　仲裁和議仍在積極進行惟馮氏死後力己薄弱前贊成此事之某督現甚冷静謂調人居第三者地位較見平妥 
　　北京電　直系謀推領袖以某某兩督地醜德齊殊難决定現多數擬直接擁徐某督亦贊成（以上三日） 
　　北京電　二千四百萬大借欵聞日美巳妥洽隂曆年内可以成立 
　　北京電　撥借關餘修濬遼河用費閣議由財部劃還已行知東三省查照 
　　北京電　奉督請政府爭中東路管轄權不得與西比利亞視同一律 
　　北京電　蘇督以實行裁兵計畫派員來京向陸軍部商訂辦法 
　　北京電　罷課案因敎員堅持去傅靳亦强硬有假满再不上課即更換敎員之説各走極端巳成僵局 
　　北京電　徐樹錚電告一月十四五日可返京　　北京電　内意本擬更換湘督因湘人排擠太甚去之適以啓他省效尤决從緩 
　　北京電　湖北車站查獲烟種傅係張敬堯所運院電鄂督詢問並將派員密查（以上四日） 
　　南昌電　戚省長向地方宣告並無承認以贛米接濟粤省事（四日）　以上中孚通訊社電 
里昂無線電（路透電社） 
[和會與德代表]  
　　三日巴黎電　高等議會與委員圑昨均未開會關於簽定議定書一節尙未接柏林覆文　和會秘書長杜太斯太氏以牒文交與德國代表圑令注意駐西里西亞上部之德兵數額過多今除由波羅的省調回之軍隊外且設立有力之軍事圑體陽稱特别憲兵國民衛兵此種圑體甚爲危險因德國現議於常備軍退出西里西亞上部後维持此種圑體故也高等議會通告德國謂此種計畫實背和約之條欵 
　　三日巴黎電　波蘭代表圑以外交總長巴台克氏爲主任今日將在此與德國代表開第一次會議蓋擬解决德國以東西普魯士之治權移交波蘭之最後辦法 
[法報之日本勢力論]  
　　三日巴黎電　晨報今日載日本干預西比利亞問題之重要社説謂美國現許日本自由行動此實歷史上之一大事也過激主義之恐慌將使日本獲有俄日戰争軍事勝利及歐戰中與協約國談判所不能得之無上權力美國如控制太平洋濱之一面則他一面今日已由日本控制之矣此爲敏捷外交之结果日本今已逹其囊括西比利亞之目的矣該報又稱日本嘗圖於歐洲政治舞臺佔一重要位置西比利亞可爲其由東方入歐之軍略要道西比利亞面積甚廣且有無限之農務礦産利源二百萬方基羅邁當之土地可供發展境内居民共有八千萬人日本得之不啻如英國之得加拿大也亞洲權力之膨脹指日可待歐美於此次戰争中負極困苦之責任而收其利者則爲日本今後可貸資與歐洲與俄國與美洲太平洋全問題今方在平衡中也云 
[法國之水患]  
　　三日巴黎電　　勒河昨日漲水十生的邁當巴黎尙未太受水患今已雨止塞勒河之水於星期一日大約至多漲至六邁當餘惟巴黎上下河濱之郊野已漸被淹尤以瑪勒河濱爲甚 
[各國近事記]  
　　三日巴黎電　克勒滿沙氏今仍在伐爾州旅行曾在聖瑪齋满宴會濱説極言法國財政事務之重要國人宜各抒愛國熱忱共濟時艱克氏所至之處大受歡迎 
　　三日哈佛電　英船維尼佛萊號載華工二千七百人開往加拿大哈里波克斯 
　　三日倫敦電　英相喬治氏明日由鄉間回國其至巴黎日期尙未决定大約必在星期四日之後 
　　三日巴黎電　據梅士消息德國各報載稱德國中今有十八州宣布反對德國之政治統一主張聯邦制南部各州亦在其内 
世界路透電 
[俄國之過激勢力]  
　　一日倫敦電　莫斯科無線電稱過激黨已擊退台尼金將軍之兵佔據愛加特林諾斯拉夫與諾伏摩斯柯夫斯克兩重鎭 
　　一日倫敦電　過去半個月内俄國軍事動作之梗槪約略如下北俄士氣尙佳過激黨之活動無足爲慮愛沙尼亞與里特倫之軍皆能擊潰紅軍而在烏克蘭方面彼得魯拉將軍之兵已被撃破彼得魯拉不復爲俄國政治中之重要份子南俄台尼金將軍因過激黨軍力雄厚今仍向後退走過激軍現距亞索夫海不足百哩擬直抵亞索夫海以衝斷台尼金將軍之軍東俄過激軍現追逐杜士夫將軍之兵趨向蒙古邊境沿鐵路之協約國軍隧現會同西比利亞主軍向東退走 
[美議院與國際聯盟]  
　　一日華盛頓電　反對美國加入國際聯盟會之共和黨參議員曾函請本黨候選總統决定關於國際聯盟會之争端所持態度該函乃由參議員波拉氏具名致與候選總統伊里諾伊斯州知事洛登氏者頃始宣布函中詢問洛登氏是否贊成美國放棄其素來所主之外交政策而加入陷全國於歐洲騷亂中之聯盟 
[德國之現有軍隊]  
　　一日倫敦電　據確實消息德國現有之軍隊數逾百萬計陸軍四十萬海軍一萬二千臨時義勇隊或後備軍十五萬至二十萬國民衛隊三萬至四萬警備隊四萬至五萬後三種皆由内務部管理此實違背和會高等議會己以此事照會德國矣 
[各國戰俘與敎皇]  
　　三十一日羅馬電　日尼瓦紅十字會國際幹事部促請羅馬敎皇施其勢力使西比利亞之戰俘二十萬人得以回國蓋聞彼等今極困苦也敎皇商諸日本謂今唯一能行之方法乃爲集戰俘於海參崴而待遣送 
[各國近事記]  
　　一日華盛頓電　威爾遜總統已簽定政府續行管理食糧一年之議案 
　　三十一日南逹柯太洲譬爾列電　陸軍少將伍德氏已正式宣布願爲共和黨候選總統 
　　三十一日開羅電　埃及蘇爾丹已準備設宴欵待米勒氏委員圑與宴者將爲内閣諸員及其他重要人物 
　　三十一日巴黎電　財政總長昨在國會稱法國須付軍事恩俸一萬五千兆佛郎又撫恤被佔區域之經費一萬兆佛郎 
　　三十一日愛爾巴索電　墨京消息墨總統請墨國衆院准撥墨洋五百萬元以購邊界及海濱一帶外人所有之地 
　　一日紐約電　十一月份由紐約出口之金共值美金洋一千二百十一萬零一百四十七元入口者值美金洋一百二十三萬零二百八十三元是月紐約出口之商品值美金洋二百三十二兆三十二萬二千一百五十八元入口者值美金洋二百四十一兆八十萬零八千一百八十五元 
[公電]  
　　湘西地方參事會電　各報館均鑒淑案發生各縣惶恐幸賴駐洪黔軍王司令湘軍蔡副使及劉羅各司令和衷維持人心始安乃軍隊潮流甫定財政問題又生貌合神離官争民累長此枝節何所終極竊洪江爲五區根本財政早分設機關沿習旣久軍民利便與其多事更張合氷炭而生齟齬不如就原定局部而治之尙可以謀久安况護法以安民爲本刧灰何忍屢撥前周總司令就五區十縣招集地方參事會原爲徵求民意謀一安全茲時事日見紛糾地方愈趨危殆參事等責無旁貸援集議於此一致主張仍就局部辦法弭隠　而清根本正表决間適督署派員楊畬到洪清理五區民財兩政大旱霖雨各界歡迎除呈請譚督軍命令正式接理外特電奉聞湘西地方參事會全體同叩冬印 
　　蘇議員之促和電　北京大總统國務院廣州軍政府各總裁各省省議會敎育會商務總會各報館均鑒内争靡息外侮紛乘促進平成惟期互讓查滬上和會之設本爲中外具瞻苟能早接敦槃何難圖根本解决應請南北當局責成各總分代表尅期開議俾饜羣情並請假以事權用專職責值此國命如縷之時宜有快刀斷麻之計若復遷延日久枝節横生轉恐築室道旁紛棼莫理當亦非我當局統一和平之本旨也伯盟等心所謂危難安緘默掬誠敬告尙希鑒採江蘇省議會議員陳伯盟于樹深梁鴻卓黄申錫周日永胡允恭劉長春凌恩錫戴鎭齡周家俊朱翼雲陳爲軒華彦銓屈嗣奎夏嵩薛文奎郝應泰胡毓彬孫翰宗馮士奇秦炳章等叩江支 
　　太湖來電　申報館轉各報館安徽同鄕會鑒潛太疏第卡董磬縱勇敲詐上月二十七在潛西小窰地方槍斃窰匠唐賦成并傷挑夫萬兆榮電請嚴辦以重人道而張國法潛邑敎育會商會農會財政局各區民圑局等四百八十八人同叩印 
國内要聞 
[北京通信（穆）]  
　　對俄問題之趨勢 
　　半月以來因各國對俄意嚮之變遷西伯利亞形勢之變遷我國對俄方針亦有隨而轉移之説此徴之路透電及西報消息有可證明者蓋自英國與俄激黨政府有交换俘虜之交涉而日本在歐使臣亦與俄激黨有所接洽於是世界對俄之趨勢爲之一變上年十二月半間英美公使曾以非正式與外交當局談話謂俄激黨之方針今已變換稍改其過激之性質對於國際多表好意歐美各國遂亦漸變其疾視之態度頗有主維持列寗政府以圖俄亂之早平者我國政府原無對外之方針一隨他人而動作於是兩星期前美使館之會議外部派秘書刁作謙共往商對俄之方針其結果英美法各由使館派員由貝加爾湖赴俄沿途調查激黨之行徑定贊助與否之標準我國决由外交參陸各部派兩三員隨同前往議旣定矣而以日本方面之别有報告又轉換主張先電致在海參威之李家　在伊爾庫次克之范其光令其調查俄情詳細報告俟復電到後再行派員蓋我之對俄今仍在游移不定中也 
　　所謂日本方面之另有報告者日使館武官東乙彦報告邊防處謂據駐英日使來電德國激黨二十三人將由俄國取道西伯利亞以赴東亚傳播過激主義不可不防吾國黨局固畏激黨如虎者聞此言又爲所懾然據李家　來電則在海參威之美代表曾面告李日人在歐洲方面磪已與激黨聯絡則日本之態度固非常奇特矣 
　　俄國内亂與我最有關係之點即在西伯利亞故西伯利亞形勢之變化實爲最可注意之事西伯利亞政府之遷移也其地點由沃木斯克移至伊爾庫斯克其政權亦由闊爾察克移於陌陌伊納比夫陌氏原爲關氏之參謀長闊爾察克之被逐實以腦筋腐舊多用專制手段爲沃地人民所反對不得已率其部下萬餘人移駐諾羅尼格拉斯克而陌陌伊納比夫雖爲伊爾庫斯克政府領袖其腐舊專制亦與闊爾察克同伊爾庫斯克之人民亦受社會革命黨之波動起而反對之十日以前李家　電述駐海參崴俄代表之言已謂俄人對伊爾庫斯克政府業已絶望將開國民會議另組政府今則迭據范其光李家　鮑貴卿孫烈臣之來電均謂伊爾庫斯克亂事蠭起陌陌伊納比夫不能支持俄軍遇社會革命黨輒望風而潰而在貝加爾湖以西之捷克軍亦不爲伊政府助除夕所接之電且謂各國駐伊之外交委員已一律退出伊爾庫斯克矣 
　　準此以譚則俄舊黨之在西伯利亞已絶對不能維持然謝米諾夫霍爾瓦特諸人則在中東路缐一帶方謀爲沃政府之代興者謝氏已自稱遠東總司令尅期撤換各處之捷克軍且其軍政中心之地點實在哈爾濱城門失火殃及池魚此吾國人所引爲深憂者日前頗有以武力對付之説且已電東三省預備然能否如此則又當視外交界之形勢也 
　　各國在西伯利亞駐紥軍隊原皆爲維持沃政府者美國　拄之力尤大蓋含有對日問題也今則對俄人之反對西伯利亞政府取不干涉態度如捷克軍隊駐距伊爾庫斯克千餘里之諾羅尼格拉斯克者法美軍隊駐距伊爾庫斯克八百餘里之葉尼賽江一帶者悉不肯渡貝加爾湖而東法國嘉賚將軍且將率法軍捷克軍共八萬人取道回歐表示不問俄事之意美國以護路權關係軍隊暫不能撤然其對西伯利亞政府感情已非常淡薄則與聞俄事者唯日本而巳日本之勢力　漫於貝加爾湖以東如赤塔如上鳥金斯克如满洲里如伯力如黑河日軍人數在三師以上近又增兵兩師以扶助西伯利亞政府在海參崴之日代表且明語李家鏊日本之增兵乃全國共定之計畫現時不能中止至謝米諾夫在哈爾濱之行動有日人暗助亦衆所共知者故日人實欲握西伯利亞之大權以擴充其勢力特伊爾庫斯克日兵新增三千人而無如社會黨何又法美各國之撤兵亦將有各外國槪不與聞俄事之提議以箝制日本則皆於日人之暢所欲爲不無打擊者耳 
[北京通信（野雲）]  
　　九年歲首之北京 
　　積雪皚皚朔風獵獵之中而民國八年一歲之光陰怱怱盡矣念時事之多艱慨日月之易逝此過去一年中三百六十五日之北京若政界若學界若商界震撼世界之潮流應付國内之變故亦可謂極波瀾壯闊之致矣新歲旣更回顧國内誦昔人『一年容易來日大難』之句輒不勝其惘惘想邦人君子之讀斯文者當亦與記者有同感也 
　　（一）政局之沈悶如故也目下最大問題無過於國内和議次則爲内閣中之未定二總長和議問題究竟政府如何進行不惟國内地域黨派互異之人言不一致即在北京一隅亦復朝夕數易其消息當局力謀統一之言時傅於道路和議有望之語屢見於報章究之葫蘆中賣何種藥局外之人無由悉也兩長問題更屬莫名其妙『張田交換』日前都門報紙尙有此等推測之辭今亦並此而不談矣田仍暫兼農商傅仍代理部務如此暫局不知尙有幾日支持現在新國會議員紛紛返里度歲其觀念稍舊者視舊年尤重於新年恐再遲數日政府雖提出請求同意案而人數亦不足法定矣更換一省督軍在政府中可爲一樁極大事件醖釀不知經幾多日乃始毅然發布此次山東張樹元去職調田中玉繼任前數日毫無消息原因均未明白因此之故於是湘人之作樂觀者乃爲理想的推測謂張樹元且如此張敬堯更可知命令突下張即離湘未可知也然而此種推測去事實甚遠也 
　　（二）相持之局尙難解决也目前都中雙方相持之局論其重要者有三（一）財政次長問題潘與李之相持也（二）敎員罷課問題學界與傅氏之相持也（三）湘人攻張問題湘中到京請願代表與政府之相持也又如前文所言農敎兩長問題亦可謂靳翼卿與安福派相持之一種此數種相持不下之問題未知何日始能解决所最苦者爲小學敎員已欠之欵僅發至十月而十一月俸雖有照發之説猶未見諸實行且全體所欲共棄之傅氏尙復盤踞高位口不言去政府如果堅持進行更形棘手小學校大都敎員兼爲校長與中等以上各校情形又復不同學務局長張氏雖能出力肯替苦敎員説話但究竟他係敎部戰員也不能不顧一己地位因此之故小學敎員更爲難堪昨聞吳鏡潭之調停已經卸責則敎育界未知何日能恢復原狀也此次學界風潮凡屬私立學校當然置身局外不一預聞但私立學校中亦有一二事可紀者一爲正志中學之大遷徙該校係徐樹錚出資所創設具特立之學風施特殊之敎育校址原在新儀門大街租賃廣東學堂舊房屋近則該校已在阜成門外造成新校舍一所規模頗宏大並有續開大學之計畫日前趁年假休息實行遷居自本年一月八日起即在彰校開始授課矣二爲民國大學之窘迫該校在宣武門外下斜街係私人籌欵設立尙未經敎育部立案經費異常支絀近因所租之屋欠租頗多已由房主提起訴訟云 
　　（三）關於社會方面者對於新曆歲首並無若何異象惟有數種商業尙能感覺新年之興味或於年前開張或趕於元旦開張或徧發廣告聲明新年大減價或特别大贈彩如新式飮食店茶食店書店戲藝場之爲此者城内外共有十餘家其他舊式商業則仍墨守故常無所舉動也至金融情形如京鈔之價下落當然與新年歲暮無甚關係所可異者近日市面銅元流通額忽然大減且小銅元少大銅元（即當制二十之銅元）增其原因言者不一或謂係有人在京收賣赴山東一帶將十文一枚之小銅元收鑄爲二十文一枚之大銅元可以從中取利以致小銅元日少云云未知確否此事關係普通人民生計亦頗不小也去年北京入冬以來迄無雨雪因此米麥及他種食物之價日漲磨製麥粉在二月之前尙每斤賣價六十文今則漲至八十餘文所幸前數日降雪一次雪量雖不小而市民因盼望情殷頗以『瑞雪』目之此亦歲首之北京中一可喜之事也 
　　此外若内務部點綴新年景象如天安門正陽門東西四牌樓一帶添紥電燈彩樓各郵局投遞賀年柬片奔走忙碌各簡任以上官吏元旦公府賀年皆欣欣有喜色此等照例文章可無庸多費筆墨也 
[大陸報之北京新年政象觀]  
　　段徐與日本 
　　大陸報一日北京通訊略云民國九年第一日之北京現狀可一言以蔽之曰不知何往且不處於進行之途而亦無人過問也華人不注意之使署已抱絶望外僑復茫無頭緒簡直無人過問蓋未有可值得過問之一事也途中汽車終日横行外置武裝森嚴之衞隊内坐勲章燦爛之軍人而一般官僚政客晝夜奔走徴逐於酒食之場政談满口酒肉充腸以言運動固甚多矣以言眞正活動則未有也其所活動者無非固其私人巢穴而已至於四萬萬人之行政事宜則停頓不前謂爲墜落始得其當百年來中國都城未有如今日之墜入深淵毫無希望也今日北京所可計及者僅有兩事即安福部與日本是安福與日本名雖爲二實則爲一過去二年有半政局人物迭經變遷而始終未變者則中國政府設於東京而以安福部爲其北京代表之一事耳凡各行動無論公私總不外乎安福部增其自己權力即以增進東京權力之謀焉今日北京所可計及者厥有兩人即徐樹錚與段祺瑞是徐段名雖爲二實則爲一以其目的同也前有徐段分裂之説但縱有之不難復歸於好何則目的旣同氣味易合也此二人之勢力比較言之徐遠甚於段緣小徐與支配中國之東鄰軍閥更屬接近袁世凱勢力極大然小徐有時較袁更有勢力袁在世尙遇嚴重之反對而小徐則未遇有可視爲嚴重之反對小徐頣指氣便旁若無人記者此言非謂中國無政黨也如安福部之半温和派北洋直隸系之殘卒僅存髑髏之梁士詒舊交通系徐世昌左右小而無助之黨徒與夫勢力薄弱噤若寒蟬之穩健黨皆中國之政黨也然皆爲無權力之少數縱謂不然記者亦不能信其有爲焉綜之老段雖或爲軍閥中有名無實之領袖而小徐則爲主人翁老段祇知敲棋擊彈外事不甚了解故　心腹利用其弱點代爲畫策段即唯唯稱是此段之所以爲老段也小徐於兩年前尙未著聞一旦崛起瞻大有謀專横恣肆野心無窮有志在膽故能於北京宦海中出人頭地其野心可與項城相抗且以項城爲模範志在爲中國鐡腕覇王但不能脱出日本圈套其異於項城者即在此點此徐之所以爲小徐也小徐權力亦非絶無抵抗者如互争閣員新内閣迄未完全産出即其一證第安福已佔勝算靳雲鵬雖非安福部之極端派雖反對小徐而傾向老徐然其手腕已被束縛矣閣員中之非安福派者惟内務總長田文烈一人若財政李思浩則爲安福走狗唯黨命是從不過家道甚富聞或不致舞弊自肥耳財政交通兩部皆爲肥缺故互争甚烈卒皆爲安福所據曹汝霖陸宗與雖爲學潮所迫辭去政權然仍操縱交通部務今之交通部長曾毓雋直曹汝霖之化身耳交通部月收鐵路電報入欵約三百萬元供給小徐軍費凡握交通權者不患點金無術安福部與日本祇求財政交通兩部歸其黨人管轄他若總統總理與其他内閣位置不妨讓與他人蓋中國政治之主幹即在財政與交通兩部也凡稍留心中國政治者將見此説爲不謬焉今所謂管理中國之内閣者組織若是其中握財政交通權者聽命於軍人而軍人復聽命於日本凡非安福系之閣員雖屬總理亦不能自由發言靳雲鵬總理日期亦正有限苟安福部不满意時或靳雲鵬敢違拂其意而不願爲傀儡時則靳必去位此乃不久即可實現者今日能安居其位者惟服從安福與日本之命令莫敢稍抗或自甘僅擁虚銜之人耳邇來改良幣制設立鑄幣廠統一銀元等説常觸耳鼓此種計畫固屬甚善如實施之中國獲益匪細顧此類善政如欲望諸今日中政府則猶南轅北轍耳惟改造之政府始克實施改革計畫若安福秉權時而高談改良幣制等事是無異對牛彈琴也南北調和復開　會重　代表等説亦常有所聞但此可視爲滑稽之談一笑置之實則國内和平杳無希望安福部絶無與南方議和之意除非議和之根據可以更大機會授與軍閥使之掠奪耳今北方諸物尙未一一售罄何爲遽與南方議和哉從根本上着想吾人可得一斷語即安福軍閥一日盤據北京則種種改革一日無望是己非俟此黨傾覆則所謂改革者皆不足道此爲今日中國之大事孰能爲之則爲又一問題此記者所以謂今日北京現狀不知前途茫茫何所底止也中國今雖不知己將何往然己趨入一途即效步朝鮮是已中國人民果有深知其前途命運如此危險者乎如有之則當有至死方休之抵抗非至四萬萬人同歸於盡或至陰險黨徒斷送中國以謀己利者之滅亡時不止也 
[留美中國學生致國中當局書]  
　　敷陳五事 
　　北京大總統國務院廣州政務處國會議員各省省長督軍國中諸領袖各報館全國父老公鑒中國不幸自通商以來外交屢敗主權日蹙加以清政不綱天怒人怨於是武昌首義全國景從民國旣立海内望治以爲内振紀綱外修鄰好上下一心富强之業卽基於此孰意八年三戰民不聊生内亂日深外債大增加之議員叫囂武人干政國體屢易約法弁髦數年來歐洲各國疲於戰亂無力東顧日本乘此時機大增國力中國則因循延誤坐失千載良機言念及此輒爲心痛海外傅聞彼所謂擁護中央者不過欲挾中央政府之名義以植黨營私即號稱護法諸公亦不免有意氣權利之見存其然豈其然乎學生等身居海外目擊時艱天下興亡匹夫有責竊有不敢自安緘默者自甲午戰役以還日本虎視眈眈歷有年所先後以廢除山東戰綫鄭家屯满洲里諸細故要挾成盟民國四年五月七日竟以戰書迫我承認二十一條無理之要求猶且野心不已再接再厲當吾國受美國邀請加入戰圑之時日本與英法意各國私訂密約處分中國領土迨巴黎和會旣開吾國代表雖始終據理力争主權世界與諭亦多表同情於中國然日本以聯合德奥俄諸國以與國際聯盟相抗衡爲要挾卒以强權屈服各國雖吾國代表要求於簽字之時保留關於山東各條以逹他日再議之目的亦不蒙許可世界列强何厚於日本而薄於我哉誠以日本雄鎭東亞有左右世界之武力是以予取予求莫敢誰何中國反是故著著失敗嗚呼可以深長思矣 
　　夫國際公法基於武力弱國無外交可言稍治時局者所應 
 
 
 

Page 7

 
 
洞悉乃吾國數十年來不求所以自强之道日疲精力於親日親美各主張依賴鄰國以　苟安又不足而益以年來種種自殺之政策不知道日非人心漓渙國際友誼祇可視爲和平時期之裝飾品急難相救者實不多　投井下石者有之從井救人者絶鮮此番和會中美國雖有杖義扶助之先言然美總統威爾遜於處决山東問題時竟棄其前此人道公理之主張而將德國前在山東盜取之權利盡與日本此吾人所當痛自覺悟而每念不忘者也學生等竊以爲此後外交政策雖宜善修鄰好然决不可惑於任何國之口頭親善而自暴自棄國中上下倘因此覺悟發奮圖强從前種種國恥不難一一伸雪即此次山東主權土地之喪失亦不難以兵力恢復之德國於五十年前割法之領土今者法國勝德尙能奪回是在吾人之自待如何耳 
　　自十九世紀以還民族主義昌盛全球世界諸大强國莫不以吸引同族爲職志此大日耳曼大斯拉夫諸主義所由起也吾國人民炎黄一脈無須同化之勞素傳統一之局他國尙求之而不得中國乃棄若不遑此理之不可解者也西南各省護法稱兵雖以澄清國事奠定憲政爲揭藥而不逞之徒妄想抄襲古代羣雄割據故智標榜其所謂大西南主義以自召瓜分於是謬説流傳而大滇大柱大東三省大蒙古諸主義接踵而起各大其所大而國命之危遂如累卵爲今之計惟有以大中華民國爲五族共同之主義亟謀統一中央固不宜膠執威信之虚名以阻和議之進行西南亦不應争持法律之空論或對於代表之選擇意氣用事以梗統一中國主權屬之國民全體載在約法昭如日星當局諸公何得以一己一黨之私而違反今日全國人民渴望和平之趨向諺有之天視自我民視天聽自我民聽若掩飾天下耳目果可以欺世盜名則袁世凱之鑄造民意張勳之違反與情宜無人爲之發覺亦宜告厥成功矣然而二氏之心跡至今路人皆知我當局諸公反躬自責縱不外　清議亦應内疾神明又况國家元氣幾巳斵喪無餘歐洲各國蠶食於前日本鯨吞於後一旦國亡身爲奴隷一切皆須仰　息於外人中央固無復威信之可言而國之不存法將安護願諸公捐除意見俯順與情以完成統一之局共立富强之基則諸公之豐功偉業當可永垂史乘者也 
　　專制時代民可使由之不可使知之是故中國襲專制餘毒人民中不識字者之多幾爲全球各國所僅有人民如此何以能健强有力之共和願國中領袖敎育大家以實行全國强迫敎育爲統一後第一要政地方籌欵多設中小學校期以十年普及敎育人民程度一高則實業敎育兵備皆可漸次發逹整齊富强之業卽基於此故强迫敎育實爲立國之根本要圖不可不十分注意者也 
　　人民生計亦爲治國之根本要圖語曰足食足兵又曰衣食足而後知榮辱年來國事　　半因衣食問題中國各省水旱頻仍兵匪肆擾税歛煩重官吏私肥狡黠之徒且謂人民有納税之義務載在約法又謂中國人民平均每人之擔負較之日本歐美各國人民之擔負尤輕抑不思歐美國家之富力分配綦匀其多數人民豐衣足食不似吾國國民多數赤貧如洗中外人民所入不等豈可同日而語抑又不思歐美政府如何爲人民興利予人民以應有之保獎中國政府亦嘗以人民所納賦税之什一爲人民興辦工商實業乎願國中息争以後注全力於農工商諸實業明定法規力予保護兵戈不擾匪類自清資本不致空投富源自易開闢國計民生實利賴焉 
　　二十世紀弱肉强食中國失敗旣因缺乏軍備而世界趨勢又仍傾向武裝國際聯盟保障和平之説實不過紙上空談懲前毖後武　尙矣願政府人民一致提倡軍國主義整軍修武各學校各工廠商店依其年齡高下各設健身及兵式體操一律强迫施行中學生畢業以後必入軍學服强迫兵役若干時實行眞槍械操演其不入中學者則於十幾歲後亦服强迫兵役若干時務期通國皆兵一旦有事即可同禦外侮有備不虞計無逾此至於詳細辦法自有軍事學專家一一規定不贅於此 
　　民主政體異於帝制人民必有參政之實權輿諭應無監謗之拘束今年全國學生之愛國舉動　國家前途一綫曙光導之掖之猶恐不及又鳥可以陳舊之眼光觀察而更以野蠻之待遇相加民氣不可遏民意不可違願當局愼思之更願我國中學子再接再厲毌怠毌驕不爲法律以外之行爲務達最初愛國之目的工商兵農各界尤應互相聯絡繼起堅持以實行監督政府之職責使假借名義捕黨營私之輩知所忌憚則國事庶有豸乎 
　　以上統一南北普及敎育發展生計修整兵備提倡民氣不過　　數端此外問題尙不勝枚舉若能和衷共濟開誠怖公皆不難迎刃而解學生等身居美洲睠懷祖國受父老兄弟之重託求應用之學識以濟時艱恨不能即日返國共策進行敢不以一得之愚先貢蒭採引領東望欲揮乏涕見功見罪唯所命之謹掬愚忱伏維諒察留美中國學生總會會長黄鳳華代表參議劉廷芳周明衡李瀚　蔡正任嗣達楊永清周啓邦飽明鈐趙泉周辦明周淑安李達馬育騏唐慶詒萬兆芝温萬慶朱繼聖顧雄李廣釗杜鳳岐陳志韋蘇鑑施濟元徐則陵　志堅劉令馬慕潔黄希聲等同啓 
[軍政府刷新内政計畫]  
　　近日局部媾和之説甚囂塵上然唐督繼　日昨來電力陳苟且議和之非計則此事惑將中變亦未可知現查軍政府内容則極力爲内政之刷新其差强人意者有數事（一）敎育軍府要人以軍興之後戎馬縱横絃誦之地或至鞠爲茂草敎育狀况日形衰落經派員調查以　振興且欲爲護法各省樹文化之先聲留此次義兵永久之紀念尤在創辦西南大學前經政務會議議决撥欵一百萬元爲籌辦之用並委汪兆銘章士釗爲籌備員現已極力進行陳炯明對於此舉熱心贊助首　廉五萬元以爲之倡各省要人聞風繼起譚浩明于右任　永建等均電致軍府願爲節俸輸將開辦經費無虞不是惟經當等費尙恐不敷汪兆銘章士釗昨與伍總裁妥爲計畫决議電請西南各省大吏各就本省情形按年量力拹助指定的欵以資持久（二）交通西南八省鐵路機關自經軍政府决定設立後一切籌備已著著進行茲聞八省鐵路督辦公署擬暫行附設於軍府内政部内定明年一月即行開辦關於八省鐵路第一期進行計畫大旨如下一由政務會議提案在關餘收入項下指定的欵　開辦費一編造八省鐵路總預算盡一分電各省會辦派員實測路線一分别簡派督辦署各科人員訪聘各方而熟習路政之耆宿徵爲顧問藉資勷助一督辦署組織條例各科處人員辦事細則趕行釐訂以便施行三財政整理財政經日前政務會議議决通電各省軍擬定辦法六條先從調查入手藉覘實况預謀補救請分别　送到府其辦法如下一預收之租税各該省預收民九民十之地丁錢糧或預收行商民九民十之生　台砲經費之類務分類分縣列成總分表彚報一護法戰争後所負之内外債此種内外債必有契約務分類列表彚報並附註債權人息率期限抵押品等項一戰後所欠之各軍隊各機關經費列表彚報可查照編製預决算之程式分欵項節目註明軍事費並須查照編製系統分註一戰後災區之善後撫卹費一現在各省軍費支出若干列表説明一現在收入與支出相比不足若干 
[廣東女界二次國民會]  
　　十二月二十七日女界在女子體育學校操場開第二次女子國民大會場中懸有萬國女子參政年表并大書會議程序一時半開會公推李蓮主席楊若蓮楊素蘭書記由主席宣布開會理由畢隨依程序先將女界聯合會章程草案提出公决逐條討論略有修正次議上國會要求參政權　均由主席將起草書提出討論表决立卽上書並公舉李蓮領銜代表次議通電各省一致進行亦經通過次舉徵求員徵求會員再行定期選舉職員被舉者李　陶秀孫李秋佩唐允恭伍智梅楊雪明程亦立何瓊林蘇智明呂雪范晉良呂　瓊　桂徽楊若蓮羅頴新李覺清高懿德黄佩珍慮才容譚煥文徐碧華施枝頴梁平石　漢翹蔡惠芬黄俶聲黄君毅黄振坤沈静馨隨在會場塡具志願書入會塡畢已五時遂由主席宣布散會 
[粤省財政之難關]  
　　與北京同一狀况 
　　粤省財庫支絀至近日已達極點該廳長楊永泰邇來向各銀號借　或三四萬元或一二萬元輙指定税收作抵現計各機關在財廳已領通知書到金庫領欵者其數不下百七八十萬元預計至菑曆年關止其應支軍政各機關經費統共有三百萬内外至少非籌有現欵百萬以外不能支持刻下正不知將從何處籌措借貸以了此殘年也又鹽運署積欠國會海軍兩項經費亦不下七八十萬劉玉麟接任時曾聲明擔負責任所有李茂之任内欠交該兩處經費均允代籌墊付至今竟分文未交現海軍國會方面巳極力嚴催矣粤省議員林中靈被捕紀 
[串妾害妻之嫌疑]  
　　二十八日早九時省會議員林中靈住宅忽來警兵數名搜捕林君並其妾其時林尙在寢未起聞耗即奔入鄰室鍾聲君之宅鍾亦省議員其宅與林宅通警兵在林宅搜查不獲卽轉入鍾宅搜查鍾拒之警兵卒入搜索果得林與其妾林即拘之去並欲拘其妾林不可乃留二警兵看守其妾於宅内過二時許復有警兵至並拘其妾去聞林有犯罪嫌疑故被逮去茲將警廳審訊林中靈等供詞錄下楊静純供年三十一歲南海人林中靈之妻現在中法醫院留醫綠氏夫中靈性情暴戾所行多不法事氏時爲糾正由是積有惡感本年二月時立有一妾姓何名漢華近日與氏同居氏住三樓妾住二樓所有氏日中茶飯均由該妾供給該妾得夫專寵　妒非常日日謀傾陷之事氏均隱忍受之至十一月初一日早膳後氏飲茶一盃入口即覺苦澀停盃不飲然已下微肚旋覺麻悶胸膈作吐不久手足厥冷即使婢女往中法醫院　夫兄林煥之回夫兄遂將該茶帶少許試驗并將藥水與氏解毒大吐幾次仍未見愈下午四時許遂入中法醫院醫治大姆四叔等均到問候該妾并不招呼後着婢女杏花到院根究該茶由何來何以苦澀據稱係由二樓冲上四叔復向氏妾質問茶何以有毒該妾而青口振形狀慌張言語支吾是晚九時許有氏夫舊役亞　到醫院打探氏病狀當時氏已服藥神色稍定亞輝見氏似覺驚異無言可説遂謂杏花因此事發生要投海死免得拖累等語後氏夫回家將以上情形告訴不意氏夫不特不根究其妾而反謂氏　端誣揑其妾顯係串妾毒妻無疑氏竊思氏夫等何故欲置氏於死地緣氏夫平日行爲種種不法姦淫有夫之婦圖姦寡嫂或爲氏所撞見或爲氏忠告由是懷恨於心不將氏謀害不止現下毒證據確鑿務請鈞廳拘究懲辦以重人命所供是實何漢華供年二十歲番禺人係林中靈之妾住一德社德慶坊又五號近與大婦林氏同居氏住二樓大婦住三樓日中茶飯均在二樓備辦均由婢女杏花經手十一月初一日氏因精神不適鎭日在床不起亦不食冲上三樓之茶係杏花帶上旋聞林氏飲後暈悶着大伯林煥之回五時許往醫院氏對於三樓之茶委無下毒之事六時許四叔回家謂氏何故攪此事現楊氏在院嘔吐不止如有不測則極不好看等語氏受責問頗爲驚異其實此事確與氏無關所供是實杏花供年十七歲新會人係林中靈之婢十一月初一午刻三樓之茶係婢手冲但當水未滾時婢將茶壺放在厨内婢旋有事入房但是早何氏亦起身旋復入房再睡别人有無放藥婢不得而知該茶葉係六安産如果無别種藥不應苦澀當時二樓祗婢　何漢華在婢委無下毒之事所供是實林中靈供年三十四嵗新會人住一德社德慶坊又五號綠中靈先娶馮氏爲妻後又娶平妻楊氏本年又立何氏爲妾何楊兩氏均畢業生彼此積不相能素有恶感舊曆十月二十六日中靈因事回鄉至十一月初一二日同接楊何氏等函以家中發生此事催促回省辦理初四回省正欲研究該茶是否有毒并下毒者爲何人前晚楊氏又向中靈請爲伸雪當答以俟細心研究自然水落石出不意楊氏即來官廳告訴並無串謀下毒就此而論正比例則何氏受嫌疑若反比例則難保非楊氏自爲藉以　陷總之虚實均　澈究期得眞相等語謝　供年三十一嵗德慶人住靖海新街十二號三樓怡廬當一雜役緣何漢華前交　金　　一對　民帶帶修整十一月初一晚七八時許何氏着杏花來取該鈪杏花告民謂林議員家中發生謀害案并　該茶係其經手并欲投水自盡民以何氏着他到民處取鈪若不　其回來豈不向民追究故帶他交還何氏并在楊氏處問候餘不知情驚廳訊得此案林中靈旣娶馮氏　妻復娶楊氏爲平妻已犯刑律第二百九十一條之罪被控之罪與發覺之罪均屬刑事範圍擬送法庭訊辦 
[紀廣州之憲法會議（九）]  
　　二十四日午後時開議第六條「省與省之争議由參議院裁决之」王試功主加省與中央之争議否决次表决原案起立者五百八十人可决第七條省設省議會朱念祖主每縣至少有一省議員張樹桐主未設省之地方設地方議會沈鈞儒李春榮東山白瑞宋汝梅均贊成以張君修正案「省設省議會未設省之地方設地方議會其組織及選舉各以法律定之」付表决起立者四百五十三人四分三尙差一人宋汝梅提起反證表决主席令反對張君修正案者起立起立者七十三人證明張君修正案爲已通過次表决朱君修正案否决田桐動議先議第十一條主席付表决少數乃議第八條一省之職權如左表决第一欵「議决省單行法及下級自治制」起立者五百七十八人可决第二欵「議决省預算决算」第三欵一議决　公償及省庫有負擔之契約」起立者五百六十七人可决第四欵「對於參事會之質問或建議」起立者五百五十五人可决第五欵「受理本省人民之請願」起立者五百七十六人可决第六欵「答覆參事會之諮詢」起立者五百五十六人可决第七欵「查辦所屬官吏」起立者五百六十三人可决第九條「省議會認省長或參事員有違法行爲時得以出席員三分二以上之同意彈劾之」付表决五百三十八人可决第二項「省長被彈劾時由最高法院裁判之參事員被彈劾時由地方最高法院裁判之」唐寶諤主修改省長或參事被彈劾時應免其職呂復韩玉辰贊成原案褚輔成陳宗常贊成修正案付表决贊成唐案起立者四百六十一人可决時已五時遂延會 
　　二十七日開會討論地方　度第十條「省議會對於參事員得爲不信任之决議參事員受不信任之决議非解散省議會應即去職但同一會期不得爲第二次之解散省議會解散時應即選舉於四個月内定期繼續開會」王玉樹陳家鼎江浩三人修正删去全條可决第十一條第一項「省設省長一人執行國家行政併監督地方自治」張善與修正省設省長一人由參事員互選之李建民修正省設省長一人執行省政務併監督地方自治丁象謙修正省設省長執行地方政務兼理國家行政劉雲昭修正省設省長一人執行地方行政依法令得兼理國家行政江浩修正與丁君同張瑞萱修正與劉君同惟法令之令字改爲棣字許　修正省設省長一人任期四年執行地方行政兼理國家行政湯漪修正省設省長一人執行國家行政併監督地方行政唐君寶諤反對原案韓玉辰贊成原案褚輔成反對原案沈鈞儒贊成原案發言甚長時問已到延會 
[梧州商學界之清貨會議]  
　　梧州商學各界抵制貨品極爲認眞近以埠内各洋貨店積存日貨尙多若一律不准出售血本必虧倘允其常陳店内則新貨舊貨又難分辨日昨特假總商會開會討論售日貨之辦法赴會者有商會林會長學生會高會長省立第一師範劉校長省立第二中學陳校長及各行商號代表報館記者等數十人首　宣布員宣布開會理由及報告本埠陳舊日貨理應設法清售以維商務等語旋由公衆切實討論提出一折衷辦法當得大衆贊許通過茲錄其辦法如下（一）點明存貨凡各商店存有日貨者當由該商店列明數目交與商學兩會備存每星期該商店將銷貨清單報告一次至所存日貨由學生會給以印花貼於各貨品之上以爲舊有日貨之證據學生會並得隨時會同商會人員到各商調查如有私增日貨當卽會同商會及振興國貨會共同監視焚燬並予以名譽上之懲戒（二）護銷存貨凡有沽出成批（五十元）日貨時當由該商店招請學生會驗明核准仍由買客持單蓋印於該貨之上以爲保護銷售之證據以後不得　燬　難（三）禁止入口凡經學生會發貼印花後即以售存印花之　物爲止如有再運入口者一律焚燬但經商會學生會振興國貨會認定係誤買者則罰原價五成其貨由上列各會長監督退回原地聞在會各界人士羣以此種辦法切實有理故均歡笑而散 
[杭州快信]  
　　浙省青年圑内部經費異常支絀今日（四號午後假省敎育會特開維持大會籌議補助方法 
　　杭州廣濟醫學堂擬聯合體育等校組織精誠救國圑現正籌議進行辦法 
　　浙西水利議事會現又召集定本月中旬開臨時會 
　　地方實業銀行行長何敬安被人私刋匿名傳單汚衊省會警廳昨通令各區隊一體查拿嚴禁 
　　杭州國民大會今日開第五次委員會 
　　潘國網電告日艦撤退後福州近狀 
　　南京候補道尹于哲濬前日因公來杭昨晚車返寗 
[南京快信]  
　　院電李督齋省長設法禁阻抵制日貨勸導人民不可任己之憤激惹起國家莫大之交涉並飭將禁阻情形隨時詳報南京學生聯合會昨在陡門橋鴻陞棧起獲日貨數箱巳解送學生會焚燬 
　　李督奉令補授陸軍上將昨日北京拍來賀電絡繹不絶通城文武今日上午十一時齊赴軍署道賀 
　　張作霖之參謀長秦伯秋定明日專車返奉 
　　曹錕派來之劉參謀明日乘輪赴贑接洽 
　　明日（五日）開操李督定上午十時督署後牆操場校閲 
　　李督齊省長擬日内在毘盧寺爲馮河間開追悼會 
　　馮河間之長子家遂派周作雲來寗清理財産 
　　院電齊省長查詢蘇議會十八日開會情形 
　　由法回國華工在各地有不穩舉動之消息李督飭徐州張鎭守使嚴防 
　　省立第一女子師範學校昨晚七時廚房忽然起火延燒三進講堂宿舍全燬幸消防隊極力施救旋即撲滅 
　　江　房産公會定明日在青雲樓開成立會 
地方通信 
[蘇州]  
　　抽查夜差長警　蘇州警察廳崔怡庭廳長昨日通令各區署略謂現值嚴冬防務吃緊各區所巡　事宜亟應認眞辦理以保治安茲特飭督察處於即日起每夜十二時後施行抽查　以便考察各長警服務　　仰即一體知照云云 
　　民志國濱講救國　蘇城全國民志圑於一月三日陽曆年假期内敦請學界諸名人假西北街天后宮演講時事以促救國之進行聽者數百人秩序頗爲整齊 
　　螟蟲考查員兼職之核准　吳縣公署近奉實業廳訓令奉省長指令省議員王鴻飛呈爲常熟地方經費支絀螟蟲考查員請委兼任以省經費由奉開呈悉所謂以職員兼任考查螟蟲事宜不另支給薪水事屬可行仰實業廳通飭遵照並將副呈隨發等因除批示分行外合行令　該知事查照辦理温知事奉令後　已派委第四科主任兼充不另支給薪水以節經費 
[鎭江]  
　　堵截飢民南下　時届隆冬江北淮徐海各屬飢民藉荒爲名結隊成羣南下滋擾現聞省署已派員至三汊河設局堵截資遣回籍不准渡江以免逗遛滋事云 
　　小輪因運河封涷停班　連日天氣嚴寒江北運河一帶業已冰凍行駛清江之長班各小輪現已一律停班行旅往來頗爲不便 
[揚州]  
　　呈請監焚烟土　江都佟知事以所獲煙土已　有成數特列表呈請省署派員蒞揚監焚以昭愼重 
　　組設炭業公會　江　炭業素無集合圑體現該業董事戴静山特在城外擇定地點組設炭業公會以資聯絡感情而謀同業進步云 
[南京]  
　　南京中學校張校長由美返寗　寗　南京中學校爲張君資卿私人創辦數年來熱心經營成效卓著今春張君赴美考察敎育校務由羅君代理未幾羅君　職該校董事部共推督署　問温君佩　代理校長温君亦維持其力上月底張君由美返寗該校全體學生到車站迎　張君甫下車學生鼓掌歡呼張君與諸生一一握手而别現張君已於十月三十日到校視事將本其考察所得見諸施行該校一切辦法當較前尤爲完備云 
[杭州]  
　　浙江中行報告純益金　浙江中國銀行致北京總管理處電云敝處下期純益三千零九十一元三角六分　平現關係維持　　　純益頓滅　深歉媿謹聞浙行 
　　浙議會閉會式補紀　浙江省議會本　常　已於八年十二月三十一日閉會限於年度關係也是日省公署對於决算案幾乎全部提交復議省議員出席者祗五十餘人不足法定人數無從開議　於十二句鐘時議長諮詢旣已不能　議應如何咨復省公署許祖謙主張不必正式咨覆多着痕跡請議長以私人　格　與省長接洽可也來贊成遂改行閉會式行政官到者錢塘道　沈致　交涉　　　鎬　育廳長夏敬觀實業聽科員唐寶鍔省公　秘書　　　夏最先到　坐休息室頗有議員評論謂其對學生　　以飛黄騰達爲訓太陳　云云十二時半官廳議員入席向國旗行三鞠躬禮省長致閉會詞沈道尹代表省長致頌詞王交涉司演説　近年民敎相安皆議員諸君子之力夏敎育廳長演説音細不可聽又甚簡單大致　此來維持學務云云旋議員胡炳旒演説以本届成　　　頗爲抱歉具時人　　少紛紛散去第二次常會於是告終矣 
[嘉興]  
　　糧食最近價格　嘉興秋收歉薄鄉民之魚米　糶者實屬寥寥甚有多數鄉民轉向各米行糴取者故各米　來源不　　　無多加以客帮多來嘉採購業米者大有供不應求之勢故一星期間米價竟漲三四角不等茲將其最近價格錄下冬米每石六元八角白尖七元白粳六元八角白元六元五角糙尖六元糙粳五元五角糙元五元二角　個中人云日内尙須看漲云 
[安徽]  
　　省議員與中學校之犬交涉　安徽烟酒公　局長張伯衍之弟張崇武現任省議會議員素性喜犬家　一哈叭狗　則帶之同食夜則帶之同眠出入相隨犬亦感恩知遇矣日前犬忽失蹤張懸重賞　　某人力車夫希圖賞金揑報犬在安慶六邑中學校第六號房間張即　公　局　隊前往尋覓詎該兵士兩耳秉聽直入該學校　　六號房間大肆搜索學生某正在温課忽見兵丁不無恐嚇　詢來意奈彼耳聾不聞一味搜索學生尤駭極立出自修室召集全校學生來將該兵丁捕而繫之一而聞學校緊急會議正在聚會之際張議員崇武　到校中坐索學生等聞而憤甚一擁而出將張圍住掩閉大門羣呼打打幸校中駐有省議員張振麟聞　出視亟往解紛張懝麟係校中董事聲言我係束家爾等不應如此詎學生謂汝係東家我豈種田佃户耶復一律呼打於是聞得一圑學校幾變爲戰塲矣旋由學生至體示以和解條件方准放走一須張崇武向本校叩首服禮二須將尋犬事刋登民碞報中宣佈道歉藉償名譽張乃一一還緃其事始　 
[湖北]  
　　電　保護鄂西商旅　靖國聯軍總司令柏文蔚電鄂當局云武昌王督軍何省長均鑒迭據鶴峯縣商民禀稱本年生計艱難皆由　渡等盤踞邊　聳動鄉愚騷擾無端阻滯客路一切營業因之停止等因前來查南北軍興生民凋　稍有良心豈能歧視况公等一則宣言以鄂省爲第二鄉土一則　爲父母之邦惓懷民　當不爲　蔚思　民生計多賴　業轉瞬開春即爲採辦之期務懇迅予查究嗣後鶴商出入經過五峯境者並祈分别嚴飭所屬一體保護以利商旅　濟民　　　公誼並盼電復柏文蔚　印 
雜評一 
[援例（默）]  
　　去一張樹元他督軍恐他省援例起而力争去一傅嶽棻他閣員又恐他界援例起而力争何其所見之狹而不廣也 
　　專制時代人民不能干預政府用人權然亦有不能不從民意之時乃至今日所謂民主時代而猶不問其人之當去與否一意堅執此援例一語以拒絶人民之請求試問其終能拒絶之耶彼恐援例者不過兎死狐悲之意所見亦甚私况乎事事以恐援例拒絶人民是事事使政府負反對民意之惡名苟稍爲政府設想者必不强政府以難若是也然而今日之自　其私者則皆不睱顧矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[部派學生已抵舊金山]  
　　上届敎育部所派留美學生於上年十一月八號由寰求中國學生會招待乘南京號出發已誌本報昨日該會接同行諸君　　生榮聲吳祥鳳王懷明安奠磐馮友蘭焦芳澤楊振聲徐若典王榮光程千雲保君建張澤熙程經遠劉振東等十五人（内有王焦二君爲山西學生）自舊金山來函謂伊等已於十一月三十日抵埠第二日即分赴各處進校就學留學西部者爲吳祥鳳牛榮聲安奠磐王懷明等四人入康乃爾大學者爲張澤熙程干雲保君建等三人入哥倫比亞大學者爲程經遠劉振東楊振聲等三人入芝加高大學者爲王滎光一人其餘均未定入何校云 
[乘梯剃司船出發之留學生]  
　　前日（三號）下午九時太古公司之『梯剃司』船在楊樹浦啓椗開赴倫敦新關碼頭備有藍烟囱小汽船駁載旅客乘斯船出發者有北京大學文學士傅斯年俞平伯南通紡織學校嚴伯放北京交通部郭受冠等四人傅君係習哲學俞君習社會學嚴君擬至工廠實習均預定留英三四年者郭君係至法蘭西專習郵電因法國船一時不及搭趁故亦乘是船由英至法也此次赴英諸君如定船票領護照購服裝等均由寰球中國學生會招待辦理該會朱少章鄭留隱吳敏於特到埠送别云 
[歐美考察敎育圑近訊]  
　　考察歐美敎育圑袁希濤等自上年十一月二十五日由滬放洋三十日抵横濱曾紀前報茲續得該則消息云由横濱渡太平洋稍遇風波尙無大苦十二月三十日抵檀香山同行諸人均安適日本學制已略變更大學廢科分部不限六科可以自由推廣并改高商醫專高工等校爲單科大學大學廢分級制爲選科制中小學校亦頗採取美國學風　年派小學校長十二人赴美視察今高小男生加課手工農業商業女生加課家事科又自本年至大正十三年擴充敎育經費約四千四百萬元新增二十九校内實業十七校專門醫學一校亦係利用自然科學解决生活問題且此項經費中有養成敎員費四百五十萬元其養成法一派赴國外留學一津貼大學院優等生（七十元至三十元）總之立國宇内欲圖自存者未有視敎育爲緩圖者也此間天氣温和不愧樂土之目暫停七小時即更東渡約一週間即可登新大陸矣云云 
[留滬海軍學生近况]  
　　近日外間頗傳留滬海軍學生有十餘人私逃返校者昨有人往威海衛路該幹事部探詢其幹事黄君當即出駐滬科長王君致學生函略謂昨日奉約諸君來寓一函已獲見否現有鄭體和鄭貽　等已跳出諸君範圍回烟入校照常上課已得知否更有人來寓具書請願遵令回校已有所聞否祈各人私具一函寄至敝寓以表各個眞實之意志或寫回校兩字或寫不回校三字亦均無不可云云黄君且謂確有鄭體和鄭貽　二人私自逃回烟校惟鄭貽　係該生等泣告書内所詆之敎員鄭恒之弟鄭體和係前代理海鷗艇長鄭體慈之弟據云鄭體慈於學生到滬之時在南京有函與其弟謂諸君子此次出校宗旨正大此時宜集滬静候國人之公判萬不可畏首畏尾中途變節貽人大笑話也云云嗣後來滬自任調人周旋學生與王科長之間惟學生方面知其附王謀爲學校副官甚爲不悦及全體開會表决拒絶王科長鄭君竟私携其弟往海軍聯歡社請王科長轉圜許其回校又有由烟到滬之許秉賢則邀學生鄭貽　同往俾二生可以結伴回烟云云現王科長自與學生評議部之十九省代表决裂後已於三號返京而科長林君及許秉賢君尙留滬幹事黄君力白其同學毫無離渙之心强迫回校者僅鄭姓二人具書遵令回校者並無一人確係王科長離間計策云云 
[工商研究會歡迎歐美留學生]  
　　中華工商研究會於昨日午後三時假東亞酒樓開歡迎留學歐美歸國學生大會到者如葉貢山張幼涵薛次莘趙師復繆恩釗李潤田孫昌堯尹寰樞聶其煐倪建候衛一新陸　强等來賓如黄伯　邢孤舟等多人當推沈卓吾主席並報告本日開會歡迎宗旨及希望之意次馬樹周就工商立論深冀各位趁此時機爲工商界謀幸福並立論原料出口之太多一面應請政府限制原料出口一面介紹工商業專家與資本家聯絡請求製造以資補救次張幼涵述希望與工商界聯絡之意次趙師復述希望實業之發逹次衛一新以英文演説張幼涵譯述大致以歐戰頻年列强損失甚夥方欲於中國活動商業藉培補苴我華人亟宜注意亟宜有所預備又歷述中國每年漏巵之巨並不能與外人直接貿易之苦痛卽如桐油一項每年須經過某國人手而轉販他國其中損失不可勝言云云又言本國工商業宜與外國留學界聯絡外國華僑聯絡藉通聲息而可了然於外國之行情又言我華人對於外人宜分别賢愚又言外人操縱市面之害今之金價昔之橡皮皆其先例云云次陸肇强述希望本國資本家多設銀行以圖工商業之發展次吳善卿演説製皮事業次由沈卓吾等討論搪磁玻璃兩項工程事意在物色該兩項專門人材時已傍晚遂宣告散會 
[學生總會與北京來往電文]  
　　催促從速交涉閩案 
　　北京閩學生來電　全國學生總會轉各地各團體鑒閩案發生距今將兩月政府託詞調查實欲弛緩民氣近且聞將待陸專使回國交涉此何等事而可故意遷延請一致督促政府速開交涉旅京福建學生聯合會江 
　　致北京電　（其一）北京總統府國務院鈞鑒日人在閩肇事業已數月其曲在彼事實昭然外交縱貴審愼然亦萬不宜長此遷延望速正式嚴重交涉以維國權中華民國學生聯合會總會支（其二）福建旅京學生聯合會台鑒來電祗悉業已由本會致電北京政府質問知念特聞中華民國學生聯合會總會支 
[湖南善後會責訐張敬堯販烟]  
　　湖南善後協會致北京電云北京大總統國務總理内務部陸軍部鈞鑒頃據武漢學生聯合會電稱湘督張敬堯遣派軍隊販運烟種入湘勒民種植前已輸入多次未經查獲日昨由北運來五大袋每袋約重二百斤道經武長鐵路鮎魚套車站竟敢明目張瞻索箱裝載當經站員查出報告扣留等情查私運禁物律有明又烟禁森嚴尤關條約張敬堯身　疆寄乃有此辱國干紀之行爲中央威信稍存其事其人安得置而不議况張敬堯在湘兩載罪惡萬端而勒種烟苗尤爲近事之可駭者前湘紳范源濂等併案指控而張猶飾辭否認且電請政府派員行查悍稱實究虚坐今則販運烟種　被扣留物證昭彰無可掩蓋即此一項虚實顯然又將何説倘政府猶爲隱護再事優柔何以平國人之公憤友邦之責難伏懇鈞座顧念煙毒横流害伊胡底法紀不立國何以存迅將張敬堯貪贓枉法各欵併案澈查從嚴懲辦以維國信而儆官邪臨電神馳伏維垂察湖南善後協會聶其杰彭兆璜等叩支 
[旅滬湖南學生會通電]  
　　各省省議會敎育會商會各界聯合會學生聯合會各報館各地湖南同鄉公鑑自張敬堯督湘以來盜賣紗廠抵押礦由勒種鴉片擅開米禁摧殘敎育扣留經費惡跡昭彰不勝縷指猶復怙惡不悛重以解散學生之事此次閩事發生吾湘學子悲今追昔愈加憤怒抵制日貨實爲激烈張尸位督軍不能爲學界後盾反仇内媚外使弟敬湯率兵毆擊誣爲土匪致逼全省學生一律廢學湘省敎育無復起色此種敗類不僅爲人道之所不容抑亦天神之所共憤同人等睹桑梓之凌夷生無窮之悲憤除通電北京政府及軍政府請撤換外特電懇諸君子同伸義憤一致討伐臨電涕泣不勝盼禱之至旅滬湖南學生會公叩 
[全國各界聯會常任委員會紀]  
　　昨日全國各界聯合會開第一次常任委員會列席者九人施洋主席張正方郭維海紀綠（一）張正方動議湖南督　張敬堯由奉天私運鴉片種子四十五包共一萬餘斤赴湘勒種於十二月二十五日過漢被湖北湖籍學生在武長路鮎魚套扣留現經武漢學生會電請本會一致申討案李兆祥附議郭維海馬少奎互有討論主張致電北京國務院並廣州軍政府國會嚴行懲辦付表决全體通過（二）盧任華動議對於赴各地代表旅費如何發給案由盧君説明理由畢李耀南附議主席謂本案應注意者卽特派代表與順便回本地代表之旅費有無分别之必要李耀南主張順便回本地代表可不發給旅費郭維海主張應否發給非簡單言詞所能解决宜先規定往各地代表旅費並辦事規約當推定盧任華陳　施洋三人爲規約起草員付表决通過散會 
[上海各界聯合會開會紀]  
　　前日（三日）上海各界聯合會評幹兩部開聯席會到者共十六圑體計二十四代表議案爲（一）關於本會内部之組織應否從新整頓或仍舊維持原狀俟各圑體多數加入後再愼重選舉（二）討論應否補派代表出席全國各界聯合會（三）抵制劣貨各方面均勵行不懈本會應採何種方法切實進行公推顧惠民主席首由主席説明關於第一案現時劉君已辭職總務幹事無人負責請大衆討論如何主張隨由宋誠彰馬少奎先後發言均主張另選總務幹事以專責成黄宗漢聲明劉君辭職後全國學生總會另派有王文彰負責總務幹事似可從緩另選經衆討論結果羣主張維持以前原狀但須另覓適當辦事室　從精神上負責俾會務不至於廢弛辜負劉君之苦心總務幹事卽請王文彰擔任付表决大多數通過並由工界志成會代表明潤身發言鄙人對於今日第一案之表决甚表贊同並希望王君力任其難鄙人雖不才以後願盡能力擁護王君以維持本會會務於是陳天生蔣介民余文廣周斌諸代表均隨願加入文牘交際庶務各股分擔責任第二案衆主張暫時停止討論第三案討論終結僉以本埠抵制劣貨委員會正在組織籌備間本會即應派代表列席合大多數研究妥當辦法一致行動以收整齊劃一之效當推定明　身張志鵬二君爲本會出席委員遂散會 
[王揖唐離滬紀聞]  
　　北方議和總代表王揖唐氏來滬日久未能開議聞巳於前日（三號）晚間十一時許乘滬甯夜班車秘密離滬云 
[浦東電氣公司之近訊]  
　　浦東電氣公司之廠屋聞已投標兩次因初次之圖樣工費太鉅故稍加修改重行投標現已由作頭王牲記得標承造限四個月竣工前向美國勃魯士廠訂購之機器聞已運在途中大約月内可以到滬所訂公司章程亦經農商部核准備案因此該公司已趕印股票俟第二期股欵收齊後卽給股票以符定章並聞浦東各廠家如隆茂軋花棧公和祥碼頭太古碼頭招商碼頭漢冶萍煤棧等均極盼望該公司早日竣工預備接電僅隆茂一家需用電力至二百啓羅華脱之多六里橋浦東中學亦請該公司延長線路以免自行發電因此該公司擬卽定期徵收第二期股欵添購機器以資擴充云 
[討論烟酒借欵之烟酒業常會]  
　　中國烟酒聯合會昨開星期常會首由主席陳良玉報告前本會爲煙酒借欵事曾致電南軍政府頃得感日軍政府復電業已致電北廷阻止俟得復電再行轉告（原電錄後）當由俞葆康起言南方政府頗以民意爲重想北政府决不置我商民於不顧次報告鎭揚皮絲公會來函聲明贊成舉辦烟酒　　五條辦法并一面已電北京否認外債次報告接美資本家來函聲明此項借欵專爲補助中國起見並無政治臭味且聲明與英美烟公司毫無關係實無希　專利之事報告畢洪小楚起言我商民所盧者（一）烟酒税改良之希望恐受束缚（二）税權之損失（三）鎊價之虧耗而最注意者則南北尙未統一恐補助一方面之財政於和議前途更多妨礙苟此數層均能解决而以鉅欵助我商業則美資本家方爲我之良友且美國禁煙禁酒而在我國則以煙酒税抵押亦殊矛盾沈子卿起言此事不獨兩業應注意全國人民均應注意現工商研究會國貨維持會等各圑體已起而協争而北政府竟無一字答復殊爲失望嗣經錢文達等討論辦法至五時始摇鈴散會（附錄廣東軍政府復電）上　中國烟酒聯合會鑒文代電悉烟酒借欵經電北廷阻止迄未得復本月巧日復去一電文曰萬急北京靳翼青先生鑒聞尊處近向美國訂借美金三千萬元以全國烟酒税作抵查金價暴跌近年所無借平還貴豈爲得計况民窮財盡外債纍纍舉鼎絶脛難勝擔負值此人心惶惑莫測用度春煊等爲國爲民難安縅　務望迅予取銷以蘇民困而固國本并盼見復等語特聞俟得復電再復轉告軍政府感印 
[百老滙路商界聯合會成立紀]  
　　百老匯路商界聯合會於昨日下午二時假塘山路澄衷學校開成立會到者一百八十二人圑體前往慶祝者有救國十人圑聯合會上海學生會全國學生會西書永志會電器工界聯合會全國各界聯合會志成圑女界聯合會南京路民國路中城七浦路文監師路北城愛克界三路滬北五區五馬路唐家弄天潼路福德路福建路山東路吳淞路四川路梧州路嘉興路大東門等處商界聯合會公舉施獨舟爲臨時主席傅爾綬爲速記主席報告籌備之經過全體會員起立向國旗行禮畢請監以襄讀宣言大致本互助之精神求商業之發展詞極堂皇次主席請來賓戈朋雲李安蔣介民姚作賓張慕曾馬少奎李恒林程起女士等先後各有懇切朂勉之演説旣畢西華德路商界聯合會代表俞旦林致祝詞主席請各招待員分發選舉票請衆選舉全部職員投票畢即至操場合撮一影並欵來賓茶點奏樂散會其選舉票因時間不及乃封存定明日午後二時在泰西食物公會開票云 
[麺粉交易所將正式開幕]  
　　本埠麺粉同業所組之麵粉交易所在民國路麫粉公會内業已稟准農商部一切手續正在進行尙未正式開幕惟理事長自舉定王一亭以來各粉廠所出各牌粉標準昨已議妥大半以期貨綠兵船爲每日賣買市價之標準其紅藍車牌與綠砲車牌均較標準小銀一分半綠雙馬與綠天字牌均照標準小銀六分綠和合牌小二分半惟綠麥根及綠　鹿兩牌之價與標準小若干尙未與該兩廠主任議定正式開幕即在目前矣 
[遏止抵制日貨之省轉部電]  
　　江蘇特派交涉公署昨接江蘇齊省長電云頃准外交部電略謂現值閩事交涉未决之際各省抵制日貨愈演愈烈查日僑通商載在約章自應加以保護所有各省抵制日貨之舉動若不加以遏止勢必釀成激變迅希設法禁阻以敦邦交等因除通電外合亟電仰該交涉員遵照云 
[最近日貨進口表上海學生聯合會調查科稿]  
　　本科萬錦章君在三林匯山碼頭查得日貨列表於下 
買號　　號主　　地名　　　　　船名　　來埠　物名　件數　　　　價值東林　　顧海珍　三洋涇橋南首　春日丸　大阪　鏡子　二十五打　　七十元又　　　又　　　又　　　　　　又　　　又　　又　　又　　　　　又 
又　　　又　　　又　　　　　　又　　　又　　又　　五十打　　　一百四十元 
震泰　　張杏卿　法界德銘里　　八繙丸　大阪　鏡子　三百二十打　六十四元又　　　又　　　又　　　　　　又　　　又　　又　　七打　　　　一百八十元又　　　又　　　又　　　　　　又　　　又　　又　　十四打　　　一百四十元大盛公　桂生　　法界首善里　　竹島丸　大阪　線毯　二百四十打　四百八十元又　　　又　　　又　　　　　　又　　　又　　又　　一百二十打　二百二十元又　　　又　　　又　　　　　　又　　　又　　玩具　五十匣　　　一百元又　　　又　　　又　　　　　　春日丸　又　　手套　三百打　　　一百八十元 
[學生分會又獲日貨]  
　　昨日（四日）下午二時中華職業學校學生分會調查員襲君在十六舗大達碼頭開往浦東之小艇中查獲日貨火柴三箱當即車送學生會焚燬 
[半夜游行促醒隊初次游行紀]  
　　前日（除夕）青年會商業夜校半夜游行促醒隊主任孫道勝召集隊員下午十時許實行出發游行所經路程如新開河小東門大東門　瓜街等處游行時隨身帶有軍樂及燈籠燈籠上書警句如「毌忘國恥」「良心救國」等字其　唱愛國憂國二歌頗能盡悲壯之致以致沿塗商店及居民人等皆相率啓户來觀茲將是夜游行隊員姓名錄后　孫道勝林昌兆姜維良謝炳炎卞毓英李懋德王瑞甫顧馥棠林樂生鄧叔平石信良陳瑞林戴叔源 
[燈籠店會議改用紙張]  
　　城廂内外各燈籠店所用紙張近因學生　勸　改用國貨故於昨日邀集同業全體在大東門外天福茶樓會議僉以現今各商業聯合熱忱抵制吾行生意雖屬徽細旣有學生圑屢次來店勸告不得不　衆商一致經衆討論之下决定同業向用之東洋各紙所存若干請同業查明封存以後改用國貨紙張如貪價廉再用束紙一經同業查出公同處罰並取消同行不準再入經衆贊成簽字蓋印而散 
[人力車公會常會紀]  
　　昨爲華洋人力車公會常會之期會議宗旨（一）議照會　照章送交公會（二）催繳會費事項即由義務幹事等主張應由本會書記通告各會員照前次開會議　照會辦法着於六號前一律送繳　會會費本月份由值月董事照章催收　畢散會 
[武術會懇親會記]  
　　上海武術會於昨日（四日）午後二時在中華路該會内開懇親會五色國徽交义門前憑劵進内會場之西搭有蘆蓬座中設茶點該會董　及來賓均坐於此場中　圍以繩繩外任人坐立參觀該會會長謝復初及主任吳子青等親出招待届時各　員排隊站立場中敎職員則前立焉奏樂片向升旅行禮畢該會長謝君致開會詞卽請美國技擊敎授傑爾君演説極稱讚中國拳術推踼擒拏之妙爲世所寶繼由沈卓吾黄公武陳在慶謝碧田等演説畢初由該會學員分班表演頗爲精熟繼請來賓徐文甫王再木陳在慶君之學生數人及陳子正各演專門之武技其中以陳在慶君學生數人以數百斤之巨石放於身上且爲擊碎最爲動人表演畢請留美歸國音樂家朱織雲表演幻術新頴奇突歡聲雷動晚間并有叙餐會欵待來賓是日該會　議長交涉員楊小川亦在場云 
[藥業夥友風潮餘聞]  
　　本埠藥業夥友罷工要求加薪一事已由上海縣沈知事　令各店主决定自舊曆本年十一月初一日起每夥各加俸洋一元五角雙方應允解决各藥店均經恢復原狀等情已誌本報茲悉藥業夥友組織之聯誼會因恐各夥友於二日罷工出店之後或有因畏店主曁經理等之詰責延不歸店以致廢業者除由幹事員王乾康等調查如有尙未冋店營業者親自伴送回歸原店外並於昨日又發通告云敬告吾業同人公鑒前日休業已蒙縣諭解决自隂曆十一月朔日起照原俸之外按月每人增加一元五角凡我同人各歸本店務職嗣後必須勤儉從事謹守店規自保人格以酬店中恤加之惠特此布告藥業飲片夥友聯誼會謹啓 
[榔頭鐵匠加薪之解决]  
　　榔頭鐵匠作之工人因要求增加工資不成南市各工人已一律罷工並舉代表王阿和梁金生周和尙王阿喜分向租界及閘北等處通知各工人全體罷工等情已誌昨報茲口作主恐日久更生枝節昨日在邑廟該業公所開會邀　工人代表等討論增加工資作主方面聲稱吾業夥友工價向來微薄然各店主並非有意抑制實因近年鐵價昂貴利息短薄而開支難减店主與夥友同感困苦現在旣由夥友要求難以置之不顧由各作主互相研究决定頭等夥友每月加資一元五角中等加資一元满師學徒加資五角云云經兩方允洽解决定明日照常開工 
[扦巡勒捐水芹菜之查究]  
　　江蘇財政廳近奉齊省長令轉飭本埠各征收機關　税局所云奉省長指令高郵縣民居錫光等呈爲　巡抗令殃民　以代電呼救恩飭　申禁令懲一儆　由奉令所控如果屬實該扞巡胆大妄爲自應從嚴革究交財政廳飭查明確　　核辦來呈抄發等因奉　查此項水芹菜　據民人郭景怡等具控黄村各税所扞巡勒索即經飭據劉所長查復以旣　貧民生計又爲税率所不載自應一律免征分令　該税所遵照在案何以此次水芹菜船纅過黄村等税所　復違章收税甚有凌辱船販情事亟應澈查究辦除令行查復以憑轉呈外合抄原呈令仰一體遵照（附綠原呈）爲扦巡抗令殃民謹以代電呼救竊高　兩邑　被坍水冲刷久未涸復之田畝歷年無麥無禾不得已栽植一種水芹菜獲利甚徽然一年之計一家之計胥賴於此是以凡業此　無非極苦之小民每冬裝赴江海通如蘇　等處銷售歷荷國恩優渥絶不加征何税不料扞巡舞弊竟敢私自收捐近年愈捐愈虐去冬經民人郭明倫等以扦巡違章勒索各情呈江蘇財政廳嚴禁逖聽批示未曾探悉忽覽申報第二張地方通訊列有水芹菜之免税一則載明蘇州税所接財廳通令販賣水芹菜扞巡沿途勒索本干例禁旣關貧民生計又爲税率所無自應一律免征以示體恤令仰一律免收云云是蘇屬各分所奉有恩令自必一視同仁萬衆歡呼永除後患乃今届裝芹往外依然荆天棘地由黄村至江海通如丁堰泰　界海局所無不重征無不虐待以丁堰爲狠毒之尤有吳三者狀如夜又自稱稽查見者魂驚胆裂凡伊科定錢數船户長跪哀求彼謂我無子嗣不作修　事不讓分文再求則拳是交加高民如徐文元代自生實民如楊萬士陳古懐等均被重傷有性命虞水芹本屬鮮貨點者顧全血不以錨　抵押而去愚者呆求不去芹爛半文不值抛人河中乞丐而回伏思師　蒞蘇百弊俱革小民如覩天日獨此佈種水芹之貧民未獲沾恩不啻呼天無路民等確有見聞不敢　塞不揣冒昧環叩令飭財廳查案迅予嚴飭各分所不收税捐一律放行至吳三私收捐税抗令殃民應如何懲辦之處出自裁奪云云 
[一星期之熔銀調查]  
　　自舊曆初七日起至昨日止由北市泰亭源等各銀號共烊　寶紋五萬二千只核計規元二百七十九萬七千六百餘兩此項熔品均係上月間從歐美運來之大條銀及銀幣等所鑄成 
[鐵路局紀事兩則]  
　　兩路員役雙薪問題　滬寗鐵路辦事員役應得民國八年份底雙薪原議陽曆年終發給當應一切手續如支給單等尙未　妥故須延至陰歷年終方能照發至於滬杭甬路各員役年終雙薪問題上年間疊據該路全體向交部要求嗣奉部批核准改雙薪爲獎勵金准照滬寗路成案辦理大約須至陰曆年底與滬寗路同時發給也 
　　指派譯員赴部接洽　滬寗杭甬兩路管理局昨接交通部編譯處來函略謂本處現爲編譯上免致重複分岐起見須與各路局原有之編譯科互相聯絡請予編譯課長或課員中指定三人與本處接洽一切譯務云云當經該路局長任小山指定本局繙譯處繙譯員鮑祺（號公蕃）逕與該處接洽除飭知外一面函復交部飭處查照矣 
[車站路將派路警校梭巡]  
　　小西門外利涉橋往南車站路地當荒僻實爲滬杭甬車站來往容商必經之路晚車到申時車客往北行經是處被匪徒行兇攫物之事時有發生警區雖派巡警站崗未免顧此失彼茲悉路局爲保護來往乘車客商起見擬添派路警在該處鐵路周圍一帶梭巡以助崗巡之不逮 
[無線電機解運赴京]  
　　陸軍部前飭上海兵工廠代向英國訂講之無線電機七十具共裝五百九十四箱業經運滬交存兵工廠現由部派員郭鴻鈞來滬押運赴京已與謝總辦接洽故於昨日（四號）將電機一併交裝南站火車准於今日（五號）轉至北站送 
 
 
 

Page 11

 
 
往南京渡江換裝津浦火車解京交納 
[修理軍艦兩則]  
　　海軍楚同砲艦艦長陳訓詠近以艦之兩旁已奉藍總司令命令改爲安置機關砲惟艦旁原有懸掛之划船多艘皆以鐵柱用繩抽吊此次改設機關砲後懸掛划船之鐵柱均宜改裝活動俾得身放機關砲時不致阻碍是以請由江南造船所改造迄今多日約明後日工竣又楚泰砲艦火艙中之鍋爐因年久失修以致銹爛損壞由該艦艦長饒涵昌報經海軍藍總司令核准允予換配新爐業於昨日將舊爐拆卸一面函請汪南船塢飭匠重行換鑄新爐限舊曆本年歲暮竣工 
[運送軍警靈柩回籍之條例]  
　　淞滬警察廳徐廳長接江蘇李督軍訓令云照得首邱宜正古人所以有負骨之義行而身後蕭條一時或無　歸葬以至異鄉久厝泉壙未安此固人情所難　抑亦在上者所宜加意者也本督軍前在江西任内曾飭查報遠籍軍警在職病故停厝之柩一律運送回籍在案現在蒞蘇兩年未遑舉辦本省軍警機關官佐兵士或積勞身故或爲國捐軀其籍隸直隸京兆山東河南皖北而未經運柩回籍者爲數當亦不少生前爲國服務死後久滯他鄉言念及此殊堪憫惻亟應妥訂條例俾得歸骨故鄉茲將參酌本省情形曁從前辦法規定條例尅期辦理除分行外合行檢同條例令行該廳仰即遵照迅速查明有無此項　柩限九年一月十日以前備文呈報倘有此項靈柩應即遵照第四第五兩條辦理並飭該柩家屬務於九年一月三十一日以前將柩運到浦口車站附近毌得延誤該　奉文之後務須認眞奉行以副本督軍矜恤死亡之至意此令計附條例一件等因徐廳長奉令後當即照抄條例訓令各區署所隊迅速查明有無此項　柩尅日具復以憑呈報切勿延誤云附擬訂運送運警　柩回籍條例（一）運送駐蘇及蘇省各軍隊及軍事機關病故官長士兵並省會警察廳署淞滬警察廳署蘇州警察廳署等病故官員長警靈柩回籍須有左例各項者（甲）籍隸直隸京兆山東河南及皖北者（乙）須有家屬能擔任山義地運至津浦路車站上車及下車運至原籍安葬等　者如家屬無力有親友帮扶者聽之（丙）須檢查靈柩現無損壞　隙者（二）運柩火車費由督署彚送塡用乙　記賬運輸執照所有由義地運上火車及下車運回原籍安葬各費由該柩之家屬吕備（三）隨護靈柩家屬（或親友）每具限制一人由督署塡發甲種半費車票所缴半價現數及一切旅費均各自備（四）各軍警長官奉到公文條例迅速查明如有第一條之靈柩先將該柩病故者之部屬原職姓名死亡年月日籍貫及上下火車站名並隨護靈柩家屬（或親友）一人姓名年齡籍貫職業詳細繕具清册備文先行呈送警署查核若無此　靈柩亦須備文呈報（五）各軍警長官查明有應運靈柩造册備文呈報後迅飭該柩家屬起運務於九年一月三十一日以前運至津浦路附近車站以便運行隨護靈柩之人亦應依期先到等候（六）本條例自公布日施行 
[吉祥街刦案受傷人殞命]  
　　法租界吉祥街順源烟紙店於去年十二月二十二日晚被盜搶刦流彈傷及浦東人顧春雲等情曾迭誌去年本報兹悉顧自大自鳴鐘法捕房一百二十七號華捕送入醫院後因所傷適在要害醫治無救延至昨晨斃命由院用電話通知捕房昨特派捕將屍送同仁輔元堂禀請中西官涖堂相騐辦理 
[搜查携帶手槍人之住宅]  
　　老閘捕房特别機關中西包探前日晚間在海甯路搜查行人見有形跡可疑之甲乙二人當在甲乙身畔抄出手槍二支解訊之下據稱家住閘北四區二分所境智和里該探等遂投該分所聲明情形倪警佐飭警協同來探至智和里甲乙住所搜無所得該探卽回捕房禀復一切 
[小西門外發現被害女屍續誌]  
　　小西門外空地上發現受傷無名女屍年約三十餘歲由該處地甲報請地方廳派員騐明諭候緝兇等情已誌前報茲悉此案經賀檢察官詣騐後查得該女實係生前遭人謀斃由他處移屍到彼抛棄惟該處雖係空地尙不荒僻店舗亦多且爲電車往來要道該匪膽敢下此毒手將屍移棄彼處實屬不法已極現在此案大有研究之處若不從嚴偵查與地方人民生命大有關礙乃據情禀明梅檢察長於前日備文諭飭本廳全體法警出外購線查拿該兇手務獲解究並照會淞滬警廳派探一體查緝 
[貨船與航船互撞]  
　　溺斃貨船夥友一名 
　　船户沈春江　裝王裕堂客人麺粉五百包車糖一百五十包開往平湖交卸昨日潮漲開行駛至滬西南黄浦浦面適有開駛來滬之嘉善航船揚帆迎面而來不及避讓互相碰撞沈船　脚頗重船身又小力不能支以致傾覆船夥劉小林落水無踪雙方來滬交涉一面派人打撈　屍聞沈船之貨向内地公司保有水險銀一千五百兩現報告公司請其至失事之處調查俾得賠償云 
[徵集學校敎育狀况]  
　　上海縣勸學所昨致各學校函云逕啓者案准江蘇省長公署第三科函開敝科近擬哀集民國以來全省敎育狀况編輯民國江蘇敎育志一書起元年訖八年七月業經陳明省長飭卽趕辦茲定徵集事項爲二一曰文字二曰圖卽祈查照編製等因案查學校敎育狀况一項縣立各學校須分别編造爲特摘錄原案除備函分致外相應函請查照規定範圍即行編造務於九年一月六日以前送至本所以便彚集編送摘錄徵集事項（學校敎育狀况）凡歷年縣立學校之設置推廣各校學級學生之增加畢業生之升學及執業敎職員之任用如師範非師範之類以及改良訓育方法注重體育方法學生課外自修及作業方法敎員學生各種特殊成績均分年逐一編述之 
[體育專門學校之組織]  
　　　來體育日見發達惟學校師資猶嫌缺乏茲有敎育界要人擬就適中地點創辦一規模較大之體育學校業已租定靜安寺路張家花　爲校舍定名上海體育專門學校報名處則假白克路上海公學云 
[青年會演講消息]  
　　四川路青年會丙組養成圑演講隊隊員李楓華　雲衛姚　達陳澤寀李關秀孫可畏等昨日在寶山路一帶演講題　「救國須從抵制着手」聽者莫不奮起聞下星期日仍須出發演講云又昨日下午二時該會童子部丁組養成圑演講部及童子社會改良會在閘北寶山路一帶演講題爲「公同　　爲提倡實業之後盾聽者如堵並分傳單至晚始回聞下星期再行出發云 
[勸學所招選地方自治模範講習所學員]  
　　内務部於京師設立地方自治模範講習所咨取各地方具有法政知識及自治經騐人員入所肄業如有合格人員（須備具第二條第一三四三欵及第二欵列舉三種之一方能入選）志願前往者可於一月六日以前携帶畢業文憑及各項證明文件至尙文門内勸學所報名聽候送縣轉道甄試摘錄部章及省公署解釋如左第一條内務部爲籌備施行地方自治於京師設立地方自治模範講習所以養成模範自治人才爲宗旨第二條本所舉員由内務部分行各省區行政長官就備具左列各欵資格者飭屬選送其員額以十人以上二十人以下爲限視各該地方分配之需要定之（一）年在三十嵗以上者（二）曾在法政學校一年半以上畢業（縣立或私立之法政講書傳習等所一年半畢業之學員如該所設立曾經官　立案應與法政學校畢業相同或前清舉貢以上出身或曾任與荐委任以上相當之實職者（荐委任職凡經官聽委任係在官制所定範圍以内者均可以相當之賞職論其短差散委不在此限）（三）曾經辦理地方公益事業二年以上具有經騐者（敎育亦地方公益事業之一端其辦理此項事務至二年以上者當然取得第三項資格惟應限於地方學　及公私立之各學校校長若僅充敎員未便以爲地方公益事業）以上各項須有證明文件（四）未曾受刑罰或破産之宣告者第四條本所畢業期限爲六個月如體察情形必須延長時得延長之但以兩個月爲限第六條本所學員畢業後由内務部送回各該省區分配所屬各道組織道自治講習分所以本所畢業學員　任敎授分飭各屬各縣選送備具第二條所列各欵資格者五人以上十人以下入所講習第七條本所畢業學員於各道講習分所敎授期满後即由各道派充爲督察自治委員分赴各屬調查籌辦自治情况報告該管長口第十六條本所不敢學費各學員膳宿費及旅費由各該地方酌给津貼 
[慈善劵第十四次開獎紀]  
　　昨日慈善劵第十四次在新　　開獎此次奬劵四萬號悉數售清上午十時開獎至午後二時竣事茲將各大獎號碼錄下頭獎第一萬九千五百二十一號（本埠大發祥經售）二獎第三萬八千四百八十七號（本埠大有利經售）三獎四千一百三十八號（本埠廣　源　售）四獎二萬零五百零九號（本埠阜康經售）又四千三百四十八號（本埠萬利元經售）五獎一萬五千九百六十六號（松江廣源祥經售）又四千一百七十二號（杭州　康經售） 
[郭聘之作古]  
　　滬城慈善圑同仁輔元堂總　郭聘之年五十四嵗家住天燈弄内今歲入秋以來時患疾病然尙能照常視事近自冬至節後舊疾復作延至前晚夜半三時因病逝世當經家屬料理喪務定於今日大殮所遺慈善圑總　職務昨由該圑各董會議公舉他人接辦 
[汽車撞斃小學生之結果]  
　　汽車夫奚錫春前日下午駕駛三千一百十一號汽車載日本人新發亞經過白克路適新閘路附近居人　經濟之十二齡子權榮從某學校放學歸家道經其地被該汽車撞倒碾傷當由巡捕查見除將傷孩車送醫院施救外並摘錄該車號碼歸稟捕頭正核示間忽得醫院電話謂傷孩創鉅殞命捕頭立即派探往將孩屍舁人虹口　倫路騐屍所報請公共公廨張襄讞會同義副領事羅斯蒞所騐明郎權榮委係生前被汽車撞倒碾傷肚腹身死飭承塡明屍格升座公案由捕房傳齊人證及該汽車夫請　首出屍父郎經濟投訴是日子　榮從學校放學歸家與校　唐萬生經過白克路慘遭該汽車碾斃要求伸雪次由見　唐萬生證明學生郎横榮被撞身死由伊目覩請爲嚴究再次據車主日本人新發亞譯稱奚所駕之汽車係我乘坐當時見死者與另有两人在水門汀街没上游行死者忽然又走至路中以致汽車不及避讓但當時係開慢車且照工部局規定路線行駛故汽車夫並無不合云云末據汽車夫奚錫春供述語與乘客日人相同中西官核供判騐得郎權榮委係被汽車撞傷身死着屍屬領屍棺殮商令車主從優撫恤車夫奚錫春開釋 
[窶人投江圖盡]  
　　甬人陸阿其近因謀生乏術於前日奔至虹口外大橋躍入浦江圖盡經一千零八十五號華捕瞥見急令舟子設法援起帶回捕房稟明捕頭留候送請公堂發落 
[江天輪船須两星期修竣]  
　　招商局行走寗波之江天輪船於上禮拜六在外洋　沙損壞汽鍋當即駛回滬埠雁工修理茲悉該輪工程約須二星期方可竣工所有該輪往來甬滬班期已另派泰順輪船插班照常營業矣 
[煤船被撞索賠損失]  
　　船户朱阿毛前日裝煤三十噸停泊浦東漢冶萍碼頭被招商局新康輪船撞壞船稍　處煤炭落水損失不少該船户投報海關水巡捕房當經梅捕頭准予備案諭令先向招商局聲請賠償再行核辦 
[造屋估河之干涉]  
　　浦東爛泥渡中市富紳陳桂春所建之市樓房曾於去年九月間失　業已重新改造工程不日完竣惟朝西門面房屋佔碍護塘浜公河計有五尺餘闊鄉民羣抱不平擬勒令拆讓以保公共水利事爲洋涇市經　得悉已據情轉稟上海縣公署核奪矣 
[女子不願隨親生母回家]  
　　婦人倪秦氏因與北海路（即六馬路）某號門牌内婦人林氏争奪女子招弟所有權互扭至老閘捕房上星期六由中西包探將两氏一女併解公共公堂請訊先由中西探稟明两造扭入捕房情詞各執情形次據倪秦氏供稱招弟係我親生女四歲時雖過房與林氏爲養女但近聞林氏欲將其押入妓院因此必欲領回等語又據招弟供稱母親將我過房與人已有十一年今旣爲林姓女不願再隨親母同歸並哭稱如堂上欲將我斷歸倪姓寗死不依等語張襄讞核供商之義副領事羅斯判决女子招弟發濟良所留養 
[控夫不顧瞻養案近訊]  
　　邱朱氏前投法公堂控夫邱金生棄家不顧判着被告貼償原告瞻養費聽候再核在案詎被告　背堂諭不交瞻養費且飭傳去後抗不到案嗣由原告查明被告産業稟明公堂請求准予歸原告執業判准予登報限被告於登報日後投案如違將産拍賣得銀暫存銀行以供原告瞻養等情已誌前報昨因届限故又傳訊先據原告律師聲稱登報日期已届被告仍逾限不到請求堂上准予照諭執行云云中西官判退去聽候再核 
[親兄弟明算賬]  
　　顔士珍前延達商律師爲代表投法公堂控胞兄士璋不還方單一案士璋亦延巴和律師反控胞弟不理欠賬判候派員明忠爲理賬員將賬算明再行核辦在案昨又傳訊先據原告律師稱今由理賬員查得被告之賬目均有不符之處原告前曾與乃兄同住一處然所欠之欵按月清理並無虧欠此項賬目實係被告假造求察被告由巴和律師稱原告前在被告裕興洋行内爲式老夫係屬住居一處所欠之賬洋陸續虧欠旋因該行虧本閉歇所有虧欠他人之欵除將已産押去抵欠外尙屬不數故無奈向乃弟借此方單暫行抵押彌補欠欵原告所欠之欵均係實在出賬房　雲福親手交與原告决不能於十年前揑造賬簿請求明察周雲福稱商人於民國六年時即行辭退以後之賬不得而知理賬員貝明忠稱商人邀同原告前來理賬已有數次詎原告顔士珍始終不肯對賬實難理算終結請求核奪原告顔士珍稱所有　雲福賬目均係　符惟民國六年之後所載賬目均有不符是以不願對算等語　由原被律師互辯良久中西讞員會判退去着原被偕同理賬員至捕房公堂　字問將賬復理明白再行核奪 
[代運烟土之懲儆]  
　　無賴王阿卿前因代人包運煙土五十餘磅甫至法租界黄浦灘被海關洋員查見喚一百五十七號華捕到來將王連同烟土一併帶入捕房解經法公堂判着王交保聽候宣佈堂諭飭遵等情已誌前報昨將被告傳至法公堂先據法副領事德君將西文堂諭郎誦學繼據代理讞員陳君諭曰此案據被告稱烟土係朋友張姓之物内中究不知何物等語此言實難　信况訊據柴店主洪實來所供時刻與王拘獲之時亦不合符顯係代人包運烟土罪無可逭着押西牢一年准予贖罪並科罰洋五百元充公以儆烟土銷燬 
[攫取女孩金圈]  
　　浦東人李正芳前日下午在楊樹浦路將王章氏家五歲女孩耳上所戴值洋一元四角之金圈一只攫取圖逃經氏之鄰人王泉根瞥見喚七百零八號等華捕邦同追獲在李所穿之鞋内搜出原　拘入捕房押候解廨訊究 
[兩雉妓違章拉客]  
　　雉妓王阿媛王阿大前晚在南京路强曵狎客被一百十號二百六十六號两華捕查見以其違章當將两妓帶入老閘捕房稟明捕頭諭各存洋五元保出着自赴公堂候示 
[購物竊取洋緞]  
　　清江人吳金昌　日至南京路五百二十四號門牌洋貨店内以購物爲由行竊洋緞一疋常被　夥張雨發覺察報告捕房飭探往將人　帶回收押候解公共公廨請究 
[兩竊賊分别禁押]  
　　積竊戴炳榮日前在法租界黄浦灘某輪船行竊搭客元色花缎馬掛一件質洋花用又張永德前晚在朱順喜家竊取單被一條面逸現被包探先後將戴張两人拘獲吊出原贓昨解法公堂請究先據原告上堂稟明前情詰之戴等供認行竊不諱中西官判戴押六禮拜張押十四天以儆 
來函 
[煙臺海軍學校學生通告]  
　　昨報載同人中有十餘人已陸續暗行由滬逃歸烟校同人等恐傳聞失眞致生誤會故略述始末各界諸有子幸垂察焉此次海部派王傳烔來滬受理一切王不與學生　誠以致日久不得解决遂利用各生家屬迫學生回校學生中受其　者僅有二人一爲鄭體和一爲鄭貽　鄭體和之兄鄭體慈曾代理海鷗艇長利慾黨心寡廉鮮恥甘爲他人走狗不顧惜其弟之人格竟將其弟騙回烟校鄭貽　之兄鄭恒爲烟校正敎員旣誤　同人等之光隂於前復墮落其弟之人格於後本其顧全飯碗之心引其可憐無聊之計亦將其弟騙去二生年幼無知以致如此而竟謂有十餘人逃歸烟校不亦怪歟同人等懼各界不察故一爲申明以免誤會謹告 
[牙簽工場籌備會來函]  
　　牙簽工場進行報告 
　　本會因前評議部之委有牙簽工塲之籌備其所以籌備牙簽工塲者以其輕而易舉將俟其成進創他業故不棄其微也本會知其然竭誠圖謀於是各盡其力集股欵觀工塲查原料察銷數凡二閲月皆先後就緒正擬進行得愼昌美洲電謂製機之廠已與購機者訂約許以專利不得以機出售乃有改用火柴機之議是時中美公司容君得其友製牙簽者自美來電謂願運機來滬與國人合資進行同時中華化製公司張君亦謂可設法代辦於是復托二公司函詢　機購機之事惟中美相隔遥遠消息遲緩即函件之往返亦須二月知於機器未定之前會務進行必稍形静寂深恐無以慰愛護本會及外界認股者之望茲又議决在機器未到以前提洋二千元先辦紗帶查紗帶之銷於上海者爲虹口某日人所造故擬起而代之同人識見淺陋經騐薄弱不敢自信其然特謹述經過情形如此維股東並愛護本會者有以敎之來件 
[湖南旅滬勤工互助會啟]  
　　原起吾湘自清咸同軍興以來人才極一時之盛爾時四十年問執政柄擁重兵者比比皆是湘人出外謀生者以數百萬計咸以服官游幕吃糧爲美業不須資本不賴舉術技能而得食甚易以致養成倚賴求人之習慣其後人事變遷湘人勢力全失於是向之依人爲活者變爲無業游民旣無勞動之志願又無作業之技能於是自愛者終於困苦流離不肖者流爲欺騙盜賊言念及此能不動心且不但此也已成之游民宜圖補救而貧民子弟學業維艱苦不未　　　則亦不免爲將來之游民也同人等思維　　之方非於工業上求進步求生活實别無良法比　　互助會之所由　起也　　宗旨　自給之　則勉節食用宴樂之資以任敎育之費無業之人則勤勞操作習成一業在己爲自助而非倚賴對社會爲生産而非消耗換言之富者求儉而非漫　其財貧者求勤而不游手坐食交相勉而互相助也 
　　籌欵本會發起之始以籌欵爲第一步凡旅滬湖南人士有志勤工贊成本會宗旨者除量力助特别捐外尋常會員每月助洋三角特别會員每月助洋六角贊成會員每月助洋五元以上俟欵事集有頭緒即開會議定章程並推舉董事書記會計等以謀本會事業之進行 
　　辦事本會擬設職業補習學校一所以敎成年失業之人另設職業學校一所以敎幼童其學校組織細則另定之 
　　通訊本會暫假英界寗波路十一號恒　紡織新局批發所爲通訊處凡願捐助本會及欲詢本會詳細情形者請親臨該處與湯竹　　瑞麟君接洽可也發起人聶雲毫　　齋聶　生瞿兌之尹任先　繼梧命峙冰吳覺初楊聃生曾醒吾馬錫朋　　村　竹　唐瑞麟謹啓己未十一月 
雜評二 
[税所病民之一斑（庸）]  
　　水芹菜爲税章所不載又經財政廳一再申明免税乃江北税局司巡猶復違章私征甚至以婪索不遂之故毆虐商販此等行爲直暗無天日可爲江北商民哀也税局員司勒索商民繩以國法本屬刑事範圍乃上級機關於各税局所之考成但計比額無虧於擾害商民與否漫不注意遂使虎狼之巡丁得以逞其婪索即偶有一二被人告發查實亦祗撤革了事絶未究辦若輩之膽安得不張若黄村税所之勒捐水芹菜不過扞巡暴行發見之一其他類此者且指不勝屈釐金一日不裁「貨物税亦釐金之變相」不但商賈受害無竊卽行旅亦將　足觀於此而益信矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
應時談 
[新年叢話] [  諤聲]  
　　然此次新年除頑固派仍守至二月方算度歲其餘商界以賬務牽率亦必待至隂曆歲除方算新歲本事實上之關係非猝能改革者然而心理卽相與轉移彼仍守舊曆之人值此新年雖如此日暖風暄氣象極佳之候其眼目中固不覺其新也 
　　説者有謂爲社會進化慮者諤聲曰不然此種心理轉移至速現在以新曆度歲之人值此數日中眼目中已天然發現一種新氣象顧彼諸人初亦無所仿也一以新曆度歲即自然而然心目中爲之一變吾知少數守舊派終爲人事促進行卽自爲轉移况此新潮澎湃不可遏止之時心理之變易更易行見隂曆新年不廢自廢 
　　上海報紙星期日向不休刋故報界中人最苦無休息日惟有年終一星期此七日卽爲一年中所得休息者自民國光復國慶紀念報界始多了一個放假日期而新曆一月二日復不出報報界又多了一日休息統共有了九日此二日可爲酬謝報界光復時鼓吹民氣之代價 
　　今我國新舊曆并用故度歲有以新曆者有以舊曆者惟過了新歲吾人年歲是否應照增一歲若以中國舊習慣計算其相差有三四十日之多此三四十日中究以何者爲准亦一難解决之問題或謂外人計年歲與我國湖湘之習慣同不以年曆計而以生日計是可仿行然中國地廣人多自爲 
風氣一旦强人人而改之亦非易事也 
　　花叢艷叢妙歌恒舞纎纎小妮子也知正朔尊嚴廻憶民國二年魏塘　亞雲眷妓曰張娟娟於陽曆元旦强與亞雲同赴城隍廟燒香當時傳爲美談今名士蜕化美人黄鶴即此繊屑之事亦不過爲花界留一段掌故而已 
風俗談 
[俄國婦女（五）] [  陳三無譯]  
　　服裝與才智　婦女衣朝服入宮時之形狀至堪絶倒外觀頗似室中陳列之偶像珠冠絶高有類王覺四綠飾以輝煌笨重之寳石寛長之面網嵌以無價之珍物圓繄於其上而下垂於肩縷縷青絲悉爲所蔽白緞之中衣邊邊綠縷以金線與珠玉自肩直垂而下罩以織錦繡花之廣博外套兩袖絶重似長方板長幾及地行時飄搖左右成两直線裙則附於外套亦笨長無倫裙之製多縷以軟毛係裂自修道院中之女尼東印度與普魯士亦有此類産品余憶裙之一種係灰色致瑰繡邊而配以東方之天然百合花辦以金鋼石鍊繫之或有用完全孔雀羽者首尾满佈於裙上雀身則附於短衫乃益增嬌艷富嫠則御俄羅斯製之素服與意大利婦女棕節日之禮服頗相類似有時宫中開宴麗影幢　銂光　霧寳氣襲人側身其間者幾欵非復人間矣　纎合度之妙齡公主恒御艷服而綴以珠玉雖重裘疊衫亦不覺其苦亭亭玉立狀乃益媚秋水剪剪深情欵欵芙蓉之面乃　含愠色若憎其衣履珍飾不合時宜倩影娉婷不啻　中人也俄國婦女捨艷麗　媚外並具有過人之才能家居時於藏肴　酒烹飪以外猶能助夫管理家産至若家禽之飼養菓園之灌漑倉廩之管理　不恭親其任或有丈夫輩不屑留意於耕耘之事者其夫人於整理家務以外亦　恭代其勞賴以爲活之良田千百頃夫人處理之乃無不精當論者每贊許不置婦女多勤勉仁慈拯苦濟貧咸樂爲之而無德色並多能讀三四國文字及奥古精邃之文學者美國古今文豪之著作幾無不流覺無遺綠彼輩家庭生活至樂暇時輒可以博覽羣書也慈祥之母乃爲一家之主有時則拈針抛線剌繡甚勞有時則若夫若子若至友羣聚於左右互道一日之經過情緒熙熙融融樂趣横生余曾聞諸一慈靄聰慧之耄年夫人告余曰余最不喜外出緣家居時之光隂至足愛也故余視斯拉夫族之婦女咸較他種人爲和靄可親彼等遇事遇物悉抱樂觀主旨故綜其一生幸福實無涯際但至歐戰開始彼輩之生涯乃漸趨窘境此不獨余之觀察如斯余曾遇一意大利之夫人彼居聖彼得堡日久余乃詢其所好並對於此間之觀念夫人告余曰此問耄年婦人思想靈敏心地純潔加之閲世旣深與之接談宛如醍湖灌頂心神俱暢聖彼得堡之生涯實至饒興味婦女則純潔端静令人崇敬遇親友亦具熱誠然汝或駭其禀性之異蓋彼等遇妙齡艷麗之女郎則歡迎備至遇傴僂老婦設無華麗之粧飾具驚人之才能且將望然而去避之唯恐不速余信此乃彼等之天生癖性也 
 
[世界運動之十一（英國）　踢球（一）] 籃球約於一千八百九十一年爲美國人南斯冠所發明以其决勝標爲密網　於高竿約離地一丈故名此球塲爲長方形擊球之人亦分兩黨每黨自五人至十一人不等其所用之球較尼球爲大而較輕此黨之人如能將球踼入彼黨之網内者即爲取勝右圖爲德英二國之女子作籃球之游戲 
趣談 
[軒渠錄] [  君豪]  
　　某君新　一　寫堂日曆或告之曰此日貨也某君坦然曰然吾以其爲日貨故每晨撕去一頁以洩吾憤 
　　密昔司瓦特格素不陸鄰平時門可羅雀聖誕節近郵使從未一蒞其門二十四日之凌晨夫人携一錢嚢出師時空矣顧未以一物師翌日餽物者踵至夫人殊厭之謂其僕曰何吾友之不憚繁耶僕審視久之詫曰何「致瓦特格夫人」數字乃類出一人手筆耶夫人默然 
　　某君御内素抱專制主義近以女子解放頗爲一般青年所注意乃著一文言女子解放實爲今世之急務理明詞達人争誦之一日友人來訪其妻亟避去友不知也謂曰昨讀大作欽佩莫名尊夫人如在家何妨相見某君曰渠已往外家矣其妻自屏後聽得之大駡曰己不正焉能正人其友聞悉爲之軒渠不置 
劇談 
[仙韶寸知綠] [  天亶]  
　　唱戲所供奉之神道京麗皆曰老郎菩薩而此老郎菩薩之名姓歷來無考或曰唐玄宗而楊掌才夢華瑣簿則　唐莊宗又有人云老郎李姓名夢並非玄宗亦非莊宗故唱戲者晨起相戒不言夢所以避諱也此説尤不足信余謂莊宗出身優伶則掌才之説較餘子爲可持 
　　崑劇丑角之插科打　頗多無理取鬧者如琵琶記墜馬曹操所唱之（好似小秦王三跳澗）試問漢時何來秦王跳澗典故又如西廂記游殿法聰道白中有（大雄寶殿四字爲蘇東皮所寫蘇東皮就是蘇東坡的兄弟）試問唐時何來蘇長公其人諸如此類皆爲崑劇素有之汚點苟欲改良崑劇此等處亟宜修正 
　　崑劇之總名有一戲而兩名者如長生殿之小宴警變戲祇一齣苟楊國忠上場唱至（愁殺你玉軟花柔要將途路　下場者即謂之小宴帶驚變若旦唱南撲燈蛾至（倩宫娥攙入繡幃間）生説一句（扶好了）下場即謂小宴小宴亦名醉妃單獨演醉妃者有之單獨演驚變則未之聞也而醉妃大都排在大面戲前四齣演者若在大面戲後亦未有不帶驚變者 
　　洪思昉之長生殿至彈詞而告終頃見坊間刋行之遏雲閣曲譜殿以見月雨夢兩折則爲梧桐雨院本矣研究崑曲者不可不辦也 
　　相傅崑劇盛時八陽玉芙蓉帶傾盃序（即收拾起大地山河一擔裝）彈詞一枝花（卽不提防餘年值亂離）二支曲文京人無人不能盛於今日之空城計二六板斬黄袍二六板故一時有（朝朝收拾起夜夜不提防）之童謡未幾東南疲命於洪楊燕雲又爲英軍所迫以故僉謂戲劇　國連之盛衰良有因也 
新聞拾遺 
　　得頭獎之結果　上虞某肆夥友許某者皖北之廬州産也年逾知命膝下猶虚且碌碌一生毫無積蓄髪妻某氏兇蠻異常某以懼内故不回里者已幾經寒署矣乃某期塘工劵開彩許某竟得頭獎一條貧者驟富喜固可知某旣有財急欲納一小星以爲續嗣娱樂之計於是職務之暇輒徒步於街頭巷尾意在物色人材如是者已將匝月矣某日見有小户啓虚立一女郎年華二九貎亦可人許某一見傾心意頗屬焉當託鄰近某嫗爲之撮合費時僅數日竟得以如願計身價三百金言明人洋兩交上月某日爲正式藏嬌之期不料睡至午夜正在卿卿我我眞個消魂之際忽叩户聲急聞而大異當飭女僕拔　啓視但見十餘無賴聲勢洶洶　湧而入許某本係兎膽一見來勢戰憟不已並伏地哀求　問何故而女亦同時下床哭泣不已内有一人大聲曰爾何人斯擅敢姦誘我女現在事已至此爾願如何了結速作满意之答覆否則斷不饒汝狗命也言時聲色俱厲而許某此時面無人色默不一言蓋已神經昏亂失其常熊矣無賴中有名武大郎者孔武而有力彼忽舉其鐵鎚之拳猛向許背一擊許經此巨創大呼求赦嗣有一人出而調解曰現已時將破曉倘願了結者宜以速爲妙否則隣里一知於君顔面攸關且汝店主聞之恐更有不利於君者以余之意速將汝所得頭獎盡數交與乃翁以作養老之費如此辦法想兩方均可願意若再不解决者則某亦無法調停也許某困此危境得彼和事老之一番言語不管　犯之出資運動將獲特敎者然满口應允隨將箱内所藏紙幣一一獻出若　見目的已達如軍隊之覬旋揚揚之意頗形於色隨即呼嘯而去許某經此巨刼懊喪萬狀不數日而女又宣告失蹤擬向老嫗追究則亦不約而同遷移他處矣計自得奬之日起僅四十五日而已破産可謂速矣按此女本係當地著名士妓專與一班無賴聯絡敲詐爲生涯老嫗亦此中人許某者適逢其會而亦大可憐也[  張家豪]  
　　興工修理文峯塔　揚州南門外二里文峯塔狀貎雄偉　可九丈相傅爲唐初時建年久不修半多荒圯城内各廟在持以該塔爲江淮名勝不忍坐視傾頽垷已向各界募得禹金興工修理云[  野鶴]  
　　寶帶橋旁鬼哭聲　蘇州盤門外七里寶帶橋附近居民每於隂雨之夜聞有鬼哭之聲發於橋旁音頗凄凉時揚時　説者謂一月前橋下曾覆一漁舟溺斃三人每於天隂在此在作祟云云所聞如是姑誌之以博閲者一粲[  野鶴]  
　　殺女慘聞　江隂北外丁家埭農人丁松福妻某氏於前年育一女丁恶而斃之不意日前其妻又産一女丁見之大憤竟取菜刀將該兒斫爲兩段棄之荒野丁自是即舉止怪乖頓失常態前日在灶間作炊畢入房遽倒地不省人事旋即氣絶産婦因驚成疾醫藥罔效越日亦死噫丁某以重男　女之故一家致襄三命亦云慘矣[  陶然]  
小説 
[黨争（十一）] [  無我]  
　　因自思曰麝香爲婦女所用品則必有婦人至此顧何爲哉復察之則見有藍絨細屑組織精美因决意必有婦女曾坐其上蓋男子從無著藍絨衣者且絨屑浮存顯爲遺落未久則爲昨夕所坐庶幾近也於是案情中頓起新現象即趨近　倘瀾臥房之門去其門鍵而納鍮啓門行入倘瀾之室見地氈上更有印蠟之屑遂俯拾而納於袋心中竊喜復回呼茄脱室更察其架上所懸衣領覺其領太窄小不能假裝呼茄脱之頸也於是離屋逕赴警署與倘瀾作密談　訽之曰君昨晚離呼茄脱室時乃由二室相通之門行乎倘瀾曰然是蓋余常爲之事也聶曰但此門今旣由彼室門鍵君必勢不能自爲之然昨晚之轉鑰聲與上門聲君曾聞之乎倘瀾曰我絶未稍聞想必於我酣睡時行之聶曰君曾與呼茄脱　畫鑛務均分利益等情有所不洽於心乎抑或曾相争執　倘瀾曰我未嘗覺察呼茄脱有所虧待於我則何不洽之有何相争爲聶曰然則昨晚之事君於第九號室除已言及之外尙有所未盡者乎倘瀾曰鄙人實不能再贅一言但請問監禁我於此將於何日爲底止聶曰此則皆視乎事勢不能預料但於君釋放之前務須傾吐所知而絲毫不容隱　則可斷言也倘瀾乃憤然曰我已傾吐一切矣復有何　諱　聶曰請君原宥無躁我實不能遽信此言蓋於事尙有未明之　君豈不言昨晚入呼茄脱室時已不甚早乎倘瀾曰然余嘗言之聶曰甚善我不久當得事之眞相今試問君彼呼茄脱者於鑛務之上每不喜與人交通者然乎 
[自由談之自由談] [  不冷]  
　　傅　傅去人而　貝則賻傅去人而　文則近敷又傅若分言之則人甫寸也繹其義殆不重人而重貝遇事敷衍者耳八甫寸云者蓋言其小也 
 
 
 

Page 15

 
 
   
 
 

Page 16

 
 
   
 
