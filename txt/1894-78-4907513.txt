# 1894 - 78 - 4907513

 

Page 1

 
 
[恭印大淸會典吿成] [  圖書集成局代啓]  
　　大淸會典一書薈萃列聖之實錄博采本朝之掌故門分類别井然秩然禮備欒明超軼前代茲有友人覔得欽定本局付諸手民刻已吿成卽日出售計書一百卷分裝八本盛以锦套釐定碼洋一元六角寰海内外欲知昭代鴻規者允宜家置一編以资攷售處在三馬路申館及申昌書室或臨各書坊及外埠同文書局選購亦無不可 
[新印萬壽盛典點景工程圖說將次吿成] [  圖書集成局代啓]  
　　是書於　萬壽盛典點景工程地叚做法繪圖貼說條分縷析無異掌上螺紋本局爲人代印將次吿成一俟出書卽託掃葉山房及各書坊發售 
[硃印合肥相國七十賜壽圖壽言全集吿成每部實價洋一元單購賜壽圖二角] [  圖書集成局代啓]  < 
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王候公卿府道州縣撰述不下千餘首由本局用鉛字代印駢四驪六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝满精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局三馬路申昌書晝室購取此佈○此書甫成多人購取錦套赶製不及百餘部買客未曾有套乞往添補可也 
[憫盜篇]  
　　先憂子造余曰昨報中叙及天津登州廣東等處盜賊公行以及本埠流氓之橫而先生著爲論說以期官憲從嚴禁詰子固爲弭盜計也顧僕爲之惻然憫之余曰盜可憫乎應曰可憫哉夫盜風至今可謂極矣病源之深僕數年前早爲之隱憂豈治之者未盡力乎亦治之之術未盡善耳孔子籌衛富先於教非富國之富乃富民之富也富民非爲之謀利市籌貨殖不過易其田疇薄其稅歛使之家給人足而已今盜賊橫行肆無忌憚而但責捕務之廢弛殊以爲不然盖今日之盜之多卽捕務不廢弛亦未能盡剷其根株遏絶其來源徒多誅夷吾赤子且以鄰國爲壑誠仁人所不忍出此也曾子曰如得其情則哀矜而勿喜今日盜之所以爲盜上苟深思而得其情將潸然涙下怨艾不暇猶忍以捕務盡職詡詡然自爲菌耶夫盜亦民也不安於隴畞而嘯聚於山林謂之頑民無地以謀生犯法以救死謂之窮民民何以盜窮也民何以竊財竭也季康子問盜孔子對曰苟子之不欲雖賞之不竊彼時之盜大都頑民故聖人欲以不貪化之謂不盜而尙有謀生之地也至於民窮財盡迫而爲盜不教而誅之則不仁然卽教之而仍不免於盜何則未籌富雖教不行也近來仕者進身龐雜視仕途若市途其下車之時撫心自訟已曰吾豈牧民也與哉吾以利吾家也於是有盜之處先事不思預解臨事不爲預防旣事反以邀功教且不知富於何有古之時有丁卽有田上之所以取諸民者皆上之與於民而自取其餘者也小民事畜之資悉出人君所賜不至爲　所累以顔子之貧尙有負郭五十畞則其他可知今則寸布升粟皆民自爲經營偶億不中飢寒立至倘非水潦成災誰爲賑濟猶復催科日急亦可哀矣然天下治亂之運循環無端其亂也一似山窮水盡迨其治也則依然國富民康何也巨室仍在也蓄積仍藏也士農工商互相資倚以養生錢幣周流而無間隱相維持雖亂極而可以復治今則巨室之財盡傾於營運工藝之利漸奪於操奇四民俱衰食力之流無所謀生於是强有力者不甘餓殍聚於萑苻之澤出而爲盜始猶僻路窮鄉肆行其暴今則通都大邑禁城街市之地竟敢明火搶刼伊古以來盜風未有如是之多且橫者尙復成何世界乎昔魏末武士屠張彝之第朝廷姑息不敢問高歡知其將危遂散財結士用生異志今日之盜賊雖曰不至如彼之甚而其勢已岌岌乎近之猶欲以區區捕務爲廓淸之計不誠難哉然則如之何而可曰勤捕務以治標結聲援以預防籌富教以淸源今日財雖竭地仍存也天下大利必歸於農銀錢本無足輕重不過借此以便流通交易而已貧富不在此治亂尤不在此也朝廷尙銀錢則以銀錢爲幣使尙木石則木石亦可爲幣是以無財不必憂無土地始足憂也今者幅　廣大度越前朝西北新疆一帶未經開墾之土莫不沃野千里誠能將中國一切遊手無業之民盡徙於西北按名授地借以耔種資其耒耜女其室處以井田之法馭之寓兵於農部署於初到之日升科於成熟之後教訓於十年之中則前日所謂梗化肆暴之頑民卽異日執干戈衛社稷之良民用其人可以强兵收其賦可以富國何用專恃捕務哉不然今天下有業之家尙難謀生况此椎魯無業之流乎飢寒不爲盜則必喪其生爲盜則可倖存其身斯囂然起矣誅之不可勝誅欲責成纍纍若若之輩以捕務淸盜之源不亦傎乎惟是目前經費支絀事關重大非立談可以卽行則救時之急計不得不藉捕務以遏其流然盜而曰捕未免岡民迂直之言未識有當否也余聞之擊節不置曰招遊民以開荒壤前已早言及之而無如言之匪艱行之惟艱殆實有難於措手者而此時盜賊縱橫如此有捕務之責者皆置若岡聞故余之責以捕盜者非竟謂盜之可誅亦所以警失職者之咎無可辭也今聞子言又不禁爽然自失矣 
[本館接奉電音]  
　　昨由京友電傳上諭三道敬謹譯登○二月十六日奉旨此次京察一等覆帶引見各員内除貴鋒涂慶瀾英啓端才恩溥毋庸記名外宗室英慇著以四五品京堂補用宗室溥興著以五品京堂補用宗室溥頲著以五品京堂補用宗室台寍著以四五品京堂補用宗室孚會著以五品京堂補用奎華貴秀英華查恩綏馮文蔚樊恭煦李棫林曹鴻勛陸繼輝高賡恩陸寳忠馮光遹潘書年龎鴻文洪恩亮霍爲楙張百熙黃思永翁斌孫張星炳丁立鈞葉大遒黃紹箕李佩銘王懿榮楊福臻張筠聘陳珍蒯光典馮煦英文繼恩常裕覺羅鍾培何剛德惠昌延祉周文令尹序長陳維存善慶恕英琦寳棻如銓魁麟俞培元郭曾炘松鍔沈維誠有泰孫賦謙長春常英桂春方連軨鄭秉成湯似煊鹿學良張衍熙聨福松墀志覲惠裕豐培趙爾震慶秀福敏恭額瑞全特圖愼鳳英余聨沅榮陞馮金鑑劉心源林燦垣孟繼壎謝雋杭常淸如松葛寳華茹泰均著交軍機處記名以道府用欽此同日奉上諭徐致祥現出學差大理寺卿著李端遇兼署欽此同日奉上諭德生奏瀝陳關稅情形一摺該關榷務因循厘剔弊端本該監督應辦之事德生到任未久距期滿爲日方長儘可隨時整頓何得以積弊太深非寛以歲時不能剔除凈盡及至年餘情形熟悉而瓜代有期等詞率行陳奏顯係意存巧取豫爲留差地步德生著傳旨嚴飭至所請飭聨捷早爲交代造册報部之處卽著聨捷迅速辦理以淸欸目欽此 
 
 

Page 2

 
 
[上苑韶光]  
　　朝鮮國王遣使進京朝賀呈進貢物由禮部奏請賞收奉旨允准當卽知照内務府訂期分飭茶庫皮庫縀庫以便交貢去後現准内務府知照定於二月初五日已刻在内廷茶皮縀三庫收貢除由禮部將交貢日期照飭朝鮮使臣遵照外並知會景運門値班護軍統領屇期帶領章京護軍校護軍等赴交貢處妥爲照料○新任太醫院左院判楊太醫丞際和現諏吉二月初四日午時屢新經首領廳示仰闔署官生書吏商人皂役等知悉至期一體謁見○盛京遼陽城守尉宗室耆徵三年任滿奏准入都陛見現已交卸於二月初一日進京暫假梵宇歇宿繕具安摺膳牌於初三日子刻齎往西苑門親交奏事處遞入在侍衛公所小憇旋由軍機處交出傳單耆徵著於第二起入見上御勤政殿詢以遼城營務地方情形耆徵面奏畢退出晉謁御前軍機王大臣步出西苑乘車歸宅○癸已恩科順天舉人周學熙等三名奉旨另行覆試嗣因湯寳霖未經赴部投結經禮部分别馳傳於客冬奏明本年二月十五日以前奏請覆試近因湯寳霖業已來京投文候試經禮部具摺新中順天舉人周學熙等三人請旨欽定日期在保和殿覆試二月初三日具奏奉旨留中欽此旋由軍機處片交禮部奉旨著於二月初九日在保和殿覆試欽此按三人覆試後欽定等第前已恭錄報首矣○初一日午刻日光四周現白色一圈都人士皆目覩焉是何休徵錄之以質占天家○户部福建司二次示傳直隷省派請領永定河工需銀三十萬兩之委員詹思聖吳永知悉前於正月二十九日示傳該委員限三日内親身赴部當堂投遞印領迄今並未赴部投遞應再示傳該委員等務於卽日親身赴部當堂投遞印領以憑劄付銀庫開放毋違此傳○新任兼署理藩院左侍郎榮迪甫少司馬惠諏吉二月初六日午時往理藩院履新經司務廳示仰闔署官員筆政通事領催以及吏役皂隷人等知悉至期一體謁見○初一日天尚未曙大内東偏景運門外迤南聞燃放爆竹聲景運門値班統領立派屬員往查旋據同司鑰長禀稱燃放爆竹聲確在左翼門北御箭亭南之間該兩處値班官兵徧加搜察未見燃放爆竹之人値班統領復派人往查情亦相同惟内廷禁地豈容燃放爆竹該兩處官兵未能先事預防事後又未緝獲自應奏請從嚴叅辦以戒將來當令景運門檔房具摺於翌晨入奏請旨懲處○吏部爲通行曉諭事議得光緖甲午年京察據各部院衙門將考察人員出考造册咨送到部所有考察各員内年老有疾者俱休致相應聲明恭候命下於正月二十九日具題初二日奉旨依議册留覽欽此欽遵到部應將叅劾人員列榜宣示計開年老官户部郎中興福應照例勒令休致有疾官户部郎中陶堮應照例勒令休致○内閣六部九卿各堂例於新年團拜訂於正月二十八日在宣武門外虎方橋湖南會館召丹桂部戲劇一晝夜衣冠薈萃極盛一時○管理太常寺事務禮部尚書臣宗室崑岡等謹奏爲具題請旨事恭照光緖二十年二月二十六日孝昭仁皇后忌辰應行遣員恭詣　景陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公意普光裕等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此具題請旨正月二十五日奉旨遣奉恩輔國公意普行禮欽此 
[歡聨棣蕚]  
　　前出使日本大臣李伯行星使於正月初乘輪赴粤省視李筱帥曾錄報中兹於本月十一日返旆鳩兹小駐江口府第時値新任湖南鹽法長寳道李仲仙觀察掉舟將行星使卽赴舟中相見聨牀話舊樂也融融有頃星使登岸觀察卽用小火輪拖帶座船上駛鷁首波分雁行影𣺌此時此景當有黯然神傷者矣 
[騐收砲臺]  
　　東梁山在蕪湖下游三十五里與和州之西梁山對峙揚子江濵奇峯萬丈屹峙千尋談江防者每稱之爲金陵鎖鑰山上向駐良字大營並建西式砲臺光緖十年中法釁起添設電線以通消息今雖河淸海宴烽燧不驚然兵可百年不用不可一日不備且近年泰西各國砲臺之製日益精妙中國爲自强計未可自安故步皖撫沈仲帥特於去冬籌撥巨欵並選名匠將砲臺拆卸攺仿德國極新極固之式重行建造現已落成遂委通曉洋陳之朱曉雲軍門前往騐收軍門向帶山字營駐紥攔江磯以熟諳泰西后法受知於各大憲今委斯差想流覽之餘無微不燭温太眞之然犀照水馬伏波之聚米爲山當不能專美於前矣 
[神山拾翠]  
　　皖南牙厘局總辦許小巖觀察新正赴省賀年兼禀要公兹於月之初十日乘江裕輪船回蕪屬下員弁咸至招商局躉船恭迓○蕪湖土藥總卡前經省憲檄委楊慧峯太守接辦尚未到差又奉札委署理甯國府篆務是以此席尚虚左以待兹經藩憲德方伯遴委中梅河厘卡委員王珊元别駕接辦時適别駕晉省賀年遂詣憲轅謝委於花朝乘輪過蕪渡江回卡料理經手事件再行來蕪接差○某巨紳新自海外載寳而歸欲爲他年菟裘之計特就石橋港河濵新闢一典與皖北某紳所設各典旗鼓相當已於十二日開張官紳道賀冠蓋如雲是日貧民之以物付質者典中估値果較他典爲寛苟能終年如是庶不失便民之道○本年輪應安徽巡閱重政之年營伍中人相與簡練揣摩惟日孜孜如秀才之逢大比每日晨光微逗卽麕聚校塲旌旗煥彩槍砲如林烟燄蔽天鼓角動地聞俟技藝嫻熟卽須率隊前赴寍國恭候鎭軍示期大操○月之初十日爲上丁釋菜之期黎明時袁爽秋觀察王梧崗叅戎各率文武員弁朝服朝冠齊詣大成殿行禮穆穆皇皇洵盛典也○前報紀皖北鳳頴六泗道兼鳳陽關監督雙錫五觀察政體違和禀請督撫憲委員署理云云兹據官塲傳述謂觀察不過請假三月署中日行公事委鳳陽關代拆代行至緊要事件則仍親自裁判至被人控告一節聞亦無甚緊要皆係烘雲托月之事實按之轉可水落石出云○建平縣保甲委員某君日前因公來蕪泊舟湖南會館河濵初九夜有偷兒伺人熟睡撬開艙門竊取細毛袍掛等件所値甚鉅次晨始覺水雲渺渺環顧皆空急赴官署報案比捕嚴緝不識卽有端倪否 
[女仙被逐]  
　　天津巫覡最多有所謂天地門者有所謂泰山門者大都以療人邪病爲事與津人供奉之五大家各分門户格格不相入此外又有依附五大家代看香頭說鬼談仙獵人財物者男女錯雜詭譎多端按其情罪皆在左道惑人之列不謂變而加厲甚有及瓜女子謬託神仙高坐蓮臺受人膜拜者愚夫婦不察羣呼之爲女神仙女神仙不知何許人小家碧玉來自田間正月杪賃屋於上園地方說人休咎間或淡言微中人遂以神仙目之女亦以神仙自居任人參拜於是一唱百和求財者問病者求嗣者絡繹而來大率婦女爲多而粤婦尤深信不疑焚香點燭昕夕不遑近爲第十叚鄉甲局所聞飭勇驅逐始遁跡他方否則津人之被惑者正不知伊於胡底矣 
[東瀛攬勝]  
　　本月九號爲日本天皇皇后大婚二十五年之期宮中傳旨定於是日午前九點鐘駕出神殿舉行祭禮十點鐘燃放禮砲十一點鐘兩陛下御鳳凰間受諸大臣賀午後一點鐘乘輦出宮門赴靑山練兵塲閱兵王大臣及外國各公使亦得憑軾而觀六點鐘豐明殿開御宴并賜親王同妃大臣同夫人伯子爵同夫人各公使同夫人宴九點鐘登正殿召王大臣及各國公使觀樂舞命奏萬歲樂延喜樂太平樂陪臚舞是日各地皆進賀表十號各國皇帝大統領電傳祝辭以贈兩陛下又駐紥日本英法德俄美五公使并朝鮮代理公使墨西其公使館書記官各奉其君主大統領本國政府祝詞呈上皇與后一一答謝如禮○各地方官奉内務大臣召進東京定於十三號在内務省樓上會議公事黑田遞信大臣於十二號午後一點鐘進内廷奏事是日芳川司法大臣陸奥外務大臣先後入内奏事午後一點鐘井上文部大臣在大臣官房傳牧野次官及木下木塲兩局長等官會議又上京各旅團長自十號以來每日在陸軍省樓上議事十二號大山陸軍大臣臨席主議又各師團叅謀長另在叅謀部内樓上議事須四五日後方畢是日午後九點鐘陸奥外務大臣設宴於霞關宮邸招内外貴紳夜會是夜赴會者計各皇族各省大臣次官各國公使交際官并下椗横濵之英法美德俄各國軍艦上官共三进餘名酒酣舞蹈極一時之興更深始散 
 
 

Page 3

 
 
[彝陵春望]  
　　有徐姓者素以小本營生使君有婦十餘年來伉儷頗稱相得前日偶因家庭細故未綰同心之結遽占反目之爻遂以　寢作戰塲鄰右聞聲齊集再三排解始各釋手方謂自此可以無事矣不料婦餘忿未消竟於夜半時取阿芙蓉膏呑下天明徐始覺察則已鑄成大錯岳家聞信歸罪於婿率領多人登門問罪逼令從豐棺殮且延僧道齋醮五日徐不得已唯唯應命然而鬱鬱埋香深深葬玉情天莫補恨海誰塡可勝慨哉○城内某甲聚衆賭博有某乙先贏三百餘串繼而全軍盡覆乙將衣物抵算尚有不敷甲等多人遂將乙禁閉空屋中不准出門勒令出錢相贖乙夥多人以爲此不可以力爭而可以計取邀約數十人擁至甲處將乙搶出及甲邀人追赶乙等已渺無蹤影或云已往荊沙矣○上月杪本月初春陰如水寒勒花心至初四日始放晴光士女春游咸頌天公解事圓覺庵及大南門外紥成龍燈三條每夜迎賽蒼虬影颭絳蠟光騰金鼓齊鳴玉簫低按經過之處居人皆以爆竹相迎水晶簾底時見紅妝掩映至星移斗轉游人始散○下江人某姓浪跡宜地爲西人洗衣以資生計一夜甲自外歸疲倦已甚遽上藜床向芙蓉枕畔尋游仙好夢忽有梁上君子穴壁而入將衣物全行竊去迨甲夢回午夜賊已遠颺檢查失物爲數不少遂於翌日報官請緝不知能否破案也近日竊匪頗多巡夜之人每每拾得竊物並竹竿等具居人寢不安枕說者謂此輩大約因賭博虧負無計彌縫遁而爲此賭之爲害於此益信○氣候寒暖不常疾疫滋多醫生爲之應接不暇安得玉燭常調使老幼男女共登仁壽之域哉 
[關道拜客]  
　　署理常鎭通海道監督鎭江關蔡和甫觀察於本月初十日辰時接篆等情已紀前報兹觀察於十三日淸晨排齊全副儀仗端坐緑呢大轎前導有二品頂戴賞戴花翎軍機處記名奏派神機營營務處特派總理各國事務衙門差遣奏調出使美日秘國奏調神機營差遣奏派兼辦福建通商事務特派南洋大臣差遣奏留江蘇補用道等銜牌次則頂馬一員道轅親兵八名戈什哈數名由道署出西門至洋馬路先詣英領事署謁見博君博君迎入欵以西式茶點觀察以西語答之晤談良久始興辭而出旋卽入城躬往文武各衙門答拜繼至丹徒縣署王大令飭家丁擋駕觀察遂命駕回轅示期十五日謁文武郡廟十八日放告 
[命案破獲]  
　　鎭江城東沿江而下有太平洲焉洲西有四合圩垂楊繞岸流水盈溪茅舍竹籬自成村落過之者幾疑爲世外桃源圩有朱姓者耕鑿自安兼權子母春放秋收已有年所因此室家饒裕左近之與通緩急者實繁有徒上年所放出之錢其花户之良者均於去秋一律償還尚有十餘户疲玩不償約計錢數十千文迨至臘鼓敲殘僅索得十餘千計無所出擬挽其鄰右靑皮某乙挨户坐索先偕乙入烟室開燈吸烟將疲户姓名逐一告知并許收楚後願以洋蚨八元白米兩石爲謝乙喜出望外不數日果將各帳收齊無一遺者及向索謝儀朱始則支吾繼竟悔約乙憤甚赴訴於其同黨某丙乞相助以雪此恨如能殺之當以洋蚨十元爲壽丙頷之二十六日傍晚徒手而去路經某屠户門見有屠刀向前携之而去謂屠户曰假爾刀宰羊屠户允之丙卽携刀至朱家剥啄敲門朱聞聲出啓内遽迎面一刀朱猝不及防被砍倒地登時殨命丙棄刀於地而逃朱氏惶急異常告知地保地保以人命攸關卽來看視見有屠刀意必屠户之所爲遂將某屠户拘住翌晨赴丹徒縣署禀報王大令准詞親往勘騐仵作喝報委係刀傷並無别故大令離坐親視一周飭令備棺收殮並將屠户帶回縣署訊問之下供稱某丙假屠刀宰羊實不知其殺人叩求昭雪大令飭差跴緝正兇本月初十日經差等將兇手某丙曁起意之某乙一併拿獲到案前日大令升党研訊乙丙直認不諱當將屠户釋放乙丙則釘鐐收禁 
[定期赴蘇]  
　　江寗藩司瑞茀侯方伯遵旨入都陛見乘輪來滬駐節滬北廣肇公所目下官塲傳聞方伯須至蘇州謁見奎樂峯中丞然後乘輪北上赴蘇之期聞定於今日云 
[演戲攺期]  
　　西人大克傀儡戲本定於十八晚在外大橋北堍禮查酒店戲園開演兹以班中各物尚未運到攺於禮拜一卽二十晚開演諸君子盍乘花月良宵一覽偃師妙技乎 
[滬北叢談]  
　　下海浦福和里有寍波人混名歪鼻阿友者年將知非向在浦東祥生廠爲翻砂匠素患𠻳疾醫藥罔效其友某麻皮阿友之莫逆交也傳與一方用洋烟灰白糖等和酒煎飲阿友從其言如法服之忽覺腹痛逾時而一命嗚呼膝下祗有十餘齡小女哀哭不已經其贅婿某甲購棺成殮噫洋烟之毒夫人而知之豈可以烟灰治病哉如某麻皮之妄阿友之愚均可謂絶無僅有者矣雖然今之爲友者面作翕翕熱而背施毒計者比比皆是夫又何誅○昨晚七點鐘時美租界北河南路張延齡鐵店晚餐甫畢登樓安睡忽見所積花旗柴中烟霧迷漫紅光上熾急呼火起附近諸隣聞聲齊至汲水灌救幸卽撲滅不致成災一時人聲鼎沸因未冐穿屋頂不知火在何處以西隣荳腐店去冬幾兆焚如向之詢問一言不合遽起爭端經巡街捕將張周及甲等一併拘入捕房捕頭訊得事起細微張亦未釀鉅災申斥數語一併釋放○裏虹口居人韓應氏生有一子年僅十齡昨晨在門外閒游忽與比鄰朱楊氏之子口角楊氏聞聲啓户不問情由肆行駕詈應母聞之不甘隱忍遽逞娘子軍威互相扭毆經巡街捕將二氏拘入捕房黎捕頭騐明兩造均已受傷飭令解送公堂訊究 
[華捕被斥]  
　　虹口捕房之華捕因巡捕頭定章落差後住宿捕房各捕不願由麥總巡捕頭妥定章程始照常上差各情節詳前報兹聞麥總巡捕頭以各華捕旣以定章太嚴儘可訴明候示豈容吵閙誤差此風斷不可長命副巡捕頭詳查爲首起意之人於是華捕中之不與前事相關者互相查問知某某等七人起意告知副巡捕頭轉禀麥總巡捕頭卽將某某等七人斥革以儆將來旋有紹興人某華捕自願告退問其故甲言曾與某某等七人密議同受甘苦今伊等斥革而我獨留人其謂我何此雖匹夫之諒較愈於蒼黄反覆者 
[小工免騐]  
　　前日午後英領事函致上海縣署略謂浦東十六圖太古碼頭地方有某輪船進口傍泊碼頭後各小工正在將鐵練盤起有某小工偶不小心致鐵練擊於頭上旋卽斃命請爲蒞騐云云黄大令立飭値日差往傳該處地保到案詳訊旋據該地保禀稱是日午前有某輪船進口停泊太古碼頭後不知如何輪船忽然欹側以致鐵練中斷將寍波小工某甲之頭顱擊破旋卽殞命現已由輪船主願出撫卹銀若干尸親業已允許是以來案請免相騐大令准之 
[索欠忿爭]  
　　江北人許長泰與同鄉某氏婦姘識在法界彩視街開設小車寓至晚呼朋嘯侣作摴　之戲喧嚷之聲達於户外前日忽來江北婦人向姘婦索取借洋三元婦答以此洋並非借自爾處無煩越俎代謀氏以遠來索債反遭白眼心實不甘遂訴諸同鄉之丙丁諸人約至洪義園茶館評理旋經相識者出爲調停勸婦給洋一元五角從此斬斷葛藤兩下均唯唯聽命紛爭遂息 
[巡局懲賭]  
　　有施阿咸者每至晚間在滬南十六鋪集水碼頭某姓家糾人賭博呼么喝六之聲通宵不絶前晚被十六鋪巡防局某勇丁知悉據情禀明局員祝翼雲二尹親帶局勇驀往查捉破扉直入獲住賭徒八人帶回訊問咸稱不敢再犯叩求寛典質之同賭之甲乙二人供稱在旁閒觀並未入局求恩開釋二尹得供著令施阿咸等六人各罰洋五元悉數充善堂經費遵繳後一併斥釋並諭以後如再犯賭拘案定當送縣重辦决不寛恕施等唯唯叩謝而退 
[讞案暫停]  
　　昨爲耶穌受難之期法總領事署及法捕房俱下半旗以誌哀悼例於是日停辦公事克捕頭飭探持片咨照葛同轉所有捕房各案統歸下期發落 
 
 

Page 4

 
 
[上海縣署瑣案]  
　　周子才控朱艮峰呑沒股銀四百兩一案昨由英公堂送縣午後由帮審委員葉臨恭司馬升堂集訊周稱小的於去年與朱艮峯在英租界六馬路地方股開錢莊店務由朱一人經理用謝松林爲司帳所有股本俱遭呑沒情有不甘是以赴英公堂控告今送案下求將朱謝二人押繳銀兩朱稱小的與周股開錢莊一切帳目俱係謝松林經管所有周之欵項須向謝詢問謝稱店中進出銀錢俱有帳目可查司馬得供之下判將朱謝收所俟吊到店帳再行訊斷○泰安棧接客夥朱阿萬被同業厲三及煤炭阿三刃斃一案日前黄大令曾令朱之堂兄朱阿定速赴廣東將尸母領來以便訊供昨日朱阿定回滬至案禀稱小的遵諭至廣東尸母因不慣出門不肯來滬仍由小的來案司馬得禀諭候傳見証人毛生阿采及頭目禮發到案再行質訊○陸如梅控繆阿發承造房屋半途停工請追透支洋銀昨日午後由葉司馬提集兩造質訊陸稱小的有房屋令繆阿發蓋造當時言明錢二百七十千當付一百七十千尚有一百千言明於收工時再付立有承攬據爲憑詎意繆僅將房屋造至十分之四卽已避匿屢尋不見祗得另雇别土出洋二百二十七元惟求大老爺著令將透支之錢繳案繆稱此屋實由小的完工人所共知司馬曰旣已完工陸何故控爾繆稱不知司馬再三駁詰各執前詞司馬判著中保秉公妥議禀候核奪○沈毛氏偕子榮春訴稱於光緖十五年憑媒唐仁山聘定趙生福之女爲童餋媳後趙物故其妻再嫁陸雨生小婦人於十八年二月間爲子成婚相安無事不料去年七月間媳忽走失四處找尋毫無蹤跡至今年二月初六日在東門外譚萬生鞋店内尋見該店中人約小婦人於初十日往領届期前去媳已不知去向是以將其母趙陳氏扭案請究葉司馬問趙陳氏曰爾女現在何處當迅速交出趙陳氏稱我女現在滬南鐵廠地方之源太譍貨店内司馬判將趙陳氏交差速將女交案再行訊斷 
[英廨紀聞]  
　　昨係西國節期俗謂之曰外國淸明西國官商均停辦公事英公堂因此停訊一天所有各案併歸令日解訊○江北婦人顧張氏與韓殷氏細故口角打架受傷由一百零六號華捕將該氏等一併帶至捕房捕頭命移送英公廨値日差禀明代理英會審員宋别駕飭候訊供核辦 
[法捕房瑣事]  
　　福州人某甲前在吳淞管中充當勇丁因事斥革屢次犯竊經公堂懲辦無如賊星照命依舊不攺前非前晚又在法大馬路得善里内山雨香藏嬌處挖洞而進竊取衣服持赴長生庫當洋三十餘元及失主投報捕房包探將甲拘獲一鞫而服搜其身畔質票尚在惟洋蚨已在吳淞賭檯上輸罄祇剰小洋一元三角捕頭命押候堂期解請讞員訊懲○扒竊某乙在太古洋行北京輪船竊取搭客洋傘一把適爲探夥瞥見人贓並獲將洋傘交還失主乙則解入捕房押候解訊 
[因病未到]  
　　昨報交保淸理一則内原差禀胡成業病故未到云云實係因病未到恐閱者悞會合綴數語以免傳疑 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[二月廿五日出口船禮拜六]  
賽局麥魯　輪船　天明開往東洋高麗烟台天津琿春等埠　日本公司 
[二月廿八日出口船禮拜二]  
爱若瑪　輪船　日開往神戸香港新架坡孟買等埠　庚興行 
 
 

Page 9

 
 
[京察紀事]  
　　中午年京察所有各衙門章京筆帖式吏部定於正月二十六二十七兩日卯刻過堂已分行各衙門查照合將吏部分定日其照錄於後計開正月二十六日京察各衙門一等章京筆帖式過堂内閣繙書房上諭處奏理處宗人府吏部户部三庫禮部太醫院　　守兵部刑部工部理藩院唐古忒學都察院六科通政使司大理寺翰林院起居注詹事府太常寺光祿寺太僕寺順天府國子監中書科欽天監侍衛處步軍統領衙門鑾儀衛倉塲並京察二三等章京筆帖式内閣繙書房上諭處奏事處宗人府吏部户部三庫禮部堂子官鴻臚寺兵部正月二十七日京察二三等章京筆帖式刑部工部理藩院唐古忒學都察院六科五城通政使司大理寺翰林院起居注詹事府太常寺樂部光祿太僕寺順天府國子監中書科欽天監侍衛處步軍統領衙門鑾儀衛倉塲崇文門計各衙門一等章京筆帖式三百零八員内除刑部由一等攺列二等一員光祿寺由一等攺列二等二員太醫院四員例不引見外計三百零二員分作四班按四日帶領引見頭班引見内閣侍讀奎華等八十四員二班引見刑部郎中長春等八十四員三班引見宗人府筆帖式宗室恩　等六十九員四班引見理藩院筆帖式紓志等六十五員○吏部爲片行事所有甲午年京察三品以下京堂各官本部現定於正月二十八日帶領引見相應片行各衙門轉行知會滿漢各堂務於是日五鼓穿天靑褂備帶補褂並佩帶對子荷包手巾赴左翼門外聽候排班帶領引見幸勿遲誤附黏京堂排單計開通政使司通政使良培通政使司通政使花翎二品頂戴壽昌大理寺卿花翎明桂大理寺卿徐致祥詹事府詹事良弼詹事府詹事朱琛太常寺卿一等奉國將軍花翎二品銜宗室溥善太常寺卿李端遇順天府府尹花翎二品頂戴孫楫扣光祿寺卿花翎二品銜堃岫光祿寺卿花翎二品頂戴沈恩嘉太僕寺卿長萃上駟院卿花翎二品銜長有武備院卿花翎文璧奉宸苑卿花翎侍郎銜文琳通政使司副使宗室桂勛通政使司副使花翎三品銜　璜詹事府少詹事花翎宗室壽耆詹事府少詹事梁仲衡順天府府丞李鴻逵太僕寺少卿花翎三品銜宗室松安内閣侍讀學士宗室奎郁内閣侍讀発士隆恩内閣侍讀學士監翎　羅三德内閣侍讀學士花翎印啓内閣侍讀學士文增内閣侍讀學士貴賢翰林院侍讀學士宗室綿文翰林院侍讀學士宗室恩景翰林院侍讀學士丁立幹翰林院侍讀學士黄卓元翰林院侍讀學士吳講翰林院侍講學士鍾靈翰林院侍講學士準良翰林院侍講學士李紱藻翰林院侍講學士徐致靖國子監祭酒薩亷國子監祭酒花翎三品銜陸潤　通政使司叅議四品銜宗室祥祺通政使司叅議四品銜殷如墇詹事府左春坊左庶子淸銳詹事府右春坊右庶子花翎四品銜宗室崇寛詹事府右春坊右庶于四品銜李培元光祿寺少卿花翎景　光祿寺少卿四品銜田志肅欽天監監正恩祿欽天監監正花翎井衛坦太醫院院使花翎二品頂戴莊守和鴻臚寺少卿花翎四品銜舒普鴻臚寺少卿方汝紹國子監司業闊普通武國子監司業多歡國子監司業花翎四品銜吳樹梅欽天監左監副松慶欽天監左監副徐森欽天監右監副連華欽天監右監副張掄奎太醫院左院判四品頂戴楊際和太醫院右院判花翎二品頂戴李德昌 
[九江試事]  
　　江西學憲盛大宗師按臨九江舉行科試本報已紀之矣兹悉提調邵傅巖太守派委黄藻濵叅軍郭子範少尹爲内巡　朱明齊林子豪兩少尹爲外巡綽彈壓爲王紫綬少尹搜檢爲林輔臣少尹啓閉龍門爲方懋齋少尹巡查街道爲胡開生少尹鎭憲周德泉軍門亦派差弁數人在城廂内外晨夕梭巡初九日攷各學生員經古初十日攷各縣童生經古題目錄左生題江河不能實漏巵賦以題爲韻賦得春夢猶横經得横字五言八韻漢衛靑玉印歌七古不限韻性理康即之孝近於釋氏論史論公孫宏議族郭解論輿地　漢伐匈奴出師道里算學勾股同今有直積四千九十六步只云長除平平除長二數相减三步七分半問長平各幾何四書解爲政以德章講義爾雅解誘進也解詩經解秦風無衣蒹葭晨風諸說者謂周室遺民追思故主其說然否書經解教胃子命典樂說易經解豐亨王假之勿憂宜日中講義○童題賦題滕王蛺蝶江都馬賦以一紙千金驇林爭寳爲韻詩題陸公餘德機重在得餘字五言八韻史學唐世文學館宏文館修文館建造得失論性理明儒學派論孝經論事天明事地祭論海防論英人以重兵守印度其布置之法可得言歟律詩長平　銅雀瓦七律限麻歌韻兵論論信陵君奪晉鄙軍事算學今有六人五分人之四分銀八兩七分兩之三六分兩之互問人得幾何四書解齊四境考論語解顔淵問爲邦章講義孝經解孝經引經釋解詩經解助我舉榮解尚書解合哉惟時解爾雅解閉謂之門解 
[道聽塗說]  
　　滬城小南門内有張姓女傭昨奉其主人命往外購物行經恒　木行前忽有靑馬二匹迎面而來女傭避讓不及致被撞跌踏傷手足馬則飛奔出小南門而去女傭僵臥道旁觀者如蟻旋經人舁回據云傷勢甚重不知能免性命之虞否江北人周寳大無頼也新正以來日在滬南一帶聚賭抽頭近因巡防局　密梭巡又遷至小南門外前晚有吳根寳者懹銀而往欲一試劉盤龍手叚適有甲乙二賭徒與人爭毆不知如何波及吳姓致失洋八元經和事老出爲排解後不知其究竟 
[增建老民院啓]  
　　謹啓者敝堂向設老民院一所收養貧老無依及殘廢痼疾之輩生與衣食死給棺衾兼設義塚一區於新閘　北爲之掩埋創始以來常有四五十名之多全藉捐欵以作經費已覺左支右絀乃近來善士之保送來堂者日多一日却之則恐負諸君安老之襄收之則院中已難位置再三籌度惟有添建房舍以廣收養無如有心興辦而無欵可籌爲敢登報奉聞惟冀諸大善長俯念時艱襄成善舉或　工資或施物料俾得及早集事以廣善緣功德無量謹佈數言不勝盼禱[  滬北鐵馬路廣益堂謹]  
[江寗官報]  
　　二月十一日江寗縣趙禀知赴南鄉勘案通判羅繼琛奉委調辦太平門保甲兼後湖稽查差○十二日藩　胡禀知今日考吏治淮安府張球辭知府陳　蕃禀知藩署考吏治知縣張　禀謝獎給酌委州縣一次蕪湖洋務保甲安徽直隸州丁翰年辭縣丞梁本榮銷南門粥廠差又　宣懌辭赴蘇鹽知事陸寳到由揚解銀　　轅　示署邳州學政馬錦繁請咨會試遺缺查有大挑敎職陳海樓署理○十三日江寗縣趙禀知赴南鄉勘案回知縣李文耀謝豐縣交代於限内結報給予酌委一次代水雷輪船馬超羣辭赴揚接錢山長○十四日署淮揚鎭吳安康到内閣中書冦從仁辭進京六品廕生趙師　辭進京 
[蘇省官報]  
　　二月十三日户部主事存慶辭行直州徐懿立由寗來謝請補海州直隸州缺署六合縣曹明志禀到知縣汪鳴鳳解淮餉赴揚州回鄭鍾祥金陵見制憲回按經鍾淮賢辭赴海運津局差分發江蘇試用從九品鄭孝續福建人到省藩轅牌示照得吳縣光福司巡檢高捷輿丹陽縣包港司巡檢錢　　堪以互調署又示即傅試用巡檢胡應雯於十八日來轅新章甄别考試○十四日統領老湘各營候補道李光久候補道王灃由寗來知縣劉允恭銷售辦泰伯廟祭品差升用知縣用淮候補鹽大使　齊　揚州解餉來蘇指分江蘇試用縣丞高步祥直隸人由京騐看到省 
[江西官報]  
　　正月二十五日署浮梁縣陳水康禀謝委王濟中回石港卡陳　回姑塘卡謝文彬缷辦上饒卡回周應熙委辦出米卡縣丞廖國楨由湘東卡來省畢榮泗接查章江門沈裕民往信豐辦保甲署進賢梅莊司張日成禀謝委請補　溪縣王愼猷現奉部覆准應即飭赴新任又准補鄱陽石門司胡廷鑑飭赴新任○廿八日署新建縣何其坦帮辦善後局務吕懋承解輕賞銀往通州通判鄭伯瑞解漕折進京縣丞顧永輝　服來江張鴻勛查廣潤門寗都營守備徐夢熊禀謝飭知管帶江軍前營周志華禀謝扎新昌縣周文潮新城縣麻瑶興安縣周邦翰俱禀辭通判相曉徵回許灣卡李墨林辦樵舍卡謝謙禀見 
[上海六馬路仁濟善堂籌辦順直賑捐滬局施子英經收十一月十七至十二月三十日淸單]  
　　臺南張蘭如手募各位洋三百四十四元半申合規銀二百三十兩八錢五厘又自助規銀十八兩六錢一分金陵恊賑所第八批銀二百兩菊隱紋銀十兩龔靜泉洋二十二元朱敦善龔犀榖各洋二十元陳文吉十四元　朱雲岩手募洋十三元陸　十二元朱興讓手募十一元銀二百文席耀彩十元銅四元陸秀康劉義寛謹愼氏何超氏四户各十元洋口何實華六元琴川衆善安錢氏各五元王文察晋順號各四元何文　何長齡蔡德祥泉成許泉氏五户各三元鼎豐復李光裕程信昌均本洋大生錢何鶴齡何鳳翔周順利林鸝飛吳可宗翁濟生周怡德張友捷馬巽南黄榮源　四户各二元蔡　照一元四角蔡光亮一元三角王國瓊一元二角李　生許壁唐徐鶴濟蔡媽澄波蔡福泉蔡祥瑞蔡謹治蔡賢禮江萬振金瑞　曾吉順新吉順洪　顺周德順吳芳裕陳　興王月興吳晉興張令利周晉發蔡吉利黄恊成黄復源楊文明傅慶豐傅順生孫家成戴履亨陶長春陳杏春姚永福鄒懷淸王動臣葉質君鄭炳垣胡丹亭恊義倉何鶴齡何鳳祥席遷謝海　沈河淸睦申甫將崧甫施鑑記厲元德周德欽源茂泰劉上林葉光裕舒釀泉倪義昌賀瑞臣泰豐祥本洋王尚德周其伯郭鳳池歐義發翁沛嗣揚仁興紀源和瑞興恊春吉昌德生勝成恊豐泉泰寄興成發泉源合潤鐸記萬源錦發萬順益成振成毛敬業堂五賜福堂餘地堂耕心堂沐佑堂保善堂畏敬堂景柏積慶堂蔡吳氏蔡鄭氏　　　名氏兪隱名氏阮張氏阮張氏蔡沈氏沈丁氏何邊氏何沈氏何二小姐無名氏求免災難八務實主人求是主人湊數人悔昨主人吳淞　號户吳淞營廳房聽竹山房靜怡　屋力不足者海昌隱姓六齡童不留名合助大德堂豐泰李永裕一百十七户各一百十七户各一元陳定山六角梅吳花丁山四角五分蔡莫治金瑞亨無名氏各四角蔡奇屋蔡邱家樂嗣豐何子明朱春賢梁文彬陳乾益柏曉溪陳洪卿丁卒亭王益三袁明棟謝　喬陳丙南吳松甫馬增甫新萬餘來近揚徐友梅王士剛林利安全泰安張義和李廣豐　人和陶擇舟鮑輝疇鮑少卿浣藢軒寳森號韓甫記怡昌裕昌松鶴堂吳王氏沈徐氏三十六户各五角吳伯宣吳仲經朱益生柳宗　宋靑不寫名六户各三角湯鈞祥金里仁金　記吳七經楊立成顧岳斌王金泉湯蕩亭張恩亭陳來蓉蔡氣治施秋娘方云章李雅生王汝霖任東生洪茶花蔡堯卿來爾言吳卜記潘欣記黄窻無名氏陳氏韓霖記廿五户各二角蔡德淸王天文蔡乘無名氏各一角沈大有銅三十六元當昭鹽公堂洋五角銅四元黄補核銅二元錢三千二百文十二位無名氏錢六千文聚和錢　蕉枼山房各二千文　善堂一千四百文無名氏一千二百七十文吕竹生吳松生各一千五十文李昌祥李愛珍周祖　唐棣生伍國華伍秋實唐淺氏無名氏無名氏保　針　　　　屋十一户各一千文張墊亭八百文蔣伯氏蔣叔氏蔣仲氏蔣季氏凝淡堂敦厚堂黄東祥陶海門無名氏九户各五百文松朋主人四百文黄秀　趙文林白汝　張銀　張懷　　墊　　　　張純嘏陸蔭堂二位無名氏振槐居士十一户各三百文鳴　氏王昌林力不足者各二百文以上共收洋三百七十六元三角五分規缺四百四十元　　錢一分半　　　　　洋四十三元錢三十八千七百七十文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
