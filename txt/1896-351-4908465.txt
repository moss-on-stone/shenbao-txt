# 1896 - 351 - 4908465

 

Page 1

 
 
[本館申明]  
　　啓者近來各外埠閱報諸君紛紛向經理申報人相告或稱本報中夾入他報附張或稱以舊報挖改日期混售或稱遲日送到或稱報紙已搓疉糜爛種種弊病不一而足多疑此種報紙由本館經理申報者發出其實皆外人收取舊報意圖朦混以致如此至於本館每日寄出之報類必配置齊全赶速郵寄决不如此敬告請君如欲賜閱申報務請向經理本館報務人購取庶不有悮此啓 
醫林指月出售[  圖書集成局代啓]  
　　醫林指月一書爲胥山老人工琢崖先生所轅計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰達生編曰扁鵲心書曰本原崇原曰侣山堂類辨曰學古診則集前日及國朝諸名醫箸述彙轅成編誠醫學之準繩後人所宜奉爲圭臬者也原板久巳模糊茲本局氶博文書扁之囑排印成編賜購者請臨上海博文書局揚州點石裕記選取可也計書八冊每部價洋一元六角 
[弭盜安良說]  
　　本月初一日本報論各處盜匪之多亦可謂剴切詳明無儆不至矣有客閱之問於執筆人云子旣目擊夫盜賊之多子亦有術以弭之使良民得以高枕而臥乎執筆人曰奚而不有是亦惟嚴加緝捕使若輩懾於刑戮不敢四出爲匪而已客曰緝捕恐亦不爲功子不見初二日貴報所紀廣州之事乎報之言曰省城迤西新基渡頭海畔七約設有圑練廠招募圑勇十餘名駐紥此間派勇目管帶以防各渡船來往匪徒有搶掠事情月給局費百餘金辦理不爲不善矣不料竟有以捕盜之人而卽與盜通同漁肉良懦者前月某日香山人楊柳開携資附大良渡船來省購物甫抵岸卽被盜匪偵知串同廠中圑勇許國祥等人誣以爲賊將所帶洋銀全行攫去并捆縛回廠押令遊行楊得釋後氣忿塡膺奔投南海縣署控訴香邑紳士更浼其業師廣雅書院山長廖君親詣督轅歴陳始末譚制軍聞而大怒立飭南海縣提許究辦及已拘獲旋被諸圑勇奪回縣主復派潮勇數十名協拿諸圑勇膽敢開槍轟擊致斃潮勇一名衆潮勇拚命向前始得拿獲圑勇一名而許已先事逃脫若此則勇且爲盜而尚望其能除盜以安民乎執筆人曰是不然僕意此項圑勇督率者向來號令不嚴是以若輩狎而玩之敢於恣行無忌耳苟嚴以約之有不踴躍從公爲民何障者乎君如不信撲請以他事註之他事維何曰本報嘗歴歴紀載矣其事見於上月杪所登鶴市簫聲之内略謂連日有江震崑新青浦諸處鄉民偕紳董耆老至省有某甲者詢以故曰近日鄉間傳聞撫憲趙展如中丞行將升調他去回憶昔年四鄉皆有鹽梟光蛋麕集聚賭自中丞蒞任後飭弁嚴捕將匪首拿獲正法若輩始匿蹟銷聲各鄉得以安堵今恐中丞一去若輩故智復萌耳言已歎息不止甲告以此間並無此說切弗輕聽妄言衆乃歡欣而去觀於此事知盜賊雖肆無忌憚但得在上者嚴以緝捕盡法刑誅委任得人毋稍姑息更何患萑苻嘯聚爲患閭閻耶猶記數年前我鄉瀕海之區梟黨横行不法殺人越貨習以爲常自龍覲臣軍門拿獲梟目胡大辫子一名立時正法若輩乃有所畏憚不復滋擾地方迄今小民皆懐德畏威安居樂業今中丞所委任者卽前論所云飛划營統帶胡豐齋都戎也都戎自得此差卽勞怨不辭心精力果時親越江浙瀕湖瀕海諸處嚴緝私梟大憝渠魁以次授首其見諸本館報章者已不數次用能使江湖匪類戢羽潛鱗蔀屋茅簷謳思競起然則都戎固可以無負斯職而中丞之知人善任不亦於此可見一斑哉我乃益笑鄉曲枝詞大半浮而無實也溯自中丞蒞任以後尚未及報政之期各省督撫大員目下亦無有因事遷調者何有於量移他適卽他適矣安見後來者不能守蕭規曹隨之義依舊安良除暴綏靖地方乃一聞此無稽之言卽相率而赴省垣羣焉探聽一若有攀轅臥轍情不能禁者雖曰感激出自天良並不關夫矜情飾貌而小民椎魯亦幾等於赤子之無知矣我因深望都戎以中丞之心爲心始終力持弗懈漸漸將緑林豪暴一掃而空上以答中丞知遇之恩卽下以酬百姓愛戴之意而尤望各省有緝捕之責者一體搜除匪類使荆天棘地悉化而爲坦道康莊勿任如北省之響馬成羣非時出没甚至帝京重地八座大員如翁督平大司徒府第中竟有盜匪入刦徐筱雲少冡宰乘輿而出匪人竟敢轟以手槍庶幾世界清平而梟獍盡化爲麟鳳乎企子望之 
[諭旨恭錄]  
　　九月二十一日奉硃筆常明補授光祿寺卿欽此二十三日奉旨吉林副都統著英連補授欽此二十五日奉旨考試國子監蒙古司業特圖愼文年清茂承祐多壽俱著記名廕生溥碩著以文員用昌頎載寳俱著以七品筆帖式用山西道監察御史員缺著英壽補授江南道監察御史員缺著王廷相補授俸滿中城兵馬司副指揮楊紹時東城兵馬司副指揮邵虎文俱照例升用明保福建試用同知劉輝元著免補同知以知府用保舉北河儘先通判時寳璋直隷候補知縣高紹陳浙江候補知縣胡祥鈺貴州候補知縣王直俱照例用卓異俸滿前山西太原府知府張楷著循例俸滿准其卓異加一級仍註册候升卓異山東汶上縣知縣凌芬著准其卓異加一級仍註册回任候升盛京工部本處主事員缺著福慶補授欽此二十六日奉上諭順天府奏耆紳重遇鹿鳴籲懇恩准與宴一摺頭品頂戴前山東布政使崇保早年登第由部曹外擢道員曾任藩司現在年登八秩鄉舉重逢洵屬藝林盛事崇保著加恩賞給尚書銜准其重赴鹿鳴筵宴以惠耆年欽此同日奉硃筆錦文補授詹事府詹事欽此 
[本館接奉電音]  
　　昨日昏黄京師飛電傳來上諭二道敬謹譯登○十月初三日奉上諭浙江布政使著惲祖翼補授馬恩培著補授湖北按察使欽此同日奉上諭李秉衡奏節屆霜降黄河一律安瀾請頒發藏香祀謝一摺本年黄河上下游水勢增漲險工迭出經該撫飭令在工各員奮力搶廂現在節交霜降各工俱慶安瀾仰賴神靈默佑實深寅感著發去大藏香十枝交李秉衡祗領虔詣大王廟敬謹祀謝以答神庥另片奏請將總辦道員奬勵等語新授安徽鳳穎六泗道崇著交部從優議叙山東按察使前兗沂曹濟道毓賢候選道馬開玉候補道蔣兆奎濟東泰武臨道吉燦升均著交部議叙餘著照所議辦理該部知道欽此 
[松江試題八志]  
　　松江采訪友人云江蘇提督學政龍大宗師於十月初三日考試金山南匯兩邑文童首題吾從周金山中庸南匯論語通塲次題使有菽粟如水火菽粟如水火詩題賦得學如鳥數飛得飛字 
[學轅提覆一志]  
　　松江采訪友人云本月初一日江蘇提督學政龍大宗師考試奉賢上海兩邑文童至初三 
 
 

Page 2

 
 
日傍晚發出提覆牌計奉賢提覆三十四名上海提覆五十七名兹先將上海諸君坐號名姓郵登於報以慰爭先快覩者之心計堂西九沈樹埜西裳八游之屏東露二徐文鏞東誅二祁祖章堂東六王建善東貞六瞿慶璋堂東五曾澤霖堂東七楊葆恒堂西十一劉鍾龢堂西五陳洪範堂東十二江紹陞堂西十王遵善堂東八賈豐臻東調九朱濟清堂西八沈元齡堂西十八厲温東秋二陳德清堂東二十董召南堂東十七賈豐芸東崑八徐偉楨西餘三蔣宗詡西塲八李希晳西陽六沈含章西霜十黄肇蘭西結九徐琳東露八王熙西宿九陸培禧東露三范本鑾西宿二黄公錫東金七候紹祖西及八王成旦東李七胡宗瑗東夜八顧視清東列四徐善祥 
[松試童生經古案]  
　　松江采訪友人云江蘇提督學政龍大宗師考試松江府屬各邑文童經古雜學除覆試不符致遭屏棄外所有得蒙錄取者刻已校示照墻計取經學二名楊葆恒上董召南上古學十三名姚文渭青王蔭奎華賈豐芸上王遵善上沈元齡上高翀上賈豐臻上陸樹坤南朱則濓青雷鍼華王承萲青秦鴻飛奉湯玉彬金史學三名陳志蓮婁張聨輝婁姚文澂青西學三名吳灝上徐紹甲上周炳文上算學一名周宗髀華 
[學轅牌示彙登]  
　　松江采訪友人去本月初一日傍晚江蘇提督學政龍大宗師牌示初六日考華亭婁縣青浦童生按前者續登改正塲期單内華婁童生係初八日考試兹又與青浦併作一塲不知以後塲期又當酌改否○某日督學部院示松江府學附生沈致實南匯縣學增生顧淇所呈各書尚屬可取均著提附一等末並於初四日來轅一體覆試仰該學備具册卷送院可也特示 
[章江試事]  
　　江西訪事人函云本屆南昌新建兩縣考試塲規嚴肅襄校之友視昔惟倍是以竣事迅速通計連試五塲挑試一塲及發正案祗二十天南昌前十名劉朝鑾彭濟衷王夢熊楊緒昌樊凝禧李道昆蕭之翰梅光羲朱欽胡拱章新建前十名符銓陳光鑒黄熙奎程克仁左源陳燡符銘鼎陶緒泰涂懐枻熊驤聞案首文字尤卓犖不羣云 
[寗郡辨志六齋内申夏季課案]  
　　漢學超等顧鴻闓虞從龍吳佑之梅鼎恩胡玉康張茂清施世杰郭謙益胡玉縉張茂炯特等鄭丙翰陳得森鄭鈺李永康王亨兆陳鳳洲江起鵬周震隆余宏淦戴康○宋學超等陳錫哉秦鍾濠何稼孫王序賓周星煥王亨彦周震隆史鳳喈特等葉慧業竺麐祥葉和聲陳冕朱念聲王崇煥李鳳翔秦宗伊王福瑗李師濓○史學超等章炳麟陳鐸忻江明吳紹基張茂炯夏啓瑞周震隆吳佐清李鳳翔項藻馨特等馮華春竺士康孫國仁江文淦朱錦綬竺麐祥樂靖亢王福瑗勵延豫何錫冕○算學超等馮澂蔡翊清蔡光被俞汝桂王汝成胡坊王以成孫德準王瑩陳其龍特等應瑞鼎李堉廉徐昌燕張秉烈王愷張鼎清虞賡陳其虎陳賢佑李炳年○輿地超等章炳麟趙文衡吳廷採費廷璜張德容吳有容汪開祉孫維城王紹翰鄭永禧特等吳兆麒戴康周震隆趙文蘅陳錫哉余時登韓子康何壽章秦鍾濠杜顯名○詞章超等楊志适俞鑑馮善徵郭謙益尤金鏞朱錦綬鄒登瀛陳錫哉鍾觀光張德容特等董淵王錫韓孫鐄保厘東胡念祖王德坤宗森李士英虞廷綸葉焜瑶 
[白門火警]  
　　金陵采訪友人云城南鈔庫街有私倡焉錢塘蘇小柳色深藏玉洞春深未易使阮家郎得飫胡麻之飯某日午刻廚孃方洗手作羹忽積薪中烟霧蔽天目爲之瞇幸警鑼報處各水龍絡繹而來四圍灌繞逾時卽熄祗燬去房屋兩間而畫眉人已膽戰心𢥠幾致紅啼緑洋矣○ 
[母賢子孝]  
　　沙市采訪友人云此間對河周家土地廟畔有丁節婦焉年十九歸李剛杰爲室剛杰早逝遺二子一女時氏年方二十有六猝遭大變絶粒數日誓以身殉翁姑泣而諭之曰撫孤與死孰難氏曰撫孤難死易易耳翁姑曰若然汝當勉爲其難汝誠不難於一死但汝死誰爲汝撫此呱呱氏跪而謹受命毅然以養親教子自任㷀㷀數載又喪其子女各一翁姑亦垂垂老矣多愁多病時在牀第呻吟氏侍奉維殷目不交睫者四十餘晝夜溲溺沾牀蓐他人心厭其穢氏怡如也親爲浣濯不稍衰及計無復之乃焚香籲天刲股作羹湯以進病竟獲瘥比翁姑殁喪葬皆能如禮子名常秀字雲峰父故時甫二歲稍長卽擇嚴師爲之課讀嘗以克成父志爲勗及成立娶婦劉氏夫婦事母至孝氏持躬嚴謹自失所天後和衣假寱者垂三十年晝耘夜績雖嚴寒盛暑恒徹夜不眠每當一燈如豆假寢片刻卽篝燈絡緯機聲軋軋終宵邇者瘦骨支雞竟以積勞成𠻳疾每𠻳秀峯必率其妻親　熱湯以進其母再三慰止終弗懈族黨中莫不嘖嘖歎爲節孝之報云歲逢壬癸之交浲洞爲災田廬漂没棲身無地乃依舅氏假一椽至今秋河伯又從而驅之秀峯乃扶母登樓親自檢點器物沾體塗足者累日不久遘霍亂症旋轉而爲痢疾母慮其病難瘳日夜飲泣秀峯慰之曰母勿憂兒自問未作虧心事諒不至於夭殤且以母之苦而兒不能奉母以終天道必不若是憒憒也戚族之來問疾者亦莫不以是語解之至臨危猶喃喃以勿憂慰其母乃不逾時竟溘然長逝矣此八月十五夜事也距起病纔八日耳家有老僕當其父未生時卽役於家及其父殁已年逾五十迨其母與伯析爨時翁姑以其老成可恃命襄寡母孤兒理家政現年近八旬猶矍鑠如故及秀峯卒一痛幾絶迨經鄰人灌救復蘇然至此頓覺氣息奄奄無復生理秀峯年三十一僅一女無子頻阨於水家赤貧如洗殁後凡附於身附於棺者皆鄉鄰爲之措置窆時遠近執紼者數十人無不失聲痛哭鄉之達者欽其賢憫其遇又慮愚夫婦見其晚節之迍邅如此羣借口於天道之無知苦節之無益而日趨於薄也因急爲之據實繕禀請大吏旌表以維風化執筆人曰是可以諷澆俗矣不可以不記 
[巫峽𤠔聲]  
　　宜昌訪事人函云日前有某甲等人在漢景帝廟内演唱花鼓戯一時興高彩烈徵逐附和者頗不乏人然每次必須夜靜更深方散在廟之内殿偷唱演保甲局紳耆惡其爲鬼爲蜮曾禁止以挽頺風乃甲等又於前月某夜三鼓後復在内殿演唱如前經局紳查悉大發雷霆以爲若不遵戒必禀官究治甲等方偃旗息鼓如鳥獸散○宜昌所泊英國保護官商之兵船兩艘前此往滬修理卽在下游過夏兹聞瓜期已屆兩船依舊駛來照前停泊江心已於上月十七日早十點鐘抵宜升旗下椗矣○某號由沙市裝得疋頭棉花等件意在由宜久川不料駛至宜昌下游鼓樓培地方舟子偶不經心此處風浪又極險惡以致全船沈没所裝棉花疋頭隨水漂流經人撈起卽就岸上曬晾聞尚有多貨浸入水底必須設法方能出水故連日有人在彼打撈聞此船須俟各貨曬乾船隻整好方能挂帆前進正不知何日得以首途耳○日前有駐守西藏之欽差桂大臣解組榮旋進京陛見取道宜昌向漢口一路進發本欲搭快利船船至漢口因快利未到昌和早到一日桂大臣急於進京將從人行李送上昌和不料昌和未開快利已於次日赶到桂大臣於是又由昌和將行李等件一併仍搬還快利爲江湖賣術者流每到一處必欲一獻其技以博過往路費日前有由川來宜之頑把戲者携有粉頭數人欲在圓覺庵前廠地上扮演鞦韆等戲先經保甲局禁止不准後又向各西國官商處投送名帖取名喜彩班求各行棧賞准一試稍博路費卽可他適詎官商早知保甲局未准遂亦相率不允現已無聲無自大約此邦之人不可與榖料理遷地爲良耳 
[漢皋紅葉]  
　　漢口訪事人云現屆下忙開征之時漢陽各花户來縣完納糧稅者寥落若晨星邑尊薛誠伯大令因往某處勘案便道就各鄉親催想諸鄉民素曉大義今知錢糧乃天庾正供必早勉力輸將也○長江之著名巨匪王壽康者積案成山商民被其害者殊難計數久經上游訪拿在案王耳目甚靈仍得海闊天空逍遥法外現始經漢陽縣役湯元茂等在孝感某鄉擒獲暫押土地所不日卽可解案懲處矣○前者漢川縣煤油店地方襄水逆來其勢洶洶鄉農李姓者因桃土固垸悮挖同業陳舟城田土陳適何鋤從事只顧憤怒頓忘利害所在亟舉鋤以 
 
 

Page 3

 
 
擊李李猝不及防適中要害立時倒地畢命李族代鳴不平赴聨名府控告聞陳已匿避不出惟將伊子拘住云○凡匪徒私用迷藥者其禍不止盜竊已也甚有姦淫婦女之事屈計數年來破案者厲益加厲於今尤烈地方官憲因是痛恨殊深嚴飭丁役分途訪拿刻下已連獲數名詎若輩熬盡五刑堅不認供且無實在姓名恐難驟成信讞也○刻下陜西散勇甚衆凡鄂中子弟充行伍者經省憲給餉票使之來鄂由糧臺上匯兌法良意美無逾於此有某營由陜省撤回各勇丁紛紛持票往糧臺照兌内有漢川人某勇腰纒稍富同伍中見利忘義頓起不良引其羽黨借端刺死相與携資而遁不識上憲亦有所聞否○湖北興國州白猪山者儲兩間之靈氣其内藴生鉛礦不少是處紳士考試有騐因聨名具禀地方官詳請督憲張制軍批示開辦香帥准如所請轉飭鐵政局綜理其事嗣由局憲委候補州王直刺應度候補縣惲大令元復陳大令錫霈候補縣丞楊二尹顯枬等前往查勘俟禀覆後再行核奪 
[龕赭濤聲]  
　　杭州訪事人函云今年紹興秋收本極豐盈乃自九月初旬大雨連綿一連七日始止迨晴霽多日而水仍未退田禾概被水浸大受損傷據郡人云皆由三江閘口壅塞所致按三江閘名應宿閘爲明時郡守湯公紹恩所築此次閘塞之後紳耆備辦牲牢特請邑侯前往祭奠翌日閘已流通水始漸退然田中之稻則已大半腐爛矣○造紙之事起於蔡倫故操是業者卽奉蔡公爲冢師建立祠祀杭州紙業公所在祖廟巷中向祇供奉蔡公神像九月初八日爲公誕辰設筵恭祝演傀儡戲二本灘簧一集今年添塑財神偶像於二十六日以鼓吹綵亭迎請入祠供於殿左二十八日俗傳財神誕期同人因擇於是日辰刻開光并演木人戲以祝千秋是日大街小巷財神堂里人俱集資備具牲醴或雇用清音或演傀儡戲以及南詞楚曲等藉娱神聽各鋪户俱懸掛燈綵擺設供品精巧非常計大井巷慶餘堂藥店爲最此店本係胡雪巖方伯所開其中鋪陳一切無不鈎心鬥角巧奪天工今雖易主而物則猶是歴年以來生意繁盛又復重加增色故尤見其超出尋常也店堂外面排列菊花數十盆燈光相映愈形華美是日往觀者絡繹不絶擁擠非凡亦可見一時之盛也 
[皖公山色]  
　　安慶訪事人函云安省西門俗名八卦門外有鹽河一道近道因水蝕砌有新岸上有大王廟焉卽金龍四大王廟也皖省長江水師營尊爲福主奉祀虔誠相傳九月十六日爲大王誕期每堀是日長江水師協譚鎭軍於廟前搭臺招集梨園子弟演劇娱神各營哨弁咸於是焉專誠致敬仰答神庥數日間袍笏笙簫花圑錦簇詣廟拈香者皆紅藍頂戴冠蓋如雲極爲熱閙此處半城半郭因此陡變爲鬧市且喜天道晴和凡肩挑貿易藉覓蠅頭者羣集其間莫不利市三倍諸流氓擺設賭攤呼盧喝雉亦各眉飛色舞兩廂看臺之上金谷佳人紅閨嬌秀衣香扇影如在畫中其時正演三哭殿僞唐主假宫妃悲聲大慟忽聞河岸一片聲嚷萬頭攅動羣奔往視見四舟攏岸船頭各置木籠一具詢係潛山縣解到假官誑騙之犯三名解役兵差持械燃槍以張聲勢某委員見其人衆恐擁擠肇事遂令舟子泊於對岸小星橋上坡好事者仍雇划船前往有某甲者欲趁某船此船業已攏近尚未靠岸甲不及候遂縱身一跳不期正落水際幸此處淺灘水僅平腰遂攀舟而上沿岸觀者皆爲躭驚而甲毫無懼色拖泥帶水仍附此船而去嗣過金寳門口見兵役押解囚籠三具上有十字封條一名鄭錦清一名葉長勝一名鄭奪魁解者爲潛山遊營兵勇據道路傳述鄭犯與遊戎爲表親前月在潛邑被獲現已解省須候趙廉訪由金陵回轅訊奪耳○西城窰貨店某甲年未而立浮蕩性成窄袖緊腰嬉遊於市每與二三年少終日茶寮酒肆招是惹非前月某日與乙丙不知在何處沈醉行至四眼井後街見炸油條店某丁與徒在櫃數錢因訓徒不是正在喧駡適甲等經過其門聞丁詈以爲駡醉漢也一擁而入不由分辯扭丁飽打經人極力解開雖未重傷而錢已被打散約計千餘又拾之不及一半並毁物件丁本自訓其徒與人無涉忽被甲如此作踐心何能甘欲赴縣喊控幸地甲出爲再三勸慰謂甲係酒醉無知彼有身家自當令渠服禮詎甲至是酒亦鬧醒自知情虧反生詭計謂身邊有洋若干元時辰表一隻被丁扭打失落如其不賠定卽送官追究蓋甲恃其與公門人相知故敢恃勢相欺幸旁人爲之央同地甲秉公調處得免涉訟云○皖省南街有回教人某甲年約二十歲小本經營是日不知因何大醉在街頭指天畫地信口胡言觀者幾爲途塞適有好事之某乙戲之曰如此胡閙速用猪腸套頸拿去見官蓋回教中人最諱言豕今聞用猪腸作練是明明譏誚其爲亥氏後身矣甲卽怒目視乙卸衣衝出與乙作對乙見勢猛飛步而遁甲追之不上仍回原所惡駡如前人不敢遏忽聞鑼聲鏜鏜然僉曰臬司來也甲猶恐人戲言口雖軟而詈未止少頃鑼聲已近旗牌執事儼如大憲呵殿而來甲隨住聲縮頭不知所往羣視之非官也係某家迎娶耳於是莫不掩口葫蘆○安省大書院日敬敷每月初二爲官課十六爲齋課小書院曰鳳鳴亦按月官齋兩課前懐寗令吳雲濤明府因正值歲科考試遂將課事暫停今歲七月間始舉行甄别因投考卷多約計有千餘本適是時吳明府升調廣德州牧其卷延至八月中始行出案現任陳大令於八月二十四日到任卽於九月初補行八月月課十四日又行本月官課出示命題聞以後每月仍歸十四定例不移矣兹將題目錄左生員題人人親其親長其長而天下平童生題盡信書詩題賦得一片冰心在玉壺得心字 
[晚香莊訪菊]  
　　金陵訪事人云前報載貴州古州鎭丁鎭軍槐交卸統領衡字營差務兹諗鎭軍仍未起程蒙督憲傳見兩次加意挽留未識何故刻據官塲傳述緣制軍接奉廷寄大略謂目下東事雖平難保他國不啓兵端除南洋衝要須留意防堵外尚待召募另赴屯紥以備不虞等因制軍以鎭軍爲能公忠體國夙具將才擬將重用故特挽駕使留未知是否但鎭軍業經禀辭料理就道忽奉制軍檄飭留省日前迭次傳呼晉謁面談一切要公逾時始出其說殆必有因矣○業機房之某甲年三十許傭於薛家巷某乙家數年來彼此頗稱相得忽於九月某日之晚因事與乙忿爭互相口角喧嚷之聲聞於户外鄰右畢集乙自恃爲老板面斥其非詬詈不休擬卽辭甲生意甲不服聲言欲與拚命經衆人力爲排解紛難稍息衆漸散去詎甲竟因惱成怒復擬與相爭衡又恐勢難與抗遂潛購阿芙蓉膏背人吞服入夜人見其仍返故處寢宿如常亦不之疑迺至夜深同伴聞甲在牀有啜泣聲叩之不應急起燭之則顔色慘變知已服毒赶緊報知東人并甲家屬一同舁往醫院請爲醫治奈爲時過久救治不及竟斃命於途中於是屍屬咸在乙家爲難謂其威偪人命乙懼爰倩番佛六十尊出爲和事老殯殮一切概從豐厚屍屬首肯乃寢其事 
[慶駕牌示]  
　　欽命調署新任蘇松太兵備道吕爲慶賀事恭照十月初十日慈禧端佑康頤昭豫莊誠壽恭欽獻崇熙皇太后萬壽聖誕是日文武各官咸衣朝服齊赴萬壽宫行慶祝禮其前後七日均穿蟒袍補褂朝珠爲此示仰道屬各官遵照屆期朝服於五鼓齊集朝房一體隨班叩賀毋違特示 
[上海官塲紀事]  
　　昨晨新任蘇松太道吕鏡宇觀察率同上海縣黄愛棠大令守備程厚庵副戎排齊報事分詣武聖宫神隍廟沈香閣等處行香至亭午始鳴騶回轅牌示初六日放告○寳山縣沈期仲大令佺昨午前分赴各衙署拜會至上海縣黄大令延入花廳茗談良久送出○製造局總辦新授蘇松太道劉康侯觀察曁局中各會辦以次至道署公祭黄觀察太夫人就靈前奠叩如禮 
[示禁淫書]  
　　刊售淫書大千例禁日前經英界包探趙銀河將肇記書局石印之各種淫書查出解送公堂屠别駕訊明判罰當將各書焚燬並飭差嚴查昨又發出示諭一道照錄如左欽加四品銜辦理上海英美租界會審事務兼辦洋務局提調正任江寧府南捕分府屠爲出示嚴禁事照得刊售淫書最爲風俗人心之害例禁綦嚴接奉各大憲曉諭查禁並經本分府另著差捕查拿罰辦起獲淫書盡行焚燬嗣因訪聞另有不肖之徒妄撰燈草和尚一書極爲淫褻又經密飭查禁各在案兹據該書業職董管斯駿以查得肇記君局所印淫書惟奉獲案焚燬其石 
 
 

Page 4

 
 
印各種底稿尚在應請飭繳焚燬再查悉近有人收極淫之書改換名目擺列書攤及四處兜銷開具改名淫君清單禀乞示禁等情前來查該書業等膽敢將各種淫書改換名目刊印發售實屬故違禁令除批示並飭查拿究辦外合行出示嚴禁爲此示仰各書坊鋪及各書攤及掮販小書人等一體知悉爾等須知刊售淫書大干例禁自示之後務將各種淫書連同底稿赶卽禁燬勿再出售倘敢故違一經查拿到案定予按例嚴辦宜各凛遵毋違切切特示計開淫書各目玉蒲圑改名覺後傳拍案驚聲改名續今古奇觀貪歡報改名三續今古奇觀又名醒世第一書桃花影改名牝丹亭緣清風閘改名得意緣國色天香改名七種才情傳無稽讕語改歡喜奇緣隋煬豔史改名風流天子傳紅樓夢改名金玉緣倭袍傳改名果報錄清廉訪案卽殺子報 
[火未成災]  
　　本邑美租界漢璧禮路第九十七號門牌某姓粥店夥某甲前晚臨睡時將所燃火油燈置於榻旁睡鄉旣入遂將燈踢翻一時被褥盡行燃著甲以炙膚省痛始從夢中驚甦急呼集鄰右襄同撲滅不致成災 
[南市紀聞]  
　　昨日小東門外城下有一路斃無名男屍年約四十左右身穿藍布夾襖單褲久之又久並無屍屬到來乃由十六鋪地甲夥役天祥報請某善堂給棺收殮○前晚二十三七鋪巡防局員姚殿卿二尹率同甲勇巡綽各街時已夜深見南倉街大栅及佛閣南大栅尚未下鑰爰傳長六及阿大二栅夫至輿前訊究二栅夫再四求免始釋之使去不復研求 
[法界捕房紀事]  
　　上禮拜四首善里潘承遠東洋雜貨莊主潘同軒控夥計張炳輝私刊圖章向某錢莊冒取銀三千兩鄭大令卽出票提張昨已提到發押捕房候堂期解訊○前者馬車夫某甲與賣蘆粟人某乙口角爭毆旁有舊衣攤主某丙助乙逞兇致甲受傷旋經巡街捕送至仁濟醫館請醫士療治昨日包探拘到助丙滋事之丁戊二人捕頭令押候解送公堂禀請訊究爲前晚菜市街某糖食店忘未將招牌收入旋被已歇店夥某甲竊去翌日店主查知向索甲稱與爾夥某乙同竊繼復互相爭論扭入捕房捕頭令一併驅逐出外 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[戲言釀禍]  
　　本邑英租界　善街某鞋子店夥伴甲乙二人素來交好莫逆異常時常嬉𢨘前日之晚先嘲笑而後豆推河店之人皆以二人時常如此不以爲意詎乙身畔帶有小刀不知如何將甲之腿際刺傷甲大聲呼痛始經人將乙扭交巡捕拘入捕房捕頭飭將受傷之人舁送仁濟醫館醫治據醫生言無甚妨礙約須三禮拜卽可告痊乙則暫行管押候解公堂 
[跌傷難治]  
　　紹興人田阿金刻在武生輪船充庖司停泊虹口怡和碼頭昨日上午因事至艙面忽失足墜至艙底受傷甚重雖卽舁送同仁醫院示治然據醫生云恐有性命之虞 
[上海縣案瑣誌]  
　　二十二鋪地甲金茂所雇副役顧加官日前得賄縱放武生周渭濵誘拐孀婦邱氏一案由婦翁周慶船伍控縣署蔣刺史判將顧笞責三百板限令卽日交到該氏再訊迄已多日仍未尋獲前晚又經提案比追顧東牽西扯一味游移刺史怒其刁惡喝令再笞三百板限三日次人如違革比○舟子朱洪發撑船爲業前者寡婦趙施氏因足疾雇朱船送往西南鄉一帶訪求名醫登舟後鰥夫寡婦兩清相悅成就好事遂如范大夫載西施故事一葉扁舟竟載至陳家行胞叔生法家中草草成親無如鄉多地痞一聞此事羣思登門索詐生法恐遭累及告之地保張宜生彈壓不住一時各地痞搶去衣節併其船隻因將婦及朱先解上海縣由蔣刺史升堂研訊趙施氏供小婦人年四十三歲軫朱船訪醫足病謨信其花言巧語以致應親豈知各地痞竟將氏隨帶衣物奪去求追朱洪發偕張保上堂供目知誤留現願自首朱洪發供詞狡展刺史再三詰問仍不吐實仍喝匼掌燭一百五十下始供小的一時糊塗誘領成親求寛恩刺史命再笞二百板枷示頭門三月責放朱張無干繼出趙施氏暫發官媒候親族來領○虹口二十三保十三圖地保徐晉錫控韓俊卿硬霸田單冒領印諭蔣刺史令將印諭交徐諭韓以後不得干涉該圖圖務限交方單至前日始繳案韓供此單除前選外計尚喫虧求恩諭令徐格外看破償貼二十千刺史以所欲太奢大加申斥韓再四苦求乃勸徐再償韓錢五千徐遵諭叩謝而退○○ 
[英界公廨瑣事]  
　　繅絲廠中必　需婦女做工者蓋以其價而工細也然人數一多則其中未免良莠不齊以致時有齟齬口角等事昨晨六馬路仁濟善堂南首新開之瑞成繅絲廠有女工楊石氏因言語有碍他人適爲同坐之王張氏所聞因卽邀同王褚氏奚秀貞向之理論石因無言可答卽被張氏等扭住欲批其頰紛紛擾擾爭閙不休廠中人恐其肇事出喚一百六十五號巡街華捕將一千人拘入捕房轉送英公堂值日差詢明情節入禀屠别駕飭交官媒暫行看管候訊○陳恂如與楊子卿因生意素有往來近因楊結欠陳洋索討無著互相爭鬧當由一百十六號華捕拘入捕房轉送英公堂值日差據情禀知屠别駕著暫行看管聽候訊奪○販菜傭盛俊三設攤會審署前小菜市中亦已有年昨晨忽有曹永泉挑菜一擔擺在盛之舊攤甚上比盛至早已不及因冋理論曹不服以致爭鬧由三百零一號華捕拘送公堂别駕著押候訊核　　 
[美界捕房瑣事]  
　　昨日午後三點鐘有甲乙二西人未知何故在篷路地方互相毒毆甲遽出利刃猛刺乙之面部鮮血淋漓甲卽乘問逃逸乙奔至捕房控告捕頭立飭包探張阿五協同二十三號西探查拿兇手究辦○江北人方阿福前晚由某處竊得廢鐵若干行經百老匯路經二百零七號華捕緝獲解入捕房押候送廨訊究○前晚西華德路口虹橋相近有年約三四歲之小孩無人管領經四百三十號華捕送至捕房旋由外虹口老永昌京貨店中人投案領回○南翔人陸阿富昨日午後至吳淞路竊取朱金發之洋傘一頂朱控諸捕房捕頭遣包探倪順泉將朱拘押候送廨訊辦○北四川路第十三號洋房某洋人陸續失去衣服若干件昨晨告知捕房捕頭飭包探倪順泉前往稽查當在細崽宋阿發衣箱内來出汗衫數件的係西人所失因將宋拘押候送廨究辦○百老匯路鴻發祥洋貨店前晚走失男孩一口年七歲當卽情人四出偵尋香無蹤影因投捕房請爲代查○北四川路第五十九號門牌某姓家有女孩一口乳名秋香年十一歲亦於是晚走失亦卽告知捕房○前晚有西人某甲飲酒沈醉在文監司路任情滋事經十三號西捕拘入捕房禁押至昨晨開釋○前日下午寗波木工某甲與髹工某乙在外虹口未悉由何起釁互相兇毆經一百十五號印補拘至捕房捕頭詰其起釁之由據稱錢鈔瓜葛捕頭謂非捕房所應理理并逐出 
[粤省官報]  
　　粤燕牌示順德縣知縣缺詳請以候補知縣王崧題補潮陽縣缺詳請以陸豐縣知縣裴景福調補信宜縣缺敖式槱飭回本任吳川縣知縣缺委補用同知賈培業署理准補萬州吏目李懋章飭赴新任佛岡同知司獄鍾璧飭赴新任新安縣典史俞輔元飭赴新任長寗縣典史缺准以新海防遇缺補用典史克明詳補新會縣牛肚灣司巡檢缺委試用從九品徐保衡署理准調凌水縣敎諭陳家驤飭赴新任 
[南都官報]  
　　九月廿一日藩轅牌示興化縣俞熙調省察看遺缺意有輪委班侯補知縣車運升堪以署理又邳州羅宗美撤任遺缺查有江蘇補用同知葉大莊堪以署理又泰興縣陳守晸撤任遺缺查有輪委班江蘇候補知縣周玉鴻堪以署理 
[邗江官報]  
　　九月二十一日永豐壩程分轉承濓謝委○二十二日方鹺尹期委總局顧内聽差○二十二日劉鹺尹鍾祥銷南鹽廳帮辦丁鹺尹傳祺到南鹽廳帮辦差○二十四日陸鹺尹枚由五河差次來○二十五日廣東候補道武觀察勷過楊公幹章鹺尹傑煒委解甘餉起程分發大使席鹺尹信芳禀到○ 
 
 
 

Page 11

 
 
   
 
 

Page 12

 
 
[光緒二十二年九月二十一日京報全錄]  
　　宫門抄○諭旨一道錄前○缺單○御史華奏爲民貧財政　　　本以關利源摺○將軍伊奏遴員改補知州片○陜撫魏　委署道員片○九月二十一日兵部太常寺太僕寺廂白旗值日無引見○祥祺假滿請安○克王熙貝勒各續假五日○大額附續假十日○永隆請假十日○兵部奏派查齋派廿彦壽德還玉璋福珠禮明秀英信舒存春齡○召見軍機榮惠吳廷芬○光緒二十二年九月分缺單道　　武昌郭承舉丁通判江西撫州周錦城調知縣江蘇陽湖葉懐善革山東費縣王洵河南封　謝葆榮山西黎城高汝良俱修墓湖北竹山葉　藩丁縣丞江西永新羅成芳丁典史浙江江山陸耀先故巡檢廣東南海詹斌丁○○河南道監察御史臣華煇跪奏爲歲入不敷民貧財匱請講求務本至計以　利源恭摺具陳仰祈聖鑒事竊自各國通商以來每歲出洋之銀爲數甚鉅近更通行内地小民生計日益艱難而户部出欵歲　數千餘萬内外臣工紛紛建議皆曰清通購也覈厘金也加捐稅也皆取財之法也天下之財止有此數取之過度民力不足以供之則亂端起矣有變而爲節財之說者則曰　額　也除中飽也汰浮費也有變而爲通財之說者則曰興工作也振商務也修鐵路也設銀行也此二說者固較勝矣而本原則不　是　圜用何出出於民民財何出出於地地利何出出於物工作之成成此也商務之通通此也輪舟鐵路之運運此也故董勸農桑講求　産爲古聖王生財之大道卽今日養民致富之眞源也民力有所不足必須官爲補　者可分爲二大端一曰厪種植一曰興水利謹　析爲我皇上陳之自兵燹以來各省樹木芟伐殆盡地之腴者忽瘠民之富者忽貧蓋果品材木足以供生人食用者其利視五榖爲尤豐所謂一年之計樹榖十年之計樹木也乃上下因循不知栽培愛護往往山童壞赤一望荒凉小民亦菜色流離無復承平景象則官吏之玩視民瘼也亦已久矣夫種植之大利其在南方者二曰桑曰茶黄河以南之省分近水者無不宜桑近山者無不宜茶苟能由官籌欵購買桑秧茶子散給民間並講求養蠶製茗之方不數年而風行各省矣其在北方者二曰葡萄曰棉花黄河以北之省分天　而地燥惟此爲宜葡萄以釀酒棉花以紡綫織布苟能博求良法勸導民間則餘利豐盈偶有水旱偏災無虞凍餒矣此四事者辦有成效立可行銷外洋自收權利然地方官吏必將畏難苟安諉於土性之不宜也民情之不順也天下無論何土必有相宜之樹無論何樹必有可收之利此則南北各省皆有之皆宜之無所容其欺飾者也今請定一勸民種植之法民間有能於舊有樹木外種樹至五萬株十萬株以上者官爲酌給奬賞以示鼓勵並請定一戕害樹木之禁有無故戕害樹木一株者貧民罰種兩株富民罰錢千文以充公用中國膏腴旣廣寒暑適平他日百産餘盈闢一分利源卽增一分稅課天下尚憂貧乏哉生財之道在廣種植者一也中國水利惟江南各省最爲講求自髮捻搆亂以來舊日河渠亦多湮塞民旣無力修復官亦置若罔聞而於山僻省分及北方高煉中原寥廓之區則地方各官直不知水利爲何事惟日持三尺法以催比征徭而已甘肅陜西等省田地尤多荒廢水利之不修河患所由日亟也興修水利古今中外良法頗多約而舉之厥有八事一曰引泉兩山之間必有一川建　引泉咸資利賴然一人之力不能成須董以宫紳乃可集費鳩工肇興大利此爲牧令者於境内泉源必應確知其數而詳求其用也二曰築塘泉源之大者開渠以引之其細者必築塘以蓄之可購山間高地築塘置閘派公正紳耆專司啓閉需水者稍納公費爲購地修塘閘之資所謂民財民用耳三曰　渠無論江河溪澗相度高下於其上流開渠以引之必須畎澮距川有經有緯旱收其利而水不爲災方爲盡善四曰通潮沿海之區鹼地爲多日炙雨淋鹼去則草木繁昌遂成沃壤此等海濵漲地廣漠無垠棄之則可惜亟宜招民墾闢廣　港汊通引海潮數月之間卽可種植興地利養間民增稅額一舉而數善備焉五曰開井丁寳楨爲山東巡撫教民開井汲泉以資灌溉民食其利今外洋開井機器每副僅數百金價值一省購數機則高地居民永免旱熯之患惟開井必擇有樹之地庶用力少而成功多六曰蓄水北方溪澗無多亦有雨水惟南人知蓄水北人不知蓄水耳誠就低窪之地深濬爲湖掘出之土培隄種樹湖寛至十丈以上水深至五尺以上日光不能消爍可積至二月不乾七曰用車桔橰汲水之法工拙而事勞惟南方之龍骨車可汲水至十餘丈苟購置多副雇覔熟手分教北人事半功倍卽可汲河水以溉田西人柳條各車近今水示益加修備並宜擇善而從以興水利而减水患八曰塡石西人近得新法後田十畝四圍掘一深溝寛一二尺深三四尺塡以碎石高出地面石能汲水雨潦則泥濘皆乾石能含水久旱則土膏脉潤亦西法可採之一端也斯八事者有水可引之處固可因地勢以暢其流無水可引之處亦可藉人力以收其用此生財之道在興水利者又一也夫鄉曲細民終歲勤動農田所入究有幾何而額賦科徵急於星火地方官吏又復視同膜外不能教養成全比年各省偏災官賑民捐動逾百萬而飢寒疾苦顚連溝壑者仍不可計算皆由地方官吏不能先事預防也且水利之與種植相因爲用亦相濟而成嘉樹密林旣能引泉致雨可免旱災而根蟠土中葉蓋地面當大雨時行高處泥沙不致隨流而下凡壅壓田畝淤塞河流之患亦可减輕誠能以種植爲經以水利爲緯以水利爲體以種植爲用行之十年而地利不日興民生不日富國計不日豐者未之有也或猶以爲迂天下安有更捷於是者否則雖有工作其如無物可製何雖有輪舟鐵路其如無貨可運保此又各國通商以來濟變之良謨救時之要策而不可以一日緩者也應請皇上明發諭旨責成各省督撫特飭府廳州縣各官將種植水利兩端就臣摺内所已言者因地制宜認眞興辦所未言者亦實心實力漸次擴充果其實政及民卓著成效廳陳事實送部引見優子升階功效稍次者酌量保奬其藉端擾民奉行故事者立行叅撤仍請飭下吏部户部妥議考核章程通行各省三年大計將此二端歸入考成庶幾積習頽風一時丕變貨不棄於地富可藏於民由是振興工作開闢商途出中華不涸之源易外國無窮之利雖各省通商亦復何患之有是爲生財大道本原中之本原也臣愚昧之見是否有當伏乞皇上聖鑒訓示謹奏奉旨已錄○○奴才依克唐阿松林跪奏爲遴員改補要缺知縣以資治理恭摺仰祈聖鑒事竊查寧遠州知州賀塤遵例報捐離任開缺前經奏請以開原縣知縣祥瑞升補嗣准吏部以該員任内有承緝解省斬犯王緒如中途脫逃一案例關展叅降調核與升補例章不符等因議駁光緒二十一年十二月十六日具奏奉旨依議欽此欽遵行令另行揀選等因自應遵照另行揀員請補查寧遠州係衝繁疲難題調要缺爲奉天省入境通衢幅員遼闢政務殷繁非精明幹練之員弗克勝任奉省現無候補知州及卓異應升現任知州内非甫經補授卽尚未到任亦無堪以調補之員自應於勞續保升人員内揀員請補奴才等逐加遴選查有勞績保舉同知直隷州用現任廣寧縣知縣王安中年三十四歲廣西省馬平縣人祖籍浙江由優廪生考選光緒十一年乙酉科拔貢十二年六月朝考二等引見奉旨以知縣分發試用籖分奉天在部領照給假回籍修墓十三年六月到省試用二年期滿照例甄别因籌捐奉天賑欵核奬花翎　同知升銜十七年於拿獲馬賊案内奏請俟補缺後以同知直隷州用奉部核准委署懐仁廣寧等縣事十九年正月奏請試署廣寧縣知縣一年期滿題請實授均奉部議核准二十年十月調署康平縣知縣二十二年正月飭回廣寧縣本任該員聽斷精詳公事勤愼歴任内並無應行叅罰降級處分以之請補寗遠州知州洵堪勝任雖歴俸尚未期滿惟奉省州縣兵燹以後多係現補歴俸已滿者鮮有其人不得不於勞績保舉人員内請補該員勞績保舉同知直隷州知州同雖非本項應補第係知縣應升之缺例准一體揀選保題升用合無仰懇天恩俯念員缺緊要卽以勞績保舉同知直隷州現任廣寗縣知縣王安中准補寗遠州知州實於地方有裨如蒙俞允該員係實缺知州請補知州俟奉准部覆循例給咨赴部引記所遺廣寗縣知縣係衝疲中缺奉省現有應補人員應請扣留外補合併聲明所有遴員改補要缺知州緣由理合恭摺具陳伏乞皇上聖鑒敕部核議施行謹奏奉硃批吏部議奏欽此○○委光燾片再署陜安道黄嗣東據報丁憂所遺員缺亟應委員署理以專責成兹查有補用道姚嶽度堪以委令署理除檄飭遵照外謹附片具陳伏乞聖鑒再臣到任未及三月例不加考合併陳明謹奏奉硃批知道了欽此 
 
 

Page 13

 
 
[光緒二十二年九月二十二日京報全錄]  
　　宫門抄○諭旨二道錄前○川督鹿奏籌解甘肅第五批新餉片○又奏報解雲南夏季協餉片○又奏新海防收捐緣由片○直督王奏籌議挑濬清河摺○川督鹿奏爲縣丞逾限懇恩寛免片○又奏道員留省辦理洋務自○又奏知縣留　補用片○又奏報徵收地丁數目摺○九月二十二日刑部都察院大理寺廂紅旗值日無引見○那公官祥各假滿請安○常明謝授光祿寺卿恩○徐樹銘請假五日○溥興續假二十日○内閣呈進勾到本○召見軍機李端棻　培○皇上明日辦事召見大臣後至瀛秀園門跪接皇太后畢還海○○鹿傳霖片再臣准部咨四川指撥二十二年肅新餉銀九十八萬兩飭於二十一年内解三成二十二年四月解三成統限九月底掃數解清當卽轉行去後隨據藩司四次籌解過二三四批餉銀六十八萬兩發商匯兌甘肅藩庫交收先後詳請奏咨在案兹據布政使王毓藻詳稱查甘餉待用孔殷自應陸續報解現經湊集鹽花道二十二年秋撥花課稅銀五萬五千兩鹽課稅銀四萬三千兩鹽釐銀六萬兩津貼銀二千兩共銀一十六萬兩作爲二十二年五批甘肅新餉仍照成案並按照新頒法碼逐平兌足體鑄庫法一副於光緒二十二年八月十八二十八等日發交西商協同慶等票號承領飭令赶緊匯赴甘肅藩庫兌收限於本年十月十八二十八等日依限如數上納所需匯費銀兩仍請查照成案在於釐金項下支銷等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批户部知道欽此○○鹿傳霖片再查官運局每年認解雲南省抵捐銀二萬五千兩又奉部議原奏解部之餉每年分撥雲南協餉銀六萬兩又奉撥雲南練餉銀每年二十萬兩所有光緒二十二年春季分應解協餉抵捐練餉銀兩前已報解奏咨在案兹據辦理滇黔鹽務局准補建昌道王季寅會同布政使王毓藻鹽茶道張元普詳在於徵存鹽引稅羡項下撥出庫平色銀二萬一千二百五十兩作爲二十二年夏季分應解雲南恊餉抵捐之項又於徵存鹽引稅羡項下撥出庫平色銀五萬兩作爲二十二年二批練餉均於八月初二日發交雲南駐瀘催餉委員伍春濚承領轉解雲南藩裛上納等情詳請奏咨前來臣覆查無異除分咨查照外謹附片具陳伏乞聖鑒謹奏奉硃批户部知道欽此○○鹿傳霖片再展辦新海防事例業經臣等將七十一次收捐銀數及各捐生姓名年貌籍貫三代奏咨在案兹據布政使王毓藻將七十二七十三兩次收捐銀數造具各捐生姓名年貌籍貫清册詳請奏咨前來臣查自光緒二十二年六月初一日起至七月二十九日止兩個月作爲七十二七十三二次捐案計收捐實官七名隨官監生三名共收庫平銀三千六百三十八兩飯食銀五十四兩五錢七分照費銀二兩國子監飯食銀三兩照費銀陸錢除將收捐銀兩存儲備撥並將部監飯銀存俟搭解外覆查此兩次收捐銀數核與新海防事例相符應請天恩敕部迅予核議給奬頒行執照來川以便給發用昭激勸除將副實收清册分咨外所有七十二七十三兩次再接展新海防收捐緣由理合附片具陳伏乞聖鑒謹奏奉硃批户部議奏欽此○○王文韶片再據水利局道員晏振恪王仁寳詳稱永定河下游旣仍由韓家蠶出口與大清河合併則清河工程關繫尢爲緊要本屆三河頭漫口渾水分三道湧入清河水勢抬高至一丈數尺鍋鐵店以下之格淀堤幾至漫决大汎搶險非常吃重迨經北六決口掣溜渾水陡落上自新河之官廳下至李家方一帶二十六里内淤沙層積直與隄平清水涓滴不下悉由跌流堡缺口歸入子牙河面下游三十餘里之格淀隄一綫横亘於汪洋巨浸中風浪淘刷隄頂原寛三四丈者今則僅剩二三四足不等若不設法浚築以復舊規不獨渾流無清水滌蕩必致到處停淤下遊各河俱受其病且恐大汎時格淀隄萬一冲决渾流建瓴而下勢將越子牙越南運而五大河俱不可收拾其害何可塍言該道等熟權利害緩急一侯下口工竣卽應籌及清河惟挑濬二十餘里之積淤堅築三十餘里之隄岸兩欵旣鉅責效尤殷必須先將上下游實在高下與淀水内外之淺深逐細測量方可勘估籌辦現已咨調水師學堂及圖算堂畢業學生張壽春叚樹屏等二人並派局員候補同知張愷康前赴清河測騐俟有端倪卽當商同在局現任司道會同確勘籌議辦法再請奏明撥欵辦理等情具詳前來臣覆核無異理合附片陳明伏乞聖鑒謹奏奉硃批該部知道欽此○○鹿傳霖片再查知縣用試用縣丞陳貽文前因禀報領照到省經前督臣劉秉璋將原領執照咨部繳銷嗣准户部咨以該員陳貽文繳照違限四月以上照例降一級調用等因當經轉行遵照去後兹據布政使王毓藻詳據該員陳貽文禀稱自光緒十九年十二月初十日領照起程沿途患病及風雨阻滯均因離城窵遠未及呈報於光緒二十年九月二十一日到省當將原領執照禀蒙咨繳到川違限四月以上部議降調查陳貽文前在直隷涿州朝良河地方風雪阻滯及感受寒疾共躭延二十九日因到省忽迫漏未將風雪阻滯日期叙入致干降調禀請轉詳將原議降譯處分奏明更正仍照違限不及四月例請旨寛免等情詳請奏咨前來臣查定例發往各省人員各中途有患病阻風等情俱准照例扣展又繳照違限三月以上降一級留任四月以上降一級調用其違限不及四月官員應否寛免之處聲明請旨各等語查該員自領照之日起至到省之日止除去程限八十日風雨阻滯雨個月患病一個月核計遲延三月以上兹據陳明因到省怱迫漏未將風雪阻滯日期聲明致千降調其情不無可原自應照例補扣且查該員年力正强　置亦覺可惜合無仰懇圖天恩俯准將分發四川試用縣丞陳貽文原議降一級調用處分准予開復仍以縣丞留川試用查照違限不及四月例請旨併予寛免出自鴻施逾格除咨部外理合附片具陳伏乞聖鑒謹奏奉硃批吏部議奏欽此○○鹿傳霖片再分省試用道賴鶴年前經臣奏留四川辦理洋務蒙恩允准嗣派赴州東帮同關道張華奎妥議通商事宜亦能恊力和衷多方籌畫悉協機宜臣查該員賴鶴年才具開展識見明通且留意洋務心思靈細若再加以歴練自是傑出之才川省通曉洋務之員實鮮現經臣委令代理川東關道篆務另摺陳明在案合無仰懇天恩俯准將賴鶴年留於四川以道員補用臣得資臂助出自逾格鴻施臣爲有裨洋務政治起見是否有當理合附片具陳伏乞聖鑒訓示謹奏奉硃批著照所請吏部知道欽此○○鹿傳霖片再查吏部奏定章程道府州縣等官無論何項勞績保奏歸候補班人員以到省之日起子限一年詳加察看出具切實考語奏明補用各等語兹查試用知縣張伸友裕霈兩員均到　　年期滿例應甄别由藩臬兩司造具該員履歴清册會詳請奏前來臣查張仲以年壯才明裕錦安詳勤塡試以律例均能通曉堪以留川照例補用除清册咨部外理合附片陳明伏乞聖鑒謹奏奉硃批吏部知道欽此○○頭品頂戴四川總督臣鹿傳霖跪　奏爲恭報光緒二十一年川省徵收地丁並二十二年新賦完欠數目恭摺仰祈聖鑒繼竊照每年錢糧完欠數目例應於奏銷時查明奏報兹查光緒二十一年奏銷據布政使王毓藻詳稱二十一年額徵地丁錢糧屯租等項共銀六十六萬九千一百三十一兩零遇閏加徵銀二萬三千二百九十九兩零正閏共銀六十九萬二千四百三十一兩零又隨徵加一火耗銀一十萬三千五百九十九兩零共徵正閏耗銀七十九萬六千三十兩零實在上下兩忙徵完銀七十四萬八千六百五十八兩零今續完銀四萬七千三百七十二兩零又一切雜項課稅銀三十二萬五千四百七十七兩零以上正雜各欵共銀一百一十二萬一千五百八十兩零内除宜漢兩關徵收入川出川子口稅抵除夔關稅銀一十四萬六千四百五十九兩零又穆坪堅參土司奉准免納草糧折徵銀三十兩零又馬折銀二十四兩外實在徵完銀九十七萬四千九百九十三兩零又額徵米豆一萬三千四百五十四石七斗八升三合五抄均於奏銷前掃數全完並無蒂欠又二十二年分額徵地丁錢糧屯租等項正耗共徵過銀四十二萬一千四百三十三兩零等情造册詳請具奏前來臣查川省錢糧歴係年清年欵光緒二十二年新賦現在已完適半其未完銀兩仍當督飭藩司嚴摧各屬赶緊徵解不使稍有延欠除　疏具題並將清册送部外理合循例繕摺聞伏乞皇上聖鑒謹奏奉硃批户部知道欽此 
 
 

Page 14

 
 
[光緒二十二年九月二十三日京報全錄]  
　　宫門抄○諭旨二道錄前○○出使大臣龔奏隨員期滿援例請奬摺○又奏爲隨員病故懇恩議卹片○江撫德奏遴員接署知府片○粤督譚奏揀員請補直隷州要缺摺○又奏甄别府縣片○浙撫廖奏留員辦理通商事務片○川督　奏匯解黔省恊餉片○兩江督劉奏提督銷假赴任片○九月二十三日工部鴻臚寺正藍旗值日無引見○禮王等合操覆奏○　中堂假滿亦安○火藥局奏派點騐火藥　派出澤公色楞額○召見軍機○○頭品頂戴侍郎銜太常寺卿出使大臣　龔　　跪奏爲隨使人員期滿照章請奬恭摺仰祈聖鑒事竊查總理各　事務衙門出使章棧内開出使大臣隨帶人員均以三年爲芿堪以留用者經接辦大臣留用仍准以期滿之日請奬又期滿之員如有餘資准併計前後出洋日期援案請奬各等因歴經遵陳在案兹查有駐新嘉坡代理總領事官花翎三品銜道員用候選知府張振勳經前使臣薛福成派充勒設駐設檳榔嶼副領事官於光緒十九年四月初九日到差嗣經臣奏明派委代理駐新嘉坡總領事扣至二十二年四月初八日三年期滿駐英三等繙譯官鹽運使銜候選知府吳宗濓經臣奏帶出洋查該員前在駐法使署當差於光緒十八年三月二十四日第二次期滿後至是年十二月十九日銷差回華又自二十年四月十六日到差之日起接算前資連閏扣至二十二年五月二十日第三次期滿駐新嘉坡總領事處三等繙譯官鹽運使銜候選知府那三係隨前使臣薛福成出洋經臣奏明留用扣至光緒二十一年十二月十九日第二次期滿駐英隨員同知銜指分湖北候補知縣潘承烈經臣奏帶出洋查該員前在駐法使署當差於光緒十七年九月十四日第二次期滿後至十八年十二月十九日銷差回華又自二十年四月十六日到差之日起接見前資連閏扣至二十一年十一月十二月第三次期滿駐新嘉坡總領事處隨員福建試用縣丞何晉梯係前使臣薛福成奏調出洋於光緒十七年十一月初一日　差及臣到任復經奏明留用扣至二十年十一月初一日三年期滿駐新嘉坡總領事處州同銜監生葉卓林係於光緒十七年十月二十一日到差經前使臣薛福成及臣先後咨總理衙門在案連閏扣至二十年九月二十日三年期滿該員等或管理商民或隨辦交繼及一切應辦事宜均能於重洋外奮勉當差毫無貽誤實屬著有微勞自應由臣照章分别核請奬叙謹繕具清單恭呈御覽合無仰懇天恩俯准分别給奬以昭激勸之處出自高厚鴻慈除將該員等出身履歴造具清册咨由總理各國事務衙門轉咨吏部查核外所有隨同出使大員期滿照章請奬緣由理合恭摺具陳伏乞皇上聖鑒訓示謹奏奉硃批著照所請該衙門知道單併發欽此○○龔照瑗片再隨員浙江貢生報捐候選府經歴周瓏經臣奏調出洋於光緒二十年五月初一日到差奏派充兼駐英法隨員因外洋水土異宜時患腫脹醫治無效於上年八月初五日在倫敦病故該員秉性篤實辦事耐勞並能研究西其冀其歴練稍久儲爲有用之才乃數萬里航海供差因水土不服患病身故殊堪憫惜合無仰懇天恩勅部照例從優議卹以慰幽魂除將該故員　歴咨由總理衙門轉咨吏部查核外理合附片陳請伏乞聖鑒訓示謹奏奉硃批著照所請該衙門知道欽此○○德壽片再袁州府知府惠格丁父憂臣另行恭疏具　題所有該府印務應卽遴員接署查有試用知府金鑅辦事精勤堪以署理據布政使翁曾桂會同署按察使裕昆據詳前來除檄飭遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲直隷州知州員缺緊要仍擬以前請之員駐補恭摺仰祈聖鑒事竊查南雄直隷州知州曹椿江革職遺缺臣譚鍾麟前經奏請以卓異候陞番國縣知縣惠登甲升補光緒二十二年四月十九日接准吏部咨覆以惠登甲任内有疏防縣民關揚生等被刼十一案俱係例有層叅將來到部例關降調核與奏定新章不符所請毋庸議應另行揀選等因轉行遵照辦理惟查定例州縣以上應升缺出應將卓異引見回任候升之員先　升用又保題升調官員其任内有承審案件承緝盜案徵解錢糧已起降調革職叅限者概不準具升調各缺如因缺係緊要人地實在相需爲地擇人者應令據實陳明吏部仍查明其餘並無别項不合例事故亦卽議准此外一切因公處分仍毋庸核計又各項著有勞顧人員並保薦卓異以及例應歸於卓異班内升用人員任内如有盜案正項錢糧等案處分遇卽升卓異輪升到班時仍准升用將降革叅罰之案帶於新任各等語是卓異班内升用人員任内雖有盜案處分遇缺仍准升用其應得降革叅罰之案例祇帶於新任並不停其升轉至若緊要缺分爲地擇人者則所升之員任内如有承緝盜案已起降革叅限亦准據實陳明免其核計今南誰直隷州知州係種繁疲題要缺地當省北衝途政務繁劇治理綦難非得精明强幹之員不克勝任兹于應調應升應補人員内逐加遴選非現居要缺卽人地不宜查有卓異候升番禺縣知縣惠登甲年五十八歲甘肅安化縣人由進士奉旨以知縣卽用　銀廣東光緒三年三月十九日到省准補饒平縣知縣調補海陽縣知縣再調番禺縣知縣十二十六等年兩次大計薦舉卓異二十年請咨赴部由吏部帶領引見奉旨著回任准其每次卓異加一級仍註册候升欽此十一月十九日回省二十一年正月二十五日到番異縣任調署竊定直隷州知州該員惠登甲才具穩練有守有爲以之升補南雄直隷州知州要缺人地實在相需雖任内有疏防縣民關揚生等被刦各案惟現尚未起四叅核與例關降調者不同該員係因卓異請升照例仍准升用且細繹新章係指大概陞缺而言若缺關繫要卓異應陞且傳爲地擇人例得據實陳請該州旣屬衝繁疲題要缺所有該員作内一切因公處分應請邀逸核計據藩臬兩司　詳前來合無仰懇聖惠俯念員缺緊要准仍以惠登甲升補南雄直隷州知州俾資治理如蒙俞允該員引見回任未滿三年毋庸送部引見再所遺蠻揚縣知縣係衝繁疲難最要缺例應在外揀調俟接准部覆再請調補該員惠登甲叅罰案件先經　冊送部現仍請陞補請免重造粤東省補缺例限九十日此缺准部駁回另補係坐本年三月初五日行文按照限减半計算應以四月十九日　到　文之日起隕辦理今於六月初一日詳補係在限内合併陳明臣等謹合詞恭摺具奏伏乞皇上聖鑒訓示謹奏奉硃批吏部知道欽此○○譚鍾麟等片再捐納保舉府縣到省一年期滿例應甄别具奏歴經遵辦在案兹查有試用知府多歸老成練　候補知府黄繼　人極穩愼新海防試用知縣楊本植明白安詳均堪以本班序補據藩臬兩司會詳前來除將各該員詳細履歴咨部外臣　謹附片具陳伏乞聖鑒謹奏奉硃批吏部知道欽此○○廖壽豐片再杭州南埠設立武林門外拱成橋地方係仁和縣所轄　署知縣伍桂生通達幹練熟悉地方情形前經臣派委隨同辦理通商事務以期得力兹查該員因光緒二十年漕糧海運出力案内出道員用在任候補知府正任玉環廳同知保過道班經部核准應行補繳過班銀兩給咨引見惟該員有經手洋務所定通商塲　在仁和縣境内非身任地方不足以專責成現當界議吃重之際工程交涉事務正繁一切創始規模尤資熟手經理合無仰懇天恩俯准將署仁和縣知縣伍桂生暫留署任數月一俟商務辦有端續再行飭令交卸理合附片陳請伏乞聖鑒訓示謹奏奉硃批護照所請欽此○○鹿傳霖片再查官連局每年認解貴州抵捐銀四萬兩又准部議將川省原奏解部之餉後年分懲貴州協餉銀十二萬大千兩又黔省徵收川鹽稅釐兩項前經議定由川官運局每年代征銀十八萬兩所有光緒二十二年春季分應辭銀兩業已如數報解按季奏咨在案兹據布政使壬毓藻鹽茶道張元普會同滇黔鹽務總局新補建昌道王季寅詳稱光緒二十二年夏季分應解貴州抵捐恊餉銀二萬五千五百兩又代徵收稅厘銀一萬五千兩均已如數提撥定期於光緒二十二年七月二十八日　交天順神商號　解黔省藩庫交收等情詳請奏咨前來臣覆查無異除分咨外理合附片具陳伏乞聖鑒謹奏奉硃批户部知道欽此○○劉坤一片再准福建提督程文炳咨船地本年五月間回省修墓假滿患未痊咨由安徽撫臣福　代奏續　　赴江寗備　欽奉硃批著再賞假一個月卽赴本任勿庸來京階見　因欽此現在假期已滿舊疾就痊自應欽　恩旨前赴本任咨請代　　似前來謹附片具陳伏乞聖鑒謹奉奉硃批知道了欽此 
 
