# 1914 - 392 - 4914875

 

Page 1

 
 
   
 
 

Page 2

 
 
時評　　　　　　　　　　　　　　　　　 
[再論江蘇公債票案] 　　（抱） 
　　此案就本體言爲公債票也公債票是否吞没但問曾否抵押於是一方曰抵押一方曰未嘗抵押夫抵押不抵押非可空言爭者抵押有合同合同雙方各執非一方所能湮滅或僞造者從此研究則眞相出矣 
　　吾所異者抺殺此要點而專扯閒文乃至設爲將被暗殺之危詞夫此案不研究則已苟一研究者此最要之一點非扯閒文所能抺殺也 
　　海上新劇有演尖嘴姑娘者忽而語其母嫂將毆死我忽而語其母嫂將藥死我此種妬忌陰狠排擠誣陷下流婦女社會慣用之手叚豈政界所宜學者 
命令 
　　七月六日大總統策令李和現在出差海軍次長着劉傳綬暫行兼代此令 
　　又令署四川建昌道道尹梁正麟着來京覲見此令 
　　又令任命杜慶元爲四川建昌道道尹此令 
　　又令任命伍莊爲龍州關監督此令 
　　又令司法總長章宗祥呈稱山東濟南地方檢察廳檢察官辛俊廷仇夢吉李煜白籍隷魯省例應廻避請開去署缺另候調用等語應照准此令 
　　又令司法總長章宗祥呈請任命王義檢劉大魁署山東高等檢察廳檢察官黃耀鳳孫熙鼎署山東濟南地方檢察廳檢察官牟家　署山東福山地方檢察廳檢察長王錫温盧文獻署山東福山地方檢察廳檢察官應照准此令 
　　又令據肅政史王瑚呈稱查覆署綏遠將軍潘矩楹與歸綏國税廳籌備分處處長兼塞北徴收局局長虞維鐸互相控訴一案按照原控各節詳細查明呈請鑒核等語此案該署將軍潘矩楹於直隷中央之處局如果訪有各項劣跡理宜報部核辦乃輕聽已撤局員譚興贊等一面之詞輒自派員赴局往查實屬不明權限旣據查明係由参謀馮紫陽等播弄所致該署將軍用人不當自無所用其廻護馮紫陽應免去參謀本官並撤去清理地　局局長差勒令回籍譚興贊王立謙控詞半屬子虚王立謙尤與朱克寛有冒充局委情事均屬不安本分應一併驅逐出境虞維鐸以國税廳籌備分處處長兼管塞北徴收局雖於税務尙能整頓惟造報比較有意欺炫開支薪水不遵定章諸多不合至挪用公欵販運貨物已係不正當之行爲復敢匿税不納實屬營私骫法虞維鐸應先行解職交文官高等懲戒委員會議處以肅官方而示懲儆并交参謀財政兩部查照摺鈔發此令 
　　又令前據山西晉西鎭守使孔庚電陳包頭鎭兵匪勾結滋事情形當經電飭從嚴懲辦茲據該鎭守使呈請處分並將疎防失察各員分别擬請懲處前在上月一日包頭鎭土匪勾結騎兵連長趙德等曁兵丁十餘名肆行焚刦雖經獲匪懲治登時擊散並將通匪之趙德山等曁變兵一併拿獲正法辦理尙爲迅速惟該管官佐騎兵第九團第二營營長中校銜騎兵少校石焕功第二營第二連　長騎兵中尉吴金　事前毫無覺察臨時又無布置均屬各有應得著一併褫革軍官軍職步兵第三十六團第二營營長李成林疏於防範亦屬玩忽惟聞變出援彈壓得力應准從寛褫革軍職以示薄懲至該鎭守使身爲統將未能先事預防本難辭咎姑念甫經到任着交陸軍部議處此令 
　　又令内務總長朱啓鈐呈准浙江巡按使屈映光咨請轉呈定海縣知事金國書躁妄釀案請付懲戒等語查包鍚年迫捐余章全一案本係民事訴訟自可照章辦理乃該知事輕聽法警謊報會營往拿以致彼此誤會醜成人命又復揑情電省率請派兵實屬遇事張皇舉措失當金國書著交文官高等懲戒委員會議處此令 
　　又令茲制定熱河道綏遠道興和道區域表公布之此令 
　　又令茲修正各省所屬道區域表直隷省口北道區域公布之此令 
　　又令前以熱河綏遠察哈爾各屬僻在邊陲毗連蒙境誠恐直隷山西巡按使駐紥之處相距遼遠難以控制故物特爲劃分由各該都統將軍直接管轄惟熱河綏遠察哈爾均係邊圉重鎭軍事民政極爲衝繁綏遠城將軍着改爲綏遠都統俾與熱河都統察哈爾都統名稱劃一並於熱河都統之下設置熱河道尹一缺綏遠都統之下設置綏遠道尹一缺察哈爾都統之下設置興和道尹一缺各該道尹均治理民政兼管蒙旗事務以專責成現熱河綏遠興和三道區域表業經制定公布所有該道尹職權及公署組織應均按照道官制一律辦理此令 
　　又令茲制定都統府官制公布之此令 
專電 
　　北京電政府屢接藏使報告稱會議無效近更棘手應請及早預籌修戰方畧以備抵制政府連口與成都胡將軍曁爐城張鎭守使往返電商聞所定方略大約力保領土堅持到底不能以川邊全境均歸藏僧自治範圍 
　　北京電昨參院議官吏犯贜條例黎某質問贜字範圍又謂捲欵潛逃固應治設存欵洋行而不逃亦治罪否汪有齡謂限定五百元千元倘有四百九十元或九百九十九元將據何法治罪蓋新法律派對於此等條例之條理上之不满意皆如此類後梁士詒謂本案係求追認旣已宣布不能修改無庸審查後卒以多數表决付審查 
　　北京電三等九級聞　上卿亞卿下卿上中下大夫及上士中士下士此案法制局成案已久今復活 
　　北京電近日政府接日本探報稱孫黃在海外購買飛艇多架並派人在法國研究飛行學預備學成後潛回祖國利用該飛艇於廣上海武漢北京德州成都各兵庫重要地點擲放炸彈以毁軍火而亂秩序政府接得此項報告已籌有對付之策並擬飭各省預防 
　　北京電自統率辦事處成立凡軍事緊急命令及裁兵籌餉諸事俱由段總長主持王薩蔭三辦事員不負責任参謀總長黎副總統不能常川入値委次長陳宦代理亦不便有所主張海軍總長劉冠雄遇事退讓因之段總長有日不暇給之苦　 
　　北京電交通部有名龍虎二將之龍忽外放道尹知該部此後部務必大更張 
　　杭州電汀漳孫道尹令日到杭省親畢即赴閩接任 
　　杭州電前國税廳本設舊臬署改財政廳後現已遷蒲塲巷 
　　南京電馮將軍自昨日晉京後府中公事由師景雲参謀長代辦 
　　南京電韓巡按委顧琪赴部續領公債票十元五元兩種 
　　南京電外交部電嗣後辦理交涉事件須呈請政府核示 
特約路透電 
　　北京電據華人消息將軍府頗關重要陸軍總長段祺瑞或將辭職專掌將軍府事務以王士珍代陸軍總長 
 
 
 

Page 3

 
 
　　北京電中俄蒙原議八月間在恰克圖開會解决未了諸事俄國現欲展期舉行顯因俄蒙交誼現頗搖動蒙人漸有傾向中國之意故俄國欲寛期以求恢復蒙人對於俄國之信任 
　　北京電中政府現實行籌備開放張家口歸化城葫蘆島多倫諾爾龍口洮南府赤峯七地各務悉照濟南府及吉林已行之辦法該二地並非通商口岸惟准洋商從事營業以上七地多已劃定貿易之區域其他諸事均已部署告竣 
　　北京電据確實消息中日實業公司中國之資本洋二百五十萬元其中至少有一半乃向日人借得或未繳付發起該公司之華人多屬南省之人此亦可爲注意者也 
　　北京電美使署一等書紀官裴克君已調往靑島因近辭職回歐之丁家立博士復回此任之故 
　　成都電巡按使命月俸百元以上之官員應購充收回紙幣用之公債票每百元當購三十元 
　　成都電綦江縣有獵户一隊途遇羣盜挾贜而歸因即埋伏擊之羣盜幾全死傷地方官及居民皆當衆謝之欵以盛筵 
　　成都電本省各處久旱之後已降大雨糧價漸平 
　　漢口電税務司本月四日所出示文謂凡各輪船就泊英租界之躉船者應先下椗江中以候關員登船今復出示取消之謂因與英租界巡捕拘人一案無關之輪船頗爲不便且因英租界會審公廨華員來文謂不穿號衣之海關用人嗣後准至江濱一定地位之故 
　　更正昨載北京電紀藏務會議决裂一條内謂中政府今願以金沙江爲南方之界線云云今查金沙江實屬怒江之悞特請更正 
譯電　 
　　北京電謠傳現有第二白狼名弓富魁者出現晉蒙邊界政府不甚注意此説 
　　北京電交通部擬早日將綏遠之鐵路展至甘肅甯夏計長一千一百七十八基洛密達及由宜昌展長四百基洛密達並由許州展長二百五十基洛密達以達襄陽 
　　北京電中日實業有限公司現擬收購浙江及南部各省之新繭已託周金箴君辦理此舉澀澤男爵謂日本對於擴張在華之勢力希望該公司者頗深 
　　北京電浙江將軍已將浙省軍費由五十二萬元減爲三十五萬五千四百十五元定七月一日實行 
　　打箭爐電據消息靈通之華人各界聲稱藏務會議業已决裂因英人欲逼中國退讓鄕城該地爲川省西南之險要華兵苦戰一年始得佔守 
　　薩爾的洛電墨西哥叛黨領袖卡蘭柴將軍及維拉將軍之代表會商之後維拉將軍部下之軍隊已允承認卡蘭柴將軍爲主首維拉將軍仍爲北部陸軍統領 
　　柏林電奥匈内閣在維也納開聯合會議討論在巴斯利亞及赫齊戈維拉二州應行之各事及奥塞邦交並調查塞維亞與謀暗殺案事宜 
　　柏林電巴黎拘獲謀施不利與俄皇之俄國虚無黨兩名 
　　柏林電俄帝國議會已准增撥阿穆爾鐵路造費 
　　柏林電俄帝國議會已准重行組織外交部 
　　巴黎電衆議院今日准撥英金一萬六千鎊以爲法總統卜橫加爾出游俄國及斯坎地拉維亞之經費社會黨議員因此行勢將發生秘密條約故反對撥此經費 
要聞一 
[代行立法院之參政院] 　（二）（遠生） 
　　首議違令懲罰法案其案大意即大總統所下行政命令中得附加罰則處違令者以一年以下之徒刑或若干百元以下之罰金殆一種行政執法耶政府委員張名振説明主旨畢後參政鄧鎔（四川人律師前國會議員今約法議員某機關之法律顧問）起而以大聲質問政府委員略謂各國之行政罰只有罰金而無身體刑今本法特許科人以徒刑者何故政府委員卽席回答手執一兩三寸厚之草稿本歷引日本亦有身體刑德國亦有身體刑英國亦有身體刑滔滔然如水銀瀉地者鄧君回身赴嚴復君座不知作何語而王揖唐君卽起立請付審查議長遂指定汪有齡等爲審查員問何日可有審查報告答星期一此第一案之經過狀况也 
　　第二案爲訴讼法政府委員張名振君説明主旨畢鄧鎔君方將起而質問而胡鈞君（前總統府秘書湖北人留美學生）已先起立報號鄧君卽默而入坐此等彬彬之禮儀國會時代所未有若國會時代則必力爭本員先報矣謂各國於平政院多採二審制日本採一審者以其幅員小交通便也而中國不　似以採二審爲宜如德制之由地方参事會兼理而令道尹設機關兼理亦無不可政府委員答訴願法第一條第一項可以救濟胡君又力辨訴願與訴訟之不　胡君之言是也旋鄧鎔君復起質問照普通訴訟法理檢察官之公訴不能取消而人民所自提起之訴則不然今本法則肅政史提起之訴反可取消而人民不然二者相反獨何故也政府委員答此仿德國制人民提訴不能取消者以行政訴訟恐人民或中途畏懼行政官之權力也肅政史一職爲各國所未有然旣係官吏則有時因便利起見故准其取消云云又程樹德（前法制局参事福建人留日學生）起而質問照本法關於官吏行賄受賄罪是否平政院得加以刑罰上之處分（此點爲本法之癥結所在余以下將説明之（政府委員答照審理二字當然如此惟以後於别種法規中如何除外政府仍有伸縮之餘地云去凡吾以上所述宗旨在表明此代行立法院之參政院之議事次第而已非在詳説其法案之内容也余旁聽至此乃爲一友人拉赴北京今日第一次開臺之第一舞臺看戲余以爲本報駐京記者旣無議場記者及劇場記者之分職則看戲亦我職務之一也故遂興辭而出 
　　次日見報則關於本案内尙有梁士詒君之法律的質問而報紙至載爲梁士詒之大出風頭大抵隔行之人而專喜説隔行之事以自詡其淵博如第一舞臺之舊戲子不敢新戲直爲没出息矣故報紙又名曰梁士詒君之積極主義蓋積極者是也又有王印川君（前民立報投稿記者國會議員統一黨中堅今黃鐘日報總理四川人）之質問於是王揖唐君起言付審（按王君專最後發言討論終結此等議員日本謂之進行博士言其催促議事之進行於議場最有益也故吾人此後可上尊號於王君名曰進行博士王參政）議長遂又指定李盛鐸君等爲審查云 
　　凡議事次第大槪如此至於向日大官或如梁任公等之碩學名望則多不發言報載任公蓋在議場觀書也余今可插入吾之議論矣關於平政院之法規曾以命令發表者有平政院條例紏彈條例等嗣以平政院條例編制與訴訟訴願法相混故此次特分出訴訟法訴願法紏彈法而三之凡平政院條例（舊）及訴訟法（新）所定其大體亦無以異於别國之行政訴訟之原理蓋人民之起訴者仍以官署之違法處分爲限而平政院之審理亦僅取消或停止其處分也因而因有肅政史之一種特别制度准其紏彈官吏之行賄受賄或濫用職權等等而此種亦歸平政院審理於是遂發生疑問今以行賄収賄罪論平政院之所審理者是否僅及於因行賄收賄而下之處分爲限抑並得處官吏箇人之刑罰上之科罪若並得科罪則是司法權固大受剝削而凡爲官吏者乃受剝奪其三審級之權且不得委人辨護（平政院之行政訴訟準人代理此項犯罪不得請人辨護）也以此大理院則以法權爲爭而平政院則以條例及約法爲後盾相持不决因之霸縣案亦復暫停訊問以待權限之解决而余則以大理院所爭者爲是者也次日有一外報記者詢余謂參政院護衛何以如是嚴重院之内外皆有兵警衛之且槍皆實彈满焉余力與爭謂余所見郤未逾於國會之時且較國會時爲減少而此言君不信兩方蓋無統計則所爭無根據余固不與辨蓋實言之參政院之開會仍不過常例之警衛也此外人又力言顧問院與立法院之不能相並其詞甚長余告以此特暫時今立法院之組織法案亦將不日通過矣 
　　然余有一言正告參政諸君大凡無論何人必先神聖其所在之機關及箇人所處之地位而後其事業乃得而治他人乃得從而神聖之今日國家在何種地位諸公當自知之参政之職權亦非無可爲者若使諸公肯於今日吏治之凋敝民生之疾苦敎育之衰頽財政之竭澤而漁之非計乃至其他種種諸公之旁皇於私室之中而心憂之者一一建言之於院請大總統採擇施行則元老院此治亦未嘗不足爲國利民福若如今日或絶口不言或所言又不外於零星瑣碎之條文則吾昔日之所以深病於國會者又安能至今日爲參政院恕之耶 
[都中新聞見]  
　　三將軍治淮方略督理江蘇軍務宣武上將軍馮國璋昨與泰武將軍靳雲鵬安武將軍倪嗣冲會銜呈請政府以南方水患頻仍非大舉導淮難期豐稔而治淮與興墾須相輔而行附擬意見書四種（一）沿淮各縣形勢圖説（二）五年内災情水勢説明書（三）荒地區域説書（四）治水工程經費核計槪要 
　　張將軍抵京消息前陜西都督新授揚武將軍張鳳翽前奉政府着令來京覲見張將軍已於本月三日下午五時二十分抵京豫秦隴三省人士赴車站歡迎者計逹三百餘人步軍統領衙門亦派有軍隊數十名接於車站之前張酬酢畢即乘馬車赴庽（庽在米巿胡同第三小巷内）休息片時即往竭見徐國務卿聞已奉大總統傅知着於六日上午覲見 
　　嚴範孫怱怱赴津嚴修氏此次回國本有任参政之意其到京後即赴参政院報到惟昨得消息嚴氏報到後復行因事赴津及該院將其憑證發下時嚴氏早已出京故前日該院開會嚴氏仍未出席云 
　　張家口兵變近聞張家口致北京電云昨日由宣化府　軍兵一隊開往張家口十里外沙嶺子地方專候火車該車上載有近日在張家口搶掠之炮兵一百二十名該叛兵由宣化府軍隊用火車押去全體槍斃在張家口關口地方擒獲叛兵數人亦已鎗斃查搶掠張家口之外亦有圖謀搶掠宣化府者惟該官府得信較早故即設法阻止云 
[紀廣南匪患] 　　（六月二十四日雲南通信） 
　　雲南廣南縣旣與越南毗連又與廣西接界因此游匪甚多近來尤爲猖獗先則搶刧里大繼則圖攻廣南隨後剝隘至百色一帶更有游匪數千人盤踞沿途滇省唐都督恐釀成巨亂不可收拾乃電懇桂督彼此派兵會剿現在桂省已派統領鄧大謨帶兵過界與滇軍沈統領會剿旋在廣南屬之郎恒地方與匪接戰對敵三日夜之久匪始不支分作兩股而退（每股約有千餘人）一股向廣西之靖江縣那昭埂一帶而去一股逃往廣南屬之者桑里大沿途燒殺搶掠受害者不計其數日來行人絶跡附近村莊多有遷避者是役也滇軍死者十三人傷者二十餘人失去鎗枝九桿桂軍死者亦甚夥 
　　前稿書畢又探聞軍府接廣南縣蔣知事來報謂昨日又有大股游匪約七百餘人於三更後竟將廣南屬木郎塘八播等處村寨搶劫一空據偵探報告此股匪人係前佔天井關者又十六夜　栗坡住之法國敎民亦同時被劫三家現在軍府已飛飭游擊隊隊長芮虞成帶兵前往攻剿矣 
雜評　　（抱） 
　　参政院亦　然代行立法機關也而國民顧不甚注意偶一注視亦實鼓不起興會來 
　　一案交議始而政府委員説明也繼而参政員質問也繼而政府委員答辨也繼而参政員請付審查也繼而院長宣布付審查也千篇一律直如劇場演厮殺一刀一鎗一來一往刀來鎗架銷去刀迎雖更千百齣不變樣所謂門兒戲而已矣 
　　吾故甚贊成参政院不設旁聽席何也演戲文至此等處無不令人磕睡者 
 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　　　　　　　　　　　　　　　　 
要聞二 
[江蘇公債票案] 　（二） 
　　二年十月應德閎致韓民政長密函蘇省前　中央八釐公債票五百萬元一案（中　）餘存票額三百六十一萬一千二百元上年九月分别向滬上各商號四成押抵一百五十萬元常年八釐計息年底催贖甚亟無欵應付　　移押西門子洋行原擬以六五成加押該行祇尤原數轉押若加至六五折必須咨明財部核准發息方可照辦維時　餉萬急先以六五成押欵報部俟奉准後再向該行找收加押嗣准財政部函電迭以押借與售募不同未予核准發息以致加押之　迄　成　四月期满復經咨奉財政部核准展限三月磋商作價找　　於七月間議定七折售與該行　計結欠押本一百五十萬元息金十一萬元外加二釐六毫佣金四萬一千八百六十元共計一百六十五萬一千八百六十元按照七折計價應交債票二百三十五萬九千八百元德閎六月在都由省公署轉接張總長來函並抄示熊總理來往電文二紙大致以中□銀行曾有計畫今宜設法促其實行南京都督府餘存八釐債票三百餘萬目前可設法　　　以此項作爲中□銀行資本表面全由國民結合不涉及　　等語因思前項債票除　抵該行本息並扣佣外僅存一百二十五萬一千四百元　土勺泉於事無濟且七折全數找絶受損實亦過鉅乃於萬不得已之中提出債票一百六十一萬一千二百元七成作價抵付一百十二萬七千八百四十元時値　　方急軍用浩繁一面竭力節縮一面設法騰挪勉强凑集將債票二百萬元如數贖回區區之私亦以此舉乃吾國經濟生死問題雖在荆天地之中亦必死力奔赴得尺得寸冀有基礎又因國際信用　關甚鉅不能不保守秘密德閎前月卸事即密函張總長轉逹熊總理報告情形候示辦理旋奉傳諭前議仍應籌備　行所餘債票二百萬元應即暫存聽候提撥查都督府軍事　　告　　開始編造一項餘　票額旣須存備中□銀行資本且　　仍由　民結合不涉國隥關係自應仍在蘇省軍事報告案内報　支　　德閎　任所在操守攸關不得不將此案曲折原委詳晰　　　取徴信而免誤會除俟軍事報告核繕報部另錄　本函　　　署正式存案外茲先節錄都督府軍事案内列報領售債票欵　清摺扣又照錄熊總理張總長六月來往電文贊德閎九月份寄張總長密函稿清摺一扣一併專函送請鑒核秘密存案　　公誼再息欵佣金兩項實數共計十五萬一千八百六十元（佣金一項與審計處章程不符擬併入息欵列報）若按　部六五押欵二百三十四萬七千二百八十元之數　算常年八釐應付息金十五萬一千九百八十七元四角三分較實　數　　一百二十七元四角三分此係牵就押本利　俾　原案　不能不略有參差惟爲數無多擬即在短期借欵利息項　照數縮除合并聲明 
　　致農商部張總長函稿六月中在京接到寗　　　　尊札並附熊總理在熱河所發　電所囑將江蘇都督附錄存中央八釐公債票設法售去作爲中囗銀行資本表面上全　　　經濟之結合不致涉及國際等情　　之下具佩盛意中　正思施寗後會商雪老决定辦法另行奉逹不意忽肇事　　　　及軍　火急不得不折售債票以濟一時之窮前此領　　央八釐公債票五百萬元其中有　以債票搭　軍餉者有　　現　併作軍用者餘存債票又復押借一空寗變發生後財政部電令找　作絶　應急　時以全數找絶受損過鉅兼以擴充中囗資本之説耿耿在心乃於無可設法之中百計　　幸尙保存二百萬元惟是合説資本必非二百債票所可濟事應如何另行　法　　俾得觀或統祈轉逹熊總理裁奪 
　　熊總理致南通州張季直電南通　大生紗　　季老　　　大　欵　監督極嚴我若　政收入不能規復　　　欵本息無着　及　　必在秋冬之交甚爲焦慮　　　　結　實爲我　　心巨　宜速於商務實業力圖振興查前年中囗銀行我公曾有計畫今宜設法促其實行南京都督府錄存八釐公債票三百餘萬目前可設法售抵即以此項作爲中囗銀行資本表面上全由國民結合不涉國際苟商務確能發逹則國税收入必旺此大　欵亦不足懼事關根不望公速起　之希　　印十月十六日 
　　三年正月程德全等呈大總統國務院致財　兩部曁江蘇省公署文函竊蘇省自辛亥九月十五日光復　　　革草昧　　德全躬緣運會忝竊專關　庸無術備歷諸艱兩年以來　縷治棼披荆斬一方面將以謀統一之局一方面又不得不求旦夕之安所爲窮日旁皇智　能素憂心如焚切膚倍痛者尤　　軍餉一大問題溯自受任迄代蓋無時無地不在艱辛困苦之中仰賴中央政府垂念南　　始維持無如事變繁與軍需倍鉅寗蘇兩屬餉額月計常逹數十萬以上前歳軍民分治之始即經電陳擬設軍用造報處派委專員分案查報軍用確數以定會計而資考鏡嗣因各案軍據簿册　查未盡祥備軍政財政各員又或　調離職往復遷延猝　　變軍民兩署文卷册籍未及携出迨克復後派員查檢省署檔牘　半凌殘督署更全數燬廢爰於交替前曾電陳明　俟檢集整理再向各處調查抄錄如欵目承接之處尙可着手仍由德全等約集舊日經手各員查核算督同造報並專案知會新任民政長查照在案德全兩任蘇督事先後十九閲月有奇莊前都督任事三閲月有奇綜計歷時二十有三月用欵二千八百萬歳月積久變　孔多今又　　刧灰舊員星散鉤　調製萬分困難懼念光復以還道德日鑒跖樹盜泉每爲與論所垢病德全等硜硜自持尺寸未逾縱可對方寸而無慙豈能執　人而與語際此是非不明貪　夷視不恃好事者得蹈瑕之隙亦恐知我者滋投杼之疑身　去職常用兢兢迭經　商省公署偕錄財政司檔存德全等任内收放各欵巻宗並商　科員相助爲理維時　事初定新舊更替直至十一月初旬甫准省公署抄寄各卷册並派財政司科員到滬復由德全等約　留滬舊員並另延私人書記於十二月中旬開始編造一面檢錄江蘇銀行省庫底册並向中國交通各銀行及從前經手經付各機關逐一對照互核一切收支欵目幸各相符蘇省軍民分治時在元年十二月中旬今爲截清年度起見辛亥九月十五日光復起至陰歷十二月止爲一册民國元年二月十八日即舊歷壬子正月初一日起至十二月止爲一册民二年一月起至七月十五寗亂日止爲一册七月十五後至德全等交卸日止爲一册又綜辛亥陰曆九月十五起至民國二年七月十五日止軍　費别爲一專册七月十五後至德全等交卸日止又爲一册附於其後又總收支表一附都督府收入省庫收入分表各一軍事費支出行政費支出分表各都凡六册五表其中省庫　　放之　槪　財政司庫簿及江蘇　行省庫報告爲據蘇軍俸餉槪以蘇軍政司逐月槪算　及報册爲據寗軍俸餉　　散佚八月初旬會據前軍務司軍需科長巴澤憲繳存軍務司底簿九本前軍務司長章梓逐日蓋有印章槪以此項底簿爲據至如各方協撥之欵除聨軍用項時方作戰又留守滬軍兩機關多有　交轉　之欵手續不甚完備外其餘均有案據可稽紀元之初德全　体　期内　莊前都督交代仍係德全承接自可備案辦理德全等竊惟財政大要不外收入支出兩途我國度支當清際而極　久已芨芨不可終日辛亥革命全局俱變各省歳計　不晚清而　省爲尤甚光復初期都督凡四分府凡五寗蘇淮操舊有軍額而外臨時徴募無　十數萬復聚湘皖閩桂各省客軍疆　林立徒旅雲合德全第二次任事移蘇駐甯其時軍額猶號稱十六七師重以承南京臨時政府之後舉凡機關之設置政局之影響與夫一般社會心理上觀念之　勢非復尋常行政規模實使杼柚爲之一空貢案望而却走德閎二年五月入都曾將前清寗蘇兩屬預算原案列表比較逐欵　縷説明　呈大都查核滬報　曾揭載當爲邦人士留意政治者所共見試言收入部分最大虧額厥維田賦貸税兩宗丁　改定折價撥還附税釐金免除通過專征産銷　入應减七百餘萬元此七百餘萬元還之地方者半留於人民者半共和肇始純然以民意爲主體案經省議會兩次修正議决不特德全等未能變更即今日設身處地當日議旗初建誠爲國本人心至計恐亦不得不因時逹變依案執行若以此爲蘇省财政棼亂窳敗之因德全等誠未知罪且所以忍一時之痛苦而爲大局計者除莊前都督任内分領南京臨時政府蘇路公司日商借欵五十萬元溱濟餉　外未舉一文外債除　財政司呈請暫行兑换券十萬元調劑金融外未發一紙鈔幣　於經濟上之區劃整理尙無絲毫遺禍累及將來待罪之餘差塔自贖至於支出部分軍興時期情勢萬變凡百支計　多糜耗而軍費爲當務所急尤不能以當例相繩查前清辛亥預算原案軍事一項經常臨時共合一千三十八萬五千二百餘元均計月支八十六萬五千四百餘元按廿三個月計應支一千九百九十餘元此猶在安居無事之日也近今兩載　蘇軍額驟增途倍而中間經歷大事一爲蘇州光復二爲聨軍攻甯三爲留守府之接收四肐为滬軍之結束五爲二年七月甯亂時後方之策應此外更有皖粤淮揚各軍之協助以及蘇常錫鎭分府之取消綜計軍費共支二千一百三十七萬七千六百餘元除撥還省五十九萬八千八百元外實支二千七十七萬八千八百餘元較前清預算案溢支八十七萬八千八百餘元約增二十三分之一有奇其他行政司法支出前清辛亥預算原案除解協洋賠各欵及各縣政費外寗蘇兩屬共支七百七十六萬六千四百餘兩折合一千一百六十四萬九千餘元均中比例二十三個月應支二千二百三十二萬七千二百餘元今省庫僅支七百六十九萬七千九百餘元除提回續撥江蘇銀行資本四十萬元又撥還江蘇銀行都督府墊欵二十五萬已在軍事費内列支外實支七百四萬七千九百餘元較前清預算案減支一千五百廿七萬九千八百餘元尙不及三與一之比且銀行資本除提回四十萬元外實存六十萬元又收回日暉呢廠成本五十七萬八千餘元解還外債本息五十五萬餘元亦俱在内是二十三閔月實支之數僅五百三十餘萬元若將司法費五十八萬餘元提出另計行政費更不足四百七十四萬元惟各縣就地劃撥審檢　經費及少數營餉交各税釐局所扣支經費尙未列計約舉略　當在二百萬左右今即加入併算在行政一部分亦尙不足五百五十萬元然民政範圍内水利工程次第籌辦水陸巡警擴充　制歳費倍增又省立師範學校男女已增足九所新設農業學校二所水産工業醫學各一所貧民工場已成者三所在建　籌備中者四所此皆民國新增事頂無非取給於此五百五十萬元之内更有進者丁漕釐金改章以後兩年短收一千四百萬之鉅亦　　可　　　　軍民兩項支出　　以節　之所餘　改革之所　出入相權南數猶有徴　是於政財政大計　不相妨且據收入表賦税比較歳見增收此後得人而理恒足之象斷可豫言正不徒爲　全等補遇也德全等奉職　狀出納之際夙深戒懼但求於心克盡於事無碍固時時以不苟且不暴殄爲當官儆兼爲同僚　當光復時前清各官庫餘存各縣局交代以及各莊典商號領偕領存之欵繁錯糾紛大都不甚可考問之無主取之莫知一一盤查清繳計數已逹三百餘萬以上此雖在事各員職分應爾要其心術操守之信正未可没又彼時都督府全體人員僅各月支夫馬費自三十元至五十元别無俸給迨至省會成立始依據議案支俸都督月支六百元秘書司長以下無逾二百元厥後軍民分治民政長月支四百元秘書司長仍不足二百元科長科員至百四十元以下爲差今報告已竣德全等祥加覆核自維庸　短於理財無策羅掘頻年日不暇給隱憂深痛身受自知幸承政府之指導兼賴僚友之匡助返之德全等不苟且不暴殄之初心尙未剌繆民國肇始事關全國各行省　互有事勢之不同要不無標準之可按卽就蘇言蘇亦尙有前靖舊案得爲参觀比例之資此則上可對國家下可告地方於萬一者爾除分呈大總統國務院鑒考並另錄軍事報告册一份分送陸軍部查核一面錄具册表副本連同前軍務司軍需科長巴澤憲繳存寗餉底簿九本一併函送江蘇省公署備案外理合將報告册六本表五紙專函呈送大部核銷實爲公便再各縣局就地劃撥扣支未經省署核作收放之欵緣縣局各造報未齊此次省署借　案件亦祇以德全等經收經放欵目爲晰碍難備列此案係職務上手續與决算不同應俟决算時由省公署查明辦理又德全等卸職人員就近借用江海　監督印信繕送合併聲明 
　　三年正月隨同報告案附陳國務院密函敬密陳者蘇省前領中央八釐公價票五百萬元一案除撥發售募四宗共計票額一百三十八萬八千八百元餘存票額三百六十一萬一千二百元元年九月分别向滬上各商號四成押抵一百五十萬元常年八釐計息年底催贖甚急無欵應付因卽移押西門子洋行原擬以六五成押冀有餘欵可資挹　該行祇允原數轉押若加至六五折必須　明財政部核准發息方可照辦維時餉需萬急當與程都督籌商先以六五成押欵報部俟奉准後再向該行找收加押嗣准財部函電迭以押借與售募不同未予核准發息以致加押之説迄無成議二年四月期满復經咨奉財政部核准展限三月磋商作價找絶當於七月間議定七折售與該行綜計結欠押本一百五十萬元息金十一萬外加二釐六毫佣金四萬一千八百六十元共計一百六十五萬一千八百六十元按照七折計價應交債票二百三十五萬九千八百元德閎上年六月入都由省公署轉接張總長函並抄示總理在熱河都統任所發銑　内開前略查前年中囗銀行我公曾有計畫今宜設法促其實行南京都督府餘存八釐公債三百餘萬目前可設法售抵卽以此項作爲中囗銀行資本表面上全由國民結合不涉國際苟商務確能發　則國際税收入必旺此大借欵亦不足懼事關根本望公速起圖之等因因思前項債票除撥抵該行本息外僅有一百二十五萬一千四百元簧土勺泉於事無濟且七折全數找絶受損實亦遇鉅乃於萬不得已之中提出債票一百六十一萬一千二百元七成作價抵付一百十二萬七千八百四十元時値寗亂方急軍用浩繁一面竭力節縮一面設法　挪勉强凑集將債票二百萬元如數贖回區區之私亦以此舉乃吾國經濟生死問題雖在荆天地之中亦必死力奔赴得尺得寸冀有基礎又因國際信用所　甚鉅不　不保守秘密德閎九月卸事卽密函張總長　逹　　報告情形候　辦理旋　傳論前議仍應籌備進行所餘債票二百萬元應即暫存　候　撥查都督府軍事報告　經核編送部　項餘存票額　須存備中囗銀行資本且表面仍由國民結合不涉國際關係自應仍在蘇省軍事報告案内報部支銷惟德閎責任所在用將此案曲折原委詳晰陳明以昭徴信而免誤會除照錄上年六月總理銑　張總長巧電九月德閎寄張總長密函稿先經函送韓民政　備案外謹再專函附陳鈞院鑒閲密存備案此中消息於吾國經濟信用影響非细苟有不愼機緘一洩觀聽易淆不特目前計畫根本破壤卽使將來國民實有結合之能力亦不足以取信於外人至於合資組織作始甚鉅應如何通籌凑集俾得　成伏候鈞　（下略） 
[紀第十九次約法會議]  
　　七月四日約法會議午後二時開第十九次會議到者四十六人議長孫毓筠主席秘書　告文件畢主席聲明本會議議員凡應行改選而改選之員未經報到者其原選議員仍應來會出席以免人數不足妨礙　事進行衆無疑義主席以立法院組織法及議員選舉法大綱案請審查長李盛鐸説明李乃托鄧鎔代爲報告謂原案議員額數擬爲三百名本審查會改爲二百人以上三百人以下者因以人口爲標準則三百人未免尙少今旣以人才爲標準則不能定一確數且有二百餘人亦不爲少原案初選有選舉評議會複選有複選評議會又有資格審定會機關未免重複前　開審查會愈謂宜删其一而政府委員謂如必删去其一祇可删資格審定會故即删去至成立期限原難預定惟原案旣明言之恐以國民誤會故加催促進行　語請諸君討論云云　　畢首由黎淵言資格審定會不可删除因選舉評議會祇評議選舉人而被選人之資格無審定之機關恐　流獘朱文劭　選舉評議會並未指明專評議選舉人即被選人亦可評議而初選　有初選評議會複選有複選評議會故可不再設資格審定會王揖唐謂方　　君朱君所言皆有理由不過選舉人被選人各有人名册而政府提出之原案兩種名册均有交評議會之明文則資格審定會自無須設立旋由孫議長將原案照讀一遍確與王揖唐之言無異於是黎淵乃取消其説後由王印川等討論片時孫議長遂宣告討論終止指定陳國祥王揖唐朱文劭程樹　顧　五人爲起草員二時三十五分遂散會 
[王治馨案近訊]  
　　王治馨之貪贜受賄風説已久路人皆知此次經肅政史　壽康張超南周登睴江紹杰四人糾彈聞者大快並聞王貪贜賣官之法順天二十四屬　遍二十二屬其餘二屬並　不　乃地僻缺苦無人　買耳其賣官之價分爲三等一等五千元二等三千元三等二千元此外尙有保險費若干元或保一年或保半年　可謂無奇不有現在平政院已搜得確實證據歸第一廳審理與此案有關係者一爲潘毓桂一爲史博泉將來援照犯贜條例處置當不免死刑刻已定期下星期内開始審訊又聞霸縣知事劉某卽買主之一被紏　　卽將情形和盤托出王案發生此亦一釋原因也現歸第三廳審理因權限問題未能解决故暫行停審自此賣官案發現後大總統非常注意昨日午前徐國務卿　見總統奉諭飭封交平政院手諭一件係歷指官　流獘飭由肅政廳嚴行監察切實糾舉並飭該院對於枉　貪贜各案按照定例從嚴處理以儆貪婪而杜官邪等語國務卿奉諭後當即封交該院矣 
[直接損失賠償問題]  
　　辛亥革命累及外人財産以致損失我國爲敦睦邦交起見允爲賠償自去秋開議以來已將一載其間派員調查以　與外　判不知幾經周折近聞關於此項直接損失各國共計一千餘案　已陸續議結其尙未十分决定者甚屬寥寥已經雙方議定之欵允即隨時交付現欵惟外人要求賠償損失之屬於間接者我國以他國無此先例萬難承認擬堅持不賠主義故尙在擱置中如各國不能相諒惟有提交海牙平和會請求公判云 
[警察官吏卹金給與條例之披露]  
　　警察官吏恤金給與條例計十四條已奉大總統敎令公布其條文如下第一條警察官吏之卹金分爲左列三種（一）一次恤金（二）遺族恤金（三）終身恤金第二條警察官吏之恤金依左列三項之事實分别給與之（一）因公死亡（二）積勞病故（三）因公負傷第三條因公死亡之例如左（一）鎭壓内亂緝拿盜匪偵探要案遇害死亡者（二）因公差委忽　水火等災或誤觸彈藥死亡者（三）因公差委在洋海江河及各處危險地遇險死亡者（四）人民　　車馬驚逸禁止阻遏受傷死亡者（五）電線折斷攔護人民觸電死亡者（六）橋坍　圯攔護行人覆壓死亡者（七）其他因公與前列之事實相類受傷死亡者第四條積勞病故之例如左（一）因防驗時疫而傳染病故者（二）嚴寒盛暑因公勤繁染病身故者（三）警察官在職繼續满十年以上巡官長警勤務繼續满二十年以上辦理公務勤勞卓著染病身故者第五條因公負傷之例如左（一）因公負傷已成殘廢者（二）因公負傷未成殘廢者第六條警察官吏關於因公死亡者得按照附表第一號之規定分别給與一次恤金曁遺族恤金五年第七條警察官吏關於積勞病故者得按照附表第二號之規定分别給與一次恤金曁遺族恤金四年第八條警察官吏因公負傷已成殘廢者應給與終身恤金其年給金額爲各該條附表各號規定金額二分之一其有雖經負傷未及成廢者除酌給養傷費用外應給與一次卹金其金額爲各該條附表所規定卹金二分之一俟傷愈時仍令任原職惟至傷愈後續經因病身故者毌庸給恤第九條遺族恤金之給與應比照各該條附表各號規定金額二分之一按年給與之第第十條遺族恤金之給與依左列之顺序爲標準（一）死亡者之妻（二）妻不在時其子（三）妻子俱不在時其父母（四）妻子父母俱不在時其祖父母（五）妻子父母祖父母俱不在時其子之妻（六）妻子父母祖父母及子之妻俱不在時其孫（七）妻子父母祖父母子之妻及孫俱不在時其孫之妻第十一條終身恤金之給與自殘廢之年起至死亡之日止第十二條有受終身恤金之權利者若受刑事上處分爲褫奪公權之宣告時即停止其給與俟復權時再 
 
 
 

Page 7

 
 
　　　　　　　　　　　　　　　　 
應續給與之第十三條關於本條例施行細則由内務部定之第十四條本條例自公布日施行附表如左 
　　　　級　第一號因公殞　　第二號積勞病 
　　　　　　命一次恤金　　　故一次恤金 
　任警察官　八百元　　　　　四百元 
　任警察官　六百元　　　　　三百元 
委任警察官　四百元　　　　　二百元　 
巡　　　官　三百元　　　　　一百五十元 
巡　　　長　二百元　　　　　一百元　 
巡　　　警　一百元　　　　　五十元　 
[紀粤紙幣開收後情形]  
　　本月一日王會辦在東園實行收换舊幣是日晨早果有數百人在園外守候以銀　中人居其半軍界亦不少收换處委員預料人必擠擁再飭棚匠將園前繞以數十丈之竹籬劃分界限右入左出入門時由警察第五區警兵挨次分派竹簽以免紊亂并派有二十九營三連濟軍在外保護午後到者愈衆門限幾穿各司員以事關出入極爲審愼計每放進换紙者一次約四十人仍須兩點餘鐘始能蕆事手續之繁難亦可想見至進場後卽須挂號由司員點收紙幣核明後當場發給中央銀票隨到中國銀行兑换現洋查是日所有兑换多係以大洋不須毫銀補助東園收换處内有洋員巡邏并有西人到場參觀開收後凡有來賓及投遞函件者均由後門出入各守秩序計是日自上午十點三十分鐘開收直至下午五時始止 
　　王會辦視於此次收换手續異常愼重凡到場請换紙幣之人須將幣數計明塡註清單内由司事點騐明白方准給領其清單形式分爲兩聯其一號陽面由請换人先從單頭塡明年月日及請换人之姓名住址并將所换紙幣數目計開共分三級一爲眞幣一爲僞幣一爲存疑幣各幣之額價如五毫者若干張一元者若干張五元者若干張十元者若干張均須一一塡註貫以總數如有僞幣及存疑幣亦須照式註明并聲明以上淨换廣紙若干元毫遵照部章均價折合共若干元毫交與點騐員計明復由覆驗員稽核如果校對無訛則於第一第二號清單上互相簽字始准發給薪幣此手續之所以繁難也查東園内共有收　紙幣窗口十處昨一日開始收换計共换出十五萬三千餘元但因人太擠擁至有由上午十時换至下午五時而仍作門外漢者 
　　廣東　幣現　開始收换但名目上雖屬五成然因核　　　　　　 
發大洋外間尙多未明此中數目現王會辦因特製定一表自十一元起以致一千元止列明舊幣若干卽得大洋若干以免悮會即如舊幣三百元可换得大洋一百三十六元五餘可照此類推巡按使昨日飛飭警廳迅即傳諭居民所有舊幣應即依期往换切勿觀望自悞并電飭各縣知事謂粤省舊紙幣於七月一日在東園設所收换并訂有辦法三條當經會同出示曉諭並電逹在案現復准王會辦函稱奉部電飭於一個月内將舊紙幣全數掃清逾期不换即作廢紙等因是此項舊紙幣明奉部限一個月内掃數　　事在必行萬無展限合再通電各縣遵照仰　出示　　　内商民一體周知如存有舊紙幣務須於一個月限内赴省交换切勿逾延自　爲要 
[貴州省城大水]  
　　貴州因山多原少雨水甚多今年自陰曆端節後已日日大雨各處水漲災象已成至陽曆六月八日下午尤雷雨交加入晚尤有大風雨河水加漲各街積水難消城内黑石頭北門橋大十字忠烈宮小井坎等處水淹入屋牆壁倒陷者甚多並衝陷城垣數丈六洞橋一帶居民傾家破産情殊可　及九日夜復又大雨北門橋有賣　之某甲與老媪及幼孩被水捲入波心流至六洞橋某甲手抱大木遇救得生同時龍井巷某裁縫與鄰家因房屋冲毁顺水飄流者八人次晨止尋獲七人又府橋上王姓茶館内母子二人及六洞橋花砲舖主王金山亦被水捲去存亡莫卜鐵匠街徐某新修房舍及北門城河岸附近房屋與龍井巷荳行悦來巷口舖户盤橋余某家藥王廟蕭某家瀕河各派出所悉被水災有全部冲毁者有毁其牆壁僅存木柱者一切用器亦均付諸流水又聞當八日夜河水陡漲之時警廳消防隊警兵詹春芳係大定人因聞呼救之聲急往援救救起男女數人嗣該警兵因力竭墮水斃命人咸嘉其義而憐其死云 
[杭商亦反對統捐]  
　　浙省於七月一號實行統捐新章當此百業凋敝之際遽增擔負實在無力故杭嘉湖各屬並紹興金華嚴州等處商民對於是項新章已迭次　請官廳俯賜邀免均未蒙允准正深憂懼乃實行之期忽焉已届杭嘉湖各縣各業商民大形惶急聞已將困苦情形及實難加負各緣由紛陳杭總商會要求代逹當道以維商業　由該會次第據情轉詳官廳矣又聞總商會定本月九號下午二時開會研究一次併徴　幾種困難爲體恤商民計擬爲詳細代陳未知屈巡按張廳長能代爲詳部懇請修改否也 
地方通信 
[南京]  
　　嚴懲狙伏發鎗之悍匪宣武上將軍接大伊山陳團長電云第二營六連昨由海安集拔隊開回行至雙港東七里忽聞蘆葦中發鎗官兵視火缐迎擊匪竟膽敢對敵當場生擒林學詩擊斃張有元各一名並搜獲鎗三桿彈四十颗訊據林學詩承認拜薛必慶爲徒夥同搶刧不諱錄供另文詳送擬照軍法懲辦迅請電示遵行等語上將軍當卽電復准如所擬着即執行 
　　仲八黨徒被擒宣武上將軍接赣榆縣王知事電云仲八之僞連長吳開餘等墩上村李會辦派兵捕拿當被吳匪與其徒弟蔣士利開鎗傷兵二人亡兵一人吳等逃去今知事購線拿獲蔣匪並得馬鎗二枝子彈百餘粒堂訊時供認隨仲八搶刧多村及拒傷官兵不諱刻値高糧茂起匪欲蠢動似此巨盜敢請就地正法以快人心面儆將來確供錄詳伏候電示云云刻已電復該知事准即按照軍法懲辦矣 
[鎭江]  
　　妓院傭人之蠻横鎭郡後街名妓楊小巧子所雇之男班子某甲於前夜至民國春番菜館因借用電話與該館夥乙丙兩人口角衝突甲即奔回白諸楊小巧子轉求有力者將乙丙片送三區警局嗣經徐區長詢知原委提甲到案訊問詎甲仍蠻横徐區長以甲無理取閙本應責罰姑寛斥退並將乙丙勸回了事 
　　丹徒縣尙擬力爭附加税丹徒縣知事劉鳴復君以向來所辦各項公益事宜及學務等費均在附加税項下支付現此項附税已奉令提歸國庫以後學務公益等項經費將無着落特於前日在署與各科長籌商維持方法當經議定擬聯合各縣公推代表赴省力爭云 
　　蕪湖迎提販土犯有陳嘉義者在蕪湖西門開寳源錢店其實爲該地販土總機關日前被蕪湖檢察廳將機關破獲查得陳嘉羲偕妾姜氏等匿居鎮江洋浮橋福泰錢店當電請丹徒縣知事緝拿業已拘獲周天爵姜瑞卿姜氏等三人電復到蕪蕪湖檢察廳即派警來鎭迎提歸案云 
[楊州]  
　　旅部裁兵計劃陸軍第七十六混成旅張旅長奉飭裁汰軍隊即與陳沈兩團長籌議將一百五十二團第三營（卽騎砲營）第三連裁汰第一第二兩連併入該團第二營第四連（機關鎗隊）則併入一百五十一團第三營歸唐道仁營長節制一百五十二團第二營裁汰第三連第四連改併一百五十一團第二營營長趙彦龍調充旅部二等副官所遺二營營長卽以裁併之第三營（騎砲營）營長閻福堂調充云 
　　不廢求雨舊例江都縣知事謝元洪因亢熱不雨會同紳商各界循照舊例設壇祈雨禁止屠宰並於六號夜至郡城天寗門内靑龍泉祈禱又禁賣鷄鴨魚蝦葱蒜韭薑等物以爲必如此天始肯降甘霖云 
　　師範講習所開考江都甲種師範講習所第一班學生已满修業期限韓巡按使特派省視學員張樹勳蒞揚監督考試已於五日上午抵揚次日即行開考 
[山東]  
　　魯人亦欲懇讓賠欵庚子賠欵懇議會經滬上發起於先各省贊成於後日前烟臺商會同人亦已聞風興起積極進行茲聞濟南商務總會接各處函電催詢已有數起當經會中職員討論辦法僉謂各省紳民業已同心合力一致進行東省未便獨緩業已籌議進行手續即日聯絡各界開會簽名以爲各省之聲援矣　 
雜評二　　（默） 
　　王治馨之賣官遍顺天二十二屬價分三等且另有保險費或保半年或保一年與粤省之賣官案情形正復相同牵涉之人之多亦同也王案發覚以霸縣知事爲導線羅案發覺以興寗知事爲導線亦同也此種暗無天日之事竟無獨而有偶豈非奇之又奇惟粤則僻處南服王案乃發於首善之地是王之膽尤大也王案由肅政紏彈粤案則由内訌而被查出是羅案無人揭發而自揭發之也嗚呼此亦足以示大戒矣 
　　司法界之權力近被外界侵略盡矣在知事兼理權限内者無論焉卽設有審檢廳之處而訴訟事件知事亦公然受理則安用虚設此審檢廳爲也進而上之今日大理院以平政院侵奪其刑事上之權限而發生此大爭執亦爲一司法力弱之徴竊謂平政院與司法權限不明瞭處正多宜一一早爲解决也 
　　産銷併征事初僅滬商奮起以爭今浙商亦繼起矣財部對於滬商之嚴電浙人豈無所聞而浙商乃亦開大會議辦法者是可見商人切膚之痛斷不能力遏而止也財部其可以悟乎 
 
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　　　　　　　　 
本埠新聞 
[檢查外艦軍火之風聞]  
　　上海鄭鎭守使風聞上星期四即陽曆本月二號有一某國軍艦由外洋駛滬泊在十六舖法捕房後面之浦江内嗣爲新關税司訪悉該軍艦所裝軍火逾額照章應得搜查即於上星期六飭派巡江吏登艦檢查果有炮彈火藥甚夥遂即起獲計有兩駁船之多一併送至關棧存儲一面商由該管領事將該軍艦於七號押令開出口外等情究竟此事是否確實亟應調查業於昨日密致江海關監督查詢矣 
[貨車發現炸藥之懲前毖後]  
　　滬寗滬杭鐵路管理局局長鍾文耀君前日接交通部飭開案據津浦鐵路局呈稱前有該路由徐州站開往濟南貨車附載京酒二十壜及至抵站卸貨經駐站軍探去泥檢查内有一壜純係未成炸藥必爲亂當混運無當將酒壜悉數扣留一面通飭各站追緝物主查究久爲此呈報職站旣有發現此項混運危險物品應請通飭各路一體防範等情到部查亂黨陰謀圖謀不軌狡計多端亟應嚴密防範以弭隱患嗣後各路裝貨物物主曁收受人均應格外注意以便有所查考除分行合亟飭仰遵照切切此飭 
[再誌法領事之人道主義]  
　　法捕房前在福開森路兩旁麥田内捕獲嫌疑犯七十五人因内有李洪等十人情罪較重解送鎭守使署請辦在案嗣經鄭鎭守使訊明李洪毛和尙鄭洪生三名確有附和黨人情事擬將該三犯鎗斃（昨日報紀十名一律鎗斃想係訛傅）其餘沈長龍等七名處以徒刑茲爲法領事所悉以擬罪過嚴要求解回法捕房訊辦鄭鎭守使以此事發生原在租界本署所定辦法法領事旣不甚洽意應准解還故已於前日將李洪等十人派員解回法捕房自行處治矣 
[林天一解往南京]  
　　淞滬警察廳偵緝隊帶同眼線在老北門内九畝地附近緝獲黨人林天一（即林金虎）一名解廳發交司法課收押候訊已誌昨報前日司法科長李君將林提案研訊據供上年南京獨立時在何海鳴部下當衛隊司令八月間來申並無在滬謀亂情事當經收押飭候覆訊旋據江蘇將軍府駐滬偵探員至廳謁見徐廳長謂該黨人林天一係馮上將軍飭緝之犯請解南京歸案訊辦徐廳長准如所請即將林天一交於來探加派水巡隊小輪護解至閘北滬寗火車站搭車解寗 
[拘捕王憲章案之餘聞]  
　　前南京都督府偵探高華廷與耿華堂等拘捕王憲章捕房以其越界誘捕違犯租界定章派捕將高獲解公共公廨迭經中西官研訊屬實判高押西牢三月期满逐出租界並飭緝提耿華堂等到案併究在案茲悉高已在押期满前日由捕房禀經中西廨員諭令開釋派捕押逐出境惟聞高釋出後仍須駐滬辦公因出入不便擬廷律師投廨聲請將逐出租界字様取消云　 
[偵探不得濫捕]  
　　上海鎭守使鄭汝成君前擬將偵探名目取消改爲稽查員曾誌本報茲聞此舉現將實行因遣撫調查所正在招致　從軍官推　遣撫若仍令偵探緝獲實與遣撫章程牴觸故鄭君已與杜所長協商嚴飭駐滬各探在遣撫時間不得濫捕惟現行犯不在此例云 
[奉賢縣查復私鑄銀元情形]  
　　上海鄭鎭守使日前訪悉奉賢縣境有人購置造幣機器私鑄銀元曾派兵探密往查緝當場搜獲機器三部並捕獲私鑄银元工匠八名一併解署訊辦在案茲由鄭鎭守使飭據奉賢縣錢知事查復略謂起獲之機器三部係私造銀元所用其安設地點在奉賢縣境二十八圖陳荷浜地方距離閔行僅有六里所賃房屋係現充二十八圖地保陸永生之業産刻將私鑄銀元之股東朱桂元拿獲訊據供認貪利私造不諱惟此項機器稱係馬道明爲首偕同朱子卿朱桂堂公共出資購辦安設在陸永生屋内地穴之下房主亦先情議定攤分餘利自被查破之後馬道明陸永生朱子卿朱桂堂等均已畏罪逃逸刻尙不知下落等語除飭法警嚴緝在逃各犯務獲另行解送並將該屋發封外合將拿獲同夥私造銀元之朱桂元一名解請研訊究辦云云鄭鎭守使除將解到之朱桂元飭發軍法科嚴行鞠外並將破獲私鑄银元機器及捕獲各犯訊供大略情形電呈馮上將軍韓巡按使等請示核辦矣 
[法捕房查獲僞鈔票續誌]  
　　法捕房中西包探在法新租界呂班路文德里二十三號門牌内拘獲私造某銀行僞鈔票之某國人尾形周平及八卷義助及華人蔣富生何子龍等四人並在顧家宅地方抄出製造僞票機器等情曾紀昨報昨日經藍總巡提尾八兩人詰訊據供此項僞票係長沙人瞿啟秋改名陳啓秋及伊父瞿鴻祜起意僞造現在不知逃匿何處我等不過在瞿處爲夥月得薪俸而已聞瞿有造成之僞票一萬元寄藏在住居英租界南京路已入某國籍之朝鮮人袁某處等語藍君得供後當即飭探投該國領事署禀明前情請爲移提即由該領事將袁某提至署中暫行拘留聽候預審核奪而尾八兩人解送該管領事署審訊後仍帶回法捕房再行核辦　 
[再紀敎習爲盜之嫌疑]  
　　前在浙江某學堂充當敎習之紹興人陳楚卿因於去年浙紹等處刧案跡涉嫌疑避居上海公共租界嗣經浙江朱都督派偵探金子方帶同眼線周榮堂來申偵知投請總巡捕房派二十七號西探副目朋山及華探協同在小花園地方將陳拘獲一再解送公共公堂訊判押候公文證據到廨再行預審等情已紀前報茲由浙江都督備文並將在浙拘獲之盜黨孫寳堂派員押解來申寄押滬南鎭守使署營倉於前日午後會同捕房將在押之陳楚卿解廨經關讞員會同美領畢君正式預審先由原告代表葛福來律師上堂譯稱被告在紹興　縣及其他各處行刧之事以及因緝捕逃　來申各節已據在浙拘獲之盜黨孫寳堂詳細供明今孫已押解來申　可質證况查此案前已有盜黨周寳其錢晋法二人在申拘獲訊明引渡應請援案辦理即據二十七號西探副目朋山上堂供明協同華探及浙江偵探往小花園地方拘獲被告情形繼由浙江偵探金子方上堂供稱奉都督命令來申調查因與被告素未謀面故偕同眼線周榮堂於五月十四號到申將被告緝獲又據眼線周榮堂供明由金子方帶同來申偵緝被告情形並稱被告之妻向係比鄰是以與陳素來認識復據二十七號西探副目朋山禀稱拘捕被告之牌票係是搶案被告就捕時據云伊名李順泉迨至捕房又稱名李德順始終不認爲陳楚卿請察並經被告代表德雷司律師逐一盤詰之下即由捕房將浙江解申之盜黨孫寳堂帶案詎孫上堂一見陳楚卿即行跪倒以頭碰地大聲呼曰陳楚卿我被欠害得好苦復欲有言即由中西探拽起令站於堂右見證欄内由原被告代表葛福來德雷司兩律師先後詰據供稱紹興嵊縣人年二十九歳向在原籍販賣茶葉爲生陳係同鄕素來認識初次被陳糾同行刧係於去年舊曆三月初十日卽在嵊縣地方搶得洋三百餘元由分我洋五元繼至五月初五日復由陳糾往與嵊縣接壤之上虞縣屬董家山地方搶得二千餘元並衣飾等件迨至六月間陳因官廳緝捕甚急即行潛逃來滬搶刦時尙有何小家周寳其錢阿發等同往我於去年九月間亦因被捕逃匿來申致將我妹孫觀道弟孫茂堂拘去槍斃房屋亦遭焚燬我逃至上海之時知陳寓居法租界榮華棧故卽前往尋見後來或在棧内或在茶館時常見面去年十二月間我在法租界與陳途遇曾向借洋兩元然並非硬借陳亦並未喊捕我於今年正月移寓越台旅館直至三月間該旅館遷移始行移寓他處我住越台旅館之時約在二三月間陳與何小家復來糾我至租界行刧然我因去年在紹興之事已受害不淺故未允同往後來我於四月二十四日回鄕五月初二日即被拘捕云云旋據被告代表德雷司律師辯稱見證孫寳堂所供各節不能作爲實在因一則見證之案尙未判决即屬案未成立一則須另有一人將所供各節證明方有效有此兩層原因故不能作爲完全證據况被告有見證多人可以證明被告當時在申並不在紹然原告旣無完全證據則亦無須多費堂上時候應請卽行將案註銷復經原告律師辯論移時中西官會商之下判陳還押候禮拜四下午二時半再訊 
[南洋中學畢業式誌盛]  
　　昨日午後兩時南洋中學與行第十次畢業式茲將會場情形誌下 
　　給憑梁鉅屏君爲該校關係最切之敎員十年來之畢業生爲基所陶冶者蓋居大半故此次請其給憑又該校有動會昨初閉會亦請其發給奬牌蓋意在鼓勵運動也 
　　演説是日演説者共五人一爲王立才君大意以衛生常識二事勸勉畢業生一爲陳道源君道述十年來該校異同之比較而深幸今日之成績繼述實業爲當今急務而望同學今後之勉進一爲李登輝君略謂中國人對中國人而而用英文演説乃各校習慣之使然亦從校長之請也中國學者精外國語者或不長國學中外俱長而所譯太深又難適社會之程度此各校課程所以多仍外國文而實非事之得已望諸君有以益之諸君今旣畢業中學或從事社會則當勉其所事勿以位置與薪俸之較次據自意懶心灰積久經驗多自入佳境須知學問一道非僅學校之分數試驗之名次而實際乃在于致用學問者在拉丁文實舉所學以出之於外之意質言之即發揮所學以供世用之謂望諸君勿僅以一紙文憑自畫云云一爲季銘新君所演分兩大段曰從事社會略以勿奢望供給務專意誠志求所事之精進曰繼續求學略以擇科須視已長免致事倍功半求學須注重致用莫徒限於學校之一隅演畢同學致贈别詞畢業生致答謝詞遂散會 
　　畢業名姓雷寳華陜西安康施照靑江蘇上海沈履四川成都莊澤宣浙江嘉禾鮑志惠浙江鄞縣譚頌堯廣西蒼梧王成志江蘇上元袁世枌江蘇寳山孟琦江西萍鄕喻其煇江西萍鄕裘爕鈞浙江嵊縣王承烈浙江杭縣顧愼初江蘇南通蔣伯起浙江餘姚何幼良廣東番禺支道鏞江蘇丹徒張庭濟浙江平湖邵銓江蘇太倉朱開祥浙江杭縣戴臣水江蘇句容經文泉浙江餘姚汪承濂安徽續谿夏錫基江蘇上海楊釗江蘇上元王棟江蘇無鍚董開緯浙江鄞縣錢崇滂浙江海寗黃秉禮四川壁山楊昌熾江蘇南通林襟宇浙江永嘉林甄宇浙江永嘉 
　　校友開會照章更舉職員除評議員更易四人外餘均連任以該會章程可連任一次也所提議事四日姚仲拔等三人可否入會問題曰俱樂部捐欵處置問題曰會員通信及繳欵手續問題曰商酌添置事務所問題旋即歡迎新會員茗點暢叙而散時已六時餘矣 
[反對産銷併徴之緩進]  
　　上海油荳餅業因産銷併征多所窒碍曾經停止交易請求税務所長轉禀國税廳暫緩改章迄仍未逹目的茲該業因船貨不便久存已於昨日起勉行交易以應巿面旋又通告同業請將七月一日以前之存貨統於本月十號抄呈税務所俾便察核聞此等存貨銷於本街仍得照常營運其運在内地者須加納銷税惟生油一項出口者多内地甚少應如何納税現下尙未議决至新税章程窒碍之處須待韓所長向國税廳請示後再行定奪云 
[接收書院公款公産之窒礙]  
　　本邑城廂内外如求志敬業龍門梅溪等並浦東三林以及四鄕各書院之公産公欵前清時悉歸上海縣學師執掌迨光復後改由各紳士輪流經管每年所收各欵及開支各項須按月造具清册呈報官廳考核今届管理此項公産公欵者爲敬業學堂校長丁賡堯梅溪學堂校長張戟門兩君茲江蘇韓巡按使以各省自治旣經奉令取消所有上海各書院公産公欵亦着縣知事洪伯賢查明分别接管洪君奉諭後除函致合邑各紳董及丁張兩君知照外又於前日午後假勸學所邀請各紳開談話會各紳董以此項公産公欵爲本邑士紳所捐助歷年輔佐各學堂並地方公益之用今擬改歸官辦甚爲不贊成洪知事當即據情禀詳韓君請示核奪 
[朱局長對於放寛馬路之决心]  
　　上海工巡捐總局長朱君批小東門街業户張燕賓等禀云禀悉本總局對於規畫路政振興巿面爲應行之職務即無前案根據果於交通贸易雙方利益亦須力圖改良况此項路線前廳依該處舖户之請求規畫準備僅虧一簣之功急應繼續進行萬無曲徇少數之私見從緩中輟之理至巻存贊成帖各舖户一律平列並無發起贊成之别當此議發生之時各該業户舖户等事屬切已近在比隣豈遂漫無聞知况周益大老三益兩户明明蓋有餔章可見當時實與聞其事出爾反爾其意何居業户張燕賓迭次來局極贊同來禀又附和列名自主之權何在亦難索解現在此項工程本總局已詳奉鎭守使道尹批示妥速進行業經頒發示諭並約期傳集各該舖户業户來局面商所請着不准行 
[商議日人索賠問題]  
　　僑居上海江寗等處之日本人以去年戰禍日本商人俱受損失曾請該管領事轉詳駐京日本公使與外交部迭次索賠尙未解决茲由該部咨請江蘇韓巡按使轉飭上海縣知事洪伯賢並滬海道尹楊小川等妥議具復昨日下午洪君親率譯員黃輯虞隨同楊君所委之譯員陳震東等詣滬北日本領事署與駐滬日領有吉明君等面商良久未知其結果如何也 
[許澄澧解往崑山]  
　　松江鎭守使署前在該處車站緝獲附亂嫌疑犯湘人許澄澧訊據供稱在崑山縣警察署曾充巡記查無謀亂實據判解崑山縣覓保省釋如無的保轉遞原籍昨已將許解滬當經洪知事飭由地方警察事務所加派偵探王桂生押解赴崑交納　 
[淞滬警廳内部人員姓氏錄]  
　　淞滬警察廳廳長徐君國　奉令歸併南北兩分廳業已改組就署所有該廳内部人員姓名調查列下秘書徐德鶴助理員劉秉倫督察長姚志祖張鍚純督察員孫榮　趙幹生趙士駿薛通徐同逹何炳傑謝恭壽宋國瑞周崇基劉華庭總務科長趙殿英一等科員沈海觀二等科員黃奎元三等科員焦福履行政科兼衛生科長汝重行政一等科員張楷二等科員顧祥和三等科員李寳琛衛生一等科員王鍾琦二等科員陳焯司法科長李佑元一等科員顔玉琛汪毓烜二等科員劉紀正段炳麟三等科員王聨揆譯員郭增復黃國瑞醫員張汝明技士金銘鼎收發員高文耀收支員翟承元庶務員李兆麟管庫員郝耀光書記員王鴻逵候玉琳朱憲祖順時和倪得榮王振之李經鏞項天相江之南吴康書王之甲韓春藻吴繼冕吴同勛王文彩毛　棟張士槿崔錦華 
[科長暫充署員]  
　　淞滬警廳徐廳長近奉省飭將該處按月經費減照八 
成發給已紀前報前日坤巡按使又委龐委員來滬與徐廳長商議減政擬將行政一科併歸衛生科廳長並以行政科長張光烈熱民主辦事深資臂助此次爲節省經費起見實屬無可如何暫派該員爲五區三分署署員俟有署長缺出再行調任張君奉飭後已於前日到差視事矣 
[徐廳長發給新鎗]  
　　淞滬警察廳長徐輔洲君以近日滬地謠言復起恐有黨人伺隙肇事業已嚴加戒備惟滬南各區署原有鎗枝或新舊不一或子彈不足殊不足以昭愼重昨特分飭各區署分署速即派員到廳具領新式鎗枝子彈以備應用前領舊鎗須一律繳廳存儲云　 
[穆杼齋具領勳章]  
　　前任淞滬警察廳長穆杼齋君於上年徐企文圖襲製造局案内曾由中央獎給四等文虎章茲内務部又以穆君前在廳長任内歷著勤勞呈奉大總統核准給予三等文虎章以示奬勵特將勲章一座執照一紙頒發到縣穆君即於日昨備文赴縣具領並將前領四等勲章送請洪知事代爲轉繳 
[申告表之流弊]  
　　上海縣公署自開辦騐契之後曾規定一種申告表凡祖遺業産單契不全者使取此表塡明呈騐補結新契詎有德國商有某前在閘北購買民田三畝另近被地販某甲等以申告表朦混領得新契一紙公然出賣業經該洋人查悉前日即赴縣公署禀控洪知事着赴地方審判廳起訴 
[收税司事舞弊]  
　　報載上海税務總公所征收龍洋須令貼水一節茲經韓所長調查本所並無此項章程顯係有人舞弊旋即查出本月五號有運煤船一艘駛往溧陽地方其所裝貨物四十噸應納税洋十三元四角四分該船户付給英　洋各七元司事某甲令加貼水七分該船户與之計較遂得通融减貼六分找給小洋五角銅元八枚而去業已將該司事申斥矣 
[潮惠小學添辦高等科]  
　　潮惠會館董事陳星帆郭竹樵等於去夏創辦初等小學校於該會館内頗著成效今歳下半年起添辦高等班以宏造就現正招收新生聞投考者頗多云 
[英文夜社推廣學額]  
　　本埠派克路富華里振新英文夜社開課已兩星期肄業者頗形擁擠茲聞該校於暑假期内推廣學額有志補習英文者可速前往報名 
[判結劉左氏服毒身死案]  
　　住居法租界嵩山路之劉左氏吞烟身死氏父左忠勲兄左志成投法公堂控氏嫂劉嚴氏凌虐後服毒身死請爲伸雪經法公堂傳同各見證詰訊等情詳誌前報昨日覆訊左氏之夫兄劉其蘭將左氏遺函一封呈堂請閲左志成稱父親患病不能到案讞員聶君先訊左氏之翁劉福生供向寗波原籍爲敎習四月間接上海來信内有左氏神經病大等語我即來申病已痊愈後有媒人劉耀庭由寗波寄來一信云左氏之母有病欲接女歸寗左氏不肯回去我即至通和洋行找左志成托　往勸伊妹歸寗志成與左氏見面後左氏言母親有病哥哥理應回家侍疾現今哥哥尙未回去妹子已經出嫁實無回去之必要我亦向勸左氏仍不允歸寗反出言挺撞而罷左氏之夫劉其焜供於上年九月間成婚即於是月抄携妻往寗波謁岳父母旋於十月中回申後卽往湖北沙巿營業並未回過上海亦未接過妻子來信惟妻子生性固執身死時商人尙在沙巿後接來信始知其事來申是實劉嚴氏供妯娌之間素來和好今年四月間因左氏時在後門口站立將其訓斥數語不服口角有之惟並無凌虐之事上月二十七日左氏未死之前夜　後尙在婦人房中略坐片刻談笑甚歡上樓安睡後婦人聽見左氏有呻吟之聲喊同傭婦上樓觀看已不能言延醫診治不及而死聶君問曰何以左氏信上總説你待他不好左氏身死之後你即避往董家渡是何理由嚴氏稱因左氏説婦人待他不好有口難分故亦欲自盡後由表姊勸往董家渡伊之家中暫住至翌日卽回投到捕房是實聶君又問劉其蘭曰汝弟媳吞烟身死何以不報捕房劉供當日找左氏之兄左志成到場商人以爲屍親已到可以不報捕房故此未報是實聶君商之法副領事德君諭曰察閲左氏信内之言並無被嫂凌虐字様伸雪一節毌庸置議惟劉其蘭不應不報捕房有違租界章程着罰洋二百元充公完案 
[瞎子自送性命]  
　　汽車夫湯和林在南京路駛車撞斃暮者陳阿四由捕拘押昨解公共公堂請究據捕房代表牛門律師上堂聲稱湯於本月四號晚間駛車至南京路適瞽者陳阿四迎面而即揑回聲詎因陳雙目失明一時不及避讓以致撞倒碾斃已奉堂上驗明棺殮查當時湯駛車並無不合實因死者瞽目之悞請爲核斷中西官以旣據捕房律師証明湯並無不遂判將湯開釋 
[顧羅才被追溺斃]  
　　江北人顧羅才於前日晨六時在華順碼頭拾荒被該碼頭更夫印人希爾生見之疑係竊賊上前拘捕顧即奔逃該印人追至浦邊顧失足墜浦溺斃當爲顧之鄰孩陳二子施二琴等所見通知顧戚李元發報告捕房補頭飭探前往派人撈獲尸體舁入驗尸所報由公共公廨關讞員於昨午偕同英康副領事蒞所相騐並由捕房傳到尸戚李元發及見證陳施二孩等到場候訊經中西官驗得死者委係落水身死驗畢後命傳見証陳二子研訊據供當時被該印人將顧追入浦中墜下後顧已汆至浦邊意欲扖登岸上又被該印人撳入深水地方以致溺斃云云施供相同中西官得供後令尸戚李元發先行具結收殮候星期五飭傳一干人證到廨覆訊核辦 
[電車上跳下跌傷]  
　　前晚有某甲搭坐某號電車至西華德路橋畔跳下跌傷甚重由捕查見車送捕房轉送同仁醫院療治候再查核 
[坐汽車翻倒壓傷]  
　　汽車夫馮子卿駕車不愼將車翻倒壓傷坐客鮑周氏右手背現在醫院醫治未痊昨日將馮解送法公堂請訊馮供實因一時疏忽所致求宥判罰洋六十元充公 
[絲廠小工互毆受罰]  
　　楊樹浦老公茂絲廠小工王義生戴阿四前日在廠互毆經該廠工頭楊相相喝阻不聽鳴捕將二人拘入捕房昨解公共公堂請究經中西官訊知王非常兇横着罰洋三元並交二十元人洋並保如三個月内再有毆人情事責令保人賠洋二十元　罰洋二元一併充公示儆 
[酌給原告醫費]  
　　高安順控汽車夫余阿四開車不愼在虹口新狄思威路將其五歲女孩桂香撞倒碾傷頭額等情昨由捕房將余拘解公共公堂請究原告偕証毛楊氏上堂禀明前情並由四百六十八號印捕投訴被告將高孩撞倒後希圖開機逃遁云云繼據瑞鎔船廠洋人投稱當時汽車夫將女孩撞倒後即行停機並不圖逃等語訊之余供與該洋人相同中西官核供判令開釋諭令坐車洋人酌給原告醫費完案　 
[監犯押解赴蘇]  
　　上海地方檢察廳汪廳長前因監犯擁擠詳准高等廳將徒刑一年以上各犯悉解蘇州吳縣監獄寄禁業經汪君查明應解者共有二百六十名本擬及早解蘇奈吳縣監獄正在修葺因此緩遲茲已告竣昨晨由汪君飭派司法副巡長王錫堂督率全體法警 
 
 
 

Page 11

 
 
會同鎭守使所派之陸軍等卽在模範監獄内先提廿名又在　　　　　　　　　　　　　　　　　　　　　　　　　 
地方分監内先提六十名由大碼頭登舟以小火輪拖帶並新　然後换乘火車赴蘇尙有監犯一百八十名則定於星期六續解云 
[解送芝罘路刦案盜匪] 　 
　　盜匪張根全張永泉徐金生陳裕清等因持械夥刧公共租界芝罘路四號洋房西洋商奚　卿家金飾現洋由探將張等四盜先後獲解公共公廨訊供屬實判一併解送鎭守使署懲辦在案前日捕房張代總巡諭令包探朱子藩等將該盜等一併押解至新關碼頭由鄭鎭守使特派兵警駕駛小輪迎提歸案訊辦矣 
[防兵追獲竊賊]  
　　引翔港鎭附近某鄕民家前日因全家男女出外工作被賊入内將衣飾等物席捲一空適爲駐浦第三營步哨兵士查見追至數里之外人贜並獲當由排長李永隆報告該營廖營長奉飭就近解送淞滬警察五區第四分署收押懲辦並以該排長李永隆督率有方具呈上海鄭鎭守使請爲奬勵 
[父子同爲盜首]  
　　楊樹浦捕房前在租界緝獲搶刧辛姓等家之盜犯金子香等十三人業經公共公廨訊明金子香同子金土全爲糾夥迭次搶刦業於昨日午後三時派探將盜首金子香金土全父子二名押乘馬車解送鎭守使署請按軍法處以死刑以寒匪膽 
[姦拐江北女子]  
　　江北婦人張周氏　控同鄕人張伯台姦拐伊女大玉子一案前經閘北警廳　由地方審檢分庭訊供狡　於昨日傳同原告併　地方檢察廳即經檢察官提訊判伯台收押着氏出外偵查伊女下落禀候究辦 
[法副領謁見道尹]  
　　駐滬法副領事德君因有要公於昨日午後四時許乘坐馬車至滬海道尹公署謁見楊道尹面商一切適因楊君急欲往晤英總領事故請德君在署少憇旋即返署晤談片時而别 
[滬海道尹公署批示四則]  
　　上海縣小東門大街坐南業户代表張燕賓等禀爲遵諭集議求下令保全由此事昨據工巡捐總局長具詳經批飭邀集勸導議定妥辦在案現禀所陳各節是否實在情形仰上海工巡捐總局長遵照前批迅速集議妥籌秉公核辦具復察奪務使巿政商情兩無妨碍是爲至要此批禀抄發 
　　崇明縣堡鎭巿公民龔清湜等呈爲土惡殃民請派委查究由行政助理員施君鶴如果劣跡多端亟應澈究惟詞出一面有無挾嫌别情仰崇明縣知事逐欵確查秉公核辦具復毌稍狗延切切此批呈抄發 
　　商民錢經銘　提解張伯明限交由禀悉此案前據武進縣知事詳復即經批飭勒傳張雲淵到案解訊在案據禀前由仰該知事遵照前批迅即辦理勿延禀抄發 
　　商人黃國輝呈爲請求創立公司註册由據呈已悉該商創辦振華營業兩合公司查與註册暫行章程不符所請確難照准此批 
[謝贈]  
　　華洋廣告博覽會定於七月十號開幕昨承送長巻一紙贈劵十紙又神州女校於明日午後四時半舉行高等初等小學畢業禮昨承柬邀書此併謝 
雜評三　　（訥） 
[遣撫與拘捕]  
　　謂偵探亂捕黨人不合遣撫章程而飭不得濫行拘捕　　　　　　　 
其言是也然以實事言之林天一已捕送南京矣林非現行犯也今之被捕非即所謂在遣撫時代乎吾謂與其以舌敝唇焦之演説　乾筆秃之文告以警偵探而釋黨人之疑不如實行一二事舉凡非現行犯之被捕者一槪省釋爲足以見信於人多多也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談　　　　　　　　　　　　　　　　 
小説 
[新開篇思郎] [  瞻廬]  
　　蒲綠榴紅五月天湯夫人悶坐在窗前長吁短歎綠何事萬種相思都爲那章太炎他自從策馬到京華去落井銀瓶信杳然裝癈痼扮瘋顛不衫不履像神仙公卿座上常駡客總統府時聞逆耳言粉底皂　穿一隻勲二位掛在　兒邊做出那玩世不恭名士派招盡怨來惹盡嫌赢得衆人都侧目一朝禍發有誰憐　逮捕住龍泉剝盡人生自由權害得奴望穿秋水人何在同命鴛鴦撇兩邊愁　　恨連連一齊堆壓在眉尖怎能夠綠窗並坐觀書史怎能夠同訪西湖　裏天怎能夠金釵鈿合把雙星誓怎能夠白山黑水去籌邊夫人想到傷心處兩行珠涙落胸前萬丈思潮時上下默將心事訴苍天但願那否極泰來人無恙赦書飛下五雲邊夫婦鹿門偕隱去白頭吟彼此寫芸箋天長地久兩綿綿 
[救夫]  
　　腸斷　　書一封湯國黎啓讀涙溶溶説道鄙人病倒在龍泉寺拘禁何曾一刻鬆落阱虎失水龍長使英雄恨满胸每日三餐多欠缺轆轆飢腸腹内空拚向獄中槁餓死平生豪氣付東風幾根枯骨把卿卿託歸葬錢塘馬鬣封還有等身著作休抛撇收拾遺編仗玉容我便撒手九泉無缺憾要相逢除非在夢魂中國黎讀罷心如擣幾乎蹙損了小眉峰立心要把夫君救免不得央告當今總统公求你慈恩　求你法綱鬆不妨放鳥去雕籠惝能夫婦重相會奴便　買　親自　君容惨悽悽一道陳情表彷彿當初漢緹縈畢竟至誠能感物大總統器量忽寛弘把太炎放出龍泉寺安置徐醫第宅中起居服食多優待寄書會客盡通融撥開雲霧靑天見全仗閨人援救功這便是代夫請命的女英雄（二） 
[俠女花彈詞（二十十）] [  東堃]  
　　第八回家宴　　（續） 
　　素珠感他平日殷勤欵待想起了患難手足之情不由得潸然出涕便也揮涙説道垂姐啊想我是年來蹝跡類飄萍患難叢中着此身　海茫茫誰與語承你是劇憐難女苦垂靑我與你晨　並坐把詩書讀我與你夜月同拈乞巧針無限風　知已　惺惺從古惜惺惺天涯鮑叔知何有須向裙釵　裏尋眞個是相愛相親如手足一朝話别若爲情　然不　寒門賤與你結一對雙雙姊妹行從此春花秋月夜好　　　慰離忱迢迢一水通舟楫載酒還　續舊聲臨别嶒言君記取加餐强自慰前程 
　　王氏在旁邊説道承素姐不棄寒微同我女兒結爲異姓姊妹那是再好也没有的了垂碧你先拜素姐三拜垂碧取手巾拭去了眼涙鼻涕眞個跪下去素珠慌忙回禮叙起年歳來垂碧長素珠一歳素珠呼垂碧爲姊姊垂碧呼他是妹妹稱呼一换兩下裏呌得更加親熱起來當夜懹璧又備了兩席酒一席是賀賀結拜的兩姊妹一席替他丈母未婚妻　行待得坐席見没有外人兩家男女又都好算得是一家人所以兩席并做一席喫了各人皆有惘惘别離之色所以飲酒中間覺得冷清清的不像前日團宴時的熱閙秦老夫人見大衆不甚高興便想出話頭來説道王家嫂嫂現在他們小姊妹兩個已經結拜我同你也好算得是兩親家了不過我的意思還想親上加親待得垂姐明年添了小娃娃我還痴心妄想的要他寄名在素兒處嫂嫂同垂姐問他姑爺可肯答應我麽垂碧聽得就嗔着説道伯母你何苦常常尋我來取笑王氏也笑道那自然可以不過我先要訂一條協約侍你明年抱了外甥也要請素姐把他寄名我女兒處方好垂碧就笑道我想妹妹一定肯答應的要是他不答應時我只去求恩人那時衆人的目光都注在懹璧和素珠兩人面上懹璧猶可只素珠已羞得坐立不甯衆人見他眼波如醉兩頰兒紅潤欲滴那種嬌羞模様實在是柔媚無倫心裏憐惜不過便也不忍再説了須臾席散衆人各自歸寢待得明天早上扁舟一棹已停泊在門前綠楊樹下秦老夫人同素珠小姐别了衆人下船懹璧因身體尙未復原約定緩數日再去臨行時素珠贈給垂碧一副耳環秦老夫人取一百兩花銀贈與王氏王氏那裏肯收經懹璧勸他不要客氣方　連連稱謝的收了衆人送出門外懹璧見素珠面如朝霞身上穿一件薄羅衫子身材娥娜幾欲臨夙仙去又想起昨晚王氏所説抱甥的一句話心裏着實歡喜立在柳陰底下起初聽得一聲欵乃後來目送他烟消日出不見人方　隨着衆人進去心頭眼底還那個意中人穿着銀紅衫子嫣然含笑亭亭立在他面前下是稱得梅花满舊林年來結子已成陰樹猶如此人何似極目遙天百感深七日本篇題目第八回誤第七回特此更正 
劇談 
[滑稽新劇錯姻緣（續）] [  天虚我生]  
　　第十幕辯護士力爭宥减條 
　　（官廳佈景標爲審判廳旁設旁聽席雜已坐满刑庭審判長同檢察上另一班錄事庭丁法警同上審判檢察錄事就座審判長點名庭丁唱云）柏式寳（柏公子上律師萬中一同上）（律師向台下云）兄弟許久不做這個辯護事業了今兒被我姨丈樂景明硬拉出來又加上我隣居莫老先生再三央我替他女婿辯護送上五十塊錢來一面賣了姨丈的情面一面得了鄰舍的錢財因此不得不出庭輔佐只不過他的那個罪名辯得輕辯得不輕那就要看他當事人的造化了我們做律師的實在拿不穩呢（笑介轉身向上鞠躬介）（審判云）你是柏式寳的辯護人萬中一嗎（律師）正是本律師便是萬中一受被告人妻父的委托出庭辯護請問檢察長是援那一條例起訴的（檢察）本庭援用三百三十九條的遺棄罪提起公訴（律師）情眞罪實本律師没的辯論請審判長判决了罪等再説（審判）貴律師旣然没的辯論判他一個五等徒刑（律師）五等徒刑被告自無不服只是被告的年齡檢察長可曾問明（檢察）被告現年十六歳早經問明（律師）被告年齡雖已十六但是扣算年月却還未满十六歳呢今兒是陽曆六月三十日被告生於陰曆已亥年正月初一（審判）是了旣生在正月初一可不是早扣满十六歳了（律帥）現在行用陽曆應照三百六十五日爲一歳計算被告過去的日子計凡陰曆十五年零五個月統作月大計算加上本月份過去五日統共只得五千五百五十五天若照法律上的满十六歳論應得過去五千八百四十天要在明年的陰曆三月二十一方得稱爲满十六歳呢如今只能算做十五歳以上（檢察長屈指算介）（審判）不用算他想他早經算過了來（向律師云）照你的主張對於五等徒刑可有什麽辯論（律師）本律師以爲被告實在未满十六歳按照宥減律應減一等或二等 
詩選 
[讀桃花扇雜感] [  高潔]  
　　荆棘銅駝徧地愁深宮盡日選歌喉國　未報圖歡樂縱　　　 
不淪亡已自羞 
　　黨樴高標國脉徴中原早已露危機可憐建業偏安日猶忍紛爭亂是非 
　　才子傾城意氣投詩題素　兩心酬無端恨海風波起淒絶秦淮嗚咽流 
　　千古才人厄運同空傳經濟满胸中南朝一段傷心史扇底桃花悵晚風 
[讀靑萍詩存賦呈末松子爵] [  南湖]  
　　靑萍詩存子爵末松謙澄著又名鐵壁集明治十年一月陸軍大將西鄕隆盛與少將桐野利秋筱原國幹等謀反舉兵於鹿兒島日廷命褫其官位出師征討轉戰於肥薩隅豐間其六月末松被命赴肥得参戎幕草檄餘閒不廢吟詠九月二十四日官兵攻隆盛以下於鹿兒島城山殺之撤軍凱旋末松乃辭軍團東歸次第追錄得詩一卷王粲從軍之作杜陵出塞之篇不是過也甲寅六月七日末松訪余於東京美術學校余適應環花　主試茶之約不得執手題詩一首悵惘而去越日郵示靑萍詩存及城山納凉翠雲雅集善鄰唱和諸作賦此奉答即題詩存之後袖裏琅玕一笑呈　天才氣尙縱橫傷離弔夢芝山館落日鳴笳鐵壁城早歳能詩多健語善鄰結社有羣英槐南不作相州老手定叢殘出變聲 
[集古二首題王陽明字册贈中洲先生]  
　　中洲先生道德文章今日之陽明先生也甲寅東游得承敎益　中携有陽明所書矯亭記墨蹟相與欽賞六月四日芝瑛寓書謂往年陶君大均借印矯亭記案頭尙有一册郵呈先生屬書數語於簡端代逹景慕之忱戲成集古二首　　照影西湖自寫眞（趙孟頫）囊無一物獻尊親（杜甫）欲從抱樸傳家學（蘇轼）書卷展時逢古人（白居易） 
　　文章天子大一統（薩都刺）改罷新詩窵贈君（張輝）自學古賢尋　節（方千里）片心憂國每忠勤（雜句） 
詞選 
[鶴墅八景詞] [  許瘦蝶]  
　　墅距太倉城東北二十有四里明七品散官王俊德宏所創原名楊林新巿厥形如鶴故僉曰鶴王巿或稱鶴墅舊屬崑山自前清雍正二年分設鎭洋縣遂隷焉聚族而居者約四百家風俗淳樸土厚田肥舊有八景爲前人所標題日異月遷漸即泯滅僕生也晚不獲起鄕先輩而周詢之僅就紀略所載及兒時遊釣所經各　小令用寄遐思詞之工拙不睱計也（詞載明日報） 
自由談話會 
　　朱柏廬先生之言曰一小事本無可愠意忽生細自省察固知此愠之所由來者皆私也 
　　不見人之功者必自居其功不見人之善者必自伐其善此世俗凡人之通病 
　　少用一分洋貨即保存一分利源嘗以此言勸友人笑曰以一百兆人民當需若干一年如此十百年當何如　　 
　　人於少年血氣未定之時聞邪心動見色神馳談笑游玩之間觀感習染之下俱足以擾亂胸臆此先儒克已之功必以視聽非禮爲戒也[  朱石痴]  
了靑追悼會 
[輓了靑先生聯] [  靑浦徐公辅]  
　　了了救時心愧我徒牵千縷恨 
　　靑靑垂老眼識君深悔十年遲 
[輓了靑] [  武林武癡石]  
　　如君手澤彌長文字縱千秋無限心期東海水 
　　以我神交有素江湖悲一夢從今目斷太倉雲 
[輓徐了靑先生] [  愛菊軒主謝叔端]  
　　將喪斯文正賴先生作砥柱 
　　偶攖徴疾不圖豎子祟膏肓 
[輓徐了靑] [  揚州藍劍隠] 　 
　　筆花色色吐奇姿無賴罡風折一枝文海有波皆涙血詩壇無句不相思諧聲冷眼驚人候遺影靑衫别世時君自乘槎問牛斗五湖烟景月遲遲 
　　悟覺繁華夢已捐行雲流水自悠然文章生死悲王粲湖海滄桑冷杜鵑素筆空敎寫遺影東原何計祭征鞭詼諧猶有風生痤留結人間不了緣　 
[輓徐了靑先生詩] [  嘯霞山人]  
　　一枝妙筆擅詞場孺子後身信可當我亦自由談上客輓詩遠道寄王郎 
　　盛名紙上説津津臨去猶留未了因天不豐年翻　遇可憐無福作才人 
[輓徐了靑君] [  劍秋]  
　　自古文章憎命逹感懹身世兩心酸輓了靑君詩文聯語極多不及備載祇將作者姓氏揭登於左以柯道治古越西園浮生槐園舊主 
 
 
 

Page 15

 
 
   
 
 

Page 16

 
 
   
 
