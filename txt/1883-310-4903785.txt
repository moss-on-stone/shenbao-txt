# 1883 - 310 - 4903785

 

Page 1

 
 
[越郡名賢尺牘出出售]  
　　前明越郡名賢尺牘爲　山莫繩孫先生之先徵君所輯凡六十三人葢據會稽魯爕光家藏墨蹟編錄間附按語别無副本兵燹之後其墨蹟本能否尙在人間不得而知則是編愈足珍貴本館今獲此本以活字板排印成書訂爲一本刻已告竣定於本月二十日出書每本收回工本洋一角正售處仍照曩例諸君請卽賜願可也[  申報舘主人啓]  
[淵鑑類函出售] [  點石齋主人啓]  
　　類書明於六朝而尤盛於唐然博而不　簡而能覈者實鮮前明俞安期著唐類函頗稱詳括其祖述歐陽詢類聚又稍剛存書鈔初學記白帖通典而附益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史字策稗編廣爲　　句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳安博書成計四百五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購復初印殿版淵鑑類函縮爲石印彚訂十册校核則滇之又慎摹印更精益求精毫髮無遺鬚眉畢現盖技以久鍊而熟料以選擇而工較勝餼文奚啻倍　至其字畫之精爽明關雖入老年之目亦如觀掌上螺紋無煩臨錢正不徒雕鏤夾板裝飾時綾輝增鄴架已也攷古家各置一編昕夕欣賞其有裨於　文者豈淺鮮哉兹准於九月初十日出書每部十一元售處悉照曩例 
[本齋告白] [  石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於麟近處新近購得曠地將卽别建印書館並信致外洋速購機器多　一俟屋宇造成機器運到立卽開工有願附股者務祈迅來預遂此布 
[整頓錢業說]  
　　百業之盛衰視錢莊之興替蓋錢庄以放拆息爲生意而外行店鋪藉此轉運錢莊獲利則百業之隆盛可知滬上爲通商大埠各路商貨雲集銀根出入每歳無慮千萬所恃以流通者大則有西商銀行遠則有晋帮匯號雖以頃刻而致白十萬不覺其難然二者非盡可與通轉也以本地市面言之則終關繫於匯劃之錢莊白光緒丙子以來七八年間市風大壞絲茶兩項之外他業亦均平常無甚出色倒閉之店每至年終不一而足其故由　貨多價跌釐稅重之而銷塲塞滯本資輕者不禁折閱卽鉅富之東人亦有所警惕而不敢鹵莽從事因是市面蕭索大非同治間可比似此情形錢莊之放息有不益加謹慎者乎乃謹愼之過市面固不流通而錢莊反易於受累去年南北兩市至年終收帳新正卽不復開約計十之五六今春三月閒新開之庄猶無所聞而未停者於向來往來各店鋪復　疑而不决銀根緊急爲從來所未有綜計今年各項生意皆不及半職此之故乃甫至秋深而錢莊居然有倒閉者且虧空之數皆在十萬内外夫往年秋令正在百貨大通用銀最旺之際今忽若此市面將安賴乎近聞晉帮票號日擬本月爲限將放出市面之銀百數十萬一齊收歸閉不再放此亦愼重資本之見以市面如此情形不得不慄慄危懼也然此事果確無論錢莊與外行逼倒者又將纍纍矣上海雖稱繁富金銀氣聚不可以億萬計顧一旦收去百數十萬之銀安有不顛播摇落者識者謂今年市情不待年終其勢已土崩瓦解誠然竊謂物窮則變變則通目前已至窮極之時宜有以變之庶幾市道尚可維持變之奈何曰當自錢庄始變錢庄奈何曰當自董事始夫錢莊旣關通市之興衰則董事實爲錢庄之樞紐有其人然後行其法若今日之董事雖有善法不能行也請爲言錢庄之積弊可矣百行規矩首屈一指子弟學業必以庄上爲清高然其師其友所漸染而薰摩者不外兩端一則重視錙銖出入算計必極厘毫積成貪小之見一則身處銀洋重地所見動輒千萬不免以財取人養成勢利之見凡子弟之自錢莊出者莫不有此二病而所以受累者卽在於是貪圖小利恒至失大而勢利相交又易爲黠者所算其人樸實拘謹絶無排塲往來經歳設有尾欠奇零惴惴焉惟恐其不完不憚再三之逼獨至鉅萬之戶則慕其招牌仰其聲名信其爲財主汲汲焉求其用銀而不得而虛名無實一旦倒閉莫知所措迨至涉訟花費減折收回萬取其千千取其百轉詡詡然自鳴得意而大夥更從而奬勞之此則庄夥牢不可破之習人情鬼蜮假塲面以爲招彼乃深入玄中而不覺其弊一也外行辛俸月僅數千錢庄旣爲生意之首應設厚俸乃亦不過如此且并少於外行然平時宕帳又可若此之多大夥數千金甚至萬餘逾歳之學生極少六百金内外每届年終借典併湊不歸清者歇業似於店中無大損而抑知彌縫掩盖歳有加增要其究竟必至虧空設處無可如何而作萬不得已其事尙可問乎其弊二也跑街小夥歳俸數十千衣服卽不華麗亦求清潔酒食雖無徵逐自有應酬往往積累甚巨通同往來店戶或平日收付或年底長期寄名隱戤彼此徇情因而虛實不知明瞞暗騙倉卒倒閉貽累無窮其弊三也向來庄夥爭作空盤贏則自享其餘負則歸諸公帳而小夥學徒互相效尤逃亡偷竊害不勝言官憲設此厲禁稍挽頽風乃未幾而股分票之買賣舉國若狂雖易其名不殊其實此中盈絀惟當局知之而莊夥之虧空者則較空盤爲甚亦可想見其害之深矣其弊四也匯劃庄本近來不過二萬惟恃東翁之名見信同行得以拆票乃可轉運大約一庄之中放拆息者每戶一萬金有十戶已足開銷然通店宕帳旣與資本相値所通於市面者僅僅方寸之紙根本如此空虛設有阻滯豈不立時罷手客款存項窺見底裏誰肯相信者其弊五也至於應酬之繁費烟酒之招邀衣履之奢華近來時尚有大異於從前者猶其小焉者也蒙謂公所爲集議之地董事乃公正之人何不邀諸同行妥立章程一變其積衰之習而乃令居百業之首者有董一如無董曾肩挑負販之不若噫嘻市面尚有何望哉 
[電音彚譯]  
　　本月二十念一兩日倫敦發來電音登諸字林西字報云法國允給英牧師銀兩一節法國各新聞紙皆紛紛論說以爲法國不應給予大有姗笑之意又云法人攻馬逹加斯加之事現在頗有不能商和之勢帶麥帶尾地方之民人恐法人又以開花砲從事故多有移他處以避其鋒者 
[火車傷人]  
　　德國斯答里斯地方係一大埠德京譖人多喜往遊火車往來本属便捷華八月初二日卽西歴九月初二適逢禮拜又爲當年普法搆戰之時於是日奪得法人西當地方德人以爲節期故遊人愈覺衆盛誰知共遊樂土者乃正是死期也坐客約有五百人去時平安無事及遊興已蘭衆人皆麕聚於火車局中以候車過乘之回京是日車來略遲衆人待之頗久比車至則又以其時尙有一車由京而來當俟來車旣過然後可以展輪衆人皆在欄内人 
 
 

Page 2

 
 
多不免紛亂競將欄干推摇忽然欄被推倒人皆奔出欄外而京中之火車不先不後恰於此時駛到局中本有預先阻止之號但事在倉猝急急舉號而車輪雖停來勢仍猛衆人不及趨避遂遭大刼共計立時斃命者四十人内有男子十七人婦女十八人小孩五名此外受傷而未死者二十五人三十丈之路血肉羅列有頭被碾斷者有碾作兩三截者有腿被截去者有碾成肉醬者其情形之慘不堪言狀大都工役居多又有水手及兵二人腿皆碾斷該兵身邊所帶之刀亦與腿俱折有一婦人兩足齊折抬至局中忽産一孩墮地卽殤婦亦隨斃血肉紛飛有墮入車中者司車之人驚惶無措形同木偶不復能執御乃另易一人開輪而去水手兵士等前召收拾死屍有一老兵謂從軍多年身經百戰從未見有如此慘狀嗣於初三日將殘骸零骨用大車四輛載回都城德廷尙欲查問其致禍之由然實由衆人推欄奔出自速其死當亦無可歸罪也然而其情形有不忍卒述者矣噫慘矣哉 
[中夜有光]  
　　外國報言有帆船名方由美國駛往新金山言及七月念八晚正在駛行之際爾時東南風大作天色晦冥濃雲漠漠忽焉光明煥發照耀海天朗同白晝其光在半空近海之處發出約幾秒許卽已收斂而仰視天空紅如霞綺逾十分時始漸澌滅該船主言行海多年夜間有光亦嘗屢見然從未有若此之奇者正不知是何怪異也 
[搭客患瘋續述]  
　　昨報載又新輪船由新金山至香港有搭客忽患瘋症勢將縱火一節語焉弗詳兹復將其詳細情形續述之緣又新船由新金山開行曾至上海末乃至香港八月初十日該船在途船主忽聞衆客喧囂之聲急出察看見一華人背上被刀戳傷查問情形知内有一客名封忠陡患瘋疾揮刀將其刺傷隨將受傷之人扶至上艙騐視傷勢頗重乃令大副二副及船上諸人速將瘋人擒獲其人取出大斧意欲拒敵人不敢近繼而瘋人前行衆人後追行至船尾有堆草處其人卽在草内縱火船主赶即將火撲滅因用取手槍擬之令其將斧放下不聽施放一槍從其頭上打過意在嚇令放斧而仍不聽乃擊其腿上瘋子覺痛遂去其斧衆人始敢上前擒縳船主將其腿上彈子取出騐其身上見頸邊亦有一傷但不知其傷從何而來檢其行囊則有英金七十五磅又另一小袋内有英金五磅十四先令及船過上海船主將此事禀知領事官領事官答以此事不便管理船行旣赴香港可俟到彼辦理故仍將其人送到香港於十五日具禀於刑司並將其人解案刑司因未知其人果否患瘋未能卽訊飭先令醫生騐其瘋症虛實俟二十三日再行訊斷 
[杭州雜記]  
　　杭垣自九月以來竊案迭出而下城爲最甚且所竊者皆係巨贓約一二百千不等十三日夜間臬署西轅門外有房吏翁姓之屋忽有賊由後面鳬水而過穴牆而入直至臥房用悶香等物使人不能睡醒賊將衣箱三隻盡行打開所有衣服首飾均搬至庭心在月光之下細意揀選其首飾則盡遭竊去其衣服則取上等綢縐之件所剩者祗單布衣及夏衣數襲而已偷畢仍從後面而逸其家直至天明檢視妝臺上睡時所卸簪環戒指等件皆已烏有起視箱籠則箱籠均在天井啓視之則已空空惟有失聲痛哭而已所異者隣居左右皆云是夜不聞柝聲幷無犬吠及往詢查始知該處之更夫先於是晚遁去其鑼梆則寄在近處烟店衆咸疑更夫與賊必有通同情弊故逃避無蹤耳按杭垣之更夫栅夫向由地保雇人辦理自保甲局議定章程於各叚選舉紳董經手公事十分認眞而叚董之雇用更夫必須有確實中保方許頂充頗非易易也羣謂此案但將更夫獲到賊必有蹤跡可尋而更夫係叚董所用不難獲案臬署爲刑民重地乃憲轅左右竟容此輩積賊遊行自在毫無忌憚豈不大可怪耶傳聞失主家主人早亡僅存孤寡數口數米而炊量入爲出不意半世積蓄一朝盡喪多至二百餘千無怪其悔恨交并痛不欲生日以眼淚洗面也○近日米價驟跌自武林一帶起每石僅須價二千四百文卽上白米每石亦不過二千文而已傳聞杭屬各鄉之旱田及蕭山山隂等處之晚禾收成皆稱十足爲十餘年來所僅見省城中惟肉價甚昻近日每斤已加至百四十四文矣○下城倉橋有某米店向與各作坊交易前日有某作坊購糧米兩石歸而晚炊食之者共三十餘人次日皆臥不能起羣呼口渴覓水而飲是晚惟三人不食此米皆待無恙於是走告米店店主大駭急令人將米細爲篩簸亦無他異復另取小鍋煮食之味亦無别或疑爲燒飯者所致然燒飯者亦同食之而同臥不起正不能詳察其故云 
[風鶴驚心]  
　　漳州郡城自經髮匪竄擾所有店舗民居被匪燬壞約數千間刻下西北門内仍爲瓦礫之塲或有一椽半椽之屋亦不過聊蔽風雨而已十餘年來元氣未復過其墟者往往致嘆於城郭猶是人民已非乃八月十五日譁傳附城之某鄉有會匪數百人欲謀舉事而郡城内外居民遷徙紛紛數日未息似有不能片刻安居之勢甚矣風鶴之驚人也緣前次髮匪由浙入閩漳一帶倉猝卽遭蹂躪以致防不及防故近來偶聞謡言人心立卽惶惑嗣於十六七等日經文武官拿獲匪首七名餘匪悉散人心始安惟聞此匪首七名均係無名小卒其眞匪首早已遠颺矣 
[美員來滬]  
　　前日招商局之保大輪船由津來滬有駐天津美領事及駐烟台之美領事同附該船而來未識有何要公也 
[頒賞圑兵]  
　　左侯相在吳淞閱看漁圑操演已列前報現在各縣漁圑船隻均傍黃浦東灘停泊船梢挿尖角紅旗一面昨晨七點鐘時侯相飭傳已閱之各漁圑兵到船騐看各賞銀牌一面各圑兵頭帶金頂足穿草履十人之中有一什長則戴白頂據聞寳山縣有一百餘名上海縣祗有五六十名騐看已畢旋有江南提督李軍門常鎭道沈觀察江蘇督糧道王觀察蘇松太道邵觀察製造局總辦潘觀察松滬捐厘局總辦蘇觀察及松江府楊太守松海防劉司馬及佐雜等官陸續到船禀安八點鐘時新關正稅務司吉羅福副稅務司席福日本領事品川繙繹官吳磒到船謁見聚談片刻而出十點鐘後提標護軍鹽捕營勇并滬軍營勇護軍營提標右營兵丁等逐隊到浦灘排班伺候聞憲節定於二十四日清晨啓行至清江浦閱看各工然後回轅云 
[烟店虧空]  
　　法租界大自鳴鐘對面有大成水旱烟店係金陵人周姓所開該店東夥人等忽於前日走避祗留學徒兩人看店將廚中烟包拆開皆是稻草聞該店共虧銀錢貨物約有一千餘兩不能了結以致逃避目下各欠戶已赴法捕房通報捕頭着法包探前往檢點生財一切諒明日當由法公堂核斷也 
[眉毛飛去]  
　　英租界偷雞橋南首沈保三之剃頭店内前日有成衣匠某甲至該店修容旋被其夥剃去眉毛甲卽大怒而該夥堅稱甲之眉毛係畫成而非生成者顯係借瑞圖詐互相爭閙不休後甲先邀某乙排解未成復託某丙勸和令該店香燭酒筵賠禮而散詎乙以爲該店輕已竟糾衆將沈保三拖往浜北沈一路喊救沈妻赶往拉勸被乙等毆傷左臂當卽投訴捕房捕頭騐得受傷屬實飭捕送至仁濟醫館調治并着包探查究往提三人拘入捕房矣 
[停訊續述]  
　　昨日陳太守飭知捕房仍須停訊一日所有案件均於今日解訊云 
[更正]  
　　前由天津傳得中國將設一快船公司係胡雪巖觀察爲總辦云云今悉胡觀察並無是事當是傳聞之悮合亟更正 
[觀施棉衣切勿包做論]  
　　人心之好利也無微不入甚有爲善之事而一經好利之手乃有其名而無其實則上海之包做棉衣是也前 
 
 

Page 3

 
 
讀申報說北地早寒募善信施送一棉襖一小脚棉褲使飢民不致凍死僕讀之皇皇如有失者中夜起坐思得昔年丙子丁丑山東旱荒戊寅已夘庚辰山西河南旱荒善信募錢募衣亦復盈千累萬然予在上海聞一老媪出錢一千貫使𨐰棉衣二千件其僕與衣莊商於此中射利買新洋布表藍裏白以破絮實之衣莊一市儈爲之奔走分肥二百貫然穿此衣服無温暖之氣有易敝之患使某媪有爲善之心而人未受爲善之益甚有怨其施此濫惡物者僕已夘往來天津辛己壬午往來衛輝懷慶間居民鵠面鶉衣全是飢荒本色卽衣舗所有衣服皆上海所謂壞衣客人包裏貨而彼處人買此服此足見地方苦窘今日則併此而無之故爲施衣者計卽買衣莊兩面大布舊襖舊褲改爲小脚紥帶以送金州礦務盛公館以便轉解是所至禱勿托人在滬買洋布破絮塞責而已也[  東吳守氈子稿]  
[錄潘振聲先生書]  
　　陶齋蓮珊杏蓀綏之善長大人閣下二十三日由齊東回接奉第三號賜書内并錄二號信知前後共請陳中丞勢付銀三萬兩敬悉仁人救災念切惟恐後待不勝拜禱弟自揣菲材謬膺重托私衷凛凛常恐貽羞初意當擬𨐰濟陽嗣因中丞處文案孫黃二君由利津巡視海口回極言利災之重遂買舟改辦利津於前月十九日到念一日下鄉但見十四戶决口之内周圍數十里一片汪洋竟同海國其中村落共有數十四面皆水其村堤已破房屋倒塌者已不計其數卽在庄堤未破之村亦皆岌岌可危婦女老幼日在水中掬土護堤每遇疾風暴雨無不人人愁慘當此秋風正盛水中各村恐均難免卽如姪所到各村最可恃者之庄今已破其二局中用船往救富者各自投親友貧者局中留養村落已成邱墟緣自十四戶决後河水均由此入海是以水勢有增無減且堵口尚無準信來春又無耕種之望情形甚爲可憫利津又無高燥平原之地可以擇地遷居是以定於城鄉左近賃屋遷居來者與以口糧養至來春二月令其各自謀生用欵雖多亦救人救澈之意無如人情安土重遷飲糠而來紛紛擁擠及查其住處多自私回置之生地甘就死鄉亦付之無可如何而已刻下清查人口除其已去益以新來大約總在萬人左右原擬日給高粱一斤因人數未齊放粱諸多不便暫改給錢大口四十小口二十擬俟月初集數後每月大口放京錢一千小口五百文各自領錢亦可自謀生理養至來春二月遣散昨聞利津十四戶决口已將不築作河如下游入海之所則口内三四萬災黎以後便無生路擬將六月口糧一併核錢給清令其各自謀生明春亦免於遣散特所養無多不能遍及近在二萬餘金矣大約初十日當可卽放九月一次以後便有定數將應用之欵留存利津或寄存利津縣署或卽交利津殷實公正紳士寄存公所每月弟到此一放或有事不來當遣妥友前來同放或請本地紳士代放隨後查察緣紳士如石賡南李偉卿諸人均皆結實可靠弟卽離東當託同鄉李恂伯兄妥爲照辦决不致稍有變端也刻擬候津局定準口數後卽抽身同佑翁合辦惠民特恐款項無多不能遍友齊東七八月閒連次續開災情甚重弟前到城外閱視庄村其極重之區廬舍均已冲没災民或寄居墓上或懸板樹間或架木棲止惟用席盖每遇風雨便無容身之地情形甚爲可憫如此村庄齊濟惠等處正復不少當此天氣未寒猶可勉强支持迨至冬初貧者謀食不暇何暇謀屋必有不堪設想者昨聞華口又决東昌一帶均屬汪洋水灾之來正有應接不暇之勢利津東岸壩勢已危如纍卵設或一開利東七八十村皆成澤國現已帮伊料費二百千文究亦杯水車薪其事無補不知可能無碍否南中被水數十圩得邵天翁等補救想已早有轉機但不知房屋損壞如何南中旣有此災浙江湖北亦有水患東賑之欵來源不知如何現接部中來信知順屬東路已成澤國乞食飢民千百成羣竟有目不忍覩耳不忍聞之勢如果賑欵有來東省災情極重弟當留此以辦冬賑能有續欵則可全活設或來欵無多弟當俟欵項用完卽行北上嚴紫翁至今未到未解何故共事無人弟又多病辦事甚形棘手起翁現回清查戸口楊棟卿兄人雖年輕頗勇于任事其餘局友如姚澍翁諸兄均由陳伯午先生處請來帮辦頗資得力隨後如辦惠民當易於今局也肅此敬請德安愚弟潘民表頓首八月三十日 
　　讀天南王遯叟贈黃瘦　長　賦五古二十韻以誌欽慕卽呈尊聞主人削政○滬江萬人海蓬勃塵萬斛車聲如雷霆去來相追逐携兒襆被來桑下得三宿寄居一小樓容膝苦踡跼人耳市　讙夜枕夢不熟張眼到天明有若鰥魚目夜半衣重褰復舉新報讀天南有遯叟歌贈黃瘦竹遯叟繄何人長句何磊落浩氣與盤旋想見書撐腹涪翁在何許推挹到高躅雕蟲非小技可入印人錄國初周櫟園先生著有印人傳顧云相識初神交取遠俗繄余號腐儒抱書臥鄉曲眼底誰與言祇合友麋鹿汗漫滬海游乃有雞羣鶴高唱天南歌一夔得已足論交莫恨遲掃門莫嫌瀆倘許相追從是亦余所欲若問余何人碌碌復碌碌[  古魏塘求益生草稿]  
[奉酬高昌寒食生腊鱸行原韻]  
　　小住江鄉識風味信是蓴鱸觸歸思美鮓要知顯同異自分仍漸廡下寄辱承褒奬愧無地累及倚闖耄將至罔極恩深報非易身處貧賤敢妄驕多因負米近孤標筆硯埋頭傭菽水差堪勝病下畦勞吁差乎讀史安忍聞杯羹勢利相傾太不情顚倒雖然聊戯爾貽人口實羞稱名[  珠江拙閒廬主杜鳳歧邠農甫求是草]  
[奉贈高昌寒食生]  
　　詩句誰敲樂共商吟成佳句付奚囊烟雲滿幅渾無際帋價還須貴洛陽[  小樓主人拜稿]  
[福州裕昌洋行莫澹如翁經募第三批山東賑捐各善士清單]  
　　空虛生本洋十員元裕茶棧本五員繼德堂汪本十員福安堂吳本五員郭德彰堂瘡病痊愈酬愿本八員郭黃氏求病速愈本兩員陳芷香本五員譚燕川英洋六員善慶堂本兩元西河氏英五員馬善慶堂英五員劉崇德堂本十員劉靜修堂英一員吳後恩英一員楊石雲英兩員劉楊氏求病速愈英三十元莫豪星本三員保愈氏本十員鏡中人本五員乳溪耕讀子爲李張氏姬人修冥福錢廿千文以上二十户共本洋七十五員英五十員錢廿千合見九八規銀一百兩零零零三分如數於九月廿一日匯解上海陳家木橋金州局内賑捐公所丰收彙解災區 
[九月二十二日代收順天山東賑捐第八十次清單]  
　　退省私居賈人萱親妻息各出針黹積藏餘資合助由同愼祥號交來七十元上海愼泰協磚灰行四十元周子嘉由兩順泰交來十元空空子五元病多得愈人爲多病許愿移助辛資以祈永不再發五員劉氏求病速痊三元毗陵孟愼記病愈完願由寳順局來三員池上草堂主人祈病速愈二元清芬書屋節蟹資一員繆朝英爲次子名穀壽週歳禮移由大倉繆見義齋寄來四開二個八開二個○翁已蘭先生書潤指助餘姚廿一日代收洋七角半理合聲明上海北市盆湯弄絲業會舘主施少欽謹啓 
[接錄上海陳家木橋金州礦務局内直隸山東賑捐公所經收九月廿二日第十八次賑捐清單]  
　　盤記棧袁手經募五百員黟縣朱龍翔十一員又八開八個漢臯吟香舘主人十員增壽堂節省壽筵費助直隸十五員又助山東十五員魏德記兩元求病已愈完愿三元休寗城西韓養商求病愈願十員婁東安定子祈病愈移藥資一員張善本堂三員志丹氏廿員婁東覊客寓太倉州署九員○范　湖爐坯洋十員無力子爐坯一元隱名氏爐坯十七員無名氏爐坯四員修德堂王爐坯十元以上五戶由閩省寄來○有心無力子四員心有餘子一元簞瓢屢空子爲二兒求病痊兩員爲種福田人程求合家平安三十員不書名兩員徽休戴吳氏六元海陽罕候後裔四圓撫崇陳鄧氏四圓○習安雨田氏銀牙千一付附油綠玉漢玉魚四塊料猫一隻 
[杭州同善堂經收九月初一日至十五日止順直山東賑捐清戰]  
　　奉發紹嘉兩所甲引各商捐三百元仁和孫文浩爲患脇疼身熱胃閉求速愈竟成堂仁和孫文浩再求諸病速痊三戶各念員杭州吳秋厓代妻徐氏二戶各十元施勲勣徐德華求子目病速愈武林有心無力人一介生募錢文瀛錢文炳五戶各四元金如意三畏堂祈女病痊二戶各三元愼思堂茅鋆敬關堂長瑞子均四雨堂董柷穦慶軒六戶各二員魁鼎臣恩曉峰花連峰安瀛洲陳鶴樓博勒忠武吳趙氏求病愈懷德堂陳俞喆菴求長子鞠孫學業有成西溪氏居易堂乾甫氏雪湖氏乾亨敬勝堂端亨存德堂馥房藴輝唐慎德堂唐鴻吉唐培基包衍慶包靜齋包元三章錦標章裕歸章裕記葉擬秀葉復初葉初珩楊修堂楊月湖楊錫琪楊錫齡楊兆奎張三省堂張福祿壽張金根張玉根楊茂當徐赤溪源昌寳善堂吳璧洲潘芝庭顧秉炎祝雲衍軒吳遷英九如樓鄭翔鴻鄭衍慶堂馮鈍林葉翼成姚秉熙祝三省堂許開星陳篤慶陳敦慶王雲路陳鉅鏞陳楊氏恊記張大登鄭文安張樸齋六十六戶各一圓經綸軒崑琢如勉力子斌武四戶各五角徐繼誠對開一個雙桂氏錢四百文以上共計洋四百八十六 
 
 

Page 4

 
 
元又對開一個又錢四百文查徵堂收集賬捐第一次登報洋七百五十四圓第二次登報洋二百廿一圓二角二分第三次登報洋五百五十圓今第四次洋四百八十六圓五角又錢四百文前兩次解過洋二千圓今又匯上洋五百圓後有收集再請登報 
[浙省撫轅抄]  
　　九月十六日署臬司杭道豐禀知接印任事咨補安溪務大使安炳文禀知臬委監印差○十七日前黃岩縣馮健禀謝給咨赴都叩辭未入流萬嘉焜禀　　 
知臬委分查候潮門差卽日到城○十八日通判葉佩萱禀知藩委騐收蕭邑西江塘工差周有聲交卸臨浦厘局回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月十三日京報全錄]  
　　宮門抄○旨六道錄前○發抄旨四道○旨兩道○江督左奏覆陳革員鹽欵算清緣由片○豫撫鹿奏爲籌撥賑款緣由摺○又奏爲陳明捐　片○東撫陳　查明循例具奏摺○總兵唐奏　管署事日期摺○大臣杜奏熙章查驗給假摺○又奏據情代請片○九月十三日理藩院鑾　衞光祿寺　白旗值日無引見○朝勝謝授　北襄陽府知府恩○大額駙續假二十日○召見軍機胡勝○發抄張洞奉知縣外補壅滯請重予變通奉旨吏部議奏片併發欽　○又丁憂知縣起復仍歸原省序補奉旨覽欽此○又籌捐接濟順直災賑奉旨張之洞易佩紳奎斌均著交部議叙左雋等均着核給奬叙單併發欽此○又塔城換防大同官兵仍由台站行走奉旨知道了欽此○太常寺題十月初日孟冬　事太廟奉旨遺晉祺恭代後殿遣載勛行禮東廡遣載津西廡遣果齊遜各分獻欽此○又題十月初十日慈禧端佑康頤昭豫莊誠皇太后萬壽聖節　太廟後殿奉旨遣魁斌行禮欽此○○左宗棠片再欽奉光緒九年正月十九日上諭卞寳　奏遵查已革道員張自牧等叅欵一摺撫稱已革道員張自牧挪借商人銀丙與　子張崇澍潛往金陵擇報　商名目　領　票意圖誆騙　張自牧現在揚州請飭嚴拿究辦等語着左宗棠將張自牧張崇澍一併嚴拿解赴湖南交卞寳第究明辦理等因欽遵經分别各行拿解維時淮南新　和致　接認賀金福退行應繳捐銀禀明　湖北督銷局呈繳因之山西票號蔚盛長等及開設太和錢莊旋經倒閉饒開文之子饒智元均赴督銷局遞呈請就近在鄂會算湖南撫臣派委湖南候補知府周簳來揚提案據揚州府　報張自牧由　啓　赴漢經臣札飭委辦湖北督銷局廣西候補籩程桓生秉公督算並　湘省派來之候補知府周簳赴局監交　因欵　糾轕兩造名執復經湖南撫臣添派湖南候補道但湘良會同程桓生調集人卷簿據逐欵勾稽　面核算　餴太和欠欵　　以分别鹽欵　　鹽欵爲此案關鍵監欵應就督銷局算結若非鹽欵應歸湖南地方官追給經　桓生等反復開導當據饒智元　出産業任憑公斷並交出鹽票九張情願變價湊還柰號三十九萬之欵當有贏餘發交饒智元領回歸地方衙門另清各帳據程桓生但湘良等會禀票號已如願相償張自牧與饒智元　項已清出具清供甘結存案應今隨同知府周簳回湘等情前來除批令聽候湖南撫臣奏　外所官已革　員張自牧鹽欵業已算清緣由理合附片陳明伏乞聖鑒謹　軍機大臣奉旨知道了欽此○○河南巡撫　鹿傳霖跪奏爲籌勸東　直等處賑需設立公所並先行借撥銀欵解濟急賑恭摺具陳仰祈聖鑒事竊查東省河溢　災先經前謹臣布政使覺羅成孚倡議在於河南省城設立籌勸山東賑　公所並率同司道及所屬各捐銀一萬兩委員解往備賑業由　孚將捐欵　片奏明在案臣前奉旨入覲在都稔知山東被水各情深以爲慮比出都時又聞順天直隸所屬本年雨水過多河流漫溢災民流離困苦到豫與司　晤言及此適成孚等順天府尹臣周家楣函述被水情形並稱仰荷朝廷軫恤截留江北漕糧而散　　恐不敷　須設法接濟等語當經臣等議以隣境災荒事同一律亟應廣爲籌勸藉期兼顧擬　就東賑公所　勸順直賑　統收分解猶恐緩不濟急由　飭於司庫閑欵先生借撥汴平銀一萬兩發交商號　期匯解順天府衙門收納應用以濟急賑一俟牧有捐欵再行如　撥還司庫兹據該司道等具報開設公所撥發銀欵日期並聲明公所事務卽由糧台兼辦不另立局添員以節糜費等情詳請具奏前來臣伏思直隸邊境皆與豫省毘連而順屬尤爲畿輔重地災困若此自應一體兼籌接濟惟豫境祲荒以後民力未紓招　　易且近來　雨過多崖地積潦田禾被　紛紛禀請勘騐收成不免歉簿已飭司委員分路確查是否成災再將籌辦情形　细具奏恐豫亦不免有酌賑之處捐賑巨欵仍持外省商民客戶查此次東賑捐需業已蒙恩請照直隸賑捐成案請奬自可藉資激勸而等　　盡力圖維務使輸將踴躍實惠普霑以仰　 
聖主愛有黎元　意除分咨查考並咨取奬章飭遵辦理外所有設立公所勸捐先行撥欵賑濟緣由理合繕摺具奏伏乞皇太后 
皇上聖鹽訓示謹奏軍機大臣奉旨鹿傳霖馮文蔚均着交部議叙成孚豫山及道府等官應得奬叙均着戶部核議具奏片二件併發欽此○○鹿傳霖片再前署布政使因公降調按　使豫山業於八月初三日交卸藩篆照例開缺呈請給咨　旗赴部候選前來查該員在署藩　任内　山東水災該員曾經服官該省有年接據宫紳來　告賑首先捐廉三千兩兹聞順天水災復捐銀一千兩洵　急公好義據較員禀稱深沐天恩不敢仰邀議叙除照例給　回旗赴　外理合附片具陳伏乞聖鑒謹奏車機大臣奉旨鑒欽此○○山東巡撫臣陳士杰跪奏爲查明知縣因病服毒自盡循例恭摺具　仰祈聖鑒事　本年七月初六日據章邱縣典史章大正等禀報署　邱縣知縣黃傳燿因肝病大作痛極難忍於本月初四日服鴉片烟膏毒發身死等情臣接閱之下甚爲詫異查該署縣於本年四月間委署斯缺抵任後連日赴鄉　　河工致受外感觸發肝　舊疾禀　檄委候被知州　祺身前往暫時帮理縱　病勢加劇何致服毒自盡其中　有别故當經　司遴委候補知縣陳礽壽星夜馳往騐訊兹據陳礽壽禀稱親詣騐明黃傳耀委係自行吞服雅片烟膏毒發身死牙根及右手大指食指中指均尚有烟痕粘結提訊該署縣家丁蔡　程泰王升僉稱黃傳耀家本寒素咸豐十年原籍浙江省城失守黃　　全家殉難僅祗一身　免由　染患用　　發時愈每發痛不可言本年四月到任後諸凡力圖整頓並連日赴河干督修堤埝觸動舊疾當經禀請檄候補知州許祺身赴縣暫行帮理遇事　衷商辦病已漸次痊可六月二十八日會同放賑　員候補直隸州知州　念猷並許祺身赴鄉　莊放賑勞碌過其乘坐小舟　遇大雨衣服盡溼以致舊病復作晝夜呻吟難支於七月初三日先自　署延醫服藥無效因常　人言　食邪片烟可以止痛密令該家丁王升賈得烟膏一兩連吸數次未　輕減將烟存放晚閒病勢更劇輾轉床褥徹夜聲喚恨不卽死詎於初四日早因痛極難忍遽萌　　藉事遣開親屬家丁卽取吸剩雅片烟膏自行吞服及王升回房　　　盒訉明情由喊同家屬灌救　　延至亥刻身故委無另有别情等語並據黃傳耀之妻吳氏屍弟黃家駉所言相同此外别無親屬其病發情形不僅委員蹇念猷許祺　及同城文武所目擊卽　鄉隨同賑濟之紳民亦共見共聞其爲因病自行服毒毫無疑義　具各結禀由藩臬兩司核明詳　具奏前來臣查該　縣黃傳耀身　之處旣據該委員陳礽壽騐訊明確　因肝疾舉發痛　難忍輕身服毒自盡並無别故　毋庸議其屍身已由該委員帮同該　屬妥　棺　除　部查照外理合循例恭摺具奏伏乞皇太后皇上聖鑒謹奏軍機大臣奉自知道了欽此○○記名提督署理通永鎭總兵奴才唐仁亷跪奏爲恭報奴才假滿回營接署任事日期叩謝天恩仰祈聖鑒事竊奴才於本年二月初十日報丁　憂陳請開缺同籍守制經署理北洋通商大臣李鴻章署理直隸督臣張樹聲會奏將奴才改留署任給假百日回籍治喪奉旨着照　請兵部知道欽此　遵轉飭到營奴才遵於二十四日交卸通永鎭總兵篆務並防軍事宜卽日起程回籍六月料理喪葬事畢兹於八月十七日行抵天津奉署理直隸總督北洋大臣李鴻章照飭迅赴通永鎭署任以重職守等因二十四日准本　翼長　署通永鎭總兵吳育仁將通永鎭篆並練軍木質關防文卷等項　　齎送前　奴才當卽恭　　案望闕叩頭謝恩　領任事伏念奴才一介武夫毫無略六年　務未報沮埃乃荷仁慈逾格復令留署鎭篆沐聖恩之優渥　感懷之難名奴才惟有益　勉勵竭力　求隨時隨事　商督臣以冀仰答高厚生成於萬一所有奴才假滿　營任事日期並感激下忱理合繕摺叩謝天恩伏乞皇太后皇上聖鑒謹奏軍機大臣奉　知道了欽此○○奴才杜嘎爾車林多爾濟跪奏爲蒙古大員患病照章派員查　屬實給假調理恭摺員陳仰祈聖鑒事竊據扎薩克圖漢部落　盟長公密帕木三布呈稱素患腰　疼痛近日復加以　花心迷等症較前增劇實難力疾辦公誠恐有悮要差呈請照章派員查騐給假兩个月俾資調理如蒙允准所有長印務可　揀委本盟副鑒長公阿育　色懿丹占　木楚署理其札薩克印務派委本旗副章京車德恩瓦齊爾接署等情祈請查辦前來奴才等當卽照章派員前往查騐厲實並無揑飾情弊取其印結禀覆前來奴才等伏查該正盟長公密帕木三布旣經患病屬實自應照章給假兩個月令其調理所有盟長印務卽照所請派委本盟副盟長公阿育爾色德丹占札木楚署理其札薩克印務飭委本旗副章京車德恩瓦齊爾分别署理除將取到印結存案備查並飭覆遵照外謹將　員患病派員查驗屬實給假緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○杜嘠爾等片再前據三音諾部落盟長等呈報本盟何貝公　爾瑪巴札爾呈稱舊患腰腿疼痛自上年入冬以來加以兩耳重聽心神迷亂等　實難力疾從公誠恐貽悮要差請假調理等情當經派員查騐屬實照章奏請賞假兩個月調理在案兹據　盟長等轉報何員公逹爾瑪巴札爾現屆假滿病仍未痊呈請照章再行給假四个月俾資調理等　呈報前來奴才等伏查該何貝公逹爾瑪巴札爾假期已滿病仍未痊自應按照新章再行給假四個月令其調理除檄覆該盟長轉飭遵照理理合附片具奏伏乞聖鑒謹奏軍機大臣奉旨知道了欽此 
 
