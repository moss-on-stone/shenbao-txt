# 1920 - 345 - 4917181

 

Page 1

 
 
   
 
 

Page 2

 
 
   
 
 

Page 3

 
 
時評 
[自動（冷）]  
　　粤省爲紙幣跌價故商人决定自動維持余謂今後人民苟欲生存於中國者無一不當如粤商人之對紙幣自動維持之不必請求於當道乞助於當道唯當道之是依賴也蓋今之當道無論屬於何方實無暇爲人民計一事亦無能力爲人民計一事也 
　　是故無論何省人民何種人民苟能對於已所有之身家性命不依賴人而自依賴不求办維持而自維持斷絶一切請求乞助之念而唯謀之於自動然後其人民方得謂之眞覺悟而後可以求眞生存不然雖千萬運動無益也 
[命令]  
　　十二月十四日大總統令署財政總長周自齊呈山東財 
政廳廳長張壽鏞因病懇請辭職張壽鏞准免本職此令　　又令任命張肇銓署山東財政廳廳長此令　　又令任命劉玉珂署江蘇舊軍公署參謀長此令　　又令劉殿元馬玉成孫德明由德山韓誠均授爲陸軍步兵上校李福功張國澤均授爲陸軍騎兵上校李子明授爲陸軍一等軍醫正此令 
　　又令署司法總長董康呈請任命金五瑛署黑龍江高等檢察廳檢察官胡啓瑗署陜西長安地方審判廳庭長均照准此令 
[國外專電]  
　　日内瓦電唐在復在第二股委員會講鴉片問題指陳中國禁煙之出力與成績謂洋商如不將鴉片藥丸與嗎啡等物由上海靑島大連等口岸及滿洲邊境私行運入内地則中國禁烟成效當尤大著中國希望聯盟會通過嚴峻議案使各國厲行海牙公約中國贊成組織特别委員會研究實施海牙公約方法云云委員會卒一致通過唐主張特請美國派代表加入特别委員會會議（十二日） 
　　日内電今日討論國際法庭顧維鈞發言贊成設立國際法庭並希望採納强迫裁判制謂公理超過强權爲中國所深信如爭訟問題採用强迫裁判制由各國一致完全承認則國際交涉不致擅用强權而法治精神可伸於國際（十三日） 
[國内專電]  
　　北京電王瑚昨晚九時謁靳後未返家卽乘京漢車出京祇帶現洋二十元今晨其幕客得悉派僕人帶九百元赴鄭州追隨聞已由隴海轉寗（十五日下午九鐘） 
　　北京電徐批王士珍二次辭呈時局方艱端賴碩望宏才同心匡濟該巡閱使公忠體國務以大局爲重勉膺斯任勿再固辭 
（十六日下午四鐘） 
　　北京電靳前晚在宅集周潘葉等討論年關開支尙短一千餘萬善後借欵旣難應急惟有集合各種小借欵仍以公債減折出抵 
（十六日下午四鐘） 
　　北京電財部委員某歸告滬上小借欵已有數宗可望成立 
（十六日下午六鐘） 
　　北京電本月關餘除備抵外撥還二百萬（十六日下午四鐘） 
　　北京電外部研究俄約結果提出十條要求俄代表承認後再行正式簽訂（十六日下午四鐘） 
　　北京電鄂王電黎天才部有犯宜昌施南之諜報巳密飭各軍防範 
（十五日下午九鐘） 
　　北京電贛陳電專員與趙恒惕協商湘贛聯防已得同意現趙派代表來南昌接洽俟决定再報聞 
（十五日下午九鐘） 
　　北京電旅浙贛紳王敬培等請以贛人吳鈁爲贛省長（十六日下午五鐘） 
　　北京電李奎元電部所部十一師已全解散（十六日下午四鐘） 
　　北京電曹錕電駐汴二十三師現開拔來保請以二十四師一部分前往塡駐（十六日下午五鐘） 
　　北京電院復川省長官川鹽開放係稽核所洋員提議中央爲維持兵餉民生自必兼籌並顧已將來電交部署核辦（十五日下午七鐘） 
　　北京電院電豫督派兵護解鄆城鹽欵（十五日下午七鐘） 
　　北京電陜陳再請廢督理由有二（一）督軍爲人民厭物不如早廢以安民心（一）西南爭陜督而下攻擊督廢則無攻擊目標（十六日下午四鐘） 
　　北京電熊克武亦來電反對督軍制對川省仿行總司令制度 
（十六日下午六鐘） 
　　北京電劉存厚電國會選舉飭屬依限趕辦（十五日下午九鐘） 
　　北京電顧使十四電今晨大會通過國際衞生會亦分大會與顧問委員會兩種南非洲代表報告經濟封鎖問題請組織委員會研究實行盟約第十七條之方法由下屆大會公决亦通過下午第二股報告禁煙案印度代表提議一請行政院及秘書廳擔任監察禁煙公約之實行二請行政院組織禁煙專門委員會以中英法和日本印度葡萄牙暹邏等國爲委員英代表表示贊成惟請委員以中英法和日本印度爲限吾國代表宣布禁煙成績及辦理困難情形同時聲明（十六日下午四鐘） 
　　北京電顧使九日自日内瓦電今晨十七次大會議决國際交通經濟財政兩專門召集分種機關（一）大會各國均得派員列席（二）顧問委員會爲常設機關交通大會將在巴賽龍拿召集其議事日程議决照行政院所擬原案通過 
（十六日下午三鐘） 
　　北京電新簡駐奥使黃榮良定十八出京（十六日下午四鐘） 
　　北京電日使照復外部稱日政府願顧友誼對此次琿春事件暫從讓步將原議琿春龍井百羊溝常駐軍隊改爲設警俟匪黨肅淸卽行撤退聞外部以同一妨害主權已備文駁拒（十六日下午六鐘） 
　　北京電哈電眞（十一）日有日軍車數列開赴四站滿載砲槍彈聞係接濟謝軍（十六日上午五鐘） 
　　北京電　吉鮑電稱英紀敎士被害案巳將獲犯曁嫌疑關係人等八人送交法庭并知照駐奉英領 
（十六日下午三鐘） 
　　天津電學生監督團請選舉監督就該團指定數人任監察職 
（十六日下午十一鐘） 
　　天津電滄石路因變更辦法停工部電省長速開工代賑 
（十六日下午十一鐘） 
　　天津電銑（十）（六）津警廳起電話局止約二方里自下午八點五分至二十分地震雜物微有傾覆電燈搖動電話局電扇被震墮地 
（十六日下午十一鐘） 
　　漢口電吳佩孚派張其煌刪（十）（五）到鄂與王督商對湘辦法晚卽赴長沙（十六日下午四鐘） 
漢口電宜昌張繼善部刪（十）（五）由快利運省一團（十六日下午四鐘） 
漢口電王督眷屬刪（十）（五）赴津 
（十六日下午四鐘） 
　　香港電眞日（十一）起政府不收中幣跌至四成以下銀業行昨謁廖財長請維持廖謂幣跌過低政府恐破産故不收且庫空無法故改組省行預算六月後中幣可無形維持若商民恐目前損失可將幣暫押他人代表謂六月後方維持商民巳破産磋商許久卒定將辦法呈廳酌辦聞各界以官不理在總商會議定自動維持辦法不恃官力昨午巿盤大元劵值五六毫券五成似有續漲勢 
（十六日下午八鐘） 
　　香港電聞孫中山此次赴北江沿 
途收編民軍甚多自厚兵力 
（十六日下午八鐘） 
[公電]  
　廣東追悼大會之通告電各報館均鑒粤民苦於桂賊虗政者五年民力凋敝文化蕩然護法軍興粤軍矢志救國轉戰千里懸師三載艱險備嘗桂賊更肆窮凶疊加壓迫粤軍爲救國救郷不得已還師逐賊幸而内有全省同胞之援助外得全國與論之同情一鼓作氣衆志成城血戰七十餘日乃能驅除桂賊肅淸全省是役將士　力殺賊殉者以午計維此國殤皆我良士後死不忘餘勇可賈矧際全粤粗安之日宜永飲水追源之思是以我全軍同袍及各界同志發起追悼陣亡將士大會承陳總司令命設籌備處於粤軍總司令部定期於十年二月二十日在廣州舉行各省同袍曁海外賢哲視兹國殤當同痛悼若有鴻篇巨製伏希先期寄至本處以光泉壤鼓勵羣倫專電奉聞佇候隆施廣州追悼陣亡將士大會籌備處叩眞印 
　　鹽城來電申報館轉蘇議會議長議員諸先生鑒蘇省議會遭此惨禍凡有人心無不髮指惟議會係神聖不可侵犯之地暴民從何得來謂有指使不爲無因似宜卽移滬上以便與政府直接談判求最後之解决若以新長爲可恃恐非易易諸公明達幸勿自誤以誤蘇人不勝盼禱鹽城郝儒琳叩銑 
　　海州農商會電申報轉省議會六十縣各公團均鑒本届議會糾劾官廳之案層見迭出因不能受官廳之保護竟爲暴行脅迫休會逖聽之下曷勝髮指倘此案無正當解决則眞正民意以後誰敢代伸來年選舉辦有何益致乞我父老昆弟姊妹羣起力爭張我民權敝縣選民暫停調查以俟解决並候明敎東海縣農會商會公叩銑 
世界路透電 
[國際聯盟會記事]  
十五日日内瓦電法代表維維愛尼今日於議會中討論新國加入聯盟時稱聯盟會所代表者悉爲德謨克拉西國家其政府係國民全體所舉出若專制國則非聯盟所歡迎過激主義尤爲可增之專制故須俟俄羅斯改爲民治國後始可許其入會至於德國則須具有依照會章第一條所規定之資格履行其國際義務然後方可入會云云南斐蘇西爾起稱法代表所言實所贊同尙望德國及早表示其履行國際義務之决心庶可早日入會 
　　十五日日内瓦電聯盟議會已一致投票贊成奥國加入聯盟獨澳洲未投票議會已舉出下列四國爲聯盟行政會明年非常駐會員（一）西班牙得三十五票（二）巴西得三十三票（三）比利時得二十四票（四）中國得二十一票 
　　十四日日内瓦電議會已一致採納組織國際法庭之議案案内附有須交各國政府批准之規定俟批准後法庭方可受理國際爭端當討論時中國代表顧維鈞贊成此案謂對於强迫裁判制極表同意因此制可伸公道之尊嚴於國際也 
　　十五日日内瓦電聯盟行政會依照議會之票决贊成設立永遠國際法庭之草案又通過設立國際借貸委員會之建議以便籌議國際借貸辦法庶窮國得獲其必要之財力 
[國際交通大會與海電]  
　　十四日華盛頓電國際交通大會關於德國海電線之最後處置迄未有何解决惟議定目前辦法仍暫保留至明年三月十五日爲止在此期限以前各有關係國之大使仍繼續磋商而特派代表則各回本國向其政府報告英意兩國當場承認此議日本經力勸之後亦表同意惟法國則迄未贊同如至三月十五日仍無解决則各國有自由行動權 
　　十五日紐約電國務院稱關於處置前德國海電線之辦法今已由各國一致贊成據此則法國似已署名於合同矣 
[德國解除軍備餘聞]  
　　十四日巴黎電諾勒特將軍告知德政府謂不能接受其關於解除軍備之解釋要求速發訓令於十二月十五日以前燬去違約保留之重砲十五尊 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[馬尼剌兵變]  
　　十五日馬尼剌電馬尼剌憲兵四十人今夜譁變攻擊警察殺死美人四名（一警長二警士一軍官）及菲列濱人四名（警士與平民各二）傷菲列濱人三名譁變者皆係菲列濱人除逃去五人外餘皆投降昨日美警士爲自衞計槍擊菲列濱憲兵一人此卽今晚憲兵譁變之原因 
[海參崴之造幣議案]  
　　十五日海參崴電赤塔與海參崴間之關係仍未融洽農黨議員仍主張至少停閉議會一月但其餘議員連新閣員與過激黨在内皆不贊成此議過激黨熊度改變因本省財政困難之故赤塔不許發行銀幣但海參崴爲勢所迫不能允從之因烏蘇里鐵路工人聲稱如不得十一月工資即將罷工也海參崴政府現擬急速通過｀變｀變｀變｀變｀變｀變｀變｀變｀變｀變｀變｀變｀變｀變｀變 
准造銀幣五百萬盧布之議案 
[罪魁脫逃之再牒]  
　　十五日北京電外交部最近致日使署之文言小徐脫逃事詞意堅强略謂若小徐等人按諸本國法律犯軍事與刑事之罪者能因包庇於日使署致爲國法所不及則無法之徒咸將以北京使署爲逋逃藪如是中國之内政與北京公安秩序之維持咸將受其大害想日使素尊重法律與公道者定不願有此也再公使在駐在國於執行其職務之際不應有何舉動致令駐在國之内政感受困難此係國際慣例想亦爲日使所深悉也徐樹錚爲主要罪魁竟能乘日使署之庇護脫逃於外此後苟有不良影響或爲國家維持公安秩序之阻力或爲國際商業之損害因徐樹錚在本國内或國外日本勢力範圍中所行之動作而發生者無非全由日使署予以庇護又不嚴令監視縱其脫逃所致故日本應負其責餘犯引渡之請求尙希考察並望對於十一月二十日外部公文中四條提議即予以圖滿答復云云 
[南方之關餘問題]  
　　十四日廣州電稅關當道承外交團之意旨不以關稅盈餘撥付西南新政府據中國通信社稱此間某數團體因關餘無着主張將西南通商口岸開放爲自由口岸謂西南旣不承認北京統一命令凡西南人民所繳納於稅關者自應發還否則惟有不繳關稅耳 
[日本近事記]  
　　十五日東京電陸軍省員對國際通信社稱陸軍省未接到上海所稱日兵在奉天省興京境内殺害韓人焚燬敎堂之報告日兵於十月十一月確曾在該處行動如調查之後所稱各節果屬事實則陸軍省必公佈詳情陸軍省現將飭司令調查此事云 
　　十五日東京電聞後藤男爵因原敬澀澤等一再請求巳允接東京巿長職 
國外要聞 
[德國特約通信（王光祈十月二十五日）]  
　　德國各黨之黨綢及其現狀 
　　記者於六月十二日之本報通信中曾將德國各黨内容略爲介紹使閱者腦中對於德國最近政黨派别稍有印象然後觀察德國政治始有條不紊惟德國係小政黨制度之國黨派林立主張複雜非若英美等大政黨制度之國只有兩大派别或主保守或主急進主張簡單能度明瞭使人一望即能判别故觀察德國政治實較他國爲難惟其難也故對於德國政黨之派别尤不可不詳細解剖此記者之所以有此次之通信也 
　　記者旣欲研究德國各黨之内容及其對於政治之主張故半年以來極力搜求此項材料德國有「東方與論」旬刋者係德人研究遠東情勢之機關報其主幹爲領歹博士ＤＲＬＩＮＤＥ從前上海之德華新報即爲彼所經營其社員如德烈士博士ＤＲＤＲＥＸＩＥＲ等皆曾久居中國對於遠東情形極　熟悉吾國年來之學潮政變該旬刋均有極詳細之紀載余等來此伊輩甚爲歡迎該社聞紀者負有通信任務常供給記者以極眞確之消息此次關於德國各黨之調查該社代爲採集材料不少凡數年以來各黨之重要宣言議院説無不搜羅殆盡故記者此篇所述各黨之主張無一字無來歷在新聞記者眼光觀之實爲不可多得之材料也 
　　欲研究德國各黨之現狀不可不先述德國各黨之沿革德國在歐戰前大黨有五（一）保守黨（二）自由黨（三）民主黨（四）中央黨（五）社會民主黨一九一六年社會民主黨之急進派脫離本黨而獨立號爲獨立社會民主黨最近獨立社會民主黨又國因對於俄事之主張不合裂爲左右二派此外表同情於俄國共産主義者又有所謂德意志共産黨計現在德國最大政黨有八　（一）德意志國性民黨（由保守黨改組） 
　（二）德意志國民黨（由自由黨改組） 
　（三）德意志民主黨（卽原有之民主黨） 
　（四）中央黨（即原有之央黨） 
　（五）社會民主黨（卽原有之社會民主黨） 
　（六）獨立社會民主黨右派（反對加入莫斯科會議者） 
　（七）獨立社會民主黨左派（贊成加入莫斯科會議者） 
　（八）德意志共産黨（完全表同情於俄國者） 
　　德國旣係多數政黨之國故其政治不如英美之一黨在位一黨在野贊成反對界限瞭然換言之德國政府不能由一黨包辦而須與其他友黨合辦而在野之反對黨爲數亦不止一個此數個之在野黨主張旣不相同故其反對政府之程度亦復略有差别因之政府得利用操縱於其間而在政府方面又因集合同床異夢之各黨於一堂施政方針亦嘗有不能一致之感此實爲多數政黨制度之弊雖然多數政黨制度亦自有其優點第一黨派旣多使各種思想均有平均發展之機會而不爲一二大黨所專制第二各黨旣互相牽掣無論政府黨與反對黨之主張均不至趨於極端嘗保有調和之餘地此其所長亦不可没 
　　現在德國政府係中央黨國民黨民主黨三黨所組織兹先述該三黨之黨綱及其政策由此可以推知現政府内政外交之方針當亦留心德國政局者所樂聞者 
　　（一）中央黨該黨係舊敎徒所組織主張各黨聯合組織政府而反對一黨包辦擁護威馬憲法贊成民主主義對於内政則主張打破中央顀權制只求軍政稅務交通司法四項統一其餘皆許各聯邦有自治之權宗敎與敎育須謀一致致對於外交宜使列强互相了解而不承認凡爾塞和約 
　　（二）國民黨該黨係各大業家所組織以君主國體爲最良國體惟此刻亦不反對共和所有一切舊制度舊風俗盡力保守反對一切産業社會化（即産業國有之意）反對罷工主張中央集權政敎不分 
　　（三）民主黨該黨係各大商人所組織主張中央集權與地方分權調和換言之德國亟須統一而各民族之特性亦有保存之必要反對一個階級專政無論貴族階級與勞動階級專政均在所反對贊成一部分生産機關社會化（即收歸國有之意）而反對一切生産機關皆社會化對於外交則反對凡爾塞和約贊成國際聯盟 
（未完） 
國内要聞 
[北京通信（梵）]  
　　記交通部八釐購車短期公債 
　　某系於下届選舉競爭頗有籌備各方面對之均異常注意究之該系人物是否果有此項計劃尙不得而知唯近日所傳八蓋購車公債説者亦謂其爲計盡黨費之一蓋此事如實行可得現欵五百八十餘萬元而訂購車輛僅須定洋一百二十萬也兹將此項公債章程草案及承募規訪錄如左「交通部八釐購車短期公債章程草案」（一）交通部因各鐵路添購車輛募集公債名曰交通部八釐購車公債（二）本公債總類北京通用現銀元六百萬元（三）借票分一萬元一千元一百元三種祗别號數概不記名（四）本公債利息爲年息八釐以每年六月三十日十二月三十一日爲發給利息之期（五）本公債除年息外並得享有攤分京漢鐵路盈餘百分之二之利益盈餘之數以京漢鐵路會計統計年報總平準表所表示未經支用之盈餘爲標準於每年十二月三十一付息之時分給上年盈餘（六）本公債之本息以此項債所購之車輛及京漢鐵路未經抵押之餘利爲擔保（七）此項公債按照票面每百元實收九十八元（八）本公債自民國十年起以三年爲期於每年十二月三十一日還本於期前十五日在北京執行抽籖按公債總額抽出三分之一卽合二百萬元至民國十二年十二月三十一日全數還淸（九）本公債發行及每届還本付息由交通部指定銀行經理之（十）凡購本公債者即自交到債欵之次日起計算利息（十一）凡分配此項債欵所購車輛之各鐵路均須按月提欵分存承募各銀行專充本公債還本付息之準備金（十二）此項公債票得爲銀行之保證準備金各鐵路人員繳納之特别保證金及轉運公司包工人押欵并得隨意買賣抵押及其他公務上擔保品之用其業經到期之本息票并得在國有各鐵路作現金使用（十三）經理此項債票之官吏人民對於此項債票如有損毁信用之行爲依照妨害内債信用懲罰令懲罰之（十四）每届抽籖還本之時由審計官會同財政部交通部長官監視一切（十五）本條例自公布日施行「附承募規則」（一）交通部得委託承募各銀行爲本公債經理機關（二）承募銀行經交通部委託後應將預定承募之數報告於交通部（三）承募銀行認定募欵後應向交通部領取空白預約券由該承募銀行自蓋戳記塡給購債人收執俟領到債票後再由該承募銀行憑券換給公債票前項預約券如有遺失或其他轇轕情事由該承募銀行負責處理之（四）承募銀行應將募入債欵於次日收入交通部賬上一面報告交通部（五）交通部對於承募銀行給予承募公債經手費其等差如左滿十萬元以上者給予千分之五（即票面額每百元給銀元五角）滿五十萬元以上者給予百分之一（卽票面額每百元給銀元一元滿一百萬元以上者給予百分之一五（即票面額每百元給銀元一元五角）（六）承募銀行包募公債給予經手費其等差如左滿十萬元以上者給予千分之七五（即票面額每百元給銀元七角五分）滿五十萬元以上者給予百分之一五（即票面額每百元給銀元一元五角）滿一百萬元以上者給予百分之二（卽票面額每百元給銀元二元）前項經手費該承募包募之欵全數交淸時由交通部算給之不得先自扣除（七）凡承募銀行承募滿五十萬元以上者包募在三十萬元以上者得分存還本付息之準備金其分存之數按募欵之多寡攤配（八）承募銀行應按照交通部所送各項表式塡送交通部查核（九）承募銀行對於本公債條例及其施行細則曁各項章程均應遵守（十）本現則如有未盡事宜得隨時增訂之 
[曹張等致唐劉聯電]  
　　法律外交和會三間題南北統一之磋議 
　　政府自宣布統一令後西南方面仍有未滿之點且極力主張重開上海和會聞曹張兩使聯合各省區軍民長官復於眞日致唐劉一電切實解釋兹覔得其致政府原文錄下接唐劉十月刪日通電係爲答覆北方各省區九月蒸電而發錕等爲促成統一起見當共同協商仍聯銜致唐劉一電文曰上月兩公刪日通電於本月魚日奉悉始知錕等九月蒸電於上月歌日方達南北暌隔文報稽遲至於如此則國計民生損失於暌隔稽遲者舍限愈以知大局統一之不可或緩也承示兩公於錕等蒸電所述各端加以推闡並未泥於成見故爲異同虚懷實心同深欽仰謹就尊電推闡之處公同研究反復商榷竊以爲法律問題重在精神尊重在法兩公之盛心亦錕等之夙願今奉明令依據舊法選舉國會法律之精神巳復事實之糾紛巳解從此南北一心共護大法奠定國家計無善於此者從前南北於新舊兩選舉法所主者異以致統一不能成大局不能定今旣尊重南方意見以舊法辦新選舉則根本未有糾歧若於一法之中又生異論迭推互辦各一是非治絲而棼解决何日尙祈兩公作平情之觀察爲一致之主張大局告安翹足可待至外交問題南北所注意者祗在軍事協定一端當時因我國宣戰以來共同防止德奥敵人而設今正提議取消是非母庸更論至於南北睽離以後他項國際條約借欵合同本無秘密性質自宜公諸與論至外交之勝利與否全待國内團結之力尙祈兩公先成内國之齊一共圖外交之進步南望雲天曷勝延佇至於滬上和會南方總代表係受命於軍政府現旣事實紛歧此後祗有意見之商榷不必更拘形式善後之事自宜使國人共見共聞卓見何似固錕等所願聞也以上所陳如蒙採納大局立定倘蒙詳以見敎實爲國家人民之幸謹佈腹心佇候明復曹錕張作霖王占元孫振家盧永祥沈金鑑陳光遠戚揚齊爕元齊耀琳田中玉趙倜張鳳台張文生聶憲瀋閻錫山陳樹藩劉鎭華李厚基鮑貴卿孫烈臣張廣建楊增新曹銳姜桂題張景惠蔡成勲馬福祥吳佩孚何豐林眞 
[北京各省區代表繼續請願]  
　　爲宜昌兵變問題 
　　北京各省區自治聯合會曁宜昌同郷會前日（十三日）特派代表朱和中屈德澤張煊等赴府請願總統允於昨日傳見各情業見昨報該代表等於昨日上午九時復齊集新華門候總統傳見至十時半電囑各代表入府總統卒以牙痛之故命吳笈孫秘長代見由宜昌代表黃恭輔屈得澤等先後述明宜昌兵變之詳情並要求中央派員查辦繼由各省區自治聯合會代表朱和中發言云此次宜昌兵變不但人民受害且因此惹起外交上重大交涉殃民辱國莫此爲甚此事不但非宜昌一地之問題且非湖北一省之問題故各省區自治聯合會特推和中等晋府向總統質問三事（一）連年兵禍不息武人只知擴充自己之兵隊中央日言裁兵到底有無此能力（二）湖北一省十餘日内兵禍在十次以上即與督軍距離咫尺之武昌南湖地方秩序且不能保則王占元無维持地方秩序之能力可知中央對此無維持秩序能力之督軍有無撤換或懲辦之權限（三）鄂人固然素來能服從中央命令然中央亦當明「撫我則后虗我則仇」之理如果長此漠視鄂民則鄂民勢不能不求援助於其他方面果不得已而出此實政府負鄂民非鄂民負政府也吳秘書乃簡單答覆（一）裁兵之事正在進行（二）中央之無能力亦不必諱言撤換或懲辦王占元一層勢難辦到（三）至説到鄂民與中央脫離關係一層諸君須知湘省爲力倡自治省份兵禍並不輕於鄂省鄂省縱與中央脫離關係未必即能免兵禍各代表認吳氏答覆之言爲不滿意大爲憤激吳答稱民國以民爲重諸君均係國家之主人翁無論發何言語均主人應説之話余必盡情轉達元首各代表遂忿忿而往國務院總理亦僅派院秘書許鍾潞接見各代表初不肯見許許向代表聲明余可代總理負責且余非官僚諸君勿以官僚待我請述來意各代表訴鄂省兵禍及請示辦法情形如前許遂一一答覆（一）裁兵之事中央心有餘而力不足（二）懲辦或撤換王占元之事中央當然無此能力蓋因撤一孫振家且禍及鄂民如撤王占元則鄂局更不知成何現象矣（三）説鄂民與中央脫離關係一層須知中央政府之招牌早經取消各省果能力　自治亦政府所願也云云各代表仍要求見總理並請示具體辦法（一）派知兵大員查辦宜昌兵變事（二）懲辦王占元許不得已限於明日（十六日）用書面答覆此昨日代表至府院請願之詳情也 
[豫學潮之京訊]  
　　昨日北京學生聯合會復開緊急會議推舉代表吳肇基劉琋陽見敎育當局首由陳秘書接見代表等謂今日須得總長親自答覆乃由范總長傅見代表等將河南軍警長官摧殘敎育蹂躪學生慘狀詳細報告次述此次河南學生受茶毒甚於去年天津而北京學生所以不似去年急烈者實因當此敎育刷新之際不忍令全國敎育根本動搖羣衆運動不願此時發現所以懇請總長一方面嚴令趙倜早日恢復敎育原狀一方面提出閣議懲辦趙倜之摧殘敎育如不允准北京學生惟有爲羣衆運動請府院罷斥趙倜范源濓答覆云余已去電請趙督省長警廳敎廳愛護學生並注意敎育經費早日恢復敎育原狀今日閣議總理致電趙督大意與余電相同總理私人亦去電囑趙氏早日恢復敎育原狀云云 
　　旅京河南自治促進社昨日下午開緊急會議討論趙倜毆打學生解散學校及鄭州問題河南學生代表敎職代表及鄭州代表均列席首由敎職員代表何日章徐旭生學生代表關俊卿報告河南學潮原委及現時慘狀全體議决三項辦法（一）去電趙倜請其懲辦軍警自向學生道歉後再引咎辭職否則實行加以驅逐（二）函告府院請罷斥趙倜（三）與學生聯合會協同召集河南旅京公民大會討論驅趙三條通過後討論鄭州問題鄭州代表李頴報告今日得見府院情形楊大宗報告得確實消息趙倜將與政府共謀改借美欵五百萬元隨即議决函知外交團略謂無論何國有與趙倜定約抵押鄭州者豫人誓不承認云云此案通過後遂散會 
　　日昨（十二日）下午四時半北京女學界聯合會假女高師開緊急會各校代表出席者約二十餘人首由主席孫桂丹請河南女學界代表劉孟章君報告河南情形畢主席提議援助河南學生案討論結果議决援助辦法四條（一）根據河南代表報告之情形派代表致書敎部請用公函質問豫督趙倜（二）快郵代電令豫督從速恢復河南學生之原狀（三）一方致函河南學生聯合會起訴一方致函切責河南商會（四）呈文國務總理及總統彈劾豫督趙倜 
[新銀團决定磋商借欵]  
　　十三日駐京新銀團各國公使在日使署會議討論新團情形並歡迎英公使艾斯敦回任艾氏陳述與美當軸關於新團之談話當時聽者非常注意會議結果即由各使草一照會致中政府略謂新銀團現已實行職務凡在新銀團範圍之内中政府如有以借欵相商者當即歡迎云云又據一消息謂該照會本可於昨日送達外部惟因某使提議再加一欵謂凡關於新銀團組織成立及借欵條件之公文均存在駐京四國銀團代表處預備中政府代表參觀此欵皆得其餘各公使之同意現正詢四國銀行代表是否贊成苟能得其同意則該照會當即行送致外交部又據一消息四國新銀團代表並未從紐約等方面接受關於新銀團之正式條件故四國公使提議隨時准人查看一層將不成問題聞前日下午駐京四國銀團由匯豐花旗中法實業正金等四銀行代表齊集交民巷滙豐銀行樓上開會討論將成立日期通告中國政府問題結果决定由滙豐起具通告書草案電呈倫敦總部核准後再行正式照會中政府查照又聞昨早財政總長周自齊答覆新團駐京代表略謂新團旣無壟斷財政要求地丁抵押之條件個人及全國人民俱爲欣幸云云新銀團駐京代表史蒂芬已於日前搭孟梯格　號郵船由横濱赴滬逗遛一二日卽行來京史氏來華此爲第二次第一次在五年前專爲游歷東方而來史氏爲律師而兼理財家對於公司法律研究甚深頗負時譽在縻爾根銀行辦事多年此次新銀團在紐約開會欲派一駐華代表即推史氏充任 
[飛機交涉未解决]  
　　某方面消息奉天保定扣去之飛機十二架其中兩架係維梅式餘均舊式因當初政府與英國維克公司訂定契約只准作爲商用不得用之於軍事載在合同第十二條英使兩次抗議均誌本報前星期英使又提第三次抗議而奉天保定誤認英使之抗議爲政府之一種作用仍不肯放行當時丁錦定出一個變通辦法答復英使擬卽以奉天保定爲飛機分站俾此項飛機不必運京英使答復謂奉天保定兩處殊無作飛機站之價值無論如何非運京不可政府以英使堅持之理由電告曹張並將歷次交涉之經過及中英會議紀錄咨令曹張曹張無奈乃於前星期六（十一）派參謀一員副官一員到京陳述由國務院派定外交秘書徐某外交部派定外交僉事關某會同曹張派來之兩專員訪英使當面交涉聞英使提出辦法兩條（一）奉天保定絶對不能設立分站但天津可設分站因原定京津飛行計畫天津即爲一點故奉天保定之飛機應即於本年内運至天津（二）如奉天保定無誠意將飛機運津則請奉天保定將應付英商之飛機欠價作一次交出此後英人卽不贊一詞由奉保自由處分等情聞曹張兩專員允於電告曹張兩使得復後再行奉告而退 
[否認中日新約之函電]  
　　日前上海字林西報登載投稿一篇謂政府最近私與日本訂立密約許與三項權利等語兹經政府致各省通電並函請外交部轉飭駐滬父涉員向該報嚴重交涉原文錄下（一）國務院致各省電各省巡閱使督軍省長鑒近聞上海字林西報載有來稿一件略稱政府與日本商訂廢止軍事協定另依新定密約予以三項權利等語滬上各報亦復轉譯登載所述另訂密約一節實屬毫無影響事關外交該報乃任意揑造淆亂是非顯有挑撥作用雖據載明來稿而該報率爲登載亦應負其責任已飭部轉行上海交涉員迅與字林報嚴重交涉務令即日更正並根查揑造來歷以憑究處誠恐滬報風行各處未免淆惑聽聞致各界不無悮會特將確情電達希即酌量曉示用釋羣疑院元印（一）國務院致外交部公函逕啓者近日上海字林報載一來稿云中日軍事協定近將取消另依照新密約之條件日本所得權利四端此約即須簽字等語查所述另訂密約一節毫無影響事關外交該報乃憑空揑造淆亂聽聞殊爲可詫相應杪錄該報函達貴部電飭上海特派交涉員迅與字林報嚴重交涉務令卽行更正一面將該稿來歷查明究辦其各華報所載此項新聞並應轉令一體更正是爲至要 
[京聞紀要]  
　　募集公債之會議最近政府方面關於再行募集内債問題已早有提議昨據政府方面確訊日昨財政部公債局及各部主管機關曾開會議一次係爲募集内債一千五百萬問題其擔保品係爲印花稅收入其時期擬在明春實行刻下正在分途着手規訂一切並聞此次募内債原因係因銀行團條件苛酷財政上亟待淸理非募内債不能解除一切難題其用途係分二項（一）還美國到期之烟酒借欵（二）其餘作爲解散各省軍隊之用又一消息云外交部九號開一會議公債局亦派人列席所討論者聞亦與此事有關 
　　日軍勦匪之慘狀日軍在延琿一帶藉詞剿匪自由行動聞奉天張巡閱使昨有文電抵京陳請嚴重交涉原文略云據哈埠張旅長學良眞日電稱駐哈日軍第三十五聯隊於灰日出發在一面坡遇馬賊韓匪結合大隊撲襲前來當即開槍迎擊匪勢不支向細鱗坡一帶潰散日軍跟追不及竟亂捕農民指爲匪黨且謂槍斃爲 
 
 
 

Page 7

 
 
不經濟用刀斬殺者百七十餘人割耳者六十餘人所取首級及耳包以報紙沿道持歸慘酷情形直無人道該地人民因無辜被禍紛紛來營哭訴懇請指示辦法等語除電覆切實勸慰並向日軍阻止外應請由部迅與日使嚴重交涉囑其轉飭各軍此後不得再捕良民指爲匪黨至此次受害人民應如何辦理之處並懇示遵又據吉省確電本月齊日接據諜報龍井村有馬賊百餘名在該地掠奪日軍已馳往剿辦等語當由延吉陶道尹飛調駐琿王營會同日軍騎兵隊相機迎擊詎王營切實偵查並非馬賊實係山東流民窮極走險隨卽阻回日軍並將流民全體拘解至延經陶道尹訊明屬實僅將其主謀張福麟等八名拘禁候辦下餘人數均發往各軍隊効力是役幸有王營同往否則多數窮民不免同膏血刃云云 
　　收復三湘之計畫公府確訊總統鑒於長岳兵變險象環生確有乘此時機聯絡林支宇收復三湘之意現特密電　湖巡閱使王古元囑其相機進行並有附帶條件兩項第一件係湘省若取消獨立實行北歸即命林支宇爲湖南省長譚延闤爲督軍第二件係凡湘省此次兵變善後由中央　朿並擔任發給各路軍隊欠餉又聞陳光遠文日電略稱本署周參謀長由湘回據稱此次湘變廖家棟李仲麟等實爲主動加以激烈分子由滬回湘主張援粤穩健派則主張力修内治拒李烈鈞假道竟見紛歧以索餉爲題迫趙去職旋趙所部省外軍隊開回省垣廖李以情勢見絀遂請趙於八日復職又據贛西方使眞電據探報趙確已續任長沙現狀較前稍好等情湘變猝發影響鄂贛實非淺鮮趙雖復職能否統率全湘尙屬疑問李烈鈞乘機竄擾尤應戒備此後湘况若何得報隨時電達 
　　廟街案謝罪消息據日人所辦共同通信消息云廟街事件刻小幡公使與外交當局仍在繼續交涉中近日此項交涉進行頗爲順利聞外交當局亦諒解日本要求之顚意故對於中央政府謝罪一欵似有容納之意不日外交部卽當有正式公文發表云云按廟街之事經雙方查明並非我軍艦之無理有何謝罪之可言我國當局恐未必如是也 
[廣州通信（平）]  
　　紙幣低折之恐慌 
　　自粤人治粤目的已達凡屬商民皆喁喁希望德意况禁賭之事可以實見益爲歡躍乃旬日以來忽令社會間動色相告者則中國銀行紙幣低折大有推倒之勢是也粤省現情財政竭蹶識與不識皆知其難日前與各行商揭借一百萬元聞將以開辦銀行未幾而廣東省銀行果開組蓋卽以所借之一百萬爲基本金此固人所共知而港中報紙反對粤政府者多謂粤將發行紙幣一千萬元空頭紙幣又將出現癸丑年之三成價格情形猶在自前聞者以其爲故意詆毁之言不甚深信迨前旬政府宣布桂系秉政時廣東省銀行所發之紙幣一律無效此布告出後人心驟然一驚俄而中國銀行紙幣卽由八成低至七成其猛落之速論者猶謂或由某系某會等之操縱金融欲藉以制粤政府之死命迨後查察似由粤政府别有政策不信任中國銀行而信任廣東省銀行也自廣東省銀行開幕而後此三四日間金融之恐慌已極中行紙幣由七成已跌至五成零矣各正式機關多宣布拒收紙幣專收銀毫領欵者又多請發銀毫不發紙幣傳聞財政廳亦已擬有文告將正式宣布由某日起凡屬納稅者均須納銀毫及廣東省銀行兌現券故此消息傳出八九號兩日驚擾最甚一日之間紙幣行巿起跌不同竟有跌至四成零者商場中人疾首蹙額此商會之呈文所由來也當此紙幣恐慌時而大受損傷者尤莫如敎育界各學校欠薪已重如高等師範僅發至三月中等學校僅發至五月小學僅發至七月欠薪四月是爲最少高師則欠至七八個月（京師敎育界欠薪四月即提議罷職吾粤實已倍之）當陳省長冋粤後學界　次請願請發欠薪忽有此紙幣低折機會於是財　乃各發三月然敎育界以低折太甚其中實在爲難力請搭放銀毫皆不能如命於是敎育中人不能不忍耐苦痛雖屬對折亦祗有領受其中有墊欵在前而無法償還者亦紙徒歎奈何而已總商會請維持紙幣呈文如下呈爲紙幣低折商民受害請速行廳實行維持出示布告以安人心而維巿面事竊據本城打銅等街銀業行元昌浩昌安信恕昌天祥永生全益中和德茂泰恒厚昌泰利信榮同德維興利亨等店數十家聯蓋圖章及各行商店紛紛具函報稱廣東中國銀行紙幣歷向荷官廳會同貴會維持全粤商民久已歌功頌德乃近月以來幣價漸不如前巿民生計頓受影響商等推求其故由於全省各下級徵收機關違背上官通令歧視紙幣所致夫中國銀行紙幣流通已久其實握有紙幣權者純在商塲商店與個人當買入之初無非爲預備完納稅項及簡便交易之用若政府維持則價格立高商場受益不淺若政府不予維持則人人痛苦立見呼號實無異將商民宣告死刑曩者非粤人治粤時代尙無歧視紙幣今粤人治粤應無有不設法維持之理在官廳政務倥偬究有未悉底藴會但剴切陳言爲我商民請命者厥在貴會諸公抑更有陳者中國銀行發行紙幣商等調查得原有基本金六百萬歷年已爲政府提用無存内中以前省長朱慶瀾借用驅逐龍軍善後費三百萬及民國三年收回元二年濫幣用去一百五十萬又民國四年東西北三江水災借用辦理災民急賑數十萬居其多數如此時紙幣不蒙維持則後之視今亦由今之視昔濫幣前車商等實爲寒心務乞貴會諸公爲我商民請命刻日轉達省長財政廳明令冋 
復原案立卽通行各徵收機關一律以紙幣照常收解不准稍有歧視一面函促中國銀行迅速照常營業以定人心而維大局大勝盼禱之至等情前來查中國銀行原係官商合辦發出大元毫洋各紙幣商場行用已久歷經官商合力　持上年曾由　財政廳長規定何項稅收爲大元紙幣何項應收毫洋紙幣通飭各徵收機關遵照辦理如敢抵拒勒收毫銀准卽指名呈究而敝總會亦協力勸導雖值時局紛紜一時未能籌備兌現基金其毫票價格亦常在九成左右大元紙幣有時超過那一五之價加貼元水信用久已照著全在官商合力維持今粤人收回自治大局已定而紙幣價格反覺日低金融恐慌人心震懼推原其故良由吾粤政府未經佈告表示維持敝會雖苦口勸解亦屬無濟現各縣錢糧及稅收機關以及房捐警費一切公家收入更且拒絶紙幣勒收銀毫卽征投各項雜捐章程亦有發明以毫銀爲本位是官廳先存歧視之心巿面將且廢而不用則中行發出數百萬元紙幣今已落在商場血本無歸誠如來函所謂無異將商民宣告死刑也憶前民國之初濫幣三十餘萬卒以五折收回商民奔走呼號咸受苦痛各行商店有因此倒閉輾轉牽累者有虧折過半債負纍纍者創鉅痛深至今未能復元談虎色變若再於粤人治粤之日遽將紙幣無端打銷則較前次五折收回爲害尤慘况值頻年災歉兵燹之餘滿目瘡痍何堪再遭茶毒即使不爲民生計而政府信用一失則省立銀行發行紙幣何以昭信於人敝會之愚殊未見其可也現經公同籌議僉以爲補救之法力求政府維持信用嚴飭各縣及各征收機關照案分别征收中行紙幣母得歧視勒收銀毫一面催促中國銀行迅速照常復業籌備開兌現金而敝總會亦勸導各行商店一律通用則價格無難逐漸復回官商交受利益如此一轉移問信用鞏固人心安定金融不致恐慌將來省立銀行發行紙幣必能一律流通裨益粤局良非淺鮮素仰省長廳長志切救民前此在任尙蒙力子維持今復歸來施政方針必更完善斷無陷民水火粫絶商民生計者也用敢痛切陳詞伏乞鈞座詳察俯念商塲痛苦迅賜維持立即令行財政廳刻日嚴飭各縣知事及征收稅餉機關照案分别征收中行大元紙及各毫票母得歧視勒收毫銀如敢抗違許商民指名呈　嚴究并祈出示佈告一律通用以維大局而定人心實叨德便廣東廣州總商會 
[請變攤募賑災公債爲包認電]  
　　北京督辦賑務處内務部財政部鑒中密豔電江電敬悉賑災勸募公債以貨稅附徵一成備付本息並責成財政廳商商同各銀行墊解災民待賑孔殷設法籌欵事非得已自應仰體痌瘝之意實力進行迭據各處商會來電請免加征各稅所紛紛請示節經電令各稅所諄勸商會勉力輸捐以維全局乃各業商反對甚烈本日寗滬蘇常通崇海泰等三十餘處會董代表商會來省面陳困難情形並因上海金鎊加高巿面銀根奇緊各業生意虧折進口貨物囤積不運陽曆年關將届各商無法周轉意在乘此加稅時期藉端生事上海爲商業薈萃之區一有動搖中外皆受影響各商董欲先事挽救故持請免加捐熟籌辦法以弭口實明日商會聯合會繼續在寗開會全體反對加征情詞必更堅决其勢洶洶驟難遏止上海等處來電各商竟停止運貨蘇省民智早開近日對於政府妄爲臆度動生欵阻且本年賑災上海各業商認捐及各團體社會助賑已數百萬元集資不謂不鉅並非否認賑捐若不量予轉睘深恐繳成反響别生意外問題辦事更多棘手且蘇省庫儲屢空奉攤公債正苦無從籌墊兹擬變通辦理將攤募債額六十餘萬元由該聯合會全數包認籌欵墊解一面就商界募捐即以募集之欵償還債項繳銷債票免再按貨加徵倘慮牽動全案可先聲明蘇省因附加賑捐徵欵稽時特由商　全數數認籌冀速集欵似較他省尤具熱心不　有所藉口是否有當乞示遵　齊耀琳嚴家熾蒸叩 
[杭州快信]  
　　財政廳昨通電各縣知事近　報解欵項異常疲滯金庫奇絀息借已達二百萬元陽曆年關將屆各機關請欵者絡繹而來應付無從萬分焦灼該知事職司經征　力顧大局共維現狀電到二日内迅將征存正雜各項及省稅罰金欵掃數報解金庫仍先電復倘有匿留查出從嚴懲處 
　　省敎育會昨開臨時評　會到會員十九人决定通電各省一致促成統一 
浙江體育協進會昨陳請省議會推廣省立公衆運動場共設四所以省城爲第一所寗波金華永嘉次之一切組織及開支均依照省會公衆運動場原案辦理經費由省稅支出待付大會公决 
　　蕭山臨浦米行德成泰　五家擬赴皖屬蕪湖採米九千石運紹接濟民食已由該鎭商會函致杭總商會轉請省署給發護照三十張俾憑採運 
湯壽潛昨卜葬于桐廬縣屬之西山麓麓送葬甚多 
省城有人發起杭州保墓會仿蘇省辦法籌備進行 
[南京快信]  
商會聯合會昨日下午二時開第四次大會蘇民生主席列席者三十二人第一案姜堰海安商會提議裁撤江北常關意見第二案南京緞業公所請議維持絲織原料保全機工生計案第三案贛榆商會關於裁釐加稅及附征振捐治運經費等案請大會提議減輕商人擔負案第四案姜堰商會提議取消現行商會法意見書第五案如臯商會提出關於修改　會法意見書均無討論表决合前案一併審查 
　　武進蠶業公會函省議會主張開放繭行並附送宣言書銅山農商敎育等會來電被禍情事請自决願爲後盾儀徵各公團來電議會被毁應依法律解决泰縣敎育會來電請移滬開會北京敎育會來電敎育實業爲國　已電請　府維持並祈極力主持北京農業學校大學促成會來函建議設立農業大學請鼎力援助甘肅省議會來電通告閉會日期 
　　省署牌示委正任如臯知事汪原渠署崑山知事 
齊耀琳委吳邦珍代理本署敎育科長財廳委袁光裕充開徐貨捐局長 
　　蘇常鎭守使朱熙通海鎭守使張仁奎徐州鎭守使陳調元第十九師師長楊春普水警廳長趙會鵬蘇州警廳長李明遠今晨均辭回防次 
外部電江寗交涉員温世珍調查客郵 
江蘇全省水利協會定二十二日開常年大會 
地方通信 
[蘇州]  
　　常熟之褒揚奬品常熟縣知事楊夢齡昨派委員來蘇赴蘇常道尹公署請領大批褒揚物品計褒揚人席翠英席增林徐希增司馬支氏汪　氏曾黃氏曹錢氏金鄧氏朱施氏楊唐氏周錢氏區額十一方紅綬錕章一座白綬銀章四座護書五件均已領到由該員齎冋常熟矣 
　　衆院選舉費減半支給吳縣知事公署接奉省署電令云本屆國會選舉係按照元年公布之選舉法辦理參院議員由省議會選出各縣只辦衆院選舉手續旣屬簡單經費當然減縮如選民資格與省會選民相同調查已有根據費用亦所需無幾投票　等項購費旣均由省會預算開列亦可一物兩用無須再行購辦且籌備進行均由省會事務所兼辦委員公費亦無須開支應行支用者祇册紙費當選人旅費及投票開票雜費爲數本屬無多值此民力凋蔽更應力從撙節未便稍涉冒濫所有各該縣辦理本屆衆院選舉用費應按照上届參衆兩院選舉實支經費數目減半動支不得超越即於十日内按數編造預算書分呈核奪母延 
　　商會爲賑災演劇蘇地各界因憫北省災民遍野作種種籌賑方法兩月以來收數頗鉅近悉蘇州總商會亦擬假座長春巷全浙會館會串崑劇三天自夏曆初九日起至十一日止入場券定每券一元收得之欵悉數充賑所有開支亦由會串諸人分擔不在賑欵項下動用 
　　上忙初限展期吳縣温知事以本年各鄉川畝間受蟲傷東橋黃埭一帶并有莠民藉口蟲災聚衆抗租發生絶大風潮以致業戸租務停滯櫃收亦大受影響常經電呈財政廳請將上忙初限展鍰一個月去後茲已接奉嚴廳長復電略稱新章忙漕開征限滿分别遞加較前已屬從寛本難再議變通姑念該縣蟲傷歉收又發生抗租風潮完賦因之疲滯所陳自屬實情應准將本年上忙初限展緩一月以示體恤惟續限内仍應縮除一月庶與法定期限相符云云温知事遂即繕發布告曉諭各業戸儘於十二月二十六日展限以前投櫃淸完如再逾限即行照章征愼勿觀望自誤 
吳興 
　　密委扮作土商之傳聞昨（十四）省垣忽有委冒到湖密查鴉片其起岸後因先自扮土商覓得魯國文佯稱桂土明日可到現託先行領抖魯某不知其計即導該委先至天寗寺前劉四桂家繼至玉皇殿前汪阿香宅及盛杏生等處共十餘家均無不燈火螢螢開門售吸其時魯尙未覺察與該委登日陞樓吸茶意在休息數刻再行領抖不料見該委到茶席上在身畔摸出小洋册一本内已列有烟戸數十家且載明地址毫釐無錯始知有異則事已無濟至晚間街坊議論業起該委亦即趁杭班小輪返省 
　　復查選民之浮報此次省議會初選調查選民數目有數處竟較上届增起一倍餘之多其間顯有浮報不實昨經吳督函請各自治員轉飭各郷鎭調查員重行詳查以重選政 
　　救火會之改組吳興三洽水龍會自經周鏡吾等發起另購洋龍後業已改定名稱爲東區洋龍救火會暫以館前長仁堂房屋爲辦公所及儲龍地點其原有三洽水龍水擔器具現議歸烟業陸集成管理至三洽洋龍會内應需救火器具現議决由洋龍發起人另行籌矬往申購置不日先開成立大會以便呈請縣知事立案保護 
　　鎭　江 
　　加稅助賑將實行北方各省災情奇重待賑孔殷現聞政府以各國已允附加關稅充北省賑災之用故特令總稅務司轉行沿江海各關稅務司於明年一月一號爲始决計實行加徵以一年爲期　鎭關梅稅務司已奉到此令矣 
　　委派警察見習員江蘇警務處長以南京警察傳習所　年畢業學員甚夥亟應擇優分發所屬各廳局所實地練習昨丹徒縣警察所奉到處令委王元爲該所見習員業已到鎭 
　　照料回籍華工法國郵船載回華工二百四十人内有百餘人籍隸揚鎭各地經丹徒縣張知事咨謂　局張局長通令各警察分所妥爲照料刻已資遺回里矣 
　　揚　州 
　　五師定期放假揚州第五師範學校長任孟閑現特通告各敎員定十八日舉放年假三星期並具文呈報敎廳備案 
　　提撥商團經費揚州商會近以商團經費支絀擬查照成案在警倧鋪捐項下提撥三成以資挹汪業具函縣署核奪俾便實行　　籌助災振近訊揚州各界對於捐助華北振欵非常𤍠心除鹽錢銀行組設北方籌振協會分頭捐募外有聖公會内之振災手工會棉衣助振會暨劉隴西等發起之書畫振濟會聞該會已售得現洋七十六元於十四日滙寄災區矣 
　　委調警察官江都佟知事現令楊家橋警察分駐所巡官劉端甫與善里巿巡官曹建甫對調警廳巡查顧光熹與司徒廟巡官程鵬對調同時又委王漢輔朱毓動等八人爲巡查 
來函 
[浙江公立圖書館函]  
　　逕啓者本月十二日貴報載西報述四庫全書之歷史一節内稱圓明園之一部爲英法聯軍於一八六○年十月十八日燒園時燬於火旋淸帝命再造三部分置揚州鎭江杭州三處後太平天國亂事起杭州之一部損失過半亂平杭紳丁松生氏搜集遺亡得三分之二其餘卒不可得一九一六年前杭州圖書館館長錢恂氏派員至北京補鈔散失之書因浙江省議會祗撥欵三千元不敷用事遂中輟云云查淸帝命再造三部分置揚州杭鎭江三處乃乾隆四十七年事英法聯軍燒圓明園則咸豐十年事距乾隆鈔書時將八十年矣杭州之一部據舊册所載凡三萬五千九百九十册總目簡目考證二百三十五册咸豐兵燹後丁氏先後收得九千六十册是搜集遺亡尙不及三分之一其餘皆丁氏搜訪補鈔計現存四庫全書合舊鈔補鈔凡三萬四千八百四十四册較原額僅缺一千一百四十六册總目簡目考證則俱已補齊矣錢氏領欵補鈔在民國四年即西曆一九一五年錢氏本寓北京非派員至京欵係四千元非三千元此欵本敝館購書費嗣經呈准移作補鈔四庫缺書之用每册估費十元適錢氏呈奉袁政府批准歸伊補鈔來浙籌欵巡按使屈映光氏送提此欵與之照原案每十元計算則四千元祗須補鈔四百册本非謂四千元可以鈔齊缺册書也西報所述略與事實不符自是傳聞之誤應　將此函賜登來函門爲荷浙江公立圖書館啓 
雜評一 
[粤省之中幣問題（默）]  
　　自主者表示脫離中央政府而已非將中央政府所辦之國家事業一切推翻之謂也其有所推翻者必有利於本省者也若廣東之中國銀行名爲國家銀行而實際上商股甚多於此而推翻之所受損失不在中央而在粤人也中國銀行發行之紙幣多流通在商民間於此而推翻之更不在中央而在粤之商民也故粤雖自主而此銀行之紙幣得以維持於不敝今忽一旦拒絶不用則價格之驟跌自不待言商民之恐慌亦在意中以吾思之粤當局果爲自主之故而不欲維持此中行紙幣乎則母乃徒務其名而太不兼顧商民之害抑爲發行省銀行新紙幣故而欲消滅此中行舊紙幣乎則政府在舊紙幣上之信用先失更無以鼓勵新紙幣之信用亦非計之得者况在此提倡民治主張民生主義聲中而絶不顧及民害絶不容納商民公意使巿面無端陷於紛擾粤當局亦將何以自解耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠亲聞 
[監視選舉團臨時幹事員會紀]  
　　昨日（十六）上午九時江蘇公民監視選舉團開臨時幹事員會公推袁希洛主席（一）報告本圑成立後各縣分圑之報告成立者爲崑山泰縣宜興吳江嘉定高郵等六縣來函報告正在組織者爲武進海門常熟東台靖江南通江都錫江陰丹徒奉賢江寗阜寗漣水太倉　十五縣（二）議决製磁質微章及團幟分發各分圑推俞抗瀾君撥定式樣後請黃警頑君代辦（三）補推顧蔭亭君爲本團幹事（四）報告安徽公民監視選舉圑派張耿宸君鶆圑接治以後兩省聯絡事宜附錄原函如下『敬啓者昨閱滬報欣讀貴團章宣言書及一切辦法艱苦卓絶福國利民敬佩無極吾皖歷届選政窳敗尤甚於他省事跡具在無可諱言同人等痛定思痛實爲寒心爰於冬日電誓各報實行籌備監視團以維選政惟組織伊始建設未完素仰貴圑毅力𤍠忱實爲民意監督之先導兹特公推敝會評議員張君耿宸代表到滬與貴團接洽一切務希賜以圭闎俾得遵循庶貴團道不孤行亦同人等伐柯不遠也敢佈腹心佇候明敎』云云（五）沈湘之君編纂選舉法規（所有選舉法訴訟法摘要及省會　會選舉施行細則等都包含在内）厚册已由中華書局代印發售并由本團加以白話序文中狄君武主稿（六）宣示期限已迫電促六十縣公民監視團趕緊調查有無弊病盡情舉發電文如下『江蘇六十縣公民及各縣公民監視選舉團均鑒各縣選民册大都定期宣示距截止期爲日無多究竟此中有無冒濫情弊據各縣紛紛函告實所難免目前根本辦法自以稽查選民册爲第一要着深望各縣巿郷公民在此宣示期間亟起監察澈底淸查倘果發見私弊立予提起訴訟揭破奸謀事機迫切迅即進行江蘇公民監視選舉團銑』 
[總商會宴送赴美絲業代表紀]  
上海總商會昨晚六時假座大東旅社宴送赴美絲業代表九人（丁汝霖畢侯徐錦榮張鶴卿吳申伯王明軒梅仲笙顧心之李登魁）與書記一人（裘昌運）陪賓爲沈聯芳楊信之徐可亭趙聘之黃搢臣王紹坡等與中西報界人士因總商會聶雲台會長以事未至遂由秦潤卿副會長主席主賓共約二十餘人餐畢主席起立致歡送辭並稱感陪賓惠臨末謂我國絲業不僅有關本業抑且影響全國深諸代表他日挈幸福以俱歸云云次丁汝霖代表起立致答先述感謝之意繼謂同人此行願邦人之助導顧當各盡心力以冀有得藉掦國光云云嗣由陪賓沈許夏三君次第演説沈君謂前淸光緖初年我國蠶絲輸出十分之七自用十分之三約五萬包及光緖八九年間則自用約二十五萬包適與日本現在每年輸出之數相同華絲安得不失敗故現欲急救當自『多现少留』與『出優絲留劣絲』始許夏二君均多勗勉之詞九時散宴 
[絲繭公所對於繭行問題呈文]  
請農部派員徵求商業意見規定永遠章程 
　　江浙皖絲廠繭業總公所總協理沈鏞黃晋紳呈江浙兩省長文云爲蘇浙土産絲繭綢緞關係金融命脤非由本商會同籌議徒滋淆亂而無辦法擬請會咨農商部請派幹員來南徵求商業意見規定永遠章程以維實業事竊查蘇浙兩省土絲廠絲蠶繭綢緞分爲四業即有四種貨物經營其間約法載明營業准其自由何况推廣出口土貨換易國外金錢補救國内窮困無論何國均無制止之理由民國三年四月四日奉江蘇齊巡按使召集寗蘇滬通四處商會總協理暨絲綢繭業代表在江寧納商會開會磋商旣久嗣由總所顧念絲綢兩業與絲廠繭商同屬國内商民且有絲商而營繭業即綢商未必不營絲廠一再勸導同業自行取締無非限制繭行爲綢商寛留餘地此取締條件第一條第一項自民國四年起每縣已設繭行五家以上者停給憑證俟五年期滿由巡按使體察情形核定飭遵第二項每縣繭行不及五家者除江寗句容溧水高淳吳縣吳江六縣另行專案限制外仍　給憑至五家爲止第四項未經開闢蠶桑各縣如設繭行以五家爲限第五項已設之繭行不得添設繭灶第二條第一項舊領行帖未經置灶者不再給憑第五項凡設繭行應令就地商號或同業兩家具結擔保並由絲繭總公所備文請領憑證各等語呈請江蘇巡按使咨准農商部批飭遵行各在案彼時蘇省已闢蠶桑之二十八縣繭商經營數十年尙無限止如無錫一縣多至二百餘家凡在五家以上均不得再行開設總所志在未闢蠶桑各縣竭力推廣自取締後甫及三年新闢至十三縣之廣連同舊闢者總計四十一縣駕於浙江之上詎料民國六年忽由省議會議决舊闢各縣均得加設繭行二成如武進縣境原有繭行一百餘家突然添增二十一家咨　省公署越日即行公布總所以新闢蠶桑均係諄勸商人投資辦理始初三年贈送桑身敎導栽種至四五等年贈送蠶種北方災情圖一 
敎導喂養一得蠶繭卽須開行收買所耗財力能否至第二届五年收歸尙不敢必何况未滿第一届五年之期遽行更變使總所失信於人使繭商從此裹足疊次電陳奉批不准自此新闢各縣輙然停止迄今多年仍以十三縣爲限倘能守定原案恐全省七十餘縣今已普及似此破壞令人寒心最可惜者新闢之十三縣不敢多發蠶種桑秧幾同廢止此民國三年會議以後業經開闢而由省公署公布更變致遭停頓之實在原委也近見報章蘇省省議會爲開放繭行一案受機業攻擊不知提議者議員何人開放者係何宗旨伏思省議會爲全省人民代表機關提議開放繭行似應徵求意見體察商情方符代表之實總所爲蘇浙皖絲廠繭業組合之團體不聞各内地繭業分所報告轉據各繭商建言開放突由議員提出議决實與民國六年添設繭行二成辦法相似夫繭業公所有維護繭業之責而營業之更變爲本業所未知殊堪詫異蓋繭業深知蘇浙兩省未闢蠶桑之縣甚多徐圖發展作根本之解决奚必與國内綢商博此朝夕之利方今强鄰環伺正慮出口不敵進口甚鉅深願廠絲供國内綢機之用綢緞改良分銷國外不願國内行銷綢緞較諸二十年前加增五倍之多蘇浙機匠數萬人與絲廠女工十餘萬人均應互相兼顧對外佔勝固足以自豪對内猜忌適足以自殺總所處心積慮惟有將蘇浙兩省已設繭行各縣不得再行添設未有蠶桑各縣趕緊開闢謹爲我鈞座詳細陳之查浙省分編七十六縣已開闢者二十八縣未開闢者四十八縣蘇省分編七十五縣已開闢者四十一縣未開闢者三十四縣内有江寗等六縣專案限制不准開設繭行其實高淳溧水句容三縣并無蠶桑何必封禁似應歸入開闢之列則蘇省應開闢者三十一縣兩省統計七十九縣反比已開闢者甚多詎土地氣候不宜實郷民不知繅絲未敢輕於投試凡開闢一縣地方先送桑秧苦心敎導待其成林始可發給蠶種予以喂養之法旣産蠶繭不能不設行收買由每年十數擔至數十擔繼而至數百擔非届十年收足六百擔烘成乾繭二百擔不能保其成本此十年間有虧無盈祗能以每縣五家爲限應再予以五年之專利庶可彌補以前之虧自十六年起每届五年添設繭行五家則三十年間每縣可設繭行二十家以每家乾繭二百擔每擔值銀一百二十一兩計算七十九縣年産乾繭三萬一千百擔值銀三千八百萬兩合洋五千三百餘萬元其巳闢之七十二縣尙不在内如能兩省全境盡産絲繭不但供綢機之用母虞缺乏且能爭回國外金錢何可計算蘇浙如能開此風氣則鄰省無不仿效中國富强或基於此浙省機匠本年四月間亦經集合一千餘人請求齊前省長取締繭行不得開放擬請鈞座會同咨請農商部遴派幹員南下召集兩省土絲廠絲蠶繭綢緞四業商人會同籌議妥善章程呈請鈞座咨送省議會秉公議决公布施行永杜爭端而維實業再繭商鑒於民國四年成案不待期滿遽行更變日後投資開闢難免不遲回觀望將來應如何嚴重取締鞏固人心尙祈鑒察俯賜維持實爲公便謹呈江蘇省長浙江省長 
[上海本年第三季貿易概况]  
　　上海本年第三季貿易報告海關業已印行計本季各項進口貨及出口貨莫不發達較之前季及去年同時增加甚巨進出口之詳情如下 
　　進口本季各種進口貨數額較之去年同季莫不增加而本年之中尤以本季爲最盛其中染料木材機器火油四項尤爲發達染料一項本季進口較前季增加一百萬兩（海關銀兩下仿此）之上自元月起進口總數達二百八十八萬九千四百九十七兩較之去年三季合計增加二百二十四萬七千四百八十七兩蓋已達戰前之數矣木料輸入增加亦巨其中硬木較去年同季增二百萬尺軟木增九百萬尺九月合計進口總數計硬木二千七百萬尺（較去年九月合計增三百萬尺）軟木五千七百萬尺（較去年三季增一千萬尺）機器進口木季計二百九十萬零六千一百六十兩（估值）較去年同季增一百六十三萬四千二百八十七兩三季合計六百八十八萬六千三百五十兩較去年三季總數增五百七十三萬七千九百二十六兩美國火油進口亦增計本季有三百零二萬八千一百六十五兩（前季僅五十九萬六千一百三十兩）九月合計一千一百三十三萬七千一百八十二加侖較去約增加三百餘萬加侖惟洋傘一項本季輸入暴減九月份中僅五千一百零七柄云 
　　出口本季各種出口貨亦甚興旺其中生料尤以鮮蛋鹹蛋熟皮花生猪腸五項增加爲最巨本季出口生蛋計一萬三千六百五十萬枚較去年同季增五千六百萬枚較民國七年同季增加一萬零九百五十餘萬枚鹹蛋出口年就發達計每年不下增加百餘萬枚本季出口三百五十二萬六千餘枚熟皮較之去年同時約增一倍花生出口三季總數計五十四萬四千三百八十九擔較去年同時增九萬餘擔其餘出口貨若油荳等　近三年來雖未見增亦未見減　皮菜子菜餅牛油奪亦季出口　額大緘且聞　　銷路疲滯雖滙價再　一時亦恐雞望　興旺也製造品中竹帚磁器火柴肥皂草蓆土布等增加亦巨三季中竹帚輸出總數計一百八十六萬三千七百餘柄較去年增七十六萬餘柄磁器今年三季中出口總數計二十四萬零七百三十包較去年同時增十萬零一千四百餘包火柴出口較去年約增七萬羅其中輸往國外者如菲律濱等略增而内地諸埠之需要則較減草蓆三季合計出口五十九萬九千六百五十一條較去年增二十五萬零四百餘條 
[縣商會歡迎新會長紀]  
上海縣商會昨日（十六日）下午二時開會歡迎新會長會董到全體新舊會董曁各會員並各業代表等百餘人首由各會董歡迎新正會長姚紫若副會長姚慕蓮正式就職繼由前會長顧馨一將經過情形及收支賬略當場報告後即行移交末由新會長將上海稅務總公所函請加征附稅辦理情形宣布畢旋將明年一月一日實行北方災情圖二 
加徵印花稅及所得稅等問題之函件報告畢卽由全體各業代表一致起立反對加貼印花稅應由會函陳商業困難情形請印花稅上海辦事處處長據情轉詳務請收回成命以挽商艱云云公同討論良久卽行散會 
[各路商界總聯合會董事會紀]  
　　上海各路商界總聯合會昨晚七時開二届第四次董事會議到會二十人公推呂靜齋主席宋誠彰紀錄首由陸祺生報告前次施米淸單次王肇成提議禁止糧食出口問題並説明辦法主張邀請各團體集議組織糧食調查會宋誠彰謂如果邀及各團體共同組織恐奸商混入其間多有不便本席主張本總聯合會組織禁米出口辦法（一）以通告各地方官廳請其嚴行禁止食糧出口（一）以派員從暗地調查着手多數附議付表决通過又俞國珍謂本會原有調查科設立惟禁米一案關係重大且範圍甚廣决非幾位調查員所能辦理擬全體董事共任調查之責以各科主任專任接洽事宜衆贊成又提議閱昨日報載閘北某某號組織聯合販米團運米轉至浦口有四五萬石已被扣留現帶巨欵逕往該處運動云云本會應派員審查明白嚴重交涉衆亦贊成陸祺生提議通告各分會職會員隨時調查協辦進行主席付表决通過陸君又主張公推起草員三人當推呂靜齋俞國珍宋誠彰爲起草員旋由主席報告各科公舉主任選舉單結果文牘科主任周之瑛交際科主任鄭鷓鴣庶務科主任陸祺生調查科主任張炳臣敎育科主任邵仲輝商務科主任俞國珍馮志卿謂各科主任業經推定惟會計科自大會公舉二人本席推鄔志豪君爲正主任鄙人雖經大會中公舉願附鄔君之後襄助爲理馮志卿又提議取締支票問題因時至十二句鐘僉謂以作留案俟下次開會再行詳細討論遂散會 
[防禦花柳病會員抵滬後消息]  
　　英國防禦花柳病會東方委員團到滬後前晚在育才學校開第一次集會中工部局總董主席報告一切繼由團員哈拉媾醫士與羅爾孚夫人相繼演説皆痛言花柳病遺害之大前日午前美國女子俱樂部在卡爾登飯店歡迎羅爾孚夫人昨日午後在九江路二十一號敎堂開敎育會議請上海中西敎會與公私團體所辦之學校敎員來會與議同時又在上海醫院開藥學會議請上海醫界中人來會與議 
[軍署查究過激傳單]  
　　松滬護軍使署近據稽查員報告查得滬城南巿閘北等處每至薄暮有人沿途分發傳單傳播過激思想特令飭淞滬警察廳長於前日通令所屬各區署外勤長警並巡邏警士無論晝夜如遇見有分發上項及類似傳單之人務須格外注意拘廳研訊仰各一體遵照 
[逃犯獲案候訊]  
　　行使大小僞幣之王金福陸明園二犯奉諭送監執行中途逃去王金福一犯嗣在吳淞緝獲略情已誌昨報兹悉吳鎭淞滬警察六區警署將檢廳楊警長寄押之王金福改名汪桂寶備文飭警用小輪押解閘北司法科研訊時檢廳已派警投案聲請引渡問官准之飭將王交來警帶回檢廳昨經魏檢察官先期飭警將陸明園由監提回於午後提王至庭命陸證明確是王犯問官略詰之下以王金福脫逃罪又當成立判令釘鐐收押候起訴審廳訊明判决陸着仍送回監獄執行 
[勒銷控案提起公訴]  
　　李淸鍔在上海地審廳訴孟根生虧欠貨欵一案曾奉訊明判决孟交米行司賬沈志高保出措繳銀兩嗣因延不履行又奉諭將孟提案收押候示由審判廳書記官羅以鹿央錄事趙德謨代表偕同承發吏姜士明將李淸鍔約至仝羽春茶樓勒令和解銷案否則與你無益等語李不服到廳據情狀訴奉戚審廳長將羅趙姜三人咨送地檢廳訊核在案兹悉此案業奉檢廳預審明白提起公訴審判廳昨日午後奉諭飭傳案中一切人證定於次日來廳以便提同在押之羅趙姜及孟根生開始刑庭預審云 
[上海婦女會開會紀]  
　　上海婦女會於前日下午四時假座大東旅社開會到會者有王正廷夫人黃佐庭夫人史鳳苞女士石美玉醫生石斐碧醫生徐婉珊女士王英華女士等五十餘人先由臨時會長朱胡彬夏女士報告該會之由來後將草章按條宣讀經衆通過本擬選舉正式各職員後因時晚不及惟以美國銀行團來滬有期故當時即推舉二十人爲籌備歡迎委員會兹將各委員姓名誌下委員會會長長融之夫人會員蕭智吉夫人李夫人梅華銓夫人梅夫人盧夫人吳玉芳女士湯藹琳女士楊錫珍女士陳景韓夫人孫邦堯女士又臨時各職員如會長朱庭祺夫人副會長顧蔭亭夫人李觀森夫人會計黃佐庭夫人英文書記王瑞嫻女士中文書記程婉珍女士社會服務部長沈均女士兒童敎育部長黃任之夫人美術敎育部長宋美林女士 
[女靑年會社會服務員開會中紀]  
　　昨晨十時半女靑年會社會服務委員會在崑山路十一號半女靑年會會所開會到者除本委員會各員外尙有會員委員會與董 
事理事部諸人先由主席陳景韓夫人宣佈開會次請黃佐庭夫人禱告後即提議賑災事項僉以災民日處於無衣食之境本會同人亟應先組委員會負責籌劃賑災進行方法當舉定胡宣明夫人爲賑災委員會會長此委員會之方針擬請女靑年會會員或非會員凡𤍠心服務之女子共同襄助收集舊衣或製新衣由本　　　　　　　　　　 
埠靑年會寄至天津女靑年會中蓋津埠女靑年會邇來於賑災事頗爲出力且有幹事數人專辦斯事也後因無他事於午時十二點鐘散會 
　　今日午後四時女靑年會社會服務研究會敦請藍監督在崑山路十一號半女靑年會會所演講北方災情未講之先將有影燈各界女子盍往觀聽 
[聖瑪利亞女校籌募寒衣助賑]  
　　聖瑪利亞女校刻因北省天氣嚴寒災民衣不蔽體幸免餓死亦必凍斃爰發起寒衣助振該校全體學生除向家屬親友勸助外并力懇親友轉向故舊夥友等勸説踴躍捐輸冀積少成多將所收集之舊衣盡數運往災區其振務會所設於前德國總會内無論何人捐助之衣件呆逕送該會云 
[上海學生會游藝會今晚開幕]  
上海學生聯合會假新世界北部開急振游藝大會三天已屢誌前報今日已届開始之第一日一切佈置業已完備准於四時開幕門口有門票出售中西茶點及中西菜俱備價目不加場中軍樂有貧兒院等四五起救命船（爲花旗烟公司包去）救命塔仍 
舊所有小亭歸英美南洋花旗諸烟草公司售烟（所入助振）精武體育會及各校拳術在塲中表演提燈會於十一時舉行一次其室内游藝另節目單常場發售此次自由廳及大劇塲兩　臺上均飾以五色電燈自由廳戲臺且爲之放大三分之二女校跳舞時更須以旋轉五彩電光爲點繆云 
　　附錄今日節目大劇塲方面五時至七時爲南洋路　之新劇「慈善之果」上海體育專門學校電棍愛國女校跳舞七時至八時南洋公學小學童子軍新劇」「雪玟瑰」八時至十時滬江大學新劇「災民淚」十時至十二時愛國女學「火棍」澄衷中學「鬼話連篇」 
自由廳方面爲該會義務小學「疊羅漢」滬江大學「西樂」「廣東音樂」愛國女學「滑舞」楊委玖女士「鋼琴」民生女學「跳舞」唐學詠君「鋼琴」女子體操學校「雙簧」「跳舞」精武女子部技擊滬江大學「滑稽」 
[北方工振協會查振消息]  
臨漳之部 
　　北方工振協會查振員高硯耘續函報告云十一月十一日由彰德抵磁州站臨漳離磁站四十五里抵臨大道以是爲最近而最穩在申時聞須經宜溝者誤也三時由磁州赴臨縣知事林少街君派衞兵二十彭紳吉菴派騾車七輛候迎八時抵臨城寓災民救濟會古鄴書院舊址也十二日檢閱戸册規畫地圖接洽官紳紳士以彭吉菴負碩望年七十餘頗精幹臨漳事無鉅細仗其左右即各處股匪亦惟彭老太爺言是聽林知事署任方二月似省委來善後者亦面面周到云十三日臨漳有四百五十餘村村有村正副本日召集村正副八百餘人會同官紳諭以謂查貧苦須精密切實毋使遺濫攝影而散十四日統計調查員村正呈縣之戸口册所載計東南西北四區共四十保四百五一村極貧戸二萬六千零五十一次貧戸八千零五十七極貧大口十萬零五千五百四十八口極貧小口四萬五千六百口次貧大口四萬六千四百六十一口次貧小口二萬零五百五十二口總計二十一萬八千一百六十一口是日邀集各區區長社長報告查賑辦法并諭以此次乃係急振爲將來工賑張本務須愼之又愼區長者一區中之最高人物社長者各區中守望相助之機關長也其下即村正村副此種職制似乎脈絡貫通矣豈知不然程度使然也十五日共同勘查東區之七里營村杜城營村及南羊羔村暫不分組便公定視察標準也縣知事外有杜營長步梁所派騎隊步隊四十人隨護按查賑慣例大都輕車簡從不動聲色者顧在臨地則不可十六日分組查勘漳潮村災民荒苦程度達十分之八九西羊羔村戸較多荒苦達十分之六七崗陵村荒苦約十分之八查至張百鶴村村正副反將次貧攙混暫時停查蓋救死不救貧爲急賑宗旨故須先放極貧戸口旣列次貧例不查也晚同宿南羊羔村朱社長家十七日二組分查張羊羔村李羊羔村袁羊羔村温羊羔村劉羊羔村王羊羔村史家莊村袁羊羔村僅四戸無衣無無屋苦達極點王羊羔及史家莊均大村大村均不甚苦又查南羊羔村杜油坊村馬荒村劉百鶴村荒苦在十之六七晚宿馬荒村之耶穌堂（未完） 
 
 
 

Page 11

 
 
 [P國民大會策進會歡迎會預紀 
　　國民大會策進會通告評幹員及會員云謹啓者本會出發代表曹幕管朱定一二君於十五晚九時回申現定本星期六即十二月十八日午後五時即在本會事務所特開全體歡迎會并請曹朱二君報告經過情形務請台駕准時蒞會勿遲至要特此布達不勝鵠盼之至再本星期日幹事會休會一次 
[五團體假地開會之函復]  
　　縣商會前接民國路商業聯合會等五團體來函因爲反對印花稅加增四倍所得稅繼之實行等問題擬先聯絡南巿各團體各公所等假該會開聯席會議等情到會後因該會適值新舊會長交替未及答復現查來函内各團體未具代表姓氏故已由會函復該團體請即開明代表姓名來會再行核復 
[勸業銀行開幕紀]  
　　上海勸業銀行昨晨丸時開始營業一時賀客齊集商界如朱葆三聶雲台秦潤卿諸君及各銀行錢業主任各幫各業領袖約七百餘人咸往道賀政界如何護軍使許交涉員徐警察廳長沈知事均先後蒞止而兵工廠謝廠長爲靳翼卿總理代表海關姚監督爲財政總次長代表王道尹爲農商總長曁江蘇省長代表亦次第到行致頌之辭當由董事處洽卿行長張詠霓分致答詞誌謝此外徐總統贈匾額一方曰豐財和衆黎前總統贈匾曰興實殖財靳總理亦贈匾曰雍容解阜均先期派員送交該行懸掛昨日自上午丸時起午後四時止共計存戸有三百三十六戸計五百三十六萬八千主百餘元而放出錢莊同行之欵計四百五十餘萬云 
[外洋輪船進出口行程]  
昌興公司俄皇后號由小呂宋香港開來定於明日（十八）下午二點三十分抵吳淞接客小火輪是日下午五點鐘到新關碼頭該輪翌日即須開往温古武送客小火輪准十九號（星期）正午十二點鐘由新關碼頭開往吳淞渡登該輪又意國輪船公司向在中國駛行者祗有波斯攝本亨格蘭亞菲利加批蘆斯那等五艘今自自立公司之後又加入新輪一艘即名的里雅斯得ＴＲＩＳＥＴＥ聞載重有六千噸該輪須在一月下旬方始開行來華云又該公司攝本號郵船自十月中旬從的里雅斯得出發後原定本月之十五號可到上海現因途中耽　臨時展緩五日大約須下星期日到滬又怡和洋行經理美滿公司之羅馬號前日由小呂宋還滬後本定本月二十號開往美國紐約現因出口貨一時不及裝齊展緩一星期已改爲二十六號出發又有太古經理藍烟囱公司之阿加配亞號此次開往德國已於昨日離滬在申裝出之貨共有二千百餘　其中以芝蔴麵粉爲最多 
[國内輪船進出口貨之調查]  
　　進口貨（烟津）太古公司之順天輪船昨日下午由天津煙台來申運來皮貨三十七件花生二百五十件花生仁六十包精鹽二千六百八十八包洋灰五百桶棉花二百五十包府綢四十一件紗頭一百八十件粉絲八十件西瓜子十五包洋燭五十一箱水菓一百三十六　洋參二十一件絲頭六件棗子一百四十二包杏仁二十二包羚羊角四箱冬菇二十一件金子一箱猪鬃二件地毯二件雜貨六十七件（長江）太古公司之安慶輪船昨自長江各埠裝來白米小麥黃荳三千五百四十二包紙頭二千零十八件皮油五百六十一桶桐油五百十桶苧蔴一千零十一件土酒九十壜猪油四百四十桶棕片五十件礦砂五百六十件白果五十四包麫粉五百袋生漆二十桶毛茶二百十八簍烟梗三十六件紅茶三十簍燕窩兩件烟葉四百八十一件綢緞十七件銀角子一箱雜貨五百六十一件（港粤）招商局之廣利輪船昨自香港廣東裝來點銅錫九百五十塊白糖八百三十六包牛皮一百二十件靛精二十四桶草包糖四百三十五包　香蘇木八百八十七件拷皮一千四百六十五件沙籐四百五十五件烟葉一百七十件羊皮八十件燕窩八件銀子五箱洋參兩箱洋布五件綢貨二十一件桂圓荔枝乾五百五十五箱蔴袋七十二件雜貨一千一百十四件 
　　出口貨（烟津）昨日太古公司之通州輪開往天津嵗海衞在申裝出之貨計有麫粉一萬七千二百八十包紙頭二百零五件橘子一百五十擔茶油八十桶土酒一百八十壜竹頭三百四十件茶末七十簍冬笋五十件洋布九百五十五件磁器七件洋釘五十六桶馬口鐵一百四十箱平白鐵板二十六件藥材十二件魚翅笋七件線襪八箱雜貨四百十件（寗波）招商局之江天輪船昨往寗波裝去之貨計有靑蔴二百八十一件皮油七十八桶鐵器二百六十五擔洋布八十三件白糖一百九十三包花衣一百二十件白米二百包蚶子九十一件餘悉爲零星雜貨（長江）昨日招商局之江裕輪在上海裝赴漢口貨中有洋布五百零一件白糖擅香雜貨五百七十四件裝赴九江貨中有香烟肥皂洋釘　雜貨二百零三件洋布二百零四件運往安慶者有紫銅三千四百三十四塊白糖雜貨一千四百零七件洋布三十二件裝至大通有有雜貨四十一件白糖三百三十七包裝往蕪湖有洋布二百零一件南京亦有洋布二十六件鎭江洋布六十九件總共出口貨有七千四百五十六件 
[友華銀行銀巿報告]  
　　中美新聞社譯友華銀行十六日報告云昨日倫敦銀價當地及遠期各漲一先令又四分之二紐約價漲至六六倫敦紐約滙價三四八半此間開盤價金鎊四先令半金圓七三巿况終日堅定午後定價皆跌巿况較鬆動最低時金鎊四先令二便士半金圓七四倫敦銀價之漲由於印度與中國之購進紐約倫敦巿况均穩固 
[統一度量衡之先聲]  
　　本埠行政機關近接農商部訓令略謂本部鑑於全國行用之度量衡器具彼此各異對於國課與貿易關係頗重是以决計着手切實整頓以期統一兹訂定辦法四項令行遵照（一）於各省實業廳下附設度量衡製造局官督商辦（二）限期廢除舊有權度先從牙行商店入手（三）各地牙行商店從舊有權度廢止日始一律行用度量衡製造局所出之權度（四）重行嚴定取締舊有權度及懲罰條例除通令各地方官注意推行外並令知實業廳關於是項整理權度迅行遵辦外爲此令仰各機關遵照辦理云 
[浦東電氣公司定期送電]  
　　浦東電氣公司在張家浜口設廠裝已歷年餘現已將各項機件逐一試騐準確廠内燈光早經明亮綫路工程亦已陸續告竣日内正向各用戸結算裝費聞將依繳欵之先後爲接火之次序定於陽曆本月二十一日起實行送電放光云 
[僱用捕房華捕看門之新章]  
　　工部局昨佈告僱用捕房所管轄之華捕看門者略謂爲便於管理起見此項看門華捕之工資每月由工部局直接發給工部局每人每月收管理費兩元此項華捕工資分十七元（每日服役十二小時）十四元（每日服役八小時）兩種届期由工部局收捐房明單向僱主收取此項新章於一九二一年一月一日起實行如需制服可由捕房供給照章給價凡關於看門華捕之事件可向戈登路捕房詢問或發電話致西八八二號接洽亦可 
[兩路特别快車加價之更改]  
滬寧滬杭甬鐵路特别快車加價票原定五十英里以下者加五分五十英里以上者加一角又夜車臥床頭等票每夜加洋二元現自十年一月一日起規定特别快車加價票凡在一百英里以下者一律加一角五分而臥床則頭等者加洋三元二等者加洋二元昨經該兩路車務總管分别通告兩路各站遵照更改準期實行云 
[水警隊呈復檢查煙土之經過（續）]  
　　竊思該公司之申常班各輪夾帶烟土破獲已不止一次當此烟禁森嚴該巡官等奉公檢查亦執行職務以内之事且所帶烟土等物業經在該輪中搜獲爲四區第四分駐所署員李得貴所目擊該輪之私運禁物已無可諱飾乃猶亂鳴警笛開足快輪並將辦公之船拖帶而去可見該輪所帶之土當日實不止查獲之數以故急於圖遁其恃掛洋商旗號公然玩法若不澈底根究警務之日後困艱猶末也如烟禁何如國體何爲此據情呈報伏乞區長鑒察俯賜呈請廳長轉咨交涉員照會江海關勒令上海意華通利輪船公司將　　　　速即送還原處照章罰辦並着令該公司交出販土之人　　法庭懲治否則該公司有包運烟土之嫌疑應負刑法上之責任不能以掛有洋旗而稍從寛假也是否有當仍候指令祗遵云云（完） 
[水警又查獲烟土]  
　　水警第三隊派駐北新涇之冬防游巡巡官穆士麟李竟成周金標等前晚八時餘在經過防汎之泰束輪船公司申常班永利等六拖船内查有舊報紙包裹靑灰色花緞銀鼠皮袍内夾入烟土一塊計重四兩五錢又豫成牌號銅盒烟九盒計重四兩五錢當搜查時該輪服房陳永貴不服抵抗該巡官事關私運禁物即將煙土及該　房陳永貴一名一併拘獲送由第三隊昨已轉送上海地方檢察廳請辦矣 
[縣敎育行政人員談話會紀]  
　　上海縣敎育行政人員昨日午後一時齊集勸學所開第二十八次談話會與會者有李頌唐朱望之陳采苞汪季英楊聘漁胡少亢等八人由李頌唐主席議决案如下一件議催各區速交編入敎育狀况稿議决就未曾交到各區具函催促應於陽曆年内交齊以便彙編一件議未經檢定各敎員如何處理議决辦法（一）就實際上能勝任者令補習國語及敎育等科試騐及格後再行設法呈請准充小學敎員（二）各區中不及格的助敎員應一律辭退以符定章並可節省經費議畢散會已將四　矣 
[注音字母傳習所續開二班]  
　　法租界貝勒路仁和里六號民生女校内附設注音字母傳習所第 
一期成績甚佳第一期未畢業時報名促請繼續傳習者已爲數不少所以即行續開二班以廣造就聞該所此次專開師範班擬造成傳播注音字母之人才云 
[昨日比賽足球兩則]  
　　昨日南洋與約翰在梵王渡約翰操場比賽足球結果爲一與一之比兹决定下星期三（二十二日）在麥根路鐵操場作最後决賽云 
　　昨日（星期四）下午後旦震旦兩大學球隊在震旦操塲比賽足球初各持和平態度復旦連勝兩球震旦亦勝一球後復旦球員黃某蹴球出界公正人鳴笛而該救員指謂震旦球員所踢致小有衝突後由震旦學生邀復旦球員及學生入招待室欵以茶點而散 
[城東女學楊校長丁内艱]  
　　南巿竹行弄城東女學校開辦至今已歷十有八載女弟子之畢業於是校各科者先後已逾二百人方校長楊白民之手創城東也賴其母朱太夫人勸助之力居多故得將所有之廳堂重行改建悉充學校之用兹悉朱太夫人偶染微疾遽於本月九日亥刻逝世楊君謹遵遺命七内即行回籍安葬故業於十四日晨扶柩乘滬杭車回楓安葬矣 
[花業公會定期開會]  
　　浦東花業公會昨發通告云本公會呈請上海縣知事轉呈實業廳核轉省公署咨請農商部核准在案兹擇於陰曆十一月二十二日下午一時假南巿豐記碼頭浦東公所開會選舉黃事公推職員及討論進行方法凡吾花業同人居時到會不勝盼切 
[砲隊通過租界赴淞]  
　　駐滬砲四團第二營全營各目兵定期十六日在吳淞口荒地操演實彈快砲昨日該營梁營長親督全部官兵計有三百餘員名除官長各自乘騎外並將快砲八尊並砲彈廂等一併裝配砲車均以馬匹拖載於上午七點時由高昌廟營部整隊出發往北道經法租界及公共租界由寳山路至江灣直達吳淞南石塘地方暫紮浮營以便開操 
[變更通州水道警船浮之曉示]  
　　各口巡工司額發出曉諭云本巡工司查江海關稅務司所屬界内長江通州水道移泊六浮創設一浮撤去一浮合將其情形度勢開列於左計開一長江通州水道南口之東邊曾設紅色警船浮一個名爲通州水道南口浮現經移泊方位自新設地點視徐六涇嘴椿爲南四度西相距英海里一里又百分之七十其餘情形照舊一長江通州水道下段之北邊創設紅色警船浮一個上置黑色倒尖三角式籃帽名爲邊浮自浮視徐六涇嘴椿爲南十三度四十五分東相距英海里二里又百分之九十一長江通州水道下叚之東邊曾設紅色警船浮一個名爲屈曲浮現經移泊方位自新設地點視徐六涇嘴椿爲南二十二度半東相距英海里四里又百分之十四其餘情形照舊一長江通州水道之北邊曾設紅色警船浮一個名爲通州水道東浮現經移泊方位自新設地點視徐六涇嘴椿爲南三十六度十分東相距英海里五里又百分之四十二其餘情形照舊一長江通州水道浪山沙之北沿曾設黑色警船浮一個名爲通縣水道中浮現經移泊方位自新設地點視褔山塔爲南七十九度四十五分西相距英海里六里又百分之七十四其餘情形照舊一長江通州水道浪山少之北沿曾設黑色警船浮一個名爲通州水道西浮現經移泊方位自新設地點視福山塔爲南六十八度西相距英海晨五里又百分之五十其餘情形照舊一長江通州水道浪山沙上叚之北沿曾設黑色警船浮一個名爲輪轉浮現經移泊方位自新設地點視福山塔爲南五十度十分西相距英海里五里又百分之二十一其餘情形照舊一長江徐六涇口對面淺灘之北邊曾設黑色警船浮一個名爲徐六涇嘴上浮現經撤去不用以上所開各浮均設在水道之旁相近灘石之處其各浮所飾各色「即爲標明水道已至極邊凡船隻經過各該浮最少須難開半里以外方可行駛（注意）再通州水道情形變更甚速行駛者各宜隨時謹愼爲此合即遵行曉示各處船隻務宜留心詳記以免疏虞 
[整理淸潔事宜之函復]  
　　滬南工巡捐局復上海學商公會函云來函敬悉查辦理淸潔關係公衆衞生迭經敝局嚴飭振刷積弊不淮陽奉陰遠兹准函示各該所挑糞夫役竟敢任意傾棄需索留難實屬荒謬已極殊堪痛恨除令稅務處嚴飭切實整頓仍將辦理情形詳細聲復外已嚴諭東南中西兩區承辦淸潔捐商人迅即遵照嚴切申禁属遵定章設法取締隨時考察勤情力除弊　倘敢再蹈前　除由居民將遠章之糞夫扭送就近警區據實報請嚴辦外定將該承辦淸潔捐商人從嚴懲究以重衞生而儆刁頑云云 
[小火兩則]  
　　昨日午後二時二十八分抛球塲救火總會得火警報告驅車出外見浙江路二百二十九號與二百三十號兩舖窗門有濃煙冲出入視之則見屋後火勢甚熾方四面蔓延即以皮帶五條一齊注射僅數分鐘火勢漸衰損失無多 
　　兆豐路虹口碼頭美國商船愛治希爾號昨午前十一時一刻艙内忽然起火迨救火隊聞警馳至已由船役自行澆　察其起火原因顯孫汽管甚𤍠灼焦木板所致旣無貨物損失亦未傷船身 
[慈善副券開奬紀]  
　　昨日慈善副券開奬在南巿久大碼頭利濟局原址舉行上午九時四十五分起開出各大奬如下頭奬三千六百七十四號二奬一百八十九號均杭州仁裕售出三奬一萬九千七百九十六號天津中國銀行代售 
[海容艦修竣出塢]  
　　海容巡洋艦此次由海參嵗返滬因須修理入塢興修兹於昨日修竣出塢已由該艦長報告海軍藍總司令聽候差遣矣 
[美國新運來滬之汽車]  
　　本埠華昌貿易公司新由美國運來納許廠所造乘客汽車運货汽車甚夥聞該車行駛穩速用油節省欲用者盍試購之 
[躍登渡輪溺斃者二人]  
　　前日傍晚五時許浦東隆茂棧碼頭有男女數十人擬乘小輪渡浦該輪舵工以人數過多恐生危儉喝令不許登輪詎有二男二女於小輪起椗時躍上輪船以致同時落水當經救起男女二人尙有二人慘遭溺斃屍首尙未搒獲 
[學徒携帶鈔票被攫之眞相]  
　　滬南商船會館碼頭承泰花衣行内學徒即小主鄭宗培前日至太平衖正泰錢莊取得鈔票洋二百元云被流氓窺破隨至洞庭山衖内攫去鈔票洋一百八十元並被持刃恐嚇乘機推跌逃逸經該行得悉後報告第一區由趙署長派巡官巡長前往出事地點調查並無踪跡即傳鄭及鄭父請問各情已紀昨報兹悉此案發生後經鄭父寳恕確查伊子之行爲當即據情報告該署請求准予銷案並陳明伊子年幼無知請求從寛給予領回即以家法處治等語趙署長准即飭具切結存查將鄭宗培交給保回管束完案 
[烟犯瘐斃之請驗]  
　　李阿喬發生煙案奉法庭訊明判决發送第二分監執行徒刑在案日來該犯在獄染病奉發新普育堂醫治無效延至昨晨斃命由堂報告上海地檢廳請騐當經譚檢察長委魏檢察官沈檢騐員等蒞堂騐明該犯委保病死因無家屬判由堂棺殮發封厝壇候屬認領 
[尋見失踪女兒之請究]  
　　池浜橋地方婦人董夏氏之十八歲女兒阿寳尙未字人於舊曆本月初四日忽然失蹤該氏即偕親戚林永芳各處找尋前日在南巿關橋附近見寗波人王元土携同阿寳偕行乃鳴警拘送一區警署移送地方檢察廳昨午後奉檢察官提訊判王元土董阿寳分别收押候辦該氏與證人退去候示該氏當庭請將女領回官諭暫難准行 
[再誌程善本控告女婿之移傳]  
　　住居公共租界雲南路會樂里之劉泉生被其岳父程善本在地方檢察廳呈訴伊女程順美身死不明請求移提訊究經該廳照准移提劉得悉即延律師林百架代表同投公共公廨聲請奉飭存洋二千元交保候示在案昨晨復由捕房將劉傳至公堂即據檢察廳來警投訴原告今晨因事早出是以往傳不到等語並據劉之代表律師聲稱原告旣臨訊不到應請將案註銷俞襄讞核供商之美丁副領事判劉仍存洋交保仰原告檢齊證據下禮拜二預審再核 
[逆子判押一月]  
　　住居虹口克能海路一百九十三號門牌之老婦王姜氏有子女各一其子名立元素有烟癖近因失業無資購吸鴉片面又癮發難受前日向其母索資不遂持刀意欲行兇經其妹秀珍將刀奪下並與氏嗚由六百八十二號華捕將王立元拘入捕房押至昨晨解送公共公廨稟明前情謂究王姜氏亦上堂訴供其子種種忤逆情形要求發押棲流所迫令戒烟王秀珍亦到案證明其兄持刀向母威迫銀洋狀况質之王立元否認母妹所供各節並稱係因妹子昨偕一面生之少年來家向我詰責以致衝突中西官核供以王立元遠忤行爲業經證實姑念初犯從寛判押西牢一個月示儆 
[汽車傷人兩則　　昨晨五時許有某號汽車駛經五馬路外灘撞倒寗波人蘇秋桃腿足受傷當由老巡捕房八百十九號華捕到來抄錄汽車號碼另雇車送受傷人往仁濟醫院醫治一面歸報捕頭候示又有三百五十五號汽車於昨晚九時駛經南京路抛球場將在路行走之山人東李子江撞跌頭部等處受傷由老巡捕房三百十一號華捕瞥見當即前來押令汽車載送受傷人投仁濟醫院醫治旋即帶該汽車夫入捕房稟候捕頭發落 
[懲罚私賣烟土煙膏併紀]  
　　前日由公共總巡捕房與新老閘兩捕房在管轄區域内破獲私賣烟土兩戸私挑烟膏與燕子窠各一戸併誌如下（總巡捕房轄境）棋盤街六十號門牌及二十八號門牌查獲私賣烟土兩戸拘獲谷子金奏松林薛允升三人（新閘境内）重慶路六百零八號門牌拘獲私挑烟膏之潮州人蔣仁風一名（老閘轄境）平望街十八號屋内拿獲私開烟間之金少卿朱洪卿及烟客戴仁勲毛忠偑陶阿炳張阿喜張瑞生婦人吳范氏李奚氏等十一人搜獲烟土烟膏均被拘入捕房昨晨解送公共公堂谷與秦薛同延律師到堂辯護並由經辦之中西包探相繼到堂稟明情形經中西官逐一研訊明白判谷子金押西牢二月蔣仁風朱洪卿金少卿各押一月秦松林薛允升開釋戴仁勲等男女九人着各罰洋五元充公無洋改押五天煙土烟膏送海關焚燬 
[扭控鄰婦拐匿弟媳]  
　　高郵人楊文廣住閘北义袋角小花園小工爲業前日扭弟媳楊馮氏及鄰婦余蔣氏陳楊氏至四區二分所控稱弟媳被余陳二婦拐匿今往尋見等情經倪署長質訊之下馮氏供因在家衣食不周故託鄰婦舉薦幚傭云云奉判轉解司法科核辦 
[昨日公共公廨訊案紀]  
　　昨日下午公共公廨民二庭由李襄讞會同英胡副領事傳訊英商寳恩洋行訴蘇州電燈公司股東陳則民定購機器貨到不出請追貨價洋一萬三千一百四十元九角六分案被告陳則民臨訊不到延林百克律師到案辯稱該公司營業地點係在蘇州不受貴公堂管轄而原告代表高露玲律師駁稱定購時被告陳則民係代表該公司向原告訂立成單且陳係住居租界當然由貴公堂受理云云「結果」第一被告股東陳則民住居上海應歸本公堂受理候改期再訊又民四庭山陸襄讞會同英胡副領事審訊（一）董洪成等訴山東恒和泰申莊主趙子芳不理貨欵案兩造律師爲被告交保問題到堂辯論一過「結果」趙子芳仍由前此具保之店舖保出聽候訊理（二）唐伯英請求破産案「結果」着登申新兩報一月並着將賬簿送交公堂由公堂送請總商會查明該聲請人是否無資營業及有無别種産業備抵該欵候復到再核 
[法公堂訊理錢債案併紀]  
　　義生福康兩莊由達商律師代表投法公堂控林慧記主林慧波虧欠原告等往來欵銀頗巨該號忽於日前倒閉未倒之前被告有汕頭某號滙來之上海永興號計洋三千七百元銀票一紙由被告付與福康莊以抵欠欵迨至届限至永興號支取該號主早已逃逸旋由錢業公會函詢汕頭出票人後接回信否認此票實係僞造　見被告有詐欺行爲且查得被告原籍頗有家資母庸破産求請訊追被告由普來梅律師代辯稱被告實被蘇成記虧欠一萬數千兩以致牽累倒閉曾經稟請公堂登報破産並請出票提蘇在案至於原告律師所稱之滙票實係蘇成記由汕頭滙與林慧記並非僞造請爲核奪中西讞員會判聽候改提蘇成記到案訊核一面派貝明忠爲理賬員查明被告賬目稟覆後再行核奪　　姚啓楨前由達商律師代表投法公堂控住居法租界霞飛路二百號門牌内之夏馥生違背合同請追銀七千五百元及損失洋二千元等情現由中西官核准於昨日傳訊被告抗傳不到原告律師稱被告旣不到案請將其住屋發封並改提被告到案訊追中西官判准予將被告住屋發封外改提被告到案訊追 
　　唐仁志前延普來梅律師代表投法公堂控徐元初鮑華松等吞没股本洋一千五百元求追等情後徐等祗認虧本應找原告六百餘元判候下堂斷飭遵在案昨經中西讞員商明堂諭判曰此案經本公堂迭次研訊原告所控並無確據惟被告等旣認應找之洋六百三十元零着令兩被告各交人銀並保限繳被告鮑華松不應揑造假摺朦騙公堂着罰洋二十五元充公以儆王文奎無千開釋 
[誌謝]  
　　昨承科學社惠贈第五卷第十一期科學雜誌一册又上海學生會贈游藝會入場劵六紙誌此嗚謝 
雜評二 
[統一度量衡之實行（訥）]  
　　行新法本以利國而便民然結果每至怨聲載道輿論譁然者何也行之前旣設備未周而行之後又每借以爲搜括之具去便民利國之宗旨遠人民乃益有詞以反對而其法遂無好結果矣如統一度量衡之舉未嘗非革新民國之一法但商民習於舊法一旦驟改旣感種種困難不便利之心已積於中若其器具之設局專賣懲罰这懸爲條例苟又稍涉嚴苛視爲一種生財之道則人民更將羣起訾議而所謂善法者終至不能通行而止吾故謂當局於此不可不愼重出之也 
公布欄 
[江蘇高等審判廳]  
　　民庭判决（民二庭）一件殷吳氏爲祭田涉訟抗告一案（决定主文）原 
批示撤銷本案應由源縣回復缺席前之訴訟程度定期審理▲一件殷廉方爲祭田涉訟抗告一案（决定主文）本件抗告駁回抗告費用帥歸抗告人負擔▲一件鄔邦慶爲賬簿及欵項洙訟抗一案（决定主文）原决定旣經原審更正應毋庸議▲一件徐志炘等爲租屋涉訟再抗告一案（决定主文）本件再抗告駁回再抗告訟費由再抗告人負擔（民一庭）一件錢禮庭與左君弼爲儥務洙訟控訴一案（判决主文）本件控訴駁回控訴訟費由控訴人負擔以上十二月十五日 
[上海地方審判廳]  
　　公示送達（全文在本廳揭示塲公布）（民二庭）一件許誦虞與夏筱波因執行異議一案兹本廳續定於十二月二十一日上午十時半開庭審理仰該受送逹被控訴人夏筱波嚴守上開日時投廳聽候集訊毋得違誤特此公示（民一庭）一件鄔邦慶等與印景高違約糾葛控訴一案現本廳續定於十二月二十三日下午一時爲公聞審理日期仰該控告人鄔邦慶張宏裕等依期到廳候審毋違特示 
　　判决主文（民一庭）一件判决胡談氏與胡樹生等私訴涉訟控訴一案主文原判關於私訴判决之部分撤銷東上蕩新墳基地六十步内准控訴人造壙傍葬被控訴人等不得阻止被控訴人等應賠籌控訴人損失洋八十元控訴人其餘之控訴駁回本案訟費歸被控訴人等負擔▲一件决定劉壽書與楊逢春保據聲明窒礙一案主文本件窒礙之聲明照准▲一件判决瞿松林與黃谷梁遷棺糾葛控訴一案主文原判除令控訴人將停棺一具遷出以後不得再葬部分外撤銷被控訴人在第一審所請判令控訴人將巳葬之棺三具遷出及控訴人其餘之控訴一併駁回本案訟費兩造各自負擔（民二庭）一件判决胡俗生與朱嘉昌借欵涉訟控訴一案主文本案維持本廳民國九年十一月十三日之缺席判决聲明窒礙後費用歸控訴人負擔▲一件决定楊阿囝聲明抗告一案主文原判定撒銷本件聲請應由本廳獨任庭更爲適當之裁判▲一件判决張雲雲與張毛毛爲財産涉訟控訴再審一案主文本件再審之訴駁回再審訟費歸再審原告人負擔 
　　批示一件張其銘狀請暫緩執行由狀悉准予暫緩執行此批▲一件嚴先順狀請移提由狀悉已准宿縣知事函稱劉樹並未逃回原籍並經諭知該氏矣仰仍迅即查照該債務人匿居地點來廳報候核辦可也賬簿一本准予發還此批▲一件吳殿卿呈爲生財抵租請求備案由呈悉查管甄氏將生財抵作欠租旣經該氏出立抵據是爾已有據明方法自毋庸再請備案仰即知照此批▲一件陳愼先狀請傳案由狀悉准傳原告來案訊聲核辦此批▲一件張伯銘狀領證物由准領此批▲一件顔鴻先狀領存　由准領此批▲一件單少華狀交欵洋由准交此批▲一件陸金弟狀請傳案省釋由狀悉候傳債　人訊奪此批▲一件梅建棠狀請嚴限由狀悉准如所請辦理此批▲一件周友珊狀交查封費由准交此批▲一件徐紫▲狀　執行由狀悉着速來廳候諭此批以上十二月十五日 
　　判决主文（民一庭）一件决定王省　與王文炳因欵項糾葛聲明窒礙一案主文本件窒礙之聲明照准▲一件判决陳頌香等與陳柱等因田畝控訴一案主文原判决撤銷本案訟爭之田應認爲陳頌香陳植三所有崔禮章在第一審之請求駁回兩審訴訟費用歸崔禮章陳柱負擔（民二庭）一件判决姚福卿與金緒元糞段糾葛控訴一案主文原判决撤銷崑邑正義郷壽安橋北首糞段自沈家起至殷家止計十六家及南首自吉家起至翁家止計二十家均准控訴人照數　倒木案訟費歸被控訴人負擔▲一件决定陶錦堂聲明窒礙一案主文本件窒礙之聲明照准 
　　批示一件談樹香狀交欵洋由准交此批▲一件潘吉六狀請發局工作由恹番業已當庭諭知矣此批▲一件張永年狀請協助執行由狀番業巳函請公麻協助執行矣此批▲一件胡仲瑜等狀領證契由准領此批▲一件孫竹樓狀請銷案由狀番准予銷案存案賬簿一本着即來　具領此批▲一件姚恒甫狀保張柳生由准保此批▲一件鄧全經狀請强制執行由狀悉候飭吏勒遷至遲延租金和解筆錄中旣未載明　付本廳未便執行仰即知照此批▲一件席季季齋狀請銷案由狀悉仰來廳聽候訊奪此批▲一件同速富狀保吳禮宣由狀悉查爾商號無正式招牌可資證明所請具保之處未便照准此批▲一件俞裕美狀請退保由狀悉案已判决毋庸多　此批▲一件邱崗狀請銷案開釋由狀悉准予銷案此批▲一件杜道生狀交欵洋由准交此批▲一件顔費氏狀領賬簿由准領此批▲一件朱遇吉狀領　　由准領此批以上十二月十六日 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　九曰報館主筆及訪事人之氣燄大巴西報紙得充分之自由無條例之限制報館駡人雖在當軸亦須設法彌縫數月前有駐麗河某大使因赴海水浴衣具稍脫略竟被各報攻擊憤而去職强國之報紙其不畏强禦者有如此十曰麗河冬季水風相激馥朗明沽浦ＰＲＡＩＡＤＯＦＬＡＩＩＩＥＮＧＯ六月潮聲之大（如圖六）夜靜聞之大有排之倒海之勢水浪激岸高與大總統府後園狀若羽林軍長矛之桅棕樹杪相平誠宇宙間一大觀也予有詩云 
　大聲澎湃鬰雲雷浩森長風動地來海氣遙呑江浦月浪花高拱羽林臺掉頭人事東流水摧面寒光北顧哀（寓樓外望正堪北向）咫尺冥濛天亦醉芳心寸寸化飛灰（詩中之羽林臺大總統府後園臨流之小閣也桅棕環拱頗若羽林軍之擁護白宫車駕云見附圖七） 
筆記 
[擲果記] [  劍民]  
甲寅秋僦居霞飛路之某里短垣以外卽通衢幽　遼夐殊鮮　囂杜門息靜萬慮皆空是問固多大家　閣每當夕陽西下晚凉微生紅樓翠幕間輒有粲者三五輩相與憑欄閒眺笑語如簧因風微度見之令人悠然作廣寒想里之左爲一梁姓寓主人年逾不惑大婦已亡遺珠二長曰鳳琦已盈盈及笄次曰蘭英亦月圓初度納一妾曰紅雲者年事與兩女僅堪以行輩稱也二女生具夙慧抑且瓊姿麗質明艶殊俗主人之鍾愛勝如有子惟思想泥舊排斥新學長日無憀唯以經史課二女兼以及姬不令就外傅會其族中有蓮女士者襄某校敎務力挾以往自此鳳及蘭乃爲昻昻之女學士矣有馮生者逸其名肄業於某中學丰儀軒昻蓋聰俊少年也晨讀晡歸恒與二女相逆久之各能暝索貌態然生固非佻達者流二女亦以禮自範彼此邂逅默識而已值假日鳳蘭相與就樓頭操手工爲遣姬性耽動輒欲嬲之出游二女不許乃挑以謔語鳳猶帶稚氣不相下時持桃實啖未半即舉以擲之觸柱斜墜樓固臨衢適中一少年之肩沾液淋漓爲狀乃類落紅之瓣視其人則馮生也鳳大赬罔知所措姬惟在旁吃吃笑不已生略一仰視殊無慍色不自拂拭逕去途次心房震躍如飲醇醪歸以語其妹璧君且舉其址璧君鼓掌曰必同學梁氏姊妹也馮生色喜前握其妹之手久久勿釋 
新聞拾遺 
[大得意] [  隱厂]  
　　淸江閘口有李姓婦者夫早故膝下祗一子年二十許前歲外出當兵信音渺然婦料其必戰死沙場日夜哭泣嗣因生計困難乃至南京爲大功坊濮姓家傭工迄已年餘不料日昨其子忽帶衞兵二名至濮姓家聲稱來接老太太濮家大駭細問情由始知係傭婦之子現在徐州充當軍官特來接母時婦適外出歸見其子抱頭大哭其子見母困狀更覺傷心隨卽出購皮襖爲母更換同乘馬車而去臨行時濮姓特放鞭炮以示歡送云 
[小失算] [  吳秉恬]  
　　本埠新閘路某甲妻年方花信貌甚娟好與比鄰某乙私識已久甲雖微聞之以乙豪於資冀有所獲暫取放任主義詎乙則吝甚不遂所願甲乃大恚將於前日掩而執之事機不密爲婦所知私以告乙乙自此竟不復來詭以婦言使人密邀之卒亦不至甲旣慚且憤痛毆其妻妻以事無佐證横遭誣衊心有不甘將率其母族大興問　之師不知如何了結也 
小說 
[社會小說衆醉獨醒（二二四）] [  瞻廬] 　 
　　第三十六回貼報單鄰舍驚心買文憑先生染指誰曉門前報鑼打得熱閙的當兒早打動了裏面柳氏娘子的醋興暗想這孩子不過在洋學堂裏　了業有甚麽希罕值得這般小題大做亂出風頭要是進了洋學堂便該鳴鑼報喜那麽翠娥姪女也是洋學堂裏的學生難道不該鳴鑼報喜當下便喚王嬷嬷傳語靑巖呌他多備一份翠娥的報單也要鳴着金鑼登門報喜靑巖道柳小姐雖在學校裏讀書只是没有畢業報單上寫不出甚麽銜條張貼時頗不好看王嬷嬷道你有甚麽法兒替他弄一個畢業頑頑靑巖道這也不難只要有了這個東西甚麽事都幹得説時把大指和食指搭成一個圓圈兒向婆子表示手勢婆子會意裏而去回主母説報單可以辦得只是畢業的銜條須出了錢才可捐得柳氏娘子道鬭財不鬭氣鬭氣不鬭財我要替翠娥掙面子錢財上面自然不好計較你快去央託伍師爺請他想個方法替翠娥報捐一個畢業生應有的費用請他開個單兒向裏面支領便了（秦可卿死封龍禁尉柳翠娥活捐畢業生社會崇尙虛榮古今一例可慨也）婆子　　答應暗想乾女壻財運亨通這番又接到好生意了便把主母的説話回復靑巖靑巖滿懷歡喜不消説得靑巖和方便園太來熟識便把這事央託了便園不到一兩天果然運動成熟便園信來説前途倘能捐助學校經費二百元所委之事校長自當遵辦云云靑巖接到這信提起筆尖兒把二百元的『二』字輕輕加上一筆變做了三百元放下了筆把這三百元的『三』字細細端相了一徧郤没有什麽破綻看出不覺心花亂放一個兒自言自語道古云一字值千金我現在輕輕加上一筆郤有百元到手算得一字值百金了我見時下的著作家絞了許多腦汁做了二三千字的文章也不過博得十元八元的潤資郤便頭重脚輕志高氣傲不是自命大文豪便是自稱大著作家我伍靑巖動一動筆尖便得百元的代價似這殷的文字價值才算得眞價值他們要稱大文豪我便是太上文豪他們要稱大著作家我便是太上著作家（得意語亦調侃語） 
自由談之自由談[  鵑]  
西方人有言腦力愈用而愈敏若畏其勞而不用則終且遲鈍不能用矣吾國人之腦有用於不正之途者亦有渾渾噩噩似未嘗一用者如利刃然多用則鋒愈銛不用則生銹此等不用之腦雖高居　殼中又何異於廢銅爛鐵耶 
大昌煙公司徵文揭曉（丁等） 
[大小嬰孩牌香烟新唐詩] [  彭彭山] 　　　　 
春江到處似飛花紅蛋隨風紙影斜日暮公司設湯餅寗馨産入大昌家 
廣招紙上尋常見洋鼓街前幾度聞正是小囝頭角長荷花時節又生君 
獨在烟郷爲煙品每逢吃客倍相親從知兄弟登塲日同掛頭銜多一人 
霞想衣裳藕想容輕風拂鼻味香濃若非大世界中見定向羣嬰會裏逢 
一包紅錫味凝香風雨閒窗足沁　借問南洋誰得似可憐飛鴨不時妝 
銷售江湖載篋行煙支香嫩掌中輕三年兩産嬰孩美　得招牌紅蛋名 
持票平明烟店　購將煙捲共徘徊大囝能及小囝好曾帶蓮花淸氣來（謂大嬰孩産於六月也） 
門庭昨日飛紅蛋侵曉堂前賀舅姑語罷低聲問夫婿解懷能似大囝無（賀人人生子也） 
陳恨人君鑒大稿讀悉見報祈於五時許來館一談弟鵑白 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[説醫] [  老圃]  
漢土學術以古爲貴醫家稱神農黃帝而今之醫尙讀神農黃帝之書此其術之精粗姑弗深論要出於上古之世固醫家所不諱也特古世醫巫不别黃帝亦言古之治病可祝由而已古書以巫醫通稱古文醫作醫从巫廣雅釋詁曰醫巫也世本稱巫彭初作醫山海經海内西經曰開明東有巫彭巫抵巫陽巫履巫凡巫相郭璞注曰皆神醫也大荒西經曰大荒之中有靈山巫咸巫卬巫盼巫彭巫姑巫眞巫禮巫抵巫謝巫羅十巫從此升降百藥咸在郭璞曰羣巫上下此山採藥往來也屈原天問曰化爲黃熊巫何活焉王逸注曰言鯀化爲黃熊入於洞淵豈醫巫所能復生活也觀此則古之所謂醫實與巫蠱左道無别孔子有疾子路請禱請禱猶今之延醫孔子時巫醫無别子路未能免俗故欲延巫醫禱之孔子謂丘之禱已久是孔子不信巫即孔子不願延醫耳孔子曰人而無恒不可以作巫醫禮記緇衣引此言則曰不可爲卜筮是亦可知巫醫卜筮視同一例説文醫治病工也从殹殹惡姿也醫之性然得酒而使故从酉王育説據此則醫字本義取其惡姿而酗酒古時醫業甚賤本非高尙之科學然則崇拜古醫奉上古醫書爲金科玉律者與迷信巫蠱左道同乃今人於巫覡則惡之於類似巫覡者又崇信之蓋由博物生理化學諸科學未嘗問津故耳 
公民常識 
[對於改良道路之意見] [  夢蠂]  
　　西哲云覘一國之文化觀其道路誠以道路爲公衆之物其修治與否全賴羣力非一人所能爲也所以文明國之道路廣闊平坦整齊淸潔野蠻國之道路高低不平崎嶇難行蓋民智所關無可强求者也吾國素號文明而道路湫隘污穢齷齪不堪言狀苟值天雨污水存積泥濘路滑不特妨礙交通亦有玷觀瞻近年以來改良道路之説喧傅於耳鄙人不敏謹呈一得之見爲將來實施時之採擇 
（一）路基道路之平坦恃乎路基之堅實受車輛貨物之重量而不下陷庶無高低不平之事欲求其堅實建築時有用石混凝土等爲路基者惟其價昻貴不適於吾國今日之用要知路基須常保其乾燥方能堅實今日我國道路之路基宜用泥土和之以沙而用重物壓之使堅更設計一完備之地底排水法使路面沉下之水旁地流入之水地下發生之水聚而導出之方免鬆動路基之虞至於地底排水法若何須因地設施未可預定者也 
（二）路面路面所用之材料種類甚多要視經濟之現狀而定吾國財政竭蹶民力凋敝自無充足之欵以資改造故鄙意即用舊料改砌之旣省購買之費用又免運輸之勞苦一舉兩便莫此爲甚（查吾國之道路大抵爲磚及碎石二種苟砌之以道可得一極佳之路面蓋磚石質堅固能耐久不甚光滑故步履安穩便於修理不生塵埃尤爲特色） 
（三）路之闊度路之闊度本無規定視自下之需要及將來之發逹爲斷但車馬所行之路至少須能容兩輛載貨之汽車往來無阻而其中間及兩旁又須得使小車騾馬易於避　今設載貨汽車之闊爲八尺則兩輛爲十六尺其中間及兩旁各餘六尺共爲十八尺故車馬所行之道須以三十二尺爲最小度在其兩側須更砌六尺寛之旁道以利行人（四）路面之排水優美之道路水抵路面即流入兩旁之溝中由溝入渠導至於河面上毫不存積故無泥濘之患欲臻此美路面須有適當之拱度及傾仄每見路之中線拱起兩旁低落卽所謂拱度是也惟拱度過大則車馬行人易於傾跌過小則水不易流存積路面大約三十二尺之道路中間拱高半尺依抛物線形使兩側漸低若路沿山坡或河岸而鋪設則使路面略傾仄於一旁即使路之兩側高度不等俾水下洩更爲便利（溝ＣＵＴＴＥＲ在路面砌於兩旁其闊約爲二尺中間稍低使成槽形渠ＤＩＴＣＨ用瓦管或石砌埋於地中略有斜坡使水易於導出）（乙種酬） 
經濟 
[中國藥材急宜改良] [  勁]  
　　吾國製藥之昌明遠自上古之神農而遞傳迄今數千年中仍然故步自封墨守舊規不惟無絲毫之改良而且每况愈下比年以來西藥盛行中藥營業益見寥落漸趨於日暮途窮之境良可惜也而西樂每年進口之鉅竟達千萬殊堪駭人聽聞近雖各地創設藥廠依法製造而原料一項仍仰給於國外亦非正本淸源之策常此以往中藥其將一敗塗地無法挽救矣然吾國地大物博産藥豐饒如能加以精確之研究純潔之製鍊其功效之神速决不在西藥之下也兹以鄙見所及略舉改良之點願醫藥中人羣起而研究之 
（一）提取精液西藥之優點在乎藥力濃厚功效神速皆因提取精液之故吾國亦當倣製將中藥之可以提取液汁者鍊爲液體提取結晶者鍊爲結晶體 
（二）詳考藥性液體製成晶體生貨煑爲熟貨其性質或隨之而變易故須詳考藥性庶可對症發藥收效神速而不至有誤 
（三）服法須簡便味辛辣者或製成丸或和甘劑總使服者不覺其苦 
（四）調製純潔中藥之於淸潔素未注意及之或攤置抽屉或混雜劣貨在在遺誤病者故調製須十分純潔忌　劣貨以圖漁利 
（五）裝璜精緻購品最易被空氣腐蝕而失其功用故裝璜宜精雅而緻密旣可保留藥性又可博購者之歡迎（乙種酬） 
衞生 
[化學上之毒物及解毒法] [  志古]  
　　化學界之毒物不勝枚舉密布於吾人左右舉目皆是偶一不愼即受其害旣受其害則不可不謀解毒之方爰於研究之暇本參考與見聞所得就其中之最毒而爲日常所習見者一一記出用以自警并以告人聊備不測耳 
（一）酸類ＡＣＩＤＳ鹽酸硫酸硝酸如誤人口中可服石灰水或肥皂水解之（予與同學數輩實騐時酸類誤入口中如法治之果毫無危險因石灰水　酸類中和也） 
（二）黃燐ＹＥＩＩＯＷＰＨＯＳＰＢＣＲＵＳ紅頭火柴之主要成分爲黃燐極易發生危險吸燐蒸氣太多常生牙骨疽解毒之法可服膽礬溶液或蛋白使嘔吐最忌食脂肪油類等物 
 
 
 

Page 18

 
 
（三）砒霜ＷＨＩＴＯＡＩＳＯＮＩＣ服砒霜者可服蛋白質牛乳等物解之服之過多則須服氯化第一鐵始能免去危險 
（四）銅綠ＢＡＳＩＣＡＣＥＴＡＴＥＯＦＣＯＰＰＥＲ銅綠爲銅在空氣中氱化而成有劇毒中毒者可用砂糖和溫水服之蛋白質亦可（五）水銀ＭＥＲＣＵＲＹ水銀常和爲殺蟲劑然頗危險誤投者可服生蛋白及牛乳等解之 
（六）氤氣ＣＨＬＯＲＩＮＥ氤氣乃黃綠色之氣體吸之足以傷肺膜甚至吐血久之人即致死凡中毒者宜速嗅酒精之蒸氣以解之 
（七）草酸ＯＸＡＬＩＣＡＣＩＤ草酸爲一種淸净劑銅工廠與染色工廠中常用之故中其毒者甚多解之之法在使其嘔出用氱化鎂或硫酸鎂可以奏功 
（八）石炭酸ＣＡＲＢＯＬＩＣＡＣＩＤ有毒性一觸皮膚立卽腐爛人中其毒呈麻木現象而尿變黑色其解毒法可用石灰水和以少量之砂糖鹽類服之而以硫酸鈉爲最良藥品 
（九）嗎啡ＭＯＲＰＨＩＡ嗎啡以鴉片中所含爲最多殆近十分之一中其毒者神經失其作用呼吸不靈此時即宜進以興奮劑如咖啡白蘭地之類并施以人工呼吸法（法偵中毒者平臥施術者跪於其頭後以二手執其肘處緩緩向上拖往頭部之後如是胸部體積增大而空氣得入約待四秒鐘後將該人之手緩緩向上推住胸前二旁處而緊壓之如是則脊骨向下運動故胸部體積減小而空氣放出亦約待四秒鐘之久再照前法反覆行之行一小時之久則呼吸不致旋作旋輟矣）（乙種酬） 
道德叢話 
[西方格言（七六）] [  謝介子選譯]  
世界之存在繫於敎育之普及「艾茂生」（ＢＭＥＲＳＯＮ） 
酒無節初友人而繼爲敵「英吉利諺」 
善行一握優　學問數斛「法蘭西諺」 
人視己業均易察其弱點「英吉利諺」 
虛言發一而致十「德意志諺」 
婦人之一髮　引一羣之牡牛「英吉利諺」 
執己鞭來人馬疾於飄風「德意志諺」 
彼手左秉火而右掬水「英吉利諺」 
錢爲良奴但爲惡主「法蘭西諺」 
鳥逃自手難再歸「丹麥諺」 
早婚實受禍「莎士比亞」（ＳＨＡＫＥＳＰＥＡＲＥ） 
　上漏排一則茲爲補之又第七則「售」字誤排「買」字合並更正 
物理常識 
[能力不滅之定律] [  周學古]  
　　化學上有物質不滅之定律已見去智君之文（載十月二十七日本增刋）顧物理學亦有相類之一定律曰能力不滅今特述之惟論此定律之先必明何謂能力及能力之種類故并述之 
　　能力者何成工作之能曰能力換言之凡物體具成工作之能曰此物體有能力能力分兩種 
（一）運動能力物體運動時所具之能曰運動能力例如高地之水能轉水車飛行之彈丸能貫鐵板是 
（二）靜止能力物體靜止時所具之能曰靜止能力或曰位置能力因常占有某位置而有能力也例如滿張之弓能發箭其弦愈張其箭愈急卷緊之簧條能成各種工作卷之愈緊則工作亦愈大此無他因弦興弧之位置及簧條之位置關係而具此能力也 
　　除此種機械的能力外凡𤍠音光電氣磁氣等均爲能力也能力之意義旣明於是再進而論能力之不滅 
　　試取相同之象牙球兩個與一定之速度於甲衝靜止之乙球則甲球靜止而乙球受甲球之速度而運動是運動能力可自甲球移於乙球而靜止能力可自乙球移於甲球也又緊張之弓有一定之靜止能力釋手則弓失此能力而矢則以此相等之運動能力而射出矣 
　　據學者研究之結果凡能力雖可自此物移於他物自此態變爲他態實則運動　力與靜止能力互相授受而變化其全量常不變也是謂能力不滅之定律（可用數學證之甚明瞭今略）（乙種酬） 
雜錄 
[關東牧話] [  彭翰香]  
東三省土地平衍肥沃水草豐美天然牧場也余友某君深悉其地及蒙古情形於墾牧一道頗有心得以平日考查所得出以示人俾留心牧政者參考焉 
（一）兒馬此馬以菊花靑兎胡色黑色者爲上色每兒馬一匹能領騾馬五六十匹爲一羣同君之馬凡出入飲食均以兒馬領之如孳生過多於同羣内另出有兒馬則另分羣如蜂王然否則彼此相咬羣不安矣蒙古富家馬數以羣馬計之只查兒馬之數如失兒馬一匹卽知走失羣馬若千匹（二）𩦐馬即牡馬留作行路拉車耕地各項之用 
（三）騾馬即牝馬旣可孳生又能拉車耕地 
（四）馬駒初生四歲以前之名 
（五）牝牛即留作傳種之牛馴者可以拉車耕地劣者不能 
（六）犍牛即牡牛旣可供食品又能耕地拉車 
（七）乳牛即母牛旣能孳生又能耕地拉車肥時可供食品每年所出黃油牛奶可抵牧人工食如牛多則有餘賸可以出售蒙古人有乳牛二三頭即稱小康之家富者數百頭至數千頭不等 
（八）犢牛初生四歲以前之名 
（九）羯子即留作傳種之羊養羊之戸希　獲利五六歲之後始宫宫後肥其肉然味不甚美 
（十）羯羊即牡羊肉肥味美 
（十一）母羊即留作孳生之羊五六歲後肥大時宰之以供食品然味不甚美 
（十二）羔羊初生二年以前之名 
　　蒙古諺語　喂馬不如喂牛不如喂羊其喂馬不如喂牛者小家喂馬易於走失如出有名馬多被强横者以賤價購去又易招　匪搶刼也若喂牛則婦女小兒亦可喂養犍牛可以租與農人耕地乳牛所出之牛奶黃油可以售與外人而又不爲盜賊所涎喂牛不如喂羊乾因本小利大易於喂養每年所剪兩次之毛旣可作氈又熊得價羊糞　地爲極好肥料深山僻壤如有客來殺牛則嫌其重殺雞又嫌其輕殺羊以給之爲宜也（乙種酬） 
 
 
