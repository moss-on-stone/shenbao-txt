# 1889 - 350 - 4905992

 

Page 1

 
 
[振書求售] [  申報館協振所謹啓]  
　　仁和高君雨之仁術慧心勇于爲善前曾行醫助賑以結善緣茲又以石印求治管見七百册送交本舘恊賑所托爲變價以賑飢民本舘拜領隆　感恩無旣尤望樂善君子速臨購取俾得彚解災區庶幾氷天雪窖之中千萬哀鴻或有來蘇之慶乎 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[晩霞生述游] 　 
　　余自束髮受書居宿於外日與里中子弟嬉恒雄長其曹偶無局局下人氣年齒漸長提命在前縱横跳浪之迹乃始稍稍斂而性終不喜咿唔顧喜觀叢談秘說見夫伊古以來奇人傑士類皆恢張其志氣發言勃勃挾所有以走天下逖世如風雨逷險難踐盲塞躬雖不得一日泰而卒亦擴聞拓見增益不能以成就其閎瑋之圖又見夫大圜之下大輿之上日星之所綴照雨霜之所被零峙者綿邈以紛騖流者澒洞而浸淫精英騰耀於萬封幹材森聳乎四裔瑶玉光兹世宙魚龍遊乎空濛其間劃界分疆莘生繁植奇觀偉事迭　嬗興苟足迹不出乎報德背陽常羊蹄通之維尚未足以吐洪譚張盛業矧其蹐跼里巷聞識咫尺曹交食粟宰子晝寢其何以横厲八極開拓萬有鬯此沉抱蔚爲壯猷乎顧予之負此志也雖甚已久而初不敢以陳於父兄師長之前父兄師長亦誠慮子之騖廣而荒也而故箝制之禁抑之使不得逞而余之學業卒不進遊之志轉日以亟歲壬申丁先君子憂家難大作久之乃少寗服闋後余以母在仍不敢駕言遠遊乃以貲入官又局促不稱意辛已母氏見背家事益棼畢葬余遂避入瀘壬午遭長兄益山喪返成都持服終禮而余之遊事始矣初從巴峽揚舲而下泛乎沅湘徘徊三閭氏之故墟數月乃得去黄樓對酒大江動乎胸前次馬當天風浩浩來送舟愧無子安雋藻生色江山也過湓浦不數日程皖公黛色巳落舟中遂下金陵飽看江南雲物訪艶蘇臺觀鐙　帀春申江上小住聽潮未幾去之燕臺間慷慨悲歌使人之意也壯繼以囊資不牣願阻朝天遂復還居浪濵花月樓臺春生魂夢燕鶯巢窟臥聽笙簫葢浮世功名不復置諸念慮者且近三年屬以法人造亂翦我安南王師徂征激余同　之志以乙酉春航海入粤從大軍出關敵氣慘毒血染諒山莽莽城墟人烟不起日曛風悲如立身古戰塲間聞鬼哭天陰也回憶春江燈火風月牛温何舒慘之異觀而哀樂之殊致乎比以外人勢屈請和季子歸來依　故我嗟乎人生事業不過百年身世蹉跎動經萬里問天搔首能無瓠落之悲耶雖然此行入於坎窞固足以怵魄駭心然而霜雨湅魂風雷鍊骨干戈礪膽日月照肝城郭人民山川扼塞安危治亂之迹禍福倚伏之機綜攬深維察其所以他日爲國家守土於其所不可忽者而敢忽諸然則此行也不愈於金粉叢中消磨壯志黑頭緑髮倐焉已星者之百失而無一得也則所得於烽烟莽蕩間者蓋不少矣自時厥後胸中鬱勃之氣益不可遏恒有馳觀域外之思以爲奇人杰士之至於斯也往往過而不留其留者亦政無幾計余居歇浦之初年奴子胠篋以遁頓遭阮途之窮而能識余於危疑慷慨論交扶持顚沛而不使敗如鮑堯初昆仲射文竹林誠未可以多得嗣是而後其所心焉悦服信爲當今魁傑昕夕從游時以道義相劘切而弟畜子者亦不過數人之數人者大都抱其平生經濟一不得發於用僅僅焉以文章自鳴則信乎奇才異能之士之逸出環中者正自不知凡幾余心惄焉於是有海國之游日本居正東途最邇因先往焉自吳淞鼓輪入渤澥一日逹長崎其山川勝處稱神戶步上萬松岡踞石觀大瀛灝瀚驚雲怪浪摇撼吾前氣定不爲動而胸次乃汪汪洋洋與之爲洪爲深以彼國禁令多縱游不便耳目間遂多扞格弗獲與賢豪相遇僅與其知名士數十人詩歌酬答而還時丁亥夏六月也旅居墮志久復不自聊已开發興泛南溟道香港晤高龔琴孝廉陳春泉司馬極深契合而陳子因司馬意尤殷懇篤交情居久之擬鑿險浮來山知余心者以爲無益詔以南洋諸島嶼荒莽日闢閩廣間人往游者歲絡　不絶其間事爲待人而興者政復不乏心又怦怦動乃於是秋七月二十八日附高元發商輪舟乘濤駕風直衝炎瘴八日而至暹羅京城所謂濵角埠者也東道主潮人陳虎臣巨商也把臂言權情義殷渥舘余於閩粤公所一時吾華人中耆英俊流幹時之傑如吳瓊石吳力餘梁松岩吳月槎沈清流劉根陽余志卿諸君海角相逢誼均骨肉縱横杯酒淋漓而談諸君雖游於賈人乎而胆識堅卓懷抱閎遠練習當今之時務領袖乎炎方惟黌利陳子周司馬適以養疴旋籍不獲一晤側聞其爲人軒昻磊落豪情霞舉凡務圖其大者好謀而必底於成暹商諸長者咸推君爲第一人物余心嚮慕之惜緣分之慳薄也[  此稿未完]  
[本舘接奉電音]  
　　昨由京友電傳上諭一道驚謹譯登○十一月二十八日奉上諭馬丕瑶奏臚舉賢才請旨褎奬一摺據稱廣西在籍紳士掌教秀峯書院編脩曹馴經明行脩不慕榮利山西候補知府楊立旭好學不倦士民矜式均堪嘉尚曹馴着賞五品卿衡楊立旭着賞給三品頂戴以示奬勵欽此 
[男少女多]  
　　日本報言近時英國人數通盤核算女子多於男子往年查見所生男兒十萬四千九百十一人女兒不過十萬人近年女兒之數依然男則次第减至九萬四千九百人矣而女子之十萬人中又多寡婦推原其故男子之爲商者重利輕離遺姊妹别故鄉有終其身在外國者亦有營齋於術業就危險之地自取死亡者至於寡婦或因青年男子自問毫無資產無以養贍妻孥不若孑然一身得以來往自由因此遷延不娶積得資產然後娶妻大半鬚髮 
 
 

Page 2

 
 
蒼蒼矣如男子在四十歲以外娶妻所配女子年在二十歲以外壽至六十不爲夭則成婚二十年後男子物故女子尚須獨活多年此寡婦之所以多與男子之所以少也英國旣有此種情事當設法以栽民命而培國本以上皆係日本報語其代爲謀則善矣至其所論女多男少之故或然或否本館不敢贅一詞請以質諸局中人 
[登州海市]  
　　天津人某甲與厦門人某乙在妓館中因吃醋肇釁田自知力不敵乙糾集同鄉五六人各持木柴將乙毆傷厦門人忿甚適值該帮船隻守凍之時水手人等一呼百應蜂擁而來以洩前忿巡街兵役亦不能阻止直至兩下交鋒津人敗北始得扭獲二名送官請辦兩造無甚損傷乙雖頭破血出尚無性命之憂也○前月十五日某烟舘驀來一人衣服整潔甫坐定神蕩氣促一彈指頃奄然物化嗣有識者告其家屬舁歸收殮聞此人係在浴塘澡洗後汗多氣脱　致人生如朝露　勝嘆哉○十五日有兵船水手某甲雇一舢板渡登彼岸甲心中有事嫌舟子蕩舟不力因欲試其乘風破浪手叚奪槳撑摇爭執之間誤爲櫓稿觸碎眉際甲變羞成怒登岸時將舟子扭住拳足交加又欲送官懲辦觀者代爲緩頰始各散去然其氣焰已凌轢一時矣○低錢流行市廛皆受其害總由沿街各項貨攤購買攙合所致然若輩至他鋪取錢則過事挑剔預爲攙合地步一轉移間卽可獲利倍蓗錢項出入兩歧因此無日不與人口角有地方之責者所宜加意查禁也 
[鄂中氣候]  
　　鄂省一帶今冬天氣温和傭工食力之儔披薄絮袄足以禦寒至上月十九日微雨廉纎霑衣欲濕少頃北風大作寒威料峭是夜缸水成冰次曉天字放晴雲翳盡掃至二十四日雲低似冪天黑如墨晩間十點鐘後雪珠亂落鴛鴦瓦上淅瀝有聲倚枕高臥者方謂滕六君税駕矣孰意次日銅鉦高掛有秋令之潦雨卽宜有有冬季之暢晴盈虚消息理固然也 
[蕪湖雜誌]  
　　小南湖在蕪湖之東百里爲建平寗國往來要道日前某礱坊往建平買稻分裝四船回過該處遭風覆沒船中有店夥二人亦占滅頂家屬皆向店東索命店東無奈倩人出爲調處其事始寢○蕪湖奉天主教者不少平日相安無事及遇地方有迎神賽會事街董一律派捐或因此而起齟齬土明府聞悉前情因特出示曉諭各街董略謂　神賽會等事教民免捐載在條約此後務各恪遵以免滋生事端想見賢有司一視同仁防微杜漸之至意○粤商來蕪購米者大率係廣州肇慶二府之人去春公議醵資在横街旁購地建造廣肇公所近日落成朱欄碧瓦殊壯觀瞻上月廿三日供奉關聖帝君牌位張燈結彩演劇三天洋務保甲委員劉葆笙别駕旣鹽局馮明府等均往道賀簪纓畢集熱閙非常○前月廿六日陰雲歛日冷氣盪空午後雪珠龍跳雜以廉纎細雨入夜寒威砭人硯生薄氷街頭無袴公子其將何以禁受也○十一月廿五日江口小營墻外倒斃一丐凍肉赤腫面無人色兩手抱肩甚緊盖因凍餓而死者當經地保向救中局乞得施棺雇人抬葬○蕪湖烟館别有風味其外排設數榻任客吸烟出青銅數十文便可領略其中滋味其内則暗藏春色資格不深者無從染指此種烟館城廂内外不下數百家箇中人大率籍隸維揚年老色衰遁而爲此有某妓者與某參號夥繾綣秋間被青皮詐擾該夥不肯降心下氣遂致大興風波經王宇春明府將該妓訊責押回原籍青皮等概子枷責並薙去半邊頭髮以示區别閲時未久該妓潛至蕪湖仍理舊日生涯該夥牽惹舊情往來更密青皮等以受杖之故銜恨人骨前日夜間乘其不備將野鴛鴦雙雙獲住夥至此有力難施只得寫立票洋廿元脱身後旋卽遠避青皮等連日向該妓索討妓無以應懇有力者出爲彈壓護花有鈴始不患蜂蝶喧擾矣 
[閩中官報]  
　　署汀右遊擊劉維興卸事到縣丞張儔禀辭赴泉州北門税厘副將楊青山卸帶長勝右營陳興到叅將余宏富卸帶全福右練兵事同知倪維欽禀銷讞局差禀辭赴詔浦厘局巡檢土金鑑禀辭赴五里塘厘卡布都事蘇永沼禀卸事台東協蔣晉引禀丁父憂藩臺牌示布都事蘇　沼丁憂遣缺輪委海防例試用布都事陳德暉咨補屏南縣林猛禀求卸事缺以本任沙縣任宗泰調署仙遊縣王偉堂撤任　看應以尤溪汪學澄調署所遺尤溪縣缺以現署上杭縣之試用同知許德新調署其上杭縣缺查新遺上杭縣賀沅已到省繳憑應卽飭赴新任供職特示 
[武林竊案]  
　　杭州萬安橋某尼菴殿宇精藍有梵嫂清修其内焚香洗鉢足稱清净法門某夜忽有賊將袈裟衣鉢竊取一空臨去大書粉壁上云飢寒交迫不得已而爲此一舉明早卽當奉還至次日住持尼檢點失物意欲鳴保查勘不料在門隙中拾得小押票據一紙所失之物盡在其中計質錢五千餘文因卽倩人回贖後遂不復追究又千勝橋千勝廟照墻後王宅灶房左側竹籬一帶内通書室有賊穿籬至廚下迤邐逹内室竊去竹籃一具内有時文讀本及窓稿共十數卷現已遍貼訪單招人歸趙然已如黄鶴旣去不復返矣又王馬巷某署雇用某氏婦爲傭不數日卽竊去　蚨一百翼中夜潛逃次晨飭差查訪杳無音信現向中保追尋不知能有下落否此則胠篋之外尤令人無從防備者也 
[寗波火厄]  
　　十一月二十五日黄昏時候寗波西南鄉太平橋大河港某姓家忽報火災緣其家主婦某氏囑十四歲女孩至閣上取物手持火油燈延燒稻草登時上熾女被烟霧所迷手足慌亂大聲疾呼隣人聞警前　無如火已冒穿屋頂各人只得事先逃命女孩遂葬身火窟○ 
之中一霎時間延燒房屋十餘椽迨火熄後從瓦礫塲中扒得焦骸一叚面目略可辨認然已慘不忍觀矣至二十六夜二更後江北岸磚橋某姓家又不戒於火紅光高燭警鑼亂鳴辛遠近水龍聞聲前往得卽救滅然亦燒去房屋十餘椽云 
[京江談藪]  
　　前報鎭江城外琵琶巷内殺斃一人兹經王邑尊帶同刑仵往騐據仵作報稱共有刀傷十一處左耳已被割去邑尊親自細騐見死者腰間揷有大刀知非善類騐畢隨傳四隣詢問情形旋有老嫗數人同稱是晩二鼓時微聞門外似有人爭鬥俄而寂然小婦人等男子在外貿易家中均係女流未便出視直至次早開門見已倒斃邑尊詢畢隨飭地保備棺收殮俟查明有無屍屬再行核辦○怡和洋行躉船浮橋以兩船爲之每遇輪船到埠裝卸貨物須雇小工挑抬近因天寒衆小工守候輪船皆躱入浮船内以避風雨怡和行看更人並不禁阻不料衆小工不自愛惜竟於浮船内便溺穢臭不堪旋經洋東查知將更夫王某訓斥由此不准小工入艙前日衆小工在江于守候輪船有山東人某甲躱入艙中徑王瞭見逐令出外甲不服兩下口角遂致揮拳王某力不能敵竟在身邊取出小洋刀向甲直刺將甲臂搠破鮮血直流甲遂狂呼謂王持刀殺人旋經洋東查知將王停歇牛意並將王與甲送洋務委員胡君處究辦胡君察得甲受傷尚輕可無大碍將玉重責五百板罰錢二百文給甲養傷兩人遵斷案遂結○日前有五人欲附義渡船過江因來時已晩船已開去五人不能久待遂雇小划船北渡離岸未遠陡起一陣狂風舟子落帆不及船遂翻覆六人同占滅頂幸衆人身穿厚棉袄不致沉下順流而去狂呼救命適救生紅船望見赶急揚帆駛救六人得慶更生旋將划船拖到江邊送六人登岸至救生局報功由局給發棉袄褲更換凡有親友可投者取保回去如無親友者濕衣存局代爲烘乾送往飯店吃飯客庽住宿所有房飯資由局給付誠莫大陰功也○日前太古行上水輪船抵鎭船甫靠定衆客爭先上岸擁擠非常落帽失鞋不知凡幾有某客行至跳板中間經人一擠從空墜下見者大駭幸命不當絶落在網繩之中狂呼救命旋有小划往救始得轉危爲安人雖無恙然心膽幾乎嚇破矣○順江洲距鎭數十里一小市集也有某甲者年甫十八歲勇力過人素行無賴武斷鄉里無敢與之計較者日前與賣糖叟忽有齟齬將糖抛於河中上前連披其頰復向心口一拳將叟打倒在地時有某乙見而不平謂以少年而欺老人於理不合中以乙多管閒帳棄叟奔乙拳足 
 
 

Page 3

 
 
齊施乙不能敵被中打倒在地後經人勸止將乙送歸不料乙受傷過重三日後斃命乙有老母及妹心不能甘鳴知坊保將甲拘住到縣喊寃王邑尊立卽帶同　役仵作往騐當經仵作喝報的係傷重斃命邑尊隨令乙母將屍收殮將甲及賣粮叟一併帶回縣署訊供核辦逞一朝之忿犯大辟之罪好勇鬥很者亦可以爲殷鑒矣 
[暫緩起程]  
　　出使英法等國大臣薛叔耘星便聞本擬於上月下旬拜會駐滬各國領事卽行起程兹兹因政體偶爾違和延醫調治暫緩起行一俟病愈卽乘公司輪船出洋云 
[令節停訊]  
　　昨爲畏至令節本埠文武各官員於黎明時至西門内萬壽宫行慶賀禮已列昨報兹悉英會審員蔡二源太守法會審員葛蕃甫同轉均於是日停訊云 
[失路待領]  
　　日前有口操奉賢音之女郎年甫十四歲行至法界褚家橋相近沿街號哭經是處龔姓婦向之詰問據云母在某姓家帮傭遍尋無著行至此間不識歸路心中焦急因此啼哭問其住處據云來申未久不能指出地名該婦恐其走失留養在家至三日無人來領昨日送至捕房訴明緣由備捕頭命暫留捕房俟其母前來認領○昨晨有三四歲之男孩面圓色紫頭戴元色洋布摇船帽身穿花布棉袄元布棉馬甲藍布义胸袋緑布小脚棉褲白襪元布棉鞋迷失路途由巡街捕帶至捕房捕頭命送英會審公廨蔡太守飭值日差盤詰姓名住址該孩口操寗波音語不明白太守命該差暫爲留養侯其父母投案認領 
[店業轇轕]  
　　楊順喜扭楊桂卿至英會審公廨喊控被吞店業生財值日差禀明蔡太守飭楊順喜交保楊桂卿暫押候訊 
[緝獲徒]  
　　昨報紀上海縣裴邑尊親往閔關港等處查察賭博等因兹悉邑尊到時賭徒早已聞風避匿祗由差緝獲三名帶回訊究云 
[上海縣署瑣案]  
　　姜春泉扭喬秀美卽全英并王虎奎至案以誘匿妻子爲詞向裴邑尊申訴邑尊准予訊理前日喬將姜妻吳氏交案至晩帮審委員詹明府訊究之下姜求領吳氏可家管束吳氏供稱小婦人不敢避匿實爲喬等所誘現愿隨夫回去明府以其背夫私奔殊屬無恥喝令鞭背二百下鞭至百餘吳氏極聲呼痛姜稱妻子現方懷孕可否求恩寛宥明府謂爾旣不能先事預防致令妻子犯姦亦有應得之咎尚欲爲之求免耶遂喝令照斷鞭責責畢飭將姜掌頰四十下着具結領妻回去喬土各責二百板枷號一月遊街　衆○十六鋪巡防局函送馬光興蔣指南請究詹明府升堂研詰馬供稱小的在提右營禁下高大老爺砲船上當差今日因事行經大東門外會館前見有多人爭毆因卽爲之勸阻不料陡被毆傷且更剥去衣服旋由莊扭住是以同赴局中控告蔣供稱小的開設老虎灶爲生因見棍徒爭毆在旁閒看詎被馬誤拘到局明府謂諒爾亦非安分之人喝令笞責一百板交人保出馬送回提標各棍徒候提案訊辦○王晉卿控子錫全忤逆經裴邑尊逮案訊責釘鐐收所前日詹明府訊案時晉卿求將錫今開釋明府准之飭交晉卿領回管束 
[法捕房瑣事]  
　　甲乙二人在途口角勢欲毆打經捕獲住甲稱做棉花生理有棧單一紙被乙押銀三百兩乙言與甲合股等語備捕頭着管押候禮拜二解案訊究○流氓小王終日沈湎於酒昨宵在某酒肆獨自沽飲竟入醉鄉酒保囑其惠鈔小王聞言大肆咆哮將桌上盌盞盡行擲碎酒保急出鳴捕送至捕房備捕頭着押候解訊○昨午有一寗波人衣衫藍縷形如乞丐至新開河火燒門樓上意圖行竊經包探瞥見當卽拘至捕房管押○甲乙二人在老北門外行路口角甲持扁担將乙之頭顱擊開爲巡街捕所見當卽拘送捕房備捕頭判罰甲洋一元給乙養傷中因無洋遂命管押○某花烟館扭送吸白烟之某甲據稱甲久烟錢八百文向索無着反欲逞兇捕頭命押候解案訊辦○小車寓主扭車夫至捕房訴稱被竊去被一條備捕頭訊得行竊並無實據斥退不理 
[勉力行善]  
　　山陰李君龍威擬辦山會蕭三邑賑務苦無同志祗託空言而此心耿耿未嘗一日忘前曾以楚辭等書送交本館售助浙賑兹又以六書通兩部歴代名人畫譜三部圖繪今古奇觀一部經藝五美六部續寄囑爲也售全數撥歸浙賑是亦可謂苦心孤詣者矣除掣付收條估價代售充賑外先綴數語以誌善念 
[售出振物彚登]  
　　本館協振所屢承諸善士以各物助振旣經售出卽陸續登列報章今復售出黄夢畹書助對聨六副計洋三元隱名氏助諸大名公對聨廿九副計洋十四元五角又中堂九幅計洋四元五角屏十一堂計洋十一元又光世堂助古畫一幅計洋二元某君助灶神模一百十張計洋四元四角尚有各件一俟售出再當登報聲明尤望諸君廣結善緣隨意捐助庶幾裘成集腋災民得免啼號本館當不憚經售之煩焉 
[上海文報局浙賑收解處會同各公所起解策六批賑欵棉衣啓]  
　　謹啓者敝處自解出第五批賑欵後迭接各路查戶諸君曁省垣總局來函僉謂查得各邑戶口繁多冬撫需欵甚殷囑敝處速集鉅欵接濟等云兹於本月二十八日彚解第六批賑欵規元五萬兩託滬上協康元甡兩莊由杭城傎裕鼎記兩庄匯交同善堂兌收轉撥災區散放又敝處逕解湖州仁濟堂姚守梅先生手收曹平銀一千兩海鹽朱少愚太守手收英洋一千元德清楊殿臣先生手收英洋一千元司此批内絲業會館規元一萬五千兩曹平一千兩英洋一千元高易公所規元二千兩申報舘公所規元一千兩文報局公所規元三萬二千兩英洋一千元再文報公所購製浙賑棉衣三萬件計解交湖州德武等邑楊殿臣先生散放一萬件嘉興嘉秀海桐石五邑散放一萬件尚存一萬件候省垣總局酌撥運解合併聲明 
[賑欵疉來]  
　　接奉安徽撫憲沈仲復中丞函聆悉俯恤杭屬災况續助曹平銀五百兩合規元五百三十七兩四分又承剴勸得各善士洋八十二元委解拯濟屢挽時艱聿同心而種德羣霑摯誼自銘腑以銜恩淛水餘生當亦感澤逮聞鄉閭而稱頌弗置焉上海北市絲業會館籌賑公所愚弟施善昌謹誌 
[江閣詩餞序]  
　　獵獵北風悽悽南浦去矣遊子黯然故人飲盡金杯握手動可憐之色吹殘玉笛銷魂成愴别之聲訂後會以他年碧雲冉冉話相思於何處紅豆離離有幾知音金雁鈿蟬之由無多贈遠美人香草之思如今日者强生芝庭有閩嶠之行余蓋不能無辭矣芝庭夙工妙曲久隷昆班如衞叔寳之美丰儀若李延年之曉音律不受囂塵所染瀟灑如仙頗與翰墨爲緣殷勤好客練裙縞帶洵樂府之名流檀板金尊實歌塲之俊侣也向者烟霞嘯傲風雨往來吹瘦紫簫詞僊早識揮殘玉塵談友曾呼側帽偕行白祫尋春之興裼裘同醉黄壚買酒之家亦嘗授我新聲檢點紅牙之板教他奇字摩挲黄絹之碑論形迹以胥忘圍爐剪燭共昕宵而不倦讀畫敲棋脆管清絲愛結中年妙契濁醪苦茗還消逆旅清愁夫固樂事賞心亦屬雅人深致已無何南轅倐駕東道難留庾嶺一枝梅蕊乍含春意陽關三疉柳條催動離情意惘惘而出門色怱怱而就道一帆茘浦去趁殘年雙屐榕城别尋佳境故枝未穩類梗斷而蓬飄異域堪悲正林昏兮瘴塞雖結綠青萍之價重未肯屈身而陽春白雪之曲高恐難娱耳矧兹蒼茫波路誰憐兩鬂星霜迢遞關山自嘆一肩風雪四十朝新婚燕爾好夢俄驚數千里隻影雞棲歸期未準身世之悲亟矣 
 
 

Page 4

 
 
别離之感興焉於是少婦臨妝長蛾慘淡良朋祖道征馬遲徊鏡影鸞飛悵秦臺之月冷筑聲烏咽疑易水之風寒當此時也戀戀閨幃依依車笠紅淚欲揾以仍啼一聲珍重素交方聚而忽散满座欷歔從此各天雲歛巫山之館不知何地潮廻海國之槎芝庭深於情者其何以堪此耶時則江關蕭索葭管將吹祖帳凄其蘆花已落凍雲徐合催暮色以漸低斜日將沈壓離愁而更重地異渭城灞岸亦覺勞勞人如社燕秋鴻無非碌碌誰爲地主浮萍浪子之蹤同是天涯芳草王孫之咏乃有賞音知己同事良儔或傷菊部飄零或慨梨園蕭散揆臨别贈言之義倍覺躊躇念當年總角之交何堪契闊所以鏡中花史司香侍者幽棲仙侣桐蔭主人有送别之詩而余及新吾瑶卿松庭補枝嵩壽愼卿西樵有臨行之餞也此則青衫袖上雙淚齊飄黄葉聲中一杯更盡唱驪駒而互答惜鴻雁之分飛者矣余雖殊途異趣道有不同而判袂分襟情無弍致况古人失路每逢祖席而言愁詞客傷時亦借伶工以寄嘅念何戡兮尚在零落悲深記杜甫之重逢盛衰感繫且夫有志雄飛者聞遠游而思奮也無心株守者臨歧路而勿悲也芝庭此行雖歌舞生涯管絃微技亦足傾排凡嚮挽回南國之風蕩滌淫聲不墜西崑之體將見刺　城畔都知法曲雲璈甘蔗　邊盡識承平雅頌移俗尚正人心亦微有關係焉如余則屈蠖頻年徒形瑟縮聞鷄五夜不能奮飛毛遂終處於囊中一籌莫展班超將老於牖下萬戶難封憐髀肉之久生置鬚眉于無用以視芝庭不猶遜乎嗟嗟時會可乘風塵何惜不忘交游之誼　是男兒莫歌行路之難方爲壯士乘風破浪毋鬱鬱以相看負劍携琴轉茫茫而自顧綵筆壯爾曹之行色一棹螺江玉鞭指我輩之遊蹤千金駿市[  太痴生高侣琴稿]  
[日本秋山先生儉爲遄返東瀛詩以祖之]  
　　秋山先生東海彦文雅風流國士選策鰲渡海來中原春申江上暫安硯海内名流久傾慕踵門恨不早相見朅來盛會猶眼前花月徐園共開宴岸老去後文讌衰得君鼓舞人爭羡昨忽折柬來相招聞說先生遊已倦離筵話别會名人相對黯然春已殿一聲驪唱安忍聞滄桑小換慨世變羽車已駕不可留尊前定覺少歡忭深情如我復何堪拚與東西隨勞燕或者後會尚可期藉此因緣留一面感君殷勤獨不同手把一尊示繾　無以爲報獻一詩俚俗自慙如夏諺若逢故友乞致聲此身如昔仍頑健古越高昌寒食生拜手 
[浙省撫轅抄]  
　　十一月初六日候補府張濬萬禀見辭赴温州厘局○初七日候補縣楊鍾俊禀知防軍局委修理儲藥機器兩局於初七日開工○初八日直隸候補縣丞虞明逹叩見○初九日學轅文巡捕蘇禀知聞訃丁父憂○初十日調補秀水縣劉頌年交卸天臺縣回省禀到新選安吉縣丞孫大賡由京驗看領憑來省禀到 
别 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[謹將漢口餘上同鄉勸募恊濟本藉賑捐樂輸善士臺銜列左]  
　　順豐洋行阜昌洋行兩戶各洋例紋一百兩　豐銀行洋例紋五十兩德昌洋行洋例紋廿五兩同順祥琴隱書屋俞兩戶各洋例文二十兩信大恆同泰厚德豐和三戶各洋例文十二兩方義大胡蔭玉堂兩戶各洋例文十兩德順和洋列文五兩蔚長厚足文四十兩日昇昌蔚豐厚新泰厚天成亨蔚盛長百川通六票號各足文三十兩崇厚堂足文十兩畢仁豐　文五兩李小甫九八三平文十兩永祥莊洋一百四十元太昌莊衡源莊兩戶各六十　匯豐帳房謝謹堂源裕莊三戶各洋五十元恊同慶蔚泰厚匯孚莊公益莊四戶各四十元元豐久存義公大德通大德恆恊成乾三晋源大德源協和信志成信合盛光瑞記帳房十一戶各洋三十元仁厚堂中興和恆發油行信和帳房張愼德堂集記李但記寶源長莊公泰洋行培孫氏升豐泰公誠堂太原子十三戶各洋二十元大德玉給積堂陳　祥祥和裕無名氏泰和厚莊益大莊澄懷秋水軒叚治記江壽春吳悠記了空子厚記蔡四記播威洋行怡威洋行楷記棧德生義合成源順益新興和怡慶莊程廣東順記廣號廿四戶各洋十元王植三義生厚恆裕公三戶各洋六元古默無民氏無民氏寳成銀樓廣元同盛和至得泰泰記廣號順記鐵號八戶各洋五元裕源成四元永泰祥三元劉爲安堂寶善堂集豐祥三戶各二元安定堂并麗堂茶帮公所三戶各錢三十千太古帳房春華祥熙太春厚生祥謙愼安人和祥同順祥金樸堂林鴻三九戶各錢二十千永記不留民務實堂世成森汪洋堂黄逹亭廣成裕張森茂愼餘豐記厚記怡昌源油行十二戶各十千文春源行正記乾成號三戶各六千文怡和葆和康懋昌莊同德堂裕大郭晋源義昌莊渭濱堂晋豐恆陳壽春十戶每戶　千文無民氏同昌順裕太莊正大元預昌五戶各四千文謙受益杯水軒無名氏恊和通四戶各三千義昌行汪怡祥無名氏三戶每人二千無名氏一千文○以上共計募收洋例紋三百七十六兩足紋二百三十五兩九八申洋例文二百三十九兩七錢九分九八三平文十兩申合洋列文十兩另另四分洋六百四十四元合洋列文四百六十六兩五錢七分又文八百廿七元合洋列文五百九十五兩四錢四分錢一百三十二千文合洋列文八十九兩另三分双錢三百六十五千文合洋列文二百四十六兩三錢七分統共總合收洋列洋二千另二十三兩二錢四分○一解上虞王預塘孝亷經收洋一千零十元合洋列文七百三十一兩七錢二分○一解餘姚繼善公所張益齋孝亷　收洋一千元　洋列文七百廿兩○一解上海盤記公所經收洋一千元合洋列文七百三十兩○以上除收募解出外净塾解洋列文一百四十八兩四錢八分合併聲明經募同人謝　田畹生謝朝珠朱訓成王銓王文蔚王釗宋祥王國安宗鳳翔等公啓 
[上海四馬路高易公舘内籌賑所陳詠南經收山東江蘇浙江十月十七十八日第一百三十五次賑欵清單]  
　　十七日浙杭孫文彬張姓孫葉氏各一元浙杭西河惜珊氏洋一元歐門氏宣門氏各半元英夫氏季名氏各四百文嘉餘一百四十文共捐洋二元錢一千另四十文伸洋一元○嘉善寶善典募亦禱氏錢四百文修記二角許嘉生至德曾旺金各二伯王壽芝一伯二十文方侈氏周漢臣補過軒退思居春熙軒戴晋欽金麗雲祈福居士無名氏椿記管金壽官玉庭李頌劬春記一百文共捐洋二角錢千五　二十　伸洋二元另錢五百漢口屐昌號募甘羅洋一元譚保求勿藥容荷塘各半元鐘仁里三角容良村二角共洋三常州朱德軒二元葉光臣一元萱壽十元無錫泰亨　二元愼記以記各半元共洋三元大通　幼蘭洋四元常州禾尤山紋銀三兩八錢馬不書名錫慶堂屠不書名福記同不書名各二元氏求平安一元共捐十一元文三兩八錢伸規元四兩零六分一厘楊州義興昌號募陶唐逸史無名氏各一元瀏河厘局募渚水民武林沈洋二元無名氏一元共洋五元邦江義興昌號募無名氏一元無湖陳玉堂陳紫株各四角陳堯伯陳小山各一角常熟周小亭一角裕和洋行十元無民氏三戶尹世家各一元共捐洋十四元寄樂生二元金潤芳葉佩之胡錦春謝厚卿林勝輝各一元　　静吳秋卿徐廷石大裕陸善初葉子賢張景軒半元邵蔭書舘每人四角程天賜三角方作霖程惠民各二角共捐洋十二元德元舘主募張仁元一　姜雲生孫子育成伯寅傳潤生芸閲廬茗仙成大司務　阿生夏榮生各半元僕阿產三角毛查鳥二角共六元永泰源茶棧募三樹堂黄盡臣簡卓記揚佐記林秋記記餘氏愼氏延月齋洪進記福生和洪希記每人洋一元　煥　梁玉記各二元秀記孫永春吳銀祿無名氏起記各半元卓記仲記景記合馨義記森隆各二角修記一角信發四百又共捐洋十九元八角四百文保平安三角五分力不從心二角五分元福二角修記一角五分蟾記一角安記五分共洋一元一角松郡朗少山翁募或翰生一元郎叔珍二角朱涇萬鼎順號募邱鳴三留耕堂織簾居士各二百文號金永日一百十四文本鄉子王劉三一百文費忠發徐鳳廷五十文共捐一千另十四伸洋一元另錢四文紅豆書屋洋八元吳江縣水利糧聽無名氏二元杭垣福壽堂主人惜寸陰　知非子每人一元鄭子祥溯源主人每人半元共捐三元姑蘇愧廬主人助舊書藉廿四種計九十五本張肇庭翁募暫助氏二元張麥氏張黎氏心願子每人一元張郭子張黄氏　半　共捐洋六元○○十八日安定氏爲使女順英病愈洋二元三山不書名洽澄號一元新號二角漢口阜昌磚茶棧募張勇臣三元陳耀枝陳美寛林錦生唐高寛二元方禮源嚴有進胡月池陳者山葉月波趙寶軒劉芝煥三成無名氏文賀梁威昭程萬順王興齋應江各洋一元源沛仁蔣逹陳定元唐高巧駱　芳陳尊就姚成陳伍漢臣各半元方順章耀枝氏各二角五分共捐洋三十元○武穴制驗局募湖南善化李譚氏洋三十元○謝姓洋半元○姑蘇萬源號募陳美哉劉養吾胡杏生劉葆生麗章鳳陳道章胡開科梅志田各洋一元　數氏元八角沈芹之張嘉得周西蘭蔡洪才唐仁才張月修各二角共洋十二元○得興行募楊香山許蔚蓉馬子明胡文軒黄生如各二角阮錦籛卓蔚文黄療　汝益無民氏二人各一角共洋乙元六角劉河收運局募頤菊主人洋四元浙省永興洋行劉善士洋十元○梁溪華留耕無名氏各三元不書名無求氏各二元李恆泰王宜樓華合記不知名各一元楊夔記朱菊記華種得楊容記不知名各五角無名氏朱愛記趙有知徐無知不知名各錢五百華掌記二百尤順福陶任春朱三包三友馮和馮四寶蔣巧友陸司務馮　友各一百共捐洋十六元五角錢三千六百文伸洋三元五角○蔣茂榮五元無錫永興洋　元有心無力無民氏各五角泰記七角韓應章洋三角洪錢氏洪康氏周洪氏夏文信趙正發徐氏史氏各二角阿香陜三阿四五福各一角共洋二元一角恆泰棧銅洋四元崇得堂恆泰號各銅洋三元共銅洋十元李蕭氏一元揚州義和信號募溪岩散人力不足無力人各錢二百共錢六百兌文四錢合規元四錢一分八釐張亨通吳燕昌各洋一元張安謙李翼堂談學添葉星海樂聚逮張忠董鳳來陳希旦張祥和費清芬每五角徐厚照二角張亨榮史友呇龔　仁徐熙記每二角金記生葉炳魁葉財源張福元每一角共洋八元五角○以上總共收英洋二百五十七元規元四兩四錢七分九厘銅洋十元錢九百另四文舊書廿四種計九十五本 
 
 
