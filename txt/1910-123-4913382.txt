# 1910 - 123 - 4913382

 

Page 1

 
 
   
 
 

Page 2

 
 
   
 
 

Page 3

 
 
交旨 
　　三月二十六日軍機大臣欽奉 
　　諭旨陸軍部奏議覆直隷提督姜桂題奏保倂案供差人員聲明請旨一片總兵馬文翰著賞加提督銜儘先補用副將趙倜陳希義方有田均著以總兵交軍機處記名欽此 
論說 
 
 
 

Page 4

 
 
[論東三省亟宜注意之點（選）]  
　　英儒斯賓塞曰。凡人羣不外兩種。一曰用武之羣。二曰殖産之羣竊嘗詳繹其義。二者皆所以保人羣之生存。治安之要素。固利施其調劑維繫之用求。達其美滿完善之域。不可偏廢。亦無庸畸重者也。而其間要自有消長之公例焉。其在上古時代。草木榛榛。鹿豖狉狉。飢而求食。寒而求衣罔知所嗜。稍進則人與物競。繼進則人與人競。於是則和平爲其偶。戰鬥爲其常。凡屬殖産之營爲。皆所以鞏固其用武之權力。其在近今時代。智識漸開。文明漸啓。曲突徙薪。防之在　戈矛之利伏於無形不待時急勢迫。壁壘相持。而成敗之數。已可預决。於是則和平爲其常戰鬥爲其。偶凡屬用武之設備。皆所以保護其殖産之進行。五洲華離。萬國錯峙。不謀而同。有如一轍。蓋自黑胥黎氏物競天擇之學說。一演而爲斯密亞丹氏。生計之戰爭。萬丈風濤。洶湧澎湃。目睽睽視亞東而未嘗或息者。實相率以此吾思之。吾重思之。國破家亡之慘劇。如波蘭印度者。固歷歷之在吾心目間。然約而言之夫。豈有他道哉。一經濟之競爭而已。聞之國这所恃以爲富者。一曰土地。二曰人力。三曰資財。近世計學家分析其所得曰。租庸贏。土地所獲者租也。人力所獲者庸也。資財所獲者贏也。歡美雄於資財。則利藉其資本之力。而吸取其贏。我國富於土地與人民。則利盡其物土之宜。與其人力之用。而兼收其租與庸。由斯以譚。則農學一門。洵吾國當務之急。其在東省。則尤有進。胡爲者東省有六患。非農無以善其後。東省有六利。非農無以開其先也。 
　　曷謂六患。鬍匪充斥。焚掠刧奪。林深箐密。緝捕無蹤。其患一。道里荒蕪。交通滯碍。往來商旅。視爲畏途。其患二。膏腴沃壤。天府之國。荆榛偏野。利棄於地。其患三。水利未興。人力不濟。雨則苦潦。不雨苦旱。其患四。礦産豐富冠絶宇内。捐金於山。將啓戎心。其患五。逼近俄日。接引蒙韓。邊陲遼闊。防不勝防。其患六。今誠能注重於農。而荒徼以官屯岡巒以礦屯。江海以漁屯。衢塗以商屯。險隘以兵屯。原野以民屯。因地之宜而權其變。則荒徹無越墾之虞。岡巒息封閉之慮。江海收陂澤之利。衢塗有繁衍之期。險隘嚴門戸之防。原野建富庶之本。轉瞬之間。六患去而六利生。致富之基。自强之策。無逾於此。抑吾嘗竊考之。自咸豐八年定愛琿之條約。則凡烏蘇里河口。順混同江東北至海濱千餘里。舊界屬於俄。而以烏蘇里河口爲中俄之新界焉。自咸豐十一年定北京之條約。則凡烏蘇里河口。溯流至松阿察河。踰興凱湖而西。至白稜河口。又踰大绥芬河而南。至瑚布圖河口。又南而西至圖門江口以東。舊界屬於俄而以烏札庫邊卡瑚布圖河口爲中俄之新界焉。及光緒十二年黑頂子之勘界。一誤再誤。則琿春之海口。又屬於俄。而更以圖門江口内去海三十里之土字界牌以爲界。嗟乎夫俄之獲利於我也。固不必以兵力脅我而得也。我之日蹙國千里也。亦非俯首帖耳。甘屈伏於俄人之掌股也。始則封鎖嚴密。特以根本重地而異之。久則禁令疏闊。幾以甌脫隙地而棄之。士大夫平居讀書叩以白山之脉係。黑水之流域。輒有瞠目咋舌而無以應者。棄置不惜。强鄰生心。遷界移碑。匪伊朝昔。剥膚之痛。行將刮骨。近雖設行省。頒官制正疆。界愼封守。經之營之。百廢具舉。然而觀其政則制度維新。典章粲備。今之視昔遠勝矣。適其野則以困於財政之奇絀。民智之不開。榛苓塞途蕪。廢不治其莽莽蒼蒼之氣象。蓋無以大異焉。如此山河。豈無奇傑。晃錯實邊塞之策。李悝盡地方之謀。匹夫有責。幸無徒恃公家。來日大難。是所望於作者。 
專電 
[電一（北京）]  
湘撫楊文鼎電致軍機處謂湘省籌備憲政如淸厘財政裁倂局所甫有瑞倪卽遭飢民之變署中各卷焚燬無遺若驟欲進行憲政恐又激生他變請將籌備憲政事宜展緩三月現樞府擬交憲政館核議再行降旨 
[電二（北京）]  
　　資政院倫總裁以八月二十日召集期迫諭飭趕速估價按圖建造限七月内先成會議廳 
[電三（北京）]  
　　某御史以浙江台州等處屢次閙事實由官吏辦理不善奏請飭該撫臣嚴行查辦 
[電四（北京）]  
　　署陸軍部尚書壽勳主張節省經費議將諮議官檢察官一倂裁汰派充外省差務 
[電五（東京）]  
　　現在倫敦之伏見宫貞愛親王奉命恭代日皇參列英前皇葬禮 
[電六（東京）]  
　　日本帝國議會衆議院議員七名將赴比利時議員東京市長尾崎行雄定陽歷五月十日離東京其他六名定五月十一日晨離東京聞將參列比利時國際國會恊會會議 
緊要新聞一 
[英新皇登極續紀]  
　　字林報載初三日倫敦電云英皇喬治第五在聖乾母斯宫御極之際觀禮者頗盛皇宣詞旣畢觀者咸同聲高呼上帝衞皇並齊唱國歌以示敬禮其歡呼聲及唱歌聲自聖乾母 
 
 

Page 5

 
 
斯宫以達城内洋洋不絶於耳皇布告全國謂余深悉皇考之性情不欲以一人而累天下聖靈降世節假期望勿以國恤而罷慶典愛期考脫賽馬會請勿展期各劇塲除於皇考歸葬之日停演外餘可照常開演免因國恤而受虧失下議院各議員已於昨日發誓忠事新皇通國各處均來電報告宣布新皇御極文歡迎之盛狀同日北京電云政府已命濤貝勒就近赴英吊奠前皇之喪文滙報載同日柏靈電云德國國會已宣詞哀悼英國前皇之升遐首相及各大臣並英國使署各員均曾蒞止初三日倫敦電云英皇喬治第五已擇期五月二十號爲通國舉哀之日國家祝典展期明年舉行 
[郵部接見湘路代表北京]  
　　湖南鐵路拒欵代表陳曾石粟四君到京已久日前偕同同鄉京官王君世琪等至郵傳部當蒙徐尚書及左右兩堂在公事廳接見代表陳述意見後徐尚書接言拒欵當先以巢欵爲第一要義股欵旣集則路工可赶緊開修外欵將不拒而自拒代表謂吾湘人知外債之必拒自知股欵之宜集但拒絶外債尚未發表凡入股者未免猶有疑慮嗣各堂屬其具一呈詞來部措辟宜主平和當卽明白批示云 
　　湘路拒欵代表來京後適值湘亂事起善後情形尚未大定故昨由各代表議定派一人回南查看善後情形並與紳商籌辦禀部呈件等塥現已由粟君南下商辦不久仍當回京其呈部禀稿則先由京起草 
[西藏政教權劃分之時機北京]  
　　政府屢議劃分西藏政教權限皆以事有窒碍未能實行前日各樞臣復又集議以西藏現值改派達賴之時所有藏地政教兩種權限亟宜乘此劃淸聞已電告駐藏大臣速與該班禪等公同核議此次新達賴掣定後應照章專司教務其關于政治各事自有官長處理該達賴無干涉之權並擬照會各國公使聲明逹賴之職掌如有關于政治問題與逹賴私行立約未經外部簽字者無論事之鉅細中國政府槩不承認 
[軍諮處對内之秘密北京]  
　　日昨各軍機日值時那相面奏監國謂軍諮處爲海陸軍最要機關關防固應嚴秘誠恐外人探知貽誤匪淺然對於政府一方面各國均無秘密者溯自軍諮處成立以來一切奏摺交諭政府均不得聞知軍諮大臣如能措置咸宜固屬甚善設或稍一不愼則貽誤軍政何可設想應請變通辦理嗣後關係重要之件仍須由樞垣及海軍處陸軍部會同該處商酌再行决定以昭愼重云云攝政王然之 
[海軍教育議定入手辦法北京]  
　　海軍處籌議海軍教育各事刻已議有端倪聞一切多參取上年肅邸等所奏遵籌海軍基礎原摺辦法擬將帝國海軍機輪專門學堂就粤省黄埔船塢之水師學堂改建帝國海軍駕駛專門學堂就北洋之烟台水師學堂改建帝國艦藝專門學堂就閩省之船政學堂改建其餘水雷槍砲等專門學堂及水兵養成所則擬分配于各省至帝國海軍大學須設立在京師（在天津設立試騐塲一所）惟須俟各項海軍學堂辦有端倪方能開辦故暫行從緩 
參謀官報告軍務之權限北京 
　　軍諮處通電各省督撫申明各省參謀官報告軍事之權限略謂本年正月初間廣東兵變及三月初間湖南民變事起多日而各該參謀官並未電報本處當經札查延緩情形茲據各參謀官禀覆所有前次兵變民變各節本擬隨時報告惟因有各該省督撫之節制未便直行以致延緩等語如此情形竊恐貽誤軍務嗣後凡有軍人之變無論事之大小該參謀官均應隨時直報本處勿庸牽制以免貽誤 
[法部變通考試法官北京]  
　　法部廷用賓尚書以法院編制法及法官考試任用章程業已頒布所有法官第一次考試卽應于本年舉行惟創辦考試事宜造端甚大規畫宜詳現正督率僚屬悉心籌議卽令從速赶辦亦必俟秋後始能舉行昨已奏請飭下各督撫凡審判廳已籌辦就緒之省分卽由該督撫咨部提前奏派人員前往會考其籌辦尚未就緒各省無論曾否奏報成立有期均一律令其於秋後試畢始行開庭仍以不誤本年期限爲準如此變通辦理旣不誤成立之期又可收得人之效云 
戴文誠靈柩回籍紀狀廣東 
　　上月十七日戴文誠樞相鴻慈之靈柩由廣大輪船載運抵省十八晚戴宅家人雇備大河頭船一艘停泊輪傍將棺移至河頭船十九早用小輪拖至南關天字碼頭紳商及佛山學界往迎者數百人其中多門下士政界因袁督不到司道等遂不往地方官祇有南番兩典史到塲照料紳界嘖有煩言後由某紳士用電話詰問地方文武至十一點鐘廣恊及都守首府兩縣始到一點鐘後發引沿途官仗祇有生花紙札頭牌執事夫役千餘人其僧道尼等概行屏絶水提派巡防勇百餘人幷先鋒衞隊將軍派戈什哈四名同衞隊護送南海闔屬紳士在接官亭口搭棚公祭各紳商路祭者亦甚多步行執紼者極衆觀者人如山海行至東南關四局前適遇巡士換班　道執事因而凌亂旋入永淸門沿途地方官並未派有兵勇照料巡士亦寥 
 
 

Page 6

 
 
寥遂至跣足露體者夾雜於執事之中入南門後御賜蟒緞亭行至西湖街口有匪徒欲圖强搶一時喊賊之聲不絶途人驚避被踏傷者甚夥孝幃不期而倒孝子因之走避路祭椅桌且被掀翻隨將匪徒拿獲交該管巡警一局解辦各界途送者咸謂文誠靈柩入城奉旨沿途地方官妥爲照料今旣演此惡劇地方官未免有負朝廷厚待樞臣之意然而宦海炎凉於此可見一斑矣 
[西報譯要]  
[松花江交涉又將移京]  
　　字林報載初二日北京電云中俄松花江航務交涉連日在哈爾濱會商仍無結果大約將移京辦理 
[漢口禁止大豆出口]  
　　又電云據漢口電稱該處已禁止大豆出口此間外人尚無起而抗議者 
[梁敦彦退志甚堅]  
　　又電云梁敦彦雖准續展病假然其退志甚堅政府現正商簡繼任之員頗費躊躇 
[京師近事]  
　　樞府前以廣西地方邊防緊要匪徒迭起亟應增練新軍以資防範當交軍諮處陸軍部核議辦法茲聞該兩處以該省增練兵額之多寡須視該省財力爲定衡並以南甯接近邊關且爲全省商務之中心點將來新軍卽應常川駐劄於此聞已據情電知桂撫矣 
　　郵部考選學生赴奥學習郵政計取法文生二名爲陳柏年錢春祺德文生十名爲馮農羅忠懋龍綬慈謝式謹陳履祥鄭義琛李景言陳廷驥孟錫祉林廷翰其中有譯學館畢業者六人餘均中書及小京官等現已由部派監理員徐君秀鈞擇定下月初八日率同學生附京奉鐵路火車取道西比利亞經行往奥幷聞該部續有考送學生赴東學習郵電之舉已於昨日考試 
　　美國銀行代表斯杜列得因錦愛鐵路投資之議毫無頭緒回國一節已誌本報茲聞該代表日前出京係乘西比利亞鐵路赴俄京聖彼得堡拜謁俄政府探詢對於錦愛鐵路之方針以便設法運動 
　　度支部澤尚書因現在各省淸理財政已有端倪所有各邊防如庫倫綏遠阿爾泰烏里雅蘇台伊犁料布多等處財政其中流弊殊深且向係祇憑奏報核銷無從切實稽察現值統一財政整頓邊防之際擬卽由部派員分赴各處仿照監理官淸理財政之例詳細淸查據實報部以便核定辦法 
　　學部唐景崇尚書預算分科大學書籍器皿等項費用至簡每年亦須一百五十萬元特咨商度支部請先籌撥五十萬元作爲開辦經費聞澤公大不謂然以區區小用何需至百五十萬元之多議咨覆酌減否則定當具摺指駁 
　　東三省總督錫制軍以承德地方審判廳練習員舉人揀選知縣孟莊沾染烟癖調驗舞弊花翎四品銜裁缺郎中嵩慶私存烟土違禁吸烟已專摺奏准將該二員卽行革職永不叙用 
　　新調江蘇巡撫程德全已於二十二日將奉天巡撫印信旗牌文件移交錫督接管於二十五日由奉起程到津與直督陳筱石晤談一日二十六日晚車抵京二十八日跪請聖安聞定初十前出京赴任 
時評 
[是所望於英新皇者]  
　　英國新皇喬治第五。曾周遊各國。歷三年之久。其於五洲之大勢。國際之情狀必能洞逹隱微。繼續實行其英先皇之志。以保大局之平和。可斷言也。雖然。世界之平和。夫豈空言籠絡之手叚。所能保持也哉。搆成平和之要素。不外主張公理而已矣。人與人交際以公理。則無論提議問題也。締結契約也。無往不得其當。而衝突之事不起。國與國交際以公理。則無論商辦交涉也。訂立盟約也。無往不得其平。而戰爭之禍不作。非然者。持强權以言交涉。則其交涉必不結。背公理以立盟約。則其盟約必不久。西儒嘗謂國際公法。生於公理。無公理而言公法。適爲强國欺凌弱國之具。勢且至於不行。而天下之大禍起矣。方今處發明公理之世界。各國君。主咸持有一定政策。而英新皇御極之初。尤爲全球各國所注目。吾知必有偉大之政見。發表於當世。且必能執持公理以往。以與各國君主相見於壇玷之上者記者報律俟之。 
[欽選議員]  
　　各部院衙門議員。攝政王欲儘票數多者。慶邸謂不擇不成欽選。遂擇圈 
　　記者曰。必如慶邸言。則從前科舉時代之殿試。所謂一甲二甲三甲。狀元探花榜眼翰林皆王大臣所擬定者。亦將不成爲欽點乎。 
[江寗調查局]  
　　江寗爲人才薈萃之地。统計調查局爲淸理財政之機關。乃所訂調查各表。爲憲政館指駁。幾無完膚。濟濟多才。寗不愧死。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘亂善後近事記]  
　　長沙訪函云湘省此次亂事英國曾派兵艦第士路（譯音）號到湘旋又派某兵艦來湘二十四日又派兵艦斯乃布（譯音）號船主巴克（譯童）醫官愛格（譯官）曁大副洋兵等由漢來湘停泊西門外江心 
　　湘省南城外中路師範學堂於三月初五日午間尚在舉行試驗其附屬之小學堂亦正在上課雖聞城内蒙養院已被亂民放火焚燒該堂監督曁教職各員猶不甚介意仍復試驗上課如常迨午後長沙府中學堂又報火起其逃出之學生數名至該堂報告監督等猶以爲本學堂僻處城外或不至於殃及惟函致兵備處請兵防護迄無回音其時兩堂學生紛紛請假監督等仍故爲鎭靜不予允准移時警報迭至人心愈益恐慌各學生亦不待命令各自檢點行李搬運出堂附屬小學堂學生年齡尚幼不能自行檢拾但以隻身逃出者甚多其外府州縣之小學生則以無處可投自願暫行留堂教職各員亦爲之壯膽謂如果有事當隨我等逃出正計議間而師範學堂竟報火起先是有亂黨數人持火把洋油而至時已初更亂黨入門卽將門片窗格桌橙等四處堆積噴以洋油同時發火又另有挑夫多人相傳爲近處塡築鐵路之土工其初爲學生搬運行李冀得工資迨至火起則紛紛入内肆行搶掠監督及教職各員見勢已不救遂踰牆毁窗而遁監督瞿琳生部郎爲匪徒追逐跌入塘内至夜深始得脫逃附屬小學堂見師範火起教職各員遂率留堂之小學生從後門逃出登山越嶺喊哭連天有教員薛瀛伯君將頭門關閉手携一小箱亦擬從後路奔逃維時火燄逼人已經斷截去路遂由山脚繞越亂走曲屈爬搔始抵後面之妙高峯將擬循途而下適有匪徒數人向其詰問幷將衣服扯毁薛君極力挣開棄箱而走乃用力過猛跌倒在地匪徒又將其叢毆刧奪小箱而去 
　　此次亂事除初六日在西門外火塲拿獲攫取什物之人犯五名先後梟示外嗣後迭次拿獲數十名亦多搶掠什物之人更有被人誣攀致遭牽累者而放火拆屋之眞犯尚未弋獲昨二十二等日將毆辱巡警道之馮姓王姓二名及從塲滋閙之某某等三名先後正法日前長善兩縣又出有賞格購拿首要如有拿獲要犯者賞錢一百串知音報信因而拿獲者賞錢四十串 
　　湘潭縣前有匪徒徧出揭帖約期起事届期幸屬安靜惟四鄉搶米時有所聞經巡防隊赴鄉拿獲搶犯一名解縣正法而搶米之風卽已稍息但各處鄉民謠傳巡防隊下鄉殺人俱各紛紛避匿現值節交夏令各鄉農　　　　　　　　　　　　　　　　　　　　一種寂寞克　　　眞令人目不忍睹云 
　　鹽法長寳道兼長沙關監督朱益齋觀察因此次亂事稅關及堆棧躉船並各洋行公司俱被焚燬現在已經撤任由署院楊中丞檄委勸業道譚芝芸觀察署理所遺勸業道缺另委候補道沈觀察祖燕署理二十五日接篆視事 
　　北京訪函云鄂督瑞莘帥湘撫楊中丞昨又會銜電達政府略云此次湘亂英日兩國商人所受損失現探悉該兩國商民真意如能償欵三百萬兩當可了事惟是欵須由度支部撥交因該省現遭亂事庫欵支絀特甚實在無力但任云 
　　湘撫前請撥欵五十萬兩辦理善後平糶等項事宜澤尚書以庫欵支絀只允撥三十萬兩核算不敷尚巨現聞瑞莘帥與楊中丞擬定除將各項公費節儉外酌將該省官員薪俸減成發放俾順民情以爲該管官之負職者戒昨已電復度支部知照 
　　奉天訪函云旅奉湘人關於湘省亂事連日會議謂此次饑民滋事牽涉外交要索賠欵爲數必鉅查此次肇事原因由於米貴米貴由於出口出口由於緩禁緩禁由於岑撫之玩視民瘼乃該撫通告各省電文猶有愚民不諳約章痞徒從而煽惑致聚衆滋閙不服開導等語是直以此次亂事全欲歸罪湘民預爲將來責令地方賠償之地步旣陷吾民於悲慘之劇再揑吾民以野蠻排外之名復加吾民以賠償鉅欵之負担吾湘人决不能承認蓋約章載明如遇荒年須先期知照各國領事停止運米出境使岑撫於去年八九月内查照約章奏請禁運安有此事乃竟諱災不言釀成巨禍是皆該撫不諳約章之咎將來賠欵應由該撫等分别攤出聞已續電長沙諮議局提議並請諮議局查照章程據實將岑罪狀控諸樞府云 
　　字林報載北京電云據長沙電稱革命黨在城内所貼僞示已經官員扯去該處地方情形尚屬安靖 
[蘇五屬士紳呈請整頓勸業會南京]  
　　蘇松常鎭太五屬士紳上江督書云此次南洋勸業會爲吾國未有之盛舉綸音所布萬國具瞻各地農工商學界爭輦其在地品物間關赴會辛苦可知勸業事務所各職員旣荷委任於一切佈置職有攸歸務期妥愼周詳俾遐邇之人同情鼓舞現届開會期迫尤當聚精會神統籌全局乃紳等以其所聞證以所見深恐該職員等對於此事廢弛不舉貽笑遠人有不得不爲我制台陳者紳等爲諮議局臨時開會來省頗聞勸業事務所對於遠道運送物品來會時或於會務有所詢問往往所中無人招待卽有時晤　　　　　　　　　　　　　　　　　　　　　　　　　　　非 
 
 

Page 11

 
 
人之意想所及紳等初未之信偶因本地出品事往叩該事務所三月二十七日廷棟寛預約該事務所向瑞琨下午六點半鐘在所晤商會務電話復稱届時堅待及準時而往則閽人言向已他出問課員安在答已散去問數十課員竟不留一人駐所乎答每日五點鐘都散去問收發電役安在答亦散去紳等遂悵然而返因信人言藉藉不爲無因竊思勸業會事供等重大此時距開會期不及一月一切籌備尤關緊要該職員等何得朝來暮去視爲循例之當差卽使辦公有一定時刻而定時以外亦宜酌派數員輪流駐所以便隨時接待何竟徧走會塲求見一課員而不可得紳等因之爲勸業會全局慮矣我中國民智未開農工商各業於赴會利益未盡深知苟於來者勸誘多方猶恐其未必踴躍乃如以上情形籌備旣已無方招待亦且有缺於勸業本旨似相刺謬紳等於諮議局臨時會畢亦將回里慨念勸業會事關係之重大限日之迫近而該事務所訑訑拒人百廢不舉心所謂危不敢不瀆陳鈞座惟有乞制台嚴飭該事務所各職員切實改良認眞籌備萬一各地出品人因此裹足届時開會落寞如常耗官欵公欵私欵數十百萬轉以購萬國之笑談於實業前途無益而反有損食參之肉亦已晚矣不揣冐昧謹附呈意見數條倘蒙採擇芻蕘無任禱切蘇松常鎭太五屬士紳夏曰琦馬良屠寛顧忠宣朱家駒張家鎭錢崇威楊廷棟姚文柟朱祥黻秦錫田顧言秦瑞玠崇樸錢淦三月二十九日 
[意見六則摘其目錄如下]  
　　一開會期宜從速確定宣布一招待必周妥一曾塲圖會塲規則及自火車站輪船埠至會塲路由圖宜印多張廣爲宣布一出入路及車馬停駐處宜妥爲佈置一入塲劵售價宜從極廉一衞生防疫事宜宜切實籌備 
[伊塔茶務公司奏改商辦新疆]  
　　新疆伊犁及塔爾巴哈台兩處茶務經前將軍長庚奏請先行設立伊塔茶務有限公司原擬官商合股辦理今伊犁將軍廣福以官本難籌改爲專歸商辦卽在甯遠城設立總公司在塔城設立分公司股本以六十萬兩爲限票額三百五十票每票抵引五十道每引配茶一百觔附茶十四觔計每票共正附茶五千七百觔昨日廣將軍已將以上各情奏請立案 
分類新聞 
政界 
[武陽區域紛爭之未已常州]  
　　武陽籌備城鎭鄉地方自治公所因區域問題未能解决全體職員辭職已誌本報現聞籌辦處並不批示札委沈保申大令來常調停此事沈大令來常後遂與府縣各官籌議辦法忽西門外有人冐用懷北鄉全體名義遍發傳單略謂倘地方官前來調查俱不准受其調查若有受其調查者必羣起而攻之似此目無法紀阻撓憲政不知有監督地方之責者將何以處之也 
[鄂藩裁撤書吏之小風潮湖北]  
　　鄂省藩署各科房經承人等約二千餘名茲因善後局改名度支公所設六科除將舊吏選取書記員繕寫生外其餘有不准承充之說又聞藩司高澤畬方伯傳諭各科房檢點積年案卷歸度支公所六科收管定於四月初一日實行各科房經承因之恐慌有孤寡無依之婦數十人突於二十六日午刻各執一枝香叩見藩憲邀恩方伯卽傳至二堂慰諭該婦等禀稱各科房經承都是祖輩銀錢買充如買田地房屋一般特來轅邀恩免裁各府廳州縣規費亦乞邀恩免提充公又有一婦禀稱契紙費以七分充新餉三分作科房津貼乞邀恩免提春季契紙費三分銀兩聞有五百四十餘金善後局金大人早已撥解到司何故不發亦乞恩調查各婦女齊向高藩詰責人聲嘲雜不堪入耳方伯遂飭將各婦姓氏注明面諭令退以後續到多名婦人及男子等經門者阻止傳諭令退詎閧堂喧閙時適鹽道金觀察因公來署拜會各書吏家屬誤爲裁缺是觀察主謀遂圍住觀察肩輿邀恩免裁觀察說此事歸藩台主政可向藩台大人邀恩語畢遂到花廳與方伯暢談一切而出至頭門外各婦時尚未散復齊說裁缺是金大人主持擁至頭門將肩輿攀住並以頭撞破玻璃觀察說頃奉督帥面諭各衙門科房名色雖改而辦事仍照舊章各婦聞言始稍稍散觀察當卽命駕返轅刻已由高方伯剴切曉諭飭令照常辦公謂必有體恤之良法云 
軍界 
[咨請飭拿淮岸梟匪南京]  
　　兩淮會辦鹽政大臣張制軍近日咨請皖撫以淮岸正陽鹽卡鳳台定遠交界一帶有屯窩梟犯棍徒十數家時有大宗私運緝私鹽卡巡勇追捕勒令杳報不但不服盤查且敢搶奪拒捕似此目無法紀若不嚴行拿辦不獨貽害地方實於鹽課大有關碍合特抄錄窩犯姓名請卽轉飭該縣按名嚴拿從嚴懲辦以昭炯戒而重鹽課 
[札飭西軍聯絡防捕廣東]  
　　粤督日昨札西臬司營務處略云西界長白麓有匪行刧洞口塞村東軍鄧管帶探報督同各哨弁分路進兵約同西軍第七營隊各哨弁由牛脊水會齊見匪三十餘人追至較剪地方兩下相攻匪分兩途有二十餘名竄入大田平村有十數名由高山遁去查此股東西合剿未能殲除凈盡殊屬可恨已札督飭各營哨隨時確探聯絡西軍認眞防捕並嚴約束母得稍有滋擾應請龍提督飛飭該處各營轉會合辦理務絶根株 
學務 
[提問司限制旅行遠足杭州]  
　　浙省袁文宗以學堂之設功課最爲重要各學堂逐日皆有一定課程學生之來亦爲求學起見學問無窮時間有限宜如何愛惜寳貴無少曠廢以期日進有功且各班學生年齒長幼不一若旅行遠足等會漫無限制非但荒廢學業亦且妨礙衞生乃浙省各學堂每有於非值例假之時任意舉行旅行及遠足會情事查旅行以資實驗及考察一切不妨遠至他省然亦必須中學以上各學堂之學生程度較高者方可於年假暑假期内間一舉行至遠足會不過爲身體運動精神活潑起見離校固不能遠非值例假尤不得無故舉行致妨 
 
 

Page 12

 
 
功課而免流弊是以此項旅行及遠足會均經支前司嚴行限制通飭在案各學堂自應一律遵守現本署司查悉省外各校復不免時蹈故轍殊於教育前途大有妨礙合行查案明定限制嗣後惟中學堂以上各學堂學生年級最高將次畢業者方准於年暑假期内旅行一次以資實騐及考察一切其他不得率請仿行至遠足會每學期亦祇准舉行一次須擇例假中天氣睛朗之日其所到之地中學堂以上各學生以離該校所在地十里内爲限制高等小學以下名學生以離該校所在地五里内爲限此外非其時及非其地均不得任意舉行且先期亦不得託言預備後期亦不得託言休息要求停課以上各條倘敢不遵卽由本學堂監督堂長查明違禁之生開除示儆不稍寛貸 
[視學員親赴各鄉視學當州]  
　　武陽勸學所總董兼視學員以各鄉學務間有不佳者遂於日前先赴陽湖東南各鄉調查一切矣 
實業 
[賽會出品緩運之原因常州]  
　　常屬出品早已裝箱本擬卽日運寗陳列惟運赴勸業會後該會不任損壞賠償之責以致不敢運往緣常屬物産費去萬金始克臻此若到任賠償則財力已竭况物品運送勸業會該會卽應負保護之責若有捐壞而不賠償則出品人又將裹足不前故於日昨函告陳蘭薰觀察據理力爭（原書見第二張）並通告寗蘇皖各屬商會轉逹物産會合力爭之以期逹其目的 
[咨查高綫運煤公司工股天津]  
　　直督昨准農工商部咨開接天津商會禀稱職商王賢賓糾合津地紳商集股一百萬兩剏立高線運煤公司業經禀請註册在案現在由外洋訂購機噐陸續運華所有自坨里至前山第一叚工程將次告竣各股東所認股本已交多半懇請先行奏准立案以免各股東心懷疑慮俾埀成之業或受影響等情前來查天津商會總理王賢賓剏辦高線運煤公司曾經在部立案茲據禀稱自坨里至前山第一叚工程將次告竣惟股欵是否充足有無紏葛股東股本已交若干所修工程情形何如相應咨行貴督查照轉飭勸業道確切查明咨覆本部以憑核辦等因當已札飭勸業道查明具覆矣 
雜記 
[增撫畢竟尚知輿論杭州]  
　　浙撫署禮科參事官李中捺擱呈詞塗改年月一案當將該科錄事王誠飭發臬司交縣監禁致激動合署公憤聯名禀請澈究各情業已迭誌前報茲悉合署十一科公禀其内容約分三端（一）該科錄事王誠並未舞弊添改月日概係參事所爲無被逮何以不倂發質訊（二）覊押班館目爲重囚致與盜賊伍毁傷人格（三）承審官逼令長跪勒招口供擅用野蠻判斷且查新例非案關風化另須搜索証據者不得禁止旁聽今汪李二令迎合憲意率用秘密裁判誘勒認供設或淫刑以逞雖百鍊金身亦將煆成寃獄等語禀上增帥傳集各代表面諭准予文明審判卽刻電飭杭府仿照職官未革職以前之例辦理並云現值預備立憲之際人人皆須守法卽本部院亦不敢逾越法律範圍且李參事捺擱呈詞不僅此一案証據確鑿已居多數斷不能因其知情坐罪該錄事惟事發之際本部院首先傳詢究係何人所改該錄事諉爲不知案由助理員訐發該錄事在被告地位故飭先行發府現擬將參事官續行押發質訊自能水落石出本部院服官二十年辦事一秉至公决無偏袒成見也 
[朱令居然當塲受窘温州]  
　　温屬瑞安縣朱令禁烟苛擾勒令各鄉紳富代民具結謂已鋤拔凈盡藉以朦弊上官各紳富恐担責成苦口勸民自拔致愿者遵命鋤除黠者徘徊觀望忽忽數月未拔者大慶豐收已拔各鄉懷恨紳士誘勸屢次紏衆勒賠損失被擾各紳轉求朱令作主朱令無可如何且禁烟搶案疊出辦恐釀變不辦又無以對士民遂一再哀求郡守准予交卸業經吳太守許可禀道改委分府知縣袁培代理而合邑紳士以朱令禁烟貽禍决擬攀留勒籌善後朱大令訪悉輿論突於十五日破曉濳遁晋郡西鄉富紳王旦亦因勸拔烟苗被鄉民聚衆搗毁住宅幾乎片瓦蕪存現聞朱去任追蹤到府疉次赴府署及朱令寓所理論格不得入某日探聞朱令在杏花村番菜館宴客當卽馳往排闥直入曰公祖在此飲酒福命固佳其如治晚自蒙公祖曁吳大公祖光顧後（按府縣赴該鄉查禁勒罰時實寓王宅）被搗被搶寸絲尺布俱盡迄今乞食郡城無家可歸無門呼籲寃憤塡膺痛哭流涕致一時觀者如堵咸代王紳稱寃朱令愧汗交倂無詞解慰遂於人叢中遁去 
淸談 
[財政對付問題]  
干預我國財政。各國又提議矣。出使大臣又警告矣。我不知政府之對付。其策奚似人民之對付。其策奚似。 
　　第見憂時志士。疾首蹙額。莫不相顧而太息曰。宼深矣可若何。 
　　然而朝廷之泄泄沓沓上下爭利也如故。草野之悠悠。忽忽及時行樂也亦如故。 
[湘亂損害問題]  
　　湘省亂事。忽忽將彌月矣。公私之損失幾何。外人之損失幾何。扶老携幼。流離遷徙之損失也又幾何。誰生厲階。而令完全之湘省。敗壞决裂。一至於此。 
　　迄於今。罪犯之株連。獄吏之周納。無知愚民之悞入法網。不知凡幾。七澤三湘。哀哀無噍類矣。 
　　然而岑撫方保其首領。挈其妻帑。洋洋然遷移武昌。安居而樂業矣。 
　　試問吾官。吾官無恙也。試問吾財。吾財亦無恙也。 
探險錄 
[西藏考查記]  
　　鄙人至拉達克編成旅行隊鼓勇入藏雇拉達克土人十二名。馬四十頭。以回民阿布逹爾基利木君爲提調。阿君係回教商人。從事印藏貿易有年。甚熟悉藏地形狀。且性質温良長途萬里。蒙阿君之力。决匪淺鮮。鄙人代旅行隊員預備三個月糧。據阿君云。至和圓。預備二旬之糧足矣。然鄙人目的。豈僅僅在和闐矣乎。 
　　旅行準備。一一告竣。鄙人意氣軒昂。直壓藏地山河。遂由拉達克啓行。維時一千九百七年冬月三十日也。寒風侵人。積雪滿路。一望前途。山皆戴雪。縞素連天。亦印藏天地之奇觀也。鄙人爲免藏人猜疑起見。預備拉逹克人衣裳。古人語云。無限客路辛酸多。游程心事兩茫茫。觸景生情。百惑交集。至喀拉哥爾木山麓。盤留數日。鄉愁萬里夜月滿窗。過雁數行來由北地。又不禁感慨繫之者矣。 
文苑 
[湘難竹枝詞（湘南逸民）]  
[岑巡撫春蓂]  
　　岑家公子本貪殘。罔恤閭閻粒食艱。石米八千求减　。飢民枉作亂民看。 
　　一般赤子積屍横（院坪鎗斃飢民不下數十人横屍滿地）撫慰無言糶不平。（飢民擁入院署岑不出示撫慰轉以嚴示激怒示中有格殺勿論字樣）百姓祇緣官激變。開鎗彈壓調新軍。（常備軍俱係永州府屬人洋操洋派初入轅時以刀戳傷數人衆不服鎗擊斃者多係閒人衆愈横） 
　　院署森嚴駐衞兵。鴻嗷拚死作哀鳴。（飢民謂我們將俄死岑視爲匪徒不焚院署死不甘心）楚人一炬成焦土。（院署焚燒過半）不斬豺狼誓不行。（飢民大呼殺岑） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏進呈編定第一次教育統計圖表摺]  
　　奏爲臣部每一次教育統計圖表辦理完竣分繕四册進呈御覽恭摺具陳仰祈聖鑒事竊臣部奏定分年籌備事宜淸單内開自宣統元年爲始每年編訂全國教育統計圖表一册通行各省以資比較等因事關憲政前途自應按期籌辦惟查中國興辦學務歷有年所自光緒二十九年奏定學堂章程頒布之後官私學校推廣寖多第初基甫立規模未具等級雖别程度不殊蓋以學務未有專官漫無歸屬迨三十一年設立臣部三十二年設各省提學使司教育行政之官司漸備於是學校生徒增减之差經費出入多寡之數乃可得紀故臣部編定教育統計圖表卽以三十三年爲斷當卽督飭司員按照統計原理擬定表式分發臣部直轄各學堂各直省　學使司遵照定式詳悉塡注旋據各直轄學堂曁各直省提學使司按表塡註先後賫送到部乃按其册籍詳細鈎稽加以臣部歲出歲入之數統括而分析之總爲表三百三十有三區爲三類一爲學部曁京師學堂之統計爲表十一爲各直省總括之統計爲表十九一爲各直省分别之統計爲表三百有四蓋各省學務進步之遲速生徒就學之多寡學務經費歲入之盈絀歲出之豐約備載於總表分表之中又恐閱者不暇詳考末由知其端倪因薈萃各表揭其比較所得之數製爲簡明之圖系之以比例顯之以采色載諸簡端俾觀覽者始騐之於圖已記識其盈虛旣參之於各表更詳知其究竟在進步速者因比較而程功可睹自當益勵其進取之心而進步較遲者或以風氣之未開或因財力之不繼迨按諸圖表優絀較然相形之餘人情自奮必能急起直追力求進益則將來教育行政乃有成效之可言此尤臣等夙夜兢兢期與京外辦學人員共相勉勵者也現在第一次統計圖表辦理完竣謹繕具黄册進呈御覽以後仍當賡續辦理按年進呈以副朝廷興學育才日進無已之至意除分行憲政編查館等衙門曁各省督撫提學使司外謹恭摺具陳伏乞皇上聖鑒謹奏宣统二年三月二十五日奉旨已錄 
本埠新聞 
[紳董注重衞生之一斑]  
　　本縣田大令出示云據放生局職董黄雨田等禀稱滬地五方雜處戸口繁多幼孩之生而不育及因病殤亡者不知凡幾有力之家棺殮埋葬無力之戸遺棄田間西門外斜橋曁陸家浜董局西偏向有積骨塔兩座專儲孩尸免致暴露近以西門外車路已通來往行人日漸繁盛有數紳士因路旁骨塔穢氣妨碍衞生前年將兩塔拆去無如殤孩之案未知其詳覔塔不見輙以孩尸抛棄路側致爲羣犬分館穢氣觸鼻有害衞生較前更甚董局近在咫尺目擊情形不忍坐視爰特籌募經費卽在董局義塜餘地建築積骨塔一座男左女右中以墻隔並添購塜地數畝每年埋葬二三次擬於三月内興工深恐無知愚民藉端阻撓偷竊碍料爲此呈請示諭等情到縣據此除批示並飭地保照料外合行出示曉諭爲此示仰諸色人等一體知悉須知尸骨暴露大碍衞生現在該處義塜建築骨塔添購葬地此後凡有孩尸均應送往塔内不許再在行人繁密之地任意抛棄現在建築之時無知愚民亦不得藉端阻撓及偷竊物料倘敢故違一經禀聞定行提案嚴究地保照料不周一倂懲處其各懍遵 
[消弭華洋交界處之衝突]  
　　閘北巡警局水巡弁張松亭因制服佩刀至蘇州路附近調查事件被滙四捕房華捕指爲越界拘送公共公廨判張交保候查明界線再行核辦在案昨日復訊先據捕房侃克律師上堂聲稱張弁不應帶刀越界調查應請核奪訊之張弁供稱是日所站之處確係華界不能指爲越界中西官會商之下判張交偵捕隊官帶去候函請巡警局嚴飭水陸各巡士認明界限以免再有越界情事刀存捕房着禮拜五來案領取 
[信成分银许遷移誌盛]  
　　中國銀行以信成爲首屈一指其營業亦甚發逹昨日爲該北市分行遷移之日商界俱踵門稱賀車水馬龍極一時之盛查該銀行本設在自來水橋堍此次遷移至外白大橋係自造三層樓洋房地位優勝工程堅固行内佈置亦秩序嚴明該行總理爲農工商部顧問周舜鄉觀察對於行務極意經營今歲已第五年期又放異彩固足爲商界生色而銀行前途亦爲之一振 
[土渣膏作主歸案訊辦]  
　　王瑞榮卽王瑞郎因與蔡忠才等在閘北三路三區境内開設土渣膏作蔡由巡警局獲案王亦由公共公廨收押候核在案昨晨閘北偵探隊官投廨聲請移提歸案寳讞員商之英領以此案詳情早已復廨核明判王交該隊官帶回巡警總局歸案訊辦 
[三誌反對宰牲公司之風潮]  
　　蔡錦章等在閘北寳山路創設宰牲公司禀准巡警總局認繳捐欵給示保護不准各屠夫私自宰割各猪作以有碍生計已於前昨兩日一律停宰會議辦法以故英美租界内各鮮肉莊均無生肉出售前日該公司推運白猪五車至租界内被屠夫徐鑑生朱福根周阿金朱小弟張木全張根發龔阿東等瞥見阻止當經公司内之金桂福毛阿林報知滙四捕房將徐等七人一倂拘入捕房昨解公共公廨請究先由捕房侃克律師上堂譯稱宰牲公司及各猪作均開在華界伊等不應牽動租界内各肉莊一律罷市聚衆滋擾應請訊核宰牲公司遣金桂福毛阿林二人投稱公司創設未幾宰猪三天所有宰費亦未定議且請有憲示與滬南之宰牲公司情形不同詎各猪作不明底細羣起反對竟將白猪五車一倂搶去並聚衆要挾請爲澈究訊之徐等供在閘北寳山縣境開設猪作有年近有蔡姓等在寳山路開設宰牲公司不准私宰每猪一隻又勒捐洋兩角並謂每日能認繳捐洋一百元方准自宰小的等均賴宰猪度日今被壟斷生計頓絶因此邀集同行會議辦法並不聚衆滋擾寳讞員商之英布副領事以宰牲公司與各猪作均開設華界不應牽動租界各肉莊罷市且徐等七人旣在租界滋擾尤屬違章判各押捕房兩天以儆並諭各猪作及聽審之各肉莊主曰如宰牲公司辦法不善着赴道轅或巡警總局禀請核示勿得胡閙衆遵諭而退 
 
 

Page 19

 
 
又聞屠夫徐鑑生等由公廨審訊後卽於昨日午後四句餘鐘糾集英美租界内各肉莊主擁至福州路總巡捕房咸稱同業約有五千餘人現已停市三日租界頗受影響可否恩准於租界内擇一相宜之地暫行屠宰候再集資建造公司總巡卜羅斯君副總巡麥高云君曁五十號西探頭目安姆斯脫郎君曰爾等之事關係市面工部局亦頗注意今日各西董集議尚無妥善辦法爾等且各退去靜候示遵切勿聚衆生事致干未便衆均退去 
[英商冒騙保險費四誌]  
　　茂賀生（卽楊印堂）因與英商馬立遜冒戤倫敦皇后屯田火險公司牌號兜攬保險串騙銀兩業經捕房將該洋人與楊先後緝獲分别收押在案昨晨由探李星福將楊解至公堂請究先據李探禀稱洋人馬立遜迭經英國公堂訊供收押候辦查楊係該洋人之同黨是以拘案請究寳讞員商之西官判楊先解英國公堂訊斷後仍送回公廨候辦 
[再誌開演馬戲之紏葛]  
　　前日午後駐滬領袖比總領事薜福德君代俄總領事闊雷明君駕蒞公共公廨會同寳讞員會訊俄商柏羅司機控華人王開乾違背合同一案先由原告代表律師威金生到堂聲稱王與原告訂立合同開演馬戲至期悔議不付包銀計被欠去銀六千二百八十八兩有零應請飭追訊之王供所延之穆律師因事他往候另延律師聲辯請爲改期再訊寳讞員商之薛君判王交原保候禮拜五訊斷 
[謝劵]  
　　華洋德律風公司新屋接線間定於初四日下午五句鐘行落成禮昨承惠贈入塲劵一紙書此誌謝 
[城内]  
[巡捕違章]  
　　法捕房華捕張阿發日前渡浦被同船之唐劉根嚴召生在船拆梢致　摸去銀洋張卽回禀捕頭諭張自往浦東陸家嘴將唐　二人拘住正欲帶回捕房適彼二路總巡局差查見以張違章拘人一倂帶回局中送縣請辦 
[私掘墳墓]  
　　二十七保六圖地方向有墳墓一座近被該處附近鄉民淡圻祥私將棺木掘起四具現被某寺住持聞知卽將同黨唐洪生扭至法華司署轉送縣署請究 
[命案可疑]  
　　二十五保九圖地保莫世明前晚投縣報　圖内打鐵浜山東會館浜内有一無名男屍似係失足落河查無尸屬求請相驗田大令卽於昨晨帶同仵作到塲驗明該尸請上有傷遂飭善堂收殮發壇召認一面諭飭差保緝兇究辦 
[又一命案]  
　　二十四保十六圖地保龔松林投縣報稱傳阿龍向串吐血前日與隣居馮咸生口角扭揪令晨身死其妻偕同房東陳掌和將傳屍抬至馮咸生家稱被打死求請涖驗大令准之 
[恐難諉賴]  
　　一路巡警分局函解販賣小孩之李文忠卽李麻子等到縣經田大令升訊胡汪氏供向住蘇州丈夫回皖後婦人來申庽於親戚李王氏卽文忠之妻家内詎有巡士到來需索不遂亦被拘局求鑒李王氏供搜出買孩各契係已故姨母所寄訊之李文忠供亦諉賴大令以買孩各據鑿鑿判李押候究辦王　開釋胡汪氏遞回蘇州 
[各有不是]  
　　陸家嘴巡局函解調戲婦女之張子同等到縣訊據陸如生供在嚴姓經租帳房當巡丁張子同調戲婦女向斥被毆以致夫去警笛訊之張供買物路過被陸悞指復被伊同伴打傷鼻管等處田大令以各有不合　張交差陸斥退候查 
[情尚可原]  
　　郭高氏因受寄盜犯徐林福姘婦余氏之衣包由縣提訊氏供前與余氏爲隣租房時曾央婦人作中上月二十九日早上余氏云與夫反目將衣包暫寄不知伊之姘夫犯事被拿判交保候示 
[交保料理]  
　　程正銓控昇昌鞋　主顧鴻基欠洋四百六十七元由工程局解縣訊明判顧交保限一月還洋四百元了案 
[毆辱尊長]  
　　鄭金祿控鄭杏園毆傷伊母兪氏昨日由縣提訊金祿供堂弟杏園縱妻拆路母新喝阻反被其妻及侄媳等毆傷求究杏園供侄媳雖與伯母爭閙並未毆打判杏園交差著　姪媳到案再奪 
[道批五則]  
　　林益釗禀批爾父被控吞欠斷難避不到案非空言可請飭釋致均逍遥事外也着卽知照金丁氏禀批此案旣因兩造控情互岐由縣批飭提訊仰南匯縣集証吊據秉公訊斷具復毋稽偏抑抄黏並發李作棟禀批　狂召侮於人何尤仰會審官寳令傳諭蜀商公所將該舉人妥爲安置毋再任因瘋生事切切沈懋良禀搮仰會審官寳令勒限嚴追具報抄黏並發王張氏禀批林子祥爲閩省移廨拐犯有無悞疑被逮之處膺俟上海縣訊明禀復核辦母得率請交保 
[官事]  
　　新授小吕宋總頭事孫士頤昨日到道辭行江蘇候補道前製造局總辦魏允恭陸軍部恊軍校李顯機劉日高等警察憲兵畢業生湖北巡警偵探委員宋琳昨均到道拜會禀見江南蘇松鎭總兵徐傳隆飭弁禀知在吳淞口閱看内外洋水師合操 
南市 
[無可推諉]  
　　太平碼頭天葆棧主朱松林曾串自稱哨弁之林文玉誘姦常州婦人朱陳氏復將氏所生男女兩孩拐匿林亦逃避　卽將朱扭控工程局收押在案茲由朱母金氏赴局剖訴昨奉批示云查此案前經集訊爾子松林供　與林文玉素熟該營管帶亦認識願限期尋到且據朱陳氏稱回常州時曾將子女送至該棧託爾　照管正月間往問爾子告以由林帶去令往杭州找覓當交地址字條一紙是林之誘拐實與爾子串合自應遵諭覓保將林交案聽候訊辦何得嘵辯推諉千重咎特斥 
[徒勞往返]  
　　章富南在公共公廨呈控地販雷級韓盜賣地畝抗不交價昨由寳讞員派差持票至工程局移傳去後當由局探查得雷級韓現赴漢口未回遂卽告知該差回廨禀復 
[出店兇横]  
　　小東門公順魚行出店李世美陳阿金王士高等昨晨在寗紹碼頭起運貨物適有工程局二十五號拉圾夫在彼打掃李等與之口角互相爭毆六十九六十五號等巡士勸阻不服亦被留難旋由他號巡士帮同獲住解至工程局訊知李　首行兇判罰洋兩元餘人各罰一元除充公外提洋一元給垃圾夫醫傷 
[舞弊營私]  
　　裘乾豐烟店執事魯錦文控楊雲祥鄭桂芳去冬至銅城購買烟葉浮冐價銀短少斤兩計被吞用洋六百餘元又查楊私娶妓女用虧洋八十元求請追還昨由工程局陳裁判訊明判楊交保出外料理陳着原告帶出查明短少斤兩再核 
[欠租圖逃]  
　　永記經租人孔雲海扭控房客皮鞋店主袁貴吉欠租洋二十元意圖私逃等情昨由西區移送工程局訊明判袁交保每月拔洋兩元照常接租 
閘北 
[不受壓力]  
　　頤和公司經理錢榮實在公益里口建造　場因各販戸就場設攤者寥寥無幾故特禀請巡警總局出示曉諭將烏鎭路一帶菜攤驅逐已誌前報昨由四路一區黄正巡官飭派　長史于漢地保趙貴前往傳諭各販戸均置之不睬該巡長無法可施遂旣據情禀復請爲核奪 
[嚴訊盜案]  
　　夥刦彭王廟鎭姚永順米店之盜犯　玉峰王進銀王貴才等十四名迭經巡警局警法科分别研訊除高玉峰夏渭州王阿富高成四名均已供認外尚有王進銀等十名刁賴不認昨由科長聶司馬將屢次訊供情形禀詳總辦常奉汪觀察批云邇來盜案疊出非從嚴懲辦不足以昭炯戒飭將各犯仍行收押聽候派員覆訊再行核辦 
[懲辦拐匪]  
　　皮匠陸小麻子誘拐趙長榮之　周氏逃往蘇州經黄正巡官移請蘇省 
 
 

Page 20

 
 
警務公所將該氏提到交翁先行具領昨日復將陸續獲到案訊明屬實判責五百板枷號半月期滿再核 
[勾引婦女]  
　　顧阿明昨在南林里一帶勾引婦女被四路二區巡士拘解一區請究判暫行交保候查明再訊 
[爭風釀禍]  
　　住居閘北源昌里口一千九百九十六號之江北蕩婦王黄氏向與皮匠吳阿毛銅匠支長源二人姘識昨日黎明時不知因何起釁支忽手持劈柴斧將吳連砍數斧腦槳迸裂奄奄垂斃復將該氏砍傷頭顱由隣居報知崗巡將支拘入四路一區押候訊究該氏飭送醫院醫治並由地保延請傷科爲吳醫治據醫生云腦氣已洩無法施救矣 
[英租界]  
[知法犯法]  
　　老閘捕房五百七十九號華捕顧阿四前夜至泥城橋附近向船戸王阿三托詞盤查埀間竊取小洋五角王向之索取反被毆打適八號西捕經過查見一倂拘至捕房當由捕頭在顧捕褲内抄出原洋立卽斥革昨解公堂訊究中西官以該捕知法犯法未便從寬判押六禮拜再核 
[牽累多人]  
　　車庽主周春思與女金珠控車夫張泉將毒藥置於茶壼内圖害一案張已由廨訊實判押西牢二年昨日復由捕房將張供出之王德標許長緘沈阿三許陳氏胡劉氏王唐氏等男女六人一倂拘解公堂請究判分别押候德　堂期解訊 
[咎有應得]  
　　顧富之向庽勞合路王小子所開之客棧内前日顧忍病斃王匿不報捕亦不通知屍弟顧連子擅行棺殮嗣被老閘捕房查悉派探將王拘解公堂請爲究辦判押兩禮拜以儆 
[分别定斷]  
　　黎仲儒控張德明朱立全帶刀圖竊一案昨經公堂訊明判朱開釋張因屢次犯案著押西牢一年半期滿驅逐出境 
[惡不可赦]  
　　顧湧泉因與姘婦顧韓氏容留濟良所逃出女子劉小寳徐梅柯被探目張寳榮將顧與　及劉小寳小併查獲昨解公堂復訊先據李劉氏挈女李阿大投稱顧等逼令婦人爲娼並將女兒研領作媳請爲懲辦德襄讞商之英郭繙譯官判李劉氏與女阿大留候遞回常州原籍小寳照原斷發押濟良所顧與韓氏押限兩禮拜交出徐梅柯再核 
[本非良婦]  
　　鄉女陸銀珍控被陳蘭州與妻李氏串拐來滬被陳女之姘夫阿炳與流氓木根輪姦圖賣由探將陳夫婦一倂拘解公堂分别收押在案昨由捕房將女夫陸長根傳案據供銀珍素來不守婦道求請發堂讞員以陳夫婦實有不合　分别各押三天銀珍發棲流所一月期滿着陸來案領回 
[不認串拐]  
　　朱雲堂控姚阿毛曹阿福與秦永生（卽小雲生）串拐倂妻吳三寳賣往吉林由廨訊實判將姚曹二人各押西牢二年在案茲經捕房將秦緝獲昨與姚等一倂解廨復訊秦不承認判仍還押候禮拜五訊辦姚等着照原斷管押 
[並非髮妻]  
　　湯松壽控妻唐　私逃一案昨經公堂復訊氏供夫故後與湯姘識因其在蘇州屢犯竊案恐　波累故與分離中西官以男女均屬無恥判令將案註銷唐氏交其母唐徐氏領回 
[兇徒收押]  
　　杜阿四控被周錫卿用刀戳傷昨經公堂復訊屬實判周押滿六禮拜 
[展期訊斷]  
　　張樓氏控趙開生與妻吳氏串黨嚇詐以致伊夫張才福吞烟斃命一案昨由捕房將趙夫婦解廨復訊判仍分别還押候禮拜五再核 
[存洋作保]  
　　祝王氏沈陳氏同控蘇欽君串騙洋三百元一案昨經公堂復訊判蘇帶回捕房存洋三百元交保候核 
美租界 
[傳訊俄妓]  
　　絲廠女工王愛弟被有恆路某俄妓以石擲傷頭面已誌前報茲悉該女傷勢已痊控經俄領事署諭知捕房飭探至該妓院傳　著赴俄署候訊 
[醉漢閙]  
　　某西人前晚乘醉在武昌路胡閙並鑿壞彭姓包車由捕拘入捕房經捕頭詢知該西人住居乍浦路命人送回候酒醒令賠彭修車費了案 
[流氓行兇]  
　　住居蓬路六百廿六號之高金友昨至捕房控被江北流氓大連子小連子等拆梢肆毆請爲究辦捕頭准之 
[不顧公益]  
　　葡人某甲賃居南潯路三十二號天主堂房屋昨將糞溺傾入隂溝内被看門人某甲瞥見冋之喝阻反被推跌受傷當卽訴知主教函報捕房飭探查明核辦 
[租店紏葛]  
　　剃頭匠王玉大周士仁昨與南潯路剃頭店主錢少卿因租店紏葛扭控捕房捕頭命赴公堂控告 
法租界 
[揑信圖害]  
　　慶昌祥洋廣貨號前代瑞記洋行投廨附追爕理齋鐘表店所欠貨欵嗣因保人陸慶記不允代爲料理故將燮理齋主陸榮齋暗通之信函謂有洋三千元放在陸慶記處等情禀珇公堂向慶記追究前日復提兩陸到案研詰榮齋供因慶記不肯代爲料理故僞造信函以圖洩忿聶司馬以慶記旣無他項紏葛未便令其代理判慶記開釋榮齋還押 
[仍須認償]  
　　趙渭元因不肯償還自來水公司修理龍頭費被該公司西人控奉公堂傳案訊究原告　上年冬間趙因自來水龍頭冰壞囑匠修理認償修費銀二兩詎至今不肯給付請追趙供修好後因水管又損故令拆去修費亦不願給付讞員以修後已用十餘日修費不能不認着當堂照給銀二兩了事 
[婦人欠租]  
　　婦人楊氏虧欠商業洋貨公所房金洋三十餘元私行逃走被經租人尋獲送捕解廨請追氏供實因貧苦求恩寛典聶司馬商之顧副領事判交保限一月料理 
[馬夫罰洋]  
　　八十二號巡捕投廨禀稱馬夫王阿三前日駕車在吉祥街往北行駛適有某號汽車由西往東小的舉手令停詎王不顧以致馬頭撞在汽車上幾遭不測請爲究辦王偕某西商到案求請寛免判罰洋十元充公 
[擅收賊贓]  
　　袁王氏舊貨店專收賊贓屢經懲辦茲又擅收許阿二沈阿桂串竊東洋車上之油布由探拘獲吊出原贓一倂解廨訊究判許枷一月押一月沈係幼童在某店學業逃出飭送浦東總巡局發落氏罰洋五元斥退 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[布告]  
[呈報閉會日期文]  
　　爲呈報閉會日期事竊本局遵照局章第三十三條第三條件之聯名陳請業承督部堂撫部院召集全體議員開第二届臨時會茲於三月初九日開會日起接續會議已届局章規定二十日閉會之期自應於本月二十八日遵章閉會除議决各案另文呈報外理合將閉會日期具文呈報爲此呈請督部堂撫部院鑒核施行 
[劄覆]  
[江督劄復永遠停止彩票案]  
　　爲劄復事據諮議局呈上届議會議决永停彩票一案正月二十七日奉劄交令覆議茲於三月十四日開會會議仍分四條逐條議决等由具覆前來查江南彩票前經招商接充試辦三月業已飭令停辦由財政局轉飭遵照安徽彩票曾否實行停辦尚未准安撫部院咨覆現橤量照議案咨催辦理至外省彩票不准來蘇銷售已飭蘇臬司通飭各屬一律禁止又懲罰私售彩票之人一條已行司酌核辦理又通咨各省一條亦已照議核辦矣除分别咨行公布外爲此劄復諮議局查照須至劄者 
[蘇撫劄覆停止官紙專賣案]  
　　爲劄復事宣統二年三月十五據江蘇諮議局呈稱上届議議决停止官紙專賣以免官民交困一案於正月二十六日奉督部堂撫部院會劄交令覆議本局於本月初十日會議議决理合繕摺備文呈報爲此呈請督部堂撫部院公布施行等情到本部院據此除咨請督部堂主政核辦外爲此劄復諮議局查照須至劄者 
[議决案]  
[呈報議决米價日昂維持民食案]  
　　爲呈報議决事件事本月二十六日會議議决米價日昂維持民食一案查米貴病民已荷督部堂撫部院奏請截漕籌欵採辦各在案惟截漕不過十萬石採辦則鄰省亦咸以缺米爲憂查各酒坊釀造一項縻費穀石極多一府之地查有日耗米麥數千石者全省之大累月之久所耗之數倍蓰於截漕採辦等所獲之數且移伐性無益之品以濟生命之所必需尤非截漕需補運採辦需籌欵之比請電飭各廳州縣一例暫禁米麥兩項釀造自出示之日爲始違禁必懲母稍寛假並責成自治公所紳董剴切開導限令停釀實與民食大有裨益惟停止釀造期内應該暫停酒捐以恤酒業再本局爲維持民食起見更籌得暢其來路與塞其漏巵二策食米旣貴復加以釐捐商販益少請查照光緒三十三年食米免釐及免落地捐成案以勸來者此一策也禁米出洋成案具在然風聞不無偷運應請嚴行申禁此二策也勸業會開食指尤衆不得不更爲之計以分督部堂撫部院民瘼之憂理合備文呈請督部堂撫部院迅予公布施行 
[記事]  
[二十六日議塲速記錄（續）]  
[宣布蔣炳章忙漕帶征自治經費領用分配方法案]  
　　二十五號說明前五條爲領用方法第六條爲分配方法四十八號秦君另有理由書足以發明分配方法者請秦君補述 
　　四十八號遂分述右案之理由 
　　八十八號第四條公舉三人以上云云如自治公所尚未成立如何公舉不免寛泛 
　　四十八號此指各鎭鄉而言八十八號所言乃城廂自治公所如鎭鄉公欵不願交城廂自治公所者可由鎭鄉舉人代爲領存有此兩法較爲便利至公舉則雖無新機關卽舊式之推舉亦可從事 
　　八十八號又言恐倂舊機關而無之 
　　十九號分設兩途卽爲各鎭鄉機關不完備而設如無一可以承受者則必願城廂領存此亦情理之必然也 
　　四十八號此條惟後兩次後關係城鎭鄉其前皆對外關係也 
　　一百二號理由書末節措詞似當斟酌其第七條文於分配收用下改爲（應視其所從出從某區徵出者卽歸某區收用） 
　　二十五號四十八號同時言其宗旨仍在區分而反不能示一的實　準 
　　一百二十五號似不必說以何爲準以區分配較爲直捷 
　　二十五號此議案當布之全省當以說明爲是 
　　十九號現所討論皆能從同但所從出三字似不能免爭軌之事不妨文字稍爲周密（可改爲應視各該區地畝所從出卽撥歸地畝所在之區領用） 
　　一號依此則各鄉鎭地畝爲多而城地爲少則城廂有事時反無從得欵此不能不加研究者　　十九號此問題已幾經研究大致分屬人屬地兩種辦法現在仍歸屬地主義卽研究之結果若恐分配不匀實則鎭鄉亦必不能多得歸入一團體用或尚可成數也 
　　四十八號在城區者必求城區可以多得惟城區若工商業發達則帶　亦可多得故四十八號從前主張之說亦且駁去而獨以第九說爲最平允也况城内紳富必視　區爲多自治公費必非專恃公益帶徵紳富亦可得欵以全縣公欵而論實仍以城區爲多也 
　　一百二號諮議局立法亦只能援最正當之法不能以各地方情形有所偏倚今爲分配公欵舍第九條以區分配實無他正當辦法矣又言以區分配終不如直接言分區如以實完糧數爲比例非惟多一層　算卽各區實完　亦有盈朒竊賛成其宗　而措辭似可斟酌也　　四十八號如以實完數爲準則與理由書實無分别 
　　十三號標準實可不用實有天然之界限在也 
　　議長言集諸君之意擬條文爲（此項公益捐以各區地畝所實徵卽歸地畝所　之區領用全體公决照改 
[宣布姚文枬等對於督復整頓學務公所事呈請聲明案]  
　　右案無計論卽行公决照案呈出 
[宣布散會]  
來稿 
[海内外華商聯合請開國會書（再續）]  
　　抑商等更有進者今日請開國會敦不曰是爲大局各方面計非爲商等一方面計也然商等則以爲欲籌大局誠莫有急於先維商業者矣是何也經濟者世界競爭之要素而財政者國家自治之先聲也爲問我國積弱之原因其受病處果安在乎要不外生計問題之窘迫而已此窘迫之問題上自宫府下至庶人各界俱蒙其損害而商界實爲此事之主動力統計商人所有事者而皆不負責任焉是故金融不備製造不興路政不修礦學不講工廠不設墾牧不倡林業不振猥欲以閉塞渙散者馳逐於商戰之世難乎不難顧此亦不盡商等之咎也上無聯合組織之總機關 
 
 

Page 27

 
 
斯無整頓擴充之眞效力邇者朝廷亦知以商務爲重矣而行印花則下民以爲苦也禁彩票則有名無實也欲裁釐加稅又磋商而外無成議也其大者鹽政一端旣公私之交困近雖欲謀改革而部臣督撫已先互存意見矣絲茶兩項爲貿易之大宗近則漸覺衰微而洋貨漏巵不能恃以相抵矣若夫貨幣制度問題尤商界所藉以立命者也近十數年來對於賠欵之用金磅也而舉國已受其困至今日而金銀本位形質輕重依然毫無定見民間發行之幣混雜已極周轉不靈而外幣之輸入者反信用流通喧賓奪主將來影響於内外貿易良非淺鮮脫有意外旣病商復病民旣病民卽病國商等以爲此數者皆我國重大問題其餘似此者尚不可勝計不合舉國人民研究而討論之事未有能濟者也或謂此等事屬地方行政範圍者已有諮議局議員任之不知議員有提議之件無執行之權加以各省之情形不同一方之範圍亦隘曷足語於犖犖大者哉是所望於國會之成立耳慨自洋債賠欵之事起我國輸出之數約十萬萬有奇加賦則病農苛捐則病商長此日朘月削而無法以補救於其間恐消亡不難於立待此外厲行新政在在需欵以措手者更撫復爲興革之資乃者恢復海軍之議興矣朝廷鑒於保和會之創鉅育深亦思固我主權保找商業然而無源之水無米之炊羅掘俱窮支持匪易今各直省之撥派海軍經費雖以浙粤之富每年僅認二十五萬合一國之所擬撥不足供一艦之費持此而論竊慮海軍成立亦終在夢幻泡影中也政府亦知其難不得已有求華僑捐助之舉不知我僑民處今日之時勢國權不振外力侵凌生計之艱與内地殆無差别彼慨捐二十萬軍費者不過偶一能之况國會未開合僑民知我國政體之猶舊也而感情無自生焉派員宣慰亦餘事耳（未完） 
小說 
[社會小說淸夜鐘（三十六）]  
　　第九回說妙義敷陳物理溯源流勸化痴聾 
　　閒話休提。只說姜曉岑勸化了姜寡婦母子一番。又一連給他兄弟吃了幾服藥。果然的腫消痛止。平復如初。姜寡婦母子的歡喜。自不必說。姜曉岑又着實勸了姜寡婦一番道。世上的三姑六婆。最奸最毒。斷斷不可放他入門。就是這些江湖術。士也都不是好人。萬萬招他不得。况且如今的世界。人心鬼蜮。世道艱難。每每有那一種人。專做大盜劇賊的眼線。或是扮作算命賣卜的。或是扮作搖鈴賣藥的。跑進人家去。看了出入的路逕回去報信。或者暗中偷竊。或者竟是晚火搶刧。一時那裡防備得來。以前陜西地方。有一個富戸。叫了一個賣卜的人。到家裡去起了一個課。那裡知道這個人就是大盜的一黨。晚間帶了許多人。明火執仗的。把這家富戸搶掠一空還把這個富戸一刀砍死爲着叫個賣卜的人到家裡去起一個課。就弄得個家破人亡。你想可怕不可怕。這幾句話只把姜寡婦母子兩個。說得個毛骨悚然。果然從此姜寡婦聽了姜曉岑的話。那一團迷信的心。十分裡頭倒除掉了九分那感激姜曉岑的心。自不必說。姜曉岑見他兄弟眼睛已經全愈。便要告辭回去。姜寡婦那裡肯放。苦苦的留住了好幾天。姜曉岑知道蘇州閶門熱閙。有心要去頑上幾天。便辭了姜寡婦。把行李搬出城去。在樂盛棧住了幾天。覺得馬路上的市面。也狠冷落。洋貨鋪的隔壁。鄰着許多的義塚。照相館的對面。拱着無數的荒墳。風景齋條。市廛寥落。比杭州拱宸橋馬路。覺得還要差些。不知以後何如且待下回交代 
國外新聞 
[居留島問題將起風潮]  
　　初二日倫敦電云居留島 
　　國會業已開會各議員均發誓盡忠希王歡聲大起有回教代議士一員陳詞反對卽遭兇毆將抗詞撕毁 
[生橡皮續行跌價]  
　　初二日倫敦電云生橡皮之價每磅已跌一先令繼復跌一先令六便士 
[德國歡迎羅斯佛之秩序]  
　　初一日柏靈電云德皇已與羅斯佛君約定招待秩定羅君抵德擬稅駕於美國大使署五月十號德國皇族將在帕脫斯丹欵以盛宴十一號參看陸軍閱兵式十二號赴柏靈大學演說德皇亦將與聽是夜則由德相邀宴 
[羅斯佛不願再任總統]  
　　二十三日舊金山電云據華盛頓傳稱羅斯佛君近致書塔孚脫君及前任國務大臣羅脫君謂彼將扶助塔君之政策下届選舉彼决不願再任總統並謂塔君之重選實共和黨之義務云（以上譯字林報） 
來函 
[常州府屬物産會致勸業會陳觀察書]  
　　蘭董大公祖觀察大人閣下敬肅者常府八邑自上年五月　備物産會十月各縣先開出品會本年正月物産會開會迄今屢奉函電公牘催運物品並飭派出品委員投前恊助陳列等因亟宜遵照辦理惟是運送物品之前有一最重要之問題如賠償損失一事未經解决則常屬徵集　關實有難於擔荷敢將爲難情形爲鈞座縷晣陳之溯自縣出品會籌辦經費每縣統計在五百元以外物産會籌備迄閉會則在五千元以外今裝運費尚不在内常府八邑以萬金經營此事際此新政百端待舉之時亦可謂竭盡財力矣以後出品委員之至寗薪資　宿其費絶無着落籌措無從此又無可告語之困難也各物品之聚集全恃各團體及徵集人之信用致之自縣出品會至物産會所有損失無不照價賠償今運送至勸業會倘於點交會期之内以後或有遺失及破壞使非照價賠償則何以對出品人出品人於勸業會爲間接於地方各團禮及徵集人爲直接信用全失以後無論何事皆難舉辦此實絶大之關係也非不知各國博覽會無賠償之例即鈞處代訂各屬物産會規則亦無賠償之又然歐美各國之程度何如其對於出品人之利益何如已著之效果何如皆非吾國初創斯會之比例以浦經創 
 
 

Page 28

 
 
舉成效未見而欲使出品人卽逆覩利益致其誠信不疑之心勢必有所不能所謂責重物品出品人應自行看護夫物品到何等價目始爲貴重與非貴重亦極難區分卽非貴重豈一錢不值耶卽非貴重能保不損失耶出品人視已之出品莫不寳貴之以彼出其寳貴之品加以裝飾之費與會陳列能邀奬勵與否銷售與否均難預卜而更欲其出資雇人供其往返膳宿之資而爲守護或則舍其本有之營業自行旅居而守護以今日提倡斯會之時卽欲出品人有此程度試問有此事實否乎否則勸業會但盡保護之方不認賠償之責竊謂保護之界說亦極難分明矣使保護而盡力安有遺失及破壞之事不然則時時遺失時時破壞明明保護不力而仍諉云盡力保護倘以此爲藉口將作何解說乎會塲中有參考館聞各國尚嫌其地扯狹小可見各國對於此會必竭力經營各挾其至精之品物以焜耀華人之耳目吾各屬物品倘以不任賠償損失之故而裹足不前或取一二不甚愛惜之品聊爲塞責則此費盡貲財絞盡腦汁之勸業會適爲各國實業之導源而已豈非最可痛惜之事總之今所要求賠償損失之範圍不過點交以後會期以内遺失及破壞耳倘會場之管理得力保護有方則此二者或皆可免卽偶有遺失破壞亦必無多其賠償正有限也惟鈞座審察之心亟語迫臨書無任翹禱敬請勛安鵠候示覆常州府屬物産會士紳揮祖祁等公上 
[又致各屬物産會書]  
　　會長大人閣下敬啓者南洋勸業會開會在卽電　運送物品而到寗後會期以内設有遺失破損不任賠償敝屬因此極爲懸慮致不敢運往竊思各種品物價值甚鉅倘有遺失破損誰擔　任府物産會各屬擔其責勸業會場自應勸業會擔其責敝屬已具函力爭茲將函槁寄呈台　乞轉貴處物産會聯合力爭必達目的實爲公便常州府屬物償會啓 
 
 
 

Page 29

 
 
   
 
 

Page 30

 
 
[立愈小腸疝氣限三日永遠斷根]  
京都天寳齋○人患疝症○從速購試○立能消脹平囊○可爲一刻而止矣○宜愼宜認○毌以自悞 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏貼於膀胱之處立刻陰囊縮小氣鳴脹消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈驗疝氣丸雖數十年老症服丸一料保可永遠不發眞乃神藥無雙每盒一元每料六盒五元郵局函購當即回件不悞分舖上海二馬路西鼎新里石庫門内便是　遠埠函購原班回件信力給 
[奏辦安徽全省鐵路勸股點字副票九十會]  
四月初十日在蕪湖當衆開彩初九日本埠止截特此廣告 
[奏辦安徽全省鐵路勸股彩票正附票四十七三會四月十九日在蕪湖當衆開彩特此廣告]  
[上洋新開文明沼改良衛生盆湯]  
本沼開設英大馬路望平街口朝西門面盤頂華園舊址裝修特别改良一新氣象兼設西式坐位明窗凈几淸潔異常而且翻造内坑放闊盆間庶於衛生亦頗有裨益至於値堂之應酬周到呼喚玲瓏尤爲餘事現已工埈擇於四月初四日開張務祈貴紳商等隨時光降一試恐未周知特此佈告 
[謹謝華洋人壽保險公司賠欵之迅速]  
先嚴小菊府君在日曾向華洋公司訂立保險銀二千兩不幸去冬患恙醫藥罔效於三月之初十日疾終今蒙該公司照欵賠楚異常迅速足見該公司之信實特此登報鳴謝　棘人陳紹曾　紹祖　紹先紹賢泣叩 
[允康人壽保險有限公司註册廣告]  
本公司招集股本五十萬金設立人壽保險公司總公司在上海四川路廿六號前將辦事保險各項章程由上海商務總會呈請農工商部註册營業茲于本月十九日奉　大部准立案咨飭保護并蒙頒發第陸類第五十四號註册第三百七十五號執照一紙尚希海内同胞踴躍投保同沾美利共登壽城是所享望焉議董虞洽卿丁价侯董杏生國潤璋金琴蓀關絅之總董李薇莊總理關絅之總可理徐生棠謹白 
[承頂聲明]  
三馬路大舞臺戲院東鄰醉和邨番菜館其全盤生意招牌裝修傢私等件一槪出頂與本堂承受自四月初一日起首其生意歸本堂管業與前股東無涉限至四月初十日交易淸楚前股東所執之股單息摺合同仝日退出繳銷倘有路遠未及繳銷歸司事人郭季居郭鏡淸郭維賢担認無事如醉和邨有揭借担保來往帳項紏葛未淸情事槪歸前股東與司事人自理本堂並不相涉特登申新報以期週知而免後論　宣統二年四月初一日　裕慶堂主人謹啓　　　 
[四明周一堂子惟明世醫眼科專門包醫限日全愈]  
寓英界三馬路鼎豐里對門大甡堂藥房 
[挽囬造化之美國女醫士吉凌漢將次離滬預告]  
本醫士在滬五閲月醫愈之面麻紅痣黑瘢雀斑瘰瘰瘡疤疙𤺥縐紋髮低鬚黄鬚多髮白烟容酒滯皮膚粗糙一切不美之患已數百人而洋人猶不在其數效驗大著各省有不遠千萬里來者門庭若市應接不暇乃前月迄今有香港巨商及河南顯宦一再專人前來敦請醫治往返數次情不何却用特佈告就醫未愈諸君請各如約前來俾早醫愈莫謂言之不預貽後悔于將來一俟定期啓行再當宣佈再本醫院上午九點鐘起下午五點鐘止仍與嚴之湄君接洽過時不候　英大馬路東Ａ字十一號吉凌漢預告 
[行省分社鑒四月朔日爲文明丸增價期]  
所謂雷厲風行瞬息萬里者文明丸也所謂山陰道上應接不暇者亦文明丸也然則文明丸銷場愈廣而担斯義務者愈重嗟予力薄其安能支爲求久遠計不得不暫增其價故議本年四月朔起每瓶五百粒壹元二角每打十二元每瓶二百四十粒六角每打六元每瓶六千五百粒拾二元是舉也亦不得已之策耳伏願　諸同胞諒之幸甚　上海三馬路文明總社廣告 
[京都天寳齋八寳化毒丹　珠黃下疳散珍珠琥珀立止五淋白濁丸]  
夫淋濁一症因酒濕熱毒而成或化柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶可能包痊不但病除而且壯身健體培元固精治淋濁之妙藥也每盒洋一元八寶化毒丹每瓶二元珠黄下疳散每瓶七角專治男婦揚梅結毒横痃下疳等症陰户腫爛服則立愈永無後患上洋二馬路中西鼎新里石庫門交易 
[亨達銀箱行保險銀箱]  
價廉物美盜火皆安本行分設以來已十有餘年專售自製頭等保險銀箱　銅櫃　拷比天秤　手提　等大小各様俱全價亷物美早經名馳遠近且銀箱一物旣必要爲需免盜賊又保水火險也　如蒙賜顧請至 
上海棋盤街金隆里口第五百三十五五百三十六號門牌 
[壯陽益精種子大力丸]  
此丸重用海狗腎參茸等貴藥品製煉而成專治男子精力衰弱陽事不舉諸虛等症一服此丸乾剛立展身强似鐵誠男子壯陽種子聖藥也每盒一元　上海畫錦里廣東杏濟堂啓 
 
 

Page 31

 
 
   
 
 

Page 32

 
 
   
 
