# 1903 - 121 - 4910792

 

Page 1

 
 
[九通全書告成并附送勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明本校正付刊皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪艄有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[重印正續時務通考出售] [  圖書集成局啓]  
　　時　通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以帮海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[馭差役說]  
胥吏差役同爲民生之蟊賊而差役之爲害於民較胥吏爲尤甚蓋以胥吏雖作姦犯科舞文弄法然受其害者多在於官若差役則民間瑣屑詞訟之事一爲其所把持必致傾家蕩產而後已益陽胡文忠公曾致鄂垣司道書云昨讀詩小宛三章有曰交交桑扈率塲　粟喻今日之差胥周圍民居所在　食之人也交交喻羣黨之義竊脂喻貪朘之狀哀我矜寡宜岸宜獄詩人自知孤弱無可訴而以岸獄爲宜其忠厚悱惻哀而不怨亦可傷矣呼長上而寃不可伸卽卜之鬼神亦無善兆詩旨甚爲沈痛乞將此意函勉各府州懸以時省覽而垂戒焉差役貪虐之風庶幾稍斂百姓受賜無窮矣仁人之言可感可泣夫差伇旣爲害如此而地方官終不能不用者良以小民一遇訟獄爲被告爲見證拘之傳之皆惟若輩是頼所恃駕馭得法並不授以威權則其害猶不至甚烈比聞各縣每遇閭閻小小爭訟被告有畏懼不卽到案者差役必擇其平時偶與往來之人謂某與某契寗請出票拘提押交宫亦並不加察貿　許之被爲差伇者朱符墨牒一入其掌握中卽引類呼　前往坐索不　其　壑不已小民畏之如虎焉敢與之抗衡故一案之中必致牽連數人任其　肥而噬夫聽訟之道卽命盜案件非案中要證不得傳訊所以防拖累也嘗讀譚承祖請飭嚴禁差役肆擾疏謂近今積弊凡遇命案盜案地方官前往察騐差役往往借傳訊鄰證之名優及同村以邀厚賄若有殷實之家但在數里内者必百計株連指爲鄰右名曰飛鄰恣其訛索苟非有以滿其欲而給其求則誣頼多方濫行拖累以傾其家若不認眞禁止予以嚴懲將積蠧無由除地方無由　請旨飭下各省督撫查禁以安民生夫以命盜重案猶不應於案外之人多所牽累乃今以鼠牙雀角而勳輙牽連平人使之受逼勒訛索之苦相彼黎庶其何以堪僕以爲有父母斯民之責者凡事皆宜從寛厚而於駕馭差役人等則務須從嚴誠以若輩秉虎狼之性而又貪　巧猾善於作弊惟官能洞燭其奸處處嚴爲之防則彼或懾於嚴威稍知顧忌否則未有不爲所愚弄者迨旣入其彀中則遇有事故或反爲之掩節爲之彌縫於是若輩之燄愈熾而小民之爲所博噬者亦日見其多萬一有强點之徒不甘無辜被累持其所出之票逕赴上司衙門控陳則於官聲豈能無碍詎非信任胥差竟至爲人受過不亦大可惜哉所望南面臨民者急省前非不使受害在平民而感恩在差役行見郇沗召業　歌四起僕亦將珥筆而作循良之頌也 
[本館接奉電音]  
　　昨日午前京師飛電傳來旨一道上諭二道敬謹譯登○四月初十日内閣抄奉旨粤海關監督著常恩接管欽此同日奉上諭此次覆試各省駐防繙譯鄉試舉人考列一等之恩特亨額等六名二等之褔慶等十五名三等之李銘泰等十名均著准其一體會試欽此○十一日内閱抄奉上諭江蘇常鎭通海道員缺著郭道直補授欽此 
[電傳宮門抄]  
　　昨日午前京師友人專電告知本館云四月初十日皇上召見軍機大臣及如銓葉大鈞○十一日皇上召見軍機大臣穆特恩斌俊 
[英國水師經費表]  
　　英倫敦友人來信云此次英國豫計水師經費表於西歴四月九號宣布計本年所用水師經費都英金三千四百四十五萬七千五百磅其中最要者爲新製軍艦費一千零十三萬六千四百三十磅共製戰艦三艘一等鐵甲巡船四艘三等巡艦三艘偵探船四艘滅水雷船十五艘水雷艇十艘沿岸守護兼巡洋艦二艘行駛内河之淺水砲艦一艘一切形制及排水力若干尚未盡悉惟知戰艦三艘各排水力一萬八千墩說者謂本年水師較上年多費三百二十萬二千磅較十三年卽西歴一千八百九十年加至二倍强軍費之多實從未年有也 
[英國陸軍經費表]  
　　英京倫敦友人來信云西歴三月五號英國主計大臣宣布陸軍經費表計自西歴一千九百零三年至一千九百零四年都英金三千四百五十萬磅較上年六千九百六十六萬零七百十三磅減去三千五百十六萬零七百十三磅其中阿非利加洲南部守護費一百十五萬磅鎭壓痕麥利辣痕獨亂民費二十五萬磅派兵保護寄居中國官民費二十五萬磅蓋上年一年中用兵阿洲芞需甚巨故本年得减少二分之一强也 
[求禁行船]  
　　日本大阪某日報云頃得中國京師來電悉東歴四月之晦俄人復照會中國外務謂奉天遼河 
 
 

Page 2

 
 
一帶祇准中俄兩國之船往來他國兵商各船皆在禁止之列說者謂俄人於達路尼新關行船之路各船之由營口前往者胥得來去自如旋在各要隘設局抽釐以致營口市情頓形衰敝大豆及荳餅二物出口者甚屬寥寥誠於商民大有妨礙也 
[美議抗俄]  
　　日本東京某日報登中國京師來電云美政府聞俄人向中國列欵要求擬卽起而抗拒緣中美新訂條約准在滿洲開埠通商今者俄人如在滿洲獨握利權顯與此約相背且中國北方禁聘外人効力尤與美人妨礙良多是以駐京美使康君於某日謁見外務部領袖慶親王互議盡力抗阻之事 
[美作調人]  
　　日本大坂某日報云日前美國駐京使臣康君謁見外務部王大臣告以俄人向貴國要求之事　美　出爲調處特未悉皇太后意見如何耳 
[述牛莊近事]  
　　日本大阪某日報云某日郵船會社玄海丸歸自牛莊船主述及牛莊口外砲臺上所置大砲刻已由俄人移去三數日内俄兵當一律撤回目下中英美俄各有一軍艦駐泊旣而有輪船名日之出丸者由牛莊回國詢之則云遼河中刻有一俄軍艦下碇稅關已不復由俄人管轄砲臺之上亦已撤去俄旗俄艦之在牛莊者日來次第鼓浪出口惟聞旅順口泊有俄艦十有一艘此間雖有俄日將興戰事之謠人心頗爲安穩有俄艦名矮司誇洛獨者聲言駛赴長崎然蒼茫大海中究不知其句留何處也 
[記白馬山形勢]  
　　俄人闌入高麗白馬山越界伐木云云前已譯登報牘兹閱日本某日報云白馬山爲韓京通義州之道路距義州約三日里一小市廛也市之迤西相隔一日里許林木蔚然歴數百年未嘗斬伐樅松諸樹霜皮黛色拔地參天中有一小邱卽白馬山　曾於此築城後爲韓人業葬之地一草一木向不准人摧殘當日本明治二十七八年中日之戰華兵於山上設兵站積軍糧蓋以路通鴨緑江便於轉運也今者俄人所伐之木就江中結筏順流而下獲利不貲日本駐韓使臣林君權助聞之急白諸韓廷力持利益均沾之例然雖有是說恐其中利益終未易入日人掌握之中耳 
[俄兵赴韓]  
　　日本東京某日報云邇日義州牧某君電禀韓外部大旨謂刻有俄兵三十名渡鴨緑江來韓駐紥安東縣境希卽裁奪云云外部立即詢諸駐韓俄使俄使答以敝兵此來專爲保護樹林公司非有他意 
[韓拒要求]  
　　高麗漢城來電云日本駐韓使臣林君權助准本國商人阿部順助之請求韓外部許伐林中樹木并　貴邦與俄人所訂伐木之約求檢交本大臣一觀韓外部答以同此一事不能允兩國之求隨即備送公文嚴詞拒絶 
[韓境亂萌]  
　　高麗漢京來電云東歴四月十五日突有俄兵二百四十餘名擁至大東溝肆意驛騷致華官懼而逃逸旣而安東縣拘獲俄人十名及由獄逸出之馬賊三十名華人之爲匪首者三名目下日人之在義州者祗三名在大東溝者祇一名在安東者祗二名本館按此事情節頗極支離未敢信以爲實也 
[火山煽禍]  
　　英京倫敦來電云阿美利加洲他托路山中火忽上炎山石爆裂坎拿大太平洋鐵路公司在矮路培路苦州所築夫辣痕苦車站損害最甚死於是役者多至七十五人民屋八十三家陷入地下沿鐵路數英里之遠巖石被火所灼四處紛飛刻下尚列燄飛騰未盡熄滅也 
[藥庫火災]  
　　日本東京友人來信云東歴四月二十九日清晨八下鐘越五十分時豐多摩郡歰谷村東京砲兵工塲目　火藥局　然一聲火藥陡爆黑烟　地紅燄漫天製造師井手大尉急放氣筒召集衆工人及救火軍掘破牆根通入吸水皮管竭力噴救火遂漸熄僅焚去塲屋三椽而救火軍河野兼吉腦後已受重傷情狀異常困憊矣 
[洋兵互鬥]  
　　徐家匯匯報云西歴四月十三號卽華歴三月十六日午後德奥兩國護衛京師使署之兵在哈達門大街互相毆鬥詢之知其事者謂是役也釁起於希臘人所開酒肆旋又羣擁入華人所開酒肆各奮老拳兩黨合計二十餘人事爲奥國某武弁所聞前往彈壓而德兵某甲已被擊踣地奥兵某乙復以大石擲其首某丙以槍尖利刃刺其腿及肩背因卽飛禀使臣嚴飭各兵全歸營内時德兵寡於奥兵中有四人血汚狼藉隨由德使派兵三十名帶回辦理 
[汴中民變]  
　　徐家匯匯報云豫撫張安帥因籌常備各軍餉項擬將地方正賦加征除征錢之各州縣不計外其征銀者共三四十州縣每正賦一兩加征四五錢不等後又商之北洋大臣袁慰帥慰帥囑每兩一律作制錢二千四百文安帥從之立卽頒發告示乃懷慶府所屬孟縣等處百姓類皆觀望不前自正月至今無一投　完納者上憲催科甚急孟縣主孫小秋大令未免示之以威以致民益怨忿二月望後某日糾衆入署呈繳農器大令怒飭卽監追百姓請紳士籲求大令不允遂聚衆圍城將縣署焚燬數處典史出而彈壓被　石擊破頭　轎車亦皆　毁大令隨飛禀上游上憲急派員查辦並飭營兵悉心彈壓河内及温縣衆鄉民亦因官長聚歛太苛激成騎虎之勢大憲聞報札飭河内鎮總兵某總戎與府尊傅子儒太守會同查辦幸温縣宰善言遺散未釀禍端 
[禁遏邪淫]  
　　九江訪事友人錄示賞換花翎升用府在任候補直隷州大計卓異調補江西鄱陽縣調署德化縣正堂隨帶加一級江雲卿大令嚴禁淫書小說以端風俗告示一道其文曰照得淫書小說敗壞人心流毒無底迭奉上憲嚴札飭禁不啻三令五申兹本縣訪聞潯郡書坊貪圖厚利擅售淫書邪說從前如金瓶梅肉蒲團歡喜寃家等類近日如康黨所作各種小說汚蠛犯上年輕惡少無知女流往往聞之意蕩思淫或風月調情或手足勾引倫常爲之不顧廉恥因而道喪控告　薄不修　夜私奔之案層見迭出實爲風俗人心之害言之深堪痛恨本擬親詣各坊搜檢片板窮究其源嚴繩以法第不教而誅殊有不忍合行出示嚴禁爲此示仰　邑書坊諸色人等知悉爾等須知讀書識字男則當效聖賢女則應守閨箴勿閱淫亂之詞勿撰邪　之說坊家路攤售賣淫書以及康黨所作各種邪說片板一律銷燬盡絶不准存留片紙尺幅致罹刑章自示之後倘再罔知功令貪利擅售則是　不畏法天理難容一經搜獲或被告發立卽嚴拘從重懲治决不稍爲寛貸其各凛遵毋　特示 
[稅司交替]  
　　金陵訪事友人云新關稅務司安格聨君邇經總稅務司赫鷺賓宮保調赴天津另委義理爾君辦理金陵　政月初某日義君抵省謁見兩江總督魏午帥及本關監督徐叔鴻觀察擇於西歴五月一號即華歴四月初四日蒞關視事 
[卾省紀聞]  
　　武昌訪事友人云湖北文高等專門學堂布置一切楚楚可觀監督王勝之紀香驄二君示期三月十一日上堂講學○去 
 
 

Page 3

 
 
歲卾省派往日本成城學校速成科學生刻已畢業回華上月某日兼督端午帥讌於工程營將弁會集所○瞿賡甫方伯創辦江南旅學堂有某某二大令願捐助所需器具惟教習一職頗難其人故開學尚需時日也○自强學堂英文生某甲休沐之期赴洪山游覽突與工程營勇啓爭端衆學生聞知公禀監督梁集𤲅觀察請移知管帶從嚴懲辦刻已將肇事之勇責革并記哨弁大過三次矣○仕學院公法教習丁立三君於三月十五日考試月課日前評定甲乙拔取某大令冠一軍送請提調梁集𤲅觀察出榜曉諭○兼督端午帥前經札飭學務處禁止各學堂學生私閱逆書逆報日前學務處將原札照刊分佈并責令稽查委員認眞查察倘敢扶同隱匿查出卽將委員記過撤差學生斥某○兼督端午帥於黄鶴　故址起造鐘樓已於日前工竣中懸銅鐘一口專爲報時之有每於午正鳴鐘一聲鳳凰山砲臺卽鳴巨砲應之○湖北候補通判王别駕璠署理恩施縣篆於正月某日交卸回省旋由施南府知府文太守及後任王大令查得别駕曾受賄私釋命犯且虧空倉榖七百石遂據情通禀各憲兼督端午帥當卽交按經歴看管傳聞現已附片奏叅矣 
[湓浦潮聲]  
　　九江訪事人云潯郡官塲近接南昌電信知日前藩轅牌示署安遠縣孫令如　在萬年任内詞訟比較記過八次照章撤任停委所遺安遠印務以試用縣周令衍禇酌委署理○此間城鄉各處時有盜賊出沒爲害良民上月下旬某日下游老洲頭吳邦藩家被盜行劫所失甚多嗟乎時事日艱盜風易熾彼有臨民之責者其將何以情耶 
[潤州小志]  
　　鎭江訪事人云日本某君於三月二十三日乘某兵艦來鎭擬赴長江一帶游歴大約勾留數日卽往漢皋○今歲初因天時亢旱麥苗枯槁異常迨至二三月間又疉遭風雨田間積潦甚深麥根大半因之霉爛以故近日市中麥價每石貴至錢三千文○鎭郡房捐自經署丹徒縣洪鷺汀大令仿照江寗章程開辦以來雖由各鋪地甲次第催收終未足數現經大令通限三月杪繳齊違干提究○邇者各營探悉兩江總督南洋通商大臣魏午莊制軍定於四月中旬秉節蒞潤查勘砲臺兼閱常備續備兩軍操演是以連日各統領皆督率熊羆之士列隊勤操砲聲隆隆終日不絶○郡城中學堂工程業於三月二十六日告竣由督工委員某君禀請府尊祥遂安太守騐收所取正額學生定期傳齊取具保甘各結大約日内卽可開學矣 
[飭緝造謠]  
　　日前滬上羣不逞之徒妄謂廣西巡撫王芍帥擅向法人貸欵請兵煽令兩粤及各省旅滬紳商聨名電乞兩江總督魏午帥阻止及午帥電詢芍帥旋得回電知此事毫無影響不禁勃然大怒電飭蘇松太兵備道袁海觀觀察查拿造謠惑衆之人從嚴懲辦觀察准此除出示曉諭外又於昨日札行上海縣會同保甲總巡派差嚴密緝捕以遏亂萌縣主汪瑤庭大令立飭差役全順薛貴會同通班差捕認眞查緝務獲究懲 
[備迎憲節]  
　　江南機器製造局總辦趙渭卿觀察探悉兩江總督兼南洋通商大臣魏午莊制軍將次來滬閱視各廠因派兵艦赴江寗恭迓旋悉午帥約於本月十六日戾止爰飭差役預備供張駐滬各營管帶亦督率麾下勇丁每日合操以備大帥簡閱 
[皖撫將臨]  
　　簡升安徽巡撫前浙江藩司護理浙江巡撫誠果泉中丞將次取道滬江入都陛見上海縣主汪瑤庭大令聞之飭辦差人役將斜橋洋務局灑掃潔凈以便暫駐行旌 
[都轉謁客]  
　　昨日卸任廣東鹽運司國孔安都轉乘舟來滬在全安棧小駐行旌午後命駕赴道營廳縣各署投刺拜會聞小作勾留卽須航海北上 
[整頓風化]  
　　上海縣主簿孫立幹少尹訪悉城廂内外各茶肆每有容留婦女啜茶之事殊傷風化因於昨日諭令各鋪地甲造具境内各茶肆淸册以便出示禁止 
[嚴約巡捕]  
　　本邑南市馬路工程局總辦翁子文太守傳諭捕頭自本月十一日爲始每日上午十一點鐘及午後三點鐘令所募各華捕練習中國操法每値落差之後須在捕房伺候不准遠離如有要事請假務須如限返局如敢不遵槪行斥革 
[地保移縣]  
　　南匯縣某圖地保龔禮元途遇龔阿妹突欲曳至船中巡街捕向詰情由據稱伊係著名蟻棍奉諭來拘然詞氣之間不無疑竇因卽拘至捕房轉解馬路工程局總辦翁子文太守倩襄讞委員黄衡堂二尹研訊謂爾旣來此拘人可有牌票龔默然無言乃命移送上海縣署請縣主汪瑤庭大令訊究 
[法界停訊]  
　　昨日禮拜四爲法界公廨訊案之期捕頭查悉捕房中押犯無多因禀知法總領事署繙譯官費亨祿君請轉咨讞員孫建臣大令停訊一期 
[情同擄勒]  
　　前日鄉人錢正祥乘脚踏車至法國新拓租界中寳昌路流氓夏少林夏順生糾同羽黨數十人擄至陳涇廟處以私刑並出兇器恐嚇致被攫去銀質對時表金戒指各一及洋銀若干旋又勒寫洋銀三百元之筆據始縱之使去事後錢投報捕房捕頭立派包探前往拿獲三人昨又續獲兩名盤詰之下直認不諱因命押候將同黨一併擒獲然後解送公堂禀請讞員孫建臣大令從重懲辦 
[英界火警]  
　　昨日午後河南路中英大藥房之後某姓家不知如何失火救火會各西人急驅皮帶車前往吸取自來水竭力噴救始得熄滅僅燬房屋半間 
[賽馬三志]  
　　昨爲西人賽馬之第三日第一次十七馬共賽　司杜高步勝馬白色衣帽均紅黄色第二次十五馬共賽小來司代老公茂保險西人勝馬黑色衣帽均藍黄色第三次十六馬共賽小架門代老　生勝馬黑色衣帽均紅色第四次六馬共賽蜜司李代龍飛客勝馬黑色衣帽均藍色第五次五馬共賽公平氏小科子勝馬黑色衣紅黑色帽紅色第六次二十四共賽祥茂代馬醫生勝馬白争衣黄紅色帽黑色第七次十七馬共賽蜜司克來鐵勝馬白色衣帽均白黑色第八次十是馬共賽小架門代老孛生又勝馬黑色衣帽均紅色第九次十一馬共賽金山大馬瑞記考克司勝馬黄色衣帽均緑色第十次二十一馬共賽新祺昌小主人勝馬白色衣紅色帽緑色 
[三月分選單]  
　　　知府江西臨江徐嘉禾直隷舉雲南楚雄張荀鶴湖南甲同知雲南雲南任毓　陜西拔知州廣西養利張漢順天監知縣山西苪城彭履德四川廣西博白楊德江蘇俱甲安徽巢縣黄紹堃浙江監河南内鄉董駿聲山東舉湖北通城江邦柱江西監四川江油陳志喆江西甲縣丞浙江金華陳樹猷湖南監典史廣西遷江陳廷俊四川監陜西安塞楊振邦四川書識山西翼城馬晉矩陜西人貴州桐梓鄒如棻山東監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示緩開學]  
　　成都訪事人郵致四川督憲岑雲帥告示曰據學務處案呈省城高等學堂前經本署部堂會同學院考取學生擬定本年三月開辦惟查學堂原修規制未善尚須攺造刻難竣工所延之外國教習所購之儀器圖書倉卒亦難齊到若强勉開堂不惟諸多　便轉瞬署假又須停輟因與總理高等學堂翰林院胡編修再四熟商計不如及此閒暇之時請胡總理偕中學分教數人前往東洋攷查學校待至七八月間考查學校者旣歸堂舍亦一律修完外國教習與儀器圖書均到彼時再爲開堂學者所遲不過三月而彼時或較完全諸生　學固殷而盼完全之學堂知必更有同情也至各屬蒙小學堂爲各學堂之始基不得與高等學堂並論卽責成各該官紳廣籌經費愼選良師廣設速辦毋得延玩除咨行外合亟示諭爲此示仰已取高等學堂諸生知悉暫勿來省守候開堂有日卽須傳知切劉特示 
[上海縣署瑣案]  
　　前日三林塘巡局委員某君函送丁咸全控武生張悅卿滋擾一案到縣當晚經縣主汪瑤庭大令升堂詰訊丁供故叔國華有房屋十間田五十餘畝傳與小的從堂弟旣而從堂弟將田賣盡迨去歲病故親族議以小的次子根濤承嗣張係從妹婿强欲剖分房屋小的不依遂携眷蟠踞其中求恩訊究張供岳父本欲撫小的之子爲孫後咸全强令根濤承嗣小的之子自應分得房屋是以遷居其中大令飭掌頰三十下取具遵結限五日内遷出○奚高氏奚裕坤互控到縣大令研訊之下裕坤供小的有祖墳餘地曾由先人向關帝廟住持抵借洋銀二百五十元後從嫂高氏串同白岐珍贖出盜賣掘去屍棺向分價銀堅持不允高氏供小婦人備價贖地以免他人盜賣後有急用將田單抵借洋銀並另購新地一方費去一百餘元裕坤圖分抵欵以致涉訟白供此事與小的無干大令飭高氏速行回贖與新購之單契一併呈案候核○捕役解竊賊張阿虎並賊具到案大令向之訊究供稱小的由松江帶洋銀數元來滬未幾卽用盡買鐵鑿圖竊被捕撞獲大令判責百板 
[南市捕房紀事]  
　　陶金榮卽流過頭金榮昨在南市潮惠會館前以食物誘人博勝負適爲五十三號巡街捕所見拘至捕房捕頭令押候轉解馬路工程局禀請總辦翁文太守訊究 
[英美租界公堂瑣案]  
　　吳連生潛入陳阿明等家竊取衣物報捕後由包探竇如海拘獲吊到原賊解請訊辦讞員張柄樞司馬商之美總領事署繙譯官白保羅君判笞責四百板收禁西獄一年期滿之後逐出租界贜給陳等具領○包探倪順泉解包阿三陳阿如楊桂生沈金海到案禀稱伊等四人不知因何與葛德慶黄阿大互毆旋復扭入捕房捕頭命小的送案請究司馬判各責一百板○包探金阿三解李光林到案禀稱此人行竊瑞鎔鐵廠中舊銅報由小的拘獲送請訊究司馬判責一百板○包探王長桂解田芝壽到案禀稱此人因案被海定洋行所控兹由小的拘送請示司馬飭押候禮拜六訊奪○包探竇如海解楊阿五到案禀稱此人竊取吳連書家衣物報由小的拘獲送案請懲司馬判責五百板收禁西獄半年期滿之後逐出租界○包探趙銀河解朱鋒生到案禀稱此人在某處行竊棉被一條由小的拘獲送請究懲司馬判笞責二百板贓存候失主具領○包探顧阿六解張阿小章阿小到案禀稱伊等二人不知因何將楊小和家小孩毆傷報捕拘獲送案請懲司馬判各責二百板○包探陳金標解黄嘉林到案禀稱此人係著名賭棍今因賭起釁將趙金泉兇毆報由小的拘獲查出賭具送案請究司馬判笞責三百板荷校一月賭具銷毁 
[英租界捕房紀事]  
　　圓明園路寶泰洋行失去金對時表及千里鏡絨毯等物函報捕房捕頭立派包探徐阿華恊同西探前往查得行中出店人毛忠世形跡可疑盤詰不承旋在行李中搜出質票八十餘紙均行中所失之物因卽分赴各押店吊出計金對時表七枚及其餘各物因告知捕頭押候請出傳單傳送公堂禀請讞員張柄樞司馬訊究 
[美租界捕房紀事]  
　　無賴某甲近將虹口人某乙之子誘匿圖賣經乙投報捕房捕頭令某包探前往查明以便拘解公堂禀請讞員張柄樞司馬訊辦○前晚小竊陳阿二潛入下海浦某姓家行竊衣物携之而出適爲包探錢榮堂所見拘入捕房捕頭令押候解送公堂禀請懲辦○昨日粤人梁某乘脚踏車至北蘇州路行駛如飛偶不留神將甬婦某氏撞仆於地不虞被某號巡街華捕所見拘入捕房捕頭察得氏尚未受傷從寛將梁釋出 
[蘇省官報]  
　　三月二十七日候補道朱錕由甯回知府陳綸禀謝奉委善後局提調兼文案差同知鄧文　禀謝奉膏捐總局差准補崇明縣李如松禀謝牌示飭赴新任四品銜補用直隸州遇缺補用通判沈召浙江人由淸江來禀到知縣楊紹時由鎭江來禀謝在差三年巡防得力恩給獎州縣一次縣丞吳德培禀謝奉委齊門旱關盤查差南匯縣縣丞劉暢荊溪縣湖没司巡檢鄒恩浩候補巡檢胡朝選包容均禀知押解秋審人犯來省禀到卽亂二十八日知府孫毓驥禀謝奉委錫金釐局差牙釐局提調知府莫枚禀奉委水利總巡差知縣盧懋善由上海貨捐局來兪世球由滬專丁禀知奉西省賑捐總局憲委辦賑捐差使錢浦由上海綢捐南局來主鐘沈鳳生褱知起服回省縣丞朱昌期禀謝辭赴滬見道憲巡檢許以莊由浙來陶殿文由甯來管帶撫標續備左營儘先補用守俻林開武由黄渡來二十九日○知府鄧心茂由京回省禀銷漕運京沽局總辦差並謝奉倉憲保以道員仍留原省補用　補崇明縣李如松禀謝奉飭赴任知縣錢捕禀辭回上海綢捐南局管帶撫標續備左營補用守備林開武禀辭回黄渡四月初一日候補道朱承昌陳時政高廷蘭均通知辭行赴甯見制憲知府孫毓驥禀知交缷善後局提調差陳綸禀知到善後局提調兼文鞌差牙釐局提調知府莫枚禀知到兼水利總巡差常熟縣郭禀到同知李修梅禀謝奉委常州府屬公幹卽辭按經歴熊佐周由滬專丁禀謝前辦楓橋釐卡廿八年分冬季連盈蒙記大功一次主簿許景慈禀謝奉委署武進縣縣丞事府經鄭先蔭照磨汪鳳翱巡檢王如陵胡達賢金耀從九陳盛鈞均禀謝奉委秋審執事差典事楊振禀知聞訃丁毌憂 
[江官報]  
　　三月廿八日鹽捕營都戎巡哨回○廿九日劉鹺尹以楫委監印差○四月初一日甘分轉樹勛到孔涵總巡差朱鹺尹乃庚辭解南京餉起程楊分轉永錫到通泰鹽色差唐分轉彭年到泰興督銷差德分轉玉到淮北鹽色差分發知事方鹺尹傳鴻安徽人禀到○初二日運轅樹示四月初六日換戴凉帽孫鹺尹振　委淮北崇鹽局程鹺尹元洛黄鹺尉壽仁均委淮北聽差蔣鹺尉忠熙委順淸河卡○初三日許分轉念祖由高寶差次來梁鹺尹慶和辭回淮北○初四日寳應縣朱大令代理金少塲淩鹺尹均公幹到揚 
[丁甘仁善士令堂壽儀令郎儀移助本堂安懷捐淸單]  
　　裴勉三韓潤生各洋四十元孫復瑞十六元秦百祿十四元歡陽雨生葉鴻英曹桐生各八元周湘雲江友仙薛逸山李珊記各六元丁欽齋王松堂殷萃田何植園楊鶴吉金百川周禹廷何瑞棠費訪壼歐陽　李伯元雷似梅陸丕善陳忠戴運來姚錫康朱葆三盛幹臣巢　施子英各四元鄒維卿翁三元丁榮春殷振金楊叔英巢崇山殷振金余炳之銘記葉洪福張鑲　蓮記夏應堂炳記馬生葆巢松亨劉森泰徐子才鄧子英張少霞王良佐康寳孚翁　圖南李龍田吳瑞恆丁鹿笙馬伯藩劉瑞雲謝　士徐文明朱立生各二元戈朋雲孫錫康虞章元朱子琴趙書田葉樹德號王金龍姚慶雲仲南軒戴保尹管蓉甫柴丙生惲鐵樵施丕文馬文宜姚樂琴各一元以上共三百十五元丁君自助答席洋二百元滬北天后宮前廣益善堂董事嚴信厚龔心銘施則敬朱佩珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年三月二十七日京報全錄]  
　　宮門抄諭旨均錄正張○伊犁將軍馬奏爲遵旨酌定常備續巡警等軍一律攺習新操摺○大臣豐奏爲駐紮庫倫防營關係緊要擬請毋庸裁减摺○淮揚道沈奏𢚈報護理淮安關印務摺○護贑撫柯奏爲遴員署理知府片 
奴才馬亮廣福跪奏爲遵旨酌定常備續備巡警等軍一律攺習新操大略情形𢚈摺覆陳仰祈聖鑒事竊奴才亮到任案查據接管巻内承准政務處咨光緖二十七年七月三十日内閣奉上諭前因各省制兵防勇積弊甚深業經通飭各督撫認眞裁節叧練有用之兵因念練兵必先選將而將才端有教育而成自非廣建武備學堂挑選練習不足儲腹心干城之選但學堂成效統非旦夕可期其各省之設有學堂者學成之員現尚不敷分調惟有先就原有將弁擇其樸實勤奮者遴選攉用著各省將軍督撫將原有各營嚴行裁汰精選若干營分爲常續備備巡警等軍一律操習新式槍砲認眞訓練以成勁旅仍隨時嚴加考校如再沾染積習窳惰廢弛卽行嚴叅懲辦朝廷振興戎政在此一舉各該將軍督撫務當實力整頓加意修明期於日有起色無負諄諄申敬之至意所有攺練章程應如何更定餉章著政務處咨行各省悉心核議奏明辦理將此通諭知之欽此欽遵行令將更定兵制餉章詳細聲明請旨辦理各省駐防滿營官兵應如何革除舊習攺練新軍或就旗營派設武備學堂或挑選精壯附入各省學堂練習之處一併認眞辦理限期覆奏等因當經分行各領隊大臣曁滿營軍標營務處等籌議去後兹據先後呈覆前來奴才等詳加查核竊以爲伊犁原設舊新滿營及愛曼兵額六千八百名軍標弁勇一千餘名自前將軍長庚先後裁攺挑練共存滿蒙標練兵勇六千二百餘名祇因餉項不給每歲僅儘額撥新餉銀四十萬兩匀挪供支是以不能一律練習新操然舊新兩滿營自光緖二十三年奏明設立威遠隊每營各挑選官兵二百八十餘員名共成一營練習洋操錫伯索倫察哈爾額魯特四愛曼各視兵丁之强弱挑選精壯共練馬隊八旗均各輪番更換講求武備皆能有勇知方痛攺舊習惟漢隊祇於二十五年奏明挑留洋操漢隊官兵二百六十員名均係客勇並非土著與軍標馬步砲隊各營旗哨營制旣不一律餉章又復不同未能調換操習故於新操之法豫使人人周知現在奉旨將原有各營攺爲常備續備巡警等軍自應欽遵辦理第駐防滿營官兵本與防緑各軍迥異而武備學堂又復無欵設立惟有仍照前章斟酌攺易調募教習輪換訓練餉無糜費而兵可精强查滿營官兵本係朝廷世僕承平時給予錢糧養瞻家口旣未便遽行裁汰絶其生計自不能聽其懶惰致失立法初心現已叧案奏請裁退舊滿營老弱馬甲一百二十名規復新滿營馬步甲兵二百四十名除挑選新滿營馬步甲兵二百四十名力能負苦耕作者前赴特古斯塔抑按辦屯田兼資練習以作該處屏蔽外其餘兩滿營官兵仍留威遠隊一營令其輪番更換練習新操常備駐防務使人皆可用其軍標馬步砲隊一營回旗一哨原爲惠遠城守並分防各要隘而設自光緒二十五年裁减馬步勇　一百三十餘名節省餉糈攺練洋操卽覺不敷分佈現亦叧案奏請裁撤洋操漢隊歸併馬步勇額同習新操以充續備之軍用備隨時征調至若巡警一軍接收政務處來咨專爲巡防警察之用現以另案奏請將前任將軍長庚所挑蒙古練軍八旂裁去二旗仍留錫伯營二旗索倫營一旗察哈爾營一旗額魯特營二旗攺定餉章認眞訓練分巡各營邊界卡倫每年仍按舊章更番挑換俾均勞逸人盡知兵卽定爲巡警之軍庶邊界巡防各有專責惟是伊犁邊地瘠苦籌欵爲難新式鎗砲自前將軍長庚請撥練軍經費購買德國馬步毛瑟槍枝槍彈及過山快砲除已運回馬步槍各五百枝外其二次續購槍砲因二十六年拳匪搆釁當經俄國阻留限于本年八月始能解到現在操演按照所有各營兵數核計新式槍枝尚屬不敷分發况槍子不能自造採買維艱若命一槪攺習新式槍砲則籌辦更難擬將前購毛瑟馬步槍枝按營搭發令其每期空演各知新式利用其演陣打靶仍用舊存來福槍練習俾知準則而省糜費奴才等忝任疆圻責無旁貸仰承聖訓敢不力圖整頓以副朝廷振興戎政之至意如蒙聖恩准如所擬辦理萬不敢稍存姑息聽其癈弛如查有積習相沿缺額侵蝕不肖營員自當隨時嚴叅懲辦務期武備修明保兹邊局所有伊犁攺設常備續備巡警等軍是否有當除分咨外理𢚈摺具陳伏乞后太后皇上聖鑒訓示謹奏奉硃批著即認眞訓練期成勁旅以固邊疆欽此 
奴才豐陞阿朋楚克車林跪奏爲駐紥軍倫防營關係緊要擬請毋庸裁减以資彈壓𢚈摺仰祈聖鑒事竊奴才等於本年二月二十六日據該營管帶方啓玉呈准宣化總鎭札開准直隷總督照會内開直隷庫欵支絀亟應將各防營勇酌量裁减以節餉需所有正定宣化大保各鎭練軍馬步各營均著一律裁减二成所裁勇丁照常發給恩餉一月應支正餉卽於二月底一律停止至楊玉書所部馬步八營及古北口練軍現均駐防口外邊徼緊要自應照舊以資鎭懾等因呈報前來查庫倫駐防一營於光緒十五年八月間經前大臣安德由宣化練軍内奏調一營來庫防守嗣於二十年八月間因海防軍務吃緊曾經前北洋大臣奏赴前敵復經前大臣安德據情奏請將該營仍留庫倫以資鎭靖奉旨允准在案嗣於光緖二十五年二月間直隸總督因淮練各營挑留裁併案内於庫防一營亦應裁正兵五十名並裁帮帶字識等名目當經前任大臣興廉奏請將該營帮帶字識及伙馬加夫統按新章一律裁併所有正兵五十名應請毋庸裁併以重邊疆等因奏奉硃批著照所請欽此欽遵辦理在案兹據該管帶所呈雖將宣化等鎭所部各營均按二成裁减而古北口並楊玉書所部各營現因駐防口外尚不能裁減奴才等伏思庫倫遠處極邊地方遼闊蒙古雜處巡緝彈壓與内地更不相同兼以近年蒙人貧苦往往乘機爲匪又有内地游民或自俄國竄來或由口内奔此坦聚於街市及後地地方若無工做不免滋生事端而地當孔道迫近俄疆駐庫俄國官商及各國往來游歴人員保護一切較之昔日在在尤關緊要庫地增此一營四出梭巡尚不敷分佈若再裁减更屬兵單可危擬將庫防一營兵丁二百五十名援照二十五年奏准免裁成案請仍留原額毋庸裁减以重邊疆而資保護除抄奏咨明直隸總督查照外謹𢚈摺具奏伏乞皇太后皇上聖鑒訓示謹奏� 
奉硃批著照所請該部知道欽此 
三品頂戴護理淮安關監督江蘇淮揚海道臣沈瑜慶跪奏爲𢚈報微臣護理淮安關印務日期𢚈摺仰祈聖鑒事竊臣接奉署督臣張之洞漕臣陳夔龍札開淮安關監督世綱因病出缺除具奏外行臣暫行兼護並將關防一顆庫鑰一件委員送交前來臣當卽恭設香案望關叩頭祗領卽於光緖二十九年二月十六日接印任事伏查淮宿海三關分設大小口岸責重事繁旦値各口通商闌入内地稽征交涉均關緊要現當春令水涸之時貨乏來源兼之洋票悉行稅務頗行支絀臣材踈任重深懼弗勝惟有實力稽查持平辦理遇有緊要事件隨時禀商督臣漕臣核辦不敢因暫時代理稍涉因循以期仰答聖主惠民通商之至意所有微臣任事日期理合恭摺具奏伏乞皇太后皇上聖鑒謹奏奉硃批知道了欽此 
柯逢時片再贑州府知府查恩綏請咨引見所有該府印務應卽遴員委署查有試用知府徐元霖老成練達堪以署理據署藩司陳慶滋會同署臬司瑞澂具詳前來除檄飭遵照外謹會同兩江督臣魏光壽　片陳明伏乞聖鑒謹奏奉硃批吏部知道欽此 
 
