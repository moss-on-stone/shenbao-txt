# 1918 - 57 - 4916180

 

Page 1

 
 
   
 
 

Page 2

 
 
時評 
[中國之出兵（冷）]  
　　方今世人皆紛紛研論日本之出兵雖然日本之出兵爲保護亞東之平安也中國之出兵則尤爲保護中國之平安故中國之出兵蓋尤急於日本東亞出兵之舉動中日二國當協力而行固也但中國之防守邊疆實視日本爲更急故出兵之預備實有不可不併力進行者 
　　以前所謂參戰之出兵出兵於歐洲也其事難而勢緩今日之出兵特出兵於北邊耳尚可觀望而不前耶然而武人以爲湘鄂之總攻擊方在興高而采烈也難哉 
[命令]  
　　三月三日大總統令張孝準給予二等嘉禾章此令又令茲修正參議院議員選舉法施行細則公布之此令三月四日大總統令李藎臣李太和均晋給四等文虎章此令 
專電 
[北京電]  
　　馮通電稿大意言入京時先請黎復職奈不允又因各省依法推戴祇得暫代就職後自己理想皆不得逹若再戀位何以對國人因是通電商一辦法以便卸肩此電發否今晚可定但此仍爲政治上一種策略段或將復職（五日下午四鐘） 
[北京電]  
　　馮昨晚仍擬通電示不戀位以爲自己站脚地因左右勸阻未發今午十一時召集府院會議二時未散通電稿交議並商對奉事政局或有大變動（五日下午四鐘） 
[北京電]  
　　今日府院合議馮辭職電暫擱（五日下午八鐘） 
[北京電]  
　　奉省事迭經磋商張意撤回軍隊似可照辦交還軍械斷不肯允現擬將所扣鎗械補具正式請領呈文備案（五日上午十二鐘） 
[北京電]  
　　曹錕電中央謂湯薌銘派人持函來云王督辭職中央擬以錕督鄂此舉關係大局務懇取消云云國務院覆電云王辭職直鄂更調一節不惟無此事並無此議請將持函疎通之人切實查究（五日上午十二鐘） 
[北京電]  
　　孟督電謂如俄過激派侵我邊境日本進兵於我領土將如何對待請速示辦法（五日上午十二鐘） 
[北京電]  
　　十六旅全體軍官請收回馮旅褫職令元首命參陸處覆一電大加詰責詞頗嚴厲（五日上午十二鐘） 
[北京電]  
　　路局對交部報告奉天馬隊擬開至廊房豐台步隊擬開至獨流鎭命意仍未表示（五日下午四鐘） 
[武昌電]  
　　吳光新感電宥日全佔公安唐克明逃王正雅向中央湘西軍輸誠即由常取長沙（四日下午七鐘） 
[武昌電]  
　　岳蒲昨又傳停戰和議仍熾（四日下午七鐘） 
[南京電]  
　　李督親送張懷芝登輪聯鯨艦護送（五日下午九鐘） 
[南京電]  
　　王芝祥頃由滬回商和議（五日下午九鐘） 
[南京電]  
　　譚延闓改七日赴鄂（五日下午九鐘） 
外電 
[倫敦電]  
　　遠東之發展今大爲人所注意其餘諸事皆爲減色一般人士贊成日本施行强有力之政策協約國顯然皆願輔助之美國當亦不致有所反對且有協同出兵之說現信日本必須佔據西比利亞恢復治安阻止日耳曼主義之廣播保護糧源監守德俘各報對於日本出兵一節皆具友好之態度僅每日新闻之一二報關於新政策意料中之結果微存疑懼前英國駐長崎領事朗福特氏投稿星期時報謂歐人今急宜信賴日人日本之出兵爲萬急之舉蓋德國各報現在鼓吹跨北歐越西比利亞伸長德國勢力於太平洋故也（二日） 
[哈爾濱電]  
　　外間盛傳德俘二千人領得軍械現正抗拒西米哇洛夫大佐之說故華兵巳馳往滿洲里如德俘確已附從過激黨作戰則華兵擬力助俄人哈爾濱華兵今巳悉赴滿洲里而由吉林華警代任警務今日將有步兵兩中隊騎兵一中隊砲兵一中隊拿由俄軍官統帶往援西米哇洛夫大佐（二日） 
以上字林報 
[北京電]  
　　聞日玫府曾向中政府探詢關於西比利亞現局之主張中政府决議儘力輔助日本行事巳命參戰督辦段祺瑞準滿一切大約段將派員赴日與日政府討論各事並决議派兵兩師開籣北滿（四日） 
[香港電]  
　　場今日開始查究賽馬場災事之原因巳派定特别陪審員承審與陪審與陪審諸員親至災場察看此案展至星期四再訊（四日） 
[大阪電]  
　　日本商船常陸丸被德國襲擊船胡耳夫號轟沉之詳情發表後日人見之大憤卽商界亦然甚不願西比利亞境内之大宗供給品轉爲德人所有其中有一部份乃大阪所製造運助俄人者也日人刻與美國及協約國會商西比利亞出兵問題之消息頗爲衆所贊同此間輿論大半謂未可激怒俄之但必阻遏德人（三日） 
[東京電]  
　　政友會領袖會議决定主張非至有重大發展足以危及遠東和平時日本暫不出兵聞政府友會領袖原敬氏將在特别外交委員集會時聲明其主張外交會議將於明日舉行衆極重視之大約原敬氏將請政府對於中國採行更爲明白限定之政策以成中國南北之調和（三日） 
以上路透電 
[北京電]  
　　段派以正式國務總理之後任目下有暫時不提之狀態遂又開始運動欲再令段祺瑞出山（五日） 
[北京電]  
　　昨日馮玉祥致急電於總統及國務院質問政府之眞意志在主和抑在主戰由此觀之足見馮玉祥自言此次之行動確係奉總統之意志而事實又出於彼之意料之外者據外間推測僉謂馮玉祥將因總統之覆電如何更取何種之態度（五日） 
[漢口電]  
　　聞駐在漢口之曹錕因對俄問題吃緊巳受段祺瑞之密令將於近日回京攻岳州之舉將全委諸張敬堯王占元二人云（五日） 
[漢口電]  
　　近日漢口至宜昌一段之航路因沿岸南北兩軍之暴行致各輪船公司槪停止開行其中惟日清公司一家依然冒險開行以謀揚子江上流内外人之便利某國人見之反以爲該公司有所爲而爲懷抱種種猜疑之心而時有煩言然現在該公司之輪船大元丸溯江而下從宜昌岳州等處搭載多數英國旅客當此各公司輪船交通斷絕之時彼等居然得以安抵漢口於是各旅客對於該公司絕端感激乃聯名贈感謝狀於該 
 
 
 

Page 3

 
 
船長及船員其詞曰余等途次毫未受何種之障碍而得安抵目的地漢口因此對於船長及船員之厚意與努力表示賊擊之謝忱當此形勢危急之際甚望事實上可稱爲掦子江上流惟一之服絡之日清汽船會社航路之繁榮與成功（五日） 
[漢口電]  
　　據從岳州傳來之消息該處之南軍因北軍勢將漸次進副岳州幾全部向戰線進軍以邀擊北軍又北軍目下似集中兵力於新堤方面（五日） 
[漢口電]  
　　昨日南北兩軍在蒲圻附近互相衝突北軍之負者現正由武岳鐵路陸續運至武昌（五日） 
[廣東電]  
　　據此間所接報告龍濟光現巳由海南島出發目下似在高州方面龍軍之主力集中於陽江陽江似巳歸龍軍佔領此方面之龍軍由李嘉品爲總司令以指揮之云 
[廣東電]  
　　朱培德所率雲南第七混成旅因陽江方面形勢危急已於日前經由江門向陽江方面進發（五日） 
以上東方通信社電 
[戰電紐約電]  
　　據東京電稱過激黨巳佔據海參崴埠頭該處堆積軍火値盧卜一萬萬元且欲佔據某外船協約國軍艦預備派水兵登岸（二日） 
[倫敦電]  
　　日本現局今無變動惟談判可望旦夕告竣過激黨之得海參崴大批軍火不甚可盧蓋其數甚夥若以運至歐洲須需時六月也（四日） 
[倫敦電]  
　　德國公報云現因和約簽定德軍巳在大俄羅斯止進（三日） 
[巴爾電]  
　　德國官電云和約於今晚五時簽人定（三日） 
[俄京電]  
　　過激黨政府宣稱和約須於兩星期内由雙方調印而勞農會有主張不惜價値以易和平者有準備召集國民抗拒德國軍人主義者故急須召集勞農會非常會議解决問題今定三月十二日在莫斯科開會云（三日） 
[俄京電]  
　　白里斯特里土夫斯克俄國代表今日來電云關於和約之辯論果如預料絕對無益徒能生害且足因以引起第二哀的美敦書又德人候簽定和約不肯休兵故吾人决議簽約而不計較其内容簽約後即擬回京請派火車一輛來此俾今日簽約後卽可啓程新條件最重大者爲要求將加逹漢加爾斯巴土姆之地畫出俄國版國蓋藉口於國民自决權云（二日） 
[倫敦電]  
　　俄京電稱協約國外交家啓程之前受種種非禮之待遇旣至車站曾被覊留數小時所携證狀曾被挑剔驗視且有同行之數員被迫遲發蓋當局堅謂所備火車僅外交家可以乘之云（四日） 
[瑞典京城電]  
　　德國正式通告瑞典謂現將應芬蘭政府之請派艦赴芬蘭遏制革命德艦將以亞倫島爲停泊所並聲明德國於亞倫島無土地關係且承認瑞典於此島有至要關係云瑞典政府覆文反對將亞倫島圈入戰爭範園且謂縱按德國條件利用此島亦足使瑞典遲理保護島上居民之人道事業發生困難亞倫瑞典軍司令巳得德軍旦夕將到之消息各報載戈士倫消息謂德艦十五艘與運船若干艘昨日向北駛去（三日） 
[亞姆斯特丹電]  
　　社會黨議員伏格塞氏在聯邦議會詆貴德國在俄之不名譽政策並斥首相破壞禁由巴伐里亞連食入口之法律且謂奥德今日已爭論在島克關之戰利品（二日） 
[巴黎電]  
　　各報評論遠東時局仍贊成日本出兵保衛東俄以防德軍侵入（一日） 
[亞姆斯特丹電]  
　　柏林電稱據布克哈萊半官消息云羅馬尼亞已採納四聯盟國提出之媾和基礎將派代表討論和約維也納電稱據布克哈萊官電云中歐列强與羅國之談判進行頗爲順利（三日） 
[倫敦電]  
　　德國公報云德軍巳佔據比斯柯·波洛費·波里沙夫德軍巳與波白魯斯克之波蘭軍接合奥德軍巳入希末林加德軍迄今共俘軍官六千八百員兵五千七百人獲砲二千四百尊機關鎗五千架車數千輛内有摩托車五千輛武裝摩托車十一輛來福鎗一萬二千八百枝火車頭八百具火車八千輛子彈無算且在里伐里俘數五百十三人獲砲二百二十尊飛機二十二架德國巳展長與羅軍休戰期限以便繼續進行媾和談判（三日） 
[倫敦電]  
　　法境英軍司令部路透通訊員電稱星期五夜關德軍於聖康丹與多角林間襲擊六次進攻兩次其最大之攻擊乃在拉巴塞路與福基辭問廣三千碼之備兵陣線敵兵一大隊猛轟後奮力前撲雙方以短兵接戰甚烈旋由菊兵回政將敵兵逐回戰壕（三日） 
[巴黎電]  
　　半官公報云連日德兵攻轚用兵雖衆其勢雖猛伹迄今僅爲在全陣線之偵察運動雙方目下戒備較前更嚴惟謂此種戰事乃目前大攻勢之嗜矢尙屬過早云（三日） 
[倫敦電]  
　　意國有著名人士頗多爲當道所拘其中且有綠業富商均被控以値金數百萬鎊之生絲供給瑞士某公司此絲乃用以製造齊泊林飛船者（四日 
[亞姆斯特丹電]  
　　德國波薩杜夫斯基伯爵昨日在聯邦議會宣稱德意志國債今已將逹馬克十一萬四千兆（三日） 
要聞一 
[東京通信（續）日本對於俄羅斯之態度]  
（五）日本對俄德形勢之輿論日人對俄分軟硬兩派前已言之故不復述惟略可紀者分别之如左（甲）德俄之形勢惡險巳爲不可掩之事實過激派與德國雖仍在講和之中而德國以休戰期滿爲辭進逼過激派不得已將爲城下之盟是過激派之失敗昭然若揭苟過激派威信因之失墜勢必更有社會黨中間派出而執政或者過激派之勞農政府國之推倒將來俄國態度亦將略變惟以目前論德國勢力已彌漫全俄勢力所及或將有事於西伯利亞須刮目以觀其後也（乙）德軍進擊之報雖已頻至而其追擊之程度或以泊斯各甫戰線爲限至若侵入俄都云云不過一部分人士之杞憂而巳蓋德國與聯合國將行大决戰於西方與其以兵力集中於東方而虚西部之防不若注其全力於西部况目下俄國已在德掌握之中其東方之四十餘師團已增於西方東方所餘者老朽兵與精銳兵僅三十師團若欲自泊斯各甫至俄都（相隔三百啓羅米逹）擴張其戰線於戰略上實爲無謀之甚者也故即有侵入俄都之事實亦不過以援助過激派爲辭分遣其數部隊前往而巳或者此舉爲德國一種之詐略欲世人之注意自比法方面一轉而至東方也否則亦不過一種對俄之威嚇手段耳（丙）俄德調和雖未完全成立而俄國已有允意苟其成功則不但與西部戰線有重大之關係即亞西亞方面亦不莫大之影響法國報紙論及講和問題以爲德國之眞意無寗謂爲欲取極東之利益今後必於外交上壓迫日本云云更有謂苟德國對於俄國及西伯利亞行其侵略之政策日本之安寗必將危殆矣美國時報亦云德國勢力現將由烏圭拉諾南下至波斯方面日本不惟須警備於太平洋印度洋方面更須進一步出兵於米索北逹米亞及小亞細亞方面也苟德國勢力由南俄南下危及波斯印度土耳亦將爲同一之行動則以鐵路之便行將至阿富汗及土耳其斯坦由泊米爾高原距中國之新疆僅二三百英里更聯想及西伯利亞則中國邊境之危險亦甚西伯利亞德國俘虜有百萬以上苟解放後武裝橫行中國首當其衝中國邊疆與西伯利亞鐵路平行幾毫無防禦自伊犁新疆以至外蒙古海拉爾延長三千英里中國國防旣不完備俄德之勢力東漸其危險程度不難想像及之是最可注意之點也 
[參戰事務處之消息]  
　　督辦參戰處前日正式成立聞昨日上午十時四處長曁重要職員均到將軍府在該處開成立後第一次之會議其要點則爲派定處長以下各職員並預算辦事經費議畢已十二時餘又聞該處昨始搬入將軍内府除會議場所外一切均未設備須四日起方正式開始辦公該處是昨曾發出通電兩起一係致我國駐外公使一係致各省督軍省長均屬報告該處業於三月一日開始辦公之情形　　督辦參戰處機關成立後段芝泉爲統一軍權易於行事見特擬要求大總統准將奉吉黑三省及新疆及東蒙地方之軍隊統歸參戰督辦節製未知能邀元首允准否也馮總統以關於參問題前曾委托段督辦完全負責現在該督辦辦公機開業經成立以後凡有關於參戰問題之事務均歸該處辦理不必另由公府參陸辦公處議决即接收有此類之文電亦當時封送督辦處以期迅速而事權 
[總統辭職說與内閣]  
　　據公府某要人所述近日馮總統以外交軍事日亟時常親至參陸辦公處討論軍事聞二日上午十時元首特在參陸辦公處舉廕午樓總長陸秀山次長密議緊要軍政兩小時故該日上午凡往公府請見元首者均未蒙延見而據新民通信社消息則云元首於二日忽向人宣言各處紛擾迄無解决希望財政方面巳逹於萬分困難地位内外交迫予實無法再行攝任此時國會旣巳消滅總統應向何處辭職並無規定予祇能發電向各省辭職云云元首何以忽作此等消極語迄未能詳惟辭職電報迄二日晚七時止尙未發生然則此舉未必竟成事實也　　邇來大總統屢次傳見公府軍事顧問靑木宣純中將茲聞元首以我國此次出兵西伯利亞關係中日兩國至爲緊要故於二日下午二時特又傳見該顧問密商一切　　督派陜西宣慰使劉浩春中將二日往公府請見隹元首與靑木顧問密談未能接見聞劉氏須俟晋謁元首將帶兵入秦問題解决後方能定期出京又據公府消息新任陜西宣慰使劉承恩氏於日昨下午入府晉謁元首並另具手摺條陳此次赴陜宣慰辦法多項俱蒙元首一一嘉許並力囑劉宣慰早日出京以期陜亂從速解决劉使允於出府後即行收拾行裝定於初四五日啟程前往自王總理給假錢内閣兼代後内閣問題至今尙無着落茲據某要人言自有内閣問題以來河間所曾邀請其任總理者僅楊杏臣一人其餘如王芝祥熊鳳凰等皆出於外間之揣測今楊氏决計不來王又决不銷假錢之暫時兼代者遂一變而爲無期限之代理矣當此内外風雲日益緊迫之際誰肯冒失登台故内閣一時無根本改組之望殆可斷言司法江總長現巳决不久任請假後卽赴湯山然江氏縱不回任結果亦不過覔一總長兼代亦無人肯來上台也又錢如久代則院秘書長惲君必且出於辭職一方府秘書長張君又有引退之意故不出數日政局將成爲支離殘破無人負責之局面以内外緊迫如此而政府情形又復如此實不勝其杞憂云云 
二日之府院消息 
[國務會議公府會議]  
　　二日星期六爲國務例會之期上午十時三十分錢代總理首先到院各部總長除江翊雲請假未到外餘均於十一時左右到齊照常開議首由錢代總理及陸子欣總長相繼報告最近外交情形次則對於參戰經費及出兵問題均曾繼續討論最後議决之例案有財政都提出之修正鹽稅條例案（係繼續討論）曁籌撥鄂贛黑諸省軍費案數起及陸軍部提出任命馬玉仁爲淮揚鎭守使張仁奎爲通海鎭守使案二件時已下午一時三十分即由錢代總理宣告散會錢代總理及各總長均在院内午餐又一消息云是日所議者仍爲外交問題據黑督最近報告該省情形巳岌不可終日滿洲里一帶恐至難以維持政府密議對付之法尙無端緖其餘例案爲蒙藏院提出設立蒙藏學堂追加預算及督辦參戰處請撥開辦費等皆通過云又一消息是日之會議對於出兵問題已議决出兵額數定爲四師先派兩師赴黑商邊境其餘兩師暫駐吉邊作爲後援參戰經費仍以急謀借欵爲要旨出兵日期俟日本方面决定後我國再定準期其次之件爲討論答覆鮑黑督東電請示機宜之辦法及接濟鄂省各路軍隊軍費數目其餘尙有四五件均屬普通議案又聞二日會議時討論對現在邊患之根本方針大致主與日本取一致行動中日兩國對於俄亂利害相同日本此次又首先向我問訊是否願共同出兵等語政府討論結果决定與日取致行動並聞日内將派軍事委員赴日日本亦將派員來華會商軍事上各種行動云二日下午二時閣　散會後錢幹臣陸子欣段看岩三氏由福華門入府總統接見於春藕齋由錢幹臣將是日閣議情形報告畢總統即召集廕午樓師嵐峯張博齋陸繡山等十餘人密議某項問題内容異常秘密伹聞確係對於進攻岳州計劃有所磋商關於黑省長告急情形亦曾約略討論四時二十分散會後曾由公府專電處拍致黑鄂等省密電數起又一消息云二日下午三時四十分錢代總理信陸子欣段香岩傳沅督三人赴公府晋見大師統報告閣議經過情形遂由元首在春藉齋開密要會議約一小時微聞關於東北出兵問題及指示鄂省前敵行軍機宜均議有端倪至五時餘始散 
[奉軍入關後之傳聞種種]  
　　新聞編譯社消息云二日京奉局對於交通部之報告云奉軍在灤州扣留二列車兵卒均住在車上勸之不細爲查考則有軍官五十二名兵卒六百二十七名蓋未聞後方尙有軍隊陸續開來之說亞東通信社消息云奉天擬出之軍共爲三混成旅現巳抵灤者僅有一混成旅云而據直隸省長曹銳之報告則又略有不同曹銳原電云據張鎭守使懷斌沁電稱日前二十七師一百八團團長劉香九帶兵團進關分駐秦皇島北戴河等處昨該師五十三旅長張景惠一百七團團長蔡平本帶步兵兩營騎砲各一營機關鎗砲各一連到灤今又將駐秦皇島北戴河步兵移兩營來灤等語特電奉聞曹銳沁印　　亞東通信社消息云奉督張作霖昨有電來請罷免陳光遠李純王占元三督軍言外之意似即以此爲撤兵出關之交換條件又中華通信社稱得外人方面消息云張督擬乘此時機伸張勢力擬要求政府任其爲東三省巡閱使并准擴充一師兵力蓋前此張曾電請將奉省現餘巡防營改編爲第三十師中央謂須决於閣議尙在擱置之中 
　　新聞交通社消息云奉軍自入關駐灤以來北方一帶訛言繁興茲調查奉軍現仍駐灤並無他項舉動因奉軍入關之目的不明故外間遂爲種種之推測二日又傳張作霖宣布獨立之謠傳惟府院方面對於上此說均否認之中華通信社消息云政府因奉軍入關截留軍械事件曾有電致趙次珊請其就近與奉督協商以期調解二日政府巳得趙氏復電略謂張督巳表示可以轉圜惟於政府尙有希望條件云云又聞政府昨又派李壯飛赴秦皇島仍爲軍械事件一說政府昨又覆張一電措辭稍含嚴厲大意謂扣械及派兵入關均非所宜請收兵而返械歸參戰用云云 
　　亞東通信社消息云前陸軍次長徐樹錚日前赴奉適奉省出兵事起段合肥巳電令徐氏曰京並聞元首亦有電致徐氏令其轉勸奉督繳還所截鎗械旋按覆電巳爲轉勸繳還但該省現在出兵之際缺乏鎗械甚多此次截留係省輾轉運輸之勞繳還一福似難辦到中央不如因而與之云云聞徐氏一時尙難回京共同通信社舉天電云觀測奉督張霖之截留軍械係與某派預謀之結果該軍械若運往北京勢必惹起種種問題萬難由派自由處分故出此刦奪政策現目的旣凌恐不再向灤州以西進兵云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[岳州將有大激戰之京信]  
　　第三師師長吳偑孚氏現正猛力前進茲據某交通機關二日晚六時所得之漢口電訊謂湘軍駐岳總司令程潛因聞吳軍前進消息比卽通電西南各省謂北軍現正猛力攻岳我軍决難坐視潛當卽日整師前往迎戰攻岳總司令張敬堯氏聞此風聲後亦於冬日（即二日）由通城馳赴前敵與吳佩孚師長合力攻岳岳州將有激戰發生等語聞政府方面日昨亦接有此類之報告則岳州發生激戰之說或將成爲事實矣 
　　二日政界喧傳岳州巳經克復當即向府院兩方面詢問俱云未確此種傳說實由吳佩孚之來電而起昨日吳佩孚來電稱現在已將羊樓峒新店鎭克復其克復原因羊樓峒原無一兵新店鎭則守兵僅百餘人故北軍一到立即克復云云昨據政府方面得報前敵各軍現巳在節備戰中張敬堯正籌劃將抵鄂軍悉數開赴前方即行開始總攻擊據報自上月二十三日至二十六日四日間運赴蒲圻軍隊共約萬人皆係第三第七兩師所屬每日運兵之車均開駛四五次極形忙碌現在大軍已齊集蒲圻矣　　頃某方面得漢口電訊謂攻岳總司令縬敬堯已於二日由通城拔隊馳赴前敵恐通城方面力單薄特電調現駐漢口劉家廟之直軍某旅趕赴通城塡防曹仲珊宣撫使比即覆電照准并謂該軍定於日内由漢起程前往 
　　政府昨前兩日接到吳光新由荊州李炳之由沙市拍來急電各一件係密陳黎天才石星川黎本唐等軍將分路來犯荊沙特懇轉電曹宣撫使速派得力軍隊援助以便會師迎敵聞大總統以事出緊急當即交諭參陸辦公處致電曹仲珊迅速派兵赴荊沙援助一切政府昨又復電吳光新云來電所陳進兵計劃所見甚是良深佩慰惟日來川亂益急荊宜地居要隘防務尤爲重要希將兵力分布各要隘嚴力抵禦勿稍疏虞至湘省軍情曹使與張司令等布置周密籌劃精詳連日所得報告於前方諸事宜均經準備完全不日可望解决特此電逹諸希查照　　北洋陸軍第二十師師長范國璋於儉日由鄂行抵信陽州特由該處致電大總統擬日内來京展覲並有要政面陳該電經元首披覧後尙未批示又聞第二十師大部軍隊刻下均已移駐豫境聞政府昨已電令范國璋師長督飭所部軍隊嚴防豫境内之京漢路線矣 
湘鄂間之和局難成（武日通信） 
[條件最解决]  
　　岳蒲一帶自二十二日以來已無戰事但非雙方正式相約停戰係屬中央命令曹張緩攻南軍方面因表示議和誠意北不進攻亦不相犯聞程潛於有日曾致蘇鄂贛三督電謂中央若允特派議和代表指定地點磋商和議條件苟明令一下南軍當即退出岳州二十五里以岳州爲中立區域靜俟條件之解决云云程爲湘軍領袖而屬近於民黨派者彼旣希望媾和曹張亦未有絕端反對之表示南北問題或將由此告一結束然西南各省黨派紛歧以利害關係意見亦不盡同現聞唐繼堯等仍力持其擁護約法恢復國會之條件舍是卽無和議可言查恢復國會北派所視爲最嚴酷之條件而力加反對者現南方仍持此議卽令調和派贊成豈能使主戰派就範耶由是以觀湘鄂問停戰議和之事實縱然做到而議和曾議必猶有許多紏紛有聞熊克武現正力圖侵鄂盛傳劉存厚張瀾已離成都若果確實不半月施南宜昌間必有滇黔川主力軍侵入届時如湘鄂之戰得息而川鄂之戰復起鄂局終不能安况湘鄂息爭尙有先頒明令一層之爭議主戰派以爲係中央向南軍謝罪求和引爲大恥卽前日所傳取消特赦帝制派公布新國會法二令南軍不甚堅執僅此取消討伐復行議和之明令亦决不易下遷延而至於滇川軍大舉入鄂和議必成泡影矣或謂刻下俄德媾和歐力東漸我國被有絕大之影響兄弟鬩牆外禦其侮我南北軍人似皆有此覺悟故湘鄂之戰巳起而復息從此一心由和字上做去互相讓步必克底於成若如是誠全國人民之福也第吾國政客武人眞心愛國者究有幾人外交緊迫非自今始苟以强國禦侮爲心此次戰爭原可不作今茲議和權利上競爭極難平均利害之種突尤所難免吾恐非至外人實行干涉之時終未必果能悔禍也馮玉祥免職後未聞有反抗舉動且早已變强硬爲軟和聞免職令發表之前二日中央遣米棟材到武疏通馮氏招待備極殷勤表示對於中央仍舊服從惟已通電主和於前斷難忽然變計加入攻岳戰團自願離去武穴又免爲主戰派所嫉視米詢以移駐何地馮云願往西北不願久駐東南米仍勸其隨張敬堯攻岳或隨張懷芝攻長沙可自選擇馮均絕對否認最後馮云陜西危急陳樹藩萬無統治能力况陜事係屬内亂與西南不同國軍征剿師出有名若政府遣某前往願出死力平定但有兩項條件必須俯允（一）朗齊將軍（即陸建章）督陜與情翕服前由陳樹藩迫脅自行辭職若派陸爲援陜總司令或予以宣撫使名義必得陜人歡迎平靖陜亂在指顧間然事後須以陸復任陜督（二）將該旅編成一師不必加派其他軍隊入陜所有餉械由中央攙任並先給出發費若干米棟材即據情密報中央總統因主單派對馮至爲憤激若許以援陜權利戰派必更不愜遂卒免職查辦現聞曹仲珊巳電馮趙速遵令交卸惟聞繼任之董世祿尙不允接受也 
[截械出兵後之奉天]  
　　此次由秦皇島截運之軍械由二十四日起直至日昨方始運站運訖聞尙有未到者一批計三十八年式鎗兩萬餘枝子彈數百萬粒大砲數十門機關鎗砲相埓此項軍械專爲防制北邊國防之用故尙未支配也張氏於二十四日截械後至二十六日始致電中央云西南假託和議明令申討凡在國民同伸敵愾况我分屬軍人責無旁貸即派軍開赴灤州預備節節進紮惟鎗械缺乏正擬電請籌撥適中央購械運到因時機急迫待用孔亟亟須變通辦理逕先取用以免往返運送特電備案云云聞灤州現到兵七營五營由秦皇島開來二營則由奉天開來者後隊尙在運送其前隊似將進駐津沽又聞徐又錚前晚抵奉後張軍長與參謀長親赴徐氏處密談甚久并在署設宴聞徐氏此來任務與交接軍械有關是日陪坐者爲趙爾巽之公子趙介卿二十七師孫師長袁秘書長楊凌閣參謀長 
　　德俄媾和東三省軍事吃緊張氏於昨日電調二十八師長汲海峯二十九師長吳興權並東邊鎭守使馬龍潭圍場勦匪司令官許蘭州各軍官迅速來省開軍事重要會議商榷防範之策張氏以奉省軍隊雖有三師現在防務吃緊此三師尙不敷用今曁截留鎗砲火藥應即大加擴充故已電請政府再行改編兩師以防邊域並以馬鎭守使改編三十師許司令改編三十一師聞政府業已允准俟會議後即行着手改編 
　　軍署近接政府電德俄媾和各國駐俄公使紛紛回國而東三省地連俄境邊域防範尤爲重要由奉吉黑三省暫先撥軍兩萬於蒙邊一帶嚴爲防範張氏擬定兩師改編後以二十九三十一兩師調駐蒙邊將三十師調往懷德撫松雙山一帶至於東邊鎭守使一度另行荐任又聞張氏前與吉黑孟鮑兩督軍電商平時防範軍費宜由各該省擔任現値邊防多事之時此項軍費應歸中央擔負故張孟鮑三督軍合電政府核奪政府刻已覆電允准完全擔任矣 
　　政府前日分致吉林孟督軍郭省長奉天張督軍黑龍江鮑督軍電云頃據愛琿副稅務司報告俄國和增派擬駐愛琿者截激烈黨要求中央設法援助等語此項問題院部正在籌議妥善辦法一俟議定卽行電告務希嚴密防乾以维秩序 
　　奉天張督軍黑省鮑督軍日前先後電復段督辦大致謂奉黑兩省對於遠征軍隊每省抽編勁旅一個全師惟餉械須歸中央自籌云云 
　　自對德宣戰以後德奥人在東省似無自由行動可言惟每藉異國人爲間接之偵探及發布書類報告以國鼓惑現已查出德探通信每禮拜變換一次其所取方法如用飲食服用等類甚爲奇妙當局以現在東北邊防吃緊已嚴飭密防矣又據營口報告云警察廳昨奉警務處准駐俄領事函稱茲偵得德國指使華人若干來入各地與僑居德國商民投送秘密函件方法極巧或貯於手携之文明棍内或納之盒篓各種器物中仰即通令所屬注意查辦云云警廳奉文後巳通令所屬一體照辦矣 
　　張作霖對於政局曾有電致北京某要人大意謂外患日亟宜有内閣完備負厥責任閣揆於内治上旣須負有重大權責外交上尤須有堅持信用然後師干入握外患潛消不必拘定成格務以利國爲計此宜亟謀組織妥協内閣者一宣戰令下軍旅南伐北軍師直爲壯氣固可奮風雲南軍久戰相持力已近於疲弊不難一鼓而下然其中政見紛歧掣肘良多如果各冺嫌疑一致對外寗非國家之福乃仍復明飾和議暗圖進得外患旣亟内憂又熾禍國之罪難與共日平亂定國又何所恤若能羣以國家安危爲心移自相殘殺之勁旅爲一致對外之實力此宜亟謀解决南北戰事者二耿耿之衷惟在利國成敗利鈍實利圖之云云 
[山西反抗查疫之風潮]  
　　大陸報二十七日張家口通訊云上星期六日北京克爾佛氏因防疫事宜率領諸人往察山西天鎭縣之疫勢詎民間反對竟施攻擊兵士出而彈壓開鎗驅逐致擊死二人克爾佛氏見愚民未可理喻遂卽折回幸同行諸人無一受傷大同日内將續派人前往天鎭勸諭居民張家口及附近地方亦常有愚民抵抗情事但不若天鎭之激烈若民間公然抗拒長此不已則治疫之醫士將無可爲力凡眞有效力之防疫方法輒未免遭遇阻力而流血情事似隨時可以發生處此情狀挨户查疫之法絕對不能實行民間常有死者其致死原因莫能確知蓋恐愚民仇視故未敢嚴查也上星期日死一人想係染疫而死但民情頑固不能實行查驗宣化府消息亦謂該處反對查疫之氣燄頗高外人之從事治疫者恐難安居煽惑反對之徒内有二人乃庚子年率領拳匪至宣化者故外人似以遠離宣化爲宜云 
[天津之防疫近况]  
　　各國在津領事以直魯密邇對於防疫事頗爲注意日昨在北洋防疫處開會討論預防辦法聞領事團所要求者如下（一）由官府咨明政府迅速佈置防疫機關並將津浦路線全行停車或停售三等車票（二）由直隷省長咨行山東省長令行各縣迅速設法防堵（三）凡與山東毗連之各縣派兵隊擇衝要地點駐紮以免旅客傳入（四）在良王莊鹽山德州等處各設立檢驗所一處對於往來鐵路客人實行檢查聞該處劉處長已呈明省長核辦矣陽原縣杜知事以山西渾源等縣發現疫症特於縣屬與廣靈縣接界之上窰村南井溝高家窑等村與天鎭縣接界之一吐泉牛萬村與犬同縣接界之白家泉與陽高縣接界之西辛莊小莊柳樹皂等處各設立檢驗隔離所立便實行檢查平山縣發璨疫症最早口北鎭守使已派兵隊駐紮該縣屬之黑山關十八艦關二處（均通山西五台孟縣大道）其桑園口及六嶺關二口則由該縣警兵駐防曹署省長近因直屬發現時凴蔓延津郡雖經各官署籌備各疫辦法惟恐辦理有不適當之處貽害非輕昨已派員會同内務部何醫官設法辦理矣津浦鐵路管理局局長徐世章現因濟南附近發生時疫惟恐往來旅客患染疫氣致危生命昨令各段段長會同防疫員設立疫病檢騐所以資檢查日租界花園街東亞醫院院長守今日下午二時在本醫院檢驗梅細菌特約北洋防疫處劉處長並各軍醫學員到院研院天津警察廳出示云照得綏遠五原等縣發現疫症漸漸蔓延本埠爲通商口岸交通便利近若咫尺自應加意嚴防消弭隠患疊經本廳將關於防疫取締規則及各人衛生整頓各事項均經一再出示曉諭各在案合再諭仰居民人等一體知悉遇有疫症發現立即呈報以便會同防疫處設法隔離施行消毒手續以免殃及全家得以保全生命所有關於各人衛生及本廳應行取締規則查照前示一體遵行本廳業經分令各區並加派委員嚴行查報倘敢故違或染疫不報定即從嚴懲辦以保公共衛生而防疫厲 
[程璧光被刺續紀]  
　　海軍總長程璧光昨在海珠埗頭被匪狙擊一事已紀昨報茲聞是晚爲國會議員蘇祐慈在晚香舫設筵宴客泊海軍辦事所旁程總長爲來賓之一同席者有伍延芳伍钥樞葉夏聲歐陽榮之等及國會議員數人八點三十分鐘時候程總長因要赴電致局長陳幼嘉某酒樓之約故先行離席回海軍辦事所約數分鐘復乘長行艇渡海至海珠埗頭拾級而登詎將士上岸時忽有兇徒持小手鎗迎面突擊連發二鎗覔中胸部程總長即呼提住渠捉住渠兇手棄鎗而逃程覺痛轉身而下將及舟痛不能支全身撲倒舟子立上前抱住下船渡回辦事所舁上牀上巳不能言久之遂不聞呼吸諸人聆耗齊來驗視身已硬直血被衾枕悲壯萬狀約二十分鐘始延醫至先係韜美醫院醫生啓衣視之知子彈巳洞穿心部由背而出最要害之一鎗中左乳脇骨之間醫生言係傷勢太重其氣已絕無法救治頃之各醫來驗所言均同程總長遂於是時棄此濁世而長逝矣時中華民國七年二月二十六日下午九時五十分鐘也兇手棄下之鎗已由路警拾得孫新式左輪手鎗似僅用過一次者兇手人數至少當有二人因先程總長上岸者係歐陽榮之到埗頭時見有二人在閘欄分左右站立其一身穿灰白色之長衫其一則似着黑衣見歐陽君上岸時已有特别注意之象現警廳已懸賞一萬元通令購緝當變故發生時孫中山正偕伍延芳在靑年會聽艾迪博士演說散會後始知偕同各要人到海珠辦事所撫視是時督軍代表敦椿森方聲濤胡漢民吳景濓等亦先後俱到無不撫尸大慟泣下沾襟當時各人商議致函黃埔林總司令椺懌星夜來省籌商善後公推林司令繼承程總長之責并於昨日分電各處佈告此事莫督軍以程總長平日清廉慘遭此變特敬送五千元爲治喪費用并令南番兩知事前往治喪二十七日未時遂在海珠辦事所舉行大殮當時送殮數百人無不悲憤同深爲國可惜决於明日三月一號出殯聞程總長無子僅有一女此變之前後有兩事最足驚奇者（一）程總長未遇變之前一日接有來函一封下署梁亞鏡梁寶四等名謂有三十萬金預備送上斷無碍於總長之名譽與生命可派人到得港某處接收便得云云程總長一笑置之（二）昨日事變之後軍署及各機關多接有匿名傳單極力誣詆程總長謂爲通龍逆通中央其用意志在亂人耳目一望卽知軍署已將此傳單發交警署作爲緝兇資料此外又有一事與此案相關連者二十七早八時許有清道夫陳國基在長堤油欄通津渠口執獲形如牛奶罐之炸彈一枚誤將鐵鈎擊之轟然一聲響震屋字街石亦被炸裂已傷數人經中國紅十字會廣東分會派醫施救重傷一人輕傷三人聞另有一人已抬往韜美醫院救治此炸彈不先不後發見於程總長被害之翌早且其地又去海珠碼頭不遠必係兇黨所藏匿初擬鎗擊不中則繼以此物或係恐程總長多人同行一鎗不足故改用炸彈以求必逹目的現當道巳併案研究外間謂已緝得兇手二人則實不確云昨軍政府及各軍艦均卽下旗誌哀並由孫大元師咨　請國會非常會議以程總長遽慘害應照民國法規優議榮典並同時咨請國會選舉海軍海長以繼程總長之任一面下令於廣東地方官於應解國庫項下從優給程總長治喪費並指令内政部居總長迅令地方檢察廳通令緝兇現呼界擬擇日開追悼大會於海珠設置一種建築物如碑塔等類并擬於其正式下葬時用國葬典禮以酬其捨身救國之勳勞云一日國會非常會議爲故海軍總長程璧光應依國葬法舉行國葬典禮案特開會議取决茲將提議案原文錄後海軍總長程公玉堂於二月二十六日午后八時半在廣州海珠碼頭突被好人狙擊腹部受傷兩彈旋即溘然長逝查此次北京政府非法解散國會之時程公早已洞燭其奸翩然南下號召各艦隊合力護法迨後兩粤宣布自主遂偕林總司令率各軍艦來粤與西南護法各長義軍協同維持國會並防衛粤疆著有殊勳現在正出師討逆之際遽失此軍界泰斗凡我護法同人得此噩耗無不同深痛悼查國葬法第一條中華民國人民有殊勳於國家者身故後經大總統咨請國會同意或國會之議决准予舉行國葬典禮等因程公具此殊勳實應膺茲榮典茲特依照院法提出程玉堂應受國葬典禮議案即請開會公决提議者林森吳景濓等共一百二十九人 
　　附林葆懌繼領海軍之通電（銜略）自叛督稱兵政局紛擾西南志士共奮義師我海軍總長程公璧光首先南下與艦隊諸將士戮力同心宣言護法率艦抵粤一致進行半載以來艱苦備嘗勳勞卓著方期武漢會師挽回危局孰意昊天不弔奪我元勳於二月二十六晚八時因公外出突被敵人指使兇徒狙擊殞命程公爲國捐軀凡有血氣莫不痛憤海軍同人爲公爲私尤深遺憾時局來平此志豈容少懈自應統率我軍振斾待發追隨諸公之後以繼程公未竟之功特此電告維希公鑒海軍艦隊司令林葆懌叩沁印 
[廣東之陽江戰况]  
　　二十五號晚忽有龍軍二千餘名分向陽江之程村麻仙各處猛擊當時原駐兵力甚爲單薄查林虎所部約數兩營李觀佑所部僅得五六百名且因連日獲勝防守不免稍疏是以敵軍初以小隊衝鋒四次猶力能抵拒血戰半宵及被包抄而魏軍追兵巳緩卓軍亦繼進不及始不得已破圍而出隨即紛紛乘船退至大澳一帶現與卓軍聯絡佈置暫行嚴守防地一俟大隊援軍趙到即可再圖克復故劉總司令頃巳向軍署領出子彈一百箱發與關澄芳統領飭卽督率所部各營限於二十八號晚實行出發又莫代督以閘坡一帶係爲陽江咽喉現當龍軍復圖侵佔亟宜絕彼運輸之道故昨二十七號晚特令廣庚兵艦星夜開往巡守免爲敵艦窺伺又一訪函謂陽江昨已失守林虎傷手部所部現退駐陽春日間將會合大隊進國克復討龍第三軍統領李觀佑昨因陽江戰爭乘馬督隊禦敵身先士卒竟至陣亡莫代督接到噩訊深爲惋惜特給鉅欵撫卹飭着從優殮葬討龍第三軍總司令劉志陸以陽江一地爲肇屬最要關鍵軍事計書在所必爭昨自李觀佑一軍失利後憤激萬狀羹卽親臨前敵會合林關兩統領所中各營分向閘坡織簣曁沙扒港儒洞等處與林魏各軍大舉合圍二十六七日戰爭極爲劇烈頃聞閘坡方南巳爲我軍克復馬如麟普鐸傷斃二百餘名即經退駐後方暫取守勢 
[香港賽馬之慘劇]  
　　香港跑馬場馬棚傾塌失火損傷多人已見本報專電茲將詳情錄下二十六號爲香港賽馬之第二日是日下午兩點五十五分鐘開賽至第五度尙未出馬而第八號第九號兩馬棚忽然倒卸隆然一聲所有馬棚皆隨之而倒祇餘婦人棚（此中不准男男厠身在内者惟其他各棚則亦有婦人甚多）葡人棚（此棚以葡人爲最多）不倒所以兩棚之人均走一空其餘遂多不能免一時互相踐踏者不計其數呼聲動地未幾火又由某某兩西菜館之棚而起蓋棚倒後爐灶之火燃着葵篷皆是引火之物而近日天氣燥涸故霎時間均傾倒之馬棚盡被延燒西人之波樓亦被燒爲平地數百之人命遂盡罹斯浩刦慘矣聞是日跑馬場人數較諸去年多一半約計有四五千人其中以華为佔十份之九八而尤以婦孺爲最多故此役被壓斃焚死者多男童少女婦人次之男子又次之死亡之確數現雖未悉聞中華醫院取出棺木巳至四百號而各警局醫院之黑箱爲之用盡卒用塌車將不全之屍首舁往殮房收殮則死亡之衆亦可想矣至受傷之人由在場警員舁往就近水師醫院者四十八人由二號警局送入國家醫院者二人其餘受傷而自行入東華醫院或乘手車與自由車回家調理者指不勝屈大約亦在百數以上事後居民赴警局報失者凡數十起有報全家失去者警員在場執獲不知歸路之童子十餘人有一年僅八九個月之女孩被棄在第十號馬棚底爲人拾得此女孩大約尙未斷乳者已交警局收留事後救火人員節在災場中將婦女屍首所戴之金珠道飾盡行脫下貯於一鐵箱内以便異日屍親到認如無人認領者則充作慈善事業聞一日之間拾得金珠首飾數値三萬餘金均存在二號警局内港報載此次全家遇難者約有二十餘家至是日婦女奔走之狼狽猶不能盡述中有身穿新式閃霞緞之少婦連襪失去赤足而奔又有一少婦失去雙履穿一價値數元之絲襪而走一種倉皇情形殊令人可憐也又是晚夜深警差在灣仔拘獲數人聞係犯嫌疑關於割斷馬棚竹篾之事者蓋警察方面疑此次必有匪徒從中割斷棚篾致倒榻如此其速云 
南昌通信 
[陳光遠之近况施從濱之譚話張懷芝之主張]  
　　贛省自聞張懷芝奉命檢閱本省軍隊後一般市民異常驚懼而外間之謠言亦遂日出不已有謂陳督已奉參陸辦事處電令將所有贛省軍隊全數撥歸第二路總司令張檢閱使節制指揮調遣者以爲當湘贛檢閱使未發表前政府擬以魯軍第一師撥歸陳督管轄而時局變化乃適得其反云云此實推測之詞也陳光遠督軍日前電呈馮總統請求招募運輸隊兩梯團經參陸兩部核准陳督已派副官張林爲募兵委員長其募兵委員已委定三十餘人於日前起程赴保定招募矣聞陳督表示此次招募新軍純爲輸送口物名曰輸送隊俟大局解决後各軍缺額即以此項輸送隊補充之至魯軍第一師師長施從濱早於張使未來之前匆匆晉省本擬暫不回潯須在省候張使旌節降臨面授機宜然晉省一宿即怱促返潯說者謂施師長奉張使電令向陳督聲明來意以免陳督誤會頃聞張使因與南京李督軍商議要公來潯尙無確期施師長於月杪回潯時軍民兩長再三挽留施堅執欲行謂俟張使到贛再當偕隨來省故陳督特派副官史長慶第三旅長陳光逵戒嚴司令二十四旅長岳兆麟書記處長董錫成南新二縣吳余兩知事至車站歡送戚省長陳政務廳長何道尹李參謀長岳副官長席軍法課長水陸警察廳長均送至滕王閣其參謀范連仲副官長鄒魯尙留在省施起程後記者曾詢施氏來意於某要人據云施氏之來一爲應陳督之招一爲張使電令前來疏通一切其與陳督談話之點較重要者略有四端（一）因 
 
 
 

Page 7

 
 
陳督迭露辭職之意張使恐陳有所誤會故特陳述來意請勿北辭職之觀念（二）商榷和議謂中央此次討伐乃出於不昨已若果能雙方讓步必不致自相殘殺在中央戰不忘和在張使亦非固執作戰陳督力謀和平果能敦勸南軍息戰當不再發生他虞云云（三）和議若果無效必須武力解决張使負有第二路總司令之名赴敵備戰責無旁貸贛湘接壤不能不借助於贛軍其贛軍三師如有可撥者請即指定以固北洋團體（四）請陳督指示魯軍駐紮地點要求陳督表示折衷之辦法聞陳督力主和平允敦勸南軍讓步息戰其魯軍駐紮地點已商之施氏仍照前定瑞昌接壤之武穴駐防藉保贛境聞施氏亦極滿意云 
[皖省近事]  
　　皖南鎭守行署昨開軍事會議以宿松所駐軍隊爲第一支隊以望江華陽所駐軍隊爲第二支隊以太湖霍山英山所駐軍隊爲第三支隊每一支隊步兵八營砲隧馬隊一營機關鎗隊一隊間諜隊一隊輜重一營電線隊一隊至沿途則設立兵站以石牌爲第一站徐家橋爲第二站（太湖屬距石牌五十里距宿望亦五十里）太湖爲第三站天堂爲第四站（與霍山英山交界處）聞馬少甫鎭守俟防務布置妥貼即親赴宿松等處檢閱並巡視各地形勢以爲軍事上之準備 
　　此間盛傳武穴已有戰事發生惟軍界方面尙未得有此項消息 
　　黃雋珊省長巳由蚌回皖於今日（三日）八時抵省倪嗣冲昨電政府擬撤回前援湘之安武軍（即駐萍鄕者）來皖助防 
　　昨蚌埠又開拔步兵三營砲隊一營來省旋由安豐金甌軍艦拖帶民船開往上游華陽登陸以逹宿松屯駐防堵 
　　水警廳長程炎勳以現時防務吃緊特飭華陽第一分署嚴加戒備以防不虞 
[譚延闓來𡩋與張懷芝赴贛（南京通信）]  
　　湖南督軍兼省長譚延闓曾經李督軍迭次電請來寗協商時商於昨日（三日）始由滬抵寗當由李督軍派參謀副官等前往下關車站歡迎並備汽車一輛預備譚督乘坐迨車抵站時參謀等即請乘車入城抵督署後李督即備酒設宴爲之洗塵一時軍警各界重要人物均列席並有魯督張懐芝在座席次李督力勸譚督勉爲其難從速赴湘以期南北干戈從此消弭聞譚督已有允意並聞三兩日内仍須前往贛鄂等省與陳光遠王占元兩督商量解决辦法又魯督張懷芝來寗已經數日李督特别優待飲食起居均由副官處招待四日齊省長及政法各界公讌張督昨日各軍隊由津浦車已紛紛抵浦故定於今晨（五日）上午六時登輪赴贛未起行之先即由李督軍飭令副官趙瑞臣預備一切並派何參謀長恩溥爲代表率領參謀副官各二員前赴下關恭送並派參謀副官各一員管理汽車之調派及指導又參謀副官各一員管理寗省火車之運輸行李及招待隨從人員此外又派步兵一營帶軍樂隊一連作樂江干迨汽笛一聲各界始乘車而返 
[南京快信]  
　　湘贛檢閱使張懷芝今晨（五日）乘華大華利兩運艦赴潯隨帶衛兵三營馬步砲隊約共二團出城時通城文武齊赴下關恭送 
　　譚延闓連日與李督張檢閱使協商時局意見尙融洽譚准明日赴鄂張赴贛與陳光遠接洽後即通電宣布蘇魯鄂贛四省對於解决時局之意見 
　　公府侍從武官熊炳琦前日啣命來寗今晨已隨張懷芝赴潯 
　　何宗蓮啣命出京南下已抵蚌晤倪嗣冲准明晨由蚌來寗 
　　長江巡閱副使王廷楨准今日午車赴蚌晤倪嗣冲 
　　王芝祥昨由滬來電述和議有望請李督與各方面協力積極進行 
　　鄂督王占元電李督謂武穴各團體紛電請留馮玉祥現馮仍未卸職 
　　近日謠言更甚李督態度鄶極鎭定齊鎭守使昨渡江赴浦鎭一帶慰勞軍隊 
　　第六混成旅張宗昌眻入謁李督禀報該旅編制成立除遣一團赴贛助防外餘均暫駐浦口待命續發 
　　通志局一日成立總纂馮煦副纂王慶平協纂沈維驥徵訪員朱學曾胡光煜李丙榮顧仰基毛義鈞提調胡嗣芬 
　　省署牌示淮陰知事周光熊撤任委劉橒壽署理 
　　江海關監督馮國勳昨過寗赴滬 
[杭州快信]  
　　此間商界近日喧傳鄂贛交界之孔壠壠坪各鎭發生戰禍惟並未接有官電恐難徵實 
　　參戰處咨請軍署保薦參戰員五人凡熟諳外情精通歐西文字之軍官爲合格楊督軍准咨後業已從事調查聞軍署上校參謀長張國威將在保薦之列 
　　監護敵僑簽到辦法現奉部飭認眞辦理除莫干山由所長檢查外餘地槪責成警廳專轄已令省會𡩋波兩廳長查照 
　　陸部咨前陜省警備隊統領郭漢章有爾亂嫌疑案發遠颺請予通緝已令各屬遵照 
　　省議會議員何紹韓嵊縣原籍因礦山糾葛案被人列欵呈控已由實業廳派第三科科員吳葆仁馳往密查昨日首途 
　　一師騎兵營中士余得標自戕案營長余憲文受申誡連長楊國樑値星官池鰲受檢束 
　　永康伍知事以該縣三良製靛廠主任胡庸新發明特别良靛較土靛成色高十成三四洋靛高十成五六呈請咨部立案准予專利已令實業廳核明詳覆辦理 
　　二師張載陽准今日由新昌回省參謀長注鎬基等已率師部各官佐往江干迎迓 
地方通信 
[南通]  
　　學界之新消息南通學務之進六不遺餘力是以早博海内模範之名張嗇菴先生尙不以爲滿足其已辦者則推廣之未辦者則增設之茲將舊曆新年學界之情形分披於左（一展覧棉作）城南甲種農業學校迺張嗇菴先生獨捐己資所創辦成績懋然日昨該校特開棉作展覧會除官神商界外凡各鄕之農民槪行先期由各該市董知照到會參觀頗極一時之盛（二編繡招生）女子師範學校主任敎員余沈壽女士極精編繡聲譽早著於海内現當舊曆新年該校特推廣編繡科學額添招新生以造就此項人才爲改良之預備（三增設小學）全縣二十一區高小國民學校殆已遍设惟偏僻之冷落鄕村不免仍有未曾設立之處聞縣敎育會已於大會時徵集全體意見實行增設主義務使全境學齡兒童無廢學之虞云 
鎭江 
[不吸捲烟會宣講]  
　　鎭江不吸捲烟聯合會創辦以來成效大著現特聘留美演說名家梅雲英女士蒞鎭於陽曆三月四日午後二時假座大街慶樂舞臺開宣講大會各界蒞會者約千餘人首由該會主任等報告開會宗旨繼由該女士登臺演說略謂吸烟人數以十一計之吸者當有四十兆每人一日所耗之錢以五分計之每日需洋二十萬全年則耗去七百二十兆元云云一時鼓掌之聲不絕於耳直至六時始鳴鈴散會 
[照料福建新兵]  
　　福建督軍李厚基前派何副官恩普崔排長振家由蘇省前往皖省鳳陽靈壁等縣招募新兵以便編制成軍日前咨由齊省長令丹徒縣及經過各縣知事遵照以便届時照料云 
如臯 
[經緯染織公司之組織]  
　　滬杭甬鐵路車務處管理員繆鏞樓曁皖紳汪禹門滬紳林康侯如紳繆夙寅等鑒於歐戰以來花色疋頭來源缺乏爰聘南通紡織染專門學校畢業生二人爲技師就如星南門外租民房六十餘間備鐵機及本機六十餘部購紗及麻自染織造各種提花疋頭下月内機件到齊即將開工聞該技師於歐西各織品均能仿織並能獨出心裁翻新花樣將來當可與歐貨並駕齊驅也 
安慶 
[安武軍六路統部移省]  
　　安武軍第六路前因防務吃緊不時徵調往來故該统部無一定地點僅留排尾數人看守營屋現第六路軍隊依舊來省出防宿太等處遂將該統部成立並附設兵站云 
[嫌疑犯扳供商團]  
　　皖垣日前捕獲之嫌疑黨犯陳席珍與何姓經軍警會訊據稱曾運動商團成熟不日即可舉動云云馬鎭守便當以電話召商會總理至統部謂該獲犯所供本不足信惟時局如斯當共國防範以保治安 
[壽辰類誌]  
　　皖垣黃省長近値六十壽辰惟所有送來壽禮一槪不收又聞菸酒公賣局長張伯衍因其母六十及其本生母八十一先後兩壽辰訂於月之六日稱慶 
[敎育廳長擬請辭職]  
　　皖省敎育廳長盧殿虎以皖省學務歷年以來腐敗已極急待整頓而時局紛擾與敎育進行殊多棘手因之頗萌退志現聞黃省長擬保薦前參議員現充倪督秘書之胡璧城（涇縣人）接任敎育廳長 
[迎河集釐卡被搶]  
　　近聞霍邱縣某鄕團防有石姓爲首自稱招討第十四師并糾集多人將該處迎河集釐卡搶掠一空正擬渡河前往潘家集逃竄經該縣知事畢樹棠督率衞兵前往兜拿適正陽軍隊經過該縣遂令迎頭痛擊石某等分竄四散刻由霍邱縣知事呈報省公署查核 
[預鼠疫之流傳]  
　　日前皖北鳳陽縣等處已發見鼠疫近聞防疫督辦江朝宗爲預防鼠疫起見擬將津浦車暫開至臨淮站爲止以免鼠疫傳播於長江流域昨特函商倪督軍頃經倪督咨請黃省長會議辦法并一面令飭警廳設法防範以免傳染 
漢口 
[大風爲災之慘狀]  
　　武昌上中下新河沿江濱一帶貧苦之棚户不下數千家乙卯臘月二十之大風曾被席捲以去者不下千餘户曾由中央撥欵撫恤二月二十六號晨狂風大作記者憶及前事特往該處調查則見兒啼女哭寄人籬下者比比皆是蘆蓆草荐則或飛舞於空際忽起忽落或飄流於水面倐沈倐浮令人不忍卒視際此兵甲滿地疫症流行之時而又益之以若大風災昊天不仁抑何至此噫 
[堤工將次告竣]  
　　夏口後湖堤工局自去冬開辦迄今將近三月因天氣晴霽特久工程進行毫無阻滯現在乙丙丁戊各段大工均已次第告竣所餘己庚工程至少大約不出十日當可完全成功特誌之以爲邑人慶 
定海 
[漁業傳習所近况]  
　　定海漁業傳習所前經部派技士李士襄來定組織並商借城北縣議會地點作爲該所傳習之處由縣布告招收漁業子弟授以捕魚良法敎製新式漁具一面在所傳習一面實地驗試旣不收取學費又不躭誤生計經費悉由部給聞各漁户子弟以本未識字傳習全憑口授恐於改良漁捕之法未得眞詮反致習非所用大有相戒裹足之意且漁民均散處沿海來城修業諸多不便招之不來亦勢所必至以敵懸示旬餘而報名絕少云 
[漁船被盜之呼籲]  
　　螺門山慶安公司日前有漁船三艘在東霍山外洋面同時被盜將人船擄去當經禀縣咨警跴緝冀將人船救回又沈家門墩頭地方漁民方智茂日前出洋捕漁駛至東霍洋面亦被海盜搶去零星物件並將其人擄去經其妻方陳氏報縣亦經馮知事批准追緝矣 
寗波 
[倍加車捐之警廳令]  
　　利捷公司駛行人力車以來於交通尙稱便利近聞警察廳長嚴君訓令第二分駐所郭警佐略謂利捷公司報領車照每月每輛僅納捐洋一元核與定章殊覺太輕現値警捐因難時候該項捐務如此輕納殊與警捐前途大有關礙自本月一號起每輛酌加一元與原有捐數合計每月每輛兩元云云該公司自開辦以來修治道途橋梁費至五六千金經營三載虧耗鉅萬茲聞加捐因將營業衰落無力加納實情呈請商務總會轉咨警廳暫緩加捐以維營業而示體恤未悉嚴廳長能准否也 
[砑箔業同盟罷工]  
　　鎭海靈岩泰邱兩鄕錫箔砑工工資向來每脚祗有制錢五十二文近以米珠薪桂生活艱難公舉代表陳保興等要求各箔作舖增加工資擬定海脚加大洋六分各箔作舖以營業不甚發逹堅執未允致激動該砑工帮公忿現已同盟罷工將來不加如何了結也 
[酒棧利益不能減提]  
　　象山縣酒類公賣支棧前奉分局飭於利益内提取二成曾由該支棧聲明困難情形請減提一成俾資辦公茲奉分局指令云據呈巳悉所稱支棧利益不堪再減等語察核形確係實在惟該棧係象南兩縣合組電範圍較大是以列入甲等量提二釐利益業經通盤籌劃分别令行呈覆在案事關全局欵須支解碍難稍有變更所請減提一釐之處應母庸議該經理辦事有方當以大局爲重勉爲其難本分局長有厚望焉 
杭州 
[增加留歐學生學費]  
　　省公署前准敎育部咨以近數月來迭據留歐學生監督呈電曁官費學生函呈咸稱歐戰以來百物騰貴生活維艱請增學費以恤學僑茲經酌定議增數目咨請核辦等情當經齊省長令行敎育廳核議在案茲悉伍廳長呈復以是項增加學費本年一月起至六月止可在榜餘項下支撥以後應列七年度預算交省議會議决辦理云 
[工程委員查勘竣事]  
　　水利工程委員陳宜榕君奉省長委任查勘泖河華亭塘及崇桐嘉三縣運河各段工程偕水利委員會委員馬登雲君帶同測地夫前往查勘茲悉陳君業已查勘守竣於昨日旋省即將查勘情形連同繪圖并工程計畫書尅日呈報省長核辦矣 
[衆安橋大火詳情]  
　　下城衆安橋直街王久大皮條店於三號夜間十一句鐘不知如何起火致肇焚如霎時火勢蔓延已成燎原幸經省城消防隊曁各集義龍聞警馳往灌救歷一小時之久始得撲滅共計焚去市屋三十餘幢電桿五根至起火原因當王久大火光穿頂時對面郭永盛鞋店亦相繼起火其中情節頗有可疑蓋兩家均保有巨險不無嫌疑現在王郭兩火頭業經該管一區七分署馮警佐飭警拘獲 
雜評一 
[逼京（默）]  
　　逼京何等名詞乎德軍之逼俄京爲世界何等事又爲何等景象乎主權强固之國家能輕易發現此名詞乎乃我中國自張作霖派兵入關而後疑神疑鬼羣不知其用意而趙次珊報告則曰該軍不至逼京一若不逼京即爲張之守法而深爲中國幸者嗚呼吾不忍聞之矣俄亂之逼我邊疆國和已不免於驚恐尙更容我内亂之所謂逼京乎何此誕妄駭怪之名詞發現於中國之今日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[六年度兩路營業之盈虧]  
　　滬寗滬杭甬鐵路自加入六路聯運以來營業日見發逹所有六年分統計年報業經總帳房編造竣綜計是年滬寗一路營業餘利約得百餘萬元滬杭甬一路因上年浙省政變停止開車稍受損失全年核計尙虧折二十餘萬元但較之五年分已少虧十餘萬元聞任局長昨奉交通部電詢六年份兩路營業槪數已先摘要電復並擬於正式報告後提議按照預算分給滬寗路六年分在事員司一個月薪水以資獎勵云 
[續誌糧食出口之準備]  
　　北京農商部近因國務院議决加入協約國巴黎糧食同盟特派專員秦瑞玠至蘇滬等處調查米麥牛羊茶糖產額價値該專員來滬接洽後又至無錫調查等情已紀前報昨日本埠南北商會接秦瑞玠由無錫來函云逕啓者近奉部令調查蘇滬一帶糧食產銷出口事宜經函江蘇實業廳行文知照在案事關與國協助更須兼顧民食亟應切實詳查妥籌應付貴會筦樞商業熟悉情物產盈虚切資指導敬請迅將另開各欵逐一確查見復俾便彚陳候核殊紉公誼如蒙復函請逕寄無錫商會轉交可也附調查各欵一米麥兩項本產各約若干石（均以當地斗斛計算）二别處來貨各約若干石三本銷各約若干石四近五年内米來最低價各約若干平均價各約若干五現時米麥價每石各約若干是否比較加增及其相差數額六現時是否已有運售出口及從何處運出七現時有無外人至内地各處採辦已辦若干八本地有無機製麫粉廠又共有幾廠及其廠名九各廠中每二十四小時能共製成麫粉若干包及出麩皮若干袋十各廠製粉向銷何處以何處爲大宗近三年内銷路有無增減及重要變遷其原因何在十一各廠製粉有無存積及增加產額可備多數出口運至最近通商口岸照現時貨價每包價須若干有無增重成本亟須減免之處十二各廠中按照所出麫粉每日應需原料小麥若干石十三各廠所用原料小麥有無本產供給自外運入者係向何處採辦爲大宗十四各廠所需原料小麥計至本年麥熟以前有無缺貨或價値暴騰之處以及有無補救之方法　　又上海縣署接江蘇實業廳訓令云案奉農商部令開案准國務院函知議决加入巴黎糧食股會議辦法（中與致）縣商會訓令同已紀二日本報）除咨江海關並訓令各縣商會查報外合亟令仰該知事遵照迅將該縣所有米麥牛羊茶糖六項產額輸數時價分别切實調查限文到二十天内列表呈報以憑彚核轉呈（中略）如有延漏或不實之處應由各該知事負其責任並仰先將奉文日其具報備查此令 
[西報紀修改進口稅則問題]  
　　上海泰晤士報云中國進口貨物加收稅項一事近由各國在滬會議修正稅則聞英代表提議取歐戰未作以前三年内平均之物價再加十分之一定爲此後收稅之物價標準此議或可通過惟在華之日本紡業中人不以此議爲然謂前之對於加稅問題寂然無言者以爲必係依照歐戰前三年内之平均物價而實收百分之五也英代表此次建議如果實行則棉業中人之擔負將大有增加且各種棉紗棉布皆照同一稅率收稅亦屬不公現日人紡業公會之代表將於數日内赴東京籲請保護云 
[俄領對於過激派之防衛]  
　　駐滬俄總領事因聞其本國過激派有遣派同志來華之說特於前日函商江海關咸稅務悮遇有東省來滬之商輪請於抵埠時派員上輪詳細搜檢有無搭載該國形跡可疑之人及身藏危險口之旅客並分函英美總巡捕房請卽加派探捕嚴密保護聞英美總巡麥君已飭虹口捕房選派西印捕多名前往外白大橋堍俄總領事署常川守衛矣 
[道勝總行大班蒞滬]  
　　華俄道勝銀行俄京總行大班卜蒂羅夫此次來華查賬先至天津分行及北京俄使署接洽一切於上月杪竣事即乘津浦火車南下先期電告本埠道勝銀行大班仇席司克約期本月三日可以到滬届日仇氏會同行員前往滬寗車站迎迓適卜氏乘車蒞止即經仇氏登車晤後邀同入行籌商種切嗣卜氏因駐宿行内微有不便故於昨日遷寓滙中西旅館聞卜氏來滬之前本擬前往海參威分行查察今旣抵滬欲改令仇氏一行然去否尙在斟酌云 
[中央對於軍政長官之諮詢]  
　　盧護軍使昨接參陸辦公處電云奉大元帥諭現在外交形勢日迫内政又多紛歧各該軍政長官久膺疆寄體國忠公對於軍國大計籌之已熟尤賴同德同必共支危局希於電到三日内各抒意見或逕電參戰督辦署用資採擇等因特逹云云 
[閩省募兵又將過滬]  
　　本埠軍警各機關昨接督軍省長公署快郵代電云准福建督軍李電開閩省現派何副官恩普崔排長振家赴安徽宿縣鳳陽靈璧等縣招募兵士二千五百名尅日輸送何時過境希即妥爲照料並即飭屬没途一體遵照辦理見復等因准此除電復並分行外合亟令仰於此次赴閩兵士過境時妥爲照料 
[鐵路造林之蟊賊]  
　　滬杭甬駐杭庶務科陳科長函呈任局長以鐵路界内沿路所植樹木時被鄕民砍伐近且盜伐至一千餘株之多殊與路政有碍請爲核飭駐杭巡官嚴行查緝以儆將來等情業經任局長行飭駐杭吳巡官嚴查竊犯務獲究辦聞已獲到客民數人與盜伐路樹案頗涉嫌疑照章預審就近送交檢廳審辦一面擬再布告鄕民勿再效尤干咎云 
[實業廳頒布預防害蟲辦法]  
　　上海縣沈知事接實業廳張廳長訓令云查蘇省蝗螟等蟲歷年爲害農田國計民生俱受極大之損失雖經竭力搜治而其遺孽潛伏田問或恐未能淨盡加以去臘未得透雪亢旱殊甚則今歲未來之患正不可不防與其待飛蝗成災而後捕之母寗治蝻與其待蝻發現而後治之母寗挖子以治其本至於預防螟蟲辦法其理亦然茲届春耕之際亟應未雨綢繆爲正本清源之計本廳職司實業對於保護農田預防蟲害責有專歸合亟頒訂預防害蟲簡易辦法甲乙兩種令仰各該知事遵照迅將所開辦法印刷多份廣帖各市鄕並分行各該市鄕農會傳知農民依照省署前頒防治害蟲方法並參酌現開辦法於耕田時悉心搜索加遇有該種蟲子發現立卽依法使之斷絕根株一面呈由該管長官轉報備查各該知事考成所關更宜督率所屬切實防範務使民田不受害蟲損失以維農業而裕國計是爲至要仍將辦理情形隨時具報此令附預防害蟲簡易辦法（甲）蝗蟲（一）蝗蟲遺子必擇堅垎高亢之處用尾栽入土中下子深不及一寸仍留孔竅且其一羣下子必同時同地狀如蜂窠甚易鑒别至其卵係黃色橢圓形長二分許常在地下三四分至寸餘之處每分數行產下有褐色粘液蓋之農入於耕田時應仔細搜索捕獲燒化之（二）稻田中若有蝗卵則每浮於水面爲風所吹咸相聚集急宜掬取燒殺或投諸沸水以絕其生活（三）路旁田畔之雜草或有卵子依附其間宜芟夷焚燒之（乙）螟蟲（一）螟蟲產卵孵爲幼蟲深入稻之根株中度年或棲於刘取之莖中至翊春蛹化成蟲故農人應於耕鋤時悉心搜索將田中上年所遺稻根務盡燒化以絕根株（二）田中所遺稻莖宜燒化之 
[荷領詢問德奥船隻之處理]  
　　駐滬荷總領事雷斯君昨日函致江蘇特派交涉公署謂對德奥宣戰時貴廳政府曾在本埠徵用德奥船隻多艘按此項徵用德奥船隻是否由捕獲審檢廳處理特爲函請貴交涉員迅賜查復等因陳交涉員當即函詢捕獲審檢廳長查明見復以便轉逹 
[第十師添招步兵之繼起]  
　　陸軍定章每師各有騎兵一團去年因綏遠一帶鬍蒙各匪擾亂地方曾由陸軍部調集各師管轄之騎兵團一併開往張家口外及綏遠一帶駐防並經政府令委苑尙品爲騎兵旅旅長凡各師調去之騎兵悉歸調遣茲駐滬陸軍第十師及駐浙第四師盧楊二師長以所部騎兵各一團現旣調往口外所有該團官佐士兵之餉自可由部逕交苑旅長核發以期簡便本師部則另招步兵一團卽以所餘之騎兵團薪餉作抵除浙省已由楊師長咨部核准添招足額從事訓練外現駐滬盧師長亦已咨呈陸軍部請爲照准矣 
[探報宗社黨在滬舉動]  
　　江蘇李督軍近據探員報告駐滬宗社黨首領某某等近得京奉等處寗電以京奉一帶黨勢頗盛現在積極進行冀逹目的於是旅滬黨首無日不集衆密議每假上等菜館或旅社爲會議之所故軍警機關偵緝非易云云李督軍當卽電商松滬盧護軍使委派幹探切實偵查隨時具報聞盧使奉電後已派廖許二稽查員專司其事矣 
[私賣軍火之懲治]  
　　寓居公共租界九江路三泰客棧之陳子高身藏實彈手鎗一支子彈四十九粒又寓居衛生旅館之蔣文海曾大龍搶售手鎗均經老閘捕房包探張天林汪開富偵悉將陳等三人先後拿獲搜出手鎗子彈一併解送公共公廨訊供管押在案昨晨由廨復訊據一百八十四號西探投訴查得被告等並未犯事惟不應在租界内兜售軍火請爲訊辦訊之陳子高供稱此手鎗係由不知姓名之人抵償賭洋囑爲代銷故託蔣曾二人與未到案之莫張兩人代售是實又據蔣文海供稱向爲搶客此次山曾陳兩人介紹莫張兩姓向陳子高購買手鎗子彈約我在衛生旅館二十八號房間内等候因此手鎗莫姓不能合意故未成交詎反被在逃之陳某鳴插拘究求察當經王襄讞商之美博副領事判陳子高蔣文海曾大龍各押西牢半年手鎗充公 
[浦東謀殺親夫案續誌]  
　　賃居浦東陸家渡之崇明人趙才元被妻施氏與姘夫等於去年十二月十三夜謀斃抛屍於自來火廠後面義塜古槨中迨至正月十三日施氏回籍經屍屬盤問露出眞情由尸叔金餘金壽等來滬尋獲屍體等情已誌昨報茲悉趙金餘等昨日偕同二十四保二十三圖地保丁妙生至地方檢察廳訴稱死者是伊族姪年三十六歲身體甚爲强壯决非二三人所能謀斃姪媳施氏現在崇明派人看守請求昭雪林廳長諭趙趕赴崇明將施氏帶滬暫交該管警署看管聽候提案研訊一面看地保搭蓋屍棚准於六號（即今日）上午十時派員渡浦相驗又一訪函云浦東楊家渡婦人趙施氏商通姦夫將本夫趙才元謀斃報官請驗一案昨午由尸叔趙金餘趙金壽等偕同二十四保二十三圖地保丁妙生至地方檢察廳訴稱崇明人耕種度日族姪才元同妻施氏素居上海才元爲垃圾夫頭目近來遷居浦東楊家渡碼頭附近去年歲底才元忽然斃命當時民等並未得信至本月中姪媳回鄕報告始得知悉詰其因何致斃初甚支吾繼稱與姦夫江裕元等同謀捏破腎囊而死尸棺埋在附近火柴廠後面煤屑堆中因此偕同來滬前往該處將尸起出並未腐爛今特來案請求相驗當經沈檢察官諭令補具禀詞定於六日（即今日）上午十時下鄕相驗惟據趙才元之鄰人傳述與尸屬所報稍異據稱趙才元有同鄕友人甲乙二名借居趙之家内甲乙巳應某洋行之招募出洋作工甲乙二妻與人通姦一日爲趙撞破禁止其人來往其人遂商通施氏將趙謀斃云云未知確否 
[私造僞質輔幣之敗露]  
　　皖人王阿根在浙江路龍泉園弄四十八號門牌朱徐氏家之披屋内私製鉛質小銀圓希圖混用被老閘捕房中西包探查悉前往該處將王拘獲並搜出僞造器具及鉛小洋十餘角連同嫌疑人陳掌榮帶入捕房昨解公共公廨請究先由中西包探上堂禀明前情繼由朱徐氏投訴王阿根來賃披屋係由陳掌榮介紹不知其有私製鉛質小洋之事求察質之陳掌榮不認介紹借屋王阿根亦供詞支吾中西官以王不應私造僞質小洋判押西牢三年期滿逐出租界陳掌榮無干與朱徐氏一併省釋器具銷燬 
各學校開學記 
[中華工業學校]  
　　新閘路辛家花園中華鐵路學校去年報部立案改爲中華工業專校本學期於昨日上午十時行開學禮首由敎務長葛耀良君報告一切並勉勵學生於智體二育之外尤宜趨重德育繼監學胡伯承君演說以尊重人格謹守規則爲飭開中學各班現在尙有餘額擬續招新生 
[承天英華學校]  
　　滬寗車站寶山路口頣福里承天英華學校係由周志禹君獨力創辦巳歷數年本學期添聘算學英文國文敎員數人並添賃校舍業於一月二十八日開學上課聞報名補到者尙多 
[初級小學校]  
　　小南門倉基路初級小學校創辦巳十有三年其校長程穎女士極爲𤍠心雖負債纍纍終不稍息對於管理亦頗切實極洽兒童心理所聘各科敎員及職員均富有經驗聞於陰曆正月二十四日開學即日正式上課現尙有缺額十名額滿即行截止招生云 
[圖畫美術學校]  
　　西門外圖畫美術學校於日昨四號行開學禮上午十時諸生齊集禮堂鳴鐘開會首由校長張聿光君訓詞次由副校長劉海粟君說明求學之三要素一立志二責任三擇交繼由敎務長丁慕琴君略述繪畫之學理旅由學監姚岳生君宣佈規則未由校長聲明現因擴充校舍修合未竣兼之遠道學生尙未到齊須待至十一號（下星期一）方能實行上課云 
[孫洪伊爲國會問題之通電]  
　　廣州國會非當會議孫大元帥伍秩庸唐少川先生莫代督林海軍總司令李協和總司令陳競存總司令方張兩師長南寗陸巡閱使長沙譚聯軍總司令程總司令趙師長劉鎭守使林旅長雲南唐聯軍總司令劉代督軍章太炎先生貴陽劉督軍重慶熊鎭守使王總司令成都石呂兩司令襄陽黎師長南軍李督軍南昌陳督軍武昌王范總司令武穴馮旅長均鑒自權奸當道蕩滅紀綱國本阽危時艱孔亟我諸公護法興師用張撻伐殲除政憼保障民權大義昭彰神人共鑒近傳有德兵入境之說言者或謂外患急迫宜息内爭而北京政府遂借資恫嚇欲使我輕棄護法主的就彼範圍夫外患旣已急迫何不速復民意機關與國民共此艱難蓋國家遇有非常事變必先召集國會共决太計同負責任此世界立憲國之通例也今乃藉口外患捐棄國會任彼獨夫政府冀圖有功是外患未消國本先撥洪伊愚昧竊所未喻夫君主國家所以維繫之者在乎名分民主國家所以維繫之者在乎法律法一傾則國無與立矣我國自辛亥以後跋扈軍人幾半全國使法一破而不復更何術以持其後民國二年袁氏以雷霆萬鈞之力逼散國會事歷三四年之久然丙辰一役不旬月間卒使約法國會恢復舊觀天下乃曉然於法律之尊立法機關之重今以黃陂被脅步軍統領副署之一滑稽亂命而强天下承認爲有效是直欺侮我國民使數年擁護法律之功鑒於一日綱維潰决内亂安有已時墨西哥僻處美洲分崩離析國祚猶能僅存而吾國在列强環伺之中不幸蹈彼故轍恐欲求如墨西哥亦不可得矣此以法律言之不能不恢復國會者一也制定憲法選舉總統承認内閣三者皆國會之特權國會不復憲法制定無期國本永難大定正式内閣莫由成立總統任滿無術選舉對内對外國家必陷於無政府之危境且北京當局無非强盜詐騙一流爭權攘利作奸犯科詐財害民賣國媚外苟有以饜其個人一時之慾壑無所不忍亦無所不敢數月以來種種罪惡昭彰已爲從古所未有非速有立法機關爲之補救國之淪亡尙待外人之堅甲利兵哉此以政治言之不能不恢復國會者一也我軍倡義之信條厥惟護法息壞在彼必無食言使僅以軍權政權之分配遽爾罷兵則以義始而以利終何以自解於天下後世况國會改選段黨挾其金錢武力以爭議員必能於議席占有多數彼專很險毒之段氏得所憑借復掌大權而立法機關與行政機關同惡相濟挾中央以臨諸將肆行報復必無一人可以倖免或以調京或以褫職甚且受囹圄之辱膺斧　之誅袁氏已事可爲殷鑑拒之則勢逆而名不正順之則身亡而國亦危血戰經年所赢得者祗一人爲刀爼我爲魚肉之結果此豈諸公之始志哉此以我義軍之名舉利害言之不能不恢復國會者又一也夫用兵之難遠征爲甚彼得格勒與海參崴等相距萬里僅恃一線鐵路爲運輸親德敵德俄人既未盡降服雄視東亞日本又必與爭衡前有勁敵後有隠患長軀深入危險何如拿破侖之覆轍德人寗不盧此德俄果眞一致邊陲紛擾誠所不免若謂戰場即移至吾國豈短期三數月間之事且吾國民亦思此外交局面何由造成宣戰之聲去今未遠吾民雖善妄想亦尙能記憶彼惡劣政府方日求賣國自肥之不暇載鬼一車長夜冥行尙望其折衝禦侮乎夫一致對外之說袁世凱時代久矣耳熟能詳卒亦何有絲毫效果徒爲奸人竊柄之資耳要之内政不理外患必無抵掜之策且因外患愈急内政之改革更不容稍緩須臾使誤聽危言率爲讓步則倒持干戈授人以柄吾恐義師投戈之日即民國屬鑛之時矣臨電迫切不知所云伏希鑒察孫洪伊叩歌 
[宣講團編演新劇]  
　　本埠少年宣講團諸團員歷赴内地鄕村宣講惟調查各處情形專恃宣講無補於事故該團職員會屢次討論以編演新劇足以改良社會擬自今春起從事習練現已編成悔莫及風雪英雄等劇並向敎育部通俗敎育研究會索取靑年鏡三義士兩劇本北京戲劇研究社三俠國等劇本以資參考聞於四月中赴鄕關演云 
[演說天津水災之原由]  
　　三月六號（即今晚）八時本埠靑年會特請濬浦局工程師海德生君演說天津水災之原由欲知水災之詳情及預防法者届時盍往一聽並聞無需入座券一槪歡迎云 
[北蔡鎭演講職業敎育]  
　　南滙縣第四學區學務委員蔡頌堯君前日特請滬海道屬敎育行政委員余芷江曁江蘇省敎育會會員陸秉淵兩君假卒浦東北蔡鎭小學校演講職業敎育首由蔡君宣告請余陸兩君演講宗旨繼由余君演講職業敎育之重要並詳述滬海道屬各學校關於職業敎育之辦法未由陸君報告（一）省敎育會對於職業敎育之提倡（二）去年參觀寗錫蘇滬各小學校關於職業敎育之設施（三）觀濤學校增設商業科之規畫（四）西聯鄕敎育會希望與遠北市敎育會聯合研究是日聽講者二百餘人演講畢已鐘鳴五下矣 
[预備植樹之省令]  
　　上海縣署昨接省令略謂時届春令距清明植樹節爲日無多應即先期預備按照歷年辦法將擇定樹種株數限十日内先行具報以憑彚核而重森林再本年氣候較遲植樹行禮應同於節日舉行毋須提前仰卽遵照 
[皖省高等檢察長參觀監獄]  
　　安徽高等檢察廳長袁鳳義因公來滬詣地方審檢廳署參觀已誌前報昨午袁君至上海模範監獄由典獄長敖雲亭迎入導引至各監舍參觀一週後袁敖兩君同乘汽車前往酒河涇新建監獄參觀至五時許始返滬 
[德僑請照移居]  
　　德僑拉登基與妻及子女各一向居公共租界新閘弄第十二號門牌現因移居吳淞同濟醫工學校特赴交涉署請給移居護照陳交涉員當即照章塡並給函致淞滬警廳知照備考 
[嘉興喉症盛行]  
　　近來天氣乾燥喉症盛行申地醫院較多救治尙易而内地各處之傳染致死者則屢有所聞昨據滬杭火車由嘉興來滬之搭客述及該處連日患喉症者甚夥幾至朝發夕死諸醫莫不束手是以稍有身家者已紛紛遷避而窮苦之人貧病交困殊堪憫測云云惟望該處負衛生之責者亟籌善法以遏止之 
[漢口豆麥同業之報告]  
　　滬南雜糧市面本年因價格騰漲異常活動惟日來黃豆小麥兩種來貨頗少昨日各號接得漢口同業快信謂近日武漢軍事更形緊迫各鄕運貨來市因水道戒嚴不能通行故到貨寥寥無幾又以日商收辦運去市價愈抬愈高計自今届紅盤以來漢市黃豆每擔巳漲銀六錢小麥漲一兩有奇尙無貨可以裝出現市小麥漲至三兩九錢黃豆漲至三兩二錢云 
[承包租界食鹽之困難]  
　　租界食鹽現由顧商棣三承包每月九千九百六十擔惟來貨祗有三四千擔浙地餘姚等處各厫出鹽不及收運爲難故自開辦以來各分銷處之貨時有間斷雖市價較貴亦雖獲利云 
[緝私統領部記事]  
　　兩浙緝私統領部向設蘇州金獅巷内去年經統領蔡竹賢遷設至滬在寶山路賃屋辦公曾紀前報茲兩浙鹽運使袁思永親詣蘇浙兩屬考查並由北京稽核所洋員丁恩會同考察後將兩浙緝務實行改組浙西統領改爲蘇五屬十一營統領浙東改爲浙屬統飯蘇屬現調宋明然充任宋君自上月二十六號接任後因長蘆前任尙未交卸清楚故於昨日乘火車前往結束聞統部將來或在蘇州或在太倉大場尙未决定云又聞前任統領蔡和林到差以來對於屬員感情頗洽現固解韱以去由第一團團長盧桂馨第二團團長吳樹滋曁十一營營長與各隊隊長等特製赤金紀念碑一座臨别贐送以誌去思 
[調動警員]  
 
 
 

Page 11

 
 
　　淞滬警察徐廳長昨令各區署所云本廳保安第一隊隊長曾永奎因擅離職守着降任勤務督察長事又該隊隊員黃國長降爲閘北第五區巡官所遺保安隊隊長一缺即以游巡隊隊長馬毓麟升補其游巡隊隊員之缺以巡官王德鴻辦事勤能堪以升任通令一體知悉並令該員將到差日期呈報備考 
[財政廳令飭招補官中]  
　　上海縣署接財政廳訓令云案於七年二月二十五日奉財政部指令木廳呈送六年分田房官中報告表由奉令呈悉據送六年分田房官中報告表内列報充官中數共六百零四名共收登錄稅銀四萬四千二百五十元本部查核相符應准備案至各縣未充官中餘額仰仍督促所屬設法招足以裕稅收此令等因奉此查該縣官中現尙未招足額節經令飭招補在案茲奉前因合行訓令該知事遵照趕緊設法招補督飭照章認眞經辦俾裕稅收勿延此令 
[派船查緝私梟]  
　　兩浙緝私第二營營長婁子雲以所轄上南川太嘉等五縣均爲產鹽之區私梟素多且滬北租界曾有商人設立鹽棧認銷鹽斤爲數頗巨緝私剿匪自應加意嚴密以期私梟絕跡官鹽暢銷茲查有第一隊王隊長緝私勤能特派令前往所屬各縣查緝昨日又分令所部各隊長派撥師船分往各處嚴密查緝 
[成衣店失火續誌]  
　　滬南楊家渡東口三十三號門牌黃增甫所開成衣店樓上日前遺火成災焚去樓面兩間巳紀前報茲悉第一區警署董警正曾據崗警拘到店夥周根林飭暫看管嗣因查明無心失火飭繳罰金洋五元開釋 
[搶匪解回原籍]  
　　江灣人姚光裕因在派克路攫取行路婦人之珠花一朶由捕拘獲解送公共公廨訊供管押在案昨晨復訊由中西包探禀稱調查失主無着惟被告已在捕房承認搶取請爲訊辦訊之姚供詞支吾中西官判姚押候函送上海縣公署解回原籍 
[雉妓院主暴卒]  
　　四馬路靑蓮閣後面美仁里三百零六號門牌雉妓院主江北人鄭某年二十餘歲身體素强向無疾病前晚一二點鐘時糾合院傭聚义麻雀至四時許八圈將終因肚饖購食白粥及野鷄糰子鄭狼呑虎咽隨賭隨吃迨食畢抺牌在手遲遲不放同賭者疑是戲弄囑其從速打牌詎鄭不理同賭者推之亦不動羣相駭異細視之已氣絕而死遂喚集院中人將屍抬放床上一面電招家屬來滬料理故昨午尙停屍院中未及收殮云 
[瘋婦給夫領回]  
　　婦人王黃氏前因發瘋投浦覔死由水巡捕救送地檢廳發堂留養在案昨據安徽人謝興之投廳具狀聲稱王黃氏實我髮妻素患神經病此次舊病復發出外自盡到廳後改易姓氏請求給領林廳長准如所請給領完聚 
[逃妓請求安插]  
　　浦東爛泥渡三區警署昨據大吉九輪船茶房顧允生送到逃妓朱金菊一名訽據該妓供稱年十九歲無錫人該輪此次由鎭江開駛來滬因不願爲娼單身潛逃深恐流落匪人之手再入火坑請求安插等語當經解警正飭將該妓申送警廳核辦 
[控告拐逃姪媳續誌]  
　　美租界北山西路德安里成衣店主朱願章控其姪媳葛氏被徐阿成拐匿西源昌里由閘北四區警署轉解司法科已記昨報茲悉此案業經段科員訊明徐阿成與朱葛氏和姦屬實判移地方檢察廳訊辦 
[尋獲逃妻]  
　　住居提籃橋之寶山人董克昌妻周氏被陳和記誘拐捲逃匿居閘北寶山路義品里前日爲董尋獲扭控五區警署轉解司法科究辦 
[和尙被控案近訊]  
　　滬城老北門内福田菴住持僧觀如（即仰西）前被楊慶熙控告誘姦伊妻馬氏並騙匿單契經地方審檢廳照會公共捕房將觀如拘送公堂訊供判交一千元人銀並保候示在案茲悉昨午林檢察長接到公堂覆文得悉此案定於星期四（即七號）復審遂飭法警往傳一干人證到廳伺候以便届期飭警帶赴公堂候質 
[寄子阻撓賣樹之衝突]  
　　北新涇西灘鄕寡婦趙陸氏因無子嗣以李祥其爲寄子近該氏因乏錢使用欲將住宅旁之樹木變賣被李阻撓互相衝突李將該氏手臂毆傷其妻邱氏亦帮同行兇當由四區四分所崗警到來一併拘解司法科經段科員訊明判移地檢廳核辦 
[船户喧擾可厭]  
　　浦東洋涇港邇來各项船隻入港停泊者日多一至傍晚河道交通卽被阻斷惟是處尤爲水巡罕至之地故船户等口角爭毆之事時有所見現該管三區二分駐所王警佐因其妨碍治安擬即設法取締云 
[俞金寶並非小金寶]  
　　靑帽黨匪徒前因索詐不遂擅搬舊看守所水木各料由作頭汪森記禀准地檢廳移請淞滬警廳飭探拘獲該黨頭目小金寶到廳發科候訊巳誌前報茲悉此案經劉司法科長研訊據小金寶供稱安徽人實名俞金寶小金寶另有其人民人前爲筆墨生意現在北門開設七寶樓茶肆安分營生此次實遭誤拘可請查訪劉科長得供當卽派人往查屬實遂判將俞開釋另候查拿滋事各匪到案究懲 
[續紀飯館内之兇劇]  
　　楊清泉周阿福馮竹堯前日在東楊樹浦路三千零六十六號門牌徐杏泉小飯店内與另座之項阿五細故口角突將項之頭部擊傷並搗毁碗盞當被鳴捕將楊等三人帶入捕房昨解公共公廨經中西官訊明判楊等三人各罰洋十元内提十元賠償該飯店損失留候繳洋開釋 
[茶館主抗傳不到]  
　　徐通安在虹口有恒路六百四十四號門牌開設小茶館聚賭抽頭被六十四號三道頭西捕查見以其違章禀請公共公廨出單傳訊昨由捕房派人禀稱被告抗傳不到請爲核示中西官諭令改提訊究 
[何不早捐執照]  
　　𡩋波人沈洪記在東嘉興路四百五十三號屋内開設茶館未向工部局捐領執照被捐務處西人查悉知照捕房往查屬實禀公共公廨出單於昨將沈傳案經中西官訊明判沈罰洋五元充公並着補捐執照 
[法捕頭查獲烟窟]  
　　法捕房捕頭阿而風西偵悉法大馬路萬隆醬園後面棧房樓上有人私設煙榻容留外人開燈吸烟當於前晚率同包探金九林劉友法前往該處將李小英包榮法陸桂榮徐錫林吳嚴氏周子餘六人拘獲並在各房間内抄出烟鎗十餘支及置在洋鐵匣内之烟灰烟膏一大籃帶入捕房昨解法公堂請究萬隆醬園遣夥李子倫投案供稱後面棧房樓上係由趙福記理髮店主趙阿福租賃居住當出租之時趙言係住家眷實不知其私售燈吸乞鑒次由趙阿福供由親戚嚴姓張姓托我至萬隆醬園租借樓房私設烟榻是實訊之李小英供此燕子窠係明友所開是晚因朋友出外購物暫托民人代爲看守致被拘案包榮法陸桂榮徐錫林吳嚴氏周子餘等亦均供認私設烟具留人過癮不諱中西官判萬隆醬園夥李子倫罰洋十元趙阿福李小英等七人各罰洋三十元充公烟具銷毁 
[總會烟賭齊備續紀]  
　　粤人劉星河在虹口乍浦路四百五十四號屋内開設總會聚衆賭博並私設烟具容留外人吸食鴉片被美捕房捕頭偵悉諭飭中西包探往查屬實即將烟具賭具帶入捕房禀明捕頭昨將劉傳至公共公廨經俞襄讞會同美柯副領事訊實判劉罰洋五十元充公煙賭具一併銷燬並將總會照會吊銷 
[攫取烟鎗續誌]  
　　流氓高阿三前日至武昌路五百九十二號門牌向粤人馮秀士勒詐不遂攫取烟鎗一支圖逃被捕追獲人贓昨解公共公廨經中西官訊供不諱判高押西牢一月烟鎗交馮領回 
[匪徒强搶耳環]  
　　婦人葉汪氏前晚出外購買火油行至弄口突被匪徒顧阿慶從背後上前將耳上所戴之金圈强搶而逸該婦即大聲喊捕由捕追獲惟原贓巳抛去無蹤當即帶入捕房昨解法公堂由原告禀訴前情請求追究詰之顧阿慶供認搶飾不諱中西官判令管押二月以儆 
[房租缺小尙多]  
　　譚同興收租人至法公堂訴稱房客沈阿狗虧欠租洋二百六十二元向索不付旋即逃逸棄下生財所値無幾請爲核示又電燈公司亦遣代表投稱被沈虧欠電燈費洋八元亦請追究判候將生財拍賣再核在案昨又傳訊據捕頭聲稱現祗拍得洋三十餘元請示遵辦中西官判先給予房東具領餘欠俟被告出面隨時扭案訊追 
[冒提棧貨之察破]  
　　厚記義烟號遣傳鴻山至法公堂控被嚴榮法私刋厚記義圖章僞造樣單至貨棧内冒領烟葉已有兩次此次又往冒領始行察破故此扭捕僞樣單呈鑒請爲嚴究詰之嚴供認假冒不諱中西官判押六星期以示懲儆僞樣單銷毁 
[不交方單之原因]  
　　公共租界廣東路（即五馬路）泰昌洋行延請律師至公共公廨控告王掌掌王桃桃父子出售地產不交方單等情前日午後經王襄讞與英卓副領事會訊先由原告律師上堂譯稱被告王掌掌及其子桃桃去年央中王耀良梅文華將坐落閘北之房屋一所賣於原告言明價洋一千二百元當時立據簽押先付定洋四百元由中交付被告收去尙有八百元限被告於一個月内遷移後再行找付豈知被告延至今日仍不遷讓且不肯將方單交出請求追繳質之王桃桃供稱因父親掌掌偏聽第四繼母之唆使僅僅給我洋二百元且不肯將方單交出是實堂上即傳中證王梅二人到案訊問所供各節與原告之言略同又訊王掌掌據供我共有四子長子桃桃係前妻所生因其不務正業早已邀同親族將產分派今與王梅二人串通將我之房屋私行出賣當時立據及收取定洋等事我均未知應請核奪中西官判王姚姚將所收定洋四百元如數交還原告王掌掌無干開釋 
[貨欵交保清還]  
　　久和豐泰源利等號在公共公廨控告金增有不付貨欵等情前日午後經中西官提訊原告延朱斯芾律師上堂陳述案情並將賬簿呈案請追貨洋二百五十四元六角八分質之金增有認欠屬實判被告仍交原保照數籌還 
[欠租如數追繳]  
　　潤業公司經租賬房張錦園在公共公廨控新閘路永順板木號主唐永生欠租私逃等情前日午後由俞襄讞會同義羅副領事提訊據原告張錦園訴稱被告前年向我租賃榮壽里房屋兩幢去年五月間因其欠租面禀請公堂發封後被告卽將租洋付清繼續租賃至八月二十九夜私自遷逃請追租洋云云訊之被告唐永生不認欠租並延律師到堂代辯問官得供判令被告照數繳還違干未便 
[絲襪鐵板來歷不明]  
　　王連永陸品三昨携絲襪在東嘉興路行走又王德成携鐵板兩塊在阿拉白司脫路徘徊被包探候松山嚴阿慶分别查得兩物均係來歷不明當將人贓帶入捕房押候查明解廨訊究 
[續誌查獲來歷不明之鐵條]  
　　崇明人周寶郎小再郎小福江等因收買贓鐵一百餘根約五十餘擔雇三十二號駁船運赴他處銷售行經老港爲海關巡江洋員查緝連同舟子五人拘解捕房轉解地檢廳訊辦已誌昨報茲悉此項贓物係由虹口東洋公司竊來故該公司於昨日致函該捕房請將駁船扣留根究一面飭緝偷竊之務獲解究 
[偷竊玻璃被獲]  
　　前日午後兩時無賴陸阿六楊阿六兩人在南市豐記碼頭襪廠主方漾寬之空屋内潛竊玻璃三十二方鉛質水落數段適被方得悉鳴警追獲原贓並陸阿六一人帶至一區一分駐所據供聽從在逃之榻阿六紏合行竊不諱飭送警廳司法科訊究 
[查獲竊賊]  
　　又袋角鼎豐鋸木廠前失去機器上紅皮帶數條報警緝贓未獲昨日四區二分所查獲是案竊賊周根全起獲原贓紅皮帶一條函送地檢廳訊辦該廠亦遣夥詹桂生投廳候示 
[串竊皮鞋之敗露]  
　　鎭江人陳永夫串同浙江人方永林至北四川路六百五十六號門牌同興皮鞋店内以購物爲由乘間竊取皮鞋一雙圖逃當被店夥陸林林等瞥見訴由店主陶富泉將陳方二人扭交包控徐阿華帶入捕房禀明捕頭諭飭押候解廨訊究 
[包探查獲竊車賊]  
　　江北人周阿二昨在北蘇州路某弄口竊得徐阿大之小車一輛圖逃被包探奚德安查見將人贓一併帶入捕房捕頭諭飭押候解廨請辦 
[探囊取物]  
　　韓雙喜前日在河南路摸竊陳協大袋内現洋六元圖逃被探查獲人贓帶入捕房昨解公共公廨經中西官訊供屬寶判韓押西牢半年贓交原告領去 
[偷竊小車]  
　　竊賊王友法前晚闖入法新租界劉德才家竊取女皮袄一件而逸後由事主報告捕房派探陸海林將王查獲並至壽昌押店吊出皮袄及金紐子三粒昨解法公堂訊供屬實判王押一月贓給原告領去 
[縣知事批示照錄]  
　　民人施郁在等呈爲環控劣保串毁公路請車輛令修復原狀由查張嘉生已另案飭提俟到案併究核辦此批 
[謝劵]  
　　競雄女學訂於本月十日午後假座寰球中國學生會開懇親游藝會昨承以入覧劵二紙見貽書此誌謝 
專件 
[成美學會緣起及章程]  
　　北京大學會計課職員鄭陽和君敎員胡適君發起一會名曰成美學會其宗旨在於捐集基金以津貼可以成才而無力求學之學生西洋各國學校多有此種私人捐助之津貼費而尤以美國爲最多其法大抵由私人捐欵於學校指定爲某科學生或某籍學生之習某科者之津貼由學校考選合格之自費學生而給與之竊嘗推原其功用蓋有四端（一）使貧家優秀子弟可以求學此其最淺而易見者也（二）指定爲援助某籍學生之用以助某地敎育之發逹本校之各省官費蓋有類於此（三）指定爲某科學生之用例如今日學機械科或醫科者甚少則多設該科等津貼以鼓勵之此最足以補助學術之發逹者也（四）指定爲某籍學某科者之津貼例如江西景德鎭人欲提倡其地瓷業之研究則多設瓷類工科學額以鼓勵之此則旣輔助學術又可改良地方實業其用更大矣吾國今日雖有各省官費資送學生之法而絕少私家津貼之舉即問有之亦僅視爲個人慈善事業旣無組織又無羣力以爲之助故所被甚寡收效亦微今（成美學會）之設欲以羣力經營此種事業有此永久之機關則有志向學者隨時皆有請費之所用集腋成裘之法則捐欵者無論多寡皆可收育才之效其用意在於補今日學制之缺陷而應社會之需要深望贊同此旨者之有以維持助成之耳成美學會緣起天之生人貧富安患常失於均均之之法是在以富濟貧以安救患已耳然消極的慈善事業其利益止於個人不如積極的集資助學其利益之所及直接在於個人間接及於一社會一國家遠且及於世界矧在今日國家之需才孔亟社會之造就宜宏所可憾者天地生材美質難得苟有之矣使其或以財用不足遂莫由研究高深學術致不克蔚爲國才則非第其一個人之不幸實亦社會國家之大不幸可惜就甚焉考中外歷史在我邦則夙有上品無寒門下品無世族之誚在他邦則有於凡受大學敎育出而任事者謂其在社會自成爲一階級幾擬於少數之貴族夫以高等敎育之重要實爲一國命脈所圖乃唯富者得以席豐履豫獨占機會其有敏而好學家境貧窶者輙抱向隅之嘆而其結果則足以減少人才之數並促生階級之感某等怵於斯弊思所以袪除之爰有斯會之創唯冀合羣策羣力以共成之社會前途幸甚國家前途幸甚發起人鄭陽和胡適贊成人蔡元培章十釗王景春（未完） 
雜評二 
[馮玉祥之態度何如]  
　　馮玉祥褫職後人急欲知其態度然而寂然無所表示也外間且傳其悔過自贖之電將謂馮之表示不過如是矣乃至近日而董世祿有聲明主和爲全旅意思電十六旅軍官全體有不承認免職命令電今日東電又謂馮有質問元首和戰眞意電是馮軍態度之表示已大異於前政府將何詞以應付之耶與馮遙遙相對之張作霖所表示出兵入關之熊度政府僅以勸告二字應付之今馮旣查辦結果又將何如耶故此已不注意之問題又引起國人之注意矣 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
百弊譚叢 
[考試之弊] [  褷鶴]  
　　自有學校以來考試之弊其遂絕乎昔者帖括取士科舉考試之弊婦孺皆知爲世詬病迺者學校首重實踐考試之弊宜其絕也而抑知否否今自由譚有百弊藂譚之刋記者爲過去之學校學生也謹舉所知臚述如下以爲司學校筦理責者之一助云爾　　 
（一）夾帶此最爲普通科舉時坊間有方寸之經書出售字蹟細小如蠅頭專供應試者夾帶之用學校生徒雖無此種縮本書籍（算學演草等書亦非學生所宜備其弊與夾帶書等）而夾帶之奇妙亦不讓於曩昔有細書於衣角者有鉛書於硯若桌者蓋鉛書非一目所可瞭然必受光而始顯而衣裏角縫之間亦非敎師所及見當敎師出題及偶然不顧及時儘得摳衣而觀了無痕跡即爲所見則從容作整衣狀亦不爲敎師所疑此尙夾帶細作也又有挾數學定理者理化公式者博物表解者此皆提挈綱領縮繁爲簡之法也而膽大者甚至挾帶全部講義或敎科書幾本藏於膀胱之間繫於褲帶之上踽踽入試驗室去腹匏然如媰殊可笑也某君乃老學究改入學堂者讀佉盧蟹行之文佶屈聱牙苦不能通迨夫考試乃挾原本及譯本而入（爲老也爾及國學文編）以爲兼參並考之用題旣下不惜扯下數葉中西合璧而觀賊頭賊腦可憐亦復可笑後又問字於敎師好事多磨拍然一聲膀胱之書突然在地蓋輾轉翻閱機關損壞於是出醜矣尤可笑者當時英文敎師某君毫不動怒莞爾謂該生曰這是你自己破壞的於是全座閧然　　 
（二）郵遞槍手傳遞之法瞬息千里速於眞郵不可謂非進步寗波某校某年畢業試驗防範甚嚴監考者蹀蹀不去傳遞之法遂窮有某生者素負狡獪名待監考行經其旁時暗將細作黏貼其背（時監考祇一人）監考緩步而去目光四射尙恐生徒傳遞也不知背上之紙已爲某生揭去從容抄襲矣監學嚴禁傳遞不遺餘力不知自已爲人傳遞思之殊堪嗢噱又予讀書某校時某次臨時試驗防弊亦嚴敎師幾不許學生俯身及地防槍替也而監考人數又多於是傳遞綦難先是甲乙兩生預約互相傳遞及期甲生完卷已久乙生屢屢以目示意甲不得間隙不敢冒昧從事乙恨甚以爲甲之賣已也而又不能不示意先以目電繼以嘴撅而甲木然如不見者未幾忽起飲茶乙始悟亦至飲茶處笑顔而返否則名落孫山不免爲康了相公矣事後始知甲之飲茶也預以搶替物眞於碗底乙得取而抄之始免於阨此法毫無破綻其巧思洵加入一等哉　　 
（三）範圍此最奇妙之事也近日學校中盛行之其咎究在何人褷鶴不敏不敢下斷語敬以質之海内之負敎育責者其事維何曰示範圍學生以講義及敎科書裒然巨帙攷題奚在罔知適從學生爲分數之不及格故乃求於敎員曰請示範圍敎師爲成績之不雅觀故乃限自某章至某章某葉至某葉當爲豫備於是學生笑顔捧書去明日考題下果不出此範圍中者於是學生之最優等得而敎師之飯盌牢矣褷鶴固舊日之學生今日之敎員也頗喜此等弊竇之報告以於我敎育界稍有裨益然而戲法甚多巧妙不同尙憶吾讀書寗波師範學校時有某生頑劣性成某年年終試騐予考幾何畢繳卷而去某生以換卷爲名隨手攫吾卷而去錄竟乃同繳之於桌上蓋時已遲敎師不暇顧及也嗚呼若而人者其膽誠不可及然則考試之弊大矣衆矣其亦爲當世敎育家亟當研究之問題乎（六） 
家庭常識 
[煖鍋囱]  
寒天飲食惟煖鍋爲最宜但鍋中之火燃後每易不旺可用洋鐵作一六七寸高之氣囱雖不用扇而火自然上炎鍋中之菜易透而且適口 
[風濕] [  鹿年]  
勞働家風濕重者往往霎時筋骨痠疼手足麻木不仁忽然不能動作者法用蓭薟草半斤（藥肆有賣（地梧桐半斤葉梗俱可（俗名臭梧桐荒野之所最多形似家梧桐而葉上有毛）煎湯薰洗患處並每日飲二三碗立見痊可敝處鉋烟司以此方治愈者夥矣 
工業須知 
[苦汁製造炭酸鎂法（苦汁卽鹽滷）（四）] [  左丹]  
　　（七）炭酸鎂之粉碎及包裝乾燥完全之炭酸鎂由軌道送運至粉碎場其粉碎器用金屬製成之篩一平方寸中有眼數百個以長方形固塊之炭酸鎂卽於篩上磨擦之即成炭酸鎂之粉未矣斯役以女工充之普通一人每日能磨百斤至百五十斤第百斤之工價約需兩角五分巳成之粉未裝入五十斤容量之白布袋中以線縫口蓋印商標外捆蒲蓆卽可賣矣 
　（八）炭酸鎂百斤之價値炭酸鎂百斤用苦汁百餘石價四角餘炭酸鈉一擔價七八元燃料人夫器械包裝雜費等約三四元共計洋十一餘元（按市售日本產之炭酸鎂質重而粗每斤須四角有奇西洋產者質輕而細色亦較白每磅須五角有奇其價之昂蓋由川稅致然）製造時所用之炭酸鈉卽平常所用之本礆爲不純粹之炭酸鈉價格不等每擔約在八九元云 
　　上述製法爲日本兵庫縣赤穗郡阪越村木材秀藏工場之製法彼邦工業邇來益形發逹利用機械之處甚多不棄廢物反獲大利吾國長蘆山東兩淮兩浙鹽楊林立隨處可以開設利用苦汁工場製出炭酸鎂暢銷全國則牙粉之原料不致仰給外來漏巵實能杜塞矣若欲大經營可依是法而擴充之如欲小試驗可按是法而改良之機械之力不過代替人工於製法上並無窒碍望實業家留意焉（完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
卷中第二十九章（一） 
　　法蘭西之狂潮增漲未已而英倫三島間亦時時受其廻響法院街之泰爾生銀行中尤多法國貴人蹤跡諺曰凡人心有所戀則死後魂魄必往依之今若輩所戀者金錢耳金錢皆貯泰爾生銀行故其新死之魂亦必附麗於此吾以新鬼方若輩亦殊肖蓋彼在巴黎尸位素餐死固久矣然其如何逃出巴黎則事亦不一但至倫敦必挾巴黎最新之消息以俱來故泰爾生銀行傳成爲巴黎日報之公會尋消問息者日必數至踵跡不斷行中人惡其絮則書一紙而榜於門於是泰爾生銀行門外人集如蟻各各引首仰望如讀罪狀哭者笑者爲狀至不一也一日爲八月某日之下午法蘭西方大亂殺人如麻卽倫敦日色亦爲之慘然不紅且多霧泰爾生銀行之小室中白晝已都然燭勞雷珥筆於耳倚身寫字之台方與湯訥閒談湯訥曰丈言雖是惟我以爲亂邦不入丈宜弗往爲是勞雷笑曰君以我爲老耶吾髮雖白而身尙健又何憚於一行湯訥曰吾非謂君衰老但彼土方亂且天氣又不佳君行中獨無他人可遣而必需君勞雷哂曰吾行中人皆老邁耳吾年雖已八十然與若儕較正猶在少年至於亂邦不入雖屬保身然而不亂則吾亦無須往矣湯訥汝殆未知我行中事也蓋吾行銀欵雖多運至倫敦而薄籍之存留巴黎者正猶不少倘一散佚將復如何故需往爲料理運之返英君謂此事舍我外更誰能勝其任耶湯訥歎曰丈之好勝殊不亞於少年吾雖法人乃不知故鄕亂象近復如何安得與丈同一行者勞雷正色曰若君者是誠不可往耳湯訥曰此何故勞雷曰汝雖亦爲民族主義之人然如若輩所爲汝能忍乎湯訥曰若輩誠太忍矣吾往當勸之勞雷曰勸之則汝首領不保矣湯訥汝家尙有露蒔也而乃忘之乎湯訥失笑曰丈言當吾受汝勸當不往惟丈亦能受我勸乎勞雷曰否吾於今夜即行曰有伴乎曰有一楷萊也此人伴我多年吾故便之且其狀洶洶然亦足當英國獵狗之號可以衛其主人湯訥笑曰嗟乎吾耹君言終不能不偑君膽之巨愧吾儕少年多矣勞雷曰已而君亦勿謔今吾尙須辦撹行李且俟晚間汝來送我成行可耳（未完） 
 
 
 

Page 14

 
 
   
 
