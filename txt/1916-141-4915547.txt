# 1916 - 141 - 4915547

 

Page 1

 
 
   
 
 

Page 2

 
 
時評 
[第二幕（冷）]  
　　此次革命之局第一幕已告終第二幕勢不得不開演矣帝制撤消第一幕之告終也然以停戰調停會議種種之曲折於是第二幕遂遲遲而不演今者南京之會議已畢苟不再尋其他之曲折者則第二幕之開演勢不得再有遲延 
　　第二幕之情節非退位即開戰苟屬退位則退位之後革命之局已終即有其他事故不在此次範圍之内若以開戰論則所謂未獨立各省勢不能再無所表示將助北以擁護舊政府乎抑助南以擴張新政府乎所謂不明了之態度者皆將於此以明了之矣此所謂第二幕之正文也 
[專電]  
　　北京電昨夜申令痛駁陳宦兩電迫請退位語相矛盾表明心迹及責任並令陳開缺來京籌商善後迅速起程勿稍延緩加周駿崇武將軍署督軍事曹錕督辦川防張敬堯帮辦 
　　北京電劉冠雄昨午返京即入覲報告南方情形旋赴院謁叚密談三小時皆關寗議有所商榷 
　　北京電日來段馮往返密電均六七次皆關和議問題 
　　北京電本日國務會議第二案爲國會問題（甲）取兩院抑一院制（乙）用單選抑複選法（丙）組織法與選舉法修訂（丁）國會權限與議員責任 
　　北京電段儗就模範團拱衛軍游擊隊警察隊改爲京畿軍以蔭昌爲總司令 
　　北京電汴督趙倜請覲復電照准 
　　北京電國務員公定勸告書致南軍對繼任總統爭議作種種勸導 
[譯電]  
　　北京電聞上海交通銀行請總行允許向外人銀行商借七十萬元俾可復行營業傳說此請將蒙許可（二十四日） 
　　北京電北京紛紛傳說謂美國某公司團刻與中政府磋議大宗借欵聞美人方面一爲羅斯氏即前密爾華基之市長今爲舊金山某銀公司之代表一爲凱里氏即紐約某公司與斯特萊特氏有關係者之代表聞所借之額爲美金二千五百萬元利息六釐實收八十抵押品爲交通部管轄下漫無限制之各鐵路大約係指京漢京張路線而言秘密談判之進行已非一日某方面抱有外債可成之實在希望就純粹商業上之觀念而言此種交易僅有美觀之幻象蓋此中有數理由商界中人不可不知之未便遽定此種借欵無如充滿之樂觀主義乃美國資本家由火奴魯奴西面冒險而來之特色也再從密爾華基來者未必常有機會可行其保全將倒政府之政治舉動然若羅斯氏果於目下以英金五百萬鎊借與袁氏則直施行其保全將倒政府之政治舉動矣 
（二十四日）以上字林報 
　　厦門電厦門已宣布戒嚴令鼓浪嶼中英女學校敎員鄺君（譯音）被拘判定鎗斃刑經美領事緩頰得免喪生但仍禁於軍法裁判所獄中校長周君（譯官）亦在應拘之名單内今已逃至香港此間人民預料旦夕將發生事變（二十二日）大陸報 
　　成都電時局甚亟指顧間將發生重大事件馮司令由叙府回成都率兵三千以厚成都之兵力刻在成都之軍隊將赴鄰近等處平匪雷飇部下之滇軍刻駐叙府歸陳宦節制蜀省各城宣告獨立者　有五處星期二日淸晨離成都三百碼之靑陽崗村（譯音）爲盜所攻殺死數人焚屋兩間盜奔去不獲（二十日） 
　　香港電廣東宣布獨立後兵士多願與北兵一戰李烈鈞率兵六千人已抵廣東 
以上路透電 
　　東京電中國大局仍頗錯雜袁氏退位問題尙未解决外相石井　　　相大隈談論中國問題（二十四日）上海日報 
　　北京電國權報載　梁啟超携巨欵抵滬組織媾租會議梁氏對於南京會議甚不滿意（二十五日） 
　　北京電今日命令謂陳宦屢電要求退位總統覆電告以怱遽退位勢必貽禍全國故爲國家安寗起兒事前應有相當之佈置一俟佈置已定即將引退云云另一命令召陳宦來京且任周駿爲署理四川將軍曹錕爲鎭守　（二十五日） 
　　重慶電蜀省重要數城旣與北京斷絶關係陳宦爲勢所迫宣布獨立自任都督謠傳有人運動迫其引退甚至擬以武力行事云曹錕决計保守蜀東以重慶爲根據地或稱曹已潛赴宜昌蜀省舊員現謀在重慶宣布獨立外人處境可危（二十四日）以上德文電 
[東方通信社電（日本人組織）]  
　　北京電北京政府以南京會議議决條項中有維持總統之現狀而一方則有約法復活召集舊國會等欵因此非常膽落昨日爲此特於公府會議時主張袁總統退位者過半唱以武力解决者不過少數袁總統即向主張退位者詢其善後之策詎無一人回答又向主戰派問其計畫如何則亦默無一語於是袁乃告白不得已退位之意謂予之退位已有决心但其手續目下除賴南京會議外無他法故宜求該會議籌定善後之策若無適當方法則予不得退位云云所謂適當善後策者想即生命財產安全之意也（二十五日） 
　　北京電廣州電云兩三日以來當地有龍濟光取消獨立之風傳查此全爲北京政府所施之離間策目下廣東當局正在嚴重取締此種謠言（二十五日） 
　　濟南電濰縣開城問題一時形勢殆瀕於危旋幸終獲解決昨日官兵已經全部撤去由第五師張師長率其軍隊退向濰縣東北三十里之寒亭地方撤兵之際城内兵營忽起火災今日民軍完全收管縣城並於城頭高樹革命軍旗（二十五日） 
　　東京電濟南新增之北軍一旅暴亂已甚屢向日本守備兵步哨發砲危險之極是以濟市日本領事特向靳將軍嚴重抗議（二十五日） 
　　漢口電重慶電云四川陳將軍於二十二日午前十寺宣言獨立 
（二十五日） 
　　東京電據由北京報道袁政府以此際除俟日本援助外無他法因擬謝從來之無禮結新關係兩國從來之懸案悉行解决以謀兩國之親和允由日本聘用軍事財政最高顧問之件已將此等可以承諾之意以非公式提出日本元老及在野政治家此爲袁翻復退位之原因云云此等驚駭之報到日聳動東京朝野之耳目日本政府責任者對此以最嚴格力闢此無根之虚說若果此說眞傳且由北京官場傳出則此外交上利用日本爲極輕薄之政策日本之對中國無論南北斷不與以干涉的援助力持嚴正之態度此節北京政府應較南方人士知之尢深又與中國之親善固爲日本帝國外交之方針如以親善爲餌以謀一已之利益則當極力排斥假令北京政府果有如斯提議其時帝國政府無可躊躇以最露骨的拒絶都下各新聞於政府如此之處置甚爲賞讚（二十五日） 
　　東京電北京政府於禁止兌現令先命各國家銀行輸送現銀之事實與此次强制鐵道流通現金之處置併觀則北京政府置財政紊亂於度外專努其力蒐集現銀已可證明故日本朝野之對北京政府不信任更高一層（二十五日） 
　　北京電海軍總長劉冠雄於二十四日午前一時半　坐專車到京其護衛有士官八員下士卒約三十名到時有兵隊约百名在車站候迎 
（二十五日） 
　　漢口電在湘潭之安武軍全部分乘小汽船十八艘民船百艘通過長沙駛向下江目下駐屯岳州附近（二十五日） 
　　漢口電此次禁止兌換致金融界生大恐慌其結果當　中國人民所有之欵均存外國銀行現銀殆悉爲外國銀行吸收中國銀行遂益陷於窮乏之境（二十五日） 
　　東京電外務省顧問畢芝雷氏今日乘香取丸船行抵神户（二十五日） 
　　東京電駐倫敦之山崎總領事二十三日公報曰英本國輸出禁止品目現又改正其中一般輸出禁止追加品目主要如左調合藍樟腦丸鹽酸加里硝石白熟紗罩毛織絨布金粉等 
　　又英屬保護國以外之輸出禁止追加品目主要如左含有橡膠之樹脂含有硝酸鹽又燐酸鹽之混合肥料莫大小羅針盤胡菽製油代用品等 
（二十五日） 
[戰電英人路透電]  
巴黎電凡爾登大戰第九十四日其勢較前更烈今日下午公報云末斯河兩岸終夜激戰德軍屢次猛力回攻三○四山法軍陣地均遭失敗敵軍用射火器甚多三○四山方面尤甚故得攻入法軍戰壕一道但即經法軍奮勇回攻逐出末斯河東之德軍猛轟後爲法軍砲火所制無一能抵法軍陣線錫哇芒至杜哇芒之惡戰仍在進行夜間敵軍增兵進攻大受損失僅奪回錫哇芒田莊北面之戰壕一道法軍逐出杜哇芒砲台之德軍德軍現僅佔守該砲台之東北隅今晚公報云德軍在凡爾登境回攻甚爲劇烈末斯河左岸之德軍晨以重砲猛轟後密集進攻摩爾化末東面西面之法軍陣地數次第一次爲法軍砲隊及機關槍擊敗大受損失未能進抵法軍陣線第二次乃在晚間七時劇烈如前佔據摩爾化末西面戰壕一道卽經法軍回攻逐出末斯河右岸化特洛芒及杜哇芒終日血戰德軍併力强襲每次且以猛烈之砲加諸法軍然法軍仍固守昨日所得之陣地杜哇芒砲台亦有法軍之手法軍俘敵三百餘人德飛機兩架於交戰時爲法軍擊落 
（二十三日） 
　　巴黎電凡　登戰事夜間劇烈如故今晚公報云德軍圖在摩爾化末東面取猛烈之攻勢激戰後德軍費絶大之犧牲攻入庫米愛萊村及戰壕一道自二十一日起敵軍在摩爾化末所用之兵似在三師以上德軍猛轟後在化特洛芒及杜哇芒境屢以步兵進攻用力甚巨僅在杜哇芒砲臺東面奪獲戰壕數段德軍進攻砲台西面法軍陣地及砲台者均遭失敗華愛佛砲火甚厲香巴業之德軍以煤氣進攻爲法砲所阻 
（二十四日） 
　　羅馬電今日意公報云敵軍厚集於加達湖與亞狄巨河之間意軍在阿斯狄河與白倫太河之間及蘇格那山谷中擊退進攻之敵軍後逐漸整隊退守主線意軍在柯台伏爾上游奪獲一重地俘敵五十獲械頗多戈里西亞砲戰甚烈（二十三日） 
　　彼得格勒電俄軍旣佔據波斯邊界烏爾米亞南四十七英里之桑特希後今日公報復稱俄軍已取新路向摩蘇爾進發俄兵一聯隊擊退渡過泊里貝河支流之德軍 
（二十三日） 
　　彼得格勒電俄軍又得一勝利波斯之桑特希鎭已被佔領其地在里萬杜西南八十英里有大路可通太白里土俄軍得此旣可掩護其左側以防古爾族之襲擊又可與摩蘇爾與巴格達方面作戰之俄軍互通聲氣（二十四日）　　倫敦電殖民地事務大臣波拉勞氏答覆關於東斐英軍兵餉用印度盧比之問題謂東斐將來幣制之問題戰後須愼重討論目下政府不以在當地設立鑄幣局一舉爲然 
（二十三日） 
　　倫敦電希臘柯萊斯號（二九四七噸）瑙威商船楚磨號（一四五三噸）皆在地中海被沉水夫遇救（二十四日） 
　　倫敦電今日陸軍部吉靑納在上院稱强迫軍役案能使陸軍部規定新兵之人數不致搖動不定參謀部旣可確有把握隊伍中亦可勇氣奮發全國人民當竭其全力贊助此案他日强迫制實行後凡不合戰爭之人可使之在國内執役擔任書寫等事庶可維持陸軍之額而盡英人在大戰中應盡之完全責任云云該案三讀已在上院通過無一反對者（二十三日） 
　　倫敦電今日克松伯爵在上院稱新組織之航空部所擬定辦事人員爲克松伯爵圖林 
 
 

Page 3

 
 
爾上將李梵漢少將漢德森將軍白蘭克將軍辛登海爵士倍德少佐諸人（二十四日） 
　　倫敦電三百兆鎊之新戰費已由下院投票一致通過（二十三日） 
　　倫敦電海格將軍報稱昨夜今日維米山脊兩軍交轟甚烈該處戰局未變今日胡巨與伊泊爾羅萊爾鐵路間敵砲隊甚爲活動他處有砲隊及地雷戰事昨日英軍陣線數段敵飛機甚活動與戰之敵機共有十四架受損退回（二十三日） 
　　倫敦電今日愛士葵在下院請通過英金三百兆鎊之戰費先後共計戰費二千三百八 
十二兆鎊愛士葵稱近來五十日用度平均計之每日需英金四百八十二萬鎊兵費較前略減而借與協約國及殖民地之欵則較前加增計四月一日起至五月二十日止共借出英金七十四兆鎊英國大有助於協約國者在於財政之助力爲共同之目的起見吾人亦樂爲之財政海軍陸軍三者爲協約國勝利之所奇今欲維持此三者之效用則經費上稍有加增想亦爲下院所贊成也目下所提出之經費可以支持至八月初間但若求用出減少則未能有此希望云云 * 
（二十三日） 
　　紐約電美國三十州共和黨幹事員請羅斯佛出爲候選總統該黨願爲運動今羅斯佛已允復出（二十四日） 
[公電]  
　　陳家鼐致陜西電陜西護國軍陳總司令偉鑒眞電欣悉我公以手創民國元勛復樹討袁義斾從此率關中豪傑東趨中原聯合魯晋直搗幽燕皆惟我公是賴遙望渭春竭誠敬祝陳家鼐 
　　黄克强致陜西電轉陜西陳總司令曁各司令各長官鑒公等率三秦子弟奮起討賊西北民意從此獲伸軍威所至使負嵎窮寇益增震慄望與各省護國軍互相策應速除袁氏以定大局忻忭之餘特馳電奉祝前專員致陳總司令函計不久達鑒黄興 
　　周鳳岐弔陳英士電一月以前尙通尺素正期同心協力以紓國難不圖元惡未除遽遭慘殂公義難忘私交尤慟掬涙奉唁不盡唏噓周鳳岐漾 
　　浙江都督吕公望電轉陳藹士先生鑒英兄被算噩耗驚傳軍民同聲爲天下慟掬涙奉唁臨電愴然吕公望漾 
　　小吕宋宿務埠中華革命黨支部電英公其死矣吾輩忍生乎小吕宋宿務支部全體輓 
要聞一 
[綦江又已開戰矣]  
　　英文楚報五月九日重慶通訊云五月　成都傳來最近　　全無事實僅謂此間大局尙安無甚搖動媾和之聲仍不絶於耳滇蜀似已握手協力對付北京　　　統必須引退否則戰事將復作各小鎭多終日閉門所事事云該通訊　推測之言殊爲凖確蓋蜀省今果復開戰矣上星期六日記者立於重慶山上曾聞砲聲隆隆自六十英里外之綦江傳來當時身處高地又値順風故斷不致誤以雷聲爲砲聲也近數日内兵隊糧食之運往綦江者絡繹不絶新兵亦正在勤事訓練一切舉動均無和平朕兆聞黔軍現取游擊戰略北軍之大砲甚爲笨重而綦江以南山路狹窄不能容納黔軍知北軍大砲不能施威於綦江境外也故計誘北軍入於山隘然後自上撥動巨石石如雨下北軍死者纍纍北軍以屢受挫衂忿無從洩聞慘殺孩童藉爲報復某外人近於休戰期内往游綦江當地狀况凄凉令人嘆息重慶尙安謐前敵戰事雖已復作人心未見若何震動 
[湘省南北軍之交鬨（長沙通信）]  
　　湖南軍隊當前淸末年原有一混成協及中東南西巡防隊各數營爾時湘省實在兵力較現在爲稍厚辛亥事起驟然添募至五師之多此外尙有所謂獨立團獨立營者各數起自後南北統一中原底定譚前督始令各軍先後退伍湯靖武來湘又曾退伍一次於是前此所招之兵始行退盡然湘省所有軍隊歸湯靖武直接統轄者尙不下兩師客歲帝制發生湯靖武以贊成遲滯大受中央疑忌乃將其兵權逐漸削減此後由湯氏直接統轄者僅祇一混成旅一模範團無何黔滇獨立粤桂繼起湯氏將應時勢之潮流宣布獨立祇以兵力單薄於事勢有所不行遂一面令郭人漳編練鑛警一面令本署副官長李佑文招募巡防隊卽所謂南軍是也及南軍招齊到省而湖南混成旅亦由湯將軍從湘西前敵調回即所謂北軍是也彼時兩軍同駐省城並無嫌隙不意郭氏以湯氏此等寓有深意之行爲爲投機之事業思欲攫得湖南都督一職至本月十四日以時機迫促遂投袂而起湯氏至此遂亦不得不以武力解决因此之故至釀成軍警喋血之慘劇而南北兩軍之交鬨亦由此而起先是圍攻郭宅者爲北兵第三團（即爲胡叔麒所統之湖南混成旅）自晚十二時至三時尙未得手後由巡防營宋營長率其第一連兵士十八人攻之始破門而入此時北軍對於南軍已有不快之意蓋以爲不應奪其功績也郭宅所駐鑛警合計本不下數百人及攻陷後所獲不過一百四十人經北兵細加調查始知當北兵力攻郭宅時已經南軍第一　連長黄輝祖由郭宅左側之測量局喩令繳械投誠者已達百人之多於是北兵益形忿怒即向南軍開鎗幸南軍當即退讓未至釀成事　同時又有南軍向郭宅前進北軍在後又無故向南軍開鎗將南軍兵士周渠初擊斃南軍見此情形亦甚憤怒當經長官極力壓住始相安無事從此南北兩軍遂如冰炭十七日晚第入十三團北兵竟欲將南軍一網打盡就小吳門外之留芳嶺起至北門外之新河止（因南軍悉在新河一帶駐紥）密佈軍隊並沿途安設機關鎗數架又頻頻開鎗示威思誘南軍出戰南軍以器械旣不如北軍充裕人數亦不及北軍之多遂全數伏處山谷中不敢與較是晚適大風驟雨足以阻止北軍之進行南軍雖淋漓滿身究已免過一番苦打矣又聞是晚城内之南陽街等處亦有北軍安設機關鎗因城内亦有南軍將雙方並舉也十八日下午南北兩軍均在小吳門北門一帶聲言謂今晚必有戰事爾等居民可預爲遷徙以免誤傷云云該處商民遂紛紛立時遷出有無處可走者祇得租一划船終夜蟄居船上是晚南北兩軍均嚴行戒備復經兩軍長官極力彈壓始免巨大之衝突至十九日上午由湯將軍發出命令將南軍悉數調至南城外駐紥並將南門外所駐北軍一律調入城内是晚仍特别戒嚴一般人民終夜驚擾不能安處云 
[贛防之新布置（南昌通信）] 　 
　　本省防務日見吃緊省城現又破獲黨人機關日昨軍警偵探拿獲熊亞伯孟廣銓等十餘人聞係運動獨立並聞湖南已有一部分正式宣告獨立軍事尤爲倥偬昌武將軍於行署組織省防陸軍辦事處已趕速籌備於昨日正式成立正處長方本仁等均於午前九時蒞處辦事其權限爲承將軍命令主持全省防務之指揮已將各軍駐防地點重爲分布除第一二兩團暫省城外第三團一營駐吉安二營駐宜春三營駐萍鄉第四團一營駐九江二營駐吳城三營駐建昌第五團一營駐修水二營三營未詳駐弋陽砲兵一營現尙在省聞將開赴贛北駐防第二團並有日内開往贛東各屬之說然該處不過指揮防軍調遣事宜而軍事尤費周密一人之智慮深恐有限特諭方參謀組織軍事常會於每星期六午前在行署舉行凡自營長以上及本署參謀長副官長副官顧問科長科員均得列席已於昨日開始届時到者五十餘人劍佩鏘鏘頗極一時之盛其提議事件聞係贛東亂後防務之布置及贛南贛西軍事計畫云 
[伍廷芳之南京會議譚]  
　　退位以外别無討論繼任人物不成問題 
字林報云二十四日字林報訪員往晤伍廷芳博士即詢南京會議一事博士稱聞南京請獨立五省派代表赴寗以余個人意見觀之退位問題苟不切實解决無討論之餘地則獨立諸省未必肯派員會議此爲吾人一致同意之一大要點决不能有所調停袁必絶對退位今日已無雙方遷就之道（原按博士稱已身今已完全超出政界今所言者純屬私人意見）訪員告以南京傳來消息此會討論容袁留任至距今約兩年後任期滿時再行選舉之問題伍博士答稱余個人意見以爲南方决不贊成此種辦法爲國家計爲袁氏自已計　應及今退位袁在位四年有何作爲乎　　成中國目下革命與擾亂之時勢耳若再留位或僅終其任期則中國必無和平可言馴至無一人不受其累而已訪員擬插入一問題乃發問曰何處有强幹之人足以　　博士不得言畢即答曰余致總統之書君當　讀之袁口頭答覆謂一得賢才以繼其位渠即願退位以讓袁以得人不易爲託詞然此非美滿理由袁一退位即可物色人材以代之吾人不能承認袁氏之言也訪員又問曰斯人何在伍博士曰外人太小視華人矣君從守舊報館而來且爲守舊主筆遣來君等狃於陳迹　許多其他外人無異君等豈以不見强幹之人遂謂全中國四萬萬人中除袁氏外無一能人乎余知君意等殆謂今日袁若退位而一時無繼位之人則中國將陷於擾亂之境要知時局之惡劣尙有甚於今日者乎袁一退位南方即可罷戰故袁去後其效果不僅爲完全解决之希望而已也訪員問曰誰將伍博士竪一指而言曰刻爲種種理由不能舉此人之名中國能人無慮數十君知無名馬之謂乎（譯者按無名馬乃美國政界中　語指聲望未大著而被舉爲候選總統者而言意謂爲駿爲駑前無所知一旦置諸賽馬場中居然奪得錦標歸也）美國不嘗有此種人物而被舉爲總統乎此種人物雖前無顯著之令名然任事後不嘗政績彪炳一時乎他省與北省今漸附合南方要求袁氏完全退位非此則彼等未能滿意也南方同意舉黎元洪副總統在袁氏任期未滿時期内爲大總統此舉與憲法符合俟期滿後另舉新總統余對於袁氏並無私怨余仍以袁爲友伹余意袁在位愈久則於國家及袁氏自已愈有不利袁退位愈早則於國家及袁氏自已愈屬有利袁乃一有才能之人但未遠游外洋治國之道尙多未知袁誤用邪侫以致庸惡之徒環列左右不能自拔云云 
[五省代表力主退位]  
　　字林報二十四日南京通訊云十七省中有山東湖南等五省不允調和力持袁氏退位之議湖南代表已不與聞會議起程回湘會議中輟暫行展緩以待與南軍磋商張勳派代表三人來寗自已未到馮國璋力圖解决但前途氣象頗屬不定 
[南京快信]  
　　代表大會前日已宣告會議終結昨（二十四）已有一二省代表先行離寗惟迄無正式宣言其内幕情形頗費猜詳軒然大波如此收場誠可異矣 
　　某君詢某代表大會結果某代表作簡單之答復曰擁護中央維持地方八字即爲會議之結果或終當以休戰議和四字爲歸宿河南代表葉濟昨亦離寗聞五日後尙須回寗 
　　聞山西亦有不靖之謠該省代有電閻金兩使請示意旨三日無復電 
　　張勳日前接山西金永（金係張所保）電云該省傾向南軍勢難立足張復電囑金切勿堅持已見宜融化意氣共維治安察張言似尙非專心擁護一人者 
　　張馮倪三將軍前日通電已獲立各省請派代表來寗會議（原電已見前報）外間頗疑主腦問　已絶對相反萬無磋商餘地其實馮將軍態度捉摸不定工者臨時另有條件亦意中事也 
倪嗣冲昨赴蚌將入京面陳開會一切情形馮將軍昨再電國務院請取消國家銀行紙幣兌現令語極沉痛 
他埠發行之中交紙幣此間仍不通行人民苦之 
　　財廳詳齊使五月份軍餉已籌措完備將設國家銀行紙幣銅元兌換所 
淸淮鎭守使缺迄未委人接代該處紳商昨電馮將軍請任馬玉仁旅長兼署以一事權而鎭地方 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京連電甯垣之底裏]  
　　退位問題表面上由南京會議解决而中央實於其中十分注意經營曾在公府密議多次訂有重要條件令陸宗輿氏親攜赴寗已出京矣復電召之返又於二十一日爲此問題在公府内復開大會議關防極嚴會議約有一小時之久退後即拍致江寗密碼要電一道係專致於馮國璋將軍者略聞此電未發出以前之會議確爲對付南軍近堅持不能俯就此次江寗會議之範圍蓋南軍有此行動於陸氏攜赴江寗之秘密要件頗有窒碍故將陸電召回京又聞陸今次赴寗未果俟稍待二三日仍須赴寗一行 
　　頃聞段國務卿二十二上午十一時餘自公府會議畢復詣集靈囿國務院署旋令秘書廳拍覆南京馮將軍密電一道聞爲陜西宣告獨立已成事實晋魯兩省又將發生問題新甘兩省現亦接密探報告先後到京亦將有某種之變相以上種種問題均與南京會議有密切關係是以密電馮將軍注意並徵其政見亟待電覆 
[南京會議結果之别報]  
　　二十三日英文京報云昨夕京中得南京電報告在南京會議之結果其詳雖不得知據本報所探得者厥有兩要點一恢復民國元年約法二大總統任期改爲五年項城待期滿後再退位是也觀此兩點則其餘議决者已不難推知矣南京會議不知根據何種法律受有何人委任當馮氏等發起此會議時中外報紙各加護評東報至譏爲南京之狐狸會議者其言未免太酷然馮氏等以其個人資格地位而召集此會議則他省將軍亦何不可以其個人資格地位而召集會議耶故此會議發生之始外間卽疑馮氏等挾有何等機械作用而非純從解决時局起見測其必無結果即有結果亦必不良不過徒重時局之糾紛耳今茲所議决者馮氏等雖可自明其無他然是否有效力尙屬疑問蓋此會議旣非根據法律復非受有委任由馮氏等以個人資格地位自發起而自召集之各省所派代表僅能代表該省將軍巡按之個人而决不能代表全省人民况兩廣雲貴四省並代表而無之耶萬一南北雙方皆不承認則將奈何國民多數皆不承認又將奈何今姑舍此弗論就其所議决兩要點言之果能相容否耶夫第一點曰恢復民國元年約法蓋指恢復舊約法之全部而非僅恢復一部可知若然對於舊約法須一字一句切實照行不能復其一部而仍棄其一部也信如是也而第二點議决云云不免自相矛盾蓋照約法條文嚴格的法理論有不能含混者然則南京會議之所謂恢復民國元年約法是與未恢復等而其會議之如此結果又與無結果等耳 
[停兌令之各方非難聲]  
　　馮將軍電催日昨（二十一號）聞公府接南京馮將軍要電一件内容探係陳述此次中央院令停止兌現一事不特蘇省當此動搖之際不能遵行即其他各省亦不可强迫行此非常舉動並陳此事之弊有四一爲外人論調極端反對設或藉詞干涉其結果恐將要求監督我國財政二爲南北開釁以來各方面金融問題已受至大影響今不恤倒行逆施强行此令必致四民因此失業將來須演不可思議之惡結果三爲當此十室九空之際行此不浹輿情之事在上者尙可支持中人等以下勢必一籌莫展釀成全國破產之憂四爲各省連年荒歉元氣尙未恢復糧價昂貴有增無減今自紙幣停止兌現之後其稍有蓋藏之家斷不肯暗將養命之天糧換不能兌現之紙幣勢必家户閉糶民將絶食此電係用最新密碼拍來公府接電後即密召叚内閣至府面議擬將此令取消 
　　三將軍密電停止兌現之院令各省反對日漸緊迫聞二十一日政府又接靖武將軍湯鑄新昌武將軍李秀山襄武將軍王子春密電各一道其内容均係以中央停止兌現後各該省所受影響極巨倘不從速取消前令實難維持本省秩序並請政府嗣後頒發軍餉時一律改用現幣萬勿再以紙幣作抵等語接電後段内閣及梁燕蓀周子沂等旋即進府籌商辦法擬即取消文日院令以資挽救前失並聞有已飭王書衡秘書長起草此項院令之說 
　　發軍餉難題各省銀行獨立滙兌不通最受累者即爲匯寄前敵軍餉聞陸海軍部員連日往財政部要求辦法均謂除派員專送現銀外即交外國銀行匯寄亦非現銀不可該部已與公府軍需局及兩銀行接洽勉强應付但仍未全數解决又聞自國務院發出不換紙幣之令後京中各界均起恐惶一般軍人中亦有對於此令怏怏然心懷不平者亦有鬱鬱然頗露搖動之意者而此種狀况近來已爲政府當局探悉深恐致生意外之虞預定月底發給薪俸時惟軍人半額給以現洋半額給與紙幣以　優異云 
[鐵路大借欵之談判]  
　　頃得秘密消息云近三日内每日午後五六句鐘梁士詒曹汝霖葉恭綽三人即同赴交通部密商要事迨十句鐘後卽有美國資本家二人來部會議每至夜間二三鐘始散異常秘密據聞係將交通部管轄各鐵路全數抵押不日卽將簽字又英文京報云確悉上星期五日交通部曹總長葉次長深夜就部中與外國人五名開秘密談判達曉方散或云本夜會議之後又曾續議兩夜詳情雖未聞知然與鐵路大借欵必有重大關係且聞此五名之外國人仍屬美國人云按該借欵成立詳情已見前日本報特别通信 
[景縣又有軍費捐風潮]  
　　直隸易涿等縣以抗捐淸丈等事致激起山北社種種風潮曾誌前報茲聞景縣近日又有軍費捐之風潮發生景縣在前淸末造每地丁銀一兩按四吊八百文徵收（彼時市價在三吊左右）迨民國元年即迭次增加至三年秋季竟增至十一吊百五十文幸去秋年歲豐收小民尙能勉强完納詎料今歲入春以來旱魃爲虐麥秋旣無可望秋禾又未播種每兩二吊之軍費重捐復無端增加於是衆口沸騰莫肯完納縣知事見衆怒難犯暴動將起遂於十三日假勸學所召集各紳董及初等管理員開會演說政府軍費捐種種理由孰料演說未畢而鄉民約五百餘名已蜂擁入城向勸學所搜索知事知事見勢不佳乘隙遁逃該鄉民將勸學所一切器具門窓槪行打毁復返至高等小學搗毁桌案門窓并將堂長住室付之一炬毁畢復出北門抵七里莊將勸學總董馬文山之家宅焚燒一空并聲言如數日内不將加捐取消二十日再約集多人焚燒縣署使其與民偕亡云云現尙未知此事如何結束也 
[魯省談判與秦晋聯軍]  
　　五月十九日下午兩鐘山東護國軍代表張魯泉張惕乾王瑞五尤民與將軍府曁聯合會代表張介禮孫毓坦孔祥柯宋瑤臣馬登張等在商埠開始談判馬登灜孫毓坦等發表靳將軍决意與護國軍携手促袁退位不然即以全體辭職對待如袁允退位即可錄用民黨遣散民軍張魯泉宣言山東爲南北咽喉軍事上所必爭之點决非可以孫慕韓假獨立及張廣建勉强宣布共和之手段所能解决至錄用民黨就鄙人言之烏敢仰一將軍之鼻息作爭權爭利之醜態民軍解散之說此袁氏之故智不能再施於今日此等條件談之徒增譏笑况吾軍志士以捨身護國爲前題今次之誓約寗爲失敗之田横絶不爲僞詔解兵之武穆萬望先將此意轉達靳將軍如意見相去太遠不必虚與委蛇遲誤作戰時機又謂此刻全國爭點非僅袁氏退位問題必須擁護約法造成名實相符之民國方能和解云云談判二鐘之久終以雙方停止進兵再由將軍派正式代表蒞會磋商而罷同日下午九鐘將軍及聯合會各代表等復到會場張魯泉等亦到場决定明日（二十日）早十鐘前雙方拍電指揮軍隊不再進行經數分鐘議决各自回寓 
　　山西大同鎭守使孔庚氏宣布獨立詳情疉誌各報茲據軍界消息云孔氏現因部下軍隊僅足一師近日特聯絡陜西獨立軍團長郭浤（字海樓陜西部陽人現屯於秦晋交界之韓城縣）刻已籌商組織秦晋聯軍以期達到北伐目的聞政府昨已接到閻錫山之密電矣又據公府消息項城現以山西大同宣布獨立深恐養癰民患蔓草難除特派公府軍事顧問陸軍中將何宗蓮揚威將軍張鳳翽分往晉秦兩省密查該兩省最近獨立情形並聞何張兩氏明後日即聯袂出京 
湘省獨立軍之聲勢愈大 
[望軍與郴縣田軍與鎭筸]  
　　湘省自零陵望軍宣告獨立後近來各屬傳播獨立者日有所聞如湘鄕寳慶衡山乾城龍山古丈等縣均已先後報稱獨立迨事後查悉其中亦有土匪假冒護國軍名義佔踞縣城宣布獨立藉國搶刦不盡有獨立之資格者也頃據政界消息謂望軍於霰日（十七日）開抵郴縣該縣卽於是日宣布獨立所有公欵均由望軍傳諭截留以供軍需地方安靜秩序如常又聞湘西鎭守使田應詔亦有鎭筸宣布獨立矣 
[湘省解散礦警之刦後譚（長沙通信）]  
　　湖南鑛警經湯將軍以武力解散其詳情兩誌前報惟郭氏罪狀迄今尙未宣布一般人民不免疑惑茲據軍署中人傳說謂已擬定文告一紙刻下尙在印刷其主要條欵（一）自任爲國家官吏貎視法紀（二）違令私置軍械多招警兵圖謀不軌（三）違抗命令率兵攻撲軍署（四）迭次開會當衆宣言獨立擾害桑梓安甯此數者當道所據爲郭氏之罪狀也 
　　駐湘北軍素以搶刧爲能事此次圍攻郭宅於旣克之後竟將所有服物搶奪一空雖一花一木之微　無存在不意郭氏自逃出後即　某國人保護出城並住於某國人處謂該宅曾在某洋行保險茲被湘軍搗毁應請該國領事向湘政府要求賠償云云聞次日即向湯將軍交涉現湯將軍以兵士無知洗搶甚爲震怒已令各兵士將所搶各件一律送還至賠償一節目下尙無定議 
　　是役不僅郭宅被搶一空卽附近居民亦被刧至二十餘處據各該户報告損失數目綜計不下二十餘萬其被刧最甚者爲落星田第五號門牌沈宅聞該宅被搶多至五六次最後其家人入内檢視僅存破爛椅桌堆積如柴而已 
　　郭氏所招鑛　逾額至四五營之多除已調兩營晋省外其餘悉駐益陽湯將軍已派人前往接收其不願充當兵士者每名給洋五元遣散頃該委員已電告來省謂該鑛警等全體情願繳還裝械領欵退伍一二日内即可辦理完竣云云 
　　自鑛警解散以後省城連日發生謠言或謂鑛警將聚衆暴動或　南北兩軍將定期决戰種種風說不一而足湯將軍每至傍晚即發布臨時戒嚴令一般居民驚恐無措東北兩門一帶紛紛遷徙每至深夜即鎗聲時起昨十七晚南北兩軍果將决鬭勢甚洶洶湘人旣遭郭事之禍變又遇南北軍之衝突日處危疑恐慌之中亦可哀已 
此事本省報章多有紀載不特詳略互異論調亦或有不同頃見湖南公報登載湯靖武將軍對該報記者面述之言甚詳爲錄如下湯氏云鑛警之議設久矣當時實難其人以各方面之關係與郭氏之能軍也毅然排羣議而用之冀收藜藿不採之效質之汪君而亦以爲然遂浼其居間而申之以事前之要約予（靖武自稱）與汪君固純然之地方公益之心也未幾而郭氏收召漸廣原額二千人倍又過之闖然入城不一報告詢之汪而汪不與知諭之退而郭不奉令形迹旣露風聲遠聞肘腋禍發迫懸眉睫屢與汪議猶以雅故信其無他而事證遂藉藉不可揜予知汪公長者不足以縻之私念身負地方之責又已涉及軍事範圍不得不一有處分以弭大患臨發之夕猶直揭此衷以告汪君倖其或不反抗可轉　也不意郭氏阻兵安忍殪我前行軍心憤怒勢不可遏　市之内遂極兵威以致居民誤傷隣户波及而郭之住宅亦毁掠爲空事後迭據廳縣勘報前來未嘗不爲之痛心疾首以予不德任用非人使人民遭無妄之災省垣演流血之劇雖戡定不逾晷刻而循省實疚神明外論不知以爲全出汪所主張而予幾爲所誤陷者係屬無稽之談不宜稍有附會重傷長者之心並累盛德也總之此事始末皆予完全負責若訴諸天良以聽公判則對於私情上不特無以爲汪君地即假郭兵以成其罪惡而仍不得不加以正式之制裁遂令門户披狂身名敗裂事已至此情何以堪若以公誼言則驕將弄兵抗命實爲軍法所不容而當此伏　槃牙大兵麕集之時省城一有動搖全境皆爲糜爛于一人即不足計其如數千萬人民生命財產何權兩害以取輕庶速發而禍小與其使郭誤汪誤我而終誤全省母寗使予負汪負郭而不負地方耿耿孤詣固將質諸鬼神而無疑當亦全湘父老子弟所能共諒之而不以爲河漢無極者也予辦此事自問於手續上頗周匝光明他日不難覆案聊用　　以誌予引咎自責之深更不欲暴揚郭氏罪狀以增私歉耳云云 
[炸彈聲中之武漢消息]  
　　近日漢口炸彈案叢出江漢關監督兼特派交涉員公館亦被炸雖未傷人然已釀成交涉該監督之辦公地雖設在英界郵局斜對門其中辦事者僅西人與稅吏該監督與秘書重要華員則寓德界公館實與公署無異現領事團以租界内有華官辦公機關殊屬危險黨人抛擲炸彈易被波累他人已决定請該監督遷出租界以外而兩湖電政管理局漢口電局電話局因之亦不能設於租界至鎭守使署則與租界湖北路毗連（該署係租住後城外民房由租界馬路開門）現聞亦有請其喬遷須遠離租界之說杜鎭守使意欲如大旅館辦法另行開行以資應付尙不知能就此而止否自兵燹以後華界官署多燬於火至今未將修復一時殊乏合宜官舍可遷至丁監督現正向外人懇商僑居租界惟聞領事團意見頗堅恐此後租界不能爲官吏之桃源矣圖炸丁監督之黨人已經法捕房訊明爲張天鴻交會審公所解交警廳懲辦並聞二十一日之夜十句鐘時又有黨人八名伏於警廳附近篤安里中西旅館内圖謀再炸警廳因該廳防備嚴密至夜即斷絶廳前街巷交通附近茶酒樓復一律停業無隙可乘正籌畫間已被偵探查悉帶警前來逮捕有一人擬以炸彈對付被警搶奪而免旋搜出炸彈數枚手鎗數支解送警廳訊辦此漢口一方面之情形也至省垣方面現雖無炸彈暴發而捕獲黨人搜出炸彈者亦有數起除南湖破獲希圖撲營之炸彈隊機關外警察第六署會同保安隊在保安門外巡司河附近茅棚中亦搜出炸彈多枚牽連捕人甚多内有前充警隊兵士二名又有軍署偵探在草湖門某雜貨店後捕獲二人第二師軍隊在前右旗營房附近捕獲二人亦均爲炸彈隊之黨人或被牽涉現由陸軍審判處研訊甚忙惟案情極守秘密難得其詳傳言所獲炸彈中有一種係洋鐵罐所裝成視之如一普通人家所用洋　　盒極易瞞過此次炸彈審判處曾經試驗其力亦甚猛烈不亞於　　現已禀經將軍通飭軍警檢查偵探一體注意矣又巡署以漢口警察廳巡警因炸受傷已經從優撫卹惟各縣署警備隊士因公殞命並無撫卹之專章近來時局多故警備隊士死於非命者頻有所聞業經咨由内務部覆准警　撫恤援照警察官吏卹金給與條例辦理矣 
[山東和局之兩面觀]  
　　山東聯合會復起調停選派代表等情已誌前報茲悉居正部與吳佐洲部會委張錫𤰪爲全權代表來濟會議（此外尙有代表四人姓名未悉）昨已選定地點訂定時間通知代表即於本日開議故以表面觀之議和似尙有望然其中實在情形則殊難接近其一因議和雖在進行軍事雖稱停止而黨人在外縣之舉動如故昨報載黨人佔據諸城今桓台縣又一再來電言黨人進攻桓台甚急並謂黨人已與駐桓之軍隊開戰歷五小詩之久由聯合會内之朱桂山君前向駐濟之黨人詰問答稱長山拒桓僅十八里此戰不由黨人發端確由駐桓之蔣營長巡至長山黨人能不防禦云云此其難於接近之一端也其二南苑第十二師混成旅之來東外間議論紛紛初莫悉其眞相後聞中央對於濰縣開城之議極端主持反對故日前電致靳將軍及張師長傳諭濰縣謂萬不可引讓於革軍須以武力鎭壓政府當急速派兵援助云云此又難於接近之一端也據此二者以觀則兩方均非有眞心議和之意殊難望調停之成功也 
　　鄆城紳民董君朶如昨上靳將軍書云翊公將軍 
麾下不親宏度三載矣方今兵戈滿地鼎沸中原頣守拙閉門屏絶世事不能爲國宣力少効馳驅良自愧也頃者以事旋里小作勾留讀報紙所載國事益亟外患内訌雜糅並至而東來之師近在眉睫尤爲切膚之痛濟南爲吾省首善本非用武之地今亦有暴彈猝發險象環生商民之奔竄流離十室九空旣爲薄城之陣相持日久倘肇戰端必釀糜爛之慘初意我公旣屬東人又負守土之責桑梓關懐自必策畫周詳措吾民於磐石之安寗有坐視塗炭而不施拯救者乃事歷旬日了無表見依然閭閻關閉市井恐慌此中閫奥诚非愚鈍所及知也溯自滇黔倡義於半年大勢所趨各省皆謀所以自處之地山東者吾山東人之所有也彼外籍官吏多苟且利祿之徒妻孥旣已遠颺一身毫無顧慮進退之權操縱裕如吾省安危仍惟公自任之耳然而道路傳聞或謂公系念舊交驟難與中央斷絶徇一二人之私情置桑梓同胞生命財產於不顧想我公夙以維持治安爲前提必不出此冠履倒置之計也今者數百萬託命山東之生民水火之衽席之惟公是賴幸公早察輿情速决大計勿使山色湖光果沐戰血是不特邦人之福騰令名於史策邀祝頌於鄕里微我公其誰耶謹貢芻蕘幸垂察焉董頣謹上 
　　濟垣日來由第五師陸續拿獲黨入三十二名内有連長司務長各一名並有某國人二名又在南 
 
 

Page 7

 
 
鄉截獲十九名軍署亦拿獲二名東關陸軍拿獲十二名均經各處審訊供稱此次來濟黨人共四百餘名均係在大連招來等語均已交執法處訊辦矣高密獨立喧傳已久茲聞獨立時該處秩序並未擾亂黨人首領吕子仁對於地方事務力求整頓對於免苛稅辦平糶各節尤能得人民之歡心所頒各項文告人多稱之 
[江西之金融狀况（南昌通信）]  
　　中國銀行停止兌現後金融界大起恐慌官商連日磋商維持方法極爲忙碌軍民兩長以此項自殺政策碍難施行雖銀行已實行停止兌現至今猶末聞绝對贊成僅中國銀行門首貼有一小啓云（本行兌換劵奉部令暫停兌現凡各項解欵及買賣申漢票鹽封滙欵一切交易仍准照常通用此啓）此外除添派軍隊駐紥隔壁民房外並無别項文告而院令及中交銀行管理處連來各電及所擬辦法均未正式宣布手續極爲簡單各界咸知尙有轉圜地步故市面雖形危險而對於兌換劵仍照常通用現在該行行長兪泰初因與官商感情不恰無能維持現狀已由中央撤差前行長胡伯午竟獲重長行務已於二十日接事即邀官商到行會議以該行準備金較之發行之兌換劵有盈無絀主張即日兌現以維信用定於明日（二十二日）實行胡本與商界領袖交誼頗厚故敢毅然行之並謂此次出都曾携有現欵十五萬現已到潯即將運省接濟市面是否確實則未敢斷言胡自脫離中國銀行職務後在贛省創設殖邊分行及振商銀行除在各報登載廣告招股及掛滙劃公所招牌外迄今年餘尙未開始營業而殖邊分行之命運且因滬行受擠擱淺已告終矣贛省民國銀行九五官票原由中國銀行代募幣制公債四百萬元定期收回現在收回未及十分之一該行力難兼顧前行長兪泰初已請官廳解約停止收回胡繼任後主張尤力已决定撤銷收回官辦處仍准市面流通並請官廳通飭各屬完糧納稅照舊一律收用惡幣之生命從此延長而吾儕小民之受禍將無底止矣 
[蕪湖又破黨人機關]  
　　皖省蕪湖警廳於二十一日晚二時在東門外笪家巷破獲黨人機關一節已紀前報茲聞此案係警察二署據某甲報告當即秘密告知劉廳長隨派警隊會同安武定武兩軍馳往拿獲王國漢查富中及其子桂芳並胡某張某等六七人帶廳訊問後即解送祝道尹署審辦 
　　王國漢以果縣人聞前曾赴上海民黨機關接洽擔任在蕪密謀起事并携帶製造炸彈原料等件來蕪聞曾奉命令如能以炸彈轟斃軍政界長官即赴滬領奬洋二百元王抵蕪後匿居東門外僻靜處冀以避人耳目不意甫歷旬餘即被破獲查富中涇縣人居蕪二年聞前亦曾赴滬接洽家中尙有髮妻並子女各一 
　　當機謀敗露時警隊始在查姓家搜出六子連手鎗一支子彈數十粒繼在王姓家搜出炸彈一顆形似三砲台洋鐵盒炸藥一盒似一極華麗之三號餅干盒炸藥水兩瓶盛以白玻璃磚瓶藥水係深藍色 
　　聞王於舉事成功後爲護國軍旅長查爲團長伹未搜出委任狀刻在道尹署供出同黨多人已先後逮捕十數人均係嫌疑暫行管押候訊明開釋又陡門巷某號樓上前日被獲陳姚史三姓據謂係此案夥犯 
　　有田道平者於二十三日午後由江北乘小輪來蕪登岸後即怱遽問便衣巡警詢問陳姓居址該警以陳現已被拘度必係其同類乃將田誘至警署田忽改稱某姓後在其懷中搜出與黨人通信證據始俯首無言 
地方通信 
[蘇州]  
　　通組倒莊經理齊巡按使通飭各縣知事文云准長江巡閱使督理安徽軍務張咨開據本署駐滬調查員存記道尹桂運　禀稱竊運熙前因衡豈義善源寶善源等號倒閉牽果致將家產備抵各情蒙恩俯　被累代呈於大總統之前當奉批令蘇魯兩巡按使查照辦理比經蘇巡按使飭委知事姚興　承辦此案該知事奉委後即傳集各經理淸查各欵惟南京寶善源經理宋恩銓或潛蹤於歙縣原籍或避匿於寗滬及蕪湖等處屢傳不到並經該委查得宋恩銓隱匿財產甚夥寄頓於寗蕪歙等處皆假他人名義故難查悉僅有其夥許耀堂出而支吾聲稱不負責任以致各經理羣起效尤數月於茲迄無端緖將使此案終無歸結之日除已由該委據情禀復蘇巡按使外伏乞帥座始終成全准予飭歙蕪兩縣嚴提宋恩銓即宋雨棠並咨江蘇巡按使通飭各縣嚴緝該宋恩銓卽宋雨棠到案押追以淸公欵而儆刁頑等情據此除批示並札飭蕪歙兩縣提案押追外相應咨請貴巡按使查照通飭各縣嚴緝該經理宋恩銓到案從嚴比追以淸公欵而戢刁風等因准此合行飭仰該知事遵照一體嚴緝 
　　賽會肇事近聞閶門外鄉民日前迎賽湖山會有日人三原介一觀會被兵士毆傷等情已記前報前日朱兼鎭守使由寗返蘇後查出肇事者實係二師所部砲隊營第三連第三棚兵士張之彪當令該營長將張解送司令部看管候究一面會晤駐蘇日領池永林一君及回春醫院醫士椒谷氏據醫士云三原介一係屬輕微傷約一星期後即可照常營業云 
[常州]  
　　中交兩行支付活欵常州中交兩行活期存欵原定於本一星期内除軍警外各户支付不得過三百元茲聞省署現已召集中交兩行及商會會長議妥官廳機關仍暫照前限制其餘商民活期存欵一律照常支付武進縣公署昨已奉電遵照矣 
　　南菁中學校開課江陰南菁中學前因兵事暫停近已照常開課常州人充該校職敎員者均已於日前赴校就職並聞宜興和橋彭城中校停辦所有學生多數併入該校云 
[鎭江]  
　　屯業諄請展限鎭衛各屯業繳價一案迭經財政廳會同官產處勒限飭催鎭邑各屯户遵章繳價者尙屬寥寥章知事以三限之期已届特於前日會同官產處委員發出佈告略謂自陽曆五月十六號起至六月十五號止爲三限之期倘逾限不繳一律遵意收回召變幸勿再存觀望云云各屯户聞悉之下大起恐慌連日奔走當地紳董懇求代爲籲請限三月俾秋收成熟後陸續繳納各紳董深恐實行時發生風潮已公禀財政廳轉詳省吏再行展緩期限矣 
　　司令考試學員鎭江要塞掩護隊於民國三年十二月挑選初級軍官及中下士開辦敎育團内分特科選科兩班現已届畢業之期昨由葛司令應龍蒞堂命題試驗各學員程度甚高擬即禀明馮將軍發給畢業文憑俾便錄用 
　　官產處核減經費江蘇官產處曾處長以丹徒官產事務所收入之數甚少而所中職員薪水及各項聞支不數較巨昨特函飭試該所駐辦員每月核減經常費一百元以示撙節 
　　軍艦蒞鎭建威兵艦昨奉馮將軍電調由南京開駛來鎭停泊江中以資鎭　 
[楊州]  
　　揚城電燈不明揚城振明電燈公司所燃之電燈忽於二十二夜十二句　熄滅以致全城黑暗駐揚混成第七十六旅張錦湖　長以當此戒嚴期内殊爲危險當於次日上午十時召集商界在該旅部集議與公司交涉日來轅門橋敎場街一帶雖已復明而他處未能一律商民頗有責言 
　　命案請求復　江邑東鄕丁溝鎭滕姓婦命案前由縣公署特派縣警察所沈警佐前往勘驗實係私產身死刻屍親家屬謂死者守節多年何得有胎特延請律師牛某請求法庭重行檢驗以成信讞 
　　濟良所經費有着揚城前由陳延武捐貲創設濟良所内附設保良所業於日前開幕惟無常年經費現商同警察所沈孝丹警佐規定侑酒劵每劵收洋一角以充該所經費已於本月實行 
[安慶]  
　　皖垣軍事近聞安武軍第六路統領張繼良昨因要公乘利濟兵輪赴蚌與倪使面商所有統部日行公文暫由副官代拆代行不日即可回皖又聞倪使因軍務緊急將調該軍赴蚌至省城則仍由張上將派兵鎭攝 
　　請求緩征上忙全椒縣知事劉兆熊以該縣上年水災子粒無收小民蕩析離居以致二麥失種現値上忙應征賦稅實屬無力繳納昨特詳請省吏懇求俟秋收後上下忙一并征收究不知能准予所請否 
　　洋商索還舊借之交涉前淸安微巡撫朱家寳任内曾向英商怡大洋行借欵一百二十萬兩光復後僅還四萬兩民國三年冬經前巡按使韓國鈞專案交涉定爲本利一百八十萬兩列入預算分六年攤還每年攤還三十萬兩分兩期兌交四年分已照數付給日前該洋行電達倪兼使並派代表蒞皖接洽現經倪兼使命淮泗道尹黃家傑爲代表由黃邀集財政廳長於本月二十一號在省署會議磋商辦法聞此次英商代表要求此項息款仍應逐年遞加本息併計數逾二百數十萬兩未知如何辦理也 
　　壽縣破獲黨人壽縣黨人黃冠軍黃柏雲等受某黨首委任擬在該縣屬招集黨徒約期起事事爲該縣知事邱銘勛偵知會同定武軍第二營管帶閣駿聲率領兵警前往拘拿當將黃冠軍第九人一併拘獲訊供不諱刻已禀報省吏矣 
[漢口]  
　　襄水漲發之慘禍往年襄水漲發例由襄陽老河口發電至漢即由縣署命人擊鼓告知船户戒備故得開往沿江及漢陽河泊所暫避本年因陜西一帶雨水過多故本月二十日襄河又發大水水頭高至二丈以外若早得電本可預避乃襄陽等處來電因軍務積壓後到水來之際漢上船户多未戒備水勢凶猛又爲本年第一次倉卒間停泊小河内各項民船遂沉覆二三百號損失生命貨財無數自邱家巷以上若咸寗碼頭萬安巷碼頭老水巷馬頭小輪躉船多被激沉襄水汹湧入江波浪亦爲增高往來武漢小划皆不敢冒險逕渡漢口米廠以上各碼頭聞此水在襄河中路已冲毁堤工數處水到漢口有男女浮屍及猪牛無數其禍蓋可想也老水巷河岸因被流水冲刷基礎洗空崩塌一方有大漢茶樓適當其衝遂倒於河中嗚呼一電報之遲延竟使無數人生命財產罹此浩刦不能不咎官廳之玩視民瘼也 
雜評一 
[獨立之分析（一子）]  
　　完全獨立者有五省而南京會議之力主退位者亦有五省此五省旣不與會議一其旨趣則將來必與獨立之五省表同情可稱爲獨立之候補者也甘新等省受陜西之影響躍躍欲動可稱爲獨立之牽率者也其外之零星獨立者約可分爲三部分湘川各縣之紛紛獨立所謂分縣獨立也望雲亭陳樹藩等各以其鎭守使之一部分宣告獨立所謂分部獨立也金融恐慌中銀行先獨立而英文京報又稱中國鐵路獨立所謂分類獨立也至若商學界之發電攻擊軍警界之暗中運動則不啻人人有獨立之想 
　　是故以實際言之獨立已徧國中矣猶得謂之少數耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[齊巡按對於地方維持會之讚許]  
　　齊巡按使招致黃任之沈信卿二君於五月十四日到省面商地方事宜二君述及各縣正紳組織江蘇地方維持會情形齊使深爲贊許即囑將章程寄閱黃沈二君回滬後備函附送維持會章程去後昨得齊使覆函云承示地方維持會草章五條其宗旨在聯絡各縣調查報告地方情形以期維持治安時局艱難四方多故端賴各地正紳無形消弭化險爲夷拯濟熱忱至爲佩慰所望以自由之集合維本地之公安協力進行共謀幸福利賴所及不僅鄙人欽遲已也等語經黃沈二君鈔送原函於維持會茲並錄該會章程如下 
[江蘇地方維持會草章]  
　　一定名江蘇地方維持會 
二宗旨聯絡各縣調查報告地方情形以期維持治安 
三組織由各縣縣農會縣商會縣敎育會合推代表一人至　　四人組織之 
　　四經費由各縣縣農會縣商會縣敎育會量力分任 
五會所以交通之便利設在上海暫假西門外林蔭路江蘇省敎育會 
[甬埠人心安定]  
　　浙省甯波商民因海軍總輪機處索取被扣軍艦甘泉號浙督呂公望拒絶不允彼此相持恐致决裂特由寗波　海兩商會陳請呂督准將甘泉放回象山駐防軍港已誌前報茲得旅滬甬商處消息呂督對於此事其初頗持强硬態度　因甬鎭兩商會公電要求而旅滬浙商及杭商會　出而協請故遂俯順輿情電飭鎭海要塞王韓兩司令已於二十三日晨將甘泉輪釋放開回象港當該輪起椗時並由砲台鳴砲敬送自此事解决後甬地人心釋然故昨日滙水已跌至十二元矣 
[盜案旋即破獲]  
　　前晚一二點鐘時法新租界善鐘路大劉家宅未釘門牌之沈桂堂家突來匪徒十餘人各持手鎗器械　門入内開鎗嚇禁聲張當被刦去衣飾洋銀約値洋五百餘元事主大聲喊救由鄰人鳴鑼告警善鐘路捕頭脫雷沙克與包探等聞聲趕往拘獲一匪昨晨又經西探目阿而風西與華探目沈德福包探陳三林揚振富周寳生等四出兜拿見四匪伏匿該處田内及小浜中遂一併拘獲旋又偵悉有二匪逃匿英租界滿庭芳某茶館内當協同英捕房包探前往搜出眞贓拘解英捕房暫押由石總巡移提歸案訊辦聞所獲之匪徒七名均係本地口音云 
[殖邊銀行風潮十三誌]  
　　殖邊銀行前因鈔票兌現一時應付不及暫行停兌十日嗣由農商部來電已派專員吳在章來滬會同整理故兌欵須再展期各節已載昨報現聞該行派往各處提欵之鍾仲枚戴吉皆蕭衡毓三君已於昨日陸續返行而部委吳君亦有電來稱准於二十四日由京起程南下大約今明即可到申并聞該行現將一切財產及存欠各欵賑目開列淸單送請楊交涉員查核一面分函周道尹南北商會請爲轉知各商家勿生誤會又交涉員公署現復委交際科長陳震東往謁駐滬領袖領事並工部局董及各機關切實聲明辦法以便寛籌整理俾該行得以維持信用云 
[陳其美被害八誌]  
　　大陸報云陳其美遇害案經駐滬日總領事澈查後以爲薩坡賽路十四號之日人與案無關法租界當道亦抱此見當日與行刺者同往謁陳之日人實係受愚雖被傳訊並未拘禁據某日人聲稱該暗殺案發生之前北京曾以洋七十萬元匯與上海交通銀行查案發　政府已宣布停止兌現令交通銀行已閉門矣此中情節甚爲可疑孫中山已離上海聞赴廣州 
[常州繭市消息]  
　　本埠各繭商赴蘇浙皖三省收繭其出發日期開秤地點已將大致披露報端惟蘇省舊常州府屬各縣繭市尙未調查茲重加探詢悉本埠各繭商之赴該地者定於舊曆四月二十五日出發前日本埠絲繭總公所接該分所來信已開會議定二十九日一律開秤本年常屬共添開繭行一十九家市面當可發達惟桑葉不敷每擔最貴時竟漲至六元左右殊屬駭人聽聞鄕民因葉本旣重不肯將繭賤售將來開秤不得不拾價爭收云 
[安徽新茶減色]  
　　本埠爲綠茶出口之總樞紐每年行銷洋莊爲數甚鉅查綠茶產地向以皖省爲最佳浙省次之現在時近端午正綠茶上市之際皖浙兩地頭批新茶已先後來滬據皖帮茶棧中人言本年皖茶當穀雨節發芽時因春雨過多天氣寒冷不能暢茂以致該省太平寗國婺源涇縣石埭等處所產新茶收成比去年僅及八折色澤亦不甚鮮明現在收價頗昂故本年綠茶市價當有增無減云 
[維持南滙賑欵之請求]  
　　南滙士紳公電南京齊巡按使云南滙以災深口衆乏力接濟詳縣轉請特賜賑欵奉鈞使批准於風災賑欵项下續撥銀四千元並於四月二十五日奉到財政廳飭發四月十八日期上海交通銀行支票一紙當經德鈺等代表饑民瀝陳謝悃在案查奉發之時適散放上月第五批賑米將次完竣此欵留作第六批施放復以警耗頻傳人心浮動與其先行領回致生危險孰若臨時提用較爲穩妥原爲愼重曾理起見現届接辦第六批放賑德鈺等偕同來滬前往遵領撥欵連同駐滬所募賑捐彙併核發詎交通銀行奉院令暫止兌現雖奉鈞座電請收回成命派員會議維持猶恐照常營業尙須時日而此項奉撥之欵本月第六批放賑已一併預算在内且係按名支配災口衆多每口僅派二百文之譜紙幣碍難適用請飭該行通融照付現銀俾資接賑而延民命臨電迫切鵠候賜復再德鈺等現因辦賑旅滬是用駐滬籌辦南滙義賑事務所圖記印行合併聲明南滙義賑公所所長顧德鈺副所長陳佐漢盛家　公叩 
[中華德醫學會成立紀]  
　　中國近數年來始有德醫麟角鳳毛甚爲社會尊信自去年同濟德文大學醫科第三期畢業由寳隆醫院駐院醫生陳任民發起德醫學會籌備數月已於昨日開成立會於南京路泥城橋德醫　振民朱壽田醫室中本埠德醫莫不蒞會外埠如松江杭州崇明南通諸德醫亦咸集焉公推崇明第一醫院院長沈堯階爲主席宣讀議案討論簡章及指定泥城穚三百六十四號爲中華德醫學會通訊處并推舉職員如左會長江逢治副會長張近樞評議何理中黃自雄沈承瑜錢泰堃庶務陳任民董振民交際沈堯階江逢治邱仁高朱壽田中文文牘沈羽邵驥沈堯階張近樞德文文牘張家賓孔錫鵬沈梅齡江逢治書記黃鴫鵠金日新會計朱恪臣陳魯珍當議定下月擇期開大會隨互致勉詞而散 
[孤兒院記事三則]  
　　龍華孤兒院常年留養男女生三百餘名　患疾病經濟奇絀苦乏義務醫生擔任診視以致療治維艱該院院長顧履炘前患痔症求治日久諸醫罔效旋由僑居英界之梁君景山割治就痊不受分文並蒙梁君慨允診視孤兒以盡義務云 
　　本城縣西育孤院内向有籐工藝所茲又增設縫紉一所延請名師敎授由孤兒院同人公推毛海暢君爲主任專製中西衣着海陸軍服學校操衣及各種縫紉工件工料精美價値平廉蓋爲孤兒闢生計之途並助該院慈善之費耳 
　　上海孤兒院添辦之基督徒音樂隊曾請淸心中學鮑周詩君爲敎授業已成就二十餘人惟窘於經濟不能置辦樂器服裝一切茲由基督敎同志熱忱倡助各向親友勸募能集四五百元之數即可成一正式樂隊云 
[製造局記事二則]  
　　製造局李總辦以交通等行鈔票暫停兌現而廠中工匠工資全賴鈔票爲轉移鈔票旣阻滯流通籌備現洋實多困難故將各軍廠夜工一併暫停一俟鈔票流通再行開工當經報部備查在案茲因鋼盂（即鎗子尖頭之鋼質）甚爲缺乏鎗統亦不甚多爰又令飭練鋼廠委員迅速籌備開做夜工以資應用又聞砲彈廠向來日夜工作每日夜能造成七生五口徑開花砲彈一百五十個自停止夜工後僅做日工每日祗可造彈一百個近因防務緊急所出不敷分派亦經飭令砲彈廠委員籌議加增砲彈出數 
[憲兵檢查旅客]  
　　駐滬憲兵第一連連長吳玉璞以滬杭火車雖不能直達浙杭然由嘉興至松江已有小輪接送是以松江每日來滬之旅客甚多當此浙寗等處又有謠言誠恐火車旅客之中或有夾帶違禁物件亟應派兵檢查以昭愼重查得松滬火車每日往來共有六次現已議定每次派撥憲兵八名由排長督率至車站嚴防凡見旅客所帶物件較重者即行檢查昨已分飭所部各排長遵辦矣 
[憲兵營約朿軍人]  
　　前報紀軍人毆傷華商電車查票員王姓一節茲經憲兵營吳連長查得前與電車查票員衝突之兵士實非步兵三十八團機關鎗連之兵已經傳集當日在場解勸之一百二十三號警察證明確非行兇之人至肇禍之兵士究係何營所轄現未查明除報請王旅長通飭各營禁阻士兵不得强搭電車外並於昨日起派員在電車沿路暗查有無不法士兵不給車資情事以便嚴行究辦 
[頒發軍警用輪船簡章]  
　　上海交涉公署日前奉到齊巡按使飭發軍警用輪船簡章當經轉飭所屬十二縣遵照辦理茲將是項簡章錄下一凡軍警自備之輪船曁租用或借用之商輪統稱爲軍警用輪船二凡商輪由軍警租用或借用仍應按照定章註明册領照倘該商輪因故未及領照時宜由該省軍警長官知照稅關電請交通部核准先發船牌該船船身及機器亦須遵照海關章程由關派員依序檢驗此項船隻並須照征船鈔但遇事機緊要時應由該省軍警長官預先商請稅關提前檢驗納鈔放行三凡軍警自置輪船應報由陸軍内務兩部核准後轉咨交通部查核備案其應報部事項如左（一）輪船名稱者之機關（二）輪船名稱（三）輪船容　及總　數（四）輪船長廣及吃水尺寸（五）機器馬力及行駛速率（六）航線圖說（七）輪船之價値（八）管船員之姓名履歷四軍警用輪船專備巡弋之用者遇經過稅關時宜先由該省軍警長官通知免驗若事機緊迫不及同時通知事後仍由該省軍警長官補行通知五凡軍警水面巡弋所用輪船如與稅關距離較近往返頻繁之時可由該省軍警長官知照稅關發給免驗牌照以免煩瑣六凡軍警所用之輪船須懸掛特定旗號俾便識别　七軍警用輪船不得搭載乘客裝運客貨或包攬拖帶他項船隻但輪送軍警隊必須拖帶船隻時該省軍警長官須通知稅關始得免驗若事機緊迫則照第四條辦理八軍警用輪船無論爲租借爲自置若非專備水面巡弋而爲裝運軍警等用或善通物品之用時仍須照章報關免驗後始得駛行九凡軍警租用或借用商輪經稅關查明確有私自載客運貨偷漏關稅時由稅關照關章處理之十軍警自備輪船犯有上條情事經稅關查明通知時該省軍警長官除飭令遵照關章認罰外尙須照軍警專律處理之十一軍警用輪船若無違章情事因稅關留難致生遺誤時稅關應負完全責任十二本簡章自核准日施行 
[訂期拍賣車輛]  
　　工巡捐局稅務處查知有人僞造車照欺騙朦混當經報告朱局長移咨淞滬警廳長通飭各區署所協助嚴查先後查獲僞照車輛百餘輛並在閘北某黃包車公司内破獲私造僞照者三人解廳訊究在案茲聞此案現由警廳司法科將私造捐照之人訊實移送地方檢察廳嚴究一面將所獲車輛一併移回工巡捐局按照報告上台核准充公變價以抵稅欵之成案辦理業由局長出示訂期拍賣矣 
[轉發實業淺說]  
　　上海縣公署昨奉道尹公署飭開案照轉發實業淺說一事節經陸續函發至第四十四册止在案茲准農商部實業淺說編纂處寄來淺說第四十五册至第四十九册止各十三份除照案各留一份備查及分發外合亟檢同上項原發淺說共五本仰卽遵照轉發廣爲傳布 
[李平書仍往東瀛]  
　　聞李平書氏因鑒於近來人心益加險惡决意不預國事仍往東瀛隱居業於前日由滬乘坐春日丸輪船赴日矣 
[更改吵鬧屍場之處分]  
　　閘北虬江橋附近客民張洪生之妻陳氏前因服毒而死由該氏之兄陳紹英同妻陳宋氏等以張陳氏身死不明協保投報地方廳派員往驗委係呑服赤燐受毒而死詎陳紹英夫婦糾衆在場胡鬧並將檢察官之馬車毁壞諭着尸夫張洪生赶緊收殮陳紹英夫婦帶回本廳預審明確起訴審判廳以其妨害公務判將陳紹英夫婦各監禁十一個月在案茲悉陳等不服判决在原審衙門提起上訴昨午由袁審判廳長督同端木堵兩推事官並宗雲亭檢察官特開合議庭命提陳紹英夫婦至案研詰陳一味叩求輕辦檢察官即當庭陳述意見略謂陳紹英夫婦所犯之案事尙細微應當輕辦况前奉法部通飭若地方人民夫婦同犯刑律則其妻亦應減輕以免其家損失請貴廳酌斷云云袁君商之推檢各官判陳紹英夫婦各監禁二個月陳宋氏應照緩刑例暫免執地如三年以内不再犯事准其抵銷判畢飭將陳紹英還押陳宋氏着具切結候傳伊姑陳傳氏來案具領 
[傳訊盜案事主]  
　　新世界居仁里一百十五號門牌陸陳氏家於去年十一月間被匪三人入内搶去値洋二百五十六元之金鐲一副當時報告捕房飭探在羊尾橋畔拘獲李長生一名抄出手鎗三支子彈二百餘粒解送公共公堂申送護軍使署發交軍法科迭訊不認發交上海地方廳訊明詳報在案茲悉林檢察長一再派警知照失主來廳延不到案是以照會捕房派探前往將陸陳氏傳至捕房昨日午後函送檢察廳林檢察長諭候提同在押之李長生訊明究辦 
[粤婦被盜搶刦]  
　　美租界頭壩路一百零九號門牌粤婦某氏家於前晚八時許突來口操粤音之盜匪三人各執兇器一擁入内將該氏所帶之金　籐鐲一副搶取而逸後該氏投報捕房　頭立派中西包探四出兜拿各匪已杳無蹤跡 
[船户觸電殞命]  
　　浦東東溝人夏海生年二十六歲向駕渡船爲業前晚十時半在法租界小東門外某浴堂洗澡畢乘華商電車回南至大碼頭地方下車步至内地自來水公司附近見有電話線一根從空中墜下夏即戲攀其線頃刻觸電倒地不省人事俄由崗警聞知上前查看已遍體焦黑氣絶殞命隨報告一區署董警正飭由十六舖地甲查得夏向在船户謝其虎爲夥滬上並無家屬當卽投地方檢察廳請驗旋由其船主聲請免驗知照屍屬並願先行代爲棺殮奉飭取具切結准予免驗 
[鄰居醵資收殮]  
　　住居又袋角之通州人朱某年六十歲向做小工前日患病身死並無家屬在滬由衆隣報告四區二分所並　資購棺代爲收殮暫厝義塚一面函致死者家屬來滬認領 
[負債人呑烟自盡]  
　　崇明人鮑阿慶在愛而近路開設中華樓老虎灶前因積欠販賣馬糞之老錢洋五十元約期冬季償還未付老錢於前日糾合多人至鮑處索討鮑無力應付呑服洋烟經其妻鮑吳氏覺察立送同仁醫院醫治無如呑烟過多延數小時毒發斃命報由美捕房飭將屍體車送驗屍所昨由公共公廨中西官關郭二君蒞驗委服毒致命旋由屍妻鮑吳氏上堂禀明前情中西官諭飭屍妻先係行具結棺殮候核 
[同黨自相殘害]  
　　帮匪陸阿五與同黨蘇金寳積不相能前日糾黨多人將蘇軋入新署前暢園茶館内評理一言不合陸率衆持斧頭鐵尺將蘇攢毆並用石灰抛擲以致蘇之兩目受傷幸經巡捕查見上前拘拿餘均棄械逃逸當將陸阿五與蘇一併帶入捕房禀奉捕頭諭令將蘇車送仁濟醫院醫治陸押至昨晨解送公共公廨請究經中西官略詰一過判陸還押候蘇傷愈再核 
[婦人索債之辣手]  
　　徐家滙附近某織布廠司帳周鵬前年七月間央中向婦人沈毛氏借得洋四百五十元該氏迭次向索無着前日下午又因索欵起　互相衝突該氏竟將周之頭面毆傷有凌友光爲證報告巡警將該氏並周以及見證等由二區三分駐所函送地方檢察廳請爲訊辦 
[銅匠被人毆傷]  
　　住在南碼頭爲銅匠之王阿三因向鄰人王金海索取剃刀無着反被陳叙寳（即小金發）等兇毆受傷由一區一分駐所轉送地方廳經檢察官驗得受傷屬實判送上海醫院醫治陳等押候訊辦 
[攔刦女子金環]  
　　前晚有李姓女子因事出外行經法馬路某里内被匪徒陸阿才張永金兩人攔阻去路該女子大聲鳴捕張等心慌不及搶取别物祗將耳上所戴之金圈兩只强攬而逸耳亦受傷報捕後由包探李祥卿周寶生將陸張二人拘獲昨解法公堂請究李女投訴前情請求訊之陸張供認搶圈不諱聶讞員判各押半年以儆 
[搶物並無憑證]  
　　羅李氏控張龍生陳阿四在福州路攫取金簪等情昨由捕房將張陳二人拘解公共公廨經中西官訊供無憑惟察其舉動均非安分之徒判各押十天以儆 
[夫兄未知底細]  
　　海州人季二在滬　木爲生其弟媳劉氏於前年冬間來申招尋伊夫不遇旋被理髮匠鍾萬堂勾引到家賣於某成衣匠爲室得洋若干元該氏過門後私行逃出旋在南馬頭與夫兄相遇同居其家昨晨同至十六舖購物被鍾撞見指爲捲逃扭住理論問季不知顚末迨詢知前情始喚崗警拘至一區警署詢問劉氏供年二十五歲並陳明受愚情由董警正飭送地方檢察廳訊究 
　　又一訪函云海州婦人季劉氏於前年十一月間來滬找尋伊夫季三不遇即被同鄕人宗安堂卽鍾萬堂設法誘佔旋被價賣於 
 
 

Page 11

 
 
甯波人爲成衣匠之戴登　爲　得價五十元並出立筆據一張爲沈貴才沈桐芝等具名並有劉永和王洪生鍾萬堂等爲中證該氏過門後始知受愚嗣因出外買物與夫兄季二相遇遂即逃出與夫兄同居昨日該氏與季二在十六舖地方與鍾萬堂撞見遂鳴警拘送一區警署轉送地方檢察廳訊辦戴登鶴聞悉亦携問肇據投廳禀請訊究林廳長諭候訊明核辦 
[婦人僅有母舅]  
　　婦人夏梅琴被匪拐往大連灣　賣經該處救濟會查獲將夏婦帶滬送至地方檢察廳訊知該婦内地並無親屬惟其母舅陳朝坤住居公共租界昨由該廳派警協同捕房將陳朝坤傳至公共公廨判陳交來警帶去 
[移提被拐女子]  
　　揚州人候桂林之十五歲女孩侯金林近被謝王氏等串拐來滬得洋四十五元賣於北四川路三百六十號門牌粤人王某家爲婢謝王氏得洋回籍後經侯偵悉控請江都縣公署將謝王氏提案訊明前日派警持文來滬報請上海檢察顧轉報北四川路捕房派探協往將侯女查獲昨解公共公廨經中西官訊悉前情判將侯女交來警帶回歸案訊辦 
[揚州小孩迷路]  
　　男孩張小阿才面有微麻身穿藍洋布短衫兩件内襯藍布夾袄白洋布褲子藍洋布套褲綠洋線襪黑布鞋子和尙頭無帽在法新租界迷途啼哭爲捕查見帶至法公堂訊問據供揚州人年十四歲此次隨父親之朋友來申在途失散餘不能知判送善堂留養候家屬認領 
[唆使罷工之辯論]  
　　鎬昌祥昌源順永順德泰等十三家翻砂作公延代表穆安素律師在公共公廨控工匠領袖王義傑江臨泉唆使工人要挾同盟罷工違犯中國二百二十四條現行法律等情業經公廨訊判雨被告交保候訊在案前日午後由兪代襄讞會同德副領事密喜森君升座提訊先由各原告代表律師上堂譯稱翻砂同業於民國元年由徐企文發起組織工黨團體後訂立行規八條至二年間因二次革命失敗奉政府命令取銷各黨會之後兩被告在兆豐路設立同義會改訂行規勒令同業依從嗣因祥生廠工頭周才元反對此議致起罷工風潮曾經公共公堂訊辦有案詎兩被告尤敢要挾糾衆罷工故於本年二月間經周鎬昌訴由地方審判廳科辦有該廳判决書呈鑒而王等又至租界向各工廠加給工資不遂竟又唆使同盟罷工迄今月餘兩被告在兆豐路設立同義會被私自加增章程四條如限制收徒等情原告方面甚爲反對但自罷工以來各原告大受損失應請澈究質之兩被告延斐斯律師到堂辯稱被告所立之同義會議訂章程八條曾經禀准道尹與楊交涉使立案給示至於罷工一層乃係衆工人之意因要求各店主加工不遂是以不願工作並非被告唆使現有各工匠在堂可以證明卽據工人袁文英投案供稱因日夜工作過勞請增工資不成惟所得工洋不敷苦度故自願捨此另就别業中西官判兩被告仍交原保候再訂期訊核 
[携帶紅土之被拘]  
　　温州人張仲明前日　紅土一包至老閘捕房轄境内　售被三百零七號華捕查見將張與土一併帶入捕房經捕頭詢明以其有違中國第二百六十六條刑律諭令收押昨晨解送公共公廨請究先由洋藥公司代表馬斯德律師上堂譯訴被告不伹偷漏稅餉且違禁烟條約應請訊究訊之張亦延合維司律師到堂代辯關讞員商之美領郭君判張押候下禮拜二再訊 
[鄉人僞造田單]  
　　滬西曹家渡鄉人曹惠生將僞造之田單串同地保高振發向義商愛利求騙抵銀二百二十兩茲被查悉控由該管領事照請公共公廨轉飭捕房昨派包探將曹高二人拘解公共公廨請究中西官判一併押候函請義領蒞廨陪審 
[賭徒分别懲罰]  
　　賭徒趙根記賀阿五陳阿昌夏阿廷江阿福董松慶在虹口西華德路七百三十八號門牌設立花會雇人四出誘賭被捕房查悉前日派探將趙等一併拘獲昨晨解至公共公廨經兪代襄讞會同美别副領事研訊明晣判趙賀陳三人各押西牢三月夏江兩人各罰洋二十元董罰洋二十元一併充公賭具銷燬 
[此有欠欵彼有派司]  
　　萬茂豐延德爲理律師代表至法公堂控稱有徐鳳笙向萬茂豐往來被欠銀七百餘兩向索不付請爲追繳徐亦延穆安素律師代表辯稱徐雖欠萬茂豐洋銀惟徐前有轉運派司若干張在萬茂豐處亦須交還被告中西官判令退去候改期再訊 
[店夥朦混作保]  
　　寶善街劉生昌絲襪店夥陳渭明張錫麟冒充店主在公共公廨朦混作保被交保間華捕查悉禀明公堂昨將陳張兩人傳案經中西官訊供一過判均押候補傳李文恭陳聯卿張伯良等到堂質證再核 
[罰欵減少一半]  
　　雷良采控周新有出售冒牌藥丸由公共公廨訊明判周罰洋二百元充公在案周因無力措繳昨延魯定格律師投廨聲稱被告經濟困難要求核滅中西宫會商之下判周減罰洋一百元充公着令繳洋開釋 
[難兄難弟]  
　　天潼路一百四十八號門牌居户王金泉之子王奎奎王林生均不務正業前日向父索資無着竊取家中什物出外變價化用被其父得悉報捕拘押昨將兄弟二人解至公共公廨經中西官訊明判各押兩禮拜以後不准再向父母纒擾 
[竊賊行賄]  
　　積竊周阿四前因犯案經警廳司法科訊辦收押期滿釋放甫及二日昨日又在碼頭摸竊行人現洋鈔票某隊士上前干涉該竊卽遞給賄洋一元四角事爲崗警李廣德瞥見追上詢問該隊士已見機而逸將周解至一區署搜出洋三元六角鈔票五元詰其行賄一節據供不給私費便遭拘捕等語諭飭留候指提同黨後又續獲同黨胡桂連一名併解警廳司法科訊究 
[出店並不行竊]  
　　同順海昧行主胡秉章至法公堂控稱被出店陳春美及陳之副手王阿如串竊貨棧内冬菇干貝三箱値洋三百餘元請求訊辦陳供素不爲非不敢行竊請向王追究王供係某甲所竊售去後民人分得洋五元是實判陳關釋王押一月以儆 
[小孩串通行竊]  
　　楊樹浦路日商三井紗廠控劣孩胡桂卿王阿五串竊自來水機器昨由捕房將該兩孩拘解公共公廨請究原告由用人王梅春到堂證明該兩孩串竊情形訊之兩孩互相推諉中西官判各押改良所習藝半年以儆 
[金環來歷不明]  
　　王阿二前日持金耳環在途求售被捕查見向之詰問來歷不能指出當被帶入捕房昨解公共公廨經中西官訊據王供金環係有二人托我付質惟不知該二人姓名判王押一月贓存捕房候認 
[長警換穿黄衣]  
　　淞滬警廳徐廳長昨日通飭各區警正警佐云現在天氣漸熱値班長警亟應換穿夏服以隨時令茲定於本月二十九日即星期一由早五點至晚八點一律換穿新黄軍衣新皮鞋裹腿布晚八點至次早五點仍穿舊靑呢制服所有新靑呢軍衣由該署所隊妥爲收存合行通傳仰該署長轉飭各長警一體遵照 
[菸酒公賣分局定期遷移]  
　　江蘇省第二區菸酒公賣分局本設於滬南鹽碼頭地方謝惠塘局長因局所屋宇湫隘不敷辦公現已另行擇定小南門外復善堂街三善堂舊址爲分局定於本月二十八號遷入新居辦公 
[淸理官產處批示二則]  
　　淸理官產處昨日發出批示兩則照錄如下（葛祖耀禀批）禀悉該墓地丈見六釐一毫面積較窄應准以每畝一千七百元估價核數淸繳領照執業仰即遵照此批圖隨照抄發（王公記禀批）本處處前以該地無糧無單派員查丈即據公民徐少江來處禀稱單係遺失請求保全遺產免予充公當限三日内將糧串契據陳驗迄已逾限未據送處本應充公召變茲據該民禀訴繳價承買應遵本處估定價格以一千四百元核計如數淸繳領照執業仰即遵照此批繪圖隨照抄發 
[誌謝]  
　　昨承駐滬法總領事那齊君惠贈法國陸軍部宣布之公文戰圖一册印刷精美展閱各國無異目覩其事特誌之以達謝悃 
[氣候報告（上海徐家滙天文臺天氣測候報告）]  
　　已過者之報告五月二十四日有一低度成於揚子流域午時行至東海另一低度成於蒙古東部行向東北多數地點天陰或雨有旋螺風二十五日多雲而晴氣壓表上升二十五日下午四時前二十四小時内上海温度至高八二四至低六○六去年同日至高七六低五七二 
　　未來者之推瀾二十五日下午四時三十分　測本區天氣仍晴緯線三十五度北新起涼風 
雜評二 
[南京大會與地方維持會（納）]  
　　某代表謂南京大會議賅括言之得擁護中央維持地方八字之結果（見要聞一）吾謂果以此八字爲結果者直可謂之無結果也 
　　何以故以此八字相衝突而不能並容欲擁護中央者必難維持地方欲維持地方者必難再擁護中央蓋維持地方之中心在有以安民之心而擁護中央適與民心相反二者背道而馳欲兩全而適兩無所成其即此八字之結果歟 
　　吾因是而思地方大吏欲維持地方治安者不可不於根本着想所謂根本着想者即順民心之謂也齊巡按而不讚許地方維持會也則已苟讚許之則宜進而究其所以順民心之道非然者空言維持豈江蘇之民所望於齊使也耶 
專件 
[中華鐵路獨立（丁義華）]  
　　政府命令不行不成其爲政府鐵路自爲風氣已成獨立鐵路此所謂今日中國開萬國之先例聞所未聞之紙幣停止兌現之政策也昨英文京報揭載中國紙幣一事言行相背尙復成何事體大書特書中國鐵路獨立語多譏諷余披閱之後實佩該報作時下之藥石鐵路不遵中央命令各節已於上禮拜略述鄙人在車上交涉其事已見各報京奉路由本月十五號十點鐘由北京通電各站除京津兩行紙幣之外其餘各省一槪不收可算是日宣布獨立溯自從前各處車站凡是中國鈔票無不收用且查日前國務院院令亦不過暫時停止兌現維持金融並不劃分畛域不料京漢鐵路昨發通告云自本月二十四號起凡往來客票貨票規定搭收三分之一現洋三分之二紙幣類如三元車票搭紙幣二元現洋一元以此類推且說明在何省境界應收何行鈔票並非凡是鈔票一律收用按此則該路局通告儼然報告本鐵路定於本月二十四號宣布獨立矣何則因院令内有如官商軍民人等不收該兩行紙幣或授受者自行低減折扣等情應隨時嚴行究辦依照國幣條例第九條辦理等語而路局明目張膽視院令如弁毛顯居獨立地位無疑獨立二字本爲中國現在流行品各省獨立或距離較遠中央無力兼顧事尙可原上海中交兩行獨立格於租界爲中央權力所不及亦在情理之中而南京對於紙幣事亦不遵命令中居或以馮國璋擁有重兵尙有不敢過問一種解說之理由所怪者各路局總機關均在北京敢於院令頒發數日之後即發出與院令不相貫澈之通告各行其事政府置之不聞不問令人百思而不得解旣然如此何必多此一舉威信掃地無存徒貽他人笑柄該令末後仰各切實遵行一句是否官機文章抑或虚應故事不然令出不能行於咫尺不伹政府無臉面對於全國國民且英德法美日各國聞中國措施如是乖方必增一種輕悔之心國必自侮然後人悔之一國無法律爲根基吾知不待外人瓜分而中國自已先已瓜分矣蓋居於一國最高機關一舉一動雖不必先行其言而後從之然須上則令出維行下則維命是聽如反是已失政府資格吾敢斷言從此無一事可以望其必成也盼望中國當軸諸公以國家爲前提和衷共濟扶此危局庶幾亡羊補牢事尙可爲否則余欲無言 
[中華民國四年通商各關華洋貿易情形總論（五）（續）（錄海關易貿册）]  
　　茲將民國五年歲入歲出各欵列後 
[歲入經常門]  
　　第一欵田賦共九千五百九十七萬二千八百十 
八元 
[歲出臨時門]  
　　第一欵外交部所管共八十二萬六千一百四十一元第二欵内務部所管共二百十萬五千八百六十四元第三欵財政部所管共一萬七千五百三十萬二千七百 
八十九元 
内有償還國債一萬三千七百六 
十八萬三千五百二十七元 
　　第四欵陸軍部所管共六百四十三萬八千七百二十七元 
　　第五欵海軍部所管共十萬二千七百五十八元 
　　第六欵司法部所管共四萬五千五百七十二元 
　　第七欵敎育部所管共二十二萬五千七百二十四元 
　　第八欵農商部所管共三十七萬六千七百九十二元 
　　第九欵交通部所管共十一萬二千七百八十三元 
　　第十欵蒙藏院所管共四萬元 
　　歲出臨時門共計一萬八千五百五十七萬七千二百五十元 
　　歲出經常臨時總計四萬七千一百五十一萬九千四百三十六元 
　　中華民國五年四月四日通商海關造册處稅務司戴樂爾謹呈 
稅務司戴樂爾譯漢 
文案陳銳撰述（完） 
來函 
[長江巡閱使駐滬調查員朱光第來函]  
　　啓者本月二十四號貴報載馬車溜韁肇禍内有朱廣弟即老七聞係軍界偵探前日下午在老北門外雇一馬車云云鄙人是日並未乘坐馬車且至二區警著地方檢廳查明因新馬敎車溜韁並無有人乘車想係有不肖者冒名招搖因關鄙人名譽除已禀請官廳查究外恐係訪事傳聞失實應請更正 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[傭餘賸語] [  瘦碧]  
史案遺聞 
　　南　莊氏私史獄死者及百人遣戌者百餘人此案起因於吳之榮各家紀　頗具今見翁廣半所書於案後瑣事　詳盡錄之足資異　吳　榮以告發起用并　所籍朱佑明之產給后仕至右僉都之榮居京師生　面瘡蔓延徧體醫言割去　發一則皆愈　乃忍痛割之而諸瘡咆勃如故復次第割磔肢臠體楚痛哀號宛轉累日而后死莊氏及參訂諸氏在武林軍獄時雖受桎梏之苦而滿州佟將軍頗加防護飲食供奉無或缺尙得以詩歌相倡和就刑時諸人有作絶命詞者佟將軍搜其遺艸摹刻之共六石今惟廷鎏一石存焉廷鎏字美三詞翰俱妙有豚犬縱難全覆卵糟糠豈罪及然萁一氣潮廻江上月全家涙灑武杖春等句潘吳詩載觚賸中吳有贈美生詩即美三也廷鉞字佐璜才華最富七歲能詩著有百尺樓詩稿有檮杌有名終累楚鴟夷無后可留　之句罹禍時年二十四苕上詩鈔選其詩作嚴三史虎邱志作嚴戊云當發難時其友朋親族奴僕之爲有孤計者有數人一爲馬要沈修若匿廷銧一子於家家人恐禍及修若曰急難相救正在此時若學他人畏避安賴此親戚爲蓋所匿者其外孫也一爲吳漊馬价人素任俠與廷鑣善率拳勇數十人從檻車中奪廷鑣少子認爲已子邏卒并逮价人三受三木之刑無異辭遂率其少子以去莊君佩者允城從弟也獄急時君佩竭力營救并給衣食復盡收十八人尸骸歸葬於祖塋之側莊西雍允城族子在都知難發命善走者日馳五百里至家使區處後事越五日邏者始及門鎏長子濟字日鱗十歲補博士弟子以文名遣戍潘陽震澤沈鎌至戍所設奇運策救之歸濟更姓王有半硯齋詩稿沈鎌見縣志孝義傳其三僕民僕婦乳母五人皆廷鉞家人一曰計阿翁廷鉞妻潘氏媵僕也阿翁隨潘至戍所事主母備嘗茶苦主母死土人欲火葬阿翁以死爭之得免乃收拾遺骸走萬里歸葬一曰高僕婦高兄弟二人亦隨主母及小主人同戍二人觸瘴死其兄之妻在家守節半硯齋稿中有高僕婦一篇一曰松江乳母朱姓或曰謝姓曾以珠籠匿廷鉞三歲子繩武遁跡松江與其夫紡織以爲食後莊氏求繩武歸及長思報乳母夫婦竟不可蹤跡余案莊氏史事亭林集貫齋集觚賸皆載之邑志亦及焉貫齋於莊氏兄弟不加褒貶仲山則以才稱之亭林則曰不甚通曉古今其書冗雜不足道也又曰余一至其家薄其人不學而去是以不列名獲免於難有忌諱語本前人詆斥之　未經删削者潘吳以才名　著列之參閱實未嘗受其聘也有周恭先者旣受聘矣以他事　莊所擯亦免　難又聞莊氏後人云史難將發時南潯市中忽有若風顚者走呼三日曰朱氏絶莊氏滅其亦先兆歟 
滄浪餘韻 
[小鹿樵室詩話] [  遇春]  
　　范右湖詩爲宋四家之一其所著石湖集詞一卷都淸婉可愛如眼兒媚云酣酣日脚紫烟浮妍暖試輕裘困人天氣醉人花底午夢扶頭　慵恰似春塘水一片殺紋　溶溶洩洩東風無力欲皺還休吾　其詞亦有溶溶洩洩之態 
　　乾隆時閨秀張滋蘭號桃花仙子任兆鱗室爲吳中十子之一所著有潮生閣集詞致淸嬌不羣一洗香奩娬媚習氣如憶婉兮陸夫人并柬令姑素窗夫人云不滅三年字長留一卷詩那堪重省憶又是菊殘　寄懷心齋先生石湖館舍云綠窗人靜雨闌珊幾度思君倚曲闌莫羡吳江風月好天涯猶是寄衣難摘句如曲徑小山幽天寒桂花白夜深花影靜涼露玉階生經年庭樹留殘葉隔浦靈禽聚淺沙一榻午風　倦起夕陽窗外燕初來 
自由談屑[  鵷雛]  
　　人至於自殺其爲實逼處此更無餘地以自全亦可知矣觀於近事則是日日行自殺政策而日日思遷延騰挪以望明日此誠大不可解也 
　　觀　主張要以一已之學問主義爲主幹而後依時勢以披宣者也今日之所謂觀感主張直是隨時勢爲東西更無一已主張之可言而時勢亦因以大紛矣 
小說 
[靑梅夢影（續）] [  劍癡]  
　　令辭出生即撲被他去不知所之越數日星使蒞止司道以下循例郊迎呈　版一例道乏惟令材官傳言前委余生先我來此今旌節已臨飭府縣傳諭余生即日來見各官皆面色如土不敢應次日衙參又傳令諄促且謂若曹恐余生發其覆必斃之矣余將以情上聞濡筆以待姑予三日限若不將余生至勿謂老夫無香火情也闔省惶然若大禍之將至諸官聚議求救於生父以路道與生父有舊令路函懇及使回述生父語謂兒子安居星使轅中請諸公勿惶急宜假女母名函致我兒謂安病危殆謀一永訣出擁以見星使惟此謀勿謂出自乃翁也如法行之生得書啓星使曰眞贋未能辯而方寸亂矣擬一往以覘虚實星使頷　甫出轅羣官四圍簇擁此詢起居彼問近狀並及星使性情好惡脅肩諂笑卑鄙形狀見之作三日噁羣擁以入謂奉命覔余生已得之矣星使傳命令府縣爲生執柯鬨然應諾次日即行納采禮金氏婚約當然消滅女母以女病不能成婚與生訂　須待三年生允諾適朝廷開經濟特科湘鄉曾侯首以生薦及報罷以縣令指浙轉瞬三年期届而女之病如故生以禮親迎携之至浙延中西東各醫爲之治旁及推摩催眠等術均無效果繼而病益深類癲常舉手欲毆人惟生至則沈靜以是知其知覺力未全失退食餘暇與之對坐追述幼時讀書嬉戲各事實默然不應夜深歸睡生爲之解衣履則沈默無語婢媼代易則痛哭終夜前後數年飲食寒暖皆生調護生亦不爲忤也冬日夜半積雪盈尺爐火不温女已睡復醒病忽霍然愈生適辦理某案執筆叙稿女揭帳見生即曰弟爾何時來此 
 
 

Page 15

 
 
   
 
 

Page 16

 
 
   
 
