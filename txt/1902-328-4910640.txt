# 1902 - 328 - 4910640

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徴集同志分類編纂數朞而成最錄典章政治之書旁及奏議集部都八百三十二種其大恉自開　以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸者　　　季年至光緒二十八年以聖　　旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一　　各素子目條分　析明卷　　　　　政依類比附西政西藝經奏定通行者亦臚陳終始備舉靡遺方今崇尙實學咸究心經世之務官　　　　　購　匪易私集事　　雜　　　　是編總裒諸書采輯精要而芟煩冗每條注明原書出處無敢增易一字讀者執偏見全引端振緒不　　八百餘種之菁英彙爲一　書　五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本　　　　字鑄印準明年三月初旬出　　訂一百厚本每部收回工本二十四元又徇同人之請酌設股票一千號每號取洋十六元於十月望　售印有凡例總目一卷及編目一卷　用書目一卷有欲先覩爲快者請至申報館索閱樣本可知全書之厓略矣 
[論西藏將來之局]  
本報前論西藏宜攺設郡縣蓋以西藏一地久爲英俄兩國所垂涎故爲是攺絃更張之策俾朝廷知所變　收入版圖爲之整齊焉治理焉使得常爲中國之屏蔽而無徒以覊縻之番地視之也然而政府諸巨公明達者少庸闇者多振刷者少因循者多斯策雖善恐終不行即行矣畫之爲若干縣區之爲若干府設巡撫設道府設州縣如新疆然如從前之臺彎然如現在議攺行省之奉天吉林黑龍江然而　鷙之巡撫蜉　之道府貪蠧之州縣内地二十省猶且比比皆是處之於荒遠之地恐益將恣其所欲以爲藏民殃舉凡興農通商開礦練兵諸善政俱未見施行而一切橫征暴斂殘民虐民諸秕政已紛然並起是改爲郡縣而藏民未受其利先受其害不懷朝廷之德先視朝廷爲仇轉不如榛榛狉狉若野人然沈沈悶悶若太古然中立於英俄兩大之間英至從英俄至從俄中國雖失藩封而藏民猶得相安於無事也嗚呼觀於是而西藏卽改爲行省果設郡縣恐欲安藏而藏終不安欲保藏而藏仍不保水腐而後蠛蠓生酒酸而後醯雞集今之中國腐水也酸酒也蠛蠓之生醯雞之集有自來矣故曰有治人無治法然則西藏將來之大局果可懸揣而得科曰西藏者英俄之鹿也英逐之俄亦逐之英必欲爭而得之俄亦必欲爭而得之俄之始遣康穆才甫斯基入藏也爲考察其土風險隘也俄之優禮西藏入貢之使也將以平等和待誘之也自康穆才甫斯基入藏以後而俄人之赴藏遊歴者踵相接自俄君臣優禮藏使以後而藏民信服俄國之意乃以堅俄心甚深俄謀基狡且俄地與藏地又犬牙相錯得藏則可以窺英屬之印度此俄之所以必爭也英人知欲保印度不能不有全藏故前者英人馬科蕾已思帶兵侵奪一戰於隆吐山再戰於日納宗而得印藏條約之權利嗣又强割阿里以西邊境建造鐵路直達布吾克巴之大吉嶺又在江卡巴塘西南之阿薩密墾地種茶設兵屯成而衛藏乃幾在英人掌握中矣其尙無所發動者則以中國之弱必不能保守其地視之如囊中物砧上肉取携甚便無庸亟亟耳設於此而俄忽有心染指則藏地歸俄而阿富汗危阿富汗爲印度安危之樞紐阿富汗危而印度亦將不爲英有是故藏　中國英人可以安之藏屬俄國則英人不得不用全力以爭之英俄相爭而全藏之地乃成爲一大戰塲矣然則藏將屬於英乎抑屬於俄乎曰英俄之財力同英俄之兵力同英俄地勢相處之便亦無不同兩大相爭成敗不可預决軍情瞬變必待臨時而始知而藏地之不能再附於中國若琉球若缅甸若越南則其覆轍固有可以逆料得之者言之不中藏之福亦中國之福也言之而或中藏之禍亦中國之禍也閱者幸毋以危言罪之 
[本館接奉電音]  
　　昨日午前京師飛電傳來上諭一道敬謹譯登○十月二十九日内閣抄奉上諭陳夔龍奏南河霜降安瀾各摺片本年六月中旬南河水勢增漲兼以雷雨連霄山洪驟發經該督撫督飭在工各員分投防護擇要搶廂現在節逾霜降神靈默佑普慶安瀾著發去大藏香十五枝交陳夔龍祇領敬謹祀謝以答神庥餘著照所議辦理該部知道欽此 
[兩君相見]  
　　南洋新加坡實得力太晤士報登英京倫孰來電云日前德皇駕抵英之鉢域多利亞省乘火車至梳安基烈輔英廷特派陸軍大師勞勿氏及上將數員同往迎迓請德皇簡閱龍營兵因德皇曾受英廷贈以龍營統領銜名故也閱畢德皇以寶星數座分賞在事諸將弁隨乘車至山靈咸宫與英皇相見英皇起而告衆曰前當龍營軍士從征非南時德皇曾周卹軍人眷屬我國人民胥當深感大德銘𪶚勿諼德皇答以此事寡人甚樂聞前者寡人分賚軍士眷屬不知稍有小補否寡人將來擬再頒賞此營也 
[英日殊情]  
　　英京倫孰某報論及滿洲之事略謂將來滿洲若歸俄人掌握則商務必大有起色倘能將出入口稅一律依公法辦理畛域不分則我英當大受其益惟日本不然因俄人既占滿洲則必蠶食高麗既攬高麗大權日本自必力圖抗拒也 
[日皇巡狩二志]  
　　日本九洲軍士大操日皇親臨簡閱等情曾登前報兹得本館派赴長崎訪事友人續函云日皇於東歴十一月七日卽華歴十月初八日淸晨七點十分鐘時起蹕德大寺侍從長　乘皇后及皇太子妃各王公侯伯各文武大小臣工咸恭送至新橋火車塲近衛兵團各華族各地方官亦與焉至九日午後六點二十三分時駕抵長府行在駐蹕毛利元敏子爵邸中十日清晨八點三十分時由長府啓蹕至八點五十五分時抵下關河島福岡縣知事督率官紳士庶數千人沿途迎迓明石軍艦升砲鳴敬下關要塞砲兵列隊伺候旋由田中宫内大臣導日皇至海岸登吳鎭守府所派吳丸前後護以水雷艇四艘過海峽至大里命駕登岸旋於十點三十分時乘火車向熊本中途德大寺侍從長政體違和回大里調養惟山縣侯及桂總理二大臣護從午後四點五十五分駕抵行在官民夾道跪接不下十餘萬人文武各官及有職紳士各學校學生以次奉迎笛守師團派護衛兵奏軍中之樂日皇卽乘馬車入熊本城行 
 
 

Page 2

 
 
在小松宫彰仁親王隨侍泰西各國所派閱操官寓濟濟中學　内中韓兩國所派閱操官寓熊本師範學校内共計二十三四人由將校數員殷勤欸接 
[日籌國用]  
　　日本長崎訪事人云邇來日政府預計明年經費其最關緊要者厥有四端一神户築港費需日銀三百五十萬元連年分解須七年方止一東北工業學校經費日銀七萬元一上海天津兩處設立商品陳列所其欵大約歸入日淸銀行籌撥一日清銀行資本日銀二百萬元此外尙有長野新設農林學校費設置商工事務官費國勢巡查費補助製造玻璃費以及擴張德律風等費 
[行旌過叻]  
　　南洋新加坡叻報云中國簡任出使奥國大臣吳煥其星使銜命出洋偕叅贊劉部郎保慈隨員林大令佩綸繙譯程大令福慶附法國某郵船就道十月初十日行過叻坡中國駐叻總理事官鳳夔九太守偕余孔楊三隨員登舟迎迓隨請星使及叅隨諸員至署中午膳時有德國駐叻總領事兼奥國領事愛斯克君及文案博藍克君戎服到署謁見星使茗談片刻而别星使旋偕參隨諸員返郵船定於詰朝展輪西發按星使籍隸福州由船政局學生游學法國十年厥後在德國使署充叅贊未幾又隨使法國今既躬膺簡命自必有以裨益邦交也 
[節麾過漢]  
　　武昌采訪友人云直隷總督袁慰亭宫保假期將滿由汴梁珂里繞道回津十月二十五日午後四下鐘時道轅接鐵路局來電知師節將次抵漢皋漢黃德道岑馥莊觀察因率同所屬文武各員并漢防營員弁鵠俟馬頭上恭候憲旌約歴炊許節麾抵埠與觀察寒暄數語即命輿至行轅小憇大約閱一二日尙須渡江赴鄂垣 
[續錄護理兩江總督江寍布政使李制軍江蘇巡撫恩中丞覆奏房捐釀事情形摺]  
　　兹據查明轉據兼署江寗布政使江安糧道胡延詳復前來如原奏候補道王毓苹假籌欵爲名委派數十員分赴各州縣任意需索勾結地方紳董月給新水三五十金爲緘口計勒派上元江寗兩縣各出錢五百千爲一月局用所訂捐章破碎煩苛而於教民教產摘出不捐一節查候補道王毓苹奉委派辦處差使兼辦房膏捐總局上年冬間會同藩司派員分赴各州縣勸辦房膏捐務該道辦事尙稱勒奮攺章勸捐係爲急公起見各委員分投辦捐間有未能妥善一經有人禀控卽行會司查辦該道向不廻護所收捐欵均有案牘可稽何能勾結紳董濫給薪水總局開支及委員薪水夫馬均係提撥公欵實無勤派首縣每月各出錢五百千之事初因賠欵無出是以捐章稍嚴及臣有棻商令攺訂亦卽和衷商辦王毓苹未嘗膠執已見教民本中國子民原章一體收捐惟天主堂與祠宇相類均准免收原奏平民避捐入教自係傳聞之誤又原奏知縣徐葆華委辦如皋縣房膏捐勒索過甚幾激民變通州汪樹堂據實揭叅王毓苹密囑委員胡廷琛曲爲彌縫胡廷琛旋得署江都縣事一節查徐寳華卽候補知縣徐葆華前在如皋幾釀事端經署如皋縣知縣張存彝電禀飭通州知州汪樹堂候補知縣胡廷琛馳往查明禀經前督臣奏叅有案並未曲爲彌縫胡廷琛係因勞績委缺權在藩司似典王毓苹無涉又原奏通判許炳森委辦贛榆鋪捐詐贓被毆得賄千金爲養傷費一節查許炳森係候補知縣許庭森前在贑榆縣屬靑口鎮設局遣丁查看鋪房該處民風强悍又聞住房亦捐之謠聚衆鬨鬧持竿抛石家丁奔回衆人亦尾追入局將許庭森拖至院中撕碎皮袍面部稍受擦傷旋經汛兵護送入城衆復將屋内衣物陳設打毁一空贑榆縣知縣徐樹鍔因公赴海州聞信馳回差拿滋事人犯該鎭董事拘獲四名送縣究懲認辦鋪捐並向許庭森服禮賠其皮袍一件計其所失衣物酌爲償銀聞許庭森有收受賠銀情事該處滋事者皆係窮民安得鉅欵原奏得賄千金似無其事又原奏泰州羅允猷會委諭董苛派雖住家房租月僅七百文者亦令出捐一節查泰州知州羅允猷會委辦理鋪捐尙未苛派惟開辦時出示租金二元以下免捐及派捐時租金七百文者亦有捐乃與所出告示兩歧然所捐係屬鋪户至住房則尙未奉文舉辦實無捐及住家房租七百文情事又原奏沛縣按畝攤捐迹近加贓尤爲厲民委員錢沛深自鳴得意一節查沛縣知縣馬光勛委員錢沛深於辦理沛縣鋪捐均照定章抽取至民房並未飭捐僅令預爲編查適有該縣紳民禀稱如民房亦須捐及情願仿照積榖章程於地丁銀額外每兩帶徴錢五十文或一百文隨忙收解以抵房捐藉免追呼侵漁等弊該印委轉禀到局批令俟通案核定再行議明飭遵此係議而未定之案迄未舉行原奏或因此訛傳其餘各屬詳加訪查均尙不至朘削掊克現在業經攺照新章收捐民力更可稍紓民情自臻安謐堪以仰慰聖慈臣等覆查候補道王毓苹總辦房膏局並無不合應請毋庸置議候補知縣徐葆華業經叅革亦免再議候補知州許庭森委辦贛榆捐務宜如何勤愼從事乃竟遣丁查捐其玩視要公已可概見又復收受賠償衣銀實屬不知自愛有玷官箴應請旨卽行革職泰州知州羅允猷收捐與出示兩歧致滋物議且居官不勤應請開缺叧補沛縣知縣調補山陽縣知縣馬光勛委員錢沛深經辦沛縣鋪捐尙係照章抽取惟馬光勛老而廢事本擬叅劾應請勒令休致錢沛深曾充書識性情浮蕩難膺民社應請以府經歴縣丞降補至微山駱馬靑伊湖以及黃河灘地能否升科業由藩司分别移查淮徐各道妥爲籌辦應俟查明定議另行具奏近年以來庫欵支絀挂名薪水早經前督臣悉數飭裁各局所月支各項僅敷辦公委無濫支之欵臣等仍當隨時察查興利除弊能裁節一分度支卽休養一分民氣以仰副聖主節用愛人之至意所有江寗等屬辦理房捐情形並遵旨確查各緣由理合恭摺據實覆陳伏乞聖鑒 
[工師勘路]  
　　温州訪事人云十月十四日有日本鐵路工師四人由處州靑田縣知縣某大令派兵護送來甌聞擬創造鐵路從括蒼達閩中兹先來此踏勘形勢隨於十八日往瑞平一帶 
[贑興工藝]  
　　南昌訪事人云江西省城工藝局前曾仿織日本柳條布嗣又經紳董曾君平齋僱工赴滬學習織西洋毛巾法回贛傳授習者甚多所織被面亦十色五光異常璀璨倘能推而廣之開風氣濬利源地方受惠必不淺也 
[珊網求珠]  
　　漢口訪事人云鄂省師範學堂考錄諸生遲遲至今尙未揭曉兹聞武昌府梁節菴太守擬從本科鄉試堂備薦卷内選取若干名以充额數 
[贑學行期]  
　　南昌訪事友人云前者江西提督學政吳絅齋宗師行文袁州府定於十月初八日取齊所屬各邑生童舉行科試嗣府尊某太守以某案未結禀請暫緩開考宗師遂攺爲先考臨江於十月十八日取齊次考吉安於十一月初八日取齊至袁州何日開考刻尙未有定期也 
[甬試二誌]  
　　甯波采訪友人云浙江提督學政張夑鈞大宗師考試慈鎭象定四學生員溪慈四書題衆好之必察焉兩名鎭海子曰巧言亂德一章象山子曰事君敬其事一章定海子曰辭達而已矣翌日考府鄞奉三學生員府學四書題子曰君子信而後勞其民一章鄞縣子夏 
 
 

Page 3

 
 
曰百工居肆一章奉化子曰禮云禮云一章經義各題俱未詳 
[石碼火警]  
　　厦門友人來函云上月二十一日之夜忽有石碼人赴厦借取水龍詢之則言二十日午後六點鐘時某店失至刻下火尙未熄云云按石碼一埠離厦六十里許一潮可達爲漳州海澄縣一大市肆居民約有三四千家 
[甌郡官塲紀事]  
　　温州氓事人云浙江温州府知府王雪廬太守於十月十六日接奉浙江提督學政張夑鈞文宗飭知十月二十二日舉行縣試十一月十二日舉行府試因卽備文分飭各邑兹經各邑會銜禀請展緩半月定期十一月初八日縣考業已出示曉諭於初五日取齊矣○新任玉環營叅將洪壽松叅戎瑞霖於十月十五日由閩省航海來此擇日履新○新任瑞安協副將楊岳夫副其嵩生於十月十七日由滬上附招商局普濟輪船來温所屬瑞安營弁兵先期來郡迎迓副戎隨卽禀見鎭憲筮吉二十二日赴瑞履新○新任泰順縣知府萬養珊大令宗林於十月十七日由滬上附普濟輪船來温在東陽春客邸暫駐按大令籍隷湖北由舉人大挑知縣分浙聽鼓已有年矣○樂淸縣知縣何勉之大令奉飭回任於十月十七日由滬上附普濟輪船抵甌筮吉二十二日接印○新任永嘉縣典史顧韻笙少尉禮進於十月十七日來温接鈐之期尙未擇定 
[漢上官塲紀事]  
　　漢口訪事人云漢口通濟門外鐵路貨捐釐局時當創始粗定規模每有外商抗釐不繳局員劉司馬頴如程太守學恂大爲掣肘相約辭差承其乏者爲陳大令宗揚○漢口牙釐下局總辦程稻村太守兹奉上憲札委兼辦米釐事宜日前已趨詣憲轅禀謝奉檄到差矣 
[無雙亭題壁]  
　　揚州訪事人云郡治西南鄉有地名十二圩者雖係濵江小鎭然自淮鹽總棧移此之後巨商富賈霧集雲屯住屋市房鱗次櫛比本月十四夜風神廟左近某姓家遽肇火灾幸各水會聞警塲竭力施救得以應手撲滅僅燬某姓一家○十二圩運鹽河瀕臨大江潮汐往來易於淤墊邇日江潮陡涸河身淺處幾不容刀適當菜市初興各塲鹽俱捆運赴棧總辦程觀察查照成案令於江口堵築大壩引水入内逐叚灌塘日内各鹽船已啣尾進壩矣 
[直督蒞申]  
　　直隷總督兼北洋大臣袁慰庭宫保由河南珂里至鄂垣折赴漢皋乘快利輪船東下昨日午後三點二刻行抵申江就小東門外招商局金利源馬頭下椗蘇松太兵備道袁海觀觀察以下文武印委各員均親詣馬頭迎迓駐滬各防營統帶則指揮部下鵠列江干宫保旣接見各員卽乘輿至北洋務局暫駐 
[星使將臨]  
　　上海縣汪瑤庭大令探悉出使美國大臣梁震東星使約於今晨抵埠因於昨日飭差至美界北河南路天后宫惻出使行轅陳設一新以便使節暫駐 
[委襄商約]  
　　昨日滬南捕盜局委員陶幼齋别駕以奉商約大臣呂鏡宇尙書札委隨辦商約事宜特詣蘇松太兵備道轅向道憲袁海觀觀察禀陳一切 
[報請騐屍]  
　　前晚和豐船廠工頭康永培偕二十二保二十一圖地保投上海縣署報稱廠内小工賈阿榮被美國某兵乘醉持刀戕害倒斃楊樹浦左近等情縣主汪瑤庭大令飭卽預備屍塲聽候詣騐 
[制局迎賓]  
　　昨日江南製造局總辦毛實君觀察探悉直隷總督北洋大臣袁慰庭宫人由珂鄉來滬須赴局察閱工程因飭知大砲廠洋槍樓等處委員佈置周詳恭申迎迓 
[滬南火警]  
　　昨日午後四點鐘時本邑南市老太平弄某貨棧内不戒於火霎時延及比鄰更夫見之立卽鳴鉦報警俄而城廂内外各洋龍飛馳而至汲水噴射移時火勢漸衰約計燬去房屋六七間當火熾時各巡防局員均親詣火塲彈壓 
[上海縣署瑣案]  
　　前有朱登魁者投英美租界公堂控廣東候補知州何松林誘令聚賭致輸去銀六千數百兩等情由讞員張柄樞司馬移送到縣縣主汪瑤庭大令訊供收押在案前晚飭差帶何復訊何供覊押在所無法措資求恩交人保出料理大令申斥再三予限三日先繳洋銀五百元如違詳辦○前日張姚氏偕女婿宋選卿投縣控某圖地保徐子良霸贖田單至晚大令升堂訊詰氏供故夫張春山於光緒二十二年將田單一紙托楊雨亭向程謹軒抵借洋銀一千元至二十四年結算共欠利息四百元隨又加抵二百元合共一千六百元立有筆據今程已逝世小婦人備齊本利偕宋及楊往贖程妻陳氏收取洋銀云俟將帪結算方可交付田單至前日往取陳氏忽串令徐保出塲稱此單業已情換道契須償費用小婦人以丈夫將田單抵押時言明十年爲限今尙未到期何能擅換道契向之理論陳氏竟率領傭婦將小婦人毆傷叩求騐明提究宋所供相同大令察得氏並無傷痕諭令退去候飭差查明核奪○法界公廨讞員孫建臣大令移送沿途攫物之沈福生王家林金阿根等四人及向人碰詐之沈桂萬陳阿根朱阿根三人到縣大令研究之下沈福生金阿生張阿根王寶林同供小的等向爲小貿易法界某茶樓常演花鼓淫戲小的等上樓售物茶樓主不許因而爭閙及被捕拘解公堂已蒙孫大老爺判令各責五百板其實並無沿途攫物情事朱阿根供小的係蘇州人向在原籍邇今因母親有病來滬購物是日行經三角地花鼓戯塲適有打架之事駐足閒觀致被悞拘到此陳阿林供小的賣魚度日沈桂萬供小的係餅師旋又同稱小的等在旁閒觀致被拘送公堂寃遭笞責大令判將沈等四犯攺發改過局收押二月朱押候備文遞解回籍陳沈暫押候究○前者徐應章將其女玉梅托陳阿坤賣與無錫老嫗秦王氏所有身價被陳呑沒其半徐察知投縣控訴大令查得陳避匿嘉定縣境因飭差前往移提在途病斃報經大令騐明在案兹英美租界公廨讞員張司馬將秦王氏玉梅並應訊之邱海江送縣前晚大令升堂研訊玉梅供年七歲父親徐應章久患臁瘡臥牀不起不得已將奴賣與秦王氏由已死之陳阿坤介紹雇令邱海江伴送秦家秦王氏供小婦人因無子女以洋銀四十元買玉梅爲螟蛉女有陳賣女筆據爲憑邱供徐患足疾托小的伴送玉梅並未得受雇値大令將玉梅交秦王氏領回撫養邱交人保出陳既已身死應無庸議 
[上海巡局紀事]  
　　本邑浦東保甲總巡局員謝岳松明府訪悉洋涇鎮迤東近有無賴陶煥章卽陶丫頭支棚聚賭爲害閭閻爰於昨日函致洋涇鎭巡防局員蕭馥亭二尹令遴派差勇查拿務獲究辦○昨日本邑保甲總巡朱森庭明府飭傳城廂内外各鋪地甲到局諭話○昨日南市復善堂司事函致二十三七鋪巡防局員某君請於十一月初一日爲始派勇數名到堂彈壓蓋堂中向章須於是日起酌量施米以濟貧黎也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂會訊案]  
　　德商瑞生洋行主前控王麟書積欠房租　員張柄樞司馬會同德總領事署繙譯官麥令豪君訊得此屋租自瑞生買辦何丹書諭候傳何質訊在案昨日瑞生主人投案聲稱王租商人之屋不付租金已閱三月共欠洋銀一百五十元此外尙須補　　修銀一百兩請卽究追王供小的祇欠二月分房租三月十六日已被編　　籬　屋圍繞焉能取租至正月分租金已由何家丁曹福收去請傳　質訊俄而何投案聲稱王所存破爛器物屢次催伊取去置之不理王嘵嘵分辯司馬商之麥君謂王所欠租金宜勸原告酌量核减瑞生主人稱王不應將何汚衊司馬一再會商飭王付還房租洋銀一百二十五元俟付淸後始將器物給還 
[英美租界公堂瑣案]  
　　包探張才寳解羅秀巾到案禀稱前者此人僞造棧單向陳達夫抵押銀一千八百兩報經小的解案奉諭限七日内照數繳淸兹已届期請向追究羅供現已措得銀三百兩又有棧單四紙作三百兩呈請核奪其餘俟主人來滬再行措繳讞員張柄樞司馬著仍還押限半月内追主人來案核辦○包探竇如海解兪相到案禀稱伊曾薦張春陽至某洋人處服役今張竊取洋人金質對時表一枚逃逸無蹤報由小的拘案請究司馬著交人保出限二禮拜内尋張到案以憑訊核○包探顧阿六解沈時登到案禀稱伊屢犯竊案今又竊張孰豐號内鈔票及小銀錢約六十餘枚請爲究辦司馬判責五百板押捕房二月○包探何阿春解趙阿星到案禀稱此人前至伊母之主人某姓家行竊金飾約値萬金之譜報由竇探獲案大老爺訊明飭送押攺過所今甫期滿釋出又竊戴阿南等家衣物務請重懲司馬判責五百板押捕房二年○包探張全林解頑童金阿祥到案禀稱伊將小孩徐金寶誘至大王廟左近褫去棉袍報經小的拘獲請究司馬判責手心三百下押候伊父金老四投案領回管束 
[法租界公堂瑣案]  
　　法商享達利洋行主查得一百三十六號門牌某舊貨店主楊順金一百三十七號門牌某舊貨店主陳阿寶將鐘表冐刻享達利牌號混售與人因投報捕房連僞牌對時表五枚解案楊陳各呈發票聲稱此表向乾豐押店同源珠寶店買來請吊帪簿查核讞員孫建臣大令與法總領事署費繙譯官會商飭傳乾豐同源二店夥曹文會蔡子美到案著交人保出候訊楊陳暫行管押○利　洋行某西人訴稱梅記鐘表店主閻金泉執事人李文星虧欠貨欵銀五百兩除將珠抵洋銀一百八十元及衣箱一口報時鐘四十座交存行中外尙少洋銀五百元求卽追給閻供此項珍珠値洋銀三百元請諭令發還叧售西人准如所請閻又求飭探帶出限一禮拜理楚西人不允大令著押候再核○廣東人王阿五陳阿四鄧徐氏　男女小孩五口附廣利輪船回粤包探疑有拐賣情事一并拘入捕房經大令訊詰陳等同供買爲子女並非誘拐昨日大令飭探將一干人送廣肇公所交董事收領掣付收條○前日甬人王清來附北京輪船回籍失云竹籃旋在同鄉人許阿祥吳茂昌殷長安所携行李旁尋獲惟内儲洋銀四十元已不冀而飛當將許等扭案大令研訊之下許等同供均係貿易中人實不知王之竹籃如何失去昨日大令飭提覆訊令合出洋銀二十元給王爲川資速歸故里許等唯唯遵諭而退○無錫人榮義坤賃居南褚家橋厚德里第二號門牌屋内積欠屋租十四月共洋銀一百二十八元本年五月曾以條箱一副及錫燭臺錫香爐作抵約値洋銀三十元其餘迄今米付收租人史濟來投訴捕房捕頭遣包探將榮傳案請追史歴訴前情大令飭將榮交人保出限一禮拜内理楚所抵物件著即發還○南通州人李得標迭次犯竊解經大令懲辦昨又竊得眼鏡一副被包探拘獲解案大令判責五百板驅逐出境○偷兒陳阿三掩入某姓家行竊衣服銅盆等物被包探緝獲解案請懲大令判枷號一個月期滿責五百板 
[美租界捕房紀事]  
　　前晚裏虹口老街雙龍園烟館主人陳雲生之幼女名愛金者忽失所在因之投報捕房捕頭允派包探查察○昨日賭棍陳阿四在北河南路天后宫前設攤誘賭適爲某號華捕所見連賭具帶入捕房頭令押候解送公堂禀請讞員張柄樞司馬訊辦○前晚僑居篷路某號房屋之甬婦某氏被所私某甲刺傷面部因之奔赴捕房聲訴捕頭見氏受傷屬實令送同仁醫院求治一面派包探查明實在情由然後將甲拘送公堂禀請核辦 
[江西官報]  
　　八月十六日候選同知吳道　　辦萬安緝私卡道厙　許士湘接查進内保甲丁乃　查永内保甲宋祖　查勝門府經查　臯往　州勸捐十八日　選德安縣周廷華浙江人甲午舉人試用縣王　泩浙江人監生俱禀到署德興縣張　珂禀辭指分試用縣石　安徽人禀到候補府林祚藩委辦軍裝所通判譚從炳　和縣帮催地丁補用縣汪肇　　局委往長江催運余　中辦藩署文案張紹良回石樣緝私卡縣丞單成　缷辦印　江緝私卡何　大學堂帮辦文案倪廷桂接查順化門二十六日四次甄别各屬學生候補府翁庚孫委大學堂提　　備前軍錢統領回九江通判帥元銘知縣涂　　俱由京引見回林白滋往吉安帮催錢糧府經　崇河丁本　父憂姚嘉麟往九江　資徐聨　蔣銓俱酌委一次　　汾瑞昌土藥局來省 
[上海六馬路仁濟善堂籌振公所施子英經收各處賑捐九月初一至廿九日第九十七次淸單]  
　　初四日求　親精神强健兩子免災易　人洋十元林金初洋一角○初五日知足子洋　元○初七日雲西弟子無名氏各洋一百元王石溪病愈還愿洋五元○初九日干何氏病愈還愿洋十元○初十日五房得記四房照記　五弟三户各洋卅元照麒正大麟正中居三户各洋念元彭　卿爲子金　求病愈十元陳熙亭五元○十三日彭存仁堂洋十元　道生洋一元銅洋三元○十四日蔡子喬爲母子平安愿洋二十元東台無名氏求保病愈洋十元○十七日蔣雲生洋一百元○十九日求慈親身體强健兩子色災易養人洋二十元李偉生洋二角林在初一角○二十日吳　珊洋五元吳淞　隱名求消災延壽乳核速消二元○廿三日　疾求愈人洋二十○元廿六日天水明德堂主人洋五十元仙鎭完心愿人洋念元許松甫求病速愈十元吳仁記一元○廿八日蛟川徐求母病愈洋五十元又求妻恙平安十元求南來貨船水路平安人洋二十元○九月份共收洋七百四十一元四角扯七五另一二五申元五百五十六兩一錢四分三釐銅洋三元連前共收元十三萬九千六百四十三兩五錢二分二釐除解各處振欵外凈在元一千二百七十九兩四錢一分八釐銅洋一百廿二元二角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年十月十三日京報全錄]  
　　宫門抄諭旨均已錄前○陝甘總督崧奏據情代奏護送　輿之文武員弁請援案酌保摺○直隷總督袁奏辦捐出力之道員懇恩送部引見　用片○又奏知府奉差出力懇恩賞　頂戴片○又奏道員勤勞懋著仍請加恩奬勵片○兩廣總督陶奏粤省屯田變價歸民請免查辦緣由片頭品頂戴陝甘總督奴才崧蕃跪奏爲據情代奏西軍護送　　之文武員弁請援案擇尤酌保並繕銜名清單恭摺仰祈聖鑒事竊奴才據督練西　伊犂鎮總兵馬安良呈稱竊總兵於光緒二十七年十一月二十日在直隷正定府奉旨回防遵率所部取道河南由陝回甘旋奉電諭飭留舊部馬隊仍駐河防新募隊伍一律　撤等因欽此伏查總兵自二十六年夏間迭次奉文招募回隊八營遵卽選募如額分作九營諆兼程帶赴陝西行在跪請王命渥蒙召見飭即護衛行宫並分屯要隘維時直隷秦晉兵禍未弭繼以旱荒匪類飢民所在皆是聖駕駐蹕西安扈從文武星聚雲屯總兵督隊與隨扈各軍分叚防護稽查彈壓任重事繁兼値薪桂米珠百物昂貴弁勇糧餉衣食難敷隨營辦事文武尤爲拮据其艱難困苦情狀諒在聖明　鑒之中幸賴天威遠播閱時未久轉危爲安二十七年八月聖駕回京總兵帶隊於沿途尖宿各站敬謹護衛送至直隷正定府回防今春始抵河州遵將新隊遣散舊部馬勇扼要塡防惟駐陝經年往返河南直隷數千里在事文武均屬著有微勞查隨扈各軍皆蒙特恩准照異常勞績請奬總兵所部事同一律兹擇其尤爲出力文職一十一員武職三十八員分别異常尋常開具銜名清單呈請代奏請奬前來奴才　查均係　在情形細核單開請奬各員尙無冐濫合無仰懇天恩俯准照單給予奬叙以示鼓勵之處出自逾格鴻施除將履歴清册分别送部　　外理合苶摺代陳伏乞皇太后皇上隔鑒訓示謹奏奉硃批著照所請該部知道單併發此○謹將督練西軍伊犁鎭總　馬安良請奬護衛出力文武員弁分别異常尋常繕具清單恭呈御覽呈開花翎副將銜儘先補用遊擊馬忠孝馬永祥馬占奎馬毓良索成貴等五員均請免補本班以叅將留陝甘儘先補用花翎留甘儘先補用遊擊穆永貴陝秀全　員均請免補本班以叅將仍留原省儘先補用花翎游擊銜儘先補用都司馬進福馬祿馬英三員均請免補本班以游擊留陝甘儘先補用藍翎都司銜留陝甘儘先補用守備張順元英成基　員均請免補本班以都司仍留原省揀發補用花翎都司銜儘先補用守備閃耀宗請俟補缺後以都司儘先補用花翎留陝甘儘先補用守備馬萬傑請俟補缺後以都司仍留原省揀發補用藍翎都司銜儘先補用守備馬成義馬生旺馬忠等三員均請俟補缺後以都司留陝甘儘先補用藍翎都司銜儘先拔補千總馬同安普祥馬成德馬如驥馬奉先馬有祿馬升合韓永福馬眉良馬爲艮馬肇鳳等十一員均請俟補千總後以守備留陝甘儘先補用藍翎儘先拔補千總蘇向榮馬進忠韓保韓福榮王錫臣等五員均請俟補千總後以守備留陝甘儘先補用恩　尉世職楊樸林請以千總儘先拔補藍翎儘先拔補把總　遵恩馬繼融馬如彪韓仲魁等四員均請以千總儘先拔補花翎雙月選用同知馬廷輔請免選本班以知府歸部不論雙單月儘先選用藍翎雙月選用通判車玉衝請免選本班以直隸州知州歸部不論雙單月儘先選用花翎同知銜分省儘先前補用知縣馬遂良請免補本班以直隸州知州仍分省儘先補用分省補用縣丞唐煥　請免補本班以知縣仍分省儘先補用指分江蘇試用縣丞張伯雲湖北試用縣丞謝綸恩四川分缺先縣丞謝文誥均請俟補缺後以知縣仍留原省補用指分甘肅儘先補用巡檢楊光煦請俟補缺後以縣丞仍留原省補用不論雙單月歸部選用訓導趙應瑞請俟選缺後以教諭歸部不論雙單月選用文童李景頎崔家榖均請以從九品歸部不論雙單月選用奉研批覽袁世凱片再直隸兵　之後需用浩繁經前督臣李鴻章奏請開辦順直善後賑捐在京設局派二品銜存記補用道洪恩廣總辦捐務惟時州縣被兵田賦無出各項捐稅多未開徴庫儲蕩然司農仰屋舉凡支應軍餉撫卹災黎待用之欵急如星火而是時適値江南秦晉同時辦捐招徠乏術該道一面遴派各員前赴各省設局一面派員分投外洋各埠多方籌餉電檄交馳各省各埠羣策羣力源源解濟各項要需賴以取給計自开辦以迄奉旨　捐爲時未及一年集欵至一千餘萬兩均由該總局　收分撥無悞要需時速鉅欵非該道苦心經營之力不至此前督臣李鴻章曾經奏准此項順直善後賑捐凡集銀三萬兩以上作爲異常勞　請奬該道籌捐鉅欵數逾千萬裨益大局實非淺鮮尤非尋常勞　可比臣查洪恩廣才識明通勤能謹飭辦理捐務綜核精詳實爲監司不可多得之員歴經督臣劉坤之張之洞撫臣王之春奏保送部引見奉旨存記此次辦捐出力合無仰懇天恩俯准將二品銜存記補用道洪恩廣由臣給咨送部引見量予　用出自逾格鴻施謹附片具陳伏乞聖鑒訓示謹奏奉硃批洪恩廣着送部引見欽此袁世凱片再署順德府知府竇以筠前因格斃匪目楊懋官誤報爲要犯都振邦經臣奏叅摘頂在案查該員當庚子年來隨營辦事迭奉要差出死入生辛勤卓著與剿匪出力事同一律未便沒其微勞合無仰懇天恩俯准將在任候選道正任易州直隷州知州署順德府知府竇以筠賞還頂戴以資策勵之處出自逾格格鴻施謹附片具奏伏乞聖鑒訓示謹奏奉硃批著照所請　此袁世凱片再查有花翎二品銜直隷存記候補道孫鍾祥前於署臬司任内適拳匪充斥聨軍紛集之時該員内遏　訌外輯與國履艱蹈險困苦備嘗卒能處變弗驚力支危局而於保全鐵路尤爲獨任其難計南至定州北至漕河軌道一百七十餘里得免焚燬保定材機料器各廠局告無恙計値甚鉅厥後運兵轉餉莫不賴之洵屬勤勞懋著有裨地方該員曾於直隷善後保奬案内經臣奏請仍以道員交軍機處記名簡放嗣經吏部查照新章分别　駁但該員在善後各員内實係尤爲出力似未便沒其勞　致令向隅究應如何加恩奬勵之處出自鴻施謹附片具陳伏乞聖鑒訓示謹奏奉硃批孫鍾祥著交軍機處存配欽此陶模等片再准軍機大臣字寄光緒二十八年五月十四日奉上諭有人奉各直省衛所屯田請飭清查繳價以裕國帑一摺著各督撫認眞清查分别委員籌辦等因欽此當經飭行欽遵辦理兹據布政使丁體常督糧道周開銘會詳稱查此次奉旨查辦屯田繳價原指漕運省分衛所屯田而言粤東並非漕運省分其舊設衛所之屯田於雍正年間歸併各州縣徴收錢糧　入地丁奏銷造報此外各屬沙坦因爭訟不明歸官召佃之屯田亦於咸豐同治年間陸續變價光緒十二年又將前項屯田續變二百數十頃一律升科納稅入額編徴是本省屯田先已變價歸民與有　省分情事各别似可毋庸查辦等情詳請覆奏前來臣等覆異無異除咨部查照外謹合詞附片覆陳伏乞聖鑒謹奏奉硃批知道了欽此 
 
 

Page 14

 
 
[光緒二十八年十月十四日京報全錄]  
　　宫門抄諭旨均已錄前○護山西巡撫趙奏邊廳地廣事繁治理不易購援案分設廳治摺○又奏革道捐欵不敢邀奬懇恩飭查河南原案摺○湖北巡撫端奏委署知府片○署廣東巡撫李奏報到粤接印日期摺護理山西巡撫布政使奴才趙爾巽跪奏爲邊廳地廣事繁治理不易請援案分設廳治以澄治源而弭隠患恭摺具奏仰祈聖鑒事竊照晉省邊外各屬今昔情形變遷幅員日廣歴升任撫臣岑春煊於兩次　墾蒙地奏内聲明擬增駐民官卽以内地太原汾州各府同知移改均先後奉邀聖鑒旋又奉仿照吉林雲南成案優定各屬廳邊俸升階以示鼓　亦經奉部核准各在案奴才伏惟理民之道擇吏爲先設官之規因時爲要晉省邊外各廳在雍正乾隆建置之初豐鎭寍遠兩廳僅管豐川寗朔諸衛所地歸化五廳僅管土默特一旗地計一廳地面廣者不過百數十里狹者尙有不及是以治理較易自察唅爾牧界議墾開荒凡　右　四旗者民蒙糧賦詞訟均歸豐寗兩廳經理自烏蘭察布伊克昭兩盟牧界私租私墾日多凡寄居漢民詞訟皆歸歸蕯各廳審理疆域日拓事務日繁奴才詢之原　證之圖籍豐鎭遠通直境多倫諾爾各廳蕯拉齊遠通阿拉善旗境跨涉蒙疆有六七百里千百餘里不等任斯土者皆有查察不及防範難周之患自非分設廳治未易收長治久安之效考求其故約有數端豐鎮各廳所屬村落遠者詎廳或六七日或四五日徴賦聽訟皆至躭延查閱各員禀牘有謂訟案積弊需員襄理者有苦照顧爲難禀求交卸者前黑龍江將軍文緒奏呼　分廳摺内言廳員方急南轅復憂北轍分身無術枝節橫生晉之邊廳務殷事棘亦實類之此宜分治耆一邊外遼闊僑户雜處蒙回錯居有民無官漸同化外土棍地豪爭相雄長弱肉强食視爲故然加以馬賊遊匪不時出沒編户之保甲不行兵役之防緝不密盜風之熾甲於全晉揆度其本由於官力難及伏莽遂滋昔奉天東溝吉林金廠皆以無有撫治酿成鉅亂邊廳情形大類奉吉不謀分治將梗亂階此宜分治者二邊外教堂教民租懇甚廣坐落不一全賴地方官隨時撫緝遇事解諭方弭怨隙不取爭端今則相距過遠情勢揆隔平時不能安緝於先臨事乃圖防護於後得失難易判若霄　庚子之禍强半由此此宜分治者三溯查奉天吉林各省近以地闢民聚情形變遷節經前將軍崇實銘安等請增設郡縣皆蒙恩准吏治民風因之大有起色晉省事同一律自應援案於豐鎭廳之二道河歸化廳大難蕯拉齊廳之大余太各移駐同知一員寗遠廳通判攺設同知一員所屬之科布爾即以通判移設除原有通判一員外計共移設同知四員擬請以太原汾州澤州蒲州四府同知移駐均歸歸綏迫管轄該同知等所管　務水利公事甚爲簡少且查係各地方官應辦之事應仍責成該府縣經理二道河科布爾卽以原設巡檢管司獄事大灘及在余太應查内地簡僻巡檢移駐管司獄事俸廉均支原缺銀數衙署監獄各項經費均在新收押荒項下勱支其餘劃界址定缺分及一切未盡事宜統俟分治奉准後再行飭司議詳辦理又查邊外各廳前因地廣務劇經前　撫臣奎斌議移巡檢前撫臣剛毅議駐文員風會所趨已開增置廳治之漸卽如東南郡縣恢自吳晉九邊郡縣復於國朝歴來郡縣之增併無不隨時勢爲轄移今各廳緝教防匪動關緊要命盜詞訟數倍尋常能吏廉吏　若棘手現擬分廳移官各節係因地因時酌籌辦法冀上於國無增祿之費下於邊得治事之官庶於地方不無裨益合無仰懇天恩俯念晉省邊外治理關係重要飭部核覆分設廳治以證治源而弭隱患之處出自逾格鴻施所有邊廳地廣事繁治理不易請援案分設廳治各緣由理合恭摺具奏伏乞皇太后皇上聖鑒訓示謹奏奉硃批政務處會同吏部議奏欽此護理山西巡撫布政使奴才趙爾巽跪奏爲已革道員呈明前捐鉅欵不敢邀奬籲懇天恩飭查河南原案情節據情奏聞恭摺仰祈聖鑒事竊查已革花翎候選道張慶麟籍隸山西汾陽縣前因目擊鄉邦荒畝災歉頻仍飢民待賑捐助實銀二萬兩以濟賑需經前撫臣岑春煊奏請開復原官翎枝欽奉硃批户部議奏　此旋經部臣以該革員獲咎情重係加倍半不准捐復人員議駁其所捐銀兩令按現辦賑捐章程移奬子弟虚銜封典翎枝等因當經轉飭遵照去後兹據該革員張慶麟呈稱家中子弟無可移奬之人前捐賑銀二萬兩情甘報効不敢邀奬惟　在河南舞陽縣知縣任内曾經前河南撫臣劉樹堂以志趨向上勤奮從公保奏奉旨嘉奬有案嗣於光緒二十五年正月報捐道員二月二十日即丁母憂五月間交代正雜各欵清楚請咨回籍守制因欠交外結攤捐銀一千四百餘兩扣未發給咨文不得已前赴周家口張羅未能如數又赴江浙親友處告貸二十六年二月十六日始將欠欵措齊匯交河南藩庫兌收實因經手事件未完以致未能回籍並非無故逗遛先於二十五年九月已被御史李擢英奏叅經前河南撫臣裕長查覆並無貪劣情事惟丁憂後不知卽時回籍守制以淸理帪目爲名在外逗遛利慾薰心有虧孝道奏請革職其實革員淸理帪目卽是措　攤捐設非因公所阻何至在制奔馳乃竟謂爲利慾薰心有虧孝道未免不加詳察伏思交銀有月日可稽扣咨有案據可考其覆奏有無含混不辨自明懇予奏請敕下現任河南撫臣查明核辦等情前來奴才覆查近年被議人員凡捐鉅欵至二萬兩者無不奏蒙兪允開復在案該革員前捐振銀二萬兩救活災黎無算實未便沒其好善之忱核其獲咎情節由查覆介在欵似既據呈稱未卽回籍守制係因扣留咨文設措攤欵所致且在知縣任内曾經明保有案尙非不堪造就之員合無仰懇天恩敕下現任河南撫臣查明案據如果呈訴屬實則該革員被議情有可原其報効鉅欵應如何施恩之處伏候聖裁謹苶摺具陳伏乞皇太后皇上聖鑒訓示謹奏奉硃批著張人駿查明具奏欵此端方片再德安府知府王　鑾據報在任病故除叧行恭摺奏報開缺外所遺德安府知府篆務亟應委員往署以重職守查有補用知府許炳恭老成謹飭資序較深堪以署理據布政使瞿廷韶按察使李　琛會詳前來除　飭遵照外理合會同湖廣總督臣張之洞附片具陳伏乞聖鑒敕部查照施行謹奏奉硃批吏部知道欽此調署廣東巡撫江西巡撫臣李興銳跪奏爲具報微臣到粤接印日期恭摺叩謝天恩仰祈聖鑒事竊臣前在江西巡撫任内欽奉恩命調署廣東巡撫遵卽於七月十八日交卸起程奏報在案兹經馳抵廣東省城於八月二十日准前撫臣德壽將欽頒道字五十九號廣東巡撫關防並乾字二千零八十六號太平橋監督關防一顆暨王命旗牌文卷等件飭委署廣州府知府龔心湛撫標中軍叅將黃培松咨送前來臣當卽恭設香案望闕叩頭謝恩祗領任事伏念臣楚南下士早歲從戎疉荷恩知載膺疆寄前者豫章承乏未伸報稱於絲毫今者　海量移益切悚惶於方寸查廣東重洋内連四省堂要與門庭俱　則地方之安輯倍難鄰匪與會黨未清則盜賊之剿防尤路况民俗凋疲之已極當政務整飭之方新以臣菲材肩斯重任自維　昧深懼弗勝臣惟有益矢愼勤力圖振作隨時與署督臣德壽和衷商辦以期仰答高厚鴻慈於萬一所有微臣到粤接印日期并感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
 
