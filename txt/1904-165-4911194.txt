# 1904 - 165 - 4911194

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戸之爭疆吏撫宼之議以及庸奸之賣官鬻爵奄宦之納賄擅權舉凡勝國之遺聞皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日可以出書肅此佈陳諸維雅鑒 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前己鑄藏之鉛版重印校　縝密髤憾無遺每部定價碼洋三元卽日出售賜顧者請向申報館申昌書室購取可也此佈 
[答客問張眞人事]  
　　有客問於執筆人曰邇者漢末張道陵六十二代孫張元旭自贑至申寓居城内火神廟所至之處居然拜謁各當道各當道亦答拜如儀於是閭巷無識之流或稱之爲眞人或尊之爲天師一若實有神異之術可以驚世駭俗者吾子習於故事亦渑溯其源流而略一指示乎僕謹應之曰唯唯按晉書何充傳云時郗愔及弟　奉天師道南史沈僧昭傳云僧昭另名法朗少事天師道士魏書釋老志云宼謙之遇大神太上老君曰自天師張陵去世以來無所師授吾故　觀授汝天師之位觀此則天師之號魏晉間己有此稱三國志張魯傳云自號師君以祭酒領部衆多者爲治頭大祭　其弟衛敗於陽平關魯奔入巴中太祖遣人慰諭魯盡將家出是則初時祗名師君天師之名後人尊之之辭也山經沔水涇云濜水南逕張魯洽東其西有張天師堂於今民事之所謂天師者卽指道陵女仙傳云孫夫人三天法師張道陵之妻也自龍虎山居陽平化子衡字靈眞孫魯字公祺世號嗣師太平廣記載傳仙錄云張玉蘭者天師孫霾眞女也夫張道陵初以五斗米妖術惑誘愚民本爲聖人所必斥盛世所必誅乃幸而獲免且得盛名其妻其子其孫女又皆名列仙籍母亦爲荒誕不經之事與隋書經籍志史部有正一眞人三天法師張君内傳一卷唐志亦有之云王　撰唐天　中封大師册府元龜天寳七載三月詔亦稱後漢張天師唐時稱三天輔教大法師老學菴筆記云天聖八年　張天師二十五世孫乾曜號虚靜先生蠲其租賦夷堅志戊集云徽宗詔虚靜張天師治同州白蛇虚靜爲漢天　三十代　披采人　天師子孫世次不同今黄冠輩稱虚靜爲三十二代孫蓋或就張子房計之或就張道陵計之　　　志又云　嗣不娶嫡派遂絕今以族人紹其後是則今之所謂天師者已非道陵之嫡派矣其後元時封爲嗣漢天師有道教碑史亦有傳明史方伎傳云張正常元時天師洪武元年太祖曰天有師平改授正一嗣教眞人秩視二品按王世貞史　云洪武中封張正常爲正一教主嗣漢四十二代天師後定爲正一眞人正二品　初時尚沿元號至明時始定爲眞人之　也何喬遠名山藏云成化五年四十六代眞人張元吉犯罪擬絕蔭封明史方伎傳穆察初改上清　提點秩五品　銅印萬歷五年復古封江旭奇皇明通紀云隆慶二年　　一眞人封授上　觀　　　州史釋云　　中改上　　提點萬歷中復眞人號然眞人提點由於官授民間稱天師自若也本朝順治三年江西撫臣進正一眞人符四十　得 
旨朝廷一用天下必致效尤其置之乾隆十二年改二品爲五品停朝覲筵宴收　銀印三十一年以請雨升三品五十四年令五年一次至京嘉慶九年換給三品印二十四年仍定爲五品道光初停其朝覲相沿至今無所更改此張眞人之歷代源流載之史籍紀之裨官可以詳考而得者也夫唐宋以來世主皆尊信道教故道陵後人得以　　秩受崇封儼然于儒教外别樹一幟明太祖起自田間識略雄偉天有師乎一語實足闢世人之迷惜名稱雖改封號依然 
本朝列祖列宗聖德清明從不信任異說旣貶其品級又停其朝覲是則所謂眞人者亂等諸星下之流任其自生自成並不加以尊奉已足超越前古昭示來兹所慮者根株不絕仍不足破後人之迷倘得識時俊傑奏之於朝永絕其封蔭則世之托業黄冠者無所依倚自不能再以異教惑人正其本而清其源亦裨益新政之一端也因卽詮次答問之語弁之報端并以告世之有整齊風俗之責者 
[本館接奉電音]  
昨日午後三點鐘越二十五分時京師友人飛電傳來中諭一道敬謹譯聲○五月初二日内閣抄奉中諭雲南曲靖府知府員缺著秦樹聲補授欽此 
[電傳官門抄]  
昨日午後三點鐘越二十五分時京師友人專電告知本館云五月初二日皇上召見軍機大臣及崇勲 
[日據懷仁]  
昨晚十一點鐘時日本東京來電云華歷四月二十九日我第一軍擊退敵兵六百名於懷仁縣遂將縣城占據此敵兵中半係俄兵半係馬賊 
[日艦擊沈]  
昨晚十一點鐘時日本東京來電云卽日有日本某兵艦在對馬島海峽被俄艦擊沈此外尚有遭險之輪船惟有無損傷則尚難確知也 
[日人軍報]  
昨承日本駐滬總領事官小田切君惠函本館云華歷五月初二日之晚八下鐘越四十分時得日本東京官電内開頃據水師提督東鄕氏報稱華歷四月三十日日本水電船駛近旅順口外某處理沈水雷事畢而返未幾卽續派滅水雷艦帶同水雷船三號鼓浪直前發砲攻小平島蓋用以保護我軍登岸偵察敵情也迨五月初一日正午忽有俄國鐵甲巨艦名那維克者督帶滅水雷艦十號出自旅順口兩軍相見砲火交加我日海軍欲誘使敵船遠離口門敵人已洞知我計乃於午後三下鐘許折回我日海軍並未被敵砲損壞至四下鐘許我千歲軍艦聞有砲聲 
 
 

Page 2

 
 
及轟毁器物聲起自旅順口内 
[俄人軍報]  
華歷五月初二日英京倫敦來電云俄帥苦洛拔托金氏沙格維趨氏司他幾伯氏電告俄京大略調連日我俄與日人在遼東灣内戰甚激烈窺日人之意似欲由此攻入北方華歷五月初一日日人迭次進攻黄花屯俄軍拒之甚力日人迄未攻入然我軍亦復死傷不少有一武職大員殁於陣上統將加林博洛司身上受傷 
[徴兵赴戰]  
華歷五月初二日英京倫敦來電云俄皇自得日兵攻入金州南山等處失守之信卽明降上諭飭調集國内六十一府兵丁同赴遼東前敵以與日人互决雌雄 
[英籌還地]  
華歷五月初二日英京倫敦來電云某日議員勞爾盟氏問於議政院中領袖曰我英所賃威海衛一地是否於日人攻占旅順後作爲已滿賃期外務大臣對以一千八百九十八年向中國賃取威海衛時議定俄人如退出旅順則我英卽可將威海衛交還 
[俄軍南下]  
日本大阪某日報登英京倫敦來電云某日有遼東訪事人啞迭薩者飛電告知此間司湯逹日報館略謂頃據俄國某武弁談及我國一俟援軍齊集統帥苦洛拔托金氏卽决意督率南行矣 
[俄入江界]  
日本東京某日報登高麗漢城來電云某日平安北道監察使某君電奏韓廷略稱東歷六月之初俄兵忽侵入江界鎮守江界之韓將揮兵奮鬥俄兵隨退回迨五日俄兵又闌入江界境内韓總兵某氏駭極而逃江界居民深苦敵人暴虐事後偵查俄兵蹤蹟似欲由平定進撲定遠故取道於此渡江云 
[俄人戰電]  
日本大阪某日報登英京倫敦來電云某日俄國統帥苦洛拔托金氏電報本國政府聲言西歷六月七號遼東賽馬集之戰日本揮令大兵前進俄我亦出全隊禦之血飛肉薄奮不顧身兵士之在陣上傷亡者約有一百名左右刻下我軍己暫退至摩天嶺地方之泗水嶺駐紥矣 
[馬賊横行]  
日本大阪某日報登英京倫敦來電云此間有日報名司湯逹者載有派赴遼東訪事人啞迭薩所發電音大旨謂近有馬賊一隊約四萬名嘯聚哈爾賓境内中國防邊兵土勢力殆難高出俄兵之上恐中立之局因此不能保全也 
[日船被擄]  
日本東京某日報云頃得中國烟臺來電悉華歷四月初八日哈爾賓日報登薩哈連所發電音略謂本日有一日本帆船中載漁師七十名駛至誇路殺誇夫海洋中突被俄人擄獲 
[京師大學堂示]  
爲出示口考事照得本大學堂開辦豫備科及添招師範生業於本年正月二十四日奏准在案除分咨各省督撫學院考選咨送外京師首善之區人才薈萃亟應另塲招考兹定於六月内就京考選分入豫備科師範館肄業不收學費其學科程度軍業年限出身官階均按照奏定豫備科章程及優級師範學堂章程辦理京師大學堂爲各省弁冕首樹風聲豫備科儲大學通儒之選師範館乃全國教育所關奬勵最優責望至重必須品行端方志識閎遠者方足以資造就爲此先期曉諭凡旗漢人等有志向學者各卽開明籍貫三代年歲履歷取具圖片印結限六月初一日以前向京師大學堂稽查處報名以便造册定期考試毋得自悮切切特示計開考選章程以各門全備者爲合格如有佳才而各門未能全備者亦准報明與考一中文論著一篇二中國歷史及地理各六問作策論二篇亦可三外國文繙譯二篇 
四外國歷史及地理各六問作策論二篇亦可五算術六問六代數及平面幾何各三問七物理及無機化學各三問豫備科奬勵章程補習普通學一年分類學三年畢業考列最優等及優等中等者均作爲舉人内以中書司務補用外以州縣通判分省補用升入大學堂分科三年作爲進士出身給予編檢部屬等官師範館奬勵章程補習公共科一年分類學三年畢業考列最優等及優等中等者均作爲舉人以國子監博士助教學正分别儘先選用並充中學堂以下敎員 
[軍門受篆]  
松江采訪友人云江南全省提督楊鏡巖軍門抵郡後暫假校士館爲行轅本月初二日亭牛中軍參將何參戎右營參將周參戎率同城守營游擊曾游戎前營游擊余游戎左營游擊陳游戎副營游擊王游戎曁柘林青村兩營都司太湖外海水師淞南北各營將領守備千把人員排班伺候吉時旣屇何參戎策騎赴提轅用綵亭恭迎江南提督銀印護以正副巡警隊迤邐至貢院軍門降階迎入安置大堂朝服朝冠拜而後受隨三跪九叩首望闕謝恩少選公服升堂標下水陸將弁人員分班參見松江府知府田太守華亭縣知縣陳大令婁縣知縣黎大令亦率同所屬佐雜各官衣冠入謁旣出軍門乃傳千把額外諸弁逐一垂詢履歷至一下鐘時始退歸 
[梟魁入網]  
松江采訪友人云前者金山縣知縣蔣瀾江大令痛勦私梟身先士卒除惡務盡勞怨不辭邇以著名匪首姚翔之及瞎眼阿榮在逃未獲嚴密飭拿旋由縣屬某鎮所練團勇解到匪人首級一顆另有屍身一具已失其元詰之云若輩在太湖邊糾黨拒捕因於陣上斬之未幾又由飛划副左營哨弁沈君葆義擒獲梟魁孫美仁一名派勇護解至縣大令聞報掀髯而笑曰巨蠹漏網殊非我民之福今旣獲此此後庶不患死灰復燃乎爰冋沈君奬勵一番然後將孫推鞫叱令從重鞭責荆條三在是孫梟熬刑不過供認先後惡跡歷歷如數家珍大令乃飭釘上脚鐐收禁獄中聽候申請上游置之於法 
[寺中命案]  
蘇州訪事人云近有一游方僧來自杭州掛褡閶門内承天寺不知如何被人刃斃藏屍密室日久並不收殮以致蛆出於外穢氣薰蒸事爲吳縣知縣李紥嗷大令訪聞督同刑仵等人前往騐明飭拘香工研訊有知其事者謂此寺住持僧某不守戒行曾有暗昧之事被游僧偵知藉端借去洋銀百元住持僧銜之因之㓾刃其腹云 
[越水客譚]  
紹興訪事人云越君鹽課冋設專局由上憲札委司徒副轉稽徴近因私販過多官銷甚滯以致各鹺商未克如期遵繳兹者署兩浙運司許豫生都轉查得癸卯全課尚短銀四千餘兩其帶徴之鄰郡綱課更　欠至九萬五千餘金遂委沈鹺尹一數來越守提務期照限掃數清解○邇者郡境郭來負郭等處盜風甚熾劫掠頻仍某日某縣役擒得著名劇盜某甲一名解送山陰縣署縣主湯愼臺大令飭卽釘鐐下獄以便訊供閱數日忽伺隙脫逃大令懸賞緝拿迄無下落遂將典史蔣少尉朝琦揭參撤任勒限務獲嚴懲○諸曁等處往來杭省之航船時或串竊旅客所携貨物具有恃强欺詐等情人皆患之遂由陳孝廉等設立公所逐一稽查并提船價一成充作經費及旅人醫藥棺木之需詎料日前各船戸忽聯名赴府轅控公所勒索等情現己奉府柆澈查核辦矣○餘姚濱海各處近有梟匪蟠據勢甚紳耆遂舉辦民團以期自衛○邇 
 
 

Page 3

 
 
由錢儈搜括錢裝運出境漁利致越中錢巿周轉不靈刻由各業商董具禀府轅請轉詳大憲准撥新鑄當十銅圓以蘇民困○昌安門外袍瀆地方於月之十四日迎神賽會鄕民相率駕舟往觀有某某二盤車船駛過橋洞時將一年約十齡左右之幼童軋入中中間以致殞命殊可憫也○蠶過二眠次第作繭滬上各繅絲廠紛紛遣人到越設行收買青蚨白鏹爛其如雲上憲深恐匪人從而生心札委吳副戎忠選率領勇丁妥爲照料并令龍游戎巡行會稽上虞等處因之宵小潛蹤閭閻安謐○餘上一帶本爲鹽梟出沒之區某日有梟匪兩帮在莊家埠列陣互鬥左近鄕民恐遭飛禍相率閉門旣而各匪復又至餘姚縣境肆行劫掠天荆地棘行路難不圖於今日見之嗟我小民誠難安枕矣 
[南昌雜志]  
江西訪事人云日前贑省拿獲哥老會匪四名旣又續獲一名由營務處會同南昌新建兩縣宰研訊供詞禀經撫憲夏菽軒中丞批飭就地正法四月十八日已先將周黄兩犯肆諸巿曹矣○贑省大學堂總教習王壬秋孝廉於去臘回湘南珂里上月某日始蒞學堂撫憲夏菽軒中丞率同司道各員親詣滕王閣迎迓蓋以尊師道也○省垣農工商礦局紳黄太史大壎劉主政景熙陳主政三立胡大令發珠會同蕃憲周瀚如方伯度地進賢門外清泰寺附近開築農學試騐塲各業主及佃戸聞之具詞籲免方伯批示云據禀羅運連等佃種之田歸官樹種春熟苗本絕無冀望等語查進賢門外清泰寺側民田係本司會同農工商礦局各紳親詣勘騐擬作農學試騐場之用現已將某某等共九處合八百零四弓統計十六畝零四弓各訂合同注明界址載明租價按季付給逐年歸農工商礦局招工及時播種試騐農學該民等所稱肥料籽種夏熟望成之糧仍准及時收割秋糧卽不必下種歸官設場籌辦所有前經插牌之處凡已種各物悉聽收穫毋庸疑慮至所稱委員將八十餘畝釘立界牌一節此係局紳事前勘估暫爲標識以備日後擴充另租初未嘗抑勒歸官此後試騐場或須擴充該業主等務宜平價出租毋得任煮居奇抗撓要政自干咎戾切切此批○贛省農工商礦總局官紳禀請署撫憲夏菽軒中丞分撥官欵五萬金再招商股十五萬金就進賢門外創設機器造紙公司派湖北補用道陳觀察兆葵總司其事擬先派學生十名赴東洋學習造紙及種樹各事他日學成回國當有成效可觀也○貴谿縣六十二代眞人張元旭於日前來省晉謁撫憲夏菽軒中丞及藩臬以下各員各當道以禮欵之次日咸答拜如禮 
[邗江瑣事]  
揚州訪事人云十二圩新河卡查艙委員改爲司事之後時有匪徒冐充卡中人向人索詐四月某日淮南總局憲因復出示曉諭曰新河口查艙上年禀奉運憲批准改用司事由衆商公舉其艙單由本局親塡所有查艙等事以及上河掣騐均不准留難需索前聞有人冐充查騐索詐及假冐本總局胥役在圩包攬情事當經嚴行示禁在案兹恐日久玩生又有前項不法情事合再出示查禁爲此示仰船戸人等知悉如有查騐人等留難索詐准許指名禀控定行提訊重懲該船戸等如敢貪圖夾帶私相賄串察出一併嚴究不貸○郡城東門外對河締道年久失脩邇經各屯船禀由淮南總局轉禀運憲恩新甫都轉札委李分轉脩鎔估工脩葺開工之後河水盛漲分轉不辭勞瘁督率工役萬鍤齊施刻已告成當卽備文申請派員騐勘○揚郡膏捐迭經地方官剴切勸諭日前江都縣朱明府訪聞縣屬仙女鎮各膏鋪類多觀望不前實由本署公役某甲把持所致不禁勃然大怒立卽提甲推鞫甲不敢置辯俯首求恩明府飭裝入站籠發頭門示衆諭以爾如將仙女鎭各膏鋪應繳捐欵如數繳出尚可貸爾一死否則定行站斃以爲抗捐者戒○揚州府教授詹廣文因事入京遺篆經上憲檄飭江都縣學楊廣文暫行代理具儀董學堂監督一差亦由運憲恩都轉檄委廣文庖代 
[公堂鞫匪]  
昨日楊樹浦包探李四春解安徽廬州府人陳秀英至英美等國租界公堂禀稱昨晚十二鐘後有盜賊十餘人至華盛紡紗廠迤北張登咸家從廚房後穴牆而入將家中人綑縛室中肆行搜索並擊傷登咸之父至一點鐘後始携贜而去檢點所失計洋銀六十餘元衣飾各若干約共值七百餘金迨二點鐘許投報捕房捕頭卽帶同小的前往查看五百六十五號華捕家與事主相離不遠及天明赴捕房上差行經某姓家麥田見有一人手携湖色熟羅單套褲元色布夾坎肩及零星衣物頗覺形跡可疑拘而搜之身畔藏有皮夾一枚儲洋銀五元當十銅圓十餘枚因之帶入捕房卽今解案之陳秀英也當在捕房時曾經捕頭詰問陳指東話西言多刁猾並稱有陳中山者在華盛廠司事係伊親戚洋銀衣物均携自陳家是以傳同來案請卽訊供襄讞委員王松丞剌史會同美總領事署繙譯官白保羅君研訊之下中山供稱當内姪秀英於四月二十八日來家借宿一宵次日卽去所携洋銀衣服是否取自家中須俟檢查點方能明白秀英供稱小的於四月二十八日來申欲往吳淞某營接陳姓哨官靈柩及其眷屬暫住中山家昨自吳淞回衣服洋銀均姑母之物剌史諭令李探詳細查明並傳登咸之父到案指認 
[英界火警]  
昨进十一點三刻時英租界大馬路第一百八十六號門牌董天頤藥鋪不戒於火瞭望臺上鳴鐘報警救火會西人急驅皮帶車馳至竭力施救得卽熄滅然已焚去樓房四幢矣猶幸圍牆鞏固得未殃及東西鄰 
[馬戲再志]  
前晚爲哈麻司敦馬戲開演之第二夜壓綫餘暇乘興往觀至則士女如雲已盈座上俄而一伶乘馬出繞行塲中旋立馬背作商羊舞忽而左足忽而右足忽而翻一觔斗轉瞬仍在馬上繼乃翩然下地取雙籃分繫足上乘馬奔過時聳身躍上飛行如前觀者無不擊節稱賞未幾一女伶乘駿馬緩轡而出一切變幻與男伶　略同其最奇者女伶下地作種種手勢馬人立而效之二吻合末以酒一瓶注杯中給馬飲涓滴無遺其善解人意如此尤足令人解頤餘若男女二伶鞦韆之戲一女伶倒懸數丈男伶緣木乘勢而來相接以手迨旋轉間男伶復攀木還登故處驚心駭魄皆較從前各伶尤爲神妙諸如此類不可殫述宜乎每一劇畢鼓掌聲如百面春雷也閱竟略述一二欲修眼福者尚其無負此良宵也可 
[萬國紅十字會來函]  
啓者本會昨奉慶王爺倡捐京平足銀五百兩瞿尚書倡捐京平足銀三百兩那尚書倡捐京平足銀三百兩聯侍郎倡捐京平足銀二百兩伍侍郎倡捐京平足銀二百兩外務部丞堂參堂合捐京平足銀四百兩外務部和會司考工司榷算司庶務司合捐京平足銀二百兩除分掣收照並函復外謹乞登報伏希公鑒[  上海萬國紅十字會同人謹啓]  
申報館恊振所經收山東四川振捐三月初一日至三月廿九日四月初一日至四月三十日止第三四兩次清單 
○三月初五日鍾姓銅洋二元無名氏銅洋十九元○十七日合記銅洋一元○十八日松江汪協源來山陽吳洋八元○廿一日無名氏銅洋二元銅小洋三十九角山東帮五祥號洋一百元○廿二日全泰盛銅洋二元無名氏銅洋一元○廿三日隆祥洋廿元○廿七日洪淦謝椿安祝椿齡洋一百元○廿九日中西藥房洋一元二角銅洋五元永禧書　求室許氏病愈洋廿元○四月初七日趙增寳求無災無悔洋十元○初九日吳馥堂求小兒病速愈洋十元又洋廿元○十一日韓江慶麟主人完愿洋九元八角○十二日三富關煞門通洋一元○十六日容膝書齋洋二元○十八日寅記洋十元○十九日釋疑銅洋三元○廿三日鋤雲補過子銅洋二元銅小洋廿角○卅日寅記洋十元以上兩次總共收洋三百廿二元銅洋四十二元九角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京江浪影]  
鎮江訪事人云英國水師副將那爾君乘某兵艦往漢皋游歷兹已事畢於四月二十三日鼓輪東下道出潤州並未停留卽回滬瀆○四月二十三日清晨有英國兵艦四艘法國兵艦二艘由漢皋銜尾抵潤州小泊片時鼓浪東下○兩江總督兼南洋通商大臣魏午帥秉節赴江陰等處察視江防刻將回抵潤州升任江蘇臬司署理兩淮鹽運司恩新甫廉訪因於四月二十四日翦江而南泊舟洋馬頭以便届時迎謁○常鎮通海道郭月樓觀察以時事多艱匪人充斥商准駐防鎮郡之武威全軍統領魏軍門榮斌撥派所部勇丁二百名分駐城外各要隘昕宵巡綽以備不虞 
[上海縣署瑣案]  
前日施阿貴扭控宋寳江行竊洋銀等情當晚縣主汪瑶庭大令升堂研訊施訴稱小的向在崇明販運木植前日某行付下洋銀一百元置諸竹籃附某輪船來此購木不料在船時宋乘小的酣睡悉數竊去向之盤詰刁賴不承叩求追給宋供小的係崇明人來滬訪友在船時曾與施叙談後施深入睡鄕不知伊如何被竊大令著宋交人保出帮同查緝○殷正甫控章毛虎盜賣墳地等情前晚大令升堂研訊殷供小的係浦東人在滬上操京貨業有坐落白蓮涇之墳地一畝半前倩章父金狗經管任伊種菜以抵工資迨金狗逝世其地卽由毛虎接管前年小的因失去田單各處訪尋事爲毛虎所聞遂於去秋私自賣與程姓當時小的尚未知悉直至今春清明節下鄕掃墓見程姓巳立界石惟棺木尚未遷移問諸左近之人始知毛虎從中舞弊毛虎供此地前由殷抵押與小的之父年久不贖作爲絕産是以小的出售與人今將抵據呈請察核大令閱得據同治五年所書謂事已多年例不准贖殷遂無言而退○郭德福投太陽廟保甲巡防局控趙鈺行兇等情由局員某君移送到縣前晚大令升堂研訊郭供小的係江北某邑人向爲皮匠趙向小的借錢不遂糾衆兇毆叩求訊究趙供小的在新閘某紅坊執業前日出外購物見兒子被郭痛毆當卽曳回迨後郭復糾人將兒子擄去恣意毆擊受傷甚重求賜訊懲葉玉春供小的係金陵人與趙同業郭則素不相識前日郭趙互毆時適小的道經彼處不知如何被局差悮拘王老五供小的與葉同帮大令判將趙掌頰五十下郭掌下五十下與葉王分别交人保釋○賊犯張喜成由捕役拘解至案大令研訊之下張供小的係湖北某邑人向操磁業父親現在江西辦貨前年小的僑寓蘇州時曾與張某爲友後張犯竊被拘到縣訊責遞解至小的所有金戒指二枚實係出資購得並非竊來大令著押候訊核 
[上海保甲巡防局紀事]  
昨日朱蔡氏投二十三七鋪巡防局報稱小婦人被江北工頭彭大寳王順芝張王旺余永楨積欠工帳洋銀六元四角請卽究追局員姚谷蓀二尹研訊之下彭王張余同稱小的等無力措還求恩酌斷二尹子限三日赶緊還清○昨日陳元春吳德興扭王兆坤至二十三七鋪巡防局訴稱與王合開裕泰元染坊王竟欠宕股本銀數百兩延不歸還請爲訊理局員姚二尹升座詰究王供稱此事已由陳竹山介紹尚未妥洽求恩明斷二尹限令邀陳至案訊明判斷○昨日浦東楊家渡巡防局員蕭馥亭二尹函致南巿二十三七鋪巡防局内開楊立德有房屋一椽坐落陸家浜租與張順卿開設浴堂近因屢釀事端不願租給令張退租霸持不允請飭提案限遷以絕後患等語局員姚二尹准之飭地甲傳張聽候訊供核斷 
[南巿捕房紀事]  
昨日永源錢莊主夏少堂鼎泰錢莊主張季生彚泰錢莊主朱榆卿扭已閉之生記裕布莊主胡伯康至捕房聲稱被欠往來銀三千餘兩捕頭令押候轉解馬路工程局禀請總辦翁子文太守訊追○昨日張子衡扭金四安至捕房訴稱被欠貨價銀一百十七兩錢十一千捕頭令押候轉解馬路工程局禀請總辦翁太守訊追○袁益甫扭宋作孚倪子卿至捕房訴稱被欠往來銀若干捕頭令押候轉解工程局禀請究追○昨日徐全福單扣寳突起爭端互扭至捕房呶呶聲訴捕頭令押候轉解工程局禀請訊究 
[英美等國租界公堂會訊案]  
前者丹商納爾門投本管領事署控地保不肯蓋戳有誤轉換道契等情由瑞典國領事兼理丹國領事哈勃克君照會公廨前日午後鐘鳴二下二刻讞員黄耀宿司馬會同哈君研訊納爾門聲稱商人向華人馬順生永遠承租地一方議定租價銀四千兩地保中金均己在内不意地價付清之後馬不將地保費二釐照付致地保不肯在契上蓋戳欲轉道契窒碍良多請爲訊究二十三保十三圖地保陳繼堂供稱納爾門所租之地緣馬不付戳費故小的並未蓋戳馬供小的出租之地並非不肯出費综因陳保加索二釐小的只肯一釐是以延擱至今尚求明鑒司馬商之哈君飭馬照一釐半付給限本月初十日著陳保偕馬至瑞典領事署當面蓋戳 
[英美等國租界公堂瑣案]  
五百十四號華捕解俞阿五等九人至案禀稱工部局向章每屇夏令自晚間一點鐘起至天明六點鐘止准居民鋪戸傾倒垃圾逾限卽不能傾倒俞等於七點鐘時將垃圾傾諸戸外是以拘案請懲襄讞委員王松丞剌史商之美總領事署繙譯官曰君判各罰洋銀一元○前者祥發源號在招商局北棧馬頭上失去花旗布二件報經水巡捕緝獲竊賊蔣慶林周和尚二人旣而蔣忽患病移至仁濟醫館瘝治旋卽倒斃供詞牽涉之某某等四人在逃未獲讞員黄耀宿司馬飭吊贓緝犯在案昨日水巡捕投案禀稱小的查得贜物售在南匯縣境羅家灣孫姓家清卽出牌移提並求賞給路費剌史著給川資洋銀十元協同捕役前往移提歸案訊辦○洋人某甲禀稱園丁朱炳炎不告而去請即訊懲朱供稱小的所得工資甚微不敷家用故於上月十六號訴明女主人另薦阿寳工作猶憶上年六月女主人有金臂釧遺於園内小的拾得送還數年以來並無不合之處今主人處尚存工資四元八角叩求斷令給還甲堅請示罰剌史商之白君判罰洋銀五元○一百八十二號華捕解馬夫何阿月至案禀稱何車上捐照係某洋人自已馬車與馬房之照各别意圖朦混務請訊懲剌史判罰洋銀十元○某號巡捕解前次向浦東美最時棧房滋事之勇丁王萬友至案剌史著押候過堂訊供交人保釋 
[法租界捕房瑣案]  
縀客黄均控某鞋店主黄夢泉結欠縀價洋銀二百元逾期不還等情前經讞員陳楚生大令訊明飭交的實人保出限半月内理楚迄今挺押不理昨日黄均投案聲稱自夢泉奉諭管押伊父卽將店閉歇所存貨物悉數運入家中叩乞嚴追以儆刁玩夢泉供小的共欠各戸洋銀八百餘元所存貨物祗值二百餘元不敷分派現擬售去公攤尚有餘欠繕立期票陸續拔還大令飭包探帶出覓人具保展限半月理明禀復○西酒店主顧尚星控歇夥張宗堯行竊小銀錢二十枚銀質對時表一枚窩匿流妓吳月英家經大令訊明著將月英掌頰一百下押候嚴比昨日提案復訊月英供張來宿娼時小婦人祇收到小銀錢五枚並無贓物寄存太令准予交人保出聽候查明核辦○扒手吳阿福行竊工部局管理洋龍人顧阿新之皮夾一枚内儲金戒指及洋銀三元八角解經大令訊供署重責三百板押改過局二月○小工袁福英吳阿炳行竊太古棧所儲芝麻及米解經大令訊供著各責二百板○偷兒項金生張承順行竊某姓家衣服茶壺等物解奉大令訊明著各笞責二百板 
[美租界捕房紀事]  
前晚浦江中所泊英國某兵艦上甲乙丙丁四水手乞假登岸相約至虹口斐倫路粤鴇王阿梅家宿娼給以洋銀 
 
 

Page 10

 
 
六元王鴇少之致觸其怒掄拳攘臂大肆兇鋒鏡檻衣椸恣情擊毁一百六十號印捕聞聲而至乙丙丁乘間逸去祇將甲拘入捕房捕頭令押解本管領事署禀請訊辦○昨日浦中所泊英國某兵船上逸去水手三名由統帶官某君函請本管總領事署發出牌票飭捕頭嚴行查緝旋由六十六號西包探一併拘獲押解領事署聽候訊懲○昨日飛獵濱人某甲醉容可掬在百老匯路向人逞兇事爲三十七號西捕所見奮力拘入捕房捕頭令押解本管美總領事署禀請訊究○昨日馬夫朱阿滎駕車至北四川路漫不經心將某西人所乘東洋車撞壞西人忿甚喚令六百八十七號巡捕將朱拘入捕房捕頭詰問之餘西人告以不必追賠遂從寛釋出 
[萬國紅十字會收到各欵清單]  
啓者本會昨承申報館恊振所席子佩先生交來代募第一批捐欵英洋五百十元龍洋五百廿七元共一千零三十七元又規元二十兩　洋二十四元中外日報館汪頌谷先生交來長沙分會葉揆初先生代募長平足紋一千兩湖北天門縣胡大令來文籌墊英洋一千元汪蘇學院唐宗師來函並匯到代募第二批洋一千零十二元一角除匯費二元一角合來英洋三百二十四元龍洋六百七十元小洋一百五十角銅洋一元德生義助元五百兩潮州道褚觀察交來潮州府惪太守助洋一百元又代募洋九十四元豐順縣萬大令自助并代募洋二十五元福建學院秦宗師交來代募福字第十一十二十三號三捐册七十四戸英洋三百二十八元丹陽縣楊大令來函助洋一百元又勸合邑紳董代募洋一百零七元小洋一百五十八角英署王弼臣先生交來丹桂玉仙春仙天仙四班合演除支移助英洋一千五百零二元一角一分三厘梧州招商局鄭司馬自助　代募洋十元大昌助洋五十元虞增福助洋二十元信昌隆交來瑞興隆助洋二十元迪記助洋六十元近記助爐胚龍洋四十元烊見規元二十八兩五錢六分鎭江電局交來代募江甯不留名洋十元己巳生同昌壽子助洋十元照陽一介生助洋四元除分掣收照並函復外請乞登報伏希公鑒再長沙分會來函葉揆初先生現因公北上會事槪交礦務局提調廖升階金仍珠兩先生賡續經理仍以該局爲收捐所一切並未更章除登湘報外請再登報等因如蒙湘省樂善官紳捐助經費請仍就近送往掣取收照俟轉解到滬卽由本會彚列清單刊登各報以揚德意合并申明[  上海萬國紅十字會同人謹啓]  
[上海陳家木橋電報總局籌賑公所經收山義賑第七次清單]  
侯馬電局王募湘平銀六百兩原合來規元六百三十兩八錢四分太原電局姚募湘羡銀四百兩原合來規元四百四二十兩八前○以上共收規元一千五十一兩六錢四分 
[東賑義士花戸細數補登]  
前由第六批登報烟台電局經募善士花戸厚德山人四十五元楊秩五張仲甫德潤堂愛敬堂何徐佩堂楊墨堂各捐四元萬耕畬萬無名各捐三元謝洛詠張伯龍吳秋舫益順盛稽源昌怡怡堂王無名劉菊生劉曜甫各捐二元許昭然任允之嚴甫九孫聲遠吳心培劉復初梅影盦各捐一元 
 
 
 

Page 11

 
 
   
 
 

Page 12

 
 
擬斬立决梟示例擬斬立决梟示業已被殺仍行戮屍首級縣杆示衆以昭炯戒戴長修何萬祥李遇春楊俊或輪姦婦女或因姦謀死親夫或扎死小功兄或圖財害命原犯均擬斬立决當羅俊等糾邀反獄輒敢隨同脫逃雖不助毆役卒亦　按例間擬戴長修何萬祥李遇春楊俊四犯均合依隨同餘犯俱擬斬立决例擬斬立决何萬祥李遇春二犯於訊明後卽行正法戴長修楊俊業已在監病故應毋庸議賈幅才等六犯當羅俊糾邀反獄均未敢應聲同逃尚知安分守法除孔繁彬徐海姜乃幅鄒五子四犯均係鬥殺擬絞監候恭逢恩詔應分案聲請援免賈幅才孫邦元二犯一係用刀扎死胞兄賈幅塘擬斬立决一係聽糾持械夥劫並未得財拒傷事主于萬發平復擬斬監候可否量子末减之處隨案聲請敕部核覆外王藍身膺禁卒於留省重犯並不加意防範致羅俊等反獄脫逃雖無知情賄縱情弊究屬疏忽自應按律問擬王藍除擅殺罪應斬梟之羅俊罪止滿杖輕罪不議外合依獄卒不覺失囚者减囚罪二等反獄在逃者又减二等律於羅俊等斬罪上統减四等擬杖八十徒二年地役至配折責安置限滿預詳遞籍安插更夫李恩遇揚奎于順疏於巡防均照不應重律杖八十折責發落仍革役提鑰蔣珍家人于升向不在監無從防範均免置議司獄劉開棣事前失於覺察以致羅俊等反獄脫逃事後又未能悉數拿獲疏忽之咎難辭仍應按律問擬劉開棣合依囚自反獄在逃司獄官典减獄囚卒罪三等應於禁卒王藍杖八十徒二年上减三等擬杖一百業已革職應毋庸議至戴長修楊俊在監身死之處已據承德縣驗訊明確委係病劇醫治不痊所致並無别故禁卒張富業已被搯身死應與訊無凌虐情弊之刑禁人等均毋庸議逃犯馬城荃等分飭犯籍曁犯事地方嚴緝獲日另結除將未經奏咨各案另行分别辦理並將全案供招咨部查照外是否有當理合恭摺具陳伏乞皇太后皇上聖鑒敕部核覆正在繕摺間卽於光緒三十年三月二十日據懷仁縣禀獲謀殺郎青山一家二命案内罪應斬梟反獄同逃人犯萬　春一名聲明道遠且阻不便解省批飭訊明與原案情罪相符就地正法以昭炯戒合併聲明謹奏奉硃批刑部議奏欽此 
山東巡撫周奏爲揀員借補陸路守備員缺摺十六日 
頭品頂戴兵部尚書銜山東巡撫臣周馥跪奏爲揀員借補陸路守備員缺恭摺仰祈聖鑒事竊照萊州營守備恩厚經臣于軍政案内叅劾接准部咨恩厚應照例降一級調用開缺其所遺萊州營守備員缺行令迅揀合例人員請補等因咨行到東查萊州營守備員缺係陸路部推之缺應補儘先人員又兵部奏定補缺章程副將以下借一級補用俱在儘先班内等語該營地濱海澨轄境遼闊巡防緊要非明幹有爲之員不足以資整飭臣查有留東儘先都司馬英萃現年三十三歲係山東青州府益都縣人由監生遵新海防例加捐營千總捐免騐看於光緒二十六年到票候補二十七年因堵築章邱縣陳家窰漫口合龍案内出力經調任撫臣張人駿奏准免補本班以守備仍留原省補用並加都司銜二十九年因堵築惠民縣劉旺莊等處漫口合龍案人出力經臣奏准免補守備以都司留東儘先補用在案該員勤愼稳練巡防認眞以之借補萊州營守備員缺實堪勝任與例亦屬相符合無籲懇天恩俯准以儘先都司馬英萃借補萊州營守備洵于地方有裨如蒙俞允俟接准部覆再行給咨送部引見以符定制除照章將履歷印册咨部查照外謹會同登州鎭總兵臣李安堂合詞恭摺具陳伏乞皇太后皇上聖鑒勅部核覆施行謹奏奉硃批兵部議奏欽此 
湖南巡撫趙奏爲湘省清查岳州衛屯田循照鄂章增收契稅並兼收清丈經費摺十六日 
湖南巡撫奴才趙爾巽跪奏爲湘省清查岳州衛屯田循照鄂章增收契稅並兼抽清丈經費恭摺仰祈聖鑒事竊照光緒二十八年正月十七日内閣奉上諭各直省衛所屯田原爲轉漕養贍運丁而設自南漕改由海運以來屯衛弁丁半成虚設此次田畝私行典賣輾轉轇轕弊端百出現又完章改折漕糧亟宜認眞清查改歸丁漕以昭核實而裕賦課署漕運總督陳夔龍會同有屯衛箥分各督撫將各省屯田地畝逐一澈底查明令該屯戸報官稅契聽其管業將屯餉改爲丁糧統歸州縣官經徴如有盜賣私售者亦飭據實報明完納正供不究旣往更須嚴禁胥役需索苛擾又承准軍機大臣字寄五月十四日奉中諭有人奏各直省衛所屯田請飭清查繳價以裕國帑一摺據稱近來各省屯田半係民戸頂替其私售價值約得民田常價之半現在衛所旣已裁撤若將屯田一律清查可得巨欵于籌餉大宗不爲無補等語著各該督撫迅速卽認眞清查分别妥籌辦理詳晰具奏無稍延宕原摺著鈔給閱看將此通諭知之等因欽此遵旨寄信前來節經撫臣俞廉三轉行司道會飭所轄荆沔岳五衛各該管府行令各該衛及屯坐各州縣欽遵辦理又以荆正荆左荆右沔陽四衛均駐鄂疆議歸湖北查辦一面委員赴岳會同岳州府督飭岳州衛先行交部並將册籍分别移交屯坐各縣接收暫照舊章徴解曁督飭屯坐各地方官體察情形叅酌鄂章議辦旋准兼署督臣端方咨送湖北奏准清查屯田章程過湘前撫臣俞廉三缷事奴才到任催飭司道速議辦法並以岳衛屯地多在岳州府屬各縣卽于岳州府城設立清理衛田局其鄂省武左黄州二衛屯坐岳州府屬之巴陵臨湘兩縣境内者亦歸設局清理委岳州府總辦局務並遴委候補同通州縣一員駐局坐辦以專責成各在案兹布政使張紹華署糧儲道任國均詳稱查岳州衛屯地分坐岳州府屬之臨湘華容巴陵平江及長沙府屬之湘陰五縣巴陵臨湘兩縣境内並有鄂省武左黄州二衛屯地該五縣地居濱湖雖半漬淹各車戸依畝耕食素多竭蹶卽或民頂軍業亦絕少殷實一旦責令比照民田繳價勢非變産莫償甚至業田流亡有所不顧情堪憫惻窒礙殊多至若積弊之重則有田或頂賣而糧仍虚存久之糧歸無著者或有田多糧少田少糧多者更或田坐此疆糧納彼屬輾轉轇轕弊混欺隐竟致莫可究結者一切情形正與鄂省各衛相同查鄂省奏准章程免繳田價增納稅費擬請循照辦理無論本軍頂民均邀免繳價一律激底清丈分造魚鱗歸戸各册增納契稅各按該地方民田價值爲准如每畝價值在二十五千以外者照三十千在二十千者照二十五千在十五千以外者照二十千在十千以外者照十五千在十千以内者照十千各契價完稅每畝價錢一千照章六分完納稅錢六十文外隨繳清丈經費錢二十文由局刊刷契紙呈蓋司印給領管業改完丁糧仍照民田契稅章程十畝以上者 
 
