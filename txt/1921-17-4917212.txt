# 1921 - 17 - 4917212

 

Page 1

 
 
   
 
 

Page 2

 
 
   
 
 

Page 3

 
 
時評 
[聽其自然（冷）]  
　　中國每當艱難之秋常得徼天幸以安度於是謀國之徒祗求目前之得以過去而一切將來之事悉聽其自然以爲天幸之終可以徼也 
　　是故財政之紊亂聽其自然日惟借小債以過今日軍隊之腐濫聽其自然日惟事安撫以過今日政局之紛亂聽其自然日惟謀疏通聯絡以過今日交涉之延宕聽其自然日惟文電口舌之爭以過今日人民之饑荒兵燹失業困頓流落者聽其自然日惟發仁愛之言或且加苛重之稅以過今日 
　　雖然世界之事聽其自然固無一不可過去者獨惜後之人欲恢復國家與人民之地位者則誠日難一日矣此則今日謀國者當負之罪孼也 
[命令]  
　　一月十六日大總統令錢永銘倪思宏均給予三等文虎章傅瑞鑫給予四等文虎章此令 
[國外專電]  
　　紐約電拉門德云銀行團合同將於本星期内正式提交中政府（十四日） 
[國内專電一]  
　　北京電外部電胡使琿春案頃准日使照復日政府接得中國在間島實行增派軍隊之報告頗爲滿意現正漸次實行撤兵惟日領館及分館所在地之日軍須於確認配置之華軍能實在維持秩序並對於保護警備各節俱能實行時日本自應悉數撤兵等語政府業已駁復日使謂日領所駐地方中國必格外注意且一再聲明加以保護决不至有疏虞並請其轉告日政府將留駐日兵日警一併撤回（十七日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　北京電今晨熊垓訪日使日使病稍愈由德川西田見談琿春案熊要求中日雙方損失一併提議用對銷方法日使仍以彼先提四條賠償撫卹道歉擔保今後安全懲辦軍警官吏通緝韓黨首要以上各節完全辦好後卽議華人損失琿案尚棘手（十七日下午二鐘） 
　　北京電頃政府委員持河南直隷災區求濟會中西同人乞賑電赴銀團事務所催辦附稅借欵銀團招四國代表討論認有速成必要函英使請示簽正約時刻并附修正之監賑委員會草案一分請核（十七日下午二鐘） 
　　北京電四百萬振災借欵今日成交（十七日下午五鐘） 
　　北京電港報某國欲繼承九年四月二十三日中英所訂粤礦權利並允代還英保證金十萬且再出二十萬保金取得南海番禺二十一屬探礦權已與孫文代表容某談判二次現先取消岑加素公司旣得權爲第一步某國資本家急行來港（十七日下午二鐘） 
　　北京電聞政府派在野兩要人今日訪史蒂芬先爲非正式談判 
（十七日下午二鐘） 
　　北京電張庫電線仍未通現敵正猛攻叨林東三省不肯由滿站派兵往援（十七日下午五鐘） 
　　北京電張景惠電叨防吃緊第四支隊兵力單薄現令第二三兩支隊尅日赴叨一俟齊集再籌進剿（十七日下午五鐘） 
　　北京電褚其祥電蒸（十日）曉匪分三路進攻我軍血戰一日多始退惟庫防兵力不敷分布懇飭奉天張使抽撥勁旅由東蒙應援並速發糧餉以維現狀（十七日下午五鐘） 
　　北京電東盟復叛係羅林貝勒舊部羅林斃後其部四散現集庫東南二百里處計俄布蒙日共三千餘决分兩路乘寒出襲一趨庫一攻叨俄首領安林布首領薛達夫蒙首領楞凌阿日人山田等（十七日下午二鐘） 
　　北京電贛陳電張宗昌部自駐袁州宜春一縣已籌墊十數萬元無力再給應請迅飭移防以維民艱（十七日下午五鐘） 
　　北京電馮玉祥又電請撥餉二十萬謂存糧不足二日食（十七日下午五鐘） 
　　北京電閻錫山再催蒲同路欠欵請速撥三十萬交李某滙晋辦工賑（十七日下午二鐘） 
　　北京電陜陳電告綏遠東勝州警隊譁變近復聯合陜匪有進攻榆林訊已飭林使嚴防（十七日下午五鐘） 
　　北京電電令鄂王贛陳協助湘防並探取趙恒惕趨向及其所提條件（十七日下午五鐘） 
　　北京電鄂王電據孫傳芳報已電藍天蔚從速制止前進另商和平辦法（十七日下午五鐘） 
　　北京電嚴鶴齡電部法閣改組大使會議對德賠償原定二月勢將展期（十七日下午二鐘） 
　　北京電劉符誠自瑞士電已向國際常任會員會磋商撤去中境客郵手續根據巴薩隆萬國郵會議决案爲理由定十八由馬賽搭船回國（十七日下午二鐘） 
　　北京電舊議員在公園開懇親會到二百十七人王家襄演旨勸同人靜待時機對恢復舊會將發三次宣言（十七日下午五鐘） 
　　北京電部准豫省議會請將淸孟路合同寄豫傳覽（十七日下午二鐘） 
　　北京電交部以郵政成立二十五年請發特别郵票作爲紀念指令照准（十七日下午五鐘） 
　　北京電京公團呈控殷總監八欵徐批交院查辦（十七日下午五鐘） 
　　北京電敎職員聯合會以學務局停辦北師解六敎員職認爲處分非法决議先向該局交涉一恢復敎員職權二賠償六人名譽（十七日下午五鐘） 
　　北京電滬交涉員來電西南關餘案昨派員與原告律師哈華托接洽據稱原告資格業已消滅應歸中央另派政府代表並延律師到堂辯論方能進行等語查章士釗係此案原經辦人員似可派爲政储代表並仍聘哈律師繼續辦理以資熟手惟訊期在即請催章君尅日到滬（十七日下午五鐘） 
　　天津電蔡成勳抵京預備赴甘計畫（一）請任陸洪濤帮辦軍務（二）調駐綏第一師及獨立騎兵團先往 
（十七日下午十一鐘） 
　　天津電豫人驅趙希望（一）撤南陽鎭守使趙傑（二）撤宏威軍全部（三）與趙淸算軍餉賬目（十七日下午十一鐘） 
　　漢口電王承斌銑日（十六）由武長車 
赴長沙與趙恒惕商北附條件（十七日下午四鐘） 
　　漢口電孫傳芳電藍軍械彈不敷大支坪已被我軍奪回藍軍退核桃園並有一部投誠現在宜設所收容（十七日下午四鐘） 
　　漢口電傳王安瀾在鄂北房保等處收集殘部圖爲藍軍聲援（十七日下午四鐘） 
　　漢口電報載王都慶不願應戰删（十五）電王督請換防地（十七日下午四鐘） 
　　蕪湖電孫毓筠擬回皖演講自治制度徵同意均不歡迎 
（十七日下午八鐘） 
　　香港電昨晚長壽街大火燒二十九間報公會後座亦燬 
（十七日下午七鐘） 
　　香港電參員報到至删（十五）止共六十二人删（十五）開兩院聯合會褚主席凌鉞言附逆議員约百名審查手續繁俟完竣當報告請大會拒絶逆員出席並停其公費次議組特别審查委員會决下次聯會選舉（十七日下午七鐘） 
　　香港電海軍費積欠九十餘萬無法籌給倘年内不淸湯將辭職財部長仍伍兼財部准年内組成（十七日下午七鐘） 
公電 
　　王占元通電北京各部院步軍統領警察總監周樸老田煥老湯鑄新先生劉浩春先生陳二庵先生傅治薌先生並轉旅京湖北各同鄉上海蔣雨岩先生並轉各同鄉各省巡閱使副使督軍省長都统護軍使總司令各鎭守使各師旅長各報館均鑒湖北施鶴七屬先後爲唐克明柏文蔚藍天蔚吳醒漢等所盤踞垂三年矣以彈丸之地築數萬之兵竭七縣之財供無藝之費敲骨剝髓火熱水深哀我孑遺何以堪此前當秭巴克復滇軍遠遁本擬乘勝收復施鶴永奠鄂疆適値和議肇開人心厭亂占元渴望寗息不願以一隅爭執牽動大局遂乃商訂規約畫界分防嗣後間有越界搶掠之事但飭守軍嚴加防範未啓釁端自軍府取消占元失次派員赴施就商該軍收束事宜往返七次未得要領迭據偵探密報及檢查郵電所得王天縱舊部曁黎天才張學濟等所部被川軍所迫逃竄來施藍氏悉數收容兵力驟增該處民團不堪其虐誓死抵抗卒以槍械不敵多有傷亡彼遂夜郎自大冀圖一逞調兵備戰不遺餘力猶以我軍旣未進攻彼未必甘冒不韙自爲戎首詎接大支坪方面報告彼部约三千餘人於三日早一點十分向高店子猛攻似此狼子野心必欲縻爛地方以爲快占元守土有責忍無可忍萬不能坐視兇殘而不爲一勞永逸之計現已電詰藍天蔚制止所部前進和平商辦一面電飭前綫扼要防堵以免爲其所乘特以煑豆燃箕久滋隱痛操戈同室尤違本懐謹佈區區伏惟明察王占元魚印 
世界路透電 
[法國新内閣之成立]  
　　十六日巴黎電白里安内閣已告成立白兼長外交十七日倫敦電法國新内閣雖就其各閣員政治品質而言可謂爲不相等但就全體而言可稱爲工人隊當可謂國會之贊助以其辦事可如工人之呼應一氣也自一九○九年至今白已七次組閣白雖爲第一社會黨内閣總理然其辦理勞工革命風潮竟採用嚴峻方法大約前總统普恩賚將爲白之最大批評家當裴萊擬組内閣時普僅願爲其外交總長而不願就他職蓋普極注重於對德和約之全部實施也 
　　十六日巴黎電駐巴黎報界訪員多抱疑慮恐白里安内閣出現法國對德之態度將趨强硬而英法間之意見將不能一致但巴黎晨報稱白里安贊同米勒蘭與萊矩所行關於賠償事之政策易言之即願與同盟國尤願與英國一致行動以期切實獲取修正之要求而不願索取更大賠欵或單獨行動也 
　　十六日巴黎電據半官文告外間所傳法國内閣風潮乃國内財政紊亂所致之謡言全無根據此種訛言 
與法國某銀行等倒閉之說同出一源皆屬毫無價值其目的乃欲以譭謗代武力以期破壞法國之復原耳此類謡言適發生於法國財政界已有整頓農業工業漸恢復其活動力而商業徾入漸趨平等之時此乃應爲注意者也 
　　十七日倫敦電協約國國際大會一俟法國白里安内閣成立將於本星期杪開會之說已由巴黎官場徵實 
[杜白林之大搜索]  
　　十七日倫敦電昨日淸晨軍事當道在杜白林開始大規模之搜索將續查三日其搜查地方係任人烟稠密之處約半哩見方全境由兵占領武裝摩托車湯克砲車分佈各處兵士羅列鋼網縱横如臨大敵三僑不通人行船塢境内斷絶交通高屋扼要處由兵據守窗口堆積沙袋安壉機關槍搜查原因今尚未悉想係爲搜索要犯或秘密製造軍火地方起見現方按户搜查在此指定區域内不許人出入昨夜且裝瞭遠燈並置戰場軍灶以備兵食 
[意内閣之時局决議]  
　　十六日紐約電倫敦接羅馬消息意内閣决議凡巴黎高等議會所欲施行迹近迫令德國完全履行凡爾塞條約義務或迫令土耳其接受解决近東時局現定辦法之任何計畫意政府皆未便贊助之 
[波蘭工人之愛國]  
　　十六日巴黎電華沙消息波蘭鐵路工人近有主張罷工之運動會議之後决議作罷因恐此舉將大礙上西萊西亞問題之波蘭利益也郵政用人罷工未久卽復上工亦因此故 
[英國之航業現象]  
　　十七日倫敦電航業界現呈極端下落之氣象觀於某船裝煤由美國赴荷蘭洛特丹所索之運費即可知近來運費之大落今每噸需費美金四元若在一年前則需二十二元也據有責任之荷蘭船主云運費一噸之實在成本現需六元大約船主甯願使其船往來海上略受營業上之損失以待時機而不願使間泊於口岸之船數再增多也 
[美國之物價近况]  
　　十五日紐約電全國實業協會報告去年自七月起至十一月止之時期中美國生活代價低落千分之五十六雖糖價落至百分之五十一然衣食價格之減低輒爲他物價格之增高所抵銷目前物價猶較一九一四年七月爲高計衣着貴百分之一百二十八燃料貴百分之八百食物貴百分之九十三雜物貴百分之九十二 
[印度之不輔助政府運動]  
　　十六日喀爾喀特電喀爾喀特不輔助政储之運動續有發展附屬喀爾喀特大學之三大私立專校之學生泰半退學要求將專校歸爲國有並建設國立大學一所聖芳濟專校之學生四百人亦受運動相率罷課喀爾喀特街車車夫罷工謂因警察厲行行路規則過嚴之故 
[各國近事記]  
　　十六日倫敦電星期日報紙謂現任陸軍部與航空部大臣邱吉爾將調任殖民部大臣該部將設立近東事務局包括埃及巴斯坦與美索波太米亞在内 
　　十六日倫敦電倫敦與荷蘭亞姆斯特丹間春間將辦航空業與德國丹麥及瑞典相聯接所用者爲木翼之福克式單葉飛機每架能載客七人刻在製造中 
　　十六日巴黎電據波斯京城消息波斯内閣業已辭職且有波王遜位之說但未徵實 
　　十六日巴黎電奥國郵致電話電報用人已與政府商定條件停止罷工 
　　十六日巴黎電據法國各報載稱巴黎倫敦政界已徵實上西萊西亞公民大會定三月十三日舉行之說 
　　十六日華盛頓電亞拉巴瑪師之將士請威爾遜總統設法救釋過激黨所拘之美國軍官基爾配特里克氏如難償願不妨遣派美軍赴俄並通過决議案謂美國儘有餘力可遣派大軍千萬入俄云 
　　十六日台里電阿富汗王接見英國外交委員團頗爲誠敬該團携有小無線電報機與印度贝斯哈瓦互通消息 
　　十七日瑙威京城電瑙威工黨已分爲兩洀多數一派加入新黨取名瑙威社會民治勞工黨以反對莫斯科流行之主義爲宗旨 
[海外中國事記]  
　　十六日倫敦電朱爾典爵士致書各報勸衆捐助中國賑欵謂一金可救一命助捐者可保其欵用於極有益之地且可得世界最勤儉最愛和平之人民之感謝 
　　十六日倫敦電爲某華人辯護之律師維爾特氏所稱倫敦華僑區内已減剩三百人一說經泰姆士刑事法庭訊案員開恩士氏否認據謂華僑區内之居民前十二個月内並無大增減惟經警署懲治烟賭及不道德之行爲後區内之安分守法爲前十二個月内所未有 
　　十四日紐约電中國絲業代表團已抵此此行志在調查絲業及參與萬國絲品博覽會預料該團將購辦美國機器 
太平洋路透電 
[南北近事記]  
　　十四日廣州電唐繼堯建議承認俄國勞農政府軍政府尚未允可國會議員現居廣州者约三百人凖備召集非常會議現遂日開非正式會議對陸榮廷宣戰一事迄今尚無動靜 
　　十七日北京電李厚基電告政府福州交涉員與日總領事近會商數次後日本已允將厦門日警撤退廣州政府建議應收管南方所征之關稅仍照原議扣留百分之十三餘滙北京 
[東俄近事記]  
　　十五日海參崴電赤塔選舉結果共產黨與右黨各得三席餘五席屬他黨雙城子消息該處獲選者有共產黨三人右黨四人社會黨一人他處結果尚未得悉但料農黨必處處勝利 
　　十一日哈爾濱消息此間軍界現信謝米諾夫不致回歸軍中渠已將指揮權交與前統帶格羅特柯伏烏蘇理哥薩克軍司令薩維里夫將軍全軍今頗不願繼續作戰而望恢復生活常狀惟軍人之態度多賴紅軍之行爲爲轉移昨日此間盛傳赤塔政府所下之動員令前從戎柯爾恰克與謝米諾夫軍中及現寓中東鐵路境内之將士均在被徵之列哈爾濱現寓有此類將士頗多聞此消息大爲驚駭外間且有謡言謂優林已與中政府訂定條約中政府允將寓於哈埠一帶之將士交與赤塔當道有人以前二事詢諸華員華員謂徵兵哈埠之計畫未便實施至於訂约一節實無其事故現信此項謡言乃希圖騷亂者傳出志住摇動人心據滿洲里與波格拉尼志拉雅消息外貝加爾東部及伯力境内現屯集大批紅軍而由西比利亞開往者仍源源不絶均歸前抵禦外貝加爾謝軍之愛奇將軍指揮紅軍此舉據謂乃防日兵重出干涉及加浦爾軍藉日兵之助在濱海省建設反過激之綏衝國云 
國内要聞 
[北京通信（吹萬）]  
　　銀行公會之購車借欵報告北京銀行公會以今日（十五日）下午五時簽字交通部購料借欵合同特招待中外新聞記者報告此事之經過並說明所以借欵與交部之原因馮耿光首先發言略謂北京銀行公會之發軔在民國六年五月間初止八家繼復加入十一家至八年七月間正式成立往歲十二月間各地銀行公會開聯合會於上海議决向政府有所建　苟政府對於整理財政之根本計劃不確立而依然維持現時之政策則銀行界對於政府或各省行政機關不再借欵其詳業經登報銀行界當謀社會金融之發達中國銀行家當有世界知識具世界眼光以後方針即本此以行與各地銀行團體聯絡進行以期母荒厥責此所望也次由各報記者致答辭次銀行方面推 
 
 

Page 7

 
 
張君報告車輛借欵情形先將合同朗讀一過逐條與以解釋至第六條交部當給銀行酬費百分之一張君說明此數並不爲多以每年銀行當聘專門家赴各路稽核也且滬杭甬一百五十萬磅借欵而酬費至六萬七千五百磅合百分之四五津浦五百萬磅而酬費二十萬磅合百分之四以此相較則此百分之一實膛乎其後經手付利還本之經手費爲千分之一二五而外國借欵多爲千分之二五亦比較爲少次復說明所以經募此項車債之原因以油印品公表其大意謂近數年來内地物產增加運輸車輛不敷應用以致各站貨物堆積如山霉爛毁壞者不計其數商民損失之鉅固不待言銀行押滙亦受莫大之影響前二年滬上各銀行曁轉運公司曾有租車借欵之提議查中國自辦各鐵路之最重要者爲京綏京漢津浦滬杭甬四路攷四路民國六年之貨車數目京綏八百六十七輛京漢二千六百三十二輛津浦一千三百六十三輛滬杭甬五百零七輛民國九年計京綏九百八十二輛京漢三千三百四十輛津浦一千七百八十四輛滬杭甬不詳查其增加之比例實不敵内地物產增加之數遠甚此後若生產年年增加車輛萬不敷用故此次車輛之借欵實欲間接輔助工商業之發達減少商民所受之痛苦此次合同之要點第一從嚴稽核用途力防借欵之流用於不生產之途第二銀行方面但取正當適度之手續費不求非分之利益并力求將應得之利益普及於一般購票之人第三對於交通部履行還本付利責任之點從嚴規定以保護購票人之利益第四事事力求公開以表示吾銀行界公正信實之態度蓋此次借欵數目雖小而實爲未來種種事業之起點不可不審愼之云云最後由中美婆（譯音）先生致答謂外國記者以前所得商業新聞類不可恃今幸與銀行界聯絡其益甚大銀行公會之成與中國金融固有莫大關係而消息傳至外國使外國得知中國經濟實情可以放膽投資通商於各國商業皆有利益云兹錄銀行公會所宣布之合同如次立合同中華民國交通部（以上稱甲方）經募車債銀行團（以下稱乙方）今因甲言發行交通部八釐短期購車公債由乙方承募雙方議定訂立各條件如左（第一條）甲方按照民國十年一月囗日頒布之交通部八釐短期購車公債條例發行交通部八釐短期購車公債總額通用大銀元六百萬元全數由乙方承募所有各項條件經該條件載明者均須遵守（第二條）此項債欵專充甲方購置車輛分配 
京漢京綏津浦滬杭甬四路之用由甲方按照購車合同由乙方逕付承辦車輛之公司無論如何不得移作他用自本合同簽字後三個月内甲方應將車輛圖樣數目及車價預算開交乙方由乙方作爲甲方之經理人在公共市場貨價最廉質料最佳之廠家代爲訂購由甲方選派專門人員會同辦理所訂條件須先商明甲方得其允許訂購合同後其一條件歸甲方執行但應付貨價時須由甲方通知乙方證明按照訂購合同確應付價乙方自應照付甲方應按車輛全價千分之二·五給與乙方作爲手續費此外乙方不另取用費上稱車輛其如何分配於四路之處應由甲方酌定通知乙方備案並由乙方選派專門人員常赴各該路局稽核使用保管之情形甲方仍須於每六個月造具表删報告乙方倘乙方經專門人員報告發見使用保管危及債欵擔保之處得酌定辦法通知甲方執行（第三條）乙方承募此項債欵按照條例每百元實收九十五元（第四條）自本合同簽訂之日起應按照債票實收數目總額先行墊欵交與甲方墊欵利息照債票利息計算一面由乙方分期發售債票歸還墊欵（第五條）前項墊欵或所收債欵均收入甲方帳下作爲甲方存欵按週息四釐計算（第六條）此項債票應由甲方印就交與乙方發售所有承募經理此項之債票之費用如電報告白郵票以及其他各費概由乙方擔任但由甲方按照債額全數給子酬費百分之一（第七條）所有債票或墊欵之 
本息由交通部擔任付給甲方在第一年内須於付利期前十五天籌足應付利息數目分交乙方指定之銀行備付自第二年第一月起應由甲方令知分配此項債欵所購車輛之京漢津浦京綏滬杭甬四路每月按照另製償還本息數目表將每月應攤之本息數目分别預期交存乙方指定之京津滬漢四處銀行存儲以充償本付息之準備金並由上稱各路局將每月分任之數以公函通知銀行承認照辦前項準備金按週息五釐計算但第一年第一期利息到期時設甲方不能將應付之數撥交乙方得由乙方在結存債欵項下扣付並由第一年第七個月起由甲方將兩屆利息全數於六個月内由各路匀攤撥存乙方指定之京津滬漢四處銀行照償本付息準備金辦理如所存債欵除付車輛全價尚有餘存應歸入償本付息準備金帳内萬一上稱各路有不照本條辦理之情事乙方得通知甲方後派員赴上稱各路收欵以足敷償還本息各該路每月應交之數爲限若猶有不敷得由乙方派員提取京漢全路盈餘補充之（第八條）甲方允乙方每年年終派員赴京漢路檢察帳目一次查核盈餘實數登報宣佈（第九條）甲方指定乙方各銀行爲還本付息經理機關並由乙方各銀行在債票上簽字以證明其爲發售債票之經理人甲方按每年經手付利還本之數給予乙方每千分之一二五作爲經手費（第十條）此次乙方代售債票如因政治上或財政上之恐慌以致不能發行或不能全數出售時所有乙方墊欵或由乙方承購債票抵還或另訂歸還墊欵辦法均聽乙方酌量辦理（第十一條）將來甲方如欲繼續發行購車公債乙方佔有承募之優先權（第十二條）凡合同内未規定各事項應遵照條例辦理（第十三條）本合同繕寫二十三份甲方收執一份乙方收執二十二份並由甲方抄行該路局遵照辦理中華民國十年一月十五日交通總長葉恭綽經募車債銀行團中國銀行交通銀行新華儲蓄銀行金城銀行保商銀行大陸銀行新亨銀行中孚銀行浙江興業銀行上海通商銀行上海商業儲蓄銀行浙江地方實業銀行四明銀行東亞銀行北京商業銀行大生銀行中國實業銀行東陸銀行巨興誠銀行大宛農工銀行勸業銀行邊業銀行 
[北京通信（直言）]  
　　敎育部之新設施敎育部自范總長到部後諸事皆積極進行所建樹者不少新設之高等專門以上學校視察委員會即其一也敎部前雖有部視學其視察範圍僅限於中等學校至於高等專門以上各學校以制定視察規程之時該種學校尚少故未言及僅於臨事派員往查初未料其發達之速至如此也以前部派員之查各專門學校者其資格每與部視學相等僅能視察中等學校視察之結果有爲學問所限莫能贊一辭者故部中遂有特設委員會之議此說之發動在一月以前至本月六日該部始頒布規程其定該委員會委員視察之事項凡五（一）國立公立及曾經本部認阿之私立專門以上學校之狀况（二）請求本部認可之私立專門以上學校之狀况（三）未經本部認可之私立專門以上學校之狀况（四）專門以上學校所設某種學科狀况（五）敎育總長特命視察事項文字上雖如此而在實際方面則以現時各私立大學專門程度相差過多而外人所辦學校尤多程途低下者（每有中國人自辦之私立學校程度不逮中學而亦號稱大學且多借用外人名義）於學制上實太紛亂年來各私立學校之升格日見其多大學遍國中故敎育部遂主張外人在國内所設立之學校亦當經敎育部認可其理由則謂經部認可後可與國内公立國立諸學校同享利益如醫生與律師二者必得政府之承認方能營業則醫科與法科之學生經部認可後可與留學外國者同其效用然外人所設高等以上學校欲部認可必經部派員視察一次以考核其程度之相當與否其手續（一）須按照本部所定私立大學規程第一條或公立私立專門學校規程第二條或專門以上同等學校待遇法所列事項來部呈報（二）部中接到此項呈報後派專員視察該校俟其視察報告到後再定辦法（三）經部認可後於必要範圍以内須遵守部定各規程此辦法旣出即有南京之金陵大學與北京之燕京大學首先請求認可然外人所設學校大都按照外國辦法其課程類用西文敎授試卷亦多用西文自非派有學問之西洋留學生不能當視察之任以規程第二條規定委員不得過八人故昨日部中發表委員七人皆由部員中之曾留學外國而有學問者兼之參事秦汾·司長任鴻雋·僉事秦錫銘·范鴻泰·朱炎·編審員陳容·萬兆芝此七人皆爲視察委員會常任委員而以任鴻雋爲之主任現擬首先視察金陵燕京兩大學該委員會於十三號下午四時開會議决草擬視察細則·議事細則·辦事細則·視察細則由秦汾擔任議事細則由萬兆芝擔任辦事細則由范鴻泰擔任並决定於下星期五開第二次會議通過細則草案委員會幹事二人業於今日發表一爲胡家鳳一爲李萼事務所附屬於專門敎育司 
　　農業專門要求升格運動已久昨日曾開部務會議一次對於此事多所討論未能决定今日部務會議已决定否决農專學生之大學熱一時又受挫頓矣惟聞該校學生之意以部中雖不認可仍須繼續要求不達目的不止 
　　華僑敎育敎育部素所注意前雖派員出洋調查而臨時委派究病未能專力近來英屬叻嶼呷三州府華僑因居留地政府頒布新例影響僑民敎育特派余佩臯女士來京呼籲會部中有設海外敎育調查處之議以是更形堅决現由萬兆芝着手籌備該事不久可期有成海外僑民之敎育政府從此或不致度外置之矣 
　　敎育部中近尚有一事可以報告者即恢復元年官制是此事該部提議已久迄未能决聞近已决定不日可見諸實行云（十三日晚） 
[最近進行中之三借欵]  
　　美商無線電臺借欵本月初美國無線電話電報聯合公司代表馬斯君與交通部總長葉恭綽及電報局長張某訂立合同規定在中國裝設高力無線電臺一所中力無線電臺四所高力無線電臺設在上海即爲全國之總站中力無線電臺分設於上海廣州北京哈爾濱四處該項電機及材料總値四百五十萬美金卽以將來各電站之收入爲抵押此四百五十萬之欵項專爲裝設機器及購置材料之用並無現欵交與政府該項合同已由交通部與馬斯君共同簽字交由馬斯君帶回美國經本公司批准後卽可實行聞雙方磋議至六星期之久而始妥協並有前上海交涉使楊晟秘密進行故外間鮮有知者 
　　英商水面飛機借欵財政部近與福公司訂立購買水面飛機合同借欵總數爲英金四十萬鎊實交僅一二成餘欵均用以購買飛機及材料兩方磋議俱甚順利惟該項合同在英使署註册時發生困難該署以爲該項借欵有可訾議之處其一則因該借欵無監督之條件有違新銀團之規定其二則各方面多以此種合同與各國禁運軍械之規定大相逕庭惟聞該合同中曾指定該項飛機專爲商務之用不得移作軍用品 
　　賑災借欵外交團委員會因賑災借欵事特於十四日午後晉謁外部所談關係於賑災借欵監督及審查各項均已妥協外部已允將外團提議各項提出國務會議待通過後再由外部正式答覆所有各地附加稅原定於一月十六日實行現有總稅務司通知各地稅關暫緩徵收外團之意須俟接到外部正式知照一月後方聽中政府徵收附稅據職該項借欵内容與銀行團並無關係此爲外國銀行四家之墊欵以十二個月爲償還期經有約國之允許由海關徵收附加賑捐百分之一十即以此欵爲擔保此項附加稅之賦課政府擬以不逾十二個月爲期限惟其實行期爲二月十六日而災區之待賑日有加急之勢政府乃訴於外國銀行使急爲四百萬之墊欵該附加稅以上年之收入爲根據計可得四百九十五萬海關銀兩故墊欵之擔保可謂充裕云 
[贛代表請願撤戚近訊]  
　　贛省議員駐京代表關於省長問題迭向府院請願十三日復行晋謁公府方面當派秘書長吳笈孫代見議員劉子貞等十餘人將戚在贛罪狀略述一過並謂已詳彈劾案内毋庸多贅但求從速撤換俾解倒懸吳秘書長云戚揚種種不法早已深悉久擬撤換第贛人治贛政府雖極贊成無奈贛省向分兩派應用何人甲迎乙拒恐難一致耳黄人庸云彈劾戚揚稍生紛歧贛人治贛主張向來一致請閱副議長饒正音與議長龍欽海副議長胡廷鑾聯名請簡贛賢繼任之眞電即可證明吳秘書長點首者再允爲轉達總統旋即興辭而出復至國務院請謁由内務總長張志潭延見劉子貞巢廣源王鎭寰蕭治品等復將戚揚禍贛情形陳述如初張即接談云戚揚當撤已無疑義先因議會公事稍形含混致生誤會自接閱正式聲明公文後原原本本業已明瞭深悉前次所通過之彈劾案確係合法以故對於議會甚爲尊重惟旣經派員查辦撤戚揚命令應俟查竣後始可發表此係手續問題决非意存中變巢廣源云總長所論甚是所憾戚揚倒行逆施勢成困獸前旣違法逮捕代表吳邁頃又嗾人毆傷議員祖怡贛氏如陷水火大有儳焉不可終日之勢愈遷延愈滋蔓爲之奈何張喟然曰戚以封疆大吏手段卑劣竟同無賴實屬出人意表儘可呌吳邁等依法起訴戚揚自應負擔刑事責任云云各代表以府院兩方面均能開誠相見表示滿意而出及靳總理昨日親復該省省議議代表黄用中等一函亦已函認核辦特錄其原文如下受三先生大鑒頃誦來函聆悉種切至諸公來意業經代見員兩次轉述不啻面譚贛省來電並已飭交該管機關核辦當此風雪嚴寒之際請諸公早日回里靜候解决可也靳雲鵬啓一月十五日 
[敎部通告勤工生暫緩赴法]  
　　敎育部於本月八日頒發布告勸令勤工學生暫緩赴法其文略云案據北京華法敎育會函稱敝會昨接巴黎華法敎育會來函略謂内地學生赴法儉學及勤工儉學者兩年以來數近二千足徵靑年學子好修之誠斯誠社會國家前途之幸惟勤工學生到法後招待布置較儉學生不同儉學生僅須送學入校勤工生則須覔工維持其條件具備者得工亦自容易但兩年來所來者多半不諳技能不通言語又皆貧寒子弟乘舟以後即已妙手空空且來法者倍極踴躍一般抵岸接待未畢一船數百相繼復至最近到法正待安置者尚不下二三百人請於國内再爲宣布赴法學生暫行停送方免壅滯而利前途云云敝會前亦疊接巴黎同人此類函電現已决定暫行停送赴法學生恐處地較遠者不易周知及已抵滬進退維谷特懇大部轉知各地敎育機關凡有學生願赴法者從緩預備啓程一俟各方布置妥善敝會當再通知勉爲繼續介紹查來函所稱各節證以本部迭接駐歐留學生監督及領事陳報文電確是實情凡我學界人士應即一律遵照除訓令各省敎育廳外特此布告 
[東三省通訊（隱）]  
　　日人改變對韓手段日本軍隊侵入吉林省之延琿各縣後初則恣意殺戮中韓人民近則改變方針大用柔軟手段於延琿一帶設組會社團體以爲籠絡韓人之機關兹已發見者共有四種分述於左（一）親日自衛團此種團體責令越居我境之墾民自爲組織凡入團者須向領袖聲明即由該領袖發給執照執照式樣著明某某人情願入團等字樣此種自衛團琿　之　境黑頂子地方早經發見主持之人卽爲該處有資望之墾民隨時由該領袖報告日官以資查核（二）歸順者取扱所此事延琿和汪各縣俱有設立强令墾居韓民歸順并挨户發給誓書内載（一）韓民均歸順日本遵守日本法律（二）此後不准組織匪黨（三）各就正業（四）韓民各有管轄聽領事指揮（五）若有官憲呼出直向所管領事聽辦其於開會之時由日本軍官宣講入所者亦給小票正面第一行爲第幾號第二行歸順之證四字第三行支那某縣某社第四行姓名第五行年歲第六行爲證明右之歸順者字樣第七行年月日第八行爲發給執照之軍官並蓋章反面爲面貌書分丈顔耳鼻口目鬚音齒疵唇眉十二種末附特證即其人特别之相貌也（三）朝鮮公民分會此會由日本軍官召集各鄉墾民代表齊集一處開會商議先由各該代表徵集鄉民意見再行擇定地點設置其開會時日軍官到場演說並詢日軍到境以來中國人民及軍隊對於日軍之感想及對於鮮民有無虐待如有虐待可即密報以便出以充分之保護（四）日鮮人保民會此會現在第一步爲令鮮人學習日語其中有日人在内蓋向來日人對於韓人認爲被征服者故稱日人爲内地人或邦人韓人爲鮮人甚至謂韓人不能適用日本法律種種待遇韓人均與日人不同日人亦幾羞與韓人伍近覺任令韓人自行組織會社團猶靠不住故組此會惟此會先在城市組織以試騐之如果成效昭著再行推廣 
[杭州快信]  
　　借欵採辦平米案銀行四十萬元業已交割錢莊認借二十萬元一星期可承交餘十萬元尚待籌措省令財廳會同杭商會辦理已確定唐雍甫洪少堂爲採辦專員邵菊如司會計定十八日起程赴贛購辦 
　　高審廳昨委焥榮棠充杭地審廳執行庭書記官葛之覃充杭地審廳練習員 
　　定海敎育會昨呈報到省九日開第三屆選舉會選出正會長方爾俊副會長戴成祥 
　　杭州市政公所創立會十五日開第八次幹事會其第九次會議决定舊曆明正舉行昨已將水亭址節孝祠内附設之事務所撤去不知何故 
　　駐舊提學署一師第一團二營廚役張阿木毆斃護兵劉國迎經該營電致杭地檢廳蒞騐後將張解送督署軍法課由陳課長訊明呈奉盧督飭送高檢廳審辦已發交地檢廳提起公訴 
　　尚有要聞二及地方通信轉入後頁 
雜評一 
[參事會（默）]  
　　深明時勢之政储事事順潮流而趨對於人民正當之運動則迎機而善導之防其過甚而預杜其流弊如是則國家乘時而進無意外事變之生可斷言也 
　　不明時勢之政储事事逆潮流而趨對於人民正當之運動則不問環境情勢之何若而一意强遏之明知其無可抑止而抑止則兩相激盪而波瀾生事變之來又可斷言也 
　　各省參事會之設亦自治主義中必不可少之一步也乃政府視爲實行省自治之見端恐其破壞統一而禁止之殊不知以目前情勢論即不設參事會即不行省自治制能保守其統一而不使之破壞否以將來情勢論政府縱力禁參事會力遏自治潮流能永永遏止使此全世界通行之民治主義不實現於我中國否知其不能而爲之非特徒勞且徒增意外之紛擾亦可謂不自量之甚者也 
然而今日之中國政府則正盡力於此逆流而行之舉 
 
 

Page 8

 
 
國内要聞二 
[天津災區中之警匪（若氷）]  
　　天氣愈寒災民愈苦各災區土匪在此冰天雪地中乃愈爲猖獗土匪最多蔓延最廣者當推直屬平鄉縣該縣毘連曲周東接魯省自去年六月至七月全縣被匪擄燒刦殺者共二百三十八村之多損失在六十萬元以上地方蹂躪苦不堪言至旱災以後匪勢更甚縣屬有名三十畝地者住户每晚不敢在家住宿雖極貧之户亦多被匪擄去聽匪使役稍有資財者多已遷徙一空至去年十二月二十二日與曲周縣交界地點突來股匪五百餘人分股竄入每股一百數十餘人均軍衣　帽携帶槍械沿村擄刦所至之處無一村倖免該縣知事得報後當將警察分爲三隊分途進剿轉戰至三十餘里接仗兩晝一夜在尋召村等處擊斃東匪數名擒獲三名并槍械子彈等件匪勢不支退入河古廟村作負嵎計警察復於次日天明督隊進攻又斃匪二十餘名正在剿捕得手時突由鄰縣河南町等村撲入大股土匪接應復行返攻激戰至五小時之久因子彈不繼隊長正目警兵共陣亡五人適該縣知事率衛兵接應冒險進攻將陣亡死屍奪回匪等始紛紛向邱縣古城等處逃走計警察不過百人將多於六倍之悍匪擊退固不爲無功惟此等土匪由此縣竄至彼縣仍然刦擄如故各縣知事力量祗能管其轄境故欲爲正本淸源計非合全省統籌剿匪辦法不可否則東剿西竄醖釀至來春必成地方巨患也 
[波譎雲詭之鄂政局]  
　　夏壽康有乞退意鄂省政潮月來頗極波讒雲詭之觀在前時尚覺有爲而發最近則純係私念衝動楚善派議員之搗亂固無論已卽與楚善對峙之後宰派亦間有令人不滿之處至其他無聊政客與偉人四出奔競亦無一非依草附木　博得目前利益者以故鄂省政局大有愈鬧愈糟之勢兹略紀其近狀如次 
　　夏壽康長鄂令下之初省議會固一致表示歡迎及南下就任後楚善派議員偏事事與夏爲難稍知鄂省政局内幕者無不知該派背後有某當局爲之主宰加以甫經下台之何某省長夢未醒一般持有地域謬見之下五府人又爲之極力標榜當夏氏就任發生障碍時何曾入都徧向各同鄉運動人多嗤之及夏正式就職後從前之擁夏上台者憤夏未與以相當利益心懐缺望非難漸起而何更乘此時機運動由下五府人公推胡某鄭某回鄂與楚善派暗中接洽提挈進行務使夏氏不安於位已因得取而代之胡鄭等抵鄂後大　活動所有省署設漢之質問自治不良之攻擊選舉公開之要求與歡迎省長之糾葛大都彼等秘密之布置據深知其内幕者云該派之所以急於倒夏者並不在一省長位置不過以選舉在卽非取夏而代則不能如上屆之得操縱一切故無論如何必使夏氏於辦理選舉前離任夏氏人本忠厚安能對付此種惡潮而爲夏後援之旅京同鄉會亦因何暗中破壞團體渙散會長周樹模且因是宣言辭職四周空氣如是知非自已乞退必更引起意外之烈潮漢口行署業已裁撤招練衛隊亦經解散襄陽道尹原本保饒鳳璜繼任顧因自已地位發生問題遂亦勉徇王請請保熊賓凡此皆夏態度消極不欲與人爭競之表示某方面見夏氏行將引退迺密電中央請於何佩鎔傅嶽棻劉承恩三人中擇一繼夏據與三人接近者言何旣極力運動必不甘爲劉傅安坐而得而劉傳亦注目於選舉之利益爭競亦不下於何鹿死誰手尚不可預料也 
　　楚善派運動倒夏旣若是積進後宰派將成事實也亦即急起進行微發傳單通電全國昨（十三日）該派議員李繼膺陳家鍾等四十三人又聯名通電痛駁楚派議員劉化南等五十六人陽電内之三謬見均　夏迴護並有武漢某某團體擬即召集各　會議公推代表赴京請願二事（一）維持夏省長地位（二）解散不良省議會對於該派分子亦須籌　一相當之懲儆辦法但多數人以該派現有某當局爲後援解散之議恐難實現故對某團體提議均在猶豫中至楚善派之陳紹龍楊伯還二人昨應胡某之召搭車赴京具所事維何雖不能知然與今後政局有莫大之回係可斷言也 
[粤兵工廠購美械之外訊]  
　　字林報十二日北京通訊云陳炯明業已購得在中國可稱完備最新式之兵工廠此廠原係美政府產業後售與粤省之桂系軍閥兹事北京人士知之已久但廠中全副機件非輕易所能輸運何以能運出美國且當中國軍械入境之禁令實行時又何以能輸入廣州此乃爲人所不深悉者幸此消息今已傳佈於外故可略知其梗概使所述者果皆確實誠可謂爲異聞如此事件外間竟茫然不知則此違犯國法私運全部兵工廠與五架飛機前入廣州之英人美人與華人其朦蔽手段亦敏捷異常哉兹錄此事始末於後一年前有一美國商家呈請美政府准其將政府所棄之兵工廠一所與海面飛機裝運出境售與某英商行此英商行固在各大陸設有分行者也政府調查後准發出境執照廠中機械與飛機皆由在太平洋某口岸之某租船裝運聞買賣兩方面皆有代表在船迨船駛出三哩界線外陸榮廷之代表乃登船檢收於是各物遂由英商行而移與中國軍閥矣聞廣西代表先付銀七十萬元當貨在中途時陸榮廷在粤勢力已漸傾覆顯未能在粤提貨再經手人之在港代表聞莫榮新轟毁廣州兵工廠並擬於不得已時將外來之機械一併炸毁之遂設法使裝貨之船暫留洋中或謂泊於甘姆島或謂在他處究不知孰是但旣不願駛入香港亦不願在廣州繳貨則事實也經手人之代表於六個月前曾來北京擬與吳佩孚開議惟吳無欵故交易不成嗣後經手人與陳炯明接洽時有華僑陳姓者（其父爲夏威夷植糖家家資數百萬外人呼爲何方）挾資回港經營銀行業對於政治行動常予資助故與陳炯明相識當陳炯明在閩起事之初曾得其二十萬元之援助今乃賴其財力購得美國置備完全可造各種新式軍械之兵工廠機械此陳炯明之所以委託香港某銀行家之子曾在美國耶魯畢業者爲新廠之督辦也全部機械與飛機近曾直接運入廣州不經香港故能避去英美政府之干涉所可稍慰者得之者爲陳炯明而非陸榮廷但北京政府不如是想也當陸氏謀破壞禁令時北京默無一言今見陳得之則矍然驚乃歸罪於英美政府近數星期來非公式之怨言已屢作矣 
 
　　廈門因柴米捐釀成罷市罷學罷海風潮陳培錕道尹乃出示諭許以去就力爭並於六號晨赴漳州與史廷颺處長接洽函請取消柴米捐並詳述罷市罷學罷海經過情形史廷颺答以予可暫不征捐但此事曾禀准督軍然後征收非予一人所能主持須於本期輪上省面請督軍撤銷俟督軍正式公文來漳始能撤廢云云「聞此項柴米捐漳城各中小學校曾請史廷颺撥助敎育經費經史氏允撥每年三萬元補助又漳州市政局亦向史廷颺請撥補助市政經費史氏允撥之數未詳」陳道尹乃於七號回厦此後漳州柴米已有運厦八號陳氏即往福州十號晨厦門軍政界接李厚基電謂此項柴米捐與學校市政有關係已飭道尹史處長曁各紳商妥議並囑轉知黄會長（黄慶元）知照云云是日下午厦門政紳各界在商會開會討論此事結果仍電省力請撤銷十一日由林爾嘉等致電福州文云閩成督軍省長鈞鑒陳道尹此次晉省面達民意請撤柴米捐事伏乞照准厦民感戴並乞令陳道尹速即附輪來厦以爲維持均感不已林爾嘉葉崇祿周殿薰黄慶元葉孚光同叩史廷颺十一日亦由漳來厦十二日往福州聞係謁李厚基磋商柴米捐問題但能否撤銷猶未可知也 
地方通信 
[蘇州]  
　　籌設區敎育研究社吳縣第四學區統轄横涇一市蠡墅尹山郭苍三鄉地方最爲遼闊全區面積計一百五六十里内有兩等學校一所國民學校二十二所敎職員五十二人學生约達一千三百餘名成績頗佳惜無統一機關故對於敎育管訓練以及各項設備各校往往不能一致現由謝文樂李詩章魯家振周文芝等發起特組織區敎育研究社定於夏曆十二月二十五日假元妙觀進德學校開籌備會云 
　　定期開徵下忙冬漕吳縣下忙冬漕向於陰曆十一月初同時開徵俾初限兩月適扣至歲底屆滿則年内收數可占十之八九本年因秋收歉薄滅成問題甫經解决遂遲至一月十五號始設櫃啓徵昨已呈報省長財廳道尹各上峯備考並布告各業户一體知照 
　　兩團體同時舉行改選蘇城葑溪市民公社第三届各職員已屆任滿照章應行第四屆改選而該處商團第十支部又屆第五屆改選部長之期是以該兩團體特定於夏曆初十日假天寗寺同時舉行投票選舉其投票時間係上午十時至下午二時開票時間即於午後二時至五時屆時並請廳絲及商團公會派員監視以昭愼重 
[無錫]  
　　學校熱心助振探屬北上鄉立第六國民學校敎職員等因鑒　往歲華北旱災特向學生演說北方受災情形並於星期日向校外村落演說募捐至去年歲底爲止連敎職員學生校外善士共募得大洋十二元二角小洋九角銅元十三千五百文業於本月交由該鄉學務委員轉呈縣署滙解災區散放矣 
[濟南]  
　　新發生之大騙案本埠新發生之五千元大騙案頗爲一般社會所注意其情形如下靑島有恒泰號者專辦土貨與棉花之行棧也有棧夥趙某每至濟南花行則與華信交往土貨則與利源增交往常住於利源增日前緯八路某洋行由靑島帶來信一封係托交華信花棧跑街張岐昌者用電話知照令張來取張拆看即趙某之信内言因烟疾不克來濟現有某字號少東家出奇事係被人綁票須用七年元贖回現由恒泰在靑島已付二千尚差五千前途言在濟南支取信内附有上海支票三千六百兩令張秘密換成現洋於某日某時送至緯八路小飯鋪内有王姓及某姓二人在彼等候持有騎縫兌據即可將此欵交淸信内又附有騎縫兌據一紙上書憑條兌現洋五千元並無圖章字號信内並囑令嚴守秘密兌欵時可付給四千五百元下餘五百係介紹費暫有花棧待趙坐與張朋分張得信後即如法辦理假華信號在銀行支取五千元按時送至小飯舗果有二人在彼等候出兌據半張恰合遂付給四千五百元將五百元持回其上海之支票轉兌與同聚合銀號該銀號不收令蓋華信圖章張某持至利源增蓋一圖章銀號始收下又赴利源增言明負完全責任張某自謂此事已告成功不料日昨趙某山靑島來濟張見　即道及此事趙竟茫然不知始知受騙再往尋收銀者已渺如黄鶴矣張某無法亦潛逃至二里莊日昨已經尋獲而某銀號將支票寄至上海則完全假造現已去電索回向利源增取欵利源增不肯承認遂同交商會解决經會長一再訊明現已將全案人送交地方檢察廳矣 
 
 

Page 9

 
 
   
 
 

Page 10

 
 
本埠新聞 
[蘇省籌辦實業展覽會]  
　　滬海王道尹昨接江蘇實業廳張廳長公函以蘇省籌辦實業展覽會係爲提倡實業激勵出品起見呈由齊前省長咨部核准於先並蒙王省長極端贊助於後自應積極籌備以觀厥成相應函達希轉飭各屬各商會轉知各商如有出品均得照章陳列云云 
[聯太平洋會定期集議路政]  
　　字林報云聯太平洋會中國路政部之幹事員定於本星期三日集議將决定自滬至杭建築馬路之辦法此部以王正廷氏爲領袖而以代表中國各有勢力團體者百人組合之今已劃出各省築路之圖線其將立即進行者卽爲滬杭馬路之工程星期三日集議時將舉出股員以測量路線籌議集欵五月間將在上海舉行築路展覽會陳列築路所需之原料與機械以及各種圖樣示明築路方法聞有人提議以兵作工主持路事者希望各省各縣自行發起承築其本段内之馬路云 
[省令調查續補選民人數]  
　　上海縣公署昨奉江蘇省公署電開本屆調查選民先後據報續補選民人數有一萬九千餘人之多其中難保無浮濫情事飭即詳細調查云云沈知事奉令後當已轉行各屬遵照辦理矣 
[私運米糧出口之破獲]  
　　公共工部局前曾佈告嚴禁米商囤積並准人告發在案詎尚有虹口東百老滙路九百四十六號門牌某米店主陳茂記（卽陳梅記）竟於前日將米裝車押運至元芳路碼頭正欲搬至輪船當經二百十五號華捕查出該米係運往香港因卽將陳連米一併帶入捕房禀明捕頭派華探蔣阿林西探康仇前往該店吊取重要賬簿五本查明該店運米出洋之數已有一千三百餘石據情禀復捕頭命將陳收押昨晨解送公共公廨由中西探捕分别上堂禀明查獲及調查情形將簿據呈察而陳延律師到案要求交保改期開訊經李襄讞商之英赫副領事判被告存洋一千元保出展期一禮拜再訊 
[關於劉江氏捐欵之咨文]  
　　省公署咨省議會云爲咨復事案准咨送顔議員作賓等提出劉江氏捐欵由本會議存省敎育會爲寄附金省署對於此欵已否定有提撥支配之計劃質問書一件到署准此查此案近據敎育廳轉准省敎育會函復聲明不屬於行政範圍等由前來經轉咨貴會查照轉知在案來書詢及已否定有提撥支配之計畫按諸該會函復原文與該欵性質本公署無此職權准咨前因相應依期咨復卽希貴貴查照轉知此咨 
[海工程師改良港口之計畫]  
　　浚浦局總工程師海德生對於上海港口改良進行之預言摘錄於下上海商埠包括所有沿黄浦兩岸航海之利益由吳淞至江南軍工廠不能稱爲有頭等商埠各種所需之要素此無他蓋因水道之吃水未深又無大船之進口而港口之利便及需用又頗缺乏也本埠商家在本局顧問中之中國代表及其他有關係之五大國代表（見一九一二年辦理浚浦暫行章程）請求本局查考本埠扳術上將來發展之趨勢兹由二標準進行（甲）任本埠之進口（在長江者）一如其今日之情形（即在漲潮時有至深二十八尺至三十尺之吃水）（乙）求能容太平洋中最深吃水之巨舶是以開浚揚子江口及黄浦之吳淞口之計劃及另建口岸水閘於近海之區之交換的計劃（在揚子江口或杭州灣）現在本局籌備之中明年可呈政於萬國技術專門家之董事會矣所有港口進步各種之計劃將直接影響於黄浦下游及在吳淞之河岸至建築碼頭之能力又視乎本局調查之結果及將來進步動工之定斷是以或工藝或商務及企圖發展之情形均與黄浦或吳淞之水道有息息相關者故必須審愼考慮别求更進一籌之公衆改良的工程 
[家庭日新會講演婚姻問題]  
　　家庭日新會上次參觀黄任之君家庭穆抒齋君穆宣穆緣兩女士合捐銀三百元以作基金前日星期爲朱詠徵曹蔚芬値期午後 
三時開會於西門外公共體育塲請敎育部主事沈商耆君演講初於諧談中言及沈信卿先生之公子譯有成功百訣一書因講及知識饑荒人不自覺已可憫結果亦且坐致腹中饑荒尤可懼故曾購是書百部廣分以當救荒云繼講禮制以歸束於婚姻一事如次（一）中國向重男統今宜男女統並行案中外歷史西洋中古時代因男女統並重遂有娶彼國之女因收其產而滅其國者若我國皇室之親族從無駙馬有謀叛纂竊事又如史有以公主和番等事亦不因之生統屬上遺產糾葛者因在昔皆重男統故也（二）古之媒氏妁氏掌男女分配之官也司人口增殖猶今之户籍吏惟及睦之男女言告兩方願意與否則聽之非若今之媒妁然也（三）古之六禮曰納采得媒妁之方令人致禮物於女家也曰問名問女之名也因是社會上至今尚隱女子之名不宣尤可笑者後世不問名而問及氏族又變而爲此女生母之氏甚至行用一種八字矣曰納吉即卜於家廟而吉則告女家也曰納微送綢緞於女家猶今之行盤也曰請期告婚期得其允許也曰親迎男子以車迎女回结婚以至廟祭而畢六禮未成不得爲夫婦然今之所謂六禮云云則異乎是（四）嗣續問題封建時代有世祿之制故必襲嗣尤與家族主義有關然初非人人得立嗣也必君以下卿大夫以至士自一命以上即因有世祿而須立嗣也故亦限於大宗若小宗必有特起之功業而後可自秦以降世祿已廢然君主尚在今我國爲共和制此數千年繁縟蕪穢陳陳相因之嗣續法廓而淸之一朝便能解决於是娶妻問題以及關係各項法律禮制等問題皆可因此而根本解决矣又昔之子嗣爲重要然常人五世祖以上均不能舉其名罔論其形假令周公復生得覩今世立嗣之衆亦且惶駭失措蓋失古意已甚也（五）今日結婚之最宜乾先以媒妁之言次本男女志願後經家長許可則參酌得中允可無弊但家長年歲關係思想或較舊然數十年經騐對於人情世故其愼重之處决料非少年人所及此當注意者一又人以爲自由結婚便可自由離婚實則西洋各國皆以離婚爲最痛苦最不幸事必堅求避免之此當注意者二新式結婚亦須重舊道德互相敬愛彼此毋責望過奢毋强人以盡如我意則和樂百年畢生幸福矣此當注意者三商耆先生且云予之内子素不識字然相愛好至切須知美惡喜憎皆起於一念其人則自若也中間引據經史法律雜以詼諧滿坐生風聽者悅服至六時乃始散會 
[中美海軍司令之握手]  
　　美國海軍第一艦隊司令甘南一君奉本國政府命令來華公幹於日前到滬後拜會旅滬美國官紳昨日甘君又詣南市高昌廟海軍總司令署拜會杜代總司令預得信息當派本署副官高憲申爲招待員並派陸戰隊在署前列隊迎迓午後一時許甘君乘坐汽車命駕到署當由高副官導引入内與杜代總司令握手相見欵以茶點晤談之下甘君欲參觀江南造船所工程等部杜司令即伴往各處參觀一週甘君始興辭而别 
[一年來各公司航業之調查（十五）]  
　　丙日本航輪（二十五）日本郵船會社東洋航業之擴充在民國五年以後增造海輪添闢航路加充噸量均於三四年中最爲着力迨至今日幾無處無日輪之行駛矣其進步之速至堪驚人且其船舶之堅固艙位之優美誠不弱於歐美之各輪而其迎合旅客心理處或且過之現今日輪之航行中國歐美者在上海一方面實以日本郵船會社之船舶爲最多該公司當民國四年之際在中國航駛之船不過二十餘艘現在統計全部船隻共有一百零三艘總計爲五十萬噸之運量又有新輪十四艘在建造中此外尚有經理外洋輪四艘悉在一萬噸以上該公司於航業計畫上之發展實以去歲一年中爲最甚至現對該公司之經駛航路别爲定期班與臨時班兩種其定期班中共分有二十一路至於其派航之船隻最多者厥爲歐洲及太平洋兩路兹將該公司各路綫就調查所得分述如次（一）歐洲線本來指定輪船八艘專以行駛横濱神户門司上海經香港星加坡馬六甲及檳榔嶼哥倫布至馬賽倫敦盎凡爾爲止至去年乃增至十一艘之多規定行駛路程經四星期往來一次現在派定者爲因幡丸InabaMaru伊豫丸IyoM.三島丸MishimaM·北野丸KitanoM.丹波丸TambaM.熱田丸AtsutaM.佐渡丸SadoM.横濱丸靜岡丸ShidzrokaM.加賀丸KagaM.茂賀丸KamoM.等均在七千至六千噸左右（二）利物溥線係從横濱上海經蘇彝士河而至波脫賽特取道馬賽以達利物溥原祗若狹丸WakasaM.阿波丸AwaM.神奈川丸KanagawaM.及鎌倉丸KamakuraM.四輪往來其載量亦在六七千噸之譜而德島丸TokushimaM.與島取丸兩輪均係去年增入今又加利斯本丸LisbonM.一船均爲定期班輪（三）亨堡線亦兼赴馬賽及波脫賽特等處及英倫馬賽然而主重則在荷德兩國之航業且亨堡一路自戰後規復當起先只有博多丸一艘TottoriM·後又加入熊野丸KumanoM.一輪且爲臨時班直到上年正月内始則添增山形丸YamagataM.敦賀丸TsurugaM.對馬丸TsushimaM.三艘至夏間又加入長門丸一輪NagatoM.後在十月中更又加添達甘丸DakarM.及日内瓦丸等三輪該路於一年之間自兩輪擴充至十輪之多於此三路之外而歐洲航線中又有所謂取扱班四輪均係經理之外洋船卽（A）Anegir（B）Bielfeld（C）EroFubusterra（D）Kleist亦往來倫敦比法及中日之間今歐洲班中共有三十一輪往來行駛聞本年尚有七新輪之加入也（四）紐約線係經新金山巴拿馬及哈佛乃至紐約者其東航線中原本亦僅有鳥羽丸TobaM.喀爾格達丸及半岡丸TogookaM.三輪行駛而西航線亦祗秋田丸AkitaM.常盤丸TokiwaM.津山丸TsuyamaM.等三輪故中美輪船曩時共爲六輪自上年美國發展遠東航業以後該公司亦急急於紐於一路同時共增有七輪卽龍野丸TalsunoM.利瑪丸LimaM.道勃丸等輪是也（五）南美線專駛星加坡南菲洲里約熱内魯至波羅洲等處其定期班船原爲兩輪一爲士佐丸TosaM.一係河内丸KawachiM.在去冬亦加入函館丸一艘而去年於印度至南美一路亦派馬拉加丸與卑南丸兩輪行駛北路乃新闢航線之一（六）北美線以西雅圖爲止爲該公司太平洋航路中所最爲注重者而且於回航時兼赴基隆且於東洋之長崎神户横濱四日市等處均須停泊本來只有鹿島香取伏見諏訪丸等四輪爲北美中日之定期班郵船在各航路中以此線之船舶爲最巨悉爲一萬噸以上去年先加但馬丸TajimaM.後又加富山丸TayamaM.及增喬丸ToyohashiM.等亦均在七千噸以上故今已有七輪至北美矣即就歐美兩處而言該公司於去歲一年中已添航有二十四輪之多云 
[太平洋水脚減價]  
　　歐戰以後日美太平洋航業之競爭甚形劇烈故目前中國至紐約間之運費各航業公司莫不將水脚減低茲據某通信社報告近紐約兩航輪公司復將上海至紐约間之水脚費減輕其規定之率如左 
貨件　　　　　　舊率　　　　　　　新率 
豆油　　　　二○·八○元　　　　二六元 
魚油　　　　　　　三一元　　二四·八○元 
白豆等　　　　　　六七元　　五三·六○元 
乾貨（布疋等）　　二五元　　　　　二○元 
賤價布疋等　　　　十七元　　　　　十六元 
[歐美各郵船行程]  
　　中國郵船公司之尼羅號原定十八日到滬昨日該公司接到電報謂須展遲一日故於十九日方始來申仍泊招商局中棧定二十日開赴香港聞此次該輪由美來滬之旅客共有頭等客十二名二等客十名三等客一名裝來上海之進口貨有三百十八噸郵件九百四十七包又有大條銀一千三百七十六錠菲律濱銀錢十八袋形珠一箱金幣四箱至來滬以後裝往香港貨中共有麵粉一千三百噸分裝五萬五千包云又有法郵船安得來朋號AndreLebon自前日開往歐洲在申裝出生絲野絲及絲頭二百七十七件内裝往馬賽者野絲二十包生絲十包絲頭一百三十七包裝往里昻者野絲八十包生絲二十包裝往聖巧門德St.Cgamond者有野絲生絲各十包云又有包島斯號郵船昨日亦接到來電報告該輪已由本月五號在馬賽開出大抵出月九號可抵上海尚有矮爾忙佩克號刻已駛往香港本定十九號可以到申嗣因該輪經行各處稍有停留故約須至二十三號之淸晨方可抵此也又有英國郵船公司之格什喀號郵船Kachgar自去年十二月二十四號從倫敦開出至本月十一號駛經安廷Aden昨接來電該輪已由十六日至孟買本日將抵哥倫布大抵出月六號至上海又有三角洲號業於昨日到申現正在公和祥碼頭卸貨定本日開往日本門司預定出月二號赴歐云 
[國内進出口貨之調查]  
　　進口貨（長江）昨日太古洋行之安慶輪船從長江裝來大包米荳四千三百九十八包麫粉一千袋紙頭二千八百四十三件茶梗八十簍砲竹三百八十八桶火藥引導線十七件土酒一百七十壜芝蔴三百八十四包皮油一百三十一桶礦砂及銅粉三百五十箱瓷器一百九十四件桐油一千桶猪油二百簍倍子二 
百箱烟葉八十二件蓮子一百零四包餘爲雜貨又有三北之德興輪船昨亦裝來花衣共七百四十一包糧食二千八九十八包烟葉二百二十件皮油蔴藥材等二百十件（福州）昨日招商局之新濟由福州運來橘子二千八百四十四桶冬笋八百三十四件小橘一千七百四十桶汽船一艘金條一箱紙頭一百二十件生漆漆器五件綢緞洋布二箱紅麵二十件茶葉二十三箱雜貨六十四件云 
　　出口貨（寗波）昨日太古之新北京輪船裝有苧蔴一百零五件白米二千一百六十五包粉絲一百零二件冰糖靑糖一千七百六十八包花生三百四十九包車糖七百包烟絲一百零六簍點銅錫五百塊皮油二百二十六桶拷皮一百件釘鉛雜貨一百三十件黄荳一百包又有寗紹公司之新寗紹輪船裝出之貨有米二千八百十一包米籽四千五百件白糖三百四十九包花衣花子九百八十包點錫六百塊生油五十桶花生五百五十三包鐵器三千一百擔瓜子二百七十包海味等一百四十四件香烟七十四箱餘爲水菓洋布黄荳等雜貨云（温州）招商局之海晏輪船本日開往温州在申裝出之貨有白米一千八百九十一包黄荳二千一百八十八包黄白糖五百三十六包洋布八十件香烟四十五箱花衣五百八十包麫粉三百包雜貨八百七十件煤一百二十六擔云（港粤）太古公司之山東號輪船昨日裝往港粤之出口貨有麵粉九千包花生仁三千包花衣六百包海蜇一百四十簍花生油三百簍金針菜木耳一百六十包洋紗三百五十件羊三百頭煙葉藥材雜貨一千一百件云 
[滬閔間長途汽車工程之進行]  
　　邑紳李顯謨黄申錫等發起由滬至閔行鎭長途汽車曾將集股辦法章程並經過各鄉地點呈請縣署轉請省長咨部立案在案惟新龍華以西至閔行鎭爲止一帶道路均屬鄉僻小路自應先將所定沿線各鄉小路一律展寛五丈則汽車開行方無碰撞之虞現查未築馬路之新龍華起至閔行爲止計程約四十華里中間經過橋梁甚多亦當先爲改製除派員測勘路線並揷立路面界址外所有經過橋梁若干座並河面之寛度均宜先事調查以便改造橋面橋墩而資提前開工故前日又派熟諳工程二幹員由閔行出發實地查勘矣 
[前晚滬杭路特别快車遲到]  
　　滬杭甬鐵路前日由杭開滬之特别快車駛至臨平車站時機車内火爐與鍋爐間之機件忽然破裂以致汽水下漏火不能燃該機車不能前進當則停在該站一面由該站長立發急電至杭州閘口機務處請撥援機接拖及援機到站始行開出抵滬時已在晚間八時半計逾規定時刻至二時四十分鐘該損壞機車由該站拖回閘口機廠修理云 
[雜糧油豆餅業交易所之通告]  
　　上海雜糧油荳餅業交易所因經紀人保證金及經紀人會成立案昨特發出通告云逕啓者本所今於陰曆本月初六日第三次理事大會提議經紀人繳保證金及經紀人會成立案公决經紀人缴保證金定於陰曆本月初十日起十五日止經紀人會定於二十日召集成立兹查各行號早經來函報名在案合亟備函通知並附上印就繳股作證金據定式一紙務希查照前次通告每經紀人以本公司股票二百股爲何證金案依式填就將股銀收據照數如期繳所並將經紀人代表人姓名開示俾便填給收證註册編號准期召集會議進行至爲盼切云云 
[烟酒聯合合爲皖省同業呼籲]  
　　中國烟酒聯合會致北京電云北京大總統國務院財政部農商部全國烟酒事務署鈞鑒頃安徽烟酒兩商代表到會陳述皖省局長擅改定章改支棧爲分棧改經理爲委員改押櫃爲保險金計在剝商營私兩業同人一致否認請分電力爭等語查自行公賣已屬病商今皖局長又欲推翻原定章程冒整頓美名寓集權狡計變本加厲聞者寒心若任一意孤行勢必衆商解體爲特據情電陳伏乞俯念商艱迅賜電令皖省菸酒事務局長廖宇春仍照向章辦理萬勿輕事變更致啓紛爭重違衆意不勝迫切待命之至中國烟酒聯合會叩霰又致安微省長電云安慶聶省長鈞鑒（上同）除電陳府院財部農商部煙酒事務署請求制止外伏乞省長就近轉令皖省菸酒事務局長廖宇春仍照向章辦理萬勿輕事變更致啓紛爭重違衆意不勝迫切待命之至中國烟酒聯合會叩霰 
[最近絲市之報告]  
　　新年以來本埠華絲出口市面毫無振起計至今半月有餘銷數不過一千一二百包美國方面毫無動辦英國法國購辦亦少惟東洋帮稍有成交開價較年初稍好銷出以七星絲及黄灰絲等爲多廠經買出極少連日做絲洋行已有多家停止營業蓋最近局面不苦於開價太低而苦於顧主毫無據絲帮推察舊曆年底恐停業之絲棧及洋行將有多家繼起也葵花牌七星絲在陰曆前月中旬各東洋莊如義豐等購辦數十包價僅三百四十二兩下旬已漲至三百五十兩一至十二月初二由三井洋行辦往日本價開三百七十兩初三日市價已漲至三百七十五兩雀梅牌較之一月前每包已漲起二十五兩之譜現市價開三百七十五兩廠經如天來龍牌陰曆前月底由三井洋行辦往日本價開八九○兩最近十二月初三由達昌洋行辦往法國開價八九五兩是價格已較前升起惟生意沈寂故一時未能看好也 
[請募拯濟北京旗民賑欵]  
　　上海北京拯濟極貧京旗生計維持會公啓云敬啓者頃接北京本會會員快郵來函云連日本會同人在京調查極貧户口散放振欵始知悲慘之狀有非意料所及者見有世家貴族等人皆身居大屋而全家無一絲半菽宅中門扉窗櫺均摧以代薪家人之老者始有麻布米袋縛擊上身下體置牛藁中或廢紙中人皆拳縮如蝟奄然一息貴族如是其他可知又發見老婦年八十餘死已逾旬孝子亦六十餘守尸痛哭巡警爲之募化才得銅子六十餘枚生者得以苟延死者仍不能歛本會給以振欵始得埋葬大抵近日窮民聞有放振者故忍死以待然待振不至而飢寒以死者仍每日不絶本會同人放振精細切實然因欵項甚絀不敢放手散衣時有少女身有一敝單衣下體遮以草薦如此等人均須給衣則非得數萬襲不足徧給同人目擊此狀淚下不能遏止城内晤善會及義賑會放棉衣二萬餘套本會亦將放五千件而無衣者尚居大半近日所聞有斷炊數日不能忍而以衣易粃糠者蓋飢之苦尤甚於寒也本會在京津滬上所募共祗三萬餘元如募足十萬元約可救濟十分之六七刻下所缺尚多京師莊嚴之地乃竟化爲羅刹之塲哀我人斯眞不忍復有見聞兹特專函呼籲務祈諸公商之諸大善長一視同仁救焚拯溺懇求先行凑撥鉅欵滙京散放並懇諸大善士廣爲勸募則不啻生死人而肉白骨云云本會同人披讀來函悲憫曷已特將原函鈔印敬呈慈鑒務懇諸大善長憫念京畿極貧赤子無衣無食大發慈悲俾垂斃之民得更生之望功德無量造福無窮臨穎不勝迫切哀籲之至如蒙慨助振欵請交成都路廣仁里廣仁善堂代收當立即滙京散放專此布懇敬頌善安上海北京拯濟極貧京旗生計維持會公啓又續接北京旗民生計會函云昨赴東城事務所便道至齊化門看放棉衣見城圈内住有伯爵一子爵一一等輔國公均以破蓆蔽體雖公爵夫人亦并下裳而無之其子女更無論矣今晨赴西城則又凍死一現任之佐領夫人全體赤祼似此情形如何如何然放衣處所見有領衣方署其半即仆於地者有挨次未及而仆者而已著未出門而仆者此種事已見不一見矣查京中貧民無衣無食者有二十萬之多三城事務所報告東郊已斃多人西郊全體無寸縷尚五六千人北城慘狀則尤甲於兩城已死者不論奄奄垂斃者主於數萬云云 
[友華銀行銀市報告]  
　　中美新聞社譯友華銀行十七日報告云上星期六倫敦銀價近期漲三先令四便士遠期漲七先令八便士紐約銀價漲至六七又四分之一倫敦紐約滙價爲三七三半今日此間定價金鎊四先令金圓七四又四分之三口金六四半市况午前穩固午後鬆動收市時金鎊跌至三先令十一便士半金圓七四日金六四乂四分之三印度於上星期二在倫敦買銀但銀價不至大漲云 
[成衣同業開會記]  
　滬上南北兩市成衣同業原分滬寗蘇三帮兹又有侯炳文等多人另立八帮名目各歸責成稟准上海縣公署批令邀集全體公舉八帮司年以示統一等因侯等奉諭後即分發通告邀集八帮店主定於夏曆十二月初九日下午在滬城軒轅殿公所開會昨 
已屆期午後八帮領袖侯炳文邱甡記兪逸生何壽生石鳳亭楊金才唐萬義施漢章等及八帮同業各店主多至一千餘人先後齊集公所當衆公舉侯炳文爲臨時主席宣布開開宗旨並種種進行手續當與大衆討論良久議定章程十二條公舉許春山爲司年當衆通過全體一致贊成聽候稟縣立案散會時已五下鐘矣 
[代理法總領事之函告]  
　　駐滬法總領事雷務已於本月十五號回國遺缺以韋禮德回任韋總領事未到任以前由副領事德賚沛代理昨已函請江蘇特派交涉員查照辦理矣 
[各學校消息彚紀]  
　　淸心學校滬南淸心學校自去年張石麟碩士蒞事後學生日增原有校舍不敷應用近該校校長薛思培君爲擴充學額起見特於校内添建校舍一所聞刻已開工趕造年假内可以告竣又該校同門會高鳳池郭秉文等以紀念母校故亦已議决捐建校舍一所聞其圖樣亦已擬定不久可望開工此項工程頗爲浩大云 
　　女子美術學校上海西門林蔭路女子美術學校昨日（星期一）行休業式十時開會敎員與學生向國旗行三鞫躬禮首由創辦人劉海粟述詞略謂觀察半年來的成績頗有可觀足見諸同學對於藝術有眞切的研究願諸君勉之次由校長李超士致訓詞以愛惜光陰努力前途爲勗敎員錢鑄九演講研究學術的習慣與興趣實爲我靑年必要問題云云旋即散會 
　　北區公學海寗路北區公學於前日（十六日）舉行四周紀念懇親會下午一時開幕來賓约五百餘人學生表演各節頗多精彩晚間新劇趣劇舊婚毒悲劇韓民淚詼諧悲哀各盡各妙誾幕已十時半矣 
　　平民商業英文夜校南陽橋敏體尼蔭路平民商業英文夜校於十六日下午三時開交誼會到九十餘人先由校長朱睿豐報告經過情形與來年擴充計劃繼敎員載欲仁黄祥麟演講次來賓張取誠英文演說次學生金蓉甫滕血民周君謨謝克昌等相繼演說後殿吳夢麟君琴樂學生拳術等餘興旋即合攝一影茶點而散 
[十人團歡迎各省區代表會預誌]  
　　中華救國十人團聯合會定於明日（十九日）晚上七時開會歡迎國民大會策進會各省區代表已由籌備員唐豪孫道勝朱昌利陶笑舫翁國勛等着手籌備一切昨已分發通告書致各會員矣兹附錄於后（上略）啓者本會定於陽曆本月十九日（星期三）晚上七時在本會事務所法租界南陽橋開會歡迎國民大會策進會各省區代表務謂准時蒞臨表示欽仰如蒙演說更所歡迎此上即請先生道安 
[少年宣講團尤屆大會紀]  
　　本埠少年宣講團昨日（十六日）午後假座愛而近路紗案業公所開九屆大會來賓與團員到會者共計五百餘人由諸團員招待頗爲週到二時開會奏樂首由主席汪龍超報告九屆國務賬略復提議進行案「徵求團員」改繳團費」「組織調查部」均通過儲金部起草章再表决旋發團員奬章計共三十三人以資褒榮掌聲雷動次爲通俗游藝部絲竹及醒世新詞奏畢來賓梁晋樸君李衡石君周劍雲君相繼演說讜言偉論發人深省掌聲不絶後係來賓合奏西樂末由化裝演講部表演「良心的戀愛」新劇頗能感動人心至六時半始畢乃奏樂散會 
 
 

Page 11

 
 
[美術成績展覽會開幕預誌]  
　　上海美術學校聯合上海女子美術學校舉行臨時成績展覽會將最近半年中學生成績整理得五百餘幀即於日内從事佈置上海美術學校成績計分西洋畫科基本畫二室水彩畫二室油畫粉畫一室敎員作吕一室女子美術學校鉛畫水彩畫共一室统計有八室准於二十日下午一時開幕展覽四日任人觀覽並由該校等辦事員東請本埠各界要人蒞會評覽想屆時當有一番盛况也 
[閩省學生被拘案近訊]  
　　閩省學生劉開祥陳國瑞等九名在滬被拘送押地檢廳詳請上官候示辦理在案兹悉此案上海地方廳已接到大部並上級官廳來電大旨謂查該學生劉開祥等九名雖列於嫌疑地位亦無確實證據着該廳審愼辦理查明詳報毋延等因譚檢察長奉諭 
[蘇州旅滬同鄉會紀事]  
　　蘇州同鄉會昨日下午在寳安里事務所開董事會到者二十餘人會長貝潤生主席會計員首先報告前次所發同鄉各店號月捐册現在認定者有江蘇銀行等十七家其餘尚在經募應否先行定期開收議决明年正月開始收取次由文牘員蔣伯雲提議辛酉歲首舉行同鄉團拜主席謂機關團體業已改用陽曆團拜係沿舊習不如改爲職員叙餐會衆贊成通過末由學務科報告旅滬公學經費年内已不敷用明春開學爲日無多亟須預爲籌定經衆討論結果以同鄉各店號所認之月捐指充學欵如再不敷由董事擔任一而趕將本年决算及明年預算書分别編製交會計科審查議至此鐘鳴五下遂宣告散會 
[國貨維持會開歡迎會]  
　　中華國貨維持會以聶雲台勞敬修兩氏近自美國考察回滬特於前日下午四時開會歡迎聶因事未到僅勞氏應時蒞止入座後首出該會副會長龐竹卿宣布歡迎理由畢勞氏起立謂鄙人毫無識見荷蒙歡迎愧不敢當惟恐言語不甚明瞭將此次赴美種種經騐撰一說略藉與諸君研究研究遂由該會會長王介安將演詞逐一宣布會衆聞之極爲滿意並要求勞氏將各國與我華商業上得失之比較撰擬成書交會印送工商各界俾作南針勞氏允爲照辦遂略用茶點散會 
[機器碾米公所開會紀]  
　　上海機器碾米公所前日下午在總商會三層樓上該公所内開常會到董事張樂君錢貴三評議員蔣敬文曾影毫潘獻廷朱安生張杏園徐鴻庶等及司月同業等三十餘家三時振鈴開會由會董提議本年米價昻貴由於來源之缺乏糙米亦較往昔爲減少糙米旣少則我業廠家營業上所得碾工亦因之而吃虧現下年關將屆南帮常錫公所亦已將全年來源之總數調查俾比較來源之盛衰我業廠家所碾糙米糙秈亦須查考其總數云云乃推庶務員侯南軒爲調查將各廠本屆全年碾數及存底查明開單報告嗣又提議公記糠粞行由各廠公共出資創立營業以來半載有餘應將糠粞銷數及賬略開報到所俟下屆末次常會當衆宣布報告所有中旬糠粞市價仍照前屆有效議畢散會已五時矣 
[紅十字總會派員調查會務]  
　　旅美華僑工局諮議黄金君孔敎總會幹事陳宗璜君素來熱心公益關情祖國日前由美回滬旋赴北京現由京師紅十字總會特派往歐美兩洲調查會務兼籌辦北五省災區協濟會募捐事刻已由京回滬定期先往美洲再赴歐洲遍歷各邦進行一切云 
[仁濟醫院去年醫傷之统計]  
　　山東路仁濟醫院去年所治男子急症人數計汽車傷三百六十四人電車傷三百十三人馬車傷二十九人脚踏車傷十五人塌車傷一百三十五人黄包車傷三十三人跌傷三百五十二人壓傷二百四十六人槍彈傷五人打傷三百八十三人刀戮傷六十五人割傷一百四十七人機器軋傷二百四十七人火燙五十人水燙二十四人馬踢九人狗咬十五人投河二十二人吃生鴉片烟二百七十五人吃紅頭火柴一百十二人服砒及雜毒七十人 
[羔皮銷場不暢]  
　　本埠羊皮銷路爲普通最繁之品惟今歲因時避不靖銷路甚滯雖近有美商採辦然亦僅精下之貨三四千件現行家及門莊存底尚多皆有削碼售現之舉云 
[織襪公會請求註册之批示]  
　　上海縣沈知事前據華商織襪公會呈請偷案等情當經轉呈江蘇實業廳並江海關監督核示在案兹奉江海關姚監督第五號指令内開呈悉查前據上海織襪廠同業公公長謝渭淸副會長吳愼之呈請同業報關註册准予由會保證直接負擔蓋戳之責等情當以該公會如果正式成立公推會長有案應即錄送以憑函商稅務司核辦在案現在該會組織情形旣經上海總商會證明並由該縣呈由實業廳核轉除函知稅務司外仰俟奉部核准行知具報備查此令規章理由書名册等均存 
[調取合公會現行規例]  
　　上海縣公署昨奉江蘇實業廳第六十號指令開查工商同業公會第九條規定本規則施行前原有關於工商業之團體不論用公所行會或會館等名稱均得照舊辦理但其現行章程規例應呈地方主管官廳或地方最高行政長官轉報農商部備案等語仰即轉飭各公所查照工商同業公會規則及施行辦法繕具章程及各項文件三份送廳核轉以符法令此令 
[沈知事謝委商埠局諮議]  
　　上海縣知事沈藴石昨復吳淞商埠局張督辦云謹肅者奉到鈞函内聞本局組織伊始百端待舉兹請台端爲本局諮議藉資匡贊特此函訂即希查照等因具見博訪周諮集思廣益臨風盥誦鎭日領心寳昌供職滬江愧無建樹兹承函訂倍切懹慚此後遇有垂詢事件自當遵示辦理用副委任先肅復謝謹頌鈞祺云云 
[函詢推銷印花稅證]  
　　江蘇印花稅駐滬辦事處坐辦郭詩輝前奉江蘇全省印花稅處李湛田處長令飭將印花稅證竭力推銷等因即與縣商會會長晤商担任勸銷稅檢數目以憑核定轉詳在案兹聞此事雖經縣商會轉勸各業商分别推銷乃各商家僉以陰曆年關伊邇銀根緊急且前次請願取銷加增一事迄未奉令實行故對於擔任推銷一節諸多未便云云現郭坐辦又函該會請爲籌畫能辦任認購若干爲勸銷進行之預備希即先行示復爲盼等情未識該會如何答復也 
[催傳渡船户缴費換照]  
　　滬南工巡捐局長姚石蓀查得浦江内八長渡渡船向例每逢年终時須將所領牌照照章例換一次並隨繳照費兩元今届曾經查案辦理令飭市舶所承辦人分别傳諭各船户一體遵照並布告周知在案乃各該船户遵章報請繳費換照者雖有而觀望延玩者亦復不少因於局中公費攸關未便久延是以再飭該承辦人催傳各渡船户迅行遵章繳費換照毋再延抗 
[江南船塢承造美輪近狀]  
　　江南船塢承造美國運輸輪船先行試造四艘現第三艘船壳亦已工竣訂於舊曆本月十八日午後下水業經分函中西各官商屆期至塢參觀下水禮式所有已下水之第一第二兩艘現下内部機器鍋爐艙内器具及艙面桅桿舵房一切並船尾之舵頁均已一併配置完備兹由該塢洋總工程師定於明年舊曆元宵前後舉行試行如果試騐合法即當放洋云 
[閘北偵緝遊巡兩隊長之盡職]  
　　淞滬警廳偵緝隊隊長郝樹林以現屆冬防吃緊每晚會同閘北遊巡隊隊長郝采章帶同兩隊通班隊士長警分赴各區轄境徹夜梭巡無間風雨以維地方公安 
[水警保護水線之佈告]  
　　駐滬水警第三隊隊長王壽良查得通達浦東川沙南滙之電報桿線係從本埠南市西砲臺浦灘入水越過黄浦由周家渡浦灘出水惟線頭入水及出水地方尤宜格外注意以防損斷特於前日繕發佈告數張粘貼沿浦灘東西兩岸電線下水及起岸二處禁阻泊船設或悞撈務須以手將線仍行放入原處水中切勿猛力碰斷云云 
[慈善正劵開奬紀]  
　　慈善正劵昨日上午十時起開奬兹探得其三大奬如下頭奬第一萬一千三百四十二號本埠東新橋茂得利售出二奬第二萬四千一百八十四號杭州仁裕售出三奬第三千一百八十九號嘉興全萬元售出云 
[昨日公共公廨訊究紀]  
　　昨晨公共公廨民四庭由兪襄讞會同美丁副領事訊理各案如次（一）資源洋貨號請求破產案該號因受先令暴落影響以致虧欠頗巨但自廩請破產之後號主夏資生不候公堂核示遽爾棄店避匿故已有一户債權人積善堂投廨起訴經諭令登報傳達去後夏迄未到案是以又有戴某延律師控夏以假方單抵借洋七百元該律師並聲明債務入旣經避匿應請飭提並將其請求破產駁回結果資源洋貨號請求破產註銷（二）周福記呢絨號請求破產案該號現已經向各債權人理楚毋須破產由律師到堂消案結果以本案旣經和解應即撤銷（三）北市老久大錢莊請求淸理該莊欠欵案該莊以四萬元資本營業迄於陽曆去年因大做押欵以致週轉不靈歲底禀請派員理賬由廨諭候函請總商會查明有無欺朦情形再核兹據商會函復略以該莊係公司性質欠人之債應由各股東完全負責且該莊並未入錢業公會等情是以傳訓該莊所延之律師不到由經理人王秉初上堂聲稱該莊現定還債辦法擬先攤還二成俟收到人欠之欵再攤還二成以此類推按期攤淸應請照此下一堂諭免各債權人索討云云結果着該莊將歷年各種重要賬簿呈交本廨檢察處改期七在再核（四）王申甫等訴周銓福損失案原告代表律師請求改期再訊結果照准（五）新世界游戲塲各股東訴經理陸錫侯案原告對於被告向公堂請求分甲乙兩項甲項係着被告於該游戲場與花旗烟草公司在美按察使署涉訟未詰之前被告不得將產業變動此項雙方均已同意惟乙項係各股東派員淸查陸之賬目而陸反對兩造律師曾經一度到廨辯論結果改期再核茲屆續訊之期據原告新世界代表律師到堂聲稱原告欲調查陸之賬目而彼反對但陸自爲經理後首將所售門票上之號碼　除致使所售數目無從稽查該游戲塲今年生意極爲發達然據聞陸錫侯揚言該塲欠伊洋八高六千元因此不能無疑陸果欲使各股東滿意解除疑點應候股東查賬乃各股東每欲開會選舉董事又無一次不爲陸雇令流氓到塲搗亂至該游戲塲對於花旗烟公司之感情仍好該公司之所以反對原告請求查賬者亦係受陸指使蓋陸爲該公司買辦云云被告陸錫侯不到延律師到案答辯對於查賬主張以造就之賬目表呈案並否認搗亂會塲之舉結果准於陰曆十二月内開股東會繕一面仍派美國查賬員查明賬目再核 
　　又午後民四庭由張襄讞會同美約副領事訊理（一）婦人程王氏訴程少三離異案結果改期再訊（二）徐廣發訴周小三子朱扣之將病馬混售請追馬價洋一百十元案前因被告臨訊不到故已缺席判决原告勝訴兹被告延律師到案聲明當時不到原因要求復審結果准予復訊（三）同豐莊等訴新利公司股東馬煥文不理往來欠銀一萬七千餘兩案業已判令被告償還無欵押追茲被告代表律師到案請求以該公司前控殖邊銀行欠洋五萬三千元該銀行係將漢冶萍公司之股單交呈公堂作保嗣該案判歸原告勝訴馬對於新利股本有十分之四要求將該股票拍賣得欵照股攤派俾還同豐之欵並請准馬具結出外云云結果被告請求拍賣漢冶萍股票一節應歸新利公司控案請求被告准具結出外料理欠欵（四）鴇婦蔡兪氏等訴妓女張聚雲（即高金珠）不還借洋一千四百元案訊明係原告用欺騙手叚誘令被告在借據上簽字結果註銷 
[火警中之命案]  
　　滬南竹行碼頭同益里南首萬豐煙店樓上昨日傍晚六點鐘時忽然火發頃刻烟燄迷騰幾肇燎原當由各區救火會聞警各將救火汽車皮帶車等駛至該處竭力施救時火已熄滅僅焚去床帳被褥等物餘未殃及曁面由崗警將該店夥帶入一區一分駐所奉飭暫留候派警調查起火原因再行酌罰並聞第六區救火會與第一區救火會之汽車彼此飛馳往救時經過大碼頭老馬路地方正在轉灣之際適由一區救火車撞及是處源隆昌洋貨店之柱脚並又誤撞行路之十餘歲男子形似學徒者一人立時仆地不省人事未幾即行氣絶由崗警報告第一區警察署飭十六舗地甲調查死者家屬下落以便報請地方檢察廳相騐 
[樹上縊屍之請騐]  
　　二十六保十四圖地保趙友山昨午後投上海地檢廳報稱新龍華火車站東首約一里許金家宅兪阿根基地樹上今晨發現一年約四十餘歲之無名男子在彼自缢而死爲特報請相騐譚檢察長據禀後着該地保下鄉伺候定於次日（即今日）派員往騐 
[迭次破壞煙禁]  
　　陳國良邇在法租界小東門一枝春街某號門牌私設烟榻容人燈吃現爲該管捕房捕頭偵悉帶同探捕前往抄出煙槍煙具等物帶入捕房昨日傳至法公堂請訊先據捕頭禀稱查得被告前曾罰過數次有案可稽請案詰之陳供認私賣燈吃中西官判以陳不應復犯着罰洋一百元充公烟具銷燬 
[被電車撞斃之給恤]  
　　趙裕泰作場工人王友郎日前肩掮木頭一根行經法新租界寳昌路金神父路口被法商電車司機入陶海波駕車到來撞倒傷及腦部致命身死旋經中西官騐明屬實諭候核奪各情已誌前報昨由捕房將一干人傳至法公廨請究先山某洋人上堂證明當時目覩情形繼中尸子王阿江稱民人是日在塲内工作目見父親掮木過街電車山西朝東一時不及退讓以致撞斃求請仲雪質之陶海波供是日民人踏鈴甚響不料死者置之聞故此民人一時難以停機致肇此禍實係死者自不小心求察中西讞員判此案實係死者自不經心與人無尤將案注銷惟尸子貧苦屬實着被告公司酌予撫恤 
[小工聚衆鬭毆]  
　　浦東洋涇鎭附近昨晨有小工聚衆鬭毆當經旁人報告巡警前往拘獲行凶之郭玉佩張桂仙高三等並受傷之陳貴增傅侯帆徐維順等一併拘送三區二分所警局轉送地檢廳究辦由檢察官提案研訊之下以陳等所傷輕重不一着發堂醫治郭玉佩等三犯分别收押候示 
[闖入人家行兇]  
　　徐關華劉嘉李正官等各執扁擔等器擁至楊樹浦西七百四十九號門牌劉古春家將劉兇毆經同居人周燦生董周氏瞥見代爲鳴捕到來將徐劉李三人一併拘入捕房禀明捕頭飭各存洋五元保出聽候公堂傳訊 
[破獲花會聽筒]  
　　信居浦東爛泥渡鎭東首之寗波人姚阿金在家私設花會聽筒引誘男女賭博花會事爲三區曾署長訪悉委派鍾巡官帶同長警程衍昆等拘獲姚阿金姜阿七姚房氏等三名口並在賭擡抽戽内搜出花會賭簿二本手摺一扣一併解署經曾署長略詰一過以事關誘人賭博判解警廳司法科訊辦 
[病人中途斃命]  
　　公共租界貴州路昨晚八時許有一年約三十許之男子病倒路側旋由老閘捕房五百三十七號華捕查見用病車送往醫院途次即斃經經捕稟奉捕頭命將屍車入騐屍所候請公堂核辦 
[牛奶棚迭次作僞]  
　　工部局衛生處西員查得滬西靜安寺路牛奶棚之吳友山將水攙入牛奶内售賣與人殊害衛生通知該管捕房轉解公共公廨出單昨晨將吳傳案經中西官訊悉吳作僞已非一次科令罰洋四十元充公示儆 
[丁金生開釋]  
　　汽車夫丁金生因涉及李湘記之妻陳氏於上月二十九號夜半在愛多亞路被匪人攫取去價値三千二百元之金鋼鑽戒耳環等一案嫌疑由華探黄潤甫拘解公共公廨押解查明再訊在案昨晨該探目將丁解廨禀稱調查得被告對於本案並無充分證據捕房不欲根究云云中西官得禀以旣據捕房查明應判將案註銷丁金生開釋 
[摸竊屍身財物]  
　　向爲木匠之李歧祥前日至某茶館啜茗而出行經新署後面開封路同興里弄内猝然倒地而斃詎爲通州人許小雨所見竟將李身畔之鎖匙銅元摸竊圖遁被探陸連奎與西探約别生查見當將許小雨帶入捕房禀明捕頭正擬將尸車送斐倫路騐尸所候稟公廨中西官蒞騐時因據死者家屬投請免騐故飭該家屬自行備棺收殮許小雨押候解廨請究 
[四積竊分别押儆]  
　　王阿根迭次糾同兪鰲之王根林朱松記在北浙江路北河南路攔獲婦人殷朱氏吳徐氏之金飾並竊取華記路西人派克梧州路華人王大林子楊樹浦路徐文桂等各家値價數百元之衣物銀洋案發被捕解由公共公廨命押候查吊贓物再訊在案昨晨捕房吊出原贓傳同中西男婦各失主將三被告解請中西官逐一訊明屬實判王阿根押西牢一年其餘三人各押九月期滿一併逐出租界贓交失主認領 
[竊賊與收贓併究]  
　　串竊百老滙路二千三百九十一號門牌王鯉堂陳明莊錢子雲等松香三桶之甬人陳阿根紹興人王阿根蘇州人韓三良及收受此案贓物之南市某店主邱錦華昨經公共公廨中西官提案逐一質訊明晰判三竊賊各押西牢九月期滿一併逐出租界收贓人邱錦華罰洋二十元充公再賠償原告損失洋八十元完案 
來函 
[上海華法振業銀行籌備處來函]  
　　逕啓者報載天津造幣廠向華法銀行借欵引起各界反對鄙人當函敝總管理處詢問究竟兹得復函云本行並無其事報傳華法或指另一華法銀行本行名曰「華法振業銀行」與所謂華法銀行者逈殊本簮一屬輔助國人金融利便國外貿易决無此等借欵也等因誠恐各界誤會用特專函聲明敬乞登入來函門以資公鑒無任感盼此頌著安華法振業銀行滬行籌備主任章味三童亢聆同啓 
雜評二 
[破產說（訥）]  
　　年關之前商界每多破產案亦有將至破產時因其牽動大局同業出而維持之而得免於破產者此大幸也然經此維持之後必須振起精神盡力經營而後乃能恢復其本業不然則愈維持而負擔愈重責任愈大結果亦愈可危也 
　　中國政府之瀕於破產亦屢矣然維持破產不外借債之一途債愈多則破產之局勢愈危故借債以整理國事力圖恢復國家基業則可轉破產之危機而爲安使僅借債以敷衍目前不思從根本上圖補救則債愈多去破產之日愈近耳經商與經國無二致也 
公布欄 
[上海地方審判廳]  
　　批示▲一件王松生等狀請發還洋證由狀悉方單糧事等件已發還寳山縣知事署矣訟費應由寳山縣知事執行履勘費洋十五元准予來廳繳證具領此批▲一件朱大章狀請追缴由狀悉准予飭吏執行此批▲一件汪謙受狀請給領由狀悉准予來廳繳證具領此批▲一件王仰橋狀領欵洋由准領此批▲一件王仁忠狀交欵洋由准交此批▲一件季尤氏狀請給領由狀悉已飭吏執行矣仰即知照此批▲一件浦鳳來狀保胡隆昌由准保此批▲一件嚴李氏狀請停止執行由狀悉此批▲一件吳仁秀等狀交欵洋由准交此批▲一件張裕昌狀請給領由狀悉准予傳案訊追此批▲一件邱祝庭狀交欵洋由准交此批▲一件周恒祥狀保李子卿由准保此批▲一件沈鴻基狀請銷案由狀悉准予銷案此批▲一件王毛郎狀交欵洋由准交此批▲一件王鶴鳴狀請展根由狀悉着即通知該債務人從速到案聽候訊辦此批（一件高姚氏狀請傳訊判追由狀悉仰候高等審判廳發到該氏與竺順林涉訟原卷後再行核辦此批▲一件李秋橋子李永根狀領田單由准領此批▲一件高德華狀交欵洋由准交此批▲一件洪潤生狀請救濟由狀悉案已飭傳着即來廳聽候訊辦此批▲一件丁仲商狀領宗譜由准領此批▲一件劉文卿狀領簿據由准領此批▲一件王保相狀請抄錄由准抄此批▲一件何傳針狀請退保由狀悉准予退保此批▲一件胡隆昌狀請追繳由狀悉候傳案訊辦此批▲一件劉楊氏狀領欵洋由准領此批▲一件康阿亭狀請傳案由狀悉候傳原告來案訊辦此批▲一件李子英等狀請銷案由狀悉准予銷案存案洋二百元零五角着即來廳具領此批▲一件楊思恭狀請函縣啓封由狀悉准如所請辦理此批▲一件邵雲源狀請銷案由狀悉准即狀被告開釋完案此批▲一件丁于氏狀請執行由狀悉查本案業據該氏於民國八年十二月十日狀請註銷經本廳諭知照准在案所請應毋庸議此批▲一件秦文元狀請傳案由狀悉准予飭傳債權人來案訊奪此批以上一月十三日▲公示送達（全文在本廳揭示塲公布）（民一庭）▲一件吳少庭與沈晴香等因債務糾葛准予再審一案前經本廳定期審理並命令吳少庭遵章缴納訟費飭吏送達在案旋據承發吏葛介堂報稱吳少庭傳票命令書及張建三證人傳票遵往寳山路寳興里按址送達詢據該處居户董姓聲稱吳少庭已於二月前搬遷不知現住何處等語以致無從送達等情缴銷令前來兹本廳續定於本月二十一日下午一時公開審理合將該傳人傳票及命令書依法公示送逵仰即遵照依限來廳繳納訟費聽候訊奪毋違特示右仰被傳人吳少庭遵照又第六號一月五日奉江蘇高等審判廳訓令第六五八二號内開案據夏逸齋與潘匠勇等（日本人）因執行異議控告一業經本廳審理判决在案兹將判决正本四件令知該廳查照（判决主文）原判撤銷坐落上邑城内太平街中帀二十五保一區彼字圩十一圖第一百八十七號房屋一幢及其基地認爲夏逸齋所有不得供執行之用一案訟費歸潘匠勇負擔兹查案内夏筱波早經逃避爲此依法公示送達仰受送達人夏筱波遵照勿違特示右仰夏筱波遵照 
　　判决主文（民一庭）▲一件判决張陸氏與楊裕堂等因抛棺涉訟一案主文張陸氏之祖墳地上所放棺木一具應由周張氏搬遷張陸氏對於楊裕堂陸少英之請求駁回本案訴訟費用歸周張氏負擔▲一件次定沈張秀記與李滋甫等因債務涉訟一案主文本件訴訟准予註銷訴訟費歸原告人負擔▲一件判决魏信榮與古市長五郎貨欵涉訟一案主文本件控訴駁回本審訟費歸控訴人負擔▲一件决定王雲卿聲請延期一案主文本件聲請駁回▲一件判决王雲卿與杜三樂等租屋控訴一案主文本件控訴駁回本　訟費歸控訴人負擔▲一件判决虞士才與虞林狗等因糧苗控訴一案主文本件控訴駁回本審訴訟費用歸控訴人負擔（民二庭）▲一件判决楊麗生訴兪純然等賠償損失涉訟一案主文兪純然應還楊麗生洋四百七十七元三角一分兪純然如無力償還或償不足額時由仇士林負代償責任訟費歸命純然仇士林負擔▲一件判决劉信卿與王麗雲聘物涉訟控訴一案主文本件控訴駁回本審訟費歸控訴人負擔▲一件决定吳宗華與譚全堂田地糾葛控訴一案主文本件控訴不合法駁回本審訴訟印紙費洋二元二角五分發還▲一件决定馮朝冕聲請再審一案主專本件聲請照准 
　　批示▲一件陳共法狀請執行由狀悉查淩根竇之住房已經無　廳署查封標賣在案本案應俟該縣將賣價滙寄到廳再予核辦此批▲一件陸五泉狀交欵洋由准交此批▲一件沈張秀記狀請撤回訴訟並給領證物山狀悉該原告人聲請撤銷訴訟除另行决定外所呈各項證准予繳證具領仰即知照此批▲一件潘子宣狀保王艾藻由准保此批▲一件曹炳根狀交欵洋由准交此批▲一件何應春狀交欵洋由准交此批▲一件居馮氏狀領欵洋由准領此批▲一件周瑞山狀請銷案由狀悉准予銷案此批▲一件張德生狀領簿　由准領此批▲一件陸崧侯狀請給領由狀悉仰即來廳候諭此批▲一件鄭芳左等狀請和解由狀悉准如所請辦理此批▲一件李謀道狀交單串由准交此批▲一件戚純蓀狀領欵洋由准領此批▲一件沈玉殿狀保夏其章由狀悉查該店並非爾開何得其保所請不准仰即知照此批▲一件陳繼堂狀請給領由狀悉許悅堂已交一百四十元着即覓保來廳具領可也此批▲一件王紀松狀請交保由狀悉着即自邀原保人來案聽候訊辦此批▲一件楊秋生狀保馬漢章由准保此批▲一件陸松記狀請執行由狀悉已飭吏執行矣仰即知照此批▲一件黄安壽狀請傳案由狀悉案已飭傳仰候訊奪此批▲一件董間發狀請傳案由狀悉准予傳案核辦此批▲一件　其祥狀領賬簿由准領此批以上一月十四日 
　　公示送達（全文在本廳揭示塲公布）（民二庭）▲一件錢筱雨訴李錦發等因貨欵涉訟一案兹本廳定於一月二十二日上午十時半續開審理仰共同被告魏繼根嚴守上開日時投廳聽　集訊毋得逢延切切特此公示右仰被傳人魏繼根遵此 
　　判决主文（民一庭▲一件判决樂貴庭與黄友林因貨欵涉訟一案主文黄友林應償還義大煤號洋二百二十八元二角七分七釐限判决確定日繳案給樂貴庭具領本案訴訟費用歸黄友林負擔▲一件决定施運巖等與兪元度抵欵糾葛聲明窒礙一案文本件窒礙之聲明照准▲一件决定邵范氏與邵施氏等爭產涉訟一案主文本件控訴駁回本審訴訟費用歸控訴人負擔（民二庭）▲一件决定金少卿聲明窒礙一案主文本件窒礙之聲明照准▲一件判决戴於鑑訴裴朱氏等借欵糾葛一案主文裴朱氏裴小莊子應償還戴於鑑洋二十九元訟費歸裴朱氏裴小莊子負擔▲一件判决馮祝三與趙根興等因保證糾葛一案主文本件訴狀准予註銷訟費歸原告人負擔▲一件决定施文德與馮天祥欠欵糾葛聲明窒礙一案主文本件窒礙之聲明照准▲全件决定康吉生與康靜償房屋迷訟控訴一案主文本件控訴管轄錯誤應候本廳呈送高等審判廳核辦▲一件判决高信孚訴朱惠祥貨欵糾葛一案主文朱惠祥欠隆茂昌記貨欵洋一百八十五元四角應即如數缴交高信孚具領訟費歸朱惠祥負擔▲一件判决裕壽與王錦文因票欵糾葛一案主文本件窒礙駁回聲明窒碍後訟費歸被告人負擔▲一件判决馮子卿訴曹雲亭房地糾葛一案主文原告人之請求駁回訟費歸原告負擔▲批示▲一件何應春狀領借據由准領此批▲一件周學文狀請傳案由狀悉着即向原告理楚毋得藉詞狡賴致滋訟累此批▲一件周根發狀請執行由狀悉查本案業　張文炳等聲明窒礙所請應從緩議此批▲一件汪謙受狀領借據由准領此批▲一件施賢銀等狀請執行由狀悉已飭吏依法執行矣此批▲一件高德華狀請啓封由狀悉已派吏啓封矣此批▲一件錢翰哲狀領欵洋由准領此批▲一件張裕昌狀領欵洋由准領此批以上一月十五日 
[上海地方檢察廳]  
　　批示張耕友狀悉候傳案訊奪此批▲張海靑狀悉所請仍不准行仰即知照此批▲沈瑞卿狀悉此案早經騐明不成傷害業已却下在案所請訊辦之處應毋庸議此批▲蔡九鴻狀悉查本案犯罪地及被害所在地均不在本廳管轄區域以内所請着無庸議此批▲周洪元狀悉案已控訴候送審廳核辦此批▲馬生狀悉准予即付執行此批▲薛嘉平狀悉候傳訊核奪此批▲沈貴才狀悉仰即加具殷實舖保呈候再核此批▲喬慶甫狀悉候集訊核奪此批▲方藥正狀悉候訴請同級廳核辦此批▲夏共章狀悉已移送同級廳民庭核辦矣此批▲孫寳文狀悉本案候南通縣知事公署代傳被告人等到案訊核此批▲王崇虞狀悉張二麻子毆傷朱林春事實業經查明起訴在案應候同級廳依法判决毋庸扛訟此批▲子達訓狀悉候核辦此批▲臨殿祿朱桂榮如果不償還爾欵着自向同級廳請求至謂向伊討欵致被握跌等情旣未成傷碍難提辦此批▲陳國瑞等狀悉本廳對於該案現正調查所請與刑事訴訟律草案管轄各節第二十五條規定程序不符暫毋庸議此批▲周阿巧狀悉候偵查明確再予核辦此批以上一月十四日 
　　批示王才魯狀悉本案由爾所呈出之函件已爲張阿友所否認本廳細核函内寄發日期與郵局所蓋日期内有未符即據爾所供各節與胡富生胡王氏筆供詞亦多未合况爾妻現未找尋到案究被何人　拐抑係自已肯夫潛逃更難明瞭依此理由本廳爲不起訴之處分並無不合兹據爾聲明再議前乘又不能提出相當之證據所請仍毋庸議此批▲黄漢中狀悉案已起訴候送審廳核辦此批▲陳子祥狀悉本案前已胆白批示矣毋庸再凟此批▲李徐氏狀悉准予再傳訊奪此批▲王金標狀悉案已起訴所請應毋庸議此批▲周孫氏狀悉准即傳案訊奪此批▲朱成才狀悉本案業已偵查明確起訴在卷毋庸凟訴此批▲夏福德狀悉所請礙難照准此批一月十五日 
[滬海道尹公署]  
　　批示▲一件馬蓉初呈爲請求迅賜查覆發還扣米由呈悉查此案現增松江縣知事查覆對於案内眞象終未明晣已令飭松江縣再行問白具覆該米能否發還應俟復到呈請省示核奪毋庸急凟此批▲一件楊時氏呈爲法公廨枉斷徇私請求諭令開釋隨夫回家或還我自由由呈悉該氏　被本夫楊阿福控訴捲逃應靜候公廨　訊核判所請未便准　此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十七）] [  中寳]  
　　巴西接待國賓禮節隆重實爲空前未有之絶大盛典其無畏艦聖寳羅號SaoPnulo往迎渡大西洋時有駐比巴西公使隨行沿途設爲種種玩樂以娛君后在過赤道線時復有紀念祝典足爲他日北歐南美外交史一種點綴將抵巴西先由天文臺預測十八日不甚晴美乃由巴西政府電令聖實羅艦長緩駛前行改於十九日午後進口進口後由總統及總統夫人親行登艦迎入狹長尖鋭之划艇中伴同登岸官坐雖僅占艇之最後一角但以兩旁划手之衆視中國砲船尤覺堂皇壯麗是日萬人空巷觀者塞途自船埠起穿麗河最盛之白河長街AvenidaRioBranco（如圖三） 
[圖三]  
沿海岸環曲有致之馥朗明沽浦Praia　do　Flamengc進棕笋摩空長林夾道之相森圖路RraPayssandu俱爲國賓車駕所經各色武裝兵士肅然整立道旁有數處且駐兵路口斷絶交通其情狀略似黎黄陂進京時之中華門外惟比國君后所到處市民咸停市一日誌慶祝政府招待費國會以無限制通過此則頗足表示全國一致之步驟耳（如圖四） 
 
[圖四]  
九月十九日積雨初霽天色之晴美爲平時所不易得比君后以是日蒞巴西益足以資慶羡聖實羅艦旣入口復有他艦於内海四周環行巡護遠望細小如點水之蜻蜒其上飛　數駕盤旋不已時於木杪林間引動觀衆羣　昻視　人　句中有所謂「穿花蛺蝶紛紛見點水蜻蜓欵欵飛」者以移　當日情狀確有天造地設之妙 
筆記 
[脫輹小紀（二）] [  恭丁指嚴]  
流光如電歲月催人大好靑春迅不吾與范氏鐵娘年已破瓜而余霜靑鳥復來不憚再四米翁忽變宗旨因自顧桑榆暮景亟欲了向平之願今兹婚事屢求未獲彼姓乃獨拳拳不已或者前生注定宜締良緣違天不祥恐貽後悔盍質之瞽者以决可否翌日龍氏修誠齌戒携僕媪載香蠟躬往其廟叩休咎得中平籖語皆模稜兩可疑信參半復驅車至城中中名卜者處以蘭及女生辰請爲判合瞽卜作態良久乃云並無冲礙當白首偕老龍氏欣然歸歷述情形於米翁翁深信卜言爲不謬於是擇吉行文定禮蘭就家熟讀六年竿頭日上文思大進時歐風東漸蘭亦往某大學習西文乂五易寒暑結褵有日矣乃輟學投身某洋行任錄事職辦事精勤過人總理視之若左右臂顧聞鐵娘不學意頗怏怏然事出兩親意且未悉其祥不敢遽持異議也無何吉期旣届西 
[悖入悖出]  
　　樂洋洋明燈璀璨賀客皆以美姻緣爲言則蘭鐵結婚之日也蓮開並蒂蕊結同心人生樂事無逾於此米翁對於婚儀勉力從豐惟盼佳兒佳婦承歡膝下藉慰桑榆少頃合卺撒帳大禮告成新郎新婦相將入洞房閨中之樂甚於畫眉固非局外人所得而知也詎知好夢不常彩雲易散燕爾之樂方過詬誶之聲漸起蓋鐵娘性情乖僻加以怠惰日上三竿猶尋酣夢且夙愛樗蒲滬風多靡故女所交皆雉盧友視米姓諸戚眷咸無當意者習慣旣不相適則惟時時歸寗歲須四五次意非此不抉居夫家時僅得其半耳而舟車跋涉往返資用絶不計及尤好奢麗凡服物器用稍窳敝輒棄之母顧惜逾年居然育子翁媪喜甚蘭亦囅然取名曰長齡祝其不夭也長齡肥晳踰常兒玉雪可念而鐵娘之嗜樗蒲甚於其愛子甫彌月即從余姓妾作葉子戲 
新聞拾遺 
[太濫] [  立德]  
　無錫城内劉某家頗小康有女年逾及笄尚未受茶而姿首頗佳性喜自由與小婁巷王某結不解緣雖未正式結褵而已訂白首之盟詎女楊花水性忽生厭棄旋與北塘某米店小主人陳某結識席捲潛逃事爲王某偵悉揚謂赴縣控訴陳某誘引捲逃狀陳恐家長知悉乃挽央趙某代爲調停自願解囊了理未識能否如願也 
[不靈] [  丕承]  
　　虹口天潼路某里某姓婦綽號賽神仙素藉看香頭及醫病爲名以歛人財一般愚夫婦受其惑者甚衆乃猶咸　其靈故踵門求醫者門限爲穿乃日前有武昌路某里趙姓子患病因聞其靈飭人往延至家婦人門即縱目四顧謂陰多陽少且有野鬼三人須速發送遲則恐有大禍趙大駭急問如何送法需欵若干婦謂欵亦無多僅二十元并告以送法云趙如法詎至昨日晨趙子竟死聞者咸謂該婦不靈不靈云 
小說 
[社會小說衆醉獨醒（二四九）] [  瞻廬]  
　　第四十回作壯游臨别贈言演怪劇旁觀側目 
　　自從高鄰公所締結詩社以後編書的專替柳翠娥寫照郤把這位陸慧姑女士抛撇一邊長久没有提起不是編書的貪懶實在百忙之中再也没有揷筆的機會但是寫到這裏郤被編書的尋出一個絶好的機會列位須知婆子打痛了脚坐在酒店門口不是一坐便走靑巖揎起衣袖替那婆子揉脚不是一揉便好那個冷眼旁觀頻頻冷笑的不是一看便休（旁觀者究係何人不遽說出）三方面都有一會子躭閣趁他們躭閣的當兒恰是編責的騰出筆墨叙述慧姑的好機會但要叙連慧姑先要把他老子動身到湖北的緣由補寫幾句陸子才這番赴鄂本是他妹壻張達夫寫信到蘇招他前往達夫在湖北武昌辦理平民工廠（見第二十回）幾個月來很有成效他和子才素相投契便切切實實的寄了一封快信殷勤勸駕信中說話約分兩層意思一層說工廠事業正待發展一切進行辦法必須就正高明執事對於民生主義素抱熱忱當必惠然肯來匡予不逮一層說桑弧蓬矢志在四方鬱鬱久居鄉土必非丈夫素願武漢三鎭勝蹟較多大可來作壯游一吐胸中磊落不平之氣子才得了這信投其所好便决計到武昌一走娘子朱氏素曉丈夫的性質好動不好靜好遠游不好家居這番去志已决便也不加勸阻動身的當兒子才向他娘子自有一番叮囑說我出門以後你們娘兒三個住在蘇州覺得没甚趣味劉邦平和我宗旨不同這家親戚須得少和他往來越是疏遠越好慧兒不久便要畢業又曾和錦心甥女訂過預約畢業後便到新村學校擔任敎科姊妹倆一起辦事趁這常兒便把全家搬到新村和張宅一起居住你和我妹子作伴慧兒和錦心作伴彼此志同道合不嫌寂寞又吸受新村裏的文明空氣强如住在蘇州受那劉姓的悶氣聰兒已屆學齡便好隨着他姊姊到學校裏讀書素聞華女士創辦的學校規模完備校風優美比着安女士那邊相去奚啻霄壤小孩子先入爲主這層郤關重要我也曾致書華女士把這事重重的央託他得他回信一口允許到了下半年姊弟倆都進了學校你在家也淸淨我出門也放心 
自由談之自由談 
[記昨日所見] [  鵑]  
　　畫師謝之光昨以其近作祼美人圖見示立址可四尺許栩栩如生歎爲傑作惟當此寒冬釀雪之候見圖中人之不衣不期作苦寒之想身在重裘中竟瑟瑟欲顫此蓋心理作用有出之於不自覺者若在炎夏時之則當亦深羡其不着熱氛矣 
 
 

Page 15

 
 
   
 
 

Page 16

 
 
常識 
常評 
[借債辦選舉] [  筱]  
選舉共和國之根本要政也孰云不當辦 
顧今所謂辦選舉者據道路傳聞則曰爲某當局辦選舉也姑勿論某當局爲何人若選舉而可爲某當局包辦也是辦選舉其名而運動選舉其實也 
　　夫爲某當局辦選舉已屬奇聞矣乃至借債而辦選舉是直訂國庫有負擔之契約爲個人市權利吾不知全國握有主權之國民願聽其違背約法而任此負擔否國中之所謂公民監視選舉團者亦曾注意及之否 
道德叢話 
[投稿本增刊者切勿轉錄他稿] [  張廷樞]  
　　人云亦云君子尚引以爲恥明乎言語之不貴勦襲也若投稿本增刋者而轉錄他稿以冀登載外欺於人内欺於心更屬不道德之行爲矣夫本增刋之徵求投稿原爲集思廣益俾人生日用事物之理得資觀感而便取法也若所投之稿確係已出縱或與編輯人意見相左棄而不登問心亦可告無愧苟竊取他人之作以爲己有縱使幸邀登載幸免指摘幸獲酬金而自欺欺人道德之墮落亦甚矣况投稿之登與不登本係無關榮辱至酬金一項要不過如製燈謎課詩鐘者略備彩物藉增興趣而已其得之不得更無須戚戚於心乃自本增刋發行以來容或有轉錄他稿以相嘗試者吾不 
知其爲名乎爲利乎名利胥無所得而道德反因之以斵喪甚無謂也良可惜也禮曰母勦說母雷同願投稿家服膺經訓勿爲文賊是亦道德之一端歟（乙種酬） 
商業常識 
[勸商人不要做假] [  筱笙]  
　　我國自古以來即重農賤問問何以把商看賤則謂農人多本分商人多詐僞也近來見東西洋各國都由經商富國於是朝野上下皆没有從前賤商的一般見識了然據我看來不過大家把商人看重了些不論一切商業總不算如何發達此是什麽原故呢因爲世界商人最重的是信用而我國商人不免有些欺詐卽從前做假之習慣尚未能去盡是也譬如藥材一宗是關人命的事祗稍稍貴得的藥品即無一不有假的替代又譬如絲茶兩種是出口的大宗貨物而往往夾雜僞貨祗圖一時的小利不顧敗壞國際貿易的信用推之小宗貿易與市場門面生意亦無不做假或物價本値一元者而要價常三倍五倍不等幾令入市者不敢交易或購一物而打價至十數家之多商人愈竭力招攬人愈遲疑 
商人愈滿口設誓人愈不信由以上光景看來你想商業尚能夠發達麽商人必曰我也知道做假的終必吃虧但家家如此相習成風倘做假做得好或可獲什一之利若說全不做假那裏有許多本錢來賠我看不然嘗見各商埠開張一言堂者其見信於人終比各商店强些而藥店如北京之同仁堂浙江之優餘堂湖北之葉開泰等都是開張百多年或三百多年又賺錢又有名譽何嘗因爲不做假就做不起呢（乙種酬） 
社會常識 
[蘇俗三娘之罪惡] [  陳華珍女士]  
　　蘇俗之女巫產婆嬪娘在社會上潛力之大其貽害有不勝言者總呼爲三娘三姑六婆淫盗之媒前人早有明訓矣有識者曷起而逐此社會之惡魔也 
　　女巫俗稱巫娘業此者多爲無賴女棍俗於喪没半載間家人必爲亡者行「關亡」數次巫者或扮神裝鬼或看香頭（謂鬼神聚於香頭）巫尤善揣人心理覩人服制即能知其與亡者若何關係慘呼親愛陳陰間苦痛家人因哀痛亡者之心有不惜輸巨金求其代爲解禳甘墮其術中者舊俗對於疾病每不能脫迷信觀念有所謂「外修裏補」者（外修指祈禱鬼神裏補指醫藥）亦必求巫懺禳巫旣身兼鬼神操縱一切其營業之不惡可知矣 
　　產婆俗稱老娘不知何所取義操業者多村嫗於生理衛生正當常識均屬茫然產婦罹破傷風產褥熱遭枉死之冤者正不知凡幾（故吾國婦女於生產最爲憂懼）是等產婆於助產外每作種種不正當營業如墮胎售嬰骨粉（活孩之骨其黑幕可知）慘無人道又有所謂割塘鯉于者（數月嬰孩顎線每腫脹不治亦痊）嬰孩質弱不禁刀圭甚有慘斃者吾國產科人才苟能普及培植若輩當不難淘汰耳嬪娘俗稱喜娘舊俗婚嫁臨時所雇者二人至八人不等若輩大多熟諳陋儀慣於伺人顔色諛詞拍馬巧鼓簧舌於婦人之心理最善揣摩故得出入闤闞閨閫家庭間姑媳妯娌之失睦每係若輩之搬播舊社會之賣買式婚姻若輩爲唯一之掮客業逸而入豐故一般勞働婦女界每見而生羡現提倡婚儀改良首宜廢革之（乙種酬） 
日用常識 
[表之鑑别法] [  許謙女士]  
　　我國商業中人大多數未受適當之敎育故商業道德至不講究虚僞欺詐之手段視等慣技誇爲能手而尤以滬上爲 
最間嘗考諸表業其煌煌然週年紀念或大廉價也陳設布置未嘗不彩爛眩目察其内容則多劣貨混充妄冀無經騐者墮入彀中耳彼等出一紙不負責之包票敷衍顧客而顧 
客蒙其害矣余見友人多受愚而悔莫及者因舉表之普通鑑别法以告來者幸留意焉 
　　（一）聽音表之音起於輪與輪之互轉作用故輪齒間吻合者其音必高而淸澈如斬釘截鐵整齊可聽若音徼而不淸或忽高而忽下幾同病夫喘息者是劣品也或者音雖高且淸惟前後所發之音速度有不等則非完全上品矣故聽音當注意於音高音淸及均匀之高度與速度四條件合則善 
不合則劣品無疑矣 
　　（二）檢針試開表背之蓋檢視寳石針之多少而定其品質之高下誠以寳石針質堅耐用而價又較昻故通常十元内之銀質表不以能有二三以此推之則寳石針以多爲妙也 
　　（三）看輪猶人體之有腸胃人體以腸胃之運動而消化表以輪齒與輪齒間互相營調節作用而凖確試開表蓋而觀其裏如見大小異等之輪有逾十輪以上者必其較準確者也（乙種酬） 
雜錄 
[參觀曾祠及美術石工製造所記] [  吉生]  
　　余旅津有年矣久聞意租界建有閩籍滬商曾公少卿祠祠内造有曾公銅石像各一腹擬參觀未果近聞其哲嗣志忞博士即在祠内附設美術石工製造所造有近人石像甚夥兼造一應精緻物品無像不肖靡物不精不禁頓觸所好亟往參觀承博士殷勤招待並指導一切兹將參觀情形詳錄於後 
　　曾祠之梗概祠建於意租界四馬路五馬路之間佔地十三畝有奇四面短垣前後左右均有門門内一望菊畦大門内建有半身銅像一座座以白石製成（此石產於保定曲陽縣前淸專供大内御用今已弛禁准民間採用）另有金身西裝男孩銅像一側立公像之左（兩銅像均造自日本據博士云此像係已故長子）祠屋係純粹西式下層係地　祠屋正中爲大禮堂堂中設神盒盒内供曾公半身白石像鬚眉畢肖奕奕如生（係曲陽縣美術專家楊科元照六朝造像秘傳參以意大利雕琢新法造成）此外爲膳室爲書齋爲電話室爲客臥室爲球房爲浴室所有器具均係西式精雅絶倫 
　　日式之小屋祠外垣内除上述兩銅像菊畦外祠東蓋有暖房一大所以荲蒔百花再東又蓋有日本式小屋兩楹孤懸東隅余詢以建築此屋之用意博士始微笑不答堅叩之則曰此屋獨建於東隅者實寓觸目驚心之意屋雖小而實甚可畏吾人不可須臾忘者也如曰僅關點綴風景則末矣余聞之默喻所指而無言足知博士固深心人亦傷心人也 
　　造像之崖略參觀曾祠畢復由博士導觀其所設美術石工製造所此所卽設於祠下地窨中遍設暖氣管並設電氣燈有數十石工錚錚工作各工即由上述之楊科元爲之領袖有時更由博士伉儷爲之指點（博士夫人曾畢業於日本學校精繪油畫）見所中所造石像甚多有古有今有男有女有老有少有大有小有全身者有半身者有全體告成者有頭部已葳者有大致已具正在琢磨者此外尚有已成羅漢像多尊（博士言羅漢須按譜造至五百尊爲告成後陳列各大叢林之用）及仿古瓦當方磚墳墓碑塔園庭裝飾品等筆難罄述四壁則懸欲造石像者之照片及已經造成石像之照片俾造者觀者知所比較焉 
　　參觀畢即告辭而回臨行復承博士見贈石侚照片多張兹將虞者夫人已成石像照片一頓寄上聊資印證並爲有提倡實業之責者告焉 
參觀之餘感旣出曾祠大門見對隣有深灰色西式樓房一所建築頗有特致乃詢之隣人此房係何人所有何人所居則曰此處向係空地七年分由湯化龍購地起屋旋湯氏 
出洋時此屋正大興土木不料屋未落成而湯已在外洋被刺而死今已由華義銀行洋經理馬猛居住矣余聞之不勝室在人亡之慨云（不受酬） 
 
[児童前途的養成全在他母親手裡鏡茖]  
 
[虞老夫人石像之攝影]  
 
[電燈]  
科學常識 
[三線電燈機關] [  馬紹良]  
　　電之用途廣矣如發熱發光工作以及傳達消息諸事無一不可藉電力以爲之尤以電燈一物爲用最繁取其啓閉迅速而淸潔也然移動不若油燈之便晚間由一室而至他室往往從暗中而入以摸索電燈之機關及至有事離室復須將電燈熄滅從暗中而出如機關係裝於室外　入室就寢時欲使電燈熄滅亦須出入滅之不便孰甚今若裝以三線電燈機關ThreewaySwitch則不論在室内室外電燈均可自由啓閉如圖所示甲乙爲兩個三綫電燈啓閉機關一裝於室内一裝於室外甲中之A及乙中之B爲兩個樞扭均可左右旋轉如將A扭向左旋轉至虚綫地位電燈即明又將B扭向左轉至虚綫地位電燈卽滅或A扭初不動先將B扭向左旋電燈亦明又將A扭向左旋電燈遂滅或僅將一機關旋左旋右他一機關不動則電燈亦隨明隨滅與普通電燈機關之用途無異故同一電燈在兩處均可啓閉旣可免暗中行走之苦又可省步履往返之勞也他若樓梯上所用電燈如裝用此種機關則不論登樓上樓均可將電燈任意啓閉（乙種酬） 
識字捷法 
[應用字] [  濟滄]  
　向北出牖也篆文作　从宀从口口象牖形所以通空氣者凡建築室屋宜背西北而面東南北出之牖冬時畏寒或有封塞之者亦作嚮鄉又對也又過去詞昔也又有近字之意如言向晨向晚 
　　安靜也从女在宀下又危之對又佚樂而不事事之謂又撫慰之也又詢問副詞何也焉也又置放物件俗謂之安 
 
 
