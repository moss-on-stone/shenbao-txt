# 1894 - 19 - 4907454

 

Page 1

 
 
[新印各書藉發書] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六　處分則例碼洋一元二元○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[論巡防委員縱容局勇釀成命案]  
　　天下之最足令人髮指者莫如衙門之差役與局卡之勇丁此輩豺狼其心鬼蜮其行一爲在官人役自以有所憑藉可以作福作威假公濟私攬權納賄無惡不作遇事生風臨其上者平日約束不嚴已足騰萬人之謗議壞一已之官聲何况與此輩通同一氣有意徇庇何怪乎縱容日甚暴戾恣睢不可復問以致釀成非常之禍也如初十日本報船戸荷校一則載本月初六晚四鼓時有爛泥渡巡防局勇多人至陸家浜喚渡其時各船戸均已歸家祗餘空船繫於江滸局勇大怒打毁船上之物並到船戸家中吵閙旋有名秋濤者畏其凶横急爲裝載送至大碼頭次日忽以延誤差事爲名將秋濤並夫頭所雇之夥秦何二拘去私押禀明高介臣二尹各笞數百荷校示衆十二日本報局員釀命一則又載秦阿二之母某氏又兒子婚期已近投局求釋高二尹置之不理氏窘急萬分竟於夜間縣樑自縊秦之伯母禀明義渡局員汪明府轉禀道憲立委中局委員蔣二尹星夜查辦並令速將秦張釋歸綜觀前後所載情形知此案啓釁之由實係局勇以渡浦延遲歸罪於秋濤秦阿二拘局私押朦禀本官遽以枷笞從事不知義渡各船夜間本不准載客渡浦蓋自東而西一水盈盈雖相距不遠然浦中帆檣林立觸碰堪虞况風波之險每每出人意外故一至夜間相率繫纜江干固不得以遲延渡浦歸咎於船戸也然此猶得曰局勇倚勢作威以船戸爲魚肉於高二尹固無與也所不解者秋濤秦阿二解案之後二尹不暇問其孰曲孰直遽命笞責荷枷苟非縱容局勇蔑視愚民亦何致顚倒黑白任性妄爲至於如是之甚也然此猶得曰一時誤信局勇之言盛怒之下不暇詳思熟處故有此不情之舉動也迨至秦阿二之母以其子婚期伊邇求恩釋放當此之時二尹苟稍具天良必當念及婚姻大事不可愆期秦阿二所犯卽使果係延誤差事亦非在大惡不赦之條必當體貼人情從寛釋放乃二尹惟以局勇所言爲定盤針雖經秦阿二之母匍鍢陳詞呼號乞免曾不稍動於厥心不知二尹於局勇何恩於小民何仇一則信之惟恐不專一則拒之惟恐不嚴也假使秦阿二之母不萌短見則雖每日笞責船戸數十人枷號船戸數百輩寃氣衝天詈聲載道蚩蚩者終不敢以抗局勇者抗二尹則局勇仍可暴戾如常二尹亦得逍遙無事不謂秦阿二之母遽以自縊聞則已釀成非常之禍此時汪雲伯明府雖有同寅之誼亦不能不禀明道憲道憲雖遇事不欲苛求至此亦不得不派蔣二尹前往查辦矣夫巡防局之設所以巡緝奸宄防堵盜賊固不准擅受民詞尤不得擅作威福今之爲巡防委員者其在城厢内外爲上憲耳目之所易周已不免有擅受民詞妄爲判斷之事侵邑宰之權其患猶小啓招搖之漸其患實大蓋委員之與局勇雖有尊卑之判實具狼狽之形始則委員以局勇爲爪牙罔利營私通同舞弊繼則局勇且有以窺委員之伎倆從而挾持其短長積而久焉視委員如傀儡一切違犯法制欺凌良懦之事亦且毅然行之而不顧委員猶昏昏如在睡夢中曾不稍悟其奸卽使偶然覺察而平日旣與之表裏爲奸勢不能一旦繩之以法亦惟有縱容徇庇得過且過而已况離城廂較遠之處上憲之耳目未必能周益得肆無忌憚爲所欲爲縱使物議沸騰道路以目而身處其境者且謂笑駡由他笑駡好官我自爲之倒行逆施不至身敗名裂而不止昔年新閘巡防委員桂君因鄉人販牛誣指爲賊拘至局中濫用非刑笞杖未畢而鄉人已宛轉就斃上憲赫然震怒立將桂君撤委示儆並將行笞之局勇逮案訊明治以應得之罪此前事之可証者也今爛泥渡巡防委員高二尹又以縱容局勇致釀命案眞乃遙遙相對雖販牛鄉人受笞斃命與秦阿二之母懸梁自縊者不同然高二尹苟不縱容局勇何致妄拿無辜將秦阿二等先以笞責繼以枷號高二尹苟不予枷號則秦阿二之母阿致惶急萬分自縊畢命由是言之致秦阿二之母於死地者局勇也而縱容局勇致使釀成命案者高二尹也我雖不殺伯仁伯仁由我而死高二尹其何說之辭上憲明鏡高懸當必有以處此矣 
[有狼爲患]  
　　京西磨石口三家店等地方近來有狼爲患每於夜間闖入村莊噬食雞豚當黄昏以後隻身旅客不敢在此經過如非偕伴而行不免爲狼所害村夫村婦相約禱於山神廟未卜能否驅除也 
[天津河務]  
　　本館派赴津門訪事人云畿輔屢遭水患民暵其魚李傅相厪念斯民去冬曾札委吳贊臣觀察周歴各河詳求利弊於今春興工疏鑿爲民除患民咸頌之其中工程之最扼要者就堤頭創建石閘及滾水壩二端堤頭在北營門外爲五大河總匯之區五大河者大淸子牙滹沱南北運河也每值水源盛漲卽散漫無歸村中首被洪濤附近州縣之低窪者亦無不化爲澤國觀察繪圖貼說具禀節轅傅相准之遂飭大興畚挶上月厥功告竣禀請騐收傅相命駕親臨察騐之餘飭觀察會同天津鎭道各員嚴定修守章程以垂久遠天津鎭吳掄峯鎭軍奉諭酌委鎭標候補千總陳千戎起麟督帶河兵十名常駐堤頭以資防守刻已具詳傅相聽候批示遵行矣○永定河水流浩瀚飄忽無常爲害地方書難罄竹李傅相於今歲夏秋之際飭吳贊臣觀察會同曾隨使節出洋之陳君曁法人吉利豐前往查勘繪圖禀諸節轅傅相奏請欽派東河總督許仙屏河帥前赴天津熟商一切河帥不日將蒞傅相遂派弁挈河圖前往遠迎奠畿輔之民生作中流之砥柱在此舉也不禁拭目俟之 
[除惡務盡]  
　　本館駐天津訪事人云正任天津縣李搏霄大令未卸篆時訪得土棍二僧土及其子連仲家在楊柳靑有力如虎武斷鄉莊惡蹟昭彰村有某氏婦美而不貞二僧王豔之貸以錢本利疉　共欠二百千索之再三終無以應遂聳令其夫某甲貨婦以償甲允之將婦售於京師得身價津錢六百千除償債及花銷外約餘三百千博於村之大寺胡同陸續輸至罄盡賭局卽二僧王所設其子坐以抽頭者也甲旣售其婦又喪其資稱貸於二僧土擬得數十千西去伊犁爲恢復地步二僧土不允幷辱之甲於是臚列其平時惡跡妝點其現在情形控其父子於天津縣署人令 
 
 

Page 2

 
 
飭差提訊二僧王初不到案嗣以案情急如星火姑以其子搪塞大令以笞責管押非足蔽其辜爰照懲辦土棍章程鎖示大堂以昭炯戒旣而其子傷病交作取保後一命嗚呼二僧王痛子情深挺身到案以爲人命至重不必燃桑以煮而老元緒一流人物定當縮頭曳尾匿跡銷聲不料堂訊時甲証其淫兇一一如數家珍略無遁飾二僧王因又被責無算自謂爲三十年老娘竟有倒绷孩兒之日氣塡胸臆屈不得伸舁下堂階未及到村已於中途斃命矣○宋某不知其名專以訛詐爲生人以送命鬼呼之邇年天津道府縣屢次飭拿迄未弋獲上月二十二日袖携短刀一柄投紫竹林賈雲成寓所强貸錢二十千買以突如其來逆料不懷好意擬以津蚨數貫予之宋笑謂歲旣單矣敝裘尚寄長生庫無以禦寒計非二十千不可賈婉告之曰家寒力薄區區之數措置爲難容姑緩須臾籌交足下請示明住址俾得送來可乎宋伸拇指大言曰咱老子家住河東旺道莊二洛烟館緩日在此處遲君請定日期以免失之交臂賈期以翌日及宋去卽奔投縣署鳴寃潘大令素耳其名以混混擾害閭閻此風斷不可長當夜籖差恊同護院鏢丁往拿行至旺道莊時已三鼓相約至烟館叩門問宋在内否宋曰在言未畢卽拔關而出懷中利刃光可照人霍霍風生盤旋飛舞差役庶架不及略受微傷鏢丁亟上前奪刀亦被帶傷手指戰至良久始得成擒解回縣署禀明大令飭暫行看管二十三日堂訊著重責蟒鞭二百下釘鐐鎖押聽候嚴懲 
[營口雪景]  
　　營口信云上月二十二日傍晚雨雪至二十四日申刻始止閱時將及兩晝夜之久積雪纔及五六寸蓋州城以南約積一尺餘二十五六日晴曦朗照風不鳴條二十六日寒氣逼人雖披重裘擁紅爐尚覺玉樓起粟二十七日依然和暖大河之冰尚未堅凝有一拾柴草者偶一失足跌入冰中幸頭被氷塊擠住未占滅頂大聲呼救經人設法撈起不然已作氷下人矣 
[淫戲宜禁]  
　　山東戲班不行於營口四鄉封河以後營街並不演戲班中數十人無以支持遂設法在西潮溝沿三海棧院開設戲館每客取東蚨六百日夜開演初時尚可敷衍迨後天氣寒冷車馬漸稀掌班者遂令演殺子報一齣哄動遠近觀者有數百人之多按淫戲之害較淫書淫畫爲烈該戲班祗圖漁利不顧害人其罪誠擢髮難數雖然上海租界戲園扮演淫戲明目張膽有過於營口者官府並不嚴密查拿於營口乎何誅 
[烟臺小錄]  
　　自今春嚴禁小錢後市中安靜不似從前之動輒紛爭矣兹地方官恐日久玩生復派役持牌沿途告誡想圜闠中當不敢故智復萌矣○嵩武軍統領孫軍門以東省人才輩出特援照各省成案創設洋務學堂於本月初一日落成從此芝山蓬島間當有躍馬横戈備我國家干城之選者矣○前報紀營口夾板船來此守凍有數人乘小杉板登岸購物遭風沈没等情兹悉與是難者計共三人内有華人二名洋人一名領事官憫洋人之死於無辜賞給洋銀五元以爲棺殮之費東海關道劉觀察亦賞給十元惟尚有華人王喜元屍身無著觀察遂高懸賞格通飭沿海居民尋得屍身者來轅領賞○前在冐充聖府中人來烟售捐廟員者嗣經破案被累良多今聖府派員前來示諭各捐生取具出身履歴將前次被騙之僞照迅速繳換眞照以免向隅若輩旣已被騙於前當可增榮於後矣○上月二十八日之夜東南隅東莊某姓家失火幸風不甚厲人力易施僅焚去廂厔二椽不致滋蔓○匪人某甲誘得鄰婦某氏挈至烟市令作皮肉生涯上月二十八日經氏夫侦悉匪人反逞强用武不許領回旁觀者代抱不平匪人始敗北而遁及氏回去突持刀自刎鮮血淋漓性如何尚無由悉也 
[章門雜錄]  
　　江省稻草編織蒿韉近日售者寥寥詢諸知其事者謂業蒿韉人皆攺而業草衣因會城各善士見時當隆冬照舊雇工編織草衣俵散窮漢以禦風寒近日街頭時有草衣往來如見太古遺風云○白蠟一物産自四川多而且佳爲他省所不及去冬冰雪交加蠟蟲凍斃本年蠟價增長倍於曩昔每斤漲至一千四百餘文購者每多觀望蓋謂秋末冬初新蠟上市時價必較賤也及交冬令新蠟來源甚少價值逐漸提漲每斤至二千左右據個中人云此後尚有漲無跌云○本年新建德化等縣水旱偏災各憲軫念民依分别蠲緩錢糧恩惠至優極渥而無災各縣收成尚稱中稔米穀價值頗平惟豆子一項大半歉收如上高一縣向來産豆逾萬石本年不及其半近日冬豆價昂每石三千數百文較上年殆加一倍　淮南術者無不蹙額興嗟矣○茶油之外足濟民食者厥惟花生油若麻油則貨少價昂貧人絶少問津花生油向産自上高而聚萬載茶油向産自瀏陽亦聚萬載先年由萬運省者歲不下數萬石商人動獲厚利卽株潭黄茅兩市油商多財善賈往往訂盤定期錢油兩交無稍悔賴甚有輸贏至萬金者亦慷慨兌收此蓋貲本充裕之故也近年萬載茶油花生哃運省者甚稀油商無利可圖相率攺業卽上高花生出産亦不及昔年之半而且下游各縣向不出花生者近則出産興旺昔則由省運花生油而往今則運花生油而來土物變遷有如此者○上月二十七日爲江撫德曉峰中丞嶽降之辰屬下文武前往叩賀者皆令擋駕餽送壽禮亦一概璧謝 
[惡僧斷臂續述]  
　　前報紀溧水僧人到揚州募緣未得鉅欵於月之初三日自將左臂刴下云云兹聞此僧自刴臂後不能起立卽蜷臥原處傷口因被風吹現已發腫至臂痛疼難禁滴水不進不知烟火味已三日矣神志昏沈奄奄一息至刴下之手現經好事者拌以石灰代盛於玻璃盒内懸於僧之臥處連日愚夫愚婦慨發慈悲解囊佈施者頗不乏人每日傍晚有人眼同該僧之徒小和尚將零錢點數存積某店爲數亦頗可觀有與此僧相稔者謂此僧並非徧處雲游强索研化者實係溧水北門外周岡圩廣惠寺住持因寺漸就傾圮擬欲重修師弟兄三人立願分投募化甲乙二僧認募東西廊已有成數將次興工該僧居長名慧倫自認獨募大殿工程爲時已久尚未集成巨數於是焚香發誓赴揚募化未遇大力施主一時情急致爲此舉現聞已有人送信至本寺令該寺僧人速來照料蓋恐我佛如來嘉其苦志接入西方世界也 
[舟子慘斃]  
　　揚城河道經地方官設法通疏已不似前此擁擠然河面仍不甚寛因之水勢非常湍激本月初四日下午有回空糧船一艘滿載北貨由北而南順風下水幾如弩箭離弦正行間適有小艒船一隻亦在前行艒船主某甲見後面有糧舶飛至大聲呼喊令其轉舵稍讓語未畢糧舶已至甲恐碰撞急以雙手推送猶恐力小復以頭頂彼船舷不防用力過猛偶一失手甲之頭顱爲糧舶所擦自眉眼以上登時糜爛如泥血液淋漓不忍卒覩甲妻見之非常悲慘慟哭失聲其時兩岸見者咸抱不平令將該舶扣留奈甲妻力薄船輕鈎挽不住該舶依然揚帆向江口而去該艒船喝力追赶不知能否拘獲也日前本報曾登有漢口衡州小駁船因推讓舿船將脊背擦爛斃命不謂天下事無獨有偶與此遙遙相對是亦異矣 
[掌珠忽失]  
　　邗上失孩之事許久不聞本月初六日六巷口有某姓三歲女孩在門前嬉戲其家人偶一轉盼忽失所在一粒掌珠想己入歹人之手其家偵騎四出不知能還原櫝否 
[戎旌至鄂]  
　　傅廷臣鎭軍向在北洋統領淮軍今秋簡授宜昌鎭交缷兵符入都陛見後起節南下已於初一日抵漢暫駐高升棧旋卽渡江赴督轅禀見並詣各署拜會小作周旋卽當赴宜履新 
[鄂火三志]  
　　漢口訪事人云本月初四日晚十二點鐘時離漢口通濟門二十五里之州頭地方某姓家失於謹愼致肇火災焚燬飯店等七家始行告熄初五日上午十點鐘時漢口培心堂厝屋之左李姓銷皮坊爇火烘皮延及雜物上衝屋頂毒燄横飛幸此處多同業中人比鄰又係　坊　取　水　之回祿神恐如廣杞面藍遂倦旗息鼓而去祗燬烘皮房一間事後地保將坊主李瘰癧拘往禮智司署請究　晚八點鐘 
 
 

Page 3

 
 
時苗家碼頭某巷内某巷内某柴行又報火起燒去蘆荻三堆幸房尚未被延卽經救滅 
[五羊仙蹟]  
　　廣州本館訪事人云老城大北門内張叟旗籍也中年曾筮仕漢江歴任繁劇嗣以桑榆景迫林下優游兹當杖國之年尚覺精神矍鑠上月某日忽感微疾旋卽告終全受全歸本無遺憾子孫環伺吊客如雲翌日棺衾齊備正欲行小殮之禮叟忽　目四顧不發一言見者駭絶狂奔疑爲屍變少許忽大呼曰我餒矣速進飲食於是衆人始信其復活不禁轉悲爲喜急將凶器委而棄之調養數朝精力較前更康健○本月初二日南海番禺兩縣獄提出犯人若干名押至營務處額玉如廉訪親提訊問一周喝令差役如法綑縛押往市曹處决廣州府　兩縣四營將校均往監視行刑　各犯皆犯盜刦重案故于讞實後處以極刑也○前定安縣李芷香大令家焯現辦緝捕事宜某日擒獲滿洲積匪全有一名繼述堂留守發出洋銀一百元飭大令奬賞部下弁勇○上月二十九日西門外河溪人王姓爲其子完婚花燭洞房其樂無極統　　鼓已轉三更新郎脫去衣冠促令喜娘爲新婦卸妝以待同尋好夢忽堂中火油燈爆裂火光四射立兆焚如幸食指繁多立時救滅附近匪　　聞警報紛至沓來借救護之名爲搶掠之計洎火熄而珠玉錦繡已被刼一空矣惜哉○上月三十日有五旬老叟衣服華麗行至南門外　然　斃街心有識者知爲　公館幕賓立卽馳往報信旋由公館主購棺收殮舁之而回人生如朝露易晞信然 
[憲示彚登]  
　　頭品頂戴兵部侍郎兼都察院右副都御史巡撫浙江等處地方提督軍務節制水陸各鎭兼管兩浙鹽政　　出示嚴禁示照得漕糧攸關天庾正供不容顆粒短少浙省漕糧仍行由海運津應需海船業經飭令愼選攬雇查從前蘇省沈元茂商船承運吳江縣曰糧水手等沿途盜賣經山東省拿獲懲辦浙省疉經出示嚴禁在案兹屆封雇之際合再出示嚴禁爲此示仰商船耆舵工人等一體知悉爾等承運官糧旣准帶貨免稅又復疉次加給水脚體恤商情至優極厚各宜激發天良承裝漕糧按數運津交淸卽商耗米石亦必遵章一律帶津不准在滬私相折乾以致抵津斛缺掛欠致干追比如能始終無悞自當分别酌奬倘敢偷竊盜賣或揑稱遭風沿途使水攙和等弊一經察出定卽指名嚴拿從重治罪本部院令出法隨愼勿嘗試其各凛遵毋違○總辦海運滬局爲出示曉諭事照得各屬徵辦光緒十九年分冬漕除奉酌提河運外其餘糧米仍由海運在滬兌裝開行所需承運商船業經雇備取攬派員查騐外合行出示曉諭爲此示仰攬運各商耆舵人等一體知悉本屆在浦商船較之往年更形缺少爾等具攬之船聽候委員秉公詳加查騐如果船身堅固摃具全完堪以裝運者卽行照章鋪墊齊正出具信結後派裝糧未倘騐係船身朽壞帆檣破損及鹹船艙不堪承運者應卽剔除騐過之後准其請故照常貿易切勿聽信招搖撞騙之徒復以重加修整爲詞率請覆騐希圖朦混反取咎戾其各凛遵毋違 
[履勘志略]  
　　會勘油池已登報牘昨日午後鐘鳴二下江海關道聶仲芳觀察率同上海縣黄大令英讞員蔡太守善堂董事朱吟香等渡江往此處履勘圖董某甲帶同鄉耆父老及二十保十七圖地保在陸家嘴華棧馬頭鵠列恭迎所有履勘情形容再訪明補錄英公堂亦因是停訊一期 
[夫也不良]  
　　蘇人某甲挈妻某氏來滬在英租界會香里賃任一榻之地月給錢數百文藉以容身正不僅低可打頭小纔容膝也甲有烟霞癖不能執一藝以贍家賴氏漿况衣服博得靑銅以佐饔飱近日氏患病臥牀奄奄欲絶鄰人某乙見而憐之贈錢二百文爲藥餌之資不料甲竟携赴芙蓉城享片時之供養置氏性命於不顧前日氏氣絶身死甲束手無策又由某鄰人施助棺木始得草草成殮於是巷議街談咸歎氏之薄命而譏甲之無良甚哉人之貴乎自立也 
[限尋騙子]  
　　三馬路錦記綢莊主衞錦洲控蔡仁記報關行司帳洪雨甸串通掮客胡子漁騙取寗綢一案經葛同轉訊供吊贓給領並據洪雨甸　出胡友吳永甫引進　送捕房押候質訊迭詳前報昨將呈遞匿名揭帖之張小全剪刀店主朱一興解案葛同轉會同祁繙譯升座先訊吳永甫是否與胡子漁爲友吳供胡子漁是否胡阿如小的不得而知惟胡阿　於三四月間在路相遇以後不知去向蔡仁記執事蔡尤大投案禀稱與吳永甫往來作茶葉雜貨生意上月有松香託吳銷售吳同胡子漁來行至金利源棧同看大樣以後不來此事在八九月間吳又供胡向在新開河學習生意並不知其來歴同轉問騙貨者究竟是否此人蔡尤大供當送貨來行時惟有學徒目見小的不在行中司帳又往南市收銀旋據蔡仁記同居之豐昌號司事徐也亭投案禀稱送貨二人同騙子進内將貨安放中間桌上卽經騙子携進五疋送貨人亦携進五疋騙子在衣袖内取出銀票送貨之二人一去照票一同　子至茶肆中啜茗以後騙子一人進内取貨同轉謂綢莊主來時尚未取去徐云並未目覩同轉卽謂送貨之張宏生王心甫曰爾旣送貨自應留心看守不應隨同騙子往茶館啜茗旣隨騙子前往何以任其逃逸又謂莊主曰爾當時如何目覩衞供進門時騙子在廚房走出貨尚在内進小便回來人貨俱杳同轉謂此案尚有　竇徐係同居决無偏袒况蔡仁記業已被累爾亦當體諒須將騙子交到方可了案又問匿名揭帖何來供在日間十一點鐘貼於本莊門首同轉又將揭帖反覆審視大約因分贓不匀所至朱一興供胡在八月間冐名哄騙四開洋一枚卽行逐出同轉遂判曰吳永甫旣與胡爲友不能置身事外衞錦記雖已領贓揆其　貨之時自不小心亦屬咎有應得衞錦州供實因急於小便以致疏忽同轉著將吳永甫交保出外隨同蔡仁記衞錦記限七日内同找騙子到案追還宏泰質鋪當本着各遵斷而了原被人証俱叩謝退去 
[交保尋人]  
　　秦馮氏控女六子爲水販售與大愛卿花烟館内爲娼本月初三日堂期因人証未齊分别押候覆訊昨禮拜四包探傳齊人証解案葛同轉先問原告秦榮太是否秦馮氏丈夫大興棧兪陸氏究係何人旋據嚴何方供稱當日實係韓三高二及其妻等至小的家内收領身價同轉謂爾前堂所供之洋一百五十元究竟交與誰人之手供稱由高二韓三馬定文三人收去秦馮氏當時並不見面又問爾妻爲誰供名大愛卿在此候訊又問秦馮氏交爾保出及應訊之兪陸氏因何不到嚴稱小的與其人並不認識又據韓春林投案供稱當日並不在塲直至事成之後小的與徐四各用酬勞洋三元又問賣女之婦人形狀如何供稱並不見面同轉閱視契據只有一百二十元嚴供另有三十元係中費命提在押之韓三到案供稱當時只云爲姜並不知爲烟妓迨後方知墮其術中秦馮氏本擬湊齊原價交還緣陳王氏無可措置情願爲娼問居間者幾人供稱高秦馬定文及與小的同姓之韓某又據包探傳到馬定文供稱從江北來滬大愛卿本係鄉親託大興棧主婦兪陸氏向秦馮氏買女爲娼方馬氏實係小的之姊當時大愛卿與兪陸氏當面講定問陳王氏面貌如何供稱並未見過同轉謂韓春林曰爾旣爲中證須將陳王氏交到方能了案郁包探禀小的奉諭同田長記至大興棧找尋據云已往鎭江又據梁國樑投案禀稱上月廿五日有浙江人顧福廷在鎭江遇見因伊不肯來申交與該處地保問該處歸何縣管轅供稱歸靖江縣管轅同轉謂陳王氏旣由爾來出面現欲傳案惟爾是問飭將嚴與梁交原保找尋陳王氏到案其餘人證俱押候覆訊 
[大令騐屍]  
　　吳金文生有一子年已長成去歲之春倩金光發爲媒議定洋銀四十元向某粤人家購得幼女一口小字鳳海作爲媳婦童養家中當時金祗收二十七元尚少十三元復向找取吳妻非惟不付反言鳳海粗笨異常屢至金家意圖休退去年三月十九日金妻斃命金以吳夫婦威逼致斃投縣控陳黄大令訊供之餘吳不願　　海　去大　　送住者育堂請爲留養並著吳交還洋銀十三元給金具領旋住金 
 
 

Page 4

 
 
家騐得金妻因病身死不復研求鳳海自入善堂吳金毫不顧問邇者在堂患病醫治無效於前晚病劇而亡昨晨堂董函致大令請爲相騐淸晨差役趙松恊同二十二鋪地甲金茂在堂中預備屍塲至午後四十二刻大令帶同官媒仵作蒞堂堂丁朱金元禀稱鳳海於前月患病屢醫無效以致斃命大令飭仵作如法騐視良久唱報死者並無别故委係因病身亡大令卽請堂中爲之棺殮發封叙談片刻而返 
[嚴辦流氓]  
　　流氓被逮已紀報章前晚三鼓時上海縣黄大令升堂研訊流氓羅光如謝長泉自稱原告至被告著名流氓萬高頭萬毛毛及爲首之中鋪某汛捕子徐渭元亦經差役薛貴拘獲解案羅謝同訴稱小的等在海運局當運漕小工每斛漕米一石祗得錢一文一釐此次徐忽仗勢欺人糾合萬等到來爭奪此項差使徐衣冠上堂長立不跪大令拍案大怒曰沨是何人膽敢如此徐聞而色變一味苦求供稱此事小的素不干預是日祗一跟丁並不糾聚四人亦未冐名勒索高頭供稱小的係本地人現當汛捕前者曾効力破一鹽案至運糧之事實與小的無干現由趙金捕役願爲具保大令曰爾昆季二人乃著名地棍迭肇禍端今秋爾與徐春春爭毆本縣正欲拘爾卽使此事並不干預本縣亦可照糾衆兇毆例痛懲遂喝令笞責一千板收入所中毛毛供稱小的亦充捕夥不敢犯事大令曰爾等在外時如狼似虎今何觳觫若釁鐘之牛乎隨判令將毛毛與謝各責一千板羅責八百板一倂枷號二十三七鋪示衆 
[鴻慈遠被]  
　　本館恊振所昨接瀘州電報局閱報人惠函云閱讀報章積收貴館善可回天啓一扣鐘鼎銘恩啓二扣吉人爲善啓一扣西江逸士澤被哀鴻啓一扣漢鎭恊成銀號救人一命啓一扣廣益堂安懷啓一扣廣益堂集福啓一扣救生局延壽啓一扣共九件謹於善可回天啓書二元餘各書一元共計十元庶啓不虛送錢歸實濟不負諸善士刊啓之苦心請卽查入彚寄又接王柳堂善長函云敝處前募晉邊義賑現已截收昨又接到永寗營佟湘泉叅戎交來商州汛吳外委募錢七千九百文合銀五兩正又興文張把總續募錢十千零三百文合銀六兩六錢五分共計永平銀十一兩六錢五分合規元十　兩五錢兹由存義公號匯上請卽查八彚寄云云雒誦之餘仰見利物濟人無遠弗屆除掣奉收條外合綴數語以揚仁風 
[上海北市絲業會館籌辦順直新災賑捐滬局瑣記四十一]  
　　初八日承北洋海軍採辦所葉君懋番續募雍睦堂方大人還願助洋廿元初九金陵籌振公所募第八批規元二百兩漢口恒發油行邱君維顯會同敦實善堂諸善長演古籌振尾欵規元一百四十兩零九錢南潯李君守恒募洋廿二元錢四百文初十如皋孫堯欽譜兄續募洋三十四元多方勸助鉅欵頻頒分别拜登同深感篆同日奉經佩卿兄自杳河縣來函内開十月廿四發第四號函想塵荃鑒月杪奉三號示敬悉十月廿五續解規銀一萬兩三新杜布棉衣二千件褲一千條囑又　敦翁分半領放等因祗遵之下感激涕零北地窮荒哀鴻徧野幸荷仁者不遺餘力解濟源源災民殘喘賴以苟延慶幸何似香河被災情形前函業經詳　其最苦者如牛牧屯郭辛莊達古莊一帶田畝全被沙壓平地積深二三四尺不等實屬耕種無期現值歲寒風勁塵沙蔽天行旅不能前戸闥不能啓因之村中房屋除被水冲塌之外餘亦大半傾欹不堪居住灾民宿露餐風不得不從寛加給此外災輕各莊凡稍可支持者無不核實删除現在各路查戸已將過半月内一律竣事擬將賑票按戸發還以便辦春撫時不必再查惟望隨時募助解濟及時俾億兆災黎羣沾厚惠臨池不勝感禱之至等因謹一倂鈔登祈天下善長鑒而憐之[  十二月初十日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[水國鏖兵]  
　　甲乙二婦家在裏虹橋下靑溪浜日爲人浣衣以餬其口昨晨爭先至河　汲水以致交相詬詈揮拳互毆兩辮秋蓮站立不穩一經滑澾墮入波心浪捲濤翻幾訝昆明水戰鄰人恐禍生不測鳬水撈起勸以婉言而二婦已遍體淋漓横鬢亂矣 
[賭徒保釋]  
　　上海縣黄大令訪得閔行鎭金生玉彭大鵬强剥同黨張禮生之衣並勒索洋銀等情遂飭差拘拿到案訊責之下知張亦收非善類所候查邇日張兄順英具詞求保大令准之前晚略加詰訊禮生一味求恩大令着具攺過切結交順英保去 
[縣訊瘋丐傷人案]  
　　瘋丐吳三卽吳二拘押美捕房擊斃同押丐子上海縣黄愛棠大令詣仁濟醫館相騐情形已詳昨報大令旣偕英讞員蔡太守會訊後卽飭將兇犯及見証僧丐淸海道丐陳漢丐孩胡四林何阿來薛金生王德全王大木王富林帶回晚間三鼓升坐花㕔先捉胡丐研詰胡供稱小的係本邑人年十五歲前住候家浜父母故後流落爲丐昨日二點鐘時怱被英捕拘入捕房押至五點鐘時吳忽患瘋除下百葉窓向人亂擊小的等八人畏而躱避吳卽擊傷五人小的等疾聲大呼經門差捕梏吳之手送五人往醫院敷治中有一不知姓名人傷重而斃何供稱小的係浦東人年十四歲怙恃早失以致沿門托盋薛供稱小的年十七歲嘉善縣西門外人尋親不見不克回家德全供稱小的係南　縣屬六灶鎭人年十七歲父親於十一歲時亡故十四歲時母親又亡小的習業不成以致流而爲丐大木供稱小的年十五歲江北人年十二歲時隨母逃荒到此旣而母親病故以致沿街乞食富林亦供稱小的係天津人年十二歲當九歲時被匪人誘出禁閉空房每日祗給白飯一碗小的受苦不堪乘機逃出昨日二點鐘被捕拘押五點鐘時吳忽取百葉窓毆人小的等見而避開幸未受擊其餘五人或傷頭或傷身内有一人傷重而死淸海及陳同供稱小的等連遭顚沛流入卑田院中昨日四點鐘時在大馬路行乞被捕拘押滿擬晚間二點鐘卽能逐出租界不料奔及五點鐘時吳忽將班房中百葉窓除下行兇小的等畏之若虎奔避不遑胡等睡在上面不敢下來致五人被擊受傷叩求鑒察大令問爾等八人原藉有親族否供稱均無親族大令曰本縣察得爾等尚在靑年何不小本營生竟爾沿街求食乎胡等同供稱小的等年尚幼穉巡捕不准拉車貿易則苦無資本如欲依人爲活又難尋覓保人不得已流落至此尚乞原情大令曰本縣今日會審時捕頭稱爾等日在租界中强索故派暗捕拘拿胡等同供稱小的等不敢强索大令問昨日之事爾等究竟何人行兇同供稱小的等實見吳行兇大令謂吳堅不供認反指爾等行兇現在本縣提伊研詰爾等願與質對否同供稱小的等願與質對大令飭提吳至案命差役小心防備恐其發瘋隨問曰昨日爾在捕房何以將人毆斃現在衆人均已供明爾亦不必抵賴吳供稱小的含冤莫白大令曰有何冤抑從實供來吳供稱小的係鹽城縣人年三十五歲現住法租界寗波會館後二十四間屋内於光緒十四年來此拉車度日歴年積存洋銀一百元寄與王德標胡金標處向索不付索之急王胡反串合吳金富將小的上下衣服褫盡復將藥水攙入飯内給小的果腹小的早知伊計將碗擲開至大馬路某客棧借宿不料王等亦尾之而至纏擾不休小的卽自爲投捕房據情控訴其時小的正欲安睡巡捕命至班房中大令曰德禁金標金富吞没爾之洋銀又褫爾衣服實屬膽大妄爲明日本縣飭差提到與爾伸冤可乎吳稱謝不已大令曰昨日爾將各人兇毆是何道理答稱小的睡至五點鐘時知德標等以洋銀一百元賄通門差捕由捕賄通衆丐欲將小的謀害當見一僧一道及年長之丐各持洋刀行剌小的立時避去不料悞傷他人大令怒謂一派胡說吳執定前供大令問胡等曰行兇者是否此人答稱是大令曰爾等認明否答稱不錯大令著胡等八人各具切結判將僧道交差看管胡等暫跪一旁復向吳盤詰所供顚倒錯亂語無倫次大令問胡曰今日本縣至捕房勘騐時見門前及便桶等處血蹟何來供稱門前之血係死者身上流出便桶内之血是道士毆傷左目流大令判令將胡等六人交丐頭看管吳釘鐐收禁外監聽候覆訊 
[英廨瑣紀]  
　　張雲田扭鄭松泉控稱被鄭積欠米洋向索圖賴開帳請追值差禀明蔡太守飭候訊辦○李張氏扭張榮祥控稱被張借去洋銀日久不還向索支吾求請訊追值差禀明蔡太守飭候訊斷○劉增祥劉王氏向丁竹林丁陳氏等索取欠洋二十元丁竹林以此項洋銀係兄向借與我不涉遂在道路爭諭由三百十六號華捕拘至捕房捕頭問明緣由移送公廨蔡太守飭訊究 
[法界公堂瑣案]  
　　陳陳生投案禀稱在合茂坑沙棧爲夥棧中失去坑沙三百件爲總管人及司炊之李雨亭串竊聞其將往寍波是以鳴捕拘案其二百五十件已在十六鋪查見投報上海縣業已出票拘提李雨亭供在該棧執炊因坐港人欲回寍波拖我挑鋪蓋二副送至輪船坑沙由李松林經手於上月廿四日出淸與我無涉同轉謂照此情形顯係兩起何得牽涉李雨亭著交原告帶去旣赴上海縣卽著控訴投縣備質○郁包探禀稱車夫錢湯扣因停車租界不服稽查又敢毆捕當交西門外巡防局委員訊問解歸公堂辦理錢湯扣供停車西門外不在租界中巡捕欲索照會我答以並無照會不敢行兇求恩明察旋據該華捕禀稱是日巡至中外交界之處見錢停車路側索騐車照錢輒敢紏同黨羽將我兇毆嗣經巡防局勇所見拘送局内由局轉解來案同轉商之祁繙譯以錢不服稽查反敢毆捕此風斷不可長著押候枷號半個月期滿笞責四十板○朱阿全訴稱在城下設有坑厠被江北人鄧鴻運將船泊在河干竊取尿糞人贓並獲解案請懲鄧供小的不敢竊糞實被誣指原告稱自新開河追至北門始能拘獲有夥目覩鄧供伊令小的出錢八百文否則須送捕房小的因無錢給付情願送捕同轉著將鄧鴻運禁押三日諭原告交到見證人再核○金瑞生同弟瑞榮訴稱瑞榮因被父責私自逸出爲蕭阿根誘至兪阿毛客棧同住騙取金戒指三枚質洋十二元蕭得九元五角兪得二元半爲此嗚捕拘案請究金弟瑞榮訴蕭在六馬路天福戲園糾同流氓勢將用武小的畏懼致受其愚兪阿毛供在客棧爲夥金見小的無衣可穿將洋置買棉衣給與小的蕭供向在邑廟後園唱戲向金借洋三元七角在小東門零剪店内置辦衣服同轉著將二人所穿之衣當塲脫下給還金姓並將蕭兪二人押候飭探查明繳還借洋如不肯交出著各笞八十板朱瑞榮不遵父教敢與匪人爲伍本當責懲姑念年輕申斥再三從寛開釋○包探郁廷湘禀稱扒竊沈富金在小東門外馬車上强搶坐客洋傘當塲拘獲贓已給還今將沈解案請辦又禀小東門外一帶時有搶奪之事同轉以稠人廣衆之中竟敢肆行刦奪實屬目無法紀著押候枷號一個月期滿笞責一百板○何陳氏訴稱沈富浩三次借去洋銀六十元立有票據向索不還求請追究沈富浩供稱借洋是實有會錢作抵同轉謂此係借欵不應牽涉會錢著交保出外限五日内理處明白禀覆候核 
[美界捕房紀事]  
　　前日之晚有流氓四五輩並肩携手相偕至美租界漢壁禮路九百二十九號粥店啜雙弓米旣果其腹忽動浮白之興至對門某酒肆呼酒暢飲歡呼拇戰意興甚豪旣又念有酒無肴未免被麴生所笑遂令店主臠花猪肉若干文擾擾紛紛連篇醉語店主勢不能耐以致互相口角扭作一團樹凳杯盆肆行毁壞店主因出戸喚巡捕拘獲小蘇州一名其餘見勢不佳早已高飛遠引捕遂解小蘇州至捕房管押想須解送公堂也○前晚九下二刻時有某甲者醉態管騰彳亍示北蘇州路弛然倒臥在途遍體泥汚兩頰紅腫如桃一似被人摑者然巡街捕見之卽雇車送赴捕房黎副捕頭向詰情由甲昏不知人模糊以對捕頭令押候解送公堂 
[作善降祥]  
　　寒威緊逼飢鴻正益凄凉愷澤旁流涸鮒卽形活潑敝堂施粥經費終慮不支兹蒙黄薰南翁經募無名氏助洋十元梁愷悌堂怡珍居永義源三戸各一元無名氏兩元又高任輿翁經募人良社助十元肖齋氏五元鄭朱氏求保身體平安加助四元又鄂垣求保家宅平安人助四元精勤書室四元四角江灣棉力氏一元先後祗領具徵諸善信濟施同好畛域胥融本誠意以格天有求必應動歡聲於徧地厥德維宏乞誌報章藉伸謝悃[  上海虹口元濟善堂同人等拜啓]  
[申報館恊賑所經收順直賑捐十二月初一至十二月初十日止第三十六次淸單]  
　　十二月初一日陳祿星洋十元周昌記銅洋二元無力子洋十元○初二日浙茲邑求人保平安洋五元石信士求病至愈洋二元諸氏人山西洋六元工部局銅洋六元涉國伯良六戸洋三元孟星　洋一元楊麗卿洋一元救烟藥粉洋四元○初三日吳宅洋一元無名氏等十三戸洋十元浙慈永　昶來慈城内肉庄莊桂記銅洋一元油頭福興廣來虔誠氏病全完愿花洋六元○初四日無名氏銅洋一元滸浦氷　懇來許墻記經募十六戸洋二元○初五日　麟氏花洋五元淡水全　盛亦　　遊者洋一元五角陳河洲洋二元鍾海灃洋五角林　田洋四元榮慶堂花洋五元漢口胡萬昌丁兆聲爲小兒患疾完順洋三元花洋二元余慈高病愈還　洋十元○初六日徐恩杰洋六地　間祀　洋一元心惠子洋三元吳城全泰盛來隱名氏求免災　洋四元○初七日梅痴　　洋二元台灣宜蘭鎭海中軍前營經募一百十二戸洋二十四元一角○初八日鎭海鄭良裕　子　親友隆傷湯餅移賑洋三十元金匱朱君病愈還愿洋五十元曹善士洋一元○初九日三河恊興昌來三河分署王季率經募十八戸洋五元本洋九元老福興來湖口同吉　洋五元○初十日　康莊交來隱名氏病　還願洋二百元裕　堂洋十元以上　共收洋四百十六元一角本洋九元花洋十八元　洋十一元 
[蘇州馬大東賑公所人北昌信昌抗公公信文茂各收欵十一月中旬淸單]  
　　培字册王吉如爲子則　病　完愿洋五十元合　　三十六兩八錢六分五厘○蘇州中　　昌　　君　　　收　字册　　　價三元徐仲　五十元　母头痛一百元以上三戸共收洋一百五十三元共合規銀一百十二兩六　三分尤　○南京介　昌　號朱君　　　收捐　王成　堂陳洋三十元合　銀十四兩六錢七分四厘○上海　昌珠號杭州公館號廣東金號會館經收下句倂登○本旬　收　蒙一百六十四　一　七分八厘　前共　規　一萬五千一百四十七兩四錢六分一　○共銅　　東　　銀一萬六千兩 
 
 

Page 10

 
 
[蘇州馬大京賑公所桃同人杭公文會館各收十一月下旬淸單]  
　　培字　　　　　十元合　銀七兩三錢七分七厘○上海盡　里信昌珠號陳君　泉經收信字　不求知　衣　津十元任氏病　還愿保母　　三十元以上二戸共收洋四十元共合　二十九兩四錢六分一厘○廣東金陵會　属君　三經收李玉堂七分二厘陳永慶一　四分四厘　亦　林麥海　二戸各三錢六分崔氏昌　帝常微藉先陳湘泉四戸各七　二分老　　一兩　銀　分　二兩一錢六分　　二兩八錢八分以上十一戸共收規　十兩二銀九分六厘○杭州公　號蘇州復昌莊南京宋文茂經收下　倂登○本　　收　　四十七兩一錢三分四厘速　共收規銀一萬五千一百九十四兩五錢九分五厘○　　　　京賑規銀一萬六千兩　　　 
[滬北馬路廣益善堂十一月分淸戰]  
　　善康延康晉和　大　餘元姓惠秦影源衡大　康永豐存德利亨立大和元恊昇宏元　　　　　　彚廣宏大正大永裕寳順升大廿六戸各助錢六百文九章介福臺綸天成裕盛和五戸各助錢六百友升和錦章大　晉昌恆茂允章何恆昌啓泰九和長豐　吉祥宏　　　釜　元　　源　章十六戸各助　三百文唐茂枝助洋六元陳舊亭五元戴綏之三元李光　三元戴運來三元朱葆珊徐棣山譚幹臣黄佐卿四戸各助洋二元徐俊良何　棠韓山　　　　源利太　章老悅生福昌號老順記新順記南順記願泰號十二戸各助洋一元彚煥南德大號宏生號隆昇號黄省三恆來源六戸各助洋五角恆升四角恆　福來洽城德豐三戸各助洋三角洹生生六裕生正大恆曹德大恊泰六戸各助洋二角莊源大助洋一元二角金太太助錢二千文存濟堂助錢一千文可熾同昌泰各助五百文愼　堂淸蓮　昇　樓各　四百文裕成隆倂二千四百文亦新園周太太其萃樓春園各助三百文祝源昌元利沈春記鴻運樓金合順廣盛湧源茂成一臺春同廢樓日昇樓　芳　恆生義十三戸各助　二百文永愼恊成祥各助錢一百文一層樓錢一千二百文五層樓錢八百文以上共收洋四十六元三角錢四十千文又　法美界一文愿洋二元二角錢五十千　三十二文　 
 
 
