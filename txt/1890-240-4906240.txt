# 1890 - 240 - 4906240

 

Page 1

 
 
[東坡居士眞蹟求售] [  申報館協賑所啓]  
　　昨有無能人以其先世所藏蘇東坡手書册頁一部送交本　囑爲出售以濟賑需是册爲項子京氏所藏雖代遠年湮而末頁天籟閣圖章彰彰可据計共六頁裝以宋錦古趣盎然據云珍藏已歴數傅祇以寒士生涯不克解囊佽助是以姑從割愛籍賑飢民此其嵦惻慈祥誠非他人所可及矣惟望文壇雅士賞鑒名家慨擲朱提購歸墨寳旣得臥虎跳龍之筆復免哀鴻涸鮒之悲庶無負大善士苦心一片乎 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香朝珠一掛數到牟尼之串鼻觀香通分來琬琰之珍　田露潤拜登嘉貺永爇心香已諸君子有欲得奇珍者請速患臨展玩或祇購其一或一并購歸但肯解囊總無不可葢合之則二美離之則無雙也特綴引言伏維共鑒 
[㿜螺痧辨]  
　　本埠今年疫氣盛行每日病者不下數十人而其中幸生者不及其半其症大都痧氣或腹痛霍亂吐瀉不止手足厥冾腸中絞痛凡若此者十居八九或朝發而夕死或丑發而寅死并有一蹶不起扶之已僵醫無所奏其能藥無所見其效人見其將死之時十指螺紋皆陷遂名之曰㿜螺痧古書中無是名也旣得此名鄉愚無知之輩乃創爲以田螺套具指上并服螺中之水卽可愈病之說一時信之者衆競覔田螺價遂　貴甚至有一螺值至番佛半圓者又有好行其德之士不惜重價購螺以待施給病人其存心則善矣然未揆之於理也竊竊焉心嘗疑之以爲手指之螺盖以其紋似螺旋故謂之螺與水中之螺何與　乃可以療之雖曰醫者意也恐未必任意若此前見王鶴莊先生痧症寒熱辨李時中先生之痧藥宜分寒熱說胡筱夆先生之急救時疫說王海嶠先生之時疫寒熱兩歧論知痧症時氣之中人也亦視乎其人之體氣與夫血氣之所感感以寒則寒感以熱則熱非可以一律論也奈之何一螺之力至於凡遇陷螺之症皆可以治前日種榆山人過余　廡因舉以問之山人啞然而笑曰先生疑之是也以螺治螺實屬鄉曲之妄談又何足辨夫螺居水中其性極凉眼科外科或有用之者皆取其性之凉也昔有小孩匍匐田間拾取一螺悮咽之哽不　下喉暴腫幾瀕於殆諸醫束手有某醫令取老鴨數隻倒懸之俟其口中涎出取以灌孩立卽消化而愈訊之則曰螺性極寒鴨涎極熱且鴨居水中一日不知食螺幾許今以數鴨消一螺焉得不化由是觀之螺性實凉而乃施之患痧之人設其痧由寒而起則不啻以水濟水豈徒無益而又害之矣余曰吾子熟於書能集諸醫書之大成而自爲論說亦知古書中有此症乎有此名乎山人曰其名則斷斷無之若其症則本來有之黄帝論五疫有所謂青疫者卽此症也其言曰螺紋反吊渾身青紫而死反吊者卽下陷之謂也夫螺紋保以下陷因疫氣直犯心包絡心無主宰風木横行則中州被戕致脾血不能統於四肢而風木遂乘隙以入蓋手之指甲悉屬脾皿薈萃之處脾氣旣敗血不麗於指尖必致螺紋反吊爪甲青紫余曰然則其病見諸螺而實非螺之病也即使專治其螺使陷者立起且亦無濟於病况乎以水濟水耶人以手久浸水中則螺紋自㿜可見冾氣所侵血不能到以至如此由外浸入者尚如此况其爲由内達外者乎顧治此症當用何法山人曰痧者疫癘小正之氣熏蒸而成時當夏令暑濕相摶加以諸多檅濁之氣鬱而不解勢必釀成一種疫氣盤空糾纒暴戾異常一經觸犯立致麻本昏沈頃刻而斃具名各巽如㿜螺之外又有子午痧吊脚痧絞腸痧諸名目而其受病之由各有不同或以貪凉而受風露之所侵或以貪食而爲肥甘之所困或以勞頓而受喝或以觸穢而閉氣其受病不同卽其治法亦不能强同各善堂施送痧藥有宜於寒有宜於熱所當分别清晣不可以妄投寒症而用熱樂熱症而用寒藥則可若治熱以熱治寒以寒其禍立至矣張仲景有所謂清濁相中之疫惜無治方蓋原書十六卷今世祗傳十卷大約疫癘　方亦在遺亡之數紀文達公云乾隆癸丑京師大疫以景岳法治之多死以又可法治之亦不騐桐城陳鴻臚姬人呼吸將死以大劑石膏加入豆豉人中黄等藥應手而愈宋王宇泰製聖散子方蘇東坡爲之序天下神之及宣和年青疫盛行於京師服聖散子方殺人無算夫以東坡之淹博尚爲聖散子一方所悮况其下焉者乎然則執死方以醫活病未有不致活人於死地者也豈但一㿜螺痧之症爲然哉余曰唯唯謹受教 
[上諭恭錄]  
　　七月初十日奉上諭崑岡奏遵查文廷式試卷據實覆奏一摺據稱檢閱原卷策内閭面二字係屬筆悮讀卷大臣未經簽出等語所有此次讀卷大臣褔錕徐桐麟書翁同龢嵩申徐郙廖壽恒汪鳴鑾均着交該衙門照例議處欽此 
[本館接奉電音]  
　　昨由京友電傅上諭五道敬謹譯登○七月十三日奏上諭巡視北城御史恩盛等奏遵保獲盜出力之司坊紳董一摺着吏部議奏欽此同日奉上諭戶部奏遵旨議覆御史余聨沅條陳賑務一摺此次近畿　水災區甚廣迭　發帑賑濟並開設各處粥廠尚恐貧民繁多銀米不敷散放着照所　由部庫發銀五萬兩大錢五十萬串並撥給稉秈米十萬石交順天府府尹五城御史及各紳士核實散放務令實惠及民不准吏胥弊混餘着照所議辦理欽此○十四日奉上諭前據張之洞奏游智開奏叅革職之知府王秉恩等並無劣蹟請旨飭查當經諭令繼格李瀚章查奏兹　奏稱土秉恩王存善魏恆等三員平日辦事認眞致遭怨謗皆係可用之才陳寳明循分從公亦堪造就該員等均無貪劣欵跡請開復原官等語廣東候補知府王秉恩候補通判王存善魏恆候補鹽經歴陳寳明均着准其開復原官仍留廣東按班補用該部知道欽此同日奉上諭巡視西城御史富亮等奏遵保拿獲鄰境盜犯出力之司坊紳董請旨奬勵並副指揮存德等分别聲明請奬各摺片着該部議奏單片并發欽此同日奉上諭御史何福堃奏進士卽用及庶吉士散　知縣選補實缺後服闋回省請變通序補等語着交部議奏欽此 
[御製宗文]  
　　夫忠勤克繼覩弓冶而蒙思英哲就凋徵木冰而誌感是以景風應節恩延典命之封昴宿淪精禮考司勳之祭繄象賢之能世何盡瘁而不年爾原任戶部右侍郎承襲一等侯曾紀澤仍世勳門起家任子負荷則古推班勇綽有父風鑿空乃今之張騫不辱君命溯　銜之特進旋使命之遥專通道於二三友邦華不隔涉海者九萬 
 
 

Page 2

 
 
餘里忠信可憑爰聨各國之交實副全權之寄洎乎東還奉節北覲酬庸超階而階以屢遷任職而職無弗舉若夫紀綱總署崔琳之今事堪諮毗贊海軍馬援之邊情尤稔於斯爲盛豈獨繭絲治劇之才惟爾有能幸資舟楫濟川之用孰云中壽遽卽奄殂旣宣事蹟於史臣仍考易名於册府於戯式薦馨之殊典用飾爾終念　榖之嘉謀庶昌厥後靈其不昧尚克歆承 
[潞河秋漲]  
　　自上月水潦後米菜油酒日日騰貴惟牛羊猪肉及鷄鴨魚等物日賤一日東北鄉被災較重幾於米無一粒柴無一束貧民謀食維艱又無農功可作轉瞬寒冬無食無衣何以卒歳按通州所屬八百八十餘庄刻下報災者已有六百庄之多何刺史禀商道憲設法急撫不時單騎減從徧歴災區分别重輕量與錢米想數萬生靈得此餬口之資或可延生機一綫以○江廣海運漕米及奉豆先後到壩上月二十八日倉憲率同坐糧廳滿堂常廳憲新任漢堂孫廳憲開騐至七月初三日騐竣裝船運京總辦張戟門太守旋卽禀辭回津刻聞江北河運漕船已入運河不日抵壩皮袄鋪已開有數家矣○京畿一帶按西國量雨尺每一上雨水入地合計共有三十六寸今夏五月二十至六月初十共二十日雨水入地竟有五十寸之多實　數十年所未有○前倉憲奏撥振米振濟災黎刻由存號之江廣漕米項下撥米兩千石發給通屬各處粥廠煮粥散放○北門内敬信齋粥廠每日施粥原爲貧民餬口計不料附近某氏　每日携孩領粥三四分回家喂猪經董事查知將猪驅至廟内變價賈米有此一舉他人當不敢再施伎倆矣○通州學正高恪三廣文回籍守制遺缺以東光縣訓導李廣文樹　升補俟到省領憑卽當履新也○歴來通州荒歉全賴河南關東兩處米麥接濟聞關東今年豐稔河下麥船連檣北上惟市價並未少减○某西人由外洋運來白米十萬石在京通一帶銷售每石重一百六十斤價銀二兩八錢○水災以後時疫盛行惠痢瀉者有之患喉症者有之若針治稍遲往往名登鬼錄刻有京都同善賑局施送藿亂藥　本地善士施送救苦靈符洵方便事也○今夏三河縣被水成災奸商擁粮居奇高抬市價雜粮每石日漲一百文且將次錢挑剔幾至米貴如珠欲買不得雖經縣尊出示嚴禁奸商置若罔聞一日大令出城勘水難民聚有數百硬入堆米棧旁均分糧石而去迨官回署該商等據情禀控未識作何辦理○蔡家胡同某甲家有古槐一株高可凌雲大逾合抱百餘年物也甲因生計窘迫售與匠人得價二十四吊定期砍伐甲患瘋症口呼救命驚懼　狀家人知爲樹神所附焚香叩禱誓不鋸樹病遂霍然此齊東野語也○歴年寓通之山東人於六月二十四日在新城南門外三義廟演戯祀神今夏南水連綿改於七月初八日起雇定京都德勝奎班演戯四天并邀京都子弟合演廟規極肅觀劇者亦靜謐無譁 
[憲示照登]  
　　前報載金陵水西門内修路工程兹悉起城門甕口至彩霞街弓丈長而且闊值計需英洋六千九百餘元首事者頗有難色適蔣紳號幹臣者首先允助洋二千由是徐君炳誠邀同在籍楊可馬等禀由劉道憲　道憲轉商　道憲擬在籌防局撥欵宫太保以籌防需欵自顧不睱而此項工程貧民得以自良其力實與賑撫無異卽許在蘇浙振捐内如數撥給而章程遂定現已由監工委員在院禀知開工矣所有三道憲示諭一道照錄於左以見凡居民上者無刻不存利濟之心焉欽加布政使銜督辦江南籌防總局前准揚海道桂欽加二品頂戴督辦金陵城外保甲總局前署江南鹽巡道劉欽加二品頂戴督辦金陵防營支應總局江蘇補用道吳爲出示曉諭事照得省城水西門大街爲通衢要道自兵燹後年久失修每逢陰雨行人苦之修理實不容緩兹據知府銜前奉天軍糧同知楊桂年等以該處街道坍塌由於溝路久淤一經天雨害不勝言溝街兩工必須一時並舉庶足以垂永久通街合議逐一勘估計自城外橋口起評事街口止三百三丈有奇又横街四道長一百二十六丈寛六尺四寸通工牽算除督工人役由各店輪派不作開支外約需英洋六千九百餘元之多現有住居城東職員蔣春華願助工石洋兩千元其餘不敷甚鉅擬照以前章程就應修地面各鋪戶房租一項賓東各輸半月亦屬無多且近來市面蕭條集貲實非易易可否仰求恩准轉禀宫太保撥給官欵俾　善舉不但易崎嶇爲坦途利行旅亦可使貧民得工作藉養身家實與賑撫無異各等情據此查此項工程久應修理據禀前情該董等心存何濟職員蔣春華倡助鉅欵勇於爲善均屬可嘉惟修路係屬義舉而房捐則近於科派當此市面清淡物力維艱自應加意體恤本道等公同商酌與其下借民力不若上乞憲恩我宫太保素念民艱疉次開捐濟賑撫卹甚多雖垷值　費支絀之際亦必勉允籌撥當經據情代陳原委會銜具禀仰蒙宫太保俯如所請札飭蘇浙賑捐省局按不敷之四千九百餘元如數撥給並飭選派妥員督率赶緊修整以利行人等因除移會蘇浙賑捐省局遵札撥濟並委妥員會縣議定章程購料興工諭董妥爲辦理外合行出示曉諭爲此示諭鋪戶居民人等一體知悉須知此次修街必先開溝兩工並舉需用孔多約略估計需英洋六千九百餘元職員蔣春華獨助工石洋兩千元其餘不敷四千九百餘元經紳董楊桂年等禀由本道轉求宫太何撥欵濟用爾等現在旣未捐助分文當感激憲恩高厚均各實心實力輪流照應庶工歸實濟款不虚糜是爲至要勉之愼之毋違特示 
[閩省官報]  
　　七月初四日知縣胡慶榮卸辦湯嶺釐局翁天祐禀辭赴南港釐局初五日知縣姚惟寅禀辭赴汀州府劉恕禀辭赴漳泉一帶勸辦順直賑捐初六日通判沈興本卸辦閩安稅釐分局知縣王煒堂禀謝任内溢解粮米蒙記拔委飭知初七日同知李嵩齡卸辦尚幹保甲局差到初八日同知梁廷鍚卸辦南港釐卡縣丞陳世奇卸辦水口釐局帳務藩轅牌示福防同知唐寳鑑請咨引見遺缺應以試用同知黄樹鉁署理又署泰寗縣荆瑞調省遺缺前以本任同安縣朱承烈署理兹朱令聞訃丁憂遺缺應以本任長樂縣陳受頣調署 
[賊冐狐仙]  
　　待詔韓三在天津上園地方開設薙髮鋪本月初一夜不知何人由門外以磚瓦抛入幾滿庭除明晚又如之至初三夜忽移抛附近黄姓等家黄率家人伏暗陬偵之竟夜一無所見初四夜遂報諸文武各防汛而擲者迄不少休初五夜磚石中雜以錢文歴落如雨張把戎得全有彈壓地方之責　信而往驀一石飛至幾破其顱少焉守望局員到來擲者如故於是旁人皆曰狐仙狐仙卽被擲者亦曰狐仙狐仙異口同聲咸思三舍之避後有知者啞然曰狐何由而成仙卽果成仙亦何爲而向人惡作劇實則月前决口有某旂員移居是處携得箱篋四十餘口貴重物充牣其中現將復我邦家匪徒見而垂涎故假鬼神以兾乘機行竊也狐何由而成仙亦何爲而向人惡作劇哉是說也頗爲近理 
[甬上雜聞]  
　　某日甯波西鄉藕纜橋楊四銘之孫試周正在設晬盤製湯餅親戚故舊歡聚華堂適外祖家餽送孩衣孩帽雞鴨魚肉饅首金團之類突有難民擁入肆行刼奪頃刻而空事後稽查復失去内室所藏金銀首飾遂赴縣禀報請卽緝拿徐邑尊立飭幹役拿獲數名訊供笞責發押翼房想須按律以辦也○邇來時疫流行居民多患霍亂吐瀉醫生藥鋪日旣不遑寢饋夜亦晷刻無寍凡患疫者不過一二時卽致不起往往朝猶入市夕已盖棺甚至一家之内不移時而夫婦雙亡子女　斃人生如朝露洵可畏哉或　問弭災之策者曰節飲食愼嗜欲謹起居捨此别無良法 
[崎陽閒話]  
　　日本長崎訪事人云華人之旅居崎地者大半貧而無力一經物故往往瘞諸荒阡鮮有謀歸骨故里者以故福濟寺聖福寺三江寺後曠地上斷碑三尺矗立如林各寺咸建自華人平日香火住持以及清明祭掃佛誕齋供無不于華人是賴自日下義雄綰長崎縣篆酷嗜西法特創火葬之舉以防虎列刺時疫華人病之覔地對港伊那山以爲叢葬之所山有寺曰悟眞廟貎巍峨亦爲華人所創寺多山地先由 
 
 

Page 3

 
 
建廣二帮董事向住持商定劃出數百坪度爲義阡以安窀穸惟三江帮因住持難饜所欲延久迄未成功邇始由新地旅客金君士恒慫恿董事四出募捐一面挽他僧向住持再三商議遂以二百金爲贈劃出地二百數十坪事旣成乃禀請理事官楊星坦都轉據實照會日官上月望日清晨都轉偕董事張君政和朱君輔清曁金君赴寺叙明來意住持即引至寺後將地劃定徘徊良久始各言旋從此海外覊魂不致青燐暗泣定當銜環結草頌金君及都轉之德弗諠矣○錢塘許尺衡直剌之琪隨黎蒓齋星使出使日本派駐長崎爲人喜讀書無嗜好以其餘暇習岐黄素問靈樞精研有素顧不以能醫自炫故在崎三載鮮有知其曾三折肱耆今夏虎列剌時疫盛行華人亦間有傅染者直剌偶爲開方進藥無不著于成春昇記號主馮君鏡如之孫及徐君子琛之女症甚危篤皆由直剌醫痊一時遠近喧傳無論識與不譏苟患病者相率請直剌診治成戲問曰觀君近日入則握管出則開方出息之佳殆不可以數計矣則笑而答曰吾生平慣做賠錢生意與人書賠筆墨與人畫賠顔料與人醫賠藥餌但以此爲消遣計何嘗受人一文錢乎聞者皆欽爲古之隱君子 
[袁江雜錄]  
　　孫明義女士樂善好施孜孜不倦歴勸浦上各官眷輸助振捐遠近飢民心香同爇近又禀請漕帥頒發告示張貼捐局門前并刊發淮揚徐海各屬以資勸導云○文會菴住持尼香積廚中頗有積蓄圓寂後定於某日開弔女菩薩之親臨祭唁者絡繹如雲翌日舉襄則優婆塞優婆夷咸合十焚香執紼以送少焉舁至西門外荼毘其臭難聞人皆掩鼻○某氏媳與姑勃谿奔訴之縣縣主　因何致此則泣訴曰小婦人劚地得白金若干兩被姑所吞轉訊之姑並無此事蓋因瘋而囈也問因何成瘋母氏答以被姑苛待所致姑執定疾發自母家縣主以兩造皆健訟者均薄責之○本月初十夜甫黎明太平橋堍某姓剃髮店失愼幸有多人撲救得未成災○秦文伯廉訪夙負文名予告後猶樂誘掖後進就家中設會課月一舉行多士樂荷栽培無不欣喜鼓舞云 
[埋棺禀覆]  
　　虹口人陸勝雲將伊女屍棺抛置道旁由英捕房禀請英會審員蔡太守移送縣署奉陸邑尊諭飭掩埋去後兹經原差協同陸勝雲出外將伊女屍棺妥爲掩埋訖昨由該差帶同陸勝雲母子回縣禀覆邑尊於此事辦理迅速從此變汚穢爲清凈行人受惠多矣 
[游街已畢]  
　　英界會香里李蔡氏卽松江老太婆之臺基拘獲後將男女一千人送縣訊供各情均登本報現悉李蔡氏游街已畢卽經原差禀明陸邑尊飭交官媒收管聽候覆訊嚴辦 
[匪徒攫洋]  
　　滬南某米行之夥某甲前日往北市收帳得洋數十元歸時已晚行至萬裕碼頭左近突來匪徒二人將甲按倒在地攫去所帶之洋并洋傘等攫　甲大聲呼救行路之人赶至二匪恐被拘獲卽將洋棄諸路上狂奔而去甲拾獲原洋喜出望外卽向衆人稱　亦不窮追該匪然通衢道之中竟敢公然行刼匪徒之胆可謂大矣 
[途中倒斃]  
　　有某甲年約四十歲身穿藍布衫褲外罩元布馬甲元布鞋白布襪似甯波人模樣左手持竹考籃一隻右手持衣包一個雨傘一頂昨日下午三點鐘時行至英租界大馬路北首五雲日昇樓茶館後面小弄中忽然倒地氣絶當經巡街華捕報知捕房傳二圖地保前去查得籃内有銀洋二元發票一紙零星物件包内夾被衫褲夾袄等件傘柄上刻有施建房三字因無親人來認擬報保安善堂備棺成殮發壇召認揆度情形似從别處趁船到滬投訪親友因患急病遂致畢命中途也 
[英界公堂瑣案]  
　　包探黄四福稱王阿才等皆是積竊前經遞回原籍今周福生自稱在法租界包探名下帮夥到四馬路緝拿王阿才查問緝拿何案周不能答爲此將王周二人一併送案二人從前所犯案由開單呈閱王阿才供奉化縣人連次犯竊遞籍今已改過做小工不敢再犯行竊不知周福生如何要來緝拿周福生供無鍚縣人先曾犯竊遞籍早已改過現在法租界捕房　同包探緝案因有許多竊案不能破獲恐是王阿才行竊向伊盤問郁廷湘稱在法捕房充當包探周福生情願改過在小的名下帮夥法租界竊案太多所以向從前犯竊之人盤問如今請有宋太爺名片可否將周福生帶回蔡太守謂周福生旣已遞籍原不准再來租界王阿才尚無犯竊贓據周福生竟藉探夥名目平空緝捕殊屬玩法姑念由法包探郁廷湘來案請釋候函送法公廨發落王阿才押候仍遞原籍○王阿金稱在新開戲園帮夥被本園工人陸阿虎竊去鵰翎扇一把典押由巡捕阻獲人贓送案請領陸阿虎俯首求恩蔡太守判管押十四天贓交王領○鮑錦堂稱范阿德深夜跳窓圖竊幸卽知覺扭交捕房送案王錦祥稱先被范阿德竊去絀衣六件由捕房查吊原贓請領范阿德供寗波人此次在捕房脫逃實是馬裕林起意現又圖竊原是該死包探黄四福禀稱范阿德先曾犯竊由小的查獲解案奉發抽房管押此次隨衆脫逃當夜卽到王錦　處行竊綢布衫褲六件現復在鮑錦堂家圖竊被獲蔡太守判范阿德笞責二百板仍交捕房照原斷管押○包探黄四福稱竊犯王阿二遞籍已有四次現又來滬在賽馬塲遇見恐伊仍來租界犯竊因卽拘拿據言現在靜安寺地方新花園挑水不知是否送案請訊王阿二供海門廳人連次犯竊遞籍現已改過在靜安寺新花園挑水主人囑我請客故來租界蔡太守謂王阿二連次遞籍本不准再來上海旣稱改過挑水度日務須覓的實保人具保不再到租界三日内如無保人仍須遞籍 
[法界公堂瑣案]  
　　魏寳金訴稱小的向在春園浴堂爲夥本年三月因有要事倩友人李阿四替工洎小的事畢復來將工資照給前日伊又索取替工錢是以交捕送案宋二尹詰李曰魏稱前已照給工資爲何又向訛索答稱伊尚欠小的工錢四百文屢索不還反稱訛詐求大老爺傳問同業人談姓便知二尹着押候傳談訊核○包探王榮培禀稱前晚竊賊顧順寳至護城河畔毁某姓舊貨店之門竊取衣服洋傘各一經店夥人贓並獲送至捕房據云陸續被竊衣服爲數甚多宋二尹以原告未至着押候質訊核辦○緝私局四號巡丁鄭輝谷禀稱元豐祥衣店夥陸本樵手持漏捐碭山土一包向各烟館兠售經眼線通知人貨並獲今特送案請究陸供稱此土由某衣客抵洋宋二尹着送至緝私局核辦○航船埠頭金蘭坡與灘船埠高林卿爭索　規互相口角經某號巡捕拘解公堂宋二尹着押侯質訊○玻璃棧王葉麗明訴稱棧中有餘屋轉租與向在某輪船爲夥之葉順孝葉阿庚父子兩人約三年矣邇來順孝失業家居時與阿庚行竊存棧玻璃前日目覩阿庚手持玻璃四片至興聖街求售各同行不肯收買重復持回當卽拘獲人贓送　請究宋二尹問阿庚曰爾究竟竊過多少玻璃答稱小的見梯下遺有玻璃取而一看並未行竊尚乞施恩問葉曰爾拘獲阿庚曾否告知其父答稱其父言情願賠償二尹着押候待其父到來再核○通事禀稱王德貴在小東門外護城河畔賭錢遥見西捕到來逃往城下手持碎石向捕擲來并口出惡言盡情辱駡捕在彼守候旋見復至租界中因卽拘入捕房送請究辦宋二尹問王曰爾爲何擲石詈駡王供稱有人設攤賭博小的隔河遥望忽被悮拘二尹謂本委察爾情形並非善類着押候笞責五下板以儆○姑蘇婦人王阿秀其夫姓孟殁已多年遺卜一子小名和尚已十齡矣數年前曾與某妓院龜奴王阿增姘識嗣該龜奴因事回蘇遂復與甯波人何順寳私日前阿增事畢來申知而口角經巡捕拘押捕房宋二尹以該男女當堂供出　頭無恥已極押候嚴懲昨日由捕房解案二尹飭差一併送縣分别遞回原籍小東門外永大客棧主伍二夫訴稱某日夜深時有某署師爺來棧借宿與棧客周阿四同房被周竊取西紗長衫官紗褲於黎明時逃去小的疑茶房華雙玉通同作弊因卽辭歇至前日在途獲周華知之藉端婪索工資爲此禀求訊辦宋二尹問周衣服藏在何處答稱 
 
 

Page 4

 
 
小的前在飛龍輪船爲夥曾欠友人錢二千文所竊之衣早已抵償欠欵矣二尹着傳華至案問爾爲何婪索工資答稱小的在該棧當茶房言明每月工洋一元日前結　伍祗給每月一元是以向之索補問伍曰華有荐保否答　華先在小的棧中躭　目言並無業　　在桂帮忙不取工資祗圖噉飯小的心有不忍因給伊每月工洋一元二尹着將華周押候查明再核○某包探禀稱前日陶玉成潛上宜昌輪船竊取客人所帶洋布兩疋人贓並獲送押捕房現在客已動身因祗將陶送案宋二尹着押候笞責一百板贓存俟失主具領○徐繆氏不安於室誣控前妻之子桂卿宋二尹訊明情節令發堂留養待悔悟後冉行判斷此已屢詳前報者也昨日捕房將該氏解案二尹飭包探送入善堂該氏供稱家中有衣服箱籠務須恩准帶去二尹謂爾能悔過不久卽可回家何用帶去答稱小婦人旣入善堂不願回家亦無改嫁之意惟求大老爺斷給錢文二尹曰堂中飯食零用均由爾子貼補爾可不必多慮遂著卽刻送去○朱阿坤訴稱傭婦周楊氏曾以蘇州某圖出單抵去鷹洋三十五元嗣因急病身亡棺木由小的料理今有該氏胞弟楊豈偕丹子周金生來領棺木並不將田單料理反索川資數十元爲比扭案請究楊周同供稱抵押田單之事小的等並未得知亦無索詐情事惟周楊氏病後函追小的等來申未及多帶錢又務求斷給回家之費宋二尹問周曰爾父尚在否答稱今年三月業已去世二尹謂姑念　尚年幼斷給川資一千文二人卽遵斷而退○包探土榮培禀稱江北人張友山拜拳帥趙姓爲師習練拳棒前日不知因何潛上趙樓趙妻見之誤以爲賊扭而毆撃旋　軋至荼館評論以致互毆擾攘之中撃碎茶碗兩隻經茶館主婦扭入捕房管押今特送請究懲宋二尹問爾學拳棒何用是否與强人爲伍答稱小的從師習學拳棒代師收取印子錢二尹以茶館主婦向未到案押候再核○包探王榮培禀稱前日奉化人顧阿仁潜上江天輪船行竊經管碼頭人拘入捕房在身畔搜出押票十餘紙查得所質之物半係竊來顧供稱小的本在寗波原籍被向在江天輪船當細崽之張德章騙來帶有鷹洋十一元現祇剩二元數角前日正欲回家突被管碼頭人悮指爲賊宋二尹問押票何來答稱内有五紙係將已之衫褲質錢具餘均張所寄同張有押票爲何不留在自已身邊反欲寄存爾處答稱張强塞　小的身邊不知何故問爾家中尚有何人鷹洋由何處得來答稱小的孑然一身並無親族今春在某漁船爲夥往外洋捕墨月得工值積成鷹洋十二元問張現在何處答稱前住三馬路某客棧目下已不知去向請大老爺查問宜昌輪船廚子施毛可也二尹着押候傅施質訊 
[名醫送診]  
　　梅韻午廣文蜀中知名士也精習歧黄尤善眼科今因事來滬小作勾留見疫症流行不勝憫惻同鄉晚霞生勸其送診半　凡有患病者請至法馬路興盛街京江棧就診一俟送診期滿然後束裝他往梅君許之故樂爲書此諸君幸勿自悮 
[蘇省撫轅抄]  
　　初七日新任長洲縣王交缷丹徒縣事謝委署○初八日藩轅牌示照得丹徒縣主簿葉佐清因案撤省查辦遺缺查有候補王簿何樹勳堪以酌委署理正任長洲縣王樹棻禀知交缷調署長洲縣王芝蘭禀知本日接印運同銜籤分江蘇候補班補用知州湯華袞湖南人由京來省禀到○初九日朱江銷解京餉差許肇基由武進轉遣差人禀知奉委發審局差○初十日候補通判程鈞銷奔牛厘捐局差指分江蘇卽用知縣李瀚鋆廣東人五品銜分發江蘇試用縣丞富光祖浙江人均由京來省禀　丹陽縣主簿左文炳禀知交缷回省家人來轅禀報候補知金同壽昨日未時病故於十一日已時大殮○十一日府經歴高松如禀知派蘇差委○十二口候　同知王嚴禀銷解甘餉差卽用知縣楊萬選禀知奉飭派穌差委主簿何樹勳謝委署丹徒縣主簿事府經歴王石麟巡　羅衡縣稅課大使沈紹勛均禀知奉飭派蘇差委指分江蘇分缺先用巡檢陳寛潤湖北人由京驗看來省禀到○十三日候補同知金鍾彦銷管解京餉差從九陳振邦禀知奉松滬捐局札妥貨捐查驗差○十四日委署溧陽縣吳恆禀辭赴任同知銜分發江蘇候補知縣施以鎕順天人由京引見來省禀到分發江蘇新海防試用從九品曾實謙湖北人由京騐看來省禀到○十五日正在肅絀調署鹽城縣王敬修交缷肅縣日事來省禀到○十六日江蘇卽補道穆克登布由寗波來赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日京紀事]  
　　日本東京來信云皇下令就東京芝雜宫添築洋房一所以待泰西賓客官廰寢室無不高大軒昻并設庖　以便肆筵讌會想歐美諸賓之來此者當無不賓至如歸矣○第三回内國博覽會於西曆七月三十一號鎖閉日加午自總裁以下次第賁臨先由從三位二等勳會中事務官花房義質朗誦祝文繼之以大勳位貞愛親王及二等勳侯爵東京府知事蜂須賀茂昭誦畢在會者皆稱揚贊暯始各散歸 
[巴峽秋濤]  
　　宜昌訪事人云湖北所銷鴉片以川土爲大宗雲土次之現在上憲在宜昌新設土樂稅厘局委吳觀察廷華總理其事所有巴東野三關及湖北全省諸土藥局均歸宜昌局總其成聞下次江通輪船到時觀察當乘之而至尚須分設諸卡以防偷漏繞越等弊端也○每歲中元節宜昌鎭例率各水陸兵弁施放燄口超度軍士之殞命沙塲者水年自初一日起至十五日止每夜施放河燈浮若沙鷗燦如蠟　順流而下一望無垠更以荳腐塊用油煎熬分送文武各衙門及稅務司領事等處使之暫戒茹葷云○夏秋之際風雨以時新榖登塲尚稱豐稔惟天時不正寒燠靡恒民人大半病痁日久卽難療救西壩好事者託言驅疫迎賽龍燈鑼鼓喧闐通宵達且殆所謂非徒無益而又害之者哉○雙星渡河之夕人家小兒女每以鮮荷葉製就明燈或作花草形或取吉利語鉤心鬥角各出心裁亦有以柚子挿香爲繡毬式者鵲橋渡處綺思纒綿蛛綱牽來靈心宛轉眞香閨之韵事良夜之閒情也特不知天上星妃肯俯鑒愚忱别添巧思否 
[鳩水官塲紀事]  
　　蕪湖道成端甫觀察蒞任以來勵精圖治善政良多尤有先憂後樂之志凡山東順直等省水災無不捐廉助賑畛域胥忘兹經大吏奏聞賞戴花翎恩旨於十二日齎下觀察赶設香案望闕叩頭謝恩是日合城文武赴轅道賀者冠盖夾道輿馬喧闐觀察亦大排筵宴款待衆賓肴芬酒洌四座騰歡昔人紀恩詩有冠飄孔翠天風細衣染鵝黄玉有香可以移贈○太平府春笑山太守交卸郡篆後於初九日道經蕪湖襜帷暫駐紳民依戀無計攀轅旋於十三日重蒞徽州府本任使君重至竹馬歡迎黄山曰嶽間又得快瞻新政矣○蕪湖河口司恩福庭少尹在任作古遺缺奉府憲吳太守札委卸署蕪湖縣捕廳郭少坡少尉接署已於初五日接篆視事○新任蕪河縣典史有雪齋廉捕量於初六日由省蒞蕪禀見道憲拜會寅僚諏吉初八日接篆○本任南陵縣典史梅樸齋少尉因事撤任兹經道憲成觀察請於上游委令管理蕪湖鈔關銀庫事宜業已謝委供職矣 
[助賑摭要]  
　　直東被災綦重需欵孔殷所賴各處仁人多方振濟俾瘠戶漸有生機積德洵無涯涘焉漢鎭茶業公所文虎卿翁募香山韋司馬耀川爲尊堂七十大慶蒙親友賜儀理宜酬謝兹聞直省水災甚重卽將戲筵資移助代諸翁種福由江裕船來洋一百二十元孫丈坤孫王氏善女孫李氏善女三戶各洋二十元蘇垣錢君硯觀察續募李逸記洋六十元又吳頴記十元浙省萬承志堂馮聽五翁續募無名氏求家口平安規元一百零九兩四錢漢口敦實善堂募藜照堂服闋之期曾許三元經全藏超度先靈因念災重謹卽移賑以資冥福錢百串由胡麗翁匯來規元七十兩裘彩堂翁王明甫翁袁永生翁合助規元五十一兩八錢王丈蓉仙湯餅資移助洋十二元留餘書屋善士由升和綢莊來洋一百元寓吳陵承福堂率子陔蔭居士因子婦分娩平安求身健多子並保闔家平安洋一百元塵定室主爲子乳積發熱求速愈由宋文茂號來洋六十元席飛青兄願先室早陞仙界洋二十元泉唐章丈仁傑爲母病愈還愿洋五十元委解災區倫紀肇脩儉約洵堪濟世幽明雖隔權宜殊可回天緜鶴算於高堂删汰優伶之費求燕安於闔戶拊綏飢渴之儔瞻屋則克副留餘躋堂則益懷承福慇慇勸募懇懇維持緬成德乎坤儀慕行仁乎鼎峙有意必周無微弗至藉資觀感用特臚陳[  上海北市絲業會館籌賑公所施善昌謹誌]  
[回生寳笈序]  
　　且天下事莫不兩親湏兩相成者也而醫與藥爲尤甚醫是而藥非醫不任咎也藥是而醫非藥豈任咎乎如治經然侈談經濟無補治平動誇淹通未臻神化是二者均之無當也顧治經者患在偏而害小治醫者關乎命而害切欲救其弊其惟醫藥兼施乎而醫藥兼施者莫如以藥爲丸蓋窮鄉僻壤間一遇疾病旣苦不得良醫尤苦難致良藥束手待斃不知貽悮多少蒼生矣然近年來丸藥設肆求售者幾如恒河沙數要皆徒務虚名罕有實效何則利心濃善心淡也京都同德堂主人孫鏡湖司馬殆反其道而行之者其太對翁廷標公居都門時每年夏秋常以施醫給藥爲已任博采秘方類集成書顔之曰回生寳笈揀選正藥按方煉製平價發兌遠近雲從經大憲鍚以樂善好施鏡湖司馬究心醫藥克承先志分市海上重印問世病者按方求藥服之無不立愈抑嘗聞之司馬云丸藥一道最難識别以千百命信吾一藥吾忍忽乎哉吾敢忽乎哉喜其言有道而知其醫藥有濟也因樂爲之序以告天下之求鹥藥者光緒十六年季夏山陰鏡湖釣徒朱正元書於海上 
[申報舘恊賑所經募順直山左賑捐七月十一至十五日止第五十七次清單]  
　　十一日丁也鶴洋十元不求報人十元羅德昌周馥蓮樂順金千大蓮吳國大許金壽杜進金葉鳴千大遠各洋一角阮進縣二角愛蓮堂周洋九角曹江榷氏洋兩元褚氏節省洋兩元鏡心庶蘐　堂各洋二角周恆山祥裕同裕恆記　嵩溪汪智　各一元惠同興二元鳴和閣洗硯室姚汪氏求冥福各一元理琴室主人洋八元萬有喜　洋十元系陽珠氏洋十元許少卿洋十二元歲歲平安子洋一元不書名一元不書名何七角五分不書名鄭五角不書名王一元不書名尉五角不書名王一元不書名華五角不書名永花洋一元廣板洋一元不書名華五角不書名二角九分願平安子一元王永燧半元董惠記半元李春宇半元孫遠峰二角朱忠科三角五分朱忠貴三角邵成珊一角錢一百唐開明錢一百文李炳照一角五分錢二百聞過齋主洋十　靜益山房洋四元張程氏花洋一元張心魁花洋一元張鳳金洋八角以上五戶實來銀十兩正花洋二元病需杏仁洋六元何立卿餘慶堂胡各三元袁茂金愼餘堂陸各一元王春山洋十元銅洋三元補過齋四元春祥同人洋十五元無名氏半元無名氏半元全記一元一元四角更來子四元六角俞景初三元求病痊求病愈無名氏各一元愼德　三元三省堂三元咸熙居士洋十元呂門石氏王浩然汪呂氏江圖濱各一元無名氏六戶各一角無名氏二戶各二角張王氏洋一元程道生方金籌陳福記胡糶鈺各錢一百文陳天福無名氏各錢二百無力人錢三百文以上八戶實來洋兩元錢八十文朱順裕二角王兆華王金錢貴竹蔭軒各洋一角樂安氏四角張厚亭三角柔和子洋二元李光甫七角松存堂二角無名氏一角求是齊主洋六元汪榮生銅洋三元補過子洋二元疁南居士三元凝翠堂　角熙萃和萬漁一元五角鄂卓富察氏馮氏姚氏趙氏各一如松之盛食薇人蘇善十姬峰氏各一角補過氏二角王筱甫謂楣軒知非子各二角姚潤泉知過子各一角心餘主二角白嶽山人四角陸殿揚童石卿各三角鏡湖楊溶生　資移賑求大三二兄冥福洋十五售去吳都法乘一部洋廿八元○十二日香南七角玉英一元無名氏七戶各七角高氏一角無名氏洋一元無名氏三角姜百蓀一元敬業堂洋一元無力人洋一元無名氏洋十元棉力子二元眞氏一元秀氏二元兩菊一元祀徐洋十元夏冶記洋六元五角葉遠蔭洋八元黄鏡記洋五角餘姚四留居士洋十元許炳華求子盤根平安二元丁陶氏求諸事平安丁壽康求誠平安各洋一元永同孚洋十元萬昌和洋十元晉恆十元萬和號和安號廣昌和馮丁壽各五元梁觀泰一元鄭汝泮十元合昌一元英　祥二元永興號一元泗合盛泗隆利各二元天外老人松盛號各一元以上十六戶計洋七十一元七二七五來元五十一兩六錢五分章東泉二角愼思堂三元虞東義一元新安不留名一元孫繼堂五角許寅林三角無名氏二角張元坤錢五十頴川氏錢二百沈新珊錢三百另六蘋香艸堂一元聽香廬五角半粟齋平原葭記维德居各半元補桐居范陽淮記各一元延陵遜記二元太原少記一元愛石廬主二元省味齋二元徐秀山傅仁誥陳履謙陳門周氏徐拱辰陶韻生各半元傅門屠氏陳連汪德興葛裕德各一元范靜蘭二戴賢淮三永盛號同人錢一千王子順三百王聲一　素臣任廣茅寡過子各錢一百無名氏錢四百以上七戶來洋二元楨記一元○十三日漢口無名氏十元淮城顧秋嵐二六寳银六十兩合九八元六十三兩八錢　分　休子洋十元謝福氏洋五元蔭德一元德生一元五角伯漢坡五角豐泰仁一元五角餘慶堂一元銅洋一元河南氏一元撫松軒一元安昌二元汪明遠一元益芝氏二角五分守拙居二角五分廣平氏二元徐東釐一元鄭嘉獻五元大成典主二元蔭香金氏一元不書名一元求豈氏求善氏不書名愼思氏昌德氏不書名各錢一百湊成蚨數錢八百十無力錢五十文無名氏錢七十無名氏錢八百求安氏三百勉力人不書名二百以上十三戶來洋三元莫會洋一元施小惠八角洪施濟八角家要務七角後所薄二角公所與五角何沽名一元費無益七角利因民九角明五倫六角隆所親二元吉莫京一元王子記不留名窮大經隱名氏無名氏各錢二百唐三爺李壽記無名氏各三百無名氏一百以上九戶實洋二元李記二元黄貞記二角恭壽堂蓉記徐張氏補過子松記敏記各半元和記四角徐姚氏琴記各三角吳積善堂二元謝錦堂半元劉漢臣二元玉聲氏一元唐瑞芝廿元梁澤昂梁德臣各二元林錦堂梁棟光各一元唐子良五角李信昌桑德和各二元安仁堂丁三元任賢才五角張秋浦五角孫保基東洋對開一個廿良柏二有朱立榮端賢住柏肇發各二角孫元琴丁戴氏甘丁氏任丁氏許榮發各一角售去玉墜一洋一元○十四日勤記漱記江記各二元無名氏博記柏記各一元照記西記榮記無名氏得記無名氏各五角以上十二戶來十二元賞心願子祈宅平安翠玉記念珠全副朱馮氏洋一元朱溤氏代慕洋二角錢三百另二不留名十三位四元碧霞仙舘　三角無名氏二角無名氏五分無名氏一角勞心勞力洋二角劉培養堂一元田鴈門堂一元劉雙元堂一元愧隱氏一元南右營後哨八角南右營前哨中營左哨各一元中營右哨五角中營後哨前營前哨前營右哨各一元前營左哨前營後哨各五角充德堂二元同善堂一元江陰大炮臺黄一元望梅主人節省茶資杏花村人節省酒資霧裏客省焑資緩步當車人節省轎資各五角新安居士勝威多各一元致安書屋一元不書名人元補過子二元無各氏一元楊州克復堂李二元塘上鶴臯艸堂五元隱名氏一元敦睦堂周然青隱名氏各五角不留名三角胡榮慶二角王冠記二元元記文記介記各一角石甫氏四角竹居士三角無名氏銅洋三元啓記熙記雲山氏各一元紹記致手各五角代無名氏一元穉記一元允啓記安定記本桂記慶欽記玉記頌記各半元步記一元隱易土銅洋一元何敢名隱名向善賴天佑同隱名各一元無名氏二元潘仲英一元洪量夫五角何許人二角乙粟子程子箴各一角周東藩一角無名氏鈔九二兩邵文龍二角吳近書三餘堂王恆泰各二角丹墀氏二元禇大善士一元二角不善士銅洋十三元秣陵子銅洋七元情遊四海客洋十元讓德堂吳洋五十元　安寳榮同源逢安裕榮各一元恊成乾五元○十五日朱濟記一元無名氏五角朱芸記二角無名氏一角呂普記一角益泰隆一角胡惠古堂二元諸善堂一元二角淞南慶餘堂三元楊蘭坡一元閻辭生無名氏乾元綢號一元朱平卿半元李浩亭半元無名氏恆義張仲安各一元吳少圃十元捷足居士一元徐琴甫　元徐譜清一角吳文記一元琴善一元有心無力林氏三元乍浦薛鶴壽卅元無名氏一元無名氏一元無名氏一元楊圃祥一元一百吳成定無力氏　善士各三角鍚親無書名程餘堂無名氏各二角無名氏二户各一角蘇州無名氏五角山西徐溝縣陳天慶一元蘇州保寗堂五角漢口無名氏十元無名氏樂善氏各一角無力子一元夢筆生五角夢花齋三角樂善氏無名氏隨意氏韓吉記各二角無名氏隨心氏無名氏随意氏各一角隨緣氏隨意氏龔有餘韓琢記陸階記各三角江少記五角軒翥書屋七角不書名一元祈佑慈親雙目光明一元無名氏一元自慊齋洋廿元節省十九元增善堂修善樓各二元無名氏王　堂無名氏各洋三元坤德堂萱壽堂自求齋福棉力子各四元不書力不足字各洋六元硯田氏洋廿无袁集裁輔齋冀時豐吳益各安康恊瞿名煥各何貴衛民集謝太如鐘國民安民草萬年青各一元無名氏五戶各五分强燦庭十元鐘桂軒唐廿元○總共收洋八百五十六元三角銀十兩九八規元一百十七五兩錢二分花洋四元銅洋三十一元翡翠記念全副東洋對開一個大錢一千六百三十八文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
