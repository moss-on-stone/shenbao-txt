# 1909 - 225 - 4913127

 

Page 1

 
 
   
 
 

Page 2

 
 
上諭 
　　 
[監國攝政王鈐章] 七月初四日內閣奉上諭大學士張之洞因病續假朝廷實深厪系著再賞假二十　日安心調理假滿即行銷假照常人直欽此軍機大臣署名　奕劻世續張之洞假鹿傳霖那桐論說 
　　 
[論禁烟之中國]  
中國昔年創議禁烟。知印度之來源不絕。則此事之成效難期。於是與英公使磋商逐年遞減之法。英使允之。惟十年後禁煙無效。內地種者自種。吸者自吸。則須照第一年進口之數。加十倍議罰。驟聞之。未嘗不歎英使手叚之辣。心計之很。繼而思之。英使贊助中國禁烟之心何其切。督促中國禁煙進行之法何其妙也。溯自道光以來。英人強以鴉片輸入中國。年盛一年。幾有不可遏抑之勢。夫藉一時兵力之盛。使他人受無窮之禍。而我享其無窮之利。在道德上爲違背天理。在歷史上爲玷污文明。此固各國之所共非者也。雖然。天下攘攘。皆爲利來。充其爲利之心。天下事何者不可爲。使人人尊重天理。塗飾文明。皆不肯爲越理之舉。則世界寂然生機盡滅。又安有強吞。弱肉殺人流血等事。可爲歷史上之資料者哉。故英人強以鴉片輸入中國。我不之怪。所怪者。我中國之人。明明知爲城下之辱。明明知爲毒人之物。何皆甘心受唾。引吭飲酖。而無一人稍悟其非也。今者朝廷知流毒之無窮。憫民生之日困。毅然特下禁烟之令。英人屈於公理。已允逐年遞減一成。租界烟館。亦已分期禁閉。而其所以要求十倍議罰者。或見我官塲辦事。向來虎頭蛇尾。或見我人民不知愛國。大都坐誤因循。故以此恫嚇之言。試我心力之能否堅定。辦理之能否認眞。而成則可居促進之名。敗亦不失將來之利。非我族類。設心原不可知。然我官吏。我人民。則正可借之以自警。預決其必成。則雖謂英使此舉。出於賛助中國之熱心。實爲督促進行之妙計。亦無不可也。然而十年瞬息。來日大難。十年後之成效如何。視今日之現象如何。今日之現象如何。視一般官民之自待如何。往者不可諫。來者猶可追。請就禁吸種兩事言之。內地禁種土藥原議十年減盡。自江督端午帥。創議二年以內一律禁絕於是各省紛紛繼起。未種者不許再種。已種者一律拔除。督撫之奏報。州縣之禀詳。煌煌如也。顧其辦法。上峯責成司。有司責成董保。數百州縣雖不敢謂盡屬朦混。然既未親歷勘查。安保淨絕根株。今市上土藥價目。未見大貴。來源未必減少。已可意會而得。若謂因吸食之人日少。故供遇於求。則各處領照者固踴躍若狂也。此其故由於種煙地畝。較尋常可得三倍之利。蠢蠢小民。但知圖利而已。國計之安危。王法之利害。匪所顧也。此禁種之難言淨絕者也。禁吸一事最難。非從官膏入手不可。今因無力收賣官膏。注重限制膏店。頒發執照。此亦不得已而求次之法。然膏店與吸戶。能否不至舞弊。已屬難言。而報吸一錢者。可購土二兩。旅行執照。歸客棧代發。其中弊混尤多 
 
 
 

Page 3

 
 
願既不辦官膏。則亦無法可以袪除此弊。此就施禁一方面言之也。若領乙照者限以二年減盡。人民既知命運不過二年。與其領照而受強迫之戒。何如不領照而爲自由之戒。乃今蘇屬一縣之中。有給照一萬五千餘張。猶擁擠不開者。是人民意中。明明有一希冀之心。非以爲有弊藪之可藏。卽以爲此禁令之無效也。此禁吸之難言有功者也。鳴呼。禁種禁吸者。官吏之事也。不種不吸者。人民這事也。十年之期。一瞬即屆。十年以後。如其種者自種。吸者自吸。則凡居中國一分子者。皆須擔一分之罰欵。無可倖免者也。以今日外債日加民生日困之時。并力而營。猶虞不給。平空添此無窮之罰欵。哀我中國。猶有可以自立之望乎。不寗惟是。使爲禍而僅止於罰欵。猶可言也。今屆禁煙。爲萬國之所屬目。列強之所推敬。設此事而猶不成。則他人之視華人。不值一錢。永永淪於地獄之下。而更無可以伸眉之一日。他日有凌踐我唾罵我者。祇可唯唯承之而已。存亡之機繋於一髪我官吏我國民。其速奮興也可。　　 
[專電]  
○電一（北京）聯豫溫宗堯電奏藏僧勢頗猖獗目前由小道進兵較爲得力但藏僧素狡獪若集衆圍堵必爲所困擬由大道進發惟事機日迫地方遼闊有鞭長莫及之勢請添幫辦一員駐前藏叅賛一員駐後藏勢難再緩統歸駐藏大臣節制並由參贊練兵數千以資震懾○電二（北京）民政部奏本部經費由度支部收發每歲不敵三十萬○電三（北京）張相國此次奉諭賞假二十天係從樞臣所請○電四（東京）今晨（初五日）大阪府北河內郡牧六町火藥庫爆發。死兵士四名。傷者甚衆。破壞房屋無數。爆發火藥約重十二萬瓦米○公電（海州）各報館鑒海州五月貪一至念七霪雨如注西南水縣至春秋禾盡沒尚望補種高田聊救萬一詎六月念五至念六。西北山水復漲。三屬被水。村鎭房屋。傾倒十之八九。湮沒人畜尚未調查確數浮屍隨波逐流慘不忍言害較丙午巨災爲尤甚除電各大憲暨盛宮保預籌糶賬外乞貴館豋諸報端廣爲勸募以拯災黎海屬百萬生靈感戴無量海州紳商學界許鼎霖殷克勤姜有珍等同叩緊要新聞一 
　　 
[蘇撫補救州縣困難之辦法] 蘇法　　○蘇省三十六州縣以近來州縣賠累日甚困苦不堪爰於前日禀請撫憲免提規復紋銀等四項。以解倒懸當經瑞中丞批示去征銀完銀一層。已經兩奏兩駁推而言之。恐百奏無益。自以別籌辦法爲是。本部院詳繹部議凡此銀貴錢賤征不敷解之疾苦非不洞若觀火其所慮者在州縣額征有多寡厚薄恐不均而最注意處在解欵之平色火耗。州縣之經常經費。此時籌議辦法求其針鋒相對應先將州縣征忙收錢解銀每兩尚餘若干。連同冬征蘆課雜稅。一切盈餘逐一開列。結見收欵總數。一面將此欵項下或提或捐之四項通年必不可少之署用分類分欵詳列表說有可減者可裁者由司分別釐定。得州縣提捐欵項行政經費之確數。并將司道府衙門向取給於忙征羡餘之行政經費。以及上下各衙門俸廉不足。理應補助之公費。照此一一核定。析爲分表彙爲總表。出入互抵軋見盈虧夫然後量出爲入設法籌畫或忙銀照市定價。照案隨收公費。銀錢洋三項並納悉聽民便。或免提四項而以抵支無着之賠欵練兵經費。請大部另籌撥補。或此外別有良法。熟籌審處條陳其說聽候奏咨請示則此數者中當有一項採擇。就使無一可行大部知情見勢絀實逼處此亦必酌盈劑虛指示補苴之方。似乎較有把握。而公費趁此勻定。亦可以一勞永逸。否則遷延一日增一日之累上下交困危如纍卵茫茫後顧竊慮不堪設想矣茲事體大研究不厭精詳事機迫切布置亦不容再緩仰蘇藩司速移寗藩司遵辦彙核列表具詳奏咨勿稍違延并先轉行知照　　 
[東三省籌邊要談]  
　近來日本每在韓邊爲示威舉動調集多數兵隊。分紥於茂山府會寗應源各屬之邊界。更添派遣隊於六道溝。極力擴張其行政權威脅韓屯屯長鄉約使代抽收韓民晌捐每晌抽中錢三吊二百文作派遣隊及行政經費現經我國六道溝派辦處事務員以理諭阻。日人置之不理。聞理事員已將代日人下牌之韓鄉約解至邊務公署請示督辦辦理　延吉巡警總局訪聞俄人又在延屬。私賣軍火於韓國義兵。誠恐有碍治安聞已密諭各局分區岡留心巡視各處關卡嚴密稽查　和龍峪離圖們江不遠是處移墾韓民最多我國有分防署巡捕應巡防營以鎭理之前月有一韓氏因欠華民錢財被押於分防署不意突來日本憲兵多名欲至獄中將該韓民搶去。我國委員及巡防兵在獄前防護日憲兵竟爾鎗。將巡防兵擊斃委員砍傷。現聞邊署已電禀外務部核示矣　日本於六道溝加添之派遣隊遇事強橫往往侵越我國巡警權限前日又將我國巡警范汝成劉渭二名毆打受傷甚重。恐不免有性命之憂 
 
 

Page 4

 
 
此外并傷巡弁一名　邊務督辦吳祿貞以延吉廳一帶既駐有陸軍數營又駐有巡防各隊官長弁目兵丁爲數衆多難保無紊亂軍紀敗壞名譽之事且內政外交在在均關緊要若無高等軍事警察隨時偵探報告爲地方行政司法之補助不特無以整頓軍紀誠恐貽誤事機現特立憲兵處一所。由奉告兩省之常備軍。挑選程度最高之目。兵編練憲兵兵兩營。分叚防以資監察　月前有韓國僑延東林黨某。在京禀呈民政部請准入籍。當蒙肅邸批示恐有別項情形俟查明再議旋派部郎阿樂山到延調查刻聞已經電禀到部。情形異常秘密。未識何故　署理綏芬廳李司馬達春日前條陳開放塔城西北艾家窩堡。一帶之餘荒並安設鎭屯一節聞此叚荒地統計三萬餘晌原立鎭屯本擬劃分東西兩段東段坐落海浪河之北岸。所有艾家窩堡龍脖子大窪溝新哈河等處均包在內西叚坐落海浪河之南岸。所有天津灣楊家磨房拉開密二道哈塘等處均包在內惟該地或爲鬍匪逋逃潤藪或與韓僑毗連現擬倣照蜜山府辦法招募護墾隊一營分叚駐队。已於日昨擬就辦法大綱呈請公署核示　綏芬廳屬之五站雙榆樹八道河三岔口等處或與俄界毗連或爲鬍匪淵藪春間李司馬達春會禀請公署札飭左路防隊酌派官長目兵百餘名前往各該處塡紮藉以保衛商旅無如左路地闊兵單未能照數派撥現李司馬以五站一處。與俄界最近。俄國駐有民官及軍團一大隊。若不派兵駐防不特放棄主權且恐釀有搶刦之案貽人口實已咨左路凌統領速即派兵五十名前往塡紥。至八道河雙榆樹兩處則就地籌練警兵藉資保衛　寗古塔東北七十里鐵嶺河地方原有俄國軍隊二三千名。專爲保護鐵路之用近來該軍隊日見增多終日在該處附近一帶演練鎗砲日昨又添馬步隊三千餘名。現在統共約有萬人之譜。　　 
[度支部頒發調查各省歲出入欵目單]  
度支部請簡各省監理財政官後即將調查各省歲出入欵目單。詳晣擬定。頒發各監理官照單清理茲將原單錄下（甲）歲入項下　部欵　協欵　一各省關協餉　二各省關撥補釐金　本省收欵　一田賦　地丁　租課　荒價　二漕糧　漕糧　漕折　漕項　屯衛糧租　三鹽課稅釐　塲課　灶課　鹽課　鹽釐加價　稅捐　帑利　羨餘　雜捐　四茶課稅釐　茶課　茶稅　茶釐　截羨　雜項　五土藥稅　正費　公費　行店各捐　牌照各捐　雜項　六關稅　常關稅鈔　海關稅鈔　七雜稅　稅契　當稅牙稅　烟酒稅　牲畜稅　礦稅　斗秤稅　落地稅　出產稅　銷塲稅　其他各項雜稅　八釐金　百貨釐金或統捐　火榖釐金　絲茶釐金　烟酒釐金　皮毛釐金　牲畜釐　金竹木釐金　磁貨釐金捐藥材釐金　其他各項釐捐　九雜捐　房鋪捐　煙酒捐　屠捐豬肉捐　其他各項雜捐　十捐輸　常捐　賑捐　代收部捐（指免保留省兩項）十一官業　製造官廠收入　官銀錢號餘利收入　官電局收入　官礦局收入　造紙局印刷局收入　其他各項雜收　十二雜欵　減成　減平　截留提解各欵　起効　捐欵　罰欵　裁節各欵　生息　各種變價　其他各項雜收（乙）歲出項下　解欵　一京餉　二練兵經費　三解度支部各欵　四解各部專欵　五解各部院飯銀　六解內務府經費　七例貢　八採辦　九織造經費　十解還賠欵　十一解還洋欵　十二解上海濬浦經費　協欵　一撥解協餉　二撥補釐金　本省支欵　一行政總費　督撫衙門經費　各巡道衙門經費　各府廳州縣衙門經費　二交涉費　交涉使衙門或洋務局經費　接待贈答各費　教案賠欵恤欵　派員出洋游歷考察等費　其他各項雜支　三民政費　民政使衙門經費　巡警道衙門或巡警總局經費　各府廳州縣巡警經費　賑恤各欵　補助善舉各欵　其他各項雜支　四財政費　藩司或度支使衙門經費　糧道衙門經費　鹽政衙門經費　各關經費釐捐局經費　善後或籌欵財政等局經費　各州縣衙門征收錢糧經費　其他各項雜支　五典禮費　祭禮費　學官費　時憲費　修繕費　旌賞費　慶　費　其他各項雜支　六教育費　提學司衙門經費　學務公所經費　省城各官立學堂經費　各府廳州縣官立學堂經費　補助私立各學堂欵項　圖書館經費　勸學所經費　遣派出洋遊學費　其他各項雜支　七司法費　臬司或提法使衙門經費各級審判廳經費　發審局經費　臬司或提法使監獄費用　各府廳州縣監獄費用　其他各項雜支　八軍政費旗營餉項　綠營餉項防營勇餉項　新軍餉項　陸軍水師武備各學堂經費　製造軍火軍械局廠經費　購辦軍裝軍械費用　轉運糧餉費用　臨時操防費用　軍塘驛站經費　兵差經費　牧廠經費　其他各項雜支　九實業費　勸業道衙門或農工商務局經費　農事試騐塲經費　商品陳列所經費　工藝局或各項官辦製造廠經費　礦務局或各廠官立礦廠經費　墾務局經費　其他各項雜支　十交通費　官辦鐵路經費電報官司經費　文報局經費　十一工程費　河工經費　海塘經費　各處修繕道路橋梁渡船經費　其他各項雜支　　又調查各省府廳州縣歲出入欵目單（甲）歲項項下　地丁　漕糧　稅契　雜稅　雜租　由司給領之欵　就地抽捐之欵　平餘　火耗　公費　盈餘加價（指過年完納加收之價）各項差徭　隨漕經費　其他各項規費（乙）歲入項下　起解各欵　黃禮用欵　錢糧用欵　詞訟用欵驛站用欵　巡警用欵　學務用欵　農工商務用欵　其他因公用欵　州縣爲一省出入之初基自應將出入欵目通盤查核上開各項規費以錢糧爲大而徭稅次之有有定之費有無定之費且例徵規費之處復有單費櫃費等名差徭一項有大差常差有額無額出錢出夫之別雖各省辦法不同名目亦多互異宜按照上開各欵叅酌地　情形逐一開列庶可爲勻給州縣津貼酌定外官公費之預備　　 
[浙省監理財政官政各地方團體書]  
上略）度支部奏頒清理財政章程設清理財政處省設清理財政局以 
 
 

Page 5

 
 
列欵調查爲入手以分年綜核爲程功以截清舊案爲刪除糾葛之方以酌定公費爲杜絕瞻顧之計以劃分國家地方經費爲清理中之要領以編定預算決算表冊爲清理後之方針實事求是期在必行（中略）兩浙爲東南賦稅較重之區上級則有省垣各署局所之財政。下級則有十一府七十六州縣之財政。現當清理之際。非特與中央有密切關係。抑且與地方有永久關係。入欵如田賦鹽漕關稅釐金以及其他雜項。出欵如廉俸餉　教育巡警以及其他雜項。大凡見諸案牘者出納之數已屬浩繁又有內外檔案所無而習慣上視爲通例者名目更難究詰財政棼亂急切不可笆梳在本省大吏督飭所司主持局務自有鈎稽考核之權報告清釐之責惟是立憲之精義在使國家與人民權利義務上下分明而相維相繋之中尤必以財政爲第一關鍵諸君子既任地方代表。則凡關於財政一切事宜。本有建議發言之職。以輔助長官之不逮清穆等督催稽察責有攸歸值茲典民更始之時竊附周爰諮諜之義統籌全局究竟何者爲利。何者爲弊。何者當因。何者當革。何者可減。何者可增。諸局子生長於斯利害身受見聞較確計畫必精儻有條其所知據實具告者清穆等願承教焉公諸輿論敢忘　先帝之綸言示我周行尚乞邦人之嘉惠使者王清穆錢應清謹啟　　附簡則　一條議說帖不拘成式惟不具名或具名而以私嫌告訏個人者例不　　閱看　一依據調查條欵各就地方情形說明沿革利弊與其實在確數其條　　欵所無而慣例所有者得特別指出　一收函處在凌木梳巷行館或就近交由議紳遵照部頒局章第八條　第三項轉行具報本省財政局　　 
[浙路公司擬開臨時特別大會] 杭州　　○初二日上午十句鐘浙路公司突接郵部另舉總理。一電其時湯蟄老適在省垣閱電默然不置可否。致體職員莫識總理意旨無不相顧錯愕頃刻傳遍全城股東非股東爭相咨詢人心大。爲震動惶急萬。狀或謂郵傳部此舉爲斷。送浙路無上妙策。現探聞某團體及某某各大股東卽擬星夜電告各屬定期特開大會公決對付方法。（此節略見前報專電）又浙路湯總理昨已發出通告書。略云七月初二日辰刻北京電浙江鐵路公司六月二十九日奉　上諭湯壽潛着補授雲南按察使等因欽此浙路總理應按照商律由股東開會公舉。然舉定後即將該員履歷報部以憑核奏郵傳部東壽潛貽誤浙路父老不加譴責朝命復予殊擢益自愧悚茲查定期會畢事甫逾一月部電既云由股東開會公舉惟有請照本公司暫定章程第三十節招集臨時會望各股東從速預備開會。以便公舉　　 
[沭陽議員電請振撫水灾] 沭陽　　○沭陽五月二十夜起大雨至二十四日微晴忽然山水大發廿五六七八等日復狂雨數晝夜不絕馬陵山之水駱馬湖之水倒傾而至沭陽廿七鎭。若邑西高流陰平苗家寨扎下廟頭新挑河等處。邑東韓山興隆八堰高溝官田等處。邑南低村黃軍營十字橋讀書鎭棗子埠等處。邑北萬匹桑墟華沖東流山又三保賢官亭漢坊等處。一片汪洋。倏成澤國。而以西北兩隅受災爲尤劇。水深七八尺至一丈三四尺不等人民飄流巨浸中牲畜榖麥俱盡近復繼以大疫。死者無算。窮民無歸。流爲盜賊。命案日六七起。亦巨災也刻施耿二議員。已電請督撫憲振撫。茲將原電錄下南京督憲鑒沭陽五月下旬大雨七晝夜。山水暴漲。闔境被災。西北尤甚淹斃居民沖倒廬舍漂沒糧草牲畜均無算現水雖稍露宿風餐瘡痍滿目鷺等謬被舉列議員不敢緘默公叩憲恩。派委察勘。議撫議賑。悉聽鈞裁。議員施雲鷺耿兆豐叩　　 
[江蘇諮議局研究會致各府州公呈] （爲調查現行案牘事）本會前於呈請開辦文內附呈簡章內載現行案牘須查考者備文向衙署局所借鈔或派會員往閱等因已奉批准立案旋據蘇府主任調查員錢崇威等函稱體察蘇府情形正式調查。必須由總會呈明督撫憲飭司行府札縣。以便遇事接洽。不至唐突本會以此等情實不獨蘇州一府爲然當即備文呈請旋經先後奉到督撫憲批示。均有檄飭各署局遵照辦理。等語相應開具口屬調查員名單呈明冰案希即轉飭貴屬各州縣。妥爲接洽。至本會調查員業已諄囑遵守規則不至逾越範圍爲此具呈知照 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[京師大學堂學生畢業名單] （續）　　師範科　最優等二十三名　許維翰　海清　史鼐　周九齡　周瑞琦　唐仰櫰　張艿升　田秀升　田尚志　陳興彥　俞鍾珽　宋鳳純　吳彤錫　吳沂　王鳳昌　蘇世樟　高培元　劉宗向　石山倜　史樹璋　楊協元　張士麟　張鴻翼　毛鷟　以上畢業生二十三名內周九齡一名原係舉人揀發廣東知縣蘇世樟一名原係舉人丁未科舉貢會考一等籤分度支部主事擬請均以原官用並加五品銜張士麟毛鷟二名原係舉人擬請均以內閣中書儘先補用並加五品銜其許維翰海清史鼐周瑞琦唐仰櫰張秀升田尚志陳興廉俞鍾珽宋鳳純吳彤錫吳沂王鳳昌高培元劉宗向石山倜史樹樟楊協元張鴻翼等十九名擬請均給師範科舉人以內閣中書儘先補用並加五品銜　優等七十七名　裴學會　張景江　張厚璋　趙晉汾　高元溥　金兆棪　魏紹周蔡錫保　齊文書　辛際周　吳簡　李日垓　毛齊　　沈宗元　王希會　李九華　符　一　王恩第　劉福祥　桂汝劼　陸海望　金光斗　蕭秉廉　王多輔　蔣舉清　繆承金　陳與椿　梅鎭涵　視廷棻　與奎壁　維堃　錢瑗　程兆元　劉彬　邢騏　馬其則　張鑑烱　黃文濬　王念劬　孫夔　金聲　楊士京　李連炳　李棠　譚崇光方敦索　洪百庚　萬吉常　施文垚　章擷華　方元庚　錢雲鵬　王光烈　陳昭卓　方觀洛　會楚珩　周清　鄭常瞻　張洽　高茂梤　周蔚生　胡光壁　隆彬　張國琛　叚世徽　馬汝郟　何廣榮　周明珂　周錫齡　宗室誌啓　葉浩章　時經詮　朱崚贈　邱志岳　錢詩楨　陶樂甄　王楨晉　以上畢業生七十七名其方觀洛叚世徽二名原係法部候補主事擬請均以原官用加給師範科舉人維堃宗室誌啓照章應獎給舉人以中書科中書　先補用因宗室及漢軍並無科中書額缺擬改請以七品小京官補用並給師範科舉人共趙普汾辛際周沈宗元李九華錢瑗張鑑烱王念劬周蔚生八名原係舉人擬請以中書科中書儘先補用其裴學會張景江張厚璋　元溥金兆棪魏紹周蔡錫保齊文書吳簡李曰垓毛齊煥王希會符定一王恩第劉福祥桂汝劼陸海望金光斗蕭秉廉王多輔蔣舉清繆承金陳與椿梅鎭涵祝廷　吳奎璧　兆元劉彬邢騏馬其則黃文濬孫夔金聲楊士京李連炳李塘譚崇光方敦素洪百庚段吉常旗文垚章擷華方元庚錢雲鵬王光烈陳昭章會楚珩周清鄭萬瞻張洽高茂　胡光璧隆彬張國琛馬汝郟何廣榮周明珂周錫齡葉浩章時經詮朱崚嶒邱志岳錢詩楨陶樂甄王燕晉等六十五名擬請獎給師範科舉人以中書科中書儘先補用　中等一百零三名　葆謙　鍾頌良　馮學壹　李興勇　陸鋆　文啟源　宗室鍾啓張國棣　丁其彥　呈天澈　孫光宇　易國馨　宗俊琦　周揚埈　哥興耀　王葆初何師富　張啓聰　徐錘藩　王之棟　張鼎治　解名發　楊緒昌　湯葆元　郁振域淵從極　唐春鋆　管望清　鄒學伊　王汝炤　馮啓豫　畢培仁　余欽錢　郭丹成常　蕙　陳錫琨　伍思樂　何良　鄧宗　張炯　徐國楨　謝廷昌　孫鼎元　高鼎文　靳瀛旭　李華　崔學材　夏建寅　李堯勳　劉善　　李彩章　朱崇理　秦銘光李文鼎　陳去非　苗永年　楊風穆　劉應嵩　成林　夏緯璟　王道濟　劉　文　王黻燦　張鴻楷　鴻鑫　蕭秉元　定林　李鳴驛　俞　　吳克昌　譚家臨　譚凌雲向玉楷　桂芳　黃枝欣　彭覲圭　鄭滋蕃　陳文炳　張樹基　袁世霖　德斌　張星耀　查振聲　張壬林　倫綽　劉勳　德成　楊湛霖　李鍾英　李應謙　黃必芳　汪步宵　侯寅亮　馬效淵　錫康　杜師牧　張國威　關黼鈞　姚守文　加克恭　趙黻華　劉傳純　楊昌銘　以上畢業生一百零三名內常堉蕙一名原係舉人揀選廣東知縣擬請以原官原班用孫鼎元一名原係農工商部七品小京官劉傳純一名原係拔貢內閣中書擬請均以原官用加給師範科舉人鄭滋蕃一名原係舉人內閣中書擬請以原官用王葆初馬效淵二名原係揀選舉人陳錫琨一名原係舉人擬請均以部司務分部補用其葆謙鍾頌良馮學壹李興勇陸鋆文啓源宗室鍾啓張國棣丁其彥吳天澈孫光宇易國馨宗後琦周揚埈柯興耀何師富張啓聰翁鍾藩王之棟張鼎治解名發楊緒昌湯葆元郁振域淵從極唐專搭管望清鄒學伊王汝炤馮啓豫畢培仁余欽篯郭埈成伍思樂何良郭宗張炯徐國楨謝廷昌高鼎文靳濂旭李華崔學材夏建寅李堯勳劉善宩李彩章朱崇埋秦銘光李文鼎隨去非苗永年楊風穆劉應嵩成林夏緯濕王道調劉　文王黻燦張鴻楷鴻　著秉一定林李　鐸俞　吳克昌譚家臨譚凌雪向玉楷桂芳黃枝欣彭覲圭陳文炳張樹基袁世霖德斌張　耀查振聲張壬林倫綽劉勳德成楊湛霖李鍾英李應謙黃必芳汪步宵侯寅亮錫康杜師牧張國威關黼鈞姚守文加克恭趙黻華楊昌銘等九十六名擬請均給師範科舉人以各部司務補用　　 
[蘇府物產會再誌] 蘇州　　○蘇府物產會初一日開幕詳情○已紀本報茲悉監督何太守等每日到會一次。並飭三首縣輪流按日到會照料。日昨鎭江府承太守常州府商會總協理暨紳商學界中人均經到會叅觀其間陳列各品如吳彩霞之繡相福壽公司之絨繡山水。趙乾泰之錦紋絨。夏慶記之仿造外國緞。汪和記之仿造泰西紗。三德一藝廠之摺疊擡椅及臥床。崑新蠶業試騐塲新發明之絲　常昭之改良土布均屬製造精良較前進步每日售出遊覽劵約近千張昨已招待女界入會叅觀男賓須俟初九日再行接待　　 
[西報譯要]  
○日報對於中日交涉之言論　字林報載初四日東京電云東京各報皆盛讚中國近今對於安奉鐵路問題之態。度聲稱彼等減將竭力保護中日友誼。以免遭有損傷。並勸將各交涉難題。以廣義解決。俾顧全兩方之利益云○洵貝勒定期出京　文滙報云洵具勒定期初十日出京赴滬。擬以洋務局爲行轅。小住十日即將首途赴日美歐各國考察海軍分類新聞 
政界 
　　 
[浙省財政清釐之困難] 浙江　　○浙省自監理官視事後頗嫌清理財政局組織不完辦事人員亦多濫竽且非法政學生與部章不符屢次提議擬酌量淘汰詎顏方伯不允大懷意見致監理官左右爲難不得不倡議調停辦事亦因此掣肘日前編輯科長劉頌年亦因辦事艱難上禀辭差原禀略云知府於本年二月奉札委充清釐財政局調查科科長差嗣奉部頒辦事章程到浙改委編輯科長掌編訂各項收支章程及各項說明書並各項簿式票式等件又查部章第十三條內開應遵照清釐財政章程第十條將該省財政沿革利弊編訂說明書送部查覈前項說明書限至宣統二年六月底陸續咨送到部各等語職任綦重懼勿克勝凡應行調取各廳州縣塲局所徵收章程及沿革利弊即經行文分別徵取在案而各屬報告到局至今不及二成其不合格不完備者又居多數雖經駁飭更送而復到者仍寥寥資料未集結撰無從此知府所深爲愧疚者也伏查編輯一科爲通省財政興革利弊所關雖部限尚寬而編訂各項收支章程分別門類及說明書簿式票式冊式等在在均關緊要而頭緒紛繁能否不逾部限尚無把握地方政俗習慣浙東西本不相同今昔情形益覺懸殊州縣鹽務局所徵收章程狃於積習往往彼此互異難於 
 
 

Page 11

 
 
一致現當清釐財政講求興革之際必官民聯絡一氣無捍格猜嫌衝突之患庶可兾持之經久爲預算之基礎知府知識庸愚自揣年力心思俱難勝任雖在浙年久地方情形略識梗概要亦一知半解不足以上裨要政近因感暑腹瀉乞假調治倏已數日急切尚難就痊不敢以病軀戀棧乞恩妥員接辦云云語多含蓄足見困難之一斑　　 
[紀鄂省監理官清查財政清形] 武昌　　○鄂省正副兩監理程京卿賈主政查悉各州縣於應解司庫正雜公欵多有虧挪情事一經卸任交代爲難蓋由各牧令任用親舊密友充當賬房上官毫無節制權限以致浮濫巨數大礙度支爰商請李方伯於各州縣札派收支一員督同司賬人盡心管理遇有濫用即行禀揭查究其收支薪水與承啟官一律由公家撥給咨部作正開銷兩監理又於日前盤查鹽法道庫查得賬冊與存欵不符連日召集鹽署統計牧支管庫人員及各房科書吏至行轅清算於日昨命題考試財政局各科員以覘才識試題錄下　編訂冊式稽核欵項乃編輯審覈兩科專責查鹽庫欵目簡明案卷齊備即如所開籌備京餉一項有條不紊擬先從鹽庫清理審訂冊式俾可爲各署局仿辦諸君討論有素請先將籌備京餉一欵遵照部章第二十九條編造報告冊細別爲項爲目各擬一式以備釆擇　聞與試諸員是日竟有不能交卷者其能關合題旨者只有一卷兩監理深滋不悅　　 
[籌辦審判研究所紀聞] 安徽　　○皖省設立審判研究所擬具規章詳奉撫憲批飭開辦在案聞該所玉監督查照定章學員資格分選派考錄兩種以八十名爲率府廳州縣五十人佐貳雜職三十人四學期畢業惟籌辦審判在即亟需養成裁判人材擬先開辦簡易科一班兩學期畢業頃已出示招考又該所所需經費業經臬司議定開辦經費四百兩每月經常費四百兩詳奉撫憲批准由藩庫支領茲聞該所以每月經常費擬援照法政學堂成案按李備文領移請藩司動撥以期便捷而省文牘　　 
[民請賑官拒賑之通稟] 浙江　　○杭嘉湖三屬被水成災迭經院司遴委分道馳查迄今匝月尚無隻字具報災民來省請拯者已數十起乃聞秀水縣秦令國鈞會同省委知縣李祖怡禀復勘災情形（按勘災員禀復此係第一次）略謂知縣奉飭束裝馳抵嘉郡先勘嘉興次及秀水會赴縣屬之新塍王江涇濮院南匯油車港池灣塘匯棲眞寺馬庫匯天寗莊等處逐細查勘田間積水均已消退圩岸亦修築完固惟在田被淹救轉及補種新身類皆枝葉稀疏未能長發並有迄未補種田尚就荒者詢諸就地紳董及老農人等咸謂此次被水淹沒過久秧悉霉爛無從購覓若重播籽種則節逾大暑又嫌過遲委難設法等語當由知縣等諭令各農佃將已種田禾加意培養其有實在無秧補種者亦赶緊改種雜糧兾收桑榆之利惟受傷情形西北鄉較重東鄉次之南鄉又次之體察民情雖先被水淹沒現又遭乾風烈日亢旱兼旬日夜車戽救護頗形困頓但上年秋收究稱中稔尚可勉力支持似可無須撥欵振撫云軍界 
　　 
[雲貴陸軍學生到鄂] 武昌　　○新章雲貴湘蜀四省陸軍小學畢業學生均送湖北第三陸軍中學肄業茲由雲南咨送學生六十五名自四月起程昨始抵鄂由管送來鄂之委員帶領晉謁陳小帥李仲帥後暫駐陸軍特別小學內聞八月間中學方能開校　　 
[禀准改築標營] 安慶　　○安徽六十一標營房前經颶風吹折兵士受傷當由朱中丞余協統慰問並予卹賞現聞余協統擬將該營改築業經具禀撫憲批飭照准所有籌欵事宜即由沈方伯擔任刻由余協統繪具圖說日內即可興工學務 
　　 
[教育會開會衝突] 寧波　　○定海教育會於上月二十五日開第一次大會議籌開辦以及常年經費沈君純甫擬撥賓興存欵作爲開辦經費沈家門轅臺陋規與串票每張撥錢三文以作常年經費衆皆贊成惟撥賓興一欵會員均未認可正會長丁君紫垣謂該欵早經廳憲詳請成案改作學生日後畢業考費碍難移動副會長藍君翊甫不以爲然互相爭論嗣丁君云開辦經費先由正副會長代爲塡用其議始定及至派充職員公推許君振鑾爲書記員衆無異議又派施君福昌爲會計兼庶務武賓渭金本昌諸君爲調查員並添派黃德駿爲評議員衆以四人前次投票均未及格羣起攻訏又大相衝突時已鐘鳴六下會員始各散去定期再行開會決議　　 
[收回校具之爭執] 常州　　○粹存女學改名武陽公立女學已誌昨報惟自屠敬山君任教育會會長後迭次致函兩縣初謂粹化校具不應歸公繼謂粹化女學有校具寄存公立女學請爲發還徐陳兩大令以公中改名之校爲公立粹存女學是校具爲粹存之校具不能再稱爲粹化之校具所請不洽公理遂據情具詳提學使核辦屠君頗不爲然日昨邀同兩大令在勸學所大開談判竟與兩大令極力駁辯聞兩大令亦深滋不悅靜候提學使批示云　　 
[教育會開會之敏捷] 常州　　○前教育會會長屠元博君辭職及重舉會長職員等迭次開會或在星期或在暑假各學堂教員之爲會員者均不在校而傳單皆於前一日發至校中致各會員未及周知咸謂此等重要會期不應匆遽如此嘖有煩言現聞不日又將開經常大會無須選舉當不致如前次之匆遽矣實業 
　　 
[總商會第一次集議出品協會紀事] 杭州　　○杭州總商會於七月初二日開會提議補助南洋勸業會籌欵設立協贊會外府分會先期函請屆期到杭與會者如寗波總商會嘉湖各屬分會金衢分會等共十四處勸業道董季友觀察率同各科員到塲監視是日會塲秩序一勸業道宣布開會宗旨二公推臨時議長三提議南洋勸業事須組織協贊會四研究協贊會協賛員五協贊員應採訪就地物產六物產會是否各縣各立七協贊會物產會之經費應歸各地各籌八出品協會提前組織九出品協會之事務所應設何處十出品協會事務經費應各屬担任補助十 
 
 

Page 12

 
 
一出品准照調查員審定後赴賽十二出品運賽諸費除請免稅釐外餘應歸出品人担任十三提議南洋二萬五千元入股方法十四演說三句鐘開會首由董觀察報告開會詞並委託本署礦務長許緘甫演說開會詞及辦法四端次由會衆公舉董觀察任臨時議長仍委許科長代表逐條提議惟應補助南洋勸業會及分設協贊會出品協會等經費五萬元決議官商分任官欵由道移請藩司迅速挪墊籌解商欵應由十一府分担議定杭州總會認七成寗波總會認四成衆贊成出品協會在省城者有擬借用湖南會館之說然未決定議畢已六句鐘即散會　　 
[批飭湖墅農會招搖攻訏] 浙江　　○前有自稱職商之吳璜湯彬等分禀各憲請辦湖墅農務分會不候核准四出招搖忽又分贓不勻互相攻訏控由撫憲嚴飭查辦日前又有生員朱潮銘等續禀到院昨奉增中丞批斥略謂查部定農會章程省日總會縣曰分會鄉鎭市集曰分所今設城北農務分會已於部章不合前經吳璜謝子誠湯彬等具名禀請試辦批縣詳查迄未據復訪察該會列名諸人流品既雜並無公正紳商熱心爲地方辦事無非欲荷派圖利謀充總理今該生朱潮銘等又以在拱宸橋上首創設渡船兩艘爲擬補助半日學堂經費禀縣給示爲吳璜藏匿不交遂以阻撓學務大題前來具控無論所辦學堂已否成立但未據禀有案何得於原有渡船之外朦縣請示攘奪小民生計候札該縣將示取銷以爲苛派滋擾者戒該農會既未禀准立案前次吳璜禀內又何得擅自刋刻戳記印用亦應札縣一併吊銷並應即日解散如該會中人再有在外招搖苛派等事一經告發亟當嚴提究辦雜記 
　　 
[滇督起節往湘] 武昌　　○滇督李仲帥於六月初旬請訓出京至鄂因天氣酷熱暫駐武昌丁棧避暑業於初一日拜辭各官乘坐官舫由鄂省善後局派差輪一艘拖帶起程直往常德另派兵艦一艘沿途護送陳小帥以下司道各官均往江岸送行　　 
[禀控鼓惑鄉民採毀禾苗] 江西　　○江西臨川縣廩生王之綱等以五英五父子鼓惑村民採毀禾苗破敗墾務情形禀控勸業道衙門當奉傳觀察批云查該廩生等前因議闢荒洲謀興教育爰集合村耆老議將村前十五房公共荒洲開墾事成之後卽就所收租息興辦學堂當時村衆既無異議乃該族分居東山房之王英五父子於時閱數月之後輒敢揑造不經之言肆其阻撓之計鼓惑村愚將所種青苗全行拔毀事果屬實具見岡顧公理逞強妄爲若不嚴加懲辦何以儆強橫而重墾務既據在縣互控有案候飭撫州府轉飭臨川縣遵照即速飭拘王英五等到案研訊究懲具報立案至該處附近如果尚有可墾荒洲數處是官是民並即由縣勘明丈量繪圖附呈核示飭遵　　 
[飭換府縣印信] 蘇州　　○蘇撫瑞中丞以上下各衙門印信爲行政最要之根據篆文必須清晣方可一目了然茲查寗屬之江寗一府及六合桃縣豐縣如阜山陽等五縣又蘇屬之松江鎭江二府及荊溪崑山青浦嘉定金山等五縣印文均已模糊字迹不甚可辨應由司札飭詳咨鑄換以資信守日昨已札飭寗蘇兩藩司即行分飭遵照尅日照例備具印模冊結送司核明分別詳情奏咨鑄頒　　 
[調查局遷移紀聞] 蘇州　　○蘇垣滄浪亭調查局現因自治籌備處將次遷入並在明道堂設立自治研究所以致房屋不敷茲經該局總辦施觀察在剪金橋巷另賃民屋爲辦公之地昨已禀知上台遷移矣　　 
[因姦釀命] 松江　　○松江西門外坍牌石作主某甲與對鄰成衣匠之婦有染一夕某甲與該婦重聚前歡甲婦豋門詬罵甲挺身而出毆逐使婦鄰右聞聲畢集傳爲笑談縫工方知大恥遽吞芙蓉膏畢命經鄰近某紳出爲排解令甲出資棺殮了事　　 
[孝廉方正之人才濟濟] 楊州　　○自去年恩詔頒行後內有准舉地方孝廉方正一條而寒窻窮士趨之若鶩如揚州一郡共保五六十人現已由府轉詳撫憲平均計算每邑幾得八人是何孝廉方正之多也　　 
[清談]  
　　請問天文家泰西天文家多。矣終未有若美國哈華德大學之某管理員。據近日某西報載某管理員近日發明與炎星交通無線電。凡研究天文學者莫不賛成斯舉。顧研究一事。必有一定之憑藉。記者於天文學。米有研究。第以情理測之。有不能無疑者數端。　　 
[第一問]  
火星上之人物。鳥獸草木山。水是否與地球上同一狀態。雖經諸天文家極力研求。謂火星上動植物與地球上相同。然究未能實地履驗。則其說尚惝況無憑。若第一問題不能確鑿。則此事必不收其效果。此可欵者一。　　 
[第二問]  
電郵之通達。由於機關之相同。即無線電報。亦必不能舍機關而憑空傳遞。試問火星上之電學。已經發明否。電學已經發明矣。其所設置之機關同一組織否。若曰未也則必。不能傳達意思此可疑者二。　　 
[第三問]  
即以五洲之細。宇內之近。亦以言語不通。必賴重譯方能解釋意思。試問炎星上人之言語。與地球上相同否乎。不能相同。則任重譯之責者誰乎。此可疑者三此三者係不學無術之淺測。想天文家必有以答之。小說 
　　 
[潘傑小史]  
　　（七）跳舞會南禪曰。是奚足怪。潘傑爲人行佻而氣粗。作事每不能愼重於前。事後每多追悔。及是時。欲以告諸人。則自敗乃事。尚有何說。欲遂成其事。則心有所不甘。不得不行蹤詭秘。以懼旁人之非笑於前議論於後。此固輕躁者之恆情也。故潘傑所作之事。宛南夫人或未盡知。亦在意計之中。若必因宛南夫人不言。而謂潘傑必無輕狂之舉。則不敢決矣。黎姆司作色語曰。果爾。亦大易事。天下美婦人。何必潘傑。我兒雖不肖。何至不婚潘傑。而竟無能婚之女乎。且潘傑情既變遷。則對於契來之情愫。必不若從前之周密。即或娶之尚有奚益。倘兩人情愫依然篤厚。則固無盧及此汝母妄言。我未能信。南禪曰。我母之言。固屬灑脫。但我母言之則可。而要不可以語痴情之契來。契來則非潘傑莫屬者。大凡兒女之愛。情必有所蔽。假令一經鍾愛。無論更有絕美之女子。亦將不顧。故諺曰。色之美。不逮情之美。天下之美女人固多。而在契來目中視之。必以爲無若人者。且契來性又固執。倘事果敗裂。則契來之生命尚未可知。萬一天隨人願。卒能中途挽回。豈非我家之幸事。黎姆司方大悟曰然。但不知若何說法。爾其行矣。俟我國之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　江西（建昌）江西建昌府舉行複選於上月二十一日投票二十二日開票計得議員五名　謝佩賢（南城）　吳士材張履福（南豐）　黃鴻烈羅楨（廣昌）　候補議員三名　吳樹枬（廣昌）　劉鳳起（南城）　劉昌洪（新城）　又（撫州）撫州府額定議員十名已紀前報茲將候補議員五名調查於下　吳承志　修思永　游錦雲　陳家聲　饒士勤　　 
[瑣聞]  
　浙江寗紹台道桑觀察聞湯蟄仙京卿堅辭議員因於六月二十三日發電挽留京卿覆電請辭路事以任議員觀察復具函再留茲將來往電文照錄於下　杭州鐵路總理湯蟄翁鑒公梓鄉山斗議員任重幸勿堅辭勉維大局以慰衆望桑寶漾覆電云道台桑大公祖崇鑒漾電垂念桑梓紉感無既誠知議員關係視路更重故經父老一再函告面推昨以執照繳府尊力請將路事解鈴自當竭其駑鈍擔任議員否則一誤已甚豈可再誤伏求矜諒潛叩　　 
[來稿]  
　　浙江諮議局議案預備會調集各項章程目錄　浙省釐務各詳案並冊一冊　浙省新定籌餉百貨捐厘章程　寗紹金衢嚴各局卡起驗併收處所章程　浙江通省牙帖章程　浙江絲捐酌定章程　浙省繭捐章程　浙省新定機器繅廠繭竃繳捐章程　茶餉章程　浙省重訂釐金絲茶成數比較章程　釐定火油捐章程　浙江通省膏捐章程　浙江督練公所暫行章程　奏定陸軍營制餉章　奏定懲治陸軍漏洩機密等項章程　奏定陸軍各學堂及出洋學生畢業攷試出身授官摘要章程　奏定測繪全國軍用地圖辦法并測繪學堂暫行章程　陸軍部遵設統計處原奏單片附　浙江混成協常年經費預計表　浙江全省警務處章程　浙江全省警務處辦事詳細規則　浙江全省警務學堂章程　警務研究所章程　浙江省城婃警總局章程　籌辦浙江全省州縣巡警章程　浙江州縣警務人員職務權限規則　浙江州縣警務人員處分規則　奏覆查勘海塘工程摺稿　浙江海塘工程總局章程　浙江海塘巡警局章程　度支部奏遵擬清理財政章程摺　覆陳妥酌清理財政章程摺　度支部奏妥議清理財政辦法摺　度支部奏定本部清理財政處各省清理財政局辦事章程摺單　浙江諮議局籌辦處報告甲編　浙江地方自治籌辦處文報第一　改良鹽法條陳　浙江官報局章程本埠新聞 
　　 
[札飭籌議改良華茶辦法]  
　　○農工商部札上海商會云據安徽茶商單致中呈稱漢口茶葉公所接准商務總會照會奉部札發華洋茶十二種仰衆商考騐設法改良等因經董事傳知各商開　集議六幫均有代表到會就中最注意者惟茶棧中人而茶棧素分兩湖寗祁兩派最注意者又推寗祁茶棧其性質係代寗祁茶號售茶不惜爲同業百計求全前年購印度錫蘭各色紅茶自行研究刋布傳單　次又在公所詳加試騐表面以印錫茶爲勝內容遠遜華產獨惜明知缺點卒不改良良由茶棧茶號茶戶分爲三橛之故不能聯成一氣未可與議改良聯之之法莫如設立總公司兼出產焙製運銷而包舉之最重尤在出產一面買山種植重用肥料以圖遠效一面向茶戶租賃原樹代培試辦以收近功惟商辦不足可否由部撥欵倡設製茶官局抑將公欵借與妥商或茶棧承領專歸商辦並詳述攙雜劣茶之弊出於洋商非出於華商各節附呈寗祁新茶統希鈞鑒等情前來查華茶爲出口大宗近年銷路衰減前途岌岌可危本部有鑒於此節經札行各議員照會各駐使考求中外茶業得失遇有論說可采者無不甄錄通行以期集思廣益漸求挽救之方本年奏定籌備事宜亦有講習茶務調查茶市改良茶業各專條該商單致中所陳三橛聯成一氣之法不爲無見惟茲事體大非合力通籌必不足以資補救上海爲茶市中樞各帮商董見聞較確利害盈虧尤有密切之關係合卽鈔錄原呈札行該商會即便遵照傳集各董事悉心詳議按照原呈臚陳各節通盤籌畫擬定切實辦法迅速禀部核奪（說略豋明日專件欄）　　 
[長興寃案可望昭雪]  
　　○旅居湖州長興縣甬入鄭麒剛因劉姓命案無辜牽涉該縣文令濫刑逼供經虞洽卿觀察電請浙撫增中丞查辦各節已誌前報茲悉虞觀察已接浙撫回電允馬澈究想此案不久當可水落石出矣浙撫來電錄下　商務總會虞道鑒江電悉已電飭夏守委員往查並親提入卷秉公訊辦希傳諭寗紹同鄉知照院支印　　 
[禀道密派差弁幫拿鹽梟]  
　　○浦東張江柵鎭因有土梟羅本初等糾集羽黨秤販私鹽會經滬道密飭南羅縣并移請　滬巡防隊營派兵協同縣差往拿在案茲悉浙鹽事務所緝私巡弁趙正芳查得該土梟羅本初等現因張江柵鎭兵差查緝甚嚴是以退至相離該 
 
 

Page 19

 
 
鎭六里餘之王義木橋鎭上照常秤私且刻下羽黨較前愈多備有鎗械預備拒敵故特禀陳滬道請即移行營縣密派差役弁兵馳往帮同緝拿　　 
[札提避暑余邨兩園主先行嚴辦]  
　　○滬道蔡觀察因徐家匯路一帶設有留園避暑園余邨園等男女混雜風化攸關會經一再照會法總領事查禁在案茲悉蔡觀察以避暑余邨兩園既係華人顧心堂汪耀山等所開應即查提顧汪二人到案先行嚴辦一面再行發封聞於昨日札行上海縣遵照辦理　　 
[滬道催還局借道庫規銀]  
　　○南市總工程局前在滬道庫內所借規銀一萬兩本約今春三月底歸還嗣請展限六月終歸還昨滬道蔡觀察以屆期仍未解道又請局董李鍾玨迅速解道歸墊　　 
[通飭選送自治研究所學員]  
　　○蘇屬地方自治籌辦處札上海縣文云前奉撫憲陳批查蘇省應設自治研究所前經本部院於會議廳第一次開會時提議及此業經議決茲據詳送所擬章程及豫算表大致相符應即照准惟自治總局現已裁撤另設自治籌辦處應由處飭遵又學額既定八十名各廳州縣每屬只送兩人長元吳三縣雖係省會之區不妨酌量多送然每縣至多不得過四人京口駐防應照各廳州縣之數以兩人爲限津貼一項專爲旅宿需費起見省城所送學員毌庸照給自治總局已裁已無局長名目凡摺內局長字樣均應更改仰蘇屬自治籌辦處遵批核明迅速開辦並移京口副都統暨通飭各屬一體遵照所需開辦約銀五百兩按月經費及學員津貼每月約銀七百七十兩並候札飭蘇藩司籌欵撥解該處濟用繳摺二扣並發由處更正另錄呈送等因奉此除將章程更正呈送並移會京口副都統外合亟通飭札到該縣即便遵照迅將應送學額二名須合章程第七條所載各項資格者於七月十五日以前送至本處以憑開辦　　 
[禀請派差照料邑廟工程]  
　　○本城邑廟年久失修會經同仁輔元堂董事禀由道縣倡捐並示諭紳商勸募在案茲聞該堂董事業已雇定工匠擇於本月初六日卯時破土興工因恐工作之際或有匪徒藉端滋擾以及倫竊物料情事爰又具禀道憲請卽飭縣派差妥爲照料並即出示諭禁　　 
[提訊壓死田禾胡鬧鄉民]  
　　○邑尊田大令前赴浦東查勘鄉民環控塘工局河泥壓死田禾時該處鄉婦聚集百餘人胡鬧要求及大令勘畢返滬各婦欲將差役坐船拔到岸上地保陳奎甫預先避匿經大令提案訊責並飭差提到主唆之陳雲卿陳錫榮二人復有陳杜氏攔輿遞禀亦飭扣留當晚訊究杜氏供夫於去冬故世共生子女七人有田二十畝耕種度日今被塘工局將浚河挑起淤泥拋堆田內壓死花稻十餘畝欲絕小民生計陳雲卿錫榮供小的等不敢唆令婦女妄爲惟左近田畝被塘工局壓損實多各婦女情急胡鬧大令曰本縣冒暑下鄉爲爾民查勘此事反敢聚衆搞官藐法已極判陳雲卿錫榮各責二百板管押杜氏交地保陳奎甫帶去候訊並諭該保速將被局壓損田畝戶名開單呈核　　 
[賭棍神通廣大]  
　　○近有著名賭棍萬毛毛劉毛毛孫某等在張家口路華洋交界之處糾黨聚賭毫無顧忌虹鎭巡防局員黃二尹督率勇丁前往拘捕不意該賭徒等消息靈通早已一哄而散　　 
[十四紀寗紹人之團力]  
　　○滬上紗業代表田資民君等發起爲寗紹船事與同業議決所有伙客均應搭裝寗紹船一律簽允期垂永久又雜伙業由椿茂號孫永年君等邀集該同業各店夥友凡遇寗紹班期准搭寗紹應需津貼歸各店自出其貨物以明礬爲大宗業已聯結甬上各號所有貨物均裝寗紹船簽允爲憑又聞貫噐業爲維持寗紹輪船起見由仁成號發起邀齊同業議決伙客均就寗紹船搭裝凡同業中現有失業之人概由公行津貼經衆簽允以昭信守　　 
[民呼日報控案八誌]  
　　○民呼日報主筆于右任被控一案昨晨奉寶讞員與英副領事布君會同復訊先據春桂戲園經理人江友仙投稱是日共收戲資票洋五百八十元現洋祇有一百八十九元籌振公所賬上所豋現洋二百零九元係自悮筆所有現出戲票因洋未收齊計共繳該公所洋三百七十七元尚少洋二百零三元一俟收齊即繳此舉係本園同人發起並非由公所囑令舉行當時籌振所會派人到園收票所有茶水手巾等錢亦均充作善舉惟所繳之洋公所乃未給收條請察並據被告律師莫肅聲稱當日所收之欵與鐵馬路白雲寺助振洋五十元零六角又銅洋一元及山家園陳公館助洋一元均已入冊春桂之欵因未收齊是以未會照豋被告並無不合應請秉公核斷寶讞員諭曰律師所述春桂之欵未繳現據江友仙供稱已繳洋三百七十七元籌振所之賬實有不符即諭江將所供情形具禀呈候察核遂與英副領事布君會商判于仍帶囘捕房候下禮拜一再行訊核　　 
[城內]  
　弟媳甘爲人僕○張菊生之弟媳張趙氏與　反目竟將家中田單衣飾捲逃近被張菊生查悉被同鄉之棄阿金誘至上海託荐頭章顧氏施戴氏荐在城內二十舖喬家柵楊姓家爲女傭昨日張同荐頭到楊姓處認頜豈知楊竟霸住不放因此張菊生將棄阿金章顧氏施戴氏扭至西四區喊控張供葉亭縣朱家行人胞弟因患癆瘵臥病在家前月因弟婦趙氏不肯伏侍稍有爭論翌日趙氏竟將家中田單衣飾席捲而逃棄子不顧小的四處找尋已用去費洋數十元今始在長橋訪悉係被葉阿金誘頜到申尋見阿金陪至城內同荐頭到楊姓家遇見弟媳楊姓覇阻不放求鑒荐頭章顧氏供張趙氏由華阿金領來作保託薦乳傭轉由施戴氏荐至揚姓家今同張菊生到楊家往領覇阻不放施戴氏供同虞副巡官飭甲傳楊搞傳不到備函將張菊生葉阿金　顧氏施戴氏等解送一路巡局請究　妓女自願從良○新北門外興勝街花烟館妓女王春桂昨日投一路巡局喊稱年十八歲湖北宜昌縣人父母俱亡十四歲時隨寄母葉氏到申託廖得賢薦至花煙館爲娼現下三年期滿意欲從良無人討娶不願爲娼爲此奔役案下求請發堂婚配別駕准之　衆強徒搶刦醬園○本縣西南鄉梅家弄巡防局委員前日函報縣尊稱有該鎭朱家行陸恆源醬園於初一夜有口操外路口音多人到該醬園搶刦當被刦去各物約值錢四十餘千文攜臓逃逸請爲勘緝田大令准即委派捕廳趙少尉下鄉踏勘旋有該園執事偕同該處二十六保二十五圖地保到縣禀求免勘大令准之　司帳負在監患病○丁元興冶坊前控黃鳳翔　空帳銀二萬餘金日久分文未繳收禁外監究追在案刻下在監患病　重由禁卒禀知縣尊田令昨日撥　官　到監診視 
 
 

Page 20

 
 
　　 
[南市]  
　嚴禁夜馬車○總工程局董查得西門外徐家　路等處地段荒僻近有游人乘坐馬車行經是處頗形熱鬧恐有匪徒乘問搶物爲害非淺爰特知照警務處轉知西區各叚崗巡每夜自十二時後凡有馬車游行該路者著即從嚴禁止杜後患　不准賣蘆粟○總工程局警務處訪得時屆秋令有種蘆粟在崇沙鄉僻販運來滬其皮渣最易作踐街道蠅蚋麝集有碍術生歷經查禁售賣在案特知照各段崗巡查察如有違禁立即拘罰　房客欠銅錢○王家碼頭胡吉泰茶葉店楊源順鐵店均因虧欠房租由局判鐵店主婦楊王氏即日遷去令胡吉三於七月起加租具結遵斷在案詎均不遵照干姓復禀催到案判胡不應挺抗著戒責五十下該氏一再玩違飭責一百下一併交保均限遷讓　肉莊少貨洋○肇隆猪行主倪秋霞前控浦東爛泥渡地方錢永順肉莊主錢實泉欠交貨洋一千八百餘元判限交保理處在案詎錢保出延宕昨又傅保入江椿如復訊判限二天內交錢寶泉到案以憑訊追理處　朱紫卿債台重重○已閉恒裕米行主顧秀莊控伊夥朱紫卿經放客賬虧宕銀一千九百餘兩經商務分會理處令折還銀一千兩予限分理在案茲因初期已逾不肯遵理顧又禀催到案即由該會移還　案請訊陳副裁判提訊時又據通泰莊執事黃耕伯投案附控被欠借銀二百八十三兩求追等情判朱收押予限措繳　　 
[閘北]  
　懷孕八月　識一年○江北女子曹阿四與工頭胡朝瑞　識憑　閘北前日被胡妻沙氏尋見扭入四路二　　解一區昨經黃正巡官提訊沙氏從　　待常來家引誘氏夫阿四供與胡氏　　　戴有餘現已懷孕八月官判押　提詢　　　懷　　辦　訛詐一次判書　　　　　天日油控　董鴨子軋入小茶　　　　　　　　　　請究黃正巡官判董責三百板具改過結交保開釋　具結斥釋便宜庸醫○王朝建因其姪王二患病延吳地堂診治無效而死故向該醫爲難巡士上前解勸詎吳妻恃變反與巡士衡突拘押候查昨經黃正巡官訊判吳具改過結斥釋　飭邀地保苦煞寡婦○寡婦潘趙氏控夫堂兄潘阿金恃充地保吞沒田單一案昨經汪裁判提訊氏供此項田單向存阿金處屢討不還會經地保蔡新盛陳友堂勸過一朱恃蠻潘阿金供詞支吾官判交保着氏邀到蔡陳二人覆訊核斷　　 
[英租界]  
　達商律師新婚貴女○達商律師聘定法國前東京總督馬伯爵之女公子爲室前在巴黎成婚後即偕馬伯爵赴瑞士國覲見瑞王事畢偕其夫人等一同來滬昨日旅滬西商接得電音夙與伯爵有舊者咸在公司碼頭供張一切預備歡迎　西裝粵人捲藏巨貲○英公廨寶讞員奉滬道札飭以庽居租界之西裝粵人鍾勉之私立鎭江造紙公司合同捲藏巨欵着令傳訊等因寶讞員即飭差協探於昨將鍾傳案請追判鍾交保候訊　錢甫臣揑登告白○漢口路鍊雲藥房主錢甫臣揑登鄂省學校學生告白招徠主顧一案昨奉復訊判錢交的保候將據送呈道憲核明於下禮拜四再訊　張樹聲不理欠銀○陳善臣控張樹聲欠銀不理昨晨將張傳案判過堂訊奪　王晉祥窮兇○王晉祥因欠朱祥祺銀兩不還於昨傳案判王交差候二拿訊理　徐興生極惡○馬姓汽車夫徐興生前因駕車不愼將途人陸春泉撞倒碾傷左太陽由捕查獲拘入捕房昨解請究官以陸傷勢甚重判徐押傾驗明原告傷勢於下禮拜四再核　趙金榮爲父受累○英美工部局控已閉大觀戲　主趙曉雲欠繳捐洋一百九十餘元　廨將趙子金榮訊判押追在案昨又解訊據趙金榮供稱伊父在北京未回求爲寬限判趙交保候其父來滬清理　王阿三拐孩被拘○王阿三因串拐張洪氏等子女訊押在案昨奉復訊王仍不肯實吐判仍還押候補提人證再訊　華捕挾嫌誣控○老閘捕房九百八十六號華捕王中山控李福卿王阿桂行兇一案訊係不實判李王兩人開釋着於下禮拜一來案候訊　過犯屢入西牢○吳蓮英控十二次過犯嚴阿華竊衣昨奉訊判嚴押西牢一年期滿仍逐出租界　會訊○德總領事卜君與滬道蔡觀察在洋務局會訊德商華反洋行與陶子卿互控租船一案掏延禮明律師上堂聲稱華友與陶因租船一事已涉訟三年今兩造均愿和平了結除華友所欠外該找若干當設法清理請爲將案註銷惟此案與利康無涉請察利康亦延高易律師上堂譯稱華友尚欠水脚應請飭追蔡觀察得供商諸卜君判令一併退去候會商核奪　查所○昨晨英繙譯佛君與襄　李司馬訊判捕房瑣案畢即偕同稽查押所委員謝明府至男女押所內觀看一周而返　顧同生不還借洋○鄉婦陸王氏控永香齊荳腐店主顧同生不還借洋二百九十元一案昨午訊究判顧交保着每月還原告洋三十元限至一年將本利如數清理　楊金寶不還租地○陳茂堂控楊金寶租地不還一案昨午堂由廨訊明判楊押限半月拆屋讓地如遵究辦　多是瞎說○蔡源生控張東生串令駁船戶尤茂堂私取舊料一案昨奉提訊據張供稱因作頭不還貨洋是以作抵官以兩造均無証據判一併交保　查　　 
[美租界]  
　犯刦案強徒來滬○搶刦蘇鄉某姓家之盜匪朱松喬匿居美界昨被華探緝獲押候解廨究辦　因要公德頜　申○漢口　領事倫愛生君前日派輪來滬辦理要公假庽客利旅舘　碎燈罩小工罰洋○工　局小工　紀給昨在蓬路工作破碎某　電車上玻璃燈罩由捕將工頭拘入捕房賠洋四元了事　抱不平屠夫罷市○　倫路工　局宰牛公司管工西人前日干後不知因何將棋盤街合豐牛肉莊屠夫某甲擊傷倒地口吐鮮血衆屠夫見而不平相率罷工至傍時有西人多名到場解勸始復工作受傷人自行車回延醫診治尚不若知何了結也　　 
[法租界]  
　殮客人並非有意○捕房查得吉祥街金裕興客棧上月有將病弊客人擅自棺殮情事飭探將棧主萬樹德司帳陳壇清一併拘究萬供上月二十一日有趁景星輪船來申之譚姓客人來棧借宿未詳其名僅知爲揚州仙女廟鎭人在津某衙門爲長隨當晚忽患急痧而死小的因店中生意本來清寥若此事聲揚勢必更形敗壞故私行棺殮並無別意陳供此事由萬主持小的並不預聞判一併收禁候下期核斷　竊洋傘果腐有心○陳阿福掩入新租界某洋商家行竊洋傘兩柄報由捕房掩獲解辦判押十四天贓給原舌西人頜去　違章程厘捐局巡丁倒運○翁蘭芳控捐局巡丁丁炳潤違章在租界勒貨一案昨又傳集原告邀到扛夫証人李春德張金水唐金順張雨梅四人投案聲稱是日先由兩人將貨在碼頭扛至華界後因人少又喚唐金順張雨梅二人幫運丁仍稱並不在租界違章拘提旋據謝捕頭稱是日丁跟該行　至租界碼頭　　有運餘之貸兩件當即招扛夫小工扛去實是違章判丁仍交原保候下期訊斷　摻清水牛奶棚主人罰洋○公和元記爾牛奶　主魏錫　陳福元因混售和水牛乳判令交保查辦在案嗣經中西官查得該兩棚爲私已非一次昨又傳案判公和罰洋二十五元元記罰洋七十元　你到工程局去罷○王　山手持洋傘在押店求質爲探拘捕於昨　　　　　傘有人在南市竊來囑小的持往租界質當　　馬以既竊自華界判送工程局訊辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[御史齊忠甲奏東三省冗員太多用欵太]  
　　 
[鉅亟宜改定官制摺]  
奏爲東三省冗員太多用欵太鉅亟宜仿照內省改定官制以裕　國帑而恤民艱恭摺仰祈　聖鑒事竊維自日俄戰後　朝廷極力給營三省保護疆土利權於是變更舊制厚積公財不惜出全力以圖之目前之急誠無有逾於此者然改官制可也位置閒員則不可講生財可也虛糜鉅欵則不可前督臣徐世昌自受任以來新定官制未免太繁即以奉天省城而論督撫以下有左右參贊及七司兩道每司道署內尚有僉事僉事以下尚有一二三等科員甚衆以外各局處所及委員等難以悉數每員月俸自萬金數千金以至數百金數十金綜計近二年來有差缺人員至一千二百人之多其開銷欵項至二千餘萬兩之鉅今日一司使之月俸足敷向日一局所之用一科員之月俸足敷向日一總辦之用似此差缺之多爲各省所無開銷之濫亦爲各省所無試考其事亦祇校閱簿書批答公牘即從前文案處月支十餘金委員之事長此不變小民不堪其擾部臣難饜其求揚萬鋪張後患何堪設想臣考之時事証之人言念切桑梓之鄉情殷芻蕘之獻故不揣冒昧謹披瀝陳之溯三省改官之初徐督會自詡爲各省模範乃行之二年官多則素餐尸位實效則捉影捕風而財政困難又至無可挹注無論各省不能照辦即三省亦宜改圖臣畫夜焦思求一挽回之策夫欲行憲政必汰閒官而酌定官之多寡與官之俸薪均宜暫照內省章程即足辦理奉省之官既設有總督攬其大綱再有布政司用人行政而兼理財政有提學司考核各處學務有提法司總理闔省刑名再有交涉道專事外交巡警道稽查巡警而首府首縣亦復分理省城之官可稱完備而巡撫左右叅贊旗務司民政司度支司交涉司蒙務司勸業道有宜歸併者有宜裁改者有宜緩設者現今內省督撫同城者均巡撫裁缺奉天似宜仿照歸併以專貴成左右叅贊一司用人一司行政度支部專司財政今以用人行政理財歸併於布政司既節費用又免紛歧則左右叅贊及度支司均當裁撤現議蝕化滿漢旗務司無庸另設即有應辦之事奉天副都統尚未裁撤亦可代辦民政司之事有巡警道足以辦理何必十羊九牧自取糾緾似民政亦無庸另設交涉司宜改爲交涉道與內地官階事同一律蒙務司之事由督署設一分科即足辦理何必另設一司徒耗鉅欵勸業道之事不外乎農工商而農工商之振興則不係乎勸業考奉省勸業道之所布置祇鶩虛名不求實際乃每歲用欵多至六十餘萬兩現又新設農官紛擾更甚今以其事或歸之商會或歸之農會公欵之所省甚鉅地方之獲益良多則勸業道及農官似宜緩設有提法司爲民刑事之總滙即屬高等審判即可與地方審判直接則廳丞及高等審判似宜無庸另設地方審判附入府署初級審判祇設一處附入縣署即以府縣官充檢察之任其設施較爲允協至於各局處所名目甚繁擇其尤切要者存之其餘亦盡行歸併既有三司兩道不必再有僉事每司道署中擇候補人員才堪勝任者分科辦事以公事之繁簡爲人位之盈虛用當其才何虞不治推之吉林省巡撫以下設藩學臬三司及交涉道巡警道首府等分理其事其餘官缺皆宜酌裁局所亦應歸併推之黑龍江省巡撫以下設藩學臬三司及首廳而交涉巡警爲事無多道缺似宜緩設暫行設局派員督理其事其餘官缺皆宜酌裁局所亦應歸併以三省現在情形而論即照內省辦法已覺事少官多徒滋糜費乃所定新章更比內省差缺加倍薪俸加倍　國計安得不虧民生安得不困恐日言富強日形貧弱所當急爲變計必財用不至竭蹶斯新政方能舉行考奉省每歲進欵不下五百萬兩官之廉俸及委員之薪金約須一百萬兩練軍一鎭約須一百二十萬兩辦公及雜用約須一百萬兩是尚有敷餘可以協濟吉江兩省吉省每歲進欵二百餘萬兩江省每歲進欵不及百萬兩如各練軍一鎭有奉省所餘之欵便可敷用即有不足部臣尚能酌量提撥亦不至爲無米之炊奉省之官銀號吉江兩省之官帖局均成本無多紙幣甚夥官塲之取携甚便紙幣之應　殊難急宜澈底澄清及時補救改設大清銀行而濫用亦可消息總之憲法之準繩必視民情之向背謀其利必防其弊求其實不鶩其名委任首在得人不以官多爲貴變通當期盡善不以粉飾爲功關外自改設行省務爲搜括民氣未免大傷亡羊補牢已嫌其晚若不大加陶汰養此閑員復百計取盈以求達其目的將以安民之心致成擾民之舉矣祈　飭後任督臣因地制宜與時消息罷無益之事節有用之財則三省幸甚天下幸甚臣爲大局起見謹恭摺具陳是否有當伏乞　皇上聖鑒謹　小說 
　　 
[美人虹] [  英勞敦斯著] 瘦狷譯意（三十八）梅黛嶺曰。其後若何曰。其後眷一工師之女。爲清議所唾棄曰。此事距今遠乎曰。待吾算之。非力魄寒蕾今三十三風矣。此事蓋於十二年前所作者。梅黛嶺曰。後又若何曰。距此未及一年。復聞彼娶一富於資財之婦人。是婦。孀也。彼雖與之結婚。然別營金屋。事甚秘密。一若未嘗有室者。顧此後囊金甚豐。時時入博塲縱博。梅黛嶺曰。君之所能告者。盡於此乎曰。未也。當吾夫遭不幸之事一年前。其叔死矣。遺產悉爲伴雪所得。傷哉是老。生前鏤心刻骨。攢得如許巨產。死後乃僅供彼從子之一擲。言至此。默然。少頃。更續言曰。吾言畢矣。此後吾夫人獄。吾與伴雪。遂如風馬牛不相及。其所行事。一不之知。梅黛嶺聆畢。凝注地衣。不少轉瞬。久之。乃謂雅麗芙曰。聆君一夕話。更得一此案中之要線。余深感君。第此時請勿以問題擾我。吾更將熟思若何對付之策。雅麗芙諾之。一時兩美無言。室中悄無聲息。惟窗外殘紅自落。鳥語簾櫳而已。梅黛嶺靜思久之。覺對於此事。已略有把握。此來所欲問雅麗芙之語。業如願以償。今僅須將伴雪之事。若何措詞告葛蘭崖耳。思至此。不禁喃喃 
 
 

Page 27

 
 
曰葛蘭崖他去耶。去將何之必往候伴雪耳傷戰　。被欺之女郎也吾必　法拯救之。言時懼爲雅麗芙所聞。急易詞謂雅麗芙曰。吾欲浼君伴我　出。能即時行者尤感。蓋吾不能　覊於此。明晨將乘早車返倍梨村也。雅麗芙曰。謹如命。第君行裝甫卸。又　征塵。離別斯須。能母鳴咽。今且告吾以君將何往。吾無不與子同行者。梅黛嶺曰。吾將往延一偵探。雅麗芙。吾焭焭一身。獨處虎狼之穴。究非萬全之策。故欲延人相助爲理耳。雅麗芙曰。誠哉君言。抑君所欲延之偵探何名歟。延彼復更作何事者。吾可得聞乎曰。是鳥不可。天下事非身歷其境者。莫測其淺深。吾自罹變以來。於仇人之姦詐。吾身之絕望中。實增無數閱歷。閱歷既深。遂變素志。嘗見世之所謂名　淑媛者。其人必柔。其心必慈。非冬缸訴夢。即春篋言愁。數年前吾亦具此特質。今則迥非故我矣。吾乳媼海介。復事事助我。我故益增膽識。惟設計謀人。如蛛之布綱然。茍有一面缺陷者。則彼飛蛾浪蝶。固無就擒之日。吾故欲乘埒根在城中之時。延偵探以察其行事。言至此。雅麗芙儳曰。汝知彼在城中。將作何事歟曰。彼必將擇一人僞爲歐羅巴醫士也者。同至倍梨。助其行事。惟所擇何人。正須偵察。今與子約。俟偵探探悉後。轉告於子。子即郵函告我。我將於倍梨郵館中。候汝惠函。接函之後。吾將函速佛憨君。枉駕倍梨。或一人獨往。或須另偕一醫生爲伴。容爾時函定。君許我乎。雅麗芙曰。此二事。吾雖未知汝用意所在。然無不從命。吾憐汝深。愛汝切。視汝若天女然。能爲子供使令之役。幸矣。兩人更談少時。葛蘭崖尚未歸。時則微飔馨。初日生　。俯視階草庭花。皆欣欣有向榮意。乃掣鈴呼侍者進食。食已。留一簡輿葛蘭崖。遂相將豋車。共至一偵探處。國外新聞 
　　 
[俄國定期操演陸軍]  
　　○初四日倫敦電云哈米爾豋將軍蒙俄皇特請於西九月間赴克那斯洛西洛參閱陸軍大操外國大將之被請者僅哈將軍一人耳　　 
[德國延員參閱大操]  
　　○初四日倫敦電云德皇專請英國商部大臣屈其爾赴巴維利亞參閱陸軍大操此外並請土爾其陸軍大將麥穆特歇甫開巴沙君麥氏爲此次攻占土爾其京城君士坦丁之英傑　　 
[德國海軍秘密大操]  
　　○初四日倫敦電云德國海軍已在波羅的海之西舉行秘密大操大約戰綫須推至北海而止與操之艦共約百艘歸普羅士亨利親王指揮德皇將於西八月三十號在薩斯里舉行校閱艦隊禮式　　 
[英皇輿奧皇之友誼]  
　　○初四日倫敦電云奧皇壽誕之日英皇在買利安排特致奧皇璽書一緘並其半身銅像一具以表敬意昨日並在該處設宴慶賀　　摩洛哥僞王被擒　○初四日栢靈電云摩洛哥僞王業已被擒押解菲士　　美員在德試騐飛船　○初四日栢靈電云美國飛船家賴愛脫在栢靈試驗其自造之飛船　　英政府嘉勞　險家　○初五日倫敦電云海軍大尉歇克爾豋因赴南極探險負債纍纍英政府決議酬以英金二萬磅俾可清理債務　　希土交涉最近聞　○初五日倫敦電云路透　報得有消息希臘照覆土政府之公文措詞和平並謂深望此次覆文可使土政府滿意消滅土希兩國之悮會　　美國謀求東土之利益　○初五日倫敦電云美國國務部宣稱美國公司現正在亞洲土爾其謀求貴重之利權內有鐵路數處一由安哥預至文湖一由亞力山大萊土至愛里浦一由愛里浦至宇非萊脫斯來件 
　　 
[勸四樂菜園業] [  生生社]  
上海市塲人山人海數近百萬每天吃去的東西山珍海味不必說就把白米青菜算來爲數已數不少上海人吃的白米大半從四處運來本地出米有限不好算得出產大宗惟有青菜一項要算上海出品裹邊一大宗發財生意了上海著名的小菜場有五處不十分出名的菜市就在十幾里內算起來也有十幾處每日賣得價銀少算些通扯在五百元以外每月通扯便要得銀一萬五千餘元好在上海碼頭上肥料狠便宜天氣狠和暖水道狠活潑土質狠發達銷場狠廣闊四鄉菜園家因種菜有利可圖灌水澆肥捕蟲拔草狠覺精勤所以上海菜園家挑出的菜蔬上應天時下快人望總占了別處的先況且各種菜蔬狠肥嫩狠精神照天演學家看來上海地方所出菜蔬眞個合着適者生存的意思又妙在菜園家能彀採用西洋種子播種培養一般得手還能挑到西洋人家裡去換西洋人手裡的銀錢照這樣看來上海菜園家眞個不愧爲上海的農國民了可惜他們沒有團結結一個菜園公社把上海菜園的勢力一步步拓開來把改良菜種的方法一層層考究去現在四鄉學堂設的已經不少菜園家子弟進學堂得些普通知識的想已不少爲何不趁着上海出品所開暮的日子趕快把菜園裡各色的種子檢點出幾種出色的一包一包包好了上面寫明這種子的名目與播種日期成熟日期播種方法肥壅方法一項項簡簡便便寫個明白你們儘管放心物產會裹邊只有替你們表揚沒有奪你們生計的道理你們菜園裹頭學生家也好做出幾本菜蔬的標本可以買幾十張白紙裁開來做甲乙兩本冊子甲冊做葉子的標本乙冊做花瓣的標本可以把各種菜葉菜花集攏來每種一張夾在冊子裹邊待他乾了便把他黏在紙上下面註明這是何菜葉子何葉花瓣其餘要緊關係也約略寫上到第二次上海出品所徵集物品時便好呈出果能這樣你們菜園子弟方不枉讀書一番你們菜園有了這個好子弟更不負你們平時的苦心種植了 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
