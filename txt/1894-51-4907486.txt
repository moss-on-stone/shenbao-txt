# 1894 - 51 - 4907486

 

Page 1

 
 
[新印各書籍發售]  [Z圖書集成局啓 
　　欽定二十四史全書實洋五十六元○欽定四史書實洋四元○隨園三十種實洋五元○利案　　實洋七元○　豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彙編碼洋二元○明季稗史碼洋七角○明季南北略碼洋一元二角○欽定六　　分則例碼洋一元二角○　註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彙碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帪房可也此佈 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇開軼事彙爲一編覩新奇於平淡之中寓褒贬於語言之喪有功名敎可佐淸談以視别種稗官或失之　　或失之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角賜　者請至各書坊及三馬路申昌書畫室購取可也此佈 
[禁賭篇]  
　　世間蕩產傾家之事無過於喫著嫖賭四者愚以爲賭雖居四者之末而其害實更甚於喫著嫖何也喫雖海錯山珍萬錢下箸然惟費至萬錢而已著雖綾羅錦繡刻意講求然綾羅錦繡变尙有一定之價决不致一衣服而頓喪巨資也嫖則楚館徴歌秦樓選舞花天酒地揮手千金甚至沈溺其中留連忘返毒瘡傳染膿血淋漓然龜鴇以勢利爲心有錢則奉若神明無錢卽摽諸門外鄭元和之行徑舉世皆知敗子回頭未必不在百結鴉衣之際也獨至賭而輸贏分大小人品判高卑大而一擲千萬金小而數十百文之局高而達官巨宦公子在孫卑而背負肩挑褐衣艸屨皆可傾其囊槖以肥頭家身入其中未有不立時一敗塗地者然則雖欲不禁烏得而不禁哉他處不必論試先卽滬上之賭患而痛陳之滬上之賭不一或富商巨賈坐擁厚資銀燭高燒夜以繼日斯卽輪至盈千累萬亦不爲奇然負人之資以致倒閉今日興高采烈明日卽涙眼愁眉矣或妓館倡寮茶餘酒後羣花圍繞代爲典籌一局甫終腰纒卽竭迨至空空兩手而賭友旣覿面不相識倡妓更語銛於刃面冷如冰昔日之情而今安在使非迷龍作祟何致若斯乎或棍騙之流裝作貴家子弟輕裘肥馬意氣揚揚聞有挾多金來游者必百計千方與之交結及知引爲知已然後殿局賭錢初尙令其稍贏以餂之後忽局面全翻無端大負迨賭畢無銀應付則勒書借劵加以重利使之不敢不如數付淸此種人謂之活手亦曰牌九司務少年子弟最易入其彀中尤賭棍中之萬難寛恕者也此外則虹口之賭檯展捉屢設東逃西　蹤跡難尋然與賭者類皆短衣盤辮之流所輸者惟一元二元多至數十元而止更有鄭家木橋之小賭則雖十數文亦可猜壓尤爲賭之下乘然此就平日言之也至於新年而賭風尤爲大熾私街小巷賭桌如林工作之流類皆輟業以嬉相將聚賭拆梢打架日有所聞租界中經捕頭設法擒拿網羅四布一至初八日解送公堂懲辦纍囚載道鐵索珢璫誰科及宋别駕竟寛大爲懷不責一板在賭徒獲此意外之恩典宜若可洗心滌慮痛攺前非矣乃其膽愈豪其賭愈盛至近日而公堂案牘幾於竹罄南山某處且有因賭而肇火災者城中且有因賭而致惲刃者嗟乎姑息養癰卒貽巨患一星之火可以燎原幸而肇火災者救護多方得免蔓延無際揮刃者雖遭猛斫尙未殞命於血泊中耳否則巨禍旣成地方官尙得辭其咎耶抑又聞之滬上每有佐雜閒曹因案褫革遂專設賭局終歲抽頭不恤流言不懼掩捕者亦有或標别墅或稱仙館丁丁牌骰聲達通衢者至於粤人女攤館招引人家婦女團坐抺牌倡家良家混淆莫辨此尤傷風敗俗之甚禁之更當從嚴者也顧或謂子言喫著嫖賭四者皆世間蕩產傾家之事賭宜禁喫著嫖獨不宜禁乎則且王告之曰飲食衣服爲人生所必需禁之是大拂乎民情官惟有勸其樸素是敦切勿過於奢侈而已嫖則妓固例所必禁煌煌律例具有專條特上海淫風流行幾若司空見慣官吏不持素無禁逐之令有未經接任或已謝事權卽不免躤柳眠花恣情娱藥是以倡妓日增月盛其自視幾若正經生意而嫖之者亦忘其爲越禮犯義之事公然以呌局爲體面耳賭旣禁之倡亦何爲而不宜禁哉或聞此言唯唯而退爰就燈脣走筆而成是篇時正月十七夜也 
[本館接奉電音]  
　　昨由京友電傳上諭一道敬謹譯登○正月十八日奉上諭朕欽奉慈禧端佑康頣昭豫莊誠壽恭欽獻皇太后懿旨本年予六旬慶辰各省文武大員情殷祝嘏業經降旨於各省將軍督撫副都統提鎭藩臬内每省各酌派二三員來京慶祝著派盛京禮部侍郎文興副都統繼祿吉林副都統阿克都林札布黑龍江副都統文全直隷總督李鴻章察哈爾副都統吉陞阿寍夏副都統國俊直隷提督葉志超江寍將軍豐紳漕運總督松椿江寍布政使瑞璋江蘇按察使陳湜安徽壽春鎭總兵任祖文布政使德壽靑州副都統訥欽山東布政使湯聘珍綏遠城將軍克蒙額山西按察使張汝梅河南巡撫裕寛河北鎭總兵劉盛休西安將軍榮祿陜西布政使張岳年寍夏副都統蘇贈岱甘肅按察使裕祥喀什噶爾提督董福祥杭州將軍吉和浙江提督馮南斌布政使趙舒翹福州將軍希元福建按察使張國正江西布政使方汝翼荆州將軍祥亨湖北提督吳鳳柱布政使王之春湖南布政使何樞廣州將軍繼裕廣東巡撫剛毅廣西按察使胡矞棻成都將軍恭壽四川松潘鎭總兵陳金鰲雲南布政使史念祖貴州按察便唐樹森等著於十月初一日以前到京恭候届期隨同祝嘏其未經派出各員毋庸再行籲請欽此 
[帝里風光]  
　　吏部爲移咨事文選司案呈本部議覆廣西巡撫張聨桂題以廣西補用知縣杜夔元請補蒼梧縣知縣等因一疏覈與例案班次不符請以杜夔元補授蒼梧縣知縣之處應毋庸議所有蒼梧縣缺應令該撫迅揀合例人員請補於光緒十九年十二月十四日具題十六日奉旨依議欽此欽遵到部相應抄黏原奏移咨廣西巡撫查照辦理○總管内務府大臣爲知會事所有光緒十九年年終應得麀鹿賞之王貝勒貝子公滿漢大臣業由本府奏明照例分賞奉欽派分賞塵鹿大臣容巴定於十二月二十八日分放爲此知會各處派員持領於是日赴總管内務府衙門承領莫悞○値年旗准兵部爲轉行事准光祿寺咨本年除夕賞外藩蒙古王公台吉等桌張等因查抬送桌張應用管押章京四十員領催八十名披甲四百八十名相應移咨兵部轉行照例派撥務於十二月三十日五鼓赴寺擡送桌張等因前來相應轉行値年旂轉傳八旗滿蒙漢查照○値年旗准兵部爲知照事武選司案呈本部奏派更換値年大臣一摺於光緒十九年十二月二十四日具奏奉硃筆圈出廂黃滿副都統芬車正黃滿副都統阿克丹正曰 
 
 

Page 2

 
 
漢副都統善耆正紅蒙副都統長麟廂曰滿副都統賡音布廂紅漢都統載濂正藍蒙都統札拉豐阿廂藍漢都統隆　欽此欽遵到部相應知照値年旂轉行查照○管理太常寺事務禮部尙書臣宗室崑岡等謹奏爲具題請旨事恭照光緒二十年正月二十三日孝聖憲皇后忌辰應行遣員恭詣泰東陵讀文致祭謹案臣寺祀則應由陵上守護公等中題遣一人就近恭往主祭准宗人府將守護公載遷載卓等銜名開送前來臣寺繕具題本進呈恭候欽遣一人俟命下之日再由臣寺轉行遵照謹此題奏請旨光緒十九年十二月二十日奉旨遣奉恩鎭國公載遷行禮欽此○侍衛處爲知照事十二月二十八日奉旨朕於明日辦事後寅正出乾淸門走後左門中左門太和門午門端門至太廟行袷祭禮畢仍進端門午門太和門由中左門後左門進乾淸門還宫用膳召見大臣畢出内右門隆宗門西華門進西苑門德昌門出仁曜門至豐澤園門步行至頣年殿皇太后前請安畢出豐澤園門進仁曜門勤政殿少坐涵元殿看春牛畢出德昌門西苑門進西華門隆宗門内右門還宫欽此○嘉平二十有八日欽奉慈禧端佑康頣昭豫莊誠壽恭欽獻皇太后懿旨瑾𡣕著加恩晉封瑾妃珍𡣕著加恩晉封珍妃欽此經内務府恭錄分行各該衙門查照○湖北巡撫委員管解地丁京餉等銀十萬五千兩分裝木鞘解運進京於除夕抵部由原解丁役赴當月司挂號旋卽雇夫將銀鞘扛入後庫院中堆存鎖繫原解丁役在彼看守以待銀庫示期兌收○侍衛處爲知照事十二月二十九日奉旨朕於明日辦事後由乾淸宫檐前乘轎出乾淸門由保和殿後槅扇升保和殿寳座筵宴畢仍走後槅扇進乾淸門至乾淸宫檐前下轎還宫用膳召見大臣卯正預備欽此 
[蘇垣火警]  
　　蘇州胥門外十里許有橫塘鎭焉房屋則櫛次鱗比人民則毂擊肩摩誠一巨鎭也有何姓者家道小康有婢二人長者年已二九次僅十二齡本月十七日午後二婢閒暇無事私向鞭爆鋪購得花爆若干至塲外烯放幼婢手持高升一個甫經然著轟聲大作驚慌間手指略一偏斜花爆竟墮於稻草堆上迨繼響復作而柴堆已四面火發矣登時延及房屋烈焰橫飛不可嚮邇赶卽鳴鑼報警鄉人麕集設法施救各携水桶吸水澆之時値風姨怒吼杯水車薪無濟於事時左右鄰皆已殃及但見風乘火勢火仗風威拉朽摧枯不可收拾經事者立卽飭人奔至城中向各水會求救各叚水龍立卽馳往吸水狂噴回祿君仍不肯退所幸時尙未晚施救者尙易從事更得各水龍竭力灌救至上燈時始漸救熄迨各水龍奏凱言旋時已鐘鳴九下矣是役也遭刦者十餘户房屋三四十間稻草十餘堆時値新年慘遭浩刦能不爲之歎息 
[禾城火警餘聞]  
　　前報禾城譚寳元衣莊住宅火警兹聞因遺火樓梯下積薪遂致延燒樓梯先斷男女人等欲逃無路遂從樓窓躍下後始憶及尙有兩孩在内惶迫異常幸有兩泥水匠赶急上屋將孩救出得免葬身火穴當火起時鄰居搬運物件忙亂異常有徐姓失去皮箱一口事後查得悉被船户某甲取去向問不認遂至船上搜查原贓尙在乃喚地保將甲送縣究辦甲恐受官刑情願將箱送還服禮了事聞譚姓焚燬貨物約値萬餘元云 
[新疆地震]  
　　新疆阿克蘇一帶地方於去年十一月十七十八十九等日地震數次起自西北以訖東南當震動時勢甚猛烈人在地上宛若簸揚十八日尤甚𫃊𫃊之聲連成一片屋宇墻垣大半震圮傷斃人口甡畜不計其數岩石崩落平地爲壑涓涓出水被災之處約廣三四百里該管地方官聞報立往勘騐以憑詳禀上憲酌量撫卹此誠非常之災也 
[鶯遷誌喜]  
　　升署江寍藩司胡芸臺觀察擇於十六日在巡道本署接篆署巡道吳吉甫觀察亦於十六日在支應總局接篆兩首縣預飭辦差家丁鋪陳一切懸燈結綵簇簇生新藩巡二處經承等麕集轅門伺候傳呼較諸往日頓形熱閙云 
[茸城燈景]  
　　松郡西門外各店鋪自元宵佳節爲始紥成細花傘燈並魚獅燈花燈遊行街市五光十色足使觀者喝采齊聲踵其事者益覺興高采烈鬥角鈎心各製新奇燈采以爲及時行樂之計聞武營中正副新兵以桴鼓不驚烽烟永息亦擬製就新燈點綴昇平景色想九峯三泖間人必當乘興來游一擴眼界也 
[怪產述聞]  
　　日前華亭縣屬中大橋爛杆上縛一男孩手足耳鼻與他孩無異左目亦復齊整所奇者右眉目高出右耳寸許橫插其間眼部則瑩然一片不凸不凹聚而觀者往來如蟻有知其顚末者謂距此橋四里許仙經灣某婦所生婦孀守有年不安於室今忽產此異物選事之徒故縛於橋欄以供衆覽其意蓋將有所覬觎耳亦可謂惡作劇矣 
[禾城雜錄]  
　　嘉興府宗太守因公赴省已於十五日回轅○元宵佳節郡廟財神廟府署等處均燃放烟火花爆紅男緑女結隊往觀玉漏停催金吾不禁城内外各店鋪鑼鼓聲遠聞數里洵昇平景象也○去年各業生意尙稱順利絶無停閉者已定於十五日五鼓時開市惟錢業章程尙未議定也 
[撫卹災黎]  
　　距安慶省城數十里之菖蒲夾地方於初八日不戒於火蔀屋茅檐付諸一炬次日經太平局善士募化錢文按户散給各災民拜賜之餘無不歌功頌德也 
[漢臯米市]  
　　漢口近日停泊米船幾如櫛比約計四五萬石皆自臘底赶運而來滿冀新年開市可得善價而沽孰知來貨極湧銷路極滯以致價値漸低今年集稼嘴糧食行所開紅盤較去臘之價每石减去四分如靖港上等米上年値一兩七錢四分者現値一兩七錢下者一兩六錢有零益陽上等米上年値一兩七錢者現値一兩六錢有零下者一兩五錢五六分易俗河之上等米跌至一兩六錢二分下者一兩五錢四分馬家河之上等米跌至一兩六錢下者一兩五錢六分禮凌汕米亦祗售一兩六錢四分物以多而見賤觀此益信 
[潯江煙景]  
　　元宵佳節潯城内外約有龍燈四五十起火樹銀花異常璀璨又有採蓮船百花燈及地行戲佐以笙簫鼓樂好風過處入耳悠揚觀者人山人海關道誠觀察總鎭周軍門恐人多易於滋事飭令保甲委員張仲先二尹胡陽生大使林輔臣郭子範兩少尹武營秦炳玉把戎周文球武舉手捧令箭晝夜彈壓德化縣薛俊甫明府率同　廳朱明齋少尉來往梭巡未嘗稍懈以故三市六街絶未聞有暄譁滋擾者○前辦九江文報局現署上饒縣任若愚明府以該縣民情好訟事無鉅細率皆圖告不圖審乃設法懲治飭令告狀者聲明詞係何人代作出具切結黏呈以備傳質自有此法訟師恐被拖累輒自歛跡由是告訐之風爲之稍减行之日久當不難漸挽頽風也○吉安府許淸臣太守道培以名進士出守大郡表率有方善政難以縷述近與瑞州府江訒吾太守毓昌各捐淸俸督飭所屬教以樹畜蠶桑札委李委員榮植携貲赴浙購辦桑苗業已由潯附輪東下矣○新關亦有龍燈　賽其中百花燈數十盞錦毛獅子一隻拳師十數人並舞鐧舞义流星啞子背妻等劇各奏其技惟妙惟肖稅務司李君大爲欣賞謂爲生面别開云 
[查案風聞]  
　　湖北巡撫譚敬甫中丞奉命入川查辦事件奏派各員於去年十二月中旬行抵萬縣中丞由陸路前往成都其隨員裕觀察曁某太守各員分道坐船於十二月二十五日駛至重慶當卽登岸拜會道府逕至巴縣衙門監獄卡房查看一切將人犯按簿點名其如何犯案如保受刑逐一訊明巴縣耿鶴峯大令莫名其故旋請各員在考棚暫駐裕觀察卽於次日黎明起程由陸路過漄州叙府嘉定以至成都聞此案係京中某御史奏叅多欵原稿機密非外人所能見惟聞中有三欵一因劉制軍委署員缺不無弊竇並與張藹卿廉訪瞿子玖文宗係屬姻親並不廻避一因川省官運鹽務一因川省新增烟土厘金各局卡此外並叅及知縣多員想譚中丞老成碩望剛正無私一經嚴密查辦當不難 
 
 

Page 3

 
 
水落石出也 
[養媳很毒]  
　　漢口熊家巷楊姓雜貨鋪有一童養媳年纔十七頗有丰姿姑甚愛之掌珠不啻也日則與姑作伴夜則與姑同寢幾無頃刻離孰意媳貌美而心毒素有殺婿之意隱忍而未發也新正初八晚關鎖門户後與姑同楊至夜半媳猶輾轉反側佯謂姑曰天氣燥熱不能熟寐遂披衣而起姑仍安臥以觀動靜絶不應聲見媳怱怱下榻啓户而出至其壻臥榻前盤繞不去姑疑其春心暗動固是兒女常情置諸不問詎意媳心懷叵測欲置婿於死地是時婿正夢入華胥媳以洋油淋其被然之以火姑知媳之欲殺子也大聲呼曰吾兒休矣猛然躍起以已所覆之被急行蓋上始得將火滅熄次日將媳送往媒妁處意欲退還庚帖以絶秦晋之好說者謂媳苟無外遇何致嫌夫醜陋欲致於死然旣童養在家與姑晝夜不離似不應有外遇此誠有索解不得者可見宇宙間事固自無奇不有也 
[潤州淑景]  
　　新正初十日恭逢皇后千秋令節呼嵩晉祝薄海同聲是日天甫黎明鎭城文武印委各官俱穿花衣齊集萬壽宫行慶賀禮並召集六書班演唱淸絲脆竹聲韻悠揚奏昇平之雅樂頌聖壽之無疆猗歟盛哉○新年無事偶作葉子戲藉以消遣永晝固是人情之常若纨袴子弟及諸無賴之輩則假金吾不禁之名爲聚賭抽頭之舉陷溺其中者不特罄其腰纒且可戕害性命爲禍之烈眞足令人髪指鎭江保甲總局劉照靑明府有鑒於此故特出示曉諭無論軍民人等日夜槪不准賭博並飭差役暗訪密拿如敢故違定當盡法懲治無如言者諄諄聽者藐藐近日城廂内外賭攤密比如林昕夕譁囂略無顧忌本月十五日上午西門外小街南首有無賴數輩聚集於此搭檯賭博呼朋引類不下十餘人有某甲身帶洋銀數元欣然入局鏖戰逾時竟如管夷吾之三戰三北所帶洋蚨悉數輸罄復向同類某乙借洋若干爲背城借一之計乙不肯稍破慳囊甲不能忍厲聲辱駡各賭徒聞之惡其敗興上前毆擊甲以老拳相拒正在大動干戈適西津坊保甲分局藍少尹巡查過此各賭徒並不廻避少尹大怒飭勇拘拿若輩始東逃西竄一鬨而散僅獲爲首者一名帶回局中少尹訊問之下供稱係本邑人姓柳名廷祥向在某鮮貨行爲夥今正被主人所逐無處棲身因新年例弛賭禁故擺設小賭攤藉博蠅頭微利少尹謂據爾所供豈以新正賭博爲例所不禁耶殊屬狡猾飭令笞責六百板荷以巨枷發銀山門示衆期滿釋放少尹復於十六日傳各坊地保到局諭令肩荷高脚牌沿街呼咸上書禁止賭博違者重懲等字似此雷厲風行想若輩當不敢再蹈前轍矣○元宵佳節鎭城各鋪户懸燈結彩十色五光是夜月朗風和纎塵不染閒步街頭惟聞鑼鼓喧闐連街接巷爆竹之聲不絶於耳西塢街錢業公所擺設各式明燈極爲絢爛令觀者神移目眩銀花火樹勝於鳳禁鰲山矣昇平景象不於此見之哉○日新街有周姓者淮城人也年逾知命向爲雜貨生意其妻少周數歲尙虚嗣續昔年撫胞姪恒春爲子業已成婚方謂膝下承歡可娛晚景詎料恒春自去秋以來不務正業好與無賴子弟爲伍前日在某處開塲聚賭輸靑蚨若干無計可施向母取錢以償賭債其母正言呵斥恒春膽敢將母痛毆觀者咸代抱不平向前喝阻始肯釋手其母撫膺痛哭以爲生而苦不如死而樂欲以老命殉之後經鄰人再三勸慰始含涙而罷迨次晨周自外歸妻告以顚末周怒不可遏立將恒春扭至丹徒縣署控請究辦値日差據情禀明奉飭補詞候訊想大令必當加以懲責俾頑劣之徒知所儆也 
[皖山晴黛]  
　　新正初十日後天氣晴和皖中好事者迎賽龍燈更覺興高采烈計龍燈及各種燈約有數十起最佳者爲太平燈共數百盞自遠望之幾如天半紅霞隨風飄漾觀者恐後爭先途爲之塞誠新年樂事也○皖南鎭李壽亭軍門皖北鎭王有羔軍門先後到省拜賀沈仲復中丞新禧並會晤司道各官小作勾留卽回防次○十三日在省文武各官在八旗會館行團拜禮共設二十餘筵美盡東南肴陳水陸並召梨園子弟登臺演唱以侑淸觴作門外漢者爭欲一擴眼界紛紛擁入均被管門兵丁所阻正在喧嚷間忽有某甲身著短衣强欲進内觀劇兵丁叱之甲倔强不依互相爭鬧兵丁揮之以鞭將甲頭顱擊破鮮血迸流後查知甲係某署輿夫當卽購藥敷治善言勸慰各官歛至初更始盡歡而散○十四日御碑亭隙處病斃魯姓軍犯一名經該處地保禀報縣署騐明果係病斃並無别故飭令收殮理諸義塚 
[刼婚類誌]  
　　茸城東郊華陽橋南鄉球涇地方葉某素性不端好作狎邪游娶婦某氏裙布荆雅善操作只以遇人不淑抑鬱於懷病魔乘隙而入投以藥石切效毫無延至客歲溘然長逝殯殮以後葉行所無事絶不以悼亡爲念鰥魚岑寂大有舍舊圖新之意因念戚串某姓女椿萱俱謝丰致嫣然三五盈盈恰是破瓜年紀旣無叔伯終鮮兄弟一旦誘之入幕藉續鸞膠不過一舉手之勞耳安排旣定倩人前往以儀秦之利口動閨閣之芳心謂渠女老兒狐誰爲衣履敢乞針神枉顧數朝代爲縫紉此情此德便當沒齒不忘女聞之旣憐其遇又感其言欣然願往及抵其家見室中陳設不類居喪心以爲異有頃見禮工趨於前樂人踵其後女益驚慌失色以爲今日之役必在已身遂捨命狂奔恨不得插羽奮飛聳身霄漢行未幾前阻長河後有追兵正在進退维谷之時猛憶及婟親某甲家去此不遠急投之亦避禍上策也詎意葉等躡蹤而至入室搜尋良久不得遷怒於甲將甲之門窗檯凳搗毁一空甲無端遭此蹂躪本擬禀控琴堂畏葉族有武科自料卵非石敵忍氣呑聲不敢與較特不知某姓女日後果能善保其身免遭强暴否耳又華邑夏塲涇距中大橋約有五六里其地有某姓昆弟甲乙丙三人雖居隴畝嗜好多端家資中落雖年已長大從未有月老傳一紙庚帖以訂絲糶甲之母族有一表妹年方二九尙未字人獻歲以來女往甲家拜賀姑母新禧固留之欵以賓禮式好無猜及次日乙與兄若弟商議欲據表妹爲已妻擬於夜靜時行合卺禮惟是禮儐樂工必求其備招之使來相禮者堅索酬洋四元方肯行事蓋甲曾由某鄉誘得一婦交拜禮成給發無多相禮者惟恐仍蹈故轍有比一番理論迨安排旣妥漏已三商門外砲響如雷女從黑甜鄉驚醒見外面諸人異常忙碌大以爲疑急披衣而起濳出窺探知事不妙卽掩入偏屋推倒後墻急圖逃逸涉河二道始能到家氣喘未息而乙兄弟三人已在後追至遇見舅父自陳罪狀舅氏怒不可遏舉手批其頰甲與丙見舅毆乙竟敢藐視長者拳如雨下乙又舅氏被困逐轉身奔入女房冀圖擒獲女見乙追進乘勢將房墻推倒避入鄰家使彼無從捉摸舅父以遭外甥毆辱定欲赴官喊禀旋經魯仲連一流人排解以英餅二十枚爲醫藥之需又以三十元爲在事諸人及尊長等酬勞之費始得含糊了事人苟念切好逑必當通以媒妁將以聘幣今槪置不問惟以强逼巧刦爲事人心之薄抑亦風俗之憂也 
[開印盛儀]  
　　昨爲本邑各衙署開印之期淸晨上海縣頭門左右皂快二班及馬快班捕快班以及紅禁班軍健班等各班房均懸燈結彩煥然一新惟捕班房另雇淸音一班豪竹哀絲悠揚入聽享午時各書役齊集縣署大堂大令飭發三梆升坐大堂各書役紛紛叩賀禮尙未畢忽見陰陽學飛奔到堂口報吉時已届大令循例開印廊下鼓樂齊鳴砲手然砲三聲卽據馬快差役到案投文大令飭發放告牌置於公生明之側未幾該差又投案領文事畢各書差復上堂行堂叅禮大令遂退堂命駕至道轅其時松海防劉乙笙司馬英廨讞員宋别駕法廨讞員葛同轉糧廳呂二尹水利廳林少尹捕廳蔡少尉等均在道轅伺候未幾聞吹鼓亭中鼓聲鼕鼕號砲三響轅門大開孴觀察升坐公案循例開印一切儀節與縣中仿彿司馬等上堂叅見禮成後各員分導回衙 
[大令赴松]  
　　上海縣黃愛棠大令於昨日午後飭差預備大號官舫一艘並小火輪船停泊大馬頭定於晚間登舟向松郡晉發叩賀府憲新禧 
[少尉接鈐]  
　　上海縣典史蔡少尉定於本月十九日午時接鈐已記前報昨日淸晨各書差及捕役地甲汛捕等齊集督捕　中及吉時 
 
 

Page 4

 
 
届少尉朝服而出先至儀門口致祭門神然後至大堂上望闕謝恩行三跪九叩禮然後接鈐退入内堂更換公服升坐大堂由書役啓用鈐記朗誦吉語少尉遂受各書役叩賀禮畢退堂午後印委各員均往道賀少尉亦答拜如儀 
[淸游敗興]  
　　法領事官携同灜眷並繙譯官徐君乘坐馬車赴滬西龍華寺游玩及回時正在展軨效駕忽來流氓及小孩十餘人在車後辱駡並取磚坭抛擲領事撫以好言若輩兇橫愈甚勢將合圍領事急命馬夫陽鞭疾駛始得脫險回滬後告知法讞員葛蕃甫同轉前日上午同轉備函到縣請爲查究黃大令立飭値差王鐘往傳該處地保胡雲波到案午後傳到至上燈時大令在簽押房提訊胡供稱小的係本邑人現在案下充當二十六保十三圖地保領事官被流氓吵鬧小的實未知悉大令著胡於三日内下鄉查明來案禀覆一面令往龍華寺知照該住持嗣後小心防範不准無賴肇事胡唯唯而退 
[東夥忿爭]  
　　李生金者湖北人也在滬西八仙橋地方開設銅作雇同鄉人王阿五爲夥閱時已久前日王忽稱被李生金虧欠辛工錢數十千向李索取李不認以致兩相口角旋卽棄文用武一塲惡戰直至王頭破血流始各釋手王心實不甘當將李扭至上海縣署正欲尋値日差喊控卽據兩造友人追至當將原被曳出城外自行理處可免屈膝公庭矣 
[小工把持]  
　　花行出店人某甲昨日在滬南油車碼頭喚小工四人至棧中出貨小工頭某乙欲以八人爲額否則不允扛挑甲以貨物甚少何必定用八人爾如不允我將另雇别人乙出爲阻止遂相爭論一言不合各奮老拳甲寡不敵衆只得仍令乙等四人扛挑尙有四人未經掮貨者貼還力錢若干始了其事按各處小工皆有把持情事頗不便於商民安得在上者重申禁令此風庶稍息乎 
[以丐捉丐]  
　　租界之中向不准丐子沿街乞食一至下午捕頭卽派落班華捕不穿號褂將諸丐拘入捕房押至夜分驅之出境此定章也昨日下午三點鐘時英大馬路迤西有乞丐兩足如飛向前追逐企而望之則被拘者亦皆鶉衣百結吹筆吳市之流異之詢諸知者曰華捕以乞丐難拘故以錢給小乞兒令之拘捕也噫同類相殘古今同慨彼小乞兒誠何貪此靑蚨數翼致傷心於煮荳然萁哉嗟乎噫嘻 
[閨媛行善]  
　　日前金陵車兒巷隱名氏女子以眞珠一百十四料倩徐聞韶善士變價洋二十元媵以救呑洋烟藥四瓶寄交本館恊振所以詠絮之才應發棠之請慧心善念舉世無雙矣敬叙緣由并鳴謝悃 
[仁風廣被]  
　　廣東源豐潤號王晉叔來函並匯到第三批順直義賑規銀五百兩漢口協成官銀號經辦順直賑捐林友梅來信並匯到第二十一二十二兩批賑捐洋銀一千元敝公所擬於月内湊解一批赶交頭班輪船寄津藉資散放刻下順直各屬冬賑甫畢亟須接辦春撫當此靑黃不接爲日甚長工撫兩項需欵更鉅伏望海内仁人大發慈悲救人救徹俾億萬生靈得以保全性命感荷大德曷其有極上海新關後源通官銀號順直義賑公所嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
華利　輪船　　晩往長江　　麥邊行 
福和　又　　晩往長江　　怡和行 
新正月廿六日出口船禮拜六 
科被麥　輪船　　早七點半鐘開往東洋等埠　　日本公司 
 
 

Page 9

 
 
[朝使抵京]  
　　朝鮮國王年例遣陪臣等入京朝賀元旦兹聞朝鮮正副使伴官等恭齎例貢表文於嘉平二十六日到京進朝陽門迤　抵正陽門内東城根高麗館安住當將咨文申送禮部主客司查照以便由禮部除咨内務府按日支付供給外並將朝鮮使臣到京日期具摺奏聞奉天家之正朔貢方物以來同誠煌煌乎大一統之規模也 
[侍食神肉]  
　　光緒二十年正月初二日皇上在坤寍宫賞御前行走近支王公軍機大臣侍食神肉預經奏事處繕單於嘉平二十有六日奏呈御覽奉旨派出世鐸晉祺奕劻那彥圖載漪載瀅載濓載㴻熙凌阿奕謨漙倫載澤載瀾那蘇圖　迪蘇符珍札拉豐阿載灜載津溥侗載振傅僎額勒和布張之萬孫毓汶徐用儀容貴色旺諾爾布桑保旺都特那木濟勒那木濟勒旺楚克察克達爾札布多爾濟怕拉穆貢桑珠爾默特德木楚克蘇隆達木定札布車林桑都布托呆瓦阿育爾札那貢桑諾爾布巴保多爾濟達森達爾達瓦烏泰布彥烏勒哲依色凌那木濟勒旺寳濟克丹達爾齊瓦凱畢索特那木多布沁貢多桑　車林呢瑪沙克都爾札布圖普欽札布車林端多布德木楚克多爾濟桑旺車林多爾濟普勒忠呢什爾齊木特蕯克丕勒恭親王賞肉一盤 
[賢宰教孝]  
　　蕪湖有某氏媼挈同其子在橫街開設老虎灶量入爲出頗堪温飽惟媼老年昏瞶舉止失常終日絮絮叨叨不自知其何故其子雖不能先意承志然亦不敢顯悖人子事親之道新正初六日媼又不知緣何觸怒拍桌敲檯指其子而痛詈之適蕪湖縣王邑尊呵殿經過媼餘怒未息奔出街心大呼其子忤逆邑尊立卽停輿命人扶媼起立訊以汝子何以忤逆則皆鹽米瑣屑不經之談傳訊四隣亦謂其子平日無大過失邑尊遂謂媼曰汝年已老邁祗此一子養生送死端賴於是卽使稍有過失亦汝自行失教所致　有教以義方庶可冀其　悔今乃突然喊送忤逆豈欲本縣將汝子立斃杖下耶媼默然不知所對半晌方言但求大老爺責二百板足矣邑尊回顧其子跪伏母後乃掌頰二十下詎伍伯聽未分明責至廿餘尙未絶手邑尊遂命掌責四十呼至輿前曉以不順乎親不可爲人之理並謂必汝平日有失孝道致母憤激喊控忤逆姑念初次僅子薄責此後務須激發天良曲盡孝養使汝母歡慰否則王法森嚴必不爲汝輕貸其子連連叩首唯唯應命邑尊遂呵殿而去道旁觀者咸頌賢宰官之操縱得宜足使頑廉懦立云 
[迎喜神]  
　　武營中例於新正恭迎喜神今届江南提督示期於十六日舉行標下中左前城守營諸叅遊府以迄干把外委皆於八點鐘齊集世英堂校塲行祭纛禮鳴砲起行先以正副兩營新兵旌旂耀日刀劍凝霜次則銜牌鹵簿整整齊齊鼓吹雜於中盔甲隨於後各官均依次隨行頂耀猩紅翎飄羽翠殿以提憲全副馬執事綢縐萬民傘二十餘柄萬民衣二襲盔甲亭香亭喜字亭各一座前呼後擁夾道爭趨由校塲而出穿提督府過正副城守各營公署出南門迤邐走大張涇度陶行橋折入西關由西城根繞道艾家橋過左營公署走婁縣街平橋弄穿中叅府度得勝橋從前營公署旁轉入城隍街迤南回至校塲焚紙而散 
[觀劇擠斃]  
　　蘇城胥門外三山會館年例於正月十五日招集梨園子弟登臺演戯以答神庥今年天氣暢晴風和日暖紅男緑女聨袂往觀較常年更形擁擠有某甲步入塲中縱目觀看正在左顧右盼之際觀者愈聚愈衆漸逼漸緊甲進退維艱不能少動面轉土色口噴鮮紅竟被擠斃於人叢中嘻慘哉 
[當塲出醜]  
　　甲乙丙三人滬江土著也少年都麗慘緑翩翩不知者見之幾疑爲非富室兒郎卽宦家子弟孰料金玉其外不免敗絮其中前日下午時同坐馬車遊靜安寺游倦而返復繞行四馬路一周及下車馬夫向索車資甲乙内搜索腰囊分文不有馬夫索之急盡情詬辱令人掩耳欲逃甲乙丙無可奈何再三央懇馬夫大聲曰頃坐車時居然均是大老官樣子何此刻竟縮頭縮腦窘若將决之囚徒耶甲知不得免自褫身上皮馬褂質取洋銀二元付之馬夫乃悻悻然驅車而去嘻今之坐馬車者多矣當其執轡搖鞭莫不洋洋自得庸詎知三節旣届無一不匿跡銷聲浪子下梢大抵如是獨甲乙丙歟哉嘻 
[鷸蚌相爭]  
　　江北人陸扣向在本邑小南門内兪家弄口賃屋而居與麻皮阿寳姘識阿寳稍有積蓄陸曾向借資本開設燒餅攤藉以度日阿寳厭故喜新又與王家弄木匠阿德有染陸不知也前晚陸有事出外阿寳糾集多人至陸燒餅攤上將錢筒什物搬取一空陸事罷歸來則已空諸所有急向隣里詢問答以被阿寳取去陸卽尋至王家弄見阿寳正在阿德處陸謂曰我處物件爾何得擅取阿寳則言開餅攤之資本向我借貸爾物卽我物也如欲取還可將所借之洋先行歸趙陸忿甚與之奮力相摶旋經人喚十九鋪地甲楊鶴山前來向兩造理處未知何以了之 
[禍生不測]  
　　廣東人某甲在本邑外虹口遠昌機器廠習藝前日午後三下鐘時有同事偶患時病臥諸高閣乃以碗盛雙弓米餉之行至上半梯髮辮纒於機器之輪驀然滾下被輪所碾鮮血淋漓執事者急命停輪則已額破腦流魂歸泉下矣乃於六下鐘時雇人舁至廣東公所備棺成殮 
[虹口瑣言]  
　　蘇州蕩婦阿珠徐娘半老饒有風情向與輿夫張玉明有私近以張未饜所求又改而私李松甫賃居閘北恒慶里朝　暮樂共度韶華張聞之登時怒髮衝冠糾集多人守於恒慶里外時則更深人靜星月朦朧見李施施然來扭而毆之旋卽一哄而散李黑暗中略辨張之面貎次晨約友扭張至某茶寮評理唇槍舌劍銛利非常後經人理區再三令張付給茶資復備香燭服禮一塲口舌遂得瓦解冰消魯　連眞善於排解哉○寍波人夏明生混名拐脚裁縫幼習成衣邇者學爲流氓專以賭博爲事前晚在某成衣店飲酒席散相約爲葉子戲呼盧喝雉意興頗豪乘人不及隄防陰將諸牌換去致贏得洋銀四元次晨啜茗於某茶寮中偶言及昨宵之事與賭者聞知其語同興問前之師夏知　　不足以當車將所得洋銀充諸人茶酒之費始得突圍而出然已狼狽難堪矣 
[英界公堂紀事]  
　　昨日午時爲開印吉期宋通刺旣升坐公堂書役等人卽遞呈手版叩賀通刺隨趨詣道轅賀聶觀察開印之　○　幼達扭楊肇奎至公堂訴稱被欠銀若干向索不付宋通刺諭令張明白具詞一面將楊暫行管押 
[法界捕房紀事]  
　　昨日禮拜六法讞員葛同轉以各署開印日期飭丁咨照捕房暫停訊務○烟倡富寳依小東門外一家春弄烟　銀珠處倚門賣笑有某水菓行小主人某甲先與菜市街烟倡小寳有嚙臂盟旣而得新厭故又與富寳結不解之緣小寳聞之隱含醋意每遇　寳卽詬詈難堪富寳疑銀珠從中搬弄是非稀之刺骨遂於橷正某日另築香巢前晚銀珠與姊妹行投瓊富寳乘其不及隄防暗携并州快剪刀將銀珠衣上剪成一孔銀珠未之知也質明爲同伴所見遂將富寳扭控捕房富寳自願照賠銀珠亦不欲澈底根求代求捕頭免究捕頭允之將　寳交銀珠帶去○昨日上午十點鐘時有甲乙二人口操皖音手携蒲包滿儲銅器某包探見其形跡可疑向之盤詰據云器爲某管哨官託帶根究至再言語支吾遂拘入捕房押候解送公堂懲辦○某姓偷兒在城内竊得板凳一條携至新北門外巡街捕見之拘入捕房克捕頭飭探將人贓送至城内巡防北局請局員究辦 
[衆善同登]  
　　謹啓者敝堂今將十二月份月捐收數淸單補登壽康延康晉和餘大愼裕惠泰元甡彤源衍大厚康永豐存德利享立大和元宏大正大承裕　順升大　康寳和泰源鴻順宏元恊昇念六户各助錢六百文唐茂枝翁助六元陳善亭助五元戴綏之李光琴各助三元朱葆珊徐棣山譚幹臣黃住卿和昌成義昌成六户各助二元何　棠周蓮塘韓山曦徐俊良源利太錦章老悅生老順記新順記　順記陳虚齋福昌黃省三祝珊記鴻昌美最時復泰十七户各助一元梁煥南德大各助五角恆泰三角裕生正大恆各二角徐雲岩一千金宏康二千可熾五百愼裕堂四伯文亦新園其萃樓春園各三伯李源昌元利沈春記鴻運樓金合順廣盛湧源七户各助二百文永愼恊成祥各一百文宏生隆昇同昌泰各五角保安丹會九百張玉芝會八百南北洋貨號各助廿六元五千八百三十裕成隆八角謝森記六角馮德基經會星各一元二角邱寳林十二元恆升三元六角余洪記恆生生大各四角吳春池戴運來各三元趙馥疇六元吳渭川四元更上一層樓一千二百淸蓮閣四百一壼春三元同慶樓五雲日昇樓義成曹德大恆生義六户各二百五層樓八百四海昇平樓四百恆來漆作五角莊源大一元二角福來洽施德豐周同太各助三角介福嘉綸天成裕盛九章五户各六百文升和錦章大章晋昌恆茂允章何恆昌啓泰九和長豐謙吉祥宏章泰謙益祥元懋萃源咸章十六户各三百文天益一元五角恊和福乾昌成金松泉各一元周恆茂一元二角麟慶堂譚六角恆太四角潤泰昌　記各六百悅昌文記九百補過氏銀一兩七錢三分柳鶴亭二元美法英三界一文愿各助十元三十千零六百七十四文以上共收洋一百零七元四角又錢三十七千九百八十文○又附施米捐戴運來廿六元滬濱善士十二元姚善士張鳳記無名氏各二元濟記六元泰記陳善亭各六元戴運來何瑞棠朱葆珊錢坤裕王海帆五户各十二元袁子壯徐浩大陳箴堂倪三如譚幹臣周蓮塘干杏村七户各六元洋布公所十元徐俊良八元金太太十五元泰隆帪房吳渭川各三元黃子如一元費鴻生十元無名氏三元郎竹舟二元以上共收洋二百十九元○又附安懷捐徐禮謙郭氏合助二元無名氏二元天香女史五角○又附育嬰捐戴運來翁五十元徐棣山廿六元以上收洋八十元零五角惟　　大善士慨解廢　遂使沉疴立起情深胞與頓令小草皆春布祗園之金恩周别鵠分太倉之粟澤普嗷鴻伏念積善之家必有餘慶富貴壽考當爲○諸大善長操劵以待之　　報章以資觀感[  滬北鐵馬路廣益善堂同人謹啓]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
