# 1919 - 2 - 4916482

 

Page 1

 
 
   
 
 

Page 2

 
 
   
 
 

Page 3

 
 
時評 
[第一事（冷）]  
　　今年之第一事莫不曰南北和也南北和而後中國可統一中國統一而後種種事可以進行故不得不謂之第一事也 
雖然其第二事即當謀和後之勿使再戰統一後之勿使再分裂而後此和也此統一也可以有益不然苟且爲之而暫隱伏之所謂第一事者依然徒有其名耳 
命令 
　　一月二日大總統令從來保邦制治羣策攸資必有振奮之精神乃無廢弛之政治近歲以來政尙寛大官多冗聞或一事而置數員或一人而兼數事社會積成凋敝般樂無異承平祿糈輙病　微揮　乃同豪右長吏無聞下僚益肆京師若此外省可知推厥由來蓋亦有漸或則以官爲家因仍舊習役志於斗升之末疲神於徴逐之餘叩以世界大勞列邦近聞殆非所習其在稍窺新理者則又假借治術利用政權以名位爲奔走之資以華膴爲黨援之助權利所在不憚犧牲執義爲衡實兩失之夫服官公權法律所許而自中樞以逮末僚莫不有其應盡之職務與其責任職責云者非僅如曩背官箴所守僅矢愼勤已也每一事之經畫準諸國情奚若揆諸世界趨勢又奚若必當有深識遠慮以貫徹初終而事之繁重艱棘者尤必往復籌諮以求一當即在休沐不廢焦思故名秩愈崇則職責愈重而所以副其職責也愈難旁觀多歆羨之私當局皆疚心之地方兢惕之不暇何權利之足言矧當歐戰旣終世界潮流一變吾國人之心理與夫國家之政策亦當權衡通變以應世棼併力以赴猶懼後時翫愒相乘適滋叢脞本大總統德薄能鮮勉任難屯亦惟賴百爾有司之竭誠匡濟爲國民力謀福利與友邦共進休明至於道德紀綱國脈攸繫政策雖有遷變而扶植在所必先亟望京外長官各以艱難宏濟爲心一洗上下相蒙之習勿逞忮求勿耽逸欲勿蹈泄沓勿挾偏私即在庶僚皆吾心膂寅恭共勵匡翊是資勿以政簡而稍即怠荒勿以秩微而自安菲薄多難興邦式在古訓祈天永命恃此至誠咨爾有位勉之母　此令 
專電 
　　北京電蘇李督電告西南代表雖經派出仍須齊集滬上先將會議中大綱决定然後可如約會合正式開議（二日下午三鐘） 
　　北京電各代表行後消息沉滯地點等俟朱與唐接洽再定（三十一日下午七鐘） 
　　北京電熊希齡等今日由津南下（二日下午二鐘） 
　　北京電熊與張一麟莊藴寛丁佛言等七八人改三日由津赴寧熊言各團體聯合會重在對歐和表民意非對内惟南北若議和不成則國民再爲解决之熊昨通電期成會决不改政黨不希政權（二日下午九鐘） 
　　北京電譚組庵電熊希齡地點在甯尙可允已向少川疏通（二日下午九鐘） 
　　北京電熊秉三與蔡孑民谷九峯張仲人范芹生等二日赴甯居第三者地位如雙方爭議不决出而仲裁（三十一日下午二鐘） 
　　北京電府院派往粤省之某君歸告軍政府與舊國會内部均不一致又云軍府發出函電所表示者與議事每多不符西南有實力者無不竭誠言和 
（一日下午三鐘） 
　　北京電院復張一鵬焚土時准中外各團體推舉代表會同監視並許普通人一律參觀（二日下午三鐘） 
　　北京電國員同意案以浙人反對財龔東三省人反對交曹昨在太平湖招王揖唐分向疏通仍歸無效（二日下午三鐘） 
　　北京電關稅餘欵商請外團撥還並指明用途（一）出使經費百二十萬（一）還花旗行借欵（一）議和經費六十萬（一）償四年公債二百五十萬（三十一日下午二鐘） 
　　北京電今日軍政各界及兩院議員均於覲賀後各在本機關舉行團拜放假三天（一日下午三鐘） 
　　北京電陸外長到维多利亞美外部即派要員到船接待二十四日下午二時抵美境二十九日抵紐約美海軍提督以甚巨之船送陸赴歐準三十一日由紐約開駛（三十一日下午七鐘） 
　　北京電陸外長三十一日乘美政府所備五萬八千噸之專船赴法勾留紐約祇一天（二日下午二鐘） 
　　北京電巴黎添設領事案昨閣議通過（一日下午三鐘） 
　　北京電外蒙貢使吉王昨押貢品到京今日隨班覲賀（一日下午三鐘） 
　　北京電日人云亞東俄國鐡道由美國任技術各事務日本任鐡道行政東淸線亦在其内（二日下午二鐘） 
　　香港電政務會議昨决議選派議和副代表惟未决定選派方法有主張分省或每軍區各舉一人者有主張擇選名流者 
（三十一日下午五鐘） 
　　香港電陸榮廷電致廣州稱議和地點甯不如滬 
（三十一日下午五鐘） 
　　北京電丁士源自崴埠報告政府慰勞英日美法意赤哈各軍已畢二十五赴伯利滿洲里繞江吉奉三省旬内歸京（二日下午二鐘） 
　　北京電京中盛傳英美鑒我和局沉滯將有督促之行動 
（二日下午二鐘） 
　　北京電龍部駐小站新軍索餉幾至譁變龍父子奉命馳往彈壓據報業以武力解散欵由津地方官商代籌徐深慮散仍爲匪妨害交通故三十一晚明令張樹元會同直蘇皖省迅撥得力軍隊沿津浦路剿除以肅戎行而維路政 
（一日下午三鐘） 
　　北京電徐樹錚昨夜專車回京 
（一日下午三鐘） 
　　北京電管金聚電奉令聽候查辦自能水落石出查王叛團長聯合川軍進攻沔褒後被周彭聯合熊吕圍攻漢城職本擬南援因被誣陷猝然赴援又恐藉口祇得謹守待命惟餉服俱無飢寒交迫前請北趨鳳寳就食以冀効力自贖可否乞示遵（一日下午一鐘） 
　　北京電新國會憲法起草委員會開會已將議事規則通過選出鄭萬瞻爲委員長（三十一日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　廣東李根源通電各報館鑒南北紛紜於茲兩載推原禍始不但川湘兩省創巨痛深全爲北方武人　煽壓迫所由致即粤省一隅莫擊宇龍濟光後先搆亂發難指使罪亦有歸至北軍無故興師陷我南雄北庭佳兵尤其明證今以舉國内外渴望和平根源受任疆場亦已遵令停戰但期大局妥協固不必追溯旣往惟近日北方來電對於陜閩方面借名剿匪增兵進攻雖軍府迭電駁詰罔有悔心查北方來電指郭堅樊毓秀慮占魁等爲匪郭本陳樹藩舊部由游繫隊改編警備軍曾隸根源管轄樊部係源在陜時與陳樹藩商同招撫委充營長不得以土匪比業經軍府去電聲明盧占魁爲蔣都統雁行部下曾任旅長源在陜時盧曾以綏遠都統署諮議名義通函往返亦何可以土匪斥之至陜中護法各軍苦戰經年其首義始末根源知之尤稔不得不略陳梗概以明其妄溯根源長陜之日地方原本無事自段氏免職日夜電嗾陳樹藩稱兵獨立源以中央命吏義不附逆爲所幽覊監視半載有餘淸義主持幸免殘害然由此誅排異己搜括地方販土種烟增兵購械無所不用其極人心憤慨士氣激昂警備軍帮統耿直首難長安郭堅及胡曹各司令相繼起義一面派使南下請源入陜督師一面聽唐聯軍總司令指揮迨于督軍右任張會辦鈁人陜之後郭樊盧諸軍悉受節制護法幟志至爲鮮明况唐聯帥總制滇黔川陜鄂西湘西各省靖國聯軍更何得置陜軍於護法軍隊以外妄加攻繫現在和議將開果北方表示眞誠應先將攻陜軍隊撤退我陜中軍隊自當各守原防聽憑解决倘乘停戰之時藉詞進兵是則破壞和平自有尸其咎者根源與陜中友軍夙同袍澤萬難坐視不顧惟有執急難之義整率所部以與陜軍相策應斷不忍使艱難首義之將士陷於北軍包圍之中伏乞我軍政府宣示此旨力予主持我護法各省區一致執言以遏狡謀而維外局不勝企禱之至李根源有印 
　　南京李督通電報館鑒中央派定會議總代表朱啓鈐君曁代表九人均於冬日抵寗特此布聞李純冬印 
[各通信社電]  
　　北京電十二月二十三日外交團答覆中政府八月二十四日禁止金銀銅貨幣出境之提議略謂此事業經熟商衆情贊同但須將條例修正如下（一）生銀與銀幣關於應付入口貨欵或淸結入口貨　或發給現資薪俸或由他法滙寄將受大損失者不在禁止出口之列至於匯兌太費不得不將現銀或現洋輸出一層如稅務司以爲未便許其出口則須與該口岸有關係之領事與有關係之外人銀行商酌依照其意見而决定之如領事與銀行不同意則此事須由稅務司領事銀行照多數决定之如稅務司以出口爲必要則可發給執照無須商及他人（二）銀器銅器不能用爲國幣而其出口價値較同量國幣貴逾百分之三十者或銀銅非爲器皿中之主要成分者不在禁列（三）貨幣含銀或銅不足百分之五十者不在禁令（四中）外行客所許携帶之現欵其最高之限額應由一百元改爲二百元但行客於指定短少時間常出入邊界者則携帶現欵不得逾一百元除非該客能證明非爲運銀出境起見方許多帶（五）取締現金出口條例應與取締現銀出口條例同（六）條例實行至有關係各國認爲非必要時爲止（七）草章第一條關於中國各口岸間裝運銀第一句應改爲此項條例不適用於銀等由此口岸至他口岸之裝運（八）銀等之輸出而其最遠之目的地仍在中國如運至雲南取道安南應另有規定（三十一日） 
路透電 
　　廣東電三十日開政務會議協議派遣代表問題參衆兩院議員及其他要人均出席經軍政府委員於是日午後出席於國會議員談話會疏通意見後國會始承認以須俟陜閩問題完全解决後再開南北和平會議爲前提派遣南方代表至上海因有人主張選擇代表應抛棄向所採用之各省本位主義而統觀全體以人才爲本位方可得國會之同意故關於選定代表事件尙有波折也又有一部分因慮及各省利害關係主張西南各省每省推舉一人以參贊之名義派往上海作爲各代表之諮詢機關者（十二月三十一日） 
　　東京電得確實消息關於歐洲媾和會議之各種重要問題概將先由日英美法意五國間協議决定 
（一日）以上東方通訊社電 
　　北京電王揖唐入府陳報閣員案已疏濬就緒衆院定歌日投同意票（三十一日） 
　　北京電有人建議將劉存厚調京政府因劉鍾力解漢南匪圍著有勞勩昨復去電慰勉預料前說必不能行（三十一日） 
　　北京電當局令李蘇督商請貴州王代表將近日外人對貴州種烟之論調報告劉顯世勸申烟禁免來責言（三十一日） 
　　北京電中俄關係之路權航權外交當局擬有具體辦法將向協約國提議（一日） 
　　北京電徐樹錚三十一日返京（一日） 
　　北京電農陸兩部擬會同派查邊境省區荒地可以墾殖者預爲安頓被裁軍隊之計（二日） 
　　北京電幣制局議設泉幣鈔劵二處以王世澄充泉幣處處長錢應淸充鈔劵處處長（二日） 
　　南京電督署接蔡元培電二日抵寗（三十一日） 
　　開封電趙倜呈將河南河務局列爲一等仍簡任吳　孫爲局長（三十一日） 
　　南昌電蘇軍由樟樹開拔來省日内可到督署知照南潯路局備車儎送赴九江轉輪（一日） 
　　熱河電姜都統電催院部補撥毅軍赴魯剿匪經費（一日）以上中孚通訊社電 
路透電 
倫敦電柏林現局仍頗混沌或謂愛倍爾氏内閣已倒又有謂施特滿氏曾宣布多數社會黨不欲引退因彼等於政府及中央勞兵議會中皆决大多數之故伏瓦資報諄勸贊助多數社會黨之人抗拒暴徒須堅持到底工界必須排斥李勃克萊區博士之徒黨洛加爾安才桀報謂中央政府非由柏林移至他處則多數社會黨政府難以自保（二十九日） 
　　亞姆斯特丹電柏林消息斯巴達克斯團準備於十二月二十九日推倒現政府而由李勃克萊區里特波愛區杭三人組織政府斯巴達克斯團宣稱彼等時機已至今可藉水兵之助摧毁一切抵禦力水兵違背彼等之約言仍佔據皇宫李勃克萊區現寓宫中多數社會黨顯亦準備抵抗已議於十二月二十九日大舉示威召集工人團體與極端派一戰（二十九日） 
　　丹京電柏林官場消息獨立社會黨退出行政部政府風潮業已解决勞兵折會贊成愛倍爾施特滿藍慈堡三人所提出救釋維爾斯司令之計畫惟獨立社會黨不允遵行此項决議且攻擊愛倍爾等甚力愛倍爾氏等今仍留居政府（二十九日） 
　　丹京電柏林消息波森有德亂兵降落協約國之旗幟致發生巷戰當時曾用機關槍施擊波蘭人紛紛敗退（二十九日） 
　　瑞典京城電十二月二十九日愛沙尼亞公報宣稱愛沙尼亞軍現正退走敵軍人數衆多密佈於廣闊之陣線由杜爾巴退走之德軍現沿海濱向里加進發沿途刦掠故德軍與愛沙尼亞軍曾起衝突 
　　倫敦電倫敦接消息謂俄迭薩現有劇戰法軍艦亦參與之聞法員曾與當地陸軍當道商定派兵五千人登陸維持鎭中秩序法兵登陸之際陸地之兵忽行詐謀開槍轟擊法軍艦乃回轟鎭後之俄營死傷者甚衆法軍是否仍佔有該鎭未經述明（二十九日） 
　　丹京電柏林消息波蘭人將宣布波蘭爲民國以著名鋼琴家巴特里夫基氏爲總統巴氏由丹齊抵波森時大受歡迎里加消息過激軍乘勝向米托進發據俘虜聲稱過激軍共有六十萬人其目的乃在越米托與托羅琴而入普魯士（二十九日） 
　　羅馬電歐戰中意軍於各陣線所受之損失其數如下 
死者四十六萬人内有軍官一萬六千三百六十二員 
傷者九十四萬七千人内有軍官三萬三千三百四十七員 
殘廢者約逾五十萬人（三十日） 
　　倫敦電昨日首相在邸宴待威爾遜總統陪賓三十三人戰爭内閣各員均在其内此宴純屬非公式性質（二十九日） 
　　倫敦電星期日捷報得悉威爾遜總統已以其顧問胡弗氏等所擬求援中歐諸國及解脫束縛諸國之饑患辦法提交協約國威爾遜總統主張即委任一賑務督辦襄助協約國國際糧食議會辦事（二十九日） 
　　康敦電威爾遜總統今日皆其夫人游於卡里斯爾威總統之祖父昔嘗於此任宣敎師威總統之母亦生於此威總統與其夫人大受當地人士之歡迎且署名於自由人名册因是日爲星期日故無何種禮節 
　　倫敦電威爾遜總統在孟哲斯特巿尹邸茶會演說時曾曰吾人今日必須抱同一之目的今日已無共同之仇敵僅計畫上有相疑不和之處際此時代吾人仍宜並肩進行云云威總統驅車赴車站前往倫敦時一路復大受歡呼（三十日） 
　　巴黎電法國外交總長畢勛在衆院宣稱俄國里伏夫親王語之謂俄前皇眷屬遇害之前一夜曾受毒刑暴徒閉諸人於一室使各坐一　而以槍剌剌之翌日室中成一血泊（三十日） 
　　巴黎電外交總長畢勛在衆院演說謂政府不欲施行兼併政策惟關於畫定亞爾薩斯勞蘭之界線則保留完全自由並謂德國非被打破乃被戰勝故必須止其於奥地里亞德人部分償其損失畢勛又稱協約國在俄之舉動專意於整頓俄軍以便彼等施經濟的圍困於過激主義（二十九日） 
　　倫敦電國會選舉至十二月二十八日夜半止已揭曉者共七百零六人内有新芬黨七十三人混合黨之勝利可以預决喬治氏之若是得大多數與夫愛士葵黨和平黨及女子候選員之若是披靡皆非預豫所及混合黨閣員無一被敗者且多由非常之大多數重行選舉和平黨則一敗塗地工黨亦遭挫衂工黨可望至少得百席新國會之工黨代表雖將多於舊國會之數但獲選者皆屬於戰爭進行期内以意見純正而著名之輩女子之獲選者僅新芬黨之瑪基維資伯爵夫人此次選舉新芬黨一躍而爲第三强黨但該黨之人不願列席於韋斯特明斯特故下院議員仍將全屬男子潘克赫斯特女士幾獲選因差若干票其席遂爲一工黨候選員所得其他女子内有女子參政黨之前輩數人均大遭失敗其中斯特萊謙夫人與馬丁夫人且將各罰去其保證金一百五十鎊蓋按照新選舉法候選員如不能得本區選舉票總數八分之一須受此罰也男子候選員之受此罰者有百餘人之多蓋此次選舉之特點爲獲選者往往得極大之多數也獨立自由黨失敗者纍纍其席多爲混合黨占有蘇格蘭之自由黨獲選者亦寥寥可數蘇格蘭女子候選員唯麥萊女士一人亦被罰去保證金忠於愛士葵氏者僅特比西爾一區該區之八席愛士之黨曾獲其半混合黨主事者謂混合黨之獲勝有二大原因一爲女子之投票使可穩得大多數一爲兵士之投票擁護喬治氏者如潮流而至即首相亦以混合黨能如是長驅奏捷爲異各俱樂部今對於有人願否讓席與愛士葵氏一節頗多議論聞昨晚有愛黨之獲選者一人致電愛氏願讓其席云選舉之結果至星期日晨間止爲各報皆大言喬治氏之勝利自由黨於愛爾蘭國民黨二大黨均淹沒無所表見各報一致謂此届選舉非僅屬喬治氏之大勝利且謂喬治氏之大機會夫國家之戰勝即博得和平之謂其所以能如是者非僅賴以莊嚴之公道施諸敵人且爲主張實行改革社會之大計劃也執政者現已入於試騐程中全國對於以前所施之政策已有不能忍而之象今苟無以饜其願望則下届選舉必受痛苦之對待且工黨此次多投票選舉混合黨員蓋希望混合黨能施行適宜於工黨之政策也云云 
　　倫敦電國會定期一月二十一日開會（三十日） 
　　巴黎電英國國會選舉法人極爲關心衆視混合黨之獲勝利爲休戰後第一快樂之事晨報載有一文其結語曰英國之選舉使吾人可得更佳之和局 
　　倫敦電據最後之報告觀之新議院各黨所占之席其數如下混合統一黨三三四混合自由黨一三三混合工　一○統一黨五○自由黨二八工黨六二獨立派九國民黨七惟基林頓區今尙未揭曉又新芬黨獲選者共七十三人 
法國無線電 
　　里昂電法總統與美國報紙聯合會代表談話宣稱法美及協約各國參與將來之和平大會對於和約之基礎完全同意法總統認明所有關於協約各國意見不同之謡傳均係德人方面所傳出總統擬於和平大會後赴美游歷（一日） 
　　里昂電法國國務總理兼陸軍總長克滿勒沙氏於星期二晚離巴黎往文第地方擬勾留一星期司法總長納耳氏代理陸軍總長（一日） 
　　里昂電威爾遜總統於星期二日晚由倫敦遄返巴黎不日將赴義大利（一日） 
　　里昂電法國政府公報宣佈總統命令任命巴泊斯脫氏爲駐日法國公使奇勒芒氏爲駐挪威法國大使（一日） 
　　里昂電英國外相貝爾福氏由倫敦行抵巴黎與哈何斯大佐晤談甚久此項會議爲威爾遜總統在倫敦與勞合喬治氏及貝爾福氏會談之聯續已可决定關於和平大會組織之細則貝爾福氏於當晚赴于尼　　里昂電瑞士巴斯勒接柏林電據稱奇尼森城（普魯士之一城）已入波蘭人之手華爾森米洛斯羅斯旭爾達之勞兵會分會正式宣告與波蘭獨立國合併（一日） 
　　里昂電比京消息駐盧森堡德國公使勃溪氏已被逐出盧森堡大公國勃氏曾於一九一四年八月設法逐去駐盧森堡法國公使及比國公使云（一日） 
　　里昂電法國政府公報宣佈總統命令通告解除小亞細亞及叙里亞沿海岸一部份之封鎖令（一日） 
美國無線電 
　　盛華頓電今日此間宣布任何工業於一月一日起政府管理巿價之權停止施行以後規定集中之價値司法部將視爲自由競爭之限制（一日） 
　　華盛頓電美商會力主於和平會議之際設置一種國際商會以各國代表組織之或由各國領事派員組織之（一日） 
　　華盛頓電星期一日海軍總長丹尼爾在下議院海軍委員會宣言曰予堅信苟凡賽爾之會議（即萬國和平大會）不能全體一致决定停止建造軍艦則美國亦必用其心盡其力以所有之金錢與人材從事建造一全世界最大之海軍爲他國所不能比者云云又曰美國之海軍俟預定之三年期完畢再加造無畏艦十戰艦六巡艦十六艦一百三十後與英國海軍皆將爲第二云云米奇根議員克來問曰總統固贊助此建造美國海軍爲第一之政策乎丹氏答曰誠然如各國仍競造不已吾人欲爲第一海軍國甚易然非擴而充之不能成第一云丹氏又曰若萬國聯盟能先成者美國必將供給全世界一大部分之警察兵力以實行聯盟之主張屆時美國可無需建造　大海軍一旦得國際間之同意貴會可以加入一條於議案中規定總統有停止建造之權再者予願世人皆知美國固極注意裁改軍備之議原定之數爲二億元今減作五千萬元本年經費業已大減然自後於警察兵力一節尙需新式船艦云云（一日） 
要聞 
[美總統在英演說記]  
　　三十日英國孟哲斯特電美總統威爾遜游視孟哲斯特大運河行經各街受衆歡呼後在巿政廳由公民授以該城自由特權巿尹致詞曰威爾遜總统於戰史中危迫之秋發决定結局之要言趨合大勢經營偉業其人富於理想具有遠識而非爲夢想家蓋其夢想皆已實踐試思其十四條大綱不出一年竟成解决時局之眞基礎亦可見其夢想今已成事實而無可置辯矣云云威爾遜總統起立署名於孟哲斯特自由人之册時會場羣衆咸起立高唱彼爲佳士歌威總統答詞曰諸君盛意歡迎使余欣幸不已余覺諸君歡迎之中寓有同樣情誼以對余所代表之美國人民英美兩國人民間有誠懇親愛友好之情誼余每至一處輒覺吾人彼此之間感念相應余嘗深思其所以然之故夫友誼也愛國心也非僅爲一時之感情是必有一種原則爲其基礎是必有導人以多予少取之原則爲其基礎也余知諸君當亦以余言爲然友誼非僅以情愛爲根據但以共同服股爲根據凡不願爲君服役者非君之友君若不願爲人服役則亦非其友因共同利害之剌戟與共同服役之願望乃生高尙情誼是謂友誼是以自余觀之吾人在今日解决大事之時心中所必有之主旨當以共同利益並决定何者爲共同利益爲主旨也諸君皆知從前管轄世界者率爲股分利益之主義今此已破裂矣利益不能使人凝合徒能使人離異蓋利益甫經分配而嫉忌已起也其　凝合人者惟共同歸依於（爾賴脫）（英文爲Ｂigh　包含正義公理權利諸義）耳自有自由歷史以來人各言其（爾賴脫）經數百年之久人始知（爾賴脫）之主要條件厥爲職人不能履行其全職則不得享有（爾賴脫）也（爾賴脫）成社會之權衡斯職之運用逹於極端矣是以吾人念及現在時局及今應鑄造之未來時局時其能引導吾人者自余視之含此外無他念也諸君皆知美國自有史以來不與向聞歐洲政治余願爲諸君明告者美國今非注意於歐洲政治但注意於歐美間共享爾賴脫耳假使將來之事與吾人無關而僅係一種新計畫欲以勢力平均維持世界之均勢則美國必不與聞蓋美國不願加入勢力團體以此團體非吾人之團體也美國所注意者不僅爲歐洲之和平且爲世界和平故余意於解决時事之際當成就較前更爲細緻而困難之事其事維何則道同志合之眞正協謀是已第其事雖難今已有一要素化難爲易國際良知現已顯著以余所知世界史中從未有此今人莫不知世界人民備嘗國際仇隙之困苦且知個人之利益即大衆之利益與夫人也者乃政府與國際配置之主體之義矣人類大聲今遍全球苟有不聞之者其人定係失聰共同良知今已勃發苟有拒逆之者其人必爲歷史中之罪人吾人所服從者不爲黨派與政治之命令而爲人類之命令余所以謂最常在吾人心中之事物率爲最無關係之事物者職是故也余非希望吾人所行將解决者其中各欵悉能令人滿意但苟有人善吾人必使其繼續修正以期漸臻美滿也吾人必佈置糾正時事之機關庶可有好意與友誼之機關蓋友誼亦必賴有機關也如余不能與君接洽則不能知君志意不能與君提携則不能爲君之友如欲合世界爲一朋友團體則必有互相周旋時常接洽與注視共同利益之方法而後可是以各努其力以獲彼此時常會議之簡易方法實爲不可或少之舉蓋有此方法則大事可化爲小事而小事可化爲無事若彼此不常晤商則異見無自化除人類大敵其名爲驕人苟不遇事驕矜而能開誠布公則未有不能聯合者也彼此有願相聯合之心則事功過半此地爲商務集中點當易於了解此義君等不能與疑君者貿易不能與不信任君者有工商業上之關係好意爲貿易之前驅好意亦爲貿易上之基礎故貿易乃世界和平之要具也余願英美法意以及世界合成一大同盟聲明吾人爲人類之良友共相團結以保持爾賴脫之大勝利 
[南北會議消息]  
　　公府消息和議地點問題唐少川極力反對在甯李蘇督日前有專電呈報元首略稱地點問題經純向唐紹儀極力疎通並允負完全維護之責而唐覆電仍堅持不肯稍讓無法轉圜請鈞座指示核辦又聞唐曾以私人名義分電府院及某某兩要人謂今在上海已將和局大致籌備妥協特請速議收束善後之第二步辦法並謂渠亦深願北方代表先赴南京與仲裁方面交換意見更應催各代表即日進行云 
昨午總統接施愚由南京來電云和議地點唐紹儀堅持在滬實難疏通請速定方針聞東海比即交諭專電處拍致李秀山一電囑其再以個人名義向唐氏作最後之勸導據此則地點之爭持正在激烈而某處所傳之密訊於地點問題亦有足生障碍者據稱長江某督軍以和議在寗舉行關係重大擬派所部軍隊駐紥浦口監視一切云云此說確否殊未可斷苟使此言而確則南方之堅持在上海要不爲無因也 
政界消息和議地點問題中央將允在滬舉行雙方確已開始交涉惟中央一方面雖有允在上海開議之勢而京外某某兩巡閱使仍復堅持反對之說昨東海又託某要人（或言曹銀）將此反對意見妥爲疏通惟聞二十八日祖餞北方議和各代表時朱桂莘於臨行之際曾密向元首請示如會議决裂當如何應付元首答以中央固應極力退讓惟至不得已時執事旣有全權宜先將南方逼迫眞相通電中外以聽最後之公斷云云兩說態度不同未知孰是 
　　唐少川又有一電至京於地點及名稱各層並不提及惟斤斤於閩陜曁鄂西問題謂必先解决此問題然後有開議之機會云云惟李督來電謂中央代表業經南下亟應籌備關於會議一切事宜現擬在督署設立一和平善後會議辦事處由齊省長等襄理一切並暫設各廳以資辦事並派定李廷玉等爲辦事員又以開會中關於解釋法律之問題甚多現法制局參事程樹德素通法律特請暫時調用當局已准其請程不日即可南下矣 
[北代表抵甯紀聞]  
　　北代表朱啓鈐等艷日出京定二日抵甯各節已紀本報李督前日特派本署一等副官陳廷謨齊省長特派本署顧問俞壽璋赴徐迎接賃定細柳巷湖北會館爲朱總代表寓所太平街蔣宅爲其餘九代表寓所並諭知軍界自少校以上軍官政界各機關長官齊渡江赴浦車站歡迎以靜敬意一日軍署接徐州來電報告代表專車下午六時過徐開蚌預計二日黎明六時即可抵浦軍政各機關長官曁各界代表均於深晚四時出城渡江赴浦口車站守候沿途軍署派衛隊四營防衛車站江口並派有軍樂隊預備汽車八乘馬車四十乘接送各代表及隨員入城李督齊省長亦於黎明六時出城在下關警察署守候派齊鎭守便何參謀長王副官長渡江恭迎至上午八時車仍未抵站旋接蚌埠車站來電始知各代表在蚌躭擱四小時倪督親送上車談話甚久又遲诞二小時至今晨（二日）五時始由蚌開車預計上午十時始可抵浦各機關長官各界代表仍安心在站鵠候直至十時半車始抵站齊鎭守使率領全體軍官上車晋見政界各機關長官亦按次晋見最後省議會和平期成會商學界代表聯袂晋見均未接談行一鞠躬禮即下車至十一時齊鎭守使陪送各代表過江並派軍艦一艘護送李督齊省長均親自到江口官渡輪船碼頭迎接輪靠碼頭時李督齊省長卽登輪偕朱總代表上岸同乘汽車入城各代表亦分坐汽車入城直入軍署會宴代表共帶隨員二十餘人分注城内大觀樓甯台寗中三旅館聞代表中祇朱總代表帶有女眷故獨住湖北會館佈置頗爲華麗李督並令籌備處速覓一最雅政花園作爲代表俱樂部及宴會之用惟南京會議地點西南尙未承認不知代表來甯有何善法以解决之也 
[代表出發之續聞]  
　　二十九日朱總代表以下代表九人自京出發赴津已記前報是日所乘之車輛係由國務院傳諭路局特别預備之專車計掛花車一輛頭等車三輛二三等車各一輛閣員之送行者爲總理錢幹丞與曹潤田朱博淵二氏此外大官如姚震吳鏡潭于寳軒江天鐸曾毓雋李思浩梁士詒張一　一王家襄諸氏使館方面則有日本使署參贊西田君及各部員各議員等約二百餘人朱臨行時語人云此行當在寗靜候西南派出代表三十日朱由天津電逹府院略云啓鈐等定於三十一日乘交通部所備之專車由津浦路南下沿途並無躭擱是日在津勾留當道及徐又錚分别備筵餞送至夕九時二十分專車南下聞過蚌埠尙須下車與倪督一把唔赴寗以後有一部分或赴上海有一二人則擬赴浙一行然此皆私人之活動并不以代表名義與各方有所接洽 
國務院於代表起程之前有通電致各省區及駐外公使告以議和各代表已於今日南下各代表臨行之時亦有同樣通電報告各省朱總代表除携帶各種函電文件外尙有特别密碼電本一册以便往來磋商條件 
 
 

Page 7

 
 
聞此項電本僅府院各存一册以昭愼重而防宣洩業已妥協之件則用明碼以便公布 
京津問在野名流之擬往南京者熊秉三張仲仁已定於一月一日自京出發二日自津南下先至南京次赴南通上海蔡孑民原擬年内南下至寗滬各處贊助和議忽遭感冒不能動身亦擬於年初南下海外歸來之嚴修已於二十八日晚車抵京二十九日早晋見總統唔談頗久聞將於日内偕范源濓赴津稍整行裝即行南下 
[外人之二次勸告說]  
　　中外方面所述之二次勸告說據日本記者某氏云此種消息亦曾據以詢之某國使館某使館絶對否認然不能因此種否認遂謂二次勸告竟屬無因凡一外交事項未披露之前對於各方面嚴守秘密乃外交上之慣例也但觀察各方面之情形某某國於一星期前似有此項提議只因外交團均不承認遂至作罷至所以不承認之原因係以中國現在之和議雖停顿而並未息止西南對於種種條件雖有吹求亦不過爲枝葉之挑剔並非對於和議爲根本之反對和議旣在進行之中外人自樂觀中國之自行成功故亦不願屢提勸告云云惟據某派報紙則云所聞異是謂第二次勸告眞因實不在外交團而在我中國人之本身目下運動確已十分成熟惟一二日内即可提出則可斷言其不確也 
[内閣問題與安福派]  
　　閣員同意案之波瀾日來雖似歸於冷靜惟並未完全息止此次之波折首當其衝者爲財政交通兩部財政一席皖議員欲推龔仙舟而倪丹忱以某種問題反欲留龔竟致意見相左而他省議員又適有一部份反對龔者遂至發生暗潮現安福派已派人赴皖向倪丹忱疏通意見此問題不久或可解决至交通一席奉議員以京奉搭現爲反對曹潤田之理由但交通部對於此事已定有種種辦法以敷衍張奉督及奉議員本可平安無事不意外人方面忽提出明年一月一日爲始京奉全部收現完全不能通融之意見曹遇此事亦無辦法而奉議員於是大譁擬再進一步對曹提出彈劾案原案已起草完竣正在分佈連署之中其所持理由仍爲京奉收現問題惟其中一部分議員尙擬爲曹疏通對於彈劾案力圖設法消弭二十九日議員王伊文提出意見書於安福俱樂部略云竊思曹之爲人如何世間自有公論鄙人與曹素無往來對於曹長交通原無成見惟僅以京奉路改收現金爲攻擊曹長交通之資料不予同意恐難得議會多數之同情萬一閣員全體同意案因之擱淺不惟與政治現狀大有影響且外人不察反以本俱樂部藉題發意挑剔使錢内閣不能完全産出以逹内幕中政治上之作用基至報紙流傳謂本俱樂部有種種政治野心云云殊非本俱樂部維持政府之本懷也値此世界局勢急轉直下之際正全國合力謀對外發展之好機會尤當力促錢内閣早日成立庶足以資對外之因應則應於此次提出之閣員自無庸過事苛求况本年度會期連延肯者計算距今亦不過四十餘日倘竟長此遷延會期届滿尙未施行同意豈非對於約法上賦予議院之同意權自行放棄於議院名譽上威信上均非所宜云云故一般樂觀者謂同意案日來疏通漸有效果效通財政兩席皆有通過之望現定於一月四日開預備會五日即可由衆院開會投票云 
[外部提用關稅之咨文]  
　　財政部前向銀團商提鹽稅餘欵以償公債同時外交部又與銀團直接磋商亦提一宗巨欵充撥各駐外使領各館經費兩事似係外財兩部之爭執實則此次外交部所議提者係關稅餘欵其咨各公使文略云從前財政部爲四年公債抽籖還本擬請无提二百五十萬兩本部聞關稅餘欵扣至年終不止此數適因出使經費欠撥過多駐外使領各署待欵孔亟年内共需一百二十餘萬元又議和經費前向花旗銀行挪借之六十萬亦應及早撥還一方面領銜公使已經同意一方面閣議業已通過應由外交部咨財政部飭稅務司　辦相應咨請領使轉商各公使從速同意至財政部日前請提二百五十萬償還公債關係國家信用應交總稅務司經理决不致挪作他用故請一併同意允爲提用 
[單後經濟調查會開會]  
　　戰後經濟調查會二十九日在春藕齋開會到者有錢總理郭秘書長周學煕孫寳琦等專任委員及正副委員長等十餘人開會所討論者爲進行辦法當場並擬定戰後經濟調查會暫行辦事規則如下第一條本會附設於國務院以調查經濟狀况振興國内實業爲宗旨第二條本會之職務如左（甲）關於國内戰後經濟之調查及國内事項（一）關於金融事業（子）幣制之狀况及政策（丑）銀行之狀况及政策（寅）公債之狀况及政策（卯）外資之狀况及政策（二）關於實業事項（子）農業之狀况及政策（丑）林業之狀况及政策（寅）工業之狀况及政策（卿）商業之狀况及政策（辰）國際貿易之狀况及政策（已）移民之狀况及政策（僑工屬之）（三）關於關稅事項理由國内經濟與關稅有密切關係實業政策必賴關稅政策輔助之（乙）關於國際戰後之經濟調查事項（一）各國金融之狀况（二）各國産業之狀况第三條本會以左列人員组織之（一）委員長（二）副委員長（三）委員（四）專任委員（五）名譽委員第四條委員長一人由國務總理兼任副委員長二人由大總統遴選國内實業界資深望重者特任或聘任之第五條委員專任委員及名譽委員無定額由大總統或政府遴選國内富於經濟學識經騐人員派充或聘任之第六條副委員長協助委員長處理會務但委員長有事故時副委員長得代理之第七條專任委員常川駐會商承委員長主任會務第八條名譽委員對於本會有協贊調查之責第九條本會對於大總統或部院諮詢事項應由委員長徴求意見隨時答覆第十條本會討論議决事項得由委員長咨行政府採擇施行第十一條本會於必要時得由委員長商承政府開全體委員會第十二條本會關於調查及研究事項得隨時咨行各地方各官署並駐外使署領事調取關係之文件及參考資料第十三條本會於必要時得由委員長商承政府特派委員赴各國實地調查第十四條本規則自呈准日施行 
[新國會之憲法起草會]  
　　三十日午後二時兩院憲法起草委員在衆議院小議場開成立會公推年長之委員陳嘉言主席李繼楨鍾允階先後起立發言先將憲法起草委員會議規則是否適用舊規則加以討論詰果仍决定適用新起草之規則並逐條表决次由主席以可否於今日選舉委員長諮詢大衆多數贊成當日選舉旋由主席指定陳寳書易克臬等四人爲檢票員由衆院議事科員發票計在場委員四十三人投票結果鄭萬瞻得票二十六票當選爲委員長鄭登台演說略謂委員長係義務職旣承諸君委以義務自不敢故爲遜謝以後仍望同人交相勉勵以期有成惟萬瞻今日有不能已於言者現在世界各國除英吉利不成文憲法外無不有成文之憲典以爲國家組織之基礎蓋憲法爲根本大法根本不定則國基不固政治無由進行民國建立今已七年僅有倉卒草定之臨時約法致歷年變故迭起憂時之士無不以促成憲法爲唯一救國之計乃不幸屢遭蹉跌未副所期躉瞻於第一屆國曾即忝列議席制憲之經過均所目擊茲姑約略言之民國二年天壇草案告成不幸而有癸丑之難致國會停職議憲中輟迨民國五年國會恢復滿冀憲法可以賡續開議早日告成乃不幸因黨爭之軋轢復辟禍作國會解散迨合肥討逆成功入掌國政因各省軍民之請求始依法召集參議院修改國會組織法及兩院選舉法乃召集第二屆國會同人備念國本之不固亟盼憲法早日成立雖其中不無持異之人然多數均渴望憲法早成故起草委員早經選定現在吾儕之責任即在制憲一事區區之意欲與同人共勉之即希望同人於極短之時間爲極精之研究俾草案早日竣事使議憲得以計日成功即令政局推移不能圓滿逹到目的然我同人製成良好憲法草案以慰人民數年之企望亦可告無罪於國民所謂功自我創不必功自我成也云云演說畢全場鼓掌主席諮詢今日應否繼續選舉理事多數贊成當日選舉當即投票選舉投票結果胡鈞秦望瀾翟文選饒孟任四人爲理事復抽定委員席次遂宣言散會時巳五點鐘矣 
[元旦之覲賀]  
　　公府禮官處訂定八年元旦午前十時覲賀禮節上午九時以前覲賀各官詣公府西苑門遞銜名東並入門劵乘坐拖床至寳光門進景福門來薰風門入更衣室去外套至休息室稍憇屆十時文武侍從官班立相儀官引各官文在禮堂東武在禮堂西排定班次均北向肅立承宣官入啓禮官恭導大總統出臨禮堂南向正中立奏國樂樂畢覲賀各官向大總統行三鞠躬禮禮畢奏樂大總統先退覲賀各官皆退樂止文官有制服者著制服未有制服著燕尾服帶白領結白手套武官著軍用大禮服蒙古王公呼圖克圖等著制服有勳位勳章大綬者一律佩帶奏國樂時大總統及覲賀各官皆應立正俟樂畢再行覲賀禮各省區軍民長官除陳米遠王廷楨在京外其餘多派駐京委員爲覲賀代表張作霖代表孫烈臣劉恩鴻曹錕代表李鴻舉曹鈞李純代表謝傳安鄢玉春張敬堯代表張敬舜劉淇劉存代表厚胡景伊陳樹藩代表鄭坦王占元代表楊文愷 
[張作霖主留新國會]  
　　奉天消息十二月二十七日張使在軍署召集各軍官會議席間演說略謂曩日予對於西南主張以武力解决者原爲促進統一和平起見並無私意參雜於其間現在中央旣别籌統一辦法予胡必堅執以干戈相見致使生靈横遭塗炭是以主張班師回奉將不急之軍隊（即輸送隊）次第解散云云惟聞張氏仍持新國會不可犧牲之說昨特致電徐東海略謂近聞廚停時局者頗有主張以取銷新國會爲前提夫新國會爲總統頒布明令由地方公民所選舉遽行取銷豈非自相矛盾應請維持以便解决國是說者謂張使此電恐係某派所運動也 
張使前者爲擴充軍備計曾擬設立兵工廠由軍署設軍械廠分别籌備茲據某軍官云近因政府預擬收束軍隊節減經費故創辦兵工廠一事尙難進行已令陶廠長暫緩籌備將來或即取銷此議 
[西南最近之局勢]  
　　疏通舊議員派定各代表 
自和平會議發生後軍政府對於北方之派使及函電無不切實磋商惟國會中人對於軍府意見頗不一致一部人所主張之議和先决問題首懲辦罪魁不承認不合法之總統及國會此二事於事勢上似難辦到故軍府虚與委蛇擬以一宕字對付之其他如派代表及陜閩湘鄂等省停戰問題國會中亦有一定主張而以軍府不能盡如其意爲憾於是十八號旣有致軍府之嚴電二十二號又由兩院議長偕同議員親至軍府爲嚴重之質問至二十三號復在國會開一茶話會議長吳景濓激昂慷慨力言軍政府藉口外交團勸告不顧國會請問諸君有無决心如有决心則於禮拜二日提出一對付軍府議案當時附和者極衆但據一般人所料對於軍政府如果提出急激議案則爾時亦必有擁護軍府之議員與之相角必至起大衝突故最後有金某發表其穩健主張向國會調停擬請當局先設一茶話會向議員疏通隨後组織一政務委員會以位置國會中之有名議員於是議員之怒氣漸下軍政府亦以疏通意見爲必要現已定明日（二十八）設一茶話會柬請國會議員到府叙談以便交换意見解釋一切大約衝突程度業已减輕兩方面不至有决裂之舉動矣據此間報載國會議員因陜閩及代表問題對於軍政府頗有懷疑軍府爲免除國會議員之誤會計一面以書面答復國會咨逹胡議員祖舜所提之案略云除代表已經派出外餘皆照辦一面於本星期六約兩院議員開談話會交換意見外并擬發表一種宣言將軍府誠實之意志布告國人現已由徐季農部長起草矣另一消息關於選派總代表及代表事北方屢電催促軍府以陜閩問題未解决前斷難開始議和故至今除總代表派定唐少川外其餘仍屬闕如茲查軍府頃接某方面來電謂北方旣選定總代表及代表如我西南不選則外人將疑我西南無誠意言和亟宜先選代表俾北廷不致有所藉口軍府深以此論爲然故巳於昨日政務會議時先將選舉各代表問題討論聞所擬定各代表姓名如下胡漢民爲孫總裁代表章士釗爲岑總裁代表彭允彝爲湖南代表劉光烈爲四川代表唐繼虞爲雲南代表王伯羣爲貴州代表崔立爲廣西代表郭椿年爲廣東代表李述膺爲陜西代表饒子和爲海軍代表惟福建代表尙未確定唐少川則仍爲總代表 
[元旦日李蘇督之譚話]  
　　南京通信云元旦日下午二時李秀山督軍柬邀各機關首領紳商學報各界領袖在署西花園會宴以慶新年席間李督軍起言云今日爲民國八年元旦與諸君歡聚一堂回憶往歲歐洲大戰國内紛爭百業停滯金融恐慌人民流離死亡不知凡幾吾人處此期内悲嘆傷感無日不存於腦中今幸世界已告和平國内亦正籌商善後將來振刷精神力圖上進皆由此和平二字鼓勵而成故今日非特慶賀新年且慶賀永久和平之開始也云云後某君叩詢時局眞相李督謂地點已决擬在寗西南已表示贊成雖有爭持者亦不過少數激烈派耳名稱末節已定名南京會議至閩陜問題南北協同剿辦土匪雙方軍隊各退原防靜候會議解决現經在野和平派雙方疎通亦將成熟當不至因此而生和平障碍鄙人昨接府院來電北方代表准明日（二號）來寗至南方代表亦已派定不日出發並由余私人敦請熊（秉三）張（季直）二君來甯協商一切總以國家利益人民幸福爲前提冀逹永久和平之目的云云言畢盡歡而散時已五時矣 
[杭州快信]  
　　元旦慶祝全城文武午前十時齊集督署文自杭縣以上由省長領班武自營長以上由督軍領班奏樂行禮并各於本機關張筵歡宴僚屬 
各屬徴收烟酒牌照稅經理不善逐漸短收現查不及定額十分之七故公賣局朱局長擬定整頓辦法先從分委調查入手業已次第出發 
杭縣地方檢察廳檢察官宋孟年奉河南高等審判廳電調赴豫昨已交卸首途（繼任爲周璟）聞有該省地方審判廳長希望 
民商習慣調查會成立至今已將一載經會長現定本月十五日召集在省各會員開會討論繼續進行辦法紹興育嬰堂經費仰給於蕭紹兩邑沙牧各租由蕭山縣屬咨解者居多數向來沿用劃洋折耗甚巨現經堂董陳　呈省改革解現已令縣查覆核奪 
新昌縣屬前縣議會議長吳綬章經手民國二年度縣稅各欵延不造報該縣屢催罔應特呈准省署召集公正紳商組織淸理委員會釐訂章程限日淸算昨已電告成立 
地方通信 
[蘇州]  
　　巿民公社之大會蘇城振興電燈公司本係華商營業惟於去歲曾有添招外股之說迨後亦漸銷滅乃近日又有售與某外人之風傳各界因之非常注意道養巿民公社特於十二月三十日開會討論此事并發通告於三十一日下午一時聯合城廂各公社在元妙觀方丈内開緊急會議到會者計有巿公所董事汪炯之及十三公社社長先由道養公社沈東璋報告開會宗旨並擬定辦法三條當以事關地方主權一致表决先行具函質問該公司是否有出賣情事倘答覆未能滿意再行開會籌商辦法 
　　朱使北上說蘇常鎭守使朱申甫昨奉李督軍電令代表某項公務赴京一行朱使奉令後定日内赴甯後再改乘津浦車北上 
　　滸關鎭設立高小滸關鎭向無高等小學校故凡初等畢業後必來蘇就學家計不裕之子弟因之輟學者比比皆是該處巿董侯張二君特於本屆教育聯合會時繕陳滸關宜立高小學校之意見書一通經該會審查呈奉教育廳核准撥欵添設現已擇定古基大成殿地點興工建築矣 
　　擬開髦兒戲園閶門外馬路飛雲影戲園自開演以來生意寥落虧木頗鉅現該園主王瑞南爲發展營業起見特具禀警察廳擬更演髦兒戲改名吳中舞臺一俟領到執照聞於新正元旦開演 
[無錫]  
　　陽曆元旦之景象流光如駛駒隙易過怱怱又是陽曆元且惟居民狃於習慣沿用舊曆對此新元旦尙淡漠視之各機關己於日前奉省署電令循例休假故即通告於元旦日起停止辦公三天駐錫軍　及水警隊則停止操演一星期學界則大都停課一日而預定舊曆年假改爲寒假須休假三星期是日各機關如縣公署稅務公所水警專署教育會圖書館商會農會均升旗誌慶此外商界中祇有官場營業之中國交通江蘇三銀行及商業儲蓄銀行等數家援例停止匯兌三日懸旗會宴並交換賀年名片聊示新年景象此外大商店如公司機廠及居戶等均照常執業 
　　白晝盜刦案顧山鎭德昌典當夥孫靜山前日雇盛姓小船來城向同和錢莊取得現洋銅元合計四千餘金裝載原船運回以冬令盜多夜間不敢行駛守至天明始自北塘解纜開駛行至長船坊地方時約六句餘鐘突有盜船隨後飛追而來盜匪七八人手執利刃跳上孫舟嚇禁聲張船戶盛氏夫婦竭聲呼救被盜砍傷兩人　背等處正在危急時適附近廣勤紗廠放工各工人聞聲往援該盜見事不妙始棄船分頭竄散當經典夥孫靜山馳報警察第一分所許分所長得報立率幹警往捕斯時楊知事適在新世界旅社拜客聞警即帶同衛隊長劉子久偵緝隊員戴壽荃馳赴犯事地方查勘一面諭令戴壽荃追趕及至寺頭鎭弋獲盜黨殷阿大一名隨即帶城解縣審訊殷供本地人業雉髮匠此次合黨行刦不諱除即收禁外並令跴緝餘盜矣 
[鎭江]  
　　省議員被控續誌江北姜埝成記錢莊一案初發生時鎭江商會據永生各莊號報告省議員黄江强迫警局刑責拘押曹壽康致激成公憤迫請開會當即於前日午後開會討論到會者三百五十餘人尙有對於該案未悉情形來會詢問者多人倪知事沈警佐均到會由會長報告情形後倪知事當即質問沈警佐云黄議員干涉此案有無成記委任文件沈警佐云黄自稱爲成記代表並無成記委任信及號戳倪知事又問何以擅行拘押曹壽康沈警佐答以兩次拘押曹壽康實爲黄議員所迫且皆深夜來局並令刑責等語並提出黄議員親書紙條（此條所書指曹借徐吉人洋三百元追出責曹手心五十）交衆共閱此可證明當時脅迫之一云云當塲公决辦法先電省長省議會報告情形再公舉代表到省面陳大吏該會昨又接到成記號東凌某來函報稱託其尋覓事屬有之並無信件等語惟全體公憤一節仰求會長主持和平云云現有某某公民等發起擬聯合城鄕組織公民大會以取消黄議員爲唯一辦法在黄議員方面亦糾約議員數人聯名通電省公署及省議會等處謂錢業某某聚衆要挾等語詎該通電中名列第二之議員朱翼雲日昨由揚到鎭在商會當衆聲稱並未列名且其時身在揚州此事毫不知情云云朱議員遂於翌晨乘車回寗又聞黄議員迫令沈警佐拘捕曹某時實有親筆信函故商會昨已派人持此信函赴高等審判廳起訴矣 
[揚州]  
　　陽曆新年景况本屆陽曆新年行政鹽務各機關均懸燈結彩升掛國旗停止辦公學校除省立遵章舉放年假外其縣立各學校亦放假三日軍界則休假一星期銀行方面中交鹽業三行停止營業三日並紥松栢牌樓綴以慶賀新年等字商界則照常交易間有縣掛國旗者餘則並無點綴 
　　緝私統領接事新任兩淮緝私統領何希古業於一日晨在南河下行轅接事在城各緝私人員及各界領袖均往致賀 
[南京]  
　　蘇省禁烟布告李督齊省長昨（去歲十二月三十一日）會銜布告云本月六日奉大總統令鴉片爲害最烈迭經明頒禁令嚴定專條各省率力實行已著成效惟是國家挽回積習備極艱難設禁令之稍疏愚民即懷僥倖在稽察所不及遺害仍恐潛滋此次厲行烟禁在國人固具毅力在友邦並致熱誠倘復陽奉陰違始勤終怠將何以策内政之修明樹國家之威信茲當政治刷新亟望蕩穢滌瑕共躋仁壽所有前次收買存土業經特令彚集上海地方尅期悉數銷毁國家不惜捐棄鉅金委諸一燼凡以注重烟禁力策進行者當爲中外所共喻嗣後中華人民當益知鴉片流毒酷中於民生政府禁令之嚴不容嘗試凡曾犯吸食者旣經戒除自應振作精神力袪習染至私種私運私售均干厲禁並當各懔刑章忽貽伊戚各地方長官有督察之責務各分飭所司認眞稽查期在有犯必懲其辦理不力者隨時糾劾依法懲戒本大總統以保民爲重不憚爲諄諄誥誡先哲有言除惡務盡又曰舊染污俗咸與維新凡茲有衆共勗之此令等因奉此仰見大總统滌除舊染振新民俗之至意自應恪遵命令嚴密查辦以期凈絶除能令各警區曁偵缉隊對於違犯烟禁者嚴行偵查拿辦外合亟布告人民一體知悉須知政府此次厲行烟禁凡前在上海收買存土已决定悉數焚燬内地烟種又經迭次勘查剷除外來之源己絶内植之種無存烟孽餘障袪除盡凈我邦人士務各共體斯旨父敎其子兄誡其弟切勿再有近染烟毒干犯刑章之事其有下愚無知仍復寢酣烟癖者一經查覺或鄰佑人民告發立予查拿解送法庭懲治决不寛貸此布 
[杭州]  
　　協濟劵定期開奬浙江協濟紹蕭塘工有奬義劵定本年一月七日舉行第二期開奬已由該局擇定省城城站第一舞臺照章布置一切並發出通告矣 
　　嚴防圖亂之通令齊省長昨通令警備隊各區統帶曁全省警務處文云本年十二月十八日據警備隊第五區統帶王文彬灰代電稱案查前據金華獲匪周祿供出此次亂匪計畫有分浙江爲福祿禎祥四區以温台處爲一區金衢嚴爲一區寗紹爲一區嘉湖爲一區散布匪徒希圖擾亂而以高爾登爲首領等語核之職部破獲衢城亂匪機關搜出之白布符號均書祿字第幾字樣此言不爲無因現在衢邑機關業經破獲要匪又已就戮加意防範當無他虞第恐各區或有匪徒散布謀爲不軌情事擬懇分飭各區文武各官廳加意防範協緝首要以弭隱患一得之愚尙乞採納等語據此查該區破獲匪黨圖亂機關並獲匪首周祿方玉麟等一案業經本署會同督軍節次電令懲辦在案茲據前情合亟令仰遵照密令所屬一體嚴加防緝毋致疏虞 
　　旅杭皖人之呼籲杭州安徽同鄕會致北京天津電云北京財政部鹽務署鈞鑒旅京安徽同鄕會諸公公鑒田賦加徴曁鹽斤加價兩案驟增重負皖民不堪省會爲人民代表理當爲人民减除痛苦今乃通過此案是反民意凡屬皖人萬難承認伏乞主持毋任企感旅浙安徽同鄕會代表高鳳德等又致上海電云上海安徽旅滬同鄕會公鑒吾皖地瘠民貧加以迭遭變亂困苦益深近復田賦展加一五再加七分鹽價每石附加一元哀我孑遺何以堪此諸公開會力爭旅浙同人痛等切　本日開會公同討論省會通過此案罔恤民隱勢難承認俟貴處開大會時當公推代表與議除電部署籲請外特此電聞旅浙安徽同鄕會代表高鳳德等 
[廣州]  
　　家禽展覽會一月四日廣州格致書院晨業科開第一次家禽展覽會可謂創舉香港奥門將送來鷄三十餘種現已有一百五十家投到陳列者各學校派學生往參觀以增家禽學識再香港方面近已組織一家禽學會研究養外國鷄之法此次陳列最出色者由廣州農業試騐塲長結奬云 
　　米價漸平近日米價稍落外國米已跌二角一石本國米亦見跌廣州之米來源缺乏故月來米價奇漲中央各省不久將運米來以濟巿面目下米巿價如下一等白米七元半一石二等六元八角暹羅米亦六元八角安南米五元九角七分本國米上等八元五角等八元長白米七元一角紅米七元四角 
[濟南]  
　　外交商榷會成立外交商榷會發起後迭經各界代表假省議會開會籌備先由各界舉定賈雲薌王子趙高標鄷蘭庭李克謙張思韓王塵塵姚仲撝許名世李鶴卿郭珠泉田丙午田凌塵戴雪樵吳儒範十五人爲評議員二十九日下午一鐘在省議會議場開成立會首由各評議員舉定許德一爲評議長當即邀許君登臺就職旋散票選舉正副會長開票結果張公制當選爲正會長王洪一張子衡當選爲副會長該會已正式成立矣 
　　商會請禁糧食出境省城糧食向恃外來麵麥挹注故食糧出口向爲例禁今年來麥秋豐收外之麥較前增加數培而麵食價値仍不少减皆因一般奸商私販由洛口裝載大車販蓮出口所致現經調查一月之内共運出八百餘大車已由城内外商人向總商會報告危急情形公請總會禀陳省長飭歷城縣警廳示令洛口商埠等處禁止麥石出境以維巿面 
雜評一 
[北代表抵甯（默）]  
　　民國八年開始之第一要事即北代表抵甯是也北代表此行肩國家大局轉旋之重任將來和議之成否咸於此行卜之故曰民國八年開始之第一要事也 
雖然今日之時局不能專責北代表也南代表亦同負一半之責然而南代表尙以意見未妥洽故而未政式派定縱即派定矣而以地點問題陜閩問題之爭持出發尙不知何日是故北代表雖已抵寗而與南代表携手晤面雍容揖讓於議壇之上其期又何能預测耶 
吾故於北代表之抵寗吾更屬望南代表之從速成行以完議和形式之第一步 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官商慶賀元旦紀]  
　　前日（一號）爲中華民國八年元旦佳節各機關均循例休假惟電報局因收發電報仍照常辦公駐滬交涉公署因招待來賓是　點綴甚形華麗門前滿紥冬靑鮮花備有西式茶點　酒等類上午八時陳交涉員率所屬各職員舉行團拜禮正午闔署人員叙餐此外如滬南工巡捐局上海稅務總公所縣商會内地自來水公司華商電氣公司第一區警察署曁一分駐所棉花檢查局第二區烟酒公賣局並烟酒兩業各分棧等一律高揭國旗同伸祝賀即各商號亦皆升旗慶賀惟營業照常交易至錢巿則因陽曆元旦適値陰曆十一月底正收付結束之時不能休業故展至昨日（二號）始行與北巿同行一律休息 
[江寛案又展期審理]  
　　楚材軍艦撞沉江寛商輪一案前定上年十二月三十日開庭續訊因招商局方面人證未到不能審訊展期在案茲聞此案已由松滬護軍使出爲調停電請海軍部緩審俾便和解業由國務院電知上海審判處准予展期兩星期故此案結束之期須在夏曆春間 
[國際稅法平等會近訊]  
　　主張國際稅法平等會自成立迄今已得北京天津保定奉天吉林黑龍江張家口山海關濟南烟台太原南京蘇州上海安慶南昌九江福州杭州武昌漢口長沙常德長安蘭州迪化南甯雲南貴州熱河各總商會及各分商會省議會等來電贊成刻又得汕頭開封梧州三總商會湖南安鄕縣商會黑龍江省議會烟台絲業公會等函電咸願一致進行現聞該會今日在一家春公宴各商業領袖會商進行辦法茲將來電探錄如下（汕頭總商會電）奉函敬悉我國關稅謬訂協定貧弱不振實基於此諸公乘此時機請願修改救國宏謀無任欽佩敝會極爲贊成請附賤名一致力爭除函各商會外謹覆汕頭總商會敬（開封總商會電）奉函並緣起簡章敬悉諸公鼎力提倡發展商權無任欽佩敝會極表贊同所有一切進行之處尙希貴會隨時指示以便遵照河南總商會沁（梧州總商會電）聞貴會發起主張國際稅法平等擬公電美總統主持公道敝會極表同情乞賜附名仍盼惠敎至感梧州總商會叩豔（安鄕縣商會電）稅關主權乘機收回凡有血氣無不贊同惟望積極進行早著成效湖南安鄕縣商會叩（黑龍江省議會電）稅法不平人民飲痛已久貴會主張平等曷勝欽仰敝會極願加入一致進行黑龍江省議會（烟台絲業公會函從略） 
[永久和平會之響應]  
　　中華國民策進永久和平會自開成立大會以來各界來函贊成者日有數十起之多聞該會辦事各員每日晚間必開會議一次審查各處來牘彚列成册以便日後逐件宣佈又聞天津漢口廣州各埠已經有人組織支會其餘各省亦曾有人前來接洽 
[浦東大紗廠部准立案]  
　　浦東方面前由華豐染織廠經理曹永淸發起組織浦東大纱廠曾經擬章具呈農商部註册立案並訂期本月五號（即陰曆十二月初四）午後假南巿縣商會開會邀集各股東籌商進行已紀前報茲聞曹永淸近接北京各股東來函在已奉農商部批准立案惟以來呈創設地點與該廠總協理姓氏職銜均未聲叙飭即補報是以前日（一號）由發起人在華豐廠内邀集王一亭奚賡虞張樂君等開茶話會提議一切决定五日開正式大會時請各股東當衆討論决定創設地點及舉定總協理後俾將姓氏等呈報農商部察核 
[上海木巿之新調查]  
　　東方新聞社得祥泰木行消息云自中國木業公會内部竭力互相維持後上海木巿情形稍佳目前中國錢莊現欵短缺不肯出借於小木商及中國工頭故交易必現錢價雖大跌生意仍少平常期欵以三十日爲止中國木業公會議定花族松做期欵者七十五兩東洋松四十兩木商多依上述之價出售惟小商以需欵孔殷故以提早收賑爲條件茲經徴實確有木船陸續放洋運來中國花旗松本上星期到貨一船皆花旗松今貨交上海已七十兩一千尺將來木價必漲此當然之勢也附正月一日之木價如左（均以一千尺計） 
洋松六十五兩留安板（非力賓木）四時七十五兩（每加厚二時加銀五兩至十八時爲止）留安段頭九十兩安必東板（菲力賓木）四　八十五兩（亦每加厚二時加銀五兩安必東段頭已鋸居者一百兩柚木（暹邏木）板與方塊無定價亞克鋸至八時寛者一百兩（每加寛一時加二兩五錢）斬方魚林松（鴨綠江松）二十四時以内五十兩二十六時以外五十二兩半黄松十八時内五十五兩二十時以外五十七兩八錢東洋松三十五兩白麻栗五十兩黄麻栗五十兩桂木五十兩亞克六十兩企口板洋松四分寛一分厚頭號八十一兩次號七十兩又六分寛一分厚頭號八十三兩次七十二兩半又四分寛一分二五厚頭號八十五兩次七十五兩又六分寛一分二五厚頭號八十七兩次七十七兩半黄麻栗小貨頭號七十五兩次七十兩安必東二三四分寛一時或一時二五厚頭號一百十兩次九十五兩亞克與安必東同價花亞克二分寛半分厚頭號一百十兩次無定安必東二分寛半分厚頭號九十五兩次無定柚木二分寛半分厚頭號九十五兩次無定 
[紗巿跌價之外訊]  
　　東方新聞社消息云香港紗巿自休戰後大受影響五星期來日見軟弱孟買之價且大跌洋商見勢不佳急欲脫貨中國商曾以高價收入大宗貨者亦不得不贬價出售目認吃虧每包約損失三十元至六十元西商其賣出紗三千包華商七千包 
[新地審廳長之蒞任期]  
　　上海地方審判廳長陸達權近奉司法部電令調往甘肅高等廳任用遺缺委京師地方審判廳推事張元桐來滬繼任茲悉陸廳長昨已接新廳長張元桐來電准於一月十日到滬接任當飭各推事書記官迅將已結未結各案趕速結束俾資移交 
[崇明令治之先决問題]  
　　内務部因崇明分治問題特派部員高幼農（增秩）來滬調查茲悉高君昨因崇明縣知事賴葆臣及該縣紳士來滬賀年之便當即邀同該縣紳士施滋培王淸穆及賴知事等集議良久决定先從調查入手并提出辦法如下（一）崇明地居海濱田賦收入向係内外沙於上下忙開徴時併繳掣串惟内沙外沙之收入未分現須調查内沙每年收入若干外沙每年收入若干分晰核實開報（二）原有附加稅分内外沙若干（三）内沙居民外沙居民人口若干佃戶若干（四）該縣城廂内外已否設立工廠施行實業内外沙有無設立人工往來有無窒碍（五）學生人數屬於内沙若干外沙若干（六）敎育機關公私立學校内外沙若干（七）敎育欵産應如何重行分配原有如何（八）外沙設立公署局所警察營長應如何敷設及現有機關（九）俟調查完畢公開會議回部報明核定 
[公共公廨文牘科改組]  
　　公共會審公廨之文牘科擬重行改組分爲民事刑事洋務三科每科派稿生收發各一名書記二三名以專責任曾紀前報現聞此事業由關讞員商准領事團於陽曆去年十二月三十一號宣佈實行原置科長一缺改稱特别書記其民刑洋三科每科各派秘書收發各一員錄事（即書記）兩名會審官辦公處（即簽押房）派秘書二員錄事二名所有因改組被裁之人由關君商請工部局每名加給恩俸半年以示體恤 
[刑事案規定訟費]  
　　公共公廨華洋訟案除民事訴訟繳納訟費外餘如刑事等案向不取費茲經檢察處禀准中西會審官自民國八年一月一日起凡禀請出一傳單應繳納訟費銀一元每一提票繳納十元業已通知各律師一體查照 
[關於虹口鬧事之文牘（續）]  
　　十二月二十七日工部局總董丕爾斯商覆日總領事其文曰茲余謹答覆十一月四日關於虹口鬧事之來函工部局對於來函中意見已予以審愼之注意與考慮工部局之論斷與報告中某種言論不能使君滿意工部局良用歉然但余竊有聲明者工部局不能贊同君之意見而謂此項論斷與言論足令讀者對於騷擾中各事發生完全錯誤之印象其實工部局一再考慮以爲此報告書詳密爽直而且公正其加諸各文件之意見與建議要皆公允或褒或貶適如其分旣無所畏亦無所袒此番鬧事論者殊多誤會甚至日捕應負其責之說亦爲一般人深信不疑此當爲君所熟知者工部局遇此情形故以爲工部局所調查者及報告與納捐人者應有旁證博詢不厭求詳之性質不僅以工部局所查知者爲限第余願確告君者工部局雖調查廣博然於决定斷語及提出建議之際凡缺乏左證或與鬧事原因何方負咎無甚重要關係之證據則工部局概不濫收焉余旣以上述大意答覆十一月四日來函請更就來函中特别提出請工部局注意之各點逐條答覆如下（一）君謂表帶事雖屬細微但可見此後鬧事所由起之眞確原因故甚關重要云云工部局對此意見不能同意茲謹將波克捕長之報告摘錄於此其言曰余謹呈報者擊破電燈泡與竊表二事實爲騷擾之眞原因此層已就送交日領署公堂之證據而證實之因表帶事曾有爭論此帶當時未能尋見未幾卒經覓得次晨送交公堂全於十七日晨提出此案時日本警務裁判官告余以此案已在千代田軍艦上審訊據水兵供稱滋鬧原因余由表帶而起此種供詞顯爲日當道所深信蓋裁判官聲明渠不願聞此案之任何證詞也余堅請堂上錄取證詞傳訊證人以此案頗關重要之故十八日晨所有證詞皆經送交而裁判官於證詞已送之後提議謂宜令原告註銷竊物控案並聲明不確因海軍當道以此控案辱及海軍全體大爲震怒也又謂表帶當係於擾攘時爲華人竊去余當時答稱諭令原告註銷控案非余權力内事並聲明就送呈堂上之證詞觀之此爲甚有力之控案於是堂上送在控案單上判書聽候再訊字樣（二）報告中所稱水兵控案停擱未經判决一語準諸上述殊爲確實余敢謂其並未含有正式釋放之意工部局悉貴總領署無裁判權加諸水兵果爾則余請進一言以工部局所知送交日領署公堂之證詞概未錄下轉交海軍當遵而指房亦未得請往千代田軍艦觀審之通告也總巡報告中所稱顯有理由可信鬧事第一夜退去之大批日本水兵卸除戎裝改穿便服與聞是晚隨後發生之各處騷擾一語未經證實故工部局並未重視此語但君旣言及此節余請引七月二十九日上海日報所載某日人議論之譯文以告君其文曰聞千代田軍艦水兵之在岸者聞此爭　即憤慨異常大半換去軍裝改穿便服於夜深時以若干限度之暴烈攻擊修表者以余觀之此係實事彼等之出此固因憤慨之情不能抑制但旣爲軍艦之水兵深夜便服屈身私鬭未免可憾耳云云報告中並無七月十六日以後鬧事諸夜日本水兵未曾被阻留於日本海軍俱樂部之說蓋總巡於其報告中固切實聲明改穿私服參預騷擾乃七月十六夜事也是夜附近境内至少有水兵七十人彼等由崑山路與吳淞路之交點被千代田軍艦之軍官一員日人團練隊長驅回北乃有證據可表明其確者君謂總巡所言水兵改穿私服一事不應列入工部局報告中余謹答告曰工部局之意以爲凡與鬧事有關者不宜删削總巡之報告所以全行發表者即本此意也（三）來函以紀事文中關於二日人店夥事爲不確此說工部局不能贊同查此二人於七月十八日夜十時半左右在吳淞路擾亂秩序毆辱巡捕並奪回所拘之人致被拘捕當即解送貴領署未幾顯由貴領署釋放因是夜十一時左右曾有人見此二人復在外也次晨捕房正式起訴據捕房意思送交貴領署之確鑿證據已證明其罪使此二人果屬路過之人故加以申斥而開釋之則控案單上何以註有聽候再訊字樣此誠工部局所不解者也（四）工部局初以爲亂時所拘日本平民之重要案件日領署公堂如何處置必有以通告捕房蓋向來此類通知由上海其他領署公堂自行送出而不由工部局請求也來函所稱日本平民十人參預鬧事審明有罪業已分别懲辦或驅逐出境或監禁數月云云工部局聞之頗爲滿意但以工部局所知此項平民非由捕房所拘亦非由捕房所控然則直接辦理是案者當爲日領署巡捕矣余請爲君告者日領署巡捕此舉是又得允許以執行工部局捕房所應行且不容他人越俎代謀之職務也報告中所言日領署於懲治有罪日人之際表示輕縱數語係指亂時及亂前所發生之事件與工部局及捕房所知之案件而言至於來函中所言懲辦各情則在工部局觀之固無所輕縱也（五）來函所稱維持上海之治安與良好秩序責在工部局當道領署旣不能阻衆人之集於街中又不能干預上海之警政領署之權於此有限云云工部局深爲贊同同時余謹請君注意於八月五日君所發之函蓋君於此函中曾謂因總巡來晤之結果君乃施行種種必要方法以使日本人民維持治安與秩序敢謂此項警備方法已完全有效也至於某部份日人蔑視其領署代表一節則余敢謂一部分日人之行爲與貴領署人員之言及工部局所知之亂時他種事件確予人以甚切實之現象而知一部份日人曾蔑視貴領署之權力也（六）七月十九日夜華捕之集於虹口菜巿確爲破壞警紀之大事工部局固承認之但如何聚集於此則已在紀事中詳言之所須切實聲明者虹口境内巡邏路線多以虹口捕房爲集中點而支配者庶上差巡捕得於捕房附近替換下差巡捕據警務董事與工部局意思未有證據足使人有理由從事猜測而謂華捕聚於菜巿係依照預定計劃而以破壞租界治安與秩序爲其目的也至於里夫斯捕長所稱渠於七月十九夜十一時四十分經過菜巿而往捕房時見華捕集於其地極爲安靖而有秩序云云君指爲奇談第余請爲君告者里夫斯捕長之言已得一平民同時經過菜巿者所述之證詞爲之證實矣（七）捕房未能證明七月十九夜開槍之華捕未能指出致死一日捕與一日民之兇手極爲可憾其所以未能之故大半由於華捕短铳檢閱之疏懈此層已於報告書中工部局調查欵内切實言之並予以處分矣至於君所提議華捕至少應即革除一節余請答告君曰工部局承認破壞警紀之一事業已發生故於工部局决議主張一律降級之紀律上懲戒以前曾嚴重考慮以察全行革除一舉可否施行嗣覺此舉實行勢必使無辜華捕同遭革除而與聞亂事但未證實之華捕反得無所懲責工部局且覺此舉不徒無益且可引起後患而一部份中日人民間現有之民族惡感尤必因此愈深焉紀律上之懲戒似嫌不足工部局亦以爲然而總巡之報告亦曾以此爲言工部局初擬在會審公堂控告與亂事有關係之華捕曾向法律家徴集意見詢以所有證據有無理由可（甲）對於有關係之華捕加以暴動之控告（乙）對於第九百六十四號華捕加以刑事之訴訟但法律家切實告知工部局以證據不足不能使控案成立也茲錄法律家之言於下（甲）賴以决定此點之一要素當然在指定暴動之人今可確言者在一百二十華捕之已知數内有未知數之華捕與聞暴動而可異者未有一證人能切實聲明與聞暴動者究爲某某華捕也惟第十六號日捕與第二號日捕聲稱曾槍擊實在與聞暴動之華捕二人云云聞受傷者爲第九百六十四號與九百六十五號兩華捕驟觀之此可爲控告兩華捕暴動之充分證據况九百六十四號華捕之短銃事後查知曾經開放似佐證尤爲充足但余必謂依據未經證實之日捕證詞斷無罪狀成立之望日捕爲案中極有關係之人彼等必謂華捕暴動蓋如是方可證明日捕自已開放手槍之有理由也兩華捕當被槍擊時之行爲可否在法律上視爲暴動甚屬可疑據第九百六十四號華捕自稱從未開放短銃此係謊言顯然可知但里夫斯捕長於其報告中曾謂第九百六十四號華捕於事變甫經發生後即稱日捕先開槍轟擊云云此固屬該捕辯護之言亦或係當時事實蓋該捕或於受傷後始開槍回擊也該捕於被控暴動時可辯稱爲自衛起見故自余視之暴動之控案旣不能加於一百二十名華捕而生效力且因上述理由對於第九百六十四號與九百六十五號兩華捕亦不能起訴有效也（乙）第九百六十四號華捕雖其未曾開放短銃之言確係謊語但若控以更嚴重之罪名如謀加人身上大危害之類則彼有一顯明之答辯語即自衛是也此人短銃之開放是否未在巳被日捕　傷之後殊無以證明之旣無證據以證明某某日人係某某華捕所擊死或某某華捕所擊傷則謀害或殺人或違法傷害之控案當然不能成立是夜華捕至少共開放十二彈平民或未必有開槍情事但亦無物可證明平民之必未開槍故余必謂依余意見對於第九百六十四號華捕所可得之證據殊無充分之力量可在會審公堂使刑事訴訟成立也（八）工部局不能負生命喪失財産損毁之賠償責任茲余於答覆君之爭論時請爲君指出者就可歸罪於華捕之生命喪失財産損毁而言此確非由於華捕在其僱用範圍内所行之舉動而起也同時工部局非不願於將來納捐人常會時提議以適合情理之賠償給予在鬧事時受累之中日人民工部局此意純爲恩施行爲且全出於養成更好感情之希望也（仍未完） 
[省署禁種烟苗之韻示]  
　　江蘇齊省長對於禁烟素極認眞現恐各屬仍有私種情事除派專員查勘外並撰六言佈言發交上寳等縣實貼其文如下照得禁種烟苗早已查報肅淸歷年會委復勘尙無寸株發生民間亦知儆惕消除毒卉無形今歲收買存土正爲斷絶禍根深恐鄕民誤會不諒政府苦心猶思種烟獲利特再重言申明須知吾國烟害前淸以及於今富者每年中落貧者愈不聊生一人此中迷網廢時失業終身大則弱種弱國小亦敗家損人上海收完印土永無外貨留存國内若絶種植從此共作新民况今總統下令存土一概燬焚大部嚴定禁律愈見雷厲風行諄諄苦勸爾等切勿視爲具文現正派員察看務在有犯必懲言出法即隨之其各切切凛遵 
[水警保護浦江航路]  
　　水上警察二廳趙會鵬廳長因現届冬令江浙内河各處來申添辦年貨緊要之際沿途保護自應愼重特於前日起派湖隼湖鶚兩淺水兵輪駛往滬南由兵工廠至江浙交界止往來巡弋以重防務 
[夾帶烟土案破獲兩起]  
　　安徽人張雲載由外洋夾帶烟土三十六兩乘某公司輪船來滬由黄浦碼頭登岸被海關洋員查獲拘解水巡捕房於昨轉解地檢廳罰辦又廣東人吳阿榮帶土三兩昨乘永生輪船來滬上岸時被關員查獲解由水巡捕房轉送地檢廳訊辦 
 [P蔡鎭刦案已獲七盜> 
　　浦東川沙縣境蔡鎭大刦案經章知事飭派警探前往海門協同該縣警探在史家鎭地方緝獲盜犯洪三麻子倪鴻章陳兆奎楊天祿等四名旋又緝獲張少林沈靑郎小廣東等三名電禀章知事呈請滬海王道尹商請外海水警第一廳撥派師船前往提解於前日將該盜等運同贜物一併獲解川沙當經章知事傳到事主丁潤庠楊品山等認明確係原贜惟盜犯則以是晚人數衆多頗難辯明奉飭將該盜洪三麻子等七名釘鐐收禁以便嚴鞫一面傳諭該警探等跴緝逸盜 
[蓬路之盜刦案]  
　　前晚九句餘鐘有盜匪多人身藏利器突至美界蓬路四號門牌陳姓家撞開大門入内袖出手槍嚇禁聲張將値洋三千餘元之金珠衣物搜取一空而逸當經事主投報該管捕房立飭中西包探馳往兜拿匪已遠去該探等遂據情回禀捕頭通知各捕房中西包探一體偵緝 
[滬甯路查報歲需材料]  
　　滬寧鐡路管理局昨將民國七年份各項鋼鐡銷額價格呈報交通部計銅與鐡歲需一六六噸本國貨高價每噸三四七元低價五○元外國貨高價五六○元低價一三四元兩相比較以外國貨稍優鋼板歲需三二噸全用外國貨高價每噸七八四元低價每噸八十九元煤歲需四萬一千四百八十八噸本國貨高價每噸十四元零低價八元零外國貨高價每噸二十五元低價每噸九元相較以本國貨最優銅歲需三千七百六十一磅全用外國貨高價每磅一元低價每磅四角五分鉛歲需一萬三千八百九十六磅外國貨高價每磅二角低價一角二分錫歲需一千零三十四磅外國貨高價一元二角低價九角五分　歲需一百七十三磅外國貨高價每磅二角四分低價每磅一角二分銻歲需百零四磅外國貨每磅一元七角五分按上開各項惟煤所需最多本國貨價旣較廉貨亦頗優最堪合用 
[閩省駐滬探訪團撤銷]  
　　閩督李厚基前遣皖人高友山率領子蘭亭馬德貴劉某等來滬組織該省駐滬探訪團並協同本埠軍警兩署各探員辦理偵察一切軍務隨時呈報現李督因戰事業已停止探訪團無設置之必要業於前日電令撤銷故高等昨已乘輪返閩銷差 
[聯鯨軍艦報部修理]  
　　聯鯨軍艦於前年十月間修理後氨已年餘未修前　往象山操演魚雷始悉機器馬力有失駕駛隨即開回製造局碼頭停泊現經該艦劉艦長　請勘修當經藍總司令函請江南造船所勘估計需五千六百餘元聞已據情呈請部示 
[學生會歡迎新會員]  
　　寰球中國學生會舉行第八次徴求會已於上月底截止特於新曆元旦日晚開歡迎新會員大會男女來賓接踵而至主席錢新之先致歡迎詞並述徴求宗旨及歷年進步情形次唐榴君宣讀第八次徴求報告旋由聶管臣演說謂攷東西各國無學生會之名詞而中國則有寰球中國學生會所以然者各國敎育普及人人皆爲學生母庸組織學生會中國學生尙少各種學識皆在幼稚且所有學生如散沙無團結力故不可不有斯會以聯合之而共謀敎育之發逹次金永淸女士鋼琴獨奏次伍朝樞演說謂學生會係李登輝君所發起慘淡經營煞費苦心已十四年其所辦種種事業皆有益於公衆學生會非政黨性質人人各具有新思想以改良其舊習慣試取本會會員錄一讀便知國内新學家及聲譽素隆者無不爲會員次張溥泉演說謂余此次來滬有兩大事頗受感觸（一）滬上各書館不見有新學術著作出牌其所陳列者要皆陳腐各書改換面目而已且新流行一種小說與道德方面極有關係而竟昧然發行實堪痛恨（二）中國文字不必過於深奥宜用普通白話編纂俾人人能知文字中之用意即如美總統威爾遜之演說名言至理亦未嘗不可以普通文字寫出且至高極深之文使兒童讀之亦無意味有何裨益以上兩端亟宜設法改良詞畢又有愛國女學諸女士及廣東小學幼稚生跳舞並拳術又該會附設學校學生花圈游戲愛國女學生舞蹈火棍皆極可觀再次爲李松泉碩士幻術用最新機械演試皆含有科學作用末由錢新之報告此次徴求承各報登載廣告計其總數有八千元之巨概然捐助尤爲本會同人所佩感報告畢復由李登輝朱少屏招待來濱各用茶點而散 
[焚土汽窰之竣工期]  
　　捕東陸家嘴江海關棧房浦濱所建之焚土汽窰三座其一座昨已工竣尙有兩座則在日夜趕築以副限期聞五日可以完全工竣六日海關派員騐收 
[滙豐總理允就淸理德華職務]  
　　文匯報云聞本埠匯豐銀行總理史蒂芬氏已允就上海德華銀行淸理員之職 
[靑年會徴求會員宴會]  
　　昨日午時四川路靑年會假座南京路東亞菜館中菜間開第十一次徴求會員大宴會到會者一百五六十人如聶雲台錢新之聶管臣羅泮輝趙晉卿梅華銓朱成章歐彬劉錫基周憲章朱少屏慮緯卿袁履登石運乾陳漢明林幼誠葉惠鈞等皆與會先由該會會員部主任徐可陞報告此次徴求會之宗旨及特點繼由聶雲台及郝　斯演講各國靑年會之善舉如歐戰時靑年會種種之協助及靑年會振興社會之成績勉勵在座諸君對於靑年會徴求會員須互相出力以趨成功蓋靑年會與上海之社會深有裨益也演講畢旋由該會副幹事　吳生代表靑年會致謝歷年徴求會出力諸君並由該會各部幹事報告本星期六晚間同　大會之内容及星期日晚　演講會之察旨等散席已三時半矣 
 
 

Page 11

 
 
[太平洋公司電線修復]  
　　文匯報云太平洋商務電報公司在上海與小吕宋間之海線 
前曾中斷今已修復 
[元旦日之閘北火警]  
　　元旦日上午一句鐘時閘北新民路華盛路轉角宏昌南貨店突然起火延燒東首福泰永籛作店南首鴻順押店新義和銀樓成衣店等共樓房八　由各段救火會到塲救熄事後四區張署長將該店夥施錫榮張金寳朱錦江三人傳入區署訊問一過判候傳店主周葆鋆核辦 
[南北巿碾米業開會]  
　　本埠南北巿碾米同業前日下午在總商會三層樓上開會除南北張樂君錢貴三二董事外同業到者三十餘家開會後由司月恒鑒廠將民國七年各廠碾白米數調查報告計得一百六十餘萬石其中　米佔十分之七粳米佔十分之三繼提議以本年各廠於春夏時極爲發逹自秋冬裕順振興兩廠相繼停止且牽涉客貨事多糾葛應議整頓方法庶得妥善旋因此事非匆遽可定且陰暦年關將近即常會時亦不能一律到齊應俟新正訂期開特别大會表决 
[童子軍發行月報]  
　　吾國童子軍創自民國二年最初成立者爲華童公學之上海第一隊旣而由上海推至全國迄今全國童子軍總數己逹數千獨惜消息不通感情不密推其原因皆由於缺乏童子軍報紙之故上海第一隊有鑒於此特發行月報一種命名曰中華童子軍專以聯絡感情增進童子軍之學識爲宗旨首期已於昨日（八年元旦）出版 
[紹酒公會常會紀事]  
　　紹酒公會昨下午二時開常會首由巢堃言報載美酒商擬投資三百萬於上海設立酒棧此事與同業生計大有關係請在會諸君格外注意次裘如邦言我國酒業前途己極危險如近來捐稅己至値百抽八十之多將來尙未有巳惟願連結　體以圖挽救次　正興　日前紹　第六分棧以非法加稅旣非省令擅自加增殊違國法吾業决難承認應請預爲籌防次吳少培言近聞吾業中祗圖漁利不顧衛生甚至酒生外味尤濫　銷行於巿口碑載道若不嚴加整頓與吾業名譽攸關云云五時散會 
[冬季檢查印花稅九誌]  
　　南巿第一區署境内檢查印花稅事宜因値八年元旦　行停止三日至一月四日（明日）再行繼續檢查所有前次查獲之簿據由各商店投署請領經趙署長飭令德隆新水烟店罰洋七十元祥泰盛蔴袋店義成藥材行各罰二十元老通裕泰客棧罰十元同德蔴袋店罰六元春和客棧大生旅館永利小輪船局等三戶各罰五元俟罰金繳呈後飭將簿據分别　　責令加貼足數 
[北京巡警應調至滬]  
　　領事團與工部局因歐戰以來公共租界各捕房内隸軍籍之西人前往軍前効力者甚衆辦公時有不敷之勢曾商請駐京公使團咨請外交部遴選才學兼優之巡警十五名來滬以便派差辦公業由外交部移請京師巡警總監吳炳湘君陸續考選通西文之優等警察十五名聞不日即可抵滬 
[組織華法押欵公司]  
　　某法人近與某華商集合資本十餘萬兩在天津路三百三十三號洋房内組織華法押欵銀公司（即押店專押上等金鋼）鑽石並外國金銀首飾古玩磁　玉石等物取利亦微聞日内即可開幕 
[展限理淸抵欵]  
　　虞子垞前投法公堂控錢文祺將方單一紙抵去六百元届期向催不理求追奉判交保限繳嗣錢保出後債仍未　昨又屆限傳訊被告稱抵措得二百元餘洋一時無力求請寛限原告仍求嚴追中西官判繳案之洋交原告領去錢仍交原保出外展限七天選淸如違將單拍賣作抵 
[汪坤瑜違背合同之控案]  
　　南京齊省畏與李督軍電委穆安素律師爲代表在公共公廨控甬人汪坤瑜違背合同追償損失洋一百萬元一案由廨准詞簽出特别傳單於前日午後派探將汪傳至公堂經俞襄讞與義羅副領事略詰一過判汪押候　齊人證再行訊核 
[德商欠欵展期再訊]  
　　本埠德華銀行淸理處代表律師在公共公廨控德商瑞記洋行不理欠欵一案前日經聶襄讞會同英卓副領事復訊據原告代表律師上堂譯稱該被告所欠之欵現在陸續拔付　爲展期十天中西官判姑准原告請求展期再訊 
[鹹瓜街之命案]  
　　住居南巿外鹹瓜街大王廟弄口甬人葉義復向在門首售賣樹柴其樓上除屋另山江西人陳應茂居住前晚（十二月三十一號）十一時陳至門外小　經過葉之臥處因而口角繼即用武葉持奇子一只意圖　去被陳并其子陳和成合力推拒葉立足不穩向後傾跌所持之椅反自擊頭部傷及　門旋由葉夥包金春及對鄰王茂生等上前解勸嗣警察得悉即將一千人證帶人第一區警察署葉以受傷過重甫抵該署門首已經氣絶當將尸舁放署旁隙地由趙墨林署長詰問陳應茂陳和成父子及證人王茂生包金春等口供即着十六舖地甲投報地檢廳請騐昨日（二號）午後經林檢察長委檢察官蒞騐據尸兄葉阿九投稱死者年四十三歲祗有一姘婦現往湖州未回今願代爲棺殮求免標封詰之兇證供明前情檢察官命將尸如法相騐實係受傷氣閉身死當場塡明尸格飭由葉阿九備棺收殮仍將兇證等一併帶回檢廳候禀明廳長核辦 
[鎔銀爐失火之原因]  
　　閘北王家宅通益鎔銀爐起火焚燒作塲三間並灼傷學徒一事兹聞起火者係　旦藥水廠學生虞品才因配煉藥水不　失火虞之頭面兩手亦被藥水炸傷事後由五區二分所牛警佐將該廠經理包　雄傳案訊明罰洋十元以儆 
[天保里焚斃老嫗再誌]  
　　閘北新疆路天保里華榮昌　燭店棧房起火延燒左右隣居焚斃隣居王姓病嫗一節已誌前報茲悉四區一分所楊警佐已將該　夥楊恒春學徒王阿康轉解司法科押候訊究王昌林之母已求免騐備棺收殮 
[病犯中途脫逃]  
　　上海陸軍監獄　禁之盜犯小金甫前因患病沉重當經該監醫官具報敖雲亭典獄長轉詳　軍使署請爲送堂醫治旋於陽曆上年十二月二十九日奉廬　軍使指令如呈辦理適敖典獄長先於二十七日因公赴南京謁見軍民兩長當由代理陸軍監獄官職務之看守長齊奚選派看守士王錦標將該病犯押送新普育堂醫治不料行至半途看守士與犯人連帶逃逸齊看守長得悉立以代理獄官資格召集全體看守士分赴各輪埠車站等處探尋詎爲時已久該犯等杳無蹤跡當即拍電至寗促敖典獄長回署敖於昨日回署得悉前情立傳齊看守長至辦公室詢察情由一而將逃犯及看守士姓名年歲籍貫面貌等項造具淸册呈請使署通令軍警一體協緝 
[汽車傷人案兩則]  
　　來滬售藕之湖州人王順金前晚行經南京路遭汽車鐘倒受傷山老閘捕房二百七十八號印捕押令汽車送入仁濟醫院曾誌前報茲悉王禎金所傷過重於前晚夜半即死經院用電話報知捕房昨　捕頭飭探前往醫院將屍車送斐倫路騐屍所候報請公廨派員相騐 
　　昨晚八時許有西人駕坐某號汽車駛經南京路浙江路口將年已八十一歲之海門人倪阿蘭撞跌碾傷足部等處經老閘捕房一百八十一號印度捕到來抄錄汽車及西人姓氏另雇車送倪阿　投仁濟醫院醫治即持西醫所簽傷單呈報捕頭候核 
[滬海道署批示三則]  
　　寳山縣民顧鴻等呈請飭局會丈由呈悉該民等請將老鼠沙東西北岸接漲新　報領升科旣經呈由浚浦局核准應即照章逕赴會丈局請會勘以憑繳價承領仰即遵辦此批 
金山縣民陸丙炎等呈爲侵吞浮冒扶同隱徇抄黏各件環請裁决飭縣撤退追究由呈黏均悉據稱該縣自治助理員姚汝賢吞欵匿報各情旣有確據何以該縣延不澈究其中有無别情仰新任金由縣馮知事查案澈查明確禀公核辦具報毋稍徇延此批 
金山縣民陳志勤等呈爲侵吞浮報衆怒難平環求飭縣撤退究追由呈悉巳於陸　炎等呈内明白批示矣仰即查照此批 
雜評二 
[崇明分治之爭（庸）]  
　　崇明分治問題爭執已久大抵外沙之人多主分治而内沙之人則多維持合治而不以分治爲然兩方所持之理論雖各以全縣利害爲言而究其實際則因所處地域之不同而觀念各異爭分治者不願外沙之權利長爲内沙所兼併也主合治者不肯以固有之權利爲外沙所分奪也吾意爲外沙計固以分治爲宜即爲内沙計亦以權利義務分配均平爲主合治之先决問題庶幾外沙無反響耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記[  裘松生]  
　　今日何日非中華民國八年一日乎諸君回顧八年前之民國其如何景象乎一革命二革命不知其幾革命矣一南北二南北不知其幾南北矣風雨飄摇之民國呱呱墜地以來本哺乳之不暇愛調之不暇竟受此感冒受此斵喪烏得不損其原氣乎幸一息尙存吾儕不能不有一線希望冀有强大之一日也陸使赴歐望大奏凱旋得永久之和平南京會議望一言解决免干戈之再擾更望勸告名詞不再見於報章違法護法旗幟不再揚於國内此吾所馨香祝禱者也（不受酬） 
老申報 
[人氣（見光緒元年四月二十三日）]  
　　山塘橋一汪姓者本世家子少習舉業天分過人咸自爲偉器庚申避難申江忽得五日一死之病初本芒芒然也後漸能言死後事言氣絶時但見一條白路黑衣人引之行至一官署見一貴者不坐引之使一揖戒以毋拜跪毋言語揖畢引至旁室室三楹設十八座若六部司員之座狀引之坐第七座案上有官封數百一面曰人部大堂封一面曰同治某年某月日時封發某縣令某開折囑其按封標硃標畢導之歸如是者數次心竊訝之一日試啓其封黑衣侍其側者急止之又一日欲與鄰座通姓氏侍者又急止之後與侍者漸稔始告以所判者爲投生人世之公文并言此間惟勾魂及標投生之封均須生人爲之藉其陽氣也叩其輪廻之說曰生人有十分外人氣者便成聖賢仙佛有十分九分者來生皆大富貴八分七分者死則爲神期滿之後留任投生聽其自主矣投生亦不失爲有印之官六分五分者來生皆不失男身四分者來生尙不失人身惟從童生和尙道士出身者雖無一分人氣來生總不失男身其有功也富貴壽考其有罪也轉生即死然後按罪孽之多寡定輪廻之高下若三教之外則從一教者以齊民視之惟四分以上之人總使其轉世先爲三教中人賤或爲三教之奴使其皈依正道自贖迷途後再按其人氣之多寡分别便爲之至投生江浙者較之投生邊省之人人氣已加出一分矣故各省之城隍江浙人最多以其前生之人氣必較他省人爲多也陰司諸事並與人世相彷彿惟治罪與陽世逈異陽世輪跡陰司論心刑罰則陽世殺一人與十人者無二致陰司則按次以抵故有十八層地獄也汪姓正居上海即舉一他國人詢之曰此西牛賀州十分外人氣之人故得流寓江浙猶中國十分外人氣者來生得爲　賢仙佛也醒後好以炫人遂成瘋癲而五日一死如故也詢之侍者曰不能使子之不言故使子有此疾以使人不信子言也汪生回蘇後瘋癲益甚逢人便說你不過幾分人氣弗要希弗殺哉或戲引一方正之人見之即五體投地曰十分外人氣之人也一似有眞知灼見者余聞竊異之拉其親串往見之并詢之曰吾有幾分人氣便正容端語曰好好能去做人末哉做到幾分就像幾分做十分外亦弗難做得一分無得亦容易個隨便你去做末哉白白能問我個退而思其言痴者不能言之不痴者又必不肯言之其痴耶其不痴耶吾不得而知之矣以上係蘇有不妄語人來述余按生人判　事小說家及故老傳言誠往往有之然究未曾目覩也今所述汪生之事恐亦寓言八九未必實有其人也顧其勸善懲惡之心要不可沒故亟錄之藉以警世聊作暮鼓晨鐘耳 
新拾遺 
[潘斯端榮瘁記] [  許嘯桐]  
潘斯端者東方猶太女子也嫁於美富翁施托克君當時一段　史膾炙人口乃今歲七月初忽爲康蘇城民政官所拘禁並宣布因伊犯間諜之嫌疑判决徒刑十年此如花美眷乃鐡索琅璫度彼囹圄之歲月聞者悼焉姝生於俄國蘇華紀城之奥加土華父母爲僑居俄國之猶太窮民故門　甚低七齡全家遷於倫敦受教育於倫敦公學加以自修之功學業精進斐然可觀後數年其父客死於俄遂復移居美洲家於克里乎倫特姝即傭於該處某雪茄廠年入甚微貧不聊生然好學不倦久而彌篤年十五齡文名藉其巳露頭角於儕輩羣許爲女詩家焉常爲生活問題所窘曾斷餐四十八小時乃怡然自樂不减陋巷之風且賦饑雀詩以見志焉詞曰（雀兮雀兮余今飢餓而食絶兮余心鬰結余心鬰結兮將乞誰而余活雀兮雀兮余今喂女以殘屑兮余心悲咽余心悲咽兮求彼蒼以余恤雀兮雀兮余今盤空又瓢竭兮余心則潔余心則潔兮彼蒼蒼者必余吉雀兮雀兮余今戀戀與女别兮余心維悅余心維悅兮子將不餓死於余室）費羅門生者猶太日報之主筆也於徴文中得覽姝之著作稱譽不絶目爲天才擬聘爲該報記者惟苦無介紹潘遂謁施托克求爲保證施托克之父即安生施托克爲著名銀行家亦即麥塞謙司脫殖民總督之後裔也施托克惑其才色允焉由是靈犀一點暗通微波後更爲介紹人某大學補習科過從日密情愛愈寫每當夕陽西墜時見彼一雙璧人輕車怒馬形影不離儼若鶼　之相得也未幾施露求婚意潘允焉遂於一九○六年七月十八日行結婚式於紐約一時車水馬龍賀者盈門新人之歡樂蓋可知也數星期後夫婦即爲蜜月之旅行並至克里乎倫特覩其故居撫今追昔慨感係之潘雖一躍而爲貴婦平日往往追憶其幼年之困苦輙鬱鬱不歡固非忘本之類者是年施即服務於社會盛倡資本家守財之非不獨墮一己之人格且有碍實業之進行一九○九年施母病殁遺金千萬施乃以之建造學校並舉行他種慈善事業慷慨解囊不稍吝惜皆潘贊助之力也今庚不意罹七月之變聞者莫不惋惜得罪後潘曾爲一洋洋灑灑之文章表其心跡然卒莫得白聞施尙須上訴也 
常識 
[洋墨水說明] [  溟如]  
　　洋墨水吾人旣需用之其利用之原理及配合之原料俱不可不一研究之因特將予平日研究之結果參考各書之心得詳細說明用敢貢諸海内同志洋墨水因製法種類各别其性質之優劣亦殊今合而言之其所含原料不外藉單寗酸與硫酸第一鐡之溶液養化而成故初寫時淡薄漸因第一鐡鹽觸於空氣而化寫第二鐡鹽又因單寗酸逢第二鐡鹽遂生深藍色之沈　以變爲濃厚但此種單寗酸多含於五倍子及茶中至於配合洋墨水其法頗繁茲就於余休假在家時所研究二法而說明之首法全用普通原料各處有售錄如下五倍子三分皂礬二分藍靛四分明礬硎砂白糖各一分沸水五十分（上列之分量用百分比例）先將五倍子皂礬藍靛以沸水化開濾淨餘依次加入靜置一日可用次法均係化學藥品鄕間不易購之並錄如下沒食子四盎斯精製硫鐡酸一盎斯半硫酸藍靛三盎斯粉末丁香一打蘭阿剌伯樹膠一盎斯蒸溜水四十盎斯將沒食子研末與各藥和匀濾淨即成如更加硝酸銀少量能保色久不滅然一污他物急難洗去苟取靑化鉀浸洗亦得脫色又誤染普通之墨水用米醋浣之即去 
雜錄 
[鷇音餘囈] [  朱鴛]  
　　同邑費龍丁硯善金石能以秦漢　籀摹爲小印張雲林嘗以石請刊久不得報一日見某書題字署己名并刊圖章甚精雅因詢之刊書者云龍丁所寄後値龍丁向之取石并詢某書題字龍丁　然曰余何嘗爲君題某書字石亦未刊子待效法前人賺鄭板橋之字而賺余鐡筆乎然余非其人也長揚而去後雲林爲余言之莫得其故 
　　歸安朱古微先生僑居海上風致甚高每食獨置二羹客至亦出二羹食時不相溷也客多則以次益之每客以二羹爲限如西人宴客然惟西人宴客多寡隨客意此則止限二羹約一人食而已先生之意旣潔且樸無傷厚道也 
閩侯林畏廬先生以譯西小說名天下先生不人宦途惟售文售畫自給硯田所獲不薄而性嗜葉子戲法不成精歲必蝕千金先生無恤也人生各自所殉信然洪憲事起袁氏欲閩縣鄭蘇董先生出山以先生有同鄕之誼促作書動之鄭回電止一否字先生即以電轉袁氏二公高致并見於世 
小說 
[醫生自述記（二）] [  君玉譯]  
（英國科南達利原著） 
街雖狹小而屋字宏敝牆作黄色不嵌窗櫺美輪美奂望而知爲貴人之居一少年方自内出面帶怒氣目灼灼睇予似與予尋釁者旣即望望而去意者少年亦如予之毛遂自薦者乎顯其資格不逮致被擯斥藴怒殆甚故見予至不禁嫉妬由是以觀則此位置當猶無人佔去予心轉快遂一躍下車登階叩門一御制服之　人啓戶肅予入狀至足恭視其心理以予能與貴人交接則予亦必爲貴人矣故竭力獻媚也予出名剌授之並告以來意　者始昂然曰先生乃應主人廣告而至乎然則主人林梅貴爵茲方在書室中言次即導予人一室室至修廣圖書琳琅如入書城時貴爵方坐寫字桌次狀極華貴視其年事尙壯身材瘦小而丰采甚都且好修飾長髮披其後頸惟已灰白閽者授以名剌而退貴爵一手接名剌一手支桌角而起向予端詳久之始靄然曰足下即哈密敦博士爲應予廣告而至乎予曰然曰然則足下自間能合報上各項資格乎予曰合也曰足下體格固健全乎予曰健全也貴爵乃曰予視足下外表固至結實惟遇事亦能果斷乎予曰能之曰足下膽力如何予曰雖不能去富然自問亦殊不弱貴爵曰然則足下亦嘗躬遇危險事乎予曰危險之事實未嘗遇之曰設或遇之亦能臨事不懼乎予曰下走固望其如此也貴爵曰佳足下爲人誠實非好爲自誇者流我信汝能之矣今試進言之予曰何事貴爵曰足下盍與予一談甲蟲之學此語出予初疑其調詼及視貴爵方伏桌次延其長頸以待予答爲狀殊誠懇予乃應之曰能貴爵則嗤然笑曰吾恐足下未必能之予曰實告貴爵下走一生於醫學之外致力於甲蟲學者亦已有年予於此科雖不敢云入室然已升堂貴爵曰然乎試爲吾言之予遂舉甲蟲學大綱及甲蟲所具之特性约略言之復舉予所著刊入甲蟲學雜誌中之甲蟲保存法縷縷述之當予述時貴爵眼角之中忽閃閃作光面上且滿現得色迨予述旣貴爵即欣然曰聆君言足下必爲蒐集甲蟲之人矣予固知倫敦五百萬人中必有專心於此者惟予難得其人今日居然獲君幸何如之言次掣其桌上之鈴即有一侍者入貴爵詔之曰趣請露西夫人至頃之露西夫人果翩然入予視夫人年事較貴爵爲輕而聲容笑貌與貴爵實相彷彿予知貴爵與夫人必爲兄妹無疑 
[自由談之自由談] [  不冷]  
　　今日中國又一新年矣此新年者法定之新年也然又有自由之新年在自由之新年者舊曆之新年也蓋雖非法定而新年亦猶自新年也 
元許嘯桐余雲岫許涵芬銓仲陶徐冷庵粤南會心晤時珊馬孝夫王南喬炳臣程鑑一龍喬可南北海漁父隱吾箴鴻銓王杏厓和聲胡寄塵筱齋冠宇翟逸父茗茹下劼靜謝旡我西巫時用鶴濟宋焜睡仙鴛湖漁人養草廬主翟醒園王仰嵩仰衡貢芹孫匹夫陳兆元陳恨石叔豪少痴浣目子醒農丹鳳章佐襄　岑剣萍周嘯湖君玉紅鵑泣紅雲鶴易銓徐絜呆正未艾少蓮　時張勵成胡先　穉蘋雄倡澹人孔雪雄小孤山人諸君鑒上月份辱承投稿應得潤資請各具條蓋章向本館會計處支取並希將詳細住址書明以便寄奉此佈編輯部啟 
 
 

Page 15

 
 
   
 
 

Page 16

 
 
   
 
