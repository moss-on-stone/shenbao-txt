# 1917 - 271 - 4916037

 

Page 1

 
 
   
 
 

Page 2

 
 
   
 
 

Page 3

 
 
時評 
[三究竟（冷）]  
　　今日懸懸於我人之心目者蓋有三事焉世界大戰究竟至何時而始已歟日後之或和或戰若何而始能結束歟中國政爭究竟其内情何似歟於湘於川果不得免於交戰歟於粤桂於滇黔不知誰離而誰合歟舊國會與參議院或以後新國會不知過渡與北方之水灾究竟至若何程度歟其退其漲其源流果在何處歟黃河之水果已决口而有無大害於此水災歟今後之處置果何從着手歟 
　　此三事者决爲我人急欲知其究竟而急切不能得其究竟者也我人所以日徬徨於黑暗之中而莫知所屆也 
[命令]  
　　十月四日大總統令山西督軍兼署省長閻錫山電呈晋省入秋以後河流陡漲漫溢成災太原榆次祁縣文水孝義汾陽靈邱崞縣夏縣等九屬村落被水冲决淹没人口田禾甚衆請撥欵賑濟等語披覽之餘殊堪憫惻著財政部迅卽撥銀一萬元交該省長核實散放以惠災黎此令 
　　又令派籍宗寅爲籌備國會事務局委員長此令 
　　又令陸軍總長段祺瑞呈軍醫司司長方擎懇請辭職方擎准免本職此令 
　　又令任命姜文熙爲陸軍部司長此令 
　　又令財政總長梁啓超呈多倫稅務監督朱芾煌懇請辭職朱芾煌准免本職另候任用此令 
　　又令任命陸大坊爲多倫稅務監督此令 
　　又令内務總長湯化龍呈請任命王經佐賈纘緒南國鍾陳永向迪琮爲僉事韓分堂爲技正應照准此令 
　　又令國務院存記温世珍前政事堂存記婁裕熊均著改分江蘇交該省長酌量任用此令 
　　又令周沅晋給二等大綬嘉禾章此令 
[專電]  
　　北京電府院對西南策不同處今日閣議討論甚久適陸陳譚電到日内將有一大發展 
（五日下午九鐘） 
[外電]  
　　北京電内務部報稱直隸省樊莊（譯音）附近黃河决口兩處一廣一千二百英尺一廣六百英尺熊希齡報告國務院治水經費至少須需五百萬元（四日） 
　　北京電曹錕忽辭職外間疑其因對於治水問題與國務院意見不合之故（四日） 
　　北京電交行紙幣因日借欵訂成已由七三折漲至七八折（四日） 
　　哈爾濱電蒙匪在海拉爾外與俄國鐵路巡防兵交閧發彈甚多彈多飛過鐵路軌道故客車不得不爲暫停俄人旋决計佔據老察哈爾乃得逐走蒙匪死傷者三十人蒙匪數約三千目下仍開鎗不已俄人現由齊齊哈爾哈爾濱滿洲里派來福鎗兵七百人助戰大約力足擊敗蒙匪迫令退入内地大局並不嚴重俄人自信有法制之（三日） 
　　南京電飛虹輪船沉没撈起郵件包二百個寄上海及滬寗鐵路一帶各地點者約三百餘件津浦鐵路五日後可直接通車（四日） 
以上字林報 
　　北京電濟南日本領事報告上月二十七日樊莊大店（譯音）附近之黃河南岸决口水向荷澤縣縣瀉流地方官竭力堵塞尚未收效黃河北岸有高壩運河已淤塞如平地然故黃河無流入直隸之虞各報所載黃河北岸决口之說殆係此事傳聞之訛黃河之水雖較往年高十五英尺惟近數日内已退三四寸若非續降大雨不致汜濫云（四日） 
　　廣州電此間當道對於緝捕孫文之命令恝然置之亦未阻止軍政府之募兵（二日） 
　　大阪電交通漸復財産損失未能估計大阪西京兩處附近被淹之屋共有二萬間無宿者數萬人有六齡女孩處屋頂兩夜頃始遇救現由 
兵士散發糧食以賑災民大阪各報因缺乏自紙所出之報篇幅僅及平時之半（四日） 
　　以上路透電 
　　北京電在川滇軍現仍駐屯距重慶約四日程途之瀘州地方其數約有三師刻於該處汲汲設防以拒北軍惟現尚無急圖攻取重慶之行動意爲節約軍火蓋恐北軍入川對抗之際補給軍械藥彈或有不敷也（五日） 
　　北京電前日電報黃河堤防存壞兩處潰决之水冲入山東省之荷澤縣被淹者數十村其後水勢雖漸減退然農産物及他之被害者已甚大云（五日） 
　　北京電吳光新所部步兵一營機關鎗隊一連有已由蜀峽號船運抵重慶之報吳之行蹤則甚秘密其抵重慶當在一月之後（五日） 
　　北京電張鎭芳判决之後張作霖張懷芝趙倜等三督軍曾請缓刑政府爲保持司法之威嚴斷然不准所請（五日） 
　　北京電吉長鐵道借欵契約昨日午後經中日兩國委員議定並經段總理梁啟超曹汝霖三人署名一俟馮總統批准即可正式調印目下正在印刷草案（五日） 
　　漢口電王督軍將鎗彈一百八十萬顆大小砲彈一萬顆解赴岳州供第二十師之用（五日） 
　　漢口電長沙電云衡永之獨立軍勢已漸盛有湖南軍之一部加入該軍又有廣西軍之一部行抵衡州（五日） 
　　南京電奉賢縣知事因有土匪不靜之勢呈請督軍撥給步槍四十桿以供保衛圑防禦之用 
（五日） 
　　南京電地方公會會長仇繼恒發起於今日午後一時開會歡迎李督軍（五日） 
　　以上東方通信社電 
[戰電]  
　　倫敦電今晚海格將軍報稱今晨敵軍猛轟塔村與波萊岡叢林之間英軍陣地繼以步軍進攻未至英軍陣線多爲英軍砲火擊退僅有若干冒砲火在末蘭路北面猛撲但卒爲英步隊所敗英軍陣地毫未受損伊泊爾東面有劇烈之砲戰星期二日英飛機以炸彈擲擊敵軍各要點多中的敵飛機避與英飛機交戰惟在距其陣線東面甚遼處攻擊英國飛行甚久之飛機敵飛機之被擊落者六架受損退回者四架英飛機失蹤者六架（三日） 
　　倫敦電法軍大本營路透訪員報稱德軍現試用一種戰車前有尖首可助以馳過戰壕頂有小塔可供瞭望全身有鐵甲爲護置有三寸口徑之砲機關鎗兩架（四日） 
　　俄京電公報云加柯白斯太特境有劇烈砲戰羅境敵軍自沙蒂泊北面前鋒戰壕退守便利之陣地（四日） 
　　倫敦電薩洛尼加英軍戰報云英飛機大舉襲擊比拉希柴與泊拉尼拉二鎭紛擲炸彈且以機關鎗轟散敵兵並擊落敵飛機一架英馬隊逐走塞里南面桀里瑪之敵兵數技隊並毁瞭望所一處（四日） 
　　倫敦電海軍部報稱英飛機昨以炸彈擲擊聖特尼韋斯特蘭及齊不魯日之水閘不魯日之船塢土羅之鐵路交點後均安回 
（四日） 
要聞一 
[西報論政府最近三命令]  
　　大陸報社論云上星期六日政府公報載重要命令三道一爲選舉新國會一爲召集參議院一爲宣布孫文等罪狀政府發此三道命令其眞意何在頗難究詰惟一般半官界輿論似謂政府確信此項命令爲對於急進黨合於情理之讓步亦雙方携手之基礎第吾人就此命令研究愈深則愈難信此爲任何政府地步穩固者所行之事業試觀第一道命令其所謂依臨時約法云者頗嫌僞託蓋約法第五十三條固明明規定本約法施行後限十個月内召集國會也今若以約法初次實行之日爲期則目下之命令苟欲謂爲依照約法而發寗非笑談若以去年八月恢復約法法之日爲期則亦事同兒戲何則自去年八月至今已不止十個月况約法第五十三條僅規定十個月内由總統召集國會固未嘗謂十個月後始擬組織機關籌備國會蓋當决定召集國會之時所有籌備手續當早已辦妥也今則必要籌備皆未實行欲依照民國元年先例殆不可得矣至於第二道命令亦復違背約法政府之欲藉口法律以鞏固其事實上地位亦可於此見之文中所謂依法選派一語頗饒趣味此種參議員其選派事宜未嘗有法律以規定之法旣不存依於何有是則依法選派一層乃必不可能之事查南京臨時參議院之議員或由省議會選出或由各省督軍推舉或由旅滬同鄉會選派當時並無選舉法今命令竟諭令各省依法選派臨時參議員豈非令人行必不可能之事乎此道命令中尚有引人評論之點則參議院職權之限制是已參議院僅可將所有應行修改之組織選舉各法開會議决此層意義極不明晰參議員由各省長官選派即無異由政府指派旣由政府指派則國會組織法選舉法皆可仰承意旨隨便修正矣組織法是否全改今莫能知顧政府某方面頗主張一院制他日政府指派之參議員循此方針進行固意中事再政府方面常以從前國會不能適用爲言想參議院開會時必減少國會議員人數與議員俸金也參議院無他種立法職權至於永遠憲法如何編制或由何人編制今尚在未定之天第三道命令指斥異黨僅限於孫文等諸人政府此轝蓋欲對於穩健派之不與孫文同志者表示政府非漫無區别也政府頗願藉貌似尊重法律之外觀以緩和反對之舉動其所可行之策有三（一）絶對服從約法（二）公然推翻約法藉口於約法在過去一年中已完全廢棄無復遺存以辯護其行爲（三）採用中庸之道雖任意行事而以約法爲口頭禪藉以覓取法理上之色彩以飾其行爲今政府所行者顯爲第三策希冀藉此而緩和民黨之穩健派目下湘省事變政府雖目爲癬疥之疾然深慮其勢將蔓延亟欲設法消弭之此政府之所以有此意在調和之命令乎綜之總統命令又促起時局之進行吾人竊信時局漸趨向正軌蓋此三道命令已表明總統欲與南方疎通而保全中國統一與和平之意也 
[川湘最近之局勢]  
　　吳光新入川　 
　　傅良佐乞援 
　　吳光新日前反鄂與王子春商定撥軍援相後復於二十四日往宜昌調度入川各軍進行因輸送船隻不敷須覊留宜昌數日聞定十月一號由宜動身隨扈軍隊爲前次鄂督軍派駐岳州撥歸長江警備司令部節制之鄂軍第三混成旅該旅長盧金山係叚香岩之妻弟所部軍士多由皖招集故吳用以爲護衛親軍又留鄂北軍第二混成旅原分紥鄂境蒲圻崇陽咸寗通城通山等縣前本擬撥歸吳氏帶往四川王子春因鄂防重要曾經商留兹吳又以後路之范國璋軍須留顧湘防不能隨往復商准王督令調該旅入川王已命令該旅長劉曜龍轉命所部各圑營連於九月三十日一律開至嘉魚縣簰洲地方集合運輸入川簰洲爲該旅防區之濱江市鎭在彼集合蓋爲運輸便利計也聞吳軍所籌餉金甚裕所有官佐目兵出發前均關三個月餉金俾得滙回安家並擬籌設隨營滙兌處官兵有欵寄家皆由該處經理至吳之前鋒入川軍隊係三個混成旅由三路進行即一路由陜西入四川廣元一路由湖北宜施旱路入夔州一路由宜渝水運入重慶現在三路均已各逹目的地其參謀長汪樹璧聞業抵渝與周道剛熊克武會晤熊氏雖竭誠歡迎北軍而吳光新終以該軍分守川東各要隘爲不足恃又不便逼其移調爰請中央將熊調任川邊鎭守使將川軍五師調離川東俾以北軍代其戌防熊本民黨健者素主聯合滇點共拒北軍現爲周道剛牽制故尚觀望時機今調任川邊無論熊氏願去與否竊料西南要人决不願其去渝也說者謂滇黔之果否力拒北軍與川局有無變化惟以熊氏是否受命卜之矣 
　　湘督傅良佐前派李佑文率步砲四圑往討衡永獨立聞該軍業已抵衡山其軍隊多與劉林表同情不願互相殘殺遷延多日尚未開始攻擊致湘中謡言盛傳謂李軍已與劉林聯合又謂陳復初之第二師駐防兩路者亦有躍躍欲動之勢並有謂劉林已連粤桂軍由衡攻寳慶者傅良佐所調援軍雖有第八師全師第二十師三十九旅及鄂省所派兩混成旅豫軍一混成圑（圑長爲寇英傑）然旣須對待全湘軍隊又須抵敵粤桂援軍節節設　猶嫌不敷現屢電中央加增援兵無如天津大水阻斷京漢津浦各路交通近畿軍隊南下甚爲困難山東第五師張懷芝又以魯省多盗不允抽調現陸軍部特令贛督陳光遠遴派一混成旅由萍鄉赴湘籍防西路湘軍聞傅因大軍雲集需費浩大電部請欵財政部因中英財政支絀一時無欵可撥已令轉商吳光新於平川存欵項下暫借濟用俟籌有的欵再行滙解遂以平湘入川兩兵站部分設武漢諸多糜費特令併合一處改爲川湘行營兵站川資兼顧統籌又鄂督軍所派援湘北軍第二師之旅前僅第五圑已經出發第六圑尚留武昌籌備軍械服裝各項兹巴齊全楚四號起由武岳路輸送入湘矣 
[中立聲中之四川（成都通信）]  
　　南北戰局開後四川以不滿意於中央之故已漸趨於第三者地位其各要人之熊度不南不北於是中立中立之聲半月以來愈唱愈高九月中旬以後中立二字不啻爲一般人所默認故成都報紙之輿論亦以中立爲是而前方各將領雖迭電請繼續作戰然皆因未明此中内容故耳頃據某方面消息現任四川西川道道尹熊成章等（民黨） 
出任調停請劉存厚氏以國家爲重略棄滇黔之嫌隙聞劉氏已允其請行將成爲事實夫中立自治等名詞皆脫離北系而復南派之過度時期記者已於八月中詳述之特川省目前時機尚未成熟耳 
　　周代督道剛以進步系關係而投入北派者也南北未决裂前周以督軍關係不願與滇黔决裂時常與羅顆等函電往來迨戰端旣開北援將到周之熊度忽變然其所部則反是不　與滇黔開釁周氏甫欲西上調和其旅長劉湘曾電各師稱已預備作戰後隆内駐防之軍亦願捐棄三月餉項拚命一戰蓋其時迨於桑梓之公忿也及南北戰開周態度一變其旅長王裿昌又變方針而親滇故第二旅之軍已有四營允助南方其他亦不似往日之憤激矣 
　　自九月中旬來王旅長見北兵行將入川亟欲據渝反抗又加滇軍方面再三催促古營長乃向各連長宣布響應南方不料連長中有與之不洽者陽允而隂即飛報師部周代督聞信一面防範一面令誘古營長到部先是古見某連長有違意欲先發以制之乃到師部報告該連長謀叛甫到師部周即將其看管蓋其時早已得該連長密報也古營長被看管後其他三營遂亦不敢妄動且周於此時防範甚周所有駐防隆内等縣之一旅軍隊皆完全調回故九月十七八號以來各縣軍隊紛紛開回永川以候命命至資中原係一師駐防周亦令三師接防内江隆昌等縣原係一師防地周乃讓與三師填防此次謀　南方難未成事然已足見川軍之向背矣全省漢軍統領張煦松繙屯殖總辦吳慶熙皆民黨分子也近曾於恤　命令發表後皆發電質問中央張氏之電質問六端語皆非常激烈吳氏之電係請中央收回成命亦　强硬識者皆認爲四川中立或獨立之導火線川省議會前對於恤　亦發最激烈之電中有非法政府願與天下共棄之等語儼然與中央脫離關係矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府議添模範軍之外論]  
　　字林報二十八日北京通訊云去冬充任國務院秘書長釀成府院衝突之陸軍次長徐樹錚近上條陳主張編制模範軍隊以固政府之手腕而制不服中央之外省其意略謂中央兵力薄弱可直接指揮者連警察隊在内不過五師僅可維持京師治安不能調赴外省云云聞段總理頗韙其議日内將提出國務會議噫中國治法若何觀此可知尚何言哉國家歳糜巨欵養兵八十萬人乃政府所可恃者僅有五師遂議添練模範兵三師庶一旦有事中央可用之威服外省迫其服從今有人焉墜其乳餅於山下謀復得之乃抛其所餘之乳餅於山下以圖引回前所墜落者今添練軍隊之計畫不亦與此相類乎苟此議果爲當軸所重視則軍界各要人間現有關係又從可知矣馮段政府果得應有權力之什一乎果爾則補救中央兵力單薄之道無待他求僅從外省酌調軍隊移駐北京足矣此策固未能施諸滇粤然若在直隸境内及附近諸省而亦不能適用則其理由誠索解無從豈保定曹錕所統之軍隊不盡歸中央調遣乎抑豈北洋派中直皖兩系意見歧異太甚莫可融洽乎兹無論任何政黨有何刻不容緩之要需惟中國軍隊現已太累國民若再增大軍額從全體觀察點言之直自殺焉耳 
[補誌天津水災初起情形]  
　　天津水災發生後京津郵件不能依時傳遞以故所得消息時有先後參差然津埠水勢日各不同固不以稍遠而有明日黃花之感也爰將所得二十四日天津水災情形補述如次 
　　昨夜（二十四）九時半天津電話云水勢刻益漲大華街水深六尺日本租界花園街五尺吾妻街三尺避難細民搭載小舟紛紛逃竄其混雜不可名狀華人方面淹死甚多惟外人方面尚無所聞電燈公司因浸水機關停止活動又獄中囚人現均躱避一所水勢若猶不止則日租界一帶將歸全滅現法租界大部亦已浸水人心洶洶入夜天候愈險惡大雨將如盆而至市民極其恐慌外人方面難尚無損害然目覩水勢之猛均甚焦灼卒由領事圑决議對中政府方面要求將良王莊至陳唐莊鐵路支線某地點拆斷使其溢水流入海内昨晚日領事林復逕與曹督軍交涉業將隄防一部破壞以弭水患 
　　直隸曹督軍昨日有電到京詳報災情並條陳隄防方法其原電云國務院内務部財政部鑒直隸地方慘遭水災前經電逹在案嗣據各屬呈報被災縣分已逹八十七縣之多前派專員分投查勘現陸續回報被災難民房屋漂没移居高埠所食皆草根樹葉所住皆土穴席棚愁苦萬分不堪言狀現時已近秋分各河水勢復有增無減漫溢决口猶日見急報即近觀天津方面河水已與岸齊晝夜督工防護目前雖未盡成澤國而窪下之街市水已灌入津埠如此危險他縣可知若不急謀塞堵不惟秋　不能下種卽明年春禾亦恐未易普種籌賑籌工不容稍緩現在籌辦賑濟已覺羅掘乏術而工程浩大需欵尤鉅不得不懇請鈞院大部速籌欵貲以便設法趕修俾免危險不勝翹盼特此電逹佇候賜復曹錕養　 
　　日昨早車有客自津來述及前夜津埠水災情形極爲慘惻客稱予住家法西開曜華里日來即聞某河開閘水勢直瀉至前晚已淹及津西一帶侯家後北大關河北大馬路水已及腹災民扶老携幼相率避難者絡繹於途已有慘不忍覩之象予因事本擬日昨赴京因是中止昨晚七時（二十三日）尚親往三不管左近查勘動靜惟新月初上凉風爽然一片聲歌上徹雲裏大好繁華世界一般遊人酣遊縱樂其中誰復知數小時後忽然罹彌天大禍者即予兢兢預防之人謂租界地勢高防備固大水之來亦未必如是之速熟諳津埠情形者亦謂水之來斷不至淹及租界予亦遊倦以十時歸抵家而寢倐焉卽睡去猛然夢中驚醒有女僕擊壁疾呼曰大水至矣大水至矣予瞿然跳起方摩挲躑躅黑室中女僕急以火燃燭而一時西南面波濤澎湃聲如排山倒海而至并挾哭聲喊聲呼聲及巡捕擊鑼聲以俱來家人咸木立若呆人即予差能鎭定者亦身摇摇莫能自持急排闥出街環走一視聞隣近人云水已來至日界電燈房并謂三不管一帶水已没踝而水勢之怒暴一點鐘可增至尺深其自西南提包赤足來法界避水者已途爲之塞惟幸予住處少高入咸稱當不汜濫及此卽來亦遲予遂歸屬家人收拾箱簏備逃入京正恐怖攘擾中不覺東方漸白而予住地水幸未至然聞淹至松島街至今早五時三不管水已四尺矣予乃出至法界雇車不料由法界至老車站每人力車出貲至三元而終無應者以其時三不管及日界西面水已淹没商民避難者均紛紛雇車事急均各出重貲爭雇其價有出至十餘元者故車夫均不願往車站也予無可奈何不得已至馬車廠以二十元雇得馬車二輛急移緊要行李四件偕家人上車時方六時意謂運往車站其留遺家中者尚可返運上車乃未十分鐘由車站馳回而曜華里（即余住宅一帶）已一片汪洋矣水勢之猛其來莫禦已不容我再復入宅宅中物件只得聽其漂流以去予無可如何亦只得踏水疾馳歸站九時幸偕家人脫險登車上車後聞車中人云水已至法界西權仙以上以後水勢如何予亦遂不復知所底此矣云云 
[山東之河决消息]  
　　山東利津縣南鄉台子莊爲下游險工之一近來該地連日隂雨黃河水勢異常增漲竟於上月二十一號午前七時河水外溢勢甚湧猛旋將大堤冲開淹没六七十餘村水充入海一時被災難民扶老携幼哭聲震野慘不忍聞該縣知事聞耗即馳往勘驗現正籌備賑濟又聞利津民埝出險一事據當地人士確實調查現今漫隘之處口寛已逹二百餘尺溜勢佔十分之三分三路而出由老黃河身入海被災之區長約十餘里寛約四十餘里秋禾均被淹没房屋冲倒者約四十餘村悽慘之狀實足令人目不忍睹昨該處人民已呈請省長急速撥欵賑濟並請將災區本年未納之上忙准予免徵以示體恤 
　　壽張縣境之徐屯民埝决口案致起衡突擊斃汛弁周明堂張督軍飭縣限十日内緝獲兇犯否則撤任提付懲戒該縣丁知事奉令後即督飭所屬嚴緝竟於上月二十四日緝獲兇犯閻羅陽王盛太苗景全等三名據王苗兩人供稱當扒埝之夜閻羅陽由家中携帶快鎗子彈向周明堂接連射擊以致斃命閻則堅不承認但據各方面報告及調查所得證據確鑿丁知事已於日昨將此情形詳呈省署當將十日之緝限撤銷以便訊明懲處 
　　津浦路北段因河水决口冲淹鐵路自德州至天津爲水災破壞者業已數段儼然交通斷絶矣交通部現以水勢不退一時碍難修理祗得另籌方法維持交通他如中段南段亦亟應愼重注意勿爲雨後之調繆擬於日内特派專員來東查勘該路沿線現狀以便籌畫預防矣 
[召集臨時參議院令之由來]  
　　召集臨時參議院與籌備新國會命令已公布多日但在此令未下之前亦有略可記述之情形兹聞二十四日國務院開特别國務會議自午前十時直至午後二時所討論者係召集臨時參議院問題及對付湖南之解决辦法國務院議閉會之後由段總理率同各國務員齊赴公府向大總統報告國務會議之經過由三時至三時半始行出府又回國務院昨日之會議關係似甚爲重大據國務會方面消息謂李開侁有電來京謂陸榮廷於國會問題無何等成見惟於湘事則另有主張昨日國務會議决定召集臨時參議院大總統已同意惟發表尚須遲一星期據總統府方面消息則謂昨日國務員赴總統府會議之結果總統以湘省亂機擴大對於召集臨時參議院問題仍持愼重態度召集令之公布尚須時日最近期間决不能實現云云又據共同通信社消息昨日特别國務會議自午前十時開會至午後二時始散據聞本日會議内容係基於李開侁之覆電討議根本解决對南問題召集新國會事李氏覆電内容略稱陸榮廷之主張須由約法召集國會現内閣不經新國會承認陸亦斷難承認至中央力謀南北和平大有承認之意等語昨日特别會議曾次第討論召集新國會之議經各閣員一致贊同决定施行此外並議及湖南問題又昨日特别國務會議散會後各國務員携帶召集新國會决定案於二時半齊赴總統府報告閣議結果請求總統裁可總統當即准如所議次第施行又云新國會召集案已於本日閣議决定且經總統裁可此項命令大約一二日内即可發表 
　　據國務院某要人云近日各報所載多謂政府對於召集臨時參議院各項重要手續目下確已完全解决更有謂政府對於民黨要求之條件所允者僅有同時下令籌備召集新國會之一端召集臨時參議院以及其他種種稍符事實者固有而措詞涉及臆造者甚多馮段二公於此項問題確無成見之可言於召集新國會恢復舊國會召集臨時參議院諸種問題皆曾討論徒以舊國會議員中良莠不齊每爲國人所指摘而召集新國會又須多延時日故最近决定始採用此種過渡機關之組織當初議時曾向各省軍民長官徵得同意復派李特使南下疏通李氏抵粤後實已拍來密電數通内容嚴守秘密外間知者絶尠綜之該項要案發表之期斷不能逾出此月杪也 
[劉顯世反對教實兩廳電]  
　　教育部覆貴州省長劉顯世電詳論設立實教兩廳原委各節已詳前報兹復得劉氏上京部原電爲再錄如次各部院各省長鈞鑒本日上大總統國務院一電文曰北京大總統國務院鈞鑒國務院删電錄示教育實業兩廳暫行條例奉悉查現行外官制分省道縣爲三級教育實業内務事項統隸於省道而分隸於主管各部省爲地方最大行政區劃此制純係以地方分　其綱爲衡新設教實兩廳直隸京部省長僅負旁系監督之責則純係以部務分綱其綱爲從兩制得失姑置弗論而兩制根本上主義絶對不同兹旣新設教實兩廳是省道官制根本上已有變更自非先將省道官制明白確定教實兩廳不能實行蓋兩種制度分綱旣異理無並存否則從衡錯雜窒礙實甚况以教實兩廳直隸京部而省長道尹職掌内所餘者不過内務一端夫以内務一端之故必設若干省長道尹以治理之於義何取就省長言猶可謂設此監督全省官吏至若道尹不惟形同贅疣且對於教實兩廳究竟應否過問恐將無所適從矣要之外官制主義如取部務分綱必將省道兩級先行廢去然後再設一直隸京部之内務廳與教實兩廳鼎力始貫此指不應僅留内務掌於省長道尹而於教實兩廳之例又添一駢枝之監督復空懸道尹於無用之地如取地方分綱則不應使教實兩廳外省長而獨立似此兩種主義並存不廢教實兩廳之於省長若合若離省道兩級之於地方似存似廢非驢非馬旣破地方統一之綱維復失專官分職之本義推其流弊必至省長之監督徒存空名兩廳之施政斷難呼應以此爲政不惟不能副鈞座求治之盛心且必紊亂統系治絲而棼牽動全局百端叢脞應請大總統飭下院義先將省道官制從根本上確然釐定然後再將教實兩廳條例施行在省道官制未確定以前教實再廳應懇從緩成立俾免牽製而利進行抑更有陳者據設教實兩廳論者或以財法兩廳相比誰知財政司法排採中央集權主義難以立國教育實業非採地方分治主義不克有功性質各殊寗可並論更進而徵諸事實吾國幅員廣大風俗各殊整理教育發展實業宜設專官庸可訾議但專官不設之於地方區域内乃以之直隸於京部就京部言遠隔國門必致顧此失彼鞭長莫及就教實兩廳言旣無臨民之責成僅有局部職掌兩廳對峙各擴其權對於地方士紳情誼孚否號令行否且無深論卽籌欵一端在事前旣不能酌盈劑虛統籌兼顧欲臨事免其齟齬扞格又何可能縱兩廳對於屬吏日嚴督責之令然試爲各縣知事設想欲盡婦道於兩姑之間亦屬事勢之至難終必巧滑者敷衍以飾非庸懦者擱置以廢事所以致此者胥教實兩廳直隸京部階之厲也故東西各國軍事外交財政司法多採中央集權主義教育實業莫不採地方分治主義者事務之性質然也再進一步言此後吾國外官制能否以部務分綱當先研究省道兩級是否可以全廢能否統一苟省道兩級均能全廢全廢亦能統一而後以縣爲地方最大行政區劃各省若干縣爲一區於此區中各設專廳直接辦事主管事務於理想上亦未始不可吾國情勢地方級數縣之上終不能不再有一級存在則以部務分綱之外官制即不可行若勉强行之徒見全局分裂散散漫而已竊謂吾國之不治病在應集權者不能厲行集權應分治者不能責令分任推其源病皆由省制一級區域過大横梗其間遂生種種障礙若圖根本解决似應將省制一級廢去然後縮小政區分地方爲道縣二級一面以軍事外交財政司法諸事集權中英一面圖地方自治之發逹並崇地方官之秩增治事官之額面後上得政府以提其綱下有自治以培其本中復有道縣承啓其間各種行政事務始能相互發逹綜上觀之省制可廢道制萬不可廢財政司法應集權教育實業萬萬不應集權惟廢省之舉旦夕難期如一時旣不能廢省存道與其設立教實兩廳直隸京部反不如倣民國二三年間各設分司仍直隸於省長旣不破地方之統一復得收專司之實效較爲兩全是否有當統祈訓示至黔教實兩廳擬俟省道兩制完全確定再爲成立並以附陳等語謹以奉聞並乞賜教兼黔省長劉顯世叩皓印 
[湘事無和平解决之望（并公）]  
　　湘省今日惟一無二之重要問題厥爲衡永獨立一事此事一日不能解决則他項政務均不能爲適意之進行現據各方面所傳消息劉林等確無取消獨立之意劉建藩則正在編練新軍（聞已編成二十餘營）預備進取林修梅則正爲種種運動反抗之舉動（聞林氏曾懸賞五千元緝拿傳督所委之新任第二旅旅長鄒序彬並以銜恨第一師師長趙恒惕之故將現任衡陽警察所長之趙恒悊逐出並全體人員解散因趙恒悊爲趙恒惕之弟也）不服勸解據此情形則斷難和平解决現在代理第一師師長李右文已帥所部開抵衡山將於日内向衡陽方面進發至傅督對此表面上雖聲言不願輕開戰端而實已着着準備戰事省城所駐湘軍其第一師已悉數開赴衡陽衡山湘潭一帶省城方面則已將第七十七七十八七十九三圑調來駐紥以爲後援是湘南人民終難免兵革之禍矣 
　　湘人遭北兵之蹂躪實始於民國二年冬間至三四五三年則變本加厲軍隊所過之難雞犬不寗省城一隅凡劇場妓院酒肆茶樓無不被其荼毒迨湯薌銘出走後潰散之北兵益發肆無忌憚沿途搶掠更甚於前故湘人對於北軍大有談虎色變之概此次北兵之重來湘省雖不若前此之甚然外面傳聞亦難免有不守紀律之事湘隂長沙等處之鄉居者因北軍須經過其地多紛紛預爲遷徙聞湘隂一都之某宅遷徙不及北軍已大隊擁至將其家所有雞犬猪牛等宰割一空其他雜物亦多被毁又聞有新近開至省城之某圑有一目兵向某警署索借桌椅並勒令卽時送去該署巡官某應諾稍遲卽出手鎗恐嚇湘人畏北軍如此傅督而欲民心之不背宜於此點注意之也 
[雲南快信]  
 
 
 

Page 7

 
 
去歳擁護共和滇省所有在事出力各軍官佐及各公務人員不能製備章綬分贈佩帶以資紀念業由唐會澤擬定式様派員向日商訂購現已一律置妥運至香港轉運滇省電請滇公署派員至海防照料當經電飭河口督辦通知駐防照料員注意俟此項紀念章到時火速驗明限於本月二十五日以前到省以便轉發因軍隊出發在即遲則貽誤致多周折云云頃得河口督辦覆電云已轉電海防遵照辦理惟至今尚未接覆聞海防至至河内鐵路被水浸灌搬運非易二十五日前恐不到省且准河口分關云紀念章入口納稅與否尚須請示稅司等語似此應請速電蒙自稅務司轉飭免稅放行以期迅速 
　　貴州劉督軍電致中央云北京大總統國務院各部院均鑒迭得京電我大總統已有明令對於德奥兩國宣戰此舉係爲我中華民國爭國際圑體之地位允宜全國上下同心同德一致進行决不可再啟内訌致碍國家之大計昨見雲南唐督軍眞日通電本出擁護約法之誠惟現在敵國當前外交吃緊若因兄弟之爭俾敵國得伺隙抵瑕乘我弱點轉非救國之初意擬懇我大總統對於外交仍積極進行一面明頒命令按照約法定期召集國會解决一切庶天下曉然於政府尊重約法之苦心隔閡之患皆可消弭於無形舉國齊心同禦外侮使我中華民國卓立於國際圑體中徐謀發展國力漸臻强盛皆於此舉肇之謹布愚悃敬候裁擇貴州督軍兼省長劉顯世叩養 
　　雲南靖國軍第一路馬司令官前以奉令出發行至大關縣屬吉利舗地震山崩傷斃官佐士兵百餘名情形極爲慘切該士兵等雖未殁於陣地究屬爲國捐軀自不能不酌予撫恤以存餘族而慰英魂乃迄今月餘未據該司令官造報到署昨經公署令飭馬司令官速將此次受災傷亡各官佐士兵姓名從速調查明確列表呈報以憑議卹切勿遺漏延宕鹽井渡現已更名鹽津縣與川毗連川匪時常竄入搶掠人民受害不堪聞軍署昨據井灘游擊隊長張紹謙報告八月二十九日據密探報告有本隊一等兵吳占雲勾引川境許堰場股匪定於本夜來轟營殺官搶械刦場吳爲内應等情當將該兵吳占雲拘留并獲川匪周仲元周少先二名各别鞫訊均供認同謀刦場轟營不諱似此謀叛不法應請變通准將該兵吳占雲及周仲元周少先三名就地鎗斃以安人心而昭炯戒業已照准矣 
　　永善縣亦與四川連界此次川滇失和後常生枝節昨該縣知事李鐘本又有電致督軍略云雷波（川屬）招安軍勾結生番土匪布滿對岸連日放鎗挑戰人民異常惶恐除率同游擊隊及圑練全力抵禦外務請迅速派兵援助毋任迫切永善縣知事李鐘本叩 
[南昌通信]  
　　今日中秋佳節各界一律休業慶良宵督軍陳秀峯省長戚升淮以及各機關官長則應紳界之請宴飲於青雲譜該處距城計十五里爲本省郊外勝境其間景物有一特異之桂花一根而生五莖蔭可半畝枝葉整齊如蓋現値開花之際香聞數里 
　　中秋後三日爲督軍初度之辰先期由副官處登出廣告以却祝嘏謂奉督軍諭下車伊始政務殷繁况外觀大局之阽危内念民生之凋敝何忍於初度之辰虛糜隆儀云云但雖有此種廣告而巨紳宋育德高巨瑗等敬意意甚殷仍備多珍送往竟被却還宋等以蟻悃未伸終覺歉仄故於今日設宴郊外借賞桂花爲名而實則申其稱觴上壽之意也 
　　本省秋節如拜月之俗各處皆然更有婦人抱橋柱之陋習城内有高士橋約十數洞各有石柱一對植立橋邊至中秋之夜全城婦人列隊成羣搶抱橋柱因有一種迷信謂得抱橋柱者可獲弄璋之喜故抱無兒憂者莫不爭先恐後蟻聚蜂屯致演成種種醜態光復後迭經官廳禁止今則此舉已不如前此之盛矣 
是夜逛月之人以洗馬祠街爲最多因該處爲商務精華會萃之地兩街舗戶一律壯麗美觀而燈火密如星斗光同不夜是以紅男綠女擦背摩肩聞較往年爲尤甚以往年尚有東湖一帶爲觀月佳地今則因湘省之耗連日戒嚴東湖近處爲十二師師部及火藥庫所在遊人不能前往即沿街警士荷鎗實彈較往時尤覺森嚴 
　　蘇督李純今日壽誕贛北吳鎭守使預定節前赴寗祝嘏行裝已戒而永州警事發生赤敢離守且已奉到會辦江西軍務之明令赴寗之行遂亦中止矣 
[杭州快信]  
　　高等檢察廳長陶世填有更動消息聞繼任者爲王天木或將成爲事實 
　　沈爾昌因公赴滬新委代理政務廳篆之秘書長馮學書又因病不克進署辦公日來文牘往還概呈由齊省長自行批核一切密電要件暫交政務廳辦事員趙之驊保管 
　　部派鹽務調查員吳秉澂來浙後運司袁思永擬商整頓之法歌日上午十時特召集各商董柬請吳君蒞席討論一切并集議組織鹽業銀行辦法新任烟酒公賣局長朱壽丞昨又因上海工巡局尚有未了手續附車赴滬聞定准雙十節蒞杭十一日實行接篆視事 
　　王國鐸自奉委嘉興統捐局差後因病未克履新現已將次就痊准期本月十一日馳往接差惟所遺總務科長一席一時尚未有人 
　　陸軍部咨以軍官學校分師見習畢業生近查每有延不投到或到後潛蹤久假不歸殊非整飭軍紀之道特嚴訂罰章請飭一律取締 
　　楊督軍昨在本署讌請前八十一標標統陸軍少將馬志勲（回教中人）特設清眞筵席二時始散 
[南京快信]  
　　華瀛俱樂部昨日（四日）正午十二時假韜園開會歡讌李督及其瀛眷駐甯日領高尾氏則柬邀李督於今晚七時到署宴會 
　　贛督陳光遠擬增兵扼守南雄昨日特電李督商進兵方略 
　　長江巡閱副使王楨昨赴浦口擇看行署因無相當屋宇如從新建築則需費甚巨現王副使擬日内乘艦赴大通安慶湖口九江漢口等處察看長江上游形勢以便擇適中地點組織行署咨報中央核辦 
　　水上警察撥歸長江巡閱使管轄業經中央核准倪王正副兩使昨會派梁可冰宋鳳鳴等赴沿江各省調查水警編制及其確數以備整頓 
　　慈善會昨邀集寗垣紳士在門東興善堂開會籌商奉直水災賑濟事由會長報告宗旨各善堂主任均願擔任助賑 
奉直會館今日（五日）開津災籌賑大會 
　　此間紳學各界擬於雙十節舉行提燈大會以示慶祝李督軍僅准懸旗並停止辦公並聞警廳已通知各學校謂値此戒嚴期内停止舉行雙十節慶祝大會 
　　省議員郝儒琳係進步黨南京支部籌備處理事長聞郝已由該黨本部派定可得參議員 
　　昨夜十時四牌樓地方有督署馬車四輛經過該處壓傷一人性命莫保已抬送醫院診治 
地方通信 
[松江]  
　　致祭關岳十月三日上午十時由防守司令官何豐林旅長率同十五圑圑長劉永勝縣知事李恩露及駐松各營長並縣警佐等恭詣世英堂武廟致祭關岱當由何司令爲主祭官劉圑長李知事爲陪祭其餘各官均在階下行禮所需執事生係請孔教會職員擔任云 
　　維持風化近有無恥僧人廣智等於施主某姓家施放燄口時兼唱上海碼頭及十八碼等小調故經教育會某會員調查該僧等所在菴寺及各僧姓名提出議案請求教育會轉呈縣署令行僧教育會會長林逸從嚴懲禁以維風化又近來師巫邪術均公然擺設香堂代人召鬼治病且間有女學生亦至女巫處問卜祈禱與社會風尚學堂信用均有妨碍故亦提交該會呈縣示禁以除迷信 
[蘇州]  
　　水警廳長赴浙水警第二廳趙雲生廳長赴寗祝壽於八月十七日返蘇因與浙江會剿梟匪辦理清鄉各事宜須與浙江水警廳徐則恂廳長面商一切故趙廳長特於昨日乘火車赴滬轉赴嘉興並須順道至海寗觀潮大約在滬亦有數日躭攔方可旋蘇 
　　電飭查緝復辟餘孽蘇常鎭守使署接督軍署轉奉北京國務院電略云訪聞復辟餘孽萬繩械薛大可等在津魯等處組織秘密機關聯絡前清舊官僚羅致閒散軍官招集遣散叛兵勾結土匪希圖再舉並在各處分設機關查蘇滬爲五方雜處難保無若輩黨徒秘密組織機關仰卽嚴密查緝究辦俾遏亂萌云云朱鎭守使已通令軍警各機關一禮密查拿解究辦 
　　禁止學界提燈雙十節爲國慶紀念日蘇垣學界預備舉行提燈會而蘇垣軍政各機關昨接李督軍俞代省長電令以蘇垣亦爲通商口岸五方雜處之區地方極爲重要深恐舉行燈會於此戒嚴期内難免不發生意外自應一律禁止届期僅准特例停止辦公一日并懸旗結彩以誌國慶云云朱鎭守使王道尹接電後已傳知各界一體遵照 
[鎭江]  
　　辫兵刦掠紀聞徐州辫兵分竄各邑擾害地方疊據呈報在案乃該辫兵竄往宿遷豐沛等縣者占多數兹聞安東縣屬之新化集一帶近有潰散辫兵多人盤踞該處大肆搶掠連刦十餘家得贓甚鉅當經該縣知事飛派警備隊兩排馳往兜剿當場擊斃潰兵三人擒獲數人 
　　奥商過鎭旅漢奥商數人由漢至寗乘車赴滬轉搭荷蘭輪船回國於日昨午後二時道出鎭江維時駐鎭憲兵營趙連長得悉後隨派憲兵數名至車站妥爲保護 
　　查填減免釐稅表册丹徒貨物稅公所趙所長昨奉政廳令開奉部令以減免稅釐物品近來日漸加增於稅收前途不無影響此項物品雖經本部立册登記而於減免稅額之數終屬無從稽考兹由本部刷訂表式一紙仰該廳自本年十月起此後應將所屬各局所減免稅釐物品及其稅按照表式詳細填列分季呈報無論本部令行及其他京外各機關所發護照減免之件均應分别列入以憑查核云云 
　　師部開特别會議此間軍警各機關長官以時事多艱防務戒嚴特於日昨午後二時在十九師師部開特别會議聞係爲保衛地方起見劃分地叚分配防守以專責成而保治安 
[揚州]  
　　省委與馬使同來江蘇督軍署現旅　　耿祝三差遣鐘英奇來揚與鹽運使磋商要公祝等業於今日（四日）謁見張司長陳述一切又聞淮揚鎭守使馬伯良前赴寗垣祝壽並函陳防地情形兹事畢業於今日（四日）過揚回浦駐防矣 
　　忙漕罰欵解省忙漕逾期罰欵定章本以半數解省半數充地方經費兹聞俞代省長現以六年度預算不敷此項罰欵擬全數改歸省用昨已有訓令到知事署矣 
　　塜地禀請立案揚州城廂善堂總董魏仲蕃以北門外碧天觀舊址本係育嬰堂經管現擬改作育嬰義塜地以備埋葬嬰孩恐有人反對特呈請縣公署立案以重善事 
　　布業同行會議揚城各布業現以白布一項銷路呆滯特於日昨在留園召集同行公議滅價銷售 
[安慶]  
　　皖省烟酒公賣之風潮安省烟酒公賣第一二三四八各區分棧經理前以公賣局局長劉愼治科長倪濬澄朋比爲好賄路公行搜索證函呈請財部查辦將劉局長撤委劉遂遷怒第一區即以私造執照朦收國稅及去年短收稅欵等情揑詳財政部將該分棧經理胡遠勲等資格取消送交法庭訊辦聞其中實情係因該分棧發行酒匠執照此項執照係因局中收稅聯單須先交現欵方能填發洒匠均係手藝營生無欵繳納勸辦維艱且聯單祇能爲收稅上之一種不關重要之證憑不能爲營業保障之有力證據該經理等爲勸誘納稅起見籌商試辦酒匠執照凡領有執照者方淮在一定區域内營業卽以營業收入之餘資分其繳納公賣費一年分爲四季每季繳一二元不等視區域之大小定認稅之多寡繳齊後給填聯單試辦之初禀經李前局長大防許可並由公賣局知照懷寗縣知事傳各鄉地保到棧告知試辦執照情形令其各回本保傳知酒匠遵辦後因認領執照者延不繳欵曾經禀請公賣局催繳自前年九月試辦以來祗辦成二十餘保發出執照五十餘張收欵五百餘元迭經報解與該局長所呈之私造朦收各情大相逕庭又聞該棧所轄區域去歳認稅者除去應停征及因他故未繳者祗有四千上下之數該棧去年解欵六千餘元亦與該局長所呈之短收稅欵不符而該局長未得實情竟將該經理等呈請懲辦現正訴諸法庭如何結果俟得續聞再爲披露 
　　易警廳將回皖本任安徽警務處兼警察長易迺謙到任後即以事他往所有該屬一切公事暫由第二科科長周之潤代理一時營謀是職者頗不乏人惟均無效現聞京部已電催易迅速回皖就職易亦已有電來大約不日即可回省 
　　委查知事控案繁昌縣知事吳克儉前經該縣公民潘夢祺等在省署控告當經省長飭令蕪湖道尹派委往查昨已據復事雖有因查無實據等語惟該縣近又有人以吳知事責押鄉民魯雲龍一案在省上控刻聞省長已派委修思永往查未知結果又何如也 
[宜興]  
　　宜興之螟害宜興素多螟害本年早秈中秈晚稻均有穿蝕莖液之患而以晚稻螟害爲尤酷少者傷稻十分之一多者蝕稻十分之六農家視爲憤常惟以秋收較豐故亦安於緘默鄉人之研究除螟法者固多而市鄉董及農會並未提倡聯合進行縣署亦未出示曉諭責成鄉間實行查核全縣歳收本年減十分之三四矣據徐斌如君言螟之爲害非特江浙間有之凡東南沿海各省低窪之地亦無處不有但螟少之處農人不及察耳卽就江南平均計算秋收輙暗減十分之一二徐君並擬有除螟辦法（一）應由省署飭各縣市鄉公所曁農會聯合分設除螟事務所（二）組織各縣除螟演說圑（三）編印除螟白話小說分發各縣重印遍送農民觀看（四）由省縣署分别出示曉諭並責成市鄉公所農會協同進行（五）報螟荒蠲免之欵仍須酌提若干以充除螟經費其推諉不事防除而發見螟害者不得呈報蟲荒（六）應令各區圖董按畝填表證明能防除與否若甲田未除螟蛾産卵以轉害乙田時當處以罰例 
[嘉興]  
　　局長辭職嘉興統捐局長吳振黃現因任期將滿且有他就特於日前電請退職已邀省署允准兹將電文錄下浙江省長財政廳長鈞鑒職以一介武夫謬筦榷政八月於兹惟遭此時艱貨少來源捐收日絀補苴無術抱疚良探若再懋棧恐負期許懇准辭職遴　接替不勝悚惶待命之至除詳情面陳外謹先電聞嘉興統捐局長吳振黃印 
　　學董有人嘉興東門外東栅區學校林立惟學欵乏人主管致各學校不免有濫用之弊故擬設學董一人以司其事現該區士紳萬兆恒朱立三等以鄭樹功（號鳳池）對於教育頗有經驗堪勝斯任特於日昨開具鄭之履歷函致第一區自治委員陸效卿轉呈張知事發給委狀矣 
[杭州]  
　　函催省議會開會省議會近接公民陸樹聲函稱竊查省議會爲全省民意機關依照暫行法有監督官廳之權我浙省議會已届三年各議員轉瞬任滿乃於本年度内並未舉行常會亦未舉行臨時會惟知每届月終領取公費爲能事民意機關果如是乎且聞沈議長因事請假秦副議長雖甚熱心會務而有一部分議員不贊成戒嚴期内開臨時會故雖有四年度决算及他重要議案亦復置之不議查暫行法規定祗有召集條文並無戒嚴時期停止開會之說且教育會聯合會業已如期舉行未有立法之省議會而不加以維持者也爲此函請貴會迅邀集在省諸議員開談話會一次解决臨時會問題爲個人盡責任爲地方謀利益吾民幸甚全浙幸甚 
　　教育會聯合會之籌備本月十日爲全國教育會聯合會開會之期所有各省教育會代表姓名業經各省函逹本省教育會先期接洽兹特探錄於下奉天省代表孫其昌董寳麟魏福錫直隸省代表劉都周馬小珊福建省代表林元喬王修陳曾亮江蘇省代表黃炎培（字任之）沈恩孚（字信卿）郭秉文（字鴻聲）河南省代表何鉞（字牧鉞）王法岐（字鳳岑）趙濟亞（字安民）山東省代表朱漢章（字子煥）郭保珍（字竺泉）王丙午（字太炎）江西省代表邱璧（字潛夫）吳樹枬（字梅叔）北京代表章桂陞（字廉甫）梁錫光（字載之）荷屬華僑泗水學務總會委託兼任代表黃炎培又聞經子淵會長以現在距開會之期已近所有各省教育會代表行將到杭昨特指定新市場延齡路清泰第二旅館及湖濱路湖濱旅館爲各代表居住之所並自五日起派人前往城站歡迎 
雜評一 
[模範軍（一子）]  
　　水患之多猶在一時也匪患之多猶有法以防之也至兵多之爲患則眞心腹本原之患矣何以故以今尚不知兵多之可患而猶紛紛招之也西南各省則招西南之兵以固西南各省地位東北各省則招東北之兵以固東北各省地位而中央亦招中央之兵以固中央地位此兵之所以日多也夫兵必全國統一者也中央有指揮全國軍隊之權能者也今西南各省之兵不受中央指揮尚不足怪而西南外各省之兵亦不能爲中央効用至欲自棟軍隊以厚中央勢力豈非可異之甚乎中央不謀所以收各省之兵爲已用而徒謀增中央之兵以制各省則非特各省不能以兵力制即能制而統一之權能何存且自此以往競以增兵爲雄甲增百乙增千而丙又增萬不將竭全國之財力以養兵胥全國之人以蒙兵患耶 
　　嗚呼西報所述而信也危機蓋無窮盡矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請留奥輪運貨之農部覆電]  
　　本埠絲廠業全體電請中央將扣留奥船三艘自闢海外航運當得農商部復電云來電已悉所陳各節業已咨請交通部查核辦理頃准復稱查此項船隻已由華商大逹輪船公司承租該合同並訂明務先攬載華貨等語本部爲疏通國貨起見早經兼籌及此各該絲廠等儘可逕向該輪船公司妥議裝運相應資請查照辦理等因到部合先電復遵照 
[德奥人反對租界註册]  
　　租界工部局取締德奥僑民居住規定章程通令註册已誌前報兹悉居留上海華界德奥兩國僑民以彼等僑居上海概遵中國官廳取締向檢查所報明註册原爲尊重中國主權起見今工部局重加取締殊碍中國主權僑民未便承認特禀請駐滬荷蘭總領事照會外交部特派江蘇交涉員查照薩交涉員以此事關係主權昨已據情轉咨松滬護軍使請爲核示遵辦矣 
[奥商請還貨物須呈確據]  
　　楊子棧封閉後近有奥商光耀公司因貨物在在該棧房内一同被封開單送由荷蘭領事署函請交涉公署發還交涉署當查楊子棧房封閉後卽由淞滬警察廳派警看守該光耀公司單開各件須將憑據繳呈證明確爲該公司貨物方可轉飭遵辦業由交涉員函復荷領轉知矣 
[警界對於國慶紀念之淡漠]  
　　昨日（星期五）爲淞滬警察外區巡官召集會議之期午後會議時由徐警廳長當衆面諭謂今屆雙十節國慶紀念典禮因時値地方戒嚴期間且又謡諑繁興之際防務吃緊是以奉護軍使令飭加防一事認眞進行國慶典禮暫免舉動故令轉諭各崗警於國慶日前後數天下不准請假外出對於防務宜格外注意云 
[浙省電告安靜如常]  
　　本埠軍警各機關昨日風聞浙省軍署與某師長意見不洽幾釀衝突幸即調停妥當雙方解釋前嫌惟外間謡言滋多等情當經盧護軍使發電至浙探詢事實旋據該省軍署副官電復謂並無意外要事發生地方亦安靜如常云云盧護軍使恐滬地人民或生誤會於接電後立即通傳各機關一體知照 
[電請籌議北方水災之善後]  
　　今届順直奉洪水爲災蔓延幾及百縣雖經政府簡派大員頒發急賑並設法堵防無如水患滔天旬日以來有漲無退聞有延及鹽沽之說（離大沽八十里）現政府特飭内務部電致江海關稅務局司威厚瀾君轉致濬浦總局總工程師海德生并電全國水利局顧問工程師方維因海河工程師品生水利專家平爵内信前水利局督辦南通張季直楚南金邦平等中外治河各專家請即命駕來京籌議津地水災之善後計畫本埠濬浦局總工程師海君未接此電時曾飭局中繪圖生將此次被災之魯直晋三省水災處所分别首要次要及災情輕重之各區域一一繪出兹接此電擬將該圖等携帶前往定於本星期六（今日）乘滬寗車轉津浦車北上云 
[愛儷園籌賑會之結束]  
　　松滬盧護軍使此次邀同紳商兩界假哈同花園開京直奉水災籌賑大會計期五日現會事業已終止惟場中一切佈置適因前日隂雨延至昨午始由各圑體主任監同前往拆卸總會計處遷回中國銀行樓上水災事務所辦理結束其一切詳細收支因頭緒紛繁核算尚須時日惟聞此次收入總數計逹四萬餘金除去開銷約得三萬金左右該事務所以此項會務深得發起諸君熱忱毅力是以於昨日彙集松滬護軍使盧永祥參謀長馬懋勲秘書長杜海叔淞滬警察廳長徐輔洲上海縣知事沈寳昌商董朱葆三宋漢章徐乾麟田資民陸伯鴻袁祖懷魏清濤陸維鏞蔡春芳王一亭徐少棠張祝三席錫蕃謝蘅牕姬覺彌及園主哈同君迦陵女士諸發起人影片鑄成銅版彙印一紙以爲紀念尚有會場中設售之五元奬劵三千號雖經各職員連日在會場兜銷僅售去千餘號其餘尚未售去各主任於昨日磋議僉以是項奬品均已妥備自應設法勸銷務使於前定隂曆八月二十九日開彩期内如額售罄以完手續 
[饒陽災况之函報]  
　　中國濟生會籌辦振務處昨日接派赴直隸饒陽放振會員馮學棻第八次報告云棻夏曆八月初二日由津乘民船到饒沿途災情業於初三日載入第七號報告諒已逹到此間郵電交通原屬不便水災以後尤爲困難蓋以河間府電局所轄沿途電線電桿多有被水冲倒者加以水勢過大無從修理也抵饒後即派人行四十里至河間府電局發電（此間未設電局發電須專差四十里至河間電局代發）向駐津上海中國濟生會籌辦水災義振圑事務所撥領振欵方知電報不通無奈發快信送往河間郵局代遞天津領取但災情浩大祇有量力辦去耳饒邑四鄉水深五六尺不等除乘舟之外交通全絶陸地河道已合而爲一北人代步素用車輛船隻頗少現下所用船隻亦皆來自外縣爲數無多且地方高低不一水量深淺不同騎馬駛船兩有妨礙此爲放振者第一困難之事也饒境堤岸在滹沱河之下游堤身正東正西兩面决口二十七處水勢由西南滹沱河經安平縣故安平境内之堤岸决口最大水亦最猛直趨東北饒陽適當其衝全境二百餘村被災者三分之二東北西三方災情最重東南稍輕被災以來氨今兩月退去之水亦不過五六寸地勢尚高之處稍露水面其低凹之處水深一二丈不等如舊曆八月全境之水不能盡退農民皆不能播種目前困苦未已來春生計無望况嚴冬已近朔風凛冽饑寒交迫告貸無門此景此情豈堪設想棻會同官紳通盤籌劃擬定數急方法兩種（一）趕緊修堤防堵不使堤南之水灌入堤北俾歸正河東趨直出天津大沽堤北之害可望漸減來源旣正積滯可歸獨流河而去得能水勢退盡麥子播獲農民卽可持田契向舗戶殷富抵錢使用（三）趕辦急賑維持殘廢老少官紳均以此兩策爲然現已開會表决第一策由縣知事與紳董合辦全境急振由本會擔任已定八月十二日（舊曆）開工修堤十三日查放急振振票及散放簡章俱已擬妥洋價定價劃一南北分十一班出發所有擔負義務者皆踴躍從事皆因此問交通不便遇有災難素來無人入境放振本會派人遠道來振莫不感激也棻已將被水村莊擇要撮影嗣以今昨兩日下雨未能曬印稍待數日當託人帶往天津轉寄上海但鄰近如安平獻縣等處官紳聞本會在此放振皆紛紛要求往其本境散放頗難對付災重力綿恐難知願祗有盡力行事而已望諸公在滬設法多籌源源接濟否則於事無補先後滙存天津道勝銀行之欵除留辦天津二次水災急振之欵由駐津本會籌辦水災義振圑撥用外其餘盡數撥到饒陽通盤籌劃不敷尚鉅望再滙五千金接濟棻可放心矣寄上饒陽地圖一張已將被災區域繪明圖中至於被災村落分别另單開呈計開（隄南被水村莊）趙留吾北留吾合我南師欽中師欽北師欽合方空城南岸東尹村西尹村南吕漢南齊北齊東西萬艾劉班寨南關段君道小隄西沿灣北史村大曹莊肖店豆店南韓合南張保東關合伯留楚東頭東九吉趙善旺付白善旺劉善旺許善旺五公王留吾許張保窩隄南官莊小韓村耿尚口西張保賈長保邵家村張朱家池李白家池田家莊胡王牛郭家村官家佐耿各莊東支窩西支窩劉各莊付村卷子羅家屯思吉村曹家莊褚家莊靳家莊菜園北關端午村良見小草蘆火草蘆小劉莊城裏鄒村東中西韓合（隄北被水村莊）大尹村索家莊索婁莊小何莊大王莊鄭家莊曲吕村務勝口旛杆村千民莊前後舗村大何莊西千民莊姚家莊范婁莊大李家莊黑風莊大宫殿留名佛無故村張村南流滿北流滿高口四北岸北吕漢東張岡西張岡段家莊小官亭大官亭莫劉莊徐家莊高口河套套裏村孔店村孟岡寺岡王岡李岡邢岡安岡東岐河西岐河北岐河范家莊 
[譚延闓行將來滬]  
　　前湘督譚延痌義向在美界提籃橋華德路營有宅第日昨該宅接譚來電謂不日由漢轉道來滬囑令妥爲預備云云該宅現已派人赴招商碼頭預備應接矣 
[兵工廠加開夜工]  
　　滬南兵工廠謝總辦現因閩省定造十響勃郎林式堪作馬鎗之鎗械曁皮件彈箱需用均甚緊要應開夜工趕造故於前日爲始飭槍炮機器各廠一律加開夜工至砲彈廠亦因奉令加造砲彈聞每日須造成一百枚之外亦將開作夜工云 
[閩督飭派招兵委員駐滬]  
　　閩督軍李厚基氏因閩省兵力不足迭派軍員前往京津等處選招新兵載運南下過滬赴閩迭紀前報兹悉李督軍以缺額尚多而由閩赴津必須經過上海此後招兵手續頗繁非派專員駐涙就近接洽難期迅速故已委任督軍署副官曹斌臣爲駐滬招兵委員以後遇有所派往津招兵各員諮詢各事即可就近接洽昨日該副官已來滬設立機關矣 
[江海關九月份徵稅總數]  
　　邇來　價縮短銀根略鬆進出口貨遂亦活動聞江海關監督公署徵收九月分華洋進出口各項關稅共司平銀九十四萬一千一百二十二兩五錢三分三釐是月收數較旺比八月分多收銀十七萬二千一百九十九兩五錢三分三釐統計本年共收銀七百九十九萬八千三百零七兩三錢九分六釐已呈報部處備考 
[工巡捐局長交替紀]  
　　上海工巡捐局長朱壽丞因調辦浙江全省烟酒公賣局局長訂期五日（昨日）交卸局務已誌昨報昨日上午十時朱局長將該局一切公文卷宗等移交與新任局長杜梅叔接受杜局長視事後各科長科員當即分别謁見杜君略加詢問一體慰留旋即赴護軍使署禀明即日到差並卽電禀齋省長李督軍王道尹等備查復通函各機關曁南北商會各紳士一體查照又聞工巡捐局長杜梅叔昨日到差後統計科長秦增浩文牘科長王文苑决計辭職已奉核准云 
[交通滬行經理之接替]  
　　本埠交通銀行昨致各公署機關曁各分行函云敝行奉北京總管理處函開趙經理慶華奉調他處辦事遺缺委陶湘接充徐副理驥調充本處稽核委錢永銘接充副理等因奉此湘永銘業已來滬與慶華分别交接即於十月一號接辦相應函逹至祈查照 
[鐵路試驗橋梁之辦法]  
　　滬寗鐵路管理局呈交通部文云案奉鈞部第二三八一號訓令内開鐵路橋梁極關重要各國先例凡新造之橋梁應先行試驗始准通車（中見前報）聽候彙核此令等因奉此當經轉飭工務處遵照去後兹據代理總工程司顯烈斐具函條復前來局長覆核無異理合譯錄來函華洋文各一份備文呈送鈞部仰祈鑒核施行謹呈 
　　附譯呈代理總工程司來函敬覆者接奉本月十三日鈞諭祗悉種切查本路慣例凡新建之橋必先試驗然後准令列車通行其上至於舊有橋梁則每六個月由分段工程司親自謹愼查驗一次用半年橋梁報告格式呈報總工程司平時則有各副工程司查驗一切按月報告分段工程司惟遇有應加注意之處則該管分段工程司立卽親往查驗橋上軌道則常由軌道巡察員隨時查驗除前項查驗之外分段工程司於尋常巡察該管段内工務之時對於橋梁有時亦加查騐以觀其是否確實穩固如有橋梁於建成之後若干年應予試驗者則又加以考察對於橋梁之因載重而傾欹者及平面螺釘等情形若何莫不詳加查察照此辦法橋梁匪特不致衰朽亦可保其時常穩固矣目下正在試驗滬杭段上二座大橋之載動和及傾欹度合併陳明祗頌鈞祺 
[撙節行政經費]  
　　中央政府自對德奥宣戰後對内對外一切計劃財政上均受莫大影響是以經國務院决定將各行政經費酌減以資挹注上海縣沈知事昨接江蘇齊省長令飭於本月份起將公費俸費雜費酌量核減以資提節沈知事當卽遵照辦理矣 
[農部派員調查實業]  
　　本埠實業各圑體前曾上書國務院請乘此時機推廣海外貿易振興國貨以挽利權經該院批交農商部核辦在案兹該部以推銷國貨振興實業爲目今要圖惟一切辦法非派員調查難期明晰是以由部遴選蔣僉事爲實業視察員卽日南下調查已先期電知本埠實業各機關以便届時接洽 
[灶地徵課之磋商]  
　　松金奉南川五邑灶地徴繳准墾費一事由公民儲學祖耿道冲等先後具呈財政部懇請取消經財部飭令江蘇財政廳查復核辦在案而南滙官産處對於此項灶地每畝徵收准墾費五角照册費一角仍在進行以故公正士紳頗多非議兹由紳士張伯初泰硯畦謝酉山朱志浩等以官民相持惡感日深若不早日解决殊非地方之福故特與江蘇官産處接洽居間調停商請酌滅以輕負擔惟聞業戶方面對於准墾費名止誓不承認祗認爲清丈費每畝繳價二角官産處亦允爲退讓原議每畝徵收六角現減至四角然業戶方面尚未允洽刻正往返磋商未識如何解决也 
[續誌白克路之拉刦案]  
　　寓居本埠英租界白克路九如里七百零三號之張樹屏於二號晚十一句鐘回家正値撳鈴時突遇匪徒多人將張横拖至對面七百號屋内嚇禁聲張灌以黑臭藥水張遂失去皮夾該匪復挾張登車他往時適途人經過該處聞聲援救張始得脫遂由家人分至各捕房報緝等情已誌前報兹悉張樹屏係浙人前浙督朱介人之親戚邇在滬充紗廠主任所以身上時藏往來銀摺詎被匪徒垂涎是日雖已出險然已因驚成傷現尚在院調理出事之翌日將遺失之圖章及往來摺等登報作廢一面知照各銀行莊掛失孰知興業銀行存欵已被匪徒等蓋章冒領計有四萬之譜比檢對領銀證與張平日所用之圖章絲毫無異於是祗得再懇捕房從嚴跴緝匪徒究辦 
[飭查太湖梟匪購運軍火]  
　　内河水警第二廳長以蘇浙各處前因梟匪滋擾曾經兩省會剿自將郭守昌汪得勝二匪首獲案後若輩羽黨四散地方稍見安靖詎近又據探報有向在蘇省太湖之梟匪魁首宋老窩子又集大邦梟匪欲圖四出刦掠現正遣其羽黨赴滬私購槍械子彈運回太湖濟用應請堵截云云故於前日令行駐滬水警第三分署迅飭飭駐泊吳淞港内各巡船嚴行查緝如見船隻過境形跡可疑者即行檢查以杜私運軍火 
[警察拘獲奉賢刦案盗匪]  
　　舊曆八月初九夜奉賢縣屬蔣家窰居民蔣少琴所開軋花廠被盗刦去銀洋衣物失贓甚巨並被拒傷車主僱工翌晨卽由上海縣三林塘第五警察分所所長王崇善派警攔獲是案盗犯吳佐才等三名當在身畔搜出贓洋等件解送到所經主任王敬常發交司法員陸雲萊詳細訊問吳等供認不諱已飭傳事主到縣即日備文移解檢廳訊辦矣 
[七誌僞造護照公文之控訴]  
　　公共總巡捕房查悉前在南京路三四號門牌爲牙醫生之奥國人肯特位於本年二月起至六月止串同福州路五百八十五號門牌生印書館主余誠彩河南路三百七十六號門牌縷青閣刻字店主陸鑑齋新閘路某印書局主尚允祖及周道志與西崽陳國熈等私刻本埠腦威國領事圖章僞造護照公文當以其違犯中國二百三十九條刑律密飭西暗探目祁文司將肯特拉余誠彩等先後提捕並抄獲僞圖章護照等各證據迭次解送公共會審公堂研訊判肯特拉與陳國熙交捕看管周道志交二百元余陸尚三人各交一萬元人洋並保候再復訊各情已歷詳本報前日午後由捕傳集人證將肯特拉與余誠彩等併解公堂經關正會審官與英白副領事升座刑庭續訊先由被告 
 
 
 

Page 11

 
 
代表律師向要證陳國熙昨日所供之詞逐層駁詰之下即據别發洋行西人投案由原告捕房代表牛門律師詰據證明被告等私造之僞護照圖章等件之工料價値係照市上價格並不過昻並稱縷青閣刻字店主陸鑑齋與别發洋行往來有年嗣經捕房查獲各證據中工部局之公文稿式一種捕房以陸私刋當由被告着人囑我至捕房證明是項公文底稿確由别發轉託被告仿造並非私刻云云供畢由被告陸鑑齋之代表畢士華余誠彩之代表海德禮兩律師向該見證西人駁詰良久中西官因爲時已晚遂宣諭退庭判肯特拉與陳國熙交捕帶回餘人各交原保候再復訊 
[通緝挾欵潛逃之站長]  
　　滬海道署淞滬警廳上海縣署均接江蘇省長公署訓令云案准交通部咨開京奉鐵路總站站長梁華杰前於上年八月二十五日挾帶公欵八千餘元携同妻妾幼子潛行逃逸當經由局函請天津塘沽警廳查緝並經本部電咨粤省長上海道尹飭屬嚴拿在案該犯現年三十五歳面白短鬚廣東香山縣唐家村人犯案業已經年疊經追究尚未緝獲案關重大未便任令法外逍遥亟應加緊嚴緝除咨各省區外相應附送該犯相片四張咨請轉飭所屬一體查拿務獲解送該管法庭懲辦以重公帑而維法紀即祈迅賜施行等因准此爲此通令仰速查拿務獲解究此令 
[捕房控告律師掮客之宣判]  
　　公共總巡捕房刑事科指控金文彪在北浙江路南陽里一百六十三號門牌及貴州路三百四十一號門牌兩處組設律師掮客事務所包攬詞訟並串同公共公廨交保間六百六十八號華捕王永昇私通關節違犯中國刑律等情業經捕房將金王兩人拘解公廨迭經訊供明白以王捕無甚關係摘釋金仍交四千元人洋並保候會商堂諭宣布在案昨由捕房將金文彪解案請示卽據金之代表海德禮律師上堂譯稱被告係中國人違犯現行刑律第六十三條應處四等至五等有期徒刑拘役之罪請求從緩執行今被告自知有罪其滬上親屬甚多可以監督行爲將來决不干預訟事並不再破壞公共利益請堂上鑒原並據捕房代表牛門律師到堂略述數語聲請核辦經會審員王肇之君核供商之英白副領事會同簽判云查得該被告金文彪跡近招摇包攬殊與律師名譽有碍且擾亂租界治安莫此爲甚本應判决監禁五年逐出租界以昭儆戒惟姑念初犯應援照新行法律給予緩行如再不悛定予從重治罪决不寛貸此判 
[青年會夜學增加科目]  
　　四川路青年會夜學部自卓鏞詩擔任後力事整頓對於今日世界緊要科學無不設法增加俾學者學成後得實地應用故本届又添銀行簿記科商業組織法日本文等多種皆於目前商業上極有關係青年子弟亟須學習者聞該學訂有新章任人緊閱云 
[派員抽查印花稅之預告]  
　　印花稅駐滬辦事處致縣商會函云敬啓者案照上海印花稅推行以來經貴商會竭力整頓曷勝感佩現在駐滬辦事處成立擬即派員隨時抽查各商店賬薄摺據發票等項如查有玩不遵貼曁貼不足數或未蓋有發行戮記種種情弊者應即照章送請警廳依法懲罰以儼玩疲而促進行除函請上海縣會同警廳出示佈告外相應函請查照轉知各商董通告各商店一律知照至紉公誼 
[豆油價格驟漲]  
　　滬南油市近來銷路暢旺價格尚稱穩定乃昨日采菽堂薈市處牛莊豆油開船驟漲銀三錢半其餘各種小簍貨亦隨漲銀三錢交易共有一千三百餘件下午號家不肯開售因來貨缺乏北地市價飛漲之故 
[道賀葡國共和紀念]  
　　昨日（五日）爲葡萄牙國共和紀元之期本埠外交部江蘇交涉員薩桐蓀爲敦中葡兩國睦誼起見特於午後四時親詣該國駐滬總慖事署道賀滬海道尹王賡廷上海縣知事沈寳昌等護軍合署代表馬參謀長亦均往慶祝該總領事在署内開設茶話會以示歡迎 
[中孚銀行兼辦押滙]  
　　本埠中孚銀行自設立以來營業發逹兹聞該行爲擴充營業起見除辦理一切銀行業務外兼辦國内外各通商大埠電滙押滙取費克已以廣招徠云 
[關於檢定敎員之函稿]  
　　上海縣檢定小學教員辦事處昨致各小學校函云檢定小學校員前奉省令遵辦並公布在案現各員調查表均已陸續填送所有應填志願書履歷書品行證明書除國立及省立師範學校本科畢業生外凡現任教員於本月六號起非現任教員於本月十一號起向上海縣公署内檢定小學教員辦事處具領並繳定費一元十六號一律截止至三種書紙填送日期於本月二十一號一律截止過期恕不負責任特此通告即希查照爲荷 
[鈞和艦歸華興廠修理]  
　　鈞和游巡艦之鍋爐因年久未修以致銹爛由該艦長呈准撥欵興修兹該艦長董仲發在南市華興機廠估價最謙刻已議定修價呈復督軍署核奪 
[站員制服改用白色]  
　　滬甯鐵路管理局呈交通部文云案奉八月十日鈞部二四四八號訓令内開鐵路員可服制規則（中見前報）此令等因奉此遵即轉飭各科處一體遵照辦理在案兹據代理車務總管韋燕陳稱查照部定規制查票員學習站長行李司事車長及收票等之夏季制服應爲黑色但以此間天氣而論黑色殊不相宜若能改爲白色員司必甚感荷等語請爲核轉前來局長履查蘇浙地處東南夏季天氣酷熱黑色衣服傳熱較易韋燕請改白色尚係實在情形是否可行理合據情呈請鈞部仰祈鑒核施行謹呈 
[探夥狹路逢仇]  
　　前在法捕房探目黃錦榮處充當探夥之金奎於昨午十時許偕友二三人因事往南行經小南門小閘橋附近與仇家某甲相遇其時甲黨共有六七人遂恃衆將金奎扭住痛毆復袖出利刃戮傷金奎腿際等數處時適一區三分駐所巡長率同各警換崗經過見此情形上前兜拿甲等乃四散逃逸當由巡警追獲行兇人混名木匠小弟等三名連同受傷人金奎與金之友人某乙等一併押送到所經宋壽山警佐略詰之下見金奎受傷甚重立命備函將原被告併送上海地方廳請爲驗究午後經檢察官驗得原告左腿等處受有刀傷屬實判令發堂醫治該原告願回家自醫問官准之各被告判令分别收押候示惟自此案發生後宋警佐訪悉該被告木匠小弟等黨羽皆衣青布衫褲爲標幟故於下午特派全班長警四出拘拿凡遇頭戴西式呢帽身着青布衣褲者一體拘拿聞該警所中不一刻已獲多名均經宋君研訊如實有職業者諭令交保無營業者申送警察廳核辦 
[無照運柩之阻止]  
　　浦東三區警署巡邏長警前日午後在浦東隆茂棧浦邊查見江北小船數艘上載靈柩三十一具詢據該船戶聲稱此項靈柩係爛泥渡開設老虎灶之丁連成經手代各戶搬運至江北通州如臯等縣該長警查無護照喝令停運回報解警正飭將丁傳署諭令照章補具禀詞保狀呈候警廳核奪示遵 
[船戶毆傷同業]  
　　船戶周福慶周龍華等前日糾集無賴陸妙生陸富金等十餘人將同業奚東林軋至浦東爛泥渡中華茶樓拆梢未遂用鐵棍將奚頭顱擊破血流如注當由崗警將兇手周福慶周龍華連同受傷之奚東林併帶至署謂解警正略詰之下判原被併解檢察廳訊辦 
[牛奶棚夥唆衆罷工]  
　　牛奶棚主某國人昨投法公堂控稱商人於上年間雇李爲福爲夥囑其每晨與他夥五六人將牛奶分送各主顧家詎日前李欲將水和入牛奶中當被商人察出深恐與名譽攸關故向李略爲詰責詎李竟欲藉端辭退商人因乏人遞送牛奶故又向李善言勸導不料李於前晨唆使各夥覇衆停工故將李扭案求請訊究詰之李供民人因有要事欲回原籍棚主不許故不願遞送牛奶並無唆使罷工及吵鬧等事中西官判李罰洋五元充公並着交保如於一月内再有罷工吵鬧情事提究不貸 
[騙取鐵棍之押儆]  
　　某鐵店主沈炳生昨投法公堂控稱吳貴訓時來店内用糖食哄騙丁阿全福根兩學徒私取鐵棍交吳取去已有十數次日前適爲商人瞥見故將吳扭案求請訊究並據兩學徒上堂證明吳時來哄騙竊取鐵棍情節詰之吳供此鐵係民人向該兩學徒出錢購來並無洪騙情事中西官判吳押七天以儆 
[串竊鐵絲分别判押]  
　　王掌桂前携竊來鐵絲一麻袋爲包探王銀桃查見拘解法公堂訊據王供實向英界某處出洋十二元購來判令押候查明再核在案昨日復訊先據王探上堂禀稱查得此項鐵絲王掌桂實向永安街郭福虞所開舊貨店内串通歇夥王阿生竊來請究繼由該店主郭福虞投訴被歇夥王阿生串竊情形請究詰之王等供認串竊不諱判王阿生押六禮拜王掌桂押一月以儆贓給原去領去 
[行兇奪傘之訊判]  
　　奥國人愛托拿前日在四川路將西洋人波歐行兇並奪取洋傘被總巡捕房六百九十號一千二百五十號兩華捕查見將兩造帶入捕房經捕頭詢明諭將愛托拿拘留昨晨解送公共公廨請究經關讞員會同英卓副領事訊明判愛托拿交一百元人洋並保倘六個月内再犯刑事除提案訊究外再罰洋一百元充公 
[不許再往吵鬧]  
　　滬寗車站附近某茶葉店主張秋榮具呈公共公廨控已拆姘婦施雲寳來店纏擾等情昨經公堂傳訊據原告代表律師上堂聲稱原告曾於西曆一千九百十四年控由公堂判令被告施雲寳具結開釋以後不准再向原告吵鬧在案詎被告近來時往滋擾實屬不遵堂諭請究訊之施婦供稱夫故後遺有現欵二千餘金被張騙取一空因之心不甘服向之索取等語中西官以氏所控被編現欵並無實據未便聽信判氏開釋不許再往吵鬧 
[過犯竊取蓬布]  
　　駁船戶史福郎指控奚阿二在九江碼頭竊取逄布昨由捕房將奚拘解公共公廨經中西官訊知奚係過犯判押西牢年半期滿遂出租界 
[婦人被夫押娼之求援]  
　　無錫婦人殷薛氏近被其夫殷阿聽携帶來滬得洋七十元押入貴州路一百二十二號門牌雉妓院内爲娼氏不情愿函告伊兄薛根全控請無錫孫知事派警持文到滬報請老閘捕房於昨派探將薛氏拘解公共公廨請訊即據薛根全偕來警上堂訴明前情並據殷薛氏訴稱被夫押娼不甘下賤是以函告我兄求援等語關讞員商之英卓副領事判氏交其兄領回 
[流氓圖詐土販]  
　　住居虹口塘山路十九號門牌之劉四因販賣私土前日行經鄧鐵路被流氓朱新才陳炳榮攔住圖詐經一百八十一號一千一百三十七號兩華捕查見詢悉前情將兩造一併帶入捕房禀明捕頭諭劉開釋朱陳兩人押至昨晨解送公共公廨請究中西官以原告臨訊不到判朱陳兩被告押候原告到堂於下禮拜一再訊 
[竊用電氣禁錮半年]  
　　英美工部局管理電燈西人裴脫指控北四川路一千四百零二號門牌機匠陳阿連私接電線竊用電氣昨晨由廨提訊先由工部局代表牛門律師上堂譯訴案情繼由西人裴脫投訴被告在火表上面裝接電線舞弊實犯欺騙之罪應請訊辦訊之陳阿連供詞推諉中西官判陳押西牢半年示儆 
[坑厠須每日洗刷一次]  
　　閘北新民路共和里對面及洪吉里口向有坑厠歸清潔局經管照章每日洗刷一次乃近來此項坑厠任人蹧蹋以至糞溺遍地不堪涉足附近空地遂爲公共大便之所行人經過莫不掩鼻咋爲閘北清道處科員王汰清查悉乃事關公衆衛生亟應從事整頓爰即報告警廳衛生科查核辦理 
[警正禁賭麻雀之嚴厲]  
　　四區警署姚警正因邇來聚賭麻雀之風大盛居家店舗往往通宵逹旦牌聲不絶非惟廢時失業且妨害隣居之安眠故飭巡官長警隨時禁止如敢不遵准予拿辦在案前晚經巡官陳作霖率同内勤長警在境内拿獲不服禁止之賭徒吳鴻生朱文斌沈阿四秦王氏王明全李阿四鄒渭利余步生張阿福袁阿慶陸阿六施阿三李金根張子卿徐金喜俞才明裴茂之劉石樓張阿大邵 
阿貴金生友常松芝張永盛王桂生李仁慶等二十五名口一併拘留聽候訊辦 
[懸賞緝拿革探]  
　　已某偵探諸伯秀廣結黨徒在談家宅八字橋等處魚肉良民經四區姚警正訪查明確拿獲羽黨張錦春談根根兩名又飭探警補提該黨首在逃未獲等情迭詳前報前日起姚君諭派警探將張談二犯押赴各鄉村示衆招告准受害者據實告發併案究懲並謂如有人出首諸伯秀匿跡之所當酌予奬賞云 
[過犯質贓被獲]  
　　五次過犯錢阿福（卽徐阿福）昨在閘北五區警署轄境竊取張阿福家香雲紗褲等物携贓逃入美租界向某押店求質被美捕房華探目蔣榮生查見連贓拘入捕房捕頭詰悉前情諭飭押候解送公堂請辦 
[馬車違章疾馳]  
　　馬夫張祝廷昨駕馬車在黃浦路疾馳被八百七十五號巡街捕查見以其違章將張拘入捕房捕頭諭飭存車保出聽候公堂傳讯 
[行兇拘押三星期]  
　　虹口愛爾近路某麫館夥張友泰前日將蔡廣泉兇毆受傷由捕查見將張拘押捕房昨解公共公廨經中西官研訊張供認行兇不諱中西官判張押西牢三星期以儆 
[挖泥罰洋十元]  
　　一百四十二號越捕扭張阿四至法公堂聲稱張時來往宅門前掘竊黃泥以致高低不平殊與路政有礙昨日又來偷挖適被巡捕遇見故扭案求請訊究詰之張阿四供稱實係某花園主阿牛囑民人前往挖取自知不合求宥判罰十元以儆 
[中華職業教育社通訊]  
　　對於現今設施職業教育之意見（李廷燮） 
　　職業教育之說喧騰全國設旋之方言人人殊竊以爲現今設施方法之最切要者不外改良已辦學校與添設未辦學校二端而已兹略陳鄙見以供採擇 
　　一擴充甲乙種實業學校實業學校爲職業教育之根本舍去實業學校而注重於普通學校是舍根本而求枝葉烏見有效我國各地設置實業學校已歷有年所然有優良成績者甚屬少數此亟宜擴充而改良者也 
　　一廣設貧民藝徒學校國民生計之緊近莫甚於今日失業之貧民隨在皆是廣設工廠人人所知然貧民不有技能烏能入此謀生亟宜多設貧民藝徒學校授以各種小工藝使能自立謀生亦爲現今切要之圖 
　　一多辦實業補習夜學校我國年長失學者社會上爲數殊多且有一般小學卒業生雖受普通教育而程度尚虞不足者皆宜入此種學校肄業得受較高之智議爲將來職業上謀進步日本近年來教育家提倡甚力其設置常借小學校爲校舍余東遊時嘗參觀神戶夜學校見其分科制度條理井然學生有千人之多常欲慕不止焉 
　　一多設分科制高小學校部定章程高小學校得加課農業或商業其中亦寓有職業的意味蓋高小卒業生升學者究占少數泰半皆就事於職業界高小學校宜考察當地情形而舉行分科制注重於農工商業中之一科是等學校不失其普通教育之目的而特施以適切當地之職業教育爲學生將來謀生計爲功殊非淺鮮也 
來件 
[精武體育會敬告體育家]  
　　本會旣以提倡國技爲主旨則聯絡國中派别是爲第一要義兹議定每星期日上午九時至十一時爲會員實地研究之期届時無論何派均可到會演藝俾互獲觀摩之益來賓亦可來會參觀冀貫澈普及宗旨海内體育大家幸垂教焉附本會簡章（會址）提籃橋倍開爾路七十三號（會費）長年四元入會日越算足一年爲止（會員）立志堅忍有商學界介紹者得爲本會會員（科目）南北拳術足球網球木球籃球檳球鐵球鐵餅彈子槓子平檯木馬鞦韆溜泳術凌空術撮影術射箭術兵操打靶音樂（分京調粤調西樂軍樂四種）打字圍棋象棋并備各種書籍攝學雜誌及中西書報（時間）上午五時開始至晚上十時止無論何時均可隨意練習 
來函 
[浙江省教育會來函]  
　　逕啓者敝會籌備全國教育會聯合會業奉本省督軍省長核准備案届期照章開會與戒嚴並無關係猶恐遠道傳聞誤會請登貴報以釋羣疑浙江省教育會啓 
雜評二 
[水災善後（步陶）]  
　　北方水災其表面爲驟發之意外事端而自河海工程專家視之固早於十餘年前知其必有此番慘劇特局中人未經置意耳顧此番水災之巨已成事實從前論列河流者之是非長短且無當於今日拯溺救災之急務而懲前毖後吾人所竊用兢兢者蓋亦曰善後之方將復何如而已矣夫善後二字亦有狹義與廣義之兩解由今之道無變今之習惟就其被患處施之治理俾得漸次以恢復其舊觀是爲一時期之善後若痛鑒前失對於海河工程之策畫一是以專門家之科學的施設爲今後之改革是爲根本之善後今政府方特電滬上水利專家以策北方水患不知其主眼所在將於彼乎於此乎翹首燕雲吾蓋於後者不勝其願望之私矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[游戲文章論仿歐陽修宦者傳論] [  濟航]  
　　自來滑稽諷世之文其感人深於正論正論一而已滑稽之文固多端也蓋其吐詞也雋而諧其寓意也隱而諷能以喻言中人之弊妙語解人之頤使世人皆聞而戒之主文譎諫往往托以事物而發揮之雖有忠言讜論載於報章而作者以爲遇事直陳不若冷嘲熱諷嬉笑怒哭之文爲有效也故民風吏治日益壞則游戲文章日益多而報紙之價値日益高價高則閱者之心日益切而流行者日益廣官吏恣其笑駡譏刺寓乎箴規則世之所謂俳諧者乃所以警世也文士讀而善之欲假文字之力挽頽靡之世局上之則暗刺夫朝廷下之則使社會以爲鑑雖有酷吏力無所施言者旣屬無罪禁之勢有不能則其心自潛移而默化故其大則救國次足移風而使好人得借以爲資而耻至悟其罪過痛改以成良善之民而後已此前史所載滑稽列傳常如此者非戲言也夫爲主筆者非欲學劉四駡人而爲謔浪笑敖之語蓋其天職而勢使之然也夫嚴正之文不幸而觸忌則禍斯及矣苟其不然取而禁之易也游戲之爲文雖欲弗聞而勢有不得而去也毛頴傳之類是也故曰深於正論者謂此也不亦善哉（四） 
工業須知 
[木器鍍金法] [  吳素娟] 　　 
　　西洋裝畫之木匡等外面所鍍之金極平滑光亮其法將木先磨極光再將稀膠與極細之白石粉相和試上一層此兩質必用上等者用細浮石帶水濕擦之待乾再將上等之膠水化於水中以軟駱駝毛律拭其面待乾臨鍍金時將一處稍令濕以金箔一片輕置其上用口氣吹这令其得平待乾之後則用瑪瑙砑光 
栩園雜綴 
[與金可莊論反切] [  栩園居士]  
　　學反切而求康熙字典之等韵猶習樂器者舍工尺而高談律吕非不玄妙獨奈人之不易領會何予嘗有主張曰音韵乃天籟出於自然凡人之音初無南北之分小兒墮地呱呱之聲卽天籟也無中外皆一律而哭聲笑聲驚詫聲怒呼聲亦無不同其他所不同者皆由人授而然楚咻齊傳至今益烈欲其讀音統一雖反切亦不爲功蓋音註之字讀音各異彼此方言不同即所識之字爲用雖同而爲音必逈别也於是而欲矯其弊舍提倡中州音韵外無别法予嘗抱此宏願將使人人識字皆由中州音韵入手但識一字可得同音之字而並識之不三月卽卒業而聲韵反切亦卽同時卒矣試舉一例如左 
　　教授者於黑板上畫正方形如□而加甲乙丙丁四圈於四角口讀（東董凍篤）四字而以教鞭指示甲乙丙丁爲平上去入之定位於是即書四行同音於之字左 
　　（平）東（多龍切）冬蝀 
　　（上）董（多隴切）懂 
　　（去）凍（多弄切）棟蝀 
　　（入）篤（多鹿切）督 
　　於是說明此十字之音爲同紐但於十字之中識得一字卽可並識其九而判四聲乃更講其字義及其用途然後述反切之理由如左 
　　反切者以兩字反復讀之而切出一音例如（多龍多龍龍多東）此東字蓋自然脫口而出營不待辨齒牙唇舌而出也然易（多）字爲（得）或爲（篤）或爲（都）亦無不可切成東字又或易（龍）字爲（紅）（洪）（鴻）（虹）（弘）（宏）亦無不可彼字典中所列者丕過一例耳惟此二字之變易亦有一定之範圍蓋上一字宜取雙聲下一字宜取疊韵初非可以漫易者也 
　　雙聲者何同聲不同韵者是也換言之即爲同紐之字四聲之結朿在於入聲猶諺所謂樹高千丈葉落歸根入聲即聲音之歸根也平上去三聲有隂陽清濁之别而入聲則無故詩韵平去皆三十上聲亦二十九而入聲只十七因入聲之字每有一韵而兩屬者如屋沃韵卽並屬於東冬歌模是明徵也試舉歌韵之字求其入聲必同歸屋沃例如多字入聲即爲篤字故切東字可用同紐之（多）字而（都）字之入聲亦（篤）字也故其用同此即以雙聲領首之例然雙聲之字猶不止如上述則可用之字亦不止此試舉（德）（篤）二字之來源如左 
　　德篤雙聲也推其原則連綴之字甚多如（當登東多德鹿篤）皆是也試以上舉之七字各於其下綴一（龍）字讀之無一而非東也雙聲旣辨卽任取一疊韵之字以連綴切之亦無不可切出其音試進而言疊韵 
　　疊韵者同韵不同聲者是也換言之即同在一韵之字而不同紐是如龍字之四聲爲（龍隴弄鹿）與東字不同紐也然鹿字則與篤字同韵故可取以爲用即易爲（同通中公翁隆洪）亦然惟以二字相連必取順口而已例如（多翁）即順而（登翁）卽不順矣顧雖不順口而疾讀之亦必成爲東字此卽所謂直呼切也直呼切者不必檢韵不必翻書得之天籟出於自然凡人之聲苟細辨其一字無不分爲二音而延長之則二音又化爲三故切音不但二字即以三字而切一音亦無不可例如（篤鹿龍）三字直呼之亦成東也故予以爲讀康熙字典而求等韵是猶習樂器而求律吕奚若辨雙聲疊韵之爲易耳且一舉而有數得焉其利便爲何如（中州音韵已編入攷正詞曲韵内俟出版當廣告） 
長篇小說 
[社會小說貪嗔小史] [  常覺小蝶天虛我生合譯]  
　　第十六章（一） 
　　依洛克與納蘭相處旣久遂成莫逆夫納蘭者童心未除固一天眞爛漫之女兒也旣冒男兒則益無所用其拘謹尤好愚弄依洛克以博已笑而依洛克固弗知也第覺生平良友除納蘭外惟雪柳矣而不知雪柳者實即納蘭之化身耳一日依洛克方與白甫治礦納蘭適至呼白甫曰毛雷先生依洛克在乎白甫聞呼則停其鏟以手障睫仰望見爲納蘭則即笑曰雪柳耶君來正佳此問有一巨石吾與依洛克殊不能舉君其助我一臂納蘭莞爾曰謝丈今日天殊熱吾乃畏汗且窖中潮濕而吾力尤不能任言次即就山坡而坐俯視二人工作依洛克因曰孺子懶哉俟我事畢當擊汝腕凡十納蘭笑曰君果有此餘力則不如用之於鏟以起石也言次見白言甫力撼其石汗乃被額納蘭曰苦哉吾觀汝儕力作吾肩亦爲之頻聳實費吾力尤多矣因復起立自向林中散步頃之依洛克亦至見納蘭方攀籐登樹據樹榦而坐因呼曰孺子下耳吾有言語若納蘭曰汝欲責我耶若然則我惟有坐此不下依洛克曰否前言戲耳納蘭曰然則吾當導汝往觀一物言次一躍下樹立牽依洛克衣角逕上山坡依洛克笑曰雪柳汝何終日一無事事汝家亦有父母乎納蘭曰無無字之出乃似有物梗其喉者依洛克曰汝並戚屬朋友亦無之耶不然何致任汝嬉游於此不促汝歸納蘭曰已而吾亦未見汝治何事也豈持一鏟以掘山石卽爲汝之職務耶依洛克語塞則曰然吾正爲此來耳納蘭笑曰然則我來不過催租吾不能代其鑄錢也語次忽曰止毋驚毋烏而飛汝試伏身下瞰山巖之下不有鳥巢耶其雛殊可愛我將取之汝其助我依洛克乃俯瞰駭然曰山澗之深乃幾千尺鳥巢結於欹樹之巓如何能得汝勿妄覷一失足者墮矣納蘭意殊不舍依洛克曰然則吾當爲汝取之納蘭曰是不可汝之身軀較重豈能攀援而下依洛克曰惟汝欲之則亦不得不冒此險納蘭曰已而吾弗欲矣且坐此間以眺海景旣忽側耳似有所聞曰聽之此非蓓雷呼予耶吾知彼又失其牛矣君胡不往助之依洛克諾立奔去然殊不見蓓雷亦不聞呼聲乃復返則已不見納蘭依洛克大驚俯身下望則納蘭已懸身於山澗之中一手攀樹仰望依洛克而竊竊自笑（未完） 
 
 
 

Page 15

 
 
   
 
 

Page 16

 
 
   
 
