# 1920 - 10 - 4916847

 

Page 1

 
 
   
 
 

Page 2

 
 
   
 
 

Page 3

 
 
時評 
[兩意（冷）]  
　　凡事含兩意而苟且相忍者勢必至於時相齟齬而不已試觀近來學界與政界即現此象也故余謂欲消滅此齟齬必當於兩方之意謀其融和而不當於事事解决於條件何則蓋條件之解决暫而不久偏而不普旋伏旋起勢所不能免也 
　　今者學員風潮已傳終止我恐兩方仍爲相迫而相忍故爲是苟且相安之局因進此言 
[命令]  
　　一月九日大總統令歐戰告終以來經濟競爭尤關重要我國地産豐饒亟宜因時利導振興百業前經明令主管各部切實籌辦顧幅員遼闊方物攸殊民智新開尙資牗迪非遴派專員從事調查勸導何以規遠大而利推行茲特派葉恭綽前往各省會同各該省長官將一應實業事宜悉心考察分别勸辦其所至地方並應延接紳商體察情形協同籌議總期利源開闢民困日蘇近爲吾國家啓發展之宏圖遠與各友邦謀提携之實益本大總統有厚望焉此令 
　　又令任命馬良帮辦山東軍務此令 
　　一月七日大總統令陳鼎朱增保謝銓庭黃壽廷均晋給四等嘉禾章此令 
　　又令王壽昌胡維賢晋給二等大綬嘉禾章此令 
　　又令劉學濓晋給四等嘉禾章此令 
　　又令何嘉昇晋給等嘉禾章此令 
　　又令高文垣晉給四等嘉禾章此令 
　　一月六日大總統令文官甄用合格簡任職存記之王陵基著分發山東李寳復傅文通均著分發湖北交各該省長酌量任用此令 
　　又令奈良武次給予一等文虎章此令 
　　又令孫世偉晋給二等大綬寳光嘉禾章此令 
　　又令汪爔芝給予二等大綬寳光嘉禾章邵章給予二等寳光嘉禾章此令 
　　又令達壽盧弼均晋給二等寳光嘉禾章賀兪給予三等寳光嘉禾章此令 
　　又令吳貫因晋給二等大綬嘉禾章田潛晋給二等嘉禾章王延揚張恂陳彥彬吳瀛均晉給三等嘉禾章李廷瑛王大亨均晉給四等嘉禾章此令 
　　又令許壽裳晉給二等大綬嘉禾章虞銘新楊乃康吳鼎昌均晉給二等嘉禾章路孝植晉給三等嘉禾章嚴恩　金之錚均晉給四等嘉禾章此令 
　　又令朱學曾徐彭齡沈家彝均晉給二等大綬嘉禾章祁耀川晉給二等嘉禾章陳爾錫林鼎章劉鍾英沈兆奎均晉給三等嘉禾章許澤新劉含章鄒天錫均給予四等嘉禾章此令 
　　又令周貞亮晉給二等大綬嘉禾章此令 
　　又令余紹宋晉給二等大綬嘉禾章此令 
　　又令楊毓瓚晉給二等大綬嘉禾章朱麟藻晉給三等嘉禾章此令 
又令谷田繁太郎給予二等嘉禾章桑由鐵男牛澤爲王郎均給予三等嘉禾章中林賢吾給予四等嘉禾章此令 
又令薛爾安晋給二等嘉禾章詹宏績晉給三等嘉禾章張之銳鄧耀南晉給四等嘉禾章此令 
　　又令祁彥孺晋給二等嘉禾章張祥麟强運開盧文明何瑞麒均給予三等嘉禾章阮永墀晉給四等嘉禾章此令 
　　又令宮原國雄給予三等寳光嘉禾章此令 
　　又令徐維震給予三等寳光嘉禾章此令 
　　又令何元瀚晋給三等嘉禾章康誥畢煒徐德培陸家　畢惠康林志琇均晋給四等嘉禾章此令 
　　又令凌念京陳問咸均晋給三等嘉禾章　汾盧毆虎錢家治徐協貞鄧萃英均給予四等嘉禾章此令 
　　又令馬彝德徐煥胡爲楷胡國洸均晋給三等嘉禾章吳汝讓黎世澄徐九成均晋給四等嘉禾章此令 
　　又令張　吳　均晋給三等嘉禾章沈繼武晋給四等嘉禾章此令 
　　又令柳旭晉給三等嘉禾章陸保靖秦以鈞均晉給四等嘉禾章此令 
　　又令徐洪給予四等寳光嘉禾章此令 
　　十二月三十日大總統令派那彥圖載潤麟光繼祿瑞豐定成志錡端緒管理値年旗事務此令 
　　又令吳笈孫晋給一等大綬嘉禾章此令 
　　又令黃開文給予二等大綬寳光嘉禾章此令 
　　又令布禮謨盧備均給予三等文虎章何錦思費特郝威樂均給予四等文虎章此令 
[專電]  
　　北京電今午敎職員代表謁靳對第一項先去傳信任總理不再堅持靳對後列四項容納敎職員要求公布照辦糾紛至此完全解决代表返後立開緊急會議决定文日全體上課並定明日發宣言聲明靳允於最短時間去傅如有破壞敎育命令槪不發生效力 
（九日下午八鐘） 
　　北京電中小敎員因廢學務局認爲傅藉此破壞敎職員圑體昨開會極憤激昨晚起紛傳今午將有大隊學生赴敎部詰傅何不辭職傅大懼急商步軍統領及警察廳保護午前部前已添軍警（九日下午五鐘） 
　　北京電學生圑八百餘人兩點赴敎部求謁傅及門被阻不得入部員亦禁不得出傅先期避匿學生責門者電達潛不知所往至三點人數逾千聲言不見傅不散並發傳單述請見緣由係問傳向何處求學（九日下午五鐘） 
　　北京電學生到敎部共十四校二千餘人推二十八代表見傅傅不在部陳覃兩秘書代見學生問十大罪狀傅見否何未辭陳覃答皆非傅罪學生要求以催促辭職誓不承認意告傅陳覃允之各生在部前大譁皆駡傅無恥四時散沿途並發傳單（九日下午七鐘） 
　　北京電敎職員大會議反對撤銷學務局公决今午推代表八人謁靳求去傅（九日下午五鐘） 
　　北京電北洋大學風潮曹銳主解 
散敎部委員調停無效該校生有入京赴敎部陳情說（九日下午七鐘） 
　　北京電敎農兩長决提范源濓張弧卽送新衆院（九日下午五鐘） 
　　北京電京學務局改京兆敎育廳中小學决歸地方辦理（九日下午五鐘） 
　　北京電閩案决俟陸外長回京開始談判（九日下午五鐘） 
　　北京電日使因學生在車站稅關查貨又提抗議（十日下午一鐘） 
　　北京電顧使因德約簽定遄返巴黎銷假視事昨有電來述山東問題仍應堅持到底（九日下午五鐘） 
　　北京電靳電陸外長山東問題緊迫請速還京並轉致王正廷不必往粤同來商榷（十日下午四鐘） 
　　北京電國院再電西南促和並電滬王與唐接洽（十日下午四鐘） 
　　北京電馮部十五六師商准歸陸部直轄衛隊給資遣散（九日下午五鐘） 
　　北京電唐在禮自法電靳謂候欵回國請速滙寄現往東歐考察往返約十餘日（九日下午三鐘） 
　　北京電英使對三井洋行包辦無線電工程認與馬克尼合同違背提出質問（九日下午五鐘） 
　　北京電張作霖因西報指爲復辟首領電徐力辯其誣（九日下午五鐘） 
　　北京電田中玉電濰縣爲膠東重鎭膠濟路中樞關係重要請將第五師師部移駐該處院復照准（九日下午三鐘） 
　　北京電外界消息俄激黨現圍攻克拉斯諾亞爾司克各國均處旁觀態度伊爾庫斯克危在旦夕（九日下午三鐘） 
　　北京電伊疆確信中俄邊境之布 
哈拉已被俄新黨佔領（十日下午四鐘） 
　　北京電智利瑞士訂立商約外部提由閣議通過咨新衆院同意 
　　蕪湖電聶憲藩昨夜過蕪文日接事（十日下午九鐘） 
　　安慶電今午呂調元行聶憲藩到覃日就職（十日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電西林派李曰垓定日來京陳述和局意見 
　　北京電　致平電告日艦去後地方設施已恢復原狀 
　　北京電馮河間衛隊六營昨已實行遣散 
　　北京電湘督張敬堯電告米穀壅滯自本月箇（二十一）日起弛禁 
　　北京電外交當局向日京表示擬於二十日前决開議 
　　北京電潘復有豫省長消息（以上十日） 
　　以上中華通信社電 
　　廣東電憲法會議表决地方制第十一條張瑞萱修正案起立四六四人足四分三有人提疑義反證表决起立一四三人不足四分一通過條文爲省設省長執行省政務國家行政依法令得委任省長執行云省長民選之前提至此已定（十日）聯合通信社電 
　　北京電蔡元培辭職已慰留聞蔡因鍾某函謂其攻傅希奪敎長决再辭（九日） 
　　北京電張作霖電辯無復辟主張并請查禁謠言 
　　北京電院通電各省謠傳復辟已函報館更正遠道傳聞恐多失實希一體查禁免惑人心 
　　北京電將復派吳光新南下聞於統一北洋系有關 
　　北京電西南允促代表到滬聞擬先將雙方接洽之大致作一度熟議隨後正式開會 
　　北京電院電奉吉黑三督呼倫撤治未定謝米諾夫有進圖呼倫之說務加意嚴防 
　　北京電楊增新電俄亂日亟邊防吃緊請將所領快槍千五百桿子彈百五十萬粒從速撥發院覆電照准 
　　北京電林建章報告謝米諾夫在崴近情請令東三省派兵沿中東路加意戒備 
　　北京電俄勞農黨人謀傳播共産主義英美已破獲證據多處政府令邊俄地方嚴防該黨入境 
　　北京電財政當局擬議加增常關稅率 
　　北京電幣制局謀統一紙幣維持信用正在調查國内發行各種紙幣及行使區域與其額數（以上十日） 
　　奉天電督署飭印新滙兌劵一千萬責成東省銀號發行備將來舊劵一律收回（十日） 
　　香港電舊國會國民黨議員之一部力主將縣知事民選加入憲法多數否認現尙在爭持中 
　　香港電舊會因憲法中省長問題互生爭執制憲事業頓停議員紛紛赴滬人數有不足之慮（以上十日） 
　　以上中孚通信社電 
[公電]  
　　旅鄂湘學生會電各省督軍省長省議會各報館各學生聯合會上海萬國禁烟會鑑去年十二月二十五日武昌鮎魚套車站破獲鴉片種子四十五袋重計萬餘斤經敝會電請中央政府查辦一面請鄂督負責扣留派兵看管當承鄂督許以負完全責任不意於本月三日夜十一時湖南暫編第一師師長張宗昌派其差遣温茂生率同輸送隊數十名到站裝載全數烟種上車赴湘而鄂督忽不負責准其放行同人等處在城内半夜交通隔絶阻攔莫及查其向湘鄂路局要車之名義係出湖南暫編第一師運烟種護照則以藥品爲詞（以萬餘斤鴉片種子託爲藥品實世界未有之奇聞）然旣經破獲何能蒙溷鄂督承認已成鐵案烟種用途姑置不問而販運禁品國有常刑今者烟種入湘在彼武力範圍之内非同人等所能爭持惟望全國各界同聲申討電請中央嚴辦張宗昌追回原物焚燬趁此未種入士從速力爭或能挽救於萬一若挨延日久罌粟成熟不獨禍全湘亦且禍全國印度之亡可爲殷鑑言念及此曷勝浩歎同人等呼號聲嘶奔走力竭我全國各界豈忍坐視國亡而不救乎涕泣陳詞伏惟諒察旅鄂湖南學生會泣叩一月四號 
　　泰州公電各報館各圑體鑒泰縣抵制日貨警佐吉憲會縱令奸商毆打學生乞伸公論泰縣愛國圑 
里昂無線電（路透社電） 
[交換和約之禮節]  
　　九日巴黎電批准對德和約之各國代表（即法英意日比波蘭捷克斯拉夫巨哥斯拉夫波里維亞巴西秘魯瓜特瑪拉烏拉圭　　連德意志共十五國）定明日午後四時集於法國外交部交換批准之和約交換之前將由德國總代表勒思勒氏簽定十一月一日之 
議定書於是戰爭狀態即將告終和約即將發生效力 
[德國劃界之將來]  
　　九日巴黎電德政府於十月二十四日致牒高等議會請以全權授予勘畫德國與波蘭界線之委員圑俾得修正凡爾塞和約所定之界線德代表西姆森氏於一月六日接高等議會覆文謂一九一九年六月二十八日之約必須完全履行 
 [P英法意首相之會議> 
　　九日巴黎電英相喬治意相尼蒂偕克松貴族波拉勞氏貝爾福氏孟台格氏及隨員五十人已於今日午後抵此法總理克勒滿沙曾在車站迎接英意總揆 
[英國駐華艦隊]  
　　六日倫敦電一月十五日以下諸艦將會集泊萊茅資開往中國巡洋輕艦哥倫布號小形砲艦瑪格諾里亞號化萊化克號福克斯格洛夫號白魯倍爾號此外尙有巡江砲艇四艘與現駐中國者同式哥倫布號將爲該隊司令官之坐艦 
[各國近事記]  
　　九日巴黎電閣員次長及財政專家昨日在陸軍部克勒滿沙之室開會討論國用問題 
　　九日上倫電奥國已以泊於加太羅港之奥船十艘交與法國法國所派守護人員定今日由此啓程 
　　六日紐約電火奴魯消息謂據東京電稱日本現正派重兵赴伊爾庫次克援助柯爾恰克將軍 
　　六日開羅電愛蘭堡上將今日取道紅海前往蘇丹將在吉達會晤漢志王 
　　五日華盛頓電國會今日復開會民主黨參議員金氏提出批准和約之新决議案内列保留案十五條並謂調停之舉若無進步則彼不日將請國會討論之 
　　五日倫敦電本星期内内閣將開會多次决定英國對於和會未了問題應持之態度土耳其匈牙利布加里亞亞德里亞之前途皆在討論之列 
　　五日華盛頓電美國陸軍總長巴克氏宣稱近今拘獲之紅黨將拘禁於長島之曷浦登營以待押送出境 
世界路透電 
[協約國第二和會]  
　　八日倫敦電協約國國際會議等於第二和會行將討論許多至重要之問題裴根海新氏亦在代表之列足證待决之問題審訊德前皇及其同謀犯問題亦在其内聞英政府堅持喬治氏之宣言必欲審訊德前皇等犯德國則正在運動反對交出諸犯柏林曾組織一會名保全顏面會促請政府勿徇協約國之請君士坦丁之前途亦爲一大問題英國或將從法國之意許土人仍駐君士坦丁另置機關守衛海峽 
　　六日倫敦電泰晤士報巴黎通訊員聲稱晨報解釋高等議會之决議此後删除同志國之字樣因現駐巴黎之美國大使對於高等議會之任何决議須請示於政府無贊成之權此外和會發表之公報仍將用協約國與同志國字樣云云晨報此文顯有人授意 
[俄國過激黨之新勢力]  
　　八日倫敦電據確實消息過激黨與立陶宛之談判業已决裂恐彼此無接近之望台尼金將軍之軍事現局日見惡劣過激黨自稱俘獲甚多故台尼金將軍恐乏擊退優勢紅軍之希望裹海北濱之紅軍已占有烏拉爾哥蕯克兵根據地之格里加現正進窺塞吉哇波爾卽杜土夫將軍司令部所在之地該將諸面受逼除退入蒙古外似無退路紅軍已擊敗柯爾恰克主軍柯之主軍今已失其軍事上之價値西比利亞極北有紅兵一隊占據距土波爾斯克四百哩之比里查夫攻入和守中立波克哈拉之過激軍今已得外加斯比亞取道大希干與蕯瑪拉抵歐洲俄境間之直接鐵路交通故可集兵土耳其斯坦以施遠大之計畫過激黨現以土地讓與權誘惑波克哈拉與阿富汗收用其紙幣波克哈拉似已承認惟過激黨與阿富汗人則抵觸日甚過激黨旣攻陷克拉斯諾伏特斯克鎭其計畫顯在控制裹海占據巴庫由裹海之南攻入波斯以拊義勇軍之背並取道柯拉山由正面攻入波斯其目的顯在會同阿富汗等之回敎徒以攻印度之英人現有多人在俄受鼓吹過激主義之訓練俾從事此舉已有數人挾大批僞英幣奉命潛入波斯與高加索 
[英國之工人問題]  
　　五日倫敦電蘭開夏商會與僱主職工圑體代表曾在孟郤斯德開會考慮增加帝國内棉花出産之最佳方法因恐美國將來或不能供給英國之需求也巴登氏建議促請政府從速設法鼓勵國内種棉彼意美沙波太米亞爲蘭開夏將來棉源最有希望之地 
　　八日倫敦電路工大會或將延至一月十一日開會現悉政府提出之辦法必將送回路工談判會而令與政府重開談判鑛工聯合會幹事部現正在倫敦集議考慮鑛工因鑛主於出口之煤獲利甚巨要求續增工資問題 
[各國近事記]  
　　三十日阿穆里柴電印度國民議會一致通過决議案要求褫戴益爾將軍之職蓋因該將虐待印人證據確鑿也 
　　六日倫敦電航空部宣稱美索士氏去年十月間由英倫飛往澳大利亞十月二十二日飛抵維也納後杳無消息今該飛行家已由貝爾格拉於十二月二十三日飛抵君士坦丁現正向巴格達進發 
　　六日倫敦電各港仍覺擁擠異常政府　品現堆積各港不能從速運出輪船抵港者輒須覊留數日以待卸貨倫敦現有船十八艘卸其所載之茶葉尙有其他船十二艘守候江中 
　　六日巴黎電巴黎至凡爾塞鐵路有二列車互撞於聖克洛橋傷二十人已經送入醫院 
[太平洋路透電]  
　　十日廣州電政學會議員忽不出席國會使國會不足法定人數制憲事務因以不能進行國會議員現疑政學會受安福部之運動阻止南方制成憲法 
　　十日北京電華北正誼報載稱中法日三國資本家擬於本月之内設立天津實業銀行定資本洋四百萬元中日股東各認一百五十萬元法認一百萬元該報謂大倉男爵曾討論此計劃於十二月間商决其合同已在北京簽字中國董事爲周自齊王克敏徐樹錚此外董事部中尙有日人二法人一 
　　十日北京電華北明星報因十二月十二日中國評論報載有一文破壞其名譽昨日在天津英領事署起訴天津晚報主人與記者萊斯末森氏（中國評論報已與天津晚報合併）要求賠償損失及訟費洋三千元 
　　十日香港電公報宣稱現已推定委員會二一查報籌備於港内颶風之際保護生命財産問題一杳報發展香港實業利源問題 
國外要聞 
[日本工界之新潮（二）]  
　　中美新聞社譯密勒評論報云日本今日已瀕於工界革命之境表面上雖頗鎭靜而後此必有一日忽爾爆裂將社會及工業上之組織悉行傾覆然此工界之革命果取何種方式其如美國工黨之取保守態度乎其如英國工界之行動而含政治上的氣味乎其或取勞働革命之法或更進一步而爲暴動之過激主義乎此問題爲今日留心遠東事情之學者所急欲研究者吾人將於此觀日本政治家之能否以智慧及魄力壓抑之日本爲文化開明之國世人已公認之而工人之結黨獨不爲法律所許工界中有爲鼓吹或結合之行動者即和平派如美國之剛約斯氏者亦爲警吏所拘禁指爲傳播危險思想自一千九百十三年以來物價騰貴工人不可少之衣食住三項因亦不易支持於是日本字典中向所未有之罷工二字陡見實行於一九一五一九一六一九一七三年之間要求增加工値及縮短工作時間而尤以前一問題爲重要此等罷工並無一定組織而日見其多一九一八年八月則因米貴而大起風潮民間知若輩一言一動咸足推倒政府益無顧忌雖警察之取締甚嚴而罷工風潮仍未少殺迨一九一九年春夏間則其勢尤甚竟波及於政府所立之兵工廠海軍建築場銅鑛等工人等時或不欲明樹罷工之幟則以「懶慢」之方對待如精練之機器師往往於裝配機件時故作錯誤以毁其全功木匠之手指本靈敏今則規尺在手遲遲無成卽漫無知識之苦力亦於荷擔過街時故緩其步凡此種種均屬記實曾實現於日本最大之加華斯基船廠中其中工人凡一萬八千人合上一呈於船廠總理要求加工値百分之五十請付積久未發之花紅請以後每六個月發花紅一次并請廠中設衛生房及餐堂以供工人之用總理麥佐卡他氏（譯音）爲日本著名工業家之一富有學問對於工人要求有一半承認之意惟於增薪百分之五十一節則絶對不允工人等無已則即用「懶慢」之法相對待總理大震怒召警察逮首事諸人對於其他工人則勸誘威嚇無所不至衆不服卒之全廠宣告罷工然廠中承造船雙皆與主顧訂有合同規定期限在勢不能延緩廠主乃終至屈服悉允工人之要求其事始寢乃未幾而大阪鐵廠中又有罷工事發此廠亦一絶大之造船機關也工人等態度極堅决相持未久卽獲全勝（未完） 
國内要聞 
[京校敎職員風潮又生波折]  
　　裁撤學務局之反響 
　　八日下午敎職員聯合會仍在美術學校開會各校代表到者甚衆討論傅嶽棻利用北京敎育會撤銷學務局以破壤敎職員圑體問題衆甚憤慨僉　日昨八代表與靳總理會見之結果雙方意見頗相接近如再爲近一步之商榷此次停職風潮不難有結束之希望乃傅嶽棻忽又於此時批准北京敎育會北京敎育由地方自辦呈文以撤銷學務局爲破壞敎職員圑體之手段似此行爲殊足以證明傅氏舉動實與靳總理對敎職員代表之言相反因此僉認傅氏一日不去敎育界一日不安乃决議仍推代表八人再見靳氏陳述傅嶽棻此舉更足爲風潮結束之障碍當即以電話通知靳氏私宅靳氏回電定於九日十二時接見代表又據敎職員聯合會各調查員報告小學以上各學校均仍尊重大會之議决並不上課 
　　北京公立中小學校校長聯席會已於本月五日成立在會者有五十八校校長迭次會議均决定與專門以上校長取 
一致行動前日之會特發表宣言書以明態度茲將該宣言仍疏通至再方冀京師敎育速復原狀乃空言徒託效果毫無不得已組成校長聯席會俾集衆人之意見作一致之維持此後進行胥本斯恉特布區區尙希公鑒 
　　北京敎育會提議將中小學校歸地方辦理業經敎育部批准唯最後仍須取决於國務會議其經過情形迭見本報茲聞八日國務會議席上傅嶽棻將此案提出討論當經可决并議將京師學務局改爲京兆敎育廳惟敎職員方面極力反對此種辦法擬於九日晉見靳氏陳述一切未知得挽回否外間盛傳此次提議中小學歸地方辦理者係受傅嶽棻之指使冀以分敎職員圑體之勢如果　實則京師敎育前途將生鉅大影響矣 
[敎育部調停北洋大學風潮]  
　　北洋大學自馮代校長被拒之後校務無人主持一切事務均行停頓八日下午四時有敎育部專門司司長秦劉二君到該校調停風潮並宣布校務是時由該校學監處貼出公布略謂本日下午四時敎育部派員宣布校務届時全體學生齊集化學講堂云云事先由學生會會長陳泮嶺對衆報告今日敎育部派員到校宣布校務我等宜推王起元等三君爲代表發言餘者不在圑體之人勿庸發言等語報告畢即有劉暢春質問圑體之義意學生中胡又分數圑體是時兩方各有爭執全場秩序已亂於是分出拒馮派與維持派拒馮派隨即退出到體操室另行集會討論對待方法斯時學監王龍光奔走兩方勸解維持秩序並再三囑託如敎育部委員到場雙方均不可發言以免再生衝突兩方應允始由學監導引兩方學生同集化學講堂並介紹敎育部秦劉二君入席先後對衆報告云貴校學生因新校長問題呈請敎育部拒絶馮某另簡他人各節已經部批該校經費出自省欵成立以來向由地方長官委任校長所請另簡校長之處應勿庸議云云想諸君已經見過今日鄙等來此一爲維持國家敎育一爲母校舊誼故到校調停諸君須知（一）北洋大學在沿革上自成立以來向由地方長官委任校長係本於向來之先例一如京師大學之由中央簡任山西大學之由省長委任皆係本於沿革並非有何利弊（二）貴校經費由省撥發如改轄敎育部則直省停欵中央又無欵可撥勢必歸於停辦現在京師各校之困難現狀諸君可爲殷鑒總之貴校校長問題敎育部不應過問深頗諸君審愼週詳幸勿孟浪實鄙等爲公爲私之所望也云云報告畢即行退席學生亦均散出旋拒馮派與維持派各自開會討論辦法拒馮派討論結果卽日推選代表向敎育當局要求維持校務至校長一席必須另簡賢能方可並在此過渡時代要求王學監代理校務維持派討論結果組織維持會推舉代表謁見省長以維持學校爲要求無論如何須維持校務以免解散之虞現在雙方正在進行中 
[籌還俄債之提議]  
　　近來俄幣奇跌朝野各要人多有主張乘機收買盧布淸還俄國債務者此舉在我方面極屬有益就中雖不無種種困難之處則視辦理手續是否完善以爲最終利害之論斷聞當局現極注意此事已將歷來所欠俄債調查明晣區分三類如下（甲）長期借欵（一）俄法洋欵前淸光緒二十一年俄法合借法金四萬萬法郎期限分三十六年償淸截至現今約欠一萬數千萬法郎（二）正太鐵路借欵前淸光緒二十八年華俄銀行借四千萬法郎期限分三十年還淸現負債額尙有二千數百萬法郎（三）濱黑鐵路借欵民國五年三月俄亞銀行借五千萬盧布期限分四十六年還淸但此欵僅交規銀五十萬兩（乙）短期借欵（一）財政部道勝銀行借欵公砝銀五十萬兩（二）敎育部道勝銀行借欵公砝銀三十萬兩（丙）庚子賠欵俄國應得一千九百五十五萬餘磅以上三項關於賠欵一項正與各國磋商退還俄國自當一例辦理此節可勿庸議現時所應淸償者計僅甲乙兩項爲數尙不甚巨如果籌有適當辦法還淸債務未始非目前救貧之一道云 
[政府取締排日風潮之文電]  
　　政府近徇日人之請曾通電各省長官取締排貨茲探其電文如下准日使節略稱奉政府訓令目今春發生排斥日貨風潮遂致發現福州案件因此案結果排日貨風潮逐日傳播各處所用手叚方法亦日趨激烈故日本臣民在條約應受保障之各種權利均被侵害推究起原不得謂非官憲約束不力之所致萬一排日運動日益熾烈各種暴行事件繼續發生中國當局責任益形重大而日本人因此後事勢或不前更忍因此而生不測事變難保必無請中政府從速以有效力之方法禁止排日宗旨之集會及散布傳單並約束報館之紀事凡强奪我破壞在中國商店或在船内車内之日本貨物與迫害日本臣民身體者槪處嚴罰使兩國國交得以迅速恢復實日政府所希望等語查閩案方在會查據赴閩部員報告雙方報無死亡日使此項節略揆其用意無非追溯欲以排貨問題爲起釁原因以減輕閩案責任並借閩案交涉俾排貨問題告一結束部意閩案只能就事論事不能追求遠因自當據理堅持不爲所動惟日人僑居通商旣爲條約所許自應受條約保護人民近日舉動固屬出於愛國熱忱苟使不致軼出範圍政府自未便加以强抑日本方面亦自無從藉口但果如該使來文所言有强迫搜查日貨及奪貨燒棄等暴亂行動政府亦難坐視不加取締致釀成重大案件益難收束又據莊代辦報告云英法等國公使亦均以中國人民排日過甚日本新發之警告爲慮尤見此節不可輕視我國勢如此斷不可任人民逞一時之忿而貽國家以莫大危險人民果知愛國當不忍出此以上各節務請特加注意倘類似上述情形發生尤望設法取締免滋藉口并將自山東問題發生以來各省地方人民學生有無何等軼出範圍以外舉動曁如何約束並如何保護日本商民之事實先行詳查報部俾資根據駁復日使切盼詳復 
[紀八日國務會議]  
　　昨日（八日）星期四國務例會上午十一點十分開議重要議案計有六起（一）公府交議京内外文官考績案（結果）完全通過　有功績於國家及各地方者呈請予以相當獎勵其貪墨及不稱職者呈請明令懲罰或褫職（二）公府交議派葉恭綽爲各省調查實業專員（結果）即日呈請明令簡派（三）外交部提出智利瑞士訂立商約案（結果）即將外部所訂商約草案咨達新國會徵求同意（四）外交部提出德奥俘虜遣回案據和使館函稱本月二十六日有該國輪船駛回請將德奥俘虜趁便遣送外部以爲從前稽留德奥俘虜級以德國未簽和約現在和約業經該國簽訂所有俘虜擬可遣回且亦不必再候顧使來電并應否由陸部派員與和使商决遣送辦法請求公决（結果）照原案通過交由外陸兩部核辦（五）法制局審定之官用輪船檢查條例（此項條例曾經過兩次會議未决蕯總長發表意見十餘條）討論結果依照蕯總長所擬之意見規定不日發表（六）任命司法官吏案擬任郎修文署京師地方審判廳廳長黃德章署江西高等檢察長（結果）照原案通過呈請明令發表此外關於京畿各師旅欠餉籌撥問題以及例案數起略有討論時届十二點三十五分議畢由田煥庭入府報告 
　　又據另一報告與上述　有出入據聞昨日閣議首議敎育維持辦法除發明令諭京外財政各機關不得玩視敎育費外復决定京師學務局取消改設京兆敎育廳由政府補助經費追加預算次議接濟中東路一百萬元問題依參贊張壽增之建議交財政部核辦次議塞北稅務監督以馮國動繼任即日頒令次議文官考績令及司法官考績令結果交内務司法兩部簽注再議 
[張作霖電闢復辟謠言]  
　　但願其心口一致 
　　近日都中復辟之謠言甚盛且謂與張作霖有關現張氏特致電　院極力辨明其文如下大總統靳總理鈞鑒竊閱上年十二月二十七日北京英文華北報載有辟之舉行將實現張作霖將爲復辟首領並謂大總統以政局紛糾之故亦贊　此　等語尋繹詞意惶駭莫名伏念民建元實爲萬國寰球所公認而政體中變又豈一二疆吏所主持况當和議未成之日方切國基不固之憂稍具良知敢萌他志丁巳一役全國擾騷不審時機幾誤淸帝痛定思痛心怵神寒今者統一未謀飄搖風雨一似孤帆巨浪彼岸茫茫苟有愛國之心必謀鞏固共和之不暇凡屬識時之俊早知恢復帝制之無成若謂一縷愚忠眷懐故主但能保持優待卽屬大義凛然倘昧於時局假借以快其志致以愛之者害之德之者仇之作霖雖愚或不出此惟此等謠言竟載在素有價値之英文報紙顯係政黨揑造冀以遂其陰謀破壞大局作霖一人名譽不足惜如國家前途何應請鈞座飭令京師警廳嚴詰該報館於此項新聞係由何人投稿得自何處探訪務須澈究眞相重懲造謠之人並一面切實更正宣示天下以靜　心事關全局安危不在個人利害伏乞俯賜埀鑒迅予 
 
 
 

Page 7

 
 
核奪施行臨電無任　營之至張作霖魚印 
[京華短簡]  
　　昨據外交界消息政府於去歲年終與日本三井洋行訂結無線電秘密合同係包攬承造無線電台工程此舉業已證實現英國馬可尼公司大爲吃驚以政府曾與馬可尼公司訂有約束何來此舉聞英使對我政府將有一種表示 
　　昨政府接吉省當軸來電報告謂江東日警數人於上月三十日晚在和龍縣馬牌搜捕懇民當被憲兵拿獲日警渡邊淸五郎一人已送局子街領事館訊辦並提向總領事嚴重交涉查近來日警侵入内地捕人迭經抗議日領佯置不理茲復有三十日搜捕墾民之事設再隱忍勢必得步進步侵我主權該憲兵等獲送領館一面由道交涉手續尙無不合已電令將交涉情形及日領表示如何態度詳告云云 
　　旅京山東學會自得山東學生聯合會來電報告田中玉蹂躏學生事後卽於昨日開全體大會於該會所同鄉一致憤激當場議决辦法如下（一）派代表質問政府（二）請同鄉議員於新國會提出質問（三）電數濟南政府罪狀予以警告（四）請省議會提出彈劾（五）慰問山東被傷學生 
　　聞黑龍江督軍孫烈臣有一魚電致國務院云據滿洲里耿玉田司令報稱捷克軍由相比利完全撤退向滿洲里站輸送至海參崴共約二萬五千餘名日本在齊都（按卽赤塔）駐紥者約一萬二千餘名查近日日軍被廣義派擊斃多名即擬退出該境至謝米諾夫本人雖已赴崴其軍隊亦擬退至滿洲里以東除會同吳俊陞司令嚴防外特聞 
[濱江通訊]  
　　殖行忽爾啓封 
　　債權人繼續請封 
　　哈埠殖邊銀行房屋被封一節已誌前報茲據確實調查此次被封原因非由長春商人之起訴然確以房契被押在長春商會而起本埠殖行債權人亦不在少數緣該行從前曾附有貨幣信托事業賣買貨幣例須有保證金繳納之後悉行存儲該行旋以瀋陽吉長各行失信於社會貨幣信托遂懋遷中二道街而證金亦於焉提出另儲他行專事虚面之殖邊經此打擊頓成痿痺麻木之境而存儲之證金復不能如數提訖信用乃亦隨瀋陽吉長而俱逝并聞現時債權人以此項居多數焉此次長春商會以敏捷靈妙之手腕弄得高大洋房之行契交系抵押金票之技倆亦無所施而一般債權人尙可有些微之保證是蓋鑒於滬行前車之覆轍而乃有此先發制人之舉迅雷不及掩耳該行中人只好徒喚奈何而已然而本埠債權人所恃而不發者徒以有綺麗燦爛之房産在今契據爲長春商會扣留遂不得不出於訴諸法庭之一途而首先發難者卽爲昔日附屬殖行之貨幣信托公司此類債權憑證咸備解决最易十字封條竟加諸綺麗燦爛大洋房之鐵栅門上是固該行之不幸然債權人之不幸實有更甚於該行者焉該行中人苟天良未盡泯滅應即從此偃旗息鼓靜候法庭之支配以稍蓋前愆乃不此之圖而復四出運動藉詞法律手續未備要求法庭撤封卒之人情勝過法律而解鈴即出於繫鈴人之手抑何可怪其實該行信用喪失已久撤封與否誠無何等關係而保護債權之法律竟以人情爲轉移斯則記者不能不爲債權人代鳴不平者也現聞各債權人將聯絡一氣繼續請求發封不知果能辦到否 
[濟南學潮之近况]  
　　各圑體表示讓步 
　　以撤金榮桂爲先决條件 
　　靑州學界繼起罷課 
　　山東學潮迄未解决故日昨敎職員聯合會學生聯合會與省議會議員在省議會中開一聯席會議各會之重要人物僉謂我東現在陷入無敎育地位實係重要問題無論如何以恢復敎育原狀爲第一要件結果議定先决條件仍由王議長等向省長繼續交涉如完全達到目的則敎育原狀登時恢復茲將先决條件探錄如下（一）撤換警察廳長（二）撫恤被傷學生及賠償損失（三）學校門首不得無故派駐軍警（四）恢復學生會（五）補發敎育經費以上五條均係省長權力所及之事並可謂各圑體退讓之表示如屈省長再事推諉是不欲平息學潮矣 
　　另一消息七日職敎員聯合會開委員會交際股報告所提七條原議非完全辦到决難恢復原狀昨日省會調停擬將七條分期辦理最要條件以三日辦到爲限至遲不過本星期其餘並由調人擔負完全責任繼續進行惟多數會員尙未能滿意並謂省議會自身所提撤換金榮桂之先决一條尙未辦到不能有調人資格因擬就積極進行辦法多種不達目的不止次由編輯股報告宣言書公函及軍民兩長呈文已於五日發出最後議决該會各規約而散 
　　自元旦風潮起後省外各縣學界亦大憤慨靑州學生聯合會已發表罷課宣言書其文如下濟南於前十二月二十三日封閉學生會同人等不勝憤激後以長官知悔允爲恢復過而能改夫復何言今九年元旦又以學生在大舞台演劇縱警毆擊夫此事旣經省長允許又得警敎兩廳長同意中道而變信用攸關彼長官等旣出爾反爾不惜自食其言同人等復一挫再挫竟至忍無可忍故濟南職敎員及學生已一律罷課並提出要求五條苟不得完全答覆决不上課同人等恨煑豆燃葉之慘抱免死狐悲之心寗忍袖手旁觀不爲輔車之慮乎故全靑各校亦於一月六日全體罷課以作後援夫上好下甚聖有明訓今省垣之警士如此摧殘學生各府各縣效必尤甚苟不杜此涓涓將來必至狂濫吾東學生勢難存在敎育前途何堪設想近憂已切遠慮方長故此次罷課實勢之不得不然非輕抛如金之光陰而好爲課外之舉也吾東同仁尙祈諒之致政府及濟南學生會電附後北京大總統國務院鈞鑒濟南學生於九年元旦在大舞臺演劇已經敎廳允許地點亦係警廳認可不意是日突有警兵數百人云奉長官命令包圍學生肆行毆打被傷者數十人以致職敎員全體罷課懇請速撤警敎兩廳長以肅官方而仲士氣無任待命之至山東靑州學生聯合會叩 
　　濟南學生聯合會鑒元旦慘狀聞之髮指警廳長縱匪爲虐罪不可逭省長食言責難旁貨敝會已電政府請其嚴重查辦並於是日一律罷課非達完全恢復學生會嚴重懲辦肇事人不止望同仁努力奮鬪爲禱靑州學生會叩 
[廣東之新學潮續聞]  
　　法校與女師校之宣言 
　　廣東公立法政學校學生驅逐新校長何禮文之風潮已詳昨報茲錄該校學生圑宣言如下本校校長問題前經本校學生圑全體議决挽留葉前校長不獲始以原任敎職員代理爲結束辦法業經省公署承認委任本校敎員張乃璧君代理在案詎日前有何禮文其人自稱奉令接任校長等語業經學生全體决議以何禮文旣非原任本校敎員與學生圑决議條件顯相抵觸且查何禮文并非法律專門學校出身於敎育界資望尤寡無任本校校長資格學生等决難承認况半年之間而校長已更易數次以校長一人之進退牽動全校敎員之去留科學之敎授不能接續學問及資格又漫無限制以校長爲鑽營奔走之差缺以敎員爲酬庸報德之贈品實於學生學業前途大生妨碍業經全體議决於一月三日起一致罷課拒絶何禮文爲本校校長以貫澈前學生圑之主張爲目的特此宣言邦人君子幸垂鑒焉 
　　該校長亦卽將當日情形呈報張省長云爲呈報事竊校長奉鈞署委任爲廣東公立法政專門學校校長遵於本月二日接印視事當經分别呈報曁佈告在案本月三日八時校長到校正擬召集學生行相見禮并宣示改良校務方針乃未及入校即據學監報告　學生　在敎室集會延至九時突見學生多人擁至校長室前聲稱欲見校長校長即出與相見乃甫開言卽有學生馬福年等及已革學生張啓榮羣起譁譟大呼不認外人爲校長非卽行退出即以武力對待語未竟而馬福年等突將磚石木器等物猛向校長擲擊其時明白事理之學生紛紛退避校長仍站立原處多方理論冀其覺悟一面維持秩序無如來勢愈兇迨至校長轉入室内馬福年等復將石塊從窗口擲入覩此情形知非以口舌所能開導校長旋即出校甫至甬道該生等復猛將磚石沿途擲擊校長身中十餘石及至頭門見該生等已預將大門扃閉屏風後突有學生王漢武持刀向前猛撲幸校長閃避迅速未被刺傷歷時許久始獲脫險而出此次學生騒動事起倉卒無法制止疚歉良多伏思國家設立學校原冀作育人才况當此國家多艱學生應如何自勵功修爲國家効用乃此等少數學生遇事滋鬧次復敢糾衆暴動實屬害羣之馬有玷學生人格張啓榮一名早已喪失學籍仍敢入校騷擾更爲兇暴之尤理合將實在情形連同滋事學生名單具文呈報至應如何辦理仍乞調令祇遵實爲公便謹呈廣東省長張 
　　廣東省立女子師範學校前校長陶明學前年病故由監學陶秀孫暫行代理現尙乏人承充昨二號張護省長特任命何志芬爲該校校長迨何氏日昨到校接事學生忽羣起反對聞謂何氏係人妾侍且身分不堪充當校長云云茲將該校學生全體之宣言書錄下敎育是開導智識的基址學校是培養人格的工場所以選擇校長很鄭重的若是拿職位做酬勞品那校務還有發展的希望麽敝校校長的位置給人壟斷已非一次了因此不稱職的多所以校務的進行已阻碍不少這是過去的事情已無可追究了但是我們當這個解放的時候本着良心的覺悟不能不愼察任校長的是什麽人現在省長令何志芬爲敝校校長但這個何志芬我們實在是不滿意的但我們學生以忠厚待人暫時不把他的歷史宣佈總之這個職位是夤緣的是酬勞的所以我們不得不反對以表示學生人格的純潔力學的决心因爲這個緣故對於這次新來接任校長我們絶對不承認尤有告者縱使以後更換别人這人也要受過高等敎育透解敎育的目的才可以承認若是官廳橫施壓力不論學識和品格是怎樣看那敎育好像把戲不顧我們六百餘學生的學業這麽我們爲維持學業前途起見自有相當的對待縱使犧牲一切亦所不計這是我們學生奮鬭力學的苦衷敬敢宣言告訴我最親愛父兄姊妹看看我們這種舉動對不對呢廣東省立女子師範學校全體學生同啓 
[古日光被刺消息]  
　　廣東週循社通訊云二日（星期五）夜古日光由寄安俱樂部乘人力車回寓時路經靖海門左近馬路忽自後突來二彈穿車板而中膀胱部位致受微傷古回顧該刺客身穿灰色軍衣當卽飛去復遺最新式之頭號左輪手槍一枝於道上爲警察所獲現尙在查緝中也 
[粤垣西關大火紀]  
　　五日下午十一時許廣州西關長樂街二十八號門牌鴻昇炮竹店因將金錢炮地雷炮等物裝箱運出外洋夥伴偶一不愼失手將地雷炮一箱由樓上墜落舖面隆然爆炸火光四射當堂炸斃夥伴二名並傷五六名另有過路者數人亦被炸傷同街戶舖以爲炸彈爆發莫不驚惶失措紛紛出門窺探陡見該號烟火冒出轉瞬之間卽已全間着火該處店舖多係炮竹對聯紙料油燭燈籠牌匾猪油荳油火水等項營業所有貨物皆易引火一告火警各皆紛紛營救無如時適西北風非常猛烈火乘風勢未幾卽成燎原雖有自來水而火勢太盛亦復無能爲力因之四面延燒東面經興隆西約燒至同安等落聯興街南面由興隆中約橫掃而下白米街全街及溶光街之一截均被燒去西面雞欄及顯鎭坊東頭均燒去八九家燒至朝勝門玉虚宮因後面牆幅高廣火勢不能逾越而瓊花直街又有華光廟一所至是遂不能延燒是時各路消防隊灌救已久多處拆通火路至下午三句餘鐘始逐漸將火救熄事後調查全間被焚者九區二分署段内及九區署段内長樂街由第一號至三十七號顯鎭坊由第一號起至泰合誠昌止共燒去七間白米等全街燒去共二十四間溶花街全街燒去共六十間瓊花直街由第一號起至第二號止燒去兩間興隆中約除占高飛筆店一間外其餘全約燒去共二十九間興隆西約燒去勝利棉花店五號門牌舖戶又德利棉花店燒去後座興隆大街由一號起至三十五號豐棧止共燒去三十四間十三行由八十號起至七十七號悅來生止共燒去三間同安街燒去美術廣告公司公安銀號二間又惠和酒米店焚去後座聯興街燒去十餘間共計燒去三百餘間至於燒去一部分及蹂躏者又約百數十家損失二三百萬元眞可謂巨刧矣是日火災各處水車及消防隊踴躍赴救皆極得力尤以海軍救火機爲最有效所至之處火即熄滅鷄欄一帶不被延燒皆賴該機之力而西堤大新公司救火隊又在該公司自開電機吸取河水直射聯興德興各街灌救水力射至數百尺與海軍救火機在西南方面成犄角之勢溶光街以南顯鎭坊以西一帶未被延及皆該兩機之力也 
[邕垣學生檢貨風潮近聞]  
　　廣西邕城學生調查隊查獲日貨後經官廳迫令搬回全體學生乃大憤激曾由調查部發出布告書叙述當日檢查及種種經過情形甚詳茲錄其原文如下啓者敝部本月二十二早接到梧州學生救國圑快函報告有邕垣亡國公司由粤將大帮日貨假裝軍用品交由天和洋行電行輪船載運來邕務請嚴密檢查等語敝部聞訊後即派員赴關查探獲悉該輪已抵埠復派全體調查員至石巷口碼頭守候良久嗣見天和洋行駁船埋岸後各調查員即登船查檢乃見有大木箱裝載貨物四十二箱上寫南寗天和洋行收等字樣當卽請天和洋行開箱查騐惟該行聲稱非伊貨物未肯開箱各調查員再三質問該行始云係軍械局的軍用品是時軍械局又無人在場無從檢查因囑付該駁船船主一俟有人到船起貨卽煩報告迫得因暫回中學校籌商對付辦法時各調查員正欲上岸回校乃突來手持軍械局紅燈十餘人聲稱起貨起貨局長有話不許查騐嗣經各調查員極力抗辯後始隨持紅燈者同赴商會討論當時在場各界多主張將此項貨物扛赴商會當衆開箱查驗乃持紅燈者逕由電話報告軍械局長誣稱學生不准起貨時該局長復電詢商董如何辦法商董答云我處旁觀地位不能主張請局長直與敝部交涉時該局長卽向敝部會長云爾等何人奉督軍命令乎抑奉省長命令乎我軍界做事爾等不能干涉會長即答云凡屬入口貨物無論何界均須查騐然後放行此乃出諸人民之公意經衆議决規章照行已久是我等非奉督軍命令亦非奉省長命令實奉良心的命令並由人民公意所指使者也况前此對於商界之日貨則檢查之焚燬之今對於軍人包運之日貨則不許檢查豈得爲平乎兩相爭辯不下該持紅燈者見勢不佳始行回局各調查員亦回校開緊急會議會議尙未結果而駁船卽着人到中學校報稱軍械局率隊起貨時敝部得報迫得由電話通知各校齊出阻止計是晚至石巷口碼頭看守者不下六百餘人時適細雨綿綿北風凛凛守以待旦次早卽將此帮貨物搬上商會安置妥當各回校早膳時食尙未下咽又急報到中校謂軍械局搬貨中校卽電知各校復集大隊出發彈壓至正午先施公司乃派人到商會自認係伊貨物情願開箱查驗當時各調查員卽當衆開箱查驗其中確屬嫌疑貨者十餘箱其非日貨者二十餘箱屬日貨者即請商會暫行扣留非日貨者立交該公司扛去然所扣留十餘箱本欲於次日開國民大會解决不意次早省長卽派代表召集警察長省師範省中學縣中學三校校長並三校數調查員至商會復將所扣留之貨再行查檢是時三校長雖齊集在商會而各調查員均未齊集到場而該代表及三校長卽開箱復檢且當時檢驗俱由省立第三師範校長伍淵評判聲稱並非日貨各調查員欲出指明均被校長遏止時警察長見此不能悅人心乃云確係日貨即留在商會否即交還貨主乃伍淵復云不能不能遂盡將此十餘箱貨一並交還該公司祗留出咭帽兩頂花紙兩張如此辦法實屬不公夫所扣留公司之貨物乃我國人公意所舉之調查員全體所扣留應由全體調查員集議解决伍淵乃擅自判斷其受該公司指使無疑矣此項貨物確屬日貨更無疑矣如云非日貨何必假裝軍用品何必假軍械局名義顯然以武力壓迫以阻敝部之檢查迨武力不能壓止復用政界勢力由省署責令敎育科由敎育科責令各校長壓迫各學生其爲日貨又無疑矣孰是孰非自有公論特恐傳聞失實謹此聲明俾衆週知此啓南寗聯合調查部曁全體學生會通告 
[皖省近事]  
　　頃據蚌埠消息倪嗣冲病勢仍未輕減延德醫院某醫士療治現已將篆務交由馬鎭守使代攝 
　　財政廳長陶鎔昨因公赴蚌並視倪疾 
安武軍已自九年一月實行按陸軍新章編制　馬鎭守使昨特電令史統領查照遵行 
　　代理安慶道尹胡朝宗現已辭職將隨呂氏入都聞繼任者以華維獄呼聲爲最高 
處分南京貢院現由蘇省會登報投標皖議會反對此舉不能聽蘇人片面主張已拍電蘇會否認投標以保公産 
　　敎育廳現設科學講演每逢星期日開講本星期講題水氣與蒸水氣並有儀器試驗 
　　内部設立自治模範講習所咨行各省甄選送部講習皖省安慶道區已於昨日考試共取十二名 
[杭州快信]  
　　潘國綱前日由閩旋浙昨午詣督署面陳閩防近狀 
　　海寗知事韋紹臯携欵潛逃現已咨請看和家屬扣留財産勒令趕速投浙淸算 
　　印花稅處長畢畏三奉財部電召赴京昨已北上 
　　地方實業銀行行長何敬安擬就警隊儲蓄辦法呈奉省長 
照准已分令警務處曁警備隊各區統帶飭屬勸募 
　　甌海道尹黃慶瀾已交卸擬赴京錢塘沈致堅有留任息 
紹縣柯橋相近阮社破獲僞造鈔票機關案該犯章少棠等七名現經杭法院起訴律辦柯橋警佐袁瑞翔事前失察奉令撤差遺缺委丁寳榮充任知事亦受記過處分 
[南京快信]  
　　南京敎育廳昨通令六十縣知事定本年八月一日召集第四次省敎育行政會議 
　　南京印刷業以省警廳所公布之管理印刷業章程内細則第四條第八項第五條第七條第二項等條文於印刷業上大有窒礙呈請警廳准予修改以維營業 
　　昨日軍警又在花牌樓事務所開聯席會議討論維持治安辦法 
　　馮河間之婿陳之驥來寗淸理河間財産聞因無從調查已於昨日乘車返京 
　　河間在寗財産公司行號聞均冠有華字如華通銀行華通轉運公司華濟糧食行華利糟坊華英藥房等約十餘家 
　　新任皖省長聶憲藩昨由蚌乘車來寗謁李督齊省長今晨 
　　痗安豐兵輪赴安慶省城履新 
　　施愚昨由滬返寗面晤李督有所商榷 
　　第二師師長朱熙今日午車返蘇 
　　貧兒敎養院今日在本校開演文明新劇籌欵助賑 
寗商會會長蘇錫岱於昨晨九時病故 
地方通信 
[蘇州]  
　　發起勸學所聯合會吳縣勸學所長潘振霄近接武進縣勸學所函略謂查各縣勸學所綜司全縣敎育行政事務責任綦重頃者義務敎育通俗敎育職業敎育將次施行惟茲事體大措施維艱培植實行深虞隕越重以學欵支絀各項捐稅羅掘俱窮維持尙虞不給更何推廣之可言凡此皆吾儕所認爲困難之問題而亦目前所亟待解决者也貴所職司敎育維持推廣當亦具有同情至敎育行政方面所有一切疑難事項諸待研究今欲决此難題惟有先行組織蘇當道屬各縣勸學所聯合會以期討論取决進行素仰執事熱心敎育歛企無已倘荷贊成尙祈賜敎云云 
　　拒土會選舉職員萬國拒土會蘇州支部成立後於一月八日下午在博文公學開會選舉名譽會長及董事到會者共三十餘人舉定榮梅生惠更生「均西人」爲名譽會長倪南人李友祖曹永湘錢秋漁王振華潘玉龍潘玉書程晋年黃耕南汪鶴年爲董事並妥議章程由各職員相繼演說後散會 
　　鎗斃命盜案犯殺斃蘇憇橋巷陳冠卿家母女兩命案犯槐文業經縣署承審員迭次開庭研訊將供詞備文呈准軍民兩長援照懲治盜匪法辦理於本月九日下午三時將該犯　看守所提出當堂騐明正身依法綑綁由張警佐率帶衛隊押赴　門外橫馬路執行槍斃惟該犯供詞尙未公布無從探悉臨刑亦極口呼寃云 
[鎭江]  
　　機戶因米貴停工米價步增昨已漲至七元五六角鎭埠東南門織綑各機工因所得工資不敷一家食用昨在范公橋會議於九日起一律停工聯名呈請縣知事傳諭米董嚴禁出口速行平價以維民食　　下忙加徵八成丹徒縣八年下忙漕糧前經省委及各鄉董在縣署議决照七四徵收由張知事呈報到省奉批未准仍須加徵復經　知事呈明碍難加徵情形現又奉批未准按八成完納日昨各鄉董會議擬加一釐照前議之七成四改爲七成五特呈請縣知事轉詳省署未知能批准否也 
　　揚州 
　　縣役兇毆排長儀徽縣役朱正濤寄寓十二圩龍江巷艾春榮所開之華洋旅館昨晚某營曹排長亦因事便服至該旅館内女主人招待甚殷適爲朱所見率領土棍多人將曹排長痛毆初不知其爲某營排長也迨該排長回營帶同士兵前來報復朱已聞風先遁祗拘去帮兇二人尙未知如何發落也 
　　褒揚已故公民省議員朱德恒以已故施家橋公民劉湧洛生前歷辦慈善事業特臚叙事實函知縣署轉呈省署褒揚以資表彰 
　　警員籌欵築路警察第四區長鍾善述近以所轄區内之太平碼頭一帶瓦礫堆積高與城齊特募捐欵一百十元鳩工挑築平坦以便行人茲以興工在即特呈請縣署派員監工以昭核實 
[南京]  
　　籌備追悼馮河間馮河間在京逝世蘇人士以馮督蘇六年不無感　茲奉軍民兩長諭開各界追悼大會定期一月十八十九兩日舉行事前設追悼會事務所於江蘇省會警察廳臨期會場設寗垣昆盧寺内並擬訂簡章呈請核定現已由該追悼會事務所分函各機關矣 
[安慶]  
　　新省長與警察長同來新任省長聶憲藩已於六日抵蚌准於九日來皖蒞新省公署已派第二科科員濮賢泌財政秘書潘淇前往蚌埠迎迓省公署各科一律於七日停稿呂省長已預備移交一俟交替後即行赴津長江水警廳長程炎勳前奉命令代理安徽警務處兼警廳一職惟程與劉道章交誼甚篤當呂省長電保之時即藉巡閱長江他去避嫌茲奉政府命令祗得隨聶同來惟視事日期尙無確聞 
[杭州]  
　　京敎育會之歌電全國敎育聯合會各省區敎育會敎育廳省議會商會均鑒敝會提議地方敎育應歸地方自辦係按之法理本諸實情稍具知識者莫不深表同情絊爲良心主張毫無他種意味世人共鑒謂我爲人所主動謂我與他會聯合皆非敝會同人所知也恐爲外界言論所誤特此達知即希鑑察北京敎育會歌 
來函 
[蘇議員朱德恒來函]  
　　申報館主筆先生大鑒敬啓者江蘇省議會本届常會祗開大會四次現象如此原因何在言之心傷德恒屢次到會僅畫空到而已目　許多重要議案不能代議不獨無以對人自問亦難曲恕瞬届臨時會期若再不思補救泄沓如前罪戾更重鄙人實不敢贊同尤有慨者十二月十八日大會表决各案德恒原未在斱繼見報紙及本會彙刊油印與省公署往來文牘不除害馬實足爲議會之汗依法表解不能有效議會即應取消事關全體個人不敢主張心所謂危亦不甘無所表示知我罪我均所弗恤貴報主持正論尙乞代爲宣布登入來函欄中無任感佩並頌箸安江蘇省議會議員朱德恒謹啓 
雜評一 
[學潮中之人的問題（默）]  
　　此次京學潮雖已解决然疑問尙多第一敎職員所以允上課者以信任總理於最短時間撤傳之言也究竟最短時間以何爲限度於此一定之限度内果能踐約而撤傅乎即撤傅矣此後繼任之敎育當局果能如敎職員之要求順敎育界之趨勢而提當局滿意之人乎即提滿意之人矣而當此學潮汹湧之時其人能自願當其衝否新國會能不作梗而通過否此皆不可逆測之情勢即此人的一問題前途之糾紛甚多學潮豈易言平靜哉 
　　北京敎職員風潮即平靜矣而各省各校所生之風潮亦多爲人的問題如近日北方之北洋高師等校南方之法政女師等校皆爲校長問題而起此仆彼興正未有艾故民國九年之発潮而謂易於收拾者吾不信也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權之昨訊]  
　　（一）商界兩會長昨日致工部局函 
　　昨日（十日）各路商界總阰聯合會陳則民上海總商會朱葆三致工部局函譯錄如下逕啓者接准本月七日大函並抄附貴局總董十月二十四日致領袖領事函一件茲有下列提議特爲貴董事會陳述焉擬選華人五人爲臨時顧問委員會早日任職解决所懸各種困難惟按照貴局總董致領袖領事函内條陳須除去者有二端餘可照行（一）該員等指派後不能因領事圑之反對而後更動（二）該員等職權不限於一千九百十五年推廣條約第四條所載之内此項臨時委員任期以地皮章程修定批准及正式華董選出後爲止此致公共租界工部局總董先生閣下上海各路商界聯合會陳則民上海總商會朱葆三 
　　（二）各路代表謁見楊交涉員 
　　聯合通信社云本埠租界住居全體之華商要求市民權經各方之調停惜仍無大效果昨據該總會消息云該會上午接河南路及福建路分會之報告公共租界會審公堂已以不付捕捐刑事起訴計被控者福建路爲「鴻運樓」「葉樹德堂」「志成」「元成永」「昇大」「永新利」「永源」「明濟堂」「載陽」河南路爲「裕昌」「興昌祥」「楊慶和」「中英」「科學圖書局」「長樂齋」「信孚」「同芳居」「和盛」「胡松茂」一十九家該會接此報告後卽開緊急會議决定對付方法午後二時餘各路代表四十七人同至靜安寺路交涉公署適交涉員因事外出乃由交際科陳科長一一接見衆坐待許久楊君回署後由總董陳則民述工部局收捐之現狀及交涉之經過次由各路董事述暫時緩付之理由并以公廨傳單陳閱僉謂傳單上會審官並無簽字且春季捐現届滿期尙有八十日是否合法貴署爲吾人之代表特來報告并云外間誤謂吾人所有要挾實則全體華商所憑者公道與正義全以和平手段出之今工部局不諒逼而出此苟欲候多方解說慰藉者再歷時甚久力勸轉告各路謹守秩序靜待該署回音各路代表出署時路燈已放光明矣又據分會報告河南路有五家付捐天潼路雖經徵收一家未付福建路付捐二家云 
　　（三）西報紀九日情形 
　　大陸報云九日福建路河南路各商舖皆不付捐十日或出傳票星期一日會審公堂或有控案數起九日夜間各路聯合會集議分告各舖無論如何不得暴動如見傳票可卽赴案九日華人領袖復往見李德立氏會商良久决定其爭求租界參政之舉動以向交涉員與領事圑磋商爲限不復與工部局交涉並聲明致工部局函中所載組織顧問委員會之請求係因英總領事哲美遜氏所請而提出之暫時辦法至於華人所求者則在加入議董也九日商會朱葆三沈聯芳往見英總領事哲美遜氏告以華人决計停付捐欵哲總領事定於星期二日午前正式卸任仍由原任總領事法磊斯氏視事在其交代之前將盡其最後之力量使工部局與納捐華人復師和好定星期一夜在麥加利樓上中英美人士合辦之俱樂部開會討論聞到會者以與此事有關係之會員爲限華人商會與各路聯合會擬於十日午前函致交涉員請對於參政問題從速設法蓋華人圑體將不復與工部局周旋也十日工部局收捐人將繼續上街工部局定欲收捐而華人定欲俟工部局予以切實擔保允華人有代表權後始肯繳捐雙方相持後事若何捕房與工部局皆未能預料之各路聯合會陳則民氏本擬乘南京號赴香港南京號十日午時開行陳氏則已於九日取銷此行仍留上海俟參政風潮過後再行啓程陳爲舊國會議員原擬赴粤參與編定憲法事宜云 
　　字林報云本埠華人對於付捐問題之態度星期四夜大爲强硬此爲租界中發散一種傳單之結果該傳單略謂修改租界章程之要求尙未得滿意解决無代表則不納捐此爲正當辦法前已言之今日工部局派人知照各商舖預備明日繳付春季捐欵在有識有知此乃工部局之用人依照向例於收捐前預先知照但少數無知者則惶然不知所爲爭相詢問此亦無怪其然茲特再發緊要通告如無代表權决不付捐若工部局派人來收可告以此意吾人代表現正與領事圑談判一俟事有解决春捐即可繳付如工部局施用武力可知照各路聯合會庶聯合會可會同討論應付方法但吾人必須一致行動不可兩歧以免招辱俟目的達到即發通告付捐各商舖其忍耐以待云云九日工部局依照向來手續派人在河南路與福建路收捐除有數家照繳者外餘皆不允交付大都略如去年七月間情形以店主他出或東家現在蘇州等爲言鮮有以非得代表權不願繳捐爲詞者大約工部局對於不付捐者將採用尋常方法即傳至公堂是也華人總商會現竭力疏解以防强暴行動但是否施於消極的抵抗付捐方面則未之知也 
　　（四）工部局秘書之談話 
　　上海泰晤士報云九日午後泰晤士報訪員往晤工部局秘書李台爾氏詢以九日收捐之情形李謂全體拒絶繳捐繼謂九日午前在中央區域費兩小時之久僅收得十家捐欵餘都不付華人所採用者爲一種託詞多以主人不在或往南京等言相對蓋簡直再用去年八月間所行者之方法也所不同者目前舉動似較有組織彼此合謀以煩惱工部局與其雇員耳訪員詢以工部局擬行何法使華人付捐李答稱不付捐者將被傳至會審公堂凡堅持不付者將施以查抄備抵之尋常手續工部局旣發出收捐之號令則必貫澈行之李台爾氏末謂華字報前曾載有停付捐欵之廣告當時與參政運動有關係之圑體不認登此廣告之責任並予工部局以優惠意思之質言今日彼等有此行動可謂失信但工部局當然從不深信其言聞李德立氏亦曾有擔保之言意在承認參政與付捐兩問題應分爲兩事不相牽涉之主義云云訪員又詢以此事前途發展之氣象李稱此後各事全視中國商人與其顧問如何行動而定吾人須稍待以視之云 
　　（五）字林報之評論 
　　字林報十日社評云昨日河南路福建路大部份商舖不付春捐此事雖在預料中然亦可爲扼腕吾人請其於繼續抵抗之前一再愼重考慮現有之地位試觀此週工部局公報工部局已自行承認願將華人顧問委員會之計畫提交納捐外人大會集議之期擬在三月距今不過兩個月耳此種委員會定可爲眞正代表性質之委員會而非如朱葆三陳則民函中所主張由一部分華人舉出之不完善委員會也綜之工部局在憲法上不能未經納捐外人之同意同遽許有此種委員會是則不付捐欵致釀成許多人因以受累之擾亂果合情理否乎商舖盍自思之工部局果曾不以公道待遇彼等乎彼等對於上海之管理果有眞正怨言乎彼等在租界行政中未有代表此固事實但工部局今準備儘速糾正前非矣商舖亦曾考慮如服從星期四日市上所傳散强悍煽惑之傳單則彼等將得何種結果乎勢必受累失敗而已蓋工部局不能容其權力受人如是之抵抗否則良好政治地方秩序與全體安寗定受危害也 
　　（六）湯節之函與字林報取消前言 
　　九日湯節之君致函字林報云今日貴報以朱葆三與陳則民二君致工部局函余未署名爲問余對於該書之内容完全同意而對於各路聯合會之活動亦完全贊成余所以不代表商業公圑署名於該函者因商業公圑甚嘉許各路聯合會之活動已見於致交涉員之函而余個人又爲各路聯合會之職員也是以致工部局之函殊無余個人簽字或附列商業公圑名義之必要至於貴報業於廣肇公所之問題余願爲貴報告者余以商業公圑副會長之資格亦代表廣肇公所而廣肇公所乃商業公圑之會員也貴報言及上海學生聯合會與全國各界聯合會實則此二圑體從未參與工部局華人代表權之會議當然皆未署名二三日前訪員所稱此兩圑體曾與會議之說實屬不確余願絶對釋明之者各級華人對於此事皆無異見縱商會與商業公圑間或曾有意見參差之處然關於華人報福之問題則固和衷共濟而辦理之也貴報謂余非公共租界納捐人此說亦復錯誤一九一九年十二月三十一日余付上季工部局常捐六十四元四角係照甯波路Ｓ十一號房屋估計一千六百八十元而付者但余納捐與否無關重要顧貴報論余是否納捐之文而標以受雇鼓噪家之題目殊覺侮弄太甚應請貴報取銷此種汚點並望於報端聲明之貴報旣以主持公道自命想當以公道相待也字林報按語曰上函關於廣肇公所態度之解釋在吾人觀之不得不以爲荏弱無力如此有勢力之圑體似未必寄人籬下也上函因湯君爲納捐人之身分以字林報公道觀念相責難故吾人特取銷昨日文中之言論吾人又聞陳則民君設有商舖在雲南路亦係納捐人此係第三方面所告者其言想可恃也 
[全國各界聯合常任委員會紀]  
　　昨日（十號）全國各界聯合會開第一届第三次常任委員會施洋主席張正方郭維海紀錄（一）主席報告常任委員盧任華請假回籍託本會職員翁吉雲暫代出席通過（二）討論擬定派赴各地代表旅費及辦事規約由主席朗誦諸條討論損益全體通過（三）李兆祥馬少奎提議報載日本政府宣佈繼承德國在山東所有一切權利應如何對付案張正方附議李耀南翁吉雲互有討論議决辦法三條（甲）　電全國誓死力爭（乙）致電南北兩政府完全拒絶日本之通牒（丙）致電外交圑聲明國民萬死難認將此案交執行部限二日内發表（四）張正方提議催報行部對於國際聯盟代表及旅費之籌措迅速進行案李兆祥附議大衆互有討論由本部咨請執行部速行籌畫通過（五）張正方提議報載我國赴歐代表陸徵祥等業已回國不日過滬本會對該代表當有如何表示案經衆討讑俟該代表等到滬後派人接見並携交本會對外意見書通過（六）哈爾濱李伯振來函報告俄國兵艦砲擊我國兵艦案由主席將來函讀過大家互有討論李兆祥主張致電北京海軍外交兩部嚴重向俄交涉通過（七）報行部交議本會組織日報籌畫書由報行部馮驥駿將籌畫辦報應如何進行說明（八）李耀南動議咨報行部電催馬千里來會任職衆贊成乃散會 
[海軍學生代表赴寗詳情]  
　　留滬海軍學生於去年十二月三十號曾派寧生田乃宣爲駐寗代表今年元旦南京學生聯合會招集各校代表舉行慶祝時田代表蒞會參與慶典且述來意當由主席召集臨時緊急會議討論援助海軍學生之辦法由田君出席述出校苦衷及所求三事學生會比卽議决援助辦法三條（一）代電海敎兩部徐總統國務院力爭（二）若田代表在甯請求督軍省長不生效力時學生會當召集各校代表至軍民兩署代爲請願務求達到田代表來甯所求目的（三）令全國學生聯合會之南京理事黃暴寰君在滬提議援助海生務須使其能得圓滿效果五號留滬海生又派兪健君至甯襄助六號田兪二代表同赴督署得見石副官陳述一切七號二代表具陳訴理由書晋謁李督下午二時李督接見於内辦事室當由代表縷述所請三事並及出校之苦哀留滬之困難海部無理之拒絶對待之强硬及學校黑幕之種種極爲詳盡懇切李督當言你們所求之第一條很爲正當海軍在中國極爲緊要學生名額自應公開第二條據你們所訴則敎員之淺陋已可想見儀器圖書之闕如醫藥衛生飲食之窳敗竟若此則其内容之腐敗想臻極點敎員淺陋學生豈不被誤沒有儀器功誤焉能明瞭圖書不備自修焉能精進初高小學尙講究之焉有國立海軍學校尙無之理至於第三條則海軍學生最宜重海上實習依照舊章則三年之後自應登艦練習何得延爲五年再不加功課呢繼問江蘇學生幾人代表答云八人李督乃云予與齊省長已經談過對於蘇籍學生必爲代爭你們可具禀呈訴你們乃本省子弟我們乃本省長官不啻父兄你們在外旣受委曲我們焉有不爲保護援助之理可速具言畢代表興辭而退 
[學生聯合會總會致山西電]  
　　請釋被拘學生 
　　（其一）運城中等學生聯合會鑒來示悉本會頃已致電貴省省長請立即開釋被捕學生並轉令第二中學校長將開除學生一律收回知念特奉覆中華民國學生聯合會總會灰（其二）由西閻省長鑒頃接運城中等學生聯合會來函報告二中校長李林蔚禁阻學生演講並擅行開除學生四十人甚且恣意控告以致該會職員竟有被拘者學生愛國運動本諸良心該校長何得似此橫行請貴省長立將被拘學生開釋並令該校長將開除學生一律收回想貴省長關心敎育當不忍見愛國學子之任人摧殘也中華民國學生聯合會總會灰 
[上海學生聯合會各科開會紀]  
　　敎育科常會昨日四時半上海學生聯合會敎育科開第十四次常會到者十三校代表主任約翰代表馬崇淦主席書記南洋代表侯紹裘紀錄（一）主任以功課甚忙辭去調查莘莊義校委員之責當推育才出校代表陳遠威爲委員（二）主任報告會長口頭回覆謂本科前託轉交評議部覆議之本科月費案已由評議部照本科提議通過（三）議决致函裴國雄請其於爲第一義校主任時勿兼任他職須常駐校中并多任鐘點（四）委員會主任二師代表杜心熙報告各義務學校調查當即傳觀無異議（五）杜君提議各義校應授課目之標準應付委員會討論主任付表决通過（六）主席提出委員會第五六次常會報告其大要如下『甲』義校國文敎材一二年級用國語三四年級暫用文言『乙』組織注音字母講習會『丙』敎授日錄格式『丁』敎授細目格式『戊』休業日一覽表結果除在戊項中删去本校成立日夏節日秋節日冬節日外餘照原案通過（七）中西女塾代表陳紀彝提議各校星期六下午不得放假南洋代表反對結果中西提議否决（八）東吳法科提議本會會場不大本科開會時間往往與别科衝突常有待别科開畢後始得會場之事以後可借南洋路鑛開會免費時間通過六時許散會 
　　調查科會議昨日（十日）上海學生聯合會調查科開第十六次常會主席周明楝記錄祖張琪出席代表二十人（一）主席報告本星期不來會値日科員胡翼天提議通函責問通過（二）主席報告第十五次常會議决件及來往信札（三）主席報告往源豐順責問情形『經理謂瓷業營業甚難每月必積存數箱故現已存四百餘箱計銀二萬餘兩自五四以後營業大減年終勢難售罄而每日開支必須數十元故請本科寛限日期且允本科科員時往該號調查存貨及賬簿等』祖張琪提議可先派員往該號詳細調查後再議辦『派定四人往查』通過（四）討論對於汕頭學生會扣留和成號小人襪事蕭子裳提議先電汕請緩焚再函問詳細情形並請寄樣來然後再請蘇州學生會復詳細調查後處置之通過（八五）主席報告對於東林 
進火柴三箱候查明再處置（七）陸厚仁報告調查三茅閣橋源興號及虹口仁記號進有劣貨應通函勸告通過（八）張婉淸交來華絲葛之樣數種由卞毓英經查通過（九）王榮柏報告新垃圾橋浜北瑞大木行泰藏木行湯恩路德泰成木行新閘橋浜北裕大木行董家渡震巽恒木行私進白木方柱木方蔴栗方通函勸告通過（十）胡翼天提議本科事務繁冗應添書記二人胡翼天鄺根敏通過（十一蕭子裳報告上次調查科主任會議情形） 
　　交際科會議昨日上海學生聯合會交際科常會出席代表十八人主席李峻華書記潘卓吾所議各案列左（一）曾君兆鹿報告鼎記日貨事（二）討論商業公圑來函詢問第二師範分會至陳聚興店搜查日貨等事討論再三先舉李安張炳　前往交涉再行函覆（三）李安報告赴百老匯路商界聯合會赴會情形（四）程仕勇報告出席大東門商業聯合會成立會情形（五）舉吳桂仙袁丕然出席本會抵制日貨委員會（六）舉程仕勇出席上海各界抵制日貨聯合會（七）討論徵求上海各圑體首領地址等衆贊成一方面登報徵求一方面本科同人就地調查報告（八）主席報告出席各界聯合會情形并發表意見旋散會 
　　最近日貨進口表上海學生聯合會調查科稿本科王榮施君在三林匯山碼頭查得日貨列表於左 
　　貿號號主地址船名來埠物品件數價値 
　　東林義記顧海珍三洋徑橋南首竹島丸大阪皂紙三千六百九十打一千二百元 
　　震泰張杏卿法界德銘里又又手帕二百五十打二百五 
　　又又又又又衣針六百七十十米一千一百元 
　　大盛公桂生法界首善里三城丸又手帕三百打三百六十元 
　　又又又又又皮球三百打一百二十元 
　　和昌盛陸景明尉遲瑤東棋盤街八幡丸又線襪二百打一百五十元 
　　又又又又又手帕四百打一百五十元 
[勸止檢查日貨之院電]  
　　本埠行政機關近接南京軍民兩長電略謂頃准國務院電以閩案交涉政府已擬嚴重辦理不過應根據中日派往調查專員報告而行近據報告天津等處竟有檢查日貨焚燒舉動殊屬不合因则涉及治安匪人藉以騷動均在意中亟應預先勸導妥善防止勿任滋生事端致起莫大之交涉云云合行轉電仰即一體遵照辦理 
[函請轉運公司注意朦混運貨]  
　　滬杭甬鐵路轉運各公司曾經轉運公會議决不再代客運輸日貨嗣後如有私運規定議罰章程兩月以來同業各公司均能遵守近由救國十人圑等圑體查悉駐滬採辦南北糖雜各貨之客商陶某近日在滬私購各種日貨改牌換包朦裝火車運往杭紹一帶銷售昨特函致轉運各公司凡遇該客運貨務須格外注意檢查以杜朦混一面並知照該商速爲改過云 
　　 
[責難内地自來水公司之函件]  
　　西門内登雲橋居民張德柄等三十餘人致上海内地紳董函云啓者本城内地自裝設自來水管以來河道塡塞方冀飲水澄淸可免汚濁之患數年以來一再加價吾儕小民無從向他處乞水亦只得忍受之猶謂水淸而取便也不意近來水旣不足而汚濁更甚於河水未聞諸位先生有發一言質問者豈愛國爲要而愛地方愛居民愛身家之不暇耶聞數位先生每月由該公司各給乾薪四十五十元不等以故上年一再加水價無有出而反抗者今使全城吃汚水亦復不發一言也若不然則地方紳董亦太放棄監督之責萬一飲此汚水疫癘流行誰負其責今者地方自治方復萌芽諸君諸君自治安在順頌日祉 
　　馬羣超等致上海内地自來水公司函云逕啓者自來水爲地方人民飲食要素亦爲製造工業應用要素水質之純雜關係於公衆衛生之良否與工業製品之優劣良非淺鮮貴公司有鑒於此增漲水價易裝水管盡力改良雙方並進貴公司熱心整頓之處鄙人等寗不感佩但自改良迄今水質淸化之程度如何增高專門家分析之結果有何成分尙未由貴公司宣示大衆鄙人等深以爲憾照自來水通例貴公司必有定期檢查請專門家擔任所有最近分析之結果尙祈不吝惠示以慰渴望鄙人等有見於近日之水質更切盼卽日見復也專此布上卽頌台祺馬羣超王乘六高壽田李頌唐賈季英朱　吳景　賈叔香吳　之曾公治魏旭東楊聘漁周孝侯黃耐安朱企雲沈方涵顧紹衣同啓 
[人力車公會臨時會議紀]  
　　日昨華洋人力車公會開臨時會議到會會員達三分之二首由華洋會長代表謝金鏞劉繩武報告開會宗旨所議事項（一）點交公會照會（二）所有會員未曾交會之照會急宜催繳（三）會章爲一會之表率設會員違背應依法處置而資劃一（四）關於拉車者交換班次不可於要道停車致妨交通即據華董陸德泰幹事包國香等陳述嗣後會員有不遵會章即違背志願應由會公决交由本會律師秉公辦理次由幹事吳桂林述及本會會員應交公會照會如有缺少未繳由會函催如故意因循亦須交本會律師辦理再次據會員徐永興陳阿堂述及現各拉車夫每於交班時停車道途應由車主叮囑拉車頭目於換替班頭時須停車於僻靜處旣免礙交通而又於汽車往來無發生危險至同鄉初次拉車未諳租界章程者須由頭目開導免滋禍端再據各報載車夫向乘客兌付車資時暗使鉛角應由頭目切實調查末由會董王保相提議函請南市工巡捐局將東洋車照改人力車照以上均通過議畢散會 
[股票業開會紀]  
　　昨日下午股票業在股票公會討論證券交易所到會者三十一家首由臨時主席報告資本已經認足應繳之股疑證據金如數存入浙江興業銀行旋卽公同　决發電農商部報告成立并陳明上海證券物品交易所不應用證券字樣復選出孫鐵卿尹韻笙范季美張慰如陳蘭庭何世葆顧克明爲該所幹事云 
[縣商會重選副會長之呈報]  
　　上海縣公署昨日接縣商會函呈云逕啓者本會蘇副會長因病出缺前經函奉指令内開該會所遺副會長一職卽由全體會董互選補充俟選定後開具履歷呈報核轉可也等因曾於上年十二月四日開會投票互選朱君得傳得票多數當選知會後准朱君函復以商業所係時有遠行未能擔任請另行選舉等情復經各會董公同討論朱君確有辭絶當選理由祇能另選復於本年一月九日邀集各會董到會投票互選姚君曾綬得十三票爲最多數當選副會長業經確定惟姚君原係本會商事公斷處處長今旣選任爲副會長其處長一職自應另選已定本月十三日選舉一俟處長選定姚君交替有人即行定期履任副會長之職除接任日期再行呈報外合將當選副會長姓名年籍職業票數另單錄呈卽祈察照備案施行 
[革除米船戶攙水弊端之會議]  
　　南帮米商公所昨日邀集各米客等開會討論船戶攙水舞弊事由董事嚴少泉莊桂淸宣言前由公所製備樣筒五百隻分發蘇浙内地五十七埠各米行以備裝米完儎將船上之米面同船戶貯入樣筒封固到滬較樣對卸可除不肖船戶途中弊端現接内地各埠米行來函前承派來樣筒將近用罄値此來貨湧旺請速再寄以備臨時之用云云經嚴莊兩董與各米客磋議之下再添辦樣筒五百隻雇匠趕速製就完備卽速分寄各埠並再通告各行以後米樣貯入樣筒内封固封條面上請再加火漆戳印更爲妥穩而船戶再無玩法作弊之事大衆贊成議畢散會已四時矣 
[一週間之金融調查]  
　　自一月五日至昨日止此一週間之進出口數較前二次爲多茲將華洋各行細數列後「五日」有利銀行由英公司儎來大條六十八條交通銀行裝赴杭州洋三萬元各莊裝往漢口銀十萬兩又裝往天津銀四十萬兩洋十萬元「六日」交通銀行由南京來洋七萬元又裝往南京銀五萬兩中國銀行亦裝銀十萬兩本街裝往天津銀五萬兩「七日」交通銀行裝往南京銀五萬兩中國銀行亦裝去九萬兩又裝往漢口銀十萬兩又裝往杭州洋十萬元本街裝往濟南洋二十萬元又往通州洋十萬元又裝往大連洋五萬元又裝往天津洋二十萬元「八日」滙豐銀行由某公司儎來大條銀二十二條交通銀行由南京來洋七萬元中國銀行亦來五萬元又裝往烟台洋八萬元裝往南京銀十萬兩交通銀行亦去銀五萬兩鹽業銀行裝往漢口銀五萬兩本街裝往山東濟南洋十萬元又往烟台洋五萬元「九日」麥加利銀行由南京號從紐約來大條銀九百五十四條美銀洋一百萬元（日前本報所載之數與此不符因當時尙未提出所致其外各銀行之數已於日前刋佈故不再錄）交通銀行由南京來洋七萬元又裝往南京銀二十萬兩又裝往天津銀十萬兩中國銀行裝往南京銀十萬兩鹽業銀行裝往天津銀七萬兩又各莊代裝往銀十萬兩各莊裝往濟南洋二十萬元「十日」匯豐銀行由昌興公司皇后號船儎來批砂洋四十六萬計二百二十八箱又來大條銀四十三條又道勝 
 
 
 

Page 11

 
 
銀行亦來大條銀二百十二條美銀洋一百五十萬元交通銀行由南亦來洋七萬元又裝往銀五萬兩中國銀行裝往南京銀十九萬兩本街裝往天津銀二十萬兩又洋十萬元又裝往通州洋十萬元 
　　烚赤足金交易較稀市價見疲最高之價「五日」爲一百七十八兩「九日」最小價係一百六十七兩五錢緣標金價疲兼各銀行時有開出所致 
　　拆息以五六兩日爲最緊因各莊應解欵於各銀行所致惟　逐漸見小昨日午後爲二錢七分 
　　昨日星期六調查各銀行之大條銀銀洋現銀等存數列後麥加利存銀七十二萬兩洋九十五萬元大條銀七百六十九條滙豐存銀二百九十五萬兩洋八十萬元大條一千零九十四條道勝存銀二百六十萬兩洋三十八萬元大條六百六十七條通商存銀三十萬兩洋四十萬元東方存銀一百五十二萬兩洋二十五萬元花旗存銀九十七萬兩洋六十萬元大條三百零一條華比存銀六十一萬兩洋十七萬元和蘭存銀十七萬兩洋五十八萬元中法存銀八十一萬兩洋四十三萬元大條三百零二條住友存銀五十八萬兩洋四萬元大條銀七十八條中國存銀九十萬兩洋一百八十六萬元交通存銀七十二萬兩洋一百二十八萬元有利存銀三十八萬兩洋二十萬元菲律濱存銀二十七萬兩洋七萬元友華存銀三十萬兩洋十五萬元大條銀一百二十四條滙興存銀二十萬兩洋五萬元大條銀五百十九條廣東存銀十萬兩洋二十萬元各莊存銀一百五十萬兩洋一百五十萬元 
[一週間之鎔銀數]  
　　北市泰亨源等各銀號前由歐美運來足色大條銀及大宗之美銀幣日夜趕鑄寳紋甚形忙碌茲查自前星期六至昨日止此一週間共烊見寳紋五萬八千六百餘雙核計申元三百零八萬八千九百餘兩此種鎔品迄未烊罄下届尙須續烊以濟市面云 
[上海物價指數表（十）（二）]  
　　財政部駐滬調查貨價處八年十二月第四週（自二十二日至二十八日）上海物價指數云本週指數爲九七．○比前週又跌去千分之四以各類中除糧食及雜貨中之建築材料與其他物品外皆跌多漲少也若將本週指數比諸前月第四週計跌去千分之三十五比諸前月第五週計跌去千分之四十一時値陽曆年關行家結賬期内銀貴物賤自爲應有之現象其原理已見上期緒言惟此外尙有特别原因一端即本表屢次所謂洋釐漲落之關係是本表中有四十七種之物價係由銀元單位申合規元前月第四及第五週之洋釐平均大至七錢六分有奇故申合規元之價見高嗣後洋釐漸低本週平均不過七錢三分略强故申合規元之價見低此由本埠雖名爲銀兩碼頭然實際上之交易已有銀兩銀元兩種單位無確定之價格標準而起如改兩爲元之議見諸實行本表得一律以銀元計算即不至惹起此類無故之波澜幣制統一之不容緩於此足見一斑本期指數如下 
　　上海物價指數表（本表以八年九月物價作爲百分） 
　　期間八年十二月前月 
　　類别第四週前週第五週 
　　糧食一○二．七一○二．二一○三．一 
　　其他食物九七．四九四．八一○二．九 
　　疋頭及其原料九六．八九八．二一○二．二 
　　金屬九二．○九四．九九八．四 
　　雜貨 
　　燃料九八．八九九．九一○三．四 
　　建築材料一○二．二一○一．三一○二．三 
　　工業用品八六．九九○．九九○．五 
　　其他物品九七．四九五．九九九．六 
　　雜貨平均九六．三九七．○九八．九 
　　總平均九七．○九七．四一○一．一 
[女靑年會體育師範校舍落成]  
　　昨日女靑年會體育師範舉行校舍落成禮於荆州路（荆州路之方向由百老匯路至命脫路由鄧脫路至唐由路由唐山路至大連灣路由大連灣路至崑明路由崑明路至荆州路）下午三時至三時四十五分行落成禮三時四十五分至四時四十分參觀校舍茶宴四時四十分至五時學生表演成績其秩序錄下主席副會長梅華銓夫人演說前體育部委員凌道揚夫人唱歌體育師範學生演說美國衛司禮女子大學校長潘特耳登女士落成禮顧恩慈女士梅夫人韋增佩女士末爲學生表演（一）體操步法及徒手操（二）土風舞及優秀舞（三）各種游戲到者約二百人聶雲臺夫人李登輝夫人歐彬夫人楊錫珍女士張默君女士陳鴻璧女士郝伯陽夫人曹復賡夫人等均在座該校地基約七畝半價銀七千兩造屋費約銀三萬兩能容住宿生五十六人該校現有學生三十人尙有餘額二十六人光線空氣均甚充足宿舍每房二三人花園甚大裝飾幽雅茲將職員姓氏錄下（會長）朱庭祺夫人（體育部委辦長）馬雪夫人（體育部委員）梅華銓夫人曹復賡夫人蒯庚夫人（中華婦女靑年會總幹事）顧恩慈女士（體育部總斡事）梅愛培女士（體育部及本校顧問員）凌陳英梅（校長兼矯正姿勢靑年會管理法體育史騐體學體育倫理）梅愛培（美國威斯來大學肄榮生會任衛斯康生大學體育部部長）（敎務長兼英文聖經敎育學體操音樂學）貝愛德（美國佐麗大學碩士本學校理科敎員）（普通體操運動學舞蹈學敎授法）李桐（芝加哥體育師範學校畢業生歇叨潤夏令學校畢業生曾任美國威　脫中學體育敎員銳五脫該省女靑年會體育部幹事）（體操球衛游戲游戲之論理生理學敎授法）許雅麗（美國科倫皮大學學士）（國文兼文牘）郭曉峰（兩廣高等工業學校講習員歷充潮陽六都公學敎員江南中學敎員）（英文聖經心理學兼舍監）韓美英（美國孟何里毓大學學士）（庶務）王淑懿（助敎繙譯）張滙蘭（本學校畢業生）（國技）吳志淸 
[南市商店請警保護]  
　　南市十六舖新老馬路爲商業薈萃之區茲因年關將近恐有匪類搶攫財物經商店久大號等數十家聯名蓋章投淞滬警廳禀請派警保護徐廳長已准如所請令飭一二兩區並各分所官警督同偵探竭力查緝以安商旅 
[畫錦牌樓之冒探圖刦案]  
　　事主未失一物反得大衣一件 
　　前晚七時許有匪徒三四人均身穿西式大衣突至滬城晝錦牌樓某硝皮店内口稱我等爲警局偵探爾店藏有違禁品物故來搜檢言畢闖入店堂先取賬箱中之銀洋該店執事知係匪徒急號召店夥前來拘拿各夥皆是少年奮力兜拿該匪等始紛紛逸去内有一匪爲一夥拉住大衣不釋該匪卸去大衣始得脫逃事後該店檢查未失一物反得大衣一件遂據情報告警署查照 
[南市破獲藏械造幣機關三誌]  
　　張載昌妻請釋伊夫之批駁 
　　張載昌在十六舖附近設立機關私販反槍子彈並假造汕頭某銀行鈔票爲探警查獲人贓并送淞滬警廳訊辦等情已兩誌前報茲悉此案曾由司法劉科長詳加研訊張載昌一一供認不諱當由劉科長禀明徐廳長令飭備文申送護軍使署訊辦前日由軍法課審訊一次判令釘鐐收押嗣悉此案已經汕頭警廳出票跴緝遂禀明何代使備文致汕頭警廳復候再核而張妻蔡氏不知内容又投警廳禀求將夫省釋昨經徐廳長批示云來呈已悉查爾夫張載昌販賣手槍子彈私造汕頭鈔票均經訊供不諱案情重大業已呈解軍署訊懲所請之處着毋庸議此批 
[西人自戕]  
　　昨晨八時許有年約三旬身穿呢大衣白面黃鬚之某西人不知有何寃抑坐於虹口斐倫路靶子路口工部局水門汀瓦筒廠附近之階沿石上執槍對準右太陽穴自擊殞命當經巡街捕飛報捕房捕頭立即率同中西包探馳往出事地點察勘一週遂命將尸舁入斐倫路騐尸所攝取影片禀明代理總巡張生君通知各捕房調查死者名姓籍貫因何自牋及有無家屬在滬以憑報請該管長官蒞驗 
[亞細亞皇后號將次抵淞]  
　　昌興公司之亞細亞皇后號郵船自温哥武駛出一月十三日可抵吳淞定於卽日開往馬尼刺與香港搭客行李至遲須於是日午前十時四十五分送至工部局碼頭送客之小輪亞力山大號定於午前十一時開往吳淞 
[滬杭路紀事兩則]  
　　上海站添建貨棧房滬杭甬鐵路上海車站自加駛夜車以來進出各貨均有增加原有棧房不敷堆積故由車務總管咨請工程處添建貨棧房一所已經經長核准並經工程師規畫即在該站前面第三月台外空地上（即每年建設臨時繭棧之所）建築新貨棧現决日内卽行興工趕於繭市以前完竣此項材料業已購齊已於昨日起陸續搬運 
　　車長遺失公文之結果滬杭甬鐵路日前因該路車長錢櫟臣與杭站行李員朱某遺失公文並洋二百元該路車務稽查濫用職權交警看守激動全路車務人員羣起反對經該路車務總管特派總稽查楊先芬會同該段稽查並路警巡官屢次會訊結果以錢車長未將公文單據交與行李員簽收以致遺失認爲公事上錯誤着該車長賠償洋二百元了案 
[車木工人加薪之解决]  
　　車木葫蘆店各工人要求店主增加各工資不遂各工人於前日起一體罷工等情已誌昨報昨日各店主央中間人於下午邀同各工人在大東門天福樓會議經中間人向各工人調處稱現下貨料進本昂貴售價未能加增你等亦知店主之艱難一面勸告各店主謂夥友等亦因百物昂貴實難開支之故應請酌量允加云云經同業討論之下應允每夥按月增加銅元一千文業經雙方允治開工矣 
[查禁私歷之部令]  
　　上海道縣各署接江蘇省長公署通令云案准敎育部咨開據中央觀象臺臺長高魯呈稱本臺前以上海天津江東茂記所印私曆誤謬太多曾經呈請大部通咨查禁在案茲續查得私曆數種誤謬之處不勝條舉而尤以舊曆月建九月小盡誤作大盡十月大盡誤作小盡者爲最與人事有關此種私版曆書亟應嚴厲查禁惟各書多未印載發行者之住址牌號殊難一一指名擬請大部通咨各省區凡查有九年私曆所載舊曆月建九月誤作大盡十月誤作小盡者一律禁上發行以期時政齊一而免淆亂聽聞等情到部查該台長所呈各私曆月建錯誤之處於人時大有關係相應據情咨請查照通令所屬將各項私曆一體嚴禁以一時政等因准此除通令外合行令仰遵照此令 
[豫省函報災狀]  
　　河南駐滬義賑會昨接開封政界來函叙述災狀原函如下上海駐滬義賑會諸大善長先生惠鑒敬啓者前月中旬奉上峯命馳勘刁湍淯滍諸决口道經南陽等縣朔風凛冽陰慘襲人一片荒郊凄凉滿目河山猶是村郭全非遙望帆檣林立馳近視之頽垣敗堵中棟宇盡圮矗立叢柱徘徊四顧絶無一縷炊烟第見飛鳥盤旋樹杪脫葉枝頭懸掛腸腑纍纍蓋即鷹隼所食餘而棄置者也殘骸白骨零落道旁間雜以未腐之陳屍均無一縷一絲之蔽體幸在冬令穢臭爲地力所吸收然猶餘腥觸鼻方擬策騎疾馳忽見瓦礫中蠕蠕而動匍匐向前者數輩面目黧黑瘦骨如柴驟睹之疑爲鬼物不禁毛髮悚然彼輩已遮道而伏男女老少殊莫之辨默念隨身尙餘銀幣擲數枚與之詎料彼輩仍拾呈馬前拱手不受振喉發聲語音斷續又難諦聽嗣見其以幣就唇用齒力嚙作不堪吞咽狀始司其以徒有銀幣無從購置衣糧仍不能療飢也爰命從者以自備充飢之餅干散給之遂歡謝吞食内一枯瘠尤甚者餅緩下咽立即倒斃嗚呼慘已歷勘沿河諸村鎭其景象大都如此天之施我豫省同胞者何其酷歟遙想京津滬漢各大埠歌舞繁華之地披狐貉飫珍饈火爐融融汽車嗚嗚甚有不惜擲千金以買笑者矣其亦知人世間呼籲無門奄奄待盡者尙有豫民乎効賢目擊心傷恨無點金術立刻購置無量數之衣糧躬親散給之也爰詳述函未祈大君子火速捐助而拯濟之幸甚弟趙效賢敬啓 
[靑年會消息]  
　　靑年會於今晚七時半請滬江大學校校長魏馥蘭博士演說俄國過激主義瀰漫全國其主義如何黨派如何固吾人所亟欲明曉者魏博士於斯主義極有研究届時盍往聽之又該會十二號晚八時舉行注音字母師範班第二届畢業禮請邵笠農君演說外有注音字母繙譯及唱歌種種以表示成績並組織第三次師範班招集新生凡欲研究注音字母者均可前往報名學習云 
[東北城商聯會義校開學]  
　　東北城商業聯合會第一義務夜校於前晚在事務所行開學禮首由陳天生代表會長主席報告組織情形次職員錢守一趙秋心姜昌年張炳源趙紫恒張志鵬等致訓詞大致皆勉勵學生之語聞該校所收學生大半爲工業店學徒云 
[太倉旅滬學生會成立預聞]  
　　太倉旅滬學生不下二百餘人惟散處四方無從聯絡近南洋公學第二師範諸君發起旅滬學生會以促進社會擁護國權聯絡鄉誼爲宗旨現已組織就緒遍發通告定期開會茲將其通告錄下太倉旅滬學生會定於本月十一日下午二句鐘假南洋公學開成立會届時務請出席發起人龍寳琳顧禮宗沈昌張玉麒高耀球吳匡同啓 
[法官調任]  
　　上海地方廳首席檢察官賀木荄名德琛奉上台命令升調浙江杭州高等審判廳推事並以地審廳郭推事官調往檢廳爲檢察官賀君等奉令後業已料理案牘不日交卸赴杭履新 
[艦長調任]  
　　海軍藍總司令以調代各艦艦長現民代理期滿亟應互相調任是以特令前建威艦長郁邦彥聯鯨艦長劉永誥互相對調楚觀艦長沈繼芳調代江貞楚謙艦長汪光熊調代楚有江貞艦長杜宗凱調代楚觀楚有艦長余振興調代楚謙各該艦長奉令後已分别到差視事並呈報總司令公署備核矣 
[檢查印花稅之昨訊]  
　　印花稅大檢查一事昨日已在南市一區一分所境内檢查由温朱兩稽查員會同該所楊巡官並率長警向各商店舉行檢查計查出順茂業勤廠許老大五豐恒豐恒盛同盛義和祥明興館朱寳和三泰義瑞盛姚源隆萬昌順立成楊茂孝記裕成昌萬春金興宏昌順鉅德合成合盛等二十四戶均將不合法之簿摺等帶回該所事後由宏昌順呈繳罰金五元將簿據領回補貼足數其餘應俟飭傳照章科罰 
[高昌廟鄉之戶口數]  
　　高昌廟鄉調查戶口現由上邑十二圖　事錢裕基等　限調查核計本圖共有八百七十五戶人口六千餘人　經查騐　於本月十五日前造册呈送縣署查核 
[毁家捐助公益之可敬]  
　　浦東南滙縣四圑下三甲有周六君者向做軋花生意原有祖田三畝自置二十餘畝近年以來商業上有所盈餘均捐充善舉之用該處一帶凡有橋路條築小者獨任大者盡力捐助去年冬間發起建造四圑倉鎭環橋一座約工料洋七八千元顧以籌欵維艱擬將自置田産二十餘畝悉數變賣捐助其妻子恐不能度命苦勸而止僅捐洋三百元自該橋開工後素食節用竭力募捐本年夏間起即改食淡齋葷素不入至秋間橋工告竣除所募外尙虧千元又欲將自置田産變賣充公家人以兒女活命要緊再三苦勸事不果行周又鑒於鄉之富紳坐擁巨資者對此地方公益輒多漠視因是愈益憤恨自陰曆八月二十八日起毅然辟穀每日僅食棗子十個桂元十個子媳輩恐碍生命跪求良久始允每日加食花生肉一把周謂子媳曰爾等以後毋須再求予食此三物足以活命矣聞周現年四十三歲辟穀後迄今二月餘仍步履如恒執归如故安然無恙鄉人咸稱之謂周善人云 
[華人自製影戲續演有期]  
　　培開爾路精武體育會成立十稔前月因建築華人公園籌欵曾於虬江路將自製之活動拳術影戲開演三天形容畢肖見者莫不稱道現定於陰曆十一月二十八晚聯合東亞體育學校中國女子體操學校仍在閘北虬江路口上海大戲院舉行一天聞所表演各種如精武體育會高等敎師之拳藝與影戲凡數千尺價値萬金此外更有東亞之器械操火棍拳術柔軟操中國女子體操學校之舞蹈拳術等每券一元童僕一律所得劵資除是日開支外精武體育會允許悉充東亞中國女子體操兩學校之補助經費精武體育會並不支取分文可謂熱心提倡體育者矣聞此項拳術影戲此次開演之後即運往廣東香港及歐美各地舉行滬土不再開演云 
[滬南添裝自來水龍頭]  
　　高昌廟鎭安救火會成立後以境内太平龍頭甚少設遇火警取水困難故由紳董錢裕基等竭力募捐擬先添裝自來水龍頭三座分裝南車站半淞園西栅等處每個裝費約洋二百元昨經函致内地自來水公司請速飭匠裝設矣 
[離婚後不准再往吵鬧]  
　　談楊氏在公共公廨刑事科呈訴奉公堂訊判離婚之夫談雲堂誣控竊洋三千元逃逸違犯一百十二條刑律等情由廨訊諭談雲堂押候義領堂期解訊在案昨届義羅副領事陪審堂期由捕將談解廨請訊即據談楊氏之代表律師上堂詰據談楊氏聲稱於二十三歲時憑媒嫁談爲妻未及五月逼令在雲南路懸牌爲娼屢來索洋出言恫嚇欲置我死地因此情急即以民事起訴請求離婚繼被以刑事誣控彼因堂訊不到奉判將案註銷至氏所控民事案亦奉判决離異故氏反訴誣控竊洋案請求訊辦云云訊之談雲堂供稱現在老閘捕房爲汽車夫我於去年交給楊氏洋三千元至本年十月間被控民事案後其洋被竊我亦延律師控其竊洋嗣奉公堂傳訊因患病不能投質直至上星期病愈旣奉公堂判斷離婚决不再與　擾等語張襄讞核供商之陪審之義羅副領事判談雲堂押西牢七天期滿着具結以後不准再至原告處吵鬧違干提究 
[浙江路火警]  
　　前晚夜半三時公共租界浙江路二百四十七號門牌某鞋店不知如何失愼霎時冒穿屋頂經巡街捕瞥見奔訴捕房當用電話通知救火會會員立驅皮帶車駛往澆息燬去樓房兩幢並殃及比鄰樂全昌銅錫店及某鞋店等樓面現捕房已從事調查起火緣由禀候核示 
[滬南火警兩則]  
　　昨日傍晚六點半鐘時滬南董家渡迤南賴義碼頭附近某花行不知如何失火頃刻冒穿屋頂即由救火聯合會鳴鐘報警俄而各區救火會均將救火器具及火龍等驅往火場汲取自來水竭力澆灌移時熄滅除該行被燬外尙延燒鄰居房屋數間 
　　滬南大碼頭順茂里潘源盛水菓棧内日前失火幸由鄰近之救火會立驅皮帶車到場救熄未致成災已紀前報茲悉該棧僅焚去舊蔴袋一堆並貨物等類損失未鉅事後由第一區警察署趙署長派警調查知其保有火險銀若干兩即傳棧夥王嘉祺到來問明實係無心失火飭罰洋十元充作火會公費 
[行兇屬實罰五十元]  
　　南京路老宏泰漆店夥姚棣在公共公廨呈控漢璧禮路鳴泰漆店主浦東人閔根泉向索貨洋不還反被糾衆毆傷一案昨晨由廨集訊先由原告偕證吳厚卿汪錫金胡季善等上堂證明在湖北路蕙芳茶館内向閔索取貨洋一百六十五元不還反被糾衆毆傷各節並延代表律師上堂請究訊之閔根泉供稱所欠原告貨欵付其支票一紙而原告前曾借我洋二百元向索不還是以扣除尙不足數等語並延律師到堂代表否認行兇中西官核供以閔行兇屬實判罰洋五十元充公 
[砍伐墳樹游街示衆]  
　　浦東沿浦一帶客籍游民成羣結隊到處砍伐墳樹掠取農産前經洋涇市農會長倪士淸呈請上海縣公署淞滬警察廳出示嚴禁此風稍戢近來日久玩生若輩故態復萌此項游民又到處擾害前日洋涇鎭黃姓墳樹被若輩砍伐甚多當經黃姓覺察扭獲山東人王明亮一名押送三區二分駐所經王警佐略詰一過以其情可憐其行可惡判游街示衆一日以儆效尤 
[續辦船隻稅之批准]  
　　浦江船隻稅承辦人談桂香因辦理期滿投滬南工巡捐局呈請援案續辦昨經姚石蓀局長批示云呈及預繳捐欵併認保各結均悉查該商承辦期内尙無欠捐貽誤情事茲因届一年期滿懇請續辦應准援照舊案續辦一年以資熟手而示體恤除呈報省長護軍使察核並另諭飭遵外　即遵照此批結存 
[輪船撞翻碼頭船]  
　　前日有碼頭船一艘擬搖往虹口某洋棧碼頭載貨詎料駛近浦東陸家嘴祥生廠外灘適有太古公司之保定輪船由外洋進口避讓不及致被撞覆舟子二人盡行落水當經鄰船施救未致溺斃事後由該船戶據情投報水巡捕房請求索賠損失未知若何了結也 
[茂新輪船試水紀]  
　　無錫茂新公司在滬南華興機器廠訂造小輪一艘船名茂新身長六十英尺中寛十一尺半吃水五尺載重十九噸預備行駛由滬經崑山蘇州常熟以達無錫爲止之航線該船業已造竣故於昨日午後下水較車禀由新關稅務司派員監視試水速率每一小時可行十二英里當由該洋員勘騐得該小輪機器甚爲堅固馬力確足三十五匹當即給發船牌定期開班營業 
[盜黨證據不足]  
　　黎里鎭某當舖去年被盜由江蘇水警第二廳第一區拏獲搶匪張小和供出同黨江北人韓和岩避居上海業由該區長備函派警探李德標來滬投請滙司捕房中西包探在七浦路將韓拘獲解經公共公廨訊供不認兪令收押候水警廳將張送案質訊等情已誌本報昨晨又由中西官提訊即由來探李德標上堂禀稱因張小和被捕時溷入水中圖逃受寒染病今不能到案質證禀畢將公函一件呈察又由李探帶來之見證陸西江上堂供稱爲酒店生意與韓相識已久黎里鎭未發生盜案之前韓在該處附近開設車寓張小和夥刦當舖韓是否同黨我不知情不敢妄供等語又由四十號西探目上堂陳述一過質之韓仍供稱向居租界推車度日與張素不相識等語堂上核供以事關搶刦來探指提證據殊欠充分未便照准判曰將案註銷韓開釋 
[蔴袋等物來歷不明]  
　　浦東三區巡警王雅廷等前晚巡邏經過其昌棧見該處張高氏家内聚集多人嘖嘖私語該警等入内搜查並無違禁物品惟抄出來歷不明蔴袋五十件洋紗十七絞麵粉兩包一併帶署昨經曾署長訊據該氏供稱此項貨物係不知姓名之小工存寄等語判將寄貨之人尋獲送署以便訊核 
[兩債案註銷]  
　　法商固益洋行前延巴和律師代表投法公堂控大成協記紀仲臣施仁箎王緒甫田舜章等五人不交定貨請求傳案訊追等情現經中西官核准於昨日飭探將原被傳至法公廨質訊先據原告巴和律師稱此案被告已經托人出場料理淸楚歸還原告銀一千餘兩請求堂上　案官判准予將案註銷又斯文洋行亦延巴和律師代表控同慶號主某甲不理欠欵一案昨經傳訊先據原告代表律師稱此案原被告經友人出場調處立有憑據亦請銷案判准予註銷 
[欠欵展限一月還淸]  
　　錢永年前投法公堂控王如云不理欠欵九十元求追等情詰據王供認虧欠判着王交保限交詎王保出後仍未料理昨日原告又投公堂請求嚴追詰之王供民人實情貧苦一時無力措置請求寛限還淸中西官判准予展限一月還淸如果再不料理究辦不貸 
[認領失孩]  
　　男孩王銀壽日前在法租界迷路爲捕查見帶入捕房送經法公堂訊判送堂留養候家屬認領在案昨有王阿寳投法公堂聲稱王銀壽實係民人之子於日前在途失散今閱報得悉故此投案請求准予給領中西官判准予飭探至普育堂將孩帶出交王具領 
[查明賬目再訊]  
　　楊樹浦華盛路一號門牌恒豐紗廠經理黃首民指控跑街夥蘇州人盧天牧於陽曆去年三月起至十二月止陸續私收客賬洋一千餘元化用當由該管捕房飭探季立仁與八十六號西探目將盧拘獲收押昨解公共公廨請究即由原告代表律師上堂略述案情並稱賬目尙未查明恐尙須增加控數請求改期查淸賬目再審云云陸襄讞與英卓副領事核禀諭被告帶回捕房候原告查明賬目展期七天解訊 
[雉妓破壞煙禁]  
　　新閘捕房捕頭偵悉牯嶺路一百六十二號門牌雉妓薛連英因有私賣鴉片烟情事於前日派令中西包探協往查明屬實當將薛妓與烟客陳蓋通陳浩梅經順桂許永熙尤明山陳才甫郎建生奚鈞培等連同烟具一併帶入捕房奉飭分别存洋交保拘留昨奉公共公堂傳案訊明以薛妓破壞烟禁判罰洋十元餘均存洋保出不到着將保洋充公烟具銷燬 
[兩過犯摸竊各押三月]  
　　竊賊王榮生倪連方兩人日前在法租界摸竊楊玉山身畔之皮夾一只正欲圖逃被楊得悉喚捕上前將王倪兩人追獲抄出原贓一併帶入捕房昨解法公堂請究先據捕頭上堂禀明前情並稱查得王倪兩人前曾犯竊懲辦有案請爲核示繼據原告投訴前情詰之王倪兩人同供認行竊不諱中西官以王等不應屢犯不悛判各押西牢三月以儆贓給原告領去 
[相騐縊斃男屍]  
　　二十七保十一圖地保瞿梅生昨午投地方廳報稱閘北長安路泰興木廠門前碼頭上今晨有一無名男子在彼解帶自縊而死該尸形似小工模樣查得滬上並無家屬爲此禀求相騐下午該所委李檢察官等蒞塲騐明實係縊死命由善堂棺殮 
[汽車夫違章科罰]  
　　汽車夫吳桂才前日在江西路南京路轉角開駛一千七百七十號汽車不照工部局定章經一千三百六十二號華捕查見向阻不聽指揮當被抄明號碼回訴捕頭請廨出單於昨由捕將吳傳至公共公廨經中西官訊明判罰洋十五元充公以儆 
[誌謝]  
　　昨承京奉鐵路總局贈民國九年陰陽曆對牌一塊又商務印書館贈第十一卷第十二號敎育雜誌一册第六卷第一號英文雜誌一册又中華書局贈第四十一號英文週報一册書此併謝 
雜評二 
[内地自來水之煩言（庸）]  
　　近日城内外居民對於内地自來水公司似有煩言蓋飲料水之淸潔與否關於公衆之衛生甚鉅公司旣一再加價而水質仍不能使公衆滿意用戶之責難自亦固其所 
　　凡地方上獨占之事業辦理往往易流於疏忽世間唯競爭乃有進步今旣無他公司與之競爭在居民一方縱極不滿意亦苦無由施其取捨而公司一方以獨營專利之故一切可以操縱自由對於整頓改良之點遂因而不甚措意然獨占之事業操縱雖可自由而怨　亦易於紛起責言之來恒較尋常營業爲多公司中人當知輿情之向背於營業上一時雖無重大關係然積而久之終非利益竊願深察之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
求是談 
[國貨改良談] [  天亶]  
　　方今羣小覺悟盡欲提創實業振興國貨鄙人不敏偶思得改良國貨方法數種條列於後 
　　（一）凉帽胎即舊官場夏令戴用之羽纓帽此種帽胎出於山東之德州剖籐編製粗細不等粗者價數百文細者價數千文近年並有用之製扇者若仿各種西式草帽加以改作極易爲力可收事半功倍之效較之舶來品之木絲帽尤覺耐用銷路之廣可操左券 
　　（二）粤東所出萬絲帽帽胎係用極細竹絲編製工作頗精一旦廢棄殊覺可惜似可將其式樣改爲西式用雙層竹絲編製中間襯以薄通草片暑天戴用尤極相宜苟其製法改良式樣精緻人必樂於購用 
　　（三）浙江衢州所出之麥草扇編製極細多係女工爲之從前僅銷本省自經舒蓮記發起推廣後各省皆有此項麥草扇矣亦有製作西式草帽者如能加以精神將式樣翻新日求優美足敵日貨則挽回利權自必不少是在實業家及有民事之責者有以提創之耳 
　　（四）浙江之台温等處向出一種浦扇價値甚廉大可用此種蒲草劈分細縷改製西式諸帽銷售必廣且價値旣廉尤合於苦力社會之用改良工業者盍三注意乎 
　　（五）吾國西北各省多能製氈帽而氈尤以膠州所産爲最著名惜乎墨守舊式不圖改良方法遂致昨權爲外人所奪耳爲今之計亟起直追將舊時氈帽式樣改照西製則不特可保固有之商業必更能由此推廣矣 
　　以上五條皆就吾國固有之工藝體察其可以改良者而爲之說似乎用力少而成功多俾向之操是術者不致困難失業益何藉杜漏巵吾國實業家不乏熱心挽回利權之人尙希互相研究而速提創之或曰子何以獨言帽噫不觀夫臺灣從前所出之番蓆其質堅靱不傳熱日人用其原料改爲凉帽風行各國獲利匪細蓋帽爲家用必需品之一故余不憚煩屑先言帽 
異談 
[說夢（三）] [  琴川顧鼎元]  
　　又夢女僕手磁盤數十自炊室至盤勢搖搖若將傾大呼愼之愼之但聞鏘然一聲積盤悉傾地上乍片片驚而醒又爲枕畔鬧鐘聲也 
　　由此觀之據中外古今所載夢跡大略相同區言之若達爾白夫氏之夢羊齒草其發生原因則由識閾之陳跡佛家言過去之餘影說近之瑪利夢被戮曁歇爾脫鬧鐘之夢西人所謂以簡短時間演複雜事跡及周禮噩夢之說近之而歇爾脫所載夢尤與佛家言現在之幻感說相合至亞力山大破推而晉景夢二竪裴元質夢舉進士王恂夢人與筆鄭玄夢孔子黃巢夢兩尾牛楊進賢夢剖梨曾竟希夢巨蟒等僉以幻感所通而夢與佛家現在之幻感將來之流露及周禮之寤夢說近之 
除以上諸說外又有論夢者謂人有新舊意念舊者常被新者壓挪不能於腦中佔立足地表面若忘然終不克滅跡多於夢寐中現之故久忘之事恒爲一夢激刺而印諸吾人腦中但夢寐旣畢新意念力頓盛又實行其排斥舊意念故夢中事不易記憶於醒後也此說雖覺新頴實亦由觀念上立說與佛氏初無别徑又有謂夢爲生理之刺激而成者司邱那Ｓcherner氏主之氏以人之心胃肝腑有變更心與腦即有感應肖其狀形諸夢故頭痛者有夢蜘蛛橫行屋頂病肺者有夢爐火騰燄蓋屋頂即頭壳爐火即肺熱也此外若智識深淺飲食增減咸能致夢故禽獸孩提之童之夢較壯年人爲鮮飮食過量且多噩夢置手心上而臥常使夢中跳躍若醒後試之心房困手之傳熱温度增高亦鹿鹿作跳也 
 
[世界運動之十七（瑞典）　競馬] 　　 
　　（赤六丁）最盛行於美國及加奈大爲競馬之一種尋常之競馬之競馬人跨於馬背而馬後不引曳他物惟「赤六丁」則馬後須曳一四十磅重之二輪車但無車身御者坐於車上須重一百五十磅一千八百十八年美國第一次舉行「赤六丁」競馬馬於三分鐘内馳三里一千八百六十九年美國之國民「赤六丁」競馬會成立創立一切之規例「赤六丁」競馬最要之事爲得極平坦之道路其馬路常爲橢圓形惟時時彎曲路之長短以三里或一里半爲限「赤六丁」競馬時所用之馬異常昂貴且年有加增一千八百七十六年二歲之小馬須價一萬三千銀圓至今日則三歲之駒須價二萬銀圓然已爲目下最廉之馬矣競馬之前須令馬先習一定之步法待步法旣佳然後再加車於其後上圖爲瑞典之人民在司德漢（即瑞典京城）海口之冰上行「赤六丁」競馬尋常陸地上之「赤六丁」競馬其後所曳爲極輕之二輪車惟此則以在冰上故馬後所曳之車其形稍異 
劇談 
[仙韶寸知錄] [  天亶]  
　　崑班後臺規則凡角色上妝開面須待丑角先畫白鼻然後諸角競弄鉛墨不分次序矣苟丑角不畫鼻餘角均不動手糕圑大面王松固盛極一時者聞父老言王松之前尙有魏德仁其人（按魏即夢華瑣簿中所稱名旦魏三之父）較王松之音更宏亮倍蓰崑班陳例凈角不爲他劇配角者獨西廂記會明寄書一劇於法本鐘樓搭話時戲房中應聲之强賊孫飛虎卽爲未出場之會明大面而飾配角僅此一折餘子爲此凡在後臺諸人必帮同淨角喊幾聲行語所謂（合棚呌）而魏德仁爲此折則無須他人協助可見其衷氣充實無嘶竭之虞據云魏每臨場必進炒米湯一盞鷄子四枚迨一折告終已饑腸碌碌須再進食然後卸妝蓋其聲音吐納全從丹田使力所以容易腹饑也 
新聞拾遣 
　　演講聲中之趣聞蘇州學生自五四運動後每於星期日必出外演講而一般人多以老生常談不足爲異是以聽者寥寥無幾故各學生乃不得不異想天開一新衆人之耳目記者昨在玄妙觀内見有人一叢中有一生扮作啞子狀作深沉態一生在旁代爲說項於是聽者精神爲大之振又行經王廢基突見一乞丐夾於學生之中大發議論聽者無不動容記者當時滋惑後偵知其爲學生化裝噫學生用心亦良苦矣[  魯]  
　　退伍軍連斃二妓之駭聞有汴人王金福者曾隷　籍退伍後挾二百金到徐逗留兩月資斧告罄乃異想天開在金台旅館宿娼向妓勒索因不遂所欲將該坛壓斃潛逃迨館主聞警已杳如黃鶴即呈報警局追緝乃甫隔數日高陞棧又有妓女杏花被王壓斃該棧茶房某甲聞呼救聲排闥直入將王拿獲解赴縣署鞫訊兩案均直認不諱卽晚在東關斬决梟首示衆以快人心云[  陶然]  
　　南洋公學之新建築南洋學學唐校長邇來從事建築不遺餘力圖書館西敎室早去歲年杪落成現又鳩工彚匠於校西無線電台之東網球場之右建築水力試驗池以供專科學生實地試驗之用池爲三層洋房由靑紅磚相間砌成頗壯觀瞻聞建築費約需三千餘金云[  松聲]  
　　靑年會演劇募捐南京貧兒敎養院經費支絀缺乏書報由靑年會之童子部演戲圑擔任代爲演劇募捐現擇定本月十日假花牌樓靑年會舉行劇名爲兒女英雄並用國樂以助雅興入場券價目計分四等特等一元頭等五角二等三角三等一角五分所售劵資悉充該院經費連日各界人士前往購劵絡繹不絶想屆時必有一番熱鬧也[  隱厂]  
　　松樹流血之異聞甯垣南門外五里許有眼光菩薩廟廟旁有松樹一株高可十餘丈枝葉枯萎相傳已有百年之久日昨幹上忽流紅血該地居民紛傳老松成神矣於是集欵在樹旁築一小廟題曰松神廟此等迷信之舉不足識者一哂然樹忽流血未始非奇事也誌之以備植物學家參考焉[  隱厂]  
　　靑年會之賽球聲（一）靑年會Ｂ隊與約翰Ｂ隊於前日（七日）下午八時半比賽籃球圍而觀者不下數百人該球場四周容積甚小故幾無容足之地兩方公請西人橋克遜爲公正人戰時　旣届銀角一鳴雙方即行開戰初時靑年會方面甚爲得利球常在約翰筐籃左右無如約翰二守將身村高大且孔武有力故常被拒出其時觀者竊竊私議有不知鹿死誰手之槪無何靑年會被罰遂被擲入一球自後陣勢漸亂球幾常在約翰球員手中雖靑年會間有擲入然相差之分仍遠休息後復戰靑年會背城借一奮力進攻卒以三十八與二十四之比爲約翰方面得勝云（二）南洋公學Ｂ隊與靑年會Ａ隊亦於同日同時在靑年會另一球塲比賽籃球戰未數分鐘靑年會先敗一球觀者咸爲南洋賀然不逾時兩方發球被靑年會某君乘勢一抛球已進於筐中是時南洋先鋒杜君猛力進攻追逐久之卒以靑年會行固守之計莫之能叩鏖戰十餘分鐘始勝一球其後兩方互有勝負至九時半例賽之時已終結果爲三十九與二十七之比爲靑年會勝[  達奎]  
小說 
[黨爭（十七）] [  無我]  
　　言已遂斷電流與溪克别嘿思若輩旣準備起行則金礦之圖可决其在紐約礦黨之手今所欲偵究者若輩以何術得之耳豈呼茄脫因欲自免於死而甘獻礦圖於該黨耶抑彼受婦女之愚誘所致耶或倘瀾原知其匿圖之處耶雖然思維再三莫衷其一是遂任之以車行少頃車抵大米銀酒肆肆專爲紐約礦人而設者聶旣遣車去徘徊於酒肆之門不遽入已而屹立於出入之區手揷衣袋作涎飲狀適値許多紐約礦黨中人連袂而入聶故作奇態使人注目有一人名白立斯者見而謂之曰酒友屹立於外何益之有肆中之樂請入而共享之聶乃仰首視其人故作醉態令白立斯笑已而曰余素未與君相識也白立斯笑曰若然試共入而作一相識之友豈不可哉君鵠立此間固何爲哉徒涎幻影曷若入内求其實之爲得也肆内出入初不欲索値入而嗅其酒氣計亦良佳聶作狂笑曰君言誠善余固欲擇人而友者今决與君作一暢飲可也於是二人同入共據一桌坐其室故寛敞飲客衆多室之前半隔作雪茄零售處後半專接飲客作售酒之所室後有梯達樓上之酒室聶見溪克上下往返携送酒盤食物等事頗形忙碌溪克亦見之但未察其即爲聶格也時聶原不欲縱飲故每舉杯屢作咳嗽狀以傾潑之於地又故意出鈔票一疊嬉謂白立斯曰勿患酒資缺乏放量作牛飲可也白立斯諾之暗思此種鈔票不待天明當爲我囊中物也聶環視衆人莫不三五成羣交頭接耳若彼此頗熟悉者門旁有健卒二人守伺之白立斯旣盡數杯輙與聶述樓上賭博之趣味且曰余將往博一勝君如悅者其登樓同試之惟勿與不相識之人對壘也蓋今晚奸猾之徒甚衆使君以爲可逢場作戲者則我必能使君於我桌之前得一位置也但聶意不欲遽離樓下之室因以言混去之注目於入來之門次竊料彼僞醫人等行將至矣若果至者則若輩必久已尋覔鑛圖之所在而今確信其在此焉然則直謂亡谷黨人之助我以得呼茄脫下落者誰曰不宜時適有四人入肆飲已而趨登樓梯其情狀若與衆不相熟識者四人皆身軀若大腹賈鬚眉濃厚望而知爲携藏器械者方登樓梯之半一侍者呼止之曰君等何往曰往樓上之酒室耳聶察其音蓋卽醫室中之人聲也侍者曰樓上酒室皆已有人包定君等今晚不能設座矣時室外復有四人直入衣飾粗俗容貌兇悍聶思亡谷黨人又增其四矣因此鑛圖事若輩竟似調大隊人馬至者繼聞欲爭上樓之四人中一人曰我儕亦嘗　登樓上酒室者曷云不可 
[自由談之自由談] [  不冷]  
　　自然與人工在人工未有力之人民則凡事之結果自然力較人工爲大已受人工訓練之人民則凡事之結果人工力較自然力爲大以此推測世事當有所得 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
　　德約調印問題自德國委員圑蒞法後與勒郎特將軍　　rood所領袖之協約國委員圑討論厲行和約前應施之籌備計畫雙方意見頗稱妥洽高等議會因以規定本月六日爲和約調印之期此已誌前期增刋者也三號以前巴黎柏林兩方來電均謂調印日期必不展緩然六日電稱改至十日實行云云推其原由或以德國委員圑之主任勒思勒Ｌarsaer驟患寒疾以致停滯討論之進行也五日巴黎電稱勒郎將軍之委員圑尙未告竣其職務是亦延期調印之因然何項職務已竣何項未竣則電文中未見述明至在兩方委員圑討論之經過中意見略有出入者則關於舉行公民大會之區域以其行政權移交協約國之一節也勒朗將軍以會商之詳情報告高等議會德委員主任謂其辦法與前此德政府所允可者大異故將請命於其政府云所謂舉行公民大會之區域者德與丹麥間之希來司維Ｓchleswig與波蘭間之東普魯士南部及西里西亞上部三區域也茲三區域者屬德抑屬丹麥波蘭當於一定期内舉行公民大會自行表决其前途而在舉行公民大會之前則德當以其行政權移交協約國今德之所謂大異者即此移交行政權之辦法也賠償斯加泊弗洛羅沈艦一案爲對德和局陡生波折之一因已迭載本報增刋協約國委員圑在亨堡ＬＬamburg白里門Ｂremen丹齊Danzig三港調查德國造船材料之數量後高等議會當已認可德國所稱不能賠償四十萬噸之請求據克蘭滿沙致德代表之書則已允可減少賠償總數不得少於三十萬噸云 
　　第二次媾和會議今年一月間仍在巴黎開第二次媾和會議並由大國首揆組成已誌上期增刋四日意相尼蒂ＮＩti自羅馬抵法逗留二日又赴英京七日偕英相蒞法此次意相奔走英法之間會見其首揆則以亞德里亞海問海將在第二次媾和會議中作最後之解决故不得不先事疏通以博勝利也將來討議之結果阜姆爲自主區域亞德里亞海爲意大利之内湖亦未可知然能否不召巨哥斯拉夫與希臘二國之反對實一疑問也二次媾和會議除亞德里亞海問題外重大之議題則對匈和約與土耳其問题也匈牙利媾和代表已於五日自匈京出發七日抵法則對匈和局之成立爲期當亦不遠惟土耳其問題至爲複雜非徒鄰土諸國希臘也布加利亞也與有密切之關係即英法意諸大國亦各對於君士坦西之保管問題不甘默爾而息歷史上之關係無論已即自南俄台尼金將軍敗退後過激黨佔據陶耐士煤區Ｄnoetz南窥阿速夫海Ａzov與黑海沿岸以圖獲得出海之孔道君士坦丁近水樓臺尤爲吃緊協約國之亟欲謀處置之方者此亦一因也自土耳其人之侵佔東歐也四五百年矣俄土戰爭巴爾幹戰爭而後領土日削國權日蹙歐人久欲驅除之於歐洲以外矣經此次大戰似乎實行之機會至矣然英國以其殖民地之多回敎徒也不敢對於回敎徒所崇拜之都城造次下手此英國政治上難　之所以除愛爾蘭問題外猶有土耳其問題也去年年杪英法首揆在倫敦開重要會議對於土耳其問題有所討論然其時未曾發表至今年元旦倫敦報紙方傳英相將向和會提出處置君士坦丁計畫之消息大致謂君士坦丁與博斯波魯斯海峽ＢOospon作爲萬國公有而由英法兩國掌握大權土耳其政府則移設小亞細亞惟君士坦丁仍爲回敎徒宗敎之都城土皇仍爲回敎徒之最高宗敎領袖云云此種辦法各國是否贊同與土耳其之是否承認猶是疑問也 
　　過激黨問題自去年十月以後各國與於過激黨之非可以兵力製劵民皆轉變其對俄方針以採放任之政策此已迭誌於本增刋凡留心世界大勢者當已熟聞之矣最近一月間激黨之勢力益見膨脹自軍事上言之則南攻台尼金將軍佔據伏爾瓦河Ｖolg桐河Don尼泊河Ｄniejer下流諸重鎭一年來台尼金軍所佔之地盤皆已喪失寖假而桐河下流之陶尼資煤區DonetzConlfield亦爲激軍佔領聞台尼金軍中已起内訌將軍辭職則南俄反過激軍之瓦解爲期當不遠矣南俄不振則克里米亞Crhnea克森Kberson奥迭蕯Odesia（皆黑海北岸海口）及魯斯杜夫Ｒostov（亞速夫海東北海口）皆有失守之虞是貽過激黨以南出黑海之孔道而危及博斯波魯斯Ｂopoiu達達納爾斯ＤARDardanlles兩海峽也意大利社會黨之聲勢不可響邇過激黨以爲有機可乘是以遣使使意說與聯和而以控制黑海爲詞信如是則地中海之東隅非復反過激主義所有地而西亞北非回敎徒之受過激主義之傳播爲堪虞也 
　　南俄台尼金將軍戰事失利之颢響旣若是其重大矣返觀西伯利亞之柯爾察克將軍何如乎柯爾察克非所謂反過激派之健將歟去年六七月之間西越鳥拉嶺收定伏爾瓦河一帶地協約國遽謀加以承認以爲收統一俄羅斯之功者非柯莫屬庸詎知八九月以後之節節失敗卒至棄去沃木斯克Ｏmsk東走伊爾古資克Irkutsk也（十一月十日）東遷而後改組内閣宣布政策若有順民情圖中興之氣象然無誠意實行民治卒至輿情不洽友邦指摘士無門志民欲離叛外則多木斯克Tomsk克拉斯雅斯克Krasnoyarsk諸重鎭相繼爲激軍攻陷内則市議會反抗於前社會革命軍變亂於後前與共事之英法美及捷克軍隊或則撒手歸國或則袖手作壁上觀内外交迫衆叛親離欲伊爾庫資克之不破柯爾察克之不倒不可得也日本以西比利亞情勢之劇變也亟於四五星期遣使使美施其外交手腕座獲得增兵之諾言同時哈爾濱有謝米諾夫者自稱總司令欲藉日人之力取柯爾察克之地位而代之然以謝米諾夫之反對民治與日人之侵略行爲將來能否不與本地之社會革命黨及歐俄之過激黨發生衝突猶一疑問也 
　　過激黨之軍事行動旣已着着勝利矣至在西方則杜爾巴之媾和談判已經妥洽雙方訂結休戰條件矣丹京之英俄交俘談判雖於上年十二月十八日暫告停止而今年三日英代表重復赴丹開始談判英代表離京前并曾聲言日本欲以武力干涉過激主義爲不可能之事云 
　　勞工問題近來歐美罷工風潮漸就解决蓋曠日持久勞工與資本家雙方均有不利推原其故大都因政府左袒資本家使勞工不得不主張最後之權利如美國早近以政府擬於三月一日將戰時管理之鐵路仍歸民營而採用克明斯議案（已通過上院）規定鐵路人員之同盟罷工爲違法至遭勞工全體之反對如美國勞工聯合會長根帕斯主張鐵路國有宜試辦兩載後觀其成效若以爲不妥善者則再議　還民　之問題且於克明斯案表示反對鐵路人員聯合會亦已議决一致反對又國際機師聯合會宣稱鐵路機匠十二萬五千人内有百分之九十八已於十一月間投票表决若國會通過克明斯案將隨同他業一律罷工云美政府旣有仍歸民營之决意則於勞工方面不能先事疏通况已有罷工之决議其危機固在眉睫矣英國鋼鐵工人之罷工現已漸有接近之機據二日倫敦電傳雇主允每星期增加工資五先令惟其條件則爲須於一月十九日以前一律上工而工人方面則尙須待投票表决之也至鐵路工人之罷工在英國已創巨痛深（見第六期增刋）政府現正力謀解决據三日倫敦電政府宣布待遇鐵路工人之辦法定最低工資每星期五十六先令擔夫之工資增至三鎊此項新章適用至今年九月屆時以生活費之增減而修改之惟宣稱無論有何事故不使工資低於戰前倍數其合國鐵路工人聯合會秘書湯末斯氏四日在伯明罕鐵路勞工大會表示贊成政府辦法惟勞士愛姆浦登及卡弟夫等諸要鎭之鐵路工人則開大會拒絶之 
譯聞 
[美參院通過保留案之情形]  
　　歐戰和約雖經各代表在巴黎簽字然須得國内議院之批准方生効力美國憲法批准國際條約之權在參議院院中反對政府之共和黨對此約極不滿意多數主張修改並倡言不達目的不止而政府方面民主黨之贊成批准者亦不乏其人威爾遜則甚望其能完全通過蓋渠旣負全權代表全國人民赴歐訂約若旣親自簽字而爲國内議院大加修改或完全否認實於國際上之信義大生窒礙反對贊成二派皆振振有辭言之成理勢均力敵旗鼓相當遂演出一場轟動美國上下惹起全球人民注意之議會戰爭斯事原委迭載本報增刋本篇之作祗述通過保留與拒絶批准之槪况儻亦讀者所樂聞　 
　　國際聯盟约章第十條保留案之通過參院舌戰至十一月十三日而達於燒點蓋對於國際聯盟會約章第十條之保留案即於是日通過也贊成是案者以爲第十條所規定國際聯盟會執行會有節制美國參與他國戰事之權實與美國憲法賦與國會宣戰之權有礙今所通過之第十條保留案申明他國若有戰爭時美國會可自由决定美國應否出兵維持平和譬如愛而蘭起而反抗英政府聯盟會不得强令美國出兵助英平定愛而蘭又如中國爲保全山東領土起而反抗日人美兵不能用以助日壓華總而言之未得美議院之允許美兵不能參與他國戰事 
　　美參院之竭力反對第十條實予威爾遜以難堪蓋草此條者即威氏也威氏視此條極爲重要以爲將來世界平和實繫於此在鹽湖城之演說中稱之爲聯盟會約章之重心今忽被議院割去能不痛恨當此項保留案未通過之前威氏授意民主黨希區考克設法反對或使提出保留者稍爲和平然皆被拒絶於是此案卒以四十六票對三十三票通過矣 
　　其他保留案之通過十一月十五日共和民主兩黨皆主張辯論終止而以各保留案付諸表决共和黨所向無阻民主黨竟未達到推翻保留之願祇能消極抵禦而已是日所提之十二件保留案除兩件外皆於五小時内一一通過其中最要者爲對於和約中之山東各條件俱加否　保持門羅主義而聯盟會不得加以干涉及美國爲他國侵犯或有戰爭時當有自由宣戰之權是日議會中共和黨員極能同心一致然於通過山東保留案時北達可泰ＮorthDakofa之麥根堡ＮＯＣ　　　　　　竟投否認票實爲遺憾 
　　十一月十八日上議院討論其他保留案至晚間九時尙未告終希區考克動議即使各保留案通過仍須得各國之允准方爲有效其和黨竭力反對此議卒以四十五票對三十六票推翻之至十時許十五件保留案皆得通過十時一刻議長（副總統）宣告和約之修改與保留已告終止明午當行最後之表决 
　　拒絶批准最後情形十八日深夜民主黨希區考克及平和保留派運動將保留案稍事修改然共和黨毫不肯讓主張不達目的不止而同時主張宣佈停止對德戰爭 
　　十九夜九時五十分最後批准附有洛志保留案之對　和　　羅馬東京間長途飛行所用之飛機 
約以四十三對五十一票否决於參議院參衆兩院皆於是日宣告閉會故威氏召集特别議會討論和約之議不及提出未閉會之前洛志動議和約雖經拒絶對德戰爭自宜宣告終止嗣以時間侷促留於下次議會中討論之此議大約可以通過也 
　　洛志於閉會後又宣言「和约於議會中已置之死地矣並主張不必以彼等行動咨照總統亦無以和約正式退歸之必要又申言謂總統固可將此約收回而於下次議會重行交議然在此屆議會中已無挽回餘地矣民主黨健將希區考克則謂此約未嘗消滅總統當於十二月一日重行提出共和黨已自投於困難地位蓋在議會中已不孚衆望而於國内當爲衆矢之的也其黨徒皆主張總統當運其勢力以感動列强對於保留案之意見爲下屆會議挽回地步 
　　共和黨之否認此約者四十八人民主黨十三人之十三人者皆自始反對此約者也其餘除里特Ｂeed外皆贊成派彼nlcrwooJ（民主黨）亦曾動議廢棄保留案而逕行批准然卒以三十八票對五十三票否决之是日議會中希區考克等之動議着着失敗洛志派堅持其議不稍退讓凡各種修改其决案及提出替代保留ＳubstituteRegtrvations（政府黨保留案）之提議皆被拒絶延至夜間十一時八分散會是日之議會戰爭爲美國有史以來所希有者旁聽席中重要人物極多自開會至閉會莫不聳耳細聽毫無倦容云十五件保留案雖經通過然能否得威氏之同意而批准之誠屬疑問今和約之被美院拒絶已成事實此後美國態度誠足動世界觀聽和約之在美雖已置諸死地而了結手續當需時日同時美國勢必對德宣佈停止戰爭以免發生枝節惟美爲首先發起國際聯盟會者今將和約拒絶不啻放棄加入之權威氏之好夢不圓亦即世界和局難産之朕兆也 
　　洛志氏主張於和約問題未解决之前先與德國宣告停止戰爭希區考克以爲此事不能實行蓋此種决案須得總統批准方生效力而威氏則萬不願以此加惠於洛志派也且即使對德和議成立兩方須立一新約德美交涉素稱繁複訂立此新約時必有千百重要問題須經議會討論而表决者其時議會必紛擾益甚故希區考克等主張德美間交涉暫且不顧先將巴黎和約問題解决實爲當今要務 
　　威氏對於上院决案不即表示確實態度者亦有深意蓋彼將靜觀歐洲各國之舉動以定趨向若和約之遭擊於美院將引起歐洲之紛擾而危及美國之安全則彼將拒絶上院决案而以原約交院復議同時美政府將保留案明白解釋以期得協約各國之同意而收調停之效云 
　　英法意巴黎和會代表接到美院拒絶批准和約之消息頗形驚訝僉稱美國議和代表所簽之約何以不能得美政府之同意今法人之所懼者非在美之不批准和約實恐英將不能得美之助以護法也 
　　英人對於美院舉動則持冷靜態度蓋彼深悉美人政治狀况今美院之議會戰爭非國際問題實祗爲美國國内一種政治行動英人不便妄施評論以召干與其内政之嫌也 
[東歐貴族地主制度之傾覆]  
　　當西歐諸國之俱採用議院政治與民主政治也獨俄德奥三大帝國仍以擁有廣大地産之貴族爲其國本是故戰前之歐洲實分爲兩大部國本不同政治自異而以愛爾泊河Ｅlbe爲其天然界線西歐諸國有古文化有大都會實業發達農事饒富人烟稠密縱有地主而所擁地産不廣工業商業與銀行之産業佔國富之大部故其社會帶民主之色彩組成之原子爲中産階級爲技師爲工人爲鄉民西班牙英國愛爾蘭及意大利雖猶有中古地主之孑遺而在政治上並無特權國家政事皆以中等階級及農民工人之代表爲之國務大臣政黨領袖則皆中産階級也至在東歐則情形大異人民散居各地開化較遲農事陳腐工業不振經濟生活愚拙不堪土地爲唯一之國富故仍保有中古之大地主制度貴族擁有廣大之地産農民則胼胝一生長爲佃奴古式之堡壘嵸峙於野有睥睨一村之態貴族地主自小嬌養僮僕數十常相簇擁奉承顏色者往往數百習於尊榮富貴鄉民處其肘腋之下畏之如天而無如何也同時無中産階級之發生雖有矣而其富力智力不足與貴族抗於是社會　　族　　之　　　　　　　　　政　界亦爲貴族所獨攬法庭樞要及政府由貴族組成之軍政大權貴族握之國家重要公職貴族任之中等階級人數本寡遂居卑位而不懟或在社會上經營小事業獲微利以餬口而無他求矣歐洲愛爾泊河以東之社會狀况皆如是也 
　　其間擁有地産之貴族可以分爲八種（一）在俄國烏克蘭部尼泊河Ｄaieper之東有大地主之階級帝政時代俄皇效德國所爲皆錫以貴族之尊稱（二）在俄國西部波羅的諸省有所謂波羅的男爵ＢalirieBarons者其先本日耳曼族常壓抑愛沙尼亞里特侖民族之農民（三）在羅馬尼亞有所謂波耶族Ｂoyrs者自土耳其强盛之時即已擁有廣大之地産（四）在匈牙利有馬哲兒民族Ｍa　ynrg之貴族近多自其本土移植於斯洛伐基亞Ｓlovakia及羅馬尼亞農民聚居之區域（五）在奥國有哈白斯堡Ｈapsburg朝之貴族多在西部日耳曼民族聚居之阿爾卑斯山麓諸省及捷克民族聚居之波黑米亞Ｂohemia諸省置有廣大之地産（六）在普魯士則有東部諸省之貴族年少之紈袴子弟多爲普王之侍臣（七）在波蘭有斯蘭希泰Ｓlaelit　之階級者皆從前戰士之子遺今猶爲貴族土地大部爲其私産俄皇知其爲反抗合併運動獨立之主動力故分給土地於農民謀滅貴族之勢力而若輩地産之廣大仍若也（八）在古立陶宛Ｌithuanin大公國之舊壤卽現在之立陶宛白俄羅斯西烏克蘭及加里西亞Ｇalicia諸部有從前波蘭僑民之苗裔及波蘭化之土着大地主今悉爲操波蘭語從波蘭谷之貴族而其地位高於土着之農民土着農民者立陶宛人白俄羅斯人小俄羅人也 
　　上舉八種貴族之中俄國羅馬尼亞馬哲兒波蘭普魯士之貴族與其治下之卑弱農民同族者也至於波羅的省與奥國之日耳曼貴族及立陶宛白俄烏克蘭之波蘭貴族則與其治下之農民族類不同者也 
　　經此次戰爭而歐洲兩種社會制度之孰堅孰脆可以知矣西歐行使民主政治之國家安然經過社會上未見搖動也至若東歐之專制國以貴族爲本位者皆相繼傾覆敗亡之餘莫不發生反抗貴族之革命是故政治革命之後已繼之以土地革命矣 
土地之革命最始發生於文化最淺之俄國過激黨以和平與土地之甘言餂其民民因以掌握大權軍隊者大地主之唯一保障器也過激黨則爲之重組鄉民遂得以强力佔奪貴族與地主之地産矣然此新制未見其安如磐石也大地産之奪自大地主者未見其分與鄉民也 
　　至在波羅的沿岸則日耳曼族之貴族即所謂波羅的男爵者有德之佔領軍爲之後盾奮鬭數年欲保持其政治之勢力及原有之地産其後以愛沙尼亞里特倫之宣告自主遂均遷入哥爾蘭省Ｃourland其地原有德國駐軍託詞防禦過激黨而不肯撤退實則威脅其地居民以謀波羅的海畔日耳曼人之利益也協約國不知其詐竟墜術中愚實不可及矣今則德軍撤退哥爾蘭之命令已發大地主之末日不遠彼無寸土之鄉民對於本國之土壤亦將分得一杯羹矣 
　　其在奥匈聯合國爭端益形複雜蓋從前握有政權擁有地産之貴族在奥爲日耳曼族在匈爲馬哲兒族若其地之鄉民爲日耳曼族或馬哲兒族則貴族平民固爲同族 
　　若其地之鄉民爲捷克人巨哥斯拉夫人或羅馬尼亞人則 
 
 
 

Page 19

 
 
貴族與平民非同族矣今在新組奥國内貴族之尊號尙未發生糾紛而在捷克新國則新頒法律制定地産之最大限度爲一百九十黑克泰爾矣（Ｈectare法國地畝名合一萬　密達）廣大之地産從前佔全境四分之一今皆分裂授與鄉民矣是故土地革命之在捷克以和平之手段藉法律之程式循漸進之步調達最後之目的土地充公者給以相當之代價斯洛伐基亞省馬哲兒貴族之地産亦均依此辦理故土地之充公與分配授受雙力均安謐無事云 
　　從前匈　之外西爾凡尼亞省Ｔransylvauia及其附近諸部多數農民均爲羅馬尼亞人而其大地主則皆馬哲兒族之貴族今其地旣脫離匈國併入羅馬尼亞則其鄉民當然反抗地主而欲分裂其地産使平民分有之即在羅馬尼亞本部外來希亞Ｗallachia莫爾代維亞Moldivia兩省境内亦以輿論之催迫而由政府主動改革當米馬尼亞之初入戰圑也其政府欲博得人民之贊助遂不得不許可平民之爲地主其後頒布法律制定地主一人置有地産之最大限度并規定土地充公與賠償之制度一如捷克新國所爲 
　　波蘭之貴族地主夙爲國民運動之指導者是以對於人民當然有一種特殊之公力今遂和用此勢力以保障其社會上之優勢與廣大之地産以對抗革命之趨勢矣國會之中平民派則要求大地産之分裂保守派則竭力廻護大地主歐洲諸國之對於土地革命兩派爭端之烈未有如波蘭之甚者也舊德屬波斯耐尼亞省Ｐoasnania奥屬加里西亞省Ｇalioia之波蘭大地主背後各有德奥皇家之扶持是以皆爲政黨之領袖此實東歐地主貴族制度之重要壁壘也 
　　波蘭貴族非徒在其本國佔有政治勢力而已　思擴大其政　　　　　治領土於附近諸地凡立陶宛古國之舊壤如立陶宛如白俄羅斯如西烏克蘭如東加里西亞皆欲染　合併之運動日益劇烈其根本原因實彼大地主之領土慾爲之也近在巴黎鼓吹日甚往往假文化與和平之美名以行其侵略之實其言曰法欲使德爲小弱國則不可不造成强大之波蘭波蘭欲其强大則非擴大其領土不可移波蘭溢剩之鄉民於新領土以貴族爲之領袖而傳播文化開闢地利此實消滅土地革命之良法也爲此說者亦知協約國肯以兵力扶助波蘭乎其外交家軍事家肯聽波蘭貴族之甘言以制定其政策乎立陶宛白俄羅斯烏克蘭諸新造國非俛首貼服者流將以武力對付波蘭之侵略政策乎今波蘭烏克蘭之間已開戰矣雖東歐消息沉滯眞相難明而戰事之目的在消滅波蘭貴族則無疑也立陶宛白俄羅斯雖未與波蘭交兵而邊境之地地革命非可倖免之事也 
　　至如普魯士之貴族則爲儕輩中之至强固至可畏至新式者手下之勞工縱不愛戴之亦必尊敬之蓋非若他國貴族之耗用無量數金錢於閥閱生活而以處理地産之權委託驕橫之家臣也普魯士之年少貴族不甘怠惰躬自管理地産時或出資興辦實業鄉民非家奴實農業之勞働者也是故霍亨索倫Ｈolenzollern之皇權爲革命所推翻而普魯士之貴族未受絲毫影響歐洲地主貴族制度皆已瓦解而普魯士之貴族獨能倖存新德意志共和國之社會黨政府已有煤礦國有之意思而未聞其對於貴族之地産有沒收分配或於勞働社會之政策此無他普魯士之貴族制今猶未爲平民所疾怨也是故普魯士今尙未見有士地革命之表見也 
　　東歐諸國土地革命之總運動將發生鄉民地主之民治新世界此其影響於將來之大局至爲重大然西歐政治家對於鄉民之利害素不聞問則於他國鄉民自亦恝然不顧者矣顧東歐社會組織之變更將於世界和平世業發生重大之關係且自下述三方面觀察亦足以保障將來之和平也　　一鄉民地主之民治可爲抵禦過激主義西進之壁壘 
　　二鄉民地主之民治可以保障戰爭思想之不再發生蓋自世界之開始未聞以鄉民之民治而想望準備戰爭者也 
　　三鄉民地主之民治可以保障帝制陰謀及併吞領土之不再發生蓋聯邦之民治國而以鄉民地主爲基本者最反對帝制陰謀與擴充領土之野心者也 
　　由此觀之現在東歐準備進行之土地革命分裂大地産以授予鄉民實保障和平之唯一壁壘也 
[羅馬東京間飛行之籌備]  
　　途中逗留十一日 
　　實飛八十八小時 
　　歐戰休戰以還飛行家競爲長距離之試騐飛渡大西洋者有美之李特Read英之霍克Hawier及阿爾考克Alcock橫斷美洲大陸者有美之美那爾Mlaynard最後英之斯密士RossSunlth自英國飛至澳洲是皆航空界中之哥 
侖布麥哲倫一流一物也意政府所計畫之羅馬東京間長途飛行傳聞久矣而迄今未見實行者以沿途多人烟稀少文化未開之地種種準備似較繁瑣然據前來上海之全路檢查長秘亞諾Piano言若天氣適宜則今年一月上半月必可自羅馬出發云又聞襲據阜姆惹人注目之詩家達侖齊哇氏將參預是項飛行事業親自駕機飛抵東京苟此消息不虚則其引人注意將益甚矣 
　　羅馬東京間之長途飛行本達氏所發起休戰以後卽以其計畫呈諸意政府時阜姆問題猶未發生也旣得意政府贊同即從事計畫飛行路線然籌備伊始阜姆海港突生轇轕達氏率軍襲據其港無暇兼顧飛行事業意政府踵行其策略並申明長途飛行之計畫不以其發起人之有事他往而中輟云及選派飛機之結果則决定用Ｓ．Ｖ．Ａ式飛機四艘開不羅尼Ｃaproni式二艘Ｂ．Ａ式一艘組爲一飛行隊Ｓ．Ｖ．Ａ式飛機者卽在戰時達侖齊哇氏用以飛至奥京維也納擲炸彈印刷物者也上月有飛機二艘運抵滬埠陳列黃浦灘草地上其後又在江灣試飛兩日耶穌聖誕節飛至虹口一帶擲下彩旗者卽Ｓ．Ｖ．Ａ式也 
　　飛行路綫亦已决定而在下開諸地設置停機場卽自羅馬之孔色爾場CjmpsofContscelle而亞德里亞海岸之布林地西Ｂrindisi而愛琴海岸之蕯洛尼加Ｓalonilka而小亞細亞南岸之亞達里亞Adalia而叙里亞之亞來泊Aleppo而米索波達米亞之報達Bagdad而波斯灣頭之巴斯拉Ｂasra而波斯西南之本達亞把斯BunderAbbas而印度河口之喀拉基Ｋharachj而恒河上流之特里Delbr貝那里斯Benrres而恒河三角州之喀爾喀泰Oalentta而緬甸之仰光安南之河南吾國之廣州福州上海靑島北京大沽朝鮮之漢城日本之大阪至於東京 
　　路線旣定卽在上列地點籌備停機場設置修理廠及種種必要之救濟器具預儲飛行機件及油類以爲萬一之需要每站駐意國官吏一員機師二人或四人聞各站準備事宜除廣州外已在數星期前完畢最近接到報告謂廣州亦已籌備完竣是以知今年一月間或可實行也至於飛行程途據指揮者揣測謂自羅馬至東京需飛十一飛行日至上海則八飛行日所謂飛行日者每日只能在空中飛行七八時也迄今意政府所耗之籌備費已達意幣三千萬拉耶Ｌrel(等於一法郎）將來開始飛行後當益增加也從前盛傳飛行隊長一席將推拉福拉ＬaFolla氏爲之然達侖齊哇旣將參與飛行則隊長當非達氏莫屬也除拉福拉達侖齊哇二人以分此羅馬東京間之飛行隊當以何人組成今尙未派定日前歐洲電訊謂阜姆問題將次解决達氏仍將參與飛行則正式開始之期當不遠矣 
　　將來飛行當用Ｓ．Ｖ．Ａ式飛機已如前述所謂Ｓ．Ｖ．Ａ者SocieteVeivoliAnsaldo之簡寫也爲意大利最新式之飛機戰時著有奇勳其發動　馬力二百二十匹每分轉動一千六百五十次發動機重量二百五十基羅格蘭姆磁石二速率每小時一百四十英里或二百十五基羅邁當飛機全身重量七百三十基羅格蘭姆云將來飛行隊若以五機組成則悉爲Ｓ．Ｖ．Ａ式若用七機則加以開不羅尼式Ｃaproni之三葉飛機二　每機馬力三百匹速率每小時一百五十八英里 
　　中國方面之管理員爲李發ＡutonioRiva氏前已來滬籌備一切本埠停機場决定設在江灣聞意國商會擬在飛行隊抵滬時開盛會歡迎之云 
[交戰國解散軍隊之狀况]  
　　歐洲各國對於戰後解散軍隊非常注意一方　圖産業之恢復一方則謀社會之改造其用意極形深切爲吾人意料所不及此届大戰與從來之小戰不同凡世界各種男子皆被召集故其處置退伍方法不得不益爲周密茲將主要交戰國解散軍隊之狀况節述於左 
　　一英國英國規定退伍之辦法依據經濟上之關係産業上之需要軍事上之狀態一再研究而後定其循序凡屬旣婚而卽有職業者立使退伍其他則設法使在軍隊中多延時日以後則着眼於工商業復興之狀况以定其退伍之時期惟此項退伍方針發佈後咸以爲太不平等蜚難叢起此爲意料所不及於是不得不另定方針至於另定之方針則不得不研究年齡之高下并使退伍之手續愈速則其流弊愈鮮惟退伍之速度愈增則其結果失業之人數亦愈增加此困難之狀態所以不免也英國兵士當休戰之時有六百五十五萬惟至一九一九年十一月則退伍之兵已達三百七十萬云 
　　二美國美國解散軍隊方針以恢復重要之産業爲標準惟關於恢復産業之事務手續非常繁瑣故現在不得不改變方針凡其職業之未曾安定者皆留於軍隊之中政府方面對於退伍者每年與以六十美金并設法爲之介紹職業今退伍兵中得政府之介紹而得職業者已百分之七十五云 
　　三法國法國之解散軍隊方針依據其最古軍級式之制度定之至其理想則以平等之原則及人口之問題爲標準惟此種辦法惟褊於理想對於産業上則未嘗考慮此則與英美之適於實用不同者也其流弊則爲勞働之過剩有此流弊則不得另定第二次退伍之辦法以爲此届未能退伍者設法也 
　　四德國德國現役軍隊爲數極衆故解散軍隊亦最困難自歐戰後所定方針以凡已得職業而能獨立生活者爲限準其先行退伍然後及於未得職業者至其退伍最遲之軍隊則政府設法使得從事於貿易事業或各地方之自治機關而對於退歸鄉里之兵士則竭力設法恢復其原有之職業當初解散軍隊之方針定於四閱月内完畢但戰事甫終革命繼起其勞兵會斯巴達克斯黨紛紛然散佈於全德其國内之騷擾亦須軍隊鎭壓故新政府之對於解散軍隊遂無一定之辦法而據當初之方針則又異常嚴厲有非卽時實行不可之勢但以其國内現狀而論似不能達其最初目的是以目前德國軍隊之已解散者若干則不可得而知之矣 
經濟 
[英國鋼鐵事業之將來]  
　　英人之言「美難與英抗」 
　　英國經大戰之後内外貿易未復原狀萬端待理殊形困難然在鋼鐵業一項素　健將原料豐富製造精良鼓其餘勇尙足稱雄於世其勁敵德意志創深痛鉅已就木僵不能有爲美雖爲後起之俊然根基未固不足慮也法雖獲得富於鐵礦之洛林州Lon　ine然在數十年内尙不足爲患日比俄三國尙幼徲難與人爭故英在鋼鐵界中非徒立可恢復其原有地位抑亦竟有執牛耳之望也大戰以前全世界鋼鐵貿易德佔三分之一英雖號稱與德並駕實不滿三分之一美比法瑞典等國僅佔其餘　耳今後形勢將呈劇變鋼鐵事業有一日千里之勢用途日廣凡需用本石之物件恐漸將以此二物代之矣戰期中鋼鐵之需要驟增固不足爲異然此後銷場之暢旺恐亦未可限量也五年以來普通製造品之需鋼鐵者皆極事節省以供軍用今戰事告終百業待振應增者宜添置被毁者宜修理輪船鐵軌橋梁房屋及其他一切機械器具無不需此二物不知須費幾千萬噸之鋼鐵方可供此鉅大之需求也英國自一九一四年以來鋼鐵製造之技能已增進一倍一俟百工歸業定可扶搖直上也 
　　美國工業大有蒸蒸日上之勢世人遂以英之勁敵相許盛道美天賦之厚而忽視英國礦産之富稱美之煤炭易採美之機器精良美之工人敏慧美之運輸價廉美之商人有爲而貶英爲老朽之國其原料將告罄其製造已陳舊　工人至怠惰其商人之銳氣漸消亡二十年前說者謂美可嚮世界以最賤之鐵而握全球之商權當時稱許美鐵之聲浪較近今謳歌美船之論調尤高然試察歐戰之間美之爲美與夫英之爲英竟何如也美雖以億萬金錢興辦鋼廠所出之品遠過本國人民之需求而足以供世界人民什九之用然終不能保第二地位而祇能追隨英德之後歐戰前十五年中英輸出値一金鎊之鋼鐵美祇能出値一銀元者其相差之遠可見一斑而此懸殊之比例此後恐無甚更變也 
　　美之所以終不能敵英者其原因如下美之鐵礦皆在煤礦千里之外礦苗必經極遠之輪連方能溶解若欲運至國外又須經四五百英里之程途始達海品若至英倫蕞爾一島礦山鐵廠之與海品不啻並肩而立故其所得之便利若以金錢計算何止億萬也且英國工人之耐勞性資本之集合力工資之低價格及種種設備之完備皆占優勢美固難與之爭也美之打字機汽車業似足與英抗至其他重大之製造業除火車軌道外無甚足稱英之所懼者惟德而已非美也美祇能稱雄於國門之内欲在世界商場中占一地位力猶未逮也然其國内貿易若不採極嚴之保護制恐亦不能若是穩固也 
　　一九○一年之初美國鋼鐵脫辣司Trust成立之時鋼鐵由一家經理價格務使低廉庸詎知自是以後其價反有增無減也美國鋼鐵業對外競爭之圖可云所向皆北大戰時輪出量固增然現已日就減縮一九一八年冬輪出量最多然尙不能及戰前德國輸出之數一九○一至一九一四年美國出鋼一噸其工價自十二元漲至十八元實出初料之外自一九一四至一九一八年更自十八元漲至三十二元半去年工價又增而工作時間反減少今年每噸工價恐須達於四十元也除工資外他項開採費亦較往昔大增蓋表面之苗都已告竭下掘愈深耗費愈大是以美國礦苗之價較二十年前已增三倍矣輸運費亦較前大漲二十年前自比司伯Pttaburg至紐約每噸運費祇八先令今則須一鎊矣此後運費恐當有增無減也歐戰之興實爲美國鋼鐵業千載一時之機會世界需求雖殷而美仍未能儘量供給雖其輸出之數量不尠而終不能應鉅大之需要其所經營不過爾爾也一且英國捲土重來美其將望風而却矣礲年秋後至去年夏末美輸出鋼鐵六○○○○○○噸今已降至三○○○○○○餘噸矣 
　　價格昂貴固爲美國鋼鐵貿易退居人後之一大原因然若價貴而質優猶有挽回之望今堪爲美國惜者乃價高而質劣也世界工業家見美國火車出軌之頻繁咸以爲此乃鋼質不良之明證故皆樂用英鋼即美之鐵路工程師對於美鋼之不堅靱　常怨聲載道近今美國槍砲部調查股特别委員蒞英考察各鋼鐵廠後盛稱英國製造精良所出之品實較美貨爲優云 
　　今暫舍價質二者不論尙有一大原因足使美國不能在世界鋼鐵業中佔一重要位置一則勞工有限各鐵廠每工人缺乏諸多掣肘而不能盡量發展且禁止外工入境之法綦嚴他山之助遂絶二則美國農業日形發達一般工人避重就輕皆樂趨隴畝而不願在極熱極重之鎔鐵爐旁討生活矣故美國所出之鋼鐵足供自用而不外求已算幸事安能復望其出而與世界爭耶 
　　美旣不足爲英慮戰前之勁敵若德俄比三國皆已困疲難卽復原是故此後世界之鐵鋼業將爲英所獨攬矣 
[英人在上海之企業]  
　　其一電車 
　　本埠公共租界電車公司純爲英人產業註册於倫敦一千九百零五年得工部局之專利權其期限爲三十五年期滿後七年内工部局得購回此權自行營業公司須以收入之百分之五納於工部局作佔用軌地（軌外十八英寸之地亦歸入）及工部局電氣之費一切建築工程由愛丁堡勃萊士公司MessrsBrucePeebley＆ＢcorLtd承辦一千九百零八年工竣開駛 
　　電車路線雙軌者九英里又百分之三十八單軌者七英里又百分之六以單軌計算共長二十五又百分之八十二英里開辦以來未曾增添數年前公司得工部局之允准設無軌電車於福建路共長一英里之十分之七其後是路延至北京路經河南路而達蘇州河故全路共長十七英里半一千九百零八年電車始行開駛之時英界居民總數約共四十九萬人現在有六十八萬人約增百分之三十九然路軌祗增百分之七故營業甚形發達且定價低廉車輛來往頻繁乘者日衆一千九百零九年乘客統計祇二七五○○○○人一千九百十八年增至七八七五○○○○人一千九百十九年預計可至九百萬云每時每里乘客之數較英國各大城市爲多其原因恐係車輛與居民數量之比例尙相懸絶也 
　　當創辦之初電車祇有六十五輛現有機車九十輛拖車七十輛無軌車七輛近今得工部局之允准添造拖車十五輛無軌車七輛每車每年約行二千五百英里載客約五萬人 
　　左列統計足資參閱 
　　一九○九年　　　　　　　　　　一九一八年 
　　車行里數一九七九○○一英里四一一二七七六 
　　乘客總數一一．七七二．七一五人七八．六八三．六九○ 
　　收入總數五七○．○三○元一．七二七．○五一 
　　兌換短折一一六．○八九元三九○．三七七 
　　收入實數四五三．九四一元一．三三六．六七四 
一千九百十九年上半年收入實數較一千九百十八年同時期已增百分之十五現在各車一日間所收之銅元有四噸重云 
　　左列統計至足注意 
　　一九○九年　　　　　　　　　　　　　元角分 
　　平均每客所付之實數（兌換短折已除去）三八六 
　　公司爲每客所費之數三．四五 
　　平均每客所得之凈利○．四一 
　　乘客總數一一．七七二．七一五人 
　　盈餘實數四七七三六．○○ 
　　一九一八年 
　　平均每客所付之實數一．七○ 
　　公司爲每客所費之數一．○一 
　　平均每客處所得之凈利○．六九 
　　乘客總數七六．六　　．六九○ 
　　盈餘實數五四五○八九．○○ 
歐戰後煤價驟漲公司頗受損失若照戰前煤價盈餘可多得八萬三千元每乘客處所得之數自三元八角六分跌至一元七角（跌下百分之五十六）驟視之似爲可異然須爲每客所費之數自三元四角五分減至一元零一分（減去百分之七十）所得者遠過於所失因之每乘客處所得之利自四角一分增至六角九分（增百分之七十）同時乘客之數亦多七倍 
　　鐵軌皆仿英式每碼重九十磅上海地土鬆浮頗適於敷設電車軌道之用又有已經水門汀建築之處皆須掘起重築電軌低陷處則因鐵軌相接處不固也 
　　初行電車時慘禍頻聞公司爲保護公衆安全起見於此頗加注意近來所提倡「平安爲先」SafctyFrist之政策成效甚佳觀左列統計可見一斑 
　　年份乘客總數十萬人中遇意外事者十萬人中受傷者 
　　一九○九一一．七七二．七一五四六．七二一九．五四 
　　一九一○一八．七五一．二一五三三．九二一八．八二 
　　一九一一二七．二五七．二五○二三．一八一四．六○ 
　　一九一二四○．七三四．二三三一八．二四一○．八五 
　　一九一三四七六八六．六四八一六．一○八．○三 
　　一九一四五五．六四七．二三八一三．六二六．二七 
　　一九一五五九．七四九．七一○九．四四五．一六 
　　一九一六六九．○八九．四三二八．四九三．九七 
　　一九一七七三．四六一．四九二八．六九三．九八 
　　一九一八七八．六八三．二九○七．一八三．一八 
 
 

Page 20

 
 
   
 
 

Page 21

 
 
   
 
 

Page 22

 
 
商業 
[中國市塲英印日棉紗之消長]  
　　中國面積之廣人口之衆爲世界所羡稱其衣服之原料雖有以絲綢爲之者而大部分則爲棉布也故其需要棉紗亦爲世界之冠外國紗之進口於過去十年間已有增加之傾向其數恒上下於一百五十萬擔乃至二百六十萬擔之間焉一千九百十八年時中國有南北之爭市場乃不免受其影響紗之昂貴蓋以此也當時外國紗進口額減少約百十餘萬擔致有悲觀之說焉雖然此乃一時之現象耳近來中國紡織業以歷年之經騐已大有振興之希望况經濟界亦因交通便利而日見其發達其恢復現狀不難期待也目前中國紗廠新設者比比皆是外國棉紗雖未能即時恢復其進口之數而以中國棉紗之販路而觀其一年間之産額約二百七十萬擔供給於紡績業者已達半數之上則棉紗之需要有增而無減已可知矣今以最近十年間外國進口之棉紗及中國自産者比較之以供參考焉惟中國紗之産額幾何無確鑿之統計姑以一錠子每日能紡十四支者一磅計算則當如左 
　　中國紗及外國紗比較表（單位擔） 
　　年次外國紗中國紗合計 
　　一九○九二四○六一一○一○五○○○○三四五六一一○ 
　　一九一○二二八二四七二一○五○○○○三三三二四七二 
　　一九一一一八六○一二六七五○○○○二六一○一二六 
　　一九一二一五八八一七四一二○○○○○二七八八一七四 
　　一九一三一九八二九九五一二○○○○○三一八二九九五 
　　一九一四二五上一六一一一六○○○○○四一四一六一一 
　　一九一五二六八五六六七一六○○○○○四八二五六六七 
　　一九一六二四六六九三二二五七六二五○五○四三一八二 
　　一九一七二○七六二九四二五七六二五○四六五二五四四 
　　一九一八一一一四六一八二七○○○○○三八一四六一八 
上表所列之外國棉紗中其主要出口國爲英國印度日本也其中以印度之紗行銷於中國市場者歷年旣最久數量亦最鉅然自一千九百零九年以後日本紗進口漸增而不久卽因中國紗生産增加而遂减少之傾向至一千九百十二年時乃有一落千丈之勢竟減至三分之二矣翌年雖稍有起色而已逈不如前乃歐戰發生在運費與保險費大漲印度紗之進口於中國者驟減當一千九百十八年歐戰告終之時與前此最盛之時比較之約減六分之五以數量計之約減至三十萬擔矣 
　　歐戰以來印度紗旣處於劣敗之地位起而代之者厥惟日本紗矣以一千九百十三年之情形與今日比較之則印度紗與日本紗適互易其位置蓋日本紗之品質旣較優而其量亦較多日本紗一包之重量比諸印度紗多十斤或十五斤也印度紗之需要旣減則日本紗之販路乃有蒸蒸日上之勢矣 
　　中國所需細紗向仰給於英國者後以日本紗進口日增乃漸受影響而以歐戰之故其減少之趨勢益顯試一攷中國對於英印日棉紗之需要狀態焉於細紗則喜用美國産粗紗歡迎印度産蓋印度紗以十四支爲中心而限於二十支以下之粗紗也其品質雖不良而其價格則低廉頗適宜於　中國中流以下之生活程度者也至日本産則用以織近時愛國提花布者最廣近十年英國印度日本之紗進口於中國者比較之如左 
　　年次美國紗印度紗日本紗 
　　一九○九二一七二九一六七五四○○六七四六五四 
　　一九一○五一四七一三○四一五四九三七九○八 
　　一九一一七七一九一○五八二六五七六七三四五 
　　一九一二一一三二一六二七八三二九二○五八九 
　　一九一三四六一六六五六六四九一二七二九八三 
　　一九一四四三一○一一三七二二四一三三一七三九 
　　一九一五三七○一一七九三六○一四四五三四五 
　　一九一六一○六八三二八一三五一○○六 
　　一九一七五一九五五七九八一○六五四四四 
　　一九一八三六○九六三七四五九五九 
據右表而觀近年外國紗進口增加者僅日本而已乃中國紗業之發達極速生産激增其二十支以下之粗紗幾可不仰給於國外日本粗紗今已受莫大之影響况近以抵制風潮之故日本本紗之前途更不能無憂矣（上海日日） 
[中國植物性油之將來]  
　　中國之植物性油爲中國人日常生活必需之品其用途極廣除以之爲食物之外可以油器具可以燃燈火是以中國榨油業之發達已有久遠之歷史産額之鉅可不待言而缺乏統計驟難知其産額之確數也據中國農商部之報告於一年間約計之豆油爲一百八十萬擔麻油爲一百三十萬擔生油爲九十萬擔菜油爲一百五十萬擔桐油爲五十萬擔棉子油爲三十萬擔其他爲一百九十萬擔合計共八百二十萬擔云此數雖未必精確而其生産之鉅已可槪見試觀察其出口之額則日事增加蓋各國需要中國植物性油爲數至鉅也一千九百十二年時出口額爲一百五十萬六千九百八十七擔至一千九百十三年時則已增至二百五十一萬一千零六十一擔矣其間雖稍有增減而至一千九百十七年時達二百九十四萬二千八百三十八擔一千九百十八年時則更倍其額爲五百零八萬四千二百三十六擔也茲以最近三年間之出口統計列表如左 
　　（一）全中國出口植物性油表 
　　名稱一九一六年一九一七年一九一八年 
　　豆油一五六五六四○一八九一三五三二二七七一六七 
　　棉子油一一○．九○九七八．○五一二三三．二七二 
　　花生油五六一．五一二四六三．五五三五九○．六二七 
　　菜油三二．五八四一五．三八八五．五四七 
　　麻油三二．六五一八．九○四二○．六二二 
　　茶油五．○八○一五．七○六二三．五二四 
　　桐油五一五．一七三四○一．三六一四八八．八五二 
　　香油七四．二五二五七．五一三一四三二七二五 
　　其他九．四三一一○．○○九一一一．九○○ 
　　合計二九○七二三二二九四二八三八五○八四二三六 
　　（二）上海出口植物性油表 
　　名稱一九一六年一九一七年一九一八年 
　　豆油一一六．三三八一四．八四五九．五四五 
　　棉子油一八九．五五五七七．九八五四六．七九○ 
　　花生油二六七．四七九二二五．七九五一○一．八九一 
　　菜油三一．九九一一．八六四五．四八四 
　　麻油三○．九六七七．三六三．二六．八二○ 
　　茶油二．二一一四四○．五．八五七 
　　桐油三七七．五一九二一二．六三四二○二．○九八 
　　香油四○九九三二二．二九八 
　　其他二二．○九○二三．一○三二五．七六○ 
　　合計九五八．五五九五六九．一六一五一六．五四三 
就右表而觀全中國出口額最大者莫豆油若而上海則以桐油爲最花生油次之棉子油又其次焉花生油以外國需要驟增又以山東之花生收穫較豐採花生油者日益發達焉棉子油則以上海爲集中地矣蓋以其原料集中故也 
　　中國植物性之油類生産力異常充足其供給海外之需要尙綽然有餘裕也歐美之需要中國植物性油者以美爲最豆油之進口於美國者一千九百十四年時爲一千六百萬磅至一千九百十八年一躍而增至三萬三千六百萬磅花生油之進口亦自九百八十萬磅增至六千二百萬磅足以窺見共需要之盛况矣美國近年雖以生活問題之故經濟界受其影響而油類之需要尙如此其盛顧前途尙大有希望也况歐美之市場漸事恢復其來東方定購植物油者日見其增中國爲供給油類之國將來若能改良其關於油類之工業則前途亦未可限量也至中國近日之油類市場已呈良好之現象豆油售價已漲至十一兩五錢花生油漲至十四兩五錢棉子油雖無行情而恒左右於十兩五錢因售主居奇故價格日有昂貴之趨勢焉 
[一星期海關報告摘要]  
　　出口 
　　米九九六擔二十四日喬治號運往烟臺 
　　又一五二九擔同船往大連 
　　花菜餅四○七二擔二十四日仙台丸運往三池 
　　麩皮二三五五五擔花菜餅八三一○擔 
　　花生餅四三七○擔鐵器一○○九擔 
　　赤豆四九九擔二十四日宓家槐運往日本 
　　雜豆四七三二擔雜餅七六四六擔 
　　麩皮一○二九○擔花紗飛花一二五二擔 
　　花生米六八八一擔棉絨布七六二六擔 
　　靛靑一八○○擔二十四日由城丸往日本各埠 
　　蠶豆一六八○擔蛋乾四八三一擔 
　　植物油三九五七擔二十二格蘭潔爾號往英國 
　　牛骨六三六○擔二十四日怡寗丸往鹿兒島 
　　破絮一九七○擔滑油二四七九加倫 
　　二十九江江船往江本横濱 
　　生銻一六八○擔化銻一六八○擔 
　　棉花二九三○擔牛馬毛二三四五擔 
　　植物油脂三三六○擔烟葉一四○四擔 
　　軟毛二四九四擔氈帽三四九八○○頂 
　　草帽四八○○頂獸皮三九○四○三張 
　　乾腸九九八擔二十四日砲台號運往紐約 
　　花生油二二四○擔木油二九四一擔 
　　亞麻子一一一八擔二十四愛兒克登號往美國 
　　絲吐　繭二一七六八六斤羊皮鼠皮一九四○三張 
　　紅綠茶一三三九擔二十七日俄羅斯皇后號往美 
　　雜餅一四二六七擔棉籽七六六六擔 
　　蘇打四四○擔二十九日去火難丸往日各埠 
　　紅絲茶二七四一擔蠶豌豆一一五○八擔 
　　熬猪油二二八二擔植物油一六六五擔 
　　芝蔴一○九二擔菜子一一六一擔 
　　獸皮二六一八張二十七日蒙台號往英倫敦 
　　花生米八四○擔植物油一五六五五擔 
　　乾蛋一五○○擔二十七日墨西哥丸運往美國 
　　雜豆九四七擔雜餅一四六六○擔 
　　麩皮三四三○擔花生米五三三○擔 
　　麻皮五○○擔二十二日阿洒卡丸往日各埠 
　　米三四○二九擔二十七日梯五號運往香港 
　　雜餅二○九七擔棉毛織物一三七一碼 
　　靛靑估價四一六○兩原紗一二六○擔 
　　印花棉布二一六○疋三十日竹島丸往日本各埠 
　　雜餅九○七○擔麩皮三六八五擔　 
　　鮮蛋一四六一○○○個花生米三○五○擔 
　　着皮四六五○張二十七日筑後丸往日本各埠 
　　桃球二四六○擔獸皮八七四五六張 
　　草帽鞭九二一擔三日勃拉凡哥號往美國 
　　芝麻一一二八○擔十八日西　號往意國熱納 
　　赤豆一二○七擔麩皮三四三○擔 
　　花飛花一五五王抂擔花生米二○一八擔 
　　米六一八五擔三十日紹興號運在大連 
　　菜子四五八四擔芝蔴九七九二四擔 
　　牲畜油膏一四四九○擔卅日挨刺伯號往塞得港 
　　鮮乾蛋六一○○○個花生油一四九二擔 
　　胡桃桃球七四七擔廿七奈爾河號往火奴魯魯 
　　紅綠茶四一八七擔雜豆八一四四擔 
　　烟葉一○五四擔獸皮五○二七○張 
　　菜子芝蔴九二二擔廿四客落馬號往英國倫敦 
　　毛筆九四三五枝鞋二九七一隻 
　　毛絲吐頭六三四八斤同船往亞洲土耳其 
　　黃生絲七六二四斤同船往土垢可倫 
　　絲疋吐頭一九八○五斤同船往孟買 
　　生絲吐頭爛繭九八五六○斤紅綠茶一三一○擔 
　　芝蔴三四八五擔羊皮毯被二三八七張 
　　乾蛋七八七擔同船往法國各埠 
　　生絲吐頭四九二九○斤紅綠茶茶屑三四一八擔 
　　蠶豌豆三三五一擔蛋乾一八九四擔 
　　熬猪油一一五　擔粗麻袋二○○○○　 
　　羊皮毯一五六○條羊皮一二九七四張 
　　羊皮手筒三四○個同船往倫敦 
　　　豆九五九六擔卅一日華怡號運往哥倫布 
　　芝麻二九五三四擔同船往意國熱納 
　　又一六八○擔同船往奥國的利雅斯德 
　　米一四五六擔卅一日余榮華號運往大連 
　　麩皮一九六○擔三日愛掘立巨號運往橫濱 
　　棉菜籽五八三五擔五日仙台丸運往日本三池 
　　麩皮一五四三五擔棉菜籽八四二二擔 
　　赤豆一八○九擔三日和歌浦丸往日本各埠 
　　麩皮二四五○擔麵粉三七五○擔 
　　雜餅五五八○擔五日高大台丸往日本三池 
　　米八五三二擔三十日順天號往烟台大連 
　　進口 
　　各種棉布二五○四○疋舊麻袋○二五○○○只 
　　靛靑估價九三七一兩十五日竹島丸由日本來 
　　各種棉布一七八七七疋五金八二六三擔 
　　黑胡椒七八○擔機油一○一○加倫 
　　亞麻子油一○○○加倫十五日偏南丸由英國來 
　　雜紙二一七五○擔十三日蕯瓜蘭號瑞典來 
　　又一六五八擔同船那威來 
　　五金二三○七擔罐頭食物八一七打 
　　毛毯一六四六磅檸檬六三四五貝 
　　機油一○九二二加倫美金圓一六八六九六○兩 
　　金條估價三四六三二九兩銀元估價七七四六三兩 
　　銀條四五二四三○八兩十　日南爾號由美國來 
　　雜紙二三七六○擔罐魚一六二六打 
　　十一日比羅號由那威來 
　　雜魚一○五一擔短海菜九九四擔 
　　長海菜一三七一二擔十三日台居丸山日本來 
　　軟木一○五○二九八　二十日西鹿號巴得蘭來 
　　香烟五五一五○盒機器估價五六六七六兩 
　　銀條估價六四六九○九兩十六俄羅斯皇后號坎拿大來 
　　石腦油機油一○三一三加倫十六客大來他號美國來 
　　煤油一二五○四一加倫十六日美麗箭號美國來 
　　鈕扣三○三一二打十三日熊野丸由日本來 
　　花紗二七七五擔卅日杜納拉號由印度來 
　　各種棉布一五八二九疋棉呢一三四七二碼 
　　染色細斜四五○○碼海菜二九四七擔 
　　機油一三五○加倫同船由日本來 
　　各種棉布五○七四一疋棉呢織物一九三五○碼 
　　五金一八一○擔香烟二一二○盒 
　　機器關銀二八○四八兩十七一那罷丸由英國來 
　　白棉布四一五○疋紗綫圑三○○○打 
　　玻璃三五○○箱同船由比國來 
　　煤一一六七三噸廿七日止九日船日本來 
　　棉花二○六一擔棉紗一三二○擔 
　　廿日興裕丸由印度運來 
　　各種棉布四一二七二疋棉毛織物一○九一六二碼 
　機器關銀一三六五四兩八日鐵土司號由英國來 
　　原斜六○○○疋縫衣機四六○只 
　　棉布二八一四碼五金二二一七擔 
　　靛靑估價九五五六兩十六日婀娜號由美國來 
　　各種棉布四七一○疋舊麻袋六二七五○只 
　　洋傘二八八○柄十四寸棉布一六八○碼 
　　雜紙二一一八擔海菜一一五七擔 
　　鍼三○○○○○○只靛靑估價五五八三兩 
　　鏡片一四八九方尺十六日春日丸由日本來 
　　東洋白棉布四○○○疋廿四日榊丸由日本運來 
　　煤一二九四噸廿七佐加華丸由日本來 
　　硬木一四一四九七方尺十七安迭高德小呂宋來 
　　銀條關銀一六三二九六四兩十二日支那號由美國來 
　　煤三一二○噸廿二日江井丸由日本來 
　　各種棉布五四九○疋洋傘五四○○柄 
　　花絨布九四○○碼十五日竹島丸由日本來 
　　美銀元一三三六六○七兩十六俄羅斯皇后號坎拿大來 
　　各種棉布三○六三五九疋毛織物一九七○疋 
　　各種棉布二九六七六九碼棉毛織物八六七八五碼 
　　五金四一六五擔蘇打六八○四擔 
　　白蘭地酒九○八打十九日翁華號由英國來 
　　白布白標一五五○擔銅鐵貨七四四六擔 
　　十九日回華丸由英國來 
　　各種棉布二二九三五疋布傘二一○○柄 
　　針一二○○○打軟木二三七一六呎 
　　靛靑估價四二五○兩十八日八幡丸由日本來 
　　檸檬二二五○○只罐頭食物一○二八擔 
　　銀條估價八四六五二三兩十八哀哭啊悼兒號美國來 
　　機油二四○四八加倫十八西搯毒號由美國來 
　　煤四九○五噸廿四止仙台丸等日本來 
　　上海物價表本表如有欠正確處請各界函知白克路候在里内七四五號本處當即更正 
　　財政部駐滬調查貨價處報告 
　　貨名單位本週八年十二月廿二至廿八日止前週十二月十五至廿一日止 
　　糧食類　錢分釐兩錢分釐 
　　高常河下白元擔五．一六○五．二○六 
　　漢口小麥擔二．七六○二．七六七 
　　大麥一一四磅．．．．．．．． 
　　機製綠兵船麵粉包一．六九九一．六七○ 
　　蕪湖莞荳擔三．○○○三．○○○ 
　　火車河南黃荳擔三．一五七三．一四五 
　　湖南蠶荳擔二．五○○二．五○○ 
　　毫州一等芝蔴擔七．二五○七．二五○ 
　　牛莊荳油擔一一．三一○一一．一○○ 
　　華豐麩皮小包二．○六四一．九七五 
　　其他食物類 
　　牛肉磅○．一二四○．一二五 
　　羊肉磅○．一三二○．一三二 
　　猪肉磅○．二○一○．二○二 
　　靑花魚磅○．一五五○．一六五 
　　鴨隻○．三六六○．三六六 
　　鷄蛋打○．一三九○．一三九 
　　香蕉磅○．○四○○．○四○ 
　　橘　磅○．○六六○．○六六 
　　梨子磅○．○八一○．○八○ 
　　　　十梱○．一八三○．一八三 
　　馬鈴薯擔二．○一三二．○一六 
　　牛奶（外國乳棚）瓶○．一四六○．一四六 
　　蕯門鹹魚擔四．○○○四．○○○ 
　　十號荷蘭赤糖擔八．七五○八．六○○ 
　　廿五號荷蘭細砂白糖擔一○．○○○九．八○○ 
　　三温半太古白糖擔九．七○○九．五○○ 
　　八號車白糖擔九．三○○九．○○○ 
　　海帶（根室）擔三．二○○三．一○○ 
　　老牌飛　煉乳箱九．九七五九．九七五 
　　出辦龜赤參擔三八．○○○三六．○○○ 
　　中號十番有刺黑海參擔一一○．○○○一○六．○○○ 
　　黑胡椒（黑大）擔一六．○○○一六．○○○ 
　　綠茶（珍眉）擔．．．．．三一．六六六 
　　綠茶（元朱）擔．．．．．．．．．． 
　　紅茶（祁門）擔一九．○○○一七．三三三 
　　紅茶（寗州）擔一八．五○○一七．六六六 
　　疋頭及其原料 
　　十四磅喂馬原粗斜疋七．四○○七．四五○ 
　　十四磅人塔原粗布疋七．四五○七．五○○ 
　　十三磅九龍原粗布疋六．四○○六．五○○ 
　　十三磅龍Ｃ原粗布疋六．二○○六．五五○ 
　　八四鷄心原布疋五．○五○五．一○○ 
　　八四藍七子原布疋五．四五○五．四五○ 
　　八四東方朔原布疋四．八○○五．三○○ 
　　八四牛童原布疋四．七五○四．九○○ 
　　四十雙松鼠原細斜疋八．八七○八．四三○ 
　　四十電車原細斜疋八．五○○．．．． 
　　四十劉軍原細斜疋九．○○○．．．． 
　　四十人面原細斜疋八．○○○八．二○○ 
　　四十雙童原細斜疋七．八○○七．九五○ 
　　四十竹虎原細斜疋七．八五○七．九五○ 
　　四十老人槍白布疋．．．．一○．三八○ 
　　四二空城計白布疋一○．○○○九．九一○ 
　　四十郭子儀白布疋九．五○○九．○○○ 
　　四十弓美人白布疋九．五○○九．○○○ 
　　四十鳳凰原粗斜疋六．五○○六．六五○ 
　　四十藍象原粗斜疋六．四○○六．六○○ 
　　四十飛魚原粗斜疋六．二○○六．三五○ 
　　二十四猪牌漂標疋三．五○○三．三五○ 
　　二十四菊花原標疋三．四○○三．三五○ 
　　十二支紅大班棉紗包一六九．○八○一七二．○○○ 
　　十六支福島棉紗包．．．．．．一八一．五○○ 
　　十六支　鼎棉紗包二○一．○○○一九七．六七五 
　　松Ａ２３絨線磅二．四二五二．四二五 
　　芝川ＰＡ．１１３絨線磅二．一二五二．一二五 
　　四十二支三光元色雙股線大包三八一．○○○四二二．○○○ 
　　六十支三光元色雙股線大包五八一．○○○六二三．○○○ 
　　通州棉花包三○．四二○二九．七五○ 
　　上等白廠經擔．．．．．．．．．．．． 
　　中等白廠經擔．．．．．．．．．．．． 
　　下等白廠經擔．．．．．．．．．．．． 
　　九江苧蔴擔一四．三五○一四．二○○ 
　　　碼雙童提花錦緞疋一七．四○○一七．七五○ 
　　五金類 
　　日立紫鋼錠擔二二．五○○二二．五○○ 
　　６／１０號粗細黃鋼條擔三○．○○○三一．○○○ 
　　徑二吩至一吋竹節鋼條擔五．○○○五．五○○ 
　　長一吋至六吋花旗釘桶六．二五○六．五○○ 
　　Ｂ．Ｈ．Ｐ．澳洲靑鉛條擔七．○○○六．六五○ 
　　九十磅馬口鐵片箱六．七五○七．五○○ 
　　九號及十號白鉛皮擔一八．○○○一八．五○○ 
　　徑四吩至一吋二吩孟林元鋼擔五．二五○六．○○○ 
　　湖南純銻噸九二．○○○九五．○○○ 
　　漢治莯生鐵塊噸五二．○○○五二．○○○ 
　燃料類 
　　頭號杵島塊煤噸一五．四○○一五．六二五 
　　頭號金川統煤噸一○．○○○一○．一二五 
　　頭號紅屑噸一○．七五○一一．二五○ 
　　頭號開平火車塊煤噸一二．七五○一三．○○○ 
　　二號非陘統煤噸一○．五○○一○．五○○ 
　　頭號開平屑噸七．六○○七．八七五 
　　頭號梅溪和炭擔○．五八五○．六○四 
　　柴五十梱○．七三一○．七三三 
　　船牌洋燭（十二兩）箱三．五七五三．五二五 
　　魚牌火油箱三．九九一三．九九六 
　　老牌火油箱三．九九一三．九九六 
　　漁樵火柴箱二八．七五○二八．七五○ 
　　鱕龍火柴箱一一．二五○一一．二五○ 
　　建築材料類 
　　３６Ｘ２４美國玻璃片箱一二．六二五一二．六二五 
　　３６Ｘ２４日本玻璃片箱一二．三七五一二．三七五 
　　　至１５呎方料花旗松千方呎四九．五○○四五．○○○ 
　　東洋白松千方呎三六．○○○三六．○○○ 
　　方料暹邏柚木千方呎一一○．○○○一一○．○○○ 
　　長十六呎以内千方呎四五．○○○四五．○○○ 
　　新加坡梗白板千方呎四五．○○○四五．○○○ 
　　　牌漆油桶七．○○○六．七五○ 
　　Ａ字漆油桶九．○○○一○．○○○ 
　　海風水門汀桶三．七○○三．四○○ 
　　啓新水門汀桶四．一○○四．一○○ 
　　開平火磚千塊七四．○○○．七四．○○○ 
　　天津空心磚千塊四九．○○○四八．○○○ 
　　頭號老式中國瓦萬張三四．四九二三三．七三三 
　　工業用品類 
　　硫酸（四十度）箱五．八五九五．八六四 
　　阿摩尼亞（中等）噸二○一．四一○二○一．五六七 
　　淡輕四綠（中等）箱一六．四七九一六．四九二 
　　漂白粉（中等）箱四．七五○四．五○○ 
　　鹽硝百磅二○．五○七二○．五二四 
　　燒鹼（中等）擔四．五○○四．五○○ 
　　泡花鹼（凈）筒二六．○○○二六．○○○ 
　　𨦗鐵袁奶箱七○．○○○七○．○○○� 
　　硼酸粉筒六○．○○○六○．○○○ 
　　硫黃（棒狀）筒一五．○○○一二．○○○ 
　　雙鴨直接朱紅斤二．二○○二．五五○ 
　　和合直接淡黃斤四．八○○五．七○○ 
　　白水灘直接靛藍斤三．○○○三．五○○ 
　　福壽硫化元色擔四六．○○○五○．○○○ 
　　福壽硫化潮藍擔一四○．○○○一二七．五○○ 
　　福壽硫化軍衣黃擔四二．○○○五○．○○○ 
　　飛馬鹽基性洋綠磅三．五○○四．二○○ 
　　和合酸性硃紅磅一．四○○一．六○○ 
　　得利鹽基性米黃磅五．二○○五．八○○ 
　　其他物品類 
　　２５Ｘ４７　美國有光紙令一．七二五一．八○○ 
　　２５Ｘ４７　日本有光紙令一．五一○一．五五○ 
　　３１Ｘ４３　美國報紙令二．六二五二．七五○ 
　　３１Ｘ４３　日本報紙令二．五○○二．六○○ 
　　文成本　史件九．七○○九．八○○ 
　　柏半太件六．四○○六．三五○ 
　　美大仁毛邊件八．二五○八．一五○ 
　　美孚紅車油四十加倫二六．○○○三二．○○○ 
　　亞細亞氣發油（五加倫）桶三．○○○三．○○○ 
　　　雙人洋針萬枝五．六二五五．八七五 
　　　手槍洋針萬枝三．三七五三．三七五 
　　一百二十塊祥茂肥皂箱五．○○五五．○○五 
　　一百二十塊固本肥皂箱四．三五○四．三五○ 
　　三十生的蝙蝠牌花洋磁盆打二．九五○二．八二五 
　　大瓶三星斧頭白蘭地箱一八．三五五一九．○五八 
　　好時火酒箱六．八○○六．八○○ 
　　五十支三砲臺香烟（普通）千支六．七九八七．一一○ 
　　五十支前門牌香烟（普通）千支五．一八二五．三八七 
　　五百支大英香烟（普通）千支三．二八一三．三四二 
　　十支老車牌香烟（普通）千支二．一四九二．○六七 
　　淡克浦四登烟烟絲磅一六○八一．六二七 
　　五十支大喜牌香烟（普通）千支八．○○四八．○六三 
　　五十支長城牌香烟（普通）千支五．五五五五．六○七 
　　五百支雙喜牌香烟（普通）千支二．八八○二．八八八 
　　五百支大吉牌香烟（普通）千支二．一二○二．一四七 
　　洪江桐油桶九．四○○九．四○○ 
　　勘誤 
　　上期本表飛鷹煉乳上漏去老牌二字開平大磚大字係火字之誤十支老車牌香烟價格第二週二．○四六應作二．○四五特此更正 
 
 
 

Page 23

 
 
   
 
 

Page 24

 
 
   
 
