# 1913 - 61 - 4914379

 

Page 1

 
 
　　出殯費移助善舉顯考芷江公於雋歷壬子十二月廿二日丑時壽終享年七十有五臨終時遺命治喪禮儀悉從檢約湏將繁俗之費撥充地方善舉棘人等謹遵遺囑勉助洋五百元撥送貧民習藝所貧兒孤兒兩院以充經費自愧微忱仰副先志謹採於舊歷正月廿六日五七領帖未時舉殯倘蒙諸世烟長光賜吊唁概不敢當恐訃不過伏乞矜鑒曷勝哀告謹此上聞棘人陶秉鈞秉澄泣血稽賴 
社說 
[河東抗命始末記（十）（二）（無名）]  
　　二十六國務院致陸軍部函逕啓者。貴部呈接山西都督銑電。稱已準備隊伍。俟王團長懋賞到晉卽行出發。轉呈鑒核等因。奉大總統批。據呈已悉。交陸軍部查照。此批。 
　　二十七陸軍部批南常氏禀批南常氏。爲其子南桂馨被人誣陷。懇速提案質訊由。呈悉。該氏子南局長桂馨一案。前奉大總統令。已由本部會同參謀部電咨山西都督派員提解太原。由中央特派大員秉公訊斷在案。頃據李旅長鳴鳳銑電呈稱。南局長現由該旅長保護看管異常優待。已電令恪遵前令辦理毋得違延干咎矣。仰即遵照此批。右仰南常氏知悉。 
　　二十八運城景耀月致政府電國務院。趙智庵先生。陸軍部。叚芝泉先生。總統府。段香巖先生。王揖唐先生。解梁館張瑞璣先生鑒。頃耀月以奔祖父喪歸家。適值河東籌餉局事出。摒擋未畢。因即趕程來運。極力調解現張觀察李旅長諸人。對中央意極恭順誠敬。與外間謡傳割據反抗等蜚言。决然相反。敢以身家相保。萬祈中央勿爲流言所惑。致出惡意解决。此間諸人對南事意見。或交鄰封大員。會同辦理。或徑送交中央辦理。皆惟中央命令是聽。望核酌施行。如何之處。皆祈諸公以惠僕者惠河東。桑梓攸關。伏苫哀申。景耀月叩。 
　　二十九運城張李致政府電大總統。國務院陸軍部。參議院鑒。頃見北京革心報所載。河東同人向都督要求三事。閱之不勝詫異。一軍隊全不解散。二財政統歸河東。三更易南局長不換李旅長。純係造謡誣衊。該報舘素係閻都督機關。然不意其蜚語中傷。竟至斯極。且并聞其設辭謂河東意將獨立割據。此等冤抑。萬口何白。萬祈中央明晰調查。如果士秀鳴鳳等。有跋扈反抗等情。愿罹中央法網。九死不辭。蜚語無限。萬祈勿爲所動。再孔繁霨途遇太原派員李敏楊彭齡來運。種種造謡。謂河東派軍四出。如臨大敵。亦祈即向李敏楊彭齡查問確情。當知全屬子虚。聞孔繁霨已進京。勢必非常縱謾。誣陷以致釀成禍亂。然後快其私心。憂患大局。莫此爲甚。士秀鳴鳳等。叨中央之恩。忝辱現職。常期報國家於萬一。豈敢如外間所流言重蹈愚辜。至於南桂馨之事。或徑交中央。或由中央委員。會同外省都督師長查辦。謹惟中央是命。决不敢違拒。深恐遠道傳聞。致生悞會。甚至决然與事實相反。以滋惡果。此外密電數十通。皆係閻南黄密謀搗亂河東之確證。其所以至今未敢輕於發表者。因都督派員石瑩王用賓劉械等來運調處。總欲和平了結。以顧全一方。若萬不得已。則惟有將南獠密電稿一册及南在籌餉局吞没欵項帳目確據。派人遞呈以祈斟酌核辦。不勝悚惶待命之至。專此敬聞。觀察張士秀。旅長李鳴鳳叩（一月二十四號） 
　　三十陝州趙倜致政府電參謀部。陸軍部。鈞鑒。陽密。卑部於念日渡河。南桂馨已經交出。運城各軍隊尚無抗拒情形。謹此奉聞。趙倜叩。 
　　三十一陝州趙倜致政府電國務院。陸軍部。參謀部。鈞鑒陽密。倜十九日到陝。二十日派隊暗渡茅津。佔據口岸。二十一日將各隊運過茅津。進紥距運五十里之張店一帶。派員到運勒令將南桂馨交出。二十二日倜率馬步砲六營。直抵運城遂將張士秀李鳴鳳看管。并派員分赴河東各軍隊。曉以利害。該軍隊等帖然聽服。惟張士秀李鳴鳳久覊運城。恐生枝節。於二十五日派隊解赴陝州營内嚴押。以防他虞。南桂馨已派員解赴太原。交閻都督審訊。張士秀李鳴鳳應如何懲辦。請電示祗遵。河東一切倜暫爲維持。乞速派員前來辦理。趙倜叩。（完） 
譯論 
[論列强經濟政策及中國大借欵] [  譯英人若松尼原函]  
　　英人若松尼氏。致遠東通信社云。記者足下。僕前致君一函。極論中國聘某君爲顧問。大爲失計。君東方人。每視新聞記者與。政治家無别。此實錯謬。新聞記者所長。專以批評他人得失。善議論能文章。胸無成見。今日之我。不妨起與昨日之我挑戰。蓋其能事。原不在自起而實行之也。至於大政治家。則有一定主張。每能獨行其是。無論如何挫折。必求逹其目的。蓋其性質有相反者。日前讀德報。見某君過柏林。與某記者所談。其對大借欵所主張。又忽變其態度。（中略）某報固始終助成英政府現執之政策。且希望德與英相連合。植其勢力。爲中國之監理。壟斷　切權利。往時英。德經濟同盟。用意正復爲此。雖然某君固新贊成克里斯卜借欵者。此與其過柏林所談。先後實若兩人。無他在某君之習慣。原如是耳。（中略）克萬無巨欵。足供中國政府所需者也。倉卒與訂借約。手足全爲所縳。善謀人國者固如是乎。某君不研究六國政府之政策。及資本團之内容。欲以杯水而滅車薪。可謂傎矣。美爲中國所宜親者。何能撇之局外。傷其感情。法之富力。亦未來之中國所宜仰賴。於開發財源吸收外資上。尤不能不早注意。君當知法人積蓄。遠過於英。每年盈餘。當在四五千兆以上。此數大半。皆流通於外國。十一年來。法借與俄之欵。已逹一萬八千兆。吾英以富著名。百五十年。投資印度。不過九千兆耳。而法以十五年投資於俄。乃視英百五十年投資於印。多至一倍。能勿令人驚歎。現聞法人以俄國債票太多。頗欲另求尾閭。注其資財。倘中國能於革新之時。因勢利導。則其物質發逹。一日千里。富强可立待也。（中略）某君。又謂須逐俄日於資本團外。此亦快心之論。决難見諸事實。以僕所知。俄日斷無退讓之理。僕於此節。頗與某君同意。六國資本團中。確失均勢。而保全派復占少數。某君欲屏去俄日。意殆爲此。僕意則謂與其將資本團淘汰。不如將資本團擴充。何妨於現之英法德美俄日之外。再加入奥義和比。湊成中國。則兩派輕重相等。而保全派必占優勝。即使不能十國。亦須成爲七國。設法將奥添入。則英法俄日成一系。而德奥美亦成一系。差足頡頏。倘保全派勢力稍漲。則英必偏於此面。不至爲法俄日所吸動。則大借欵之種種難關。一齊打破。某君殆取消極。而僕則取積極。君意其云然乎。鹽稅誠宜整頓。僕意宜取往時俄國火酒稅爲先例。威特規畫俄之財政。首定火酒爲專賣品。俄之貧困。藉以大蘇。僕深望黄報所述熊希齡其人者。爲中國之威特也。僕於監察鹽稅。傭聘外人。不見於中國有所不利。蓋當改革之際。於劣官劣商巢窟其中者。必多不利。加以稅有所增。或至取怨於商。此種勞怨。須令外人負之。旣可免其集矢政府。並可生其敵愾之心。僕意以爲謀國家主義者。寧有排外之民。不宜有媚外之民。中國前此排外太過。現則又似媚外太過。則以外人管理鹽稅。易招民怨又何必鰓鰓代慮乎。若爲國權而論。中國財力稍 
 
 
 

Page 2

 
 
爲充滿。鹽稅即爲外人管理。不久必仍返諸中國。若繼續現今紊亂情狀。卽暫時不用外人。亦終必爲外人所得。且其禍患。將百倍於今日而未有已。彼時雖欲悔之不可得也。僕曾研究中國財政。僅只鹽稅一項。整理得法。每年可得一萬萬兩。當此財源涸竭之時。執政諸公。固何所顧忌而爲此濡滯耶。千九百十二年十二月初九日。惹松尼倫敦發。 
時評 
[時局談（五）]  
　　余嘗反覆思之。民國第一可羞可泣之歷史。爲參議院之屢因人數不足。而致不能開會是也。 
　　夫工命者何。革專制而成共和也。專制與共和何異。君權與民權之分也。民權所最要者何在。立法機關是也。臨時期内之立法機關誰。叅議院是也。然而參議院竟因人數不足。時以不開會聞。豈非共和國之最大奇事耶。參議院已矣。繼參議院而爲正式之立法機關者。衆議院也。新成立之參議院也。若爲議員者。而仍與前次之參議院等。屢不到會。屢不開會。則是共和國。而無立法機關矣。天下寗有是理耶。 
　　是非立嚴法以懲督之不可。雖然立法機關。而又有人立法以懲督。非所聞也。是在召集之後。院中宜嚴定自治規則。而議長能嚴厲奉行。或能稍矯此弊乎。 
　　事非小。民國存亡之精神繫之。不可忽也 
[命令]  
　　二月二十七日臨時大總統命令司法總長許世英呈請任命鄒麟書署湖北武昌地方審判廳長應照准此令司法總長許世英呈請任命單毓華孫景賢署江蘇高等檢察廳檢察官應照准此令 
　　蒙藏事務局呈據錫林郭勒盟蘇呢特右旗扎薩克多羅都楞郡王德木楚克棟鯉布等呈稱内附中國幸福無疆選派代表來京贊成共和敬聽訓令等語該扎薩克等抒忱内向洵屬深明大義應由該局傳令嘉奬以勵公誠此令 
　　東蘇呢物郡王瑪克蘇爾扎布實贊共和有功大局業經進封親王應再賚予銀二千元以示優異此令 
專電 
[北京電]  
　　印花稅票已印二萬張財政部於部内設總發行所以中國總銀行郵政電政總局各商務總會爲分所京内定三月一日施行外省以各發行所奉到印花後三十日施行 
[北京電]  
　　庫匪已進西里河距經棚三百里張家口電局委員張家詒得多倫經棚之報告云多倫現駐淮軍兩營及傅都統機關槍隊千餘並馬隊五百人三班練勇數百又多倫什巴爾台糧站内駐兵一鎭出口外一二百里多盜二百里外尚安靖由多倫至經棚及圍場馬賊更多經棚爲東省入蒙必經之路出糧食庫欲資其接濟 
[北京電]  
　　接科布多急函稱外蒙兵隊七千餘人已到此不遠日事操演預備開戰驅逐華人實行佔據科邑 
[北京電]  
　　内蒙各王公首領急電總統府請撥餉欵以便拒敵外蒙各軍 
[哈爾濱電]  
　　俄兵二百餘人昨向奉天進發 
[北京電]  
　　除美使外四國改舉德使哈豪森爲調查革命損失會長 
[北京電]  
　　現淸宮中每日三祭十人輪班各國務員及各局所長定念八日及三月十四十九隨總理赴皇極殿入淸宮念八係大祭袁總統派蔭昌代表今日各學校各官署休假一日軍警决議定三月七日開追悼會於天壇並發起鑄銅像於中華門内 
[北京電]  
　　調查河東案之李士銳收得人民控呈念餘並營長等控揑造假信煽惑軍隊各據回京 
[北京電]  
　　某木廠向奉宸宛索追三海工程欠欵二百餘萬現延律師起訴 
[北京電]  
　　商部令各公司改定奏辦名稱 
[北京電]  
　　東省宗社黨首領德齊延已拿獲 
[南昌電]  
　　二十七日省議會續選參議院議員符鼎升朱念祖盧式楷劉濂四人當選 
[南昌電]  
　　王芝祥今日（二十八）到贛寓湖北會館 
[杭州電]  
　　今日中央頒到銀質省長都督印兩顆一號啟用 
[杭州電]  
　　外交官獨立省城設一總處寗波温州設兩分處 
[杭州電]  
　　禁烟督辦請允點騐温處防營都督未允 
[南京電]  
　　王潤身滋擾中華報一案昨經檢察廳開庭質訊王抗傳不到聞該廳决意按照法律懲辦 
[南京電]  
　　省議會選舉參議院議員當選十人昨經應省長電呈國務院及内務部 
[南京電]  
　　蘇州盧司長曁旅長朱熙昨均來寗因歸併軍隊聽候都督訓令 
[南京電]  
　　上年都督府衛兵劉得功盜賣本署軍裝庫手鎗一案迭經軍事審判嚴訊已鞫出眞供昨特實行鎗斃 
[南京電]  
　　財政部昨電詢開掘窖金情形當經金鼎電復已挖出嘉道銅幣數十枚及磚石破缸鐵板等類刻尚猛力進行將來有無把握殊難逆料云 
[南京電]  
　　昨日程都督偕章梓曁各師長赴鍾山巡閱砲台 
特約路透電 
[北京電]  
　　參議院議員近於會議時仍多托故不到故未能進行會議現信諸議員屢次不到實因反對提出討論之某某數議案而關於憲法起草會一案尤爲注重蓋借此以表反對及阻止該案之通過云 
[北京電]  
　　今日（二十六）國務員偕各部員司等百人入宮致唁先會集前淸攝政王所居之内宮繼由蔭昌代表袁總統進皇極殿淸后靈襯在焉首由蔭昌讀誄詞表示政府與袁總統之哀悼並稱述淸后之懿德讀畢均行三鞠躬禮於是溥倫載濤代表淸室趨前申謝民國官員之盛意陸徵祥及其餘各員亦謙詞答謝旣而諸僧復誦經禮懺極爲莊嚴 
[北京電]  
　　政府公報登載敎育部之通告略謂國務院全體定今日（廿八日）入宮弔唁淸后各官立學校應令休學一日 
[北京電]  
　　北京英文日報擬將各地今年種罌粟之區域一一登出該報現請内地居民各處報界以及游歷者告以關於種煙之消息蓋謂必如此方足以確知違抗烟禁之區域也該報並望官民商界迅速去此污點 
[北京電]  
　　政府接黑龍江都督電稱該省最近之兵變業已完全蕩平 
[成都電]  
　　打箭爐之軍隊現已陸續向鄕城進發步軍兩隊業已啓程砲軍旦夕亦將出發 
[成都電]  
　　省議會議員共國民黨六十二人共和黨七十八人該議會於星期三日召集選舉議長昨日會議時共和黨因投票表决某事未能勝利齊行散出 
[廣州電]  
　　此間因提倡購用土貨自舊曆新年之後出售西裝之商店已停閉五十家 
[廣州電]  
　　唐紹儀前曾告退未來參議院議員之任今重加審度後已有願就之意 
譯電 
[北京電]  
　　六國銀行團上年繳付之墊欵英金三十萬磅以國庫劵爲抵者明日（二十八日）將在歐洲滿期中政府已自認不能如期償還而三月九日尚應償還英金十五萬磅三月十四日應還比國借欵英金一百萬磅加以俄國公使連日緊催庚子賠欵以故中政府之處境窘不堪言該使昨復通苦外交總長謂庚子賠欵已積欠俄國英金七十萬磅有奇中政府究以何欵抵付請卽示明云云財政總長因中國不能踐約還欵有礙信用故已聲明謂維持中國信用一舉攸關各國實更重於中國云按備欵談判之頓挫起於各國之爭任顧問夫各國意見尚難合一無怪中國以爲已大受愚弄而存輕視六國之見也目下之頓挫全由德國要求之事件他國難以承認之故今自明日爲始外債到期者接續不斷六國銀行團把持借欵之際中政府實無法可向他處另訂借欵故中政府所負之鉅艱一時實難脫缷中政府今要求六國當承認顧問員問題及以彼等之條件明白見告或置身局外聽令外國金融界承募中國借欵此亦未嘗不合於理也此問德人現公然討論退出六國銀團惟德國出團之後謂能保全其利益殊不敢信總之德國之退出團外各國皆將目爲絶大之憾事而在華有商業利益之各國特爲尤甚云 
[北京電]  
　　此間有人力謀以六國借欵失敗之咎嫁諸德國實則現有某國覬覦特别利益故設法阻止他國供給中國借欵以俟逹到所抱絶大之政治目的後始允通融現因該國佈置未妥故法國對於借欵合同中之某點將提出抗議以俟該國所籌計畫發作而止至德國則極願見借欵早日告成且仍擬照已定合同成此借欵蓋德國在華所求者純屬經濟利益别無他志借欵合同之遲遲不能簽押實由其他諸國之梗阻蓋諸國於經濟利益之外尚圖土地利益此已盡人皆知云 
[北京電]  
　　袁總統已令各省都督使國會議員趕於四月初旬抵京 
[北京電]  
　　國務院决議令各學校於今日（二十八日）停課一日以誌追慕淸后哀思 
[北京電]  
　　徐世昌已辭任淸帝太保大約將由陸潤庠繼之 
[北京電]  
　　印花稅定期三月一日在京實行各省則於接政府命令後三十日實行 
[北京電]  
　　蔭昌呈請袁總統選任誠實可信之陸軍士官三十人組織征蒙軍 
[北京電]  
　　據傳袁總統現與法使康得磋商聘用法員一人充中國海軍顧問 
[東京電]  
　　有賀博士已允任中政府法律顧問定於星期日由神户篛輪前往北京 
[美京電]  
　　美國衆議院已通過海軍議案規定籌費洋一萬一千一百萬圓建築戰艦一艘滅魚雷艇六艘海底潛行艇四艘 
[巴黎電]  
　　法政府已於衆議院提出議案請撥英金二千萬磅以置最爲急用之軍需品蓋欲期至多於五年之内而使國防造於健全之點務須置此急用之軍需品也該議案之序言謂以近年戰爭觀之益信各國平時必須隨武學之進步以維持其軍隊否則必漸見腐敗至是乃圖補救殊不易爲云 
[倫敦電]  
　　巴爾幹戰事似已完全停止惟斯克太里仍在開戰蓋芒人欲儘媾和之前攻克該城以遂其兼併該地之要求基他之大問題則爲亞得里亞那堡城能支持幾時耳 
[羅京電]  
　　羅馬尼亞首相以羅政府正式承認調和公文致與各國代表時曾謂羅政府斷不能放棄對於西里斯特里亞之要求並謂深望由駐俄各國大使辦理調和之舉云 
[奥京電]  
　　據奥國半官界聲稱外國所傳俄奥兩國豫備弛解出師準備之說時猶過早又據奥國某官報載稱弛解出師準備一舉或有其事惟大局今猶無所變動故斷不致於此時實行云 
[土京電]  
　　據此間宣稱哈基君奉使倫敦之舉業已失敗因各國不允以土耳其之覆文爲重開談判之基礎故也 
[倫敦電]  
　　現因布爾茄利亞已完全承認以布羅爭端歸各國公斷故各國現擬勸喻羅政府註銷要求各節靜候各國公斷 
[倫敦電]  
　　路透電社得悉亞爾巴利亞界務問題因各國於上星期進行談判之際均呈露和平之氣象故條約大綱指日可定然戰事一日不止則極難得最後之解决蓋斯克太里現岌岌可危芒軍如佔據該地則現局將大受牽動故也 
[土京電]  
　　俄國通告布政府謂土政府現擬以割讓亞得里亞那堡城爲　　與布議和云 
[柏林電]  
　　駐英各國大使現望土政府宣布土國允照列强要求之條件與巴爾幹各邦重行媾和 
公電 
[杭州電]  
　　各報鑒衆議員杭辛齋經法院依法鑑定確無煙癮許畏三挾嫌違法確鑿有據乞持公論浙江團體聨合會要聞一 
[淸太后逝世再記]  
　　前淸隆裕太后因病逝世已誌昨報隆裕太后拉那氏滿洲廂黄旗人承恩公桂祥之女也生於戊辰年正月初十日己丑年嫁德宗爲嫡后春秋享壽四十有七茲將崩御後詳情誌下 
　　一病劇時之悽慘語隆裕當彌留之際對於生死關頭殊無系念所念念不忘者九歲之小孩耳淸帝侍於病牀之前隆裕呻吟垂涕向淸帝曰孤兒寡母千古傷心 
　　又曰汝生帝王家一事未喻而國亡而母故茫然不知也吾别汝之期至矣說畢即溘然而逝悽凉悲慘聞者無不傷心　　二逝後淸宮之内訌據淸内廷消息隆裕太后逝世確於日昨丑正三十分鐘外間暄傳前日上午九時十五分鐘及下午九時四十分鐘均是由總統府傳出消息蓋隆裕太后自前日早八時病勢危篤宮中除世續外無人主持 
 
 
 

Page 3

 
 
而世續疏不問親又隔於臣子分位因之宮内事雜亂異常不知由何人傳出惡耗直逹總統府故有此說云 
　　當隆裕后逝世之先醇王載澧於晚八時入内當由世續與醇王載澧商議恐太后崩後各貴妃前來或有爭權閙喪等事特將宮門緊閉不令出入緊信傳出之後穆宗之瑜貴妃珣貴貴妃瑨妃及德宗之瑾貴妃均卽刻前往行至内宮門之際兩門緊閉呌門不開祇好折回淸后逝世後現停體元殿身後一切大事皆世續一人商同載澧爲之也 
　　昨早六時穆宗之瑜貴妃珣貴妃瑨妃德宗之瑾貴妃前往體元殿上太后靈前相率大哭哭奠旣畢首由瑜貴妃問内侍道太后殯天大事何人主持當時因何不與我們送信内侍答曰請傳世續一問瑜貴妃遂命人請世續前來問世續曰宴中之事何人主持因何將内庭宮門緊閉世續答道太后生前宮中一切事宜向由醇王管理此是醇王所命瑜妃道昨日太后殯天的時節載澧在與不在世續答道在側瑜貴妃道宮中禁地載澧何能在内住宿世續答道太后身後事宜安置停當後載澧卽回府中瑜貴妃道此刻載澧何往世續道現在外邊正商議一切事宜瑜貴妃又命人傳醇王載澧至前問道太后的身後事情旣中你辦你須辦的體體面面不要叫人笑話載澧應聲退出聞四妃之中瑨貴妃口才頗長觀其本日一切舉動恐關於内延未來之權限問題必有一番衝突也 
　　三載澧總理喪儀淸太后彌留之際遺命載澧總理喪儀及承辦一切大事載澧已於昨日晉宮但此中風潮恐不能免關於繼位問題尚未商定故暫不發喪已於昨日申正入殮已議定梓宮停在寗壽宮皇極殿 
　　四袁總統之哀痛袁總統接哀耗後痛哭流涕驚痛異常以前淸隆裕太后贊成共和厥功甚偉擬開大會追悼以誌哀忱至一切禮節已飭國務院擬具禮節全體國務員定期赴宮致祭已飭各官署下半旗於右臂罩黑紗二十七日誌哀並派蔭昌段祺瑞江朝宗入内料理喪事聞擬鑄銅像以表彰贊成共和之功云 
　　五外國之誌哀駐京各國公使聞信後均甚惋惜均已下旗誌哀總統府顧問摩爾遜得信後卽下半旗較各公使爲尤哀痛云 
　　六輿論之惋惜隆裕太后薨後輿論界頗爲惋惜中國日報云己丑年嫁光緖帝爲嫡后秉性柔懦失西后歡尤與光緖帝感情不洽抑鬱深宮二十餘年旣無可譽亦無可譏惟淸廷退位后力居多將來共和史中亦不失有價值之人物也亞細亞日報云隆裕太后去歲不爲親貴浮言所動力主共和實爲有造民國今一日崩御我五族國民當同情哀悼云 
[中日記者俱樂部大會記]  
　　二十三日正午十二時中日記者俱樂部開第一次成立大會並柬招趙總理各國務員及參議院議長等等並日本方面之公使及公使舘員正金銀行並諸名士國務員以淸隆裕太后新崩宜表示哀悼之意辭未出席以是日本公使及使舘人員亦未到會計客之到者爲靑木中將正金銀行小田切氏岡田巖谷兩博士吳議長景濂何大學校長燏時中日記者之到者共計四十餘人首由神田正雄君述開會之辭述與論功力之偉大極各界諸公熱忱營救得以出險再生肺腑爲新聞記者吐一大氣燄並提議會各種方面之人組織中日協會不僅限於新聞記者卽由吳議長起述贊成之意謂前淸政治腐敗百廢不舉以致保持東亞和平之責惟日本獨任中國旣以日本朝野同情直接間接之力以助成革命持東亞大局之責任當由兩國人共負之故兩國不可不格外努力中日合同團體之組織同人等協議甚久今神田先生提議某極表同意請以能速能實行且速爲貴並可於本月之内能成功尤所希望云云 
　　靑木中將卽起述今日中日國民親交之現象正與今日之温和之天氣相似極爲可喜中日協會現成則無名之會員必將逹四萬萬六千萬蓋謂兩國國民之全體也 
　　岡田博士起述中日新聞家之異點中國人不喜說人好話故心實恭維而口面上卻反對且以說日本之壞話最多人以爲可憂某以爲可喜蓋我等到中國六年其時報紙幾於接口不談外事今無論好話壞話誤解非誤解總以能時常道及爲善漸漸眞相可出且其所以記日本事爲多者以報界諸君多曾東游所知外事以日本爲最多故也至今日本人則慣喜說人好話卽心中不以爲然遇歐美人事則隨意恭維二者相反對而實皆非正鵠語中且述及中國年來之進步吾人得以直覺之云云 
　　黄遠庸君述本俱樂部成立以來兩國輿論確益趨於良好之現象今日之會以及四萬萬六千萬大會之發起皆不得謂非本俱樂部偉大之功方才岡田博士所言雖不知是恭維我輩抑係笑駡我輩先生旣係博士我等於其所言旣不敢隨意恭維亦不敢加以攻擊惟於我等此樂之舉動不能自稱贊也並歷述希望以後努力之意 
　　小田切君起喻新聞紙效力之偉大引革命成功皆産於新聞爲例但其弊害亦不可不注意有如水然水不可一日不飲然有時能爲洪水爲淫雨卽其例也自稱不談政治惟數年以來專以挣錢爲目的（閧堂）中日聨合之必要亦在此點諸君此後須一致鼓吹實業的中日同盟乃係誠心誠意提倡國交者也嗣後有豐島君滑稽之中國語演說有岩谷博士之熱心的中日同盟論尚有某某君陸續演說恕不備載席中有報知新聞内籐順太郎君提出俱樂部要請日本政府 
　　承認中華民國决議案遂成爲席中之一大問題岡田博士之意則謂與其從速承認不如俟中國完全整理乃承認之爲親切也席中遂成一大問題因有人解圍謂此乃俱樂部内部事不如俟宴畢客散後再議宴畢乃移入於記者俱樂部之大會由神田君報告畢以汪榮寶君辭職乃改選朱淇君繼任議及承認問題議論復起黄遠庸君謂我輩乃係求承認者日本係承認者我輩以中國國民之資格自無不希望之理但與其問我等求承認者之意見不如問諸君予我以承認者之意見如何願以諸君之熱心及同情加以愼重之研究可也决議之結果另提修正案希望各國對於承認問題之一致助力云云而散 
憲法編纂紛爭記 
[陝督對於憲法編纂之意見]  
　　日前陝督兼民政長張鳳翽電致各省都督民政長調查君國現勢欲鞏固國政非謀内政統一不可欲内政統一非得强有力之政府不可而大總統解散議會權制定官制權對於法律案裁可權任命國務員無須國會同意曁總統任期在七年以上諸大端皆屬組織强有力政府不可缺之要素編纂憲法亟宜加入此項否則立法漫無宗旨而於政府馳驟束縛毫無活動之餘地勢必至中央力薄對於内政難收指臂之效一切國際外交舉不免陷於失敗之惡果言念及此可爲寒心蔡督陽電唐督文電俱屬碩謀宏論鳳翽均極表贊成諸公如表同意祈卽電請蔡督主稿聨電憲法起草委員會及政團聚合討論會請準此編擬是爲至禱云 
[張耀曾力辭憲法起草]  
　　參議院法制委員張耀曾君被國務院推爲憲法起草員（共六人餘五人爲李家駒楊度黎淵盧弼張煜全）張君卽覆函力辭謂此種機關性質不明未便承認云茲特將某辭書誌下昨奉公函敬悉謬以菲才辱承推定爲研究憲法委員聞命之餘惶愧無似惟耀曾庸愚再四思維於此次推定之意終多未喻大凡國家行爲必須依據法令研究憲法委員之設謂非國家行爲而推定之者又屬國家機關謂係國家行爲又無法令可據此難解者一行政官廳因籌備特别政務延聘專門之士研究規畫以利進行亦屬常有之事顧其政務性質必屬行政範圍其研究目的實在推行盡利今憲法制定全權約法旣付之國會行政機關已無參與之餘地卽研究有得亦無提議之權特聘專員似屬毫無意義此難解者二職務旣有未明責任自難勉盡所有研究憲法委員之命未敢冒昧承領謹將原件璧還並祈鑒察爲荷 
雜評一（無名） 
[六國債團之墊欵]  
　　六國之大借欵不能成。而所有墊欵。今復到期矣。夫六國之借欵不成。則墊欵决不能付。此必然之勢也。墊欵旣不能付。則六國債團。必催逼之。以速借欵之成。此又自然之理也。本報前電。謂銀團中人云。此印終不能不押。其殆預算至此乎。嗚呼。 
[淸太后之銅像]  
　　有赫赫之功。而足以垂表萬世。使人景仰者。此銅像之本意也。出於時勢之不得已。而含悲茹痛以爲之。雖其事爲世所希有。僅可記念。而非銅像之眞價值。况乎滿人對之。更熊引其失帝位之恨。余謂不如其已也。 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二京師各界之不平鳴 
[警區署長與總監]  
　　本月十九二十日京師巡警總監迭下訓令謂巡警疲玩此後街市巡守遇應管違警事項而不管者其長官疎玩咎無可辭署長卽予解職又謂各處處長對於署長有指導查核呈請懲戒之權等語因之各區署長大爲不平以文官懲戒法並無因疎玩解職之條卽懲戒處分亦無解職之規定至所謂巡警疲玩究係何署當此法治時代亦不應以籠統之詞玷污全體名譽警吏爲親民之官體面關係最重各國警廳整頓内部之訓令未有發表於外者遂於前日開署長全體會議呈請總監取消此項命令否則戕與以最後對待之方法總監接呈後逐項批駁態度至爲强硬而各署長愈加憤怒昨日又開會議不知如何結局惟聞王總監已於昨日提出辭表趙總理未允其請故王總監現已着人設法調停或可得和平之解决云 
[南紙店與印鑄局]  
　　向來印鑄局因刷印政府公報所有從天津上海購置紙張一切雜物運到崇文門時均不納稅以故成本較各店减輕聞該項紙張除政府公報印刷用外暗中又向各報館轉售各南紙店生意爲所奪者不知凡幾因之琉璃廠各南紙店已爲不平屢思交涉近又由某紙店傳出印鑄局將所有各衙門紙項呈請包辦由部批准消息各南紙店大生恐懼因近日各南紙店生意專賴各衙門倘各衙門之生意均歸印鑄局一家則琉璃廠所有各南紙店非歇業不可遂由大衆聚議擬卽日派人交涉其交涉理由則在於印鑄局如欲出售各項紙張各紙店所不能禁惟必須一例上稅方能出售云云嗣又集議數次有人建議謂凡事尚宜愼重印鑄局私售報紙有某報爲憑確知其事至於承辦各衙門紙張及批准專利之事僅屬得之傳聞尚須切實調查如果有其事再行交涉可也故現正在紛紛調查中風流總長之孽海珠塵 
[風流總長之戀舊]  
　　風流總長某與陳七奶奶密切關係致被警廳干涉自京師某報揭載後近尚提起訴訟爲正式之交涉詎近日總長見輿論漸息逛興復發特不敢公然前來某日密派其秘書左某於夜間前往與陳七奶奶作秘密之譚左遂由涇縣館乘車而去又恐被人窺破至果子巷口卽下車步行向西進一小胡同至西口路南一小門扣門而入與陳七奶奶談話至兩小時之久始出從前風流總長與陳姘識卽係左爲引線當舊年陳被拿時左頭頂被窩伏於馬桶之側得以漏網與陳關係之深尤非他人可比云 
[陳七奶奶之談話]  
　　陳七奶奶破案後近有往來陳七奶奶家者據陳七奶奶自云姓陳的有好幾個是否農林總長我不知道姓許的亦有一個人極短小有小鬍子是否司法總長我亦不知道况且往來之人多有更名改姓我們對於伊等姓名並不考求非見面之後不能認識我是不敢亂說的至當日犯案之後被拿之客共計十餘人内有確知者有一孟二爺是金店的掌櫃當夜拿去後罰金三百元孟二爺卽刻由電話到店中取洋交淸釋出其餘的人我亦記不淸楚至於姓許的初到時亦不姓許不過此人往來最久自陳大人包出魏三姑娘後不常到此地往來論資格呢就要讓這姓許的了姓許的時常往來我們後來纔知道他的眞姓是許往來諸人對於我們感情均是極好的所最恨者爲包魏姑娘之陳某此事之壞全是由陳某一人這些事情我且不說姓陳的人太無良心他在我這裏認識林大姑娘後又認識魏三姑娘認識魏三姑娘之時魏三姑娘尚是處女自與認識後暗中將他包去我這裏緊要人物第一就是魏三姑娘他爲着不方便勸我搬家及至搬家他又不來弄得我幾乎不得下地若不是我素昔人緣好及林大姑娘等帮忙我的場面就叫他給弄壞了自這案子發現後他包着魏三姑娘在三里河過太平日子我眞有些不甘心如若有人舉發我一定可以作一個質對人我將來尚要尋他若見不着他一定與他登一個告白言畢仍痛恨不已云 
[陳家之解語花]  
　　關於陳七奶奶一案其家中婦女除各女僕及不常至伊家中尚有數人外往來伊處最久者共計五人一魏三姑娘年十六旗裝天足京中之土住户也家中有老父幼弟一妹初到陳七奶奶家中尚是處女識客陳某爲之梳頭彼此感情極厚背陳七奶奶之面議定每月包銀二百元賃屋而居今不復作神女生涯矣現住三里河聞陳某公務極忙不能竟日前往除陳某之外尚有一張姓及某伶人往來云二李二姑娘亦北京人與王鐘聲串扮新戲之亞方相旘今已拆散鴛鴦矣當破案之日二姑娘恰往張太太家尋其所歡某客因得倖免三林大姑娘林大姑娘某成衣店之内掌櫃也初在陳七奶奶家中做活與伊處僕御姘識事爲陳七奶奶所知正值二人苟合之際陳七奶奶闖入門内告林大姑娘曰事已爲我目覩今有二路聽汝自擇一爲認打我將你二人責罰後告汝丈夫得知與我前來賠禮以除晦氣此一辦法一爲認罰認罰之說事却甚易我本是做生意之人自今日始汝卽從我做生意向後汝等之事我絶不復過問此亦一辦法林大姑娘從其後議遂代陳七奶奶接應各客初與陳某相識交亦甚密自陳某改識魏三姑娘後彼此小有醋海風波暗中衝突後與許某亦有關係當破案時林大姑娘正與客睡入夢中從臥室捉去當夜審訊一次判罰洋八十元林大姑娘共付五元次早卽行釋出四張太太初亦勾欄中人從某客去因不安於室被逐而出旣出後因條件上不許爲娼遂暗中與陳七奶奶相識做此皮肉生涯今則自立門户云五趙太太趙太太奉天某班中之掌班者年三十餘集有多金從客去聞客爲之脫籍並非悅其色實利其金也相從數年漸不充足夫婦之愛情因之淡薄然名義上尚不能脫離關係僅在外面與陳七奶奶等人聨絡偶一爲下車之馮婦其場合最多不限於陳七奶奶一處其他方太太諸人等此等人物皆不輕出因趙太太諸人之引進曾往陳七奶奶家中偶盡義務其身旣不常往故當犯案之時均得漏網也 
[河南省議會開幕紀事]  
　　河南省議會於二月二十一號上午九點鐘在本會議廳開第一次正式會並推舉正副議長議員出席者九十三人都督及各行政長官均親蒞會場監視開票先由書記報告開會規則次分散選舉票梁君紹中（偃城縣人統一黨籍）共得六十八票當選爲正議長任君同堂（鞏縣人統一黨籍）得五十六票陳君子茂河内縣人國民黨籍得四十一票均當選爲副議長是日下午二句鐘接開選舉參議員會當選十人茲將姓名列左劉積學叚世垣謝鵬輸賈濟川毛印相萬鴻圖林子儒陳銘鑒李槃以上當選各員屬國民黨者六屬統一黨者三屬共和黨者一舉定後卽散會定二十二號開第二次會議並選舉候補參議員嗣因倐起巨風奉都督令停議一日 
鄂省近聞錄要 
[副總統維持西藏之規劃]  
　　黎副總統以西藏大局日益危急昨特密電中央請遴選通曉西藏語文人員分途宣慰從速設治改省一面委任前總理唐紹儀爲全權委員會同駐英代表劉玉麟與英政府嚴重交涉取消逹賴獨立然後改定藏約一面於近藏各省軍隊調編完全二師尅期出發取道西川與尹司令大軍會合并力保鄂軍暫編第八師師長季雨霖久歷藏邊才堪大用可勝統軍之任末謂若再猶豫失今不圖西藏必不復爲我有云 
[内務司長與科長之衝突]  
　　鄂省内務司饒漢祥送經議會彈劾後仍不悛改近饒因各界反對益烈已自請辭職黎夏二公以繼任乏人擬令財政司黎澍兼代黎以事繁未允担任故饒尚未缷事旣存五日京兆之心益復倒行逆施查鄂中委任知事向由各機關保送該司視其資格相符然後存記挨次委派饒昨忽委並未存記之毛聲遠署宜城縣知事該司銓叙科長范鴻晉以毛並未取得知事資格由司存記不能任意委用况向章任用知事司長須先與該科長商酌取得同意然後委用現在銓叙科旣未取消司長當然不得單獨委任爰根據以上理由面謁質問饒無詞以對乃益發其專横之語云任用知事乃司長之權與爾何干我要撤消銓叙科就要撤試問府司各機關有幾人照章辦事何必執定章責難范亦大怒謾駡而出頃已向民政府省議會呈訴矣 
[保護議員北行之周備]  
　　東南諸省新舉參衆兩院議員以由漢口晋京較航海利便故連日漢上大旅館已到有議員多人本省各區應選这衆議院議員亦紛紛來漢乃有某團體之招待員等藉歡迎爲名游說各議員勸勿急赴北京須先往上海有如何如何利益否則前途不勝危險手鎗炸彈沿路荆棘卽幸而抵京亦不能開會云云一般宗旨不定之議員多欲改途而某黨人又力保其前途必無危險並呈請黎公嚴飭查禁妨礙議員之行動復特請大總統飭沿途各站軍警妥爲招待保護以免疏虞 
[增設三觀察使之規畫]  
　　湖北武漢黄德道安襄鄖荆荆宜施鶴道三觀察使缺近已經軍民二府保薦以夏炎甲陶鳳集饒鳳璋充任所有内部一切組織設科辦事權限各節均依大總統頒佈之官廳組織令辦理但現時官俸法令尚未經中央公佈民政長特召集各司會議以各使所轄境界無分大小應比照各司次一級每月各給薪俸二百四十元辦公費二百元其科長定爲八十元一等科員五十元二等三十五元事務員二十五元書記寫爲十八元綜計每一使署月支已逾千元此係暫行規定俟中央頒布官俸卽行取消又以湖北起義後道府二級增已取消現觀察使黄以府名爲轄區殊屬不類爲擬改爲東西北三路武漢仍稻東路安襄鄖荆稱北路荆宜施鶴稱西路以正名稱不日卽會同黎以電請政府重加任命矣 
[萬縣陸軍譁變始末記]  
　　四川萬縣陸軍兵變一事曾據川督通電錄報茲承川友報告兵變始末甚詳錄之如下前淸時蜀中軍隊僅成一鎭依中央規畫稱曰陸軍第十七鎭反正以後兵額雖增而陸軍之名依舊曰蜀軍者乃熊錦帆黄肅方及入伍生諸同志在滬寧間所組成以返川靖難爲目的者其時蜀中雖已反正以有滇軍横肆其間又因同志軍係漢流哥老輩所成擾民殊甚故愼軍入川所過皆簟食壼槳以迎惟因取銷亂黨禁倡漢流不免爲淺識輩所憎惡故毁之者亦不乏人且成都軍政府惑于間言謂蜀軍將與之爭都督也亦多方陽撓之後乃雙方調解以熊錦帆爲第五師師長川東一帶歸其保護但不得過此區域而成都軍隊亦不得擅到川東若雙方皆遵守所約則侯軍斷不能駐萬明甚而侯軍所以駐萬不去者固受都督意用以監視蜀軍也以理言之蜀軍已歸五師之中不應猶存其名實則一般人民尚歧視爲二故此通報亦稱陸軍蜀軍以示區别今舉兩軍之異點如下陸軍因反正時同志會及哥老會所組成官長大半係同志會及哥老會之首領毫無學術兵士皆哥老弟兄及市井遊民充當武器多不適用之舊械蜀軍因在外之軍學兩界所組織而成官長皆陸軍學生兵士皆學生及良民壯丁充當半屬自願半爲徵募武器則用德俄鄂式之五子槍 
[駐萬陸軍變亂之原因]  
　　遠因一官長無學識兵卒無敎育二旣無軍紀又無道德全無軍人之資格且不解軍人之責任爲何三自以爲有反正功驕横最甚近因一師長有陶汰老弱令人人自危二侯團長花天酒地揮霍巨資而不惜待兵多刻薄三侯團長辱打毛營副衆心頗抱不平四西藏兵在萬解散無業多與侯兵勾通五餉過期不發 
[變亂時之狀况]  
　　侯爲陸軍第二師第六團之團長所屬兩營在萬一營營長何三營營長蕭分住各廟宇二月二號之夜先由三營九連倡亂各兵和之沿街搶劫蜂擁至團本部意在殺害侯團長且混合一營兵士一掠而逃時屬舊歷終歲商民皆放爆竹故未大驚擾計被搶十餘家損失盈萬槍斃平民二人傷數人損電柱數株 
[各軍官之防衛]  
　　一蜀軍吕團附熊營長及諸官佐聞變當派兵防堵要口以截逃路并親率隊出而彈壓故不及大亂二陸軍何營長湯營附素與兵卒感情甚厚親出撫循曉以大義并言蜀軍在此先已預防卽變無益并誘以甘言勸其歸隊保其無事衆乃漸漸回營惟已逃去數十人不知所往 
[事後之處置]  
　　兵變之翌日由縣知事在地方費籌得萬元作爲侯軍餉項萬縣之各法團立卽開會集議要求侯軍不再駐萬縣故侯團長卽令三營漸次移駐梁山縣而亂事以平 
[滇省財政近狀紀]  
　　雲南民政長羅佩金前請中央撥給現欵一百萬元爲歸還挪欠商欵之用另發紙幣二百萬元將滇省舊幣收回以期逐漸整理現由財政部核議以中央財力同在困難所請籌撥現欵應暫從緩其整理紙幣一節已由部釐定草案通行各省惟六釐公債尚未售有現欵如照草案實行須由滇省籌足五成現欵一面由部發給五成公債交中國銀行前往設立分行將官發祗幣陸續收回改將舊有大淸銀行鈔票加印雲南銀行兌換字樣暫資應用已由該部復知滇民政長請其查照辦理現羅民政長以設立分行收回舊幣一層雖有財政部之五成公債而此外滇省自籌之五成目今財政異常窘困從何籌措且從前挪欠之商欵急待償還中央無欵接濟則用何法籌還故日來甚爲焦急擬與蔡都督商一着落之法否則財政前途不堪設想也 
[江蘇國稅廳籌備處處長金鼎呈江蘇漕糧稅意見書]  
　　　　竊維江蘇漕糧一項爲全國最不平均之賦稅蘇民擔負困苦已二百餘年較無漕省分固屬偏枯卽以有漕省分例之亦以江蘇納稅爲獨重此蘇省人民亟欲乘時要求豁免者也 
　　查寗屬額徵米四十一萬四千七百六十八石蘇屬額徵米一百四十七萬五千九百四十五石根據上年臨時省議會議定每石折收政稅銀四元附加稅一元以原額通省收成約扯七成以上之收數計歲可入六百七八十萬元除去每兩徵費八分曁撥還縣有附加稅一元外仍可收五百萬元 
　　以蘇省人民此時羣情極力主張求免之情况論似不如因勢利導留作地方稅以順輿情惟須提歸省有將來國稅撥欵如有不敷仍可留爲伸縮商量之地且於敎育實業行政前途可以量力逐漸擴充此一說也（以下金君前函略） 
　　如中央以財政艱窘現時尚未能另籌新欵此項原有鉅欵似不能再令五省扣留江蘇人民若以負擔太重力爭祇有就原額之内除去徵收費酌提一百五十分之五十分爲附加稅由都督民政長酌量省内外情形分别支配匀撥以示優異此又一說也由前之說所有漕糧原有之欵仍歸有着且係留作省行政之用將來國家行政費撥欵不敷之時當商量辦理 
　　由後之說國稅固占優勝將來民情是否帖服尚不可知此江蘇糟糧問題之大概情形應如何妥議敬請公酌 
　　按此書從北京訪員抄來與日前金君來函更正者較多且有不同之處緣更錄之 
地方通信蘇州 
[開濬太湖之實行]  
　　應民政長以太湖流域日漸淤塞亟宜設法開濬其經費卽以盛宣懷所捐助之二十萬元撥用當與程都督籌商辦法組織水利委員會日昨已委任方還爲主任員並委周秉淸爲工程技術官又委陸軍測量隊長黄文蔚襄助一切並經程都督電飭蘇州軍政司酌撥淺水兵輪一艘聽候該會調遣現在已經從事測量日内卽須開工 
[通州所購鎗彈已有着落]  
　　南通州軍司令部曾於光復後向外洋定購機關槍四尊鎗彈數箱近日得信將次運到當經陸軍部電飭程都督酌核辦理旋經程都督與張季直等面商擬將此項鎗彈收歸蘇省軍用故昨已電復陸軍部轉知滬關照驗放行 
[城内國民黨分部成立]  
　　蘇垣城内國民黨分部於二月二十六號在滄浪亭開成立大會本黨黨員到者四百餘人下午二時開會由蘇支部副長孫潤宇爲臨時主席報告宗旨黨員相繼演說後經舉定蔣煥庭爲正部長蔡運孫俞武功爲副長評議員定次日續選 
宜興 
[開會追悼吳烈士]  
　　去春湖匪竄擾宜境前莊町吳集英先生首率家屬慨當賊衝死義六人先生長子汝玉君第三子汝翼君孫士傑君傭昌雨順朱根喜亦同時并命全宅被燬賊亦受創畏遁境内得以安全茲屆週年之期由宜興士民儲同强周學源郁李芬沙彦楷謝保衡張熙周蔚陳宗器徐逢湛黎宗侃莊拱辰張修枬等發起定於三月十一日在祝堂學校特開追悼大會現已發布通啓矣 
杭州 
[杭辛齋調騐案近聞]  
　　杭辛齋調驗案司法官廳與報界幾釀絶大風潮茲得某友報告一通當杭君之由調騐室而入看守所也某黨支部長曾囑人電詢第一地方檢事廳以發看守所之原因旋得回電言尿汁帶滬化騐由滬來函指爲有癮云云詎次日見醫生報告書並無化騐之說已深疑訝乃昨日上午十時有某君親往大英醫院面詢葛醫士葛醫士謂杭某有癮無癮我現在不能確定我將杭某金某二人之尿寄上海工部局託其化騐現在彼事甚忙尚無回信大約至早尚須四五日包愈何人我不認識並非我的學生我且因此問包金琳先生以爲是他做的事情餘外我不曉得云云果爾則檢事廳之言語何其大相逕庭而許畏三又何其迫不及待耶此中隱情眞非局外人所能知矣 
雜評二（默） 
[滇省請欵感言]  
　　籌劃中央與地方財政久矣。而糾紛終不已。外省辦一實業。則向中央請欵。改革一政務。則向中央請欵。籌還一外債。則向中央請欵。中央於欠解之課稅。則向外省追索。於欠繳之京餉。則向外省追索。於未付之賠欵債項。則向外省追索。外省向中央請欵。中央不應。中央向外省索欵。外省亦不應。兩不應而中央與地方之意見生。感情惡。百事於是乎不舉。中國於是乎不可爲矣。 
[異哉京師警界之風潮]  
　　京師各警區署長。以文官懲戒法及懲戒處分等規定。無因疎玩解職之條。而王總監下警官疏玩解職之通令。大起反抗。然則如各署長意。雖巡警如何疲玩。如何廢弛。如保謬妄不法。而署長終不任疎忽之咎。終不能予以解職處分。國務總理。都督省長。有時解職。而區區署長。獨無人操解職權。終身任之。而無或稍敢顧問。有是理乎。 
[風流總長之新艶史]  
　　甚矣。鼎可革。命可移。而惟此醜直惡正之官場。陳陳相因。歷萬劫而不易。斯亦大可異矣。 
　　民國成立。忽忽一年。某總理因爲難而宵遁。某總長因黨見而去官。某都督某次長。亦因輿論不孚而辭職。獨此通國皆知之風流總長。辱之不去。劾之不去。其罷斥司員也自若。其構訟報界也自若。一點憐香惜玉之心。仍嫋嫋縷縷而不忍　然以去。三里河之别墅。左秘書之密使。宦海情天中。平添一種兒女佳話。 
　　嗚呼總。長嗚呼民國之官。常 
 
 
 

Page 7

 
 
本埠新聞 
[婦孺救濟會開會記事]  
　　旅滬紹興寗波湖州洞庭東山等同鄉會並廣肇公所復善元濟等善堂及各慈善家發起之婦孺救濟會昨假北河南路總商會議事廳開談話會商學各界到者甚衆午後二時半開會首由臨時主席陳潤夫君報告開會宗旨次由事務員許默齋君宣言謂去冬敝會（卽紹興同鄕會）因常有外埠送回被拐紹屬婦孺囑爲安置遂由董事會發起一會務使拐案易於發覺乃函請寧波湖州各同鄕會商議組織初議僅就浙省團體救濟浙籍婦孺嗣以範圍不廣擬組全國婦孺救濟會暫設籌辦事務所當時敝董事等以此事關係甚大必須結合大團體方能舉辦故先從徵求發起人入手嗣後陸續承認除七大團體外另有一百六十人此外雖未來函承認將來必多加入再去年陰曆十一月間湖州同鄕會王亦梅君赴温州辦理賑務在德裕輪船上扣留被拐小孩二十八名囑令設法資遣留養招領本會卽函請派人護送來滬到埠時英法捕房均派探捕到場照料至陰曆除夕永嘉縣知事又資送被拐婦女小孩三十人到滬法公堂亦函送被拐小孩四名均經本會安置現在本埠家屬認領者已有三名杭州認領者二名資送回籍者計南京一名杭州婦女二口小孩二名男丁一口留養者尚有小孩五十一名寄留永錫堂二十名棲流所十四名因病送婦孺醫院者五名本會留養者十二名均置備衣履並請毛玉書先生種牛痘免染天花云云復由陳潤夫君宣言鄙意欲更易救濟婦孺會名稱請衆公决當由王一亭君主張改爲中國救濟婦孺會大衆贊成斷由沈聨芳君演說略謂被拐小孩一事曾經王亦梅君至温州放賑探悉各處被拐人口先至温州然後轉販至厦門甚至陷身猪仔備受慘酷人所共知同人等發起此會宜羣起協助成莫大之義舉然安置婦孺一事最關緊要現查有閘北施粥廠基地係前淸上海道邵小村所創其地可建八開間三進該地旁邊現有之屋卽閘北婦孺寄養所該所與本會同一宗旨請辦事諸君正式與該所磋商進行方法衆皆稱善復由陳潤夫君請投票選舉幹事員三十人並請樂助會費當由魏淸濤君慨助洋三百元徐乾林陳潤夫戴友安田資民宋漢章紀望溪袁芸生王一亭馮嘉祥陳彦淸貝潤生朱榜生王亦梅陸維鏞許葆初孫靄人郁展翰諸君各助洋一百元何秋士何元培唐鳳遲嚴爾梅謝惠塘張雲書柳玉堂程伯勳黄搢臣陸伯鴻孫鐵卿馮蔭三等各助洋五十元捐助畢遂開筒檢票當選者爲朱葆珊徐乾林王一亭陳潤夫宋漢章朱榜生孫靄人胡芝淸郁屏翰魏淸濤貝潤生虞洽卿周金箴朱鑑堂田資民席錫藩龐萊臣王亦梅錢貴三陸維鏞郭襄士黄搢臣紀望溪陸伯鴻徐相宸袁芸生陳彦淸許默齋王翌昌沈聨芳諸君迨舉畢散會已鐘鳴五下矣 
[茶商之恐慌]  
　　王海總商會致北京國務院農林部電云據茶業會館全體茶商到會惶急警告湘省領票辦茶名爲改良實則壟斷於茶商山户有害無利前曾條陳利弊逐欵駁覆蒙大部批示頗有見地斟酌核辦嗣因湘省不允取銷又再三電陳現聞洋商集議實行抵制減辦華茶茶務前途不堪設想時機萬急環求拯救等情爲急據情電懇飛電湘督立刻取銷以救危機跂望電覆上海總商會宥 
[洋人收管地産之衝突]  
　　西門外唐家灣鄕民周小弟近將住屋餘地憑中章涵林等賣於邵棣洋行爲業昨日該和洋人帶同章等前往收管誤將隣人徐姓等餘地圈入徐等向辯不服遂有婦女多人欲與該洋人爲難幸由該處第三區區長得悉卽派巡警到場彈壓得將洋人護送出境一面由各婦女將中人章涵林扭入該區請爲究辦區員以案關民事飭將兩造移送地方審判廳收押候核 
[嚴防匪黨擾亂]  
　　代理滬防水師第三營管帶王得超以九龍山匪黨發現後滬上謡言蠭起駭人聞聽深恐不逞之徒乘機擾亂本營有防守製造局軍火之責尤應加意防範故於前日親至日暉港龍華及浦東火藥棧等處面諭各師盤弁兵一律戒嚴毋稍疎懈 
[布告人民呈式]  
　　江蘇省民政長布告云人民所用呈式前奉大總統敎令頒布公文書程式内本有規定乃披閱各處商民人等來呈每多沿用舊時白禀書寫亦不合式殊非整齊劃一之道茲經本民政長按照制定程式飭令江蘇省立印刷廠製就人民所用呈紙工料極精價格極廉由印刷廠分發各縣委托店舖代售以便人民隨處購用定於三月一日起依式實行商民人等如有呈請事件務須購用此項呈紙並按照後粘格式書寫以昭整一而便觀覽爲此布告商民人等一體知照此布計粘格式一紙 
　　呈 
　　原籍某處 
　　現住某街門牌第號 
　　具呈人職業姓名 
　　年月日呈 
　　爲某事項呈請如何事云云 
　　謹呈 
　　某官具呈人署名印 
　　原籍 
　　住所 
　　代書人職業姓名印 
　　原籍 
　　住所 
　　連署人職業姓名印 
　　原籍 
　　住所 
　　職業姓名印 
　　中華民國年月日 
　　（說明）呈内之印無印者以押代之無代書人者代書人項從略連署指依法令規則應隨同署名之人具呈人如係法人應將法人名稱地址及其代表者姓名住址年齡註明　　又上海縣知事吳君布告云案照前奉大總統定制公布公文書程式人民對於大總統及行政各官署之陳請以呈行之並奉省長訓令飭將此項呈式布告人民遵照各等因本知事遵於一月七日附印此項呈式布告在案茲又奉省長訓令内開人民所用呈紙由印刷廠分發各縣委托店舖代售以便人民隨處購用應先由知事將發去模範呈紙粘貼布告庶人民有所遵從書寫不致違式等因奉此除俟印刷廠刊印此項呈紙到縣分發各店舖代售并先遵印模範呈紙發交各市鄕公所預備人民就近領取照繕外合再粘貼呈式布告仰閤邑私立團體曁諸色人等一體知悉現定於本年三月一日起爾等如有陳請事件務須遵照繕遞倘或未明式樣可先赴本知事署及就近市鄕公所領取此項呈紙照繕投遞倘不遵式概不收受恐未周知特此布告 
[控追包打官司之騙欵]  
　　前充光復軍之目兵萬國樑與張慕堯張鳳鳴陳占科顧卓章等招摇撞騙種種謬舉迭紀前報昨日午刻有施硯雲馬立山顧鳴山陳竹齋四人至地方檢察廳訴稱我等俱海門人現住閘北寶山路冬字二百三十二號門牌前在川沙縣欽公塘地方耕種蕩田嗣被土豪顧德鈺將田奪去屢控不直至去年十二月間有崇明人張慕堯張鳳鳴陳占科顧卓章四人探悉此事内容向我等包打官司據云伊等極有勢力可赴都督府上訴奪回蕩田我等信以爲眞卽令包辦張慕堯等始則索洋一千元後經再四磋商减至二百三十元卽由陳竹齋經手過付嗣因延宕日久毫無信息知是受愚向之索回原洋則一味支吾茲聞張慕堯等因萬國樑私立萬民商會案業奉逮案是以來案控訴請卽飭提在押之張慕堯等到案質訊追還騙欵陳廳長諭候批示 
[又謀部愼重軍用地圖]  
　　混成第三旅李旅長前日接江蘇都督訓令云准參謀部咨開軍用地圖爲軍事之命脉關係最爲重要前此各省測量局將測成各種地圖有竟行發售者近來湖南測量局又以新出各圖可否發售如發售價值由部規定請示辦法等情前來查秘密地圖應分數種凡機密調查秘密計劃軍港要塞地帶等圖除該機關高級人員外其他雖屬軍人亦不得不加以限制以免漏洩要件現在測存各圖固屬簡略較之外國出版之中國地圖則甚確實此等地圖發售倘入外人之手一旦有事干涉戰爭利害影響甚大况當民國開幕之始測量事業正在萌芽所出各項地圖且尚不敷各軍事機關之用卽所有剩餘亦祇可供他行政機關所需俟嗣後另有詳細地圖出版再由本部規定發行條例頒行各省遵照辦理至於所發各軍事機關及其他行政各官廳等圖亦應議備相當價值庶幾測量經費界限分明茲照前規定圖廓式之一萬分一二萬五千分一五萬分一等三種地圖每張應值銀元一角以後各機關需用地圖自應備價具文購取等因咨請轉飭前來除行知測量局外爲此令仰該旅長卽便遵照轉飭所屬辦理 
[交界處之黑暗]  
　　新閘橋東浜及烏鎭路沿浜一帶均隸入租界而與華界毘連該處常有流氓擺設三四賭攤誘人賭博行旅大受其害一區崗巡旣未便越界干涉站橋巡捕亦視若無睹以致若輩更肆無顧忌任所欲爲聞前日又有某店學徒手持小洋三百數十角行經該處被各流氓誘令賭博並乘間將洋攫去逃避於烏鎭路草房後面嗣被偵探胡金生緝獲吕阿四一名搜獲原贜解至司法科押候究辦旋由滙四捕房探目楊掌生查明失主報告捕頭卽赴巡警局請將該犯移歸公堂訊究凌科長准之 
[小船亦須收費]  
　　市政廳總董呈上海縣吳知事云爲呈請備案核轉事竊上海商船出口前淸舊例向營縣衙門掛號自前年光復後奉前上海民政總長李訓令凡沙東閩浙各商船在上海南市浦江貿易出口者逕赴上海市政廳持照掛號以資利便並分等酌收公費以充本地方公用妥愼辦理等因當就本廳設立商船掛號辦事處遵諭開辦並呈報鈞署在案此項商船掛號開辦以來已有年餘各船商均以爲便惟查浦江各小艙船亦係由上海裝貨出口從前並在營廳掛號光復後廢弛至今此項船隻大小不一散漫紛紜自應向本市政廳統一辦理以便有所稽考並核計該船大小略收公費大號納銀圓二元小號納銀圓一元擬於本市地方公需不無裨益茲定於三月八號開辦除通告外合行呈請備案並請照會新關稅司曁江海關監督照准計單給關俾免隱漏茲屆開辦期近懇予迅賜核准施行謹呈 
[茶舘主贊成民生主義]  
　　民生國計會總部原假西門外京江公所爲總機關部茲因房屋狹窄不敷辦公由江確生君介紹商准城隍廟豫園得意樓茶館主張季華以該茶館後面新造洋房一所作爲該會辦公之處所有房屋器具概不取租聞已定於三月二號遷往該處 
[常熟縣移緝盜首]  
　　混成第三旅李旅長接常熟縣知事移稱二月一號夜常熟城内五福街地方之盧兆麟家被大幇盜匪撞門入室綑縛事主搶刦銀洋金珠飾物衣服等物價值三萬餘金一案當經勘緝旋即先後拿獲張春泉馬章章毛小弟張忠忠杜關興陸忠忠唐准林王阿狗等各盜犯連同贜物均經訊據供認聽從在逃之錢阿大一同起意糾夥二十四人持械越城而進撞門入内肆刼綑縛事主得贜不諱贜給失主認明確係被刦原贜業經遵照從前懲辦土匪章程擬議應得罪名錄供呈請都督核辦在案所有此案在逃首犯錢阿大迄未弋獲除催令軍警嚴緝外相應移請訓令軍隊一體協拿逸犯錢阿大務獲解回歸案訊辦等因並粘失單一紙昨李旅長已通令所屬水陸各營一體查緝矣 
[中西醫院開診]  
　　城内中西醫院向於舊曆元宵節前開診今因中西各醫生爲人戒煙日不暇給故遲至正月二十四日始行開診而戒煙者仍接踵而來其用西法者僅服藥水半月戒絶中法則用煎劑一月戒絶但收藥本不取珍資並每日診脈以期妥善至該醫院擬開展覽會一節聞定於二月二十日爲第一期三月二十日爲第二期届時須拈　贈彩云 
[佛學家定期演說]  
　　法租界石牌樓寶昌路尚賢堂中外敎務聨合會定於三月二號（卽陰曆正月廿五）星期日下午五時請狄楚靑君曁英國李提摩太博士演說佛敎精理及結果之所在凡有往聽者聞無需入場劵云 
[通俗宣講社定期開議]  
　　通俗宣講社總社定三月二號午後二時假座大南門外中道橋南貧民小學校内開第二十七期宣講會請梅竹廬洪寶庭王立才顧旭侯顧翕周宣講並有各種通俗印刷品分贈刻已由該社理事袁頌豐通告各界矣 
[救國社化除黨見]  
　　成都路救國社日昨開會社員到者甚衆首由社長温佐才提議遷移社址因該社與統一國民黨同在一處滬上人士大都以救國社統一國民黨爲同一之機關其實該社與該黨各不相混温君恐有誤會主張遷移衆社員均贊成公推陸懿凝尋覓相當房屋準於一星期内遷移嗣由黄奠華錢嘯遠林佐卿相繼報告寧皖蕪閩浙各支部事件並各社團進行情形推舉幹事通過預算並各職員分任捐欵遂散會 
城内 
[地方審判廳民庭批]  
　　○（許靜初訴對於吳裕旺案之陳述批）此案係已執行訴訟本不在本廳管轄之内惟該原告等屢以無可執行請求補救爲詞本廳不得不爲之解釋查吳裕旺前在南市裁判所挺不交保約近半年因患病始由同昌油行保出其單只負傳訊到案之責並不負兼保錢債之責逮案經本廳判决該保人自己不負何等責任縱謂南市保單尚繼續有效然該保人亦只負傳訊到案之責而對於錢債仍不負何等責任要之法律上之推定交保不得謂爲違法卽交人銀並保亦不得爲違法惟本廳對於此案當時不令交保者一因吳裕旺在南市已被扣押甚久尚無人保二因如吳裕旺抗傳不到尚可責令南市原保交案可也該原告等前曾請求着保交案自屬誤會惟來狀謂原審判衙門以照會執行爲結束而執行衙門又以無可執行一復了之損害當事人之權利自非立法之本旨等語此等事實已數見不鮮本廳亦正苦於無從救濟已呈請司法部後如遇有理曲人家産凈絶不能依法施行者能否援用審判廳試辦章程第四十二條辦理之處應候部復到廳再行通告各訴訟當事人一律遵照可也仰卽知照 
[贓盜解廳]  
　　○行刼大南門外董永昌染坊之盜犯鍾耀庭張士和業經公共租界捕房拿獲吊出各贓解由公堂判送商埠巡警廳訊辦茲悉昨日午後穆廳長已備文飭探將鍾張二犯及抄出之靑藍白布五十五疋綢布衣服七件包袱五個色線一札另布一梱襪二雙大洋三元小洋一角銀扣四粒并送地方檢察廳請爲訊究矣 
[監禁盜犯]  
　　○盜犯江文彬張金生等前經審判廳一再訊供未結昨日午後復由刑庭庭長鄭寶菁君等命提江張二犯至案研訊之下卽行判决江張二人各處四等有期徒刑監禁四年 
[積竊偷牛]  
　　○陳金元屢次犯竊經前淸各署局一再懲辦釋出後仍不改過前日在浦東洋涇鎭吳阿四家偷竊耕牛一頭經過第十一區警局門前巡士以期形跡可疑當場拘獲傳到失主解由商埠巡警廳於昨日轉解地方檢察廳訊辦所有耕牛一頭現由十一區派人喂養俟訊明判决再令吳阿四到區具領 
南市 
[擴張局面]  
　　○第二初級審檢廳自改爲第一初級廳後因推廣範圍展拓轄境原有之承發吏及司法警察不敷派遣是以禀請地方廳長添撥承發吏數名並請轉商巡警廳長添派法警到廳承值 
[協商警務]  
　　○本邑警察學會昨日通告城廂内外及浦東等處區長區員人等定期陽曆三月一號午後二時假城内鄂王廟卽四區警局開會協商一切進行事宜並請各公署各舉代表到會與議 
[物色巡士]  
　　○第一區區長昨出條諭云頃奉總局電查未敎練長警有無能書寫字者速即分别開單報局合卽通告甲乙丙三班巡長速將各本班未敎練巡士能書寫字者開單呈核爲要切切此令 
[脫卸軍裝]  
　　○第二區五百六十九號崗巡前日查知南碼頭機廠街梨園茶肆内有一湖州口音之朱德標身穿軍裝招摇撞騙當即報告區長派探往傳到區詰問稱在湖州長興縣當巡長近因告假二星期同烏山船户周阿厚來滬游玩因不知章程誤穿軍服求鑒區長著將軍裝脫下暫留令卽知會該警長來函再核 
[專事欺騙]  
　　○甬婦陳何氏之子和尚家住虹口去冬由紹興人錢阿宣薦至蘇路公司爲茶房給以僞銅牌一面後卽騙去押櫃洋廿七元逃避無蹤和尚卽訴知該公司偵探昨日將錢緝獲送至第二區供認不諱又在身畔搜出滬寧第一號車上假銅牌一面區長以其專事騙詐實屬可惡着移送第一初級廳請爲訊究 
[托詞賴婚]  
　　○周浦人季秋濤憑媒聘定吳湘舟之女秀琴爲妻尚未完姻茲吳忽托稱當時行聘之際係由故妻陸氏擅自允許不能承認季姓聞之卽向之理論不能就範昨已偕同媒証至審判廳起訴矣 
閘北 
[巡警合操]  
　　○七區區長徐贊熙昨出牌示云照得巡警有尚武之性質尚武非操練不爲功查本區各長警操法純熟者固屬不少而操法荒疏者亦在所難免現值春和日暖亟應照常分班開操藉資長進而宏造就茲定於本日爲始除星期及天雨一律停操外以每日六至十時十至二時之兩班於下午二時三刻起至四時一刻止合操一次不得故意規避請假臨操不到仰各遵照毋違 
[煙賭齊備]  
　　○北四川路德仁里口仁興園茶館係根林所開茲由三區蔣區長訪聞該茶館有聚賭售煙情事前日偕同稽查員徐彭二君親往查察查有四人同叉麻雀二人横臥榻上吸煙彼等見區長等到來卽紛紛逃逸惟將其夥吳成仙拘解司法科押交店主到案核辦 
[强盜就擒]  
　　○去年陰曆十二月廿七日曾有强盜多人在太倉駱駝橋地方連刼舖户十二家經江蘇都督通飭所屬軍警一體嚴緝在案前日有蘇軍飛划水師營正隊官葛秀峰帶同眼線倪奎至閘北偵探隊報告查有盜匪數人匿居厦家弄十三號門牌卽經祁隊長派巡員倪順全率領長警同往拿獲王阿三王桂生張龍侯王小園王健郎五名一併解回太倉歸案訊究 
公共租界 
[訪拿騙子]  
　　○英美總巡卜羅斯君昨出通告云爲出示訪拿事照得過榮林一名年約三十歲身高約英尺五尺四寸無錫人身瘦左太陽穴有被燒成之白疤一個約有銅元大小有妻並女孩二口住居孤嶺路四十七號門牌房屋並有妾住在成都路四百十號房屋此人向在仁記洋行充當寫字於西曆二月二十號忽然逃避騙得銀五千兩曾經出票拘拿在案因此仰諸色人等一體知悉如知此人之下落或拿獲者請即報告本總巡可也 
[白玉如意]  
　　○金雨蓮控馬子駿竊取白玉如意昨由捕房將馬提解公堂請究原告延律師上堂請追訊之馬亦延律師辯稱原被實因合股糾葛經馬控奉公堂訊判算明帳目由公正人勸金償還馬洋一千五百元卽以此項如意作抵原告不應以刑事起訴至將被告拘押捕房請爲鑒核中西官以原告本人未到判馬交保候訊 
[仰仗同鄕]  
　　○紹興人岑煥琴之媳何氏私逃來滬匿居武昌路昨由捕房將何氏並氏母何奚氏一併拘解公堂請究岑偕其子和訓投訴前情並稱在武昌路遇見後向之理論反被何氏與其母兇毆乞鑒訊之何奚氏母女供詞支吾判原被併送寗紹同鄕會理勸 
[不實不盡]  
　　○王吳氏控戚永春糾黨攫取金戒現洋等情迭經公堂研訊因戚供在法租界寶昌路學乘自由車原告引誘不允遂被誣指判戚押候查辦在案昨晨復訊戚仍如前供並由其嬸母戚李氏上堂供稱姪兒實遭揑誣乞恩寛宥關讞員商之英領康君卽飭探捕將戚帶至堂外令其試乘自由車畢旋復帶案向兩造研訊一過以其所供均不實不盡遂卽將案註銷 
[勒限修理]  
　　○英美工部局衛生西人控浙江路十九號肉店收拾不潔有礙衛生昨由捕房將該店主周雲生傳至公堂訊明判周交保限七天内修理淸潔 
[送爾回去]  
　　○王月甫闖入河南路隆記號内圖竊當被鳴捕拘入捕房昨解公堂經中西官訊知王係過犯判照新章解送地方檢察廳遞解回籍 
[女工貪小]  
　　○四馬路平和洋行管理西人控女工俞姜氏行竊絲頭昨由捕房將氏拘解公堂訊實判押女所一月 
[遷怒華捕]  
　　○公共公廨男押所三層樓押犯曹季安因私帶火油爐等物被駐廨西捕查出後曹疑係看所之二百十五號華捕暗中通信即與同押犯人盛誌千榮曉淸攻訐該華捕索賄洋一元嗣經八十五號西捕查悉於昨日禀明公堂諭將三人帶案訊明誣指卽由孫襄讞商之英領翰君判曹押捕房三天盛榮各押七天期滿仍帶回公廨收押 
[攫取小洋]  
　　○浙江路慶康錢莊主王振卿控匪徒李永發攫取小洋三百角昨由捕房將李拘解公堂請究原告由學徒陳瑞卿上堂証明訊之李亦供認不諱判押西牢一年期滿逐出租界 
[西人逞兇]  
　　○英美電車公司控無領事管束西人克羅夫行兇毆打一百零六號賣票人昨由捕房將該西人拘解公堂訊明判罰洋五元充公 
[强曳狎客]  
　　○雉妓曹二媛因與傭婦張徐氏在四馬路拉客被西捕一併拘解公廨收押在案昨晨解案訊明判各罰洋五元充公無洋改押七天 
[捕頭回國]  
　　○哈爾濱捕房麥堂而副捕頭近因服務期滿昨由卜總巡准其請假九月回國遺缺以美捕包三道西捕代理已於昨日到差 
[樂而忘返]  
　　○楊樹浦鄕民李寶生之妻劉氏至茂海路生生里某姓家盤桓多日昨李往該處喚妻歸家不允致起口角並被兇毆李卽嗚捕拘送捕房捕頭准予領回 
[走失婢女]  
　　○陳阿祥昨投捕房報告家住北四川路一千九百十八號有一婢女名桂香年十二歲忽於前晚走失四尋無着請爲查緝捕頭准之 
[私設煙具]  
　　○北河南路四百六十三號王阿寶家私設煙具留人燈吸昨爲捕房查悉禀請公廨傳案罰辦 
　　來函更正昨貴報載公堂案件有樓恂如樓復來抵押不贖一節係有失實之處因樓恂如樓復來爲該案之見證人與此項押欵責任不相關涉事關樓姓名譽務請更正高易公館具 
法租界 
[總巡移交]  
　　○法捕房總巡麥蘭君任滿辭差已紀前報茲悉麥君已將經手一切公牘檢理淸楚定於今日移交副巡藍維藹君接辦擇日返國 
[小孩肇禍]  
　　○昨日午刻同春樓街一百十號門牌剃頭店不戒於火勢成燎原幸皮帶車急往灌救得以熄滅事後捕房傳該店主詰問據稱有小孩玩弄自來火抛入柴堆内所致捕頭諭令交保聽候公堂傳訊 
[拍賣抵償]  
　　○衡豐小客棧主沈寶生窩藏戴豐泰所失之大土一案除吊到外尚少值洋四百餘元之贜物經公堂判令折還二百元押追日久分文未繳昨又由收租人投稱被沈虧欠房租四月有餘求請嚴追沈供無力照付聶讞員判沈還押候將該棧生財拍賣作抵 
[不認冒牌]  
　　○立興洋行日前查知火爐店主俞賈生有冒牌漁利情事當即控奉公堂傳俞審訊據供火爐並非冒造由挑舊貨 
 
 

Page 8

 
 
擔人持來兜售買不實是舊物求察判候查明該物究竟是新是舊再行核奪 
雜評三訥 
[洋商減辦華茶消息]  
　　華茶向爲出口大宗。近來日見滯消。我人極力改良。廣謀銷運。猶恐不足以圖抵制。况製煉未及改良。而銷運又因壟斷面窒塞。長此以往。中國之茶業。必至消歸烏有而後已。商人固應急起維持。而長官尤宜扶助者也。 
[參謀部愼重軍用地圖]  
　　中國各省。無一省不有外人足跡。形勝險要。無一處不爲外人測繪以去。故外人所出地圖。反較中國自繪者爲精密。而我參謀部。方斤斤焉秘密之是守。夫秘密誠宜秘密矣。所慮者。吾方以爲秘密。而外人早已洞若觀火。蓋非第恐漢奸之貪利盜賣而已。 
[中國救濟婦孺會]  
　　西國慈善事業。以注重於貧苦婦孺爲多。百中國向來對於婦孺之慈善事業。則全節堂而已。育嬰堂而已。此外别無救濟之機關。且上海之婦孺。較内地婦孺爲尤苦。煙花陷阱。猪仔販賣。匪徒拐騙誘引之術。無所不至。而無人以援救之。詎不大可哀乎。斯會之設。誠不得已也。專件 
[黄興譚延闓商榷財政計畫之通電（續）]  
　　五發行紙幣時舊幣之銀兩銀元銅元制錢均限期概令照定率兌換新幣若過期不兌換者只得視爲貨物改收作爲貨幣流通於是則民間所有舊幣當一律持向中央銀行兌換不敢隱匿而銀行乃得藉此機會以吸收現貨六縱令吸收現貨目的不逹尚得收整理幣制之明效因民間終不願用新幣之紙幣斷不至不願用新幣之現貨幣也七現貨不能吸收必中央銀行紙幣不能通行然後可以發行新幣以後全國只有中央銀行發行新幣之紙幣其餘均禁止發行今中央銀行紙幣亦不能通行則是全國止用現幣不用紙幣也若無全國止用現幣之事實則中央銀行得以紙幣兌收現貨有斷然者八現在各種銀行及錢店商家發行紙幣旣無確實之準備復無確實之報告其紙幣尚不絶流通今中央銀行依照一切正當辦法其信乃不及各種雜紙幣似不足信九現在金本位制各國人民尚樂用紙幣以便利也我國改用金匯兌本位制國内法貨尚屬銀幣體質笨重其感紙幣之便利當較各國尤進原電第六條說明一吸收現貨因以保證準備多現貨準備相和也例如今得吸現貨四萬萬元之紙幣流通社會必有不求兌換者按前記紙幣三現貨二之比例率再得用保証準備發行紙幣二萬萬元此二萬萬元之紙幣亦必有求請兌換者以前之現貨準備四萬萬元與今之保証準備二萬萬元相和於是兩種準備極分明極融洽而金紙間極靈活矣二現貨增加一分則保証準備範圍擴張一分例如今得吸收四萬萬元則保証準備額可定爲二萬萬元今得吸收現貨十萬萬元則保証準備額可定爲五萬萬元餘照此例推三保証準備範圍雖因現貨增加得以擴充非漫然於保證準備範圍内發行紙幣也例如銀行兌收現貨四萬萬元發出紙幣如數再擴充保證準備二萬萬元查其紙幣尚未發出此時則由政府籌畫某項實業宜興卽將某項實業設立公司定股本爲若干額政府自引受若干由財政部以某項入欵作抵發行公債此與所引受股本額相當交中央銀行發賣中央銀行一面將公欵發賣一面卽於前記保證準備之二萬萬元紙幣中持出若干交財政部承受公債是中央銀行此項紙幣以財政部公債作抵財政部公債以實業公司股本作抵實業公司股本以實業作抵面面俱有着落不致蹈空若照此方法塡實二萬萬元之保證準備則一千萬元之大實業公司可立得二十倘吸集旣多現貨亦多則保證準備範圍愈廣財産經濟之活潑又可思議與四整理財政非疏瀹財源不可疏瀹財源非振興實業不可振興實業非厚集資本不可厚集資本非政府提倡公欵不可政府有公欵可以撥借非公債暢行財政裕如不可公債暢行非對於公債有大購買力者不可對於公債有大購買力者非中央銀行不可中央銀行有大購買力非保證準備範團擴張不可保證準備範圍擴張非現貨準備增加不可現貨準備增加非利用新舊幣兌換機會以吸收之不可 
來函 
[駐滬北京電車公司事務所來函]  
　　昨日貴報載北京電車公司取消案之解紛一節此事業經京師總議董兩事會函覆主管衙門根據法理解釋作罷本公司得標之日經由内務工商交通三部順天府内外城巡警總廳派員監督審查公决公布中外人士視綫所集何等鄭重開標後并蒙各部批准立案卽爲法定機關豈有以三數人之私意遽行翻改之理况陳代表璇樞以全案交付本股團本股團又招集衆股東俾公司正式成立陳代表責任已盡以後皆本公司担負責任之時陳代表說明書儘可協議修正内務部及行政官廳亦斷無因一二小節摇動公司大局之事誠恐閱者誤會合亟聲明務希貴報登入來函一門不勝禱幸之至駐滬北京電車公司事務所 
[女子參政同盟會鄂支部爲女子法政學校事來函]  
　　啓者敝校長李啓慜世業詩書自幼遵嚴訓事誦讀曾在民立方言學校畢業後充鐵路測繪生前淸承辦鐵路建設研究所起義後充鄂軍務部稽查巡查因性嗜新學素抱社會敎育主義佩芬等耳其名故組織女子法政學校舉爲校長辦理一切校務均經佩芬等公同議决然後施行並無盜名情事孫武先生爲敝校監督由佩芬等聨名請求亦由孫先生熱忱提倡至一味飾詞敝校長何敢妄言孫先生更何得輕信校内條敎謹嚴防範周密律已接人畫淸界限佩芬等任當管敎各職見其辦法盡善良用嘉許所云内容秘密事機敗露以及潛逃開會等情係通信員誤聽挾嫌誣謗之浮言不免以訛傳訛尚希調查如果屬實則目爲女學界之蟊賊所不敢辭否則請卽更正幸勿以損個人之名譽者致損全體之名譽女學前途關係極重敬懇秉公核實直言示覆爲禱女子參政同盟會鄂支部會員朱佩芬李震芬康光烈傅開文女子法政學校管敎員柳正儀張國芸學員程振華丁世俊朱華英劉微聖郝淑淸萬文英周其齊和珍姚蘭貞張名貞謝世玉謝世英公啓 
[附湖北女子法政學校校長李啓慜上敎育司禀]  
　　敬呈者據發起人謝毅朱佩芬柳正儀康光烈李震芬張國芸傅開文等呈稱竊民國旣經成立人格備極尊崇我中華四百兆衆女同胞居二萬萬之多數千年來閨闈禁錮脂粉塗污受縛束於三綱被拘留於四德習女紅而實業無補主中饋而政見無聞至若爲妾爲婢之風尤屬可痛可哭之事女氣不伸百般蹂躪方今萬國交通列强爭競使不破除陋習何以挽貧弱而致富强毅等有鑒於此是以組織女子參政同盟會所訂章程有一夫一妻之制度一條嗣因欲識政綱須精學術於是呈請敎育司報部開辦女子法政學校發起之初毅等慕姚温玉在女學中卓然有聲公推作首近查嫁往陳門似與一夫一妻之條不相符合且任校内職員恐難爲學生之模範蓋此中之關係甚爲重要毅等爲遵守章程維持學務起見掩飾未敢隱忍不能萬不得已只得呈請校長台前俯賜查核並乞轉呈敎育司據情處理實爲公便等情據此該員以女子參政同盟會會員充女子法政學校職員本知法之人蹈違法之迹旣甘自悖會章復不堪爲模範合將庶務長取消另行選員接充除將取消緣由牌示本校以示懲儆外相應呈報大司俯賜查核懇請備案實爲公便須至呈者 
[附李校長牌示]  
　　照得學校首重綱常法政當明刑律查本校庶務長姚温玉顯悖一夫一妻之制幾等犯刑犯義之行似此行爲稍事姑容何足以昭炯戒相應呈報敎育司將庶務長取消以示薄懲此後全校員生均當奉法勵行愼勿放縱違律自甘咎戾切切此佈 
[京都天寶齊扶陽種子衍慶酒此酒有陰陽相生之妙　水火既濟之功]  
此酒名揚中外壯陽種子咸稱第一○舖設上海二馬路中市西鼎新里石庫門內交易○近因假冒疊見購者切宜留意 
此酒有奪天造化之功本齊獨得之秘方內用親自揀辦眞正大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽萎不舉而不固或精薄無子未交精泄或泄而不射諸虛百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飲一杯弱者當能轉強老者賽如幼年身體強健之人服後陽物立刻雄壯堅如鐵石房事任情歡樂百戰百勝屢試屢效此酒常服補命門煖丹田開胃健脾舒筋活絡培元固本養精鳥鬚返老還童卻病延年多子我壽壯陽種子固十分靈騐敢稱第一絕非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄免慮打碎之誤○另有第一靈騐參茸海狗腎扶陽種了衍慶丸雙料每料念兩洋三十六元每兩二元單料減半○壯陽煖腎種子膏每張一元功效同上眞眞自運關東海狗腎每條十元不折不扣遠埠購者信資自給 
[頭等洋房住宅召租]  
上海大南門外復善堂街二十九號即　宗孟女學堂原址有洋式住宅兩宅每宅約十餘　　人房間灶間電燈自來水坑井式式俱全修理新潔租價克已　近男女學校皆有家有兒女於敎育甚為便利地處幽靜且有花園於　身甚相亦宜交通亦甚稱便如欲開辦男女學校亦陽相宜如合意者請　移玉該處問明沈宅領看面議可也 
[江灣女科蔡小香門人王問樵啟事]  
鄙人行道己久知者固多惟除本庽應診外每逢三五八十等下日午向在老閘蔡小香夫子期待診垂二十年矣詎料夫子月初病故其期幸有弟師香孫君接替鄙人襄診一席自應卽日告退茲改訂診規如下　門診五角出診二元　時刻十點起四點止現寓三馬路跑馬廳口瑯嬛里 
 
[上海新開普球義記大菜館]  
開設英大馬路西首呢絨爲免裝修華麗陳設精致一切皆照西式內有房間統用西式被褥比衆不同聘請頭等名廚精製時鮮中西大榮並製異樣西點兼備各種洋酒食物選用西崽顧酬格外週到精益求精無不悉心研究　內有大小子彈房貴客惠臨無不竭誠歡迎　電話三千二百八十七號 
 
[（星學博士）陳鏡如]  
五星命理大六壬課合婚選吉寓四馬路昇平樓對過尚仁里內 
 
[感謝懷德堂淋濁靈藥　○名不虛傳的係名醫○　治白濁血淋刺痛眞正當日立止]  
余患淋濁之症已二月有餘受累不堪小便時痛如刀割　　欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年棧西　和酒油店隔壁懷熏堂王雨香先生醫治即服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸其症即安然全愈　懷德堂之攻藥乃上海眞第一靈效也該堂花　掃毒珠黃丸○小便腫爛生肌丹每盒一元 
後馬路興仁里錢業張竹生誌謝 
[織 
新到粗細襪機大小各種襪針兼售絲光洋線漂白染料及織襪應用什物一切如蒙賜顧移五馬路十一號門牌恒泰號電話一七九九 
[彚司公司　新年新貨到申]  
雨衣　尺寸合式　中國紳商 
皮靴　Ｋ　皮鞋　雨天所用 
上等洋傘 
呢帽　新式墨綠　黃黑各色 
小帽　上等英國製造　現交一槪九五扣 
彙司公司告白上海江西路南京路 
[（遺失道契）]  
今遺失英註名司考脫與卡德號道契一紙第四千四百八十六號現己稟請英署存案另給新契爲憑特此登報聲明　瑪禮孫洋行經理告白 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
[商務　匯票　二月二十八日]  
上海匯至倫敦 
銀行電匯　二先令八辦士一二五 
銀行卽期　二先令八辦士一八七五 
銀行四月期　二先令八辦士三七五 
銀行四個月期匯票買進　二先令八辦士八七五 
帶銀電匯四月定貨　二先令九辦士 
又　六個月期匯票　二先令九辦士一二五 
又六　個月期定貨　二先令九辦士二五 
大條銀　二先令八辦士六二五 
上海匯至法國 
銀行電匯　三佛郎三十八分 
銀行買進四月匯票　三佛郎四十五分 
上海匯至德國 
銀行電匯　二馬克七十四分 
銀行買進四個月期匯票　二馬克八十一分五 
上海匯至紐約 
銀行電匯　六十五個二五 
銀行買進四個月期匯票　六十七個一二五 
上海匯至印度 
銀行電匯　二百個 
上路匯至香港 
銀行電匯　七錢三分七五 
上海匯至日本 
銀行電匯　七錢六分一二五 
股票二月念八日上海股票收盤市價如左 
藍格志　賣　七十五兩 
司買得　賣　一百八十兩 
公和祥　賣　一百零九兩 
英楂華　買　九兩二錢五分 
老公茂　買　一百零七兩 
東京總行來電二月念八日公定日本各式股票行市 
日本郵船股票上午二月期無市　上午日金三月期一百十四元八角　上午日金四月期一百十五元六角 
鐘紡股票上午二月期三月期四月期各無市 
鐘紡新股票上午日金二月期無市　上午日金三月期八十元零二角　上午日金四月期八十元零九角五分 
東京取引所股票上午日金二月期無市　上午日金三月期一百四十元零八角　上午日金四月期一百四十一元四角 
正金新股票上午日金二月三月期無市　上午日金四月期九十六元五角 
東京取引所新股票上午日金二月期無市　上午日金三月期一百零八元零五分　上午日金四月期一百零八元二角 
日本郵船股票下午日金二月期無市　下午日金三月期一百十四元三角　下午日金四月期一百十五元 
鐘紡股票下午日金二月期無市　下午日金三月期無市　下午日金四月期一百十三元零五分 
鐘紡新股票下午日金二月期無市　下午日金三月期八十元零一角五分　下午日金四月期八十元零七角五分 
東京取引所股票下午日金二月期無市　下午日金三月期無市　下午日金四月期一百四十一元三角五分 
正金新股票下午日金二月三月期四月期無市　 
東京取引所新股票下午二月期無市　下午日金三月期一百零六元九角半　四月期一百零一百零七元二角 
金市二月念八日收盤金價 
現貨驃金　三百六十七兩 
足赤條金　三百七十四兩 
沙金合赤　三百七十五兩 
錢市二月念八日北市銀拆及銀銅錢價 
龍洋　七錢二分九五 
英洋　七錢三分二五 
本洋　七錢一分 
小洋　六錢四分 
洋找　七錢三分 
錢找　一千二百文 
衣牌　一千二百九十文 
銅元　一百七十七千五百文 
市錢　一百五十千文 
油荳餅二月念八日市 
棧牛荳油　八兩六錢二分六厘 
船青中餅　一兩九錢四分六厘 
糧食二月念八日米市各價開列於左 
北帮機白米　八元三角次七元六角 
南帮機白米　八元　次七元四角 
常帮白米　七元八角次七元四角 
蘇同白米　七元六角次七元二角 
珠角雙專白米　七元六角次七元二角 
機新洋秈　八元二角次七元五角 
機新蘆秈　八元　次七元四角 
蘇同新蘆秈　七元六角次七元二角 
機白元　八元八角次八元三角 
常白元　八元五角次八元 
機南帮白陰元　八元五角次八元 
蘇同白陰元　八元二角次七元八角 
珠角白陰元　八元三角次八元 
常小麥　五元五角次四元七角 
輪船進出口期 
二月念八日輪船進口禮拜五 
寗紹　輪船　由寗波　寗紹公司 
新北京又　由寗波　太古公司 
金陵　又　由長江　太古公司 
江裕　又　由長江　招商總局 
三月一日輪船出口禮拜六 
山城丸又　開往長崎馬崎神戶橫濱郵船會社 
鎭安　又　開往香港粵省太古公司 
金陵　又　開往長江　太古公司 
襄陽丸又　開往長江　日清公司 
連升　又　開往天津　怡和洋行 
吉生　又開往神戶新架波吉利吉打怡和洋行 
普濟　又　開往寗波溫州招商總局 
三月二日輪船出口禮拜日 
美利　輪船　開往長江　美最時行 
靜岡丸又　開往美國　郵船會社 
江裕　又　開往長江　招商總局 
營口丸又　開往美國　郵船會社 
三月三日輪船出口禮拜一 
遇順　輪船　開往天津　招商總局 
西京丸又　開往大連灣　郵船會社 
廣平　又　開往天津　開濼公司 
盛京　又開往威海煙台天津太古公司 
凉州　又開往威海煙台大連太古公司 
新北京又　開往寗波　太古公司 
九江　又　開往廈門　太古公司 
聯和　又　開往長江　怡和洋行 
大福丸又　開往長江　日清公司 
三月四日輪船出口禮拜二 
德生　又　開往膠州　怡和洋行 
鄱陽　又　開往長江　太古公司 
隆和　輪船　開往長江　怡和洋行 
大臣　又開往煙台青島天津亭寶公司 
南陽丸輪船　開往長江　日清公司 
三月六日輪船出口禮拜四 
大貞丸又　開往長江　日清公司 
三月八日輪船出口禮拜六 
岳陽丸又　開往長江　日清公司 
　 
[售票處]  
經售滬寗鐵路頭二三等特別快車夜車各種火車票英大馬路永安居樓下裕昌玻璃號 
[大英輪船公司]  
今有堅固捷快輪船名柯厘煙杜準於陽歷三月十二日禮拜三上午開行往門司神戶橫濱等埠　貴客如欲裝貨搭客請至黃浦灘念四號本公司帳戶面議舶泊浦東怡和旗昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再加收火車費特此奉佈 
[明治貿易公司廣告]  
本行經售美孚洋行各種白臘并各樣機器油各號燭蕊紙料等零躉均可其價尤較他行克己如蒙　賜顧請至漢口路九號Ａ字三層樓上本行不勝歡迎之至　電話第二八七二號]  
 
 

Page 9

 
 
   
 
 

Page 10

 
 
自由談 
游戲文章 
[并州都督傳] [  愛樓]  
　　都督并州人。其先世不可考。秉性爽直。有决斷。具斬釘截鐵之能。凡事經其一决。卽不能復挽回。光復事起。都督崛起并州。軍麾所指。望風披縻。心惡滿俗之有髮辮。如岳武穆之惡見金人。嘗語人曰。垂垂如豚尾。徒貽萬國恥笑。吾他日得柄。誓當一掃而空之。尋佐黎副總統戎幕。授剿撫髮匪之職。都督雷厲風行。不少假借。數月之間。威名播於全國。各處山野餘孽。聞風喪膽。如張遼之威振江南。計自南北統一以來。各省都督。非無雄偉之才。然大半因人成事。有名無實。或竟侵蝕公欵。飽滿私囊。或擁兵自衛。竊據一隅。或勒捐軍餉。縱情花柳。或遠征爲名。意在擄掠。或逞威使勢。强佔民妻。或私仇公報。擅殺無辜。惟都督坐鎭并州。雍容肅穆。一意孤行。民國成立後。惟并州都督之功。彰彰在人耳目。軍民懷德畏威。頓之以文曰。二月春風。蓋言其寛猛並施也。有人道都督微時。曾習縫工。及長無一遭際。流落杭州。商人張小泉。見而憐之曰。此君必有得志之一日。因留入舖中。雅與爲友。得都督擘畫周詳。居然名聞遠近。及今張小泉。藉都督之緖餘。坐享其成。此亦靑眼能識英雄之報也。願都督不但崇尚武功。且雅耽文事。歷在新聞社襄理筆政。腹儉情慵之記者。深資其力。得以從容不迫。塞一日撰述之責焉。攷都督一生功績。在於實行。與黑籍招討使之禁烟。同一嚴厲。率至大勳卓立。實至名歸。至今共和人民。莫不交口頌之曰。目共和開幕以來。能深愜人意者。厥惟并州都督。與黑籍招討使二人。其餘非庸庸不足道。卽碌碌無可稱。如私没軍餉。暗蝕公欵。日遨遊於花柳場中。稱作花酒大王。風流都督者。對之尤當愧死。徒爲民國之罪人。有污光復之史册而已。三 
海外叢談 
[大慈悲之神經病] [  鈍根]  
　　去年英國商船鐵台里克沈没之役。世界震悼。幸遇來舟卡至西號施救。少數人得慶更生。安抵紐約。中有陸軍大佐　萊西者。美國之華盛頓人也。自脫險後。中懷慘悼。不能自遣。偶一閉目。輒見洪濤巨浪間。有男女多人。衝逐而去。耳中常聞哀號求救之聲。一如鐵台里克沉没時。大佐乃閉門謝客。專與同舟遇救者通信。采集事實。著成一書。曰（鐵台里克遇難記實）描寫當時慘狀。及遇難諸人生平歷史頗詳。書成凡數閱月。旣脫稿。亟付手民排印。甫付印面病作。未幾竟卒。臨終時猶大呼曰（寧使我輩擁擠！速救彼等入舟！速救彼等盡入此舟！）嗚呼大佐。殆富於慈善性而不勝慘悼以終者歟。 
尊聞閣詞選 
[讀新疑雨集有感再題一律] [  荷僧]  
　　北風吹雪雨如絲。再讀筝樓影事詩。樣情魔偏我苦。（僕廿六年前亦有所遇情事較君尤苦）半生隱恨有誰知。江干湘竹不堪折。流水桃花太覺痴　。根觸前塵惟有懺。敢云年少遇多奇。 
[無題寄吳棣華用荷僧原韻] [  幻那]  
　　夢中别涙鏡中絲。手繭廻文織錦詩。底事戞羹邱嫂覺。何妨團扇小郎知。年華銷盡非干病。心緖無聊賸有痴。記得臨歧重寄語。女兒蹤跡太離奇。 
[書恨再疉人壽廬主原韻] [  率]  
　　此身鎭日困愁中。愁裏光陰去益匆。意境每隨方寸易。疎狂不與世人同。陸機感逝千行涙。王粲登樓兩袖風。安得貔貅統十萬。男兒殺賊建奇功。 
　　彈指流光秋又春。百般如舊恨偏新。情懷銷歇心先死。歌哭無端聽未匀。萍跡浪飄徒舛午。花朝密誓記生辰。良宵好夢嗟虚度。怕有啼鷄報曉晨。 
自由談話會 
　　我欲聚上海數十家報館之筆尖。作一大帚。掃凈花天酒地之齷齪卑污。人謂洋場十里。我國無治外法權。 
　　我欲購珠蘭水。洗盡那非我族類之腥羶妖氛。人謂恐無是等芬芳馥郁之香品。 
　　我欲聚羣花於庭中。賞識雅人風味。人謂花落花開花不省。看花人自多事。 
　　我欲絶毛錐子。交鐵將軍。人謂一枝筆勝於三千毛瑟鎗。 
　　我欲做耐苦之勞動家。造時勢之英雄。不願爲舞文弄。筆之腐儒。人謂新聞記者。精神之勞動家也。世界無上之帝王也。 
　　我欲隨隨便便。寫幾句不三不四的話。寄到花花絮絮的自由談裏去。人謂投稿者。無男女。無富貴。無貧賤之限。今日投稿。明日登出。 
　　我欲與自由談話會中諸君。日日來談話。人謂知道了。 
　　[  嘉定二我]  
戲考 
[喜崇臺（又名四國進寶）] [  便便]  
　　喜崇臺出自列國演義。而實則本於榖梁傳。榖梁傳云。魯季孫行父秃。晋卻克跛。衛孫良夫眇。曹公子首僂。同聘於齊。齊頃公欲娛其母。乃使秃者御秃。跛者御跛。眇者御眇。僂者御僂。同時入朝。頃公母蕭同叔子登臺大笑。四國怒。相約伐齊。齊師大敗。請盟。晋卻克致欲以蕭同叔子爲質。此喜崇臺一齣所從出也。左傳亦載其事。然僅言卻至登。婦人笑於房。魯衛曹使。均置不載。此劇又名四國進寶。通齣無精警處。故伶界僅以次等角色配之。名伶不演也。小說 
[政治小說鐵血男兒（六十三）] [  常覺獨鶴]  
　　時已至瓶頭山口。二人乃止不行。烏低聲謂白曰。梅麗雖美。以僕觀之。猶不如范黛姑娘也。今晨接范氏父女來書。謂已遊歷至意大利。或須來此。一訪舊友。白曰。陛下於范氏。父女之來。果表歡迎否乎。烏訝然曰。僕天涯浪跡。知已無多。除君而外。惟范氏父女。獨加靑眼。倘惠然肯來。僕實異常。忻慰。安得不備極歡迎。君豈不知。何待問耶。白沈吟久之。囁嚅曰。竊恐今昔處境不同。范氏父女即來此。亦難與陛下握手道故。如往日歡聚。蓋王者之尊。决不能與一商人笑言晤對於朝堂之上也。烏詫異曰。君逹人也。何忽作此語。迂腐甚矣。白曰。外臣固素持平民主義。力主破除階級者。惟默察西奥司貴族意見。每斤斤於論閥閱。定尊卑陛下欲一日力矯舊習。恐非易事也。烏頓覺不歡。徐曰。僕亟願范氏。父女。早日蒞止。他非所知。言已屬目四望。見相去數咫地。梅麗方獨自勒馬。觀兩軍演戰。乃謂白曰。君盍往偕梅麗來此。此間下視極明晰。似較渠所擇地點爲優也。白頗樂聞斯語。卽馳赴梅側。爲道烏意。梅欣然從之。日行日謂白曰。君何事忙碌。阿兄語儂。謂不見君者數日矣。白曰。日來殊無暇晷蓋職務所在。不得不四出探訪。貴國風土人情。已爲僕調查得其大概。梅笑曰。敝國一切事。儂豈不能畢舉以告。君何不過訪。乃僕僕他求。白曰。承姑娘美意。曷勝感紈。以後當時時造府。飫聆雅敎也。梅復曰。阿兄近日。每以英文日報示儂。因得讀君名著。毋任欽佩。君非已將此行紀事。詳細刊登乎。白低聲曰然。惟僕此次。尚有非常佳遇。只可中心藏之。不能宣諸楮。墨者。言時以目視梅。適梅聞斯語。亦含笑斜睇白。目光相觸。如磁電之感引。梅紅潮上暈。徐曰。爾我言多行緩。勞吾王久待矣。遂微振鞭絲。疾行至烏突前。 
　　烏覩梅至。即略偏馬首。趨左側相讓。梅居其右並馬縱觀一切。梅口講指畫。評議軍隊作戰法優劣。頗中肯要。嗣復討論地勢。梅曰。妾意吾國地極險峻。頗易爲守。若於各要隘多置巨炮。益以勁卒。則南來之敵。殊不能越雷池一步也。烏曰然。姑娘曾見新來快砲乎。梅頷首曰。日前已往細閱一過。此種墨克沁機關砲。其搆造精妙無匹。誠當世利器。聞贈砲者。係一美國女子。爲陛下至友。確否。烏曰。范氏父女。實僕平生知己。不日將遊歷至此。當求姑娘善爲招待。梅淡然曰。自應略効微勞。爲陛下一作東道主。聞英美各國。視商人極爲高貴世家華族。往往與大腹賈互締婚姻。此誠與吾西奥司俗尚絶異矣。烏曰。目今世界各文明國。俱實行平等主義。西奥司亦終難墨守舊習。梅曰。陛下見聞旣廣。識解自高。惟妾囿於一隅。習聞古禮。頗覺尊卑之分。斷不能蕩然澌滅也。烏默然不復語。 
　　此際槍聲炮聲。忽隆隆然震山谷。硝烟遂漫空際。須臾狄將軍疾馳至。向烏爲禮畢。即曰。蒲大佐部勒守卒。布置砲位。悉合機宜。且鏖戰極勇。竟令進攻之軍。盡陷危地。獲占全勝。應請陛下從優嘉奬。以作士氣而勵將才。烏大悅曰。將軍言誠是。不榖當同往行賞。言旣。即策馬。偕狄匆匆去。白謂梅曰。姑娘亦將追蹤前往。一覩戰績否。梅曰。今曰憊甚矣。僕天候山下。儂其歸乎。白徐曰。僕奔馳竟日。甚覺疲乏。亦頗思休憇。梅笑曰。然則君盍伴儂同歸。藉此淸談片刻乎。白曰。甚善。遂與梅並轡徐行。二 
[社會小說童子血] [  瘦蝶]  
　　曉風拂拂。艸露溥溥。一嫗行村落間。望門投止。旣抵家。方欲欵扉。忽目注地上。發驚詫之聲曰噫。血跡！血跡。　何自來耶。 
　　亟叩門。一少女出應。嫗入室踞坐。瑣瑣問家事。少頃一女童笑躍而至嫗前曰。兒固知今日吾母必歸也。許兒糖果。母其帶來乎。 
　　嫗垂詢旣畢。不見其子。乃問女童曰。阿哥何往。女童嘻然曰。阿哥已於昨夜爲怪物攫以出門矣。母何尚未知耶。嫗異而詳語之。則曰。昨夜兒與阿哥正酣睡間。忽有物排闥入。攫阿哥去。兒駭極欲呼。阿姊時尚未睡。戒兒曰。此怪物也。若譁呼。恐將及汝。不見阿哥已爲所攫乎。兒乃屏息不敢動。阿姊旋亦就寢。母乎。母乎。此何怪物耶。 
　　嫗聞言。面色慘淡。詢少女。則言詞閃爍。莫得端倪。撻而詰之。始曰此事吾叔王某所爲。阿姑盍問之。嫗大悟。知必有曖昧事。亟縛女而鳴諸州署。 
　　州牧受詞鞫之。少女供幼字張氏。童養在家。所失童子。卽未婚夫也。纔十三齡。儂自十四歲。爲族叔王某引誘成歡。忽怱已三載。前日叔告儂。謂會當暗殺汝夫。以圖永好。何期演此慘劇。意必叔所爲。儂實不知也。州牧乃監女而飭差捕王某。 
　　王某。一登徒子也。身充地甲。性好漁色。旣被逮。大懼。乃於中途乘隙吞鴉片自盡。 
　　童子之屍。大索十日不得。州牧復嚴鞫少女。堅不承認。乃派幹役四出偵察。得於某河中。蒞驗之。項上有藤勒痕。胸次則刃傷數處。腰間縛以巨石。顯係死後抛屍於河。以冀滅跡者。惟正兇已死。少女是否從犯。迄無左證。遂判以禁錮罪。後一載。遇赦。始出獄云。 
　　著者曰。王某旣淫姪女。而又殺其夫。其心不可謂不毒。其計不可謂不狡。孰意天網恢恢。立時發覺。倉皇就捕。仰藥而斃。後童子之死。纔數日耳。世有漁色成癖。衣冠而禽獸者。尚其鑒諸。三 
文字因緣 
[别後寄懷] [  侍仙]  
　　僕本恨人。每懷好事。趁元宵之佳會。作訪豔之淸游。時則淺綠鋪。茵濃靑成幄。嫣紅競媚。𡛥紫爭妍。春草五茸。幾覩香車寳馬。晴郊十里。紛添鬢影衣香。是亦極娛目之觀。恣賞心之樂矣。無何有美一人。不期而遇。似曾相識。依然愁鎖春山。儘許偷窺。不覺情含秋水。儂本戀花之蝶。難禁情痴。卿非戲水之鴻。何緣目送。幾費蒹葭之溯。方知瓜葛之親。戚里名姝。固應嬌豔。街頭傖父。豈便寒喧。然而我輩鍾情。未免黏花惹草。人生行樂。何妨贈芍遺椒。爰賦小詩。聊伸積愫。 
　　谷陽門外忽相逢。眉黛撩人畫遠峰。雛燕嬌鶯都作隊。憐儂祇比過牆蜂。 
　　新愁舊夢渺無痕。爲語東風欲斷魂。恍似美人隔秋水。臨風惆悵不須論。 
　　無邊風月轉飄零。誰贖文姬返漢廷。萬種痴　情抛不得。一絲絲繫柳梢靑。 
 
 
 

Page 11

 
 
   
 
 

Page 12

 
 
   
 
