# 1914 - 439 - 4914922

 

Page 1

 
 
   
 
 

Page 2

 
 
意大利與戰局（冷） 
　　余前謂世界到於戰局有二難定之國其一爲日本其二爲意大利也日本者可以不入戰局而或將入於戰局也意大利者不能不入戰局而今竟未入戰局也然而曾幾何時日本今已與德宣戰而入戰局矣日本方入戰局而今日德文報電與路透電均謂意大利今將不但不因三同盟國之故助奥德而敵俄英法且將反助三協約國助俄英法而攻奥人此誠不可思議之變端也 
　　夫日本之攻德猶得曰爲日英同盟之關係也而意大利之攻奥是適與同盟相反也日本某報有云同盟與國家孰重國家利害其先也同盟活用之而已嗚呼是殆韙言 
命令 
　　八月二十二日大總統策令管雲臣給予二等文虎章此令　　又令内務部財政部呈准文官高等懲戒委員會議决前歸綏國税廳籌備分處處長兼塞北微收局長虞維鐸營私骫法一案所犯事實覈諸文官懲戒法草案兼有違背職守義務污辱官吏身分喪失官吏信用各條欵應依該草案受第五條第一欵之　　處分等語虞維鐸着准照所議即行褫職此令 
　　又令内務部呈宣武上將軍督理江蘇軍務馮國璋等咨稱帮辦金陵下關商埠善後事宜金鼎詳請辭職請予免去本職等語應照准此令 
　　又令財政部呈擬將僉事郝　沈昌祺吕宗恪鄭釗張潤善李　權王世澄李光啓均進叙四等等語應照准此令 
　　又令凡百官吏俱有職守雖夙夜在公猶恐不及若奔走道路　時廢事耗精於送迎酬酢之中則政治必隠受其弊嗣後在職文武官吏非有必須陳請之理由毋庸謴請人覲非先經呈准不得擅離職守違者提付懲戒以儆玩愒而肅紀綱此令 
戰事要電 
[其一（本館北京專電北京電]  
　　據膠州條約第一條德國無論何時在百里線圈内有通行自由故此百里内將爲軍事區域此爲條約結果並非中國對關係國特許者現中立地帶蓋自日照及濰縣起點 
[　　昨晚十時到東京電自昨正午起日德入於交戰狀態所傳日艦被德水雷沈没不確 
[北京電]  
　　日人所傳青島消息如下各炮台以名阿格司脱維多利亞者最堅固其他若阿克納耳若愛體司若佛星沙防備亦整沙子口之防備最弱青島岸之卡别愛司門甲有水雷暴發之發電所卽墨方面德探甚多膠督勸日人於二十二退完逾時即拿縛自昨日午後止大部分皆乘利濟丸出口二十四時間内可到烟台惟赴濟南者皆以人滿不得入車甚爲狼狽全島准備已完其背面防備有機關槍十門野炮十二三門四方附近最爲堅固軍器彈藥亦甚完全糧食昨日又加補充石炭亦富惟被服不完頗困難海軍中佐哈司爲陸戰隊長陸軍中佐開星厄爾爲駐屯軍隊長據在京日軍事家言爲不願過於殺傷約三箇月可破 
[北京電]  
　　交通到電昨十二時後青島海面英水雷艇一艘被德艦炮擊不中而退又謂日陸軍將自卽墨縣之金家口登岸即墨知事電亦同聞日艦到青者現只六艘以大連爲準備之根據地約三四日後可全隊赴青開戰傳聞美向日提議如日兵通過中國地帶必須美同意但外交部人云尙未得悉有無此事 
[其二（英人特約路透電）北京電]  
　　俄法參與攻擊青島問題顯尙未决英日現從容預備進攻一般人士現信青島之下必在兩月之後惟早晚亦無關重要因德船今均泊於港内該口岸已實行封閉故也（二十四日） 
[倫敦電]  
　　路透電社由日本大使署探悉日皇曾布勅旨其詞旨如下吾日已向德國宣戰吾日以陸海軍之全力而敵德意志帝國日本原期嚴守中立維持遠東之和平乃德意志之舉動迫令大不列顚與之開戰德國今復在膠州竭力備戰其軍艦出没海中恫嚇吾日及吾同盟國之商業遠東之和平因以阽危以故日本與大不列顚開誠公互商之後允照英日聯盟條約設法保全公共之利益日本願以和平之方法達此目的而德國並無覆文聲明承認日本之忠告迫令吾日宣戰良深抱憾願賴吾民之忠忱勇氣早日恢復和平而增帝國之光榮朕有厚望者焉（二十三日） 
[倫敦電]  
　　日本以用兵遠東一事照會美國美國覆稱美政府知日本志不在開拓疆土且許以膠州還與中國維持中國土地之完全及按照英日聯盟條約行事且知日本如行事於膠州界線以外必先商諸美國云（二十三日） 
[倫敦電]  
　　日人預備進攻青島該地德軍共約數千人現信港内及四周均已密置水雷（二十三日） 
[倫敦電]  
　　官報局宣稱奥政府命現駐青島之奥國愛里柴培士皇后號巡洋艦卸去武裝艦中人員移駐天津（二十四日） 
[倫敦電]  
　　據柏林發出之公文聲稱德國通告駐德日本代表謂德國對於日本之要求無詞可覆（二十三日） 
[倫敦電]  
　　日本已向德國宣戰（二十三日） 
[倫敦電]  
　　德軍與比軍在羅特血戰之後兩軍現正在比國海洛特省交戰（二十三日） 
[倫敦電]  
　　駐紥盧森堡省馬爾區之德軍已向南進發（二十四日） 
[倫敦電]  
　　據比國公文宣稱比國游擊隊已肅清安都厄爾比周圍之地德兵非被俘獲卽被擊退（二十四日） 
[倫敦電]  
　　法國已付比國英金一千萬鎊以充軍費（二十三日） 
[倫敦電]  
　　今日據法國外交大臣電稱兩軍已在陣線一帶對仗目下各未佔有利益（二十四日） 
[聖彼德堡電]  
　　據俄國陸軍總司令尼柯拉斯大公爵發出之公文宣稱格姆平南一役之勝利乃賴南康浦夫大將所率陸軍之功與軍畧之上大有價值俄軍與德軍交戰後已佔據東普魯士省之印斯特堡（二十三日） 
[倫敦電]  
　　據官中宣稱俄軍已佔據東普魯士省之戈爾達浦鎭（二十三日） 
[哈爾濱電]  
　　俄軍已佔據東普魯士省之鐵路重要中心點印斯特堡俄軍旣得此地鐵爾西特之命運可以豫定俄德兩軍自十七日鏖戰至二十日止戰線之廣在四十佛斯特（俄國距離尺名合一英里之三分之二）以上俄軍勇氣奮發佔據亞里斯及戈爾達浦二鎭德國第二十軍團由利克附近怱遽退走俄軍於利克獲火車頭及火車多輛及軍需甚夥且在官庫中搜出馬克五萬圓維蘭貝之敵軍現由邊界退走德國居民向北逃逸八月二十日有敵兵三軍團在格姆平南附近圖圍俄軍右翼戰鬭之劇烈達於極點俄軍攻入德軍中央獲炮多尊（二十三日） 
[哈爾濱電]  
　　八月二十一日俄軍左翼進攻敵軍敵軍請休戰移去死傷兵士俄軍不允俄軍勇戰獲勝德軍大受損失而退俄軍追之（二十三日） 
[倫敦電]  
　　法國海軍及孟台里格洛之過山砲現轟擊奥國台爾瑪的亞之開太洛海口（二十三日） 
[倫敦電]  
　　據路透電社瑪爾太訪員電稱地中海今無敵艦（二十三日） 
[倫敦電]  
　　法軍現於亞爾薩斯大得進步（二十三日） 
[倫敦電]  
　　路透電社瑪爾太訪員由有權勢之意大利各界探悉意國黨於三協約國參與戰事僅爲時間之問題耳（二十三日） 
[倫敦電]  
　　在北海觸水雷沉没之丹麥商艦曼麗倫號之員役已在哇斯丹特登岸（二十四日） 
[倫敦電]  
　　加拿大有十萬人報名願入軍從戰現已召集二萬七千人（二十四日） 
[其三（德人德文報專電）上海消息]  
　　上海至青島之海電已於星期六日正午割斷青島至煙臺之海電已於昨夜割斷（二十四日） 
[北京電]  
　　袁總統現以全副精神注意滿洲直隷山東三地張錫鑾將任滿洲陸軍總司令張國淦將任奉天巡按使總統府　衛軍司令袁乃寛將任直隷陸軍總司令朱家寳仍任直隷巡按使王士珍將任北方各省陸軍總監烟台天津濟南均將設總監處政府已命山東奉天巡按使 
 
 
 
] 

Page 3

 
 
特别注意中立事宜並聞張勳將任南方各省陸軍總司令蔭昌將受維持山東中立之軍職（二十三日） 
[北京電]  
　　中政府擬將青島德文高等學校之學生送入上海德文醫工學校肄業（二十三日） 
[北京電]  
　　袁總統因法人於京奉鐵路扣留中國所購之德國軍械實違一九零一年和約已令外交總長孫寳琦設法對付（二十三日） 
[北京電]  
　　據北京各要津聲稱孫逸仙抵滬之説實屬無根之詞 
[紐約電]  
　　日本致德國之愛的美敦書德國置之不覆（二十三日） 
[紐約電]  
　　比國納暮爾及查爾納洛瓦間目下正在鏖戰戰地廣二十英里（二十三日） 
[紐約電]  
　　德軍已過比國西邊界向法國里爾及伐蘭西安斯進發（二十三日） 
[紐約電]  
　　前數日德軍與英軍在滑鐵路一再激戰聯軍卒向南退走（二十三日） 
[紐約電]  
　　聞意大利現正豫備召集陸軍痛擊奥國（二十三日） 
[紐約電]  
　　據俄國消息前敵無阻（二十三日） 
專電 
[打箭爐電]  
　　番匪雖兩次敗挫仍踞江中溝日倚老巢川軍當分五路進擊毁碉三十餘座十三日匪退廂東康莽卡畀兩村援匪大至我軍奮勇猛攻至夜半破卡澤並毁碉乘勝合攻康莽擊毁之計前後鏖戰三晝兩夜斃匪無算嗣又經川軍佔右山頂俯擊各卡並以大炮轟擊將軍廟至午始破斃匪百餘獲逆首倉儲巴及碧格二土司先後俘獲槍彈多件馬百餘匹此邊軍未有之勝仗也 
[北京電]  
　　袁總統之四公子今日結婚以時局艱難特停賀要聞一 
[青島戰事談（一）]  
　　文匯報云日本愛的美敦書期限已過矣宣戰之書亦已下矣青島將來之命運可以逆料矣其在不可知之數者即德軍到底力能維持幾何時而已觀遠東德人此次行爲其富有國家思想自不待言而要亦德皇宣戰之諭有以鼓舞之而使其從軍如歸也降之一字德人自不肯言而吾輩似亦勿庸置議現在止問德人能守至於何時而已青島濟南府間之鐵路已有一段歸德人管理加以該地多山環繞便於爲守將來日本陸軍之損失當必較巨似可預言日軍將由何處登陸測度者頗夥然確實地點未之知也此次戰事在日本一方面時間與人馬當　無問題或將行久圍斷糧之計亦未可量惟須多費時光恐未必果爲也青島炮台向以堅韌著且所置大砲均係最新最良之式其面海者名爲隠身砲發彈之後即能自由隠身壘後處於安穏地位惟就海戰之範圍而論日本第一艦隊均有十四寸口大炮轟擊之力當然較遠青島港内之德艦恐非其敵也 
　　字林報云星期六駐滬德人開會商議救濟問題蓋將來青島開仗之後受傷兵士由該處運來上海者必不乏人到滬之時應當如何招呼之處現時不可不早爲預備一切聞當場擔認捐欵者不少統計足供照料百人之用如來者不止此數再行設法募助且已派定招待員若干人在車站輪流守候汽車之由青島來者即對於尋常避難搭客聞如有可以相助之處亦將略盡義務云僑寓青島婦女力能當看護之職者均留而不行且聞駐滬德婦赶赴青島投充看護者頗夥 
　　文滙報轉錄二十二日天津支那時報云昨日下午有大批青島避難人民抵此現有種種理由可信青島德人决計殊戰蓋各處均置有防護炸彈之物預備兵各給軍衣兩套軍帽一頂及其他應需服裝奥國愛里薩貝士號巡洋艦之大砲已安置岸上中政府前向瑞記洋行定購克虜伯大砲數尊及小子彈二千五百萬枚近曾運抵青島今爲當道扣用以固防務該地囤積糧食頗豐有常備兵四千人預備兵及義勇隊共約六千人預備兵及義勇隊終日勤練打靶術各處均築鐵絲障碍物及埋置地雷附近林木均已砍除以便四周可無障礙聞青島英領事署之愛克福君德人指其爲間諜限於兩小時内離境愛克福君今已抵濟南府 
　　字林報云昨日午後寓滬德人集議致電於青島總督及該處德人其文曰君等勇執干戈保全德國在遠東之尊榮吾輩旅滬德人有感於斯心謝無旣君等爲吾輩之所誇耀者君等愛國之忱誠偉大矣君等之名將垂遠而不忘晚接青島總督覆電其文如下頃得祖國榮耀戰勝之報歡躍不已吾儕有親愛之奥人相助準備應敵遠東同胞之感情足以激發勇氣今吾儕榮耀愉快爲吾皇帝吾帝國而赴戰場矣敵愈衆榮愈大吾德國必善爲之也 
　　文匯報云據内國之官電及遠東聯軍當道徵集之消息皆足證遠東德國艦隊最大之二艦沙恩化斯特號及格萊斯洛號均未駐膠州灣内現悉青島港内所泊者僅三等巡洋艦愛姆丹號（裝四寸一分口徑之砲）一艘而已蓋納恩貝格號及萊浦齊二艦所在海軍當道亦嚴守秘密大商船無論泊在何處不能由商人自已隨意處置否則當道不允其照常行駛意特耳號及拉森號二船已在青島裝置砲位但此種船隻如波羅的之大艦隊未必敢駛至海面也 
　　上星期日本兵船之泊在上海楊樹浦者共有七艘旗艦爲對馬島號戰艦三艘餘三艘爲淺水礮艇該砲艇等業已拆卸武裝因不適於今日戰事之用也所有水兵分往各戰艦對馬島號建成已有十年載重三千四百二十　最大砲位爲六寸徑砲六尊載三百二十人每小時行二十海里今日午後率領戰艦三艘裝運船一般開出口外所往地點無從探悉大約赴青島參與戰事也 
　　文匯報載二十二日濟南通信云此間旅館今住滿末批之青島避難德國婦孺及末批赴青島服役之預備兵德人所談者惟青島問題衆人意中咸有吾人如不得已而死則必盡艱而死青島一地顯已絶望而德人似從未嘗存棄之之念即婦女男童亦然蓋婦女之願留青島辦理紅十字會事務者其衆溢于應需之數童子斥候隊亦告奮勇其年在十五以上者現覓如傳遞消息之事役德人對於日本敵愾甚深惟亦不形於辭色吾儕英人處德人勢力範圍中者頗受優待令人不知敵人之爲誰今日聞一原籍德國之美人奮然言曰日人如得青島余料日人將飛揚跋扈而奪某地於英人之手云敎會中人皆以中國將無辜受累爲其抱憂愛的美敦書之期限明日將滿而第一備戰舉動業已實行濰縣至青島之電報交通今已斷矣外間盛傳膠濟鐵路明日停止開車惟據此間某員告余（訪員自稱）謂火車仍可駛至戰地邊際鐵路總局已由青島移至某處之機器所此亦可證德人不欲令火車停駛也 
[青島與外交（續昨）]  
　　（八月二十一日）（遠生） 
　　（一）英國政府方面之態度第一路透支局在北京公使館受領之公式陳述書如左日英兩國政府如日英同盟恊約所規定特以保全中國獨立爲目的執行依日英同盟熟思所得保護極東一般利益之手段認爲有相互之必要日本之行動區域降於太平洋之日本航路有必需保護情事外决無越中國海而擴張至太平洋之事亦决無波及於中國海之西部亞細亞海洋或東亞大陸德國所占土地以外之事云第二據本日新支那東京通信云吾國（指日本）態度爲從而英國爲主此後之位置亦旣可以預想矣十四日永田町（東京各國使館所在地猶之吾國之交民巷）官邸英俄法比大使公使往返繁密會議無間而外務省尤忙碌異常陸相參謀部長德使館參事及中國陸公使交相出入十五日天皇還幸午後開御前會議先此英國對於日本之意見已有還答其内容不外兩同盟國對於東洋方面之恊商及對於德國之宣言即交還青島之要求是也英國於此項要求同時並丁寗反覆（原文爲　目　推其意卽不必説之語而丁寗反覆以明之也）究竟膠州灣是否還附中國請求聲明並同時以此義宣告中外此實吾國爲從唯唯諾諾視英國之意以爲左右可爲齒痒者也第三）則路透電固曾確切證明英國顯曾竭力阻止攻擊青島一爲保全德國該地之平民起見一恐外人用兵該地必反動而損及中國因此種種顧慮乃詢問德員願否以青島交還中政府（中略）目下雖仍在進行談判惟日政府重要之宣言（即指十六日宣言）將於旦夕發表此當視爲此舉之决議也據此則當日本未曾宣言之先英政府方面者有兩種活動（一）在北京者曾與德員斡旋還附青島之事（一）在東京者曾丁寗反覆於青島之必須交還中國蓋今日之直接交還之計畫旣屬無效面必反覆丁寗此後之必須間接之交還而後以日本之十六日之宣言爲一大結束及此項宣言發表後乃有第一項之路透支店所受領之公報表示一種希望日本活動範圍縮小之意此中外交關鍵吾人固不可不認爲一極重大之關鍵也 
　（二）就英人社會方面觀之吾人在今日所得窺見一二者惟京津間英人之報紙論調或其個人議論矣最奇異者京津間之英人報紙乃有對於日本此次之哀的美敦書甚者加以詆毁否亦頗致不滿之意如八月十八日英文京報標題爲日本之哀的美敦The　Japaness　Ultirnaturn謂從法律之意義以解釋之凡一讀英日同盟者不難了解日本此舉决非必要且非正當但彼已决定干涉且有實力以繼其後而實行之若吾人必須求其法律上之根據未免迂愚 
　　天津英人之英文報亦有同此論調者又德華日報評論此事乃對於英國不怪其與日本共同爲此非常之舉而怪其無力抑制日本此亦奇怪之論調不能不認爲有别種之潮流者也兹錄述大略如左 
　　今試問日本究竟以何理由可以證明其要求之正當繹日英同盟條約以兩國在於遠東或印度之領土及特别利益有所損害時當互相援助而英德開戰乃在歐洲於遠東毫無關係日本究何所迫而必欲干涉之如德國無故攻擊香港或擾害威海衛則可認之爲擾亂和平然德國固未嘗計畫及此即遠東之商業及運輸自開戰以至今日仍繼續如前中國各處商港猶日見英國商船之出入然則青島之爲德有究何碍於遠東之現狀而日本必欲自進而取警衛之勞日本至英國之於此舉究竟關係如何據日英同盟條約凡兩國利益有所損害當由兩國恊謀之然則日本之干涉謂英國未之前聞者實非確當英國固亦願日本之有此舉者特其命意或不如此之激烈也自哀的美敦書宣布後英字新聞極力將其責任嫁之日本一似與日本並力而爲此不當之舉於英國爲不甚美觀者英國政府之外交政策素覆於黑暗之中此次日本要求青島而又謂或將還之中國可見青島之歸諸日本非英國之所願蓋其事或危及於其長江流域之勢力故也若英國於此舉並非同意則英國當尙有此能力抑制日本使不用兵如其無之則其明之威權將不見信於天下北京天津英文時報對於日本此舉痛加詆毁此亦足以證明英國人心理之一斑此外他報固亦有以此舉爲正當且謂其出於英法俄等國之協議者然非經外交當局者明白之宣言不足以明其眞相也英國而請求日本之援助實以示英國之孤弱日本不得英國之同意而居然出而干涉之亦實以見英國之無能英國將於遠東欲自樹其風聲乎則防止日本之干涉而已矣 
　　據以上所述則日英之步調固顯然不同雖另一方面消息謂英人不願日本將青島交還中國然吾人固覺今日事實似不如所云假定吾人之所論定不虚則將來外來上所結之果如何耶 
　　二十日紐約轉到之德華電謂美國人對於亞洲民族出助歐洲民族甚不滿意此雖係德人之言但此語郤予吾人以一種暗示若告知以將來一重大之意味者此不可不知也據最近消息日美互相齕　之危機似已漸漸和融矣 
　　英文京報論日本此次青島事件不特可以得　　世界排斥德國者之歡迎增長其名譽復其一千八百九十五年德國加入要求返還遼東之仇且可得北支那一帶之大富源然日本之哀的美敦固已明言將還付中國此間日人尤力稱日本必實行其宣言據外電稱華盛頓政府甚重視日本將青島還付中國之宣言以記者預測還付則必還付也但其時期及還付之方法如何則未易言北京日報著論謂日本宜乘此時以外交團之集議將膠州開作萬國租界云云 
　　八月二十三此日本限令德國解除青島武裝之日也距今日僅二日矣據近報德國之不肯承諾已無疑義除外電所報不計交通部昨日得青島電局來電謂今日（十九日）僑青日人及德人婦孺中國銀行均經離埠海關郵局人員奉税務司郵局長諭定明日停公（二十日）逃避火車聞於星期六停止云云計吾通信到日而青島之砲聲已隆隆矣 
雜評一 
[戰局之進行（無名）]  
　　日本與青島雖已宣戰而戰事之電未傳雖以青島與上海間長崎與上海間之電線中斷之故然亦以俄法之加入與否尙未大定而日本之攻青島不必要擊可以從容爲之也至若歐洲方面則俄屢傳勝仗而德亦屢傳南進而與英法之聯軍劇戰也 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[京訊中之青島問題濟青之電音]  
　　交通部於昨日八月二十日）接到青島電局來電云交通部總次長　鑒局審今日僑青日人及德人婦孺中國銀行均經離埠海關郵局人員奉税務司郵局長諭定明日停公逃避火車聞於星期六停止　聞承金叩效又濟南昨日有電來京云德領照會以龍口有英日兵艦停泊一案據烟台聶鎭守使憲藩萊州李明長森查明電復並無其事 
[陸使之電告]  
　　聞駐日公使陸宗輿日前有電到京探係報告與日本外交當局晤談此次日本對於德國通牒純因英日同盟關係及維持東亞和平起見並無侵略中國土地之野心總統閲電後旋即召孫總長將此電給閲矣 
[日使之主張]  
　　日本駐京日置益公使已於昨日抵京聞某日人云日置公使與中國感情甚洽此次與德國最後通牒之期限已迫故戰備亦已佈置完全但日置公使之宗旨設失和於德國决不破壞中國之中立故所設戰備海軍爲主因陸軍攻青島必須假道中國領土恐損中國之中立云云 
[東報之論調]  
　　日昨（十九日）新支那報載有東京通信及某處來函兩則其一云日本將由德人之手取回青島交還中國此固中國之滿意而德國之厄運也曩退還遼東半島時德國並不在主動之列時公使青木子爵對於三國之陰謀未能識破其外交手段之不敏姑勿庸責而德國之徹頭徹尾積怨於人可謂深矣其後三年德以無理要求將膠州灣奪去而青島爲東洋平和之禍根當時昭然如見今日除此禍根實中日兩邦所極盼望者惟中國政府對於日本之果否將膠州灣交還中國頗抱杞憂夫於日本之厚誼而尙猜疑未免清稽耳要知膠詶灣之割讓於德因迫於三國之干涉而然其實該地本中國所有受之不爲汗顔若由日本交還中國在日本實仁義之舉也但中國人民對此總不無猜疑是果由不知其妙乎云云 
　　八月十七日大阪每日新聞載日本此次對於德國軍事之行動其軍費尙未編載預算案内然經日本當局臆度約在一千五百萬元左右其欵項預算則由國庫餘乘金内支出 
[西報之述防]  
　　本月二十日京津太晤士報云青島近日於防守手續異常忙碌後山各險要均埋放地雷裝設鐵網濠壩以防陸路進攻東方一面更爲注意已設置大砲數尊以防海面攻擊現以重價收買大帮牛馬牲畜等物至少每頭一百五十元軍紀極嚴所有旅館酒店一律改爲醫院惟米糧價目因膠督命令限制漲價不甚高貴海面上所置之魚雷一日一換以防限制爲敵所探悉據云海面可保無虞 
[政府之防範]  
　　現聞政府青島如至有戰事則沿海各省應如何防範亟宜先事籌妥　臨時倉呈　措且難保海外黨人不乘比機會竄入沿海各省謀圖不軌故昨日徐菊人商承總統　陸海軍統率處妥商直隷山東浙江江蘇福建廣東六省　海軍聯合防範及稽查黨人之辦法如何　定容後探佈 
　　青島與膠州灣距離甚近現在該處外交消息方見緊迫我國之設備又爲條約所限制種種困難刻　總統飭　具膠州附近地方詳細地圖以備瀏覽 
[中立聲中之濟南觀中立之設局]  
　　政府以青島一隅與高密即墨等縣犬牙相錯又有膠濟鐵路由青島直達濟南　辦中立較他省爲難特派竇學光來東襄辦兹聞竇君來東後即於交涉公署内附設中立局以便籌盡進行并聞賣君曾充青島特别高等學校總稽查於交涉情形素稱熟悉也 
[學費之籌備]  
　　本省留德學生二名留美學生三名留日學生六十二名現以歐洲戰禍方亟巡按使曾接敎育部電請速滙留歐經費四個月昨公署又接署留日公使電云歐洲各國開釁日本是否加入頗難預測請速寄四五個月學費來東云云聞公署已飭財政廳籌撥下半月留歐學費並四個月留日學費將設法匯往矣 
[債票之發行]  
　　政府發行之内國公債票業已頒發到東由財政廳中國銀行分任勸募聞目前認購者尙不甚踴躍其故蓋以國家財政上之信用向來薄弱且又當此歐洲戰爭金融緊迫之際人民未免觀望云 
[金價之騰貴]  
　　自青島方面風雲日急省城謡傳膠濟鐵路將停人心頗不寗靜其影響漸及於金融目下省城金價每兩自三十八換漲至四十一換説者謂將來尙恐有增無减也 
[中央對於中立施行之近狀聯席之會議]  
　　總統府消息舉行聯席大會議預擬列席人員有統率處廳長唐在禮辦事員薩鎭冰蔭昌王士珍將軍府將軍段張蔡丁蔣五將軍及内務外交參謀海軍交通財政農商各部總長政事堂機要主計兩局長會議地點係在崇雅殿討論關於中立施行上某項重要問題其日期大約即在三五日内云 
[討論之議題]  
　　月之十六日中立辦事處召集各當事者討論左列之三項議題（一）中國對於歐洲戰爭已經宣告中立故中國欲遂行中立國之義務當然不可不禁止交戰國由中國屬内之船舶鐵路輸送兵士雖然現時設有交戰國兵士及預備兵或回國或赴租界地者由中國屬内鐵路來往之事中國政府應如何對付（二）交戰國中在中國有租界地者不少其租借地尙在中國主權之下設有甲國封鎖乙國之租借地内港灣之時中國政府對之廳行干涉否或在租借地内雇用設備防禦工事之中國工人時應禁止其當工與否（三）中國政府遵守中立之　定　對停泊於中國内河及海岸等處之交戰國砲艦應要求解除其武裝設有困難有何法以應付之 
[辦理之依據]  
　　總統對於政治向取博採主義外間所上條陳確有見地者罔不親加披閲並加圈分交主管各部核　聞宣告中立以來内史處接到關於中立條陳甚多總統從未拆閲蓋總統辦理中立事宜僅知依據局外中立條規斷無錯誤勿庸外間條陳故内史處已通告不收此項關於辦理中立之條陳矣 
[總辦之擬推]  
　　中立事務所成立以後總統又添派孫梁兩總長及梁士詒李盛鐸等李專任草擬條規梁燕孫事忙又　日出席參政院孫慕韓總長近因外交部因應機宜刻難分身聞已請於總統公推梁敦彦總長爲該所總辦以專責任 
[各省之調查]  
　　局外中立條規頒布以後總統隨即派令幹員分赴各省調查外省辦理中立事宜能否合宜是否認眞如直隷山東河南山西湖北等就近省分均已報告到京皆稱合宜内中以山東一省爲最認眞蓋因該省旣有津浦路之便利復具青島之險要各國交涉獨多故辦理中立不得不認眞也並聞中立處昨有電致各省將軍巡按使將辦理中立情形三日呈報一次 
[分所之地點]  
　　日昨辦理中立事務處議决於各省要埠設立中立事務分所六處即以外交部特派交涉員或關監督兼任各拟任聞其設立之地點如下（一）直隷之天津（二）湖北之漢口（三）江蘇之上海（四）山東之濟南（五）廣東之廣州（六）四川之重慶并聞東三省江西等省亦將陸續設立云 
[特别之講演]  
　　敎育湯總長以兹值歐陸戰爭之際端在維擊人心使國民洞悉時機不至誤會爲要昨日呈請總統擬在京内外組織特别講演隊悉　八月六日總統早噙切實解釋務使國民咸知對當守中立條規對内則照常安業云 
[戰事影響中之北京維持觀寄遞電報辦法]  
　　歐洲戰事發生各處電報能否照寄頗爲關心時事者所注意現在交通部爲傳達敏捷起見寄遞外國電報改用水線而青島電報亦照常收寄兹錄交通部公函二則如下交通部致政事堂曁各部院公函云巡啓者據駐滬大北大線電報公司電稱所有俄國往來或經過俄國之電報均須用明顯文字兹將各國詳細辦法開列於下發往英法比意西葡荷蘭諸國應用英法文至奥國應用英法或德文至匈國用法德至瑞士並土耳其國用法文至其餘歐洲各　　理俄用法英德或俄文至英意土耳其之電其收報人名不准用密碼至英法意瑞士土耳其須帶發報人姓名至奥匈意不准用商務暗號各電在俄國均須受檢查能否送到電局不負責任等語除飭知各電局外相應函達即希查照此致中華民國三年八月十九日又同日致政事堂曁各　院公　云連啓者前八月十四日青島局電稱現在各處寄青島之中英法德並密碼電報均能照收等語除飭知電局外相應函達即希查　 
[維持工人生計]  
　　内務總長朱啓鈐君近以京師苦工失業者多特爲設法多與土工以維苦力之生計現在紫禁城内等處土工大興致現存之運土鐵斗車不敷應用而權衡購買之欵項以推廣維持貧民生計多多益善之故又不肯於此器具上稍有糜費因此對於缺少之器具主張借用否則租用必不得已始行購買昨以此事特爲電飭天津京奉路局酌景能回津浦路代借二十輛更妙或則向商店租用亦可如皆不就則令就近在津購買二十輛從速辦妥運京應用云云 
[再禁謡言淺示]  
　　京師警察廳爲示諭事近　京城各處謡言狠多離離奇奇一點影兒没有的事都會揑造出來説的有根有底不差甚麽的人聽了這種話給他朦住了一人傳十十人傳百彷彿就是眞的大衆兒就有些疑疑惑惑的起來這眞是不明白極了你们想想現在歐洲雖有戰事中國業經宣布中立自戰事起後已經半個多月京城地面安安靜靜的銀錢照常兑換買賣照舊交易一點甚麽没有這都是你們親眼見的難道還能説　不住倒去信那些謡言嗎前回商務總會的傳單本廳與各衙門的告示都詳細勸遇你們你們要是再信謡言跟着亂説那便是居心要摇感人心擾亂治安了這些造謡言的人都是匪徒想敎人聽着大家驚慌自已一搗亂他便可於中取利你們爲甚麽要受他的冤找不得安靜呢現在本廳已派許多偵探查拿揑造謡言的要從嚴懲辦的如果你們再跟着胡説就連你們一齊重辦你們想想爲甚麽放安穏日子不過要去找個没體面呢你們經本廳這番勸説大概不能再明白去信謡方了看見本廳告示的還可將告示上的話講與那些不識字的人聽免得那些糊塗人跟着亂説又被罰辦地方上没有聽謡言的人那些造謡言的自然也就歇了切切此示中華民國三年八月二十日 
[激勵解欵辦法]  
　　財政部日前因歐洲戰事發生設法維持財政起見曾有通電致各省巡按使財政廳長飭將各省攤解洋賠各欵及認解協濟中央欵項限於本月底一律解京各節情形業誌報端刻得確息該部昨日特具一呈遞進總統探其内容係稱上次曾通電各省令將協濟中央及洋賠各欵限於本月底解京現擬請將凡在期限以内解欵到京省分之巡按使財政廳長從優議奬其逾限者則予分别懲罰以資激勵等語尙未悉總統如何批復 
[議興蘇鄂水利]  
　　邇來因歐洲戰事商務停滯失業貧民以滬漢爲尤衆現聞税務處梁督辦會商農商部妥籌救濟之法擬將蘇鄂兩省農田大興水利并由各該地方官實力勸導約集紳民籌商辦法傳得尅期與工旣可以安插遊民復可以振興農業洵屬一舉兩得之計也 
[東省之戰事影響]  
　　（一）長春方面 
　　吉長已報云長春二道溝俄站自歐戰發生護站俄兵奉　赴敵後以鐵路沿線兵力較單　曾添派綠牌兵一隊仍屬不敷布　　復　來水兵一隊十五日到北門外商埠游行以示　 
　　駐長俄領事現四俄國加入戰局不　往來公文電報甚夥且中東路線一帶諸事增多邇來辦理文件異常忙迫並加每兩日必須赴二道溝一次與上下各級官長籌商保衞北滿政策及報告俄德戰事大有應接不暇之勢 
　　長春軍警兩界以歐陸戰禍方殷人心恐慌　黨難保不乘機蠢動故各派軍警四出巡查以保治安又聞二道溝俄站十五日有華名二三十名由呼倫南來據稱勝福因俄德戰耗日繁一日故將寄居倫城華人剪髮者悉行驅逐出境故來長也長春各大小洋貨　近以各種歐貨不易進口前存洋貨無多各商　居爲奇貨價值日漲以致市面恐慌較一禮拜前益甚　　（二）哈爾濱方面 
　　自德俄戰事影響及於遠東後俄政府對於華人入境一事禁令尤嚴日前有由烟台開至海參崴商輪二艘搭載票客千餘名均持有渤海道護照下船轉搭火車赴沿海各地行經數站即被俄官府截阻即日就開回之車載至崴埠仍由原來之船運回烟台聞半多山東作工之人哈埠華俄糧商向以堆積大豆爲大宗之貨歷年運赴歐洲獲利頗厚近日歐洲風雲緊急海運阻斷而哈埠所存之大豆每甫子七角左右跌落至四角尙無人過問其他糧石亦均受影響 
近日中東鐵路東南兩路郵車由哈開行時均有歸國之日本人爲數頗衆謡言謂係日本將助英國攻擊青島華人等因之驚慌不已云 
　　（三）奉天方面 
　　奉天張將軍昨與吉將軍孟黑將軍朱電商辦法如下（一）吉黑二省皆有交戰國租界宜嚴防交戰國之行爲遇有事故發生即可婉言相拒（一）呼倫貝爾爲中國完全領土因匪盤聚亟須加意防守免至乘隙滋擾並察其機會勸令取消獨立（一）三省之進行取一致舉動均由奉核請中央 
　　日來外貨益加昻貴據商界調查煤油每箱陡漲四角洋布每尺陡漲五分其餘香皂零星裝飾品無不異常翔貴張兼巡按因特分詢各屬轉將貨色物類詳細列報以謀擴張土貨以代之之法 
[吉黑兩省之亂機未絶餘慶溝之兵變]  
　　黑省將軍府接黑河道尹張壽增電稱謂據餘慶溝金礦局長呈稱該廠護兵於十二日突然譁變持鎗出營將礦丁及附近小舖搶掠一空搶畢即由山路竄往嫩江縣一帶等語除飭本埠駐防軍隊跟蹤追剿外應請由省派兵前往嫩江一帶堵剿朱右將軍接電後當派陸軍馬一團前往痛剿矣 
[潇湘館之黨人]  
　　黨人首領孫長林又名孫老五上海人前携有孫文委證在長江一帶運　第三次革命今春在上海與某案有關係恐被　　即帶一心腹黄　才迅往天津流通敷日復來長春寓頭道溝東發合客棧被吉林將軍府高等密探某偵知協同一區區長馮書臣於本月十五日夜間在平康里潇湘館將孫拿獲搜出委任狀一件狀中均用篆字内書運動員孫長林等者即送交混成旅部十六日即解省垣訊辦 
[報告南通亂事之起滅如皐劉知事電]  
　　南京馮上將軍韓巡按使崇　昨得通縣電亂黨已拿獲過半如邑疊捕黨徒餘亦驚逸現商請蔡軍就近謂隊協警嚴爲戒備現狀同安如皐縣知事劉煥皓印 
[如皐蔡統領電]  
　　南京馮上將軍韓巡按使崇鑒效電敬悉如皐現已寗謐兵隊分駐城　扼要布置並已於前日出示曉諭安定人心請紓厪繫謹復蔡和林號叩 
[南通管鎭守使電]  
　　南京馮上將軍韓巡按使崇鑒亂黨聚衆暴動當經拿獲多人現狀安靖合特電陳通海鎭守使管雲臣號叩 
[又電]  
　　南京馮上將軍韓遥按使崇鑒昨今疊電敬悉通邑向稱完整改革以來兩經變亂均幸免殃及此次亂黨聚衆暴動爲通人數十年來所僅見商民恐懼異常當其猛撲城垣抛擲炸彈與軍隊劇烈格鬥時轟傷官兵十一人死一人倘非戒備有素赴機迅捷爲患何堪設想現陸續獲犯三十八名奥皖人居多連日會縣研訊並未用刑據供係程哈二人領首其計畫謂通邑内應極有把握趁勢圖謀如皐等處惜程哈均未就獲業經懇賞購緝現狀安靖謹遵軍督電令業將供證確鑿之吳俊馬士舉陳範疇張鳳元四名按軍律處决以安民心而寒匪膽此外尙有審實各犯亟應仍遵電令辦理謹電陳鎭守使管雲臣等號叩 
[贛省取消市銀問題]  
　　南昌商務總會復巡按使財政廳函云昨奉函示以九三八平市銀敗壞市面亟應變計等因並承交議維持金融辦法大綱十四條仰見保商心切欽感莫名當即由敝會將奉到原件全錄付梓刷印多張分散各商家微求意見並經敝會連日公司討論反復磋商理不厭煩務求共當兹經將各商家投交對於各條之意見摘錄要點如下其一有謂改一兩爲一元受虧太巨者應酌以銀九錢或八錢改爲本國銀元或英洋一元其二有謂民國銀行分期立票爲期太遠應請提前一月者其三有謂民國銀行即不能將期票提前一月亦應以立票之日起至到期之日止認補拆息其四則對於第十一條内所載惟須照定章征價一語似稍含糊不易明晰應請官廳即照此次限制銀元每元易九五官票一千八百文之價格規定牌價明白曉諭庶足保官票之效力而堅人民之信用云云其五則爲本條欵所未規定而不能不慮及者一事查本省銀元缺乏官票充斥此次銀元每元旣經限制易九五票餞一千八百文設有以官票向商店或銀行買取銀元者則不特各商店不能應付竊恐銀行亦將不支其在商家同行交易或無此舉萬一有牟利之徒暗中請托軍界出面持票買洋何能應付爲今之計應請巡按　會商將軍重申　令約束軍警兩界軍官兵干仍須　照前此辦法另向軍界兑　所抑或由將軍另　妥善辦法　可 
 
 
 

Page 7

 
 
凡此者皆敝會互相討論及各商家臚陳之意見也其他各條並無異議惟議比議拆辦法應由錢業公同籌議一俟　妥再行詳復　奉前因先將　會及各商家討論交議各條欵情形摘採大要　函奉復至召集全體正式大會應定何期並乞賜知云云 
[南昌商務總會]  
　　預備實行取消市銀錢業同袍交涉辦法擬定草案通告如下（一）民國銀行實行所欠各錢莊過帪賬旣照官廳條件分爲六期兑現惟此欵性質原係現金兹經分期未免呆攔理應照給六釐行息按日照算分别立票交商會保存再由商會印行一種有期兑換劵每張百元根據銀行原票兑期及息格均注明票内到期按數照兑（二）商會代出之有期兑換劵有期有息彼交此收當然視爲現金無論何人均不能阻撓以濟市面（三）錢業同袍遇賬應於銀行劃定市紋帳欵以一兩爲銀元一元之日爲始各莊已開往來互相撥劃是爲市紋遇帳習慣今旣革除當然按照銀行辦法先將過帳劃抵如有不足亦照分爲六期立票加以六釐行息按期照兑但須限於已開往來存欠莊户而言甲與乙丙丁已開往來乙可撥丙丁之欵抵歸於甲不能撥未開往來之戊欵抵甲以免爭端（四）錢業市紋過帳旣已取消則銀根之轉運非引起有蓋藏之資本家輸出現欵不足以資周轉欲其輸出舍倣照申漢各大埠與起比息則無所希望是議比息爲取銷過帳之後第一要着至比息之規定應另行議訂（五）現洋流通或有以前項期票欲先行兑用者無論各莊均可量力支兑但須酌量貼現若干惟多少如何應視現洋多寡爲準　未　預定 
[辦理内國公債之樂觀包賣之奬勵]  
　　内國公債局於前次開會時對於奬勵包賣一節極爲注意兹探聞其决定奬勵之法如左（甲）百萬元以上以百分之六作爲酬勞（乙）七十五萬元以上以百分之五五作爲酬勞（丙）五十萬元以上以百分之五作爲酬勢（丁）二十五萬元以上以百分之四五作爲酬勞（戊）十萬元以上以百分之四作爲酬勞酬勞辦法分爲五種如上至於三五萬元則由公債局自行發售不假包賣聞此議係董事會薩君所建議當日如外國人某君多以奬勵過優爲他國所罕見惟此次内國公債係政府格外奬勵故多數贊成通過即作爲一定辦法云 
[各省之答覆]  
　　湖南湯將軍函覆財政部謂承示撮舉公債條例曁局章大要均注重昭示信用防止流弊蓋藎籌碩盡欽佩莫名謹當招集公正紳商剴切勸導湖北吕巡按使覆函謂已將條例章程印發各縣知事曁各商會囑其邀集紳商愷切勸募分頭募集細則如已規定希速　下又直隷汪財政廳長覆函謂擬即邀集就近地方公正绅商開會集議並督飭所屬查照章程條例廣爲勸導實力提倡福建許巡按使　覆電謂日内即　同正紳鉅商來署會議以期廣爲解説而收實效云云可見各省長官之贊同矣 
[票帮之談話]  
　　自内國公債條例頒布之後旅京票　也熱心提倡日前湖廣館開會票帮全體到會公債局　　　君　　　表　足之意日前　票　某君談話略謂票帮信用不　中　知之即外國方面亦多欽佩向來　於國家大事尤具愛國思想惟票商爲社會金融之重要機關此次公債並不敢希望票商本身上自行購買倘承各埠分莊勸導各資本家則政府已受　不淺　票商向來與全國資本家接洽使各地方皆深知此次公債之利益則應募者必能踴躍云云並聞一二日内　君將集合旅京票商談話一次以資接洽 
[開會之概情]  
　　内國公債局於昨（二十日）下午四時開會　定例星期一四兩日爲會期也到會人數七人議保證金及交欵期各事件預約劵刻已印出由交通中國兩銀行各認募二百萬元交通銀行已售出五十萬均得現欵又債票中印有五元一張者原條例未經規定係屬追加以便行銷至六時散會所有一切於下星期二（二十五號開會再議云 
[條例之請改]  
　　提倡内國公債會致内國公債局函云敬啓者昨日本會蒙各界要人到場贊助或演説勸導或認募債票結果異常圓滿並承貴局派員到場勉厲至爲欣幸除認購交欵各事有中國交通兩銀行員在場接洽辦理計已由兩行向貴局陳明外開會時尙有提議修改條例者兹特報各於下（一）王芝祥穆子光兩君提議擬請修改條例以爲此次發行公債政府爲力求鞏固信用起見故有第五條第七條將還本付息欵項預存外國銀行之規定然近日政府刷新政務信用漸昭此次發行内國公債人民極願表示信用政府之心以資觀感擬請將公債條例第五條第七條修改聽由政府指定何種銀行人民無不信從毋須標明外國銀行四字兩君又以爲此項發行公債貴在普及公債條例第十一條票額最低之數爲十元揆之中國人民生活程度恐有不能普及之勢擬添入一元債票一項以期集腋成裘（二）汪立元君亦提議修改條例擬於十元之下增添五元債票一項而將一萬元一種删除以上兩端均係昨日開會臨時提議業經多數贊成兹特專函奉達是否可行即乞貴局酌議施行爲幸此頌公綏提倡内國公債會謹啓八月十七日） 
地方通信 
[松江松江之戰爭影響]  
　　西歐戰爭勢駸駸及於東亞之青島風聲日惡舶來各品無不價格飛漲然中國産之食用諸物凡需海道運來者亦無不隨之增價惟米價略平差爲可慰耳 
[警務極應整頓]  
　　松江警局自奉韓巡按使缺點頗多姑准暫領省欵以觀後效之批飭一時内外　然警長李守凱卽通飭各區令趕速整頓如派稽查員稽查不能實力從事定將補助費扣發以示懲儆云云惟補助費出於各鄉附加税泗涇區屢請不　久付缺如且各區應領春季皮鞋至今尙未發給致華陽　楊區員乘前日天雨赤足入　警務　警長　之　者相傳以爲笑果欲整頓形式上亦需注意也 
[鎭江軍艦不准休假]  
　　海軍總司令李鼎新奉海軍劉總長電稱以歐洲奥　　　關係　　甚鉅所有海軍艦隊務須梭巡洋　　人軍　騐　　危險　　官　　　　外　不准登　外出其已在假中者該管長官得令其　假仰即查照　現云云昨已轉飭駐泊鎭江江陰吳淞各艦隊遵照矣 
[淮北土滋擾]  
　　北間接江北消息云淮安之北益林鎭地方日前忽來土匯勾結裁兵約數百人均帶快鎗肆行搶掠連刦二十八家當由駐益軍隊剿捕已將匪徒擊散詎該匪等凶悍異常越時未久復聚衆將士兵　困現又由浦派派士兵一營趕往救援矣 
[南京嚴飭查緝幣]  
　　昨政事堂來電據中國銀行稱滬揚蘇等省行號發現僞　本行兑換劵數起仿造頗精究　來自外洋抑製自内地無從懸斷破壞財政此策　爲陰險請密令沿江沿海各將軍巡按使鎭守使一體嚴緝所有偵緝費概由本行擔任等情應電該省嚴密查緝並行各關税司監督一律辦理等因馮韓二公率電後已密飭所屬軍警上緊查緝矣 
[失業工人堪憐]  
　　浦信路早已開工近因歐戰影響借欵停支土方工程因而中輟　路小工四散覓食多半渡江來密散處西南鄉一帶代鄉人刈稻割蘆借資糊口其未得傭主者多沿門乞食隨處　宿鄉董恐其人類不齊或生事端現議編練團防以鎭　之 
[天津通飭嚴守中立]  
　　天津警察廳昨通飭各警區文云爲飭知事照得歐洲戰機危迫大總統敦睦邦交宣布中立所有條規早經通飭各警署并曉諭居民各在案查中立之關係大局非輕而警界所負中立之責任尤爲重要凡我警界人等對於此事倘稍有疎虞不惟易予人以口實且亦無以自重中立除分飭外合行飭仰該署立即遵照中立條規認眞執行遇有違犯中立條規一切動作行爲者立即送廳轉送發審處按法懲治倘有因循敷衍或藉端煽惑以及虚揑妄報各情事則法律具在不得爲之寛宥也 
[廣東廣東九鐵路被刧續聞]  
　　廣九鐵路火車被劫後該路管理局已呈明當道請爲緝匪追贓廣惠鎭守使據報因令駐紮石井兵工廠李統領於十七號下午親督二十五六七八營警衞軍乘坐專車前往過事地方嚴行搜捕又聞火車被劫後用專車運載警兵前往會同駐紥該處陸軍五團一營沿城堵截當在城尾拿獲　徒王朝等三名搜其身上各有金錢首飾之屬軍警以其來歷不明已一併將其解辦矣 
雜評二（默） 
[東亞之前途]  
　　當奥塞齟齬之始人咸盼望戰禍之僅限於奥塞兩國未幾而躉延全歐矣於是人又盼望戰禍之僅限於歐洲未幾而蔓延東亞矣於是人復盼望戰禍之僅限於青島夫戰禍之所以延及於東亞者以青島在德人手也各國與德爲敵故向青島宣戰非與東亞有所仇也非與東亞有所仇故戰禍决不及於青島以外然各國對德之國交旣破則凡德人所在之地又　保枝節之不生如前日字林報謂日本照會奉天德領令即離　昨日大陸報謂俄使照會我政府如不調停俄將攫取德人漢口之利權此兩説果礦即將來奉天漢口之枝節也戰國足令中立國受害枝節亦令中立國爲難我故不僅盼望戰禍之勿　於青島以外尤望青島以外之不另生枝節也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二十三）]  
　　上海中立事務分處前奉北京中立事務處來電以各省各埠中立事務緊要凡關於中立各事務須於每日上下午兩次報告中央十九日又奉電飭該埠所駐各交戰及中立等國有無增減軍隊以及開往内地情事亦須隨時報告中央並通電各省以資聯絡 
　　上海縣知事公署昨日出示云爲曉諭事案於八月十八日奉宣武上將軍府江蘇巡按使公署飭第五百三十五號内開案准政學堂電開中華民國三年八月六日奉大總統策令現在歐洲奥塞俄德法英比等國不幸失和中國皆係友邦已布令恪守局外中立（中略）等因電達本上將軍本巡按使准此除分行外合將制定局外中立條規印發飭行該知事仰即遵照并將此項條規刋布曉諭傳　衆周知此飭等因並頒中立條規一本到署同日又奉飭第五百三十六號内開案准政事堂電開中華民國三年八月六日奉大總統策令我國與各國均係友邦不幸奥塞失和此外歐洲各國亦多以兵戎相見深爲惋惜（中略）等因電達到本上將軍本巡按使准此除分行外合亟飭行該知事遵照并仰出示曉諭一體周知等因奉此查此次奥塞失和牽動全歐各國中國均係友邦嚴守中立所有中立條規業經公布出示在案兹奉前因除飭警恪守中立義務外爲此出示曉諭仰軍民人等一體知悉倘有匪徒造謡生事定即飭警查拿解究毋違切切特示 
[美人對於青島事之議論]  
　　美博士李佳白君致書字林報與高易律師辯論云其一吾人對於青島之德人所以起無窮之感者蓋以其多爲朋友或鄰居同在各國租界之中也夫以區區一青島而受四國之攻擊使吾人對於此事猶抱樂觀人道何在故使果有屠戮之事發現吾人之哀憐當更有甚者所深可痛者苟使得一小談判即可以免殘殺之禂同時且可以保遠東之公益耳若英若中若日苟在同一之地位吾人對之其感情亦何有差别乎要之在中國方面開戰非必不可免之事若此之軍事行動實足以損失國際條例之價值故吾人苟一方面念及近年以來德人在青島試辦各種扶助中國之事一方面又念及欲保此優美口岸之人殊令人震懼其將來之伊於胡底也吾人思解免此流血舉動之意見旣向駐京英使發表英政府即以爲有不得不許日本行動之勢亦須視外交上有可乘之機否則英國若不願藉日本之助則其時吾人亦自可以向日本元老及愛和平重人道者發表意見使循國際條例之軌道而行免在東方各口岸開戰也且如果祗以保護中國海陸之商務爲唯一之目的則據吾所見爲公衆利益計德人當無不樂從以息此戰禍各聯軍國亦應同一允許也其二高易君謂聯軍之作戰無大損害於華之中立然究其實日本軍隊有過中國陸地以攻青島之意何得謂之無大損失中立之破壞不破壞知之匪艱無俟通公法學者之研究特中立旣被破壞而猶欲藉已力以保守之則非大能力者不爲功際此時勢中國應如何辦理無人能知之亦不易定之依理而論各國自應體卹中國之困難中國旣保護英法日俄四國之僑民各國愈應　酬報之義務乃四國此舉欲使中國之治安愈鑫棘手假使中國因此而起辯論吾料法律家又將起而匿笑之然使中國之能力不足以維持寢假而此烈燄延燒於各地則各國又必以爲中國之罪矣此等情形交誼何在夫各國放棄其敎化和協進步文明之事業而惟耀武於中國之前吾終不能不爲各國深惜耳 
[維持滬市工商之部電財政部電]  
　　南京巡按使鑒銑電悉維持上海絲業一事現正商酌辦法容即詳達財政部皓印 
[内務部電]  
　　南京巡按使覧鑒銑電悉銀荒工輟失業堪虞前據上海總商會文電業經咨商財政交通兩部設法維持除再咨催並咨農商部曁電復上海總商會外合先電復内務部　印 
[蘇省認募内國公債之復電]  
　　江蘇巡按使財政廳致北京中國銀行總裁薩君副總裁陳君電云皓電悉内國公債奉部籌辦救危拯困何分畛域蘇省現正赶擬章程組織開始約認一百二十萬元酌分勸募派銷兩種辦法以期合力　行　　時　仍祈隨時賜敎爲幸謹復巡按使韓　鈞財政廳長　懋　同叩　印 
[嚴催各縣解清忙漕]  
　　滬海道尹楊小川君昨飭上海等縣知事文云爲飭　事案奉江蘇巡按使韓飭開案查丁漕爲國税大宗催科係知事專責迭經本使電飭嚴催勒限報解在案現在省庫萬急兵餉政費無以支給各該知事身膺薦任在中央何等重視詎容任意推宕竟置歲收爲緩圖爲此合亟開單飭知該道尹仰即轉飭所屬一體　照迅將未解忙漕各欵依照單開欠數尅日掃數清解毋再刻延致干未便仰即遵照辦理此飭等因計粘單到本道尹奉此合行抄發粘單飭到各該知事即便遵照迅將單開欠數尅日清解毋稍片延切切此飭計開上海縣三萬四千四百九十元南滙縣二萬八百九十九元青浦縣三萬九百十二元金山縣一萬一千三百一十六元太倉縣六萬七千九百四十四元嘉定縣四萬九千五百五十七元寳山縣八萬九千八百十一元崇明縣二萬一千一百八十元 
[僞造鈔票案之判斷]  
　　法捕房曾於七月二十三號拘獲混兑僞鈔票之何子龍蔣富生等後又在法新租界文德里查獲製造僞票之某國人尾形周平八卷義助及二房東楊德壽又在和興里抄出機器一副於八月十九號解經法公堂詳訊還押聽候判决在案昨經聶　員與法副領事德君商明辦法除尾形等兩人由該管領事訊辦外飭提蔣等三人至案判蔣富生爲首混兑管押一年何子龍間接混用管押半年期滿逐出租界楊德壽雖無串同僞造情事實非安分之徒着即出境不准住居租界 
[紅十字會紀事]  
　　紅十字會江理事長在會服務四年此次因病辭職常議會曁各分會函電挽留沈副會長亦再三勸駕江君以病後亟須調攝現由常議會公事特别會員張君趾麟暫行庖代 
　　青島將有戰事該會組織海陸救護隊行將出發惟此次出入戰地需得各交戰國司令允可方無障碍沈副會長已電政府請示辦法該會現正招集慣歷風濤之人編成海面救護隊敎以初級救傷法以便將來在水上救護 
　　紅會各省分會不下數十處其間經過戰事者不少沈副會長已電請案有經騐之人來會以便集合一大團體 
　　吕會長近在青島組織紅十字會醫院以備就近救護傷兵嗣經膠督一再勸其脱離戰地情不獲已乃將所組織之醫院並其瀛眷遷戰線之外 
　　烟台接近戰地交通便利聞本埠總辦事處電囑烟臺分會組　臨時醫院以爲療治傷兵之根據地並擇衝要之區組織分醫院數處以便重傷軍士就近救治昨得該分會復電已組織完備 
[海容艦由烟來滬]  
　　海容巡洋艦於二十三號由烟台來滬暫泊吳淞口外昨日由電報告駐滬海軍司令部謂目下烟台尙稱安謐各要口洋面均奉林左司令派有軍艦防範甚嚴堪以告慰至於青島德日戰事並無舉動近日外間謡傳盡屬子虚云現聞李總司令擬將海容巡艦調往長江游弋云 
[豫章魚雷艇入塢修理]  
　　海軍林左司令在烟台防次查得豫章新魚雷艇機器不甚靈捷值此防守緊要之際自應整理完美以免臨事掣肘故於前日飭令豫章魚雷艇由烟駛滬修葺業於二十三號抵滬泊在製造局浦面昨奉李總司令飭令進塢修理限日工竣 
[星期六夜之謡言]  
　　上星期六即二十二號夜南市高昌廟一帶突起謡言謂有黨人定於是日夜半由斜橋潛來擾亂南市治安當爲駐紥製造局各軍官訪悉以此種無稽之言必係匪徒揑造希圖摇惑衆心肆其刧掠除由十三團周團長督飭各營官兵嚴必梭巡外一面飭兵安慰附近居民勿爲謡言所惑自相驚擾云 
[否認停止拍賣洋布之議案]  
　　上星期六（即二十二日）上海洋布聯益會因歐西戰事招集會員討論應否停止拍賣事宜鑛鳴三下不候會員到齊開會議决即日停止呌買各帮聞此消息大不爲然謂該會所發傳單係規定四點至六點開會不應於開會鐘點未到以前憑少數人之私意擅自議决因此衆皆否認此項議决案仍須照常呌賣云 
[匪徒開鎗拒捕]  
　　前晚一點半鐘時有身穿短衣者四人至法新租界愷子而路一百三十號門牌泉春園福建炒麵店内食炒麫一盆惠鈔時見店主婦金某氏手指上戴有金戒三只出外復入將該氏扭住捋去金戒三只及耳環一副偕同逃逸時店主金玉泉從後喊捕該匪徒突出手鎗連開兩響一鎗擊在金玉泉左腿上受傷倒地迨至巡捕到來該匪等已經逸去當將金車入捕房轉送廣慈醫院經醫生將鎗珠取出察係白朗林手鎗鎗珠捕頭諭令各探嚴緝匪徒務獲嚴究 
[軀逐艒艒船]  
　　高昌廟江邊碼頭旁有水溝一道向來泊有江北帮艒艒船三十餘艘人類不齊兹爲鄭鎭守使查悉以該處水溝適在製造局軍　之旁恐有黨人勾通船户或有容留匪人及藏匿軍火　事業於昨时派兵押人令各船户一律開往别處停泊 
[鄉董監禁一年]  
　　浦東高橋鄉董楊肇堅前將湖州人姚培林無端毆斃經地方檢察廳預審明確起訴審判廳開庭辯論終結判楊還押聽候宣判在案兹由推事官端木棻君會同李紹　　　官開庭提楊至案宣判端木君以楊雖不承認然已偵查明確科以四等有期徒刑監禁一年判畢命將楊還押聽候執行 
[私販烟膏案辯論終結]  
　　粤人梁果前因私帶大宗烟膏由香港來申爲海開托巡查獲當經施監督諭令將梁解送地方檢察廳預審明確起訴審判廳開庭辯論未結昨日上午由該廳沈推事官會同賀檢察官特開刑庭續開辯論命提梁果至案賀君遂將起訴理由當庭陳述略謂梁果私帶烟膏三百數十斤值銀一萬九千餘兩之鉅則私販烟膏罪當然成立請爲公判審判官詰之梁果仍一味推諉問官遂諭辯論終結仍命還押聽候宣判 
[孫律師伸訴初級廳之差誤]  
　　宋芸發前在第一初級廳控訴姚鴻奎短地不交等情曾經開庭審理終結誤將張桂氏財産執行後經張桂氏延請孫彭　律師參加訴訟審理未結初級廳即行撤消兹由地方審判廳吊齊卷宗繼續審理張桂氏仍延孫律師代理訴訟昨由該廳陳推事官特開民庭審理宋芸發因事不到張桂氏因病亦不到庭由氏所延之孫彭壽律師出庭代爲伸訴略謂本邑廿五保十一圖第二百廿三號有田四分三釐三毫係爲張桂氏完全業産該氏並未出售忽被初級廳執行請求將田保護云云姚鴻奎亦投案伸訴一切問官諭令退去聽候續開辯論 
[誘騙首飾銀洋]  
　　浦東高橋鎭南貨店主徐佩明家道素豐生有四女第三女名毛毛今年十五歲近被住居附近之黄銘銘同妻黄黄氏並女董翠英等三人誘騙將家中金銀飾物以及銀元等運往黄家兹爲徐佩明查悉於前日開明失單報告該處警區將黄銘銘及妻女等並抄出之金鐲一付銀元實一只銀錠三只金戒九只金押髮一只金絞絲針一只珍珠十六粒銀洋七元小洋五十六角銀鐲一付銀針一只銀鈕三粒碎銀二塊金荷花瓣二只金圈一付對開洋八枚併解到區照所開之失單尙少金戒一只金挖耳一只金圈一付當由區員備文解送警廳司法科略詰之下於昨日移送地方檢察廳訊辦當奉汪檢察長諭令將黄銘銘等分别收押各贓暫存原各着退去候示 
[游民逃逸無踪]  
　　近有一般無業游民自稱六十四個黨在閘北一帶茶坊酒肆呼朋引類拆梢敲詐事經四區警署薛署長訪悉前日派員密查知若輩均匿居共和路餘慶里及又袋角草屋内特飭長警分投搜捕聞已逃逸無蹤矣 
[鐵店擅造軍器]  
　　周清榮在北新涇地方開設鐵店近因製造各種鎗刀軍器被四區四分署巡警查見以其違犯警章將周及夥徒陳阿三周元福陳桂亭徐同生朱桂卿徐言生等七名一併拘解閘北司法科預訊一過判送淞滬警廳核辦 
[城東女學開學有期]  
　　南市竹行弄私立城東女學上學期行畢業式後未曾招考新生兹擬於日内招考九月一號開課中分師範本科預科初等科藝科本學期所延敎習皆一時有名之士有志求學者盍速前往報名 
[伊藤書院續招新生]  
　　貴州路逢吉里伊藤書院自經駐粤日本副領事米内山日本商學士伊藤進及朱福昌等創設以來頗著成效東語一科尤爲發達且夜間開課於商學各界又多便利並悉六個月可以卒業是以一再招生應募者頗不乏人並辦有寄宿所以使遠道來學兹聞該科正在續招新生報名者行將足額定於陽曆九月七號開學詳見本報告白欄 
[混用鉛質小銀元]  
　　方曹投法公堂控稱有閩人丁阿林前來購物價洋數元均付角洋詎均係鉛質當場察破交捕送案請案捕房並將抄出僞　四開洋數十枚呈案請鑒丁供因一時貪小此種僞　係　逾中向不知姓名之人購來並非自已　造判押三月期滿逐出租界僞洋銷毁 
[禁錮冒收電費之匪徒]  
　　匪徒王生專在中國電報局門首等候見有鄉愚等至局拍發電報即冒充該局用　向之索取車碼電費乃從旁門逃逸受其騙者已有多人前日又在該局門首肆其故技當被該局中人察悉報捕將王拘押並經包探查悉王會騙取沈梅生施阿六電報費洋十一元一角昨由捕房傳同沈施二人及見證沈文奎王阿毛將被告拘解公共公堂經代理襄讞俞君會同英卓副領事訊明以往打　報均係緊要事故被告騙取電費毁棄電碼誤人要事殊爲可惡判押西牢三年以儆 
[藕斷絲連之吵閙]  
　　住居南碼頭有志里之久記木行　沈慶祥前與浴堂弄附近之宋何氏姘識後被其妻林氏偵知大肆吵閙沈即與之分離昨日宋何氏糾同婦女多人登門胡閙被沈夫婦鳴警拘至第一分署各訴緣由署員以兩造各有不合一併斥退 
[事不干已]  
　　徽州人汪　昌向爲毛巾生意住居小東門内天主堂街前晚至南碼頭星聚里蔡吳氏家與氏口角被比鄰顧廷楨出面干涉遂致互扭致汪之雲紗短衫扯破即由崗警拘至第一分署汪供與氏夫蔡某同業合做生意是以前往結賬稍有口角署員以顧不應插身動蠻着即償還洋一元賠修衣服 
[拐匿女孩之敗露P ] 
　　鎭江人王臣珠向爲成衣匠近拐住居蔓盤路西福海里五百十三號門牌同鄉人殷伯田之十歲女孩小梅子寄匿唐家弄二百十八號門牌沈寳山家圖賣被滙四捕房包探施金生查悉昨將王沈與女一併拘解公共公堂請究先由施探上堂禀明前情繼據殷伯田投稱與被告素來相識時常領女出外游玩故不介意詎於陰曆六月二十九日下午被領出外藏匿幸經包探查獲請爲請究並據女孩小梅子禀明被拐至沈姓家藏匿情形訊之王沈二人供詞支吾關讞員商之英領康君判被告兩人還押小梅子先交其父領回候下禮拜三傳齊人證質訊 
[婦人情急自盡續誌]  
　　常熟婦人李陶氏爲同鄉婦人某氏作保托大沽路一百七十七號門牌荐頭店主婦徐王氏荐至重慶路二百零四號門牌陸姓家爲傭已則亦由該荐頭荐至威海威路五百零七號孫雪門家爲傭嗣因某氏婦竊取其主值洋七百餘元之珍珠現洋逃逸着保追償以致李陶氏情急自縊身死由捕報請中西廨員騐明棺殮並將徐王氏及見證包連生等拘解公堂訊供之下判包等兩見證各交五元人洋並保徐王氏押候補傳人證再核在案昨由捕房將死者之主人孫雪門傳案請示中西官以案須質訊判孫交二百元人洋並保候禮拜三質證 
[麫店主頭破血流續紀]  
　　袁海山在虹口西華德路某麵店内爲夥前日用碗將店主趙利生之頭顱擊破被控捕房昨由包探將袁拘解公堂訊明判袁罰洋三元充公再賠原告醫費洋二元如無力繳洋改押十天以儆 
[私刑弔打]  
　　四區一分署前日查悉黄包車頭目顧松茂因疑車夫童波仁党祿江二人行竊車上橡皮私刑吊打有違警章當解閘北司法科一併收押聽候查明核辦 
[小孩洗浴淹斃]  
　　昨日下午有一江北小孩在斐倫路浜内洗浴淹斃適在潮漲之際屍身隨潮流出無從撈獲嗣其母疑被該浜某船上之甲乙二人將伊子推入浦中當與爲難由捕查見將兩造併送捕房候禀捕頭詢明再核 
[委定警廳警衞隊隊長P ] 
　　淞滬警察廳保安隊現經廳長徐輔洲改編警衞隊額定隊士八十名設隊長一員督率隊士專司防衞廳署所有該隊隊長一差已委定曾永奎承元 
[漁户保護海底電綫之酬勞]  
　　上海縣知事洪伯言君昨奉滬海道尹公署飭開案准大北電報公司函送本年夏季津貼漁户保護海底電線奬賞銀五百元計自四月二十五號即陰曆四月初一）至八月廿號（即陰曆六 
 
 
 
] ] 

Page 11

 
 
月二十九）一季奬欵請爲奬給該漁户代表等情據此合亟飭仰該和事轉飭具領等因現洪君已飭知漁户代表具領矣 
[新任駐漢美領事赴任]  
　　前駐烟台美領事安糯爾君業奉該國政府命令調充漢口領事安居業已乘輪來滬於昨晚起程赴漢履任 
[趁電車不買車票]  
　　粤人周天華昨乘某號電車未購車票被查票人察出令伊補買車票周不允當即鳴捕送入捕房押候解廨訊罰 
[水警被人圍毆]  
　　前日有張福芝胡月堂陶子金管德明等不知何故將水巡警某圍住兇毆嗣由水巡區一併拿獲解送檢察分庭經李檢察官訊明屬實判令分别還押候解地方檢察廳核辦 
[出店不認串通]  
　　永益昌花行跑街夥丁谷生因賄串鴻源紗廠出店徐華卿將黄花衣掉換白花衣四十包從中漁利經該廠西人察悉報請捕房將丁徐二人一併拘解公堂訊供押查在案昨晨由廨復訊原告西人借用人朱某上堂訴明前情並稱據徐供丁曾行賄洋六十元彼未收受旣未受賄丁將黄花混充白花當時何不聲明應請鑒核訊之丁供曾有洋一百元送與徐華卿囑其收衣時從中照顧詰之徐供不承認並延律師到堂辯護中西官磋商之下判徐交五十元人洋並保丁仍還押候下禮拜一復訊核奪 
[竊案改歸民事]  
　　招商局用人張壽生控其戚袁玉麟竊取值洋三千元古磁花瓶得洋三百三十元賣與四馬路十四號門牌坤記古董店主陳坤倫逃在寗波等情昨由捕房將袁解廨復訊屬實判袁押西牢半年贓交原主領回惟據收贓人陳坤倫供稱係由鹹瓜街仁大藥材行内附設之永大號主董昌義經手准陳自投該管地方官署以民事案起訴請追瓶價 
[公共公堂瑣案]  
　　西人侯魯公控王正海欠銀五十兩不還昨由捕房將王傳案請示判交保候訊 
　　崇明人陸阿根王阿四前因串竊駐滬日斯巴尼亞領事署古磁花瓶等物由探拘解公堂訊實判各押三月期滿帶堂再核在案昨届期滿由捕將二人解案請示判均送上海縣知事署轉遞崇明原籍 
　　英商新瑞和洋行控四馬路六百四十九號門牌租户王三抗不遷屋昨由捕房將王傳案訊明判王即日遷讓違干未便 
　　顧余氏控被馬夫陳阿炳在雲南路駕車不愼將伊撞倒跌傷昨由捕房將陳拘解公堂訊明判罰洋二十元充公 
　　黄包車主劉廣清因其租與朱長子之黄包車在西藏路撞壞西人鮑琴之汽車朱已由廨訊判罰洋開釋昨日復由捕房將劉拘案着賠原告修費洋五元 
[法公堂瑣案]  
　　七號華捕投法公堂禀稱在途查見有葉德生張言安兩人將黄包車夫戴四福兇毆巡捕向之阻止非但不服反被行兇將號衣扯破是以送案請究戴亦投案作證葉等同供向巡捕口角有之並不行兇判各押三天並賠號衣洋四元 
　　捕房解汪英荷張阿來至法公堂禀稱汪等二人在家中私設烟榻違禁售烟業已起獲烟具解案請訊汪等同供後來不敢再犯判各罰洋二十元充公 
雜評三（訥） 
[美博士之言]  
　　美博士李佳白致字林報書謂以理而論各國自應體恤中國之困難洵哉中國今日所處地位之困難也一旦有事　涉從彼則此責言從此則彼責言在在有破壞中立之虞而此破壞中立之罪祗有中國自任之故中國何敢言他惟有望各大國之能體卹其困難而已至保護各國僑民乃我中國應盡之責李博士謂各國以此應還盡報酬之義務而我則何敢以此而責報酬哉 
 
 
 

Page 12

 
 
   
 
 

Page 13

 
 
自由談 
游戲文章 
[中立先生傳] [  井水]  
　　先生中土人也一字中骨富有恒産其先世由來其遠先生居家四十餘年未嘗出門一步晏如也會有西家處子若而人鑽穴隙相窺欵關請見願薦枕蓆先生瞠目不解其意念無所用之即欲弗納　艷直造其室罰令長跑久之先生熟視羣艷皆巧笑美盻始知天地間有田女之合而不覺情之動也乃徧交之益復時時長跑以博其歡居無何羣艷分財不能平惡聲出自　内環榻相爭先生寢不安席起而復跪乃跑左則右擊跪右則左斥前跑則後者質問後跑則前者詰責先生兎起鶻落雖徧跑而終不得當念一人之膝終不可以同時徧跪四方也乃蹣跚而起居中而立熟　　艷之　　已財而不加可否焉人由是始謚之曰中立先生一日先生春夢　　書寢方酣忽聞砰硼　磕之聲起於户外先生　然覺則羣艷中健者五六人尤健者二三人各領娘子軍數百已對壘於　衢先生不得已乃哀對户居之一美人曰彼交閧者皆吾　友也卿盍爲我解之乎即不獲命愼毋令侵及我室美人對之嫣然一笑而已而娘子軍以聚而愈衆繞先生之屋三匝聲若獅吼　姒　震一軍蒼頭特起一隅之牆爲圯窗櫺戞戞欲折先生於是大懼默計　跑至是已無效不覺木然痴立時先生所立之處不偏不倚適當諸娘子軍之中心旁觀者咸爲先生危而先生轉覺泰然後各軍旣　諸戰勝之英雌特請牀第法學博士評論先生戰時之舉動博士證明先生之態度確係取嚴守中立者云於是中立先生之名乃益熾（四） 
[戲擬亡父致兒書] [  補拙]  
　　某兒入目冥中尙未設郵政局故屢欲傳書每乏其便予自離世後怱怱已百日矣當初死時冥王察予功罪相抵准予逍遥爲鬼中之散人優哉游哉亦足自樂乃初七方過兒不知聽何人之言忍心昧理以地獄　老父謂予死後必隨入泥犂天下爲人子者有是理乎兒命僧人　佛事銀杖（飛城門果洞開奈予不在其内乃有點鬼冒予之名而出冥王震怒欲以予代受其罪予急設辭自　謂兒固不知予無罪也冥王幸不加罪惟呵叱而已乃四七之晚汝復命破地獄於是復有一鬼潛逃兒試思之假爲陽間之獄初次之釋放予旣與其列則此次予必不在獄中可知奈何復以老父爲獄犯哉兒其以予爲江洋之大盜纔蒙赦宥即復　拘抑或以爲逆倫重犯雖屢保亦無效耶假予誠爲彼二種人則雖屢破地獄亦復何益徒增冥王之怒耳於時冥王果大怒立置予獄中使治以應得之罪嗚呼匹夫無罪懷璧其罪然彼猶懷璧也予則何罪今乃囚於地獄中則以汝太孝故予本無罪汝乃强謂予有罪予本不在地獄汝乃累予入地獄嗚呼生予如汝尙何言哉予被囚已六句矣待赦甚殷書到之日速命高僧復破地獄一次以便重享自由至要至要陰曆七月節前十日燐火下父字（四） 
詩選 
[夜起] [  東園]  
　　火風氣熏灼夜起捲湘　望雨占金虎（畢星一名金虎）流星壽玉蟾桐　陰欲減蓮漏刻初添坐久清無汗荷香拂　檐 
　　同時得陳君蝶仙許君瘦蝶手書賦以代柬惠我蘭言利斷金相知自古貴知心一生誠服陳無已千里神交許有壬消息何曾愁梗寨異同不用問苔岑花叢艷絶雙蝴蝶趁著香風度碧林 
[王君子咸職思居詩集]  
　　薄游湖海閲人多豪氣縱横轢絳河賦罷登樓增慨歎酒酣拔劍起哀歌一腔熱血隨鵑化滿腹精神任蝎磨天眷時人延壽考職思居是小吟窩 
[觀劇]  
　　優孟衣冠古千秋一刹那梨園爭妙舞菊部鬭新歌 
[和蔡選青春日感懷这作次韵四首]  
　　一枕華胥夢已醒　　蝴蝶粉衣零賣花聲裏春光老隔巷　簫不耐聽 
　　避俗年來愛靜居翻階紅藥午晴初願將一卷理財策且換東鄰樹藝書 
　　崔家筆硯背人焚鴛鶴西山自樂羣莫對荀卿多性惡一生知已信陵君 
　　説難於今事總違消除五蠧抗韓非幽懷鬱結憑誰解縱酒燈前　尾揮 
自由談話會 
　　穴牆而入者不能發人之密藏羣刃而進者不能奪人之田宅禦旅於途者不能破人之家室寇至誅焚者不能窮山谷而徧四海彼貪臾者星羅棋布日夜獵人之財如塡壑谷不可滿也夫盜不盡人寇不盡世而民之毒於貪吏者無所逃於天地之間 
　　今夫柳易生之物也折尺寸之枝而樹之其無窮之用皆自尺寸之枝生也若其始植之時有童子拔而棄之其無窮之用皆自尺寸之枝絶矣不擾民者植枝者　生不已也虐取於民者拔枝者也絶具生也民國共和其現狀何以異是 
　　用人不宜刻刻則思効者　交友不宜濫濫則貢諛者來 
善默即是能語用晦卽是處明混俗即是藏身安心即是適境形骸非親何况形骸外之長物大地亦幻何况大地内之微塵清福造物所吝而習勞可以銷福清名造物所忌而得謗可以銷名 
　　志於道則藝亦道也志於藝則道亦藝也故君子必先辨志能事人而後能使人知親上敬上推之即知慈下禮下矣故小學之敎自事人始 
　　駟馬難追吾欲三緘其口隙駒易過人當寸惜乎陰苦惱事意氣須温嗜慾場肝腸宜冷 
　　見人有得意事便當生忻喜心見人有失業事便當生憐憫心皆自已眞實受用處忌成樂敗何預人事徒隠　心術耳 
　　商賈不可與　義彼溺　利農工不可與言學彼偏於業俗儒不可與言道彼謬於詞今共和之政治言論界以及通國上下一例染謬於詞之痼疾致種種不克實行可歎 
　　事係幽隠要　回護他着不得一點攻訐念頭人屬寒微要思矜禮他　不得一點傲睨氣象所以富貴人宜覺寛聰明人宜學厚請金以遺子孫子孫未必能守積書以遺子孫子孫未必能讀不如　陰德於冥冥之中以爲子孫長久之計 
　　名心利心奸心詐心多出機心傲　侯骨媚骨賤骨總成枯骨靜觀自得歎芸芸莽　戇漢如日在幻夢中浮雲裏 
　　時可稱老母苦筋骨周旋勢可就閒勿混風塵出没路寛處留一步與人行味濃處讓三分與人嗜平素結泉石緣他日入山定不爲生客 
　　守恬淡以養道處卑下以養德去嗔怒以養性薄滋味以養氣清閒無事坐臥隨心　麤衣蔬食自得一段眞趣紛擾不寗憂患　身雖錦繡膏梁只覺萬狀愁苦 
　　貪得者總是一念好奢所致苦　恬淡知足要世間財利何用清風明月不用錢竹籬茅舍不費錢讀書明道不求錢貪心何自而生乎[  嘯霞]  
小説 
[蘆中人原名Silas　Marner] [  英國女小説家George　Ellint原著中華林竹賢譯]  
　　第十一章（再續） 
　　時葛翁　烟盒敬藍孟德孟德却之翁曰吾輩雖老見此芝蘭在室今晚亦當勉學少年三十年來雖皇帝病後國事日非然吾見釀雪姑娘在斯吾始覺女兒家漸將成立矣兒時遊侣之外欲求一人如姑娘者直不可得復回首謂郭倫叔夫人曰夫人如姑娘時未悉作何狀幸勿謂老夫無理也郭夫人身上多饋條金練之類瞬目作答曰無妨無妨葛翁之稱揚釀雪茀雷而外多有知其爲外交政策者藍孟德微正其身向釀雪一視作莊重之容二家之意於實相同釀雪之父見人之譽其女大樂 
金　見夫人　　其夫曰釀雪姑娘極像其母然乎否耶金　（古時醫士不需　書）身軀瘦小以手叉腰週室而　董督士往昔曾爲女界所歡迎羣以　士呼之當時風俗此項權利　非村醫者流與　鄰奔走僅能得一飽者所能望其　背　蕪廬一村醫士　金僕兒一人村人聞金僕兒之名即知爲世發金氏無傳此業必落　人之手爾時村人之智者必延白栗客醫治無疑矣時金僕兒聞聲至其妻後問曰卿作何語語未畢即轉首謂麗雪曰見姑娘令人想肉饅安得肴核無盡盛筵常聚哉麗雪曰誠然誠然然吾意次塵亦佳因我之肉今日適不足以餉嘉賓葛翁曰此非醫士所宜他人將忘其服藥矣金僕兒不答急謂麗雪曰姑娘狡哉意謂寗與婦女調笑不願使老翁得占勝利也旣又笑曰食物必須椒薑拙荆談鋒鋭利每逢談話必使隔日之言猶在喉問作辛辣味金夫人笑曰曾聞相類之事否笑時雙頤下垂作鷺鶿聲郭倫叔夫人在旁微笑牧師曰使醫士於病人有不盡力者此種報應爲貴業所特有金醫士曰病人别時使業醫者無金可得微有恨耳遂急謂釀雪曰姑娘當弗忘金諾姑娘已許我跳舞矣葛翁曰言母過甚姑娘先許小兒小兒恐不甘心子其何説顧茀蕾曰汝曾約姑娘跳舞否茀蕾聞言甚覺不安尤恐老父醉中唐突不得已謂釀雪曰跳舞之事尙未向姑娘接洽倘姑娘尙無他　預約望姑娘勿却耳釀雪桃腮微紅答曰尙未茀蕾曰然則望姑娘弗却釀雪冷然曰可金僕兒曰小子佳運哉小子吾姪也吾不相爲難乃謂其妻曰非然者吾年尙未老卿得勿疑我有續娶之念否其妻怡然意中謂良人除喜博而外平日戲　雜出頗能得同輩歡心乃笑謂之曰君來可速飲此香茗母多言二人各以圖中隠語相示幸距客較遠他人不能聞聞亦不能清晰於是相視而笑 
　　頃之葛翁曰室中豈有蘇樂門其人者仙樂悠揚中心彌樂一若吾蜚高談忘樂故作雅音以清心脾者時翁之幼子坐室隅翁命之曰勃勃汝可啓扉導之入使得一聆仙樂也勃勃如命啓扉蘇樂門入且行且彈蓋樂工不欲未闋而遽止也翁曰蘇樂門汝可就坐兹所奏者村歌耳豈尙有好音乎蘇樂門梅叟乃一老人頗健頷下白髭幾可及肩移身就座一手撥絃心在音樂勉張與客鞠躬爲禮一闋方畢蘇樂門起身與翁爲禮曰願先生新春迪吉並在座諸先生均喜言時向各處鞠躬鞠躬畢就座復轉軸作他調冀動藍孟德之聽頃之藍孟德曰佳哉樂也惟流水高山未知何音曩家君在時嘗語家人流水高山之名吾於音樂一道引子尾聲之類雖爲門外漢以意度之流水高山當是佳調蘇樂門不答復作老節客浮之　坐椅率率作響笑聲繼之葛翁起身曰蘇樂門我知其意矣願跳舞之時已至盍導之行吾輩將隨子來 
　　蘇樂門理其如霜之鬢於耳旁且行且彈導衆至雪映軒中燃巨燭如晝蘭枝交錯燭光射　間衣鏡内外齊明輝煌煊赫眞盛會也蘇樂門衣半新之衣白色鬢髮飄空際如蝶舞撚抹挑撥絞聲抑揚有致視座客似俱被魔術者郭倫叔夫人飾冠之羽高與葛翁之肩齊以至美麗女郎肥大老父無不被術門外村人聚觀翹首企足見室内雙雙對舞携手歡蹈不覺美慕之念油然而起萊蕪蘆一村跳舞後似大有生意村人見葛老興高未嘗怪其輕浮却謂交際上應盡之務及時行樂固其宜也道賀訪賢歡笑一室時或戲謔無禁杯盤狼藉實爲社會上必不可少之事而牧師尤宜以身作罰蓋村人目中未　見有嚴肅之敎士非惟不見抑且未聞所知者牧師之戰除誦經宣道禱告洗兒祝婚度亡而外惟經理寺側墓　爲村人理骨之所耳是以有謂敎士不宜與繪紳之家以跳舞爲酬酢者或謂梅叟不宜棄其任務不顧他人之毁舉者皆非禮也 
 
 
 

Page 14

 
 
   
 
