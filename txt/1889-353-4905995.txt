# 1889 - 353 - 4905995

 

Page 1

 
 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛　心胎　也書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣族愁漕綺思說者謂古今章回小說本當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三讐校正其悮字務使髮憾無貽然後用新鑄鉛字印成復請　　將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出　每都分裝十六本價洋八角請諸君子移玉本埠申報舘申昌書畫室及各外埠申昌或寄售申報處購取可也 
[論中國自然之利莫盛於煤礦] 　 
　　中國之於礦務前此鑒於前明之禍處處封禁不准民間私開卽官亦從未開之盖前明礦務悉派太監辦理而太監不　國事爲重到處騷擾搜括資財民間譁然咸以礦事相詬病故至今引以爲炯戒然因噎而廢食究無是理况前明之失失在辦理不得其人不付之士大夫而付之宦豎以至誤事若愼選計臣假以事權悉心辦理未有不見生色者雲南銅儣特簡唐鄂生中丞專司其事朝廷殆亦深明此理夫是以近年以來中國之謨礦務者日益衆顧前數年東開一礦西闢一山至於礦務股份之票彼此買賣成爲市面其勢可爲極盛矣然不務乎實而騖乎名間又有指東話西並無把握者遂至一敗塗地因此而喪資破家者不知凡幾幾與前明之禍無異迄今談者猶爲之色變夫礦也者天地自然之利也開之而得其法則可以利國可以利民開之而不得其法則無益而反有損嘗聞之西人謂泰西大利在於開礦而礦之中以煤爲最何則金銀諸礦雖貴究非人人所必需其銷路反不若煤之廣遠故西人論礦以煤爲上鐵次之鉛又次之銅與金銀轉爲下品而各西人開礦者不可以僂指計大約百家之中不過一家得以成功蓋開礦之事譬之掘井九仞而不及泉立成廢井有繼起者仍須照從前未開之工做起不能相借也若中國之礦則不然其用機器開辦者亦與西人之開礦無異十萬資本用至九萬九千因其尚未見功而遽告止則前功盡棄一無所用若中國土人所開一處掘井幾何每日以畚挶從事所出亦頗不資卽使數日不挖或亦稍有水積之患然戽而出之尚易爲力水大而煤又可取矣北路地氣寒冷無一家不用煤柴薪亦不若南邊之多卽有高粱稈等類亦多輸於河工故無論大家小戶富室貧民炊煮一切莫不用煤煤之所出亦極夥所慮者運費之貫耳以人力負戴一日能運幾何卽以駝馬裝載而草料人工一一加算則其煤價不能廉矣夫以日用所必需之物無異乎布帛菽粟而竟以販運費力之故甘出　價而不知設法在小民固無能爲計而在長民者所宜早爲籌措也籌措之道奈何第一在乎通其運道而已運道一通則四通八逹而貨可暢銷近來亦有人計及於此以故凡開辦礦務之處無不競就沿江沿海之地以便輪船之裝運以爲其計至善也　不知沿江沿海其地多簿卽有煤可挖亦恐層次不多若欲求地厚而煤佳層出不窮取之無盡則非巖地不可内地山重水複之處地氣必厚出煤必多惟轉運則終無捷法計惟有創用鐵路火輪車而中國之人談及此事輒以爲工大費重不敢創議不知鐵路之爲物可大可小若國家專力於此綜攬天下而必欲期鐵路之周布此事重大固不可以輕舉倘在開礦之地稍稍裝置以便運路則自一二里數十里數百里逐節敷衍不拘以時日不限於道里或有高山大河之阻則卽爲遥遥呼應之勢河不必悉駕以橋梁山不必悉爲之開通卽於其中間置立分運之所便於南者接而南便於北者接而北如此則費不過鉅工不過大且先就近礦處開一路逐漸而推之一路之開卽有一路之利見之者有不懽欣鼓舞爭相則效者乎如慮火車遄行致奪食力諸人之利則除此路而外如各叚分運之處所需乎人力者正多不過運路較近工價稍廉所得或不若從前然苟運路快便銷塲大旺則貨之運出者較之從前將日增月盛恐食力諸人其利市有比前倍蓗者則又無庸過慮也說者謂中國之人多惑於風水之說若鋪鐵路或不免於衆諭沸騰然則曷不用　脚鐵路可以無碍於地卽有平遠之山亦得跨之而過巴黎斯等處竟有駕鐵路於樓屋之上而飛行絶迹者麥君問皋之書詳哉言之若取以用之又何患與風水相妨耶總之中國此時而欲求富强之術必須籌自然之利而欲籌自然之利必須注意於礦務欲礦務之興旺非關鐵路不可由小而大由近而遠其事非難夫亦何憚而不爲也哉 
[本舘接奉電音]  
　　昨由京友電傳上諭二道敬謹譯登○十二月初二日奉上諭嵩崑看調補安徽按察使山西按察使着潘駿文補授欽此同日奉上諭甘肅布政使着張岳年補授欽此 
[築路輿誦]  
　　大津西報云中國擬興建鐵道由京師蘆溝橋逹湖北漢口鎭之議因念程途遼闊工艱費巨暫作罷論然仍有工省費輕之鐵道尚可陸續舉辦者惟有由津逹通一策其地民極近且無高山峻嶺之隔又兼商賈輻輳若能加意於此半年後必可大沾利益此路造成卽可接辦牛庄等處計由牛庄起迄吉林止其間經過盛京等處較由京逹漢僅屬得半之數工費亦省却一半其中無名山大川中國苟能經營及之甚易爲力按此項鐵道之獲利益者厥有數端一查東三省爲中國暢産　粟之區每年種植不下數十萬頃且餘存膏腴未種之地更不知凡幾每交夏令霪雨積潦道路泥泞該地出産稻粱極旺恒苦無康庄大道以期運出境外祗可侯冬令水涸冰結時裝載就道曩有英國人名戴姆而斯者於冬季游歴東三省民間車馬塞途紛紛搬運糧食可見該地土産甚屬豐饒祗以道路不便獲利不厚故耕種尚未見踴躍倘能興辦鐵道則不但濵海居民皆願從事田畝卽在内地之距海最遠平時跋涉維艱者覩兹便利暢行必更相觀而化互相奮勉羣肆力於耕作如此則五榖自更茂美矣况中國生齒日繁不患無人服田力穡其在山東等省每苦無地可耕若見東三省沃土益闢兼有鐵道往來便捷當更絡繹奔赴如遇水災逃亡者更有可適之鄉此其利益者一也二查中國籌備邊防日益孜孜大吏悉以禦外侮爲急務東三省之東北隅與俄羅斯接壤俄人虎視眈眈倘不舉行鐵道一有變動倉卒調兵運餉甚嫌迂緩且東三省之於中國猶唇之蔽齒也設有不虞中國幾成唇亡齒寒之勢至中國之强非關兵精械利實恃人數衆多果能建築鐵道徙各省閒民以實東三省給子土地使之屯 
 
 

Page 2

 
 
墾一旦興俄爲難我卽戰而勝而華人心堅意固衆志成城俄縱無道斷難悉數殲滅而華人仍可一舉再舉此其利益者二也三查吉林地方爲中國北界緊要藩籬現已於該處建築礟壘及設機器等局俄人如欲逞志於中國必由吉林而來該處若無鐵道以佐之則雖有砲壘等防務亦屬無裨而俄境則在在皆有鐵道彼來甚易中國由吉林逹内地迢迢數千里急切難逹一旦有警俄可長驅直入吉林而中國援兵轉餉等事悉甚遲滯吉林譬之一海島四面皆水設無舟楫可濟則兵糧皆難連送故秋防守吉林自非建築鐵道不爲功此其利益者三也况乎目下傳聞俄已於中國邊境以外速興鐵道觀此卽中國豈可不早爲籌備以免臨渴掘井之嗟也哉 
[示諭錢商]  
　　欽命二品銜署理廣東布政使按察使司克勇巴圖魯王爲留切曉諭事照得錢法原以便民故新鑄制錢經前督憲張示諭定價地錢一千文作洋銀一兩業已遵照通行在數兹訪聞奸商居奇洋銀兩只換新錢九百二十三十文以致民間日用諸多窒碍殊非體恤民艱之意現經札飭善後局委員認眞稽錢吏役無許絲毫需索仍照向章定價新錢千文作銀一兩不准浮收扣底以符原案併頒發庫平法碼一副所有錢商赴局領錢一體遵用其舊鑄制錢亦不得高抬市價致出兩歧乃查近有商人赴局領錢往往爭先恐後輾轉囑託以圖壟斷實屬不成事體合亟出示曉諭爲此示諭各商士庶人等知悉經此次重申教令之後倘局中吏役有格外浮收情事許該商赴轅指控以憑究辦該商等如敢作奸居奇一經查出定卽從嚴究罰本司爲整頓錢法裕國利民起見各宜凛遵毋違特未 
[安排機器]  
　　調任湖廣總督張香濤制軍前綰粤督篆務時曾向英國定造鑄鐵機器多副及大砲百餘尊共需銀百餘萬兩年内卽可運載來華李筱基制軍查得庫儲支絀籌措維艱擬于其運到時移往建造鐵路省分其銀卽由該省籌墊云 
[盜刼餉銀]  
　　廣東佛山鷹嘴沙水陸通衢商賈雲集設有營汛藉以防宼盜而安閭閻某夜更深時汛官及兵丁均已夢入漆園化作莊生之蝶突有賊匪明火執仗糾黨闖入營中營兵駭極而醒睹此情形手足無措適日間領得餉銀數百兩未經散放賊遂盡情搜括呼嘯出營營官恐上憲訪聞致于未便遂不敢據情申禀惟飭部下兵弁嚴密查拿而已 
[票店又倒]  
　　福州票條店如仁昌愼和等號上月相繼倒閉市面已屬難堪矣又有義泰裕祝聚成寳春永泰大盛光興等七號接踵倒閉一時小錢票皆不通行此種零星之票皆出於貧苦小經紀之手一朝倒閉悉爲廢紙臨衢下涕者頗不乏人也 
[店主自縊]  
　　福州鳳他書院爲諸生肄業之所上月廿五日清晨院門甫開卽有某甲昻然直入閽者以爲尋常過客也不以爲意詎甲預帶麻繩四顧乏竟私繫於茘支樹下迨人查覺業已氣絶無從施求稼屬聞耗當卽舁屍回家具棺殯殮後探悉甲係新倒義泰小票鋪之店主因官私債項交迫躱避　門出此下策是亦慘矣 
[虧倒鉅欵]  
　　近來福州市景頗有江河日下之勢各鋪戶紛紛倒帳如南臺大同油行城内回春藥行均爲省中著名鋪戶生意茂盛無出其右近聞接踵倒帳約有二三十萬金訪事人函述卽此合照錄之 
[接錄奉新縣示]  
　　一嚴禁痞棍以安閭閻查欺壓良民藉訟訛詐包娼窩賭以及酗酒逞兇成羣結黨造謡生事等項均屬有干例禁本縣上年曾將著名痞辣訪拿多名從嚴懲辦此風近雖歛息第恐日久玩生仍蹈前轍爾等須知前拘到案者備嘗笞杖痛苦難言與其乞憐於箠楚之時曷若守去於無事之日詞後務當痛改前非棄邪歸正倘敢故違一經訪聞或被告發定卽按律從重究辦一勸誠士民勿因睚眦微嫌好訟事鬥爾等同居鄉里平素固宜和睦卽偶有口角微嫌亦宜邀同鄰社妥爲解釋庶　比戶相安共敦禮讓本縣每於聽訟之時頻加勸導年餘以來此恩雖較前少好究未能革除净盡爾等當知一家涉訟數人失業爭釀事端法難輕縱至於紳衿耆老尤當以和讓之風爲鄉人矜式遇有兩造爭競卽爲從中排解務使頑梗好事之徒皆能感格向化自不致酿成重案卽可以保全身命愼勿挾嫌誣控好鬥喜爭致于查究一勸誡窮民安分守法勿犯奸盜賭博私宰等事人生貧苦大都由於懶惰苟能勤倫謀生何患不能存活卽使命運不濟亦應守分待時倘命旣貧窮又復犯法於爲人所唾業淪陷終身嗣後務宜各謀止業毋犯奸盜賭博以及私宰耕牛等事致于法究所有山塲竹木以及田園蔬菜榖麥等項物各有主亦不得明搶暗偷倘敢違　定行拘　從重懲辦不饒一勸紳民早完丁漕以裕正供查拖欠錢糧紳則革究民則比追定例森嚴不容蒂欠本年早晩豐收民力足　完納何致徵收短絀爾等當知國課早完家有餘樂戶免追呼夜眠貼枕卽如今歲上半年圖差未曾下鄉省却爾等多少繁費原冀爾民省得一分錢卽可多完一分糧官之體諒於民者不爲不切爾等尢應激發天良清完丁漕卽所以圖報官長乃竟積欠纍纍實屬病狂喪心要知圖差具在本縣不難按戶差追姑再重申勸諭嗣後凡爾欠糧之家無論新舊務宜赶緊一律全完如再玩延蒂欠本縣考成攸關法難汝貸也凛之切切一勸紳民投税過割以昭信守而裕餉源　等置　産業原爲世守之計若不投税過割將來或被侵越必致爭佔涉訟目前所省無幾爾時所費更鉅旣貽子孫後患尤于例究科罰溯自本縣履任以來迭次諄諄告誠原欲保全爾等身家起見倘再暗於自謀仍前隱匿或通同架書朦蔽非　有負本縣愛民深心亦屬自貽伊戚國課攸關斷難姑息一經發覺定行按律究辦一勸民多種樹果木棉廣收地利查奉邑山塲地土空曠滋多聽其荒廢殊爲可惜本縣曾於春初面諭各圖社保勸種棉花樹木以裕民生爾等務須體察地上肥磽分種菓樹木棉等類果能栽植如法愈推愈廣獲利實多至棉花一項爾氏總疑地土不宜難以遍種殊不知非關土性之未宜實由於栽種之不得其法耳本縣刻有種棉輯要一書另行頒發試種便得其要領也夫以空閒之地收自然之利何憚而不爲兼之年年生發取用不竭有益於民誠非淺鮮爾等其勉行之勿仍抛置爲要以上十二條雖屬老生常談然皆切中時弊猶之病中求醫對症服藥也人之秉賦不齊趨向各異凡在上智之人固無待官爲獎勵特慮中智以下者非藉父兄之孝道與夫有司之訓誡則未能化其氣質鮮不誤犯科條是以不嫌煩瑣示諭再二所望紳衿耆老互相規勸並宜父誡其子兄勉具弟洗心滌慮實力奉行愼毋輕視刑章重惟罪譴庶幾人事克修天必錫汝以福行見雨晹時若物阜年豐處昇平之世界爲安分之良民本縣有厚望焉倘視條教爲具文以强横爲得計則是冥頑不靈惟有儘法懲創本縣存心雖善而執法綦嚴想爾士民亦有見聞令出必行毋貽後悔凛之愼之切切特示 
[衢州水災求賑啓]  
　　浙衢今秋大水五縣全災雖發蛟僅止開化一縣奈開化居全郡之上游無論蛟水爲災西龍江常四縣並受其害卽每逢大雨時行積水下注沿江田廬猝被淹沒者時有所聞然所淹者祗低窪之田所沒者皆茅茨之屋而於高區田廬從未聞罹此災也本年夏秋之交先之以亢旱稻花半萎於驕陽繼之以風霾稻穗復摧於泥淖兼之七月中旬起至八月下旬陰雨緜緜四十餘日前水未消後水繼漲又值蛟起上游洪水建瓴而下五縣田稻母分高下一片汪洋盡成澤國巳熟之稻勤老爛或發芽或淹浸水中或逐流而去間有稻頭露出水面者鄉民鳬水割取連壳磨成汁粉以實饑腸近聞高下之田均已退出田中盡存縻爛腐草村中十室九空此時欲求前次霉變汗粉充饑尚不可得鄉民之苦被災之廣不異於皖豫直東雖蒙皇上天恩發銀賑恤各府均汰皇仁特衢州一府未沾恩澤况浙省方輿週圍不過十里豈有十府受災一府獨免總緣衢州僻處極東京外旣無顯宦城鄉又無搢紳以致下情不能上逹猶記壬午歲守衢州者爲安陸劉公曾經遇此水災然 
 
 

Page 3

 
 
較之本年水災不過三分之一劉公聞報立刻率同歐陽邑宰駕舟親詣災區先給饝餅以延殘喘隨輾積榖以賑極貧一面詳報災狀乞發振欵並籲求蠲緩錢糧全活災黎不知凡鷄本年罹此奇災窮民本可自赴父母官前求恩撫恤無如丙戌歲之因水求振上官以窮民聚衆環求意存挾制事後將勸　不及之庠生二人下獄旋卽斃於獄中災民有鑒前車自願塡於溝壑不願死於囹圄是以各府皆有求父母官賑濟之禀獨衢州一府竟無人乞憐於父母官之前雖近日父母官已將積榖襲米又爲奸商私運出境在父母官頗費躊躇在小百姓未沾顆粒嗷嗷景狀可慘可憐惟有略述荒情哀求貴報館各大君子俯念同一災區據事直書倘蒙各賑所大善士見而生憐大發慈悲略分餘瀝不使一府獨抱　隅則誠災民之萬幸也[  天良不沒子百叩謹啓]  
[緝獲鹽梟]  
　　江海緝私統領陳叅戎玉昆於上月二十日在通州獲到梟匪廿餘名當卽送交地方官訊究其中有無張嘉麟吳林寳等匪以及是否眞正鹽梟均不得而知惟叅戎之認眞緝捕不敢稍自暇逸爲可嘉也 
[開倉諭話]  
　　昨日上海縣開倉徵納冬漕清晨裴邑尊排道詣滬南馬家廠倉厫致祭倉神禮畢升座諭話各書役依次叩見唯唯遵諭而退邑尊乃排道回署 
[恩深挾纊]  
　　昨日裴邑尊祭倉回在大東門内見一丐背負老嫗沿途乞食丐身上有破衲嫗則單寒特甚邑尊爲之惻然飭差帶該丐至輿前問曰爾所負者何人答稱是祖每邑尊謂爾祖母年老無衣爾身獨有破衲是不孝也命從人帶回署中至午後升堂訊究丐稱籍隷江北荒歉不能度日只得冀負祖母來此乞食邑尊飭差將丐所穿破衲取下着嫗穿上隨問丐曰爾知冷否丐叩求恩宥邑尊飭令笞責十板責畢命將砐衲給還該丐賞給嫗棉袄一件着丐負之而去如嗣後見嫗不穿棉袄定須將丐嚴辦事雖瑣屑亦仁政之一端也故誌之 
[行竊縱火]  
　　包探顧阿六至英公堂稱積竊范阿德昨夜到李姓家後門邊挖洞入内行竊衣物等件欲開後門出外因李姓家屢次失竊後門反鎖急切不能開范阿德胆敢縱火烟霧迷漫隣人齊集呼喊李姓家起身范扒至屋面意圖遁逸田各叚巡街捕帮同上屋拿獲人贓送案小的曾　李家察看情形見賊洞甚高想賊旣已入内登樓捲竊衣物難從原洞携出故又下樓欲開後門因門有反鎖遂將柴片木屑花萁唯在洞口縱火欲乘隣人救火時趁　混出孰料仍不得脱身經捕登屋拿獲其火幸卽撲減惟地板業已焦灼朱樹軒稱是李復盛號夥所禀情形與該包探同开稱柴片木屑花萁本堆在三處今已堆在一處明係該賊縱火女傭林媽供亦同升稱主人家失竊已非一次范兩德供嘉定縣南翔鎭一年十九歲連次犯竊原是該死此次在李家行竊時因吸紙烟遺火柴薪不敢放火蔡太守謂范阿德年紀尚輕疉犯行竊此次又敢縱火罪無可逭判先笞二百板發捕房管押一年期满再行察辦起案之贓交失主領去 
[上海縣署瑣案]  
　　英公堂移送　柳溪并妓女汪蘭生妓母杜氏妓兄福生至縣前晩　裴邑尊升堂訊究邱供稱小的籍隸粤東前娶蘭生爲妾曾出身價洋銀一百五十元現伊不願隨從小的潛挈小孩而去叩求究辦蘭生供稱小婦人並未嫁　實被邱所哄誘所有首飾衣服由邱典質無餘且尚代借洋銀一百元目下被人追索難堪至小孩前由小婦人撫爲螟蛉與邱無涉林氏福生所供略同邑尊以蘭生供詞尚有不盡不實喝　掌頰十下連杜氏交官媒看管着將實情詳細具詞再行訊斷○陸王氏因與姚嘉坤犯姦逮案訊明發堂擇配前晩裴邑尊　加訊究陸介亭求領陸王氏回家陸王氏供稱小婦人自再嫁後與後夫相安無異無如前夫之弟堅欲將小婦人領回惟求公斷姚供稱小的並未犯姦叩求寛宥邑尊以姚實係罪魁禍首嚗令笞責一百板荷以巨枷問陸爲何直至王氏配人之後始行上控笞稱本欲及早禀陳實被地保湯正甫所阻現在三林塘賭檯甚衆均係湯之所爲邑尊謂陸王氏現已不願至爾家本縣不能勉强斷領姑候覆訊核辦可也○董升林因毆傷張洪順笞責何枷前晩裴邑尊覆訊之不董供稱張之傷痕實被枷犯將枷碰撞並非小的所毆邑尊飭將枷開去交二十三保二圖地保帶回俟張傷痊再核○私販軍裝案犯鄭阿忠鄭阿榮胡根温阿林四名復經裴邑尊訊究著一併荷枷示衆 
[英界公堂瑣案]  
　　包探唐寳榮稱遠大錢庄執事人吳正昌報失銀洋衣物等件共值洋一百二三十元言被賊混進行竊察看情形賊從内出斷非外賊行竊旋獲莊沛生盤詰之下業已承認贓均交出聞莊與該庄别夥有戚誼今將人贓送案吳正昌申訴前情請爲領贓莊沛生供紹興人表兄現在該庄生理向借不遂乘間行竊惟求施恩蔡太守判莊沛生管押四個月以儆贓交吳正昌領去○包探何瑞福稱顧泉卿陸晉　等均　邢茂茂行竊衣物報由小的拘邢不認暫押捕房邢自將髮辮剪去贓雖未經查到然行竊無疑尚有小江北及阿喜二人分用贓洋未經獲到今將邢茂茂先行送案顧泉卿供被邢行竊衣物是實陸氏上堂　兒子陸晉良因有要事不能投質至失竊衣物確被邢茂茂行竊邢茂茂供本邑人與陸家認識並未犯竊蔡太守飭將邢茂茂管押二十一天俟該包探晉拿小江北阿喜等到案再行質訊○三百十五號巡捕稱前月間有婢女春桂　主母凌虐當將婢女送案因其主母倫盧氏甫經分娩未便遽傳今始傳案該氏供係粤人春桂係買來爲婢女並無凌虐情事請准領回蔡太守謂春桂傷痕前經騐明可見凌虐屬實已發棲流女所擇配將來酌償身價可也○徐桂壽稱用吳阿五爲夥經收帳項被吞洋三百餘元冋索無看交捕送案巡捕頭稱吳身畔有洋七元鈔票一紙計洋五元　閲吳供經收帳洋偶然挪用未與算　帳目容措辦銀洋料理蔡太守飭將吳管押赶緊料理延于比追銀洋鈔票暫存○徐阿榮稱在馮慶齋造房作塲看管員料有鋸匠徐生春王利生　取木料出外當卽拘拿伊等不服然鋸近祗應取木屑不能取木料我與爭閙由捕拘案徐生春供麻袋内之木屑偶有短木料小的取出被徐阿榮指爲竊贓與之分辯徐持銼刀枘打我誤傷士利生之手王利生供徐阿榮不許徐生春携取木料兩下爭毆我被帶傷手臂蔡太守判徐生春管押十四天王利生開釋木料交徐阿榮領去○包探顧阿六稱帶夥計鄔福壽稽查小烟館不許深夜開燈及查至徐子芳所開烟舘不容稽查與鄔爭閙我恐釀爭知照西捕拘徐送家鄔福壽供與同并稱被徐毆打徐子芳供伊等來查烟館我告以早經閉歇且已報知工部局停捐伊等不信定要入内觀看又要登樓因此口角不敢毆打蔡太守謂稽查烟館係租界定章旣已閉歇不妨任聽稽查何得覇阻擾釁判罰徐子芳洋四元撥充醫院經費 
[畫梅助賑]  
　　玉梅花舘主朱筱卿詞史能畫墨梅近以手冷閣筆高昌寒食生謂之曰江浙薦饑凍餒交迫書畫助賑者頗衆卿夙有善願何不呵凍作畫以補賑欵之不足筱卿曰諾乃定一月爲期紈摺扇每件潤筆半元全數輸助江浙賑欵此亦善事中之佳話也欲得妙墨者盍向普慶里朱寓一往求之 
[求符助賑]  
　　同雲密布剛天公釀雪之辰比戶斷炊正委女啼飢之侯被災之廣望賑之殷未有切於今日者也昨承浙省不留名大善士因玉體違和來函叩請靈符三道續助山東賑捐規銀五百兩囑解災區以指囷之高風求病魔之郤舍吉天相霍然勿藥指日可占竊以大善士生性慈祥前因江浙被災曾經樂助鉅欵今復以兼金遥頒俾災民藉獲更生祗領之餘尤爲欣頌昔人云陰德猶耳鳴若大善士之屢解囊金不求聞逹殆所謂隱君子者歟謹列報章以昭激勸[  上海六馬路仁濟善堂籌賑公所施善昌等謹誌]  
 
 

Page 4

 
 
[來函照錄]  
　　寓滬海寍附賑公所云十一月底月報因申報不及排印故初二日登入附張失落兩字疉蒙蒙字一樂居居字故再申明 
[同仁永善堂司董來啓]  
　　兹啓者敝堂粥廠因限於地方改爲按查貧戶於十一月朔日始在本堂盆湯弄底新大橋堍泰安里憑票發給衣米恐貧民未易週知特此聲明 
[振務彚登]  
　　昨承本埠怯界晋安里元記主人以鴈洋四十元交本館協振所彚解災區散放并函稱初一晩興聖街小弄中失愼與本號祗隔一牆幸蒙諸仁丈降臨爲之救護僥天之倖得免於災理宜薄設酒肴以申謝悃因念災區太廣待哺甚殷遂將席費移助振捐爲諸仁丈籲福云云語云一念之善天必佑之似此樂助好施傾囊不惜不特得免于厄且必廣濬財源矣敬拜手陳詞以爲之買○又日新增寳號交來嘉定印德甫先生來信云小春九日僕爲長女于歸之期荷蒙滬上諸親友寵賜隆儀理宜設筵奉請惟念今秋浙省蛟水爲災麇值隆冬勢必更形竭蹶遂將筵費洋蚨十翼攺助賑捐明知杯水車薪惟冀集腋成裘彚成巨欵云宜家宜宜室方增佳話子桃夭巳溺　飢偏憫災黎之菜色　民愛物有其有焉特抒蕪詞以申謝悃○又接袁萬順來函云前晩比隣并内失愼小店幸獲安全荷蒙諸君光臨本擬　筵恭謝因念及災區村苦不如移送賑所爲諸君種福謹具鷹洋三十元　煩彚解災區雖杯水車薪無濟於事然隣近數十家彼此聞風興起於賑務不無小補云云祥和感召災祲自消拜領之餘謹代飢民叩謝 
[秋山先生返國旣以七古一章倩友人之善書者茹君麓泉寫諸横幅以贈辭行時復出素綾索題再書二十八字應命]  
　　先生愛我誠無已臨别殷勤索贈言書此聊爲他日劵東京博覽許停軒[  高昌寒食生又筆]  
[花桂林詞史豐於色豪於飲工於歌性復伉爽風流倜儻爲滬上北里之冠晩霞生眷之席間索詩賦此以贈卽請晩霞生政和]  
　　花窟香酣入夢回神仙小謫下蓬萊桂宫月满常儀影林下風清道藴才白雪高歌欺玉笛紅霞低映賭金罍酒闌泥我題詩草欵欵勞卿擊鉢催 
高昌寒食生漫題 
[寒夜至公陽里見張小紅詞史敲詩]  
　　寒氣侵肌骨宵深靜不帷雙眉低蹙處一字未安時絀簇紅爐火長吟白紵詞間卿何自苦風雅近誰知[  高昌寒食生漫筆]  
[送日本秋山儉爲襲尉純還國]  
　　古意桃潭水離愁柳岸風長天一揮手遥隔海雲紅遠憶浮槎客因思賣藥　　鴻如有便爲我寄詩筒[  上海黄協塤夢畹生拜手]  
[浙省撫轅抄]  
　　十一月十一日候補府葛利賓禀知本日接辦洋貨落地捐差潘志枬禀知本日接辦江千厘局並銷洋貨捐局差李寶章禀銷江于局差杭理事恩禀知初十日在署丁親母憂候補同知王慰祖由於潛採辦貢术回省銷差候補通判貢廷楨禀銷凌湖厘局回省禀到○十二月候補府經歴徐銘新禀辭回安徽○十三日過鑄西門厘局專丁來省禀謝留辦○十四日代理蘭谿縣陸邦輝專丁來省禀謝改爲署理候補縣周延祚禀知臬司委讞局帮審差叩見試用巡檢黄耀祖交缷富陽典史回省禀到○十五日准補桐　縣丞劉錫嘏禀謝飭知淮補趙漢儒起服來省禀到○十六日余庭訓禀辭赴湖郡勸辦賑捐兼辦賑務差候補通判陸開文禀知籌賑局委隨同鄒道赴湖郡辦賑禀見禀辭准補秀水縣劉禀見禀知籌賑局委隨同鄒道赴嘉興勸賑兼辦賑務禀辭○十七日候補同知郭懷珠禀知籌賑局委赴蘇滬　同宗道勸捐禀見叩辭季綸全服闋來　禀到○十八日新選龍游縣馬芳田麗水縣殷樹蓍均由京領憑來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　十一月二十四日葉鹺尹祖泰銷淮北查鹽色差廿五日新選北批騐袁鹺尹國藩禀知赴任廿六日葉分轉叔亮從淮北夾廿七日王鹺尹錫祥委解蘇州餉運　牌示泰壩缺委運判李以牧管理 
[來信節登]  
　　昨有某君投函本館云余四鄉探友見各處官塘大路坍塌甚多高處尚可通行低處俱被水所淹不免歌興揭厲一日見滸關塘岸最低者船竟可在塘面駛行而各處低田棺木漂流大半浸於水内傷心慘目幾不忍觀仰懇貴報舘大主筆據情登報俾各大憲見之出示曉諭著善堂安爲設法　妥旅魂昔年左宫保曾欲舉辦掩理惜未辦妥余思城中零磚碎瓦　積如山儘可搬運出城將塘岸築塡地基挑空之後如　人來認者卽可向彼徵耶挑工如竟無業主承收則將地充人善堂或可變價辦公或可造房收值一舉兩得　人當感懷不忘矣駿惠　來　　洚水纔除履霜又至災黎徧野待哺嗷嗷不有施者何以得　今承浙嘉糖北　衆商以冬委敬神之資日通和糖　交來洋八十元移助浙賑又沈敦和呇善士助江浙賑捐洋一百元求病速愈又江西史翥雲大善士募集洋一百元由蔚長厚　票號匯來恊助山東代贖災婦敝堂　領之下欽佩臭名當此嚴寒之際無衣無食勢同倒懸今蒙惠濟千萬災黎藉獲更生何幸如之竊以皇天無親明德　馨敬神之資移助救災神　福之抱恙助賑救人卽以救己勿藥之喜自可立待代贖災婦破鏡重圓尤爲當厄之地將臣諸大善士之作善絳祥門闌靄瑞可爲操劵矣是特登報謹誌盛德[  上海六馬路仁濟善堂等賑公所施善等謹誌]  
[己丑嘉純將還鄉國蒙海上諸名士餞别於海天春席間率成一律雜懷紛紏工拙不遑自計也錄呈諸大詞壇斧政]  
　　負笈中原閲五年南　　楚　幽燕欣瞻上國繁　盛樂受高人斆育賢浪許詩名齊晁監謾思書法溯張顚　當暫别東歸去樽酒驪欹唱海天擬輯諸公贈行詩爲海天驪唱集[  日本秋山純儉爲甫求定草]  
[儉爲賢棣襲尉遊學期满將歸國就職同人假座海天春酒樓祖餞拈此以贐聞請泉觀察耘劬大令鐵梅上舍作明經曁天南遯叟山舊主高昌寒食生夢畹生鶴磵亭民再再牛同政]  
　　歲序剛迎臘朋朁集滬濵張筵江閣夕餞客海天春硯席五年友桑弧萬里人　行期努力看試　侀新[  策繁遊客新儂業慶頣待删稿]  
[上海北車絲業會舘籌賑公所施少欽經收山東浙江賑捐九月初十至十三日第二千二百廿七至三十次清單]  
　　蛟川陳芾記完炳願　五十元長沙永福堂因孫兒病愈還願由蔚泰厚來沙平銀廿兩合規元廿一兩一錢紀小亭求母病速愈洋廿元光福凌士昌爲長男兆基病求速愈由蘇州振源永管鏡甫寄來廿元滬城北三鋪衆姓焦餘移賑祈願合境平安田譚文甫來六元二角對開一元太倉黄元吉求病速愈六元太倉繆朝分募履氷子求病全五元程幼蘭爲次子元生病愈由怡成來五元朱壽記五元大通同孚莊寶善堂四元貝氏完願四元陰春林求母病愈四元壽萱氏二元漢口升昌典福記二元陳世俊求病愈二元蘇州無名氏二元七齡童子吳開鴻節點心資移助二元蘇州李氏一元八角任氏二角火承文一元周昭弟一元以上初十日○無名氏捐助棉衣規銀二百兩幼記十元二戶由朱大全號來蘇州吳善士一百元揚州竹桂軒由恊源莊來一百元海防廳憲劉乙笙司馬平安完願五十繆城省過子求長女病全四十元秦氏金戒一隻計重三錢五分兌見洋十元零七角錢三十文羅英佩産後平安十元滬南叢桂堂凌八開洋一百元王桂生求妻病愈十元無名氏還宿願五元朱霽求父病速愈四元慈谿蘇秉彝善　折資移助由餘大莊來四元章練塘程承源三元謝雲逵求出外諸事平安三元有心無力氏一元莊懷方角江西眞州力不足子爛板洋五元鄭鼎隆銅洋五元裝德主人銅洋三元以上十一日○延壽堂九三八平銀二百兩合規元二百十三兩六錢京寓瞻園主人爲女病愈并求合家平安京平松江銀二百兩扣合京平足銀一百九十六兩合規元二百零一兩六錢八分二戶由蔚長厚來大豐　貨號助湖州洋二百　沙松濤五十元陸昭蓉節壽筵資三十元方泰黄　伯鍊川省過子求保合家病體平安三十元内銅洋一元揚州方棣華書屋求病愈廿元徐聖記由惠泰莊來十五元章　記由張雪翁來十元金陵無民氏五元金巧寶求病愈四元祝姓三元三角王淑女三元求痢愈人由無錫時長寄來二元張祥華求子病愈二元寗波藥局利生來一元蘇州錢式古堂求母目疾速愈一元王姓還願一元安孚莊無名氏一元蔚長厚來京都景藩妙峰山許願渡海平安銀六兩又求手疾速愈一兩張門側室馬氏因保產平安爲嫡室蔣恭人誦經二兩共二戶合規元十兩零二錢九分以上十二日○杭州平安室主人洋五十元如臯明厚齋求四女胎瘧速愈四十元杭州無名氏求保水陸　途一路平安廿元蘇省陸景清廿元太原守記十二元徐祖英求病卽愈十元佘利貞由右營來十元山陰無名氏酬願十隱名氏壽日麫費移作棉衣捐十元蘇城蘇張氏許願平安十元蘇州華天益王半痴同募九月上旬補捐錢六十三隱姓氏十元不其二居士一元益記銅洋一元崑山葛馬氏求益算延年英洋六元本洋四元竹慈氏助湖州英洋二元求安氏助湖州四元太倉王彬文求病卽全五元安慶慧緣氏四元邦江徐子咸八九月捐四元徐王氏保子平安一元九江公估局王集之友三元合肥同泰錢莊由恆新來本洋三元銅本洋二元無名氏二戶各洋二元　少廖爲女病愈二元華愛年求病速愈一元世澤　一元　南記五角張均錢掌倫屠鳳時愈昌庭俞隆恩俞隆璋酒席費助湖州爛板洋四元恊同慶來廿肅秦州俞子駿比部募第二次光裕堂匡蘭平銀五十兩樂全堂張五兩培元堂張四兩種梅堂三不惑堂各一兩愧德堂梁二兩零五分餘慶堂得龍堂文明堂樹德堂懷陰堂共捐三兩八錢三分共七戶合規元一百十六兩九錢一分以上十三日 
 
 
 

Page 10

 
 
   
 
