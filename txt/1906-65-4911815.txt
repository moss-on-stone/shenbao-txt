# 1906 - 65 - 4911815

 

Page 1

 
 
[電傳上諭]  
　　二月十七日奉　　上諭此次内務府三院等處京察一等覆帶引見内除榮銓莊逹誠璋鍾福廷延齡文蔭德清廣羣文億濟良母庸記名外莊健　銘都慶恒啓麟彬格延曾文紳宗方棫興慶桂金聲文淇松山多浚增煦慶寛榮康福啓文鑑紀網恩奎聯榮庚年恒敬保桂明誠均交軍機處記名以關差道府用欽此同日奉　　上諭都察院代奏中書崔師范等呈稱已故大員功德在民請宣付史舘立傳等情一摺已故廣西布政使游智開歴官直隷安徽四川廣東廣西等處清操卓著遺愛在民著准其將生平事績宣付國史館立傳並入祀各該省名宦祠以順輿情而勸廉吏欽此同日奉旨巡警部左叅議着御史錢能訓補授右叅議著候選道裕厚補授欽此 
[電傳宮門抄]  
　　二月十七日召見軍機鄭國俊 
[論愚民暴動於中國前途之危險再續十六日稿]  
　　第二。因暴動所被之影響社會上苟有暴動。則各方面必受其影響。大者足以亡國。小者雖易戡靖。而國家元氣亦必受幾許之　喪。請因陳述之 
便。而分爲三個之方面。 
（一）對於國家　凡二。 
 
 
 

Page 2

 
 
甲害永久生存之性質國家之性質。永久生存者也。惟然故防止暴動。不得不爲保全生存之必要。徵諸歴史。則秦亡於戌卒。漢亡於黃巾。隨唐之亡於羣雄割據。此以内亂而　宗。社者也。闖賊禍明。而满洲崛起。此因内亂召外兵。而卒覆明社者也。近如拳匪肇亂。而聯軍入京。此因内亂召外兵。而幾幾滅。亡者也。大抵一代之廢興。恒有數十起内亂以爲之介。而後廢者謝。興者起。雖然。此猶得曰一朝興廢。無與國家耳自今以往。則滅國新法。日異而月增。侵略政策。日盛而月熾。我朝野上下。共支危局之不暇。而有以弄兵潢池。爲男兒豪舉。則一姓興亡。誠不足。惜。而以數千年文物舊邦。數百兆軒黃貴胄。將永淪於亡。國之恫。使他日作中國滅亡史者。太息痛恨。謂國不亡於他動。而惟民之咎也。暴動之害於而國。顧不甚且大歟。（乙）阻百度更新之希。望。聚數十輩庸昏之老耄。而盤踞政府。擇數十輩腐敗之疆吏。而濫膺專閫。百度叢脞。事豈偶然。第時勢所趨。風潮所激。不得不舉行新政。以稍慰民望。此其事不可 
謂非幸然暴動時作。則袞袞羣公。戢戢焉爲防亂計。猶虞不給。安有餘力。以事更新。彼頑錮者且籍口於新政。之擾民。而侈言鎭靜。卽稍識時局者。亦心灰意。懶於内亂之頻仍。面末由舉措。則阻新機而待自斃。又不得謂非暴動者階。之厲也。（二）對於社會凡四。（甲）擾害靜謐之秩序。高歌漏舟之中。酣睡積薪之上。泰然自以爲安。而不識時局之艱危者。誠不足語靜謐之實際。然必萑。苻少盗。閭巷無驚。家無分崩蕩析之憂。身無死亡流離之苦。而後四民。安業。各奔赴於實業之途。而社會之生機。始不虞其阻。絶。若内亂不已。則社。會靜謐之局。於焉大擾。卽微外侮。而茶毒生靈。破壤秩序。豈吾民之福哉。　　　　未完 
[本館接到謠傳革命黨潛入京師查無其事專電十七日戌刻到]  
　　日本東京來電云此間接北京電稱近日京中謠傳有革命黨從日本歸來潛入京師其中以留學生居多等語現經巡警部嚴密探訪查悉並無其事已由徐尙書告知慶親王並已奏聞两宮 
[三續照綠訪函述南昌大敎案南昌]  
　　本館南昌訪員函云南昌大敎案前所函報至初六日止是時江大令猶未溘逝也兹將初七日以後詳情縷述如下江大令因傷出缺初七日辰刻胡撫命文巡捕親視大令傷勢時已不省人事巡捕少坐而大令已於已刻因傷出缺下午撫藩臬糧鹽道及首府縣俱親臨看視無不揮淚而去江令介弟南坡大令護持襄事備辦衣衾棺木諸公子　踊哀號聞者酸鼻迨至初八日亥刻小殮大憲嘱蓋棺而不釘丁加漆而不封口紳商士庶聞知有巷哭者大令歴任要缺政聲卓著此次因棠浦荏港兩舊敎案始終持平不能遂敎士之意禍首王安之恃蠻逼迫致肇巨禍雖死於衆人之手尙不足以蔽辜而大令不幸竟因此致命可悲也已院司再四誥　民勿驚惶自江令因傷溘逝後至初八日早省垣復又驚惶緣巨富某姓先於初四五日用大船數艘搬移衣物金銀人口本欲赶緊開駛適有電信外部商允法使不派兵輪來贛遂暫泊河干詎初八日早接九江電信謂有兵輪至潯卽日來省巨富不辨其爲領事所乘之兵輪立卽開駛某巨富見之亦卽搬遷一時市而遂復震動民心大爲驚惶南昌新建兩縣富卽出示曰現奉督憲派中國小兵輪並委大員會同英領事來江商辦公事照章兵輪抵岸船上施放禮砲以示敬意凡爾軍民人等切勿驚恐疑慮卽觀看之人亦不准喧譁擁擠致于重咎特示胡撫亦出簡明告示曰英法領事乘坐兵輪來江商議並無别情各省敎案兵輪必臨因護領事均主和平示諸良民安分營生母懐疑慮驚擾紛紛如有匪棍藉端妄行立拿嚴辦勿蹈典刑余臬亦出詳明告示曰頃奉撫憲發出初七日酉刻奉外務部電開英領事所派係一砲船僅吃水一尺八寸 
此船專爲領事乘坐藉可保護祇須查明實在情形並無他意居民無庸驚疑將來法國來查均係如此合亟曉諭爲此示仰紳商　　人等一體知悉英法所來小兵輪均係領事所乘之坐船至於别派兵輪早已不來業經本司出示在案向來各省敎案均係如此務各安靜如常倘有痞徒妄布謠言立卽拿案重辦如有不曉事理之家無故遷移現派專員指查定予從重示罰並治以搖惑人心之罪此事被痞徒敗壞至此豈堪再滋事端用再痛切言之特示警察總局亦派巡弁巡目督同巡兵肩牌分投大街小巷家喻户曉衆人不必驚惶卽使英法領事來省亦不過商議善後事宜斷不與百姓有礙望我同胞謹遵此諭自是民心復定市面稍安補述贛撫接奉電諭並軍機處電信胡撫接奉電傳上諭云胡廷幹電奏悉據稱法國天主堂神甫王安之函約南昌縣知縣江 
召棠便飯談及敎案阻止從人不准隨入忽聞江召棠頭受刀傷隨飭員赴堂騐視傷勢甚重民情不服議論沸騰迭經出示開導解散並派兵保護各處敎堂文武官紳正在分投彈壓忽有匪徒乘機煽惑滋事致燬法國敎堂三處傷害法人六名波及英國敎堂一處被害英人二名受傷一名等語此案因地方官在敎堂身受刃傷以致 
人心不服激生衆怒惟應靜候查立據理評論乃竟有匪徒乘機滋事任意妄爲實屬不知法紀著胡廷幹督飭嚴拿首要按律懲辦仍將各處敎堂極力保護母得再有疎虞至英法兩國人口傷害多名深堪憫惻卽著妥爲撫恤江召棠現在傷勢如何並著查明電奏欽此樞歌印又接奉外務部電信贛省敎案已經本部與法國駐京欽使商允不派兵輪赴贛恐該省無知愚氓聞有兵艦致多驚擾云云 
 
 

Page 3

 
 
按此電諭係初五日所發當日卽遞到撫轅至初八日始經傳出原文故補錄此優待孔敎士悼惜金敎士美以美會福音堂孔牧師在贛有年素孚人望豪情俠骨頗具熱誠前函述其曾秉公電逹領事兹悉孔牧師復致電九江領事有合城居民紛紛遷移如領事乘坐兵輪來省議事切勿放到境砲致生驚擾至嘱敝處皆安好等語刻下大憲格外優待以爲將來議事時藉作公正見證人至金牧師傳安在贛多年並不干預詞訟惟施醫給藥演說勸善出售福音新約等書地方自紳商以至貧苦小民追念舊誼悼惜有加按耶穌敎堂敎士皆極和平並不袒護敎民干預詞訟而天主敎人數太雜以致良莠不齊聞其敎規亦不相同云贛撫電請議處胡撫因此次肇事焚燬敎堂四處傷斃洋人九名雖由罪魁敎士王安之强殺縣令而起無知愚氓憤極生變所派員弁兵勇保護受傷者不計其數心不自安因電政府自請議處交部按胡撫電請議處或云係初六日事洋務局添派委員遷入撫署臬署内所設洋務局因初三日事已成大交涉特遷撫署内督練公所以便就近禀商事宜原有委員不敷辦公卽加委四員以資臂助前後各委員皆欣然有喜色殆將藉是以見其才歟（用） 
[蘇撫札督練公所文（爲議定軍法軍律事]  
　　准練兵處咨軍政司案呈法律科現擬定陸軍軍律軍法專章各該新練陸軍之成法亟應查考藉資採用應請將各省新練陸軍現在懲治官兵犯罪情形以及所犯罪名所罰名目及如何審訊辦法又海軍現行各法及懲治犯罪情形以及所犯罪名所罰名目暨如何 
審訊辦法飭查具報等情前來查軍律軍法亟須詳加審定以爲專章而資遵守各省海陸各軍現行條目自應通行查取咨覆本處以憑考核相應咨行貴撫查照并希迅復可也等因到本部院准此合就札行札到該處卽便遵照辦理（商）按各省近雖練軍然陸海軍刑法暨懲罰令均無成典蘇省自今年始由科官酌議刑章云 
[武備學堂之腐敗蘇州]  
　　江蘇武備學堂上届畢業學生磕頭請安站隊迎送與防營無甚大異堂内有洋樓一所不作講堂儀器室但爲提調會客房臥房而文案收支等臥房溲溺狼藉終日但聞呼來喝去之聲不知爲監督者所司何事也（乎） 
[贛撫札飭整頓潯贛各標練兵江西]  
　　日前贛撫札飭潯贛各標畧云照得潯標前後両營贛標中左兩營於光緒二十九年裁兵加餉案内分别另加津貼火夫作爲練兵均經奏明在案該營官等應如何切實整頓乃訪聞近來該標營雖經按時操練仍未精進綠營習氣尙未盡除軍務焉能起色迅即督率哨弁勇丁認眞訓練如再敷衍因循定將該營管將嚴行撤參（軍） 
[岑督電覆學部選派游學辦法廣州]  
　　前者學部電致各省内開選派學生出洋以言語通習能直接聽講普通學完備能直入專門者爲及格請轉飭學務處暫緩派送俟商定辦法再行奉逹廣東接到此電後刻已由岑督電覆學部云遣派游學自應嚴定章程愼選入格方收實效而杜流弊藎慮極當經已咨行照辦仍懇咨定辦法頒行俾資遵守隨復咨行學務處通飭所屬并牌示遵照（列） 
[嚴究礦商舞弊湖南]  
　　湘省新化縣木栗坪銻礦所有礦砂應歸礦務總局收買去歲領有第五批護照迄未解砂到省現由總局派紳前往查究始將原領護照交委紳繳還並由職商王以巽等以歇業繳照懇予銷案等情具禀總局昨奉批示略謂該商開採銻礦近經派紳查究始據揑稱折本歇業已將該礦頂與裕國分公司朋比爲奸私相授受以故聳令黃宗德假託開採壜山灣銻礦前赴南路總公司編號希圖私收朦運實屬膽玩已極現由本總局移行總公司將裕國分公司編號撤銷並飭新化分局迅傳該職商及頂受金生茂之黃宗德確切查訊飭令將私頂朦運實情禀明立案以後木栗坪所出銻砂仍應遵章解交官局收買其朦混影射之壜山灣一帶地方採獲銻砂亦應一體歸官局收買均不准請照自運自售倘敢違抗不遵定將該職商從嚴懲辦（時） 
[電咨開辦贛州銅礦江西]  
　　日前江督電咨贛撫畧云温道秉仁回寗詢明贛州銅礦甚佳請公主辦由贛招官商股二十萬两再由寗蘇浦三銅圓局餘利提支若干期一年内外籌足二十萬兩共四十萬兩以作開辦經費請嘱劉紳景熙速來會議章 
程（軍） 
[商部電查鎭商擅發船旂鎭江]  
　　去歲商部擬有商船公會章程將欲實行保護船户不准衙門書差關卡扞手需索詐擾以挽船帮投掛洋旗之惡習當卽咨請江督核議章程由部奏准開辦再爲議定商務格式頒發各處公會轉給船户具領懸掛在案詎胡得勝副將爲鎭江公會董事不及待商部頒行旗照擅自給旗向大小船户收費刻爲商部訪聞已電嘱江督查辦具復（工） 
[煙墩山採石改用燕山鎭江]  
　　滬寗鐵路督辦唐侍郎爲烟墩山採石咨行蘇撫已錄前報兹悉此事由委員陳直牧以鄉民抗租禀陳督撫而紳士鮑心增亦具禀江督力言烟墩山墳多石少萬難開採未幾鎭江京官姚石荃統制又電致江督與鮑紳所言不謀而合江督因在事委員與地方人士兩造之詞均難偏聽特札飭常鎭道查復核辦現經常鎭道陶觀察履勘該山知墳墓極多猶其餘事惟產石甚屬寥寥漫然開採縱令墳墓盡願遷讓亦於路工需石無所裨益爰爲鐵路另擇南門外燕山頂採取石料以燕山有石無墳與烟墩山爲反比例已禀覆江督轉飭陳牧遵照（工） 
[工藝局擬附設女工講習所北京]  
　　商部各堂官以現在工藝局各科藝學男工均有成效惟女工除習毛巾外其餘各藝尙無進步擬在工藝局左近擴充房舍另設速成女工師 
 
 

Page 4

 
 
範講習所招收貧家幼女肄習以期振興女工（下） 
[定購製造鴉片機器天津]  
　　直督袁宮保向英國定購製造鴉片機器價洋一百四十萬元聞該機器每日可製鴉片三萬斤北洋現正集議專賣鴉片之法俟機器到後卽當實行（望） 
[日本建議創設日清銀行]  
　　日本憲政黨根津嘉一郎日前於代議士總會提出設立日清行一案請付議院討論其事兹錄其建議之理由如下日清兩國於政治上經濟上有一至大之關係而此關係於今次戰事結局後益加一層密接其關係維何卽今日亟當設一日清共同之金融機關是也機關之設所以圖彼此資本之流通開發相互之利源於一班工商業之發逹最爲緊要於今日之時機亦極切當惟資本之共通與利害之共通相伴此兩者其初則與經濟上有密切的關係其結果必延之於政治上的關係所以增進彼此之國利民福毫無疑義故俄德英諸國於此點最爲著眼有所謂俄清銀行者有所謂德亞銀行者有所謂香上銀行者皆欲於清國内經營各種事業而設此相當之機關故我政府亦當認此爲急務三十五年第十七會議曾提議此案不幸會議旋卽解散因此未能成立以後日俄交戰之風雲漸急國家多事故至今未再提議深爲憾事今欲吸收日清兩國之資本或以資經營我國内之事業或於清國内圖各種之事業則必以設此金融機關爲最要不可再使後日有失時之歎也組織此银行之資本大約需三千萬元我國政府擔任一千萬元其餘二千萬元於日清兩國民間募集用人除總理外其餘司役由日清兩國合資社主中公平選舉且我國政府須與以相當之特權故日清兩國欲於平和克復之後共圖勃興國内之事業緩一日卽多一日之不利我政府其速會議以早成此事爲要譯東京時事新報 
[訂期四邑開棺會騐吳淞]  
　　劉錦松戳斃王錫卿一案因上南二邑詳報不符由上台批飭松江府提訊并須開棺復驗因王之屍棺厝於寳邑眞如鎭由松府戚太守移文寳邑派差先將王屍棺照料禀候臬憲會同上南寶三邑尊訂期剔骨會騐現此案業經上台諭令松府戚太守督同上南寳三邑尊外又加委嘉定縣就近監騐前晚寳邑已接會騐公文訂期本月二十日四邑尊各帶刑仵詣騐寳邑尊王大令除通飭各值差整備屍場外又諭仵作陶姓備辦剔骨相騐各器以備應用（川） 
[商部乙已年紀事简明表十續]  
　　探礦執照礦地礦質　　　　　　　　領執照人　　　　　　给照日期安徽廣德州翖猪洞梁家山两處　煤礦　楊錫琛　二月初三日直隷曲陽縣白石溝　　　　　　煤礦　孫進甲　二月十七日浙江桐　縣　甫村煤礦　沈德民張仰雲皇甫裁生二月廿六日浙江餘杭縣車口阪煤礦錢士芳陶　宣陳炳瑞黃　三月十一日順天府昌平州河子澗村　銀礦　　李宏富　　　三月廿二日熱河濼平縣朝河川　　　金礦　　吳景毓　　　四月廿四日直隷宣化縣難鳴山　煤礦　沈壽白繼賢濟英藴宣六月十六日安徽天長縣治山煤鐵礦何象彭何象雲金獻長何韜七月初七日安徽貴池縣猪形罐窑山两處煤礦　孫發緒鄭大年十一月初六　　　　　　　　　　　　　　　吳炳森吳南巖　　　　　江蘇上元縣棲霞山　煤礦　何　　　　　　　　十二月十八　　　　　　　　　　　　　　　　　　　未完 
[中俄會商交收東三省全案]  
　　九續二月十七日光緒二十六年十二月二十日午後二點半鐘率繙譯陸徵祥往唔俄外部大臣拉姆斯獨夫寒暄畢楊云貴大臣曾接格使電否拉云昨接格使來電據稱增將軍業已留任此事已了甚爲满意楊云此事實係政府責備增將軍辦事專擅並未奏報之過既有礙貴國而子本國卽行從寛不究足見政府有眞心了事之好意並非與貴國爲難之切實証據拉云本大臣現在明白了但望增以後辦事小心謹愼格使來電稱禮拜二日各使與中國全權大臣曾會議一次本大臣電飭格使於會議時總以調停和事爲主楊云禮拜二即西歴五號拉云不錯本大臣現約户兵部於禮拜日在本署會晤擬將約稿商定禮拜二日晉見我主奏明禮拜三或禮拜四即可開議請貴大臣酌定一日楊云禮拜三禮拜四均可請貴大臣擇定可也拉云禮拜三係本大臣見客之期禮拜四較便再行函訂請問何時於貴大臣最便楊云上午下午均可悉聽貴大臣之便各欵想已擬就拉云尙有數欵未曾妥當故特約户兵部面商務期妥善總使貴大臣满意楊云能使本大臣易於交卷本國政府满意並令他人無從藉口譏評本大臣辦理不善甚爲感激拉云本大臣擬稿時十分斟酌即欲不背貴大臣前次面告各節之本意本國雖欲將满洲完全交還貴國惟善後防患之事不能不預爲籌及且所籌各節不獨專爲保路亦爲彈壓地方所留保路之兵如地方有亂貴國地方官亦可　用楊云總盼所擬各欵無損中國兵權利權史治之權他國亦無從藉口說满洲已歸俄國保護之語拉云斟酌多日卽爲此耳楊云然則户部所擬各欵均已更改矣拉云如此說來户部所擬各欵貴大臣均不以爲然楊云並非均不以爲然因内有派員稽查中國不准設兵數欵實有損中國自主拉云該欵均已酌改據本大臣看來貴大臣總可满意楊云本大臣满意無用須要政府满意方好拉云本大臣想貴國政府亦必满意楊云近日曾接阿提督電否拉云自前次接電後未接伊電楊云满洲電線已通而本大臣總未接東三省將軍覆電殊爲不解拉云刻下照常通電然本大臣接電亦不多此次草約擬用俄文何如楊云前訂條約均用俄法漢三文以法文爲准拉云將來正約亦可照辦 
現在商議時草稿擬用俄文因户兵两部不甚明白法文故也楊云均可兹有一事奉懇盛京係我國家發祥之地歴代聖容及御用車服寶器書籍均藏於此務祈奏請貴國大皇帝飭諭武員派兵看守代爲保護勿使損壤遺失爲要拉云此節可請放心本大臣在黑海時已迭次電傳本國國主諭令俄武員所有宮室寶器均當妥爲保守不准挪動該武員已電復遵辦矣前接阿提督電俄兵進城時曾將所有公所封固所有器皿開立清册絲毫不動如有遺失情事必在俄兵未入城之前因本城居民甚肆搶掠云楊云近接海參威商務委員禀稱濱海省總督性好古玩有欲將盛京古器携往伯里設立愽物院之說拉云此種舉動本政府迭次發諭嚴禁本政府必有能容貴大臣如有所聞即請告知以便查究楊云所聞並無實據惟深恐有此情節預爲防範起見故特奉請轉奏諭飭武員妥爲保守本政府必深感謝擬備文照會貴大臣拉云甚好本大臣接到公事當再重申前令本大臣開盛京書庫内存有俄斯拉温文書實爲罕有能得翻閱果爲快事本大臣以事平後或彼此互換或借閱均無不可刻下先諭飭不准擅動楊云貴大臣所說甚是本大臣駐俄日久深願两國邦交日加親密刻下貴國既有好意將事趕速了結無損中國政權使中國臣民咸知感念將來兩國合成一家遇事總可通融辦理拉云亦本大臣所深願也揚云日内公事忙否拉云無甚緊要公事一切照常惟克列脫島事畧有商議耳法使現在外候談此事言畢握手而散以上爲第十次會議情形　　　　　　未完 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各署公文議改郵遞北京]  
　　日前内閣吏户工部等各堂官以近來驛站遞信甚爲遲緩不及郵局之妥速擬以後各署公文一律改爲郵遞裁撤提塘可省糜費惟須與赫總稅司商議妥章不准各局有遲漏偷拆等弊俟商定後再行人奏（上） 
[鄂省禁止銅元出境湖北]  
　　鄂中大憲近飭員嚴查汴鄂兩省交界之處所有本省銅元一律禁止出境至汴省銅元亦不准入口两省已遵照辦理矣（英） 
[擬禁新軍官兵吸烟蘇州]  
　　蘇省督練公所帮辦敎練處日本留學步兵科少尉陳蔚於前日傳集各提調及各科長至公所提議嚴禁新軍官兵吸食洋焑等事擬派稽查員數名分路查察如焑間及茶坊酒肆見有穿著軍服之官長兵丁人等卽禀明公所官員分别查辦凡初次記過如二次則罰薪三次則分别撤差斥革此事日内卽須實行矣（吉） 
[劫案牵涉營兵鎭江]  
　　初七日東鄉京峴山下刧案經丹徒縣郭大令訊據被刦者供稱見有身穿六標一營號褂之兵丁兩名持刀帮兇當卽帶同到營指交訊供確鑿已電禀兩江督練處請示辦理（工） 
[委員赴浦提運皖岸北鹽揚州]  
　　近日皖岸需鹽甚亟儀棧總辦徐觀察特咨商運司趙都轉將庚子秋綱北鹽六千引提前委運以濟岸銷都轉卽遴委各員前往清江捆運一面札飭淮南局員轉諭皖岸承運各商一體知照（答） 
[蘇省學務處批示彙錄]  
　　批張有銘禀查此次招考學古堂外班編校生章程内載必須上年甄别案内錄取有名始准報考該生去年既未與考册上無名所請碍難照准○批凌溯純禀察閱來禀所稱交代情形於彼於此殊難明暸楊籌欵另設初級學堂則無所謂交代如將原有之欵移交初級學堂則供膳一切尙須該生支給亦無此辦法究竟如何交接仰太倉州逐細查明具覆核奪○批錢溯灝禀該紳創捐欵項於里中開辦正誼両等小學堂一區以族中子弟爲正額外姓爲附額試辦一年粗有成效洵屬熱心敎育惟所擬定章程仰太倉州飭縣照會遵照分别改良另行開具清摺呈候核奪○批金念祖等禀查出洋游學苟非自費應由官紳愼選酌派豈可自行率請至動支公欵亦應官紳通盤籌晝該縣已設有學務公所裒集公欵除興學外有無餘力足備游學之需及何人足備游學之選本處均無憑核飭所請應母庸議（且） 
[捐廉提倡興學湖州]  
　　長興縣趙令今年增設泗安學一區外復於東南西北四鎭市各設高初兩等小學一區又於城内增立一區今歳共添六校聞開辦經費概皆捐廉組織云（獨） 
[學堂笑柄湖南]  
　　常德府東門外有宋某馮某於去臘在武陵縣朦禀請於該處法雲宮設立蒙養小學堂一所聞宋係一市井無賴馮亦不解學務陳令失於察覺立予批准卽於今正二十六日開學其門首張貼一聯云爭開辦卽爭利權欲我辭焉怎能得　設學堂非設賭局好自爲之何畏彼哉是　邀請同類數十人醉飲讙呶大令查悉兩人底藴當卽將案註銷擬再查究而宋等已聞風潛逃學堂辦事人亦相與偃旗息鼓而散（阿） 
[敎官謀領乾脩鎭江]  
　　丹徒敎官蔣諤因科舉已停毫無進益特挽汪芝房顧右公梁君代向常鎭道緩　月領府中學堂乾脩十二元縣學堂十元藉資挹注（皆） 
[催造中學自習室鎭江]  
　　鎭府承瑞卿太守以中學堂敎科已備惟自習室尙付缺如特照會紳董趕速備欵砌造（皆） 
[懹新高等小學開校松江]  
　　華亭縣趙豹文大令創立懹新高等小學堂學生均已足額十五日開校大令偕敎習姜君揆勛察君季平程君汝良蔡君促剛等率全校學生行謁聖禮旋由大令演說開校緣起並勗諸生嚮學各敎員亦以次演說既而琴聲悠揚諸生齊聲唱開校歌畢復至講堂合撮一影以作記念（歌） 
[嘉郡商會成立嘉興]  
　　嘉郡商會近由紳商妥議章程公舉盛苹芝爲總理張希孟爲代表張右企爲恊理及各業會董議員等擔任義務并遷至北門外清凉菴爲會所現奉省憲頒到鈐記（獨） 
[商務總會舉行第二次演說長沙]  
　　湘省新設商務總會曾於去臘十三日在蘇州會舘開第一次演說會該總會所造議廳尙未告竣昨由總恊理坐辦等徧發傳單定於本月十三日在坡子街福祿宮（錢業公廟）舉行第二次演說（車） 
[銅鼓營改設知縣之議作罷九江]  
　　江西瑞州府所轄之銅鼓營地方向設同知一員地稱難治因禀請改爲縣缺贛撫胡中丞委員查察情形以地非衝要作爲罷論（治） 
[浙撫親訊富陽典史控案杭州]  
　　前紀富陽典史錢金溥因向賭塲索費請縣往拘以致傷斃鄉民由紳上控由浙撫將錢撤叅現經浙撫張筱帥親自提錢研訊歴兩小時之久仍復收押聞已供現經浙撫張筱帥親自提錢研訊歴兩小時之久仍復收押聞已供認一切（市） 
[旗員奉文奏調杭州]  
　　浙江三六橋同知多前曾在都充當京師大學堂提調現司浙省武備學堂總辦兹由奉天趙留守奏調赴奉浙撫因司馬兼司督練提調未便遽往卽照復留資襄理（市） 
[趙都轉斥革需索書吏揚州]  
　　昨有候補馮某服闋回淮吏房經承姚兆壽向之需索未遂所欲卽將公事任意留難馮情急至運轅禀訴都轉訪查屬實立將姚斥革永不准充繼思本署書吏甚多恐尙有類於姚者因又發出牌示一道懸掛轅門略謂此後凡有離淮到省丁憂服闋等事例應備具册結等項公文該員如能自辦自投最好倘必欲倩吏書經手每次祇准酌給酬資四千文該承如 
敢故意挑剔留難需索准指名禀訴該員如徇情私給一經查出亦治以予受之罪（詳） 
[學堂笑炳湖南]  
　　常德府東門外有宋某馮某於去臘在武陵縣朦禀請於該處法雲宮設立蒙養小學堂一所聞宋係一市井無賴馮亦不解學務陳令失於察覺立予批准卽於今正二十六日開學其門首張貼一聯云爭開辦卽爭利權欲我辭焉怎能得　設學堂非設賭局好自爲之何畏彼哉是目邀請同類數十人醉飲讙呶大令查悉兩人底藴當卽將案註銷擬再查究而宋等已聞風潛逃學堂辦事人亦相與偃旗息鼓而散（阿） 
[敎官謀領乾脩鎭江]  
　　丹徒敎官蔣諤因科舉已停毫無進益特挽汪芝房顧石公梁君代向常鎭道緩頝月領府中學堂乾脩十二元縣學堂十元藉資挹注（皆） 
[催造中學自習室鎭江]  
　　鎭府承瑞卿太守以中學堂敎科已備惟自習室尙付缺如特照會紳董趕速備欵砌造（皆） 
[懹新高等小學開校松江]  
　　華亭縣趙豹文大令創立懹新高等小學堂學生均已足額十五日開校大令偕敎習姜君揆勛察君季平程君汝良蔡君促剛等率全校學生行謁聖禮旋由大令演說開校緣起並勗諸生嚮學各敎員亦以次演說既而琴聲悠揚諸生齊聲唱開校歌畢復至講堂合撮一影以作記念（歌） 
[嘉郡商會成立嘉興]  
　　嘉郡商會近由紳商妥議章程公舉盛苹芝爲總理張希孟爲代表張右企爲恊理及各業會董議員等擔任義務并遷至北門外清凉菴爲會所現奉省憲頒到鈐記（獨） 
[商務總會舉行第二次演說長沙]  
　　湘省新設商務總會曾於去臘十三日在蘇州會舘開第一次演說會該總會所造議廳尙未告竣昨由總恊理坐辦等徧發傳單定於本月十三日在坡子街福祿宮（錢業公廟）舉行第二次演說（車） 
[銅鼓營改設知縣之議作罷九江]  
　　江西瑞州府所轄之銅鼓營地方向設同知一員地稱難治因禀請改爲縣缺贛撫胡中丞委員查察情形以地非衝要作爲罷論（治） 
[浙撫親訊富陽典史控案杭州]  
　　前紀富陽典史錢金溥因向賭塲索費請縣往拘以致傷斃鄉民由紳上控由浙撫將錢撤叅現經浙撫張筱帥親自提錢研訊歴兩小時之久仍復收押聞已供認一切（市） 
[旗員奉文奏調杭州]  
　　浙江三六橋同知多前曾在都充當京師大學堂提調現司浙省武備學堂總辦兹由奉天趙留守奏調赴奉浙撫因司馬兼司督練提調未便遽往卽照復留資襄理（市） 
[趙都轉斥革需索書吏揚州]  
　　昨有候補馮某服闋同淮吏房經承姚兆壽向之需索未遂所欲卽將公事任意留難馮情急至運轅禀訴都轉訪查屬實立將姚斥革永不准充繼思本署書吏甚多恐尙有類於姚者因又發出牌示一道懸掛轅門略謂此後凡有離淮到省丁憂服闋等事例應備具册結等項公文該員如能自辦自投最好倘必欲倩吏書經手每次祇准酌給酬資四千文該承如敢故意挑剔留難需索准指名禀訴該員如徇情私給一經查出亦治以予受之罪（詳） 
[華署改良待質所松江]  
　　華署待質公所向祇三椽頗嫌湫溢刻經趙大令將押犯暫遷勸工所而將待質所大加改良前後開窻以收空氣並將走廊窻欞一例改漆藍色現已將次落成矣（酒） 
　　今日尙有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[青懲仵作蘇州]  
　　元和縣學習仵作蔡寳桂係二十九年六月到公所習學每月由元和縣署發給膳費银六兩因蔡專事遊蕩以致數載以來毫無長進前日經總辦習仵公所按經歴劉敬煥查知責蔡手心一百諭令赶緊習學如再玩延定當重辦（永） 
[雨後見屍續誌松江]  
　　雨後見屍曾記前報兹悉此案自經姚徐氏投控後華邑尊趙大令卽馳往該處檢騐復詳細偵訪拘捕形跡可疑之屍弟徐阿金俞本泉來案一鞫而伏蓋徐阿美生前曾私識一婦既而犯案收禁婦卽與阿美之弟阿金有私迨阿美遇赦釋出重續舊歡阿金因妬好串同俞本泉於正月初十日醉之以酒相與勒斃理屍土山旁本月初旬經其姊夫姚福壽發見倩妻姚徐氏來縣聲控迨赴騐後拘犯訊供復經姚徐氏從旁指証阿金等始一一供認想須按律科罪矣（歌） 
[大盗掘塜湖南]  
　　永州府瀟湘門外迥龍塔之向家山葬有朱提督家女棺一具已近十年相傳爲朱宅愛妾殉葬之物頗稱豐美今正二十日夜忽被盗將墓掘開次日爲瞵近瞥見報知朱宅亟往騐視見棺上鑿一巨孔將首飾珠玉等件搜括殆盡已禀報零陵縣請究（阿） 
[松江]  
　　著梟洗雞阿毛經金山縣拿獲解歸華署後華邑趙大令提訊諭以此次率黨刧犯本縣確知出於潘阿美之意究竟潘匿在何處爾能知風送信則罪可末減阿毛諉稱不知大令飭獄卒帶下小心看管○鴉片烟改歸官賣之說風傳已久當道昨奉省憲札文擬設局試辦於是上等社會中人赴蘇戒煙者甚多聞有楊葉兩君欲聯絡上海振武宗社開設戒烟支局○自商會創議城廂内外設立路燈後行人稱便惟城内自西城口至府署前所有路燈改歸團勇燃點油不添足燈不揩潔未至三鼓早已熄滅且府東一叚并無路燈行人仍暗中摸索擔此責任者尙且加之意也（扇） 
[滬城官事]  
　　候選通判彭莪士别駕昨日由省來申住北市老晋陞棧又署寳山縣縣丞孫鐵仙二尹昨由寳邑因公來滬住新太平弄煤炭公所午後俱到道禀見○綢捐南卡委員候補知縣魏明府允濟昨日飭差到道禀安並禀知卽日赴蘇公幹○候補知縣嚴明府曾鋐昨日由蘇到道禀見（君） 
[傳詢要公]  
　　新道瑞莘儒觀察昨日傳見候補知縣沈明府恩孚詢問要公（君） 
[錫商頌德]  
　　寓滬錫金幇商董以去年租界罷市時幸讞員關絅之司馬親自策騎出爲開導並緝拿閙事流氓得以安居樂業近日製有德政匾一方文曰錫商戴德又德政牌四封擇於十九日鼓吹送廨以誌勿諼（力） 
[調員赴粤述聞]  
　　順天府府尹袁大京兆奉江督周玉帥委赴廣東辦理官紳衝突事宜聞大京兆查悉製造局提調李平書明府熟悉粤省情形商之製造局總辦魏觀察偕同赴粤近日兩廣督憲岑雲階制軍又以該處現設自來水廠催令明府速卽隨同袁大京兆到粤故聞明府將次朿　　道矣（寶） 
[派員解領火藥]  
　　蘇省善後局總辦朱竹石廉訪刻因操練兵丁需用絀熟火藥委直隷州知州前松海防沈逋梅司馬來申向製造局請領一萬磅並將蘇局内年久無用之火藥三萬三千七百五十五磅共裝六百餘箱雇大東公司拖帶來申交局改製司馬前日到申因被新關查無護照將藥扣留後經魏總辦沈司馬會禀道憲瑞觀察照會稅務司請卽放行（寳） 
[考騐護勇述聞]  
　　新任上海道瑞觀察聞俟懸牌閱城放告以後所有本轅護勇須親自考驗技藝優劣以定去取（事） 
[小工壓斃]  
　　虹口人張桃桃在浦東舊輪船工作被鐵板倒下壓破腦門由工頭送入同仁醫院求治不及而斃旋由屍屬向工頭索得棺費洋九十元棺殮了事（似） 
[枷責糧船舞弊]  
　　江蘇海運局總辦吳太守連日赴招商局騐兌各屬解到糧米有昭文無錫船户周大奇周其大朱湧泉三人舞弊帶入局中委會辦戴太守各責二百下枷示局前半月（寳） 
[包探拿獲鉅竊]  
　　英界小花園第一號房屋張素蘭妓院被賊竊去珍珠首飾約值洋三千餘元已紀本報前晚該處第九號門牌醉香閣又被竊去首飾衣服約值洋一千七百餘元均經失主報捕請緝捕頭派探沈阿炳查看一面着各包探嚴密拘拿昨早天未黎明時經包探竇如海拘獲積竊陳阿小王金福両名聞係行竊某妓院四千五百元鉅贓之犯當卽帶回捕房禀請捕頭管押俟吊齊贓物解辦（力） 
[流氓攫物何多]  
　　山西路老吉祥源緞莊前晚遣學徒楊和福送綢衣料兩件行至九江路福建路轉角突被流氓三四人攫去經楊投訴捕房捕頭飭探劉光震查明跴緝（力） 
[逃犯逮案]  
　　浙江青田縣逃犯林仰芳毆斃人命朦領護照逃至美國在新金山領事鳳　九太守處驗照赴賽會塲今已事畢來滬又欲出洋復至美領事處請照經領事查悉照會道憲瑞觀察札飭上海縣汪大令派差持片投法捕房請法捕頭派探恊同至小東門外某茶館拘獲暫押捕房候解公堂移縣訊辦（深） 
[上海縣案]  
　　劉錦松砍斃王錫卿抛尸落河刻將開棺復驗一案上海縣汪大令訪得行凶時有趙杏生在塲目覩飭提到案於前晚研究趙供與劉素識去　聞劉拐帶王錫卿姘婦沈氏至鄉小的與年老者咸勸送還或償銀洋劉俱不從後悉王尋至劉家是夜小的路過劉之門外聞喧擾聲入内觀看王正搶取劉之廚刀欲砍被劉奪刀還砍小的急擋已傷王之頭額劉復拾取短樹棍在王頭上猛撃一下王即踣地不　劉妻嚴氏知已肇禍在房哭罵伊夫時有在塲之趙阿德帮劉用長樹棍扛尸出外小的未往祇聞抛入河中未聞有斫指情事求察訊之嚴氏供長短樹棍本係柴薪均已燒燬廚刀在家尙有王帶在身畔之刺刀已抛河中是實大令判均押候解府審質○王汪氏投案喊寃亦奉訊問氏供女兒招弟年十九歲自幼許配趙李氏之子爲童養媳小婦人刻由南京原籍來申探女詎料不見詢之李氏云披蟻媒董某出賣爲此情急控究大令判候查奪○塘　賭棍去冬被北橋巡局捉拿胆敢拒捕撕破局勇號褂由局員禀請汪大令飭提何木樓到案訊問何供係彭桃子及陸某等五人衆賭肇事大令判交保着每人繳洋两元交局賠償號褂（嚴） 
[總工程局紀案]  
　　永　和米行夥　長根扭控周阿土不肯認賠貨洋由 
 
 

Page 18

 
 
陳二尹提訊傅供去年八月周船裝麥五百餘儋被風潮翻去洋銀七百餘两求斷周供願賠五十担二尹判交保理處○總工程局當值員陶某因在局内擅放竊賊以致辭歇兹經總董李平書明府查陶去年開辦迄今所有經手罰欵各項恐有舞弊飭人查明　奪（尺） 
[公共公廨晚堂案]  
　　蘇人丁松桃控洪阿金陸書樵逼離髮妻吞没衣　求提究辦關司馬准即簽差恊探在永平安里將二人拿獲解送公堂中西官判押候過堂訊追在案前晚奉司馬提訊丁供成衣爲業一年前娶樓阿金之妹爲妻去年佯稱姑媳不陸出外　工其實暗作不端之事經小的尋獲扭入捕房給領將氏暫寄陸書樵家詎陸硬令該氏與小的分開允給洋二百元先付五十元餘洋並衣箱金飾各物俱陸與洪阿金吞没叩求究追訊之陸供敎讀爲生與丁係中表戚樓氏本是雉妓後因願隨洋貨業之周寳華爲妻由洪與小的出勸給洋五十元是實並無吞没餘　及衣箱之事質之洪阿金供詞支吾司馬以人証未齊判陸洪交保候提集人証復訊○美署古太太控史子斌吞賴抵押洋銀日久未繳分文前晚又奉提比史供已挽人措洋一百元繳案不敢再延司馬姑判還押展限三天繳洋一百始准取保（當） 
[英美公廨紀事]  
　　倪遂卿投廨控楊裕泰即楊根根借錢不還奉飭准詞傳究在案司馬以楊住居寳山　地界昨因備文移傳到廨交保候訊○公共租界胡公館函稱婢女秋香私竊衣飾送廨請發　流所管押俟其悔過再行具領司馬　　之下將婢畧加詰問飭差送公所管押○一百三十號華捕送迷路女郎貞　　爲安插值日差禀知司馬飭交官媒看　候過堂訊奪（當） 
[法租界捕房事]  
　　陸炳忠周阿五龔恭出售未盖印之猪肉被公司查獲扭入捕房奉飭一併交保候堂期解訊○蔣阿榮在途搶某甲洋傘一把爲包探查見拘押候　○沈阿金陳阿四二人竊得衣服質洋分用昨爲包探查獲拘入捕房押候解辦（臨） 
[美租界捕房事]  
　　王某在公平路造　違章未領執照由捕頭查知飭探傳論無照不得起造如違拘辦○王阿二蔡阿三在百老匯路傾倒垃圾違章由捕拘入捕房押候訊罰○張秋瑞向王阿桂購得火油一箱付價後察知是水將王扭入捕房請究田王還洋二元二角了事○劉阿成胡阿高在西華德路向小販陳金小購物口角互毆由印捕拘究捕頭詢悉各有不合斥釋（似） 
 
 
