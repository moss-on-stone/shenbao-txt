# 1891 - 150 - 4906509

 

Page 1

 
 
[第二次開印二十四史] [  圖書集成局啓]  
啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣途售出股票外局中尚留書二十部現可出售每部收現洋五十六元并以購者源源而來深恐不能遍給因又讀印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尚未取書者請卽移玉來取以便先覩爲快也肅此布聞伏維雅鑒 
[出售硃砂鍾進士立軸告白] [  點石齋啓]  
　　天中令節世人爭繪鍾進士像懸諸畫閣藉以驅妖魅而辟邪魔此說由來已久惜未得名人手筆耳今本齋特請徐小倉先生繪就立軸一輻用硃砂印成鬚眉畢現奕奕有神除隨畫報分送外另印料半紙大張立軸出售定價每張取洋三角准於卽日出售賜顧者請卽購取爲盼此佈 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[孔氏三世出妻辨]  
　　自古說經之謬至害倫傷教誣聖未有甚於孔氏三世出妻之說者也謬始於家語陳氏澔註小冀記因之說檀弓者遂相沿而不敢易後有辨者並謂檀弓不足信豈不過哉儀禮七出之中無子惡疾二端先儒猶以爲疑曾子蒸梨不熟之出又以爲或有他故而託爲之說出妻大事也豈孔氏而三世皆有是事哉且檀弓亦未嘗有三世出妻之文也客難之曰檀弓之言亦明矣說者亦非無見矣使伯魚之母非出朞而猶哭常也夫子何以嘻其甚乎子思魯人也母非出何爲言死於衛出非嫁於庶氏門人何以云庶氏之母不當哭於孔氏之廟乎子思曷爲引過而哭於他室乎柳若言四方觀禮子曷愼諸子思云無其時曷愼乎若子上之母爲出母有明文矣使非出曷爲死而不喪使非三世出門人何以閱子之先君子喪出母子思何以云然乎又何以云先君子無所失道道隆則從而隆道汚則從而汚伋則安能乎且何以云不爲伋也妻者是不爲白也母乎此其說果盡誣乎如曰誣則檀弓已誣之矣畏堂生曰否否檀弓古之知禮者詎誣耶說者誣甚儀禮云父在爲母期喪服四制云父在爲母齊衰者見無二尊也夫父在服母三年者唐開元以後之禮周禮只服期踰期故不得哭詎以出而不得哭乎且孔子年十九娶宋开官氏期年而生伯魚年六十六开官夫人卒錯見家語及闕里誌素王事記不聞有出妻之事也卽曰家語不足信誌記不足信儀禮與喪服四制不足信乎此一誣也夫伯魚之母爲嫡母非出母固有明證矣若子思子上之母出母者今之生母也與爾雅甥謂之出左傳康公我之自出出字同義非儀禮出妻之出也乃以出母之出混出妻之出不亦誣乎且以子思之母論喪服小記云爲父後者爲出母無服朱子曰此尊祖敬宗家無二主之義小記又云妾袝於妾祖姑雜記云主妾之喪祭殯不於正室是子思惟爲父後故曰無其時詎出而無其時乎子思之母妾故不得哭於廟詎出而不得哭於廟乎客曰何居死於衛也曰子思居於衛宼至不去見孟子子思居衛曰吾無列於魯而祭在衛見孔叢子是子思仕衛母就子養固理之常子思魯人往來於魯亦事之常如云嫁於衛豈所嫁之國適仕國乎如云嫁於庶氏詎所嫁之族適庶氏乎門人以爲庶氏之母者蓋不敢漫稱妾母亦不得混稱庶母故云庶氏之母詎庶氏與孔氏對舉是亦爲族氏乎果爾經之稱氏者甚多如君氏夫人氏伯氏仲氏者不一豈亦爲族氏之氏乎此又誣也若子上之母死而不喪卽爲父後者爲出母無服之義而子思不云爾者盖有故矣夫門人問子先君子孰謂謂孔子也非謂伯魚伯魚之母爲开官夫人道隆從隆道汚從汚者亦謂孔子也按禮緯嫡長稱伯庶長稱孟則伯魚之母爲嫡母非出母也且道隆從隆道汚從汚伯魚亦不敢當所云家語云某娶施氏生九女妾生孟皮有足病乃求婚顔氏則顔母之歸施母殆無恙也明李東陽修闕里誌詳施氏終身與聖父相守自註出祖庭廣記則孔子之母亦庶矣載考檀弓孔子旣祥五日彈琴而不成聲十日而成笙歌是孔子固喪出母矣孔子旣喪出母自不得援小記以爲對耳如云出母爲被出之出豈孔子之母亦被出乎將不獨三世而又四世乎若所云伋則安能者聖達節賢守經之常所云不爲伋也妻卽不爲白也母者妻嫡妻也母嫡母也子上之母庶故云然詎以出而云然乎此又誣也客曰如子言說檀弓者誣矣然以出母爲生母亦有說耶曰遍考三禮皆無生母之稱豈生母竟不一及凡言出母者皆生母也又儀禮期服云夫爲妻出妻之子爲其母如出母非生母曷不直言子爲出母而必曰出妻之子爲其母乎蓋妻與夫對可言出母與子對不可言出故雷氏注云無出母之義故繼夫而言出妻之子則出母非卽所出之妻可知也出母非卽所出之妻則出母之爲生母可知也且門人曰庶氏之母則其爲庶出也明甚使子思子上而非庶出也者則出母不爲生母子思子上而爲庶出也者則出母之爲生母昭昭矣今統觀檀弓數章博考之於經傅旁叅之於他說三世出妻之說其然乎其不然乎嗟夫聖人人倫之至禮教之宗自說者一朝之悮致孔氏三世闕人倫之一而滋千古之疑在日月固何傷而後之藉口者將視夫婦一偷在無足輕重之列而修身齊家之道無聞焉孰階之厲歟是不可以不辨 
是辨乃歸安沈畏堂先生樹連所撰以經證經足解千古之惑大有功於名教其評語謂惜出稍遲不得附三禮後諒哉[  本館附識]  
[蘭掖清風]  
　　兵部爲曉諭事照得光緒十七年三月分選補武職各員姓名開列於後計開叅將一缺擬選周選青直隷人由癸未科武進士二等侍衛行走三年期滿經欽派大臣　看覆奏奉旨以叅將用欽此自當差之日起除告假日期連閏扣至光緒十七年三月二十日實行走七年四個月二十四日守備一缺擬選葉朝棟廣東人由内子科武進士藍翎侍衛行走二年期滿咨回候選在案衛守備一缺擬選培亮廂黄旗滿洲人由癸亥科武進士藍翎侍衛俸滿引見奉旨着以衛守備用欽此自領劄之日起扣至光緒十七年三月二十日連閏歴俸二十九年一個月零 
 
 

Page 2

 
 
一日衛千總一缺擬選蘭明春直隷人由己未科武舉下第揀選三等以衛千總推用赴部投供歸三等科班候選在案○兵部爲批示事武選司案呈光緒十七年二月據呈稱武舉龍清江康建元取具同鄉京官印結赴部投供候選前來查定例凡赴部推選各官内如係新科武進士及會試下第武舉本年内具呈者查照本地方起送會試文書併部給執照准其投供入册推用次年具呈求選者一概不准初次赴選武進士武舉取有原籍督撫印文赴部方准投供等語龍清江康建元均係戊子科武舉已丑科揀選三等以衛千總推用該員等於會試下第年内並未赴部今取結赴部投供候選核與定例不符應俟該員等取有原籍督撫印文再行赴部投供○欽命督理街道察院寳劉爲嚴行禁止事照得正陽橋一道理宜肅靜近有車輛在彼停歇並設擺攤塲任意作踐屢經嚴飭該處兵役嚴行禁止仍復托玩不遵實屬有干法紀爲此示仰該管廳官兩旁堆撥弁兵曁本地甲捕人等知悉爾等不時稽查倘有車輛停歇設擺攤塲復蹈故習本院定行嚴懲不貸各宜凛遵毋違○某甲年甫廿一齡人甚伶俐西河沿某金店雇以爲夥待之頗優不料佚則思淫時往妓院中評紅品緑事爲其兄所悉諷以微言甲置若罔聞略不悔悟至今正店主遂借端辭歇甲無所事事益復放浪形骸與大李紗帽胡同某妓有嚙臂盟竟月流連未嘗離繡闥一步旣而囊貲已竭温柔鄉裏未許勾留因潛服紫霞膏以致畢命龜子意欲私行抛去雇車載出門不隄防中正司捕役迎面而來喝令載回立卽拿龜子收禁以待司員檢騐後訊究嚴懲○旗人某乙夙有烟霞癖一日正在吞雲吐霧適左耳癢甚卽取烟籖插入爬之不期身後一嬰孩突然跌撲入懷以致烟籖刺入深處痛極狂呼霎時間腦漿和血迸流遂致名登鬼籙吁亦慘已○某菊部武丑李五奎卽俗所云開口跳也客歳十月往某澡堂沐浴浴畢翹足令剔脚匠修之奏刀之閒悮傷厥趾當時猶不甚覺痛及回足腫如甕痛不可支旣而濃血淋漓漸漸潰爛現在兩足指已墮尚未告痊世有壺公其人不知能施以壺中妙藥否也○黄某孑然一身棲宿姊丈某丙處丙有屋一所賃與某丁時令黄收房租遂得内入小坐一日窺見丁有女年方瓜破艷絶人寰卽心懷不良雨引雲牽多方釣餌女亦情不能制時與目成彼方效子貢之三挑此已賦丁孃之十索兩情繾綣居然願作鴛鴦矣上月下旬女經夫家迎娶黄潛尾綵輿而去掩入室中閱數日竟誘女偕逃不知去向女夫失妻所在控於中東坊署丙恐遭株累願代爲另擇佳偶成就良緣不知新郎能允許否也○吕來順年十四歳在刷子市聚豐茶葉店習業本月初四日忽然走失數日不回掌櫃託人訪查杳無蹤影想已入匪人之手矣○提署捕快王輔興之子與某姓女聯姻擇吉本月十六日行合卺禮不期前一日新郎感受瘟疹倒臥在床王以吉期不得緩遲仍於是日迎娶不料綵輿將至一輿夫失足顚仆街頭新婦雖未受傷然已喫驚不小遍體發熱難以支持無奈草草拜堂扶入内室衆親友乘興而至此皆敗興而回 
[上相行程]  
　　李傅相於十六日起卽赴旅順口威海衛大漣灣等處閱操已將隨員司道等銜之列入前報傅相此次啓行係乘海晏輪船預於十五日午後五點鐘登舟文武官憲恭設茶座於招商局送行是日適值盛京刑部侍郎鳳侍郎秀北上都門航海過津亦於招商局茶座迎來送往車馬本已塞途加以兩大憲主賓投拜愈覺馬騰於巷車塞於衢十六日晨海晏輪船起椗水陸兵勇燃礮聲喧船上高揚國徽並建帥字旗臨風招展雜以各國旗幟五色相宣嗣於十七日到旅順十八日閱毅軍五營十九日閱水雷營均住行臺二十日騐船塢定於廿一日赴大漣灣閱搮擬留四日廿五日晨赴威海衛飯後閱北岸鐵碼頭砲臺並水雷營廠乘小輪船回金山頂飯宿廿六日晨閱綏鞏兩軍操回金山頂午飯調隊到金山頂打靶廿七日乘小輪船閱威海南岸鍼碼頭砲臺在鞏軍劉營午飯後閱劉公島廿八日閱機器局廿九日閱各砲臺三十日閱水雷營五月初一日赴烟臺初二日旋津初三日到大沽初四日閱大沽砲臺午後乘火車回津以上行程均已預定屆時有無更攺容俟續聞 
[教士慈悲]  
　　金陵閙教堂一案其詳細情形已列前報當塲拿獲之十二人制憲欲將爲首之貨郎兒立正典刑經福教士再三代求隨飭上元縣梅大令將貨郎兒提出重責三百板並插耳箭何以巨枷鳴鑼沿街示衆待遊遍後發往滋事處枷示其餘已保釋五人矣 
[丹陽鬧教續聞]  
　　丹陽天主堂被匪人焚燬已據電音錄入報中兹接鎭江訪事人來信謂本月二十六日午後四點餘鐘突有匪徒　聚教堂前大肆滋擾膽敢秉炬以投將三百年創建之教堂付之刼火尚有牆垣敗棟如魯靈光殿巋然獨存仍被匪徒强拖硬拽片瓦不留其時丹陽縣會同城守營督兵保護無如匪徒愍不畏死以致城守兵數名身帶傷痕丹陽縣卽發電信至鎭江請兵前往保護黄觀察接電後急令保甲總局孫委員焦叅戎并易軍門手下之某哨官率兵一哨星馳而去至首事匪徒有無擒獲尚未詳悉日前蕪湖一案大起波瀾曾幾何時而丹陽又爲蕪湖之續匪徒造言生事乘機惑衆前後如出一轍兩江督憲劉峴帥將蕪湖首事之王傅二犯就地正法辦理深得要領丹陽首事之犯豈能倖逃法網敬告良民尚其安分守已母爲謡言所惑隨聲附和以致誤觸刑章也 
[防範綦嚴]  
　　京口地方近日又有不法棍徒私貼匿名揭帖兩江督憲劉峴帥頒發告示曉諭良民毋得輕信影響之詞聚衆滋閙致使匪徒得遂其志與在滬上張帖相同全文已錄前報兹不再贅常鎭道黄觀察亦出示諭多方開導與制軍告示大略相同一面多撥督標新兵在租界教堂竭力保護往來巡察無間昕宵又札委統帶先鋒舢板輪船之周君德標周君良臣率領兵勇輪班巡邏使匪徒不敢匿跡日前賽會時游人如織未肇禍端亦可見巡察認眞之效也地方受福多矣 
[日事撮要]  
　　俄儲游歴日本大津被津田三藏行刺受傷日廷命有栖川親王及榎本梁川子爵前赴俄廷陳說已見報章兹悉俄廷傳電堅辭是以不復前往矣○外務大臣青木君近已就閑散之職而以榎本子爵任外務大臣○陸軍大臣大山君巖近任陸軍大將所遺陸軍大臣一缺以陸軍中將高島君鞆之助升任按日本之任陸軍大將者前爲西鄉君隆盛自西鄉君薨逝後惟有栖川熾仁親王山縣君有朋及今者大山君而已 
[辟除汚穢]  
　　金陵官道旁設有坑厠陽爲便人隂實獲利過其門者如入鮑魚之肆無不掩鼻疾走而過保甲總辦馬觀察因天氣漸熱疫癘流行附近居民頗受其累遂飭各叚委員諭令設厠者迅速攺業將所有房屋另作别用並將梗令者五人送江甯縣懲辦觀察此舉化腐臭爲神奇從此汚穢之塲當變爲清凈世界矣 
[名園夏景]  
　　張氏味蒓園拓地五十餘畝水木竹石倍極清幽兹以時交夏令恐游客燥吻滋虞因於昨日起新增茶座從此有盧陸癖者益當顧而停車矣 
[竟作波臣]  
　　某甲者年約二十餘前日下午怱怱然行至天后宫前大橋中央驀然躍下旁人見之大聲呼救各船户立卽打撈其時浦中潮漲急流滾滾一轉瞬間竟無蹤跡想已從屈大夫游矣傷哉 
[婉達謝忱]  
　　關道憲聶觀察以近有不法棍徒揑造謡言特飭上海縣袁大令在租界教堂嚴密保護棍徒知所儆懼閭閻靜謐如常昨日亭午時法領事華君江南主教倪君乘輿入城至縣署拜會袁大令晤談之下情意欵洽并以保護有方深爲銘感特來道達謝忱茗談逾時然後興辭而出 
[春江小志]  
　　前日傍晚本邑二十三鋪局員李星垣大令道經小普渡橋見合和軒茶肆中有多人團坐賭錢抹竹牌聲與　　　相　 
 
 

Page 3

 
 
答遂取其賭具而還立唤地甲傳肆主張阿九到局升座訊問謂爾何敢明目張胆聚賭抽頭豈不知本委禁令森嚴乎張供稱小的開設茶肆已歴多年並未犯事今日偶爾游戲尚乞開一線之恩大令謂素知爾藉茶肆爲名專意抽頭漁利今本委目睹其事尚可狡賴不承乎因判令重責二百板限三日内遷往别處○酒肆主某甲家在南市王家碼頭前日有一瞽者携明杖而過盲磬聲當當然知係日者一流因令將已殤孩子之年庚令其推算瞽者不之知也屈指布算良久大言曰是兒格局清奇前程遠大惟六歳上恐其殀折過此功名富貴可操券而得也甲頷之給資而去日者俗例謂若推算死人之命則於已身有不利及瞽者彳亍而出旁人潛以實告之瞽者勃然大怒糾約同道二三十人大興問罪之師兩目青盲者不期而集男女扶牆摸壁譁擾不休甲理屈詞窮無可置喙無奈央人說合給以洋銀十三元羣瞽始散○日前花衣街某藥鋪夥被賊竊去衣服約值洋銀十餘元越日董家渡鹽公堂隔壁某姓家亦被梁上君子所算穴壁三處側身而入竊去首飾箱一口内儲金銀珠翠約值二千金及知而起追則賊已鴻飛冥冥不知去向矣 
[揑控送縣]  
　　揚州人楊玉亭日前在法公堂控其女寳珠數年前被王李兩人誘騙來申售與花烟間一案曾經葛同轉提問花烟間之朱雨貴吳馬氏王田氏蔣王氏等四家訊明原委着傳娶妓之李百汀等到案再行核訊昨日下午二點鐘時葛同轉蒞八仙橋捕房訊案時楊玉亭投案伸訴前情旋據李百汀携妓李魏氏卽寳珠投案候質同轉問寳珠曰楊玉亭是爾何人供稱係小婦人之後父人皆呼之爲楊六問爾何至楊家供稱於十一歳時隨母同往旋被後父由揚州携往金陵譚桂英家押洋一百五十元閱兩年仍帶回揚州送入張姓家不知被押洋若干十五歳時帶至申江送入朱奶奶所開花烟間内押帳三年計洋一百七十五元又送入王鶴鳴家押洋一百五十元亦以三年爲限甫逾二年又調入爛汚阿金卽吳馬氏所開花烟間内借洋三十元立有筆據嗣又調至無錫阿寳卽蔣王氏家仍借洋三十元歸還前欠今年二月十九日狎客李百汀代還身價小婦人遂嫁李爲室問其時楊六在何處供稱小婦人隨李進城後又來過兩次約李在茶寮中聚談李百汀禀楊旣係女之後父小的情願供養惟楊烟癮過大每日須三四錢始能過癮小的入欵無幾其勢不能常給楊一去不來初不料其揑詞具控爲此投案聲明委曲同轉卽將楊傳進問寳珠是爾女否供稱實係小的親生女數年前被人誘拐來申謂今據爾女供明曾遭爾屢次變買爲娼卽使果係親生女亦已恩斷義絶何况不是親生目下寳珠旣已從良爾不應屢向滋擾楊稱小的於二月十三日來申寳珠實被李王兩人誘拐同轉問寳珠曰楊旣將爾押入花烟間當有筆據供稱小婦人年幼無知已將筆據遺落楊稱去年十月初八日寳珠經人押入吳馬氏家得洋三十元嗣經李百汀措洋脱籍已將契據一紙收還經小的收藏今特呈電同轉問據上書明是爾立據所簽花押是爾親筆供稱此伊等所爲小的實未知曉同轉一再研訊楊堅執如前又據寳珠禀稱小婦人被後父送入花烟間歴年以來屢遭凌虐苦不堪言問誰家最爲兇横供稱别家尚好惟吳馬氏凌虐最甚常以籐條笞楚以致渾身受傷目下兩腿尚未能行動加常同轉謂楊曰爾將寳珠押入茶烟間以致遭此苦累咎有難辭前次李百汀曾在縣中具控着將楊送縣諭李等自行投質 
[候追餘贓]  
　　洪尚坤串通其妻洪張氏將鄰人吳士興家衣箱物件運出典押嗣經吳士興查知將洪夫婦送案訊押此已記諸前報昨據包探郁庭湘禀稱今將洪典押之各色衣服及銅手爐一併吊到旋據吳士興投案禀訴前情並將失單呈電同轉着將洪夫婦提案問照失單所載尚少衣服甚多究竟藏在何處供稱所有衣物盡行押去問押票何在供稱在抽屜内被鼠銜去謂查得是處前後鄰舍屢失物件想係爾所竊供小的向賣水菓近因生意不佳以致出此下策吳士興由鄉回滬時向小的查問卽行直說不敢隱瞞同轉曰爾旣已犯竊尚敢胡言喝令掌責四十下將洪夫婦一併還押候追餘物令吳士興贖還當本一半准將原贓具領 
[縣案彚錄]  
　　前晚袁海觀大令收閱呈詞忽有四人聨名投案求保瞿桂寳出外大令閱呈畢諭曰瞿桂寳係著名流氓未便從寛交保四人復請不巳大令怒喝各責二百下叱退○縣捕　獲劉阿根搜出押票五紙黄銅香爐一隻前日晚堂由帮審委員宋莘榮二尹提訊問爾何處人向操何業今年幾歳何時犯竊劉供稱小的係無錫人今年十九歳向在英界虹廟弄内金德泰帽店爲學徒去年九月間因病回家迄今未到店中問家中尚有何人香爐從何處竊來答稱家中尚有父母兄弟香爐向英界白墮橋堍元濟善堂竊來又問押票所質何物是否竊來答稱所質者均是己物鞋子一雙當錢三百套褲一雙當洋三角布衫褲當錢四百尚有布衫褲各一件係顧姓囑小的代洗昨日小的因賭輸情急出此下策實是初犯叩求開恩二尹着笞一百板收所候傳伊父來案具領○滬人陳錫卿前在縣署爲差夥現已停歇誘佔寡婦朱張氏賃屋於城内老學前左近前日被縣差偵知以前曾用陳爲夥今雖停歇恐一旦遠颺或遭波累遂將陳與朱張氏送案請究而該氏之姑朱陸氏已悉前情挈同伊子朱寳坤投案袁大令於昨午升堂提訊朱陸氏供稱家住浦東二十四保二十六圖地方次子忽於去秋病故遺媳張氏被陳誘佔求請訊究陳供稱裴大老爺在任時小的曾爲差夥迄今賦閒日久並未誘佔該氏大令判將朱張氏交朱陸氏領回管束陳笞六百板以示儆戒○前日據福山鎭朱鎭戎飭勇解送朱寳山趙金甫至縣晚堂由袁大令提訊朱寳山供稱小的爲玉器生意朱大老爺日前有白玉帶墜一個令小的磨琢工竣後由小的轉交趙金甫揩蠟上色不知如何被信益押店主取去致被送案叩求明鑒趙金甫供稱白玉帶墜確由朱交與小的上色置在桌上忽有信益押店主蔡某貿貿然來不問情由逕自取去致被朱大老爺送案大令問蔡何以擅取爾物答稱前年有友人向蔡借洋由小的爲中蔡屢索無着心中懷恨作此不情之舉大令着將朱趙二人交差送往法公廨吊到物件再行訊辦 
[英界公堂瑣案]  
　　江北人陳阿二控被山東人顧阿玉持刀刺傷二處蔡太守訊供之下飭將顧阿玉押候陳阿二醫復痊愈投案再訊此已列入前報昨據包探將顧解案陳阿二稱小的素以小本營生因兒子到顧阿玉賭攤上賭錢前往尋見喝令回家顧阿玉因此懷恨驀然肆毆並被用刀刺傷其妻某氏亦投案求請將行凶人嚴辦顧阿玉供在瑞記洋行爲打包工頭從未賭錢亦未持刀刺傷陳阿二平日與陳相識知伊並無兒子伊竟裝傷圖詐尚求明察蔡太守以兩造各執一詞碍難定斷飭將顧阿玉仍行管押俟查明是否在該洋行爲打包工頭再行核辦○包探孫阿才稱緝獲積竊范阿德搜出押票吊到衣物係包星寳等三户失贓今將人贓送案並將范前犯案由開單呈閱包星寳吳愛卿李鶴松等投案請領贓物范阿德供認疉經犯竊蔡太守判發捕房管押一年贓交失主分别認領○李光揚稱小的開設順興西式裁縫店已歇夥伴鄔阿發冐刻仿單在外兠攬主顧正在查訪適有西人鴉士斯來言將衣交鄔修補現須索還答以鄔早經辭歇一面報捕拘鄔送案鴉土斯　鄔阿發自言在順興店營生兠攬生意及向順興催索衣服始知其冐名謊騙至衣服已由鄔阿發交還鄔阿發供順興店向由小的之親戚開設後盤與李光揚現在小的亦欲開店先行兠攬主顧蔡太守謂鄔阿發尚未開店何得先攬主顧且冒名謊騙有鴉士斯目覩豈容狡賴判將鄔阿發管押一月衣服給鴉士斯領去○二百六十二號巡捕稱昨見許善發駕車往靜安寺揚鞭飛駛幾致擾禍拘案請罰許善發供因坐客性急偶爾加鞭不敢違章蔡太守判罰許善發洋五元撥充西醫院經費○三十二號巡捕稱昨見陳就生携帶雙門手槍十枝拘案請究陳就生供小的係廣東人在廣東輪船爲水手在香港時買得手槍十枝家住上海虹口地方欲將手槍帶至家中蔡太守謂陳就生旣爲輪船水手豈不知携帶軍械有干例禁飭押候移送上海縣核辦○包探秦少卿稱押犯金柏生常向新犯訛詐昨因向新犯周月來訛索不遂突用剪刀戮傷周月來由巡 
 
 

Page 4

 
 
捕頭查明金柏生倡首行兇胡雲卿隨聲附和成洪生陳阿福帮同逞蠻並在金柏生臥處搜出剪刀胡雲卿臥處搜出脚刀一併解案請辦周月來供金柏生向小的勒索規費小的無力出資卽被糾同胡雲卿等行兇負痛呼喊捕頭查明原委金柏生胡雲卿成洪生陳阿福等供詞支吾蔡太守以金柏生等旣已犯罪管押不思攺過尚敢向新犯索詐行兇狡悍已極判金柏生胡雲卿先行笞責仍交捕房俟原斷管押期滿再各笞二百板成洪生陳阿福各笞一百板剪刀卿刀存堂 
[法捕房瑣事]  
　　輪船水手某甲之婦素愛豢養鷄鴨日前有鄉人某乙肩挑兩籃内有小鷄數頭沿街喊賣婦聞之欣然問價適有隣人某丙亦欲購買將最玲瓏之小鷄一頭揀去婦以奪其所好心滋不悦遂與丙口角餘忿未洩復邀娘子軍往丙家問罪丙亦不肯降心相從挺立街頭欲以老拳奉敬婦究係女流知非莽男子敵手抱頭縮頸而去俄而甲隨船回滬伉儷久違共訴别緒婦道及前事加以點染甲本有季常之癖驟聞此語不覺怒髮衡冠次日卽邀水手多人在法界一枝春茶肆評理丙亦率男婦數人以往初僅唇槍舌劍兩下交鋒繼竟聲勢洶洶大有不共戴天之意四號華捕聞聲而至告以租界中吃講茶本干例禁爾等何得違犯甲等不服該捕上前揪住髮辮偶不提防被將小指咬傷捕知寡不敵衆卽吹號筒别捕齊集拿獲男子六人婦女四人一併送入捕房昨晨經備捕頭訊問以甲等事起細微不應聚衆逞閙着押候解案請究○有某甲帶有麝香一包約值銀一百數十兩托同住客棧之某乙出售次日乙云麝香係僞物祗售得洋兩元甲不認僞物向乙索還原璧乙約俟次日孰知一去之後蹤跡杳然甲四出尋覓昨始遇見扭至捕房捕頭着乙交保出外限五日内料理如遷延不了仍准甲投案具控兩造唯唯而去 
[正悮]  
　　昨報錄本埠七家茶舘因賭被拘由朱森庭明府罰令各出洋銀二元並具攺過切結完案云云兹查得具結則有之罰洋則未也此係訪事人訛傳合亟正悮 
[樂善可風]  
　　德風遠屆欣從嶺外飄來愛日融和竟向海陬光被敝堂於余月十九日接奉志成信交來新疆莎車州署皖南餘慶堂樂輸集福捐項湘平銀五十兩並云捐册俟募齊後再行寄下其與人爲善之忱已足令人景仰乃復惠賜太上感應篇一本囑爲刊印施送藉資化導是以己飢己溺之心并具淑世淑人之量雒訕再三欽佩數四除將捐欵收儲濟用外容當遵命設法募刻敬送俾挽薄俗而慰慈懷肅此布福用鳴謝悃[  上海廣益堂謹啓]  
[賑欵鳴謝]  
　　兹接蘇州馬大籙巷順賑公所來函並匯下第五次所收順賑棉衣餘欵洋五百元囑爲轉解散放等因敝所祗領之餘具見諸君子移諼就急診或無分爲之欽佩久之除塡奉收照并將來欵彚解外理合登報代伸謝悃上海四馬路文報局協賑公所謹誌 
[江督轅門抄]  
　　四月二十七日知縣王夀華禀知奉江藩司委辦例木差 
[浙省撫轅抄]  
　　四月十九日候補通判胡汝翼禀知運司委解第二批京餉禀見叩謝大桃縣潘志頴禀知京餉本日釘鞘寄存外庫○二十日正任長興典史朱延珪俸滿驗看來省禀到候補縣丞王家修 
[蘇省撫轅抄]  
　　二十四日藩轅牌示照得太倉州七浦司巡檢揚儒慶叅革遺缺查有遽缺先巡檢楊瀚堪以請補知府周蓮禀知奉飭回辦蘇城六門厘捐局新任織遒司庫繼昌江蘇於廿七日進署接印藩轅牌示照得元和縣主簿江永清病故遺缺查有試用縣丞金銘堪以委署○二十五日同知張辰禀知奉藩憲委赴靖江查驗河工差卽辭　長洲縣主簿吕廷清　謝奉飭請補常熟縣縣丞缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[代解賑欵]  
　　謹啓者頃接蘇州桃隖協賑公所諸善公函并匯下蘇省去年築圩工賑餘欵規元二千一百七十兩九錢五分二厘爲代解烟臺東海關轉交嚴佑之廣文撥濟山左沈災等因遵於卽日由電報總局收支所匯解矣兹將蘇垣諸善長原函錄登公鑒上海文報局東賑收解處同人謹啓○專啓者去年春間承經嚴佑之廣文撥濟圩工專欵由弟等經辦江震圩工冬間修培一次現甫騐收竣工所餘欵項禀明各憲仍解歸嚴廣文散放山東災賑兹計黎里局餘洋九百四十九元七角七分三厘同里局餘洋三百八十六元三角九分三厘盛澤局餘洋一千五百七十九元五厘靖江局餘洋五十二元四項統共洋二千九百六十七元一角七分一厘换見上海九八規銀二千一百七十兩九錢五分二厘除於四月十六日電請東海關道台盛墊解嚴廣文外兹將前項銀兩并公文一件一并賫解貴所卽祈專批代解東海關道查收歸墊以濟賑需實爲公便種凟鼎神功德無量專泐祗請德安諸祈垂照弟沈光錦王室藩任艾生費鴻鈞周廷棟施紹書鄭慶辰張良棟諸家福同頓首四月二十七日 
 
 
 

Page 10

 
 
   
 
