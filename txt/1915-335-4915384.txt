# 1915 - 335 - 4915384

 

Page 1

 
 
   
 
 

Page 2

 
 
時評 
[世界平和之機（冷）]  
據路透電稱羅馬敎皇又有平和之運動是紛紛大戰之世界又有平和之機也 
雖然世界有平和之機而中國之亂機反日長而不已何世人之不好平和如是耶中國之亂與世界之大戰較之不啻九牛之一毛也然世界之大戰有時可以平和之平和之後其戰即止而中國之亂則東伏西起今定後作反不知止於何日是世界之戰如患劇疾而中國之亂乃病癆也 
[命令]  
補十二月五日大總統策令陸軍部呈請將喻升授爲陸軍步兵中校應照准此令 
又令陸軍部呈請將彭華絢余六吉温其　唐洪亮均授爲陸軍步兵中校李盛李德口李寳升均授爲陸軍步兵少校應照准此令 
又令陸軍部呈請將吕汝源劉驥良均授爲陸軍三等軍法正應照准此令 
十二月六日大總統策令黃國樑給予二等文虎章此令 
又令虞和德給予三等嘉禾章吳作　田世澤楊晨杜師預均給予四等嘉禾章此令 
又令張連同姚瑞鑫均給予三等文虎章蕭長貴簡慶芳均給予四等文虎章此令 
又令武滋榮曹善志均給予四等文虎章此令 
又令劉正芳李培勳均加陸軍中將銜姜瑞鑫授爲陸軍少將崔恒泰加陸軍少將銜此令 
又令南桂馨授爲陸軍軍需監此令 
又令杜國勳李象山垉喜淸均授爲陸軍騎兵上校此令 
又令兼代國務卿呈據主計局詳請任命周英杰爲僉事應照准此令 
又令蒙藏院呈請將署編纂陸鼎銘叙列五等應照准此令 
又令司法部呈稱署江西高等審判廳推事史棠因事懇請辭職署湖南長沙地方審判廳長章朝瑞署湖南高等審判廳書記官長黃道林因病懇請辭職等語史棠章朝瑞黃道林均准免署職此令 
又令司法部呈請任命張懋績爲江西高等審判廳推事樓英署江西高等審判廳推事應照准此令 
又令陸軍部呈請揀派團附員缺應准以林拱元任浙江陸軍第六師步兵第二十四團團附此令 
又令陸軍部呈請揀派營長員缺應准以武殿奎充任湖北陸軍第三旅步兵第六團第二營營長此令 
[專電]  
北京電六日國民大會仍在參議院内選舉計勳勞世爵世職碩學通儒學校畢業畢業相當敎員等類人數在六千左右寫票投票均愼重將事北京電茲聞某政客呈請規復禮部或典禮院以崇體制奉諭交禮制館議核 
北京電王總長日昨覲見時請於明年二月開全國軍事會議討論劃分軍區及各省兵額已得允許日内當咨各將軍届期派代表與會 
[特約路透電]  
北京電中央豫選會昨日開始舉行巳於今日下午告竣昨由海外華僑商會代表投票今日由滿蒙通儒勳士投票京人士對於此事絶形冷淡投票所除聚集軍警無數外全無人往即投票者之人數亦甚寥寥（六日） 
[譯電]  
北京電財政部决議實行新稅三種如下（一）婚約（二）官吏俸金（三）家宅豫算每年可收洋三十兆圓（七日） 
東京電外相石井男爵今日下午接見英法俄大使且口頭發表日政府關於請中國加入協約之覆文（六日） 
[戰電]  
其一（英人路透電） 
　　羅馬電敎皇第一次親開秘密大會禮節一依舊例與會者皆代表各交戰國之大掌敎會場異常肅靜敎皇旋由寳座誦讀祈禱詞且發表速定和局之訓諭旣而敎皇乃簡任新掌敎（六日） 
　　羅馬電敎皇於大會時宣稱謀復和平之方法惟有仍依前行有效之成法進行即根據誠摯之念平允之論交換意見是也雙方於此須相讓步縱有犧牲亦勿顧惜流血之禍若仍不巳則歐洲之墮敗轉瞬將至末言惜其自由權曾被剝奪有駐彼處之代表數員曾被逼離意羅馬半官消息謂敎皇之言乃根據不實之消息而發蓋德奥代表雖由意政府聲明保全其特權而彼等仍自行離意也（六日） 
　　倫敦電意國消息謂塞軍命運安危未定所傳塞軍十四萬人已抵阿爾巴尼亞邊界一節尙未證實據里虚及克拉爾桀伏逃出䟦涉山地數星期行抵斯克太里然後入意之難民聲稱彼等離鄕時塞敗軍已缺乏糧食難民離克拉爾桀伏後未聞塞軍消息（六日） 
　　巴黎電維尼齊洛氏發表宣言書謂希臘憲法已成具文並聲明政府導全國入於厄難彼實不負厥責又稱自由黨必有恢復權力擁護憲法末言希臘陸軍今仍在凖備一切蓋政府恐將被逼逆其保全希臘土地之素志也該宣言書曾逃過希臘檢查員之目故得傳出（六日） 
　　雅典電協約國公使正在與希政府談判一切詳情無從探悉爭論之問題目下尙無速結之徵象惟豫望關於軍務之各事得以妥爲解决（六日） 
　　亞姆斯特丹電據最近土軍公報觀之英軍已安然退至庫台爾亞瑪亞公報中言及之戰績甚爲細㣲又謂達達納爾之英法海軍甚爲活動且有劇烈之炸彈戰事土軍承認英軍在南戰區發空中魚雷多枚攻擊土軍中央及左翼（六日） 
　　巴黎電今晚公報謂亞土瓦·魯斯周圍·沙歇·松末河與瓦斯河間均有砲戰法軍排砲曾轟擊德軍陣後之運送車數輛香巴業亞貢均有猛烈之砲火本月四日達達納爾海峽兩方面砲隊大爲活動法飛機炸彈擲擊土營數座（五日） 
　　巴黎電今日下午公報謂前敵無事可報（六日） 
　　羅馬電公報謂敵軍圖於霧中攻入意軍陣線悉被擊退意步軍曾在加沙高原衝鋒獲勝（六日） 
　　倫敦電公報局宣稱湯興特將軍之軍巳退至庫台爾亞瑪拉未與敵軍續戰（六日） 
　　倫敦電費蘭巨元帥來電報告本月二日英國飛機襲擊桐邑車站情形謂英機曾炸毁軍火庫一所且擊中鐵路繼見桐邑起火數處各機雖與敵機交戰仍得安然飛回英炮隊繼續轟擊敵戰壕頗　效果戰地現有風雨英軍曾轟擊愛比萊特南面之敵戰壕數道裂其女牆且毁一炸彈庫三日敵軍砲隊甚爲活動但爲英軍砲火所制四日五日敵軍戰壕女牆復裂數處鐵絲障礙物亦間有被斷者兩方面今仍屢用地雷作戰英軍曾毁敵軍開掘未竣之地道一條敵軍答砲毁英軍戰壕二十五碼（六日） 
　　倫敦電海軍部宣稱英國潛行艇一艘在瑪摩拉海運動者於本月二日擊損伊斯米特鐵路之火車一輛翌日復以魚雷擊沉土國驅逐艦雅希薛號救起軍官兩員兵四十人置諸帆船之上四日復以砲擊沉大軍需船一艘并毁帆船四艘（六日） 
　　倫敦電德國鐵路專家已抵匈牙利台姆斯伐實地研究以期使柏林與君士坦丁得以直接交通（六日） 
　　巴黎電昨日協約國第一次舉行軍事會議由霞飛元帥主席英意俄塞比代表均與會（六日） 
　　倫敦電每日電聞謂聞政府現議自減俸金以節國用下議院議員及政界養老金均減三分之一議員裴克爾君在白里斯土爾演說謂彼料内閣及下議院議員不日必以身作則提倡節用云（六日） 
　　倫敦電首相愛士葵今日在下議院發表重要之宣言謂英國已與法國商定提携作戰之辦法目下且與其他協約國磋商此項辦法但詳情尙未便宣布蓋防爲敵人利用也（六日） 
　　華盛頓電駐美德使以公文致國務部詢問何故請德國召回駐德使署海陸軍隨員（六日） 
　　舊金山電郵船明萊斯索太號（二○七一八噸）第一次由西特爾開往倫敦因受損於中途折回現信乃因機器室炸裂之故已拘獲嫌疑犯三人（六日） 
　　華盛頓電國會已開議豫算案之費用共需美金洋一千二百八十八兆八十五萬八千元較一九一四年增多美金洋一百七十兆元所增之欵專因政府籌備擴張海陸軍之故（六日） 
其二（德人德文報專電） 
　　柏林電（由塞維爾轉）十二月六日德軍大本營公報云前敵數地點有砲隊地雷及炸彈戰事巴波末附近擊落英飛機兩架機中之人皆殞命（西境戰况）俄軍在里加西面巴比湖西南進攻德軍陣線大受損失而退德飛機一架爲俄砲隊擊中在古爾倫海濱瑪克格拉文附近降地遇救脫險（東境戰况）孟塞軍枝隊昨在西尼加南面伊貝克東北受挫（巴爾幹戰况）（六日） 
　　柏林電十二月三日布軍大本營公報云布軍大戰於泊里士蘭後追及塞軍復敗之於土瑪河左岸故塞軍之退走秩序大亂且委棄戰品甚夥途爲之塞布軍已占據特雅柯伐塞軍棄白砲六尊塞俘聲稱塞皇必係乘輿出奔蓋沿特里拉河之道路非策騎所能行也（六日） 
柏林電蘇菲亞與里虚之鐵路復可通車布皇曾與鐵路工大談話又赴里虚閱看塞政府前占用之公署（五日） 
[東方通信社電（日本人組織）]  
　　東京電日本國議會之第一本會議貴族院於今日午前開會衆議院則於午後開會大隈首相之施政方針石井外相之外交演說及武富藏相之財政演說均不觸具體的問題然無特出之處諸大臣演說後衆議即入一般質問外務大臣之演說如左本大臣今對諸君陳述前議會以後外交經過之大要殊爲本大臣之光榮帝國與聯合同盟國間之結束益加鞏固同時與其他締約各國間之關係亦益親善此本大臣與諸君所共相欣幸也又此次之御大典是等外國均以熱誠參加奉祝之儀表其衷心祝賀之意我國民之所滿足固無俟本大臣贅述我鄰邦之中國體變更帝制再興之議之議旣起及至最近俄然速其進步不遠將達實現是以帝國政府細加考察愼重審議大局之利害與他關係諸國交換十分意見决以友誼的勸告中國延期變更國體之計畫旋由我在中國代表者實行此舉當時業已發表蓋當歐洲戰爭慘情正劇之際不問何地凡有更加不安紛擾之慮者均須力爲限止力爲趨避觀中國各地方之趨勢表面一般雖呈贊成帝制之觀而其裏面反對不安之氣運意外之深且廣均有可信之理由若一旦帝制實現難保不生如何之擾亂是則漸就平靜中國之治安再有逆轉之虞東洋之平和遂又陷於危險且若帝制實行之結果而致惹起事態則直接間接與中國有利害關係諸國就中最有密接關係之日本所蒙損害必不可以數計帝國政府所採之措置不外維持鄰邦中國之秩序公安盡其確保東洋靜安狀態之責毫無干涉之意固無論已即對中國亦非有一點之私心全以誠心誠意顧慮中國及列國之利害是以我國駐華公使基帝國政府之訓令協同英俄法三國公使實行帝制延期之勸告次義國政府亦自出同一之措置中國政府對右諸國勸告回答之全文已於十一月四日公表其措辭曖昧意義殊缺明瞭帝國政府因再質問中國政府究受列國勸告帝制延期與否中國政府對此巳有回答至其詳細之内容因由中國政府約守秘密是以今日此席未便陳述此本大臣所遺憾也要之該回答有表彰帝制之實行不免多少延期之意向也至對本問題帝國政府今後應執如何措置則事屬於關係諸國協議未了事項此時尙不能言明諸君當能見諒也 
去年九月五日英俄法三國之間在倫敦調印之所謂倫敦宣言帝國政府前對該宣言公然加盟手續巳完該宣言内約定現戰爭中不得單獨媾和及無論何國政府未經他國政府同意不要求媾和條件右三國間如日英兩國關於戰後媾和尙未有何等之協約故必須如右之協定惟日英兩國於同盟條約第二條已有規定更無此約定之必要此節去年議會已經當時外務大臣加藤男爵所報告已爲諸君所知後由三國政府勸誘帝國政府正式加入如上所述之倫敦宣言元來帝國與三國在協同媾和之關係由日英同盟與倫敦宣言而來帝國政府非有正式加入倫敦宣言之絶對必要然帝國之加入對聯合諸國之决心及結合益加鞏固闡明内外不但戰爭之前途有利且媾和之際亦能瞭然於關係國間位置之效果是以帝國政府訓令在英大使於十一月九日與英國外務大臣及駐英俄法兩國大使之間交換該加盟之文書此交換之正文業巳發表巳爲諸君詳悉及至十一月末義國政府亦决加入倫敦宣言即於是月三十日在倫敦由英俄法義各政府之間將右加盟宣言調印其條件即昨日所公表者云云（七日） 
　　東京電石井外相因對引誘中國問題日本之態度業經確定特於昨夕招集各政黨首領 
 
 
 

Page 3

 
 
就該問題前後情形懇談的報告意使日英兩國之間可免誤解也 
原按此次外交關係一般日本人所以有不快之感者不過因不知自覺日英今日密接關係一部分英人之處置抱不滿耳故英國外相葛雷氏特向日本聲明不問如何事件凡關中國而起之問題均當先問日本不問日本無論如何事件槪不處理此全爲一掃一般日本人之疑雲云（七日） 
　　東京電上海之暴動一時一般人心騷然及得鎭定之報始復其舊（七日） 
　　北京電上海事件突發帝政問題之進行大受影響今後帝政熱心者之運動不問取何手叚必含危險須加注意此一般之觀測也（七日） 
　　濟南電昔日捕獲之山東革命黨首領劉乾研訊之下自白罪狀遂於六日正法（七日） 
　　濟南電山東將軍靳雲鵬氏偕同巡按使蔡儒楷氏聯名電呈北京政府促進帝制而山東商務總會以至回敎徒聯合會濰縣商會等各團體亦皆各呈勸進表推戴袁總統爲皇帝（七日） 
要聞一 
[加盟問題之東京消息]  
　　飄萍（三十日） 
自英俄法等勸我加盟問題發生而後外交界消息惝恍迷離人各一說幾令人如入五里霧中東京言論界之態度無黨者皆表示懷疑與反對在野黨則以此爲大隈内閣外交失敗之證明惟政府黨則言日本外相與各國愼重考慮之中其决定尙須甚長之時日昨今以來始稍有表現今爲述其一二 
東京時事新報載有中國加入之徑路一節言中國加入聯合軍方面問題北京頗多係發意於袁總統之說因袁總統素與日本不懷好感日俄戰爭後曾欲與美同盟以驅逐日本勢力卒歸失敗歐戰開始以來恐日本之壓迫爲種種妨害運動已往之中日交涉振其辣腕離間英日自詡成功遂欲實行皇帝之宿願奈因日本之勸告而中止英俄法意又取同一行動正在無法多才多智之袁總統知聯合軍之不利與德人在中國之活動爲英俄等所恐乃以加入聯軍爲好餌英俄等必喜而承諾之日本必昌言反對其結果可使日本與聯合軍方面意見隔膜今後再不能取如勸告帝政時之一致態度旣抱此策術乃令部下之有力者運動彼與中國親善嫉視日本勢力且與袁總統有非常之親交之某國公使果然公使贊成之遂以動歐洲之外交此策之成否實與袁總統之命運有絶大關係云云 
上之所記日人立言如是固不足怪袁總統而果爲國家謀則運其外交上之手腕亦屬應有之事惟所當注意者外交固重手腕而實力亦不可以不自省且中國今日苟非國家進行上必要之事寗使外交界勿時生風潮爲宜此吾人對於當局之忠告也 
　　日本政府之態度則何如乎昨日駐日英國大使曾以其政府之訓令開示於日本外交當局訓令之内容即係否認中英同盟之說而其中含有重大意義者則所謂關於中國之事帶有政治上之性質者無不與日本商議之意思也國民新聞言帶有政治上之性質一言可以甚廣範圍解釋之故可知此問題不經日本同意殊無解决之希望也 
然日本政府頗無同意表示二十九日閣議略有議及據聞則言仍執旣定之對我方針且言加盟問題與帝制問題分而爲二所謂旣定之對我方針其具體雖不可知然决非贊成加盟與帝政交換則可斷言其敢如此者夫亦曰握有實力而巳 
另有一說日本對於加入主義不能贊成而提案中之一二事項亦可同意仍當　適當之方策大體仍是反對云石井外相曾以外交情形上奏且近日連訪元老首相頗形忙碌而此問題之前途以甚形複雜之故决定尙須有若干時日云 
[外報論中國黨人之活動]  
大陸報社論云前晚黨人刦取兵輪攻擊製造局昨晚法租界復有暴動足見中國事狀頗多禍患而以上海爲尤甚焉肇和兵士至少必有一部份表示默許之意否則區區數十黨人何能刦得之黨人嘗自詡謂海陸軍必爲之助以維持共和一旦事機成熟海陸軍少年將士定必崛起黨人且有許多金錢云云觀於近事黨人之言不盡虚也蓋海陸軍兵士意見不同趨向各異有主張帝制者有贊成共和者默察時事之士於近二星期中鑒於黨人行動之日益勇敢以爲黨人已在軍界中運動成熟如其所詡矣惟日本警告中國英法俄皆贊助之此舉適使中國事件更爲糾紛蓋昔之贊成共和者今多寗願有帝制而不願聽日本之指揮受外人之干涉也今内地無暴動或兵變之消息而上海雖爲黨人活動之地然陸軍用命政府終能鎭定大局故就此情形言陸軍一日不變則黨人一日無發展目下行動而成大革命之機會也 
字林報四日北京通訊云中政府接東京報告稱前陜甘總督升允刻在東京爲宗社黨之領袖代表肅親王與孫黃等共商推翻袁政府之計畫故即通電各省將軍巡按使禁售煽亂書籍並嚴搜升允孫文等派入内地煽惑軍氏之黨人升允自外蒙取消獨立後即束渡其寓日本者非一日矣據國民大會籌備處通告勳士及其他三種之特别選舉定於本月五六兩日在北京舉行七日開　此次選舉完畢後所有關於恢復帝制之選舉事宜一槪告竣所缺者僅總統實行登極改中華民國爲中華帝國之日期耳就以前各省選舉結果觀之今北京之特别選舉其必贊成帝制殆無可疑上海日人私運炸藥及租界日人屋中炸藥轟發兩事華字報批評甚力袁總統諭令馮國璋楊善德羅致中外有經練之偵探組織特别偵探隊以搜查長江下游以免中外人私運軍火爲專責並令皖贛湘鄂浙五省合辦互相聯絡之警隊以便巡緝沿江沿海各口岸 
[南京快信]  
昨軍民兩使接滬海道電稱浦江肇和兵輪有亂黨圖襲爲兵輪砲擊地方平安無恙特電飭該海尹及鎭守加意嚴防維持地方軍民兩使因肇和兵輪事巳派員赴滬調查詳情寗垣晚間一律戒嚴 
齊巡按准魯使咨第二期學員謝寳善等五十二人來蘇調查學務特通飭各道縣遵照 
三年公債第三期付息之期將届昨財政廳奉財部公債局會飭遵照前定施行細則辦理先事籌備佈置妥洽分報部局以憑核辦 
旗民生計處長錦詳請撥欵辦購冬衣齊巡按特飭財廳在八卦洲欵内動撥三千元 
馮將軍以壽辰將届恐同寅及各界舉行慶祝昨特出布告其文云爲時局艱難國體未定人心惶惑財政多虧文武兩途薪資困乏今年本上將軍及太太虚度一歲托大衆幸福身體平安壽期將臨槪不舉動天長地久以待將來恐傷感情特此預謝馮國璋白編輯餘談 
[扶桑客語（三）（飄萍）]  
今日（三十日）得北京外交界有關係之友人一函先爲介紹其一二於讀者其言曰 
我國外交手段並不算壞譬如癆病將死却猶心花怒放設阱於門國之下使其生平所痛恨之强有力者傾躓於前暫博一笑然强有力者起而一揮其蠻掌則癆病之夫寗有幸耶······· 
上所述者寥寥數行饒有深意嗚呼傾躓雖暫時而癆病之夫其不因此而長逝者幾希 
 [ 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交問題之情勢觀]  
政府之聲明　日報記北京某英人之言謂中國加入協約問題之成否繫乎日本之態度至中國之態度如何轉不足重輕在協約國方面滿望日本出同一之行動但今日綜合各方面事情觀之欲望日本贊成戞乎難之則本問題不免一時打消至中國政府自接駐日公使密電了然於日本之眞意後態度益不明瞭大約視日本之態度如何以自决也云云然據公府消息謂近日所傳言中國加入戰爭之事中國政府並未接收何國或何國團之提議亦未與之開始磋商中國政府向未思及廢棄中立而與何交戰國或何交戰國團聯合之事云云於此可見中外各報紙喧載中國加入協約　一節尙非目前事實也 
同盟之不確自外報紛傳英國請求中國加入協約國以來日報對於其同盟之英國攻擊不餘遺力日前英文廣智報轉載大和新聞謂袁總統不久將登帝位中華帝國與不列顚帝國當然締結同盟此誠可謂天然之二五耦因歐戰以後英國之地位將如中國今日之地位云云此等記載不惟蔑視中國抑且輕侮英國然亦足以證明日人反對加入協約之心理矣本月一日滿洲日日新聞述奉垣消息則云中國政府昨有電訓一道致段鎭安上將軍及三省巡按使略謂近日外間有中英同盟之說紛傳遐邇實屬無根之謠諑而中英兩國間實無此項交涉惟東三省地方與交戰國接壤外交關繫最爲重要該將軍巡按使等宜始終嚴守中立愼勿惑聽此種謠言並宜取締各報不准登載以淆視聽　　要案之提議政府自國體問題發生以來對於内部諸項事件極力布置現已大致楚楚惟對於外交方面之事件又甚殷繁故近來連日召集關係外交之要員在公府開會討議所議之問題如下一庫倫活佛不受册封認爲違反中俄條約其善後方法若何二近日所傳四國勸中國加入協約事件三國體變更實行後之對外事件四中央關於藏務之繼續會議事件 
[北京國體聲中之最近開會者]  
　　工商界此次中央選舉會審查合格之榜示以工商實業資本類爲佔大多數今日（四日）下午一時在三里河織雲公所開選舉預備會意在事前接洽也並有政報各界人物前往參觀開會後首由康士鐸報告開曾公推馮潤田爲臨時主席馮君致開會詞略謂前此本總會知照各行商會舉出的三千位曾交審查會審查合格者明日全要到衆議院投票且要衣冠齊整鄭重其事不要勿像勿樣繼由雍劍秋穆紫光等相繼演說演說畢即振鈴閉會 
　　安慶館今日午後二時中央選舉會審查合格之碩學通儒類學校畢業類畢業相當類學校敎員類各單選選舉人在鐵門安慶館開選舉預備會其所發之公啓略云京師爲首善之區儒士居四民之首欲覘民志之從違先徵儒者之意嚮正朝夕視北辰中外具瞻當仁靡讓現計各省代表决定君主立憲什得八九惟我中央甫値開選設非豫有研究難免臨事張皇茲定於十二月四日午後二鐘合碩學通儒學校畢業畢業相當學校敎員四類選舉人於鐵門安慶會館公開預備大會凡我同人届時務希出席共申討論毋任翹企此啓 
　　進步黨十二月四日下午一時進步黨在本部開特别會到者約二百人公推理事王印川主席首由主席報告開會並述開會之理由其大略云今君主立憲旣經國民代表大會投票表决多數贊成本黨當此時會爲維持大局計爲尊重本黨黨義計不得不表示一明决之態度因遵黨章第二十三條之規定今日開此特别會討論表决夫言者心之聲也欲表示本黨現在之態度必須有一篇之宣言今將宣言書朗讀之請諸君討論表决宣讀畢主席詢問諸君有無討論衆言無討論請付表决主席即付表决全場一致起立贊成主席言宣言書旣經表决即當宣布至於憲政如何主張俟由政務部組織一憲政研究會具體討論然後表示今日議事已畢宣告散會 
[歸併全國兵工廠之計畫]  
　　國内兵工廠本有漢陽上海天津德州四處前此全國兵工廠督辦薩鎭冰氏有併四廠爲二大廠之計畫即將上海製造局併歸漢陽將德州機器局併歸天津祇以遷移合併所需經費甚巨迄未實行今自國體問題發生黨人潛返上海希圖起事薩督辦决擬實行前議先將滬局之一部移歸漢陽以杜後患已將局内製造手槍之機械全部移至漢陽其他正在陸續遷移至漢陽兵工廠若何擴張尙未决定薩督辦猶恐漢陽未足爲堂奥並擬於河南鄭州附近再築一大工廠惟爲經費所限恐一時尙未能實行 
[年關與明年之財政]  
　　政府年底財用較之尋常月分尤爲浩繁已成通例本年年底至少需一千四百萬元所凖備者各省解欵約四百四十萬元九十十一三個月鹽稅餘欵五百二十餘萬元官營事業及特别收入約二百六七十萬元尙不敷百五六十萬元政府因爲期巳迫正在另籌彌補方法萬不得已則在兩銀行中通融 
　　明年度政府重要政務之經費及舉辦官營事業之資金通盤籌劃非募債不可據提出立法院之預算案僅列内債二千萬元其實合各種類言之有三千九百萬之鉅（一）内國六釐公債（二）有獎實業公債（三）有獎儲蓄票第一項爲二千四百萬元實收二千萬元募集期在五月第二項歸農商部籌備爲振興實業之基金其第一期債額爲五百萬元發行期在二月第三項每回發行一千萬元本年第一期募集之結果成續雖未見良好大約四五月間不免再發行第二次其數當亦爲一千萬元云 
[財部前次長之行止]  
　　財政次長張壽齡確將回任其說巳屢載本報不意日前外間尙有謂張不願回任將外放湖北巡按使者茲聞張氏銷假之事初次動議在上月中旬當時張以脚病尙未全愈而部務紛雜又不願重任繁劇故曾一再推辭後値湖北段巡按有辭職之意外間以爲政府必以是慰張其實並無其說前日楊杏城左丞又奉總統面諭往張私第勸令銷假已無可諉卸當允稍緩即銷假到部現署任之鈕元伯次長則專任烟酒公賣事務　　前鹽務署長張弧之查辦案已經財政周總長司法章總長查明呈覆其呈文前以周總長患病　假因而擱起茲悉巳於昨日遞上呈文内容則由周章兩總長再三斟酌力予周旋其處分則不外仍請遵奉前令飭往四川交陳巡按酌量任用 
[研究音母與注重小學]  
　　讀音統一會日前呈請敎育部在北京設立注音字母研究會一節已載各報現在我國欲圖敎育之普及非有注音字母不爲功巳爲一般學者所公認但從前讀音統一會所定字母尙多缺點以故擱置兩年迄未頒布此亦敎育部愼重締造之意也現聞熱心敎育諸君爲催促字母進行起見特於北京西斜街速記傳習所附設一注音字母研究所一俟研究改良後即擬呈請頒行全國聞發起人爲張仲任金伯平曾叔度陳寳泉王藴山蔡子英諸君爲之提倡 
　　敎育部張一麘總長以近來各地方辦學人員於高等則過事鋪張於初等則漫不經意其敎員俸給高等較初等加至一倍或數倍故每對於初等敎員咸不樂就以其勞力多而報酧少也此於小學敎育前途阻碍匪細故通令各省推廣高等小學或就巳設之初等小學校添立俾初小畢業之學童不致升學無所一面將小學敎員現支薪俸數目查明各就地方情形妥爲支配毋令初小高小過相懸殊至各處由縣籌撥給費設立之高等小學校查有糜費太多者尤宜飭令極力撙節其節存餘欵或劃一縣爲數區於各區增設高等小學或以補助各城鎭鄕之小學校以期學務起色 
[膠海關收入暴增紀]  
（懷　通信） 
　　靑島稅關在一千九百十二年間每月平均收入稅額查有十三萬九千兩及一千九百十四年間每月平均收入之稅額爲十五萬九千兩是年收入爲從來所未有之最高額迨至一千九百十四年即爲去年適逢歐戰影響於前膠戰又繼之於後秋冬二季之輸出入竟至中絶然合全年計之每月平均收入尙達九萬八千餘兩自本年正月起移歸軍政署派員徵收後在正二月間不過三四萬兩嗣後逐漸增加至八月份巳達九萬一千四百四十四兩其時每月進出船隻數目及輸出入之貿易機關已漸覺復舊迨九月一日起歸還中國派歸膠海關立花稅務司管理之後收入稅額愈見增旺計查九月份收入狀况達九萬五千餘兩十月份收入又漸增至九萬六千餘兩至十一月份竟增至九萬八千餘兩而本月份又恢復分關七處則收稅當必更旺現在又爲土產輸出盛旺時期預計本月份之稅額收入必越十一萬兩以上之暴增云 
[東三省財政與金融譚（二）]  
（化險） 
　　奉天創募省公債之議早已喧傳政界聞此事發因係前張貞午按使在任時擬辦省公債以便整理外債曁充實業資本亦經電部核准何如招募辦法未定即行交卸叚按使兼任後仍照前計劃賡續辦理惟其定額五百萬爲數過鉅各縣遭有水災深恐民人不易擔負遂改定爲三百萬元日昨省公署傳出消息謂募集方法現已决定除由各機關薪水内將此次債票搭放一半歸兩個月分扣外其餘由各縣知事自行募集恐不能如期告竣爰議定按照田畝之數在徵收田賦時每畝帶捐一角似此輕而易舉在民人尙不致過於爲難而在公家則已尅期集款聞此項債欵現定六釐生息俟過三年後即可抽籤歸還届時並可完抵正賦 
　　吉省之錢法紊亂久矣其故由於濫發官帖開行期市不肖之徒從中播弄而商民乃受其敝王揖唐巡按使蒞任後雖明知財困難亦不敢仰給於官銀錢號以發行無制限的官帖故兩月來市面尙稱平穩徘徊於九十吊之間商民不致吃虧過甚錢商之欲操縱市面者近亦無隙可乘惟聞期市將開恐又不免於搖動耳 
　　哈爾濱羗帖價値日益跌落前日按哈市行情由八吊五六左右現巳落至八吊三四以致百貨騰貴傳聞商務會於日昨曾開臨時會議討論維持之法如下（一）各種買賣均按大洋核算有付羌洋者亦一律按大洋折扣（二）禀請上憲取締信托公司禁止空買空賣以杜流弊（三）商界自訂規章嚴禁搗把違則重罰（四）公請中國交通兩銀行速發紙幣以補現欵之不足此四條當經公衆表决指日實行 
[滿洲新紀聞十二月二日（化險）]  
　　自中日新約成立後吉長鐵路管理權須完全歸於日本聞交通部巳飭該路管理局將内容一切應行預備之手續辦理淸楚已於昨日（一號）移交日人管理所有該局員司大多因之閒散并聞交通部現已將該路工程司温維湘氏改委爲南潯鐵路之工程師矣按觀此消息則昨報所載尙未實行移交說當係傳聞之誤也 
　　叚芝貴上將軍將有調京任參謀總長並管理將軍府事之消息而東省大任將由新官制内規定或以王揖唐統經略使任如果見諸事實則段氏擬定本月中旬赴連訪問日本關東都督及察視旅大情形云 
帝制行將成立而各省將軍曾致電中央謂能擔保地方治安即段將軍亦已嚴切飭屬執行乃不意連日公署屢接警電謂錦縣屬之天橋廠地方之產鹽灘務官署被胡匪七八名闖入飽掠一空奉天警長已飭嚴緝具報柳河縣孤山子地方亦有胡匪七八十人各帶槍刀將該處商舖並將警察分局及局内之巡隊馬匹等物悉數刦去公署接警後已飭柳河海龍兩縣知事撥隊嚴緝開原報告則稱開原沾本街突來胡匪二十餘名乘夜間兵力單薄未加防範時闖入橋捐局内肆行搜掠並將團丁打傷搶去搶械多枝將軍署運接上項報告後叚將軍大爲震怒已嚴飭限期破獲並謂際此擔任地方治安時代絶不許有此等情形之發生云云 
　　奉天財政張道孫廳長接任後查見從前知事案内欠解之欵如沈明善史久籙之於本溪裘炳熙之於寛甸徐星朗之於輝南德林布之於安圖邵聞恆之於撫松均不負徵收前後各欵責任茲特擬定官吏交代法嚴飭各屬遵行 
[蕪湖近事拾要]  
　　蕪湖入内河五十里當塗縣屬之烏溪鎭本月二日午後二時有盜匪十餘人聯合地痞先搶警察局槍械後連刦商店二十餘家損失甚鉅並開鎗傷斃事主兩人較之前月石硊鎭之大刦案尤爲慘酷該鎭商務分所業已函報蕪湖商會矣 
　　財政部特派直魯蘇浙皖五省督查印花委員鄒日煃本月三日由省來蕪定下星期一在商會開會討論檢查入手辦法 
　　蕪湖雜貨業布業廣貨業烟業藥業五帮商民前以常關徵稅窒碍甚多曾在商會集議並公决禀請稅務司於輪船進口貨物按照提單貨數一律預完出口常稅等情刻經赫稅司批謂各該公所所陳辦法洵可裕課而便商情惟須詳候總稅務司核准施行方能定案仰各該帮一面先行遴派熟悉關章二三人來關協商辦法細則云云 
　　蕪湖烟酒公賣因徵收較他省倍增兩業商民迄今尙未遵辦前日代理第三區烟酒公賣分局長韋楚榮奉省局飭文略云照得第三區分局招商承辦烟酒公賣分棧業已據報成立應即尅日開徵以裕收入茲派韋委員楚榮前往該區督催開徵合行飭委該員即便前往傳諭烟酒各商等務照十分之二完納公賣費毌得藉詞狡展致干强制執行仰即會同蕪湖縣迅速辦理仍將開徵情形具報候核 
　　長江巡閱使張上將刻以當塗地當蕪甯要衝恐有人匿跡希圖擾亂前曾加源派四營駐紥現已陸續到境公地如關帝廟東西街典舖俱皆遷讓以備分駐 
[粤省之黨人與偵探]  
　　粤省捕繫黨人以近日爲最騷擾每日報章除載偵探敲詐嫌疑人被捕外無新聞凡茶樓酒店旅館輪舟一言一動皆有偵察現象至此可哀也巳茲附紀一二如左 
比來龍將軍對於挿贓搆陷欺壓良懦之種種不肖偵探巳多從嚴懲治昨日下午又密飭差弁將署内偵探葉其敬一名扣留旋令發交軍法課釘鐐監押聽候懲治葉因何故獲罪尙未調查淸楚 
南海偵探李九前因索詐英德灰石般户劉全銀元不遂搆陷指爲亂黨劉父子拿獲研訊毫無證據陳知事將劉開釋並將李九押候懲辦 
警衛軍前在西堤海珠戲院側粤安旅館拿獲犯人謝愼修謝敬修周子浩陳植雲四名指爲亂黨當經軍署將各犯發軍法課訊究昨巳詳由龍將軍將該旅館查封矣聞中有一謝某係番　縣人前淸孝廉 
警察四區二分署昨晚派出警兵多人到竹横沙北約某住户捕去陸潤朝一名立即擁解回署轉解警廳核辦聞此人平日口不擇言每每涉及時局或即因此獲咎 
水上警察保衛營統領部偵探趙宗泗昨午二時許憑探密報到西關十八甫北約茶香室捕去一人即以洋銬鎖其兩手解回本營審訊被捕者身穿大成藍衫下穿西裝絨褲據稱係廣九鐵路工人而趙探則指爲黨人云 
老城大北直街横街棧窩第八號門牌近有某氏婦挈同幼年子女二人租此與人同居三十日被人密赴軍署控告謂其藏有炸彈四枚當經派隊協同警察前往查搜一無所獲嗣至時將入夜復往搜查仍無危險發現故未將氏帶案翌日某氏恐終有人挿贓圖害旁皇無措遂禀明警區存案以免後患 
黨人張强亞廣四人曾在陸軍學校肄業與警察第二區長區柏年認識近張由南洋來省寓大南門内歧秀旅館昨午到警察第二區署投刺請見被區區長呼警擒獲並派警長二人到歧秀旅館搜查於張房内得有皮𠲵包一個洋氈一張洋遮一把解區察視除尋常書函外尙無違禁品物隨將張某解交將軍行署核辦 
軍事偵探林子貞新安人平日恃勢横行誣陷鄕里本月初藉事赴港繞道返鄕被無賴陳輝等四人率赴山坡戕殺後夤　復入林屋將林妻蘇氏輪姦數次復稱伊夫被匪擄去須欵取贖誘蘇氏至新安瓦瑤娼館賣銀六十元爲兩人攫去陳輝廖丙兩兇以無欵可得報由廣九路警偵探前赴瓦瑤查起解由柴總辦審訊據蘇氏當堂指證陳輝等實係謀殺伊夫强姦誘拐之犯陳等俯首無詞昨已將一干男女轉解軍署審訊矣 
巡按使飭統領潘斯凱文云頃據探報亂黨要人黎掌黃通張瑞懷等各率黨羽在西樵地方暗設機關圖謀擾亂着速廣購眼線嚴密跴緝務獲解辦仍將查探情形先行具報 
[廣東十元以下之印花免貼]  
上月三十號龍代使遣派代表狄副官到粤商維持公安會諭知粤省十元以下印花稅經代使電京請求寛免昨接京部覆電准如所請所有十 
 
 
 

Page 7

 
 
元以下單據一律免貼印花共十元以上務須遵章照貼飭傳知各商一體知照等因公安會奉諭後立即傳知各商一時歡聲雷動感激涕零其十元以上之印花當無不遵照貼用矣 
地方通信 
[蘇州]  
學務瑣聞蘇垣葑門天賜莊東吳大學堂之學生現擬往浙之江大學校比賽足球刻正在部署一切聞定陽曆（十一號）啓程吳縣縣知事查悉私塾以唯亭各鄕最盛昨特諭飭唯亭學務委員潘伯奎前往各鄕村調查候復到後再定取締辦法蘇鄕木瀆市立第一初等小學校校長顧君昨日函請辭職經該鄕學務委員袁幼辛竭力慰留未知若何結果或云顧校長退志頗堅 
女工黨大鬧會園前日蘇綸紗廠女工頭目夏方氏（即方官寳）與盤門馬路會園茶居店主婦王氏因細故起釁糾集同廠女工百數十人大興問罪之師一言不合即蜂擁上前將店主王德標毆打繼而又將王氏痛毆並將王德標之幼孩踏傷店内器具搗毁其半且揚言失去金戒一枚金耳環一只非店主擔任賠償不退一時解决不開互扭至盤區馬路第九派出所訊知事屬刑事飭自行調處繼由方之本夫夏和尙方德卿等囑王賠洋二十八元讓王開市營業王始允還洋十八元五角了事王氏昨見幼孩傷重擬具禀縣署請求驗傷將以法律解决矣 
[松江]  
滬事之影響五號夜八九鐘後𨺗起謠言謂滬上製造局有釁深夜猶聞駛車汽笛聲並隆隆之炮聲那警佐恐人心惶亂預飭全體員警戒備街市軍警肩槍　巡絡繹如梭地方人民雖對於製造局事司空見慣不甚驚擾然影響已及於市面銀根𨺗緊財政界停止往來典肆恐質物者多一例抑價衣綢洋貨等業幾於無人過問米價驟跌四五角此六號之現象也旋警局出示曉諭略謂滬南少數匪徒造謠生事不服軍警檢查致起衝突現已拿獲究辦冬防期内爾人民各宜安心營業勿得輕聽自擾云云傍晚火車照行報紙遞到各界知無甚大事遂安靜如常惟駐松之馬隊有四十騎連夜開赴上海大約爲巡緝用也 
劃公冬防警區本届軍警聯絡辦理冬防較前注重楓涇莘莊兩警區設駐分所長以資統轄將次實行冬防期内離區較近各鄕劃歸防範計官紹塘歸第一警區龍興小莤涇第二警區錢河第三警區吕蕩白沃第四警區漕涇山陽金山衛前崗第五警區五庫第六警區陳家行第七警區小崑山天馬山第八警區 
[鎭江]  
嚴查販運制錢省公署以大部來電現有外人在内地收買制錢由南京上海鎭江等處轉運出口特飭丹徒縣章知事嚴禁現聞章已轉飭城内外各警區區長一體查拿以維幣政 
拐人者被人拐鎭郡南門城内張二娘即張劉氏素以拐賣人口爲業上月間曾與五條街之賈四娘同拐韓家鳳兒至滬轉賣未及旬日賈四娘單獨返鎭張二娘之姘夫湯保向賈追問則云張在上海某娼家充當女班子湯即開明地點發信往詢杳無回音嗣又親自找尋未得下落日昨來鎭與賈四娘嚴重交涉或謂賈四娘已將張二娘及韓鳳兒一併轉賣業已乘輪赴奉矣 
加漕請免之電鎭屬揚中縣農會王朱二君等昨以加漕擔負民力難勝乞電中央收回成命等情電呈齊巡按以爲各地方紳民之後盾說者謂此事恐無挽回之望云 
司令回省銷差憲兵司令陳　元奉委來鎭點名發餉蒞鎭後當即點驗要塞等軍隊旋又渡江赴焦山都天廟等處閱看砲臺及　務情形已於昨日午後乘車回寗 
[揚州]  
驅散聚衆械鬭灣頭壀虎橋地方水勢急溜船隻經過危險異常均須僱人挽拖始可穩渡故有上邊侉棍藉此創立碼頭私行歛費現侉民盧某等因爭該處碼頭聚衆械鬭旋爲保衛團彈壓驅散幸未肇禍不然恐已蹈前淸戳斃人命之覆轍矣 
發塡五種表式敎育部特定學校五種表一爲管理員表一爲職員表一爲第一學年生之一號表一爲傳學生編入相當學級之二號表一爲補報舊時學生之三號表各式咨飭行縣轉發各學校每學年塡報一次由各該處地方行政官廳彙轉送部茲値民國四年度第一學期將終之時周知事業將前項各表刋印分發各學校一體塡送矣 
派員往鄕勘案北鄕雨膏橋地方鄕民徐某家前夜被盜搶刧擄去衣飾甚多並遭匪盜打傷昨日徐之家屬赴縣報案聞周知事巳委員前往勘驗矣 
[杭州]  
滬警與交通之影響昨日（六號）上午七時起杭滬鐵路江墅線上下混車及杭嘉線區間車照常開行惟由杭開申各列車因前日特别快車自松折回交通阻礙爲行車穩固起見特由站長李振之發出第一次通告云逕啓者頃因交通阻礙今日自杭至申之各列車均開至嘉興止特佈公鑒杭州城站長啓民國四年十二月六日旋由鍾局長親自到滬將行車事務與運輸洋總管妥爲布置先將慢車駛杭以便交通杭州站接電後即以特别快車改早鐘點開滬於下午一時半在杭州站照常售票乘客之購車票尙形擁擠郵政包封亦於是班車出發李站長乃發第二次通告云杭滬各列車照常開駛惟特别快車改定下午一時半由閘口站開滬此佈十二月六日杭州站長啓 
[蕪湖]  
選舉人赴省皖省國民會議覆選期已定本月十二日此間初選當選人已次第首途一般發議員熱者預先派人到省運　票數刻有由省垣來蕪者言近日票價已由百元增至三百元皖省初選當選共四百五十人議員額祇九名須有五十票方能當選故運動亦頗不易云 
雜評一 
[廣東十元下印花免貼感言]  
近來各地閙稅之風潮屢起或罷市或毁局當道必曰我民何好亂之甚也詎知我民非好亂者哉我民之所懼者懼稅之擾亂其商業耳苟不擾亂之則求安樂之不暇焉肯自擾如廣東十元以下之印花免貼在商民負擔上不過稍減一二分之痛苦而已歡聲雷動是可知我民之易與矣政府倘由此一事以求國人之心理凡足以致擾亂之原而爲國人所惴惴深懼者悉於事前消弭之則又安有亂事之發生哉地方治安不必言擔保而已安於泰山矣 
嗚呼吾民固不好亂也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（三）]  
五號晚肇和兵輪被黨人脅迫砲擊製造局旋即失敗六號晚方浜橋方面又聞鎗聲及炸彈聲巳詳見前昨兩日本報茲將昨日所得種種消息先擷其要於左詳情見後列各條 
前夜有四百餘人持炸彈手鎗攻擊二區警署被軍警開鎗擊退 
昨夜有閘北不靖之謠護軍使加派兵隊馳往防護 
肇和兵艦巳入塢修理水手弁兵看管候訊 
華界商店已一律開市警廳限入晚六時收歇 
華法交界各路昨晚六時後仍阻斷交通 
軍警各機關戒備甚嚴洋商團練前夜亦曾出防租界秩序如常 
二區警署之受驚淞滬第二區警察署署長王汝霖於前日午後據偵探報告訪聞有黨人因前晚圖佔第一區警察署未成故定於今夜（指六號夜）仍携炸彈圖炸二區警署請爲嚴防等語當由該署長王君急命本署長警約有七十餘名落差後一槪不准卸去軍械以便遇有緩急易於防禦並以高昌廟分駐所係在軍事防線以内遂將該分駐所巡士抽調六名來署協防詎至夜間十一時該警署北首新築馬路口果有數十人以拍手爲號抛擲炸彈當由崗警急鳴警笛報警該署近在咫尺聞聲後立派巡士一排急携鎗彈趕往開鎗禦敵彼時因在黑夜究有黨人若干無從約計當巡士開槍之時黨人之炸彈聲遂即停息是以巡士亦各暫緩開鎗一面飭派巡士分班馳往附近一帶巡選旋於十二時該警署管轄之唐家灣馬路口亦有炸彈聲發現王署長又派巡士二十名急往查緝正在開鎗示威之際馬路上電燈忽然息滅王署長立用電話報告護軍使署飭派步兵十六團兵士一連計百餘名各携鎗彈排隊赴二區警署保護一面由王署長以電話通知法捕房派撥安南巡捕多名至南陽橋界線處兜拿是時黨人或將炸彈在黑间處抛擲或有潛行逃逸者當由法捕房拿獲嫌疑者十餘人警察巡士亦獲十餘名並於開鎗之時擊斃一名短衣赤足昨王署長已將拘獲之十餘名解送警廳訊究惟恐夜間（即昨夜）仍有騷擾故王署長仍前戒嚴添備鎗彈藉以防禦 
另一訪函云前晚五時許淞滬警察廳得有探報黨人定於當晚分兩路襲擊各官署一由西門進一過十六舖分投進行徐廳長得報後立發緊急命令通知各署嚴爲戒備自六時始城廂内外一體阻斷交通以免黨徒乘間混入迨十一時果有攻襲第二警察署之事發現先是該警廳預得探報黨人在西門外一帶招集苦力三四百人每日發給工食洋四五角不等有預備當夜自法租界南陽橋出發從肇周路往第二區署消息因查該處一帶地方爲華法交界當與法捕房商明派出警隊在該處埋伏擬俟黨人經過從電杆木後開鎗截擊不意此項計畫爲黨人所知遂臨時變計改道西方庵隔壁義弄而出前往該區署攻擊其爲首者係一華裝之少年手持大號炸彈一枚行至該區署前即將炸彈向署抛擲喝令隨從諸人奮力攻擊羽黨遂大聲喊殺紛投炸彈正圖攻入因該署警察已早戒備開鎗拒敵子彈横飛華裝少年巳不知去向各黨羽遂亦狂竄四散或謂是晚當場捕獲邵姓余姓兩名已解警廳供出爲首者爲周熊兩姓是役也二區警署警察未傷一人黨人方面有無受傷亦無從查悉惟内有一名因所擲炸彈落地未炸舉足誤踐以致突然爆發炸傷頷頦立時殞命倒臥署前空地又法租界訪員報告法捕房石總巡於前晚（六號）十一點餘鐘聞有湖南湖北江北人等約有千人之數聚集新租界肇周路西南陽橋華洋交界處内有携帶軍械炸彈者欲至華界搶刦警局石君立即備齊槍械率帶各西捕前往該處察看見人數雖衆四處分散均在華界之内恐其竄入租界故派中西越捕數十名擎槍實彈在交界處防守如有欲入租界者即行攔阻以免擾亂治安及至夜半時見有操湖南口音之某甲等五人逗遛新租界地方内有一人胸前高大形跡可疑當即一併拘獲解入捕房先搜查胸前所藏之物乃係白竹布大旗一面尙有一人身畔藏有手槍一支餘人身畔並無危險物品均着管押候解公廨訊辦又聞前晚十二時有年約三十餘歲身穿舊黑布破夾袄袴形似小工之某甲在南陽橋華法交界處向華界方面抛擲炸彈奈挍術未精將自已身體炸傷跌入法界登時殞命當經捕頭車送同仁輔元堂驗屍所察得該屍下頷及右手五指均被炸去胸前亦被炸傷血肉糢糊不堪逼視現已禀請中西官蒞驗 
淞滬警察廳長徐輔洲君昨日通傳各區署隊所文云案查本廳各區署隊長警守望巡邏實巳殫盡精力惟無事之時尙可換班休息自本月五日夜匪黨發生起兩日間各長警均全班通夜防守巡緝一遇匪來即迎敵擊退並無一人稍休瞬息幸賴陸軍各處補助地方毫無損失眞皆難能可貴查一區警察署於五日夜當肇和兵輪與製造局對放大炮時突有匪徒五十餘人雜入人羣中向警署施放炸彈手鎗擊傷巡警張世得李銀章錢春山三名經署長董希賢巡官李蘭亭等親督長警與匪對敵立即擊散三區一分駐所當匪徒由肇和兵輪逃往浦東猝攻該所時經署員孟荃蓀巡官薛通等親督長警立予對敵擊匪四散並追獲匪黨謝求余燎二名三區三分駐所亦於匪黨猛攻該所之際經署員錢鎔昌巡官何炳傑等親督長警對敵擊散匪徒當場捕獲匪人劉元洪葉大秀王大共馮翰章曾紀堂莫振聲六名傷斃我警王書淸一名擊傷巡警劉玉亭一名三區二分駐所署員王簡文巡官李葆等風聞匪徒攻擊警署立率長警分投協擊捕獲匪徒譚啟劉玉和孫發田學英四名四區一分駐所於五日夜五點餘鐘突有匪黨五十餘人施放手鎗炸彈直攻派出所擊斃我警李仁信一名並傷巡警伍慶得一名經該派出所長警力與對敵還放鎗彈擊退匪徒該所與租界僅距十餘步匪徒均逃散租界二區警察署於六日夜十一點鐘突有匪徒四百餘人各帶手鎗炸彈由肇周路猛攻該警察署經署長王汝霖巡官楊永若劉秉寅等並本廳警備隊長馬毓麟等各親帶長警放鎗對敵相持三點餘鐘之久卒將該匪全數擊散商民及我警並未受傷一人地方保全無恙又水巡隊長潘恒言等拿獲匪徒莊玉坤一名捕獲各犯均經供認從逆謀亂不諱業已解送護軍使署核辦在案至駐紥本廳警察第一隊長曾永奎警備隊巡官李玉珍等均皆親率長警隨從本廳長在廳門首防守兩夜毫未休息以上各員警均係不顧生命奮勇可嘉實屬異常出力着各先記大功兩次候查開姓名專案詳請上將軍巡按使轉呈中央特别從優給奬其餘各署所隊員警均能各保汛地未容黨匪撲入地方均能保全實屬出力可嘉亦着各記大功一次以資鼓勵爲此傳仰各區署所隊一體遵照仍仰各員警晝夜嚴防勿稍疎懈有功即賞决無偏待諄切囑此傳 
西報紀載之大要七日文匯報云昨夜有華人一隊數約六十人希圖攻擊徐家匯某村之中國巡警局未果若輩顯於當晚八九時間在靜安寺路會集出發但必經過法租界始能達其目的地故爲一法國警吏發覺旋在霞飛路南爲法捕所阻衆遂逃散被拘者十六人押入捕房搜其身旁藏有手槍炸彈其中一人且有白紙一長條上書新中華軍數字此事發覺適在九時之前一小時後又有同此性質之事出現而使法捕房爲之終夜不寗蓋有黨人一隊其數至少當有二百五十人取道法租界攻擊西門外之中國警署卒爲兵警逐回法租界當時槍聲不絶間有炸彈爆裂之聲旋爲法捕攔截拘獲數人法總巡當時曾召集通班巡捕巡閱與華界毗連之各路且爲愼防起見曾請援於公共租界公共租界當即運出麥肯沁砲一尊且召集萬國團練隊分防洋涇浜一帶維時黨人逃入法界者紛匿小弄屋内以擊法捕該部分之電燈忽皆熄滅故於暗中相搏槍聲時作直鬧至天明日出始已團練隊亦於是時奉令撤防今日租界周圍無騷亂消息但謠言甚多閘北尤甚昨載羅定傑少佐之談話未盡確實 
又大陸報云法捕房捕獲之黨人内僅一人挾有手槍乃日人仿造之毛瑟式又有某黨人身旁有軍令一紙上有一句鐘起進攻製造局字樣又獲大白旗一面上書民軍臨時司令數字 
又字林報云七日上午二時前租界中聞重砲聲二三響 
無影無蹤之鎗聲前夜一點鐘時南市第一分駐所對面沿浜小弄内亦有鎗聲數響該所警佐等疑有巡哨陸軍在彼經過迨派警查看絶無動靜至昨晨始在浜口地方拾獲鎗珠空壳數枚城内藡路新建上海縣公署内現有第四師第一營步兵駐紥是晚忽聞署後有槍聲數響當隊馳往查看則巳無影響 
閘北方面之防衛閘北一隅於肇和兵輪出事之時即由軍警維持秩序未受影響不意翌日黎明時忽發生四區一分所派駐所巡警李仁興被害一事遂起謠言幸軍警各機關力持鎭靜各店舗均照常營業人心始漸安靖現淞滬警廳徐廳長仍飭各區署隊警正警佐傳諭各長警一律嚴防並多派巡邏警澈夜梭巡又飭偵緝隊副隊長傳明業率領通班隊上分投巡緝以保安寗至四區一分所派駐所巡警趙炳連被人奪去之鎗（即以之擊斃李仁興者）業已由匯四捕房探捕在途檢獲昨經該捕頭派探送還 
楊護軍使昨日忽得某方面報告謂閘北有不靖之謠當即加派軍隊扼要駐防一面傳令原駐該處之步兵協同巡警備隊認眞巡防以防意外 
滬海道道尹昨出示諭云爲出曉諭事頃接商會告稱以今晚（七號）閘北有不靖之謠當即電詢楊護軍使復云閘北係屬華界軍警防範嚴密切實可靠本護軍使與淞滬警察廳長擔負完全責任居民商旅切勿驚擾等因合就出示曉諭爲此示仰居民商旅人等一體知悉其各照常安業勿滋擾累切切特示 
電燈電話之保護徐警廳長以前夜肇和艦出事之時南市電話局被黨人暫佔阻通消息惟電燈與電話均屬公用緊要之物恐再有黨人擾亂强行覇阻故於昨日派撥巡士八名保衛電燈廠及電話局一面商由駐滬憲兵營張營長派憲兵八名在電燈電話兩公司協同保護 
警廳鎗彈之添發淞滬警廳以各警區自五號夜間以來所備鎗彈開去不少現因訪聞仍有黨人希圖肇事故於昨日午後每警區及各分駐所一律添發鎗彈一二箱不等飭令配用 
警察總廳之防備淞滬警察廳門前現設有大砲兩尊該廳四面附近一帶均堆放沙袋等物並派巡邏保安等隊妥爲防護 
招募流民之取締聞軍警各機關因探悉黨人以未得逞志尙圖再舉在法界寳昌路軍官路南陽橋等處招募流民分給炸彈手槍令其襲擊各機關是以軍警兩界已請周交涉員將以上情形知照駐滬法領事請飭法捕房嚴重取締以免貧民受愚自喪生命 
防禦線内之嚴肅楊護軍使訪聞黨人仍有圖攻製造局之謠故於昨日命令步兵三十八團馬團長十六團至團長砲兵第四團陳團長等轉飭各該營長督同兵士一律嚴防因此斜橋以南至製造局之龍華馬路及望道橋東首即陳家橋地方均派兵士荷鎗站巡阻止行人是以製造局外店舗仍停止交易所有寓居該處之居民携物遷移者昨仍不少 
步兵三十八團馬團長昨出通告云爲佈告事訪聞現有亂徒希圖來局攻擾本團長已經奉令戒嚴所有住居防禦綫以内之居户商舗凡在下午七點鐘以後不准在戒嚴區域内行走是爲至要 
洋商團練之出防英美總巡麥高雲君以華界謠言未息深恐擾及租界除通飭各捕房頭督率中西探捕各帶手鎗於所管區域内分班按叚巡邏外並於前晚商請萬國團練兵戎裝佩械自滬西徐家匯路至外洋涇橋一帶徹夜駐防凡從界外至租界之行人車輛須一律搜查以免奸徒混入法捕房石總巡亦商請法商團練隊各員排隊持械分往新老兩租界帮同巡防 
斷絶交通之磋商南商會因連日戒嚴入晚六時即阻絶交通商人殊多不便是以商請淞滬警廳長緩至八九時阻絶交通嗣得回答電話以近因黨人野心未死不得不加意防維姑准緩至六時收市至九時禁止行人沿途携帶包裏衣服等仍須檢查 
楊護軍使之文告松滬護軍使楊君前日出示云昨日下午五時許駐浦肇和兵輪被亂徒四十餘人突搶上船逼令該船大副開砲經海陸軍合略擊散現正舉辦善後并由本使督飭軍警嚴加防範地方亦均安謐本使旣有保護治安之責自當完全擔任爾商民人等務宜各安生業切勿自相驚擾致紊秩序合亟出示仰一體遵照 
肇和兵輪之下場肇和軍艦之船身及艙面烟囱二支與瞭望台均巳燬壞由楊護軍使諭令駛入江南船塢修理其艦中水手弁兵則由李總司令飭知該艦艦長黃鳴球一律暫行看管聽候查詢當如何破脅以憑根究 
水巡捕頭之參觀水巡捕房捕頭梅羅君昨晨偕同譯員乘坐小輪上懸海關旗由浦江往南登肇和艦述明來意一再察勘梅君看畢復詣旁泊各軍艦參觀一周然後赴軍署謁見楊護軍使暢談良久而别黨人坐船之抛棄浦江水巡隊在浦東白蓮涇地方見有小輪船一艘抛在該處浦面形迹可疑上船查察並無一人當即駛回該水巡隊見船身有平湖號字樣旋經查得該小輪實由黨人向某公司購去於五日晚載運黨徒駛至製造局方面向肇和兵艦逼令起事之坐船事後因事失敗將船抛棄人則盡向浦東方面逃散 
擊斃屍身之發現前日午后二時三刻薩上將鎭氷乘自置汽車至滬南製造局會同楊護軍使楊小川參議海軍總司令李鼎新君等在該局内外察看一週旋見碼頭上有屍身四具其一身穿海軍黃制服尙有一人穿灰布棉袄褲粉紅襪淺頭緞鞋知係由肇和船乘坐舢板上岸爲陸軍擊斃者當命小工將四尸裝至浦東掩埋砲彈横飛之損害五號晚流彈所傷房屋等件前巳調查登載茲續有所聞錄下（一）上海地方檢察廳第一看守所樓上三號宿舍於五號晚七時有一砲彈自屋頂入内斜穿北牆而出墮於縣公署第一科三號宿舍屋頂牆垣洞穿處均約有尺餘當時各押犯頗覺驚惶幸全班所丁澈夜守護得以無事現該所敖所長已譯請林檢察長撥欵估修以免疏虞（二）南市大達碼頭和濟商輪向開崇海等處五號晚停泊碼頭被一流彈打穿中艙成一大洞（三）浦東爛泥渡新街口泥水匠朱福全家被流彈由屋頂穿入房内箱籠等物擊成粉碎（四）張家浜某姓豆腐店亦爲流彈落洞穿牆屋其彈約圍圓三寸二分計長五寸重七斤二兩當送三區一分駐所察核 
松江軍隊之協防揚護軍使抽調駐紥松江之軍隊來滬協防巳誌昨報茲悉此項軍隊爲第二師八團所　之步兵三營自經該團長唐翼林飭令營長林友漁等督帶來滬後現巳派往浦東東溝白龍港南碼頭周家渡等處塡紥嚴防 
逮捕黨人之衆多淞滬警廳以各區署所捕獲之黨人自五號晚間起至昨午止押解到廳者共有三十一名當交司法略加詰問午後即飭派全班警士持械申送護軍使署發交軍法科訊明核辦巡警黨人之殞命浦東塘橋三區三分駐所巡警王書淸劉鈺亭因與黨人格鬭身受槍傷均送滬南紅十字分會醫治現王書淸已於昨日因傷身死由該分署備棺收殮聞該分署除拘獲黨人劉洪源王在洪葉大秀等三人外尙獲一人因拒捕受有槍傷立時殞命昨日午後由地方檢察廳委派宗雲亭檢察官沈錫卿檢驗員姜錄事等率同法警長王錫堂並法警四名渡浦相驗當經驗得該屍年約十七八歲身穿花膠布短衫白布褲頭上受有鎗傷從右後腦擊入由左後腦出委係因傷致命驗畢塡明尸格由堂棺殮發封遂返廳禀復 
賞給長警之糧食徐警廳長昨日飭知第二區署及警備隊文云案查六日夜間黨匪四百餘人各持手槍炸彈猛攻二區警察署經該署長王汝霖並本廳警備隊長馬毓麟各親帶長警不顧生命對敵還擊相持三點鐘之久卒將該匪等擊散逃入租界内地毫無損失商民並未被匪擊傷一人二區警署毫未被匪擊毁實屬保衛完全奮勇異常除詳請呈請中央特别從優給奬外着賞給二區長警大米五包警備隊出力長警大米二包以犒勤勞仰即到廳具領爲要 
又飭知第四區一分駐所云案查五日夜間四區一分駐所第一派駐所僅駐長警十一名突來匪徒五十餘人施放手槍炸彈致傷巡警伍慶得一名擊斃巡警李仁信一名僅餘長警九名竟能開槍對敵向前撲追卒將該匪等擊散逃入租界實屬異常奮勇深堪嘉尙着賞給大米一包以犒勤勞仰卽到廳具領爲要 
又通傳各區署隊所云照得各區署隊所長警自五日夜間匪徒發生起兩日以來各長警均全班通夜防守巡緝一過匪來立即擊散並無一人休息勤勞異常實屬難能可貴業經本廳長將各長警辛苦防守情形面禀護軍使楊將軍在案前奉楊將軍諭賞麵粉七十一袋到廳合行發給各署所隊長警分食以酧勞　除開單分發外爲此通傳各署所隊仰即按照單開數目來廳具領分給並仰轉傳各該長警嗣後益加奮勉勿負長官優待之至意切切此傳計開一區總署三袋一區一分駐所三袋二分駐所三袋三分駐所三袋二區總署三袋二區一分計駐所三袋二分駐所三袋四區總署三袋五區總署三袋第一隊三袋警備隊三袋二區三分駐所二袋三區總 
 
 
 

Page 11

 
 
署二袋三區一分駐所二袋三分駐所二袋四區一分駐所二袋二分駐所二袋三分駐所二袋四分駐所二袋五區一分駐所二袋二分駐所二袋三分駐所二袋四分駐所二袋六區總署二袋第二隊二袋第三隊二袋騎巡隊二袋水巡隊二袋六區一分駐所一袋二分駐所一袋三區二分駐所一袋偵緝隊一袋 
道尹公署之來函頃接南京警察廳王廳長來電閱悉謠傳全係子虚茲將原電抄送即希查照登入明日貴報爲荷（照錄南京警察廳來電）滬海道周道尹鑒寗垣安靜如常毫無謠風防維尙嚴人心平定桂林陽 
[鎗决傷害鄭鎭守使之刺客]  
行刺前上海鎭守使鄭汝成君　刺客王曉峰王明山由公共公廨訊明引渡後經軍署迭次訊供承認不諱奉飭禁押營倉嚴加看守一面電禀中央政府及陸軍部司法部等請示在案外間風傳該兩刺客巳押解赴省並非眞相昨日楊護軍使巳接省吏來電稱奉中央批飭就近處治故昨午巳由軍法處將該兩犯提出押往西砲合鎗斃 
[黃包車夫罷工之結果]  
本埠各人力車夫因洋商各黃包車公司增加車租致起罷工風潮業經捕房將肇事各車夫拘解公共公廨訊明分别懲辦茲悉此事由道尹公署交際科長陳震東與各車夫所舉之代表向華洋各公司磋商京範議定洋商公司分不等業已雙方允洽昨日各車夫已照常營業矣 
[再紀緝獲殺人越貨之匪徒]  
盜匪陳阿三（即張小川）混名張矮十曾經糾黨張金甫與伏誅巨匪阿四等於本年正月二十五號夜持械夥刦滬城紫金路六十九號門牌陳維州家金飾巨贓並擊斃陳母陸氏逃匿公共租界松江路某木作内經淞滬警察廳偵探協同新閘捕房中西包探將該兩匪緝獲押候解究在案昨由捕房押解公共公廨請究據警局偵探王愼卿偕眼線施海華上堂證明被告係由搶刦薩珠弄王克記古董店已經鎗斃之盜匪阿四等供出請爲引渡訊之被告二人堅不承認會審員王肇之君商之美領博君判仍帶回捕房諭令來探將同黨供詞送廨於下禮拜二再行訊核 
[公廨研訊刦案類誌]  
匪徒周連扣陳杏生陸金生蔡福恒姜德仁陳朝貴匿居法租界内因與南成都路二百五十三四號門牌三茂米店於上月十七號及二十四號兩次被刧一案有關經新閘捕房中西探目偵知投睛法捕房協同拘獲提回捕房解經公共公堂訊押候核在案昨晨復訊先由中西探上堂禀明案情並經三茂米店主張華甫上堂供明兩次被刧並指認周連扣於第二次被刧時確見在内因其面麻易於辨認且携有手鎗云云質之被告供均不認並據周連扣供稱上月二十四號我在通州尙未來申王肇之襄讞商之美領博君判一併還押候下禮拜二查明再訊 
新閘白克路六百四十四號門牌方利慶所開之仁和煤炭店於七月十一號被匪判去洋八十八元報經捕房查緝去後茲由案證　人徐劉氏至捕房報稱是案盜匪阜寗人王培顧遠成鹽城人孫長生匿居英法交界之區當派中西包探前往將王等三人拘獲解送公共公堂訊押候查在案昨晨復訊先據案證婦人徐劉氏上堂證明當時被告欲勾誘氏子同往是以知與此案有關質之被告等堅不承認並稱實被該氏誣指中西官以劫案證據雖不充分然查王顧二人前在法公堂因刧案各押五年有案可查而孫長生與匪爲伍顯非善類遂判從寛免押候一併函送上海縣遞解回籍以後不准來滬 
匪徒徐小三子高雙喜徐裕喜（即小海喜曾於八月二十七號與巳經獲案判押之郭小二子等在新　碼頭串刧美國人値洋四百五十二元之花旗鈔票金八開小洋等件逃逸業經新閘捕房中西探目先後拘獲押候訊辦在案昨晨捕房帶同在押之郭小二子等解送公共公堂請訊並據郭小二手供稱被告等雖係知情惟係在逃之小四子爲首復經中西探禀稱被告不伹串刧且拾獲途人遺失之金鎖片匿不報捕質洋分用應請併究中西官因被告於串劫案堅執不認且無實在證據惟不應拾遺不報遂判徐高二人各押西牢三月徐裕喜無干開釋 
[華僑之國貨觀]  
新加坡國貨展覽會徵求貨樣由勸用國貨會徵集裝運赴賽疊誌前報茲得該展覽會會長宋木林君來函報告大意請上海貨品未送到前該埠各報巳竭力鼓吹故　幕後觀者對於各品非常注意統計各品合於南洋銷路者如冠華之白布太陽帽及草帽最受歡迎大東公司之帽亦合用但其式若改硬胎平頂必能暢銷裕豐號之銅器南洋土人最爲愛用惜價格稍昻他如布疋一項南洋人喜用白斜紋布次黃斜紋布此次潘義和信義遠記林大成金房玉房啓成玉厚成鑫等布疋質地堅固最合南洋礦工園工之用書籍一項若商務書館中華書局叻地已有代理處早已風行化粧品如德成之香皂南洋燭廠之皮皂愛華華豐鼎豐之各種香皂肥皂其價値比舶來品　廉二倍有奇故羣相購買至振華社羅威藥房汪信記等之牙粉廣生行之各種香水頭臘𪰳汁人壽醫藥室之鏡面粉大都合銷物競園之肖生花將來亦必受觀迎振業公司義豐和協記愛國社恒裕隆等之各式紗緞花樣新奇均可廣銷宋尙軒之各種製藥維威藥房之紅血輸血素腎素腦素宏達藥房之紅丹種德園之薄荷錠如意油錠致中和之至寶丹購者亦衆至汪裕泰之薔藢拘椽茶會場中當場冲飲無不贊歡又中華公司之棕刷髮帚火漆皮皂錦章公司之火漆樂安公司之洋燭五九公司之髮帚增盛之線球銳利公司之軋髮刀廣順公司之擦銅油觀渡社之鞋帽粉均屬精美若民競工廠及顧龍章君之牙托價能稍廉則南洋銷路不少至聯益號之牙扦價雖較柳木略貴而物質不同且能久用將來亦能銷行同泰元之梳　菁華齋之避穢香蓋日公司之摺扇陳一　之卡紙羅威藥房之蚊香均日常應用之品不患不銷張裕公司及康成廠之酒經當場試驗據云爲新埠各酒廠所不及乾康醬油精萬聚之衛　醬油色味雖佳以路遠費重不易銷售振華公司之難蛋餅價値旣廉可以銷行惠元公司之麵粉用　頗大刻已將地址通知各家振茂號之各種文具馮燮堂之毛筆財政部造紙廠之紙均精美可用價亦較外貨爲廉若餘杭振興林牧等公司之皮紙不合此處之用蓋南洋貨物多裝置停妥無須用紙包裏也南洋各埠所渴銷者除玻璃外厥惟顏科蓋玻璃來自比國顏料來自德國現兩國均巳絶運故待用甚急此次如　林堂之各種顏料愛國工藝之各種印色品精物美此間非常歡迎人餘廠之孩襪價格甚廉惜南洋天氣暖熱用者甚少餘如裕華順豐之雪茄若有妥人代理必可獲利蓋此間中國烟僅烟絲與紙捲烟兩種無雪茄也解金記之猪油茂生和之龍井茶亦有暢銷之望我國丁此工業幼稚時代竟有良好成績實所不料惟望逐漸進步精益求精戰勝於二十世紀之商場中則祖國之幸也云云 
[呑用稅餉之懲治]  
英商裕昌洋行報關式拉夫李福堂因報關舞弊陸續呑用稅餉銀二千五百九十六兩七錢八分七釐經該行西人查悉控由總巡捕房派探王潤甫協同西探將李拘解公共公堂押候訂訊核辦在案前日午後由捕派中西探將李押解公堂經王肇之襄讞會同英領康君升坐刑庭研訊先由原告西人上堂訴明被告向在該行專司報關致被陸續私造假稅單舞弊呑用稅餉銀兩今經海關調查被呑二千五百餘兩之鉅請究質之被告供認不諱並稱此事實由　姓等人勾串起意假稅單亦係　姓等所爲中西官以被告營私舞弊從寛判押西牢兩年期滿帶堂再核 
[通俗宣講社宣講記]  
通俗宣講社於前日（即五日）在派克路富華里振新學校開第八十六期宣講會二時開會先由該社總幹事袁　豐報告次由來　戈期雲講人而毌　正直無私方爲正道周少　講破除速信以節糜費汪龍超講國民宜注重體育單貽孫講道德與堅忍二者要　朱文華講　便　金方法徐　施講注重衛生足以延　其間由振新學生唱歌以娛來　並由少年宜講團分贈印品散會巳五時矣 
[復訊定貨糾葛案]  
德商福來德洋行因巳閉怡昌絲頭號主王文卿不交定貨具控公共公廨請追損失銀二千二百兩業經傳案諭令交保嗣因無保收押候訊在案前日午後由廨會訊先由原告西人偕買辦沈志雲上呇訴明案情並稱當付定銀時由被告簽字出立收條質之被告供稱伊非號主不能負責王崧生襄讞商之德領裴君判被告還押着原告將所開洋文損失淸單譯成華文呈候再核 
[地保一再藐]  
美商曼杜石控地保盛鑒美藐抗堂諭延不蓋戳等情業由公共公廨將盛傳案諭令交一千五百元人洋並保限一禮拜内蓋戳在案詎盛保出後仍然藐抗故昨由管理交保事宜之二號西探奉中西官判諭云該被告逾限不到殊屬刁健應卽傳保着交於禮拜四帶訊 
[黑夜捉賊之誤會]  
虹口捕房一百七十七號華捕控靑口人李四有心縱賊等情昨晨由探劉金壽將李拘解公共公堂訊　一百七十七號華捕禀稱昨晚上差後巡至百老滙路正豐街驟聞七百五十四號屋内大呼捉賊我即上前將賊捕獲不料被告突然將我抱住堅不釋放致被該竊乘間兎脫應請訊究質之李四供稱實因黑暗之中悞疑該捕是賊以致將彼　住中西官會商之下判李押候查明再訊 
[無賴冒充探夥]  
崇明人李順林前日購得檀香兩枝托同鄕人魏瑞林帶回原籍詎魏行經虹口乍浦路被無賴王品生談金福串同在逃之人冒充探夥軋至北蘇州路五十七號門牌某茶館内將檀香　不交還經魏訴知李順林鳴捕將王談二人拘入捕房昨解公共公堂經中西官訊供之下以談係該茶館内所僱之理髮匠無干開釋王非安分之人着押二月以儆 
[被訴人交保候訊]  
楊月波在公共公廨呈控倪雲崗王伯魁方寳記匿帳私付洋四千元並掯不交付洋三千元又兆年保險公司控許志競（即許子敬）不付期票洋一千五百元又王景祥控葉壽岩不理欠銀一千三百二十餘兩又福康莊控徐長順不付期票洋一百三十六元又陳金氏控戴敦侯不付米價洋一百零三元又華贊庭控吳文魁欠洋不理又日商復興隆控瞿正甫欠銀二百四十六兩昨由捕房將被告各人傳至公共公廨請示中西官諭令分别交保候訊 
[氣候報告]  
（上海徐家滙天文臺天氣測候報告） 
已過者之報告十二月六日中國部反旋風移向日本之南部後有氣壓低度成於江西與東海北方復有高度七日晨晚有北至東北之狂風氣壓表上升甚速晨間多雲晚間甚佳 
未來者之推測七日下午四時三十分豫測天有雲氣上海恐將降雨北狂風將抵臺灣海峽及南海吕宋兩方面風浪頗大雜評二 
[謠言（訥）]  
黨人起事之謠巳多日矣人以爲此謠言耳不足信也然而今日竟成事實 
吾謂中國之事固有事前人皆信其必無曰謠言謠言而後竟實現者蓋謠言之在今日不可以一律論亦不可以常理測也 
嗚呼謠言謠言果將由此消滅耶抑將日興而未已耶是又吾人所不敢預料者 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官餟政策談] [  劍秋]  
國家財政支絀著者曾代擬推廣印花稅方法（見上月十四日本報）迄今思之印花稅之收入無論如何暢旺究屬爲數有限欲　大宗鉅款非挖空心思别翻一新花樣不可著者爲此事日日與老婆商議卒無善策昨日十三點鐘半偶至寶善街訪友適患腹饑遂於小飯店中買一陽春兩塊　肉而吃之福至心　忽然想得一種官飯政策諸公如不嫌絮煩請聽在下談談何如 
諸公須知吾所謂官飯政策者非牢監中犯人所喫十五兩老米之官飯乃舉全國人民每日應喫之飯由官廳煑以出賣也易而言之即由國家開一官飯店也此說似乎滑稽可笑其實大可做得試思食鹽一項每人日不過消耗些許國家已有鉅大之收入而且緝私兵弁也稽查人員也中國人外國人之靠此喫飯拏錢者多於畢三身上之　其利之大可想而知諸公若從吾言更以全國之飯由官出賣姑以四萬萬人（其實猶不止此數）論平均計算每人日食飯四中碗（老弱有病者食量雖減然有農工苦力之健飯以抵之）共需十六萬萬中碗據老於燒飯者言一升米可出飯六中碗十六萬萬中碗須米二百七十萬石煑成之照現在上海市價米每石七元飯每碗三十文兩相合算一石米之飯凈餘錢八千文合洋五元七角每日售去二百七十萬石共應凈餘洋十五兆零十萬元以一年三百六十日計之共餘洋四千六百二十六兆元諸公試調查預算表内之歲入門會有一項足以與之頡頏乎不特此也現在財政部推行之稅法雖日新月異然求其確實可靠者什不獲一酒稅而加重也吃酒者拚敎酒　蟲餓死可以涓滴不飲烟土而貼印花稅也吃烟者拚將老　劈去鋼籖折斷白銅燈　碎而買梅花參片以代之獨於飯　不能不吃不吃則必死人孰不愛惜其生命豈　各此區區而甘入餓鬼道中乎故出賣官飯實爲國家最有把握之入欵也 
然此第就國家一方函而言更爲諸公計其中亦有絶大之利益其一此策若行全國必設官飯局諸公如有小丈人小舅子乾兒子表兄弟均可以總辦坐辦等缺位置之其二出售之飯不必過於潔白可仿施粥廠和石灰平糶局攙爛之法而以價値最賤之安南　煑之一轉移間可以𨺗獲大利其三官飯局　張之始爲招徠生意起見不妨用法定之飯碗以後即可漸漸減少則定造凸底飯則鬆至蒼　可以打洞如此則每日必有許多盈餘之米而可販運出洋矣此三者皆題中應有之義不能指爲舞弊諸公請放膽爲　即扳錯頭吃飯之都老爺亦無如諸公何也雖然利誠大矣而弊亦不可不防官飯局成立以後諸　吏宜廣招游手無賴爲偵探使之鑽天入地四出調查如有不　定章烟囱管裏私自出烟或買野雞團子狗頭粽子以充飢者輕則罰金重則處以餓殺之刑如此則人人有所戒懼不敢不　　持　於官飯局之門前矣區區之見諸公以爲何如再此項官飯辦法僅對於人民而設官吏當然不在其内諸公幸勿誤會 
譯叢 
[聖城遊記（英國希波斯冬著）（續）] [  甦]  
約茀一面臨海三面盡爲橘林當橘花盛開之時空氣盡爲花氣所籠罩輪舶之過者猶能聞得花氣　結爲　實之時林中唱歌笑樂之聲乃無復已時蓋少年男女提筐採橘將送至裝箱之處所也每橘先用紙包裏然後裝箱輸出口外去年一歲輸出橘之總數爲一百五十萬箱價値三十萬金鎊而酒之輸出爲六萬金鎊約茀爲耶路撒冷之門户自約茀　米車至耶路撒冷爲程僅五十五英里而途中實需三小時四十分有時或至五六小時蓋沿山路而行故行時至緩活潑者中途　下採　鮮花後復登車上亦屬無虞自約茀啓行甫離軍站耶路撒冷之城塔已儼然在望高出雲霄不愧爲世界莊嚴聖境耶路撒冷城之周圍可三英里高四十尺城中面積佔二百九十英畝其中廟宇佔去三十五畝百年之前城外絶無房屋一至天墨或逢星期五之日中回敎徒舉行祈禱之時城門盡閉城門凡八故在當時凡欲入城者須於未閉以前入城旋因猶太人之回其祖國者是衆耶路撒冷城不能盡容城外始築房屋初時居民猶少不無戒懼自後居民日衆遂亦相安此時乃有一門即終宵不閉未幾一門繼之未幾一門又繼之至今通宵不閉者凡七惟東隅之一門仍守舊例其門名曰金門蓋謂猶太人欲攻入耶路撒城必由金門而入以故回敎徒防之終不開放及後竟用磚石砌沒從金門入即抵寺宇寺宇建築頗宏壯金門之前轟立一石柱相傳爲希柏女王贈與沙羅門王者 
詩選 
[平山堂看牡丹] [  眞州趙大]  
落花滿地客來遲盡檻唯餘三兩枝過眼穠華容易了笑他富貴不多時 
[春晴] [  小珊]  
細雨初停蝶翅忙桃花滿樹水横塘尋芳女士知多少都趁春晴踏夕陽 
詞選 
[春宵曲送楊碧珠之滬五首] [  絳珠女史]  
寒重貂裘薄更闌獸炭添爐火逼重簾北臺詩客至　义尖雀舌金甌茗燕支　檻花度曲課吳娃新絃彈淚落　琵琶鳳帳寒燈影鸞襟舊酒痕銷盡幾黃昏可堪今夜月照離魂海上新獅并（謂樹軒在淮江邊古鶴樓謂琴仙在鄂）楚尾又吳頭迢迢千里隔不勝愁 
白下孤篷雨靑溪一笛風送客下江東相思從此始夢吳淞 
小說 
[奇情小說秘密汽車] [  東埜譯]  
第十三章（續） 
次日是星期日晚霞閒着無事就袋了幾枚銀幣去醫院裏探訪病人不料那少年已經先到兩人第二次相逢互通姓名居然莫逆那少年自　墨納晚霞也把自已閨名告訴他了他們得院長允許看過那聾啞的病人晚霞把銀錢給他墨納送他一包帶來的果餅相將出門向郊外比肩散步喁喁　　竟如一封小鴛鴦兒墨納談到得意時每每眉頭一縐似有極重的心事晚霞暗暗納罕料他是個情場失意中人只不便探問兩人直談到日色沉西方依依握别訂期下一個禮拜日重到醫院中當作約會之所可憐他們别後幾天晚霞姑娘晨窻對鏡夜月窺簾成事懷人不啻三秋之久奸容易巴望到禮拜日天公不肯做美竟下起大雨來了晚霞那裏還顧惜衣履早餐以後匆匆冒雨出門乘着街車直往醫院中去那街車並不是從他家門口直到醫院門口的晚霞搭趁的不過中間數里前後兩段均需步行他雖然挾着雨具那禁得斜風密雨從四面八方裏上來迨走進仁惠醫院門口已經打了幾個寒噤衣履沾　儼然一個出浴美人了他急急走到病室中看時不覺大爲駭異原來呻吟在牀褥間的不是那聾啞病人偏偏就是他的意中人墨納渾身發熱昏迷不省人事間看護婦時纔知那聾啞人病已霍然在前兩天送往聾啞院裏去了這位少年也是前兩天進院來的那時病勢已經發作人却還明白問他家屬何在他堅不肯說後來醫院中要下逐客之令他纔說幾句到下一個禮拜日有前次同來的那位姑娘來望我的他患的是一種熱病現在症勢雖重可保無性命之憂那看護婦轉問晚霞這少年和密司是何親戚他不肯說出自已的家屬單單只望姑娘來呢說着用目光注定他面部抵着嘴微微一笑晚霞本來是一位絶頂聰明的女子覺得那看護婦話裏有針面上不覺一紅自肚裏尋思我生平不曾撒過一個謊這回却不能免了便說道少年是一門遠房親戚自幼父母雙亡寄養在他家的那看護婦見他面色有異言語又囁囁嚅嚅就也猜透了一大半醫院裏存問病人一次墨納本來懷着一肚子的鬱悶天涯落魄舉目無親如今在呻吟疾苦之中忽然博得一位美人眷顧温存悱惻一往情深自古說人孰無情安有不感激到十二分的道埋更奇的後來墨納的熱病巳愈晚霞因那天被風雨侵入　體過了幾天就患起寒病來了也到醫院裏來養病墨納即以其人之道還治其人之身問暖煦寒備極親愛薩拉門來看他女兒症候就和墨納相識見他衣服雖然淡淡無華人品却是矯矯不羣的這一場疾病竟把他們三　人結成個患難知交晚霞病愈之後母女兩人約墨納到家裏住下大有館甥之意墨納本來僑居在一家小客寓中每天到廠裏作工度日如今感他母女厚意拳拳慨然自認墨納是個假名目已實在是保羅從愛爾蘭省　而惠地方尋仇到此就把達而登無行以及他姊姊秋羅慘死的事情暗中替他們母女　述一番　淚俱下秋羅起先只覺得墨納這個人誠信無僞丰姿又是絶俗可與訂終身如今聽得他一段家庭慘史更覺這個人天倫情重血性過人非特愛之如夫婿并且敬之若神明了保羅的意思晚霞情深如海恩重如山只要自已略一啓口向他求婚再沒有不答　的不過自已大仇未報先議婚娶於心有所不安况且復仇不是容易的事達而登又是一個著名的老奸巨猾萬一失敗我不制達而登死命達而登也要制我死命這時我心力已瘁在世界上無牽無罣可以追隨阿姊於地下倘和晚霞姑娘預先訂定婚約到那存亡危急之秋豈不多添一重遺恨麽若得天牖其衷達而登惡貫滿盈落在我手裏我就手刃其胸祭告阿姊在天之　旣除宿憾重戀舊歡也不爲晚他這點心事晚霞母女深燭其隱所以把議婚一事擱了起來 
勘誤昨日譯叢第十一行第三字鼓字衍又第六字者誤人又第十四行合于兩字誤拿又第二十四行第十三字生誤先又第二十二字疫誤疾均此更正 
 
 
 

Page 15

 
 
   
 
 

Page 16

 
 
   
 
