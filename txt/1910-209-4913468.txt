# 1910 - 209 - 4913468

 

Page 1

 
 
   
 
 

Page 2

 
 
上諭 
　　監國攝政王鈐章六月二十九日内閣奉 
　　上諭貴州安義鎭總兵員缺著沈大鼇補授欽此軍機大臣署名奕劻世續鹿傳霖假那桐吳郁生 
　　監國攝政王鈐章七月初一日内閣奉 
　　上諭張人駿等奏署布政使提學吏沈曾植因病懇請開缺情代奏一摺安徽署布政使提學使沈曾植著准其開欽此 
上諭安徽布政使著玉山補授欽此 
 
 
 

Page 3

 
 
　　上諭安徽提學使著吳同甲捕授欽此軍機大臣署名奕劻世續鹿傳霖假那桐吳郁生 
　　宮門鈔六月二十九日召見軍機濤貝勒廷杰林紹年 
論說 
[論中央官制改革之希望（寒）]  
一國之政治。統之於中央。故談改革官制者。無不自中央官制始。取其總滙。之所。在也中央官。制依各國通例。大致分。内閣。各部長官樞密院。會計檢。查院。行政審判廳等。而内閣又爲中央官制之總滙。故第一論内閣。内閣之人員。爲各部長官等所。組織。亦爲中央官制之總匯。故第二論各部長官。 
　　第一　内閣 
内閣以各部。長官組織。爲合議制之官廳。是爲國務大臣。蓋國務各大臣。卽内。閣總理大臣各。部長官。及由特旨定爲國務大臣而列於内閣者。内閣。之制度自行。政上觀之。即在使分掌各部行政事務之各長官。相與協。議而互疏通其意思。以圖全局之調和與統一而已。於此不可不知者。内閣非。對於各部長官之上級官廳。如日本。其内閣之地位。與從來之太政。官異。非有。命令各省長官之職權之官廳也。各省長官。就其主管之行政事務。爲最高之行政官廳。而直屬於皇帝。對於皇帝。直接負其責任。即在内閣。之决議對於各省大臣。非有法律上之拘束力。止於爲其協議而已。唯以法律命令明文。以决定之權予内閣者。内閣乃爲一行政官廳。而以其議决爲有拘束効力。然則内閣非通常行政官廳。不過有時間爲行政官廳而已。然其權力之所及。行政可以統一。事務可以整理。有則强。無則弱。環球强國。無不以此爲絜領提綱之用者。其故可深長。思也。其在日本内閣之職權。如依土地收用法而收用土地。或認定其事業而得爲使用之類皆屬之。至賞勳局法制局。文官試騐委員印刷局政務調查委員礦毒調查委員等。亦無不隸於内閣。此可以見内閣之作用矣。 
内閣之會議。止於協議。而其應付於閣議之事項。範圍亦不能確定。各部長官依其所。見不問何事。皆得提出於内閣總理大臣。而求付閣議。使内閣保行政全局之調和與統一。小者姑。置勿言。而舉其大者。 
　　一　法律案及豫算案。 
　　二　外國條約及重要之國際條件 
　　三　關於官制或規則。及法律施行之勅令。 
　　四　各部間主管權限之爭議。 
　　五　自君主下交或自議院送致之人民請願。 
　　六　豫算外之支出。 
　　七　勅任官及地方長官之任命及進退。 
　　八　其餘各省主任之事務關於高等行政而事體稍重者。 
以上皆當付之閣議。然祇爲協議。而不。能有。法律上之確定之拘束力。則固依然也。此何以故。蓋法律上之拘束力。必待各行政官施行之後。而始爲有效。一以保全國政務之畫一。一以仍不奪行政長官之職。權内閣組織之妙用。意在於斯。 
　　惟内閣制度。有不可不一言者。内閣總理大臣之地位。爲内閣人員之長。即爲。各部長官之長。有宣。奏機務。承旨。而保持各部行政统一之職。務因此之故。凡内閣總理大臣。認爲行政各部之處分及命令。必須中上之者。各部長官。不能不服從之。此閣令作用之所由來也。其餘直隸於内閣之事務。如統轄關於官吏恩給。官吏遺族。扶助料之事務。内閣總理大臣於此爲單獨制之官廳。得單獨行之。苟有事故。得使其餘長官代理其事務焉。於合議之。制仍寓獨裁之義。此則更可見内閣作用之所在矣。（未完） 
專電 
[電一（北京）]  
　　趙爾豐聯豫電奏英國藉詞保護英商派兵來 
藏請飭外務部还商該國駐使另定限制章程 
[電二（北京）]  
東督錫良電告外務部現仁與日領等提議富順礦警權歸中國石炭輸出東三省需納輸出費並自該礦歸日之日起追納此費日未允諾請據理與日使商議 
[電三（北京）]  
拔貢廷試錄取一等一百八十六名江蘇十五名二等三百十八名江蘇二十一名本月初帶領引見 
[電四（北京）]  
攝政王面諭樞臣速訂皇室經費並謂現在財政支絀惟有力求撙節 
[電五（北京）]  
樞垣近來辦事益守秘密參案廷寄均在大堂自繕自發 
[電六（北京）]  
御史胡思敬前參政務處摺留中未發近胡又奏請 
 
 

Page 4

 
 
　　將前摺發表仍留中 
[電七北京]  
　　六月二十六日懲戒貪官污吏上諭係由御史趙炳麟所奏請 
[電八（東京）]  
駐日中國公使汪大爕初二日晨可到東京 
[電九東京]  
日本諸新聞紙祝賀中俄兩國解决松花江問題 
[公電紹興]  
六月念四夜嵊縣大水漂没人畜房屋無數乞滬上仁人垂憐拯救緊要新聞一 
[旅港勘界維持會對於過路環事之呼籲廣東]  
澳門葡兵砲攻過路環海盜一事發生後香山勘界維持會深恐葡兵乘勢佔地有碍大局曾電禀外務部軍機處乞將中葡界務趕即議結並上書袁督分派水陸軍堵禦灣仔横琴等處目守邊陲原文均載前報茲又覔得旅港勘界維持會上袁督書照錄如下敬禀者澳門路環兵賊交閧數日來炮火連天民無瞧類實爲耳不忍聞目不忍見也查路環本屬中國領土自葡佔據數十年來恰值奥吏清理積匪設立行營而藏賊巢穴遂難容於内地是以著名劇盜乘兩國界務轇轕未了羣以此地爲逋逃淵藪四出刦掠打單行水擄人勒贖擾害鄰封何可勝言况匪徒在澳販運裝久已傳播中外釀成生案歷有鐵証可稽據西報所云近十年來澳門外洋槍入口不下五十黃桿之數忖其所消之路大都接濟黨匪盜賊所用槍枝想由該處而來卽路環此次賊所匪用皆新式快槍無不謂澳門平日有接應之也向來路環劇匪佈散内地今竄入新寗擄及學童釀成如此巨禍茲又聞開平信舆匪搶敎堂擄去敎民二子經澳門主敎請由葡領事照會制憲嚴緝在案此等匪徒誠恐與路環劇盜同出一轍所擄敎民之子或者仍是藏匿於過路環匪徒旣以澳門等處爲出没之區我政府亦應請澳督帮同協緝嗣後凡有捕盜事宜又可照會澳門政府協力兜拿庶盜匪無從漏網竊思此次劇盜擄人勒贖竟至十數名口實爲明目張胆愍不畏法而路環一掌之地巡警捕兵未能覺察其捕務廢弛通同作弊已可概見此次被擄學童經親屬禀報後我國派兵自行勦辦洵屬名正言順義不容辭無如制憲以路環尙在勘界交涉之中我國應守約章不得增减改變之要義故許葡人暫有行政之權聽其發兵勦辦此制憲篤念邦交之至意凡人人民理宜共諒詎料葡兵勦匪水陸軍艦轟擊路環如臨大敵遂至良莠不分玉石俱焚殊堪憫惻甚至逃難民船被葡艦馬交轟沈三十八人同歸於盡葡兵不施援救實屬不合文明法紀考泰西交戰無論敵人受傷軍士罔不一視同仁設法拯救即警兵傷匪仍須加意調治必俟全愈始行歸案審辦未聞任意轟擊况葡人强佔路環歷年收其賦稅爲數不資今一旦因捕匪小故竟至生命財産盡付灰刧之中殊深浩歎設使中葡兩國易地而居我國不知懲辦多少官員賠償多少損失方能了此重案也當國家荏弱時代徒喚奈何而已現在澳兵圍困路環居民尙多避禍死者不可復生猶有未死良民尤須設法補救仰懇制憲一面照會澳督飭令官兵分别良莠妥爲善後面派員登岸撫恤難民無使流難失所并責成文武官兵加意保護勿作袖手旁觀見死不救至爲輿論所不容也凡地方上有變軍艦兵士可以隨時登岸以保國民此爲公法通例何况路環原爲我國之地哉仰乞恩准施行是爲至禱 
[英人注意藏務之一斑]  
　　字林報載二十九日倫敦電云泰晤士報載楊赫斯本君之來稿此稿係論英人對藏之舉動謂遠征拉薩一役所得之効果今已消滅殆盡矣華人具堅毅之性復行插足於吾儕與藏人之間就實驗觀之華人現正竭力進行有害印度鄰邦之政策且鼓動藏人附和之云云（按楊赫斯本於一九零四年率兵攻抵拉蕯英藏因而締結條約准許英國在藏設立商務坐辦局） 
日倫敦電云駐藏大臣趙爾豐之屬員所行政䇿頗含侵逼主義是以英員不得不格外注意大吉嶺近接消息謂邊界華軍有活潑之舉動惟已中止現聞印政府已命步軍兩大隊豫備一切以便開往西藏保護英國利益 
[電詢不選達賴喇嘛之原因北京]  
　　樞垣電致駐藏辦事大臣略云前達賴喇嘛自正月奉旨革退飭今揀選聰慧子弟請旨簡充迄今半載藏中赤子堪應其選者已否覔得抑或另有意外情弊務即據情電覆母再遲延以符朝廷篤念黃敎之至意 
[滇督密陳要務紀聞北京]  
　　雲貴總督李制軍近有密電數道呈告政府探悉其中最要者有兩事一爲貴州地方近有革黨出現爲首者名王有義聚黨數萬人約日起事現廳撫已飭屬戒嚴一爲某國新進雲南兵隊本擬五月廿三日拔隊回國現藉貴州黨亂消息遂作久屯之計請向該國駐京公使交涉 
 
 

Page 5

 
 
[整頓蘆鹽入豫之計畫北京]  
　　鹽政處查豫省各屬　　鹽引向令蘆潞淮東四網近年抽收加價爲進欵一大宗所賴四綱行銷鹽斤暢旺方於豫省度支有裨然蘆綱行銷豫境五十二州縣現因開辦部捐路捐加價頻仍成本日重價值愈昂即難免私梟競起官引因而疲滯擬即分咨直隸河南兩省會辦鹽政大臣凡蘆鹽改由火車裝運入豫境後沿途由何處卸載他綱有無藉口均須確切查明迅速咨覆 
[農工商部籤註行政綱目北京]  
　　憲政編查館草定　　之行政綱目頒發各衙門後聞農工商部現已派員分别籤註從前如輪船各公司等本由農工商部註册嗣郵傳部亦設有註册處事涉兩歧辦法本屬特别現農工商部籤註此事應歸本部辦理致外間遂有農工商部與郵傳部爭權之說云 
[駐藏大臣更動原因北京]  
　　前有電旨飭駐後藏帮辦大臣温宗堯開缺迅回内地候旨已紀前報兹聞其原因仍爲今正已革達賴喇嘛濳逃之事其所以延緩至今者因藏務未定錢參贊尙未到藏之故現大局粗定錢參賛已抵後藏故始發表又聞繼其後者爲駐美欽使張蔭棠前直督端方候補侍郎唐紹怡廂紅旗蒙古副都統吴祿貞均將列保 
[清理察防財政之爲難（北京）]  
　　察哈爾都統溥良副都統額勒渾奏稱前准度支部咨清理財政新章第五條内開各省出入欵項截至光緒三十三年底止概作爲舊案其歷年未經報部者分年開列清單併案銷結又准部咨奏定册報逾限處分又准部電光緒三十三年三十四年統計嚴催造送各等因前來均經先後轉飭遵照辦理嗣據財政局會同左右司銀庫大馬群牛羊群詳送册表並請酌量變通前來臣等查察哈爾地居邊徼其財政之困難逈非内地各省可比歲入旣無常經歲出因無專指每有開支動須移挪挹注遂多文牘往來簿書記載之煩加以庚子以前案卷半屬叢殘間有一二可稽磜從前册報大都率循舊額塡註格於成案恐干部詰未敢冒昧更張沿至今日事非一年人非一手稽核舊册輒多名實不符或昔爲要項今屬具文或今係急需昔非適用每擬挈端引緒探本窮源苦諮訪之無從復鈎稽而難確必欲將歷年舊案逐一開單深恐移轍就軌轉非責實循名之義擬請將歷年未經報部各舊案一律免其按年造册而以光緒三十三年分舊管作爲標準分别造具四柱册將歷年欠入出總數附載册尾作爲舊案以光緒三十四年分内銷外銷出入各欵造具表册將名實不符者附載册内聲明更正作爲新案咨部核銷其曾經前任都統臣誠勳等奏銷及不歸察防收支者概不列入以免重複至每年按季册報揆諸察防情形尤覺爲難蓋蒙旗領欵每以四季併歸一季便道赴口具領藉節川資若必責令按季赴領則僕僕數千里往返奔馳糗糧扉屨之需殊苦不資似非體恤蒙艱之道若率由舊章則該欵實爲每季應放之項而蒙旗尙未赴領季報册内列入不列入兩有未洽此爲難者一也察防入欵以地租生息兩項爲正宗地租出諸佃必生息出諸商家由各廳縣代徽按年彚解本年租息或至歲杪或至明春始行解到且清欠不等若遽分别按季册報是有定之額數固可預算而無定之額數未能臆度此爲難者又一也職是之故擬將察防各欵出入欵目變通辦理凡屬分季收支者仍遵部章按季册報其按年彚放彚收者歸入每年冬季報告册内彚報以期核實倘蒙恩准懇請飭下度支部遵照備案六月二十一日奉硃批度支部議奏 
[陜省請停分發二年北京]  
　　陜撫恩中丞奏稱陜省於光緒二十四年前撫臣魏光燾曾經奏停分發一次彼時候補試用道府十四員同通州縣一百四十餘員各項佐貳雜職二百二十餘員宦途已覺壅滯流弊滋多現在陜省候補試用道府計四十餘員同通州縣四百餘員佐貳雜職又六百餘員已較二十四年原有之數何啻三倍其先行到省未經赴引騐看者尙不在内而以前捐納曁考職等項捐指分陜者仍復紛至杳來需次之多爲從來所未有陜省地瘠缺少差務無多僅論目前候補各員實有人浮於事之慮故欲力加整頓非停止分發不足以飭吏治而憲官常據藩學臬三司巡警道會詳請奏前來臣覆查陜省自汴洛通車宦游稱便筮仕來秦之員前者叩關後者接踵若不暫爲限制賢者無由登進不肖者玩愒成風誠恐浮靡所趨濫竽貽誚泄沓相習累及民生非細故也再四思維惟有仰懇天恩俯如所請敕下吏部除即用改選等項及例應籤分人員仍照定例辦理外其餘捐納保舉考職各項自道府以至未人應請定限兩年概行停止分發其先行到省未經赴引騐看人員擬即催令起咨其有捐納尙未到省者如在停止分發限内有願改發他省免繳離省指省銀兩俾示體恤似此量爲疎通庶幾任官者立懦興廉收爭自濯磨之益效用者繩規矩步無時存倖進之心宦轍一清人才自出遴有用之員以資治下杜無形之漸以戒虚糜於陜省政界前途不無裨益六月二十一日奉硃批吏部議奏 
[奉省推設預備巡警北京]  
　　東督錫制軍片奏云奉省巡警雖已徧及鄉鎭而鬍匪尙時竊發未能斷絶其故由於鄉僻村屯零星散處往往百里一家四望空墟巡警勢難分布伏莽因而生心鄰鎭赴援緩不濟急兵至盜颺剿捕實難上年吉省創辦預備巡警行之期年盜蹤稀少成效昭著奉省亟宜推行其法就各村壯丁分别挑充更番敎練 
 
 

Page 6

 
 
聞警則聚而捕盜無事則散而歸農旣可節省餉需並可轉助警力而巡警資格逐漸養成併可爲將來挑選正警之預備一舉而數善具固目前治盜之良策亦憲政進行之要端也除俟核定章程再行咨部外謹附片具陳六月二十一日奉硃批該部知道 
[魯省與西關商埠接通電話北京]  
　　魯撫孫寳琦　　片奏云上年七月間據德國領事貝斯及旅濟各德商函請由省城至西關商埠設立電話以便交通等情查省城各衙署自光緒二十八年安設電話數處日後並未推廣近年商埠漸繁電話一端似於商業機關不無裨益當經電商郵傳部核准由臣派官電局道員許正邦訂購機料督率員生認眞辦理並由籌賑局撥借開辦經費銀一萬兩作爲官本年息四釐茲於三月間一律成立共用工料銀一萬零一百九十餘兩據該道造册報銷並擬定暫行章程禀請奏咨立案前來臣覆核無異除咨郵傳部度支部查核外理合附片具陳 
[浙撫奏設私立法政學堂北京]  
　　浙撫增中丞奏云　　臣於上年奏請變通部章准予私立學堂專習法政一摺欽奉硃批學部妥議具奏欽此旋經學部奏覆議准於本年四月二十六日奉旨依議欽此欽遵在案茲據翰林院編修陳敬第等呈稱就本省創辦私立法政學堂訂定公約曁學則七章請准立案茲據署提學使袁嘉穀詳稱該紳等組織私立法政學堂以謀知識普及熱忱毅力鄉望攸歸所訂學則亦均妥協轉請分别奏咨前來臣查該紳陳敬第等所擬學則宗旨正大條理詳明一切悉遵部章辦理實足補官立法政學堂之所不及使各屬聞風興起紳民程度必能日進高明合無仰懇天恩敕部立案以爲法政知職普及之基礎奉硃批該部知道 
[京師近事]  
　　學部總務司總辦楊熊祥刻已簡放江西遺缺知府所遺烏布刻下正在競爭之際以至堂官左右爲難尙未點定聞有希望者三人彦德三范源廉各以死力軍動未知孰佔先著 
　　陸軍部尙書廕昌前擬隨同濤貝勒回京刻未果行其原因係爲德皇赴諾威避暑而新任梁公使雖已接任未經隨同廕尙書呈遞國書故須俟德皇還宮後始能回京 
　開缺河南巡撫吳重憙因宦途不順已不作馮婦之想近日肆力營建將所居金井胡同之房屋改築西式刻已將近完工以爲娱老之地 
　行用新幣制上諭下後外人已多方收取銀圓故近日銀圓價陡漲而銀價大落此事於頒行新幣大有阻礙主持斯有者宜及早設法 
　自民政部嚴禁义麻雀京師賭風稍戢無如日久禁弛陽奉陰違近日天氣嚴熱都人士咸偕陶然亭爲消夏之地尤以禮拜日爲最盛前日竟有麻雀八桌若輩據此幽境爲聚賭之巢窟不知有地方之責者將聽之乎抑一思過問也 
　郵傳部近年以搜羅人才爲要務故先後調部及安置於京奉等鐵路者幾及一二百人而丞參上行走等亦十餘人計每年此項人員所增薪水幾及二十萬初時部中人猶未覺察近辦預算表乃知所虧已巨並聞今年應付出巨欵數宗出入相抵尙須添出三十餘萬云 
　度支部前派之考查禁烟事宜各員刻已先後回京各具報告據聞所查各省並無一處戒種凈盡督撫奏報殊不足信說者謂各省督撫僅憑一紙空文朦混奏報固不僅禁烟一事也 
　外部胡韾吾侍郎現特在燈巿口建築西式樓房六十餘間專爲接待外賓之用 
時評 
　　其一 
　　中國。之法。爲便强者而設也。强者欲有所事於弱者。而或懼弱者之有違言也。於是假法以刧持之。而弱者乃忍氣吞聲。弗敢與較矣。然使强者以刧持弱者之法。移而刧持其他。之强者。則其他之强者。反顔相抗。固意中事耳。 
　　不觀近日度支部之清理財政乎。中央集極乎。各督撫所飲恨茹泣。而和艦託出者。而郵傳部。而海軍處。乃置若罔聞。而以不理理之矣。爲問度部。果有何法以處之也。 
是故。中國之所謂。法者。將使强者愈强。弱者俞弱也。非引之使趨於平也。 
　　其二 
　　事實非可以空言掩也。而社會之愚且妄者。乃慣思以。空言掩事實。 
　　此次萊陽之變果民造乎。抑官激乎。官軍所殘者果爲亂民乎。抑非亂民乎。試稍一調查稍一諦視則罪案屬固不待坐堂皇而可斷之矣 
以彰明。較著之事實。口碑所枰擊。報章所揭發天地。鬼神實鑒。臨之。而孫撫猶欲以空言相掩飾。作僞。心勞日拙。吾多見其不。 
知量也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[大冶著匪柯玉山就獲訊供情形湖北]  
　　大冶著匪柯玉山經官軍四面合圍捕獲已詳昨報現悉該匪已於二十五日午刻解省由提台張軍門訊供後即發交首縣收禁模範監獄聞柯匪在提署供出黨羽中之最有名者五六十人均盤踞于大冶通山武昌崇陽等縣張軍門恐其中有該匪挾嫌誣陷之人姑列名單送呈督署請瑞制軍飭各該地方官查明是否素不安分再行拿辦以免驚擾良民是日之夕瑞督即札飭首府趙守毓楠督同讞員徐令文緒孫令煥章等提出柯玉山柯靑山柯益俊柯益譽熊某盧某（柯益譽熊某二犯爲前月所獲解省監押之犯盧某係與柯玉山同時所獲乃盧家村之首事助柯爲亂者也）六犯反復研訊聞柯玉山供稱大冶盧家集人現年四十二歲與督辦土藥統稅大臣柯逢時爲未出服弟兄柯大臣是上流社會慳吝尅薄絲毫不惠及鄉里我等貧賤流而爲下流社會無術瞻養家口於光緒二十一年入哥老會二十八年八月改入紅燈會會所設有六處均在大冶武昌通山崇陽各縣集鎭伊係總會頭目手下有七百餘人其餘僞東西南北四王手下有千餘人數百人不等此次抗拒官軍實係不得已之舉餘無主謀之人趙太守詢其同黨中首要該犯忽翻其在提署所供堅云名目太多業已忘記用刑威駭始供出數人趙守以該匪等開槍拒捕已屬罪不容誅當飭將該匪犯等還押模範内監一面錄供禀請瑞制軍馬廉訪等核示遵辦聞瑞制軍以該匪爲多年積惡其巢穴不可測度必有軍火器械收藏殺人放火攔路刧搶所獲贓物必多於寨内大開山堂結盟拜會其匪類必不省江湖大盜匿其寨内飽煖思淫姦佔良家婦女亦在所不免故昨又電飭派赴彼處緝勦之陸軍三十一標標統曾廣大帶隊搗其巢穴搜其贓物查抄其軍械解散其脅從如匿有婦女起出由官招領以示除惡務盡而免餘黨復萌 
[蕪湖商會禀農工商部電（爲霍山卲令恥辱商]  
會總理事） 
北京農工商部列憲鈞鑒霍山縣農商會總理吳光鼒横遭縣令摧殘慘無人理一案前准正陽總會移報到蕪因相距較遠恐未詳盡蕪會公議派　赴霍詳查此事實因該縣東鄉痞棍劉冶堂等藉飢爲名邀約數百人挨村勒食大索米糧痞棍愈聚愈多擇肥而噬任情騷擾經受累之劉朝棟馳報農會總理牒縣彈壓保護卽由前縣毛令差提爲首之劉冶堂管押衆始紛散適毛令因公晋省劉之羽黨項玉林糾領多人入城轟閙先往總理所開之豫泰恒店衝擊滋擾復至縣署挾逼釋放劉冶堂毛令公出城守捕廳巡警彈壓不住代行官因見人衆勢大恐釀他故將劉開釋仍勒索米穀始行散去聲稱帶衆遲日再來總理慮禍無已時將情形禀部及撫憲查核維持其原呈却無請兵字樣特未知毛前令在省請兵與否即使請兵當地方聚衆數百人肆行滋擾借兵力以保護亦屬地方應辦之事乃事已敉平卲令始行到任忽亍第二日即賺吳兆鼒到署陷以請兵大題無故横加恥辱迭施刑訊封閉店業對付等於反叛朦禀上司派員梁姓調查縣委通同一氣欺飾禀復總理何辜平空遭此飛禍猶且嚴拿其子兾罹於獄又加封吳宅不令出入其居心之慘毒幾無天日近來該令知各商會派人調查覆盆即被超雪勢成騎虎每日勒逼該總理株累多人不供則威嚇再則用刑一日數次血肉之軀何堪疊受凌虐再卲令視吳兆鼒之性命已等鴻毛其如公論之不容何今已調查明確吳兆鼒之死生間不容髮現經全體公議擬電請安徽撫院派委馳往提吳兆鼒到省委明幹大員審辦以解倒懸之急以免卲令荼毒除電禀安徽撫院外仰懇俯賜速予維持迅咨皖撫提省復訊以伸寃抑商會大局幸甚除詳另禀蕪湖商務總會總協理陸如珩湯鈺泉曁全體會員謹禀迴 
[路商紛紛爭築江門枝線廣東]  
寗路公司禀准展築江門路綫新寗鐵路公司禀郵傳部文稱竊照寗路公司籌擬展築由公益至江門白石一叚上年禀奉鈞部批飭先築由公益至新會城一叚經於上年十月興工隨將開辦日期測勘路綫預估工程期限各情形禀明在案查現時沿途路基已築至汾水江距新會城僅八里許約六月間竣事計由公益至牛灣一叚早已鋪軌可以通行機車其牛灣對海之河村白廟大澤至新會城現已動工鋪軌大約鋪軌工程八九月間可以竣事全路竣工之期當在臘底春初便可告成也至股欵一項爲全路至要緊之機關當籌議展築之初各股東紛紛函告認股極形踴躍因奉部批先築新會一叚其由新會至汪門白石一叚尙未發表已認者疑慮不交未認者又存觀望遂生阻力影響大局誠非淺鮮仰維鈞部統籌路務維持大局將寗路由新會城接築至江門白石一叚伏乞俯賜先行批准立案藉以䇿勵各股東踴躍交股之心俾寗路得覩早竟全功之効等情郵部閱禀後當查商部奏案係聲明俟該路工竣酌予接展等語現該路旣築至新會而江門白石一叚又係該路原擬修築之綫自應准予立案展築除批示遵照外當即咨行粤督轉飭寗路公司遵照 
　粤路公司電爭江門枝路粤路公司分電北京郵傳部農工商部云竊粤路公司前請築佛山江門至新會縣城止一叚已由勸業道詳准張前督憲咨部並飭勘明繪圖迭禀有案先據新寗鐵路擬展築江門白張一叚奉鈞部郵部批准其自公益埠築至新會縣止江門一綫中多轇轕 
 
 

Page 11

 
 
俟詳細酌核分别辦理等因嗣經粤路公司聲明除廣九等已定五枝路外餘均由粤路承築禀奉鈞郵部照會公益埠與佛山相離太遠新寗公司所請由江門接築至佛山之處應毌庸議等因具徵大部明見萬里茲閱新寗傳單稱奉鈞郵部批飭接築江門白石一叚衆股東皇急萬分實與原案不符查新寗公益至新會城現始興工又請展築至白石滿禀聳聽粤路贖欵興築本鉅路長關繫全粤將來養路溢利不敷必資佛新枝路彌　至寗路成本較小利止一隅築至新會已極相讓佛新江門商賈繁盛粤路權利侵奪不甘損害重大且恐股東顧慮解體三期股銀難收仰蒙大部維持理合據實電懇恩予曲全仍將佛新枝路留歸粤路以免紛爭全體感激除禀商郵部外乞電示遵粤路總理羅光廷董事麥巽等禀 
[新舊駐德欽使覲見德皇]  
　　文滙報載二十九日柏靈電云卸任駐德中國欽使蔭尙書已於今日辭别德皇蒙賜頭等紅鷹勳章一座新使梁誠亦於同時覲見呈遞國書 
[雲南通信]  
川滇防匪之近報滇督前以四川野麻地著匪張阿敗竄入雲南永北廳境經永北同知成丞林派兵勦擊被匪傷斃多人復擄去夷民數十名牲畜數十隻特電請川督趙制軍飭屬會勦　息匪氛而弛邊患頃得川督電復業已添兵嚴緝矣 
　河口副督辦之溺職雲南中越交界地方南溪河紅河之間地名河口者我國置副督辦一員辦理交涉現承乏者爲候補知府李蔭籠辦事糊塗甘心媚外致與法人交涉著著失敗凡法人侵權越俎之事李不敢過問有兵一營爲李統率其腐敗之狀令人目不　睹某日貴官至李令各兵站隊有腰懸旱烟管者有頭帶瓜皮帽者舉手舉鎗先後錯亂茫無規則聞缺額人數竟占三分之一至橋頭交界處日無兵士以資守衛夜無燈火以照行人視對岸老街眞有天堂地獄之别而李恃爲蒙自關道所信任若戔戔小事有不必爲之注重者平昔又官氣極深嘗至某處小憇某民家民不知爲官也不甚敬禮之李大怒曰子知我乎我李大官也民懼李索供應無算不歡而散故遊河口者莫不知有副督辦李大官其人民稱之者不曰副督辦卽曰李大官李聞此尊號亦直受不辭云 
　電催速解賠欵銀兩滇督李制軍准江督蘇撫電開以接滬道電禀現需憲解各國賠欵不敷甚鉅磅虧又十分奇絀請特電各省飭速滙解等因愼省此届應解二萬尙未解到請速由常洋各關撥滙來滬云云李制軍當轉飭照解矣 
部咨學生官費辦法陸軍部電咨滇督云留東陸軍學生官給半費計算修膳等費每人每月約庫平銀四十兩望查明滇省所派各該省名數將此項銀兩解部轉給等因李制軍已飭財政局核明報解矣 
分類新聞政界 
[贛撫决定諮議局地之强權江西]  
　　贛省諮議局原租萬子祠下　　首曾氏宗祠爲議事塲及辦公所早經官紳提議就永和門内之模範學堂基地因陋就簡建造諮議局局以節經費惟多數議員擬于開常會時建議將贛垣中心之總鎭坡衙門（現設高等巡警學堂）舊址爲諮議局以壯觀瞻復經議員陳小梅觀察聯名建議以總鎭衙門改造諮議局爲妥而馮中丞因庫欵支絀不能多放工欵决定仍以模範學堂地址委員督匠勘估預備改造惟該處偏僻交通不便外間嘖有煩言云 
[鄂藩飭查圻水令控案武昌]  
　　鄂屬圻水縣徐令培光乏聽訟之　　材刻已因案撤任乃有該縣民人陳堯階等以該令貪酷昏庸列欵在藩署密禀攻訐並歷陳前署縣羅令慶昌種種才能王聘三方伯以所控徐令貪酷虐民案懸莫結各節是否屬實一面之詞旣難憑信且於前署縣羅令再三稱道不勝去後之思恩怨分明難免無挾嫌見好情事地方人民以密禀上控官吏此風固不可長惟控關官司貪酷丁役擾害虚實均應澈究現在徐令業經撤任爰飭黃州府按照指控各條嚴密查明禀候核奪 
[各釐員紛紛調動原因杭州]  
　　候補知府劉宗標辦理湖墅釐差藉口商情衰敝兩次具禀各憲求免比較當經顔方伯嚴詞駁回遂决計辭差方伯即予批准札委候補知府顧恩義尅期接辦又塘棲釐卡委員張其昌大令向來兼充通商塲理事曁交涉司衙門總務科長等差近奉憲飭凡兼差人員僅准支發半薪有名無實徒爲同官藉口前日目詳藩署請准銷去塘棲釐差同日奉顔方伯核准改委候補知縣强運開大令接辦（按强令兼差前已八處今再加一優差能者多勞於此益信）又寗郡北門釐員王朝俊因事撤差現已委派候補縣宋景祁大令接辦矣軍界 
[司道擬裁各處巡勇辦法廣州]  
　　粤省清理財政局日前以各屬巡長巡勇薪餉每年不下二十餘萬詳請裁半留半以節經費一案經袁督批飭營務處會同各司道妥議詳覆察奪在案兹悉該處司道以此項巡勇爲各屬防衛監覊護送餉犯以及稽查彈壓之用各廳州縣開辦巡警雖限今年一律完備惟現值尙未完備之時而初級審判廳亦未成立防營只能駐紥要地且有巡防緝捕之責平常瑣碎事件不能盡聽地方官指揮各屬收押未定罪人犯之覊所現雖改爲看守所别派委員兵役管理然屢有疎脫人犯之事照料看守所已屬不遑固不能兼護監獄若將巡勇一律减半是每屬所留者多則二十或三十餘名少則十四名未免不敷應用卽使强令减半地方官無人驅䇿勢必遇事調用防營兵力旣爲所牽必以兵單見告迨其時不添兵則勢有不可添兵又所費更多似不能不預籌妥恊現公同商議於無可設法之中勉爲裁節餉項之計各屬巡勇祗可酌裁未能一律减半擬將原設七十名者裁二十留五十原設六十名者裁二十留四十原設五十六名各裁十六留四十原設四十二名者裁八留三十四原設二十八名者裁六留二十二其巡長薪水 
 
 

Page 12

 
 
　　亦以次遞减綜計共裁巡勇七百六十六名歲節薪糧銀三萬三千六百餘兩比較原支之數已裁二成有奇俟各屬巡警一律完備及初級審判廳成立後如何切實裁减届時再行擬辦云 
學務 
[鄂學司申明高等學堂名義湖北]  
　　襄陽紳士陳蜚聲等現組成高等學堂禀請學務公所立案高學使以現在學欵奇絀各士紳如能熱心敎育組織公學以補官立之不足曷甚欣慰但開辦學堂必須籌欵有着辦事得人始無貽誤該紳等禀稱公立高等學堂不知高等程度尙駕中等而上此項學堂省城尙未成立豈偏僻外郡所能舉辦該生等於學堂名義尙未清晰何得妄言興學自誤誤人當將原禀發還不准立案 
[佛山商民續議開辦識字學塾廣州]  
　　紼山自治研究社昨歲議辦自治研理法所并開辦簡易識字學塾嗣因欵絀中止現在該社籌有欵項擬照前議續辦特定期念四日在該社開會集議俾達開辦目的如會員依期不到即作爲默認云 
實業 
[日人注意調查烏桕樹武昌]  
　　湖北各屬木蠟樹（日本名曰烏　　桕樹）素稱繁殖其子以之製油有皮油子油木油之别爲澆燭代炬之原料並可製洋蠟較外人所用之櫖子油殆過之無不及此樹本中國特産前十數年東西人即注意之購種移植生成者少茲湖北晨業高等專校所聘日敎員美代清彦係日本農學博士來鄂日曾受該國農商務省大臣之委託詳細調查烏桕樹之種類土宜繁殖採實製油各法及現在出産之地方與行銷之情狀刻已調查告竣編纂成帙趁暑假餘閒携其最佳種子東渡復命矣日人之注重實業於此可見一班 
[勸業道計議添設四城工藝廠廣州]  
　　粤省勸業巡警兩道近以　　粤省近來搶刧頻仍推原其故皆因遊民日多亟應迅速設立工藝廠經禀准大吏札行照辦茲陳道擬定在省城東西南北各關匀設工藝廠一區另行設立工藝總區昨已派員分投勘辦建築禀復核明具詳察核矣雜記 
[縣令辜恩無良之被控廣州]  
　　近有外省五品命婦王朱氏來多赴各大憲衙門禀控略鄉前任翁源縣蘇臬本係氏翁家人氏翁故後由氏夫借銀八百兩與蘇捐一巡檢來粤歷署優缺得資千餘卽欲過班通判前欠未還叉再借三千兩均立親筆單并將其女許與氏子爲妻當日由四會縣鄒令爲媒蘇過班後歷署數縣積資甚厚欠欵則分文不交屢向追問及欲爲子完娶蘇臬始則遷延繼竟悔婚現在男女均已年逾四十尙未完娶故禀請立傳蘇某到案與該氏母子對質云 
[警官斷案偏袒之風潮漢口]  
　　漢口華景街望月樓茶館日前有坐客陳英元向某洋行傭工易華彩索討債項口角爭毆易卽招集同類帮助將陳毆傷茲將茶館桌椅器具打毁當經巡警將兩造扭至警察四區區長陶筠（湖北候補知縣）並不細核案情竟謂茶樓器具係陳英元糾衆所毁乃判令易華彩還陳之錢陳英元則賠茶樓之器具否即重責至陳所受之傷亦置不究蓋陶區長畏易華彩係洋人傭工意存偏袒也陳回家後以所索得之帳項不敷賠償茶館器具之半且受重傷無處伸訴憤極吞鴉片烟膏數錢其母妻等遂令人抬至警區哭閙陶區官命巡警鞭逐旁觀之人齊抱不平同聲喝打陶區官見勢不佳卽上晒台翻入鄰家藏避衆人將警區圍住搜捕不獲爰將區内什物搗毁不少夏口廳王司馬國鐸聞警至塲彈壓見陳英元尙有一息之氣飭令抬送醫院診治無效遂致斃命一面將滋閙諸人赶散風潮始息聞事後爲巡警道全觀察興所知欲禀制府將陶撤差因卸署警道黃小農觀察（黃與同鄉且有戚誼此差又爲黃署警道時所委）極力爲之緩頰坆反飭夏口廳將死者之兄陳英桃拿案收押欲辦其滋閙警局以死圖賴之罪至凶手易華彩現尙逍遥於外並未拘究 
[二千金甘賣一吏目湖北]  
　　湖北均州上月出有監犯反獄殺斃看役全監人犯逃逸一案該州吏目有管獄之責因先期代州牧出外動 
案本可置身事外歸過于州牧一人而該州劉平甫刺史以吏目旣有詞可卸仔肩於已大有不便仍託幕友向張吏目樹森婉商願出二千金令張代爲受過張吏目因缺分瘠苦縱做十年亦難獲二千金之數故慨然允諸受其金以作歸養之資劉制史遂得揑詞朦禀省吏謂知州先期赴鄉騐案吏目張樹森稍涉疏忽以致全監人犯俱逸等情昨藩司特將該吏目撤任聞已照例詳參矣 
[百餘匪焚燬一學堂浙江]  
　　新昌東鄉知新學堂於上月二十三日突來台州嵊縣匪徒百餘將學堂焚燬又勒索居民洋銀官兵往捕至半途畏勢折回致匪勢甚形猖獗現該縣士紳已電禀省憲請兵馳剿矣清談 
[今日之小有才] 　 
　　作道員。政聲藉藉。作　院。物望隆隆。至乎署督。則位極疆臣矣。名聞南服矣。向日所心目中注望之一點。至此而亦志得意滿矣。遂不免吐露其天然之本相。聲華勳名。望風委。地而數十年來蠅營狗苟之故實。亦因以迸露於一旦。若是者。謂之今日之小有才。 
平心論之。才識未必不卓越也。辦事未必不幹練也。内政外交之錯雜。未必不足以勝艱巨也。然心術一差。萬事皆非。而僞君子之面目。可以欺飾於一時者。終不足以欺飾於畢世。古人有言。尙德不尙才。其以此乎。 
記者曰。此之謂才難。 
說苑 
[地球滅亡之豫言（三）]  
　　發表斷　時。衆人恐怖之餘。當場絶倒身死者。約三百餘人。然亦有矯情鎭物者。强作泰然之狀。　然曰。汝等何故爲其所恐嚇地球數千萬年來。安然無恙而謂一旦有滅之者有是理乎。詎雖强笑。而佇看地球之大震蕩。大拆裂。大屈。曲鎔岩迸出。大氣流毒。人類窒息之慘活劇。已在目前。雖欲不。動其心亦不可得。 
世界人類。恰如繫於鐵窻土牢以靜待死刑之囚人一月之前。所有商。塲悉已罷巿。二禮拜前。議會先期停閉。羣　目前臨此大災厄。商務也。國政。也以及凡百事情。皆無有矣。巴黎。倫敦紐育。芝加高。美路般。里巴哲。北京之各大公司。一禮拜前。咸已閉鎖。死在目前。金錢也何與。富厚也何與。各地之裁判所。亦已 
閉鎖。死在目前。訴訟之勝負也何與。世界旣末日矣。人亦不爲慝。不說謊言。不盜物。不 
殺人。憔翠悴靑白之顔。容賞婪之色盡去。而心。 
中唯一慾望只有圖謀自已之安全而已似此絶望的。悲慘的現狀。人類自有歷史以。來所未嘗經。驗也。 
　　（二）彗星漸近 
　　但天文學者。初時尙無甚恐懼。彼等若以彗星與地球衝突。爲天文學土稀有之事欲一觀。之以供參考資料。不特不恐懼。且以爲有趣。味恰如醫生爲研究醫學。不憚以毒菌接種於已身也者。詎未幾而加利寛尼之哈密頓山有電話來曰。 
　　行分光試　之結果.知　彗星以無限瓦斯而。就中一酸化灰素爲最多。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[廣西巡撫張鳴岐奏酌定司道以下文職各官公費辦法摺]  
　　奏爲酌定廣西司道以下文職各官公費辦法恭摺具陳仰祈具陳仰祈聖鑒事竊查度支部奏定清理財政章程二十七條内開官俸章程未經奏定之先除督撫公費業由會議政務處議籌外其餘文武大小各官應由清理財政局調查各處情形一面禀承督撫及度支部酌定公費一面提出各項規費除津貼各署外概歸入該省正項收欵又准度支部咨試辦預算期限迫切不將各署局一切欵項規費悉數查明無由编訂應由各省遵照定章切實調查一面酌擬公費數目一面嚴飭各屬將所有各項規費據實報明悉數提出由清理財政局核明彚呈該督撫擬定切實辦法詳細奏咨以憑核辦各等因當經會同監理官並督飭清理財政局司道一面上緊調查一而議覆籌議謹將所擬辦法爲我皇上縷晰陳之一曰酌定各官公費等級也向來各缺之肥瘠不同即宦况之豐嗇隨之欲謀改良非使足贍身家不足以勵賢能尤非明定等級不足以昭平尤茲擬府直隸廳州分三等同通州縣分五等佐貳雜職分三等而以其缺分事務之繁簡道里之遠近支配之其銀數則府直廳州一等月支銀八百兩二等月支銀六百兩三等月支銀四百兩計一等缺三二等缺十三等缺三年共支銀一十一萬零四百兩同通州縣一二等支數均與府直隸廳州同三等月支銀五百兩四等月支銀四百兩五等月支銀三百兩計一等缺十三二等缺二十八三等缺二十四四等缺七五等缺三年共支銀五十一萬四千八百兩佐貳雜職一等月支銀一百兩二等月支銀五十兩三等月支銀三十兩計一等缺四二等缺八十二三等缺七十四年共支銀八萬零六百四十兩府廳州縣爲各項行政始基自非佐理有人吏治終無整頓之日擬請援用分科治事辦法每署分設三科曰文牘曰主計曰庶務每科設科員一人由本官指揮監督各員公費隨缺分等統計九十缺年共支銀九萬七千九百二十兩此外司道公費除四安道酌加變通外餘暫仍舊年共支銀八萬九千二百兩統計以上五項年共支銀八十九萬二千九百六十兩除司道仍舊攤閏支給外其餘以五年二閏核計年應加增銀二萬六千七百九十二兩均係體察現在情形酌中擬定將來缺分如有繁簡變遷之處再當因時損益奏咨辦理惟其中有不能不併案辦理者一端查光緒三十年匀缺公費案内苦缺川資亦經定有專章第所定多寡有無之數係以缺分之優劣爲衡按之現在辦法尙嫌不均是以有釐訂川資章程之議攤欵爲府縣各官之累上年欽奉明諭分别裁除業已查明另案奏咨原案聲明酌留各項係政務必需之欵一時無欵籌抵應併入公費案内核辦是以有彌補攤欵之議併此二項通盤計算年應支銀九十五萬五千七百餘兩此酌定各官公費川資及彌補攤欵之大概辦法也一曰籌撥公費底欵也查公費底欵計分兩項曰各官原支公費養廉曰各屬原收平餘規費各屬平餘規費前此均缺公費案内雖經分别提解然量其有餘而酌取之曷若聲其全數而清厘之現查平餘以丁米爲大宗而廠稅盈餘次之其他各項又次之規費以船行爲大宗其他各項次之兩項年共計銀三十四萬餘兩雖不能恃爲確數而大致當不懸殊擬請自宣統三年正月初一日起除應行裁革者不計外概由公家按照原額徵收俟經過一年後即將全年收入實數定爲常額此外司道以下各官原支養廉銀八萬三千三百零四兩耗廉銀二萬七千八百三十兩零零三分三釐鹽道及各屬鹽廉銀一萬五千零四十兩原支匀缺公費除三司養廉及各項提欵攤欵應行衝銷外合潯梧兩府公費並計共銀一十四萬三千三百三十三兩以上各欵統計全年收入銀六十一萬一千二百餘兩均充作公費底欵不得挪作别用惟就收支兩項比較計不敷銀三十四萬四千四百餘兩桂省財力艱窘一時萬難籌措無已惟有暫行減支之一法除司道佐貳雜職佐治員公費毌庸議减外府廳州縣公費每缺月擬减支銀一百兩連遇閏加增計算全年可節省銀一十一萬一千六百兩餘銀八十四萬四千一百餘兩作爲暫行實收之數收支比較尙不敷銀二十三萬二千八百餘兩酌定公費爲整頓財政澄清吏治之根本再三審察實屬無可再减不敷之數自應另行設法籌欵彌補以濟要需其暫行减支銀兩仍俟續籌有欵再行如數支給以重官祿而符原議此籌撥公費底欵之大概辦法也除各項平餘規費徵收方法應卽妥議改良又太平思順道庫大便及木梓鍾山兩通判按察司桂林府兩司獄均屬閒曹應請裁撤以節糜費均俟另案核辦外據清理財政局司道詳請奏咨立案前來臣覆加查核所擬各節尙屬可行以各項平餘規費充作公費底欵亦屬正辦擬請准如該司局所議卽以宣統三年正月初一日爲實行之期除將章程表册分别咨部外所有籌議酌定各官公費詳細辦法理合恭摺具奏伏乞皇上聖鑒訓示飭部立案施行再廣西緑營早經裁撤武職僅餘提鎭以下數缺應支廉俸擬仍照舊辦理合併聲明謹奏宣統二年六月二十日奉硃批該部知道欽此 
本埠新聞 
[省委會審改過局逃犯]  
　　本縣田大令前晚由蘇偕同臬司委查改過局脫逃押犯之陳明府乘坐末班火車到申大令立卽飭差至改過局提到沈哭寳沈小七仔陶松林瞿咸全褚阿炳楊毛毛陳阿大等七人會同陳明府升座研訊瞿咸全供此次各犯脫逃係因看役扣减飯食所致平日每天兩餐每餐所給之飯計重十兩現在祗有八兩米色甚糙有時竟如薄粥實在不能充饑同押各犯故與理論詎看役及馬老爺之家丁等非但不服反將小的等掌頰因此咸抱不平衝出大門至軍械係由何人携取小的實未知悉訊之褚阿炳等六人供詞相同判均還押候再訊究 
[訊結灰業公所收捐案]  
　　英美工部局控薛翰如胡阿才在甘肅　　路私設公所勒收石灰捐欵一案昨晨由廨復訊工部局代表高易律師磚灰公所代表聖文律師上堂詰問薛胡二人謂宣翰欽是否即係薛翰如石灰每擼是否抽收洋五分薛稱宣翰欽係是船戶另有其人我在灰 
 
 

Page 19

 
 
　　業公所爲司帳每擔抽洋一分且出自各船戶自願旋據灰業領袖錢寳 
裕投稱此項捐洋一分先由磚灰公所永諧堂經收因辦理不善故由灰業自立公所並非勒捐同業立有合同呈案請鑒復由哈華托律師代薛等辯護寳讞員商之英副領事康君以案由工部局控告違章不能不究判薛胡各押滿三禮拜釋放並諭錢寳裕嗣後妥改舊章俾免再滋事端錢諾諾而退 
[捕房密拿賭棍]  
　　水苗生即水仁生與胡尉生賃居北京路根德 
里第二百六十號門牌虚設裕昇泰號專事聚賭前晚糾同著名賭徒小眼精阿生卽浦東阿生及孫阿金陳紅卿陳賢友姚仁芝陳福卿陸道生楊順雨章福和施阿三方阿樹沈章家江東生嚴根正曹連芳陳旺福裘兆甫張阿四等多人聚賭抽頭事經老閘捕房捕頭偵悉密飭包探沈阿岳曹錦珊顧阿根等前往將各人一併拘獲並抄獲烟賭各具及久和申莊裕昇泰永記帳簿兩本一併帶入捕房飭各存洋保出昨奉公堂傳訊胡不到案着將保洋八十元充公並飭水罰洋六十元小眼精阿生等各罰洋十元章福和等十名各罰洋六元烟賭各具一併銷燬 
[少一歛捐私肥之善堂]  
　　薛海波包玉泉周福生董金生董晋甫甫 
等因在新閘温洲路四百十七號屋内設立公善局在租界内勸捐被靜安寺捕房查悉派探邵仁初等將薛等五人並黃前縣所給告示及虎頭牌等一併解送公堂押候查辦在案昨由捕房將一干人證解廨復訊判薛包周三人各押三禮拜兩董無干開釋所有告示虎頭牌悉行銷燬 
城内 
[是否誣控]  
　　張秦氏昨將奚德福奚亞郎及見証宋長生提至一路巡局經德正巡官審訊張秦氏供江北人於六年前嫁於開蔴袋店之張阿發爲續娶過門之時夫之前妻生有一子年祇十歲氏亦生一子去年五月念一日丈夫病故今有夫之前妻之父子奚德福奚亞郎來家不問情由將氏所生之子及衣飾等物一併搬去因此情急扭案請追奚亞郎供張秦氏時回母家聲名不雅此次氏由江北來信約定五月十二日到申豈知過期不到直至念二日始來即遭誣指求鑒判將張秦氏奚亞郎一併移縣訊辦朱長生奚德福斥退 
[人証未齊]  
　　老嫗李包氏日前投縣控告寄子李成發不服訓斥請爲戒責已蒙田大令訊究收押在案詎氏回家查知失去赤金十六兩及衣飾等物值洋二千餘元知由寄子之姘婦黃高氏所竊報縣扭究高氏供稱日前婆婆到縣候訊婦人見樓下房客向在道轅充當頂馬之馮瓊華即述堂與小紹興等正在翻箱倒篋偷取金飾婦人向之查問由馮分給洋九十五元囑氏不可聲張等語旋又飭傳馮述堂到案復訊馮供詞支吾並謂或被友人蕭建山所竊亦未可知司馮交保李高氏收押限馮交蕭建山到案並補提小紹興等再核 
[道批照錄]  
　　榮瑞錦票此振新茂新兩廠均在内地旣向洋商抵押銀兩即應從速取贖前因該商逾　不贖始由商會派人赴廠看守乃竟任催罔應輙以寛限等詞來轅嘗試茲限該商赶緊設法取贖倘再違延定行登報拍賣備抵如果賣價不敷歸欠仍須責令該商籌補不容絲毫短少一面即由該縣轉致商會派去代管各員知悉務將兩廠貨物點驗清楚切案監視母許疏懈仍將點見數目開具清摺刻日報查勿違 
[官事]  
　　江蘇候補知府吳其昌昨日到道禀知奉上台諭飭接辦上海貨捐局總辦差　卸辦貨捐局總辦候補知府金兆蕃禀知交卸辭行赴蘇 
南巿 
[何堪自由]  
　　徐長霖之次女小毛被二房　　東任國樑誘拐至吳淞同居由徐尋獲扭控該處巡警局任又運動該局派探至總工程局移提徐長霖至局復由該局偵探張章　將徐妻李氏騙往吳淞致李氏情急奔赴工程局控被藉端訛詐一案茲由工程局飭探將張送回該警局並移提徐任二人及該女小毛至案經湯裁判復訊任供向爲布業與徐同居徐女與小的私識已逾一載之久前經向徐議婚不允費去多資仍難如願是以偕同逃逸求恩鑒原小毛供年十九歲日前隨任同逃預將洋銀一百九十元及金耳環衣服覊在湯張氏處旋　張氏質訊供已將所覊之衣服金環送還其母並無洋銀判任戒責三百下押本局十月小毛戒責二百下交徐夫婦領回管束湯張氏斥退 
[仍須交還]  
　　駁船戶沈土生日前裝運運裕源米行之麮皮一百九十包駛至南巿　行碼頭浦江忽被錨纜絆住立時傾覆事後撈獲百餘包尙少七十餘包現由該行查得已由駁船戶沈林生撈去四十包泗涇船戶沈林祥撈去三包有張老更向之議買未就當將各人一併扭控工程局經陳裁判研訊沈土生供肇事後小的借人之櫓駕船至鄉間並非私逃判沈林生沈林祥將貨交出沈土生着卽留局諭令管帮將船駕回餘人交保候查 
[水落石出]  
　　法租界洋行街堃源糖行曾　　經失竊帳箱一隻内有現洋一千六百元當報捕房查緝已逾三載迄未破案茲由該行查得此事由行夥毛蓮芬紏約陸渭章陳冬生等同謀於深夜將箱内之洋盡數取出分用鐵箱則携至城根一百另兩號門牌陳之外甥家埋藏當將毛扭至捕房昨由捕頭飭探至工程局請爲移提陸陳二人解回併究昨又飭探帶同兩人至局禀請協吊鐵箱惟陳甥早已遷去另由來李氏杻賃居住當將原箱起去解由湯裁判訊明李氏實不知情卽行釋出陸陳押候公堂移提 
[追繳迠價]  
　　竹匠陳毛毛扭控潘靜鄉欠　　交承造草屋價洋一百七十五元付來六月十八日承豐莊期票洋五十元至期無着讀爲究追等情昨由西區移解工程局訊明判潘留候先交洋五十元將票贖回着再交保出外理處 
[有意取巧]  
　　大東門外荷花池附近王某家修葺門面在工程局領照興工茲被路政處查得王改造門面推高上檻與原照不符昨即飭傳王某來局照章究罰 
閘北 
[拐案續誌]  
　　張雲春等串拐王鑑堂之妻　　楊氏欲圖價賣一案前晚經四路分局黃正巡官飭　茶館主姚福寳到案集訊楊氏供因與丈夫不睦欲回母家行至莊家涇趁船船上即遇雲春等將婦人誘來寄匿茶館内住宿二宵後欲賣於應海賓之姚供該氏由雲春等帶至小的店内寄宿二宵不知伊等拐來求宥又訊二張供均狡展巡官以姚不應容留來歷不明之婦人判暫交妥　勒交榮生應海到案再核餘人還押候再覆訊 
[恐將斥革]  
　　四路五區巡士陳秀忠託同　　局巡士周維新轉托高榮華代覓店保索洋三元一案昨經一區黃巡官提訊屬實判高責二百板還押周解總局訊辦 
[巡士獲賊]  
　　唐榮根前晚竊取同居婦人張玉貞之衣服數件被崗巡查獲拘至四路分局經黃巡官訊實判責二百板遂出贓給失主具領 
[紏衆賭博]  
　　住居夏家弄之嚴兆盤前晚邀集劉昌林郎三陳四陳槐莊陸二席阿五張阿二張四蒯三等在家衆賭牌九被岡巡查見一併拘入四路分局判各罰洋一元蒯因無力繳洋改責一百板飭具改過結一併斥釋 
英租界 
[巡捕便宜]  
　　包車夫徐積山控匯四捕房八百四十號華捕周錦山覇估伊妻張氏昨由包探楊掌生將張氏與周捕拘　公署請究經寳讞員會同英康副領事請知徐與　捕同居所控奸佔毫無憑証判周抑開釋以後不准干預徐事氏交徐領回賃屋另居完案 
[追還騙欵]  
　　沈陳氏控蘇欽君串同顧春 
 
 

Page 20

 
 
先以代薦新劇傷戲園案目爲由騙去洋三百元由廨判蘇存洋三百元交保候核在案昨晨原告投案求追中西官以蘇居内地候移文上海縣傳蘇到案再訊存洋先給原告具領 
[違犯賭禁]  
　　王阿五陸阿五郭阿二三人違章聚賭昨由包探傳至公廨請究判各罰洋十元充公如無力繳洋各押十天 
[逼姦駭聞]  
　　無賴汪小弟家住海寗路四十七號屋内前日引誘隣婦孫沈氏至南京路河南路轉角某洋房内令與洋人奸宿汪則從中漁利該氏不愿逃回家中該洋人以曾出洋十五元不甘罷休遂令西思阿根導至公共公廨後面復康里該氏家内圖奸氏情極報捕房派探將汪查獲昨解公堂請究沈氏歷訴前情　之汪供氏係阿根誘往寳讞員商之英領以汪不法着先將住屋發封押候補傳阿根到案於下禮拜一再行訊核 
[女工肆潑]  
　　女孩劉唐與婦人劉阿四同在絲廠敵工前日被劉婦用熱水燙傷控奉公廨傳案訊明判劉婦押女所兩禮拜以儆 
[女孩待認]  
　　迷路女孩潘六姐由廨交捕帶往楊樹浦尋交家屬認領嗣因找尋無着帶回公廨判發棲流所留候懸牌召領 
[碾斃女孩]  
　　浦東人張松金在塘山路開設牛乳棚前日乘坐脚踏車出外在西華得路將粤婦唐王氏之十三歲女孩新林撞倒碾斃由捕將張拘入捕房昨解公堂請究判押候上海縣將驗屍情形覆廨於下禮拜五再行訊核 
[無恥已極]  
　　無賴葉金生深夜在黃浦灘誘令西人雞奸被捕查獲昨解公堂訊實判押三月期滿逐出租界 
[婦女行騙]  
　　趙陳氏羅俞氏等控婦人倪阿妹騙脫綢衣昨由捕房解廨倪供認不諱判押女所兩月期滿逐出租界 
[傭婦行竊]  
　　席沈氏控傭婦王祁氏竊取金飾逃逸昨由包探將保人張阿根拘解公堂請究判張押限交出傭婦於下禮拜五再行訊辦 
美租界 
[葡人犯案]  
　　某葡人現因犯案昨由捕房奉駐滬葡領事署信票密飭九號西探將該葡人拘入捕房押候解送葡署訊判 
[西人酗酒]  
　　某西人昨日飲酒過醉在百老匯路一帶胡閙並將某日人之包車夫徐阿狗痛毆當經巡捕將該西人拘入捕房押候酒醒再該 
[收帳逃逸]  
　　瑞雲章向在蓬路一千二百十九號開設京貨店被夥馬雲書私用客帳而逸瑞即報由捕房訪探查辦 
[均非善類]  
　　倪阿生昨報捕房云前晚行經西華得路被流氓謝阿海搶去草帽一頂捕頭飭探將謝拘入詢得實因賭博起釁原被均非善類一併斥出不理 
法租界 
[司機不愼]  
　　捕房派人至公廨報稱三號電車司機人梁松年駕　快車致將途人撞倒受傷幸送醫院治痊不致有性命之虞惟司機人不應擅開快車是以傳案請究貫之梁供開車時沿途揚鈴因受傷人耳聾不聰致蹈此禍判梁罰洋三元充公以儆 
[虧欠洋債]  
　　江工部局總辦辣非禮也君昨至公廨訴稱鄉人池和尙前借局中某洋商銀二千兩積欠利息銀四十五兩屢索不還請爲追究當經聶司馬傳池語問供稱欠銀是實一時無力籌還求請寛限司馬商之顧副　事判限七天人銀並保出外措交 
[註銷訟案]  
　　徐二寳前偕其母楊氏投廨具控妻父母吳阿六吳趙氏藏匿伊妻經公堂傳訊不認判令交保候查在案昨又傳訊中西官以所控無憑將案註銷 
[妨礙衛生]  
　　牛乳棚主吳阿記遣夥一金生挑曾僞造牛乳一案昨日由廨復訊判吳罰洋五十元王押七天 
[追究人]  
　　康勝榮投廨控稱二月間娶某氏女爲室由沈姚氏爲媒旋即逃匿故將姚氏送案請究氏供康妻逃走後曾有二　地保康子瀛康桂堂等同往女宅理論當由女父母浪還禮洋四十元庚帖亦已發還了事茲四康等欲向婦人索討酧繳洋數十元不遂串同控告求察質之康稱共用去禮洋八十二元今僅收還四十元餘求追還判氏押候再訊 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇藩司擬財政統一辦法草案]  
　　第一章總則 
　　第一條財用支計庶政之母旣事清事當求統一欽奉旨以藩司衙 
門爲全省財政總機關茲擬比照新設司道建立公所成案於藩司衙門設度支公所分科治事以專責任而一事權 
　　第二章公所之編制 
　　第二條光緒三十三年奉頒直省官制第八條各省布政使受本管督撫節制管理該省戶口疆理財賦考核地方官吏所有本省吏治以及巡警道職務範圍外民政事宜仍屬藩司職任之内現杳浙江湖北陜西等省均於公所内增設一科惟廣西省則將民政一部分劃出别辦蓋從事實之便利自以併置爲宜求職務之分明又以别設爲當布政使官制旣未改置應將吏治民政事宜於公所外别設專科財政事項概歸公所分科辦理以合章制而符名義 
　　第三條公所分設五科十三課每科設科長一員副科長一員副科長一員課員正副無定員茲當開辦伊始擬暫定二十四員俟成立後酌量情形如果不敷辦公應再呈請增設以免貽誤 
　　第四條各科如從便宜或受臨時命令科長得兼理課員事務課員得兼任别科别課事務 
　　第五條公所任用人員自以通曉會計及熟悉主受財政情形者爲合格惟際此新舊乘除選材期於適用擬先將藩司衙門及各局所原辦 
人員遴選委用以免隔碍 
　　第六條　藩司衙門及各局所原有稿寫生嚴加考選派充書記員並可拔尤派充課員其習氣已深無長可取者一律實行裁汰 
　　第七條科長課員書記職奉等級應以事務煩簡爲準 
　　第八條公所經費即將藩司衙門及各局所原有經費移撥濟用務期核實撙節寛留有餘俟開辦時通籌預算報明立案 
　　第九條公所編制統系及職務先就大綱擬具草案至辦事細則應矣開辦時由各科分别詳細擬訂咨部立案 
　　第十條公所屋舍就藩署西偏餘地相度建築應需欵項擬將裁併之松滬局屋變價濟用開辦之初先就署中廳屋指定一處爲各員公共辦事之所（未完） 
小說 
[言情小說玫瑰淚（二十六）]  
　　語旣。立入客室之中。赤利伯爾及露弟約翰亦入。旣坐。華福卽向露弟曰。 
自爾日汝之濳行。露弟。歘然起立。止之曰。密司脫尼喀。君今且勿言。恣我 
言之。果吾言不合者。聽君斥駁。亦未爲晚。君至今日。尙以我。爲逃人耶。吾果爲逃人。易勿舉君之金玉珠貝。携之力遁。吾行時乃未挈一物。此又何 
故。正以君誑我太過。乃至甘爲蒙犯法律之人。且我一無告之女子。君仍設䇿陷我。其事至爲可鄙。當吾出門之頃。心亦至痛。然君之行爲如是。吾决不願與君同處。亦不願見君之面。無己始惘惘出門。寗爲女傭以自活。吾雖辱爲女傭。然清白自矢。正不足爲吾之辱。惟吾嫁爲君婦。其辱乃不可湔滌。吾於此一年間。躬被萬苦。精神之楚。痛殆較立受死刑爲尤。酷至不可以言語罄。今日相見。君乃斥我爲逃。語至此。氣咽不能語。然亦弗哭。惟力握其拳。挺然而坐。華福聞露弟之語。乃詆已爲蒙犯法律之罪人。則大怒血。爲之沸幾。欲起目座。間力撲其人。顧以在約翰許。强遏其心房中之毒燄。嘿不一語。至此乃曰。露弟我與若何仇。乃衊我至此。當知我之名譽至重。非汝逃人所可誣陷。露弟向之微哂曰。我乃爲逃人耶。吾頃不願証君之惡。正以全君名譽。今旣迫我至此我亦不得不言矣。君亦知英國法律。有妻再娶。當受何等之懲罰。在理君今日見我。尙當請罪。華福聽至此。張目大駭。即曰。露弟。汝果狂耶。吾聞汝之言。竟如夢中狂囈。乃不解汝之用意。吾何嘗。設䇿誑汝。又何嘗再娶他人。汝無故欲陷我於罪網。此安可者。露弟冷然曰。君至今日。尙欲巧言愚我。而冀我之信君耶。君當與我結婚之頃。先已有妻。而誑我嫁君爲婦。露弟語未及畢。華福之鬱怒。已不可狀。遽止露弟之語曰。露弟汝言宜審愼出之。此爲何語。豈汝今日遇眚。而我今日乃在夢中耶聽汝所言。乃如令我入五里之霧中。不能辦東西南北之方向。汝信口誙我。謂我娶汝之頃。已先有妻。此事至重大。吾决不能受而不辨。汝謂我有妻。其證據在於何許。不能以汝一言。遂據爲我有妻之。憑證。大抵汝之與我結婚。初非本願。或嫁後忽復中。悔乃假此絶無憑證之事。以求毁棄前此之婚約。亦未可知。 
國外新聞 
[英國國會閉會]  
　　二十九日倫敦電云加冕宣布書議案攝政議　　案皇室經費議案已經英皇批准國會業已閉會擬於西十一月十五號重行開議 
[西班牙天主敎民蠢動]  
　　二十九日倫敦電云據曼特里特路透　　通信員電稱各州天主敎民羣起騷動勢頗阽危發起人現擬於星期日在聖西巴斯的安聚衆示威無論當道禁止與否决意實行 
[德國宣布俄皇游德]  
　　二十九日倫敦電云據柏靈電稱德政府頒發半官文牘宣布俄皇俄后將於秋間蒞德俄后擬在諾漢姆地方醫 
治心疾異日俄皇德皇必有一會云 
[西利亞亂事續聞]  
　　二十九日倫敦電云據君士坦丁電稱特里 
 
 

Page 27

 
 
斯人乘夜襲擊回敎耶敎所寓之村莊屠殺男女老幼數百人 
[坎相論英德邦交]  
　　二十九日倫敦電云泰晤士報圭郎托訪事電稱坎拿大首相勞利安君近接里其拉德人公函問英德邦交事宜蓋因彼等之子弟皆在坎拿大海軍服職故也首相答稱英德將有戰禍之說彼獨不信德爲英之至交何必以一團體之意而相爭乎 
[土國决意購買戰艦]  
二十八日栢靈電云土爾其内閣已决議購買德國舊戰艦二艘以整頓土國海軍之資 
[波京頒行事律]  
　　二十八日栢靈電云波斯京城德黑蘭已頒行軍律 
[靑島近事]  
　　二十九日靑島電云靑島高等裁判所已下判詞謂該島定律第十五節總督及參贊無徵稅之權以故諭徵地租一節不能 
有効（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
　　 [L專件 
[婦女離異律例偶箋（沈家本稿）]  
　　戶律婚烟 
　　男女婚姻 
　　凡男女定婚若再許他人未成婚者女家主婚人杖七十已成婚者杖八十女歸前夫前夫不願者倍追財禮給還其女仍從後夫男家悔者亦如之仍令娶前女後聘聽其别嫁 
　　箋曰女歸前夫法也不願而從後夫情也然此指已成婚者言之若未成婚者似不得聽其不願而斷從後夫也男家悔者仍令娶前女後聘聽其别嫁法也然後定者已成婚而必令離異亦非人情故總注謂未成婚則斷娶原聘聽後聘者另嫁已成婚則斷與後娶完聚聽原聘者另嫁亦情也律意情法兩盡未可執法而不原情也 
　　其未成婚男女有犯姦盜者男子有犯聽女别嫁女子有犯聽男别娶不用此律 
　　箋曰此因其犯姦盜而斷離然止云姦盜則别項罪名不在此限 
若爲婚而女家妄冒者杖八十男家妄冒者加一等未成婚者仍依原定所妄冒相見之無疾兄北姊妹及親生之子爲婚如妄冒相見男女先已許聘他人或已經配有室家者不在仍依原定之限已成婚者離異 
　　箋曰此因其妄冒而斷離使不得遂其姦僞之願然亦據法而言總注謂若女子不願别嫁亦應免其離異蓋女子旣已失身必令離異亦非所以全其節也輯注謂若妄冒之人或非本家男女其門第不同貧富各異有不情願亦當聽之蓋婚姻適兩家之好亦從所願强合於始必隙末於終亦非人情也 
若卑幼或仕宦或買賣在外其祖父母父母及伯督父母姑兄姊自卑幼出外之後爲定婚而卑幼不知自娶妻已成婚者仍舊爲婚尊長所定之女聽其别嫁未成婚者從尊長所定自定者從其别嫁違者杖八十仍改正 
　　箋曰若尊長在外卑幼在家兩有聘定者亦依此斷卑幼當聽命於尊長法也已成婚者仍舊情也以上各律皆所以正婚姻之始或離或不離必斟酌乎情法之平未嘗專論法而不論情也 
　　典雇妻女 
　　凡將妻妾受財典雇與人爲妻妾者本夫杖八十典雇女者父杖六十婦女不坐若將妻妾妄作姊妹嫁人者杖一百妻妾杖八十知而典娶者各與同罪並離異女給親妻妾歸宗不知者不坐仍離異 
　　箋曰典雇與人則敗倫傷化妾作姊妹則兼有欺騙之情在本夫則已義絶在典娶者則失人道之始故並應離異據會云家貧賣妻依不應重婦人仍歸後夫此事之出于不得已者故原之不離 
　　妻妾失序 
若有妻更娶妻者亦杖九十後娶之妻離異歸宗 
　　箋曰並耦匹嫡亂之本也故應離（未完） 
短篇小說 
　　花蛺蝶（七）（黔南炎嗣劉炎著） 
　　第七節老偵探獲勝 
　　夫人目其去。也呼之不見。返自歎曰。夫夫也。不顧我而行路。徐取嚢錢還酒債。雙波微餳。顫而出行至緩。不里許。至前日殺人處。似有所恐疾而過。蓋婦女易。迷信。以爲有鬼故也。 
　　夫人行未十分鐘。酒館中對座二紳士亦付值起。行出門後相謂曰。彼殆從此逝。矣疾追之。夫人前行。二紳士躡其後。夫人心中疑鬼。行至疾。口中不知作何語。二紳追。將及。撮口呼曰。彼女住。夫人聞聲益疾行。二紳仍力追。一霎間已追及。一人以物抛夫人腦後。曳其頸倒於地。 
如花之美人。遭斯厄運。倏忽間已入强暴手。不知又將演出何種慘劇也。夫人旣撲。二紳士相將至一樹下。一人搜其身中。得皮包。向南去一人抱夫人。接其吻。探衣將淫之。 
　　突自樹後出一人蛇行而進。亦以一物擲紳士紳士應手倒。械其手足。更以物塞其口。曳夫人坐。則夫人雙目已合不能出言。矣 
夫人昏炫久樹後人移之倚樹坐。自衣中取出小瓶所盛之勃蘭地酒灌夫人口内。灌後拍其背。聞夫人。喉中有聲。閉目徐徐言曰。我在何地。汝何人。將何爲。 
　　樹後人曰。松子是我。我已得一惡奴。其一人諒亦已就縛。 
樹後之人非他。酒館中偕夫人并酌之紳士。日本大偵探家。男爵武田富藏。夫人非他。武田氏家女婢下田松子也。 
先是武田熟審二人非善類。酒館中覿面。益疑之。乃僞爲之神田。故使松子獨行。以餌之。出酒館後。卽潜易兵士裝。復以暗號示警察。及偵探員。使之預備捕逃犯。二紳士尾松子。武田氏即尾二紳士。至二紳士撲松子時。武田氏已隱身樹後。故紳士左右顧。皆不見有人也。 
　　松子精神旣復。即有數人以車來。有紳士焉軍人焉。無賴焉。商人學生焉警察焉。車中縶。一人。則向取皮包而逃之紳士。 
　　凶犯全獲。松子亦無恙。武田男爵獲大勝利。燈光閃爍中。惟見氏銳利之眼光。灼灼如流電。撚鬚微笑。衆人圍聚而祝曰。武田男爵萬歲。 
繫囚之車中。更入此被縛之紳士。以數人護送至小石川區警察署。武田氏偕松子另以車歸。衆各鳥獸散。 
 
 

Page 35

 
 
   
 
 

Page 36

 
 
   
 
