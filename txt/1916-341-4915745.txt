# 1916 - 341 - 4915745

 

Page 1

 
 
   
 
 

Page 2

 
 
時評 
[决心（冷）]  
　　協約國有戰勝同盟國之决心同盟國有戰勝協約國之决心此世界今日之大决心也然而余謂中國今日之政爭家亦有一種之决心其决心維何必欲使中國不能成爲國家是也 
　　我之爲是言非因憤激而然也蓋默察近日政爭家之舉動欲不爲是言而不可得也凡百政事决計使之一事不能行凡百法律决計使之一法不能成凡百體面决計使之剷除至於净盡凡百能力决計使之盡情暴露其無所有苟非决心欲使中國不能成爲國家者决不至此也 
　　嗚呼清廷讓位以清廷之專制而不敢有此决心袁世凱取消帝制以袁世凱之武斷而不忍出此决心我不意清廷袁世凱所不敢不忍者今日政爭之徒乃竟毅然决然行之嗚呼是誠所謂天命也夫 
[命令]  
　　十一月八日大總統令劉體乾晋給二等大綬嘉禾章此令 
又令財政總長陳錦濤呈吉林財政廳廳長李哲濬因病懇請辭職李哲濬准免本職此令 
又令任命楊壽枬爲吉林財政廳廳長此令 
又令内務部呈准浙江省長吕公望咨據浙江全省警務處處長劉焜因事呈請辭職劉焜准免本職此令 
又令任命夏超爲浙江全省警務處處長此令 
專電 
[北京電]  
　　昨憲法審議會因第三標題差四票否决暴烈派以失敗逞凶被傷議員籍忠寅劉崇佑陳光燾張金鑑等赴廳起訴劉成禺張我華陳策焦易堂等擁彭允彝主席倡議懲戒湯化龍陳國祥務達打消表决目的散後議塲器具狼籍計壞椅三桌屧一墨盒三十餘交警衛處保藏候檢廳勘驗迨夜憲法討論會聞雙方勢不干休擬主通電全國是非各執憲法永無成立願任調和定今午談判 
[北京電]  
　　參院今日（九日）一時開會因人數不足延至二時議員出席者僅一百二十人仍不足法定數遂散 
[北京電]  
　　改派熊希齡赴日由范總長赴津勸駕頃熊已承諾但國會有無違言尚屬難必且昨晚日使館方爲曹餞行 
[北京電]  
　　確息此次派使赴某國實出某相要求兩月前即已協商此去彼來答謝均以大使待遇於親善極有關係故派定後彼甚歡迎若更換恐否認昨某使館爲曹餞行微露此意 
[北京電]  
　　老西開案昨議漸底和平再開會議兩次即可全部解决 
[北京電]  
　　現定每星期一三五爲老西開案之談判期每次約兩小時務於年内了結 
[北京電]  
　　今日（九日）爲興亞欵約中三月期滿之日谷總長特正式咨呈國務院聲明原約鑛山擔保無效請在國會聲明一面則令財部速另提擔保與日本開議但日人方面則大不以爲然 
[北京電]  
　　第二次大借欵四銀團定眞日（十一號）在倫敦開正式會議 
[北京電]  
　　日來各督軍紛向中央請欵滇索百五十萬粤二百萬皖四十萬閩二十五萬新十萬國務院議視年内財政能否騰挪爲斷 
[北京電]  
　　總統府官制提出後預定黎澍爲管理内務處哈漢章爲軍事處長丁仍爲秘書長陸徵祥充交際阿穆爾靈圭爲翊衛處長 
[北京電]  
　　司法部已草定選舉舞弊法提交國務會議内容（一）如有托人運動被選爲參議員者除扣除外奪全部公權（二）代人運動如受賄處徒刑外並奪公權全部或一部（三）未選前發覺者應受前項罪名一部（四）法官知情不報以瀆職罪論（五）先發覺者優奬 
[北京電]  
　　國史館長將於章太炎蔡元培二人中擇一 
外電 
[北京電]  
　　四國銀行團對於美借欵屢有抗議中政府今日答覆一再聲明謂中國前與之締結借欵合同之五國銀行團今已不復存在若中國不循法理續與新成立之四國銀行團商借則不在四國銀行團中之某國將來必使中國負責此乃中國所欲避免者云（八日） 
[北京電]  
　　國務院會議因曹汝霖堅辭使日之命决派熊希齡爲赴日專使（九日） 
[北京電]  
　　駐華美使芮恩施昨謁黎總統大約與美借欵事有關（九日） 
[北京電]  
　　伍廷芳與法代使開議老西開案若再無結果則俄日兩國公使將出場調處（九日）以上德文電 
[北京電]  
　　聞芝加哥大陸商業銀行允中政府之請定於八日付第二批借欵（八日） 
[北京電]  
　　今日外部續議老西開案雙方允守秘密詳情未能發表但聞進行順適已有數節視爲極困難者今已議妥（八日） 
[北京電]  
　　法使署因報章登載絶對不確之消息謂法使署内中國傭人停工出署云云已提出抗議（八日）以上路透電 
[北京電]  
　　國務院曾將派遣曹汝霖爲特使種種事情上陳黎大總統懇請批准數次總統鑒於輿論之趨勢渦地無何等之批答衆議院議决改派大使已於昨日（七日）咨參議院曹汝霖特使之件有自然打消之態曹汝霖日接匿名威嚇之函數起是以屏居不出並謝一切來客段總理近有派梁啟超爲特使之希望惟以梁氏近日回粤葬親事畢甫到上海歸臥之際恐難得其承諾不得已乃思及態希齡氏已令敎育總長范源濂氏赴津勸駕范氏已於今晨（八日）八時半乘車赴津矣（九日） 
[東京電]  
　　東京朝日新聞今日論中國中止派遣曹汝霖氏特使一事謂中國派遣特使來日竟於北京成爲重大問題殊出意料之外中國政府决定派曹汝霖氏爲專使之際我國政府亦曾接到照會旣内定其待遇之法矣乃其時發議根據地之北京衆議院無論參議院忽有異議其結　至使大總統不得已誓約中止派遣特使此誠近來奇怪之現象然兩院之反抗亦有相當之理由蓋以特派代表全中國意思之專使方足代表中國朝野南北我國此際歡迎中國之特使亦欲歡迎此類特使非徒一黨一派之代表與北京政府獨斷之專使也鑒於中國現下之時局不可遽爾迎合如此人物今乃選定如此人物歡迎如此人物不可謂非中日兩國政府當局之失慮云云（九日） 
[奉天電]  
　　因張督軍之機關銀行破産問題被拘禁之商務總會總理楊仙山（譯音）氏處以徒刑年半改着陪償損害八萬元保釋（九日） 
[漢口電]  
　　漢口曩爲銀根吃緊曾由湖北官錢局撥欵三十萬兩以資融通昨今又復吃緊已經商務總會呈請兼省長王占元氏設法救濟聞銀根吃緊之故因銀價騰貴經由上海流出外國者多云（九日） 
[南京電]  
　　馮副總統任汪毓秀爲高級副官並委江甯縣知事吳其昌兼副總純府副官（九日） 
[南京電]  
　　齊省長年來希望改良漁業近欲於長江沿岸及沿海各縣設立水産試驗場多處現正商議辦法（九日） 
戰電 
[巴黎電]  
　　今晚公報云末斯河右岸三○四山境砲戰磓烈（七日） 
[巴黎電]  
　　今晚公報云敵軍轟擊摩拉斯蒂爾周　之法軍陣地敵軍回攻沙柯爾北坡之塞軍陣地奪回近今所失之高地一部分英軍廓清塞里斯南面土軍戰壕一段俘敵若干人（八日） 
[倫敦電]  
　　　今晚英帥海格將軍戰報云錫泊伐爾山脊附近砲火甚烈（七日） 
[彼得格勒電]  
　　布加萊斯砲臺之炮均經保全羅軍安然退走極有秩序（八日） 
[倫敦電]  
　　在阿爾特河投降之羅兵一師乃哇沙伐之後衛曾在德軍陣後力戰三星期之久（八日） 
[華盛頓電]  
　　德政府答覆美政府關於擊沉郵船阿刺伯號之公文謂德潛艇悮以該船爲英國運送船故加擊沉（七日） 
[巴黎電]  
　　衆議院開秘密會議後以三百四十四票對一百六十票通過信任政府案（七日） 
[倫敦電]  
　　各報之意喬治君組織内閣必能告成工黨多願留任惟要求擴張所居之職務喬治君允工黨在内閣佔三四席席君之意内閣不得多過六員其餘之大員不列閣内漢特森白拉斯二君願供職喬治内閣前内閣自由黨各員主張處和善反對黨之 
 
 
 

Page 3

 
 
地位（七日） 
[倫敦電]  
　　今日正午自由黨員二百人開非正式會議愛士葵君蒞會時大受歡迎邱吉爾君亦參與此會愛士葵發愛國之演說力言今當竭力贊助政府俾得獲勝聽者時時喝采該會繼乃一致通過議决案表述竭力贊助政府　澈作戰之决心（八日） 
[倫敦電]  
　　晨報謂愛士葵得英皇書謝其勞績願封爲貴族錫以加德勳章愛氏辭而不受（八日） 
[柏林電]  
　　今日下午公報云東西境均無重要戰事十二月六日羅軍除失布加萊斯砲台及最重要之商鎭外且亡兵一師該師被逼戰於亞爾特河都八千人携砲二十六尊均降德軍塞軍在特洛伐附近與塞拉河東岸進攻失敗（七日） 
[維也納電]  
　　公報云加沙高原　有雨霧而砲火仍甚劇烈（五日） 
[公電]  
　　北京憲法研究會國會議員來電上海護軍使商會各報館均鑒本日憲法審議會以省制大綱加入付表决乃有暴亂派議員因主張失敗當場喧擾陳策葉夏聲劉成禺謝良牧鄧天乙董經陳時銓張我華焦易堂等竟至逞凶毆打本會議員籍忠寅劉崇佑陳光燾張金鑑依法辯論被毆受傷按此次表决用投票法依憲法會議規則審議會表决以出席員三分二同意决之本日出席人數六百三十八人三分二票數應得白票四百二十六方爲通過投票結果白票四百二十二尚差四票應不能通過適投票時有兩人棄權一人投票而不投名刺彼等欲推翻表决主張再投查憲法會議規定第四十條票數與議員數或名刺不符其不符之數與表决結果無關係者不在再行投票之列現在白票尚差四張即令棄權之兩票與未投名刺之一票統行加入計算尚不足三分二之數確與表决結果無關審議長陳國祥遵照規則宣告投票有效彼等遂蜂擁演臺擲物打人秩序大亂代理憲法會議議長湯化龍遵照規則復席宣告延會彼等圍困主席迫令取消表决湯依法答辨謂議院只有宣告延會之權宣告後無論何人得自由退席於是陳湯皆退彼等肆口謾駡妄言審議長議長違法實則兩議長所宣告字字皆依法律彼等逞兇打人議場上坐椅墨盒操來皆成武器鑑此蠻擾恐遂瀆亂我神聖莊嚴之議會本會同人痛心國難曲意維持前次表决此項議題彼輩失敗主張再投其票數適與表决結果有關係主席陳國祥立時宣告再行投票本會議員毫無異議此次表决按之規則實無再投之理本會議員依法辨論議長依法宣告而受此横逆個人受侮固不足惜如國事前途何先此露布惟希公察憲法研究會國會議員公白庚 
　　雲南唐督軍來電上海各報館鑒溯自上年十二月二十三日滇省首舉義師擁護共和迄今倐届歲周追維諸將士之死傷拚命諸志士之奔走辛勞痛定思痛百感交集而滇以貧瘠之區悉索敝賦從事兹役較之辛亥反正其難倍蓰幸賴我大總統副總統總理之恩威浹洽同志諸公之毅力維持得免戰禍蔓延大局早定堯亦得追隨諸公之後差告無罪惟念兵事頻煩則國脉凋喪破壞猶易而建設良難此一年内人民生命財産之損失公家餉需物力之消耗雖竭數年之力不能恢復又况政治雜揉財政艱窘内憂旣伏外患方殷竊抱私憂遼云歡慶而滇中各界發起届期舉行祭祀慶祝之典禮以爲國人紀念亦等諸齊桓公在莒之戒夫差過庭之警義有可取禮斯不廢伏願我大總統副總统總理厪殷憂多難之思我同志諸公軫毖後懲前之想上下一心協力圖治民國前途庶其有豸敬以奉聞諸求明敎唐繼堯叩陽 
　　南京追悼黄蔡二公事務所來電上海各報館公鑒黄蔡二公締造共和相繼逝世薄海同悲南京現由軍民兩署聯合各界組織追悼二公籌備處續於十一月二十六日會議暫假四象橋浙江會館爲事務所會場地點擇定萬壽宮追悼會期公訂於十二月十六十七兩日特聞江蘇追悼黄蔡二公大會事務所叩 
要聞一 
[辛博森論歐戰後之中國（續昨）]  
　　遠東之人爲成見所蔽對於一種特出之事實殊少注意蓋中國數十年來人皆謂之爲將破産之國家而今日其債務之總額不過英國二十五日戰費之所需耳中國今以造物之力由一種類於自動之方法轉貧爲富所謂富者非謂能力上之富蓋謂其今日唯一之問題即求相當之方法以發展其富力而已苟中國循相當之道進行不問一切干預則此後按歐洲之紙幣制度重整其經濟狀况而改革政治當無不可消除之阻碍存乎其間也今吾人請更論其要點吾人前曾屢謂如以中國之民主國其政治原以社會經濟之原則爲基礎互相依賴與公共利益之理論實行　漫其頀除求之於人民每日生活中絶不能施其權力易言之卽使人人結合相與經營民國之事業則此事業必能成功而永久建立其行之之方法非在注於稅制之改革而在於幣制之改革以紙幣爲基礎制定幣制發行紙幣之權唯授與獨一之國家銀行其紙幣之發行以全國之實力爲擔保所有價值之估定不久將成爲國際上的一舉而通商口岸之定例與舊日外交之主義胥於是消毁矣蓋金錢者不過國家所以凖備幾何工作之一種承諾耳紙幣又不過若干之工作劵耳中國苟非欲以其極大富力之根本（人人欲得而假用之數萬萬男女工人）之管理權讓諸他人則必須直接握有此種工作劵矣第一事即須詳慎審慮認定此事之性質將財政部分爲兩部一部管理幣制一部管理國家之收入自一九一一年革命以來各省以餘欵滙解中央之制度已經破壞視爲不足輕重半因收入之大宗已不復歸舊日所司者管理而半因其餘各宗又未嘗以新法辦理故也且改革之計畫又以時有政治之反對者攔入破壞不得成功而迄今尚未得消除此種官僚反抗之方法而謀此項方法之必要即在袁氏時代已經公認觀當日欲實行以内國公債　定規攤派於各省之制度即可見矣雖其方法之策畫錯誤而其思想則極當蓋最要者卽成一種經濟上之聯絡不久當鞏固爲政治上之統一也吾人今卒探得其眞理矣假使有所謂紙幣部設立有直接管理之權不獨得整頓一切鑄幣廠且及於一切鎔鑄場所及現銀之流動其次即按眞正之意義設立一國家銀行如今日之中國銀行其召集之資本仍屬甚微又有其他官銀行與之競爭實不能爲國家銀行今日時機已至宜公然認定無論曩日如何而將來更屬重要於帝制革命解决之謀宜有以立即永久聯合國内之財政要素中國銀行最少須有交足之資本五千萬元於全國設立分行六百所以中國商務中心之多可由商人相當分擔股本若干此項股本即由國家擔保若干年指定利息若干倣日本之規模爲之當必易行國中旣有如許國家銀行存在則國内與沿岸商務之交易將全數人於國家機關之手則足以打破省界與今日之奇特制度如今日銀行於商埠往來之滙費竟索至百分之二焉於是逐漸發行紙幣其數須按全國人口每人二元即八萬萬元取銷一切中國紙幣唯聽國家銀行發行不久人民心理將發生一種國幣單位之觀念此種單位可以普通按值交換收受國家人民皆然則於與硬幣之兌換可倣歐洲通行之方法嚴訂章程使能集多數之現銀爲準備金可得國際上之穩固蓋中國如印度應爲世界銀巿之一大要素其能供應工人之巨苟善操縱之實能於勞力界稱霸有心人注意於此種眞理已非一日矣國家銀行之經營又必自然由國内推及於國外應設分行於日本與美國已有命令其推廣至歐洲之所以遲延特戰事致之耳且同時於債票之發行又應有相當之研究而操縱之中國可如日本於短促之時期内不獨能爲經營已國之銀行家且能爲代他民族經營之銀行家自無繊毫疑義其全部問題惟視其能否乘現時絶大之機會着手耳中國能爲之事實未可限量苟推廣於美國直接經營在彼處能自設其幣制斷無不能租借銀鑛如印度政府之所爲脫離巿場之壟斷而獨立之理惟中國從事於此事業須得專門家以爲之助若中國於此點其最近之經歷頗不稱意然往日曾以戈登予中國之民族（即謂英人）迄今尚在也吾人今日於此問題僅論其皮毛耳然卽此已足苟具膽力抱决心以期必勝今日實無物足以妨阻中國之强盛統一也目前之歐戰一新價值之標準彼謂中國已破産失敗之瞽說蓋已由此而破矣 
[抗議美欵與續議大借欵]  
　　中美借欵議定後四國銀團迭次提出抗議法英近又單獨抗議今尚未有解决兹彚譯東報近日關於美國借欵之各方消息如下 
　　五日大阪每日新聞云中政府已經答覆此次借美欵之理由第一善後借欵係與五國團缔結契約今五國團中除去德國是成四國團故不能承繼五國團之權利此其一中美借欵非政治借欵此其二銀行團於二日午前再行提出抗議力駁中國之主張曰中政府在德國脫離銀行團之後曾向銀行團借欵是則默認四國團可以承繼五國團之權利也中美借欵雖曰實業實際供政府機關銀行之用故爲政治借欵云又同日朝日新聞載中國之答覆除上述二條外尚謂中國向四國團借欵已逾三月迄未答覆故向美借欵無所不可而銀行團則答謂當在商議故未置覆又七日每日新聞云銀行團旣駁覆又向北京四國外交團乞援外交團認此抗議爲正當已允其請故此事或將由四國政府與中政府嚴重交涉又五日朝日新聞云該團對於美欵之處置謂五百萬之約旣正式簽字即無從補缺惟尚餘二千五百萬美金必須中止交付云 
七日每日新聞云四國銀行團代表定於十一日在倫敦開正式會議對於先付金額擔保品及其他條件作具體提案以覆中國惟中政府與四國團之意見多有不能一致之點如中政府擬以鹽稅剩餘金爲擔保銀行團以爲未足意欲攫地租爲擔保他若用途一項雙方主張亦復相左故大借欵成立之期或尚遥遠也二日朝日新聞謂美國加入銀行團之說以美國借欵而復活惟尚未成爲具體問題耳 
[五年度預算編製竣事]  
　　財政部日前預定改編五年度下半年新預算原擬將前所編定之五年份全年預算折半開列以期急就此種辦法原因議會方面催促甚急不得已而出此旋經該部一再核議仍以全年之出入爲標準經會計司調員趕辦限日竣事一面迭催各省將最近收支情形以預算程式列報而新編之五年度預算反時時爲其牽動蓋各省接到此項部電有以五年分原預算重報一次者有誤會以六年度預算列報者有將收入減少支出增多另行列報者亦有始終擱置遲遲尚未報到者故一再更換剔除者剔除添入者添入費時較多迄不能早觀厥成現因離五年年終爲日無多而此項五年度新預算亟須於年内經議會議决公布以便於明年一月一日開始實行（以下半年爲準）經該部漏夜趕造現在總算編製完畢惟以入抵出約不敷一萬萬元以上而善後各欵尚不在内綜其全數入約四萬萬元出約五萬萬元是誠不了之局財部去年所編之五年份預算計收入支出均爲四萬七千一百九十四萬餘元在表面上收支適合當時由參政院議决删去支出四十三萬餘元遂若綽乎有餘實則支出不免少列收入不免多列早知其實行時必致相懸不料今所編定者入不抵支乃至有一萬萬元之鉅返觀民國以來第一次編成之二年度預算入不敷出已有八千四百九十四萬零七百三十一元而今則更虧短二千萬元左右矣民二預算歲入爲五萬五千七百二十九萬六千一百四十五元歲出爲六萬四千二百二十三萬六千八百七十六元以今相較出入均增一萬萬元左右云 
[七日之衆議院（愁鸞通信）]  
　　張廣建之查辦官制案之退回政府報告之秘密七日之衆議院議長湯化龍主席因天氣嚴寒議員到者寥寥至二時始足法定人數開議至五時二十分散會今紀其大要如左 
（一）議員請假之允許覃超等四人請假在一星期以上主席諮詢大衆付表决贊成多數 
（二）給卹咨文之到院秘書長報告參議院已將議員在任期内死亡應行給予卹金之議决咨行到院主席諮詢應否列入議事日程馬驤謂不必列入蕭晉榮謂應行列入遂决定下次列入議程 
　　（三）委員缺席之扣費鄒魯請議長諮詢全院凡審查委員無故不出席者應否依院法第八十條每次扣除歲費十元駱繼漢謂若從鄒君之說先要修改院法蓋院法之規定但指大會不能拘朿委員會倘欲防止委員之缺席本員以爲尚有他法馬驤謂如委員會缺席者可依衆院規則付懲戒停止其大會出席可以間接扣其歲費吕復謂委員缺席本應除名惟補　旣費手續又費光陰不如付懲戒而扣其歲費於是金纛王乃昌秦廣禮等均謂宜適用院法八十條扣除歲費主席宣告付表决贊成多數（四）張廣建之查辦提案人李克明動議變更議事日程表决多數遂由提案人說明理由衆謂不必付審查即日咨達政府主席宣告付表决贊成多數 
（五）兩官制案之退回國務院官制案由政府委員說明蕭晋榮唐寳鍔等均謂國務院官制曾經前臨時參議院議决不能再行另提否則政府提交議院修正亦可秦廣禮張治祥發言略同均謂先將此案退回政府然後請將參議院議决之原案提交修正主席謂第一第二兩案性質相同均曾經前參議院議决者宜一併認爲不合法律退回政府請其提院修正宣告表决贊成退回者大多數 
（六）國老院之否决法典委員長蕭晉榮報告審查結果略謂國老院旣非約法所定之機關而其内容又有侵越國會之權之處衆議否决云云主席以開三讀會表决起立者只有三人其一爲蒼髯白髮之老翁殆具國老資格而有惺惺相惜之意者歟 
（七）議員證書之報告由特别委員長陳士髦報告謂各員證書不合方式請各該省長官補給一面由本省議員介紹出席可也云云表决贊成多數遂簽定各員席次 
（八）彈劾案之閣起主席謂彈劾谷陳兩總長案因法定人數不足先議第九案而吕復等謂第七第八係請願彈劾者何必三分之二之出席主席答言三案均彼此有關係者於是衆人略有辯論蕭晋榮謂請願彈劾是否合法不必討論先議第九案可也 
（九）廣東賭博特别法之初讀鄒魯說明旨趣略謂地方有特别情形宜定特别法律云云阮毓崧反對之謂廣東財政上之收入賭爲大宗若禁止之則賭徒遁入澳門納稅於外人是不啻自開其漏巵云云主席以付審查表决贊成多數 
（十）政府報告之秘密委員伍朝樞到院或謂係報告曹汝霖使日事要求并秘密會自三點半鐘起至五點止内容不可得而詳惟聞伍君曾自認爲衆議院舊人當以誠意相見云云殆亦有前度劉郎之感者歟 
（十一）最後議事之迅速自伍委員去後已届散會時間而在場人數適敷法定過半數主席勸告將各案議完於是湯松年之添設敎育廳案陳士髦之改良衛田辦法案均省略說明表决付審查贊成多數鄒魯之禁烟建議案則省略審查報告贊成付二讀會張　　之定勤儉爲立國方針案則一致否决 
[蘇省會中之地域主義（芝香）]  
　　江蘇省議會自停止以後黨派已散漫無存本届常會雖暗中尚有線　可尋而已微乎其微豈知黨派旣衰而地域主義特甚連日開預算二讀會此種暗潮輸灌殆遍原其故實有激之使然者查本省漕糧特稅合共米一百五十九萬八千八百六十石零蘇屬徵至一百三十五萬石而甯屬僅徵二十四萬八千八百六十石零實不足六分之一地丁二百六十萬八千八百二十四兩蘇屬徽至二百零七萬五千九百零四兩甯屬僅徵五十三萬二千九百二十兩實不足五分之一現糧歸省有地丁亦徵附稅省收入中六分之五及五分之四爲蘇屬之負擔苟其平均分配權利義務實已不平然甯屬議員中如董某陳某等則蓄意攫取省欵興辦江北事業故遇一方則任意打消一方則任意推廣而又牽涉選舉問題以肆其對付之手叚議場人數常甯多於蘇無論有無理由表决終占勝數前之育蠶試騐場及農事試騐場遂發生奇特之表决昨日（七日）午後開會即有顧議員寳琛等十餘人提出緊急動議主張前日表决違反議事細則第十五條之規定應重付表决案列贊成人數人議長不敢列入議事日程報告人數後宣告續行朗讀預算案經提議人起立報告提案之意旨即有董允成等起而反對議場頗見熱閙經陳議員大猷主張應以緊急動議付表决議長乃以應否將緊急動議提前討論付表决在場議員八十七人三十七人起立少數於是將此問題輕輕解决秘書長遂接讀敎育審查會報告法政專門學校某議員動議將敎員薪水回復照原列通過次醫學專門學校次各師範學校第一師範照報告案增預備費各校報告案内酌減之圖書費討論結果應增入繼讀各中學校報告册減去之圖書費亦照原册增入課外運動敎員月俸報告内除去者照原案回復其他印刷費藥品等亦多改照原案者中學校經常門通畢爲時已晚遂散會 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英法抗議美欵之答覆]  
　　國借欵案四國團一再抗議尚未交涉妥洽而法方面又以與中法實業銀行借欵擔保重複之故提出質問而英國代理公使以一九零八年中國與英法所訂之京漢鐵道修築借欵亦以直隷河南湖北三省之烟酒稅爲擔保因亦向我有所警告繼復由英法聯合質問現據日人消息我政府對於法國方面已經答覆略謂中法實業銀行之抵押爲浙江等省之烟酒稅此次中美借欵之擔保爲全國之烟酒公賣稅兩者並無衝突此則就性質辦明其並無抵觸者也又一說則謂中政府之答覆有云烟酒稅自實行公賣制度以來收入驟增來年度預算約計有三千萬元之收入法國借欵不及六千萬元以此應付利息綽有餘裕故作爲美欵之擔保亦無害於法國利益故法國於此並無可以抗議之理由此則就稅源上而辨明其無抵觸者也兩說皆係日人所傳未知孰是或者兩說各得全文中之一節亦未可知也 
[法日兩交涉與伍總長]  
　　伍總長履任後業與法代使瑪德爾伯爵正式談判一次非正式談判二次交涉詳情因守秘密未能深悉各省公民議會疆吏近日（自一日至六日）所來力爭中法交涉之電報不下百五六十件已由大總統與伍總長磋商積極解决辦法昨又分電各省軍民長官務持鎭靜主義勸慰商民不得有法外之舉動一俟該項交涉稍有轉機必宣告國人無論如何决無退讓之虞云云并聞伍氏决議首先辦理法日兩交涉同時進行即日知照法日兩公使預訂嗣後每於星期一三五日爲老西開案之談判於星期二四六日爲鄭家屯案之談判務於陽曆年内完全解决以免拖延伍君喜嗜山芋水果此次道經徐州張勳曾贈伍君山芋四五百斤至今伍君仍食此物嘗語人曰此少軒所贈可稱知已到部後見部員多服洋裝伍云外交部是中國的非外國的何以服異服予出使外國亦並未穿洋服部員聞之現均改穿華服矣日前有某商往謁伍君並負有新發明之軍用汽鍋求伍函致總理交農商部專利伍以現在並無軍事似不需此某商請求不已始以一封介紹書予之伍君每對人云我於外交並未有一定的政見又云目前之交涉若對於該公使講不通時予惟有以伍廷芳三字向各該國元首直接交涉而已云云 
　　按身任外交領袖而食山芋服華服雅不愧衛生總長之徽號矣迨觀其對於交涉案件之著手則　要案件排日談判力矯從前拖延之積弊又何其盡力任務絶無一毫耄耋之　象也夫自奉則求其儉從公則求其勤其他一切黨派意見陳腐思潮皆一洗而空甯非今日官氣　漫之北京熱閙場中之一劑清凉散耶 
[關於彈劾内閣案之各派]  
　　各派議員對於衆議院彈劾案之意見已略見報端兹更就最近所聞者彚誌如下一爲取消署名者議員文篤周致議長函云温議員提出彈劾國務總理案内列有鄙人名字請屬秘書廳取消云云一爲不願提案者議員李執中致議長函云敬啓者執中對於彈劾段總理一案係綴名於連署者之下今得議院所布油印竟列爲提案人第二殊與署名時情實不符合自申明並祈更正一爲提出意見者郭成　王汝圻兩議員均提出意見書反對彈劾郭之意見書多就政治上立論王之意見書多就法律上駁難其詞甚長姑略之一爲續行彈劾者參議院議員龔焕辰陳洪道周震麟楊渡等亦提出彈劾案列舉段總理九大罪狀連署約有三十餘人 
[童杭時請加國會紀念日]  
　　民國紀念日之議案衆議院初提出時係南京政府成立之日即陽曆正月初一日曁北京宣布共和南北統一之日即陽曆二月十二日爲紀念日繼而修正加入雲南首義之日卽陽曆十二月二十五日爲紀念日兹聞國會議員童杭時近又提出修正案加入國會開幕之日卽陽曆四月初八日爲紀念並改雲南首義四字爲雲南倡義擁護共和所持理由蓋有二端其一國會爲成立民國唯一要素使無國會則所謂民主國體者安在故南京政府成立之日曁北京宣布共和南北統一之日無非爲創造民國之先導至眞正民選之國會成立而始爲完全民國此列强所以多於國會開幕之日承認中華民國者也若以完全成立民國之日而不爲民國紀念日則紀念民國之眞意殊多缺憾且國會之有無旣不注意即民國根本因之動摇小之足以啟人民輕視國會之心大之適以開權奸推翻國會之漸用特爲尊重國會即尊重民國起見謹將國會開幕日加入爲民國紀念日也其二民國四年十二月二十五日雲南倡義擁護共和爾時袁氏洪憲紀元尚不宣布民國存在本未中斷不過發生危害而急待維護耳若祇言雲南首義則玩索意味似首義之日以前民國已中斷矣深恐代遠年湮名詞定義益不明瞭且按之文法語氣均未完足惟改爲雲南倡義擁護共和則斯時旣非民國中斷自無恢復之可言而文義上與論理上似較正確 
　　按童議員議加國會開幕日於紀念日中意至善也顧國會之所以爲民主國之主體者以其列席之分子皆國民自選之代表何者爲民所好何者爲民所惡胥能知之眞而議之詳故在法定時問内循法定手續以爲吾民謀實際之福利乃其天職而國會開幕之日則此項職責加諸議員存肩之第一日也屈指計之民國以來四月八日今幾度耶吾民所屬望於國會之事項見諸事實者其幾端耶國會議員所受吾民之供給者其又幾何耶念之念之童氏所言之推翻與輕視雖似過慮然苟欲爲根本之預防則平日議員職責問題蓋較一二日形式上之點綴爲尤重要也 
[六日交通會議開會紀]  
　　交通會議於六日下午一時半開會議長陸夢熊主席書記長報告新到會員朱開銑姚步瀛二人即抽定席次畢議長宣告開議第一案擴充航政案漢粤川鐵路公所提出由代表趙世瑄說明提案要旨華南圭程家頴趙世　姚國楨王景春等以次發言結果提付審查第二案組織公共醫院案提出者京漢路局由曾毓雋說明提案要　王景春權景曾鯤化駱通劉成志相繼討論合併醫院與中西醫并用問題議决俟此案成立後付審查由審查會請四路擬具辦法當付路政股審查第三案請將各省民業信局實行取消並籌補救辦法案首由提議者謝君式瑾登台陳述提案理由畢時已三鐘主席宣告休息十分鐘復入場討論姚國楨曾鯤化張競立趙世瑄何駿業劉成志朱成立權量汪洋王景春相繼討論各有主張競爭甚烈表决多贊成成立宣告交郵電兩股審查第四案擬請各路設立商務調查員議案提出者爲漢粤川鐵路總公所首由代表趙世煊登台說明理由旋由曾鯤化君力贊是項調查員爲補助營業之一機關莫如改爲物産勸誘員庶與事實相合又由夏昌熾君動議非先擬訂辦法不可後由議長宣告本案應付審查衆無異議第五案爲撥用廢署廢廟改作電局案提出者案徽電政監督由吳煥榮說明理由汪洋謂此案可成立所慮者財政部不能同意蔣尊褘謂電報爲永久事業能有永久産業至妙撥用一節可與財政部商酌但應由局長監督訪明報部不必先咨各省張競立謂不必限定廢廟廢署如路上空房亦可撥用議長以此案應成立付表决多數再以付審查表决少數張競立動議請議長轉告會員以後按法定鐘點到會議長宣告畢散會 
[内務部否認詹大悲等除名]  
　　日昨内務部電致湖北王兼省長略稱准國務院十一月三十日函開據湖北省議會議員張國恩等電稱本會公决通知詹大悲等到會後接省長咨稱杜瑞壽等請補已准云云查議員恢復資格均由議會决定各省向例甚多懇依法辦理等語除原電業經分致不再抄送外相應函逹貴部查核逕復等因並同時接准貴省長世電查省議會法第三十二三四各條規定爲除名之原因第三十五條規定爲除名之程序二者俱備除名始爲合法詹大悲等除名之原因以政府通緝有案爲詞核與第三十二三四各條所定不合至其手續則曰當場表决多數贊成所云多數核與第三十五條除名依出席議員三分二以上之規定不合原因及程序旣與法均有未符則詹大悲等之除名自不得認爲有效除名旣屬無效其議員資格當然存在何待議决恢復吾國共和再造當以法律爲重命令次之本部所依據係參議院議决運省議會法非命令所得變更且本年七月十二日以前通緝各案曾經大總統申令一律撤銷國會及各省會議員不乏通緝有案均得繼續到會列席豈能於詹大悲等獨有歧異應請貴省長依法辦理並轉咨省議會知照内務部微印 
[卾省會修正田賦征收案]  
　　湖北省議會前日由議員提出修正田賦征收案一件業由大會表决交付審查兹節録原案内容如下 
（甲）丁漕折價湖北丁漕折價向例各縣不同地丁每兩折錢至三串以下者五十一縣不止三串者十八縣漕米每石折價六串以下者三十六縣不止六串者五縣民國四年二月湖北財政廳詳定劃一丁漕折價每銀一兩以三串爲定價每米一石以六串爲定價其向征地丁不止三串或向征漕米不止六串之各縣應一律以三串與六串爲正稅餘數劃作附稅仍照舊征收分欵解省綜計全省增加收入約在四十萬串以上比較臨時省議會劃一辦法（地丁銀一兩折錢二串米一石折錢三串）增加甚鉅但旣已行之數年未便驟議裁減惟趨過三串與六串之附稅若歸之國家實屬名實不符應請歸之地方以昭平允 
（乙）滯納罰金此項罰則規定每地丁銀一兩逾限一月罰錢二十分之一逾限二月罰錢十分之一逾限三月封産備抵云云漕米亦如之合全省計算每年人民無形增加擔負總在數十萬以上論其性質係例外苛索論其用途又毫無表示論其弊端則官司弄法於中胥吏上下其手是無異設一舞奬之具於各縣而敎之朘削也擬請急予免除 
（丙）附稅此項附稅係民國四年二月湖北財政廳詳准從地丁一項比較正附稅數目較輕之縣每銀一兩加征錢一二百文至七八百文不等其糧額較輕之縣加至一千八百文爲止全省征收錢五十萬串有零每年盡數解歸中央按臨時約法非經議會之認許不得增加賦稅財政廳酌加此附稅毫無理由如係加國賦必須經國會議决何得名爲附稅旣名附稅自應歸之地方尤須經省議會議决方能有效何得盡數報解中央旣與附捐章程違反又與稅法原理不合擬請即時豁免並請求中央將以前解欵如數償還以清國家地方界限 
（丁）申串捐申串捐一項係花户完捐時照正數每一串錢加收二十文指爲九八申十足之說前清制錢固有九八十足之分今銅元官票旣一律通行早已剔去九八字樣巿面並無申串之折扣何得仍沿舊習巧立名目擬請即予免除 
（戊）劵票捐查劵票捐一項指辦理丁漕兩項劵紙費及手數料而言每劵一紙酌收錢文以資辦公名義尚無不合但向例各縣抽收錢數雖有不同從未有今日每劵收錢七十文之多此項規定名爲辦理劵票之用實則爲附捐之一大收入大小花户糧額不同每劵抽收重捐貧富負擔最不平均擬照前清原案規定每劵一紙征收錢十二文以七文作經征費以五文作劵紙費其餘增加之類一律免除 
　　按卾省丁漕兩項正稅折徵之數比較蘇浙等省尚不甚鉅其足爲民累者則附稅與滯納罰金兩種規定實出於恒軌之外附稅每銀一兩徵至七八百文已過百分三十之　準其多者且加至一千八百餘文占正稅之半數而過之尤覺虐取滯納罰金一項期間旣促加收尤鉅以江蘇素稱重賦之邦昔之長財政者又以善於收括重政府然於限外加收縱敢悍然變更議案亦僅增至十分之一而止如卾人之過三月以外即須封産備抵則江蘇人民之血産至少必有一部分爲公家所没收矣吾嘗謂徵稅官吏對於滯納者予以一定之處分一方防稅收之虧短他一方更以保租稅之公平用意未嘗不善然必於國庳民力兩者之間斟酌至當方能行之而無弊如浙省各縣之加價取累進制度『即逾一月加十分之一二月加十分之二下仿此』吾人方病其煩苛而不謂卾人之逾限三月　須　産備坻也此而不廢則卾省窮苦小民畸有田産者將不　奪於豪家即没收於國庫而官産處之變賣官産益得放心膽大而不　有賣盡之一日矣 
[武漢政聞零拾]  
　　王芝祥往川大總統因四川現局紛擾民軍多未收噩羅戴復起紛爭各政團意見又不能一致生民日處恐慌中特任王芝祥爲檢查使赴川檢閱全省軍隊籌畫改編遣散事宜王使已於三號傍晚由京抵漢經王督軍特派副官仇俊凱歡迎來省駐節乙棧於五號晨乘楚義巡艦往宜入川聞有借調卾軍一團隨扈之說尚未知由何師旅中抽調又一說王使僅借衛兵兩連其啓節上駛時各官皆往江岸歡送並鳴砲致敬 
　　柏文蔚赴京柏文蔚回皖與督軍議會接洽一切後適奉大總统電召遂於日前起行四號乘輪抵漢假庽法界略佳賓館武漢政客咸往趨謁 
柏氏旋渡江往訪王督軍聞係初次會晤雙方相談甚歡至夜柏氏始返漢庽次晨即乘京漢北上 
　　周大鈞來卾財政部派員考查各省印花稅務原定每年一次現距上届督察已逾年餘兹因特派周大鈞至豫卾湘三省調查財政之便飭令就便督查三省印花稅事宜卾省署准部電後昨已行知財政廳警務處飭侯該員到卾卽會同切實抽查一面先行告知商會邀集各商剴切勸導照章貼用 
[唐督軍等崇報蔡上將之意見]  
　　滇省唐督軍等日前電請中央以蔡公松坡本年春間由滇督師出蜀轉戰數月積勞成疾遂致溘折按諸崇德報功之義懇予國葬並將事蹟宣付史館立傳曁在京師及立功省分立祠鑄像以答豐功而昭矜式其電文云大總統國務院鈞鑒四川督軍蔡鍔以肺疾不治殁於日本醫院業由副總統入告并奉明令頒給治喪費二萬元並派駐日本公使章宗祥董治喪事飭部從優議恤恩意已極周渥何敢再事瀆陳惟堯等與該故督軍始終共事知之最深謹再撮舉事略爲我大總統總理陳之該故督軍自日本士官學校畢業歸國初在廣西辦理講武學校憤國事日非卽潛謀改革之事深被嫌疑旋調滇充陸軍第十九鎭第三十七協統領復與同人秘密聯絡凖備一切相時而動值辛亥八月我大總統在武昌首義滇省遂舉兵響應不旬日間全省奠定七鬯不驚被推爲雲南都督任職以來勤力不懈庶事咸理又以滇省財政困難首倡減俸月支薪僅百六十元至今因之軍民政事賴以維持入京之後本欲有所貢獻而帝制潮流方熱鑿枘不入乃乘機南下間道來滇共謀舉義崎嶇險阻艱苦備嘗護國軍起督師出川鏖戰叙瀘亘五閱月其間激戰最烈晝夜不休者凡四旬有奇精神萎頓喉痛加劇實緣於此大局旣定猶力疾馳赴成都經營善後俾軍民安貼然後東下療疾所謂盡瘁國事死而後已總其平生旣富於韜鈴優於文字尤嫻習政治是以總理軍民措置裕如　黔川桂之民迄今思慕不置而治事精勤操守純潔尤足爲當世官吏師法今身後蕭條不名一錢老幼　　言之腹痛惟其功德雖在西南爲多其所設施實有造於全國豐功偉烈中外具瞻不有　揚何以光前勵後伏懇我大總統鴻慈錫予國葬并將事蹟宣付史館立傳准予京師及立功省分建立專祠鑄造銅像以彰國家崇報之典而爲後來矜式之資是否有當伏乞慈鑒施行無任涕泣待命唐繼堯陳炳焜劉顯世任可澄吕公望羅佩金等同叩銑印 
[皖議會否决省募公債]  
　　貨捐每年三十萬元攤還一再咨請中央如數撥给迄未見復（此事略紀昨報）現該行追償急迫省庫如洗實在無法應付擬舉辦公債二百四十萬元指定南北茶釐作抵除償還借欵外餘充本省各項政費之用特諮詢省議會同意昨准省議會議决咨復略以此項外債已列入六年度國家預算無庸本省募集况五年度内國公債只有四十萬元各縣募集已極爲難若以二百數十萬之鉅欵零星勸募期於有效此必不可得之事如有大資本家力任其難外以全國家之信用内以收外溢之息金是又本會所贊成然尤不敢遽必總之債權屬之外人債務應由國家履行乃此推彼拒以延宕之故釀成利上生利之變相國家旣吃虧甚鉅本省名譽亦因之而損應請省長咨商財政外交兩部於國家支出項下設法早爲結束以維財政而敦睦誼至擬截留南北茶釐逐年攤還亦由省長咨商財政部辦理云云 
[浙省議會臨時會紀事（之生）]  
　　浙省議會昨日（八日）下午一時三十分開第二次臨時會議員出席者一百三十九人由沈議長報告議員張駟羣因病函請辭職應否付審查衆决許其辭職省去審查手續張立動議謂浙江警備隊經費五年度預算編制尚未交會以致無從審查應催省長速即送會衆贊成首議浙江修築省道籌辦處簡章各議員均云今日旣無政務委員出席無從討論張立云今日雖無政務委員出席此案當然成立應付審查方贊修贊成之當付法律股審查次議錢江義渡改歸省有案由提案議員何動業登台說明理由陳鐘祺云錢江義渡收歸省有本會已二次議决不能再由紳辦之理方贊修云此案係回復法案當然成立惟官辦與紳辦之利弊如何須詳細討論玉謙許祖謙等於官辦紳辦略有討議當付庶政股審查接議錢江義渡改設輪渡案陳鐘祺云本案與第二案有連帶關係可一併付審查衆贊成接議浙江省汽機絲廠奬勵條例由提案議員秦炳漢登台說明理由方贊修陶壽鴻金爕韓澤徐仲偉許祖謙葛崇黼孫棣莊景仲等相　發言結果多數贊成成立付庶政股審查接議泖河漊港提前疏浚案由提案議員許炳堃登臺說明理由張立許祖謙云從前所修正之水利案現已公布因自治未恢復評議會所以未能組　 
 
 
 

Page 7

 
 
萬不能因現有六萬餘元經費即見財起意着手提前疏浚况水利修正案係由本會議决不能因自治未恢復本會即可侵犯縣議會水利會之權限張立云照本案所言今年冬天所疏浚明年春雨時就不能疏浚試問今年祗有三四十日即疏浚能否完工莊景仲云照事實而言應成立張立云本會係立法機關非事實機關許祖謙云卽以事實論今年有冬天明年豈無冬天爭執許久卒以贊成者少數打消許祖謙動議云恢復自治官廳已電中央本會亦應電請陳鐘祺云本會不能直電中央祗能請省長拍電去催張立云恐省長不肯受本會之指揮王倬云省長與本會不能合二爲一何紹韓云本會期通電召集一面請省長據情電致中央庶地方自治即可回復况省長前電文上有過加干涉必灰人民望治之心之語故省長决不至於反對秦炳漢云由本會定期召集不贊成錢宗瀚云一面請省長電催一面由本會電致中央雙方並進或能有效議至此已届休息期間議長宣告休息十五分鐘改爲談話會繼續討論地方自治召集方法咸謂中央對於地方自治不能定期恢復者蓋因自治停止以來自治經費均已移作他用如用明令召集恐覺爲難但浙省情形不同各縣自治經費現均存在省長已查實在前電文中已詳細聲叙故不妨依法提前召集當經公决咨請省長規定日期通令各縣知事遵期召集一面將定期召集地方目治情形電致中央議畢已四下餘鐘 
[杭州快信]  
　　吕省長接元首覆電謂所陳浙省縣自治亟待恢復自係實在情形已交院部從速核辦省議會今日（九日）因各股均開審查會休會一日 
　　省道籌辦處現已將第二期所經各縣道路規定計有蕭山諸曁東陽永嘉縉雲麗水雲和龍泉慶元蘭谿金華武康永康仙居臨海等十五縣 
　　吕省長自認一月薪水購買公債並飭各科辦事人凡薪水在一百元以上認購半月薪水 
高等審判廳范賢方經家齡兩廳長定於十三日交替 
　　政治商榷會今日開職員會討論會章 
　　蔡元培於昨日特别快車赴滬聞係應孫中山君之召 
　　吕省長昨令海鹽縣朱知事速辦清丈事宜 
[江蘇省預算之實在自治經費問接挪用]  
　　江蘇省議會預算審查會中所提出之報告於民國五年上半年概算册敎育經費列五十七萬五千四百元實業經費列十四萬九千二百四十八元而未辦實業如農事試驗　等經費七萬七千八百元　移還下關　 
岸借欵是江蘇實業前途可想而知乃下半年預算册敎育費經常門列六十四萬一千三百零八元臨時門列二十萬零四百三十九元共八十四萬一千七百四十七元是擴張至二十六萬六千三百四十七元實業費經常門列十二萬六千九百元臨時門列三十六萬七千一百元共四十九萬四千元是擴張至三十四萬四千二百五十二元下半年擴張敎育實業共六十一萬零五百九十九元此項擴張費係取自警備隊餉及各縣地方警察費實卽取之民國三年七月以後各縣照舊留存之巿鄉附稅一部分亦卽地方自治經費也（蘇省自民國三年七月起依據財政部取消國稅地方稅案將忙漕附稅名目取消所徵之欵仍准各縣截留抵充地方公益之用作爲虚收虚解此項截存之欵各縣除用於敎育者外餘多撥充警備隊及警察經費因警備隊政府曾有通令准在停辦自治經費内撥用也）聞此項報告提出後各議員中頗以地方自治政府方藉口經費不給遲遲未复今蘇省議員乃將原有之欵暗中挪用深不滿意云 
[地方通信蘇州]  
　　爭繼案赴京上告吳江縣公民錢汝梧與沈李氏等因承繼涉訟一案由縣判决准以沈鍾英兼祧錢問梅爲嗣子錢汝梧不服上訴經高等審判廳民一庭開庭辯論多次兹已終結宣告判决云原判决撤銷之沈鍾英認爲錢問梅之義男不得即嗣錢姓錢問梅之嗣應另擇該族昭穆相當之姪承繼之錢問梅遺産以十分之三給沈鍾英餘歸錢問梅承繼人承受承繼未定以前由該族人管理云云錢汝梧以其兄問梅故後並無乞撫沈鍾英爲養子有訃聞及入學畢業憑等物爲證何能認爲義男而酌給三分財産又此案先因爭收斗　圩田租起釁沈李氏即提出繼承訴訟可見斗　圩之田八十餘畝實爲問梅之産無疑且有沈李氏口供可證今判决書僅叙二百三十餘畝亦有不符昨已提出上告狀赴大理院上告請求更爲判决矣 
　　挾嫌誣告賣烟蘇垣自烟禁加嚴以來告密之風大開大都爲索詐挾嫌而起前日南區甫橋西街有前曾賣烟之陸阿魁被彭鶴齡卽俞生誣報私賣燈吃當由南區第二分駐所派警前往搜查全無烟證當經陸阿魁將巡警攔住詰問何人報告該警云係彭俞生來署報告陸即與彭交涉因而互毆由崗警解區經南區署長張竹坪君訊悉因誣告烟案遂一併解縣即經周裁判員提訊陸阿魁供稱前曾賣烟被罰後已改圖别業乃彭俞生索詐不遂誣報賣烟請求反坐按律治罪當提彭俞生質訊俯首無詞官命將彭收押候審並令陸阿魁補具狀詞聽候核辦 
[鎭江]  
　　師長督隊剿匪江北淮安一帶近來匪勢猖獗出没無常駐鎭陸軍第十九師師長楊春普昨奉馮督軍電飭往剿楊師長昨已親率機關鎗隊由鎭起程乘舟渡江馳往清淮泗陽等處相機剿辦以除匪患 
　　織布廠之活動鎭郡各布廠近日生意均見起色其故因洋貨價昂人多樂購此項花布據稱自一星期來江北清淮高寳等處客帮携資到鎭辦貨者絡繹不絶本年冬季巿面較去歲略勝如華昌大倫等各廠均在從事推廣營業趕織以供社會需求 
[揚州]  
　　焚燒小輪案餘聞頭橋鎭鄉民焚燒小輪一案已由官廳賠欵了結曾載前報兹聞此案共用去一萬二千元賠償費九千五百元交涉費二千五百元由省議會副議長朱子貞在揚州中國分行籌借二千元德餘錢莊籌借三千元餘欵由周知事挪墊以田畝捐作抵該捐按田之優劣每畝由一角至四角計分三等經陳夏韋三董事經募鄉民不肯照繳周知事恐墊欵無着遂將該董事等於昨日復行提訊追繳矣 
　　司長喜期之熱閙兩淮運使劉佑長於陰曆本月二十一日　　　李氏　　公子　　　　　　　　　　　　　　　　　 
閙運署自頭門至喜堂均用松柏紥成牌樓上沿彩球並嵌以時新之花草天井上蓋明瓦下鋪地板以防雨雪汽燈電燈掺雜爲用五光十色燦然一新而坤宅陳設亦頗新奇聞十一號爲過禮之期 
[嘉興]  
　　緝私分統縱兵擾民之質問駐嘉兩浙緝私分統趙廷玉日前在嘉興北鄉一帶搜查農民菜鹽縱兵騷擾鄉村所獲鹽斤無論多寡悉裝堆於塘滙鎭同潤醬園曾由該鎭紳商電禀省憲查辦在案兹悉省議會議員張立以事屬違法特於日昨提出質問咨行省長依限答覆略云近閱十一月十九二十三等日浙江民報載有兩浙緝私分統縱兵擾民各節事果非虚該分統趙廷玉實屬違法溺職干犯刑律貴省長有監督鹽務之責且爲全省行政長官當負完全責任究竟對於前項違法之警吏已否飭查究辦謹按省議會暫行法第十九條提出質問書請於三日内答覆敎養局定期開辦敎養局之設原以收纳無業游民及民事覊押人於處分之中兼寓敎育之意法至善也樊知事蒞任後首先注意及此特於日前偕同管獄員吕君勘定舊典史衙門改設敎養局現已飭匠興修並呈報上峯備案月終當可開辦也 
[安慶]  
皖議會第三十六次常曾紀事昨日議會開第三十六次常會議員出席者七十六人是日通過議案之多爲開會以來所未有也（一）宣布潘允中提議添設實業學校案（二）討論國務院皓電財部宥電各省單行條例不交省會議决之電爭衆議付油印俟明日表决拍發（三）特别審查報告省長交議募集短期公債案結果經衆討論修正表决多數（四）民政審查報告敎育會請議地方學款分别清理案結果表决多數（五）民政審查報告管鵬提議各縣展限裁撤團防應將章程交本會討論案結果表决多數（六）民政審查報告提議查明驗契勞積金提充本省振欵各項要需案結果表决多數（七）財政審查報告和全吳家港者卡違法苛征擬移設韋家灣案結果表决多數（八）請議審查報告商民徐尚志請議發還財産案結果表决多數（九）請議審查報告泗縣喻子鈞請議保存學欵案結果表决多數（十）請議審查報告鳳陽樓知事玩忽禁令案結果表决侈數（十一）民政審查報提議籌設警察學校案結果表决歸預算案一併討論（十二）請議審查報告鳳台張登先請議發還財産案結果表决多數（十三）請議審查報告請議禁築天成易太兩湖案結果表决多數（十四）請議審查報告請議復給　金案結果表决多數（十五）請議審查報告石牌鎭王鼎請議釐局中飽案結果表决多數（十六）請議審查報告績溪公民請議書吏舞弊案之結果表决多數（十七）請議審查報告鳳台請議發還財産案結果表决多數（十八）請議審查報告孀婦李錢氏請議復給卹金案結果表决多數（十九）請議審查報告宿松公民請議張知事違法殃民案結果表决多數（二十）請議審查報告全椒公民請議釐卡舞弊案結果再四討論以修改表决多數時五時餘鐘遂振鈴散會 
[江西]  
　　小校廠鎗斃搶犯贛省南昌地方檢察廳檢察官吳增揆與南昌地審廳書記官鄭鎭等於本月四號下午三句鐘時督同司法警察一隊押解搶犯四名赴南營坊小校場鎗斃其佈告略云盜犯江漢清等一案早經判决該犯等在新建縣屬太平鄉毛玉麟家行刦江漢清一犯嗢刦高朝廉家又係俱發罪均應依法懲辦現由省長釘封指令照原判執行即於本月四日三句鐘親提盜犯江漢清陳炳德陳德明馮際雲等四名驗明正身押赴南營坊小校廠立予鎗斃以正典刑而快人心 
[雜評一武力與憲法（一子）]  
　　中國人有一特性每昌言不許人干犯迨其後不待人干犯而自干犯之每昌言防人破壞迨其後不勞人破壞而自破壞之此其例見不一見者也 
前有人欲以武力干憲國會議員譁然爭之而今乃自犯其法自以武力干憲即代武人所欲加於議會者而議員自加之也三十餘之墨匣横飛六七人之受傷起訴如此劇戰前所未有吾知張大帥又將大發雷霆矣 
嗚呼議員不足　其如　法何其如國家何 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[甯杭路舉行通車禮紀盛]  
　　滬杭甬鐵路定於昨日與滬甯鐵路接軌舉行通車典禮先由滬杭甬鐵路管理局柬邀中外來賓觀禮各情迭詳本報昨日上午十一時南巿來賓赴南站北巿來賓則赴滬甯車站各由招待員導入專車會集計中外來賓之觀禮者共有三百人上下兹將自開車以至通車典禮告終告情條列於後 
　　各界之蒞止此次滬杭甬路與滬寧路舉行接軌典禮官界除交通部特派員曹華外有副總统兼江蘇督軍馮公代表紀書元江蘇齊省長代表梁玉書浙江吕督軍代表莫伯英金陵道道尹代表馬祖光杭州道道尹代表方詠 
[上海中站即王渡站]  
　　康楊護軍使代表范副官及上海徐道尹等均來觀禮商界如商會總理朱寳珊副理沈聯芳及王一亭祝蘭芳虞洽卿楊信之等又滙通公司洪少圃捷運公司韓玉　華盛義公司楊振興等亦均來觀禮外賓如寧路銀公司代表怡和洋行馬干及駐滬東西各領事亦間有到者報界除本埠中外各報記者外有杭州浙江民報社社長李乾孫杭州之江日報館記者嚴伯華亦均到並聞外埠各報館路局除寄發請柬外並各贈頭等來回票一紙 
　　車站之佈置昨日南北兩站及梵航渡鐵橋各懸滿旗彩並於專車車頭用松柏枝葉綴成　式又間以鮮花車輛門首各懸五色國旗二面梵航渡站前空地則蓋高大蘆棚一所爲各代表及中外來賓會餐之處 
[蘇州河大鐵橋]  
　　通車之時刻北站專車於十一點四十五分鐘開車至十二點零五分鐘抵梵航渡車站十二點十三分鐘至徐家滙站二十五分至龍華新站與南站開行專車相會至四十五分鐘兩車銜接一點零七分由龍華新站駛回梵航渡新站停車由招待員導各來賓至蘆棚内午餐 
　　餐所之情形蘆棚佔地約二方畝門首亦懸國旗二面棚内亦懸滿旗左右二邊以木支架上鋪木板左則爲官界各代表座位右則由西人鼓琴以娱來賓中間爲中外來賓座位一點十五分鐘中外各來賓入座就餐官界各伐表由滬寧局兼滬杭甬局局長鍾紫垣及甯紹工程師濮竹雲左右相陪其餘各來賓席則由路局職員相陪 
　　來賓之祝頌各代表等會食至三點鐘攝影後鍾君起立先以英語繼以華語報告兩路必須接軌之原因並謝衆來賓盛意次由交通部特派員曹君誦勗詞次馮副總統代表紀書元浙江吕督軍代表莫伯英江蘇齊省長代表梁玉書等或誦祝詞或以演說皆極簡要其大旨無非望兩路通車後運輸營業日就發逹蘇浙兩省商務互有裨益等語次各來賓均舉杯恭祝路局營業發逹 
　　工師之演說最後濮工程師亦起而以英語演說另倩譯員譯以華語說詞頗長且甚懇摯其大要略謂此番接軌路工僅十英里四分之一固屬無甚難處惟一應工程所費甚省而工料甚堅工料堅則將來養路費所省實多我輩在路言路所望今日觀禮商界各領袖勗勉商人各袪其同行嫉妬之心爲一致齊心之計共謀商務發達亦如今日滬杭甬與滬甯接軌聯合一致俾路政商務並駕齊驅則實所深望末又謂此次路工實各職員之功已惟總攬其成並無何等之成績云云至三點四十分午餐畢各來賓卽散席登車四十五分開車回滬抵北站時將鐘鳴四下矣 
　　又一訪員報告云昨日爲滬杭滬甯兩鐵路行通車禮之期預由鍾局長於上午十時飭於南北兩站各備專車三輛迎迓來賓並委梅羹張聽濤招待一切未幾參觀來賓陸續蒞止約計四百餘人如馮副總統代表軍醫課長紀書元交通部代表曹華江蘇齊省長代表梁玉書浙江吕督軍代表莫永貞松滬護軍使代表參謀長趙聯黄金陵道尹代表馬祖光江海關監督代表奚逹外交部特派員楊小川滬海道尹徐元誥上海縣代理知事景毓華淞滬警察廳代表趙殿英上海總商會商董朱葆三南商會協理蘇筠尚及唐少川等均預其列均由招待員引導登車至十一點五十分二站同時開車至梵王渡車站延入客座欵以茶點稍事休憇振鈴開會首由鍾局長起將兩路接軌經過狀况報告一過繼由各代表宣讀祝辭次衆來賓演說散會後復經鍾局長邀請來賓西餐座客約二百五十人並偕乘花車繞游南北車站參觀後始散兹將各處祝辭録下 
　　馮副總統祝詞長江東海惟蘇與杭商賈輻輳國脉永昌賴我杭甯灌輸津梁馳騁一線如網之綱頭頭是道聯絡周行平平蕩蕩鞏固金湯爲民增福於國有光祝同共和萬歲無疆 
　　江蘇齊省長祝詞强國要政首在鐵路如人一身血脉貫注中外同風華洋接軫况乎一國而分域畛蘇浙隣省唇 
[宴客（在梵王渡車站）]  
齒之邦　輪旣設商業益昌路分滬甯又滬杭甬劃疆自守終嫌道梗今日何日冠蓋春申滬杭滬甯接軌良辰形勢旣殊轉輸尤便利國福民智識交換推行腹地漸及蠶叢支幹相屬全國棣通敬祝前途交通勿替吳越一家千秋萬歲 
　　浙江吕督軍祝詞江浙之地古稱三吳比隣聞拆實爲通途鐵道旣建益利運輸滬站中分未綰留都商旅嗟怨深苦廻行扶輪大雅宏此遠謨爰綜州輻以冶一爐通其隔閡擴其規模千里同軌間道疾趨朝發元武脯飮明湖長房縮地遜此良圖輔車之誼見於當途南車之賜及於吾徒隣光可借吾德不孤發軔伊始夾道歡呼爲國利器輓粟飛芻 
　　盧護軍副使祝詞交通利便火車維良東南路線滬甯甬杭兩方起止中介春申往來行李轉折相因輪軌接通自今以始吳越之間朝發夕至國利民福繼長增高嘉賓戾止斯詠斯陶定迓天庥神人呵護惠澤流長千秋永固 
　　江蘇財政廳長胡翔林祝詞世稱秦淮之水吳淞之渡錢塘之潮普陀之島皆東南之奥區巨鎭而其地相距千里而遥卒難朝發夕至洵不足以極觀覽之盛而廣懋遷之途今者蘇浙鐵路得以杭滬甯甬聯合進行億萬商民歡忻鼓舞豈非吳山越水間夐絶之盛軌歟翔林世居浙東近仕吳會媿無式晏之才謬領度支之任故對於商務則日冀運輪之便利對於路政則日祝營業之恢宏而對於桑梓之邦必由之路則尤昕夕翹企其連軫結　以省跋涉之勞凡吾浙人之宦於蘇商於蘇學於蘇工於蘇者無不與翔林同兹心理今日幸參盛禮則尤最美滿之希望可爲吾浙之父老兄弟告者方今歐戰未終百貨騰昂吾國人士果能及此暇時以臥薪嘗膽之决心爲通商惠工之本計安知中國商戰之樞紐不自此而轉絀爲盈行見路政修明財權發逹交通上之利益何可勝計雖謂中華民國富强之基自蘇浙兩省鐵路接軌之日啓之可也翔林不敏謹摭心理所希望者著爲頌詞以爲異日之左劵焉 
[上海稅務所長吳憲奎頌詞上海爲吾國]  
　　第一商埠水陸之奥區也自滬甯滬杭兩路築成交通旣已便利但兩站相去尚遠旅客貨物之經過猶病其停滯兹者兩路接軌大工告成舉行通車之禮甚盛事也夫鐵道之設所以節費省時逹商業增進文化歐美先進諸國鐵道縱横相接星羅棋布運輸便捷商賈利賴故能物無棄材地無遺利以成富强之基今滬甯及滬杭接軌將與津浦京奉諸路連合爲吾國沿海諸处鐵道之幹線此後貨物輸轉益以便利行李往來瞬息可逹於以軼歐美之前塵固富强之基礎其在斯乎抑憲奎更有進者交通之發展與財政之進行有互相維繫之理蓋貨物之灌輸日益加多則稅源之充裕可以操劵憲奎承乏上海稅務行能無似猥蒙貴局諸君子同心協力以相維持差免隕越今通車禮成幸　盛會旣敬祝營業之發達尤深望諸君子始終協助保持榷政以鞏固中央之財權而馴致大同之盛軌此尤憲奎　昕夕祝禱者也 
[本年第三季海關貿易之報告]  
　　海關造册處已將本年第三季（七八九三個月）之貿易册發表計此三個月内四十七口岸共收入銀九百五十九萬四千五百八十七兩較去年同期增收銀二十八萬四千九百二十二兩上海一處收入二百九十七萬三千八百零八兩較去年同期減收七萬六千一百十四兩出入上海之船隻噸位共爲四百二十一萬四千九百七十八噸視去年同期減少四萬二千九百八十噸各國船隻出入上海口者最多爲英國共有一千零三十三艘計一百六十七萬三千三百零一噸次爲日本共七百九十六艘計一百二十五萬五千三百四十二噸再次爲中國共三千四百六十八艘計八十八萬七千五百零二噸兹將七月至九月底各關收入之數列表於後（以一兩爲本位零數從略） 
口岸一九一六年一九一五年 
關平銀關平銀 
愛琿六七七五九八九二 
三姓一九○六七二五八六五 
哈爾濱區 
滿洲里五○一九三三五五四六 
哈爾濱一四四四六二一八九六八四 
綏芬四八二九七五六一○二 
琿春六一七五三九二二 
龍井村五五六三四四○一 
安東二五四一三三一四六八八三 
大東溝一一六二七四 
大連三八七八○○二二八二八三 
牛莊二一二八五七二三四三八六 
秦皇島六一七二二八○七九三 
天津一一○一○六五一一○六九七一 
龍口一○七四五 
烟台一四八三六八一四五一三二 
膠州三七六九九○ 
重慶九三七九八一一三七七七 
宜昌九八三七九三九五 
沙巿一○九四八一○二五三 
長沙八三二○八一二八二三八 
岳州二四九三四二六七九九 
漢口一○八一三二八一○五六二四○ 
九江二○七二六四二四一四一四 
蕪湖九七二五三一一三九七九 
南京五九○四四六九四六一 
鎭江九○四四五一三○四○一 
上海二九七三八○八三○四九九二二 
蘇州一一四八三三一○六九九一 
杭州一三八二三三一四七一九九 
甯波一五六八九九一八二五三○ 
温州一六五○六二二七一一 
三都澳三一七一二五四二二三 
福州一七八三五六一五六五四九 
厦門一○九七三九一三七一○九 
汕頭二八一一一五三二六一三○ 
廣州四三二六一七四八六一三三 
九龍三七九七九五三九一五 
九龍鐵路一五○二二一二四○○ 
拉巴二七一二七四三六一七 
江門八五九○二三一九二九 
三水七六○七二四九三九九 
梧州一五一五九四一五五○六七 
南甯三八三七二二七六一二 
瓊州四一六六二四六七一○ 
北海二四一九○二○七一四 
龍州六四八一○七二 
蒙自六○○四三二一七三八 
思茅二八七四五六 
騰越九五○四七四二四 
總數九五九四五八七九三○三六六五 
[紀工黨之談話會]  
　　韓復炎君發起組織工黨情形已紀前報昨日午刻韓君爲此事邀集報界同人於跑馬場一品香西餐館開談話會報館記者到者甚多韓君起立演說先述工黨過去之歷史謂工黨創議於民國元年其時國内各省與國外華僑報告組設支部者已有二百餘處之多旋因宋漁父案發生而阻滯後又 
 
 
 

Page 11

 
 
因袁政府之壓制而停止進行次述目前之情形謂人每目鄙人爲暴烈分子鄙人之暴烈與否姑不問惟望國人認明今日之所謂工黨非韓恢之工黨乃民國之工黨特因鄙人見到民國將來之希望在此工黨之一線生機欲與世界競爭不可不以發達實業爲根本之策故願盡力爲工黨奔走并願當世之有經驗有名望有資本者出而主持其鄙人樂爲犬馬焉並謂此次工黨中所謂革命黨之暴烈分子僅鄙人此外則並不容有暴烈之革命黨在内言次以詼諧出之末則希望工黨前途之發達將來支部林立於國内國外工人皆有工商之常識則民國庶乎有望現接各埠華僑來信已有多處將着手組設願各報一致鼓吹爲民國造福云云演說畢各報記者皆表示贊成之意後乃暢談他事盡敷而散 
[法公堂研訊向海潛]  
　　候派人往湘查明旅館循環簿再核湖北督軍王占元據探報告向海潛前曾在漢口華景街糾黨縱火謀亂現在逃匿滬上遂電知本埠楊護軍使轉咨法公廨查緝後經法捕房捕頭兼西探目阿而風西華探目沈德福在新租界維而蒙路將向拘獲解送法公堂據稱實名向凱旋至向海潛嗢有其人不認在漢口謀亂情事判令押查在案昨又提訊中西讞員問汝究係何名向稱前實名向海潛二次革命後改名凱旋漢口華景街亂事於陽曆七月三十號晚上發生我於七月十一號有事往湖南長沙縣住在鐵路局地方旅館内有該旅館循環簿書明可證漢口亂事實無干涉旋有何建堂投案聲稱與向海潛朋友向在長沙來申時有伊友某姓同行求請堂上詳細調查即能水落石出讞員聶君商之法副領德君判向還押候着捕房派人前往長沙查明七月間向是否寓居該處旅館再行核辦 
[詹坤押西牢三月]  
嘗人詹坤因被同志當濟衷等在護軍使署指控唆使首領郭超捲取善後欵項逃逸等情因兩造均寓居公共租界由軍法科訊將此案移解公共公廨就近傳訊業奉中西官訊判詹交保因無保收押在案昨晨由廨復訊原告偕證羅永和等投訴被告曾在西藏路一品香番菜館内力保郭超所領善後欵項均於翌日往取詎届時往取已携欵潛逃此項善後費係政府所發給與軍餉無異被詹唆使捲逃請爲嚴究訊之詹坤供不承認中西官核供以詹實有不合判押西牢三月示儆 
[復訊恐嚇圖詐巨欵案前清候補道犯有嫌疑]  
　　皖人楊宗鈺（卽榻哲夫）被長利洋行買辦林逸壽延代表律師在捕房控告伊串同平社黨人迭次寫信恐嚇圖詐洋三千元等情業由捕房將楊拘解公共公堂訊押各情已誌本報前日午後由捕傳集人證將楊解廨復訊先由原告代表律師上堂譯述被告串黨嚇詐情形請求澈究繼據見證陳和生投案供稱伊爲洋行生意原告所接平社黨恐嚇圖詐鉅欵之原函我曾目覩至第二天被告楊哲夫代表平社黨來向原告說項勒借鉅欵云云訊之楊哲夫供稱伊前清候補道曾任卾省來鳳縣知縣光復後回籍來滬爲古董掮客以故廣東路怡園玉器茶會上一般販賣古董之人大半認識且原告向我購買古玩書畫等各物件及我袒遺下之裘十州名人尺頁手卷一册共計洋一千二百二十三元除收外尚少洋六百五十六元嗣因原告短價故向論算適原告之姪林子芬與陳謝兩人在彼向原告索借洋三千元據云曾經付過洋五百元是日原告不允祗給林等洋三元林等却之而去當時我詢及始知係平社黨人至九月二十六日我在南京路仝羽春啜茗遇林子芬備言其叔却借洋元之事並稱以後在外如遇原告冶遊定以武力對待囑我轉述後我即與逸壽說之至十月二十我又至林家算賬而林他出當由劉姓等兩人接見詢我是否民黨中人並指我包裹藏有炸彈串同平社黨人恐嚇圖詐當即報捕將我拘案是實供畢將原告向伊購買各種古玩賬單呈案請察經王肇之襄讞與英卓副領事核供會商之下判楊還押候改期再訊又長利洋行買辦林逸壽在英公廨刑事科控經租賬房陸筱友私用賬洋一千餘元等情一案由捕將陸獲解公堂訊押在案嗣經捕房查得陸與原告林逸壽及前馮新吾家被人恐嚇圖詐等兩案亦有關係因於前日午後將陸解送公堂由捕房代表牛門律師上堂譯明案情請爲嚴究經王襄讞與英領卓君以爲時已晚不及研訊因判陸還押候再復訊核辦 
[交通部覆救火會電]  
　　前日本埠四牌樓火警電話局無人接線以致延燒多屋曾由救火聯合會邀集各用户開會議决電呈交通部派員查辦一面緩付用費等情已誌前報兹悉該會得上海電報局轉交通部復電云局轉毛君經疇穆君湘瑶曁諸君鑒魚電悉滬話局因民間失火無人接線已將誤班之司機生斥革並將該局長先行記過另行派員秉公查辦特覆交通部庚聞各紳接電後擬將該局種種腐敗情形臚陳條欵繼續呈部云 
[救火會函覆調查新記棧起火情形]  
　　確係縱火圖賠羅興友田永春兩人最有關係　　 
上海救火聯合會復淞滬警察徐廳長函云敬復者接奉函開以老北門迤西新記貨棧及徐開泰木器店失慎延燒一案經據二區一分所傳到徐開泰店主徐阿開解廳訊據供稱昨夜十時後民已安睡忽聞鄰人呌喊起火驚醒出視見貼鄰新記棧樓上火已冒穿屋頂即同嬸母幼子下樓火已蔓延民住之房屋欲上樓取物業已不及什物等件盡付一炬民家並未保有火險等情詞甚可憫當以徐阿開旣非起火之家當然無所關係經予交保一面飭區並派探續傳新記棧經理人到案訊核去後據二區一分所先後解送新記司帳虞寳華並據偵探傳到該棧司洪小友解訊前來發科研訊再三究詰一味諉爲不知飭傳該經理羅星友未到當將該虞寳華等交具連環妥寳店保出外限五日内邀同經理人羅星友到案在案究其首先肇災按照徐阿開所供似火由新記貨棧而起但該棧向不住人從何憑空起火當在研究之中且上海一隅華洋雜處良莠不齊則利用保險縱火圖賠之事每有所聞現據傳聞棧屋雖未保險其客貨分投保至數萬之鉅兹據大吉祥書畫店主陸金生禀請查究前來該棧此次失慎如果出自天災則爲人力所不及若果有别情則法律俱在斷難姑寛本廳負保衛公安之責偵查手續不厭周詳素仰貴會救災恤鄰熱心公益每次火警輙首先到場施救此中情形似較眞切相應函逹務請查照迅派會員實地調查究竟該新記棧因何起火所謂客貨是何種類有無故意縱火圖賠確據逐一查明見復以便核辦等因到會奉此查敝會天職惟在救火關於偵查犯罪行爲本非固有職務祗以敝會馳救火災到場較早所有聞見自必較爲親切今認爲保護公共甯起見不能不詳加查訪以資考證當經抄録原函發交第一第二兩區救火會會同前往切實調查去後兹據復稱是晚聞警到場見該棧樓上樓下均已冒火其勢甚猛此種火起似非無因當經竭力救熄並未蔓延（未完） 
[定期追悼蔡公之函知]  
　　本邑第一學區學務委員豐芸昨致各學校函云本月十四日一時至四時上海地方各團體在九畝地新舞台爲蔡公松坡特開追悼大會巿立學校均與其列届時各校下半旗停課一日由職員率領學生（約數十人）與此會專　逹即希察照 
[財政部派員祭蔡電]  
　　財政部致滬海關監督電云滬海關施監督並轉部派姚調查員東彦鑒蔡故督靈櫬抵滬即派該監督會同該員代表前往敬謹致祭錦濤汝驪思浩歌 
[征收費餘欵撥充自治之省令]  
　　上海縣知事署昨奉二十五號省令云江蘇省議會議决各縣忙　　征收費盈餘留充地方自治經費案本省長依省議會暫行法第三十七條公布之此令計抄議决案查忙漕征收費各縣支用之額例有相當之限度若所收之數超過於相當限度以上則其餘額理宜發還納稅之人惟此種餘額集之則巨分之則微按户發還太涉瑣細查民國三年地方自治停止後原有經費多半移作他用現在自治回復爲期不遠正苦經費無着前項征收費餘額應卽撥充地方自治經費使本地人民所出之財仍供本地公益之用武進等縣業已行之有年應請省長迅令各縣知事徵收費收支各數核實造報所有盈餘悉數歸公謹議 
[明日考選海軍學生]  
　　駐滬海軍總輪機處王處長以明日（十一號）爲考選海軍學生之期部派之委員軍學司謝邦琛參事吳振南等均已抵滬考試地點定在製造局内兹恐各學生届期來處投考者未悉地點故特飭於木牌上書明投考各學生由製造局大門而進至海軍輪機處考選字樣釘於高昌　馬路外並於昨日函致步兵三十八團部諭令守門衛兵如有學生來處投考者妥爲指引云 
[梟首傷勢日重]  
　　蕪湖人徐老窩子（即孫老窩子）又名王志强因身中鎗彈於上月十五號自投虹口同仁醫院求治當經醫生察其形跡可疑報請美捕房派令中西包探到院調查旋無錫縣知事署警探亦入院偵查始悉徐係梟首迭在江浙兩省糾黨搶刦此次在無錫持械搶刦因被捕擊中鎗逃滬故由捕房派捕至病房看守俟其傷愈再行解請公共公廨預審在案兹悉徐之傷勢日重行將垂危以故昨由美捕房八十四號西探目利扶司上堂禀明前情奉關讞員得禀商之德師副領事諭候電請無錫縣知事曁江蘇水警廳速即派員來滬協同捕房前往録取口供惟恐爲時不及一面先由本廨派人至病房録取供詞以憑察核 
[盜匪判押五年]  
　　台州人袁阿三於十月二十六號夜紏黨持械搶刦楊樹浦韜朋路二十三四號門牌楊文元烟紙店内大洋十二元小洋七百二十角銅元六千三百文逃逸經新閘捕房包探周小弟將袁緝獲解奉公共公廨訊供押候補提同黨到案併究在案昨晨由廨復訊據中西包探上堂禀稱所有同黨尚未提到等語訊之袁供認隨往搶刦不諱關讞員核供商之德副領事師謀君判袁押西牢五年示儆仍飭緝拿首盜解究 
[學校比賽足球記]  
　　昨（九日）爲南洋公學與約翰書院第二次比賽足球之期即上海部分末次比賽之期球場在徐家滙交通部工業專門學校（南洋公學）是日該校操場預先用大號麻索將場四周圍在周圍站立該校童子軍以維秩序約十二時已有多人來觀二點鐘觀客多至七八千人二點半鐘起賽先南洋據場之西約翰據東兩方公請西人鮑亥林君爲評判員銀角一鳴兩方球員各奮其勇場中之球驅逐爭奪旋往旋來有多次球將入約翰球門被該校守門拒出南洋左右内守及中守甚强故球常少至及三點一刻鳴角休息各無勝負至三點半鐘互易地位再行比賽雙方又奔走驅馳觀者興致更增三點五十五分鐘南洋球員李樹本左右盤旋及至約翰球門相近李大星前踴扶助第一次踢至約翰球門被張石麟拒出第二次李大星接踢又被拒出南洋邵麟上前猛攻遂獲勝一球四時一刻告終此次南洋遂全勝一球上海部分計南洋勝約翰二次南洋約翰各勝滬江二次總結南洋獲得上海錦旗上海部分足球比賽遂告終聞内地部分蘇州東吳大學與杭州之江大學亦於昨日在杭州南星橋陸軍操場比賽勝者即可與南洋比賽云又南洋公學昨日聯合滬上各校比賽野外賽跑個人第一冷鑑（復旦）第二張孝安（南洋）第三吕漢承（南洋）團體第一（南洋）計得第二第三第四第六團體第二（省立第二師範）計得第七第十五第十六第二十四個人奬以金銀銅牌各一面團體第一奬銀盾一面本爲南洋所得因前晚南洋體育會田徑賽部議决如果該銀盾爲南洋所得即轉贈團體第二名以答光臨之盛意故該盾特贈省立第二師範云楊樹浦滬江大學預科（即中學）足球隊每年冬季例有與各附屬中學足球隊比賽之舉八號蘇州晏成中學杭州蕙　中學相繼來滬上午九時至十時半與晏成比賽滬江勝四球晏成勝二球其結果爲滬江勝下午三時至四時半與蕙蘭比賽滬江全勝三球聞上海民立中學足球隊亦將於下星期六往滬江與其預科足球隊比賽云 
[同濟大學醫科之卒業考試]  
　　同濟德文醫工大學醫科第四届卒業攷試已定自本月十一日起至正月十八日止與攷者共十八人所攷科目爲病理學法醫學細菌學衛生學血清學藥物學内科外科産科婦科眼科耳鼻咽喉科皮膚花柳科小兒科精神病學現該校正副總理福沙伯克利二博士已柬邀中西各當道届時臨場監視以昭鄭重 
[省敎育會明日演講]  
　　江蘇省敎育會昨致各會員函云敬啓者本月十一日（星期一）下午四時本會敦請蔡子民先生蒞會演講題爲敎育界之恐慌及其敎濟方法届時　請准時惠臨共聆閎論專此奉布順頌台安江蘇省敎育會啓十二月九日 
[敎會星期日之講道]  
　　本月十號星期晚八時基督敎青年會德育演講會敦請南昌聖公會牧師程宗洛君演說敎會與人生之問題欲明敎會之眞意者届時盍早往聽乎 
[麩皮公會正式成立]  
　　本埠麩皮業前爲固結團體整頓營業起見特發起在南巿豆巿街組　歧秀堂麩業公會曾誌前報昨日爲該公會正式成立之期於上午十時開會懸匾行開幕禮該同業之預會者計一百餘人首由會長趙茂華宣布創辦公會宗旨並經過情形次由各來賓演說散會時合攝一影以誌紀念 
[徐警廳長得授副總統府副官]  
　　馮副總統現因組織副總統府所有府内各使員刻已分别令知就職兹聞江蘇警察廳長王桂林爲副總統府最高級諮議官淞滬警察廳長徐國樑爲副總統府最高級副官昨日徐廳長接電令後其所屬内外部自科長以下及警正佐等定於翌日到廳參賀 
[滬海道署批示二則]  
　　警學生汪文佐禀該生畢業警校輒思自効人才是否可用文憑亦未呈驗無從核奪惟旣稱有畢業資格姑仰崇明縣知事查驗酌奪此批副禀併發 
　　邵關生呈爲盜賣盜買民不聊生請求飭縣判决由據呈等情如果不服該縣堂諭之决定應依法自向上級法庭請求救濟所請訪縣覆判一節着母庸議此批 
　　崇明外沙鄉敎育會代表施桂芬等禀查此案業奉省令轉行該縣先行丈量升科呈候核辦並於施滋培等禀内明晣批示矣兹據並禀仰候内務部省長批示祗遵可也此批粘件附 
[倒斃男尸之相驗]  
　　昨報記滬北胡家木橋附近倒斃受傷無名男尸一口由地保報請地方廳相驗一節昨經林廳長委派李檢察官沈檢驗員等蒞場相驗當驗得該尸年約二三十歲外着黑布棉袍其右手臂左膝蓋並右肩項下及右肋等處共受槍傷四處委係因傷致斃察其外貌該尸亦非善類似被同黨所鎗斃李君驗畢填明尸格判由堂棺殮發封厝壇聽候嚴緝凶犯訊辦 
　　正誤昨報專件欄公共租界東區地價表自道契三百三十四號至四百五十五號被手民倒置特爲附正 
雜評二 
[徵收費之充自治者幾何（庸）]  
　　江蘇省議會以各縣自治經費之無着而搜索及於手數料餘欵何省議會諸君重視自治而費心如是耶 
　　我欲爲議員諸君問者諸君旣憂自治恢復以後之無欵而凑千拼百搜剔及於繊毫何獨於自治原有之專欵反爲移東補西間接施其侵撥警備隊之辛餉取之於附稅諸君所知也縣警察之補助省欵停撥而後用及　治經費亦諸君所知也知之而不爲回復原狀且費盡騰挪以貫澈諸君意想中之慾望自治固有之欵旣不設法以保存乃欲以此戔戔者示惠耶 
　　不甯惟是各知事中前方有以徵收費之入不敷出而請改四釐爲五釐者則開支能否盈餘自不可必且即使有餘而是項費用本含有包辦性質亦儘有浮濫支銷之餘地更退一步言之徵收經費果有盈餘各縣知事亦果肯和盤託出然省議會固嘗議决否認手數料案而以規復元年成案爲言矣使省公署而　以公布施行者則諸君之嘉惠自治恐更有限中之有限耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孫行者傳] [  老范]  
　　孫悟空别號行者意非謂可行則行實有人迫之使不得不行也名悟空者恍然悟一場空耳君始本無名其名因大閙天宮而始著熱心熱力不畏八卦爐躦營可鑽穿乾坤袋能力亦强已乃卒爲東海觀音制服殆亦無可如何事也始佞佛得爲僧徒忝居長視世間妖魔鬼怪蔑如也性狡獪能騙猪八戒能變牛魔王自詡無事不可爲惟頭腦不清腦力薄弱一受腦　立刻頭痛欲死故爲所信仰者得爰是制服之曾與金錢豹鬥幾不勝彼恃有金錢君則徒手張空拳幸習棍棒操五花八門使人眼花撩亂得於激戰時佔有勢力凡氣類所感一班小胡孫咸擁誮之顧力雖强顔面幾乎剥盡觀其色赧赧然與其醫輝映蓋臀亦赤色也或曰臀之赤也昔被天吏痛撻其色乃板花云（五） 
[送城北公序] [  筑公]  
　　公世從城北居故稱城北而不名生而姣好有子都之神兼督寳之清鄒忌修八尺而自詡呹麗一見公羞縮如元緒不敢驕其妻妾而轉歎妻妾之違心譽已爲失眞公之貌洵老看不厭矣公以貌特美秀雅受人憐始焉冠春花繼乃殿秋豓夕陽霞彩送故迎新榮逾叢菊羞洗江東公之遇公之福亦駸駸乎與長樂馬高閣素鼎足而三矣休休之量江海能容宛宛之才圍城立解一出而芳名蓋世再出而妙語解頤今且三出矣路柳披離門蘭側讓行見金章玉册壓倒梧桐惟夾道榛荆伏鈎來攫森然可畏公亦知幾徘徊不敢進而城北故人紛以書進謂霜鐘雖動黄花正肥蟹滿酒香淵明遲公久矣善蓄光彩永駐朱顔良辰美景天乎奈何幸故廬之無恙公其翩然歸乎（五） 
笑話 
　　園牆上有』母許招貼『四字　甲持廣告而貼焉主人見而怒曰汝不見牆上字耶甲曰見之令堂許我而汝不許汝誠不肖子哉母問兒曰萬以内數之最大者爲幾答曰萬母又曰千以内數之最大者爲幾答曰百母怪問何爲兒曰『千』字儘三筆而『百』字有六筆也（二）[  逸塵]  
　　某書癡持半價劵兩紙向書局購書一册旣得書飄然逕去並半價而不之給書賈追索之某曰書劵一紙值半價今奉半價劵兩紙價值不適相抵耶書賈笑應之曰是是先生若持半價劵三紙來本局尚當找出半價也[  召侯] （一） 
詩話 
　　李雯江蘇人順治初曾官内閣中書舍人相傳攝政容親王致史閣部書爲其所作尤工詩嘗見其中秋夜燒香曲云金閨秋盡天如水桂花坐落凉風裏東牆雲葉吐明蟾繡户鸞屏臨夜起翡翠屏高金博山隔牕雲母香盤盤細劈犀紋憐素手斜分麝月弄青烟憑將桂火沉沉力吹散行雲裊空碧各存蜜意對秋風共展芳襟禮瑶席江南畫閣復重重欲捲珠簾怨不逢莫愁堂上無消息幾度香消明月中輕盈瀏亮置之温李集中幾可亂眞沈歸愚别裁集張南山詩人微略皆未收録李詩蓋湮没久矣[  似春] 不受酬 
一昨讀自由談有香奩詩十首兒女深情描摹盡致誠爲僅見之作昔年鄙人亦見有紈扇一柄畫嘗藥圖題云刺桐清影拂簾長鼎拂松風藥透香親把銀匙調一過同心甘苦願分嘗愛不能釋因默識之至今未能忘也[  鐵華] （一） 
 
[議員之成績]  
小說 
[言情小說妍媸鏡] [  常覺小蝶合譯天虚我生潤文]  
第十五章（四） 
　　方凝思間忽聞姑母之嬌喉自後呼予曰柰梨汝奈何不讀亞琪之信予聞語一愕始同夢覺乃剖之讀曰吾親愛之柰梨乎前托汝買一釣竿何遲遲而未寄或者汝已忘之否則必爲店中人誤事汝再至史忒萊場時可爲我一詢并告以楷福少尉亦爲我所介紹予讀至此心復一酸又讀曰吾甚望君等居倫敦甚樂嘉蓓姑母狀態如何肥耶瘦耶世有爲其内姪而終身未嘗一見其姑 
　　母者言之良復可笑自汝去後家中殊覺沈寂即河中之魚亦夏而忘食其餌故吾甚念勞倫司彼若來者吾知魚類必開歡迎之會予此時目光若受反電竟不願視此一躍以至後輻其言曰汝亦聞白雷女郎已與巴金生訂婚耶此二人亦不愧良耦今巴金生已他去新來副牧師和靄至近時汝歸途中當不能更識此舊時小敎堂蓋已髹漆一新爲狀如新嫁娘矣而牧帥尤能引人信道故其敎堂中人乃多於鯫惜不能踞塔頂而釣亦徒增我臨淵之羨耳其人又善歌常至桐樹莊遊散前日且曾邀予唱歌予謂予每唱歌時柰梨必以石子擲我故吾歌已久忘之牧師遂亦不復嬲予吾父至念汝儕常坐葡萄樹下雖手一卷而目光殊不屬吾與愛菂則每隔十分鐘必相詈一次然彼哭而我笑爲不同耳柰梨汝究於何時歸哉菲雪近如何吾嘗自念使勞倫司而爲吾姊夫豈不大佳蓋菲雪太胖可憎而不可愛非我良友也亞琪上予讀已眼角已濕則以襟袖拭去之不知吾心之悲豈因勞倫司耶抑因吾父耶但覺亞琪此書雖則塗鴉而語語總刺我心目乃知孺子天眞感人自易耳姑母見予讀已則曰汝父近狀當佳勝嗟予吾不見阿兄面且二十年矣予漫應曰佳因摺信入懷欲行姑母呼曰柰梨汝止汝作回書時可告汝父謂其弱妹甚念阿兄也言次又取香水之瓶自灑其衣（十五章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
[短篇小說滑稽短篇行裏去（續）（繫鈴人）]  
　　想了半日方才决定舍了笨重的洋錢取那輕便的鈔票只奈身上祗穿件破棉袄口袋早已穿了那裏藏得許多抓頭摸耳了一會忽然想出一个好法子來抓起鈔票來一把一把的塞將進雙七縫八綴的襪子脫了下來抓起鈔票來一把一把的塞將進去却只塞得十分之一那雙襪子早和灌了水的猪仔一般睡在地下許三又把破棉袄脫下用根稻草把　口紮壠仍把鈕扣扣好把些鈔票塞滿了背在身上又把褲腰解開褲子裏也塞滿了鈔票還有許多賸着便用兩手棒了嘴裏噙着一雙燈籠似的襪子便蹣躪跚跚的走出樹林來誰知那褲子裏的鈔票塞得多了再也走不動路那路上的石子又是欺人只覺得足底一滑一個倒栽葱早向山坡下骨碌碌地滾去不由得呌聲　吓却那兩隻襪子早就告辭而去連忙伸手　捉不防手裏捧着的鈔票也早變做蝴蝶一般隨風四散那身子還是轆轆地滾着只聽得拍的一聲料想自已定跌死了誰知睁眼一看却還好好的睡在長椅上面連忙爬起身來看時不禁笑道呸原來是做夢呢說着把手去腰上一摸却是　膨膨的好像藏着東西許三道噫難道我這個夢是眞的嗎因伸手去一摸掏出來看竟是鈔票許三大詫道怎麽竟是眞的又想天下那裏有這等事把手去揉揉眼睛向四面一望分明是個眞實境界那樹上的老鴉還是噪了不　許三這才知道自已眞個發了財正在得　頭裏拔起脚來要走忽聽得背後霹靂似的一聲大喊道吠往那裏去許三駭了一跳料想是個斷路强盜便抓一把鈔票兜頭擲去誰知那人毫不在意丈八多抓許三把那支劍直向他身上戳來許三呌道爺爺饒命一手來抓許三把那支劍直向他身上戳來許三呌道爺爺饒命我下次再不敢了那人恰由不分說把劍往他肚子裏一送只覺得一股冷氣直往咽喉裏冲將上來只道自已已經死了却還舍不得一堆鈔票死睜着眼睛一看原來自已仍睡在長椅上面個印度巡捕拿着一根短棍在他身上亂戳道壞來西行裏去（完）（三） 
[家庭常識]  
　　種瓜瓜類肥料據老圃傳說以　蟹搗泥壅之最易肥碩瓜果之實勿求　生免致瘠小瓜類當花落結實時復加泥土於其籐上籐即發生新根吸收養料直供所需故山林塘西瓜以帶籐葉而膾炙滬隅 
　　除蠅據科學家考得蒼蠅不喜雜色惟向白光故門窗之用紅緑玻璃者若輩即不飛入即在室中者亦不耐居留矣 
　　除蟻舊糖包稍潤以水置其處少頃羣蟻麕集其上連包移至遠處一而再再而三蟻穴一空矣 
　　燭油污衣衣着燭油置滲水紙（亦名吸墨紙又名生紙文具商店均有售）一張其上用熨斗徐徐煖之油漸滲入紙中矣 
大理石大理石面有積垢可用釫粉和蘇打水塗其上越數日加以拂刷斑痕盡去 
　　銀器銀器污漬如難洗去可用棉花蘸醋用力擦之 
鐵色鐵製之火爐等件日久斑銹可先塗酸醋復用鉛筆粉（五金店買）拂刷其上色澤一新 
　　白粥白米煑粥時加　檬汁一匙可使成色純白氣味香烈蛋殻蛋殻可弗造棄碎之成片用滌盪玻瑙瓶無須剔抉之勞而能刮垢磨光 
[譯叢孟德斯鳩之軼事（寒楓）]  
　　孟德斯鳩法國葡萄府人而法理學之大學也其女弟嫁於馬蘆艘時相過從一日孟德斯鳩訪其女弟回日已夕矣時值午　泛舟納凉海濱者甚盛孟德斯鳩　買舟從之清風徐來水波不興披襟當之嚴炎頓釋西望江日沈沈欲暮倒影澄空金光萬道洗心娱目樂哉此遊孟德斯鳩不欲自樂其樂而欲與人同樂因喚舟子與之俱此舟子年約十七八語言羞澀面白而神清但爲夏日薰炙少露憔悴情實可憐孟德斯鳩怪之以爲不似尋常舟子固問焉少年對曰我固非業操舟者蓋嘗讀書於學校矣今特受雇於商家凡星期祭日之夕欲覔蠅頭利故爲此耳孟德斯鳩聞其言益怪之曰君之行蹤一何奇也其問必非無故者外人可得聞乎　知其詳少年對曰噫先生欲叩吾身世固易易也然我言之反惹先生悲我父名羅菩府中良商也一日以貿遷故滿載商品出航海外不幸遇海盜船與商品共没於盜並捕吾父使爲奴隷得贖金千三百圓方肯釋吾父回然吾父啓行時將家財盡購商品以去家中無有餘者某尚有一母一姊一家三人晝夜勞働節衣縮食思積金錢以贖吾父而無如母姊力弱所得無多某雖受賃於商家然所得僅此區區賃金而已欲待某三人所得以贖吾父恐河清難俟而吾父之墓木已拱矣先生先生倘星期祭日欲與二三知已放乎中流以永今夕願先生專招某某當竭誠　力以待言訖涙下孟　斯鳩聞其言悲從中來不能自已强制之使不露微加贊嘆並使少年續其說詢其父及海盜姓名住址無遺漏少年不知孟德斯鳩爲何如人一）詳告之無隱情孟斯德鳩悉記其言愈悲其情之擊而遇之窮長談不覺夜已過半遂回船告别少年事後　思曰今宵之客不知爲誰雖然其爲非常人無疑其牢記母使忘時光容易已盡六週一日少年歸與母姊共飯粗　道前夜事唏吁不能休忽聞户外有剥啄聲啓户視之昂然一丈夫也（明日續完） 
 
 
 

Page 18

 
 
   
 
