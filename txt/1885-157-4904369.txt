# 1885 - 157 - 4904369

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主兹從西友處得其小像倩名手照繪成圖列入此次四十一號畵報以供諸君觀覽其畵譜兩圖均係沙君山春 
繪筆致輕倩栩栩欲活畵報仍然九圖准於二十六日出售後仍附淞隠漫錄一則閱者鑒之此佈 
[皇淸經解石印精本出書] [  點石齋主人啓]  
　　皇淸經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅骨　　　刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文殺　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑百　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印　簡而又簡居則易於繙閱行則便於取携於重規疉矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋新印無多恐不敷海内士林購取譬如逐鹿捷足者得尚其先覩爲快乎現已躉數售出欲購者請至上洋新北門外新昌泰行法大馬路南申昌號　辭六堂書坊面訂可也此　 
[論詳約與草約異同]  
　　和議已定薄海人心帖然安堵本報前日錄四月十九日循環報所載法國某日報已行刋錄之中法草約八條係於西歴四月初四日在法京畫押者昨日報登中法約欵十條乃接自中國官商電傳而本館訪事人又由津門傳電來滬其文更詳細閱諸欵語句與前循環報所錄大相逕庭乃知前約八條爲法國所定以兾中國之允准者而昨報詳約則經中國總署諸王大臣悉心叅酌往復商定之六盖前日曾發單張謂中法和約於二十七日在津畫押而前錄之八條則明言在法京畫押且係西歴四月初四日之期查西歴四月初四日乃華歴二月二十日也和議之信正在此時當諒山捷戰之後忽傳此信且盛稱英人金登幹在法京畫押之事而其間如何定議如何立款則華人概未一見其文爾時疑信叅半謂和局關係甚重去年明降諭旨有嗣後如有以與法議和爲請者交刑部治罪之語聖意森嚴誰敢再言和字乃竟託諸一英人遽在法京定議而後轉向中國取决進止何其事之簡易耶及觀詳約十條始恍然而知前日循環報所載法京畫押之草約卽是金登幹所允而八條之中俱係法人要求中國之意而爲中國所必不肯允者也夫八條之中第二第三第七第八皆係可行且爲和約之常例第三四五欵所言畫定界址撤退防兵亦屬此次議和所應有之事獨第一欵謂大淸國大皇帝體先君治國遺意但保中土無干涉鄰邦事務舍棄越南聽其國君自主或與法國修好或與别國結交云云此則措詞殊多未協盖中國體制於藩屬之國一切政事原不與聞僅歲時朝貢行人往來存其事大字小之名分而已非若泰西風氣凡屬地必須爲之經理一切興養立教致富策强治之一如内地如係其國自主卽視之爲列國並無大小相維强弱相制之義故歐洲各國土宇廣狹有倍蓰什伯者而同爲列國不相統屬也第中國自有體制卽不必以歐洲之例相强歴古迄今自保中土不干鄰國之事固爲中國待藩屬之禮卽如第三欵中國皇帝法國民主皆准越君如舊日進獻禮物與中國獨不思進獻禮物卽是小國貢大國之義名分所在所謂藩屬即因乎此今以法國圖取越南之故而令中國廢其朝貢之禮以改爲餽贈之文尚得謂之不損威望體面乎至於舍棄越南之說旣謂無干涉隣邦事務不舍棄而自舍棄之矣又何必明揭此意乎誠如草約云云則高麗亦鄰邦也日本之志欲得高麗已久日人有事於高麗中國亦將舍棄之而聽其與日本交好矣緬甸暹邏亦鄰邦也英人取印度而與二國爲隣法人今取越南而與暹邏爲隣其與二國有交涉之事中國亦均舍棄之而聽其爲英法所同矣夫使鄰國而僅與他國修好抑但結交而無意外之禍則中國舍棄之後亦仍不失爲自主之國所患者與之修好而或好不能終與之結交而或交不能固始則自主而繼則聽命於人名爲自主而實已受制於人守府不改祭則寡人有國主之號　無國主之權則其依附中國之本意豈不盡失乎法人之圖越南自始至終不過藉口於越非中國之屬而於中國所以待屬國之禮不同乎泰西者不能悉心體會沾沾焉以越南自主爲詞迫脅其實而保護其名致以强制越君所立之約爲越君自願與之修好結交之據乃至和議之中明著中國舍棄越南之語而謂猶不失中國威望體面誰則信之且越南已　高麗亂事兩次　定大權尚在中國今此約一出將來高麗有事日人執此以與我爭我猶得而顧問也乎彼暹邏緬甸速在滇邊之外更無論矣且修好結交中國聽之設使啓釁搆兵中國亦將聽之矣一語不愼後患無窮故觀於旧約而不覺竊竊焉疑之也一有詳約十條傳出登報夫然後知和議之紆遲時日自二月中以迄於今日而始成者蓋經總者之妥貼商槯不欲如法人之所擬與徇金登幹之所允也噫持和議於今日天下人心不願聞者大半若冉有損中國之威望體面而重貽隠患於將來則唾駡隨之矣吾因是而歎秉釣諸公於此約之措詞命意其見地爲不可及也本報旣書其後爰更辨其異同如此 
[封口起船]  
　　昨日外洋有電報到滬言蘇彞士河現須封閉兩禮拜緣該河有挖泥機器船沈下故封閉河口阻止行舟以便撈起沈船然據本埠西友言及該處所沈之機器共有數艘而取起尚屬易易恐無須封閉兩禮拜也 
[日本大火]  
　　日本西字報言西歴五月三十一號下午八點鐘時富山地方大火查係擾並街安田德三郎家起火其時東南風甚緊祝融之威得箕伯而益肆遂致無從灌救計燒去巡捕房兩所書信館户長辦公處各一所小學堂三所銀行二所寺院十七所戲館三所村落三所大小街五十一條堅固樓房五十座電信柱廿七枝電報局一所民房六千二百廿九軒人口死者八傷者二據土人云除東京大坂兩處外從未遭此大火是誠非常之災也 
[水手閙事]  
　　日報載接仁川信謂西歴五月卄四日適值禮拜四點鐘時美兵船水手上岸沽飲及晚已覺沈醉乘興走入日本人掘久太郎酒店弄盃舞葢之際不知因何起釁互相爭閙竟欲拔刀相斫其勢洶洶掘久上前勸解非但不聽反將掘久打傷店夥見此情形馳報領事署卽派巡查服部前往彈壓中途得急報者數次及巡查趕至被該水手二十餘名攔住店門不准進内其時店内已打成一團日巡查見力不能制正擬暫退該水手等忽持木拾石將店 
 
 

Page 2

 
 
中人任意亂擊正在危迫之際幸續派巡查多名已至與前來者拚命上前共相施救適日兵船將弁及水手在場者亦被該兵打傷於是近處日水手聞警馳至時美兵已退入中國租界只好罷手掘久太郎店内已打成虀粉并失洋二三十元人雖受傷不致殞命巡查受傷六八内有小泉巡查傷最重卽送入病院療治一面照會美兵船主派兵官上岸帶回該水手查點之下尚少二名不知下落蓋當打架時日巡查曾取該水手　兩頂或因此不敢下船亦未可知翌日美兵船主親至閙事地方踏勘偕日兵船主至病院慰問受傷人聞日船主與夷船主前在美國同一學校不難和衷辦妥也 
[法艦觸礁]  
　　香港西字報云有法兵船由香港開赴澎湖將到時忽觸礁石未知有礙否也 
[續述寗波藥局事]  
　　甯波火藥局於上月二十一夜幾遭匪人燒毁文武官憲往勘已錄前報兹聞墻下掘有一穴深通藏藥之所穴内排列火藥包包外插香一炷幸所插之香火皆滅不至肇事邑尊勘騐情形賞夫大錢四千文現在局之四面陸路則均裝棚門派勇管守水路則編竹爲籬不通舟楫此事一日不破則疑團一口不釋外間紛紛揣測謂必奸細所爲也 
[京口火警]  
　　京口西城外小閘口相近某姓家於上月廿五日晚十點鐘不戒於火各水龍聞警奔救僅焚去草房十餘間水龍返至中途忽又聞警鑼則西城外之丹陽碼頭近處又失愼矣乃復馳往灌救幸取水易不致蔓延亦祗焚去草房數間云 
[失愼異聞]  
　　金陵北水關一帶多棚民其人皆淮産習種薯蕷乾糧爲生其來也肩負兩筐衣食皆取給焉所居蠮螉舍朝誅茅而夕安枕以土爲壁掛席爲門室中先支一土灶灶旁施大蓆或鋪高粱秫稈一家老稚食宿於其間淮以北不宜榖可終歲不榖食喜飲土缶北樽客至則覆盆於地相與蹲盆側而生飲之其風氣然也前日有數家以炊餅餉力作者置鐺灶上餅熟而灶火未熄炊者怱怱携餅出未遑他顧忽被大風將火星吹散滿室室内本無長物朽樞敗葉見火卽灼頃刻間相連十數棚盡爲灰燼幸在日中除耰者耡者相率載芟載　外餘或拾新於路或挑菜於塍無一焦頭爛額者比趨救已一覽無遺矣可異者某舍旁厝一槥死者已三年此次以板有灼痕共議轝而瘞之土至半途　驟絶槥亦遂碎恍惚有陰火爇而未爇者然衆盡駭思有以掩之乃纔觸手則衣縷骨殖悉如經煉者揑之則靡揚之則飛殊不可解 
[制憲到任]  
　　湖廣總督裕制憲於上月二十日抵省當日駐紥大公舘卽於二十一日已時接印文武官員禀安賀喜聞擇於四月二十八日進署湘撫卞中丞卽於廿四日南旋云 
[報稅受屈]  
　　京口洋藥捐稅自奉部定新章後凡報完出口大小洋藥者例須擡赴捐局黏貼印花方惟給發運單局定黏印花章柱以日出入爲起止示限制也各行棧亦遵定章未敢逾限上月念四日早八點半鐘時有裕和洋行夥石姓二人舁小土一箱赴局請黏印花其時局員及管印花人正在黑甜鄉裏該夥守候良久因客催促渡江始向票房商請司事答以印花各同上内票房發給爾可進内自請石信之遂將土令同伴看守步入内堂大聲請領局員急起叱問何爲石以請印花告局員謂何物狂奴驚我好夢竟將石拿往指爲扒竊該夥叩頭謝罪怒終不釋遂乘肩輿押令巡丁送石至丹徒縣懲辦馮邑尊謂石係請領印花事屬奉公豈能科以無名之罪笑辭不受局員無奈乃帶石至糧捕廳略各幾語怱促遽返捕廉詢得石並無不是當卽飭役送石回該洋行該行東見石無辜被押心甚不服反將捕差轉送英領事署發落聞由領事官照會關道憲向局理論索取貨件未知將來作何了結或謂石得釋後輙向人道及局員有杜司勲之癖爾時春睡方濃以石撞入重地遂作打起黄鶯兒故事此則如子太叔所謂床第之言不踰閾非外人之所　聞也 
[揚河開壩]  
　　揚州連開兩壩水勢仍泛漲異常加之上月廿六一晝夜疾風驟雨東西堤勢將漫溢程都轉聞報赶急會同堤工局吳觀察迅派員弁於廿七日午刻又將壁虎橋壩啓放以保堤工惟聞該處水頭高至二丈餘極　湍激往來船艘尚其格外留神哉 
[魚苗滯銷]  
　　九江每年三四月間所産魚苗甲於他處官牌夾魚行以此項生意爲大宗各路魚販到潯販買或以大船運載或以篾籮肩挑今年大雨時行所出魚苗較往年尤旺惜江西等處因去年蛟水爲災塘堰冲塌不少無可養魚故今年魚販皆裹足不前惟蘇船因去年獲利頗厚今年早日趕到現已滿載而歸然江岸一帶撈棚業户則以買客太少以致折本諺云貨是草客是寳蓋亦有爲而言也 
[袁江賽會]  
　　鎭江舉行都天會前已列報兹聞袁江亦有此會本定於四月初八後改爲十四日南自寳應北自沐陽曁附近之山陽西壩河口等處舟車麕聚靑衫紅粉白叟黄童誠不可以數計蓋數年未有此大觀也是日宿雨新晴晨曦乍露但聞門外嘈雜聲好夢驚回攬衣爭出逾時各會以次集廟前逶迤西行由鎭署道署院署折而康至縣署從大街出東門渡閘西至海神廟歇壇晚間减道回鑾共計洪福錦福景福都福降福增福萬福申福錫福等十會而得福尤勝有鞦韆一架抬閣七架珠光釧影雪貌花膚令人生愛至萬申錫傘旗古玩則已等諸自檜以下觀看之人遺簪墮珥不勝屈指有某甲被簷前鴛鴦瓦擊破頭顱以致兩頰作桃花色晚間雖增燈會惜淡若疎星頗負此一輪明月也 
[竹西近事]  
　　泰州甘泉兩邑尊所轉之樊叉鎭前數日鄉民醵金演戲熱閙異常左近來觀蜂屯蟻聚演至第二日擁擠愈甚致將看臺擠倒壓斃一人並傷及男女十數名口内有二人受傷最重旋由該處地保分别呈報該管地方官勘騐云○東營地方花烟館林立受其蠱惑者不知凡幾兹爲江甘兩邑尊曁城内外保甲總巡訪悉會銜示禁略謂開設烟館本干例禁乃近有不法之徒暗藏婦女名曰花烟誘惑良家子弟勾引年輕店徒誆騙錢財窩留匪類實爲地方之害合亟會銜示禁爲此示仰諸色人等知悉務各革面洗心另謀正業倘敢不遵定卽提案嚴　房屋充公鄰右地保狥隠察出併究不貸○邗江安定書院每月十六日小課向由山長評閱前日有某生光頭便服逕趨該院適山長肆筵宴客生飛步向前出言不遜山長大怒立時函告府學吳陸兩學師隨卽示諭略云俟查明該生是否的名再行禀請運憲核奪云云嘻如某生者未免有傷風雅也 
[日下述聞]  
　　内奏事傳出皇上于四月二十一日卯正二刻御靑褂雨纓冠乘轎出順貞門神武門走西隨墻門至大高殿拈杳畢由北長街至宣仁廟拈香畢由舊路還宫所有前引後扈王大臣侍衛及備差執事之大臣官員弁兵均於卯正預俻虹聞前日總管内務府嵩少司農奏稱三海碎修工程爲數甚鉅請撥何項銀兩皇太后聞奏若有不豫之色少司農遂叩頭退出○宗人府出示云爲再行招考事查本府迭次考取供事因得邀獎叙分别銓選今至當差需人又届玉牒開舘例應供事幫同繕寫書籍經本府奏請併案錄取奉旨依議欽此欽遵在案前經本府出示招考而赴府投到者寥寥恐未盡週知本府酌擬于四月十七日起展限三十日合行再爲示傳爾願考諸牛取具同鄉京官印結開明履歴三代籍貫赴府投遞以便備卷定期考試勿得觀望自悮○上月二十日起聖上連日前幸三海左右翼步軍營練兵中撥派數百名在附近各處看管由各廠開放號衣戰裙雨帽各一副以便是日分往照料此項練兵每名日給京蚨八百文以示體卹云○皇上在中海北海閱看乾淸門侍衛馬步射一事前報早已錄登兹聞此次皇太后皇上所親閱者非僅乾淸門侍衛實係自御前大臣御前行走之王貝勒貝子公御前侍衛乾淸門侍衛一律預備又聞克邸及各王大臣各貝勒公各大臣連日赴西便門外小溝子及德勝門各馬道熟習騎射王大 
 
 

Page 3

 
 
臣又均於各邸内逐日熟習步射以期嫺熟精良云○上月二十日由内奏事傳出皇上明日卯正二刻乘馬出内右門隆宗門走西華門進西苑門德昌門至自在觀拈香畢至長春書屋用膳辦事後至涵元殿召見大臣後進峯澤園至崇雅殿引見陞等侍衛親閱步射畢至補桐書屋用茶長春書屋用晚膳後還宫二十日所有隨事俻差人員均在南海德昌門伺候又聞皇太后於明日卯正由内幸南海云○二十日晨御前行走之王大臣侍衛乾淸門公侯侍衛等在紫光閣試演騎射及馬上三箭以備四月二十八日御覽○聞有綏　城將軍差委官兵護解洋槍二千桿長槍千餘桿用大車裝運　京拉至神機營投文當將委解槍枝點交收訖○總管内務府大臣等在内廷禀商醇邸謂現在廣儲司庫内異常支絀此次南北中在海各處工程若一律修補完善卽使撙節開銷尚需銀二十餘萬兩實無欵項可支醇邸言不妨暫緩本爵遇使代爲題奏可也○前報列越獄人犯闖入禁門經内廷官兵捆獲交部一則兹聞該犯曹泳祥經刑部司員研訊之下認前情毫不諱飾遂定以斬立决之罪二十日由三法司會訊該犯後由刑部具摺奏聞旨下時卽須綁赴巿曹正法矣 
[朝鮮瑣述]  
　　北洋水師統領丁禹廷軍門乘超勇揚威二兵輪於三月二十四日駛到馬山二十六日晉王京面見國王不知所議何事有謂與日人間仗者有謂防軍卽乘此二船内渡者謠言不一廿九日丁軍門起節小民瞻望丰采塡街盈巷不下萬人○國王派官數人入華京進貢同派請大院君回國之官一齊就道聞此官爲閔種默云○防營雖有撤信而操練不敢少懈夜間守禦較昔尤嚴有備無患此之謂夫○某甲家小康一夜三更時有盜十餘人奪門而入將其家中老少捆在一處任其餉掠遠颺有六旬外之老翁被綁之下氣絶而殞報官勘騐賊尚未獲華商因前屢被竊挨户敲更守望相助無失事者但恐防備少懈卽不免乘隙而來耳○希化商船運米又至長崎裝載煤炭兩事水脚獲利甚鉅入其股份者皆欣欣有喜色云○江鏡浦爲米鹽萃薈之地如在此開設行棧生意必有可觀惜此地非通商口岸有格於例商雖垂涎無敢犯法以爲之者可惜也○電線現將造成聞將通至元山再至東洋云○舊宫内有暗雷未經轟發者上月十五日忽聞大聲如雷一震而止得係宫中地雷有觸發之者未知然否○小孩多患痘殤者亦夥天時不正故也 
[江陰雜識]  
　　上月二十四日二鼓時海關對岸失愼是處與長江水師督行轅相近當卽鳴鑼告警起水甚便旋卽撲息計焚去草房五間○謝劉兩協戎於二十六日午後同赴瓜州賀吳鎭戎緣鎭戎新賦弄璋之喜於二十九日設湯餅筵也○湖北人孟漢舟於二十一日在金陵下關同甲乙兩人雇划船赴江陰比至瓜州船忽傾覆由救生局紅船將二人救起局員孫君見而憫之賜以衣被并給川資可謂好行其德矣 
[吳淞小誌]  
　　日前威靖兵船護送裕制軍赴鄂於昨午一點鐘回滬○流雲小火船失事時吳淞右營王管帶之族叔亦遭此厄屍首久未撈起昨經救生船在張華浜撈得一屍當經該營認明無錯隨在眞武殿前人殮死者名利賓曾保衛千總銜 
[港禁已開]  
　　前日下午六點餘鐘洋關某西人函致曹肯堂軍門稱有法兵艦七艘欲進吳淞等語軍門卽至營務處會商以和約雖已畫押此處尚未奉明文惟有專電至省請示遵行及晚接曾爵帥來電亦以和約雖經議定但澎湖基隆法船尚未退去若任其進口恐别生枝節連夜電致總署奏明施行昨里又接來電稱接總署專電以和議已定奉旨准其進口毋庸阻截云 
[懸旗有待]  
　　中法和局旣成本埠法領事公廨本當仍懸法國旗幟兹聞法署懸旗尚須略遲數日俟法兵船進吳淞口時然後升旗兵船卽升砲二十一門以誌賀去 
[法船來滬]  
　　中法和約畫押後法國公司輸船名薩格里恩者卽由香港來滬前日業已展輪矣 
[官場傳言]  
　　黄芝生太守聞另有要公將暫行告假所有英會審事務道憲意擬委曷審甫明府權　云 
[滬北瑣聞]  
　　著名流氓陶金榮混名流過頭金榮屢經公堂及縣署嚴辦在案此等人好動不好靜以故不犯官法卽蹈私刑前日在小東門外偵知福建人某甲在某花烟館住宿貿然而往其時甲與妓尚在雲雨窟中陶揭被大笑甲不勝羞忿旋邀人在德泉樓吃講茶將陶痛打狼狽萬狀及巡捕來甲黨早經散去矣○大自鳴鐘捕房十七號西捕前日在大馬路玉露春茶肆南首巡緝不知如何與某婦齟齬被將號衣扯碎旋將該婦拉入捕房以待解案訊理○八仙橋西首巡防局員鄧都戎月前解餉到省回滬後查得更夫阿金阿大等冋店舗居民私收燈捐及支更錢隨將該兩人傳到笞責斥革另行招人承充都戎之辦事認眞於此可見 
[押犯圖遁]  
　　大自鳴鐘捕房管押各竊犯於前晚又思脫逃將炕脚一隻拆下意圖挖洞被管門捕知覺將木脚取出禀明捕頭昨晨翁太守臨捕房經包探禀明前情並提出偷竊鄉人衣服之王洪生積竊曹春福形跡可疑搜出質票十二張之王阿四仕公和典屋上拿下之顧阿松四人詰訉據王阿四供稱實係前次送縣之謝步雲起意圖遁伊云外面有洋二十元我等出外可以薙頭洗澡換衣囑大衆動手翁太守謂謝於禮拜六解案送縣汝等之事在禮拜日何得牽扯究竟何人先動手據供先動手者是王洪生曹春福兩人翁太守着將王曹兩人各責六十板於今日解案王阿四顧阿松兩人各責五十板押候核辦 
[游勇爲患]  
　　南翔鎭人往來滬瀆必由江橋眞如等處經過近聞江橋附近一帶常有游勇於深夜阻刼行人甚有扮作兵乘馬而行陽稱稽查匪類及遇孤客輙向身畔搜查掠取財物卽水路舟行亦往往有遇盜情事現由該處汛弁帶勇梭巡雖極認眞然尚不免顧此失彼之慮也 
[不准索費]  
　　吳阿坤在草園内拾得自鳴鐘被新閘地甲徐炳索費等因已列前報該地保徐炳於前日投質吳阿坤亦到實申訴徐供因徐公舘失竊報由巡防局查委員諭小的赶緊查緝前日據吳之隣人言及吳取自鳴鐘等件爲此帶吳到局經查委員訊明拾取飭吳交保並無勒索費洋之事吳稱自從地保送局交保卽被帶至烟舘謂須開銷一切否則受累難堪無奈約伊次日交洋我始役案控告徐炳又稱從無此言請爲查究太守謂該地保旣稱並　勒索情事飭吳退去吳又稱深恐出外該地保仍索我洋太守謂地保再敢索費爾可隨時控究徐炳又稱吳阿坤挾我將伊送局之恨以致誣告太守謂爾亦當安分當差如果有索費等情定干重辦斥釋 
[縣案彚紀]  
　　前日南門外某營函送縫工陳子方至上海縣署稱此次營中添作號衣七百件擬定尺寸式樣分派各成衣店承做當有陳子方來攬做三十件做成後較前樣甚覺短小送請究追等因當經帮審委員王司馬研訊數語着陳仍照原樣再做三十件賠償限三日做就違于嚴比並着交保○著名土棍徐阿二在押患病經莫邑尊發交地保暫管早已列報前日該地保以徐病稍痊送歸縣署候示詎到縣時徐忽乘間圖遁幸經差保等瞥見旋卽兠拿就獲云 
[共祝長春]  
　　謹啓者上海北巿桓源里施少欽老伯封翁大人德配誥封夫人施老伯母倪夫人本年五月初一日六旬正壽預十四月二十八日見封翁具禀本善堂聖帝神前爲内子生辰囑兒孫輩節省拜壽之資買放耕牛數頭求保却病延年等云姪等擬備壽禮幛聯恭 
 
 

Page 4

 
 
申慶祝乃蒙封翁再四固辭當此數省水旱徧災籌捐不易全行璧謝姪等見封翁利濟爲懷敢不遵命爰將慶祝之費攺買耕牛飛禽水族等物代爲放生以體封翁仁慈節儉之心以祝封翁曁倪夫人海鶴添籌之意藉以稍伸微阢後詢悉在滬封翁之年姻世好送禮紛紛封翁一概完謝今日之躋堂拜祝勢所難却探聽　翁府上敬治素筵以全物命恭謝親朋以聯友誼姪等薄禮旣蒙固辭必須登堂叩祝因本堂自從上年冬季封翁委施棉衣光臨敝堂隨從接連施粥承封翁大力獨創籌捐每日放粥兩餐接濟到四月三十日爲止各廠施粥從未見有如此之久長而封翁每日午後親自到堂照料督放風雨無阻不但每日放粥兩餐今春另外給錢立夏節每人十文四月朔望兩期每人二十文三十日告止之期每人給錢五十文共發四期領錢者聞風興起竟有二千餘人之多足見封翁之菩薩心腸一片救饑之心時刻在念不獨侄等感德卽在滬到廠領粥窮黎無不恩戴二天今侄等登堂拜祝日覩封翁合門家慶夫婦齊眉兒孫繞膝欲叙一堂天倫之樂眞所謂積善之家必有餘慶福壽雙全不勝忭賀謹以誌祝冀登報章上海北巿六馬路仁濟善堂教姪葛蕃甫戴綏之賈雨臬蔣挹之顧勉甫沈芝庭何景儀鄧善初曁諸同人頓首拜祝 
[浙省撫轅抄]  
　　四月二十四日王作梅由京騐放來省禀到署定海道頭巡檢劉禀辭赴任○二十五日蔡文杰津局俱禀見辭赴海運差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海籌賑公所施少欽封翁來書]  
　　謹啓者本月二十五日下午善昌親到本埠六馬路仁濟善堂督放施粥幫辦配合丸散之時承浙寗樹德堂主人來謁善昌恭迎接待叨教良久蒙詢本堂所辦各項善舉冬間施棉衣給年米施粥三項出欵最大本年春寒運朝陰雨施粥一舉淸明節不忍停止善昌目覩失業貧民衣食兩虧全賴每日施粥兩餐過度三四兩月本堂獨創接放善昌登報謹代在申窮黎九叩首代求再請發棠不以善昌爲無厭之求荷蒙各省在滬善士樂助粥捐源源而來以應開銷粥米等用足見普天之下善士正不乏人如能辦理實心實力竟能感動萬善同登本堂常年施醫五月起八月止四個月貧病照方給藥另合送痧暑寒熱各丸每年藥資亦要籌捐洋二千元方能濟事再有常年施棺此項善舉出欵鼓大查仁濟堂冋無恒産又無常捐全靠隨募隨做照此情形根基不立非久長之計仍恐有始無終善昌竭力想法代籌常捐敝絲業公所每絲一包提撥規銀一分歸入施棺之用今春以來病亡者不少求施棺者不但無日無之兼有每日施出數具上海五方雜處北巿洋場上能立得住一堂實事求是推廣善舉究屬各幫方便以致善昌費盡心思盡力代籌奉勸在滬各大幫除絲業已定常捐之外務請茶業錢業洋貨業米業油荳業紙業藥業顔料業銅錫業烟業酒業糖業兩洋南北雜貨各業綢縀紗布四大業花衣業餘者大小各行業如能協力同心各認派勸月捐歸入一總仁濟堂善昌總當不辭勞瘁實力奉行推廣善舉保嬰育嬰義學恤嫠義塚埋葬借錢會養病所棲流所洗心所留養所種種善舉如能捐有常欵無善不可代行竊思此事局面甚大全仗各大憲示諭幫勸再要神力呵護如能玉成各大幫獲益無窮上海萬商雲集大碼頭那一幫無窮鄉親能立一大善堂總可安排不致流落異鄉善昌不揣冒昧同參末議是否有當還祈在滬各大幫威酌賜教善昌誓當實力實心報効以圖立成一實事求是善堂庶可永垂不朽皆出自各大幫各首事之創始莫大陰功也上海一總匯大碼頭若虚應故事徒費捐項豈不可惜承樹德堂主人聽善昌一番直談頗爲洽意竟概然樂助施棺一百具每具代做工料洋四元今交到公大莊五月初六日期本票英洋四百元此乃樹德堂大善土仁心仁術廣行陰德將來子孫科甲聯登獲報無涯矣善昌卽當辦料趕做還祈樹德堂主人幫善昌勸成各行貴業常捐大善堂立成神目如電上奏天曹公侯萬代同難成祥不勝代禱之至上海六馬路仁濟善堂教弟施善昌頓首拜上四月廿六日 
[客舘無聊鄉思默動率成俚句四章錄呈霧裏看花客小樓主人郢政]  
　　憶母椿庭冷落倚宣榮侍奉方殷偏遠征堪恨寄魚遲驛使更輸負米捷行程世年劇受氷霜厄千里還勞寤寐縈不肖而今無别語平安日日禱蓬瀛○憶妻依依囑别意深深廻憶閨闈淚滿襟千里關山魚鴈滯孤衾風雨夢魂侵卿愁欲解嘲兒女我志難伸概古今記否臨岐珍重訂聊供子職體親心○次韻寄　春胞兄約束衣冠不自辭任　頤　爲誰欺淸風永護傳家硯濁世徒添浸字碑室陋書聲今更盛山空銅臭昔原衰後人常此知弦誦直接淵源不礙遲○用馮鏡如司馬寄贈元韻懷婁邑明經沈平叔師靑衫潦倒歴年多孤負師恩喚奈何自避春風甘暴棄廻思夏楚苦研摩白年伉儷倣山合十載萍蓬廢鐵磨猶憶滿城桃李富栽培惟恐或蹉跎南梁望月生徐佐時子琛氏脫稿於長崎客次 
 
 
