# 1898 - 130 - 4909006

 

Page 1

 
 
[冐名索詐務獲嚴懲] [  申報館主人告白]  
　　前日有人投匿名書於本館略謂有山東匪人趙曉峯者自稱申報館訪事人向滬城新開之某烟館藉端索詐并以夥友收帳口角事多方要挾致被詐去洋銀十圓但本館所延訪事諸友類擇潔身自好者優給薪水不許在外私受分文如或稍有弊端一經訪聞或有人來館告知定卽立時斥出從未用過趙曉峯其人顯見無賴棍徒冐名行騙現已派友明查暗訪務必送官懲究俾若輩狐羣狗黨儆惕於心此後城廂内外及各租界之中如有冐稱申報館中人向人索賄者請卽扭至本館以便送交官署禀請嚴懲被詐之人决不稍有拖累也此啓 
[本科會試闈墨發售] [  圖書集成局啓]  
　　禮闈揭曉獲售者半係知名士故本届闈墨大都力厚思深具有根柢間有關會時勢者亦復慷慨激昂立言得體允推爲近數科來傑出之作也本局亟從京師友人處覓得清楚原本用新鉛字排印校對無訛定價每本碼洋六分卽日出售有欲揣摩風氣先覩爲快者請移玉至三馬路申報館及申昌書畫室購取可也此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張潔白校　精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[孫山外語]  
今歲爲戊戌正科各省士子之赴禮闈試者鱗集羽萃於輦毂之下約計八千餘人歴山水之崎嶇冐風霜之嚴烈耗精力損貲財若有驅之而不能自已者凡以學人自束髮受書卽冀有中進士之一日苟得列名榜末其上者翔步木天揚鑣翰苑潤色鴻業黼黻休明洵邦國之光輝爲儒生艶羡次者郎曹養望中翰垂名雖略亞於詞垣亦並重於京國卽下而繭絲百里苴蓿一盤仕版朝登腰纒夕富是則進士者爲朝廷取士之正途而士人進身之初基也有志科名者所由不避艱險不惜重貲竭九日之心思圖百年之榮顯執筆人雖亦曾濫叨秋賦而性旣疏懶於帖括之學又素未潛心本未敢馳騁名塲與能文之士相角逐第以父師期望親友慫惥未敢故爲拗執曾於杏花節後行李一肩航海北上京華舊雨歡若平生蓋借赴試之名償好遊之願計亦甚得洎乎三塲甫畢如釋宿甫旋卽欵叚出都翩然南下時則暮春三月江南草長雜花生樹羣鶯亂飛喜舊雨之忽逢引清樽而共酌淡焉漠焉本未有一毫幾幸之心存於中今則蕊榜宏開電音傳到歴觀泥金姓氏其獲售者固多知名之士而平日系推文壇健將仰之若泰山北斗者亦半名落孫山愚拙如鯫生更何足論文章有價運數難明亦旣一笑置之乃昨有客自日下來者未空驥馬之羣又鎩鳳凰之羽撫今感昔　愺無聊造執筆人寓廬略道勝常卽軒眉而言曰子六上春明屢薦而屢不售而乃委心任運從無牢　抑鬱之意豈果能如莊生之達觀乎抑故爲矯同以立異乎不然何其淡漠若斯也執筆人逌然而笑曰有是哉子之不善自返也夫國　承元明舊制郡縣試及春秋兩闈皆以時文試帖取士聚天下億萬人心思才力從事於此寒士非精　帖括此外無從進身然當時時文亦實有一定程式業此者果能揣摩到家則作者與閱者可訢合無間聞乾嘉中老儒胸中必有爛熟時文數百篇朝夕吟咏視爲身心性命之學蓋其詞意聲調皆有迹象可尋數十年中無稍更變至於今則不然每見鄉會墨出此科與彼科不同此省與彼省又異執筆人年未三旬而應禮闈試者六次憶已丑庚寅間文尙古奥所取材者皆在文選子史奇字僻句至不可讀其乞靈於莊列淮南鷸冠諸書者多破壁飛去一時百子金丹子史集腋之類充斥書肆應試者咸家置一編至乙未甲午以後文多喜譚時事初則於題之有關政教者偶或包孕以　奇頴繼而無論何題皆據事直書不少藴蓄以此獲　實繁有徒於是向之從事於莊列准南鷸冠諸書者幡然變計非時務之書不閱夫以十餘年間其變易已若此而况一科之内主可房考意免又各不同守舊者懷釐正文體之意趨時者存删除陳言之心是卽應試者隨時變易急起直追亦何能投合時好昔馮唐對漢武帝有云先帝喜老而臣方少陛下喜少而臣已老蓋命運未通所挾適與之相背萬事皆然固不獨應試也且子獨不觀大博乎時而出手一擲遽慶傳盧時而五木無靈屢戰屢北在博者皆不知其所以然蓋勝敗皆偶然之事實非有幾希可以自主也明太祖有云天下英雄入我彀中夫自命爲聰明豪傑之士窮老盡氣入其彀而不復出者不可勝數抑何徒自苦哉以子之結想高遠而猶未能免得失之見抑亦未能免俗矣客唯唯而退爰詮次其語弁之報端質之箇中人未識不以斯言爲河漢否 
[諭旨恭錄]  
　　閏三月十六日奉上諭此次新貢士覆試列入一等之夏同龢等八十四名二等之蕭開甲等一百二十名三等之孫光祖等一百四十四名俱者准其一體殿試欽此 
[本館接奉電音]  
　　昨日上午京師飛電傳來上諭一道敬謹　登○閏三月二十一日奉上諭文珮奏病難速痊懇恩開去差事一摺粤海關監督文珮著准其間去差事回旗調理欽此 
[美國備兵]  
　　本月二十一日倫敦來電云美利堅國　在舊金山預備軍士五千名蓋爲將來調往小呂宋之用也　 
[日電譯錄]  
　　本月二十一日日本神戶來電云日廷現已定議將屯駐中國威海衛之兵一律退去已命調輪船六艘分别載運回國矣又云日廷旣得沙巿日本領事署被中國亂民所燬之電報卽調游歴高麗之兵船一艘駛赴沙巿以覘動靜 
[日員觀戰]  
　　日本友人來函云美利堅與日斯巴尼亞在小呂宋開戰臺灣戒嚴日前日廷已派各兵船前往駐守近又派出叅謀砲兵大尉時澤氏一及步兵少佐明石氏元二郎往馬泥拉觀戰已於東歴五月五號卽華歴本月十五日啓行矣 
[日艦告成]  
　　日本友人來函云日廷曩倩英國阿姆司脫郎船廠製造鐵中兵輪船兩艘刻已工竣於英歴三月某日由廠駛回日前經日皇命名一曰初瀨容積一萬五千二百四十噸馬力一萬四千五百匹安置大砲十八門快砲四　十二珊快砲十四門十二斤快砲二十門四十七蜜快砲十二門一曰出雲容積九千九百零六噸馬力一萬四千五百匹安置大砲二十三門八尹快砲四門十五珊快砲十二門四十七蜜快砲七門 
[電促登程]  
　　天津訪事人云湖廣總督張香帥於月初電召入京業經列報嗣由總署發電敦促戒途務卽 
 
 

Page 2

 
 
到京預備　召見香帥爰卽將公事交代擇於十七日登程至内召之由傳聞不一爲漢蘆鐵路事或曰爲鄂岸鹽厘事實則聖意高深非草野所能揣測也 
[蘇垣秋審]  
　　姑蘇采訪友人云江蘇巡撫奎樂峯大中丞示期閏三月二十一日舉行秋審大典是日清晨長元吳三縣主齊集撫轅伺候少頃藩司聶方伯臬司吳廉訪呵殿而至中丞延入花廳茗談片刻旋升坐大堂中丞居中左方伯右廉訪隨飭將各犯一一熙名訊勘賞以凉席蒲扇各一饅首二青銅二百枚各犯領賞叩謝而退是日共勘三十八起計男犯三十六名女犯五口僧犯二名洎勘畢退堂報時鐘已十下二刻矣 
[調署要缺]  
　　姑蘇采訪友人云前任華亭縣現署江陰縣葛江村大令培義曾因抱病請假旋於本月十九日因病出缺二十日傍晚藩司聶仲芳方伯牌示以現任元和縣知縣李大令超瓊調署江陰縣缺而以試用知縣郭大令重光署理元和縣缺 
[維持圜法]  
　　金陵采訪友人來函云近年因制錢短少江寍藩憲松鶴齡方伯飭在署内設爐鑄造以資周轉惟所出無多仍不敷用鄂督張香帥攝兩江督篆時籌定的欵奏請在省垣設立銀元制錢局購買機器建造局廠迭委劉達泉唐子明兩觀察經理其事後又更委任葆棠觀察爲總辦其銀條俱購自外洋工匠頭目則由鄂省銀元局調來鑄造頗爲得法現已將鑄成銀元飭各錢鋪繳銀請領上憲煞費苦心無非爲便民起見乃錢儈不知仰體憲意反謂本省銀元不合巿用多方勒價又有匪徒私造湖北銀元以圖射利事爲江寍府劉嘉樹太守所聞用特出示曉諭凡本省銀元均須照鷹洋行使小銀元亦須照巿價折算不准短少如有出首告發私造銀元者應禀請銀元局司道酌量獎賞倘有故犯及知而不告者一經覺察定卽盡法懲辦以示炯戒 
[委查房捐]  
　　松江訪事友人來函云郡城府縣各官前接省憲札文令將各烟館造册彚報分别極盛次盛簡僻三項按戶派捐各烟館主聞此消息竟有將櫃檯移去裝作簡僻模樣者擾擾數日現竟寂無所聞至房捐一項連日由華亭縣劉謙三大令婁縣屈吉士大令偕省中委員范大令一福乘輿入巿向各鋪戶勸募並飭各戶將手摺或收付房金憑據呈閱以便核對似此認眞辦理想房捐定有起色也 
[羊城迎夏]  
　　廣州訪事友來函云粤垣於上月十七八等日密雲靉靆細雨連綿柳嚲花嬌的係暮春風景十九夜大雨驟至勢若傾盆列缺豐隆相繼並蒞惜爲時不久卽雨散雲收越日驕陽杲杲天氣晴明兼旬來未見甘霖下沛農民急欲下種待澤孔殷卽雜糧采蔬亦須雨澤均霑始能發榮滋長未識蒼蒼者天果能償滿篝滿車之願否○省垣米價昻貴各善堂紳董向各處設法運米來省俾得平糶近日廣仁善堂由粤西運米回東之船戶梁西牛瞻敢盜取米二千餘斤用水浸濕裝作壞米私運出口幸被紳董察悉立卽拿獲解宫責令賠補○近日大憲因省費起見將巡河船勇一律撤銷是以西北二江盜賊更爲猖獗前有由西江柴販到省云刻下柴薪一項鄉間價値尙廉惟道路難行必聯合多船廣儲砲火方敢前進因此費用繁多到省後成本旣重勢不能不增價出售至各處鄉渡亦因萑符不靖行旅咸有戒心殲匪類而安閭閭是所望於有地方之責者○白雲山左近一帶地頗荒僻匪類時匿迹其間遇有過往行人卽出搶刦受其害者不知凡幾傳聞長耀嶺側有傭婦數人以時届清明麥飯一盂展謁先人墳墓突有匪徒二人以爲婦女可欺正擬開槍指嚇婦眼明手快卽奪回洋槍扳機繫之匪知非其敵狂奔而逃見者無不稱異○上月廿六日晨有垂斃瞽姬年約廿餘歲偃臥於十一鋪楊宅門角問之已不能言楊宅倩人擡至城内棲流所所中人不肯收留擡至瞽目園亦拒而不納無奈舁回觀音山麓有好行其德者願爲留養楊宅給以青蚨若干而返聞此姬因產後患病醫藥無貲又爲屋主驅逐致出此下策越日高橋地方又有垂斃之妓二口棄於路側風枝病葉憔悴可憐一時觀者如堵不識是何惡鴇下此毒手是亦可謂忍心者矣 
[西江魚素]  
　　江西訪事友人來函云上月二十八日爲江西巡撫德靜帥七旬華誕二十九日爲南昌府江太守開七生辰屬員之送　禮壽　者實繁有徒○江西學憲李伯虞宗師考試瑞袁後接考撫州建昌聞俟撫建試竣接試饒州廣信大約在榴花照眼之時可以回省考試南昌七月間案臨吉安次考贛州寗郡南安等處至冬再考九江南康屈指其時已將歲暮矣○省垣近來十室九病類多嘔　腹　等症愈者皆服温補收歛之品若進以表散宣疏多不見效藥鋪醫生如山陰道上應接不暇人皆謂去冬陽氣不藏所致也 
[潯郡江聲]  
　　九江訪事友來函云本月初八日江防廳曾葆農司馬德化縣楊少庭明府同赴廬山議結寺僧盜賣寺基山塲一案反覆辯論煞費苦心○本月初七日俄國教士尼君至德化縣署拜謁縣尊楊明府隨卽延入客廳讌以果品叙談片刻始興辭而出○某日有撫吊船一艘裝運紙張由省城開行駛至潯城下游三十里之廻風磯偶觸水中暗礁致將船底穿破紙張盡被浸濕是亦旡妄之災也○潯郡鎖江樓向係名勝之區年久失修漸就傾圯住持僧修一擬重行修建俾得點綴山川平章風月是亦韵事也 
[鍾山滴翠]  
　　金陵訪事友人云南門内花巿大街美國基督醫院教士馬林君平日於宣講福音外專以醫術濟人月初某日見途間有丐婦年已衰邁遍身被火灼傷其狀甚慘詢悉因天氣寒沍爇火取暖倦臥火旁旋卽熟睡不料火延其衣致受斯厄因卽帶入堂中用藥敷治無如火毒攻心延至十四日下午奄然而斃馬林君正擬出資購棺盛殮詎料丐婦之子某甲聞母已死竟欲藉屍訛詐馬林君乃飭丁持名片赴江寗縣請縣主蒞騐劉冠一大令卽飛輿而至騐明丐婦委因火毒攻心以致斃命飭丁往施棺局取棺一具將屍收殮舁往義塚掩埋旋將屍子帶往署内本擬重責姑念索詐未成爰飭笞而釋之○已故候補知縣王筱園大令恩培在省需次多年去冬始奉江寗藩憲松鶴齡方伯委署鹽城縣事大令奉檄後料量到任事宜祗因琴鶴蕭然王喬雙鳧不能奮飛而往迨今年二月間由長隨數輩集得白金數百爲大令到官川資始能束裝就道詎料時運不齊未至花封卽遭二豎之虐行旌甫抵揚州仙女鎭已病殁於舟家人草草殯殮返櫂旋省寄柩蕭寺中其夫人命公子輩遍訃舊日寅僚筮期受吊滿望賻金多獲扶櫬而回無奈人情薄似秋雲世無范堯夫誰以麥舟相助覊留省會幾於釜甑生塵從前出資之長隨始猶屢向夫人索償墊用之費繼見困窘情形日甚一日知此欵斷無著落惟有自認晦氣别尋門路云○金陵米價騰貴日甚一日官憲以民食維艱分往各處採買白米至本月十三日每石均减去五角有奇兹米業中人知各處所採之米不日将陸續運至自知壟斷之非計於是重將米價核减連日以來益見跌落較之未奉諭示之日每石竟减至九角有奇矣 
[雲間鶴唳]  
　　松江訪事友來函云城内縣署東首某客棧來一亭林鎭人姓陳家世儒業曾青一衿十七日清　旭日東升棧中人並未見其啓戶就門隙呼之寂無應者心知有異毁門入内則見其長眠不起四體已冰棧主驚駭異常無所措手幸陳会相識者同在此棧遂議雇急足四名將屍縛置輿内舁回其家陳之家中人半係忠厚長者自知無疾怛化不肯擾人當卽收領棺殮○黃頭爲羽族渺物而堅距利喙以健鬥名雖血飛肉薄不肯鎩羽垂翅而退亦其性使然也西門外妙嚴寺大殿向開茶館盧仝陸羽之流座上常滿近有好事者在此柬邀城廂内外豢鳥之人互决勝負一時提籠而往者如水赴壑有勝者則贈以彩花一盤○貢院對河朱紳以軍務起家曾署前左後三營遊擊篆務公子輩皆入邑庠本月十三夜二鼓後不知如何遺火柴房中一時烈燄橫飛不異赤城霞起左近小戶居多女哭男啼嚷成一片鑼聲鏜鏜四出報警幸爲時尙早人手甚多取水　澆得卽熄滅未至成災然遠近水龍陸續到場者已有九架例不空返皆就附近河中汲水噴灑一次始分道而回○蟻棍沈月卿前因誘拐某姓之女案發經上海縣拘獲解回松江久覊犴狴沈棍向在上海某號爲跑街夥去歲失就回松專售僞骨董　代　賊銷贓 
 
 

Page 3

 
 
旋開烟　不一月以虧空遁返滬江先拐某姓婦在閔行破獲經人鞭笞備受楚毒而怙惡不悛復掠賣某姓女致被久再日前忽見其踝　街頭詢之途人知已於前日取保釋出矣○院試之時考巿雲集富家子弟裙屐紛來以致賭博之事亦豪氣百倍盈千累白幾如見慣司空彼劉毅一流人家無擔石儲摴蒱百萬以當澶淵孤注之一擲者亦復所在皆是其輪贏因洋蚨不便取携且需估看眞僞故專用莊票自五元十元以迄百元數目不一彼此授受略不細騐現在考巿已輟經人持赴錢莊兌現騐之半係　鼎聞竟有七百餘元之多凡藏眞票者一時中懷惶惑紛向取錢現由各莊執事具禀婁署請爲追緝以保聲名但售奸之徒已飽而颺去恐一時未易　獲也○前者郡中老成人擬請某紳爲首會禀官長創設棲流公所大旨謂若輩覊押囹圄尙有飯食給發可資果腹旦釋出則空空妙手勢難無米爲炊而　　雷鳴寒肌粟　惟有重整舊業以獵衣食而已是民間終無安枕時也棲流之設庸可緩乎無如地方有力之人守各人自掃門前雪之諺不肯爲大衆造福且經費浩繁一時亦難籌措以致美舉中輟有治法無治人識者惜之○前報紀貢院前錢茂才家被竊多贓旋拘獲積竊張阿四送官懲治而値錢衣物均已歸諸烏有並聞張屢犯竊案到官懲責不下數次且本届釋出未滿一旬又犯竊案誠哉如諺所謂賊性不移也 
[木工肇事]  
　　本邑城廂内外木匠帮中人類多好勇鬥狠向有司其事者在邑廟魯班殿議定行規彼業中均各遵守邇因房飯費昻各業重　行規相率加價木匠中牟利之徒亦思效法日前刊印同行知單在各木作工程處分貼稱於本月二十日爲始大工每日需錢　百文小工仍照舊章如遇包飯另飯資六十文云云凡在上海諸匠是日一律停工齊赴邑廟魯班殿内集議人衆聲喧地甲前往喝阻幾被若輩攢毆保甲總巡戴子勱明府派差前往查禁亦不能止衆匠議定後分赴城廂内外挨叚巡邏見有違約工作者任意滋擾昨日上午見十六鋪橋南首洽興街外新馬路中洋人譚威司雇匠造屋仍未停工因卽上前阻止并奪取斧鑿刀鋸洋人大怒拘住匠人數名交與二十號巡街捕解送馬路善後局中管押捕房未幾木匠糾衆五百餘人各執匠作器具肩荷魯國先師執事牌羣聚局前雍進滋閙欲將所拘之人索回車捕頭傳令通班巡捕在旁駐守向衆婉言勸解彼等不服竟將局前門窗擊毁並圍住各巡捕攢毆善後局委員孫星垣直刺遣丁飛請駐紥附近之江蘇撫　滬軍營管帶龍遊戎派令帮帶劉遊戎帶勇百名前來彈壓俄而督標奇兵營勇丁亦相繼而來衆匠稍却巡捕乘勢追上又獲數名一併管押捕房未幾木匠集衆重來與營勇巡捕互毆致將劉遊戎毆傷一時擾擾紛紛家丁營勇及巡捕等多被毆傷車捕頭亦被擊傷眼目衆匠亦有受傷者當塲又獲木匠四名捕頭令將所獲及受傷人一同解縣劉遊戎等亦赴縣署請黃大令騐傷訊核戴明府孫直刺先詣道轅禀陳後亦到縣商同辦理旋有木匠帮老幼數十人手執線香至縣署大堂上擊鼓呼寃黃大令飭傳進内候示後漸增至數百人大令欲坐二堂訊問而縣署内外人如潮湧大令恐滋事端傳諭衆人退去祗傳年長者數人問話衆匠堅不退去未知此事如何了結 
[馬販頌德]  
　　馬販羅金源宋占元袁鳳魁馬聚元等公製匾額一方於昨日亭午時衣冠濟楚恭送至英界公廨頌張賡三直刺德政其文曰裨益羣民直刺辭不獲已乃受之 
[寛其旣往]  
　　無錫人周樹德前在原籍聘定沈姓之女名二姐爲室因岳家索費過奢延誤至今尙未迎娶前日女忽私行來滬居北巿某紡紗廠左近旋與鞋匠陳金元私識雙宿雙飛儼同伉儷周得悉後追蹤來滬恰遇女與陳偕行立卽上前扭住旋赴二十三七鋪巡防局中控究局員邵子怡二尹升堂研訊並傳陳到案質究周供年三十有一係常州府屬人十八歲時憑奚顧氏爲媒聘定沈二姐爲室岳母屢次婪索聘儀小的力有未逮以致屢悞婚期今探知二姐被陳金元誘匿在滬是以邀同媒人來前查問適在中途遇見是以扭解來案叩請究追二姐供年三十歲前由父母許字周樹德爲室尙未成親日前來滬在紡紗廠中工作並未與陳私識叩請恩宥二尹謂爾係女流竟敢私行來滬實屬無恥已極判令掌頰五十下復詰究竟與陳曾否有染氏一味狡賴研詰至再矢不移復判掌頰五十下命提陳研詰陳供本邑人在滬南梅家家口居住以鞋店爲業前在北巿工作與二姐相識旋卽同住自知不合叩請恩典二尹以誘匿有夫婦女與之姦宿實屬目無法紀判令掌頰二百下復詰二姐究願同誰人回去答稱願隨周樹德回無錫成婚二尹廼提女之伯母沈沈氏及媒妁奚顧氏妹夫毛長根等研訊之下諭令與周樹德同具切結將女領回交其父母收管卽日完婚並著沈沈氏具結將女保出如再另生枝節定十處究 
[車夫受責]  
　　南巿二十三七鋪巡防局委員盛雨村二尹前晚親督勇甲人等出外巡夜比至小南門外大街見有江北小車夫錢土土弛然而臥爰命提至輿前略詰數語斥責一百板 
[棺殮丐屍]  
　　乞兒某年約三十左右前日在南巿新站馬頭荒地上偃臥察之氣息奄奄已將就斃好事者給以藥餌不能下咽延至前晚而斃旋由二十三鋪地甲報知某善堂給棺收殮 
[界晚堂瑣案]  
　　已革包探孔阿才沈金隆及金濟堂等濫出空票將所開小錢莊倒閉被經張賡三直刺迭次庭訊交保理處詎料金等保出後仍逍遙事外置之不理沈則不知匿跡何處直刺飭將保人周升階曹小雲提案押交孔金二人重復管押此已縷紀報端迄今半月沈尙未拘獲前日晚堂直刺命提四人比追孔金兩人俯首求恩願寛限料理曹小雲供是天津人爲沈作保時知其前有保人迨後逃逸始悉前保之人已經退保小的被累不堪叩求格外寛限覓保出外尋覓交案周亦求保出尋訪直刺謂孔等曰本分府因顧全巿面格外從寛著爾等赶速料理爾等竟有意逞刁一味延宕被累者怨聲載道卽使將爾等照例杖斃亦不足惜遂喝令拖下從重笞責孔金叩頭如搗蒜求再寛限理處直刺不允判各責三百板還押周升階曹小雲旣爲保人不應延不將沈金隆尋獲著各責一百板限十日内將沈交案周曹兩人苦求覓保出外寛限一月訪尋交案直刺曰爾等兩人如有殷實店鋪四家具保准卽保出如越限不交與原差一併責比○前由某包探解送張王氏王愛寳至　前晚張賡三直刺提訊原差禀張王氏由耶穌教堂某教士函致捕房保去故未到案直刺詰問王愛寳供蘇州人家在閶門外楊安弄丈夫王愼卿在某珠寳店内爲夥翁名阿桂與生父杜全林同居一處比鄰張王氏前月中與小婦人言及上海賽馬在卽熱閙異常約同至滬遊玩小婦人被其所愚遂於前月廿一日同至滬上在會香里躭擱數日後小婦人催其回去一味延約且欲逼令作賣笑生涯因此爭吵由捕送案求恩察斷直刺飭送棲流女所暫養俟其家屬投案具領張王氏俟照會領事官提案究辦 
[英界公堂瑣案]  
　　著名流氓朱木木高阿毛張小達劉得和因事犯案管押美界捕房野性未馴竟在押所逞兇藍副捕頭查得有新押之犯某甲被朱等羣起兇毆致受傷痍遂於昨晨將四人解案請究朱等同供小的四人先後管押捕房不敢爲非尙求鑒察襄理讞政之鄭瀚生大令商之衛繙譯判令各責三百板以儆○幼賊徐阿生行竊劉二家布衣兩件經包探朱阿高緝獲人贓昨晨送案請究劉投案請領失贓徐供年一十有五偶起貪心作此不端之事然係初次可否求恩大令判責手心五十下以示薄懲○粤人鄧阿巧素性兇橫前日不知因何起釁竟持利刃向同鄉陸阿四逞兇陸不敢與較喚巡街華捕拘入捕房昨晨送請訊究陸投案申訴前情鄧供不敢行兇叩求恩典大令判枷號十五日期滿後遞解回籍○張袁氏以開設酒店爲生前晚王金生丁文炳張倍林石阿榮等入内沽飮直至酩酊大醉竟不鳴一錢揚長欲去氏向索酒資反觸其怒扭住逞兇爲某號巡街捕所見當卽帶入捕房昨晨解案請訊張袁氏投案申訴前情請追酒價王金生等一味支吾大令著仍帶回捕房候查明復訊○游倡黄周氏在途拉客經包探祭鳴岐查見拘入捕房解案請訊黄周氏供揚州人在滬有年頗知租界章程不敢拉客此次實 
 
 

Page 4

 
 
被悞拘求鑒大令判管押十日如不願押罰洋十元 
[美界捕房紀事]  
　　游船戶莊　其徐漲生朱阿福均寗波府屬慈溪縣人前日因疑同類洪福全於主人處搬弄是非以致斥逐懷恨於心日昨在篷路邂逅相遇莊卽糾同徐朱將洪曳倒竭力兇毆洪見勢不敵立喚十一號西捕到來一併拘入捕房押候解送英界公廨請讞員張賡三直刺訊辦○賭棍陳阿四胡昆茂前日邀集牧猪奴一流人至虹口公平路某姓家開塲聚賭正在興高采烈之際適被一百八十七號華捕所見立卽一併拘入捕房押候解送公堂究懲○甬人陳炳郎刻在工部局御垃圾馬車前日驅車至四川路口偶一疎忽致將小車夫吳清生足　碾傷旋由二百零六號華捕所見拘入捕房押候究辦○虹口武昌路第七百二十五號門牌某烟館夥張阿洪前日九下鐘時將垃圾傾於路旁被二百四十九號華捕所見以其有違工部局定章拘入捕房押候解送公廨究辦 
[正字]  
　　昨日奉報所登電音内廣西恩恩府悞西爲東又宣南鴻雪悞宣爲室旣經校出合卽註明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G 
[新到天平]  
茲者本行出售美國名廠好厚牌天平已歴多年早已馳名遐邇今該公司專託本行經售中國各口座平每隻四百磅起至二千五百磅止並有絲廠紗局所用檯上擺平兩數起碼至十六磅爲止無不俱備其價批發格外克已各貴商賜顧是荷　英大馬路晋隆洋行啓 
[普仁堂藥丸店廣東普仁堂金鎖固精丸]  
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍忽此丸係用正北鹿用正北鹿尾巴配入健脾固精等藥專能收凝元神保固精　煖腎鎖陽强筋長髓並止夢遺每兩洋一角　鋪在上洋棋盤街開張 
[閏三月廿二日錢銀洋並匯票行情列左]  
銀拆　六分 
洋找頭　七錢五分八 
錢找頭　八百三十文 
市錢　一百二十千文 
卡錢　一百十九千文 
衣牌　九百三十文 
足赤　三百九十五兩五 
遠期標金 
現貨標金　三百九十兩零五 
[華盛告白]  
本廠今年正月起購辦物料油煤器具食用一切花衣花各件均係實支實發並無明扣暗回各寳號與本廠往來務宜貨眞價實如有本廠同事需索等情可於每日下午三點鐘到總廠寫字房指名何人隨時剖晰 
[日本郵船會社]  
啓者本公司長門丸准於本月廿四日卽禮拜六天明開往長崎神户横濱小包收至廿三日十二點鐘客票賣到廿三日下午五點鐘止倘蒙各寳號欲裝貨搭輪者務祈早臨爲幸　郵船株式會社 
[大阪商輪公司]  
啓者本公司大井川丸輪船准於本月二六晚卽禮拜一常川開往長江等埠該輪走水極快買辦司事等都係華人茶飯應酬一切無不週到倘蒙各寳號欲裝貨搭輪者請至本賬房面議是荷　郵船株式會社 
[輪船往烟台]  
今有輪船名克司馬帕立准於本月廿三日開往烟台海參崴如貴客欲裝貨搭客者祈請至本帳房面議此佈　美最時具 
[招盤]  
虹口頭壩萬陽樓茶煙館全副生財一切裝修因股東另有别業難以照管是以出盤如合意者請至本樓可也　萬陽樓告白 
[告白]  
今有雲南運來眞正大理石檯面屏風大小數十件因該客卽欲動身格外减價零躉均可如有合意者請至觀音閣碼頭餘泰莊内面議可也 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年春保房產貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帪房面議自當悉心照辦以副○光顧者也此佈 
[衍慶丸眞能易子]  
種子丸之騐惟二馬路京都天寳齋第一余望子情切購服身壯體健去冬果舉一子喜以誌謝浦東姚守梅啓 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各日洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[蘇州]  
華利機器磚瓦厰出貨告白 
本厰現巳造出青紅大小各色磚瓦及方磚等貨光而且堅用以造屋價亷工省勝本地人做之磚十倍其價又格外克巳以廣招徠如承中外紳商賜顧者請來厰面議可也倘外埠貴客欲定購各貨者乞作函訂定本厰當如期交清决不遲誤厰在胥門外棗市橋西首便是蘇州華利廠帳房啓 
[怡和洋行]  
經理火險公司 
啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋涇橋南本分行面議可也　上海經理　仁士　香港　依士　火險公司怡和洋行啓 
[誠實可靠]  
本月十四號鄰居失愼幸賴各洋商水龍極力救護已燬街房三幢公所得保無虞今蒙泰隆洋行經保街房照數賠償該銀當卽收訖可見該行保險誠實可靠特此佈聞洋貨公所 
[司各脫䲄魚肝油發售]  
新製萬應如意追風膏藥發客　　英京司各脱魚肝油公司謹識 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治内傷○色慾癆瘵○咳嗽吐血○陰虚陽痿小兒瘦弱○疳積夜啼○請爲服之○立起垂危中國各埠寄售處 
香港中環威建大藥房○上海棋盤街普太和粤東雙門底威建分局○蘇州閶門市普太和漢口流通巷威建分局○紹興水澄橋普太和棋盤街經昌泰廣貨店○江西洗馬池普太和汕頭永和大街廣萬春○京都大棚欄普太和厦門關帝廟前同昌號○南京果子街廣來居天津紫竹林内元彰號○福州南台寳德公司常州皷樓華英大藥房○寗波江北岸生記號 
[地基出售]  
啓者今有地五方約二十畝大内有樹木及籬笆坐落靜安寺路工部局新墳山間壁其地通西邊大馬路現欲出售如有人合意欲知詳細情形者請至四川路三十六號門牌向戈登面議可也 
[大清郵政收信時刻曉諭傳單]  
寄往何處　輪船名　某日　截止收信時刻 
吳淞　那門　廿三日　上午十二點下午六點 
蘇州杭州　又　下午三點 
寗波　北京　又　又 
鎭江 
南京 
蕪湖 
九江 
漢口　瑞和　又　下午六點晚八點至九點 
沙市 
宜昌 
重慶 
[掛號信件應於所限時刻前一點鐘送郵政局]  
銀行電匯銀票二先令五辨士八之四 
銀行現銀票　二先令五辨士八之四 
銀行三十天期票二先令五辨士八之五 
銀行四個月期票二先令五辨士八之六 
[閏三月廿二日進口船禮拜三]  
萃利　輪船　由長江　麥邊行 
瑞和　又　由長江　怡和行 
新濟　又　由天津　招商局 
江天　又　由寗波　招商局 
[閏三月廿三日出口船禮拜五]  
瑞和　輪船　晚往長江　怡和行 
克司馬帕立又　開往烟台海參崴美最時行 
阿披來特又　開往膠州烟台天津美最時行 
北京　又　下午往寗波　太古公司 
廣生　又　晚往烟台天津　太古公司 
新濟　又　晚往烟台天津　招商局 
通州　又　晚往烟台天津　太古公司 
[閏三月廿四日出口船禮拜六]  
長門丸　輪船　天明開往長崎神户横濱　郵船株式會社 
德興　又　晚往長江　鴻安公司 
大通　又　晚往長江　太古分行 
桂林　又　晚往牛莊　太古公司 
萃利　又　晚往長江　麥邊行 
江天　又　下午往寗波　招商局 
[閏三月廿六日出口船禮拜一]  
益利　輪船　晚往長江　鴻安公司 
大井川丸又　晚往長江　郵船株式會社 
 
 

Page 9

 
 
[續錄會典館保案銜名單]  
　　候選從九品張　源請以縣丞分省歸候補班補用候　從九品王　　請以縣丞分省歸候補班補用供事姚晉中請以縣丞分省候補班補用供事　國璋請以縣丞分省歸候補班補用分省補用縣丞　爾　請俟得缺後在任以知縣歸候補班補用供事鄭喬杰請以縣丞分發省分歸候補班補用供事崔錫圭請以巡檢分省歸候補班補用候選縣氶張壽齡請以縣丞分發省分歸候補班補用候選州判張起銘請以州同不論雙單月遇缺卽選候選從九品劉觀文請以縣丞不論雙單月遇缺卽選並加六品銜供事鄭　請以巡檢不斌雙單月歸議叙間用班選用分省補用縣丞陳潤藻請俟補缺後以知縣用候選縣丞崔元淮請仍以縣丞分省歸候補班補用俟得缺後在任以知縣用候選縣丞温祖筠請以縣丞分省補用俟　缺後在任以知縣補用候補班儘先前卽補知縣候選按經歴馬振麟請以知縣分省補用議叙不論雙單月選用未入流杜寳善請以典史仍歸議叙班不論雙單月卽用班内儘先選用六品銜卽選縣丞孫緝文請以按察司經歴不論雙單月歸議叙班先選用並換五品頂戴不論雙單月歸議叙間用班選用巡檢俞林請俟得缺後在任以鹽大使歸議叙班前先卽補分省補用縣丞李玉華請俟得缺後在任以知縣歸候補班補用供事劉效曾　以縣丞分省歸候補班補用候補未入流孫寳樹請以巡檢不論雙單月歸議叙間用班内選用議叙未入流馬洪泉請以巡檢不論雙單月遇缺先選用候選縣丞毛恩霖請仍以縣丞分省補用俟得缺後以知縣用候選按察司經歴姜在田請以通判分省補用供事郝桂芳請以縣丞不論　單月議叙班前先卽選候選縣丞高繼鐸請仍以縣丞分發省分歸候補班補用供事王朝銓請以縣丞分發省分　候補班補用分省補用縣丞李文義請俟得缺後在任以知縣補用供事李兆鏞請以府經歴分省歸候補班補用此單仍未完 
[虹口瑣譚]  
　　江北人蕭嘉生向在虹口怡和碼頭當野鷄小工前日與同夥舁鐵　數方正行之際繩索忽斷壓傷蕭之足　痛極踣地同夥見而大駭擡送同仁醫院求治未知可免殘廢否○蓬路三元　對面隙地上前日清晨忽　　液淋漓之男孩屍一具不知爲何人所棄旋有好善者出洋二元倩人購小棺收殮舁往荒郊掩埋○前日上　西華　　德太來烟紙店主遣廚人持洋一元至鄰近恒昇米鋪購米以備午餐鋪夥不加　察將米照付未幾司帳人某甲　外歸見　收之洋　係僞質查詢之下鋪夥以鄰居購米對甲卽遣人持往調換而德太來店主不肯承認其人回鋪據情相告甲卽前往與之評　舌劍唇槍互相辱駡嗣見巡街捕到來始各分散 
[上海縣署瑣案]  
　　前者徐介洪具控徐鏡清串同孫義卿呑没存欵一案前晚李二尹飭　　訊徐鏡清供姑母蔡徐氏在日將洋五百元存放九章綢縀莊生息說明將來給與小的爲完姻之用現在姑母已死二姑丈徐介洪因息摺放在伊處强欲取洋求請研究徐介洪供蔡徐氏存放九章者實係小　之欵徐鏡清冐認姑母串同其師孫義卿霸合求鑒孫供在九章經理莊勝蔡徐氏存洋時言明將來給伊内姪徐鏡清呂寳元供在九章爲夥餘供與孫相同二尹判令徐介洪徐鏡清各得一半兩造遵斷具結而退○前者浦　爛泥渡開烟館之包陶氏獲送　賊李山到縣黄大令訊責追贓枷號發攔泥渡示衆昨日地保禀稱此犯患病飮食不進李二尹飭帶　騐明屬實從寛疎枷發交丐頭領去醫治○前者英界公堂函開義國領事計函稱華人曹杏生將方單一紙向某西婦處抵洋四百元至今本利無著請提究追等因查曹在滬南楊順興肉莊爲夥相應派差協提黄大令准卽派差前往拘提無獲前晚李二尹提訊公差禀稱奉飭後卽協同英界公堂差役前往楊順興肉莊查提莊並無曹姓其人僅有一金姓莊夥已於二月内辭歇不知曹杏生究在何處容俟訪明緝解二尹喝令比責再限兩天務獲解究○前有高家行董事某姓禀控朱毛毛引誘孀婦曹顧氏意圖姦佔並結黨橫行等情黄大令准提到案訊明枷號刻下枷期已滿李二尹於前晚提案研訊朱供小的刻已知錯以後不敢再犯求恩釋出二尹著發改過所覊禁半年 
[法界公堂瑣案]  
　　英界四馬路碧露春茶肆主章香山去年因貼票虧欠洪明山洋銀七百圓經洪具控公堂讞員鄭景溪大令提訊之下將章交昇大昌雜貨行主東上寳保出旣而避　到案大令飭提陳押候交章後　章妻馬氏繳洋銀二百圓請將陳開釋大令著覓人具保速將章交案章仍前避匿大令將馬氏拘押捕房迄今案懸日久洪延慕律師屢次求追昨日大令會同何繙譯官升座包探將陳及張魯人辭案張供稱小的在章處司帳章因事逃避小的不得已將章所開乾泰祥烟膏店生財倩晉記拍賣得洋銀四百七十圓除去各項開銷及値堂人押櫃之類淨餘一百六十圓今特呈請核示大令謂爾卽欲拍賣須先告知捕頭派包探帮同檢點并應邀馬氏到塲豈能擅自作主陳旣爲保人亦不應糊塗若此著將陳張一併管押限半月内將　去之生財收　延干追比所繳洋銀存候給領○上期王開元王明祥控徐寳山積欠磚瓦貨價洋銀一千二百餘圓大令出票飭提昨日包探提徐解案徐供稱經造穿虹浜房屋由王等作保造價尙未收清曾投英界公堂控告大令謂王等所控係爾欠欵與造價無涉理應照帳歸還著押　覓的寳人保出限二禮拜内匪楚延干追比○前日西人勃拉軋偕呂孖士洋行買辦某甲投公堂控徐致堯欠銀六百兩大令出票飭提昨日包探將徐解案勃拉軋遞禀求追並將票據呈閱徐供稱此票已作廢紙去年曾報申報告白大謂登報作廢卽不歸還此風斷不可長著押候覔的實人保出限十日内理楚延干追比○本年正月二十四日天仙戲園　趙春元控黄廷芳卽紙紥和尙開設萬泰小錢莊屢出空票貼現被欠洋銀四千四百五十圓大令准詞提訊迭次嚴比勒限繳呈黄一味挺押迄今案懸三月趙屢次求追昨日捕頭遣包探將黄解案大令子限十日繳清逾限隨堂帶比每次笞責二百板○已閉德大小錢莊主馬德芳濫出空票虧欠萬餘金捕頭招人控告馬知事不得了自行投案迭經大令訊供責比勒限繳銀昨日捕頭命解案請訊馬哀求交保　外理楚并稱如再遲延自甘重責大令著交的實人人銀並保限十日内理清延干重治○前者朱文淵控沈錦帆因貼票欠洋銀四百五十圓大令提訊押追迄今將及半載猶是案懸未了昨日捕頭命解案請比沈供稱治下無人有保小的惟有挺押而已大令著押候嚴比○日前吳阿德控劉阿四貼票虧欠洋銀三百圓大令提訊之下以吳不住本租界中借人捐票朦混飭包探查明住址再行核辦昨日包探將吳劉一併解訊吳供稱小的偕妻住治下醬園弄五十五號門牌小錢莊則開在英界大令著押候提借給捐票之人究罰○周文相訴稱小的由英界雇坐東洋車至治下培德里遺忘綢洋傘一頂　車夫呑没是以扭案請追車夫王寳生供認不諱大令判令笞責五十板贓給還失主○包探禀稱捕房所雇細　顧寳全出外　物途　流氓朱春泉等五六人手携島籠忽將衣服撕破是以拘入捕房捕頭令解請訊辦大令押著候從重笞責二百板○包探禀稱歹人陸阿二在小東門外令流氓搶取漁人所售之魚坐地分贓是以拘入捕房捕頭令解案請訊大令判令笞責二百板研究同黨之人　行拘辦○包探禀稱楊阿寳糾集多人爭挑自來水售錢勳轍兇毆滋事是以捕頭令解案請辦陽供稱小的與寗波人小寳萬林王勝文等二十餘人爲黨尙乞施恩大令判令枷號五日發自來水龍頭前示衆期滿笞責一百板 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年閏三月十三日京報全錄]  
　　　門抄○諭旨四道錄前○雲督崧奏爲揀員請補極邊夷疆知縣摺○燕督王奏爲永定河凌汛搶護平穩摺○吏部奏爲司員　法賄求據實糾叅摺○豫撫劉奏報出省查閱營伍日期摺○閩提督楊奏出洋巡緝日期摺○燕督王奏吉林　員功德昭著懇恩唯捐建專祠片○閏三月十三日禮部宗人府欽天監正黄旗値日吏部引見九十七名○信公錫侯各假滿請安○豫家　等塲差完竣覆命○色楞額　　署缺恩○徐樹銘因伊子得保獎謝恩○劉恩溥謝賞二品頂戴恩○睿王濟徵各請數十　○卓公錢應溥各續假十日○倉塲奏漕船五日回空○召見軍機許應騤○皇上明日辦事後至恭王府看視畢還海○○頭品頂戴雲貴總督奴才崧蕃跪奏爲揀員請補極邊夷疆要决知縣以裨地方恭摺仰祈聖鑒事竊准吏部黏單咨開夷疆題調要缺雲南邱北縣知縣王墀修墓開缺於光緒二十三　九月二十五日奏旨坐十一月初五日等因按照部中行文坐日照限减半計算扣至是年十二月二十九日五十五日限滿歸於十二月底　係夷疆題調要缺毋庸掣籖已將截缺日期咨部在案臣等督飭藩臬兩司於通省應調人員内逐加遴選非現居要缺卽人地不宜實無合例　調之員惟於應補人員内查有進士卽用知縣李良年現年四十五歲係廣西桂林府永福縣人由廪生應光緒乙酉科本省鄉試中式舉人甲　恩科會試中式進士朝考三等由翰林院帶領引見奉旨著以知縣用欽此籖擊雲南於光緒二十一年四月初七日到省委　文山　知縣卸事據靈南布政使湯壽銘按察使興祿查該員才具穩練處事精詳前署文山縣任内有承緝客民鄧金龍被刦一案又縣民殷叚發報　妻不知被何人殺死一案又縣民陳元和被楊小坪砍傷身死一案又縣民龍亦麻被人殺傷身死一案又事主王得貴家被搶一案又客　　　在途被刦一案均經開列初叅又接緝縣民羅老七被唐老八等共毆身死一案亦經按限開叅未奉部覆此外别無叅罰案件以之請補　北　知縣實屬人地相宜與例亦符等情會詳請奏前來臣等覆查該員李良年年壯才明留心民事合無仰懇天恩俯念極邊夷疆員缺　要　以李良年補授雲南邱北縣知縣實於地方有裨如蒙俞允該員係進士卽用知縣請補知縣銜缺相當毋庸送部引見所有揀員　　糧　夷疆要缺知縣緣由謹合詞恭摺具陳伏乞皇上聖鑒敕部議覆施行謹奏奉硃批吏部議奏欽此○○直隸總督臣王文韶跪奏　永定局凌汛搶護平穩恭摺由驛馳陳仰祈聖鑒事竊臣前因永定河凌汛届期行令該河道陳慶滋督飭文武員弁駐工妥愼防守兹據該　道禀稱二月十七日以後冰凌逐漸融化河水迭次增長自七八尺至一丈二三尺溜勢洶湧該道往來河干逐叚查看南岸蘆溝司六七　南　三號十七號南下三號七號十三號南二十五六號南三二號九號十號十八號南四四五號南五七號南六十號十七號南八上十五號北岸　中頭二三四號六號北二上五號北二七八號北三十二四號北五頭北六八九號十四號或河滿坐灣頂衝坍坎或溜勢側注掃叚垂蟄成陡　　水甚有隨蟄上壩後潰坍塌隄脚隄身潰裂之處蘆溝司南岸五號石隄坍塌二叚計長四十餘丈寛三四尺情形危險經該河道督率　弁　集兵夫動用料物不分風雨晝夜設法搶廂並用麻袋裝土沈壓添埽捲由收潰坍之處赶緊補築竭力保護始得化險爲平三月十五日　河　凌化盡水勢漸落蘆溝橋現存底水八尺禀請具奏前來除飭將修防事宜認眞趕辦以禦伏秋汛漲外所有永定河凌汛搶護平穩緣田　　　驛恭摺具奏伏乞皇上聖鑒謹奏奉硃批知道了欽此○○臣徐桐跪奏爲司員骩法賄求據實糾叅恭摺具陳仰祈聖鑒　竊臣孫徐培芝係戶部候補員外郎在湖廣司行走與會典館校對官戶部候補主事陳昌圻同事當差本月二十四日酉刻陳昌圻持片來　　　　卽留信一函臣孫培芝拆閱後異常惶恐當將原件呈臣查辦臣按閱之　不勝詫異查原函内有信二紙請保名條一件詳註功課　爲　　　　案函託臣孫培芝設法舞弊改爲以主事無論題選咨留遇缺卽補並　紅封套一件簽上書寫菲敬二百兩均在函内又有簽旁黏小　　　件請代向吏部招呼辦理字樣臣維會典館保案本以功　之多寡定保獎之優次部候補主事陳昌圻此次保以本部主事遇缺卽補並　　　事後作爲俸滿該員竟以所得獎叙不優意存舞弊以財行求似此卑鄙無恥瞻　妄爲若不嚴行叅辦何以振綱紀而肅官方相應請 
　　　部候補主事陳昌圻卽行革職以示懲儆除將原函並紅封套咨送軍機處查照辦理外謹恭摺據實奏叅伏乞皇上聖鑒謹奏奉 
　　有旨欽此○○頭品頂戴河南巡撫臣劉樹堂跪奏爲恭報出省查閱營伍起程日期仰祈聖鑒事竊准兵部咨光緒二十四年二月　　日奉上諭本年輪應查閱山東河南江蘇安徽江西五省營伍之期河南卽派劉樹堂認眞查閱等因欽此咨行前來伏惟查閱營伍爲講　　　自當敬愼舉行兹臣定於三月十七日起程渡河先就河北鎭標各營查閱由彰衛懷而及河陜順道回省挨次接閱滿營曁臣標城守以　　　等軍營臣惟有恪遵諭旨認眞查閱逐一簡校力除缺額扣餉等弊以重武備其沿途地方一切事宜亦當留心體察力求整頓臣出省　　中日行公事循例檄委藩司代拆代行遇有緊要事件包封遞至行次核辦臬司解審命盜等案亦委藩司代勘俟臣回省覆核具題以免　　所有出省閱查營伍起程日期理合恭摺奏報伏乞皇上聖鑒謹奏奉硃批知道了欽此○○尙書銜頭品頂戴福建水　　督　　楊岐珍跪奏爲恭報奴才出洋巡緝日期並督練厦門兵勇循例恭摺仰祈聖鑒事竊照前奉上諭嗣後沿海水師各提鎭著於　歲　　時具奏一次俟巡洋往返事畢卽將洋面如何情形據實具奏等因欽此歴辦在案查閩省轄洋遼闊近逼臺澎遠連粤浙實南洋之門　而　　尤爲通商要口海防關重亟須加意講求實力整頓奴才節經統率鎭將標兵認眞巡邏海面尙屬安靜港汊紛歧之處戰哨等船皆　　力　　海汪洋汗漫盜蹤飄忽追截全賴兵輪奴才忝膺閫寄任重水師兹届二月例應出洋會哨當於十七日乘坐靖輪船統率厦字等號戰哨各　　所轄南北洋面周歴梭巡倘有盜匪蹤跡督飭追拿船隻遭風立時救護並稽察舟師員弁勤惰分别勸懲俾知振作至厦口華洋帆　　處　　嚴密防祭庶奸宄無所潛藏仍隨時將標防營台各員弁勤加督練不敢稍涉懈弛以仰副聖主綏靖海疆整飭洋防至意除俟巡洋　　　　　將　面情據實具報外謹將出洋巡緝日期並督練厦門兵勇緣由理合恭摺具陳伏乞皇上聖鑒謹奏奉硃批知道了欽此 
　　　文韶　再據督辦黑龍江漠河金廠道員周冕禀稱已故吉林補用道李金鏞於光緒十三年奉委辦理礦務漠河一帶向無人烟　切　　成務悉屬草昧經營歴年以來商民輻輳成效昭然皆該故道創　之力而於中俄交涉事宜尤能力持大體至今沿邊居民及江左　　等　　　置該故道於十六年九月因積勞過甚在廠病故當經前督臣李鴻章奏請賜卹立傳並在於原籍建立專祠前吉林將軍長順　　該　　　官省深得民心請於長春廳地方立祠均經奉旨允准在案漠河礦務係該故道創辦有裨邊防大司而祀典闕如似不足以勸有　而　　　　請於金廠内捐建該故道專祠由委員春秋致祭等情請奏前來臣查李金鏞生平見義勇爲　災放賑卓著賢聲其開辦漢間　　　　　人　罕到之地爲國家興利實邊詢屬功績昭垂無愧　香之報合無仰懇天恩俯准金廠　員　於漠河地方爲該故道李　　捐　　祠春秋致祭以順　　　自慈施　格謹附片具　伏乞聖鑒訓示謹奏奉硃批著照所請該部知道欽此 
 
