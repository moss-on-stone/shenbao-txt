# 1914 - 278 - 4914761

 

Page 1

 
 
   
 
 

Page 2

 
 
時評 
[失意之人（冷）] 　 
　　中國今日之失意人夫豈斗量數哉商數業停滯商界中多失意人土匪紛起地方上多失意人租稅增加業户農户多失意人軍隊裁减兵士中多失意人官職兼併政界上多失意人生活艱難一切無榮無辱者多失意人然而其失意之中尤爲失意者莫如政黨中人議會中人前清宗室中人葢此輩均自得意之後而復失意答意之後而有嫌疑得意之後而復失意則不能無怨望失意之後而有嫌疑則不得免拘捕 
　　故今日常聞有亂黨之名而被拘捕者第一政客也第二議員也第三前清滿人所謂宗社黨也而殺人越貨之眞匪徒尙其次焉嗚呼失意之人 
[命令]  
　　三月十四日大總統命令約法會議爲議决增修約法案及附屬於約法之重要法案而設關係民國建設大計　權旣屬重要組織卽應完全自約法會議組織條例公布以來當經本大總統飭由内務總長督飭籌備約法會議事務處將約法會議議員選舉事宜尅日籌辦嗣據各該選舉監督先後報告各當選人均已依照條例次第選出並經本大總統選任會員組織審定會茲據該會呈報連日開會審查情形並據稱京師等選舉會當選人鄧鎔等其議員資格等項均經决定合格應給予議員證書等語現在約法會議議員旣已如額選出復經審定合格自應尅期召集所有各選舉會選出各議員均著於本年三月十六日以前齊集京師並定於三月十八日舉行約法會議開會式其開會以前應行籌備各項仍着内務總長督飭籌備約法會議事務處妥速辦理以副本大總統尊重造法機關之至意此令 
　　又令許長春給予六等文虎章池昆陽許兆南胡天德靳墨林田守國陳潤章王朝慶杜維國張芝田等均給予七等文虎章此令 
　　又令任命阮毓崧調署廣東内務司長伍荘調署湖北内務司長此令 
　　又令山東鹽運使壽鵬飛辦理鹽務未甚妥協着卽免去本官此令 
　　又令任命王鴻陸爲山東鹽運使此令 
　　又令署財政總長周自齊呈稱九江關監督鄧邦述因病辭職鄧邦述准免本官此令 
　　又令任命卲福瀛調任九江關監督此令 
　　又令任命侯延爽爲濱江關監督此令 
　　又令任命劉延森爲陸軍第九師步兵第十七旅旅長張培梅爲陸軍第九師步兵第十八旅旅長此令 
　　又令署敎育總長蔡儒楷呈請任命徐源爲秘書應照准此令 
　　又令代理國務總理孫寳琦内務總長朱啓鈐呈據福建民政長汪聲玲轉南路觀察使孫江東呈請任合高桐爲秘書應照准此令 
　　又令代理國務總理孫寳琦内務總長朱啓鈐呈據浙江民政長屈映光呈稱秘書余名銓久曠職守請免去本官等語應照准此令 
　　又令代理國務總理孫寳琦内務總長朱啓鈐呈據浙江民政長屈映光呈稱秘書汪希現在代理實業司長請免去秘書本官等語應照准此令 
　　又令代理國務總理孫寳琦内務總長朱啓鈐呈據浙江民政長屈映光呈請任命楊鎭毅屈　爲秘書應照准此令 
　　又令代理國務總理孫寳琦内務總長朱啓鈐呈據奉天民政長張鍚鑾呈稱總務處科長趙頡第呈請辭職趙頡第准免本官 
　　又令代理國務總理孫寳琦内務總長朱啓鈐呈據黑龍江民政長朱慶瀾呈稱敎育司科長胡斗衡現經委代巴彦縣知事應請免去科長本官等語應照准此令 
　　又令内務總長朱啓鈐呈據直隷民政長𨍭據保定警察廳長張鍚光呈稱科長王繼高呈請辭職王繼高准免本官此令 
　　又令兼代陸軍總長周自齊呈請將高曾介授爲陸軍步兵上校吴元鈞加陸軍步兵上校銜王炳琳授爲陸軍步兵上尉應照准此令 
　　又令兼代陸軍總長周自齊呈請將姚大中陳寳善鍾復保韓鍚均授爲陸軍二等軍需正張之渙蔡道平謝鴻恩朱均王連甲凌峻陳壿沈紹溰余寳森范鴻恩袁景漢閻儒林均授爲陸軍三等軍需正白永淇王寳元沈維槙桂俊廣齡田桂馨崇光李維林印山王典文劉恩瀜李士珍郝榮培林日升王有聲趙與敏沙蔭青均授爲陸軍一等軍需游敬森授爲陸軍一等軍醫正吴士賢李樹藩吴爲雨劉培元白雲章均授爲陸軍二等軍醫正崔振華陳秦謙王文明孟廣仁高新鴻曾汝長武藎忠程源樞均授爲陸軍三等軍醫正秦鈞郭朴玉麟王榮光張兆祺張志勛崔鐶楊福秦崔祝平文炳吴秀章袁其銘熊炳瑗衛富春王翰相均授爲陸軍一等軍醫王仁鏡授爲陸軍三等獸醫正王殿卿授爲陸軍一等獸醫王得功劉崑山姜虎臣李如九宋祺魏泮芹掏授爲陸軍二等獸醫張德俊王國斌彭恒齡李書煥祝檳崔文延均授爲陸軍三等獸醫陳懋森授爲陸軍三等司藥正胡振德授爲陸軍一等司藥應照准此令 
　　又令兼代陸軍總長周自齊呈請將張輔漢授爲陸軍憲兵中校吴郁文石振芳李天吉王柏閔聨福吴金亭朱玉軫𨙷玉連汪恩緒周萬清均授爲陸軍憲兵上尉張思愼王鵬海張德玉張德華柴蘭芳趙恩海趙吉岱王占魁均授爲陸軍憲兵中尉黃利元王寳賢虞維綱董繼濤孟連釗耿懷森均授爲陸軍憲兵少尉應照准此令 
　　又令兼代陸軍總長周自齊呈核覆密雲副都統擬以崇慶百年崇祿補驍騎校請予准補等語應照准此令 
　　又令兼代陸軍總長周自齊呈核覆吉林民政長擬以明祥補防禦請予准補等語應照准此令 
[專電]  
　　北京電約法會議籌備所十六日在迎賓館開歡迎議員會並 
發証書議場在前參議院已下令十八召集 
　　北京電政治會議改諮詢院之說似確 
　　北京電董鴻褘决意辭職蔡派留甚力董語余謂敎育前途極危此中疑圑近政學界均不暇研究并不屑研究敎育名詞將與世長辭彼將杜門從事於此 
　　北京電前參議員段世垣取消後曾著書主張總統制現充公府秘書前數日梁士詒告以有人說你壞話辭職昨早忽被捕送警廳 
　　北京電前步軍衙門總兵副都統福壽因失職怨望勾結已革步軍校南連印投匿名信誣陷該署兵校勾結亂黨查出被捕 
　　北京電法部以法庭審理未决案件往往有人散布傳單或登報評論實屬不合已行内務部禁止 
　　北京電總統諭此後各總次長無論如何當此過渡時期不得託詞去位 
　　北京電昨電日本報以英報載某國人助匪殃民疑係官中材料而昨月國務院通告報館更正謂狼匪不無亂黨勾結至謂某國煽誘純屬無稽 
　　北京電京電車公司忽呈部已集股百七十五萬元存中國銀行候驗　 
　　北京電帕勒塔卽將到京 
　　廣州電潮州黃岡陸軍吴文華借因紙幣口角奪餉譁變經官軍𠞰平� 
　　南京電敎育司長江謙擬赴滬蘇通常等處視察學務情形 
　　南京電曁南學堂有繼續開辦消息 
　　南京電海軍司令部現派鈞和輪船歸都督差遣 
　　南京電國稅蔣廳長現已返里卽日回寗 
[特約路透電]  
　　北京電日使語外交部謂中國警察昨日下午在順天時報館拘拿所指中國亂黨一人及搜查該報日本會計員之室實不合理聞當時曾於室内抄出手鎗十一枝子彈若干日使復言中國不應覊押日人二十四小時以外聞該日人將於今夜開釋 
　　北京電英文京報裁有社論復謂駐京法公使决意須俟中政府如數賠償法國所受革命損失始允改訂稅則中政府近悉東方銀行重要官員毅然宣稱法國所索革命賠欵中國如不如數交足而令法使滿意則法國於五國新借欵不允先有所交付云云京報謂柏林五國會議本今日舉行因法國梗議故已展期尙無時日 
　　北京電甘肅都督趙維熙辭職已准山西代理民政長財政司國稅廳長因不能妥善管理稅務均已開除　　北京電廣東黃岡兵變政府令龍督派兵征之變兵所屬之圑長現在福建詔安 
　　北京電國務院請袁總統准馮國璋拆去甯城之一部分 
　　北京電莫理遜博士今晨偕其夫人赴滬夫人今將回國博士送至香港卽擬回京 
　　香港電瑙威商船乞爾逹星期六日載華客五十人由此啟椗開往汕頭船中實有搭客一百五十人昨夜甫過皮亞斯灣（譯音）搭客中忽發現海盜六十人咸執手鎗威逼歐人並將餘客驅入艙中而閉之復入機器室將船主大副二副機器司悉行捆綁閉諸船尾艙面之下時爲二副司值日拒盜致爲手鎗柄擊傷頭部血流滿梯幸無大礙海盜放鎗多響以張聲勢除二副外餘無受傷者諸盜將船駛回皮亞斯灣泊於灣東鐵浦爾島（譯音）之北一英里許某處卽大肆搜括無微不至船中器物多爲損壞航行時計及零星装修並現洋五千元皆爲刧去船旣停輪卽有小船三艘艤近左右刧物悉運入小船搜括旣盡乃乘夜向南而去至夜半有搭客數人縳鬆得釋乃往釋歐人於是復得鼓輪駛回香港於今日下午時抵埠 
　　貴陽電袁總統雖有禁止哥老會及私結會社之命令而本省各處視若弁髦以大塘（譯音）開州爲最聞公署差役皆與此輩暗通聲氣此實與治安有碍故欲除哥老會等輩必先以嚴厲手叚對付公署差役 
　　東京電首相咋邀貴族議院各黨領袖開談話會謂彼將提出海軍預算案之折衷辦法請各領袖注重國家之意而贊成之云云各黨領袖今正在計議之中 
　　東京電秋田交通恢復後知地震死傷人數頗多毁屋亦衆某處死者五人尙有一處共死六人屋室坍塌者數百椽各村鎭交通均斷北部數城受災更烈亞薩買（譯音）火山爆發灰落四周看據東京各報所載地震災情極爲重大惟前此櫻島火山爆發各報紀載多張大其詞故此項消息今尙未便全信 
　　東京電秋田知事電稱此項地震四郡死者八十三人坍屋四百三十五所山巴古（譯音）郡地震最烈死者七十五人惟電内並未之及傷者幾何現信所指人數死傷者全在其内災地交通仍極不便 
[譯電]  
　　北京電袁總統已定本月十八日召集約法會議該會議員大可以委任定之較爲利便各省所舉之議員僅由一二二十票舉定且投票者先由當道擇定故該會實無所代表惟代表袁總統竭誠實行其命令耳此種圑體修正之約法毫無價值毫無關係惟能由主謀者時時加以勢力而已民國之元首今握有無限之權力該會卽於約法有所更改依違則悉聽其便也 
　　北京電袁總统决議將政治會議改爲諮詢院政府已請各省都督民政長贊成擴張諮詢院權限俾將來可以更動憲法及重訂國會選舉法諮詢院須俟約法會議閉幕後開始辦公以國務院爲會議之所 
　　北京電今日下午政府在外交部歡迎約法會議議員 
　　北京電據順天時報載稱前參議院議員現充總統府秘書之段世垣被疑暗通白狼業已就逮 
　　北京電陽暦五月間内外蒙古王公將在長春開會敦睦彼此之友誼藉弱庫倫活佛之勢力以喀喇沁親王爲會長 
　　北京電衍聖公呈文袁總統謂各省財政支絀請免向各省徴收守衛孔林經費孔族中人將仍照舊擔負守衛之責云 
　　伊開特里洛斯拉扶電俄國亞沙夫海忽起颶風海　　水暴漲汎濫古班省各鎭太瑪琴克鎭因壩毁溺斃數百人斯丹里柴及亞乞的爾斯卡茄溺斃千人牙山卡茄溺斃一百五十人 
　　聖彼德堡電俄國國務大臣今晚與著名各議員開會據各報載稱乃討論國防及外交政策問題而最注重德國開會之請柬註有極秘密字樣 
　　柏林電德國洛卡爾安齊桀報否認克虜伯砲廠允以英金二百五十萬磅貸與中國南省之說 
　　君士坦丁電土耳其與塞維亞所訂之私約業已簽押 
　　白魯塞爾電比國國會討論陸軍豫算案之際曾由首相宣稱政府絶對反對興練海軍 
[要聞一]  
　　箇人消息　（本報留京記者遠生） 
　　近日政界異常寂寥茲將箇人消息略誌如左 
　　熊希齡君煤礦全權之任純係美孚借欵（延長）關係自不待言而内外頗加攻擊日本機關紙尤甚即記者亦不甚贊成此等不合統系之官制今且閒話少說熊君現已定將其家族等借居天津孫慕韓氏之空宅其一身稍加摒擋後即决定首途作歐美之漫游而以美國爲終點近日本報紙以導淮借欵美孚借欵陸續成功而其他修福建某軍港亦有借美欵之議自前清時已指目熊氏爲美國派近復疑心中國將借德排俄借美排日其對於熊氏之遠行自加以非常之注意矣 
　　楊士琦氏交通失敗具見前函茲又有長工商之說某日總統府會議提及招商局事大總統謂可與楊杏城一商此雖是往者楊氏曾查辦招商局事件之關係然以楊氏爲創辦商部之人如交通一席終歸失敗則其復歸老巢殆無疑義 
　　張謇氏之於農商並未辭職然内外皆揣測其不久聽其左右口氣亦似不肯再作數月留者大約吾人送此老名士出發之期不在一三月後矣 
　　許世英氏之爲何許人自有一部分之輿論彼在奉天旣頗不見容於張金波回京乃被派爲查辦熱河事件之人對於熊希齡氏大致 
 
 
 

Page 3

 
 
不滿之意暄傳其將長内務然記者已得確實消息此事確曾一度提議於最高機關之中决難通過以孫總理亦不甚贊成許先生者也 
　　李經羲氏之於約法會議議長頗自負爲總統帮過大忙熊内閣將下台未下台之時外間擬議李將代興記者早决其無是理然李積極活動之心固未稍衰大約其意非國務員之首長即專長一部或巡按使非獨當一面卽不足煩乃公也而總統乃以平政院院長一席屬之宜李以權限太微辭矣 
　　朱啟鈐氏殆將專長交通部 
　　王賡氏亦有長内務之說以人多擬議今爲徐内閣準備時代王氏資格頗合也然王氏於警界關係殊淺恐有不能 
　　張國淦氏前國務院秘書長也祇指目爲徐系嫡派之一近頗往來奔走於徐内閣之準備事宜 
　　湯化龍氏自國會解散後湯氏侃侃諤諤之氣並不少衰嘗於廣坐發表時局上之意見無所廻避不得謂非骨鯁之士也近報載新爲陸軍大學國法學敎授云 
　　前共和黨之民社派以鄂爲中堅今此中堅之孫武氏已與李國珍藍公武一行同伴赴德於本月十日首途恂恂君子之前議員時功玖氏亦偕行矣 
[解决總統制之兩理由]  
　　自改組内閣問題發生以來各方面之議論紛紛不一或有主張採用總統内閣制者或主張採用純粹總統制者昨閒總統府又召集特别會議討論此節當經提出宜速行解决之理由兩件茲誌如下（甲）關於對外之事項（一）閣制若不速行解决則有關於列强之信用（二）自列强正式承認民國以來其對於我國之一切政治問題惟於閣制最爲注意以爲國家重大責任或歸總統或歸閣員於明定後則關於國際事項易於進行（三）借欵一事雖與閣制無關然銀行圑對此現狀亦難免不生阻碍 
　　（乙）關於國内行政之事項（一）閣制爲政行機關之中點故與他項要政之關係較爲緊要（二）如行政機關之政務皆視閣制爲轉移一經决定即應循序進行（三）自閣制問題發生以來全國人士莫不注意尤宜早日决定俾得頒布週知當經討論多時并無結果嗣總統提議以此案於未提出約法會議以前先交三處研究以便預定其雛形所謂三處者卽政治會議顧問廳及總政府是也 
[關於懲戒委員會之近聞]  
　　汪案尙須再核前江西民政長汪瑞　奉令交懲戒委員會議處一節已迭誌本報茲聞懲戒會初擬將罪名注重於秘書華桐而汪坐失察之處分近因江西人有函反對此事故懲戒委員得此函後將全案再行細核云 
　　法官失職懲戒法官失職應否交高等文官懲戒委員會議辦一節實爲極應研究之問題今者法官失職司法部自判决毫無一定懲戒之標準殊不能昭信國人聞袁總統擬將此案諮詢政治會議究竟應如何辦理云 
　　浙省電詢辦法自政府頒布文官懲戒委員會之編制令後其條文中有高等文官懲戒委員會設立於政府所在地其與各省設立之辦法不同昨聞浙江屈文六省長有電到京内容略謂浙省之文官懲戒會委員前已奉大總統派定而浙省委員會所設之事務局應有事務長一人其規定由民政長於四五等及高等文官中遴派以便呈請大總統委任等語然中央所派之委員應否仍須籌備進行及由本省遴派之事務局長人員是否同時由民政長選送之處請示遵行云云袁總統接閱後已交法制局議復矣 
[宦海升沉裏之甄試餘瀋]  
　　高等文官各部署六等主事雖係委任官然當日叙爲六等者皆認爲有薦任官之資格日前高等文官甄别委員會聞有人提議六等主事應否歸此次一同甄别如歸普通文官甄别則前此認爲有薦任官之資格上否消滅看據銓叙局人云不能與此次甄别但雖歸普通甄别如甄别後確有薦任官之資格仍舊保留云 
　　知事（一）落第之人物此次知事試騐聞諸法政學生云以前清官吏最占優勝言外顯抱不平並有法政生落第者呈請政府取銷法政學生資格然亦有不可一槪論者卽前清官吏見售者固多抱屈者亦復不少茲聞赴試落第之人卽就前清官吏中而言其文筆優長具有才識未見中試者不一而足而落第之中有曾保過知府或曾記名道台極闊之人只求小就亦不能得矣（一）講習所之開辦此次取列丙等人員應入地方行政講習所補習茲悉此項設置計畫已經就緒大約分爲三班肄業以一年零六個月爲畢業期限以國文爲主要科目而以關係地方行政諸科學輔之聘江瀚君爲校長不日卽當開辦云 
[皖路收歸國有紀詳]  
　　皖路略史皖路自前年籌備股東大會成立後舉定正副理事及董事查帳員等年餘以來未辦一事糜費不資上年黨人獨立時除本地一二職員保存財産外餘均紛散正副理事許濟唐潘贊化亦先後辭職公司内容不堪聞問繼爲一二路局董事召集親舊多人把持一切以致舊有職員悉行退避近聞已由董事方夢超與交通部簽約改爲國有此事於事前未開股東會徵集各股東意見辦理手續似尙欠圓融然部約則已於月之三日簽字　　合約全文安徽鐵路公司（以下稱公司）因前清時代積欠未清經本省都督民政長以負債務關係電交通部（以下稱部）請歸國有又因多數茶米股東亦具呈到部請收路還股茲由董事局公選代表等與部議定收路還股辦法訂立合約於後第一條公司允將現已興工之蕪灣路線及已勘定之蕪屯蕪廣各路線暨其附屬一切財産及權利完全讓歸國有由部直轄自由處理所有以前政府給予公司之一切權利槪行取銷第二條公司所有股本計認股米股茶股三項（實數俟清算後方能確定）由部擔認如數歸還憑原有股票換給有期証劵自股欵清理告竣實行接收後匀分六期攤付每六個月爲一期由部所指定之處所付給凡未到期之欵自實行接收之日起由部仍照公司原定利率按陽曆算給年息於每次還本時一併彙付其未經接收以前所欠股息部不負責任但因每年度財政上之情形亦得提前歸還惟須先二個月通告股東第三條公司所收米捐（實數俟清算後方能確定）應作爲米公股由部承認不還現金俟全路告竣後該路獲有淨利時得一律公享紅利第四條公司所收彩票股應以執有公司股票者爲憑由部承認不還現金俟全路告竣後該路獲有淨利時得一律公享紅利第五條公司自前清宣統三年以前與洋商原訂購料契約其材料並未毁少而有契約爲證者除有特别原因外由部接管擔負繼續有效第六條公司資本全數與每年攤還股本數目及手續由部與公司清算後雙方認可列表遵守第七條公司欠欵確係直接屬於路工者經部查實認可後由部擔認分别清償（另列清表）第八條本合約雙方簽字以後接收之日以前公司一切財産及各項收支出入由公司擔認嚴重保管完全負其責任第九條本合約簽字後一面由部派員前往公司詳細清算一切帳目以憑接收一面由公司預飭經管員司分别造具表册及財産目錄連同所有底簿及一切契據供其查對簽字爲據第十條凡未經本合約規定之欵項部不任歸還之責第十一條該路歸部收回後由部審定路線設法興築民國三年三月三號簽字 
[雜評一（無名）]  
　　海盜中國之所謂匪者盜類也中國之陸盜四處蜂起而其最著名者莫如白狼到處擄人掠物而官吏無如何其亦可謂盡盜之能事者矣不謂今日又有廣東海盜刧船一事夫廣東固多盜其刧船也亦恒有事但其所刦者大抵小輪而已非若此次往來外洋之大輪也然而海盜乃且刦矣乃且游行自如而如願以去矣其視白狼等之陸盜無多讓也而所謂官吏者亦無如之何嗚呼我有傷心之一言素匿而不忍發者今乃不能忍矣其言維何革命以後中國之紙幣大進步平亂以後中國之盜賊大進步 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[研究陳壁案之信函]  
　　陳伯台被殺案爲近今北京最離奇最有研究價值之暗殺案所有經過情形迭誌前報茲聞檢察廳對於此案異常愼重日前旣將陳繹及五姨太太一齊拘留預審一次復擬於日内重開預審以便徵求證據茲　日昨又得陳伯台生前與其胞弟書數則亦足爲研究此案者之材料併錄於下 
　　其一二十八晚赴新舊同學餞行會飲酒過多難受非常以致回家滋閙而平常慽我者羣起謗謡張大其詞言得危險萬狀於是大遭申飭上下内外夾攻視兄爲眼中釘處碍事殊堪痛恨雖然總是我之不謹授人把柄悔之何及兄其以爲永戒矣壬子十月初六日 
　　其二劉家親事伯父主張本定十月初六過小帖候家眷回再過大帖下聘禮初五夕一切具備乃初六黎明忽接氷人來信稱劉家不欲過小帖若過卽過大帖索性下定以决大事意謂女子必受男家聘禮方算定親不然空空一帖無足爲憑亦無以慰女子也其說頗爲近理不料伯父聞信大滋不悅不但聘禮一節不持且遷怒於兄嚴加申飭殊堪浩歎兄之欲全體面也故早計自打金镯擬再擇吉過聘不想昱兄忽又來信言兄欲要金鐲求該兄打之此信直逹伯父又駡一番眞眞寃死獨歎去年謀差有人破壞今年議婚又有人破壞去年臨危留守無人過問今年定親聘禮亦無人過問世情爾爾能不寒心不但此也且願自打亦有閑言所謂啼笑皆罪兄將何以爲人劉家兄弟係兄舊友而氷人亦至契者也極欲此事速成各遂所願因彼好意不可不從而金鐲價昂非百餘元實不足致籌思再四欵無所出尙幸上月稍有盈餘湊以昨日所發津貼約及百元之譜今早馳至北半截姊處告急十數元偕同念丈至金首飾樓換得一付合洋一百十五元六角似此日内可以敷衍了事日來必緖如麻今晚始安言之可歎爲鐲事弄得手邊甚緊則年假住堂及明年上學期之膳費殊難急切籌便擬不住堂可緩明正籌繳如此中間計有四禮拜將及一月之長可以彌補此係緩急權宜辦法吾弟當爲兄諒之壬子十月二十六日 
　　其三接信知弟深悔之失着並矢從此永戒無任欣慰實以手足至親關係密切設有所知萬難不忍不掬誠忠告以救其失怙恃盡失只有兄弟相磨勵而已今弟能悟能戒爲兄之心其懽忻當何如耶痛哉先父中途棄養兄弟從此無依伯父雖有憫愛之心奈忌我者疑我者時起謗謡以惱其心故勢不得不趨漠視耳然事久見人心黑白自判所以每每始怒而終愛如舊焉所最怪者兄每離伯父時必有許多閑言　到京同住時即無之可見小人用心亦甚巧矣兄命多謗一波未平一波又起前此之事不必提矣今聞又有數起之謗盡是屈死人者兄心自問無他日後自明此時盡置之不辨不理可也蓋鑒兄之多謗故勸吾弟處處小心不管閑事時至今日弟其亦明兄之用意乎環願至親中惟五哥講公理伯父固親愛無如爲䜛所蔽爲今之計唯有兄弟互相携提其得成立家中和睦外局得利二者並進吾家其有一日之興乎贊孫之出是其兆也惟以先父弄孫心切而七十九日之隔竟不及見爲憾事耳雖然後人之盛先人亦亟慰於地下矣吾曹其加勉焉家中雖窘兄與四兄總籌維持之術斷不累弟等讀書吾弟現時以讀書爲宗旨他事非所問也至於親友之托囑亦可推在兄之身上此第一法也弟其知之月費先借於密友隨後卽還亦可惟不宜累之太多恐難爲人也（下略）癸丑五月初八日 
　　其四接信均悉海軍係從前已畢業之軍官使入南京海軍軍官學校煙台則招從前已受業二三年之海軍學行或武漢起義時星散各處者此時招之入堂袖習新班學生大槪署假後招考重英算漢文各門此海軍部舊友爲兄言之届時當能設法考入此時先請靜待勿躁爲要凡作孝男心戚意亂豈能作事故喪事一切均由三叔及二姊丈主持兄等只出錢聽辦而已因寫信問京又恐往復誤事故不得不從之至訃聞底出自伯父親筆旻字乃三叔主意出名而取此字爲名兄皆無涉又竹資二百五十元先父在日已支清且近年竹景壞甚因竹不能出溪同爲廢物竹客不顧豈有八百元之賣價耶即遇好景竹山已焚一半其一半亦不值八百元之多不知此話從何說起總之忌我者多害我者衆吾命該絶夫復何言欲加之罪何患無辭自專之虚罪何異莫須有之空言思之無任太息昨又發起寃獄言兄偷書此某兄之謗我也以前全眷行家園及所有皮箱均歸兄視彼時死守不避而一草一木均不之苟奈何說我偷書豈不寃死我乎觀此情形弟暑假亦不宜回先住才哥處按月算伙食房租不過多花錢尙得安閒兄在此如坐針毡一刻無　心此中苦景誰能知之一月百零元寄家及一切開銷不夠爲難四姊丈未能入部催兄求劉總長設法以未過門之新親戚如何便當求之在此無人使用一切皆由自作甚至糊窗户亦係自爲糞土堆　水桶亦在兄之住院内安設日與汚穢爲隣不病幸也見兄怒目相視只少捽之使出伯基尙少不知利害而嬉戲不避時常招駡又質鈍每早誨之至爲費力必使着急而入署時刻每每因之而晚所以局長亦有不悅之色又四姊近連告急不得不應内眷之借不得不應朋友之借不得不應自已則省無可省每早入署皆出口雇車或直步行到署如此爲難尙有許多閑話眞眞不解前此氣豪自問前程可造今受面面牽制志氣喪盡殆無出色之一日而亦無意於人世矣事至今日惡穖已逼特爲吾弟述之心亂不能多言卽道學祺周文潞已得錄事差月三十六元年前患難之友此時亦有以報之矣一慰又及癸丑五月十七日 
都門談薈中之五光八彩 
[數千言之希望書]  
　　約法會議現正值議員資格審定期内約十日卽可畢事約法會議開會之期亦卽在目前袁總統對於約法會議異常鄭重擬俟舉行開幕禮時親自蒞會頒布訓詞並有對於約法會議之希望一書洋洋數千言同於是日發表其書聞係梁任公顧巨六梁燕蓀三人手筆云 
[新拍發之三事電]  
　　昨聞總統曾召孫總理入内密談甚久嗣即由梁秘書長交出電文一道分拍駐外各公使聞其内容實因政府召集約法會議及農商部發生之漢冶萍延長石油礦與平治白狼各國政府對於以上三事有若何之熊度飭詳悉隨時電告云 
[兩總統之着色像]  
　　巴拿馬賽會局昨致函印鑄局略云迭接各省來電以此次赴美賽會亟應多置紀念品現擬將大總統及副總統之肖像用繡編織以壯觀瞻惟兩總統之禮帽顔色纓緯本質以及禮服領章肩章佩帶各種實星嘉禾章文虎章花紋式樣無從懸揣請代覓兩總統之着色肖像等因相應函請將兩總統之服裝肖像惠賜一二分以便分發各省照繡 
[康南海之没收産]  
　　政府近接廣東民政長李開侁呈略稱據康有彬呈稱業師康有爲於光緒二十四年倡議變法爲舊黨所忌大興黨獄將所有房産墳塋器具圖書一律没收民國肇造破除黨見應請發還等語現經該民政長業已派員清查如數發給特將辦理情形呈請政府鑒核 
[二千元之新聘物]  
　　袁黎聨姻消息屢誌報端昨悉袁黎聨姻已於日前行聘黎副總統爲女家贈總統十一歲之男公子以大禮服一襲禮冠一頂並金錶二枚總統爲男家贈副總統九歲之女公子以金首飾若干件價在二千元以上云 
北京追悼趙秉鈞之籌備 
　　日前天津趙都督開弔各節已誌本報茲由内務部朱總長發起追悼並有北京政商各界多人一致贊同定於二十二號在先農壇開追悼會茲爲錄其事前籌備之情形如下 
[通啟之文章]  
　　夫澆趙州之土惟繡平原過大梁之門抗懹無忌陜郊憇舍召　留勿翦之棠峴首刊碑羊祜有墮涙之石昔人旌掦懿　挹攬徽猷往往曠百世而猶興冀九京之可作焉有鄭僑遺愛市民輟杵而悲傳說星精天上騎箕以去如故直隷都督趙上將秉鈞者音塵未沬功烈猶新而喬尉墓前斗酒不奠於孟德徐君墳上寳劍不挂於延陵者乎竊維上將昔在前朝早列戎行旋親吏事外擢監司之任内參卿贰之班紀其治功讓之惇史惟憶蒼鵝出地晋祚將傾白馬裸京殷命旣訖今大總統以天啓人𢙄乘樂推之運而上將亦右文左武預密勿之謀歛刧棊於揪枰畫灰盤之鐵箸河山易色而鐘箴不移玉步雖更而市獄不擾竪窮廿史横盡五洲鼎革之年寗謐如此是固我大總統之旋乾轉坤奠定民國抑亦上將之運籌决策大庇生靈者也若夫攀髯莫逮痛鼎湖之龍汗血如生拊昭陵之馬乃故后已駕寳天之馭而崇陵猶虧覆簣之功遥瞻神道之松揪幾歎故宮之禾� 
黍惟上將發七十萬徒以治驪山徙三萬餘户而實茂陵珠　玉柙秘器含機銀雁金鳧水銀瀉地至今胡張王季護灤水之棺和葬殉　閶化湛盧之寳劍作萬年之寢室魂魄樂游藏一帝之衣冠樵蘇有禁迹其督理陵工惓懷故主仁聲義聞尤足多焉暨於落筆中書總六曹之簿領烈風大麓齊七政於　璣以新造之邦遘多難之會單于稱亂魏博不庭上將則蕭何歛履飛輓兼籌諸葛雲霄指揮若定運曲逆六奇之計披鄴侯一品之衣功滿寰中譽馳域外亦如半部論語相天水以代周一卷素書佐沛公而蹶項乃者四征告難王陵叛於淮南三鎭阻兵承嗣奄有河北上將於是暂解中樞專司警備灰心忍事霜𩮍論兵轍覆元衡幾中晋� 
公之氈帽炭呑豫讓欲研趙簡之血衣甚且斬木以爲兵或則探丸而誅吏上將乃戒備非常徼巡亡命黃圖三輔桴鼓不鳴紫禁九衢閭閻安堵迨夫平淮以後遂崇分陜之封東山絲竹謝安則廣陵移鎭北門鎖鑰寇凖則天雄知軍方謂晋室以武昌爲西藩光武主耿弇於北道而不料大星忽隕竟沉五丈之原零雨其濛未破三年之斧天胡此醉人之云亡嗚呼江左夷吾誰持安東之故節山中宰相永歸華陽之洞天　賭墅之殘棊公墩我屋瀉如鉛之清涙注海傾河我大總統方且追念驃姚命作祁連之塜而國民亦復愴深葛相請立沔水之祠某等脫粟布被感東閣之昔游華屋山邱過西州而大慟訂於陽曆三月二十二日在先農壇開會追悼上將以慰幽靈務望下車三步毋忘腹痛之言生芻一朿同賦招魂之曲庶幾綸巾羽扇肅遺像於清高風馬雲車見精靈之來往嗚呼常山之蛇如在八陣江流遼東之鶴來歸千年華表 
[附啟之槪略]  
　　附啓者同人開會爲故直隷都督趙上將追悼諸事甚繁特設事務所於西堂子胡同趙上將故居各界人士如有聨　等項祭品均請於陽曆三月二十日陰曆二月二十四日以前送至西堂子胡同事務所掣取收據所有賻儀槪不代收并據將收受各項祭品於閉會後送交天津趙宅懸掛以誌哀忱此啓在會場有執事者軍警界著大禮服或制服餘著大禮服或乙級禮服均臂縊青紗附聞 
[發起之名氏]  
　　朱啓鈐段祺瑞周自齊溥倫世續那彦圖阿穆爾靈圭貢桑諾爾布章嘉呼圖克國袁乃寛陸建章蔭昌許世英江朝宗五治馨張士鈺吴炳湘孔令貽紹英朱家寳施愚言敦源淩福彭魁斌孫培田獻章朱綸吴笈孫朱淇桂陞祝椿年巴哈布純悅馮麟霈陳明霦董文銓祝瀛元彦惠聴𪠖堪楊乃賡奎芳榮勳丁汝彪錢鍚霖袁得亮李飛鵬袁鑑許常齡鶴春鄧鎔索崇仁陶保怡汪立元陳時利穆文熙呂鑄殷錚金紹城汪怡安郭則泌潘毓桂丁惟忠治格程克薰玉　程經世王善荃鄭聨芳郭則澐楊紹寅李壽金錢能訓愛紳黃漢湘姚捷勳萬明尙安　李鍾凱樂達義額勒賀顧𪓴穆克登額許寳衡唐堅顧瓊于寳軒李慶芳王掦濱康士鐸庫蒙近事紀要 
[擒獲蒙匪首領]  
　　蕭參贊於雪夜佔領廂黃旗收降蒙匪一節已誌各報比時尙有匪徒數百名圑聚喇叭廟距廂黃旗不足百里之地匪中首領各矮爾吉喇嘛嘯聚多匪冐充爲察哈爾都統我軍佔領廂黄旗之後即乘勝前進直搗該匪巢穴已於初八日將冐充都統之矮爾吉喇嘛拿獲如何辦法尙未得悉 
[庫俄新年衝突　　庫倫呼魯克圖因新年未接見俄國外交代表致俄政府嚴詞詰責茲據聖彼得堡電報通信社駐庫倫訪員電稱蒙古新年衝突之事現經探悉呼魯克圖雖因抱病未能接見俄國外交代表而蒙古外交大臣曾由公差預請俄國外交代表赴新年宴宴呼魯克圖以外交大臣辦事不愼令其向俄人道歉云 
[蒙務會議續聞]  
　　中央將開蒙務會議聞其中最要議案係内蒙東四盟改省之事緣此事前經提出國務會議未曾解决但大總統以此舉實爲鞏固邊疆起見若辦理稍有失宜難收良果故特召内蒙各盟旗王公來京詳細討論云 
盈虧聲裏之新舊鐵路譚 
[部營鐵路盈虧紀]  
　　交通部所營之鐵路其獲利最多者以京漢京奉兩路爲最京張次之滬寗及廣九線收支尙難相抵津浦吉長兩路亦以竣成不久成績未著每年尙蒙最大之損失然民國二年度部營各鐵路之收入就全體計算其獲利各路合計一千三百八十萬零四千元其虧損各路合計四百零九萬一千元兩相抵補尙獲利九百七十一萬三千元茲詳記之如下（甲收益之部京漢路六百四十八萬一千元京奉路六百一十二萬九千元京張路六十五萬三千元西大路三十六萬三千元年澤路十七萬八千元（乙）虧損之部津浦路一百九十六萬五千元廣九路九十三萬五千元吉長路七十一萬七千元滬寗路四十六萬一千元張綏路一萬三千元 
[林墨請築漢襄路]  
　　粤漢鐵路總公司工程師林墨日昨具呈交通部略稱鄂省西北出産富饒擬由漢口至襄陽直達老河口修築鐵路一叚並附具路線圖及說明書呈請核奪等情奉批义路政局議復 
[將修個舊鐵路]  
　　愼民政長李鴻祥五日致電中央略云雲南個舊地方錫礦日見發達該地錫務等公司皆創自前清均應逐一清釐惟轉運不便現擬興築個壁鐵路以與滇越銜結事關緊要鴻祥擬親往履勘署内日行事件委内務司代拆代行謹聞 
各省理財紀 
[直省財政之困狀]  
　　直省財政情形在前清末季歲入約有二千餘萬其時蓋因現總統袁公在北洋總督任内所有整頓之法固多合宜而向他省提撥之欵亦復不少自革命後各省之提欵固已無着而舊有之財源亦間有破壞者以故年來歲入僅約千餘萬乃現經朱督切實核計實僅七百餘萬而目前所欠少者又有二百餘萬之多朱督最近宣言云直省財政如此之艱辦事殊不容易現在只好慢慢辦去如能順手便當力謀整理否則力不能及亦惟有掛冠而已觀此則財政之困狀可想而知矣 
[各省協濟之辦法]  
　　民國成立以來各省因財政困難所有軍政各費多仰給於中央而中央政局僅賴借欵維持對於各省請撥欸項往往旣允之後復又不能照數撥給刻聞政府以現在全國財政紊亂無稽中央一隅尙易設法支撑而各省政局安危影響甚巨近來通國計算其財政十分困難者固爲不少而財政稍裕者亦屬有之擬斟酌形規復舊日協濟貧省之制以期各省均平俾免中央擔負接濟之累刻已擬定辦法提出總統府財政會議討論决議施行云 
湘省留日學生請免撤回 
　　湘省留日公費生其四百餘人而自民國元年以後所送者計分兩種一派送考送是也派送之生爲民國返正有功或烈士後裔及種種情形者考送之生因遣派稍形不平而政府又有高材當送一例遂由省會議决每縣定額兩名歸地方稅支給由都督敎育司通電各府廳州縣愼選品學兼優學生來省與試嗣經敎育司分科嚴試按籍每邑二名錄取資送類皆中等以上學校卒業或修業者因東渡日期限制最嚴於是原校將近卒業未克試騐者有之抛棄以前事業負笈東遊者有之湯督抵任百度更張遂於本年二月中旬通電東京不分考送派送一律取消回國於是該省考送學生厦焱等一百四十三人乃於日前具呈駐日公使及敎育部并上書湘政府申明理由茲錄其上湯督書如左　　爲呈請事前奉讀元電有湘省學生一律撤回等語當卽詳呈公使業蒙以生等呈稱係奉嚴試取錄咨送有案可稽與改補派赴者不同並無濫冒及其他各事請代力爭等情應請曲予成全俾資深造等語電達敎育部及鈞座並將原呈郵寄旋讀敎育部箇電開五校非新派生高等生旣稱程度較優可免撤回等語又讀尊處巧電開現值窘象疉呈以財政言宜策收朿之法以敎育言宜有考覈之實惟該生等遠居絶域爲良爲莠稽核難周應一律撤回復加考核選擇優美者再行籌資補送等語聞命之下不勝惶愧竊生等考送之初由都督敎育司通電各府廳州縣愼選合格學生申送至省由敎育司按照日本高等專門入學程度分科兩次彌封考試按籍每邑二名取錄在案爲有履歷成續可查並無品流混雜程度參差等弊抵東以後在各高等預備校專心學業靜候受試入學他事毫不與聞亦無勾引暴徒謀爲不軌等情惟因抵東日淺未逢各高等學校招生以至入校無從是入高等與否非關程度之優劣實由抵東久暂之故今復撤回復考往返徒勞光陰金錢公私交損竊思國家行政當上令下行不示人以疑懼前督所考送學生無效也今復撤回考送之是前之政令爲不足信倘後之視今者亦如之則留學終無取準之日在生等固不惜鉛刀再割而在一般士子莫不以政令爲歧路而以求學爲苦海也至財政困難一節生等原非不知然以敎育而論亦刻不容緩現值建設時代正宜開闢利源以蘇國困如農工商醫無處不須培植人材是敎育經費爲間接生産經費之利器雖困窮萬狀亦不能不忍痛於目前至於爲良爲莠經理駐在可隨時查察報告萬難隱逃伏乞都督台前俯賜察核免予撤回覆　無任迫切待命之至中華民國三年二月二十八日呈按呈敎育部及公使文請曲予成全電湘繼續公費詞意與此書大致相同故不復載 
[赣省之新戒備]  
　　江西李都督於十一號在府特開軍事會議以白匪擾亂附從者多係留鬚髮之人近查省城内外常有留辮多人往來街市雖其中有北地來此謀事者然人數復雜難保無匪徒溷跡其間除分飭各軍隊查實具報外仍由警察廳分令各署切實調查云 
　　昨聞李都督接到參謀部密電據偵探報告謂李烈鈞在海外開會公推林虎擔任江西預備派黨羽來赣我勾結洪江會匪約期起事等語李督當即通令兵警體嚴防認眞查察 
　　赣省先後拿獲關於亂事之黨人甚多業經汪前以政長電准總統在善後局内附設軍事裁判所一處以爲專審黨人特别定罪機關當時戚省長在内務司長任内經李督會同汪民政長委充判事長現戚公以事務過繁勢難兼顧特會同都督改委善後局總辦趙毓奎爲判事長於十一號發給委任並電部備案矣 
粤省官商兩界之維持金融者 
[南雄縣罷市續聞]  
　　南雄因紙幣風潮釀成罷市各情已紀前報茲續查初五夜後各情形詳錄如下初五夜福建嘉應廣州豫章南雄五帮商店在各鄉祠集議僉謂商等營業各守公平今遭此滋擾情實難堪願行歇業故於初六日全城罷市風起潮湧三街六巷關門閉户儼如元旦未幾見到商會者絡繹不絶總恊理各商董亦已齊集擬定電文卽禀上峯以及報界總商兩會而營縣特恐愈閙愈熾特請郡紳葉復成親到商會善爲說詞願將泰新招牌賠償燃爆掛紅送該號并將滋事軍人處罰以作了結所擬電文請暂緩發各商董以其事屬和平特限葉復成再至營縣商酌如一點半鐘未見回覆卽行電京未幾於一一點鐘時葉復成已將佈告送至會内衆閱之餘衹得遵照當衆宜佈而縣長亦至與總協理磋商務代轉知各店一律開市至若幣價一層照時價行情兩無虧損如目 
 
 
 
] 

Page 7

 
 
下六四卽照六四通用倘有漲落自當增减云云總協理再將理由對衆宜佈并將告示朗誦始行散會遂於初七日照常開市云 
[李省長不弛賭禁]  
　　李省長昨因反對開賭密電留京粤官要求同意電文略云現經修正預算粤省年减軍費六百餘萬行政司法兩費四百萬年中除鹽務國稅不計外正稅雜費收入約一千五百餘萬支出一千八百餘萬不敷祇二百餘萬尙可設法張羅增加消耗各稅剔除不急之需忍痛須臾决不爲虎作倀身受叢怨王璟芳注重裁兵北京審計處王璟芳來粤調查財政經於前日下午到省隨卽謁見民政長商議財政各事宜並調查每月實收實支數目俾能從事考核以爲裁减之標準並詳詢現支軍費情形因王處長意見謂算極力節省政費不過微末之補助故注重裁兵一方面昨民政長飭由財政司照王處長所調查事項逐一詳細開列以便送覽云 
[陸都督事竣返桂]  
　　廣西都督陸榮廷以商議兩省聨合借欵事來粤已紀前報茲悉陸都督以各事均已商妥特於昨八日早十時偕同民政長張鳴岐乘坐電甯兵艦啓程返桂粤省寳璧龍驤光復江固江大等兵艦均各鳴砲十餘嚮送行陸都督亦飭電甯艦長鳴砲二十餘嚮回答省中當道除龍督外皆登艦送行龍督並派其少公子及差官三人送護陸張蒞任陸張兩君同乘電安軍艦其餘一艘電艦則用以護送云 
[囚犯衆多之可駭]  
　　司法部昨咨行粤督及訓令民政長高等審檢廳以粤省囚犯之多自去年各種統計表計算全省軍民刑警各項囚犯共至四萬七千八百十四名之多而囚糧一次每日平均計算須費二千餘元之鉅當以財政支絀之秋務應設法節减誦古獄甯早結之語尤宜分别釋囚現時獄中可具取保及可了結之犯均須早日釋放此後不必覊押者幸勿輕率拘之獄中於獄政公帑及民人自由權利均多裨益本部有維持獄政之責不得不言云云此雖小事然於財政上亦大有關係也 
川省最近通信 
[川西觀察使倪煥奎奉命赴邊調查尹昌衡案曾]  
誌前報茲聞决定其間於陽曆三月一日起程所帶隨員僅二三人 
[前财政司長董修武被議免去本官時所有任内交]  
代並未清結旋奉中央命令飭川省公署派員清算聞該員將董之經手帳目分别清查除鹽政局長任内槪無虧空外其財政司任内聞有四十餘萬元帳目不符現該員已將其情形呈報省長矣 
[川都督府軍需課長周權叔以陸軍會計關係重要]  
而審核人才尙形缺乏擬在陸軍被服廠内盈餘項下暫撥若干組織軍需學校以備造就審核陸軍會計及管理軍需人才聞已呈請胡都督轉商陸軍審計分處矣 
[川省行政公署因知事試驗業已舉行此項資格又]  
明定限制當由陳民政長傳諭各請見人員謂有合於前項資格者可赴京應試否則安心回籍以免在省坐耗旅費時光云云而現在各縣來省請見仍絡繹不絶每日到署塡寫履歷之人不下數十起省公署之招待員大有應接不暇之勢云 
[第一師圑長吴成禮被害案中之嫌疑犯該圑排長]  
陳國炳書記王啟明曾由警廳獲交都督府軍法課看管數月迭開軍法裁判均供無謀害情事胡都督故又分令第一師及行政官吏澈查並飭將王啓明等取保俟獲到梁渡等再行傳同質究 
地方通信 
[蘇州]  
　　水警第二廳長到任後情形新任蘇省水警第二廳趙廳長到任後廳部各科人員尙未委定現悉趙君定於三月十六號遷入總廳房屋内辦公所有各科人員日内正在物色擬將人員酌予减少約較原定之數减去三分之一其偵探隊巡士等項亦均擬减少大致每月開支在三千元之譜又聞趙公以淺水游巡艦隊張丹庭所部各艦向來於緝捕盜匪一事不甚得力實與差輪無異而其開支臨時經費甚巨故將總隊長司令部裁撤各兵艦則歸本廳兼領每年又可節省數萬元云 
　　委紳管理公欵蘇州市公所遵照部令規定於三月内取消現經料理清楚呈請縣知事接收茲經吴縣宗加彌君將各項公欵分别照會各紳管理茲照錄名單如下豐備義倉吴曾濤杭小軒學欵處孔康侯潘若樑女普濟堂吴陰芝田普濟堂潘濟之育嬰堂尤鼎輔此事發表後各紳以豐備學欵二處責任最重女普濟次之男普濟又次之育嬰則每年開支常有不敷之虞今吴曾濤資格旣淺又無財産驟膺此任難孚衆望故咸有上書辭職之說不識宗知事如何調處也 
[鎭江]  
　　控案移轉消息鎭郡警務總所陸警務長到任後於烟土各案辦理不滿人意前經公民數十人公舉孫某等爲代表告發人由該代表延請律師孫昭赴司法署告發聞已經審檢兩廳長會議此事决定呈請移轉管轄矣 
　　旗民生計之籌備鎭郡善後局饒子敬君專辦鎭江旗民生計現經查有旗民男婦老幼總數在二千人左右分别四項辦理老弱殘疾者歸入養濟院幼孩均入善後小學不取學膳費給以書籍物品婦女入善後工廠壯丁歸送南京墾務處各項常年經費擬將徵潤洲柴欵所入撥充云 
[揚州]  
　　知事署委定職員江都縣知事謝元洪因縣署各科職員相率辭職特另行聘委各科職員以胡汝立爲第一科員萬福履爲第二科員陳宗　爲第三科員錢豫爲第四科員孫安雲爲軍法帮審員自十二日起分科辦事 
　　大汪邊又添新鬼行刦黃玨橋三里庵等處盜匪厲得海張德張玉才等十二人本爲行刦山陽阜甯交界之蘇家嘴等處案犯因楊統領瑞文搜捕甚嚴來楊竄匿又犯刦案經楊屬游緝統馬統領玉仁捕獲會同謝知事訊實呈由都督電飭正法當於昨日押赴西門大汪邊處决矣 
　　裕寗鹽票啓運問題淮運司姚司長據鄂商同發祥等以裕寗鹽票呈請啓運一案批謂該鹽票扣運之後本司准民政長公函以扣運有碍清理帳欵是以准予啓運一次並函請清理裕寗帳欵局將鄂岸鹽價從速理結在案據呈前情應候本司再行函　清理帳欵局擬定清還辦法刻日見復以憑清結云云 
[浙江]  
　　瓦窰頭發現大批炸彈紹城五雲門外瓦窰頭地方有雲音菴者（俗稱舊渡菴）三面環水孤立江心爲人迹罕到之處詎有人在該菴内密作機關私藏軍火希圖起事十三日被該鄉人某甲密告二十二圑二營（駐紥紹城南街府學宮）謂該菴藏有大批軍火陳營長璠行得報後立卽派兵前往該菴檢搜左首三官殿之神座下起獲炸彈三箱計彈一百七十二枚并拿獲住持尼一人老嫗（年已八十餘歲）人道友一人現已一併帶營暫行拘押一面已電致都督請示辦法矣 
[廣東]  
　　鎗决招安後復犯擄刧之綠林龍都督佈告云前飭各營隊招安綠林編爲警備軍隊原係寛其旣往策勉將來招閒散卽以清盜源開誠心即以安反側因時制宜悉具苦心各招撫軍士理應洗心革面去惡從良以圖報稱乃查近日招安各軍隊仍有故熊不改復犯擄刧等事正在查辦頃據營哨解送人犯伍雙即殘酷雙馮九儀馮略劉三傑等四名到府經飭發審研訊明白伍雙等平日所犯擄刦焚殺各件案積如山逃匿漏網此次招撫後不溯旣往復敢結黨横行肆刦擄勒被控多起查訊確　若不嚴行懲辦何以儆怙惡而慰善良應即將伍雙馮九儀馮略劉三傑四名按照軍法即行鎗决以昭炯戒 
[江西]  
　　潯陽警察經費問題九江警察署原有經費除官廳每月捕助一千餘元之外全靠就地籌欵接濟嗣於去秋改組稱爲商埠警察廳添募長警擴充辦法經費倍加未列預算致欵無着迭經該廳廳長李敬曾與赣北觀察使吴筠孫磋議函懇戚民政長設法達部追加預算以免解散貽誤地方聞戚公於十一號復函謂潯埠改組警廳手續未完以致修正預算案内復爲核删現在院部實行預算語極嚴切不容再有翻異惟查該廳經費係已准　删之欵與毫無根據者不同茲已陳述理由電請院部維持能否邀允尙未可必該埠爲通商要隘警政關係洽安防範自應周密現已早備公牘照來電數目懇飭轉行照辦但開支一切總以竭力節减爲主云云 
[四川]  
　　軍界人員之更動川軍第一師第一旅長趙南森辭職都督府委張邦本接充所遺步兵第二圑圑長缺以劉湘調充一師二旅旅長林德軒早已請假遺缺以黃鵠舉升充所遺步兵第四圑圑長缺本係劉湘現已調充他缺乃以劉盛恩升充第三師騎兵第三圑（原第二師馬兵第二圑）圑長劉蔭西辭職以蔣朝海調充並將騎兵獨立圑併入改編至現任騎兵獨立圑圑長襲達則調充都督府參贊云 
雜評二（默） 
[廣東之囚犯]  
　　西人以罪犯之多寡覘國俗之美惡故於各國罪犯之統計頗爲注意曾譏中國爲囚犯國矣不謂今日廣東一省之囚犯多至四萬七千餘囚糧一項每日平均須二千餘元合全國計之不眞成爲一囚犯之小國乎中國旣爲土匪國又稱囚犯國抑何可恥今欲爲根本上解决當化以敎育使减少後來之犯罪若司法部之電飭訊結速釋僅僅爲事後之補救猶其次也 
[江西之辮子]  
　　前此爲黨人多西裝無辮故各省稽查無辮之人甚嚴今赣省以白狼之徒多留辮故又稽查有辮之人甚嚴然則有辮無辮均不免於嫌疑者也其實注意於辮之有無亦甚無謂當道而稽查有辮者白匪可改用無辮稽查無辮又可改用有辮一辮非徽章黨證可比究不可認爲白匪獨一無二之標幟徒滋騷擾而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聨合會開會記（二）]  
　　中華全國商會聨合會在美租界愛而近路紗業公所開第一次聨合大會其第一日開會詳情已誌昨報昨爲第二日開會會場情形分别錄後　　列席之會員一號丁長昇二號周樹年三號聶希璜四號鄭官應五號盧國華六號盛炳緯八號蘇紹柄九號杭祖良十一號陸哀十三號沈敦和十七號陳光甲十八號李恒春二十號瞿芬二十一號沈訓信二十三號陳少谷二十四號魏壽萱二十五號韓秉彝二十六號楊培壽二十七號夏毓璜二十八號沈聨芳三十號勞敬修三十三號張雪洲三十四號鍾肇晉三十五號林福成三十六號簡樞南三十七號顔守憑三十八號蔡延芳三十九號李佩鳴四十號孫啓麟四十一號陳宰𡋺四十二號應召南四十三號呂伊四十九號吴銘恭五十號蔡文惠五十一號傳朝鑫五十二號左質鼎五十三號楊炳宸五十四號余晴五十五號王憲章五十六號劉桂馨五十八號陸濟綸五十九號周雪松六十號朱五樓六十五號蘇錫岱六十六號蘇民生六十七號潘承恩六十九號費𤲈卿七十號吴瓊三七十二號袁子英七十三號黃燡琴七十四號王亦梅七十六號楊兆　七十七號張矞祥七十八號陳潤夫七十九號葉鴻英八十號洪念祖八十三號王秉鈞八十四號沈和甫八十五號葉叔琴八十六號蔣世芳八十八號李厥孫九十號高協力九十一號趙頌崗九十四號余魯卿九十八號狄恩霖九十九號鄭式如一百零九號李詠裳一百十號龐萊臣一百十二號施兆祥一百二十六號干蘭坪南北商會總協理周晋鑣貝仁元顧履桂蘇筠尙等共到七十九人 
　　主席之宣布十點五十分鐘振鈴開會會員挨次就座據二十八號沈聨芳發言謂今日正副會長尙未舉定仍請總幹事主席俾便主持一切如諸君贊成者請起立（全體起立）總幹事周金箴君就主席宣佈昨今兩日上下午應表决各事一本日即（十五日）爲全國商會聨合會成立大會二下午爲選舉正副會長預備三十六日選舉正副會長四正副會長就到會會員中投票選舉以得票最多數者爲正會長次多數暨再次多數者爲副會長五正副會長選舉會每一省有選舉權十五權上海總事務所根據約法會議有選舉權十五權均照比例百分法計算六本會會員資格根據章程第七條及第八條取得並稱江蘇會員狄恩霖鄭式如今日到會應補選舉票 
　　主席之宣布二十八號起言選舉票上應書明正會長副會長或分三次推舉應請討論周總幹事宣言投票選舉法昨已表决以得票最多者爲正會長次多數暨再次多數爲副會長未便更改每票應書三名（衆贊成）總幹事周君將書票式榜示全體會員（上書某某某三各下書某省會員某某舉）七十四號起言謂我係蘇省代表並非浙省應請主席更正並謂選舉正副會長非常愼重應請推舉鹽視員鹽視開筒二十八號起言謂如有選舉票上僅書某人之號此票是否作爲有效周總幹事宣言謂無論書名書號均作有效（衆贊成）並稱如開筒後再投票者應作無效部代表陳蔗青起言謂今日鄙人接到農商部張總長來電云（中華全國商會聨合會　詞今日寄第一次開會未能望竟謇）當場宣佈畢一號起言謂開節前應請主席將今日到會人名宜佈問總幹事卽將到會人名逐一宣佈 
　　選舉之揭曉主席宣佈旣畢遂由各省代表推舉陸哀白嘉璧林福成李恒春夏毓璜傳朝鑫余晴王亦梅沈鏞王錫榮等爲開筒檢票員　部代表陳蔗青鹽視開筒並由周總幹事將有被選舉權人各宣佈一過畢各人投票監視員及檢票員出席開筒檢票計廣東六票舉鄭官應向瑞琨周晋鑣王子展江西一票舉向瑞琨周晉鑣　作霖甘肅一票舉向瑞琨周晉鑣蘇錫岱直隷一票　鄭官應向瑞琨虞和德新加坡一票舉盛炳緯周晋鑣貝仁元山東一票舉沈敦和向瑞琨周晋鑣陜西二票舉向瑞琨貝仁元虞和德盛炳緯奉天三票舉周晋鑣沈敦和貝仁元四川三票舉周晉貝仁元文代成安徽五票舉沈諿和夏毓璜周晋鑣虞和德余之芹湖此三票舉向瑞琨虞和德盛炳紀鄭官應江蘇二十票舉周晋鑣貝仁元虞和德沈敦和盛炳緯鄭官應向瑞琨顧履桂丁長昇劉桂馨沈鏞蘇錫岱周廷弼杭祖良蘇本炎浙江十四票舉鄭官應虞和德向瑞琨周晋鑣劉桂馨高協和貝仁元余鏡清沈鏞王錫榮上海十六票舉沈鏞周晋鑣顧履桂虞和德貝仁元鄭官應向瑞琨盛炳緯沈敦和李恒春等檢畢由沈鏞將被選人姓保及權數宣佈由陳蔗青登檯報告云周晉鑣共得一百五十四權零七九二最多數應爲正會長向瑞琨共得一百二十四權零六六三八爲次多數貝仁元共得八十五權零五六五三爲再次數應均爲副會長全體鼓掌觀迎舉畢閉會休息已一點三十分鐘 
　　會長之入席下午三點十五分鐘繼續開會旋出書記請正副會長出席沈聨芳請正副會長就主席當經正會長周晋鑣登檯報告今日承各省到會諸君選舉鄙人爲正會長奈鄙人才力精神均有不及况年老無能恐不稱職然旣承不棄敢不遵從惟鄙人祇能暂時擔任俟半年後通告各省辭職次副會長向瑞琨云今日上午適因有事未能到會承蒙諸君選舉鄙人爲副會長而副會長一席關係非輕况鄙人文理才力均有不足且有種種關係萬不能擔任此席應請將次多數者補充次副會長貝仁元云鄙人在總商會擔任協理已有三年之久早有辭職之意嗣因全國商會在上海開聨合大會故擬至六月二十號任滿時與周總理相繼辭職况鄙人才疎學淺又無經驗自任總商會協理以來毫無成續可觀萬不能當此重任且本埠旣已舉定一人爲正會長斷難一埠選舉兩人應請另選别省賢能充任後經多數會員起言正副會長係各省同意選舉萬無辭職之理况正會長須二年任滿並無規定半年之明文應請三君勿再固辭正會長入主席兩副會長因無主席卽入會員本席四十八號傳筱菴起言謂兩副會長席應設在正會長席之兩旁（衆贊成） 
　　書記長之另舉某君（未聲明號數）起言請書記長入席正會長云書記長嚴漁三因擔任别事一時未能入席或請另舉公舉畢雲程爲書記長當由沈聨芳往請入席畢君堅辭不就旋由正會長云書記長一席暂請嚴漁三擔任容明日備函往勸畢君擔任（衆贊成）正會長退席書記長嚴漁三允卽入席 
　　議案之提出正會長提出一宗修正本會章程案經衆討論之下其結果交審查員審查後再付表决並由正會長提出審查員劉桂馨王湘泉白嘉璧杭筱軒陸愼齋王亦梅丁敬臣夏玉峯徐鏞笙聶希璜陳陶齊等十一人（衆贊成）繼又提出議事規則案由各會員討論贊成由書記長起草俟明日大會會議通過議至此時已五鐘遂振鈴散會 
[城濠地價之新舊觀]  
　　上海於辛亥年学復後因拆城塡濠工程緊要急須開築又以無業貧民流離載道急須憲設貧民習藝所經前民政總長李平書於閘北水電公司應還官欵内提銀六萬兩以五萬兩借爲拆城塡濠之用一萬兩撥借貧民習藝所建築費發交前市長具領分撥濟用在案茲悉前市政廳總董陸崧侯君因現在市政廳奉令結朿除原借貧民習藝所之一萬兩已由市政廳列入交代册外其原借銀五萬兩應由城濠地價欵内歸還特備文呈請縣知事備案洪知事核卷相符業已據情分别呈報省長鎭守使查核備案矣 
　　又聞工巡損總局長楊南珊君自接收城濠工程後因放領各叚地畝一節最關緊要已飭繳價領地各户將吴前知事所給合同一律呈騐惟核與吴前知事移光清册内頗有報繳地價不及定格者且查原訂章程以地點之繁簡定價格之高下合諸現在情形亦有不符之處聞擬相度情勢叧訂辦法俾繳價領地者不致有偏枯之處云 
[眼線聲訴告密之原因 <]  
　　閘北偵探張嘉生曾於本月二號在滬寗車站查獲身帶手鎗之五三解經鎭守使署訊供不認前日由軍法處飭傳該探帶同眼線趙三到案質訊據趙供一號晚間與王同住法租界小客棧内投宿因棧中茶房云及今晚捕房要派中西包探至各棧搜檢庽客王聞之殊爲慌張小民目覩其將所帶之物藏於鋪下知係違禁物件故翌日隨至車站報告偵探搜出已裝子彈之勃朗林鎗兩支質之王供實由前在製造局當兵之張玉山託帶至南京允給洋二十元業已收過三元判令還押候緝獲張玉山到案再行究辦 
[起解盜匪之爭執]  
　　紹興人胡阿和前因糾黨持械夥刦愛而近路北高壽里陸祥林家值洋一百餘元之金銀首飾當場追獲並緝獲同黨胡阿琴吴阿榮一併押候核辦在案昨晨復訊先由中西包探偕三百五十七號三道頭華捕上堂禀明並由事主陸祥林陳王氏偕証鄧王氏陸鄧氏相繼投案證明被告等三人各執鎗刀首先闖入並有各持手鎗者二人持刀者一人行刧訊之胡阿和供稱實由在逃之阿高爲首糾同往刧胡吴二人並不在内質之胡阿琴吴阿榮供不承認並經胡吴二人之店主投案證明並不爲匪愿爲具保孫襄讞與英領晢君會商之下以胡阿和糾黨行刧罪已成立應解觀察使署轉解内地法庭懲辦而哲君以解觀察使轉解手續遲　不若逕解鎭守使署照軍法懲辦孫君不允且以觀察使爲公廨上級機關外交圑已經承認故已有數起命盜重案解送觀察使轉解此案應援例辦理而西官哲君則堅執不從遂判胡阿和押候禮拜三商明再核胡阿琴吴阿榮從寛各交店主具保開釋 
[清償九畝地工程欠欵 <]  
　　南市市政廳奉文移交工巡捐總局接辦已迭詳前報茲悉市政廳前承辦九畆地等處工程所欠錢生貴朱裕興余美記曾裕記朱裕興等水木作工資已經付過一半尙餘一半洋一千九百四十元零八角九分昨已由工巡捐局楊局長如數清償矣 
[再誌來勢洶之討債人 <]  
　　蔣順生（卽張甯生）趙姓（卽邵憇棠向王姓家硬索借欵洋三千元已誌前報昨由捕房將張邵解送法公堂請訊原告王許氏投稱張邵兩人到來自稱鎭守使署偵探並言如能出洋三千元非但可免查抄尙可代爲保護婦人當交張邵洋三千元旋報捕房拘獲求請訊辦又據新新旅館夥鄔阿根供張邵兩人於十二號日間同來借宿晚上卽被包探拘去餘事不知訊之張供認起意索詐不諱邵供帮同索詐是實聶讞員商之法副領事德君判張押兩年邵押一年半期滿均逐出租界 
[錢署長辭職]  
　　西門外巡警第二署署長錢允祥因辦事製肘具呈警察督辦自行辭職已奉批准所遺第二警署署長一差委金鼎銘接辦昨已到署視事 
[華商電車之盈餘 <]  
　　南市華商電車公司於十五號開第一次股東大會詳情已誌昨報茲悉該公司於民國二年八月十一號開駛電車爲始至去年十二月底止總計營業收入車資等項共得洋三萬王千七百五十一元八角七分八釐除開支辦事員司薪水及房租保險電費並市政廳捐欵各項外尙可盈餘洋三千三百四十七元一角三分三釐現存公司並不分派至各股東之官利紅利須俟民國三年結帳後併發云 
[訓練新兵之時刻表]  
　　第四師楊師長以前日調來之馬廠新兵業已分撥各營補足缺額應由各營長督令各連長認眞敎練俾成勁旅業已訂定上操講堂時刻表分令各營長一體遵照茲將時刻表綠下每日上午七時半起至九時操演新兵各項敎練（並在操場訓敎軍歌）每日上午十一時半起至午刻半時止均赴講堂講解軍學自午後三時半起至五時止仍行操演及唱歌 
[揚師長更調屬員 <]  
　北洋陸軍第四師師長楊善君現委第七旅參軍辛桂芳升充駐紥福州第十四圑敎練官所遺參軍一職即以十三圑第一營副官王殿魁升補遞遺第一營副官以十三圑執事官張步印接充另委普應科接補十三圑執事官均於昨日分别下委矣 
[警署内部之改革]  
　　南市警察分廳崔廳長以各區警察照章應在署住宿不准出外故飭將警察卧室大加推廣並將各署週番室（即問事處）改名裁判違警處昨已懸牌實行 
[經濟學會開會紀略]  
　　經濟學會上海分笚發起人王小宋廖邵閑兩君於昨日下午在南商會開會王君派代表孫詢芻謝惠塘二君到會演說商界入會之種種利益各商聞之咸樂爲贊助一時遞呈志願書入會者頗形踴躍至四時半始行散會 
[不男不女之怪物]  
　　閘北地方有年逾四十之王阿金平日以小本經紀度日惟所穿衣服或男或女並無一定故外間咸以雌婆雄稱之前日有無賴蔡五福夏小子等二人在途與王阿金相遇見其身穿羅席紋女衫女褲頭戴女帽且梳髮髻即將王軋住向之拆梢在途爭執當爲崗巡查見一併拘送閘北警察分廳由司法科研訊之下於昨日午後備函轉送上海地方檢察廳訊辦所有女帽一頂假髮髻一個一併附解到廳汪廳長諭令分别收押候究 
[報告盗黨踨跡]  
　　法租界嵩山路有慶里史姓家被盜行刧一案迭紀前報茲有住居面市青龍橋地方之婦人顧毛氏至南市第一分署報稱史姓刦案内同黨盜犯東小貴子現匿該處請爲查拿即經署員立派巡官恊同警察往拿陳已逸去僅將陳之堂姪陳發玉及堂弟陳潢發二人連同舖蓋等物解署詰據二陳供係江北人賣牛肉爲生惟陳小貴子不知匿居何處奉飭暂留候示核辦 
[測繪地圖之需要]  
　　閘北警廳徐廳長議繪轄境地圖需用測繪器具呈請薩督辦撥欵購置已記前報嗣奉督辦批示因警欵支絀暂緩置辦而徐廳長則以現在警區旣已勘定亟宜繪具圖說呈送軒辦省長及鎭守使處以資查考實於警政交涉均有關係且前奉鎭守使令取閘北地圖係照市政廳之舊圖繪呈第此圖僅有一二兩區並無三區吴淞之地域殊不完全故必須另繪新圖以備要用刻擬先於罰欵項下提取若干爲置辦測繪器具之用並派員趕速舉辦以重要政一面復據情續呈督辦昨已奉批照准矣 
[隊長繳還器具]  
　　向駐閘北之第二警備隊奉薩督辦命令取銷原有隊士飭送巡警敎練所肄習已記前報茲悉所有隊内一應器具前日民由隊長徐彦造册呈送閘北分廳昨經徐廳長轉呈督核奪矣 
[警界人員之調動]  
　　閘此保安警察隊隊長曾永奎現已出差徐廳長以該隊職務重要暫令一區二分署署員劉樹堂兼任又三區一分署署員程錦驥刻奉調充軍事偵探長遺缺以該署巡官李玉廷暫行代理 
[火警彙誌]  
　　前日薄暮公共租界新閘路一千七百八十二三號門牌恒隆南貨店起火幸經五百二十八號華捕查見喚同粼近人等帮同救熄僅燬什物一堆事後捕房查得恒隆南貨店與比鄰某浴堂均保有火險恐有别情因特飭探查明起火情形復候核奪又前晚十二名半鐘英租界浙江路東新橋堍第八百九十二三號大昌烟紙店樓下起火當經站橋巡捕瞥見敲門入内帮同救息祇燬零物一堆又昨晨八句餘鐘九江路三百七十二號譚三陽帳簿店起火卽經捕房皮帶車馳往澆息共焚樓屋一間 
[鐵器店失火爱罰]  
　　法租界新北門城河浜元興鐵器店失愼曾紀前報昨由捕房往傳店主張志炳因年老未到故將店主婦張顧氏及夥王長新侯仲清曹小大許才清宣福祥陳清等傳解法公堂請訊顧氏供是晚婦人在樓下望見樓上有火當卽登樓施救已經不及至如何起火實不知悉店中未保火險求宥王長新等供詞相同旋據捕房禀稱查得駭店堆積稻柴甚多諒係遺火聶讞員姑念該店未保火險判罰洋五元了事 
[匪徒終難漏網]  
　　匪徒楊德興（卽小紹興）糾同羽黨多人專在滬城邑廟中搶刧行人財物受害者不知凡幾昨日午後四時許楊與同黨小蘇州阿新等將某姓十三歲女孩耳上金線圏一只强行搶去逃逸事爲一區二署偵探王愼查悉帶同探夥四面兜拏嗣在新北門附近將楊拘獲解送該署當在身畔抄出大洋二元當票六張原贓金圏亦已質去卽經魏署員提訊供認不諱遂將楊解送司法科訊究一面仍飭該探嚴緝逸匪小蘇州阿新等到案究懲 
[水包探留心拐案]  
水巡捕房包探在奉天輪船上拘獲形迹可疑之呂文龍並婦人郭呂氏女子張富貴等以及箱子三只棉被三條籃四只鐵車一輛大洋二十六元零物七件昨日送至地方檢察廳請爲訊辦當經田檢察官提案研詰呂文龍供蘇州人向在天津貿易已歷多年此次回蘇因女婿病故女兒無可依賴故將女兒郭呂氏帶往天津所有女子張富貴係女兒之姊妹行跟隨女兒學做女工故帶有鐵車輛請察郭呂氏供呂文龍確爲我父女子張富貴供年十六歲餘供略同問官諭令將呂文龍等分别暫押第一所候調查明白再行發落行李等物暂存 
[夫婦在途爭閙]  
　　甬人陳某之妻某氏不安於室時常出外昨被其夫在妻母家遇見當卽將妻扭歸行經西華得路該氏不服在途爭閙由捕查見拘入捕房經捕頭詢明着陳領回管朿 
[誘匿婢女續誌]  
　　愛而近路居民陳立村之婢女彩年被理髮匠陸廷清誘匿虹口武岳倫鞋底作内經陳出洋二十元尋回詢明情由控由捕房將武拘押在案昨晨由捕將陸拘獲解廨請究判押候德領當期解訊 
[舅父援求甥女續紀]  
　　甬婦沈張氏因伊子夭折將十三歲養媳何三串同蘇州婦人李江氏賣與同春坟某妓院鴇婦爲娼經女之母舅葉來仙偵知控由捕房將張汪二氏拘解公廨訊得係由厦門路衍慶里二百七十二號半門牌之莫姓婦人爲媒判押候補提在案昨晨復訊包探毛伊文禀稱莫姓婦人已經避匿是以往提未獲中西官判沈張氏押女所六月李汪氏押一月分别未儆 
[婦人預防後患]  
　　夏廣甫前投法公堂控稱憑媒娶嚴陳氏之女林弟爲妻成婚兩天卽行逃去實係串放白鴿求請追究等情陳氏供林弟係朱淦泉之女許配婦人之子爲養媳因其不守規矩故另配於夏廣甫婚帖由朱淦泉出立與婦人無涉判令交保限七天交人如不交人限令交還茶禮洋一百五十元在案昨日陳氏禀稱婦人保出後向朱理論卽由朱將林弟尋回交案至是否被朱誘逃婦人雖不敢指實惟恐後來林弟如有私逃情事婦人難擔責任求恩備案以免後患判林弟管押陳氏退去候原告到案再行訊斷 
[吞没金鐲]  
　　婦人沈陳氏控西崽李琴山吞没借用金鐲等情昨晨解到公共公廨先由原告供稱金鐲由同居婦人張老三所借忽稱被匪搶失現經查行實係被李在北山西路泳昌當質洋吞没求究中西 
官判押候補傳泳昌當主質證再核 
[包探破獲竊案]  
　　新閘梅白格路八百二十本號門牌季劉氏家失竊值洋一萬餘元之金珠飾物報請捕房查緝在案茲匯四捕房包探金福壽鍾星南等偵知係江北人廖二（卽廖者貴）及王大六子呂林張三杭桂亭任生富張長寛李友山並婦人陳李氏羅李氏王高氏等串竊分匿新閘愛文義路等處因卽協同新閘捕房中西包探將以上男女十一人一併拘獲分别拘留昨晨解至公共公堂訊供之下以尙有同黨在逃判分别押候函請上海揚州兩檢察廳移提人證查吊原贓再行訊核 
[黑籍寃魂]  
　　李濟男侯國元前因私吸洋烟經地方檢察廳訊供收押在案邇因該二犯在押患病發送新普育當醫治無效延至昨晨斃命堂董陸君卽以電話報告到誀汪廳長委派許檢察官吴檢騐員等蒞堂騐明李濟男侯國元委係因病身死並無别故因均無家屬卽由善堂棺殮發封厝壇候認 
[製造假土之科罰]  
　　南香粉弄七十號門牌成大押店主粤人鍾新山因以各種膏料製造假土冒用各土棧牌號串同杭州人周芝祥混售欺騙被捕查悉將鍾周二人拘解公堂並抄出假土及各種训料傳同某土棧夥劉元和質証判押候騐明核辦在案昨晨復訊鍾延律師到堂代辯並稱係堂弟鍾仲茂等所爲各土棧亦因冒用牌號延律師上堂請究中西官以鍾前已供認豈容翻異姑念初犯判罰洋一百元充公周芝祥已押多日從寛斥釋 
[偵探緝獲盜匪]  
　　緝捕營偵探至法公堂禀稱浦東三官堂地方瞿姓家被盜搶刧今偵知盜匪張福生陳毛毛匿跡法租界恊探拘獲求請帶回張供係阿虎慶康爲首小发帮搶是實陳供小民安分營生並不爲非實被誣指判交來探帶去訊辦 
[抱探偵獲逃犯]  
　　流氓瞿金生前因迭次搶物由捕拘解法公堂判押兩年嗣因出外做工乘𨻶逃逸昨經包探偵知匿跡之處立卽拘解公堂請究瞿供聽從永遠監禁之押犯唆使脫逃是實判照原斷加押六月以儆 
[閙熱場中之竊賊]  
　　河南人熊忠雲及無賴陸壽寳在南京路浙江路口寳成銀樓門首雜在人叢中摸竊汪榮林魏春榮絲巾皮夾等件又劣孩王金福周長福唐阿寳亦混雜其中希圖摸竊均爲老閘捕房包探曹錦珊陳阿根先後查獲拘押昨晨解至公堂經關讞員與英領康君分别訊供之下判熊押一月期滿發案送請觀察使遞回河南原籍陸押三禮拜王金福等三孩併送改良所各押四月習學工藝期滿帶案再核 
[皮鞋店學徒說謊]  
　　湖北路三百七十一號門牌皮鞋店學徒朱阿金前晚至總巡捕房報稱在山西路被七百十三號九百九十九號兩華捕以搜查捕房守至該捕等落差訽明所報不實着卽拘留昨晨解送公廨訊據供稱實受人指使求宥判押候禮拜三再核 
[拐案無可諱飾]  
前與無賴顧阿榮等串拐婦人陸小妹之探夥丁少慶（卽賣粢 
 
 
 

Page 11

 
 
飯阿桃）及姘婦陳王氏昨經地方檢察廳許檢察官提訊丁供向在警察廳充當探夥外間難免有人挾嫌致遭誣扳求寨王陳氏供亦相同問官以串拐陸小妹一案有顧阿榮可以質證卽着將顧由押所提案與之對質至此丁無可諱飾俯首求思判丁與氏分别收押　阿榮還押候示 
[商業補習學校畢業紀盛]  
　　商務印書館於已酉年在本埠北福建路創設商業補習學校招收學生八十餘人均係品學兼優者特請該館編譯所極有經騐之士爲敎員授敎商業上必需之知識技能計授課二年實習三年除逐漸淘汰外尙存二十餘人刻届五年期滿舉行畢業考試於本月一號特請該校校長蔣維喬君爲監考兼國文考員郯富灼君爲英文考員謝某等考試算學及其他各種商業要項上星期揭曉計取考試合格者甲等陳釣勳動韋溥鄉汪子然胡白莊施敬康朱頌盤程雪門等七人乙等十三人丙等三人於日前由該館總副經理印有模高鳳池等發給畢業文憑聞該生等平日辦事素極勤愼爲該館經理所贊許此次考試成績果能斐然可觀故該館經理擬優加薪水以資獎勵是亦商界之别開生面者也 
[葡國商圑總司令返國]  
　　駐滬葡國商圑總司令哪賴史可君請假回國已於昨日乘坐日本郵船赴大連灣換坐西伯利亞火車再行返國 
[西探暫代探目]  
　　美捕房八十四號西探目李和史禀准捕頭給假回國已紀前報茲悉遺缺由麥總巡諭飭老閘捕房六十二號西三道包探暫行代理業於前日到差辦事 
[惠書誌謝]  
　　昨承留日國聞編輯社惠赠中華民國憲法史案一册特此誌謝 
雜評三（訥） 
[敎育前途之危險]  
　　吾嘗謂商會聨合會之議題以興商學爲最要矣夫興學必賴敎育部提倡然以今日之情形論微特興商學無望也前此汴督請停辦小學敎育部曾痛駁之乃不數日而又有國務院議决停辦學校之說雖經蔡總長認爲謡傳然暫時不謀擴充以圖節費蔡固已自言之且已有明文矣今據董次長之言則謂敎育之名詞將與世長辭此中情形已可槪見嗚呼全國之敎育危險如此更遑論一部分之商學也哉 
來件 
[敎育讜言（三）（續）（民國三年二月項鎭方稿）]  
　　第四篇論管理 
　　救放任之道維何嚴肅而已矣救　養之道維何樸素而已矣無論何種國體無論何種社會必有治人者亦必有治於人者今之人動言自治聚地方之人材以自治其鄉土猶未必勝於官治而謂可以責之青年子弟乎孔子曰吾十有五而志於學三十而立四十而不惑卽十五以前未嘗志於學三十以前未嘗能自立四十以前未嘗有定識定力也而謂今時之青年子弟可以駕聖人而上之乎不能放任必待管理旣待管理必求嚴肅七十二子孔門之選然子路好勇斥爲不得其死宰予晝寢斥爲朽木不可雕今之人以循循善誘一語謬自期許或不自檢點與人以可欺師道淪替生徒反相與狎而玩之學業之不精在此志氣之嚣張在此放僻邪侈之根源亦在此苟欲整飭學風惡可不以整齊嚴肅之辦法力挽狂瀾哉 
　　管理上歷來認爲最困難之問題卽爲宿舍我則謂無難也數言决之耳小學以普及爲目的自以無寄宿爲原則中學而上不以學校就學生而以學生就學校自以有寄宿爲原則惟宿舍之建築及飲食起居一切必須比照一般社會生活程度寧約毋侈原夫宿舍之設一爲學生專心求學二爲家族節省經費三爲便利遠方負笈之人四爲防閑僻邪不義之事質言之尙庽有勉勵勤儉之意在所謂一粥一飯當思來處不易也卽或學生家庭生活程度萬有不齊不寄宿則已旣欲寄宿不得不降格相從矣 
　　中國自舉辦新政以來惟罪犯得益最多監獄之美備直如安樂窩無怪學校生活之突飛猛進也雖然此非根本之計也吾鄉有某校者開始建築我嘗建議曰校以初等農業名除講堂宜略事修飾外其宿舍一切宜恰如農舍模樣庶農家子弟就學歸家不改其境遇當事者答曰若然何足以壯觀瞻乃高其閈閚厚其牆垣紳富之家猶不足比嗚呼農業學校也初等之農業學校也將治華屋以儲人材軟則非其地矣將以敎農家子弟歟在學之安佚如此異日尙肯擔糞扶鋤乎是非農業學校也化農民爲充民之學校耳一般法律家之見解如彼一般敎育家之見解如此眞賈生所謂痛哭流涕長太息者 
　　我嘗深思而其故敎育家之抬高學校生活程度名不知足以爲害乃自爲計耳然而職員爲服務時代有薪金这收入學生爲求學時代僅有費用之支出時代不同境遇不同生活景况即不必盡同有酒食先生饌有事弟子服其勞不足以爲聖人倨必牽於平等之義豐其食用而增其支費令學生家族以子弟之入學爲若此眞大罪也 
　　第五篇論俸給 
　　經濟無國界生計必平衡此指世界趨勢而言財力不充之國未嘗不可以消極之物段限制於一時也猶治水然瀑布之下流江河之東注誠有非逹於水平不止之勢然農民蓄水以耕田恒爲之堰閘卒不至涸竭以害　則固求之有道也間嘗悉心思慮而敢斷言曰生活程度政府有權高下不見夫談幣制者之議論乎羣謂主幣重量減少輔幣階級完備有裨於平民經濟中國自行銅圓以逐制錢以來日用單位驟高十倍民間暗中受損何可勝道又不見夫增官俸之結果乎悖入悖出徒令女　酒肆販洋貨之商店捆載以去其影𧬰足使廉介之士寒素之儒爲厮養卒所擇揄恥笑是抬高不需要之生計政府實尸其咎矣嗚呼人之欲壑東海難塡無米之炊巧婦束手今日之節流辦法蓋已實遍處此政界固然敎育又何獨不然哉 
　　敎育界俸給之逐漸增高實受政界之影𧬰地方所設學校則有自治各職爲比較國家所設學校則有行政各官爲比較論其職則敎育之辛勸當十倍於行政論其人則學界人物十九可以進政界政界人物十九不能進學界今敎育俸給已不及政界若再剝削減少不將盡驅人材而納於行政一途乎雖然天下事固有相因而至者政薪優學薪不能不優政薪薄學薪自然亦薄韓愈曰不平則鳴今者俸給旣厚而一般人士仍憧憧往來朋從爾思者不得其平也得其平雖薄亦奚慒焉無慒則安則事舉今有一宗欵項於此將分而辦數十小學實行普及敎育歟將精治校舍擴張規模以一校盡之歟舉世將曰分辦之爲愈也則惜哉海上之六十萬金也海上有大匠巨商各出資三十萬請人辦理學校迄今十數年二校均資盡待斃矣夫巨商大匠本不知敎育爲何物也所可責者自命爲敎育家而受彼委托之人也假令以三千金爲每小學之基本就海上數十方里之地立二百處小學校必可使敎育之盛爲地球最而二人之名譽事業永不磨滅何至如曇花一現哉古人云爲政不在多言顧力行何如耳普及二字亦旣爲今世敎育家口頭禪矣縮小規模减少俸給以求行與言合所當反躬自勉者也 
　　敎員俸給按時計值最爲公允且可防任意缺席之獘或慮非所以尊重敎員則有一法預告敎員以何級何課每週若干時月薪計得若干圓願就者月終總核出席時數給俸去其奇零歸於整數核實而不傷雅誼此爲最善我謂官俸減人心定後初等小學每時以一角至二角爲率高等小學倍之中學又倍之專站學校情形不同未可比照但大抵當以二元爲中數閱者勿詫其數之少斥其說之謬也物以價賤而流行愈廣敎育不如是必不足以發逹也且中國尙有所謂財政乎以言治標僅恃借債以言治本僅恃羅掘源無可開惟有節流軍事費司法費必去其三之二行政費必去其二之一敎育費必暫時縮小以備將來推廣之用而後可以恢復國家之元氣抵補今昔之虧欠嗚呼世有以不在其位不謀其政責我者乎若然則予欲無言（完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新尺牘] [  劉豁公]  
　　書牘所以啓事也心有所欲言則手筆之但能逹意雖白話亦無傷何必引經據典咬文嚼字哉（此指普通人書牘而言若官場書牘則有禀函公函薦函等項名目不同格式亦異非余小人所敢私議矣）一般淺夫略習章句之學便已自謂能文恐人之不知其能文也於是乎藉信以顯文其爲信也始之以寒暄繼之以祝頌中乃言所欲言而卒之以請安問好一書未成百竹已罄在作者累日爲之未見其煩而受者讀未及半已不覺頭岑岑痛矣使其文而果佳者亦何至如此無如魯魚亥豕信口東西舍父家兒隨心顚倒洩五臟之腐氣見者欲嘔編一席之盲詞聞之失笑可以噴飯可以佐談閱者疑吾言乎請證以左列之尺牘 
　　豁公先生家大人閣下敬啓者弟江南一别裴葛平更秋水伊人不升綢帳想爾日福體之安庚起居而廻吉定如私頒者乎夫以前年弟在金陵因江雲波先生而介紹得與先生相識而先生不棄長時下顧茅　低掌談天樂哉樂哉則先生豈能忘之也然而弟若不與雲波相好而不得與先生相好矣乃弟與雲波相好所以與先生相好矣弟每夜思之必是天緣奏合耳茲有墾者弟聞之先生現爲江南報主筆大發明言有振鬼發龍之妙焉貪官見之以驚心沔　見之以落魂可惜先生不姓孫不然定是孫公說法耳弟因不才亦存讀過五車詩詞歌賦頗欲作出幾首故所以日試萬言騎馬可代請先生念五百年前是一家之意則及爲弟設法矣而與弟一枝弟必能免力爲之而不負先生薦賢之苦心矣如主筆現未出缺則以書記員弟必能爲之耳此請升安同姓弟尙仁頓首拜命 
　　按余接此書時爲乙未九月某日當時一笑置之現聞此君已作古人誠恐才人没世而名不傳特將此函錄登申報俾千百年後羣知有如此文豪長埋地下不致湮没足矣 
　　薄海同文有能作如此妙文者務祈勿吝珠玉賜示一二待尊駕身正首坵下走即照此例將華翰綠登申報以彰大才而傳不朽倘亦墨客騷人所共許耶哈哈 
[牌九銘仿陋室銘] [  豁厂]  
　　錢不在多常賭則名賭不在精手活則靈斯是賭室大小皆興眼子望來準雙單記得清活吃有死配地丁碰天丁可以論牌情講賭經有幾條之統吃無滿面之極形逢大就要打夾活那肯停插角云齊哉阿有（二） 
[漫興嵌用自由談投稿諸君尊字] [  佐彤] 　　　　　　　　　　　拜花漱玉定夷猶紅樹天聲出愛樓栩栩蝶仙欽　骨錚錚鐵漢浪悲秋　園息影閒人樂鈍劍無言嫉俗留芙鏡太癡成二我陶然常覺覺迷不 
[新山歌（勸戒洋烟（] [  天韻]  
　　吃洋烟眞苦境土價漲得　淘成老牌子廣誠信一塊洋鈿只挑錢二分跑到家中點起燈看看匣子底裹一星星吃一简哼一哼吃到今朝眞眞弗相信東一醮西一括括來眞乾浄十筒弗成滿吃得光打精連忙呷口熱茶送落去（俗稱湯癮）總　還是弗得神有時烟膏已經少烟鎗還弗靈實在　出氣只好駡山門有時碰着吃烟老册親倒說道外國人弗該應爲啥嗜貴（讀若據）得實梗能算算吃弗起只得買些土皮吞烟灰也要當烟吃一種臭（讀若醜）味眞難聞許多法子全想到弄來弄去吃弗挺茶飯缺少倒可以烟癮弗過要性命我要請問吃烟人到底阿開心來弗開心再要弗戒脫弄到一條　子一根繩吃盡當光弗消說一只面孔賽過活　精今朝馬上回頭快快戒烟是正經劈脫仔個鎗用脫仔個燈總要自家爭（讀若張）口氣再要吃伊弗是人 
尊聞阁詞選 
[禽言十一首] [  東國]  
　　大水怪大水怪昨日堤工修今日堤工壤河决萬家都被害大水怪眞無奈 
　　歸去樂歸去樂作客總無聊在家良有託歸去樂樂耕鐅結廬且住青山脚 
　　紅裙子綠鞋子舊人棄新人喜新人喜舊人悲換得新衣抛舊衣一片舊情今訴誰 
　　情急了情急了情急無人曉無人曉一腔積有愁多少情急了心如擣 
莫損花莫損花花開春日佳金鈴護彩　遮朝愁風暮愁雨風雨妒花花不語 
穫彀穫彀穫有幾多彀去年荒今年熟今年熟多少人家猶不足義　　出萬千斛 
　　姑惡姑惡姑何惡汝怨姑惡姑不覺姑性慈汝不知汝身會有作姑時 
　　不如歸去不如歸去天涯多少荆榛路　河多少　苻處風霜多少飢寒苦不如歸去不如歸去 
　　小姑梳頭小姑梳頭梳好喜人見梳壤怕人羞小姑頭要風流匊花螺黛桂花油曉牕梳罷牽娘袖堂下調羹堂上咒 
　　得過且過拚忍此窮餓得過且過拚着些遷播得過且過好事及時做得過且過說甚青衫破 
　　行不得也哥陸路有山坡水路有風波坦途少險境多大江南北尙干戈行不得也哥哥 
[擬文君絶相如] [  瘦蘭]  
　　君不見巍巍古柏千年碧又不見皚皚山雪一片白我心猶如山中柏我志無異山中石崑崙之巔高難陟黃河之水深莫測縱有山崩海枯日賤妾此志終不滅斗酒會今日與君相习絶如君無兩意何爲有此别楊柳千萬絲絲絲帶愁色淒淒御溝水但聞聲聲咽一聲一淒其哭出杜鵑血不彈鳳凰琴各解鴛鴦結茂陵風雨聲春水東　流妾自賦遠游君自了好逑記取舊時情付與新來人淒其復淒其斯須賦别　 
[箴某子]  
　　人生不滿百進取在少時勤學且不足况乃誤用之嗟彼奔波客日日爲錢癡錢癡已可笑重以病相思相思何爲哉傾城傾國姿世間豈眞有西施雖有西施亦何奇美人黃金都是夢不如歸來讀書詩前車旣已覆後軫尙可持努力嵌明德聖賢以爲期 
[無題] [  雲修]  
　　雕　倚遍獨徘徊　外梅花昨夜開欲把一枝持赠汝怕他同伴起疑猜 
筆記 
[沈孝廉] [  瞻廬]  
　　科舉時代士人得一第便頭昻於天眼插於頂趾高氣揚有不可一世之槪然未有若沈孝廉之甚者也沈孝廉者吴郡人啄長於戟放誕自恣家本窶不畜僮僕恒役使其母若妻曰吾孝廉也若等黃髮婢子當左右聽命否則無情棍不汝宥也母若妻聞之色然駭旣而惘其狂也姑姑置之 
　　已而沈坐堂皇厲聲呼母若妻執役二人不之應沈怒遽敺母而　婦二人涙漬涔不獲已母也爲之嫗妻也爲之婢 
　　他日有客賦高軒過沈冠履對客廳事笑語雜作老母蒼髩飄蓬曳破翼傴僂捧鏤漆槃擎茗獻客客以爲　媪也坐受之其母不可忍向壁隅偷彈枯涙而已 
　　沈或買文得值據案吮墨作儷語呼妻役於側捧菸筩進盥盆或至執虎子以伺之惴惴焉如臨深淵如履薄冰 
　　沈暇則醉酒家或雜博徒臥嘗衣紅羅小袄子椎髻曳絲履沈醉臥道旁有縣尉過其側高呼之不應低呼之則捋下衣當尉而旋尉殊怒然莫可奈何 
　　一日獨酌酒肆醉如泥㑌儴以行過山塘失足落水死死之日母也笑於堂妻也喜於室 
　　瞻廬曰此說得之吾友梅夢君爲咸豐間故事今則時移代更人鮮有能道此事者 
自由談話會 
　　吾有一個問題說輕便輕如鴻毛說重便重逾泰山提將出來請自由談話會諸君研究一下子 
　　沈約編的詩韵應分不分應并不并的處在一時也說不了許多但看他把一東二冬分作二韵　你從今音古音南音北音四面着想總想不出區分的理由來可見他編制的時節簡直是任着性兒胡閙在沈約昵盲人騎瞎馬信足亂闖吾們大張着眼睛偏要跟着他走寃不寃呢 
　　吾曾發下宏願不受他的束縛只諧音不問韵名曰天然派二十年來受幾多之詰問幾多之揶揄至去年始有表同情者一人其人爲誰蓋吴君雙熱也然吴君雖贊同吾的主義終以舉世風靡不易矯正未允帮助提倡吾終不灰心知今提出此議於自由談話會諸君倘肯相助吾之所抱主義不患無完全貫澈之一日也[  仁後]  
　　入孝出弟是爲吾儕應盡之義務 
　　儉於已而不刻於人是之謂眞儉 
　　助桀爲虐大丈夫弗屑也 
　　以愛娼妓之心愛朋友者豈不是好 
　　以看待富麗者之眼目加諸寒素者豈不是好 
　　以揮霍於花天酒地之金錢移作興辦地方實業之用豈不是好 
[  甘棠丐兒]  
　　人孰無過過而能改斯無過矣故子路人告之以有過則喜其喜者非喜有過也乃喜得知其過也抑非喜其得知其過也乃喜得知其過而可以改其過也世有文過之徒不但不能改過而且懼人之言其過不亦爲子路之罪人耶（老面皮） 
　　儉德會規一不狎邪二不賭博三不必以酒食徵逐四不必華服五不輕寒素 
　　入會者温州吴勁餘姚戚潤安鄭百朋華亭葉瓶山南通程玉蝶杭州盧興忠范高駿汪松濟葉德祥新安程有權福建鄧江張思孔盧省吾丹徒孫逮權鐵甕王竹泉鎭海孫崇民慈谿張鐵王譽增徐偉成慈谿葉掦遠三水盧嗣强 
小說 
[短篇小說亂黨通信滑稽偵探案一] [  楊州小杜]  
　　某處戒嚴某司令派坐探至郵局檢查書信以杜奸人之暗通消息清晨起某郵局忽來一少年寄掛號信覩其形容若愼重其事者坐探不能無疑拆其書閱之内云 
[東歐專電]  
　　（一）孫文定於十三月起三次革命 
　　（一）黃興於本月卅二日在無省宣告獨立 
　　（一）陳其美已購鴉片鎗卅萬枝 
　　（一）新同盟會定以空中樓閣爲總機關部　 
　　坐探閱畢大驚當喚郵差將投信之少年拘入司令部 
　　司令官聞獲亂黨大喜卽呼少年訊之曰爾是亂黨卽應鎗斃爾 
　　其直供羽黨究有若干機關何在 
　　少年唯唯答曰長官何不察所投之信爲游戲文章耶且信面明 
　　明寄交申報館然則投稿自由談者亦爲亂黨乎亦當鎗斃乎 
　　長官遂向坐探索信閱之閱畢紅入耳際乃命釋之去 
[社會小說王瓜觀音] [  瘦蝶]  
　　我國人民於社會之習惯往往堅持牢不可破如迷信神權之陋習雖經開通者提撕警覺然終不能一洗人民腦海中久銹之痕跡其故殊難索解也今日俗傳爲觀世音誕焚香祈福者絡繹於途詢其所之僉曰王瓜觀音堂進香也噫觀音而以王瓜名誠奇之又奇者矣敢請述王瓜觀音之歷史以告閱者諸君 
　　距沙溪鄉之東北十里許有地名花橋者一小村落也屋廬櫛比民俗淳樸生衆其間者務農爲多日出而作日入而息鐅井而飲耕田而食蓋猶有太古之遺風焉 
　　農人某甲勤於稼穡善藝瓜果柴門之外腴田數畝盡闢爲豆棚瓜架之場高下錯雜一望葱青甲於茶餘飯後恒邀村人嘯坐其間作桑麻之閒話致足樂也一日天微雨盤飱市遠苴蓿弗供甲乃命婦携其子往摘瓜蔬以佐午膳少頃即歸其子以筐中瓜蔬拉雜傾於地且傾且笑曰阿父亦知我家場圃中有奇事乎甲茫然詢其因曰我家第三架之王瓜中忽有一莖幻成人形阿母謂酷類觀世音像以爲我家平昔虔持觀音齋之效果苟阿父不信者盍往視甲復詰其婦婦頷之甲趣往覘之果見架上纍纍下垂之王瓜中有一莖碧葉翠莖翻風摇雨似呈露其特殊之異狀諦視瓜上其點剌頗似畫工所繪之面目衣褶妙肖自然心雖異之顧亦不以爲意越數日架上之瓜或朽或墮葉亦殘萎過半而此異狀之王瓜形色不變依然無恙於是甲日伺之旋以好奇之心切　至迷信之念生乃私祝曰果歷一旬而不復朽者誠神之貺我矣當誅茅立祠以答神庥經旬往視瓜仍如故婦復竭力慫恿甲乃卽其圃中結茅屋以庇之村人咸集互相驚異好事者叩以休咎或偶中患病而竊之者香灰一撮視若仙丹服之居然奏效於是王瓜觀音之名傳播遐邇祈禱者日衆至有不憚數十里之䟦涉而來此矮屋中一瞻仰此碧玉大士者其魔力可謂大矣顧文明世界中乃有此妖由人興之怪現象未始非人民智識程度之卑陋有以致之安得明逹者舉而投諸濁流以儆愚氓無謂之紛擾也（五） 
 
 
 

Page 15

 
 
   
 
 

Page 16

 
 
   
 
 

Page 17

 
 
中華民國三年西曆一千九百十四年三月十七號星期二舊曆甲寅二月二十一日共五張 
專件 
[鑛業條例]  
　　第一章總則 
　　第一條探鑛採鑛及其附屬事業爲鑛業 
　　第二條探鑛權及採鑛權爲鑛業權 
　　第三條中華民國人民或依中華民國法律成立之法人得依本條例取得鑛業權 
　　第四條凡與中華民國有約之外國人民得與中華民國人民合股取得鑛業權但須遵守本條例及其他關係諸法律外國人民所占股分不得逾全股分十分之五第一項之外國人民應提出該國外交官或領事官之證明書於農商總長或鑛務監督署長證明其願遵守本條例及其他關係諸法律　　第五條二人以上合辦鑛業或呈請合辦鑛業時應推定一人爲代表並呈報該管鑛務監督署長如未經呈報由鑛務監督署長指定一人充當之前項合辦鑛業者或呈請合辦鑛業者視爲訂有合夥契約 
　　第六條鑛質之種類如左　　第一類金銀銅鐵錫鉛　　鈷鑑鋅鋁砒汞鉍鉑　　鉻鈾煤炭類金剛石寳石類 
　　第二類水晶石棉雲母鋼玉石膏燐酸石灰重晶石硝酸鹽硫磺硫化鐵　砂弗石大理石（可作裝飾品者）長石滑石筆鉛泥炭琥珀土漂青柏油浮石海泡石磁土硅藻土硅藻板苦土鑛漂白土顔料石類（如赭石紅土等） 
　　第三類青石石灰石砂石花岡石斑石白雲石土灰灰泥石粘土火粘土其他採鑛所得之建築石材及一切有用石類食鹽及煤油歸國家專辦不在右三類鑛質之内 
　　第七條前條未列之鑛質得由農商總長隨時核定種類以部令公布之 
　　第八條第六條所載各種鑛質並其廢鑛鑛滓非經農商總長或鑛務監督署長核准不得探採伹地方圑體公有之各種鑛泉不在此限 
　　第九條第六條第一類鑛質無論地面業主與非地面業主應以呈請鑛業權在先者有優先取得鑛業權之權 
　　第十條第六條第二類鑛質地面業主有優先取得鑛業權之權但地面業主聲明不願取得鑛業權或註册一年以後尚未開工者農商總長或鑛務監督署長得另准他人取得其鑛業權 
　　第十一條第六條第三類鑛質應由地面業主自行探採或租與他人探採但須經由地方行政長官核准地方行政長官爲前項之核准時須轉逹鑛務監督署長 
　　第二章鑛區 
　　第十二條鑛業業者受政府准許探鑛或採鑛之土地區域爲鑛區 
　　第十三條左列各地不得領作鑛區一距古聖廬墓及歷代帝王陵寢地界一里以内者二於　　要塞軍港及一切軍用局廠有關係之地點以内未經該管官署准許者三距商埠市場地界一里以内未經該管官署准許者四距官有公有建築物公園著名古蹟公用道路鐵路及緊要水利等地界四十丈以内未經該管官署或所有　有關係人准許者 
　　第十四條鑛區界限以直線定之地中開鑛之界限以地面所劃定之界限直下爲凖 
　　第十五條鑛區面積以方里及畝數計算六十方丈爲一畝五百四十畝爲一方里 
　　第十六條煤鑛以二百七十畝以上十方里以下其他各鑛以五十畝以上五方里以下爲限前項之規定如因特别情形農商张長認爲必要時得增减之 
　　第十七條一鑛區内不得設二以上之鑛業權伹目的異種之鑛質或有第三十五條事故時不在此限 
第十八條凡在鑛區之外開掘隧峒專爲洩水通氣轉運之用者不以鑛區論但須經鑛務監督署長之許可於前項隧峒内發見鑛質時應即呈報鑛務監督署長鑛務監督署長遇有前項呈報認爲有開採之價值時得限期令其領作鑛區 
　　第三章鑛業權 
　　第十九條鑛業權視爲物權準用關於不動産諸法律之規定但同一鑛區内鑛業權及其他物權同歸一人時其他物權依然存在 
　　第二十條鑛業權不得分割 
　　第二十一條鑛業權除繼承讓與滯納處分及强制執行外不得爲權利之目的但採鑛權得爲抵押權之目的 
　　第二十二條左列事項應呈由該管鑛務監督署註册但鑛業權之行使受限制時不得爲廢業之註册一鑛業權之設立變更移轉消滅及限制二鑛業權作抵押時其抵押權之設立變更移轉消滅及限制三合辦鑛業權者之退夥 
　　第二十三條關於前條註册規則别以法令定之 
　　第二十四條第二十二條所規定應行註册各事項非經註册不生效力但鑛業權之繼承鑛業權滿期之消滅及依本條例之競賣不在此限 
　　第二十五條凡欲探鑛者應具呈文並附圖說呈由該管鑛務監督署長核准但鑛務監督署長認爲必要時得令地方官調查或派員查勘 
　　第二十六條探鑛權以二年爲限期 
　　第二十七條探鑛時所得鑛物須經鑛務監督署長准許方得出售或消費並依本條例納稅 
　　第二十八條凡欲採鑛者應具呈文並附圖說經由該管鑛務監督署長呈請農商總長核准到署再行註册但農商總長認爲必要時得令該管鑛務監督署長調查或派員查勘依前項之規定鑛務監督署長得令地方官調查或查勘 
　　第二十九條呈請辦鑛人得變更其名義惟在探鑛期間非呈報礦務監督署長在採鑛期間非經由鑛務監督署長呈報農商總長核准不生效力 
　　第三十條呈請採鑛人須證明其地確有所欲採之鑛物 
　　第三十一條呈請辦鑛人所具圖說若不完備鑛務監督署長或農商總長得限期令其更正或補呈如逾限尙不更正補呈應將原呈取消 
　　第三十二條農商總長或鑛務監督署長於探鑛呈請地確認爲適於採鑛者得限期令其呈請採鑛如逾限尚不呈請時得許他人之呈請農商總長認採鑛呈請地仍須採鑛者準用前項之規定 
　　第三十三條採鑛呈請地之地位形狀與鑛床之地位形狀不合致損鑛利時農商總長或鑛務監督署長得限期令其更正如逾限尙不呈請更正應將原呈取消前項之情事呈請人亦得自請更正 
　　第三十四條農商總長或鑛務監督署長認鑛業呈請地爲妨害公益或無經營之價值時不得核准 
　　第三十五條因鑛床之位置形狀必須掘進鄰接鑛區之時應與鄰接鑛業權者協商取具承諾字據經由鑛務監督署長呈請農商總長將鑛區增改如不因前項情事欲掘進鄰接鑛區之時除取具鄰接鑛業權者承諾書外如有抵押權者並須取具其承諾書一併呈送 
　　第三十六條採鑛呈請地與他人已領之鑛區相重複如鑛質爲同種其重複之部分不得核准 
　　第三十七條採鑛呈請地與他人已領之鑛區相重複如鑛質爲同種其重複之部分不得核准但有第三十五條情事時不在此限 
　　第三十八條採鑛呈請地與他人探鑛呈請地相重複如鑛質爲同種其重複之部分準用第三十二條第一項之規定 
　　第三十九條鑛業呈請地與他人之鑛區相重複如鑛質爲異種鑛務監督署長應即通知鑛業權者伹認爲於他人之鑛業有妨害時不在此限自通知後以六十日爲限鑛業權者有優先取得其鑛業權之權前二項之規定有第三十五條情事時不適用之 
　　第四十條探鑛呈請地與他人探鑛呈請地或採鑛呈請地與他人採鑛呈請地相重複時其重複之部分應以呈請在前者有優先權若係同時呈請鑛務監督署長應指定限期令各呈請人協商後再行呈請已逾指定之期限各呈請人尙未爲前項之呈請時應以抽籤之方法决一優先權者第一項之規定於第三十三條第三十五條及第三十九條之伹書之情事不適用之呈請探鑛地與呈請採鑛地相重複時若係同時呈請且鑛質爲同種對於重複之部分呈請採鑛者有優先權 
　　第四十一條探鑛權之期間届滿後以三十日爲限探鑛權者對於該區域内同種鑛質有優先呈請採鑛權他人以前項之區域爲鑛業呈請地時其鑛質若爲異種准用第三十九條之規定此際以依前項之規定爲優先之呈請者視爲鑛業權者 
　　第四十二條探鑛呈請人於同種之鑛質更爲採鑛之呈請其呈請地有重複時則其探鑛呈請書發送之日卽視爲採鑛呈請書發送之日但第四十條第四項之情事不在此限前項之規定採鑛呈請人對於同種之鑛質更爲探鑛之呈請者準用之前二項之規定於第三十二條及第三十三條第一項逾限之呈請不適用之 
　　第四十三條探鑛區之增减合併分割及其他變更事項應呈由鑛務監督署長核准註册若係探鑛區應經由鑛務監督署長呈請農商總長核准到署註册後方生效力 
　　第四十四條採鑛權者應隨時將施工計畫繪具圖說呈由鑛務監督署長審定採鑛權者應依鑛務監督署長審定之施工計畫開採前項之施工計畫如有變更須經鑛務監督署長審定後方得實行 
　　第四十五條鑛業權者應備置坑内實測圖及鑛業簿於鑛業事務所並繕具副本呈送於鑛務監督署前項繪圖及簿籍之程式以農商部部令定之 
　　第四十六條鑛業權者如有左列各欵情事之一者其鑛業權應卽取消一註册一年後無正當理由延不開工或中途停工至一年以上者二鑛業有害公益者三依鑛業警察規則令其預防危險成停止工程時不遵行者四不照施工計畫施工者五逾期不納鑛稅者六因錯誤核准者 
　　第四十七條鑛業權者以鑛業權作抵借債時應依左列各欵之規定一以鑛業權作抵借債非經農商總長核准不生效力二鑛業權已經作抵後其鑛業權者如欲將鑛區分割合併减少或增减時須經債權者之承諾或各債權者之協定三鑛業權被取消或自行廢業一經註册該管鑛務監督署長應卽通知受抵之債權者該債權者接通知後以三十日爲限得呈明鑛務監督署長競賣其鑛業權但因第四十六條第二欵及第六欵之情事而取消者不在此限四於出售或競賣程序未完之期内其鑛業權於出售或競賣目的之範圍内仍視爲存續五鑛業出售所得金除扣除出售費用並償還債欵及利息外其餘交還原儣業權者六承買人應合本法第三條或第四條之規定其取得之鑛業權視爲自原鑛業權并册取消之日取得之（未完） 
 
 
 

Page 18

 
 
   
 
