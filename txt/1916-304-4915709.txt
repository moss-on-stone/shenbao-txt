# 1916 - 304 - 4915709

 

Page 1

 
 
   
 
 

Page 2

 
 
時評 
[可否冷]  
　　可否兩字處事最有關係者也可則曰可否則曰否事之成敗决不能依違於可否之間然而今日中國種種紛擾之事無一不由不置可否而起者 
　　内閣之不能解决不置可否之故也外交之陷於困難不置可否之故也各省之跋扈傾軋不置可否之故也宵小之陰謀作崇不置可否之故也凡百議案之久懸不决不置可否之故也盖一人不置可否則其害及於此一人之事人人不置可否則其害遂至於無一事不普及矣 
　　嗚呼可否是非心也亦責任心也舉國人而不知可否是非責任盡滅矣國其何以爲國乎 
[命令]  
　　十一月一日大總統令　彭世安給予三等文虎章張化南王文斌均給予四等文虎章丁鴻謨羅玉山尤福成均給予五等文虎章此令 
　　又令　陳治晋給六等嘉禾章胡懌尹光勳鄭壽趙從軺李平章歐陽栻朱景行蔣紹沈祖恩陶成喧均給予七等嘉禾章徐壽南邵立森均給予九等嘉禾章此令 
　　又令　管金聚劉世瓏均授爲陸軍少將此令 
　　又令　張希瑞加陸軍少將銜此令 
專電 
[北京電]  
　　東海又因他故决計不 
來 
[北京電]  
　　徐東海昨日又有不來之説政局將益糾紛惟總統仍去電敦促 
[北京電]  
　　昨今又有王士珍將組内閣之説大約因王氏對於孫段衝突力事調停表面上似形活動之故王已聲明决無組内閣意但王氏與將來政局確大有關係 
[北京電]  
　　老西開案法使面夏代長允復原狀嗣見英文報載出指爲洩漏前議盡翻昨又提出嚴重責問對付更形棘手 
[北京電]  
　　法代使以報載交涉結果爲藉口謂我違反秘密義務向外部抗議聲明將前議取消並謂此事有傷法國體面應請夏次長到法使署道歉夏次長當即向其聲明報紙紀載不能負責原議無可取消之理且亦無歉可道而法使又函致外部除聲明取消原議外並另行提出辦法聞外部已將原函退回再電知駐法胡使向法政府交涉一面則與法代使疏通而夏次長在衆議院秘密會答覆亦謂必始終堅持云 
[北京電]  
　　鄭家屯案日使對於警權非常堅執並謂可不必用條約形式僅交換秘密公文亦可外部始終未允但日内得報告知日人在滿蒙已自由設警二十餘處 
[北京電]  
　　　憲法審議會點半開會到參一百四十一人衆三百零七人王正廷主席審議增加主權章王振堯何雯孫潤宇反對甚力葉夏聲等力爭加入結果贊成加入者逾三分二數秦廣禮動議明日爲袁氏解散國黨破壞國會之日請開紀念會表决通過定會址在農事試驗場二時起開幕並攝影紀念時近五鐘乃告延會 
[北京電]  
　　交通次長王出席衆院答復電話鐵路借欵認爲借新還舊與營業周轉部借部還非國庫負擔議員仍以爲不得要領 
[北京電]  
　　政府以此次華僑代表來京將承認鉅額公債提出特别待遇法交國務會議取决 
[北京電]  
　　張懷芝請改道尹爲州牧已交國務會議 
[北京電]  
　　衆議員張華瀾等提議雲南起義日與武漢起義日同爲民國兩大紀念 
[北京電]  
　　特派顧維鈞狄谷爲中美國際公會會員 
[北京電]  
　　淮運使有更動息部保楊壽嶽調任 
[北京電]  
　　元首致賻黄興萬元 
[北京電]  
　　農商部致國務院文言興亞借欵自當續議廢約且原約本有期限附則條件至期不克履行亦可聲明廢止云云 
[北京電]  
　　副總統證書選舉會派張東蓀送寗 
[北京電]  
　　馮副總統昨復諸閣員一電言遵守國憲恊贊中樞 
[成都電]  
　　政務廳長尹昌齡辭職羅督保滇人李臨陽署又委顧品珍任警務處長祿國藩任省警廳長 
譯電 
[北京電]  
　　大總統諭給黄興喪費二萬元並從優議卹（三日） 
[北京電]  
　　徐世昌來京後内閣風潮當可解决孫洪伊將改任全國水利局長而府院兩秘書長亦將他調（三日）上以德文電 
[成都電]  
　　成都以西各城鎭烟禁情形甚爲可憫私人售烟者一經查獲輙加嚴懲而官吏則私自由邊界運烟入川各處皆有烟館試舉一例言之每一縣城有烟館二百家每一小鎭有烟館三十二家聞有官員一人近將烟種散給山中農夫及看守廟宇之人使其在僻處栽種敎士二人報稱曾目睹罌粟高至二寸並聞各烟館皆由警役庇護（一日） 
[廣州電]  
　　李烈鈞部下軍隊刻駐紥石關（譯音）者因軍餉積欠三月且有不另給餉即行遣散之説大爲激動（一日）以上路透電 
東方通信社電（日本人組織） 
[北京電]  
　　廣東電云廣州定於五日爲革命殉難志士開追悼會省城附近及駐肇慶之舊護國軍日前以來紛紛來省稱爲參列此追悼會而來李烈鈞氏亦於本日到省頗受巿民歡迎（三日） 
[奉天電]  
　　今日天氣溫暖午前總領事館行遙拜式午後居留民開祝賀會奉天張督軍率同僚屬至日本總領事館道賀伸表祝夜行提燈會（三日） 
[漢口電]  
　　新任副總統馮國璋氏擬於本月六日舉行親任式湖北王督軍特派一等副官石（譯音）少將赴寗爲湖北代表（三日） 
[漢口電]  
　　本日爲日本行立太子禮之日駐漢日本總領事館於午前八時半行遙拜式九時半集合在留官民三唱萬歲午後一時開官民合同之大祝宴會頗極其盛是日天雨（三日） 
[東京電]  
　　册立太子大禮已於今日舉行皇太子御陸軍大尉正裝隨各供奉員以特别鹵簿於午前七時出高輪東京御所受沿道如堵之羣民奉祝旋卽入宮先是宮中於午前六時有賢所奉告之儀皇太子入宮後即於八時十分行賢所大前之大儀此時太子更易尊嚴式服天皇出御先有告文後由德川侍從長將壺切之劍捧呈天皇親授太子並賜勅語曰 
　　壺切之劍傳歷朝皇太子迨至朕躬今以傳爾爾其體之旣終太子拜謁賢所神殿及皇靈殿　至十時三十分莊嚴　式全告終午後二時於宮中正殿　行朝見之儀二時三十分太子退出宮城回東宮御所當日天皇賜詔如左 
　　朕從祖宗之遺範爲裕仁親王行立太子之禮茲特宣　布是日　天氣晴朗巿中種種裝飾以表奉祝之誠意今夜由實業團體主催四萬人之大提燈會满都化如火海羣民歡呼之聲震撼天地三日 
戰電 
　　英人路透電 
[巴黎電]  
　　今日下午公報云天時雖不佳法軍仍從事鞏固所得之地且奪獲扼要地點數處俘敵一百六十八人内有軍官八員自昨夜至今　共在該處俘敵五百三十六人末斯　河右岸較爲安靜法軍陣線他處無戰事松末河境擊落敵飛機三架凡爾登與亞爾薩斯各擊落一架 
[倫敦電]  
　　德公報宣稱德軍因伏村砲台爲法軍猛轟難以固守故巳炸毁棄之一日 
[羅馬電]  
　　半官公報云昨日天氣甚佳砲戰與天空戰事頗形活動意軍轟擊戈里齊亞東面及加沙高原之奥軍第二道陣線甚爲猛烈一日 
[羅馬電]  
　　加里西亞　軍司令薩哈洛夫將軍　已抵此赴杜白魯加督戰二日 
[華盛頓電]  
　　德意志號潛艇載有顔料藥材化學品七百五十　艇長柯尼言此次乃繞哇克萊斯西北駛行潛行不足百英里又言白里門號潛艇乃於九月二十六日啓程所載糧食足敷二月之用存亡未悉二日 
[丹麥京城電]  
　瑙威來電謂昨日外間盛傅德國有與瑙威調停爭端希望輪船股份爲之暴漲二日 
要聞一 
[倉知鐵吉之桃中鐵礦談]  
　　興亞代表所談太平鐵礦地址 
　　中日實業公司副總裁倉知鐵吉於二十七日偕野口米次郎出京赴大連北京某日報記者往訪之適倉知氏别有客來遂先由野口氏談公司現狀謂本公司創立以來尚未着手何種實業然今日醖釀中之東洋製鐵公司即欲以本社所得之桃中鐵鑛爲原料此則本社數年來努力之結果也現在上海北京兩處已有支店北京以李士偉弑專任支店業務今後尚當逐漸增設也談至此他客已去遂由倉知氏續談桃中鐵礦與該公司之關係倉知氏曰取得桃中鐵鑛之利權時頗有爭議然此得之中國公布鐵國有條例以後故别無可成爲問題者現在表面上雖僅有收買該礦礦沙之權然開採當由本社援助且建築搬運該鑛这鐵道亦刷本社承辦則對於礦山當然與有借欵契約者無異桃中鐵山在安徽繁昌縣舊屬太平府位揚子江岸距蕪湖約三十英里距荻港則不過五英里即由該處築一鐵道以逹揚子江口現正在建築中不久卽可從事開採該鑛在中國鐵山中爲最優秀者現時尚未見其匹且搬運亦甚便利其地較大冶鐵山尤居長江下流雖在長江減水時期大船亦能往來無阴運　絶無困難可謂得地之利該鑛鑛量自山頂至山麓約有兩千萬噸合之表現地上者當在四千萬噸以上即使有年額五十萬噸之製鐵所出現亦可供給四十年之久今日我國指日本所規之東洋製鐵所不過年額三十萬噸故縱有别　種製鐵事業興起該鑛亦可供給不匱桃中鐵礦之歸於日本實日本製鐵事業之福音也按此所謂桃中鐵鑛似卽興亞代表本田親清所談之太平山鐵礦觀倉知之　躇满志知此 
 
 
 

Page 3

 
 
地已早與日人有關係矣於是倉知氏又續言曰桃中鐵礦以外尚有一二三煤鑛亦歸本公司所有惟尚未着手共將着手而在交涉中者爲武漢電話之建設及北京電話之供給材料武漢電話估價百萬期以十年歸還中國現正由五十嵐元遞信省技師在該處建築北京電話之材料供給美國瑞士及日本企業家中有與本公司競爭者今將商之本國實業家以期確得此項利權中國之電話事業今後將日益發逹而長距離之電話尤爲有望蓋中國電碼皆用數字編成打電者不能一一記憶不忘故用電信不如用電話也此際日本商人當竭力運動開拓販賣材料之路實爲必要云云 
[北京特别通信三十四飄萍]  
　　中法交涉漸和平 
　　老西開交涉一案津民憤怒全國激昂日來各省議會各省督軍省長皆紛紛來電請政府始終堅拒而夏代外交總長赴津民以委員王麟閣氏一言不合致將交涉公署　毁王氏曾向朱省長要求懲辦首要朱省長笑而不答蓋王氏實　由自取與公民無與也 
　　直隸各代表謁見叚總理曾約以五日爲期與法人嚴重交涉雖然嚴重交涉云者不過再三與法人商量稍稍和平辦理而巳聞昨日上午法代使確已接其政府和平商辦之訓電下午法代使至外交部面商辦法而數日以來如英如美聞皆有鼓吹和平之意日本駐津司令石眞光臣又向朱省長聲明並無干預此案及慫恿法人之事法代使見事勢至此乃允我外部將老西開原狀恢復開議善後之法今將政府昨致朱省長一電照錄於下府之煞費苦心亦可於此一電見之矣 
　　原電云天津朱省長鑒法案經各方面力爲設法磋商法代使承認暫爲恢复原狀所有津郡各項抵制舉動自應槪行停止一如二十以前之情狀各報紙亦不能再有憤激之挑撥此係中央與法使雙方議决之事務希切實曉諭免貽外人之詰難頃聞明日將開公民大會現旣有此兩方暫停之約萬萬不可再有此舉並希通告各省以免再有激昂之言諭甚院卅一印 
　　右電言各方面力爲設法磋商可見非僅政府與法使間直接交涉可以得此結果也但所謂法代使承認暫爲恢復原狀者以如何期間爲一暫乎或曰將以一千餘畝之地自行開放爲自治區域之商埠然則原狀固難保矣然而如此已爲多年未有一時勝利之外交矣 
[都中籌備追悼黄克强]  
　　黄克强君去世之耗到京衆議院特爲休會節曾誌昨電茲聞昨日上午九時景定成黄寳銘梁昌誥白逾桓楊時傑覃振　輝錦梁士模陳時銓李執中賀昇平彭漢遺邵瑞彭劉芷芬宋寰公張知競劉天囚　元　范振緒盛時汪噦　李琦陳煥南陳九韶朱念祖賀贊元張大听吳崑李作梀李基宏等數十人在丙辰俱樂部提議追悼黄克强事商籌辦法數條一派人與各團體接洽請其推舉代表數人於星期六到俱樂部磋商辦法二開會日期在三星期以内暫以俱樂部爲發起事務所三徴求黄氏事蹟爲作傳記其各團體之宜先爲接洽　者已推定數人分途辦理白君逾桓接洽　益友社與憲法商榷會楊時傑吳崑二君接洽憲法研究會張君知競接洽憲政討論會憲埊恊議會蒙藏俱樂部賀君昇平接洽平社允社張大昕接洽總統府各部院李作棟楊吳三君接洽商務總會至學界軍警界則馬君武張知競兩君接洽報界則景定成宋寰公李基宏三君接洽限星期四下午報告星期六集會一次開會地點在先農壇或中央公園時期或在下一星期日並通電各省議會督軍省長及政學商各團體指派代表到會及徴求哀輓聨文等又湖南公會聞已定五日上午十時起至下午五時止在爛縵胡同湖南會館開追悼大會又聞大總統於前日得噩耗後巳派李書城耿覲文兩君代表弔唁並辦理喪儀已於昨晨乘火車赴滬黄之同鄕如歐陽振聲彭允　陳嘉會諸君友人中如趙世鈺諸君均擬即日往弔聞議員及各機關中人擬陸續赴弔者人頗多 
[張倪反對省制加入憲法]  
　　張勳倪嗣冲等昨爲省制問題又致電政府其文云大總統鈞鑒省制加入憲法國會爭論甚烈事關根本大法區區之見竊有所陳以吾國二十餘行省區域之廣狹不同地方風氣不同政治沿革又不同今欲於倉猝之間列入憲法窮其流弊非事實多所窒礙即憲法因之動摇然其中猶有商量之餘地無論省制若何變更而其犖犖大端各省斷不能逾越範圍自爲風氣爲政體劃一計以此作槪括之規定亦無不可獨至官吏民選勳等之　期期以爲不可其弊之所至江蘇馮督軍前已　縷言之無煩　述省議會與地方官吏係立於對待地位民選果成事實則監督悉成虚語行政亦失微權此以爲是彼以爲非各私其親各匿其黨勢必釀地方紛擾之象啟豪猾掠奪之謀妨賢者者登進之路舉地方行政悉陷於黨爭之旋渦邦域於以分崩中央失其統馭危亡之兆此爲厲階應請迅即提交兩院從長計議勿徇少數偏私之見致貽大局離析之憂心所謂危不敢不告伏　察納中國幸甚勳嗣冲艷印 
[戴戡宣布勉允長川電]  
　　戴戡自重慶致各界電文云成都及各縣紳商軍學各界執事先生均鑒近日以來各方以戡旣經明令長川函電交馳督促赴任並承先後派員來渝歡迎隆情盛意且成且慚惟是區區之心不得不推誠爲諸先生一詳言者戡前此率旅來渝本非獲已松公以東川糜爛無力兼顧迭電迫促旣念袍澤更恤隣封率偏師就巡閲維時各屬紛擾幾至不可究詰而北軍分駐渝城内外者多至數萬風聲鶴唳一日數警幸竭知開誠相與周旋始終相安無事周王殘部散處近郊者亦近萬人謡言蜂　起軍心惶惶幸急起收朿後迄今甚爲謐安至戡職權以外如民政財政司法官吏之去留等事從未妄爲干涉非僅行政系統自應如是亦以變亂之餘更換一人於地方人民均有關係故也嗣熊鎭守使來渝周師亦將就緒戡以負責有人即决返黔藉事休息迭經商議僉以地方亟賴維持之故　　維　戡亦審時度勢覺人心尚形摇動地方未能寗謐如遽棄之而去萬一有變是使來意無以自白益重一已之咎而傷蔡督之明不圖中央不以不才重以川長自顧凡庸彌深慚悚蓋省長一職事繁責重實難勝任快愉而今日之四川省長尤不易爲勿論其中千緒萬端無從着手即就此時迫不可待者亦殊無解决之方試條舉之一曰安民自戡入川耳所聞目人民痛苦實不忍言欲爲人民除此痛苦第一步即在多得良有司但戡於川中本籍客籍人士誰確膺民社旣未深悉用舍之間即難期其適當如是則人民之痛苦終不易除二日財政川省收入本不爲少但經此次變亂富者將淪爲貧者將不自給欲恢復原有收入談何容　易而支出又勢不容緩牽蘿補屋已苦無法不寗惟是卽假定收入可復原狀試就現在支出約略比較不敷甚鉅截長補短更苦無切當之方法三日金融自中交濬三行停兑以來巿面恐慌有見端矣循此以往準情度理恐幣價將益低落無復　高之望該三行發出紙幣共七百萬元以上就中有應由中央擔負者亦有應由川省擔負者中央現勢已支絀所仰望者借外債耳夫借外債以國用利害得失姑置不讑然能借與否旣未敢逆料即使能借亦决非旦夕可期就川省目前言之凡公家收入支出以及社會交換之用轉不能不仰給此項紙幣雖欲離脱道亦無由當早央債約未立成以前如無術使之回復法價豈特商民坐困恐公家亦將陷於危境今欲解此難題本非易易但使長官與商民誠信交孚一方面確定財政上之基礎使收支漸　適合則種種救急方法未嘗不可行使然戡於川素無歷史事實上之關係安能一蹴至此上舉三端現在均屬重要尤以二三兩者刀切蓋此兩者無法解决則現狀巳不可保遑其他或謂此兩者有財廳負責勿庸深　不知財廳亦行政組續之一部耳何能以之專責者乎故戡再四籌思終覺無甚把握迭請辭職實緣於上缋央如再不允戡俟東川就緖卽當晋省與羅督軍及諸先生切實籌晝共籌進行如能於地方稍有裨益自不敢專爲個人卸肩計也尃此藉頌時綏　戡叩寒 
[駐韶軍大會議紀事]  
　　李烈鈞所領　軍不下二萬人現尚留粤苦况萬分其當改編留粤抑或遣散回　刻下仍無切實辦法李烈鈞日間晋省與陸督軍面商當有解决然無論改編與遣散均非現欵不可刻下饖無食寒無衣故駐韶軍因有大會議之舉茲紀其情形於後十月二十一日雲南駐粤第二軍因數月薪餉未發冬令飢寒交迫士卒催餉譁變在即當時有司令部秘書崔戟勳約同軍需官張心谷編修張鳳侶及各軍官佐等假韶州福建會館開討論　軍薪餉大會是日上午十一時開會各界到者甚衆街衛爲之塞李方城報告開會宗旨李仰臣主席請崔戟勳演説維持方法衆鼓掌贊成崔登臺發言略謂　人轉征數千里以購此巳就墟墓之共和國家者原爲保障約法改良政治謀公共之幸福也並非爲利祿之徒謀勳位勳章也乃閲近各報載若者大勳位若者勳幾位若者嘉禾　章若者文虎章若者上將中少將不可勝數而血戰拼命之　軍不與焉鼓掌然　軍所爭固不在勳位勳章也鼓掌第軍餉數月發軍衣將歲未吏瞬届冬令饖寒交迫何以爲生長官聲嘶力竭政府秦越視之所謂法律平等　者安在利益平均者安在　國殃民如龍濟光張勳輩政府奘之又奘酬之又酬惟恐稍拂其意賞罰倒置莫此爲極鼓掌試問總統得以依法繼承内閣得以依法組織國會得以依法召集以完成此民國者伊誰之力得魚忘荃公眼仇人凡此種種言之痛心言至此崔君聲涙俱下满場痛哭南韶連鎭守使所轄各縣之收入即爲　軍二萬餘人之續命資鼓掌近聞政府有任命隆世儲爲南韶連鎭守使之説其用意在先拔吾根據地使我無糧自散或因以挺而走險則政府必嗾人合圍攻我驅我逐我　滅我以除彼眼中釘鼓掌然欲　軍離開廣東亦未嘗不可第須有相當之條件耳條件爲何一請政府將　軍出師以來所欠薪餉如數發給二請籌撥相當欵項購製冬季軍裝三指定的欵爲　軍經常薪餉四賠償因戰事所損失之子彈裝及一切軍用吕五照章撫恤陣亡各將校兵士照北軍陳例發給三月恩餉七發給相當旅費八位置有功大員以上八條如有一條做不到無望　軍出粤一小鼓掌如雷鄙人所見大略如此獲諸君贊成立卽通電中央及同道各省以求解决衆鼓掌贊成公推崔君爲起稿員次由張鳳侶魯丹相繈演説大抵與崔詞旨略同不多　 
[徐州特别快信]  
　　張勳未去電賀馮副總統 
　　徐州城内外附郭共駐有張軍十八營實數七千人張擬再由外防抽調十數營來徐以固徐防並聞昨開馬隊生營赴南宿州張勳今春新招之十五營每營定額五百人聞每營祇有三百二十餘名 
　　新建造之裝庫下月初旬可竣工舊庫共儲有新式快鎗二萬餘支機關鎗一百八十架 
　　大砲十二尊子彈無算 
　　八路統領昨均來徐請領十朋份餉銀 
　　萬繩栻准明日赴衛輝晤徐東海 
　　龍濟光之參謀胡九得今日乘車赴寗 
　　黄克强電訃來徐張亦深表哀悼 
[南京快信]  
　　衆議院昨致蘇省議會電云本院得黄克强先生電訃於本日開會之始由議員動議以先生手創共和功在民國遽爾溘逝哀悼同深應由本院一面電致上海弔唁其家屬一面通知參議院於開追悼會之日下半旗誌哀并於本日休會經全體一致贊成特聞衆議院卅一印 
大總統派李書城耿觐文赴滬弔唁黄克强李 
　　耿昨日過寗轉車赴滬 
　　馮副總統已定在寗就職 
　　馮副總統生祠甯人擬以價買胡家花園改建 
　　日前南京總商會議定建造　公園一座可以任人游玩馮公銅像即設立園中以便仰瞻其園名擬定曰華園其地址即前清提學使及織造兩署分地向官産出資購買稍稍繳價不至過費銅觔即用南京現存者鑄造之工程歸上海求新廠承攬云云現已通知滬蘇等商會發起 
　　聞徐東海亦已派張某來寗謁馮副總統探詢對於内閣意旨 
　　黎大總統双派哈漢章來寗就商馮副總統調和政潮聞哈已出京今日可抵寗 
　　省議會因議員多已赴揚州運動會現不足法定人數須俟下星期一始能開大會 
　　鄂省議會議决省制列入憲法昨電蘇議會請一致主張以奠國基 
　　奉省議會爲遼源交涉日人要求警權及軍事顧問請恊爭電其電文與第二張所登略同故從略津浦滬寗兩路局昨又奉交通部飭收用交通銀行鈔票 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫洪伊進退與現内閣]  
　　孫洪伊辭職問題之解决大總統業已於日前再爲展限三日惟該限期已於昨日上午限满而孫氏仍無辭職之表示故昨日下午國務會議時對於此事已議决閣員全體辭職平政院院長周樹模亦因此事提出辭職書並聞各部總長已於昨日進見黎大總統爲末次之要求請宣布命令將孫氏免職或調離内部否則内閣行將全體辭職段總理意中欲將孫氏調充全國水利局總裁業已草就此項命令專候大總統宣布據孫氏方面之意以爲未經國會不信任投票而命令内閣一部份免職殊非普通憲法所許當此國家風雨飄摇之際更不能創此先例故立意不甘屈伏且不願調任他項職務然而段總理一方面以爲已與孫氏處於不兩立之勢如果孫氏不去必當辭職特左有爲難者惟大總統一人耳有此原因政界中爲孫解説者則謂現在政局只有改組内閣之一途蓋即使孫氏此時知難而退將來難保無同樣之情形發生則不如爲一勞永逸之計難之者以爲此時内閣不宜頻更動以免政治進行之阻滯而其答辯則謂段氏内閣成立以來政治進行無時不在困軛之中果爲國計惟解散内閣之一法云云平心論之孫氏之進退與現内閣前途之變動個中原因皆極複雜排孫者盛言孫氏戀棧之非助孫者極言内閣對孫之失當而叩諸實際皆自有其所計議而絶非局外皮相者所能盡窺其隠索同時另有一派則始倡徐内閣之説繼又有李内閣之傅播其所持理由蓋謂民黨方面初時極歡迎徐菊人來京組織内閣惟徐民有要求之條件並聲明閣員中須由其任意委任數人國會不能不同意　傅而迎李氏聞李氏則無要求條件云云其實此種説數皆只以各表其一部份之傾向而政潮激　之所届則必另有其歸結惟大總統對於徐氏之北上敦促頗切此中消息當與政局變化不無關係也 
[中行兑現與交行關係]  
　　中國銀行兑現以來每日兑出之數多不過百餘萬元人數亦並不推擠昨日爲開兑後之第五日聞下午來兑現者更屬寥計是日兑出現金之數九十一萬元有奇收入存欵一百三十五萬七千餘較諸前兩三日兑出少而存欵多是以近日巿面金融頓形活動一般人民咸受其賜京師各商家與京外各省貨物交易均可將紙幣作匯欵不必捆載現金此大多數之現金仍流行於京師之巿面而現金不致缺乏乃昨日大公報載有某某等奸商於中國銀行開兑之後卽將所兑現金私運出京政府杜　防微已通令各車丫凡運大宗現洋出京者律截回並聞兩二日内已截回多起該商等祇知　已之私圖不顧國家之大局所望當局對於大宗現欵之私運出京者嚴行中禁無稍　懈則巿面常此活動而人民之拜賜無躬矣又叩前日國務會議以交行尚未兑現亟　設法維持議决發放官俸等欵均搭三成交行紙幣並非僅軍餉一項爲然而某部所發本署及所屬各機關經費二十餘萬均用三成中行紙幣七成交行紙幣又另有一部之會計員沙某昨日發各部員之俸亦未照國務會議議决之辦法多搭交行紙幣一二成並隨發一通告略謂本部經費財政部欠發若干均係由借　而來虧耗甚巨奉總長諭搭放交行紙幣若干成等語該部及直轄各機關之人員咸嘖有煩言並有主張向該總長質問者 
[粤省當今之難題二]  
　　平生通信 
　　粤省自督軍陸榮廷抵省後政局安謐前旬忽傳陸軍因管轄警衛軍事與朱省長大生意見各致電中央以待解决然近日尚未聞有何種互相牴觸之事足以證實之據一政客言梁任公此番回粤於朱陸兩方面實力調和决不至再生意見梁與陸督軍關係甚深入所共知而朱亦爲梁所推重之人朱自抵粤以來頗爲洒落雖粤亦有力介排外者然穏健者則於朱絶無異詞也梁自抵港後與朱陸函電往來頗密前旬喧傅任公巳抵省旋即回港然亦有謂任公并未抵省者有任公鄕人云任此來純爲料理先人葬事并無政治意味其太公蓮澗靈柩尚厝於香港現卽爲之加漆每日自到厝所監視以故見客極少間與二三故交論學及鬻書籌助敎育費約半月後赴省開弔事迄仍回上海但以省中當道遣使相接故於前星期特託其同學孔君希白即前桂省財政廳長赴省一謁陸督軍代逹此意外問謂梁已到省卽因乎此至粤省近狀最緊急者莫如財政前時戰事初啟龍竭力搜掘金庫已爲一空况軍隊和據一方賦税絶無報解今雖逐漸清理力謀統一然條緖紛繁解欵者仍屬寥寥當此青黄不接之時卽行政費亦難支持况乎巨大之軍費更無把握勢不得已惟有恃借債以度日陸督軍部下之軍隊今惟恃商團公安會所認借之三十萬以敷衍目前朱省長前擬定息借洋欵恢復中國銀行以粤中士敏土廠爲抵押品忽爲部中所阻致令擱淺現尚在爭論之中未有决定大借債不成於是不得不轉而爲小借債財政廳長嚴家熾在粤多年於粤人感情頗厚前數日與匯豐銀行買辦陳廉伯商妥由洪滙豐銀行先借十萬元以應急需經於前星期陸續交清聞已用聲現又與陳商議再借三十萬元未知能有成議否當此借債度日之局財政紊亂已甚而省會議員所提出議案其關於財政者與官廳不免有爲難之處故日來一請並禁山舗票案一請取消租捐案此兩案將有一番爭執矣山舗票之承餉其爲賭博之一種一律禁止理有固然但徧地荊棘私賭猖獗殊甚若山舗票尚屬彼勝於此故官廳爲餉項計仍爲容忍朱陸二公一面出示禁番攤牛牌等賭又一面出示招商分承山舗票當時本屬異聞財政廳亦將分商之價格列出宣示自揭示出而省會紛紛提議提出質問并通過一律禁止咨行省長限三日内答復今三日已過并無禁止山舗票明文未悉其中將作何答復也若租捐一事則龍濟光當獨立時借北伐爲名九善堂商會等公議適過迨北伐取銷而龍李之戰事起又以軍餉爲詞此租捐不允取消核計繳納者已在五成以上面調查共用途則實用於警界者爲多自戰事起後警界全無正餉開支積欠已在二十萬元左右所抱注者則惟有租捐一項恃以發　界火食故以事實言政界决不願取消而議會已通過撤銷租捐案咨行省長但撤銷則已收之户最難處置不發還則無以示公平發還　政府無此財力故咨文去後旋爲沔長咨回再議二十六日開議議員陳鴻銓最爲激昂力請再爲通過謂將來官廳事事駁回必無一事可議此案卒付調查未知將來又作如何解决耳議員之理論甚爲正大而官廳財政之困難亦係實情未知將來若何解决也 
[李烈鈞赴省祭先烈]  
　　粤省當道前准李烈鈞來電定期致祭黄花岡諸先烈經派妥員將先烈墳墓預爲佈置并聨集各界團體加入與祭以昭隆重茲續聞李君來電定千一月五日舉行致祭决不改期日間將由肇慶抵粤親自佈置一切當道准電後即撥定東門省會隣近第五號地點爲組織辦事所滇軍軍官先發通告云共和之功倡之者非一世成之者非一人爰自清初逮於訖錄義夫節士接踵而起其間懹忠致命蕭然獨往流血五步伏屍一人或數年而一見或數十年而一見皆以寒賊赡　爲前驅而廣州三月二十九之役尤爲成功左契是役駢首者七十二士皆國中　俊吾黨良材爲國自靖視死如歸芳風所鼓國人感奮不及五月逐有武 
漢之事大波軒然清社以屋厥功之偉前古所無斯則論議之士舉世同符者也敝軍屯次此邦已逾百日追念前良心懸墓闕用訂十一月初五日請由李將軍恭率將士親詣祭謁以表明誠豈同封墓之行庶幾報本之誼諸公近親芳烈感　當深懹舊之情倘伸蓄念函潛之發知必有樂乎此也謹抒鄙誠用俟明敎哀輓諸件請寄東沙馬路第十號雲南護國軍第二軍公祭黄花岡烈士籌辦處爲盼張開儒成桄方聲濤謹啟 
[黄金世界之關東二化險]  
　　三省礦産之調查 
　　二吉林省 
　　石碑嶺煤鑛此礦自十二年前中　吉林省煤礦條約訂立後逐歸　國東清鐵路公司所有位置在吉森省長春驛東南三十里近狀未詳 
　　一面坡左近煤礦該礦根據前約歸　人所有具有採掘權者亦歸諸東清鐵路公司位置同前　　天寳山銀礦天寳山銀櫎最近有訴訟瓜葛案聞猶未了惟當事者對於開採手續則决計積極進行據延長歸客談云該礦應需各種機器均已運到聞係美國製造價值二千餘元並有日本人數名在銅佛寺地方購買木料運至該山建築房屋以備礦師居住其近况若是故亦述及之 
　　火石嶺煤礦吉林縣屬省北第四區界營城子火石嶺地方裕吉煤礦公司煤質絶佳此礦原爲五六十年前舊坑土著以舊法採掘久已行銷附近各處後經張　氏將山礦全叚購有始用新法採辦　資本棉薄賠累甚鉅不得已乃全盤兑付朱堯佐氏接辦刻已兩年於茲初辦時每日出煤五百餘　工人多至六七百人運輸長春雙城哈爾濱等處頗爲暢銷惟朱亦非雄於资者入不敷出不能持久去歲以欵絀暫停刻聞朱以該礦苗質旣佳若不能　續開辦殊爲可惜近擬小試决將舊洞之圯坍者作廢另將今春巴礦師　人所勘　之新洞鳩工挖掘定於十一月間出煤現朱已派該礦領工張如松來省採購木料預備運礦矣 
　　其他礦産種類又最近確實調查得吉省之鑛産極富且種類甚繁如金銀鐵鉛銻鉍水晶及煤礦等類均備其中則以金鑛及煤礦爲最多銀鐵鉛銻鉍水晶較少茲將各鑛分類列表如下金鑛産地鑛區面積金鑛産地鑛區面積 
八道河子三五○方里扇車山三○○方里三道火輪門二三○方里窩瓜地一八○方里東三道溝一二五方里西三道溝一五五方里當石河一八方里駝佛别一五六方里樺樹山一五方里半拉山九○方里擈子溝七○方里木奇河七○方里大沙河八○方里尖洞河六○方里輝發河九○里銀鑛産地鑛區面積銀鑛産地礦區面積呼龍川一二方里柳樹河八○方里鐵鑛産地鑛區面積鐵鑛産地礦區面積牛頭山二七○方里大猪圈一○○方里鉛鑛産地鑛區面積鉛鑛産地礦區面積呼蘭川八○方里大尖山五○○方里爛坭溝八五方里銻鉍産地鑛區面積銻鉍産地礦區面積大尖山五○方里呼蘭川八○方里水晶産地鑛區面積水晶産地礦區面積西石磖子三五方里石道河子二方里帽兒山五○方里 
煤礦産地礦區面積煤礦産地礦區面積喇叺蛟河五二○方里半截河子三○○方里柳樹河子一五○方里高家燒鍋二○○方里歪石　子二五○方里泥球溝三五○方里爛泥溝四○○方里錫盔頂子一○○方里半拉窩集五○○方里荒山子一○○方里石碑嶺八○方里水嶺九○方里通氣溝二○○方里火石嶺二五○方里　子溝六五方里長嶺子五二○方里台子溝四○○方里杉松屯三五○方里奶子山二○○方里缸窰口五○方里據調查以上各鑛除金煤兩鑛中有開採者數處餘如銀鑛銻水晶均未開採又如吉林縣東南各山所産之石英且可製玻璃本省興華玻璃公司曾採用製成各種玻璃器皿其質頗佳色極清　未完 
[老西開案之湖北觀]  
　　天津老西開交涉案發生以來各省函電紛馳如蘇浙湘等省議會均已開會議决電請中央力爭湖北省議會則因内閧未已延至三十日正式會始由議員林維藩動議謂此案關係國土主權本會晣難緘默應籌對付方法各議員羣起和之是日係屈副議長主席逐檢出直隸省議會來電朗誦一遍請衆研究原電略述法領派安南捕於二十日至老西開强佔情形謂已電請中央極力堅持希卽一致恊爭以爲後盾云云誦畢李逢年楊玉如黄德馨等相繼發言均以此事不可稍形退讓如不爭回則效尤者勢必接踵而起可根據原電速電中央嚴重交涉當由主席提起表决全體通過卽刻命秘書廳草擬兩電一致中央政府一復直省議會旋由秘書廳將電稿草成送主席宣讀楊玉如以措詞雖宜堅决而字句間應愼加斟酌將原稿略爲删改經衆通過遂送電局立刻拍發 
　　漢口總商會近日迭准津商會直隸商會聨合會來電商量抵制之法該會長俞崇敬因日前旅居漢上直隸紳商會爲此事刋發傳單開會經官廳禁阻交涉員奉王督軍命又函告該會請勸止商民激烈舉動自未便附和遇有商民訽問者皆以此事應靜候政府解决爲是故漢上至今無顯明行動惟法領事探得漢口商界有人運動抵制法貨曾偕某銀行大班及著名法人數名往武昌謁見王督請其查禁王督答以業已預令文武盡力維護敢保漢口地方必不致有意外之事并設筵盡歡而散 
[遼源交涉案之奉人電爭]  
　　遼源交涉案本與奉省有休戚之關係張督軍因外交總長久無專人曾進忠告嗣夏次長擔任部務後已通告任事張督軍特電中央將其所具意見及對於夏氏解决交涉案之希望警察一項尤特别注意張督軍主張係統觀大局設想大要以國交雖重主權亦不宜失兩者均宜兼顧云云此外奉省各界是亦有電文力爭其文曰北京國務院鈞鑒遼源交涉案内有日人要求警權及軍事顧問之説聞之無任惶駭查警權爲内部行政顧問涉軍事要樞倘畀外人則内政國防動受牽製國幾不國矣奉省人民羣情憤激並各縣紛舉代表衆志成城大有不逹拒絶目的不能終止之勢夫以要求　説已激動公憤如此倘成事實奉省秩序更難維持繼起交涉伊於胡底况列强耽視均勢已成各國援最惠國之先例提出要求我政府更何以應付禍迫眉睫緘口難安除勸喻人民靜候解决外謹合詞電請鈞院嚴重交涉勿稍退讓以弭隠禍而鞏國權臨電涕零切盼禱省議會商務會農會工會敎育會同叩 
[鄂省會黨派暗潮之近况]  
　　鄂省議會於表决三議員應當復職之駁復省長咨文後胡作賓等又提出覆議案以爲要挾詹大悲自辭議長之計詹君未肯承認覆議案照章須八十六人以上之出席始能開議該派議員遂始終不出席每次會議祇六十餘人擱置至今總不能議三十日會議列有省制列入憲法並省長民選一案本列在最後國民派主張列入憲法進步派多表反對其勢似難通過乃是日進步派因詹案多請假國民派悉到會遂變更議事日程將省制提前討論竟獲通過惟省長民選一　因中央國會主張暫置不議故未表决現進步派以此案失敗甚爲懊喪焉昨有公民郭明遠等爲三議員復職事公上各議員一書其文云竊湖北省議會湖北全省人民之議會也省會議員湖北全省人民之代表也議會守法則全省咸受其福議會違法則全省同蒙其羞行且罌實禍焉同人等亦湖北人民之一昨十月二十一日到會旁聽知貴會正式成立已二十又一日首先爲省行政公署十月十日咨請撤銷詹大悲梁鍾漢趙鵬飛三議員資格一案所阻終旁皇一事未議受此牽涉是貴會全體已在違法之中同人義屬公民不忍緘默竊以爲此案非詹梁趙三人之關係實湖北省議會全體之關係卽湖北全省人民之關係也其理由略如後説第一欲知議會之違法與否當先問三君之法定資格是否存在第二欲知三君之法宣資格是否存在當先問當時除名之動機及手續是否合法法人之依法爲生死猶自然人之依氣血爲生死也譬如殺人刀刃未及頸項鎗彈未中要害氣血流行絲毫未損仇家悍然指爲已死雖三尺童子亦匿笑其旁詹等除名之手續得母類是况武漢爲共和發軔之區貴會實最初誓師之地風雨摧殘三載於茲尚忍自分黨派乎尚忍互攘權利乎吾知賢逹如諸公必不爲此也私見化而眞理出畛域泯而公道明則省公署咨請撤銷之文諒乎不難解决也蓋詹梁趙三君除名之日正湖北省議會横遭摧殘之日除名原咨當然無效如以原咨爲有效也則是議員除名可不根據省議會暫行法也則是暫行法無形銷滅也法且不存會於何立吾竊爲諸公危之故此案游移一日卽諸公違法一日緃草率開議烏能發生效力如慮候補議員接踵上訴也試間二年以後百四名皆係空額候補諸君何以不來請補卽不然當國民黨四十餘人出缺之日議會固尚存在候補諸君又何以寂也須知此次議會召集變例也所謂嫂援之以手也如以常例繩之則議會早在改選之期尚容此紛紛擾擾乎故今日之議會形式上雖爲續舊實際上無異更新積年糾缠諸待整理况詹梁趙之事爲議會自身之寃抑當然由議會自行伸張内部秩序如候補名次等當然由議會依法恢復并附註説明書咨行公署備案必如此而後久經病困之議會始能除積痞而還原狀此爲此次召集議會必經之階級非議會成立後通常議案可比何得由公署率請撤銷乎且今日之事只宜問法不宜問人法不當復詹趙梁雖聖人不足惜也法當復詹趙梁雖下　不可議也倘雜一毫客氣退有後言曰此激烈分子也法外尋　百計延宕吾恐五年七月十二日以前之政治犯人人自危矣同人爲愛戴議會尊重約法起見不辭言之瑣屑冒　清聽萬乞原宥並賜採摞則省會幸甚湖北幸甚再造之中華民國幸甚 
[浙省會末次常會紀]  
　　浙江省議會於二號開四十五次常會委員出席者計五人議員八十七人上午九時開會仍由秦副議長主席茉君勤義 
 
 
 

Page 7

 
 
省長咨交復議事件關係重要請變更議事日程提前開議衆贊成開議第二案浙江省蘭行條例議决照原案定爲相距二十里並將第三條條文修改第十一修濬浙西水利修正案討論之下决定浙西水利議事會受省長之監督其餘條文上應加字句一律照加至會員被選不限於縣議員惟縣議員當選不得兼充會員定爲無給職在開會期間酌給津貼目由議事會定之所有水利經費臨安與於潛昌化新登富陽四縣同免攤征第十二浙江省征收店屋捐章程全體皆仍執前議第十三省立女子蠶業講習所案各議員以咨交復議頗有理由卽依照原案改爲二年畢業其畢業生之服務年限亦加長一年通過第十四修正浙江省推收户糧規則第十五詹麟來請定救濟户糧推收費暫行法案兩案合併討論當開二讀會討論至第八條因時已過午暫行散會午膳至二時許始足法定人數開會續議全案條文略有修故第十六籌設改良手工造紙傳習工場議案係三讀會由書記將此案預算按欵朗誦無討論通過第十七請取消牙帖捐率案因與各種捐率有關議决暫行搁置正欲提議省敎育會補助經費案而會中已不足法定人數碍難討論長祇得宣告散會並報告今日爲常會終了之日明日三號上午九時舉行閉會式所有未議各案惟有付諸下届會期矣 
[杭州快信]  
　　省議會今日三日上午九時行閉會式省長及各行政官均蒞會 
　　呂省長咨復省議會謂廢止官中牙帖章程係由財政廳遵奉部飭欵屬國税關係全國税人應由本署咨請財政部核復 
　　杭縣律師公會會長金泯瀾擬依據律師暫行章程將有關司法事務及律師公同利害各問題提出各省律師公會選員參與司會議建議書呈請司法部察核 
　　敎育部將開全國敎育會呂省長特派羅賡良陳去病北上與會 
　　呂省長於昨日訓令各縣知事設立工廠敎育丐民其已設者應量力擴充 
　　浙江警政廳改爲浙江全省警務處仍以廳長爲警務處長暫核定年支銀元三萬元 
　　鹽務署稽核總所副會辦斯泰老君將來浙調查狀况 
　　高等檢察廳通令各縣知事監獄事務均由知事管理以歸劃一 
　　莫財政廳長來電云昨日出京返杭 
　　浙省修築道路經費預算約九百餘萬元現由大會通過惟浙西議員頗有爭執 
　　高等審羊廳長范仰喬委任沈秉湛爲第二高等分庭推事 
　　胡運使特委徐廣恩爲鮑郎知事 
　　景寗縣知事秦祺請假三月呂省長委余光凝代理 
[紀江蘇省立學校運動會]  
　　江蘇省立各學校在揚州舉行聨合運動大會　蘇松滬各校陸續赴揚與會及揚校預備情形迭紀前報茲悉該會重要職員庶務主任爲濮仲厚任孟閖等評判長爲麥克樂朱省屏張叔良郝伯陽王桂競技運動百碼賽跑預賽南洋中學之王建吾跑十一秒五之二跳遠預賽第一師範之王建靖跳十七尺一寸半二百二十碼賽跑預賽第五師範之崔宗良第一商校之高昌黎均跑二十六秒五之三擲鐵球預賽浦東中學之杜廷纘擲三十尺一寸半一百二十碼跳欄預賽第二農校之儲振跳十六秒五之一半英里替換賽跑預賽第一師範跑一分四十二秒五之一四百四十碼賽跑預賽南洋中學之王建吾跑五十五秒乙團體運動民立中學之疊羅漢愛國女學之新式棍棒第一女師範之雙環女子蠶桑之長棒第二女師範之新柘枝競志之短棒均在九十分以上第二師範之普通操八十分以上其餘各校兵式拳術童子軍等不及備載是日上午八時開會下午五時閉會到會參觀者約五萬人運動員均甚親睦南洋得勝時浦東方面歡呼雷動浦東得勝時南洋方面亦異常歡迎 
地方通信 
[蘇州]  
　　軍政各官晋賀副總統蘇垣官場於十月三十一號晨接京電悉馮督軍當選爲副總統軍警政各長官即先後赴寗晋賀蘇常鎭守使兼二師師長朱熙同鎭署參謀長劉玉書二師參謀長彭錫範警察廳長崔鳳舞於當日晚車前往水警二廳廳長趙會　則於十一月一號啟程蘇常道尹王莘林須俟朱鎭守使於二號返蘇後方可前往其餘高等審檢二廳莊王二廳長及縣知事則皆發電祝賀云 
　　高等廳長定期赴京司法部定期開司法會　電召各省高等審檢廳長於十一月四日前齊集京師開議蘇省高等審判廳長莊景珂已將本廳日行公務暫委庭長蕭敏代拆代行高等檢察廳長王樹榮委檢察官江承誥代拆代行聞莊王二廳長定於十一月三號乘車赴都現已預備江蘇各屬地方廳分年設置辦法并各縣先設審檢所及籌劃司法經費整頓舊監獄看守所各項議案帶京提議 
　　棄妻重婚案請求關提吳江縣震澤鎭人龔吟梅棄妻重　朱季芬之女爲妻潛匿吳縣境施家村結婚爲其妻龔邢氏得悉追蹝前往當場證明後赴吳縣公署提起刑事訴訟各情已紀前報茲悉此案業經吳縣公署批准飭傳全案人證審訊乃龔吟梅得悉控案批准即同其母龔沈氏及朱氏女等遷避震澤鎭旋經施家村地保張小弟赴蘇報告現由龔邢氏等續行具狀吳縣公署請求備文移會吳江縣公署關提龏吟梅及朱氏女等解訊並請補傳施家村房主施阿二等到案質訊 
[嘉興]  
　　縣敎育會開會紀事 
　　嘉興縣敎育會於前日召集各會員開特别大會提　議各項重要事件一改選會長及職員二建築公共運場三聨合小學會課經衆决議第一項仍推范拱藢爲正會長屠伯英副之第二項推定錢輔廷爲監工員並函請張知事撥欵興築第三項决定本月第三星期城區各高初小校　合會　第四星期鄕區各高初小校聨合會課下月第一星期全縣女子高初小校會課其地點在第二中校舉行現已分函各校知照矣 
　　基督敎師出發宣講 
　　嘉興基督敎宣敎師毛逵孫偕青年會會員　赴舊嘉　各鎭演説共和眞理並携帶理化器　以佐興趣前日函請張知事知照各鎭介紹現得張知事覆函照准故毛君等已於昨日出發王店餘　等請演下星期擬赴王江涇塘洪滙新　新豐濮院新纂東栅口等處宣講 
　　縣知事禁宰耕牛 
　　嘉興張知事以農民　牛以代勞役是牛爲益農之物非别種牲畜可比近來四鄕私宰耕牛日有數起以致販賣牛肉觸目皆是而盜竊耕牛　有所聞殊屬有碍農務故於日前擬就示諭遍貼四鄉實行查禁並令各區自治委員隨時勸禁以安農業如有仍蹈前轍者重懲不貸 
[鎭江]  
　　密查輪船夾帶私鹽 
　　兩淮緝私統領季雨濃以近來鹽河一帶開駛輪運一般私　鹽販往往與輪船水手勾暗將大宗鹽包輸運南下若不從嚴禁止漏　何堪設想現除知照該輪局自行查禁外並不時遣派稽查監察行勤如再有前項情事發現定當嚴重懲究 
　　水利副總裁過鎭 
　　全或水利副總裁潘星航日前由魯至浦分别測勘淮運沂泗各河流域昨早潘氏偕同各屬代表乘招商小輪南下道出鎭江暫駐行旌翌晨乘火車赴寗　謁齊省長籌程局總辦馬士杰云 
[安慶]  
　　皖議會第十六次常會紀事 
　　十月三十一日省議會開十六次常會議員出席者六十四人二時四十分開議由議事科員宣布外來函電甲内務部咨謂縣議會及鄕自治由國務院會議從緩議員多不爲然請付油印再行討論乙省長咨覆電毫縣被災請議案丙省長咨覆取締縣視學决案丁省長咨覆各縣保衛隊議决案　省長咨覆内河小輪行駛議决案已省長咨送保送耕牛以全民命請議案衆議付油印交法律股審查庚豫省議會因該會議長侵吞公欵專横武斷毆傷議員公啓辛濟南紅十字會募捐公啓宣布畢由議長主席提議本日議案第一案繼討論灣沚添釐重征案係王漢修改審查之結果倪文　復加修改並陳述情表付决衆無異説一致通過第二案財政審查方荃報告提議取消官中行案之結果民政審查吳山復報告對於該案結果之修改周行敬説明該行全爲牟利起見擾害民間實非淺鮮王藎臣對於吳君修改案提出中資一層稍有疑問經吳山答辯明白劉道章王張將周君所説利害加入後經賀士雯王漢方荃儲春　趙繼椿胡仲山徐傅友晋恒履華維嶽管鵬韓興瑞王藎臣周行敬譚惟洋凌鋭等多人辯論或兩人互相問難或三四人同時發言迨鐘鳴五下議長將吳君修改結果付遥决其餘增加修改再俟三讀曾討論衆贊成遂散會 
　　　麥崗拿賭之大風潮 
　　含山巢縣兩屬接壤之蕎麥崗地方賭風甚熾上月初經含山縣知事王樹恩訪悉選派警隊多名馳往拿辦當場拿獲賭徒多名并賭具等件不意被該鎭人糾集多人持械拒捕毆傷警隊將各賭犯悉數刼去王知事隨即電省謂查悉此次拒捕刧犯係屬住居該鎭劣紳前充巢縣議會會長之賈輔國爲首應請嚴行懲辦等語維時賈輔國亦飛電省垣謂彼正在縣城辦公王知事越縣逮捕不知所犯何罪乞速澈查以免飛誣等情倪省長接閲兩方電方後即電飭巢縣祝頟事詳查據復與王知事所報情形各異復另派委員王曜前往密查并將此案移轉管轄令合肥縣知事曾委訊判亦未理結現聞王委員查復謂王知事樹恩前任巢縣時賈輔國曾出名指控此次拿賭牽案多轉管轄令合肥縣知事會委訊判亦未理結現聞王委員查復謂王知事樹恩前任巢縣時賈輔國曾出名指控此次拿賭牽及係眞相未能明晰業於日昨令飭合肥李知事迅將此案人證押解來省發交法庭訊判俾成信讞 
雜評一 
[黄花岡與黄克强一子]  
　　李烈鈞與軍界各團體以黄花岡諸先烈爲肇造民國之元勳今幸共和恢復追念前懲不可不有以伸其敬仰特定於五號舉行祭禮不謂乃有與於三月廿九廣州之役而幸脱黄花岡奇禍卒竟諸先烈未竟之志如黄克强氏者適於斯時溘然長逝焉當茲噩耗傅來非特與祭同人又增無窮之先烈握手於地下道别後五年來經歷之艱苦述時局飄摇之狀况而相歟　然感謂不　自已也夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌圓銅圓之價格]  
　　本埠洋釐因龍洋墨洋現均缺乏故近數日内頻頻增漲昨報已紀其大略茲悉自北京中國銀行鈔票兑現以來每日兑出爲數甚鉅所需現洋均由滬埠運往接濟兩星期間共由火車輪船運去現洋二百萬元加之江浙四鄉收買棉花禾稻皆須現洋故洋釐飛漲有加無已昨幸由長江與廣東等處裝來現洋十五萬元巿面即稍覺鬆動早巿收盤爲七錢三分五釐七毫半小洋六錢五分四釐下午收盤減至七錢三分四釐七毫半小洋六錢四分八釐比較前日已減去一釐二毫半 
　　銅元價格驟高 
　　其原因亦已載昨報茲聞尚有運往東三省一帶者爲數亦巨據云大連海參威等埠邇來驟增　國人三十萬口該處所存銅元不敷週轉價格飛騰而羅卜票之價業已大跌故一般牟利之徒紛紛收買銅元運往販賣致滬巿數日間每洋一元相差至一百七八十文之多昨日上午北巿錢行售出大批銅元每九八規銀一百兩換得銅元一百六十六千四百文下午又有人售出不少其價加至一百七十一千文而巿上各小錢莊之兑換每洋一元亦可得一千二百三十文較之前日已多三四十文 
[仿製紗管之研究]  
　　我國各紗廠所用紗管爲數甚巨向用英日兩國之貨自歐戰發生後航路阻梗水脚加增英國來貨日少即盡用日本隆信木管廠之貨每年貨價不下百餘萬金近有華商陳某在本埠威海衛路創設大經紗管廠仿造此項紗管以挽利權聞陳君研究數戴頗有必得又於今春親往東洋實地考察添辦應用機器數架並延聘隆信廠之日八某氏來滬督造大二三號及緯紗管均與外貨無異現已分送各紗廠先行試用惟因管質太重恐不耐用尚須改良又以原料須九蒸九晒入水六小時不漲紡紗時始無炸裂之虞陳君刻正研究務期逹到完全目的云 
[日本立儲之慶典]  
　　昨日三號爲日本册立太子之期駐滬日總領事署懸旗結彩陳設禮堂上午九時由總領事有吉明君率同旅滬日本管民舉行遥拜禮並招待來賓中國及旅滬各國官紳大商咸往慶賀頗極熱閙滬上日人各團體均停止辦事一天虹口一帶日本各商店亦均休業往來華界租界各電車均高掛日旗以表敬意 
[嚴查造謡煽惑]  
　　淞滬警察廳昨奉省公署訓令云准内務部咨准國務院函開奉大總統發下農商總長谷錘秀呈造謡煽惑關係重大請飭澈究文一件相應抄錄原文函請查酌辦理等因到部除通行外相應抄錄原呈咨行查熙轉飭按照原呈所請嚴重查究造謡主名以維大局等因附抄件准此合亟抄件訓令該廳長遵照嚴重查辦下略 
[鐵路接軌工程之猛進]  
　　滬寗滬杭兩路接軌通車一事自將法華路地方路線所過之洋商田畝購就後已在路之黎角尖起鋪築鋼軌枕木惟約計工程須至陽曆明年一月告竣茲擬提早通車故由　局長飭令再從寗路之梵皇渡起將軌道枕木從速趕鋪石塊亦即堆儲俾兩面工作可以早日竣事如此日夜趕辦約在本年十二月四號可以通車云 
[滬杭鐵路添造橋樑]  
　　滬杭路線經過之三十四號橋樑係在松江西二十四里餘之六弔灣地方近因該橋裏河須添造一橋已經詳部核准其鐵質材料已向外洋訂購茲由美國配成輸運到滬卽經路局鍾總辦飭匠運往六弔灣趕速建築并將開工情形報部查核 
[新大橋開始重建]  
　　閘北新大橋自民國三年被租界工部局因其年久失修頗爲危險雇令工匠將橋面拆去後該往來之人均用渡船諸多事便嗣經工巡捐局朱局長徇閘北商民之請與工部局曁浚浦局迭次確商業已雙方解决以舊橋面太低阻碍行船現须加高數尺於前日起興工建造矣 
[店夥嚇退强盜]  
　　法新租界曰爾路係與華界毗連該處租界轉角上九十二號門牌德泰烟膏店於前晚十一時突來匪徒三人各持手槍入内將店主扭住不許聲張時有一夥見勢不佳即從旁門掩出至馬路上在喊捕盜該匪等知事不妙旋即竄逸未劫一物迨經包探許福卿曹福昌顧三寳聞聲到來各匪已杳如黄鶴並聞各盜出門時曾開槍一響以防追捕云 
[復訊盜案嫌疑犯]  
　　虹口塘山路一百零九號門牌陳仲文家曾於八月二十四號夜被盜刦去值洋三千元之金珠飾物業經老閘捕房包探陳阿根在新閘白克路六百六十五號屋内查獲與是案有關之皖人李德英即萝州解送公共公廨訊供收押在案昨晨复訊先由捕房代表牛門律師上堂譯稱查得被告與此案跡涉嫌疑應請訊究繼由事主陳仲文投訴當時被刦情形被告延律師到堂辯稱被告係軍界中人素守本分實遭悮拘請爲察核訊之被告亦絶不承認俞襄讞商之英卓副領事判李帶回捕房候再訊核 
[盜犯送監禁錮]  
　　行刦新租界錢家蕩陸海潮卽陸愛堂家銀洋衣飾案内之薛福仁等七名由法捕房先後拘解公堂訊供明確一併引渡地方審檢廳判决薛福仁張德勝周德友羅德才羅義揚張富貴等六犯各處監禁十年又六個月李哲英監禁五年又六個月一併還押聽候執行在案茲因上訴期满昨午由林檢察長飭將薛福仁等七犯由看守所提出送往模範監獄執行禁錮 
[軍署鎗决盜犯之布告]  
　　搶刦英租界長浜路濟豐押店之盜犯陳大羣經公共公廨解經松滬護軍使署訊明鎗决已誌前報茲將軍署所揭罪狀補錄如下爲布告事案據公共公廨呈解持鎗夥刦租界長浜路濟豐押店之盜犯陳大羣即陳光才一名並手鎗一支到署發交軍法課審辦訊明該犯夥衆四人持鎗侵入濟豐押典威嚇行刦搶畢圖逃爲事主跟蹝追趕當場拿獲之盜衆口一詞證據確　係犯刑律三百七十三條之罪應照懲治盜匪法第二條判處死刑以昭炯戒業經咨呈江蘇　督軍核復照辦應將盜犯陳大羣一名依照軍法執行鎗斃爲此布告軍民人等一體知悉此布 
[内務部調查古物]  
　　上海道縣兩署奉省長訓令云准内務部咨開粤維吉光片羽足懲古代之文明斷碣殘碑　動後人之觀感對盤銘而起敬撫石鼓以興歌勝蹟名山資歷史之考證衣冠文物覩製作之精英凡古代品物之遺留實一國文化之先導固不僅摩　石刻發思古之幽情想望銅標切前　之景仰已也懲之東西各國保存古物備極經營邦埤古埃及石塔西　佛堂之彫刻東　神社之遺墟莫不侈爲美談爭誇名蹟其爱都大邑每設博物院蒐求珍異羅列瑰奇萬品燦陳薈爲國粹而我國地大物博開化最先古物流傳何可勝紀顧以歷經浩刦銷沉已多公家所保存不及百一私人所搜集毎卽散亡近數年來爲巿儈私售舶商以致流出海外者迭據關吏報告爲數尤夥倘不亟謀保管必至日漸銷亡本部保存古物職有專司凡物品懲求保管之方法以及出售之限制現正次第籌盡將以謀全國古物之保存自當以分類調查爲起點且查有清季年前民政部曾咨行各省調查古蹟有案中更事處册尚稀茲特凖酌國情特製定調查表及説明書咨送查照即希通飭所屬認眞調查按表塡注限期送部藉便考查嗣後如有發見古物及關係名勝處所並希隨時報部是爲至盼等因並説明書表式到署准此除分外合亟訓令仰卽遵照詳細調查按表塡注送署以憑咨是爲至要此令 
　　計開説明書及各項表式 
　　古物調查表説明書 
　　一本表分爲十二類如左 
　　建築類 
　　如古代城郭關塞堤　橋梁湖渠壇廟園寺觀樓臺亭塔及一切古建設之屬 
　　遺蹟類 
　　如古代陵墓壁壘池沼岩洞磯石井泉及一切古名勝之屬 
　　碑碣類 
　　如碑碣坊表摩崖造像及一切古　石刻板之屬 
　　金石類 
　　如鐘鼎泉刀寳玉印爾及一切古金石之屬 
　　陶器類 
　　如陶磁各器及磚　土模之屬 
　　植物類 
　　如泰松漠柏及一切古植物之屬 
　　文玩類 
　　如古代書帖圖晝及一切文玩之屬 
　　武裝類 
　　如刀劍戈矛鍪鎧及一切古代武裝之屬 
　　服飾類 
　　如鏡　簪珥冠裳錦繡及一切古裝飾品之屬 
　　雕飾類 
　　如佛像雕物及一切鏤刻之屬 
　　禮器類 
　　類如古代禮器之屬 
　　雜物類 
　　如農工用具及一切不隸於各類之屬 
　　一右列各類古物先就屬於國有及公有者次第塡列其屬於私有而理應保存者應就調查所及酌量列入於備考内註明屬於何人所有 
　　一名稱欄内塡註古物通稱如康候鼎散氏盤等 
　　一時代欄内塡註古物時如泰漢等 
　　一地址欄内塡註古物所在地如在壇廟或在公署等 
　　一保管欄内塡註保存方法如由公家收藏或委託保管等 
　　一備考欄内塡註其他應行聲明事件 
　　一依表造册或添列附表其紙幅格式應歸一律如附以圖説不拘此例 
[騙取烟土之追究]  
　　粤人譚植南被南方　粉公司經理蔡雨生指控圖賒　粉不允用郵信嚇詐並糾黨持竹刀將伊面部戳傷等情業經公共公廨訊問因原告證據不足判譚開釋其詳已誌昨報茲經捕房查得被告又名譚阿九曾於本年正月間串黨楊善海梁日泉卓成等騙取婦人陳吳氏值洋九百元之小土十二只被控逃逸楊等三人已經包探王桂庭一併拘解公廨實分别押辦現均期满釋放故譚於前日判决開釋後卽由虹口捕房將伊扣留昨日傳同原告陳吳氏及楊善海等將譚解廨請究經俞襄讞會同英卓副領事向之研訊一過判譚交一百元人洋並保候下禮拜三再訊 
[地方自治研究會之呈文]  
　　上海地方自治研究會會長李味青副會長吳寳記沈惟炔燿於上月三十一號呈上海縣景代知事文云爲呈請立案轉呈並頒圖記事竊自共和回復國會重開地方各級自治機關亦將次第舉辦凡在地方公民於自治事宜應有共同輔助之責先經集合同志相討論擬設上海地方自治研究會藉以懲求意見交換智識促進改良以斬自治之發逹旬月以來先後贊成入會者已有一百七十二人爰於本月八日假也是園開成立會選舉會長副會長及各項職員是日到會人數計一百十二人推舉臨時主席報告開會宗旨通過草章卽行投票選舉用記名連記法先舉會長副會長次舉各項職員另單抄錄呈　並商公欵公産經理處假也是園内之修志局設立事務所隨時開會研究進行合將開會選舉當選人姓名並本會簡章備文呈請核准備案轉呈江蘇省長江蘇滬海道尹批准立案並懇頒給上海地方研究會圖記俾便執用而資信守實爲德便謹呈 
[國檢查郵件之影響]  
　　駐滬外光部特派交涉員楊小川氏昨接外交部電云頃准國務院函開交通部稱　國檢查郵件凡寄恰克圖機要文件宜用密碼等語希查照又奉國務院函開交通部咨據郵政總局呈稱我國郵件凡從　局轉遞者須送　京檢驗茲已電飭各郵務管理局寄新疆及蒙古之郵件暫由内設法遞寄可免遲滯之虞應請通電各省及各特别區域一體知照等因希卽查照辦理等因合電遵照 
[追悼商團會員紀事]  
　　本埠紳商各界昨假南巿十六舖新舞臺舊址開會追悼前商團會員張沛如等六人來賓到有七百餘人女賓到沈杏雪等四十餘人紳商學各界所送輓聨誄詞約有五百餘份懸該舞臺之上下臺上設有張沛如俞志偉榮九松底奇峰沈福森劉舜卿六君靈位下午一時振鈴開會先由朱少沂報告開會宗旨曁各會員死事狀况次由凌季潭贾贾叔香俞國楨孫小亭等宣讀祭文誄詞繼由各紳士及商團各同志行禮畢卽由戈鵬雲王引才毛子堅江榮濟沈鐵　錢化　陶叔言等演説畢由死者家屬道謝來賓旋即散會時已四點半鐘矣茲將商團各同志之祭文錄下民國五年丙辰之冬十一月三號滬海公民因共和再造奠定邦基謹以清水花圈致祭於先烈張俞榮底沈劉六君之靈追維辛亥之秋武昌起義佔據省城掠定漢陽收其兵工廠而犄角之勢成南北響應不數日清兵南下民軍失利金陵猶爲清庭守蘇撫程雪樓有反正之意而未敢造次其時上海志士知漢陽復陷武昌處於危境若不急謀光復則不足分清兵之勢九月十三日陳英士都督單騎入製造局以利害説張楚寳促其反正楚寳囚之商團見事急遂於是夜園攻之黎明相持未下烈士等奮不顧身親冒砲火始克下而張烈士沛如左股中彈血流不止力竭而仆同隊凌君負之出送醫院卒不救先是上海城於十三日下午張君首先登城竪立白旗軍民耳爲之一震榮君九松於光復後偕商團各隊士出巡稽查奸宄徹夜不息一夜巡至天南爲流彈中要害扶起已氣絶俞君志偉因松江相繼響應祇以南滙土匪阻撓該城紳士遣人來告請爲派隊助剿俞君即督同南數人偕往先曉以犬義詎土匪聚衆來攻相與劇戰致罹於難事定求屍支體已殘傷哉底君奇峰於南京臨時政府成立任印鑄局長遭暗殺係謀奮其職位者所爲嗚呼諸君之死蜼慘而其功則不可没也自恢復上海城破製造局風聲所至豪儏景從十五日蘇州獨立由蘇而鍚而常無不白旗高揭鎭江亦於次日而粤浙諸軍之進攻南京者道始通軍餉子彈無虞匱乏武昌守益堅江寗之孤軍益危區區之上海濱海一隅之地實有舉足重輕之勢使諸君子而在論功行賞不幾與光武之昆陽唐太宗之關中相並哉岺馬耿鄧徐李尉竇何足多讓於是飲水思源聊伸欽嚮之私藉妥諸君之神之乃作詞哀之其詞曰天佑我華篤生偉人赫赫桓桓炳若日星　潮怒湧遑恤其身英鋭　發疾若雷霆或飲彈如　或喋血不腥或死於謀國或死於衛民雖所事而各異兮同求仁而志伸最堪欽而堪敬兮皆出乎妙齡君身已歸天上兮君　常享夫椒聲鞭駰蚪以來游兮願保滬海以常寗 
[黄克强先生弔電彙錄三]  
　　湖北省議會電申報館轉黄宅克强先生創　共和備嘗艱難國基甫定　應龍蛇亞耗傅來同深震悼謹電奉唁湖北省　會江 
　　安徽省議會電前南京留守黄公館接孫唐　胡諸先生電驚悉克强先生作古民國偉人又弱一個極目江海愴懹何似特 
 
 
 

Page 11

 
 
　弔唁皖省議會冬 
　　山東省議會電 
　　孫中山唐少川議先生均鑒接閲來電驚聞克强先生逝世哲人云亡國將安賴昊天不弔薄海同悲謹此電唁藉慰英靈魯議會叩冬印 
　　廣東省議會電 
　　孫中山先生曁諸公鑒克强先生碩望奇動世所欽仰今聞溘逝悲悼同深謹先電唁粤省議會叩先 
　　奉天省議會電 
　　孫中山唐少川轉黄克强瀛　盤克强先生邦國長城共和保障驚聞溘逝慟悼曷極東日公議休一日以誌哀忱特電唁慰奉省會冬印 
　　憲法恊議會電 
　　黄一歐君鑒克强先生爲國賢勞民之先覺國基初建遽喪元良敝會同人不勝悲悼憲法恊議會唁 
　　丙辰俱樂部電 
　　黄一歐君鑒胡天不弔喪我克公民人患難追隨十年於此驟聞噩耗痛不欲生迥憶在滬承公面授建國大計於憲法規定省長民選一右尤爲再三諄囑同人秉承大訓無時或忘現方本此精神成各方奮　乃喘息未定遽遭大凶天實爲之人共奈何但死者已矣生者靡他行公遺志吾曹之責九原有知公當助我除設坐哭祭並派人赴滬致唁外謹先電逹哀忱丙辰俱樂部東叩 
　　致公堂駐京代表電 
　　黄一歐君鑒克公逝世舉國震悼敝堂同人痛惜尤深弟即日來滬代表同人親臨弔唁美洲致公堂駐京代表黄石公叩 
　　范源　電 
　　黄一歐君鑒　　　强先生因病逝世聞耗驚　此國家之不幸非獨私交　　　　　　　　　　　變　哀以當大事范源　 
　　梁啟超電 
　　黄克强先生　族鑒閲驚傳凶　　惘失次人亡國瘁同聲一哭謹奉唁梁啟超冬 
　　直隸督軍電 
　　探送孫中山曁唐少川諸先生均鑒奉三十一電驚悉克强先生亞耗偉人溘逝悲悼同深除遥伸奠弔外謹此奉復曹銀叩冬 
　　日本官紳電 
　　一歐君鑒尊公功在民國　　聞凶耗悲悼何堪同處東亞誰支危局痛哉謹弔犬養毅二歐君鑒敬弔尊大人之逝世甲斐康三中山先生鑒黄公辭世深爲東洋大局一突日本内務大臣後籐新平四黄先生逝去哀悼之至本莊中　 
[歡送醫學愽士]  
　　寰球中國學生會訂於今晚八時開會歡送留德柏林大學醫學博士江逢迨君精於德國醫術留學數年適值歐洲戰事開幕故關於戰事上之醫學江君目擊情形研究精微尤擅專長近奉陸軍部之召不日治裝北上該會特開會話别藉以聨絡同人情誼届時並請江君演説近來醫學之進步與中國醫學之將來凡留心醫學諸君及與江君有舊者均可與會送别云 
[神州法校重組校友會]  
　　西門外生生里神州法政專門學校創辦於民國成立之初經敎育部歷次調查成續均加稱許特予正式認可本年八月間又經司法部批准立案計自開辦迄今已閲五載法律政治經濟三科先後畢業者已有三进餘人該校畢業諸生向有櫬友會之組織旋因四方多故會務中輟茲由在滬諸畢業生繼續發起於上星期在校内開談話會討論進行其提議事件一修正草章二推定臨時辦事員分三部甲文牘湯城孫鑑沈健乙庶務李昌方中諸　徐永祚丙交際朱樹楨汪山席裕昌朱极颜德清 
汪承寛朱紹琳黄啟英姚顯伯董俞陶鼎李方煦金宏基陸瑞徵朱希雲曹鎔姚志和三議定臨時會應於每星期日午後到會討論進行四議决大會於明年正月初舉行其修正草章俟下次職員會審查通過再行發表 
[精武體操會定期運動]  
　　滬北提籃橋倍開爾路七十三號精武體育會技擊部訂於五日假南巿十六舖鳳鳴茶園即新舞臺舊址開第四次運動會業已函請本埠紳商學界一體蒞會參觀並先期請淞滬警察第一區署屈時撥派警察在會場内外照料一切 
[米價略漲之原因]  
　　本埠南北米巿自各處新米上巿以來來貨輰旺巿價日疲近日因有米商潛將新粳打包運至天津烟台等處販賣漁利故巿價已漲起二三角至秞米一項向以蕪湖等處運來者爲最多現因駐滬之第四師及駐淞之第十師均在蕪湖採辦軍米第四師六千石係由護軍使派弁目焦玉山往蕪購辦第十師一萬石由　副使委正軍需官趙慶艇赴蕪承辦故運滬發售者較少現亦每擔漲起二三角不等云 
[警長道尹先後赴寗]  
　　淞滬警察廳長徐國　因江蘇馮督軍當選爲副總統特於二號晚乘滬寗火車赴寧道賀滬海道尹徐元誥亦於昨晨七時乘特别快車赴寧謁見督軍省長面陳要公定今日午車回滬 
[礦務顧間返國]  
　　中國政府鑛務顧問英人韋勒君就聘期　交缷來滬於前晚乘英國郵船由滬起程回國 
[西探請假出遊]  
　　哈爾賓路捕房八十六號西探鄧請假二星期於前日雇游艇往蘇州一帶游歷由麥總巡諭飭老閘捕房六十三號西探前往該捕房代理職務 
[設莊行騙之控訴]  
　　同義公報關行經理蔣鳳伊前日將甬人陳懋扭至總巡捕房控被串黨蔣阿巧在河南路虚設錢莊騙取現銀四百二十三兩棄店逃逸等情捕頭准飭將陳拘押昨解公共公廨請究原告延律師到堂代表請追訊之被告供詞推諉中西判陳管押着將　據交案再行訊核 
[摸竊銀行支單之敗露]  
　　住居勒路七十一號門牌之張松庭前日在閔行路電車上摸竊葉廷章袋内計洋四百餘元之銀行支單五張串令皮鞋匠王三仔至該銀行冒領當被察破鳴捕將王拘入捕房詢知來歷飭探將張查獲昨解公共公廨經中西官研訊屬實判王無干開釋張押西牢一年期满逐出租界 
[並無犯法行爲]  
　　李子吉張三林錢金生王榮生張龍仁陸金等被探朱阿巧見其形跡可疑一併拘解公共公廨訊供押候查明曾否犯案再行核奪在案昨經中西官訊得被告等均無犯法行爲遂判將案註銷被告各人一併開釋 
[雜種人又犯竊案續誌]  
　　無領事管朿西人惠　因竊取新閘路五十號門牌西婦福爾登之鋼表被控由探將該西人拘解公共公廨訊供管押等情已紀前報昨晨由廨復訊屬實判押西牢十天候捕房函致漢口詢問其交期满後願否領回管朿再行發落 
[過犯重入西牢]  
　　陳阿毛前日混入南京路二十一號門牌某洋行竊取呢絨　逃被該洋行西人海根瞥見鳴捕入捕房昨解公共公廨經中西官訊知陳係十一次過犯判押西牢一年期满送請上海縣署遞回寗波原籍 
[偵探破獲竊案]  
　　浦東塘工局董事朱福田家居小南門内新升里於上月間忽被竊賊挖洞而進竊去銀洋衣飾約值洋一千餘元朱卽開單投報淞滬警察廳請緝茲經該廳偵探查得此案係兜售各日報之陸三梅所竊因卽將三梅拘獲並在伊家内吊出原　衣物并解偵緝隊略詰一過移解司法科訊究 
[控訴藉端索詐之批詞]  
　　住居閘北之李金山在警廳司法科控訴陳貴山藉端索詐等情昨奉批示云禀悉如果屬實深堪痛恨仰候飭令警探隨時緝獲訊辦可也 
[追獲搶取首飾之匪徒]  
　　法捕房石總巡爲愼重防務起見每夜加派探捕嚴密巡緝前晚由華探目沈德福帶同包探潘瑞福杭光福周寳生楊增富陳順寳於十時巡邏至愷自邇路芝蘭里口聞有婦人在　内喊救當卽上前詢問知有匪徒二人搶去該婦之金挖耳立卽分投追拿拘獲兩人連同原　解入捕房察悉挖耳係是銀質鍍金石總巡　飭押候訊究 
[林紹年靈柩過滬]  
　　前清侍林紹年氏在天津病故璨由其子天津中國銀行總經理扶柩送回閩省原籍安葬昨早九時乘招商局新銘輪船抵滬本埠各官廳如淞滬警察廳長徐國樑上海縣知事景　華地方審判廳長袁麟伯檢察廳長林仲立等均預在金利源碼頭守候及至抵埠後即登輪祭奠商埠地方兩警署各派偵探在碼頭照料聞林總理此次扶柩回籍共帶行李一百七十餘件現擬轉搭海晏輪船於星期一出口赴閩茲將徐警長等接到齊省長來電照錄如下警察廳徐廳長縣公署景知事　前清侍郎林贊虞先生靈　於上月三十一號由津附新銘輪赴滬届時妥爲照料並代往爲要省長齊東 
[性命幸得保全]  
　　粤人羅耀前因瘡毒大發投河圖盡由捕設法救起解至公共公廨判送醫院醫治在案茲已醫痊昨由捕房將陳解廨請示中西官諭交其母領回 
[草屋内倒斃男尸]  
　　北新涇鎭迤東馬路旁草屋内今晨内今晨倒斃無名男尸一具年約十餘歳當爲該處二十八保三圖地保金琴台查見因無尸屬出認即投地方廳請驗當由林廳長委派檢察官等往驗該尸確係因病身死並無别故判由善堂給棺收殮 
[相驗縊斃女屍]  
　　陸星和與妻金氏住居西門外萬生橋南育德坊二十號門牌近因陸新納一妾到家同居致金氏時常吵閙舊曆本月初四日金氏與夫口嘝後當晚在房自縊身死次晨陸始得悉不及施救正擬備棺收驗間適金氏之姪金桂林到來探望見其姑母已死即向陸詢問因何自盡陸支吾以對金桂林即糾同多人向陸理諭經人解勸陸情願從豐棺殮金已允洽旋爲該處二十五保十圖地保邵徴灝查悉以事關人命知照陸星和暫緩棺殮一面投報和與其妾等已避匿無蹝當由沈君等驗得陸金氏委係自縊身死並無别故判由該地保代爲棕殮回廳禀復林廳長請爲核辦 
[二房東行兇受罰]  
　　住居夏家弄之湖北人費掌生前日與妻潘氏繼故口嘝經二房東李石氏向之勸解不服石氏忽用菜刀砍傷潘氏之手由四區崗警拘送司法科經李科員訊明判李石氏詞洋兩元掌生夫婦限五日内遷往他處免再生事 
[馬車疾馳肇禍]  
　　昨日午前七時許滬南大碼頭某車行之馬夫虞金生與小馬夫李阿二同駕馬車至寗弨碼頭守候新寗紹輪船抵埠接待某客詎被黄包車夫某甲在馬車上誤撞馬忽驚躍拖車向南飛奔致馬夫駕駛乏術馳抵新碼頭撞及電桿始行停止然已毁失車輪一個並沿途撞壤李發東郭榮貴之黄包車兩　幸坐客未致受傷後由二十四號守望警察將虞等連馬車一併帶入一區署因虞自願賠修飭賠李修車費一元二角郭一元姑念虞之馬車亦已損壤免予究罰着卽領車而去 
[收還股本紅利之困難]  
　　陳德文德安兄弟兩人前投法公廨控稱有祖遺晋泰押店由堂兄陳德楨經理商人等氙有股本及歷年應得紅利共有八千餘元嗣將該店推抵於債權人唐蘭記執業致商人等分文無着請求追償當因被告挺押不理故由公廨移請被告原籍地方官廳查産備抵至晋泰放出各賬准予原告收取在案現陳德楨在押患病飭送醫院醫治無效在院身死已由伊子備棕收殮昨日陳德安重復投廨聲稱奉諭查産胞兄已經回籍調查俟返申後方知實在數目至晋泰放出之帪商人前往索取均不肯付可否准予隨時起訴請追聶讞員判查産一節俟查明禀復再行核辦該店放出之賬如不交付亦准具控傅案訊追 
[再誌皮鞋店之債務]  
　　合利公司前延賚美律師代表至法公廨控稱沈永興皮鞋店主沈瑞卿前將田單一百餘紙向公司抵借洋五萬元逾限不　請求追繳等情迨　公廨飭提去後沈已身死故由　律師請求將田單拍賣　抵後因田單共有一百餘紙内中恐沈亦有抵押下來開非已産故登報聲明如有將單抵於沈瑞卿者着投法公廨聲明候核在案現　美律師又投案聲稱限期已過無人投案聲明請堂上仍將各地拍賣作抵中西讞員以沈瑞卿尚有某姓等亦具控欠洋准予拍賣後再行核辦 
[追償酒缸價值]  
　　劉梅生至法公廨控稱祁成高前托何壽卿前來介紹定購酒缸六十只共計價洋二百五十八元言明運貨到申如數付洋詎延約至今分文不付請求訊追祁供此缸與何壽卿合購商人已有洋一百五十元托何轉交原告不知何以開未收到應請向何詢問旋由何自行到案聲稱祁因與劉素不認識故托商人介紹實有其事并無合購及收洋一百五十元之事求察聶讞員問祁與何合購及托交貨價有無馮據祁稱無馮遂判人銀兩保限十四天繳洋 
[限期還清肉價]  
　　祝鳳生在公共公廨呈控前開四時春點心店之程錦苑不還肉價洋七百八十六元昨晨由關讞員會同美博副領事傳訊原告延律師上堂請追訊之被告供稱原告所控數目相符請求寛限料理中西官判程交人洋並保限兩個月還清 
[照錄商團通信處这通告]  
　　上海商團舊同志曾在滬南學商公會設立事務所規晝恢復事宜旋因該處地址狹窄遷至新北門内書業公所每逢五十兩日開會討論昨日又由該事務所通告各同志各職員錄其原文如下因恐字句間一經節改或轉失其本意也一上海商團通信處之綠起惟我滬地商團以千人之熱血經數年而組成慘淡經營規模略具倐值癸丑事變被嫌影　較深渙散無形遂使壯士心冷凡我同志隠忍而莫敢言者三所於茲今得再造共和額手稱慶爰議恢復還我舊觀暫借小南門外水神閣學商公會開臨時談話會當承蒞會同志同聲贊成並商請李平書先生張樂君先生指示辦法卽蒙囑爲先設通信處以期進行是以有上海商團通信處之設二上海商團通訊處之成立夫商團通訊處之成立雖起點於無形之發生實因深受共和再造之幸福聊以組織自治之先聲惟絶大團體而爲之通訊機關誠遼廓無措故自陰曆六月中旬　議至月底成立於南巿水神閣學商公會爲通信處閲三月後由到會同志提議以北巿人都不便議遷移至新北門内書業公所按舊曆每逢五十下午七時至九時開常會凡我熱心同志届時務請駕臨討論一切本通訊處不勝歡迎藉謀進行勿置我成效卓著之商團無振聲也三上海商團通訊處之進行通訊處之設也爲進行恢復事宜而設　袁　雖除而餘障猶是星羅密佈故恢復商團究非一朝一夕靜俟回復自治同時並舉不爲晚也不過便將來在上者知上海有是機關卽爲目的而已不宜急驟進行貿然要求於當道奪我自由之精神但我商團也盛極必有一　　盡必有一復凡我同志尚有不察是理從事觀望以失自治之資格幸蒙李平書先生張樂君先生業已贊成將來　觀厥成必有厚望四上海商團通信處之希望通信處爲舊時會董會長職員團友之互通消息發舒意思之機關故消息便意見洽將來商團成立之目的易逹現在通信處之臨時幹事能力弱聲望淺是以三月以來無所表見不得不大聲疾呼請舊同志不他畛域合力通謀懇舊時各團體會董會長職員團友重振旗鼓出爲組織庶幾羣策羣力得以快覩舊觀則他日商團之旗幟飛颺皆出自我同志之熱誠搆就也 
[謝劵]  
　　昨夜天蟾舞台梅蘭芳串演新劇承贈戲劵四紙書此誌謝 
氣候報告 
　　上海徐家滙天文臺 
　　已過者之報告十一月二日維寨雅斯之低度行入南海向往高興支那揚子流域氣　下降中國之反旋風移往山東及朝鮮上海晴而和暖三日上海天氣陰隔晚起雨風向東方氣　略降三日午後四時前二十四小時内上海温度到高六六至低五七六去年同日至高七四一至低八五 
　　未來者之推測三日午後四時三十分預測揚子上游低度適中南方颶風仍向支趾或安南南境而進中國海濱一帶微風不定天氣陰雨 
雜評二 
[銅元問題訥]  
　　各國金融之通例皆注意於補助貨通用之限度蓋限度高勢必增加流通之額數結果於日當之小貿易必感不便限度低則使用之範圍狹於流通亦甚不便况乎生計程度低下之國小貿易之營業必多補助貨之需用必廣苟於通用之限度無法操縱於其間則一旦巿場忽有盈虧各方面必驟感其影響此勢之所必然者也然而我國有操縱金融之賣者向不注意於此一任其高你漲落絶無預爲防範之方而謀利者反得乘機操縱焉可危孰甚今日銅元一事已小小見其端矣 
[補錄命令]  
　　十月二十六日大總統令 
　　倉知鐵吉給予二等大綬嘉禾章此令 
　　又令殷承瓘顧品珍馬廷勷周　祥馮玉祥均給予二等文虎章莫擎宇李華秋韋樹銘趙　祥張煦鍾體道陳澤需馬占魁陳鑾音顧乃斌均給予三等文虎章此令 
　　又令汪慶給予三等嘉禾章　世珍楊建勲徐　莊光第均給予五等嘉禾章閔安潮給予六等嘉禾章楊霖倪祖培均給予七等嘉禾章此令 
　　又令裴綸沈德才均給予四等嘉禾章此令 
　　十月二十七日大總統令 
　　吳敬榮授爲海軍少將李田授爲海軍上校此令 
　　又令審計院院長莊藴寛呈請任命林鍾蕃試署協審官應照准此令 
　　又令國務院存記之徐世襄彭繼昌著發交財政部酌量任用郭以保著發往直隸文藻著發往新疆交各該省長酌量任用此令 
　　又令海軍總長程璧光呈已褫海軍上厨李北海前犯嫌疑情有可原請予開復等語李北海著開復海軍上尉原官以策後效此令 
　　十月二十九日大總統令 
　　任命王守　爲内務部參事王揚濱爲内務部司長此令 
　　又令陸軍總長叚祺瑞呈請授吳毓麟爲陸軍步中校授白良棠吳炳焜爲陸軍步兵少校授朱慕瑗王允彪爲陸軍騎兵少校牛玉琦武萬有孫登雲方德順王桐章梅葆華張錫廣余照馬恭修劉得勝宋之鴻楊玉崐陳寳符竇崐連張嗣昌張寳春均加陸軍步兵少校銜馬新和加陸軍砲兵少校銜授劉長有田振邦　忠廷楊玉山張振清王冠三鄧壽山陳殿榮王雲錦唐希崇路永義朱玉章劉傳義高文治高寳柱華春榮吳振民蔡慶劉李恩保紀宗瞻爲陸軍步兵上尉授吳德成爲陸軍騎兵上尉授吳　王承肅爲陸軍砲兵上尉授任玉慶爲陸軍輜重兵上尉授耿槐森爲陸軍憲兵中尉授郭壽廷楊延賓朱元魁劉得勝朱志源馮逹三郭俊嶺張振合杜思德張澤榮張漢清岳秀林任維祺郭巡顔世清丁勝勲劉文華羅振霖翟登榜司殿　靳緖元胡衛龍靳毓陸劉昭興馬慶雲王春芳孫照耕陳毓庚官德方劉會林李舒華劉芳春張仲林李金斗陸蔭棠張得福趙子德爲陸軍步兵中尉授李殿元韓子昌蘇繼彬王玉清孫蘭亭爲陸軍騎兵中尉授賈崑玉爲陸軍砲兵中尉授朱康田張得良叚書業王金　蘇炳臣爲陸軍砲兵中尉授常念先林守德爲陸軍工兵中尉授邱賣雲查杜光董大杰王亢官周文魁王繼清王廷俊馬東海馬德元曹錫和趙子卿魏興武李玉發萬連元田秉禮天化龍爲陸軍步兵少尉　清崑樊義清路得勝李培吉杜廣勝爲陸軍砲兵少尉應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[投稿家嘆苦] [  痴儂]  
　　羡煞東方艷煞淳于氏妙善詼諧語語　奇致執筆沉思倣傚非容易搜索枯腸難合徴文例 
　　水滸紅樓儒史聊齊誌筆墨靈奇寓有深微意拂紙攤箋苦乏閑情寄抄襲陳篇難合徴文例 
　　偵探言情近世開新例描寫宜工中外同斯義愛皮西提惜未光陰費亂造無梁難合徴文例 
　　貫玉聨珠韻語多神趣絶妙香　要數温和李愧我朦聾不辨東冬異雜凑成章難合徴文例 
　　友至朋來説新聞事過耳秋風悔未牢牢記説鬼談狐又覺無滋味刻板抄來難合徴文例 
　　大舞台中久佈雲郎字近日天蟾又道梅郎至案目荒唐坐位忘留起瞎説盲評難合徴文例二 
[滑稽演義仿水滸傳] [  小蝶]  
　　第回新華宮白勝借靴上海灘黄興歸位 
　　話説這日袁皇帝正在新新華宮中披覽酆都城各處封奏有的是血污池燒了水軍戰艦有的奏宋敎仁一班革命志士又在亞狗村謀逆起事看了這雪片般的奏章聖容甚是憂慮忽聽耳　有人道報大王不好了袁皇帝吃了一驚抬起頭來看時却不是御前侍衛只見那人頭戴雞鐘罩身穿密紐緊身靠衣背插單刀足登多耳麻鞋嘴上兩撇翹鬍子鼻子上塗着白粉用墨晝上一個丰字不是賈家樓的朱光袓定是第一台的草上飛袁皇帝連忙將龍袍一拂立起身來道你是甚麽人敢來行刺寡人左右與我拿下那人恰不慌不忙的向地上剪個拂道大王有所不知俺乃梁山泊好漢白日鼠白勝是也只因俺大哥宋頭領命鼓上蚤時遷偷到一副狻猊　來預備奪了趙官家天下時登基應用只少一雙寳靴聞得你有一雙　雲履價值八萬餘金因此命俺前來借取只是俺聞得黄興已從上海趁着無軌電車到酆都城來和你火併因此好意報你一聲這雙　雲履却要詰你借我一借你明天要是被黄興趕走赤着脚逃也逃得快些説着就搶進一步早把袁皇帝左脚抱住袁皇帝登時龍顔大怒飛起脚來一個窩心腿踢去那白勝却趁勢一個筋斗連人帶靴都不見了袁皇帝吃驚不小嘴裏大喊救命一隻脚還穿靴一隻脚赤着一步一瞥的爬下寳座直向外面跑去却早驚動了一班文武心腹大臣忙來叩問道吾皇萬歲何事驚慌袁皇帝已驚駭得面如土色好容易　出話來把那一面事諭知衆位大臣正説到黄興二字只見東面文班中閃一位老臣俯伏奏道小臣之意早説該截去黄興足的當時陛下不聽如今可就糟了總而言之統而言之寃怨相報如何得了説着把　子一翹袁皇帝舉起龍目看時原來鬼吏館總裁王運　正待發表旨意西邊武班裏早已惱動了彰威候鄭汝成把胸膛一拍道打甚麽要緊自古道水來土掩兵來將擋那黄興到得陰間也就勢孤力薄怕他什麽末將不才願領孩兒們去鬼門關上把守住了朱瑞也道公言是也把守城池某却是個老手不看浙江地方兩次獨立某竟按兵不動直到第三次獨立方才逃走袁皇帝大喜道二位愛卿有此膽置寡人高枕無憂矣便傳旨拜朱瑞爲元帥御賜九頭獅子上方賓劍一口鄭汝成爲先鋒陸　庠爲隨營參謀前往鬼門關駐紮命内閣大臣趙秉鈞鎭守宮殿袁皇帝自已爬上望鄕台去駕起千里鐃來一看只見枉死城外孟婆莊上亞狗村一帶早掛满了千百盞紙燈紥起花車由宋敎仁陳其美王金發等坐着駛向陰陽界去歡迎黄興這時正是北京選舉副總統散會之後電報傳到上海黄興只得三十三票黄興接到電報把兩眼向上一翻嘔出一口血來大呌一聲道氣死我也一道靈魂直奔酆都城裏去了因這一番有分敎閻王殿上重掀革命風潮枉死城中遇見對頭人物畢竟那朱瑞等有用没用且待下回分解五 
小説 
[小説言情妍鏡] [  天虚我生潤文常覺小蝶合譯]  
　　第六章一 
　　菲雪初不善於舞踏一闋甫終予與菲雪腰　幾折蓋菲雪身　旣碩而步履又不應節但見其笨重之身團團轉如老熊在理衆人當笑顧以大人物之舉動實爲社會之模範衆且奉爲圭臬相率效尤故即曼睞素好指摘力抉他人誤謬以爲樂者至是亦但有贊美塔賓登見曼睞贊賞則以爲美人之愛不可重拂乃亦從而讚之推諸人之心理以爲如此偉人但肯紆尊降貴雜於稠人之中卽已足爲會場生色至其舞蹈之工拙又何必計矧此種末技固非大人物所屑爲唯其舞拙乃　形其人格之高耳吾在衆中本　　無所見聞至是乃衆目一的盡注於我即莊嚴之牧師巴金生亦且展其枯頰向我而笑法琳夫人平日見我即一點首猶恐其勞此時意　予前爲予整理已鬆之　而曼睞則且伸其　指爲我理裙間已紊之絲　於是予乃大忙不　更以吾背拭壁間白　蓋諸客以菲雪與我跳舞我已沾其富貴之氣故爭欲與我一握手爲榮而跳舞單上且復書满吾名殆無一次不可無我惟對舞一關則吾意必待勞倫司同舞雖他人堅請亦勿之許時勞倫司方與嫿娜閒談其目光似未及我予遂自以其名書之跳舞單上菲雪見之笑曰奈梨姑娘今夜乃大勞君不見舞單之上纍纍皆君名也予不答自就一温榻坐菲雪亦坐自以其手　之膝上手乃肥小而方視之足　菲雪言曰　梨姑娘君當恕我吾於跳舞實非素習唯見諸人舞蹈故亦中心養養早味一試予微笑曰先生恕我吾姓不爲柰梨通常見稱固爲白琪安也菲雪曰然然白理安姑娘幸恕唐突予曰謝君竊以爲稱謂固當如是也菲雪曰尊甫現在家乎予覺菲雪之語類皆瑣碎不續面面上尤時現爲狡獪之色業已　之則隨口答曰然菲雪又曰嗟乎吾甚憶老人頗欲與之一見吾意尊甫亦宜念我言次復呈狡笑予正欲言吾父未嘗見憶而第二次之舞伴已至予乃忍俊而起菲雪猶含笑親予手背然後　跚自去 
[徴文條例]  
　　一諧文分五等酬自六元至二元二小説需要短篇白話分三等酬自三元至一元三筆記叢話分二等酬自二元至一元四來稿　澗均於文尾刋明一三三四五等第不受酬者請於費文尾自註不受酬五來稿無論刋否　不寄　如投稿　附入　者不合卽退編輯部啟 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[憲法研究會之省制另定宣言書]  
　　民國二年憲法起草委員會草成憲法條文中無省制其意主張另訂不加入本草案今乃以加入不加入爲爭點本會主張維持原案者也而其主張加入者政見自不妨各有異同或者不察以政見之爭勝負未决乃造作種種謡諑以濟之由是所爭之本旨反晦愈　愈歧本會之所　也爰將本會主張之本意掬以就質於國民焉 
　　民國憲法未定已經挫折者三年挽旣破之局而復其初國人惴偳於國家根本法之未立無不以速定憲法爲志願此全國人心之所同也省制爲吾國最費討論之問題當國民渴望憲法之時而以最費討論之一問題爲進行之梗本會所不敢出此者也難者之言除别逞意氣憑空逆億之説不足置辦外謹就平實近理之非難一分　之 
　　難者曰憲法之所以爲國家根本法者以其能解决一國之糾紛也今吾國之糾紛以省與中央之糾紛爲一大端此而不規定於憲法則憲法之所以爲根本法者安在應之曰省與中央糾紛誠不少矣然自省會旣復有前清設諮議局以來之遺跡可尋吾國省之區域自古雖有變遷然自三代以前卽有九州漢仍州之各至唐分道至宋分路至元則就宋之所謂路而損益之各遣中書省員就諸路設中書行省其後遂沿襲省名明稱各布政司而省之名稱用爲通俗之稱謂清仍明舊而加甚焉直以省爲行政區域之定名民國草創其改革之起原毎在各省國民均以爲專制積重之勎所能藉以爲抵抗面裁抑之者惟省是賴此無論何人無可異議者顧省之有此勢力已早在無憲法之時未嘗待憲法而始發生是以省之實力實由行政區域積久之所釀成自諮議局成立而參以地方之意思運用行政之權能遂奏年來　次偉大之績今行政區域猶是也省議會之意思機關已復也較之政本之地茫無法守元二年間所制定之不完不備法文經袁氏一要紛更格於事實而不能驟復其故全國之民重足而立所引領而望者惟此總攬三權規定國土主權與人民權利義務之所在之憲法然則全國之民之所待以措其手足與一國之中之各區域待以解其糾紛等其急也孰爲尤急故謂省制必需從速規定吾無間然如難者之意其謂未規定省制卽不必先有憲法此本會所認爲馳於極端而不敢贊同者一也 
　　難者又曰憲法誠急而加入省制若必能延閣憲法則不加入之理論亦或可採今之主張加入者非欲加入全部條分縷析之省制但求將省制大網定入憲法寥寥數條不費時日此而强執異議或者疑爲别有用心始有難爲解免者應之曰省制之重大無論加入不加入各有主張括之以公式則曰規定省制之根本要點在不妨害國家之統一亦不阻遏地方之發展此義不但爲主張不加入者所認可卽主張加入者亦必無異言果爾則省制中應有極詳明極周到之規定乃無偏重未可以一時之感情或流於左右袒也是故有細目而後可撮以爲大網不能空空撰一大網而致將來制定細目時生抵觸之弊如難者之言謂可以不費時日而定此正本會所極不贊同本會以爲制定省制全部尚不過時日之費耳若先於憲法　入含混未有細目之大網旣無所謂詳明即孰敢信其爲周到又何能决其無所偏重乎律以重視省制之意不應草率乃爾此本會所認爲偏於急就而不敢贊同者二也 
　　難者又曰省　乃地方之制度非必以省長任免爲前提今之致疑於省制加入者心目中隠懸一省長民選之問題恐於此有大爭執焉以故力避之而不免因噎以廢食乃自主張加入者聲明省長之任免可以將來規定今之所謂大網共同避此難點正彼此相諒之意而主張不加入者仍執故見夫又何説之辭應之曰省制而衹定大網又缺省長之任免然則省長之任免將爲網務乎夫此爲大網二字文義之未圓在難者爲苦心之斡旋未敢以文字爲挑剔也今但就撇開省長任免一問題而論報紙所傳謂其爲一種作用假令大網内規定省爲自治區域則自治之執行首長當然民選令大網内規定省爲自治區域同時兼爲國爱行政區域則國家與地方兼任之首長當然由民選數人而由國家任定故無網目之大綱無論发何皆爲主張省長民選之根本本會以爲此説誠理論之所可有但必認爲主張加入者先抱此作用而來則近乎逆億之見本會不取逆億而不能不審理論且本會並非以省長民選爲絕料難行而避之如蛇蠍也假令敎育普及多數人受較高之敎育而有判斷政治之能力則爲知識可以民選又假令實業發逹多數人有相當之生計而無取給於政治之慾望則爲品格可以民選懸此兩目的以有待今日乃爲不宜民選省長之時代現在之省制須應合現在之時代其能應合與否必有詳密之規定而始可辨别不詳不密之大網適足以發生疑問疑問者爭執之媒爭執者進行之梗此本會所認爲徒生支節而不敢贊同者三也 
　　難者又曰民國新造憲法之保障尚恐其未能鞏固省　更在憲法之外則尤有易於動摇之　且憲法爲全國所責望其早成制定者亦無從而延緩之憲法一經公布或且以爲大事已畢可以稍休則省制之果否制定乃在浮沈之中以吾國國情中央與地方之糾紛旣公認爲解决之不可以已則不以憲法之同時成立朿縛之其流極將至於無制省矣今卽因省制而憲法稍受稽延要爲一勞永逸之計未可貪憲法之速就而涉苟且但仍力促其爲比較之速就以　國人之望則以全力主張不加入者在省制取其苟且之殃在憲法又增其稽延之度國民失望誰職其咎應之曰省制之不加入憲法乃不加入今次之草案而已其仍用憲法之手續制定省制以爲憲法之一部分本會所樂聞也則謂屏諸憲法之外而使之易於動摇者非也憲法公布之日即爲制定省制之日中間並無停頓又本會之所樂道也則謂但丁憲法之事而付省制於浮沈者又非也各國憲法不并定地方制者爲多數且其所定爲憲法者又多未必以一次所定之效力爲有異於迭次所定之效力則以現在大致已定之憲法草案不急進行以慰人望而相持於省制之加入與否是所稽延者現在爲憲法將來卽爲連續制定之省制憲法遲一日公布省制卽遲一日實行制定也此本會所認爲强事膠粘而不敢贊同者四也 
　　至於省制之名詞則本有可議省必有制其如未名爲省之地方何難者則曰此名稱之暴卽改名爲地方制可矣何必以此爲　　應之曰正名爲地方制其中多數人耳目所及之腹地各行省尚未易速爲詳定其制加以各特别區域又何從以大網括之乎難者又曰此可以别以法律定之云云以留餘地應之曰五族共和分無差等於省則急不可待如此於未名爲省之地方又含混草率如彼縱同處一國之中不當因此而生彼我之見要於難者所指爲畏難而不遽加入者謂之苟且則同爲國土而有加入有不加入不更形其苟且乎此本會所認爲欲速不逹窒碍益多而不敢贊同者五也 
　　本會所據理以判定省制之不應加入此次憲法草案者如右其餘理之所無出於　言之播弄者不暇致辨謹披胸臆以質國民以質憲法會議全體乞鑒而正之 
 
 
 

Page 18

 
 
   
 
