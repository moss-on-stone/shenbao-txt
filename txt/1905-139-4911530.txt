# 1905 - 139 - 4911530

 

Page 1

 
 
[電傳上諭]  
　　四月二十一日内閣抄奉 
　　上諭江西按察使著余肇康調補山東按察使著連甲補授欽此同日奉 
　　上諭廣西左江遵員缺著龍濟光調補欽此同日奉 
　　上諭廣西南甯府知府員缺著王人文補授欽此同日奉 
　　上諭四川川北鎭總兵員缺著馬進祥補授欽此同日奉 
　　上諭奉天驛巡道員缺著增韞補授欽此同日奉 
　　上諭山西冀寗道員缺著丁寶銓補授欽此 
[論蘇州考童滋閙事]  
　　以秦始皇焚書坑儒之心爲唐太宗英雄入彀之舉而卒不免於亡其國家者考試是也僥倖狀元宰相之虚榮養成奴顔婢膝之人格而卒不免於喪其同種者應試是也往者已矣來者可追科舉之於今日已如强弩之末不能穿魯縞稍時勢之士皆願亟亟焉廣開學堂以興賢育才之謀爲保種保國之計乃我蘇州考童猶恃其童天王之勢力囂囂然以應試爲榮譽以閙事爲快心異哉吾甚　諸君惜此年少之日月吾且爲諸君惜此大好之精神 
　　夫記者亦十五年前之考童也是時童天王之氣燄方張議一事則加富爾之演說不足比其辯毁一器則俾斯麥之鐵血不足比其勇爭一無謂之閒氣排一冐籍之客童則拿破崙之席捲五洲混一歐亞不足比其豪美哉考童盛哉考童曾幾何時時移勢易外界之激刺日烈祖國之權勢日衰識時之傑咸以講求實學相尚而向之空言無補之文字則且饑不能煮寒不能衣泯焉與蠅灰螢草同盡吾每回首當年未嘗不自笑自恨自慚固何所恃而豪邁若此耶吾願諸君毋再蹈記者之覆轍俟十五年後而始自笑自恨自慚也况乃風雲日急海水羣飛以今日之世界萬一諸君皆如記者之不才萬一二十行省之青年亦皆如記者之不才必俟荏苒十五年而始自笑自恨自慚也則吾國前途更復何望十五年後宇内之河山已不知誰家之天下矣諸君盍暫息其怒平其氣以靜聽記者之一言 
　　諸君獨不知考試之法之令人不堪乎其入塲也必搜檢則無異乎盜賊具點名也必噭應則無異乎囚徒其歸號也必加以封鎖加以監察而且終日不能得一飯則又無異乎牢獄無異乎乞丐夫 
 
 
 

Page 2

 
 
受此盜賊囚徒牢獄乞丐之苛待曾未嘗稍知恥辱一發具慷慨不平之氣獨于市井貿易之塲則接待偶疏責罵立至何其厚於彼而薄於此也使如是而能驕人則鼠偷狗竊之徒亦未嘗不可驕人矣且應試之人其設心每有不可問者迎合試官之意旨則妾婦之行也希冀他人之不售則奸詭之技也使如是而能驕人則蠅營狗苟之流亦未嘗不可驕人矣記者明知諸君之應試或由於父兄之督迫師友之規戒要未必盡出於本心然則此睥睨一世横厲無前之氣概豈猶不可稍稍自歛乎講修身者有自治之規則習體操者振尚武之精神諸君能平心以思之易地而用之則得矣 
　　况卽以行事言之亦有不能爲諸君解者方其一呼百應前推後擁其意氣何嘗不盛乃一聞蘇府查辦之言己紛紛如鳥獸之各散寒蟬之噤聲矣夫天下萬事無毅力以持其後則其事每多失敗而名譽亦不得保全此一定之理也揣諸君今日之應試無非欲得秀才而舉人而狀元宰相耳使果如願以償或理内政或辦外交亦如是之輕舉躁動一遇阻難便自束手則勢必一事不舉百事俱廢而國事至於不可爲記者今日雖不能阻諸君之不得秀才而舉人而狀元宰相亦甚不顧諸君之得秀才而舉人而狀元宰相而因以壞天下事也諸君諸君盍暫息其怒養其氣吾國今日可爭之事正多毋斷斷於無謂之閒氣也 
[浙紳公函照錄（爲浙贑鐵路事）]  
　　子展筱舫伸禮鄉先生大人閣下前於二月念四日因美人倍次到滬商辦浙贑等處鐵路事辱承寵招在一品香集議當以此事關係國家權利區區數人不敢擅自允許且須禀請浙撫電詢政府以此事源委究竟如何當承諸君子允可想已照辦自此之後時閱兩月弟等均以塵俗乏暇不克以時走聆雅教所有近事一無所聞廼近讀三月念三日中外日報所載美領事照會浙江洋務局謂在上海會集浙紳僉云建告鐵路於本地大有利益云云合之二月念四日集議實情大爲參差外間謡言從之而起留學生亦紛來電函爭論弟等深知此中有傳訛之處未必諸公於二十四日集議之後有所更攺故亦不復以此事瀆請左右然近日謡言愈大聞故鄉紳民己遞呈浙撫明爲拒絶弟等竊恐外人圖事百折不回鐵路一事利益旣大卽使此次勉强支吾倘吾國久延不辦終有空穴來風之慮所以四川江西皆民間集資自辦即是此意今浙江財力雖甚薄弱然幸有諸公顧念公益師表鄉閭久爲朝野所倚重何不逕援四川江西成例集資自辦以弟等愚見度之事必有濟則食其福者豈僅區區一浙江哉至於因事制宜預防流弊則全賴乎大力維持自愧綿薄不能稍代賢勞然果以華欵辦華事弟等雖不肖亦斷不敢如近人所譏之旁觀派也專肅敬請大安湯夀潛夏曾佑張元濟張美翊同頓首（外） 
[越紳爭回紹滬航權紹興]  
　　法商莫尼諾前欲在紹滬兩處行駛輪船越郡士紳羣起力爭浙撫憲亦嚴詞拒絶莫尼諾因知難而退現越人深恐别有外人出而糾葛特議自行舉辦首由馬紳投省具禀旣而孫童二紳專人赴都投呈當奉商部電咨浙撫院查詢能否可行兹聞此事頗有邀准之望至開辦資本約須十萬金除孫童二紳已集成若干外粤商馮姓等亦均願附股大約不難設法籌足矣（頤） 
[德人經營膠滬海底電線將成吳淞]  
　　吳淞口張華浜灣有德人在彼建造水旱電報線房將電線直達至膠州已紀二月本報刻下工程將竣日前該公司由外洋建造新輪船一艘專巡膠滬海底電路並載到大小鐵絲電綫駁至岸上藏置電房該輪旋於前午開駛出口逕赴膠州（族） 
[德使照會外部聲明德兵並不占據海州]  
　　二十日北京電云駐華德使據青島德總督電請照會外務部謂德兵輪在海州並無占據其地之意當日祗有兵輪一艘測量彼處海岸後駛入海州雖懸德旗旋即撤去所有登岸之海兵亦卽行回船譯太晤士報 
[駐藏欽使被害餘聞重慶]  
　　駐藏大臣鳳欽使在巴塘外開辦墾務礦務爲土匪所戕早紀本報兹悉當時被害者有七十餘人之多有林管帶聞警往救亦罹斯難現馬介堂軍門勦辦得手不日當可平復矣（險） 
[盛宫保駁斥合興公司干涉黄埔鐵路事京師]  
　　廣州黄埔鐵路前由合興阻撓嗣經商部據約駁斥該公司又不認不符照會外部轉咨商部等情已誌本兹據悉該公司又至督辦盛大臣處反復辯難經盛大臣嚴加駁斥略謂粤漢鐵路凡圈入柏森士所繪原圖内之地叚自應歸合興承造其不在原圖内者應聽華人任便自造外人不得干預侵我利權今廣州至黄埔鐵路並不在柏森士原圖核定之内應作即行罷議不得藉口云云刻已行咨商部查照矣（震） 
[重慶川漢鐵路籌欵辦法重慶]  
　　川漢鐵路招股自修已屢誌本報兹聞省城各紳商入股甚爲踴躍近已湊有九百餘萬兩之數重慶集欵章程初議每租一石抽榖三升後又改議在津貼項下加收本年加収十萬嗣後每年加收五萬共計九年當可湊足五十萬兩此外認股者已有二十餘萬將來百萬之數可望有成（險） 
[條呈攺良長江緝捕章程漢口]  
　　前夏口同知馮少竹司馬以近日長江一帶竊匪日益猖獗商旅受累不堪因條程改良緝捕章程十則呈諸大憲以備採擇（泰） 
[湘省軍政長沙]  
　　湘撫端午帥現遵練兵處奏定新章將營務處攺爲督練公所分兵備叅謀教練三處除督練處自行兼理外特委藩司龎方伯候補道兪觀察明頤任觀察國均署江南狼山鎭黄鎭軍忠浩署撫標中軍兼常備軍恊統姚叅戎廣順爲督處 
 
 

Page 3

 
 
叅議官並以兵備教練兩處總辦尚未得人暫姿兪觀察兼　備處總辦姚叅戎兼教練處總辦又委武備學堂教習候選縣丞陳其采爲兵備處帮辦陶澄孝爲兵備處提調至教練處帮辦則以游學日本畢業生蔡蕚周家樹充之又常備軍兩營業經恊統姚叅戎挑選足額禀奉午帥委派舒清河爲常備軍第一標標統並以游學日本畢業生游捷爲教練官（露） 
[姜軍門整頓駐紥南苑軍律北京]  
　　駐紥北京南苑等處之毅軍歸姜桂題軍門統帶前因該軍兵丁在廣和樓慶樂園滋事軍門恐於地方有碍且損名譽特飭該軍統帶查將滋事爲首之兵丁紀鳳彪等十七名鞭責重懲並以該營官隊長失察分别重輕按軍律治罪復議嚴定出營規則雖在例假内亦不得入城惟南苑市廛未立應需食物須入城購辦非持有本營護照不得擅行進城去該營半里内委派站崗兵弁沿途稽查以防滋事（坤） 
[江督由通起程回轅鎭江]  
　　江督周玉帥田清江回寗行抵通州查勘范公堤及吕泗各鹽塲刻己事畢於四月二十日起程乘兵輪船回轅順道至江隂圖山等處察閱砲臺駐防鎭郡之南洋常備第七標統領李漢舟協戎及鎭江一路砲臺總臺官劉虞生太守同乘砲艇赴圌山恭迓帥節（觀） 
[梁觀察腦部大損武昌]  
　　張宫保所延療治口瘡之日本醫學博士近籐君於腦筋之學考騐極精宫保前在學務處命爲梁節菴觀察考騐腦部據云宫保腦部雖有所損尚無大礙梁觀察則腦筋全損幾於不可收拾若不靜養二三年後必至不治但靜養當於政治教育諸事擯不預聞方能有益而觀察嚮用正隆病根雖深勢難勇退故尚躊躇不决也（師） 
[大慈庵不再設立學堂寗波]  
　　慈谿縣境大慈庵前因教士與各紳紏轕慈邑尊吳大令特請公正紳士數人從中調處日前各紳士已與洋教士訂定約章和平了結吳大令復出示曉諭云大慈庵前經紳士禀請攺作赭東學堂嗣由七圖民人邀請大美國教士葛君往設眞理學堂現已由教士允許將菴推出俾復舊蹟具見葛教士和平明諒體順輿情從此該菴規復除由南鄉就近紳士會同鄰近各圖耆民妥議經理外特出示曉諭云云想是案不至再生枝節矣（坎） 
[進士館期考出榜京師]  
　　進士館　外班於去年年底期考直至本月初七日始行出榜必修科前列胡大勛篤慶水祖培郭則澐朱國楨隨意科前列陸鴻儀史國琛徐彭齡水祖培朱國楨外班前列劉啓瑞田步蟾唐瑞桐張詒蕭湘外班學員於館課外又添木衙門考語每名平均以二十分爲及格（月） 
[桂撫李奏陳廣西士捐不便歸宜昌統收電稿漢口]  
　　兩廣土膏捐前月已會同岑督張撫奏懇緩辦計邀御覽八省合辦之窒礙兩廣財力之支絀摺内及去臘電奏已詳陳之本應靜候批旨不敢再瀆惟經羲旣待罪桂撫於桂事尤切愚慮蓋桂之窘困實較粤尤甚近以匪亂頻年出欵驟增現雖粗安而後患未清兵難遽撤設鄰餉不先時至不能不挪湊散放俾免譁潰况復凋敝己極辦理善後百廢待舉需欵浩繁以前呼助尚有應者此後以爲無事乞貸無從艱窘倍昔若更扼其財源何從措手况廣西土捐儘收儘解原無定額去年因帑項奇絀甫經設法商情漸定猶可望收數較增以濟本省無定之支用倘此時遽攺合辦局勢散漫窒礙多端捐章無可再加查緝難期周密卽幸而比較現收之數無損先儘本省照撥已屬徒勞無補設收不及數則雖先儘本省廣西已受暗虧從何彌補至於捐由合辦欵項轉撥挹注旣難應時挪移亦多束手種種失宜更不待言矣再四籌維惟有仰懇天恩俯念桂省凋敝祗此土膏税捐稍資應急實非他省可比准劃歸廣西自辦邊疆幸甚謹代奏請旨奉旨李經羲軍奏請將土膏捐劃歸廣西自辦等語著柯逢時查酌辦理欽此（往） 
[官辦後湖堤工之糜費武昌]  
　　後湖堤工攺歸官辦後自去冬至今已開支公帑十餘萬兩尚無成效而夏汛又異常湍激甚爲可慮宫保日前特傳張鎭軍彪桑觀察寶鄭太守寶琛等大加申斥責其辦事因循云（師） 
[抑價收回當五銅錢松江]  
　　三月間郡城内外因行用當五銅錢風潮大起幾至罷市旋即停用各鋪户贮積者不少近聞蘇垣有收回當五錢之命民間欣喜過望詎意初次定價祗有七折繼而赴兌者多復定當五一文换錢三文城内專托某某等數人收兌然民間雖受大虧仍以脱手爲幸錢少者及到遲者尚屏不肯收吁可慨已（賁） 
[京師將行帋幣京師]  
　　某樞臣會同户部堂憲議商近日低銀及私錢充斥市面擾亂商民急宜行用紙幣以維市面昨已擬定前門内户部街辦理股票舊址另行修建舍房卽於五月間開行紙幣以濟圜法之窮（訟） 
[銀幣票將次到鄂武昌]  
　　湖北官錢局總辦高佑諸觀察因湖北新鑄庫平一兩重之銀幣暢用無滯遂禀請督憲在日本印成銀幣票三百萬張以資利用經香帥允准已紀前報兹聞此票下月可以到鄂矣（泰） 
[嚴防俄艦圖逃吳淞]  
　　前晚十一點鐘吳淞砲臺接上海官塲急電謂禁覊滬江俄艦已在移駛圖逃出口看守砲臺之人及泊於三夾水之海圻海籌二兵艦等立即傳令裝齊砲位整備開砲迎截並由二兵艦用探海電光燈向南照射終夜嚴防連日砲臺兵艦均禁止兵弁離防不得稍疎並將二兵艦改漆黑灰色（旅） 
[請查輪船肇禍吳淞]  
　　淞口常關遞信扦船於禮拜一晚由申關回淞駛至張華浜新關對江爲出口某輪船撞毁沈擱淺灘事後由淞關執事洋員布立地君發電通知申關查詢輪船名號請代向索賠一面由電話告知張華浜理船廳著即核查（旅） 
[估修兵輪在船塢中傾覆]  
 
 

Page 4

 
 
南洋差遣福安兵輪管帶李春庭遊戎以該輪損壞禀准江督駛至製造局船塢估價修理洋工程司巴斯君估計修費三萬兩李管帶以爲數太巨電禀請示當接江督回電謂該輪造價祗六七萬兩何以修資如此之巨著即另估李管帶遵向各洋廠估價約費八千兩至多一萬兩爰復與巴君磋議仍不能洽維時卸下之砲架及壓艙重鐵均未運上船身旣輕潮汛適大突於前晚九點鐘時傾覆有小工四人未經逃出幸巴君覺察尚早鑿破船艙悉數救出惟雜物則己損毁不少矣李管帶卽電禀江督核示一面商請督辦葉軍門總辦吳副戎與製造局總辦魏觀察先將該輪起正與巴君議定　費一千兩惟因船身過重至昨日傍晚時尚未起正又聞船塢自歸葉軍門管理後所有起船鉛繩均未購備昨日向製造局借用聞此項鉛繩其價頗巨又聞該輪因議價不合巴君令其駛出塢外工頭人等謂該輪起出壓船各件若不運上恐船輕傾覆商請巴君未允工頭等恐干未便聞有辭退之意云又聞該輪傾覆後損壞更甚究竟如何處置須俟江督訓示再核（金） 
[駐法孫星使奏派員游恩安南片]  
　　再安南自屬法國後設防造路接壤滇桂實逼處此自日本戰勝俄國法人大恐慮日本襲取安南尤慮中國與日聯合故年來運兵運械不遺餘力近來政府議院知兵力之不足恃咸謂宜聯結中日兩國格外和好不使生釁並優待安南土人方爲可恃故其暱我之意似非僞爲安南各埠中國工商人等十餘萬向未派有領事故有種種之苛税前任使臣薛福成曾與該外部商議免税而不得臣到任後復與外部申論許以商之藩部藩部行查中印度總督迄未定議臣探知政府决無阻撓印督以須另籌一欵相抵故未能遽行定議趁此法人蓄意暱我或可極力辦到臣現派道員嚴璩主事恩慶前往安南游歴往晤中印度總督催詢此事以期必成至於華人僑居者大都推魯無文商情涣散以致不能與他國商人爭勝臣責令該員等前往各埠激勸衆商設立商會廣建學堂以期商業蒸蒸日上有以自立永不受侮華人大半藉隷閩廣將來必須與閩廣保商局妥商善後之策俟該員等考查完竣前往福建廣東禀商督臣詳籌切實辦法以副朝廷軫念僑民之至意除咨照外務部商部閩廣總督查照外謹附片陳明伏乞聖鑒謹奏（震） 
[英議院謂俄判棉花充公之不合]  
　　二十日倫敦電云英京議院議紳拿崙君在議院宣言謂俄國捕拿物裁判所將英國開爾夫思輪船所載棉花作爲禁止品殊爲不合故請英政府向俄政府責問此事 
[俄艦隊在吕宋海岸裝煤]  
　　二十日倫敦電云得確實消息謂俄煤船在非律賓羣島之領海有會聚之處俄艦隊則在吕宋海面之某處裝煤 
[俄勒提督泒爲太平洋艦隊司令官]  
　　二十一日倫敦電云俄勃歴勒夫海軍提督已派爲太平洋俄艦隊之司令官一切行事均自由之權譯文匯報 
[俄船駛過台灣海峽]  
　　法文報云英京有謡傳謂有俄艦四十艘已駛過台灣南之海峽現正向北而駛 
[日俄將戰於高麗海峽]  
　　二十日青島電云日本海軍現在高麗之馬山浦等候俄海軍蓋因俄海軍將駛過彼處海峽故不久高麗海峽内將有戰務也 
[海軍大戰先聲]  
　　二十日東京電云滿州俄軍近攻日軍數次均爲日軍擊退傷亡甚多本處官塲以爲此等舉動係海軍大戰之先聲 
[德訪員乘兵船觀日俄海戰]  
　　二十日青島電云前太古武昌輪船現攺名錫雪里輪船爲德京某報館所購作爲訪事員坐船於昨日由本埠赴程向南而駛船上除訪員外又有德武員數人現先駛往香港擬現日俄海戰 
[法艦隊已離西貢]  
　　二十日東京電云遠東法海軍堤督已由西貢乘匱傾巡艦他往其餘艦隊亦離西貢向東而駛但均不知駛往何處譯太晤士報 
[俄海軍似已抵太平洋]  
　　二十日東京電云俄波羅的海軍有已抵太平洋之情形但未實知其事 
[俄兵輪並未回至越南洋面]  
　　二十日東京電云法國越南突狀克重海軍提督乘兵輪巡察越南海岸後現又回至西貢計自十一日至今並無俄兵輪回至越南洋面 
[俄兵屢向北退]  
　　二十日東京電云據官塲宣告由遼河右岸繞道至法庫門屢次爲日兵所敗之大隊俄馬兵先駐於離法庫門六英里之小台子旋於十八日起至馬連河右岸（馬連河在法庫門至新民屯大道之西南）其留於馬連河左岸之馬兵數隊亦已向北潰退 
[日本釋放英輪船]  
　　二十日東京電云日海軍在高麗南所拘之英國鄰克魯屯輪船現將船貨一并釋放 
[日大臣會議要事]  
　　二十日東京電云今晨日本之致任大臣及海部兵部外部各大臣在桂首相邸會議要事 
[駐日英使演說英日同盟之益]  
　　二十日東京電云東京日本社會昨晚演說時提及英日同盟之約衆人無不歡呼駐日英使謂英日同盟約之宗旨本欲保守天下之和局而遠東戰禍仍不能弭實爲可歎猶幸將戰務限制於一定之界内此卽盟約之功又兩國於近三年内有極難之試練但能出此險則除英日兩國外其餘各國皆可得此盟約之益 
[定約禁阻獨沾利益]  
　　二十日倫敦電云英露透電局駐法京訪事電稱英法意三國爲非州阿培西尼亞建造鐵路事現議定合同此約可禁阻一國在阿獨沾利益而不准他國均沾其利聞此約數日内卽可畫押矣譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀留巡局吳淞]  
　　寳邑各鄉鎭例由淞防各營中酌派淮勇數哨分叚設立巡局由營弁會同地方紳董巡緝以衛閭閻現聞兩江督練公所司道已　定從本月底止將此項巡局一例裁撤各鎭紳民聞之相約禀請寶山縣王大令轉求上台請留各鎭巡局衛民生（旅） 
[捐船舞弊]  
　　吳淞貨捐局王姓扦船駛行淞滬代客裝載貨物時有舞弊吞匿情事頗爲商害近又吞匿上海某雜貨行寄淞口公興號木耳一件值銀六十餘兩向查不認後爲上海商務會所聞會同淞鎭商董函禀該捐局及寶山縣一面命埠頭將船扣住追查原贜已爲船户賤價售與本鎭恊源號内淞口各商行已據情函請商務公所轉請寳山縣嚴辦以儆效尤矣（旅） 
[浙漕完竣]  
　　南市浙江海運滬局收兌去年冬漕刻已竣事局中司事委員已次第回省總辦葉太守亦定於日内撤局返杭（土） 
[察看校舍]  
　　滬城龍門書院改爲師範學校後添建齋舍等房刻俱竣工擇定本月二十五日行開學禮道憲袁觀察昨午命駕蒞校躬至内外各處查看一周而返（金） 
[醫局委差]  
　　關道袁觀察仍循曩例在本城藥王廟施醫給藥以惠貧民業已札委朱二尹顯揚經理其事定五月初一日開診（金） 
[彩票發行]  
　　南洋籌捐官彩票自在南市同益里設局創辦後已將章程刊佈周知昨將第一期大票發行俟各外埠發竣再續發本埠各號（土） 
[押解盜犯]  
　　上海縣捕徐文獲匪張大虫經汪大令訊供不諱前日諭飭徐捕派夥押解嘉定即經嘉邑李大令提訊先問押解捕夥拿獲情由及訊張匪逞狡翻異大令喝令用刑始供與楊福炘爲首糾搶姚家橋當鋪得贓分派大令飭即加鐐收禁並賞解役川資昨已回滬銷差汪大令復飭該捕將同案匪犯羅老四一并解往嘉邑併案審辦（金） 
[扭毆保釋]  
　　前日旁晚時有南洋兵輪某水手在楊家渡雇江北划船渡浦忽爾口角扭毆爲水巡捕查見拘入捕房甲稱失去銀表一枚捕頭令押候移馬路工程局請究旋由管幫人阮應發等出爲調停始得保釋（土） 
[委員驗屍]  
　　楊樹浦東十三圖地方河中前日撈得無名孩屍一具由地保投上海縣報請相驗日傍晚時縣主汪瑶庭大令委主簿孫二尹帶領刑仵書役驗得該屍係病故後抛棄河中並無别故遂令塡明屍格飭地保備棺收殮（火） 
[帽店倒閉]  
　　滬城四牌樓易順泰帽店刻因虧欠某洋行銀兩被控公廨不日移縣恊提店主易某聞耗立將店内貨物生財搬運出外店亦倒閉巳空無所有矣（金） 
[上海官事]  
　　工部郎中馮崑圃部郎斆榦淞滬釐捐督辦陳亦漁觀　兆璜前義渡局委員候補知縣許明府肇基昨俱因公至道轅拜會禀見○淞滬釐捐督辦陳觀察札委管庫委員同知銜試用布理問周子靜參軍管解釐捐餉銀赴蘇咋赴道轅禀知起程○　廣州將軍　牛清留守定於今日乘坐安平輪船入都覆命商約大臣吕鏡宇尚書電政大臣吳仲懌侍郎恭請留守於昨晨駕蒞滬北天后宫出使行轅排設香案寄請聖安云（金） 
[上海縣案]  
　　孫王氏控某姓覇贖祖坆奉汪大令訊供氏稱有祖墳地六分餘之方單前向某姓抵借錢文繼又加錢十六千近因埋葬夫柩向贖被霸求恩提究大令判呈單契再核○湯福如禀稱前年妻子與媳婦口角去歳五月二十左右媳回至母家迄將一載曾著原媒往唤媳云終不回來控求提究大令判候查明核奪○二十五保十一圖地保陸子亭虧欠去年冬漕一百五十餘千前經提到其子陸叙林枷號限繳兹復訊比供父親往鄉間措洋六十元業已繳案餘欠九十八千求再寛限三天大令判疎枷押繳清楚始准開釋（金） 
[南市巡局紀事]  
　　前日南市董家渡天主堂司鐸竇可型函致二十三七鋪巡防局稱有馬車東洋車常駐堂前空地且有頑童羣相戲擡請爲示禁局員姚汪兩二尹允即繕發簡明告示張貼堂前○前日南市錢發泰磨坊執事扭湯青大至二十三七鋪巡防局控被强牽耕牛二頭姚二尹命提研訊湯供牛係父親所牽現己去世二尹判重責五百板掌頰一百下交保再訊○日前龎左寶之妻唐銀妹私自出外住董家渡横街曹記成衣店被龎偵悉訴知某司鐸函致二十三七鋪巡防局局員姚二尹傳訊曹供並未知曉旣而將銀妹尋得交案略誥口供卽命龎領回管束（土） 
[會訊鞋作縱賊毆探案]  
　　本年二月二十二日公共公廨訊案時包探劉銘芝解送馬福路鞋子作王國起王廷連秦阿寶張阿五王喜夀等五人至案禀稱昨至馬立師路左近緝賊賊已被獲爲王等 
 
 

Page 10

 
 
出而覇阻致被逃逸反將小的推跌浜邊尚有探夥吳阿四王桂全二人被伊等用鐵錐戳傷手腕有張阿四目見邀案作証中西官判將王等各責三百板押捕房三月完案該鞋作主以事屬寃抑邀請同業並延律師哈華請將此案復訊昨早九點鐘德君會同屠司馬覆訊捕房將王等解案哈律師向劉探訊供稱華歴二月二十一日午後有夥來報謂有竊賊王有林即王月英在該處小的即帶同吳阿四王桂全二夥前去至則賊已向南而去小的追上拖住正在詰問時該鞋作擁出十餘人將小的推跌賊走入鞋作向之理論大肆咆哮將吳阿四王桂全之手腕錐傷尚有過路人戳傷腿際小的急吹號呌並無巡捕到來旋經路人與夥夫等拘獲五人傳訊四十號三道捕頭稱在四馬路捕房當差三月二十六號八點鐘劉探與夥拘來此五人見劉探滿身泥水有三人手腕微傷囑到案作証照劉探所供故將五人收押次日解案請究哈律師將劉探之供逐層研鞫至十點鐘時著即退去俟禮拜五再訊（木） 
[公共租界公廨早堂案]  
　　婦人陳四寶前被寄母陳朱氏勒令賣娼當經集訊斷離諭候飭保昨晨其父温竹坪到案司馬見非可靠之人判將四寶攺發棲流所擇配○某洋人控殷阿榮孫友卿假造匯豐鈔票至各莊兌换殷供前日裝生薑白米至烟台銷賣收用此票不知是假孫友卿供殷因足痛倩小的持票兌换司馬商之德君判殷押五個月孫押三個月○前日馬夫沈泉淘抗傳不到由探禀請改提昨晨解案判罰洋二十元○婦人陸羅氏控被莊阿元無禮行兇判責三百板枷十四天○張子揚王阿寶張子雲等控徐阿三陳阿福攫取洋傘扇子衣服等件判贜給失主認領兩人各枷號兩個月○前日馬車行主沈邦相以病馬駕車當將車夫解案判責五十板昨日傳沈到案諭本應發押西牢姑寛攺罰洋二百元一百元給保生會一百元充公○顧阿車薛阿三張阿元王阿福等行兇毆人由捕解案判候原告到堂再行訊究○雉妓張楊氏張大姐王金氏王陸氏洪愛寶李華氏等六人沿途拉客由捕拘解判共罰洋三十元又有李寶卿一妓已由前房保出判將保洋二十元充公○顧春江控陳西忠欠錢不還反敢行兇訊無証見一併開釋○某細崽控嚴阿全在馬立司花園内拆竊竹籬嚴供並未拆毁反被毆傷訊各無據俟有証見到堂再訊○捕解朱雙喜控曹阿錫行兇判責一百板○拘解馬夫何阿四磕睡違章判罰洋十元○恊和祥布店顧錫甫串令蔡春生堂藥店庖人邱阿二縱火圖賠保險銀兩一案迭次會審均紀前報昨日顧所延之哈華托律師到堂候示捕房仍傳齊原被人証旋由屠司馬判曰顧錫甫發押西牢五年邱阿二四年湯鳳翔開釋藥店主王洪舫交捕房再查有無錯犯再核○李駿控寓言報主筆任琴叔鮑星槎等登報汚衊昨日早堂原被各人投案候訊李將汚衊之報章呈案英副領事德爲門君者將李之姓名指出李即將報中所載之諸曁狗一事翻出計十餘節並稱報中之李宿若卽是屠司馬閱報載之李宿若其頭人尖眼紅面紫身長與李駿形狀不符旋據任琴叔供生員所載之事大都勸善懲惡並未涉及於李且李駿號星如現開花月報館並無宿若之號司馬隨將兩造開導一番謂任嗣後務須以正言實在爲主此案應代李登報洗刷以釋前嫌任等遵諭各退○汪公太控蔣品蓮騙呢一案昨日雷滿律師又帶同蔣之弟到案供稱於二十九年分從旅順歸來携有洋銀一千九百元到申後付汪公太八百元公興三百元生昌三百元森記三百元並未提及有串騙之事刻下已經料理明白折還一千二百元分三次交付又傳同業時維照到案供與汪蔣同業蔣吳汪實是往來欠欵並非欺騙商人與原被均是朋友現聞事已勸妥矣中西官得供著將蔣品蓮當堂開釋完案○工部局洋人控木作頭謝恊興所造之屋窗不透氣致生疾病傳案候示司馬判限七日赶緊將窗拆修違干提究（木） 
[法租界捕房事]  
　　翁玉山金子卿控押店主朱連生虧欠會洋一百數十元向索不還經陳大令准詞提訊朱供會洋係店夥沈兆林所欠因沈病故翁等有意砌詞朦控大令著邀同沈兄兆其來案候核昨日翁等偕沈兆其投案供胞弟兆林在該店爲夥尚有經手存欵求請一併追還大令以兆其所供不合仍著出外帮同清理○姚顧氏以糧田七畝餘出租與福安公司單地不符經公司洋人具控大令著傳齊中証復訊昨日洋人偕地保孫福田禀稱此田每畝售洋二千一百五十元賣主共收一千八百五十元餘爲中人吞没有地保目擊求請追還質之姚顧氏姚瑞中同供每畝實收洋二千一百五十元洋人又請追還另賣田五分大令與魏繙譯會商著下期復訊核奪○孫望金禀稱妻子周氏爲陳海濤誘匿一併扭案請辦孫周氏供丈夫不務正業出外傭工時來纒擾不得已與陳相識生有女孩一口求恩核斷陳海濤供孫時來滋詐小的已費洋一百餘元大令判周氏交本夫領回陳交保不准再與該氏往來○施茂生控被賊竊去大小對時表三十餘枚及漢玉鐲等物報捕查獲竊賊洪有才吊贓解訊判枷二月責四百板贓給失主具領○周金榮禀在通裕信局主張金華處爲司帳當交押櫃洋一百五十元前日忽稱失去洋銀一百二十二元强欲扣除小的來案具控蒙飭探拘提張竟抗傳不到今已逮案求請究懲張金華供二次失洋一百二十二元有挑夫丁六之目擊大令以張不應抗提不到著罰洋三十元交人保出下期邀同丁六之來案候核（水） 
[美租界捕房事]  
　　昨日提籃橋西牢押犯許寶生因病斃命經管牢西人知照捕房捕頭令傳地保前往查明有無屍屬速行棺殮○唐小成投捕房内報稱僑居西華德路生有一子小字長生忽然走失無蹤請爲查緝捕頭允之○昨日巡捕在新記浜路見有乞丐某甲身患重病當即雇車載送捕房捕頭令轉送公堂請屠司馬安插○楊慶福乘脚踏車不燃燈火爲捕所見以其違章將楊拘送捕房捕頭令存洋保出候核○馬夫王阿八停車百老匯路在車中熟睡爲印捕所見將王拘送捕房捕頭令存洋五元保出自投公堂候罰○前晚有西人某乙因醉在百老匯路行兇滋事由巡捕拘送捕房捕頭令押解至該管領事署請辦（火） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
