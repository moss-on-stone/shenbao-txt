# 1911 - 169 - 4913784

 

Page 1

 
 
   
 
 

Page 2

 
 
交旨 
[五月二十日經内閣奏]  
　　派王大臣驗成分發直隷補用同知耆昌江蘇試用同知王元章湖北試用同知李文澄貴州試用同知　麟直隷補用直隷州知州寳潤陜西補用知州李興仁山西試用通判張文灝祝揆望江西試用通判曾慶材廣東試用通判汪兆熊河南試用直隷州州同翁長祜直隷補用知縣趙錫名山東補用知縣劉維翰廣西補用知縣劉詒年貴州補用知縣劉子達江蘇試用知縣李時亮山東試用知縣顧堯階高裕瑞山西試用知縣趙鴻恩河南試用知縣馬士琮陜西試用知縣李占鵬浙江試用知縣邰家駒廣西試用知縣黄有海黄遠勳維祖培四川試用知縣　瑞麟余敦第雲南試用知縣李偉河東補用運庫大使沈大麟山東補用鹽大使黄錫璋福建補用鹽大使袁鳳　雲南補用鹽大使方勳長蘆試用鹽大使趙内燮兩浙試用鹽大使張子綬葛尚謙四川試用鹽大使蕭晉勛兩廣試用鹽大使錢潤霖畢業分發江西補用通判吳詠麟高珵河南補用知縣劉元紀浙江補用知縣孫銘湖北補用知縣胡頤均堪以照例發往保送分發直隷州知州吏部候補主事袁祖光堪以直隷州知州分發省分補用保送直隷州知州法部主事王思衍堪以交部記名以直隷州知州用保舉熱河補用知縣朱紹穆直隷補用知縣路金城均堪以照例用開復前江西補用知縣張學勤堪以准其捐復原官照例用捐復前湖南補用知縣周騰前山西補用知縣徐星朗均堪以准其開復原官仍發原省照例用奏留吏部學習筆帖式增林堪以准其留部揀選一等截取揀選舉人楊樹璜牟琳翁福成黄遹光雷廷璜徐鴻寳郭志仁李份彭煌張之霖張南英均堪以知縣用揀選二等截取　選舉人劉焯馮侃乾王以匡李嗣晟吳榮煦張振麒徐大璠姚大鈞馬延齡薛鳳彤均堪以直隷州州同鹽庫各大使掣用二十一日覆奏奉旨依議欽此 
論說 
[論外官制（萬）（三續）]  
　　解釋理由三督撫旣爲地方最高級之行政長官。則督撫以下之行政官。皆下級官明矣。（軍務外交財務司法四項不在内）從前督撫對其下級官廳。本有黜免之權。（惟不完全）而任命之權則無之。（如題補奏補請補揀補調補之類似有類於任命之權其實皆須以上奏定之）夫長官。對於屬吏。苟有任之之權。必有免之之權此立憲國之通例也。今督撫對於屬吏任。免黜陟之權。如是其輕微。則何恃以爲鼓勵人才之具。揣其立法之意。無非君天下者。恐督撫之植黨不臣。故靳予之。然此專制時代之思想。其不適於今世明矣。今軍務外交財務司法四項。旣歸中央。督撫雖徧植其私黨於内務行政之機關内。其安得舉造反之實哉。此不必慮也。且立憲國之内閣。除總理大臣爲皇上親任外。其餘國務大臣。皆屬總理大臣所舉荐。而皇上任之。故謂之組織内閣。組織云者。以明内閣之閣員。皆歸總理大臣所舉薦也。今之督撫。爲皇上所親任。竊謂自督撫以下各官廳。亦應授督撫以完全任免之權。如此則有二大利存焉。一可保一省行政方針之統一。因督撫旣有此權。則其所用之人。必其與巳同主義同方針者也。必其賢者也。何也。苟與巳主義方針不同。督撫必不用之。苟非賢者。則督撫斷不肯以狗一下級官廳之故。而不惜以巳之地位。對於省議會負此重大之責任。故一省之大。欲督撫行政得收指臂相使之効者。莫如授督撫以任免下級官廳之權。此一利也。一可廣人才登用之途夫一國之人才。使之羣集於中央。無論中央無許多位置也。即有許多位置。而人才聚集於一點。而使全國中咸抱乏才之慮者。政治之危角也。今能授督撫以任免之全權。則地方人才。將羣起以應督撫之用。於是而地方之人才。立見其徧。布於是而全國人才乃能分配均匀矣。此不特講政治學者認爲必要。即講社會學者亦認爲必要也一國中之人才。到處皆有其登川之途。則廉恥以養。風俗以醇。（近來京中士大夫及留學生咸藉運動諂諛賄賂以得一位置此雖由於不講氣節廉恥道喪所致亦因操任用人才之權只有一中央政府其路途甚狹熱心功名之士遂不得不羣趨於中央久之人數愈多得之愈難而於是其操術不得不愈巧遂至喪其天良泯其羞惡矣）賢者得志。不肖者曰退而。吏治亦藉以澄清。其所關於世道人心及吏治者。均不淺矣。此二利也。（吾之此論乃 
 
 
 

Page 3

 
 
係持極端者也若以爲難則尚有一變通之法卽司道之任免督撫與中央共之司道以下之任免使督撫專之是也） 
　　（三）督撫當服從議會之監督。除軍務外交財務司法外。並不服從中央之監督。 
　　解釋理由一地方議會。有參與立法監督行政之權。此與帝國議會同其性質者也。今諮議局章程。定督撫爲諮議局之監督。其大背於法理。爲有識者所同認矣。故今後之督撫權限。於立法一項。不妨與地方議會共有其提案權。而對於行政。則絶對的須服從地方議會之監督蓋若照吾前項所指。督撫有任免黜陟下級官之權。則尤不可無地方議會監督之。否則其弊不可勝言矣。此就事實而言也。若就情理而言。朝廷旣許帝國議會有彈劾中央政府之權。斷無不許地方議會有彈劾地方政府之權。以中央政府監督地方政府。在立憲國之官制。本有此先例。然以吾國行政區域。如是其廣漠。中央政府。安能舉其監督之實。以遠在千里萬里之中央政府。使之監督地方政府。則何如就其近在眼前之地方議會。使之監督。較爲真切不誣也。 
　　解釋理由二軍事行政。其權應歸中央。此理由本不能破矣。然吾國二十二行省之地域過廣。東北邊西北邊。密邇强鄰東南各省。又多伏莾。且商埠林立。外國人之生命財産。所關尤大。倘有内亂。督撫無調遣軍隊之權。則如何。應之曰不妨也。現在各省皆有巡防隊。巡防隊應歸督撫調遣。蓋巡防隊爲保衛地方之兵。而非國家之軍隊。（水之砲船巡船亦應歸督撫調遣其軍盤則直轄於中央海軍部）設其亂之小者。則巡防隊撲滅之巳有餘。倘其大者。則一旦宣告戒嚴。立歸領兵大員以軍事處分之可矣。（未完） 
要件 
[江蘇預算維持會代表謁見督撫兩院陳述意見之報告]  
　　五月二十二日由滬赴蘇計代表到者十三人二十三日午前謁撫院大致謂因寗屬預算事赴寗道過蘇垣兹事關係全省大局請爲維持等語撫院謂制台顧全大局自能俯順輿情應候制台核示再行商辦 
　　二十四日抵寗代表續到者三人共十六人二十五日謁督院面遞節略談約四十分鐘語氣複雜未能悉記兹撮要如左 
　　一逾越權限問題代表謂議局議决預算係照資政院裒多益寡酌盈劑虚之通電辦理並未逾越權限應請洗刷督院謂資政院電我處未收到逾越權限四字乃上諭云云我並未說過 
　　二預算完全成立問題代表謂請設法將預算案完全成立公布施行督院謂預算案苟可成立無不照行惟完全二字殊難認可且完全成立四字究作何解代表謂公布之簡表大半係未决問題自不能認爲完全 
　　三解散重選問題代表謂如果預算不能完全成立不如從速解散重選免誤九月會期督院謂非但解散一層我所不願即議員辭職亦未認可 
　　四維持大局問題代表謂督院旣不願解散應請竭力維持否則預算不能完全成立卽輿論機關亦同虚設督院謂此實吾所深願惟須代吾設想祗要我一邊過得去請諸君爲我籌之 
　　五預算案三十二宗與十四宗之疑問代表謂簡表所載僅交議原册内之三十二宗其他事件一十四宗僅載備考項下並未解决究作如何處置督院謂此次本係不足之預算議局增改事件一十四宗祗能作爲陳請事件未可强行政官以必行且度支部祗定有裁减併案三種辦法若增出事件一面須籌有的款否則必遭部駁代表謂度支部係指交議案或追加事件而言今議局議决事件十四宗其款即就交議總數内騰出無須另籌的欵情形正自不同若謂欵由三十二宗内删减騰出須先將三十二宗解决則可若引度支部裁减併案之例是祗許裒多不許益寡勢必將一十四宗議案一概抺煞似非交議豫算之初意此層請再細酌一面容再具正式公呈遂辭出 
專電 
[電一（北京）]  
　　滇督李經羲加急電奏片馬永爲租借地滇民憤極設有劇烈變故羲難鎮壓務請從長計議内閣以除此别無善策擬卽駁斥惟某大臣以此事喪權失地未允須俟再議 
[電二（北京）]  
　　内閣電致湘鄂川粤四省督撫收路還欵巳屬朝廷寛厚之恩無論抵抗何似當會籌妥善辦法解散毌得瀆奏致遭嚴斥 
[電三（北京）]  
　　政府决議以大學堂房屋改爲新内閣以軍機處改爲 
 
 

Page 4

 
 
承宣廳不調員不分班 
[電四（北京）]  
　　粤督電奏請將辦理審判廳區域期限量爲變通經内閣議奏可以相機妥籌 
[電五（北京）]  
　　鄂督瑞澂查覆海豐麵粉公司參案謂江督並無不合辦振某道員應革并請保護各商 
[電六（北京）]  
　　瑞督又奏裁撤綠營應請給恩餉留防營以弭隱患 
緊要新聞一 
[請看閣制民兵之閣議]  
　　慶邸二十日到閣署旨後經那徐兩大臣提起聯合會爭論閣制民兵兩摺并直隸諮議局對於此事之公電請决議辦法那桐意見謂此事關係重大旣經該會呈奏恐非擱置所能了結不如明降諭旨俾無後言慶邸俯思久之謂閣制改正一事關於朝廷用人大權非臣下所敢參議須由聖裁定奪至組織民兵非不可辦惟時局日危又值統一軍政之際若不妥議訓練章程嚴定統屬權責深恐無益有害似宜待至資政院開院時作爲議案果有妥善辦法再行斟酌奏請降旨施行然則此次之請求一時恐未能見功効云 
[政府又與四省人民鏖戰對内之堅决]  
　　二十二日内閣接到湘撫楊文鼎電稱昨日上諭湘路商股照本發還其餘米捐租股等款准其發給國家保利股票湘民閱後大譁各校風潮益烈經鼎飭警道添派警兵巡邏街巷並調防營駐紥城内嚴行准備以防不虞云云閣臣譯閱畢正擬電覆又據粤督張鳴岐來電謂粤人閱二十一日上諭後又紛議開會聲稱國家旣無信用奪商辦爲國有其國家鐵路股票與無利股票更無信用可知我等誓死决不承認此毫無信用之國家股票等語閣臣當卽分覆兩電著卽遵照本日上諭嚴拿首要盡法懲治毌稍寛徇 
　　同日内閣分致川湘鄂粤四省督撫長電一道略謂鐵道風潮皆各諮議局居中所皷動此次諭下倘議員再有要求或以辭職要挾儘可聽便卽至解散亦與貴督撫無涉倘敢倡言抵制仍遵諭旨嚴拿辦理 
　　郵傳部通飭各省電局禁止收發關乎反對鐵道國有之電文巳誌本報兹聞各省人民並不希望通電鄂粤二省巳各派代表赴湘與湘人晝夜聚議公决共同遵守辦法多條以期互相援應并聞四川亦巳公舉代表起程不日抵鄂與鄂人協議後以入湘入粤以期一致行動云 
　　又昨紀川粤湘鄂將爲一致行動一節聞内閣徐恊理巳籌慮及此昨日在閣提議謂粤人以抵制國有銀行爲反對國有鐵路手叚極其險毒設或銀行支持不住全國金融大受影響國家大局由此摇動際此内帑空虚實屬可危蓋恐有奸詭之徒在内乘勢攪擾若湘鄂亦效法此舉漢口銀行必致恐慌大局更難設想須一面飭張督旁求鉅款接應一面飭漢口湖南四川各大清銀行從速預備並致函各該督撫委婉勸導萬不可用强制手叚云云諸老均贊成此議惟某大臣未决可否 
[湘諮議局請參盛宣懷叨筆頭上便宜]  
　　湖南諮議局電請都察院代奏文云北京都察院總副憲鈞鑒竊惟湘路自先朝諭允商辦戒借外債艱難締造不遺餘力長株百餘里現正開車長岳株衡同時購地修築業經籌定款項益復限年赶造事在垂成乃郵部大臣盛宣懷上蔽聖聰私圖自利乘内閣辭職之時間逞一掌遮天之手叚不俟資政院開會交議美其名曰收爲國有叩其實則仍借外債且以釐金鹽款作抵旣奪湘人固有之利權又重湘人完債之義務公理具在豈曰持平况全國幹路之急待開辦者指不勝屈而不以借欵修未築之路必以借欵修將成之路揆其用意約略可知蓋此路前由美國合興公司包辦本係該大臣親與定約三省人民痛國權之損失也竭其鉅資合力贖回該大臣隱衷抱憾藉此報復以洩積憤而蹂躪我朝數百年之寛大政體破壞湘民二千萬之生命財産均所不恤誠不料實行立憲時代發現此神奸巨蠧也查日本收買鐵道法案自第二期議會由政府交議至第念二期議會始克成立歐西各國幹种多歸商人租造定期收回從無攘奪民業出於一人之專横者近來伏莾濳滋民情浮動曲意撫綏猶虞未逮該大臣上假朝旨以失信陷我皇上詭謀私室以失業困我湘民輿論譁然道塗側目萬一釀出事故如大局何現在學堂一律停課商賈亦有罷巿之謡情形憤激勒迫上聞鈞院爲全國言論機關糾察樞要本局有代表人民之責且係本省權利所關務乞代奏籲求皇上俯順輿情應否將該大臣盛宣懷加以嚴譴出自聖裁不勝屏營待命之 
 
 

Page 5

 
 
至 
[張堅白標本兼籌以息借外欵爲治標以歸還商股爲治本]  
　　粤督張堅帥自奉准借外債之命復有電請内閣代奏謂息借洋款五百萬兩爲銀行錢局準備之用以免商情紊亂僅屬治標之策粤人素尚意氣兼有亂黨從中煽惑不用官發紙幣之計不行則必另設他謀以圖抵制稍一不慎貽害無窮必須速籌治本之策以息風潮而遏亂萌臣意治本之策無他計祗歸還股本之辦法耳惟有懇請飭下度支部郵傳部督辦鐵路大臣迅速遵旨將歸還股本辦法即日妥議早定臣一再調查該路真正股東意見但能切實保全全數股本給予現銀不蹈空言於國有可保不生異議云云聞此電係二十日接到翌日乃有給還股欵上諭云 
[十一督撫夢想軍權]  
　　督撫抗爭軍事參議官一案屢載前報兹聞此事除滇督獨自電爭外江督張人駿粤督張鳴岐甘督長庚魯撫孫寳琦預撫寳芬秦撫恩壽桂撫沈秉堃皖撫朱家寳贛撫馮汝騤黔撫沈瑜慶新撫袁大化等共十一督撫前日聯名電奏云陸軍部奏派各省軍事參議官殊未深悉外省情形各督撫旣有守土之責自應有兵馬之權如徒希中央集權之美名而不知以地方爲緊要將變起倉猝調遣爲難禍亂所至不堪設想前明設置監軍實以速亡咸同年間曾袁以京秩督師毫無成效迨後曾胡左李以行政官握有兵權始能成中興之業是其明證又云現在各省恃以爲重鎮者惟此巡防軍耳近年皖粤之亂皆賴其力以勘定軍部旣巳奏請派軍事參議官所有新軍請統歸軍部管轄巡防軍請歸督撫管轄其軍械等局均各自分隷庶守土之責可以稍盡等語支支節節約數千言當日奉旨軍事參議官着仍由陸軍部派充餘著該衙門妥議具奏 
[志留守仍要請欵]  
　　伊犁將軍志伯愚留守前日呈遞封奏兩件其一係調員赴伊差遣其一則係奏陳伊地財政情形預爲他日請款地步大致謂伊犁土曠民稀漢回麕集爲西北門户朝廷特籌專欵百萬備爲軍餉其數固不爲少惟部定編練新軍章程伊新亦須尅期成鎮其他新政雖不與他行省比而亦不能落他行省之後伏查各省協餉每年解到者多至八成少者不及七成而伊之出欵以軍費爲大宗倘届時不能發給譁潰立見擬仍請將各省協伊經費撥交部用伊邊所需經費則仍查照原數由部承領並稱前請維持空票需欵二百萬兩准以四十萬折合銅元六十萬祗領現銀其一百萬俟到伊後查看情形再行奏請乃部議祗代籌二十萬兩祗及所請現欵五分之一臣到任後揆情度勢果能設法整飭徐圖富强何敢遠勞宸厪以爲邊事憂若欵絀事繁迫不及待仍當隨時奏請以謀鞏固邊圉之計末後並請速修鐵路以謀軍事之便利速設銀行以助財政之圓滿 
[購艦經費竟無着落何不借外債耶]  
　　海軍經費近來異常支絀雖有籌借外債之說至今迄未實行各省　認恊籌之款又多未解到去年該部在德日兩國訂購之巡洋艦礮艦現己届繳還船價之期洵貝勒兩手空空異常焦急昨向澤公商借言俟各省協欵解到當即償還澤公不可始則告窮繼則辯駁洵貝勒曰此欵非入我私囊實欲保持國家信用故不得巳而有將伯之呼何必如此作難耶澤公悻悻然怒見於色洵貝勒亦拂衣竟去聞洵以海軍關係重要將具摺奏請飭下度支部撥付駢 
[何願乞休者之多耶假作真時真是假]  
　　慶内閣連日政躬不豫勉强入閣十九日竟不能出門是日只召見協理大臣而未召見總理大臣聞慶邸因病魔纒人頗有乞休之意 
　　沈雲沛因猝然失勢又兼烟癮難戒抑鬱成病屢次請假巳連續至數月之久十九日又請假二十日奉旨賞假五日現聞沈雲沛俟假滿後勉赴吏部敷衍三五日即將具摺乞休政府亦巳决議允准云 
　　資政院議長世續常任職之始本巳極力請辭雖未蒙俞允而其志終不堅定蓋深知本年議事必較去年更爲難辦日前接見聯合會諸人後見其對於閣制之激昻大有抵死力爭之勢中堂退語内府舊屬員某君曰余作官四十年幸無過失現在之事非觸怒政府即結怨國民奈何言下似有急流勇退之意昨又聞個中人云中堂擬預告病假爲辭職地步并爲乞休地步云 
[司法權限又訂新章]  
　　司法大臣紹昌鑒於外省審判檢察各廳迭因權限未清致起爭論並有全體辭職要挾之事乃飭司員妥擬司法權限暫行章程現巳擬定約日内可以出奏探其章程之内容除實行法院編制法外并訂定全省司法廳人員歸提法司節制各審判廳人員歸各廳廳丞節制各檢察 
 
 

Page 6

 
 
廳人昌歸本廳廳長及上級檢察廳長節制審判與檢察各廳權限有不明之處可詳請提法司判定至司法上臨時行政事務則全歸督撫與提法司酌核行之審判廳不能違抗命令而以司法獨立等語藉口抵抗云 
京師報界之重波疊浪 
[喻長霖與國風日報]  
　　喻長霖因國風日報載某女師範生誘姦殖邊生新聞一則特向地方審判廳起訴前巳傳訊未經判决二十日國風日報吳君超又奉傳到廳問官判罰二百元吳君問據何條法律官曰報律第二十五條吳曰被害人爲誰官曰女師範學堂吳曰女師範學堂五字能成法人否官曰何不能成吳曰我有一喻我擬開一報館呈請官廳立案署曰具禀人報社發行所某官廳其許我爲法人否官曰不許吳曰然則本報只載某女師範生四字並未指明京師女師範學堂今京師女師範學堂乃能成法人乎官語塞良久又曰甚望和平了結吳曰非商不願和平了結實因不可侵犯之法律不能任意破壞耳官曰姑待二十三日再傳喻長霖對質吳乃退出 
[喻長霖與國民公報]  
　　國民公報亦因轉載誘姦被喻長霖控廳廳亦同日傳該報人受質該報到案人係校對員無有對外全權問官略詢數語即令退去 
[喬樹楠與帝國日報]  
　　喬樹楠上月經禁烟公所調騐公所按照辦法將喬赤身搜索一週或云私隱之處無一不被騐視者恐其藏匿煙泡也帝國日報載之頗詳喬見而大怒現巳在地方審判廳起訴 
[喬樹楠與中國報]  
　　中國報亦載喬被調騐時種種不堪入目情事又加以滑稽之批評喬愈憤巳附狀於控告帝國日報訴呈中 
京師近事 
　　軍諮府濤朗兩大臣連日集正副兩使五廳廳長在府會議異常秘密外間傳爲商訂改革該府官制問題實則商議對待俄國陸軍大臣來東之事故甚守秘密蓋該府接到東督來電謂俄陸軍大臣抵東帶有重兵云云兩大臣甚爲焦急故商籌辦法云 
　　舊日軍機辦事處原在西苑門内共屋十間自新内閣立卽假其地辦公分爲三部中爲内閣左爲軍諮府海軍司令部右爲舊軍機滿漢檔房總協理曁軍諮司令兩處正大臣卽在此辦事各部行政大臣均在西苑門外朝房聽旨無旨不得入西苑門惟軍諮府副使海軍部副大臣及兩處屬官則假西苑門内舊日之南書房辦事以内閣不負軍事責任故也 
　　歷年廷試留學生照例由學部將及第者籤分各部當差不與各部相謀故往往有用非所學之憾外務部今年特向學部申明謂外部急需通曉德文人員擬於此次未籤分前先挑選此項人才乃調閱試卷中惟一人精通德文且巳在外部當差者外部乃廣其範圍再挑選通曉法文與英文之人於是得通曉法文者二人通曉英文者五人外部旋咨學部謂此七人係本部巳經選定者其餘應籤分之人員仍請貴部照例分部云云惟學部擬籤分理藩部一節則達侍郎巳以不用漢人成例拒之矣 
　　弼德院中顧問官巳定爲三十二人陸榮兩院長前在樞府會議時以蒙藏等地現正着手改革擬擇蒙藏學識優長素負聲望者簡派四人充當顧問兹聞兩院長巳物色四人一喀喇沁王一土爾扈特王一博公一那王云 
　　民政部近接江蘇巡撫程雪帥咨詢整理自治區域問題謂各州縣壤地插花之處應照民政部奏案重行劃定其斗入地是否一律分劃抑俟將來全國整理區域時再行辦理現民政部巳經咨覆所有斗入地與壤地插花應同時辦理 
　　東督趙次帥所器重之人物一爲張季直一爲許久香張以墾務總辦用許以民政使用早巳電達兩人許本擬十三日同次帥之弟前赴奉天後以張君在漢覊遲次帥囑其邀張同往故又改於十八日首途聞張殿撰以此行不甚稱意許君雖力爲轉圜而張仍猶疑不决云 
時評（東吳） 
[其一]  
　　今之論者。恒謂中國人無權利思想。其實中國人何嘗不知權利。特其所爭者。重私權而輕公權。多私利而少公利耳。 
　　土豪之覇横。貪官之婪索。妾婦之奪寵。孩穉之爭食。此等怪狀固巳數見不鮮矣。 
　　今各省審判廳。往往因權限問題。大起衝突。故司法大臣。有新章。之規定此非權利思想發達之一明燈歟。但其爲公爲私。則惟司法人自知之矣。 
[其二]  
　　鐵路風潮愈急。政府堅持愈力。此種劇戰。未知何日巳也。記者曰。必政府全勝。人民奄奄無生氣而後巳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘆鹽風潮仍相持不下]  
　　天津鹽務風潮迭誌本報兹悉長蘆鹽商組織鹽務公司其最初辦法原擬將最累十商之引岸由公司經理該商等不得干預其鹽政處由大清銀行所借七百萬兩轉借該商抵還外債以每引加收一兩五錢之欵按年歸還大清銀行以上各節曾在鹽政處督轅鹽道衙門紛紛遞禀惟近來此事變局迭見每引一兩五錢業經减免巿面欠項亦經運司電商會調查數目核辦而次累商人鄒廷廉等二十五家所欠洋債月底如有不能全數償清者亦可通融展緩最累十商中華學琪業能抵債亦可變通辦理其餘九家聞有决歸官辦之耗十八日直督曾接鹽政處來電云蘆商欠債辦法巳有端倪乃議事會維持會曁商界等代表紛紛來處遞禀危詞聳聽並無正當理由自應據理駁斥惟恐商民不悉情形被其煽惑有妨治安請飭巡警道認真防範以維巿面而保鹺綱夫因巿面恐慌人心浮動故有議事會維持會曁商界等代表之遞禀其理由皆所以維巿面保鹺綱也乃鹽政處反恐商民被其煽惑而防範之亦可異矣 
　　又聞自長蘆債案發見後初則洋商格外要求兾干涉全直鹽權幸商會及各團體出而維持議定由各鹽商分年籌還巳可平和了結而運使張鎮芳因巳於借債一事極有關係且此次升任爲紳商所留難不得交卸履新恐揭破舊事大有妨碍遂聽其義子黄三之言爲先發制人之計朦禀澤公收歸國有籍没各商家資全埠商界大爲震恐各鹽商因産業不保更人人自危澤公聞之深爲懊悔大罵張鎮芳奸巧悮國（因借債有該司印文）然亦無如之何本月十四日天津商會公舉代表劉孟楊等四人進京具禀鹽政大臣請將鹽商與張鎮芳一律查辦略謂該項洋欵使張鎮芳不主持於先又不但保於後則諸商萬不敢借乃張事前則罔民爲利變出則歸罪鹽商而自脫於旋渦之内不惟此案判斷不平且萬無歸結之日應請飭下張運司仍留原任俟經手事件妥結後再赴提法使之任聞該呈巳於十八日呈遞矣兹將張運司發給鹽商借債諭帖照錄如下爲諭飭事據綱總商人王賢賓李寳恆禀稱竊因通綱商情困乏籌欵維艱又兼各州縣銀價大漲辦標不易天津巿面蕭條銀根奇緊衆商屢向商等陳說商等查衆商所說均屬實情因煩商人囗囗囗向某銀行借欵若干萬兩一切交易均由囗囗囗經理其事嗣後衆商即可轆轤轉週此項借欵援照向章商借商還倘借欵之商到期有拖欠遲延情事准由商等禀請追還仰懇援案賞發諭帖以昭信守實爲公便等情據此除批准外合亟諭飭諭到該綱總立即遵照倘借欵之商有延欠情事准即禀請追繳此諭 
[可憐無各之華僑]  
　　中國國力不振近年以來華僑之受凌虐於外人者不可勝記昨有華僑顔國熙自英屬維多利亞致書京師國民公報云國民公報館主筆台鑒英屬加拿大虐待入口華人不堪言狀今將致駐紥此間領事書錄呈乞爲登報以告我全國同胞使知所鑑焉敬啓者僕坐藍煙筒船自香港來不料至維多利亞後爲英人所阻拘於入口人查檢室中者凡三日每日約以二小時之久赤裸而立冷不可耐今予病矣雇醫生名密爾納者爲予診察予與醫生商量懇其商之檢查官許我穿衣而彼不允予念閣下爲中國領事爲保護華僑而來者也試思此等待遇如何可認伏維閣下圖之 
京漢總辦之新歷史 
[福建會館之名稱]  
　　該路總辦鄭清濂福建人充該路總辦十年於兹總局人員共二百四十人閩人卽佔一百八十餘人而以閩人冒他籍者又二十餘人此福建會館之名稱所由來也 
[逢迎外人之浪費]  
　　鄭清濂逢迎外人無所不至該路用人行政惟外人之馬首是瞻並聞該路辦事人員及警兵車役但有疾病醫藥調養諸費皆由路局支給悉歸法國醫院包診每年不下三萬餘金云 
[私開公司之被封]  
　　年前漢口有一利運轉運公司即鄭清濂與養路總管李達壽前行車副稽核陸銘盤等各福建人合開者也至前年秋冬間因吞没貨物被商民控於郵部鐵路局長梁士詒特派蘇人某及法文繙譯慕昌洛二人往該路局詳查該公司往來賬目查出貨票弊竇甚多回京禀復即將該公司封閉並嚴追該公司所吞貨物令其照價倍償 
[快車出險之記過]  
　　今年墨國專使由漢來京之快車出險後郵部曾將該路總辦鄭清濂記大過一次鄭因面子難堪一面自行辭差一面運動某親貴用電話向郵尚說項故仍得保其位置云 
分類新聞 
政界 
 
 

Page 11

 
 
[蘇省調查局定期裁撤蘇州]  
　　蘇省前於辦理宣統三年預算時奉度支部指裁各項内之調查局卽行裁撤歸併撫署統計處辦理以節經費現經蘇撫程中丞札飭將蘇省調查局即行裁撤其該局總辦施曜庚觀察則委充撫署統計處坐辦以資熟手並委本署一等助理員李肇慶兼充統計處文牘庶務員飭令將該局一應文牘表册卷件一併移歸統計處辦理其餘局中各委員均令銷差聞定於六月初一日撤局開辦統計處矣 
[藩司代考外官之手續蘇州]  
　　蘇藩陸方伯以本月二十九日撫憲考試新舊到省各外官現委本司代辦查此次考員無多擬即在司署局門考試俟下届投考人衆再由撫憲照章辦理等情昨特通諭與考各官遵照届期一體來署應考勿得延誤並一面呈撫院查核矣 
[江夏縣公益會議要件湖北]  
　　江夏縣北鄉王家塲地方紳士王正本等組織一公益會日昨大開會議研究特將會議要件略述於左（一）禁止演唱花鼓淫戲禁止紥臺聚賭（一）禁止邪術誤人（一）禁止無益耗財（一）清查公款公産（一）稽查廟宇匪類（一）開辦各種實業學堂（一）創辦農林蠶桑公産（一）籌辦公益捐（一）設立救貧局（一）組織勸學所（一）組織天足會（一）組織醫學會 
[馬法司通飭審檢各廳開釋押犯湖北]  
　　提法司馬廉訪以各廳看守所内暑濕瘟疫在所難免是以看押人犯患病者甚多兹聞漢口地方審判廳看守所及夏口廳拘留所覊押人犯有四百餘人之多查此等人犯本非盡屬有罪徒以案未判決不能開釋長此覊押情殊可憫擬嗣後責成各廳檢查長於收受呈嗣之先必須察其情事真實虚僞以免訟獄拖累之苦蓋詞訟一項準情酌理者多押所拘留者自稀並擬於巳押收各犯自後亦責成各審判廳迅速一律清理開釋巳於日前通飭各審判廳檢察廳認真遵理矣 
[清丈局經費碍難裁减漢口]  
　　漢口清丈局經費現奉部文飭减四千二百兩經漢關道詢之該局專辦李令益恭禀復以預算所列皆係核實開支緣局中除辦正當印契以外尚有辦理華洋商人糾葛清理之契頭緒紛繁用人較多故經費不能從减近年收稅增至十二三萬即係不惜小費所致現在後湖清丈巳歸并兼辨事益增多如編造魚鱗圖册及勘丈華洋界址均極重要未能稍涉草率所需經費萬難再有核减云云關道以所陳確係實情巳禀院咨部請免議减以期事無隳廢矣 
軍界 
[兵民衝突案敷衍了結杭州]  
　　江干裕隆茶行因與茶商汪有昇（即吉慶）價目交涉致起衝突汪有昇糾合八十二標標兵於端午日將裕隆茶行搗毁巡警亦不敢勸攔當時裕隆亦將標兵二人綑縛送交標内嗣後標兵恃其人數之多到處尋釁鳳山門内之同德醬園及馬鞍店艮山門外之成衣店均遭搗毁各店紛紛至撫憲及地方檢察廳起訴要求賠償標兵亦知理屈分頭倩人向同德醬園成衣店馬鞍店說和計賠償同德醬園九十元成衣店十六元馬鞍店三十六元始由該三店遞呈地方檢察廳聲明了葛裕隆茶行一案於二十六日在督練公所開審承審官爲督練公所之執法官陸軍警察官地方審判廳廳長兼刑庭庭長蒞庭監審者爲地方檢察廳檢察長當經訊明爲首之標兵二人及裕隆行綑縛標兵之夥一人均科以應當之律而裕隆之損失值一千元當判如數賠償惟按照三股均派裕隆行自認一股標營認一股茶商汪有昇認一股大約就此可以了案矣 
[派員監放水陸各營月餉蘇州]  
　　蘇撫程中丞以現届發放五月分水陸各營餉銀之期應卽派員分别監放以杜弊混特派同知閃國賢監放内河仁勇等淺水艦隊餉銀知縣畢培先監放飛划第二營餉銀知縣孫友蕚監放飛划第三營餉銀通判陳寳樽監放衛隊餉銀知州黎明監放飛划第四營餉銀各員奉札後均巳禀辭前往各營會同放餉矣 
學務 
[贛省抽捐辦學風潮之結束江西]  
　　金谿縣屬滸灣鎮苛捐辦學迭閙絶大風潮當經代令將詳情禀院奉馮中丞批云禀悉該鎮因籌辦兩等學堂及推廣巡警加抽肉捐每斤十文甚至差拘責押勒令改業致釀罷巿風潮該代縣偏徇紳情罔恤民隱新政抽捐竟不先行禀明請示據報紙登載强迫各節官紳欺壓平民至於此極真堪髮指當經電飭撫州府查明各捐酌量寛免迭據該守及惲守復電巳由該代縣出示免捐一律開巿民情安靜如常惟據稱捐數尚未議妥該代縣禀稱除向章巳捐錢四百千外再行會紳籌議量予加捐各情區區滸灣一鎮屠户一業豈勝此横征暴歛日該代縣旣巳出示免捐旋復食言出爾反爾試問成何政體屠户挾衆罷巿舉動野蠻原屬可惡然非該代縣徇紳出示差票拘人學紳諸人取肉携秤何至激列如此乃遽謂徐和尚等五人罪大惡極幾欲得而甘心何以疾視吾民至此况旣稱爲首亦祗能究辦一人何以有五人之多官紳苛捐激事歸獄小民真是暗無天日所有該鎮肉捐姑准照舊每年抽捐錢四百千文不得再加分毫縣城等處抽捐成案亦應酌量减輕以紓民困該縣前奉批准試辦之捐並不止竹木兩項係照滸灣統稅分局稅則帶抽二十分之一前該縣吳令原禀謂此項捐欵每年可抽二千串以上其樹竹一項不完稅者由該行帶抽每值百抽銀八錢每年可得銀四百兩原禀均謂爲辦理該鎮兩等小學堂之用是該鎮兩等小學巳有此大宗巨欵現在試辦數月是否商情允洽有無苛派情事設經禀控一併撤銷報載滸灣有公學有女學究竟辦法如何學生幾人如係藉學斂費不如不辦近准民政部來咨鄉鎮巡警本可酌量緩辦仰提學司會同巡警道即飭撫州府立即查明該鎮學堂巡警情形或改良或停撤酌議詳奪其此次爲首滋事之人量予懲處以示儆戒或辦學籌捐紳董如許鏡藻丁肇電平日聲名如何一併查明禀報勿稍違延致千重咎切切並由司通飭各屬官紳一體知照 
[女生忽被拐匿之駭聞杭州]  
　　杭垣朱芝軒者向居百歲坊巷其父曾充嚴州某署門稿芝軒弟兄數人游手好閒上年忽入某學校肄業數月竟以學界自命行蹤詭秘人莫測其内容四月望前忽在本宅創設女學門懸黑底白字匾牌大書毓英初等女學堂自充堂長親向本街店面居户勸令女孩就學每月僅需小洋二角書籍紙墨一概在内致該處婦女貪圖小便宜紛紛應命甫及兼旬巳至十餘名内以巷口竹箱店王桂堂九齡女孩最稱翹楚嗣後該校長每晚必偕學生四五人結伴閒游内有十五歲女生一名被父母窺破首先退學本月十五晚王姓女孩突然拐失適運司河下緝獲拐匪名馬老太婆其孫馬阿囝確係著名水販係該校長首先偵得惟此案實非馬匪所爲當時扭交巡警局竟被拒絶次日卽由探訪隊員朱某保去連日王桂堂夫妻以人財兩失痛不欲生 
 
 

Page 12

 
 
欲控官廳屢被先生所阻謂該拐匪窮兇極惡必非官廳所能辦我巳報告總堂（按朱校長所稱總堂旁人詰以何名答云大英學堂係敎門柯先生所設）分派多人四出追捕現巳拿到若干匪一俟追着女生下落卽用機器挖其雙目或斷其手足等語不料王桂堂痛女情切逐日到堂追問該校長無可支吾僞稱總堂今日巳有信來訪聞女生巳被匪拐賣湖州某鎮巳派人於明日早車馳往追捕矣 
實業 
[查復鹽塲積弊之内容杭州]  
　　全浙鹽塲積弊叢生本年諮議局因試辦宣統三年預算經常門弟三類所列灶户契稅實收僅五百餘兩即以舊章論每稅一兩納銀三分計算亦得銀一萬九千五百三十三兩零各塲地價不一每畝以最少價十兩計算應得一千五百九十三畝以石堰塲所屬一處每年賣買亦不僅此何况合兩浙各場并計耶顯係官吏侵吞上級放任援據局章呈請查辦卽經中座批飭運司札委寗紹萬分司馳往查辦延未復到迭飭嚴催並加派經歷王軌澈底查復到司於日前據情詳復略稱石堰塲沿海陸倉老塘以外棧漲沙塗極爲廣漠約得五六十里之遥報升者寥寥無幾巳墾成熱亦未升科者不可以弓畝計業户雖圖隱匿不能朦混塘長其買賣典質塘長確知户名往往業户受田若干塘長必居中得費成交後又送若干畝爲抽收過户之費加贈若干畝爲匿契不稅之費塲中本無册籍所謂過户者僅於塘長私立户簿内改註姓名而巳此即肚飽稅發生之原因也又有價買舊則地畝例須赴塲投稅承領印尾者往往匿其原契另繕一紙預留價值空格賄託塘長隱瞞原價串通櫃書任情短填事後分别沾潤此又肚飽稅之慣技也惟名稱不一曰腹稅曰肚飽稅曰肚綳稅其大意不過於契紙填價應稅之外分蝕侵吞業户固享利益塘長蠹書各飽腰纒徒令場官爲難等情署司察核所禀石堰等塲匿契短稅情形歷歷如繪灶丁塘長吏胥互相串弊固屬可惡而塲官避謗不究亦難辭咎近年各鹽塲棧漲沙塗年增一年而解司稅銀每年仍祗數百兩足知短匿之弊各塲均同契稅爲國家歲入大宗自應速籌整頓查各州縣民田賣買早經改用司印三聯官契並經藩司編定契稅章程防業户之隱匿杜書吏之侵吞辦法極臻完備乃各鹽塲沿用契尾百弊叢集現擬移請藩司將定章聯單式等移送過司以便參仿刋印分飭兩浙鹽塲遵照實力稽征以裕庫收而杜蠹弊業奉會辦大臣核准除將查明之塘長櫃書嚴行革究詳辦外通諭全省鹽塲出示曉諭頒行三聯印契並於昨日箚行諮議局矣 
雜記 
[江北水患紀聞揚州]  
　　江北高寳興化鹽城阜寗等處因連日大雨低窪之區多被湮没而高寳兩處麥田甚多現值收穫之際因此大半腐敗發生新芽幾有一敗塗地之勢且高郵興化四鄉早稻時當發育極盛適爲雨水所冲亦無收成之望但期此後天時適宜或可轉機然江北荒象巳隱伏於此矣 
[震澤丁書私征案結後情形蘇州]  
　　震澤縣櫃書家丁匿詔私征奉上憲嚴飭拿辦櫃書周小雅畏罪自盡後經蘇州府審明將門丁唐子雅及櫃書張雲濤馬雲峯徐金釗等三名分别問擬流罪定案乃該丁書等百計運動欲圖免罪近聞櫃書徐金釗巳由吳縣交保人保回且目下徐金釗仍在震澤縣充當城内櫃書張雲濤本收禁長洲縣監日昨乘縣署監牆損壞之時巳調收押所矣唐子雅由其胞兄唐南平代爲運動赴府署具禀數次始則欲援罰鍰之例繳銀贖罪繼則揑稱孀母獨子欲請准予存留養親幸府尊何太守洞燭其情均皆嚴詞批斥不予准理云 
[巨梟喬三刑訊不認近狀松江]  
　　巨梟喬三兄弟三人其兩兄喬大喬二亦係著匪先經飛划營沈管帶拿獲解府訊實發禁婁獄喬三所犯各案以浙之嘉善平湖蘇之婁縣金山青浦一帶爲多獲到梟盜均供喬三在内故兩省大吏懸千金重賞購拿甚急獲案後昨經府尊戚太守訊鞫祗認隨夏竹林入帮前夜復訊仍不肯供鞭以荆條狡展如前聞松屬各案訊有端緒尚需押解赴浙也 
[松城開放水壩肇事確聞松江]  
　　城内開浚巿河現自西城口至貢院前巳經挑竣提台劉軍門於念六日親蒞勘視會同紳董令將西城口水壩開放時觀者過衆裡水關橋欄年久失修因被擠墮落水者十餘人先後拯起惟某姓女孩氣閉不醒謡傳巳斃事後仍聞救醒 
清談 
[川沙風潮定案之觀感]  
　　川沙風潮。情詞各執。紳之藉口則曰民頑。民之怨毒。則曰紳貪。二端者。幾若冰與炭之不能相容。黑與白之不能相混。今則撤者撤。罰者罰。免議者免議。慰勉者慰勉。而龔臥江等犯事匪徒之罪名。亦巳爰書永定。自局外觀之足以平受創諸人之。氣而不至灰勇往任事之心者矣。 
　　雖然記者於此竊不忘吾錫支鳳之遺事矣。支鳳者。無錫鄉民。嘗以顯應橋事激於義而被逮者。　跨錫西郭外之太保墩。架石爲之。具區之水灌注運河橋實扼其咽喉邑。紳惑形家言。塞之以礫嘉慶十九年。天大旱運河水僅殁踝。鄉民數百人簇衆橋畔。欲去其塞顧憚紳勢。莫敢先。鳳素以渴義聞於鄉里。一日。偶因事過此。衆相向問計。鳳曰橋塞不去。具區之水不來。今爲諸君去之。脫有禍。鳳一身當之。不汝及也於是耰鋤競下。不一時。塞去。水　汨汨有聲。是秋收中稔。而邑紳遂以十巨罪託鳳。置之獄獄具。屢上請屢駁。衆亦不直諸紳士所爲。力爲營救。會遇赦得釋。出獄曰。數百人擁之行。夾道懽呼。若賽會者然鳳之殁。今巳百年。而里老村夫。猶嘖嘖道其遺事勿衰。 
　　記者曰。川沙此事吾不知與支鳳事。相類否顧其籍口於一祠之借。遂憤激而演成此偌大風潮。似其人雖愚不可謂非激於義而暴動者。與一二鄉人挾睚眦之怨以成殺人越貨之謀。有不可同年而語者矣。吾不知百餘年後。川沙民人之一般公論。其以此次犯事匪徒爲何如人。而更以當日受創諸紳之爲何如人也。 
雜錄 
[李二曲軼事]  
　　李二曲先生顒。字中孚。陜西盩厔人。以昌明關學爲巳任。家無書。從人借讀。自經史百家至二氏之書無不觀其論學曰。天下大根本。人心而巳矣。大綮提醒天下之人心而巳矣。關中士爭向先生問學。癸丑陜　鄂善以隱逸薦。先生誓死辭。書八土。皆以病爲解。得旨。俟病愈。敦促八京。自是大吏歲歲來問起居。先生遂稱廢疾。長臥不起戊午。部臣以海内真儒薦。有旨召對。時詞科薦章徧海内。先生獨被昌明絶學之目。中朝必欲致之。大吏趣行益急。先生固稱疾篤。舁其牀至行省。太吏親至榻前慫恿。先生絶料六日。至欲拔佩刀自刺於是諸官屬大駭。得予假治疾。自是荆扉反鎖。不復與人接惟顧寗人至則欵之。巳而天子西巡。將召見。命陜督傳旨。先生驚泣　。吾其死矣。辭以廢疾不至。御書關中大懦四字以寵之。子二。慎言。慎行。慎言以門户故。出補諸生。不與科舉。後以選拔貢太學。亦不赴。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏酌擬考核私立臨時法官養成所曁附設監獄專修科章程摺]  
　　奏爲酌擬考核私立臨時法官養成所曁附設監獄專修科章程繕具清單恭摺仰祈聖鑒事本年三月初七日法部具奏酌擬臨時法官養成所曁附設臨獄專修科各項章程一摺奉旨依議欽此欽遵通行各省辦理在案現在各省陸續籌設報部而京外聞風興起呈報私立請予立案者不一而足竊維此項養成所之設原所以儲備考試法官人才儲備愈多人才愈出來將考試法官之際庶易於嚴去取而拔真才惟是地廣費多僅恃公家籌辦官力仍虞不逮臣等竊本斯意凡遇呈請私立法官養成所曁附設監獄專修科者查係確遵部章經費充足無不准予立案而仍以京師省會及交通便利繁盛商埠之地爲限至應考資格凡與中學堂同等之畢業學員及曾經學習法政警察監獄年半以上畢業者亦准其入所肄業較之原章略爲變通而搜集似更閎括邇者京外私立養成所紛紛據報成立按期開學自應由法部隨時嚴加考核以防流弊而促進行謹酌擬考核章程十條繕具清單恭呈御覽伏候命下卽由法部並通各飭省提法司一體遵照辦理所有酌擬考核章程緣由理合繕單恭摺具陳伏乞皇上聖鑒謹奏宣統三年五月十六日奉旨依議欽此 
　　謹將酌擬考核私立臨時法官養成所曁附設監獄專修科章程繕具清單恭呈御覽 
　　第一條臨時法官養成科曁監獄專修科由私家籌欵遵照奏定章程設立者稱私立臨時法官養成所私立監獄專修科但其設立地方應以京師省會及繁盛商埠爲限 
　　第二條開辦之先京師呈候法部批准各省呈候提法司批准仍應報部立案備查前項呈中並應詳列左載各款一遵照奏定章程一創辦人姓名三處所四簡章五經費六開辦年月日七招生額數八學費數目 
　　第三條招生時得令各生取具印結圖片或切結俟錄取後呈送法部或提法司查核 
　　第四條開辦之後應將左列各欵分别呈報法部或提法司查核但各省仍由提法使報部一職員履歷清册二敎員履歷清册（敎員資格須在法政法律學堂畢業者）三學員履歷清册（學員資格須照奏定章程）四學員班數每班額數五每班課程鐘點表（每學期呈報一次） 
　　第五條本章程第二條第四條各欵有變動時應隨時呈明法部或提法司核定其學員有故退學及請假逾一月者應隨時呈報法部或提法司除名 
　　第六條每學期考卷講義課本應呈送法部或提法司查核其品行分數學員請假日期並應詳細殓表分别呈報考試畢業前十日應呈請法部或提法司派員監考 
　　第七條法部提法司得令將招生時錄取各卷呈候派員覆核遇有濫行錄取數逾錄卷之半者即將考案撤銷 
　　第八條法部提法司得隨時派員分赴私立臨時法官養成所曁附設監獄專修科按照本章程第二條第四條及第五條所載詳加考核有不合者考核員得指令更正其與本章程第四條第二欵第三欵第五欵有二欵以上不合者由法部提法司限期飭令更正逾期不更正者即將其原案撤銷 
　　第九條法部提法司於私立臨時法官養成所曁附設監獄專修科學期考試應否派員監考得由法部提法司酌量辦理 
　　第十條本章程於奏准後應由法部通行京外一體奉行 
本埠新聞 
[滬道致外務部電中英睦誼]  
　　北京外務部堂憲鈞鑒本日英皇加冕上海一口通商最久中英兩國貿易往來最爲繁盛兩國商民感情素厚欣逢盛贍萬衆歡呼適英提督文士露在滬英總領具柬相招職道與薩都統各率屬同往慶賀如禮並先期知照稅司封關半日今晚海關曁洋務局及駐浦兵輪懸結燈彩衙署公廨警局銀行輪局電局商會及自治公所之總工程局租界内外華商行號一律懸燈慶賀頃據上海商務總分會陳作霖貝仁元王震等江蘇敎育總會唐文治等上海城自治公所李鍾珏等環請轉電恭祝英皇加冕萬歲以表上海一口中國商民歡祝之誠應請鈞部迅告英使轉電英政府知照爲叩燕翼禀宥印 
[租界舉行慶典餘聞]  
　　前日爲英皇加冕之期公共租界内之懸燈慶賀者以黄浦灘與南京路直達賽馬塲一帶最爲繁盛外大橋堍之公家花園雖准華人進内游玩入夜則該園内外並不燃燈無人入覽當提燈會水龍會游行租界時到處人海人山極形擁擠幸麥代總巡預爲防範多派探捕分叚巡查未致肇事惟新閘捕房包探馬阿美在跑馬廳拘獲搶取蘇州婦人某氏金挖耳之張根生又總巡捕房包探在南京路拘獲攫取甬婦王何氏銀練之宋阿二兩名及過犯陳阿榮高根全王阿生徐三郎黄阿四張阿寳莊來法史阿錫陸福根等九人於昨日併解公共公堂經寳讞員會同英康副領事分别訊明判宋押三禮拜張根生押兩月陳阿榮押西牢九月王高各押半年陳等三人收押期滿仍逐出租界徐黄各押一月餘人各押十天尚有甬人張阿元之妻陸氏藉觀燈爲由與姘夫王阿钦在禮查西飯店門前絮語被張撞見向論互毆由捕一併拘入捕房昨晨解廨訊明判氏開釋並以張王兩人不應違章打架判各押一天示儆又江北小孩王小二仔南京小孩曾蘭英均 
 
 

Page 19

 
 
因出外觀燈人衆擁擠不記歸途由捕一併帶入捕房昨送公堂盤詰王孩供年十二歲父在原籍伊在劉姓處學習織帶曾孩供稱由籍背母來滬觀燈等語着將兩孩併送棲流所留候認領又聞美副領事蓋君以前日公党停訊一天深恐捕房瑣案積壓故昨亦蒞廨會同德襄讞升坐樓上公堂訊理各案 
[各業商團之進行]  
　　本埠各業商家議辦商團先後成立均紀前報兹悉回敎中人亦擬組織清真商團同志贊成者巳有數十人因經費一層雖由各同志酌量認捐仍不敷用尚待熱心家慨然贊助以策進行而南巿油荳米業商團則巳成立定二十九日清晨七時在南馬頭滬軍營操塲行開操禮昨尸柬邀文武各官及各商董各團體届時到塲觀禮 
[陳昌年何嘗接收欵項]  
　　鄂督瑞制軍批上海巳閉信義銀行儲蓄貧民代表王靜莊蔡明德等禀云查上海封存款項並無歸陳守昌年接收之說至於零星儲蓄能否按數找給應自行禀請江督蘇撫兩院核辦不必舍近求遠多此周折希上海商務總會傳諭知照此批副禀并發 
[常熟盜案解回訊辦]  
　　夥刦常熟縣南門外劉巷地方時嘉書家衣飾鉅贓之盜匪楊銀泉李明山朱阿三張阿元周阿海馬阿大鄧阿桂徐根和夏金甫尤阿二左小弟黄阿金並左之姘婦張楊氏黄之姘婦黄陳氏及楊銀泉之子楊才寳楊長根等各人並鎗械衣飾經飛划第五營管帶劉在中哨弁王樹奎吕文標恊同探目張寳榮楊掌生包探蔣文彬錢壽生邊槐州等緝獲一併解送公共公堂訊供收押在案昨日復由寳讞員會同英康副領事提訊事主時嘉書投訴去年亦被盜刧購有防匪洋槍三支今被刧去所有衣飾認明無訛求究據左小弟供稱向爲撑船生意並不爲匪詰之李明山供在横涇釐卡船上胡師爺處服役亦不爲盜其餘各犯供多推賴中西官以楊銀泉現患疾病着留候醫愈再核其餘男女大小十五人及槍械衣飾併交來弁帶回常熟縣歸案訊辦 
[尼菴被刧之嫌疑]  
　　常熟人沈昌寳與長洲縣境紅塔鎮某尼菴被刧一案聞有關繫前日在虹口被匯四捕房包探楊掌生查獲昨解公共公堂押候查明於下禮拜三訊核 
[其殆病不對藥歟]  
　　日前有住居南林里之榮楚臣因患病延請永順里内醫生周旭卿診治詎榮服藥後病忽加重變爲癲癇前日由榮妻將周扭至四路分局禀奉蕭區長諭令暫押一面將病人送請公立醫院醫治再核 
[捐局用人之惡習]  
　　甬人金阿赤在胡家木橋附近貨捐分局内爲厨司昨至租界向鄉人吳少卿勒收蠶荳等貨釐金被一百十七號華捕查見拘入捕房解送公共公堂請究據捕房代表侃克律師投稱金越界勒收捐欵殊違定章應請嚴辦訊之金供詞推諉判押候查明於下禮拜一訊核 
[子媳違忤駭聞]  
　　住居城内和尚浜之陳某素忤其母形同梟獍日前竟與其妻密謀謂母患有瘋病商通廣福寺僧將其母寄禁該寺殯房内鎖以巨鏈繫以大石如或哭泣更須肆毆現巳由鄰右代抱不平控官查究矣 
[公役畢竟便宜]  
　　奚慶良控沈高山於數年前積欠米洋十一元四角五分曾托二十鋪甲夥催索無着請爲究追等情先經南三區張區官飭傳沈妻曹氏到局訊知沈適患病諭俟病痊措資繳還嗣該甲夥薛阿炳向氏勒索酬勞不遂復將該氏及男女兩孩一併解局區官以該甲夥未奉局命擅自拘人實屬胆玩巳極判將兩孩釋回一面將薛與氏解至一區分局經德區長訊明判氏交保限期料理薛斥退免究 
城内 
[同一野蠻]  
　　東二區解送馬士元周長桂二人到縣昨晚由帮審承明府提訊馬供鎮江人向爲扇子生意住居張家弄前晚出外傾倒便壺周忽上前阻止互相口角被伊毆傷頭額求請究辦周供與馬姓係是同鄉同業因一時失手現巳知悔求恩免辦明府以周事出無心判出洋四元給與馬士元爲養傷費一併斥退 
[省釋無辜]  
　　樟鄉黨匪徒張思九由縣泰獲收押在案昨經帮審承明府復訊張供泰州人素來安分因有穆少卿紏衆毆人前往觀看致被悮拘業巳寃押多日求請飭查虚實如果入黨爲匪自願加等治罪明府判從寛具結斥釋 
[縣批三則]  
　　嚴應鈞禀批屋内封存物件除壽板木器前據乾元莊具禀巳批飭啓封點交外其餘傢伙楊樾前次曾呈請買板即經批飭照原估繳價如其不願應速具呈以憑另招售買何得久延候飭差勘催具覆至該屋房租每月若干同義付至何時爲止均未叙明查乾元莊等前呈清單並未列有欠租一欵碍難并攤並即知照魏俊山禀批該監生存欵係在鎮江信義銀行存户尚不止該監生一人究係如何辦法應自赴鎮江禀請官長核示本縣碍難越爼代謀黏單揭還楊劉氏禀批氏子楊栢生欠唐士元洋欵無論是否包工錢但旣立有借據祇能照據還洋案經訊明押追着速如數呈繳毋得空口搪塞一面暫取妥保保狀附 
南巿 
[冒取食米]  
　　同安米店夥潮州人周緒明昨將小車夫張金桂扭至裁判所控稱二十三日張持鼎隆興字條來店車去白米兩石計洋十八元二角後向該號查問推諉不認今張又持條來店車米二石是以扭案請辦訊之張供由一不識姓名之人囑令持條往取惟前次之米並不知是冒取求鑒判交保限交付條之人來案質訊 
[何苦挺撞]  
　　大南門外中道橋南首由貧民搭蓋草屋養猪自治公所警務處以其有碍衛生曾飭廿七舖地甲限四月中一律遷拆兹由南區區長訪悉有開設柴行之瞿福泉唆使李阿春等出爲覇阻因飭偵探將瞿李二人及吕泗昌曾光明周阿元劉三元等拘解裁判所訊究瞿出言挺撞判令管押餘均斥釋限三天内遷徙如違惟該地甲是同 
閘此 
[夫婦離心]  
　　單喬氏至四路分局控告其夫單寳榮不顧家用時常尋釁求請核辦等情蕭區長諭令退去聽候查核 
[騙取鑚戒]  
　　韓允生遞　巡警總局控告住居順徵里之粤人徐子秋於正月間騙去值洋一千餘元之鑽戒避匿不理昨由　捕隊將徐查獲解局候訊 
英租界 
[並非潛逃]  
　　鴇婦王李氏與妓女花再香互控一案昨經公堂提訊據王鴇訴稱花妓於去年十月間捲取值洋四百五十元之珠飾各物潜逃求請追還花妓延律師凱第士辯稱花妓曾被王鴇私押爲娼今因母病回家延醫診治並非潛逃德襄讞商之美盖副領事判花妓押限交贓到案於下禮拜四再核王鴇斥退候示 
[限交小孩]  
　　安徽人鄭開明陶良臣陶卡氏因將三歲小孩托趙時卿賣於厦門李姓得洋十五元被探查獲昨將各人併解公堂 
 
 

Page 20

 
 
訊明判趙交保限三禮拜次孩餘人分别押候訊核 
[拐賣婦女]  
　　楊阿二李炳生與方大姐謝王氏周王氏顧老二等四婦串拐何阿根之妻陸氏販賣被何偵悉報告捕房將各人一併查獲昨解公堂請究判分别押限三禮拜交何陸氏到案再核 
[男女賭博]  
　　吳淞路七十五號門牌住户王土生王陳氏夫婦因與朱關順浦榮生賭博被捕查獲昨將四人拘案訊明判陳氏開釋王罰洋十元充公如無力繳洋改押十天朱浦各押三禮拜賭具銷燬 
[欠欵被控]  
　　日商日清公司控潘敏齋不理欠銀昨由包探將潘傳至公堂諭令交保候照會日領事會訊 
[姘夫無情]  
　　雲南路雉妓高銀寳控姘夫丁阿坤無端行兇昨由捕房解廨經中西官訊供不認判丁押候見証到案質訊 
[家賊難防]  
　　汕頭路住户朱周氏控告其子朱和尚與張阿煥　竊現洋衣飾昨由捕房解至公廨押候吊贓再訊 
[故態復萌]  
　　何元通胡鴻昌控過犯李金昌張金元竊取衣物昨由包探將李張二人查獲解送公堂訊實判各押西牢一年期滿仍逐出租界 
[用人舞弊]  
　　英商勝家公司控用人沈陸金私收客帳並私押縫衣機器昨由捕房將沈查獲解至公堂經孫襄讞會同英翰副領事訊實判沈押兩月如能繳洋四十元零六角准予酌核抄獲之洋歸還當本如不足數仍着照償 
美租界 
[乘車跌傷]  
　　湖北人蕭九山昨乘四十五號電車至西華得路下車失足跌傷頭部由捕車送同仁醫院醫治 
[口角用武]  
　　周阿根昨搭某號電車至百老匯路忽與賣票人陳少堂口角扭毆由捕併送捕房分别斥釋 
[砍傷姘婦]  
　　住居百老匯路之宋水元昨日不知何故持取菜刀砍傷姘婦劉王氏之面部由捕拘入捕房候辦 
[收殮路斃]  
　　元芳路元和弄口昨有形似小工之無名男子倒斃於地即由捕房諭飭地保查明收殮 
法租界 
[僞膏充公]  
　　王小狗煎熬僞質烟膏混售被捕房查知當將二房東朱沈氏解廨訊無干涉判令開釋補提王小狗究辦在案兹巳由捕將王拘獲並將熬成之棗子僞烟膏百餘兩一併抄出送廨訊據王供此項棗子膏係備自食據聞人言此膏能斷烟癮因此製就並不出售聶司馬以旣巳熬至如此之多必係冒充烟膏出售漁利姑念初犯從寛開釋僞膏充公 
[養媳訴苦]  
　　嚴王氏凌虐養媳沈阿德事爲捕房查知拘解公廨押候該媳醫痊再核在案兹因該養媳傷巳平復一併解訊阿德供年十五歲於九年時許嚴爲媳後因父母俱故遂被搶去童養時常凌虐並將上下衣服褫去兩手反縳用竹梢鞭責致背上皮開肉爛現由醫院醫愈求察質之氏供因該媳不聽敎訓偶然責打有之聶司馬姑念該婦無知從寛着具不再凌虐切結開釋並飭償還醫院飯食費洋三元 
[匠人行竊]  
　　泥水匠陳貴卿在陳紅奎瞿戴氏兩家工作偷竊衣物多件當被包探撞見拘入捕房昨傳失主到廨質訊陳認竊不諱判押捕房一月贓物分别給領 
[串竊布疋]  
　　沈阿金劉阿二串竊聚安洋貨號布十六疋報由包探一併緝獲吊到原贓並傳同事主郭秀初蕭德昌解廨經聶司馬訊實判沈劉各枷一月再押三月贓物給失主具領着交當本洋十五元零三分 
海上閒談 
[二十六日之見聞記]  
　　巿面盛則戲園妓寮之營業發達。巿面衰則戲園妓寮之營業冷落。此一定之理也。乃二十六日一日間之營業。則戲園與妓寮。適成反比例。戲園因觀客皆趨於黄浦灘大馬路一帶看燈。而生意清淡。妓寮因客棧擁擠。而遠方來觀者。皆趨於妓寮。借碰和喫酒。爲一夕安身之計。故生意反甚興旺。此其所以成反比例也。 
　　酒飯館及其他點心店。是日莫不利巿三倍。而逆旅主人。則叫苦曰。房屋祗此數間。而又祗此數榻。旅客紛至沓來者。只得以閉門羹待之。客雖哀求一席之地而不可得。眼見其怏怏而返誠憾事。也惟旅館之黠者則預留數榻。以爲是日居奇貨索重價之計。亦一謀利之妙法也。 
　　大馬路一帶茶肆。則亦大獲利巿。其沿馬路近陽臺之座位。每碗需洋兩角。其稍後者。需洋一角。且須先付茶資。此種特别漲價亦鮮有也。 
　　大馬路除飲食各店外。其他則反不能獲利。非但不能。且費鈔焉。蓋是日各店舖公司之門首。皆爲看客駐足之所。生意均被障礙。其店主夥伴之親戚主顧朋友。有携具妻妾子女來者。則引而進焉。爲之備烟茶焉。點心焉酒飯焉。觀者有左顧右盼之樂。而主人則有隱痛矣。 
　　近跑馬塲之旅泰西菜館。是晚每一客位。售洋三元。此真能特别獲利者。蓋亦地位使然也。 
　　人力車是日沾英皇之惠不少。自麥家圈至十六舖。須洋兩三角。故車夫類皆捷足飛奔。眉飛色舞。 
　　公家花園。是日特别公開。上燈前。准華人一體進内。記者過其前。遥見在内之華人。類若有一旦得到不能到之地。如身入瑶池仙殿。而大爲快樂者。大都爲短衣窄袖之人。 
　　是晚提燈會之列隊提燈者。除英國人外。以日本人爲最多。類皆興高采烈。足見日人善於交際矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[湖廣鐵路債票召募章程]  
　　大清帝國政府千百十一年份五厘息（一）湖廣鐵路（二）準備還債金磅借欵 
　　發行五釐息金磅債票共六百萬金磅此款用以供給下列之資本 
　　（一）用以贖還未經贖取之金磅債票全數計合美國金洋二百二十二萬二千元前由美國華興公司爲大清帝國政府而發行者贖取時除應得利息外並另增息金每百分之二零二分之一 
　　（二）用以築造官辦鐵路幹線此線自湖北省城武昌起點經由岳州及湖南省城長沙而達於湖南省南界郴州所屬宜章縣境内之某點藉與粤漢鐵路之廣東一段相聯接此線全長計一千八百華里合九百基羅邁當 
　　並以築造一官辦鐵路幹線此起於湖北省内廣水所在或隣近之某點藉以聯接京漢鐵路經由襄陽及荆門州而至宜昌此綫計長一千二百華里合六百基羅邁當並由宜昌至四川省之夔州府此線計長六百華里合三百基羅邁當此路全綫共長一千八百華里合九百基羅邁當由千九百十一年五月二十號所頒諭旨准其發行此項諭旨曾用正式禮在北京通告法德英美四國公使此次六百萬金磅之債票並以後設欲建築上項鐵路爲資本不敷而應須續借爲數不得過四兆金磅之債欵俾工程連續進行不至間斷因以續行債票此前後兩次債票之發行其本利均由大清帝國政府一力擔保且指明下列各項爲前先之擔保品 
　　（一）湖北普通釐金計每年關銀二百萬兩 
　　（二）湖北河防鹽斤加價計每年關銀四十萬兩 
　　（三）湖北於千九百八年創行兩文新鹽捐計每年關銀三十萬兩 
　　（四）湖北所徵湖廣進口米捐計每年關銀二十五萬兩 
　　（五）湖南普通釐金計每年關銀二百萬兩 
　　（六）湖南鹽運司庫内鹽釐常捐計每年關銀二十五萬兩 
　　上項共計每年關銀五百二十萬兩業經申明此項錢粮並未有别種借欵担保抵押等之糾葛 
　　凡購買本債票每張一百金磅連同半年期息劵每年五釐定於六月十五號及十二月十五號兩期發給首次二磅十仙令利息當於本年十二月十五號發給 
　　本利在倫敦柏林巴黎紐約四處用金磅或用馬克法郎金圓等合計磅數交付在北京上海則按照銀行購買倫敦柏林巴黎紐約銀票現行價格交付 
　　定股價格每百磅債票應納百磅十仙令 
　　道勝匯豐匯理花旗四銀行奉准發行六百萬金磅之債票 
　　定股者其交法如下 
　　報名五磅 
　　附投念磅 
　　本年七月三號五十磅 
　　本年七月三十一號念五磅十仙令共計金百磅十仙令 
　　定股者可問北京或上海德華匯豐匯理花旗四銀行在北京用公法通幣在上海用上海紋銀其價照電匯至倫敦之現格而定 
　　債票之發行於柏林者有百磅票亦有二十磅票可詢問德華銀行其發行於巴黎者僅有二十磅票報名時須一次交足請問匯理銀行可也倘到期應交金附股而不能交付則報名時之預存款悉數退還其有不能將附欵全數交足而僅付一部分者則餘找之數可於下次分交時交付惟巳届分交之期而不交者則前時所交一概充公 
　　此後各條與報紙巳載之條約相同招投期定於禮拜五卽六月十六號始至禮拜一卽六月十九號止 
國外新聞 
[英皇加冕之盛况]  
　　文匯報載二十六日倫敦電云晨間聖乾母斯公園及倫敦塔升放禮炮宣告是日爲加冕之晨是日天氣隂雲密布僅上午四時似欲放晴全城裝飾殆如仙境各處房屋皆滿綴花彩各街道均紥有華麗之凱旋門旗　飛揚舉目皆是事前雖巳竭力預備彈壓諸事然特萊番爾格十字路口行人潮湧大爲擾亂哨兵綫亦被衝斷後經加派警察前往彈壓登時安靜陸軍大將吉青納爲加冕軍隊之統將其態度極爲衆人所注目各軍隊在白金漢宫及帕爾曼爾附近排列陣式頗覺雄壯貴族及貴族夫人均衣禮服由乞爾西乘船沿河至下議院前登陸列隊步行過宫塲而至韋斯脫明斯脫大敎堂頗有可觀所搭看臺八點鐘時觀者巳滿座是時忽降大雨惟天上四面均有亮光敎堂旣容納七千餘人乃閉門以拒來者貴族夫人悉集堂之北隅首戴禮冠旣就坐咸脫其重笨之冠置於膝間貴族則坐於堂之南隅均脫冠置於座下晨間八點三十分鐘御駕經過之路均禁止行人來往旣而第一行列出發中雜親王專使因有細雨均坐轎車第二行列爲皇族各員計車五輛最每一車爲皇太子及太子妃並世子阿爾白脫與喬治四人所過之處國民咸向狂呼以表敬意於是砲聲隆隆以報皇與皇后巳離白金漢宫幸而雨忽停止陽光現於雲際一路觀者歡乎之聲如海浪之激動相繼不絶皇與皇后均有喜色常鞠躬以謝國民之歡迎吉青納子爵及勞白脫伯爵亦大爲衆人所歡迎　皇與皇后入堂時有敎士一隊導之而行堂中樂歌大作大掌敎旣行敎禮並講敎條後皇乃發誓舉行塗油旋由康脫培萊之大掌敎行加冕禮合堂之人皆高呼上帝佑皇於是喇叭之聲與塔上之砲聲一時並作各 
 
 

Page 27

 
 
處敎堂之鐘聲亦同時而起大掌敎旋爲皇后塗油加冕行聖餐禮並由皇與皇后遵照古　以聖杯覆布或祭壇布及精金一鈎相獻贈此爲加冕禮最後之大有可觀者皇與皇后由堂上退下易紫色外衣啓蹕回宫之前重至堂上時堂中之人復向高呼致敬由堂復出之際宫塲所立之人亦高聲歡呼登車回宫之時歡呼之聲仍不絶於耳二十七日倫敦電云昨夜倫敦之燈光上燭雲霄實爲從來所未有字林報載二十六日香港電云星期二星期三兩日大雨傾盆以致不能豫備祝典刻仍隂雨海陸軍閱兵式改在下午舉行觀者甚衆共到兵三千五百名其餘節禮均照豫定次序實行晨間在敎堂舉行祝禮時港督羅嘉特議政處各員及共濟組合社社員一大隊均蒞堂行禮旣而在巿政廳舉行大會總督代表實行部及立法部宣讀致英皇之賀電一爲加冕慶典辦事部代表全體所發一爲拜火敎徒全體所發並宣讀華民陳詞俟英皇至印度受賀時再由港督進呈各學堂孩童均經款以茶點港督今夜在公園觀迎民人園内張掛燈彩並有中國魚燈一行 
[萬國水手罷工八誌]  
　　二十六日倫敦電云英國水手罷工現巳漸有調停之望各主人均擬承認合理之要求 
[愛爾巴利亞問題近聞]  
　　二十六日倫敦電云土耳其致公牒於列强謂土政府决不能容忍外國干涉阿爾巴利亞問題云同日栢林電云土耳其與芒台里格洛之交際日漸危急芒台里格洛欲圖干涉阿爾巴利亞問題巳經土政府拒絶 
[德國財政之進步]  
　　二十六日柏林電云據德國常年經濟報告共餘馬克一百七十兆故一千九百零九年預算不足之數可以從速籌還（以上譯文匯報） 
小說 
[殖民小說華僑涙（五十）]  
　　惟有區輔華素來最愛戴高帽子的。覺得這個人狠不討厭。便也殷殷勤勤的。和他通了名姓。談了一回。倒談得十分合式。盧觀察見了。心中大喜更使出全付伺應上司的手段來。八面張羅。滿場飛舞。哄得個區輔華甚是歡喜。范鳳洲和鄭國昌等看了一回。實在看不上眼。滿心想要罵他幾句。却又覺得有些礙口。只得勉强忍住。只聽得盧觀察對看區輔華朗然說道輔華先生。初到南京。想來那些游賞的地方。不甚熟悉。晚生是世代寄居在這裡的。没有一處不認得。輔華先生如若要去各處消遣。晚生引導就是了。就是蘇州上海。晚生也是狠熟的。這個上海是天下四大埠之一。輔華先生倒不可不去賞鑒一下。區輔華聽了大喜道。們來的時候。也在上海住過幾天。無奈没有個熟識上海情形的人。只得將就頑上幾天。也就算了。如今觀察旣肯屈尊引導。我們明天就去何如。那時范鳳洲和鄭國昌聽了盧觀察這番說話。心上恍然大悟。知道他的目的。無非是想弄幾個錢。又聽得區輔華要同他到上海去。便連忙對盧觀察道。承觀察這般盛意。我們自然感激。但是我們此番是爲着公事來的。如今公事未畢。不便他往。還請觀察原諒。說着。又向區輔華道。我們的公事。還没有了結。到上海去做什麽。還是不去的好。區輔華道。我們的公事。京是到此預會。如今帶來的出品。巳經一一陳列。會塲裡頭的品物。又巳經一一看過。我們幾個人住在這裡。有什麽公事。京是有什麽事情。你們兩位是總代表。只要你們兩位斟酌辦理就是了。我們是難得回到中國來的。趁着這般時候。又有個熟悉情形的人在這裡。真是個不可失的機會。老實和你們說。我的主意巳定。决計明天就走。好在你們要到漢口鎮江各地去攷察商務。等你們從漢口回來。我在上海等候你們就是了。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
