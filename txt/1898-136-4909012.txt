# 1898 - 136 - 4909012

 

Page 1

 
 
[杭州提前發報告曰] [  申館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到茲又將杭州之報迅速刷印星夜由輪船寄往本日報紙限定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閱過之舊報　售敬告賜閱諸君子惠函查究愼毋被若輩魚目混珠也此啓 
[本科會試闈墨發售] [  圖書集成局啓]  
　　禮闈揭曉獲售者半係知名士故本屈闈墨大都力厚恩深具有根柢間有關會時勢者亦復慷慨邀昂立　得體　　爲近數科來從出之　　本局亟從京師友人處覓得清楚原本用新鉛字排印校對無訛定價每本碼洋六分卽日出售有欲揣摩風　先覩爲快者請移玉至三馬　　報館及申昌書畫室購取可也此佈 
[論報紀凌辱斯文事]  
　　士爲四民之首自古及今未有或易者也若是乎士爲天下之所重也久矣蓋士者讀書明理　則教人遠則治人　　士將天下不能明義理朝無士將天下不能臻又安故朝廷設爲庠序學校以培養之行鄉選里舉以簡拔之自　　　學校雖屢變其規鄉選里舉雖屢更其法而所以養士取士之法則尙不離其宗有明以人股取士我朝沿其舊制爲士者皆束縳於帖括之中雖世不無實學之士而欲取功名究不能不濳心於八股故實學者亦漸少大約心思耳目中人居多勢不能兼擅也至若專心八股之輩除八股外幾於一無所知致庸耳俗目之輩皆以爲讀書人無有能游事者不知人劭解事未有不從讀書中來特患其不能讀書耳時至今日人心不古士品亦日下人之目士幾於不僅半文品　之自待亦日薄殊爲風俗之憂本報　紀凌辱斯文報筆人閱之不禁爲之太息不置一則爲茸城西門外開設米鋪之婁縣學生朱茂才於上月二十七日爲竊賊穴壁竊去白米一袋爲茂才覺察啓戶狂追將賊獲　正欲解送巡防局適巡勇巡夜過此不分涇渭將茂才之辫與賊辫互結縛諸嶽廟鐵鑪之上後經控之婁縣邑尊略加研訊疑賊並非眞犯不復究勇之凌辱斯文茂才復控之府太尊批縣澈底根究大以事主爲賊此勇可謂　塗已極不問其有意無意自宜從嚴訊究然在深夜之間一時不能辨别此勇尙有可原　旣已到縣自不難水落石出而反疑爲賊之非眞而不究巡勇之錯悞雖未必存庇護之見而迹已鄰於庇護矣亦何怪茂才之忿不可解而控之府署也一則爲張　才由鄉間至松郡道經八仙茶樓適華亭縣署差役高昌　安獲許姓犯人曳之而出悞被撞倒茂才與之理論二役竟敢將茂才扭入茶肆聲　欲一併鎖拿并云偌大秀才買幾文錢一斤耶未幾同袍聞信公憤難平令茂才具縣者經劉謙三大令批示云差役凌辱斯文至於如此實屬不法已極候提嚴辦諸生及紳士又遞公禀謁見大令羣請懲治大令於送客後卽升堂捕鞫重責千餘板革　卯名前此巡勇不知爲斯文而辱之於理亦不能輕恐此則知爲斯文而辱之差役之狂悖不法其平日魚肉良懦更可想而知雖罪不過枷責而枷責之罪已爲若輩幸矣說者謂斯文而見辱於差役固差役之不日而斯文之不幸然斯又至今日亦有每况愈下之勢往往有一衿甫得不守　碑干預訟事以斯又爲護符與差役爲朋比致啓差役輕視之心雖地方不少束身圭璧之士而差役視　以爲斯文不過如是而已於是毫無忌憚斯文之受辱未始非士習不端者階之厲也然斯文之輩雖未必皆言矩行規而旣讀書究竟潔身自愛者多暱比匪人者　而巡勇差役則蒙蔽官長魚肉鄉愚上下具手假公濟私訛詐錢文如出一轍此因辱及膠庠之士公憤難容以致控縣控府巡勇差役不能拘飾蒙蔽長官亦不敢姑容若非斯又旣不收控告官長亦何由得　吾恐攖若　之怒　誣人爲賊則賊矣欲牽連而子以訟事則受訟紥矣卒至解囊和事以厭若輩之欲差役之强橫較巡勇爲尤甚官長尤宜約束在平日使出事之後而始嚴懲之雖不可不謂之嚴明而其如未悉之事尙多乎爲士者亦宜自愛毋假斯文虚憍之氣以致人　厭惡所謂夫人必自侮然後人侮之且近日風氣不甚以斯文爲重故斯文之輩尤宜自愛若逞一時之忿致受目前之辱雖有官長戒之懲之而受虧已非淺鮮矣爲士者日可不計哉 
[誓不求和]  
　　昨日倫敦來電云日來美利堅國添兵至　呂宋以添至一萬五千名爲額日斯巴尼亞國新簡宰臣揚言於衆謂誓當戮力戎行决不俯首求和以張國威而　敵燄 
[招集叛酋]  
　　本月十七日香港來電云美利堅國招集小呂　叛民以爲羽翼前者避匿香港之諸叛酋已乘美國兵船言旋故國矣 
[軍門赴粤]  
　　粤東訪事友來函云水師提督何軍門　清於本月初八日乘廣貞輪船安抵省垣上岸後在靖海門外太師行臺暫駐襜帷翌晨卽赴督撫轅拜會聞此次　　由大憲咨請統帶營勇前往各鄉清辦積匪刻已派定羅守戎年帶之清勇四百名朱遊戎所帶之安勇四百名李守戎所帶之截勇七百名均歸軍門節制至前李守戎所帶之截勇係分巡城内并東南關一帶兹大憲已另委石玉山叅戎方桂東都戎接統分道巡查矣 
[軍憲閱兵]  
　　天津訪事友人來函云福州將軍增軍憲祺於本月十四日到津聞陛辭時奉皇上面諭簡閱小站新建陸軍以及駐紥蘆臺之武毅軍各營操演爰於十五日拜會北洋大臣王夔帥請預期飭知十六日前赴小站十七日閱操十八日回津十九日赴蘆臺二十日回唐沽乘新裕論船南下 
[變通繳價]  
　　揚州訪事友人云兩淮皖岸承運北鹽鹺商向來長咨訂買隨同繳價近因淮北產鹽偶爾缺乏各商以繳價已一百餘票尙未領運資本轉輸不及於是推慶豐泰等商爲首至運轅聯名公禀懇將北鹽繳價柏示變通以紓商力江蓉舫都轉准之隨飭淮南局員會同儀棧提調委員秉公核議覆奪局員遵卽會同酌議以商等不得藉口北鹽偶缺遽請仿照南鹽先繳五成章程殊與定章不合惟據稱一百餘票呈繳全價尙未領運等情此後投咨者擬令自投咨召起展限兩月再行繳價以示矜恤等詞禀覆旋由都轉批云據禀皖岸北商已有一百九十票呈繳全價一時未能運竣此後投咨各商擬自投咨日起寛限兩月再行繳價似於矜恤之中仍不更改成法應准暫行照辦一俟北鹽續有到棧仍照向章隨時投咨隨時繳價不得援此爲例飭卽遵照仍候詳請督鹽憲示核祗遵局員接奉後已於某日牌示局門仰承運北鹽皖商一體遵照矣 
[鄭重測量]  
　　湖北提督學政王勝之大宗師於考試武塲前一日仿照文生童經古之例加試測量各屬經武之士曾　　人術者莫不　　踴　　故漢陽一郡應試武生童竟多至千五百餘人局試之日號舍中幾無片席地 
 
 

Page 2

 
 
宗師深慮河豚贋本鑒别難精爰擇尤取定百餘　當時並不揭曉直至正塲校射旣畢始一一呼至案旁給以筆札當面覆試必算理筆蹟與頭塲相符方爲入選否則卽擯去每校射一屬必陸續提試二三十人人各一題旣不容吹竽濫厠復無從李在桃僵合計考取測算因得遊庠者漢陽沔陽各六人漢川五人黄陂孝感各四人一時士論翕然僉謂此一法也宗師實開風氣之先爲從來所未有云 
[保護教堂]  
　　鎭江訪事人云常鎭通海道長久山觀察以海疆多故深恐匪徒乘間滋擾凡有教堂並洋塲處所一律嚴加防範復密派文武官員協力保護並令分赴各處專事稽查不逞之徒早已如驚弓之鳥遠引高飛故地方甚爲安謐日前觀察復出示曉諭云查近年鎭屬民教和睦兩無嫌隙甚覺相安必不致無端生事惟念人心浮動良莠不齊誠恐有外來匪徒乘機煽惑愚民無知或致隨聲附和不可不切爲誥誡合行出示曉諭爲此示仰軍民人等知悉爾等須知中外和好素董信義打毁教堂之案恭奉諭旨嚴切一經獲案訊明卽應正法自示之後務各父戒其子兄勉其弟各守本分而安恒業愼勿輕聽浮言與匪徒爲伍自罹法網倘有造言惑衆之匪徒本道督飭府營汛州縣保甲洋務局水陸總巡隨時嚴密查拿從極重治罪决姑寛勿違特示 
[蠶館滋事]  
　　杭州訪事人云浙省西湖金沙港開設蠶學館由府尊考取生徒三十名肄習育蠶新法刻下正教習某西人因事他往一切由　教習指授副教習係華人諸生玩之往往與之辯駁聞本月某日因揀騐蠶子語言不合遂致齟齬後經館正　三開導始得安然無事竊思學生在館肄習自宜曲盡弟子之禮方不負上憲培植之心乃因細故而動輒與師長爲難殊屬不合所貴明定賞罰嚴加甄别其有不循規矩者立卽開除庶此風或可稍息也 
[局賭被控]  
　　蘇州訪事友人云省城憩橋巷左近有王俊卿者曾充某署書吏好作牧猪奴戲不務正業戚友咸鄙薄之邇者五木無靈屢戰屢北遂糾合同類高晉三楊少雲等在家開設賭塲抽頭漁利子弟之被誘而傾家湯產者不可以數計某日震澤鄉人凌占春輸去洋銀四五百枚事經父兄查悉以局賭騙財繕禀赴總捕署控告劉司馬批准飭差拘辦想定必繩之以法矣 
[九峰夏緑]  
　　松江訪事人云黑龍江副都統景統制祺前者奏請徵捐洋樂等項奉戶部覆准後頒行各直省分繁盛次盛簡僻三項逐一議徵松郡官長亦已奉到省憲明文飭將所刊景統制及戶部議准奏稿給發各洋藥鋪閱看以便妥籌辦理兹悉此捐現已開辦西門外一帶爲合郡精華所聚自吊橋以迄秀野橋富商巨賈鱗次櫛比故議捐自西門外始某日由個中領袖東邀同業筵讌推神泰豐爲首因商力艱難擬十二家同領一帖分作一百股若此帖需洋一千元則每股十元此帖需七百五十元則每股七元五角祥泰豐自認十四股其餘按店鋪大小貲本多寡分别認領其大致業已妥適惟商意祗肯領簡僻之帖而官長則尚以爲不然耳至城中各土店其賈本商務不及西門外十分之六故俟西門外定議後再行商辦也○房捐項現由華亭縣劉謙三婁縣屈吉士兩　令曉諭各圖地保挨戶勸辦地保奉諭後將本圖居民逐一造册開報其所定章程人約租價一千文者每月房主淨得九百五十文房客則需出一千零五十文提此一百文繳官彚解以急公家之用想三百年食毛踐土具有天良卽捐頂糜踵不足爲萬一之報區區之數定必輸將恐後不吝解囊也○西門外莫家弄中某婦贅壻吳二者以捆屨爲生性暴戻某夜向妻母索資以供烟酒之費妻母無以應吳信手將碗擲去中厥頭顱鮮血直流淋漓衣袂婦伏地呼救其女恐鄰右知而唾駡竟以手扼母之吭使不能聲經人毁門入救則已氣絲一息勢甚疲　矣鄰右好義之人遂買令妥爲調治街巿聚觀者咸謂此女與婿性同梟獍殊昧天良也 
[示守公法]  
　　大清國欽命江海關監督分巡蘇松太兵備道蔡爲遵旨出示事照得我中國與美利堅國及日斯巴尼亞國向敦睦誼現美日兩國不幸搆兵凡我華民應守局外之例毋得接濟兩國軍需毋碍兩國和好毋違萬國公法俾與兩國所屬居民人等益臻輯睦卽我華民寄居來國轄境經商置產按約保護均沾利益之人亦應恪守局外之例靜候兩國言歸于好長享太平之福均毋得干涉戰事自貽伊戚本道現奉欽命總理各國事務衙門奏奉諭旨電飭出示曉諭理合欽遵示諭爲此示仰我國海陸各口通衢河道埠頭港汉等處應歸中國轄管地方人民知悉現在美日兩國搆兵務各遵照以下所開章程辦理一現在美日兩國搆兵各該國兵船不得借用中國所轄口岸水道以爲停頓用兵之所並不得裝載軍中用物下椗倘有此一國之兵商等船先由中加轄境駛出則彼一國之船必須守候前船出口已離中國轄境至少二十四點鐘之後方准續出二出示之後倘有戰用之船駛入中國所轄口岸水道之内除因遭風避難或載糧食以養本船之人或修船不計外皆限二十四點鐘出境該口　近口地方官應遵二十四　鐘之限勒令出境並不准多載糧食逾其必需之數至入口修理者一經竣工亦限二十四點鐘出境不准逗留無論該兩國兵商等船在於中國轄境出口先後皆以相隔二十四點鐘爲度不得减少非不得已亦不得另議加多三嗣後兩國船隻不得於中國所轄口岸水道之内多運資用各物若裝食物則准僅敷船人養命之需裝煤則准僅足行抵該國近口之用然一經裝煤出口卽須閱過三個月奉有准單始准再　裝煤四凡屬兩國兵船載有敵贓者不准駛入中國口岸水道之内該華民等不得用船裝載軍裝糧餉接濟至華民之在外國所屬地方者亦不得接濟助戰自此次示諭之後如敢故違不守局外之職干犯萬國公法侵越該戰國封禁地界輒敢載運官兵文牘軍裝武備以及一切違禁物料以充該二戰國之用者則是有心嘗試自投法網不但不爲保護並須嚴懲不貸其各凛遵毋違特示 
[遵札移營]  
　　陜甘總督陶制軍移文兩江總督劉制軍轉札江蘇臬司吳廉訪札飭上海縣内開甘肅關内外前被回匪擾亂早已一律肅清刻下安靜如常且餉糈支絀原營尙擬酌裁何嘗有添募之事今竟有人由四川專丁上　聲稱自願捐產募帶精兵千人並千把數十員來甘投効等情閱之殊爲詫異當卽覆詞批斥並咨請四川總督查禁在案今恐他省或有不法之徒揑稱本督舊好僞造函牘藉募勇爲滋事之媒不得不預爲防範咨請通飭所屬隨時查察如有前項情事一體嚴拿並移地方文武各衙門一體遵照等因上海縣黄大令奉到札文已遵卽移營知照一體辦理矣 
[示平米價]  
　　　銀命二品頂戴江南分巡蘇松太兵備道蔡爲嚴禁擡價以重民食事照重本道前因江浙歉收價米騰貴上海一口烟戶鉅萬又値臘底春初各屬紛紛來滬采辦漕運之時深恐米少價昻有妨民食當卽禀請禁止出口並遵照撫憲文行定以正月底爲止在案期滿弛禁暫准津粤商民照常販運出口未及數萬又經紳民籲禁本道俯念民艱重申禁令未忍以國課短絀爲言凡此愛惜之忱當亦爲爾等商民所共諒乃不謂米糧雖經禁止外運而米價仍未稍平近復每石踵漲至六元二三角顯有奸商壟斷把持但知肥已罔顧大局殊堪痛恨亟應出示嚴禁爲此示仰米業人等知悉爾等須知囤積居奇爲律法所不宥且損人利已亦陰讉所難逃自示之後務將米價尅日减平不得再行　漲倘敢故違一經訪聞或被吉發定卽照例提案嚴懲不貸其各凛遵毋　特示 
[札購刑書]  
　　上海縣署日前奉到松江府恩太守札開奉按察使司吳照得刺字爲古之墨刑遺意有明以前代有刺配之法國朝因之二百年來律　　經修改而刺字章程未經厘定各家抄本叅差歧異莫衷一是光緒二年刑部司員叅考諸本著爲刺字集一書刊本行世　此原板藏在京城外省罕　　　　飭省城書局重刊出售俾問刑各衙門得以叅考應用以免歧悞　貽詳愼滋該書局照式刊印成本送司呈 
 
 

Page 3

 
 
核並厘定每本工料錢七十六文合亟通飭各屬赴局購取備用等因黄大令業已飭家丁前往購取矣 
[憲舟紀事]  
　　湖廣總督張香帥前日赴滬北洋務局接見各國駐滬領事繙譯各官午後五點鐘仍回舟次昨日午前正大雨時各官咸詣金利源碼頭楚材兵輪船呈遞手版香帥槪不接見上海縣黄大令法界讞員鄭大令各派丁依在碼頭伺候法界捕頭亦派中西各捕及包探等分投照料 
[名園盛讌]  
　　湖廣總督張香帥于昨日午後兩點鐘時偕英界公廨讞員張賡三直刺往巡捕房歴覽一週捕頭戎服佩刀伺候旋至梵王渡西學塾詳考章程復至靜安寺附近愚園葢應礦務局總辦志觀察鈞筵讌也簉座者爲江海關道蔡和甫觀察諸員水陸紛陳東南盡美直至夕陽西下始席散而回 
[盛會略志]  
　　寓本　之葡萄牙人慶賀古名人華士哥德茄麥尋獲印度後四百年之期前已歴登於報本月二十七日天將破曉西樂工齊赴葡總領事署前施放火箭花爆樂聲齊作渢渢移人時適大雨傾盆巨霆怒發而觀者仍如山如海幾至塞巷塡衢至午後四下鐘時各國領事官各兵船統帶各工部局西　蘇松太道蔡和甫觀察英界讞員張賡三直刺注界讞員鄭景溪大令及各華官次第詣新北門外聖若瑟堂觀唱詩之舉主教倪君懷綸及諸司鐸行致謝天主禮先是倪君對衆宣言表揚華士哥德茄麥功烈迨鐘鳴五下始各散歸傍晚各國官商齊集葡總會中致賀葡總領事華君師德一一歡迎直至七下鐘時乃去昨日法界捕頭傳諭租界中華人所開各鋪於四月初一日一律懸燈慶賀至晚九下鐘時復設筵張氏味蒓園遍速中外　賓同觀盛會 
[示撥欵]  
　　英界公廨罰欵例得撥充各善堂　費兹經各董援例請撥讞員張賡三直刺遂昨日批仁濟善堂禀云來牘閱悉本廨罰欵向章留備公用並撥允善舉經費惟每年罰存數目　寡無　前據元濟廣益兩善堂禀請撥助已批准每年撥助洋一百二十圓業經報明道憲永著爲例此皆屬新增撥欵尙　經太守等設立女學堂請撥罰欵事屬善舉亦經照准在案查貴堂創立有年久箸實效每遇災賑無不竭力籌濟遐邇皆知可欽可佩現因堂中經費支絀請撥罰欵接濟自應照准擬於每季撥洋五十圓詳報道憲立案發給印簿收執按李持簿赴廨收領以爲垂久之計所有去年冬季起至本年春季止收存罰欵業經查照禀定新章按月開册呈報道憲聽候指撥仍候禀道憲批示再行錄批知照可也 
[研訊待父天年借據]  
　　職員馮寳銓控詹濟堂呑没存欵銀兩前晚英界公堂讞員張賡三直刺升座提訊馮遣家人馮貴投案禀稱家主患病未能備質前有銀存在詹開絲棧内至去年陸續借銀已經還過被詹逼寫借據求卽訊究中人馮金生供寳銓借詹銀一千一百廿八兩已還過五百兩及洋二百八十圓中人馮茂卿供族弟寳銓借詹之銀除還過外祗欠五百餘兩詎料詹將族弟拉至家中逼寫借銀二千五百兩之據今族伯逝世詹將存欵呑没反勒索借銀之據詹爲人奸猾前曾犯案遞解回籍今又在滬招搖撞騙求恩訊辦詹供現開絲棧去年馮向職員借銀一千五百兩立有借據注明代父天年後歸還今將借據呈閱直刺曰爾旣借給銀兩願其父天年後還　情節支離難以信實諭令交保出外飭差查明訊奪至昨日某處賑捐局控詹濟堂欠繳捐欵銀兩直刺復提案研訊詹供職員已經繳清並無虧欠求恩明察直刺　押候查明再核 
[貼票未了]  
　　已閉德大小錢莊主馬德芳去年因貼票虧欠鉅欵經各債主具控於界公堂讞員鄭大令迭次嚴訊追比事越半年仍無頭緒馬屢求交保出外理處大令准覓的實人人銀並保無如爲數甚鉅無人敢保以致延宕至今昨日大令飭探將馬帶出向各原告　懇後明白禀復 
[上每縣署瑣案]  
　　英界公堂送薛妹郎控姚桂林等誘拐薛銀狗一案前晚李二尹提訊薛妹郎供崇明人家住永興沙本月十三日幼子銀狗在港邊游　被同鄉人姚桂林誘拐趁李福榮船來申匿於本城西門内張姓處小的失兒後查悉情由尋訪來申著李福榮尋到姚桂林始得將子領　銀狗供年七歲在家門口被姚拐　船上載來上海李福榮供駕船度日十三日自崇明開船時姚桂林等五人帶小孩上船實不知誘拐之事後經薛妹亂訪尋始知伊子被拐因將陳老虎姚桂林尋獲將孩交薛收領陳已在途脫逃姚供小的來申謀充小工薛銀狗係陳老虎所拐二尹曰該孩供明係爾所拐豈能抵賴喝責二百板與李一併交差候辦孩准薛妹郎具結領之回籍○沈鴻勛控胡岑芝借洋不還一案由李二尹提　沈供稱　向小的借洋八十元日久不還曾由伊父允許代還至今仍未還下連利應有一百二十元求追胡岑芝供認借洋其父胡濟川供兒子不務正業借洋花消今願代還洋八十元其利求免并請將子收押改過局二尹准如所請著胡限日繳洋八十元胡岑芝收改過所一年俟其悔悟再核馬連生控常張氏積欠洋銀李二尹提訊之下馬稱上年小的糾成六總會常張氏與蔡姓婦合認　總名卜有某甲散會一股應父洋銀九百圓　今尙欠四百五十圓叩求追給常張氏供稱蔡姓婦由馬自已糾令入會小婦人素不相識此股散會歸蔡姓婦名下此外有馬另糾小婦人之會小婦人亦曾　伊入會其中轇轕甚多核算之下馬應找出洋銀一百五十餘圓尙有貼票欵若干二尹察得兩造帳目枝節不清諭令自行理算明白然後由馬邀同蔡姓婦投案候斷 
[上海縣署紀事]  
　　兇犯將解已紀昨報昨日縣中諸事備齊午後黄大令特派民壯八名解差八名押姚阿石姚長根葉關林康介堂四犯赴茸城○上海縣本年上忙業已設櫃開徵而各册書尙未將糧册送齊昨日黄大令諭令赶緊造送如違干比 
[江寗試辦勸工學堂禀稿及批牘]  
　　在籍刑部主事胡光煜前湖南龍山縣知縣李智儔禀爲試辦勸工學堂叩求立案事職員等竊見江寗省會城廂内外游手好閒之　多不可數其故皆由於父兄不知教導又或因工學不講商務日衰凡子弟之欲學貿易手藝者苦於無處學習是以少而不學壯而無成怠惰一時終身貧困民窮財盡國勢因之益弱職員等必竊憂之曾於去春偕同志數人設農學會於上海先山報章以開風氣今歲已可試種尤喜直隸之順天豐潤江蘇之如皋清河浙江之杭州温州等處俱已聞風興起設立分會行之一年當有實效惟是野無曠土尤貴國無游民職員等邀集同人各出資本先於江寗省會試辦勸工學堂爲之倡導堂祀至聖先師孔子防歧趨人異端也朔望宣講 
聖諭廣興冀先人之正也只收土著免流亡也先教紡織由淺人深也兼習書算開民智也製貨發售以資堂用也略收半年飯食使生徒鄭重其事不致怠荒也教練體操勞其筋骨以堪事也開創之始力有未足祗收百人經費稍充再行推廣總期盡同人之心力成百工之材藝不請帑金不希獎叙並不招股分有願資助者受之仍於五年後拔還　本一切辦法具章程内隨禀上呈此　學堂泰西各國處處　有中國各省處處所無試辦之初不敢不禀明大帥大人賞准立案並懇出示曉諭以成善舉實爲公便再職員等去秋經江寗紳士公舉承辦自來水已於今歲二月在上海呈請　資計數三十萬兩已俱騐訖當另案禀請開辦於勸工學堂事並行不悖亦兩不相涉合併聲明上禀敬　禀者日本所出縐布邇來行銷廣江寗士民人等多樂購之卽此一端耗費不少鄞縣王啓人能以中國布機織東洋縐布二三十種浙撫廖中丞試之確實賞給頂戴職　等聘定王啓八爲教習訂立五年合同每班能教成二十人計一年之内所出之布所成就之人當復不少於本也小民生計有益無損此外如紡紗打米皆係手搖脚踏　　件只用人力不用鍋鑪於各行執業毫無妨　合併陳明職員等再禀兩總督批查農工事皆天 
 
 

Page 4

 
 
下生利之大端均爲目前所當講求之急務該職員等上年設農學會於滬上考究一切　植新法登列報章以開風氣現在他處　多有仿行將來必著大效兹復邀集同志各出資本請於省城創設勸工學堂收取學徒先教以機器紡織各事由淺人深並令兼習書算以開民智而免游惰實大有裨益於地方本部堂不勝嘉賴之至所擬各章程亦　妥協應准如禀立案仰江藩司卽飭江寗府轉諭該職員等妥速興辦一面卽飭該府縣一體出示曉諭以成善舉此批 
[醫學總會送診]  
　　本總會定於四月初一日施送門診每早八點鐘起十一點鐘止掛號挨診不論内外各科一律不取看資邀請出診者午前掛號所延各醫屢經考騐均係名實相符確有把握者誠以人命至重不敢不詳愼也計常川駐會者内科爲鄔子軼明經徐頌屏茂才外科爲顧壽田貳尹卓蓮清茂才按三六九期到會助診者爲曹厚甫明經畢耐仙司馬上海新閘新馬路昌壽里醫學總會向人公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄會典館保案銜名單]  
　　畫圖校對官欽天監博士司秉鈞請以應升之缺儘先升用並賞加五品銜教諭選缺後知縣用朱繼經請以知縣分省補用並賞加同知銜知府用指分試用同知馮斆高請以知府仍歸原省補用宗人府以主事補用筆帖式宗室載武請以本府經歴主事無論咨留遇缺卽補理藩院候補筆帖式吉章請作爲本院主事無論滿蒙咨留遇缺卽補候選縣丞吳養性請以知縣分省補用内務府升用員外郎筆帖式廣祿請仍以俸深班員外郎儘先升用並賞換三品銜内閣候補中書余艮請以主事分部遇缺卽補分省試用同知劉寅浚請免補同知以知府仍留原省補用分省通　陸長佑請賞加四品銜候補内管領内務府筆帖式端書請仍以内管領與保獎卽補人員間缺輪補内閣中書顧芳請俟截取同知補缺後以知府補用卽補主事補缺後免補員外郎内務府候補堂　帖式宜良請俟補筆帖式後免補主事仍以員外　儘先卽補工部卽補郎中潘盛年請俟補缺後在任知府不論雙單月選用候選道江聯封請仍以道員補用刑部候補員外郎恩潤請仍以本部員外郎無論咨留遇缺卽補理藩院候補主事恒謙請俟服闋後以直隸州知州分省歸候補班補用内務府升用員外郎棫興請仍以員外郎歸俸深班遇缺儘先升用工部卽補主事陳恒慶請俟補主事後作爲歴俸期滿並隨帶加一級理藩院題署主事全立請以主事無論滿蒙咨留遇缺卽補刑部主事曾鑑請賞加四品銜欽天監監副郭世鍾請以員外郎儘先選用四品銜戶部郎中鄂芳請賞換三品頂戴候選太常寺典簿翁之潤請作爲主事分部遇缺卽補候補國子監典簿王承洛請以通判分省補用吏部筆帖式全煜請以知縣分省歸候補班補用[  此單仍未完]  
[製麻設局]  
　　漢口訪事友來函云商務爲今日之要圖鄂中現擬設立製麻局以開風氣而　利源局中提調爲趙太守毓楠惟一切章程尙未議定也 
[奉委到差]  
　　漢口訪事友來函云候補府汪子雲太守霆洪前在漢陽槍砲廠當提調差兹因丁艱來鄂上憲飭仍回舊差藉資熟手刻已進局視事矣 
[嚴禁私販]  
　　上海縣黄大令日前奉到兩浙鹽運使世都轉來文内開近今訪聞販運私鹽沿海一帶最多並有無賴護梟等情特發告示著卽懸掛曉諭云云大令奉到後於昨日飭差將告小遍貼通衢矣 
[鄉民省事]  
　　著名流氓戴阿寳日前偕同黨邱章茂在南巿永盛碼頭代崇明人王永章至德記花衣行内售去花衣若干得洋銀三十一元索酬三元繼有賈隆生者聞聲而至訛詐不遂以致紛爭由巡街捕拘解至馬路善後局管押捕頭正欲禀知會辦孫星垣直刺而王不願興訟向之求釋未幾賈亦經人保去翌晨直刺查知卽傳諭地甲責令保人將賈交案訊問　認戴邱兩人在塲訛詐直刺派差恊同地甲往浦東唐橋巡防局函請緝拿詎意次　戴邱二人適在萬裕碼頭春江得月樓吸烟遂被拿獲提訊之下供認代售索酬是實賈則並未在塲直刺飭傳王質訊昨日解局午後升堂研鞫王供太倉州屬崇明縣人向以販賣木棍花衣爲生本月初九日裝運花衣四包偕叔父來滬泊舟公義碼頭挑出求售突有一人將花衣奪去小的偕叔父追至永盛碼頭裏街德記花衣行門首其人卽放下詢以何爲則稱碼頭上岸之貨向由伊代售小的不以爲疑由德記行夥秤明給洋三十一元持之而　邱卽尾隨在後糾令戴阿寳索取酬謝纏擾不休督父命小的給予洋銀三元未幾復有賈隆生者突然而來稱小的之花衣來歴不明故肯給邱洋銀流欲上小的身畔之洋銀攫去小的因卽指交巡捕解至局中小的以鄉間事務紛繁是以求請開釋俾得遄回今蒙傅案惟求判斷邱戴二人供稱此人向業拆字並非販賣花衣之王永章直刺謂無論是否王永章爾等拆梢總屬眞情何得借詞飾卸爰飭移送上海縣署究辦王恐被株連叩求免送直刺遂不予深究令交人保去 
[縱賭罰鍰]  
　　前日有小流氓混名小臘梨及小天津者糾聚羽黨數十人蜂擁至楊樹浦奚萬昌小茶肆中設局聚賭鄰人見而惡之昨日同投巡防局控各局員姚殿卿二尹飭差往拘若輩早有所聞相約逸去僅將屋主徐阿亭拘案研訊之下判罚洋銀三圓充引翔港厚仁善堂經費 
[修槍遇禍]  
　　浙江寗波府屬某邑人周福泉賃得虹口老街第三百三十七號門牌房屋開設鐵器店日來有某營弁囑修整手槍昨日試捩機關　然一聲曤其左目痛極仆地血染衣襦同事之人見而大驚立卽舁送同仁醫院求療 
[落花逐水]  
　　前晚十下鐘時虹口元芳路碼頭外浦中浮起青年女屍一具旋經水巡捕所見雇舟載送南巿報請救生局給棺收殮噫紅顔薄命幾同絮泊萍漂碧浪無情竟使香消玉殞彩雲易散玻璃脆悉絶蕭郎哭逝川正不得云春水一池干卿底事也 
[英界公堂瑣案]  
　　賊犯沈來寳前因事發重懲兹又竊取朱阿金家水烟袋一枝經包探趙銀河緝　人贓昨捕頭令解案請究朱投案領贓沈供稱小的係常州府屬無錫縣人所竊無多尙祈曲恕襄理讞政之鄭瀚生大令商諸　　譯官然後判令笞責三百板管押三月期滿之後遞解回籍○賊犯劉月夫竊取王士生所開洋貨店内肥皂十餘方經店中人查獲扭送　房昨晨捕頭令某包探解案請訊王投案領贓劉直認行竊泥首求恩大令判令笞責一百板○賊犯王有才投宿杜蘭生所開小客棧乘間竊取土布四匹報捕後捕頭令包探顧阿六查獲送案請懲杜投案領贓士供稱小的悞取伊布並未作賊尙乞原情大令判令笞責 
百板○賊犯滕得勝竊取柴和尙家銅壺持付某押店質錢適爲包探石金榮所見拘入捕房昨晨捕頭令送案請究柴投案領贓滕供稱小的係湖南某邑人大令判令笞責一百板贓給還失主○龜子王海舟舁　婦至某處侍酒停轎路中某號華捕見之喝令移開王龜倔强不依因卽拘入捕房昨晨捕頭令解案請辦王龜供稱小的因路上人多以致不及移　求恩鑒宥大令判令笞責五十板○龜子顧招弟租屋於惠秀里開設妓寮栽植錢樹數株生涯頗盛前日之晚三點餘　門尙未閉五百十九號華捕楊阿寳適巡夜過此入内呼喚龜奴出應捕問曾否失物龜奴紛紛查檢答未失物捕卽他往巡邏未幾又來問橱内可失物否龜奴檢點櫉内果失銀水烟袋及荳蔲匣各一顧龜以此捕預知櫉内失物頗滋疑竇旋卽據情控諸捕房捕頭飭包探顧阿六往查確有可疑遂將楊斥革昨晨解送公堂請究顧龜投案供訴前情楊供夜差巡捕見人家深夜開門例須查問並無别故大令著押候查明於禮拜一復訊 
[美界捕房紀事]  
　　前晚某西人不知由何處沽飮沈醉而回行至虹口北蘇州路源　小輪船馬頭顚入江中浮沈良久旋經三百九十七號巡街華捕所見竭力援救始得彼岸誕登遂扶入捕房告知捕頭然後送令歸去○賊犯王阿榮浙江寗波府屬某縣人前晚混入虹口耶松船廠圖竊適爲五百零三號華捕所見因卽拘入捕房捕頭令押候解送公堂禀請讞員張賡三直刺訊明懲辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年閏三月十八日京報全錄]  
　　宮門抄○諭旨兩道錄前○秦撫魏奏爲陜省候補試用人員擁擠請暫停分發摺○又奏爲彚報委署府州各員片○粤督譚奏揀員請補守備片總兵黄奏報統巡情形摺○泰臬李奏交卸藩篆仍回臬司本任摺○越撫廖奏彚報輪委州縣片○秦撫魏奏道員飭赴本任片○閏三月初十日理藩院鑾儀衛光祿寺正藍旗値日吏部引見二十名戶部八名戶部三庫十六名刑部六名廂黄滿十名○莊王等搜檢覆命○湖南學政江標到京請安○李培元謝授副使恩○恭王續假一個月○濓貝勒請假五日○普齡興恩各請假十日○召見軍機江標○○頭品頂戴陜西巡撫臣魏光燾跪奏爲陜省候補試用人員擁擠擬請暫停分發以冀疏通而桂流弊恭摺仰祈聖鑒事竊查籌餉捐輸停止後海防鄭工新海防各捐輸相繼復開援例分發及勞績保舉各項正途簽掣指分來陜者絡繹不絶現計候補試用道府同通州縣共有一百五十餘員各項佐雜共有二百二十餘員此後陸續至省以及丁憂請假回省者尙不在内而應補道府祗有四缺同通州縣九十二缺各項佐雜一百四十七缺部選外補均在其内人數缺數相去倍蓰不獨缺補無期卽各項差使累年亦難徧及在省候補需次維艱自非砥礪廉隅之士鮮能有以自守恐鑽營奔競之風由此漸開於吏治官常大有關擊擬請照各省停止分發成案除曾任實缺及各項已經到省候補試用人員丁憂起復例應回省者不在停止之例此外進士卽用舉人大挑拔貢優貢教習期滿截取進士舉人孝廉方正俸滿教職館班議叙京員截取仍照例配簽統掣不得於停止期内捐指陜西其未經分發騐看之捐納勞績各員自道府以至未入流均請奏懇予限一年暫停分發至業經指分及保留陜西人員尙未分發到省停止限内有情願改捐别省者並請援照湖北等省成案准其呈部改捐給照免繳離省指省等項銀兩據署藩司李有棻兼署臬司江匯川會詳前來臣查陜省地瘠缺少差事無多現在省候補各項人員已有窘苦難堪之勢若再任其源源而來必至愈形壅滯値此裁併局費力籌節省之際固宜破除調劑積習亦不令其日久累重以至流弊滋生合無仰懇天恩俯准將未經分發騐看之勞績捐納兩班自道府以至未入流暫停分發陜西二年以資疎通俟期滿再行察看情形辦理其正途中有捐納勞績分發各員亦請一律照辦並先經指分保留陜省尙未到省人員如願改發他省免繳離省指省銀兩俾以體恤除咨部查照外所有陜省候補試用人員擁擠請暫停分發緣由理合恭摺具陳伏乞皇上聖鑒飭部核覆施行謹奏奉硃批吏部議奏欽此○○魏光燾片再各省道府州縣無論奏調委署每届三月彚奏一次歴經遵辦在案兹查陜西省自光緒二十三年十月起至十二月底止兼護同州府知府署大茘縣如縣余琪樹卸護府事委候補知府繆鍾洛署理署長安縣知縣梁承馨飭赴富平縣本任遺缺委白河縣知縣尹昌齡署理所遺曰河縣缺改委代理該縣之汪長青署理興平縣知縣舒紹祥飭赴咸寗縣調任遺缺委延　縣知縣傅迪康調署其兼理延川縣知縣之延長縣知縣羅振鷺卸事遺缺委候補知縣葉星文署理署安塞縣知縣呂桂林回籍修墓遺缺委拔贡知縣羅柏齡署理白水縣知縣陳苞芬丁憂兼理該縣之蒲城縣知縣楊學寛卸事遺缺委候補知縣彭樹勳署理代理韓城縣知縣崔耀山卸事遺缺以扶風縣知縣唐驊路調署平利縣知縣楊汝濵病故遺缺委候補知縣吳功全署理鄜州直隸州知州勞啓恂調省遺缺委洛川縣知縣王祖植兼護汧陽縣知縣碩山病故遺缺委鳳翔府經歴孫效愚代理署寗羌州知州袁啓鈞調省遺缺委大挑知縣宼廉署理甎坪廳通判魯沛因公晉省遺缺委興安府照磨徐廷鈺代理由署藩臬兩司會詳請奏前來臣覆核無異所有光緒二十三年冬季分委署府州縣各缺緣由謹附片具陳伏乞聖鑒謹奏奉硃批吏部知道欽此○○譚鍾麟片再准兵部咨廣東撫標右營守備缺係陸路部推之缺應由儘先人員令揀員請補等因兹在儘先守備班内揀選除吳錦已另摺請補外其名次在前之趙興發梁承誥陳國剛陳占魁均　地未宜未便請補查有督標中營儘先守備保洪壽年四十七歲廣東南海縣人由武生遞保儘先千總嗣於貴州克復安南等城出力案内保准以守備儘先補用回粤收標准部註册序補該員年力俱强並無在外省軍營叅革朦保情弊合無仰懇天恩俯准以保洪壽補授撫標右營守備俟部覆到日給咨送部引見並無員調補以符定制謹會同廣東巡撫臣許振褘廣東陸路提督臣張春發附片具陳伏乞聖鑒敕部核覆施行謹奏奉硃批該部議奏欽此○○署理廣東瓊州鎭總兵篆務南韶連鎭總兵奴才黄順德跪奏爲統巡班滿謹將出洋督飭獲盜情表恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭著於每歲出洋時具奏一次出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此伏查瓊州洋面每年分上下海口營叅將出洋統巡下班自七月初一日起至十二月底止輪値總兵出洋統巡奴才於光緒二十三年八月初十日到任業將接印任事日期恭疏　題報並陳明接帶下班統巡容將公事赶緊料理卽行出洋督緝在案八月十六日親督各船會駛往涸洲與北海鎭總兵劉邦盛管帶各船會　探搜查海島並無奸艘藏匿仍卽駛回本境梭巡十一月初十日又帶各船馳往　洲與署陽江營遊擊方承猷管帶各船會哨一面先撥拖民各船飭下班總巡署海口營守備王肇元等分赴各洋查緝是月初九日在感恩縣屬魚鱗洲洋面拿獲匪船一隻生擒海盜陳明三等十名移交雷瓊道馮光遹發縣審訊當經禀督臣譚鍾麟核辦在案近日巡過各洋皆屬安靜兹届下班統巡期滿遵照定例於本年正月初一日札交署海口營叅將陳良傑接帶各船上班統巡奴才卽日旋署辦理營務除具報督臣查核外所有奴才出洋班滿巡過洋面獲盜情形理合據實恭摺具奏伏乞皇上聖鑒謹奏奉硃批知道了欽此○○二品頂戴陜西按察使臣李有棻跪奏爲恭報微臣匀卸藩篆仍回臬同本任日期叩謝天恩仰祈聖鑒事竊臣於光緒二十三年九月初七日署理陜西布政使當將接印日期恭摺具奏在案兹奉撫臣魏光燾行知新授藩司李希蓮現已到省飭臣回任卽於光緒二十四年三月初九日交卸藩篆准兼署按察使鹽法道江匯川將陜西臬司印信文卷移送前來當卽恭設香案望闕叩頭祗領任事伏念臣知識庸愚愧無報稱藩條再攝勉求裕課以足民臬事還陳敢謂　輕而就熟陜省爲關隴要區臬司乃刑名總匯澄清吏治安内卽攘外之某撫念時艱保民實自强之本舉凡明稱弼教懲暴安民無一不關緊要如臣檮昧懼弗克勝惟有倍愚就益加奮勉遇事禀商督撫臣認眞經理不敢稍涉因循以冀仰答高厚鴻慈於萬一所有微臣交卸藩篆仍回臬司本任日期謹繕摺具報叩謝天恩伏乞皇上聖鑒謹奏奉硃批知道了欽此○○廖壽豐片再准部咨各省州縣缺出分班輪署先委正途一人次委署勞績一人再將各項委用試用入員輪用一人每届三月彚奏一次等因歴　遵辦在案兹查光緒二十三年冬季分輪委州縣有建德縣知縣吳俊病故遺缺委正途班大挑知縣何士俊署理據藩司惲祖翼詳請奏咨前來臣覆核無異除咨吏部查照外理合附片陳明伏乞聖鑒謹奏奉硃批吏部知道欽此○○魏光燾片再新授陜西布政使　希蓮現已到省應卽飭赴新任又署布政使本任按察使李有棻兼署按察使本任鹽法道江　川應一併飭回本任各專責成除分憿遵照外謹附片具陳伏乞聖鑒謹奏奉硃批知道了欽此 
 
