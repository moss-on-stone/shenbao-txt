# 1883 - 249 - 4903724

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧說訪求近已購得紙色光潔並無缺張脫卷以此照印不特字跡一律易以動止并可省許多抄寫工貲一俟股分招齊卽可開印現在巳將書樣攺作直行紙張加寬字樣放大而股銀仍每股一百五十詞按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大豐五易寒署始藏事進呈　乙覽　賜名古今圖書集成仍　命儒臣重加該校越十餘年未就雍正時復　詔虞山蔣文肅廷鐌督在事諸臣成之凡爲目四十爲卷一萬爲冊五千二十爲函五百三十二上自歷象下至方與以及明偷博物理學經濟摩不具備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者價此數十部茲已事隔百餘年剝蝕消沈流傳漸少若再越效世恐祇存其名而盡歸磨滅豈非一大憾事哉因思本齋現有昭相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次牧解照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下發潢當格外精雅外以文木爲箱侯發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收軍附閱將來此書開印版口之大小悉照此原槎紙其字巳較點石齋所印之康照字興放入蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按列印此書工本頗多近數百年內恐未必有大力者重刊則今之所印者數傳須必當視爲珍帙故海內藏書家苟欲爲鄴架曹倉增色伏祈早來入股爲盼再本齋靳印各書均選用極品之墨字跡能歷久不磨雖越千百年而墨色仍如初印外洋亦有古時石印書畫流傳今取閱之從無漶漫澌滅等弊盖石印書籍與照相理同面事異其中工料大相逕庭故照相年久或有落色而石印書籍則可無此處也綱恐諸君不察用特附及　 
[書月圓人壽至主人與某時醫書後] [  忷垣一方人稿]  
　　月之十五日本報登有月圓人壽室主人與某時醫書讀竟不禁慨然吧曰近日醫生何草菅人命至於如此其極也人不分男女老幼藥不分温凉燥濕脈不分遲數浮沈症不分表裏虛實而欲以一律之方治萬變之病其荒謬爲何如矣然苟其醫而非時則貽誤者尚少也夫滬上行醫實不乏人其以時醫稱者則亦寥寥無幾盖必果有克副乎時醫之實而後乃稱乎時醫之名甘臨診也必能細辨其症候參以時令之邪正酌乎氣體之盛衰按乎藥物之性味君臣估使配合咸宜而後按症立方服之神效所謂實者攻之虛者補之寒者温之熱者瀉之燥者潤之濕者滲之古人之方書醫案班班具在苟能潜心研究而又運以神明善其變化夫而後足以当时醫之名而無愧色若今時之所謂時醫者則但知夏多中暑冬多傷寒春多温秋多痢如是焉而已昔有人素不知醫一日偶出門乘興　眺不覺途遠日向夕欲歸不得材鄕又無宿店乃投人家求止宿爲至一家主人惘惘然若有急務見客至不之理客冉三求宿則云實以子病垂危心緒不寍故無心欵客客紿之曰予本精於歧黃旣有病人何不請我入視當以刀圭酬居停之雅意也主人聞言乃留客入室然客苗此以謀一夕之安初不知望聞問切爲何事者也坐甫定主人卽請入視其子客勉從之一見則病勢極凶危在旦夕客僞作診視狀且強爲大言以爲不難手到病除主人詩開方客言欲得密室靜以搆思主人引入書室扃戶而出客窘甚欲僞開一方以應命又恐誤其性命不給方則必下逐客之令暮夜又將何之徬徨室內汗透重衣以手搓之垢膩皆縷縷成條而下頓思以此爲九服之當無所害幸而至於旦則　宿巳過可以脫身矣乃啓戶以丸授主人云此病不須開方服此自然見效主人鄭重棒丸而入客亦就寢雞初鳴聞主人撾門聲甚急客夢中驚覺以爲必其子已死主人將歸罪於己勢且受辱倉皇無措顧見房後有門拔關逕出狂奔而去主人自後追之客飛步向前中途爲草銀所絆蹶然而路主人追友之曳之以歸則其子服丸後中夜汗出如漿病勢竟十去六七故主人喜極奔告客而謝之也客乃驚魂漸定念偶然僥倖不可遂以是悮人乃揖主人告以實情請另延名留以善其後主人乃大笑卒厚酬之若此人者幸而素不知醫故不敢以僞方掇賺耳設略知數味藥名稍識一二湯頭安知不以杜造之方悮人性命哉夫醫者意也此言固有所本然實則悮盡蒼生上海更氣浮靡花柳塲中少年往往不免留戀醫生以意揣開偶見壯年患病輒疑其漁色所致有指爲隔陰傷寒者每用活鴿生剖實之麝香合於臍上云係治此症之秘訣然就予所見論之死者已不下數人其幸而獲生則或腹中漸成痞塊不時舉發或兩足不良於行盖藥不對症餘毒遂爲終身之累也又有見其家道殷實而勸之服參者則入口立斃目擊者實巳多多其禍尤酷竊思醫家必就症論症辨脉製方斷不可以意爲之而以人之性命爲試騐本事之地滬城前有張君玉書品望卓著邇遐聞名就診者戶限爲穿邀請者座上常滿而張君方且恂恂似不能言見貧病者輒徒步往視不取請封間更貽以藥餌至今人猶醫稱之如張君者方不愧時醫一字至若目下之時醫則雖亦有聽症旣多脉理精妙門常如市聲望過人者然亦寥寥無幾而如某時醫者則直遍處綿是書中勸以再讀十年書然後行道未遲吾則直以爲若而人者不如終身不行道或可少作多少孽不至貽爲於子孫否則一時博時醫之名數世受留醫之繾嗚呼是可慨已 
[電音錄要]  
　　○宇林西字報載有本月二十日香港發來電音云法國波滑將軍于本月十二日帶領法兵二千由河內出隊與越兵交戰獲勝拔取防海地方法兵死者十七人傷五十人惟得地之後忽然水勢暴漲恐日下法兵又將退回也按日前曾有傳言黑旂兵擬　水以淹法軍刻下法兵得地之後忽發大水未識是黑旗兵所决之水否也 
[越都述略]  
　　○有某法人生長於越南京城現在河國其於越都地勢情形極爲熟悉據云越南風氣飲食起居以及禱祀鬼神皆與中國相似都城近海四面雉堞略如古時外國之砲臺城外各河之水壤拱京城城如海島宛在中央欲入城者必度六條橋始達都城然猶係外城也城內又有一城是爲內城　周圍綿永計有橋十條其外城　爲條兵之用其城門上有樓亦如中國之制皆係磗墻頗爲軍圖城上有塔以兵守之可以望遠每日九點鐘放炮閉城五點 
 
 

Page 2

 
 
健開城城河周罰計有十二里都城內並無民居亦無賣尚畧有貨物僅以賣與兵丁城內之兵納有一萬七千人王之屢式以黃爲尚都城則　河內等處减也堅固然別無險阻欲取都城則視取河內等處爲易越人呼城河爲富春江云 
[金山近信]  
　　○新金山傳來信息云西尼地方之華人約有二百名不知何事忽然滋鬧巡捕寡不敵衆不能彈壓乃請西商行家衆人前來捐助爲理始待敉定至其細情容俟續聞再錄 
[鎗水人續述]  
　　○十九日本報載鎗斃華人一節係廣東之事玆閱香港西字報言之尤詳照譯之以供衆覽樣云廣東海關因近來未私者多故用洋人五名以資巡察直至夜分十二點鐘始止五人中有二人在省城三人則在城河之南是日在河南之三人一係英人名願千一係瑞興人名義力生一係俄人名長生巡邏事畢相將偕至羅干寓內看牌賭酒直至天明各有醉意三人復相將俱出至途見有華人聚開羅千隨折回寓所取手鎗突然開放致斃十四歲幼童一人並傷男女各一名俱係老者男人受傷尤重未識能保性命否華人隨將三洋人一併獲住報官相騐騐結飭令收治衆人不肯舁屍置於洋人寓所門口現在將羅干交英領事收押議力生交瑞典領事收押以廣東無俄國領事乃將長生請英領事審辦亦交英公廨收押查羅干向在上海辦理海關事務多年人極能幹目下又在廣東海關辦事本將回國而所然出此一事未識將來定擬作何判斷容俟續錄 
[福州大火]  
　　○福州西字報言福州千歲僑相近地方於本月十二晚二點半鐘失愼適値風狂火勢猛烈直焚至五點半鐘始熄計燒三點鐘之久幸遇風火墻擋住方得息焰共焚去房屋二百二十五同其中有高樓峻宇數座約計此次被焚殊屬不貲至其起火之由則係某木匠寓內有燈在橋上木匠外出燈未吹隱爲恩吹　火延木花以致燎原云 
[浙省官報]  
　　○浙臬陳廉使接有降調之信本擬卽日交卸嗣因中丞挽留姑侍部文到後再行卸任傳聞新任劉廉訪到任尚需時日憲意擬委成都轉署理臬篆所遺運篆委本道鹽觀察署理遞遺之嘉湖道缺則委書局總辦余古香觀察代理云 
[孝廉甄別]  
　　○西湖孤山之趾向有蘇文忠公祠旁有白太傳及林處士二公栗主故杭人名爲三賢祠祠之右新創有湖樓一座綠牕朱戶徧飾玻璃出楝離梁盡施藻綸較之詁經之第一樓崇文之仰山樓有過之無不及也樓下有應有軒有　有室旁開一戶與蘇公祠可通出入其正屋則堂宇閎深規模高峻額題曰學海堂爲各教廉甄別月課之所盖仍阮文達公之舊名也今春因諸孝廉北上未回故上半年暫停月課現値下第者均已返里因於七月問開課例請中丞甄別玆於七月初八日劉仲帥於辰刻出轅親詣西湖之學海堂點名給卷各孝廉皆衣冠齊集頗極嚙濟之觀是日文題在下位不援上正巳而不求於人　海運河運得失論　賦得舌吻張洪鐘得之字五方八韻　聞繳卷者共有百六七十名然詩中無一人能指出處者故所押之官韵皆係錯誤云 
[查街原密]  
　　○漢口自懲辦教匪之後造門牌與團練迄今不懈上月念三晚查街委員查至福建菴小巷妓舘將門牌查對人口竟多至六七人委員人怒立喝責他　百板並飭次日將門牌送局塡換違干重究回身查至善善堂對門妓館適妓有客恐　意外之虞縱身欲遁委員月之飭差迫拘至轎前令其跪而問之客以在某店生意對委員見其不類匪樣乃申斥使去或謂客本尋樂而幾至受苦夜走胭脂坡者可不知所警耶 
[宜昌近聞]  
　　○七月二十八夜北鄕紙坊陳某家忽有盜教人各用匾担水器破門而入將陳某及其眷屬縛置地上覆以絮被一盜坐守衆盜則愼　倒　而去是役也祇失錢十餘吊及糧食魚肉而巳乃竟公然肆刼豈若輩爲飢荒所追故出此下策歟○前年六月問東湖捕役周正喜私刑拷斃陳是一家內有王四傳三係本地皮架子傳三當巳站斃王四無案卷遂得輕辦定擬流罪月初由東湖起解押往鶴峯洲先在離州數里之酒店小飲王四故遺扇子一柄走未里許王四佯謂差曰扇子忘在酒店爾動爲我取之差不知其計答曰我等前行爾自往取扇可也王四一去竟不復返差惶急無計己將王四之兄拘押着交矣○宜昌城垣間有倒塌之處近己雇定泥工習處修補想此後江城薑固非復前此之一望荒凉矣○某徐號有船兩艘載鹽七八百包上月初因避水泊在大南門外之龍王廟下首雨急浪高忽將一船之錨拔去該船卽頑流直下漸至覆滋其一船因前船翻復倉皇失據亦被碰翻船主之裏及二子屍身竟無下落慘哉○東門內余姓家上月初七夜被盜撬開後門正欲搜括適有捕役二人在外巡邏盜向二人云各行各事不必多管二捕上前意欲捉拿更高喊隣右以兾壯威盜始着急當將羅姓捕役連確數刀倒地盜隨逸去余姓雖未失物而該捕巳受重傷次日捕應將差總崔姓傳到責打押追崔懇開釋在外緝訪廳官允准限緝然尚未破案也○念七日某信周由淪城開船赴日行至涪州之羣珠灘浪花噴激水勢橫飛該信船竟致傾覆溺斃信班二名水手二名搭客一名並失去票銀的道二千兩云　自虎牙灘至坐峽口其間灘多險惡水　急驟行船最易失事川鄂兩省大憲前曾籌設紅船多艘藉以救生商賈莫不利賴紅船泒設於各險灘灣泊屬水師營駕總戎管領去歲某爵帥覆船後奏請添設紅船奉　旨允准是以湖督現札賀總戎番添六隻盖船不在多全在水手之得力也故將善泅者八十人內挑取三十名分派在六船上嗣後紅船上人照兵營發飼每船水手三人月餉三兩六錢頭工一人月餉四兩二錢舵工一人月餉四兩八錢按月發給不拘泊於何處隨水之漲落灘之凶險處停泊如見有上下行船卽先行打點撐開預防不測不必待行船旣覆始往援救具　度誠周至矣但此六船係添設在湖北界內若巴東以上巫縣所轄之巫峽口灘則歸四川官添置云○馮某者不知何許人年三十餘家僅有老母素不安分以詐騙爲營生計前曾冒充委員往城北鄕醫捐義渡船費捐至千餘串後經人覷破解案收入東湖縣監馮又與衆監犯　　越獄之舉並置備篾刀鐵錘等暗藏私處旋被別犯揭穿查係馮之主謀乃將馮提出用大録鎖在頑門桂上以免在獄滋事豈意上月三十日大兩滂沱馮竟扭斷鎖鰥逸去當卽派差四出在宜都拿獲卽於二十三日午後在縣前將馮之雙足筋割斷致成殘廢現經人抬置中水門城樓上只有老母在旁醫救而馮尚談美自若何人之無良至於此乎○時雨無常米糧翔貴每石陡漲至六七千文北鄕一帶民多有挑野菜食桑葉者又立章程米舖中米不準賣於別舖查出卽刼搶一空且邀約多人擁入富室搜米飽啖此家吃盡再往別京名曰吃大戶所以宵小多流入耳類安得逢大有年而使窮民各安生業哉○宜昌府己出示於七月十九日取齊七屬童生二十二日扃門考試云○宜昌西壩地方來貴民貧幾至併日而食各項生意　甚清淡與質舖內屋俱塞滿聞彼處紳士在下江購得米糧多石每日只賣五石每人只賣一升每升僅賣四十餘文是亦不無小補也 
[寍波瑣聞]  
　　○寍郡提署於上月二十五日招慕勇丁二百名皆選狀貌魁梧強兩有力者聞係浙撫劉中丞所招不口卽君杭州以資　遠云○近有地梖串同縣署家丁人等在外疆端詐　現經朱邑尊訪實按名拿案分別懲辦外又出示諭衆想此後若輩必不敢再蹈前轍也○日來霍亂吐瀉之症甚多倉猝四每不及醫治凡初起時若乎足麻木喉嚨低啞者十不一生且子發午斃午發子斃醫家謂之子午症故醫藥巫匠四　生意頗形忙碌也 
 
 

Page 3

 
 
[秋潮驟漲]  
　　○昨爲處署節農家者流謂是晶遇兩秋收有礙乃昨旱雨猛風狂下午雨雖止而風仍未息四點鐘瀛上時沿街泛水其地勢最低處水將沒膝致車馬均不優於行三菱公司輪船直全五點鐘到埠聞亦爲石尤所阻也 
[命案待騐]  
　　○居老闡西首倫鷄橋地方之徽州飲縣人洪阿五曾向同省之績溪縣人張福鑒租用餅攤儂伙當付一月租錢五百文旋因洪有炒茶葉生理未擺餅攤張知之向洪索遺傢伙洪以傢伙未經用過則所付租錢五百文亦須歸還兩相爭執隨又約至邵陸氏之茶館吃茶評論之際洪將張一推張遂倒地氣絕該民訴捕拘張管押昨晨送案包探廠阿順稟訴前因并稱張倒地身死時有鄭東興在塲言恐是急瘦并有堂倌高得寶談福泉目覩情形今皆面案二圖地保稟稱小的已將情報縣請騐陳太守飭將洪阿五小心管押俟上海縣相屍卽行解質至該氏及鄭東興等均交地保如奉縣傳卽當知照候訊 
[私贈尖蚨]  
　　○本月十五日報載寍人柴阿毛賭負輕生一則當經自行安殮茲聞十九日忽有臘阿三者持洋三十元送與阿毛之婦　各賭臺因阿毛身死可憐湊洋送汝該婦接洋後恐有別故不敢私受乃於二十日早將尖送至捕房捕頭訊悉前情禍此事須赴英公堂稟明未識該婦果到公堂呈控否查柴阿毛之是否因賭喪身尚未可必而玆之送洋也何爲 
[掩物可惡]  
　　○前日穿虹浜有鄕人某甲年十六歲身材矮小手挾雨傘一扡並携一籃籃內有女釘鞋兩雙身穿馬中一件行至是處　遇一人亦似鄕人模樣突搶其雨傘釘鞋剝其馬甲並將其人推入河浜幸浜內水淺不致淹斃適經某乙等瞭見趕卽上前將甲救起當令搶物之人將原贓交還某甲遂釋之去云 
[英界公堂瑣案]  
　　○王明高領男孩錢小弟女孩馬妙貞托陸小保價賣張阿榮藉此拆梢由捕房查明拘案等因已列前報嗣由捕房提到張阿蘭卽郭阿間於昨日解案郭阿蘭供另有人托我賣孩我托王王托陸王陸張三人仍執前詞當有馬倪氏上堂稱丈夫馬廷國患病在家不料女孩馬妙貞被人誠拐到案請領陳太守商之哲副領事隨判王張郭等管押半年陸小保責百板馬妙貞交母馬倪氏領去錢小弟交官媒俟其佼投案具領○九十一號華捕稱昨見聚豐園酒館門前停轎碍路喝令擡開不依反拖我進酒館見伊老爺云云爲此拘案請究徐阿榮惕阿桂同供係轎夫實不知酒館門口不許停轎致與爭論陳太守判徐楊二人各押五天○九七一號華捕稱昨見吳阿三駕車之馬瘦向且傷且馬車亦未經領照爲此送案吳阿三供馬車是吳淞營中吳庭瑞老爺所置往返滬上故不領照現有老爺名片呈閱該捕又稟此車係吳阿三出租者皆副領事請令吳阿三補捐并罰洋充公陳太守共罰吳阿三洋七元○顧氏稱在朱姓篾作店傭工主人因圖姦个遂毆傷頭顱爲此訴捕朱榮寶供我店中有妻子如何圖姦傭婦實嫌伊貪　停歇生理以致口角陳太守騐得該氏受傷屬實判責朱一百板 
[法界公堂瑣案]  
　　○朱洪具尚未將妻領回故於上期投案伸訴翁太守着法包探查保飭將朱高氏交案昨日朱高氏仍偕母窩彭氏投案朱洪具稱請將曰螞蟻重辦小人方取具領否則恐領可後仍要逃走翁太守將朱高氏母女申斥着朱洪具富堂其領狀將妻領回朱洪具前旣稱不准其岳母到家着高彭氏以後不得再往朱處太守復詰高彭氏無人養瞻以前朱曾貼銀洋幾何據未稱每年貼洋六元太守着朱洪具仍照前帮貼按月尖五角一併斥退詎朱去而復來稱甫至門首高彭氏之長女吵鬧等情太守着一拼傳進據稱棄高天恐朱洪具不貼錢文故復爭鬧太守謂此係富堂飭論朱洪具自當遵豐但朱高氏前次出外卽存身于爾家內釁端都是爾等所起如敢再蹈前轍卽爲究辦一併叱退○前報列玉器作人以中元節出城在小東門外金盤露茶肆啜茗其撫有范四全向作全借洋三元而祇給兩元兩角致相爭論有事不干已之陶金榮強欲干預竟喚在洽順祥烟館中之同黨人將范打傷鳴捕拘陶范送仁濟醫館業已傷痊昨日投案供訴失洋兩元兩角不知何人攫去　捕房亦將陶解到翁太守復爲斫詰　金榮不忽糾人打架祇稱范等有七八人醉後與人爭吵我謂若碎茶盆當要賠償彼卽遷怒於我傍人不服羣起毆之不干我事太守謂然則爾却未有傷痕但爾前曾犯事到過公堂可見非安分之徒着實三百板枷號一月示衆范所失之洋自稱不知何人攫去無從追究着卽退去○前報列費和尚誘去湯阿彩鍾四合之舖盖鞋籃等物質錢一節經法包探往虹口吊到各贓昨日傳案將各物分別給領湯阿彩尚少衫褲草蓆針包等無從究出費和尚所穿之衫袴廣鞋均是質贓得錢所置着卽　下作抵費和尚責二百板枷號一月○昨報捕房解陳阿弟請訊包探嚴頌眉稟稱有朱東生　在英法租界拆稍犯案纍纍今由英捕房釋出前日與陳阿弟至英租界祥豐衣莊看守雪靑紡綢男衫袴一套女衫袴一套小兒衫袴一套共計六件著送與注租界同榮里某婦家朱與該婦及小兒均將衫穿在身上誑稱取洋山門竟去朱與婦等竟向西喚馬車　玩將問朱亦誑婦擬先酌撥銀洋約期付清着婦將衫脫下以便付質婦卽將衫脫下而祥豐之夥尚在其家傍晚時祇見婦女小兒兩人不見同去之男子况該婦紡綢衫巳不在身上衣莊夥向婦索洋該婦茫無以對自知遭諷蓋朱東生與婦本不認而甫於昨晚覿面婦祇將現存之兩袴一袗交還同赴法捕房報明查到陳閑弟陳素爲砌街之匠因案禁押英捕房與朱相識當將陳阿弟盤該陳阿弟認得未東生之史嫂家同往探問據稱人　來過去巳良久祇寄質票及取出視之卽兩衫一袴之票經其奸製陳阿弟湊資將衫袴贖出呈案太守詢及祥豐衣庄夥方秋山蒼稱取衣時庶來陳一人囑送衣去揀是以同往太守謂汝等做生意亦須隨將謹愼衫袴着卽領去隨詰陳阿弟想爾必係朱之夥計現在朱東生何往　稱無朱本不相識因同押捕房始與相識出外可以尋交太守着法包探帶陳出外務將朱東生尋到○據包探瑞洪廩稱前晚經過大自鳴鐘有洋人坐東洋車一輛從後面疾馳而至被車夫將扛撞於背上竟將所穿之洋布小衫撞破故與車夫講理詎坐車洋人卽是落班西捕在車中跳下不問情由將手中所執之藤條攔腰亂打我遂拉住同入捕房無如該洋人忽將車夫放去而値班捕頭佯爲不管因此投訴翁大守着包脫衣令皮捕頭騐傷後投公堂候示昨日包瑞洪投案稱此本與該洋人不涉何以動手打人設中國人坐車撞于洋人身上坐東人又將洋人毆打不知要如何懲治矣翁太守將情告知于繙譯官復騐傷嫺及破衣畢互相斟酌謂車夫撞人洋人打人行路者不知避讓三人均有不是今包衣破身傷較之兩人吃虧殊甚車夫去如黃鶴固難追究而該洋人動輙打人不可不儆着罰洋兩元給包養傷侯下期投案給領包瑞洪叩謝退去 
[上海陳家木橋東賑公所賬務電音]  
　　○七月十四山東撫台復報接電卽撥八千金交潘紳領放東撫復○七月十五日潘振翁來報奉撥賑欵明日赴利津災廣人多雖查難放一縣非五六萬金不濟祈廣勸速匯民表○十七日稟山東爲台報前珳墊發潘紳八千金今粵閩江浙各紳捐墊一萬仍珳墊交潘紳兩共公砝一萬八千兩卽日解東海關方道轉解憲轅附致潘紳電飭交爲感滬局稟○同日發潘嚴繆君報公砝萬八子兩請陳中丞墊交兄處請領後出收條呈中丞寄下災况乞詳示滬局○十九日山東撫台復報接電卽再撥一萬金連前共萬八千金潘君巳赴利津附電專差先遞東撫復○二十日蘇王柳翁謝佩翁來報商定墊解五千請滬彙解○同日鎭江張廉翁來報明日由恒和義解上東銀二千兩 
 
 

Page 4

 
 
附啓者潘君振聲於七月十六赴利津縣放賑曾致嚴佑翁電云携欵無多不能開手昨接十五來電又云灾廣人多雖查難放等語查山東戶口本極繁多家福於光緒三年在靑州襄賑時臨淄臨朐壽光等縣每縣灾民均有二三十萬口較諸直隸河南事西歷年補災人口凋喪者情形逈異放一縣賑確非有五六萬金不能開手若待佑翁携欵到東則須八月初旬方可查放末免稍落後步斟酌事勢必須趕匯二三萬金解交振翁方免貽悮事機如行善士解助務祈以速爲貴再敝處解交潘嚴兩公賑欵槪請陳中丞墊發後再將現銀咨解東海關道台轉解以規角一千另七十四兩合申公砝銀一千兩起解合并聲明謹啓 
　　江浙閩粵經募首董曁經理人同啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[刀圭奇諭]  
　　○晉隆洋行廿售之百里得未司止痛藥水本館久已登報兹悉比藥水治發痧及諸急症無不奏效如神汕神汕頭廈門等處皆爭購試服間今春自二三月以來銷塲亟廣亦可見比藥水之靈妙矣爰書數語以誌 
 
 

Page 12

 
 
[京報第五百十四號]  
[光緒九年七月十一日京報全錄]  
　　宮門抄○上諭兩道錄前○發抄　旨四道○給事鄧　奏請建專祠摺○川督丁　奏調署各員片○江督左　奏代奏片○川督丁　奏照章奏報片○將車金　奏請　敕議驍騎校卹典片○又　奏珳　敕議防禦卹興片○黔撫林　奏請　飭揀補州同片○江撫潘　奏調署知縣片○七月十一日禮部宗人府欽天監正黃旗値日無引　見○豫王怡王各假滿請　安○禮部奏派　册封　王福晉之正副使　派山果勒敏慶福○又奏派搜撿之大臣　派出恩承錫珍張澐卿緒年薛允升許庾身克蒙額詳麟懷塔布運壓成奏○召見軍機○發抄　岑鳘鍈等　補用令孫祥麟試署寶寍令奉　旨吏部議奉欽此○又記名提督馬忠署普洱鎭總兵奉　旨知道了欽此○又補用知縣况桂榜保案底銜更正奉　旨吏部知道欽此○馮文蔚奏歲試啓衛懹河陜汝各屬情形奉　旨知道了欽此　○○戶科掌印給事中臣鄧承修跪　奏爲已故戍員戰功卓著遺　在民懇　恩准建專祠以順輿情而昭激勤事窮在成己故總兵陳　瑞賦性忠勇了避艱危隨同僧思親王轉戰山束安徽湖北直隸河南尋省平苗沛霖敗張洛刑　流寇張總　任柱斬葛小元龔摺諸悍賊國瑞功最多其萬著者則在山東當咸臺十年間兗沂曹三府土匪蜂起號數十萬內則憑巢據穴外則勾結捻首張洛刑往來肆擾同治二年鴻瑞率所部二千人進兵沂州攻長城破援賊李成等十餘萬衆遂克之降仲村賊首宋三綱斬其軍而孫化祥旂山望山員十鄕之賊習望　乞降遂攻兗州教匪匪首宋時朋據白蓬池老巢憑恃險　列柵數重陳甄瑞統銳座數十緣崖先登身中數倉血流被體軍大冒死繼　連破之殲賊萬餘戮其渠訊釋難民數千欽聲徧野兗沂悉平教匪滋亂五年官重屢屢　撫賊勢愈熾國瑞　數千之衆旬月之對擒渠搗穴巨宼廓清兗沂之人得以安枕者國瑞之功也旋以戰功洊升提督　特命帮辦僧忠親王軍冬曹州之役諸將皆以救援不及獲咎　瑞獨以受傷積勞免議　朝廷豈有私於國瑞哉嘉其忠勇也其治軍用法嚴而自奉約居平籌博奕之戯無聲色之娛所得賞賜恐以榖將卒用能得其死力所過秋毫無犯故去久而民益思之然其失在不能克己好以氣凌人同時者將多以此病國嗣者卒以私忿涉訟號職遺戍在朝廷賞功詞菲一秉至公便國瑞尚在必當棄瑕錄瑜以收異日之明不料舊傷復發　　四十遽爾溘逝身歿之後家無弱子旅櫬蕭條君天下士新聞而心傷也臣聞明主用人不以公廢法不以過掩功所以勸有位勵戎士也國家自用兵以來凡積勞病故之員一經奏請無不立沛　恩施而其問粉飾舖張或以微勞而見錄或以私交句濫及者何　勝數陳國瑞幸遇　聖明得奮其智能効命行間位爲上將徒以小過戍死邊先未蒙追錄死者不能自列生者莫爲之訟臣竊痛之伏　朝廷不忘鼓鼙之念　俯施帷葢之仁　洗前愆　獎其忠力加　恩開復原宮量子　褒卹聞該員遣戌時道過山東父老持牛酒相勞送　其來歸者絡繹於途又舉人鄭叔詹等六十餘人合詞赴都察院呈請代奏乞　恩以違例不允今陳國瑞已故可否　飭下該省撫臣查明該員立功之處准其建立專祠以順輿情出自逾格　鴻施臣無任楝切懇願之至伏惟　皇太后　皇上聖鑒訓示施　謹奏奉　旨巳錄　○○丁寶楨片　再嘉定府知府玉昆請咨引　見所遺員缺慶卽委員接署以專責死查有候補右府王樹應舉止安詳堪以署理又蓬州知州顧同堉年滿遺缺查有成都府通判吳式鈺辦公尚勤堪以詰署所遺成都府通判缺查有候補同知程廷棨穩妥明晰堪以委署又南川縣知縣黃際飛調署鄧都縣所遺南川縣缺卽以鄧都縣知縣何貽孫對調署理又渠縣知縣社瑞徵早經年滿遺缺查有彭明縣知懸張協曾才具明練不以調署又廣安州知州唐友忠因病請假前經飭委候補知州楊昶代牌現在楊昶丁艱所遺員缺查有鹽亭縣知縣邢錫晉才其穩練堪以調署所遺鹽亭縣缺查有准補峨嵋縣知縣宋家蒸樸實明幹堪以秀署　開縣知縣張永熙病故遺缺查有廣元縣知縣劉銑歷練老成堪之調署所遺慶元縣缺查有准補西充縣知縣陳明倫辦事穩愼堪以委署　冒吳式鈺黃際飛何貽孫張協曾邢錫晉劉銑等各任內並無經徵錢料未宅又承緝盜刼已起四叅案件據藩臬兩司會詳前來除檄飭遵照外理合附片具奏伏乞　聖鑒謹　奏軍機大臣奉　旨知道了欽此　○○左宗棠片　再臣接前任雲南學政翰休院編修處崟呈稱該編　　奏報交卸雲奉學政篆務日期指內附請回籍省親　案旋於湖南途次恭閱邱抄奉　旨着賞詩三個月欽此遵卽自備　斧取道長江順流東下玆於四月二十二日行抵江甯省城原籍所有到籍日期請爲代奏前來理合附片代　奏伏乞　聖鑒謹　奏軍機大臣奉　旨知道了欽北　○○丁寶楨片　再川省僻在邊陲漢夷雜處山深箸密最易　姓所有會匪嘓　鹽梟帽頂及留黨各匪徒以世省地大易於藏匿弋獲甚難臣思除暴乃可多良年來屢飭各府廳州縣嚴辦保甲整飭捕務並曾同營汛互相查拿又明　捕匪賞罰章極以示勸懲果係拿匪出力或被拒傷以及因傷斃命者卽將出力傷亡之人分別酌給賞需用昭激勸其各屬獲犯名數及甲過賞銀數目均經查案核明已於光緒四年十二月六年十月八年五月迭鎰奏報在案計自八年五月至本年五月各此捕獲槍劫拒捕得訔與烈拒整殺首夥各犯共計一百餘名臣於報獲後刻卽會員會訊明確錄供具廩於　証確擊情眞罪當者爲飭照章就址正茲　昭烱戒均經逐章議擬題報有案所有拿匪出力及設拒爲亡之團丁捕役兵丁人等犒賞撫卹等項　計用銀二千二百零四兩均係在本省各　捐擺之預籌　捕賞費項下動支仍照從前奏　廉案毋庸造銷准匪並離秘出沒無常難近來盜劫之案較前嘉次　戢而伏莽游魂根株難經除仍飭各屬文武員弁遇有報刼之案隨時移會麟封營汎聯絡保　協力搜拿有匪必獲並照　功過章程分雖懲辦外相懇照章奏報用資查考謹附片具陳伏乞　聖鑒謹　奏軍機大臣奉　旨知道了欽此　○○鑫順片　再奴　據統領吉江馬隊　勇烏魯木齊領隊大臣薩凌阿咨呈吉林滿洲正鹽旂常魁佐領下驍騎校　知名　都統至勇巴　魯永貴從戎多賊屢著戰功因打　不遺餘力遂致積　傷重醫治罔效延　光緒九年三月二十日在稟勒奇營次病故甘所造　騎校一缺另請揀補等情呈報前來查該員因多年積勞立功後病故殊堪憫惻合無仰懇　天恩　准將該員奏貴照軍營立功後積勞疾故例　勅部從優議卹以慰串魂謹隋片具奏請　旨軍機大臣奉　旨着照所請該部知道欽此　○○金順片　再奴才據統領吉江馬隊兵勇烏魯木齊領隊入臣薩凌阿咨早黑龍江正黃旗防禦　記名副都統休勒圖巴圖魯依刀　出征有年屢立戰功因打仗不遺餘力遂致積勞原傷醫治罔効延于光緒九年三月十五日在塔勒奇營次病故其所覆防禦一缺另請揀補等情是　前　查該員因多年勞績立功一病故殊堪暫惻合無仰懇　天恩俯准將該防禦依力多照軍營立功　積勞病故例　勅部從優藉卹以慰忠魂謹雨片具奏請　旨軍機大臣奉　旨着照所請該部知道欽此○○頭品頂戴貴州巡巡臣林肇元跪　奏再貴州獨山州一脚里州同　永　　光緒七年十一月二十三日丁憂應以本日作　開缺日期經臣會同本任督臣劉長　之州同　德拐咨　旋唯部覆該員在議叙試用州同照例不准珳補要缺臣復會同署督臣岑毓英將布政司經歷馬錫壽咨請調　部臣以　　重州同　缺時馬錫壽試奉吉未期滿在與調補之例定章不符咨另行揀暹等因當卽行司揀員更補去後玆據布政使沈　奎署按察　松長會詳稱　查定例各省佐雜凡在外揀選之缺俱令該督標照例咨部改調如無可調之人其廳升人員內有曾經薦奉桌異及傣滿保關卽升者亦准咨部升補如無應祠應升之人令該督撫奏明於候補人員內揀選補授等語今黔省州同除三脚重外僅止册亨州同一缺亦係苗蔚例不更調更在寶缺州判班內並無合例應廿之人候補州同班內亦無合例可補之員分有獨山州三脚重州同苗疆要缺自應援照成案祥請會奏由部揀補等情到臣據此臣覆核無異相應請　旨將貴州獨山州山脚重州同員　勅部揀員補授重職守除咨部科查照外謹會同署雲貴督臣岑毓英合詞附片具陳伏乞　丗鑒訓示謹　奏軍機大臣奉　旨吏部知道欽此　○○潘棠片　再署宜春縣知縣程培瑩病故所有該縣印務應卽遴員接署查有正任２載縣知縣徐鳴皋辦事安詳堪以調豐讓員任內並無隻幼三叅　議已起四叅反鏡縞未完奏限將滿有問降調之案據潘臬兩司會詳前來除檄飭遵照外國會同大學士兩江總督臣左宗棠附片陳明伏乞　聖鑒謹　奏軍機大臣奉　旨知道了欽此 
 
