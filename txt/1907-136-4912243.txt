# 1907 - 136 - 4912243

 

Page 1

 
 
   
 
 

Page 2

 
 
[上諭]  
　　四月十一日奉 
　　上諭奉天吉林黑龍江巡撫均著加副都統銜欽此 
[宮門抄]  
　　四月十一日 
　　召見軍機丁寳銓王步瀛 
論說蘇臬駁斥劇盜刃傷事主案（心） 
　　義勇隊副棚長黃勛伯因被劇盜王阿仁拒捕刃傷斃命一案。迭經上海縣李大令及帮審洪明府訊供通詳近聞經蘇臬司朱廉訪駁回。以黃係義勇隊副長。必有武藝可觀。何致傷身於一小竊被剌有二十餘刃之多其中不無可疑云。 
　　論一 
　　刑名家有一恒言曰。『救生不救死。』以爲好行其德也。故無論如何命案之兇犯。必以能設法減輕之開脫之爲惟一之宗旨。除所謂革命黨以外。比比然矣。故明明殺人之劇盜也。而曰小竊。明明二十餘刃也。而曰何致如此之多。明明徒手捕盜至死不却也。而曰何無武藝幾若此事。全係子虚者。王阿仁之與朱廉訪。其有三生在上香火因緣耶。不然。何以疑。不然。何如此之兇犯。而亦可以行其救生不救死之陰德。 
　　論二 
　　黃勛伯奮身以捕鄰居之盜。可謂義。徒手捕盜。飲刃二十餘。猶能手擒以交捕。可謂勇。苟無武藝。何能如此。斯亦不爲玷義勇隊之名譽矣。卽使死者竟無武藝。則殺人者死。有何疑義。而廉訪之意。乃欲扶强而鋤弱耶。義勇隊爲租界中惟一名譽之組織。今黃勛伯之死。而反蒙不武之羞。且抽繹駁案之意。若謂其死止足爲不武之懲罰者。如是則記者敢警告義勇隊中人曰。君等之地位。此後爲格殺不論之人矣。可奈何。又敢告舉國之捕界軍界中人曰。君等之地位。與義勇隊將母同。何也。君等。皆有武藝者。有武藝者不當受丸以死也。 
　　論三 
　　中外通商以來。病夫之詬。重繭於耳。而莫知羞矣。自黃勛伯之死。而比病。 
 
 
 

Page 3

 
 
　　者一洒之。舉殯之日。各國軍隊會送之。東西各報交譽之。謂中國武風未死。莫謂秦無人也。卽使黃君平日。竟有不韙之行爲。尙當力顧國體振勵武風。而勿以一眚掩大德。奈何以以萬口讚歎萬方震讋之舉動。而以救一小竊之私。翻其全局耶。黃勛伯不足惜。其如國體何。義勇隊不足惜。其如武風之永斬。而狎以謀我者。益肆然無忌何。 
　　論四 
　　自預備立憲以來。不可思議之事。時時而覯。不謂於此等殺人償命之例案。而亦予人以如是不可思議之惡感。我國民之前途。眞不知稅駕於何所矣。記者敢正告朱廉訪曰。其無疑。黃君之死。自督撫以下。皆電弔以奬勵之。未嘗疑。國民之大多數。歌之泣之。欲得王阿仁而甘心之。未嘗疑。期亦可以見公道之自在入心矣。語云。盲於目不盲於心。廉訪固不盲於心者也。廉訪其無疑。 
專電 
[電一北京（四月十一日酉刻）]  
　　大理院奏陳釐訂司法權限奉旨會同法部和衷商辦 
不准各執意見（句） 
[電二北京（四月十一日酉刻）]  
　　郵傳部岑尙書電促鄭孝胥來京昨接復電允卽到差（大） 
[電三天津（四月十一日午刻）]  
德商某洋行又在德國定購老毛瑟槍七萬枝約六個 
月内私運來華接濟秘密會黨袁宮保巳分電各省嚴查（策） 
[電四福建（四月十一日戌刻）]  
　　查辦銅幣大臣陳玉蒼侍郎乘海晏來滬約十五日可到（履） 
日下近聞 
聞初六日慶邸與瞿世兩相國談及載振此次奏請開去各缺原欲出洋游學以資歷練惟我年老又不願其遠游此事毫無定見願諸公决之瞿世未能加之可否但諾諾而已論者曰兩相國眞於官塲深有閱歷者苟一加可否則誤矣 
都察院各科道因趙侍御革職特在松筠庵集議此後不論何人得有何項消息宜卽通行報告嚴密查訪如果得有確據再行奏叅又各報揭載之事有三種報相同者卽先調查確實再行叅奏以免徒自吃苦雖然金屋之嬌可爲商人之婢暮夜之餽曾無過付之人諸君必欲先得確據而後具參恐長此噤若寒蟬矣 
前紀瞿大軍機擬提官奉二成撥助災振一事聞度支部溥尙書亦頗贊成當命司員核算可得一百二十餘萬兩似此巨欵果能實行誠江北災民之幸福以視十萬買巡撫一萬五千買歌伎者其相去何如也 
學部榮華卿尙書現議認眞整頓學務俾得培植眞材惟查京師各學堂多未完善擬於端陽以前親蒞官立各學堂考察以覘敎員學生之程度而定分别改良之方針嗚呼以一人之考察而欲改良多數之學堂中國人之辦事大抵如此矣 
度支部新設軍餉一司陸軍部恐權限不清特派委員與該部協議聞此案屢經磋商始得議結嗣後武官薪俸及軍餉經陸軍部核議妥協卽咨行度支部存案以便報銷按自新設各部以來每因權限問題互相衝突如法部之與大理院度支部之與陸軍部比比皆是而遇外人要索權利之時則反拱手相讓不敢發一語何其薄於此而厚於彼乎 
禮部議定留京舉貢前次奏准預考者自初六日起赴部報名投卷十四日扃門甄别以便分定去取再行送考外間謡傳十四日考各省舉貢者其說實誤從此百餘吚唔呫　之人皆有飛黃騰達之想矣 
緊要新聞 
[醇邸孫相查復楊翠喜案原摺北京]  
　　（前略）臣 
　　等奉到諭旨次日卽商同辦理派委正紅旗滿洲印務叅領恩志内閣侍讀潤昌前往天津詳細訪查現據該員等禀稱到津後卽訪歌妓楊翠喜一事時天津人皆言楊翠喜爲王益孫買去當即面詢王益孫稱名王錫瑛係兵部候補郎中於二月初十間在天津榮街買楊李氏養女名翠喜爲使女價洋三千五百元並立有字証再三究問據王錫瑛稱楊翠喜現在家内服役又據楊翠喜稱先在天仙茶圍唱戲於二月初間經過付人梁二與身父母說允將身賣與土益孫名王錫瑛充當使女復訊楊翠 
 
 

Page 4

 
 
　　喜之父母並過付人梁二等稱伊養女楊翠喜實在益孫名錫瑛家内現充當使女等語其王竹林措十萬金一事詢據王竹林稱名王賢賓係河南候補道充當商務局總辦與段芝貴並無往來現雖充鹽商並無數萬之欵所辦商會年終入欵七千餘圓本局尙不敷用其商會事伯係公同各商董會辦並非一人專理當卽調查帳薄亦無此欵並令王竹林與在局商董公同面質據商　協理寗世福等公同言及給段芝貴措十萬金之欵不但未見而且未聞商董等均情願出其連名甘結復詢天津闔郡者商據錢行商董鄭金鼎等各商人公同爲王竹林具結稱段芝貴實無向王竹林撥給十萬金之事等語據該員等禀覆前來臣等卽將案内要証王益孫名土錫瑛楊翠喜之父母王竹林名土賢賓並保証商會協理寗世福錢商鄭金鼎等提傳來京面訊各所供與該員等所查相符均無異詞所有臣等查明據實覆陳緣由理合恭摺具奏伏乞皇太后皇上聖鑒訓示再臣等現將王益孫名王錫瑛等親供各甘結及帳目等項共十七件咨送軍機處備查合併聲明謹奏（序） 
[江御史再叅慶邸摺留中北京]  
　　江御史春霖再具　　摺奏叅慶邸巳見初九日專電茲探得摺中大意略言楊翠喜案已有王姓出面恐不易查非飭傳經手人嚴訊不可慈聖覽奏意甚不懌卽擲交慶邸閱看慶邸惶恐叩頭請發交原查王大臣澈底嚴查以分皂白幸瞿中堂在旁竭力剖解并述及庚子之事太后乃將江摺收回留中不發（錫） 
[鄂督電阻開鑄金幣武昌]  
　　卸任駐英汪公使請鑄（　） 
　　幣經各衙門呈請緩辦等情已見昨日專電茲聞張香師亦電致慶邸　請緩辦略言從前開鑄銅元因銅礦未開各省皆用外國銅餅以致利源外溢今議鑄金幣而不先採金礦其幣正同愚意鑄　金幣不如先採金礦云云（銅） 
[崇文門稅局奏請移建北京]  
　　崇文門商稅事務衙門 
向章京城十三城門進口貨物均須運至稅局門前查騐發給稅單始准放行自前門設立東西兩車站後所有貨物多由火車運送聚於前門一隅然舊章仍不改易輾轉卸運商人苦之現聞那中堂毓侍郎會商擬奏故章程於前門設立騐貨總廠卽將衙署移建事站之旁以資便利聞日内卽擬繕摺具奏云（序） 
[法人開始測勘雲南鐵路昭通]  
　　昭通訪函云雲貴　　總督丁振鐸探得注政府已備的欵六十兆佛郎爲築造中國蒙自至老開之鐵路經費刻已延定意國工師動手測勘限明年十二月一律竣工丁督以此事關係中國大局昨日飛電政府請示方略以期自固疆圉玉本埠要聞 
[鎭江關道致滬道電（洋商開設行棧事）]  
　　（前略）洋商照約不准在内地開設行棧常州非通商口岸浙人何福成設油號妄用經理美孚字樣蘇州常幹臣設棧器縫衣店冒掛英商牌號自應飭地方官勒令撤去經理及英商字樣違卽押閉以杜影射至日商靑木麟在常州内地開設回春堂藥肆更屬顯違約章已札縣勒閉限令該商速回口岸請由尊處照會美總領事力阻干涉並函日本總領一體飭遵（策） 
按蘇撫電飭鎭滬兩道會同籌議洋商開設行棧辦法已見昨報 
[濬浦工程議歸荷商承辦]  
　　初九日關道瑞觀察總　　稅務司好君會同赴浚浦局决議將濬浦挖泥工程准歸荷蘭商人亞特勒公司承辦約俟七十日後機器運到卽可開工（奏） 
[蘇撫臬批黃排長被戕案之異同]  
　　滬道瑞觀　　察上海縣李大令先後將竊賊王阿仁刃斃義勇隊排長黃勳伯一案電禀各憲請示核辦茲蘇撫陳中丞已允按照新章將王阿仁提道覆訊禀辦示儆而臬司朱竹石廉訪則謂黃勳伯旣係義勇隊副排長自必略有技藝何致被小竊刃斃且至二十餘刀之多其中不無可疑仍批飭上海縣再行研訊禀候察核云（本） 
[函詢領事公會不允保護版權情形]  
　　滬道　　瑞觀察因領事公會不允保護華商版權擬將洋商請由華官禁止翻印書籍一律註銷已誌前報茲觀察又查得美日等國與中國商約載有彼此保護版權之條是以從前洋商書籍由領事函請保護均准照辦且華商書籍亦曾有照會西官允准保護者此次不允保護恐未必由領事公會全體公决因又函詢美日等國總領事查明見復以憑核辦（列） 
[滬道禀江督蘇撫電（爲鐵路圈用善堂冡）]  
　　滬寗鐵路圈用保安堂塜地已詳正日蒸電旋由工程局紳董公　該　十一畝零每畆價銀二千五百兩至少二千兩又遷費每畝千元公司共認三萬兩紳董索加以此延擱事關地方公益職道勸董邊　本可照公司認數定議乃鐵路總辦鍾道尙須請郵傳部核示致難速結可否乞將 
 
 

Page 5

 
 
商辦情形達部之處伏候鈞裁（齋） 
紀事 
[浙路股東第日會議詳紀]  
　　浙路股東昨日續行開會會議第一日未决事件先由議長樊君時勛宣告開　張菊生言湯總理又有請願書明春仍欲辭職股東對此意見若　張右企言此事應于明春再議議長言明年或請人協助此時不必議及滿塲贊成旋議董事減薪水事張菊生宣請股東葛君意見書謂減少薪水以六十至四十爲度由議長揭文命股果投票文曰『董事薪水原定每月百元查賬同今定甲仍爲百元乙爲四十云投票時應書甲乙二字爲斷』干是投票書甲字者二千一百八十六權書乙字者五千七百七十權遵從乙說張菊生又申明商律　董事三次不到　者應以退職論衆亦賛成李雲書問昨提議請湯蔣二君協助總理之說若何衆以頗難位置暫置不議於是議長宣告重與董事照昨說留舊董四分之一與董事十一人每票祇能舉一人分十一次投票當有某人言董事資格應改一百股爲五十股張菊一言應　去年原議有百股資格爲宜衆亦賛成又言選舉投票關　極　請議長派人監查遂派朱葆三周湘舲兩君監視各股東以次投票由議長宣告先選舊董四人第一次票張定甫當選第二次票樊時勛當選第三次票孫問清當選第四次票蔣海籌當選以下應舉新董張菊生聲明舊有董事此次未入選者第五票以後得仍舉議長問招股人有不收紅股推爲名譽董事者其責任云　張右企言招股未畢時有責任招股旣畢後無責任惟永遠有　　决　滿塲贊成議長遂宣告堂選新董事第五次票鄭冠山第六次票胡穆薌第七次票蘇葆笙第八次票邢穗軒第九次票沈新三（運任）第十次票徐冠南第十一次票胡藻靑（連任）董事選舉畢張右企提議由杭州湖墅車站築馬路直達西湖他日鐵路告成利益無窮公司應認股若干張菊生言應由公　獨辦且去年禀准有案滿塲贊成遂投票舉查賬員五人由議長宣告第一次票蕭谷峯第二次票張讓三三次票徐吉生嗣因徐　到會且未有代表人改選金功伯第四次票蔣孟蘋第五次票李松雲至此選舉事畢諸事亦均就緒議長佈告閉會由張菊生致祝詞勉勵語大衆滿意而散 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[盛京將軍趙爾巽奏陳試辦地方自治局情形摺]  
　　奏爲試辦地方自治擬先編訂制度培養人才謹將設局開辦情形恭摺具陳仰祈聖鑒事竊事准政務處咨到會同吏部議覆御史顧瑗片奏請設立鄉官以補州縣之不逮一摺因前在護理山西巡撫任内奏請整飭鄉社前年會同直隸督臣袁世凱奏改奉省官制亦有籌議鄉官另訂專章之語議由奉直兩省先行試辦並將詳細章程及辦理情形隨時奏報奉旨依議欽此欽遵抄奏咨行前來伏維近世交通日繁地方政務日頤就一州縣而論學務　務農工商務百端待理爲牧令者詎一身而萬能也東西列國皆使地方之人任地方之事事無不舉而地方以治政府所設之官吏僅監督焉而已先後奏請籌設鄉官皆以謀地方自治之要計也查直隸督臣袁世凱業於天津開局試辦亦卽督飭司道府縣詳細籌商於上年冬間開辦全省地方自治局檄委提學使張鶴齡爲局長遴選明達誠謹之員分科辦理立政之基首在取資於成法而行政之要尤必探本於培才謹將籌辦大略情形爲我皇太后皇上陳之查各國地方自治之制凡一切議决執行皆責之巿町村會曁公選之長經營維持責任綦重我國創始之際編制制度實爲首要之圖維巿町村制在法典中最關重要日奉維新之初聘用德人起草采用普魯士之成規今之設局規畫爲全省自治初基自應譯輯東西各國巳成之法參稽愼擇損益用中期無流弊此法制考訂之宜設專科也自治制度雖采擇各國之成規尤宜調查本地之舊慣日本明治初年巿町村長卽用幕府時莊屋名至舊名改稱戶長副戶長其後復定郡區町村編成法並設區會町村會復經十餘年始定現行之巿町村制而自治之制度乃定自非就本地舊慣詳晰調查因勢　遵則施行之時必至格不相入而徒託空言此慣例調查之宜設專科也惟是奉省地方風氣未開自治之義士紳未能盡能何論編氓非與培養人才以爲實行之儲備則雖編制盡善而徒法亦終不行誠如政務處議奏所稱不得其法則魚肉平民武斷鄉曲亦復易滋流弊可爲深慮者也當經就地方情形詳悉籌畫因奉省人民程度不一更非内地直省可比自宜仿照各國創辦各種要政必先設養成及研究會之意特延聘中外政法學專家任爲敎習先設調查員養成會飭各府州縣選送旗漢紳士員生到局分門講演以預儲實地調查人員俟局舍建築完竣卽行開辦自治制研究所增廣額數酌定學期將根本之學理及組織之方法詳細講求俟其畢業之後選派學識優長品性純粹者再於各屬原籍推廣傳習俾之涵濡浸灌輸入文明庶幾風氣漸開人人有負荷地方之責任而法典之編纂亦得從容審定使人才與法互相維繫血成功取徑似迂而收效實廣此則通盤籌畫旣不敢操切以期其速效尤不欲簡陋以隘其初基者也其開辦及常年經費由徵存稅捐項下開支經局長提學使張鶴齡籌議具詳請奏前來所有試辦全省地方自治局緣由理合專摺具陳是否有當伏乞皇太后皇上聖鑒訓示施行謹奏（法） 
内治部 
[東督派出秘密調查員]  
　　東督徐世昌在京將各事摒擋具有端　　倪赴任在即日前派出心腹密往東三省調查一切冀到住時佈置種種較有把握云譯東京朝日新聞（穎） 
[粤省亦擬籌鹽欵廣東]  
　　粤督周玉帥以粤省財政異常支絀查　　得本省鹽務項下諸多弊竇若能逐一澈查大加整頓有裨財政實匪淺鮮昨日己經定議派員前往各鹽廠鹽埠詳細查察以便將向有之弊竇實行剔除並擬在該鹽務中每年籌出的欵百數十萬以作辦理新政要需聞所派各員日内卽當下札云（爲） 
[電禀遺竣留鎭災民鎭江]  
　　鎭關道榮觀察電禀蘇撫略謂淮徐　　海來鎭災民前已禀報遣竣並有因江邊作工未走者聲明在案查邇來復有外來與未走之災民共五千餘人日來天氣漸熱恐多病症派員勸諭自初三日起仍用小輪送浦由商會募捐不分大小每人給錢二百文給餅二斤刻已遣畢甚屬平安堪以仰慰憲厪云云（或） 
[發審局添委讞員蘇州]  
　　新選震澤縣張淮嘉定縣高蒸現由蘇府何太守禀請臬憲朱廉訪札充府署發審局帮審已於初九日謝委到差（命） 
[札委秋審辦事員武昌]  
　　鄂省於初九日舉行秋審大典其執事　　各員已由鄂臬梁星海廉訪先期派定茲調查如下禀發手牌官試用從九歐陽浦禀繳手牌官試用府經歷廖學曾放賞官試用府經歷鍾運昌試用縣丞李士諭試用巡檢梁佩華試用典史曹倉從九楊宗源督院東轅門巡風官試用典史黃舟谷西轅門試用巡檢任寅元（泰） 
[委署巡檢蘇州]  
　　准補崑山縣石浦司巡檢顧光第因案經撫憲　　陳中丞奏叅遺缺由藩憲陳方伯酌委試用從九品郭餘光署理署元和縣周莊司巡檢殷煥談因病交卸遺缺飭令請補是缺之彭源岱先行赴任（出） 
外交錄 
[大連稅關開辦有期]  
　　初十日東京電云大連灣來信謂稅關定於西七月一號（卽五月二十一日）開辦譯字林報 
[日本工程師遭鬍匪戕害]  
　　初十日東京電云日本工程師一人　　偕餘人五名在高麗之北將抵圖們江爲紅鬍子所戕譯字林報 
[中俄合辦輪船公司成立]  
　　吉林來函謂中俄合資設一輪船公 
 
 

Page 11

 
 
　　司並購置小輪以便開辦不久卽可來往哈爾濱長春之間譯泰晤士報　　駐奥公使蒞任○倫敦中國報云前任法比叅贊新任駐奥中國公使吳宗濂於初四日到任 
[俄人要求航路權]  
　　俄人要求中國政府欲得新疆塔爾巴哈台　　之額爾齊斯河五千哩航路權以政府未有允意日來正在交涉譯大阪每日新聞（穎） 
軍事界 
[禀請加給船勇津貼安慶]  
　　皖省一號長龍炮船水勇餉項每名　　月僅二兩有奇實屬不敷應用現由該船管帶陳干戎具禀支應局擬援二號炮船勇餉每名加給津貼銀五錢以歸一律而示體恤（獨） 
[督練公所裁兵節費安慶]  
　　皖省現因開辦征兵應編混成一協　　經費萬分支絀昨由督練公所三處會同酌核擬將副軍需官副軍醫官暫從緩設二等書記官及槍匠人等亦擬裁汰一半以節經費（孔） 
[詳請預辦軍裝安慶]  
　　皖省親軍衛隊目兵匠夫共計一百三十　　六名所有應需衣帽操靴係歸督練公所製辦現届天氣漸熱自應預爲購備日昨該所三處總辦督飭經理科提調揀選物料核實議價總計衣帽操靴等費約需曹銀一百五十餘兩龍洋二百餘元業由該所申詳撫院札飭支應局撥欵移領以便分别給發（若） 
[鹽捕營增添兵額蕪州]  
　　駐紥松江之鹽捕緝私中營原設兵額一百五十一名駐紥漕涇之前營兵額三百九十七名駐紥閔行之左營兵額二百零五名現統領徐觀察以該三營兵額太少不敷調遣日前禀准督撫憲每營各添一百名業已將次招足矣（必） 
[新兵抵省蘇州]  
　　蘇撫陳中丞札飭督練公怕派委陳德元等赴淮徐海一帶招兵屢志前報茲悉是項新兵陸續招足已於初八初九兩日運到一千一百名由劉協統禀准撫憲暫假二標營房駐紥（爲） 
[批飭執法官改隸兵備處蘇州]  
　　蘇省陸軍混成協統劉統帶申 
　　請裁減與豫省章程不符各員並以正執法官隸於協部不合定章而軍中又爲實不可少之員擬請改隸兵備處等情由兵備處總辦杜觀察復核議詳奉蘇撫陳中丞批云據詳已悉應如所議將豫省協部未設官佐弁目兵夫比照裁減並將豫省所有之副軍醫官副馬醫官馬砲隊敎練官司藥官等員暫從緩設其正執法官卽改隷兵備處委任所有該員薪水及執法處書記長一員司事司書生各一名弁目兵共四名薪餉每月提出由該處另案咨局領發仰候分飭遵照再正執法官旣改隸兵備處則軍隊法律胥歸該員禀承總辦辦理所有該處提調原兼之執法官一差若仍舊貫恐不足以清權限而專責成此後提調似可毌庸兼差並卽察核辦理具復繳（具） 
敎育誌 
[富陽學堂衝突詳情杭州]  
　　富陽縣學堂學生因要求立夏放假　　致啟衝突己略誌前報茲又得該處友人來函較爲詳細節錄如下富陽縣小學堂正科學生四十名預備科學生二十六名立夏昌紛紛請假至晚飯後回堂據說向來假期都有添菜此次不放假又不添菜所以在店裏晚飯飯錢須由學堂償還監禁李冠春謂立夏非例假奉有部章爾等請假己屬不合况如此非理要求尤爲荒謬當卽分别記過至二十六日學生竟全不上課辦事人束手無策請富陽縣來校詢問情形學生謂李冠春爲監察我等不能承認富陽縣卽婉言開導勸令照章上課詎二十七日有二十餘人已經上課突有張翀帶領數人擁上講堂推翻桌凳將同學俞成謨任意毆打該曾辦事人又請縣令到堂隨出諭單令在堂各生照常上課其有被脅滋閙者不予追究其張翀何汝震何炳菼趙萼梅四名業已斥退并傳知該生父兄嚴加管敎並知照各學堂以後不准收考云（比） 
[全浙師範計畫大綱杭州]  
　　浙撫張中丞前擬延請卲伯絧太史　　爲全浙師範學堂監督太史卽擬計畫大綱六條呈請察核迨交支提學核議後迄已多日尙無影響學界同人深滋疑惑業己將大綱六條互相研究咸謂計畫周詳並無窒碍云大綱六條錄下（科目）照部章辦優級選科二百名初級簡易科五百名體操專修科一百名附屬兩等小學四百名四種合成一千二百名（學生）用分縣定額法大縣保送二十四名中縣保送二十名小縣保送十六名擇其明普通學或中文經史具有根柢者分别考取詳送到省由監督按額考選入學其年齡目十八歲起至三十五歲爲止每選入一學生由該縣會同地方紳士在賓興項下籌解飯食雜用書籍衣服等費年合洋八十元其無賓興款者準加各項租稅作正開支（經費）常年經費約每月四千兩共計歲支銀四萬八千兩遇閏照加開辦經費計校具費銀五千兩儀器書籍費銀五千兩開辦前薪工雜　及赴日木訂聘敎員譯員川資等項五千兩共計一萬五千兩此欵須儘四月内照發（期限）考取學生期五月上旬訂聘洋員期儘六月内辦妥開校期八月中下旬（奬勵）學生奬勵查照部章辦理惟敎昌奬勵必先咨部聲明從優方易訪聘優級敎員譯員三年畢業後請奬初級簡易兩屇畢業後請奬不願得奬者給以出洋官費或勞金（小學）本堂附屬小學以貢院舊屋改造各州縣由學務公所繪圖頒行一面送師範生一面卽由勸學所畫定學區按式建築小學以此爲州縣之考成期以一年由省視學巡之（比） 
實業類 
[黑龍江之富源]  
　　俄國政府派員調查黑龍江後近據該員報告　　云沙金一項每年約值俄銀八千萬元糧食一項每年約值俄銀一千萬元工藝製造品每年約值俄銀五百萬元獵獲禽獸以及皮貨漁業等每年約值俄銀二百萬元譯安東報（穎） 
[咨准商船公會刋用圖記安慶]  
　　皖省商船公會公舉總協理已　　誌前報茲皖撫接農工商部來咨以皖省商船公會旣據商董汪廷兆等 
 
 

Page 12

 
 
　　公舉汪金壽爲總理侯承鑣爲協理應准照辦並准先行刋刻圖記暫時應用俟試辦三月後再由部奏請頒發關防分别札委云云現恩中丞已轉飭該商船公會遵照辦理矣（化） 
[清荒局編造土宜表鎭江]  
　　鎭江清荒局董事日前清查四鄉荒　　田計官荒民荒共有二萬餘畝非由紳商承領開墾不足以興地利現將各鄉土質分别考察某處宜於樹藝某處宜於旱穀編造一表呈送社會俾各知所取法云（弟） 
[銀行電話同時開辦杭州]  
　　浙省興業銀行業已組織完備准本　　月十六日開巿所有鐵路公司附設電話現亦逐叚裝配共有七十餘家亦定於十六日開用云（比） 
[派員彈壓繭巿蘇州]  
　　蘇臬朱廉訪以無錫一帶現屇絲繭上巿　　之期自應派員彈奛因特札委候補守備蔣福棟先期赴錫彈壓已於初十日禀辭就道（君） 
[農工商局札開山禁廣東]  
　　吾國民智未開無論官紳士商均具　　有迷信持質故於郊外大山非指爲神靈聖跡卽指爲龍脉所歸倘有損其一草一木均指爲有碍風水地方官亦從而保護之以致瑰寳奇珍盡棄於地現當振興地利之際自應痛除此弊昨農工商局特通札各屬令將所有從前封禁各山由各該地方官據實查明全行開禁并將各該山及查勘情形列册具報以資考核云按此舉誠爲切要之圖各省能仿而行之利益豈淺鮮哉（爲） 
[商會表册咨部備考南京]  
　　鎭江商會總理吳君刻將鎭江及各　　屬商務調查表與所設各項公司曁各行商業之消長盈虧數目造具清册呈請江督查核現端午帥己轉咨農工商部備考矣（應） 
[工藝傳習所添課機械杭州]  
　　浙江工藝傳習所曾由紳士陸春江中丞等咨呈張筱帥請改爲工藝中學堂並請撥給欵項尙未核定現大部又涌飭各省開設機器學堂該所擬卽在科目内添設機械學專科但原借龍興寺房屋太小擬遷至銅元局以龍興寺原屋作爲初等工業學堂業已禀請撫院候批裁奪（别） 
瑣事欄 
[破獲清江盜案鎭江]  
　　郡人劉松茂前由米占元都司派充鎭江　　緝捕眼線初七日在小輪碼頭見有三人携帶一婦將次登輪行裝極爲闊綽疑詰之下三人頗有驚恐之狀因卽向身畔搜出洋砲朝珠等件同時又在南門外獲到八名皆係合夥搶刦清江某富室者當日一併解省報由米都司訊辦（庶） 
[鄉民請行都天賽會鎭江]  
　　鎭郡都天賽會由陶駿保觀察禀准　　江督將此項無益之費充作學堂公用并請飭縣永遠禁止等情已誌前報茲聞該處鄉民羣以此會向極靈驗凡遇停會之年每有歉收時疫之患因於日前力請紳董至道署要求相約不再舖張僅用旗羅傘扇俾都天聖駕出巡一次期以消災降福現郡人對於此事正在躊躇不决（至） 
[巨匪搶刧鎗斃人命安慶]  
　　皖省泗州雙溝鎭余國元周啟雲兩　　家於前夜二更時突有匪首李　華率領匪黨九人各執鎗械撞門人内肆行搶掠有鄰佑朱瑞芹聞聲幫捕被匪首一鎗轟斃餘黨各相竄逸習日該州王懋勳直牧得報立卽詣勘一面派捕嚴緝尙未弋獲（敗） 
[首縣接印蘇州]  
　　新任吳縣金苕靑大令已於初十日寅時接印　　聞交卸代理之張春谷大令筮期十三日接元和縣署篆云（於） 
[蘇垣火警蘇州]  
　　蘇垣初九夜包衙前某姓家失愼延燒左右鄰　　五六家房屋六七十椽并有浙商某綢客所存二三萬金之綢緞亦悉數被燬經各叚水龍極力施救始得息滅然已焚斃男女三名甚爲可慘（兆 
[嘉善縣盜案類志嘉興]  
　　善邑地方向多盜賊自徐善寳大令抵任後專務虚名營務廢弛於是盜燄愈張三月念九夜芊涇地方有盜船數艘圍劫金姓行船刃斃船主金某擲尸田中撑船遠颺次日金之婦某氏赴縣喊控徐令威嚇不准該婦再四哀求始肯蒞驗至今尙未破案 
本月初一日善邑楓涇鎭地方有郁姓客船停泊巿中龍昌橋河内人烟稠密恃爲無恐詎二鼓後忽有盜匪十餘人明火入船郁姓母女均被刃傷衣飾刧掠一空至今亦未緝獲是夜又有善邑東北鄉井靈橋地方富戶朱姓被大盜數十人破門而入合家七八口都被刃傷劫去五千金左右且被傷者有性命之虞云 
　　按搶刦不已甚至撑船甚至殺人甚至巿中亦被劫可謂無地無盜矣　　徐令深居官署吾亦爲之危 
[租界駁岸將次竣工蕪湖]  
　　蕪湖租界怡和太古瑞記等洋行修　　築駁岸碼頭工程悉由李廣記承辦業於去冬開工限期本年七月間竣工現該包工因又承辦租界暗溝曁招商碼頭工程是以督工赶造不日可以告竣至租界各公司貨棧聞亦在日内開工云（少） 
[資遣徐海飢民回籍鎭江]  
　　金壇縣留養徐海飢民一千八百餘　　人於初七日過鎭鎭道榮星莊觀察見若輩形容枯槁慘不忍覩爰面諭周錦堂協戎妥爲照料初八日令各登舟用小火輸船拖帶送至清江一面咨請淮揚道楊觀察資遣回籍當上船時觀察捐廉派協戎在碼頭每人給予乾麵餅四觔錢八百文以示體恤（退） 
[挑夫爭利互毆常州]  
　　前報紀常州張厥臣等在鐵路旁開設旅　　泰挑駁公司爭奪生意等情茲聞初六日晚火車來常時有左廂挑夫聚集多人不准該公司挑運貨物以致人起鬭毆彼此受傷旋由公司挑夫赴陽湖縣控驗何大令騐明後令各補禀詞定期訊斷（言） 
[批准設官膏局鎭江]  
　　鎭江丹徒縣紳士任姚二觀察壽集經　　費擬在東門設立官膏局售賣烟膏定章熟膏分福禒壽三號福字每洋一元售膏六錢祿字每膏一兩售價洋八角壽字每兩六角公舉倪頌成大令爲總理更擬附設戒烟局一所俾無力貧民入戒不取分文現已佈置定妥禀經督撫憲批飭該縣宗介眉大令督同該紳等妥辦理 
[委解端陽貢品蘇州]  
　　蘇省年例每届端陽進呈貢品現蘇撫陳　　中丞已將御用各物採辦齊備於初九日札委本轅武巡捕陳萬全押解赴都（於） 
[宜興縣假滿赴任常州]  
　　前署武進縣賴葆臣大令交卸後本擬　　卽赴宜興縣原任嗣因大令素有哮喘之病特禀呈各大憲請假一月以資調理現聞假期已滿於初八日前赴宜興（君） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（三十三）]  
　　被告律師斐立森。所聲辯者。亦五條。 
　（一）被告品行。及其平日之爲人。夙爲社會中所推重。想堂上亦能信之。 
　（二）海太於夫婦間愛情甚篤。雖夫人近頗厭惡其夫。時與口角。而海　太仍竭力求博其歡心。兾復與完好。是其愛情初未少衰。於此可見。 
　（三）是日海太與夫人口角時。雖有我必手刃爾一語。然凡人當忿極　怒極之際。腦氣昏瞀。往往多激刺語。未足引爲確證。 
　（四）是夜海太自其友滑脫所歸。爲時在十二點三十分鐘以後。而彼　宅火發時。尙在二點鐘左右。以中間之一旬半鐘。步行至四英里餘之　遠。而始返其宅。殺其妻。并又火其尸。作如許種種事。恐無此暇豫之時　晷。 
　（五）倘以海太爲正兇。則彼赴銀行賺銀之老者。及彼童子。又屬何人。　此爲案中最緊要之人證何以置諸勿論。 
　　余閱畢。乃曰。此律師辯護諸條。頗能中肯。然則海太君已蒙堂上省釋否。阿根蹙額曰否。未也。斐律師辯駁之詞。語語動聽。可謂婉切而能中理。足聲明我友確爲無罪而被寃者。惟宅後所遺之血帋。爲撕自其日記册一條。彼絶未辯及。此條關係甚重。卽詢諸海太。亦茫然不自知其故。而罔置一詞。故堂上一時不能開釋。謂必俟捕獲彼老者及童子後。此案方能判結。訊畢。仍禁海太於署中。余當夜卽設法入視之。傷哉我友。但見其而目惟悴。色白於紙。惘然倒榻上。狀若死人。雖被禁僅數小時。而已不啻有數年之久者。見余至。猝起執余臂而哀呼曰。阿君乎。余其死乎。余今者人亡家破而財亦盡。并此區區之名譽。亦且不保。余被寃固死。縱余寃可白。而余亦不能不死。蓋自余妻之死。而余心已與之俱死。余心死而余身又豈能獨存。余蓋不復有生人之樂趣矣。天乎天乎。天之遇余者何其酷。遭茲境地。曷用生爲。言至此。聲淚交下嗚咽欲絶。 
國外新聞 
[日本親王研求製造學]  
　　初十日倫敦電云日本伏見親王在蘇　　革蘭島格拉斯哥地方查看製造鐵甲板之法並在廠内用膳 
[愛爾蘭島開國會]  
　　初十日倫敦電云今日愛爾蘭島德勃林京城開國會議員到者三千人大員勃列爾之條議將於此角决矣 
[西班牙增籌海軍經費]  
　　初十日倫敦電云西班牙國海軍部宣言加增海軍豫算經費以備建造載重一萬五千噸之戰艦三艘及潜水魚雷艦數艘並修建船塢 
[美國小麥歉收]  
　　初十日倫敦電云據老練者言美國科季小麥收成當較去年少一百六十六兆担 
[旅美日本人組織公會]  
　　初十日倫敦電云日本黑木大將宴請庽美日人席散立一紐約日本人公會駐美日本公使靑木子爵爲會長陸軍大將格蘭德海軍大將戴威爲副會長該會宗旨在聯絡美日兩國之邦交日本人已致書請伏見宮親王赴紐約游歷矣黑木大將至耶爾大學叅觀各學生皆敬禮之 
[越南發行債票]  
　　香港日日報載倫敦電云越南五釐起息之債票不日發行 
[俄德兩國之邦交]  
　　神戶西報載倫敦電云俄皇將與德皇在波　　羅的海相見以期兩國邦交益形輯睦以上譯字林報 
[坎事大首相游歷歐美]  
　　十一日倫敦電云英屬坎拿大國首相　　勞連安今日由英起程回國並順道赴法義美瑞士四國游歷首相勞連安聲言此次殖民地會議其成效頗足令人滿意云 
[英法兩國親睦]  
　　十一日倫敦電云倫敦大學代表員赴巴黎游　　歷民政廳以賓禮待之法外部大臣畢初特於德維爾旅館設筵欵待席間畢大臣晉頌詞祝英國君后並兩國之睦誼頗覺出於至誠 
[德京工析罷工]  
　　初十日栢林電云德國京城建造房屋之工匠十萬人皆罷工 
[俄國内訌不已]  
　　初十日栢林電云俄國首相司徒來賓通告國　　民院謂剌害俄皇俄太子各大公爵及首相之奸謀業已查明國民院甚怒行剌之奸謀而幸此事之不成社會黨及工黨中人皆不到 
[日法條約定議]  
　　中法彚報云日法條約已由法外部大臣畢初　　與駐法日本公使栗野於禮拜四日議結以上譯文匯報本埠新聞 
[滬道定期回滬]  
　　道署接得瑞觀察由蘇來電准於今晨六句鐘回滬（泳） 
[庽滬西人籌畫開辦萬國博覽會]  
　　文匯報云中國公會發起於　　一千九百零九年在上海開萬國博覽會已購地二百畝現正設法籌備銀五萬或六萬兩爲保證費會場内專陳列製造品及機器預料此會如能開辦必有成效中國公會創發此議良可欣賀深盼此舉之有成也 
[南洋選派巡警學生名單]  
　　滬道瑞觀察禀請江督酌派巡警學　　生襄辦警政曾誌前報茲端午帥已飭江南巡警路工總局遴選巡警畢 
 
 

Page 19

 
 
　　業學生三十二名開單送滬酌量委用昨瑞觀察已奉札遵照矣名單錄下（南洋頭班畢業生）張堃張家騄胡起膺王有榮慮文璧（南洋二班畢業生）吳滄之潘沺汪迪瀛沙鐘南查炳𣈖� 
易懋恭趙承榘徐鵬飛黃國華張鳳書周連鄭思畋張榮齡（各處報効畢業生）張祖源王旭東王道源李文龍 
熊潤玉鄢文蔚李震東葉振芳劉迺封錢亞棟王宗驥陳尙武汪碩佟本華（特） 
[日人調戲華婦]  
　　某日人前晚行經西華得路將陳榮寳之妻王氏截住去路任意調戲爲陳撞見喝阻不服遂捕將該日人拘入美捕房捕頭略詰數語從寛斥釋（西） 
[批示清挖瓦筒陰溝]  
　　邑城新北門内侯家浜一帶河道久已於　　塞前經總工程局將陰溝疏通易以瓦筒俾通積水乃該處居民均以所用之瓦筒太小陰井太淺公禀總工程局請爲酌換茲由局董發出牌示略謂溝筒之大小陰井之深淺本局均幾經審度而後開築其大小深淺之間權衡悉當若稍有參差恐積水遽難通瀉至陰井係居積泥滓之處隨時可以開挖不必過深云云（哲） 
[蘇省善後局移滬道文（爲陸軍學堂經費事）]  
　　（前略）奉撫憲陳批本局詳雜支項下收不敷放擬將陸軍速成學堂經費軍需項下開支以便造報由奉批據詳陸軍速成學堂月支經費銀二千二百兩從本年起概在軍需項下開支造報以清界限應准照行至詳尾聲明新軍開辦經費所存現已無多自屬實情且將來購砲等用尙需巨欵已分札司局妥爲預籌矣仰卽會同各司道局一體遵照籌辦等因奉此相應咨請貴道查照（建） 
[上海官事]  
　　新署福山鎭總兵徐傳隆昨由蘇來到道拜會卽辭 
返蘇北洋分省通判洪炳章到道禀見奉天提學使張鶴齡昨到道辭行乘新濟輪船赴津前保定府知府鄭思賢今日乘江裕輪船赴鄂　候補縣丞曾寳謙禀諭奉委辦理吳淞江厘局差（車） 
[浙路公司甲明免稅]  
　　商辦全浙鐵路公司咨呈滬道略謂商辦鐵路材料業已奏准照官物一律免稅應請轉達江海關稅務司凡以後浙路公司路工材料理應一概免稅云云（皇） 
[縣批二則]  
　　甘祥隆等禀批黃慶雲係道憲押發倘能赶將祁季　　清尋獲交案原可隨時寛釋乃一味延宕情已藐玩况現奉道憲批發黃朱氏原禀到縣仍應勒限嚴催所請未便率准結發還○向周氐禀批氏子向興樹本係著名流氓經王前縣飭押改過局一年雖已期滿惟本縣提案察看仍復不知改悔自應聽候加押以示懲儆至現患病症業已發堂醫治該氏不得忘生覬觎藉端混瀆（車） 
[醫學研究所演戲籌欵]  
　　上海醫學研究所定於二十二日（禮拜日）特煩海上諸名角在春仙戲園會串改良時事新戲每入場券一紙售洋一元餘欵悉充該所造屋經費想届時往觀者旣能成人之美又極視聽之娱必極一時之盛也（讓） 
[陳讞員無暇會訊]  
　　昨日係法廨會訊之期因陳楚生明府交卸在卽清理公牘無暇臨審所有應訊之案須俟聶司馬蒞廨會判云（去） 
[公廨書吏請加薪水]  
　　公共公廨各書吏因邇來百貨翔貴所領　　薪水實難敷衍公禀關太守加給薪水現太守已禀請道憲核示矣（根） 
[造屋寛限]  
　　總工程局去年將舊址改造洋房由丁順記承造限　　今年三月二十三日工竣茲逾期多日尙未告竣局董著寛限半月如再延宕定干未便（永） 
[英界火警詳誌]  
　　前晚十一點三刻鐘浙江路恆吉里口天寳堂　　藥店失愼延燒隣居某客棧及薙頭店銅器店帽子店並又穿入寗波路第一百二十七號門牌至二百三十五號止計共焚去房屋二十餘間昨晨捕房飭探往傳藥店主已不知所至即將店中學徒周梅雲帶入供於十一點鐘時小的持燭登樓取藥偶不經心將燭落于草藥内以致起火捕頭飭押候解送公廨訊究昨日早堂解訊供與捕房同讞員關太守遂判押候補提店主到案再訊（根） 
訟案 
[會訊日商控追買辦欠銀案]  
　　日商田川洋行控買辦周陞發結　　欠銀一千兩前日公廨關讞員與日本領事會訊原告延村上律師投稱原告有事未到照日本律法有律師代表亦可訊問被告周陞發去年夏間至田川洋行爲買辦至九月間有東洋雜貨到來當付貨銀二千餘兩尙欠一千兩久延不付故令立據後至十月十一號貨又到來被告不照合同辦事又不付銀應罰銀二百兩請堂上照數追繳被告律師穆安素稱今日原告旣不到案應請將案註銷不能照日本律法辦理且查票據寫明代解匯票並非欠欵向章公堂須憑禀詞核斷今不將虧耗細情聲明反謂欠欵殊難憑信實因原告反欠被告一千餘兩故情虚不到兩律師辯論良久關讞員遂判下禮拜二著村上律師帶同原告到案再訊泉 
[會訊定布不出案]  
　　英商德記洋行控鳳辛樓定布不出前日午　　後讞員關太守會同英巴副領事提訊原告請着被告出貨訊之鳳辛樓供實因此貨虧折甚鉅無力出貨求鑒關太守判准原告將貨拍賣如有虧折歸被告理償鳳辛樓須以五千兩人銀並保方可開釋（根） 
[上海縣案]  
　　去年搶刦新閘萬春醬園之花似錦經公廨拘獲解縣判押改過局　　在案後英捕房叉獲得何同黨高三供出搶犯多人遂由差探將高三戴山王蘇生李富春四人拘獲解縣與花似錦質訊前晚由襄讞洪明府訊究花供搶奪醬園共在五人高三在内其戴玉李三人並不認識不敢誣指高三臒推小車餬口李等三人並非同黨實係誤拘訊之戴山等同供並不犯事遂判高三釘繚收押改過局二年花仍回局俟期潢再奪戴山王蘇生李富春三人保釋○又訊撫憲訪拿之潘歧祥杜阿毛兩犯潘杜同供求請交保大令謂爾等係上憲訪拿之人未便准保判仍還押候禀請道憲核奪車 
[總工程局紀事]  
　　住居洽興街之葛李氏兩晚偕某米行執事楊榮生行經十六　　鋪時禓已中酒與氏私語被巡土查見解由當值處傳氏夫葛某到案判即領回管束楊罰洋十元○湖廣營哨弁田應清與宋朱氏嫌識多年近氏復與無賴有染田向之爭閙由巡士解局陳叅軍訊得事關暗味著即斥退交本夫領回○王根生行竊西門外張瑞和家衣包由探查獲解至西區又搜出質票百餘張解案訊供不諱判戒責三百下押究來茂等押店夥郁起雷不應收贓申斥○恊大煤炭店執事王永和控跑街夏聖卿私收客棧洋一百三十八元岩帳洋八十餘元訊供支離判覔保理明○飯店主趙嘉賓在洪生碼頭失去洋十七元由探報夥在馬裕源烟舘内查獲裘阿桂解訊供認兩元分與同黨餘十五元寄存蘇烟館陳阿有處 
 
 

Page 20

 
 
　　提陳到案堅不承認判蘇戒責三日下押候傳訊堂倌再核○龍華寺僧一香乘車失去洋傘一頂當由巡土追獲胡庸福一名連贓解局判戒責一百下斥釋○認包貨捐局紙捐之姚金泉昨扭次子張有根到案控不服管敎判戒責二百下押四月（譽） 
[公共公廨早堂案]  
　　江北人陳德標串同粤人夏阿成在清江浦一帶誘拐飢民　　女子朱小了頭陳小丫頭等來滬販賣有王阿炳從中分肥經包探竇如海偵知拿獲解奉中西官訊明判押候補提人証再訊在案昨解謂究關讞員以夏拐賣屬實王阿炳從中分肥亦應究辦遂商之英巴副領事判夏枷號三月期滿押西牢三年陳押三月王阿炳追罰五十元充公所有小丫頭等發濟良所留養完案○張關林與出店瞿根記爲洋東疑竊金戒又徐陸氏控張姦拐女見秀保各精已見前報昨解復訊洋東洪戒指已在地毯内尋著請爲開釋徐陸氏供福女兒被張姦拐求究訊之張供求恩典秀保供並未配親愿嫁張姓惟　已有大婦求恩作主太守判洋東控案註銷瞿開釋張姦拐閨女押西牢半年秀保交徐陸氏領回另行擇配完案○船戶何祥浪夥同張本初等到會德豐船上挖竊洋布經失主追喊一人落水斃命何被失主拿獲昨日解究太守以案關人命判押送上海縣照例訊辦○女子王愛保被人拐帶來滬希圖價賣由濟良所解訊愛保供家住常熟尙有父兄守太判由所帶去送至常熱交家屬收管○江行尙覇佔山伏法顧福生所開之順興客棧經其母顧洪氏禀控昨日提訊顧洪氏供此棧盤去議定洋二百五十元除已收一百元外餘未收到求追訊之江供詞支吾太守判押廨限七天繳洋完案○施少山胡品泉串同吳少山誘拐王姜氏之女孫圖賣一案各押西牢一年吳押半年孩交王領去（根） 
[公共公廨晚堂案]  
　　金王氏控郤雲江欠洋一案前晚經襄讞王明府提訊金王　　氏因病遣女潘金氏到案供邵雲江前托葛伊氏爲中向母親借去洋一百元立有借票除收到利息洋十六元外其餘分文未還求追邵供此洋已交葛伊氏清還惟未收回借票求察葛伊氏供與金王氏另有帳目劃清因未取回借票致被誣控明府判邵與葛伊氏交保限十天理楚○張春田控吳渭珊結欠銀一千餘兩前晚提訊吳供認欠銀屬實求交保料理明府判交人銀並保○殷蘭亭結欠楊實山川土貨銀二萬餘兩判押在案前晚復訊殷供所辦川土已轉售各戶被共結欠銀四千兩小的自用六千餘兩共欠一萬一千餘兩惟利息未算今覊押在此無從清理胞弟桂亭現願投案代押以便小的出外料理殷桂亭供詞相同明府謂兄欠銀兩將弟抵押從無此等辦法判著蘭亭還押由桂亭代理惟原被所言數目不符亦須從實核算禀候復奪○朱美臣前欠銀兩奉訊收押在案前晚提比朱求寛限判展限半月如違干比○粤人翁巧葉因欠欵收押在案前晚提訊供已由友人向原告說合求恩釋放判交差帶去向原告問明具禀銷案（根） 
[法租界捕房事]  
　　東洋車夫楊阿寳因停車違章巡捕指斥不服拘入捕房押候　　解辦○流氓張根柳王阿金昨日在途串搶某鄉人白布七疋由探一併拘入押候解辦○積竊顧阿九昨在立大輪船碼頭竊得羊皮數張爲巡丁窺破立將人贓送入捕房押候併究○周阿大行竊某甲銀表一只陳阿清行竊汕布蓬各物一併押究○張雲甫陳雲泉在途互毆由捕拘入押候解究（舟） 
[美租界捕房事]  
　　馬夫張阿三駕車至北四川路馬忽驚躍絶馳將工部局所備　　修路之水門叮桶撞入河中由捕將張拘入存洋五元保出候核○無賴張良德冐充探夥在外招摇由探徐申慶拘入押候送辦○潘阿德投釋被傭婦沈氏竊去金練一條請究捕頭當飭包探沈阿炳查緝○蓬路二十號門牌某西人家侍者陳查連昨被出店陳秉鈞兇毆受傷投訴謂究捕頭命自投公廨控告（西） 
來件 
江蘇敎育總會復沭陽吳君鐵秋書 
敬復者接來書恫於鄉土學務之昏闇願贄所藏卽譜入本會爲會員並以所羨購取文牘耆學之意甚劬砭俗之心尤激盥誦再三覺言之有餘痛也本會自前年冬創建於上海去秋復叅酌部章改爲敎育總會歷據各處報告所指陳昏闇之狀態不獨貴邑爲然顧念科舉時代如來書所謂三十年無科第五十年無仕宦徧僻鄉邑往往而有夫科第仕宦舊日學子視爲必爭之事業覘風問俗者遂據以高下此一鄉一邑之程度考之吾國歷吏殊亦不盡然嚴分宜周宜興夫非勝國一代科弟仕宦之顯者歟然此邦人士决不依附之二人者以爲鄉里之光寵固知風氣之通塞學術之升降斷非科第仕宦所能覊况科舉已廢後此三十年五十年間所當經營搆造者更不在彼而在此學問之道無窮時勢由人自造尊意旣願爲地方輸運文明之導線溝通智識之機關所以輸運而溝通之者當自有在科第仕宦豈所語於地方公益者哉來書於入會一事詞意懇摰曾費可特别通融文牘已先送觀覽惟入會介紹爲會員共守之章程應請照章辦理印譜十二册來書旣仿吳女士及商務館售書助賑之例適日來海上賽珍會開會助賑擬即以原册移送該會名義更覺相符想賢者必樂表同情也 
江蘇敎育總會致萬國賽珍會所函 
敬啟者茲接沭陽吳君鐵秋來函欲入敝會爲會員因絀於資寄到印譜十二册作洋二十四元以爲之贄敝會已特别通融另行答復所有印譜即送入貴會寄售助賑希卽察收是荷 
通信 
　　商部實業學堂學生俞亮（仲還之子）上月在該校染喉痧回家至今未愈其妹俞琬弟俞亨及一女僕均染斯疾俞琬（向在務本女塾肄業）已於初七死去年僅十五請登地貴報以聲該校辦事人間接殺人之罪 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
