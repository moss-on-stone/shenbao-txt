# 1882 - 136 - 4903252

 

Page 1

 
 
[論高麗善變]  
　　高麗向爲閉關自守之國惟與中國久通職貢而此外四洲各國皆不與往來自日本脅之以威而後高人勉從其請始與日人通商然其心則日惴惴焉惟恐日人之心思叵測而旦夕圖維欲爲自固之計日人之在高者又復待之不以禮於是高人愈恐而其所以自固之策卒無所折衷近乃恍然大悟知己國逼處日俄兩國之間不但日人可虞卽俄人亦未嘗不眈耽虎視如以高麗蕞爾之地而與兩大爭持則未有不立見摧敗者計不如聨合各國之好以相牽制此其思深慮遠可謂至矣盡矣從前閔叅判建議更張力陳通和之利而阻於衆喙未獲允行遂憂勞况瘁而致抑鬱成疾近則成見漸除新機己動參判之志得行而高國之疾死亦可占勿藥矣觀於日報所載屢書不一書而知高麗之善於變通焉其國素與中國通職貢故其欲與他國避商而先遣使臣與中國籌議可謂得所把握己其前之與日本通商實以日木迫之以威欲商於中朝而迫於時勢遂暫與通和以濟目前之急今欲與泰西各國通商將以牽掣强隣窺伺之心此固高麗最爲切要之事雖有閔參判等慮智之臣委爲璧畫而究不敢自决得中國一言而後意可决也今高麗之於泰西各國雖尙未盡聨合而美國水師提督式夫忒己由烟台取道前往高麗而中國亦派船同往大約去年高使至華早有成議故論者以爲美高和局諒有可成想中國之泒船同去亦並非欲往覘高麗情形以作因利乘便之計亦止欲俾美高兩國共相敦睦使高麗可以分沾美國之利益而高麗之利益亦不讓日人獨據從此和局旣成高麗或漸自擴充　而結聨歐亞墨阿諸國彼此同相扶持互爲牽制日人雖狡無所施其計俄人雖强無所逞其威此則高人之自爲謀者在此中國之代爲謀者亦在此此實自固之上策也觀高麗於今日其變亦不可不亟矣高國政教素來簡陋其遠事姑不具論卽如近日日僧蓮元等入高麗内地行獵而爲高人所殺一案其先則該處地方官恐事關人命與日人交涉深慮高廷嚴譴因而上緊緝凶繼而正兇無獲則又拘及借馬之人借馬之人倅以賄免則又旁及鄉導之人至於其家屬恐懼遷避迨後以高廷並無嚴旨而事隨懈弛兇手終末緝到案懸莫結卽此一端可知高國之政令矣如以爲該處係窮鄉僻壤故法紀湯然然此處旣有官憲當亦必與中國之邊疆外縣相將安有旣設官長而官長乃貪縱若此者此則高麗之政治亦可想見矣近來美高之好尙在發軔之初而俄國己有兵至高雖不知其因何事故而以意揣之諒必爲美高通和一節而俄人不免有所疑忌則發兵以覘其隙又聞日本亦有使臣至高共故亦未可知然安保非因美高行將通好而爲阻撓之計也高麗國境與日俄兩國密邇而泰西各國則相離稍遠平日素無交往今一旦急而相就其好未必可聨且恐有鞭長莫及之勢所恃者惟中國而己然徒恃中國則亦不可高人之謀國者輾轉圖維殫思竭慮因欲藉中國之靈以交歡於泰西各國中國亦自顧獨力不足以庇高遂允高人之請而爲之介紹於各國彼泰西諸國本有推廣通商之願又孰不樂從其意美國先爲之創將來英德法諸國從而和之日俄兩國雖有鯨吞蠶食之計恐亦有所窒碍而不得逞自此外交旣固再修内政凡政教號令詳加釐訂一洗從前簡陋之俗而製造船舶購辦軍機習學兵法訓練勇丁籌措餉源一一布匱停妥夫而後可以自固而且蒸蒸日上之機有不可遏止者矣吾故曰高麗之與泰西各國通商正高麗之善變也所願高麗之秉軸者善持其後以期内外交治也可耳 
[津信摘錄]  
　　天津西人上月二十九日信來信言奉旨宣諭勸慰李傅相之欽差王大司農己抵津沽宣讀 
諭旨極意慰留未識傅相能仰體朝廷不得己至意否也又云天津因近來有加碼頭捐之說故貨之到津者各商皆不願提取刻下碼頭排列之貨物殊形充牣馬又言前報所稱津沽船廠失愼一節所焚者乃係木匠作塲現在重新建造聞較前次加大一倍矣 
[稅司回津]  
　　雙風輪船於前日由上海駛往天津總稅務司赫君卽乘該船北上聞赫君此番回津事之待理者甚多恐一時未必可以出行也 
[漢口信息]  
　　初一日漢口來信云該處有駁船滿載油簍忽遭風傾覆油簍浮沉江面駁船中雖未傷人而油則均爲舢板船搶奪罄盡矣又言初一爲日食之期漢地略有所見惟濃雲密布望之亦不甚了了但覺四點半鐘忽然黑暗作工者皆須焚膏以繼之該處官民照例救護施放鞭炮伐鼓鳴鑼頗極熱鬧也 
[温郡官報]  
　　永嘉張靜薌邑尊前在狀元橋滾鞍落馬跌傷左腿脛骨此己列報兹聞延醫調治尙未全痊但首縣理煩治劇未便臥治日前邑尊禀請委員護理傳得上憲己委郭外峯司馬會辦云又樂清縣竹嶼釐局前傳委從九楊伯幹辦理兹悉係傳言之悮甫於上月二十五日下札委候補稅課使朱午峯印學巽到局接辦也 
[台匪近聞]  
　　温州友人來信言黃金滿遣人在台散布流言謂如將成太守首級交出伊等卽行披髮入山倘仍是督兵兠拿則刀槍到處玉石不分等語該　等東西竄突出没不時今春在臨黃仙交界之處疉肆騷擾後竄至海門所轄之洪溪坑據守山上手下僅有數十人屢與官兵抗敵前月與達字營開仗兩次初以小船在海刧掠被官兵獲小尖頭船一隻並匪十餘名繼在山掳搶又與官軍拒敵以致達字營受傷三十餘人中彈死者十餘人被擄哨官兵勇各一人其駐紥温郡之正中營於三月十二日調往該虞會剿聞去歲七月間成梓臣太守到任時帶有楚軍三千餘名迄今除革汰潜逃以及陣亡受傷外僅剩一千餘名前月陳中丞查閱海口炮臺憲節駐台查知情形卽面諭太守限於三个月内務將該匪拿獲否則定以違限奏叅云查洪　坑山緜亘二百餘里與臨海黄巖仙居永嘉樂清五縣交界山勢險惡樵徑紛歧故刻下官兵雖四面圍繞而該匪尙敢負嵎抗鬥如防堵稍有疎忽此舉便成畫餅前該匪在仙巖洞石梁洞倖脫實爲可惜刻下圍困多日匪黨稀少又是一機會如能趁此擒獲誠該處生靈之幸想當道深謀遠慮早己籌畫裕如永嘉邊境柟溪五十二都巖坦地方己派有練軍三哨在龍駐紥以備不虞聞柟溪各處洋槍手甚多近有與匪勾運之謡是該處撥兵駐防眞屬要策近日温郡各城門二鼓前卽行關閉日間泒委紳董盤查出入並聞自四月朔日起委員澈夜梭巡云前任浙江提督葉軍門係黄巖縣馬頭山人其孫於前月十一日合巹聞是夜宅内被匪搶劫罄 
 
 

Page 2

 
 
盡並將新　拔去勒贖新郎本係軍門胞姪之子遏繼承祧者軍門曾署温州總鎭交卸時乃姪留住在温至今尙未回里兹乃姪聞此信息己專人往探虚實矣又温州大南門城下有黄姓守備人皆以老芝稱之近日邀同報房前往台郡拜謁遠族行抵黄巖地方亦被金滿拔去報房逃回二人據云該匪聞是黄潄蘭學政差弁且探消息故特擄去永嘉縣張邑侯將報房傳進詢問未識如何回答統俟有續聞錄報 
[船局講書]  
　　福州各輸船之管駕由學生出身者居多自髫齡入學堂僅職之無不知禮法及讀洋書以後無事不學洋人甚至性情亦與之俱變且變而加厲不能如洋人之循規蹈矩也故入堂數年略習駕駛卽派充各船駕弁其趾高氣揚之概姑不具述船政提調吕觀察到工半載深知其弊而挽回無術意非澤以詩書不可是以現逢禮拜日必到前後兩學堂督率員紳教習各講聖諭一道孝經一章以期各生聽解默化潛移漸進于禮義之域意甚良法甚美也按沈文肅公創建學堂時早刻有聖諭孝經等書以備各生誦習特後來無人整飭遂置此事於不問今吕　調旣有嘉惠後學之心將見皆向善習與性成文肅當日之苦心可以慰矣 
[風狂舟覆]  
　　閩省候補某縣丞欲渡臺覔差挈眷僭行於三月二十日由福州南台雇小船駛往馬江待有官輪船搭赴東渡詎是晚風狂浪湧舟至鼓山脚不能前行入夜風愈緊浪愈大竟致小船翻側行李覆沈其襆力救得衣箱三隻不至漂失然眷屬皆己落水幸船旁有杉木二根各抱其一得以不死逾時登岸是時沿江小艇皆聞有哭聲祇緣夜靜天黑疑係盜刧不敢往救耳 
[寗郡辨志文會四月分課題]  
　　漢學惟洛食解公路公行公族解樞達北方謂之落時解○宋學釋仁述孔孟言性大旨 
論安定泰山徂徠三先生學術○史學兼掌故唐重士族論唐穆宗以布帛易稅錢論論犯罪存留養親見大清律○天文兼算學問今歲四月朔日食用考成後編法推算淅江恰盡十分如以上編法推之當食幾何問地球圓體海島算經以平面推之其於島高島遠之數當差幾何諸乘方可用平方立方之法代開惟不可施於四乘方與六乘方試言某理○輿地春秋越國疆域攷地志兼叙人物說問史記西門豹引漳水漑鄴漢書以爲史起事何者爲是○詞章擬潘安仁射雉賦不限韵讀陸土衡文賦書後長毋相忘漢瓦歌 
[戯言召禱]  
　　寍波西楊地方有楊姓者在城中某舗爲廚司近日某夜其婦與隣人閒談隣人戯謂今晚爾夫歸來否婦笑曰必不來如來眞是死龜此皆戲言耳不料事有湊巧楊適歸家其時己在數武外聞言以爲妻必與隣人有私一時忿焰中燒不可遏制卽取柴刀直入亂砍當經隣衆奪刀阻止然婦己受傷沉重恐有性命之虞矣 
[覆審命案]  
　　前京師内有任叟吞烟一案經刑部擬結將任子發遣順義縣疉經錄報昨聞薛少司宼回都閱及此案卷宗似有疑竇飭將原犯由順義帶回移交四川司覆訊至於案情有無反覆須俟續聞也 
[逆犯解勘]  
　　近日蘇城有淮安府解上逆愉案犯一名傳稱該犯年十七歲父子以耕種爲業其父酷嗜杯中物一日窘極子曰糧絶矣奈何父曰瓶罄矣可奈何子謂門前樹可析以爲薪售之當可以易米父首肯子乃伐樹擔於市得青蚨二百文糴米五升沽酒一觔歸父嫌白粲多而黄封少唾駡之于是煖酒獨酌子亦執炊爲飯須臾黄梁己熟緑螘全傾父乃半入醉鄉復怒駡不己子遂反唇相稽父取壁間九齒鋤斫之子力奪鋤向後不料鋤柄有鉤觸傷父腮血如注父益怒聲言明日必送官驗傷告爾忤逆抽爾筋剝爾皮以治爾罪其子以爲眞也意同是一死不如先下手爲强伺父酣睡取斧弑之奔告其姑丈某甲謂父以暴病死姑丈卽與之同至家見屍横於床血瀋滿席詰之以實告且言無力殯葬若何姑丈紿以無害吾與爾募棺費卽上街唤保首縣立拘其子一鞫而服爰定案解省俟臬憲過堂當必按律梟示也嗚呼人生造此大逆其罪固無可逭然究其原無非僻壤窮鄉未沐詩書之澤耳此鄉約之講所以必不可少也 
[蘇垣雜錄]  
　　蘇城閶門外金桂茶園現改名曰吉祥上月十六日開演觀者甚衆從前把守園門者係安徽帮今則換山東帮於是安徽帮銜恨於念四日有一徽人至園看戲守門者拒不許進互相口角旋將安徽人痛毆幾死在後徽帮中通信聚衆數十人至園報復將守門頭目扯出痛打送至城内總巡局一時人聲鼎沸兩帮各數十人白刃相向血肉紛飛受傷者各數人渡僧橋邊幾作戰塲其最悍者有一山東人滿面流血猶拔刀飛奔城内至總巡局互相訴訟豈知白畫持刃糾衆鬪毆是爲顯干法紀乎是眞勇而無禮者己○蘇垣自上月二十二日放晴後二十三二十四淑氣頻催晴光漸轉居然有首夏清和景象至二十五日層雲密布天氣悶熱至夜更甚二十六日朝得微雨午後開霽其熱如故二十七日午後忽起凉颸二十八日狂風陣陣小雨廉纎幾可賦滿城風雨之句矣午後雷聲殷殷旋卽霹靂數聲夜間狂風大作窗帋都碎二十九日依然陰寒統計旬日内忽晴忽雨乍暖乍寒氣候無常恐將釀成疾癘也○余天燈巷何梧庭司馬素擅岐黄術兼能以符水治病百發百中上月十三日滾　坊巷邱襄箖金獅巷金燕山各送一匾揚名報德何君盛設酒筵復招京班童串開演各劇遍請醫愈之各家聚談終日聞皆係不起之症而爲何君所診愈者云 
[移營駐淮]  
　　新任淮揚總鎭章軍門係由江西鎭總兵調補早奉諭旨兹得淮友來信謂原帶之湘軍七營現撥三營委員接帶餘四營仍隨軍門移調清淮一帶駐紥今己陸續到浦想軍門亦當啓節履新矣 
[謡言漸息]  
　　淮上邇來又傳有紙人剪辮打印等事前經列報兹悉該處謡言流布鶴唳風聲不勝驚擾嗣經各憲出示曉諭如有實在形跡准卽捆送到官嚴行究辦故謡言始漸寢息矣 
[龍門書院二月分師課案]  
　　本城龍門書院二月分師課卷己由鮑花潭山長評定甲乙兹將名次錄左○超等八名姚文枏沈詳龍朱樹新汪人驥瞿慶賢韓柳文秦贊堯陸世淮○特等十二名袁康汪錫楨葛士濬王增禧趙履福孫照龔源達朱澄淦凌貞鏞臧毓麒尹煕棟張堅○一等三十五名李廷楨陳宗璠倪雲陳玉祥陳昌紳顧忠宣陳昌陛朱樹滋黄錫恭錢以鏞沈祥鳳夏元燿凌和鈞陳燮商艾承禧王仁業臧道鳴王廷樑項文瑞王廷材潘兆蓉曹慕嚴朱作霖周汝翔章家祚劉汝曾鮑德麟陳昌熾姚元鈺錢國鑅李祖恩倪學成周行炳李鴻烺徐琳○二月分師課題動靜不失其時其道光明論史漢異同優絀論 
[邑尊辦差]  
　　新簡蘇松太道憲邵觀察聞將次蒞滬上海縣莫邑尊己赶爲辦差預備公館在英租界廣肇公所并飭伺候云 
[驗屍續述]  
　　初四日報列邑尊騐屍一案其間情節尙有訛誤兹得其詳合爲照錄蓋外虹口東北張家灣邵梁橋下河中有一無名男屍爲鄉人所見知照該處二十五保二圖地保前往查看形似乞丐擬卽報堂收殮及細察之始見左手腕有數傷似被鎗戳者故特報縣請騐莫邑尊帶同刑仵臨騐時卽有屍弟袁柏林投到稱死者爲其兄袁壽林邑尊訊據袁柏林供係無錫人業鐵匠兄袁壽林現年四十二歲亦爲鐵匠兼能西國工作曾到過日本國獲資頗厚因日事嫖睹不務生理以致失業流落滬地迄今已有二年亦不知其棲如何所今得其同伴朱阿福通 
 
 

Page 3

 
 
報謂兄被鄉人傷斃隨與同來認屍無錯邑尊問朱袁壽林因何被人傷斃兇手何人朱供與袁作伴己有二年日間一同求乞夜則同宿裏虹口之長泰小客寓前日因求食不得飽同往田間採蠶荳被田户撞見呼衆捉拿我急逃得脫袁被獲住因當晚不見袁回故次晨往探始知其死于河中急報袁柏林來認是實邑尊飭仵作檢騐據報屍之左手腕有鎗傷三處右足有皮傷二處皆不致命察其情形是因奔逃墮河身死等語邑尊親驗亦符又問朱阿福長泰客寓主何人答稱係一寡婦袁柏林求容自行棺殮免爲發封並飭差緝兇處治邑尊准其自殮免封將朱阿福交與地保卽飭該地保向寓主婦查問袁壽林是否向住該寓禀候核辦嗣有人以袁柏林甚爲貧苦今爲兄置辦棺衾盤柩回籍實屬艱難商之地保向該處人湊給資斧並由袁協同地保投縣求子銷案不知邑尊准銷否也 
[私孩淹斃]  
　　本城火神廟西首饅頭店對過坑厠中昨晨見一初生男孩屍經人撈起掩埋當是私胎抛棄者此等事無處蔑有殊爲殘忍夫私情密約旣不能禁制於前至蘭夢己徴欋其漏洩則何妨抱赴善堂俾得生長縱在窮鄉僻壤並無善堂更無他計可以善全者卽棄置道旁而載路有聲猶或遇善人抱養未必卽死奈何方來陽世遽令其赴鬼關亦何忍而下此辣手造孽如斯能免天譴耶况世固有野田草露易孕珠胎而金屋蘭房久虚玉樹者則默識其蹤跡於懷將來亦可收爲嗣續所頼正非淺鮮吾願人於無奈何時曲爲保全猶願屏絶邪緣以全名節而免後悔也 
[送蒲卓英茂才之日本兼懷陳曼壽明經]  
　　送君鼓浪登輪日正是春風二月初宗慤乘風行萬里鄭虔擅技足三餘能交北海知名士要訪東灜未見書若遇元龍舊相識問言豪氣近何如[  洞庭徐邦逸生小草]  
萬玉田先生近日之岐黄名家也擅活人之術存濟世之心品詣純粹容貌和藹一望而知爲長者今歲四月爲先生七秩壽辰敬獻小詩 
[祝嘏藉進一觴以爲先生壽]  
　　富今醫術紛如毛未工製錦先操刀誰其能者匹和緩吳門萬叟人中豪素靈眞奥少巳得洞垣特識析芒豪昔年避地至申浦懸壺市北傾凡曹心存濟世活人衆良醫良相功同高仁人自具壽者相宅衷和藹神逍遥年臻古稀殊矍鑠好學又復工風騷我居粤中廿一載昨始返里浮輕舠朅來相見獨恨晚開筵招我飫醇醪升堂洗爵爲君壽小蒞聊代綏山桃弢園居士王韜未定稿 
[春閨閒詠]  
　　醉紅妝曉寒緘恨上眉尖捆閒思閣一邊子規啼破半窓烟春至也雨纎纎悄添寳篆靜垂簾怕妝好理金鈿滿院花飛人不管春去也病懨懨○羅旉艶歌溶溶幾點梨花雨警碎芳魂攪碎愁痕金屋無聊此掩門鞦韆影裏紅如許淺倚金樽閒立黄昏泥煞鸚哥又喚人○鬲溪梅東風和雨惹相思怕吟時纎手推窓折得小桃枝賺他廉捲遲玳梁雙燕語差池覷多時却被流鶯偷說忒情痴墮釵人不知○浪淘沙人影倚雲屏花影娉婷兩情脉脉不分明閒著簾鈎聽着雨掣着金鈐午倦酒微醺惱亂啼鶯黄昏月又透蔬櫺偎着香襟携着手數着春星○七娘子幾回芳　探無據放遊絲欲綰韶光住金鴨初温玉階惟度閒愁懶向東風訴亂紅攔得春歸路怎怱怱又將春去柳絮天涯斜陽古渡等閒没個藏春處○滿宫花雨意和煙做暝正是夢回香冷膽瓶清供玉芙蓉比似娟娟人影鸞鏡分鳳釵整閒倚闌干春永晚風偷拂海棠枝惹得芳心時警○蘇幕遮鬢拖雲香渍袖鎭日含情祇抱眉兒皺梅子青青酸意透病裏憎春春去人渝瘦枕紋匀釵影鬥酒暖葡萄被冷鴛鴦繡底事鷓鴣啼不住莫是朝來又酿春陰就○蜨戀花香夢偎成春睡足細撥金猊宛轉搴珠箔瘦怯猩紅嬌暈緑畫眉窻下雙蛾蹙鈿雀低雲釵顫玉碧檻風來杏子輕衫薄十幅鸞牋花底錄捲簾試共憻郎讀○菩薩鬘檀雲半灺湘紋靜錦屏隔着人兒影嬌泥解羅襦盈盈腰欲扶悄炷闌膏滿低護流蘇暖春意透唇脂遥聽更漏遲○一翦梅闌于曲曲漏迢迢燈也無聊儂也無聊夜深閒坐小堂坳盼斷紅橋聽徹瓊簫碧漢銀墻是處高負却前宵了却今宵琉璃窓動曙星摇燕醒香巢犬吠花梢[  耐樓詞客懶禪氏倚聲]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
G>　　新開彩章洋貨號 
　　本號開設上洋寶善街松風閣對面專辦哈喇大呢羽毛　嘰各色花素咈布　貴客賜顧價目格外克己先行交易擇吉開張特此佈聞 
　　番布出售 
　　今有頂高潔白台灣布到申貨眞價廉每疋二元三加長三元賜顧者務祈早臨外埠可　局購此佈 
　　南市天泰本號啓 
　　彚豐和呂宋票 
　　本行自向呂宋專運按月發彩票出售今英六月份大票雙張十二元單張四開均可分售外埠信寄四馬路原班卽奉得彩紅票格外克己 
　　藥房暫移 
　　本　房今　翻造房屋暫移至老旗昌背後照　交易倘蒙　士商賜顧仍請認本藥房招牌庶不致悞特此佈知 
　　上海大馬路科發藥房謹啓 
　　協　大票　售 
　　英六月份票全張十二元單張四開均可分售是月大票增彩尤多買　　諸往月大有原望如外埠仕商賜顧請指明本號原班卽奉此佈 
　　分設銀行 
　　本銀行現於天津分設一行其經理該行之人係米士佛郎克代波威此人卽從前在香港本銀行內之副經理也此佈 
　　匯豐銀行啓 
　　增彩大票 
　　英六月票全張十二元單張四開均可並收代紅票格外克己倘蒙賜顧請至棋盤街李閣郎遠處信購原局指明當班回件此佈 
　　元利行啓 
　　大票出售 
　　本號開設　　　西首　　英六月呂宋票全張十二元分半四開照算均售外埠　　顧原局帶奉不悞 
　　　和同福來啓 
　　六月大票 
　　今有英六月份大票出售每張洋十二元買半張四開均可貴客欲買請爲賜顧是荷專此佈開棋盤街口獲利洋行啓 
　　公記呂宋大票 
　　英六月份大票價格公道批發全張半張四開均可　諸君賜顧青島老旗昌大街平安坊同昌利內便是 
　　出售 
　　新到新　花米數百種幷各樣菜米其價極是相宜福利 
　　老德記十全大補丸 
　　蓋鐵質之收列藥材部內自古以來有之而醫士之知爲補身符者宇宙亦無國　有蓋以人身弱而轉壯　而變從無如此鐵材之奏效也惜乎煉合之法昔時不得其　故每阻於用幸　製之法近已良得而此藥質之裨益世人已　於從前矣前老德記自造鐵丸因製法最新且精故丸旣小而奏效極大且因製煉之妙則人胃之弱者亦仍易於　化可以　入血內緣此藥一過胃內所生之汁液捷於融化旣入血而血爲之紅血紅著卽壯健者之象也故男女血氣已衰敗或精神不興旺者或因失血痢瀉或因寒瘧吸烟或因酒　不愼所致諸病能服此丸盡可獲益惟願故試一次而其不　所望可必矣至於助人生子原爲補身之第一快事亦大可用也其價洋一元給藥一百粒 
　　上海大馬路老德記藥房謹啓 
　　婦人調經丸 
　　　謂婦人之病與男子　異者無非貽孕經水面已然經水不調孕亦難受故體寒則經水來遲體熱則經水來速其中或多或少均屬病侵必一月一行　期而至方稱無病而後可以受孕也一有不測急宜醫治若任其因循則始尙病輕繼則漸重或成崩潰或成乾血以致損命甚爲可憐今本藥房特採道地藥材不吝資費合成調經丸專治婦人經水不調以及血崩乾血等症應　如神百試百效如蒙賜顧須認明本藥房招牌庶不致悞 
　　大馬路老德記藥房告白 
　　科發藥房告白 
　　本藥房專賣戒洋烟白藥粉每元計粉六十包但此白藥比衆不同然而多年老癮若服此粉其癮不久自去刻有秘製疳積併發售倘食而不化或肚內生蟲若服此　積食自消或有蟲者能　不便而出倘　諸君服之有益無損最爲靈騐近因天氣漸暑仍增汗　及雀紫　二要倘滿身汗斑及滿面紫斑若搽半月自能退去而且日後再不重發眞如仙丹之效又有養髪長潤藥或髪短而不長或髪稀少或病後禿髪若用此藥敷之則短髪能長其禿髮能出而且甚有光彩刻有秘製固精丸婦人調經丸萬應陔嗽丸神效白濁丸一切餘藥不及細載倘　貴客賜顧者須認明本招牌庶不致悞 
　　上洋大馬路科發藥房謹啓 
　　叙芳禮記减價烟膏發兌 
　　本園開設在上洋二馬路晝錦里口石庫門內零拆大小洋藥精製清陳公膏增售中盒格外减價加砰以圖久遠馳名凡　仕商賜顧者須認明本園牌記外埠信局可寄每洋價目清膏一兩一陳膏一兩九公膏二兩二冷膏二兩五廣膏二兩八小土膏一兩九還灰六成外加平頭 
　　廣發頭彩登名誌喜 
　　英五月對號單已到本行售出第萬三千六百號頭彩全張半張售與本埠南市生泰荳麥行林霞君及嚴同春合得其彩洋卽日投送半張售與同行同得利伊行轉售蘇屬練塘鎭上立昌號鄭國翁所得本行於十六日開張十九日售出頭彩半張廿日售出半張從呂宋國票開設以來罕聞開張三四天內得占頭標此皆　貴客之鴻運乃小行亦增光彩今有英六月大票出售雙張十二元半張四開均可各埠賜顧者原班寄奉無悞兼收紅票格外克己此佈 
　　上海寶山街東口新開廣發行啓 
　　新到各貨出售 
　　茲者今有本行新到各貨椅子畵鏡　鏡鐵牀木器一切等件又有綢綾佛　絨各色大　絲巾檯　花洋布汗衫等各貨餘下繁多不　細　其價格外公道以上各種貨物均係華人配用　貴客欲購者請至小行面談可也特此布聞 
　　些厘公司啓 
　　對號領洋 
　　前報本行售出附彩第一萬三千六百零一號係平望南卡劉季翁震澤施源昌絲行合得洋五百元經向本行領取今號單已到查見又售出五彩一張其姓名明日再登及所得小彩甚多望　諸君速來領取爲荷 
　　上洋天成行啓 
　　四月初五日錢洋行情並匯銀票列左 
　　新會劃　七錢四分一厘六二五 
　　本洋　八錢一分 
　　銀拆　六錢 
　　洋息銀　三錢 
　　洋找頭　七錢四分二厘 
　　錢找頭　一千零七十文 
　　貼新　二元八角 
　　卡錢　一百五十三千文 
　　衣牌　一千一百五十文 
　　銀行現銀票五先令二辨士三七五 
　　六個月期票五先令三辨士二五 
　　商人票六個月期五先令三辨士零五 
　　呂宋票同業公啓 
　　敬啓者呂宋國創設發彩票迄今數十餘年公平穩當近年來流行中國誠信無欺是以蒸蒸日上近因新鋪日多人心不齊每欲貧多出缷遂卽爭先减價以致各家虧折實屬不成市面是以中　閉歇者有之查呂宋票原本近屆來價日漸增昂雖售六元獲利已屬微未茲特同行公議一律以雙張十二元單張六元售賣在欲購者不惜乎些些減價耳茍得大彩利益正多而吾業亦可稍獲蠅頭俾得爲永遠之計是議之後英六月分大票爲始全張售洋十二元以後永昭劃一同業已一體遵行惟望　仕商隨時賜顧幸勿懷疑是佈 
　　呂宋票股份出售 
　　本行出售發彩票中彩甚多今因六月票加贈彩數每張售洋十二元買者未免限於資本不能多買號頭難已得中故本行現存大票數伯張不欲一人獨發大財創設股份以公同好每票分作六十股出售每十股不同號收英洋二元分買五號亦可其號均於股份單上注明如有中彩照依　月對號單得彩　洋並售全張半張四開價照大市外埠賜顧請由信局寄買不悞 
　　棋盤街　和洋行 
　　往長江客位價目 
　　搭客每位上海至 
　　鎭江　一元二角 
　　南京　一元六角 
　　蕪湖　二元七角 
　　大通　三元二角 
　　安慶　三元七角 
　　九江　四元六角 
　　武穴　四元九角 
　　漢口　洋五元 
　　上海　招商局太古行同啓 
　　同得利頭彩四五彩連中 
　　英五月份頭彩本號售出早已指名登報今到對號單查知第一萬二千六百十五號四彩全張售與紹郡安昌鎭李君計得洋一千元又二千八百六十二號五彩一張售與　省崔姓並南潯王姓共得洋五百元其餘着彩甚多不及細錄本號開張未久連月得中大彩雖　諸君之鴻福而小號亦明榮多矣祈望速來對號兌洋爲盼 
　　上洋同得利謹啓 
　　聲明 
　　開店　夥難親戚待人更難如我坊內司帳之胡君山者與坊主又係至親一切銀錢帳目盡托與伊不料此人狼心狗肺甚作威福中日嫖妓吸食洋烟暗盜銀錢不計其數所渠經手帳均已藏匿不交更可虞者另事瞞昧莫測之欺待人者閱此爲戒蘇閶內下塘秦正昌染坊白 
　　夜間教習英文 
　　英華書舘設在上圓明園路第十號門牌現在本書舘西國先生定於每禮拜一二四五等日晚間七點鐘起至九點鐘止教習英國語言文學一切英學皆盡心教授有願學者每人收修脯洋四元就教者請至本舘面訂可也 
　　彩豐祥 
　　本行自運英六月分大票出售雙張十二元半張四開均可收兌紅票格外克己申地開設英界老巡捕房北首杭省分設衆安橋竹竿巷口敦裕土棧內嘉郡在江西會舘對面厚生土棧內　貴客賜顧妥局寄購可也 
　　杭城廣隆呂宋票 
　　英按月份票出售每張六元分半亦可承蒙信顧務祈指明杭城回回堂街小酉堂書坊內庶不致悞特此佈聞 
　　四月初五日進口船禮拜 
　　江表　輪船　由長江　招商局 
　　康濟　又　由福州　招商局 
　　惇信　又　由寧波　太古公司 
　　初六日出口船禮拜一 
　　泰和　輪船　晚往鎭江九江漢口　怡和啓 
　　央　　又　晚往香港粵省　禪臣啓 
　　江永　又　日往長江　招商局 
　　永清　又　日往燕臺天津　招商局 
　　康濟　又　晚往福州　招商局 
　　拱北　又　日往天津　招商局 
　　惇信　又　三點半往寧波　太古公司 
　　初七日出口船禮拜二 
　　乞打　輪船　日往汕頭香港　老太古 
　　北京　又　晚往長江　太古公司 
　　永寧　又　日往寧波溫州　招商局 
　　初八日出口船禮拜三 
　　達格薩約唛魯　下午三點鐘往長崎琿春　三菱公司 
　　達格薩約唛魯　下午三點鐘往東洋美國各埠　三菱公司 
　　初九日出口輪船禮拜四 
　　華利　輪船　往鎭江蕪湖九江漢口　麥邊啓 
 
 

Page 9

 
 
   
 
 

Page 10

 
 
[光緒八年三月二十三日京報全錄]  
　　宫門抄○諭旨四道錄前○發抄旨五道○將軍穆奏批解經費銀兩摺子○豫撫李奏廻避通判攺擬省分夾片○湖督李奏爲請旨裭革世職審辦摺子○御史張奏請另行補考孝廉方正夾片○府丞朱奏恭報到任日期摺子○陜督譚奏學政病故出缺請簡放摺子○湖督李奏請補副將摺子○恭親王等奏請充補章京片○三月二十三日刑部都察院大理寺侍衞處值日無引見○文桂定昌預備召見○恭王怡王各請假十日○召見軍機○發抄譚鍾麟奏請以古浪令吳恩棨調補張掖令奉旨吏部議奏欽此○又請以大挑令雷文淵試署禮縣令奉旨吏部議奏欽此○又請以委用令左壽源試署徽縣令奉旨吏部議奏欽此○又請以另補令賈元濤補秦安令奉旨吏部議奏欽此○又候補直牧姚定臺等期滿甄别奉旨吏部知道欽此○○福州將軍兼管閩海關稅以奴才穆圖善跪奏爲批解本年分内務府經費銀兩恭摺具奏仰祈聖鑒事竊奴才承准軍機大臣字寄光緒七年十一月初七日奉上諭户部片奏光緒八年内務府經費擬撥閩海關常稅銀十萬兩請飭依限完解等語著該將軍等務於來年開印後陸續徑解内務府交納先將起程日期報部仍限六月前解到一半十二月初間掃數解清不准稍有蒂欠等因欽此遵奴才㐲查閩海關奉提内務府光緒八年分經費應卽設籌赶解以應要需玆將徴存常稅項下先行撥出銀五萬兩照案發商滙兌查部文責成匯號兌解毋須另泒委員謹卽塡具文批發交號商恊同慶承領定於二月初九日由省起程兌解内務府投兩並咨明户部查照外合將批解光緒八年分内務府經費起程期恭摺循舊由驛奏報伏乞皇太后皇上聖鑒謹奏軍機大臣奉旨該衙門知道欽此○○李鶴年片再查定例現任督撫有本族之人應迴避者俱令官小者廻避又原係報捐指省之員准其另指一省俟接到核准部文後該省督撫給咨前往各等語兹查河南新班候補儘先前補用通判李治良係臣小功服姪臣恭膺簡命調補河南巡撫該員例應廻避惟係報捐指省之員並未保舉升階例得另指一省據布政使覺羅成孚轉據該員禀請廻避並擬改指江蘇省候補等情由司核明並聲明該員係於例限内具禀聲叙未符駁飭查覆是以詳報稍遲等情詳請奏咨前來臣覆核無異除咨部外理合附片具陳伏乞聖鑒勅部核覆施行謹奏軍機大臣奉旨吏部知道欽此○○頭品頂湖廣總督臣李瀚章跪奏爲訪聞承襲世職恐有假冒請旨先行革職審辦恭摺仰祈聖鑒事竊據前署蘄州知州本任鍾祥縣知縣熊鑾稟稱前在署蘄州任内據陳龍呈請承襲伊父陣亡從九品銜陳國楹雲騎尉世職又陳允槙呈請承襲伊父陣亡監生陳西貢雲騎尉世職均經取具族隣供結加結轉詳在案兹訪聞該世職陳龍陳允楨恐有假冒請飭查傳訊辦並聲請自行檢舉等情據此當經行司轉飭查案訊究法後兹據湖北布政使王大經按察使蒯德標詳據署蘄州知州朱煕曾詳稱遵卽差查陳龍早己病故旋據伊伯陳祺翼遣抱呈稱伊姪陳龍己故情願退襲不敢再行爭執等情隨提陳允楨到案訊據供稱並非假冒承襲勒傳族隣人等均因遠館貿易尙未到案而陳允楨恃無質証堅不承認由司會詳請將陳允楨及己故陳龍各世職先行一併奏革以便嚴審究辦等情前來臣查前請承襲雲騎尉世職陳龍陳允楨旣經前署蘄州熊鑾訪聞恐有假冒亟應查訊明確今陳龍雖己身故仍應飭傳族隣人等研訊核辭陳允楨堅不承認冐襲飭傳族隣人等又未到案顯係恃無質証任意狡展是否假冐承襲抑有别項情弊非先行奏請革審不足以昭核實而重襲典相應請旨俯准將陳允楨及己故陳龍各世職先行褫革以便嚴審究辦除檄勒傳各族隣研訊確情據實詳辦外謹會同湖北　撫臣彭祖賢湖北提督臣傳振邦恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○御史張鴻遠片再孝廉方正之舉爲朝廷之殊恩原以植人才而廣登進惟地之遠近不同到京之遲速亦異故考試無定期向例三人卽可開考原所以體恤寒微而免覊留之意本年二月二十八日考試孝廉方正與考者二十七人間未與考者尙有二十餘人該生等跋涉數千里年前動身數月始行到京計二月初間投文距考期約近二十日如果隨時赶辦何至悞塲乃該書吏明知考期己近所有投文延不呈堂以致悮考更難保無刁難需索情弊現時考期己悮倘必展至八月又計半年之久近在直隷者尙可靜候遠如福建四川甘肅等省距京數千里旅費無資難作歸計且不在國學者例不與順天鄉試又悮本省塲期可否飭卜部臣俯念該生等及早到京並非自悮另行擇日補考以免冋隅則多士實沐皇仁于格外矣臣愚昧之見是否有當謹附片具陳伏乞聖鑒訓示謹奏奉旨己錄○○奉天府丞兼學政臣朱以增跪奏爲恭報微臣到任接印日期仰祈聖鑒事竊臣於光緒七年十一月初十日欽奉簡命調補奉天府府丞兼學政當經具摺叩謝天恩陛辭後卽日束裝就道玆於十二日准奉天府府尹兼理學政臣松林將關防文籍委員　送前來臣恭設香案望闕叩頭祗領任事伏念臣吳中下士京兆備員未報涓埃方深惕厲兹復奉命調　斯職惟陪京係根本之要區學政以甄關爲己責如臣檮昧懼弗克勝惟有勉策駑駘首端圭臬學先器識當愼持取士之衡品勵廉隅庶仰副作人之化冉臣經過直隸永平府所屬及關外各處均經得雪深透民情安謐堪以上慰宸厪所有微臣到任接印日期謹繕摺具奏伏乞皇太后皇上鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲甘肅學政病故由缺請旨迅賜簡放以重職守恭摺仰祈聖鑒事竊據皋蘭縣知縣李裕澤申稱甘肅學政家丁王順呈稱家主鄭衍煕蒙恩簡放甘肅學政去夏考試階州途受暑熱比及秋中瘧疾交作積久未痊而辦公如當未嘗少懈冬月按試廿凉長途風雪侵入朋理寒伏胸膈莫由發舒第以年富力强不覺其苦臘月試竣囘省滿擬二月初出棚按試西寍各屬詎意二月初十日復感風寒延醫調冶病勢日增至十七日晚痰喘氣促大汗不止竟於十八日午時疾故呈請轉報前來臣當飭府縣將該學政身後事宜妥爲料理所有學政關防暫存臣署該衙門一切公事由臣兼辦查甘肅省科試尙有寍夏西甯平慶涇固六屬未經調考瞬届秋闈接辦錄遣期甚促迫所有甘肅學政一缺相應請旨迅暘簡放以重職守謹繕摺由驛馳泰伏乞皇太后皇上聖鑒訓示謹奏奉旨己錄○○頭品頂戴湖廣總督臣李瀚章跪奏爲揀員請補副將要缺以重營伍恭摺仰祈聖鑒事竊准兵部咨湖北竹山恊副將何春藻病故遺缺係題補第一輪第二缺應用儘先人員行令揀選名次在前之員請補等因前來臣查斯缺駐札竹山縣城地處鄂邊界連關陜現值秦隴甫靖遣勇絡繹於道巡緝彈壓均關緊要非精明幹練熟悉邊防之員難期勝任臣在於儘先副將班内詳加遴選查有兩湖儘先副將周瑞龍年四十二歲湖南湘譚縣人由武童投効軍營出師著績歴次保奬前於　平任頼捻逆刳豫蘇　山東五省肅清案内經直隷督臣李鴻章保奏同治七年八月初九日奉上諭周瑞龍着以副將留於兩湖儘先補用欽此光緒元年奏補湖南永順恊副將員缺四年正月十四日聞訃丁生母憂開缺六年四月十四日服　咨部起復旋准兵部咨應仍以原保奉旨起遇有兩湖題推副將缺照例挨次序補等因各在案該員明練老成營務通暢現在署理斯缺於該處地方情形極爲熟悉以之擬補斯缺洵堪勝任伏查部定章程請補員缺應查明到標人員按儘先名次先後爲斷如人地不宜以名次在後之員請補仍將在前之員按名指實兹查湖北省己經到標儘先副將名次在周瑞龍之前者尙有姜河清等七員經臣逐一察看或于邊防情形不熟或籍隷本省例應迴避均未便遷就擬補致滋貽誤今周瑞龍雖儘先名次稍後而人地實在相需例得專摺請補飭查前在本省及他省均無叅革朦保情弊合無仰懇天恩俯念邊缺緊要准以兩湖儘先副將周瑞龍補授湖北竹山恊副將員缺實於營伍地方均有裨益如蒙俞允俟部覆至日給咨送部引見以符定制除將查明姜河清等與此缺不宜緣由照章開單按名指實並飭取周瑞龍履歴併案咨部外謹會同湖北巡撫臣彭祖賢湖北提督臣傅振邦恭摺具奏伏乞皇太后皇上聖鑒訓示謹奏軍機大臣奉旨兵部諭奏欽此○○恭親王等片查軍機章京户部郎中葉衍蘭現在請假回籍修墓所遺章京一缺應以服滿起復在額外行走之户部候補郎中李耀奎充補謹奏奉 
旨知道了欽此 
 
