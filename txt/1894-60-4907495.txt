# 1894 - 60 - 4907495

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彙編碼洋二元○明季稗史碼洋七角○明季南北略碼洋一元二角○欽定六　處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牑人之宛筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[出洋華民善後議]  
　　前報載華人之旅於古巴者大都老病顚連貧無聊賴風餐露宿慘不堪言蓋以古巴老院病院中實不能容以致無所寄託新任夏灣拿總理事余益齋觀察蒞任後惻然憫之擬卽設法收養而估計創建院宇需洋銀三萬餘元常年經費亦需萬元一時頗難籌措乃先設會館以施醫樂購義地以瘞遺骸三月以來就診者日有二三十人之譜瘞諸義地者多至六十餘棺觀於此未嘗不嘆理事之設爲不可少而觀察之仁術仁心爲不可及也按古巴一島形如鱷魚屬於西班牙招去華工自道光二十七年起至同治十三年止共十四萬二千四百二十二人計由厦門油頭香港廣省黄埔併安南小吕宋等處裝去四萬三千二百七十三人澳門一處自道光二十七年至同治五年止裝去六萬三千四百五十五人自同治六年至同治十三年又裝去三萬五千六百九十四人近數年來陸續而往更不可以數計當通商之初未設理事以前其虐待華民殊足令人髮指蓋由當時葡萄牙人串同西班牙人結交中國匪徒以拐賣人口爲業此風倡於厦門盛於澳門羽翼爪牙散布各處沿海擄拐華人入豬仔館用船運往夏灣拿貨賣又或甘言巧語謂古巴發財容易作工之日無多且每假稱到新加坡金山紐約等處爲名忍心害理莫此爲甚其時古巴糖寮林立四望庶田縱橫千百里其中監房不下數十間被虐工人呼寃受痛之聲皮開肉裂之刑刎頸懸梁呑烟投水之事不一而足做牛馬不能做之工食狗彘不屑食之物少壯者願得罪而坐官監老弱者常求紙以作乞丐古巴之官大抵爲商糖寮之商總可制官曾經八年滿工者應給滿身紙甚至不肯給發更勒令各工再立合同以媚商分帮身銀以肥官而華人輾轉爲古巴之奴永無生還之望不公之政天下所無其後華人以病無人醫死無地葬寄書無路回國無期議各埠捐建會館選派董事不料葡萄牙官欲中華民心渙散勾串漢奸揑造集資爲畔等辭唆使古巴官禁阻其事凡此虐政都因彼此暌隔道里遼遠聲氣不通故敢肆其陵侮自有理事以駐守其問則耳目較近動多掣肘雖欲逞其故態　有所未便故有理事以來各處虐待華人之習爲之稍變以是知居理事之職者苟能以實心行實政則華民託庇宇下其被澤爲無窮焉夫蚩蚩者氓孰非中朝之赤之苟有以善其先則人有恒業家有常產何至離鄉背井謀衣食於萬里之外今旣無以端其始更使棲身異域者疾苦顚連貧病交迫進退維谷坐以待斃揆之聖上子惠元元之意必有萬難爲懷而凡賢長官以仁愛爲心有已溺已飢之志者莫不長慮却顧思所以挽回而補救之宜乎觀察之目擊心傷而惄然大不安於其中也然天下事有志竟成有治人不患無治法今觀察以籌欵爲難故不能大展抱負竊以爲華民赴外洋傭工之處其地不一人數之多更復不可以數計欲統籌善後之法會館善堂二者皆不可少今旣設有理事則出洋華民中國固有管轄之權籌欵之法宜令每人每年報捐若干斟酌數目頒爲定額卽以此欵逐年積累存候撥用凡會館善堂經費皆取足於此實爲長久之策小民難與圖始而易與樂成自當開誠布公喩之以公義曉之以利害使知爲維持大局起見不可吝惜小費天下不乏義士一倡百和當必有樂輸恐後者方今巴西招工方在伊始異日巴西而外開闢之士欲招華人工作者恐亦在所應有善後之法尤宜未雨綢繆則老病華民皆得所養不至蹈今日之覆轍所望居理事之職者皆以觀察之心爲心隨時隨事存仁民愛物之見是則華民之深幸也夫 
[本館接奉電音]  
　　昨由京友電傳上諭三道敬謹譯登○正月二十七日奉上諭李瀚章奏特叅衰庸不 
職武職各員一摺廣東陸路提標中軍叅將王傳訓南韶龎鎭左營游擊方敬平鎭營都司賴國恩均州營都司廖明亮興寍都司藴鎭超欽州營中軍守備賴廷會年力衰頽難期振作均著勒令休致署　鎭均營游擊潮州鎭左營游擊李鵾辦事乘方輿情不給著卽行革職以肅營伍餘著照所議辦理另片奏記名提督署督標中軍副將黄金福訓練有方所轄弁兵技藝行陣甚爲出色等語楊安典黄金福均著傳旨加奬欽此同日奉旨正白旂漢軍副都統著定昌補授正紅旗蒙古副都統著克們泰補授廂紅旗漢軍副都統著英廉補授廂藍旗蒙古副都統著玉璋補授欽此同日奉旨正黄旗蒙古副都統著阿克丹署理欽此 
[驪歌待唱]  
　　江蘇藩司鄧小赤方伯遵旨入都陛見於正月二十五日交卸藩篆筮期二月初四日啓行聞須取道申江航海北上刻官僚書役已在胥門外官碼頭預備送行矣 
[胥臺春雪]  
　　蘇州訪事人云自入新止天氣暢晴風和日麗至二十四日傍晚忽同雲一色寒氣逼人入夜雨師命駕而來雜以雪珠錯落紙窗竹屋一燈熒然枯坐敲詩頗無聊賴晨起峭寒更甚重裘瑟縮猶是高聳鷺肩起視庭前雪花益大如手掌越一畫夜遙望層樓傑閣悉變爲銀海瑤天矣至二十七日午刻始放晴光然簷溜之聲則琤淙不斷也 
[以錢煮茗]  
　　某甲家於姑蘇郡城隍廟前家道小康年逾不惑衣租食稅與世無求本月二十六日淸晨忽　目大言曰我將去矣於是書空咄咄對影喃喃似痴非痴終日語無倫次一日午後突取番佛十尊至某錢鋪易得錢籌五十枝回至廚房從容投入茶爐内其妻某氏見而詰問則笑曰我生平一毛不拔今特以此烹苦茗聊裝片時大老官耳妻慌忙從火中撥出則已悉化灰飛矣嘻異哉 
 
 

Page 2

 
 
[西事彚譯]  
　　德國中書局最多統計大小有二千所近有人查局中共儲書一千六百零九種計二十七兆零九萬一千二百八十八本此皆刻本其餘手抄者則有二十四萬零四百十六本另有書局一百三十處儲書十五兆本義學書局五百三十處儲書三百萬本格物書局一百四十二處所藏者俱係格物類計書二百萬本又有各種雜藝類書二百五十萬本教會書局二百零一處儲書一百二十五萬本武備書局六十一所儲書六十萬六千本各種他會書局一百二十八處儲書一百萬本家藏書局八十七家儲書一百五十萬本其儲書之多者莫如勃發利亞京城有九十萬本伯靈京城有八十萬本斯得賴斯撥城有六十萬一千本各城每年添加書費及一切用人費伯靈須四十一萬四千馬克勃發利亞須十五萬九千馬克斯得賴斯撥須十五萬二千馬克然費雖如此之多尙不及英國一倫敦京城中大博物書院每年進欵八十萬元法國京城中書局亦有六十五萬元云○去年美國商船失事報單云統查各國往來船隻之在海面傷壤者有二千一百七十二號死傷者一萬二千人船上貨物被壞者値銀洋一百兆元此等失事或擱淺或遭颶或被撞或因他故不論帆船輪船悉在其内○美國户部大臣管理庫務監造洋錢本擬金銀並造據云今已鑄成金錢四百十九兆三十三萬二千五百五十元銀錢尙未鑄造但存塊銀一百四十兆六十九萬九千七百六十兩以十六兩銀抵一兩金可鑄一百八十一兆九十一萬四千八百四十一元合而計之六百零一兆二十四萬七千三百九十一元此外小洋銀之類尙存七十六兆九十七萬七千零零二元○美國户部一千八百九十三年報單云年内平賞進欵除一切費用外計三百八十五兆八十二萬比早一年多三十兆八十八萬一千元其用欵計三百八十三兆四十七萬七千比早一年多三十八兆五十五萬四千元總核進數共七百三十二兆三十七萬出欵共七百三十兆零七千本年六月底揭帳國庫存銀計二千三百二十三兆五十四萬七行元内鈔銀一千一百十二兆零九萬一千一百九十八元其鈔票一元起至一萬元止鈔一元者三十九兆八十六萬六千有奇二元者三十一兆十九萬有奇五元者二百五十三兆三十八萬七千有奇十元者三百十二兆三萬四千有奇二十元者二百三十九兆五十八萬七各有奇五十元者四址五兆九萬七千有奇一百元者七十五兆八十二萬九千有奇五百元者二十兆十四萬二千有奇一千元者四十五兆四十四萬一千有奇五千元者十四兆八十七萬五千有奇一萬元者三十四兆六十四萬有奇此係六月所揭者嗣七八九三個月双添存九十五兆似較前幾年爲富足云○新聞紙及各印書館排字之法向用人手撮後則易以機器其法如彈琴式排定字母應用某字以指捺之機動卽可印成一人可兼數人之力豈止事半功倍哉今則更有妙法用電氣排字裝成電線或縱或横無論若干條電氣一發卽一氣排成數十張若大新聞紙館皆用之取其速而易也○法國有一機匠獨出心裁造成一種水雷放在水中自能通動於是水師中有精於化學者推測此水雷謂可勝於仁力曼按但力曼者火藥之異名其性比火藥尤烈云○俄國處北極冰寒之地地曠人稀此界彼疆概相間阻故欲通商於東方諸國必另尋一路以達之近與法國最稱交好擬在地中海之東與地中海之西各以砲船守禦蓋此海向無各國砲船不過商船來往而已緣地中海東面爲希臘國國君與俄皇聨爲姻亞式好無尤而地中海之西屬法者多且其中有無數小島蓋安南暹羅一帶已爲法國管轄也○俄皇曾在此境創造鐵路現派大臣於鐵路兩旁丈量劃界以便居民遷住已量得有一百二十五萬噯克約可容十萬民人然俄皇於此似稍有憂懼以未造鐵路之先人民皆散處各地若此路告成則彼散處者皆將聚集於斯散處之地未免空曠也 
[勘定址界]  
　　緬甸屬英暹羅地界有屬法者其交界處議立一局外之國以爲管轄此局外之國議歸中國聞中國雖經應允尙未定約英法兩國業已各派大員往勘地址丈量之後須各埋石以誌云 
[西貢近事]  
　　西貢來信云自入新春間生意似不甚佳美因本處及租倫連遭回祿之災未免有傷元氣去年租倫有業疋頭之華人數家因生意不前倒閉濳逃被其牽累者甚多查疋頭生理昔日原係現銀交易嗣因販運疋頭入口者互爭生意遂訂以三月爲期往往延至六閱月始行交銀故此次逃遁之店所欠洋人之銀計亦不少云○此處華人鋪家須照一千八百九十二年所定公章將鋪名及夥伴名姓報官存案以便有事稽查華人意甚不洽到商務局理論者計有數百人惟商務局並無爲將伯之助者○此處向來賭館最盛目下俱已停閉因官查禁故也聞拘有賭主數人現尙押候待訊○法官現出示曉諭法人凡於暹法交綏時有所損傷者須於西歴本年四月一號以前開列淸單呈交外務大臣以便察核賠償 
[雛匪]  
　　邇來拐風復熾幼孩被拐時有所聞然拐匪之術或則誘以甘言或則迷以蒙藥操此業者大都壯歳無賴之徒從未有髫齡穉子卽能施其鬼蜮伎倆者乃今亦有之洵風俗人心憂也有某甲家居廣東雙門底附近膝下寍馨適届就傅之歲十二日偶爾出遊至雙門底上街卽迷路忘返歧途躑躅泣涕漣如忽有一童年將舞勺遽至其前多方引誘甲子心爲之動遂隨之行至粤秀書院前適與甲戚遇詢子何往子具告以故戚以此非歸途而童竟誑言誘惑實同拐帶同童斥責童始遁去隨有識者謂童爲某乙之子乙暱比匪人工於拐誘入其殻者不知凡幾近以蹤跡昭著恐罹不測遂授子以衣缽使出售其技已則遙爲接濟童曾爲人所縶因其年穉而釋之乙遂有恃無恐時藉以謀生財之路今復縱虎歸山其爲害閭閻伊於胡底所言屬實洵可謂另開生面者矣心存保赤者可不愼爲隄防哉 
[雅賊]  
　　區君某古岡名孝廉也家貲富饒性情瀟洒而癖嗜圖畫鄴侯架上羅列牙籖錦軸幾於絹海膠山前數年供職京華至客歲始南旋梓里其長隨某甲服役有年先意承志甚得主歡命其司理書畫俾隨時檢點無爲賊蠧所摧殘詎甲外若柔順内懷詭譎竟俟主人遠出將名人書畫盜匿别處迨主人言歸甲卽辭役留之不可亦不疑有他也迨至某日有友到訪索觀古畫啓篋搜尋則子昻之馬放翁之梅皆如顧虎頭妙畫通靈變化飛去知甲所爲追問原荐則已隨使東瀛無從跴訪細檢家中各物餘無少失人遂目之爲雅賊 
[娼寮小刼]  
　　蕪湖甯淵觀河濵矮屋如林皆半葷不素之花烟館其人已草萎花殘猶復障袖倚門勾引蜂蝶元宵佳節塗脂抺粉招得有財郎相與花開並蒂結綰同心乃回祿神偏不解事遽於是夕蝦蟆更轉好夢正長忽然摧枯拉朽搗穴傾巢將瀕河十餘家一掃而空並延燒對面正泰順鐵店後進及居民兩三家雖淫汚之地可復變爲乾凈惟波及無辜居民究不能歸咎於丙丁之殘忍也 
[北洋創設西醫學詳文]  
　　泰西醫法精益求精似駕中華而上北洋創立海軍旣參西制則西醫自不可少欲需醫士必立醫學去年詳請李傅相批准試辦司其事者創立學堂規模大備遂於去冬禀請傅相躬詣落成傅相乃延請在津西國官紳同詣學堂以重其事盛設筵宴以聨其情遠近聞風同深觀感今錄其詳文云爲詳請事竊查天津總醫院爲北洋旅順威海各口水陸軍營醫藥之總匯各口醫院海軍戰艦正副醫官皆由總醫院選派平日則診軍民疾病有事則隨行隊醫傷却病全生所關最大而各處醫官續派乏人亟應造就醫學人才以資續派現蒙憲台飭於總醫院創設學堂延聘西醫教習遴選學生肄業醫學以爲久遠之圖仁心仁術利濟孔長宣豐等面奉憲諭會同妥擬醫院學堂章程遵與總醫院正醫官四醫伊爾文副醫官林聨輝細加考究謹將教習學生在堂人數常年用費課程堂規先行擬禀至於學生學藝習成除分派各醫院已有定章其添派海軍戰艦章程擬俟會同海軍提鎭妥議另案禀請憲臺批示立案外伏查學堂學生以二十名爲額分爲第一第二兩班俾升降得宜目下學堂初設其第一班學生十名擬於上海香港洋文學堂挑選已通英國語言文字者俾四年之間可至考取醫官之藝每月在堂飯食而外給養贍銀十兩來津船費在外第二班學生十名擬於天津紫竹林丁家立中西書院及武備幼學堂挑選按照水師學堂章程 
 
 

Page 3

 
 
每月在堂飯食而外給養贍銀四兩兩班學生一年大考之後其應酌加贍銀奬賞附擬於考試章程學堂教習擬用正副兩人正教習一人專教第一班學生擬由英國大書院内延請醫學精通善於教習者第一年每月薪水銀三百兩以後按年每月加銀二十兩以加至每月三百五十兩爲止限訂立合同以四年爲期來往船費照章另給由正醫官伊爾文詳議合同底稿宣豐再行呈請憲臺鑒核副教習一人分教第二班學生每月薪水銀五十兩監督一人常川住堂管理學堂大小事務稽查學生功課勤惰撙節用欵每月薪水銀五十兩此二人擬以醫學生出身已充醫官之員挑派卽爲醫官升轉之差漢教讀一人仿照水師學堂章程每月薪水銀二十兩司事一人管理出入用欵照料一切中西器具各項帳目購辦學堂應用物件照管廚役備辦火食等事及季報每月用欵册稿每月薪水銀十六兩書識一名辦理禀啓缮寫報銷淸册等事每月薪水銀十二兩學堂客廳專司照料打掃收拾各事用人三名學生住房照料打掃收拾各事用人四名看守大門用人二名每夜値更用人三名並日間打掃院落澆灌内外樹木廚夫二名打雜夫三名共計十七名每名每月口糧銀三兩飯食在内共銀五十一兩自副教習監督漢文教讀司事書識兩班學生共計二十五人飯食由堂供應每人每月給銀三兩共銀七十五兩學堂日用中國紙張筆墨燈油零星雜用每月約計以銀三十兩爲度共計每月用銀七百四十四兩一年十二個月共銀八千九百二十八兩逢閏照加此常年月支之欵也此外正教習第二年應共加銀二百四十兩第三年應共加銀四百八十兩第四年應共加銀六百兩及優等學生大考而後應加贍銀在外購備外國書籍紙張筆墨皆須躉辦或一年一次或每届一次另行單請示核辦其中國書籍爲數無多應於學生齊集後問明已讀未讀開單購辦約計四年書價二千餘兩紙張筆墨價約九百餘兩學生四年課程堂規考試各擬專條呈請憲臺核示至於學堂鋪設一切中西器具房屋旣多爲數較鉅擬俟工程完後開單由宣豐等禀請憲示另行購辦惟應照章責成監督以及司事督飭在堂夫役妥愼照料立册稽查毋許移挪損失及至用舊更新或因公損壞再由公中修補學堂客廳各房擬設用氣燈其置設之價擬請由工程給辦而每月點用之費俟定燈數後再行議價附入月支廚房下門房聽差手燈均用油燈其價已在前項常用數内冬令煤爐應用烟煤俟工程告竣爐數酌定核計冬春須用之數禀請行由支應局移明天津礦務局附購於海軍用煤數内照撥日後房屋歲修各院内外應栽樹木需欵無多擬請由工程局料理以上各條皆與正副醫官面議宣豐等會同細核均屬應需無可再省已會商支應局在於外銷項下隨時籌撥是否有當理合擬繕淸册具文詳請憲臺訓示批飭祗遵再總醫院正醫官伊爾文副醫官林丞聨輝總司其事可否仰懇憲臺派爲學堂正副總辦隨事仍禀商關道核轉以一事權而專責任之處伏乞鈞裁爲此備由具詳伏乞照詳施行須至册者 
[豸節暫臨]  
　　前日將晚正任常鎭通海道調署江蘇臬司黄幼農廉訪乘舟莅滬小泊北市觀音閣碼頭本邑諸官均往江干迎謁廉訪接見如禮定於昨日下午附招商局某輪船至鎭江本署俟蔡和甫觀察接受印務然後赴蘇 
[漕務記聞]  
　　浙江海運局總辦率同各委員赴南碼頭源益米棧察騐白糧以便裝載出口○江蘇督糧道吳廣涵觀察定於今日命駕至江蘇海運局騐視頭帮米各沙糧船筮吉二月初八日行祭海禮然後開放出洋 
[神誕拈香]  
　　昨日俗傳許旌陽誕辰旅居本邑之夏布茶葉各業中人資雇淸音在南市江西會館奏樂各巡防局員弁咸乘輿拈香循舊例也 
[淞北珠塵]  
　　前日午後四點鐘時虹口新蘇路香林園年糕店主來法向某甲攤上購取落花生啜敠多時忽然口角來法性甚卞急遽以老拳從事致甲頭上受傷鮮血横流不堪寓目旋互扭至春陽樓茶肆絜短論長舌劍唇槍紛紛擾擾良久始經人勸令來法付給茶貲并備香　服禮甲乃怏怏而去不復忿爭○前晨七下鐘時甲乙丙三女郎由楊樹浦紡紗局回同坐小車行經招商局北棧時則新雨初過載道汚泥車忽　其一輪登時欹側女郎紛紛墮地呼姨喚姊燕泣鶯啼旁有狂徒鼓掌大笑女郎羞慚無地臉泛朝霞另雇他車乘之西去　 
[滬江碎錦]  
　　淫詞艷曲風化攸關前經縣尊黄大令三令五申城内各茶寮無不奉公守法無如日久玩生邑廟豫園内柴行廳書塲於日前招集無賴輩五六人彈唱灘簧雜曲靡靡之音蕩心動魄少年子弟樂而忘返如蟻附羶本城巡防果局王二尹特於昨日飭勇將該書場主林歧卿傳案訊究林俯首無詞叩求恩典二尹姑念初犯申斥一番著具不再彈唱淫詞切結并著將各無賴姓名開明存案備查○錫金公所董事某君於昨晨投十六鋪巡防中局禀稱公所中有朱姓米客被江北人陳四無端拆梢因代求提究局員李蘭史二尹著戒責三十下斥釋○瞽　施阿慶陳和生之徒也滿師後獨立一幟與人推算命理現在陳已物化其妻尙存前日施向索欠項該氏對以不知施怒致相口角經人勸散豈知施心不甘服於昨日糾合瞎子七八輩奔至氏家吵閙比鄰張蘭友者亦係瞎徒聞聲出勸施等非但不依反將張扭住瞎打一頓張乃偕同某氏往訴十二鋪地甲向施理論聞尙須至局控告云 
[賭窟揮拳]  
　　本邑南市南碼頭義園茶肆每　夜深人靜時卽有寍波賭徒三五成羣作葉子戲前晚正在高燒絳蠟以惺惺二十一角輸贏時則捕夥大金林及玉器和尙興高采烈團坐歡呼寍波人某甲覻破機關謂以僞局誑人阿堵物搜其身畔藏有中灌水銀之色子兩枚遂扭住攢毆拳如雨點大金林等勢不能敵祗得哀求釋手央人喚其友某乙至掉三寸不爛之舌爲之解圍願備香燭負荊噫賭博之害人如此何言者旣唇焦舌敝而牧民者猶僞作痴龍向猶謂時値新年是以略寛法度耳今則新年已過而賭興猶豪苟非嚴以懲之恐巨禍猝臨仍不免重勞賢長官之辦理則何如及早示禁之爲佳乎鄙見如斯敢質之爲民上者 
[賭棍罰鍰]  
　　廣肇人之操洋藥業者賃得英租界東棋盤街空屋聚賭抽頭輸贏甚巨副捕頭聞知其事卽督同中西探捕拿獲賭棍十餘名連賭具洋銀金約指銀對時表金鑲滕臂釧帶至捕房各賭棍均留存洋銀五十元籲求釋出昨晨宋通剌升堂理事解請訊懲包探秦少卿將賭具等呈案禀稱李定芝李阿和王宏卿謝阿來陳阿福郭金道六賭棍各存洋銀五十元吳阿林邵阿川各存二十五元今日並不投到是以將所存洋銀連起案之洋銀共五百餘元呈求察核尙有劉阿榮一名拘拿時由窓口躍出跌傷兩足寸步難行祗將張子富秦阿奎郭仲張雲海劉阿和嚴阿卿邵嘉香七名請訊張供稱小的係鎭江人在某土行爲夥前往觀局以致被拘秦郭同供稱小的等皆廣東人在某洋行執業張供稱原籍姑蘇向爲掮客偶往玩耍不敢賭錢劉邵同供稱生長粤中寄居滬上以土爲業並未與賭棍同事嚴供稱小的來自三山二水間邀友閒談並不與賭通刺謂爾等旣不聚賭究竟賭首伊誰各賭棍均支吾以對西包探某甲禀稱查得伊等皆以洋藥爲生涯邇來日在是處賭牌九通剌判令將李等所存洋銀充入某項公欵劉從寛免議張等各罰洋銀五元如不遵繳則管押兩禮拜起案之洋銀等物均交包探帶回捕房俟罰欵繳齊再行議充某善舉賭具存候銷毁 
[英界公堂瑣案]  
　　竊賊秦小星竊取德祥押店衣飾事發經蔡太守判發捕房管押秦鋸斷木栅私逃近由蘇州保甲總局拿獲包探秦少卿聞之卽禀明宋通剌派差恊同前去帶回昨晨解送案下秦俯首求恩通剌判令笞責一百板照原斷枷押二月期滿遞回原籍○某號華捕禀稱馬夫李瑞林駕車而出逮加鞭策馬卽絶塵而奔致撞倒東洋車二輛小車一輛一車中坐某姓女郎跌仆途間失去耳上金環一枚因將瑞　 
 
 

Page 4

 
 
林拘送案下吳惠品訴稱昨日乘自已所備東洋車出外車被撞壞須費修理洋銀二元翁玉山訴稱所坐東洋車已損須費修理洋銀二元吕陳氏訴稱小婦人坐小車至某處被撞而仆失去金環約値洋銀五元李阿三訴稱小的驅小車餬口車已撞壞雇人修理須洋銀一元瑞林供稱小的兠攬客人不隄防中途肇禍如今情願賠償宋通刺判令管押五日并繳洋銀十元分别賠償壞車及金環○唐鑑甫訴稱乘南匯航船來滬有一衣包寄存船上被船夥張本泉質取洋銀五元是以報捕拘拿吊贓送案張供稱小的因有急需暫行付質原欲贖還宋通刺飭唐將衣包領去張押令繳出洋銀五元給償質本○某號華捕訴稱積竊王阿狗竊取吳其紀家眼鏡二副經小的拿獲人贓解送案下吳訴請領贓王供稱小的係上海人連次行竊死無可辭惟乞施恩以全蟻命宋通刺判令笞責二百板贓給吳領去○包探顧阿六禀稱昨日小的見烟倡　王氏在萃芳園烟館横陳一榻吃食洋烟有犯定章拘案請辦施王氏供稱小婦人病不能支是以暫時吸食宋通刺飭暫發官媒收　候補傳萃芳園中人覆訊核辦○包探顧阿六禀稱馬夫徐四福駕車而出馬忽患急病因雇人舁送回家馬倔强不依徐持鞭亂擊事爲西婦某氏所見以殘忍太過知照巡捕拘送請懲徐供稱小的在治下某馬車行當持鞭之役行主名小園者囑令將馬舁去馬忽倔强故加以鞭箠宋通刺飭押候補傳小園覆訊核辦○三百六十五號華捕禀稱小的見顧生生在路調戲婦女是以拘案請辦顧供稱小的係上海人向業攻銅昨日偶呼妹妹並不調戲捕又禀稱　雖呼妹妹然調戲情眞宋通刺判令枷號三日發捕房示衆○二百零六號華捕禀稱李阿大雇小船至耶松船廠竊去生鐵六百磅这多經小的拿獲人贓解送案下李認竊求恩宋通刺判令笞責一百板枷號兩禮拜贓給失主領去○兪阿生張東生同訴稱家中失去衣服報經包探查獲人贓請准具領張阿人供稱小的係崇明人連次犯竊自知罪戾惟乞施恩宋通刺判令笞責二百板押候備文遞解回籍贓給兩失主分别認領○顧金泉訴稱家中失去布衣三件報經包探查獲人贓解送案下今特叩求給領張文卿供稱小的雖曾行竊尙乞老爺格外施恩某號華捕禀稱張前曾犯竊宋通刺判令笞責一百板贓給失主領去 
[法界捕房紀事]  
　　積竊豆腐阿心屢經懲辦怙惡不悛昨又在八仙橋附近某家竊取木桶携之而出經巡街捕拘入捕房捕頭命押候堂期解請讞員訊辦○某甲犯竊事發禁押捕房身患疥瘡痂如錢厚克捕頭知之飭探禀請葛同轉妥爲安插同轉諭候送入善堂收養　 
[賑捐更正]  
　　昨日本報登百川通票號交來銀五十兩係永寍州知州章善士經募誤書桂少尉經募合亟正誤 
[踴躍輸將]  
　　昨有隱名氏祈保其令郎出瘄安吉讀書上進助英洋十元囑本館恊振的彚解順直災區又宏農定甫氏求父病速愈助票元廿二兩又天燈弄葉麗峰善士因十六日對隣失愼幾遭殃及幸遇道署洋龍先到得保無恙助順直捐洋五十元諸君子急公好義踴躍輸將殊足欽佩除掣奉收條外謹誌數言爲災民百叩以謝 
[功贊調元]  
　　謹啓者敝　歴年施醫贈藥以療貧病本無恒產又鮮長捐而需用浩繁因設一文愿册募捐資藉抵接濟今年仍遵曩例刷印多扣託申報館附送冀結善緣廼螘悃甫通鴻施卽萃計自正月初六起至二十七日止共收回原册十一扣英洋四十七元二角祗領之餘具徵諸善信見義勇爲隨緣慨助恩推癯鶴洪功與淑景俱新惠及枯魚厚福偕仁聲並永虔伸謝悃并誌頌忱　上海虹口元濟善堂董事唐廷桂等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年正月十二十三日京報接錄]  
　　兵部額奏爲擬改武鄉會試日期請旨遵行摺○太常寺崑等奏請旨簡員署理卿缺摺○内務府奏爲請旨摺○江督劉等奏保奬河運漕糧出力人員摺○府尹孫等奏甄劾知縣摺○粤督李奏請准道員暫緩引見片○閩督譚奏遴補陸路副將摺○晉撫張奏解淸各項餉銀片○粤督李等奏飭糧道赴任片○○經筵講官太子太保大學士管理兵部事務臣額勒和布等謹奏爲請旨事查臣部辦理武會試向於九月初旬開考十月初旬殿試惟明年恭逢慈禧端佑康頣昭豫莊誠壽恭欽獻皇太后六旬萬壽慶典應行禮節甚多所有考試日期自應量爲變通以昭愼重查臣部例載嘉慶九年十月奉上諭順天武鄉試大典乾隆年間朕屢蒙皇考高宗純皇帝欽派監射計逢十月初五日開弓至十一日始行出榜其校藝時日本爲寛裕因思初六係爲萬壽節日大小臣工均應行禮祝釐其派出各員若紛紛前往武闈未能全班恭祝旣無以抒其忱悃亦與體制不合嗣後順天武鄉試外塲應改十月初七日開弓十二日出榜著爲例欽此又例載如遇文鄉試武會試並舉之年應將會試提前之處由臣部先期議奏嗣於咸豐九年十一月由臣部奏請改期在案又例載武會試如遇恩科鄉試之年與繙譯相値者應將繙譯鄉試改於武會試内塲揭曉後一日接考各等因查明年甲午恩科武會試與甲午正科文武鄉試同歲並舉殿試又在十月正値綵服期内臣等公同商酌擬請將武會試提前於明年九月初二日考試外塲初十日出榜十二日考試内塲十六日揭曉十七日磨勘十九日覆試二十二日殿試默寫武經二十四日紫光閣豫備馬步箭二十五日御箭亭豫備弓刀石並帶領引見二十六日恭請皇上陞殿傳臚其繙譯鄉試亦遵例改於武會試内塲揭曉後一日接考至武鄉試向係十月初五日開考十三日出榜擬請展於十月二十日開考二十八日出榜所有臣等擬改武鄉會試日期緣由是否有當伏乞皇上聖鑒訓示遵行謹奏請旨○○經籩講官禮部尚書管理太常寺事務臣宗室崑岡等謹奏爲請旨簡員署理卿缺恭摺仰祈聖鑒事竊照太常寺專司祀典遇有祭祀非特贊讀各官分司其事卽本寺堂官亦各有應備之差今臣寺滿少卿常明現在丁憂漢少卿楊儒前經奉在出便外洋恭查壇廟磊祀皇上　 
新詣行禮肅贊明禋禮節尤爲繁重臣等應備各項要　差愈不敷分司其事應請簡員署理滿漢少卿之缺以重典禮恭候聖裁伏乞皇上聖鑒謹奏奉旨已錄○○總管内務府謹奏爲請旨事據正白旗内管領恒寛報稱該管領下現任江南織造文煦之父候補員外郎八品催長永惠於光緒十九年二十月十六日在京病故該員係悄親子例應丁憂回旗穿孝等情呈報前來臣等查光緖三年十二月前任杭州織造文桂在任丁憂經臣衙門具奏奉上諭内務府奏織造丁憂可否簡放一摺文桂著回京穿孝百日服滿後仍行回任杭州織造著梅啓照兼管欽此遵行在案今江南織造文煦丁憂應照例回旗穿孝其江南織造一缺可否俟文煦百日孝滿後仍令回任抑或另請簡放之處伏候皇上聖鑒訓示遵行爲此謹奏請旨○○兩江總督臣劉坤一江蘇巡撫臣奎俊跪奏爲查明蘇省光緖十七年河運漕糧在事出力員弁書吏開繕淸單懇恩分别給奬恭摺仰祈聖鑒事竊照蘇州等屬光緖十七年分冬漕提撥米一十萬石循辦河運飭由吳江等二十五州縣認運分赴寳應一帶採買秞米就近撥交民船收兌委員騐米兌裝於十八年三月十八日兌竣開行至閏六月二十日行抵天津内除奉撥順直賑米五萬石並備帶餘米二千八百八十四石零就近截留交由直隷總督臣委員騐收濟賑外其餘河運漕糧正米五萬石備帶餘米二千八百八十四石零於七月初八日行抵通壩經倉塲侍郎按照起騐收至十七日止一律完竣核計自寳應水次騐米兌裝分帮派運尙屬順手第漕船開行後沿途河道節節淺阻挑挖起剝倒塘灌送實屬　盡人力且蘇省派委員弁較之江北人少事繁每以一人兼理數事而各該員弁等長途跋涉百費經營均能認眞將事妥運交卸米色亦乾圓純潔毫無霉變洵屬倍著辛勞據蘇松糧道吳承潞會同蘇州布政使鄧華熙查明在事尤爲出力員弁書吏遵照新章開造詳細履歴淸册詳請奏咨給奬前來臣等伏查蘇省光緖十七年冬漕分撥河運米石開行後沿途河道節節淺阻幸在事員弁灌輸牽挽不遺餘力　以交兌無誤不無微勞足錄除將出力稍次者由臣奎俊分别給予外奬功牌外謹將尤爲出力員弁書吏酌擬奬勵等因開繕淸單恭呈御覽合無仰懇天恩俯准分别給奬以昭激勵除將送到履歴分咨吏兵二部查照外理合會同漕運總督臣松椿恭摺具陳伏乞皇上聖鑒訓示謹奏奉硃批該部議奏單併發欽此○○臣孫家鼐臣孫楫跪奏爲甄劾知縣以飭官常恭摺仰祈聖鑒事竊維用人之道因材器使旣不免略短取長卽不容有舉無錯查准補大典縣知縣陳壽椿人尙有材未能謹飭前署理永淸縣因案撤任旋經患病請假大興爲京府首邑事務殷繁難期勝任臣等不敢廻護擬請開缺另補又懷柔縣知縣劉俊升資質遲鈍不知振作人地亦屬未宜擬請一併開缺另補此外各州縣臣等仍時加考察如有實在庸劣不職之員當隨時嚴叅示懲除大興懷柔兩缺順天現有合例人員再行揀補具奏外所有甄劾知縣緣由理合繕摺具陳伏乞皇上聖鑒謹奏奉旨已錄○○李瀚章片再廣東補用道候補知府夏獻銘遵海防新例報捐免補知府以道嗣仍留原省歸候補班補用現准部咨調取引見本應飭令赴部惟查該員在洋務局及海防善後局辦公有年悉心措施諸臻妥協上年委令兼辦順直賑捐局事務勸導有方各捐生踴躍輸將著有成效現在賑捐展限尤須董勸得人且時委辦理交涉要件亦極得刀一時未便遽易生手請俟經手事竣再行給咨以重局務據善後局司道詳請具奏前來臣查該員係曾經引見分發到省候補人員今因局事緊要接替無人該司道等會詳請俟經手事竣再行給咨赴部係爲愼重局務起見合無仰懇天恩俯准將廣東候補道夏獻銘暫緩送部俟經手事件料理淸楚再行給咨赴部引見以符定制除飭取該員出身履歴册咨送部科查核外謹會同廣東巡撫臣剛毅合詞附片具陳伏乞聖鑒飭部查照施行謹奏奉硃批著照所請該部知道欽此○○頭品頂戴閩浙總督臣譚鍾麟跪奏爲遴員請補陸路副將以重職守恭摺仰祈聖鑒事竊照浙江樂淸恊副將秦懷亮奉旨補授福建建甯鎭總兵所遺副將經臣請以甯海營叅將雷芸桂升補准到部覆該員俸滿在出缺之後另揀合例應升人員請補等因臣復於浙省陸路現任各叅將内逐加遴選除歴俸未滿人員毋庸覈計外惟查有浙江撫標中軍叅將白桔生年四十六歲直隷通州人由監生報捐叅將奉旨發往浙江歸揀發班候補旋授浙江撫標中軍叅將光緖十四年四月領劄任事歴俸早滿二年任内並無違礙事故該員年力正强營務熟悉以之升補斯缺洵堪勝任覈例相符合無仰懇天恩俯准以叅將白桔生升補樂淸協副將於營伍地方均有裨益如蒙兪允俟部覆到日給咨送部引見除飭取履歴另咨外所遺撫標中軍叅將係陸路題補之缺應俟部議覆准再行照章揀員請補謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒飭部議覆施行謹奏奉硃批兵部議奏欽此○○張煦片再山西省光緒十九年分應解奉撥京餉銀五十萬兩固本練餉銀六萬兩帶解舊欠固本餉銀一萬兩疉飭藩司分批籌解業經委解劃撥過京餉銀四十五萬兩奏明在案兹據布政使胡聘之詳稱復於本年地丁等欵項内籌動銀七萬兩以六萬兩作爲本年正月至十二月固本練餉以一萬兩作爲舊欠固本餉銀又於本年地丁項内籌動銀五萬兩内除奉文撥烏里雅蘇臺札薩克俸銀一百兩劃撥恩賞銀二萬兩前山西夏縣知縣穆長椿虧短交代案内由錦州副都統查抄房屋變價解部銀九百六十八兩九錢九分三厘外實解京餉銀二萬八千九百三十一兩七厘均差委試用通判李世運分批承領管解於光緖十九年十一月十五日起程前赴户部交納並聲明本年原撥續撥京餉曁固本練餉舊欠固本軍餉均已如數解淸等情請奏前來臣覆核無異除咨户部查照外理合附片具陳伏乞聖鑒謹奏奉硃批户部知道欽此○○李瀚章等片再新授廣東督糧道魁元現已到省應卽飭赴新任以重職守除檄飭遵照外謹合詞附片具陳伏乞聖鑒謹奏奉硃批知道了欽此 
 
