# 1894 - 145 - 4907580

 

Page 1

 
 
[新印徐氏十三種告成] [  圖書集成局啓]  
吳江徐靈胎先生雍乾時才子也精於醫理與姑蘇葉天士齊名而又天分過人於書無所不覽著有醫種曰難經經釋曰醫學源流　曰　　百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透闢足爲軒　功臣此外又有外科正宗專　　醫　　雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精　茲巳峻事　日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祇收碼洋一元六角　君子請移玉上海申報館帳房三馬路申昌書室及各埠申昌或經售申報處購取可也此佈 
[三百七十四號畫報告白] [  點石齋啓]  
　　西蜀風俗每屆三月三日舉行抛童子會先期由會首製成木刻彩畫童子三尊送至戲樓令名優扮成張仙故事以童爲彈張弓打下有能搶得者謂可得子不知有騐否也他若拾豆之笑談擲杯之話柄生魂蒞陰曹之任尸居行虞祭之儀逆子見窘於牛車窪區忽生夫怪物童之奇書治百病鐘之大能用萬年及所附叢抄等圖說准於二十六日出售此佈 
[礦問]  
　　客有問於余者曰先生久不談礦務矣中國之礦産說者謂較歐洲爲多而中國從前禁開各礦近年始弛其禁而競談礦利爭集公司約計不過址年竟至於一敗塗地嗣時厥後言及礦務幾幾乎如談虎之色變巿人皆動色相戒盖創之巨者痛之深也顧旁觀淸議則固無容有所忌諱請問先生邇來中國現在開辦之各礦其損益究何如乎余曰中國前此之禁開礦懲於明季以太監管理礦事之禍也目下之弛其禁者以鑒於泰西各國開礦之利也然而以利言以利動則其中弊竇百出如前此之爭設公司競開各礦而卒至於一敗塗地此非礦之誤人人自誤也以中國之地大物博當此天不愛道地不愛寳之時造物且日出其精華以供人世之用中國此時風氣旣開卽禁亦不可以盡禁不可以終禁故弛其禁以聽人之開辦所謂順人心以出治道也前此開而未成之礦或係查察之不精或係鑿空而無據是皆不必言矣卽今現開各礦邇來亦久無人提及開平基隆之煤現在輪船分銷製局收用固已不脛而走矣此外如徐州之利國鐵礦久無消息貴州之靑溪鐵礦則雖設局在滬而其辦理情形亦非外人所能知漠河金礦則傳聞頗有利息而道途遠隔亦多耳食之談未得目擊其情狀山東潍縣之煤礦則出煤雖多而苦於運路不便屯積過多周轉不易其實有把握而可以長恃者其惟雲南之銅礦乎雲南以銅礦著名而所産亦有鉛錫盖貴州有所謂礦山廠者亦歸雲南之銅礦公司經理上年七月間該處礦山廠被灾曾經督辦唐鄂生中丞據情人奏查礦山一廠向來煎煉鉛片皆在威寍購運煤炭而下江毗連威寍運脚較省民間皆由廠運礦至下江煎煉以故常年下江一處鉛爐多至一百數十座每月所煉出之鉛不下廿萬是亦可謂大觀矣自光緒十七年以來連歲災荒米糧踴貴爐民折本全行歇業雖唐中丞體察情形欲思補救而該處竟無從調劑乃統盤籌算知煤炭爲煎煉最要之物不可以少有所缺北海距礦山較下江爲近因飭令該公司於北海查勘山脈試開煤廠幸數月以後卽已見功煎煉合用於是沿山修路製造牛車往來拉運以便移廠就礦移礦就炭一切就緒之後試辦煎煉約計礦山北海兩處每月可出鉛十萬斤當斯時也方得將癸巳年應解京運白鉛五十萬黑鉛四十萬全數辦出解淸而又於威寍昭通毗連之銀爐河龍街等處老廠設法調辦倘得年歲豐收爐座自可漸次增添此礦山廠近日之情形也箇舊錫廠聞亦以歲歉之故出産稍减不若前數年之盛惟銅則照舊出産頗旺前閱邸抄知已接辦第十四起頭批京銅已於本年三月二十五日委員押運由滇矣由是觀之雲南之礦務可稱實有把握與他處絶不相同可與開平基隆成鼎足之勢者也西人常言礦産最妙於煤五金猶其後焉者也蓋以煤之爲用繁而價又廉故煤之銷塲最易廣五金雖貴而採辦金礦者一日之中能得幾何而費用則雖曰貴重之物可以少許勝人多許而煤則民間所必不可省購之者自見其多金則究非日用所必需可省則省安得人人皆購故銷塲反滯而獲利反微銅與鉛錫則較之金銀其價爲廉其用亦較金銀爲繁故出産不嫌其多銷塲不虞其滯惟礦滓必經煎煉而後成而煎煉必藉煤炭之力煤炭之來路近則脚價省而易爲功煤炭路遠則脚價貴而難爲力此則凡有礦者之所共知特恐其往往相左有礦之處不出煤有煤之處絶無礦此則兩俱不便而獲利難矣邇來談礦務者雖未名懲前而毖後不敢若前數年之舉國若狂然畢竟風氣漸開人人皆知開礦之事可以富國可以裕民可以豐財可以和衆故各處勘地試辦日見其多而湖北尤爲奮勇則以張香帥經營鐵路以及鐵政紡紗織布在在需用故也特未知相去遠近爲何如此則不敢以臆斷者爲客告也 
[相節蒞烟]  
　　李傳相大閱海軍並至烟臺騐看砲臺東海關道劉觀察於上月二十六日乘輪赴津隨同傳相巡閱此已列報烟臺各官知憲節將蒞預備行臺一在廣仁堂一在新修之三府書院以備李傳相與定軍帥駐節其餘隨員則在潮州會館及新關二處整備行館各街巷一律修整掃除潔凈預飭芝罘汛張弁帶領差官十餘員在各街口把守憲駕所過之處不准驢馱馬載及扛擡貨物所有布棚貨攤有碍街道者一律拆卸遷移以昭整肅嗣接劉觀察來電知傳相准於本月二十日至烟而烟臺應備各事已於十八九等日辦理整齊十七日候補道濟觀察由省來烟伺候憲旌緣福中丞因河工緊要不暇來東也十八十九兩日登州府登榮水師協副將寍福營都閫府寍海州福山縣福山芝罘二汛弁陸續來烟二十日俱至東砲臺鵠候八點鐘時憲舟已到有大兵輪六艘護從口門内外停泊之南北洋兵船及通商各國兵船均然砲迎接岸上之海防練軍一營與嵩武軍四營兵勇列隊海濵旗幟如雲槍砲震地少頃傳相軍帥乘小火輪登岸騐看砲臺工程旋有北洋水師提督丁軍門登州鎭章軍門由威海靑島二處乘輪而至十二點鐘傳相軍帥各乘緑呢大轎至行轅嵩武軍預撥馬步小隊擁護前導之儀仗執事則由道署預備經過之處黄童白叟瞻仰威儀塡街塞巷二憲年逾古稀端坐輿中高瞻遠矚汾陽福澤潞國精神可謂兼有之矣是日在行轅午餐至三點鐘卽乘原船赴山海關一帶各營兵在新關碼頭恭送如儀海關道劉觀察仍隨憲駕同行其西山之通伸岡砲臺則委隨員二人前往閱看至五點鐘憲駕卽啓輪西行停泊各兵輪燃砲如前統計憲駕臨烟來去不及半日王事靡盬不遑啓處可爲二憲咏矣 
 
 

Page 2

 
 
[軍麾過蕪]  
　　前報記皖撫沈仲復中丞定期四月十九日出轅按臨皖南校閱軍政云云兹悉仲師因公濡滯改期二十一日由皖啓節乘坐極大官舫用福安濟安兩官輪拖帶是夕行次大通小泊一宵於二十二日天明啓椗午後兩下餘鐘行抵鳩江蕪湖縣王大令先期飭差在官碼頭結綵張燈鋪陳華麗道憲袁觀察亦命書差就大關亭畔支塔碼頭結搆綵棚又將鈔關稅務廳灑掃一新以備旌麾暫駐老湘後營則由統帶譚軍門親督健兒五百名自上游雙港起沿江站隊綿長十里刀光耀日劍影干雲屆時遥見輪烟一縷繚繞天際知棨戟已臨水陸各營卽升砲致敬其時道憲及大令等俱掉小舟遠迎於十數里外迨憲舟抵埠則已鐘鳴三下地方印委各官及鄰近各州縣次第登舟謁見本擬卽換小輪船導向内河遥發因日已向西各官挽留再四遂停泊一宵於二十三晨解維前導小輪船鼓浪疾駛又由大令預雇壯夫五六十名給穿紅邊號衣連肩負縴印委各員先集於金馬門外鵠立河干唱名跪送王大令另乘小舟送至宣城交界之灣沚鎭袁觀察因先期接奉仲帥手緘許隨節旄同赴寍國是以另坐一舟隨於帥舟之後内河兩岸所站水師各大營隊伍旌旗五色映日鮮明遠而望之雖李將軍出鎭朔方軍容壁壘亦不能及其萬一也聞憲節約二十四日卽可按臨寍國二十五日發令大操 
[棨戟遥臨]  
　　正任蘇松太道調署常鎭通海道魯公甫觀察伯陽於本月二十三日發電信到鎭江定期二十七日接篆鎭城文武各官弁特於二十四日飭辦差人將義渡碼頭掃除潔凈支蓋席棚結彩懸燈陳設華麗並設行轅於　萬壽宫聞憲旌大約於二十五日戾止云 
[潤州火警]  
　　鎭江訪事人來書云本月二十二夜三鼓時南門石頭巷西首陳姓機房忽然火起轉瞬間赤熛四射直上炎炎光燭雲霄一望無際斯時家中人俱在黑甜鄕裏幸更夫見而報警城内各善堂水龍坌息而來或吸水狂噴或拆斷火路越時火勢漸衰計焚去草屋瓦屋共五間所最慘者陳家有一老嫗從睡夢中駕起跣足狂奔旣至門前復轉身取物以致烟迷失路葬身火穴中迨火熄後鄰右某甲將屍曳出則已爛額焦頭矣 
[宜蘭火警]  
　　臺北宜蘭縣屬離城數十里之羅東地方人烟稠密戶口殷繁一大村落也上月下旬忽兆焚如　邨一百八十餘戶未罹其難者祗有數家敗堵頽垣荒凉滿目男女老弱棲宿於風露中瑣尾流離朝不保暮汪輔臣大令見而惻然特捐鶴俸首擇貧困者每姓振以二元並將闔邨災狀飛禀省中各大憲聞將委員前往挨戶振恤云 
[梗阻換約]  
　　中美和約已屆更換之期兩國使臣議有草約由美國上議院集議各院紳有以此約爲可行者有以此約爲非者發言盈廷莫衷一是北黨工頭又以約内有言在美註册之華工凡有妻子父母留美或有實業帳項値銀一千圓在美者皆准復回美國是何異弛厥禁令任人往來况自機利各例頒行以來禁止華工可謂不遺餘力華人猶或私行越境而至今旣有此寛例是明授以罅隙將來華工之至者必多故特行集議聨名禀請副總統協同詰駁此約勿使舉行惟南黨之人則多有願行此約者 
[誤傷少主]  
　　候補道周觀察假廣東省城粤秀街某姓屋爲公館近日有事京華瀛眷仍留羊石其三少君以盜風孔熾防禦宜嚴特於四月十一日督同長隨某甲將洋鎗修葺以備不虞旣而甲扳機試放彈丸飛出三少君應聲仆地傷及要害未及醫治卽已云亡家人卽將甲綑送南海縣楊明府到塲相騐塡格存案隨將兇手帶回訊辦　 
[領事接印]  
　　中國駐紥日本星使汪芝房太史去冬奏派石子元太守祖芬充横濵正領事因太守由山東銷差後不及於去冬抵東故派邱玉符明府先行代理今太守於本月初旬由申搭公司船至日本神戶轉乘火輪車馳抵横濵十二日進東京謁見星使旋擇吉於十五日接印任事是日午後各紳董及公學教習咸進署道賀太守接見畢卽乘馬車往東西官署拜客并答拜各紳士至邱玉符明府本供使署要差此次交卸後仍回使署云 
[朝亂續述]  
　　朝鮮東學黨在忠淸全羅兩道作亂已紀前報嗣日本駐韓公使館電致日府云韓廷已派兵八百名前往鎭撫大約可以鎭定至前報記派遣淸兵之說實係悮聞惟派去之韓兵八百名實由中國靖遠兵船與朝鮮之蒼龍漢陽二船載去日來並無警報未知業已敉平否又得韓京遞來郵書謂亂魁爲尙州人隺時亨自號緯太夫前在報恩時身坐帷幄中有徐丙鶴朴升浩李國彬孫士文黄河一孫海中諸人附之指頤使氣欲大施其才略而不得乃退而潛伏於兩湖間待時而動近則黨衆益盛先起於古阜漸及四方蔓延數百里擾及全羅勢將至忠淸道之東南慶尙之西北爲朝鮮近來未有之變亂黨數逾五六萬出沒各州邑聚散無常其勢甚猛官軍幾不能拒焚燒火藥庫奪官兵器械如入無人之境取各邑官穀以爲食與居民有夙怨者任意戕滅掠奪財泉黨中小頭目悉以各州邑小吏之亡命者充之頭戴黄巾身穿黄衣旗亦黄色全州之打手及各營兵當之輒靡全羅監司具奏於朝請選良將勁兵以討之亂黨過處無論郡守縣令府使牧使皆被放逐又全州監營派去細作七人被殺五人其舉兵名義有四一勿殺人勿傷物二忠孝雙全濟世安民三逐滅洋倭澄淸聖道四驅兵入京盡滅權貴大振　紀立定名分以從聖訓又榜書於大南門世之豪富者限速獻資以助否則卽日焚屋奪産噬臍無及云云現政府已發兵征討遣洪啓薰爲兵使卽去年東學黨蜂起派往忠州剿辦之人也發親軍壯衛營兵隊八百人卽三船載去之人也 
[紡織叢談]  
　　西報云湖廣總督張香帥留心製造而於紡織一事尤爲著意現已籌集欵項設局武昌紡織綾羅綢縀曾委員赴蘇杭二州招募織工充當教習局中現有織機六副開辦已一月有半所出之綢工精料美每匹重約六十至七十五安士長約五十英尺每機用工人六名雖徐徐織造每日亦可織成九尺香帥見成效已覩特委員增購機器以爲擴充地步聞擬於本年皇太后萬壽聖節以前將局中所出美質之綢委員上　以伸媚兹之忱云 
[花燭雙輝]  
　　杭州人某甲談者隱其姓氏先世曾出守揚州宦囊充裕至甲凡三傳不儒不賈喜作芙蓉城主家業蕩然初聘某氏女爲室夭桃未賦聞甲不理生業且有烟霞癖悔婚不嫁甲亦無可如何自此以後閉門思過痛改前非家中楹書充牣終朝誦讀效董仲舒之目不窺圍俄而設帳課蒙歲得數十金爲衣食計鄰人某乙見其年近而立尙未受室將使女與之吉期旣屆用鼓吹綵輿迎娶焉數年間一索得男再索得女雖不能豐衣足食而家庭之樂雍雍如也女家悔婚後亦本擬擇佳婿旁觀因女父始終反復無敢問津者去冬女父辭世膝下無子母女兩人相對嗚咽今春母亦病恐有不測女將焉託深怨從前悔婚之悮倩人向甲致意謂庚帖尙未交還總是君家之婦且告以悔甲初不允旣而曰我已有妻若分嫡庶恐尹邢之相妒也以姊妹呼之可乎是時女母遣嫁情急不敢過於計較遂擇吉二十四日猷雁從此二美同居效英皇之故事非復曩日獨旦生悲矣甚哉人之貴自立也 
[閩中試事]  
　　福建學政王星使於四月初一日蒞省時則省中府試尙未告竣貢院亦亟需修理故遲至十八日始謁聖下學十九日考試各縣童經古二十日考試各縣生經古由是定期二十一日考閩侯兩縣文童二十二日生員補歲考發生經古案二十三日考駐防長樂福淸各縣文童二十四日覆生經古二十五日考連江羅源閩淸永福古田屏南各縣文童發閩縣招覆案二十六日面試閩縣文童發正案二十七日考合屬生員發駐防侯官招覆案二十八日面試侯官文童發正案二十九日貢監錄科發長樂福淸招覆案三十日面試長樂福淸文童發正案五月初一日發駐防閩侯長福文童正案及連江古田招覆案初二日面試連江古田文童發正案初三日發羅源屏南福淸永福招覆案初四 
 
 

Page 3

 
 
日面試四縣文童發正案初五日發連江羅源古田屏南福淸永福正案初六日總覆初七日恭默聖諭發貢監榜初八日簪花而試事乃畢 
[日本近信]  
　　朝鮮叛臣金玉均伏辜後日人大爲惋惜旣而遣人赴申運屍不得又知朝鮮加以戮屍之罪各日報均妄生訾議不得已將金逆遺髮營葬五月二十一號由寓處出殯日本朝野貴顯及二院議員不下數千人爲之執紼更有僧人隨行生前與金逆交好者咸製祭文於葬時朗誦冀以稍慰亡魂○謀剌欔泳孝未遂之李逸植日人川中常保吉及金太源權東壽權在壽前豫審判事飯田判李與川中重罪判金及二權輕罪嗣因小路檢事見案未當上告於控訴院二十號控訴院判李於金玉均剌死亦與謀在先並教唆剌朴二事宜處以重罪至金及二權所謀帮剌未遂宜豁免二十二號發交警察署派捕押往長崎 
[江右紀聞]  
　　江西巡撫德曉帥巡閱九江饒州撫州各營伍前已列報兹聞月内卽可竣事曉帥當回省過節屬下各員已預備迎迓矣○四月初七日爲德中丞之夫人設帨良辰適中丞出轅巡閱夫人現駐京邸而省中文武員弁仍趨鈴閣虔申祝嘏之忱翎頂輝煌袞袍璀璨一時稱盛○署南昌縣周金箴明府近已調補淸江奉到行知卽赴各當道處禀謝○辛卯年沿江各省會匪蠢動皆先播散謡言愚民不察詭謀多被煽惑幸賴大府嚴捕渠魁解散黨羽地方得以敉平今兩江總督劉制軍復恐日久玩生因出告示恭錄　諭旨剴切曉諭咨送到江轉行南昌新建兩縣照錄多張一律出示曉諭大帥之杜漸防微可謂無微不至矣 
[九派江聲]  
　　裘鏡人廣文兆蓉係文逹公之孫在九江關道誠觀察幕中已歴十餘年品誼學問爲當道所推重兹已選授萬安縣學教諭欣然赴任未及一月卽振興文教舉試月課採訪節孝凡冷官應爲之事皆次第辦理現擇於本月十五日觀風○十五日俗傳爲炎帝誕辰潯城紳商士庶醵貲召安慶班在南門外炎帝廟酬神演劇觀者人山人海擁擠異常眞有舉國若狂之勢 
[秦淮逸事]  
　　金陵有某生者長於才而短於財屬意於秦淮妓女銀仙日以束修之資作纏頭之費其不得情人之歡也必矣以故平昔呌局輒冷落坐對比於君子之交生亦以此自賞於同輩以爲品高不謂情疏也一日偕二三知已駕一葉扁舟品花論酒樂且陶陶忽覩對面燈船正某公子某貴官某財翁酒酣耳熱之時百花叢繞而意中人在焉柔情媚態媟褻難言昔之人淡如菊者今則桃花輕薄柳絮顚狂矣生自顧自憐愧慙無地更兼同輩譏嘲憤火中燒遂隔船謾駡但聞某等大聲呼曰何物狂奴乃敢爾爾而奴僕輩已自跳人生船將生捽之於地斯時拳脚聲呵怒聲及鄰船勸慰聲蓋嘖嘖難辨某不亦豪哉然論者謂生亦有以自取○金陵某甲患軟脚病行乞於巿已歴年所偶於十六日過巿見其負薪一擔步履輕健如飛詫而問其因甲乃自言素本染業而少年好鬥自恃勇力過人見弱小者輒魚肉之前十年路經花巿與一翁相撞翁携油瓶撲之於地翁已無言予猶詬誶翁小不服更敬以拳忽旁一人大聲呼曰此子無禮會當磨爾十年乃以手輕擊腰下三日之後卽行步維艱矣今年數月之前乞食倦甚偶酣睡於奇望街旁忽有人仍在腰下輕擊一掌而趨步如常矣是殆所謂紅沙手黑沙手之藝乎○陰雨連綿寒京異常民間蠶麥大受傷損上元王欣甫江寍趙小帆兩大令設壇於龍王廟一日三次虔誠祈禱所求雨師早日言旋十五日果然天朗氣淸兩大令於十六日禀明督藩憲撤壇矣 
[姑蘇問俗]  
　　元妙觀前老義和茶肆開設以來已有年所生涯之盛不問可知前年被帮中人　黨打降將茶肆擊毁一空嗣經茶肆主大費經營始得集資復開詎未及二年又蹈前轍本月二十日午後有向在臨頓路開設燒餅灘之杭州人某甲與跨塘橋同業同鄕之某乙因吃醋爭風各糾無賴百餘人擁至茶肆啜茗評理始僅唇槍舌劍繼竟拳往脚來擲盞飛盆大張旗鼓一塲惡鬥幾如大敵當前旣而兩造各有損傷頭破血流者有之臂折脛傷者有之茶肆主恐釀巨禍偕地甲奔訴於中路總巡局局員聞報立卽帶领差勇多名親往拿捉若輩見之一哄而逃當塲僅獲甲乙等六人解回局中略詰數語卽飭解送縣署請辦然茶肆已被打得落花流水盃盞無存矣翌日茶客之踵門品茗者則以閉門羹相待云○某公子衣履翩翩行至觀前太監弄西忽來流氓一羣與之饒舌細認之見爲首者係數年前之西鄰子某甲當被擁至某茶肆啜茗謂昔日之事非我不能了結今日須借洋蚨六枚否則定不干休某公子茫無頭緒一言不能發流氓等竟欲將其衣服剝卸幸經認識者代喚地甲至始將名流氓喝退某公子歸家告知其父不覺勃然大怒立傳地甲開出各流氓名姓送局請辦○胥門外五龍橋鄕民鄒姓種有蠶豆數畝每晨被竊者屢矣本月十九日天未黎明鄒蚤起特往圃中查勘果見鄰村某甲負一巨囊而逃鄒竭力赶上拉住詢以囊中何物甲非但不肯啓視反瞠目大叱曰汝誣我竊豆耶當有以報之言已捽脫其手飛步而去逾時竟糾合無賴鄕人十餘人擁至鄒處不問情由將其拖出按倒田間竭力攢毆鄒孤掌難鳴大呼救人幸經衆鄕民圍集若輩乃釋手欲逃當經鄕董詢悉情由勃然大怒立卽飭人將甲獲住喚地保綑送吳縣署請懲凌大令飭差看管候堂訊核奪 
[雲間新燕]  
　　松江西郊倉城吳關隆並其弟吳甲家有房屋數椽聊蔽風雨賭徒利其地居幽僻往往假館其間開塲集賭吳則坐享其利明目張膽顧忌毫無本月中旬每夜靜更深劉盤龍一流人麕聚其中設檯摇攤靑龍白虎變化萬端事爲汛弁羅某所聞率同兵目往附近某茶肆諭令停止奈賭徒愍不畏法膽敢出言不遜羅大怒隨卽面禀婁縣張邑尊籖飭幹役立提吳及其弟到案庭訊之下喝令各笞一千四百板荷以目枷發西郊示衆并飭役前去封鎖房屋以爲窩賭者戒○縫工方某家景蕭條生涯又淡一家數口飢餒時虞不得已惘惘出門冀圖一枝之借詎料天不從人轉徒經年覊棲莫定其妻某氏望穿秋水天涯地角恨不能踏遍塵埃轆轆飢腸未能告飽鄰里某氏嫗佯以薦傭爲名勾誘至燒香山鎭售與某樹行主爲婦得受身價洋數十元私充腰槖氏父某甲聞此消息潜往喚歸氏不允甲恐事涉於已通知方父再作計較方父倩人繕就呈詞控諸婁署張邑尊准詞飭差拘提樹行主以事多瓜葛隨將婦提案研訊再三氏供稱前夫方某不顧家室犯竊多端是以不甘身事邑尊怒其供詞誣謬喝令掌頰二百暫發官媒押候覆訊蟻媒某嫗畏罪潜逃務獲懲究一面候本夫方某投案再行核奪○茸城西門外白龍潭相近有李公生祠一所公曾任婁縣事以上疏乞免地丁被議嗣奉特旨准如所請都人士戴德不忘爰爲集貲捐建此祠以誌甘棠之愛祠外頭門兩旁立有石獅一對只以歴時久遠漸覺摇動無賴某甲恃有膂力將獅推倒婁縣張明府閱看河工道經其地目擊情形雇工運起詎料曾不旋踵又被甲倒置於地明府怒甚立提地保並指拿甲到案各笞一千并將甲枷示西門外以儆效尤○江南提督譚靑崖宫保以今歲輪應大閱奉旨派撫憲奎中丞巡視憲節之臨大約當在七八月之間乃令各口水師砲艇勤加操練先期於本月初旬陸續調集澱湖相近周莊澤中十一日乘坐官舫前往閱看隨帶銀牌三百面靑蚨數百千以爲犒賞士卒之用操演旣畢憲舟隨向姑蘇進發聞與中丞面商要公現已於二十傍晚遄返茸城矣 
[觀察拜客]  
　　新任江海關道黄幼農觀察接篆情形已詳昨報當時滬上各官員俱紛紛往賀觀察特於昨日午後四下鐘時排齊全副儀仗至各衙門答拜至英會審署宋莘樂勇剌命家丁擋駕 
[武弁忿爭]  
　　前日下午三點鐘時本邑江蘇海運局前有武弁二人因事忿爭始則舌劍唇槍各不相下繼且各奮老拳扭毆不已一人頭面受傷鮮血淋漓不堪逼視一時觀者如堵正在扭結不解時適地甲至以彼係有職人員未便于預置之不理有頃始各散去 
[帶勇梭巡]  
　　滬南二十三七鋪江蘇海運滬局自新任海關道黄觀察駐節以來登門道賀者每日不下百餘人駟馬高車塡街塞巷巡 
 
 

Page 4

 
 
防委員劉穆亭戴憶珊鄭厚餘三二尹各督帶勇丁數名日夜梭巡免致肇事 
[刼竊連志]  
　　本邑北鄕人葉正棠之妻周氏芳年細數恰符棟子花風碧玉小家别饒丰韵前晚九點二刻肩負包裹行經楊樹浦織布局前忽有素不相識之六人攔路行刦氏大聲呼救幸葉尾隨其後奮步窮追得以扭住徐南南周如如二人送入楊樹浦小巡捕房請辦捕頭惠爾生向之訊詰徐周同供稱家在浦東自幼習爲磚瓦匠兹在織布局工作聞聲出視不敢爲非捕頭著押候解赴英公堂請宋通剌判斷○女郎張全英自二分明月中移居美租界漢璧禮路一百七十四號房屋前日下午忽失去银臂釧一對約値洋銀八元搜訪多時略無朕兆疑比鄰義娣某氏所竊投報捕房捕頭立飭包探竇如海往查知行竊者實爲楊小妹已將贜交與幼孩楊烏子付諸長生庫遂吊出眞贜拘獲小妹烏子解赴捕房押候解請宋通剌懲辦 
[保人上控]  
　　和昌成報關行主王增祿控夥五殿卿侵吞客欵銀三千餘兩禁押法捕房將近一載增祿以王有意抗違請提保人追究葛同轉函致上海縣黄大令出票傳提昨日上海縣覆稱王殿卿之保人張紀恒王揖舟已赴臬轅上控由臬憲札飭松江府轉飭上海縣秉公研訊請貴公堂查案辦理同轉據情轉告魯繙譯魯君頷之 
[上海縣署瑣案]  
　　鍾施氏家在老閘左近某日被無賴長慶　至浙江烏程縣賃住私窠晨歡暮樂事機不密經旁人送諸縣署縣主判將鍾施氏及一兒一女備文解歸上海來差投文後黄大令飭交官媒看管候傳伊夫鍾老坤具領○金源順船戶顧春郎裝通和正和瑞裕等家貨物駛至楊樹浦被招商局江天輪船撞沈溺斃若干人旣控諸縣署黄大令卽函請救生局撈獲屍身四具各屍屬時時向顧吵閙求給撫卹銀俾得扶柩回籍顧無可奈何赴縣呈控大令於批示後函咨招商局昨日招商局繪圖函覆大略謂向章兩船相遇華船應避洋船顧船旣不先避讓喊呌又置之不理實由自不謹愼所致大令遂諭以顧船旣被撞沈溺斃四命雖不謹愼究屬可憐能否酌給卹銀候再據函商辦可也○瘋婦金羅氏經黄觀察發交黄大令函送普育堂醫治到堂後癲狂更甚吵閙不休堂中司事飭丁送回縣署大令飭差送交伊夫收管并傳諭不許縱之出外○朱得桂前在海防廳署當庖丁斥出後乘間掩入竊取自鳴鐘質諸抛球塲某質鋪劉司馬查知其事函送縣署究辦昨日黄大令將搜出之質票交捕役赴英公堂禀請查吊一面備文解回某泉縣原籍請該地方官管束○李阿慶在西門城上竊取城磚盛諸籃内蓋以稻草挑之而走提右營守備某弁查知其事當塲拘獲送縣請懲黄大令飭差帶候訊供究辦 
 
槍吸戒烟散 
此散爲天下第一極速極妥極效之戒烟藥老癮半月新癮七日卽除一元六八角 
萬金不換丹 
此丹係本堂獨得之秘治内痔如神重者兩瓶輕者一瓶卽愈早巳名馳兩元一元 
奇效一掃光 
專治紫白癲瘋有藥有病除之能絶非誇口如不信可以包治遠處寄購每瓶兩元 
至寳搜毒散 
此散以少制多以奇制勝雖極險發背花柳各種楊梅瘡毒只須四瓶卽痊矣兩元 
烏鷄白鳳丸 
本堂此丸用眞烏骨鷄爲君所以治婦人赤白帶及經水不調子宮寒冷最騐二角 
立止遺精丸 
遺精大都心腎不安治病當治原此丸滋腎水水足火自息何遺之有哉一元半元 
專治耳聾丸 
市上售耳聾藥者可謂恆河沙數而欲如本堂之靈騐恐不多見每大瓶兩元一元 
十全大补丸 
丸内用眞老山人參爲君佐以各藥相輔而行專補氣血兩虧五勞七傷兩元一元 
聰明智慧丸 
此丸善治讀書健忘少年人服之聰明益智文思滔滔其妙非常每大瓶五角三角 
活血木瓜丸 
專治腰膝疼痛手足拘蠻四肢麻木步履艱難等症神效之至每大瓶五角又三角 
五鞭種子丸 
此丸用參茸爲君佐以五鞭專補元陽男子下元虚損久無子嗣每大瓶兩元一元 
萬金保胎丸 
婦人體氣虚弱往往懷孕卽滑此丸能逐瘀生新調和營衞安胎最妥兩元又一元 
順氣化痰丸 
此藥丸製九煉善能降火順氣化痰從此無積聚之患妙哉靈極每大瓶五角三角 
羊顚瘋靈藥 
羊顚瘋症世無靈藥本堂此藥可稱獨步不論羊鷄癲瘋只須兩瓶可以斷根兩元 
靈極疝氣丸 
俗呼謂小腸氣推其致病之由膀胱寒濕藴結不散氣虚而發此丸極騐兩元一元 
肝胃氣痛丸 
專治肝胃氣痛呑酸吐沬一切痰結不化等症如常服此丸自然而愈兩元又一元 
斷根瘰癧丸 
此丸善治男婦憂思過度遂成是症每日開水送服三錢半月漸次斷根兩元一元 
珠珀白濁丸 
白濁症有濕熱溶入膀胱花柳沾染若不急治恐髮重症此丸治濁如神兩元一元 
立止白帶丸 
此丸專門治婦人赤白帶竟可以四瓶服完其病若失誠天下第一靈丹兩元一元 
奇效潤腸丸 
腸胃閉結惟吸洋烟者居多或老年血枯所致此丸服下卽便絶無　薄一元半元 
專治猪顚瘋 
此藥專治違年及近患猪顚瘋只須兩瓶卽愈重者四瓶無不永除病根每瓶兩元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨停訊]  
　　昨日英讞員宋莘樂通剌詣江蘇海運局新任蘇松太道黄觀察行轅道賀預飭家丁持名片至各捕房知照停解公事日所有各案統歸今日訊理 
[法界公堂瑣案]  
　　公館馬路昌大質匍執事人龔仁卿遞禀聲稱工部局收捐不公叩求公斷工部局收捐西人某甲上堂備質葛同　研訊之下龔稱質鋪開在治下二百三十四號門牌工部局每月欲收捐銀十八兩查附近同業德康發大各質鋪只捐十兩同轉問爾鋪房屋多否龔稱比他家並不加多西人稱昌大房屋新建例應加捐龔稱曾允每月捐十二兩西人又稱捐數應視生意之大小龔稱生意與發大等鋪　甚差池况目今尙係初開不知後來如何必欲增加恐鋪主將有辭詰問同轉與魯繙譯官會商再四命龔與鋪主商定於下期投案禀覆惟本月之十八兩斷不能少龔稱鋪主在蘇州往返函商必須五日同轉著於下禮拜二禀覆核奪○會捕局線勇頭目嚴頌眉禀稱小的拿獲水販孫四請爲訊辦江北人談三投案訴稱十三日午後孫偕王二送陳氏及其女孫小子至小的家内王自言來滬訪尋陳氏之夫并欲將女兒字人小的不敢收留卽揮令回去葛同轉問王曰爾向操何業供稱小的向當庖丁同轉詰孫小子供稱隨母親及母舅來滬找尋家裏人問家裏人爲誰在此作何事業供稱在此當東洋車夫業己回去矣同轉謂爾將陷入火坑矣何尙懵然不知耶隨命帶孫及王陳氏研究孫供稱王陳氏爲小的之姊小子係小的之外甥小的家在東臺此次來滬訪尋姊夫問因何欲將小子字人供稱回去短少川資不得已而爲此問談曰小子在爾家時可有人來看過供稱無人來看問孫曰爾姊夫是何名姓供稱姓陳行三問爾姊王陳氏何以姊夫爲陳三供稱前夫姓王小子爲前夫所生因欲回去短少川資有賣鷄鴨之吳姓給洋銀二元同轉謂爾不必狡賴旋命將王陳氏帶案研詰供稱初九日由家起程小子供稱家在鹽城西門外陳氏供稱小婦人實住東臺問小子究竟是否親生女年歲若干何時生下供稱小婦人俱記憶不淸惟實係親生女談供稱小的但知伊等是母女甥舅來時囊内空空同轉命一併押候覆訊談又供稱十六日有一女傭欲將此女字人索洋銀七八十元同轉謂爾不必藏頭露尾○日前著　流氓冬菜阿三與湖北人在英界雞鴨弄糾集羽黨數十人持械惡鬥追過洋涇浜巡街西捕拘入捕房昨日包探郁庭湘傳阿三至案湖北人　洪勛持鬥毆時所用之樹柴投到郁探禀稱先是阿三邀同天津流氓與湖北人鬥毆湖北人亦邀集同類報復　三供稱小的姓陳在治下開　冬菜店故人皆以冬菜作混名郁探又禀稱此人本係著名流氓與送縣之大風子等爲一黨張供稱孫同鄕人金四與陳等格鬥不休小的被　三悮指　同轉問因何持棍追人供稱棍係金四所執金在太古碼頭源泰當出店肇事之由實應金先遭阿三毆辱是以約伴報復問兩造所　之人共幾何供稱阿三約邀數十人金邀十餘人阿三供稱當日小的在酒肆出與伊等狹路相逢同轉謂爾亦非善類如敢刁狡定先辦爾阿　供稱小的渾身俱有傷痕叩求察驗同轉著一併押候飭探傳金再核○前日包探王榮培被王殿卿朱甫卿挾嫌誣指得受原告之賄葛同轉　和昌成報關行主王增祿葉宏聲及朱與祁繙譯官會同研訊僉稱並無其事同轉以王朱有心誣指判令將王枷號一月笞責一百板朱掌頰　十下榮培尙須到案質証方成信讞昨日榮培投案增祿遣夥潘松庭偕葉備質同轉先問榮培曰王朱稱爾得受原告之賄究竟有此事否供稱當時小的奉諭提人與伊等均不相識旣而王不肯到案小的告以並不受虧且小的自當差至今並未受人賄託今遭污衊惟求大老爺澈底　求同轉命提王質對榮培稱我與爾並不相識何得有此言語王稱爾親口向我說要洋銀五十元同轉謂王曰爾被主人控欠與人何尤何得　嫌誣指王稱增祿賄以洋銀一百元伊自己必不肯認現蒙判令枷號一月笞責一百板監生尙不甘心同轉謂爾是監生可將監照繳案王稱　照藏在山東家内若欲繳案須寄信往取往返需時同轉限半月王稱監生不敢遵命大老爺執法如山不能偏袒同轉謂本分府從無偏袒之　著押候掌頰一百下待繳照到案再行辦理○丁東升葉宏聲控朱棣卿欠銀四千九百餘兩一案迭經葛同轉研訊復將朱弟甫卿拘押經年　月案尙未了昨日丁遣夥王子卿偕葉及俞占鰲鄧繡坪投案保人王鑑秋遣林秉賢葉理三伸訴情由隨由各原告呈遞公禀略稱此案已縣　日久現在朱之股單經源豐昌墊銀贖出求卽銷案葛同轉謂爾等旣願銷案著將存在公堂之洋銀給領葉等求將甫卿保出同轉以甫卿誣指王探得賄判令懲責著於下期責後方准交保葉等各遵諭而退○陸綺堂朱增三遞呈銷案切結略稱此事已經講明小的等本不願涉訟葛　轉謂事已明白爾等須安分營生又問錢順生曰縣案是否已銷供稱已銷同轉著一併退去○包探郁庭湘禀稱劉阿三在小東門外捕房門　小車上竊取烟槍四枝押得洋銀四元一角洋案請追劉供稱小的竊槍是實洋銀已賭輸罄盡矣葛同轉著押候掌頰八十下贜存捕房持失主認領○某處收租人孫厚卿控林阿新積欠房租三月計洋銀十九元八角九分林供稱小的已付一月伊不給房票目今只欠伊四十日葛同轉謂孫曰爾控欠須開淸單孫稱向索房租反遭毆辱林供稱小的並不毆伊惟無心碰碎茶碗耳孫又控錢孫氏卽鴇兒横涇阿三積欠三月房租計洋銀十九元八角九分非惟不付且將衣物搬空同轉著押候繳淸開釋○沈阿根訴稱小的在信源爲夥張阿生竊取魷魚十四把張供稱小的在地上拾得魷魚被伊喝令左才毆落牙齒葛同轉謂張旣犯竊應送公堂懲辦不得擅用私刑著將張押候傳到左才再核○某絲頭棧夥　再廷訴稱前晚十點鐘時主人之女見窗内火光喚小的往視朱阿福等二賊方扭去門上之鎖因將朱卽毛毛拘獲解案尙有一賊先已脫逃朱供稱小的在虹口捕房禁押二年本月十五日釋出葛同轉問同黨爲誰供稱實係小的一人問家内尙有何人供稱有一胞兄糊冥鏹餬口同轉著押候笞責二百板送縣辦理 
[鄂省官報]  
　　四月十四日湖南候補道莊謝步委辦應城釐局候補通判王璠赴局敎習知縣何錦琮赴黄安縣會審案件俱禀辭候補通判張良弼見辭赴　州差次　補巡檢徐文偉銷催江夏縣錢糧差藩憲牌示黄岡縣縣丞事務改委試用州同譚光伯嘉魚縣石頭口巡檢事務詳委武昌縣典史崔潤森隨州河合店巡檢事務詳委試用巡　吳友善俱署理○十五日漢黄德道迫憚赴兩院進見並銷假候補通判陳桂禀見謝奉憲台委鐵政局收支文案差調補崇陽縣黄承淸赴兩院禀辭卸署浦圻縣事劉春生回省大挑王如松起服來省督銷淮鹽局江蘇候補道楊進見候補同知吳國傑禀見奉憲台給予提前拔委繁要州縣缺一次記大功三次赴兩院禀謝候補縣劉綬靑赴　水縣　　糧差滿圻縣港口巡檢葉根新俱禀辭按經歴謝文侯候補府經歴馮世錦龐輝光俱禀辭採運漕糧赴　兌交候補巡檢覺羅續麟解癸巳恩科武闈繙繹試卷回省指分試用巡檢戴琦捐免騐看來省俱禀到○十六日卸鄖西縣事吳國恩回省卸天門縣乾鎭巡檢事宣恩縣典史方朝鍵回省俱赴兩院禀到署理沔陽州州判事　德潤赴兩院禀辭　武昌縣典史事楊鎭謝委本任漢川縣陳　奉善後局委赴上海採購洋鎗等件禀知辭候補巡檢顧味辛自大冶縣查牙帖回省禀到丁憂候補州吏目黎鑫禀知辭　同黎道　上海運米通州 
[江蘇官報]  
　　四月十五日藩轅牌示長洲縣主簿陳金准補元江靑縣丞遺缺查有候補正班主簿麥　徽酌補○十六日同知葉大莊由滬來常熟縣朱上海縣黄丹　縣王禀到知縣劉葆源辭回錫金釐局孫家澄鎭江來縣丞揭傳淵方世忠銷徒陽河工差孫孚貞辭赴錫金絲捐差州吏目林毓蕃禀知奉飭派蘇差委州稅課大使沈紹勛　山公幹回調署吳縣光福司巡檢錢繼光辭赴任從九姜應芳謝貨捐局差遣期滿交卸奉飭留滬續委並謝先後查獲太宗偷漏五起記功五次並禀知奉臬憲扎委帮辦上海縣　甲差孫寳瑞奉傳甄别新章考試○十七日吳江縣李禀到卽辭昭文縣梅禀到知縣張祖綸瀏河釐局來顔澍禀知奉委解淮餉赴揚州從九吳世　銷蠡口司事委員差三月分佐職月課明日給奬○十八日督辦牙釐局候補道福盛由寗回知府彭文明禀知巡卡辭同知吳其昌謝十九年分抽查海屬保甲記大功一次知縣李　方鎭江上游釐局來張　迪領咨禀辭赴都張祖綸謝文闈勞績給予奬勵班委署一次林毓菁由籍起服回省顔澍解淮餉赴揚州辭同知銜直隸州候補知縣王壽　由寗來服滿回省撫轅文巡捕　筠禀知奉委南渡釐局差長洲縣主簿陳金謝飭知准補元江靑縣丞缺縣丞胡隆　銷徒陽河工差陳翊榮昭文保甲來吳秉衡奉賢從九張家溱崇明未入吳慈曾丹徒徐汝　金山均銷解秋審人犯差主簿徐嗣元謝飭知　補丹陽縣主簿缺從九姜應芳辭赴滬陳家壽禀知奉飭派蘇差委撫標水師哨弁張承業護解餉赴揚州辭○十九日安徽候　道盧國煕揚州來常州府桐禀辭知府陳卿雲由寗來戴文佐請功服假通判文綸禀辭解京餉赴都四品銜補用同知候補通判黄家珍由寗來　縣李東河金陵見制憲回縣　楊寳書禀謝武闈勞績註册委署一次張嶽輝上海楊挽　巡檢陳淸徽從九虞從哲均溧陽銷解秋審人犯差李慶珍禀知奉飭派蘇差委典史汪湛恩禀謝飭知請補荆溪縣　史缺○二十日藩轅　示傳候補縣丞徐耀賡巡檢陶殿文二員於二十一日來轅　章甄别考試兵部主事周霖由杭州來赴都知府孫葆珪禀知奉飭派蘇差委常熟　朱　　縣張宜興縣洪丹徒縣王禀辭知縣郭寅階禀知奉委水路總巡差李瀚鋆銷發審局差並辭赴同里釐局差兩淮候補鹽大使何福嘉揚州解餉來省署吳縣主簿范景賢禀知　卸從九吳棣昌解秋審人犯赴崇明回臬轅牌示四月分佐職月課於二十三二十四兩日考試○二十一日署蘇松太道黄辭行管帶撫標副　營前福建汀州鎭朱德明黄渡　太湖同知恩禀到通判林步瀛上海解餉來知縣褚成憲辭回常昭内河釐局程南金銷同里釐局差卽辭赴錫金釐局差朱家壤謝飭知綢捐核盈六成以　照章酌委署缺一　金壇縣胡禀辭請補泰興縣王肇嵩大鎭塘工來吳縣主簿程恩浩禀知　印任事縣丞徐耀賡從九陶殿文奉傳甄别新章考試陳盛　辭赴嘉定縣保甲差張廷璪謝武闈勞　蒙給署事一次張國仁禀知奉飭派蘇差委 
[邦江官報]  
　　十八日汪鹺尹元釗委三場緝私東台縣湯大令通州花巿捐蔣剌史體梅均公幹過揚○十九日李鹺尹棨委解甘餉起程○瓜洲戴游戎華貴公幹　　同日牌示富安塲缺仍以黄大使燦補授○二十日江西維大令家福解餉來趙鹺尹毓勳由省公幹回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
