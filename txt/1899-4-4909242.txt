# 1899 - 4 - 4909242

 

Page 1

 
 
[杜絶招搖] [  申報館主人啓]  
　　日前本館曾登告白另延南市訪事友人閱日忽有陳姓冐稱申報館新用訪事人至南市某局抄錄讞詞但本館從無派陳姓至南市采訪新聞之事顯係匪棍隠戤招搖且本館定章凡所延訪事諸人定必親身從事决不准私雇夥友代訪代繕或倩人代送至本館主筆房用特布告諸君如有冒稱本館訪事人之夥者必係匪棍無疑請卽向本館告知以便禀官懲處來告者斷不拖累絲毫也此布 
[勸募山東急振] [  申報館協振所謹啓]  
　　天災迭告飢饉洊臻江北淮徐海各屬及江陰靖江等處乞振之書急於星火籌振者正苦點金乏術仰屋興嗟不料山東又黃水爲災漫决堤埝數十口被淹至三十餘州縣災情甚重徧地哀鴻漂泊流離傷心慘目東撫張漢伷大中丞關心民瘼特委秦子丹司馬齎書至滬分投各協振所囑爲籌集回資解往散放竊思東省頻年水患民困未　今乃虐肆陽侯較前更甚又值此西風蕭瑟刺骨砭肌凍餓交加坐以待斃吾儕幸生築國卒歲有資尙冀各發仁心　襄義舉善嚢共解多寡隨心俾此數千萬苟延殘喘之災民不至盡塡溝　是則本館所馨香禱祝以求者爾肅此佈陳伏維德鑒 
[書英籌屯榖後]  
　　地毬各國以種植米麥著名者中國而外曰美曰暹羅美國地處温帶天時之和　土壞之膏　足與中國彷佛故其　求農業日精一日所產之米除本國自用外尙足運往他國獲利無窮暹羅　　　南陲而瀾滄涸南二江之間稻田肥沃苗隨水長不煩人力每歲運米至中國閩粤等處多至數百萬石南洋各　　爲可觀蓋　業之興雖由其國俗使然亦未始不由在上者有以振興之也歐洲各邦如俄之北鄙及瑞典挪威地近北極氣候苦寒萬不能從事耕種南方諸國惟法蘭西專意講求農務核其國中種麥之地有十五兆英畝本國民人頗能自給其餘各國大半抑農重商不以種植爲事而英吉利以三島孤懸海中產米尤少閱西報載英國土著人民中寄命於外國輪進之米者實居六分之五當一千八百四十三年時有人核計英國田地尙二倍於今日彼時英國所用小麥之數爲二千一百萬克我突兒而英國本境所產有二千萬克我突兒是由他國輪進一百萬克我突兒卽已足用爾來五六十年中田地在减產米愈少推原其故蓋因國中工商日盛民人以從事耕種則力瘁而獲利無多從事工商則事逸而獲利較厚故相率去彼就此懸耒而嬉然有識之士則以爲仰給他人究不足恃平日利源外溢固不待言設一旦與他國偶啓釁端運道阻遏卽難免束手就斃兹閱本報譯倫敦日報紀英籌屯榖一則而歎英人用意之深固有不可及者焉倫敦報云英國鳥士打農務局聚議時有人問曰我英國於交單時糧草從何而得局長梳打臣君答以我國所需麥米多賴某某等國運來而某某等國今與我國交情日淡深恐因戰務而絶來源則我土產之米麥不久耗盡此時若自派船往購則水師之力必因之大减故鄙意欲常備米麥推陳出新宜設一例使民間設法存儲每年三月二十五號至六月一號由朝廷撥價購歸如是則農人　意種植所產麥米自然遞增若有戰事或俄國美國失收我國卽不至受窘如此策以爲可行不妨使國内多仔一年之榖或竟能積至二年凡存榖至一年者許以額外津貼則人必樂從旣而傳蘭思士君午拿君又倡議如欲盡力助農人加種麥米必須重入口之稅俾所種麥米有利可圖竊謂積榖之義本係中國古法王制云三年耕必有一年之食九年耕必有三年之食周禮遣人掌凡委積迹而比之以時頒之其法最爲美善管　而後論　尤多秦李悝有大饑發大熟所斂中饑發中熟所斂之說足國足民稱善後世其餘若漢之常平倉唐之　倉宋之社倉章程皆爲美備所惜相沿旣久有司不能實力奉行或則倉半空虚或則榖多霉爛種種積弊馨竹難書致使古人法良意美之事視爲無足重輕而海外雄邦轉能留意蓄儲爲有備無患之計今觀其所議旣加津貼以勸勉之又加入口稅以歆動之而其最善之法爲推陳出新果能遵此而行則數年之後餘一餘三之風不難於彼都見之矣故特爲之推廣其義倘有國家者留意於此或亦爲足國之一端乎涉筆及此不禁拭目俟之 
[本館接奉電音]  
　　昨日上午京師飛電傳來硃筆一道上諭二道敬謹譯登○十一月二十一日奉硃筆徐琪補授詹事府司經局洗馬欽此同日奉上諭廣東高廉欽道員缺著葉大遒補授欽此同日奉上諭太僕寺少卿裕庚著在總理各國事務衙門行走欽此 
[法人備戰]  
　　廣州博聞報云法廷以時局日亟力求整頓水師所有製造未竣之船星夜督令工人赶製并派出載重一萬數千墩之大鐵甲船五艘泊英立斯海口載重一萬一千數百墩之大鐵甲船九艘分爲三隊寄椗地中海輔以魚雷船多艘一得與某國開戰電音卽可隨時調遣 
[留心交涉]  
　　西報云美國總統降旨議院曰我美國須與英國和好毋詐毋　今者各國新　中國各埠通商與我美國殊無窒礙惟不榖之所注意者須派董事前往考其貿易究其土產以興我國之商務焉至我美國新得各口岸及飛獵濵島允宜妥置郵局以通消息其餘如加增水陸各軍之經費亦須預爲之壽 
[俄用新槍]  
　　天津國聞報云俄國政府函飭全國砲隊復用快砲陸軍則限二年内癈去向用之伯頗來福槍一律攺用滿力設耳新來福槍此槍用無烟火藥鋼藥筒實最新之利器也 
[詳述小呂宋亂耗]  
　　廣州搏聞報云小呂宋亂魁亞坤鴉拿都攻陷依路埠并佔據附近地方當未攻依埠之前早已聲勢猛厲華歴九月二十八日之晚十點鐘時致書各國領事宮略謂我等數萬人已佔據附近各地定於日内來攻依埠凡爾外國人亟須廻避免致軍士誤傷是夜十點三十分時英領事卽　人赴各店告知囑預爲之計各店中人聞信立將要件摒擋竟夕不寐駐防是處之西班牙兵頗不滿於人心而亂黨則反秋毫無犯十月初一二日亂黨頭目遣部兵手持白旗遞信依路依路將軍勸其及早撤兵出境否則我衆爾寡必難抵敵倘或堅持不决則我等必來攻撲徒傷無數生靈次日又往謁將軍晤談一點鐘時然後告别不知所言何事惟見其來去自若西班牙兵雖側目以視亦無如彼何也初五日下午有道罅捫者挺身往見兵弁云我亦亂黨頭目有事來商如許我陳明則任爾置我於死地亦所甘心兵弁答以有事儘可相商道罅捫曰數日以來兩軍交戰互有死傷推官兵死一少一我黨則死一增十 
 
 

Page 2

 
 
須知我等非不能直取依路依路但恐傷殘人命太多心殊不忍今與爾約能將蘇祿白違兩村割歸我等自守則我等不再侵擾依路依路如不允則傷殘人命亦屬無可如何之事矣兵弁拍案大怒有頃忽從容言曰待我入内靜思乃退入私室約三十分時復出告之曰我可割棄蘇祿曰蓮兩村惟依路依路一埠不能下西班牙國旗此外則任爾等施爲可也道罅捫請立刻派人議立合同俾早息事西班牙官爰派出國家狀師某君水口醫生馬巴及土人之有才望者數人同往亂黨大營與頭目二十餘人商議交割地方合同至晚議定數條一議西班牙兵之現駐蘇祿曰蓮者限於初六初七兩日盡行撤退一議蘇祿白蓮兩村並内地均由土人設官立政自立旗式仍歸西班牙保護如政治有不妥者西班牙可以會同土官酌立妥善一依路依路一帶並水口等均歸西班牙管轄稅餉仍歸西班牙徵收以示不忘四百年教治之本惟依路依路埠内倘西班牙官政治不妥有碍於依路依路居民者土官仍有權向西班牙官理論隨時更改總求妥善一蘇祿村以蘇祿橋爲界曰蓮村以兵房爲界凡屬土人界内所有以前國家所建之兵房教堂書院均歸土人管理然聞所議尙不止此數條惟未盡查悉耳目下飛獵邊羣島只依路依路一埠尙屬西班牙其餘已被土人佔盡矣 
[照錄美西交割馬尼拉約章]  
　　第一欵西班牙兵無論派自歐洲抑或遴由土著一律在美人所指地方安放軍械仍聽本國武官統帶惟　查事歸美人辦理該兵一切任便武官仍在原屋居住第二欵武官之刀矛馬匹私產仍照常執掌其公產官產交美之武官騐收第三欵自定約起十日内應將兵士花名册以及官產軍需登入兩簿交美人收存第四欵西班牙兵及武官並養屬人等回里應需費若干已請美廷核奪其西牙兵交出各項軍械俟西人或美人讓出馬尼拉時再行發還第五欵西班牙兵及武官於未定和約以前按照該武官品級由美廷發餉糈馬尼拉西人銀庫存欵交美官收存第六欵馬尼拉城居民教堂學舍各項私產均憑美人保護 
[鐵路將成]  
　　天津訪事友人來函云本年九月蘆保鐵路已築至過半所未成祗一百八七十里每日以三四里計之不出兩月卽可竣工惟中多橋梁稍形棘手邇由總辦孫麟伯觀察督同工程師催　在工員役限年底務須築至保陽至由保陽抵正定之基址亦已勘定以便接續興工約計臘鼓聲中凡由保至京者當可馳驟自如一試追風逐電矣 
[擬遷藥局]  
　　松江采訪友人云郡之東南隅有火藥局焉凡江南各局所製火藥及炸藥砲彈皆積贮其中以備各營支領當恩詩農太守綰府篆時郡紳一再聨名禀請移至他處太守據禀申詳大憲批飭此後所儲危險之物不再增多并按季將火藥數目繕册呈報以便稽查然聞中日交戰時儲藥至七十餘萬磅嗣經提用若干尙存五十萬磅左右邇者杭城火藥局肇禍郡人士大爲惶急復擬設法禀官請按照田一畝派捐錢二十文爲移局之費事果有成實百萬生民之福也特恐仍托之空言耳 
[蕩户肇事]  
　　南匯沿海蕩户聚衆毆董刦犯本館已早有所聞抵以是處素無訪事友人故未錄登於兹得寓省友人貽書云孟冬二十七日南匯一團護海塘外蕩户聚衆滋事毆傷董事韓姓咬去兩耳韓佯死以免所有房屋糧食衣服器用帳據被毁一空二十八日午後又紏聚二三百人蜂擁入縣城閧閙縣堂扳毁自新所栅門刼去搶取海濵失事木船之陶姓犯人及他案禁犯三名時縣主汪大令因公他出署中人驚惶無措令將頭門及城門關閉衆蕩户聞之恐不得脫身紛紛逃潰僅由差役兵丁拿住八人及大令回立卽飭提嚴訊内有二人供認卽陶犯之子弟詰其因何起釁則稱因陶搶木被獲久禁未釋故欲紏衆刦回耳噫海民雖愚何竟不知王法竟公然白畫聚衆刼人於堂堂縣治中哉先是九月初旬五團蕩地之隷普濟善堂者由王姓董事召佃户承種蕩尸恃衆滋擾將王張二董事之耳咬傷且有毁及門窓衣物之事其時松江府所委查辦蕩案之沈大令及韓番胡三董事皆在座詰以聚衆恣橫豈不畏官刑乎若輩僉稱請將前押自新所之張穗金釋出我輩卽不復有言張穗金者已革劣保向在沿海遇事生風由縣訪拿收禁者也當時韓姓董事見事急祇得唯唯應之乃未幾又有一團之事目下韓姓董事無家可歸暫寓縣城養濟院洎大令出示訪拿餘犯而若輩已相率遠颺矣噫海濵兇橫成風岡知國法所望官斯土者繩之以猛勿復姑息養奸庶幾安分良民得以高枕而臥乎 
[澤被重泉]  
　　蘇州訪事友來函云盤門外靑陽地未闢租界之前一片荒郊本爲土人叢葬之所白楊衰草滿目荒凉自開埠通商建築馬路巍樓傑閣踵事增華漸將墳墓一律剷除有主者由官給價遷葬無主者則由工程局代遷在官憲固已澤被重泉毫無遺憾矣無如當事者漫不經心每以敷衍了事日前洋務局總辦劉子貞太守因公出城道經汲水橋左側瞥見棺木一具體骨暴露不覺中心惻然立飭工程局妥爲埋葬聞者咸稱太守之惠及九原死者有知當亦感德澤於不置已 
[甬守出缺]  
　　寗波采訪友人云前者府尊程稻邨太守政體違和電請某名醫到甬診視參芩雜進效騐全無延至本月二十日丑時因病出缺刻已由寗紹台道吳福茨觀電禀上游矣 
[花縣量移]  
　　杭州訪事友人云桐廬縣沈大令宗麟撤任遺缺經上憲委候補知縣陳大令海仁署理於濳縣知縣丁大令良翰調省遺缺候補縣關大令鍾衡署理均於本月十六日經藩憲惲方伯懸牌飭知矣 
[鳩水官塲紀事]  
　　蕪湖訪事友人云今秋土藥總卡提調經省憲委卽用縣李康侯大令總辦現在大令另有要差攺委候補縣劉子運大令籌到卡視事聞劉大令此來奉鄧大中丞委令兼辦皖南商務總局提調管轄皖南各屬紳商所開之煤鐵各礦及絲茶竹木等大宗土貨諒必能提網挈領大擴利源也○太平府陳仲英太守經省憲調署廬州府遂已將交代册籍備齊倚裝以待署太平府楊慧峰太守已由省垣禀辭各大憲卽日將行抵任所接篆視事蕪湖縣吳邑尊飭差在江干搭蓋碼頭以備迎迓○駐紥西湖池練軍小管係皖南練軍左管中哨調駐於此閱時已久近日江南提督李壽亭軍門咨由督憲劉峴帥檄調營中哨弁李錫侯守戎前往江陰管帶自强軍守戎奉檄後卽赴寍國府禀請黃鎭車另委妥員接帶鎭軍正在鄭重遴選適蕪湖縣吳邑尊函薦城守胡新益守戎人地相宜鎭軍准如所請遂暫委兼帶三月已於本月初七日到差矣○蕪湖縣學教諭王瑞臣廣文騎鯨仙去所遺之缺經省憲輪委前任績溪縣教諭潘正郷廣文燾署理蕪湖縣訓導崔枝仙廣文兩足痿癈今秋經署關道張觀察咨由藩憲調省察看遺缺委余廣文攀榮署理惟聞潘廣文業已捐升布政使理問廳早經另指他省苜蓿一盤恐將掉頭不顧矣 
[金臺月色]  
　　京師訪事友人云步軍統領衙門出有告示曰爲曉諭事照得京師爲首善之區輦轂之下尤應肅淸前三門内外如有奸棍訟師包攬京控之事許爾軍民人等扭赴本衙門按律從重懲辦决不寛貸毋違特示○前三門外五方雜處良莠不齊前經紳士籌借鉅欵存典生息以備五城緝捕匪類給賞之需除開支各項外尙有盈餘銀兩現經院憲會同擬議准將盈餘銀兩自十一月初一日起至次年正月底　每城按月動支五十兩由各城發交各司坊官添雇更夫四五十名分叚巡查俾若輩無從託足亦未始非冬防之要務也○邇來銀根日緊錢鋪屢有倒閉之事居民受害良多本月十一日崇文門内東四牌樓泰興錢鋪因持票取錢者過於擁擠以致呼應不靈立時閉歇廳官督同兵弁前往彈壓並將鋪主梁某鎖解提督衙門管押一面飭驍騎校某君將鋪查封抄出票存底簿令經紀當堂核算共虧票存六萬數千吊銀票二萬 
 
 

Page 3

 
 
數千兩現已勒限嚴追恐非易於彌補也○前門外趙錐子胡同居民名高老者　董氏婦私識魚水歡諧情同伉儷邇者婦又與葉某有染被高所見出利刃砍傷葉則乘機逃逸高極力追逐途遇宗室祥三向之解勸手按高所帶洋槍不意觸動機關砰然一聲火藥轟發祥三卽受傷倒地斷卽與董氏先後斃命經中城司官將高提解中城司管押中城沈鈞如指揮因案情甚重會同東城韓鸚汀南城項同春西城盧朗山北城陳敬菴四指揮各帶刑仵穏婆偕宗人府所派司員蒞騐想當按律懲辦也○日前有内侍四人至前門外猪家胡同某妓寮作狎邪游一言不合立將妓女搶去並毆傷數人旋經中城司坊官派差將内侍拿獲送交刑部治罪○本月十一日户部考試筆帖式所有在部學習之筆帖式聨和等經敬子齋大司農點名後試以淸字繙譯分别等第俾得儘先委署差使以示鼓勵○軍機處供事各缺向有定額現經咨會内閣翰林院詹事府各衙門咨取六十名開列名姓籍貫造具淸册於十一月二十日以前一併咨送内廷軍機處以便派差○步軍統領衙門密諭左右兩翼步軍校等以九城内各處賭局最爲盜賊淵藪除飭八旗各固山嚴密緝拿外飭令海捕弁兵不公畛域一律嚴拿盡法懲辦以淸盜源○本月十六日爲月蝕之期禮部會同太常寺咨取各部院司員協同救護當經禮部開列銜名計員外郎福森主事王壽郷郎中和均主事李德鏞户部郎中英年主事李聲園陳德新郎中王殿元禮部郎中鍾潤員外郎林萬仁主事董克勸兵部員外郎瑞芳主事多成郎中宋士成刑部郎中松壽主事崇蔭員外李㵎均周玉卿工部郎中端良員外郎秦嵩主事王德本孫廷元太常寺寺丞德鳳羅淸河博士成錫福等均於是日申刻齊集太常寺署内同申救護 
[析木星光]  
　　天津訪事友人來函云津郡錢鋪無論資本多寡往往開寫錢帖行用市廛一經虧閉或被有司發封或被匪人毁屋累及房主受害非輕月初興基公司黏貼告白略謂本公司所有房屋租貨鋪户如有開寫錢帖荒閉等情槪與本公司無涉或疑近處錢鋪又將有荒閉之事故公司中人防患未然特爲此舉也○津郡自交冬令天氣和煦異常河水一碧無珢並未見冰紋重疊以北方嚴寒之地而融和若此是亦地氣之改常天時之不正也衛身君子尙其愼之 
[漢水寒濤]  
　　漢口訪事友人云有聶某者游手好閒不務正業素以迷藥弋人財物如拾草芥然受其害者指不勝屈蓋亦鐵算盤之流亞也前在漢陽縣犯案後竄至武穴挾其術以愚人頗有所獲近爲某司馬訪聞立飭線人在某飯館擒獲一俟訊實當治以應得之罪聞者皆拍手稱快○姚某習計然術多財善賈開設四錢莊以仁義道德爲號生涯鼎盛官塲中存欵頗多邇因積欠鉅欵呼應不靈竟於日前倒閉聞欠欵共有二十餘萬之多不知若何了結也 
[防範宜嚴]  
　　日前上海縣王大令飭傳地甲更栅夫到縣諭以近來本城竊案繁多各處栅欄必須加意防範倘二更以後尙有經過者須留心察看如或形跡可疑卽嚴加盤詰各烟館於晚上十點鐘後一體關門不准深夜開燈致有窩頓盜賊情事如敢違犯定將該烟館封閉烟館主究辦不貸各地甲均唯唯遵諭而退 
[敬惜字紙]  
　　蘇松太道蔡和甫觀察訪得近來有等貪利之徒收取字紙售與各埠鞋店製爲鞋底汚穢字迹莫此爲甚爰札飭上海縣出示嚴禁　欣甫大令奉札之下卽出示通衢令若輩另謀别業倘仍蹈前轍定卽提案重懲 
[禁售彩票]  
　　各種彩票情同賭博歴經前升道沈卲各憲邮示禁止是以滬上祗呂宋票得以流行迨美日開戰之後呂宋被圍其票遂止而不售於是中國牟利之徒巧立各種彩票名目日新月異充塞市廛事爲各國駐滬領事所知商諸値年領袖大西洋國總領事華德師君謂除澳門票墨西哥票兩種由本國國家准行外餘皆華人所假托有違租界章程爰照會江海關道憲蔡和甫觀察請轉飭地方官一律嚴禁等因觀察韙其議札飭英界公廨署理讞員鄭瀚生大令赶緊遵辦大令奉札之下卽咨照捕房並簽差傳諭出售彩票之家以後不准再售塞漏巵而挽利權其所保全豈淺鮮哉 
[水手傷有續述]  
　　水手偒人已紀昨報兹悉前晚十點鐘時有一俄兵飲至沈醉自法界而南行經十六鋪橋左近突有流氓十餘人携手閒行向之調笑俄兵恐被所窘急出利刃將衆流氓猛戳致五有大受損傷嗣爲新馬路某號巡街捕所見代爲驅逐俄兵復飛奔至增祥碼頭粤人鄭某所開鄭鎰記茶食店内避匿柴堆中鄭某急命學徒將門緊閉俄兵見勢不佳乘隙突出利刃向鄭某頭上亂戳喉頸等處各受傷夷血跡模湖不堪逼視俄兵遂啓樓窓從披水板上躍過數家旋失足跌下由巡街捕及十六鋪局勇帮同獲住解至捕房捕頭王榮培將受傷之五人及俄兵一併送至法界捕房　頭將受傷者轉送仁濟醫館醫治聞鄭某慯勢頗重未識能無性命之虞否也 
[解犯兩志]  
　　昨日川沙廳陳司馬家熊派差將賊犯黃阿三押解浙江烏程縣原籍管束路經上海赴縣署投文王大令飭將該犯暫收押所一面繕備過站文書轉解嘉定縣下站交替○兇犯魏義因用刀戳斃郭桂興經王大令訊實收禁日前大令奉到臬憲札文飭將該犯解省勘抛定擬遂於前日委典史蔡少尉在本署升座提犯到案略訊數語飭仵將該犯面貌箕斗逐一騐明禀由王大令飭吏塡明文牘俟原差備齊赭色衣褲定於二十三日起解 
[另選捕頭]  
　　南市捕房所雇巡街捕現由江海關道憲蔡和甫觀察遴選王經年爲捕頭責令嚴加約束其拘押人犯及解案訊供等事則仍由王榮培經理此另雇印度捕五名撥出四名在沿馬路協查彈壓一名則畀以教習操演之任 
[形同盜刼]  
　　僑居滬上之寗波蕩婦小桂林雌虎也前日午後忽帶二流氓至美租界乍浦路六十八號門牌陳和尙家聲勢洶洶意圖訛詐適陳出外小桂林見其妻鄭氏懦弱無能向索洋銀十元氏無以應小桂林大怒喝令二流氓將氏按倒肆行毆撃直至遍體麟傷始各釋手心猶未足將簪珥臂釧搜刦一空并撬開衣箱攫取細軟衣服然後揚長而去至晚陳回家見妻奄奄一息僵臥於地詢悉巔末卽赴捕房聲訴捕頭立派包探洪阿寳將小桂林拘押候解送英界公堂禀請讞　鄭瀚生大令訊辦聞氏經同仁醫院醫生騐視傷勢頗重恐難保無性命之憂也 
[蟻棍橫行]  
　　江北人徐某向在丹陽耕田度日生有子女各一本年秋間被航船主連仔將全家誘至滬上串同現住同春茶樓畔之蟻棍莊阿老將五齡之子鬻入虹口粤人某姓家議定身價洋銀四十元事爲徐某偵知訴知同鄉人張柏年前往領回蟻棍啣之知張在西門外開設粥店遂絆得無賴多人離至店中肆行滋擾大有欲得而甘心之勢適巡防局勇目胡老總行經是處詢悉情由立卽回局率領勇丁多名四面兠拿若輩始一哄而散 
[申報館恊振所經收山東淮徐海賑捐十一月十一日至十一月二十日止第三十五次淸單]  
十一月十一日姚錫漢求身子平安洋一百元慈谿宓惟善保闔家平安助淮徐洋二百元朱補卿求姨母足傷速愈洋二元新　汪恊源來淸溪女士張淡廛洋一元小洋二元四角○十三日古虞不留名洋二元紹興全盛來力不從心人小洋廿六角○十四日蘇州全盛來有心人小洋一元四角○十五日名心節省筵資愿助徐海洋五十元如臯力不從　子洋五元無名氏洋五元六角銅洋三元○十六日常熟寳順來濤棉吾廬求室人病痊洋王元綿穆室銅洋八元全盛局來楓涇懴悔子爲室人王氏求冥福洋三元○十七日孫少甫筵資移助洋二十元○十九日富陽順成局來孫根香爲長女蘭姑求喉症速愈洋六元無錫通裕局來陳漢韋洋五元福興康來潮州隱名氏花洋六元兌見英洋五元六角三分○二十日可均洋十元以上總共洋四百五十元零零三分銅洋十一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[打靶傷人]  
　　浦東人楊雲卿在新靶子路當看守之役昨有美國某兵艦水手多名肩荷洋槍至是處打靶内有一人眼力不濟誤將槍彈撃及楊之有右足致穿一孔鮮血直流痛極倒地嗣經人舁送同仁醫院求治醫生騐得傷勢甚重謂須將跤鋸去方可保全性命楊無奈從之然其人已成殘廢矣 
[英界公堂瑣案]  
　　金文源不知何許人由杭州乘戴生昌船局某小輪船至滬衣服藍縷行李蕭條身畔僅一小衣包抵埠後約同船局接客夥某甲至茶肆啜茗旋取出洋銀二百元購置狐皮袍褂及各種皮衣箱籠等件令甲充當長隨供奔走之役甲佯許之濳使人告知包探石金榮向詰來歴不肯直言遂於昨晨送案請究金供浙江金華府屬某縣人因事携洋銀至滬現有友人在某處可請伊作保所以裝作寒酸之熊者因途中不靖恐啓匪人窺伺故爲此以掩飾也署理讞員鄭瀚生大令據情商之巴繙譯著邀其友人來案具保○流氓姜阿狗素與普慶里妓女花翠琴相識酒畔燈脣往來甚密邇者落魄無聊在四馬路一帶躑躅街頭忽見花妓濃妝華服珊珊其來遂上前扭住向假番佛若干尊花妓不允姜歴述平昔交情隨出當票一紙勒妓代爲贖取妓以阮嚢羞澀堅執不從姜大怒以致在途爭閙適爲西包探名常生者查見以其跡近訛詐立卽拘入捕房昨晨解案請究花妓遣龜傭投案申訴前情並稱姜係著名流氓叩求重辦姜供小的與花妓素稱交好所擲纒頭業已不少偶因落魄向貸微資遽遭白眼反誣小的爲流氓實出情理之外大令謂爾實非善類著發回捕房管押三月以儆龜奴稱頌憲恩不置○洋人百來地司豢養哈叭狗一頭鍾愛異常出入相隨不離形影日前帶出後忽失所在四處偵尋杳無蹤跡前日忽見陳春林富子美二人携帶此狗因卽指交巡街捕解案請訊洋人投案申訴前情陳富同供此狗以洋銀一元購得不知是洋人所豢大令著各押一禮拜○包探顧阿六拘解姚福生到案禀稱此人前因犯案曾經大老爺判令遞解回籍今又濳來爲小的所見是以送案請究姚供山東歴城縣人販馬爲生前雖犯案業已改過尙求恩宥大令判令笞責二百板押候再行遞籍○包探徐榮珊拘解王鎭如到案禀稱此人在泥城橋西首黃家庫竊取黃阿秋之棉被一條經小的緝獲人贓送案請究黃投案請領失贓王認竊不諱大令判令笞責二百板○水巡　唐寳榮拘解船户喬永樓到案禀稱此人與同夥楊根福因事口角竟將竹篙戳傷楊之足跦楊刻在仁濟醫館療治因先將喬解案叩求究辦喬供事出無心乞恩寛宥大令判罰洋銀二元給楊爲養傷費 
[法界瑣聞]  
　　金陵人陳德甫向以雕刻磁器爲生曾被同業某甲借去洋蚨兩翼屢索不還前日在菜市街相遇將甲底稿一卷掯住甲不服扭至某烟館爭閙卽　所謂吃講烟也事爲流氓阿生阿二等知悉遂　稱探夥向陳一再恫喝索詐洋銀兩元陳無以應質衣村之事後心有不甘投報捕房捕頭許以隨時扭獲當卽解送公堂究辦昨晨遇諸菜市街正　扭入捕房阿生見勢不佳乘間兎脫旋被扭至包探茶會其母聞之跟蹤而至向陳一再緩頰願將所詐之欵如數繳還陳不欲多事爲之首　其事遂寢○探夥某甲在壳件洋行所設木棚内起出皮箱一口知爲竊賊所藏因卽雇車舁入捕房存候失主認領 
[美界捕房紀事]  
　　日前有賊犯混名小江西者至百頓路德昌順鞋鋪竊鞋四十餘雙昨日經包探沈生全查獲吊出原贓送入捕房押候解送公堂禀請究辦○昨晨小竊毛阿三至下海浦某姓家行竊布衣多件正欲携贓而逸爲巡街捕所見拘入捕房押候解送公堂禀請訊究○舟子李根根蔡秀全因索取舊欠在北河南路互相毆撃繼復互扭至捕房聲訴捕頭以事關錢債著自投公堂禀控 
[上海六馬路仁濟善堂籌賑公所施子英經收淮徐海山東賑捐十月初一至二十九日第四十五次淸單]  
　　初一日養和廬主人洋一百元○初二日求母病安痊氏洋三十元錫堂氏求母康健彭庚兒子易養免災八元求妻生產平安人四元祝椿齡求堂上康健三元梁溪悔過遷善子還愿一元○初三日昭文何大洲洋二百元汪國烔九十元吳縣鏤郵室主人四十元汪國焯十六元無名氏求祖母病愈汪灜客求舟病愈施才記三户各十元知心人一元三角朱松雲求弟　病速愈丁祖畬求病愈鍾漢初　福德余天生梅記六户各一元無名氏二角無名氏銅洋一元○初四日香港東華醫院同仁集募洋三千元申元二千一百六十三兩另三分無名氏洋一百元○初五日椿蔭堂洋十元任少雲二元李小廷一元薛春生小洋十角張書橋錦榮合銅洋一元○初六日江寛輪船帳房交來周慈蔭庫平銀二十兩無名氏十一兩無名氏七兩二錢共批見漕平三十五兩四錢四分申八錢半合元三十七兩另三分一厘又公佑局别出不批銀一兩七錢兌洋一元四角王叔屹　亡妾陳氏求資冥福元十七兩四錢九分知足居洋三十元銅洋一元季門兪氏求病痊益壽洋十二元周海田洋四元○初七日愛英居洋五十元李鍾本爲次子方志求病愈洋二十元枕善主人五元○初九日慈竹子程興洋一百元浙紹章世德堂神前戲資移賑顧銳卿病愈完愿各四元蔭棠書屋二元○初十日杭州傅道堂同仁集募第二批洋七十三元銀鎖片兌洋四角四知求痊完愿人三元蕪湖老順記二元蘇寳昇新棉衣三百套裘萼輝陸全本各一百套○十二日榮陽力簿人洋三十元紉蘭館五元南通州布衣山人三元吳淞隠名一元○十三日無名氏遺產資洋三十元劉心愚二十元○十四日許秋記舒先記無名氏三户各洋廿元○十五日愿心氏洋十元○十六日無名氏洋十五元對開洋二元小洋四十角雲隠子求病愈周慈蔭堂各洋十元楊敬恕堂四元張蓉第二元○十八日李方志洋一百元榮陽力簿人經募洋十元○十九日昭文何大洲洋二百元○二十日李肖鶴大令洋一百元無名氏洋一元角子十角○廿二日汪文卿陳達卿合元三十兩李方志洋二百元錢福崇求來世增福壽金陵隠名氏各三十元四明沈玉書五元嘉定蔣蔭庭二元○廿三日湯滋德堂洋五十元董奎垣節省衣食資求父母福壽康强洋五元免力子續娶生產平安願四元無名氏二元正定無名氏一元○廿五日白下隠名氏洋十元○廿六日承裕莊交來無名氏洋一百元仙鎭鍚堂求慈親康健彭庚兒子易養免灾五元○廿七日無錫王宗錟宗浚合洋一百五十元○廿八日益壽堂洋六十元北平高山流水　主人洋廿元龔唐氏求合家平安蘇州敦號求店務平安各十元龔唐氏六秩壽辰求身健四元曹德鴻三元龔淸輅求合家平安二元○廿九日趙姓求母病愈洋五十元天水起霞樓主人因妻胃氣等症求佑卽痊洋二十元○十月份共收銀二千二百四十七兩五錢五分一厘洋二千三百四十三元三角對洋二元扯七三一二五申元一千七百十四兩二錢六分九厘以上共收元三千九百六十一兩八錢二分銅洋三元新棉衣五百套　前共收元七萬九千二百六十五兩零九分一厘舊棉衣五百件新棉衣五百套除解各賑欵外凈存元二千八百九十二兩五錢五分八厘銅洋五百廿元九角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十一月初五日京報全錄]  
　　宮門抄○懿旨一道諭旨七道錄前○豫撫劉奏爲尊旨查明知縣被叅各節並奏褒舉之員分别據實覆陳摺○中堂李奏爲馳赴山東查甚河工　帶人員摺○又奏請撥出使經費片秦撫魏奏爲揀員請補要缺同知摺○十一月初五日吏部翰林院正紅旗值日無引見○○吉恒假滿請安○安徽臬司聨元請訓○懐塔布前往西陵請訓○華金壽謝充日講起居注恩○桂公恩佑　普各續假十日○王連三廣敏林賀峒預備召見○召見軍機聨元王連三廣敏林賀峒○本日皇上升勤政殿義國使臣馬迪訥覲見○○○頭品頂戴河南巡撫臣劉樹堂跪奏爲遵旨查明知縣被叅各節及原奏褒舉之員分别據實覆陳仰祈聖鑒事竊臣於光緖二十四年八月十十日承准軍機大臣字寄光緖二十四年八月初二日奉上諭有人奏州縣賢否不分請飭認眞考察一摺據稱河南汲縣知縣李元楨貪劣昏庸縱令伊子及劣幕劣丁等賄賂公行前署汲縣知縣孟苞賦性狡悍行同無賴喜侮毁士子紳民共憤延津縣知縣岳廷楷聽斷明决廉潔愛民捐廉挖渠一事尤見通逹政體該管撫潘道府漫無區别無以示勸懲等語州縣爲親民之官現當整飭吏治必須隨時考核彰癉分明方足以淸仕途而恤民困著劉樹堂分别查明據實具奏毋稍廻護原摺著抄給閱看將此諭令知之欽此遵旨寄信前來當經欽遵行司遴試用知縣汪時灃馳往確切密查禀由藩臬兩司會詳前來臣復逐加查核如原叅汲縣知縣李元楨貪劣昏庸縱其劣子李朝鈞劣幕蕭景運劣丁尤二高二勾結劣衿孫聆泉表裏爲奸賄賂公行一節李元楨在任已將三年訪查輿論稱其廉潔其子李朝鈞隨任讀書向不干預公事早經回籍應試現未在署幕友蕭景運去冬因家事辭館回里現係陳姓幕友接就家丁尤二於李元楨到任未久因在外酗酒宿娼經李元楨查知驅逐現無其人另有高姓家丁但供奔走並未派令管事孫聆泉係汲縣生員向未出入衙門未聞有勾結招搖情事原叅賄賂公行旣未指明實據細查亦無碓證又如原叅煤窰命案受賄將苦主幽押斃命屢經省控未蒙伸雪民間有汲縣官本姓李誰有錢誰有理之謠一節密赴陳召村一帶煤窰處所查訪並無命案惟有孫金銘指控内黃縣人何中道偷竊窰煤該縣提訊將何中道暫行看管飭取的保旋於取保後病故其叔何金雲在籍誤聞傳言今春臣閱伍過境在行次具呈批飭訊明本係竊賊亦非押斃取結詳銷此外實無煤窰命案押斃苦主之事亦無汲縣官本姓李誰有錢誰有理之謡又如原叅前署汲縣知縣孟苞賦性狡悍行同無賴到任月餘物議沸起自以捐納出身尤熹侮毁士子衙署演戲强派民間戲臺交官致堂傳舉人張晴嵐百端挫辱紳民共憤縣試幾至罷考一節查孟苞係代理簾缺在任未及三月輿論無毁無譽該縣衙神廟演戲向係輪借行户蓆板搭臺事畢交還上年八月間衙神廟演戲輪應行户崔姓承借其戚舉人張晴嵐赴縣代爲乞免適該縣正在坐堂卽行當堂許其免借併無强派交辦未聞縣試有幾至罷考之事此查明該員等被叅之實在情形也臣查李元楨　日官聲尙無此言議原叅子弟丁幕勾結劣衿表裏爲奸賄賂公行旣無指明欵蹟確查亦無其事惟家丁尤二酗酒宿娼事後雖經查明驅逐究屬失察在前相應請旨將汲縣知縣李元楨交部議處前代理汲縣知縣孟苞在任時適値衙神廟演戲轉借行户席板相沿舊章併不始於該員旋已許其免借並無强派交官舉人張晴嵐自往乞情並無該縣堂傳挫辱縣試亦無幾至罷考應請毋庸置議至延津縣知縣岳廷楷居官行政臣平日留心考察該員才具明晰操守亦好於聽訟催科諸大端舉凡分所當爲之事均能矢愼其捐廉挖渠一事該縣舊有天然渠及文巖支渠各一道約長三十餘里及十餘里不等年久游塞上年夏間該縣勸諭　渠六保分叚挑挖民力不足者捐廉津貼曾據禀報有案此次臣復飭該委員汪時灃　道訪查其官聲與臣所聞無異併據稱當渠工開辦之時民間頗以爲煩今夏大雨時行得資容納始知其利等語臣維地方河渠關係農田屢經通飭勿任湮廢年來各該縣之講求濬治成效昭著者尙不乏人顧以地方應辦之事初未敢瑣屑瀆陳而其能盡心民事誠亦有足多者容臣再加考察果能始終奮勉一併據實上聞所有遵旨分别查明知縣被叅及原奏褒舉各緣由理合恭摺覆陳伏乞皇太后皇上聖鑒謹奏奉硃批著照所請該部知道欽此○○文華殿大學士一等伯臣李鴻章跪奏爲馳赴山東查勘河工酌帶人員恭摺仰祈聖鑒事竊臣欽奉懿旨查勘山東黃河工程當以衰疾恐難勝任具摺籲辭未蒙兪允仰惟皇太后皇上愼重河防軫念民生之至意但使稍能支柱何敢不勉力一行兹定於本月十七日出京由鐵路馳往天津趁南運河未凍之前乘船駛赴德州俟至濟南後會同河臣任道鎔撫臣張汝梅認眞勘籌河隄兩岸千有餘里工叚綿長必須諳練得力人員分　察勘查有前任大順廣道吳廷斌樸誠廉幹在直隸治河二十餘年閱歴最深機宜熟悉禮部員外郎于式枚北洋差遣道員孫寳琦袁大化講求河務樸實耐勞均擬隨帶前往其餘應用測量差遣員弁當於過津時咨商督臣裕祿酌調除分咨查照外理合繕摺具陳伏乞皇太后皇上聖鑒訓示謹奏奉旨著照所請該部知道欽此○○李鴻章片再查光緖九年徐桐薛允升前往奉天查辦事件奏准在本省公欵内分别支給薪水嗣後奉使諸臣歴經遵辦在案今臣奉命派往山東查勘黃河工程擬請旨飭下户部查照成案行知該省照章支撥以資辦公理合附片陳明伏乞聖鑒訓示謹奏奉旨著照所請該部知道欽此○○○頭品頂戴陜西巡撫臣魏光燾跪奏爲揀員請補要缺同知以重地方恭摺仰祈聖鑒事竊查佛坪廳同知王公亮加捐離任開缺以知府補用遺缺業將開缺日期及例不挈簽緣由咨部查照在案自應照例揀員請補查例載各省道府直隷州知州同知通判如係奉旨命往及督撫題明留於該省候補者無論應題應調應選之缺准該督撫先儘酌量補用又遇題調要缺酌量以候補人員請補時應先儘記名分發人員酌量請補如人地不宜始准聲叙以各項候補人員請補又遇應用候補時先儘科甲出身人員請補各等語該廳地處南山政務繁雜一切彈壓撫綏均關緊要非精明幹練之員不足以資治理臣與藩臬兩司查現任簡缺同知應調無人在於通省府屬知州知縣卓異勞績循例應升人員内逐加遴選非現居要缺卽人地未宜一時實無堪以升調之員其候補班内記名分發正逾出身各員人地不甚相宜惟查有遇缺儘先補用同知唐沛霖現年五十三歲湖南東安縣廪貢生於同治十年遵籌餉例報捐主事分部行走十一年改捐同知捐分陜西試用領照到省光緖四年九月署理留壩廳同知六年二月交卸七年十月署理孝義廳同知八年五月交卸十四年正月聞訃丁父憂回籍守制十六年四月在籍接丁母憂十九年正月起復到省期滿加考甄别在案二十年十二月署理南鄭縣知縣二十二年二月交卸歴署各缺交代無虧保以同知遇缺儘先補用十一月十二日奉旨依議欽此該員才識明敏奮發有爲以之請補佛坪廳要缺同知實堪勝任雖係保舉初任人員調缺請補與例稍有未符惟缺居繁要人地實在相需例准據實陳明據藩司李有棻署臬司江匯川會詳前來臣覆查無異合無仰懇天恩俯念員缺緊要准以候補同知唐沛霖補授佛坪廳同知洵於地方有裨如蒙兪允該員係候補同知請補同知銜缺相當毋庸送部引見所有揀員請補要缺同知緣由謹會同陜甘總督臣陶模恭摺具陳伏乞皇太后皇上聖鑒訓示謹奏奉硃批吏部議奏欽此 
 
