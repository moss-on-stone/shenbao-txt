# 1885 - 43 - 4904255

 

Page 1

 
 
[本館告白]  
　　臘鼓罷催春符欲換值應酬之歴碌偷筆墨之餘閒本舘合循冋例於本月二十八日後暫止報章一俟開正仍當照常分報以慰諸君子先覩爲快之心先此布告順頌年禧 
[二十九號畵報出售] [  申報主人啓]  
　省八京貨物至京師崇文門必向稅課司處投稅近因吏胥舞弊商旅受困遂將納稅則例刋牌懸示門前用以恤商情而袪弊竇再西人有抱紙之戲帋散則錦繡横飛馬奔則驊騮交錯亦屬不常見之事两圖俱編入此次二十九號畫報准於二十七日出售後仍附淞隱漫錄圖說一則閱者鑒之 
[三十號畵報預啟] [  申報舘主人謹]  
　　履端伊始氣象更新故本齋所繒三十號畫報皆選古時吉利事實始於十二月二十七日按切逐日故事各繒一圖至明年正月初五日止圖凡有九出吳友如先生一亽手筆並附送硃搨横屏一幅係張子祥先生所繒歲朝清供圖筆法蒼勁顔色燦爛用潔白料半帋印成懸之壁間足供雅賞先此布聞祗頌年禧 
[分送月份牌啓] [  申報館主人謹曰]  
　　臘鼓將闌履端伊始本館例有月份牌分送閱報諸君兹巳託點石齋石印中西月份牌用潔白洋紙印成中間中西合歴俱用紅字光艶奪目外圈緑色印就戲　十二各按地支生肖命意新奇藻繪精絶皆係名人手筆閱之令人愛不　手一俟明年開正工竣即當隨報奉送先此佈聞敬頌年禧不具 
[論年終省釋押犯有合於古人清獄之法]  
旅之象曰君子以明愼用刑而不留獄誠以民之有罪者一入獄中卽遭束縳五官百骸不能暢舒慮其致疾傷生自古聖王制爲刑罰必有審桎梏省囹圄之政而尤在據罪議罰無枉無縱不使獄中有無辜拘繫之囚並不使堂上有屢聽不斷之訟後世刑法不能師古能吏操切張皇以精明太過而致平民於寃繫庸人昏闇怠惰以才識不及而致庶獄於紛煩是以有刑名之責者必相誡以隨到隨審隨審隨結二語惟此二語巳覺能人所不能戞戞乎推折獄之才矣蓋訟案之起大都細微其情不能援引刑律而兩造有辭互相駁詰爲之上者旣不能不受而理之則是非曲直片言可以判决旣使刁健之徒揑情朦聳糾纏不巳經一再審詰必使辭窮理屈懾於在上之威怗然心服奈何遷延稽滯致令睚眦之怨口角之爭亦久困於獄中也耶所謂隨審隨結者正指此等訟案而言然平民畏三尺之法豈甘就五等之刑若夫比罪定誅法無可宥者正百中之一二其餘皆事之細微者也近世州縣辦案徒流以上必詳上官枷杖則可自决每　詳案不過十起八起而署中三八收狀動輙積卷盈尺可見訟而情虚固不關乎緊要卽訟而情實無非肇自細端獄囚之多不多是在吏之能不能耳循良之吏尤貴有明察之才徒事拊循煦媪則狎而生玩無情之辭　爲嘗試訟案必轉紛如有精明者出而後下無遁情虚辭不敢相質刑清政簡之風所以難也若但責地方風俗之刁蠻而不自反其折獄之能否此欺人之語耳今之州縣孰是新舊交替無百十起移交之案卷者乎班舘雖干例禁而飯歇差房孰是空無人焉者乎缺愈煩則覊押愈多刁健半之寃濫半之而大要由於問官之不勤與斷案之不决陳卫相因漸成風氣欲得一講求清獄之法者不亦難哉吾昨觀於會審黄大守之傳諭捕房將押期届滿與犯事較輕者悉數解案　侯分　　雅於是歎其用意之深摰有合於古人不留獄之旨焉太守於秋間曾聞捕房押犯多患脚　因西人好潔押所　犯雜居恐其蹧蹋每日以水洗地板兩次而押犯枕席其上蒸受濕氣故有此疾遂命駕捕房親歴各房嗣見並無潮溼情形始知言者之過可見慈祥愷悌之心隨時流露非必因歲暮而始念及押犯也夫洋塲爲通商首埠五方雜處華洋交涉辦案之法不能悉遵常例而押犯之多亦較他處爲甚一由於巡街捕之勤愼辦公也事本細微口角爭扭與夫錢債交涉酒醉打架甚而夫婦反目喧達户外男女陰私爭風吃醋凡諸小事他處鄉鄰解勸保長喝阻不至涉訟巡捕聞之必拘而解案中西會審或風氣不同或意見扞格斷責斷罰各視其情而責罰之外又有覊押之法堂上公商以爲此等人犯皆由血氣用事桀驚不馴押之旬月則曠日廢業生計窘迫行將自悔此後不敢復蹈前轍是亦潛移默化之權衡也一由於設立公堂不置刑具除笞責枷號外凡不便定以他罪而又不能不示其罰者則以押之者警之蓋章程之内原有送縣訊辦之法而地繁事雜日必數起實有不能時時送縣而核諸情罪又無加於笞杖之上者錢債之案久比不償留押差房者無論巳其竊賊拐匪怙惡不悛與夫流氓拆梢者流今日責而出安保明日不再犯而入押之則禁使勿犯且令靜省知悔攺行爲善苟十得三四地方亦大有裨矣因是二者押犯乃日見其多然於古人不留獄之旨未免刺該故太守於因地制宜之中仍有守經行權之道際此歲闌速予從寛釋出所謂一視同仁並不問其釋出之後再犯與否也近是差房中錢債案犯交保巳有多人此則原告請追鉅欵未缴殊有干繫猶且推愛順情放回度歲若捕房之犯更爲斷定拘禁者原告巳不過問則亦何樂而不施法外之仁乎夫使衆犯而感此格外之恩則且遷善攺過而勉爲良民使衆犯而甘爲化外之頑則將蹈故襲常而重罹法網在太守今日固將行乎吾心之所安以求合於古人明愼用刑之旨而巳豈煦仁孑義之爲哉 
[飛電告捷]  
　　昨晨九點二刻三十分時接得本館派駐京師訪事人專發告捷電音云二十六日清晨總署接得臺灣電信報稱本月二十日劉省三爵帥統率麾下熊羆佈置嚴密兜剿法人法軍亦旂鼓两當堅持不下戰至數點鐘之久法人力不能支所有員弁兵丁大半凋殘傷斃其所部黑兵及匪徒之甘心從逆者亦大半血飛肉薄喪身於鎗林砲雨之中爵帥遂親自督兵乘勝追逐割得法員首級多顆奪獲器械輜重不計其數遂高唱得勝歌整隊而返想鬼狐伎倆屢經大挫定當匿跡銷聲不敢再奮當車之臂矣再昨報所登宣光大捷一事昨晚九點鐘後又得京友電述其詳云本月十一日唐君景崧丁君槐在越南宣光地方分道進兵奮擊法人奪取法人營塞法人不能抵禦來舟而遁劉淵亭軍門及黄安忠聞知急指麾軍士沿河截奪法舟擊死法人無數至十二十三兩日滇粤兩省官軍會合進剿血戰 
 
 

Page 2

 
 
至三日之久全獲大勝法人敗衂之餘垂頭喪氣想宣光北圻諸郡縣不難指日盪平矣本館因樂得而書之以爲露布之先聲 
[淞口述要]  
　　昨晨滬上風傳吳淞口外到有法兵船六艘本館以未接確信恐係浮言至十點鐘時派駐該處訪事之人亦專函告知　有法國大鐵船二艘大兵輪四艘小兵輪二艘在離淞口一百七十餘里之大戢山洋面游弋片時卽巳駛去本舘以軍情重大未取輕易錄人惶惑人心遂立撥精幹友人飛騎至淞探聽三下鐘時整轡回申據稱該法船雖曾駛近大戢山然並無窺探淞口之意刻巳鼓浪而去不留蹤影淞鎭亦安堵如常大約此等法船卽前數日佔據南平塘者因基隆法軍大爲劉撫帥所敗故欲游弋海面以作疑兵抑或法人示戰後局外各通准其將貨舶稽查故特放數艦出外邏察俱未可知總之淞口防堵如此緊嚴炮台如此鞏固法雖有數萬雄師亦未敢貿然攻犯區區敗衂殘兵烏足介我之意哉至滬上爲各國通商口岸按之化法尤不能肆意蹂躪寄語鋪民户居尙其笑語圍爐安樂度歲切勿先自張皇以致臥不安枕也 
[法兵受傷]  
　　十八日海防訪事人來信云數日以前法人巳由陸南動身往攻諒山至十人日有法兵之受傷者一百名回至河内其在何處開戰受傷則法人並未聲張無從探悉但河内去法兵交戰之地計程三日大約三日前必與華兵大戰爲華兵所敗以致被傷者如此之衆也至法兵定計擬俟諒山得手之後不復從原路囘兵現在法水師船俱擬開至天元地方由天元進攻諒山此係法人巳定之策俟後再有所聞卽當報知 
[牛庄瑣錄]  
　　營口資善堂經前任續觀察設立每年冬令分設東西二廠施送麵餅以濟貧民定章以二八日爲期每人給餅五枚二廠共有貧民二千餘名口施餅萬餘枚本月初八日施餅之期委員及紳董見貧民無衣無褐瑟縮可憐遂每人給以號籖一枝諭令下期恃籖領衣至期散放寒衣三百三十餘件各貧民皆挾纊歡騰膜拜頂禮而去○美國小兵輪薄拉事在洋行街東某船塢中修理船中司機器人偶與管駕紛爭遽持六響手鎗自戕鉛丸自左太陽入由石太陽出立時斃命報經英國嘉領事訊罰管駕洋銀備棺成殮○十二日海城縣金明府來營轉赴田庄台迎接甘肅提督雷軍門聞軍門統帶馬步隊十一營沿海扼守以備敵人云 
[營口官報]  
　　署海關道博觀察因病乞免督撫委奎觀察接署於上月下旬由省來營接篆視事聞新任廣觀察須於來春履新云○本月十二日營廳寳司馬由省請咨回署聞須俟新任陳司馬接署後再行赴部引見○十六日新任陳司馬頒到紅諭定於十九日履新云 
[穗石談資]  
　　各省接濟雲南廣西越南等省軍火糧餉均須由粤轉解省城設一轉運局以專責成由督憲札委運司瑞都轉總理其事定於本月念一開局○番攤規費撥充軍餉一事早經列報兹聞白鴿票亦欲照此施行以濟目前之急又聞有人禀請照闈姓辦理每年繳銀四十萬元當此軍餉艱難得此巨資不無小補惟賭爲盜源風俗人心不無關碍未識當道諸公能善持其後否也○磚瓦一行物粗價賤無可抽收惟商等報效情殷自願每年捐助餉銀一千二百元按月呈繳前日赴局禀明大憲深爲嘉許可見我朝上下一心同仇敵愾以視法人離德離心怨咨交作者相去奚啻天淵勝負之機不巳了然可决哉○陽江廳左堂薛君瑶光歴練老成熟識洋務素爲上游器重璨大憲檄委沙面内河緝捕差聞薛君擬添募兵勇數十名分巡各地叚以資保衞一切口粮捐資自備爲國忘家其度量殊可風矣○新任南海縣張令原定本月十四日接印嗣因危令經手事件未能交缷須緩至來春然後履任云○候補貧員大憲向例賞給度歲之資然人數過多難以周徧藩司龔方伯將其中之有缺有差及病故者先行厘剔其餘又分極貧次貧列榜轅門約計佐雜七百餘員州同二百餘員仕途之難於此可見一斑矣○傳聞瓊州有營勇挾嫌互相門毆情事督憲札飭雷瓊道王觀察將營官解省訊辦以儆效尤○本月十五日有拖船十號滿載軍裝向北江掦帆前進開往高廉二州以資防堵○寳源大街有美國女義學一所前日更練某甲欺其女流多言嚇詐教頭知覺禀官將更練鎖拿隨卽出示嚴禁○前日某甲由佛山來省貿易携有洋銀二百元將抵岸其銀忽失所在甲疑船家用術盜去相與爭論并訴知街鄰街鄰見黑白難分一併交局質訊委員差人往船内查搜見艙底有一銀包質之於甲適相符合立將船家上刑并移縣審辦至何能盜去甲亦不解其故云○本月十七晚番禺某鄉落被匪行刼失去贓物甚多并刺傷事主一人赴縣控告邑宰隨發員會同營官前往履勘未悉能破獲否也 
[蘇垣近聞]  
　　武員陳裕南因睹釀命之案業經臬憲轉飭發審局訊供數次其手下楊守備亦供實閉門喝打各情疉列前報惟行兒之王阿松等在逃未獲前日王阿松之妻及岳母於同居房主陳姓家均乘夜將被單撕成布條縋窓而逸致由地保將房主送交長邑管押騐候澈訊着交一面備文移會各州縣一體訪緝並懸賞購緝務獲究抵云○仕途擁擠需次各員窘况難言所有貧員度歲一欵體恤屬僚可云法良恩渥惟定章須由同鄉官結報具領前年曾有藩書某冐　情事查出革究此次魁太守於呈請領給之員均核定繕單傳見詢騐確寔始准照發○蘇市各錢莊自連遭虧倒以來紛紛收帳閉歇今年在市貿易者不及數家且均係現換現兌並不敢如前之放帳聞得此數莊均利巿三倍大獲盈餘可見事歸核寔利薄而害輕歲計有餘轉能得益向之四處送摺廣爲招攬以致疉遭吞倒者亦生意之太貪辦理之未善也然吳巿塲面窄狹未能容若許巨莊其情亦槪可想見矣 
[欽使到皖]  
　　崇廖二欽使於十九日午後抵皖文武各員均至迎恩亭恭迓叩請聖安欽憲隨卽進城入龍門行臺沿途攔輿遞呈者約有數十起欽憲飭一律收受當欽憲道出正陽關時小住一日密派隨員至鳳陽關封取稅册數箱立將關書二名帶省收押鳳陽關道任畹香觀察早由盧藝圃中丞發四百里排單札調來省廿二日午後任觀察馳抵省坦立卽禀到並未禀見撫藩臬各憲是日欽使亦未傳見不知以後若何查辦也傳聞欽憲關防極嚴一切人等行臺内不准出入所帶隨員有户部主事鍾英曹榕楊廷傳刑部主事徐兆豐四君云 
[烟台瑣誌]  
　　棍徒某甲綽號白早眉私奉異教與其黨撇脚虎等表裏爲姦閭閻側目前夜二人在某妓家大張旗鼓被巡街者拿交巡政司當堂笞責候保釋於彼虎而冠者其尙敢白眼看人耶○廿一日海防全營兵丁恭送德政匾額及萬名牌傘至道署盖亦所謂未能免俗聊復爾爾也○新任蓬萊縣到烟台謁見道憲翌日卽啓程回署○長昇順客機樓舍雲連旅客充牣適有僑居之某客扃門他出偶有一人自寓内怱遽而去爲僕人所見疑之搜其身衅果有贓物乃卽扭交厘局收押候訊○時屆隆冬竊刼之案時有所聞一日某有甲於黄昏時由舗回家行至中途突遇暴客將衣服禠剥殆盡甲以離家尙遠急奔回鋪至一小店門首戰慓不能行叩門呼救主人不納甲拳縮檐前幾致凍斃至天明該鋪始知舁覆以歸僅餘殘喘忍哉店主是誠何心○烟街巿面冷淡雖脂粉生涯亦不免减色妓女王鳳仙每以囊中物贈意中人因此更形拮据　 
旣乏點金之術又無避債之臺遂至旅順口重理舊業然該處係兵勇屯紥之處統兵犬憲必將嚴行驅逐也○駐札旅順之毅軍派委員弁乘太安輪船來烟購辦軍粮旋赴高麗○東省緑營兵餉連年僅發三季近因海防戒嚴大憲格外體恤飭發四季兵餉各營現巳請領散放矣○東省一應鐵器向皆購自山右嗣因該省荒歉販鐵者遂少而烟臺洋鐵又易購辦操斯業者寔繁有徒錚錚之聲喧聞巿巷每届歲杪該匠等停工　散面黧眼碧恍如鄷都城中放出也○有某甲者不知何故潜吞洋烟突至妓家面色慘變妓以爲病臥榻之側任其鼾睡移　體巳僵氣己絶矣 
 
 

Page 3

 
 
乃報官勘騐邑尊飭令備棺承殮雖不至牽累然解語花巳受驚不淺矣○十二日威遠輪船自高麗駛回旅順十四日到烟臺裝載食物當晚開行北上○某藥舖閉歇後寂寂雙屝巳上魚鑰一日忽被賊穿窬入内竊去金石藥數種皆係值價者梁上君子亦識得此中三昧耶 
[五羊官事]  
　　長軍憲在粤最久平日嚴以束旗兵寛以待百姓恩威並濟感遍茅檐現將卸事回京附近舖民咸送牌傘以誌愛慕焉○開新任繼軍憲節麾行抵南雄藩司巳派出佐雜二員前往迎迓矣○調署南海縣張大令琮定期本月十四日接印任事○藩轅牌示南海縣缺委候補縣張琮署理新會縣彭榖飭囘本任化州邱璋錦曲江縣魯宗頲均飭赴新任英德象岡司缺委未入流程鈺署○藩憲牌示佛山同知缺以補用同知直隷州高紀詳補海豐縣缺以拔貢知縣王倬韓詳補吳川縣缺以孝廉方正知縣鄭煥光詳補恩平縣缺委候補縣邱鴻生署長樂縣缺委候補縣葉樹榮署陽山縣缺委候補通判鄭敦善署定安縣缺委拔貢知縣盧師識署番禺茭塘司缺委候補典兄蔣金鏞署英德洸口司缺委候補巡檢秦鳳璪署陸豐河口司缺委從九品葉維垣署新選長樂典史張世鑑飭赴新任 
[沙市近聞]  
　　廣文一席齋俸無多而士人望之不啻泰山北斗以爲一旦釋褐可恃印紅貼補然不當學使按臨之年其窮况尙有不堪者轉不如一氈坐擁猶得曰硯田無惡歲也荆州某學師蒞任十餘年苜蓿盤飱清淡可想今年荆郡例無院試而其子在籍有采芹之喜一切印紅規費不得因學師門閥略予寛免因囑其子在沙巿設法張羅然生意蕭條集腋殊非易易某日朔風凛洌雨雪霏微而學師猶是絮袍一襲　僕奔走於門生世好之處蓋所藏衣裘盡付長牛質庫矣吁學師如此何况八百單寒能不望大裘千丈耶○縣考童生張某以正場首名覆試屢列前茅自以爲第二人不屑居也及正案出沙巿李某冠其軍而張僅占律呂之數一時愧憤交集闖入貢院閽人不及阻止時邑尊方進早膳張立席前隨意唐突幾於翻琖覆羹幸邑尊寛容任人將張拉出不予深究而僅降其名於案末郡試日張亦嗒然喪氣逐童子隊魚貫而入更覺膛乎其後嘻爭躋首列終落殿軍抑知文章有何定價詎必張冠不能李戴耶曷其奈何弗諒 
[拐風甚熾]  
　　近來鎭江地方拐孩之事幾於無日無之日前山巷内某甲家一孩年方六歲偶於晚間在門前嬉戲竟爲匪徒拐去偵騎四出苦無音耗甲家只此一子一旦入拐匪之手能不爲之痛心又城内堰頭街某乙家一女孩及小閘某丙家一男孩均于日前爲匪拐云女孩蹤跡杳然惟某丙家之男孩巳九歲被匪騙至東門外將往丹陽幸中途遇見隣人上前攔阻問孩何往孩便放聲慟哭曰此人逼我同行如不從則用刀殺我拐匪知事機漏洩乘間逸去隣人乃將孩送回其家孩之父母喜出望外置酒厚酬之叶孺子何知若遭拐匪之手有不受其荼毒哉地方官于此等拐匪必當密捕嚴懲而家有子女者亦不可不加意防範也 
[拐匪宜懲]  
　　皖南某甲由軍功洊保叅戎奏留兩江補用僦居四象橋下家惟一妻一女女年巳及笄貌旣端莊性尤聰慧見者皆嘖嘖稱羡不置今春甲因病去田妻亦繼逝女遂零丁獨處孤苦無依幸同居某乙撫爲繼女得以有所依倚不至爲强暴侵凌月初忽來一垂白老嫗自稱爲女之族母女初不相識惟稍敘寒暄而巳次日復偕一中年蕩婦來自言爲女姨母行數年不通音問不圖凋零至此言訖就靈前行禮泣數行下若甚哀痛者然女癡如木鷄僵立不知所對鄰人訽之據云兩人素未謀面父母在日從未登門且母獨出亦無姊妹衆方驚詫二人巳微聞之叱曰妮子不認至親豈有外遇欲與所歡偕遁邪我輩清白裔不能由汝自主辱及門楣明日當携汝扶柩歸里安葬以慰死者之心語畢悻悻而云次曰果偕數健男子來勢甚洶洶將挾女出女大號鄰人畢集乙亦出爲喝阻衆始歛手初猶嘵嘵爭辯後乙喚地甲前來潬壓卽託故逡巡散去及問嫗住何處以城北某處對迨乙前往訪查則該處並無其人知爲柺匪串騙幸尙未遭毒手否則墮溷飄茵豈復尙堪設想哉現聞女有一堂兄在籍乙巳專足促其前來爲女主婚並謀窀穸事若乙者眞可謂不負所託好行其德者矣泚筆之餘不覺望風下拜 
[加捐述聞]  
　　英工部局西歴去年收付清帳昨巳譯録在報兹又悉工局擬定今年收付各項數目計收數約有二十八萬七千五百六十兩用數約須廿八萬五千五百四十五两合計去年透用及應付巡捕等費共銀五萬八千作百八十九兩八錢二分除收除付計須短銀五萬六千八百七十四兩八錢二分現擬借銀五萬九千兩以補其缺至今年收欵俱與上年相同惟兩項獨異一係西人房捐本係八厘現擬加至一分與華人同華人茶舘大者加損洋每月六元小者加捐洋每月一元但加西人房捐一節巳有人致信於西字報謂爲不公不如舍房捐而加碼頭捐請於總議事時再行酌議云云未識如何議覆也 
[本城火警]  
　　前夜十二點鐘後上海老北門内穿心街西首白衣菴西胡姓失愼時則北風捲地毒焰狂飛延及對面住房益覺燎原勢盛事經十二舖地甲赴縣禀報莫邑尊卽帶領捕役人等前往彈壓各局員統率勇丁并各舖團勇及九畝地之營兵立刻馳至城中及南市各水龍洋龍亦聞警而來竭力施救無如起水甚難焚至一點餘鐘始得陽侯告退事後查悉因煮醃肉夫婦勃谿灶下無人看管以致遺火積薪頃刻透　某姓家有一十餘齡小女子跳窗逃命跌壞脚能另有某姓家停有棺木亦被焚焦該處半係貧户小民災後風饕雪虐無處存身女哭男號聞者涙下安得好施之士大發慈悲庶中澤哀鴻不致流離失所乎又聞搶火匪徒指不勝屈幸各局勇及捕役人等分頭攔阻無從入内當由局勇獲住三四人解送局中局員略加訊詰移請總巡馮蓮生刺史訊辦矣 
[船名彚譯]  
　　法人肆櫌以來通商各國皆有兵輪駐泊浦江以資保衞惟來往無常一時難於考覈兹將本月二十六日所泊各船譯成華字臚列報端以質諸君子之留心時事者意大利兵船一艘名克而司叨夫牢德兵輪兩艘一名一而鐵司一名司敲鴟美兵輪兩艘一名莫拿開雪一名一㕶忒而魂立司俄兵輪兩艘一名而來司跑立克一名啞魄立鴟立克英兵輪一艘名洒弗候 
[浦江船事]  
　　前日有德國兩枝半桅兵船一艘駛入虹口老船塢修理○昨日三菱公司碼頭所泊之勤開麥魯輪船忽下半旗想船上有凶事也 
[犯人留影]  
　　前日虹口捕房將押期將滿之犯人十一名帶至老巡捕房麥總巡查騐之下當將屢次肇事及犯竊之三人各拍一照存留遂送英公廨請黄太守分别取保開釋 
[誘逃詳述]  
　　寗人嚴阿祥向習縫工前年來滬在英界二馬路周三元成衣舖爲夥周有女名蕉弟碧玉華年恰到破瓜時候曾訐字與嚴一水盈盈未免牽牛暗渡周妻雖知之然並未發其覆也九月間欲令女别諧鸞鳳嚴知好事多磨竟成畫餅遂辭歇生意不復戀戀於温柔鄉十月初九日蕉弟在路遇嚴邀至大馬路某茶肆訽悉嚴於是晚卽欲往蘇餬口蕉弟遂歸家擕帶薙刀首飾追至船上必欲偕往嚴懼不允蕉弟欲赴水以殉嚴無奈携之偕行蕉弟在途自將薙刀掠髮剃眉宛如新婦卽在閶門外石牛頭地方賃屋一椽於十五日行合巹之禮周知女與嚴偕遁遂以拐逃等詞赴英公廨呈請備案一面勒令嚴之堂兄某甲交出阿祥甲不得巳往蘇尋見邀與俱來周妻亦赴蘇將女領回情願以女妻嚴繼因所索財禮太鉅嚴不克如命周遂將嚴及甲扭至英公廨黄太守提案審訊周供嚴拐女遁逃現經某甲尋回嚴供訴前情並稱原肯出財 
 
 

Page 4

 
 
禮洋三十元因岳父必須五十元遂被扭案太守復訊周究竟蕉弟曾否配人答稱實巳字人問字何人答稱亦甯波人間婿家何姓周一時語塞半响始稱姓徐太守微哂曰婿之姓名尙未着實何得妄控諭令自行調處否則將蕉弟交案聽候復訊核辦嚴暫行管押甲無干省釋此係二月前之事嗣周舐犢情深不願以女投案事遂延擱至今兹屆年節黄太守巳將嚴准予保釋矣 
[拆船案結]  
　　日前馬頌舟蔡義福投上海縣控稱譚義太主譚琴方竺子和二人合股價買沈姓夾板船一艘令我等拆卸立有承攬議定拆工洋一千元將船起岸時先付英洋五百元本年五月間巳拆去七人分工程隨向譚等領洋五百元詎譚誑稱該船尙未近岸掯而不付但船身甚大不能盤至岸上祗可在浦灘拆卸並非尙未起岸承攬呈閱求請提究莫邑尊准詞飭提去後於前晚升堂集訊馬伸訴前因譚供令馬等拆卸夾板船立有在攬言明將船起岸後先付英洋五百元但立據至今該船尙在浦中並未拖至岸上求請明察邑尊又訽中人陳成信供稱在　泥渡内開贓貨店馬等接譚拆船生意係我作中並有承攬爲憑邑尊謂旣將承攬作據何致成訟爾從中可曾調處究竟該船巳起岸否答稱該船確巳起岸且巳拆至七八分工程譚嫌其鋸斷船板不会洋元邑尊復詰譚是否馬等將爾船板鋸斷以致不肯付洋笞稱實因該船尙未起岸並無别故邑尊謂馬承攬上早巳載明將船起岸先領洋五百元現在該船尙在浦灘　庸置辯答稱該船實巳盤起且巳拆去七八分工程現衆工匠催討工資晝夜不休求請恩斷邑尊謂承攬現巳載明本不應另生枝節今據稱尙欠人工資可着譚先付爾洋一百元譚又稱先付洋元自當遵斷但求限令拆卸之期邑尊又問馬幾時動工幾時拆竣答稱正月底動工邑尊謂爲期太遠限正月十五日動工三月半拆竣倘一時措手不及祗准逾期半月違則聽憑拆缷不准領洋並諭開工之日可投縣領洋一百元兩造各具切結完案 
[省釋各囚]  
　　昨翁太守　捕房飭將枷犯十五名一并提出先將賭案内之張金順等九人分别訓斥再將窮案内之王阿福拐小孩之江北張徐三統行開釋尙有金阿五俞阿金林景王阿勝等四人情節較重着仍還押所春記棧夥夏品三着交保出外料　還租金鼎元係楊岳峯之抱呈着寄信出外赴緊料理欠錢之吳東泉亦着交妥保謝阿土爲小東門魚行所欠行販錢文逃逸案内者其同押之張正福巳交保出外尋人謝供無保准爲放出協同尋人李阿柯在三茅閣菜市搶錢被追撞跌老太婆着於明日開釋竊賊張阿寳洪阿　曹春福陸阿順等四人着解公堂核斷張宗鶴陳阿榮陳阿丁等俟吊齊贓物再核某氏私夫郁慶三管押多日着交的保出外攺過打傷小工之　阿三　爲交保蔴皮洋人控竊之陳順和亦着交保撑船　包小弟着包探查明案情再核欠租之顧杰邦以其延宕刁難掌責二十下限明後　繳洋如無嚴比 
[抵欵案結]  
　　昇茂莊夥經文控曹青章抵欵一案公堂詰詢情由早巳屢登前報嗣因曹於英界亦有訟事經黄太守移提管押現將卒歲翁太守飭包控往提歸案訊理昨原差將曹送到亨利生洋人亦到案呈出各契多紙并稱此房曹巳絶賣與木作頭石純孝由石將契紙抵在我處石稱實由曹價賣與我現因昇茂之事願另行借銀數百两與曹料理一切太守謂曹旣將房屋賣與石姓又抵昇茂　論如何總是一産两抵亦該懲辦今姑從寛着仍照前斷以曹前供願措繳銀一千两石帮貼銀數百两再凑上銀數百两合足二千两現銀其餘二千两分出票　两紙交報以便明年再理曹交捕暫爲帶回管押洋人及石退去 
[英界公堂瑣案]  
　　包探秦少卿禀稱梁楚橋報失皮衣洋傘等件查得係積賊陳阿順洪子順在押脫逃紏同黨羽行竊然緝拿日久尙無下落今由華捕在路遇陳拘至捕房　詰知洪住張李氏家洋傘賣與任滕行卽往拘洪及該氏又向任處吊賊至皮衣等件　存晉泰當票三紙該當在城内未便往吊今將各犯解案當票及起到之贓呈閱梁申訴前因開呈失單請追餘贓陳洪二犯俯首求恩任供陳洪等將洋傘及各件價賣與我不知是贓今由包探來吊卽行交出該氏供開小客寓未知洪是竊賊以致留宿黄太守判陳洪二人均發捕房管押二年任管押一月該氏暫發官媒看管再行候　起案之件交梁收領當票候移請上海縣吊贓再行傳領○捕頭禀稱前有在老閘　設系攤之王渭元控有人索　行兇當獲唐永三等二人送案懲辦尙有唐行壽在逃未獲今始拿到解案請辦唐堅不承認黄太守照唐永三例枷號三月發頭門示衆○傳阿三禀稱李長福欠去工資四千八百餘文向索　毆訴捕拘李送案請爲騐傷追錢李供開本作傳是木匠因到我作塲　借錢文不遂致與爭報並未欠伊工錢黄太守驗得傳確巳受傷判罰李洋二元　傳養傷至所控工資務須指有實據另行呈控○巡捕頭禀前經查得頭　一帶小茶舘均有賭博情事曾拘拿送案懲辦惟蘭香閣茶肆主李阿大避匿未獲今始緝拿到案請辦李供並未犯賭前因　事返家確非避匿黄太守判枷號一月以儆○捕頭禀稱陳阿生所開押鋪深夜尙未閉門想必收押竊贓爲此拘陳到案請罰以儆陳供並非開至深夜因謝年須買香燭故暫又開門出外黄太守商之易繙譯判罰洋十元以儆○江北人陸小保控稱在某西人處拉東洋車現接家信知叔母患病　人替工自巳置辦零物計洋一元錢五百文擕帶至船妥放重又登岸買物詎王裕川至船將物　去向索不依訴捕拘案捕禀陸小保前來訴被王裕川呑没南貨往拘有趙四鶴覇阻爲此一併拘案干供暫住趙處曾欠房錢我因被陸欠會洋一元向索無着今陸欲返家故將其南貨扣留暫抵房錢趙供略同黄太守謂王如果被陸他欠會洋亦不應　將南貨扣留着卽交還再笞責二十板以儆 
[懷陳舫仙仁兄澴湘]  
　　意挂歸帆日夜行驪歌嗚咽秣陵城九重必復宜同甫一青終難掩孟明蒼狗白衣多變態亦松黄石且尋盟幾時眞踐浮湘約草緑湖南無限情○莫善徵同年嘗語子思抽身簿領續書十年出而角逐詞塲必有探驪之樂予曰何必去官然　爲學每日治公有暇卽研究史册行事必效古人報筆爲文自當神與古會何羡乎雕蟲小技而欲以求勝耶頃承饋歲殷勤因述前語占詩志謝○善交晏子論心久饋歲蘇門啄句工百里侯封吳地主五年客氏蜀鄉風暇躭書味兼疑悟老篤朋歡保始終抗手古人求實效不妨江左有文翁○題石埭徐子靜仁　觀自得齋印譜譜中萃二十年中所得古今佳印　八百餘事○閣稱清閟舘停雲觀自得齋今見君鐵畫銀鈎眞宰出金題玉蹊異香熏瘦銅幾歴紅羊刦綵筆親書白練裙子靜書法由閣帖入得力於米海岳最深添築一樓名看篆飛鴻前後豓傳聞天瘦閣近作與我夢畹商之[  李芋仙初稿]  
[和高昌寒食生有贈韻]  
　　竿牘眞難與作緣青蠅白璧懼訛傳羞貪珍錯惟嘗蓼不染污泥始愛蓮金谷罰宜無算爵銅山鑄得幾般錢首陽薇蕨猶生氣景駟當時巳寂然[  李芋仙初稿]  
[奉題松堂司馬小樓吟飲圖卽依原韻]  
　　酒國詞壇樂趣尋有誰能具此胸襟直同碧海鯨鯢飲大異清秋蟋蟀吟樓小儘檯高處眼人豪復抱古時心君留圖畫我留句共向人間覓賞音[  廣寒舊謪奉賢吳士釗叔康甫草]  
[讀避債臺游記因柬夢畹生和正并乞昕伯桂笙两仁兄教之]  
　　赧王剏築幾千春今日纔逢作記人驀地有誰援衆溺晋天無術救奇貧詩書易釀儒林祟將相能縻内府珍試就臺　窺下界家家香火媚錢神○善人是富竟難憑賴有斯臺一再登彈鋏久期焚劵速催租怕聽打門頻玉成貧賤憂兼戚鍊　英雄藝與能清凈道塲安樂國置身更上最高層[  李士芬呵凍書]  
 
 

Page 5

 
 
[接錄上海絲業舘籌賑公所施少欲經收山東賑捐十二月十三日第五百四十一欠清單]  
　　滇南李若大山募昌字一百十六號册蔭遠堂銀十两恆泰盛西爐翕和公茂盛福包文明福興慶馬雲亭浦菊人七户各四两如意含徐松齡表玉田三户各二两陽受碌郝潤美永盛長新盛益裕盛魁五户各三两二錢巴塘畨商土丹劉三秦丁興發王恆順達德棧恆生茶社企交廣泰盛致興泰中和生三鎰魁公義　永益慶恊興裕福興和高元福吉順成松茂全魯　山張　陽趙立之宋玉山二十二户各三錢二分阿堵　商蜡沃德爾格番商伯達德慶通如松茂煥成興福義祥黄復元熊義生天誠德九户各九錢六分徐萬成藏番六汝那企周大生永聚源萬豐茶羅登責王四郎邱德元邱永全高雙和永和茶恆盛合林裕興李聚有十四户各六錢四分西藏番商茶官六竹農店六两四錢裏塘番商更丹堪確福盛成義興茶彭得成煥順魁五户各一两九錢二分汪鴻鈞冲士林長泰隆三户各一两二錢八分藏差譯字房慶地新西藏貢差邛竹邱安泰彭光玉裏塘長命察木多番商四郎若店七户各一两六錢利和長三錢二分致和昌六錢四分世豐合林興永二户各二两二錢四分以上共來九八規銀一百十六雨三錢三分○張君季貞募昌字四千五百九十號而積德堂同仁堂無名氏張文財修德子九思堂愼修氏七户各一元修身堂玉書餘善氏純厚堂四户各五角行便堂四角克巳齋務本堂二户各三角以上十四户共合洋十元以上十三日 
[上海絲業曾籌賑公所施少欽經敗賑捐十二月十四日第五百四十二次清單]  
　　邵仁記二十六元謝懷本堂爲先嚴九十陰壽求冥福二十元浙閩宦游人二十元無名氏葉懷壁求父病速愈两户各十元無名氏求病速痊四元揚鑫二元俞姓一元○蘇州願安子自助萬善同登昌字一萬一千三百五十四號一萬一千三百五十八號两册又富貴源頭同字二次八千四百五十五號　各助賑彩票一張份一千五百二號三號四號其三帋○方泰人募昌字三百九十七號册欲度亡人子五元朱南喬募無名氏一元○奚姓募昌字一萬三千六百廿六號册歸耕書屋存仁堂徐綠竹居十三户各一元怡雩小舍潘童子二户各四開一元蕉竹居士錢二百文○常熟同源號募蔣太太移香資一元五角唐太太移放生資一元吳太太移香資五角陳永年求孫關煞開通有志無時人借資助两户各助錢五百四十文以上五户合來洋四元○江上師陵子募昌字一千八百六號册春森信記蔡姓許姓載來不書名六户各半元共合來洋三元○無錫怡善堂張君厚卿募昌字一千五百六十一號册徐慶餘堂三无不書名二元華寶綸堂悜裕德堂鮑義盛三户各一元敦裕堂四開二元以上六户共來洋八元四開二元又募一千五百六十二號册袁樹德恆譽華仲記顧永記同豐五户各一立又募一千五百六十四號册糜義記五元樂壽二元唐忠敬席輿善堂存心堂張陳裕亨四户各一元無名氏眞德堂唐二户各五角○蘇州養育　無名氏募昌字一萬一千三百十六號册汪門顧氏十元○福州太平洋行募昌字一萬五千七百七十八號册劉子剛念元劉尙安四元簡毅平劉世暢劉賓笙劉韞玉五户各二元以上七户均係爛板洋共三十四元○杭州同善堂募昌字六千四百十三號册億和十元敦雅堂崇義堂藏翼堂張文藩爲保早通四務四户各二元汪仰山劉頤壽軒二户各一元遐齡錫齡　國安萬靜泉桯春泉胡美如黄庭昌吳雲卿吳百遂安息軒不書名鮑景珪十二户各力角葉本恆四角成培元奎二户各三角五分吳瑞彩葉少欽二户各三角士奎土堦士勳玉珍四户各二角五分江　濱吳起發程光租蕭雙元吳炳光程德　仇定波　遇巧吳君聘寗遠堂洪吳慶餘十一户各二角　君一角以上四十户合來三十一元又募六千四百十四號册恆豐六元悟迷齋覺非軒二户各三元培德堂寶榢堂余靜波佘培桂土聨暿董玉章六户各一元汪堯階李魯卿王鳳儀程桂海彩興嘉泰林與芷我正有王少崖九户各五角王德裕不書名二户各四角余梅卿吳嘉壽南松氏余仲山汪克承葉濟春江煥文七户各三角孫心庭查必海程天爵范志山四户各二角半朱基森杜少芳程燦文鄒發榮金思敬昌廷朱雲卿余友梅程錫瓊九户各二角程啓祥再茂曹國成余錫沂范康林宋灶官余東垣永豐八户各一角以上四十八户合來洋二十九元又募六千四百十五號册復裕十元張杰堂程立德堂二户各一元鮑郁周程爾熾洪躍中張斗安鮑錫榮延蔭雙桂軒七户各五角張厚卿同樂軒汪子衡三户各三角金魁金生百祐百安四户各二角五分鎭安永吉永志永善永慧朱楚珩潘友蘭鮑安桂張友恭張道瑄姜政雲金福慶周仁壽十三户各二角德潤德濤沐世寅世午程榜成曹嗣珩王瑞榮鄭守春王康十户各一角以上四十户合來洋二十元總共三册合洋八十一元以上十四日 
[上海絲業曾舘籌賑公所施少欽經收山東賑捐十二月十五日第五百四十三次清單]  
　　武林金肖農病痊還愿二十元養疴子求病速愈澄心書屋郁門潘氏求母親羅氏病速痊施善昌求次媳程氏肝胃久病速痊徽歛無名氏病愈還願五户各十元李月記毛宗濬祝天佑三户各五元武林　宅葉子戲遣興積成移助俞　昌两户各三元任吉亨求親戚李次磺病速愈祈求病愈除根人两户各二元程榮炳虚對開一元八開一元○大豐號募萬善同登昌字一萬八百五十五號册文記大豐子記三户各五元○浙紹無名氏募富貴源頭同字二次六千二百三十一號册翠記一元秀記餘記祈記子記裘記五户各四角芸記公記銅洋二元望記士記漕紋四錢順記八開本洋二元逐記八開一元十六開二元無名氏表練一條約銀二錢七分以上七户共來洋三元八開三元十六開二元銅洋二元表練一條○高隆泰募昌字一萬四千五百三十三號册高隆泰　益隆二户各二元梁偉　一元○常郡陳君松溪募昌字六千四百六十二號册不書名五十五元不書名四元不書名四元不書名新棉衣三十九件同志堂二十件合記永大同仁恆豐同仁大裕莊俆　生五户各十件陳松溪五件省儉齋佳樂堂二户各四件高厚山張花甫樊倍之王子鈞張際平五户各二件胡升如過雨香錢梅生分遂生施鴻泰厚德堂六户各一件以上二十三户共來五十九元新棉衣一百三十八件○清芬書屋募昌字一萬四千八百二號册崇儉堂見義齋二户各四百文隨緣子一無能人二户各三百文何許人聊補齋如是居三户各二百文蝸寄虚登樓客二戶各一百文以上九户合來洋两元○申昌莊募昌字一萬四百三十六號册馬俊夫六十慶壽壽筵移助十元○潘君梅生募昌字一萬四千八百九十一號册汪國英求病速愈二元汪劍秋潘梅生何昆鏞三户各一元○吳姓募昌宇一萬四千九百八十一號册留耕堂五元澄心書屋五元○無名氏募富貴源頭同字二次一萬九千三百五十四號　　姓两元○象山升泰當舊棉衣二十件○杭州吳君枊亭募昌字四千五百廿二號　朱百川孝友堂两户各四元范錦山高信義两户各二元來開方錢寳有孫蘭鳳許德富錢昭春張殿元何有才葉雲山錢聖章瑞聨萼塋葉新長何記塋張光耀錢寶以許才傳孫維忠錢上珍周梅亭世德堂孔潤涙徐本政劉本果陳合道許錫章林金寶李雙有李雙富李老虎錢保有慧周寶　元合眞汪敎慧三十二户各一元章紫石壽芝堂務本堂式龢堂茅如棟陳伯衡六户各錢四百鍾翕堂趙安東两户各三百文劉宗玉留相堂王徐松山金士貴殷晋軒胡萬春葛成林留榮三李瑞棠九户各二百文敬承堂劉守證劉泳錢陸殿卿程蓮汀郝本田曹合　林錦縈世德堂陳門花女曹桂　戴門宋氏韓眞貴王莫氏王門葉氏吳正庭孫杏卿孫門陳氏映雪堂王正卿無名氏曹濟昌曹門朱氏曹門花女無名氏又曹門花女二十六户各一百文以上共七十九户合來洋五十一元以上十五日 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
