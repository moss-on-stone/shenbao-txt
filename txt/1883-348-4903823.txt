# 1883 - 348 - 4903823

 

Page 1

 
 
[國朝别裁詩聞售] [  點石齋主人啓]  
　　長洲沈歸愚尙書乾隆時輯有國朝别裁詩行世風格近宗三唐遠祖漢魏洵具正法眼藏惟現所流傳者祗有紅序本面黑序本久不　見今本齋不惜重價購得黑　本之原板初印者用石印照相法縮成袖珍版樣而卷頁悉仍其舊至於肇畫之腴潤與原刻絲毫不爽每部計裝二套共十二本價洋一元六　十一月初二日出書售處仍遵曩例此布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機　均不敷用是以本齋於　近處新近　得曠地將　另　印書館並信致外洋速購機器多　一俟屋宇造成機器運到立卽開工有願附股者務祈迅來預定此布 
[中戰局論中]  
　　天意人心旣皆有屬然則中國於此而決計與法人戰可謂順天從人矣顧兵凶戰危勝負之數固有未可預必者則地利有得不得之異也自黑旂屢敗法兵以來說者皆曰黑旂實占地利故法軍不能得志觀其深藏巢穴嚴守險隘禦法人之來而不躡法人之後可知所踞之地爲法軍所忌所用之兵遂爲法軍所畏也大柢越南北境雖接壞滇粤而天毆嚴闗萬山叢雜猺　所居本屬自成種類不與外通　球之貢所以數年一至者雖曰惜藩封之物力實亦道途間隔所致從前屢歸版圖時復自立有明宣德間設府縣三司者不過十年一旦决然舍去良以闗外山路崎嶇中隔猺苗與内地截然界畫宣布威靈不能直逹耳否則山河寸土得之不久卽棄諸化外有是理乎越南有此餘地五百年來未嘗　闢而劉永福踞爲已有經營草創教養兼施若預知今日之事者而於伏處之時爲用兵之備彼之所長適爲法人之所短故得以詭詐取勝使歐西雄武之國大損威名豈偶然裁然劉軍蹤跡無定出入自由法人聞風疑畏防　勝防正以地利使然若謂法人屢敗兵少糧艱劉軍可以乘勝而南收復順化遂奪海防旁攻河内鼓其銳氣將併西貢之法人盡行驅遂越南從此大振威靈不失寸土變更法制漸復舊規然後與泰西各國立通商之約不使法人爲政此雖人心之所大願而竇則事所必無者也盖黑旗不敢輕離巢穴卽整兵而出轉戰無前奪還侵地亦不能守之富良江以南海口紛歧法軍不利於陸路而利於沿海而黑旂曾無水師戰具縱多謀足智運出心機竊恐地利不及桑台北寗等處并誘敵之計埋伏之法亦無所施而法之船砲轉得大奏厥功不能得地而反至喪師以永福之智固有所不爲也苐法人之意在乎全收越土直通滇粤不掃黑旂之巢穴而不止黑旗不出法兵未嘗不入以不識路徑之人而與久於其處者門操縱進退向背趨避預定於事先而策　於臨時法必坐受其困前者法人有購買馬匹撥調内河行駛之船以爲火攻之具然主客旣殊勞逸不同勝負之數不待智者而喻矣况黑旗同心同德誓死不二技擊之精　陸路實勝於砲火法若深入計無所施而且法軍之中法人不及十成之二以越兵爲嚮導又以阿非黑兵爲前驅能保其心之齊一乎加以中國規調之兵大都久練滇粤戍卒又習邉外之事黑旗陣於前而大兵繼其後亦　足恃矣所患者中國而與法失和中國之兵不能越　洋以攻法之海口而法兵在越不難分兵以犯中國海口耳夫疆域之廣舍俄無如中國者而海口之多則雖俄亦且不及從前廣東之役輪船尙少止有夾板而濟以内地漢奸之船乃海兵一至寗波　窺長江而内地騷動如此繼而東南盡被匪擾中外偶有違言僅犯天津一隅而禍更幾於不測談往事者至今猶覺色變今卽鑒於　車仿行西法加意整頓海口砲臺鐵甲水雷凡泰西所以禦敵固圉者莫不具備自謂海防之制大非昔比然究未嘗一試利鈍也臺灣琉球日本兩次挑釁新疆索地俄人幾至失和示聞有以戰事直陳者今法之强大且善於用兵勝日本多矣法之往來中國道路熟悉處實備知且道咸間曾與我有違言兵已交綏又勝於俄之遠處北方商船稀少不知我之底藴者矣今忽决然示戰豈怯俄與日本者轉不怯於法人乎目前慎備海防布置非不周密第如西人所論福州砲臺及船政局揚武兵船各情形竊恐取笑外邦者尙不一而足福州如此他處豈卽無憂耶蓋一處可恃其餘數處不可恃與各處可恃而一處不可恃皆非必勝之道兵法知己知彼自夏間傳相蒞滬請戰者於朝議戰者於野是非曲直中外皆知而宸衷獨斷議無可議勸無可勸而後明白宣示伸太義於天不誠以海口隄防固有未盡可恃者在也苟沾沾焉以天時人事論之烏乎可哉 
[法人罷議]  
　　法人攻馬逹加斯加一節在帶麥帶尾地方與英人商議等情均列前報兹閱字林西字報戰有倫敦上月二十九日發來電音云所商之事法人不能允行故刻下又經罷議矣 
[法軍殘忍]  
　　人命至重中外同情無端慘殺實干天怒可法水手乃凶殘成性是直黄巢張献忠之流矣法兵宫祿德致函於法字新聞紙舘英國報從而譯之其言曰前者法兵攻取順化之時有法水手駐於某村忽從村中縱火四面皆燃僅留一路與越人逃走其路正當炮臺法永手在臺上裝槍以俟其槍皆一分時可放兩響者越人紛紛由此路　法水手卽放鎗　之鎗彈如雨越人悉被殲斃其有赴水而逃者法人又從而擊之死於此役者計有千人法水手由砲臺而下則見滿路皆係屍首其有傷而未死者又用刀戳之越人或有哀求者法人不之顧也亦有詐死以避其再擊者其兇殘之　實與虎狼無異又有越南之兵隨法人之後者驅其土人使之出就鋒鏑爾時兵官諭令勿殺各水手皆憤然作包　爲元戎李威利被彼戕害懸首於竿以示衆今乃得復此仇固當盡殺無赦倘法軍一敗則又將爲李威利之續矣盖彼時殺氣騰騰卽再三諭止亦皆褎如充耳及晚間事定衆水手如夢方覺深悔恰纔所行過於殘忍乃將受傷　越人收留調養然所殺已多矣 
[趲造船]  
　　中國在德國趲造鐵艦上緊催造曾　列報兹閱外洋新聞紙悉所造水雷船及鐵　船均已下水又另有鐵　約本月可以下水惟是否今年可以駛行來華或俟明春開輪則尙在未定又聞在五里岡船廠定造挖泥大機船一艘長十八丈有奇闊三丈六尺深一丈二尺機器有四百匹馬　可以自行開駛來華不須他船拖帶將來工竣來華并須帶提貨大盤車兩副其盤車長十丈餘每次可盤貨八十墩此機船可以濬三丈之河一點鐘可取泥六 
 
 

Page 2

 
 
百方尺將來所用水手擬俱用德國人其船上所用食物則卽以前此預備定遠鐵船所用各物移於該船云 
[禍生不測]  
　　英國報載有俄國信息云俄國西紅街地方有某教堂止在教中人聚集之時友座中忽有人驚報火起衆婦女倉皇欲遁人衆門狹擁擠不出一時婦女被蹂躏而死者計四十人受傷者三十人是眞不測之禍也 
[京師傳言]  
　　昨聞官塲中有得自京都傳　者謂彭大司馬奉命赴粤防邉　奏疏中之大略有此時法國竟不認越南爲中朝夢屬實難坐視况本朝積弱已久屢爲他人輕視際此多年軍務以來老臣宿將敵愾同仇正當士卒用命之秋未始不可順時舉動等語於是外間傳言遂謂中法將卽　難并稱如有舉動南洋大臣或當移駐上海云又稱已有和議盖中國素重懷柔苟可曲從無不願共享异平之福云云然此皆傳述究未見有明文也 
[兇毆詳述]  
　　昨報載俄國水手與日本巡捕爭毆一節未知其因何起釁兹閱日本他報始悉上月十九日下午五點鐘時有俄水手乘東洋車在横濱街中忽與車夫相爭遂致互毆水手人多車夫亦集其同類兇毆不休日本巡捕上前彈壓不住亦被羣毆並有英國巡捕一人亦欲上前解紛而被衆扭毆俄兵官亦約束不住其勢殊爲披猖嗣經俄兵官設法驅各水手歸艇其中一人身受重傷送入醫院恐不免有性命之憂其餘水手受傷甚衆巡捕車夫莫不有傷英巡捕則頭顱竟遭打破昏不知人似此兇毆亦罕見也現經俄領事查辦此事但証人計有百餘人均須詳詢方可定斷其如何訊斷細情容俟續聞 
[戕斃華人定讞]  
　　日本巡捕戕斃華人一節屢列於報兹閱日本報言此案業經成讞但未能定斷須俟將供詞送至東京請大員奩　也該報言詳閱口供其咎實在日本巡捕故近來新章巡捕皆不得持刀代之以棍惟捕頭則仍得携刀而已 
[恢廓埠頭]  
　　日本新創輪船公司近已先行試辦一節曾列於報兹悉該公司定造之新船約在明春均可一律齊備故該公司停船之 
碼頭現已擬爲加大也 
[東報譯錄]  
　　美國派駐箱館之領事署近因事務甚少擬將該署廢去業於九月三十日將廢署情形照會箱舘縣查照矣○英國新派來駐日本部蘭它公使接巴公使之後任者原期明年正月就途東來因新公使夙懷遊美之志順觀風土民情大概此次東渡順過美國稍作勾留以遂素志然後赴任計期當在三月杪云○德國駐紥中國北京公使前經准假回國歸省近不知因何事由德國政府飭令留任矣又云在東亞細亞海之德國水師提督令德國兵船集於中國洋面或謂德國欲乘中法有事從中置喙種種謡言莫衷一是因此人多疑惑近得伯林信息知此言全無根據中法瓜葛斷不干涉惟有置身局外而已卽就目下德國之舉動亦中立之情形也○本月十二早由東京發電至西京宫内省時省長北垣國道氏卽行出廳集議所爲何事不知其詳就道路傳聞謂本年原擬遊幸西都謁陵蓋以皇女先後薨逝又右府岩倉病卒行幸之事由是中止聞得此次電報係飭令預備期於明年二三月間遊幸西京之信或云自今以後定期二年巡幸一次並帶侍衛　駕以行永以爲例此說果否屬實固難憑信姑誌之以待後騐又云西京旣設宫内省衙門修復宫殿應派侍衛兵士把守宫殿各門兹擬遣侍衛兵一中隊前來西京駐衛皇宫云○近時政府有建議東京鐵道接通西京約估工程二千餘萬元擬募股分於民間襄成其事無如近來各地方蕭條萬狀銀根之緊實爲從來所未見故議分都鄙集股在都下者多認幾成自然地方寛氣在各地方或認土木以充股本銀根亦得不緊雖稍有偏倚然力轉　之法也或謂當此時事艱難民情困苦而欲集一千萬以上之巨額其成否固難懸科也○大坂各處今年米價非常低落雖屬豐年有秋然到處嗟嘆之聲困苦情形耳不忍聞兹聞東北地方更有甚焉者其中最苦莫如宫城縣下之本吉郡黄午村票原郡之宫野等村因米粟過賤不能生活納稅乏資日用無出債逋日緊甚有合村人民禀請拍賣償逋之事穀賤妨農信然信然○風聞此次由美國召回寺島公使有命爲外務卿之信其現任外務卿井上君行將出洋又現任内務卿山田君調任司法卿其内務卿以伊藤參議補授專施國内政治整頓地方之說未悉眞假如何○向來大坂鎭營爲各國貴紳遊歴西京名勝必由之道於是酬應款待之費爲數甚巨在朝廷亦所洞悉故於正項之外另撥雜項金一萬元以資津貼外交之費兹因擴充軍務將接待費内節减三成以補正項云○前由内務省通飭各地方官期於十月抄咸集京師就内務省内第二應接所會議現經各地方官陸續到京卽於十四日内務卿山田同土方茅川兩卿貳等至會塲會同各地方官集議應議次第欵目該所頗形狹隘擬以圖書局爲會塲卽日搬移云○朝鮮全權正剛公使一行早經抵美修聘完畢擬與日本寺島公使同囘横濵兹聞正使閔泳翌氏取道西班牙印度等處回國同徐光範叅賛坐搭美國兵船前赴歐洲其副使洪英植氏先行搭美公司船於本月十七日同日本寺島公使行抵横濵稍作勾留行將附船回朝覆命至隨使之俞吉濬氏則留於華盛頓府習學西法復聞寺島已補元老院議官其渡邉洪基議官行將赴美接其後任 
[白門近事]  
　　南門外製造局有同文館係由重學改業者館例學生每名薪貲一月三兩然約束甚嚴凡朝出暮歸者必截扣其半日之曠意在儆其遨遊也法非不美詎學生不喻其旨嘖有煩言現欲仿妙相庵之同文舘章程辦理未知果否○上月二十日善將軍期閱京口駐防旗兵侵曉大雨如注從者有難色將軍以信箭已發未能使八旗子弟有所藉口遂冒雨出城從者悉杖戈以走雖在泥淖之中堂堂正正猶見大將威儀是日巡道德觀察奉旨北上故接官亭以下頗覺車轔轔馬蕭蕭云○四象橋有一人衣夾褌倚橋柱睥睨行路長吁不已繼之以泣有客視之始知其落魄窮途與以錢則摇手不受問其故不答去未幾忽聞街巿哄傳橋下有一竄入水中者旁觀救起口中猶喃喃勸人撒手怪而詣之乃卽彼倚柱人也急詢其里居貲而遣之因念昔司馬相如題升仙橋柱曰大丈夫不乘高車駟馬不過爾下噫天下事那得人人作如是想哉○北門橋有代賒局施貧者之棺木其價高而材美者則賒其半而取其值之半惠及九泉誰敢復議其後者乃近有人病殁於寓其友竭一　夜之奔走始求得一具號曰祿字碼曰十元扛至寓有持燈於外者則棺内隠隠有燭光不得已髹漆一遍乃未十日忽屋漏痕折□痕縱横滿地睨而視之其顙有泚於是又漆一遍不知以後得免如齊桓公之虫出於户否也吁善士之心誠善矣其如假手者之不善何○内橘之雙和茶室昔爲販夫走卒及賣菜傭牛飲之所東倒西歪南腔北調久爲風雅所唾棄近日園主忽窓嵌五色座列三層又在雞鳴山後之晚香莊移來佳菊數百本磊成菊壁高丈許中竅一圍如仁壽鏡間以佛手數盆暗香滿室飲其下者殊有彭澤令之遺韻焉 
[將軍閱操]  
　　江寧善將軍於上月二十五日抵鎭江後示期於二十七日閱操繼因陰雨改期二十九日是日旗營馬隊約有三百人洋鎗步隊約四五百人通計不滿千人聞所操各陣圖不甚出色將軍未及閱畢卽傳令免操鍾都統見將軍有不豫色然復傳各營隊重爲操演將軍亦不多語旋卽乘轎回轅云 
[預備春賑]  
　　前報東撫陳雋帥委員到營口採辦雜糧一事兹悉係李傳相委營務處萬觀察至營採辦紅糧也緣直省今秋大荒其窪處水未退淨尙須預備春賑是以傳相委萬觀察帶銀赴營口金錦復海蓋一帶預爲採辦紅糧數十萬石俾來春運赴津門散放惟是到許多現銀恐銀價行將大跌而糧價漸抬盖營地商人最善居奇操赢也 
 
 

Page 3

 
 
[農民苦雨]  
　　寍波每當立冬前後晚禾均可登塲今則寒雨兼旬四鄉田疇積水稻未盡割漸見生芽卽已收割者亦不克晒晾簸揚殊爲焦灼也 
[好行其德]  
　　時届冬季寗郡各善士皆製辦棉衣施送並聞月之初一日在天甯寺開廠施粥窮苦之民得沾大惠甚盛事也 
[佃户瀆訴]  
　　天津紫竹林北業主姜姓有地八十餘畝向佃與該處居民耕種每畦每歳收地租津錢八十文如盖房屋雖有花費亦不加租不奪佃居民遂據爲己業私相授受創爲佃倒佃之說今夏姜姓將地賣與工程局居民聚衆一二百户向津海闗道乞恩經列前報然工程局置地係由業主心甘並無抑勒情形佃户固不便阻撓闗道亦未能越俎嗣經賣定擬出章程如佃户房屋不容留娼賭准令如常安居樂業惟租價不能照舊如係地畝仍每畦八十文已經盖屋則草房分上中下三等下等每間每年租錢四百文中等六百文上等八百文灰房每間每年一千文瓦房一千四百文店面二千文均係津錢每房一間連院通扯佔地不得過五畦逾則仍徵地課於是佃户又嫌增租過鉅議論紛如且　此係子承父業自置之屋無論草房瓦房概與工程局無干何得分等徵租現聞又有佃户十人向海闗道具稟矣惟章程内本有不准容留娼賭之說該地向有娼寮一所前此工程局佯若不知今旣被十人阻撓遂將娼寮傳案云 
[病急自盡]  
　　仁和黄輔臣先生有文名而落拓每不得志自中年喪偶後旣抱無家之慨又增失館之憂寄食依人謀生愈拙迨胡筱泉宗師視學浙中歳科兩試皆冠軍遂食廪餼至内子而高捷賢書次年禮闈聨捷卽以榜下知縣籖掣山左抵省後各憲皆以青眼相待每值月課閱卷之差應接不暇後奉憲委辦理鹽局事務在局數年克稱厥職已夘壬午兩科兩調簾差得人稱盛今歳四月憲委署理章邱縣事乃委札甫下而先生肝疾大作病莫能興不得巳上禀撫轅自陳病况且請以同鄉許子喬司馬同往帮辦上憲允之抵任後和衷共濟病已漸愈六月間隣近各縣迭遭水災勢甚危急陳雋帥飛札印委各員查災放賑先生首與其選星夜登程操舟前往不期坐船遭風落水當時人雖救起而衣裝盡濕行李飄零爲之驚悸者數日兼以跋涉災區不惟筋力俱疲抑且形神交瘁一時舊疾復作勢更加劇不得已赶先回署急爲醫治無如藥石無靈痛極難忍幾有求死不得之苦且縣中命案疉出黄河又有警報愁急交攻其痛更不可支乃於七月初三日夜間遣開親丁私取阿芙蓉膏呑服比及家人知覺而烟毒已發不可救藥良可哀也現悉陳雋帥巳查明出奏然旅櫬未歸招魂莫祭每讀宦况蕭蕭隨逝水離魂渺渺逐陽闗之句不禁爲先生出涕也 
[自縊身死]  
　　英租界北坭城橋西首山家園浜坑厠上昨午前見有自縊身死者年約二十餘歳身穿破舊藍布長衫内則元布棉襖灰布夾套褲赤脚頭戴之外國帽棄在一邉係用細蔴繩自縊左脚離而右脚尙踏坑板當由二圖地保查無屍親承認業已報縣請騐矣 
[匪徒搶洋]  
　　前晚八點鐘時外虹口裕興茶葉舖夥某甲持英洋一百三十一元分爲兩封託黄萬順京貨店觀看詎料外間已有匪徒窥視及京貨舖内將先看之洋五十元點交某甲再看第二封時該匪卽持石灰撒甲之面奪洋一封而去甲眼雖未瞎匪膽亦大矣 
[英界公堂瑣案]  
　　湖州人劉姓家失竊報經捕房包探阿九會審署捕役張福破獲人贓解由黄太守訊供飭將賊母賊妻分别管押再行查吊餘贓等因節經列報昨又解案覆訊劉姓仍遣抱投案稱失竊各件值價甚鉅雖已獲賊起贓然所起者碧霞嵌寳扣帶及假珠花一只與寍綢袍褂各一件今又起到紗裙一條缺少物件尙多惟金鋼鑽戒指珠花等件最爲值錢應請嚴追至該竊犯等殊爲刁滑堅執不交且行竊之情　實爲可惡蓋用鐵器撬開樓窓入内再用火把照耀婦女等正在睡時殊覺驚慌東人現在揚州今旣獲賊應請究追餘贓否則東人回來殊難交代黄太守再四研究各竊犯各執如前太守商之談繙譯判許集梅戴士林吳阿六各押一年賊母戴汪氏賊妻許沈氏均交官媒各押三月起案之贓交劉姓抱告人領去當質押舖三家均上堂稱包探並無當票前來吊贓者請追當本包探禀確無當票係問明竊犯始向吊贓太守謂此係竊贓本公堂向不追償如果請追亦惟究追竊犯而巳遂予斥退○一百二十七號華捕至英公堂稱持長竹竿在樹林中捉麻雀租界所禁昨見王福生持竹撥鳥巢違禁爲此拘案王福生供因窮苦莫可爲活只得捉鳥餬口不知干禁嗣後决不敢犯求施恩黄太守謂王福生旣稱以後不敢再犯姑念無知從寛斤釋并諭另思餬口之計不得再蹈前轍干咎○沈五福　英公堂稱失棉被一條由包探緝獲人贓送案爲此投案請領包探禀獲住竊犯余恒遠搜出押票二帋内有棉被一條係沈之失贓已經吊贓前來認領尙有自鳴鐘一架無人　失詢得係從城中竊來者故未吊贓祗將押票呈閱該竊犯余恒遠認竊求恩黄太守判余管押三天贓交失主押票存堂○前日有王阿大及妻陸氏與隣婦金錢氏口角爭毆由捕拘解英會審公廨經黄太守庭訊王阿大供在外帮工昨日返家見妻陸氏與金錢氏索欠爭執究妻所索者何欠豈知言語支吾恐有别情向金錢氏盤詰詎一味胡言以致爭毆旣由巡捕拘案應請徹底根究如果有别情願當堂休妻其妻陸氏供因窮苦由金錢氏說來照顧我反致錢文無着爲向索取爭執餘供含糊金錢氏供是寡婦孀守幾年頼針線爲活被陸氏借去洋二元向索無着爭執黄太守廉得其情謂陸氏向金錢氏索欠起見如何金錢氏又稱被陸氏欠錢其中顯有下情姑寛不予深究飭王阿大領妻回家諭金錢氏嗣後安分設有不合情事定當從重究辦一併斥退按太守此斷可謂善全體面者矣惟金錢氏太覺便宜耳 
[書同仁醫館清單後]  
　　昨由同仁醫館送到該舘本届清帳一册凡進出各項及就醫者内外等症莫不羅列備載在醫士與諸董事之實心實力固堪欽佩而衆指户不少吝恡皆能慷慨解囊得以襄成此舉尤足歆慕但願源源接濟俾該舘無掣肘之虞病人有回春之樂誠本館所馨香禱祝者也 
[十月初十日潘君振聲山東濟陽縣來函]  
　　連奉惠緘藉悉壹是表於前月念一將利津賑銀全數散放原擬將水中救出災民養至明春二月遣散因與佑翁相商捐欵斷不敷用不若散賑一次可以各自謀生因卽按口散放大口給制錢二千五百文小口减半共散去一萬八千金其餘一萬二千金交付佑翁合辦惠民表亦於念二日起身前往會辦在途忽聞濟陽决口且聞其地災况與惠民齊東並重卽與佑翁相商酌帶四千金檡其最苦之區趕爲查放昨到此間晤周運士大令知合邑共四百村約非二三萬金不能徧查僅此四竿斷然無濟現在被災之地四面皆水房屋倒塌顆粒不見壯者奔走他鄉所餘婦女老幼借貸無所遷移無地僅採柳葉草皮以充飢嗣後樹葉卷落寸草不生嗟此窮黎何以度日表乘舟往來水中數十里間舉火煮食者甚覺寥寥霜降以後河水忽又漲發丈餘漂没房屋人口無算災上加災心傷目慘現在水仍不退麥無可種災民實無生計可尋前與佑翁談及直隸之災重在廣山東之災重在久二者未可偏廢所望仁人君子廣爲勸募以三分之二賬順天直隸以三分之一賑山東使兩處災民均沾實惠俟至來歳秋成有望便可各自謀生此實無窮功德表俟濟陽賑畢如無續欵卽便囘京手此肅復卽請善安愚小弟潘民表頓首十月初十日 
附啓者敝處於十月十二日合解東賑五千兩後又值湊解直賑一萬二千五百兩遂致有墊無存日下來源旣極　條各處巿面又甚艱窘勸浦可勸募無可募所兾沈災漸淡勉可數衍乃接振聲先生來函所述災况又如此萬分迫切旣不忍旁觀袖手又不能無米爲炊仍惟有刊登 
 
 

Page 4

 
 
　　新報兾有天下善士中國仁人慨念斯民皆我聖朝赤子今日救一哀號垂斃之災民卽異日多一保衛皇家之義士多方設法隨宜勸捐迅解災區拯此及溺豈惟受之者頌德歌功卽天庥亦必嘉訐豈惟同人等傾心拜佩卽朝廷亦必褒嘉拭目以俟跂足以待無任迫切企禱之至鎭江電局江浙同人蘇州電局桃塢同人上海陳家木橋賑局江浙閩粤等同人再拜啓 
[接錄蘇州天庫前電局内順直山東沙洲賑捐公所經收十月廿一日廿二日清單]  
　　二十一日劉增記指捐順天賑洋二元東山目疾人洋二元施陳氏洋二元王履吉先生來蔣于　募衣字一伯二十二號林賢小憩綠蔭書屋餘慶堂枉香書屋壽康人顧慶譽陸桐生小綠天八户各二元李泰豐蔭餘書屋玉德堂三省堂沈恆茂張鳳儀希賢居士鍾秀堂顧藹人顧笏山顧慎修十一户各一元顧豐和洋五元○二十二日如臯縣署華芹香先生來如意圖册電字一百號一百二號一百三號塔圖蘇字八百九十四册計共九十三口洋四十四元錢三百四十文○華禮堂先生來四川宋松存司馬募蘇字七百十五號十七户三十元○楊乾豐號楊春波募衣字一百六十八號七户四員安裕莊來無名氏一員龔佑翁蘇九日四十二册六户十員九百四十四册十一户十員對開二個彚源元珠寳號陳聽翁來蘇一千一百六十六號七户三元對開三個錢四百文○姜靜軒來茂苑悔悟氏吳助捐壽　心願洋五十元○金匱學署可園賑寓殷君還甫楊君叔賡來吳俊夫手揚鎭沙洲册三十一户洋三員錢七百文○二十日解上海金州礦局謝綏之諸君手棉衣洋五百十元二十一日又找寄二十一元連前解七百元又第一批二百六十九元合共解過棉衣洋一千五百元整此衣係託金州礦局代做每件三面全新合工料七角五分計分解東省一千件順直一千件○再十一日清單内謙吉春誤作謙吉泰合併聲明 
[上海北巿盆湯衖絲業會舘主施少欽經收順直山東江浙等處十月二十九日第一百一十七次賑捐清單]  
　　常州袁子記由高湘泉翁交來洋十元杭州沈庭瑞由順成局來洋二員海陽改過生由正源局來洋二員○淝水翼璧堂九八五平紋銀二十兩槃崧堂洋六員鑑湖滋德堂洋二員滇中慶雲堂洋一員盱黎楊氏洋一員周仲吉堂洋一員謝寳樹堂洋一元山右知非子求雙親長壽洋二元山右無名氏求病愈洋一員山右無名氏求合家平安洋一元無名氏錢十千文合來英洋九元吉金貞石舫匀綵軒主人禹川永德堂三户各　板洋一元以上十四户由漢口黄君小舫代募寄江孚輪船帳房交來○浙寗鄭月峰由正和局交來五香辟瘟丹一大包○餘姚翁巳蘭先生書潤助本籍廿八日代收洋三元錢四百八十六文合併聲明 
[昇茂莊經收十月十一日起念五日止第七次桶捐清單]  
　　錢行轉角花洋五員銅洋十四元錢七十五文無名士洋一元曾先生洋五元林正卿對開一個李培根四開二個梅邨氏四開一個抛球塲四開二個八開二個錢八百文德興里花洋二元銅洋三元四開一個錢七百七十八文許愿心八開一個虹廟錢一千一百九十二文北泥城橋錢四百四十五文石路口洋三元皮袋一只醉樂居票一紙計錢九十文八開四个錢二百十五啓記無力子四開一個華衆會東洋對開一個四開一個八開一個錢五百文閬園虚對開一個四開三個錢一百念五文四箴子洋二元萬安樓門口錢二百文祺盤　洋二元四開三個八開二个錢二百文三茅閣橋洋五元錢一百零四文吉祥街口發財得彩助一元錢五百八十文老北門三元四開二个八開一個錢二百文新北門一元四開一個錢三百八十七文銅銀七分長生橋四開一個八開一個錢五百七十七文縣橋對開一個四開一個錢一百零七文鰻笠橋無名氏三元無名氏求病愈四元大東門吊橋四開三個錢一百五十四文城隍廟十七元足對開一個四開二個八開一個錢四百八十八文吳堃爵求病愈二元沈解氏二元挺秀堂求病愈五元華懷德堂對開一個乳谿壽四開一個火神廟寳儉堂潘十元喜安堂二元外郎家橋四開一個錢一千零五十三文龍德橋一元四開二個八開一個錢四百另五文有心無力子求産婦母子二安助四開一个十六鋪橋錢六百四十文無名氏同泰酒票一紙計錢八百八十文小東門八開一個錢八十六文梁雄佳一元楊泰記衖後街嗔餘彤沅銅洋一元辰時生姚四開一個另户八開二個錢一百三十文新載生銅洋一元銅銀一塊計重四錢五分以上共收洋七十元花洋七元銅洋十九元東洋對開一个虚對開四个足對開一個四開三十個八開十七個錢九千四百四十一文皮袋一只醉樂居票一紙丁銀一塊同泰酒票一紙銅銀一塊如數解交金州礦局賑捐公所 
[蘇省撫轅抄]  
　　十月二十八日准補徐州府桂中行金陵來禀謝奉飭赴任縣丞單與齡謝委署元江青縣丞事卽辭赴任王茂華缷署丹陽縣主簿事回分發江蘇分缺間補用巡檢姜長庚安徽人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十八日京報全錄]  
　　宫門抄○上諭一道錄前○發抄旨四道○河督慶奏請奬叙片○又奏恭報安瀾摺子○直督李奏欠餉報効請加廣中額摺○楚督卞奏爲籌辦京餉　○漕督楊奏爲籌撥銀兩片○鄂撫彭奏爲委署各員夾片○大臣穆奏爲病請開缺摺○將軍希奏請揀發同通差委片○陜督譚奏委署各員片○十月十八日吏部引見六十二名○陜西按察使張煦請訓○值年旗代奏八旗兵丁謝賞一月錢糧恩○富勒渾泰請假十日○召見軍機張煦○發抄岑毓英奏會議礦務招商集收奉旨據奏雲南礦務擬設局開辦卽着該督撫妥爲經理詳擬章程具奏户部知道欽此○唐烱奏籌解京銅奉旨户部知道欽此○又候補守周廷献期滿甄别奉旨吏部知道欽此○又臨安守劉毓珂等署永昌守等缺奉旨知道了欽此○○慶裕片再本年伏汎内沁黄水勢節次異漲兩岸險工迭出屢瀕於危經開歸河北兩道分駐河干督率廳營汎委不避風雨酷暑晝夜分投搶護歴時數月倍著辛勤兹節逾霜清各工平穏合無仰懇天恩俯准將鹽運使銜開歸陳許道陳彝賞給伊曾祖父母曁祖父母二品封典河北彰衛懷道許振褘請賞加二品頂戴以示激勸出自逾格鴻慈是否有當理合附片陳明伏乞聖鑒訓示謹奏奉旨已錄○○河東河道總督奴才慶裕跪奏爲節逾霜降黄河兩岸各工一律防護平穏循例由驛馳報安瀾恭摺仰祈聖鑒事竊照伏秋期内河水長落及搶護各工情形俱經隨時陳奏在案查本年沁黄兩岸水勢接續陡長大而且驟巳較往年爲甚復以七八月内節次大雨傾盆動輙晝夜不止上游山泉並漲匯流入黄浩瀚奔騰異常迅猛而南岸上南廳北岸黄沁廳皆爲大河出山之首勢益洶湧潰埽塌堤屢出奇險幾至搶救不遑其餘各工或因悍溜趨逼刷蟄舊工或當河勢坐灣搶生新埽均屬岌岌可慮奴才與南北兩道督同在工文武鼓勵兵夫不分風雨晝夜竭力設法愴護工欵不數感蒙聖主如天之仁恩准添撥接濟工料一切先期完備充足應手趕辦悉得化險爲平兹已節届霜降仰叨福庇安瀾普慶當率屬恭詣省城洛神廟虔潔祀謝以答神庥通工官弁兵民莫不歡欣鼓舞共頌皇仁現在長水尙未全消見小嚴霜未肅溜力猶勁仍當督飭道廳營汎等照常加意防守不任稍涉疏懈以昭慎重並將本年動用錢糧詳細勾稽另行核定陳奏在工防汎搶險出力人員向係兩年彚保一次今届應保之期可否擇尤酌保以示鼓勵之處恭候訓示施行所有黄河兩岸各工霜降安瀾緣由理合會同河南撫臣鹿傳霖恭摺由驛馳陳伏乞皇太后皇上聖鑒謹奏奉旨已錄○○前大學士署直隸總督一等伯臣李鴻章跪奏爲准軍已裁未裁各營欠餉分别成數報効查照部章懇恩加廣江安兩省中額恭摺仰祈聖鑒事竊准户部咨送軍需善後報銷章程内載各省舊欠軍餉如兵勇早已遣散營伍早已裁撤應趕緊清厘從前實欠銀數專案奏報准其一律報効請廣文武中額等因臣查准軍自同治元年東下轉戰南北各省勦平髮捻各匪因軍餉支絀頻年積欠有在兵勇名下者有由統領營官設法籌墊者鋒鏑餘生指此爲赡養之計本應陸續補發惟現在餉源枯竭勢難一律籌補不得不變通辦理擬將從前裁撤各營欠餉查照部議令其報効其未裁者截至同治九年三月底止剿捻軍需報銷尾案以前舊欠臣亦勸令報効以清積欠而裨庫儲寳計已裁未裁各營欠發餉銀七十萬三千六百九兩二錢有奇已飭據報銷局司道查明數目咨部在案兹查部臣奏定捐餉加額章程一省捐銀一萬兩加廣一次文武鄉試中額一名所有淮軍報効前項恊餉七十萬三千餘兩應照章仰懇天恩飭部以四十萬兩加廣一次安徽省文武鄉試中額各四名以三十萬兩加廣一次江蘇省文武鄉試中額各三名核計銀數有盈無絀除將欠餉銀數造册咨送户部查核外理合恭摺具陳伏乞皇太后皇上聖鑒訓示謹奏軍機大臣奉旨該部議奏欽此○○署湖廣總督湖南巡撫臣卞寳第跪奏爲湖北省委解本年第七批鹽厘京餉銀並第三批内務府經費鹽厘銀兩恭摺具陳仰祈聖鑒事竊准户部咨豫撥光緒九年分京餉案内提撥湖北鹽厘銀十萬兩又京餉案内續撥湖北鹽厘銀五萬兩行令分批起解等因迭經督飭司道籌撥第一批至六批鹽厘京餉共銀十二萬兩又准户部咨奉上諭光緒九年内務府經費撥湖北鹽厘銀五萬兩陸續徑解内務府交納等因欽此行令欽遵辦理亦經前督臣涂宗瀛督飭司道籌撥第一二批内務府經費鹽厘銀二萬兩均先後委解赴京交納隨時奏報在案兹據湖北布政使蒯德標湖北鹽法武昌道武震續撥第七批京餉鹽厘銀一萬兩並三批内務府經費鹽厘銀一萬兩又隨解平餘台費布袋劈鞘等項銀三百三十兩飭委武昌府通判長坦委用知縣傳鍾漢會同管解赴京交納等情詳請前來除分别繕給咨文飭發該員等小心管解並取起程日期另行分咨外理合會同湖北撫臣彭祖賢恭摺具陳伏乞皇太后皇上聖鑒謹奏軍機大臣奉旨該衙門知道欽此○○楊昌濬片再臣恭閱邸抄八月初四日奉上諭李鴻章等奏順直災區頗廣懇准添撥銀米一摺所請撥給順屬部欵銀五萬兩之處欽奉皇太后懿旨本年部庫撥欵甚多未免支絀着户部卽將此次中秋節應進宫内欵項撥抵應用毋庸呈進等因欽此殊恩盛德亘古罕聞凡在臣工自當仰體聖慈竭力籌濟現又接到户部咨八月十八日具奏請旨飭下各省將軍督撫於洋藥厘金項下酌提銀一二萬兩或採買米石或撥解實銀以爲順直平糶之用奉旨依議欽此伏念民爲邦本畿甸又天下之本也災區較廣闗係匪輕仰蒙皇太后皇上發帑截漕有加無已兹復恩准部議酌提各省洋藥厘金以供平糶清淮雖經費至絀敢不移緩就急勉濟賑需前准順天府府尹周家楣函知災民困苦情形冬賑春賑需欵甚鉅臣謹於陸續節省防餉項下籌撥銀一萬兩並自行捐廉銀一千兩　派殷實票商匯交順天府府尹衙門兌收以期妥速嗣後擬再籌撥銀一萬兩稍濟冬賑除咨户部外理合附片具陳伏乞聖鑒謹奏軍機大臣奉旨知道了楊昌濬著交部議叙欽此○○彭祖賢片再荆州府知府蔣銘勳因病請假就醫所遺印務查有荆門直隸州知州桓琛明幹有爲循聲皇著堪以代理遞遺荆門直隸州知州印務查有現署江夏縣知縣准補沔陽州知州陸祜勤精明練逹辦事勤能堪以署理又江夏縣知縣印務查有現署崇陽縣事本任應城縣請調江夏縣知縣羅湘才識兼優辦事勤奮堪以調署又現署漢陽縣知縣本任江陵縣知縣柳正笏現委調署東湖縣事所遺漢陽縣知縣印務卽以現任東湖縣請調漢陽縣知縣龍兆霖先行署理據布政使蒯德標按察使黄彭年會詳前來除檄飭遵照外謹曾同署督臣卞寳第附片具陳伏乞聖鑒謹奏軍機大臣奉旨知道了欽此○○奴才穆隆阿謹奏爲假期巳滿病勢增劇一時恐難就痊謹　懇天恩俯准開缺調理恭摺瀝陳仰祈聖鑒事竊奴才前因感受寒濕觸發舊患腿疾迭次蒙　賞假先後共四十五日又於九月初四日因病未痊復蒙聖恩賞假一個月調理並將奴才所管都統印鑰派員署理奴才當卽延醫調治冀可稍痊勉圖報効現在假期屆滿雖寒濕喘嗽稍减而兩腿行動仍覺維難且氣體疲憊更甚於前據醫云年過七旬氣血兩虧倘欲速效多服湯劑尤屬無益非靜心調養恐難就痊奴才自維世受國恩涓埃未報何敢顧惜餘生惟奴才所管廂藍旗蒙古都統曁奴才身兼世襲散秩大臣勳舊佐領一切任内差務均闗緊要若以病軀戀棧勉强銷假倘精力稍不貫注難免遇事失當治至疏虞奴才一身獲咎尙小公務廢弛甚大再四思　惟有仰懇聖恩俯賜矜憐恩准開缺並將奴才身兼世職悉行開去俾得專心調理倘能仰托聖主之洪福得獲稍痊以後有生之年皆戴德之日矣所有奴才假期已滿病難速痊籲懇開缺調理緣由謹據實瀝陳伏乞皇太后皇上聖鑒訓示謹奏奉旨已錄○○希元片再查吉林省自添設地方各官一切公務數倍於前在在需員經理前次　請揀發各員將次用竣相應請旨飭下吏部於實缺正途人員内揀發同知通判各二員州縣各一員來吉以資差委理合附片具奏伏乞聖鑒謹奏軍機大臣奉旨吏部知道欽此○○譚鍾麟片再鞏昌府知府顔士璋引見回省莊浪茶馬同知吳福鍾調補靈寗撫民同知奉准部覆應各飭赴本任以專責成吳福鍾所遺莊浪茶馬同知缺查有補用同知易華琛堪以委署寗州知州裘效洙撤任遺缺查有試用通判宋三章堪以委署又無彝通判杜恩培調省遺缺查有候補知縣周書堪以委署又海城縣知縣陳日新請假回籍修墓　缺查有坐補清水縣知縣高蔚霞堪以委署又安化縣陳闇署事期滿遺缺查有候補知縣黄仁治堪以委署據　臬兩司會詳前來除飭分别給委外謹附片陳明伏乞聖鑒謹奏軍機大臣奉旨知道了欽此 
 
