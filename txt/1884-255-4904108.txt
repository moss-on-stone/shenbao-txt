# 1884 - 255 - 4904108

 

Page 1

 
 
[書價照碼告白] [  申報館主人啓]  
　　本舘與點石齋所印各書藉及碑帖字畵等伴無論在上海京都與各外埠出售均照刻定畵目單價值不增不减畫一交易其寄至外埠之船價車價均由本舘照付並不在書價上加增尤恐諸什商未及周知特布 
[尺牘告成] [  申報舘主人啓]  
　　寶山陳起霞先生觀圻以名下士爲澈花幕下客翩翩書記譽噪靑油其所著息菴尺牘上下兩卷并附存一卷類皆官塲通問之作繡口錦心四駢六儷絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩爲快者請移玉購取可以 
[聘請揚州訪事人] [  申報館主人啓]  
　　本舘現欲請人在揚州搶訪新聞如有願就者祈先報時事數則寄交本舘俾看筆墨如何再與定奪至每月酬金若干俟訂定時酌議 
[第十四號畵報出] [  申報舘主人啓]  
　　咸豐六年髮逆竄江省連陷貴溪弋陽等縣時侯官沈文肅公攝守廣信郡城因公下鄉而警報疊至夫人林氏剌血作書乞援於駐守玉山之饒總兵饒得書感泣星夜馳赴連戰皆捷而郡城因以保全迄今江省士民追念遺愛感懷懿忠禀請祔祀文肅專祠大吏具摺出奏並將血書底稿進是用知巾幗之中且有爲國宣勞爲民請命者人才之盛實爲前代所無故持敬謹摹圖俾人邀發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於海約二三百名孤拔傷重不見用亦亟亟繒圖以待他日考證兩圖俱編入此次十四號畵報准於廿六日出售後仍附淞隠漫錄圖說一則閱者鍳之此布 
[中西炮火利鈍說]  
　　古今之用兵員而其所用則不同古時不過刀予撃剅而已遠則弓矢加遺而已三國演義中始有地雷燒膝甲軍之說而岳武穆以竹牌拒楊么巨砲一事宋史亦言之不詳至本朝龍興以鳥鎗擡砲爲制勝之具用是以定海内一區宇其技已可爲精矣至泰西各國精製鎗砲窮工極巧較矢人之惟恐不傷人猶爲過之於是而鎗砲爲軍中妥器技撃之術若自此可廢矣今中國自與西人通商西人之所有者無不有或購諸外洋或由華製造說者或謂中國之炮不及西國此說亦未盡然西國精美之器中國未嘗無之特用噐之人其練習不及西人之精耳目下梒砲多用後膛藥彈配合製成雞心之彈而從前之前膛用銅冐者幾於可廢且西人之砲其命中及遠之法確有把握用藥若干則可至若千里可以推測而定不待言矣又有顯微鏡可以照遠處而近觀之砲上另有準頭可以推移以鏡中所測推準頭而擬之發無不中且有所謂格林槍霍司葢斯砲槍則僅及一里半光景砲可及三里之遠皆連珠機器一發可以出數十彈假如第一彈準頭或有未準第二三彈稍稍推移至四五彈未有不準者一經擬準則連珠放出左右漸移直可使敵人全管盡燬此等礮水師陸路皆宜中國亦已有之而用之之法恐尙未能盡悉第霍司蓋斯砲雖靈便若此而所及則不過三里若兩軍相去不止三里則此砲不得發於是先用巨砲之可以及遠者或可及五里七里之炮或可及十里十五里之砲視相去之遠近以爲斷亦用前法以顯微鏡照視擬定準頭而發之先撃毁其營中所有之霍司葢斯砲而後可以進逼若彼營中尙有此砲則一至相去三里遠近彼得以盡力施放放則未有不中者如此則墮其計中而將致全軍盡覆矣用此炮者平時練習不可不精益求精中國有此砲而用之之法未必能精則殷或遇敵將先爲所燬何所恃哉故本館前曾登防務最重砲勇一說盖砲而不能命中與無砲同撃而不能及遠與徒手何異此時中國最宜練習砲勇亦用西人之法以訓之量藥裝砲必使遠近悉準審視準頭必須高下隨心或亦以及遠之砲先攻燬敵人之霍司盖斯砲而我軍之胆乃覺益壯若慮無人爲之教習則可延請西人之精於此技者爲之指示此則當今至要至切之急務也中國未嘗無器未嘗無人但以人用器而不能與器相習此其大病也或謂中國之槍砲藥彈大都購自外洋者居多外洋或有舊物從新修理而售之於華人見似新物實已無用中國無從辨識大爲吃虧然中國所購之軍械若此者雖閒有之而佳者究亦不少非眞一概無用也第中國購得之後初不時加操演鎗砲則日久生銹藥彈則年多受潮此種弊病在所不免蓋外洋時時習練故槍砲皆如新出於硎從不生銹藥彈則以舊者作操演打靶之用而更貯新右以應敵故其技愈見爲精中國及此時而勤習之猶足以收之桑榆若仍若前時因循貽悮則雖有志士亦徒唤奈何耳昨有西友談及槍炮一事謂外洋鎗砲某槍配用某藥某炮配用某彈井然秩然不可相亂前見一華兵手持林明孰後膛槍昻昂而行槍亦嶄新一無斑銹人亦勇壯絶無怯懦腰懸一長袋袋中纍纍下垂固以爲是必雞心彈及取而觀之則皆銅帽子不禁出出聲失笑該兵問笑故具以告之該兵若尙有未盡信者惘而去夫所持並非前膛之槍而所備又非後膛之彈然則雖有隹槍與無槍同其見笑於西人也固宜若現在所用之炮其用藥配彈亦多與愴同若以克勇伯砲彈用之於阿姆斯脫郎炮内其有不誤事者幾希矣夫認定藥彈因材噐使此猶事之甚易者而華弁於此等處尙且不能教戒兵士於此等處尙且不能領悟若更欲其以鏡測照覻定准頭量藥配彈擬定遠近此事亦復談何容易故曰中西砲火之利鈍非眞礮械之有利鈍不同實以用厰之人其利　大有不同焉耳雖然中國此等弊病皆由於不認眞現在法人内侵交兵數次已略知利鈍之所在勝負之所分從此而認眞整頓極意訓練俾及遠者更能命中有西人之礮械卽無異於西人之轟發而法營中之霍司蓋斯所最稱利害之器先轟而壞之則彼將失其所恃而我得以盡其所長又何患法人之猖獗也哉 
[諭旨恭錄]  
　　七月二十日奉上諭凉州副都統崇志着來京另侯簡用欽此○二十一日奉上諭繿格奏迭獲勝伏撃散股匪擒斬首要各犯地方一律肅清請將出力員弁擇優奬叙一摺熱河匪徒自被官軍撃敗後仍在圍塲等處竄擾經繼格派員添兵勦捕連獲勝仗擒斬首要並追獲逆夥多名正法地方一筆肅清在事出力員弁尙屬著有微勞自應量子奬叙所有單開之協領文桂著賞加副都統銜員外郎格圖鏗額著賞加四品銜佐領全齡著以協領儘先補用先换頂戴五吕銜主事陳慶萱着賞戴花翎遊撃李仁元着賞加副將銜雲騎尉麟章着以防禦補用驍騎校 
 
 

Page 2

 
 
雙祿着以防禦補用並賞戴藍翎驍騎校格洪額着以防禦升用先換頂戴驍騎校慶元着以防禦用千總葉貴顯著以守備用外委袁獻陛着俟補千總後以守備用赤峯縣知縣隆昇着賞加三級並賞戴藍翎縣丞蓋永貞着俟補知縣後以直隷州知州用巡檢吕承烈着俟補主簿後以州判用廩生賈文彬着以訓導不論雙單月卽選武童滕鳳鰲著以外委用並賞戴藍翎以示鼓勵仍着嚴飭地方文武各官一體嚴拿逆目王端花周元得等務獲懲辦餘着照所議辦理該部知道單併發欽此同日奉上諭譚鍾麟奏遵查佐領祥元等叅欵據實覆陳一摺莊浪佐領祥元常續雖查無侵吞餉銀入已情事惟動用銀兩並未稟明立案且於慶志所領俸訖開報不實意存揑師祥元常續均着交部議處協領那爾春布於崇志廉傣並不查明前任領數任意加增且此案係由該協領始終擀陷着交部嚴加議處署協領鳴鹤於鎭番年久停解之款朦混請催私意賤折着交部議處會甯縣知縣署鎭番縣知縣蕭汝霖於不應解之糧率行應付寳屬　　不勝知縣之任着開缺以教職選用餘着照所議辦理該部知道至凉莊滿營動輙造謡生事互相攻訐此風斷不可長着該副都統等訓飭官弁各安本分毋蹈故習如再有此等情事定卽從嚴懲辦欽此同日奉旨凉州副都統着德魁調補正黄旗蒙古副都統著承綬補授欽此○二十二日奉旨色並徵額所管廂紅旗漢軍副都統著嵩山署理欽此 
[福州近信]  
　　昨聞閩江有電信發至本埠西商謂念七晚法有旱隊二千名在金泳等處登岸今與華軍開單華軍本有三千人至是死傷者共有一千三百名業已退去云按法之旱隊本館未聞有至中國者或卽前傳法在越南已預備陸軍一千五百名聽候調遣來華今之二千旱隊卽由西貢調到乎電音簡略餘俟續登 
[天津電信]  
　　昨接天津訪事人來電云天津華官現遣法人出境故領事神甫尅日啓行法巡捕於昨日下船來滬法領事署託稅務司爲之照料 
[軍務密電]  
　　督辦福建臺灣軍務巡撫銜劉致總理衙門密電法人自前月十六日基隆敗退之後本月初十日晚復有兵船進港停泊尙無開仗情事惟連次遣使要求割臺灣臺北二府封巴德諾脫爲臺鸞國王願永遠雨貢中朝不歸法國統屬若不允准限十五日盡力攻　務要奪佔臺灣爲自主之國并取澎湖舟山冲繩等處給帶兵諸將各踞一島將來永爲福建邊患等語伏乞轉奏總署回電貴大臣來電卽據實繕摺入告惟割地似不能許該公使旣不歸法屬若中朝許以封爵不合公法恐法廷借此爲辭更啓兵釁現惟認眞防堵可也俟有諭旨再寄此電信於二十晚九點鐘得自省署友人寄來亟登報中俾普天率土咸知巴德諾脫之奸謀蔑視天理滅絶人倫其謂不　法國統屬也於法國則爲成臣其謂奪佔臺灣也於我國則爲狡賊夫叛臣之誅權在法狡賊之誅權在我然則大張撻伐殲除醜類正今日所宜亟圖也以上見諸香港循環報確否則不敢知也 
[並無法船]  
　　前報載銅沙相近有法船游奕又稱定海洋面亦有法船五艘窺伺兹悉官場亦有此風聞特派吳徵三軍門乘輪往該處偵探昨已回滬稱實無法船蹤跡想係傳聞之誤也 
[參使盡瘁]  
　　駐英參便陳松生都轉遠濟湖南茶陵人器識閎偉學問博通天文地輿靡不精究尤留心於西學光緒戊寅冬隨曾侯出使泰西奏派駐英二等參贊官歷年辦理中外交涉事宜賢勞卓著名重一時曾侯亦倚如左右手聞有密疏保薦堪膺公使之任顧體羸多病力疾從公積勞增劇竟於六月初五日午時溘逝於倫敦使署年僅四十有二惜哉昨有友人錄寄曾侯輓詩四首沈雄蒼古感喟遥深蓋爲國惜賢不僅一已之私痛也然都轉係故翰林院編修池州府知府殉難廬州諱源兗公之次子一門兩代忠藎相承曾侯必爲奏請賜卹榮生哀死焜耀丹靑都轉於是爲不死矣 
[侯相殊榮]  
　　七月十九日皇太后召見左侯相因侯相稍有重聽遂將寳座移前然後面諭一切機務侯相眞寵榮逾格哉 
[健帥閱訪]  
　　前報載吳子健中丞偕吳清帥往大沽閱視防務一節兹有天津西人來信言健帥閱視畢回津卽將所閱情形親自繕寫奏摺密呈宸覽外人皆不得而知二十四日李傳相設宴相請二十五日健帥卽啓行往山東濟南矣 
[外洋消息]  
　　昨日英公司輪船來滬帶來外洋新聞紙云李丹崖欽使於七月初三日由已黎斯啓節云又言法國載兵船名阿未郎由法國裝兵前赴東京行至刮得飛地方忽然失事有他船救得兵二百八十六名駛赴愛墩又有英兵船北來登亦聞信往救尙未駛到適有落爾澳地愛里輪船已續救得三百餘人現在阿未郎船已發火燔燒矣又言法國現定兩處運煤之地皆係法國屬地在印度相近一名半提蔗里一名馬合以便兵船往來取用也又言德國爲中國所造之鐵甲船三艘水雷船數艘均已完竣一切齊備祗以中法開仗未能駛行來華一日將一水雷船試行約計一點鐘行二十一諾脫零一克一克者一諾脫四分之一也自造水雷船以來以此船爲最速惜不得來華以與法人相見于洪濤巨浪之中也又言法調載兵船三艘一名未里司得頼司蒲盧克一名未里加地司一名未里愛爾及爾皆裝載軍士砲械藥彈等物前往東京繼而又增一艘名留南葛祿外又租商船四艘亦裝兵械赴東京此等兵據西貢法字　言並非另外加增盖因法國在東京之兵有年滿者有傷病者皆回法國故以是補其缺額也 
[約未塗抺]  
　　倫敦新聞紙言天津有人致信於泰晤士報館云福祿諾與李傳相所立退兵期約經福祿諾塗抺簽名等語該報館卽錄登在報法人見之謂並無塗抺之事福祿諾與李傳相面議定妥卽寫成三紙一紙寄與迷祿一紙寄與法外務大臣斐禮一紙留於李傳相處塗抺之事則未之有間云然此約寄出之兩紙固不得而知其留于李傳相之一紙則係福祿諾親手塗抺簽字其旁經照印寄與巴德諾脫閱視自是信而有徵法人又何容狡賴哉 
[羣毆幾殆]  
　　厦門有輪船名愛司美賴爾答其船上三副登岸至海關訪友後又至德國領事公廨訪友至晚坐杉板將歸已船時已昏黑該三副忽覺有棍撃其首幸有帽　住不致撃傷四顧無人而棍又及其肩乃用手向後一抓抓住一人彼此互毆一同落水該三副身體强壯水性又熟其人力不能支高聲呼呌突有多人羣來攢毆該三副持槳左右攔擋漸退至灘爛泥過膝漸退至岸隨擋隨退至德领事公廨飛奔入内如免於難卽在公廨住宿至次日始行回船設非該三副之體壯多力則必遭毒手矣正不知此種人何故而施此毒毆也 
[搶刼可惡]  
　　太古洋行之愛夾格司輪船由閩至香港遇中國兵船上之哨弁言及馬江之役華兵最爲可惡不但中西官署之物擅行搶刦卽船政局中亦　劫掠機器等亦多拆毁擕去目下修治爲難計其所壞約值銀五六萬兩之多法砲所燬尙無此數據該哨弁所述如此該兵等眞可謂罪不容誅矣 
[港督宴客]  
　　十八日香港總督請法水師提督利士卑士及法領事夫婦至規矩堂大餐利上卑士即在堂内住宿云 
 
 

Page 3

 
 
[痞棍宜懲]  
　　香港西字報言廣東有某甲者素嗜摴蒱身上衣服亦半新半舊一日往博塲有人尾之及賭畢而出行至沙面對岸尾之者突前毆之謂其信教甲大聲分辯而毆之者愈多幾瀕於死幸有店鋪中人出爲排解謂此人係素識實非信教始得救出而身上之銀洋衣物則已入匪人之手矣此種棍徒固不特廣東有之守土者曷不嚴拿而重辦之以除地方之害哉 
[私販被獲]  
　　十六日香港有販私土者一百六十人所帶私土計值洋一萬二千元其中大半擕帶鎗械前赴九龍行出英界卡中巡勇先開槍撃之該私販亦開槍回撃相持一點鐘之久私販力不支而敗退至英界巡捕拘獲六十人該私販等稱有兩人已爲巡勇撃斃現在巡捕將所獲之六十人管押待解英官審斷也 
[潯陽秋信]  
　　近聞法兵船有雇用長江引水人之信九江各營官弁遂督率兵勇防守愈嚴每日自黎明時至晨餐後校塲中槍礮之聲不絶於耳連日又將劈山大礮運上城垣安放停妥岳師門外兩礮台佈置尤爲精密藥彈山積旗幟雲飛大有如火如荼之勢聞該營兵勇一言戰事無不色舞眉飛躍躍欲試江右有此勁旅尙何患法人窺伺哉○鎭武營勇雖已遣散尙多藏匿民間比户居民不無惶惑九江府朱太守德化縣金明府率同保甲局劉嚴王各委員日夜親帶勇丁四出查訪遇有散勇俱用善言開導飭其或回原籍省親或投他營報効若再逗遛恐干未便云云聞該勇近已紛紛出境城廂百姓始得安枕無虞謡言頓息云○孫烏雨欽憲在江省查辦各案已列報章兹聞欽憲於十九由省垣起節九江文武各員咸往姑塘湖口　迓云○前報列九江朱春山鎭軍派員前赴壽州招勇駐紥九江以資防守兹聞已招募成車由皖起程於二十二日馳抵防所鎭軍隨將該勇傳到按照清册逐一點名騐看皆體貌魁梧孔武有力憲意甚洽命爲選鋒副營委員管帶聞該勇中多久歴戎行之士此次一經訓練定必如虎如貔桓桓用命也 
[鎭江軍務]  
　　恪靖親軍礮隊正副二營向由鍾軍門統帶分駐嶕山及京口北岸都天廟等處聞現擬奉調赴閩以資防禦其焦山都天廟二處擬於督標新捕中撥二營瓜代云○前報列恪靖營總統李君在瓜州大王廟招募毅軍右營刻又委員至鎭江二馬路設局開招矣○目下成衣各工製造號衣旂幟忙迫異常因平字營及山東撫轅衛隊亦欲添募勇丁故也○聞江隂有陸勇十四營水師船及鐵甲船亦復不少氣吞强盧我將於此卜之 
[甬事二則]  
　　寗郡江北岸某店夥正在估看洋銀突來兩人攫之奔逸當經巡街華捕追至東門内兩人卽從東門後街躍入河棚幾被逸去幸巡捕聲喚衆人入水拏獲扭至江北岸捕房移送鄞縣懲辦云○二十二夜初更時全盛信局將信封打成包裹專脚送往慈溪山北行至江北岸泗洲塘附近荒塚閫突出匪徒三人斫傷挑夫一手遂將信包刼去幸信内並無洋銀挑夫所傷尙輕得以負痛奔回迨巡捕及營勇團丁等聞信追趕匪已去如黄鹤不知所之矣天明局主入城報縣未知朱邑尊作何處置也 
[抽捐設防]  
　　天津辦理團防其經費聞就房屋抽捐現在天津府汪太守已出示諭津城内外除水舖餅攤剃頭店外所有舖户各出房捐一月統限三期備繳自七月某日起十日一期如延于究津人急公好義現已措繳紛紛矣 
[混星閙事]  
　　天津流氓俗呼混星亦曰混混公文中則槩稱鍋匪各分黨類積不相能稍有睚眦立卽報復雖當事者屢次逮案盡法嚴懲而法網稍陳卽又羣起打架北方剛勁夫亦風氣使然歟望前河北混星崔吳兩黨又聚衆鬥毆崔屬二三百人吳手下亦稱是鬥時崔當李二受木器傷及刀傷數處崔十王八家門樓亦被拆毁吳黨獲全大勝唱凱而回旣又訟諸琴堂崔爲原告吳黨賄囑小張二丁老投案丁老供認木器撃傷李二小張二亦認用刀戳傷問官遂判一笞五百板一笞二千完案竊謂此等愍不畏死之徒加以峻法嚴刑庶或知所畏懼僅以笞責了事烏足儆其兇頑哉 
[悮傷帮帶]  
　　昨晤江陰友要述及日前恪靖某營在該處操練悮將帮帶亢協戎撃傷致斃當由該營查出勇丁三名鎗中裝有鉛子因卽送交江陰縣研訊是否有心抑係失誤刑訊數堂尙無確供現尙收禁在監云 
[買囘輪船]  
　　前報載招更局向旗昌洋行買回輪船數艘一節兹聞除利運輪船已經買回外尙有日新輪船亦擬向旗昌洋行買回前次招商局賣船與旗昌洋行時並未收現銀此次買回祗須扣算大約容易成交也并聞招商局所欲買回者尚有三輪船合之前二艘共有五艘均在海面來往是則輪船雖已賣脫而仍可買囘豈非華人所欣喜者哉 
[曉諭鋪户示]  
　　欽加五品銜太倉州寳山縣河鹽廳吳爲再剴切曉諭事照得吳淞爲海口門户現在防務緊嚴水陸兵勇雲集前因各店舖恐有高抬市價私用輕秤小斗等情早經本廳曉諭在案緣有吉盛及福順兩米店仍用糊底小斗致與營勇口角查糧食爲兵民根本豈可任意圖攬生意以斗口之大小爲遷就地步殊屬不成事體顯違示諭姑念初次犯轍從寛免予究辦除將小斗吊存外合再剴切示諭爲此示仰各店舖知悉嗣後價值劃一斗秤公平兵民一律則兵勇自無藉口而生業亦可安於無事至於私用小錢更屬攸干例禁自示之後如有行用私鑄小錢以及斗秤不公等情一經查察或被指控定卽送縣嚴辦决不姑寛各宜凛遵毋違切特示 
[淞水紀聞]  
　　前日午後陳家巷西首胡家宅有某營兵勇至該處砍竹給以錢文鄉人因論價爭閙互相鬥毆甚至鳴鑼聚衆嗣爲營官知悉拘到四名查究而鄉人亦赴寶山縣役控云○金台帆船於昨晨十點鐘由小火輪拖帶往申○又有美國兵艦陰推孛力司由申駛出口外並未升砲○龍驤兵輪於昨日下午啟輪出口巡閱一周至日暮駛回原處○銅沙洋面並無法艦停泊是則前信所言係傳聞之不實歟○砲台前已加築土牆刻由曹軍門飭令各勇於土墻加築一層并擬在土墻之内改築屋宇以便各砲勇棲止日夜輪值軍門之體恤下情洵屬無微不至也 
[閱報釋囚]  
　　昨報押犯腫斃一則捕頭披閱報章大爲隣憫查有判押一年近亦患腫之王源順卽着送至公堂取保釋放矣 
[滬濵瑣記]  
　　虹口鐵路大橋西首有本埠商人製造小火輪一艇載客往返吳淞其船大小與飛雲彷徘近已工程告竣月初諒可行駛矣○虹口小菜街胡立昌外國成衣店主於本年二月閒曾替棋盤街新順堂妓女王義卿贖身該妓願列小星遂以花輿迎歸金屋不料大婦悍妬異常獅吼河東令人不寒而栗王敢怒而不敢言惟自嗟實命不猶而已本月廿四日偶至英界混堂弄親戚家藉消愁悶良人未知也詎賭徒連生之妻渾名柴橋阿順者潛託范某通知至成衣店胡疑妾潛逃願出洋三十元招人尋獲范卽偕胡某邀同阿順往尋謀面之餘彼此爭扭適包探陳阿九路過聞知謂旣係逃妾應送捕房麥總巡訊問之下知無别故卽令胡將妾領回彼無端生波者誠何益哉 
[和好如初]  
　　英副領事翟君理斯昨晨至英公堂與黄太守會訊各案彼此和顔悅色商議公事和衷共濟事旣畢翟君邀太守同坐馬車至英署午餐云 
 
 

Page 4

 
 
[拐賣宜懲]  
　　滬上爲風月作坊烟花澤藪良家女子一經匪徒誘得往往捆載而至求賈而沽並有所謂白螞蟻者藏頭露尾鬼域謀工奔走街頭專以人口爲衣食計故拐徒趨之若鶩無不狼狽爲奸昨據江北籍夫婦兩人挈幼孩至法捕房訴稱一家數口僑寓瀏河生女僅九齡一顆掌中珠久已視爲性命去年八月間忽被人拐去四處找尋杳不可得近有人知照悉在上海法界八仙橋附近某姓車寓中因卽來滬尋見鳴捕請懲捕頭詰訊車寓主某婦據稱經蔡姓婦人介紹出洋五十元買來立有契紙呈騐盖該婦買良爲娼卽俗所謂有套人也捕頭着將某婦及白螞蟻分别交保俟解公堂訊辦務望臨民者盡法嚴懲不使幸漏法網庶拐帶之風或得稍息乎 
[店夥行窮]  
　　洋涇浜南岸某廣貨店被夥私取英洋五十一元時辰表一隻逃逸無蹤店主四處找尋知在某戯園觀劇當卽扭至法界送入捕房訴明一切捕頭在其身畔搜出英洋十二元三角表一只研詰緣由據稱店係我所合開何謂私取間原告可有其事否據稱其母有洋二十九元存在店中作爲押櫃曾經再四叮囑不能被伊子耶用可傳令質對便知虚實捕頭以昨日公堂停訊着暫押候辦云 
[賣缸成訟]  
　　昨據巡防西局將爭奪坑厠之周寶榮等一干人証拘送上海縣卽經帮審委員蔣明府拜堂研訊周母王氏供年七十五歲夫故後遺有東馬橋等地方坑缸六只分派三子管業不料前日次子寳榮擅將長子阿金所分之坑盜賣於陳姓得價五十千文阿金聞知向弟理論詎寳榮置之不理故特扭送憲案請究周寶榮供稱父故後各分坑缸執管阿金應分之兩缸早已抵與他人由我出資贖出言明歸我管業現將贖回之合同呈電實緣阿金欲圖吞賴聳母出塲以爲挾制至從前阿金售缸之據母親亦曾畫押求恩明察明府詰阿金之妻張氏供年三十七歲丈夫向有瘋病不能營理家業故祖遺之坑缸被夫弟寶榮盜賣况此坑乃我夫婦餋命所需求恩究追明府問王氏曰爾大兒從前售缸時可曾畫押答稱並無其事實被寳榮盜賣大老爺不可信伊謊供明府謂阿金寳榮俱係爾之親子爾可不必偏袒今旣據寳榮馨稱阿金前經將坑押去由伊贖回諒非無因王氏等俱求公斷明府衡情酌理斷令寳榮於十天内出錢四十千給兄王氏等俱各遵斷出具切結而退 
[縣案交保]  
　　高晉財與馬德春在金裕泰客棧互毆扭解法公廨移縣等情疉列前報前晚蔣明府提案訊究高稟訴前因馬稱因李姓被高放走因此扭案兩造爭執不休明府諭令一并交保尋到李遠豐禀明覆訊核辦 
[誣姦毁屋]  
　　前日有野鷄墩鄉人陳廷發投縣禀稱兒子被張姓誣姦伊女爭論之下胆敢糾人將我房屋毁壞求恩履勘徒究黎邑尊准卽移委水利廳何主簿於昨日督同原産前往勘明實在情形稟覆核辦 
[英界公堂瑣案]  
　　道士姚在忠至英公堂稱被蔣阿三竊取道衣揷鏡當就知覺趕獲人贓然見蔣係有病落魄之人贓旣全得原圖釋放豈知適有包探到來拘蔣再四懇情免解到堂不允然出家人慈悲爲本敢仍代求免辦蔣阿三俯首求恩黄太守間蔣原籍向方答稱無錫太守謂旣據原告求免姑准所請着卽領贓蔣則諭令自行回籍如再逗遛在滬犯竊獲案定千重辦不貸○西孩士夫婦二人在吳淞鄉間受窘各情已列前報前日午後兩點鐘時由黄太守會同英翟副領事庭訊原告未經到案陳老榮供是日西人與婦命鄉孩領路爭索錢文擾釁我曾令孩等同西入至教堂則可多給錢文並未附和逞巒王老發供在路拾得西人之帽實未在塲滋閙沈多郎供拾得皮袋是實沈多多供在田間拾得友帽至如何索錢鬧事我不知情太守商之翟君隨判爲首之陳老榮枷號一月示衆王老發沈多郎沈多多各責百板以儆○太古洋行控司帳人用虧銀兩等因已列前報昨由捕房將司帳人錢姓解案太古洋行之西人亦投案稱查得買辦楊姓用空銀十萬兩之　問之則言可帳人錢姓亦用虧銀二萬五千兩故交捕送案至楊買辦係前鄭買辦舉保今雖虧銀知許可以向鄭理償并將帳目呈閱楊姓亦到堂稱與鄭姓兿做買辦錢姓係向在鄭名下司帳者其銀早經陸續虧空並非我被用虧鉅欵至錢之荐保是誰須問鄭云翟副領事商之黄太守謂司帳人係買辦雇用今旣用虧銀兩應向買辦是問然買辦用虧更鉅則歸薦保理償今亦毋庸問錢姓之供姑飭暫押俟太古洋東問　姓再行核辦何如太守深以爲然○長利洋行東訴稱被買辦韓姓所用之徐定海用空洋三百餘元向追無着爲此交捕送究徐定海供經收房租因有急　用虧洋二百餘元容措辦料理云翟副領事謂徐旣係買辦雇用之人而有用虧情事洋東應向賈辦是問毋須將徐交捕今旣送案請黄太守飭徐自行理償買辦否則候買辦呈控再行提案照道○前據一百八十號華捕訴翁坤三醉後坐嚴炳觀之車不給錢文反行毆踼等因已列前報昨嚴投案訴稱翁雇坐我車半日給錢八十文我因向論被伊掌頰且踢倒昏暈翁言我假死圖詐將我亂踢亂打傍人不服訴捕拘住腎囊受傷甚重　送醫治刻尙時時發痛急難全愈翁供甯波人住北鄉彭王廟爲船廠鐵折前日坐伊之車言明車資八十文伊要索加與論爭毆並未踢伊我已受笞百梎現尙疼痛不堪如果踢傷致死清願抵命如再苔責確受不起黄太守商之翟副領奉謂翁已笞責以儆嚴傷未全愈　飭再投醫院施治翁姑交保俟傷痊再斷翟君然之太守　商翁有保人否答稱沙遜洋行買辦局蓮堂是我朋友你可央伊作保斯時站班差役昆翁斜　隨　跪正翁大聲曰無此理無此理難道我不知規矩要爾指數麽聞者莫不掩口葫蘆太守隨飭帶出交保再候訊斷○李沈氏等稟稱時時矢竊衣服昨有王李氏手持女鞋求售當已揮之使去詎伊出外時身畔似有物件隨卽阻搜得紡絀　布衫等三件爲此交捕送案且其身上所穿紗　紗裙皆是前失之物已被改染顔色王李氏供蘇鄉人向在原籍某姓家爲妾因大婦兇横乘機逸出至滬尋親不遇初犯行竊乞求施忘太守隨飭將起案之件交先主領去身上所穿免其給　　早回籍不得存滬逗遛云○徐中園訴稱在打狗橋堍開乾藥店有賊竊取笆斗内散錢五六千文當卽知覺追類由張松林帮同阻獲人贓交捕後賊竟誣指張　同黨張供與略同該賊沈子卿認竊求恩太守隨判管押兩月張則釋放錢給徐領去○鉛捕頭禀稱竊牛案内之收買贓牛人沈阿全業已查明照車價應值洋七元且不應買贓解案請罰沈堅執如並太守商之翟副領事判罰洋七元充公 
[武林萬承志堂疉助太救疫丹來書]  
　　少欽封翁善長大人賜鑒二十日由福潤局送奉草札並附呈太乙救投丹一千錠今接還　知已送到爲慰今又托局友帶奉太局救疫丹一千錠係稱名氏囑小號代寄如送到祈台收請給收單以便轉交並後共寄奉太乙救疫丹二千錠乞解災區敝店新製太乙救疫丹此方敝居停得諸親友家乃昔時良醫所擬定之方屢試屢騐今敝居停囑合虔擇道地藥料配合成丹名埠善士購去助到貴公所解往順天災區散放　到順天回信小號救疫丹竟有起死回生之術蒙大善士刊登申滬兩報小號敝同人竭盡心力代爲勸募蒙示赶募五千錠解往災區庶可普濟卽將兩報代呈敝居停讀報感德非淺　富赶緊代合不負大善士實心實力代山東順直江西等省貧病乞命之一片婆必也請卽代爲登報如有善士樂助敝同人赶先配合寄奉多合多救藉慰慈念專此拜復並鳴謝悃恭叩善安敝居停囑筆道謝請安[  浙杭萬承志堂藥鋪同人公啓拜上七月二十四日]  
[浙省撫抄]  
　　七月二十二日委署分水縣葉慶熙禀銷假謝委鄞縣典史高禀知防軍局委解　鎗赴𡩋叩辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月二十日京報全銯]  
　　宮門抄○諭旨三道錄前○發抄旨三道○江撫潘奏分别撫卹查辦摺○又奏請免賠　收銀兩摺○又奏解交銀兩緣由片○禮親王等奏充著章京片○七月二十日户部通政司詹事府鑲黄旂值日無引見○左宗棠謝頒給欽差大臣關防恩○芸公請假十五日○椿壽請假十日○内閣奏派騐放之大臣派出絪貝勒恩承景善徐用儀○吏部奏派考　漢廕生之大臣派出烏拉喜崇阿童華　允　○召見軍機薛允升○發抄邊寳泉奏長安等屬被水賑撫情彤奉旨覽奏長安等州縣被水情形殊堪　惻着該撫督飭所屬確切查勘妥籌撫恤毋任一夫失所欽此○又候補守劉鳳玉派充院試提調奉旨知道了欽此○又請將蔬防盜犯之威寗令胡瀛濤議處奉言着照所請該部知道欽此○○江西巡撫臣潘肅跪奏　江西浮梁等縣被水分别撫卹查辦恭摺具陳仰祈聖鑒事竊查江西地方本年四五月閒晴多雨少閏五朋後雨水稍多間有低窪被　各縣迭經臣奏報在案省城自六月初一至初三等日大雨如注臣正虞各屬有河水泛鹽之患旋據饒州府知府恒裕禀報六月初一日大雨傾盆初三日沉晦終朝雷雨益甚因安徽祁門縣北鄉　方蛟蟄陡起水勢洶湧建瓴直下屍骸及屋木猪牛等物蔽河而來人口漂泛呼救慘不可言該府督同文武曁長江水師礮　竭力撈　共撈起棺木三百數十具屍骸一百餘具救活男婦　十口卽經該府捐廉買米二百石交浮梁縣煮粥散放續隊景德鎭厘卡委員卽補知府鮑孝光署景德鎭同知汪宗牒浮梁縣知縣任玉琛稟稱初三日河水　漲十餘丈城内水深數丈冲倒城墻數十處毁壞城樓六座都司衙署軍裝火藥文卷器具漂没無存都司詹　寶因公先出尙幸無恙東北一帶城廂内外居民舖户被冲二百餘家溺死者十餘人經該縣督率駕船救活不少初四日天卽晴霽災民散處經該縣捐廉煮粥賑濟其北鄉紕連祁門損傷　屋人口甚多田禾均被掩浸受災較重南鄉及東西二鄉被淹稍輕景德鎭被水數文至十餘丈不等民房舖屋被沖者不下數千家漂流人口亦以數千計經印委各官督同紳民設法挽敘全活無算並撈獲屍骸三百餘具俻棺收殮諭飭被灾稍輕之店鋪察户照常開工俾貧民藉資糊口所有文武公署無不被水任玉琛景鎭衙署溺斃丁役二名鮑孝光釐局水深丈餘滋斃巡丁三名傾覆坐三隻内有厘錢三千數百串不及搬連亦遭淹没現在設法打撈惟御窑廠地勢極高水僅尺餘而止刻下城鎭二處灾黎不下數千人北鄉等處房舍蕩没旣無棲息之區又無謀生之路必須廣　撫恤等情又據餘千縣禀低田被淹圩堤亦多漫壞惟高阜早稻受傷尙不甚重鄱陽縣禀北河與南河一片汪洋低田悉被淹浸房屋間有冲塌尙未淹斃人口樂平縣禀上流冲决漫没田禾均俟水勢稍退實力查勘各　情臣查浮梁縣因隣境　水横溢沖壤城墻民房淹斃十餘人景鎭漂流人口至數千之多鋪屋冲去數千家誠爲異常之災揆之八年通省之灾尙不及該縣此次之劇臣忝領封圻不能感召天和致小民罹此奇灾實深惶悚惟冀寛　賑撫以補救於將來業經未據禀報之先風聞被灾卽飭藩司先後委員赴饒州局撥錢八千串解往浮梁縣核實散放現又批飭動碾積榖以救目前之急餘俟該府縣確切查明被灾户口再行撥欵賑撫毋任書役侵蝕俾灾黎各有貸生不致流離失所以仰副 
聖主惠愛黎元之至意所有籌動庫欵若干俟事竣造册報銷並飭將城牆修築完固被淹厘錢赶緊撈獲及各縣設法疏消積水查勘被淹田禾分别重輕另行奏明辦理此外各屬早稻現屇登場粮價尙平民情安貼堪以上紓宸厪所有江西浮梁等縣被水分别撫恤查辦緣由理合恭摺且奏　乞皇太后皇上聖鑒訓示謹奏奉旨已錄○○江西巡撫臣　霨跪奏爲九江關一年期滿短心額外盈餘銀兩實爲洋稅侵佔籲懇天恩照案免賠恭摺仰祈聖鑒事竊查九江關稅每年應徵正額銀十七萬二千二百八十一兩三錢六厘盈餘銀三十六萬七千兩共銀五十三萬九千二百八十一兩三錢六厘自咸豐三年賊擾長江關稅停徵同治元年接准户部咨　飭　關道以此次接到部文之日作爲開關日期設法整頓扣足一年由該撫據實奏報如有虧短切實聲明由部酌量情形核辦又於同治三年接准户部咨該關常稅洋稅侵佔從同治二年開徵起截至一年關滿將洋商所運土貨另册登記查明實被侵佔若干於關滿時造册送部以憑查核等因具奏奉旨依議欽此又本省採辦京木直隷等省採辦電報木植以及湖南運津剥船准帶二成木料奉文免徵稅銀均卽騐明放行又各省營調遣兵勇運解軍械餉銀採辦軍糧煤炭與夫被灾難民各項船隻過關免徵船料節次奏經户部議准作正開除各在案兹據九江關監督洪緒詳稱九姑兩關稅務自光緒九年三月十二日起至十年三月十一日止一年期滿共收正銀三十二萬五千一百十四兩六分九厘耗銀二萬八千六百四十二兩五分六厘九毫洋行夾板等船共過二百五十七隻照關例核稅應船料銀一萬二千四百六十四兩五錢　照案在於本年徵收洋稅項下儘數撥補又免徵各省營調遣兵勇運解軍需以及被灾難民等項船隻並本省採辦京木直隷省採辦電報木植曁湖南連津剥船准帶一成木料共免徵船木兩稅銀九萬九千四百三兩一錢六分七厘應請作正開除以上抵補短收盈餘各欵連徵存正耗共銀四十六萬五千六百二十三兩七錢九分二厘九毫内除耗銀二萬八千六百四十二兩五分六厘九毫不入比較外實在短收額外盈餘銀十萬二千二百九十九兩五錢七分伏查九江關例徵　料鹽木茶竹五項稅課向以船料鹽木爲大宗茶竹次之後前民豐物阜商販盛行歲徵盈餘增全三十六萬七千兩較正額多逾兩倍道光年間旣已徵不足數迨兵燹之後復建關卡稅額仍舊情形則逈異於前又添設新關分徵洋稅其侵佔常稅之處何止一端卽如船料一項從前長江商賈運貨行旅往來莫不雇用民船今悉改就輪船稅料短絀勢所必然光緒二年以前過關輪船尙共四五百隻近年多至七八百隻輪船大逾民船十倍是侵佔民船稅料豈祇十數萬兩祗以於定章未能清抵盈餘虧數此外洋行夾板等船亦復不少雖按關例核稅而關例滿料每隻以四十八兩五錢爲限夾板等船較民船大逾數倍計隻扣銀暗虧稅項爲數甚鉅此大宗船料被洋稅侵佔確有明証者也至於木稅雖較舊歲多收銀二千餘兩然不及　年之五六分鹽稅一項由各省督銷局代徵本扁僅解到銀二萬數千兩茶稅與上屇柜仿竹稅向本無多通年不過數十兩以致徵收常稅通年未能稅復舊額實限於今昔異形補苴乏術該監督洪緒不避嫌怨剔弊釐奸設法整頓督率委員書役曉夜稽察稅項涓滴歸公不使稍有隠漏今屇期滿比較上屇徵數又復多收銀四萬八百餘兩遞年加增實已不遺餘力且近年洋稅收數較旺此絀彼盈於國課尙無虧損所有短徵額外盈餘銀兩詳請奏懇免賠等情前來臣查九江關監督洪緒此次徵收稅課比較上屇又復多收銀四萬八百餘兩雖因米谷减厘兩湖歉而蘇皖豐客商成本减輕米販絡繹上駛以故多徵船料而稅收遞年旌增實由該監督辦理認眞所致其未能徵足原額盖爲洋稅侵佔並非稽徵不力各前屇短收銀十二三萬至十五六萬兩不等均准暫免着賠在案本年短收額外盈餘銀十萬二千二百九十九兩零合無仰懇天劯俯准援照歴屇成案免其賠繳以示體恤而勵將來臣當嚴飭該監督益加奮勉實力徵收以期漸復原額並隨時察看倘或始勤終怠任聽丁胥徵多報少卽當據實嚴叅不敢稍有徇隠除咨户部外理合恭摺具奏伏乞皇太后皇上聖鑒訓示謹奏軍機大臣奉旨户部議奏欽此○○潘霨片再據九江關監督洪緒詳稱九江關徵收三分平餘一欵經前任監督　齡阿奏明除動支辦公等項年滿造册請旨交造辦處核銷外餘剩銀兩解繳造辦處充公兹查光緒九年分共收三分平餘銀一萬六百十二兩六錢八分四厘支用銀一萬二百九十六兩五錢八分均係遵照造辦處奉准减定成案核實開銷外仍剩存銀三百十六兩一錢四厘應卽委員解交造辦處兌收合將辦公支用各欵循例恭造四柱黄册詳請代奏前來臣覆核無異謹將送到 
黄册敬呈御覽又查該監督每年例支養廉銀一萬一千兩向在關稅耗銀内動支餘繳造辦處充公歴年因耗銀不　以致未經支解前准造辦處咨催籌撥據該關詳經奏准户部咨覆自光緒三年起循例動支等因又經行關遵照卽於三年起照章支解又查光緒八年三月十二日起至九年三月十一日止一年期滿共收積平銀九千七十三兩三錢除循供支用外仍剩存銀五百九十九兩五錢以上二欵應卽隨同本年三分平餘剩存銀兩均解交造辦處兌收合併附片陳明伏乞聖鍳謹奏軍機人臣奉旨該衙門知道册併發欽此○○軍機大臣臣禮親王世鐸等謹奏查滿洲軍機章京工部主事文明現在丁憂其軍機章京一缺應以記名挨次補用之理藩院員外郎多壽充署謹奏奉旨知道了欽此 
 
 

Page 10

 
 
[光緒十年七月二十一日京報全錄]  
　　宮門抄○缺單○諭旨五道錄前○醇親王奏叅劾大員措詞過當摺○禮部尙書延奏糾叅大員摺○粤督張奏叅革各員勒追摺○江撫潘奏爲據情代請停止發往摺都統繼奏請給發賑米摺子○浙撫劉奏報學玫幕友籍貫姓名夾片○七月二十一日禮宗人府欽天監正黄旗值日無引見○見瀅貝勒由東陵回京請安○召見軍機醇○王光緒十年七月分缺單 
知縣四川榮經許文鏞近河南尉氏趙鼎五丁廣東永安嵩齡丁山西廣靈楊亦銘革直州判四川酉陽胡五典逾限府經四川重慶邱翊逵故吏目山西永寍徐文逾限典史湖北來鳳高墨林故浙江象山彭鳳蘭山西興縣莊世英甘肅文縣謝鳩杉俱逾限 
○○臣奕譞跪奏爲大員糾彈失儀措詞過當恭摺具奏仰祈慈鑒事本月初三日内閣奉上諭延煦奏六月二十六日萬壽聖節行禮左宗棠秩居文職首列並不隨班叩拜據實糾叅一摺左宗棠着交部議處欽此臣初以爲糾彈失儀事所常有昨閱發下各封奏始是延煦原摺其飾詞傾　殊屬荒謬竊思延煦有糾儀之職左宗棠有失儀之愆該尙書若照常就事論事誰曰不宜乃藉端訾毁竟没其數十年戰陣勳勞並詆其不由進士出身甚至斥爲蔑禮不臣肆口妄陳任情顚倒此時皇太后垂簾聽政凡在廷臣工之居心行事無不在洞燭之中自不能爲摇動特恐將來親政之始諸未深悉此風一開流獘滋大臣奕謂於司治年間條陳宗人府值班新章雖蒙俞允所請仍因措詞過當奉旨申飭今延煦之疏較臣當日之冐昧不合似猶過之僅恭摺陳奏伏乞皇太后聖鑒謹奏奉旨已錄○○奴才宗室延煦跪奏爲受恩最重之大臣蔑禮辜恩不守　節據實糾叅仰斬聖鑒事竊照六月二十六日恭遇皇上萬壽聖節　廷臣工莫不依班行禮惟有大學士左宗棠秩在文職首列並不隨班叩拜當鴻臚引班時公然步出訖清門衆目所覩莫不駭詫伏命國家優禮大臣榮以顯秩養以厚祿封及祖父廕及子孫身受者果自問何功何　足似報稱　惟慶賀祝嘏時得於跪拜之際稍伸愛敬之誠此固天良所同具者而左宗棠之受恩尤非尋常可比仗國家之威靈賴各省之劦助隢倖而有尺寸功遠已封至侯爵異數也並非進士出身而擢至端揆曠典　其賢兩江也措置則乖謬武斷　奏疏則　慢矜誇二載以來嘖嘖人口而　皇仁寛大概子包茫所以優容者至矣此次來京精神咣緫言語支離猶蒙竭以殊榮子以寛暇所以體恤者周矣凡此天高地厚之恩莫非宥過酬庸之意該大學士雖捐竭頂踵未足補報於萬一乃身　尊嚴之地毫無誠敬之心欵段自如一若法度紀綱絶非爲伊而設如曰身有疾病不能行禮何不先期請假而必欲躬臨禁地故亂班聯害禮負恩孰甚於此夫人臣恃功驕漫古昔權奸往往有之至於我朝則君臣之際禮肅情　從前萬萬無此若比次不予嚴懲誠恐此鳳一長接踵勒尤三百年之典章軌物漸壞於左宗棠之一人不亦惜乎查内廷用禮不設糾儀御史而奴才職司典禮目覩情形不敢安於緘默謹據實糾叅請旨將大學士左宗棠交部嚴加議處以肅班聯以維法度伏乞皇太后皇上聖鑒謹奏奉 
[旨已錄]  
　　署兩廣總督山西巡撫臣張之洞廣東巡撫臣倪文蔚跪奏爲查明欠解光緒七八兩年交代銀米各員請旨革職勒限嚴追以重庳欽恭摺仰祈聖鑒事繼照粤東光緒五年以前未結新案交代業經遵限結報清楚　六七八三年交代亦經咨准部覆定限十個月辦結嗣查有叅革知縣許肇元等十員欠解交代銀米延不完解又經臣倪文蔚會同前督臣張樹聲恭摺奏請勒限嚴追在案兹查告病知縣李文烜前在饒平縣任内欠解雜欵銀一千九百餘兩又叅革知縣奎成前在石城縣任内欠解維欵榖賈銀一千三百餘兩又收存高州鎭解還長夫折價米二十餘石又叅革知縣叚鴻舉前署會同縣任内欠解正雜各欵銀一千三百餘兩又病故知縣王際元前在封川縣任内欠解正　各欵銀四千二百餘兩徵收三成裁兵米五百餘石又病故知縣任成章前代理澄萬縣任内欠解正雜欵及谷價銀九百餘兩又病故候補直隷州文禧前在羅定州任内欠解正雜各欵銀一千二百餘兩省米三百餘石三成裁兵米二百餘石　叅革知縣賴煥辰前在遂奚縣任内欠解正雜各欵銀六千餘兩又叅革知縣毓麟前在合浦縣任内欠解雜欵谷價銀一千五百餘兩又病故知縣劉鳳喈前署從化縣任内欠解正雜欵銀一千四百餘兩以上九員徵存正雜各欵銀米爲數甚鉅迭催未據完解實屬任意玩延據藩司粮道會同交代局詳請叅追前來除奎成叚鴻舉賴煥辰毓麟四員均已另案叅革應候查明是侵是挪再行嚴叅外相應請旨將告病前任饒平縣知縣李文烜病故前署封川縣知縣王際元病故前代理澄邁縣知縣任成章病故前署羅定直隸州知州文禧病故前署從化縣知縣劉鳳喈五員一併革職限三个　内嚴催各該員及故員家屬與叅員奎成等各將角解銀米掃數完解倘逾限不解或解不足數立卽查抄監追以儆疲玩所有查明欠解光緒七八兩年交代　米各員請革職勒追綠由謹合詞恭相具陳伏乞皇太后皇上聖鑒訓示謹奏軍機大臣奉旨着照所請該部知道欽此○○江西巡撫臣潘霨跪奏爲據情代陳籲乞恩准停止發往恭摺仰祈聖鑒事竊臣於光緒十年閏五月二十二日據二品銜降調浙江近察吏陳寳箴呈稱竊寳箴由本籍義甯州就醫江西省城於閏五月十八日接准湖南撫臣龎際雲咨問於五月二十日奉上諭龐際雲奏調員辦理營務等語降調浙江按察使陳寳箴著發往湖南交龎際雲差遣委用該部知道欽　等因仰沐恩綸莫名欽感極欲捐項糜踵自効駑鈍之資以圖報稱惟是上年冬間驟感風寒牽引積年所受混熱始則頭昏下血繼則左體浮腫動作撫攣方藥雜投久而愈劇據醫者云受病甚深見證　雜必須寛以時日安心調養使贓腑各得其職方有成効若求愈太銳必致元氣愈傷諸病紛起更難措手伏思渥被恩施本宜力疾馳驅第以患病未痊精力旣難搘拄深恐貽悮要公與其　越於後何如直陳於前倘得病勢就痊堪供驅策則犬馬餘生斷不敢稍耽安逸自外生成瀝將患病情形懇請據情代奏顯乞天恩俯准停止發往等情臣查陳寳箴現在省城就醫當委南昌府駕良禎親往看視見其左體浮腫動作拘攣痊愈尙需時日除囑其加意調理以冀速痊外理合據情瀝陳伏乞 
皇太后皇上聖鑒訓示謹奏軍機大臣奉旨知道了欽此○○奴才繼格文佩跪奏爲熱河饑民甚衆懇恩賞給倉存餘米煮粥散放以濟民食而廣皇仁事竊維熱河五方雜處民鮮盖藏年景豐收僅堪餬口一湡歉歲生讦卽艱客歲承德一帶水災較重今春經奴才奏請挑濬武列河等工隠寓以工代賑之意就食者日二三千人現各工漸次告竣雨澤及時少壯者四散謀生老弱曁婦女淹留郡街　面蓬頭形容枯槁極爲狼狽奴才朔望行香覩　情形安能不惻然心動正與道府會議籌辦間據内　府苑丞五岱禀請先由紳商勸捐米石開廠放粥以救眉急並請派官彈壓當自閏五月初旬開放起每日雖二千數百人而極爲安靜惟是遠近　民聞風紛來就食人數逐日增多現已日需粟米四石上下核計該紳商所捐僅敷七月半之用以後則難乎爲繼自應預籌接濟免成餓莩由熟河道轉據承德府詳請核議前來奴才查熱河每年粥廠經費只敷百餘日之用且至冬始行開廠以外别無欵項可籌祇查有熱河倉曁喀拉河屯倉存餘米一項尙可移緩就急此項米石向係十年盤查一次歴次均有餘米並有時由餘米發放各項傣餉若干石而仍可餘米一千數百石除抵應放各項俸餉外卽於次年採買不敷兵米項下如數扣除今雖屇盤查之期尙欠一年而需米待賑甚爲緊急四方　民因郡街綒商捐設粥廠率皆扶老擕幼來郡就食情形極爲可憫惟人數衆多捐欵不繼若不趕緊拯救恐悉委於溝壑奴才會商熱河副總倉曁督率道府悉心籌畫惟有仰懇天恩請就近由熱河倉餘米項下賞給粟米四百石發交該廠督飭委員會同紳商煮粥妥爲散放以惠災黎而廣皇仁仍請將本年粥廠展並一月自十月朔卽行開放則前後接續飢民無虞乏食出自逾格鴻慈是否當奴才等未敢擅使除分咨户部内務府查照外所有郡街飢民就食日衆籲請賞給熱河倉存餘米以濟民難緣由謹曾同　河副德管奴才文佩台詞縷陳伏乞皇太后皇上聖鑒訓示遵行再熱河正總管奴才毓秀尙未到任是以未經列銜合併陳明謹奏講旨軍機大臣奉旨着照所請該衙門知道欽此○○劉秉璋片再准新任浙江學政臣劉廷枚咨襄理衡文所延幕友汪　安徽舉人華祖錫湖南廩貢生顧光昌江蘇廩貢生方梓林安徽廩廕生錢榮高江蘇增　生陳名阿江蘇附貢生金殿祥安徽附生開具姓名籍貫照例移請轉奏前來臣查該舉人汪　等均籍隸他省相應附片陳明伏乞聖鑒謹奏軍機大臣奉旨知道了欽此 
 
