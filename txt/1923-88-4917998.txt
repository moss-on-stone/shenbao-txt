# 1923 - 88 - 4917998

 

Page 1

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 2

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 3

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 4

 
 
第一萬七千九百九十八號;中華民國十二年 西曆一千九百二十三年四月六號
星期五 * *時人名論（本報特約） 
[科學勢力（趙石民）]  
　　國於天地間必有與立所以與立者乃係一種有增無減有進無退無微不至無孔不入之特殊勢力一國之軍備外交民氣公理等皆有一部分之勢力然一與此特殊之勢力遇則或失其存在或失其效力如卵擊石强弱立判 
　　此特殊之勢力係何物乎曰科學勢力 
　　人非鳥類而能飛於空中非魚類而能游於水底山石能使之成灰礦物能使之成蛋白質空氣也能使之成液體成固體成肥料肉體也能洞見其心肝五臟之位置凡此種種皆足以證明此科學勢力之存在吾國人今日生計日蹙窮困日甚何以故因吾人之生活程度已爲此科學勢力增進若干而吾人之生產力不能與之俱進故衣服之華美宫室之壯麗電燈電話之靈便火車汽車之迅速以及各種日用品之爭奇鬭巧在在能使人發生一種奢侈之嗜好養成一種奢侈之習慣以增高生活程度在能運用此科學勢力之國生活程度增則生產力與之俱增在吾國則否質言之吾人已入他人科學勢力範圍之内而不能脫 
　　在發明科學者原爲人類謀幸福而結果往往 
適得其反有能將科學之發明以應用者即攫其勢力以爲已有以駕馭他種人類不觀近時之歐戰乎飛機也潛艇也毒氣也皆利用此科學勢力以爲生殺之具者也 
　　吾國人自問有此科學勢力乎有一部分之科學勢力乎曰無有也則吾國人在今日世界上巳失人類生存之要素 
　　願吾國人羣起研究科學羣起研究應用之科學及今不圖後將噬臍 
[國内專電]  
　　北京電二十一條二次覆文沈瑞 
麟須外長决定方肯負責發送京外各界又到爭廢電五十餘通（五日下午二鐘）　　北京電顧維鈞要求先同意再就任（五日下午二鐘）　　北京電今日院將顧同意案提國會（五日下午二鐘）　　北京電外長人選政府均不接頭顏惠慶爲府沮王正廷爲張尼名流保洛公薦顧維鈞（四日下午八鐘） 
　　北京電四日兩院流會（四日下午八鐘） 
　　北京電劉冠雄來電索餉十萬三日閣議交財部籌發（四日下午十一鐘） 
　　北京電岑西林派議員梁昌誥謁張陳述對粤意見（四日下午十一鐘） 
　　北京電三日閣議散後王懷慶聶憲藩薛之珩等復在總理室聚議近畿軍餉（四日下午十一鐘） 
　　北京電閩議員李兆年請開厦門商埠以閩人充督辦内農兩部正在核辦中（四日下午十一鐘） 
　　北京電交部召任傳榜六號北上（四日下午八鐘）　　北京電蒙疆善後會規定每月經費五萬元由鹽餘項下支給昨鹽署先撥該會二萬元（四日下午一鐘） 
　　北京電張錫元電察區現準備兵力兩混成旅騎兵兩旅以供驅策（四日下午一鐘）　　北京電吳新田電十四旅現分駐廣元俟川東攻克重慶卽會攻成都（四日下午一鐘） 
　　北京電袁祖銘電現已進駐鎭遠預備恢復（四日下午一鐘） 
　　漢口電楊森冬（二）（日）電蕭陷（三）（十）（日）晚墊江之役殺敵百餘人敵集中合谿現擬休息數日分三路向合谿進攻請撥槍千支彈百萬餉二十萬元又請電洛轉令吳新田迅出劍閣攻成都以相牽制（五日下午十一鐘）　　漢口電聞楊軍在開縣石井三次大戰死九百餘傷二千現正力圖補充（五日下午十一鐘） 
　　漢口電蘇齊派齊國棟來鄂商在寗召集維持長江及防浙會議（五日下午十一鐘）　　漢口電吳電蕭籌援川及收容黔軍費五十萬元（五日下午十一鐘） 
　　漢口電財廳長郭幹卿以補救洋虧爲名建議丁漕賦稅收銀折錢照現市價折算地丁一兩原收錢三串現收四串五百漕米一石原收六串現收九串稅捐約加一倍省署已咨送省議會輿論大譁（五日下午十一鐘）　　漢口電敎職員聯合會組外交後援會定九日開籌備會十四開成立會（五日下午十一鐘） 
　　漢口電意親王沙發雅由粤經湘到漢蕭五日在署歡宴（五日下午十一鐘） 
　　蘭州電楊思張維秦鐘岳等組織政團定名隴社爲甘肅最近政治結合（三日下午一鐘） 
　　蘭州電法專開除學生多名新校長被學生窘辱猶不肯辭退省長令敎廳自兼尙未决定（三日下午一鐘）　　蘭州電楊思辭職省署慰留（三日下午一鐘） 
　　蘭州電昨午寗夏道尹陳必淮抵省謁兩長面呈要政（三十日下午一鐘） 
　　蘭州電法專攻擊校長昨日開除學生數人風潮愈激大（三十日下午一鐘）　　香港電李烈鈞委賴世璜爲援贛總指揮中央直轄第二師長（五日下午六鐘）　　香港電劉玉山支（四）（日）通電拒受北廷文虎章（五日下午六鐘） 
　　香港電趙士北四日就大理院長任（五日下午六鐘）　　香港電廖仲愷昨抵省（五日下午六鐘） 
　　香港電桂學生聯會通電主收回旅大廢二十一條（五日下午六鐘） 
　　香港電沈鴻英東（一）（日）通電響應洪兆麟艷（二）（十）（九）主擁孫（五日下午六鐘） 
　　香港電傳陳永善秘密抵沙面變賣某項公債（五日下午六鐘） 
　　香港電沈鴻英派鄔參謀今日在大新公司宴各軍官話别（五日下午六鐘）　　香港電李易標以已係中央直轄軍於沈軍移防無關三日調北路所部兩圍回駐白雲山（五日下午六鐘）　　香港電許崇智約李烈鈞往三河壩會晤（五日下午六鐘） 
　　香港電沈鴻英佈告實行移防西江在肇設總令部（五日下午九鐘） 
　　香港電譚延闓派員赴宜章商收編謝文炳部（五日下午九鐘） 
　　香港電張開儒江（三）（日）通電拒受北廷文虎章（五日下午九鐘） 
　　福州電周蔭人四日晨由延平開拔來省五日午後進城分駐南較塲（五日下午四鐘） 
 
 
 

Page 5

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 6

 
 
第一萬七千九百九十八號;中華民國十二年 西曆一千九百二十三年四月六號
星期五 * *特約路透電 
[北京政局記]  
　　五日北京電總統總理昨請顧維鈞任外交顧辭謂願赴國外盡職不欲參與北京政治 
　　五日北京電吳景濂今日生辰閣員等均往祝壽憲法會議因以未開會 
　　五日北京電星期二晚西城某宅主人外出使女二人爲人殺死兇手未獲 
　　五日北京電今晨總統赴南苑飛禨學校行畢業禮並授畢業證書後由學生駕機飛行 
[范源濂抵英]  
　　五日倫敦電范源濂已抵英倫擬游歷兩年考查英國學制 
[羅素氏之賠欵敎育論]  
　　五日倫敦電羅素氏投稿於孟哲斯德指導報論拳亂賠欵及中國敎育謂如欲收巨效而免鑄大錯當謹愼需用此欵其用途須由中國敎育家認可故用欵之計畫當由中英委員會協同草擬中國代表當由中國大學及高等敎育機關推舉敎育家任之以賠欵之數額論苟不全用於高等敎育則不足發生任何效果中國之傾向高等敎育今甚熱切羅氏之意政府將見英人最佳之謀畫不在商民敎士而在官員蓋駐華外交及領事官員多研究中國歷史文化之人也羅氏主張此欵應由華人管理全用於輔助改良高等學校而遣少數學生留學英大學每一中國大學當派英國敎授一二員再中國大學現急需圖書館云云 
[俄政府處决敎士之實行]  
　　四日華沙電波蘭代理公使曾於三月三十日最後一小時保救敎士布基維資氏允以波蘭所拘過激黨與布交換爲蘇俄外交長切實拒絶波蘭各報對於俄國處决敎士極形忿怒 
　　四日華沙電布基維資氏敎士乃在星期五晨四時處决因蘇俄當道停止發電四小時故外國得信較遲 
　　四日倫敦電蘇俄政府答覆英國駐莫斯科商務代表郝特森氏反對處决敎士布維資氏之文傲慢無禮文内聲明俄國之主權且謂外人干涉俄國施行法律以圖保護細作國賊實爲非友好之舉動文内援引愛爾蘭民國駐法代表之電文以愛爾蘭殘害政治犯歸罪於英國該文之結語曰如一念及印度埃及所發生之同類事件則斷不能視英政府以人道神聖名義提出之請願爲光明正大云云郝氏即將原文璧還蘇俄政府謂此式公文不能接受英報今日均以大字紀述此事 
[法德之魯爾糾葛]  
　　四日柏林電法人已將佔領區域展至赫根郊外報稱法兵四人先乘汽車抵赫根羣情激昻將法兵扣留法兵以槍柄擊人卒賴警察保護得免於禍 
　　四日柏林電德國致法之牒否認克虜伯廠工挑釁要求完全撫卹遇害者並釋放被拘者 
　　四日巴黎電杜塞爾道夫消息開赴魯爾之第一次法人軍事火車昨日依照英司令葛德萊與法將裴郁所立之協定穿行英人區域 
　　四日巴黎電（法人無綫電）法報稱克虜伯廠工確移汽水管向法兵開放法兵於等候兩小時後始用武器遇害者殯葬之期現已展緩愛森工人已於今日全體上工法兵執行協約國委員會之命令已開始没收德國愆期未繳之甜菜種子第一批共没收七萬基羅格蘭姆　　四日巴黎電（法人無綫電）美國商部總長霍佛氏今日稱法國在魯爾之行爲不但不傷害美國商業且助成美國商業之發達五金製造業尤佔便宜而美國農事出產品及其他實業亦覺競爭較易 
　　五日巴黎電法報稱法人已在梅恩斯查見秘密郵寄機關搜出値十萬萬馬克之郵票及信件與郵件數包有關係人若干已由當道諭令靜待處分就事態察之似郵局雖罷業而德人則仍暗中收受信件由汽車轉載至梅恩斯 
[前意相論魯爾事]  
　　四日倫敦電英報前意相尼蒂氏之文謂法政府聽從法國鐵業巨擘之指揮志在支配歐陸其佔領魯爾之目的不在賠償但欲摧殘德國實業而使之受法國實業之支配耳此不得謂爲和平簡直便自由人民爲外國資本家之奴隷法人今不僅遇困難且招仇恨此固意中事也云 
[南愛黨人之消滅]  
　　四日倫敦電杜白林幾無日不接捕獲黨人十餘人之報告南愛政府以爲戰事停止而黨人機關又復解散和平定可告成寇立地方有重要黨人若干業已投降該處農人公會已决議請政府停止捕殺蓋以寇立地方已恢復常狀也赴美者絡繹不絶前數日内由寇立乘輪赴美之少年男女不下數百人估計黨人繫獄者現有萬人内亂漸淸而國際地位遂爲衆所注意據日内瓦消息國際聯盟經濟委員會已請行政會邀請自由邦參預十月間舉行之聯盟會所發起國際稅關會議此乃英愛和約成立後愛爾蘭爲國際承認之第一次消息自由邦與北愛爾蘭之稅關已於四月一日成立進行頗順 
[英礦工罷工]  
　　四日倫敦電朗達流域礦工四萬六千人今日開始罷工志在强迫不在工團之礦工五千人亦加入總聯合會境内無一磺山工作但斯温細及西南威爾斯之各礦則照常工作 
[各國近事記]  
　　四日巴黎電巴黎時報稱意相墨索里尼决定請前屬奥帝國之各邦派代表至羅馬討論解决賠償問題 
　　四日巴黎電討論美軍佔領經費委員會今晨在外部集議與美代表會同攷慮償付欠美欵項之方法 
　　五日開羅電開掘埃及古墓之加拉望伯爵受蟲咬毒於今晨二時逝世其神志至死猶淸 
　　四日希爾新福電今日公報稱列寗熱度爲九九·五脈息爲一○四 
　　四日君士坦丁電美國驅遂艦福克斯號今日在博斯波魯斯峽口因激流之衝盪致與英國輕巡船塞萊斯號互撞兩艦皆受損傷 
　　四日倫敦電海軍部稱英巡艦塞萊斯號損傷甚微艦員皆安修理工程可在瑪太爾辦理 
　　四日倫敦電北巖夫人今日在赫特爾堡嫁與前充全國自由黨總監理員侯曾爵士領有特别結婚執照由維塞斯特主敎舉行成婚禮 
　　四日巴黎電北白川妃危勢稍减朝香親王傷已漸平 
　　五日香港電太古公司爲藍烟囱公司某船僱用新海員以代滿期之舊海員新海員不入中國海員聯合會受値較會員爲低故聯合會已提出抗議謂此舉實背上年罷工合同藍烟囱公司各船海員之工資似較他船爲高太古公司辯稱罷工解决並不束縛公司須無限期付最高之工資雇新海員之船已於今日開往歐洲 
[公電]  
　　福建學生後援會來電申報館轉黎大總統國務院參衆兩院外交總長各省議會學生會各法圑各報館均鑒日本拒絶否認二十一條件圖佔旅大危亡已廹國民宜誓列力爭政府應據理駁覆敝會誓爲後盾根本否認二十一條件照例收回旅大福建學生後援會叩 
　　王承斌通電各報館均鑒國於天地所恃以相維相繫者　有土地人民主權爲立國三大要素土地被人佔據主權爲人侵陵雖有人民國將不國此謀國家者所由以擁護主權保全土地爲汲汲也片馬本我領土淸季國力削弱英人以席捲囊括之計肆乘機侵略之謀民國建元巳逾十稔因國事糾紛未及向英人積極力爭結此懸案隱忍至今尙未解决言之令人心悸不謂英人乘我國多故交涉未了之時竟向片馬附近拖角地方設廳置官視同已有窺西南之屏蔽撤滇蜀之藩籬此而可忍孰不可忍凡我國民務期同心協力盡匹夫有責之義爲綢繆牖户之謀仰懇我大總統主持於上速飭外交部嚴重抗議據理力爭在今日阻其設官無使實偪體此庶此後索回片馬不難繼續進行星火燎原事宜杜漸伏望主張一致共救艱危迫切陳詞伏希鑒察王承斌支印 
國外要聞 
[瑞士通信昭實]  
　　記蘿山（即洛桑）會議 
　　歐洲大戰爭後國際會盟不可勝數而以蘿山會議爲最沉悶若領事裁判權問題若韃　海峽問題若模梭煤油區域問題均爲天下萬國所注目若弱小數民族問題若經濟財政問題若希臘主敎安美宜Ａｒｍｅｎｉｅ主敎去留問題亦幾經雙方之爭執遷延數旬迄未得有十分進步不意至一月二十後法代表濮柳忽接法政府訓令對於會議進行表示法國此後不復爲英梗阻冀英國對於德法相持之潞河（即魯爾）流域佔領問題亦不爲法梗阻就最近情勢以觀法國在近東方面勢力旣不能如報紙所傳之盛大而英吉利土耳其間多數難題似經彼此直接商定政局變幻誠哉其不易測也傳聞法國最初意志本擬完全與英國一致嗣以不能一致遂謀暗中助土耳其適其時俄代表紀期齡（即齊吉林）來蘿山聲言俄國極願爲土耳其後援土耳其代表乃施用其較進一層之圓活政策對法方面亟贊許其勸令土國反對英國之獻計對俄方面如紀期齡Ｔｃｈｉｔｃｈｅｒｉｎｅ所預料者謂土代表聆俄援土之語必將立與俄聯土之於俄其接近程度僅至尋常交好而止事誠出人意表此時法代表濮柳Ｂａｒｒｅｒｅ因土耳其人手段過圓活復默運其更上一層之圓活政策一方面向土獻計抗英一方轉而引誘希臘不幸希臘五總長被戕英政府召回雅典駐使希臘代表文宜周Ｖａｎｉｚｅｌｏｓ正在旁皇恐懼之時何敢公然聯法但法國無論如何必須更得一國而與之相聯結意乃專屬俄國庶議政府因消息沉滯厭倦歸去之昧旦報ＬｅＭａｔｉｎ訪員饒訪杏ＳａｕｅｒＷｅｉｎ忽爾重到蘿山Ｌａｕｓａｎｎｅ謁紀期齡作談話記字裏行間表見法俄聯接之關係重要英政府聞之亟告法政府謂法佔潞河Ｒｕｈｒ流域英國雖不以兵力爲聲援然亦不欲從中與法爲難法總理普安嘉賚Ｐｏｉｎｃａｒｅ乃訓令其代表濮柳聯絡俄國之事忽告中止法俄旣不相聯英法漸趨一致土耳其成孤立之勢多種問題即須勉强讓步但模梭Ｍｏｓｓｏｕｌ煤油區域問題及領事裁判問題土耳其却萬不能容讓也歷年土耳其所最嫌惡欲廢之爲快者首爲外國公堂英代表口仁ＬｏｒｄＣｕｒｚｏｎ嚴詞抗辯謂土耳其法官及警察薪傣甚微遇有訟案難免以金錢能力僥得勝利外人對於土耳其法官不甚信任甚望土耳其法庭遇審理外人之案件時參用過半數之外國法官會審伊思默把帥堅執不允各國代表異口同聲謂彼如何能以錢與貨冒險赴土耳其萬一被騙被盜旣無法律保障又無法官主持公道一息難安其何以堪伊思默把帥ＩｓｍｅｔＰａｃｈａ答云以外資外貨赴土耳其活動僅屬數年以内之事以後土耳其於國内興大工業國貨贍足自無須外貨輸入各國代表咸以此種大策畫惟彼錨城政府或自信其非虚其餘世界各國却無有聽信之者伊思默把帥復述土耳其法官曾受最新式敎育與依最新制裁判等情英代表口仁云新式之學問及審理法實不足須更有新式之經騐以言敎育土耳其之新式法律專校至一九○七年方開始中間經大戰爭而停止者幾及十載以言裁判土耳其有多數尋常案件可早告結束者亦曾延至數年之久各强國代表至此咸謂舊式領事裁判權誠有未盡善處但一九一四年來土耳其擅以强力廢止國内領事裁判權於理實屬未當此項領事裁判權不妨另議新章辦理却不能不繼續保存云云按領事裁判權頭緒紛繁今土耳其所力爭者爲裁判官一項土耳其現爲戰勝之國不欲各國再以裁判官會審損其國家之尊嚴故須極力進行必至遂其蘄向而後已也土耳其之有領事裁判權由來甚久一千四百二十四年最先得此特權者爲義大利古代浮蔭西Ｖｅｎｅｚｉａ國人民繼而旅土之前路華人與旅前路華之土耳其人互得此權一千五百二十八年法人得之以後英與俄美次第得之十九世紀中巴爾幹半島之保加利塞爾維脫離土國獨立亦循例有此權土耳其在其國境不復爲主人翁旅土各國僑民分類聚處各自成一區域外人在土境犯罪案不受土耳其法律與官廳之制裁僅其國駐土領事得以逮捕審理如有一國旅土僑民爲數甚稀則此輩朝夕相聚非親即眷法官亦即爲其親眷又如外國人與土耳其人爭訟外國領事直入法庭稍不滿意恫嚇隨之此單就審判一事言也至其損害土耳其國經濟上利益者受之尤有切膚之痛國家賦稅不能自由增加每遇加稅須向訂有商約之各國一一請得其承認并須於承認之先一一以商務上特種權利爲彼此交換條件其民間所營之工商業奄奄一息萬不能與外人競爭遇有外國商人偷稅事即經查獲不能收没外國貨又處處占優勝身爲土耳其民能餬口即爲萬幸宜其於文明進步國家前途漠不關心外人以中國與土耳其比之爲東亞兩病夫不意其切膚隱痛尙有不謀而合者在此蘿山會議足爲吾人後日之借鑑者一也 
　　模梭煤油區域問題英國土耳其問爭持尤力英代表謂模梭煤油礦區住民非以土耳其族占多數土耳其國不得取其地而有之土代表從容致答曰請一翻閱世界最有價値之典籍可乎英代表亟詢何書土代表以大英百科全書對蓋英代表實不料百科全書中詮解『模梭』之Ｋｕｒｄ民族反足助彼土耳其人張目也土代表誠不愧學優而仕之大外交家矣今英國方面因往年國際聯合會曾助英國伸張勢力於袤索坡塘Ｍｅｓｏｐｏｔａｍｉａ一帶今此模梭礦區或應歸土版圖或許歸英保護無法可以斷决仍擬托聯合會設法調處而土耳其代表則以前鑒昭然聯合會或不能爲土臂助不如由彼礦區實行國民自决威爾遜十四信條果尙可行土耳其未嘗無好希望否則礦區　大在外交擅坫棋局中仍不免如一棋子可任人手左右推移論者謂後日世界全局星星微火燎原爲災或終不免以此煤油爲種火物此羅山會議足貽來日隱憂者又其一也 
國内要聞 
[北京通訊（蘋）]  
　　孫曹携手難成事實直奉和議終歸盡餅盛傳洛吳决以武力統一西南正在氣奮風雲戈指羊城之察而空穴來風孫曹携手之說復同時並起說者謂此事係孫洪伊從中幹旋已定有具體辦法如得中山與洛吳兩方同意即請停止楊森攻川沈鴻英攻粤孫傳芳攻閩各暫維持現狀靜待後命說得天花亂墜頗似實有其事近見民黨要人劉揆一發表統一意見書亦極力主張孫曹携手謂北自袁段馮徐而後寳以曹氏爲舊勢力之中心南合川滇湘粤諸省實以孫氏爲新勢力之代表欲謀統一孫曹實先有携手之必要云云記者以爲此項主張與目前形勢頗關出入因向各政團方面切實調查據云孫伯蘭主張孫曹携手在項致中赴滬時伯蘭對項已有聲明嗣後倒閣風潮乘時繼起小孫派爲復謀擁護孫伯蘭組閣起見曾一度赴保本此主張游說曹三謂伯蘭與中山若何密切在議會中之潛勢力又若何深遠張閣情形已有不可維持之勢此時若令伯蘭出而組閣非但大帥與中山方面從此可以水乳交融即進行最高問題伯蘭手婉亦較他人每活將來水到渠成定可以奏膚功此一番話說得曹興高采烈小孫派認爲有機可乘而孫曹携手之說遂於是大倡其實曹氏此刻無論何人只要能以最高問題熱心勸進任何方面無不極力敷衍不過張閣近日用種種釜底抽薪之手段抵制倒閣風潮業有成效關於不信案及彈劾案之提出形勢已日趨和緩伯蘭組閣業已不成問題而洛吳連日又來密電催促中央下令警告孫 
欵等種種行爲攻擊仍不遺餘力蓋孫曹携手之主張完全係孫伯蘭預備組閣的一種計畫曹氏旣未有所進行中山是否贊同尙不得而知故近日此項問題雖遍傳於京保道上窺其實在究難成爲事實至劉揆一之統一意見書復同此主張亦不外乎附和小孫派含有幾分製造空氣之作用也 
　　孫曹携手旣難成爲事實而醖酿好久未能成立之直奉和議近復甚囂塵上據聞公府方面前以直方軍隊彭壽華之第十五師紛紛輸送直向喜峯口增防塘沽軍糧城山海關北戴河陽山一帶直方偵探又星羅棋布奉方消息有張作霖已遵守援川之約乘川鄂正在激戰之際謀積極的活動並已秘密準備動員等等因此黄陂大發慈悲復傳鮑貴卿王占元等赴府當面囑託再向奉奉疏通奈鮑王鑒於直奉和議不易成功當即謝絶不敢負此重任近因三月二十八日爲張作霖壽辰各方要人除洛吳鄂蕭豫張外其餘多備厚重禮物派遣代表前往祝嘏對於直奉和議聞曾一度提出無如奉張條件難惟就範事遂作罷此即近日來直奉和議往事重提之說所由來也頃據另一消息喜峯口方面直奉防綫相距不過二十餘里數日前以前哨探兵偶相接觸已小有衝突幸能隨時各回原防未致驚動後方部隊故而相安無事又聞王懷慶之第十三師前日已由西苑全部開拔向熱河前進因聞奉軍此次作戰計畫其主力軍集中於熱河方面將來之前敵總司令即爲前次最耐戰之李景林直方以熱河地界係屬王懷慶管轄之内故囑王帶領視信之第十三師前往防禦蓋亦洛吳動員計畫之一也即此以觀直奉兩方不特和議不能成立而戎馬倉皇大有箭在弦上之勢縱一時尙不至爆發然保曹急欲償最高問題之大慾而洛吳又醉心武力統一之迷夢窮兵黷武在在予奉張以可乘之機直奉前途實未可知也（四月三日） 
[不信任案在兩院之形勢]  
　　張閣之不信任案前日（二日）參議院已交付審查其結果如何尙不可知至衆議院方面則有吳景濂可藉議長地位操縱其間而議員倒閣與擁閣兩派實力亦相云不遠故不信任案當然更難通過今日（四日）衆院議事日程中雖已列入不信任案但今日常會未必能開得成功即使得開會預料亦當無結果數日以來政府向議員極力疏通似已得有結果雖昨日對不信任案加入連署者有十餘人但取消連署者亦有何　歐陽成杜凱之周廷弼金承新程崇信汪震東等十數人似此則近日倒閣之呼聲終不免於爲一種呼聲而已又擁閣派多以不信任案無法律上之根據爲反對之口實倒閣派中亦有自認此爲弱點者但若改提彈劾案則三分二以上之出席四分三以上之同意在此時之衆院中幾爲不可能之事實至參院之所謂交付審查外間對之亦頗有不解者張閣種種措施失當實已有目共覩更何待於審查其所謂審查者審查張閣之應否不信任歟抑審查不信任案之應否提議歟或謂參院此著意在虚張聲勢以待張之設法疏通此說亦不能謂絶對的虚誣也 
　　頃又有衆院議員凌毅等提出彈劾國務總理張紹曾案茲錄其原文如下爲國務總理張紹曾喪權辱國違法殃民破壞和平蔑棄信義依法提案彈劾事國務總理張紹曾就職以來親暱僉壬濫用名器大言欺世反復無常拂逆民心仰承軍閥以致怨毒遍乎全國譏訕騰於友邦違法失職指不勝屈略舉大者厥有四端金法郎案損失七千萬元以上致意比等國援例要求將來損失尙不知伊於胡底二十一條宣布無效及旅大租約滿期原本截然兩事乃該總理竟併爲一談冀引起重大之外交延長内閣之生命已屬荒謬絶倫而照會中復用廢止字樣一若二十一條吾國先已承認者致遭日本之拒絶賣國固位喪心病狂此該總理喪權辱國之罪一也京漢工潮元宵慘劇無辜死者數十百人事前均經當局許可臨時忽用武力壓迫設阱陷人虐殺無罪報紙條例甫經取消逮捕亞洲通信社記者旋又釋放前之逮捕是則後之釋放非後之釋放是則前之逮捕非生殺從心刑戮在手視人民如分敵等法律於弁髦此該總理違法殃民之罪二也該總理就職之始通電全國及宴請外圑新聞記者國會同人均一再宣言和平統一乃曾幾何時竟下閩粤督理帮辦護軍使師旅長等十一命令居心挑起南北戰爭以實行其前任總長時武力統一致策了亂性成殘民以逞此該總理破壞和平之罪三也信義爲立國大本稍知自愛乾罔不兢兢篤守莫肯或渝張紹曾爲總理應如言行一致爲國表乃竟輕諾寡信暮四朝三以食言爲手段以譎詐爲通權觀其辭職之理由翻成復職之條件行不願言恬不知恥此該總理蔑棄信義之罪四也綜上四端本員認爲該總理張紹曾犯約法第十九條第十二項失職違法之罪特依法提案彈劾是否有當伏候人公决 
[三日閣議中之兩要案]  
　　外長問題與公債問題 
　　昨日（三日）閣議十一時開議二時十五分始散外内仍次長出席除例案外關於整理内外債問題外長問題均有所討論外長問題閣員討論結果因繼任人選不易决定多數主張再向共郛懇切慰留張紹曾深以爲然日内當有指令發表惟外次沈瑞麟當塲聲言本人此次代部原以十日爲期現已逾限多日萬難再負責任擬以本星期爲度不論黄總長是否回任以及有無替人决計卸去代部職務免致叢脞應請總理早定辦法云云蓋沈深知黄氏無挽留之餘地故不願長久負責至整理内外債問題曾爲長時間之討論微聞各閣員雖因 
 
 
 

Page 7

 
 
第一萬七千九百九十八號;中華民國十二年 西曆一千九百二十三年四月六號
星期五 * *　　昨日衆院褚輔成之提案已經通過頗爲不快然仍從容討論應付辦法結果關於民國十二年以前所有内外債合同及詳細用途限七日内咨交國會議决一層衆皆謂除照辦外别無問題可言雖前此合同愛昧用途不明白者甚多然今政府非前政府自不能代負其責任將來發生質問等問題則當照現在之事實加以說明以明其責任之所在其關於整理内外債辦法須作成法律案咨交國會議决一層最初某閣員曾持異議但多數謂今政府對整理公債辦法本取公開主義同時此事與國庫負担有關亦不能不允國會之請結果卒决定將擬議中之整理内外債各辦法再加以精密之考察然後送國會徵求同意又關於整理内外債未經國會同意不生效力一層衆皆認爲上兩項之附帶條件亦决定完全承認此一事也至於整理辦法聞政府亦已决定第一將一部分過期内債另覔担保品即以原有担保品項下撥充過期債票之息金第二另立一借債還債計畫儘新債還舊債不將餘數充政費第三將内外債之担保基金與内外債之數目對照兩抵後觀基金之差額若干再定改訂延期合同之標凖務使出入相抵一債有一債之基金不至有虚懸無着落又關於安格聯之條陳劉恩源昨曾發表意見謂外間多謂安格聯條陳乃唯一整理辦法然此在與内債有深切關係者作如是觀則可但在政府則不可政府須内外債兼顧决不能偏於一隅云 
[財部增印大批印花稅内幕]  
　　財政部印刷局增印大批印花稅一事京中已喧傳殆遍茲據知其内幕者云印花稅向由印刷局承印大約每月所印在二萬左右蓋以吾國此種稅則尙未十分普及故僅有此數印花稅處照章派有檢察員五人在印刷局監印印花稅以防有濫印之弊其制度本甚嚴密乃日前忽聞印刷局有增印印花稅之事於是印花處總辦李景銘乃下令於印刷局略謂風聞有印花處以外機關令該局增印印花稅七十餘萬之事該局正在刷印之中此事是否屬實如果有其事務即停印並將已印就之印花稅交處辦理云云一面並下令與所派之檢察員飭其監察乃印刷局奉到此令後不以爲意並覆一公函略謂此事乃奉部中庫藏司之命令與貴處無涉同時檢察員亦報告於印花處謂該局現時印刷此種印花稅日夜趕印不許我等監察我等無可如何惟責任所在不得不聲明等語李乃具呈於劉恩源叙述情形並請劉即下令停印然劉竟置之不理李遂具呈辭職劉尙未批准然李昨日已不到部矣 
　　聞此事係由庫藏司長與印刷局長聯名具呈由劉批准故印刷局有恃無恐乃敢反抗印花處之命令但印花旣設有專處當然須得印花處之同意此理至爲明顯且據該處中人言目前印花稅印好未用者尙多殊無加印之必要即使增印亦斷無庸日夜趕印以此件尙未缺乏也尤可異者近日所印之印花稅專印一分或二分之零碎票而並未印一元數角之票蓋以此種零票市面易於流通易於抵押變賣之故以近日行情言之大約抵押可得三四成變賣可得五六成外間傳言謂印刷局已與奉天結有契約以三成售與該省而該省長官可將此物硬派各縣收得十足此說確否尙未可知但連日該局已運出印花稅數十箱則言者鑿鑿當非無據此法所以最稱巧妙者其他有價證券須編號須存根一經調查便可水落石出惟印花稅之爲物無從考查但使一日由印刷局運出市面便如石沉大海無可究詰故彼輩敢毅然爲之耳 
　　另據某通信社云財部增印印花稅其數實達五百萬元此事實出於庫藏司之主張蓋庫藏司中一空如洗欲覔一十萬元之抵押品尙不可得於是乃異想天開擬印新印花稅五百萬元以爲抵押借欵之用議旣定即行文印刷局長照辦印刷局對財部公事當然無抵抗之餘地即一面籌資本一面趕印蓋印五百萬元之印花預計須三十一萬五千元之資本一時殊難籌此巨資不得不轉向庫藏司麻煩庫藏司正在爲難而印花處又向印刷局交涉謂本處並未聞知此事庫藏司亦未通知阻止該局印刷印刷局則謂此係奉部令無可反抗其結果亦對質於庫藏司該司乃向印花稅處聲明略謂按理印印花自當通知貴處惟此項印花專供抵押借欵之用並不發行一俟取消抵押時仍返諸印刷局由印刷局交貴處云云印花稅處謂無論如何總不應該不通知雙方爭執甚烈昨日庫藏司印花稅處印刷局三方當事人在部大開談判聞尙未得結果 
[政府裁撤兼薪之空談（）靜觀]  
　　北京政府官吏兼差早成一種慣例此次經李根源提出閣議主張官吏不准兼薪並將前此所議定之各級津貼亦一律裁去此等堂皇冠冕之議案當然一致通過其議定辦法則第一步由院通知各機關造成名册送院第二步由各機關各派代表到院組織審查會詳訂審查辦法第三步就所送名册詳加審核將有兼差各員列成一表交由各長官分别裁撤以爲如此庶可一淸仕途節省經費此事議决已歷多日直至今日（二日）各機關派定之員始到院集會而檢查報到名册缺者尙多其未報名册之機關當然亦不派代表出席一時傳說紛紛有謂某機關業經議决對於閣議表示不贊成者有謂某機關决計取消極態度置之不理者開會討論之際由國務院秘書柯某主席報告以前經過情形並籌議以後進行方法當時就已報各册略加翻閱已發見兩種難點㈠國會議員有兼差而兼薪者以彼等神聖不可侵犯之資格屈尊與末吏爭食此事將如何辦理㈡重要部署名册有未送且聞將以不理兩字應付到底此事又將如何辦理就此兩點已覺無從下手於是討論之下多數主張暫時仍在手續一方面盡方做去至於實行之時能否如願則到會各員當然不負責任爰即議定辦法數條㈠仍由院函催未送名册之各機關請其趕緊造送㈡送到以後照姓之之筆畫多少分類編造以便檢閱㈢僱員不在審查之列㈣顧問議諮如係有給應一律辦理初次集會草草討論略有結果即行散去據到會人員言此事絶不能不圓滿結果極好亦不過再開會數次即無形消滅蓋從前已屢次試瓴騐也 
[萬國博覽會組織大綱]  
　　籌備共和紀念萬國博覽會一事業經明令派李景龢爲督辦李督辦已將該會組織大綱擬具十條請農部提出閣議議决茲錄其議案原文衣大綱十條如下 
　　查籌辦共和紀念萬國博覽會事宜前經本部提出國務會議議决業於本月八日奉令派李景龢爲共和紀念萬國博覽會督辦在案茲據該督辦擬具該會組織大綱十條請提出國務會議决定施行等情前來查所擬各條尙屬妥恊是否可行相應繕具原件敬候公决附「共和紀念萬國博覽會公所組織大綢」第一條督辦一人總理本會一切事務第二條會辦一人坐辦一人輔佐督辦辦理本會一切事務第三條參議二人商承督辦襄理本會事務第四條委員及事務員無定額商承督辦及会辦分任本會事務第五條本會辦事細則另定之由督辦分别咨呈國務院農商部備案第六條評議會受督辦之諮詢評議本會事務第七條會長一人由督辦兼任副會長一人由會辦或坐辦兼任評議員無定額由左列各項人員選任之㈠主管或關係各部處主任職員㈡各省實業廳長㈢各專門學校校長㈣農工商會會長副會長董事等及實業界之有資望者㈤特聘人員及本公所主任職員第八條會辦坐辦評議員參議委員由督辦聘任分别咨呈國務院農商部備案事務員由督辦委派第九條本會爲臨時調查事件得設調查員第十條本大綱依進行之次第及事務之繁簡隨時由督辦擬定分别咨呈國務院農商部備案 
[羅案已於二日起訴]  
　　北京律師公會發表意見 
　　羅案自京師高檢廳訓令地檢廳偵查後已逾一月聞地檢廳已於本月二號依據刑律第二百四十條及第三百八十六條起訴按第二百四十條第一項文爲「官員明知虚僞之事實而據以製作所掌文書圖樣或行使此種文書圖樣或意圖行使而交付於人者」即爲僞造文書罪第三百八十六條文爲「官員處理公務圖利自已或第三人或圖害國家公署背其職務損害國家公署之財產者」即爲詐欺取財罪 
　　又北京律師公會對於羅案再議日昨發出通電陳述意見文云羅案再議是否合法言人殊本公會屢接各處函電或謂政府破壞約法理所不容或謂政府根據律條並無不合而究之案歸於理方者宜就理以發揮事屬法庭作者當資法爲論斷本公會向無偏黨不易發言惟茲事體大不得不本法律上之正義爲良心上之主張查修正律師暫行章程第三十二條規定對於法律命令及關於司法事務均有提議决議之責竊以爲奥約成立被害主體屬於國家國家係公法人不能自爲活動而代表公法人之自然人係爲一國元首羅案由大總統諭交京師警察廳傳送地方檢察廳偵查是羅案造端本由大總統以被害人資格告訴迨地方檢察廳不起訴處分後執行政府事務之國務院秉承大總統意旨開國務會議全體議决仍以原告訴人資格聲請再議司法總長執行國務會議議案令行檢廳再議於法並無不合而乃非難紛起以爲命令再議有行政干涉司法之嫌甚且有以去就力爭者殊不知檢察事務純屬國家司法行政依上下聯有一體之原則自應立於司法部監督之下查法院編制法第九十八條規定凡檢察官均應服從長官命令同法第一百零二條又規定司法部得命令檢察官辦事事務細繹該兩條法意司法部及上級檢察廳對於檢察宫職務上之行爲實有無上命令權及監督權况再議爲發現眞實起見係現行手續法上之一種救濟方法應否起訴尙有上級檢察廳自由裁决而再議之是否成立又當視其有無理由並非一經再議即有起訴之必要縱使起訴是否有罪尙有法庭獨立審判斷非政府及檢察官意思所能拘束核與約法第五十一條規定法院獨立審判不受上級官廳干涉絶不相蒙詳繹約法所指審判之文義明係對於有獨立審判權之推事而言檢察官並不包含在内若誤認檢察官亦在其内則法院編制與現行法之統系完全推倒無餘至羅黄重行覊押一節本公會前據京師地方檢察廳函稱係根據刑訴條例第二百五十五條但書規定在再議期限内及聲請再議中遇有必要情形均得再命覊押此案旣經國務會議秉承大總統意旨再議而上月十四日黄報又載有黄體濂逃走之說並奉司法總長面諭此案反對者多聞外間傳說有對羅文幹等加以身體上不利益之行動果眞演成事實將來辦理更形棘手茲爲羅文幹等安全起見宜於今晚暫行收所各等語斟酌再四甫於十五日午後八時將羅文幹黄體濂二名傳案覊押等情據此是羅黄重行入獄本係地檢廳依法辦理完全出於職權上之行動即不能指爲司法當局之蹂躪人權事實昭彰絶無吹求之餘地本公會職責所在礙難緘默遂於本年三月二十三日開常任評議員會議决根據法律發表意見海内外不乏明達諒有同情盍申正義於寰中共張公道於天下北京律師公會叩 
[裕華借欵尙未成立]  
　　連日京中各報登載裕華借欵一案尙不詳確查裕華借欵係二十暪元回扣九五利息一分八釐匯水一元三角自三月十日左右即行交涉因印刷局不肯將流通劵交出迄未成交蓋裕華非俟流通券到手變賣後不能交欵經財政部再三催促始交四萬元不料事爲報紙揭穿市面不能多賣至今未能續交欵項故近日原介紹人及裕華皆甚焦争財部亦因需欵孔急催促不已大約將來必將已賣出之一部分作爲四萬元之押品其餘送還財部了事 
[憲法會議又流會]  
　　昨日（三日）憲法會議吳景濂主席延長至三句鐘議員出席者參議院差三十一人衆議院差二十人遂宣告延會改開談話會討論議員缺席救濟辦法結果决定修改憲法會議規則推湯漪等八人擔任其事定本星期六開兩院會合會將修改之點加以通過 
　　憲法會議屢次延會實爲議員之大恥日來顧全大體之議員紛紛商量救濟辦法或主張修改議憲人數或主張緩議地方制度除潘大道等已提出議案外昨日又有姚守先任同堂等兩得案茲分錄如下「姚守先等提案」吾人今日制憲一貴速成以慰國人之望一貴完善以饜國人之心第求速成則難言完善求完善則有礙速成欲謀兩全惟有計日成功分期公布之一法第一期將經過二讀原案先行議决公布以一個月爲限第二期接議地方制度第三期接議增加各章均一個月爲限如此不過三月可告成功庶可慰衆望而饜人心否則因一髮而害全身因局部而礙全體曠日持久成續毫無遷延遺誤轉瞬衆議院任期届滿而憲法不成我同人捫心自問不惟愧對國民且將無以自解矣茲特提出分期公布辦法是否可行請憲法會議議長提付大會敬候公决「任同堂等提案」舉國引領而企之憲法竟因會議屢屢不足法數斷進行之路絶成立之望全國國人莫不痛心疾首唾駡我兩院同人我兩院同人常出席者亦痛心疾省憤怨不出席之人而不出席之人則自行其是一若憲議之停閉國人之唾駡同人之憤怨於已毫無關也者或謂人心至此憲法已矣中國已矣吾謂此不宜但咎人心之弊也法之不良實始其咎憲法會議規則第五章之規定固不足收議憲者之放心而使之不敢曠廢厥職也茲修改如左第五章請假闕席及懲罰（此章除章目及五十一條外無一適用者故全修改不錄原文）第四十八條議員非因婚喪重病（病至不能出席爲重）不得請假婚喪請假以一個月爲限但喪假須回里在鐵路不通五百里以上者每百里得展長三日逾期者以缺席論病假每次以一日爲限一月中逾兩次者非有十人以上之證明以缺席論第四十九條議員有非婚喪而請事假者無論何事每請假一日扣薪十元一月中逾兩日者以缺席論第五十條預定開議時刻展長至十分鐘時即須將簽到簿呈繳議長查點人數如不相符則按號點名答簽到簿繳議長後請假或到會皆以缺席論（或以延長十分鐘太少不知延長愈多人心愈懈苟能注意雖不延長亦可按時到會何必多延長而使先到者爲無聊之坐待耶）第五十一條議員有缺席者每次扣薪一百元一月中缺席三次者除名第五十二條議員有簽到而不出席或出席而自由退席者以缺席論第五十三條議員携帶兇器入議塲者除名第五十四條議員應行懲罰事件發生時由議長於十日内開會或書面宣告實行懲罰如議長於十日内不爲宣告得由議員十人以上提議或書面代爲宣告之並宣告議長失檢之懲罰扣薪一百元（或疑不付審查輙行宣告太不愼重不知愼重所以防錯誤也錯誤與否旣有議長負責並予議員以更正之權又何必多一審查致生遲滯也）第五十五條請假缺席之登簿列表事項由議長專責二人司之如有錯誤議長應於五日内更正之逾期不更正時得由議員十人以上提出確實證據更正之並宣告議長五十四條之懲罰 
[靑佐海電將開始交涉]  
　　日本專員已來京 
　　魯案細目協定中之靑島佐世保間之海底電線問題前由我國對日提議請其迅即派員來華商議日本政府以該細目協定之規定有『靑佐間海電之一半無償交還中國其兩端則由兩國運用詳細辦法另由兩國協定』之明文不便長此遷延遂亦承認我國提議商定交涉地點在北京並即派遞信省書記官牛澤氏兼程來京以便擇目開始交涉聞日本政府心中國電政事業前此師大北電報公司專辦之年限以一九三○年爲滿期遂擬對於靑佐間海電之運用問題一併與該公司交涉蓋因前曾非正式與該公司接洽該公司方面主張期限届滿後仍得繼續權利日政府不允最近該公司已讓至期限届滿後仍得維持權利二十五年但日本政府依然不承認主張無論如何期限届滿後其權利即應消滅故擬正式與該公司交涉非貫澈主張不止如此問題得以解决則靑佐海電之運用範圍將擴充至收發商電云 
[程克正已接特區法院說]  
　　程克罷免林棨李家鏊之職被蕭耀南張作霖王承斌所反對竟調不動程知事已弄僵乃不用强硬手段而暗行疏通其認爲第一難關自爲奉天蓋李家鏊與奉張有把兄弟之關係欲奉張不袒李氏殊非易易昨聞程氏竟已大告成功李家鑿已去職陳克正已就任東省特區法院高審廳長並有電到部請罷免兩個高廳庭長·一地廳長·一地廳檢察所主任日内當即有明令發表按特區法院之組織與各地審檢廳不同該法院設高審廳長一人前即李家鏊充任下置兩庭長一爲王家標一爲林祖繩檢察不設廳而稱爲檢察所置主任檢察官一人隸高審廳長管轄地廳亦相類地廳長爲石福籛地方檢察所主任爲高熙陳克正所呈請免職者即王林石高四人也聞陳克正呈免四人之理由係指四人爲此次反對法部之主動者蓋四人皆居庭長主任之職也惟此中有一人竟獲倖免即高檢察所主任朱樹聲朱亦居要職在理應與四人同科聞因朱氏先已有電來京懺悔故得無事惟此次奉張何以竟聽李家鏊去職不免大啓一般人之欵惑微聞此皆司法部參事曹玉書出關疏通之效曹於日前曾請病假秘密赴奉爲程克疏通奉張請其許可陳克正到任李家鏊去職而法部對李亦與以相當之職此外尙有條件奉張對陳亦屬至交兩方自易妥夁故李竟去職也 
[南京快信]  
　　敎實聯合會定七日起開第二次大會各項委員會提出重要議案數十起已編定日程依次開議 
　　寗垣各商界現均自動的停販日貨偶有餘底貨不再陳列 
　　齊督前派陳宇鈞赴鄂與蕭接洽長江防務及對閩粤計畫昨據電告已就緒即日返寗 
　　馬聯甲昨日下午二時偕田錦章曹樹藩乘專車赴蚌何炳麟今晨乘輪回安慶 
　　財廳昨將關於省欵部分收支槪况及積虧數目編列報告表分送各機關表示公開 
　　財廳昨訓令各縣迅將十一年未完丁漕催收報解　　實業廳昨接農商部訓令囑查無錫紡織廠聯合會呈請限制添設新廠應否限制速即具覆核奪 
　　交涉署昨准外交部來電謂世界旅行團將由滬過寗北上届時望妥爲招待 
　　陶家瑤准今日由津抵寗 
　　金陵關稅務司葛尼爾調津海關昨赴津接事兩長派冒景瑋代表赴站觀送 
　　下關商埠督辦鄧邦述昨委陶保晋爲坐辦·夏仁虎爲南段處長·雲書爲北段處長·胡雲官爲工務科長·湯允中爲第三科長 
　　新任鹽城縣知事錢豫·委代無錫縣知事沈廷琦昨均禀辭赴任財廳昨委徐吳齡充滬杭車站騐單委員 
　　新委鎭木釐局長方濟川·蔣壩稅所長凌康均於昨日禀辭定四月十一日接差 
　　韓省長昨通告各處省署特設之户籍講學班定四月十六日上課 
　　淮陰六師徐校長日前因學生與勸學所長衝突來電辭職業經省署敎廳分電慰留 
　　韓省長以近聞警備圑稽查探員每有藉端滋擾情事昨特訓令該圑即日嚴令一律取銷並諭令以後不得擅立稽查探員等名目私自发派致滋擾累 
 
 
 

Page 8

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 9

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 10

 
 
第一萬七千九百九十八號;中華民國十二年 西曆一千九百二十三年四月六號
星期五 * *國内要聞二 
[山西辦理禁烟之情形（歐滄）]  
　　山西禁烟苟欲從根本上廓淸尙須猛厲進行近之非五年功力不可如或泄沓從事假定十年亦有所不能非山西禁烟之若是其難也一由於晋民受禍太普遍一由於閻督左右重要人物幾於人人挾有一枝烟槍各功臣家庭尤不勝指摘以故閻對於禁烟一事自始迄今不敢用嚴厲手段惟有派員勸導廣施藥丸否則法自近始人民但以最單簡一語相詰問其左右何以不戒閻必膛目而莫知所對雖然即使閻氏左右人物不嗜烟如命山西烟亦終難禁凈何也現在山西金丹之害遠勝於鴉片百倍嗜之成癰不但筋脈懈弛精神委靡不振且面目驟現一種灰敗枯黯之色食飲可輟而此物則不可一日無之山西中下流社會大半都有此現象尤以婦女及老年人爲多吾友某君厠身政界襄治村範平日最富於好奇心理月前發願欲研究金丹是否眞正厲害而躬嘗試之多方覓得依法嚥服最初漸覺頭腦發昏少選筋脈騰熱半鐘許神精煥發某君乃日日爲之甫八九日畏而中止致肢體委頓不能起牀趕領警區戒烟藥食後始愈而後始知金丹害人之烈一至於此也 
　　山西大宗金丹由直隸屬之石家莊所輸入現在此項毒物製造品石莊一隅以警察局長姜鹿鳴嚴重搜查丹客已不易託足最近乃轉入附近鄉村製造黠狡者儔更遷入某飯店以避中國警察之干涉惟以石家莊警局查禁嚴厲之故正太路之輸入太原者業已减少雖奸商在天津亦有所販運祗以長途遠運究多不便故太原近日金丹之價格突然飛漲但中路如太原一帶烟丹雖已减少而北路如大同代州寗武朔平等處金丹勢力之　脹却有一日千里之勢至於南路金丹在河東蒲解各縣其害尙少而鴉片烟之銷數激增因其與陜西河南接壞也據山西省公署調查人民吸食鴉片金丹有一縣多至七八千名者有四五千名者有一二千名者極少亦在七八百名左右統計全省吸烟丹之民不下三十萬人此尙係官廳表面報告以愚所聞山西全省吸食烟丹人民約有三百餘萬幾占全省人口四分之一面强（山西人口總數爲一千零十六萬誠足駭人聽聞大抵各吸烟之民戒後復吸者約十之五六少亦十之二三閻錫山近因急於廓淸烟毒擬分作三步辦法第一步辦法凡一村烟民數在十人以上者均設本村戒烟會令其戒斷烟民較少者則合鄰村併設一會發給各種藥品任其擇服不辦罪不罰錢不入衙署戒淸者取保復吸者再戒第二步辦法凡烟癖過深村會不能　除者令八區戒烟會戒斷後勒服省公署特製之藥丸並延長戒斷之期以便更番考騐若仍有屢戒屢吸自甘暴棄乾則登入烟民簿中第三步辦法即由縣設立調戒所務使一律凈絶而後已並嚴定限程以兩期爲全省禁絶之期第一期爲十二年八月第二期爲十三年二月此兩期中辦理禁烟人員均得褒獎以期收一律廓淸之效雖然晋民受烟丹之害旣深且久褒奬少數人員而遂能全省被毒之民一律肅淸恐無如是容易耳 
　　吾國人有一句最並通口頭禪曰『法律似專小百姓而設』言雖近謔平心論之中國人辦事實無一處不表現此種弱點閻錫山柄晋政十二年無一事不志得意滿惟禁烟彼頗感受精神上之痛苦彼何嘗不想將山西烟害一律廓淸無如其左右大人物太不爭氣對於親貴旣不敢破除情面認眞辦理對於小百姓亦祇好忍氣呑聲從勸導入手假如不是軍官要人各挾一支烟槍小百姓已不知槍斃多少矣猶憶去年開村範大曾於省城時閻氏曾張大其詞謂戒烟當從官吏始當時晋人歎爲知言誰知秋風過耳至令絶未實行其中猶有一段軼事言之令人發噱閻錫山在軍署自省堂開會登臺演說痛詆軍人官吏吃烟之非言時目光頻射某某等數要人面上各要人不覺紅潮漲顏霎時又變爲靑冷之色以爲閻氏故意辱已忿不可遏閻急掉轉語調縱論他事始未破裂及退入私室閻慰藉之曰當時之言明知開罪然臨衆發言不得不爾尙望諒解金丹禍害至烈亦宜速戒爲是某軍官應之曰『督軍嚴禁人民吃金丹自是正當辦法可是我吃的是鴉片並非金丹當然在範　之外』閣聆訖爲之　　觀於此而知山西之禁烟眞未易言矣 
[川局變化之預測（）]  
　　洛吳四川將失敗 
　　處茲生存競爭劇烈之世界社交關係完全變爲利害關係倫理中同情二字殆已宣告破產而於四川爲尤甚故利害相同者泰越立可骨肉利害衝突者骨肉立可仇讐明乎此則日尋干戈之四川雖常有出人意外之變化亦可以常識測騐之矣 
　　近日四川之形勢不已呈重大之變化乎以吳佩孚一方面言之其始也宣方助劉存厚恢復督軍地位北以聗甘攻川北西聯陳遐齡攻川西東以王汝勤盧金山等取川東而以楊森爲前驅楊復聯絡鄧田劉系鄧等又聯絡川軍中保定派諸將領及唐廷牧并原屬第三軍之第七師陳國棟等以與一三軍及賴心輝等爲敵對當時似一三軍之存在問題即可於頃刻間解决之者其究也鄧等在川之軍事行動卒不能抝過第一軍手腕而遭種種有形無形之失敗楊森進攻川東亦無何等成績可言且槍械之莠雜子彈之不充爲各部川軍共同之弱點乃吳氏旣已抱定收川决心且爲顧全一已威信計亦不能即此中止故現在仍繼續籌餉運彈命將調兵不遺餘力就表面觀之以囿於一隅互相自殺之川軍似將終爲武力萬能之洛吳所收伏孰知其未必盡然而出入意外之變化且將應運而起矣 
　　劉存厚庸劣無才處事昏謬以彼所經過之事實證之久不得一般川人所信用現在伏處寗羗只有少許衛兵毫無其他勢力而吳氏竟以劉氏爲解决川事之第一步實爲大誤且尤足以引起全川之反感即使將來結果良限一三兩軍完全消滅然野心勃勃之陳遐齡勞苦功高之楊鄧均有督軍之資格况尙有吳新田王汝勤等候補督軍隨其後乎因此圖川適足以增川局之糾紛耳 
　　川軍此次突起變化全由第一軍之操縱而起熊克武慣用其縱横捭闔之手段剪滅異已擴張一已勢力前次驅楊之結果總司令不得省長不得故不惜再出故智以搗亂川局活劇因以開幕戰爭起始該軍純取守勢作壁上觀冀收漁人之利蓋東面夔巫雖有楊森爲患然楊旣不得洛吳十分信用「楊前至洛時曾有旅京川籍某要人爲之介紹且楊入川不稱十六師而仍稱第二軍」且其實力亦未十分充足西面涪渝雖有鄧部夾攻「川軍自二軍解體以鄧部爲比較的有價値之軍隊」然又有賴心輝及第三軍牽制之故此次戰爭之趨勢始則舊二軍對一三兩軍今一變而爲鄧系對劉成勳一軍對之無論勝敗屬誰均有去一對敵之利或且兩敗俱傷彼則起爲卞莊即可得全川政柄矣此第一軍最初之基本計畫也 
　　上述川軍各將領之逐鹿皆欲於本身存在問題以外有所發展斷不欲自致滅亡者也職中之故若劉存厚復爲督軍即鄧系原屬劉之舊部亦難得彼等澈底之同情其他楊森陳遐齡之不表同情更不足論矣况劉之位置本不足恃尙有吳氏軍隊隨劉後以入川乎其結果不唯無發展希望且一變而爲本身存亡問題熟權利害必將捐棄前嫌重申舊好合全力以對付侵入之北軍「川軍雖械彈劣乏然合力據山守險以困北軍固綽有餓裕」則入川北軍將又步陳宦曹錕管金聚吳光新等之後塵爲運送械彈與川軍之輜重隊終且丢盔棄甲而去也謂予不信試一翻川亂歷史民九楊森何以勾結熊氏叛滇去年楊鄧早已聯絡何以鄧復聯熊但劉成勳以攻楊此次又何以各互相聯絡互相攻繫凡此種種皆利害關係之結果故謂川局終必發生意外大變化可以由常識測判之者此也 
　　戰局初開鄧錫侯陳國棟棄重慶永川以進逼成都原欲以最短期間掃滅劉成勳然後北聯田頌堯劉斌及聗甘軍東下再聯楊森以取一軍詎同時但懋辛亦棄夔巫入渝聯賴等以躡鄧後楊森復進據夔巫以追一軍及鄧等在成都失利向北退却作戰區域遂分爲三大部㈠川北爲鄧系佔據地面㈡自成都東下至重慶忠州一帶爲一三軍佔據地面㈢夔萬爲楊森佔據地面而陳遐齡劉斌陳洪範劉文輝等先與鄧楊等均各有暗約今見局勢不佳咸守中立然各部無論參戰與否皆以械彈缺乏顧惜軍力各取守勢以待機會至相持之勢川亂數年未有如此次戰爭之特重　唯旣欲觀勢乘　則北軍若長驅直入乃彼等最　好之公共的攻擊目　也 
　　以洛吳近日對於各方面之關係論之在引時間實無四川之能力吳氏亦自知甚明故雖有種種動作直可視爲虚張聲勢實未嘗有眞正之决心仍襲其利用黔袁粤沈故智縱使楊森入川延長川亂以坐收後果而已若吳氏果視此爲武力統一之機會而以圖川爲入手論時論地論人·均處於失敗地位四川旣不能得手則長江勢力難期貫澈吳若傾全力以對川一旦失敗則其勢力必將根本推翻武漢亦將不保則中國之混亂將無所底止矣故此次川局之變亂及吳氏之圖川直謂之關係全國亦無不可也 
[劉成勳維持川局會議]  
　　三月十六號午前十鐘川軍總司令劉成勳函請省城名紳耆及各機關法圑各報館等派代表至總司令部籌商維持川局辦法劉氏宣布開會主旨謂去歲軍會開會之初陳國棟即含有他意并盛道洛吳對於川省并無惡意又再三勸余（劉自稱）出主軍政且謂鄧田等部彼願擔任疏通竭誠擁護旣而軍事會議開幕各將領有主張聯省自治之說因有陳鄧田一部份將領意欲附北又不肯宣布其所主張大致以阻撓會事爲目的故成勳對於彼次會議屢屢避席不到嗣經鄧田兩人發表誠意請成勳總理軍政勛不獲已始勉爲其難旣而討論點騐槍枝平均餉項成勛僅承認以鹽欵一萬五千撥作各軍之每月軍費然據各軍報告川省槍枝共有十四萬枝須照槍枝人數發給軍餉數頗不資余以爲川省自楊森未出境以前僅九萬枝此五萬枝何由多出此數想必未符故敢料其意欲以雙餉供各軍之需給繼各軍又討論裁兵一事謂軍隊過多人民實難負擔鄧師長則謂彼之軍隊槍枝願以七成作額陳師長云君旣以七成推算余則以八成計之成勛見衆議紛歧早知禍機已伏猶不料今歲爲三軍局部問題竟爾開釁而鄧素以保全實力爲主旨今亦加入戰團尤非成勛意想所及夫彼旣自甘犧牲一切而唐田亦隨而附和之似此自必另有其他用意如謂余不才而釀出此次戰爭鄧唐田亦當早爲宜布以便余退讓另選賢能而皆不出此竟在東北各縣交戰現北道戰况我軍已抵梓潼唐陳二部散亡殆盡近來拍省之電僅有鄧田二人署名而已東道則有吳佩孚派來之楊森在夔巫一帶與第一軍張旅長冲互相攻擊已達十九日之久楊春芳因受楊氏運動不顧地方公然附之然以彼區區一部爲害甚小昨據靑陽（川東邊防軍總司令石靑陽）電稱彼軍已克復忠州石硅兩方現正相持未動至於廣元則有劉存厚引吳新田軍隊節節進逼成勛想前次軍事會議曾提及凡在外之川軍如劉存厚楊森等苟欲返川仍當與彼指定防區如在外則以餉欵供給總之宜一力對外保障川省自治乃劉存厚前見川省爲防區爭執致電洛吳勸其乘時入川以爲有機可乘此電曾被但軍長扣留今始轉來此種計劃成勳不取夫旣爲川人則當愛川成勳對於内部戰爭鄧陳如能覺悟一致對外絶當相好如初并立即撥予欵項接濟今請諸公前來尙希各示辦法　當時即有代表主張由省議會及各法圑等公電黎元洪及西南各省代爲制止洛吳之軍前進者又有主張電責洛吳退兵并電鄧田勸彼一致對外者是時有省議員出席謂議會因議長問題糾葛故此事尙未提議今總司令旣能對於川局内部完全消除意見一致對外吾人則竟置川局存亡於不理似此居心不如請衆人將此議會解散某議員言畢即有多數議員以議長問題互相攻訐爭執不休移時經尹昌衡發表主張三條一急求對外方法二調和内部之法三川局内容務求根本解决之法衆皆贊成推戴季陶季叔平兩君代表各法圑起草載辭謝經某君主以總部秘書起草戴季二君允俟起草完竣代各法圑斟酌經衆贊成始行散會 
　　劉成勳派在成都郵局檢查員檢獲吳新田由陜寄來布告云照得川局歷年内訌人民受禍已深中央久以統一大局爲懷時厪西顧之憂所以不忍遽以兵力解决者猶冀川軍一致醒悟翻然服從中央出人民於水火乃近復假名自治意在割據稱雄啓中國分裂之禍幸乃天奪其魂自啓釁禍於是川軍中之深明大義者起而大張撻伐本總司令奉命往援以全力協助川中同志友軍俾早日剷除搗亂部份一掃積年流毒使川局永遠又安統一於中央政權之下本张司令駐軍漢南與川邊接畛延長千里年餘以來從未越雷池一步治軍紀律當爲鄰封所共諒此次奉令出師凡經過川中各縣地方業巳嚴束部伍一切公買公賣秋毫無犯所有沿途商民人等各安本業勿得自相驚擾倘本軍中有不守軍紀者准受害人立時喊控該管團營長官按軍法從嚴治罪云吳氏所署頭銜爲援川陜軍司令等字樣 
[五省通用劵發行之現狀]  
　　國聞通信社漢口通信云漢口中國銀行發行五省通用紙幣一事輿論頗加非難然銀行方面仍在陸續發行據知其内幕者言此項鈔票之發行其作用不過兩種一則洛吳欲以此吸收市面現金再則當此武力政策實行之時欲借此鈔票以代替現金發餉希冀餉欵不足之弊可以救濟　行處洛吳勢力之下在勢不能不聽其支配此項鈔票通用地點爲鄂湘川陜豫川省非洛吳勢力所能及故該處通用之劵社會上固拒絶使用而當道亦禁止發行聞前次所發者今已全數收回截角作廢而在鄂豫陜三省則當道徧發告示以高壓力强迫使用商界亦祇可忍受至湘省則以湘鄂路之關聯與鄂省商業關係密切漢口旣通用此項鈔票彼在勢亦不能不用惟尙無省政府勢力以迫其必用而已此項鈔票其所及之地遠至東三省且數量並不在少第商家雖携以前往而奉張曾嚴厲禁止市面上自不敢收受因之紛紛向東省中行兌換現金該行前日已嚴電漢行質問此項鈔票發行用意究竟何在要求明白答復是否爲某大人物吸收現金所謂某大人物者即指洛吳而言又謂此項鈔劵旣有大宗及於東省則東省中行爲兌換故現金存欵勢將日漸減少本省鈔票信用間接亦受其影響該行不能代漢行受過云云於此一端已足見此項鈔票將來之流弊矣 
[鄂人對日交涉之激昻]  
　　此次對日交涉鄂人無日不函電紛馳猛力奮鬥而以學界進行尤爲積極武漢學生聯合會曾因此事印發傳單萬份游行演講數日但因各界運動均係單進行力量尙不十分雄厚特於上月三十一日在武昌高商開緊急會議每校推二代表出席共到六十餘人推許鴻臨時主席首即討論對日外交問題僉謂京津滬寗皆有大規模運動吾鄂亦宜急有表示决定聯合敎職員聯合會聯絡各界發起國民外交大會游行示威當推代表二人向敎職員聯合會接洽次討論日警毆傷留日學生事决即電日政府警告電慰受傷學生並電廖代辦向日嚴重抗議又討論滬總會被封事及該會改組辦法畢始宣告散會 
　　敎職員聯合會前因對日問題迭電政府抗爭一日又在黄鶴樓該會所開春季大會到二百餘人推龔劍川主席首討論旅大問題張健演說各國輿論對日本拒絶撤廢二十一條及收回旅大之通牒謂爲日本顯違華會原則對我國多表同情足見公理自在人心爲我國交涉獲勝之左券苟我國上下能堅持到底無論日本如何勢不能不爲之屈服云云次學生會代表起述學生會議决開國民外交大會及遊行示威各辦法請各先生加以指導大衆討論結果對於學生會議决案一致贊成惟各種動作須以法律秩序爲範圍當議决三項㈠聯絡各界開國民外交大會游行示威㈡發起外交後援會㈢組織世界通信社作爲宣傳機關又推定男職員張健劉覺民王義周陳尙義陳碧如張蔭遠喻斌如彭石生任松如向瑛女職員范潔貞張聞烈李學蕙等十三人爲籌備員經費由各發起人擔任次討論敎育廳組織參事會認爲安插私人並非誠意整頓敎育决即呈請省署撤銷遂散會現敎職員與學生會聯成一氣議决各案日内必可實現惟蕭督訓令警務處以學界將舉行游行示威恐於治安有礙務嚴加制止但於各團體開會則不之禁當道旣有此異舉敎育界若有驚人之動作恐難免一番紛擾也湖北收回旅大期成會昨因收回旅大及撤廢二十一條事致電各國國會請一致主持正義爲我國援助此電係譯成西文拍發其電如下各國國會公鑒日本威脅所結之二十一條欵未經敝國國會通過根本上已屬無效此理至明毌庸多辯乃敝國政府此次提出牒文日本竟答復拒絶並租期已滿之旅大亦抗不交還不惟妨害我國主權亦且破壞友邦在華之均勢處此公理戰勝决不容此帝國侵略主義之存在貴會代表民意伏祈主持正義一致援助是所企　湖北收回旅大期成會叩他如湖北自治研究會湖北鐵道協會均電政府力爭漢口商會因新選正副會長周星棠陸　澤不願就職會務無人主持致對此問題尙無切實辦法但武漢各商帮董二百餘人則於三十日在漢口華商總會議决一致與京津滬寗各埠商會實行經濟絶交云（四月二日） 
[贛當局之新搜括辦官荒開花捐]  
　　贛長問題雖經解决然蔡成勳方面則仍積極進行省政事務毫無準備交卸氣象據現在之新設施則爲辦理官荒開設花捐兩種查辦理官荒乃爲陸軍少將許殿爵之條陳將其意見書及所擬簡章交與善後討論會從事討論經該會提出二十四日大會討論認爲當務之急應即照議設局辦理以專責成特函請軍民兩署鑒核業經當道照准并以各屬有已墾未墾官荒若干自應先行調查明確再行設局淸理除現在淸賦各縣加委淸賦督徵員會同縣知事切實調查外至未委淸賦委員各屬（指贛南曾受兵災從緩淸賦各縣）另派專員會查該局坐辦一席則即委許殿爵充任另委桂彥文周榮祿林品珊孫竹實陳天球等五人爲調查官荒委員尅日前往調查限文到一個月内認眞查明詳細塡列送署核辦再行成立全省淸理官荒事務總局由局委任專員會同縣知事淸理私墾荒地其應徵之地價分爲四等㈠膏腴地每畝六元㈡平常地每畝四元夾沙地每畝一元沙磧地每畝一元至淸理期間亦分爲四㈠淸查期間三個月㈡丈量期間兩個月㈢通告期間一個月請照期間二十日至開辦花捐現亦經善後會議决準備實行昨日警察廳行政科通傳各署所云奉處長令准江西全省善後討論會函擬辦妓捐等因究竟省垣地面現有揚妓若干土妓若干自應先事調查仰科即傳各署所查明界内究有揚妓若干土妓若干限五日内速即查明呈覆以憑核辦等因奉此合亟傳知各署所即便遵照辦理云云聞辦此捐内容約分三等每月一等妓户納洋十元二等八元三等六元其營業辦法又分上中下三等上等夜度資揚妓十元土妓八元中等揚妓八元土妓六元下等揚妓六元土妓四元設一花捐局總理其事下月中旬即當委任辦理人員云 
[蕪湖近訊]  
　　蕪湖國民對日外交後援會自組織成立後於二日午後在縣敎育會開委員會議决分文書會計交際庶務宣傳檢查六股自本日起由交際檢查宣傳三股着手進行檢查日貨實行經濟斷交除電致日本慰問中國留日學生外並通電全國一致力爭非達收回旅大及取銷二十一條目的不止至學生方面現已組織演講隊每校六人爲一組在江口一帶演講對日問題主張實行抵制日貨一律不搭日本船聽者頗爲感動 
　蕪湖敎育經費困難已達極點本届縣屬各學校開學以前由徐如事召集敎育行政會議按照各校去年支出之數核實製槪算共計不敷九千餘元勉將自治經費及省庫補助義務敎育等欵暫行挪用仍短四五千元之譜徐知事當經擔任每月借墊八百元以四個月爲度不意開學之後將届一月徐知事允借之墊欵並未交付敎職員因薪水至今未發不能枵膓從公乃紛紛辭職各校長即齊集勸學所會議勸學所長吳松亭·縣視學余俊三·雖空言維持毫無具體辦法於是各小學校於三日起一律罷課以待解决聞勸學所長吳松亭亦已具呈向縣署辭職矣 
　　馬聯甲前次赴省之時所有皖北防務係由第二旅長李傳業負責李現已升任皖南鎭守使滿望即日來蕪接事是以電請馬聯甲迅速回蚌以便布置皖北防務馬氏遂於一日由安慶乘利濟兵輪起程二日上午八時抵蕪即時登岸乘綠呢大轎至行署休憇各機關長官及各界要人往行署拜會者絡繹不絶下午二時馬氏特邀地方士紳在烟雨墩會議聞係收通皖南鎭守使問題旋於夜間一時許仍乘利濟兵輪赴寗與蘇齊接洽後即乘津浦車赴蚌 
　　蕪湖各界以李傳業黨日前假借名義發電歡迎李亦居然覆電道謝殊堪詫異昨特電致李傳業云蚌埠第二旅李旅長鑒頃見三十一謝電不勝駭異此問各界旣經疊電中央裁撤皖南鎭守使缺安能致電申賀自相矛盾特電聲明惟希諒察蕪湖紳商學全體謹覆冬　　蕪湖進實街永濟質　自被焚後各股東連日討論善後事宜僉謂律載典商自行失火者以値十當五照原典價値計算扣了除利息照數賠償舊臘北門聚源質鋪被焚業經遵辦在案當然事同一律乃據　呈請警廳及縣署出示佈告除首飾設法搶出外所有被質衣物等件自應援案定期賠償以安衆心 
[浙議會大會紀（六）]  
　　浙議會五日下午二時續開大會議員簽到出席者七十七人政務委員四人議長沈鈞業主席依照議事日程開議第一案省立靛靑工廠房屋擬准租賃創設病院案議長云本案前昨兩天討論許久已宣告討論終局今天應付表决贊成本案付審查者請起立計起立者十六人少數本案遂打消蔣玉麟動議明白植樹節本會應否休會王潤楊毓琦不贊成休會表决結果贊成休會者多數次議第二案舊台屬改良製糖廠原料缺乏辦理困難補救辦法案委員錢因說明理由討論結果付庶政股審查次議修正外海漁業局職權第五項案委員胡鑄說明理由張韜主張漁業局根本撤銷丁仁主張付審查結果付法律股審查次議第四案省立第一苗　追加十一年度臨時修理費預算案委員葉芸說明理由付財政股審查次議第五案省立第二苗圃追加十一年度經常費預算案委員胡鑄說明理由張鴻材云本案追加經常費係破壞預算案楊毓琦質問委員該圃所植苗木是否較各圃爲多委員答復該圃苗木確較别圃爲多毛暈云本席所知各苗圃以第二苗圃成績最優王潤云毛議員所見者爲第二苗圃究竟第一第三第四各圃成績如何毛議員却未見過鄭邁云成績係事實問題不能因事實破壞法律遂公决打消林茂修云敬告改務委員實業行政務須於事實法律兼籌並顧萬勿隨便從事次議第六案省立第三苗圃遷移圃地變通建築預算案委員葉芸說明理由張鴻材主張付審查袁漢表示反對須照第二届議决原案辦理丁仁云本案先决問題在餘賸一百二十元究竟如何處置當 
 
 
 

Page 11

 
 
第一萬七千九百九十八號;中華民國十二年 西曆一千九百二十三年四月六號
星期五 * *由議長付表决在席八十八人起立者四十八人之多數付財政股審查次議第七案省立第四苗圃附設分圃辦法及預算案委員說明理由付庶政股審查次議第八案省立第四苗圃遷讓辦法及追加十年度臨時費預算案委員說明旨趣付財政股審查次議第九條浙江省縣自治條例草案鄭邁云憑書面報告葉向陽云本席反對本案應就本省城鎭鄉自治章程提出修正丁仁云縣議會聯合會現亦侵權修正本會對於縣自治非議决條例不可王潤云現在縣議會議决案道尹可核定撤銷亟應由本會立法紏正朱章寳云本案應付審查遂付法律股審查次議第十條浙江省市鄉自治條例草案亦付法律股審查次議第十一條裁撤温州洋廣貨捐局案付庶政股審查次議第十二案修正浙江省地方金庫條例草案付法律股審查次議第十三案修正修浚浙西水利議事會修正案及第十四案查辦警備隊統帶常榮淸案均照審查報告三讀通過遂散會 
[寗國民對日外交大會記]  
　　南京國民對日外交大會今（四日）日下午假復成倉學生聯合會開會計到會者全省學生會代表葛銘勳曹芾王鴻璋總商會代表宋耀雲敎育會代表陳坪蓀學術講演圑代表陸殿揚愛國圑董漢卿靑年會吉斌俊報界王孝剛等數十圑體代表數十人維時大雨傾盆南京學生會會長楊嘉猷亦由滬趕到三時開曾公推楊嘉猷爲臨時主席即由楊報告上海市民大會民氣激昻情形並謂本日開會應注重事實方面以爲我國民堅决對外之表示繼由靑年會代表吉君斌俊報告謂近與美僑友人某君述及外人甚爲我關心國人應當如何應請大衆注意繼由葛君報告游行後謁見齊督談話及發電情形於是由主席宣布討論辦法葛君提議再電政府及各方促進統一以禦外侮愛國圑董君謂政府不可恃何必徒費口舌後卒通過請吉君擬電吉君提議對日經濟絶交積極進行辦法討論多時言多憤激結果一面組織演講會勸國人不買日貨一面函請總商會邀集各商本平日之愛國宣言堅守不買賣日貨之持久性復由主席提議公推幹事四人以便執行會務繼續前進當經選定南京總商會全省學生會靑年會各界聯合會四圑體爲幹事遂散會時已六鐘 
[蘇省商聯會審查會紀事]  
　　四日下午二時商聯會開審查會到會二十餘人首先審查貨物附稅案僉謂本會前次議决如增加人民負擔非先得全國商聯會及本省商聯會同意絶對不能承認前日財政廳附加賑捐曾宣言不再加征本此理由呈請省長轉咨省議會將案撤消當推王鴻藻起草次爲反對煤油稅官辦案僉謂煤油稅向歸商人承包今財政廳設分局十餘處名曰查騐實則滋擾應請財起政廳將改歸官辦情由及設局有無病商詳細答覆以備研究當推徐浩然起草次爲要求政府准予商民監督財政案僉謂江蘇全省收入一千七百餘萬而釐金占六百萬四十萬商稅已占十分之四商人旣盡納稅之義務即應有查賬之權利應請省政府編製預算於未交國會省議會之先先交商聯會如用途有不正當者本會得建議請求删減如有需商人負擔者再召集大會公决當推董歡吾王蘊元起草次爲振興寗垣緞業工藝案及規定服色案討論結果對於原料切實改良一面呈請中央明令制服須用國貨當推吳希白起草次爲協謀抵制日人反對取消二十一條案僉謂除電請中央力爭外吾商人應謀一種功實辦法不可令日人笑我五分鐘之熱度一面由商聯會通電全國與日人斷絶經濟關係一面通電華會各友邦及全球各國詳陳曲直請其公判三實行抵制日貨由各縣商會各立查騐所凡已賣與已定之日貨逐一查明准其銷售旣銷之後如有再售日貨者除將貨充公外並永屏諸商會之外而擔任查騐之責者不用洋貨業中夥友其大綱如此當推周彝臣起草細加研究審查旣畢照商聯會事務所簡章推幹事員十一人高湘蘇民生葉增銘王鴻藻董永成于樹深周彝臣邵玉銓鮑友恪華堂吳希白又全國商會聯合會開會江蘇應推代表十五人當即推定高湘甘鋐王鴻藻朱嘉禎葉增銘蘇民生鮑友恪邵玉銓穆湘瑤吳振遠子樹深董永成周彝臣華堂明日再交大會通過茲將致北京電錄下㈠北京大總統國務院外交部參衆兩院鈞鑒旅大租期旣滿本應收回二十一條協約未經國會通過當然否認乃日本憑恃强權覆文拒絶若不力與抗爭不惟有碍吾國之完全主權抑爲世界和平之絶大障碍應請政府一面向日本嚴重交涉一面詳具理由通告各友邦切實聲明表示否認之堅决態度我商會同人誓當一致堅持永爲政府後盾臨電迫切亟盼進行江蘇全省商會聯合會叩㈡北京交通部總次長鈞鑒取消减收私家銀行錢莊運費部令四月一日起實行前經各商會各銀行公會錢業公會等迭電呈墾鈞部收回成命在案現聞本省私家各銀行錢莊公議停運事果實現全省金融必立陷於困難地位務乞鈞部俯准迅予查照國立銀行運費同等辦理以維市面而保治安不勝迫切待命之至江蘇全省商會聯合會 
[滬寗路運洋增費之救濟]  
　　實業廳呈兩長文云呈爲寗蘇鎭丹常錫錢業公會聯合會聲明滬寗路增加運洋車費危及金融據情轉呈仰祈鑒核事案據寗蘇鎭丹常錫錢業公會聯合會代電稱滬寗路運洋車費陡加四分之一敝會等一再電部力爭迄無效果不得已發表宣言茲特公推代表華叔琴汪嘉甫面陳一切仰祈俯念商艱轉呈軍民兩長電請交部收回成命以免危及全省金融等情附宣言一紙並據代表面陳困難情形查運脚陡增流通阻遏於金融市面實有鉅大影響可否飭予轉咨交通部收回成命之處除分呈督軍省長外理合抄錄宣言據情轉呈仰祈鑒核施行（錢業聯合會宣言已載三月二十七日本報本埠新聞欄） 
[杭州快信]  
　　一師慘變案昨又密審多時兪乃斌准暫交保蔣挺嵩一名奉高檢廳令移送警廳訊辦 
　　孫寳琦王克敏先後來杭勾留湖上日赴軍政商各界讌會極形忙碌 
　　浙江測繪學校定十五開辦額設學員一百二十名聞分兩組輪課以六十名在校學習六十名實地測量 
　　實業廳函各學校本届淸明植樹典禮在西湖白堤舉行 
　　杭州印刷工人俱樂部今午後假靑年會開成立大會地方通信 
[松江]  
　　敎育積聚金細數第四届縣敎育行政會議現已宣告閉會所有勸學所保管之縣市鄉敎育積聚金細數亦已列表公布計松江縣五八○八元·七四六松江市八三八·二七四亭林市二五四八·六七○楓涇市八九一·三四五陳行鄉三三五·三○四新橋鄉二○○·○○○白沃鄉二二·三七九官紹鄉一七八·四二六吕蕩鄉一六○·九六五龍興鄉二二一·七五○小崑山鄉九八五·○○○（建築第四校提用尙未除云）五　鄉四七九·七四一張澤鄉六三·八五二統計七千五百零六元四角七分 
　　召集行政會議舊松府屬慈善欵產一案韓省長近據奉賢等六縣董事胡德望等催請派員督同松江縣和事召集慈善欵產董事會以尊省令等情當以事關公益特行令飭松江縣並派委來松督促辦理縣知事温紹樑奉文後定於本月十日下午在縣公署開行政會議選舉董事刻已行知敎商農三法團及二十四市鄉委員届期蒞會矣 
[蘇州]  
　　地審廳招考錄事吳縣地方審判廳長岳秀華四月四日布告云查本廳錄事尙有缺額現擬招考一次以備傳補凡年在二十歲以上身體健全品行端正確無嗜好每小時能書工正小楷四百餘字即爲合格如有具備上開資格願意投考者自四月五日上午九時起至七日下午五時止親赴本廳收發處報名八日上午十時携帶筆墨來廳聽候考騐 
　　催造司法統計表部頒司法統計表自頒行以來各縣均以書記名額有限日行事件尙慮擁積再令查塡此表實難兼顧乃於民國七年間各縣知事聯銜呈請免塡至今視爲虚文每年於三月間一催了事而各縣並未奉行茲高審廳因奉省令催造已轉令各縣遵辦矣 
[常州]  
　　震華廠立案之手續姚知事爲震華電廠備案及保護兩問題昨致該廠函云案奉實業廳第二一九號訓令開前據該縣以震華電廠擬在無錫設立辦事處緣由並據無錫縣以該公司設立辦事處曁植桿送電情形呈送到廳當經轉呈在案茲奉省長指令開呈悉查此案昨准交通部咨查該廠呈准本部原案原係設廠滸墅關以蘇州無錫爲營業區域此次所呈改設在戚墅鎭當時未准分咨有案相應咨請貴省長查明咨准農商部原案如果相符則所請改設心武進無錫爲營業範圍應可照准立案植桿掛線經過該兩縣之處亦請轉飭縣知事即便隨時保護俾使施工等因准此據呈前情除咨覆外仰即轉飭無錫武進兩縣知事先行保護並將該廠企業意見書等項呈送核咨此令等因奉此除分行外即行令仰該縣遵照辦理並飭該公司依據公司註册手續備具各項書類四份及註册費銀分别呈請註册以符法定此令等因奉此合行函達貴公司依據公司註册手續備具各項書類五份及註册費分别送縣以憑核轉勿延爲要 
　　廳令補發各校積欠縣立各校校長以勸學所積欠學欵迄未補發前曾呈請敎育廳迅令縣知事轉飭勸學所即行補發學欵並籌還基金縣署昨奉敎廳令文略謂該縣勸學所動用基金欠發學欵業經令飭從嚴追繳淸釐在案當此未經淸釐完竣以前自應迅予設法維持合行令仰該知事督同該縣新勸學所云通盤籌畫將積欠先行籌欵補發以資維持 
[鎭江]  
　　洲董督修圩堤徒邑永固落上和尙三洲堤工極關重要刻下淸明節近若不及時興修轉瞬農忙更無閒暇現經各該洲董事集夫挑築一律加高培厚以固圩身而保農田 
[揚州]  
　　鎭揚汽車近訊鎭揚長途汽車向用普通游行車刻以營業發展於前日始改用福特卡每輛可容十二人近因旅客過多一次開駛兩輛又因揚鎭小輪日駛五班故前開六次今亦祗開五次至各段售票處及司員之宿舍房日來正鳩工建築云 
[南京]  
　　政治年鑑中之敎育統計蘇省政治年鑑省公署刻正分類編纂十一年分之目次屬於敎育者計有十四項（一）本省敎育比較地圖（二）敎育廳組織人員一覽表（三）敎育經費歲出歲入槪算表（四）本省敎育變遷略史（五）本省現在敎育計畫（六）新學制法規錄要（七）七）蘇境國立各校槪况表（八）省立專門敎育統計表（九）九）省立中等敎育統計表（十）縣立中等敎育統計表（十一）縣立小學敎育統計表（十二）各縣社會敎育統計表（十三）各縣學齡兒童表（十四）著作出版以上各項除關於經費者由財政廳核列外餘均由敎育廳主辦 
[杭州]  
　　塘棲新明電燈公司股東會塘棲新明電燈公司昨日召集各股東開第三届常會報告營業狀况討論擴充營業方法以原有機件電力不敷支配决擬改用德國最新式電機添設支線以資發展並議决在盈餘項下除提公積金外以一分六釐發給股息旋即投票改選董事監察結果以得票最多數之黄立民張玉裁夏樂吾勞泉洲黄慶蓮爲董事宋衡堂沈禹卿黄自强爲監察人云 
[寗波]  
　　定海學界對日表示大總統國務院參衆兩議院鈞鑒否認二十一條及收回旅大時機廹切如任日本無理拒絶國將不國神明華胄誰甘束手待斃定邑學界於旅大租借期滿日分發傳單警告各界次日復聯合各界會議公决對日方法先行經濟絶六與各處一致辦理再作羣衆運動示我國民氣發揚衆志成城願爲後盾務請毅力主持勿稍退讓臨電不勝憤激之至定海公學·定海縣立高等小學校·縣立女子高等小學校·申義國民學校·慈雲國民學校·明德女學校同叩 
來函 
[蘇州鴻生火柴公司來函]  
　　敬啓者頃讀貴報蘇州地方新聞　内載有鴻生火柴廠工房失愼一節查是晚失愼者係附近江北草棚數椽而巳並非敝廠工房用特函請更正爲　蘇州鴻生火柴公司四月五日 
 
 
 

Page 12

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 13

 
 
第一萬七千九百九十八號;中華民國十二年 西曆一千九百二十三年四月六號
星期五 * *本埠新聞 
[法宣傳艦連日在滬之酬酢]  
　　昨日上午法國總領事署·法公董局·法商會·三圑體在華龍路法國總會歡宴此次來滬之法宣傳艦提督ＡｍｉｒｌＧｊｌｌｙ與其隨員等并邀華官商領袖·及法僑各界人物·爲陪席間先法總領事起立舉杯恭祝中法兩國大總統健康次法總商會會長致歡迎詞由法領事署翻譯張文彬君譯爲華文其詞如左 
　　今日我法國商會同人得參列於總領事曁公董局總董之末公宴我法國水師提督並承領事曁總董厚意囑鄙人代表商會首先發言良深感荷此次我國兩巡洋艦來華游歷同行諸代表類皆一時之選而注重實業者實居多數此兩艦現泊領事署前浦面我儕於上艦參觀之際心中覺有奇樂因其能表示法國非强暴之法國實勝利而和平之法國但求世界和平不憚勤勞恢復生活之根本我儕在華經商力求發展時時不忘祖國愛慕無已此番兩艦之來實與我儕以非常之興味因思海軍來華而能動我儕聯絡商情並與華友交歡者當以此次爲第一今日在座華友僅係各界領袖不能全體邀致殊深抱歉惟雖不在座我知其與在座諸君對於海軍必有同一之親熱此番我提督及同來諸代表游歷各埠雖駐節之日無多然留在各處永久之紀念及對於中法兩國親密之友誼當必更進一步更深一層矣所以我儕及我華友謹同深致謝再我儕於「米喜來」巡洋艦上得見電光博覽室中映出各種工藝美術之彩色照片使我儕如入寳山獲得巨大智識諸公回法後務請將我儕於此次所得之益所受之賜轉告本國並請陳說我儕所營商業實居重要地位惜諸公勾留不久所見者僅係一小部分然我國所有出品中國商界非常重視且常得其臂助彼此獲益尤多至中國商會諸君今日辱承不棄聯袂偕臨得瞻丰采使今日之宴會平添無限風光尤所感謝查兩國商業發達年勝一年實爲兩國人民和好之憑證貴國内政現雖稍有障礙但不久當可消弭以貴國人民之活潑勤勞又得貴商會諸君之領袖於我儕希望和平之前途必有大好現象盡改舊觀也我儕知凡認識法國者皆愛慕法國故請君襄助我儕使皆認識法國茲請諸君舉觴共祝中法兩國商情密切法國海軍曁入在座各代表幸福中法兩民國萬歲 
　　次由宣傳艦提督致答詞約有四點㈠在歐洲大戰爭中法僑愛國之熱忱甚高有効力疆塲爲國宣勞者有致力於愛國之運動使祖國獲其裨益者茲謹代法政府致謝於僑民之前㈡此次率艦游行以聯絡交誼并發展法國經濟爲主惜㈢十八年前鄙人（提督自謂）曾來華一次對於中國情狀頗爲明瞭今日重游舊地觀中國工商事業之發展甚爲愉快又法租界中美麗之建築物視前增加對之尤增興趣㈣來華後見中法人士之交誼敦睦彼此互受其益甚感快樂云云宴畢即散會又該艦定於今日下午在船上開跳舞會明日（七日）禮拜六總商會假寗波同鄉會歡讌該艦提督與其隨員等午後閱操并給與奬章凡此次大戰中之有勳勞者均與其列禮拜日（八日）下午該艦全體假凡爾登花園開游藝會舉行種種有趣味之運動下禮拜一（九日）在法國總會開跳舞會日間該艦隊員自由參觀法人設立之工廠學校等 
[法宣傳艦邀請華人參觀明日上午]  
　　法宣傳艦此次出游携有法國最近之工藝出品陳列艦上其中頗有可資借鏡者茲悉該艦定於明日（禮拜六）上午九時至十一時間邀請華商參觀藉聯交誼云 
[平安公司新寳華輪失火續紀]  
　　平安輪船公司之新寳華輪船失愼已誌昨報昨本報派員前往訪問用再紀其詳情如下 
　　新寳華之失火係在三號午後九時其地點在吳淞口外之裡洞沙起火之處係在後艙之棉花中據該公司云此次由滬運台貨有火油二百聽裝於後艙底又有油花（係擦機器所用）一百二十二包此項油花上輪之際由碼頭上臨時苦力（俗名野鷄小工）逐一打包裝下當時或者各小工中有香烟頭之火星遺入花包内一時不察裝入艙中致肇此禍故失火距開船只有三小時當新寳華輪行至　　沙時時在九時之前招商局之寗波班輪新江天號曾經過該處斯時新寳輪艙中已經起火惟船員等未曾發見故未乞新江天援救詎新江天輪行駛不及半小時後艙内之火星與火燄即直冒艙面輪中旅客聞警紛紛往艙面而逃船上買辦葛全玉亦無法撲救起火不及半點鐘格來西大來輪即到船主湯姆士異常熱心以本輪（指格來西大來號）爲鋼質故不避火熱命司機者直開至新寳華船之側始行停下一面命各水手救援搭客一面湯姆士即就本輪上之救火龍頭取下開足機力帮同射救幸新寳華下艙之二百聽煤油未曾波及故尙易於撲滅否則恐不易如此速熄也據聞若大來輪遲到一個鐘頭新寳華輪勢必延燒至中艙甲板及客艙中四百七十一名旅客恐難以救出即使援出恐不能如此之安全也昨晨新寳華輪已拖至南市碼頭停泊後艙失火之處在外表猶看不出而内中則大壞矣今平安公司已决定入廠修理停行數班昨有許多旅客往該公司交涉據各客人云大來輪援救旅客上輪之際各客之行李物件及衣服被人奪取失去甚夥損失頗鉅云云當經公司中人允許各損失客人將取物件之水手指出以便控訴追究云現平安公司以大來輪之熱心援救各水手之見義務爲特先行登報申謝云 
　　又訪函云南市平安公司之定海石浦舟山班輪船新寳華號此次由申開往於三號晚九時駛在外銅沙洋面貨艙内失火等情已誌昨報茲悉新寳華輪近因普渡山香汛兼行普渡故此次男女搭客往普渡燒香者有七八十人有常熟天洪寺住持僧偕施主（即香客）共三十二人均係常熟上海有名富紳商董眷屬亦乘該輪往普渡進香遭禍時有老嫗被人衆擠軋落水不知下落聞係閘北富紳陳某之母尙有何氏等五歸軋傷腰部或有頭部撞破現自投醫治其外搭客有北市開某洋貨號之妻被人踏死尙有受傷三十餘人幸由大來公司之油輪救護在船當將受傷者一一醫治聞尙有搭客數人不知音信昨日公司派去老寳華往吳淞將新寳華拖帶到申停泊大達八號碼頭各搭客聞知至該輪取行李大半已失去乃向該輪買辦追索天洪寺住持僧與偕往之各香客行李亦多失去該僧等有洋千餘元當出事後亦向買辦追究尙無着落 
[閘口消防隊與路工衝突續誌]  
　　滬杭甬鐵路閘口機廠學徒於前日上午十時因該處裕豐商貨棧失愼誤踏消防隊在塲施救之皮帶經隊士掌擊學徒起釁致雙方互毆警察拘押路工激動公憤全廠罷工延誤行車等情已誌昨報茲悉機廠學徒名勞國祥年十七歲當消防隊士毆打勞國祥時機廠工人在旁觀看者頗多見此情形立即上前施救雙方痛毆各有受傷警察喝阻無效一路扭擊到廠迨經大隊警察到來始各解散惟將受傷之學徒勞國祥·及機工陳士達·兪得法·王禮法·許順根·吳興法等六人拘去其餘回廠各工人及在廠工作小工等因勞國祥等旣經受傷復被拘押羣抱不平時値一百零七號午快車行將出發各司機人等與廠中工人其表同情一體罷工該列車在閘站幾致不能出發嗣經機廠長唐錫卿·鐵路巡官吳曉峯到閘竭力勸解並由洋工程司英老尼簽字始允開車惟要求撫恤受傷工人醫藥費並懲辦肇事之消防隊隊士或有工人受傷斃命即須要該消防隊隊士抵償當經巡官等力爲擔保辦到至下午三時半該一百零七號快車抵杭站時各工人候至拘去之六人釋出見面始開機出發故該車到滬直至下午十時二十分也此案情形已屬刑事範圍所有受傷路工即經該局車送杭城大英醫院（即大方伯廣濟醫院）救治共計路工受傷者學徒勞國祥·機工錢祥有·陳士達·兪得法·陳正省·王順福·吳興法·許順根·王禮法·查應根·薛渭時·韓志成·兪琴生·馮天佑·等十四人其中尤以兪琴生受傷最重當檢騐時訊問已不能言韓志成馮天佑之傷勢亦重此三人恐難保性命已由醫院開具診斷書送廳備案矣並聞當時尙有路過之掮米小工亦被隊士毆傷可謂殃及池魚該路機務華總管孫嘉祿當日香刻得電後即乘夜快車赴杭昨已晋謁盧督辦張省長請予從速處置以免時間延長反生枝節一面勸諭路工安心工作謂案已起訴自有正當解决毌得紛擾致亂行車云云至於消防隊方面亦有三四人受傷又聞鐵路工人於前日（四日）下午二時議决要求須於二十四小時内將此案分撫恤懲辦倘逾時尙無辦法决定一律罷工以待解决當經杭叚洋工程師莢老尼簽字負責在案至在醫院機工兪琴生等三人係受斧頭刀傷前日灌救藥水不能入口倘無轉機恐有性命之虞其他工人聲言倘受傷之人或有殞命必須要求官廳以消防隊隊兵償命始肯甘休云云蓋因當塲該消防隊長實有開放手槍兩響以致激動公憤肇此巨禍又昨下午五時得有消息在醫院之兪琴生三人恐夜間有危險云 
　　鐵路局長任小山前日得悉此事後除電杭州督辦省長請爲查辦外本定前晚親自赴杭嗣因得悉已開車故始於昨日（五日）晚乘車赴杭洋機務總管亦派頭總管孫嘉祿赴杭調查情形並安慰工人故昨日往來各車照常行駛並未逾時茲錄任局長前日致杭電文如下㈠急杭州分呈督辦省長鈞鑒據車務處報告閘口機廠工人被地方警察消防隊毆傷多人並捉去數人致機匠不肯開車等語除已電飭駐杭巡官馳往勸諭各工人先行開車外局長當於即晚馳車赴杭查明情形禀承辦法謹先電聞任傳榜叩支㈡杭州分呈盧督辦張省長鈞鑒頃據車務處報告閘口車已開行現飭機務副總管孫嘉祿先行調查確實局長暫緩赴杭合肅電聞任傳榜叩支 
[樂志華案預審終結]  
　　將移交高等法庭審判 
　　文滙報云樂志華控告捕房西人非刑逼供一案本晨仍由英公堂開庭續審中外人士到庭觀審者擁擠一如前昨兩日開庭後首由華人陳恩棣上堂稱證人供職森村汽車行二月五日夜間十二時三十分隨汽車夫開駛一四三五汽車證人座於車夫旁先到虹口捕房即有三人入車一係日人餘二華人嗣乃開往白克路後由日人簽給乘車憑據當時車内未有西人隨將該據呈閱原告律師麥克濤「詰」諒其時爾猶未得開車執照「答」是余進汽車行纔數天「詰」爾見乘客有何異狀否「答」無「詰」除爾已講者外尙有所聞否「答」無「詰」當時爾於此事有事些知道否「答」不知「詰」現在知道否「答」不知捕房用電話喚余到此案能知道「詰」現在爾猶全不知道乎「答」不知道「詰」這一次開車情形爾何以記憶若是淸楚「答」因這一一次有一乘車證據余常去翻看且余常常無事做「詰」爾在到庭前是否看過此據數次「答」因余每夜須收拾此類憑據「詰」自二月五日到今看過此據幾次「答」余常到行中查看此項憑據並非專看此張「詰」爾究看過此據幾次「答」不憶次傳日探岡島上堂問官先告以爾尙須在日本法庭鞫審此時倘有詢問將影響於爾日後之鞫審者不妨不對於是岡島稱五日夜間因捕房汽車無暇故由證人向森村車行另雇一輛同行者爲一華探及樂志華證人坐樂右旁華探坐其左旁車夫坐於前車到西藏路後余輩遂下車入一宅嗣復回捕房西探鮑爾慶氏未同去證人代搿勃脫氏簽給乘車憑據當證人簽寫憑據時餘人即入捕房通例歐探班次在日探前是故倘鮑氏在塲者此據應由渠簽給岡島嗣呈閱其日記簿謂鮑氏若同往者必記入簿中原告律師麥克濤「詰」此行是爾爲首否「答」是「詰」犯人非得歐人押解不得出捕房有是例否「答」無余曾得値班探員之允許「詰」爾知有此例否「答」無此例「詰」爾爲何須得允許「答」搿勃脫氏允許余「詰」爾有時得允許乎「答」然有時「詰」爾知有此例乎抑不知耶聞捕房有犯人非經歐人押解不得出門之例此人人皆知者也「答」有時余帶犯人出門無西探押解「詰」爾知有無關於此事之章程不「答」不知但余恒於事先報告西探「詰」是日爾報告何人「答」報告搿勃脫「詰」何故帶犯人至西藏路「答」犯人承認置贓於西藏路「詰」誰說此話「答」犯人「詰」爾親聞否「答」是否則余不帶伊去矣「詰」渠言時何人在場「答」搿勃脫·華探·及余「詰」何時「答」約十二時十五分十分鏡後余即打電話雇汽車「詰」想係搿勃脫氏命爾去雇車「答」是「詰」爾於十一點四十五分到捕房乎「答」是「詰」其時曾見鮑爾慶氏否「答」未見渠不在捕房「詰」不在耶「答」不在「詰」爾到捕房後往何處「答」往辦案處即詢西探曾否遣人喚余答稱未曾「詰」會有人喚爾乎「答」然「詰」爾知何人所喚否「答」余入辦案室見搿勃脫氏在室「詰」爾究竟知何人所喚乎「答」知之「詰」爾此時曾見施密德氏否「答」未見「詰」爾入包探間見搿勃脫氏後即留於彼間直待乘汽車出門乎「答」是「詰」此行係爾主持途中曾苛待犯人乎「答」未「詰」未毆乎「答」未「詰」爾回捕房是否即將犯人交搿勃脱氏「答」交付華探余即往見搿氏時伊不在包探間在辦案室「詰」爾即留彼處乎「答」是「詰」與搿勃脫氏同在彼處乎「答」是「詰」爲時久乎「答」不久「詰」余見日記簿上爾至三時三十分始回去「答」當一時三十分時余在辦案間自經白克路之行余不復思睡故往包探間閱報以待睡魔之復來「詰」爾是否留居捕房至三時二十五分爾日記簿所記如此「答」是「詰」其時搿勃脫是否在捕房「答」自犯人送往獄中後余即往閱報搿氏或去睡或在别室余不知問官「詢」爾閱報多少時刻「答」閱至三點鐘共一時半或二時原告律師復「詰」爾是否留搿勃脫氏至一時三十分「答」約至一時三十分「詰」閱報乎「答」是「詰」嗣後爾即未見搿勃脫氏中鮑爾慶氏乎「答」當犯人入獄後曾見鮑爾慶氏余旋至自已辦公室「詰」此時是否一時三十分「答」是嗣傳西探施密德氏上堂被告律師「詰」爾猶憶二月五日夜間情形乎「答」憶「詰」爾猶憶是夜見鮑爾慶氏乎「答」憶「詰」請述其狀「答」當十一點五十或五十五分時余同鮑同往愛提飯店進餐「詰」何時出門「答」夜半「詰」出門時曾遇他人否「答」不憶「詰」爾回捕房乎「答」回時約在一時因此時該店須閉門原告律師「詰」爾與本案無涉否「答」無涉「詰」爾曾聞搿梵氏在捕房失竊否「答」聞之「詰」爾曾辦過此案否「答」未曾「詰」爾與鮑外尙有何人同往愛提飯店到後曾見何人「答」余輩見店中經理及西崽時樓下猶有數外人「詰」爾知鮑爾慶氏日記簿上時刻何時更改「答」不知「詰」爾出外吃飯等事通常是否不記入日記簿「答」有時亦記入但余謂此非公事乃公暇私務耳「詰」爾是否於午夜往捕房「答」是此時余値班嗣西捕頭郁克氏上堂稱證人諳習華語得最優等賞銀業經七年鮑爾慶氏曾在余部下服務數月鮑實不諳華語云云至是被告律師遂請堂上將被告開釋謂原告有意誣控此種證據無人可用以定罪原告律師方欲駁詰問官稱毌庸再辯目下本案預審終結當移交高等法庭審判被告將被控犯有一八六一年傷人律第十八欵第二十欵及第四十七欵所搆成之罪至於堂審之期或將定於本月十九日云（本案預審終結） 
　　又訪函云甬人樂志華控訴虹口捕房一案刻由許特派交涉員照會英按察使特納君派交涉署法律顧問張君驥英前往觀審聞交涉署已接有英按署覆文云業經籌備一切俾張君在檢察法庭觀審倘該案解由上級法庭審理時當將日期預爲奉告云云 
[灰絲業歡迎赴美代表回國]  
　　旅滬關山東絲業公會因赴美黄灰絲業代表孫候甫·郭大中二君由美返滬於前晚假一家春餐館設宴歡迎同業到者計正副會長吕占熃䱯高曉東曁各絲號經理蔡止穆朱獻淮原福堂趙聘山原文山等五十餘人由吕會長主席酒至半酣起立致歡迎詞略謂此次孫郭二君所獲成績較前次更爲優美同人異常滿意云繼由孫郭二代表先後起立詳述在美經過情形曁調查所得大致謂此次美絲商對於中國代表異常重視待以上賓並介紹觀名大工廠曁國家銀行·證劵交易所·獲益匪細云云末由兩代表各將由美帶回之各種絲綢樣品分給列席諸君詳閱一過旋即散會 
[又將有美國世界觀光團來滬]  
　　美國世界觀光圑第四隊圑員三百六十六人於一月二十四日由紐約出發分赴各地參觀刻將行抵日本預定在横濱各處游覽十日後即分作三隊甲隊百餘人於十九日搭輪來滬並擬至北京游覽餘則分赴神户及沿海各縣游覽然後約齊回國云 
[南洋大學學潮昨訊]  
　　南洋公學同學會呈請交通部組織母校校董會主張始終未變而部派調查員劉君冬江兩日電部報告各節完全隔閡同學會特於五日晚間在一品香開委員會及董事會聯席會議並請劉君到會當面說明同學會主張到會者張雲搏章伯初楊補塘陸達權張師石胡敦復沈叔逵張貢九張督良王寅淸張松亭諸君黄任之君赴川沙穆抒齋君赴寗未曾列席是晚到會諸君均以劉君冬江兩電顯違事實且恐交部誤會力請劉君重行致電交部以免淆亂是非而陷交部於歧途劉君當時自認電文不合惟不便發電交部代達同學會眞意故該會即於是晚自行電達交部並請代表張君雲搏八日赴京會同在京代表劉君厚生胡君次珊本其迭電之主張會同北京同學會即日向交部面呈滬上實情並力請迅設校董會以解一切糾紛而安士心茲錄該會致交部電如下北京交通部總次長鈞鑒敝會對於報載劉成志君冬江兩電所陳各節認爲誤會東日代電主張始終未改除由一鵬等代表晋京面陳外謹先電聞南洋公學同學會張一鵬章完元楊蔭杭陸守經張景良凌鴻勛沈慶鴻胡敦復張世　張廷金張孝安王永禮叩微 
　　南洋大學學生因查辦員劉成志到滬并有致部電文學生會臨時會長及評議長特於昨日趨至大東旅社謁劉晤談之下劉君謂致交部之電均係個人意見並非爲袒盧而發云云學生會以劉君旣有兩電到部恐代表一時不知滬上情形特去一電略謂劉江電袒盧同學誓死力爭君等宜堅持到底云 
[厄瓜多排華之告急電]  
　　僑民請派刁作謙到厄交涉 
本埠廣肇公所等圑體昨接美厄瓜多華僑來電云廣肇公所曁中華全國商會聯合會鑒厄國排我日亟苛例横生僑民堪危朝不保夕乞即電請政府電派前駁消巴拿馬苛例之駐古巴刁作謙駕臨厄國拯救僑危旅厄華僑聯合會林達洲陳葆樸等叩江 
[洛吳大舉攻奉之滬訊]  
　　國聞通信社云旅滬某要人昨得京函云時局益亂黄陂左右應付每無定見政象愈趨惡化洛吳以閩粤有人牽制川湘亦難反攻乃於此時乘奉張佈置未完出先發制人之策决定以二十個混成旅（馮玉祥·王承斌·胡景翼·孫岳·靳雲鶚·董政國·閻治堂·等）分六路從事於東北兩星期内即開始攻擊吳自爲總司令最終目的在踏平東三省肅淸北部然後一意對南孫岳部連日北移吳日内派人來京提取一切收入并管理財政京漢路上實已大忙黎張尙在夢中吳將廹政府下令討伐以便進行云云 
[對日外交市民大會委員會紀]  
　　續推新職員三十餘人 
　　前日（四日）下午八時上海對日外交市民大會執行委員會開第五次會到者二十三圑體代表推周霽光主席李國瑄紀錄㈠宣讀上次開會紀事㈡報告大埔旅滬同鄉會滬杭甬轉運公會·北山西路·唐家弄·兩路商聯會函派代表與會㈢浙江國民外交大會代表樊光君報告該會進行分三部（甲）宣傳（乙）定本月十五日以後不賣日貨（丙）會同商學兩界檢查日貨逾期即將日貨焚燬㈣報告來函㈤各股報告所辦事務㈥討論起草委員會提出之本會對日經濟絶交計畫書衆主付審查並請起草委員出席審查會當推定衰履登蔣夢芸·孫鏡亞·林炎夫·史家麟五人爲審查員㈦修改簡章及辦事細則㈧議决徵求全國人士意見對於遠東大會中國是否可派代表參加又該會續推新職員三十餘人茲將姓名錄下㈠大會公推之交際幹事四人兪宗周·蔣夢芸·陳炳生·朱昌利㈡自認調查股幹事十八人姚子崙·江宣甫·楊富臣·藍璧如·梁定庵·徐少堂·葉謁來·梁瑞芝·曹鳳標·毛榮章·陳德生·陳宜生·黎國良·盛鐘善·周振邦·顧梓安·江錦春·鄭緘三㈢又宣傳股幹事十二人張振遠·潘震亞·宋佩璲·林佛心·管際安·歐陽桂生·盧子卿·姚畏靑·王仲年·錢福生·焦心兪·唐曼公其餘各股主任除已推定者外宣傳股新推定余鵬交際股則改推兪宗周云 
　　又該委員會昨致函本埠各圑體·各商帮·各公所·各公司·函云執事先生大鑒敬啓者日本欲藉口無效之二十一條以推翻有效之條約旅大租借期滿竟不歸還毒燄萬丈咄咄逼人苟不亟謀抵抗朝鮮覆轍即在目前所幸旬日之間激昻慷慨之氣徧於全國本埠各界業經决定採經濟絶交方略希望彼邦人民因此競起督促其政府改正對華外交政策同人自顧心長力短關於經濟絶交應如何不致此拒彼迎如何不致虎頭蛇尾漫無把握端賴各圑體·各商帮公所·各公司·籌畫鞭策庶免愆尤爰訂於四月七日（星期六）午後八時專爲討論此事在本委員會事務所（寗波路廣肇公所）開會務請撥冗列席携手進行不勝翹企之至專肅祇頌公綏上海對日外交市民大會執行委員會謹啓 
 
 
 

Page 14

 
 
第一萬七千九百九十八號;中華民國十二年 西曆一千九百二十三年四月六號
星期五 * *[商總聯會所接對日運動函件]  
　　上海各路商界總聯合會（江西路六十號）昨接各處對於經濟絶交之來函計四十二件經到會各議董一一拆閱其大旨分爲四種㈠反對學生赴遠東運動會計七件㈡請總商會闢商品陳列所之一部爲劣貨陳列所俾供國人游覽以誌識别計五件餘則報告對日外交會成立者并杭州湖南等已實行抵制之函件討論結果赴遠東運動會認爲跡近表示親善與經濟絶交方面大相違背决定函致省敎育會及學生聯合會勸告停止赴遠東運動會闢商品陳列所之一部爲劣貨陳列所認爲切要之舉特推定議董馮少山文牘曹慕管二君前往總商會磋商一切 
[昨晚商總聯會之特别會]  
　　討論樂志華案 
　　上海各路商界總聯合會昨晚（五日）舉行特别職員會討論樂志華案到各路出席代表四十一人山東路代表錢龍章主席開會後首由主席報告略謂樂志華一案已詳載連日各報此案今日公堂業已預審終了將來如何結果現時尙未得知惟此案與租界中外市民皆有切身關係故無人不十分注意之本會爲上海各路商人之總圑體對於此案自應愼重研究茲特開會討論一切并請樂君代表報告詳情次樂志華代表某君起立報告詳細經過情形歷一小時餘報告畢各代表相繼發言討論頗久議决㈠將此案暫作保留俟復審時觀察情形再行召集臨時會取决進行㈡同時并通告中西各公圑及官廳一致注意此案㈢請該案原辦律師堅持進行議畢十一時散會 
[兪宗周請增長滬寗路站月臺]  
　　近來滬寗車搭客日衆列車加多而沿路各小站月台尙未增長致旅客往往不能在月台上下殊多危險閘北自治會會長兪宗周氏有鑒於此特函任筱珊局長請將月臺加長以免旅客危險想任局長爲人道計當能採納此意也茲錄原函如下筱珊局長先生台鑒敬啓者滬寗交自有鐵道以來日見便利旅客往還每日何慮萬千舉凡路政一切設施端以利便爲主而旅客之安全尤當極端注意此爲吾局長悉心籌劃者也惟是近年旅客日衆車輛加多而各小站月臺仍係舊時建築未見增長如横林·洛社·戚墅堰·無錫旗站·官凟里等車站停車之際車身前後之越過與不及月臺者恒有數丈之遙車身離地三四尺婦女老幼上下殊多不便每遇風雨尤屬困難且小站停車時間甚短不及上下更多危險甚致發生性命之虞局長往返滬寗此種情形當所目覩竊謂交通首重安全原有小站月臺祇須略爲增長與車身相等工程並非絶鉅貴局當易於舉辦而保全旅客實非淺鮮不特貴局路譽日隆局長之功德亦無量矣冒昧陳詞諸希採納敬代旅客合掌稱頌云 
[蘇社函牘一束]  
　　蘇社前日在蘇州開第四届大會議决㈠救濟江蘇財政㈡恢復自治㈢請减軍費㈣催請執行蘇州振興電燈公司㈤禁止奬券㈥制定省憲等六案交理事會執行均經該社文牘主任擬具文稿於上月三十日理事曾通過曾誌本報茲悉上列六案除制定省憲案公文尙未發出外其餘五案公文均已發出茲錄原文如下 
　　（一）爲救濟江蘇財政致督軍省長函督軍省長公鑒敬啓者江蘇財政日以借債爲生活其原因有四（一）歷年積虧甚巨經常收入大郁抵還債欵每月支出不得不仰給於新債（二）歷年預算收不敷支不得不恃借欵爲抵補（三）月收有淡旺月支無增减不得不借於淡收之時償於旺收之月（四）借欵旣多負息亦重支出見加則收入見短去年召集財政會議撥留中央收入一百萬元核减支出一百六十三萬元以求收支適合然聞撥留中央之一百萬元截至本年二月止不及半數而追加預算又增支出五六十萬元據此推算則十一年度之收支又將虧及一百萬元殊非長策推其原因有三缺點（一）編制預算未能將本年度省區内應辦事項通盤規劃在内致有事後之追加（二）預算之内未列相當之預備金致預算外發生事項無欵應付（三）所議保障預算收支之財政委員會未能如約設立致支出容易增加而預算容易破壞依上列原因應請於今年財政會議時將本省應辦事項逐一編入預算無再遺漏並於額支外加預備費至少百分之五組絣常川駐省之財政委員會實行監督收支以防止輕易追加預算及濫支預備費之弊此係救濟財政根本辦法敬祈採納施行 
　　（二）爲縣自治致蘇省國會議員函敬啓者縣自治機關自民國三年停辦後地地方屢有恢復之請皆以格於法令靳而未行最近省長又以恢復民國二年縣議會法爲請奉院覆縣議會法經國務會議議决由内務部速行修訂咨文國會議决等語同人竊意論立法之須序須俟國憲省憲制定之後方能議及縣制論各省之情形又恐非劃一法制所能通行政治事業實有試騐與練習兩種作用在中央未制定縣議會法以前似以暫用各省自定之單行法爲便利查民國六年參衆兩院曾有咨請恢復各縣自治之議决本年衆議院又有恢復縣自治之建議足徵貴會對於各省自定之單行法認爲有暫行之必要應請敦促政府查照恢復縣自治之建議令行各省迅速辦理以重民治不勝佇盼 
　　（三）爲丁錦君請減江蘇軍費致督軍函督軍公鑒敬陳者本社社員丁錦君提議江蘇軍費至少先减三百萬元請爲建議一案經本届常會訂論僉以吾蘇二年之中遞減軍費至二百萬元長官好惡同民意與各師旅撙節奉公之誼久與吾人以共見現在財政仍在困難之中裁兵問題爲中外人士所屬望丁君之議適與我公分期遞减之意相符用特轉達丁君意見敬祈酌定辦法或交本年財政會議討論解决至深跂盼 
　　（四）爲蘇州振興電廠致省長函省長公鑒敬啓者本社此次在蘇州開會社員宋銘勳提議挽救蘇州主權保全吳縣市政一案内稱振興電燈公司售與日商大倉洋行經地方各圑體調查証據呈奉督軍省長轉咨文通部會委吳昆吾仲少梅查明屬實由部批准令行蘇州電氣廠及振興公司各舉代表一人再俟督軍省長委員將該公司財產核實估價由電氣廠擇要收買等因查外人不得在内地置產營業條約具有明文近年内地不肖商民勾結外人在内地經營電氣事業及其他特種營業者所在多有小惹起社會風潮大則成爲排外惡感固非地方之幸亦豈外人之福茲事旣經查明自應迅速解决以免久纏滋生枝節擬請省長查照部批迅速執行以保市民權利而杜外人自由營業之漸敬希察奪施行 
　　（五）爲禁止奬劵致省長函省長公鑒敬啓者本社常會時由社員提議禁止本省境内發賣奬劵一案經常會議决以爲上年獎劵盛行害及社會經濟而以貧民受害爲尤甚曾奉中央明令厲行禁止曾幾何時各種獎劵又復塡街塞巷往往含有賭博性質方今生活程度日高人民徼倖射利之心方且遏之不暇若再容此奬劵多方引誘流毒所至曷有紀極應請咨陳主管各部明令取消或將本省境内各店厲行封閉至深佇盼又致護軍使函上半與致省長函同下半謂猶憶上年厲禁奬劵時上海境内曾藉鼎力尅期絶凡在商民胥受其福除另函省長外擬請貴使終始主持嚴切禁止不勝佇盼 
[大理院解釋破產判例之公函]  
　　上海總商會頃接江蘇高等審判廳公函云奉大理院公函開據上海總商會上年十一月七日郵代電稱鈞院三年上字第六七一號判例凡商家或普通人已陷破產之狀態而仍與他人爲法律行爲者破產債權人自可爲破產總債權人之利益而否認其行爲之成立等語因此發生疑問有二查商家往來周轉全恃調欵靈活而我國商家資產負債又向不公表故一造未發破綻或有停止支付之事實時他人自無從預測其將瀕於破產而與之斷絶交往故所謂已陷二字之程度是否僅僅商店内資產負責不足相抵即可謂之已陷於破產狀態抑須俟有某種支付不能照支其窘象已爲一般人所明瞭時始可謂之已陷於破產狀態此兩種範圍解釋之寬嚴足以影響於社會金融之流通如果資產負責不足相抵即可謂之已陷於破產狀態是我國商家賬目向不公布凡與之有欵項往來者時時有契約取消之危險此應請解釋者一又仍與他人爲法律行爲云云玩仍與二字應指在此時期内新創設一種法律行爲使自已負支付之義務以不利益於其他各債權人者而方如果商家向有往來到一定期間例應結淸之欵在債務人並非違法之支付在債權人亦並非惡意之收受是否尙應受本判例之限制蒙追奪之危險此應請解釋者二以上兩點應請迅賜解釋示導等因到院查本院判例所謂商家已陷破產之狀態係指該商家已經關閉或實際已不能營業者（例如銀錢商不能支付之類）而言至已陷於破產之狀態即應照破產程序辦理無論其行爲爲何種法律行爲均得由破產債權人爲總債權人之利益否認其成立相應函請貴廳轉行該會查照可也等因准此合應函達貴會查照爲荷 
[麵粉公會議决暫行停機一月]  
　　上海麫粉公會於昨（五日）午在西馬路倚虹樓餐館開同業大會到者各粉廠代表顧馨一·榮宗敬·吕玉蓀·曹廉遜·陳枚肅·王堯臣·曹鈺如·王禹卿·陳幹庭·金銘甫·方善臣·邱韶美·陶仭千·等四十餘人·由顧會長主席·宣布開會宗旨略謂際此小麥缺乏麥價高昻粉價低賤轉瞬新陳不接若各廠照常工作開支浩大虧耗堪虞應請公議辦法共商進止當經各同業討論之下决定自陰曆三月初一日起暫行停機一月以冀節省開支維持營業云議畢午餐至三時餘始散 
[暗殺兩警正兇就獲續聞]  
　　顧阿大已承認行兇 
　　暗殺五區巡警賈富明·張鳳嶺·案内兇犯野鷄阿大（即顧阿大）由警探在如臯縣境獲解送到廳各情已紀昨報茲悉該犯顧阿大自押解到廳先經偵緝隊郝隊長提案研訊供多狡展是以禀明徐廳長令發司法科訊明詳報等因前日午後又奉司法科劉科長及段科員等升坐命提顧阿大到案訊問顧仍一味支吾問官諭令將在押之苗金奎·管阿毛·等到案對質顧始俯首求恩並稱行兇戳死巡警者尙有在逃之木匠阿華等數名問官判將顧等分别收押一面嚴飭所屬跴緝阿華等來案并辦並將訊供情形面禀徐廳長核示辦理聞此案不日行將申送護軍使署訊辦云 
[地檢廳錄事捲逃之跴緝訊]  
　　上海地方檢察廳收發處錄事黄能烈（即黄偉臣）私取案犯薛阿品之家屬呈繳罰金洋四百元逃逸無蹤奉令飭緝在案茲悉此案連日經司法警長楊芝階督率各法警偵騎四出得悉黄避匿浙湖一帶禀明郭代廳長發給公文於昨乘輸往緝 
[拖輪撞壤數釣船之交涉]  
　　前日夜半一點鐘有釣船金益泰停泊吳淞浦東方面檣桅懸掛燈火時有滙得豐某拖輪在淞口拖帶駁船兩艘進滬行經該處將金益泰碰撞錨鏈折斷輪葉子將鏈捲纒致該釣船流下又碰撞金萬祥·李孫萬·金得利·三釣船及某山東船或斷去錨鏈或損壤檣桅經各船告知駐淞定海釣船公會傅樹棠於昨日隨同各船老大前往張華浜新　河泊司報告一切請爲查明令賠損失惟金得利釣船因急欲往浙所受損失數百元令夥友在淞索賠云 
[航業消息彙紀]  
　　法國郵船公司之貨輪「里安那生羅倍皮愛」號由法經西貢到滬昨已進口除由比國裝到大宗玻璃外在西貢又運來白米四萬六千九百七十九包合之巴勒介輪運來之西貢米計兩日中共由法公司裝到上海之西貢白米有六萬六千三百四十包明日大英公司之古爾派拉輪亦有九萬包仰光白米運來此四日中共有十五萬包以上之外國米到上海云 
　　昌興公司之俄皇后輪定明日赴香港菲律濱十時三十分送客小火輪由海關碼頭載客至吳淞換登大船此爲昌興船往菲律濱馬尼拉之最後一次也 
　　昨據宜昌電信謂宜昌水量增深至二呎七時大輪已河溯江上駛故該地各輪船公司均已預備開駛云 
　　怡和·太古·兩輪船公司向日開駛靑島上海線之輪船平均每週三艘現因客貨頹眇自本月起減少一艘故此後每週祇開駛二艘云 
[總商會會董之補缺劉鴻生]  
　　上海總商會會董陳徵獻（文鑑）日前去世已誌本報所遺之會董缺照章以得票次多數之候補當選人遞補茲悉應輪劉鴻生君補其缺該會已於昨日具函通告劉君矣按劉君係浙江定海人供職於開灤礦局熱心任事素爲商人所欽仰云 
[穆抒齋電辭商聯會議長]  
　　邑人穆抒齋昨致南京聯合會電云南京電商會轉江蘇全省商會聯合會諸公均鑒自蘇回奉縣商會轉電鄙人被選議長愧不敢當敬乞諸公另選賢能無任感禱言出至誠謹希鑒宥穆湘瑤叩支 
[許世英由杭返滬]  
前皖長許世英日前因事赴杭乘便游覽西湖昨日許氏已搭車返滬 
[施肇基昨回震澤掃墓]  
　　駐美公使施肇基氏本月三號夜十時許由京抵滬下榻於乃兄施肇曾私寓昨晨八時偕其眷屬赴震澤掃墓此行擬在鄉小住數日定八日（星期日）回滬候輪赴美回任本職船票等項委其秘書代辦船名及離滬期尙未定本埠歐美同學會本擬開會歡迎後因施氏行色匆匆即須就道故施氏回滬後是否再開一聚餐會現未决定云 
[漢冶萍股東繼續查賬]  
　　漢治萍公司股東代表赴公司查賬因盛氏葬事關係公司人員全部赴蘇執紼祇得暫停進行現該項人員已陸續返滬故該代表等仍於昨日起繼續前往檢查云 
[約翰大學消息]  
　　本學期約翰大學共有學生五百九十五名内中有兼讀兩科者數人計文科二百五十七人理科六十人醫科十九人道學科二人中學二百六十三人特别生二人 
　　該校敎員會議决自後凡新生欲投考該校者須有中西文同等程度若西文甚佳而中文稍遜者不能錄取　　大中學八級第一次華文辯已定於本月六號星期五晚舉行題爲「中國大家庭制度應否廢止」辯論隊伍由抽發簽定之計大學高級與上級·中級初級·中學四年級與二年級·三年級與一年級·至第二次第三次辯論日期尙未定奪又大學與東吳辯論將於五月中旬在上海舉行 
　　邇來滬上每晚有由無線電傳達新聞及音樂至他埠現約翰物理部新購無綫電受音機全副俾學生可以研究上月二十三日晚八時特請上海靑年會幹事饒伯森君演講無綫電原理並試騐電機 
　　約翰學生在校外附近曹家渡設立義務學校一所迄已四載半爲五四運動後滬上最先開辦之義校學生以鄰近失學店夥工人居多並兼收初等班女生分日夜兩館分别授課本學期學生有一百六十餘名目下該校捐募經費以一千二百元爲目的限三星期募就日前行捐募開幕禮請大學校敎員馬崇淦朱士嘉二君演說 
　　上學期中學生任那敦赴美休息由葛萊奥代理刻已返校照常視事 
　　本學期英文文學敎員佛德氏又敎授學生一英文名劇基名爲「娶聾婦」將於本星期五正式表演 
　　校中法文學會成立已三年由法籍蒲籐女士主導上星期四晚八時開本學期第一次常會有三人演說均用法語 
[友華銀行滙市報告]  
　　昨日友華銀行滙市報告云四日倫敦大條銀價近遠期各縮二五紐約銀價跌至六角七分半倫敦紐約間匯價爲四元六角六分半今日此間滙價掛牌佳日金漲至六十五兩七錢五分佛郎長爲一一三五枚餘均照昨日弗動内盤市况初有穩定之勢旣而轉平晨間英鎊成交價四月份三先令二便士八一二五五月份三先令二便士六八七五六月份三先令二便士六五美金成交價四月份七十五元六角二分半五六月份七十五元五角嗣以購價多照此市况轉平午後美金尤爲見軟至收盤時英鎊售價已不能過四月份三先令二便士三一二五五月份三先令二便士二五六月份三先令二便士一八七五美金售價近遠期均七十四元五角日金四月份售價六十五兩二錢半購價六十五兩五月份售價六十五兩三錢七分半購價六十五兩一兩二分半銀行滙票定價英鎊三先令三便士美金七十六元二角半佛郎一一七五枚昨日倫敦銀市中國售出市况頗平紐約銀市見軟售價多照掛牌 
[上海商業市况彙錄]  
　　金融 
　　昨日銀幣早市之價七錢二分八毫七五午市收盤七錢二分一釐一二五比上日漲三毫七忽五中國銀行南京來洋十二萬元交通銀行由杭州來洋十萬元中國裝去廈門洋十萬元三月底期洋早市開盤七錢二分六釐七毫五又收盤七錢二分六釐八七五午市價七錢二分七釐一二五比上日大起二毫五 
　　銀拆早市價爲一錢三分又收盤息價八分較上日小一錢一分交通裝去杭州大條一百三十條 
　　昨晚止各銀行查倉庫存現銀二千四二十七萬兩現洋三千六百三十五萬大條一千一百三十八條 
[公債票]  
　　昨日公債行市上午稍見回奸惟市勢平靜交易頗稀價格趨漲金融公債現貨開盤六十一元三角半較前日好起一角其後交易極少至下午開盤因期貨之堅定價好起四角計六十一元七角半收盤期貨四月份開盤六十一元七角好一角半其後逐步好至六十一元八角半收盤共計較前日漲三角全日中最高行市曾到六十二元三角至收盤時稍見疲勢五月期收盤六十一元九角漲三角半全日上落僅一二角之譜整六現貨四十五元三角五與前日相同後因買者甚多二盤即好至四十六元至收盤又好一角半四月期開盤較前日即漲三角半計價四十五元八角後又逐步好至四十六元二角半收盤較前日計共漲八角五月期交易較淸收盤四十六元二角半漲五角半餘票七年長期三十九元九角漲二角償還短期八釐僅角餘上落收盤爲二十七元四角頗穩定整七四十八元四角五年大票四十六元半小票四十五元半亦均平定云 
[金市與滙價]  
　　昨係星期四大條近期復縮二五掛三十二辦士五六二五遠期亦縮二五掛三十二辦士三七五標金「五月份」毛盤價與上日收市相等後略有伸縮未開先令時金價係三百十三兩一二錢先令揭曉勿動惟東滙漲半分法匯漲五法郎其外均無更動金價反小至三百十二兩七錢先令等市面初平後硬各銀行賣出六月份先令價自三先令二辦士半至三先令二辦士六二五買價三先令二辦士六二五至三先令二辦士七五美匯賣出六月份七十五元三角七分半至七十五元六角二分半買價七十五元六角二分半至七十五元七角半東匯賣出六月份六錢四分七五至六錢四分半買價六錢四分半至六錢四分二五而金業中亦大都抛出人心爲之虚弱五月份標金價最小跌至三百十一兩八錢旋因花旗銀行買進現標金一百零五條價三百十一兩八錢兼大連帮買期金有一二千條之多先令交易同業亦改爲買進且數較賣出爲多致一般期金空頭者恐慌頓起先令亦復轉軟六月份銀行結出三先令二辦士三七五故金價之漲有蒸蒸逐上之勢五月份標金最高漲到三百十五兩七錢移時先令有三先令二辦士四三七五可結金價因此回小至三百十四兩七錢收盤係三百十五兩四錢午後標金開盤價三百十五兩三錢未開先令時無甚上落迨先令揭曉弗動標金價小至三百十四兩九錢先令等市面平而稍轉硬六月份先令銀行結出三先令二辦士三七五至三先令二辦士四三七五買進價三先令二辦士半又六月份美滙賣價七十五元至七十五元一角二分半買進七十五元二角半至七十五元三角七分半又六月份東滙賣價六錢至六錢四分八七五買進爲六錢四分七五至六錢四分六二五標金最小跌至三百十四兩一錢後人心轉堅買進者甚踴躍故標金驟漲至三百十七兩五錢其時六月份先令銀行結出祗三先令二辦士一八七五買進爲三先令二辦士五又六月份美滙賣價七十四元半買進七十四元七角半又六月份東滙六錢五分二五買進六錢五分後稍回至三百十七兩收盤 
[呌莊]  
　　昨日星期四輪値英商元芳洋行拍賣之期計排泰西緞尺六元絨羽綢紅布市布原布竹漂細布漂布等共六百件統計二萬五千三百六十疋比較上届多多拍六址五件計二千七百八十六疋各客帮及本街各有拍進其中如夏令合銷之白貨尤爲堅銷其餘堅穩 
　　　有本埠新聞等轉入後頁 
 
 
 

Page 15

 
 
第一萬七千九百九十八號;中華民國十二年 西曆一千九百二十三年四月六號
星期五 * *本埠新聞二 
[淞埠局催葬浮厝屍棺之布告]  
　　吳淞商埠局昨日發出布告云案查前以本埠沿鐵路一帶浮厝屍棺有碍公衆衛生經本局於上年春節前布告限期一律自行遷葬在案嗣因逾限不遵者仍佔多數致去夏發生重大疫症　經各醫員防治得力始告肅淸近查該處浮厝屍棺又復增多茲爲預防疫症起見合再布告各該浮厝家屬限於淸明節前一律自行遷葬如再逾限不遵不論有主無主槪由本局掩埋淞滬義塜以生衛生特此布告 
[約船載貨漏稅之查破]  
　　吳淞江海常關扦巡洋員等昨日下午駕坐小輪在浦江查悉某釣船所裝麵粉拾數包及洋紗煤油均未報　實係漏稅即將各貨扣留聽候罰辦云 
[華商電氣公司添建儲電所]  
　　南市華商電氣公司電燈電車兩部份現因營業發展急謀擴充刻已計畫一切預備進行茲聞該公司在各處要道地點建設之方脈間原爲儲蓄電力之所前已由工程師察看規定儲電數目嗣因燈户增加需電較多故擬將最盛地點之方脈間加高以便增儲電力惟查十六舖地點之儲電所適在法租界東捕房後面該處又爲燈户繁盛之處蓄電數量最多推廣手續亦煩加高一節頗多棘手這得另行添建儲蓄電力所一間業已次第興工矣 
[車檢察長續假一月]  
　　上海地方檢察廳檢察長車湛淸因事請假回廣東筦縣原籍遺缺以一廳首席檢察官郭壽璜代理在案茲悉車廳長假期將滿又續假一月面郭代廳長因續假關係於昨午由滬乘火車赴蘇見高檢廳長面陳一切 
[虹口三角菜塲照納新捐]  
　　僅有牛羊肉攤尙未領照 
　　虹口三角小菜塲加捐問題發生後各攤業於前日推派代表請予暫緩加捐未允情形巳誌昨報茲悉昨日上午八時衛生局西人鎧爾氏偕同三道頭親向各業攤婉言勸導一面宣告按照新章分兩等收捐在樓上設攤者每攤每月三元在樓下設攤者每攤每月五元各攤業除牛羊肉外知難堅持當塲納捐領照者有鷄魚猪肉蔬菜等數百攤自上午徵取至下午三時始止故牛羊肉攤勢難違拗聞於八號亦須照納云 
[昨日合祀關岳紀]  
　　每年春分後戊日爲合祀關岳日期歷由北京内務部禮制館規定通行京外各省遵照辦理本届春戊與上丁祀孔相隔一日不及籌備由總統命令改期於四月五日舉行松滬護軍使署於勘日接奉就電當即轉令上海縣知事遵辦一切興禮悉仍其舊祭品預由欵產處採辦昨日届期松滬護軍使何豐林率同參謀長汪慶辰·副官長孫占元·等乘汽車詣西門内關帝廟恭行祭禮其他各官員如淞滬警察廳長徐國樑·上海縣知事沈寳昌·滬南工巡捐局長莫　綸·第十四混成旅第一團團長劉永勝·第三十九團　團長·等均到場參預祭禮主祭官何護軍使·分獻官劉林二團長·陪祭官徐廳長·莫局長糾儀官汪參謀長·沈知事·通贊曹瀚亭讀祝范麟書·執事錢遜齋·賈叔香·姚玉孫·王稚眉等至七時半祭畢各官分道而回 
[浙省長聘關炯爲顧問]  
　　漢陽關炯長公共租界會審公堂將近二十年頗爲當局器重前曾經江蘇齊督軍聘爲軍署外交顧問茲浙江張載陽省長又函聘　君爲該公署顧問云 
[今日城隍會之路由]  
　　今日爲淸明節循例須出城隍會今將路由錄後出廟往東朝南縣基路往西太平街·三牌樓·畫錦牌樓·陳市安橋·往西廣福寺·黎園路·萬竹路·出拱宸門朝南民國路進西門過曹家橋·靜修路出北弄·朝南新縣署往東朝北進西唐家弄朝南至陳古桶橋朝東喬家浜朝北過天燈弄·竹素堂朝東中大夫坊過蔓笠橋·東街·朝西老學前往北四牌樓·朝東出小東門進集水街往南外醎瓜街·如意街·過龍德橋·荳市街·花衣街·王家嘴角往西水神閣·南倉街·煤屑路·到壇後由壇起馬過利涉橋往東陸家浜　至淸心書院往北至大南門·中華路·進尙文門進東王家弄·出小南門朝北進喬家路·凝河路·朝西蓬萊路朝北西倉路朝東肇浜路進曲尺灣·四牌樓·天官牌樓出福佑門走民國路進老北門·穿心街·往南侯家路南香花橋往東回廟 
[南工巡捐局票務主任出缺]  
　　滬南工巡捐局征收地方公益稅票務處主任沈瑞山日前忽患中風之症醫治無效遽爾逝世莫局長以票務處關係重要未便虚懸當報告該局董事會另行薦員接充然後據情詳請松滬何護軍使核示聘用云 
[冒充偵探刦取財物]  
　　前晚有中俄兩國人數名突入虹口百老滙路八百七十八號門牌居户方阿蓮家自稱係萬國偵查局偵探前來搜查烟土當翻箱倒饒掳取財物而去嗣由方檢點計失鈔幣一百元現洋八十三元小洋一百八十餘角即投報該管捕房派包探陳儒海協同西探　爾查獲潮州人郭星南一名並抄出萬國偵查局銅牌帶回收押昨晨解送公共公堂經陸襄讞會同美阿副領事略訊一過判郭收押展期七天提齊同黨再行研訊 
[傭婦糾衆行兇分别罰懲]  
　　法新租界某洋人家之已歇傭婦沈翠寳於前日糾同王阿寳·毛施氏·等數人至洋東家將阿媽李徐氏兇毆後由巡捕到來將沈翠寳等一併帶入捕房昨解法公堂請究先由原告李徐氏稱洋東因嫌翠寳作事不好故此停歇詎翠寳疑婦人從中播弄竟於前日糾同王阿寳等四人到來將婦人扭住育毆幸有巡捕到來拘案請求訊究繼由洋東上堂証明一切詰之沈翠寳供婦人由洋東停歇後是日前往取單被實由原告先行動手是以婦人回擊餘供支吾質之王阿寳·毛施氏·供婦人等在塲相勸不敢帮兇等語聶讞員商之法正領事德君判沈押女所二個月外再賠原告損失五元施氏罰洋五元王阿寳罰洋三十元如無力改押一個月以儆 
[汽車傷人兩起]  
　　昨日上下十點二十分有一千三百五十五號汽車駛經北四川路百保靈路口撞倒十歲男孩梁金惠腹腿受傷由北四川路捕房六十九號印捕到來押令汽車載送受傷男孩往同仁醫院醫治旋即帶該汽車夫入捕房請究又有某號汽車於昨下午四時駛經江西路撞倒江北人徐關雲頭部等處受傷經老巡捕房四百五十九號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[下電車跌斷足骨]  
　　廣西人李德全昨日下午三時附搭電車行經浙江路下車不愼跌折腿骨當由老閘捕房二百二十二號華捕到來抄錄電車號碼另雇車送受傷人往仁濟醫院醫治 
[沈長如病死由堂棺殮]  
　　前有人用板門舁一無名男屍抛棄在新普有堂後門口屍旁遺有棺殮候查家屬在案茲經去警等查得死者爲沈長如湖州人賣報營生並無家室遂回廳稟復 
[本夫打斃奸夫之拘究]  
　　南匯市東　有業巫覡之傅愼餘者五十兩　與平門外陸阿篤妻尹氏姘識有年被陸捉姦詐財已經多次日前又因此衝突傅愼餘被陸毆傷身死經該處警察局康巡長將兇手陸阿篤拘獲解縣並報請李知事下鄉相騐得委係毆傷胸部致命飭屍屬備棺收殮事後回城將兇手提案研究訊按律懲究云 
[浦東爛泥渡火警]  
　　浦東爛泥渡中市朱顧興飯店忽於前晚三時許失愼登時濃烟四佈火勢猛烈當經三區崗警急鳴警笛召集鄰崗巡警入内撲滅幸未成災昨經曾署長飭將該店主朱木金及店夥周雙元傅署研訊起火情形據朱供稱因煤爐灶火星落於油花包内以致燃燒惟並未保險請求寬宥等情曾署長判飭暫行交保候查明有無别情再行核奪 
[鐵器傷人分别懲罰]  
　　趙阿根在滬西少沙渡路手執鐵器糾同陶金元將梁炳權·郭玉龍·毆打成傷被控由該管捕房派探沈崇禮將兩被告拘押昨解公共公廨中西官訊實判趙押兩禮拜陶罰洋五元充公分别示儆 
[顧無爲被控案展期再訊]  
　　住居雲南路福裕里七十號門牌之新劇家顧無爲被同業李曼英指控私行監禁並糾衆脅迫訂立契約又被剝奪所穿價値九十元之衣服等情由探周桂生將顧拘解公共公廨存洋三百元作保候訊已誌本報昨晨兪襄讞會同美戴副領事升座提審由李曼英之律師詰據李供稱我在大世界唱文明戲月得包洋一面六十元顧無爲係後臺經理去年十二月北京有人聘我前往允給每月包洋二百四十元我即向顧告退顧囑務必唱至年終並命我將箱子兩只交彼爲信用擔保迨至年終顧又以須唱過元宵及元宵旣過顧仍不允我辭某日深夜將我誘入伊家糾人恐嚇毆打勒寫不能脫離之字據並被將衣剝去着人看管一宵次日我覔笣人之長衫一件穿着乘隙逃出始行控告云云被告延朱斯芾律師代辯中西官判被告顧無爲所取原告衣箱兩只交存公堂改期七天再訊 
[兩婦爭風扭毆之拘究]  
　　住居美租界梧州路之甬婦沈倪氏昨與任沈氏爭風起衅在途互相扭毆當經一千三百五十四號巡街捕查見以其違章一併拘入捕房着各存洋保出候示 
[竊取鑽戒珍珠之押懲]  
　　住居法租界地方之金汪氏於前日被傭婦陸張氏竊取鑽戒一只珍珠六粒計値洋五百六十元而逸後將珍珠等物交與顧高氏質洋化用現爲法捕房包探陳三林·李鴻生·偵知前往將張氏高氏·並薦頭人張阿全·嫌疑人陸沈氏·等一併拘獲吊出珍珠六粒鑽戒無從吊案昨解法公堂請究先由原告金汪氏投訴被竊情形詰之陸張氏供實由顧高氏唆使婦人行竊後將贓交與顧高氏質當所有鑽戒由高氏交與巡警陳某取去求宥質之顧高氏供認畯使張氏行竊鑽戒由陳姓取去現在何處不得而知求宥張阿全陸沈氏供張氏行竊珠飾民人等並不知悉求　聶讞員商之法正領事德君判顧高氏押女所九個月張氏押六個月以儆沈氏與張無干開釋贓給原告領去 
[公共公廨訊理民事訟案彙紀]  
　　昨日公共公廨訊理華洋民訟案併紀如次（一）敦康顏料號倒欠案此案發生後債權因該號主已逃故稟由公堂派員理賬迄已兩年餘茲因債權美商利達洋行對於理賬員報告内有黄振桂之押欵優先權及周九耕之抵賬兩項延代表海德禮律師到堂聲請結果利達洋行代表海德禮律師請求宣告黄振桂押欵優先權無效等情應即飭傳黄振桂到案質訊周九耕臨訊不到應准予海德禮律師所請宣告該欠户抵銷無效判令還銀二千兩並着該欠户到案訊追（二）日商靑木萬吉訴凌雲生與其故父在世時將假方單抵售請追損失案據原告代表律師稱被告於民國十年將方單一紙售與原告得價四千五百元嗣又將方單一紙向原告抵押洋一千五百元後經原告察出該兩紙均係僞造原告曾以刑事起訴判决被告詐欺今請飭被告將兩張眞方單交出云云被告代表朱斯芾律師稱被告之眞方單業已押與他人請求寬限俾其取回等語結果着被告於十天内將方單兩紙呈案准其展限和平解决逾期不繳再行從速訂訊（三）費瑞祥延台維斯律師訴汪康年不理押欵案結果被告延不辯訴應照原告所訴缺席判令被告還銀二千七百三十三兩二錢五分又洋四十二元一角四分如被告於三星期内再不遵判履行准由原告將一萬零七百九十五號英册契地邀請公正人估價變賣如有盈餘應即鄉呈公堂候核不足仍歸被告擔負償還（四）梁誠謙延甘維露律師訴潘雨蘋不埋擔保夏城樓押欵案結果此案業經判决應即移請審判廳協傳被告到案以便執行（五）顧志　訴　四榮欠洋案結果此案早經判决應即飭傳訊追（六）韓榮發訴周華臣·沈筱雲·等擔保借洋案結果准沈筱雲具結出外帮同原告尋找周華臣等到案再核（七）廣大煤號訴羅明堦欠煤價銀案結果改期再訊（八）劉郁文訴汪廷傑欠借洋案結果着被告等於十四天内償還原告洋四百元並堂費限三天各交二百元保借據附卷（九）兪月亭訴李觀森等勞欠欵案結果准原告律師請求諭令被告於本案未訊結以前竇樂安路之地皮不准出售如巳出售將價欵暫存公堂候核 
[南洋週刋繼續出版]  
　　南洋大學學生會附設南洋週刋社自今年元旦日起繼續出版内容較前增加三分之一印刷亦加改良近託上海商務印書館代爲發售以便購買定價每期四分預定半年五角 
[誌謝]  
　　昨承商務印書館惠贈第十三卷三號「少年雜誌」及第十五卷第二號「敎育雜誌」各一册謝謝 
公布　 
[上海地方審判廳]  
　　　庭主文一件吳順廷輕徵傷害一案（判决主文）　順廷輕微傷害宋成林不脹本廳第一審判處詐欺取財罪上訴及附帶民訴一案（判决主文）原判除罪刑部分駁斥上訴予以維持外關於附帶民訴部分撤銷宋成林應　帶賠償謝福昌倪仁幸共同損失銀洋五千元又應賠償謝福昌倪仁宰共同損失銀洋三百元着即繳案給領一件范心其傷害人致死嫌疑預審一案（裁瘊主文）范心共係犯刑律第三百十三條第一欵之傷害人致死罪應予起訴一件王李氏　利略誘一案（判决主文）王李氏共同管利略誘唐阿梅之所爲處四等有期徒刑一年褫奪爲學堂監督職員敎習之資格終身未决覊押日數准以二日抵徒刑一日一件歸明　等致人輕微傷害一案（判决主文）歸明謙共同致人輕微傷害之所爲處拘役一個月未决覊押日數准以二日抵拘役一日陸小毛共同致人輕微傷害之所爲處拘役一個月未决覊押日數准以二日抵拘役一日一件王如棠强姦疑預審一案（裁决主文）王如棠係犯刑律第二百八十五條第一項之罪應予起訴一件周永發傷害一案（判决主文）周永發輕微傷害人之所爲處拘役五日未决覊押日數准以二日抵拘役一日一件秦國安略誘一案（判决主文）本案不予受理四月三日 
 
 
 

Page 16

 
 
第一萬七千九百九十八號;中華民國十二年 西曆一千九百二十三年四月六號
星期五 * *   
 
 

Page 17

 
 
第一萬七千九百九十八號;中華民國十二年 西曆一千九百二十三年四月六號
星期五 * *本埠新聞三 
[繡花輕綢衣料到滬]  
　　先施公司綢緞部前將著名之輕綢派人運往蘇州分發各有剌名　家代爲繡成女子衣料一批此項衣料爲最新之出品顏色鮮明花色極多所繡之花俱極淸雅較之機織之花當然爲優每件自二十元至二十九元不等適合春令之需用該公司所設之綢緞廉價部各貨均極削價如閃色絲搶緞每尺自一元半至一元七角加重華絲葛每尺自七角半至九角半並有新到之閃色輭緞多種爲特定之貨花紋　色均極新頴定價六廉云 
[江西瓷器大批運滬]  
　　南京路永安公司三樓中瓷部近日運到大批景德鎭名瓷大都以普通日用品爲多聞該公司大景德自設辦莊故所來之貨較别家益爲新頴其中飯碗尤爲價廉每仝自五角起至二元五角止各種花瓶花盆皆仿古玩製造雖是新瓷但質地畫工皆極精細價格亦廉時當春令百花盛放故是項消路頗盛云 
[春季綢緞之廉售]  
　　三馬路中市之大豐綢緞局現値春季廉價期中所有應時綢緞等品種類頗夥自去夏開幕以來揀選各貨日售現洋二千餘元現値春季减價之際各色純經緞每尺一元一角杭線春每兩一元零二分各色華絲葛起碼六角二分物華電力葛一元一角三閃團花緯成鐵機緞每尺一元五角至二元一角即花華絲葛以及印花嗶嘰搭夫綢杭貢緞等每尺一元一角廣莊湖綢每兩一元一角杭紡熟羅更廉各種直貢呢每尺一元二角各種嗶嘰每尺八角云 
[惠羅公司廉價之新辦法]  
　　九折優待祇有一日半 
　　四川路惠羅公司自將新到之各種應時貨品陳列各部以來每日往觀者輒有五千以上下層陳列之貨品以婦女應用者爲最多如各色細紗布金銀紫紅等色之花邊·繡花及素白綴花紗邊帶·花邊衣飾帶·繡花圍帶等都數十種玲瑯滿目美不勝收餘如婦女用之線織及鷄皮手套·髮辮緞結·美麗遮日傘等無一不爲婦女界應時之用品該公司又欲酬答我國婦女年來惠顧之盛意故特印請柬三千份分别投送各公館如有合意選購之物無論多寡一例槪照九折計算此種發柬邀請女界參觀並同時又給顧各九折之利益實屬本埠各大商店中所僅有該公司年來對顧客施用之各種計畫日見新頴且又能迎合購買者之心理以是營業益見發達惟此次新貨九折優待辦法僅有一日半至下星期一仍須實價出售云 
[永業烟公司添建新廠]  
　　本埠提藍橋永業烟公司由滬商朱永寳等於民國十年集資創辦所製觀音牌香烟銷行極廣近因原有廠屋不敷應用特於附近培克爾路另購空地添建新廠聞前日已正式開工矣 
[帆布橡皮鞋之廉價]  
　　北四川路靶子路口祝生記洋貨號廉價已近一星期各貨之銷路甚旺新近又運到大批帆布橡皮鞋亦附入廉價部内茲將其價格列左男鞋一元六角半·至二元三角女鞋一元五角至二元童鞋一元五角至一元六角半云 
[柯逹公司新目錄已出版]  
　　本埠柯達公司近以推廣營業起見特請人著譯關於攝影之書籍數年來出書甚多深爲社會所歡迎近聞該公司繪圖目錄業已出版中英合璧全書共計二百餘頁繪圖百餘種約有十餘萬言印有五千册大有可觀凡研究照相者可備郵票五分向該公司索取云 
[英美烟公司之春讌誌盛]  
　　昨晚六時本埠英美烟公司假座五馬路復興園舉行春讌到者除其公司中之經理及全體職員外有永泰和烟公司之經理鄭伯昭君·及其全體職員同行有福和烟公司·永泰棧·錕源·同泰·昌新·茂和·和康·及順豐棧等約千餘人於七時半入席佐以坤角之京劇躋躋蹌蹌頗極一時之盛聞昨晚所請者尙爲南市及法租界一帶之同行今晚將讌英美租界之各大烟店云 
[袖珍機算銷路暢旺]  
　　歐戰時德國新發明之袖珍機算自託卡德路寰球學生會許兆豐君經理以來銷數甚爲暢旺該會會員及各處訂購者日必數起該機固取價廉運算準確携帶便利當歐戰時德國賴以計算軍需·及射遠等之用考其用途以工程師·及公司會計爲最廣魯爾風潮起後該機來源雖稀但並不加價外埠函購每具連寄費仍售銀十四元云 
[慶昌呢絨號昨日開幕]  
　　三洋涇橋北慶昌呢絨號昨日開幕往觀禮者甚擁擠該號將採辦之各色呢絨陳列滿樹云 
[貴重首飾之低價出售]  
　　愛多亞路日夜銀行向營首飾押欵自開幕以來押進之鑽石珠寳翡翠等飾物甚多面期滿不贖者照章代爲出售以償押欵第一批已於去秋脫售本限一星期而購者踴躍未曾滿期已脫售一空獲價巨萬現第二批又已滿限故該行定於明日下午二時起在日夜銀行内室陳列任衆選購並物别减低價値以冀於一星期内售罄云 
[新康里創辦三濟送診醫院]  
　　新閘路新康里一帶人烟稠密商務熱鬧惟醫院尙付缺如致患病者常抱向隅之憾近聞有西醫界王君等宅心慈善好爲公益有感於斯爰集合同志數人創設三濟醫院於西新康里送診給藥統治各科聞現已籌備就緒將於今日開幕送診云 
[濟生醫院之擴充]  
　　閘北寳山路中國濟生會濟生醫院近因就診人數日多原有二等病室不敷應用特於日前另闢二等病室多間已於昨日裝修完竣佈置一新又因近來外科材料飛漲該院素無經常之欵全恃捐募而來近日人數愈多費用愈大故自昨日起將外科花柳等科增加號金爲小洋一角其餘各科仍收號金六十文云 
[心弦社之進行狀况]  
　　本埠滬大心弦社成立已有數月進行極速聞該社現擬發行一種文學旬刋即以「心弦」爲名内容分小說·戲劇·新詩·等項第一期約在陽曆四月底出版云 
[影戲事業之述評（十）（二）]  
　　美國前郵務總司海士君所撰之影戲事業論文已疊載本報茲再續譯之 
　　一九二○年以前美國人民類不能知聯邦議會之眞相後映成影片遍示全國於是一般人民咸得窺其究竟矣余意共和國民應洞知其最高政治機關運用之狀態其動作行爲應家喩户曉通國咸知故關於此項之宣傳運動當力提倡以聯邦議會會議情形映成影片遍批全國此其一端而極爲重要者也 
　　一九一四年以前影戲界中人並不被人重視即左大戰爆發時執政當軸猶類都不能知彼等所處地位之重要不知力維護不願其插身戰區之内作有力之宣傳運動廹之離去戰塲使之淪爲廢物自茲以還影戲對於公衆之價値與日俱增今則業影戲者遍游天下而到處受人歡迎矣 
滑稽大家卓别麟之最近小影 
　　一九二○美國某攝影家爲羅馬敎皇攝一活動影片敎皇映入影片此爲濫觴是年土耳其皇亦破題兒映入活動影片某美攝影家身入蘇俄費時八閱月攝取饑民慘狀及激黨領袖之行動美國人民遂能於重洋之外目覩俄國之現狀矣 
　　去年土希搆釁士麥那付之一炬焚殺之慘爲亘古所僅見美國某攝影家冒險攝影目不轉睫者三日夜僅以麵包果腹士麥那變二星期後此片開映於美國攝自飛機之火山奔泉高峰險谷無一不備觀者不啻身臨其地在昔夜間不能攝影自電光發明後片能夜製可謂盡寫眞之能事焉（待續） 
[新愛倫開映大批中國影片]  
　　海寗路新愛倫影戲院開濱中國影片最多近日聞又新到大批中國影片均爲本埠未曾演過之新片計窮人發横財頭二三本莊子劈棺一大本頑僕戲主二大本大力仙丹一大本五彩影片國王選妃兩大本定於星期六（即明日）起連演四日四夜所演影片其中情節均爲有趣味之作聞尙有數片則再行定期開演云 
　　（尙有本埠新聞轉入後頁） 
 
 
 

Page 18

 
 
第一萬七千九百九十八號;中華民國十二年 西曆一千九百二十三年四月六號
星期五 * *[壽喜合誌]  
　　無錫王翌周君今年夏曆五月二十九日七秩壽誕業奉黎大總統特頒『積善養龢』匾額其餘親友贈送詩文畫件甚多日前預由其公子傳鈞·傳鎏·與諸女公子及孫輩設筵上壽親友紛紛往贺傳鈞字海濤由北京協和醫科大學畢業後·歷任北洋防疫醫官·京漢鐵路防疫總醫官·南京陸軍第一第七等師軍醫處長·衛戍病院主任·野戰病院院長等職近年歸理醫業聲譽甚優云 
　　上海市北公學校長康君伯耆新於正月十八日有弄璋之喜錫名培善昨日彌月歡宴戚友入夜始散席云 
[滬江大學創設好學會]  
　　楊樹浦滬江大學敎職員及高級學生數人近爲研究課外智識起見組織一好學會上星期已告成立並曾通過下列兩種議案（一）宗旨爲討論現有各種社會及政治（包含宗敎育等）重大問題及敦著名人物演講（二）會員資格凡敎職員及本科三年級以上學生平時成績在優等以上者如果對於該會宗旨認爲有趣得由創設諸人承認爲會員現已經審查合格者二十人於每星期五晚間七點鐘由大學政治學及歷史敎授韓先君率領討論一週間世界緊重題目云 
[復旦大學請人演講]  
　　李守常與伍朝樞 
　　昨日下午復旦大學請李守常演講題爲「史學與哲學」聽者甚衆李君將史學與哲學之關係解釋極爲透切並聞該校現又敦請伍朝樞君於本月十三日（星期五）蒞校演講云 
[上海大學學生赴杭寫生]  
　　地點杭州西湖 
　　本埠上海大學於日昨（五日）起放春假四天假期内由該校學生自動組織一旅行寫生圑赴杭州西湖實習風景寫生云 
[女靑年會之春季事業]  
　　崑山路女靑年會近鑒於世風日下道德澆漓特由該會德育部幹事奚伯綬夫人組織春季聖經研究會自本月九日起至十五日止每日下午二時一刻至五時敦請道德家輪流演講並設中英文聖經三班亦有專家講解通篇以『生命』二字爲主題其他已定參觀江灣模範工塲·電燈泡廠等以增加識見無論基督徒與否袛須有志研究該會一律歡迎云 
[少年宣講團消息]  
　　中華路少年宣講團定四月九日晚六時在一品香舉行十二届春季叙餐會以聯感情而籌團務進行已由該團理事長通告各團員矣又微寗同鄉會定本星期日（八日）在寗波同鄉會開成立會該團演講股擔任化裝演講游藝股國樂云 
[武術會今日開董幹聯席會]  
　　爲投標開工建築事 
　　南市中華武術會今日開董幹聯席會議爲定期投標開工建築事務所·並尙武樓事該會昨致各會董公函云本會自去冬議决建築尙武樓並事務所五楹現値春暖日長亟宜興工建築前星期日曾邀集建築委員曁工程顧問開一談話會對於工程師張君所繪圖樣認爲詳晰精美所訂章程亦極周妥祇須徵得董事會同意便可登報招工投標茲定於本月六日（星期五）午後五時假座斜橋大吉路公共體育塲開董幹聯席會議商决一切届期務請撥冗蒞臨如有要公亦祈推派代表出席以重會務云 
[儉德儲蓄會慶功宴預誌]  
　　有演說···給奬···崑曲···音樂等等 
　　儉德儲蓄會於本月八日下午二日至十時假座愛而近路紗業公所舉行第四届勸導會慶功宴是日秩序有徐季龍·郭復初·許世英諸君之演說黄翊昌夫人之給奬上海最著之崑劇大家會串崑劇該會之西樂并有該會之絲竹·京曲由無線電傳遞等秩序除得奬諸君由該會敦請外會員亦可隨意加入惟須購入座券每券一元半午後西點晚間西餐均憑該券入座聞加入者甚爲踴躍云 
[上星期公共租界死亡報告]  
　　大陸報云衛生處報告上星期公共租界内死亡數計外人五華人一百九十七其各種傳染症計八華人病於瘧熱症一外人病於白喉痧一外人三華人病於腥紅熱一外人十華人病於肺癆病云 
[昨日之菜市南市蝦價又增貴]  
　　昨日南北市小菜塲葷蔬菜均較前見廉惟南市蝦價則由六百八十文漲至九百六十文實爲近月來所罕有茲將各種價目分列於左 
　　北市南市北市 
　　蝦每斤六角九百六十文小黄魚每兩二十文十八文大黄魚每兩四十文三十文靑魚每洋三斤二斤半鮮帶魚每兩三十文二十文鹹帶魚每兩三十文二十文班魚每兩二十五文二十文銅盆魚每兩四十文二十五文白魚每兩二十五文二十文甲魚每兩四十文四十文鯧魚每兩五十文五十文墨魚每兩四十文七十文鮮龍頭魚每兩三十文麫條魚每兩二十文二十五文海鰻每兩二十五文沙魚每兩三十文十二文鯽魚每兩五十文三十文蜊肉每兩四十文二十文魽子每斤二百四十文二百文毛蚶每斤七十文　蟹每兩三十文十文鹹蟹每兩四十五文四十文蛤蜊每斤一百十文一百文　蛤每兩三十文三十文豬肉每产三斤半三斤半牛肉每斤三角二角羊肉每斤三角六分三角雌鷄每斤三角五分三角六分白菜每斤一百二十文三十文鴨蛋每只四十文三十文雄鷄每斤三角三角四分鷄蛋每只三十文三十文鴨每只一元九角鴿每只三角二角半菠菜每斤六十文五十文場棵菜每斤百六十文八十文天津菜每斤一百文八十文　菜每斤九十文薺菜每斤八十文六十文黄　牙每兩二十文十文大荳菜每斤一百二十文八十文黄荳芽每斤百四十文八十文大蒜每斤一百文八十文葱每斤一百文八十文草頭每斤六十文四十文枸杞頭每兩四十文十文鹹香瓜每兩四十文三十文菜　每斤六十文五十文油菜每斤五十文五十文天菜每斤六十文胡葱每斤一百二十文八十文莴苣笋每把四十文三十文蘿　每斤八十文六十文冬笋每斤一角三百文　笋每斤一角二分一百六十文馬　頭每斤六十文六十文 
[集會表]  
　　腸歷本月時期地點召集者事由 
　　六日至八日南市花衣街　竹行城東女校圖畫展覽會 
　　衖 
　　六日下午三國貨維持會國貨維持會評議會 
　　時 
　　六日下午五四門體育塲中華武術會常會 
　　時 
　　六日晚六時南京路八十五號聖琱利亞同盟交誼會 
　　會 
　　六日晚六時四馬路嶺南樓南洋中學校友迎致及聚餐會　　會 
　　六日晚七時新閘路一七零六號友聲旅行　委員會 
　　半 
　　七日西門體育塲遠東運動會女比　　球 
　　子選手籌儆處 
　　七日下午西門外斜橋惠中中學游　會 
　　七日下午西　路寗波同鄉會中國官　歡宴法巡洋艦司令一時之會 
　　七日晚八時寗波路廣肇公所松江旅滬恊會討論對日外交會八日正午四馬路嶺南橋新聞能者聯歡叙　會 
　　八日正午西門體　塲全國武術運動會宴會 
　　傭　　 
　　八日金隆街工商友誼　常會 
　　八日愛而近路紗業公所儉德會慶功宴會 
　　八日下午一西藏路寗波旅滬同徽寗旅滬同鄉成立會 
　　時鄉會 
　　八日下午二西　路寗波旅滬同鄉取締匯類之討論會時會 
　　八日下午二敎育實業聯合會敎育實業聯合討論會 
　　時會 
　　八日下午二愛而近路嶺南中學徵求會總結束 
　　時 
　　八日江西路六二號中國水泥公司股東會 
　　八日下午二小南門救火聯合會德大紗廠股東會 
　　時二樓 
　　八日下午二巨　違路愛國公學諸曁同鄉會　備會 
　　時 
　　九日仁記路廿七號中孚銀行新屋落成開幕禮 
　　九日新　河麵粉交易所股東會 
　　九日南京路永安紡織公司股東會 
　　九日山東路商聯會山東路商聯會常會 
　　九日西藏路一品香少年　購　叙餐會 
　　九日至十五崑山路女靑年會演講會 
　　日下午 
　　十日新閘山海　路綸華公廠俱樂討論對日外交會 
　　部 
　　十一日博物院路五號進德會春季當會 
　　十二日南京路山東路口鴻約翰大　俱樂選舉職員會 
　　　　料公　樓上部 
　　十三日江　復旦大學伍朝　君之　說 
　　十三日下午北京路顧家　伍祐泰和鹽襲股東會 
　　二時公司 
　　十四至十六西門體寗塲全國武　大會表　　技 
　　日　備　 
[今日天晴而寒]  
　　徐家匯天文台昨日下午四時三十分氣象預報云天晴而寒此間沿海有北風高麗日本間天氣惡劣馬鞍島以南風勢不定間有迷霧或無風之區本埠温度在下午三時前之二十四小時内最高五八·三最低四六·九去年同日最高五五·二最低四六·二 
 
 
 

Page 19

 
 
第一萬七千九百九十八號;中華民國十二年 西曆一千九百二十三年四月六號
星期五 * *自由談 
[一知半解] [  希成]  
　　一日中之氣候·以上午太陽將出地平線時爲最冷·下午二時爲最熱· 
[三言兩語] [  鵑]  
　做國務张理眞眞是苦惱極了但瞧張紹曾在未上台時興高采烈似乎早做一天好一天誰知一上了台比上斷頭台還要難受上斷頭台時一刀下去腦袋落地事兒就完了如今他老人家伏在軍閥之下郤好似捱受慘酷的非刑今天割一個舌子明天挖一隻眼晴後天斬一條臂一條腿這眞是活地獄啊 
[雪竇山游記（二）] [  儉遊（不受酬）]  
　　鐘鳴六下始登輿前行途經樹橋一長數丈立樹爲脚編枝爲面人行其上搖搖欲動自廟至白岩（在雪竇山麓）路皆平坦兩旁所種多米麥菜豆靛靑之屬時斜照在山耕農未歸山坡鵑花怒放如雲脚底流泉枝頭畫眉相和而鳴其聲澈耳舉首遙矚則見犀峯屏列烟霧四起此景此情不啻展一幅名人山水手卷也 
　　輿抵白岩已七時有半天氣昏黑舉目不能辨物乃燃燈步行止山余首行遇崎嶇難行處輙高聲呼示俾隨行者知所著足山徑雖不狹然因黑夜登陟絶澗深谷互出左右偶一不愼失足堪虞故不得不步步留神以免意外將至嶺巔有千步升者一步一級頗覺勞頓偶駐足小憩回顧後隨之輿夫僅見燈光忽隱忽現出入深黑之中此蓋山徑曲折人行其中隨之盤旋所致也旣登嶺巔復折而下行不數百武遙見一燈如豆知去山門不遠矣 
　　寺額顏曰應夢名山余等抵時已八時有半寺門緊閉欵之不應乃由輿夫繞道至寺後呼之余等則相與憩坐寺前階上夜深人稀但聞水聲潺潺松濤謖謖而已移時知客曉峯和尙啓扉相迎肅入客室并備餐供余等飽啖餐畢與曉峯略談片刻即各就寢計是日自甬至寺共行一百三十五里自鹹河頭起六十里至三江口二十里至江口又二十里至蕭王廟二十五里至白岩自白岩至寺十里 
[市招叢談] [  大古]  
　　余年來厠身商界經營之暇輙喜研究各種市招良以市招爲招徠生意之要具寥寥三數字至有關於營業固未可等閑觀之也乃就見聞所及擇其略有趣味者拉雜錄之償亦閱者諸君之所許乎作市招叢譚 
　　粤人素精商術故對於招貼亦頗注意但以方言文義之關係往往有令人不解者如某年長堤某大公司舉行大廉價有某部長（該公司各分部類）竟大書特書於玻櫉上曰「大放盆」友人告之曰大放盤耳某猶强辯曰盤與盆等食具也君何迂耶友笑而退查普通商肆所謂放盤者即寬放市盤之謂也今以之易盆字豈非笑話 
　　又内兄費君言廣東之茶食肆市招大都誤嘉湖細點爲佳和細點夫嘉湖者以吾浙嘉興湖州所製之茶食夙稱著名也今易之以佳和二字意者謂佳製五味調和之細點手費君又言北方亦有類此者如糖果肆例懸塘棲蜜餞之市招蓋塘棲爲吾德淸與杭邑相界之巨鎭地產果實鄉人取以製蜜餞淸高宗南巡某公曾以是進呈得邀御賞焉自是塘棲蜜餞之名益著而輾轉傳至北方則竟訛作糖細蜜餞矣夫嘉湖墉棲均地名也竟將其作形容詞用不亦奇哉 
　　吾人試涉足市上見另售商肆中必牢不可破懸數字曰不二價眞不二價或始創一言堂等驟視之幾莫不信以爲眞矣其實不然除一二著名老肆外莫不有折有扣或更不憚煩口舌之勞以與主顧相爭論一般老商人相沿成習競尙虚僞而猶美其名曰生意經至於虚耗寳貴之時間不遑計及焉噫是亦不可以已乎 
[噴飯小錄] [  錢唐邨]  
　　影戲院 
　　駱先生向他夫人說『我們今天到戲園裏去看戲好嗎』他夫人道『我没有穿載怎樣呢』駱先生道『這也不要緊啊我們到影戲園裏去好了横豎那裏是漆黑不見的』多才多能 
　　一位自已實在不會做詩却偏要說自已會做詩的先生拿了所作的幾首詩請一位名士批評心想聽幾句稱贊的話後來名士看完了果然說道『你老先生眞是一個多才多能者試看但要作幾首惡劣的詩却竟能惡劣到這樣』 
鏡子 
　　一個半老的婦人新買一面鏡子拿來自已照照看就很不滿意的說道『現在的鏡子眞做得一天壞似一天了』伊的丈夫說道『這也不見得你在什麽上面可以證明他呢』伊說道『只要看我在鏡裏照出的影子不及從前的美麗就可以曉得也』 
[社會小說人間地獄（三四）] [  娑婆生]  
　　第四十四回賭客追車詭謀遭係辱美人攬鏡無術减痴肥憶笑道你又在那裏瞎說哉你吃過的嗎怎麽知道又甜又嫩又冰陰呢章伯祥笑道吃是没有吃過你皮膚這樣白我想起來你的肉一定甜而且嫩至於冰冰陰這一句話呢誰不知道胖子到了夏天肉是冰陰的你這兩年一天比一天來得壯當於是冬煖夏凉了憶笑聽了走過去揚起手來要打章柏祥伯祥忙閃過一旁憶笑道别人家正胖得討厭非常恨也恨煞了你不替我想一個瘦的法子却還來尋胖子開心怎麽不要討打說着還要追過云打伯祥黎宛亭勸住了章伯祥望憶笑拱拱手道我拜拜你你别來尋着我打讓我來告訴你一　瘦的法子憶笑道你又不知道要說出什麽瞎三話四的法子來狗嘴裡怎麽會吐出象牙來章伯祥道我昨天聽見一個德國醫生說的决不日尋你開心憶笑道那末你好好交說㖸伯祥道醫生說瘦子要他變胖子非常之難胖子要變成瘦子也狠不容易憶笑聽了這兩句話笑道這兩句話你賽過朆說章伯祥道話總要一句一句說上來你莫急㖸憶笑道那末你快說章伯祥道醫生又說胖子成功胖子也不是一天兩天的事瘦子成功瘦子也非一朝一夕之故憶笑又道謝謝哉這兩句還是賽過朆說我自家有啥弗曉得我壯到這樣也不是一夜天變成功的章伯祥道你又着急了法子在後頭呢憶笑道說㖸章伯祥道醫生說去肥的法子全靠吃藥是没用的必須要多運動單單是運動也没用的必須也要吃點藥憶矣道啥叫運動章伯祥道運動是一個混名像多走路也是運動的一種那是最好的憶笑道罷了罷了這個醫生弗靈說我别樣還可以說我少走路這一句話眞是三馬路大舞台對過的天曉得了你想想看我一天總有六七十個堂唱堂唱總是堂子裡和酒館裡大菜間裡出一個局上下兩層扶梯以六十個局計算已經要走一百二十個扶梯了就算有的是樓下房間不必走扶梯的那末減掉二十個扶梯還有一百個扶梯那是最準的數目了每一個扶梯算他二十四級一百個扶梯已經要二千四百級了二千四百級接起來你想想共總有多少高舊年三月裏我到西湖去燒香一口氣從靈隱寺奔到韜光也没有二千四百級不過只有一半你想我一黄昏要奔兩個韜光的來回脚力也算可以了也不有算我不會走路了怎麽還不瘦下來從前我也是聽人說多走點路身體可以瘦下去那末每天我出大東旅館亞東旅館堂唱不管是五層樓三層樓我登登登一層一層走上去硬不肯坐電梯心裏也不過想多走點路可以略爲瘦一點誰知越走越胖這個法子是不靈的我要再聽你這主義我壯得要走不出大門了暪你說現在我的小馬夾差不多一禮拜要新做一件一禮拜換一轉尺寸並不是換新鮮實在是塊頭一天比一天大不改尺寸簡直不能着着是好着的鈕頭鈕不牢也是無用勉强的硬　的鈕好了坐在檯面上一透氣一排鈕頭的滴剝落全崩豁一粒一粒的全脫下來你想阿要氣數 
屑談 
[雙料虎狼蛇蠍] [  楓隱]  
　　虎狼至猛也然未聞虎嘗食虎狼嘗食狼蛇蠍至毒也然未嘗蛇嘗斃蛇蠍嘗斃蠍乃今欲恃武力以統一國家者不惜自殘同類以博一已之功名富貴是其猛其毒不且勝於虎狼乎 
　　若而人者吾無以名之特名之曰雙料之虎狼 
 
 
 

Page 20

 
 
第一萬七千九百九十八號;中華民國十二年 西曆一千九百二十三年四月六號
星期五 * *常識 
常談 
[學潮之感想] [  箴]  
　　或謂學生動輙驅逐校長學生之習氣未免囂張或謂校長而至爲學生驅逐校長之品格必有缺憾此皆非根本之談凡事必因果相生不求其因但觀其果不足以見眞相也 
　　如最近南洋大學之風潮余以爲咎在校長也凡一校之章程規則必校長先自遵守之而後可責學生以遵守入學必經試驗爲各校所同聞該校長特許入學未經試驗之學生忽有多人以致敎員學生紛紛反對觀報載學生家長穆君詰問之三條該校長之措置失當激成風潮可以想見矣 
　　此事交通部已派員查辦然據報載部員之電文仍若無關痛癢謂宜由部員會同當地之敎育機關或他校校長之素著聲望者就穆君所詰問之三條查明是否屬實定校長之去留而後可以服該校學生之心以維該校之名譽而學生亦宜平心靜氣聽候社會之公判勿逾常軌庶可得持平之解决也 
經濟 
[植樹節之顧名思義] [  雷生]  
　　民國改淸明爲植樹節業經十年餘矣十年樹木載在管子本爲覇業之基今民國主權在民成績應十倍於專制時代方不愧爲利民之政願何以地方官紳年年植樹十數載以來童山濯濯者仍如故一片荒土者仍如故此皆由各縣奉行故事視若春秋祀典之一種例行事件未植以前未嘗稍事籌畫旣植以後未經加以調護於林政二字之作用依然絲毫未解今實業廳旣重申誥誡矣環視各縣未聞急起直追爲事後之補救逆料届植樹節時不過循例恭行典禮以掩人耳目而已各地之土宜不辨也雨淋日炙或濕而傷或黄而萎無人過問也幸而生活一二株則牛馬之踐踏非時之樵採又無人保護也吾知再閱十年其成績亦不過如今日之等於零而已是在地方人士平時以林業與地方旱潦之關係詳爲演說屋角牆隅皆可隨意種植積少成多旣可備材木之需亦可爲點綴之品至於大部分之荒山小部分之廢地更宜廣爲栽植免致牛山濯濯一切枕木器皿之材料轉仰給於外人小而爲地方增進利益大而爲國家杜塞漏巵關係殊非淺鮮若僅奉行故事則地方官視爲具文小民又以爲無關生計餼羊告朔又胡爲乎無怪新政之不滿人意也綠葉成陰子滿枝竊願爲行植樹典禮者一誦之 
　　（乙種酬） 
衛生 
[除蒼蠅要早] [  耿光]  
　　蒼蠅的妨害衛生已是大家都知道的了去年各處實行捕捉蒼蠅的狠多本報常識投稿供給捕蠅方法的也不計其數但是除蠅要在春天乘他没有繁殖的時候及早去做除了一個母蠅無異除了成千成萬的子蠅假若這個時候看見一兩個蒼蠅毫不留意到夏天蒼蠅已經整千整萬纔去捕捉那眞是事倍而功還不得其半呢 
　　現在節氣已過春分天氣漸漸和暖起來我昨天伏在案上看書瞥眼看見一個蒼蠅飛過趕緊去扣幸而此時天氣尙未大熱蒼蠅飛走不十分敏捷終被捉住因想起捕蠅不乘此時更待何時爲甚麽呢原來蒼蠅繁殖極速一個雌蠅一次産卵多則六百餘枚至少也有一百餘枚由卵成蠅多則二十餘天少則十幾天據生物學家說譬如四月十五日一個經冬的母蠅產卵百二十枚到五月十日可以孵化成蠅雌雄各半雌的又各產卵百二十枚到五月三十一日就有蠅七千二百頭照這樣推下去到六月二十日人有蠅四十三萬二千頭到七月十日共有蠅二千五百九十二萬頭七月三十一日共有蠅十五億五千五百二十萬頭八月二十日共有蠅九百三十三億一千二百萬頭九月十日共有蠅五兆五千九百八十七億二千萬頭照此看來這五個月中一個母蠅的子孫要抵中國四萬萬人的一萬四千倍你道可怕不可怕所以在四月以前除去一個母蠅比九月裏除去五兆五千九百八十七億的蠅功效相等奉告去年實行捕蠅的衛生家及早注意纔好（乙種酬） 
道德 
[一個義勇之苦工] [  柳靑]  
　　日前予表兄奉母舅命赴北鄉之寗濟村索債欵要予件行該村距邑城百十里船隻不通陸行日半可達然山路崎嶇且多峻嶺肩輿往往畏葸却步故來往胥步行也抵該村之第四晨取欵旋家是日行六十里抵一村天色已暮於該村之旅舍投宿焉旅舍客房凡四間當晚先有兩類似苦工及一瘦男子宿上下房晚膳後入宿房表兄啓包裹檢察銀幣之眞膺銀聲鏘然聲達户外一宿已過翌晨望邑城進發兩苦工亦偕隨焉予等以爲同道者不之疑迨行十里許抵一山麓四向無人衆山環抱兩苦工忽趨前拉住予等出小刃相向逼索銀幣予等文弱遇此駭人舉動心膽驚慄呆若木鷄方欲出銀索放驀聞賊徒不得無禮有吾在此之聲傳於耳際急視之則昨夕旅舍所見之瘦男子於來路舞動扁拐飛奔而來兩賊見將近身怒叱而言曰弱小鬼子豈來送死乎語未息一賊已陷入路旁之坑内急起而逃矣其一剛欲舞鬭而手被棍擊傷不能舉仭勢知不敵負創竄去予等見救欣慰無似即謝瘦男子之見義勇爲啓包裹解銀幣十尊相酬並詢何以敢冒險救人瘦男子却銀正色而告曰見人危難而不救非人也小惠施人而受人報非義也昨投旅舍聞兩賊言翌晨望北行今則反是且行息尾隨君等形跡可疑恐非善類故隱後覘其行事竟不出吾所料吾遇此類多矣幸略知拳捧尙能敵賊前途猶多曠野與君等偕行可也詢其籍貫姓氏贛人也姓吳名少衡以家貧出外此去蓋爲人傭也予等羡稱其義勇不已同行至邑表兄留住一日酬以布帛不受而去竊思世風不古人心日偷陷於穽而投以石者多矣求有陌路胃險以出人危者蓋不多見而得於異鄉之苦工則更難矣爰誌之以表瘦男子之義勇並愧世之衣冠其外蛇蠍其心者（乙種酬） 
法制 
[選舉宜用記名投票法之理由] [  吳振茲]  
　　我國選舉之黑幕層出不窮而對於選舉時之寫票由一手寫至千百張者尤屬時有所聞殊與立法之本旨大相背謬救之之道惟採用記名投票法蓋票經記名自可與投票人之筆跡較對一手欲寫多張勢必不能且選民亦將愼重從事不敢視爲兒戲而不負責即有賄賂之弊亦易覺察其稍知自愛者皆將有所顧忌而思有以免其刑法上之處分社會上之譏評矣世之研究選舉法者其以爲如何（乙種酬）市政 
[城市計畫以前之調查] [  董修甲]  
　　計畫制度之種類余旣詳論之矣其實所計畫者要以調查所得爲標準否則無計畫之可言是調查爲計畫之第一步也調查非僅及一市之土地形式即一市之社會狀况經濟情形皆須詳細考核茲將應查各事詳列於左 
　　（一）已成與未成之街道 
　　（二）已成之公園及可爲公　之地位 
　　（三）已有之公共房屋 
　　（四）交通狀况 
　　（五）公共燈火狀况 
　　（六）公共水利狀况 
　　（七）各區人民之稀密 
　　（八）各區工廠之多少 
　　（九）人民住所狀况 
　　（十）憲法之特許權 
　　（十一）憲法之限制 
　　（十一）當時財政狀况及將來財源希望 
調查事項完畢則照所調查者通盤計畫是爲第二步夫一市應計畫之處甚多在一市各事未辦之時先爲計畫誠屬不易故城市計畫者不過爲籌辦各事槪要之標凖當各事未辦時或有不能不互相調換以應時機之宜茲將應計畫各項再列於左 
　　（一）市將來交通事宜（包括各種水陸輸運）在城市計畫中以交通一項尤預先計畫然預算極不易也 
　　（二）水利及衛生事務之制度 
　　（三）公共房屋之地位 
　　（四）公園之地位 
　　（五）公共娛樂之地位 
　　（六）半公半私房屋之地位（如游戲塲戲園等） 
　　（七）一市關於房屋高低及屋内居民之規則 
　　（八）一市實行計畫之財源間題（不受酬） 
雜錄 
[睡眠之原理] [  陳作新]  
　　睡眠者一大秘謎也凡屬生物界無不有之如冬眠植物與蟄蟲之睡眠也晝寢鼠類之睡眠也夜眠人類之睡眠也然睡眠究爲何物何以必須睡眠則人皆知其一而不知其二知其當然而不知其所以然近代生物學家及心理學家曾經詳細討論各抒其見莫衷一是茲將其原理之學說最爲公認者臚列於後以資商榷 
　　㈠心的活動全恃内部知覺機管的興奮興奮停止之時即爲睡眠此說爲Ｈｅｎｂｅｌ所主張 
　　㈡因日間活動之結果體内酸性殘廢物繼續增多遂致剌激衰弱神經疲倦而至睡眠此說爲Ｐｒｅｙｅｒ與Ｏｂｅｒｇｔｏｉｎｅｒ所主張 
　　㈢睡眠並非因何種化學作用而起的消極狀態乃因人類本能的保護的性情而起的積極作用說爲Ｃｌａｐｅｒｅｄｅ所主張 
　　㈣因全體之分解作用而生一種毒素此種毒素逐漸增加之後能禁止腦細胞之活動此說爲Ｐｒｉｒｏｎ所主張 
　　㈤睡眠與飢渴同爲本能之一種此爲Ｓｉｄｉｓ所主張 
　　㈥Ｗ·Ｈ·Ｈｏｗｅｌｌ則倡導一種貧血說謂睡眠由腦貧血之故并觀察睡眠時與醒時血液變換之狀態以證明之上述六種研究者以第六說爲較是謂睡眠雖是一種本能而亦因腦貧血之故也顧其腦之精神作用睡眠中雖似休息然猶營不完全之動作夢也者即其動作之殘影留於覺後者也 
　　吾人當中午飯後恒覺昏昏欲睡其故因冐腸行消化作用而腦血下注也觀乎此則因腦貧血而睡眠尤彰彰明矣·　　（乙種酬） 
 
 
