# 1920 - 276 - 4917112

 

Page 1

 
 
   
 
 

Page 2

 
 
   
 
 

Page 3

 
 
時評 
[川滇息争（冷）]  
　　川滇息争粤桂成好而後南北有可以統一之機不然南北之中又有南北所謂統一者將何從着手乎 
　　雖然此僅表面上之説也若論究意則各處武人所攫地方人民之權利返而歸諸地方人民則川滇之争不息而自息粤桂之好不成而自成南北之統一不統一而自統一何則人民至今日固未嘗有分川滇分粤桂分南北之心　質言之即各地之人民固未嘗有争其所以争所以不和所以不統一者特彼武人爲之耳 
今乃不此之務而望武人自息其争且由政府贊成其息争武人其自此誠意政府其有此能力耶我但見其自欺欺人而已 
[命令]  
　　十月七日大總統令　此次文官普　　　取錄四百名此令 
　　又令　任命　國淦兼文官高　　　　　　員長此令 
　　又令　任命王　惠兼司法官懲戒委　　委員長此令 
　　又令　任命馮德麟爲盛京副都　兼署金州副都統此令 
　　又令　署財政總長周自齊呈山東財政廳　長李欽調部任用請免本職李欽准免本職此令 
　　又令　　在張　　爲山東財政廳廳長此令 
[專電]  
　　北京電　靳復顧品珍電贊成川滇息争（八日下午三鐘） 
　　北京電　川電陳洪範攻取叙府滇軍在川只瀘州一路顧品珍冬（二日）由瀘通電謂願息川滇之争已電唐請率師回滇如不允卽帶軍自去靳得電後卽復電褒獎（八日下午五鐘） 
　　北京電　魯齊辭職將照准張保吕海寰繼軍省一部分主魯人治魯爲潘復運動頗力（八日下午三鐘） 
　　北京電　魯田電謂金庫券已通行只以商界誤會小有貼水情事齊省長遽今停止此券利多害少仍擬發行請飭齊回任商辦院電津催齊耀珊回任（八日下午五鐘） 
　　北京電　魯齊辭職已電留 
　　北京電　魯特派員施履本因某項要公日内來京（八日下午五鐘） 
　　北京電　本日令吴佩孚齊夑元各加陸軍上將銜派陳毅兼庫倫所屬圖車兩盟金鑛督辦（八日下午五鐘） 
　　北京電　日使訪顔外長要求取締琿春馬賊（八日下午三鐘） 
　　北京電　陳毅因優待蒙人條件尚未經閣議决定故赴任無准期 
　　北京電　某使館接駐蒙某機關密電三通證明日本圖蒙事實並謂日駐哈總司令得彼政府訓令中日軍事協定一時斷不能聽其取消原有軍隊宜以三分之一扼中東路要隘乘機進取除遣游説員四十人分赴各旗外派多田大佐來哈聽候任用又借欵内容㈠外蒙向日本特務局借日金六百萬元限五年償還以圖克勒圖山脈一帶森林礦産作抵㈡放欵人爲哈埠三井洋行龍口洋行㈢抵押爲自借欵成立由日本派兵保護他人不得干涉㈣定購軍械欵項由借欵内扣清㈤購械須指定承購人保證人運輸人之姓名㈥運械時與保護人相當權利㈦重要軍械如巨砲機槍等均用日人爲指揮官并定俸餉及官職㈧各路軍隊聘日人爲教練官并不得另聘他國人教練（七日下午九鐘） 
　　北京電　顧使電漾（二十三）日由美起程往瑞士列席聯合會後再赴倫 
敦就任（八日下午五鐘） 
　　北京電　黑孫電由伊力古斯開來奥俘車三十四輛計德奥俘虜六百八十五名首領名喚格立米力多進站後卽派兵監視昨開往崴埠（八日下午五鐘） 
　　北京電　李純派李韾何恩溥來京答謝巡閲任命並商收束長江軍隊（八日下午三鐘） 
　　北京電　新兩院議員出京者已達三百名（八日下午三鐘） 
　　北京電　參陸處决議近畿冬防提前辦理（八日下午三鐘） 
　　北京電　鄂同鄕於明日假湖廣館公祭武昌起義先烈（八日下午三鐘） 
　　北京電　康士鐸解交地檢廳 
（八日下午三） 
　　香港電　湯廷光定今午接新督印暫以士敏土廠爲軍署辦事處莫初索二百萬軍餉聞現允以百五十萬和平了結（八日下午四鐘） 
世界路透電一 
[俄波議和條約]  
　　七日倫敦電　俄波休戰條約及媾和草約之簽字實爲波蘭極大之勝利聞波蘭議和總代表杜比斯基氏曾疾書各條件送交俄國議和代表團俄國總代表約菲氏不加躊躇一一照允此足徵近來莫斯科之消息謂勞農政府命約菲氏接受任何條件無庸計其苛刻與否之一説實屬可信也聞俄國於約中承認波蘭分取俄國預備金之要求惟數未述明所畫界線自特文斯克稍東起南趨至摩洛台志諾於是東嚮達巴拉諾維斯·薩爾尼·羅夫諾鐵路然後復南折而抵米白魯資俄人已删除關於東加里西亞白俄羅烏克蘭之各節新界線較俄國提議使波蘭多得有四百五十萬居民廣十五萬方 
里之土寺休戰條約以二十五日爲限如欲决裂須在三十六小時前知照休戰約中之附欵曾防杜紅軍移兵往攻藍格爾將軍北部陣線紅軍潰散無關志之説現已徽實向俄羅斯與斯摩倫斯支區域現有逃兵無數 
　　七日紐約電　里加電稱波蘭與勞農俄羅斯休戰條約中畫定之兩國界綫立陶宛完全與俄國離開 
　　七日巴黎電　十月五日簽定之俄波休戰條約規定至　　於星期五日　戰 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[俄國之内狀]  
　　七日紐約電　據丹京消息法將維干將軍已由丹京赴俄國南部指揮藍格將軍部下之軍隊 
　　七日紐約電倫敦電稱路透電社得確　消息俄國紅軍之軍紀大亂本年收成亟歉西比利亞等處紛紛起抗勞農政府勞動界大爲大靖過激黨深知今各將爲勞農治制實行以來最大之難關故甚憂慮 
　　七日紐約　據巴黎消息藍格爾將軍部下之烏克蘭軍司令瑪克諾將軍已傾響過激軍方面反戈以攻　格爾將軍 
[意國之工人與廠主]  
　　六日倫敦電　意政府規定僱主與工人關係之議案不日將　交衆議院該議案規定高等勞工議會之改革設立特别工務議會計會員一百五十人由僱主與勞工各舉其半該議會關於管理上之計畫及工廠辦事狀况有立法權及參議權且可判决農工商事務涉及僱主與工人關係之各問題並將選舉永遠委員會草擬勞工條例及監督該條例實行 
[葡國之罷工]  
　　七日西班牙京城電　葡國來此之旅客徵　葡國全境罷工之説政府宣布此爲革命行動郵電電話辦事員海軍後　隊鐵路船港之職工均停止工作維哥傳來消息謂罷工風潮已延及里斯本及葡國其他各大鎭 
[國際聯盟第一次之籌備]  
　　七日倫敦電　國際聯盟議會將於十一月問在日尼瓦開第一次會議目下正在大事籌備與會之四十一國委員連同隨員共有千人今尚有十二小國請加入聯盟 
[美國之賑華欵]  
　　七日華盛頓電　美國紅十字會議决撥欵五十萬元以賑直𨽻省災民 
太平洋路透電 
[海參崴近事記]  
　　七日海參崴電　日本總司令大井氏謂遠東諸邦統一之　力一爲上烏定斯克有蔑視他政府之意二爲謝米諾夫擁有兵力謝之軍隊現已改組且有甚多黄金故勢力較前愈强恩琴男爵之兵爲敷不多但若西進則　兵力或將增多日本能容共産主義存在於遠東與否殊難預言但國家社會主義之在遠東將如僞幣之不能流通也 
[日人之外交談]  
　　七日東京電　　藤子爵在憲政會大會演説述及反對黨關於國際事務所處之地位謂彼信英日聯盟約必將修正而賡續蓋該約爲兩國必要之物且與兩國有益也對華之正當外交其要訣乃在公正不偏示好於中華全國人民目下之内閣對於中國南北兩面均無偏倚惟其外交完全消　甚至不能維持帝國之合法權利故乃致起排日運動　使兩國人民不能親睦加藤氏詆責凡爾塞和會日代表關於山東問題不能堅持條約權利而乃懇衆　日表示同情餘如福州等案日本亦未能遂其正當要求此皆外交失敗也日本關於西比利亞連鑄大錯卒不能達其輔助建設反過激政府之本 
志今乃占守　險可據之薩哈連實無所利開里福尼亞案之談判猶未終止未便評論惟日本應不惜餘力以求美滿之解决以公正堅决之態度對付該問題而以日僑　利爲懐若輕允訂約取悦於排日之美人則 
日本將萬刧不復加藤　末乃言及朝鮮嚴重之時局政府秘不宣布實則無益於事今日極宜詳細公布俾政府與國民皆得研究該地之狀况加藤氏　贊助吕　之改革謂爲將來自治之初步至於韓人所要求之獨立則不能照准云 
[美日之加州問題]  
　　七日東京電　美日協會電致美國之日本協會會長樊德里浦氏請美國人民格外愼重考慮因開里福尼亞州行爲而被牽動之國際關係同時美日協會會長金子氏亦電致樊德里浦氏略謂開州排日運動之進行極爲日本朝野所重視如進行過遠則後果將莫可豫言美日協會之日人會員刻在日本竭其心力以期補救時局亟望兩國彼此聯絡使困難間題得有適當之解决 
[日本與鬍匪]  
　　七日東京電　日人聞琿春之變甚爲該處日僑憂慮華員辦事不力以致匪徒與韓人愈形活動横行不法韓人佔據延吉等處現漸碍及通商口岸之安寗聞華兵乘機肆搶遇匪則匿華官向地方居民聲稱爲對日邦交起見不得不派兵來此但聞當地華人則願有日兵也三日琿春續被攻擊但爲日兵逐退 
　　七日北京電　日使小幡昨日非正式請外交部注意滿洲鬍匪及朝鮮莠徒在韓邊附近侵擾日人事　日本曾屢發警告而中國設備仍未周至近今鬍匪襲擊琿春可以爲證匪中且有俄人五名雖未能證明彼等爲過激黨彼意或屬過激黨故此事關係頗重云今預料東京將有訓令命小幡正式提出詰問 
[南北近聞記]  
　　七日廣州電　廣州公民會願以欵一百五十萬元爲桂軍讓城之費 
　　七日北京電　南軍休戰契約昨日終止聞桂軍已在惠州獲勝重創陳炯明軍陳軍向汕頭退走 
　　七日北京電　陳樹藩被刺説不確 
　　七日北京電　交通部决議發行短期借欵以充展長京綏鐵路經费 
國内要聞 
[北京通信（穆）]  
　　各督間潛伏之暗潮 
　　段倒以後北方新開之局面即爲直奉兩派與徐靳間互成相旨相拒之勢自曹張在京時徐靳曹張有所謂六條之契　而曹張以外之各督生一反感魯晉秦閩各督有易人之説而此擁重兵謀自固之各督又生一反感於是所謂四省聯防六省聯防之説紛紛傳布徧於都中然仔細尋之亦大半爲事出有因查無實據者至距今半月前而十督致東海之電發生所謂十省爲蘇鄂贛豫秦晋陜甘閩浙電中質問三事（一）政府方言裁兵何以某兩使反各增三師（二）全國反對起用張勳何以某方持之甚力（三）各省現狀未變何以易督之事徧傳全國　府得此電後一面對外否認力白其無一面派人暗赴十督中有力之各省從事疏通而起用張勳更換各督之進行遂以停頓十日以來此兩事之消息亦不聞於時而因此電以並起者即爲十省同盟之説不　按之實際仍然爲事出有因查無實據而各督間之不一致與夫相引相拒之勢益暴露矣 
　　其中原因（一）曹張同牀異夢此證諸戰勝後之兩方　動與夫段派對閣事　和局之陳跡可以知之而魯陜各督問題之暗潮尤其顯見（二）李純因張曹而多觖望此於巡閲使皖督各間　之費周折及李氏稱病之情形亦可以見之（三）秦閩各督因冰由之失地位之不穩縱横捭闔於其間先向李純通欵求其保障繼瞰長江方面直奉間之隱情而乘隙蹈促成如此之局然而對曹對張尚有分别觀十督之電所指之事屬張較多頗合於八股家平還側注之法説者　曹爲文中之陪筆　今日之形勢十督中之七八省僅爲自保計以播弄於其間　其足供研究者只蘇鄂耳 
　　十督之電李純領銜　最可注意者然此　來　李在病假中且日行公事已由帮辦代行故有自南京來者謂李確未　聞此電　　名不　其所由來且有據此以代向當局剖白者是否掩飾非局外所能　　李近來之所悒悒者在　皖贛巡　使之未得故辭總代表辭長江巡閲使政府初以三　　　之不一致不肯遽然發表某當局語人　東　　巡閲使　張之自力　致曹已勉强李則更難　其證也此次之發表因何恩漙在京之活動亦與十督之電有因查之關係然現在李氏雖受任命尚有難　（一）陳光遠於李早有不合其於三省巡閲爲有力之反對者今雖未有明著之惡聲然聞政府方面已得陳氏之表示謂願以贛隸鄂湘巡閲不願隸蘇皖當局之解釋　以歷史爲言且謂　令不能更改尚未知陳能無話説否（二）新皖督張文生從前固與李聯絡然此次之督皖則張作霖之力由張勳抬不出而倩爲代表者並非李之所保現張雖就職而仍居徐州李保陳調元爲徐海鎭守命令雖下而迄今無就職之電聞到徐就任一事尚未布置周妥且張文生由 
張作霖而來則李頗疑此張爲彼張而監已安徽方面亦未平帖前者固李陳内部事後者則與奉有關也 
　之　説　　　　　　　景　　任　　於政府各省之外　　　　室之　　　濟　勒　引起一般之注 
　頗慮其患得患　　　　　　　焉十月六日） 
[北京通信（吹萬）]  
　　國際統一救災總會成立大會 
　　本日（六日）下午五時三十分國際救災總會開成立大會於石達子廟　　外八方面十四人　人十八團體代表十八人　方救災總會秘書陳垣葉景莘亦列席共三十四人公推梁士詒　主席梁起言上次推四秘書草定簡章十條今日卽提出討論昨北立救災總會議定公舉敝人爲發言代表與外人接洽請外人方面亦推一代表免致議論龐雜蘇都會起言昨六時敝會亦曾開會討論結果對草案甚表同情惟尚有　修改者今日之會當有修改權中　方面贊成格來博士起言請遂條分中英文誦讀討論衆贊成迺推鐸爾孟君誦讀第一條外人主　統一二字成爲（本會定名爲國際統一）救濟總會（濟後改災）華人贊成第二條梁言石達子廟不敷用當改西堂子胡同税務處多數贊成鐸爾孟言對於第三條外人方面以爲各機關當以已在内務部存案者爲限梁言現有十八團體已經北方救災總會立案於内務部問　批准否梁謂尚未批准而立案之手續 
[最近落成之北京慈幼院]  
（一　）北京香山之慈幼院係熊秉三等集資建築者本月三日行新院落成禮此圖係該院前部之一部份（二）在院留養之兒童分男妇兩字收容讀書以外又教以各種手藝此圖係院兒童之一部份（三）此係院中留養之女孩有女師教導 
王占元之對曹張初無單獨之表示然最近三日前忽來一電對於二十八師之入關大加非議謂京畿並非無兵而忽將奉軍調入令人驚疑靳雲鵬去一覆電則謂因察哈爾之十六師將調至外蒙不得不以奉軍塡防二十八師之來不過換防塡防之作用並無他意然即此一事可見王之疑張並疑徐靳與張致對直派有壓迫之　者且二十八師入關外傳有赴鄂西之説王之不悦或亦因此至王之與曹則孫振家問題曹不助王而助鄂人近又徇鄂人之意保劉承恩爲漢口商場督辦皆爲王所不喜者是亦不無竟見也 
　　準此以談李王諸督與張不一致長江三督内幕中亦未一致可以知之顧張與北京當局深相結以謀自植勢力亦有顯著者張景惠爲蔡都統奪王廷偵之地位已爲直派所不平近則二十八師旣至南苑而在張家口之田友望一旅在山東之吴長桂一旅亦擬令其移駐京師日前且有設四郊警備司令之耗自張作霖對日人談話發布而所謂張作霖與唐在禮王冲漢赴日之説聞者皆認爲事實蓋張作霖派于赴日以　涉中東路事爲名而暗中有重要之　洽政府擬派唐赴日而唐刀辭實早傳于時也至赴日之内容雖不可知而頗有駭人聽已備外人多滿意迺改後半爲此外各中外團體曾經内務部存案有願四加入而得本會同意者亦得加入第四條梁報告中國方面入中外兩字·鐸言西文本有第五條無問題第六條鐸爾孟謂幹事當改爲十六人因外人方面欲一國有一代表故梁問外人方面幹事如何鐸言一會長一司庫二秘書及别舉四人梁問本國各團體是否五幹事加入爲幹事而另舉三人抑完全重舉衆贊成但舉三人并贊成改十四爲十六梁言六條第三項所定之委員分　有幾在此時討論抑否鐸謂先通過全章程再討論第七條外人聲明無疑義梁將北方會改會員爲會長之理由詳述一次外人爲此聚訟甚久始贊成第八條英文有文字　改中文未改因西文中限定一人而中文否也九十兩條皆無疑義以全章程付表决全體通過梁提議討論委員會當有幾鐸報告外人預備會定七委員會（一）公告（二）採購（三）分散（四）財政（五）調查（六）交通（七）衣食急賑梁請多釋二與七之分别多言急賑意并兼有調查者爲七梁迺説明中國所議定之四委員會以分散歸幹事團與各分會故無以財政歸司庫故無採購交通合算購運别有募捐股合爲四倘外國方面　説明財政股與司庫職權不同之　亦可贊同鐸謂司庫但管金錢經濟籌畫歸財政股中國方面迺贊成加財政股梁問外人對募捐股之意如何格來博士謂中國方面旣极分會捐欵爲何總會又管捐事梁答因（一）各分會募捐當由總會指揮（二）當由總會監督進行（三）因國人捐金於此會而不捐於彼會似不好不如捐向總會蘇都會言中外情形不同中國可設外國不必設梁言中國亦可不特設而隷諸財政股格來提議共設四股（一）調查（二）採運（三）公告四欵項（即財政）鐸爾孟主加衛生股爲防疫也以五股付表决全體贊成梁士詒提議討論委員産生方法鐸謂昨外人會决委員不限會内人由幹事擬定兩方皆同意梁間秘書司庫人數恐不足請討論鐸謂英文章程第六條一項已言明中外各一會長一司庫二秘書故不必加臨時請人帮忙可也梁聲明華人有三會長副會長兼司庫二秘書迺改英文如中文梁提議幹事團可否當日組織鐸報告外國會長司庫書記以外之四人亦已舉出（一）深澤暹（二）路立基（三）福克森（四）狄谷梁因問本國各團體餘三幹事如何舉法多數主張由會長推定後徵各會員同意以互不相識也迺推熊希齡張鳳藻劉芳三人多數通過以告外人而幹事團遂告成立 
　　北五省災區協進會忽具華洋文函一封分致華洋兩會請審查各分會入會資格令各分會會長司庫等報告職業財族令各分會指定所籌欵存何銀行究有若干梁提出討論格來主由中國辦理聯合會當盡力進行各事且謂分股委員明日可以名單交中國方面希望委員會早成周蔗青主張加入女子爲委員格來謂甚贊成但此時可不論時已七時二十六分梁遂約外人明日下午五時在税務處開第一次幹事會而外人迺先散 
　　北方救災總會復繼續開會以决北五省災區協進會之提案河南旱災救濟會人代表首先反對謂立案無批准之必要更不必審查欵來即散於飢民不當存於銀行於是羣起反對蔡廷幹謂非汪大變意各分會雖反對北五省災區協濟會之議案然亦多自報其成立以後之狀况以自表非爲畏審查不合格而反對者結果請蔡廷幹於明日上午赴張志潭宅談話時便道謁熊希齡汪大夑疏 
通此外復有提議散種時當請農學專家鑑定因恐普通所購者不能出也此議亦經多數贊成至八時迺散會（六日晚十一時） 
[中俄交涉近訊]  
　　中東路問題雙方新訂結之條欵又經詳確調查均與外傳相符其華俄銀行之存欵五面萬兩（前傳三百八十萬兩係中國訂此合　時加入道勝銀行股本之減數）連同利息約計千餘萬兩經俄人方面竭力運動改給債票聞已成熟惟據一般人觀察此次交涉中最失敗者即爲此項緣此次交涉結果不過雙方一種臨時的協定俟俄國正政府成立難免不根據一八九六年合同恢復舊制届時中國方面僅留一有名無實之督辦而已設照前議將此存欵改爲公司股票則將來由此協定我國所享受之董事權管理權當然以股東資格賡續存在今我所得之鐵路債票與法人已購之債票何殊彼時再以債票關係干涉該路焉保不步此次之後塵也 
　　外交部對於收回俄界以天津方面辦理最爲妥速漢口次之前口漢口交涉員吴仲賢電告俄租界之俄旗一　律全下但尚未懸掛五色國旗當會同國際芸警務局長往晤俄領事解釋接管之辦法如該國商務一切營業均照常進行並非戰争絶交可比將來俄國正式統一政府實現中政府當與之另商妥善辦法俄領　柏爾森可氏甚爲和順推　稍假期限出署並請暫居署中以個人資格率領俄僑是否可行特此請示聞政府訓令接收日期當於雙十節實行一切辦法悉照天津成例辦理並擬嘉獎天津交涉員黄榮良云 
[恢復地方自治之討論]  
　　六日下午一時北京·湖北·湖南·江蘇·福建·浙江等處旅京津人士包庸等五十餘人假中央公園水榭開茶話會討論恢復地方自治事項首由浙江某君報告近日與各方面接洽情形繼由各省區代表陳述各該省人民對於地方自治之態度僉以現在時局如此若不將此項問題先行解决實行國家前途將不堪設想全體一致希望地方自治迅速實行恢復經衆議决以嚴正無私之熊度忠告當局要求俯順輿情共維危局後北京高某云現在我輩人民之大缺點即地方人不管地方事已成一種慣例人民在地方上最親切最有關係設爲國民者稍有一點團結力與責任心何至有復辟帝制及安福派等等禍國殃民之舉又何待直皖戰争以武力解决致人民塗炭總之國家社會之墮落不振實由於人民自行放棄責任不知國家爲何物不思發展能力悉聽當局以爲轉移試思我國人民能否辭其咎今無他惟有進行恢復地方自治匡救危局萬不可使安福第二再行發現云云旋又繼續討論至三時許始行散會 
[檢查印花税之部令]  
　　財政當局爲整頓印花税起見特擬定檢查辦法於前日呈奉中央批准後當卽令行各省茲錄其原文如下查民國四年本部呈准印花税罰金執行規則内規定每年六月及十二月由警察官廳執行檢查歷經通信辦理在案邇來各省區印花分處因情形窒礙時有呈請變通者良以時届十二月已近商民結賬之期於此際舉行檢查社會習慣或恐不便其有未經更改時期者往往呈請展緩即或如期辦理亦多未能切實奉行本部詳加察核印花税之督促進行全賴有檢查之舉嚴繩其後方足以喚醒商民之注意茲果因循廢弛實恐於税務前途蒙其影響現經本部將檢查時期一律更 
定於本年五月及十一月舉行庶於事實習慣均無阻礙業經呈奉指令准如所擬辦理再者邇來政變紛紜大局不靖各省對於檢查未能十分認眞或則屢請展期或則奉行故事積久玩生税務難期起色現在財政支絀軍警各餉急不容緩非嚴加整理無以資挹注而裕庫儲除咨内務部嚴飭京外各警廳務按新改檢查期間依法認眞辦理以重税務外合亟令仰遵照切實辦理 
[京聞拾零]  
　　國際聯盟之消息國際聯盟會開會期近外部所組織之和約研究會爲准備各項提案起見特於五日下午開第一次會議關防嚴密詳情無從探悉惟聞該會現將應行准備之事項分爲兩組第一組爲各國普通問題如選舉行政會代表組織法庭及經濟封鍞等事屬之第二組爲我國特别問題如山東問題修改二十一條密約及在和會所提出之希望條件屬之又聞前日之第一次會議因會長王正廷尚未就任故對於各項問題均未加縝密之討論實係一種預備會性質又聞各國對於聯盟會代表均已先期派齊惟瑞士因會址係在該國境内故遲至上星期始行派定三人一爲現任國務總理美達氏一爲前任國務總理加克氏一爲上院議員何特利氏我國駐瑞公使汪榮寳茲已有電陳報來京 
　　外蒙舉事之傳説外蒙官制發表後多數王公喇嘛均表滿意惟其中仍有一部分聽信奸人鼓惑希圖擾亂聞某方面於前日據庫倫來電謂桑貝子及威教貝子等旗以防匪保境爲名陰謀舉事並有勾結蒙匪形跡意在襲佔車監爲根據之地等語此種消息是否屬實固不敢必但車監爲滿蒙要隘不容輕視已由黑省當局趕撥騎兵兩營馳赴扼防矣 
　　洛陽　議之内幕近日外間所傳洛陽會議聲浪甚高據與吴孚威接近之某要人云吳副使在洛陽召集直軍各旅團營長會華固屬事實然與政治及召集開國民大會毫無關係所商之件一爲在洛陽組織直魯豫三省巡閲副使公署問題一改編直軍第一二三四混成旅 
 
 

Page 7

 
 
軍隊問題一爲籌畫直軍各路軍隊擔任冬防及分配軍額駐紥地點問題 
　　廟街事件之段落　廟街事件中日雙方業會查竣事我國艦隊已一律啓椗回駛於上月三十日抵伯利黑督孫烈臣及江防司令王崇文均有電陳報抵京至關於本案交涉並經雙方商定移京辦理 
　　南北謀和之曙光　和議問題沉寂久矣現政府與唐繼堯往返電商意見又漸形接近前日當局又接唐氏儉日來電請以宣言形式保留上海和會俾堅信約並稱日内即遴派代表北上面陳未盡之意 
　　撥發軍餉之討論　日昨東海交諭參陸處及財陸兩部對於各省軍隊日來催撥欠餉之辦法討論速覆以便應付各省軍隊向參陸處及財陸兩部會商結果暫由各省撥墊半數維持現狀以免發生他項枝節年餘由財部迅速籌撥並議嗣後各軍餉項指定准確之欵不能挪作他用以重軍餉 
　　俄黨假道之照准　新督楊增新因俄黨假道問題前日特電政府請示原文略謂新省俄舊黨迭請由逕新入内地轉赴遠東該黨畏懼新黨迂道而行實非得已爲人道主義起見可否照准等語政府復電云俄舊黨旣願由内地回國可爲照准但不能携帶軍器以免發生意外現已分電陜甘各督一體保護矣 
[汴省軍事通信（曉）]  
　　吴佩孚練兵之計劃學生界從軍之先導 
　　吴子玉自　副巡閲之後即實行關於改良軍事上之計劃其第一項卽編練直魯豫三省軍隊問題期造一具體的强有力隊伍查三省兵額除原有直軍九混成旅一師外魯豫兩省計有兵額七萬餘人外加吴氏新撫洛陽西北軍及戰時鄭州新編補充者統三省軍數將近二十萬人吴之將兵固以多多益善自許此際躊躇滿志蓋可知也聞吴氏於三省中最注重河南一區蓋此次戰勝全賴吴先機扼據鄭州京漢隴海交又點故也目下因魯田未去職吴之可以經營者厥惟河南一省據司令部中人云吴將於三省間定一駐兵額數惟豫省以黄河鄭州兩處均係要塞尤應多派扼守刻鄭州所駐吴氏第一旅王承斌所部夙爲第三師中堅旅（王爲吴最賞識之人此次戰役王爲謀主故吴倚畀甚堅令其扼守鄭州故一切教練軍實械幕均優他旅（第三師統共六旅）日前吴氏曾電令該旅格外督率所部認眞訓練並增加講堂以爲全軍模範記者目擊該旅操練時情形如步槍特别使用法接近擊衝術衝鋒鐵絲網柔道·策應·救護·等數十項均參照東西洋教法而於軍歌一項尤爲注重又據師部中友人云吴志在練成勁旅以備國防之用故日夕均以愛國訓曉部下健兒惟必先平靖内難方能對外近日且編制學生軍觀此吴氏所抱非淺人所得知也其編練學生軍一事頗有趣味當吴全軍北還時有學界謝君心浩者逕往謁吴請其討伐安福並上策略洋洋數千言又置書吴之參謀長李濟丞中有（豈失氣不揚學子懍在軍之戒抑雄心盡死書生無可取之材）等語李以此君青年壯志頗見愛重於是武漢學界聞風均起投効近日特舉代表謁吴前昨又有一批過鄭北赴保定矣 
[河南荒政之各訊]  
　　河南災區廣袤施救不易普通遍現經中外士紳籌辦已有眉目日前由宋牧師報告英美各國認助賑欵六十萬不日即可滙汴擬以三十萬收買道口鎭扣存之雜糧以三十萬修築河北某項道路以工代賑豫人極爲感激并聞趙督之太夫人慨捐賑洋六千元張省長認捐三千元中交　行代收賑欵日有洋三萬餘元銀八百七十餘兩已分别解往災重各縣施放交通部來函謂烟濰滄石鐵路即行開工請省長佈告各處以便饑民應募熊希齡　函對於救荒擬定辦法兩項（一）加收交通税（一）催辦隴　鐵路工程又隴海路由觀音堂至陜由許昌　　州請趕速開辦刻由趙督軍張省長致電中央請求簡派吴籛孫史緒任二君來豫辦理河南賑務事宜並電上海各善會及慈善家請求代募賑欵　 
[江西防務緊急談]  
　　日昨陳光遠接贛南鎭守使張之傑急電報告陳炯明軍隊微日佔領韶關南雄始興恐將不守大庾距離南雄僅一百二十里防務吃緊請示辦法云云四日陳督召集高級軍官開緊急會議討論一切已電中央告急請示機宜並飛電張鎭使宣布戒嚴令增兵防邊一贛南道屬會昌長寗安遠龍南定南虔南信豐等縣均與粤　毘連）勿稍疏懈聞第九混成旅長趙學濤被迫辭職赴寗　其部屬均不自安第一團長李玉柱到任之始陳督本許以將來升任旅長日前陳督派張鎭使兼代旅長令　李玉柱心懷觖望與張不甚相合張鎭使僅有親信四十五團步兵一團留以自衛李又不願供其役使故陳督對於防務頗爲焦灼也 
[廣東最近之局勢]  
　　莫榮新態度忽變又有不交印説 
三十日廣州李魏及各界舉定湯廷光任督軍後即由魏邦平電知省城各區署通知各商店自此消息一播各商民即大燃竹炮誌慶情形已紀昨報最初係由河南方面居民商店燃起次則珠江河面各兵輪再次則城厢内外各商店住户是夕城外各茶居陳塘酒樓均非常熱鬧無復前數夕恐慌景象惟是日莫榮新實未送印外傳莫已送印到海珠者實係誤傳確聞是日海軍部長林葆懌有電話詢問莫榮新何日交督軍印莫答以明日（即一號）並云各事亦須略事結束故明日方能送交但求明言一號何時交印又是日莫榮新有一公文送林葆懌係列交海防辦事所江防司令部未被魏邦平收去各兵艦如廣玉寳璧等大小計共十數艘請林接收管轄并於公文内聲明如需調用再行函告　海軍方面人揣測其用意所在（一）以魏邦平現收去兵艦甚多組織艦隊司令部懼此十數艦亦被收去查寳璧　艦現泊蓮花山廣玉等艦現泊黄埔此十數艦外之不能出虎口内之不能返省河雖有亦等於無且爲虎門及車尾砲台中流柢柱所包圍亦容易被魏邦平騎刦面去故不如移請海軍方面接收反得保存（二）以各艦上人員殊不易靠縱不爲魏邦平騎刦亦易受人運動變叛逃去以此之故莫遂决計請海軍接管各該艦云云現在各方面推斷莫榮新一號果肯交印與否多以莫已自行將轄下各艦移交滅損自已權力一號當然實行送交且查桂軍在惠州前敵消息自李魏獨立警耗傳到惠州桂軍軍心大爲震動紛向後方移退粤　乘勝進迫又李根源所部團長張惟檉宣布中立因此海疆陸軍又大受牽動粤軍許崇智一部分兵力已幾達至龍門莫氏接前敵失利消息自知無可挽救此時雖欲不退讓亦有所不能可决其一號必自交印云云但果允交否現時（一號午後）尚未有消息也惟聞一號不交印李魏兩軍必實行開砲現各界與湯廷光任督軍林葆懌亦同意且莫氏連 
日宣言退讓又已簽押和平條件林葆懌亦簽名保證若果不交印於海軍方面亦不好看届時當必牽人漩渦加入李魏方面一致行動無疑若此則省垣百萬居民必無幸矣頃據一號午後消息莫督忽改變熊度已决定不交督印聞爲馬濟所挾持即日軍署又加緊設備機關槍戒備甚　財政廳亦設沙包機關槍風聲甚緊今日沙面沙包堆積尤高即口海珠會議已定武裝解决消息甚惡云云馬濟日前由前敵冋省據　人述惠州戰事云伊在惠州曾川過三日空城計當粤軍攻破義合壚伊盡將駐惠城軍隊抽出赴防各要隘是時城内餘兵不滿四百惠城之危險實不可思議若此時粤軍直來撲攻但有千人來便垂手可得但此時粤　　知此間虚實疑必有重兵駐守不　突然進攻故得渡過危險否則惠城之失已久余卒支持三日省中始有援兵派到現則兵糧均足决計無患矣言時頗以戰略自　又　日省議員言莫督爲　方計肯讓步余則因陳炯明如此實氣憤不過必須與之决一死戰目前决不能自甘退讓云云則其不以莫督交印爲然之　已顯然可見矣 
[福州通信（遂夫）]  
　　陳嘉庚由厦來省之兩問題 
　　閩南烟禁與全省動會 
　　厦門私立集美大學創辦人閩南烟苗禁種會會長僑商陳嘉庚於前月二十七日由厦赴省以閩南烟禁主目的以組織全省運動會爲副目的到時駐於南台青年會連日各界歡迎甚爲熱閙二十九日陳氏偕該會副會長黄廷元幹事王宗仁福州英國領事代表萬國拒土分會書記衛廉美國領事代表尚愛物福建禁烟上游總稽查鄭守韾進謁李厚基先與陳氏談論教育旣由陳氏將閩省下游種烟弊害盡情報告其中牽涉軍界者多端陳氏直言不諱李則有包庇意以事屬旣往　勿庸深究而對於陳氏所主張表面甚爲贊成當計陳氏三事（一）一兩日内卽令各屬嚴禁種烟（二）從前種烟地方民間空地悉令改種五穀不許延緩致日久生玩復行私　（三）嚴令之後官吏奉行不力或民間陽奉陰違者准　烟會員隨時告發必依法嚴辦不少寛縱黄副會長等亦有所陳述約二小時之久始退究竟李氏是否心口如一尚須徵諸將來之事實至福建全省運動會亦發起於陳氏醞釀頗久於閩垣青年會早有所接洽而於官㕔方面則未之聞茲因陳氏到省教育廳即定有簡章多條呈請省長署立案大致以預備全省中等以上學校學生及青年會會員聯合運動以喚起體育上之精神爲主旨其運動地點隨時選擇但第一次先在厦門開始並與職員如下名譽會長一人督軍會長一人教育廳長副會長一人陳嘉庚其餘董事五人文牘二人會計二人衛生顧問二人至省校預備期間限十一月底爲止練習場所假南校場經費一項由李民擔任一千元抵厦門後均由陳氏個人負擔蓋爲明年北京遠東運動會之準備也三日上午七時陳氏始搭輪汳厦 
[清江通信（復）]  
　　十月二日淮陰農商教育會及闔邑紳氏在農會開會公推朱君德軒主席宣佈會宗旨（一）報告力　隴　南線情形公决先電　局請飭洋員詳勘南線以　優劣並函請邳宿灌各縣協争（二）籌濟華　災振由張君繼高提　緣起及章程經衆通過定名淮陰縣籌濟華北災振　並公推王君叔相　正主任王君斗苻喬君伯瑤爲副主任並由五市二鄕及清江商業西壩鹽業公推幹事多人分擔勸捐事宜合籌募　期多多益善災振會附設於商會連日　着手進有　朐壩　處鹽商極　協助擬於　内　會酌定每包　釐助振辦汪其維善舉茲　該會緣起原文錄後本年直魯晉豫陜等省天降奇災赤地千里飢民絶食何止萬千轉徙無力餓殍遍野賣子女以斤計并有析骸面爨易子面食之事種種慘狀目不忍見耳不忍聞以視吾邑之年來豐稔其苦樂不同爲何如哉伏思前清光緒二十一年江北水災飢民集於吾邑者數十萬悉賴各省官振　及華洋義振等欵共數百萬活甚衆今北五省如此大災論恤鄰之誼已有當盡之義務況我淮徐海曾經食人之德值茲人有急難誼難膜視用由闔邑人士發起　濟華北災振會並擬函請徐淮　　縣一律倡辦藉　協助雖吾邑素稱貧苦車薪杯水無補洪災面樂善懷人同具盡心力期有袖於萬一云爾 
[蘇人與李督力争財廳原因（觀）]  
　　閣議通過文龢長蘇財廳蘇人憤不承認連電抗阻并倡停止納税之説其所以力争之原因不僅文龢爲人卑鄙不堪勝任蓋以其季督私人又爲李督力薦固有軍民合治之嫌而財政　　人操縱影響於民政者甚大查江蘇除鹽　兩税外歳負納税義務千七八百萬元本省行　如教育　　水利僅用附加税二百八九十萬餘均用諸各屬關及軍倉餉馮在江蘇督軍任内每歳開支六百餘萬元自李秀由來蘇今日添一師明日添一旅前報載江蘇兵額已增至十一師以上每歳軍餉增至九百餘萬自直皖戰後倡言裁兵李將白寳山馬玉仁擴爲師長又增兵各一旅統計每年軍餉已增至千萬以上而江蘇財政止有此數軍事上多一分擴充民政上即受一分影響目前已將某産抵押銀行一百五十萬倘至押盡勢不至挪教育實業水利以充軍餉不止張敬堯張懹芝停止湖南山東教育即前車之鑒李秀山前猶稍顧輿論故蘇人甘於容隱今旣得巡閲使位愈高權愈大干涉民政財政亦漸甚故省議會及蘇社會議以中央祗徇督軍意旨不顧民意吾蘇人若再依頼政府不籌自决方法必致盡入枯魚之市此議甫經通過而反對之電所以紛至沓來開會之聲所以東響西應也 
[南京快信]  
　　李督任蘇皖贛巡閲使以皖軍内容複雜不肯歸他統轄呼倪嗣冲氏派代表來寗與李督接洽處置巡閲署軍隊辦法 
　　唐繼堯代表尚雲初昨由京來寗會晤李督商議和會中之法律問題希望迅速解决 
　　軍民兩署接内部咨請弛禁米糧後李齊兩長以蘇省米禁未驰米價尚有增無滅一旦驰禁何堪設想現已將此困難情形電部拒絶 
　　蘇省自准許弛禁雜糧後一般奸商往往假名私運昨齊省長通飭禁米查驗所認眞禁騐以杜假冒 
　　今日祀孔齊省長派胡廳長代往主祭 
　　省立各學校以今日孔誕放假一日各校均懸旗 
　　曁南學校擬雙十節假青年會演戲籌欵助賑 
[杭州快信]  
　　沈省長定明日起程復勘海寗塘工由長字下車乘輿至洒山海寗閲視次日至海鹽平湖換乘汽輪抵嘉興　候車返省 
　　今日（八日）爲大成節各機關學校俱懸旗慶祝休假一天山東會館亦開　致祭孔聖盧督軍派秘書孫壽恒代表行禮省立貧　院陳設聖賢圖像畫贊各校生俱排隊馳往瞻覽 
　　山東災賑會昨　到浙　告本會於上月二十日成立舉定吕鏡宇爲正會長張振卿何春江爲副會長 
　　高審廳刑二庭推　力　龍昨奉委充鄞縣地方廳看守所　長遺缺　以潘誦芬　任早晚發表 
　　高審廳長經齡昨由京電浙准十一日南下回署 
地方通信 
[松江]  
　　募欵賑災之文章　自勸學所長張彬士發起募振後本邑紳耆耿道冲　庭即函知各界定雙十節假勸學所開會募振茲將其所撰捐啓錄後（雙十節開會募捐北方賑災　）夫報應之説爲儒者所不談惻隱之心　有生所同具處水　山温之勝地而冥想乎風　雪虐之災區際合家笑語之歡塲而遐思乎易子析骸之慘　朱門之酒肉易臭赤地之樹草難求同是戴高履厚之人民顯分是獄大堂之境界斯固仁者聞之開　懷旁觀述之而隕涕者也茲者我國西北境疊遇天災兼遭兵禍道殣相望餓殍盈途據報章所登載官紳所調查流離失所者違二千萬人饑寒呼號者遍四五行者慘苦情狀　　難宣道冲等迭接縣函轉奉省飭囑　募集捐欵賑救災黎竊以北省　量數之同胞　此最慘酷之浩刼揆諸救灵恤鄰之誼宜切解衣推食之懷且歐美已發起協賑之文而況　同胞與娼優亦提議勸捐之舉而况分屬士失義固難辭心尤不忍道冲等不揣棉薄　代籲呼茲定於十月十日下午二時在勸學所開募捐大會敬祈各界人士聯袂惠臨同襄義舉或節　酬之席　或移喜慶之筵資或省祈賽之閒錢或　游觀之　欵推之孩提餅餌　閣釵鈿苟非口用必　皆移作災荒之賑品稍　片刻歡娱之幻境即足救數名垂斃之饑黎存爲善最樂之心名言著於漢更玩積善餘慶之義至訓垂於義經尚望慨解　囊廣施義　轉行　募求　各一啓日之勞敢不拜嘉謹先代九頓首　謝捐欵由管理處勸　所代收彙繳將來另行公面昭核實耿道冲　補同謝葆約耿葆　張樹勳錢銘　盛元音朱　瑾吴　楣馮受祜張汝　顯　康吴　剛倪世昌朱慶咸張福蓀吴　雷　　宗　黄培元楊文鳴　　揚錢邦泰楊前烈莊止本楊清陛顧　樑朱昌楣周鑄錢策陸文藻朱廷秀李　副朱久望張芝袁　侯念言翁肇源俞宗　馮國安同啓 
[蘇州]  
　　雙十節之舉動　本届雙十節適逢星期舊暦八月二十七日（即十月八日）又值孔聖誕日蘇　軍警政各官廳均於十月八日十日十一日停止辦公縣立高小及各國氏學校則議定嚴照中秋成例將　十節假期提前於十月八九十三日放　三　以誌紀念又聞吴縣縣教育　與通俗教育館前日召集各小學教員在會議决雙十節下午三時在舊皇宫開演警世新劇名曰（誰之咎）劇中大意謂近來吾國遍地哀鴻飢民之數幾倍　歐戰各國死亡軍士之數而一般　溪花叢者不願拔一毛以利災民設一旦身蒙其實亦恐無人施救云云並於劇散後集合　校教員等舉行聚餐會藉以慶祝雙十節所需經費皆　教育　籌給　　知事呈報災情　吴縣温知事近以迭據鄕民紛紛投縣呈報　露之後田間發生一種害蟲禾稻死傷甚多約計全縣災情以舊元境爲啊舊長境次之舊吴境又次之乃於日和先行據情呈報省長財政　道尹鑒考至實收分數尚須侯諸秋勘後再行定奪 
[鎭江]  
　　商會熱心籌賑　直魯豫數省旱災旣重且廣徧野哀鴻嗷嗷待哺此間各界人士非常注意鎭江商會已趕印捐册向各　勸募除錢業募集七千餘元外又得各號善士慷慨輸將現聞商會已將頭批賑欵彙解災區妥爲散放不日尚有人發起聞一災振會議 
　　新棉上市紀聞　鎭屬丹陽縣所産之棉花以東南鄕産額最多新　刻已登場每擔開價計三十二元聞該邑新棉當開花結鈴之際疊遭風雨摧殘以致收成減色比較上年已減去四分有奇此後花價必有增無減 
[揚州]  
　　省視學訂　開談話會　省視學費玄　抵揚後已將城　各高小及國民學校查遍訂於八日上午十時召集教育界人員假圖書館樓上開談話會研究教育進行方針已由勸學所通行各校教職員届時與會 
[嘉興]  
　　調查學校狀况　本邑勸學年以九年度　已開始所有各校狀况是應列表調查彙報官廳故趙周計　勸學員已於前日起分區出　茲將調查表式錄下（一）校各及地址（二）職教員姓名及每週教授時數曁月　（三）學生總數及編制級次（四）教授科目　數及用何課本（五）表簿種類（六）收入及支出 
[杭州]  
　　筵資助賑之可風　前夏　七月間爲前代理浙省財政廳長杜純之太夫人壽辰其時因浙省水災籌賑正急太夫人特移捐筵資二千元助賑事經浙省軍民兩長入告蒙總統批示給予區額一方頃聞該區額已由京頒發至浙省督署題曰慈惠延釐四字聞盧督擬於雙十節日特派憲兵司令馬鴻烈　送至滬杜君寓宅敬謹懸掛云 
雜評一 
[粤督間題（默）]  
　　據今日之廣東消息湯一任督軍莫減讓索費似粤之危局又稍轉機矣然吾謂今後之問題尚多他且勿論即以湯今日接任督軍之一問題言即甚難解决矣湯雖嘗表明暫代督軍以維持省安然果如是存心而不思久踞乎陳炯明代表雖言陳並不希望督軍然果有是决心而一無他　乎其他若林若魏及一切有勢力之武人果皆能安於退讓而不争督軍一席乎如果人人　澈底覺悟則粤局自易解决若其不能則今日湯之就任即異日争之起點也何也今日不以他種名義維持省安而仍以督軍名義維持省安則督軍之名尚存一方啓有勢力者之争一方則引起粤人希　廢督之反抗有可　之　而不廢粤　終易了也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省議員不認文龢長蘇財廳電]  
　　電一　北京大總統國務院財政部鈞鑒報載李督保荐文龢以去就争蘇人决不願本省財政總攬於武人之手而爲民治之害對於文龢誓不承認如李願去即請廢督以慰民望江蘇省議員王發蒙劉伯昌黄守孚等叩庚 
　　電二　北京中西旅館黄伯雨諸公並轉張莊二公曁同鄕諸公均鑒文龢長蘇財廳誓不承認除庚電府院部力争外務懇堅持蒙昌孚 
[函請力争蘇財廳長]  
　　闕少甫致江蘇教育會函云江蘇省教育會會長大鑒我蘇省長一事現經政府任命王公聞在京諸同鄕代表已爲贊許等情雖王瑚之政績久已昭人心目本無訾議來長我蘇亦可謂得人之慰但揆諸浙鄂湘豫本省人自治之精神適相背道而馳因贊許王瑚之來蘇而遂致財廳一席亦爲文龢所占是可忍孰不可忍務乞諸同鄕先生力争不可使文長蘇財廳以杜軍閥之患揣李督軍之初心本欲使王克敏長蘇一切民治均歸其掌握不料蘇人反對不成事實致有王瑚之任命查王瑚素性鯁直必不肯阿附於軍閥故蘇人士可贊許之并舉嚴單兩蘇人而輔以財政在王瑚無所容心悉任擇一不知軍閥派則大起恐慌矣以爲省長之人旣不能任其私人而財廳爲軍閥之命脈不可不置其所私以便予取予求之願此文龢之所由來也想諸同鄕先生未必不知之是不可以不力争之以浙鄂等省爲殷鑒我蘇人何多讓焉則全仰諸同鄕先生之能眷懷桑梓與否以爲斷鄙人性情戇直不揣冒昩謹貢於諸同鄕先生之前請採擇焉蘇人幸甚專此敬請台安闕少甫謹上 
　　該會覆函云敬復得者奉函祇悉承示一節本會已於虞日聯合上海各公團電京陳述蘇民公意此電已載十月八日各報計邀台察矣復頌公安 
[再請澈查部員私訂契約電]  
　　北京國務院交通部鈞鑒敬電請查辦私訂京漢滬漢長途電話滬烟沽海底綫契約之蔣某事逾旬日未奉電復而安福私購電機事屢揭載於京内外報紙且有材料已到回扣亦早朋分等語政府若不速宣示辦法立卽取銷私訂之契約懲辦朋分回扣之部員此等黑暗政治其何以對國民且各部除總長外均爲事務官萬無可以對外訂約之權此由罪魁曾毓雋長部時綱紀蕩然以致有此現象若此風不革則部員將人人有秘密賣國之行爲我國主權隨時可以喪失國民雖日日呼號其何能濟應請明令宣布此後部員知再有越權違法之事立予嚴懲一面責成私訂契約之蔣某追繳回扣取銷原約一面依法懲辦以警效尤而崇法治佇盼電復江蘇省教育會上海縣商會上海縣教育會中華職業教育社華僑聯合會基督教救國會上海救火聯合會齊 
[關於山東問題之談話]  
　　山東外交協會江蘇分會自籌備以來對於外界接洽事宜極爲忙碌日前（六日）上午十一時外交部秘書廳辦事周星槎因赴瑞士協辦國際聯盟會議事道經滬上卽至該分會事務所欲與主任郁悼盦駐會辦事員顧旭侯而談種切適郁顧二君因公他出未晤周君乃留剌約是日下午六時半至七時半到寓面談届時郁顧兩君往訪周君於法國旅館密采里經周君延見茲記其談話如左（問）（郁顧二君問下同）先生此次赴瑞士係私人資格抑係政府委托（答）（周君答）余承顧唐二公使之電招由外交部委派前往協助一切（問）政府對於山東問題曾否有堅决有效之辦法（答）余久居歐美一入都門見執政當局但知争權奪利不計其他故對於山東問題惟有提交聯盟會議之决案進行步驟及堅决有效之辦法均未籌及所以將來是否可操必勝之券全恃全國國民之努力協助政府諸公不可靠也現在日本欲赢得山東問題之勝利特派員百數十人前往瑞士或鼓如簧之舌或執如椽之筆利用其演説政策與新聞政策以蒙蔽遠東之眞相掩盡歐美人之耳目而我國政府派員無幾欲求勝利實未敢必是以余到滬後卽詣貴會擬得些關於山東問題之印刷品携往瑞士一則可作辦理外交者之參考二則可譯成英法文登載各國報紙未識有無見賜郁言敝會籌備以來不過旬餘對於印刷物件正在搜集付印周言可否以搜集所得先賜若干郁言儘可於明日送來談話至此時已七句半矣遂約定明日叙會時間而别翌日正午顧旭侯携帶徐東藩君所著爲山東問題敬告全國文及該會章程等多件往訪周君周君翻閲一過極表謝意略謂關於此項問題之印刷品極盼廣爲搜集以後彙寄瑞士若能派員親往山東獲查攝影彙集印行更爲需要并謂余抵瑞士後即將貴會章程譯登各報其餘各省亦希望其早成分會以章程寄來則在國内團體强大可爲外交當局之後盾在歐美人士見之足徵我全國國民之民意所在周君卽於是日下午二時乘法公司郵船啓行故不便久談遂各道爲國珍重而别 
[日本議員團昨日赴杭]  
　　日本議員團田村等十九人前日抵滬昨日（八日）晨乘滬杭路早班快車赴杭游歴將於今日（九日）回滬卽晚乘滬寗路夜車赴寗 
[駐滬美兵艦出巡]  
美國巡洋兵艦（ＬｅａＮｏ１１８）（ＴａｒｄｅｌｌＮｏ１４２（Ｙａａ 
ｒｄｅｌｌＮｏ１４３）（Ｇｒｅｅｒ１４５）（ＥｌｌｉｓｔＮｏ１４６）等五艦自上月調駐來申後向泊浦江内昨日各美艦奉令巡洋故五艦均已啓椗開駛矣 
[意使館衛隊赴京]  
　　意國公使館衛隊二十五名於日前由意乘輪來滬前日（七日）晚乘滬寗路夜班快車赴寧北上 
[遞送俄舊黨德俘來滬之部電]  
　　許交涉員昨接外交部電開准新疆省長電稱俄舊黨軍官帶同敗兵入境内有德俘若干人擬由陜甘大路送至上海搭輪回國等語當經本部電復照辦並商准和使遞送費用由德政府償還在案茲復准新疆省長電稱德俘米朗一名佛朗次一名喀爾勒一名皮鐵爾一名由考夫一名佛兩列次一名列以若人一名瑪提阿斯一名米朗一名依萬一名弗爾里次一名弗蘭次一名格若爾格一名弗拉次一名協帔斯提冒一名共計十五名茲由迪化備車東下等語除分電沿途各省長外合電該員俟德俘等抵滬與駐滬和領接洽該項德俘到境即妥爲遞送所需費用若干即彙齊報部仍希具復爲盻 
[西報紀船員要求加薪問題]  
　　字林報云怡和輪船公司在香港開常年會議時主席之演詞使人注意於是國海岸船員與機師增加工資之要求今年船局與船員等磋商多時八月間船員與機師獲有關於薪水服役辦法與恩俸之讓步但船員與機師猶不以此讓步爲滿足復提出加薪五成之要求怡和與太古兩家已切實拒絶之此後第二步行動將出於船員機師方面輪船公司以爲船局可撥一定欸項以充工資但不能逾限而行蓋損失不可不預計而股東利益亦不可不顧及也近來發給股息固頗豐厚但須知上述兩公司之一曾有若干時無息可發且中國海岸航業漸復常狀運費漸低而競争亦將漸烈恐未能有長此容易興盛之局故不能於八月讓步之外一再准其要求此輪船公司之熊度也怡和太古總局皆設於香港而船員等總機關則在上海遙遙對峙此乃航業争端中之趣點船員等在滬開會但其討論之結果未經公佈船員等希望雙方磋商將此事提交公斷並聞船員云要求加資三成並非五成此外尚有每船船員額數之問題某公司每船除船長之外有船員三人現擬要求各公司各船皆照此辦理云 
[運儲由英運滬之飛機]  
　　大陸報云中國向英國定購之飛機夏初即有一百零五箱由倫敦抵滬時因安福之争中政府未曾提收聽令其置於露天之　致機械損壞達六十萬元之多昨由航空處新派之駐滬委員許建屏代僱馬達貨車及工人等開始搬運由虹口招商局碼頭移往麥根路該處以蘆蓆搭成大篷兩所專儲此箱以待政府後命大約須一星期方可搬運完畢聞大部份堆在招商局碼頭餘則分置於虹口與浦東各碼頭聞此後尚有二千餘箱陸續由英到滬蓋中國向英國所購飛機共有二百餘架也航空處丁錦春間曾來上海謂將在上海南京濟南北京之間設立航空事業擬明年初開辦届時將利用此項飛機云 
[章士釗北上]  
　　章士釗於昨日（八日）乘滬寗路夜車赴寗轉乘津浦路北上赴京 
[各省教育會代表續商赴粤事]  
　　本年第六次全國教育會聯合會在廣州開會各省區教育會代表因未悉廣州確實情形且已赴粤者亦僅三四人恐萬難如期開會曾由江蘇省教育會於本月六日邀集各省已到滬代表開談話會討論辦法即公電部派員廣東黎籽訓君請轉商廣東省教育會應否延期或遷地等情去後現尚未接復電故定本日下午二時在江蘇省教育會續開談話會商奪云 
[萬國賽槍會十月份競射紀]  
　　昨（七日星期四）爲萬國賽槍會在靶子場應賽十月份各種銀盃之期上午六時三十分至八時三十分下午三時至六時爲賽射時間茲悉是日各國到場與賽者計有六十人上午上色不佳大雨淋漓各賽員衣服盡行濕透迨下午天忽放晴光線亦足下午射者平均似較上午略勝一籌茲將各種比賽分别錄后第五次中華盃（限於該會華員）各賽二百碼十五響惟班次較低者酌加分數以期利益均匀茲將結果最優者五員銜名錄下（一）隊員方液仙六十二分加四分共六十六分得獎（二）隊員胡會林六十分加五分共六十五分（三）副總務排長陸葆泉五十六分加八分共六十四分（四）射擊教練排長陳景塘六十二分（五）排長劉景和四十九分加九分共五十八分第一次十月杯各賽七響距離二百碼茲將每班得勝獎品者錄下（愛混班）日人川南陽之助勝（愛字班）華人陳景塘勝（皮字班）英人强生勝（西字班）英人勞瓶生勝（地字班）華人胡會林勝第二次十月杯（愛混班）英人羅司勝（愛字班）英人柯而勝（皮字班）美人窩而生勝（西字班）日人大島德次勝（地字班）華人胡會林勝　第十五次銀盾各賽十五響距離二百碼有獎分者十名如下（一）英人强生六十八分獎十分（二）美人李吉生六十六分獎九分（三）美人闞達六十五分獎八分（四）葡人高拉沙六十四分獎七分（五）華人陳景塘六十四分獎六分（六）英人羅司六十三分獎五分（七）英人湯姆生六十三分獎四分（八）瑞士人馬秋六十三分獎三分（九）英人尼而六十一分獎二分（十）英人好治司六十分獎一分聞該銀盾無論何人先滿獎一百分者作爲完全獲勝云 
[改良家庭運動]  
　　本年正月間婦女事業大會叙於上海之新天安堂其中之社會服務部對於中國社會各問題特加研究且詳細討論一週有餘其議案與報告有無數問題應設法改良當有本城女青年會社會服務研究會極表同情從事斯舉第因事頗複雜範圍廣大非一會一社之力所能勝任因特邀本埠各團體推派代表組織一改良家庭運動女子聯合委員會其中會員華人十五西國八人代表二十二團體然委員會諸人以凡事莫不言之匪艱行之維艱且苟欲積極進行須先由具體方面着手於是先作一家庭狀况研究表以資研究在上海者家庭之情形並定於十二月三日起至十三日止由女青年會社會服務研究會設十日課程每日有學班演講遊覽各種機關以爲解明之助此外並在女青年會所陳列各種展覽品及活動電影等云 
[各機關籌備慶祝雙十節]  
　　交涉公署本年國慶紀念昨已由庶務處僱匠裝置五綵電燈并搭蓋綵棚以壯觀瞻而伸慶祝 
　　松滬何護軍使以明白爲雙十節國慶紀念所屬各軍官長當於是日上午各率所部官兵齊集操塲舉行閲兵禮式各營頭目士兵應循例停止操演並各給假一日各士兵仍須在營休息不准結隊外出以免滋事各營營部是日一律懸掛旗幟藉誌祝賀除令由京師憲兵營着於是日加派兵四出梭巡以防放假士兵不守紀律而肅軍紀外昨已分令駐滬步砲各營長一體遵照辦理矣 
　　海軍藍總司令昨日傳令駐泊浦江各軍艦國慶日均扯滿旂各該艦長及各官佐應於是日清晨齊集司令部聽候隨同舉行慶祝禮式所有各艦水手士兵皆應給假一天以誌紀念而伸祝賀 
　　上海兵工廠謝總辦昨日通飭各廠長着於國慶日各廠門首懸旂誌慶各員司各工匠均停止辦公工作一天以伸慶祝 
　　江南船塢劉所長昨日傳諭鐵木各廠及機器電汽等廠主任着各工匠於雙十節停止工作一日各科辦公處均各懸旗慶祝云 
公共公廨以明日爲國慶紀節適值星期故定於十一號（即下禮拜一）補假一天昨由關正會審官除飭令檢察代理檢察西員文君通知各捕房曁　著各科辦事人一體遵照外並函達十一號輪應到廨陪審刑民訟案之英美兩國副領事查照 
　　本届雙十節公共租界各華商店舖多定紥各種燈彩於門首藉以紀念此可愛之國慶日届時游觀之人必盛且是日又逢星期各工廠循例休息以故路上游人當較往昔爲多英美總巡司麥高雲氏誠恐有莠民溷跡其間施行攫竊手段爲預防起見爰於昨日通諭所屬各捕房捕頭届時加派探捕各就所轄地段加意逡 
巡以保公安 
　　國民大會策進會昨發出通告云敬啓者本星期日爲雙十節國慶紀念日凡我國民理應同伸慶祝現定於是日午前准十一時本會事務所恭向國旗舉行三鞠躬慶祝典禮表示擁護共和之意務祈台駕准時蒞臨是爲至盼 
　　中華救國十人團聯合爲慶祝雙十節業已籌備四項（一）在南陽橋會所及義務學校門前懸掛國旗及各式紙燈（二）該會所刊行之平民聲第六期改在雙十節出版並特用紅墨掛印（三）下午一時假座西藏路一品香大廳開茶話會舉行徵求會閉幕禮（四）晚間全體會員在會内歡叙或在附近舉行提燈會 
　　東北城商業聯合會職員部通啟略云敬啟者陽曆十月十日爲吾中華民國開國之紀念是日本會本擬仿照去年辦法於日間舉 
行慶祝會晚間舉行提燈會藉以表示擁護共和之至意而伸吾人慶祝之熱忱無如今年適值北方五省災情浩大哀鴻遍野赤地千里傷心慘目則本會與徒事鋪張　若實事求是故於十月三日召集職員會共相討論當經議决因民生之凋敝兼時事之多艱所有慶祝提燈等事槪不舉行届期祗在會中略事點綴並備茶點招待會員來者俾資慶賀是日倘若先生有暇務希駕 
臨本會得聆教益而聯感情並請實號於此日升旗懸燈以揚盛典而增光輝云 
　　青年會今晚（九號）八時開預祝國慶紀念大會請王　廷博士演説佐以愛國游藝及種種有興味之秩序并分致夏季徵求會獎品該會會員均往參與祝典並聞該會於明晚八時聯合女青年會舉行國慶禮拜云 
　　虹口狄思威路救主堂定於雙十節上午十時舉行特别音樂大禮拜並請名人演説佐以各種最優美之詩歌届時欲往聽者可無須人座券云 
　　北四川路滬北公學雙十節循例休假舉行國慶届時升旗行禮及演講民國史略以資紀念外並開兒童慶祝會由該校學生自動組織其餘興有兒童雙簧及新劇種種專以提倡兒童愛國心爲主旨以是日適因童子軍聯合集會故僅招待兒童入塲參觀　　第一義務國民學校休假慶祝其放假通告云（雙十節）是我們中華民國的開國紀念日我們中華民國的人民都應該慶祝（雙十節）我們　　從八號起頭休假三天也是慶祝這雙十節）的意思同學們大家可以快快活活過這雙十節（但是十號那一） 
天我們在校　開一個慶祝會請大家都要來慶祝的！第一義務學校 
[各方面之籌賑聲]  
　　商界籌振協會　上海籌振協會接佛教籌振會第二組調查員報告災地情形函云昨日下午二時京漢火車開時佛教籌振會第 
二組調查員錢竫何健王錫賓張修敬共同出發一行四人共預定地點并保府以西并預擬設總站於保府正定兩處云云人佛教籌振會第一組調查員吴璧等在正定設立難民收容所報告云昨函計達查各路災民逃難經此者甚多除教堂收留千餘人外其餘因教堂業已收滿無地可容不計其數皆啼飢號寒苦不可言若不設法收留必致餓斃現與大佛寺竟定老和尚議定於附近寺内略架蓆棚約可收容五六百人預定先收五百名請即滙洋二千元以便進行至滙欵可由中國銀行匯至石家莊轉交並望商免滙水又井陘行唐柏鄕三縣災民約有三十餘萬飢民將草根樹皮吃盡更若不可言行唐縣由政府撥發振欵萬元實屬不敷鄙意請速備小米紅高糧一萬石散放急振最好先運若干屯積石家莊車站左邊以便相機運濟盼切盼切云 
　　台屬水災急賑會　台屬水災急賑會續得函電如下（一）黄道尹慶瀾電旅滬台屬水災急賑會鑒據臨海縣委魚電稱兩次災區甚廣災民極多糧食缺乏待振孔殷若不急振恐生他變請撥巨欵購米運台等情查此間省欵已罄乞貴　速滙巨欵來甬購辦甬米價洋七元零滬價如賤請就近購運飛速運至災區再延民無噍類矣黄慶瀾陽（二）温嶺上大陳山莊董梁慶中等快函舊曆五月三十日狂風暴雨數晝夜不息臨黄温三縣沿海之地盡被海潮淹没早禾顆粒無存晚禾亦已枯槁餘如蒔薯麥專等苗亦被海浪飛灑漂流已罄繼之七月十九日至二十四日颶風暴雨不惟比較五月加重數倍即此間年過八十之耆老亦云目所未見淹斃人民坍榻房屋所在皆是目不忍覩冬令將届何以支持不得不飛函懇請貴會速爲振濟無稍嵇延臨穎待命不勝盼切梁慶中等三十人上叩 
　　山東會館　旅滬山東同鄕會籌募振捐由同鄕官商分任勸募交與濟東山東兩銀行代收轉解茲又陸續收到瑞蚨祥洋四百元謙祥益洋三百五十元隆祥洋二百元慶祥洋二百元瑞生祥洋二百元瑞材祥洋五十元山東工商銀行洋一百五十元工商銀行衆友洋五十元惠昌銀號洋一百元志興成洋一百元東興公司洋五十元文華昌洋五十元惠豐和泰豐和洋八十元六鶴祥洋三十元孫松巖洋二十元張培厚洋五元蘇仲久洋五元張鳳儀洋五元慶大洋二元符渭卿洋二元敬記洋五元合興公洋十元朱聘齋洋五元齊魯銀行洋一百二十元通惠銀行洋一百二十元高慶堂洋一百元王星齋洋二百元恒豐公司洋三十元山東銀行洋二百五十元東萊銀行洋五十元宋德年洋十元葛伯和洋十元吕午峯洋十元 
　　東吴第二中學　東吴大學第二中學校昨日由馬旭樓·徐逸·周世勳·三君發起籌賑並於晨禱後相繼登台痛述災區慘狀當塲募得洋四十餘元不日將送交華洋義振會云 
　　市北公學　北車站市北學數員朱君劍芒書法高古精究金石篆隸尤擅長行書又該校敎員李君肖白對於漢隸魏碑研究有素識者咸許爲能品此次北方鉅災哀鴻遍野慘不忍聞兩君惻然憫之爰於即日起由該校校長唐君伯耆吴江錢君崇固等紹介鬻書助振各以百件爲限所得潤資悉交商界籌振協會收件處大馬路南洋兄弟烟草公司及愛多亞路商界籌振協會凡愛二君書法者旣獲墨寳又能振濟災民一舉兩得幸勿交臂失之又該校學生對於振務亦異常熱心日前男校高小科已籌有十餘元悉數交商界籌振會聞不日有第二次捐欵云 
[商界對於加税撥賑之恐慌]  
　　上海税務總公所上海縣公署各征收機關同奉省公署曁財政廳令飭將各項捐税各增一成撥充振捐以六個月爲滿仰即知照飭遵等因各該機關奉令後已分别函致上海縣商會請爲轉知各業領袖查照卽便轉知各該業商家一體遵從以資籌撥而濟災民等由聞該會接函後擬於常會期内將此項函件列入議案當衆公决辦法云而南市各業商家聞耗後以北方災賑具有同情自當量力捐助何容以捐税名義加成强迫歷届募賑無此辦法現在南市商業凋敝已達極點而所負各項捐税名目已多層疊若再加增實難負擔將來如果見諸實行惟有遷入租界以爲抵制方法云云至本埠烟酒兩業亦聞北京烟酒事務署有加增税欵一成之説紛向商會及二區烟酒事務分局探詢虚實經商會據情電詢後昨南北兩商會同接北京來電云南北兩商會鑒報載本署加增一成烟酒税絶無其事請轉各商勿信謠言全國烟酒事務署虞印 
[籌辦所得税之公文]  
　　上海縣沈知事昨令各市鄕經董文云案奉財政廳訓令奉財政部訓令本部呈爲所得税擬照原條例由部設處遴員籌備一案本年六月十三日奉大總統指令呈悉准如所擬辦理此令等因到部合行恭錄指令及原案呈文並原條例令知該廳長遵照可也此令等因奉此茲將原呈及條例照錄除分行外合亟令仰該知事遵照此令等因又奉財政廳訓令奉財政部訓令查本部籌辦所得税呈准設處自本年七月一日開始籌備十年一月一日開　始實行業經抄錄原案行知在案現准國務院八月一日公函内開所得税九年度歳入預計書業經國務院會議議决照辦等因到部所有九年度所得税入自應力圖實行全國一年預算定爲四百萬元現在所亟宜籌畫者爲如何收足此數之問題查民三預算浙江一省認列四十萬元湖北亦認列二十五萬元夫以各省之土廣人衆無論何項賦税皆比他國爲輕微而多遺漏果能妥善籌措即每省各攤認三四十萬元亦能超出預算之額據本部前調各部院表册並咨詢京師總商會各省分司大商店及銀錢行號營業盈餘蓋在數萬以上田地池蕩亦連阡陌即按條例最輕税率估計税額亦不止四百萬茲以事屬創辦範圍不妨從寛而定額不妨從緊本部迭經會議將預估之數减之又减定爲上列之數其可以徵收所得税者經過國務會議定案其欵目如下第一項田地澉池沼之所得第二項註册公司之所得第三項官吏人員俸給之所得第四項銀行銀號錢莊金店銀樓票號之所得第五項鹽商礦商當輪船紗廠保險運輸電氣之所得第六項飲食店旅館洋貨五金綢緞藥材車行木行酒棧皮貨粉行油棧茶店雜貨等之所得第七項公債社債之所得責成各該廳長就各地方情形設法籌辦並確實估計全年能收若干先行報部果能　籌出大宗税欵當呈明優給獎勵目前財政困難已達極點自非新闢税源不足以資挹注該廳長職責所在務須悉心籌畫以策進行爲此令仰該廳長即便遵照附表所列各項切實查明具報以憑核奪此令等因到廳奉此查此案前奉部令即經通行在案茲奉前因合將原頒表式照印除分令外合亟令仰該知事遵照迅即按照表列各項切實查明開報以憑彙轉勿延此令等因並附原呈條例及表式到縣奉此合將奉發抄件印發仰即妥議調查辦法具復勿延此令（附件略） 
[全國各界聯合會之茶話會]  
　　昨日（八日）全國各界聯合會在貝勒路事務所開代表茶話會出席代表計有十省首由周霽光發言略謂本日爲吾江儕交換意見之良好機會所應討論者約三事一國民大會如何進行二外交問題如何應付三總會會務如何發展次由黄宗漢發言重要議案須早日預備庶評議會開會時容易議决再次翁吉雲報告本會情形括言之本會成立已一稔對於國事雖未得有良好成績然在會同人均本良心主張咸能潔身自愛尚可告無罪於國人此次第二届召集頗不容易而同人所負責任之艱難更百倍於囊日國民大會爲當務之急原爲國民之主張并非吴子玉所發起旣認爲解决時局之不可少則如何進行必須詳加研究云再次毛一豐發言對於本會議案之編輯前以人才缺乏財力有限所以未告成功茲擬請翁吉雲喻育之李宗鄴協同編輯云討論終結（一）舉周霽光赴嘉興·杭州·寗波·促其速派代表并函促各省（二）雙十日恐不足法定人數評議會　緩期開會（三）雙十節舉行國慶歡祝遂宣告散會 
[救國十人團緊急會議紀]  
　　法租界南陽橋中華救國十人團聯合會因陸軍部電滬取締各界聯合會及該會特定四日召集緊急會議因時間忽促改於六日開會是晚評幹兩部職員到者數十人而各會員列席旁聽者亦甚衆當由副會長任矜蘋主席副會長邱稼禾記錄先由主席申述　召集緊急會議原因略云此次因密探誣報邀功遂引起陸軍部之誤會致電令取締竊本會自成立以來日以提倡國貨興辦教育及挽回國内經濟爲務而會中會員非各學校之學生教員即有恒業之工人商人而熱心社會之言論家亦多加入所辦事業如平民義務學校平民書報社皆聲聞社會對於此種電報本不必介意不過默然不言於本會雖無所損傷恐探報之奸終無從揭發也故本會特於今晚召集緊急會議討論對付方法以明眞相云云朱睿豐起立發言略云本會自成立以後即經法領事贊成並出立證書允予保護此外美領事及美議員團對於本會組織宗旨皆馳函贊成認爲純潔平民團體本會之性質已可於此證明誣報行當自破依本席意見本會即須致函法領事聲明一切使其勿受蒙蔽其餘可槪置不論云云汪濤附議邱稼禾提議 
 
 

Page 11

 
 
於致函法領事外再另函護軍使陸軍部使以後不致妄起風波云云經到會各職員互相討論歷一時之久遂將上項辦法逐條通過議决致函法領事護軍使陸軍部聲明一切至十一時始散會 
[各輪船進出口消息]  
　　國内輪船 
　　寗波　太古洋行之新北京輪船昨農自寗波來滬裝來之貨有錫箔六十件蠶荳一百二十包麫粉五百十袋藥材六十五件茶葉二十五件腐乳一千九百件竹頭三百七十件次元二十四件米七件牛皮二件當日開赴甬江其在上海裝出之貨有白米五百六十二包糖一百十包氷糖三十包典鋼錫四十塊顔料二件而寗紹公司之新寗紹輪船其出口貨中亦以米爲最多餘爲洋布香烟等各種雜貨 
　　長江　招商局之江永輪船昨自長江各埠來申乘來旗客共有五百數十人裝來之貨有黄荳三百五十五包白荳二百零八包黑荳三十包菉荳四十七包秈米九百零一包苧蔴四百件小麥一千零八十七包瓜子二百七十八包紅棗六百八十四包水烟十二件磚茶九百件紙頭二十件竹蔑十五件蓮子一百六十件皮蛋一百件土酒四十五件雜貨三百七十一件桐油七百七十九件棉花二百五十件茶葉九十一件茶梗五十七件白蔴一百五十八件瓷器二百件烟葉一百六十三件牌子二件花果五十件皮油二百六十件至三北公司之長安輪船其所裝來貨中有小麥三千二百包白米二千五百餘包餘爲芝蔴黄荳等項　　港粤　太古洋行之頴州輪船定本日開駛香港廣東其所裝出口貨有豆餅六萬七千塊苧蔴二百八十八件烟葉一百十三件土酒一百二十件白菓二百二十九件荳四百三十包高　　四件杏仁四件藥材十六件 
　　烟津　招商局之新銘輪船昨日自天津烟臺來申共裝來進口貨有六千三百數十件其中以水菓爲大宗如生梨合桃栗子葡萄等項餘爲藥材同日太古洋行之通州號亦從烟臺天津進口到申裝來之貨純係生梨海棠山渣葡萄栗子等物 
[國外輪船]  
　　歐亞　百司洋行有貨船一艘名軍冠號ＬｉｅｕｌｅｎａｎｔＪｅａｎＬａｕｒｅｎｔ係從盎凡爾Ａｎｔｗｅｒｐ來申其進口日期當在本月十五號左右又有捷商德大洋行新近增添一船即以某國公司之ＴａｉｋａｉＭａｊｕ所改現已更名爲Ｌｅｇｉｅ專行駛上海至歐洲各處其第一次從俄國來即在本月内開行大約到申之期總在十一月上旬又有怡和洋行之ＣｉｔｙｏｆＮａｐｌｅｓ從德國亨堡取道荷蘭國之落得登其到申之期當在本月之二十號來申之後尚須聞赴日本及基隆各處其還國期約在十一月之十八日又提督輪船公司之東方雲霞號ＲａｓｔｅｒｎＣｏｌｕｄ自倫敦及盎凡爾來申現已在途茲接來電謂該輪至遲出月五號到滬在申停留五日即須開往荷蘭國法國郵船公司之阿孟陪依克號於十月七日由上海開行儎去生絲（黄與白）四百十八包野絲十五包絲吐頭一百包 
[滬寗路轉運來滬貨物]  
　　昨日（八日）滬寗路運來之貨物如下華盛義由南京裝來小麥三百二十五包由鎭江裝來小麥六百七十五包由奔牛裝來小麥三百五十包由常州裝來小麥三百四十五包瑞泰恒由南京裝來新米二百二十五包又裝來小麥三百二十五包協豐由南京裝來小麥一百八十三包又裝來鷄蛋六十五件茂新由無錫裝來兵船牌麵粉一萬一千包永泰隆由無錫裝來小麥四百三十五包又裝來山鹿牌麵粉四千五伯包同泰由南京裝來小麥二百二十五包由鎭江裝來小麥三百三十五包翔茂由南京裝來瓜子三百四十五包又裝來小麥二百八十五包由鎭江裝來小麥四百六十包由舞錫裝來小麥一百八十三包悦來由南京裝來小麥二百三十五包由鎭江裝來小麥四百三十五包協茂由南京裝來新米一百八十三包由鎭江裝來小麥六百二十五包由奔牛裝來小麥三百四十五包由常州裝來小麥二百二十五包清記由南京裝來小麥二百三十五包由鎭江裝來小麥三百八十五包恒大由南京裝來生梨一百六十件又裝來小麥二百三十五包由鎭江裝來小麥四伯二十五包由無錫裝來小麥三百四十五包運蘭處由常州裝來小麥三百五十包由無錫裝來小麥二百二十五包恒泰由南京裝來小麥三百二十五包由鎭江裝來小麥四百二十包同興由南京裝來新米二百二十五包又裝來小麥一百八十三包中華捷運公司由南京裝來瓜子二百三十五包 
[友華銀行銀市報告]  
　　中美新聞社譯友華銀行八日報告云昨日倫敦銀價近遠期均跌　三先令四便士紐約銀價跌至八角七分倫紐間滙價爲三五零半此間　　　如　　市　　本　投機者　於售出午後改出售爲購買市面益　鬆動收盤時價較開盤並不見高紐約倫敦來電銀市仍軟弱而中國印度方面旣少購買而多售出則銀價一時自不能漲云 
[桂圓價格已跌]  
　　桂圓産自福建興化正義爲最佳粤省油頭等處亦有種植者惟顆粒較小上年福建興化最高之貨價漲至一百餘兩門市零售每斤須洋一元八角蓋緣軍隊阻隔運輸受阻所致本年新貨歳收尚旺産地運輸經過之處前爲粤軍陳炯明軍所阻者茲已退出駐地回粤此路又通故市價比之上年已回落半數現捷春　開四十二兩義裕國四十兩厦門貨頂極二十四兩天洪十三兩出辦十一兩 
[米行打包運米紀聞]  
　　本年端節後滬上米價飛漲每石至十六七元其故皆因於今春被販米者向常錫蘇同青角各産地搜羅一百四五十萬石出口致存底大缺所致近日以來新穀雖登場而西新尚未充旺昨日忽聞閘北某某兩行又將蜆帮新梗打包裝火　載運他埠計裝兩車約六百餘石惟上海米價未平尚在禁運出口期間故雖同業中咸莫明其運往地點云 
[運米車夫罷工]  
　　閘北一帶車米各小車夫由河下起貨向例每石由米店家給資五釐近日各車夫會集議加一分擬由賣頭（即米客）承付賣頭不允雙方各持極端致昨日上午九點鐘起各車夫遂皆罷工停止車米以是九點鐘後即行停斛雖有人出爲調處至晚尚未恢復工作照常開斛云 
[地方廳開審賄縱案供詞補錄]  
　　上海地方審檢廳七日提訊承發王蘭生法警毛子坤等賄縱要犯劉刁根一案茲將各犯證供詞錄後是日下午二時許奉該廳陳張推檢兩官特開第五庭研訊據毛子坤供安徽人年四十三歳住利涉橋崇義坊民國三年當檢廳法警至八年奉　梅檢察長裁撤目下賦閑在家且與承發吏王蘭生爲比隣問官得供問曰賄縱劉刁根一事可是爾報告供是的因去冬小民在大馬路一樂天吃茶旁桌上有數人談調謂帶土犯劉刁根經人運動得以私釋出外等語民聞而大駭以司法衙門何等森嚴豈有行使此等鬼蜮倆於是當晚民即書匿名信郵遞前梅廳長請其澈底根究次日適民與婚因細故涉訟到廳忽遇前同事法警丁進民即以劉案告知未幾丁偕承發吏王蘭生等來到民家談起劉刁根案王稱係伊之友人經辦囑民不必到處聲張願酬民人洋一百元但此欵須遲一二日送來又至次日（即陽曆九年一月二十六日）下午民在廳前與司法警長梅南枝途遇正欲報告劉事間適法警韓瑞生亦來邀梅警長到家晚膳民亦隨往正欲開談而梅警長首先發言謂近日廳中發生賄縱監犯劉刁根案以致本廳書記官程冠吾棄職脱逃爾可知匿跡處所否若能得知報告拿獲我可在廳長前爲爾力保回復法警在原職民乃將王蘭生所言各節並願酬勞各語告知警長迨二十七日午前仍在廳前與王相遇同至同春茶樓北首已裁法警李文耀家中將交通銀行之五元鈔票二十張計洋一百元送給民人立到梅警長家内將票洋悉數點交請求報告廳長爲之檢舉至晚間梅警長唤民前去聲稱廳長謂鈔票乃是混　人人皆有不足爲憑遂將原票點還小民收回歸家正擬就寢忽有人叩門時適天雨民啓門　視見來者並不認識自稱姓陳奉廳長之命前來囑爾不必多事自討苦吃如果爾必要告發則廳長自有相當手段對付爾若肯息事寗人廳長自可將爾提拔回廳錄用爾宜三思言訖其人即去於是民再四籌思自知力有不逮只得含湖過去越日遂將原票洋如數交還王蘭生分文不敢受領是實王蘭生　鎭江人年三十七歳充當承發吏已有多年家有一妻一妾一住夢花樓三十號一住品吉里十七號乃由我妻從崇義坊遷來所居與毛子坤雖則認識素無仇隙蓋因毛與伊婿涉訟詎毛疑小民從中播弄故存意見問官問曰爾與丁進等同到毛子坤家如何行賄應當實供尚可輕辦王答稱並無其事查劉刁根賄縱案發毛書匿名信到民處互詐不遂迨梅檢察長卸事後毛又向民人言曰劉案已冷檢察廳調果明白將我作證爾與梅廳長有密切關係斷不能置身事外等語察其形色無非爲索詐地步但劉案與民人始終無關查梅廳長雖與民人有師兄弟關係但其蒞任以　來小民並未與其會面問官問曰爾是一個吏卒何以與梅廳長爲師兄弟耶答稱梅父祖培昔在上海巡警學堂爲堂長其時民　在該學堂肄業畢業出外充當法警後改承發吏所以與丁進相識間官謂曰丁進收押之後其家中日用是否由爾供給供稱有的又問爾到案收押之前數日由上海夢花樓三十號王善臣寄交蘇州採蓮巷丁進家洋二十元有否答稱並無其事問官曰此案　　　查明確王善臣即是王　生丁　收押　　丁焦氏迭到爾家吵閙故爾按月　之津貼迨丁進判决不服上訴到蘇州高等廳所以爾將洋寄蘇檢察廳亦派警到蘇州郵局查明所以爾亦不必抵賴著即實供王供仍支吾又據丁進供稱劉刁根案中一切黑幕小民實出不知惟奉諭赴監將劉提回不一刻劉由大門走出則見王蘭生等二人與劉共三人同行若云王津貼我之家用則小民在押廳内究竟有無其事不得而知又據王妻王　氏上堂供年二十五歳通州人嫁王爲妻已有多年官問爾母家姓誰供不知姓氏問官命梅警長至案供稱陽曆一月二十四號賄縱劉刁根案發之後書記官程冠吾即脱逃無踪廳長命我查拿並協同法警韓瑞生持文照會英法兩公堂一體協緝餘供與毛子坤　遠略同韓瑞生所供與梅警長相同姚振華供稱前者丁進之妻丁焦氏奉諭收押命法警前去調查當至王蘭生家向王妻王氏僞稱我是看守所所丁今日丁進央我前來取洋數元匯用該氏聲稱自丁押辦到今我家受累不堪况我夫性情恶劣動輒辱駡且我亦不明底藴法警只得據實返廳稟復問官再命王氏與姚警對質該氏俯首無言問官一再研訊各人執定如前問官謂曰今日不聞辯論須俟傳到丁妻丁焦氏後再行公開辯論諭畢判將王蘭生毛子坤丁進等分别還押王氏斥退梅警長與韓姚兩法警着回檢廳供職迨宜佈退庭已萬家燈火矣 
[親母殺子之駭聞]  
　　寡婦姚張氏嘉定人操舟爲業停泊又袋角白欄干地方有二子一女長子阿炳年二十二歳前晚被其母與堂兄姚阿金用蔴繩勒斃由閘北水巡隊查悉帮兇阿金已早逃逸惟將姚張氏及阿金之父姚順堂逮案轉解司法科暫押一面着十二圖地保吴妙福投地檢廳報請檢驗再行核辦據船帮中人云該氏有姘夫何某與此案有關或謂死者生前不務正業屢戒不悛故爲其母處死二説未知孰是 
[大灣刦案盜犯獲案]  
　　駐滬水警第三隊派駐川沙之第一分隊長蔣祖鴻前日據偵探王關林密報查得搶刦該縣大灣地方王芹生家財物案内之盜犯崇明人吴朝林現匿藥水廟東圩十三圖地方並藏有軍火請爲拿辦等情當由該隊長帶同徐巡官並巡警師船飛往該慮傳同地保唐阿福卽將該盜吴朝林一名拿獲並在該盜所居屋内地板下搜獲五響快槍一桿又九響快槍一支子彈數十粒立卽帶隊訊據吴朝林供稱所藏快槍二支係於舊曆本年八月初十日由現有南匯縣署因盜案緝獲之劉仁大寄存所有大灣王芹生家之搶案並未上盜等語研詰再三堅不承認惟以事關起獲軍火且有盜刦嫌疑爰於昨日將該盜吴朝林一名曁快槍二支子彈等一併解滬經第三隊王隊長略訊一過判令聽候轉解閔行第一區訊辦云 
[孔誕日之祝典]  
　　昨爲孔聖誕日本埠行政機關與江海關郵務局俱循例給假一天教育界各領袖與市經董等均於上午八時先後到廟行謁聖禮有三十餘人就洒掃局午膳而散所有縣市立之各小學校亦休業一日並經各該校長預令其本校三四年級學生於八時到校彙齊至九時由校長教員偕赴聖廟行禮法公廨應訊刑事各案由聶議員與葛副領事飭知捕房定解刑事一天 
[青年會中學校旅行崑山記]  
　　四川路青所會中學校校長朱樹翹君偕職教員率同學生三百五十餘人於昨日旅行崑山恭祝孔誕并預祝國慶是日上午九時三十分趁滬寗車抵崑假聖公會禮堂開慶祝會先由該堂收師致歡迎詞繼由本校學生讀祝詞并特請澄衷中學校長曹慕管君演説題爲（孔誕與國慶）演詞諄諄足爲青所取法説畢復假監理會學校午膳旣畢乃至公園游玩至二時半開游藝會演習口琴·拳術·雙簧·絲竹·笑話·幻術等技至五時三十分趁車回申及抵校時已燈火萬家矣 
[滬北公學旅行吴淞記]  
　　北四川路滬北公學日前整隊旅行吴淞童子軍執旗鼓先導有制服者亦有便衣者略分三隊以三教師率領（一）音樂笛隊（二）攝影記事（三）採集早七時五分乘專車而往至則步行砲台　及淞濱一帶途中遇雨避入同濟醫工校下午參觀淞市小學及公共體育場是日海濱攝影頗有佳者迨返滬已六句鐘云 
[培本小學國慶與賑災之預備]  
　　閘北　由路願福里虬江路鼎元里培本小學第一二兩校教職員學生等咸以此次雙十節　值北省災荒之秋理濟同屬國民義當休咸相關斷不忍坐視此二萬餘同胞盡遭飢寒以斃故是日（指雙十節）宜節省一切糜費捐助於災　校中除懸旗張燈放假慶祝外有校長朱企民教員戴　鈞沈冬柏吴藴香女士等講演北地災荒情形並於教桌前置一收欵器由各教職　學生等隨願投入一俟投畢即當衆啓視送往賑欵處　解災區 
[百老匯路聯合會全體大會紀]  
　　百老匯路商界職合會於昨日下午二時開全體大會公推李澤源爲主席議案如左（一）反對印花税主席謂本路早經反對在案今若華洋不一律誓不承認通過（二）討論災振方法除由總聯合會與南洋兄弟烟草公司共同發起登報及通告外本路應分别擔任募捐一致通過（三）籌備國慶紀念議决本路各商號於雙十節日休業一天懸旗誌慶本會自上午十時起特　慶祝會並發通　咨照（四）施送米票手續公决推劉君仲英徐君蓮昌徐君特昌陳君嘉之四人認眞向貧户施送（五）追認上次議案文牘傳爾綬君因公事殷繁迭次函辭公議准　辭職當席公舉周榮奎擔任衆舉手贊成通過（六）會計蔡寳成亦迭次辭職挽留撫效衆議公舉周君吉人擔任一面備函通知通過（七）夜校方面現由英文教員葉君　願於每禮拜晚上加教法文二小時葉君精於法文善於教授凡本路一帶有志向學者均得報名入學議决遂搖鈴散會 
[昨日滬杭慢車遲到原因]  
　　昨日（八號）滬杭甬鐵路由杭來滬之一百零五號慢車駛至楓涇與石湖蕩車站間之四十五橋地方龍頭汽管及風磅忽然損壞　經該司機人報告石湖蕩站長急電上海北　派撥　機前往接拖以致該慢車抵滬時逾規定時定時間遲至一點餘鐘一面即將該損壞機車拖往楓涇修理 
[北車站查獲帶土犯]  
　　昨日（八號）早晨七時許上海北車站有搭客一人潛帶烟土數包擬乘早快車起杭當被該站警察查覺立將人證拘留派路警兩名乘七時三十五分早快車押往上海南車站解地方檢察聽訊辦 
[道屬秋勘委員出發過滬]  
　　江蘇財政廳派出滬海道屬秋勘委員昨均過滬計南滙嘉定寳山金山李鍾祥崇明海門川沙紀蘊玉太倉盧光鼎上海松江青浦奉賢劉寳壽均分往各該縣會勘矣 
[羅潤之再請開釋之不准]  
　　北四川路英商伊文思圖書館前控潤記紙行主羅潤之（即羅振聲）定貨不出請追損失於公共公廨業已判决原告勝訴羅因不能履行堂斷故拘在押所嘗一度稟請開釋未邀核准前日羅又繼續請求聲明自　押後生父身故亦不能出外照料惟此案與吴某實有關係須將彼找尋到案　有了結之期以是請求開釋等情原告仍由律師具稟反對後由原審官俞襄讞商之英領包君即下堂諭以被告請求開釋礙難照准如須出外設法料理時可隨時派捕押令同往事畢仍還押所聽候核奪 
[嚴緝花會賭徒]  
　　法捕房查得著名流氓范阿根·范小弟·繆阿玉·何大德·梁鴻等開設花會雇用游手之徒分往各里内兜攬主顧受害者婦女居多以致衣飾典盡蕩産傾家者指不勝屈故飭各探嚴密查拿前日范在法租界自來火行街瑞福里三十二號内開筒爲法捕頭偵知立即往拘詎爲首者已經聞風逃逸祇獲同黨小根全等四人經捕頭詰問均稱向爲小本生意餘供支吾諭令還押飭探詳細查明稟覆候核外以范阿根等在逃禾獲難免故技復萌故飭各包探四出嚴查若輩匿跡之處從　拘案解廨重懲 
[閘北之搶案]  
　　閘北永興路會館路先施公司工廠對門六百十四六百十五號門牌益和烟紙店於本月四號晚十點一刻餘鐘忽來盜匪四人口操北音帶有手槍兩支刀兩柄當入店堂内搶取賬上銀洋九十六元小洋二百八十四角又將錢筒門踏碎將銅元一併倒出攫去又搶窗内絲襪毛巾布疋等物由大門而出事後由該店投報五區二分所警署請緝贓盜未知能破獲否 
[何茂如贊助少年團]  
　　本埠少年宣講團總部自今春發起募建團所以來力謀發展社會教育之事業曾蒙各界慨助捐欵成績甚佳該團茲又得松滬護軍使何茂如君慨助捐欵五百元以利進行聞該團已專函申謝矣 
[汽車撞傷行人]  
　　前晚有年約三十餘歳身穿短衫褲之某甲行經法新租界　　路寳康里口適有自西至東之某號汽車疾馳而來一時不及退讓被撞倒地傷及頭顱後由巡捕到來將司機人及受傷者一併帶入捕房司機人交保候究甲送醫院醫治聞傷勢甚重恐有性命之虞云 
[張雲山請求交保之核准]  
　　馬元吉前失竊存於天津路四百二十二號門牌價值三千五百元之髮網後查得山東人張雲山與此案有關控由捕房將張拘解公共公廨命押候查究在案前日張延許理律師邀同原告律師到廨以案待偵查張已久押請求准予交保出外候示當由中西官核准判張交一千元人洋並保展期訊核 
[税務總公所之會議]  
　　上海税務總公所俞琢　所長查得現届秋收成熟各貨興旺之際業奉江蘇財致廳長訓令整頓税收因前所長任内適逢地方多故各項商業頗受影響以致收税短絀比較有虧現商業旣有起色各税自宜認眞稽征毋稍疏忽至各業認税能否加額之處務當體察情形妥爲商辦等因當即轉傳各業認商代表到所磋商之下僉云各業認税代征向由商會代爲呈請此次亦應由商會轉知以便由商會主持辦理云云 
[被告交保候訊]  
　　華松岩在公共公廨訴華榮昌燭店主華承煜不還存欵洋五百元又吴廉清訴髮妻潘氏虐姑並私取洋三百元出外不歸請求斷離又婦人孫殷氏訴其夫孫西石强迫爲娼請求離異等三案業由駐廨包探將被告男婦三人傳案由管理交保事宜之捕頭命各照章交保聽候訊核 
[領女送濟良所留養]  
　　裡虹口街七百十四號門牌某姓家之十四歳領女陳愛寳因迭遭凌虐不堪其苦訴由包探沈阿炳自願投入濟良所故由該探將女帶入捕房稟明捕頭諭看轉送濟良所留養再核 
[私賣鴉片之查獲]  
　　婦人李陸氏邇在法租界小東門閔行街賃屋私設烟具容人在内燈吃現爲該管捕房捕頭偵悉前晚帶同包探暗差捕等前往抄出烟具連同烟客及氏一併帶入捕房諭令烟客薄罰斥退陸氏交保出外聽候究罰 
[汽車撞傷人斃命]  
　　前晚十時許南京路雲南路口有一千一百四十二號汽車撞倒行人年約二十許之男子一節已誌昨報茲悉該受傷人經老閘捕房四百十二號華捕送入仁濟醫院後因受傷過重醫治無效於昨下午六時斃命由院通知捕房派捕將屍送入斐倫路騐屍所候報請中西官相騐 
[電車碾傷小孩]  
　　昨日下午三時許法租界第八路電車行駛至公館馬路外黄浦灘口有一年約十三四歳之苦力小孩正欲越軌而過適該車風馳而來不及退避致將該童撞倒碾傷頭部之下　血流如注受傷頗重暈絶於地當由乘坐三千四百十三號汽車之西人看見立即喚集巡捕將該童扶入汽車内送往同仁醫院施救未知能否療治也 
[誌謝]  
　　上海學生聯合會第一義務學校爲提倡義務教育起見近特發行義務教育特刊昨承惠贈二册又中華書局贈第七十八期英文週報一册又銀行週報社贈第一百六十八號銀行週報一册書此併謝 
專件 
[山西旱災狀况並其救濟方法略述]  
　　敬啓者山西高處西北除汾河沿岸並河東數屬共約二十餘縣可事耕　　盡屬嶢崅之地值水潦之年尚可冀二三分收穫一遇旱荒便罹極災故晋省素以地瘠民貧著於國中惟晋人之向賴以生活而不至演成流離災况者以其在外營業者多有以補其不足耳而祁太平介等縣又號稱晉中極富之區者亦以此也年來商業凋敝誠有江河日下之勢今北數省區旣同遭旱荒其商於俄國及蒙古者又復完全失其生活之力加之晋省今年麥田收穫不足去歳之半夏雨又全無致秋禾乾死者太半其已勘實之災區已有五十縣其未勘實者尚不可知此災區中尤以北部之　縣定襄五台中部之平定孟縣太原忻縣太谷南部之垣曲安邑解縣芮城平陸等縣爲最重草萊榆皮用以代穀牛羊豕狗食之幾盡雖尚未至人相爲食之秋而轉死於溝壑者時有所聞慘痛之狀不忍卒言惟晋中政務較修明濟以閻伯川兼座之實心爲政晋省旱荒原可設法救濟無勞大呼將伯之助詎料直隸旱災史復取糧於素無積食之晉前月數日中運出者可萬餘石致中等麵粉每斤由七十文漲至百五十文較之前清光緒元年旱災尚貴五十文且直魯豫災民並秦人之逃匪兼逃荒者絡釋來歸計兩月之人可百餘萬　扶老携幼　　之　　痛之　死亡之慘言之酸　晋中當道觀此災鴻籌濟不暇故只以日五十文散之分發於無旱災之各縣中藉圖目前安揷之計而一方譸謀所以救濟之實際辦法故於所附之山西救荒實施之規定中當可悉其槪略惟其賑濟方法方在籌備中其已决定者即以工代賑是也晉中汽車路原定先築韓信嶺以北忻縣以南之幹路已於今年四月開工係以兵代工今則擬北延至大同南延至運城蒲縣分段並舉收容饑民作工並擬代各農民多多築渠鑿井其有力者則資付工人（即災民）不則由家代墊明年春收後補還而大行植樹計畫明年春勢在必行凡此皆其一勞永逸根本救濟之法唯晉是原爲瘠貧省分年來從事建設事業已搜羅殆盡即以工代賑一途已感不足之象而此災民中之鰥寡孤獨老幼殘疾者合計在五十萬口左右即每人每日給以五十文至明年收穫之期尚有九越月之久其何以堪閻兼座有鑒於斯特召集地方公益團體以及教會中華洋人士組織是會成立之日仰太原軍政學教商工各界慨捐至二十餘萬元之多但以前人數計每日共需約五千元而此遙遙二百七十日之期現已得者不過足其九分之一耳况時届深秋北地早寒而災民之衣服更非有大宗欵項不可故同人等於無可奈何之時除派人赴晉中各縣向殷實之家竭力勸募外敢請各大慈善團體並各大慈善家廣爲提携努力輸將集腋成裘濟此哀鴻不獨三晉千百萬災黎頂視鴻恩即魯豫陜等省之流離於晉中者亦當感戴仁慈於無涯矣此啓山西旱災救濟會　捐部主任幹事孔祥熙嚴莊同啓 
雜評二 
[兩得之法（訥）]  
　　國人對於各省之災同具悲觀者也對於今日之中國雖不能樂觀而國慶則有可樂觀者在也吾謂國人於此樂觀之中當思所以消弭悲觀之缺陷其法維何即於紀念國慶時提倡助賑之法是也園游會也游藝會也展覽會也演劇音樂等等皆可乘此興會以略收救災之費至藉此時機宣講演説以鼓動國人博愛之心則獲效更宏蓋一方對於國慶爲提倡愛國一方對於助賑爲提倡愛民一舉兩得莫善於此我國人果能致力於此悲觀之缺陷亦可消弭庶不虚此紀念之一舉也歟 
公布欄 
[江蘇高等審判廳]  
　　民庭判决　一件徐孫氏與錢徐氏爲贖田涉訟上告一案判决主文本件上告駁回上告審訟費田上告人負擔　一件施秀賢等與施協成爲佃權涉訟上告一案判决主文本件上告駁回本審訟費由上告人等負擔　一件　朱氏與　望奎爲田租涉訟上告一案判决主文本件上告駁回本審訟費由上告人負擔　一件李文國爲贖田涉訟抗告一案决定主文本件抗告駁回抗告訟費歸抗告人負擔以上十月四日　一件虞林榮等與虞林玉爲遺産涉訟探訴一案判决主文本件探訴駁回控訴審訟費由控訴人負擔十月五日 
　　布告　江蘇高等審判廳布告十月十日爲國慶紀念應給假一天　是日適值星期應於十一日補行給假一天仰該當事人等一體知照此布中華民國九年十月七日高等審判廳廳長林棨 
　　布告　江蘇高等審判廳布告本月八日即夏曆八月二十七日恭　孔聖誕節應給假一天停止辦公仰各當事人等一體知照此布中華民國九年十月七日高等審判廳廳長林棨 
　　民庭判决　决一件高茂霖與　紹華爲田價涉訟聲請更正一案决定主文原决定及撤銷上告之决定均予更正之本件聲請救助照准候本廳爲上告審審理十月七日 
[上海地方檢察廳]  
　　批示　許鴻卿狀悉已於曹金桂狀内明白批示矣仰　知照此批　何秋亭狀悉業已當庭諭知矣仰即遵照此批　陳栩間狀悉所請乃係私訴仰赴同級審判廳聲請可也此批　魏金仁狀悉仰即來廳聽候核辦此批　王金標狀悉案關人命仰候偵查毋凟此批　邱少農狀悉爾果爲告訴人原訂徐阿换爲婚應定舉證之貴無須空言多凟此批　周沈氏狀悉該被告人旣於法定期間内聲明控訴仰候轉送同級審判廳核辦此批　王方來狀狀悉本案業經判處姜阿毛罰金五元仰即來廳照繳此批　唐朱氏狀悉爾訴王興高　妻一節純是模糊影響之詞毫無實據何得李　提究仰自探　爾女下落後另行具訴可也此批　陸趙氏狀悉　候查明核奪此批　曹金寳狀悉候傳案訊　此批以上十月五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[革命紀念京津舊游記（下）] [  心潮]  
　　十八日起賣報者至急購報紙閲之知蘇浙皆已光復余戚自京來接詢都中近况答謂險甚非早謀脱身不可是時旅舍中茶房忽大噪詢之則曰革命黨已到大沽巡警已加班防衛詢之居人蓋烟臺光復消息初至津也 
　　余見事急乃與戚約速入都取眷屬及至車站適遇一鄂人爲述其家信所云漢口殘破情形並云京中危險日甚吴綬卿已被刺關城門殺漢人之謠日益盛恐將不免當速謀歸計余唯唯繼車站中人益多乃罷談而保定兵變之聲徧布客室中衆人面上現極可佈之色是時京律人士固無日不在風聲鶴唳中也 
　　余在京僅住兩日二十日復出都至津是時船價益昻欲歸不得乃僦屋而居屋價之昻較滬尤甚兩二間屋有索價至數百元者可見津埠之擁擠矣 
　　在津住二旬餘日惟至閲報社社中閲報者甚多某處光復則歡呼之聲溢於户外與當時上海望平街無異蓋在租界人皆無年顧忌也對於報紙感情以上海民立報爲最優一日之報有代價一元者人心更可知矣 
　　一日余至車站適北京車到車中塡塞幾滿旗婦初易漢裝者尤多其舉動至可嘆站外有日人持照相鏡攝影觀者狂呼又有逃官多人易其服色倉皇行走從者挾囊彙隨之路人指點曰此某某老爺大人也 
　　是時汪笑儂在津連口演前代亡國諸劇如受禪台哭廟桃花扇等道白切合時事觀者拍掌不置 
　　至十月七日漢陽復陷之消息至一時人心大震津埠京官復紛紛入都上衙門與余對屋居者亦一京官平時縮居不聞聲息至是亦入都歸則高談闊論痛詆民軍不已 
　　十二日船價稍平余遂歸滬十六日抵滬入口時見鐵血旗高懸於兵輪船中茶房羣呼曰到我們國裏了余聞之亦覺有重返故國之樂矣 
筆剳 
[約指記（四）] [  紓庵]  
　　筠姑亦深羞慚似已悉其心曲因面壁曰相稔旣久有何不可告語而乃靦覥如此小功膽壯遂以下嫁爲請筠姑俯首曰得君爲壻實獲我心卽由指上捋一約指擲付小功小功欲言則筠姑已入内室矣因拾指環約於指上歸以告母以備遺媒聘定並出約指示信莊視戒指上有成功字模大駭躍起座間曰我兒勿許此乃十八年前阿母貽汝父　物信物旣返我兒必悉汝父蹤影今兒持此戲我汝其忍哉兒速語我語時聲帶嗚咽小功愕眙無語暗付素未聞母言及此事今忽變化如此必有深故然物爲筠姑所有問之當得阿父眞相因僞言曰母勿亟物蓋阿父由燕寄我者並謂月望日决返里莊氏仰首視天涙盈於面禱曰謝上帝面小功則經赴費寓詰筠姑以約指來由筠姑曰此蓋亡父遺我者父本成姓作賈於燕嗣我祖父見成器之又以膝下僅我母氏一人遂贅爲壻易姓費祖父力爲推轂父將官於江西計父入贅費姓十六年而卒因而熒眥小功聞言大悟知與筠姑乃爲異胞兄妹以兄妹而存心結爲夫婦内疚不已無言而出途中自念面母時又作何詞此事殊不能了計惟有騙母至死而已及至望日莊氏昩爽即起御麗衣復沽佳釀治美餚以希取悦於良人自晨至暮自暮抵於夜深倚門而盼顧不見成功旋里失聲哭曰眞棄我耶小功强忍其涙架詞勸之迨就寢始敢伏枕飲泣以泄悲懷自此莊氏無日不盼成功之返成功終不返而筠姑亦無日不盼小功納聘而小功卒不遣媒納聘焉（終） 
劇談 
[余叔岩之南天門] [  老拙]  
　　南天門爲老戲中悲劇之一生旦唱做并重善演者須曲曲繪出主僕二人風塵僕僕患難相隨其境地甚苦故其鳴也哀走雪山一場尤須描摹雪地氷滑一步一跌撲顚沛流離困苦情狀生旦二人身段檯步均非平素操練純熟不易凑合曩昔老譚在京每逢演此必德霖或瑤卿與之配搭一時膾炙人口近叔岩與乃岳合演亦頗能蕭規曹隨惜王靈珠於此劇素非所長勉作陪賓故不能與德霖合演作一例觀茲就叔岩登臺次夕所演是劇擇其中精美之處約略言之出場西皮搖板青衣上句老生下句（點點珠涙洒胸膛）老譚唱至胸字歸入鼻音略一停頓放大膛字不使腔叔岩則於膛字下使一短腔亦甚動聽次句（虎口内逃出兩隻羊）老譚則於虎字拔高平落羊字極抑揚之妙叔岩亦取此法惟是夕則未使高音西皮原板生與旦對唱生下句（我朝中出讒臣攪亂家邦）一段平穩哭頭（太老爺）及（太夫人）甚佳快板（恨奸賊把我的牙咬壞）一段錯落有致二六（尊一聲小姑娘細聽我言實只望救小姐逃出大難又誰知半路途中不能彀周全怕只怕到不了大同地面撇下了小姑娘這樣的數九寒天大雪紛飛閃得的甚是可憐我那小姑娘吓）一段纒　悱惻如猿啼鶴唳（我那小姑娘吓）行腔套二廣洪羊洞（千歳爺）句以二簧腔調移用西皮或西皮腔調移用二簧可謂善於騰挪而亦善法乎譚調而後可否則難免刻鵠類鶩之誚惟老譚行腔在（甚是可憐）憐字下不加（我那小姑娘吓）此處主僕分際似應尊重仍以不加此一句爲宜質之叔岩以爲然否叔岩能戲甚多珠簾塞南陽關打漁殺家奇寃報戰太平甯武關均稱傑作而珠簾塞尤爲擅長本星期六晚排演是劇誠不可不一觀也 
新聞拾遺 
[國慶結婚之佳話] [  冰伯]  
　　　安慶北門内有肄業某校生韓某翩翩年少去歳國慶日曾認識一胡女士因二人情投意合未久即定婚約並擇於今歳國慶日舉行結婚連日韓宅頗行忙碌最有趣者爲此一對璧人均正值雙十之年故韓某一班契友以雙十巧合傳爲韻事擬以鮮花紥成十字持往相贈云 
[父子争器] [  秋音]  
　　吴中張某旅居愛而近路元仁里與其子同住一樓前日之夜張忽大打其子子則狂呼救命一時同居者畢集詢悉其情皆大笑緣張素有潔癖雖一溺器之微不屑與人合用惟其子恒於其溺後而盜用之故張不覺昨夜其子不知何爲先溺致爲所知故演此一齣怪劇云 
[朋友合衣] [  警世人]  
　　寳善街新豐旅館近來少年客三人一姓林餘二均姓王口操平湖音據稱來滬擬籌辦一毛巾廠初到時用度闊綽旋見囊中告罄拖欠該棧旅費頗巨祗得典質衣服以付現三人祗剩衣服一襲一人外出餘二人赤體臥床中棧主覩斯狀屢宣逐客之令奈三人不能同出無如之何云 
小説 
[社會小説衆醉獨醒㈠㈥㈡] [  瞻廬]  
　　第二十八回母護劣兒偏心有藥娘憐弱女補腦無丸兩個婦人出了門張太太掩上了門落了閂走入裏面婆媳三個又復勃谿起來哭哭啼啼鬧得落花流水老娘道畢竟房東那邊鬧些甚麽事我們住在一屋子不能裝聾做啞須得去勸解勸解今夜的活計大家都歇着手明天再做能説時點起燈火正待開門去閂郤聽得那邊婆媳三個紛紛擾擾的出來都説究竟誰是誰非請同居林太太判個曲直兩林慌忙開直了門迎將出去張太太氣喘吁吁兩個媳婦眼涙汪汪都一一闖將進來也不待人家招呼請坐卻在娘女三個掉絲的坐位裏大馬金刀的坐下老娘拖條板櫈打横陪了善珍善寳没了坐位只得站在娘旁邊聽他們講話張太太傴着腰把手揉着胸脯上氣不接下氣的説道林太太告訴你我活了這一把年紀從没受過這場大氣林太太我好氣呵氣氣氣一壁説一壁把胸脯亂揉林老娘只道他受了老三的氣便説張太太從來母子天性一時挺撞了幾句停　子便好了你是有年紀的人凡事看破些休得過分認了眞張太太睁圓了眼問道你道我受了誰的氣 
[自由談之自由談] [  鵑]  
　　孔子之在今日殆个足重矣莘莘學子咸重新思潮舊學説遂至不值一錢自馬克思柏格森杜威羅素之名洋溢於邦人士之口而孔聖人乃益退處無權有吾道其孤之歎是亦孔子之厄運乎 
[大昌煙公司徵文揭曉]  
　　大小嬰孩牌香烟演説辭 
（乙等）（賈觀晴） 
　　大小嬰孩牌香烟的好處。不外色香味三種。三種優美。我分别説明。列位就知我不是説謊了。論他的色。就是占了一個黄字。諸位請看這深黄的烟絲。毫無雜色。就知道這香烟是上品了。從前漢朝有一個江夏黄　。。他是以姓黄得名。。現在這大小嬰孩。。他是以烟絲色黄得名。。比之黄童。。有過之無不及了。。論他的香。。像春蘭。。像秋桂。。我也一時説不盡。。諸位不信。請拿大小嬰孩牌香烟包拆閲。。就覺得香氣撲鼻了。。從前五代時有一箇香孩兒。。到後來臨御天下。。現在這嬰孩牌香烟也是個香孩兒。。所以出世以來。。即能通行天下了。。論他的味像橄欖。。有回味。。像苦茗有餘味。。煩悶的時候。。吸了一枝。。大可以消愁解悶。。從前人的詩説青燈有味似兒時。。我今改一句説香烟有味似嬰孩。。這不是我過分的贊美。實在是名不虚傳了。至於其他的好處。我一時也不能形容盡致。請諸位吸吸這香烟就知道了。 
住上海尚文門内尚文路二百十六號市立第三國民義務學校内 
 
 

Page 15

 
 
   
 
 

Page 16

 
 
常識 
常評 
[我之解釋] [  不冷]  
　　時人對於我之解釋每不能得其當或則自視以我乃至大萬事皆有非我莫屬之槪或則自視以我爲至小無事不當聽命於人其實我乃世界萬物中之一物世界萬人中之一人無所謂大亦無所謂小也我盡我之心思我盡我之力量以求無負生我於天地之間則我之爲我已盡矣其外更何所計哉 
　　因爲世人對於我之見解或視爲至大或視爲至小於是世間遂有種種無謂之事發生或則傲慢而侵人或則卑謟以事人或則致生野心或則習成奴骨依此心理之作用而世界遂生强食弱肉之風氣此皆我之見解差誤之所由來也嗚呼我有大小於是地位有尊卑職業有貴賤民族間乃　階級矣主張平等者當可我言 
經濟 
[提倡移酬助賑] [  姚奎源星叔]  
　　嗚呼吴天下弔禍我良民兵燹之後繼以旱魃翹首中原有土皆赤引領北望無草不黄山東山西哀鴻遍野河南河北盡成災區吾民亦何不幸而至於此哉受難災民展轉流離骨肉異處妻子流離生人悲境莫此若矣嗚呼人非木石睹茲慘狀誰不動心故凡血氣之士無不踴躍輸捐集欸施助甚至游園助賑演劇助賑減膳助賑鬻字助賑誠以人類本有互助之責義不容辭我報界投稿諸君豈獨忍後於人乎爰不揣愚陋思得一法其法維何即將吾人投稿所得之酬提出一半移之爲賑卽以本報而論每日自由談常識二欄館中所酬已不下十餘元提半助賑每月可得百餘元使全國投稿界悉如是則一月之中雖數千元亦不難於籌集所提之欵由各該報館逕送至賑會並登報聲明此種辦法似於個人經濟毫無影響而彼災民受惠實太昔人云救人一命勝造七級浮屠我樂善爲懐當仁不讓之投稿界諸君其亦有意及於此乎（不受酬） 
[查賑手續] [  不]  
　　方今集多數小股而成巨資之商店日多一日其組織旣類似公司故股東方面恒組織股東會推舉查賑員檢查該店之賑目以防作弊要知查賑之責關係甚大須具有簿記學識者方能檢出其弊竇但内地研究簿記者甚少查賑員難免受會計員之蒙蔽茲舉數則列左 
　　一查賑員於每月初赴商店檢查前月之賑目先取現金賑視其逐日滾結之　末項應存現欵若干對庫檢點是否核實 
　　一查檢總賑上關於資産負債諸欵目之應存應欠（隨時覆核）與報告表（即月結）核對是否確實 
　　一查檢總賑上關於盈虧諸欵目之共收共付（隨時覆核） 
與盈虧表核對是否確實并查核前月之盈虧與本月之併結或盈或虧 
　　一總賑檢查旣畢即將報告表核算應存之數應與前月底 
現金賑上之結存數符合 
　　一查賑員對於賑上之疑點應隨時訊　會計員 
　　一以上各賑簿如處處吻合賑上可保無弊但賑外之弊甚多如某户還欵若干元此若干元並不入賑名之曰暫宕故查賑員除檢查主要賑之外對於其他各種瑣屑之賑簿應一一檢閲並加以質問（乙種酬） 
衛生 
[人體之温度] [  閲]  
　　普通人體的温度大約在攝氏寒暑表三十六七度的中間小兒的温度比普通人較高大約自三十六度五分至三十七度五分老年同血氣虚弱人的温度比普通人較低大約在三十六度當飲食或運動的時候無論什麽人他固有的温度比平時一定稍進除了這個時候若不是得了疾病無論嚴寒酷暑這個體温是萬萬不變的了世界上最熱的地方是熱帶最寒的地方是寒帶這兩處人類的體温用寒暑表比較起來不見有什麽差别這不是我們的體温遇嚴寒酷暑一定不變的明證麽若體温高到三十八度以上或低到三十六度以下便是有了病這兩種病總要查明他的病源對症醫治纔可以回復他的原度是不用説的了我們遇着嚴寒的時候食量增進了許多遇着酷暑的時候食量減少了許多這個緣故却與體温有關係據生理學家　食物入胃的時候與養氣化合發起熱來遂生出一種炭酸氣依這個道理可知體温的本原乃是由食物各成分與養氣化合燃燒而起嚴寒的時候體温消費多所以需要較多酷暑的時候體温消費少所以需要較少這就是食物增進減少的緣故我們旣曉得這個緣故又曉得體温不可失常度的緣　便應該注意保全體温無論旅行家居總要刻刻留心不可令體温失一定之常度這就是衛生家的緊要目的了（乙種酬） 
公民常識 
[租税之原則] [  謹愼]  
　　我國今日之租税紊亂已極急宜整理蓋租税之立有原則焉反乎原則則失其當茲就原則上言之以爲將來改良租税之一助 
　　（一）財政之原則　租税爲一國收入之大宗不特臨時費資此卽遇有特别事故或發生戰事其戰費之增加亦賴乎此故租税之收入當求適合國家之費用國家之費用逐年不同卽租税之徵收亦因時而異蓋具有增減伸縮之能力者也 
　　（二）經濟之原則　此保護税源者也國家取税若取自民之所得者雖多而不爲虐若侵及其資本是奪其税源乃大患也（我國之税目極不適當往往侵及國民之資本夫税源旣竭將何以任將來之擔負來日改訂租税望注意及之）　　（三）公正之原則　此言徵税宜普及而賦課宜平均也如税目只及農工而不及商士者皆非所宜又必酌其貧富而定租税之輕重故（一）當免課所得較少者（二）當採用累進税主義（三）當重課財産之所得（四）當力避課税之重復能如是始均而平也（我國税目偏重農民而工商士獨輕亟宜改革）　　（四）行政之原則　此言課税當正確便宜而徵收之費用當節省也凡課税之物件監督之人員滯納之處分濫收之處罰受刑常訂爲嚴密之規則而厲行之則課税可正確矣徵收之時期徵收之處所與完納之手續宜早日宣佈則課税便宜矣徵收之人員貴少而手續貴簡則徵收之用費節省而人民擔負輕矣（我國關於徵收事項毫無規定濫收之事無地或免此不改良害伊胡底） 
法律 
[統治權] [  友梧]  
　　統治權之研究可分爲四項述之 
　　（一）統治權之性質　統治權者獨立國之根本權力其性質絶對無限制且約束一般國民之個人與團體者也 
　　（二）統治權之要素　統治權之要素有四（甲）服從之習慣（乙）人民全體有服從之習慣（丙）政治團體中之人民全體有服從之習慣（丁）人民有不服從時政治團體得加以 
有力之强制 
　　統治權絶對無限制一語乃就法律上言若在實際則統治權亦常受限制Ｄｉｃｅｙ氏分此種限制爲二（甲）外界統治權之行使雖在極專制時代亦須視外界現象而定（乙）本體即人民絶對不服從　治權時則革命事起統治權自然不能支配 
　　（三）對内對外之區别Ｌａｗｒｅｎｃｅ謂統治權可由對内對外二方面觀察之 
　　（甲）對内　對内統治權爲國家處理國内事務之最高權力惟其有此最高權故人民對之有服從之義務（乙）對外對外統治權亦稱主權國家處理國際事務之權力也國有主權斯得爲獨立自主之國 
　　（四）歸屬　統治權之要素及其意義已如上述茲更進而探其歸屬關於此點迄今尚爲研究者聚訟之點即（甲）統治權在國説（國家主權説）與（乙）統治權在民説（國民主權説）是也 
Ｄｉｃｅｙ謂主張國家主權説者就法律上之形式而言國民主權説者就政治上之實際而言其説至爲允當蓋立憲政治以服從民意爲惟一要義故實際主權必屬人民惟自形式上觀則行使之權固國家非人民也（乙種酬） 
 
[城市的街道拉圾堆積 
請問清道夫管的什麽事？請問警察管的什麽事？志青 
警察管的是禁止開會集社慶祝遊行] [  鵬註]  
道德叢話 
[節消耗費以助賑] [  盧龍吉]  
　　前日徐忍寒君有節食助賑之談話予甚然之北方災民之慘狀固已疊見近日報端吾人幸居樂土宜諒災民之苦衷亟起救濟於萬一節食一法也又有一法爲節省吾人日常消耗費以助賑是已 
　　一香粉香皂等裝飾品費皆可節省助賑　　二煙草類費皆可節省助賑 
　　三茶資酒資等費皆可節省助賑 
　　四茶食水菓等費皆可節省助賑 
　　五嫖賭等費皆可節省助賑 
　　六乘汽車馬車以兜風等費皆可節省助賑 
　　七入游戲場看戲聽書等費皆可節省助賑 
　　八一切不盡欲言之無謂之消耗費皆可節省助賑 
上列八條自多缺憾舉一反三勿斥予言爲疏漏也記者附識（乙種酬） 
家庭常識 
[鷄卵新陳之判别法及貯藏法] [  禪航]  
　　卵類之供食用者以鷄卵爲最多因其比較的易得又富有滋養分故也按全卵計算蛋白質含量有一二五％脂肪脂肪含量有一二·○二％故無論中外人士咸以鷄卵　最佳之食物唯此物略經時日輒至腐敗貯藏甚難 
　　（一）鷄卵旣易於腐敗故買卵時不能不加意選擇而判别其新陳判别之法雖多當推下二法爲簡便 
　　甲由氣胞判别法右手持卵鈍端向上左手遮蓋太陽光線或燈光而透視之殼内有氣胞之處略暗黑其餘透明鷄卵之愈陳者氣胞亦愈大當日産出之卵氣胞極小又試取卵一個以手搖之新鮮者無聲腐陳者反是因其中有大孔隙内容物與皮殼相衝突故也 
　　乙由比重判别法　新鮮之卵通常有一·○七八四乃至一·○九四二之比重經過時日比重漸減其比重爲一·○一五者則全腐敗矣法取純潔食鹽百二十分以清水一千分溶解作爲一·○七三比量之溶液入雞卵新鮮者沈下陳腐者上浮 
　　（二）雞卵之貯藏法據前美國某商業會議所之報各並經余之試騐以下三法爲最適宜 
　　甲　雞卵貯於鹽水中經八月結果無腐敗者唯鹽水滲透卵殼有損氣味 
　　乙　卵殼塗華士林貯於石灰水中經八月結某無腐敗者唯卵略帶不快之臭氣及不良之色澤 
　　丙　卵殼塗華士林貯於水玻璃中經八月結果亦無腐敗者且無臭氣又不損色澤但卵殼易於破碎耳（乙種酬） 
識字捷法 
[應用字] [  濟滄]  
　　乂　芟艸　篆文作　从丿（音瞥）从　（音弗）相交略似芟艸之翦又治也又俊又賢才之稱 
　　刈　乂之或體 
　　叉　手指相錯也篆文作（）从又象叉之形又叉手拱手也俗作叉 
　　叉　手足甲也篆文作　从又　象叉形俗與爪混爪象覆手之形與手足甲無涉 
　　　　傷也從刀一象皮肉上創傷之跡　 
　　創　刅之或體音瘡又始也造也作去聲　又懲也 
 
 
