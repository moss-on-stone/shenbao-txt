# 1916 - 196 - 4915602

 

Page 1

 
 
   
 
 

Page 2

 
 
時評 
[千廻百折（冷）]  
　　時局忽現好象忽又現惡象軍務取消不取消雜聞叚陳辭職不辭職並見孫張就職不就職同傳中交兌現不兌現時異借欵成立不成立互殊禍首自投不自投交相矛盾此蓋使我國人半疑半信而不得安心者也雖然所謂好象者必有逹到之時不過稍緩焉爾所謂惡象者終有必去之時不過略爲曲折焉爾大軌旣正當無横决之虞唯人民所望者早一日平安即早一日得幸福亦即早一日得謀建設之方時不我待人不我待此當局諸公所宜審悉者也 
[命令]  
　　七月十八日大總統申令官吏犯罪特别管轄令官吏犯贓治罪法執行令徒刑改遣條例及施行細則清查地畝訴訟變通辦　簡任法官　保辦法道署　設　　　　　笞條例均即廢止此令 
又令據陸軍第三師師長曹錕　呈總司令　　　　　　　　在直隸縣帮審員職内因誤甲笞責判處有期徒　情　可原　案懇請特赦等語本大總統依照約法第四十條特赦王之俊免其執行此令 
[專電]  
　　北京電陳錦濤决辭閣推殷汝驪繼 
　　北京電魯克斯昨到中行視事聞副理職欲訂明掌管金庫故庫匙即交其手此後出欵非彼簽允不能動支 
　　北京電段總理又萌退志　　北京電張勳電稱駐徐勢難顧皖請開兼職 
　　北京電周自齊函某要人有决自首語 
　　北京電段得日本將　鮮滿總督警報特開密議對駐日劉代使有所訓令並促章使迅行昨乘天潮丸轉大連赴任 
　　北京電姚煜久離粤運使任擬以丁　揚繼 
　　北京電院電黔浙兩省將實在　　　　　　　　　　　　　　北京電財部以各省財政　由支配整理先鹽欵起擬派員赴各運署榷局實行清查 
　　北京電大借欵五千萬將成立用途如下兌現二千五百萬收束全國軍隊九百萬各省善後六百萬中央政費千萬 
[譯電]  
　　北京電内務孫洪伊司法張耀曾電致政府允就職（十八日） 
　　北京電聞周駿電致政府願以督軍一席讓與蔡鍔但蔡辭職擬赴日養病舉羅佩金自代（十八日）　　香港電中國郵報稱岑春煊兵隊十四日分乘寳　等四兵船往攻江門十五日開始轟擊午時兵士在鐵路碼頭登岸龍軍由袁泰（譯音）司令統帶者甫經交綏即四散逃遁江門各山遍懸白　以示投降（十七日） 
　　廣州電陸榮廷爲粤督軍朱慶澜爲粤省長之任命昨已正式宣布粤人對於陸氏固無間言惟不解中央何以任朱氏爲粤省長而不用民黨中有名人物以代之衆料粤省如不得粤人所歡迎者爲省長則粤亂未能停止粤省少年黨刻方提倡高級官員應由民選得人民同意不能由少最有勢力者委任之主義（十八日） 
　　以上路透電 
[東方通信社電（日本人組織）]  
　　東京電日本朝野之有識者觀蔡中國時局以南方軍務院旣經撤廢可入小康時期南方之出如斯態度蓋鑒大局之結果也則爲南方者可謂賢明之策（十九日） 
　　漢口電沔陽方面土匪猖獗故擬禁止外國人赴該方面游歷已由中國官照會駐漢各國領事矣（十九日） 
　　奉天電奉天督軍張作霖因軍務繁忙故辭省長之兼任推薦袁金凱繼其後任（十九日） 
　　濟南電周村之護國軍與張將軍終難妥協故由在野有志團從中斡旋協定由濟南商會每月籌欵三萬元周村商會每月籌欵二萬元以供護國軍之軍費（十九日） 
　　濟南電在京山東民黨之有志者因講山東時局紛糾之善後策特组織國民協會（十九日） 
　　東京電美國上院民主黨議員决定今届議會於八月十九日閉會移民法案俟十二月議會再開時首先付議（十九日） 
　　東京電大正三年一月小笠原列島南硫黄島附近有二新島噴出即取名爲新島近據航經該島附近之嘉代丸船長報告該島爲浪所擊崩壞消滅其跡惟現黄灰色之海水而已（十九日）　　東京電中國政府近有向日政府交涉借欵之說茲據確聞此不過形式的交談並非正式交涉日本非俟中國政府確立之後於此問題不作兩國政府正式之議云（十九日） 
[戰電]  
　　（英人路　電） 
　　巴黎電今晚公報云松末河南面之敵軍未在美沙萊特續攻法軍擊退占守比亞乞數屋之德兵比軍襲擊狄克斯末特北面之敵兵戰壕殺死守兵多人且俘獲若干人（十八日） 
　　巴黎電今晚公報云末斯河右岸沙維勒境之砲戰仍在進行法軍在佛勒里境俘敵二百人陣線餘處頗爲安靜天氣甚惡劣（十七日） 
　　巴黎電今日下午公報云德軍在比亞乞與美沙萊特間夜攻屢遭挫衂座不能佔據美沙萊特敵兵數隊沿松末河蛇行進抵比亞乞東部該處戰事正在進行敵兵在三○四山以短兵進攻爲法軍砲火擊退佛勒里西之某村有手擲榴彈戰事敵兵處處失利洛菲及歇洛瓦境有活動之砲戰（十八日） 
　　倫敦電今晚海格將軍報稱大雨濃霧妨礙戰事今日無要事可報英軍復捕虜多人前後共俘軍官一百八十九員兵一萬零七百七十九人所獲之砲内有重砲十七尊野戰砲三十七尊其他各砲尙未查明重砲中有八寸口徑者五尊六寸口徑者三尊又獲戰壕臼砲二十尊機關鎗六十六架砲彈數千顆而敵軍毁棄之砲猶未計入（十七日） 
　　倫敦電海格將軍報稱雨仍未止霧亦未消松末河附近之戰事頗受妨礙惟英軍昨晚在哇維萊爾北面廣一千碼之陣缐得有進步逐走固防地點之敵兵捕虜若干人獲機關鎗六架（十八日） 
　　羅馬電今日公報云意軍雖遇勁敵仍在巴蘇比哇波細那阿斯狄柯得有進步（十八日） 
　　彼得格勒電俄軍華斯克化特河　線沉寂之　從事修缮所得諸地之防務而巴拉洛維基境塞維區河之敵軍復見活動俄軍於此破德軍陣缐兩處據而有之又與布兵一隊交戰高加索陣　之戰俄軍佔據貝布爾後俄軍左翼已無所事可以移戰他處（十六日） 
　　彼得格勒電今日公報云伏爾尼希之戰事半在斯維紐斯塞東面該處敵軍之抵禦力已被破半在里巴河下游以上兩處皆在魯克凸點之西南俄軍所俘之敵所獲之砲泰半得於里巴河諸役惟該處敵軍現仍在猛力抵禦貝布爾之土軍退走時曾縱火焚燬全鎭（十八日） 
　　彼得格勒電今日公報云里加陣線之德軍曾於多處圖復失壕未果俄軍在伏爾希尼亞獲勝後已廓清里巴河北岸之敵兵現用所奪敵軍重炮轟擊南岸敵陣地俄軍獲戰品甚夥足徵敵軍退走時之紊亂（十八日） 
　　彼得格勒電俄軍在哇斯特洛夫與戈平境所獲之勝利足徵俄軍已擊破該處德軍德軍兩翼及後部受逼忽遽退走秩序大亂失重砲與輕炮各一排俄軍佔據貝布爾後控制要路之交點其陣線由特里比崇起至比里斯止成一直行歐新干及古米虚漢之土軍陣地現均阽危（十七日） 
　　彼得格勒電金波倫西北之俄馬隊越過卡巴西安山克拉巴巴山隘向瑪拉瑪洛斯斯齊格特進發（十七日） 
　　倫敦電俄軍在魯克西北二十英里之哇斯洛夫與戈平境擊敗德奥軍是役與戰略甚有關係俄軍擊破敵軍敵陣廣一英里深入數英里自俄軍在魯克進攻以來該處敵軍甚爲活動布軍現在巴拉洛維基援助德軍（十六日） 
　　倫敦電英船佛其尼亞號（四二七九噸）及小船三艘爲水雷擊沉（十八日） 
　　倫敦電英船猶福比亞號（三八三七噸）意船塞拉號（三二○三噸）均被沉（十六日） 
　　倫敦電德國因英國封鎖海面甚嚴有復用潛艇竭力作戰之徵象（十八日） 
　　倫敦電晨報甸京訪員電稱著名獨立黨領袖加洛蒂已辭職另行组織新黨擬要求即行媾和（十六日） 
　　倫敦電星期四日下議院開會時卡生爵士擬提出動議請派員澈查逹逹納爾加里波里美沙波太米亞三處之戰事自由黨戰團提出關於美沙波太米亞運輪不完備醫藥缺乏之議决案此不啻彈劾政府之表决並議决贊助卡生之動議（十八日） 
　　倫敦電愛士葵今日在下議院　　逹逹納爾之戰報目下未便全行公布軍務院全體之意公布後將有益敵軍美沙　太米亞　行各事現已依從軍事當道同意之勸告一一施行至戰事之進行固確有意外之事而令大衆爲之不安且疑及政府曾否籌晝良策求逹目的但據調查該處軍營醫務之委員報稱彼等離境之時諸已實行政府今對於改良運輸一層亦殊滿意今議於星期四日討論一切惟軍務院竭力反對宣布該處戰報蓋將以有價值之消息使敵軍知之也陸軍參謀之意宣布之後將有礙進行戰事之勝利云（十八日） 
　　倫敦電愛士葵派員十七人令參照巴黎經濟大會通過之案研究戰後應取之工商實業政策及下列諸問題（一）維持建設與國家安寗有關各實業之必要方法（二）恢後戰時所失國内外商業及擴張商業必要之方法（三）發展國家利源阻止國内應用物之來源落歸敵人管理之方法（十八日） 
　　倫敦電商業聯合會在　敦開國民大會議决將一切假日展缓至戰後實行並宣讀海格將軍來文請製造軍火之工人扶助陸軍該會議决致書海格將軍允維持軍火之出數且將竭力增之陸軍次官曾告該會決不使工人因展緩假日而受不利該會决議以前項之議决案通告聯軍各司令表示英國工人愛國之精神（十八日） 
公電 
　　軍務院並未撤銷之删電兩廣都司令部來電唐省川温欽甫王亮疇先生並轉海軍李總司令鑒仁密頃接唐撫軍長文電開岑撫軍副軍長陸都督鑒義密頃得梁新會電促即取消軍務院現在約法國會俱已恢復内閣亦經改组本擬照辦惟閣員尙未就職因未經國會同意尙非正式獨立若卽取消恐不免發生困難　題轉有異詞兩公卓見如何希即電覆煊復電文曰唐撫軍長陸都督鑒義密　公文電敬悉准軍務院组織條例俟内閣依法成立時撤銷本爲正當不易辦法現在閣員未全就職國會未經同意内閣尙未正式成立吾人仍應自守條例不必取消　公所慮尤爲深遠不得不審愼以圖且國會開會即在八月亦非有迫不及待 
 
 
 

Page 3

 
 
　　之虞　公主持軍院幹公望重羣倫統乞主裁以歸正當等語合併錄呈春煊叩删（十五日） 
　　梁任公復大總統國務院電北京大總統國務院鈞鑒奉篠日大總統鈞電以軍務院之成立撤銷各應時宜渥垂奬勉並勗以將來匡濟之責詢以目前結束之條凡在同人宜同欽感啓超猥以書生激於義憤追隨諸師偶贊戎機嗣以遭憂自陳解職各方職責有歸局外本無旁瀆辱齒明問略獻愚忱（一）此次西南以護法之故出師逾十萬滇黔貴皆　省粤督則始終未與肇慶開誠一致故各方面軍費所出竭蹶萬端多恃息借以支軍食而正餉則積欠無藝今圖收朿非可空言望飭所司迅予籌維俟各省及前敵各軍核實册報提前撥給（二）新簡川督蔡鍔積勞致疾屢電乞休復啓超代爲陳請蔡君年力富盛報國之日正長國家護惜人才似當曲爲矜恤可否俟周骏亂定許其休沐（三）滇第二軍總司令李烈鈞勞苦功高昔任封疆旣積經驗年來憂患飽　益復歛才就範似宜優加倚畀竟其賢勞（四）此次死事諸賢在義宜在崇恤其陣亡將校乞飭各軍主帥從速册報啓超所知有廣西代表前中國銀行總裁湯叡因謀兩廣平和在粤慘遭戮害同難者尙有陸軍少將譚學夔廣東察警廳長王廣齡等皆一時俊彦爲國捐軀似宜優加表恤以慰忠魂以上隨述所感略酬蕘詢自餘大計政府國會自能主持未敢多凟謹復梁啓超叩皓 
　　蔡鍔復李爲綸諸君電李爲綸曁余曾王吳黄諸君鑒來電敬悉辱承垂注并加藻飾感愧莫名川事紛亂收拾良難貴邦諸友屬望殷勤力所能逮不敢不勉鍔賤恙失調久愈難支擬俟亂機芟夷綱紀略張即行請代就醫病愈再圖後効謹此奉慰仍盼箴規蔡鍔青叩 
　　蔡松坡覆四川同郷會電四川旅滬同郷會會長王朱陳胡諸君鑒電悉過承藻飾慚悚無旣鍔爲尊重中央威令並勉塞邦人責望不日當力疾西上暫支危局惟川事糜爛整理爲難諸公桑梓關懐定多籌策尙希隨時賜敎爲盼　叩蒸 
　　旅滬湖北議員曁軍學界致北京電北京大總統段總理鈞鑒聞夏壽康將長鄂殊堪駭異查壽康於辛亥起義潛逃郷居曾因抗義受笞事定後來省運動作官有人利其庸騃而彼陰行其奸險遂由内務而長民政就職以後百度廢弛羣起相逐乃求内調至洪憲撤除猶復靦顔稱臣卑鄙無恥衆目共見當此整飭風紀吾鄂吏治尤靡豈能容醜類以司民治貽害地方鄂人知彼甚深不忍桑梓敗壞用是迫切凟陳務乞體恤民隱愼重用人豈惟鄂省之幸大局實攸賴焉伏希明察旅滬湖北議員曁軍學各界同叩 
要聞一 
[收拾時局之財政問題]  
　　字林報十三日北京通訊云某華字報謂蔡鍔陸榮廷等電請政府供給各獨立省軍費千五百萬元云云此說確否無從知之使此事果確則當此國庫奇絀之審誠可謂爲笑話然無論南方有無此電革命代價所費不資償其價者總不出於國家將來南北如有解决之一日則必發生一問題曰愛國富人自願或被迫出資以供滇黔等省軍餉者向誰索回墊欵乎滇黔等省軍興以來採辦軍需多給軍用收據將來收回此收據者果爲誰乎革命以擁護憲法爲標幟名正言順故其用去之經費較有正當之理由應由國家籌措與袁氏因施行其衆所共惡之政策而耗費者不可同是而語當時袁握大權得以利用國欵以濟其私今金錢一去不可復回斯誠中國之不幸至於獨立諸省所用之欵多爲無辜良民之脂膏揆諸情理當然發還推其將來結果不出兩途（一）中央政府擔負大宗債欵與光復後情形同（二）起義諸省自籌還債方法一時不能將應解中央之欵繼續照解第滇黔兩省本非富饒解京之欵原屬無多苟自籌償債之法則必與亦宣佈獨立之蜀湘粤浙四省向以鉅欵協濟中央者合商彼此挹注之策終至平時解京之鉅欵多被吸取耳帝制運動之經費究竟幾何人莫能言自去年八月起輦金四出運動家不絶於途凡擁兵者及贊成帝制者無不腰纒充滿他如備置冠服動章搜　珠寶之費不知凡幾鈔票郵票載有新皇帝肖像年號者已印成許多今皆成廢物辦理庶政之公欵則移爲收買報館之經費用錢如水種種事實罄竹難盡此項巨资泰半何從來乎試觀兩國家銀行之地位數月前何等興旺今日何等窘困則知政府已提用其存欵而作帝制費矣兩星期前財政部曾派委員會調查兩銀行内幕會中聞有洋員二人惟不知何故委員會進行中止吾人迄今仍未得知銀行之眞相據有責任華人言兩行債額共爲二萬五千萬元其資産若干則無人能言之但確無可疑者其中一大部份乃中政府借去之欵故一日政府不償付此欵則中交兩銀行一日不能活動也中國大稅源有三卽各省協濟鐵路盈餘鹽稅餘欵是已今各省協濟幾無分文非閱多時斷難恢復原狀中國北部三大鐵路所收入者爲不能兌現之鈔票卽使稍有現資且不敷辦事者薪水及外債利息之需鹽稅因銷路不暢且因某某數處鹽欵迄未解繳故收入之欵僅敷外債利息未有盈餘政府入欵少而出欵多不獨行政經費不能短少且銀行等債務必須清理獨立省要求亦須承認而遣散軍隊需欵尤亟政府處此苟不仿行昔年大借欵之辦法其將何以應付此時局乎 
[國會籌備中之各項問題]  
　　國會開幕已公布八月一日唯據各方面之情形八月一日恐難如期開會茲聞大總統以國會開幕有重大問題待議碍難愆期昨日於段國務總理晋謁商榷某項要政之後面諭以國會開幕無論如何不得逾八月一日之期卽轉飭各當局者趕緊籌備爲要等語現在内部所設之籌備國會事務局原由籌備選舉事務所改組面來當未改組以前每月經費二萬四千元改組以後經于局長一再核減爲一萬四千元現財政部以國家經濟艱難又減去四千只留一萬元該局之地址原假借於衆議院現　局以國會開在即衆議院地址勢難久借已由局長囑令事務員爲種種遷移之預備又以國會開會爲期已邇而議員之未曾來京報到者尙有多人特分頭電致各議員請其從速勿悞八月一號開會之期限是亦籌備國會事務當然之責任也惟箇中最難處置之問題則爲議員資格之一項蓋民黨多不承認與帝制有關之議員資格爲有效也此事前次曾有政府不能主持請由各議員開茶話會自行解决之說昨據政界中之最近消息知其事迄未大定緣刻下籌備國會事務局之所從事者惟在審核議員投到之多寡而於本月二十日前後始能彙總籌議辦法並聞日來南方各首領對此亦曾屢經來電請由政府先將此項表决所持理由尤以將來此項立法機關爲重建共和之根本大計斷不容有複雜份子攙入其中與其後日開茶話會對此並無通融無寗先由政府明定凖則旣免多此一番之紛擾且可免其不能認作有效各議員之往返跋涉以是消減議員資格之議今已復活大約於下星期以内卽可定其標準至於開幕以後各項重要問題之中制定正式憲法固其一也政府内部對於此問題已一再討論有主張迅予制定以固國本者有以爲關係重大不容草率者唯此正式憲法繼續制定之辦法及次序政府討論之結果已略趨一致大約憲法草案即採用民國二年天壇所草成之憲法案不再重新起草以省周折惟據此數年之經驗此草案尙有不合中國國情各點之發見應由國會另組織憲法草案修正委員會以便依法爲適當之修正修正後仍交由國會依法逐條議定公布實施此其擬定辦法之大槪情形也 
[瀘渝間之兵事影響]  
　　上海　晤報七月一日瀘州通訊云此星期中北軍去南軍來頗爲熱闹晜軍未去之前略有掠搶情事雖其行逕不能饜衆望然較之蜀軍第一師則高出多多矣南軍爲人民所歡迎各街咸懸旗以迎之蔡鍔先鋒隊已抵此間　日内蔡當可到此周駿率第一師到成都奪取將軍位時成都人民惶恐無似幸賴英法領事從中調停得免戰事六月二十六日　前四時陳宦出城六時周軍開始入城九時城門復閉問或一開放出周軍所有北軍似已隨陳宦北上除二十五日午後距城十五里之某處略有小戰外都附近並無戰爭各商舗雖仍閉門停業然地方尙安惟望當局早决定將軍一席究屬何俾政局早呈清明氣象今政界領袖逞其私謀盜匪遍省肆其茶毒蜀省誠遭時不幸矣凡有居民二三萬之城邑咸日夜緊閉城門惴惴焉慮盜匪之惠臨蜀中男子之爲盜者未知凡幾聞鴉片生涯近又復活時局不靖固無怪其然也 
　　上海泰晤士報六月二十九日重慶通訊云英敎士華勒斯氏日前爲盜匪擄去今已被番放安然無恙盜匪曾揚言要索贖銀一千二百兩否則置諸死地但華氏究竟如何得被釋放之詳情吾人尙無所聞盜匪自稱隸屬熊克武部下搜羅稅項以供革命經費大約熊知擄去外人有損無益故飭其部下釋放二日前記者探悉盜匪擄人勒索之情形盜至距重慶二十五英里某村擄去村人百名敎會學校某學童之父亦在其内旋被解往盜營大約即華氏受困之處聞該處有盜萬人而被擄得贖者亦有數千當夜被擄者集於一大屋内未幾盜首出視持燭照一被擄者而語之曰汝乃林先生也汝經營某事且有田幾何每年得米若干汝應付贖銀二千兩當飭從人送至某屋與第一等俘虜同居是食三餐盜　旋將其他被擄者列爲二等三等二等須付銀數百兩三等至少亦須繳出路費當盜首走近某學童之父時即曰汝乃在福音堂傳敎之許先生也此行殊辛苦矣言畢即他顧亦未言及贖金次晨許奉釋回之命而同時被擄之某敎員亦得與許回歸似盜首於被擄者之事蹟知之甚諗也 
　　字林報七月十三日自流井電云成都基督大學校之華勒斯敎士前被盜擄茲已由重慶附近永州地方官備欵贖回滇軍已入内江而赴資州 
[南京快信]  
　　齊省長昨接内務部電云奉院令略以此次召集國會准電詢關於通知議員應行研究各問題現已分别定有辦法查該電稱議員尙在監獄者一節曾奉七月十二日申令現在懲辦國賊條例及附亂自首特赦令業　廢止所有本年七月十二日以前因政治犯罪被拘禁者應即一律釋放其通緝各案亦一律撤銷但觸犯其他弄事罪名者不在此限等因自應遵照辦理又已入政界者一節應一律通知報到參衆兩議院自行解决又證書一節凡前次追繳之證書業經查取擬轉送兩院秘書廳由各該院分别辦理如原有證書散佚者由同院議員三人以上向院證明再由原選地方長官請求補給云云 
　　中央發出油印勸告議員書數十纸寄寗分致國會各議員詞極懇切 
　　罪魁顧鼇前日由徐州逃回天津航海他去詎行至天津站下車即被軍警盤獲捕去或云已逃脫按此說與英文京報微異姑並存之 
　　張謇以蘇路股欠付甚巨特電請政府飭部設法维持以符國有信用 
　　徐紹楨昨由寗赴滬聞將由滬赴粤銜有重大使命 
　　冬漕借欵預計可得一百二十餘萬 
　　財部委方政王得庚爲江蘇官産處會辦江蘇參議員辛漢現任奉天檢察廳長聞辛昨有電寗言將辭職到京 
　　財部參事霨已回京 
　　聞政府有别簡長江巡閱使消息 
[紀孫中山之政見演說會（再續）]  
　　黄克强先生演說云中山先生欲爲民國造基礎詳論最新之地方自治制度想聞者無不欣悅然或有疑先生之言爲難行者請以中國現有之地方目治爲諸君言之我國自治組織最完備特未有其名又人民久屈於專制政體故不能如圖中之在上而當移置於圖之端至以上六局則皆我所固有郷村自治團體皆有章程違章者亦有公同裁制之法即執法也公衆之事必有其承辦者即公務也積榖育婴義塾等慈善事業即公益也團體必有司財政出入及報告徵信之人即財政也郷團保甲水龍會等即公安也水利橋樑義渡等等則可謂之公用故在美爲最新在我爲最舊我所固有無事他求惟六局上之縣長須改爲郷鎭蓋郷與鎭有此而以上之縣則無之也然合郷而成縣亦我所固有今惟求此六局與縣聯合之六線而已已有縣議會而無各線爲之聯絡今惟求兩院諸公爲聯絡此線而已今人皆言我國辦自治最難爲清查户口然就吾湘言之郷皆有户册有門牌果有眞正自治不難崇朝而集也且吾國不僅有自治機關若商會若祠堂皆可爲補助自治之機關前數年見上海商團非常精神擴而充之不但可補助自治兼可補助國軍故今惟在吾民誠求自治則五年中不難全得且因皆爲我所固有惟求將屈處在下之人民移而置於圖之上端而已今請諸公一爲反省此次討袁是否求政治改良抑僅爲討袁一人而止果求政治改良則民權不可不特别注意試觀此次獨立諸省若滇黔若桂若浙爲本省人主持者皆能贯澈到底其他若川之陳粤之龍則鮮克有終可以知其故也選舉權爲鞏固共和之要點以後兩院立法望於民選一層力爲主持斷不可任其隨使任命官僚也 
　　商界代表洪承祁君演說云中山先生謂商業與政治有密切關係此我商人所當書紳不忘者商人多求和平但以近五年中之經驗則知非求永久之和平不可中山先生所論最新自治制度殆爲求永久和平之法兩院諸君當思所以實行而亦商界所應研究者也鄙人承葆三先生之命代述其意如此 
　　新聞記者邵仲輝君演說云報館日以言論與國民相見本不必在演壇上發表然幸逢盛會辱以中山先生之命謹就新聞界之自身略述數言袁氏違法始於民國二年指民黨爲暴徒以搗亂誣國會當時實有報紙爲之傳播近人因以爲言論機關之病并慮此次兩院開會後言論界復蹈此轍不知誣兩院民黨者袁爲主動袁之强姦民意不自帝制時始二年國會初開時即施其技去年之報紙載請願書載勸進表二年之報紙罵民黨罵國會同爲袁之强姦手段皆不得指爲眞正與論眞正輿論與民意同被抑壓癸丑以後備受種種摧殘是言論與民意同受慘厄不得謂言論與民意相反也今日民意復活言論亦復活眞正之言論無論何時皆代表民意二年報紙亦有不罵國會搗亂者國會監督政府而政府果不軼出法律之舉當然質問當然反對亦猶言論家之始爲巽語繼爲法語豈能目爲搗亂惟願兩院諸公實行職權勿多顧慮凡眞正之言論界必爲之後盾更願國民出其鍳别之力苟有蹈袁覆轍利用假言論以誣眞民意者勿爲所惑尤願吾言論界亦各出其良心誓爲眞正代表民意之機關勿爲代表一二官僚之機關則庶不負今日之與此盛會矣 
　　伍秩庸先生演說云中山先生發揮政見苦口婆心良可敬佩吾國今日最要者在定良好之法律尤在定法以後人人能守法而不渝袁之罪惡最大者爲不守法律非特解散國會甚且逮捕議員西律於偵查家宅逮捕人民等事極爲鄭重袁則隨便搜索隨便拘戮兩院議員有被拘至今日始得自由者違法孰甚吾人皆避居租界非以租界以外幾幾無法可言耶今日當定法尤當守法兩院諸公當爲國民制良法尤當監督政府使不敢違法方不負中山先生之盛意也 
　　西報記者周錫三君演說說鄙人在大陸報深知西人皆以吾民意爲重袁初謀逆時種種强姦罪狀未著西人或受其欺迨知其姦誣民意卽亦一致反對矣 
　　沈寶昌知事之演辭大致係商榷省在憲法上之地位以研究省議會之職權而頗慮地方行政之受數重監督蓋指縣議議 
會爲監督自治國會爲監督官治而深以省議員亦監督官治爲慮也所陳各　似多沈君獨得之見今從略 
編輯餘談 
[删電（默）]  
　　寒日之電撤消軍務院删日之電又不撤消軍務院撤消之電根據陸陳二督之眞電也不撤消之電根據唐督之文電也 
　　然則果撤消耶抑不撤消耶此中曲折殊不能令人無疑 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　禍首遠　後之懲辦聲此次懲辦禍首之命令說者謂爲敷衍民軍面子起見並不能實行辦到因所列入之八人早多遠　已　法拿緝也聞十三日撤回係專爲梁士詒與交通銀行之關係本擬將梁撤去嗣因外間喧傳已遍不便删改乃仍以原令發表另發一梁士詒犯罪與交通銀行之明令以釋羣疑又聞此次列入禍首之原單尙不祇八人經臨時撤去四人其姓名尙紛傳不一略聞張鎭芳袁乃寛均曾列入據某方面密息聞署司法總長張國淦於日昨（十六）曾呈段總理密函一封係因日前召諸法官討論依令懲辦帝制始禍諸人之問題以此項申令對於行政處分與司法處分尙欠明 
瞭請國務總理另以國務院令特交大理院叙明交辦帝制禍首依法交院鞫訊并認爲有罪之證據令即起訴等情聞段芝泉總理已允於翌日提出國務會議審核照辦惟是罪魁中先期逃逸者實占多數卽如大財神梁士詒者固政府指定拿辦八人中之一人也其逃之香港蓋已多時昨（十五）曾來密電一件係專致段總理者經段核閱後即將原電封呈大總統鑒核據聞該電之内容大旨略謂帝制問題之主動係爲袁克定詒屬脅從非出本心鈞座如能設法代刷寃抑定當紉感肺腑等語聞叚黎兩公閱後均異常憤恨以其鬼蜮伎倆久已昭彰今尙有何面目推諉耶同日國務院曾發出要電於各省督軍省長及特别行政長官略謂帝制禍首已由命令指名拿辦在案著卽切實嚴查捕解來亦交由法庭訊鞫懲辦以伸國而戒效尤不得瞻顧徇私任其逍遙法外至爲重要并聞日前有人建議略以指名拿辦之八人業已遠颺法權所不及之地今次緝拿恐待託空言無濟於事莫若由政府出重金懸賞或可不至困難云云至於宣布懲辦禍首命令之内容聞亦有二種原因一自南軍主張懲治禍首後京中各機關 
要員與帝制有關係者咸起恐慌政務進行不免遲滯速行指明懲辦禍首使其餘皆安心辦公二因亦外要員對於懲治禍首問題不無恐慌故將重要者指名懲辦數人庶共餘不至因恐怖而起非念惟　治之人過少南軍尙不以爲然又據英文京報云前法制局局長顧鼇氏當去年帝制發生時極力僞造民意罪大惡極爲十三日申令宣布拿辦之一人日昨顧氏尙膽敢潛行入京有所運動正欲復乘京漢車南下爲軍警所查覺遂在前門外西停車場捕獲又云袁世凱去世時其家中人等擅將公府中所陳列之古物盜去不少此等古物皆爲公共之物豈容私自携取當時袁克定尙未知情其後查覺克定雖有照數交還之說茲聞此等古物經由袁氏家人裝箱運往天津在外國租界中存放卽將寄往美國發賣並託帝制罪魁周自齊同行往美代爲通譯經紀一切周氏原欲逃往美國極願得有此項差使故不日即携各古物一同出洋袁家所盜各古物等旣爲公家所有卽應從嚴追回現雖存放天津租界内自　先行通知稅關設法扣留勿使私運出口然後再澈底查究可也袁世凱喪事現已辦畢並由某要人等開列清單呈請報銷另由黎大總統派員查核其中弊端百出其浮濫之處有過前清花賬例如搭蓋蓆棚一項竟報銷一萬九千五百元當時曾有專車開往彰德三四次乘客槪收半價亦竟報銷車費十一萬元諸如此類不勝枚舉 
[司法問題之人才與經費]  
　　實行三權鼎立俾符共和之治理爲政府所極力主張行政旣已着手刷新國會亦經訂期召集關於司法獨立事宜政府實有取消省長監督司法及縣知事兼理司法辦法仍增添地方審檢各廳及普設初級審檢各廳之議唯聞政府對於此議之實行尙在詳加研究而其中最困難者厥爲兩問題一爲人材問題增添地方審檢各廳及普設初級審檢各廳以中國目下一千八百餘縣治所需用之司法官吏無慮數千名之多一時欲得此項完全人材良非易事若濫竽充數恐仍蹈民國元二年之弊於司法獨立之精神轉生障碍一爲經費問題縣知事兼理司法司法經費所分配有限此時若遍設獨立之審檢各廳此項經費約略計之每年至少亦增加數百萬元之巨以中國財政困難之今日籌措良非易易然又據司法界人云現政府對於政治方面積極進行期符大總統期造成法治國之前令近頃對於司法獨立一事大總統段總理亦均有指日實行之計畫現正疊加討論備提議案據聞段總理日前曾交兼署司法總長張國淦說帖一封聞係某法政家現充國務院參議之某君所獻議對於各省長監督司法之取消擬分設各省司法司直隷司法部或分設大理分院直接國務院並條陳各省縣知事代理司法審判權與行政之關係及關於財政支絀變通初級審判以維法權等計畫請張總長預爲詳核簽批政見另行提出國務會議取决實行 
[北京中國銀行將兌現說]  
　　中交兩銀行開始兌現爲目下最關緊要問題京中近兩日頗有該行於五日内准可兌現之說探詢財政界要人云此種風傳純係無根據之揣度詞政府僅籌備中國銀行有限制之兌現目下確已具有端倪昨午（十六日）十時餘中國銀行副總裁陳威赴公府晋竭大總統報告該行籌劃兌現最近情形並擬於下星期一（二十四日）實行開兌當邀極峰允許倘此七日中無别項事件發生决不致再行延緩至交通行兌現一節實不可靠聞該行向政府力索欠欵四千六百萬元以備兌現惟中央以此項欠欵多係袁用之私欵故未能允於何日歸還將來仍不免與袁家嚴重交涉也 
[徐紹楨赴粤之任務]  
　　旅津粤人梁少文等昨致電黎大總統叚國務總理去廣東風雲日緊龍李相持不下粤省行將糜爛懇求早派大員赴粤調停以息戰端查上將徐君紹楨威望素著商民信仰且係粤人與龍李皆有感情可否俯順輿情卽令徐君赴粤解决早定大局粤省幸甚商民幸甚旅津粤人商學界梁少文任少泉劉廉士楊鳳吾毅鄧亭程寶三鄭翼之馮商盤梁炎卿李載之等同叩政府得電後聞已准如所請即定派徐紹楨氏往粤並聞徐氏帶有重大任務但不知徐氏到粤後將何如着手也 
[龍濟光尙困守粤城]  
　　龍濟光以北江軍事緊急昨十三號早特令納順洪楊發貴吳飛等七員前往北路巡察一切各員於天明時即分乘輿馬自觀音山起程出大北門軍路前往搭車直到新街巡察一週沿途經由高塘石井一帶午間回省復登北郊各砲台查勘清楚遂由小北入十九洞返積厚坊天橋進都督府陳報一切現狀龍又電江門飭蔡春華將所部游　隊兩營一律拔隊回省已在惠州會館駐紥胡令宣前奉飭添　新兵兩營編爲龍字右營後營惟因現在軍事緊急擬將右營作罷其後營已由陳朝成募得撥入中營補回缺額并聞都督參議官陳松濤昨因北江戰事特上條陳一扣約分八條一速戰二明賞罰三奬奮勇四加設兵站厚屯餉械餘數條乃係用兵及地理之說明省城各處城樓原有巨砲安設陳炯明督粤時經將此項巨砲撤消龍近因防務緊急昨已通飭將城樓巨砲一律規復以三水海防吃急特致電江門調江漢等艦回省該艦已於十二號晚抵省是晚又電飭黄倫蘇偕同廣海廣金保民各艦長來省謁見以便諮詢即晚十二時進府至二時許始退龍委孫士雄充虎門沙角總台長聞孫係北洋砲科畢業生駐白雲山某營被某路派人以重賄運動事洩被獲者六人已解府懲辦共不受金錢運動之兵士現擬每名赏銀一百元並以該山遙瞰省城防務極爲重要已飭砲營長張錫煌分撥一連添駐協防 
　　都督府刻在附城各砲台曁大北小北大南歸德大東西門文明等門城樓一併安設軍用電話經派工程司前往設施尅期告竣白鵝潭外綏靖砲台爲西北兩江入省必經之地特飭虎門要　司令趙越迅山虎門沙角等砲台抽調砲兵一百名轉運回省撥往該台守禦觀以上種種可見省垣情勢之喫緊矣 
[陳宦馬蹄下之川北]  
　　陳前督二庵逗留綿陽見圍攻巫人吉楊邊花之隊伍稱却當即飭令買舟由川北直趧重慶北軍　十六族族長馮玉祥於陳起程程時曾作陳督後衛軍行至廣漢縣城内即行駐紥旋因旅费窘乏不得已向各商民商借巨欵以作餉糈 
　近來廣漢縣屬過境北軍絡纆不絶於道者凡五六日每日所過之軍人夫役不下二萬餘人縣城之廟字祠堂局所學校不但駐滿即城内之舗户人家亦爲佔住人民婦孺均遠避之文廟之大成殿啓聖殿及東西兩廊兵皆駐滿糞溺遍地穢不可聞誠亘古未有之怪現狀也該兵隊等進城後卽以紙幣向各商舗掉換銀幣或銅元有不允者卽持鎗直入内室打毁商櫃肆意搶　行同强盜有阻之者或被鎗傷或被刺斃只得忍氣呑聲任其飽掠而已 
次日全城舗户乃一律扃門　業越日又有大隊北軍過境行動尤爲野蠻竟敢打毁舖户一擁而入任意搜刧西街瑞生祥被搶去生銀八百元新茂當搶去洋六百一十八元銅元四百餘釧其餘被搶者尙多因避拉夫逃於城外者尙待調查約計打毁舖户民家有七百餘家之　多 
　　該縣　總廖廷英周慶雲收支所鄭學周等商會會長張敏文張文運商帮會董嚴子雲文鎰盛喜謙義福興麥大有等均因不遂所求或供應稍遲被該軍等以刺刀或鎗筒兇毆或以竹鞭亂撻或派多軍押勒挪欵該軍又以紙幣强勒錢帮會董謝全泰掉换生洋七百元因一時措辦不齊幾遭鎗斃北軍至今日尙如此現象可異也 
目前月二十三號起至二十九日止該縣商家之欵已爲北軍搜括一空約計換去生洋二萬餘元銅元四五萬釧被搶去者尙不知凡幾此次損失約在十萬左右縣城廟宇民房均被該軍輜重塞滿由省城携去之子女金帛鎗枝子彈爲數甚鉅該軍之拉夫不分文弱老幼見人即拉被拉人民之被戕害者沿途皆是日昨强遍北門民團拉夫并砲斃二人近數日中縣城人心驚怛慘無天日最後過境之北軍爲馮旅長所部尙有紀律然縣民已成驚弓之鳥仍然閉市此北軍蹂躪縣城之實在情形也 
　　德陽近日因北軍過境拉夫甚急人民避匿道路行人幾絶郷民亦無赴縣趧集者因之縣城各項日用必需之物價値陡漲米價則驟增至一千七八百文一斗 
　　外東太平街劉媪已七十歲矣一子玉興小本經紀以　其母日前北軍拉去行至新都地方力疲行緩即遭北軍鎗斃劉媪聞信前往將屍尋回觀者莫不憐媪之貧苦而恨北軍之殘忍云 
　　少城刀子巷皮匠李某前負担出街贸易被北兵拉去運送行李至今尙未歸來李妻及子女數口因家無粒米終日痛哭幾欲自盡亦可慘矣 
[鋼藥廠總理被炸之慘劇]  
　　湖北漢陽鋼藥廠總理沈鳳銘上校爲吾國兵工學有數人物精於製造炸藥歐戰以來烈性炸藥不　來華沈君已仿製有效日前因公赴京於十三日回廠十四晨起檢查公務見案頭置有軍署送來漢口某黨人所繳炸彈公函一件载明炸彈若士裝箱遂飭僕役將箱抬至辦公室階下啓箱檢查其數詎其僕持一彈入室擬呈沈查看行至階前忽失手墮地　然一聲爆烈四射沈君倚户限而立兩腿已被炸落僕人及抬箱之雜役曁階前澆花之役夫亦各受重傷沈君當已不能言動奄奄一息僕役董則尙能言語或可保全性命當俱送醫院療治王督軍得信當派周副官偕軍法處長程漢郷前往檢驗查看並加派陸軍一隊渡江往廠防護所遺之差須電陸軍部委員接充因該廠係直隷中央也 
[續誌湘卾人之感情]  
　　湘人仇鄂一事鄂中輿論初頗疑爲湯薌銘系之官僚所揑造以爲湘中縱有捕殺情事必屬此輩近則因望雲亭與鄂籍人某等在湘爲知事者多被攻及而漢口某商携欵瀏陽湘潭辦貨者亦被累更　以由湘中各地逃回之鄂人均云實有此事於是又疑其非虚聞先由曾劉二代督下命嚴禁陸督亦已嚴行約束桂軍留湘鄂人始免恐慌漢口各團聯合會於初聞此事時已電請大總統設法拯救蒙派孫道仁唐耐之二君赴湘查辦該會又要求漢口長沙會館電湘當道勿仇鄂人所接復電祇認有搜殺軍警各機關偵探之事以報復其誣捕民黨之仇並無波及平民之舉云云近漢口各團體擬派代表赴湘調查受害之人以便將來要求賠償撫卹茲并將粤漢路督辦致湘都督府電一則補錄如下湘鄂路線半隷治下承保護極感近聞湘段開除工人多投湘營仇視路員　聞火車房監工李文柯機廠監工白金中（均鄂人）忽被軍隊拘捕經洋員史圖含潘爾生極力交涉始釋等情查本路借欵興修勢難中止如本路員役有碍湘政之處請由貴當　備文說明事故敝處自當送交似未便逕行拘捕致生誤會妨　路工祈卽轉行貴部各軍知照爲盻詹天佑周炳蔚眞印湘中之北籍鄂籍各兵解除武裝來鄂者均經鄂當道設法分别安揷遣散無如人數衆多刻尙源源而來若輩多衣履不全狼狽不堪誠恐其滋生事端特由漢口鎭守使派軍在漢口江岸攔查遇有湖南潰兵不准在漢口登岸一槪送往劉家廟營棚住宿以保治安 
[湖北之省議會問題]  
　　湖北省議會各議員現集武漢者有六十餘人惟議長及副議長未到該議員等因見鄂省當道已漸知尊重民黨爰於前日舉派代表周之瀚廖輔仁黄德馨三君往謁范小齋省長要求召集開會范以此事應由中央主　本省並未獨立碍難專擅應俟恢復明令發表後再議並謂以　有事須　議長接洽該代表遂辭出聞昨又以全體議員名義上書范氏略謂省事會　會报維相　　係至鉅當然在恢復之　已爲國人所共　此時所應討論者不過召集方　與召集人之資格而已查省議會法　　十二條常年會由省行政長官召集臨時會由省行政長官　　員半數以上之諸求召集之是則召集方法惟此兩種今議員等　目時艱爲宣逹民意補助行政起見旣有半數以上依法之請求則省長責無旁貸即不能不依法以召集蓋召集議員之資格爲省長一人所獨有亦爲法定之特權更勿庸諉諸明令徒延日時此實因各省情形不　故法律上特使省長　負召集省會之完全責任也再查省議會第十二條議長有事故時由副議長代理副議長亦有事故則由議員選舉臨時議長代理今省會議長副議長别有職務來否未定已由議員廖輔仁等本大衆同意趨　接洽荷蒙贊同似議長副議長現時在省與否亦不成爲問題職是之故用敢公請尅期召集以符法　制而洽　情云云此函上後又續上一函大致以現在　氣逼人議員等稅居旅舍旣有碍於衛生復不便於集議查省議會原有居屋辦公室集議場設置完備舊案存儲應請飭下該管警察妥爲布置俾議員等尅日遷居又資清理而　　行尙不知范省長如何對付之也 
[江蘇要聞自治問題銀角問題]  
　　省會　國會要求復活縣市郷自治機關隨之江蘇自治清季創辦至民國初元規模大備全省市郷議事會董事會有一千數十所議員有一萬五千四百人郷市董事三千三百餘人經費合附加七成徵收特稅約百萬元袁氏恣肆之時槪遭解散附稅僅一部分爲敎育費人員僅董事應官吏之指挥設公欵公産經理處敎育欵産經理處兩機關代之自治銷沈已極現共各再造民意大伸省會已著手豫備開會手續市郷議員已有爲一區域之運動者惟事關全省似應聯合爲組織之豫備有志者正在進行中 
　　南京造幣廠新鑄輔幣致起風潮造幣　資本　額五十萬交通中國兩行存欵八十五萬共一百三十五萬開鑄新模大元已有數月及停兌令下中交將欵提回財政廳及中行又向之借出二十萬乃僅餘三十萬爲鑄本江蘇照常兌現停現出省令復取消市間頗缺現貨財政部因飭開鑄輔幣每日造六七萬角共銷出四百餘萬角近日滬上忽傳私鑄充斥成色太低致不能行使究　何因官場正在調查中現上海總商會已函勸錢莊行用矣 
[蘇審廰風潮續誌]  
　　江蘇審判廰法官全體辭職風潮已詳前報　再將當日情形　下　莊景珂蒞任伊始首以奉部院諭　比較各省司法成績唯江蘇最劣爲詞其接見　僚尤不假以禮貎有某君者初次隨班晋謁鵠候良久迄不得見次日再往謁見卽據面諭我此次帶有推事某君來此渠本係浙高審廳民庭長仍應以民庭長位置與之查民二庭庭長金文諤本係刑庭推事升充爾可代爲轉逹令其回刑庭由某接 
 
 
 

Page 7

 
 
　　充金之薪水當於抄錄費項下提出三十元以津貼之爾如不　對之　　可告以係得諸傳聞亦無不可等語某君當告以法官分限苟非法律規定不能意爲轉移即使金庭長果有不　情由黜涉之權亦應操之廳長某身爲司法官吏斷不能違法而代廳長行使職權至告以傳聞云云無論事實上法律上均不發生效力即某自有生以來亦從未受他人指使爲暗中傳話之事等語不請此言竟逢彼之怒即以盛　凌人大聲疾呼謂你黨眞不肯嗎長官威嚴令人不寒而慄又對某庭長云我如電致部中設詞說爾等辦案不力及如何不好部中斷無不信之理不過我不是這等人云云又對某君云我來時即聞蘇廳推事全係由浙調來此輩當廉廳長到浙時曾有同盟罷工之舉等語夫以成績之優劣品行之端否自應以事實爲憑豈可虚設其詞以爲誣衊他人之計彼雖自稱尙不至此然即以嚴廰長在浙之事實而論廉抵浙後浙高審廳始行成立某君等又係於該廳成立後始由廉推薦迄廉去後某君等仍在浙廰及廻避问題發生始行奉命轉任且現在蘇廰推事由浙轉任者僅殷及沈金兩庭長三人是其所稱同盟罷工云云全係故意撰造之語且彼謂部諭蘇廰成績最劣一節尤與去年部中請奬請補之事實不符如果成績不良部中何不於事前監督反於一再褒奬之後加以非難尤屬令人不解似此　張爲幻人人寒心故蘇廳法官全體辭職莊已恐懼旋又見滬報發表此事更爲惶恐聞已派某君赴滬擬　各報館疏通云 
[皖省近事]  
　　皖省紳商學各界吳傳綺邵國霖蔡正程慶福胡遠勛馬景融王乃杞宋　芮彬胡祝如等公電張督車略稱頃閱大總統十三日申令所有本年七月十二日以前因政治犯罪者應即一律釋放等因查皖省前犯政治嫌疑胡孔禮趙畏天甘其麟田象象坤洪忠愷徐樹侯等寄禁懷寗監獄請迅令省釋日内張督必有電復也 
　　省城住紥第八路李良臣統領以該路現時調練進步甚速擬於十八日至二十八日爲該路各營實行演習打靶已擇定北門外及東門五里廟爲演習地點業已會同警廳曉示居民届期無得驚恐　 
　　省會警廳前呈准倪使招募馬巡以備驅遺之用現該巡業已招齊於本月二十日成軍警　意欲分派各路輪流巡緝以保地方 
　　安武軍司令部倪司令已令飭全數移住蚌埠該部舊址現改爲第八路統部 
　　皖軍執法處現雖仍存在而張督軍已擬自七月一日起停止該機關開支昨已令行皖軍執法處知照矣 
　　懷寗監獄於黨禁解除時問仍發見種種蹂躪情事經紳商學等公呈高等廳派委確查現　廳以科員呂松樵濫用職權各由獄長督飭不力紳將該獄長蕭子和撤委别委司法人員接替至呂科員以書吏謀充法官自無法律知識候調查明確　行　　以爲淫刑以　　戒 
地方通信 
[鎭江]  
　　警局飭查僞小銀幣鎭　日前領到南京造幣巖大批新　角行使市面初尙通用後因滬上發生風潮據官場傳說謂有私鑄僞幣　雜其間鎭市商界始各留心惟一般小本營生者以眞僞難分受虧不少額有煩言警察總局章局長特通飭各警區隨時密查如有行使僞幣須拘區盤詰確有混用實跡者當解結局根究設因輾轉收入出於無心者亦當立時釋放免累無辜云云　　會議息借漕銀案丹徒縣公署日前按奉省公署電開以本年漕銀先行息借墊解以濟要需章知事奉電後當函知鎭江商會妥爲籌畫已由吳總理刋發傳單召集商會全體議董於十八日下午一句鐘在本會開會集議云云 
　　江北難民過境江北阜寗桃源安東一帶人民近因連遭大雨洪水漲溢所有田地房　盡遭淹没生活艱難乃四出就食乘舟南下於昨午抵鎭計有難民六百三十餘人有某董事見而　之給以麵食充饑云 
[南京]  
　　農林大學續招新生南京金陵大學農林分科署　後　續招新生定於陽暦九月六七日試驗入日開學備有詳章函索即寄其試驗科目如　文英文世界史幾何物理化學輿地學等該校並附設預備班凡到校應試程度不及入分科者如向學情殷可由該校按其程度插入預備班補習以免往返徒勞云 
[揚州]  
　　息借　欵有着江都縣公署前奉省署通飭息借本年冬漕以應急需周知事奉飭後當邀集紳商協議刻由商務分會會長周糓人君暫措現洋五千元扣除六個月息金餘洋業已如數滙縣矣 
　　台營官地交涉楊州振明電燈公司前與南柳巷公園訂立合同借地建造過電房計共樓上下兩間刻台營官地局孔局長以此項公地該園股東不得　自交易特移請縣公署訊究未知若何結果云 
[無錫]  
　　　　私販硝磺私販硝磺本干禁令前日南門外有　復成火腿店忽被硝磺緝私　華鴻賓朱旭藩二人查出私硝磺十三包督　　　警察第二分所詳　核辦昨日緝私員又在洛社　　　　　竹店内查出意硝磺多包　均由緝私員詳報硝磺緝　　　　　　　矣 
　　新世界　　有期無錫火車站大洋橋下有　　　　建　新世界遊　　一切辨法均仿照滬上新世界式様　　已　　朔日　資聞定每人小洋二角若兼西餐則僅七角樓高五層佔地頗廣有　場番　館影戲院及動物様本館客棧等項惟因限於經濟内容　不　上海新世界不過其一　形而已然在内地已屬罕見矣 
[湖北]  
　　宣布大總統之要電王子春督军奉黎大總統電開鄂省盜匪横滋民不堪命迭據各界文電紛馳以及紳民來京呼籲者絡繹不絶痛念民隱殊深慙怍在國事未定以前青年急進之士一時雖有過激之舉尙堪原宥現大局旣定羣疑全消旣無畛域可分　負維持之責稍明大義者想已早寢積謀奚忍再事紛擾此後凡有假借名義聚衆　械等事均應查其犯罪情形按律嚴辦不得稍涉輕縱以絶禍種而重民瘼等因當經通飭所屬知照外並卽刋印示諭分發軍民人等一體週知 
[南昌]  
　　張勳代表抵贛安徽督軍張勳前已遵令將駐贛之定武軍陸續撤回原駐地點尙有其他軍務上關係特派代表凌紹彭來贛與李督軍接洽一切聞凌代表業於前日乘快車抵省下榻督署李督軍與之作　夜談惟所議何事外間尙無所聞 
　　戚　長做壽贛　長戚揚於本月十七號爲其壽辰贛垣各界多有備具壽儀致送者而軍界則以李督軍領　聞其儀物有泥金壽屏等十色已於十五日派員送往公署戚省長謙讓再三而後受之省外各縣各局所　有送禮者此亦富僚之舊例也 
　　省議會恢復先聲　約法已經明令恢復省議會有連帶之效力聞贛省李戚二長官已電請中央將省議會從速明令恢復以便遵行戚省長前日並請黄紳大壎入暑商酌進行方法省　三小時始　辭而出探聞大旨　省會召集日期行將不　而所需經費如各縣　稅多被歴任知事侵蝕頗多雖一面　飭各道尹勒限催理而各種手續又非一時所能竣事現礙飭财　　預籌的欵先期墊支以達愈速愈妙之目的云 
[杭州]  
　　參議會請停苛稅參議會王副議　等於十九日致電北京大總統段總理云民苦苛政久矣横征暴歛刧以淫威怨毒充寨莫敢呼籲天相中國再造共和得承明令取銷抵觸國體之政令及經界局與民更始蘇望孔殷然各省官吏於人民痛苦一若不財政均失自由　克徒歸中飽民命朝露　　　絲　請即付　務會議頒發明令立予停罷一面嚴　各省分别激查以儆貪婪而蘇民困王廷揚童學琦沈定一叩嘯 
　　交通銀行清賑杭州交通銀行鈔票定於八月底以前如數收回所有該行人欠欠人各欵業由王行長子　督同行員着手清理所有　電路欵已由各管理局自存銀庫彙總解部將來浙路股欵及債票本息應從何處滙解亦須另定辦法據該行中人云俟北京上海兩行兌換劵準備金籌措裕如仍當繼續營業云 
[濟南]  
　　督軍將移回舊署舊督軍署原在西南圩門外就　高等學校之基址改建者張督軍月前抵任時正值南北爭持之際以該軍署居住不便遂遷於圩内趵突泉東首之工業學校今和議告成雙方亦漸趨融洽該校以開學在即一再要求刻已允如所請已遣人部署一切不日卽移　舊軍署駐節矣 
　　新城門一律開放濟垣自亂事發生後舊有東西南三城門照常啓閉不過時間略有遲早惟新關之四隅各城門自關閉後未曾開放現司令部以時局大定因迫於商民之請求除東南隅門業於前二日開放外昨日（十五號）又將東北西南西北三隅之門一律開放以利交通 
[天津]  
　　日置公使到津駐京日本公使是置益氏帶同隨員等於十六日由京乘火車到津當由警察廳長率同差遣軍樂各隊並駐津日本提督領事官率同軍商各界人員往老車站迎迓云 
　　　權　士會又開會天津維持　權國土會又於本月十六六 
日下午三鐘假商會聯合會開會到會會員三百二十餘人首　會長卞君月庭登台報告云今日開會爲前次上書外交部及巡按使各長官現已奉批仍無　等之解决此會須繼續進行應績舉代表晉京上　外交部力爭云云次由會員田文彬孫子文劉俊卿陳鳳樓王　辰盧劍　杜小琴諸人相繼演說一致主張上書再爭並謀業付張燕謀之法討論良久至五鐘閉會 
[北京]  
　　農商部地質研究所畢農商部所設立之地質研究所於本月十四日上午十時舉行畢業禮并開成績展覽會是日農商總長張乾若氏因事未到由次長李國珍氏偕全體部員臨場演部申　來賓數十人　　一時之　 
雜評一 
[國會前途之希望（一子）]  
　　國之所以成立者必有一信仰中心之機關焉專制臨無信仰中心之機關祗有信仰其君主君主而失人民之信仰者其國未有不亂者也共和國所謂信仰中心之機關則國會是已 
　　是故爲議員者第一當思所以保全人民之信仰欲保全人民之信仰第一當知所以自重不使人民啓輕衊之心而所謂自重者又非故自尊大之谓也要在以公正誠實之態度表示我人民而已 
　　人人心理中愛之敬之國會自然鞏固雖千軍萬馬不能動焉晉之所　於識員諸人者如是而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報再紀工部局鑄幤問題]  
　　十九日字林報載公共租界電車公司經理麥考爾長函一通論工部局鑄幣事大旨謂工部局鑄幣與電車公司收入大有裨益此策果能施行余當然贊成但就各方面詳察之余未能以此議爲然若謂工部局新幣發行後上海種種困難即可摘除此說殊無證據上海旣不能仿香港辦法杜絶華幣輸入則新幣與舊幣並用凖以格萊香氏理財原理良幣终必爲惡幣所驅除或謂中國銅元成色太低不足十文以致價値低落此非確論近來銅價昂貴中國銅元本身之價値今較其通用之價値有盈無絀若鎔化之且可獲利但燬幣爲中國法律所嚴禁耳察銅元價値低落之原因不在其本身價値之不足而在其發行太多及中國不能照其面値收回也再幣政宜從處落想中國幣政不良通寶價落則商務之發展因以受阻稅項因以減收人民愈窮愈無力繳捐國家實蒙其害國家初欲藉鑄幣以圖餘利終成自殺之策查一九○二年中英商約會載有中國允設法鑄造統一國幣一條若英人根據此條請中政府整頓幣政則中國全國胥受其益豈獨上海一隅而已哉云云字林報社說辯論此問題仍抱其工部局自鑄輔助幣之主張其末段謂麥考爾君主張由中國自鑄統一國幣吾人莫不贊成但麥君亦知此策之不能實行乎中英商約中幣政一節早成具文且當立約時中政府之權力尙能及於各省所有督撫不敢違命今日中國則無令出必行之政府且目中國府一得欵項即須應付要用斷無整頓幣制之餘力吾人所可期望於中政府者至多不過商務進步而已上海鑄幣之動議未嘗非因中國不能自行整振幣政而起上海屢曾示中國以規模今於幣政又何嘗不可上海鑄幣一層縱未便立即試行然固有詳細討論之價値也 
[商會無發行紙幣之權]  
　　上海全國商會總事務所致湖北省事務所函云據上海總商會交閱湖北鄂城縣商會公函内開敝處銅元缺乏官票滯行影響商場良非淺尠敝會爲維持起見議暫發行値百文値二百文小票補銅元之不足輔官票之流行曾經函請縣署備案無如人心好僞惟利是圖前有人在漢口石印局假造敝會小票幸　局嚴爲究詰事不果行今因官廳拿獲行用湖北　錢局僞票者訊據供稱此項僞票純由貴鎭販回並有欲在貴鎭僞造敝會小票之語果係實情殊　市面前途大有妨碍伏懇貴總會迅予轉知貴鎭各石印局切勿代刷此種小票倘遇有到局托印者務乞轉囑扣留捆送敝會交官法辦除捆送來往川資槪歸敝會承　外並照章奬給錢二百串以酬勞勩想貴總會熱心公益諒　膜外視之也是所至禱希即見復計送小票式二紙等情接閱之下不勝駭異查商會係法定機關其應行職務載在商會法第三章第十六條不能越出範圍即謂該條第八項内開有關於市面恐慌等事有維持及請求地方行政長官維持之責任等語亦非徑由商會發行銀錢紙幣蓋商會由商人集合謀爲公益旣無資本又無營業焉得有發行紙幣之權其或因官票滯行受官廳委託設法調劑亦必須由該會另行組織銀錢機關擔負責任方爲正辦萬不能即以商會名義發行紙幣且閱所附小票後面開載告白儼然官廳曉諭尤非商會所宜有若不嚴行禁阻倘或滋生事端於商會全體皆受影響内地商會往往不知檢束致有官廳之挫辱大率皆由此種不當之行爲而起本總事務所爲整齊商會軌度起見合亟檢附原來小票兩紙函請貴省事務所迅速查明禁阻並即將禁阻情形即日示復如自行取締力或有所有逮則請示知詳情由本總事務所禀部核辦可也 
[廣西取消獨立之通電]  
　　松滬護軍使署於七月十八日接南甯陸陳兩督軍通電云元日得京電悉讀大總統艶日申令仰見我大總統擁護國法尊重民意本懷欽感無已竊查南軍倡義以來爲維持國法起見權宜組織軍務院以維危局先經宣言俟國務院約法成立即行撤消現國務院旣經成立除通電組織軍務院各省商定收朿手續刻日依照條例由院宣言撤消外先由榮廷將赴湘各軍一律撤退撤回原防駐紥於蒸日由營通告京少在案嗣後桂省軍政民政均一體服從中央命令協心翊贊共矢忠誠乞賜昭鑒陸榮廷陳炳焜叩銑印 
[省敎育會歡宴議員]  
　　江蘇省敎育會於十九日午刻特設西餐邀請江蘇在滬國會省會各議員讌集並招民黨諸鉅公及會員多人作陪是日二時入席酒半副會長黄任之君代表本會全體致歡迎之意並謂今日之叙不在儀文一以報告近年來本省敎育因絀於經濟不能發展曁受暗中摧殘各情形一以期望國會諸君開議之凖備其要點有三一制定憲法時對於敎育問題之應行注重或删改之條文二修正官制時對於敎育廳之必應設置三編審預算時對於敎育經費當特别規定次由國會議員陵植支君起答略謂上列問題三端自當竭力維持且凡事重在道德議員不敢不引以自勉尤望省敎育會提倡道德敎育以爲後盾次省會副議長錢强齋君起言本　情形黄君所論極爲痛切省會同人無不引　已責苟能開會列議自當加意維持次會員沈信卿君賈季英君國會議員王幼山君省會議員朱德軒君　後發言對　良心作用及寛籌地方經費皆殷殷注意末山黄任之君特别介紹吳江起義之何子鈞君前辛亥年浙江赴參議院之代表湯爾和君與諸君欵洽遂由何君略述在吳江情形湯君則以醫理之妙用表議會之精神於勉勵之中寓雋永之論在坐者咸鼓掌稱快一時主賓酬酢談笑盡歡至五時始行散席 
[嚇詐軍餉之結果]  
　　自稱民黨之常熟人張味君天津人周夢九鎭江人孫傳如平湖人李惠甫等在法租界設立機關因串誘鹽業銀行總理倪榮甫之子倪文瀚至機關内禁閉出示手鎗恐嚇迫助三次革命軍餉銀五千元並逼寫書信與乃父取贖嗣因同黨意見不合將文瀚釋出訴知其父僞願貼還膳費約李等至南京路安樂居茶館領取一面密報總巡捕房派令中西包探前往將李等先後拿獲解至公共公廨迭經訊供判李惠甫摘釋張等三人押候核辦在案昨由捕房將該被告等解廨請示捕房以界内迭出嚇詐之事殊礙治安請爲嚴辦訊之張等供仍推諉會審官關君商之英領康君以此案迭經訊明該被告等嚇詐罪已成立按照現行刑律應處三等至五等有期徒刑判爲首之張味君押西牢半年周孫各押三月期滿均着帶堂候核 
[浦東居民請除巨害]  
　　浦東陸行郷朱家橋農民朱和尙姚凌法家於六月一日夜被盜匪王八起意糾合魏奇欽等夥劫得贓一案現由東溝第六警區在三井碼頭緝獲盜首王八即奚木生一名解由淞滬第三警署轉送警廳押候訊核在案現地方警察所以此案犯事地點係在地方警察範圍特向警廳將該盜首移提到案訊供不諱正在調查案據核辦聞昨據陸行東溝各處居民來所具禀指奚係地方巨害務請從重懲辦以除民害等情司法員諭候備文移送地方檢察廳歸案訊辦 
[錢家蕩盜案三誌]  
　　住居法新租界錢家蕩地方之農民陸海朝家於十六號晚間被盜匪李哲英糾黨搶刦先後由善鐘路捕房捕頭脫雷沙克及探目沈德福包探周寶生金九林王世楨楊振富拘獲正犯八名嫌疑犯九名昨解法公堂請訊事主陸海朝投稱是晚有盜匪八人打門入内門外尙有數匪把風各匪除搶去洋銀十元小洋二十七角皮衣三件外尙有一匪用刀架在民人頸上逼問藏洋之處致被戳傷頸項請求驗究捕房將在薛福仁周德友兩匪身上抄出手槍兩支呈案請鑒薛福仁供手鎗由李哲英給與民人同往陸姓家行刧是實周德友供李哲英給民人手鎗一支同往搶刧張德生羅德才羅六揚張富貴同供民人等均由李哲英來邀民人吃酒後同往陸家行劫是實李哲英供認爲首起意糾衆行刦不諱馬玉龍供民人事後被拘實無同往搶劫情事中西官問各犯是晚馬是否同去據各犯稱實未同往又訊嫌疑人高小安劉連吳正祥張志福汪葵辰王浹周黄卓峯殷任芝劉效康等均無爲非情事聶讞員商之法副領事德君判高等一併開釋李哲英周德友薛福仁張德生羅德才張富貴羅六揚等七人均送内地照律懲辦馬玉龍驅逐出界 
[力闢擅售日暉廠之謠言]  
上海縣公署昨日出示布告略謂案奉江蘇省長齊巧電開日暉呢廠並無議售外人之事近日有人造謠撞騙由縣出示查禁仰即遵辦等因奉此查日晖呢廠並無議售外人之事何得任意造謠致滋淆惑奉飭前因合行出示查禁爲此示仰　邑紳商居民一體遵照嗣後如有前項造謠撞騙情事定干拿究毌違 
[訊究私土彙誌]  
　　南京人倪雪樵前日午後携帶紅土十包經遇白克路被戈登路捕房十九號三道頭西捕查獲帶入捕房昨解公共公廨請究先由該西捕上堂訴明查獲情形繼由洋藥公所代表律師到堂聲明被告販賣私土違犯刑律請爲訊究訊之被告延担文帮辦律師代爲辯護俞代　讞商之英卓副领事判被告交五千元人洋並保烟土暫存捕房候訊核奪 
　　福建路廣泰烟膏店經洋藥公所代表律師協同老閘捕房在該店内搜獲僞印花土六包西比利亞土一包曾將該店夥張夢祥傳至公共公廨諭候訊究在案昨晨復由捕房將該店股東朱鳳山傳案請究先由洋藥公所代表律師上堂譯訴案情訊之被告朱鳳山延律師到堂代辯願擔股東責任要求交保中西官判朱張合交二千元人洋並保烟土暫存捕房候化驗再核 
　　洋藥公所代表律師前日協同滙司捕房在海寧路成美烟膏店内搜獲似係紅土煎成之烟膏數缸當卽帶回捕房昨由該代表律師偕捕房中西包探至公共公廨訴明前情請傳該店主金元閣到案訊究中西官諭將烟膏暫存捕房聽候驗明再核 
　　雷金林何金濤李測陳雲龍在三馬路上海樓旅館二十四號房間設立機關販賣私土被洋藥公所查悉協同捕房前往搜獲西比利亞土數兩將雷等拘解公共公廨訊押在案昨晨復訊先由洋藥公所代表律師上堂譯明案情繼由見證陸炳福證明報告公所協往抄查情形並據西員愛實勒投稱驗得該土確係西比利亞所産中西官判雷押西牢四月何李各罰洋一百元充公無洋各改押兩月陳雲龍訊無干預開釋　 
[棉花業之調查]  
　　本埠棉花業近來市面尙屬平穏前星期因交易清淡每擔價格跌落五六錢本星期生意稍有起色已回漲三四錢現計南通貨開價規銀二十四兩六錢太倉貨二十四兩餘姚貨二十二兩六錢四牌子二十四兩統牌二十三兩四錢各花行門莊收價每擔三十一元惟鄉人來滬求售者殊不多　緣本年自入夏以來忽 
寒忽暖雨水太多當此木棉結實之際頗有影響鄉農知今届新花收成必減將來市價定必昂貴不免有意居奇故門市益覺寥寥調查銷出方面統計本星期内共開出五千餘包計上海三泰兩紗廠收入餘姚花三百包怡和紗廠收入太倉花三百包鴻裕廠購進南市統牌花四百包餘姚花一千五百包南通縣大生廠購去南市四牌子五百包營口帮亦辦去南市四牌子及九鳳牌共六百包日本横濱帮辦去餘姚貨三百包廣州帮辦去南通花三百包此外則爲各帮所辦云 
[鴻裕紗廠之擴張]  
　　本埠叉袋角鴻裕紗廠係郭某等所組織由鄭培芝經理於今夏開工先設錠子一萬四千只其機器引擎係英國阿賽里司廠承造頗爲堅固花衣純用通花所出十六支十四支寶鼎牌紗堅潔匀白初開盤時每小包售銀九十兩一時内地各布廠頗爲歡迎紛紛訂購日夜出紗四十包不敷所求現已續添機錠五千只趕裝齊備不日開工惟十六支　鼎牌小包已漲至九十一兩七錢五分矣 
[烟酒聯合會之通告]  
　　中國烟酒聯合會主任陳良玉等致烟酒業各董事函云我酒烟兩業比年以來捐稅日重生計日窘受專制之流毒苦呼籲之無門茲事共和再造正我兩業挽回有日冀留一線生機同人等爰特组織中國烟酒聯合會設立於上海以便交通而資聯絡迄今甫及兩旬已蒙蘇浙皖贛閩等省各抒意見各派代表一致贊成惟事關全國同業生計非合羣策羣力恐不足以謀進行而生效力想先生爲同業領袖洞悉利弊凡就近各處懇請代爲宣布宗旨俾得大衆　知不至獨抱向隅茲特奉上通告書及草章等件務乞糾正並請轉交各處同業務祈届時派員蒞會或通函電到會不勝歡迎之至 
[平湖同鄉會之會長職員]  
　　旅滬平湖同鄉會複選會長職員業已揭曉照錄如下會長張石君　副會長林依中徐鶴笙董事八人胡戊鵠葛詞蔚張逹卿王遠堂陳晉軒陸紀宣馬　良蔣已春評議員十六人徐美士徐　源張理卿徐眉軒吳毓峯陳子泉何書農潘子餘許奇松陸彙泉陸琴舫楊子英包壽伯葛書徵甘如瑛李榮欽備補四人祝伯英葛詠義王範吾奚　石會務主辦員王叔明名譽董事金鐵孫陳菊山 
[監試留雲小學畢業考試之報告]  
　　上海市學務委員賈豐芸昨詳縣公署文云爲陳報事查留雲小學校於本月四日舉行畢業試驗黨由委員奉飭前往監試成績均合於畢業程度茲據校長汪錫增送來各該生成緉曁畢業後狀况表各三分並畢業證書一册合行彙陳分别存轉其證書並希驗蓋印信發下實爲公便 
[閘北國民學校暑假畢業]  
　　閘北大統路市立第一國學校開辦至今已歷七年頗著成效屢爲省道縣視學所嘉許本月十六日爲該校暑假之期並行第三届畢業式由經董錢貴三趙镜芙之代表沈潤甫到校給憑畢業姓名錄下王孝祺瞿本傑錢榮貴管文林胡洪興包清 
[顔料公所施診給藥]  
　滬上人烟稠密際此盛署每見苦工食力之輩日則奔走夜則露宿迨至成病醫藥無資良可憫惻茲聞顔料公所同人集資施送醫藥業已商請陳杏如醫士擔任義務在南市大馬頭直街公所内逐是上午施診照方給藥洵社會之善譽也 
[史啓祥爲潘魯菴行續紀]  
　　潘君魯菴應政府交通部之召不日整裝北上前日（即星期日）培基學校校長史啓祥君在哈同路本校祖　潘君陪座者爲上海縣警察所丁葆和君傅　珊君務實中學校長王卓雲君啓秀 * 
學校主任史鴻動君等十餘人　籌交錯洵極一時之盛聞散席 * 
時已鐘鳴三下矣 
[龍華馬路派警站崗]  
　　松滬警察第二區余炳文查得製造局西栅外之龍華馬路四通 * 
八逹行人甚衆屢有匪徒攔路刧物茲特派撥巡士三名交高昌 * 
廟警察分防所巡官李錫恩派遣至龍華馬路一帶站崗以資保衛 
[緝捕搶刦南滙典當之盜犯]  
　　南滙縣境魯家滙鎭滙豐典當於本月一號夜被盜持械入内刧去金銀飾物約値二萬餘金業經該縣葉知事移文水陸各警一體查緝在茲由水警第四分署長李蘭亭偵悉搶刧該典案内之嫌疑犯沈莊在南市將馮拘獲昨已解送閔行呈請水警第一專署訊明解縣歸案研訊 
又聞南滙縣葉知事昨日發出賞格云用懸赏缉拿事照得本年七月初二日夜縣屬魯家滙鎭地方滙豐典舗被盜首金老二結夥五六十人强刧得贓二萬餘千元實屬不法已極亟應縣立重賞缉獲到案以憑嚴懲而昭烔戒爲此格仰軍民人等一體知悉爾等如能將此案盜首金老二拿獲送案者賞洋五百元通風報信因而拿獲者賞洋二百元本知事儲欵以待一經訊實卽行照給决不食言特揭賞格 
[浙江水巡隊來滬捕盜]  
　　杭州城内某姓家前被匪徒聚衆行刦失贓甚鉅當時又被持械拒傷事主遂開單投報官廳飭緝贓盜嗣經該處警署先後拘獲盜匪數名訊據供稱由唐照生爲首現聞唐等均逃匿上海等語 
該署據情申詳浙江督軍呂公望備文飭派浙省水巡隊隊長帶同隊警並眼缐等來　先投淞滬警察廳禀請協緝昨日午後該隊長等訪悉首盜唐照生匿迹滬城廟前街地方不動聲色協同該處第二　守望巡警並線役等馳往將唐拘獲押送一區二分 
 
 
 

Page 11

 
 
申報第三張 
　　駐所由王金山警佐提案研訊唐直認不諱奉諭申送警察廳經司法科員略詰數語判將唐加上鐐鍔准交該隊長帶回杭州歸案訊究 
[偵獲誑騙首飾之賣藝人]  
　　金子和之子宏恩前被變戲法之張小全及王文慶騙去金珠首飾值洋五千餘元逃往杭州後由法捕房飭探至杭州拘獲張妻嚴氏解經法公堂訊押三月在案昨由探目黄錦榮包探方福林偵知張小全王文慶匿跡之處前往拘獲解廨請訊張供認騙物不諱王供幫同誑騙是實判張押一年王押九月期滿一併逐出租界　　氏開釋 
[截留大帮拐匪]  
　　救濟會調查員趙再青余杏鏞偵探虞占順沈金泉等昨午在杭州輪船上查獲興化拐匪柴韓林杭州拐婦柴陳氏拐得五嵗小孩阿榮又上海浦東拐匪李英昌拐得七嵗男孩阿全又江北拐婦蔡紀氏拐得男孩小獅子又嫌疑拐匪戴立本王恒貴均江北人紀才寳山東人又江北拐婦徐李氏拐得九嵗男孩陸爾子六嵗男孩根弟又清江拐婦蔡方氏拐得八歳小孩小毛又江北婦人韓鄭氏並韓小和子韓小　等所帶巧鳳阿鳳連弟等三孩據稱爲自已之孩因涉嫌疑一併拘獲又安徽拐婦戴楊氏拐得七嵗男孩　珠五歲男孩金山又無名幼孩四口又安徽拐婦楊劉氏拐得十一嵗小孩富弟七嵗小孩沙桃該員探等又在致遠船上查獲被拐九嵗小孩張二毛四嵗小孩弟弟均崇明人拐匪已被逃逸遂將柴韓林柴陳氏等男婦拐匪並被拐男女小孩阿榮等解由水巡捕房轉送地方檢察廳訊辦 
[船户情虚行賄]  
　　滬北安利洋行於本月十八號雇船户陸連生等數駁船往老太古棧内裝得鐵條數百根中途被竊一百八十七根值銀一千六百餘兩消贓於某處當經該行洋東貝利與經理蘇潤榮向之追究詎陸等膽敢行賄經洋東偕同見證倪阿榮報告水巡捕房飭探將陸並陳金龍奚金秀張毛甫陸阿鶴龔阿四吳福生等一併拘獲於昨日午後轉送地方檢察廳訊辦 
 
[糾衆互鬭之禍端]  
　　向爲西崽之楊掌掌與混名電車阿四者素有仇隙前日雙方各糾同黨多人在楊樹浦地方互相惡鬭楊力不支卒至敗退阿四等窮追至浦江邊楊進退無路跳入江中致遭淹斃昨由該管捕房將尸撈獲車入驗尸所聽候驗明核辦 
[漆匠又施騙術]  
　　漆匠姚阿榮舟山人屢次騙人貨物曾經官廳懲辦有案前日又至美界元芳路鮑全記漆作内騙得值洋三百餘元之洋漆避匿不見昨鮑察知受騙投報美捕房請爲查緝 
[冒騙白米]  
　　陳榮生冒充信昌茶棧中人揑寫字條至北山西路張茂華米店騙取白米一百磅被控捕房昨由包控將陳拘解公共公堂訊實判陳押六禮拜以儆 
[冒名朦保]  
　　金壇六野旅館控陳少卿不理欠洋一千六百元一案因有魏祖德方如祥冒充三馬路太和堂藥店主將陳朦保出外經交保處西探查悉昨將方魏二人傳至公至公廨請究中西官判各交五百兩人銀並保候補傳朦串各人到案訊核 
[女工自縊遇救]  
昨日午後三時盧家灣某絲廠女工毛秀娥不知何故在空屋内用帶自縊迨經其他女工查見救下已不省人事當由廠友急送廣慈醫院救治得慶更生訽之該女工稱家住寳昌路實因家道貧苦食指浩繁不得已出此下策經捕房飭傳其父母領回妥爲寛解 
[逞兇毆人之互控]  
　　公共公廨檢察處用人周錦常控業廣公司收租人葉鶴年將伊毆傷昨由捕房將葉傳至化共公廨請究先由周錦堂偕證郁慶生上堂證明被毆受傷情形並將傷單呈案訊之葉延律師到堂聲明被周兇毆各節中西官以葉並無驗傷單呈案所控行兇難以憑信判各退去候查明再訊 
[相驗路斃]  
　　西南郷閔行鎭附近魚行橋地方前日倒斃無名男尸一口由該圖地保投報地方廳昨晨委派宗檢察官沈檢驗員等乘小輪前往尸場驗明該尸年約二十嵗左右形似求乞並無傷痕委係發痧而死塡明尸格判由善堂棺殮 
[女工計論賞洋]  
　　閘北長安路經緯絲廠管車陳培元至四區警署控女工陳瞿氏陸張氏李張氏李陳氏周高氏王李氏等聚衆滋閙損毁値洋二千餘元之繅絲機器經姚警正派警傳到陳瞿氏等六口據供向章各女工按日到廠工作不輟者每星期由廠中另給賞洋一角一月之内不間斷者額外給工资二三天不等近因該廠主陶子敢爲十嵗之子做壽停工兩天今日給發工资司帳人將上項賞洋扣除衆以此次停工非女工本意且已損失兩日工資不應扣除賞洋向司帳人理論致起爭執並未損壞機器判解送司法科核辦 
[從此斷絶往來]  
　　住居閘北五區境内之嚴吉生與婦人田張氏姘識多年近嚴正式娶金氏爲室且厭張氏年老抛棄不顧張氏懐恨殊甚突於前日乘嚴夫婦外出前往嚴家將箱籠什物搬取一空嚴以張氏行竊投區控告經薛警正傳集兩造解送司法科由嚴科員質訊一過判將吊案之衣物給嚴具領嚴借張氏金戒一枚亦令歸還嗣後彼此不准往來分别取保開釋 
[誘逃有夫婦女]  
　　李阿洪至法公堂控稱髪妻唐氏被夏祥法誘姦後店中買下之錢均被唐氏貼與姦夫使用民人查悉後夏卽將妻誘逃無踨今始尋見報捕拘獲請求重辦唐氏供於上年六月問被夏誘姦今被誘逃是實夏供唐氏自願隨民人度日故敢領伊出外判夏押三月唐氏押一月期滿交本夫領回管束 
[過犯拐賣女孩]  
　　蔣文珊控施子才在馬霍路四百二十五號門牌其婿李和尙家誘拐伊之十一嵗女孩祥郎得洋五十五元賣於莊姓等情昨由捕房將施拘解公共公堂經中西官訊知施係過犯判押西牢年半以儆 
[小孩迷路]  
　　小孩周阿榮昨在四牌樓迷路由警帶至一區二分駐所由王金山警佐訊據供年十一嵗寗波人父名茂榮爲銅匠家住朱家木橋今晨被父責打走出等語判送警廳招屬認領 
[貼償老婦傷費]  
　　周如福前日在白克路乘坐脚踏車不愼將老婦李朱氏撞倒碾傷由捕查見一併帶入捕房飭將朱氏送往醫院醫治周存洋交保昨經公共公廨將兩造傳案訊明判周貼償朱氏醫費洋二十元着令繳洋開釋 
[兇犯禁錮半年]  
　　俞金求於本月二號在小沙陀路某茶館内用刀將蔣阿榮之手臂等處戳傷由捕將兪拘解公共公廨訊供押候原告傷愈再核在案茲因原告傷勢稍愈昨由捕探傳同見證沈光明等將兪解廨經中西官質訊屬實以兪係過犯判押西牢年半以儆 
[同居行竊]  
　　姜阿五姜阿六兄弟二人借住太陽廟陳平章所開之和太米店内前日竊取店中鈔票現洋共百餘元而逸報經閘北偵緝隊先後將二姜逮案抄出贓洋二十餘元解送司法科由嚴科員移解地方檢察廳核辦 
[美副領事往津]  
　　駐滬美副領事高思君前日赴津公幹所遺職務由别克福君暫爲庖代 
[東南區清潔捐展期投標]  
　　工巡捐局昨日出示云照得本局承辦東南區清潔捐商人欠繳捐欵照章撤退另行招商接替前經示期招禁在案迄今限期届滿未據有人來局投標合再出示展期爲此示仰各該商民人等知悉如有熟悉該區清潔捐務情願認包者查照後開辦法來局投標母稍延誤切切特示計開投標辦法一投標認缴每月捐欵最低以一千二百元爲合格一投標日期定陽曆七月十九日起一開標日期定陽曆七月二十二日下午三時一投標人須開具姓名籍贯職業並陳驗最近三個月地方稅票一投標人須隨繳保金一千元由局出具收據如無保證即阻止投標一投標人須寫明認包數目親自封函投箱届日由本局長監察當衆開視以最多數者得標認辦一年爲期一得人應自開標之日起限三日内出具認包切結加具殷實商號保狀並預繳三個月捐聽候給諭承辦逾限即將保證金充公改歸次多數接辦次多數保證金於開標三日後發還其餘不得標者保證金當場發還原給收據繳銷 
[滬海道公署批示二則]  
　　聚興礦灰公司禀批據禀已悉何以水巡隊祗允釋放駁船一隻果如所禀殊屬不解仰再知照淞滬警察廳派員前往確查此項灰船先行釋放可也 
　　青浦章練塘肉業商吳萬隆等禀無力增稅懇求飭縣免加由據禀徵收員朦縣加稅差役索費以致該商等全體停業等情案關稅務又涉商情虚實均應激究仰青浦縣知事限文到五日内迅卽查明詳核並仰該商等遵即照常開市靜候核辦可也此批副禀發 
[敎育部慰留留歐學生監督]  
　　留歐學生監督朱炎係邑紳朱福田之子近以時事多艱迭詳敎育部請求辭職現奉部批慰留略謂該員辦事切實夙著成績留歐學務至爲紛亂賴該監督悉心清理近始稍有端緒本部深資臂助所請擇員接替之處應勿庸議至於學欵一節自應由部籌畫總不使該員獨爲其難仍望勉力從公母遽思退云云 
[寰球中國學生會交誼大會預誌]  
　　寰球中國學生會訂於本星期六卽二十二號晚八時假戈登路三號伍廷芳先生住宅園内開交誼大會特備最新巴拿馬賽會活動影戲中西音樂中國拳術復佐以西點冰其林等用欵嘉賓籍聯情誼按巴拿馬賽會影片關於實業極爲緊要足令觀者增長識見拳術爲中匣國粹講體育者不可不參觀其技中西音樂並奏尤增樂趣入座劵每紙售洋四角聞現已通告在滬會員相邀到會同襄盛舉矣 
[歡迎出獄黨人]  
　　昨日本埠平民促新社啓智閱書報社萃華學社三團體假座萃華學社聞會歡迎滬上出狱各黨人是日到會者各社團代表以及中外男女來賓約五百餘人午後七時許由軍樂隊奏樂畢搖鈴開會先由臨時主席劉少舫報告開會宗旨次由李　佛代表三團體致歡迎詞次七十老人仇驚爕答詞次王曙笙趙榮甲汪從龍連學捷周相成胡熊飛龔植三高一飛卓武初鄭憲武王奮丁相田女士並有十齡學音賴鑄雄汪金聲平民促新社代表李癡佛萃華學社代表赖郁文相繼演說畢冠羣女學校全班學生鼓琴唱歌互相致敬散會 
[氣候報告（上海徐家滙天文臺天氣測候報告）]  
　　已過者之報告七月十八日晴而熱中國陸地全境氣壓低下反旋風仍在太平洋中父島與九州之間惟爲勢較弱於前海濱一帶信風涼爽十九日晴而熱南凉風盛行十九日下午四時前二十四小時内上海氣候温度至高九四二至低七七四去年同日至高九四二至低七六八 
　　未來者之推測十九日下午四時三十分預测北部及中央有雷雨南部有和適或輕弱之信風 
[雜評二]  
　　周自齊自首（訥） 
　　今人方以禍首盡逃無法緝捕爲憂而不謂連日京電楊度願投審周自齊願自首竟不患其無緝處且可不緝而自至也 
或曰旣願到案又何必逃旣逃矣又安肯到案然則所謂投審所謂自首者皆欺人之言恐尙無顧鼇之膽量也如顧鼇者可以投審自首告人者也 
[楊度無罪]  
　　據京電楊度聲言無罪自願投案 
諸君猶憶數月以前楊度有一通電乎其警句曰帝制有罪罪在度身今何忽以無罪聞 
　　或曰楊果投案有罪無罪自能明焉楊不投案有罪無罪又胡庸辨焉 
來件 
[日政府提倡棉業之遠識]  
　　德大紗廠經理穆湘玥譯　　國會議員之建議材料 
　　扶植實業之良好模範 
　　去今四十年前日本多數志士推翻幕府大功告竣破壞之時已過建設之事方殷然而當斯時也政治刷新雖已發　人民疾苦未解倒懸紙幣充盈而價値低貶金貨外漏而庫藏空虚商業工凋敗情形已逹極點當時舉國上下所仰以生存者惟恃少數之銀貨而已當國諸賢以爲挽救時艱扶植　業舍努力振興土産外更無長策又以世界各國工業健進已相率以機械代人力出數迅速且極精美貨價低廉若僅恃人力何足與彼抗衡第徧觀國内人民非但機械製造無此長才即使用現成機械亦乏此常識况乎民問之飢溺方深何來餘力一躍而進生活競　場裹惟有由政府多方　進於事業上經濟上廣開方便之門使人民　於從事此項政策已定遂毅然决然除虚文出實力向工商場中開拓浩大之富源日政府遂於一八七七年置備多套紡紗機器每套有二千枚細紗椗子給民間使用十年内不取息金並出資雇紡纱專家敎導人民紗線如何工作機件如何使用至純熟乃已同時委各區長奬勸當地人民共負發逹地方上新事業之責任如辦紡織業之類一八七八年日政府慕英國紡紗事業之優長向英國訂購兩份全部紡紗機器每份各二千細紗椗子就日本産棉區域内設廠工作一在廣島一在愛知縣一八七九年日政府又續行訂購十份全部紡紗機器每份各二千　紗椗子此等紗機安置於兵庫大阪奈良岡山三重山梨靜岡杇本宮城等處 
僅有二千枚椗子之纱廠範圍原屬甚小然在開關風氣之初不得不爲此輕而易舉之事此項機件各用户大都向政府租用或由民間備資購用 
　　日本政府旣如此扶助一般有志企業之人遂大喚起社會中對於紡紗事業之興味是以至一八七九年有資本家集資保送有志振興紗業之山邊君至英國研究紡織事業及其管理法翌年山邊君回國遂由一般同志之士組織一巨大之公司爲前此所未有者於是澁澤男爵等組織第一個紗業股分公司名曰大阪紗廠於一八八二年從事建築至一八八三年開工有椗子一萬零五百枚資本爲二十五萬元日金該廠雖初創營業頗發逹未幾即推廣到二萬零八百二十枚椗子資本爲五十六萬元日金此公司因逐步擴展故至今仍爲日本紗業界中最大之公司玥按日本三十五年前土産不振金貨外溢人民困苦不堪言狀較之今日之中國曾不少異且日係島國棉産甚少而執政諸賢眼光遠大逆料棉業將來必甚發逹實可操足國裕民之劵於是由政府悉力提倡無少疑慮今日彼邦紗業發皇氣象幾幾乎與英美紗業相頡頏夷吾氏牧民篇有云措國於不傾之地積於不涸之倉藏於不竭不府下令於流水之源者日本當年執政諸公對此名言可無愧色矣 
　　中國係産棉國自有紗廠以來已及三十年我政府前此之空言提倡收效幾何中國紡織業家對於本業之競爭進取上作若何計畫對於本業之用人行政上得若何經驗玥乃紗業界後進何敢妄下評判萬一我政府前此提倡棉業政策或覺不甚收效我國民之業此者或覺無甚進步歟當此歐戰行將結朿内國政治氣象一新内外國百業羣謀進展之秋不知吾政府與吾紗業中人亦思改弦易轍作根本上救濟之圖否（未完） 
來函 
[新民女校來函]  
　　大主筆鑒逕啓者敝校於七月十五日放假本届因經費支絀荷蒙　灣女科醫生蔡香孫先生熱心慨助銀十圓敬乞貴報登載用伸感謝謝無任盼譸祗請撰安小東門内西姚家弄私立新民女校謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[問植物中之新害蟲] [  胡謅]  
　　植物中之害蟲如螟　蟊賊蝗蠋阜螽天牛蚜蟲浮塵子各種吾聞研究農業者言之詳且盡矣茲以顯微鏡徧窺各種植物凡農業家所言之害蟲其形狀歷歷入吾眼簾無一或爽然尙有農業家未曾言及者吾亦於鏡中見之但雖洞見其狀態惜不知其名稱今試登載於自由談中質諸當代農業大家務乞明以敎我爲幸 
　　（一）廣東甘庶中之新害蟲其大者具蜿延形象露　露爪見首不見尾其小者齒俱銳刺其嚙蝕甘庶也小者隨大者蠢蠢而動將甘蔗害成百孔千瘡枯槁無汁以猛烈藥水治之可以暫時蟄而不動移時又嚙蝕如故且加厲焉說者謂以煤屑驅是蟲其害可以永除果可信歟 
　　（一）川椒中之新害蟲共有三種一則如陳腐之毒　時而頭向北時而頭向南一則周身有四蹄一尾又有强鬣爬時極速隱約似馬一則爲金色昆蟲酷似壁虎此三害蟲　集於川椒之中將川椒嚙之殆盡有時彼此爲蠻觸之爭肆口大嚼殃及椒葉其害尤烈說者謂是三害蟲若能區而離之僅留其一於川椒内可以無患然參以左氏除惡務盡之言似不足信不知高明以爲何如 
　　（一）湘蓮内之新害蟲是蟲當日光果果亭午炎威之際則其頭伏而向之迨至日光將歛影已朦朧則起立而背之其性最畏雄風飛沙走石之風一至乃展翅飛去杳不知其所之雖蛀蝕湘蓮其害甚烈固不敢堅據蓮房而戀棧不去也乃或者謂湘蓮中之新害蟲若能移於廣東甘蔗之内不惟無害且甚有益斯言也愚敢信 
　　以上三種新害蟲其形質俱爲吾所親見其消除量移之法又爲吾所親聞但俱未曾實驗故當將信將疑之下不得不循請問請益之文仰求判明是否此外新害蟲甚多一時不及贅陳容日再行續詢可也 
塵餘觚剩 
[最近歐戰餘聞南洲脫險記譯世界雜誌第三十七號（續）] [  劉鳳生]  
　　醫生驗余之背告余以未受重傷但筋絡小有扭傷耳余居此間敵兵防守之约數句鐘而此時敵軍似在球開勃地方毁壞鐵道緣余隠隠聞有炸藥爆裂之聲也有敵兵官一人入余室給余以　包及水若干渠通英語詢余以日前自加魯勃來者共有幾人余不答蓋顯見其欲探得余軍之消息也渠復詢余以軍營之事者數次余終不答彼遂去入夜余又由車站登車車蓋自爾斯抵此者也余曾憶一人詢余曰觀子之貎不大似南非洲之老奴乎余一笑置之車旣抵該處余始知囚犯非余一人有一短鎗兵立有前有兵守護余旣見其人即招手相示并告之曰余年長於子今夜或明晨余輩恐解至敵國介紹官前子須愼言此短鎗兵爲騎兵馬丁斯蓋奉命送公文至馬克更些將軍者也處界線約二百碼内冀欲見其主帥而敵軍開鎗擊之渠乃轉身急奔行未遠而馬中彈不能奔遂被獲敵兵數名領之至其營余等復登小貨車内有馬二匹土人一名守衛兵二人二小時後車始開行抵爾斯天已昏黑矣余等直行至衛營守護兵置余等於一小室室長十英尺寛五英尺室内設有木櫈一專備坐臥小砲門一用作窗牗門閂加以鎖一哨卒守之翌晨守衛兵受俄等早餐餐有咖啡一杯黑麵包若干牛油少許食旣余等自小室放出復領至房屋一所頗具陸軍様式余見有一敵官頗曉英語渠坐下置紙數捲於其前詢余之名氏國族所奉之敎并詢余以來自何處居南非洲幾年矣余則謂名氏民族無不可以告君至詢余屬於何等軍隊則終不可以明言渠又曰汝非爲戰場之囚犯歟余曰然余爲戰場囚犯余甚望君以囚犯治我也余又續言曰日者余固某黨中之一份子曾俘擄敵人無數并軍官一人余固未念及余主之過事壓制若輩也渠又詢及我軍之事余毫不致答遂將余與友復領至一室　 
滄浪餘韻 
[小鹿樵室詩話（續）] [  遇春]  
　　予於古紙堆中覓得閨秀吉雲與六順書一則又無名氏沈吉雲女史輓詞十絶亟錄之以闡發幽光書云寒威凛凛愁緒依依分袂時適吾姊玉體欠安倍添惆悵不識邇來佳勝否眞令人目極魂銷日前致書送行者由不忍面别以免牽衣灑涙耳但遠疏已久覺生趣無聊屢動歸泉之思回顧子影老親又復苟延殘息惟春暖杏紅之際俾得再覩芳顔重聆言笑幸也何如臨風神注并候時祺不宣細繹詞氣殆古之傷心人與輓詞亦閨中手筆自叙嘉慶辛未六月二十七日吉雲女史與喬六順夫人同殁於書院池詩云水晶宮殿月輪秋姊妹同時控鶴游入世便存超世想紅塵那肯久句留來本超然去亦奇死生看得當兒嬉升天要結神仙侶不怕驚波怕别離海角吳天悵各分累卿幾度望停雲憑將萬顆絞人淚迸作珍珠寄與君傷心舊句怕重温敎我如何割愛根敲碎青琴焚筆硯臨波招取一雙魂故園歸去太凄其從此知音更數誰風雨重陽魂欲斷一　白盡　邊絲珠含光采玉完全此去從知作水仙一事責君心太忍白頭堂北涙如泉試爲轉語報君知入夢還同夢覺時解得華嚴空色相託生何必定男兒羅巾别涙尙留痕同調三人我獨存此後講堂明月夜一池花氣兩诗魂楓落吳江萬卉凋寒燈孤館夜迢迢傷心來日無多矣君去何人賦大招詞客紛紛莫漫論水中花影本無痕世間難事無過死人肯輕生定道根後評清新悱惻語多切至哀詞中當推獨步評語字跡類郷先輩郭友松先生遺墨 
含商嚼徵 
[雙鳳閣詞話（續）] [  駌雛]  
　　詞調之創用紹詩樂之遺於四始之中大旨近於比興聲有抑揚緩促則句有長短曲終奏雅懲一勸百亦承古賦之遺風感人之深疾於影響則詞者合詩樂敎而自成一體者也余嘗讀劉申叔氏之書矣謂詩篇三百按其音律多與後世長短句相符如召南殷其雷篇云殷其雷在南山之陽此三五言調也小雅魚麗篇云魚麗於　　鯊此二四言調也齊風還篇云遭我乎　之間兮並驅往兩肩兮此六七言調也召南江有記篇云不我以不我以此疊句韵也幽風東山篇云我來自東零雨其濛鸛鳴於垤婦勤於室此換韵調也召南行露篇云厭挹行露其第二章云誰謂雀無角此換頭調也大抵緩促相宣短長互用於後世倚聲之法已啓其先足證詞曲之源實爲古詩之别派至於六朝樂章盡廢故詞曲之體亦始於六朝梁武帝之江南弄沈約之六憶詩實爲詞曲之濫觴唐人樂府多采五七言絶句如紇那曲長相思皆五言絶句之變調也柳枝竹枝清平調小秦王陽關曲八拍蠻浪淘沙皆七言絶句之變調也阿那曲鷄呌子則又仄韵之七言絶句也瑞鷓鴣者則七言律詩也欵殘紅者則五言古詩也此亦調爲詩餘之證特古人詩調多近於詞而後世詞調轉出於詩蓋古代詩多入樂與詞相同而後世之詞則又詩之按律者也 
小說 
[偵探小說情塲蠧史] [  天虚我生]  
　　第一章（續） 
　　納蘭至此乃大恨自恨當初不應竟識此傖致遭今日之窘然吾父賽蘋伯爵實爲虚無黨人且爲政治界之大隱謀家固無可諱初不慮葛羅瑟知其秘密竟以此爲求婚之要挾品也讀者當知納蘭與葛羅瑟其初亦非素識第一次　面乃在一貴家之跳舞會中葛羅瑟　其　乃竭力與賽蘋伯爵交好因是得致其誠意於納蘭然納蘭此時已有所愛且訂婚其人即爲鮑景詩鮑景詩固翩翩少年與納蘭相處不過一月即向道其愛忱而女郎亦愛鮑景詩遂訂婚約但須兩禮拜後此二人者且成夫婦矣葛羅瑟乃大恚思有以破壞之因亟多方羅織偵得其老父子秘密遂以爲挾制女郎之柄而持之益堅納蘭此時危坐樓中不知所云眼前乃起幻象似見其父瑯璫就道竟向西比利亞冰天雪窖而行朔風砭骨堅張在鬚苦乃萬狀則幾失聲而哭忽聞有人呼曰吾親愛之人汝今當允我請矣納蘭一驚視之則言者仍爲葛羅瑟兩臂已爲所握且言曰吾愛乎汝奚固執豈汝寗以愛鮑景詩之故而置汝父生死於不顧耶吾愛吾愛汝已至無如何汝試以朱唇近吾吻以慰我朅來相思之基納蘭羞憤已極乃力掙其手立批其頰葛羅瑟受批其愕處視納蘭則已避至室隅葛羅瑟乃大怒曰汝殘人乃敢批我耶吾今不親汝頰亦不得名之爲人言次猱進以取納蘭納蘭者女子耳烏能舉傖抗一呼吸頃已爲葛羅瑟所禽納蘭乃大呼此呼聲中乃頓有一人闖然而入其人爲一少年朗然如玉山照人葛羅瑟不虞竟有人至臂乃立弛而納蘭則歡呼曰鮑景詩耶願趣來助我鮑景詩聞聲曰唯遽以拳擊葛羅瑟葛羅瑟乃立仆大聲砰然臥地乃如蠢豕葛羅 
 
 
 

Page 15

 
 
   
 
 

Page 16

 
 
   
 
