# 1907 - 431 - 4912538

 

Page 1

 
 
   
 
 

Page 2

 
 
　　　　　　　　　　　　 
[上諭]  
　　十一月十七日奉 
　　上諭河南歸鎭總兵員缺著黃貫三補授欽此 
上諭開缺寗夏將軍色普徴額咸豐年間以前鋒進營當差叙功洊升副都統擢任寗夏將軍宣力有年克勤厥職前經諭令開缺來京茲聞溘逝軫惜殊深加恩著照將軍例賜恤任内一切處分悉予開復應得恤典該衙門查例具奏准其入城治喪伊子三等侍衛寳恆著賞給二等侍衛欽此 
[宮門抄]  
　　十一月十七日召見軍機惲毓鼎 
論說 
[西江說（來稿）]  
　　西江者。我國有史以來。爲南部最有價値之地域也。自廣州開埠。而西江之價値著。自梧州開埠。而西江之價値益者。西江乎。其爲我南部之要膂乎。其爲我南人衣食之根源。而文明發生之基礎乎。近日緝捕事起。國人多有感觸者。爲作西江說。 
　　西江會滇黔桂粤之。衆流者也。其大源有三。一桂江。一黔江。一鬱江。桂江即古離水。與湘水同源。出廣西桂林府。經平樂。下梧州。與黔鬱二江相會。黔江即右江。發源有二。由貴州發源者曰柳江。出貴州黎平府東南。入廣西柳州。會龍江。經潯州而至梧州。由愼省發源者曰盤江。出雲南霑益州。分南盤江北盤江。南盤江自州之西北花山。徑人廣西。過西隆州。而至泗城府。北盤江入貴州義興府。折而東南。入廣西泗城府。由是盤江相合。而名紅水江。經慶遠而至潯州。合鬱江。總名之曰潯江。並流至梧州。鬱江即左江。其源亦有二。出雲南寳寗縣西北者曰西洋江。卽夜郎豚水。（亦名）牂柯江）入廣西百色廳境。東流至南寗宣化縣而爲鬱江。地理志所謂水首受夜郎豚水。東至四會入海者此也。出安南廣源州者麗曰江。由鎭南關外入境。經龍州太平。而至南寗宣化縣合爲鬱江。山海經所謂鬱水出象郡者又此也。三江總匯於梧州。故梧州以下。水勢頗大可通吃水八尺之船。由梧州東過廣東肇慶。經封川德慶四會諸州。更與绥江新江會。至廣州三水縣。又與北江會。而入珠江。以至於南海。由是觀之。西江實包兩粤之全部。及雲南貴州之一部者也。最近地理書。多以閩省屬西江流域。蓋亦風馬牛之不相及矣。 
　　西江所過凡三省。大小川流。無不附之以達於海。自雲貴以至粤西。匯聚支流凡二十七。同入莟梧過羚羊峽。達湞湟。又會江水九條。而注於珠江。昔阮文達公督兩粤時建行台於三水城外。高樓俯瞰。洪濤汨汨而來。題曰三十六江流。粤省水道。於斯爲襟喉矣。 
　　夫西江經流三千。餘里。沾潤澤者凡四省。固南部第一之巨川。而國内第三之名瀆也。秦漢以前。其名義不著於世。浩浩淼淼。與田間溝瀆等耳。自漢唐蒙淸浮船。柯以圖南越。而西江之名義始出見。（按牂柯即古鬱水爲西江上流今人統稱西江爲牂柯其名義最古　道元水經注云楚成王遺莊蹻伐黔蠻直擣六詔之地經夜郎江遺繫船木椿於灘因名其� 
水曰牂河後人訛爲牂柯亦考古之未確也）漢武帝討南越。命下瀬將軍下蒼梧。越馳義侯遺鄉夜郎兵下牂柯江。咸會番禺。平其地。置九郡。而西江流域。遂通於上國。南方文明之傳播。以是爲起黠。漢武洵我南人之功臣哉。 
　　是故欲得秦漢以後西江之眞價値。當分三方面觀之一爲軍事上之西江。一爲農業上之西江。一爲商業上之西江。試詳述之如下。 
　　粤省據西江之下流。以五嶺爲屏嶂。中原有事。則南方一王國也。趙佗乘秦末之亂。撫有南越。凡五世稱帝者四十九年。五季之世。劉巖建南漢國於廣州。凡五主。六十五年。（自巖父劉隱始）任嚣有言。番禺負山險阻。南海東西千餘里。足以立國。諒哉斯言乎。然佗有南海。而役屬西甌。（西甌即鬱林）闢地至桂林。巖據廣州而昭平桂賀。逮其宇下者。何哉則以西江爲之鎖鑰也。得廣西則可以沿江而下東。得廣東亦可以泝江而至西。故王南服者。非撫有全江。不足以據機柚。扼險要以示形制也。宋之末造。欲據廣州爲一成一旅之資而卒摧於强敵者。則以西省先併於阿爾哈雅也。明之末造。由廣而廣而桂。由桂而滇者。則亦未能扼西江之險。以爲守禦� 
也梁大同中。交趾李賁作亂。以楊螵爲交州刺史討之。命定州（即梧州）刺史蕭勃。會螵於西江。唐末黃巢據廣州。高駢請守梧昭桂永之險。明廖永忠平廣西。由肇慶沂西江而上。其斯爲眞知西江之價値者乎。　　然金田之亂。洪楊出湖南。略武昌。三年而陷金陵。據以爲都躙蹂跨十六省殘破遍六百城。爲中國心腹患者。埀十六年。而不沿西江趨廣州者。豈 
 
 
 

Page 3

 
 
　　　　　　　　　　　 
形勢之。今昔殊時哉。噫是又顯而易見者也。夫廣州阻嶺以爲固。可以爲一王國。而不足以居天下之脇。扼天下之吭。故黃巢自桂州編筏。沿湘而下。出潭州而勢遂不可遏。陳霸先爲西江督護。乘侯景之亂舉兵北征遂成帝業。蕭勃歐陽紇反之。偷安目前。而卒以成擒。由是觀之。成敗。利鈍之機。惟知形勢。者善爲轉移耳。洪逆平居慷慨有大志。其不趨廣州而出湖南者。正兵法好高惡下。貴陽賤陰之謀也。惡有以粤人尙不知利用西江者哉。 
　　吾嘗謂西江蛇形也。廣州爲其頭部焉。握其頭斯全體可得。明初由海道入廣州。沿西江而定桂林。及其亡也。失廣州走桂林。失桂林。走滇中。證以� 
近世史。可無疑羲矣。梁蕭子顯曰。西江川深源遠。宋齊以來。皆别置都護。專征討之任。嗚呼。軍事上之西江。其價値之重要。自古已然乎（未完） 
專電 
[電一（北京）]  
　　惲學士毓鼎請定責任政府以挽時艱慈宮覽摺即召惲入見面奏尤力 
 [P電二（北京）> 
　　惲學士又奏福公司礦約有必可廢之理由請飭堅持奉旨外部知道 
[電三（北京）]  
　　御史王金镕奏選將練兵係屬强國要圖請嚴定賞罰奉旨陸軍部知道 
[電四（北京）]  
　　王金鎔又奏各省捐稅過重請降嚴旨飭減 
[電五（北京）]  
　　袁尙書將離外部 
[電六（江西）]  
　　俞道明震昨與法主敎議定賠償南康城内暨大窩里兩處敎堂銀七萬两敎民洋九萬二千元 
[公電（杭州）]  
　　旅浙院學堂學生倪啟驥憤浦信銅官路礦權失自以身殉特哀告 
路欵要聞 
[盛宮保之寵眷]  
　　盛實懐召見奏對路事尙稱上意昨日内監傳諭頒賞御書對聯一副江綢袍料一捲 
[盛宮保致蘇浙路電]  
　　浙蘇路公司總協理湯劉王張大人公鑒到京面奏後又具疏奏明蘇杭甬借欵草合同並未奉旨批准江浙兩省自辦係屬奉旨允准現在事出兩歧須熟籌兩面結朿辦法奉諭旨著隨同外務部妥籌辦理日來天寒不到三十度喘病大發不能下榻一籌未展各報　載毫無影響如病能稍愈必當遵旨隨同王大臣與代表諸公合力妥籌和平辦法决不孟浪宣諫 
[常州府同鄕致盛宮保電]  
　　聞公以牽掣多將變初議衆心大憤公爲原議廢約人稍一遷就大局瓦解若自便私圖爲爵賞卿貳之希望公以爲榮鄉里以爲大辱生死且不計前電具在請公三思 
[湯總理致馮撫電]  
　　杭州馮撫帥鈞鑒眞電祇悉草莾之臣屢拜辟命感幸無既敬俟年底闋即行請咨趨覲恭乞代陳湯壽潛叩元 
[江督致南昌府電]  
　　南昌徐守頃接南昌電謂旅贛江浙同人開補助會集有巨欵路事求堅持云云尾署旅贛江浙同人不知何人所發望查明補助會諸人告以鄙人對於此事迄未稍涉鬆勁現代表赴京� 
諒可禀商外部妥議轉圜之策但有可設法之處鄙人無不盡力贊助也督院文叩 
[湖州學會電請公舉舉代表]  
　　十三日旅杭湖州學會電致湖州拒欵分會沈俞二君云借欵控部改議呈請撫院奏咨每府各舉一人首列杭會前推周湘舲爲臨時代表今具公呈應請合郡公推一人認可後即電示等語此電譂發後周湘舲君深慮此事决裂必致代人受過當又發一密電以兩甲商列名恐有窒碍爲詞囑令同業蔣孟蘋運動另舉趨凶就吉周代表誠見機哉 
[甬屬集股處報告]  
李雲書李詠裳合四萬股　𠪚子均陳子琴合四萬股　葉𣗳德堂四萬股　朱葆三虞洽卿� 
各一萬五千股　周金箴方餘慶堂各一萬股　樊時勉蘇資森周湘雲湯子壯屠康侯各五千股　方繼述堂陳慶才各二千股　徐文明陳瑞海胡仲彰薰遂舲屠景三傳筱庵陳良玉朱衡齋陳利華吳竹崖各一千股　以上係各同鄉個人自認者共計二十萬九千股 
 
 

Page 4

 
 
　　　　　　　　　　 
[四明旅滬衣業集議會致甬屬集股處函借欵]  
　　事爲吾浙命脈所關同人有鑒於此特邀同業會議將敝會聚存之欵移購路股五百股雖涓滴之微敢爲各業之有公積者作先導也 
[浦東新塲鎭勸股會]  
　　初四初五兩日鎭紳吳謝王葉潘諸君發起蘇路勸股入會於城隍廟東廳爲買股人簽字處西廳爲經招股人簽字處（預備勸股小簿六十號任勸者簽名）午後開會有正明養正兩校學生整隊出校各擎（速買路股同保國權）等旗導以軍樂高唱勸股歌到會塲二句鐘由潘時若君宣布開會宗旨次來賓秦亮臣馬亦昂許奇松袁望岩張雛聲諸君相繼演說蘇杭甬鐵路歷史外欵之害買股之益皆娓娓動聽繼由會員黃順庭張泮君二君陳說買股即保國權並詳招股新章末由謝起鳳君登壇聲明勸買路股非是哄騙爲將來世世子孫之利益人人應買之鐘鳴五下始散會每日到會者幾及千人皆踴躍認買兩日間集得四千多股由書記逐一書明姓氏當塲揭告次日由會員公推南仁大綢莊鄭子筠爲収銀處如股東願逕交解行者可先向領通知單以免兩歧並舉駐滬幹事周綺雲江佐賡康碧梅謝金石四君爲松屬路股會中就近咨商事件所有勸股事宜暫由康慵生君接洽所有認股姓氏續錄 
[江震蘇路第一次認股]  
　　江震拒欵保路會總幹事費璞　君第一次報告江震兩邑認股數列下　吳江共認一千一百餘股震澤共認五百五十股梨里共認一千一百餘股同里共認一千二百零二股北厙共認一百零二股周莊共認八百八十股統計共認四千九百餘股是數以十一月十五日報到爲止 
[昭文梅里鎭集股會]  
　　十二日午後昭邑梅里鎭鄭氏竢園開第二次東鄉保路會到者二百人先由梅里鎭商會幹事員陸新甫宣布宗旨及認股辦法繼由葉惠鈞演說借欵拒欵之利害及江浙人民急謀自立以保生存繼由常昭勸學所幹事員宗谷仁錢南山沈碧瀚演說鐵路與江浙人之關係當場簽名認股商會總理張感孚三百股此外馮蔭之張紹英等各認數十股及各零股亦合成三百餘股 
[松江農界保路集股會認股淸單]  
　　陳敬仲續認百股　王寳書誚譜琴各續認六十股　蔡順保三十股　戴鳳麟陳啓章諸伯溪各二十股何履岩陳正記盛德齋韓雪記秦仲記林照生林金生張炳坤周梅溪張樹昌莫茂松王華　各十股　陳國香陳可生陳福康陳咸全林木注陳也亭林順金張雲發張開麒張開麟周兆祺朱大根戴關永楊虎倌費蔭春各五股　王杏森諸仲箎各三股　喬銀和陳永煥何古賢曹五倌各二股　張樹生朱金發曹六倌各一股 
緊要新聞 
[廷寄各省興辦實業巡警北京]  
　　近日張袁兩大軍機以各省實業巡警尙未一律興辦實於國計强弱有關特於初八日請旨廷寄各省督撫諭令速行籌辦聞雲貴新疆甘肅福建等省廷寄中更有若不切實興辦粉飾具文一經覺察惟該督撫等是問决不再寛等語　 
[學部編輯時事講義北京]  
　　日前御史李灼華曾上封奏畧云現派孫家鼐等分班進講實爲啟沃聖心起見惟時勢日有不同經史固宜講求外情亦宜審熟近如日俄戰事聯軍人京其辛苦經營懲前毖後之深謀實堪鑑戒如編爲講義分班進講於講求實學之中隱庽臥薪嘗膽之意不第有裨聖學并於國計有關云云慈宮閱之極以爲然特交孫中堂欽遵辦理現經榮尙書在學部分飭司員將拳匪起事聯軍入京及日俄交戰情形分别編輯講義加繪圖說日内即當進呈（山） 
[郵部設立銀行之勢力北京]  
　　此次郵傅部所設通 
商銀行實爲挽回利源起見現擬先設總銀行後於電報鐵路輪船所到之處逐漸遍設分行各該電報等局所有進欵即逐日解交銀行以資周轉其勢力範圍非度支部銀行所能同時並論者也（山） 
駐潯英領事連致贛撫電（爲銷售洋藥事） 
[第一電]  
　　南昌瑞撫台鑒前函請飭藩司轉飭各屬勿得阻撓土商銷售洋藥以符約章並希見復在案頃聞饒州府屬土商鋪存洋藥均被地方官扣提多處禁烟設局官辦一事兩國既未議妥在先該土商等銷售洋藥仍應一律照舊運銷電請貴撫部院嚴飭地方官遵照統祈見復爲盼英領倭（初八日） 
[第二電]  
　　南昌瑞撫台鑒復電悉饒州府屬土商所定上海土商洋藥紛紛退售滯碍銷場請速電飭該府傳諭府屬土商一律照常貿易官設膏局一層現尙未經議妥之前應請先勿改𫄒更章以維商務是荷並希� 
電復英領事倭（十二日） 
[按人民遵　諭禁烟洋藥滯銷亦意中事]  
[請禁浙販運米出洋蘇州]  
　　蘇州商會總理尤鼎甫中翰等訪聞近有浙販爭運米粮潛出浙洋數逾百萬以致米價陡漲人心惶惶除將詳細情形具禀蘇撫外一面並電禀江督請卽一體查禁以維民食（（齊） 
[奉省幣制之計劃奉天]  
　　東督奉撫以奉省錢法紊亂不便官商擬以銀元爲本位貨幣凡官民交易均用銀元計算以期統一幣制日前向天津造幣總局訂造銀元五百萬元已有二百萬元鑄成運到 
 
 

Page 5

 
 
其餘三百萬元正在赶緊鼓鑄諒年内必可運到而兩帥擬不以該銀元存儲於官銀號以爲抵欵飭令官銀號發行銀元鈔票五百萬元以資流通從前官銀號發行之銀元票逐漸收回以歸劃一該鈔票目下在天津官報局訂印定於明年正月完成大約明春可見通行矣（酉） 
嘉屬防匪彙電 
[吳軍門復浙撫電]  
　　杭州撫憲鈞鑒眞電敬悉現同雷游擊接收防務俟交接淸楚並將防地布置妥當後即行帶兵會剿刻尙不能輕進杲叩文 
[嘉興文武禀浙撫電]  
　　杭州撫憲鈞鑒眞電敬悉據李副將（即嘉協）面稱乍兵己仍撥駐平邑已傳諭張令及該紳商等矣杲士爕同叩文 
[乍浦紳商禀浙撫電]  
　　杭州撫憲鈞鑒乍濱大海緊接東鄉帮匪滋擾人心惶惶乍協練兵裁賸衹百念五名除駐守軍工廠六家橋軍械火藥釐餉各局外就地分防已難布置現正急辦警察以補不足乃平湖又復調去四十名匪黨匿名揭帖直貼通衢時迫歲暮商民愈形惶駭迅求立� 
飭調回以安人心乍浦商會紳學界徐應良汪蓉第等公叩覃 
[浙撫致嘉興府電]  
　　嘉興府楊守鑒桐鄉梟匪徐彥之等就地正法一案臬司於十月廿四日行文貴府遵辦何至今未據禀報行刑日期此等重案最宜從速以懾匪膽希迅電復騤元印　 
[嘉興府復電]  
杭州撫憲鈞鑒桐鄉梟酋徐彥之等就地正法一案於十月念七日卑府將晉省時奉文隨將原文飭交秀水秦令即刻斬訖一面由府行文飭縣通報該令於卑府回署後具報未免稽遲已傳諭申斥� 
矣士爕叩元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
奏摺 
[度支部議覆法律大臣奏撥經費片] 　　　　　　 
奏再准修訂法律大臣咨稱本大臣擬修訂法律大概辦法一摺光緒三十三年十月初二日具奏奉　旨依議欽此欽遵刷印原奏咨行到部原奏内開内閣奉　上諭憲政編查館奏請派修訂法律大員一摺著沈家本俞廉三英瑞充修訂法律大臣參考各國成法體查中國禮敎民情會同參酌妥愼修訂奏明辦理欽此查原奏内稱編纂法典事務浩繁不能不專一辦理除刑法一門業由現在修訂法律大臣奏明草案不日告成應以編纂民法商法民事訴訟法刑事訴訟法諸法典及附屬法爲主以三年爲限所有上列各項草案一律告成各等語竊維法治主義爲立憲各國之所同編纂法典實豫備立憲之要著逐日公同商酌謹擬大概辦法擬一面廣購各國最新法典及參考各書多致譯材分任繙譯一面派員確查各國現行法制並不惜重貲延訂外國法律專家隨時諮問調查明澈再體中國情形斟酌編輯方能融會貫通擬設提調二員由臣等督飭籌辦全館事宜一俟愼選得人開單請　旨簡派以昭鄭重此外纂修協修各員容臣等甄擇通才奏調到館任用之乃以明定課程懮給薪水爲主至體查中國禮敎民情所包者廣擬略仿禮學館章程分省延請諮議官用資敎授開辦用欵如建設館舍添購書籍印字機器等項核實估計約需銀二萬兩常年用欵如調查繙譯薪水紙張印工飯食等項約計每年需銀十萬兩擬懇　天恩飭下　支部照數撥給各等語臣等伏查光緖二十九年十二月間准修訂法律大臣奏請由部每年撥給經費銀三萬兩經臣部議覆以開辦伊始用欵較多嗣後此項經費當按年遞减不得歲以爲常奏准行知在案此次編纂法典原奏内如聘用洋員調用人員繙譯賓張各項用欵大致與前修訂法律相仿所請常年經費十萬兩並無預算淸單爲數亦未免過鉅近來庫欵支絀新添各衙門經費業已竭蹶不遑然以各部院事務之繁用人之業每處不過數萬兩現任庶政待興無再不需經費若偶舉一舉動籌鉅欵實屬難於應付且餼禀稱事古有常經似未便概以優給薪水爲詞致滋糜費所有此項常年經費擬請照前次修訂法律成案每年由部撥給銀三萬兩由該大臣等撙節動用至開辦經費一節本爲前次修訂法律所無惟前修訂法律係用刑部法律館並未另行購造此次所請建設館舍開辦經費銀二萬兩核與前次情形不同自應由臣部照數給發以資開辦所有臣等酌给修訂法律經費緣由理合附片具陳伏乞　聖鑒謹奏十一日初四日奉　旨依議 
分類新聞 
政界 
[函請同鄉官商減牙稅鎭江]  
　　蘇屬四府加抽十倍之牙稅疊次由商會代禀商部請減爲五倍以示體卹詎現在蘇省仍持前議勒限各縣嚴催繳納日前牙商聯名函致同鄉京官請向商部陳明牙業彫敝情形務希轉圜云云（射） 
 
 

Page 11

 
 
[變通佐雜委署章程蘇州] 　　　　　　 
　　署蘇藩朱竹石方伯申詳督撫云佐雜人員委署章程凡輪委到班必須呈遞銜名扣滿三個月方准輪署惟外府州差遺委員遠隔省城勢不能逐月遞銜則到班時免其聲扣歷經循辦在案茲查厘捐局司事委員每月傼支薪水錢十二千文本屬苦差又省城挑河差遣委員爲時不過二三月亦非長差可比江蘇省候補佐雜人數既多望缺甚難無論缺之優劣總以獲署爲幸前兩項人員或覊身局所或因公在省均非無故擅離漏遞銜名乃輪届到班之時往往格於舊章遽爾扣除甚非所以彰公道而示矜恤嗣後擬請照分府委員成案一律免其聲扣以昭公溥仰祈批示列入章程循辦等語業已奉批照准矣（眞） 
[皖撫批飭赶辦積榖安慶]  
　　安省無爲州彭直牧名保近將該州� 
辦理平糶情形禀奉皖撫馮中丞批示云該州近年辦米平糶無非暫事補苴而於此次飭辦之件初無切實辦法仍恃此區區之欵存典生息不待飢饉洊至榖價奇昂始議設法採購欵既有限價亦倍增以一州之大沾其惠者能有幾人敷衍因循該牧實尸其咎州城既有義倉何以至今有房屋而無厫座董事舊欠何以延不追繳當此新榖登塲何以仍不及時採買今歲收成尙稱中稔何以本部院飭辦帶征勸捐兩層囫圇吞棗曾無一語及之豈將諉諾不辦耶仰布政司轉飭該牧迅照前札暨此次指飭各節妥籌辦法尅日禀復（孔） 
[飭查修建樊口堤閘情形武昌]  
江夏武昌兩縣紳耆日前聯名禀呈鄂督略謂樊口港面寛約三十丈受外江内湖水之冲刷而有堤無閘内湖水勢澎漲爲患懇請撥欵建閘趙次帥以此事是否可行巳札布政司派員前往查勘禀復核辦（音） 
[江督派員會勘運河鎭江]  
　　江督端午帥檄委淮揚海道俊卿觀察於昨帶同隨員孫乃洛明府會同山東張運司前往台莊及淸淮以下至瓜洲一帶查勘運河以便擇要興工（射） 
[諮議局開辦奉天]  
　　東督奉撫札委民政司張元奇創辦奉天全省諮議局即派奉天府管太守爲該局局長將舊有之自治局附入諮議局内其自治局原設之考訂調查二科員亦一併歸入已於初四日開局矣（子） 
交涉 
 [P違章設廠和平結案江西> 
　　商人羅福堂冒充洋商在信豐縣地方設廠採樟熬腦一案現由該縣徐大令象藩查明實係日商加藤常太郎委辦該日商自知違章情愿停止請將羅福堂開釋徐大令已允和平了結並不深究所有各貨一律解省充公（周） 
[准卹南贛敎案被戕員弁南昌]  
　　南贛敎案大窩里殉難員弁業經贛撫電飭查明請卹昨署臬司署贛道會詳贛撫當奉瑞中丞批示云候補守備營官黃壽山哨官宋芝瑞嚴師賢勇丁李廷魁皆因大窩里民敎互鬥同時彈壓被匪戕斃殊堪憫惻俟南贛敎案議結詳報到院再行會同督部堂所片奏請分别卹賞以慰忠藎（吳） 
[撫批敎民置產辦法南昌]  
　　廣豐縣敎民近將置產辦法禀奉洋務總局批云民人郭奥禮等房屋既據洋敎士步吾師函稱係由敎民黃鳳山等捐資所買並非敎會公產則是該敎民私業固可無庸另立敎堂公產官契紙即不得冠以天主堂字樣今契内書天主堂公所字樣則與敎堂公產無異所立白契應令將天主堂公所字樣删除给予民間官契紙令其照章換繕如必欲塡寫天主堂公所字樣自仍應照章另立敎堂官契紙方准稅印約章具在不容稍涉含混仰即遵照辦理母稍率延遠 
[日報對於中國錢幣之勸告]  
　　十六日東京電云國民新聞著論勸中國速採行銀本位幣制蓋因目下銀價日賤此舉實爲劃一幣制之要著且各國必能協助中國以期見諸實行云譯字林報 
軍界 
[徐統制觀操回國南京]  
　　江南第九鎭徐固卿統制前赴日本觀操現已事畢於初一日回髯寗適因新建鎭司令部上程告竣料理一切頗形忙錄从十二日始起程北上云（商 
[偵探隊管帶詐贓定罪鎭江]  
　　常鎭道榮觀察通禀督撫憲略云南洋偵探隊管帶凌漢騫等在鎭江嚇詐龔玉亭等得贓一案前奉批飭提道審辦尋遵經督同丹徒縣提訊據郭湘臣僧禪修吳松山陸永善小周山各供認隨同凌管帶在鎭訪案先後嚇詐邱錦榮洋二百零四元龔玉亭洋五百元均由王坤山等過付交伊等轉送凌管帶収用又詐得李壽山洋三十元係高坤元之妻過付由伊等分用又據王家有供認在十二圩向王標詐洋六十元由凌管帶將王標提至鎭　大慶樓關禁後交地保看管等語質之該管帶凌漢騫供稱伊因聞龔玉亭邱錦榮王標等或係匪黨或係私運軍火遂令王家有等往拿鎖押在慶樓棧房並交地保看管後因查無實據即行釋放伊傼止失察王家有等詐贓並無得贓情事皆係王等誣指等語一再環質王等供指甚堅凌則始終不認案關詐贓既經衆供確鑿且有被詐之邸錦榮等禀控未便任令狡展惟該管帶前曾拿獲會匪多名向有微勞應請從寛將凌漢騫酌予監禁十年王家有郭湘臣吳松山僧禪修隨同詐贓應各監禁八年陸永善小周山各予監禁五年以示儆戒直）� 
[批准派員會考警察畢業南京]  
　　皖南鎭吳總兵繼培近因警察學堂將届畢業呈請江督派員會考當奉端午帥批示云該標警察學堂自遵章開辦後已届六個月畢業之期所有該班畢業學生自應派員前往秉公考試其程度較高果能及格者應准給發文憑照章飭回各原營並予擇尤存記以示鼓勵如有未能及格或不堪造就者亦應認眞甄别或留堂補習或立予開除未便稍涉遷就候札飭江南巡警局何道即日遴派諳練警學之員迅速前往考察分别等第發給憑照以昭愼重除飭行何道遵照外仰即查照飭遵商） 
 
 

Page 12

 
 
　　　　　　　　　　　 
[詳請撥給捕匪川資安慶]  
　　帮統蕪大巢運各營李參將前奉省憲札委查拿許匪當即率領哨官一員什長五十名附裕泰小輪由蕪赴盧往返川資合計曹平銀一百廿五兩昨特詳請巡防營務處轉飭支應局照數發給（周 
學務 
[勸學所更舉學董揚州]  
　　江甘勸學所開辦經費由兩縣令各捐廉洋二百元惟常年經費尙未籌有的欵江邑學董周君寳鋆業已藉詞告退垷祇有甘邑姚君雨耕一人經理日前邀集官學兩界在贊花宮重行選舉當時舉定汪君錫恩堪任斯職業巳到所視事云（天） 
[通飭小學堂添設農科武昌]  
　　鄂督趙次帥近據巴東縣貢生薛肇周條陳巴東利弊一書查核所陳均尙切實可行其中尤以第三條各州縣兩等小學堂添講農科爲最除批示嘉獎外特札飭鄂提學轉飭各州縣小學堂於功課内添講農學一科云（音） 
[批查酌撥寺田辦學江西]  
　　贛撫瑞中丞批廣豐縣勸學所董傅學璟禀云該縣博山寺租產豐厚歷被寺僧盜典且因覬覦爭競屢釀命案果經該縣會紳籌議禀府核准酌撥靈木莊田租四百八十四石爲勸學所經費本山寺租尙有八百石發還寺僧經管既使敎育要政得以時興辦亦免該寺僧藴利招災事尙可行惟未據該府縣禀報其中有無别項情事仰提學司即飭廣信府轉飭廣豐縣迅即查明原案妥爲辦理禀報察核（異） 
[提學署考試寫生蘇州]  
　　蘇提學署招考寫生襄辦自治科公牘曾紀前報茲悉報名者共有三百餘人毛慶蕃學使即於十四日親臨法政學堂命題考試聞各作短論一篇云（必） 
[體操專修科考試畢業蘇州]  
　　蘇州師範學堂體操專修科學生一百二十人已於十三日由毛提學考試畢業聞是日提學及章監督各發訓詞一紙以資勉勵云（命） 
[師範傳書習所將考畢業安慶]  
　　安省師範傳習所學生百餘名現届畢業已於初十日停課預備考試聞該所明春開校時擬添設理科專脩班云（孔） 
[師範傳習所分任敎務鎭江]  
　　鎭郡師範傳習所一切用欵由府縣兩學堂分籌接濟敎員薪水半任義務現丹徒縣王令商之敎育會會長楊君振聲勸學所視學員趙君宗汴請每日各認敎授一科（射 
實業 
[批飭呈報開鑛情形武昌]  
　　鄂省鑛務總局近據周中書祺禀請開辦蒲圻縣屬桃花山煤礦懇給執照等情當由總辦李少東方伯批示云查桃花嶺等處煤礦業經本總局札飭蒲圻縣查勘明晰禀候核辦在案據呈各節應飭逐一呈報再行核辦（音） 
 [P漢口商會任用職員漢口> 
　　漢口商會現已成立特延聘高君濟川爲坐辦周君仲芬爲裁判伍君樹珊爲書記聞均由商務局總辦孫觀察分别舉用云（音） 
[禀請開辦大益公司揚州]  
　　瓜洲王季兩富户近日招集巨資具禀江督請將圩外荒地開築商埠以廣利源定名大益公司已奉端午帥批飭江都縣查明禀覆核辦（言） 
雜記 
[會紳籌欵舉辦義渡江西]  
　　江西進賢縣羅溪地方爲南撫建廣饒五府通衢該處渡口之官渡船隻久經破壤近因改用民渡然每値狂風尤覺危險現該縣羅大令會紳籌欵督匠趕造義渡數艘由紳管理以便行人（涯）　 
[詳明解繳報効銀兩揚州]  
　　浙運司具詳江督略謂補捐票本改爲報効借欵兩項擬定限期揚岸分繳一案内各商認捐報効一百萬兩應在岸分作四限繳完以本年六月二十五日起爲頭限九日爲二限十二月爲三限明年三月爲四限鄂商每票應擬捐銀八百二十九兩五錢五分初二三限各繳銀二百十兩四限繳銀一百九十九兩五錢五分迭經督銷局依限催繳截至十月二十七日止已據鄂商繳到初二兩限各二百四十七票共四百九十四票每票二百十兩計共收銀十萬三千七百四十兩昨巳解交運司歸墊矣（天） 
[] 飛划營弁擄人勒贖蘇州 
　　蘇鄉橫涇鎭商學兩界禀控飛划前旗右領哨李阿金屢次在鎭擄人勒贖得贓此次又將醫生王綬若擄至船内吊打勒贖不遂指上爲形迹可疑解送吳縣審辦請即嚴究等語現藩臬兩司已檄飭該營將李永淸即阿金解縣質審嚴辦矣（七） 
[匪犯帶鐐作工江西]  
　　江西巡防隊右營弁拿獲萍鄉逃匪劉玉 
訊供不諱業已詳奉瑞鼎帥批飭發交罪犯習蓻所嚴加鐐銬派充苦工以示懲儆初七日由營務處將該犯派兵送所収管矣（吳） 
[議定華商小輪碼頭鎭江]  
　　鎭江關稅務司戴諾爾君以關前小輪碼頭各商均爭租恐後初擬拆去概不准租嗣因招商日淸戴生昌三公司均已各有碼頭惟華商各小輪尙無停泊處所特與監督劉觀察商議將此碼頭留爲各華商公用之地凡停泊一次須納費一兩業已諭飭各輪商一體遵照矣（射） 
[禀請抽收米捐安慶]  
　　蕪湖米捐局現據蘿行董事詹慶霖等禀請將路礦米捐自行抽収無庸勒令行户代繳等情業已由該局具詳皖撫核示矣（美 
[揑報拿獲巨梟之結果蘇州]  
　　陽湖縣陳仲濤大令通詳各憲畧云偵探薛鳳來等因捉賭鬭毆揑報拿獲巨梟魏家源被匪劫回等情現經提到案内首禍許德惠等訊明情形並查取武生薛鳳來許德惠入學年分詳請先行斥革以便歸案審辦等語奉蘇撫批准並飭赶緊提集人証訊明擬辦（眞） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　　　　　　　　　 
小說 
[時事小說人面獸（十三）]  
　　第三回 
　　搖尾鬼邦鼷鼠膽怯低頭佛面狐狸羣成� 
强國之内。必有人才。人才一出。國度必强。這就是英雄造時世時世造英雄的兩句說法。照現在我們中國看起來。却也有兩句。呌時世造奴隷。奴隷造時世。列位試看外洋各國的公使。到了我們中國來。那一個不像英雄。又是强橫。又是威風。同政府裏辦起交涉來。不僭便宜。不肯罷休。我們中國的公使到了各國去。應該也要這樣。方纔是個道理。那曉得不然。凡是跑出去的。竟没有一個不像奴隷。同他們辦起交涉來。不吃虧不算希奇。也不曉得是老天有意生出這班人來給中國用的呢。還是這一班人有意要同中國作對的。時世所造耶。將造時世耶。小子倒猜不透其中的機關。姑且把那王天戍出使應國的情形。講給列位聽罷。却說王天戍那年陛辭出京。先到下海。停留幾天。拜客赴宴。忙個不了。下海有位成大臣。名怡孫。素有熟悉洋務的名望。天戍同他本有交情。此回出來。一則要問問他外洋的風俗情形。二則因爲他是著名的富翁。要討敎些發財的道理。那位成大臣却也指點了不少。天戍好像在黑路上得着了一盞燈。就此歡天喜地的放洋赴任。一路無話。到了鷹國。先去覲見國王遞過國書。國王就請他在宮裏飲宴。規模闊大。禮節周到。天戍覺得自出娘胎。沒有經過人家這樣的抬舉。以爲鷹國王。定是格外同他要好。所以如此看待。倘然換了别人到來。恐怕就没有這樣了。心裡就着實感激。當時國王問問他中國的風景以及政治風俗。在戍就老老實實一篇底賬抖肚子說給他聽。倒是那個繙譯官覺得有幾句話。太不像樣。於國體有礙。代他隠藏了些。宴罷。國王又賜他一個頭等寳星。天戍更是歡喜。接連下來。那鷹國的一班大臣。有心交結。你也請。他也請。天戍就天天駕着四匹馬的高車。各處赴約。覺得那一班大臣。又是個個同他要好非凡。他想從前聽說外國人極其强橫。不講情理。看了那種碧　　眼睛。黃茸茸的鬍子。倒也信以爲眞。如今同他們親身一交接。方顯得人言不確。却個個都是和顏悅色。比中國人還要勝幾倍。我此番碰到的緣法。眞是为淺。從此以後。我只有守定一個平和的宗旨。同他們禮讓往來。倒不要觸犯了他們。辜負這一番欵待的盛意纔好呢。（未完） 
國外新聞 
[英外相之演說]  
　　十六日倫敦電云英國外部大臣葛雷在裴衛克演說謂德國現方從事於擴張海軍之政畧英亦並無怨言惟他國若亦相率增張其海軍則英當擴張海軍無容疑也近年來日本方營謀樹其勢力以鞏固其地位故英日盟約之事幾無所聞矣日法一協約足使英日盟約益形堅固蓋於此可以證見他國已承認協約意旨與各國在遠東之利益相等而不相違也葛雷又謂此次德王蒞英時之歡迎與夫德王答謝之感情於兩國邦交必獲佳果云 
[煤礦炸爆一]  
　　十六日倫敦電云英國璧蘭堡地方達爾煤礦爆炸轟死一百六十餘人 
[煤礦炸爆二]  
　　十五日紐約電云美國印提安那省康内維連煤礦炸陷埋没工人二百餘名 
[火藥棧轟炸慘聞]  
　　十六日倫敦電云意屬雪西蘭島來電稱該處有炸藥廠一所近忽轟炸致使近處旅館受震坍倒聞館中旅客傷死甚多炸藥廠中則傷七十一人死十七人均從毀址中救出此外尙有無從考查者 
[中日兩國人之高下]  
　　十六日倫敦電云坎拿大首勞利安在亞托樺地方演說謂日政府固以誠信行事者此次對於限制日人入境一事非日政府之規避協商乃其國政黨之推諉也至於日本人入境與華人入境問題不可並刋而論蓋日爲英之同盟國且曾與坎拿大以商務上之利益者是以此事現當不提以待萊梅安專使之回國云 
 [P日本内閣内容> 
　　十六日東京電報著論謂現下日本内閣中主持者乃前相桂太郎至西園寺所處地位則徒有其名耳以上譯字林報 
[德人擬抽烟稅]  
　　十六日栢林電云德人欲以酒精一業歸國家專賣并議抽取雪茄烟稅此二事已交聯邦議會提議矣 
[波斯國内近情]  
　　十六日栢林電云波斯國王對於議院欲施其專斷之手段現已不果而罷京城中亦形平靖 
[印度棉花歉收]  
　　十六日栢林電云印度今歲棉花収穫較之去年短少百分之四十 
[改易軍用器械]  
　　十七日倫敦電云英國陸軍議會擬採用日本式之軍用銃劍蓋日本銃劍較英國式長三英寸且當普日日俄滿洲之役頗得利用云 
[煤工同盟罷工]  
　　十七日倫敦電云蘇彝士河口波的賽埠德文報訪員電稱該埠運煤工人全行罷工而運煤船亦同行罷工以致船隻在此欲裝煤者均因而延稽時日云以上譯文滙報 
 
 

Page 19

 
 
　　　　　　　　　　 
本埠新聞 
[倫具子來滬消息]  
　　昨日道署接到電報得悉倫具子准于今日由日本乘輪到申梁觀察等巳于昨日乘輪赴吳淞迎迓本縣李大令適有感冒定于今日往迎（車） 
[滬道致英總領事函（爲資基硝皮公司事）]  
　　昨展來函資基硝皮公司及行棧其辨論關鍵卽寶山縣是否在上海通商之内其上海通商口岸推廣甚巨寶山爲通商口岸有南洋大臣允准英商購地立契等因到道查寳山縣明係中國内地與約載通商口岸之上海界限判然不同地方官劃疆而理萬不能混而爲一且上海亦從無推廣口岸之案若果有之新舊約章何以並未載及兩國辦理交涉總以訂定之和約爲憑若前南洋大臣允在上海寶山交界之處租地係屬約外通融仍由縣官給與印契以示區别詎又以此作爲通商口岸轉置兩國御筆批准之約章於不問乎緣准前因合再奉復尙祈鑒諒爲荷（企） 
[美領致滬道函（爲美華書館事）]  
　　前接來函以美商美華書館坐落寳山縣境與約載不符請飭遷回上海通商口岸等因均經閱悉查美華書館之設並非爲牟利起見實係敝國長老會所立之印書房也按照一千九百三年中英續訂條約第十四欵内載應准敎會在中國各處賃屋及永租地基以爲推行各善舉之用該長老會在寶山縣境永租地基建造印書房不但執有該縣印契爲憑並早經禀由敝署註册備案本總領事勢難照來函所指飭令遷移尙應轉請貴道查照約章隨時保護因該會所設印書處原以備繙譯書籍開濬民智與貴國不無裨益迥非惠事貿易者可比請飭遷回上海口岸一節未便照行（琴） 
[春陽社演劇]  
　　春陽社現擇外國著名戲劇譯成中國詞曲說白定於今晚假座博物院路外國戲園演唱用西國鮮明服飾並裝山海園林風雪景緻兼奏西國音樂以助雅興云（仰） 
[滬道察獄]  
　　滬道梁觀察昨至公共公廨查閱男女押所由寳子觀明府導引閱畢茗談片刻回署（衣） 
[公廨淸理華人訟案]  
　　公共公廨讞員寶子觀明府自接鈐以來華洋公牘絡繹不絶所有華人訟案迄未親自提訊昨明府特諭承辦各役迅將各案開具淸單呈候察閱准於冬至節後按日提訊一面照會英美德各領事將會訊案件暫停傳訊云（衣） 
[道批四則]  
　　紳商廉泉等禀批各局差委酌量更調本道自有權衡黃主簿業已另派浦東馬橋鎭等處巡防該地方尤爲緊要所請暫留之處應毌庸議候諭飭羅縣丞認眞巡查妥爲整頓可也○胡吳氏禀批　此案經瑞前升道飭據中區正巡官程令查復長生菴西邊餘地二畝零可以售作婦稚醫院之用當以該處地價若干須會議妥定不得藉端抑勒並此項餘地是否該尼苦修而來抑係地方公共捐產復批飭查明禀奪迄未具報據禀前情仰上海縣諭董按照各節確查禀候察核飭遵勿遲○鄭錫彤禀批　前據該民人來轅具禀已由瑞前升道明晰批斥一面飭縣查緝陳阿添務獲究擬詳辦在案據禀前情仰上海縣照案查緝並諭該民遵照毌再混瀆○姚巡檢義恩禀批　上海爲南北通衛攘往熙來過客之多何可勝數安得如許閑資以爲接濟所請應毌庸議規文發還 
[仰藥自盡]  
　　石榮記即石錢福住居英租界香粉弄祥和里第一百四十四號門牌專售玻璃爲生昨與往來之鎭江人某甲因算帳起爭互相口角詎石竟至某藥房購買藥水一瓶仰藥目盡當由人報知捕房報縣相驗旋經屍屬求免自行棺殮戎） 
[車夫被毆斃命]  
　　美租界武昌路張成記投報捕房謂有車夫龔塘扣至天潼路某車行修車被夥張阿根毆傷於昨斃命等語捕頭當飭包探查復核辦（西） 
[洋犯將次釋放]  
　　美人德門内擊斃喇嘛一案業由美按察司訊明德門内並不有罪行將開釋事爲滬道梁觀察所聞爰即札飭上海縣李大令速將見證陳香齋李玉山等供詞即日錄報一面並請律法官担文妥爲辦理　車） 
[官事]  
　　上海縣李大令昨日到道禀銷病假　汪晋橋二尹鳴護 
禀銷梅家弄巡防局差　改過局員趙栢年辭差由滬道札委姚鵾接辦川沙廳陳綸出口局員吳奥生新委棉花局員洪長緯上海學杜廣文等昨日至上海縣拜會（車） 
訟案 
[總工程紀事]  
　　捕獲蘇金生李寳生葉阿發在萬裕碼頭某茶館軋住積竊朱阿五王老四林耀林等圖詐口角被南區巡目查見解區移局飭將朱玉林暫押候命蘇等持到諭票再核○祥元泰麻袋店執事潘松扭控掮客張某不給貨銀一百另四两經陳叅軍訊判張交保理處又施泰豐附追袋價銀二百二十四两諭限五天埋處○永泰皮店扭控朱阿福欠担保糧米粞頭洋十八元七角判每月拔還洋兩元○隆盛牛皮店夥陳杏亭控杜興隆鞋店欠洋四十七元判交保理處○沙船夥王金杏控寡媳張氏被伊母誘出與朱姓成姦經孫明府提同氏母張蔣氏等訊供判氏搬回同居○戴雙金扭控顧福生用迷華圖竊判押改過局三月期滿遞回靑浦原籍（夏） 
[巡警局紀事]  
　　總局王得興控趙大等串放白鴿一案昨經聶裁判集訊判余大壽馬張氏押限七天交人其餘保釋○沈阿福以僞飾騙取徐王氏洋十五元昨傳見証四人到案訊明史正林係屬同黨着曾候究辦其餘史壽英等三人保釋○蔡渭生被楊金裕控欠管押在案昨又有趙桂榮附追洋八十餘元諭候集訊併追○消防隊查獲積賊金連生責六百板押候再訊城内第二路四區　杜阿根與高金壽串竊紗由十二號偵探拘獲判押候吊贓再訊 
浦東第二路　沈培根違章聚賭由巡士拘局押候訊究○王阿三竊太古棧黑裹押候查辦（衣） 
[公共公廨早堂案]  
　　候補知縣汪海帆朦用假鈔票經捕房查獲解究讞員寳明府商之德師副領事判押候查明再訊票存捕房候示○張阿明戳傷某甲押候傷愈再訊○吳金奎因細故將趙陸氏毆傷報捕解究判罰洋十元充公○無鍚人陸阿四金阿保悞賣炸彈轟傷楊阿七等一案昨解請訊陸金同供前在信義洋行爲出店因不知炸彈利害求恩寛宥舊貨店主蔣永泉供由阿四賣下判各押滿一個月交保○楊彩淸用空李榮記帳洋控奉解究判押候復訊○流氓王瑞淸袁全茂夥同黨羽在馬路中擾取倪楊氏金耳　等物報捕解究判王押西牢五年袁押兩年○金子貞出售摻水牛奶判罰洋一百元押五天○陳阿三 
 
 

Page 20

 
 
在美界攫取張田仁衣物報捕解究判押候下禮拜六再訊○流氓余金林在西牢内用刀𤢷� 
傷印捕逃逸嗣爲法捕拿獲訊押昨日解究判押候查明再辦○楊甘棠央陸洪飛爲中向杜元林借洋不還於昨日解究判押廨候傳原告復訊○張阿香竊取瞿聖威家洋一百九十元報捕解究明府以張無力歸還判押四月完案○楊欣茂周小山圖頼鄧仁太等號米洋判先交還五十元交保在案昨又繳洋五十元餘求寛限判交原保○吳金菊騙取張茂榮家皮統等物判押六月○劉崇欽竊王友梅衣服判押三月逐出○曹阿生駕車不愼將王阿三壓傷判罰洋二十元再罰養傷洋五元○曹阿二被吳綸香疑竊金戒控奉提訊判交保自向原告料理○陸掌桂竊衣售與張阿三處報捕解究判押两月逐出張押十四天　業） 
[法租界公堂案]  
　　江浦縣人陳存義被大昌洋東汽車碾斃後即由屍弟陳雙喜具禀捕房請商領事飭令該洋商酌予撫動昨大昌洋東允贈洋二百元交案轉給當由聶讞員飭傳該屬具領完案○太古碼頭小工朱德森趙正華陳友生等與巡丁某甲爭奪船上艙脚芝麻花生等物扭控到案判將甲暫押查明再核○三十六個黨積贼陳阿大掩入江永輪船撬開鐵箱行竊銀洋當被茶房某甲扭住又復行見將甲頭部毆傷旋由碼頭巡丁頭目吳樸扭解到案判押候受傷人到案驗明訊究○王阿元竊馮姓銅壺各物陸阿九陸阿二串竊某木作松板兩方判王押七天两陸押两天　舟）　 
[美租界捕房事]  
　　朱阿三向夏雙桃借洋不遂拔刀行兇由夏扭住交七百七十八號捕拘入押候究辦○施中興報失十四歲女孩阿寶一口請緝捕頭准之○郭伯儒報失烟土等物准飭包探查緝（西） 
來件 
[城東女學社添設藝術科之趣旨（楊白民稿）]  
　　本校明年添設補習科分甲乙兩種甲種甲種爲國文算學補習科乙種爲藝術補習科意在普及故仿半日學堂辦法俾年長女子有家事羈身者亦得抽餘暇以補習學問夫寫算爲普通應有之智識固不待言而藝術尤爲女子自立之基礎傳曰德成而上藝成而下孔子曰游於藝故天縱大聖猶揚多藝之名公輸巧人尙依規矩之法攷之於古有德而兼有藝者爲上二者人人所不能離此而自立者也今女界謀自立亟矣求斬除依賴根性白謀生存之道者夥矣卒未見有卓然自立者何也毌亦仍狃於向來舊習蹈於虚而少實故耶况女子天賦之性質不宜於哲理而宜於物質本此良能以成實業此泰東西美術職業之盛所以爲女子之專職也鄙人有見於此久欲販東西各國女子職業之良法以饗祖國恨不能窺其奥妙俾得措手惟念知而不知行卒無行之一日而女子天賦之本能終湮没而不能表顯即女界之自立與夫實業之發達𥿫歸於無望也� 
耳是以不揣謭陋設立茲科倡職業美術兩途之起點雖目的初存不過爲大輅椎輪之始而俟諸來哲尙匡其未能願學之忱謹撮大意以告女界之有志自立者 
[蘇省鐵路工程處十月分報告 <]  
　　第一段 
（橋工）第四百七十號橋橋背之土已墊好正赶開河（水溝）第三百六十五號三尺一空洋灰水管已做成第三百八十七號二尺一空洋灰水管已做成第四百五十四號三尺一空洋灰水管已做成（馬路）通龍華馬路橋正預備材料（車站）南門車站站房第二層磚已砌完龍華車站站房正赶打地脚（道房）第四十七號道房將完工（月台）南門車站月台已動工 
　　第二段 
（橋工）第五百六十七號橋因無片石停工第六百零二號橋開河將成第六百三十二號橋因無片石停工第六百五十四號橋東西碼頭洋灰打完後因無片石停工第六百七十二號橋開河將成第七百四十二號橋因無黃沙停工七百七十五號橋鴈翅已砌四分之一河已開好第七百九十八號橋因無黃沙停工第八百十一號橋東西碼頭第一二層地基洋灰打好後因無黃沙暫開河第八百七十二號橋橋梁架好河亦開竣第九百零五號橋未動工第九百一十四號橋西碼頭雁翅亦將砌起第九百四十四號橋等片石第九百七十四號橋等片石第一千零二十號橋等片石第一千零八十七號北碼頭雁翅已砌好等片石第一千一百一十二號两傍雁翅已砌好完工正道土方作至一千一百二十號并塡補中間前月未曾動工處松江車站分路土方已作十分之五釘道已至八百五十號（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
