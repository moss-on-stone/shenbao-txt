# 1885 - 97 - 4904309

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋賈辦機器復延名手澆鑄字模然後開印至今計巳印成數百本雖未裝訂而書之式樣字之精湛　爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人子亦日臻嫺爲此後按日計工每日約可排原書從四本而漸至六本八本完工可期迅速所以各股友第二批股銀　極股五十兩　　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回牧據統限於三月廿九日以前一律交清切勿遲延悮工是所禱盼再此書初議共印一千五百部嗣　各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大　仍印一千五百部以符原議合併附聞 
[縮印精選大題文彙告白] [  點石齋主人啓]  
　　本齋去年敦請諸名家精選四書大題文彙棐己登諸報章現己選竣共得佳文一萬五千篇製局則無缝天衣設色則翻新花樣典鹿　星精筆畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾　其價格外從廉如有蠆售者速來面議遲則恐捷足者先得也此佈 
[三十五號畫報出售] [  申報舘主人啓]  
　　本齋畫報之首於本年正月間增送畫譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齋按期而出之閱著亦按期而得之積少可以成多精取更堪宏用效法者可獲觀厚之益愛玩者可爲什襲之藏妙在畫報仍然九圖不加分文價目之亷無過於此後仍附淞隠漫錄圖說一則購閱諸君其鑒之此佈 
[英俄爭阿富汗有關中國邊務說]  
　　英人以印度爲外府其國勢内經而外重蓋倫敦阿爾蘭蘇格蘭三島之地截長補短不過三千方里而阿爾蘭土地惡劣風俗悍戾物産旣不如倫蘇兩島之富而亂黨潛伏時有竊發至今猶稱難治故雖有三島而實則僅藉倫蘇二處之財力以裕或用而厚民生然其地力經千百年之墾關亦己竭盡無餘不得不以越海控制爲事始而經營亞美利加繼則奄有五印度於是國益饒富近一二百年來華盛頓崛起美洲英人僅有北境荒寒之土而印度鴉片流毒中華所榷稅餉歲恒數千萬英是以尤重印度而美洲則瞠乎在後前年印度人尊稱英君主爲印度皇帝說者謂循名核實英人之意將來恐有遷都印度之事然則英人之視印度不綦重哉五印度北界雲山越雪山卽爲中國前後藏地接新疆南路其西北則回部四國在焉回部之阿富汗北境即土耳其南連印度俄羅斯雄跨三洲亞洲西面地勢遼闊回部雜處政教不及他洲不能自保土宇俄人每有南牧之志内則侵佔中國外藩哈薩克諸部以窺新疆北境近甫由左侯相略定邊地與俄人申明疆界然己非舊日之蹟　西則俄人時擾土耳其以土國溺於回俗政教尤陋俄人易視之若以兵力攻取土非所敵然俄之有事於土尤非專爲土也意實窺伺印度英人知之故於俄土之戰竭　排解俾某能兵顧抵終不能釋然近又用兵於阿富汗苟阿不能保則去印度更近於由土至印矣俄而有阿不啻英與俄鄰共能保安然無事乎故英之於土猶以土爲自主之國不過居中調停爲之棄嫌終好阿則儼然英屬英有印度之後所以撫有阿富汗者正欲防俄之南下而以阿爲印之蔽也今爲俄人所攻英固不得僅事排解而將興兵以與俄爭此理勢之必然者昨字林西字報有本月二十四日倫敦電音謂俄己進兵阿富汗戰於本堆地方俄軍大勝夫以阿富汗與俄戰其爲俄所敗也不待耆龜英兵駐於印度日内必己援阿兩國之兵足相抵敵自有一場血戰昨報又言俄國兵船谷奥惱思退滿載煤斤由天津鼓輪他往英兵船麥棱見之卽鼓浪相隨至大沽而止另有一英船亦在口外追尋俄艦似此舉動英之防俄固己無微不至顧僕以爲不特英宜防俄卽中國亦當防之印度北越雪山旣爲新疆南路則俄之欲取阿富汗英人爲印度危者我亦爲新疆南路前後兩藏危矣自左侯相底定回亂以來新疆北路新定界限重設卡倫口血未乾俄人諒無背盟之釁而現在辦理善後事宜由北而南漸見得手前見劉爵撫請補新疆南路廳州縣各缺可見善後己具成效從古荒漠頓如内地經畫不爲不善俄人或亦豔羡其地不能背盟越界於北路而因取阿富汗以窺印度而及於兩藏乘英人之懈而可以取印度卽襲中國之虛而兼以取兩藏兩藏旣得而新疆己在掌中此俄人之計較也且雲南西出荒徼卽通兩藏近者法人經營越南李傅相與法將福尼兒舊立草約五條明讓全越歸其保護且立期限將來中國不能索還舊藩雖諒山啓衅兵爭將及一年法人之在東京與在中國海面圍臺灣犯甬江者均無所得一旦幡然改圖罷兵修好總當以津約爲藍本讓以全越本報著論現在關外軍情方欣得手再越二三月東京之地漸次收復然後議和可以紅河爲界就以目前言之亦當就津約稍爲變通俾日後可以索還今一如津約未免可惜試思法人奄旨全越則越中諸事皆其所主由老開以逹　自陽則拓通商馬頭而陰實開逹藏道路其欲歐洲諸邦不求英而求俄請其保護則法人與俄人目前實覺親密而謂二國無併力相圖之事夫誰信之異日者俄自阿富汗通於印度之東北法自越南通於滇南之西二國之師相會於藏中豈非新疆之大患哉英人能以兵船尋俄艦之蹤以窺其舉動　謂自津至沽滿載煤斤之俄艦仍爲接濟法人之用其陰與法人爲約縱之謀從可决己夫俄之欲取阿富汗在道光季年　港新聞紙中己論是事後因無嫌可乘故相安三十年未啓兵釁今於法人圖越南之時而忽焉興師猝然開戰此具意旨亦約略可窺矣然則我將奈何曰法與俄爲黨其志在戰我求英爲助其道在守籌邊事者勿謂爭在英俄於吾華無涉焉 
[本舘接泰電音]  
　　昨日下午本舘在京訪事人專電傳來本月二十六七兩日諭旨七道敬謹譯登○二月二十六日奉旨潘衍桐着補授左春坊左中允欽此同日奉旨翻海關監督仍着每緒接管欽此同日奉旨張緒楷着補授太常寺卿欽此同日奉上諭山西巡撫着剛毅補授欽此同日奉上諭鹿傅霖著署理陜西巡撫河南巡 
 
 

Page 2

 
 
撫着邊寳泉調補欽此同日奉上諭漕運總督著崧駿補授欽此○二十七日奉上諭直隸布政使司着高崇基補授雲南布政使司着沈鎔經補授欽此 
[澎湖失守詳述]  
　　澎湖失守一事本館前己列入報章兹經閩友函報情形尤覺較前詳細因逐加删潤以供諸君子先覩爲快之心據稱澎湖一島七十二嶼孤懸海外爲臺厦咽喉每年春夏之交南風大作臺南安平諸處往往浪高數丈無論兵商輪舶停泊爲難卽鐵甲兵輪亦不能寄掟於安平口外去秋法人開釁之時適值安平波浪漸息現又南風當令法艦震　不安窺伺澎湖己非一日是處地小兵單前不能進後不能退孤軍死守本非易事本月十一日法人調集兵船十艘猛撲西嶼砲臺開砲百餘門砲臺亦即開炮還擊未幾藥彈告盡兵勇傷亡大半管帶台州勇營之某副戎因亦陣亡炮臺遂被法人燬壞十二日法人移犯媽宫澎湖廳恊皆駐媽宫地方周復庵叅戎聞警卽帶兵扼守砲臺測定法船轟擊猛戰至十三日亦因彈藥皆盡後無援兵以致退敗幸有漁船數十艘在彼兵勇數百人得以登船逃避回至臺灣尙有千餘人退往别島暫駐餘盡陣亡叅戎身己受傷不知下落鄭玉珊分府亦杳無蹤跡聞法人在媽宫各島遍貼告示謂如有人將鄭廳尊周協戎二人送至者賞給銀洋萬元想食毛踐土悉屬良民斷不忍喪盡天良貪此法人之賞也再澎湖一失臺灣諸物頃刻間較前貴至數倍而以洋藥爲更甚每洋一元僅購五錢許有烟霞之癖者不且如長安之大不易居哉又間楊厚菴宫保刻己由後山安抵臺灣府城大約日内當赴臺北援助劉撫帥收復基隆矣 
[電音贅述]  
　　二十四日本報所登議和要電一則此係北京傳言並非諭旨原文故用略謂二字其中字句或有訛漏之處閱者以意會之可也 
[鎭口近聞]  
　　鎭海營務處現雇兆昌小火輪往來甯鎭以便裝運軍火遞送公文○邇日口外到有南帮木船多艘進口時恐觸巨椿亦雇兆昌拖帶偶被法人所見開砲遥轟兆昌船棄而不拖逃入口内法炮遂停木船俟潮平後緩緩駛行安然無恙蓋法人探知兆昌爲我軍所雇故擬開砲壞之也○近日油山金塘兩處泊有法船三艘船身時時髹漆忽紅忽白忽黑忽青令人猜疑不定然彼雖詭計百出而我軍水陸各營早己嚴爲之備同心戮力誓婦妖氛以逸待勞以靜制動森嚴壁壘屹若長城其將奈我何哉○自十八日法人砲擊兆昌小火輪所帶木船後兩軍皆無舉動○十七日聞有木船一艘被法人刼共當日放回營務處聞知派弁到該船探問據云法人向我船買木百餘枝别無他意但不知其作何用也○甯郡於十八晚至二十二日無日不聞雷聲十九日鎭邑西鄉俞范地方俞東來俞阿珍兩家同時擊斃耕牛二頭二十二日早春苧嶺所埋地雷内有兩具被雷擊壞幸此處現無官兵堵守故未傷人次日己派兵弁照舊裝蟬同日城内童李衙弄金姓房屋亦被雷火所燒○日前訛傳南瑞兵輪暗中法砲二人受傷等語兹悉實係謡傳法人在瀝江連日置備木排竹筏我軍聞知立派幹員前往窺探回稱毫無動靜不知前說何自來也○二十三日廣源洋行接上海電信知宜昌輪船於二十五日到鎭海該行預雇舟山航船至口外以備駁運來貨每隻索費洋十五元又聞寗順洋行將裝草帽至滬預向廣源行問及水脚若干廣源覆以湏凑二百元水脚方可裝運甯順以其索價太昻而罷聞戕由白鼈壳船裝運至滬也 
[京華近事]  
　　去歲侍衛黃培松等禀請加添津貼一事經伯王等奏請交部核議嗣部議以三旗侍衛各旗營叅領護軍叅領自本年起至年終應得養廉折放一成實銀着加添一成共放二成實銀旋因戸部將文職津貼停放撥給海防現由部行文各處本年侍衛叅領年終應得養廉將去歲加給一成實銀裁出撥給海防仍照一成實銀數目造册支領云云查侍徫護軍叅領均有守衛禁廷之差此次裁去一成雖爲數無多不亦更形清苦乎○間總統旗綠各路馬步全軍之善厚齋軍憲咨行神機管稱此次撤回兩苑駐紥之駿字馬隊火器營馬隊因通州一帶無處駐紥故暫爾撤回除劄飭該各隊專操并嚴諭各官兵不得擅離南苑潛行進京外合行知照轉飭駐苑營務處嚴行察訪倘有違劄離苑之官兵一經訪獲卽行重辦一俟東三省馬隊赴防後卽檄飭該馬隊仍回通州防次可也○風聞張朗齋爵帥曜酌帶所部並奉天吉林黑龍江馬隊前往烟臺駐紥己咨商左侯帥酌度地方俟覆文到日卽可啓行矣○本月十六日寅正二刻皇上升乾清宫寳座閱視祝版畢由禮部堂官太常寺官員遞齎至午門前升上黃亭隨用鑾儀衛校尉八名扛抬前有四五品頂戴補褂挂珠之乘馬官二對後隨宫弁十餘騎出端門天安門西長安門經西長安街西單牌樓西四牌樓景德街至歴代帝王廟將祝版棒至殿内黃案上供奉沿途有看街兵符鞭引導至官廳步軍校帶兵跨刀鵠立聞十七日係致祭歴代帝王廟之期○本月十七日李傅相由天津致總署電信謂現各國商船進津沽海口者甚多徵稅之時屢多轇轕請總署王大臣與駐京各國公使商議按照和約通商章程將徵收稅　按欵詳細分明妥辦俟議妥時卽希電覆再上年春季徵收各國商船稅課諸多紛歧若不赶爲妥辦於國課大有窒碍等語想總署各大臣熟精時務必有以善爲咨商也○十八日晨有翰林院庶吉士趙府常領家人二名在宣武門外菜巿口購得活鯉魚鯚魚兩桶計大小數日尾担至西安門外御河橋全行放入南海水有内好事者詢其緣由據稱每年是日必購失魚施放此處非敢謂爲行善不過冀免災戾耳○近日阜城西直二門開城時派有官兵把守所有駱駝及重載車輛不准由此而進令其或繞路進宣武門或進德勝門因十八日平明時醇邸及各福晉並王大臣等前赴壽莊回倫公主暫安處奠輟當由是處經過故也○禮部知照太常寺轉行各衙門言去年十二月間欽奉懿旨皇上年甫志學年有壇廟例應親行致祭者毋庸遣親王恭代以資習學典禮欽此欽遵到部查嘉慶二十年奉上諭嗣後如親行壇廟各等處所有扈從執事王大臣不准多帶從人王公一二品大臣准帶從人二名九卿御前侍衛等准帶從人一名欽此欽籩在案相應知照太常寺轉行各衙門嗣後如遇親行壇廟各處遵照欽奉諭旨可也○綠營三成隊練兵並步營技勇練兵於十八日辰刻在德勝門外教塲預俻神機營委員會同該各隊管帶閱操○日前左爵相奏請由前借洋欵中提銀數萬兩購辦泰西煮糖機器如法製造可較中法煮糖多出一倍有奇並有以紅糖提作白糖之法可獲厚利擬在閩省設立官局收買甘蔗招致妥實工人按照西法熬煮或中國商民有願以生蔗送至官局製糖者多出之糖官私均之俟一年所獲之利稜有成數抵作洋欵子息之需刻經戸部議准此舉並行咨川浙兩江各產糖省分大憲察看能否亦照此章興辦着卽迅速具奏云○海防捐己歸八成收兌刻仍不甚踴躍部臣又另出一章照六成收兌補缺遲　較八成有區别八成者直選用三新班間一舊班六成者橫選一新班間一舊班聞自開捐以來京中所收捐欵銀二十萬兩有奇此次報捐人員戸部上兌不用同鄉印結俟吏部註册騐　時再補印結且結費亦甚微細故京官清况仍不少减云 
[牛主庄小誌]  
　　本月十八日東興玉雜貨舖夥某姓因賭輸後欲向賬房支錢不遂竟服紫霞膏自盡當由舖主偕薦保人禀請海城縣詣騐費至百金之譜誠无妄之災哉○寗人沈乃亨向業藥材生　稍讀幾句湯頭歌訣遂以張景岳一流人自命來營數載常賦閒居同鄉中偶有感冒風寒者求沈立方一劑而愈適有西人甘立患癆瘵之症西醫束手無策聞沈名延使施治連服二十五劑病竟霍然日前甘遂親造其廬謝 
 
 

Page 3

 
 
以東錢一百四十吊及各種禮物沈之名乃大著延治者履恒滿戸外○營地洋烟素較南邊精美今春又出新法用銀匙盛烟膏就燈上煮乾再以烟膏裝上烟斗吸食可免燈煤入腹之弊眞匪夷所思也○去冬湄雲兵輪凍泊舊塢日内己鼓輪而出於二十三日開赴津沽投文領餉○雷軍門正綰到防後因事在各廟許愿演劇十六十七等日親赴拈　隨從員弁多至百餘衣冠濟楚人物軒昻營口人皆謂從來未有之盛云○營地天氣極寒開河己閱半月而冰凍猶未　消春風疑不到天涯二月山城未見花頗切此時光景○現在人心安謚全無風鶴之驚惟去冬三和昌和興同增等店倒閉以來南帮客到者　寥生意極形濟淡耳廿一日下午客帮中得上海電音謂有輪船四艘將至牛庄詎遲至數日尙未到來致商家望眼欲穿咸各心懷疑懼云○雷單門奉命統帶神機營督防營口復由醇邸遴派熟手司員十二人赴營以供軍門差遣 
[營口地震]  
　　本月二十一夜爾點鐘時營口猝然地震居民在睡夢中忽聞狂風驟起天地動摇屋宇窗櫺無不　　欲墮約五分時始寂然無聲事後訪聞房屋坍塌者不少惟尙未查有實數亦一奇灾也 
[海路平安]  
　　太古公司之宜昌輪船於二十四日開往甯波至昨晨回滬本舘間之立飭訪事人往詢一切情形據船上人述及寗海口外右法兵艦四艘貨艦一艘望見　昌船卽發小火輪駛至有一法弁索取艙單騐看並不入艙艘查少選卽鼓輪回去宜昌亦卽前進至時因口己堵塞不能駛入卽在口外停輪所有貨物搭客均用船剝陸續運進以致躭延兩日洎該船回時見法船祗三艘其一己不知去向至大戢山霧重難行又停良久以致昨日始得抵申旋定於今日下午三點鐘時再赴四明云 
[甲申夏季求志書院課案]  
　　經學超等蔡啓盛王肇鎬王廷鼎金承熙朱逢甲汪開祉蔡濟動特等許克勤蔡維馨凌雲王光熊陶忠訥過炎一等蔡維馥陶承潞陶承侃徐森葉銞蕭鑾○史學超等許克勤朱逢甲張壽楨汪開禧姚文柟嚴祥彬特等潘崇福蕭鑾陶承潞汪開祉蔡福鈞金易咸一等王兆棟姚啓宇王念君王廷鼎顧增瑞王廷　○掌故超等朱逢甲姚文柟蕭鑾陶承潞特等王廷鼎王廷爵王念君汪開祉孫鏘鳴葛士濬一等嚴祥彬陳崇禮唐鳳夔嚴文彬曹煒王恩綬張炳翔侯城算學超等陳維祺沈善蒸程之驥特等韓恩榮輿地超等汪開祉姚文枬嚴祥彬許先勤王廷鼎許文蔚特等戴羲蔡啓盛周寳箴葛其龍顧增瑞王念君一等倪承瓚侯城余侯丁桂璜梁乃熾詞章超等張樹蓂楊引傳王念君朱逢甲李鼎頤錢衡韍特等金庭蕚陳曾彪宋錫福杜史琪王廷鼎蔡濟勤一等張尙純楊應環吳大文秦錫田秦錫申王士駿 
[靈輀抵滬]  
　　英欽使巴夏禮在京仙逝後其靈柩由天津附輪南下昨日抵滬舟泊順泰碼頭下午四點半鐘時本埠關道憲邵觀察委曹繙譯會同洋務委員陳大守英會審委員黃太守並陳叅戎統率護軍營勇四十名齊赴英領事署偕至碼頭照料少選靈輀起岸由二馬路迤邐至三馬路外國墳暫厝沿途有英法意美德日本各練勇及兵船水兵手皆紅衣白帽列隊護送末後又有樂工二十餘名口吹銅號其聲嗚嗚其柩置炮架上用水手十餘名拽之而行各兵皆倒執洋鎗以申哀慕聞其柩俟三月初四日公司船開行時寄回英國安葬云 
[飭候閱操]  
　　本邑提右營陳叅戎札飭城守營朱千戎率領標下馬步箭隊鎗隊等兵　赴叅署箭道演習各藝以備定期閱操 
[告示照錄]  
　　欽加知府銜署理上海租界會審事務江蘇卽補分府黃爲出示曉諭事照得本租界工部局董近以不敷支銷議收茶館月捐一節事屬創始未免周折當念此中之各老虎此小本經營本難一律派收先據紛紛隨衆具情禀請免捐前來卽輕本分府函商德　總領事核議現准夏總領事面商除大小茶舘業經認繳不計外其餘未繳各戸復經傳案訊諭並飭經手查捐之人來案會同夏領事逐經查詢分别核减定妥察諸原派等次無甚偏苛自應各照派定數目先將正二兩個月捐欵繳齊之後如果實有改少茶桌情事准各隨時赴局報明應從三月分起總計每設茶桌一張每月捐洋銀一角爲準此外老虎灶一項若專賣熱水而僅設茶桌兩張者概免收捐以示體恤至設有三桌者則亦須每月每桌認捐一角多再逐桌遞加似此明定章程大小各無偏苛合准出示曉諭爲此示仰各該地保傳諭大小茶館以及老虎灶等一體知悉自示之後應卽各安生業不得再有藉端阻擾况訪查各該茶舘曾有每椀漲加茶錢一文之議則所捐尙係出自茶客更不應抗玩如敢故違滋釁定干提處其各凛遵切切特示 
[撫卹船戸]  
　　沙衛各船被法人攔截焚燒及赴道轅申訴等情均經錄登前報前日下午有楊順泰黃合泰兩衛船之耆舵水手二十四名各執線香铺匐道轅泥首求卹邵觀察聞知飭差詰問衆人同稱我等兩船裝載油豆餅貨等物自山東開行來滬及至蛇山口外卽被法船攔截我等共二十五人一人被法兵戮傷身死我等被逐上山船卽焚燬隻身之外一無長物經别船救回上海他鄉流落飢凍難捱求發慈悲概爲撫卹觀察得詞深爲憫惻卽着值差每人賞給洋十元并將衆人名姓籍貫逐一登明諭董查給每人船票一張送回原籍各人皆叩首若角崩齊聲祝觀察無量壽 
[縣署控案]  
　　去臘本報列龔秋岩扭控秦冬餘一案屢經公堂訊理秦以此欵由龔幼蘭存在章悅行確係公欵理應由現在行主秦蓉洲　還嗣經江海關書舍在關結帳後著人送洋一百三十元至捕房翁太守於小除夕發落各案時傳龔當堂領去案遂了結詎日前秦又在縣署控龔草邑尊隨准詞傳人質訊並行文至公堂抄案不知如何了結也 
[英界公堂瑣案]  
　　西人某訴稱曾欠曹茂發洋十餘元伊來索取我約伊月底照付詎曹竟不依恃蠻毆擊打碎二玻璃瓶爲此交捕送案碎瓶呈閱曹供與西人代辦火食雜物共被欠洋三十八元收過洋八元半應找二十九元半屢次延約無期我亦無力墊付無奈何伊催索伊卽動怒致與爭執悮碎二瓶被欠各項有帳呈電翟副領事謂曹旣索欠豈可行兇請辦以儆黃太守謂爭執因索欠而起且緣該西人一再躭延致生枝節未便辦曹今姑酌令曹賠償瓶洋二元欠項着西人照付○大觀園伶人盖天紅控宋小坡侵用包洋黃太守諭俟傳到領班人再訊各情巳列前報昨二人各訴前因園主黃月山投案聲稱盖天紅在我處演劇宋在我處帮忙二人月得工資洋三十五元宋用二十元盖天紅用十五元至伊等别情我亦莫明其故捕頭稟稱宋係著名之天津流氓黃太守謂宋旣不唱戯反得洋二十元殊屬不合且本分府深知天津流氓有覇持伶人分肥利己等情事實屬可惡巳極至盖天紅所控雖無實據然宋究係流氓理宜懲辦姑發捕房管押六月以儆○包探楊阿炳禀稱粤婦洪氏之子阿林年祗十二三歲竊得母洋一百二十元與張阿太瓜分浪用旋又同張雇徐小順之杉板船欲往浦東避匿徐見其形跡可疑爲特喚捕到船拘住洪張二人至捕房捕頭並小的查得洪之行竊由張唆使除花去外尙存九十元帶在身邊因恐母親找尋希圖雇船避匿幸船戸徐小順喚捕拘獲至所少之洋三十元皆張用去爲將張衣物一併送案洪氏供訴前因阿林所供大略相符張供阿林自己竊母之洋囑我領 
 
 

Page 4

 
 
至浦東徐訴稱見張領洪雇我衫板形狀慌張黃太守商之翟副領事起案之洋給該氏具領并飭將阿林帶回管束其缺少者姑將張之衣物抵償惟張唆使人家孩子行竊又圖領避他方屆心不良殊堪痛恨判發捕房營押半年徐殊屬可嘉在本公堂罰欵内提洋五元給賞以示鼓勵○巡捕頭禀稱昨見方嗣邱將陳毛頭私刑毆打詰得方係某洋商管棧之人陳行竊鐵斤故被毆傷但方旣獲賊理合交捕送案不應擅用私刑爲此一併拘案請辦某四人投案訴稱方係我夥棧中屢次失竊今始獲賊毆打理無不合方供與同陳認竊不諱并稱己被毆傷黃太守商之翟副領事以兩造均屬不合判各管押十四天以儆　案之贓交西人領去○包探唐錦山禀稱周阿元被于阿文竊去衣服皆啖阿永至押鋪質洋二元錢四百文又將押票賣與劉阿明持洋向押舖贖那己由周報捕　贓押舖夥遂將劉交捕一併解案周申訴前因阿文俯首無詞談供阿文託我將押票價賣與劉並不知是竊贓劉供出錢二百文向談買禀備本取贖詎被勒洋交捕黃太守商之翟副領事判周給押舖半本始准領衣阿文領回管束談旣不知情從寛免議再着押舖還劉贖本一併開釋○鴇歸干沈氏訴稱前曾失去灰鼠馬甲查無蹤跡後有客人失去墨晶眼鏡亦不知爲何人所竊昨有妓出局女傭哀陳氏隨去因天氣炎熱將身上所穿馬甲掛在房中衣架上　偶然取衣帶落馬甲詎衣袋内有墨晶眼鏡己被挖去祗存玳瑁邊一副該氏行竊己確實可知前失之灰鼠馬甲亦被伊竊無疑該氏係周王氏荐來與論支吾爲此報捕拘案玳瑁邊呈閱袁陳氏堅不承認竊衣眼鏡係客醉後跌下致碎墨晶貪小拾取玳瑁邊是實周王氏供認荐該氏爲傭惟不知有無犯竊情事黃太守隨飭王沈氏具領玳瑁邊給還失主袁陳氏交周王氏領去議賠馬甲完結○包探顧阿六禀稱昨日遇見向在甯波犯竊之李阿林拘　盤詰據言至滬向張小寳索欠並不圖竊查得李曾在原籍疊犯行竊致被割去左耳且臀上板花甚多爲特解案李供在籍確曾犯事此次來滬係向小工頭張小寳索欠别無他故黃太守飭將李暫抑俟派差押令回籍不准逗遛○楊士氏訴稱昨持洋出外路遇徐東海卽小裁縫何我　取與論被毆致失去耳環等件幸逢巡捕拘案請究徐供魯偕渾名小　餅調停一事應得酬洋二元詎小　餅一并吞用不肯瓜分致與爭執小　餅遂唆使拼婦王楊氏妄稱我攫取伊洋毆失銀飾乞求明察包探康阿順禀稱查得徐與該氏爭毆時該氏確曾失去銀飾惟不知究竟因何起見黃太守謂該氏所控顯有不情不實然徐東海不安本分亦可想而知隨判押候過堂笞責白板以儆○包探吳朗山稟稱客棧主姚阿本扭張雲卿至捕房訴稱被張竊去棉被獲住人贓扭請察究又有陳金大訴稱亦在該棧初時張白稱與我相識繼又問我作何生理我以賦閒對張卽許荐我爲洋行生理自是逐日與我爲伴所有衣服鞋帽盡行典押花銷現知張係竊賊明明被騙爲此訴明等語小的因將人贓送案陳亦投質姚早訴前因陳禀明被騙情形張俯首求恩黃太守判管沖半月以示薄懲贓交姚領去陳斥退 
[貽書鳴謝]  
　　通商各口皆經江海關設立警船塔鐙浮椿所以便行舟者之辨認意至良法至美也日前承本埠江海關造册處以總册見示圖繪分明條理周密考地址之遠近則朗若列眉量外水之淺深亦宛然在目此固航海之金針迷津之寳筏也樂書數語藉逹謝　 
[輪船來滬日期]  
　　旗昌洋行海晏輪船前晚由天津又海定輪船昨晚由天津太古公司愛　鉛西斯昨日由香港供開行夾滬 
[蘇省撫轅抄]  
　　二十六日主簿張煥文禀知奉委保甲局稽查巡務兼辦文案差典史祝丙南禀知奉委臬轅監印差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝鮮近事彙錄]  
　　日本駐高公使於正月二十六日請各國領事官宴飲各園領事亦約日相招以盡報李投桃之意○日前謡言四起有謂中國兵不日卽與日兵開仗者有謂日兵來數千名華兵亦將到二萬名有謂中國兵將撤防内渡以致居民訛傳爭相告語奔避遠鄉者有之束裝以待者有之刻下謡喙漸息人心亦稍安靜○聞國王致書於李傅相求華軍撤防不知眞否以抑揆之斷不如　然哄傳己徧國中矣○銀價陡漲每兩至二千五六百文之多洋元至一千七八百文細推其故盖居民將爲遷徙之計將錢變銀以致騰　目下銀價己少落然猶不下二千三四百文○東大街爲華商萃聚之所近日宵小繁多一夜之間被竊者多至四五家白畫　勞夜不遑　甚可傷也○閔相泳翌賦閑家居在廷諸臣每事必相咨訪有山中宰相之目閔相因舊傷未愈不耐喧囂遂遷居鄉間以避之潢城洪傳閔相潛往中國時事不可爲矣可見大臣進退自關繫君國也○間王妃移居新宫心常怏怏此宫己三次遷居而皆不利豈果遷地弗良歟抑會逢其適　○穆麟德齎　赴日國修好日久未回小民滋疑謂被拘留他邦不使施返此雖無謂之憂疑然可見日人之譎詐久爲高人所側目也○海中荒島多不服國王教化華船經此多被刼奪近有小船二隻行至大青島地方島民駕船追及約有六七十人一躍登舟將華人捆鄒一　船中衣食器用皆被搶去後有華船駛到解救得生急來漢城控訴尙不知若何辦理也○正月間居民屢遭回祿救火無人罹害愈酷盖從前放水龍之慮有華官　劄一聞火警卽派練軍駕水龍而往沂因歸朝官管理水龍遂廢置不用有治注須有治人誠哉是言也○日公使俟擇於城内南山下因舊址而重新之土木大興規摸式廓外卽其演兵地每晨槍炮聲不絶於耳○漢江春冰己泮小船之沍結冰中者修拕整羅將駛赴他川　○　寡婦僅一子年七八歲忽走失無蹤通衢徧䊀招帖該婦因無消息遂雉經而死吁可傷也○有官妓某病故出喪有同類數十人均乘轎送殯有艶若天人者無鹽嫫女亦復不少此誠陋俗賢有司當革除之○有美國兵船二艘駛到仁川居民遂訛傳爲日船又至　於談虎巴變○日公使近藤興鋤以謡喙可畏特請政府出示曉諭以慰衆心大街通衢粘貼己徧讀之者尙疑信參半○政府以和約初成恐愚民無知仍凌侮日人或啓事端明諭煌煌勸懲並至而日人徧遊市中尙不滋事○王移新宫土木工匠每日數千人須數月後方能竣事居民欲建房　有覓一匠而不可得者○移新宫後故宫遂廢粉墻剝落石徑　凉客歲日人搆兵之地門窓爲鉛彈所穿者宛然尙在有寛屋數閣封鎖　固自　隙窺之器　安然無恙不似他處之虛無一物者或以爲此卽日人埋地雷之處未曾轟發者也○二月初三日下午天陰如墨疾風陡起捲石飛沙大木爲找傍晚風止而雨一夜　纎清晨始霽聞海面一帶吹壞小船甚多○世子抱恙多日現己就痊王之喜可知也諸臣均上表致賀 
[雷殛狐仙]  
　　金陵城北嗣宇廊深閣窊往往爲狐仙所憑焦狀元巷某甲風流放誕小節不拘設肆巷口倡隨最相得一日婦正坐肆中忽來一眉目如畫衣履絶塵之人倚巿門若有所思　見婦徘徊者久之婦慕其年少亦心動且目注焉入夜婦挑燈　寢少年忽入持婦襦而笑曰空房獨宿得無胆怯耶婦方欲啓口又恐爲屬垣者所覷乃相與隠忍薦枕席自此遂往來無間至與甲爭夕甲素懦又楊于忤彼者不勝其惡作劇又知非婦之所樂於從事也者非惟不抵拒反多方慰藉之上年婦忽孕狐大喜日夕捧孕者之腹而　鳴復産詎旣産仍四足而尾者狐不覺爲之嘷顧問婦乳也未婦念人也而産異類得毋令人齒冷遂忍而投諸則狐己知來索兒不得問婦婦不爲少諱狐指婦駡曰汝殺吾兒吾將殺汝兒爲報婦曰汝謂我不能食汝肉寢汝皮耶有敢再踰此閾者吾當宫而大辟之狐頗懼内又戀　姿終不肯絶牀第觀婦曰我再從汝爲禽獸行者雷當殛狐見不爲動又引一少艾與秘戲於婦側婦全無梅子酸狐無如何乃毁　器皿穢其甑釜婦且憤且詈日操白木棍以相逐且引甲自助本月初三日晚炊己熟甲夫婦方就膳勺飯則飯己空視菜菜亦如飯四覓不得將别治婦入房更衣纔揭馬桶蓋則黍纍纍者熱氣自下騰上驚而號甲趨視菜飯備在急捧出傾之於塘夫婦望空拜視乞治作踐者之罪者星斗爛然交三鼓忽東北風起　頃雷電大作霹靂一聲火燄直從甲屋上迸出不知者疑爲失愼悉詣救護見甲從床下拽出一焦頭爛額者毛盡灼矚之卽狐也於是衆共訊顚末爲甲大快甲遂效伍大夫鞭平王之尸而扯其綠頭巾焉按此事大率好事者爲之殊不足信祗以金陵友人言之鑿鑿錄之亦足當諸談一則 
[無疾呻吟言]  
　　粤東多癩疾俗呼爲痲瘋得斯疾者眉髮脫落頭面腫赤皮膚潰爛手足拘攣廢疾至此　矣且其患不及身而止也粤諺云三代痲瘋惹不得蓋痲瘋必傳疾三代至子孫曾而患始息一代爲濕癩二代爲乾癩三代爲陰癩始患終身流毒數世人生不幸至此極矣然而男子之癩無可救藥女子之癩猶可解脫女子自得疾者有之其自父母傅疾者童身固無　及天癸至而疾萌　生長大家特以疾廢耳若下流賤輩當疾之未形也往往誘姦於人爲賣癩計而姦之者一度春光遂毒入骨髓矣夫女色者人日之如飴也癩疾者人長之如虎也知其害而故蹈之雖好色不爲也不知其患而誤蹈之雖不好色間或有之孤單旅客風月良　輕薄少年　桑僻地而賣癩之女子則艶粧冶容以羅致之或入窩門私戸或託三姑六婆鈎引多方爲其所惑者不之覺也然粤産之人其癩多得於瘴濕其得自賣癩者蓋寡能遊斯土者人地生疎見聞有限偶爾情不自禁以爲山花邨酒風味别饒豈知片刻之懽娱致罹　窮之茶毒父母不以爲子感友不以爲人生則形穢不堪死則尸蟲皆滿慘也至此亦云極矣甲申之春子客粤垣友人爲言其事子憫粤地之多惡疾又爲粤客之耽情者危也曩吾鄉有遊東瀛者東瀛亦瘴癘地狹邪染癩而歸雖洋醫亦爲束手剌其股血色如醬馴至體無完膚卒以此殞命然則賣癩者又不獨粤東然也予因作此自警卽以告世之作客者愼毋自陷於危阱也[  癯範居士稿]  
[題藜牀舊主悼紅吟大集]  
　　爲折瓊枝損玉肌延年無術乞靈芝牀前握手殷勤語正是生離死别時　前身疑是大羅仙一現曇花不少延地下若憐　義重應教重結再生緣[  錢唐留雲舘主范錫齡九堦甫未艸]  
[題藜牀舊主悼紅吟大集]  
　　江湖落魄苦吟身王粲依劉作客頻等是有家歸未得閨中辜負倚棲人　蓮　異卉正初開忽被無情妒雨摧旣是優曇空色相石麟何事降生來　仙凡何處覔楊環蓬島空傳海上山一自鰈鶼分别後杳無消息到人間　吟遍才人幼婦詞惹人懊惱費人思彩雲吹散琉璃碎我亦臨風涙暗垂[  古黟知白子芷厚舒家堉初稿]  
[天壽山謁明十三陵]  
　　東風二三月原上開野棠薄遊昌平州取道康家莊神京去不遠百里遥相望山名本黃土　按山本名黃土山成祖封爲天壽山見献徵錄　發脉從太行遠瞻　慮龍近挹岡鳳凰蟒山　虎峪羽翼左右張東西衣帶水會合朝宗忙洵爲萬年宅玉鴿曾徵祥　明初有玉鴿十二從南方來集燕山識者謂北平當王蓋兆十二陵也見菊隠紀聞　伊誰善卜地傳曰廖與王　擇地者或云江西廖均卿或云山東王賢見兩京求舊錄　谽谺闢十口口口屯軍防氤氲有佳氣直上排天　長陵極高爽正奠峯中央儼同鍾山制建始雄北方殿廷百級峻喬木千株蒼九關蹲虎豹萬瓦燒鴛鴦龍頭龜趺碑篆字黃金勷相傳萬曆代忽遇霹靂戕　萬曆三十二年雷震長陵碑見野獲編　獻偕景並峙丁向癸山塲升遐降遺詔崇儉戒效長鼎分裕茂泰南折其維康永當陽翠嶺羣岫爲保障選材用碝石豕鏤推精艮昭陵及定陵俱枕大峪岡規模亦壯麗欄楣龍鳳翔慶居景泰窪七孔橫橋梁德藏潭子峪干仞高垣墻思陵在錦屏氣象頗不楊忽怱渴葬日体傍田娘娘以甎而代石光祿朱書藏　思陵葬日地宫例書某帝之陵合以石版鈐之以鐵奉安梓宫前時倉卒不及礱石以惠代之仁和龔光祿育佳朱書大明崇禎皇帝之陵詳見日下舊聞　内防穴螻蟻外禁牧牛羊千秋永陪葬一个王貂璫宛如高力士瘞向元宗旁一朝此結局奚用書宏光　懷甲申歲流宼誠披猖長驅永安陷　泰昌元年於昌平東築城名曰永安見昌平山水記　僞號國永昌忍將各宫寢　崇禎十七年三月昌平陷賊焚十二陵宫寢　一炬同阿房在天諸帝靈涕涙應沾裳　國朝甫定鼎慨歎先朝亡帑金敕修葺督理工部郎子孫世襲爵　雍正二年封明裔知府朱之璉爲一等侯世襲見東華錄　俎豆歲荐薌一坏得無恙　聖德眞無疆我來諸陵間徘徊復彷徨崔嵬紅門　駊騀白石坊兩行立翁仲袍笏兼戎裝破空聳華表大與銅柱頏猙獰六獸伏綷䌨羣靈蹌行宫雖頽廢享殿仍輝煌烏鴉巢寳城紅蝠糞御床陰房鬼火熾複道蝸涎凉殘碑欹繚垣零甓堆廻廊鬱葱古松柏拔地叅天强白頭剩陵戸朝夕猶司香惜遺景皇帝别葬金山陽泉鳩却有偶謚戾吁可傷　景帝初謚戾毁漢書戾太子傳太子之亡也匿泉鳩里　爰考十三陵名半犯漢唐雷同竟不省書册豈盡忘　諸陵多犯前代陵名詳見　下舊聞　迄今數百載禁地爲耕桑漫嗟屋社移當念窀穸荒月明嘯狐兎風過行虎狼勝於宋六陵不遇妖髠楊摳衣肅瞻拜麥飯奠一觴居庸風浩浩沙河水央央高歌試憑弔天地爲低昻退歸橲星門斜照狐稜黃且投伽藍宿痛飲逢渴羌神燈糞夜見　相傳夜有神燈出宫娥引駕以行見黃圖雜志　無夢到睡鄉愴懷列皇帝弓劍埋北邙招魂擬撰誄楚些歌九章[  雲林後人倪鴻稿]  
 
 

Page 10

 
 
[光緒十一年二月二十日京報全錄]  
　　宫門抄○旨一道錄前○發抄旨三道○學政劉奏恭報科試回省情形摺子○湘臬唐奏交缷藩篆仍回本任摺子○伊犁將軍金奏修築城工核實報銷摺子○又奏修蓋兵房動用銀數夾片○豫撫鹿奏甄别各員夾片○署晉撫奎奏爲遴員更調要缺知縣摺子○湘蕂孫奏回豫接篆日期摺子○直督李奏叅縣丞夾片○粤督張奏新選人員留省學習夾片○二月二十日内務府國子監侍衛處值日　引見○謨貝子請假五日○溥偀請假十日○尙宗瑞續假十日○内閣奏派騐放之王大臣派出克子奎　許　騤周德潤○　儀司奏二十六日祭奉先殿慶王行禮○召見軍機○發抄李鴻章奏滄洲姜家橋等村應完本年春賦麥後察看　微奉旨着照所請該部知道欽此○又仍以馬雲柱升大沽協中左營都司奉旨兵部議奏欽此○又東陵章京海異砍傷李寳　身死請旨斥革奉旨前據毓橚等奏叅己有旨將海昇暫行革職歸案審辦矣欽此○○浙江學政臣劉廷枚跪奏爲恭　科　金處温台四屬並回省考試杭州情形仰祈聖鑒事竊臣於本年五月二十五日接任視事當經恭摺奏明在案查浙江科試甯波紹興兩府業經前學政祁世長考過臣於七月十一日出棚考試金華府次處州府次處州府次台州府於十月中竣事隨卽啓程因省考試杭州現己試畢臣每於卜學講書懇切曉諭士子總以敦品勵行講求實學爲先嚴飭各學教官分别舉保優劣務期核實毋得視爲具文每逢塲期臣終日坐堂關防愼密尙幸吏皆守法士盡懷刑一切塲規均能整肅在金華拿獲槍手一名温州拿獲槍手二名均交提調官照例懲辦浙省本人文薈萃之邦自兵燹以來元氣漸復而山陬海澨間或囿於見聞是以文風互有差等而積學　士亦復不少本年舉行乙酉科選拔謹就各邑之中嚴加遴選務取貫通經史品端學裕之儒以備國家楨幹至各屬應試文童人　多寡不一皆可如額取進惟杭州府屬之臨安於潜兩縣均缺額二名實因佳卷較少仍從任缺無濫之例臣每次發落生童均再三誥誡勗以安　讀書不得干預公事以期仰副聖朝培養人才之至意冉臣所過地方秋收均屬中稔温台瀕海之區民情亦甚靜謐足　仰慰宸厪所右微臣考試金處温台及杭州情形理合繕摺具陳尙有嘉湖衢嚴四府當於明春開印後趕緊接辦合併　明伏乞皇太后皇上聖鑒謹奏軍機大臣奉旨知道了欽此○○二品銜河南按察使臣唐咸仰跪奏爲恭報微臣回任日期叩謝天恩仰祈聖鑒事竊臣於十年七月二十三日接署河南布政使篆務當經恭摺奏報在案兹本任布政使孫鳳翔業經旋豫臣奉撫臣鹿傳霖檄飭回任於十一年正月二十二日交卸藩篆卽於是日准署按察使彰衛懷道許振褘將印信文卷移交前來臣當卽恭設香案望闕叩頭祗領任事伏念臣一介菲材兩權藩篆涓埃未報更切滋慙兹當臬任重回彌覺冰淵增楊查河南地稱繁庶臬司職在明刑舉凡察吏安民詰奸戢暴一切應辦事宜無不悉關緊要惟有綜核名實倍失愼勤隨時禀商撫臣認眞經理不敢先後異轍稍涉因循以兾仰答高厚鴻慈於萬一所有微臣交卸藩篆仍回臬司本任日期理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○帮辦軍務大臣革職留任伊犁將軍奴才金順跪奏爲遵照部議將修築伊犁瞻德城工程動用銀兩核實報銷恭　仰祈聖鑒事竊奴才前將修築瞻德城城工開工並工程完竣日期均己先後奏明在案兹據委辦伊犁善後局江蘇候補直隸州知州游春澤伊犁鎭總兵劉安發申稱據委修瞻德城城工委員甘肅補用知州雷霈霖呈報監修瞻德城城垣城樓角樓砲樓等項工程於十年七月初一日一律完竣所有應用木料磚瓦石灰等項並土木泥石工匠工價共用銀一十二萬九千二百九十九兩二錢二分六釐在工各員薪費共用銀九百四十五兩十錢六分開造工料丈尺做法並動用銀兩細　清册取具候固印結等情呈請奏咨核銷前來奴才當卽委員赴工勘騐均係工堅料實並無草率偷减情弊覆加詳核用過銀兩尙無浮冒除　呈　册結咨送工部查核外理合恭摺具陳伏乞皇太后皇上聖鑒勅部核銷施行謹奏軍機大臣奉旨工部知道欽此○○金順片再據委辦伊犁善後局江蘇候補直隸州知州游春澤伊犁鎭總兵劉宏發申稱前派委擊邢長春修善霍爾果斯拱宸　城内兵房己將價工完竣日期先後奏明在案所有一百七十二院兵房應用木料磚瓦石灰等項並土木泥匠工價共用銀一萬七千六百一十六兩二錢四分開造工料丈尺做法細數清册出具保固印結呈送等情前來奴才當卽委員勘騐飭令索倫管官　移駐均係工堅料實實用實銷並燕浮冒除將于到册結咨送工部核銷外理合附片具陳伏乞聖鑒謹奏軍機大臣奉旨工部知道欽此○○河南布政使臣孫鳳翔跪奏爲恭報微臣回豫接篆日期叩謝天恩仰祈聖鑒事竊臣於光緒十年十二月十五日在江蘇省城行次將奉旨交查事件查竣具摺覆奏並聲明拜摺後仍返清江由陵路回豫等情在案兹於正月十八日行抵河南省城奉撫臣鹿傳霖檄飭回任二十二日准署布政使按察使臣唐咸仰將印信文卷移交前來當卽恭設香案望闕叩頭祗領任事伏念臣猥以菲材迭膺恩簡旬宣荆豫方深氷履之　權攝漕河未盡涓埃之報兹值仍回本任再綰藩條察吏安民敢涉駕輕之念理財籌餉實爲當務之先檮昧如臣時深兢惕惟有嚴考核而求治理愼出納以重庫儲一切應辦事宜隨時禀商撫臣實心經理期無隕越之虞以仰答高厚鴻慈於萬一所有微臣回任日期理合恭摺奏報叩謝天因伏乞皇太后皇上聖鑒謹奏軍機大臣奉旨知道了欽此○○鹿傳霖片再准部咨嗣後道府州縣無論何項勞績凡係初任保歸候補班補用人員到省一年期滿核實甄别等因歴經遵辦在案兹查有候補班前補用知府文煥軍功候補班前補用通判楊喆麟軍功候補班前補用知縣李藩軍功候補正班補用知縣袁啓芬劉思恕候補正班補用知縣徐嘉猷均己試看一年期滿據藩臬兩司甄别造册會詳請奏前來臣察看　該員文煥穏練精明留心公事楊喆麟才堪造就李藩明白諳練袁啓芬安詳明晣劉思恕勤樸耐勞徐嘉猷安詳練逹均堪以原銜留省分别煩簡缺出照例補用除將該員等履歴清册咨部外理合附片具陳伏乞聖鑒謹奏軍機大臣奉旨吏部知道欽此○○暫署山西巡撫布政使臣奎斌跪奏爲遴員更調要缺知縣以資治理恭摺仰祈聖鑒事竊照徐溝縣知縣王勛祥丁憂遺缺前經臣以太原縣知縣薛釗奏請調補兹准部覆以該員試俸尙未期滿核與調補例章不符行令另行揀選等因臣查該縣係冲煩難兼三要缺地當孔道政務殷繁非勤明幹練之員弗克勝任隨於現任知縣内復加遴選非現居要缺卽人地未宜惟查　交城縣知縣賈成霖現年五十二歲山東歷城縣人由廪生於咸豐十一年在本籍守城出力保以訓導不論雙單月選用同治五年剿辦邊外馬賊案内出力六月初三日奉上諭着免選本班以直隸州州判儘先選用欽此報捐指分山西十二月二十八日到省十年因過河剿賊出力十一月初六日奉上諭着以知縣用欽此試看期滿甄别照例序補隨遵例呈交捐免保舉銀兩請咨引見光緒四年十二月初五日經欽派王大臣騐放覆奏堪以知縣照例補用奉旨依議欽此五年六月十二日因辦賑出力奏保俟補缺後以直隸州知州用六年七月初十日奉旨依議欽此九月題署交城縣知縣七年八月十五日到任試署期滿詳請實授在案該員篤實勤能民情愛戴歴俸己滿三年係由廪生軍功保舉人員毋庸請銷試奉任内亦無積案及欠解錢粮事件且以簡調煩一切因公處分例免核計以之調補徐溝縣知縣實堪勝任與例亦屬相符據署藩臬兩司會詳前來合無仰懇天恩府念員缺緊要准以交城縣知縣賈成霖謁補徐溝縣知縣洵於地方有裨如蒙俞允該員係現任知縣調補知縣銜缺相當毋庸送部引見所遺交城縣知縣係屬選缺晉省現有應補人員應請扣留外補俟接准部覆另行截缺請補合併陳明謹繕摺具奏伏乞皇太后皇上聖鑒謹奏軍機大臣奉旨吏部議奏欽此○○李鴻章片再河工試用縣丞李重華前署覇州州同據報搶險任意鋪張察其購辦料物添僱卯夫亦有浮暖實属貪不不職據永定河道遊智開禀請叅革前來應請旨將該縣丞李重華卽革職以示懲儆理合附片具陳伏乞聖鑒訓示謹奏軍機大臣奉旨李重華着卽行革職該部知道欽此○○張之洞等片再新選徐聞縣知縣楊逢篁於光緒十年十月十六日領憑到省本應飭赴新任惟徐聞縣地處濱海必湏熟悉情形之員方足以資治理該員楊逢篁初膺外任於地方一切事宜尙未　習若遽飭赴任恐措置未能合宜致有貽悮自未便因前有部議選授人員不准留省之文稍涉拘泥擬將新選徐聞縣知縣楊逢篁暫行留岩學習以資歴練俟熟悉地方情形再飭赴任據藩臬兩司會詳前來臣等謹附片陳明伏乞聖鑒謹奏軍機大臣奉旨吏部知道欽此 
 
