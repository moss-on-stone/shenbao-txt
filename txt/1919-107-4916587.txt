# 1919 - 107 - 4916587

 

Page 1

 
 
   
 
 

Page 2

 
 
   
 
 

Page 3

 
 
時評 
[和議問題之增减（冷）]  
　　和議問題一方則日增一方則日減何謂日增如烟酒公賣廢止之請願粤省禁賭之請願等是也何謂日減如新國會之不得議及法律問題之通電張作霖之東省軍隊在裁兵例外之預告等是也 
　　夫日增則事日繁日減則權日削事日繁而權日削則欲其成功也日難况乎所議者尚有所爭持也耶 
[命令]  
　　四月二十三日大總統令任命王丙坤爲湖南湘江道道尹此令 
又令交通總長曹汝霖呈僉事李承翼另有任用請免本職應照准此令 
　　又令交通總長曹汝霖呈請任命康誥爲僉事陳瑞章署視察應照准此令 
又令參謀總長張懷芝呈贛北鎭守使署少校參謀傅興汴因病請免本職應照准此令 
又令參謀總長張懷芝呈請任命賴人瑞署贛北鎭守使署少校參謀應照准此令 
　　又令崔振魁晉給二等大綬寶光嘉禾章此令 
　　又令李際春晉給二等嘉禾章此令 
專電 
[北京電]  
　　北軍領袖一致贊同軍人不干政（二十四日下午一鐘） 
[北京電]  
　　王占元復林莫電年來因黨爭尋干戈摇國本今和會續開政事得解决軍政分途内爭方免田中玉復電自癸迄戊同室操戈徒擁共和名已成藩鎭勢國且不國軍豈能軍幸有和會得所付託王廷楨復電促息内爭宜先分軍政除偏觀求統一（二十四日下午六鐘） 
[北京電]  
　　參陸處預定撤兵條例十八條所有撤兵時應派監視員卽由統兵長官自行委任（二十四日下午一鐘） 
[北京電]  
　　裁兵委員會地點南北稍有爭議現長江三督調停主設南京（二十四日下午一鐘） 
[北京電]  
　　桂代表胡銘槃潘祖越鄭榮昨午由丁乃揚導引入府謁徐陳述武鳴對時局意見希望南北互相讓步俾國家早歸統一（二十四日下午一鐘） 
[北京電]  
　　陸使電告媾和條欵准儉（二十八）日向德奥代表宣布如無異議卽可簽定（二十四日下午一鐘） 
[北京電]  
　　府外交委員會昨下午三時開議討論外交協會對歐會建議之七項認爲中多可採電致陸使參考（二十四日下午一鐘） 
[北京電]  
　　巴黎電山東問題歐會主張暫由五國收管事態甚迫云云（二十四日下午七鐘） 
[北京電]  
　　陸使覆魯代表電山東問題政府具有同感决不放鬆 
[北京電]  
　　政府密召陜陳來京聞有特别作用（二十四日下午三鐘） 
[北京電]  
　　香港設關約章已經閣議通過派定總稅司與港政府代表簽字（二十四日下午一鐘） 
[北京電]  
　　俄激黨通牒否認各國在俄境派兵護路（二十四日下午六鐘） 
[北京電]  
　　王正廷來電請假回國一行院已去電勸阻 
[北京電]  
　　李厚基養電南軍藉名除烟侵入惠安經電南代表制止無效竟入各村焚七十户斃十七命（二十四日下午六鐘） 
[北京電]  
　　本日閣議烟酒事務署取消設棧代徵辦法改設稽徵所發還各省區分支棧押欵 
[北京電]  
　　唐宗郭請廢麵粉出口護照减費期限撥濟湘賑 
[北京電]  
　　湘全省公民大會羅陳譚延闓罪狀（二十四日下午六鐘） 
[北京電]  
　　航空學校長秦國鏞辭職簡厲汝燕署（二十四日下午六鐘） 
[北京電]  
　　財部議將各省官産處縮小範圍（二十四日下午三鐘） 
[北京電]  
　　浙楊督電保陳景烈甚力請改對等簡任文職任用照准（二十四日下午三鐘） 
[北京電]  
　　川運使普安瀾病故遺缺已定孫某暫不發表 
[北京電]  
　　震旦大學校長安麗請資助經費（二十四日下午六鐘） 
[北京電]  
　　報載徐託世續作伐願將女公子許配宣統 
[北京電]  
　　駐京法使由晉還京（二十四日下午一鐘） 
[香港電]  
　　粤籍國會議員電請上海和會提出粤省禁賭議案（二十四日下午二鐘） 
[香港電]  
　　桂省消息和局告成粤省政局或將恢復原狀李耀漢陳炳焜將復原職（二十四日下午二鐘） 
西報譯電 
[哈爾濱電]  
　　路透電社得官場消息西比利亞軍之攻勢仍在愛加特林堡至加桑陣線發展政府軍佔據亞格拉斯重要鐵路交叉點今距布蘇魯斯克四十俄里該地陷落後敵軍將與哇倫堡及土耳其斯坦隔絶北境之政府軍現正圍攻格拉哥夫敵軍現正怱遽委棄加桑里甯氏下令曰今因軍略上之原因不得不下令速退俾紅衛軍於水漲之前渡過伏爾加河不幸西比利亞軍現已從事包圍我軍故我軍必須退走以避禍患（二十二日） 
[哈爾濱電]  
　　路透電社得官場消息海參崴與尼柯爾斯克間之過激黨已爲俄軍擊散海參崴協約軍曾派支隊助戰霍爾瓦特將軍已抵此擬於本星期杪赴海參崴前謂擬赴哇姆斯克今暫作罷外間謡傳哇姆斯克有暴力之政變鐵路一帶大起騷亂各節均屬不確惟過激黨曾起事未成西比利亞軍繼續進攻其單線已有一部分自烏拉爾移至伏爾加河 
（二十三日）以上路透電 
中國各通信社電 
[北京電]  
　　據某政客云新舊兩國會接洽法律問題事大約須不背護法宗旨且只能供和會參考 
[北京電]  
　　徐世昌電告唐紹儀不干預法律案 
[北京電]  
　　北京多贊成王家襄單純制憲主張羣反對國民大會制憲說 
[北京電]  
　　熊希齡張一麏均云和議續開不再赴滬（以上二十三日）以上平和通信社電 
[北京電]  
　　徐瀛等前控王克敏等串賣軍米現王在審廳起訴請院抄送原電質對 
[北京電]  
　　府復薩鎭冰劃界後清鄉善後仍請兼辦 
[北京電]  
　　法使由晉回京 
[北京電]  
　　總統電唐少川否認有贊成新國會自决之事 
[北京電]  
　　李烈鈞來電反對城門山鐵礦抵押外債措詞極烈聞農部仍主維持 
[北京電]  
　　陸使電青島議决暫歸五國共同管理 
[北京電]  
　　將設立裁兵委員會於南京（以上二十四日） 
以上中華通信社電 
[北京電]  
　　武鳴代表見徐言西南裁兵桂能首倡徐大慰特將裁兵委員會章程交與囑寄陸商酌并云擬請陸及合肥爲裁兵委員會長 
[北京電]  
　　北派督軍將聯銜通電聲明不干政治與南方相應和聞由曹錕領銜現正在互商中 
[北京電]  
　　兩會共同制憲說興國民制憲倡導會大受打擊現該會重要人物已另圖活動方法惟一部分仍思抵抗 
[北京電]  
　　張作霖表示陜湘奉軍俟局定均全　惟兵額以東北防務不能裁汰已向政府說明理由 
[北京電]  
　　張樹元承院囑即日回任將政府訓令歐使力爭青島曁歐使報告協約國帮助情形向魯省各界各團體宣布 
[北京電]  
　　發行八年公債財部原定有經手費一項近因各機關搭放與普通募集不同概不核給經手費以示區别（以上二十三日） 
[北京電]  
　　皖卾晋浙閩各督均有覆電贊成裁兵事有把握决於下月初组裁兵委員會 
[北京電]  
　　殖邊股東總會岳樹聲因新選該行總理李思浩辭職陳請政府慰留 
[北京電]  
　　江西瓷業公司總經理江朝宗陳請撥借欵項俾資擴充一案院議未准 
[北京電]  
　　京商會慮路票收現影響京鈔昨推代表謁詢吳總監吳云中交兩行已定有維持辦法鈔價或不至跌落 
[北京電] 　　 
　　廣州信息軍政府對於解决國會問題得滬電後即與舊會員協議主張未能决定 
香港電 
　　軍府派人赴桂勸陸榮廷取消辭職陸置之不答現又改派秘書魏某前往（以上二十四日） 
　　以上中孚通訊社電 
日本通信社電 
[北京電]  
　　陸榮廷之代表馮廷榮等於今晨八時進謁徐總統面呈陸氏所擬裁兵辦法陸氏之意於上海平和會議告畢後三閱月内將桂省軍隊從四萬五千減至二萬云（二十四日） 
[北京電]  
　　徐樹錚陳請參陸辦公處將參戰軍改爲中東鐵路之警備隊聞此項計劃孟恩遠張作霖等將表示反對（二十四日） 
[北京電]  
　　美國顧問官貝伊喀氏又呈遞關於鐵路統一問題之意見書於政府其内容範圍較前次所陳者略爲縮小僅欲統一未成之鐵路及尚未開工之鐵路外交委員會亦將再提出關於此問題之議案 
（二十四日） 
[廣東電]  
　　據某要人關於和會之情况與唐總代表之地位之談話云軍事政治財政諸問題大有進步可謂出人意外至國會及懲辦禍首問題乃最困難之問題也初似已略有端倪南方如承認徐總統則北方同意恢復舊國會然至近日安福派又主張維持新國會蓋彼等之理想欲令新舊兩國會各出半數之議員組織國會或以新國會之衆議院與舊國會之參議院相合併而組織國會也新國會因不包含西南五省之議員故不足爲國民之代表列國之意亦承認北京政府爲中央承認舊國會爲正式國會卽據此一事亦可知維持新國會之無謂矣又恢復民國六年之國會之說直與恢復研究系等頗不足以繫人望至於先在南京開舊國會俟制定憲法後即將舊國會解散依據新憲法組織國會選舉總統之說尚與南方所主張之國會職權自由行使大相徑庭且在南京開國會之裏面含有副總統問題故假使將來果有舊國會開會之舉亦以不受軍人監視之上海爲宜懲辦禍首問題由局外人言之固不失爲極正當之理論然欲實行其事甚爲困難若迫之過甚勢又不免混亂大局預測唐總代表之意嚮則在憎意不憎人力避用懲罰等之手段意欲先定制度以制人換詞而言之即取消參戰軍封鎖參戰借欵之利器使武斷派不復有利用之機會耳卽改正督軍制度亦不外此方針此次之議和乃相對的非絶對的與征服者對於被征服者之議和不同要之議和之目的在速使國家統一以不損害南北兩方之體面爲度當然不能無所讓步因國會問題之爭執近日（此處電文不明）雖有停頓之勢然此實唐氏之所預期者也毫不足引爲悲觀蓋議和必經過第三次之停頓方足以促國民之醒覺長江各督軍亦有最後之决心外交團或將不能坐視於是始開第三次之平和會議北方亦恍然於大勢之不可抗拒終至以誠意相見於是乎南北雙方之問始有適合於中國國情之議和條件成立至此世人乃始諒唐氏苦心之所在矣云云（二十三日） 
[東京電]  
　　淳宮雍仁親王病狀漸次减輕唯竹田宮恒久王自昨日以來病勢又變沈重因竹田宮恒久王今日病勢沈重故皇太子舉行成年式時不　祝宴擬延期再開祝宴竹田宮恒久王於今日升爲陸軍少將（二十三日）以上東方通信社電 
[東京電]  
　　巴黎電曰日本於講和會議提議左之問題（一）日本以青島及特别日本人居住區域一總交還（一）山東鐵道中日折半經營（一）鑛物採掘權屬與日本此問題於德國委員未到前當先决定（二十四日） 
[東京電]  
　　報疾篤之竹田宮恒久王昨夕七點半薨 
[東京電]  
　　稱爲東洋第一水力電氣事業之臺灣電 
力株式會社令已經勅令裁可其資本金三千萬圓中之一千二百萬　將由日政府出資餘則將由公募不日當發表（二十四日）以上共同通信社電 
美國無線電 
[華盛頓電]  
　　去年十一月十一日休戰約簽定時駐法美兵防守全戰線百分之二十一法兵防守百分之五十五英軍防守百分之十八比軍防守百分之六 
[巴黎電]  
　　協約政府經長期之討論决定鑄造戰勝勳章頒給協約方面參戰各兵士以紀念此次各兵對於文明之盡力 
[巴黎電]  
　　關於瓜分德國賠欵威爾遜總統主張依原定之補償問題十四條爲根據而協約方面則欲以戰時費用加入在内又協約所要求給與從戰兵士之勞金及陣亡兵士家屬之恤金威氏已允加入僅以英國計算此項勞恤金達十二億金鎊之多 
[巴黎電]  
　　日本對於國際勞動立法會所提出之要求已允收回因英國情願加入下列之條件以符合日本之情形條件原文云凡工業未曾十分發達之國於試行勞動法律時當特别對待之云云印度勞動代表亦贊成英國之條件希望他國皆表同情 
[華盛頓電]  
　　美國第六十五期國會所通過之法律共三百四十九種提出之議案共二二五九四件又通過之撥欵案共計五百七十億元美國國會每次分三期集議威爾遜總統於二十日内簽押議案一百十六件 
路透電 
　　十九日柏林電吕丹將軍代表高等軍事議會昨以牒文致斯巴休戰委員團請德國全權代表於二十五日抵凡爾塞並請德政府開示德代表及隨員之姓名履歷牒文中又謂德代表僅能專事議和不得涉問他事德國外交總長藍超氏覆稱彼將派公使哈尼爾氏與使署參贊克勒氏歐斯區米特氏偕國務院官員二人侍者二人同至凡爾塞領取媾和草約全文 
　　十九日央京電維也納消息時局仍不安靜國防軍除數聯隊外極不可恃十七日之騷亂今證明乃匈國共産黨所爲其密使已被逮捕抄出大批欵項與珍寶等物當鎭壓騷亂時死警察五人傷四十人示威者死二十人 
　　十九日丹京電末尼克官員已將浦區漢營之俄俘鄱出給以軍械末尼克車站現有俄人一隊持械巡邏 
　　二十日倫敦電政界之意首相喬治之演說乃表示决欲脫離下院統一黨之勢力並審機博取民治分子領袖之地位 
　　十六日西班牙京城電電報電話司事均已罷工致瑪德里不能與外間通訊各省交通亦全停阻郵局用人今亦罷工要求閣員賴錫爾伐氏辭職 
　　十四日喀爾喀特電本星期末日有消極抵抗示威運動印人初則干涉電車乘客繼則停閉商店旣而印人所居區域發生劇烈暴動毆擊歐人數人並拾石擲擊警察傷警官數員當道乃召軍隊出而鎭壓軍隊被迫開槍死傷十二人旋即恢復秩序 
　　十五日拉化爾電煽亂者數人被逐至未知名之地點司令長官示告店主若不於四十八小時内開巿則將以店内之物拍賣充公 
　　十五日西姆拉電本加白省古格蘭華拉地方有暴民攻擊火車並搗毁車站拉化爾有飛機飛往該處以炸彈及機關槍擊衆台爾希仍大不安靜 
　　二十日倫敦電公報局宣稱今日印督來電云拉化爾諸均安靜人民紛紛歸來均已悔過暴民今日曾攻擊拉羅比車站孟加刺所施之犯罪條例已展行於古加拉特台爾希回敎徒等所派之使者希圖在附近各區煽亂本加白省菲羅齊波爾與末爾唐二地聞有不靜之象鐵路交通業已回復巡邏隊曾拘獲多人西北邊省未有事端台爾希商店業已開巿哈太爾節禮安靜而過　孟買州區諸均安靜有煽亂者二人散播煽亂傳單即被逮捕　喀爾喀特安靜無事回敎徒等之會社及穩健分子之團體均發表可慰人意之宣言書 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[紀紐約之亞洲物品展覽會]  
　　大陸報三月十五日紐約消息云美亞協會創議於一九二○年春季在紐約中央大宮開亞洲物品展覽會該宮爲美國最大之建築面積爲六十萬方尺用其最下四層當可容列亞洲與斐列濱之展覽品每層除去樓梯走道隙地外約有二萬五千尺地位以供陳列之用最善辦法係中國日本斐列濱與英荷屬印度之陳列品各置一層不相混合會期不逾三星期除擺列與收拾約需五日外實在陳列任人觀覽之期共十六天陳列費每星期每一方尺收美金一元陳列品在紐约展覽後可隨便送至美國其他各大城邑陳列品入境時無須繳稅至售出後再行補繳換言之依照國會特别法案中央大宮於陳列貨品時期内乃一擔保之貨棧也承理陳列事宜者爲萬國展覽公司向在美國辦理此種事業極有經騐該公司設於紐約城適中地點在中央大車站附近交通極便會塌中設活動影戲室開演東方製造影片備人觀看不另取費大旨辦法已呈送代理國務卿及國務院遠東科長與商部内外商務科長今各堂道已贊成此舉謂將就其力量所及請亞洲各政府代表相助爲理俾底於成美亞協會將請中國與日本美人協會及上海東京美人商會各就其範圍向出口商人徵集意見衆信採辦亞洲貨品運銷美國之商人及出品人當無不歡迎此舉而視爲商務上之好機會也查遠東原料爲美國實業界所必需者向由東方運至歐洲然後轉運入美近數月來美國商部之代表曾銳意籌劃方法以鼓勵遠東原料直接輸入美國云 
[西報紀朝鮮近狀]  
　　字林報十九日北京通訊云朝鮮某敎員近逃至北京記者今日與之晤談此君言時雖强自抑制然愛國之情流露言表據謂韓日人民之同化乃絶對不可能事兩國斷不能合併在數星期前韓人尚準備承認日本之宗主權但日人殘忍無情之手段以對待韓人請求獨立不背法律之和平行動者已使韓人變其數星期前所抱之意見矣兩國語言風俗思想皆不相同故决不　聯合韓人不能見併於異族如日人之所願也吾人非奴隷而日人竟奴隷之爲我籌畫代我措施其對韓政策無非使韓人不能自謀耳無論何事吾人不許主動不得發行一書十年前日人兼併朝鮮時改變我語言剥奪我田地强我採用其幣制服從其法律並以種種條例束縛吾人强暴相加無可告訴吾人不得不俯受之但機會旣至三月一日吾人蓄積已久不可强抑之感情遂勃然發作全國皆然如冰山之崩潰莫可遏制日人嘗告世人曰韓人服我矣要知韓人之心非日人所能知也在此二十世紀世界將不容受治之民族遭此待遇如日本之施諸吾人者吾人不應遭此奴隷待遇甯願殺身無論如何不願受此待遇也吾人呻吟於專制之下已歷十載吾人所簽定之契約無論關於國家抑屬於個人皆非出於自願徒以强權相加受迫爲之耳外人之來漢城者見道路整齊電車往來高屋聳立以爲吾韓人食其惠矣豈知日軍駐境吾人無日不在軍人治權之下乎日本好自標榜自詡爲文化進步之國家而要求人種平等但在朝鮮則不承認此主義吾韓人求學以小學爲限無大學無專校也日本所立之小學其敎授法悉爲日本所定敎科書悉爲日人所編所以摧殘我個人之特質與自動之性靈也幸敎會設敎故韓人有才識者大半爲基督敎徒今已成國民之領袖日人深恨之而其言曰我願韓人爲日本公民也此直空談耳夫日人所欲者奴隷我韓人耳奪取我韓人所有耳踐踏毆打待我韓人直牲畜之不若而猶號於人曰我願韓人爲日本公民也誰其信之如此日本公民我韓人不願爲也 
　　路透社二十一日北京電云得漢城十七日消息稱平壤中學校長摩里氏因庇護韓人之嫌疑於十五日受　有日本牧師及韓人西人各數名到堂聽審時録供旣畢檢察官稱被告確知其所藏匿之生徒爲三月一日平壤暴動之領袖摩里氏對於藏匿生徒有意助長其暴行一說加以否認謂因係校中學生故憫其年幼而容之檢察官稱摩里氏犯隱藏犯人之罪請判禁六月並作苦工定十九日宣布判决書路透社二十二日北京電云美人摩里氏已判罰苦工六月摩里不服判决現已交保釋出延請著名日本律師以便上訴云 
　　英文滬報二十三日北京電云朝鮮集衆行動在表面上固漸减少但日本軍警分駐各處其數倍增撲壓内地之集衆行動頗爲嚴厲故時局反覺吃緊無日不聞殘暴消息據可恃報告云日員審訊韓人施以苛刑冀勒令供出同黨漢城逐日有槍劍所傷之男女幼童送入醫院然此僅受傷者之一部份韓人之被殺者不知凡幾漢城四周五十英里内之村莊焚毁甚多過路者覺屍臭觸鼻日政府不許人調查報稱日政府擬以前曾施諸臺灣之條例用於韓境蓋謂日人將採用滅盡韓人之政策也日政府對於韓人領袖絶無和緩或讓步之意顯欲以武力與苛待壓平現局商舖停業三星期卒由日兵執刀迫令開門舖主悶坐舖後不顧行人故雖開門仍未營業朝鮮境外之人無從深知境内之眞相日人報紙專事粉飾以混世人聽聞外人與敎會作壁上觀未能抗議而韓人受日人之蹂躪出以從容鎭定之態度足令旁觀者昨舌稱異蓋韓人抱定一種盲想以爲今日在巴黎集議之烈强爲保護弱邦計終必有以助之伸其冤曲故慷慨就死云 
[東京通信（心危）]  
日本人之膠州灣處分觀憲政會之朝鮮暴動報告日本對我新思想失勢之同情 
　　膠州灣問題據此間消息將於日來提出於媾和會議五國間所議處分第一使德國抛棄一切特權所有利權由日本承繼而細目如何尚在進行中聞膠州灣租借權當由德領殖民地處分委員會審查其他如山東鐵路博山鑛産等利權問題則由德國財産處分委員會審查之日本止上之觀測以爲膠州灣借租權及其他利權等日本先從德國取得然後與我國交涉英美法義之質問當不能免惟山東之利權審議結果如何尚不可知或謂直接交付日本或謂以此作爲德國財産之一部分由聯合國分配與日本所要求之賠償額但依日本之自信以爲德國財産决不旁落於日本以外之聯合國且更無不經由日本而即由德國與我國交涉故我講和代表主張畢竟無效云云是日人之心理對此問題已漸焦灼其講和委員之運動當可想見我特使不可不始終堅持其主張也 
　　韓民暴動風潮之擴大原因不外乎日本之壓制非惟各國人所承認即日本人亦未始不知之也日前其憲政會之加藤高明聲言係誤於總督政治此後須與以自治之機會不可以主從關係對待朝鮮云云憲政會爲在野黨故其主張觀察似與政府不同該會特派守屋此助氏前往調查暴動原因及其範圍其報告略云朝鮮之暴動規模頗大余抵鮮地一日有十處以上之暴動而一處必有十餘人被槍斃之刑本月三日余在全州與全羅北道廳長官等午餐時距十五英里之裏里暴動勃發傾刻之間三人五人槍殺之報告不絶於耳暴徒之逮捕解送者繫曳成羣余所目擊者也暴徒之强迫罷巿都以掌中書火字以示店舖迫其閉户余自各地所得材料甚多綜合其暴動原因有五（一）朝鮮人與日本人之差别待遇朝鮮人之與日本人雖受同等敎育而待遇有差如其地位俸給等均不平等是以學生等參加暴動甚多也（二）政治繁瑣稅制苛細李朝時代客棧中無所謂調查簿今則旅客均須記名理髮店向無消毒設備今則强制又李朝時代之徵稅係用收穫時一時納付制度今則分納之其滯納者則没收其鍋釜等日用品朝鮮道路開通費用均迫令人民捐納賦役一項以前僅由富豪徵收今則貧富均等是以貧民苦於苛歛而怨聲作矣（三）極端的言論壓迫朝鮮十三道一道僅許有一新聞紙而此種新聞全爲御用新聞朝鮮人目爲一種官報不平之聲時有所聞惟决不能傳至長谷川總督之耳是以非政治團體之天道敎基督敎等憫其不平信徒遂以增加亦即其布敎之手段也（四）同化之强制朝鮮固有二千餘年之歷史乃日本欲以大和魂灌輸之用强制手段以行其殖民政策宜乎其有反抗也（五）民族自决之聲美人援助捷克軍日本同意若美國援救朝鮮日本亦必同意朝鮮人中每多此說更有人言日本議會欲使朝鮮財政獨立則當然可與日本無涉兼運李太王之崩流言蜚語不一而足甚有謂爲毒殺者至基督敎徒煽動之說未必全確第足以助成　動亦未始無因也云云 
　　日本學者如福田德三吉野作造等鼓吹最新思想極力提倡有黎明會之設並以對抗過激派主義之輸入所謂中流柢柱者是也近以我北京大學之新思潮中心人物忽遭排擠亦深加注意東京日日新聞云自蔡元培氏爲北京大學校長以來新學士子風氣一新如陳獨秀秦汾胡適錢玄同等新思想家羅致爲該校敎授大學出版物中如新潮新聲新青年每週評論大學月刋人類學等均足以啓發青年者而每爲舊學派所排擠如守舊派機關報紙目胡適陳獨秀爲破壞孔敎者林紓亦致書蔡元培攻擊陳胡二氏於是更牽動政局而有議員張元奇彈劾傅增湘以威嚇新學派之舉并欲驅逐陳胡錢秦等新思想派於北京蔡元培引咎辭職其新舊相爭者已月餘矣結果守舊派勝利蔡氏乃不得已而聲明辯解秦汾已轉任敎育部陳獨秀亦已請假此事已見北京特電矣夫北京之黎明運動之中心思想乃以文學革命爲旨蓋與舊思想專制主義宣戰也且於過激派思想之侵入竭力防禦而乃有此次之失勢誠不禁有同情之感焉云云 
國内要聞 
[北京通信（一士）]  
新舊議員之協商 
　　安福系議員嘗主國會問題由兩會協商自行解决而不認上海會議有對於法律之解决權舊國會在京各分子贊成其說者甚多然都存此空論未肯先一啓齒也自政學系之韓玉辰來京訪安福系首領王揖唐述其不以國會問題使和議復遭停頓之希望王叩以此來有無誠意又謂苟有解决之道亦所樂聞旋又談及景耀月組織之國民制憲倡導會雖認其爲違法而亦認制憲問題爲解决國會問題之前提是爲新舊分子交換意見之第一次逾數日韓玉辰遂與郭人漳孫鍾景耀月何雯等張宴於廣和居讌請新國會兩院議長及舊議員當選於新國會而爲安福系之重要分子如王印川解樹强鄭萬瞻克希克圖烏澤聲等席上議定舊會分子假蒙藏俱樂部爲集合所新會分子仍以安福俱樂部爲大本營此後隨時互相討論是爲新舊分子交換意見之第二次翌日即在蒙藏俱樂部中開始協商首由舊會分子等提出意見求新會分子之贊同新會分子贊同其大體餘則猶持反對之論調未能一致是爲新舊分子交換意見之第三次 
　　舊會分子之意見以制憲問題解决國會問題此新會分子所贊同者也然於解决方法則彼此殊有異同兹仍先述舊會分子所主張者約可分爲三層一制憲之地點主在南京二制憲之人物於舊會主以民國六年解　時之舊分子於新會主以舊會分子而新當選者三制憲時適用之草案主繼續第五十七次之憲法會議而如第五十七次廣州之二讀會及新國會之憲法起草委員會皆主即時閉會至於舊會中遞補各分子新會分子之與舊會無關係者仍聽其在廣州北京兩處暫時集合新會分子於第一層及第三層認爲變相的恢復舊會亦即變相的消滅新會期期以爲不可於第二層當時雖無甚爭執事後集議則擬提出一種難題以難舊會分子所謂難題者主由大總統提出修正約法案以國會之制憲權改屬之國民會議（此說與景耀月相似　揖唐與韓玉辰初次晤談時即有必不得已即景耀月所主張者亦可贊成但景主以國民直接行使主權安福系主先修正約法而後組織此其不同者也）無論修正約法必有五分四之出席數而後可以開議必有四分三之表决數而後修正案可以成立今日何術可得此數即將何術可得修正且大總統提案如限提交新會歟姑勿論之新會能否開議能否通過恐舊會中激烈分子且將振振其有詞如並提交新舊兩會歟姑無論於此通過於彼或不通過結果等於無效卽令皆能通過矣一案兩提且在未經統一南方猶未公然承認東海地位之前究將用何種方式是益令人大費躊躇矣 
　　抑聞來京之舊會分子雖各系皆有其人而實未受各本系之使命且北京之戰後經濟調查會旣爲舊會分子設此生財機關故凡北來者皆不能免瓜田李下之嫌疑而其一言一動亦即不免爲未經北來者所注意故即京中之新舊分子經一次之談話見一次之接近至於結果舊會分子能否使舊會全部分承認其主張實難斷言矣 
[山東問題之北京消息]  
　　國民外交協會與東海談話二十二日早九時國民外交協會公舉理事熊希齡王　惠林長民幹事陳介魏斯炅壽鵬飛梁秋水諸君到公府進謁東海當由東海在延慶樓辦公室接見首由熊希齡說明來意謂日來報紙登載政府曾有密電致在巴黎專使飭其對日交涉讓步因此一般國民異常惶惑國民外交協會特於前日（上星期六）開會討論此事僉謂外間對於此項報告異常激昂深恐激成意外舉動本會爲政府後援於政府此電有無未經查實以前正宜先向政府質問再定辦法公舉希齡等來見一方陳述外間激昂情形一方請政府迅電巴黎專使立將會中前上統總呈文所列舉之外交問題七欵即行提出巴黎和會東海答言政府對於巴黎和會外交問題正在積極進行即各專使之在巴黎亦非常努力頻與各國當局以個人資格接洽外間所傳政府電飭巴黎專使對日交涉讓步之說予實無所聞適纔山東省長尚爲紳民轉來一電力爭山東問題予已批交院中辦理凡有關於外交問題文電予必親加批閱次由林長民謂巴黎和會爲時無多各國在會要人多將返國我國應提出之間題尚多未及提出即不然亦應趕與各國分頭接洽將來提出交涉方有多少把握國民外交協會前上總統呈文列舉重大問題七條俱屬扼要已承總統交外交委員會核議明日該會開會即可議及此案倘能將此七問題完全通過請逕由政府電飭巴黎專使提出東海答言此節自然照辦各人遂興辭而出 
　　貫澈主張之要求二十三日早王亮疇汪伯棠晉謁總统詢以日前外間傳聞政府電致巴黎中國專使對於日本勿事過激云云究竟果否發去該電徐答云並無其事王等即要求政府速電巴黎專使貫澈主張勿稍讓步總統應許王汪乃退 
　　魯人請外部力爭二十二日午後二時山東外交商榷會代表房金錡劉志和同衆議員山東外交調查會主任王訥赴外交部見陳次長質問山東青島問題辦法如何陳謂政府對此問題極爲重視現陸專使及各代表在會議席上前曾提議近數日又接來電言青島索還雖不免有困難之處然各協商國多表同情總須竭力主張陳又謂報載政府申誡各代表關於日本交涉持退讓態度及禁止提議之說係屬謡言當質以旣係子虚何不登報辯明以釋羣疑陳唯唯並言青島交涉政府未敢放鬆一步各代表即言山東全體人民認此問題爲生死關頭人心激憤逹於極點如政府不爲主持必惹起意外之舉動陳答以政府盡力主持到底遂告别而退 
[東省要聞]  
　　日韓移民滿蒙之大舉本月十六日奉天日東拓會社將滿蒙殖民事項决定（一）政府對於殖民事業每年發一百萬元付與東拓會社辦理（二）該會社每年將日本朝鮮之農人約一千五百户移住滿蒙（三）該會社擬定十年内將日本農人二萬户朝鮮農人三萬户約二千萬人移住滿蒙（四）居住村落以五百户爲最少數不散居村外（五）村落耕農地域面積以一萬町步爲最少面積又以大農一成中農二成小農七成爲統一上之標準（六）已成農人村落務宜自治村中選出村長一人副村長二人書記一人掌管村中之治安敎育衛生宗敎勸業等事項又附具理由云中國民政非但幼稚官憲常以迫害政策對待我民且中國人稀地廣以小數各地警察不足衛我移殖村民加以馬賊横行各户當常備銃器彈藥此等器具山日東拓會社付之村户及移殖之村落派駐若干警衛軍人擔任保護此外又設小學校病院農會等機關云云以上政策理由由日本東拓會社决定經該國政府許可我官民各界不可不注意也 
　　在俄華工回國消息前年周冕與俄人　聶爾訂立合同代募華工十萬名赴俄國工作比至俄境與原合同絲毫不符每日工作多有至十四小時之久尚不得一飽者致此項華工被饑寒所迫投入過激黨者實有五千餘人在華工之入黨不過一時救死而已該黨人竟欲利用華工同國宣布黨綱以冀擾亂華疆華工亦乘機應允以期生還故國而黨人不知也上月間暗地遣回三百餘人現聞又遣回約五百人之譜詎駐西伯利亞之軍探只探得黨人之陰謀並不知華工之居心當即據以密報長官電飭駐守各要地之軍警一體嚴查回國工人舉動勿使過激種子布於我國境内以遏亂源其實此項工人一經回國即慶再生毫無爲之盡力之思想也 
[敵僑欠債清償法之公布]  
　　四月二十一日國務院以院令公布補訂敵國人民欠　債務清償辦法如下（第一條）敵國人民所負債務經管理敵國人民財産事務局查明屬實者不待司法官廳之裁判得由該管地方官廳徑行清償之但除有特别規定　應以債權人請求清償者爲限（第二條）管理敵國人民財産事務局認爲債務有疑義拒絶清償之請求者應告知該債權人令其遵照審理敵國人民訴訟章程起訴前項債務經判决確定應清償者該管地方官廳應即清償之（第三條）管理敵國人民財産事務分局或該管地方官廳受清償債務之請求　應調查關於該項債務之證據附具自已意見送請管理敵國人民財産事務局核辦（第四條）清償敵國人民債務若該債務人有現存之欵項應以該欵項先充清償之用無現存欵項者由該管地方官廳指定財産請山審理敵國人民訴訟章程第二條第一項所定之司法官廳拍賣指定拍賣之財産應以清償債務所必須者爲度並應就其管理較不便或需費多者指定之（第五條）債權人有抵押權或其他物上擔保權者於債權已至清償期後得請求該管地方官廳向審理敵國人民訴訟章程第二條第一項所定之司法官廳代爲聲請拍賣擔保物（第六條）凡因清償債務而生之費用應依管理敵國人民財産條例第七條由該敵國人民擔負 
[北京破獲官僚大賭窟]  
　　年來京城賭風之盛倡自政府中人輸贏逾數十萬非一般總次長總裁經理督辦力不及此上行下效勢所固然彼警察廳者權力祇及於一般會館旅店而已乃日昨忽有東城大賭窟被破獲事據實記之於下東城某寓者赫赫某總次長總裁經理督辦之别墅也退食之餘接踵而來有時常召八大胡同娼寮侑酒作樂所謂撲克牌九攤盆麻雀色色俱備卜晝卜夜决勝動輒以數十萬計除達官貴人外尚有各銀行經理買辦局長秘書科長諸類至小輸盈亦在千元左右若輩心理得藉此結近貴人謀營差缺較之託人運動尤稱捷徑乃日昨有總統之介弟某君流連於此負去三十餘萬四處張羅以圖背城借一之舉事爲總統所聞嚴詰底藴盡得其實主座立電李階平步軍統領吳鏡潭警察　長至府令設法捕拿李吳以賭徒盡屬當今權要頗覺躊躇主座謂公等都怕事麽做官的現在太不像樣了此項大賭即刻與我查拿諸事有我作主李吳始勉强出府派出督隊官帶領軍警突然至庽正在呼盧喝雉興高采烈之時由隊官將各項賭具收没呼令賭徒魚貫至廳詞氣極爲和靄其中如某某次長經理若干人均由半路潛逃有權力說項者至廳後即行釋放尚有三四等小賭徒覊押在廳以備總統之查詢實則銀行中之陸某李某周某任某方某政界中之張某李某吳某等均已暗中兎脫矣有人言當時賭徒中李某失去蓋章簽字一百萬元支票一張次日卽有人至銀行提欵已爲李某掛失阻付現在此人已向李某提出十萬之要求否則將至法廳起訴李正倩人說項同場有張某亦失去五十萬元支票一張係普通支票無圖書字跡尚易掛失亦可謂有幸有不幸也 
[乾縣戰事之西訊]  
　　上海泰晤士報十六日三原通訊云泰省南北軍之休戰各處皆依守約言惟張金印所率之北軍今仍攻擊乾縣守城者爲郭堅部下之兵斯坎狄拉維亞聯合敎會因該會之敎士亞爾斯特蘭氏駐於乾縣六星期未有隻字寄至西安故頗爲抱憂聞有砲彈一枚曾炸於亞氏庭前亞氏受傷與否無從知之余（通訊員自稱）聞陳樹　曾言必獲乾縣而後甘心損失在所不計政府之休戰命令可弗置慮陳之攻乾歷時已久今必欲下之殆爲保全顔面起見聞許蘭洲名雖仍在北軍方面實已與南軍握手許頗覬觎督軍之位陳已有所覺故拒許兵開入西安許兵現紥營於西安西之興平縣郭堅得許蘭洲接濟之軍火後今復加入南軍方面聞西安一帶陳督所轄境内今廣種罌粟惟南軍所守之地段内則未種之 
[山東之國民請願大會]  
　　山東紳民因青島及鐵路問題發起國民請願大會已略誌本報兹聞二十日之大會會場在演武廳東邊高扎演說臺四周界以席牆約方數里西北兩方均接衝衢午前九鐘起城内外各街巷赴會場者絡繹如蟻途爲之塞陸續到會者約十餘萬人會場幾不能容時届十二鐘於會場門前燃放火鞭三掛遂振鈴開會先由主席王鴻一報告開會宗旨鄷蘭廷張達臣王魯生相繼演說旋由張星五出席演說並提議請願辦法當經議决用公民團名義發電四通一致英美法意四强國當局一致我陸王等五專使一致中央政府一致上海和平會議及各省各機關各團體並推定紳界代表張振卿陳偉青省議會正副議長鄭幼亭王鴻一張公制商會會長張子衡敎育會會長李蘭齋農會會長戴景周報界聯合會會長王景堯律師公會會長張星五國貨維持會會長鄷蘭廷等十一人爲代表謁見省長請求致電中央懲辦禍首廢除非法秘約以保國權而平民氣當時到會人民要求代表全體追隨擁至省長公署環列請命經各代表再三勸慰始允暫在會場立候省長答覆如省長不允照辦再行全數前往請求十一代表往省公署後又由李子善劉汝巽王藝圃張文英常勉齋李炳南于芹荃李天倪張問山李和卿顔懋敬陳福亭趙子傑陳今僧王建興杜金銘郭次璋楊玉全傅明臣秦炳咸（係第一中學學生）侯丹峯（係工界泥水匠）韓明中趙林李興發王殿祿黄傳緒等數十人相繼演說沉痛激昂聲涙俱下時臺下聽者無不汗流夾背憤慨之情現於眉宇卽婦人孺子及一般勞働家亦皆泣不能仰其問以第一中學學生秦生炳咸（年未成童）登臺演說之際滬簌簌下幾不成聲尤足動聽工界人侯君丹峯直捷痛快其刺激力尤大而會場之内最足令人怵目驚心者王藝圃於演說時報告某校某生囓指血書是也某生年十餘齡愛國熱誠已沸至最高度開會前數日即預備於到會之日將有特殊之舉動該生家恐其發現輕生事情遂嚴行監守不令自由行動其同校某生前往探視詎某生於憤不欲生之餘當即囓破兩指熱血淋漓就白布上大書力爭主權四字付其同校生持往會場以誌痛恨（按該生姓氏由其家庭切囑不肯宣佈）當時會場十餘萬人見此血書無不隕涕正演說時在場諸人以久候代表不返又紛紛欲同往公署面見省長督促發電各招待員正在分頭竭力勸挽之際適十一代表已同省長代表唐柯三乘人力車奔馳而至全場望見即高呼歡迎代表掌聲雷動聲聞數里雙方代表登臺先由王鴻一出席報告謁見省長結果據稱省長斷不肯有拂輿情已照吾輩全體意見及今日開會狀况電聞中央請求正當之解决繼由唐柯三出席陳述省長意見與王君所說大致相同並竭力撫慰大衆以安人心當時臺下大呼吾輩暫行散會靜候中央覆電如無圓滿結果吾輩當再接再厲作堅决之要求時已四鐘由主席振鈴散會沈省長當即電京云（銜略）本日據山東國民代表張英麟等公擬電文呈請轉呈其文曰青島及路礦交涉應由和會公判交還所有理由已由各界先後電爭無待繁說頃據報載有少數奸人暗圖私利煽惑政府遥制駐歐專使迫令讓步之說道路驚傳羣情憤激各界人民不約而集者數逾十萬現在演武場開會僉謂事果屬實實陷於没世不復之刧東人何辜淪爲牛馬似此陰謀賣國萬衆同仇痛心疾首誓死抵制現各界人民環聚要求尚未解散懇請省長據情迅速轉電 
 
 
 

Page 7

 
 
中央務請本良心之主張斥宵小之奸謀恢復國權保全領土並將外交方針明白宣示以平衆憤而釋羣疑無任火急待命之至山東國民大會代表張英麟等十萬三千餘人同叩等語謹代電呈沈銘昌叩哿同時濟南總商會亦電京云（銜略）暴德戰敗公理伸張全球會議時不再來所有德人强占山東權利及日人迫定各項密約均應乘機力爭誓達歸還取消之目的務懇電達赴歐專使極端主張無稍退讓不勝盼禱之至濟南商會叩 
[粤省會選擧副長之大閧]  
　　廣東省議會十四日選舉副議長以不足法定之數而罷前日省長又以總監督名義發出通告召集議員於十七日選舉而議員中有是早始接到退告者是日開會議員到百一十六人已足法定人數開會時場外遍布軍隊數十名各持駁壳環繞場内警察并聲稱奉廳長命禁止旁聽參觀人不服遂有十數人入旁聽席迨十時開會省署政務廳長梁日東代表總監督主席親摇鈴請投票陳議員天球即提出質問謂今日之會不合法即十二日選舉正議長之會亦不合法蓋總監督之權責只在行開會禮介紹議員後拍照而止至選舉議長事總監督無權預聞且十二日開會時竟利用十餘管理員窺視寫票有侵秘密選舉之自由屢由議員警告仍不能制止次由何議員禮文提起質問凡選舉議長屬開會以後行使議員職權之一種未選出正副議長之先應適用省會暫行法第十二條規定由議員中選舉臨時議長以代行其職權其事與選出正副議長後因事不出席時無異此臨時議長職權絶對不能以會外人任之省行政長官行使總監督職權限於選舉議員時選舉事務爲止至選舉議長當然屬議員開會時本身事務十二日選舉正議長旣行開會禮畢官廳與議會共行之儀文已了乃總監督代表於行禮後貿然行使代理議長職權由彼摇鈴開會由彼宣布各事由彼居於議長席位由彼提出選舉投票議案是當時所開之會爲非議員自表决之會而雜入官吏參加之會按之法律絶對不能相容如謂當日主席非代理議長職權之臨時議長則此日會議爲無議長之議事不合法律手續應不發生法律上效力所舉議長可作爲臨時議長不得認爲卽正式議長如謂主席爲未舉出正式議長前之一種監視人非有行使省會暫行法第二十六條議長責權之事實則是日直不得成爲開會所議所舉亦應歸無效代表總監督答稱此次主席係依照上屆省會手續辦理何議員駁稱上屆省會選舉乃係二年二月八日在省會暫行法未頒布之前今省會暫行法旣行此次選舉當然須根據法律今代表總監督竟聲言根據第一屆選舉議長手續辦理則今次選出之正議長明明違法當然無效馬議員超羣質問選舉總監督職至何時爲終了假定旣選出議員即終了則此次以代表總監督主席即侵犯省會職權假定須選出正副議長始終了則將來正副議長或同時因事缺席是否須行政長官主席議長亦議員之一各股審查員亦須用選舉法行之是否仍須行政長官主席查上届省議會當議長謝陸羅皆辭職時亦由林樹墉充臨時議長以召集選舉會即已遵照省會暫行法辦理矣次譚議員民三質問議會旣開會今日選舉副議長何以不由正議長執行而由行政總監督命令此種舉動實不合法代表監督答稱此次主席係由正議長商量請出來帮忙譚議員答稱凡舉動必須衷諸法律豈容一二人商量請托議長旣不知法監督代表又不知法宜今日秩序之紊亂也伍議員耀光陸議員孟飛起言此次選舉雖或違法何以當時並不質問何議員禮文駁稱法律對於違法之選舉斷無越數日而有時效消滅之理此項辨論不宜出諸稍明法律者之口旣然承認違法是此日選舉當然無效其餘議員江仲雅江紹甲林超南許聯芳蕭世芬王松　李錫貞李國均羅慶仰盧起炤黄宗海張宣猷等皆本此旨反復駁難次伍議員岳起言今日召集乃是選舉副議長應當從速投票於是代表監督稱今日係奉省長命令來囑諸君選舉副議長不知其他言畢即命投票選舉於是多數議員大譁羣謂代表總監督不應不根據法律妄用職權於是全場起立交相質問馬超羣謂前日選舉正議長尚屬違法今日更何選舉可言應請總監督退位衆和之至是而全場秩序乃大亂矣俄而座上有穿西裝之議員某起立大呼主席違法首先將桌上之墨盒向主席台上擲去隨有數議員附和將投票箱等搗破並舉座椅猛向主席台上擲去幸梁代表見勢不佳即急入桌下未被擊中然爲狀已極狼狽急從下台逃入休息室暫避衆尚詈之後得衛隊數十人馳至護衛出場衆遂一閧而散聞是日議場之投票匭係用白鐵製成何議員首先將匭推下用脚亂踢數十下聲隆隆然逹於户外云 
[蘇省立學校聯合運動紀]  
　　江蘇省立學校第五闪聯合運動會自本月二十二日至二十四日在南京新建公共體育場開會省立各校及公私立中等學校五十餘處均先期到甯本定二十一日預賽適是日天雨終日僅過鎊各運動員重量由各校會議改期於二十二日舉行是日新雨初晴且係預賽各界來賓尚不十分擁擠下午一時許舉行百碼四百四十碼賽跑及擲鐵球三種與賽各校以上海省立第一商校浦東中學南菁中學第五師範爲最佔優勢會場秩序甚佳設備亦尚完善販賣書籍用品及茶食等類甚多惜爲時已晚各種運動均須俟二十三日舉行云 
　　二十三日爲正式開會是日天氣晴朗九時行開會式先時省立各校及各處童子軍均已到齊省長敎育廳長均有訓詞讀畢即開始運動（一）二百二十碼賽跑預賽（甲組第一第二爲上海省立第一商校所得）（二）跳欄預賽（三）跳遠預賽（四）八百八十碼賽跑（五）百碼决賽（六）四百四十碼决賽（七）跳高决賽以上各節何校何人優勝容探明再誌兹將省長敎育廳長開會訓詞録下 
　　省長訓辭自民國三年以來流光如駛忽忽數載省立學校聯合運動會賡續舉行今日已爲第五次開會之期而省立公共體育場之基礎即於是時成立諸生乘天朗氣清之會聯袂偕來得此場合而試騐之大河如帶方隅如砥諸生踴躍從事其興會爲當何如然鄙人則以爲諸生今日之運動正不徒引起興會已也善乎泰西哲儒柏拉圖氏之言曰文明進步起於競爭競爭愈烈進步愈速蓋古君子之爭也在射其爭也適以見其有禮今學校之爭也在聯合運動其爭也正以促其進步所謂文明進步起於競爭誠有如西儒所云者然　方面爲學校騐體育之進步一方面即爲社會樹體育之正鵠是一舉而有相互之關係顧可忽乎哉良以學校者社會之模範也諸生今本其平日學校成績出而與社會相見以競爭惟學校有此文明之競爭社會遂得此優美之模範而趨步之而則效之將不難以學校體育旨趣次第灌輸於通省人民俾一躍而成健全勇敢之社會則學校之進步旣速而社會之進步即隨之庶幾此會之聯合爲不虚該場之建設亦相與有成矣在禮儒行篇之言儒者能自立也曰忠信以爲甲胄禮義以爲干櫓又詩周南兎罝篇之美作人雅化也曰公侯干城公侯腹心將來甲胄干櫓之爲悉以備干城腹心之選斯匪第影響於社會行且棟梁乎國家固惟諸生是賴焉諸生其勉旃 
　　敎育廳長訓辭今日爲省立學校第五次聯合運動會開會之期本廳長躬逢其盛何幸如之溯本會自剏始以來已易五寒暑展閱歷屆運動成績彚編知各校之對於體育始則注重普通運動繼則注重競技運動又以個人競技屬於少數人之運動也從第三次運動會起提倡團體競技蘇省以文學著稱久矣乃不數年間竟於文學之外兼擅武藝會合千數學子互相角勝革其温文之習尚奮其果敢之精神其進行之速有足多者設非各校校長敎員悉力訓練與夫諸生之爭自濯磨曷克臻此顧運動會之設對於社會原欲興起其尚武之觀念對於學校即以發表其體育之成績諸生須知所謂體育者在平日之鍜鍊不在一時之競爭運動　者因運動而開會非因開會而運動若平日於體育不加注意因開會而臨時預備非特一暴十寒萬不能徼倖制勝而其他學業已受停止進行之影響是豈提倡體育者之本旨哉諸生尤須知所謂體育成績者在多數人有健全之體格不在少數人具特出之技能若個人競技祇爭少數人之優勝似未足以覘全體平均之成績此團體競技之所以不可不注意也現時各校團體競技運動員祇出全數學生十分之一其餘十分之九尚抱向隅務望各校運動員人數逐漸增加以達體育普及之目的抑本廳長更有爲諸生勗者孔子曰君子無所爭必也射乎揖讓而升下而飮其爭也君子禮又云有義之謂勇敢所貴於勇敢者貴其敢行禮義也可見君子之爭以體爲本君子之勇以義爲宗即近世敎育家主張三育並重仍以德育爲智育體育之始基然則欲講體育者仍不可不以德育爲依歸若尚力不尚德是爲匹夫之勇血氣之爭而非往昔聖賢君子之所取務望諸生入此運動場中母背規則母越範　無以得失爲懷母以意氣相尚母乘勝以自驕須知技能之精進無止境母因負以自棄須知體格之修養在平時循斯道也與會各校之體育不特爲一省樹模楷且將爲全國增榮譽諸生勉乎哉 
　　另一通信云今日（二十三）爲江蘇省立學校第五次聯合運動會第一日會場佈置頗爲良善秩序亦極井然男女賓不相混雜會内由秩序警察傳習所學員維持上午八時開會胡敎育廳長於上午七時到會李督派一等副官高占元齊省長派第二科長湯文鎭代表蒞會各機關長官亦多到會參觀男女賓不下一萬數千人幸會場甚大尚不見其擁擠中爲正門係特别男賓出入南邊側門爲普通男賓出入北邊側門爲女賓出入門口均有憲兵警察守衛騐票場中用木欄圍大圈中以繩作格即爲各學校團體地點圈之内圍以小紅旗插於地上作一大圓圈中爲賽跑者之路線再内即爲各種競技之運動場場之中央有旗桿高立雲霄遍綴萬國旗迎風飄揚似表示其一種尚武精神之意場之南即爲司令臺左右有特别男賓席四座女賓特别席設於場之西邊商務印書館中華書局均陳列各種書籍儀器男女學校販賣團及茶館均極完備附録開會運動秩序如下（一）開會（二）奏樂奏國樂譜全體脫帽立正（三）訓詞（四）整隊唱歌運動會歌全體（軍樂隊奏歌譜）（五）歡迎操南京各校以下第六七八九十十一十二十三　同時舉行（六）二百二十碼賽跑預賽）各校選手（七）八百八十碼賽跑（預賽）各校選手（八）立定擲鐵球各校團體（九）跳遠（决賽）各校選手（十）跳高（决賽）各校選手（十一）堆金字塔來賓上海盲童學校（十二）（甲）走步（乙）美式柔軟操（丙）司踏克（丁）游戲女子蠶業學校（十三）兵式操來賓上海盲童學校（十四）奏樂休息午膳（十五）奏樂（十六）擲鐵球（决賽）各校選手（十七）百碼賽跑（預賽）各校選手（十八）四百四十碼賽跑（决賽）各校選手（十九）原地跳遠各校團體以下四節與前四節同時舉行（二十）來賓運動（戰鬭敎練）第六師（二十一）來賓運動（器械體操）第二補充旅（二十二）來賓運動（武術摔跤）警察廳（二十三）來賓運動（二十四）奏樂（二十五）閉會 
[蘇議會紀事（十四）]  
　　蘇議會自第二次臨時會開會以來專事預算審查至十七日始全部完竣報告到會其所以如此遲遲者有二原一　清明節屆孝子順孫紛紛歸家展墓孝思不匱而認定之分册遂不能即行審查再則各機關主任雖經會中指定日期（聞指定九號十號二天）請其出席審查會陳述而機關人員則姗姗來遲直至十六日始行完全到會以此二因審查之進行遂不能從速其結果内務財政敎育三股均無甚削减實業費則削减至二十萬其所以然者因南京電燈閘北水電兩廠開列用煤數量頗鉅審查諸君乃延專門家爲顧問力求撙節故兩廠所削幾及五萬此外則各工場之擴充設備費均經削去計十四萬記者聞該股中人言各工場大抵以每年一萬八千元幾不及二萬金之營業無異擲金虚牝本有之營業尚未能整理適宜而遽言擴充實屬有意糜費故將臨時費概行删去而别提出辦法擬查明各工場目前實存流動資本數目其不及五萬者卽以削减之臨時費墊補之　滿五萬元而停止每年每場一萬八千元之經費定官利爲八釐如此辦法則十處工場自九年度起在省欵每年有四萬元之收入而無十八萬元之漏巵一轉移問省欵實收二十二萬元之利益第不知行政方面能否允從耳十八日　大會三　半猶僅七十七人遂以無效十九日又大會至三時仍不過七十八人到者請議長更延長一小時至四時續到五人計八十三人鳴鈴開會錢議長主席至五時半一閧而散而本届會期爲毫無成績八年度預算不能成立之原因乃由此而確定矣是日議長宣告已足法定人數訖卽按議程開議（一）省長交議追加省立陶業工廠八年度預算案盧瀚蔭主張取消其工廠朱翼雲儲南强等主付審查並聲復此乃陶業工廠甯滬兩轉運所之預算非工廠也卒以審查表决（二）省長交議請併案議决銅山縣改設警察局全年經費預算案朱翼雲問此案是否初讀議長答是初讀朱謂旣是初讀何以預算審查報告已有此案孔昭晋謂書記送來册中有此册以是審查之徐宗鑑馮世德王鴻藻謂未經初讀何以案入書記手中是否議長無弊違法須澈究（其實兩案早入彚刋）馮土奇謂案雖未經初讀然印刷物早經配達何必故作危詞且陶業工廠案亦未經初讀而報告中亦有之黄守孚起言陶業工廠轉運所審查會確有報告係根據油刷分册而審查之迨查知專案追加未經初讀即囑書記將是案報告停印現在報告中之有此案者乃誤耳旋以付内務審查表决此兩案者實爲本届省會命宮之磨蝎記者旁聽至此早知其軒然大波從兹而起矣兩案旣畢復通過（三）財政審查會報告滯納罰金全歸省用案照審查報告表决省巿鄉各半（四）劉議員文輅等提議擴張公共圖書館案以付審查表决繼議長以省長諮詢本會經費咨覆文稿印發提議變更議事日程討論之錢淦任桂林主逕行咨覆衆無異議繼之王紹鶴爲屯田案動議變更議事日程將二十七二十八二十九三案提前討論附議者五人以上卽經公决變更日程先討論二十七案請議審查會報告高郵張灼文請議發還被討屯田案二十八案請議審查會報告江都李在林請議屯田繳價民不堪命迅予轉咨案均以逕咨省長表决二十九案請議審查會報告高郵胡萬宏等請議高郵縣知事濫用職權違法殃民議决查辦案宋銘勳孔昭晉邵玉銓主不成立朱德恒王詠梅顧希曾王紹鶴等反對之聲情激越卒以逕咨省長付表决繼宣佈（六）周議員承基提議選派學生出洋學習蠶桑織業案以付審查未决（七）錢議員淦等提議上海浚浦局糜欵侵權應電請政府提交滿洲和會廢除辛亥浚浦暫行章程緊急動議案以原案付表决（八）黄議員中錫等提議咨請省公署訓令江南水利局速浚吳淞口合行上海交涉員知照浚浦局取消修治計畫案黄申錫起言本案係前案枝葉首案旣從根上著手本案應請撤銷（九）徐議員瀛提議實業視察費應劃歸主管機關案否决（十）任議員桂森等提議南菁中學急應收歸省立案王鴻藻主逕咨省長鄭立三儲南强主付審查相爭頗烈卒以逕咨省長付表决迨接議（十一）案時已二時二十分議員多數退遂摇鈴散會 
[南京快信]  
　　李督前日電京謂國會關係重大不容一派主張昨接錢内閣復電云新議員篠電係政團名義拍發政府對該電不負責任末並聲明法律問題仍當聽滬會解决舊國會議員連日過甯北上者聞有二十餘人 
　　周自齊徐世章今晨抵甯李督即在署設宴歡迎准今日晚車赴滬與唐朱兩總代表有所接洽 
李督電派駐滬顧問白堅武代表弔唁劉人熙 
省議會前日電京請廢止浚浦局條例昨接院复已轉電陸專使主持 
　　吳鼎昌王克敏以省議員徐瀛等電府院稱其勾結三井洋行運米出口有關名譽已向江甯地方檢察廳提起刑事訴訟 
　　海州鎭守使白寶山電軍署報告禡日（二十二）親赴沐陽巡閱淮揚鎭守使馬玉仁亦來電報告梗日（二十三）親率大隊赴東北等鄉剿匪並至錢家集與白鎭守使面商剿匪辦法 
　　江浙兩省敎育會組織協進會蘇省已推定沈信卿蔣夢麟二君爲會員定五月四日在杭州省敎育會開會皖卾等省派師範校長王邵恂高國英劉鳳章王毓蘭陳崇祖孟晋祺等來甯參觀蘇省聯合運動會 
旅甯贛同鄉昨聯名電北京國務院農商部請撤銷城門山鑛案並將贛實業廳長夏同龢嚴行查辦 
　　山東學生外交後　會來電通告已於個日成立公舉劉汝巽爲正會長張文英王佩芝爲副會長 
北政府爲收束軍事問題日前曾電各省徽求意見聞李督昨特召集本署各處課長在西花園會議 
蘇議會錢議長今日請假自稱靜候懲戒 
松江籌備第十工場長閔　具呈省署辭職并請開去出洋攷察職務稱因足疾之故 
[杭州快信]  
　　省議會今日午前舉行開會式（八年第一次臨時會）各行政長官俱蒞席齊省長亦派政務廳長馮學書代表致頌詞 
　　二師師長張載陽政務廳長馮學書杭關監督沈爾昌昨午後二時會同省議會議長周繼瀠齊集運署察勘拆毁之忠義祠聞係奉軍民兩長密飭并悉北京浙籍諸當道亦來電請速恢復原狀 
　　隨征赴閩之八團第四連連附俞彪在深青地方率領下士丁毓才等二十一人携械投敵經童葆暄呈報到浙楊督已咨請省署會飭軍警一體嚴緝 
　　管理敵國人民財産應委破産主任杭縣早已派定徐紹溥高審廳昨又委王黼裳爲金華主任朱啓晨爲永嘉主任 
　　温嶺陳樹鈞販運大批食米偷漏出洋經紳民電控到省已令會稽道尹派員切實查辦有事關民食不得玩忽等語 
　　齊省長昨通令水陸各警隊加意保護繭商 
駐浙第四師本月份軍餉今日由菸酒公賣局劃解洋十五萬八千元 
[地方通信松江]  
　　校舍落成開會縣立第一高等小學校新建校舍現已工竣呈由縣署派諉騐收兹聞該校定五月七八兩日行校舍落成禮並於兩日内開第二次成績展覽會正在遴選成績從事籌劃 
　　商會改選評議縣商會附設之商事公斷處評議員現屆期滿改選由會通知各選舉人定四月二十八日上午投票互選即於是日下午開簡揭曉 
　　碾斃鐵路工人昨有鐵路小工在石湖塘左近被車輪碾斷兩足立時跌出軌外頭部與石礫相撞洞一巨穴當即救上火車擬爲之送滬醫治詎至松江車站已因傷重斃命仍將屍身搬陳站下以待屍親承領 
[蘇州]  
　　水警二區拘獲劇盜駐錫水警二區區長師蘭亭前日派令所部巡官至武進縣屬盛村地方拘獲著名劇盜左池發一名訊據供認迭次搶刦無錫武進各縣案件多起當由師區長具詳水警二廳核示趙雲生廳長以該盜迭刦多案應照懲治盜匪條例懲辦當即指令飭將該盜暫交無錫縣收禁聽候本廳委派軍法科員到錫會審辦理 
　　觸電損房本月二十日夜半二時許狂風驟起雷電交作傾盆大雨霹靂一聲將宮巷内義昌福菜館後進樓面次間中之矮柱擊得粉碎該館夥徒人等均從睡夢中驚醒見滿屋火光少頃即息詳細勘視知是雷擊牆柱其前後屋之電燈各線已全被燃毁而房屋全部亦均有欹側之勢云 
　　常熟多盜常熟縣葉知事因境内未及匝月連出盜刦巨案三起一爲蘇常往來航船於二月二十九日行至北湖蕩被盜搶刦一爲本月十二夜半耿涇鄉十三圖程介巷農民蕭銀根家被盜匪三十餘人捆縛事主刦去衣服首飾約計三四百元一爲前日東張鄉鄭冠倫家刦去一千餘元特勒限偵緝隊長吕文標嚴緝以上之案眞正贓盜吕隊長奉令後即派探長鄒德彪乘輪來蘇會同吳縣偵緝隊探員分投緝捕以憑解究 
[嘉定]  
　　押追公欵之廳令財政廳指令嘉定縣知事云來呈閱悉所辦甚是陳鏞財産旣由伊子震鴻管理自應一併押追務令將虧欠洋一萬八千元如數照繳不得率准交保以杜抗延至沈思　應繳洋六行元亦即併案嚴追勿稍縱懈仰速遵照辦理一面將追起銀元清出報解仍候省長指令云 
[南通]  
　　内河輪優待墾　本縣大達内可輪船對於墾務公司　户搭輪辦法特别謙價規定新章如下一各公司　人在上河通揚及吕四　港一帶航線搭輪每次人數在二十名以外准照所坐艙位減收半價以示優待如人數不足二十名不得援用此例二泰鹽及鹽　航線定價極廉照章按收不折不扣三　人結團乘輪須持有各公司函信爲憑　由各埠局會同船賬房核明無訛方准給予半票云 
[鎭江]  
　　赴贛收買新茶江西産茶最盛即揚鎭兩埠專做内地生意之茶商所收入者統年已有二百萬簍之多今屆該省新茶轉瞬上巿揚鎭各茶號均派人帶欵紛赴贛省産茶各地設莊收買者已有五十餘家比較往年爲多該省茶商向以吳城爲聚處凡往收茶者均以滙票在吳城錢莊兌換赴山收貨云 
[揚州]  
　　鹽船反對限制之進行十二圩十八帮鹽船公所反對鹽務署限制鹽船近日時常集議意在邀求鹽務署取銷此項限制口昨公舉代表羅　澎赴南京省公署督軍署呈訴有絶我船民數十萬人生機有效則生無效全體拚死亦所不惜等語據聞此項非特内外兩河鹽船有絶滅生機之　圩地團近數十里人民與全鎭商界學界軍界概有不利蓋有鹽船在此往來方有直接間接之人以成一熱閙巿鎭有此熱閙巿鎭始有各項商店限制以後不到十年鹽船必消滅無存從此輪船接運山産鹽之區裝運直抵岸銷圩鎭附近人民均將失業故全鎭有羣起反對之勢云 
[漢口]  
　　新茶上巿湖南新化湖北蒲圻羊樓等處頭茶刻已下山昨由武長路車運來數百包當即轉運渡江又見漢口英商新大信洋行携帶鉅欵於十九日山鮎魚套附車至蒲圻羊樓峒設莊收買據茶業中人述及本年清明前後雨水調匀茶産極佳故入山購買運客商較往年增多預料本年茶巿必有起色 
[安慶]  
　　皖省刼後餘聞蕪湖鎭守使馬聯甲昨日來省駐節統部先謁吕省長隨會同在省各長官在統部會議商辦此次兵變善後辦法聞擬先查辦禍首追緝逃兵所有商民損失擬照上年兵變例酌量賠償復集八路統領及各營管帶詢問此次起事原因并申斥該營管帶何以事前竟無覺察事後又不防範　難辭咎此後各營務當嚴肅軍紀母再疏忽致干軍令現聞各叛兵多逃往太湖回竄望江之積水溝華陽一帶馬統領聞知已令二營管帶派兩哨兵士前往兜拿又安慶商會總理蔡錦堂日昨邀同商民多人晋謁馬鎭守使謂此次兵變商民又遭損失常此以往商民何堪擬要求馬使常川駐省以資鎭攝並要求賠償　成　元兩銀樓汪太乙藥店及某布店損失馬使以此次寳成銀樓損失無多所報八千金之損失未免虚浮恐難如數賠償云　吕省長以十五夜之兵變幸賴水陸警察維持城内外秩序保護地方治安頗資得力昨特飭令警務處劉道章傳諭水陸警察廳署各署員長警巡士人等一律嘉奬以示鼓勵 
　　財政廳長與省議會之爭執安徽財政廳長胡黑義此次來皖原抱定減政主旨故對於地方一切財政問題無不力求撙節昨聞在省議會出席經各議員質難胡回署後即具呈省長辭職以省議員旣羣起反對將來於一切財政進行大有窒礙請另舉賢能以免貽譏尸位吕省長已批示慰留 
　　恢復地方自治之部覆内務部電稱安徽省議會請以明令恢復地方自治查地方城鄉鎭自治草案前因事變擱置應俟再行斟酌完善提交國會議决施行吕省長接電後即轉達省議會知照矣 
雜評一 
[青島問題（默）]  
　　青島問題在今日已至緊要關頭矣以表面言之第一步希望在和會解决而不由兩國自决今和會已列入條欵不可謂非第一步希望之已逹也然和會究竟如何解决則正未可料彼日人之主張繼承德人之權利者竭全力以活動於外交社會而我數日之前内尚有陰謀派阻撓各專使消極之說外報且有我交涉失敗無法援助之傳言雖所傳容或出於過慮然在和會上之消息沉寂内容暗昧則實不能令人無憂頃據某方所得消息和會已議將暫由五大國保管果如所言則該問題實甚可慮吾謂當此一髮千鈞之際和會又將告終在歐專使宜急出主張權利在歐之有力政治家宜一致出助專使目的旣達則前此一切謡諑不辨自消况國内之民旣如此熱心激昂正宜利用爲後盾倘再坐失時機更將何以對我國民耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十六日]  
　　聯合通信社消息昨二十四日爲和議重開之第十六日各代表按時到場審查地方制度案因某種關係尚無結果善後案編造未完一時尚難付議國會問題自某通訊社電傳吳禇兩議長贊成南京制憲後在滬國會議員前日特在愷自爾路議員通詢處開會决定在滬議員一致返粤以防制前說之實現并聞國會方面不日將有重大宣言對外發表云 
　　國民通訊社消息二十四日雙方代表雖按時到前德國總會開議審查前日未了各案事實上儼有二次停議之勢不但法律案近日因南北政府所主張者絶不相容國會本身亦有不受和會解决之說暫時擱置即善後案亦因借欵額數及經費分配問題各方窒碍之處甚多今日（二十四日）亦擱置未議連日雖將善後財政政治各案分别審查粗有端緒然各案有互相關聯之處如甲案擱置未議乙案亦不能編制完善提交大會代表團前有限二星期竣事之决議今已逾期矣就此趨勢推之不但再延二星期不能竣事竊恐雙方暗　中人刼持代表團愈鬭愈烈愈離愈遠和議立時停頓或至破裂均不可知云據北來某政客談某派無論如何欲維持新國會卽再訴以武力亦所不惜南京制憲一說由政學會某君赴京大肆鼓吹連日於錢閣方面有所接洽未置可否惟某派忌李督從中利用故於此說反對尤力據此則某派始終欲破壞和議以致代表團無從進行又可概見矣 
　　平和通訊社消息二十四日南北總分代表齊集前德國總會審查地方制辯論良久尚無結果隨卽散會頃晤新自北京來滬之某君云北京某派日來極力主張由新國會制憲並謂和會無解决國會權自表面觀之似覺意氣激昂堅持甚力者而不知其另含有别種作用也蓋若輩早知憲法由新國會制定必遭全國之反對明知其不能行而特唱高調以向南方作難實則對於現近主張南京制憲之說並不甚反對俟和會將此問題解决後一面雖承認恢復六年時之國會制憲而一面新國會仍不取消並積極行使其監督行政權聞若輩有言新國會非至將來新新國會開幕之前一日决不閉會此爲其預定之計畫但此種主張除某派外其他各派亦多甚不謂然能否如其想望固不可知不過某派把持政局妨碍統一之進行即此可以見一斑云 
　　戊午編譯社消息今日（二十四）仍係審查會聞所審查者爲地方制度與善後至其内容仍守極端秘密而法律問題尚不能從事討論今日唐總代表致張專員一電文曰西安張衡玉先生鑒據京報執事對乾縣問題主張以人歸許以城歸陳守將王珏郭英父堅不肯退仍揭靖國軍旗幟請即設法阻止俾息紛糾唐紹儀叩便 
[政府聲明和會法律權責]  
　　北京新國會議員王郅隆等通電發出後政府答復一函聲明滬會於法律問題不能存而不論昨復將原函通電各省略謂國會議員王郅隆等篠電計逹此問得電後當經函復其文曰頃准篠日通電具見尊重法律至深心佩能訓於日前出席衆議院承詢各節當以此次上海會議在中央主　所在决不使國會政府受違法之嫌惟南北會議旣因法律爭點發生彼方提議及此勢難嘿爾而息故對於中央代表不能不予以討論之權經在會詳切答復已承諸君鑒察竊思此次上海會議本爲解决國内紛爭問題法律亦其一端所派代表負有解决時局之責對於此項問題自不能存而不論兹准來電合再函復聲明等語特逹希查照院馬 
[李味青請和會議復自治]  
　　南北和議總代表唐少川朱啓鈐昨接上海地方自治研究會會長李味青請願書云爲請議事竊以國家之組成在地方共和之精神在自治旣曰國家必有省有縣有巿鄉者也旣曰共和必能實行地方自治者也東西强國民主國無論已即君主國亦皆尊重民權厲行自治蓋以地方自治最爲親民機關耳目所周推行較易前清之季民國之初自治雛型已有數省袁氏禍國帝制自爲民意銷沈已達極點始而解散國會　而解散省會終而停辦各級自治天誘其衷剥極而復國會省會同時恢復人民歡忭固無可言然而尚未饜所望也海内喁喁渴盼自治以爲回復命令當在轉瞬乃遲之旣久消息杳然舉國人民疑團莫釋豈共和國家祗須有國會省會已足自豪而縣巿會爲根本機關反可置諸腦後乎况當此之時自治之成立者已有多省一紙令文立時召集固易易事何章靳而不顧耶吾蘇人十爰於五年之秋組織江蘇全省縣議會聯合會於滬上函電紛馳請復自治並於六年之春推舉代表偕浙魯奉鄂等九省自治代表赴京請願其時長内務者爲孫伯瀾先生接見代表力任其艱旋以揆席梗議事不果行先生解組後到本會演說時曾道及之彼揆席固不足責獨怪兩院義員對於此等人民請議案何竟一再審查延宕懸擱而終至無成乎　道在人固不能爲曲恕也厥後復辟風潮重　戰禍紛紜擾攘之時代原無恢復自治之可言今則天心厭禍和局收成諸公代表人民萬流其仰軍國大計次第諮詢味青人微言輕其他問題未敢一詞置喙特以在鄉言鄉原屬公民之義務對於此次和議請願諸公之前者不外恢復地方自治而已舍地方不成國家無自治不成共和兩言足以蔽之味青蘇人也亦滬人也蘇省自治先於各省滬地自治尤先於蘇省各縣光緒之末自治已粗具規模及至民國三年猝言停辦前清專制反有自治民國共和變本加厲遂使十年之功隨於一旦言之可爲痛心然停辦於袁氏猶可言也不與國會省會同時恢復實無可解也停辦之後各省之已有自治機關者由縣知事委任經董辦理巿鄉事務仍襲自治之名特無各級議事機關以監督之官紳中切實辦事者誠大有人在而各經董旣受成於縣知事其懦者唯命是聽其黠者朋比爲奸弊竇叢生毫無顧忌四五年來各地方情形之黑　有筆墨所難罄者則及今而恢復自治誠屬迫不容緩之舉也或曰曩時撤銷之自治爲各省單行制縣巿鄉制均未經國會議决故不便回復也嘻此何說歟法律上旣承認於前詎容推翻於後乎以各省單行制爲不生效力何以議决案件均見施行盡利乎遁詞掩飾令人齒冷此實不通之論也或曰恢復自治誠爲當務之急可仿前清城鎭鄉制辦理此又不免拘牽之論味青之愚以爲民國而用前清制固屬無此辦法而當此時期舊國會將期滿新國會將取消制憲正當汲汲斷不暇及自治問題一年停頓一年改選一年議法一年執行則恢復自治字中間即無阻礙最近須待至四年以後是非停辦之期前後十載河清難俟法治奚存爲今之計敢請願於諸公者一曰前次已成立者由省令飭縣召集案檔均存咄嗟立辦一曰前次未成立者亦由省議會議定本省自治單行制於一年内召集尅期成立以上兩種均俟正式國會議定自治則例後一律重行改選此乃極易解决之事何所憚而不爲耶此乃至關重要之事何爲忽而不察耶况自此次歐戰之後過激主義已見東斬總以階級不平民氣遏抑有以釀之惟能實行自治則此種莠說不足以動之弭患無形關係至非淺鮮諸公幸勿以小而緩之實則善後問題此爲最要固無異於裁兵等事也急起直追欲期成立而一無流弊者惟有照以上兩種辦法否則一紙空文仍恐立難恢復味青忝居本會代表分所當言務祈俯采蕘言列入議案是否有當尚乞公决國家幸甚地方幸甚 
[陜西善後協會之宴會]  
　　陜西善後協會昨晚七時在一品香宴請南北代表各通信社及川湘善後協會到者約五十人由主席楊西堂報告略謂陜戰至今未停遑言善後惟陜民困苦流離不能不急籌救濟并述自陳樹藩督陜百政廢弛增兵縱匪種烟殺人種種虐政末謂欲救陜民非急停戰不可而欲停戰非撤陳樹藩撤退入陜客軍則戰末由停云云繼由自陜新到之張君報告陜中近狀謂陜人日望劃界員至而張衡玉君到陜後竟一事未能辦到云云繼由張鐸演說略謂陜亂不自今始而至今則危極希望各界協力主持撤換陳樹藩以救陜民云云繼由陜議員馬彦冲演說希望撤陳樹藩撤退客軍懲辦抗令軍官繼由北代表施鶴初答詞略謂陜事至今未决代表實增慙愧中國歷年擾亂屢議收朿終無良果惟望社會自决現各省發起協會均趨向自决之途將來或可望轉機云云繼由南代表章行嚴答詞謂撤換陳樹藩必盡力主持陳之在陜與張敬堯之在湘爲害相等云云至十時始散會 
[湘人抗議張敬堯辦選舉電]  
　　湖南善後協會接廣州國會湘籍議員來電云張敬堯禍湘以來誅鋤異已仇視省會屢次設法改選卒以湘西南人士反對中止近乘和會開始復尅期厲行改選對於三分二之護法各區域則巧立伐辦名目竊省會爲民　機關選舉原則分區定額直接投票萬無代辦之理今張氏轄境只隷十餘縣而命令實不出長沙一城妄欲代辦我五區七十餘縣之選政其誣衊民意弁髦法律已極且當此議和期間不靜候正當之解决而悍然行非法之選舉尤爲有心挑亂破壞和局用特電懇諸公速向北代表嚴重交涉轉知北庭立飭停止以尊法律而重民意母任盼禱湘國會議員李執中李漢丞陳嘉會覃振彭邦棟石潤金田永正陳煥南禹瀛劉彦鍾才宏羅永紹周澤苞王恩博李式璠鄧維綬席綬文篤周熊相冕向元忠何盛林黄策成叩眞印（按該電并致和會代表）又該會今日聯銜致廣州軍政府電云廣州軍政府參衆兩院諸公鑒張敬堯旣向美商訂購大宗軍械復將長沙商埠抵借日債四百萬元聞北政府業議决准行且與張分用議和期間而有此舉實屬有意破壞又張於其統轄不及各縣委員權駐他縣代辦省議會選舉藉圖製造民意尤屬藐法横行湘人紛電阻止彼竟悍然進行懇迅電和會轉詰北政府務飭張立將購械借欵及非法選舉根本取消以紓湘禍而保和平至爲禱盼旅滬湘籍國會議員陳九韶羅上霓李錡何陶李積芳等省會議長彭兆璜副議長廖燮省議員蕭翼鯤陶懋頤楊道馨譚炳鑑羅良幹湖南善後協會會長聶其杰等叩敬 
[旅美華商之新事業]  
　　字林報云據美國商務報告載稱三月十三日組織成立之芝加哥中國工商業會社乃美國第一純粹華人之商社其宗旨乃在增進美國華僑之實業與社會利益調查中美之經濟狀况增厚兩國之友交助長兩國之商業利益紐約中國總領事於該社開幕時宣稱舊金山之華僑已籌集美金洋三百萬元興辦一航務公司購買船隻來往於舊金山與上海之間 
[南商會開會紀事]  
　　昨日午後三時南巿縣商會開會各業代表三十餘人蒞會正會長顧馨一報告開會宗旨畢卽行提議南巿電話局未將北巿租界電話線接通以致南北巿消息阻隔南巿商業不能振興去年曾商該局長葉慕橘請向租界德律風公司商榷進行嗣該局擬改新章按次收費已詳奉交通部請示辦理迄今尚未能實行現又據各業多數商家重行請求提議設法函商電話局推行通線應請討論當經各代表磋商良久擬公舉代表直接赴交通部請求較爲便捷並具公呈由各業蓋章請代表呈部一俟核准後再定辦法當即公舉穆杼齋爲赴京代表衆皆贊成繼由會長報告自本會改組以來商事公斷處尚未成立亟宜依法組織查公斷處章程得設評議員九人至二十人遂公决本會評議員定爲十五人由評議員中互選處長一人調查員四人書記員四人候訂期開會實行選舉 
[大通商貨准由滬關騐稅]  
　　旅滬商帮協會前以大通商貨由蕪轉運手續繁多特函江海關監督曁新關稅務司請援照安慶成案先在滬關併完進口半稅經姚監督商明稅務司核准照辦兹悉此項辦法現奉稅務司布告已於本月二十二日開始實行惟大通江岸向祗招商局設有躉船運貨非由該局不可故該帮各商號特將糖洋雜貨指定由復昌恒報運洋布洋紗指定由復和報關行經理商由該協會致函招商局請爲接洽並囑復昌恒復和各執事親往該局出具保單業已商妥隨時報裝矣兹將江海關賴稅務司新發布告録後爲布告事照得本關現定自本年四月二十二日起凡由本埠出口運往長江大通安慶二處各貨一概准在本口查騐惟報運該二處之報單必先送交裝載該物之輪船碼頭經本關騐貨員查明後再送至本關大公事房方可准其運往爲此布告仰華洋各商人等一體知悉此布 
[正金銀行購置地基之外訊]  
　　大陸報云黄浦灘德國總會與揚子公司中間老沙遜洋行及大英輪船公司所在之地基聞已售與横濱正金銀行價銀一百萬兩今明日將由老沙遜洋行讓與新主雙方非候地契過户後不允有所發表故昨日尚未能徵實之聞正金銀行久欲於黄浦灘覔一適當地點建築新屋 
[海軍公署會議江防計劃]  
　　海軍司令公署藍總司令於前日召集海軍第二艦隊司令官杜錫珪曁駐泊本埠浦江之一軍艦艦長艦員並本署諮議參謀等各職員在署籌議江防計劃分爲八大區擬訂分防權限責任數則分函第一艦隊司令官林頌莊練習艦隊蔣拯徵集意見以便研究並將分防辦法呈請海軍部核示一俟奉准即當通告實行 
[殖邊帳册解京清查]  
　　江蘇特派交涉公署昨接上海殖邊銀行公函内稱奉財政部令開上海殖邊銀行停業已久影響於巿面殊非淺鮮着將賬册提取來京派員清查限三個月清查完竣隨時整理等因敝行自奉令後全部賬册皆交由派員提取到京所有滬上之債權債務關係現已無從稽考爲此函請查照并隨時行知英法兩公廨一體照准凡有發生敝行訴訟者均應於限滿後辦理 
[法租界敵僑財産會同處理]  
　　江蘇管理敵國人民財産事務分局王局長前委交涉公署交際科長陳世光迭與法領事磋商法租界内之敵國人民財産會同處置法領事答以須得駐京法使命令始能進行嗣經一再商榷始允派副領事德雷沛會同陳世光辦理界内敵僑財産兹聞此事業已着手實行日來由法副領事德君會陳世光調查租界内敵國人民財産共有幾項一俟調查清晰雙方同意召賣其賣得金亦由雙方同意指定之銀行存儲以待政府處置 
[交通部限制冗長官電]  
　　本埠行政機關近奉齊省長令頃准國務院通函准交通部函稱官電文字冗長以致商報積壓雖經外交部先後編定洋文十碼電本及五碼特别電本兩種改良電碼以資救濟自發行以來各官署復以繙譯不便多未援用現在國家財政奇絀惟望於電報不輕拍發電文力戒冗長直接可省金錢間接疏通線路請分咨維持合行函知查照辦理等因除分行外令仰各機關一體查照 
[萬國商團大閱預記]  
　　本埠租界工部局萬國義勇軍向例每届春操畢舉行閱兵式一次閱兵官係英國陸軍部派充自一千九百十四年歐戰以後不克來滬四五年來均由工部局總董庇爾斯君代閱本届春操歐洲業已停戰聞英陸軍部派楊君蒞滬參閱各隊定本星期六即本月二十六日午後三時在跑馬廳行閱兵禮所有各隊由總司令屠魯門君指揮兹將與操各隊照録如下（一）馬兵隊（二）過山砲隊（三）機關砲隊（四）工程隊（五）水師陸戰隊（六）英國隊（七）美國隊（八）海關隊（九）葡萄牙隊（十）日本隊（十一）中華隊（十二）蘇格蘭隊（十三）意大利隊聞華隊公會分贈入場劵以備體面華商蒞塲參觀云 
[旅滬美人擬設兒童游戲場]  
　　大陸報云美人現擬仿美國式在上海等處設立兒童游戲場紐約波維爾博士爲首倡此舉之人今已抵滬上星期滬江大學敎員庫爾泊氏曾召集豫備會議與會者有波維爾博士及曾充美國學校敎員之人十餘人當時舉定旅滬有名人物二十人進行此舉豫料今夏可以設立游戲場若干處按庫爾泊氏曾在楊樹浦購地闢場試行兩夏成績甚佳凡道中之兒童均許入場隨時敎以唱歌游戲術並編籃織花邊等法 
[李提摩太逝世噩耗]  
　　路透社昨接二十日倫敦電云李提摩太博士因病逝世按李提摩太博士在華傳敎　數十年曾創辦山西大學及上海廣學會精於　文譯書多種且譯有英文佛書數種知交遍於中國曾爲前清政府敎務顧問於一八四五年生於英國卡瑪成希亞享年七十四歲 
[英租界破獲賭窟彚誌]  
　　公共租界福州路（即四馬路）九十五號門牌萬家春大菜館經理紹興人沈廷芳因在該菜館三層樓上聚賭抽頭前晚經總巡捕房捕頭偵悉諭飭華探周志仁協同二十七號西探目彭山及西探西捕多名賺開大門一擁而入各賭徒正在興高采烈之時不及奔避計獲尤榮福沈金榮沈明卿夏瑞記王裕生宋安君陳雲山沈項福徐仁卿蘇石樹張子香俞忠桃周杏泉沈子生錢雲伯范子坤張瑞記楊子培邵仁子王子林張子雲金永根楊正貴王雲乾宋仁金周永甫胡永卿史祥生陳永奎（即陳志剛）梁啓安（即梁啓庵）王仁卿（即黄顯庭）張厚生（即張秋生）及沈廷芳共三十二人連同賭具一併帶入捕房經捕頭逐一詰問一過着將沈廷芳收押其餘准各存洋五十元保出昨奉公共公堂傳訊據中西包探上堂禀明前情並將烟賭具呈案請究訊之沈廷芳延律師到堂代辯求准被告交保展期研訊張襄讞核供商之美丁副領事以被告律師聲請交保不准着沈仍帶回捕房餘人仍着存洋交保候訂期研訊 
　　又甬人俞文奎前晚因糾合賭徒倪阿四施阿甫蔡林奎王桃秀盛根生錢少卿王寶華姚恒生趙如山顧海明等在西棋盤街八十九號屋内聚賭抽頭前晚經總巡捕房捕頭偵悉諭飭中西包探協往將以上各人拿獲連同賭具一併帶入捕房昨解公共公廨請究經中西官訊供明晰以倪阿四係屬過犯判押西牢四月期滿逐出租界俞文奎罰洋五十元無力改押二月餘人各罰洋十元一併充公賭具銷燬 
[法租界查獲烟窟]  
　　法租界大自鳴鐘捕房捕頭阿而風西日前偵得董愛堂馬洪興金小三等在法租界菜巿街寶裕里内私設印度藥房季吾氏廣誠信挑膏烟店私賣洋烟有違禁令故於前晚親自督同包探及暗差捕數名前往該處按户抄出挑就之烟數百盒帶入捕房諭令交保出外候示昨解法公堂請究先據捕頭上堂禀明前情詰之董愛堂金小三兩人供認私賣洋烟不諱惟季吾氏主馬洪興傳不到案中西讞員會判董罰洋四十元金罰洋三十元抄出之烟一併充公馬洪興不應抗傳着改提到案訊究 
[菜巿街之盜刦案]  
　　法界菜巿街居安里一百九十號門牌晉記報關行於昨晚八點時突來盜匪七八人各出手槍嚇禁聲張直奔上樓至房内將床下所藏價值一千餘元之大土九隻携贓而逸後經事主開單報告捕房立飭探目黄金榮包探韓邦達任水揚前往查勘一週回禀捕頭諭令務獲該匪等到案究辦 
[肉業反對認商續誌]  
　　滬甯蘇三帮肉業因反對顧聚霖繼續承包屠宰稅一再赴官廳呈請將顧撤消未遂以致大動公忿有定期全體歇業之舉一面又投上海縣公署繼續呈訴務必將顧撤換奉諭移請縣商會妥爲解决昨日午後該三帮同業又在邑廟香雪堂滬帮公所中分設三帮票匭分帮投票選舉業董計滬帮選出唐萃桃甯帮黄葉新蘇帮榮銀和全體贊成並决定反對顧商認稅一事積極進行 
　　又據另一消息屠宰稅認商顧聚霖因獲盈甚豐期滿後仍照前額續認一年已邀縣署核准惟肉業滬甯蘇三帮曾以一萬三千元（照前額加二千五百元）向縣署包認未邀批准致激動公憤提議罷業查顧聚霖等上年四月間向縣署認包連同羊稅在内繳洋一萬零五百元預繳三月稅欵由顧借公産作抵本屆期滿肉業擬收回此項權利故起而抗爭及至縣署仍批前屆認商續辦反置該業加增稅額於不顧是以該同業卽停止繳稅以籌抵制據聞上海全埠每年宰猪八萬頭以每頭征稅二角二分計共一萬七千餘元連同羊稅將近二萬左右核計可年獲盈餘七千餘金現肉業爭包甚烈其罷業一層自經商會之勸阻可望不至實現昨日午後該業邀集滬甯蘇三帮特在邑廟後園香雪堂肉業公所開全體大會磋商一切進行辦法並每帮公舉代表一人出而辦理務達减收屠稅並撤銷前認商改歸公所包認目的頗爲堅决 
[中華路電車互撞]  
　　由小東門往南中華路至老西門一帶華商電車公司五號路牌十九號電車三十八號司機人爲正班着七十一號司機人跟班練習昨晨十點四十五分鐘該車由東往西駛至中華路小西門迤東長生籌材會門前是處爲雙軌照章往西之車駛入分軌到彼應將電門暫閉詎七十一號司機並不熟悉駛車手續因此電門不閉以致電箱着火燬壞七十一號情急從車上躍下該車竟向前快駛適由西往東三號路牌二十號電車四十五號正班司機人三十一號練習跟班司機人開駛至分軌口詎十九號上無司機迎面猛撞以致二十號車大受損傷前半四輪已經出軌後半四輪尚在軌中其時二十號車上坐客無不驚慌紛紛從車上跳下者跌傷四五人輕重不一均皆雇坐黄包車回去内有一老者受傷過重由警車送二區二分所轉送新普育堂醫治於是該處中華路電車斷絶電汽公司聞警立飭全班工匠帶同器具趕往修理下午三時許始回復原狀一面由該公司飭將三十八號七十一號四十五號三十一號等司機人傳到公司詰問當時肇釁情形以憑核辦 
　　另一消息華商電車公司之第二十號電車昨日上午十一時自西門開往小東門行至小西門首長生壽材所門前中華路地方適自小東門開回西門之第十九號電車疾駛而來以致對頭衝撞將二十號車輪硬撞出軌輪盤扭轉軸梗損壞電箱震烈燒燬頭部脚板等件各搭客大起恐慌紛紛逃下幸未傷人嗣經開車人立閉火門得未全燬惟第十九號車僅傷車頭尚可行駛事後經該公司得悉立派小工數十人携帶機器前往肇事處將二十號車抬入軌道用他車拖回公司修理查詢十九號之開車人因禍由彼肇已懼責逃避矣 
[滬杭甬路消息彚聞]  
　　承儎軍火北上北京陸軍部電令江南製造局撥運過山砲八尊子彈一百二十萬即日裝運當田製造局謝總辦如數照撥計有二千一百十六箱並派委員張松坤駱萬春押運於本月二十四日持有陸軍部護照向滬杭甬鐵路報裝當由該路局長及車務總管騐明簽字於昨日上午九時十分分裝三十噸鐵篷車五輛由滬開杭之慢車掛往新龍華站轉嘉興區問車掛往北站再由滬甯路火車附掛南京江邊車站轉由津浦鐵路北上 
　　列車裝置電燈滬杭往來火車所有頭二三等各客車内向無電燈安設以致旅客頗不便利現由局長整頓凡南站各客車應各設置乾電電燈其北車站車輛均以電燈機燃點無須加裝刻將南站車内安設乾電箱已於前日一律燃點矣 
　　匪徒串竊敗露昨日（二十四）由滬開杭之慢車上有匪徒二人（一名王雨庭一未詳）乘車前往松江其車上有鄰座某姓搭客前往閘口帶有皮夾一只内藏銀洋等物置於架上車抵莘莊時其一佯向該搭客借火吸烟該客略爲俯首其一即趁勢將架上皮夾搶逸當被該路發覺喊呌即由鐵路稽查及警察拿獲俟由杭來滬之早快車押送來滬送往王巡官處訊明屬實當即轉送地方廳懲辦 
[監獄長選送展覽會出品]  
　　北京司法部擬改良監獄出品創設全國監獄工藝物品展覽會訂於陰曆五月間實行開幕並令高等廳轉飭各縣監獄選送成績品赴會陳列兹悉上海監獄長敖雲亭自奉高廳訓令業已分别籌備並將最優之地毯毛巾籐竹器皿各出品刋印商標詳繕說明書逐件整理諭令本星期内籌備完善限於月秒派員運送蘇州高等廳以便彚總解京陳列 
[菸酒署調查員離滬]  
　　北京菸酒事務署張督辦委任奚仲蘇前往各省調查菸酒公賣局並各區分局征稅情形該員到滬後已將二區分局並兩業認商各分棧征收公賣費有無苛擾及員司弊竇情事調查完竣業已轉赴蘇常各屬調查 
 
 
 

Page 11

 
 
[寳山縣焚燬烟案贓物]  
　　寶山縣知事張允高昨日（即二十四日）下午二時在本署大門前隙地上焚燬歷次查獲之烟土膏灰及烟具等物自民國七年四月一日起至八年三月止所有積存之件會同紳警兩界檢騐監視悉數焚燒計列如下王金生烟土一小包倪文虎烟灰六錢缸斗匣挖十三件于陸氏燈半缸匣十五件李長林槍燈斗匣缸　等十八件朱陸氏槍燈扦匣四件劉懷祿烟泡三小枚槍燈缸斗等二十一件王和尚烟膏灰少許槍燈匣缸等十七件楊老三烟膏一小包槍燈扦　七件李明山烟膏五十箸徐金生槍燈缸等十九件高春寶烟土二包陳少卿烟土一包重約三斤八兩沈王氏烟膏一百二十五小包桂水榮烟灰少許槍燈斗匣等八件王陶氏烟膏四百小匣陸顧氏槍缸斗勺七件毛海江燈匣等六件 
[報買青村灰場之反響]  
　　浦東奉賢縣境青村場沿海一帶鹽墩林立新漲沙灘均屬製鹽之地數千板户藉以生活按照鹽法不得賣買自去年封閉鹽場之說起即有南邑沈達沈譜笙陳金龍等乘此機會運動蘇省沙田局冒領五團製鹽沙灘二千餘畝竪立界石近被該處板户察悉大動公憤推舉代表陶望侃等呈請浙鹽運使轉咨蘇省沙田局撤銷沈達等報買一案並飭將所立界石拔去交保起訴縣署該處民風强悍動輙械鬭沈逹等雖經報買恐難管業也 
[滬江大學近聞]  
　　滬江大學迭請西比利亞青年會書記福羅特博士演講大戰爭中大西洋之運輸事業及西比利亞之近狀美國暑假補習學校總監巴維爾博士演講美國暑假補習學校之辦法及重要美國航空隊伯拉痕少將演講練習航空之順序及法則演說諸君皆泰西名彦者聽者得益不少該校女敎員向有社會服務部之組織成立以來效績卓著兹將該部近日所辦之事列后以見其進行之一斑（一）音樂會（二）戲劇（三）影燈演講（上列三者每二星期舉行一次）（四）童子軍（在虬江橋裕成紗廠附設之垂訓學校中組織之）滬江大學中學部寄宿舍自去年秋季破土之後因入冬雨水過多不克興築惟牆垣今已起造大概於九月可以完工 
[律師公會定期開會]  
　　上海律師公會每年舉行常會二次本屆定於是月二十七號下午一時假西門外林蔭路江蘇省敎育會樓上開春季大會磋商會務並提議素要事件該會會長蔡倪培業已通函各會員屆時蒞會共策進行 
[縣視學呈送日記之省批]  
　　江蘇敎育廳指令上海縣知事呈爲轉呈縣視學七年十一十二兩月及八年一月份日記由云呈及日記均悉察閱日記所述該縣郁屏翰捐資創設小學已有七所專收貧寒子弟授以生沽技能畢業後並荐至商號習業樂育爲懷洵屬不可多得又陸行鄉效范國民學校校長朱錫齡敎授誠懇生徒成績頗佳均應由該知事傳知嘉奬至巿立暉橋國民學校管理未能合度校長張汝修久不到校殊屬曠職陸行鄉三修國民學校校室狹小學生不敷容納敎員閔熙春敎授毫無法則均應由該知事督同勸學所長切實整頓日記准予存查仰即轉飭知照此令附縣令縣視學並勸學所所長文案奉敎育廳第一零六七號指令本知事轉呈縣視學七年十一十二兩月及八年一月份日記由内開呈及日記均悉（文同前從略）等因到署奉此除分行外合行令仰該視學知照所長轉致郁家屬　陸行鄉立效范國民學校校長傳知嘉奬其上海巿立暉橋國民學校陸行鄉三修國民學校應由該所長督同該區學務委員設法改良並飭該校長切實整頓以符敎育廳長鄭重學務之至意此令 
[組設醫學研究所]  
　　上海中醫專門學校董事丁澤周余振元謝觀　鴻逵等組織醫學研究所呈准立案章程如下（一）所中月課按月一次中醫專門學校畢業生及各家業醫子弟願與課者均得與課照舊時書院辦法延聘精於醫學名儒悉心核考評定甲乙列榜揭曉（二）按月課試在前列者酌贈奬品年終綜核成績擇優給予奬憑以示榮異（三）課題分五種（一）醫經義二傷寒論三方論四問答五醫案（一）每月開研究會一次本埠各科醫生均得到所研究交換知識（一）所中備有古今醫學羣書并西書全體病理模型圖籍俾各醫生隨時到所參攷（一）各醫生在外臨診或有疑難之症講求治法或有醫學之事邀集談判可開臨時會議（一）每月課藝曁研究會發明新理口述筆記擇優彚刊以資觀摩（一）所中一切經費由所籌備不向醫家收取月捐其房屋由中醫專門學校置備與醫界不涉 
[趙念伯靈櫬抵滬]  
　　前駐鎭第三十二旅旅長陸軍少將趙念伯去歲經粤軍陳總司令電召往閩襄助任爲攻泉軍司令轉戰三　疊獲勝利詎趙君近忽染喉症殁於安溪行營軍政府前日特派其弟翊三運送趙氏靈櫬乘太古洋行鎭江輪船回籍安葬　昨日該輪抵埠時鎭地旅滬同鄉及民黨要人咸往碼頭設席祭奠素車白馬頗極一時之盛 
[俄羅斯皇后號航程消息]  
　　俄羅斯皇后號之渡船定於四月二十七日（即禮拜日）下午二時半開離海關碼頭運渡乘客郵件至該號即赴香港孟里拉云 
[地檢廳相騐命案]  
　　小車夫徐阿四協同二十八保八九圖地保盧孝生具報伊子樓高年十一歲因在某校操塲遭同拾皮球之小孩五六名毆傷身死報告警署將爲首行兇之兩孩拘押警署一面并報地檢廳請騐已紀昨報兹悉此案昨日午後經地方廳委派朱檢察官毛檢騐員等蒞西北鄉曹家渡南三間頭地方屍塲騐得徐樓高左腰肋左手腕等處果受傷痕内左腰一處傷重委係致命而死當即諭交屍父棺殮填格免封至已押警署之小孩二口候送到檢廳再行訊辦 
[管理敵僑財産分局之批示]  
　　管理敵僑財産分局滬海王道尹昨批陳銀山等呈敵僑遣回聲請恩賜查明追給應補工價撥欵給領由云呈悉該民等請求給發工資一節業於前呈明白批示自應靜候京局電示辦法毌庸多凟此批又批上海潤昶錢莊呈敵僑抵押品内計息加列貨物請求准予備案由云查據該行買辦函稱所欠該莊利息以浦東棧内芝蔴作抵旣無糾葛情形應准予備案抄件存此批又批嚴永茂呈求領被扣工資兼懇從優撫恤以救貧困藉賴餬口由云據呈已悉該工民所請給發工資兼撫恤各節察核情形殊屬堪憐本局一時無從籌給應候京局定有辦法再行分别辦理仰即知照抄件暫存此批 
[救生局撈獲男女浮尸]  
　　南巿救生局四號巡船昨日在浦東其昌棧附近浦江中撈獲無名男尸一具年約三十餘歲身穿黑斜紋對襟裌襖藍布開跨裌褲黑洋襪黑緞蒲鞋面鞋和尚頭無褲帶又在陸家嘴浦中撈得女尸一口年約三十餘歲身穿黑布圍身黑布單領衣夾襖藍布衫黑布褲内襯藍布褲藍布棉膝褲白脚帶布草鞋潮藍布尖頭鞋絨帽法藍銀押髮指上有銀戒一只上有天赦　門張氏壽介字樣嵌寳圈一對當即一併帶至南碼頭由該局騐看男女尸均無傷痕委係溺斃當即給棺分别收殮厝壇候召屬人認領 
[指控影鐵牌號]  
　　吳智臣在公共公堂呈控南洋製藥公司經理秦彩南昌用伊南洋藥房之南洋兩字招牌請求給諭禁止並賠償損失一案前日山廨傳訊被告秦彩南延律師上堂請求改期原告代表律師到堂反對並稱被告招牌　含有冒名之意張襄讞與美副領事丁君核禀判被告仍着交舖保先　償原告律師費銀二十五兩聽候　期再訊 
[勒索不遂之行兇]  
　　湖北人魏少卿童志賢因向虹口板橋弄二十四號屋内所居之同鄉人張金亭藉端勒索洋五十元不遂將張及張妻俞氏毆傷被控捕房派探將魏童二人拘解公共公堂訊押在案昨經中西官提案續訊據原告夫婦二人投案訴明被毆受傷醫治未愈並將醫生騐傷單呈察詰據魏少卿供稱原告前曾向我借有欵　來滬經營我近聞知其景况頗佳故由原籍前來索債詎張不還故而口角等語童志賢供因兩造口角我向解勸不敢行兇求宥中西官核供判童押兩禮拜以儆魏帶回捕房押候張俞氏傷愈解訊 
[傾倒垃圾釀成毆警]  
　　住居浦東花園石橋地方開設牛肉店之　城人劉阿起昨在該處通衢傾倒垃圾不服巡警阻止互起衝突致將巡警邊閣臣李樹越制服扭扣扯破被拘三區警署曾署長以劉不顧公衆衛生並敢毆警實屬可惡判令押候轉解警廳訊辦 
[砲兵營副官更調]  
　　駐滬砲兵第四團第二營副官李某前因部下兵士等無端兇毆南車站收票員受傷一案曾由路局函致該團長查究在案兹悉砲兵第四團王團長查得李副官確係約束部下不嚴且因人地不宜姑令調回松江團本部察酌核辦所遺該營副官一缺查有本團執事官冀運堂堪以委任昨已令委該員來滬接事矣 
[前泰晤士報記者之出版物]  
　　上海泰晤士報主筆喬士勞合君已於本月一號辭職曾誌本報兹悉勞合君定於五月一號始將發行一種勞合週報每逢星期日出版該報係勞合君親自主任内容豐富資料新奇且上海舞台（英國戲報名）亦自五月一號始并入該報故出版後其能引起各界注意及榮譽當可預卜該報中有西國名人投稿甚多一紙風行定大有可觀也 
[雜貨店私售彩票]  
　　北四川路捕房捕頭司蒂爾（譯音）查悉北四川路五百二十六號門牌新鴻興雜貨店内兼售各種彩劵有干禁例據情禀請公共公廨出單於昨將該店主甯波人鄔順紀傳案由該捕頭與華探侯阿寳分明上堂稟稱查該店地址前門屬於租界後門則屬華界前次被告曾出售彩劵查出後即令停止豈知陽奉陰違請爲訊究並據被告鄔順記供稱自經捕房知照停止出售後已從事結束因存劵尚多故欲賣完以免虧本等語中西官核供以被告故違定章判令罰洋五十元充公以儆 
[流氓兇毆同鄉]  
　　江北流氓陸家和郭小鍋子前日不知因何至鐵路北撞開同鄉劉兆有之門入内逞兇劉之鄰居卞正才欲報就近崗警被陸郭等推入浜内又將管兆喜肆毆嗣由四區派出所長警到來始得一併拿獲解署轉解司法科核辦 
[冒名騙錢訊實懲治]  
　　滙山碼頭買辦黄杏棠指控向在虹口靶子路一百四十八號門牌某店爲夥之廣東人吳玉泉冒李玉旋唐慎之黄秉倫敦相四人名剷書冩信函串令仁智里某總會茶房浦東人丁阿榮持向騙取洋一百零五元一案業由該管捕房派探陳廣義陳金揚將吳丁兩人拘解公共公堂因據吳供唐李二人之信係本人所託囑丁代送故判押候補傳唐李兩見證到堂再核昨由捕房傳同原告見證將吳玉泉丁阿榮復行解究先由原告黄杏棠投案訴明四次被騙情形並將冒名信函呈察繼由唐李兩證人分别上堂證明與原告素來相識並未書函託吳令丁持去借洋等語詰據吳丁兩人供詞互相推諉李襄讞核供商之美丁副領事以供證確實會判吳押西牢三月丁押一月以儆 
[老鼠灘地轉售之轇轕]  
　　浦東老鼠沙又名當港沙於前清光緒年間經奚朗如向沙洲局升科灘地四百餘畝執有印單繼將單地抵賣他人因地屬荒灘無人顧問延擱至今刻因該灘地經浚浦局填泥築　已成有用之地奚朗如之長子奚少如乃將該項灘地賣與洋商已先收得地價銀十餘萬惟此項灘地契據不全又因浚浦局界址糾葛未清且未繳過墊泥價銀故該洋商一時不克受業奚之次子奚仙嵩聞兄將地出售因爭産起見已具訴會丈局及寳山縣請求追究已奉批准出單傳訊矣 
[懲治混用僞幣]  
　　王阿曹因持銅洋向山東路一百七十九張門牌烟紙店内混用被探查獲將王拘解公共公廨訊供收押在案昨由廨復訊據王供稱此項銅洋係友人交給與我不知是僞求宥中西官得供以王不應混用銅洋判押西牢二月僞洋銷燬 
[小工頭指控賬夥]  
　　前充浦東太古公司碼頭小工頭運楊毛毛昨赴三區警署訴稱前在爛泥渡典當弄租賃葛姓家樓房一幢以作小工運力賬房連年受歐戰影響虧損甚鉅特於本年二月十七號辭退所有賬目尚未理清該賬房處亦未撤銷夥友朱東寳串同管理房屋之薛桂生擅將該賬房處轉租與夏大成應用房内傢具什物盡遭變賣　經呈訴警　請求拘案解究當經曾署長核准飭警傳到薛桂生朱東寳夏大成等略詰一過以事　租房糾葛情節複雜判一干人證轉解警廳訊辦 
[黄包車夫串攫旅客鈔票]  
　　甯車站等處乘間攫竊客商財物昨日滬甯火車抵埠時有吳鈺携帶鈔票洋五百元來滬購辦貨物詎甫出車站栅門即被若輩上前兜攬車輛乘隙將吳身畔之鈔票悉數攫取飛奔逃逸經吳投報該管捕房立飭包探奚德安協同四十號西探目潘林士將徐葛郭三人拘獲帶回捕房詰問口供一過押候吊贓解究 
[水警巡士自戕]  
　　江蘇水警一區第三隊派駐龍華港百步橋之第二分隊二號一等水巡長湯志遠所部師船一級水巡胡松林忽於前晚（二十三）夜半二時突將快槍置入槍彈乘人熱睡之際用脚自踏槍機開槍傷重斃命伊兄松貴亦在該船充當三級水巡據稱伊弟平日似有心病等語當由湯巡長具報第三隊昨經隊長王壽良函致地檢廳請即派員往騐一面據情飛報水警第二廳長請示地檢廳朱檢察官當率毛檢騐員蒞該巡船上騐得已死胡松林所受槍珠乃從心坎左面擊入即由後肩下透出委係致命而死填明尸格判交屍屬自行棺殮聽候核辦 
[陳紀堂仍得領還烟土]  
　　陳紀堂日前派令夥計陳子香將烟土兩隻持至英界錢存濟藥材店托製丸藥行經東棋盤街被匪徒邵阿炳上前强攫圖逃當爲英界巡捕拘獲解經英公廨奉訊屬實判令該匪禁押西牢外以原告不應私帶烟土因陳住居法界着送法公堂訊辦在案昨由法公堂提訊陳延某律師代表稱此項烟土實係原告囑令夥計送至英界錢存濟藥才店内托製丸藥並非私賣應請堂上准予發還等語詰之陳紀堂供此土民人於五年前賣下乃係製造丸藥所用不敢私售中西讞員判陳旣非私賣准予將土發還完案 
[永祥里售烟案訊結]  
　　紹興人范百福（即魏百增）因在新閘路永祥里一千四百五十一號屋内私售燈吃被捕房查獲將魏與烟客高和卿（即江仁卿）吳浩大連同烟具一併帶入捕房解奉公共公廨諭令高存洋十元魏吳仍帶回捕房候再訊核魏因在押烟癮囑由蔣金發私遞烟泡兩枚適被探目邵和鈞撞見稟明捕頭昨將蔣與魏等一併解送公堂請究經中西官研訊明白以蔣膽敢遞送違禁物品着押西牢兩禮拜魏押二月吳浩大罰洋四十元充公烟具銷燬高和卿保出不到仍着傳究 
[小車夫串竊藥才]  
　　東興成號主昨投法公堂控稱日前商人號中雇徐福關朱成仲小車兩輛推運藥材若干箱至某處詎被徐朱在途中串同竊去一箱銷贓與義泰號報經捕房由探徐阿東將徐朱兩人拘獲吊出原贓六十四斤尚少七十一斤求請訊究外並請向義泰號主遲文卿訊追詰之徐朱兩人供認行竊後售與義泰號是實義泰號主選文卿由伊妻趙氏代到否認收贓中西官判徐等還押候遲自行投案再行核辦 
[沈根祥犯案累累]  
　　沈根祥因在北蘇州路攫取婦人費李氏值洋六元之金挖耳一枝彼滙司捕房包探奚德安獲解公共公堂諭着收押查明曾否犯案再核在案兹經奚探調查得被告迭於去年十一月二十七號串拐住居文監師路一千一百二十七號門牌婦人羅陳氏之三歲外甥女阿英價賣後又竊取蓬路一千一百三十二號門牌劉心齋家衣飾各物故於昨晨傳齊人證將沈根祥復行解究中西官研訊之下以沈犯案累累實屬不法判禁錮西牢四年期滿驅逐出境 
[過犯攫物判押一年]  
　　匪徒王小麻子前日在南京路攫取婦人朱劉氏金挖耳圖逃經氏鳴捕追獲人贓帶入捕房昨解公共公廨請究經中西官訊知王係過犯判押西牢一年期滿逐出租界贓交原告領回 
[扒竊安靜一月]  
　　竊賊王阿金楊阿榮蔣阿根等三人日前在法界大世界游戲塲内摸竊遊客身畔之銀表等物現爲法捕房包探周寳生等偵悉將王等一併拘獲吊出原贓帶入捕房昨日併解法公堂請究先據該探上堂稟明前情詰之王等三人供認行竊不諱中西官判各押西牢一月以儆 
[上海縣署批示兩則]  
　　塘橋鎭民人桂永潮等爲覇佔公地官河環求訊究由呈悉據稱盛阿全於壩基原址建造房屋截斷水橋覇佔河面等情如果屬實殊爲不合候令行該鄉經董查明阻止可也仰即知照此批 
　　田雲泉爲請求飭知會丈局阻轉道契由道契係會丈局經辦阻轉道契應將保圖圩號單户糧户畝分及管業情形呈明會丈局核辦並將呈明緣由呈報本公署備案此批 
[淞滬警廳批示三則]  
　　　馮水福呈悉查爾女閨囡捲物私逃其受人愚誘當無疑義惟是否爲蔡吉全所誘該民並未能指出事實證明一面之詞碍難遽予受理應着隨時自行訪查如果偵知誘匿所在仰即報警拘究可也 
　　批顧福祺據呈已悉仰候令行該管警署查追解辦可也 
批葉陳氏呈悉應發交偵緝隨時查緝可也此批 
[中華職業敎育社通訊]  
　　社員牛厚澤君載坤在甘肅提倡職業敎育情形前經載入本攔　復得牛君與王天柱楊漢公兩社員來函略謂職　敎育洵爲救國良藥自載坤旋甘後與天柱漢公竭力鼓吹頗承各界驩迎適月前敎育廳開全省敎育行政會議及小學成績展覽會各縣辦學人士麕集省垣載坤等乘機講演並照印本社宣言書及章程數百分廣爲贈送分途介紹計自敎育廳長以下各校校長及各縣學務人員入社者已達百人（中略）通信處暫附正本書社（在蘭州省城）常年費已公决將載坤前管救國儲金發還　餘之欵提撥二千元作爲基金常年生息略可敷　（中略）嗣後如有新出關於職業敎育圖書并希惠寄多分代價由坤等完全負責再載坤請設之工藝學校不日即行開辦漢公已在校中本科三四年級（按楊君爲甘肅省立第一師範學校校長）加入各種毛編物敎授爲將來推廣此項職業之豫備現在各校仿照加授者日見其多預料數年之後必能發達云云 
雜評二 
[和會之萬責（庸）]  
　　據某通訊社消息近日和平會議不特國會問題陷入擱淺之悲境卽善後案亦因財政問題種種阻礙審查暫時擱置是和會在實際上解决各案皆呈停頓之狀態而會議前途殊鮮樂觀可語代表之能力蓋已捉襟見肘矣 
然而各方之責重於和會者方興未艾也各省善後問題則待决於和會取消烟酒公賣則請議於和會乃至廣東之禁賭各級自治之恢復皆惟和會是望一若和會具有解决鉅細之萬能者吾不知代表諸公將何以副國民不盡之期望耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十一）] [  一之]  
　　東美各名城寒季甚長深秋萬不皆枯秋冬幾難判别其地留　甚少惟四五六之月間野外鳥鳴嚶嚶絶似我國上海四月靜安寺路西段園　　勝處所聞者蓋皆由南往北轉徙過境之候鳥也美國人士之以假期暇署從事野外游行大抵不外兩類一注熏於野花一致力於鳴禽其專致力於鳴禽者大抵均爲鳥　研究會會員中國之有學會必先得有若干名著當世之學者對會中公益事預抱一犧牲之宏願一貢獻之精誠而後乃有若干倍之會員納資人會而請益焉 
是會自四月中旬起必有四五星期之講演每星期講演一次或兩次講演時每在下午四時而後使各會員得以公餘之暇入聽也講演所川各標本各影片各彩圖與各項電燈映畫等無美弗臻應有盡有講演材料舍學理上　　之研究外復有各旅行家各探險家對於鳥　觀察之自述其足引人入勝處實非數行所能盡也 
自五月中旬以迄六月下旬則各會員須乘野外電車或短距離之小火車或自備之機汽車等於天未明時馳往城巿外之各鄉村擇一定點齊集一同步行出發山識途者爲嚮導由博學多聞者親授種種研究法各會員咸携望遠　及鳥類圖譜等物以從一届黎明羣鳥齊出有甚小者若更以望遠鏡窺視亦不難踪跡而得之也各會員於晨光熹微中咸能享受此天然妙境不可謂非學會國體之所賜矣 
　　在此大隊出發研究鳥類之良辰有竟日滯留野外而日暮方言旋者蓋鳥類雖以黎明爲最多見但天明日出後之鳥音仍不難於郊野間聞之習知鳥類之辨别者聞聲即能立辨爲何鳥故欲聞聲辨鳥即須消永畫於林間　上其任指導與講授者亦必犧牲全日之光陰以爲　體中人謀快樂焉我國舍上海著名之數團體而外其餘尋常有名無實之小社會創導人大抵均以權利思想爲先務獨彼美國無論大小團體其創導人不獨不視會務爲（權利）且亦不復視之爲（義務）也蓋其眼光中直視會務爲其應有之（本分）耳中美國人民習性之不相同此亦足供吾人觀察之一要點而我國團體事業之盈虚消息亦復盡在其中此誠古籍所謂莫現乎隱莫顯乎微也 
老申報 
[奇緣巧遇（見光緒二年四月初十日）]  
　　邵伯之北高郵之南有露筋祠鎭大村集也村農某家本小康生一女貌極美故擇壻殊苛其後門適臨大河女於無事時間一閒眺近有某公子者援例候補兩淮由原籍道出此鎭舟泊河干忽見女自後門出頓時心醉幾不自主遂停泊旬餘戀戀不忍去然亦無良策可達微波一日見女尼自門出喜極遂登岸尾之入庵告以故而重賂求計尼諾之又旬餘尼竟醉女以酒送入舟中公子即揚帆南下迨女　公子長跪床下温詞令色矢以白首女至此亦無如何及抵家見高堂大厦僕從如雲居然巨室女心亦少慰公子父就養在寓因媳婦新故正籌爲子續膠忽見携一女歸疑所置妾顧見女有不豫色疑而詢之女始哭訴其故公曰此我兒之過也然事已至此汝母戚戚吾當徐爲謀之次日即遣冰人僕從具盛禮備婚儀奉命服往某農家結姻事尊爲蒙婦初農之失女也鳴官而自慙嫗又日夜飮泣正進退無　得是信乃大　遂厚待來使而送　　結朱陳焉此今年二月底事惟公子名姨傳者諱焉現聞有紅豆詞儂將爲譜意外緑傳奇以記之云 
劇談 
[（三一）律] [  宋春舫]  
TBATHAORYOFTHREEUNITIES 
　　近時評劇家稍具歐美學識者動輒以（三一）律爲言三一律果爲何物乎吾友胡適之於新青年雜誌中曾偶及之顧吾國人對於（三一）律之歷史仍茫然不知也 
三一律者時間統一UNYTYOFTIMEUNITYOFPLACE題義統一UNITYOFACTION之謂也時間統一者自第一幕至末幕其時間不得逾二十四小時　如第一幕中人物爲垂髫之童末幕中斷不得變爲白髮老翁小仲馬之劇（私生子）LEFILSNATUREL其第一幕與第二幕時間相去二十餘年是爲不守時間統一律之最著者 
地黨統一一律蓋脫胎於時間统一者設或第一幕之地點在巴黎第二幕地點不得在北京蓋自巴黎至北京即乘飛艇至少亦須五六日决非於二十四小時内所能達到也 
[武侯洞（古蹟圖七十一）]  
洞在徐州城外十里相傳爲諸葛武侯避暑處滿山怪石氣魚峥嶸中有讀書臺棊臺風景清幽眞别有天地非人間也題義統一者劇中情　須貫澈到底不得旁生枝節如劇中叙甲乙愛情不能再插入丙丁愛情以擾亂觀者之腦筋托而斯泰之AONAKNRENNIN　小說及李笠翁諸劇如巧國　等俱係違背此律者 
（三一）律或　（亞里斯多得）律因亞里斯多得曾記録此律以備當時希　劇家之研究或曰司加立格SCALIQER律司氏意入其學說在歐洲中古藝術復興時代（KENAISSANCE）極有影響者西騰列氏SYDNAY亦屢論及此律然解析此律無微主不至之功臣則爲法人樸義樓氏BOILEAY自樸氏提倡此律以後（三一）律之影響及於全歐當時法國戲劇大家俱恪守此律不敢越雷池一步意國則尤甚西班牙戲劇大家羅板得佛格LOPEDEVEGA每以不能遵守此律爲憾英國沙士比亞往往睨視此律彼非不知也（大風雨）TBETEMPEST一劇沙氏固亦曾守此律者 
樸氏以後法國（古文）學派ECOLECLASSIQUE視（三一）律爲金科玉律戲劇家不遵守此律者即羣起而攻之高而奈一（CORNEILLE（西特）LECID一劇之大受抨　者蓋以此厥後伏而丹氏VOLTAIRE之竭力　斥沙士比　亦無非爲彼輩一鼻空出氣耳 
　　一千八百三址年法囂俄氏VIETORLLURO（海而納尼）LRERNANI一劇出現始將（三一）律之努力完全打破　至今日戲劇家竟有不知此（三一）律爲何物者　易卜生（魔鬼）一劇GHOST　小仲馬之（弗　西龍）FRAOCILLON暗合此律法近時大劇家（海未安）PRULHERVIEU雖不謹守此律然觀其各劇本之結構似頗崇拜此律至近世單幕短劇梅德林之神秘短劇蘇特曼SUDERMAN　之FORE與UORITORI兩種短劇（余曾譯其推霞TEJ　一劇）皆可以不必守而竟守此三一律者也 
小說 
[歐戰小說老愛國者] [  雄倡]  
（英國紐頓氏原著）WDOUGLESNOWTON 
時募兵之軍曹莊容而瞬目上下視一老翁循例叩其年齒老翁力作武健圓轉聲答曰吾年方壯剛語出人叢中羣少年咸匿笑不置軍曹忍氣復問曰老戰馬爾年幾何矣翁曰吾爲老戰士年纔四十一歲慈特來應募甘隷新軍律之下一顔色慘白之少年書記微語曰吾殊不　然軍曹唇吻搐縮引目仰視此翁之星星白髮翁即囁嚅言曰吾三十歲時受一震怖吾髮乃一夕盡白軍曹此誠語也當日吾髮本美非復如　於是此竚候於募兵站台之羣少年益笑其妄老人亦知所報年齒軍曹見以爲妄事至頽喪復强顔曰君乃不信吾爲老戰士乎軍曹曰烏有不信惟吾不能不要索爾出伍之文憑一觀爾已挾與俱來否抑亦一夕不翼而飛去也翁無言出文憑上之此文憑翁頗用自矜貴然足定其運命矣此文憑爲一八八四年出伍時所頒給時年已三十有一此募兵官雖極匆忙中固無　核得其年歲則已六十有一矣軍曹靜觀文憑半响遂璧反之言曰老　人爾休矣吾良用倀倀語時甚温藹翁吞咽其聲氣幾爲壅言曰然則吾乃不復能爲益於宗國矣吾乃不復能効命疆塲爲國家盡一分之責如他人矣哀哉軍曹曰爾當知立限以四十二歲爲止至危急時則以四十五歲爲限爾應知吾不能　章徇爾也翁乃出於通衢見巿上熙熙攘攘行人如織觸目幾欲隕涕蓋是間之人幾皆爲國盡一分之責見軍官駕車馳過吏士倥偬往來各衙署間士卒列隊而過至野次蒐兵備赴前敵凡是者均皆爲國盡力翁自念爲身經百戰之老軍人槍技之精臨戰之勇視少年　曾無婗色乃不復能効力軍前問所犯何辜則年　之高殆即其罪名耳翁爽然歸寓伏匿不出蓋見彼少年輩備赴前敵觸目傷心自念若輩所行役已乃不復宜身與其中若輩地爲宗國出戰已則家居坐廢但於報中讀戰訊耳乃仰天長歎曰老子筋力强健曾無　少壯時尚能任力戰不後们他人但使予我以機會當示以老子亦不弱於彼少年子弟也滑鐵盧火車站者居泰晤士河之南岸舊日兵車均由是啓行時亦將有軍隊由此登車出發翁不禁心動遂亦赴此車站至則見站中兵士　聚皆顔色棕黄勇概　然爲百練之勁旅翁觀之旣妬且痛微呻念若輩行載以兵艦一禮拜中抵戰地矣而吾老乃不能同往天乎方翁立觀時忽有一要人趨至一鐵路稽查員之前此要人行色匆匆欲赴沙森墩SOUTHAMPTON（英國一海埠）乃就叩以火車之時刻時當戰爭之際火車用以載兵客車行期無復定準因有是問 
[自由談之自由談] [  不冷]  
　　不干政近日武人多以不干政相號召其說甚是也然旣有不干政之宣言則當盡力於其本分職權之内而職權以外一切皆不當干涉故不干政之界限當以其職權爲界限不當以有害於已之政則不干之有利於已之政則依然干之也 
 
 
 

Page 15

 
 
   
 
 

Page 16

 
 
   
 
