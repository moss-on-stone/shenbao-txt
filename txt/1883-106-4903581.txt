# 1883 - 106 - 4903581

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣縮小以便行篋擕帶並務求點　分明俾閱者不費目力此固入爲海內文人所賞鑒無待贅言茲又將四書味根錄飭工照印其字雖較原本略小然仍縷晰務分無論童叟卽　下亦堪披誦兼之紙色潔白墨光濃淡相宜裝潢亦極精雅現約於三禮拜後卽二月二十外當可出書欲購者祈　時至三馬路大禮拜堂南首申報舘間壁申昌書畫室購　各外埠由賣報人代售發布 
[書張幼樵官庶條陳停損善後疏後三]  
　　停止分發嚴核保案誠停捐以後必有之大節目也更爲仕途籌疏通之法則銓補章程亦其要焉夫立法不可以不詳而亦不可以過紛自銀捐减成保案山積部章蕩然從前成法不可復守　名色太雜歧徑轉多適爲吏胥舞弊之資良可慨也銓選條例本極簡明開捐之始亦止雙月不論單雙月按次開選冊籍釐然　　影射亦不得攙越是以道咸之際　生踴躍皆捐至不論單雙而止部選之缺遠近不定或有老親不能迎養以道遠爲難者亦　先擇交誼以某親串某年世寅長居某省之上游願爲其僚屬者　國家定例必順人情于是落事變　部選之處又有歸外補之法捐生指省報捐卽時分發蓋比部選爲便宜矣以部選通各省之缺外補就一省之缺雖則途　寬狹時有遲速而一經到省缺不能得差自可委假令交情篤厚長官調劑五年優差勝於一任苦缺矣故咸豐三五年之後各省捐生又大都舍部選而捐分發也當日東南各路十九用兵完善之區創說抽釐殘破之地　營克復厘金以濟軍需欵臣用繁一處有一處之情形卽一卡有一卡之辦法申詳報解事無定章事竣之後統歸軍需項下免其查造報銷如此則可以致富其在軍中者或司文案或任轉運或掌採辦迨至官軍勝仗攻復城池此皆異常　力人員與　鋒陷陣者同登保案越級超升一從九之微三五年間居然監司大員其次亦不失州縣如此則可以致貴天下有旣富且貴之事而人心不歆動者乎其始各路淪陷旣無城郭又乏人民候補之官　其未有職守率皆飄然引去而有差有缺者於賊至之日各以身家性命爲慮相率　逃迨官兵得手勢如破竹指日肅清又深　以逃亡得罪因而鎖聲匿　隱姓埋名終其身不敢復出曾文函經畧　　　　毅統軍至上海規畵全蘇恪靖以偏帥入浙三省地面十萬軍聲或居或行非數百員不敷差遣其　禀到者率皆今日上兌明日當差實收換以尙待將來部中騐看可補可免如是者二三年莫不旣富且貴雀翎翹然平定之後列班補缺居然資格最深之員矣由是人爭羨之而捐輸日益田　不謂後到者己處不及之勢同是捐銀若干而遲速大異臂如經營同本不同利巧宦者大失所望乃不得不以銀錢爲孤注倍蓰十百以博之盖至是而花樣又翻陳出新矣底官百金者花樣四五百甚而知外補之無期花樣之無用又轉謀捷經於部選之班有所謂小四成大四成大八成者從前减例銀以廣招徠日久復補例銀以變銓章名冊愈紛徑途　出終乃大四成大八成者稍落人後而　須三五年始行得缺部章之紊莫過於此物函必返其勢盖有不得不停捐者捐者捐保者亦捐茍非一停何所底止面目下部中銓選外省叙補之法李猶仍未停捐以前之積弊而不能改者何也竊謂停捐者疏通仕途之源也其源旣清而其流不塞無减乎橫流之勢也今之名册誠有如所奏吏　其籍可不能知何論長官者部中如此外省亦然名雜路岐雖有精明之員何從認眞考核徒使吏胥播　巧宦鑚營上下其手以售　貪之術庸有益於仕途也乎或曰捐生之花樣彼實的銀於　國家者也銀多銀少各視其力之厚簿而旣有比先後遲速之　今次一旦　棄慨　簡明得無誘之於前而又　之於後爲人上者何至以計取民間之則乎然亦思班先者固許以得缺班後者亦未嘗不許以得缺也上等之花樣一出而其次其下皆歸無用然則前之以計取者蓋不少矣况乎刪汰班次卽不得缺而猶存其候補之名若停止分發則子以實官而并絕其出任之路又何鰓總焉以計取捐生爲疑哉 
[越南近信]  
　　○香港西字報載有安南海防信息言本月初三日有法兵船名巴西惠爾駛至烘戤地方次日遂建法國旗幟而遽其地聞該處有煤礦安南將以此礦　之中國故去國捷足先登也至初六日又有法兵船名哈默林駛至該處與巴西惠　交替十三日巴西惠爾開輪前往安南京　蓋駐安京之去公吏令該船至　以資保護也又有南定地方之安南撫臺因慮法兵相侵故設法欲在河口爲阻禦之策法人知之卽由海內發兵船一艘名伯盧味耶前赴該處先是該處已有法兵船兩搜一名思不來思一名方　里并比而三逕往攻取因十三四兩日朝水不便尙未進兵大約數日內必將進取南定矣其法兵之在海內者旣前赴南定復調海防之兵百名以守海內又聞有兵船兩艘由西貢而來一名得刺克一名加佛林皆將前赴海防云 
[皖垣官報]  
　　○臬憲胡履平廉訪客冬奉　詔赴都當經裕大中丞奏請暫留襄辦賑務茲悉廉訪巳於二月十六日午刻起程北上矣徐大宗師於十七日由池州起馬十八日抵省云二月十六日藩司盧牌示本任桐城六百丈巡檢尹高儀仍回本任供職以專責成 
[哀鴻徧野]  
　　○皖省被災之十三縣經裕大中丞據情入告一概停征錢糧刻己頒發謄黃俾衆周知矣又聞被灾之縣以宿松望江爲尤其是以兩縣離民約六百餘人沿途乞　迤邐至省垣適藩憲盧方伯　公出署衆離民乃環叩道旁籲　恩施方伯目擊心傷卽令首縣譚明府及某善局按名給以錢米衆難民　　安無事億　饉　　何省蔑有老贏塡溝壑壯者散四方不知其幾千萬人彼身爲民故者何可不早爲之計耶 
[江西官報]  
　　○二月初十日藩憲牌示義寍州吏目王受祺調補餘干縣丞員缺飭赴新任所遺　目事務以試用從九汪學濤署理又飭赴萬年縣丞新任曾汝清查無下落繳委所遺縣丞事務以試用縣丞程國鈞署理又上饒縣丞　　據報病故所遺縣丞事務以試用未入宋祖燾署理又崇義縣長龍司林玉澤據報病故所遺巡檢汛務以分先縣丞徐國楨署理又署彭澤縣馬當司施鑒據報患病請假所遺巡檢事務以試用從九陳晉祺署理又工部候補主事舒孔洵由靖安籍進京路過於二月初四日至署初五日至各憲署拜會於初十日起程二月十三日撫憲潘牌示照得督糧道裕昆丁憂所有粮道篆務本部院酌委候補道賀元彬堪以署理又照得統領江軍水師賀道現已委署糧道篆 
 
 

Page 2

 
 
務其所遺該統領事務查有候補道王德　堪以暫行接辦 
[温州官報]  
　　○蔣幹庭觀察於上月二十七日附搭海定輪船晉省或謂有機密公事面禀撫憲非僅爲賀年而去也○后垟鹽厘局趙委員不知何故禀請病候懇求彭總辦委人代理聞秀候補從九李君紹先接辦委札已下嗣聞温州府單太尊因程書辦未將委稿呈送畫行不免介意當經石邑尊出爲調停言　於好惟李委員因不治於上憲遂將委札繳銷於以知一飲一啄莫非前定也○小南門之茶捐局某正辦已委糧　戴貳尹帮辦委捕廳黃廉捕平陽橋墩門之茶捐局正辦委候補從九吳君少元帮辦委候補縣丞顧君子元均定於三月初一日開周惟西門厘局委員謝君貽孫已于十四夜子時病故其局中公事先歸總局帶辦大約須俟省總局委人接辦故不另委代理也○狀元橋釐捐局吳委員因收數短絀是以禀請病假懇求上憲另委接辦現聞省中委顏君峻德已　甌郡大約不日卽可接手矣文聞樂清大荊茶捐局向由大荊糧廳帶辦去歲因高君湘帆署理兼辦之際而實缺金君吉人奉飭回任是以總局將此茶局分與高君專辦今年斯局已委紹先前往督辦矣 
[東甌瑣錄]  
　　○温郡當海疆之孔道風俗素靡男女衣服本以華麗爲尚近來詨立不關輪船來往都人士目染耳濡較之疇昔繁華尤甚故温處牙厘總局憲彭太尊因思温郡綢縀庄號共有數十家之多而售銷復如斯之廣何以比年以來竟無綢縀赴各局卡報捐者是以大張告示徧貼通衢目下己有翰林院庶吉士湯繩和舉人黃書誥禀稱認捐錢一千四百串試辦一年如一年之中生意果旺再行增　銷數短絀亦請核减等語叩求酌核施行當蒙彭太尊批準在案論者謂以木天之清望掌綢業之捐輸羨之者固多惜之者亦不少也○五馬街陳茂昌包頭店食指繁多家境逼迫三男兩女均不事家人生業惟藉母氏女紅以供諸兒之餔啜長子年己二十有四次亦十六七性嗜賭博然家無儋石之儲焉有雉盧之費每至技　難熬則　物以去母子因此口角不啻朝絮夕聒本月初其子又將單被竊去母見而號泣十五晚間又將所盖夾被暗藏衣內出門而母始覺喊泣追趕而其子已不知奔往何處翌早回來則衣與夾被己作黃鶴飛去矣其母忿極竟將子之手指咬落一節而哭泣救救之聲喧達於外隣人咸來解勸其母子均巳昏絕於地見之者莫不酸心噫何不才之子之集於一門也○前報列府署之大轎班索取黃曆包一節現蒙單太尊查悉其情遂將該轎班何標斥革玆聞何標早己逃匿他方而太尊卽飭差役從速嚴拿否則定行提比云 
[蘇省甄別題目]  
　　○本月二十四日蘇垣紫陽書院衛中丞甄別在院投考肄業生到院者凡千人點名時擁擠喧譁兼以天氣鬱蒸困在垓心考無不汗出如漿玆將題目列下　文題　夫人不言言必有中子曰由之瑟　詩題　陸海潘江得潘字五言八韵 
[吳會叢談]  
　　○省城遷墩之議始於去冬至近日已見興辦按章凡荒地業主赴縣呈報間數每間繳納營勇賞犒錢三千文如未經具報者由縣墊給日後原主認領須繳還此項然後建屋前日由官先發各營銀兩飭先購備鐵鋤鐵鏟畚挶各件已於二十日蘇標五營一律動工由小舟將瓦礫運至大校塲塡高二尺然後再行運出城外塡築官塘云○十九日係春祭蘇府城隍尊神之期是日畢太尊親詣致祭并傳城外京班在廟台演戯四折頃刻間閑人四集廟內外無一寸隙地至日將亭午卽己鑼鼓收塲然聞信而至者猶道路相屬至斜陽西下始散云○閶門劉家浜有某成衣店學徒年齒尚稚平日每喃喃自語謂樂莫樂於自盡人以其兒戲不之理如是者幾匝歲本月十八日晚竟乘間以細麻繩繫窓櫺引頸就之足不離地而死該店卽報知伊父母前來次日卽行棺殮人謂其有鬼物憑附使然也○近來吳中拐徒頗爲肆惡二十日上午王洗馬巷某姓失去幼女年甫十三面目固楚楚可愛者嚮午聞盛家浜又失一九歲女兩家父母四路警喊汗雨欲滴其狀甚爲急遽至日夕猶未尋到拐徒之多一至於此眞地方之憂也○閶門外有裝水烟者名阿朱日往來於茶酒之塲見有衣服麗都客必附耳語曰其處新設勾欄新到女郞眞不啻天仙化身盍往觀乎有惑而隨　往者必兩面索費得百十文便欣然他往有聞其語卽贈以拳批其頰者朱亦不悔前日引一客至某妓家客固囊空羞澀不名一錢者　揮之門外以閉門羹待之而朱亦漕斥客去後門有剝啄聲　以爲朱也大聲詈之叩門如故蓋其熟客固大腹賈也繼而拔關啓戶見是某客龜　一齊陪罪惟恐逢怒詎客方中酒以被辱不甘卽將桌上盌碟水煙袋盡擲於地而餘怒猶未巳迨客酒旣醒　又將原委述明始仍和好如初然所毀器物已不資矣于是　益切齒於朱而朱則仍拉皮條如故○獅子林於本年歲首仍招馴象賣觀吳人以數見不鮮故問津者殊爲寥落近又尋舊例爲蘭花會於廿一二三等日盆供以爲遊人賞玩近日天氣正值晴　想士女聯翩芬芳樸鼻當別具一番幽致也○念八日清明諸神賽會遊人多擬虎阜之游惟畫船歌舫則已不可復得蓋一月前多巳預定雖倍許其價亦不能致至此外小舟亦皆以受雇辭波與時行樂者惟有臨流稱異而已 
[揚州火警]  
　　○揚州入春以來雨多晴少火災亦因之而少十三日初更後忽見舊城之東火光燭天約一時許始滅蓋西門七條巷內徐姓家失火也瓦房三進同付一炬徐姓兄弟三人皆嗜阿芙蓉而乙之吸烟迴不猶人烟甫入口人卽如醉卽俗所謂烟迷也先一日乙掃墓回家未免辛苦晚膳後卽就搨吸烟三四口後卽昏不知人家人見慣亦不過問羣賭於他室不意燈罩爆裂延及枕畔之書俄而床帳然矣床板亦然矣而衆仍不知有僕某見天欲雨往後院收所晾之衣忽見烟霧迷漫乃大驚急呼衆入乙室見乙仍臥於烟火中衆急曳之出外乙始驚醒而鬚眉皆燼矣時適東風大作火遂不可嚮邇幸未傷人耳所奇者先一日乙以洋四十元買一百靈鳥售鳥者於傍晚送來火作之時不及携籠烏遂羽化而去人謂若此鳥者豈犯火刧耶 
[院試太倉州麗題目]  
　　○江蘇黃宗師歲試太倉川屬所有生童經古題前已列報玆故又將逐塲題目彙登於左○十五日生正　太原思爲之宰　全章　鎭　子游爲武城宰　全章　嘉　子路使子羔爲費宰　全章　寶　仲弓爲季氏宰　全章　祟　子夏爲莒父宰全章　通塲經題　分寶玉于伯叔之國是庸展親　通塲詩題　岍得小雨輕風春一半　得春字○十六日覆生古　東坡叅玉版禪賦　以能令人得禪悅之呸爲韵　詩題　岍得卯爲春門　得門宇○十七童正　嘉　古之爲關也　祟　古之爲市也　通塲次題　誦詩三百授之以政　通塲詩題　賦得桑柘影斜春社散　得歸字○十八提覆　嘉　舜有天下　二句　崇　湯有天下　二句　文生補考題　多取之而不爲虐○十九童正　太　其子趨　鎭　其妻歸　寶　其兄自外至　通塲次題　父母其順矣乎　通塲詩題　賦得田家自有樂得家字○二十日提覆　太　柳下惠爲土師　鎭　寶　事君數○二十一日招覆全屬一等題　不踐跡亦不入於室　詩　賦得得意唐詩晉帖間　得間字五八○念二日考教題　夏曰校殷曰序周曰庠學則三代共之皆所以明人倫也　次題　直而温寬而栗　詩題　賦得園林璧水　得京字五言八韵 
[查私罷市]  
　　○松江浦南一帶地近海濱居民以在產鹽之地慣食土鹽本年華亭縣屬之亭林鎭忽設一督銷鹽局一月以來買者寥寥於是下逐家搜抄之令夫鹽爲食用之需無家不有卽無家不私一時雷厲風行民多嗟怨月之二十二日巡丁等到該鎭胡德興豆腐店搜私店主以其直達內房急來攔阻當被　去旁觀來勸者亦遭殺擊當經廳汎臨塲彈壓詎哨官反喝巡丁放鎗以致有被傷君居民乃咸抑不平市爲 
 
 

Page 3

 
 
之罷復經廳汛會同紳董保甲馳縣喊禀楊邑尊卽於二十三日親往屨勘云此說得諸傳聞其詳俟有續信再錄 
[傳過滬]  
　　○李傅相將到吳淞已列前報玆悉傅相秉招商局之海宴輪船於昨晨七點鐘時舟抵吳淞口道憲邵觀察暨製造局委員等均在該處恭迓憲舟停輪片刻卽駛往裕溪口云 
[南市失火]  
　　○前夜二點鐘時南市王家碼頭直街某姓破絮行失愼時當夜分四隣在夢中驚起有不及穿衣者該處係東西街兩面對燒各燬兩進共計燒去平房約三十餘間城內外各龍畢集至四點鐘時火勢稍殺旋卽救滅幸未傷人云 
[吞煙斃命]  
　　○昨報死生末定一則玆悉韋阿彩於前夜扛回家內旋卽斃命現在各親族羣聚議論不知如何了結耳 
[爲松屬南匯川沙飢民乞撫并杜患啓]  
　　○蓋聞救災卹隣爲仁人之急務而博施濟衆尤善量所難充然而愛莫能兼理無偏護舊如揚安被水固在近而系懷昔聞晋豫告災非因遠而勿顧豈浦江咫尺反比隣天涯哉僕前由吳淞旅里蕭塘泊舟窺得鎭上各家有不安之色詢悉海旁衆姓齊同吃之心緣爲步進二三見人來數百其中固男婦老幼强弱良莠不等雖未必皆飢民之本色而亦非盡游棍所混充是以跣足蓬頭困者四而狠者亦居其半呼羣引類來者五而去者不見有三試推其原因海角廳縣遭水損禾棉旣無義倉何曾儲穀卽有捐欵亦存典商起本爲難支息有幾官則碍於經費早籌不准再事寫捐之憲議紳則樂得厚資坐擁可免開倉平糴之花銷掣肘動多束手何策雖口糧稍給無食者豈厭世文之求卽饘粥頻施好事者詎耐一簞之苦况松属素稱餘米未慣什梁比來各處歉收更多流痞以酒肉不厭之徒當糟粕難堪之景又安保不一唱百和漸聚愈多乎昨又聞擾及華邑之亭林各鎭并有浦左之私梟流氓亦托逃荒莫可窮詰似此日甚一日禁莫能禁奈如之何懇滬上諸君子倣昔年代籌借箸之章爲扶梓植桑之計則衆飢民幸甚同屬人亦感甚謹啓 
　　松江郡北憫時艱生載拜草 
[客述二十]  
　　○翌早開行舟首向西北而駛因須繞洛莫之島嘴也舟行近岸風靜浪平如走內河心神安爽至此無大海風波之險同人皆啜茗清話或一局殘棋藉消永憲日將暮時舟轉向西南行迎面斜陽霞光萬道漁者歸　來自水雲深處擊楫鼓棹而歌者與潮聲相和應自傍觀之無一非詰情　意惜余皆不諳也過此天色己暝不復可覩乃歸艙聽他人說鬼因同行諸客在船無事互搜昔年舊話說以爲笑一客正色而談曰吾壯時鄕居年少負氣與人言喜故爲平反以逞心志好以胆巨自誇人多腹誹之一日薄暮與村人雜坐樹下齊談楚說各逞舌鋒忽某甲指余曰此子自以爲為胆巨現時三官廟中停有前村某姓婦自縊之屍棺一口因與其母家議息未允恐將成訟尚未釘口子敢於三鼓時獨往廟中揭蓋一摸死者之面留記作信天明衆往騐之果確卽任君在我之羊羣中擇肥者殺而烹之以供大嚼何如若騐無信據罰亦償是余毅然允之卽同入鄰家索酒小　待漏三下甲持一盌內盛朱色之粥授余曰可塗少　于死者口中爲信余頷之甲倩諸人曰送彼去嗣半里之外止步待之候久不出衆可往視勿令縊鬼尋替去衆曰諾甲退入余乃束帶携杖同衆偕行共十數人止於去廟半里之茶亭下遵甲約也同來之人皆携有火種草把防意外也余酒力相助毫無懼怯卽捨衆而往時初冬天氣夜風蕭瑟望後殘月昏然無光霜憲露冷蟲吟喞啣余左手棒粥右手執杖疾行以至廟前見山門緊閉由傍門毀鎖而入遙見大殿中神前琉璃盞中燈光如豆作慘緑色回顧左廊下停一新棺想係縊死之柩也見棺後彷彿有人立定睛熟視乃泥塑之太歲也不覺失笑邤插仗於腰置盌於地右手握粥左手揭棺蓋啓急將右手入內摸向死者之口忽死者以口承粥而食吞咽有聲余夭驚欲回而腿軟不能移步祗好蹲伏於地側耳聽之少刻見棺蓋飛起擲於棺傍余更該以爲必不能免矣再見屍之已坐起騰身欲出一足已出於柩細視履乃男子時余之心驚目眩欲呼援口噤不能聲突聞柩中又有長嘆之聲繼聞女子嬌腔曰　殺儂也旋見又一女屍自柩坐起則前起之男子跌於柩外雙目灼灼亦不能起余心詫曰何一柩而有二屍哉正在孤疑廟外人聲大舉擁入院來火把照耀如白畫乃同來之人候久不見歸恐有不測齊來覓視也再看初跌出柩者非他乃甲也蓋甲授粥之後卽繞道先至預臥柩中欲赫余爲戯不料婦之自縊不過一時氣閉實本未死鄉人不知灌救誤爲已死棺殮擡入廟中留口不封待其母家也婦被甲壓臥身上早已活轉甲起後外風透入氣舒而起甲不意有復活之事當作縊鬼走尸故驚趺於地余此時清醒卽起往拉甲并告其故於衆相共扶婦出柩卽用棺蓋檯婦羣送至其家渠夫一見驚喜伏地謝越日設盛筵而酬焉言訖聞者皆笑時夜已深同滅燭無話稿尙容續 
　　選錄　報 
[舟抵京口同人招飲看山聽水樓並代邀玉琴校書侑觴一見依依如舊相識歸舟得七律一章錄請蘭翁亞翁同正] [  情生待刪稿]  
　　琵琶聲裏到江南香國穠春許共探腰樣難禁風一翦眉痕如畫月初三東山絲竹遙情寄南浦烟波別緒含相見何遲相別速個儂情味况嬌憨 
[梁溪道中卽事錄寄霧裏看花客正刊]  
　　○試燈時節泛輕差江北江南客路賒春漲一湖雙　活好風三面片帆斜迎人弱柳初添葉臨水夭桃未發花笑指惠山留後約清泉預擬煮新茶　舟過錫山風利不果游 
　　癸未正月下浣飯顆山樵時客楊州 
[新晴晚望]  
　　○積雨豁新晴乘興恣憑眺翠微隱遠鐘白水明殘照柳捲引風搖花醒迎客笑棲屋感索居把臂招垂釣○不寐　不寐常終夜蟲吟倍覺寒鄰鐘敲月落客思偪秋殘忽憶從前事方知過後難鷄聲催起舞長鋏向誰彈○田家　比隣居緑野各自散鷄豚互請嘗新粟相隨任幼孫雨餘拖草　落日倚柴門長守嘻嘻樂畋漁且薄言○岡州道中　雲物凄清霽色迷水天連處沒端倪圭峯瀑瀉穿城過沿　帆飛逐日低葵碧烟中嫩臨水橙黃霜後老垂隄料應故里秋花放一樣蕭森氣候齊○題故人幽居　幽人山野性結屋傍溪橋志趣推耕讀升沉付市朝鈞魚添小檻飲犢灌新苗絕俗成高隱巢由許見招○珠江早發　渡口潮初長風傳野戍　片帆旋霧重殘月傍船低萬里鄉心迴三竿日影迷勞生事行役驛路感鵑啼○南海神廟題壁　地靈終不變滄桑自昔規模壯海疆銅鼓聲錚傳兩漢石牌林立溯三唐江天夜靜魚吹浪花雨春飛鹿步堂　廟旁有鹿步司衙署　一路華洋帆影亂達奚底事永遙望　廟中有達奚司空像作遠屬之狀相傳蕭梁時泉羅國貢陣也携二波羅子種廟側風帆忽舉舟人忘之因立化於此土人以泥傅其肉身而神事焉○韓碑　在南海神廟　巋然古碣燭虹　彪炳千年姓字題謫宦天教先玉局詞源公論重昌黎潮廻東海文章肖曜浴南溟光怪齊神妙並臻山斗望摩挲未已夕陽西○浴日亭憑眺　極目東南際天涯與水齊孤帆隨鳥沒小樹入烟迷海闊波濤壯亭高日月低鄉山渾不見隱約白雲西○澳門　地形浮水肖蓮花曾說倭奴稅作家異域梯航來萬里昔時特角賸三巴華洋雜處殊風化江海爭流送日斜幸值　皇朝綏遠畧懷柔　恩澤遍天涯○遊澳間媽閣廟　次用張浮山太守韻　海角何年闢層崖表秀靈人烟叅異俗香火誌津亭　相傳莆田神女會航海至此　潮信迥涵白榕陰不斷靑登臨搜舊句眼界豁空冥○雞頸洋夜卽目　一望浩無際游鱗閃閃熒夜深魚出戲破浪若飛星 
　　珠江杜鳳歧邠農甫錄舊作 
[蘇省撫轅抄]  
　　○二月二十三日候補道朱澂辭行回金陵　正任靖江縣朱昌霖禀知聞訃丁母憂　委署丹徒縣高家司巡栓錢　泗禀辭赴任　從九黃　銷盤門水　差未入壽紹琳禀知奉首府委散放孤貧口糧差　○二十四日候補縣茅紹祺禀知辭奉藩憲委解餉銀赴滬　委署蘇州府照磨柳翰香禀知接印　從九錢錫章禀知奉委接辦西路水巡　差平銛禀知交卸代理蘇州府照磨事 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報三百七十二號]  
[光緒九年二月十七日京報全錄]  
　　宮門抄○諭旨四道錄前○江督左　奏銷假並出省閱視工程摺子○湖北學政高　奏爲欠考生員暫緩褫革摺○閩督何奏揀員升補　缺通判摺○福建學政馮　奏報到任日期摺○二月十七日吏部翰林院正紅旂值日吏部引　見二十四名○掌儀司奏二十日祭　奉先殿澂貝勒行禮○吏部奏派稽察覺羅學　派出永順周家楣○召見軍機　徐桐　○○太子太保大學士兩江總督二等屬靖侯加一等輕車都尉臣左宗棠跪　奏爲微臣病勢稍减如期銷假並出省閱視工程日期恭摺仰祈　聖鑒事竊臣前因病勢增劇懇開缺回籍光緒八年十月十三日奉　上諭左宗棠着賞假三個月安心調理無庸開缺欽此當卽具摺叩謝　天恩聲明俟假期屆滿冉行據實自陳奉　旨知道了欽此欽遵各在案緣臣之舊病已積有歲時本難望其痊愈上年閱伍回省因積受暑濕復增新疾腰脚支離動履維艱深恐貽誤公務是以籲懇開缺調理兾蒙福庇幸而獲痊仍當隨時自効蓋受　恩深重義無可辭託病圖安非其志也自蒙　聖慈寬子假期三月以來延醫調治頻進補劑適江西撫臣潘霨赴任路過金陵爲之診脉立方據稱加進葠朮自可獲效入春以後病勢尙無增加脉息照常仰蒙　逾格矜恤暫免他虞謹卽如期銷假所有假期以內應辦公事均已力疾部署幸無積壓以後照常辦理自可按日程功按兩江要政以海防爲重而治水行鹽兩大端又爲海防經費所自出近行票運己有成効可覩據運司禀報湘鄂岸新商所領鹽票讓各舊商承領曹商照章承認彼此無異詞日飭赴湖北督銷局銀票互交別無轇轕向之龐雜議論盡化雲烟一侯該局咨禀前來當准銷結容再另摺詳陳治吳諸策治水爲要轄江以內水利工程經上年次第施治賴淮楚諸軍之力同時合作一氣呵成計巳成之工十得八九現仍駐工營作畫夜靡問弁丁齊心操作未肯告勞本省紳民同聲感頌大約全工可於春間千蕆其仍需陸續補綴者不能不候之秋末冬初也現據各道府先後具報揚屬堤工上年所辦之周家莊西堤六安閘鐵牛灣崇家灣八堡腰舖等處東堤又邵伯西岸至瓦窰舖縴道工程均已完竣本年接辦馬明灣西堤又擇修寶汜水高甘江等汎東堤赤山湖工東自之道士壩起歴蟹子壩至西之麻培橋已於十二月初四日挑挖完工玖接挑三　秦淮兩河以殺下游之勢朱家山河工關係滁州來安全椒江浦六合五屬水利得能一律疏濬農商實兩受其益而地叚較長中復橫亘石脊從前所以旋作旋輟者以此適臣酌帶親軍及淮揚鎭總兵章合才各營素諳工作淮軍各營相觀而善尤異常勤奮踴躍爭先故能收同役同心之効其省城內外河道閘工則藩司梁肇煌鹽巡道德壽會督省標及城守弁兵修築亦可次第竣工臣擬於正月中旬先赴赤山湖朱家山騐收工租開印後卽以次分赴下游淮揚鎭一帶周歴閱視與承辦各員面商機宜俾成水利而長江砲臺及江海防務案內續修工程並沿海沿江有應添立砲臺者擬順便巡視詳爲部署期收未雨綢繆實効臣出省後所有署中日行事件交藩司梁肇煌代拆代行緊要者仍包封由臣行次辦理除將回省日期及各工情形再行分別具陳外所有微臣病勢漸减如期銷假並出省閱視工程日期緣由理合恭摺陳明伏乞　皇太后　皇上聖鑒訓示謹　奏軍機大臣奉　旨知道了欽此　○○湖北學政臣高釗中跪　奏爲湖北欠考生員人數太多未能詳細稽核懇　恩暫緩褫革俾得核實辦理以昭詳愼而廣裁成恭摺仰祈　聖鑒事竊臣恭查光緒七年六月初七日禮部奏准申明定例一摺內開嗣後生員歲試無故點名不到以及欠考三次者均應一律褫革除名所有褫革各生概不准揑稱事故援案開復所以懲玩愒杜規避法至嚴意至厚也臣自十月二十六日接准前任學臣臧濟臣移交各學生員等第姓名正在造具報部四柱清冊臣細加檢閱見每學文武生員欠考至三次者十數各或數十名不等綜計湖北七十八學應褫革者一千五百七十餘人在該生狃於積習見夫軍興以來流離轉徙不能如期應試部臣核其悮考之由量子開復該生等屢荷矜全積久生玩勢所必至此次部文通飭以後自應人人知儆赴轅襦考何竟敢於積欠置功名若弁髦至於如此之多細思其故其仍蹈前轍甘於自棄者固屬咎有應得然部文通飭爲時未久不能人人周知一悮再悮實非出於有心者往往居其大半大抵諸生出身寒素在家不能自給或遠道覔館謀生不獲按期歸考或事後欲補考而路途　遠如施南鄖陽等屬距者近二千里跋涉無資因而中阻或巳經捐納保舉未及報學出仕外省或武生効力軍營例得免考暨已故各生家中無人呈報教官無從稽查概註欠考項下種種情節不能保其必無臣到任不及兩月無由詳細稽核若一概准于除名恐不能盡歸核實如河南學臣廖壽恒褫革欠考生員一案經部臣按名指駁另行核辦得以更正補考曲子成全士林感激無不頌　朝廷樂有之公部臣鈎稽之細臣道經豫省膠庠人士尤津津樂道之臣接准前卷卽便造册其中有無錯悮實不敢必竊以爲與其概行裁汰或因倉卒而致紛歧曷若暫緩限期俾歸核實以昭詳愼應再由臣按名行查各學務將欠考生員有無前項情節逐一詳覆核辦分別褫革該生不致事後揑飾請復庶與部章相符而　朝廷懲創裁汰之至意人人得以洞悉不致貽感於飭諭之未周實於學校大有裨益所有湖北欠考生員懇　恩暫緩褫革以便核實辦理之處出自　逾格鴻慈謹繕摺具陳是否有當伏乞　皇太后　皇上聖鑒訓示勅部核議施行謹　奏軍機大臣奉　旨禮部議奏欽此　○○閩浙總督臣何璟署理福建巡撫臣張兆棟跪　奏爲海疆通判要缺仍請以熟悉情形之員升補俾資治理而重地方恭摺仰祈　聖鑒事竊准吏部咨閩省前奏泉州府馬家巷通判石鳴韶病故遺缺請以侯官縣知縣鄭宗瑞升補一摺查鄭宗瑞歴任內雖有未完錢糧處分係在例准聲明之列惟　大計卓異尙未引　見不得作爲卓異應升人員該省尤溪縣知縣汪學澄中浙江蕭山縣任內　大計卓異引　見回任候升丁憂服滿選授尤溪縣知縣應由該督撫酌量升用此外該省有無勞績應升人員摺內未及聲叙應令查明各項勞績應升人員與此缺是否人地不宜詳細聲覆到日再行核辦等因光緒八年七月十三日　奏奉　旨依議欽此恭錄咨會到閩行司遵辦去後伏查馬家巷通判係沿海疲難調要缺民俗最爲强桿且有稽查海船之責彈壓巡防頗非易易必須質樸耐勞熟悉情形之員方可勝任臣等與藩臬兩司於現任通判內逐加遴選一時無員可調尤溪縣知縣汪學澄莅闽未久与此外勞績人員均於斯缺人地未宜不敢遷就請升惟查有同知衔正任候官縣知縣鄭宗瑞年五十四歲四川西昌縣舉人同治乙丑科会試中式進士引　見以知縣卽用簽掣福建同治五年七月到省委署長泰縣篆補授永福縣援例加捐同知升銜光緒三年　大計卓異准調侯官縣知縣五年十一月到任續經調署仙游縣卸事該員才具練達熟悉情形歴任未完錢糧處分係在准子聲叙之列其　大計卓異雖未引　見惟該員在閩年久資深例得升轉合無仰懇　天恩俯念海疆人地相需仍准以侯官縣知縣鄭宗瑞升補馬家巷通判俾期要缺得人實於地方有益仍俟准到部覆併案給咨引　見恭候　欽定至該員係初升人員毋庸核計叅罰所遺俟官縣知縣係　缺另行由閩揀員請調據藩司沈保靖臬司張夢元會詳前來除咨部外臣等謹恭摺具陳伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○福建學政臣馮光　跪　奏爲恭報微臣到任日期叩謝　天恩仰祈　聖鑒事竊臣蒙　恩簡放福建學政八月二十九日跪請　聖安仰承　訓示周詳莫名欽感旋卽束裝起程茲於十一月二十二日行抵福建省城二十六日准前任學政臣宗室崑岡委令福州府學訓導兼理敎授林宗瀚　送提督福建學政關防一顆並書籍文卷等項前來臣當卽恭設香案望　闕叩頭袛領任事訖伏念學政主持敎化肅庠序以端士習衡品　以拔眞才責任至爲繁重况福建爲人文淵藪理學名區尤宜加意講求庶收異日得人之効如臣檮昧深懼弗克勝任惟有懍遵　宸訓嚴密關防認眞考課以期仰副　聖朝作　人才之至意臣現擬定期檄飭所属府州飭行縣州府考俟明春出棚循照舊章開辦各属歲試一應事宜容臣次第舉行隨時具奏所有微臣到任日期除恭疏題報外理合敬謹繕摺叩謝　天恩再臣經過各省直隸山東二麥均已播種彌望靑蔥江南歲事豐登浙江杭嘉各属因夏旬被水收成歉薄幸粮價尙平民情安帖由浙至閩察看地方情形一律靜　堪以上慰　宸厪合併附陳伏乞　皇太后　皇上聖鑒謹　奏軍機大臣奉　旨知道了欽此 
 
 

Page 10

 
 
[京報第三百七十三號]  
[光緒九年二月十八日京報全錄]  
　　宮門抄○諭旨二道錄前○大臣李　奏請　賞假謍葬摺○晉撫張　奏遴員署理藩臬篆片○兼山西臬司左　奏恭報接印日期摺○署山西藩司高　奏恭報接印日期摺○閩督何　奏飭知府履任片○湖督涂　奏爲揀員請補叅將要缺摺子○又　奏揀員接署道篆片○總兵李　奏報出洋督巡日期摺○東撫陳　奏爲撥帶舢板片○二月十八日戶部通政司詹事府廂白旗值日無引　見○敬信童華前往　東陵請訓○周家楣謝稽察覺羅學　恩○寶昌服滿請　安○廣壽請假十日○順天府奏　京師得雨二寸有餘○召見軍機○前大學士署北洋通商大臣一等伯臣李鴻章跪　奏爲臣母葬期己近凟懇　天恩賞假　籍以妥大事恭摺仰祈　聖鑒事竊臣於上年十二月十七日瀝陳下情請假營葬一摺欽奉　上諭披覽所奏情詞懇切良用惻然本應俯如所請寬子假期惟北洋事務關係緊要李鴻章措置得宜朝廷方資倚畀所有請假營葬之處俟來年正二月間再降諭旨等因欽此仰蒙　訓勉周詳　嘉矜備至旣　厪念畿防之要復　曲憐臣下之私自愧駑庸渥邀　恩眷跪聆之下感泣難名入春以來靜候　諭旨本不敢以哀痛迫之情屢瀆　天聽惟時序如流河冰已解屈指啓窆之期不過一月有餘而自津及皖計程遙遠雖輪船便捷　須十餘日始抵臣鄉且一切附棺之需非先事摒檔逐加檢點卽禮儀精具而造次襄事終覺不慊於心記曰孝子將祭慮事不可以不豫一祀事尚從容籌備况於先人體魄所藏而忍有苟簡疎畧之思乎此臣月餘來腃念松揪神爽飛越昕夕引領以兾　恩詔之至而軍書塡委公私交迫于中　忽忽如有所失也方今仰賴　聖主威福防務綏平中外交涉事宜未甚吃緊用敢再申前請仰懇　天恩賞假數月俾得赶緊回籍稍遂負土之私感荷　矜全實無旣極署　臣張樹聲現將假滿並請　飭令迅卽來津仍舊兼署通商篆務以便微臣尅期就道所有臣母葬期已近漬求　賞假緣由理合繕揚瀝陳伏乞　皇太后　皇上聖鑒訓示施行謹　奏奉　旨已錄　○○張之洞片　再據兼署布政司按察使松樁禀稱以調任直隸按察使遵　旨進京　陛見請派員接署前來自應遴員接署以便松椿交卸起程所遺布政使篆務查有補用道高崇基篤實精密衆望素推堪以署理且該道現辦清源善後兩局均與藩司政務相爲表裏委令權攝藩篆更可期呼應得力所遺按察使篆務查有兾寍道左雋辦事穩妥且該道事務較簡堪以兼署以免遞署滋擾調任直隸按察使松樁交代後卽遵　旨起程北上除分檄飭遵外理合附片奏陳伏乞　聖鑒謹　奏軍機大臣奉　旨知道了欽此　○○兼署山西按察使翼寍道臣左雋跪　奏爲恭報微臣兼署臬篆日期叩謝　天恩事竊臣接奉撫臣飭知以　補直隸按察使松椿遵　旨赴京　陛見所遺臬司篆務委臣兼署等因旋於光緒九年正月初九日准按察使松椿委員將印信文卷移交前來臣當卽恭設香案望闕叩頭祇領任事伏念臣湘江下士儀部庸材出守雲中旋移首劇承　恩天上復晉頭銜甫蒙擢任監司愧涓埃之未報玆刑名總匯舉凡安民察史禁暴除奸所關尤爲緊要如臣愚昧深懼弗勝惟有殫竭愚誡益加奮勉事事禀商撫臣悉心經理不敢以暫時權攝稍涉因循以期上答　高厚鴻慈於萬一所有微臣兼署臬篆日期並感激下忱理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○署理山西布政使補用道臣高祟基跪　奏爲恭報微臣署理藩篆日期叩謝　天恩事竊臣接奉撫臣飭知以署藩司松椿赴京　陛見所遺藩司篆務委臣署理等因旋於光緒九年正月初九日准署藩司松椿委員將印信文卷移交前來臣當卽恭設香案望　闕叩頭祗領任事訖伏念臣津南下士知識凡庸民社歴膺涓埃未報宣州出守早蒙　特簡之　恩晉省趨公疉奉　如綸之　命期勵勸于善後恐曠職于清源茲復藩篆忝權悚惶倍切查藩　爲錢糧總匯山西各荒歉瘠區舉行理財用人安民察吏一切事宜在在均關緊要如臣梼昧深懼弗勝惟有殫竭愚誠益加勉勵事事禀商撫臣盡心經理不敢以暫時攝篆稍涉因循以冀仰答　高厚鴻慈于萬一所有微臣署理藩篆日期並感激下枕理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○何璟等片　再新選興化府知府施啓宗現已抵閩應卽飭赴新任供職以專責成又代理延平府知府張其曜調省遺缺查有福州遺缺知府光炘雖到省未及三月例不出考惟察其年力才識堪以委署據藩臬兩司會詳前來除批飭遵照並咨部外臣等謹附片陳明伏乞　聖鑒謹　奏軍機大臣奉　旨知道了欽此　○○湖廣總督臣涂宗瀛跪　奏爲揀員請補叅將要缺以重營伍恭摺仰祈　聖鑒事竊准療咨湖南提標中軍叅將聞定魁病故遺缺係　題補第一輪第二缺應用儘先人員行令照章揀員請補等因移咨到臣伏查湖南提標中軍叅將員缺駐紥常郡事務紛煩　闔省各營領袖訓練操防均關堅要非久歴戎行才具明幹之員難期勝任臣查有花翎留南遇缺卽補叅將田宗營現年四十七歲湖南鳳凰廳人由練勇遞補湖北鎭　鎭中營中軍守備員缺引　見受札赴任先因出師湘黔等省攻剿髮苗各匪迭克城壘並克復邛水天柱各寨案內屢著勞績經前湖南撫臣惲世臨保以叅將留南遇缺卽補同治三年二月初一日奉　旨允准續於剿辦帽子坡等處逆匪出力案內保　免補叅將以副將留南儘先卽補以兵部議覆俟補叅將後以副將留南儘先卽補嗣因守備兩次邊俸期滿先後給咨赴部引　見同任候升並經兵部行知該員前次克復邛水等處案內曾經議覆俟補叅將後以副將留南儘先卽補奉　旨充准應令俟　湖南叅將缺出照例　題補又於相省績年防勦案內經前湖南撫臣王文韶保奏奉　旨賞加總兵銜欽此該員前因籍隸鳳凰廳例應廻避請以湖南提標中軍中營守備　添登兩相調補經兵部議覆准其調補註冊給札赴任在案歴署鎭篁鎭中營綏寍提標左右營各遊擊及兼護提標中軍叅將事務辦理均稱裕如該員才識練蓬操防認眞以之補授湖南提標中軍叅將洵堪勝任臣查該員名次在前輪值項補且係保留湖南遇缺卽補叅將與例亦屬相符飭查該員前在本省及他省均無叅革朦保情獘合無仰懇　天恩附念員缺緊要准以田宗營補授湖南提標中軍叅將員缺實於營伍有裨如蒙　俞允俟部覆　日給咨送部引　見以符定制除飭取該員履　咨部外謹會同湖南巡撫臣卞寶第署湖南提督臣李勝恭摺具　奏伏乞　皇太后　皇上聖鑒訓示再所遺湖南提標中營　軍守備員缺係部推之缺湖南省現有應補人員容臣另行揀員請補合併聲明謹　奏軍機大臣奉　旨兵部議奏欽此　○○涂宗瀛片　再准吏部咨欽奉　諭旨閻敬銘奏前任戶部司官聲明貪劣請旨罷斥一摺湖北荊宜施道董　翰着革職卽行回籍等因欽此欽遵恭錄咨移到臣當經轉行遵照該員董　翰旣經奉　旨開缺所遺荊宜施道篆務及宜昌關監督通商事件自應委員接署查有湖北候補道曹南英老成明練堪以署理除檄飭遵照外謹合詞附片具陳伏乞　聖鑒謹　奏軍機大臣奉　旨知道了欽此　○○閩粵南澳鎭總兵奴才李揚陞跪　奏爲恭報出洋督巡日期仰祈　聖鑒事案奉　上諭嗣後沿海水帥提鎭着於每歲出洋時具奏一次俟出洋事畢將洋面如何情形據實具奏等因欽此欽遵辦理在案伏查南澳鎭總兵每年出洋督巡分爲上下兩班上班自正月初一日起至六月底止統巡粵屬本標右營及澄海海門達濠各營管轄洋面下班自六月初一日起　九月底止總巡粵屬本標左營及銅山營管轄洋面玆於光緒九年正月初一日奴才上班遵例出洋統巡接駕兵船督率各營值巡員弁實力巡緝因南澳一鎭　懸海中爲閩粵漳潮交界要區而潮州一帶最關緊要奉行籌辦海防奴才自當禀請閩粵督臣將海防應辦事宜籌防堵禦供督飭將備實力梭巡使地方安謐以仰副　聖主綏靖海疆之至意除將出洋督巡日期呈報閩粵督臣查核俟洋巡班滿另將歴過各洋面情形據實　奉報外所有奴才出洋督巡日期理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○陳士杰片　再臣查黃流東徙以來河身日淤日淺加以鉄門關出海口之處生有鐵板沙橫攔其間一遇盛漲河槽旣艱容納海口又難宣拽是以泛濫旁决爲害生　亟應設法疏　導引而山東師船甚少轉瞬桃汎卽至製造又需時日臣與護撫臣德籌籌商祇好將浙省新造大舢板八　移緩就急派員雇水手駕駛由運入黃以　疏　之用除一切情形俟臣到東會同侍郞臣淤百川查勘明白妥籌辦法外所有臣撥浙省舢板八號飭赴山東緣由謹附片陳明伏乞　聖鑒訓示謹　奏軍機大臣奉　旨知道了欽此 
 
