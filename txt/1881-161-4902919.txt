# 1881 - 161 - 4902919

 

Page 1

 
 
[論遷葬]  
　　停棺不葬律有明條而獨於遷葬則未嘗定其罪蓋律設大法例順人情誠恐有其父或客死他鄉權為掩蓋其子欲其父歸骨故鄉遷棺出土扶送以歸此亦人情之常不得以為罪也卽不必父子或在戚族交遊苟有是舉办不得而厚非之幫遷葬之律姑付闕如而人遂謂遷葬之無悖乎理者鳴呼何其謬也夫葬也者藏也藏者欲令不得見也諺云死者以入土為安故為人子者其親既　非不有所依戀或當春露秋霜之際得以撫棺一慟以舒其　慕之忱而君子不以為孝者正欲使死者之得以獲安於土而勿使人見也設所葬之地果有燥濕之患不得已而舉棺遷葬猶可說也乃世俗之見則往往以葬地之吉凶卜後裔之衰旺信之甚者且屢遷其塚不啻狐理狐搰焉則惑之甚矣昔淮陰俟之未遇也其母死俟自為塚行營高敞地史傳稱之彼時郭璞未生青鳥之書尚無見之者也曲阜孔林其子孫以昭穆為序皆葬於林外至今孔氏之族繁衍如故夫既無青烏之書則淮陰侯之葬母亦不過就地為塚而已後日之登臺拜將　得謂其母之吉壤有以蔭之也後日之鐘室　殃不得謂其母之風水有以灾之也以昭穆為序而皆葬於一處夫豈無坐煞逢沖之處而孔氏毅然不顧亦卒無因此而至生他患者可知陰地之說亦世俗之自愚而已首報有遷葬盜棺一則言本埠西門外五裏許之西廟橋地方有徐姓墳墓在焉近以陰宅欠佳另尋吉穴將已葬之棺數具挖掘出土暫停茅屋派工守之而內有一棺竟　挖掘盜去金飾珠翠中有大珠一顆云値洋五百元雖刻下報官緝捕未知其能捕獲否夫開棺見屍卽屬死罪定例綦　其開棺之賊如能緝到自富坐以重辟固不必論其所盜之物値錢之多寡雖不可據以為信然重在開棺亦不計贓論罪第以死者何辜乃於既葬之後而猶蒙此辱是誰之過與向使不厚葬則亦不至生盜賊之心既葬矣苟不因遷葬而發掘則亦不至罹挖掘之禍雖曰朽骨無知而為之子若孫者　　其親之暴屍於外有不五內如焚者乎然其所以致此者實以遷葬之故不啻其子若孫招盜而入其室俾之取金飾大珠以去俾之開棺而暴屍嗚呼言至此而有不拊心疾首者乎今徐姓之遭盜綰度必甚夫盜盜誠可恨矣獨不思夫所以致盜者其可恨又當何如世之以厚葬其親為孝而致遭盜棺之　者本館會著為論說斥其非是其親之棺柩久暴於外而不能獲入土之安亦嘗論議及之若徐姓者既厚葬於前猶幸未曹開棺則已幸矣既葬而復遷　盜得乘隙而入屍則暴露飾過則一埽而空卽使將來所卜之穴果係封侯拜相之地而此時之慘誰實致之死者有知當有不勝怨輿者矣然而世人之惑終不可解也昔有某宦已置身通顯而念其父客死窆於高阜以　牛眠堪輿家办竭力慫恿之及往遷其極則柩之前後左右皆有紫籘繞之斷其籘棺左有朽處一臂露焉色如生工匠扶臂入棺脆然忽折遂遷於高處初亦不以為意未幾杲宦以差事遠出乘馬忽墜左臂　折因成廢人而家亦中落其子孫　今式微說者謂某宦之父所葬處本屬佳城但就其地而封而樹之亦足以盡人子之心矣而堪輿家不察勸之遷移致遭此禍良可惜也然某宦　　棺猶有所為耳若以風水之故而一遷再遷使其親不能安於窀穸而以死者之朽骨卜生者之富貴是誠何心哉徐姓之遭盜棺正所以警世之輕易遷棺者爾 
[恭錄　諭旨] ○五月十二日奉　上諭巡視東城御　榮桂等而下之奏特恭揑禀朦保之坊官請嚴加議處前將保案撤銷一摺南城吏目候選正指揮張士傳於拿獲搶刦西　錢舖首犯楊二一案輒敢揑禀朦保希圖邀寵准實屬胆大妄為張士傳着交部嚴加議處以示懲　並將前次保案一併撤銷該部知道欽此同日奉　上諭陝西漢中府知府員　着奇臣補授欽此同日　　上諭江南狼山鎮總兵員缺着楊明海補授欽此○補錄五月初九奉　上諭左宗棠奏禁食鴉片請先增洋藥土烟稅捐以收寔效一摺鴉片流毒中國為害甚或深近因民國　食愈多銷路愈廣於國計民生大有妨礙朝庭軫念時艱何難申明禁令齊之以刑惟　陷溺既久興販吸食這徒日衆空文禁制既屬徒法難行訟獄滋繫又將別增擾累左宗棠所奏擬加征稅厘參用罰懲遺意冀可漸挽頹風不為無見各省原定洋藥厘捐本較洋稅為重乃總計所收厘金竟遠不及進口之稅是承辦各員奉行不力減成析收任令奸商隱匿偷漏巡役包庇分肥所致情弊顯然左宗棠所擬每洋藥百斤統稅厘各計共征銀百五十兩內地土烟價値較低稅厘准照洋藥推算征收亦尚平允此項係取之於吸食鴉片之人與　洋各商並無干涉着南北洋大臣福州將軍各直省督撫粵海關監督將各關品及地方情形詳細體察將稽查征收章程　心妥議於一月內覆奏候旨定奪此事務在必行該大臣等當熟籌辦法期於大局有裨實為至要原摺均着抄給閱看將此由五百裏諭知南北洋大臣福州將軍各直省督撫並傳諭粵海關監督知這欽此 
[左相出都] ○左侯相奏請與修直隸水利由部議章等情前輕列報茲又閱得侯相於本月十三日出京隨帶部員數人軍士百餘名先往涿州察看水道情形並在近畿西南一帶履勘驗然後由保定赴天津與李伯相面商一切冉由津返京覆　命近畿各州縣聞得是信皆預設行轅以備侯相駐節想履勘後卽當興工矣惟思侯相皓首征邊寢食不遑者數載比凱旋絕塞入贊綸屝猶復沐雨櫛風宣勞畿輔其繫心於　國計民生誠無時而　釋亦足見精神矍鑠天賦自奇蓋以　國家積累之厚蒼生祈禱之誠有以感嵩獄而降茲碩輔也 
[兵船抗查] ○福州西字報云馬尾地方兵船上近出一事綠何小宋制軍告知將軍　船政大臣言兵船上近有走漏私土之事其土皆藏於炮內將軍及船政大臣皆云此事恐未的確請往該船查察制軍乃委員乘坐小船前往查看該兵船所泊之地離船政局不遠其統帶兵弁請委員稍待片刻俟船上收拾停妥當請查騐委員許之既而見該船似有將欲開行之勢小船工櫳近該船委員正在踏上跳板而機動輪轉小船卽被掀翻委員及人役等盡行落水該兵船卽鼓輪而去落水諸人幸皆救起內中一人幾瀕於死後幸救治得愈按該兵　不服查騐情虛可知猶 
 
 

Page 2

 
 
復胆敢將憲委付諸水濱眞可謂目無法紀矣未識將來作何辦理容俟探登 
[漢廣失梧續述] ○招商局漢廣輪船觸礁致損已列前報茲有日新輪船來滬言由漢廣失事之處經過見該船受傷甚重不堪復用綠前育海定輪船駛往該處設法救起則見美利輪船已在彼救援一面用水　　水使出一面用花鼓桶繫在船旁浮船使起正在將所穿各孔堵塞止餘一孔尚未堵竣而風浪又　將該船送入石根損傷益巨船上堵救者計有一百五十人奔避不遑有至岸上者有逃上日新海定美得等三輪船者至晚風勢愈暴加以大霧至次日風定霧散往視漢廣船則形跡全無惟見水面碎木破板漂流不少蓋已沈入本底矣其船上機器前已搬上美得輪船現在惟有水鍋與船俱沈如天氣睛尚當設法將鍋撈起也 
[小艇遇救] ○前報列英國愛爾金輪船失事一節其二副所帶之小艇尚無下落茲悉該小艇已為由香港至新加坡之輪船蝦司蓋的所救旋卽帶往新加坡矣 
[賭犯狡供] ○小劉庄係天津村落去紫竹林八里吳家嘴又去小劉庄十里每年春夏之交江浙沙船帆檣雲集其未及卸者概泊於此土棍卽就該處設賭抽頭名為烟館實係賭局小劉庄計有三所吳家嘴四所船中水手受累不堪每局賭博之餘復立一人專事盤剝如　罄欲獲珠還苟能不吝息銀卽以母金相付避賭之名牟利之實為異日取價地步稍或延遲息上加息或竟老拳從事白刃相仇故耆舵等心實憂之議集沙船三百餘號每船出資數千文耆民王子英為首具詞先禀江浙糧道次及地方官各帮沙船禀單蟬聯而進者計二三十紙天津縣郭邑尊　差提究逮案下者五六人為首之王五聞係贗鼎蓋以羊易牛者避重就輕認開烟舘而不認賭局邑尊以厥罪維均飭各枷貴不子深求發犯事地方示衆枷封上書枷號開烟舘人犯一名某某示衆但烟舘之禁近已漸弛窮民之業此者方慶謀生有路經此枷封又以為禁令攸關差保等復得一番需索矣先是紫竹已枷有素不安分之顧二及窩娼打降之馮連城至此纍纍然如貫珠計紫竹林枷犯竟多至十數人矣 
[鹽店被刼] ○梖垣錢塘門外之松木塲亦小市鎭也每逢香市時帆檣畢集船以千計岸上亦店鋪羅列為一水陸碼頭若平時則僅有店戶數十家及居民百餘戶不十分熱鬧也五月初六夜忽來匪徒十餘人持械直至某姓小鹽店撞門而入該店东夥僅有五人三人被該匪捉住臨以白刃禁其聲張兩人則逃至屋后踰垣躱避該匪先將錢櫃帳箱打開內有現洋四百餘元及現錢十餘千文一齊槍去幷將店中所有箱籠及一切廚桌抽斗無不细意搜剔凡各夥衣服及一切値錢等物亦擄掠殆盡然後一聲暗號仍成羣出門而去有某夥在暗中遙望見該匪等經棋盤山由石塔頭一路　　次日有隣近鄉人傳說見該匪等至棋盤山後一新凉亭聚而分　致將所槍現錢散棄滿地鏗然有聲兼有無用物件抛棄亭后但不知其從何處分路該匪口音以湖廣為多間亦有温台者其裝束則與遊勇相類器械均係小洋炮及馬刀而已雖店中席擲一空而人則皆幸無恙惟一人被刀背擊數下蓋恐其聲喚也按是處雖屬小鎭亦有巡夜司柝且錢塘門近在咫尺城上亦有兵弁駐紮何竟絕無聞見而任該匪等自來自去如此之從容不迫耶此事想必報官不知如何緝獲耳 
[勇丁選事] ○本月十三日戍刻聞靑村營某武帶同某都司之營勇在奉賢縣北門外巡緝於離城三里之遙民間有戽水灌苗之牛車被勇拆取作械鄉民喊阻該弁轉扭住一人解至都閫府指為鹽梟於是郷民不服聚衆到縣喊寃闞邑尊卽同張捕廳出為彈壓許為修整牛車一面飛請都司釋放鄉人民皆感邑尊之德而散十四日酉刻靑村塲沿海煎丁又聚男女三百餘人轟至靑村　把總某公舘毁物一空復擁至都司公舘闞邑尊得信又同捕廳出為解散撫慰各煎丁始號泣而去查奉邑東南兩門沿塘居民攤晒煎鹽為業向有官鹽行收買近因鹽务廢弛官行閉歇居民肩挑背負沿鄉變賣除餬口外仍完納灶課錢糧自都司與把總之勇往各鄉搜捉起因斤並有不法處以致民間連日聚衆云 
[給布抵綢] ○追貨移辦一案經英公堂將鄭文海送回法公堂後昨由翁太守覆訊原告成四達洋貨店夥馮瀾之亦投案候示鄭文海供買彼棉綢給以夏布中無差錯况夏布係陳大老爺斷給我者並非竊　翁太守謂棉極應付洋豈得將夏布抵付况汝前案未必卽忘英公堂釋出尙無多日又復胡行胡說情實可惡判貴三百板枷號三個月示衆又謂馮潤之曰棉綢價洋二十四元除已收洋五元外尙少十九元卽將夏布十三疋變價作抵設有不足祇好算吃　矣着具領狀於禮拜六至公堂領布馮潤之叩謝而退 
[勇丁滋事案結] ○前報勇丁滋事一節經翁太守飭差往該營查問據稱火夫金黃色春甫已於十數日前除役早經出營昨日法捕房將金春甫解侯發落十五號華捕石阿毛偕是日上差之西捕投案該西捕禀稱是日由車夫通信謂華捕被打雪上赶上見金春甫手中取有華捕帽子等語中西官判將金春甫责一百板以儆 
[緝獲小竊] ○法包探緝獲竊犯王阿大卽王成林在其身畔搜出押票數纸吊到錫自斟壺兩把錫三事件一副白布兩卷銀器數事及釘靴鞋孩帽等伴昨日人贓並解公堂請訊王阿大供認不諱並稱孩帽從寶山縣地界偷來官着捕將王帶回押候發落所有吊到贓物因無失主投認飭暫留捕房領各押舖請追押本官謂待一禮拜無人認領仍行發還云 
[拚頭滋釁] ○昨日法公堂據劉星堂偕妻蔡氏携幼孩投訴稱在八仙橋地方作飯店生意本住珊記碼頭因房租太大另招仝業人陸阿美合住詎陸不知存何意見遇我妻有事出外卽向我要人或往帮傭則逼我領認人家門面不堪其擾有時竟舉刀尋釁昨我妻往親串家去陸又尋我拚命適巡捕到來拘押解案翁太守得供大為詫異卽問蔡氏究係何人之妻刘稱是我妻官謂然則與彼何涉而如此生事卽詰之陸阿美據供我與劉同居已歷新六載其間日用開銷均取給於我今蔡氏另有新拚頭相謀將我逐出故致爭毆翁太守研詰至再兩造仍執前供官謂無　若是尚有面目分辯耶飭將三人各責八十板逐去夫同居原應彼此照料今劉得陸時時留心其妻則其妻當無息失去矣 
[查訪訛詐續聞] ○新聞鎭大王廟巡防局勇藉查薙髮訛詐一節事聞於局中員弁飭傳薙匠查問等情均經列報茲悉委員朱君武弁程君論各薙髮舗曾經受訛者着卽來局勇藉查薙髮訛詐一節事聞于局中員弁飭傳薙匠查問等情均經列報玆悉委員朱君武弁程君論各薙髪舗曾經受訛者着卽來局禀報指出行詐之人当為究辦第違禁薙髪亦干咎戾兼薙髮匠畏於結怨是以莫敢出首再四查問祇一　匠名阿三者到局禀稱日前誤為人薙髮被局勇看見欲行拘送經隣人阿炳勸免勇去後被阿炳索取錢千文為茶酒費今奉上查究阿炳已將錢如數還我局員弁傳該勇及阿炳訊詰據勇稱見彼薙髮但為喝禁實無勒索情事阿炳稱從旁解勸並未索錢局員弁以阿炳藉端訛詐喝責四十板阿三代為求恕乃免又以該勇 
雖無人指實訛詐然事非無因喝責軍棍未儆該勇再四求恩宥免乃嚴加申飭論嗣後如　前轍定子重辦並論阿三不得再違禁令薙髮云 
 
 

Page 3

 
 
[麥舟撞沉] ○前日有麥舟從蘇州河由西而駛出閘口誤撞於閘致船損壞進水在船水手慌雇小船運麥轉瞬間船已沉沒聞該船裝麥共三百餘担其運出者均潮濕矣 
[足能代手] ○寓居本埠南市之蘇人某甲年十六歲其形異聞臂及手共長三四寸着於肩上如蜂蝶之小翅手指亦纖細無比不能作事而其兩足竟靈捷異常能取物數錢擲骰凡飲食動作全籟其足與人手無殊英捕房平總捕頭令人招甲前來觀看則傳言不虛給以洋蚨一枚令返人謂甲足能代手誠天為彌其缺陷然手常安閒而足則一體便當兩役亦不幸而為某甲之足也 
[酌判賠洋] ○行騙可疑一節昨據張春來投案聲稱我將皮箱一只寄存友人王兆祥處內裝衣服約值洋四十餘元豈王稱被張生貴捏造我信騙去然我應向王索賠王初許償洋二十元繼又云尋到捏信人張阿發已經交捕不肯賠償云王兆祥供皮箱確被張生貴騙去尋覓不知去向察得是書係張阿發筆跡卽便將伊交捕我初許賠洋二十元而張春來不顧其意須拘獲張阿發澈究今已獲案何得再向索賠張阿發仍不供認並稱幼讀四書頗知禮義斷不敢為此等事陳太守問張阿發假信是否張生貴令汝代寫汝可直說免致拖累况筆跡相符尙有何辨張阿發仍不承認太守謂友人寄物遭騙王咎實難辭姑着王先賠張春來洋十五元俟獲張生貴究追給還張阿發交保兩造遵諭而退 
[索欠被傷] ○薜阿虎赴英公堂訴稱向魏阿保索欠錢三百六十文屢次游約無付昨又向索反被毆傷適逢巡捕到來拘送求究魏阿保供欠薜錢文是實因急切無以措償而彼定欲立付致爭毆只求施恩陳太守判罰魏出洋一元給薜領去完結 
[練馬違章] ○華捕至英公堂禀稱租界馬房將馬調練駕車應在泥城之外不得在熱鬧地方此係工部局定章昨見張阿三違例在馬路中將雙馬駕車調練又剫該處行人甚多恐致有碍喝阻不依是以拘案請罰張則稱以後不敢違章求恩宥恕陳太守判罰洋一元　充醫院經費完結 
[卽景] ○露珠错落瀉銀塘水閣聞水來十里香鷺立禁擎盖雙鴛夢不度紅牆有人吹側桐衫帽留客凉侵薜荔裳對對蜻蜓飛不定讓他領略好風光　　荷風○淡雲籠月未分明金井蕭疎淅瀝聲恐有鳳凰棲正穩那堪絡緯苦相爭繫書鴈過三三徑題葉人聽短短檠添得漢宮秋意思更從何處破愁城　梧桐雨○十里紅橋問水邨一钩斜照又當門分明欲闘嬋娟影幾見重描眉黛痕圓到玉盤臨白下拍殘銅斗醉黃昏小蠻也作霓裳舞司馬當年最斷魂　楊柳月 
[柬吳縣令金螺靑明度會錄呈郢正] ○不隔重城似隔天索居祗自憶纏綿生平最是羞懷刺故望琴堂木敢前○論交管鮑見深情誼勝同胞証舊盟　君與余族兄雪友茂才總角至交老而彌篤　可否因兄蒹及弟屋烏推愛到鯫生○迭應煩劇沐恩光百里花對近故鄉　君已奏請調補吳江　一自邭廚欣擾後至今每飯不能忘　丙子春僕道出吳江君攝篆是邑偕伯兄小湘往訪遂蒙　飲○聞道衙齋榻下徐三千食客託安君濫竽可使能充數毛遂思修自薦書 
[過楊柳樓臺依南湖韻呈倉山舊主並請霧裏看花客斧正] ○鵝黃幾樹拂樓臺半榻琴書絕點埃栗里髙風門徑似輞川別業畫圖開何時再訪東山竹此日先傾北海杯佳句已推楊汝士欲留鴻爪愧菲才○倉山舊主愛淸游豪氣還宜百尺樓帶郭園林聊寄興放懷觴咏且勾留何須傾葢論時事莫漫登樓賦客愁幾度憑欄閒眺處毶毶影裏豁雙眸 
[敬和同邑湯君季七十六歲重游泮水] ○堪羡耆英是謫仙彰身曾著彩衣鮮拜庚禮溯當時重算亥祥徵後會圓日却復中符上瑞齒尊兼德仰前賢鸞旂芹藻光華盛親歴昇平六十年○綸音稠疊下丹霄多士菁莪樂　聖朝海屋　添登綺角泮林音好協簫韶人間蓉鏡淸難俟天上弧星位不祧等待期頣開百歲恩榮綽楔姓名標　鴛湖萱花舘主求是草 
[光緒七年五月初九日京報全錄]  
　　宮門抄○上諭一道錄前○通政使劉　奏請　旌表摺○通備院　奏為奏　聞摺子○將軍岐等　奏酌裁馬隊添練步軍招募成營日期摺○又　奏請　飭行另造新戰船摺子○都統恭　奏恭報開用印信日期片○大臣祥等　奏照例改擬完結摺子○將軍岐等　奏循例轉補協領員缺摺子○五月初九日理藩院鑾儀衛光祿寺廂黃旂值日無引　見○純公崇歡各假滿請　安○恩明由口外賜奠回京請　安○豫王請假十日○召見軍機○皇上明日卯初三刻至　觀德殿行禮○發抄　奕林奏前任監督移交代徵稅銀動支數目等由奉　旨知道了欽此○李瀚章奏漢黃德道何雜鍵請緩引　見奉　旨着照所請吏部知道欽此　○○署理欽差大臣督辦瓣疆軍務通政使司通政使二等男臣劉錦棠跪　奏為烈婦殉夫殞命節義堪嘉龥懇　旌表以維風化恭摺具陳仰祈　聖鑒事竊准烏魯木齊都統臣恭鏜咨開據鎭迪道福裕詳據迪化直隸州知州陶模申據前代理綏來縣知縣彭椿處烏垣採訪局委員劉髙儐曾詳稱查得已故同知銜甘肅補用知縣前署綏來縣知縣劉銓之妾李氏甘肅古浪縣民女同治十三年劉銓娶以為妾光緒六年四月間劉銓在綏來縣署任赴鄉查禁鶯栗過於勞瘁舊疾忽發氏左右奉侍湯藥衣不解帶者數月嗣劉銓病勢益增醫治罔效於七月初六日辰時病故哭暈絕幾次哀毀異於恒常親視殮殯初八日扶櫬安厝後沐浴更衣自言欲以身殉眾以其悲傷過情苦言勸慰猶未深信及晚傳請夫弟囑托後事又復掩面悲涕詢侍埤始知早已呑服金葉多方解救業已無及遂於是夜氣絕計距劉銓病故日期僅止三日洵屬節烈可風呈請轉咨具奏等因臣查已故知縣劉銓係湖南湘陰縣人由車　勞績經陝甘督臣左宗棠荐保今職嗣委署理甘肅永昌阜　知縣復調署綏來縣篆因病身故其妾李氏矢以身殉得遂其志　行其節足以維持風化矜式時閭茲准烏魯木齊都統臣恭鏜咨據鎭迪道福裕詳轉據迪化州知州陶模申據該各印委查明確實依次加結　具李氏事實淸册詳報前來臣覆查確實應請　旨旌表以慰幽魂而勵末俗除將齎到册結送部查核並咨明湖南撫臣知照外謹會同會辦新疆善後事宜護理陝甘總督楊昌　烏魯木齊都統臣恭鏜甘肅學政臣　衍熙恭摺具奏伏乞　皇太后　皇上聖鑒　勅部議覆施行謹　奏軍機大臣奉　旨着准其旌表禮部知道欽此　○○武備院謹　奏為奏　聞事竊查恭備大閱官兵應用盔甲一萬四千二十八副盔纓一萬七千五百二十八頂綿甲號帽八百件向在　東華門樓收存在案今於本月二十六日據本院值班查驗封鎖候補員外郞增浚會同　隆宗門該班章京德惠赴各處查看鎖封至　東華門樓見東面明間北扇槅扇現有撬開情形封鎖未動卽會同該營盔甲司員等並知會　景連門檔房值班官員眼同開庫查看庫內木櫃木箱多有損失情形其損失盔甲多少一時不能查淸等因呈報臣有聞之 
 
 

Page 4

 
 
不勝駭異當飭令該管司員等速將槅扇修整並着詳細盤查究係損失盔甲數目若干統俟查淸後再行核辦外相應請　旨飭下步軍統領衙門嚴密查拿務獲懲辦並　　飭下護車營值班官兵加意看守毋得仍前踈懈東華門損失盔甲大概情形謹恭摺先行奏　聞俟查明損失確數再行續奏為此謹　奏奉　旨已錄　○○奴才岐元富陞跪　奏為前奏酌裁馬隊添練步軍現已招募一律成營日期恭摺奏祈　聖鑒畢竊奴才等前因奉省操防馬隊稍嫌其多酌裁旗緑各營马隊官兵六百八十餘員名卽將節省薪水馬乾銀兩另募步軍一千五百名揀用南中將　管帶另立營壘勤加訓練俾成勁旅等因奏奉　旨　准富經札委奏調來奉之將領　記名提督蔣月華降調總兵胡世英作為新軍統領趕緊招募成營訓練並飭據旗緑各營將酌裁之馬隊官兵弁勇回籍歸伍起程各日期報經奴才等附片奏奉　諭旨知道了欽此欽遵各在案茲據英字營統領胡世英報稱將飭交接統早經成軍之奉字營步隊五百名改為英字帶營並將新募勇丁五百名作為英字正營於三月初十日成軍又據華字營統領蔣月華報稱新募勇丁一千名作為華字正副兩營於四月初一成軍所有新募勇丁已經該統領等按名點驗挑選皆係年力精壯一律整齊均請由成軍之日起支口分等情先後呈報前來奴才等復查屬實除督飭認真訓練並將造送新募官弁勇丁銜名年貌籍貫細册咨部查核外理合將添練新募步軍成營日期緣由恭摺奏　聞伏乞　皇太后　皇上聖鑒謹奏軍機大臣奉　旨知道了欽此　○○奴才岐元富陞跪　奏為戰船年久失修不堪駕駛請　旨飭部咨行南省另造新船迅解送以備巡防恭摺仰祈　聖鑒畢竊查金州旅順口水師營原設戰船十隻定例自造之年為始每屇三年准其小修又屇三年作為大修再屇三年船身尙堪整理仍再大修不堪修理隨時咨明工部轉咨南省另造新船歴經遵辦在案前據水師營協領劉耀先以該營頭五十號戰船三隻各隨杉板船一隻　於同治六年由　省成造駕送到營全十年例應小修因南料遲滯於十三年始行小脩一次迨至光绪四年例應大脩曾經具題准脩隨購備物料因南省桅木未經解到日久失脩船身俱已朽壞不堪駕馭卽桅木送到亦難脩理應請另造新船以資巡防等情報由金州嗣都統派員勘查屬實加結詳報轉咨前來當卽隨案咨部茲准工部咨覆該營頭五十號戰船三隻各隨杉板船一隻因南省桅木未到久已失脩應令查照成案奏明辦理奴才立查金州旅順口水師營原設戰船專備巡洋會啃垷值海防緊要該營頭五十號戰船三隻卽已年久失修朽壞不堪駕駛亟宜援案辦理相應請　旨飭下工部行令茲省趕緊照式另造新船解送以備巡防理合恭摺具　奏伏乞　皇太后　皇上聖鑒謹　奏軍機大臣奉　旨工部知道欽此　○○恭鏜片　再奴才於光緒六年四月二十四日　奏請重頒烏魯木齊都統印信一摺嗣奉　摺後開軍機大臣奉　旨着照所請該部知道欽此欽遵當派驍騎校都成額持文前赴禮部請領茲於七年三月十五日都成額回營齎到禮部　刻光字十二號都統銀印一顆印均未拆動奴才當堂啓視其文曰管理烏魯木齊等處事務都統之印謹於是日開用永昭信守卽將舊刊木質關防當堂銷燬至同治三年遺失舊印迄今尙未尋獲無憑繳銷除咨明禮部查照外理合附片陳明伏乞　聖鑒謹　奏軍機大臣奉　旨知道了欽此　○○奴才宗室祥亭奴才永德跪　奏為廢員三年期滿無力完繳臺費照例　擬杖徒完結恭摺具奏仰祈　聖鑒事竊據張家口管站都員呈報廢員張洪係貴州安順府人寄居雲南曲靖府馬龍州前任順雲協左營守備緣事革職發往軍臺效力　罪指派第八臺廳站當差於光緒四年二月初十日到臺扣至本年二月初十日二年期滿該廢員應繳臺費銀兩前報無力完交業已　行兵部在案查中　政考例　坐臺　員武職守備以下之員三年期滿不能完繳臺費者於期滿時卽由軍臺都統抄錄該廢員獲罪原案聲明不能完繳臺費應改擬杖徒完結緣由具奏請　旨其改擬杖徒者軍臺都統卽將該廢員發交宣化府飭縣撥役逐程解交刑部照例辦理等語查廢員張洪在臺效力已滿三年旣經呈明無力完繳臺費自應照例請　旨改擬村徒完結恭候　命下　交宣化府飭縣撥役逐程　解刑部照例辦理護摘叙該廢名緣事案由恭呈　御覽所有廢員效力期滿照例改擬杖徒緣由理合恭摺具奏伏乞　皇太后　皇上聖鑒訓示遵行謹　奏軍機大臣奉　旨着照所請該部知道欽此　○○奴才岐元富陞跪　奏為循例轉補　領員缺恭摺具　奏仰祈　聖鑒事竊照前准兵部咨稱盛京蒙古漢軍幫　協領遇有正三品協領缺　該將軍等察看人材奏請補放所遺　　協領員缺卽以協領　陪　記名之佐領埨補等　歴經遵辦在案今　記名副都統漢軍右翼正黃正紅旗協領崇善因病呈請　缺當經具奏於本年四月初四日奉到　批摺軍機大臣奉　旨着照所請兵部知道欽此茲協領崇善所遺正三品協領一缺查有漢軍　翼鑲白正藍旗幫辦協領李天思辦事勤愼管轄嚴肅以之轉補斯缺泃　勝任又查有鑲黃旗漢軍佐領胡五雲前以協領　陪於光緒四年二月二十五日引　見奉　旨記名在案卽以　員升補李天思　遺幫辦協領之缺亦堪勝任飭員等均係循例奏補毋庸送部引　見所有循例轉補協領員缺緣由理合恭　具奏伏乞　皇太后　皇上聖鑒　　奏軍機大臣奉　旨知道了欽此 
　　江督　門抄　○五月十一日試用道　琪光見辭進京　通判　允猷辭赴江西採辦木植　主簿元振淸　署沛縣夏陽司事回　○十二日江西卽補道陳鳴志由湖南來　都　○十三日調補江都縣謝延庚缷六合縣事回到　○十四日宜興鍾司陳義回蘇均見辭　○十五日縣丞王觀熙奉委工程臨辦差　○十六日候補道朱　上海回　知縣錢　　謝奉第上新河保甲差　委海州州同　緝汪如瀚辭赴任 
　　浙省撫轅抄　○五月十二日知府于　　交缷處州　局回省禀到　○十三日補用　將張培基禀知赴常玉山一帶遣　勇丁禀見叩辭　按經歴張元凱服滿來省禀到　從九　緒曾温郡厘局差遣期滿回省消差　○十四日布理問姚天佑湖屬與史王　台屬陳大椿嚴屬均禀知　道委催　項　辭　史家紳銷湖　厘局差遣　○十五日通判　　　餘上　　　地丁回省禀知聞訃丁父憂　運副程汝鏡禀知運司委幫辦嘉興　局叩見卽辭　　　安吉縣丞劉錫　由京來省禀到　　吉　禀知藩司飭知分台差遣　　　安縣丞延秀由京起病來省禀到 
　　蘇省撫轅抄　○五月十八日　州陳錫純奉督　委赴江蘇會議巡守電線事宜　知縣　德森辭赴贛　公幹　縣丞羅　禀知　道委赴奉上南等縣提　項差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
