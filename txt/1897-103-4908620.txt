# 1934 - 103 - 4908620

 

Page 1

 
 
[新著中東戰紀本末續編每部七角○]  
　　[  内有總署中堂督撫欽撫欽差統領籌商和戰密電七萬字圖書集成局啓]  
　　廣學會著中東戰紀本未八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不换之秘本百思不到之眞詮同在申報館曁申昌書畫室格致書室北京路美華書館四馬路大吉樓廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准卿會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[中西一貫之道論]  
　　世之好談洋務者動謂居今日而欲治中國非中國之法所能治也必舉二千年相因之積習屏之除之改絃而更張之而國乃可以富强矯其弊者又或專斥少年新進喜事之人以爲我中國自有典章文物何必參用西法致涉紛更遂有李文靖作相時一切報罷之槪不知皆一偏之見也溯自中國開闢以來所謂九頭循蜚因提禪通諸紀𤝙神千五百歲皇王六十四民皆荒誔而不足信自太昊炎帝有熊氏作竭數聖人之心思才力而後易茹毛爲烹飪易巢穴爲宮室易皮革爲衣裳結繩不可以爲治也代之以書契男女不可以無别也制之爲嫁娶民有疾病不可無療治也乃辨君臣佐使之義察温寒平熱之品爲製醫藥而人道稍稍備矣至歴堯舜禹湯文武之世而禮樂制度乃粲然大備故孔子删書斷自唐虞而論治法必宗三代此中國二千年相傳之舊如水之有源木之有本不必淵博者而始知也外國亦未嘗不然卽如日本國紀有所謂神武天皇者開山林營宮室撫育黎元恢張丕業而國勢乃大興亞非利加則以挪亞子罕爲始祖子孫繁衍徧於各邦歐羅巴則稱希臘各國首被東方之化耕田造器百務用興繼希臘者爲羅馬創業垂統疆宇四闢始成混一歐土之勢阿美利加則又謂自墨西哥迤南諸部尚有城堡寺院故墟屋瓦烟突鍍金諸器類皆數千年前舊物意古時必有數百萬開明之民立國於此者徵之各國之史知開闢以後大都有所謂聖人者爲之開物成務而國興天地乃有所與立假使中國數聖人生於歐非等洲則歐非等洲亦將奉中國之教與我無異假使外國所謂聖人者生於中國則中國之人亦將奉歐非等洲之教與彼無異故予嘗謂地有中西之限而道則無所謂中西也惟政與教則中西有大異之處西國有民主之國有君主之國有君民共主之國亦有始則君主而近今易爲民主之國中國則三王傳子以後自有正統無所謂民主也中國之教尊崇儒術自漢高祖過魯以太牢祀孔子而儒者乃傳之千萬世而彌遠卽老子以淸淨無爲爲道家之祖滿明帝遣使至天竺求佛法中國遂有佛教天方之士又創爲馬唅默教俗呼回回教是三教者中國雖或有之要皆勸誘愚俗不及儒教之尊若泰西各國本基督一教分而爲三其中見解各殊規模亦異一曰耶穌教英國德國丹國荷蘭瑞威等國從之一曰天主教意大利法蘭西葡萄牙比利時等國從之一曰希臘教小亞細亞歐羅巴之東俄羅斯希臘等國從之其教或盛或衰或分或合而中國通商以來彼教士則必周流各地勸導人民使之尊崇其教一若與中國儒教相等者夫儒教教也耶穌天主等教亦教也書曰天佑下民作之君作之師君長一國一時師長數十國數百世自東海至西海自南極之北極國萬數里億數人恒河沙數苟無人焉魁之桀之綱之紀之離之合之亦何能相傳至於今日哉自必有道焉苟握其道則我將取彼教之所長以益我之短彼亦取我教之所長以益彼之短兩相益而彼我無門户之分將五洲之大易其各不相涉之故爲風同道一之庥亦安見其必不可也顧或謂我朝能并回部不能使天山南路舍回教而被儒服能服香蒙不能使西藏漠北舍黃教而誦六經俄羅斯兼併西北英吉利蠶食東南而不能使黃帽白帽之方盡奉天主耶穌等教蓋必有所限而不能相强者不知環海五大洲剛柔雖異燥濕雖殊而顱同圓趾同方耳目口鼻亦皆同欲因其教不異其俗齊其政不易其宜何必不可偕之大道乎我故曰地則有中西之限而道則無所謂中西也稿未畢 
[諭旨恭錄]  
　　三月初四日奉上諭户部奏遵議解淸甘餉各員應給獎叙請旨辦理一摺著吏部議奏單併發欽此○初五日奉旨山西澤州府知府著陶家騶補授江西崇義縣知縣著周仁壽補授江西進賢縣知縣著陳慶緩補授四川興文縣知縣著李盛東補授山西孝義縣知縣着蔡鋆補授廣東開平縣知縣着郭占熊補授安徽建平縣知懸着彭伊才補授福建長汀縣知縣著文銓補授吏科筆帖式着存佑補授理藩院筆帖式著存泰補授欽天監筆帖式著克什本補授廕生文澧著以文員用長淸著以文員載鎧著以工七品筆帖式用文魁著以文職用榮恩著以文職用景勳着以七品筆帖式用毓焕著以七品筆帖式用春凌著以文職用德堪著以文職用溥棠著以七品筆帖式用詹事府左庶子員缺照例將慶頤轉補所遺右庶子員缺著景厚補授截取知府御史裴維侒馮鍚仁鄭思贊華煇郎中林星賡趙爾震俱照例用保送分發捐指四川補用知府李嘉瑞著照例發往保送知府檢討廖正華著以知府分發省分補用保送同知署正瑞輯著交部記名以撫民同知用保送直隷州主事汪景星慶春葆平壽勳書年俱交部記名以直隷州知州用明保直隷試用道林志道著仍交軍機處存記保舉河南候補知府孫叔謙直隷候補知州林際平俱照例用保舉同知直隷州補授雲南姚州知州蔡之模著准其補授照例用補授江西義寗州知州黃壽英著准其補授并補順天宛平縣京縣知縣劉焌著准其升補俸滿雲南賓川州知州魏朝瑞著回任京察宮工部筆帖式志琦著准其一等加一級記名照例用理藩院筆帖式明芳著准其一等加一級記名照例用開缺送部引見前貴州興義府知府鄒元吉著以簡缺知府用卓異俸滿陜西乾州直隷州知州周曜東直隷河間縣知縣張主敬俱回任准其卓異加一級仍註册候升欽此同日奉旨巡視南城事務著潘慶瀾去欽此○初六日奉上諭兵部會同宗人府吏部奏遵議處分一摺守護東陵鎭國公溥齡輔國公麟嘉著革去職任並罰本爵半俸四年毋庸查級議抵馬蘭鎭總兵兼總管内務府大臣文瑞著卽行革職欽此 
[本館接奉電音]  
　　昨日午前京師飛電傳來上諭三道敬謹登○三月十五日奉諭陶模奏辦事大臣丁憂懇請開缺據情代奏一摺奎順著賞假百日回旗穿孝西寗辦事大臣著聨魁署理該衙門知道欽此同日奉上諭依克唐阿奏哨宫巡查遼河槍斃事主請革職嚴訊等語奉天復設左營哨官補授都司唐玉淸帶隧巡河輒疑被刧船主爲賊遽令兵士開槍致將事主已革山西補用知府王兆槐轟斃所供疑賊情形亦有未確唐玉淸著卽行革職歸案嚴行審訊該部知道欽此同日奉上諭崇喜奏照案整頓馬政請飭議奏解送京馬上駟院指派署翼領知林請 
 
 

Page 2

 
 
飭部歸前案訊核辦理各摺片著兵部查明該副都統先後奏咨各案按照例章悉心核議具奏另片奏絫賠補馬匹之案查得降調翼領景英等向各郡攢湊攜銀赴京賄通上駟院左司員外郎繼德　　回堂奏請行今州市　　之賠繳馬匹馬價曁原絫處分均毋庸置議至查出副牧長保祿等致各郡牧長私函原信三紙呈覽等語案關司員納賄罔上營私虚實亟應澈究降調牧長副牧長保祿著令天　牧副由該副都統派員解交刑部嚴行審訊上駟院左司帮辦采中員外郎繼德筆帖式恒有卽著一併聽候傳質該衙門知道欽此 
昨日傅來上諭電字訛舛甚多謹缺之以存其眞[  本館謹誌]  
[備迎帥節]  
　　揚州采訪友人云江蘇巡撫趙展帥於本月初三日傍晚由維揚赴淮徐一帶蒐軍兹者官塲探悉帥節約於望前後南旋遂由鹽揚各營發出軍裝擬於十四日整旅出城至東馬頭列隊恭迓 
[大帥南旋]  
　　鎭江釆訪友人云官塲接得徐州電信悉江蘇巡撫趙展帥閱視徐州營伍已畢遂於本月十三日起節南旋沿江校閱吳淞各營兵士十四日下午常鎭通海道呂鏡宇觀察由大馬頭乘官舫赴緑楊城郭間恭迎節鋮丹徒縣王大令以鎭江爲帥節必由之地預飭辦差丁役就六吉園碼頭支蓋綵棚供張華美嗣聞節麾於三五團圞之夕行抵高郵大約十六後可望棨戟遙臨矣 
[整頓榷政]  
　　京師采訪友人云客歲山東巡撫李中丞秉衡嚴覈關稅奏明東海臨淸兩關每歲提出歸公欵項八萬餘兩等情當經明降諭旨令各省司榷諸臣激發天良認眞整頓務須力除積弊覈實報部以濟要需嗣據江海浙海揚州蕪湖九江鳳陽天津歸化城諸關監督將每年提出歸公欵項數目先後陳奏兹者部臣查得尚有未據咨行到部者遂於三月初旬飛咨福州將軍兩廣兩江直隷各總督廣東江蘇江西山西各巡撫并飛札粤海太平贑關淮安山海張家口殺虎口各監督札行坐糧廳監督移咨總督倉塲崇文門左右翼等處一體欽遵前奉 
諭旨將每歲究竟每關可提出歸公銀若干迅速報部毋得再廷 
[軍帥程才]  
　　福州采訪友人云船政大臣裕軍帥示期本月初三日起至初七日在八旗奉直會館考校學生每牌五十人按牌點入命之默書或出對課限時繳卷曳白者扶之使出隨會同徐仲虎沈丹曾兩提調秉公校閱初十日復考試舉責生員報名者多至百數十人及點名時實到者祇三十七人試以繙譯算學擇其能通曉者取之 
[添設領事近聞]  
　　叨報云羅稷臣星使此次出使英義比國擬在意比兩京各設總領事一員以代理公使事務兹聞星使之意擬再在干拿打之首埠温高華鎭添設領事一員俾得辦理交涉然則英義比大臣所屬已增設領事三員其於辦理外交是必益形周密矣 
[檄調隨員]  
　　香港中外新報云劉太守葆森向在新加坡總理事署勷辦洋務近三年來曾代理總理事篆務二次均覺措置裕如蓋太守係美國學生出身在美肄業有年於外洋風土人情以及政治諸大端早已了然於胸次故其辦理交涉諸事莫不折衷至當中外傾忱說者僅謂其以泰西言語文字擅長抑淺之乎視太守矣邇者張樵野尚書特拜出使倫敦之命傳電至助調太守前往勷辦使事并諭令太守無庸到滬卽由新加坡啓程赴英靜候太守接電後卽摒擋諸務擬於本月中浣附英國郵船西渡以候使旌蒞止 
[英文時尚]  
　　太陽新報云今地球諸國用英語者日見增多查西歴一千八百年之始法國語言文字行於歐美兩洲者百之二十俄語百之十九德語百之十八西班牙語百之十六英語百之十二意語百之九其時政務商務訂約行禮咸用法文通行之區亦較英文維倍今則和約合同皆以英文爲準各國人士無有不學習英文者錄叻報 
[立約啓爭]  
　　英京消息云中英新立之約擬令中華於開通兩粤西江之水道卽時畫押商議久之中華總理衙門始允旋被法公使求中華許其興築兩廣鐵路而後始許開通西江所以至今英約仍未畫押而法公使所求亦未集議也錄叻報 
[借箸而籌]  
　　廣州中西報錄知新報云三月十號柏靈益哥報載中日議和之後日本索償兵費中國遂將海關進欵以三分之二爲質今在駐京細查知中國盈虚之數民貧賦重入不敷出借箸而籌倍形拮据前任駐京公使巴蘭君曾將中朝户部情節告余知悉與余所見未甚相侔大抵以近日見聞爲確也中朝往日餉源因措理不善漸而支絀貪婪官吏各圖中飽上下相欺民力日竭國庫日空由來漸矣向日中國之能出入相抵者不盡藉其内地之餉實由洋關之稅蓋以内地每年征稅六十餘兆兩地方官扣除三分之二爲治理地方之費繳歸户部者不過二十兆兩而洋關一處每年所繳不止二十二兆兩且各省解餉時幾盡爲舊例所用蒙滿兵丁坐耗虚糧伊犁新疆徒供糜費而朝廷所得用者僅爲洋關稅項職是之故中國乃有今日之勢只得按海關而貸洋款焉然猶有人應之者何也因其地大物博向來假貸無不歸趙故一聞中國以洋關爲質而歐洲富人無不爭先恐後蓋以中國仍如往日不知其貧寠如此非目下勢力所能支持也彼歐人奉承中國大官欲壟斷借貸 
之利實未審中國之大勢危蹙困阨乎試略言之今者中國仍復糜巨費修武備徒有其名更忘其實諸臣營私罔利不顧大局我西人旁觀未嘗不爲其危懼也曩者中國有事有某大臣欲以洋關爲質向外國借銀一千兆兩爲償兵餉改新法之用使其策若行又得洞識時務淸廉剛正之人以任之我西人豈敢謂中國不能富强耶計不出此轉貸友邦加增稅項中國素稱尊大何至於是哉蓋中國之賦稅有數項但官吏不求中飽則每年所入之餉不假外求自有餘矣夫中國之進欵豈獨海關乎海關而外别有抽納各釐稅其抽之之法則朝廷例繳一兩官吏取於民者三兩所以國與民皆空而所飽者實在官吏也某大員服官有年更事最熟且遊歴歐洲目撃西國情形自宜知中國利弊豈可隠忍坐視令此輩害國病民乎自一千八百六十四年洋關之稅不過八兆兩交英人經理卽增至二十三兆兩洋關費用不過十分之一别項抽厘三十年來無有稍多而厘廠用費三分之二袞袞諸公當國家籌欵艱難亟宜設法整頓胡乃委重任於洋商而加重稅焉其計亦左矣 
[香江火警]  
　　香港中外新報云本月初九夜約兩點鐘後上環街市口三百五十一號良棧臘味店第二層樓忽稅吳回之駕警鐘一鳴各洋龍啣接赴救無奈火勢甚烈一刹那間已成燎原之勢直至天將黎明始行撲滅良棧及鄰近之晉德海味店同付一炬和興酒店亦略被殃及聞良棧曾在華人燕梳公司保火險洋銀三千五百圓晉德曾在香港燕梳公司保火險洋銀一萬圓又在亞拿士公司保火險洋銀一萬一千圓至緣何失火刻尚未悉其詳也 
[緬都大火]  
　　二月二十八日叻報載緬甸信息云本月十一日緬甸故都大火被焚店户約共千五百間所燬各物約値四百萬盾祖龍之威一至於此亦罕聞之浩刼也 
[漢臯雨雹]  
　　漢口采訪友人云自二月朔迄今雨雨風風延綿不絶寒威料峭尖欲砭肌偶或一露晴光則炎熇偪人又無異紅爐熾炭十二日午後鐘鳴二下天大雷電雨師風伯蹴踏空中少選忽鴛瓦琤淙冰雹雜下閱時始止愚民無識者謂係龍神掉尾嘻龍果有神乎哉夫亦可笑之甚矣 
[黃堂試士]  
　　福州采訪友人云府尊胡太守舉行科試於二月二十九日終覆三十日發正案駐防冠軍賴豐夑閩縣李鈞候官王世謙長藥戴光杰福淸王紹箕連江鄭文海羅源吳光墀古田陳鴻逵屏南張天培閩淸嚴兆基永福黃大貞 
[石棧雲痕]  
　　重慶采訪友人云宜賓縣國子逹大令調署巴縣已歴年餘現由上憲檄飭調署涪州而以灃都縣蔣大令署斯篆約於二　 
 
 

Page 3

 
 
月杪交代○卸任川東道賴耘芝觀察鶴年於二月十三日由渝城赴省臨歧祖道者相屬如繩○　州府屬大寗縣飢民聚衆揚　壽字營管帶方君督勇馳往彈壓飢民方藉口於吃大户四出搶奪貲財一聞營勇到來竟敢作負嵎之勢方君怒甚飭勇格傷多人隨具禀省垣請添委明耀光協戎隨帶兩營馳往下游以資鎭壓○川中大憲設立商務局派某君爲總辦遲之以久始就重慶議立硝磺局諭令川東各屬不准私　硝磺槪由商人黃某承辦嘉定白蠟一項亦擬歸公司經理一切舉動悉如茶商當商鹽商之例較之泰西商局大有差池也○云年川中電綫續而復斷者數次今又斷至十日之久各國駐渝領事官咸以爲不便會同備文照會關道請轉飭所屬認眞整頓毋任稍有間斷 
[女牆月色]  
　　金陵采訪友人云省城賭風大熾呼么喝六遠近聞聲其以推牌九爲大宗爲害地方良非淺鮮某日署江寗縣胡綬卿大令廷琛出示諭禁略謂有等無賴棍徒慣作假牌骰搭臺串賭引誘良家子弟入局終日向花骨頭討生活輸贏往來爲欵甚鉅一或不愼入其圈殻卽輸罄貲本甚至典質衣物借貸錢文甫到賭塲輒乾没凈盡一旦借貸不應典質無從則相率而入於匪類一途盜竊之事無所不爲似此賭痞流氓輾轉貽害良堪痛恨本縣現已訪明合亟飭差嚴拿以靖地方而保良善所有各賭痞姓名照數開列淸單自金玉盆馬雙喜等以迄秃尾巴龍而止計共四十八名刻經勒限提案究辦想此示一出若輩當聞風遠颺矣○鍾山尊經兩書院三月官課輪應藩署舉行日前江寗府柯太守牌示轅門諭令兩院疑業士子於初二日齊赴考棚聽候考試未幾得江蘇巡撫趙大中丞蒞省閱兵之信松笔伯因面諭改期届時傳齋執事躬臨下江考棚扃門課試太守及上元縣張致卿大令江寗縣胡綬卿大令三學廣文咸衣冠伺候迨點名給卷畢方伯握管命題黏貼楹柱鍾山文題子曰志於道三章詩題賦得天遠樓臺橫北固得臺字尊經文題子貢問君子四章詩題賦得夜深鐙火見揚州得州字 
[五茸勝事]  
　　松江采訪友人云江蘇巡撫趙展如大中丞出轅大閱將抵松江所有提標分駐在外之右營後營及金山柘林靑村五營兵士俱已移調赴郡本標中營絫將張絫戎率同城守營曾遊戎左前兩營曁正副新兵各外營在世英堂大校塲操演陣式一日二次槍砲之聲隆隆不絶至武弁之例免騎射者亦以火槍打靶爲事嘻其殆如舉子之臨塲作詩文乎○官塲探悉趙大中丞將於旬日内秉節遙臨是以華亭縣趙嘯湖大令婁縣夏麗生大令預飭辦差人役在世英堂前支搭演武廳曁大小各廠陳設精良爲中丞小憩之所又於西郊祭江亭及南門外大張涇兩碼頭支蓋蘆席彩棚緣向章閱兵大臣由蘇垣繞道而下至西郊今中丞則由江北折回恐旌節逕從浦江鼓輪而至故兩處分備供張也○婁邑所轄地有名石家罅者距郡治祗三十里民情强悍幾與蠻貊無殊中有良田數百畝頻年收成不惡無如有頑佃互相紏約不許納租事經七八年各業主疉次控縣飭追而差役到鄉若輩動以老拳奉贈雖有信票視若弁髦各業主無可如何相約俟撫憲節臨具詞上控不知趙大中丞能挽此澆風否也○華亭縣葛江邨明府接奉憲札飭移署江陰縣篆本月初四日午前十下鐘時携同眷屬排導出衙迤邐抵西門外館驛碼頭駛赴蘇垣禀知蒞任啓行之際紳耆莊董以及闔署書役武營弁勇效都門之祖　者實繁有徒　 
[擬興公所]  
　　官塲議准自本邑十六鋪迤南直逹董家渡近街房屋地畝由官按照老契發給原價購歸以便建造各項公所與新闢馬路聨接行見雲斤月斧尅日經營美奂美輪於斯爲盛矣　　 
[爐火純靑]  
　　江海關道劉康候觀察以滬上制錢日少洋銀價値日短爰禀請南洋大臣兩江總督劉峴帥在局中鴻工鼓鑄以舒民困及峴帥批示准行觀察卽委提調王司馬世綬經辦在造船廠左近搭蓋廠屋二十餘間招雇熟悉鑄錢工匠計湖南北及土著共七帮各有爐頭經管以專責成廠門外懸有示諭略謂本道此舉爲體恤商艱起見爾工匠等不得乘私舞弊致干查究每錢一文準重七分每千計重四斤六兩倘任意偷减以致斤兩不符一經察出立子究辦自上月初八日開爐鼓鑄後日夜爐火純靑從此奸商不得壟斷居奇小民頌德歌功當無涯涘矣 
[道批照登]  
　　本邑高昌廟一帶向有烟館二十餘家自收烟膏捐以來分廣帮本帮承辦本帮十餘家每家按月派捐錢三五百文不等收捐時照章給以票據廣帮按月捐洋銀三四圓不等並無捐票業此者以爲我等同在此間設肆何以捐數懸殊若此未免向隅乃聨名禀請江海關道署籲求核减劉康俟觀察批示略謂前據禀請核减膏捐批上海縣查明廣愼隆等三户歸廣帮董事經收其餘各户均歸本帮載在城鄉認捐册内按月由董經收並非在認包經董應行派捐之内業經開册報明有案未便再行核减除嚴諭經收各董不准捐收厚費查出究辦等情申復前來檢查禀定原案各捐户認捐之數多寡不齊本係就各户生意大小酌定此案陳泰豐等各户旣經查明載在認捐册内自應照章繳捐惟所稱廣帮所捐並無捐票是否屬實因何辦理兩歧以及廣愼隆等各家派定之數是否與册載相符有無厚收情事仰上海縣查明酌擬具復以免藉口至此案城鄉認捐花户捐册業經轉呈兩院應再照錄一分呈送仿查毋遲違式特飭 
[會訊售屋案]  
　　義商亞的亞司控稱曾向華商朱太森購取房屋不將房客押租銀料理以致無從加取房租由義領事計細君函致英界公堂屠别駕定於昨日午後會訊亞的亞司投案訴稱商人曾向朱購屋一所計銀五萬三千兩租與普元公報關行及天來申紙店向收屋租不付稱均曾付有押租銀因之尚少四月房租朱供稱所有房屋確已售與信義公司義商亞的亞司得銀五萬三千兩後仍由小的經手押與高易洋行應得中金銀五百兩而收下押租亦已扣除普元公執事人某甲供稱向朱租屋曾付押租銀一千五百兩每月屋租銀九十兩以十五年爲限立有契據永不加租天來申執事八某乙供與相同别駕據情商之西官然後著將朱押候淸理至普元公天來申兩家加租一節著自向新房主熟商　 
[瘋人被押]  
　　前日傍晩有一瘋人在小東門外法租界中沿途吵閙巡街捕喝阻不理因之拘送捕房捕頭訊問情由瘋人自言姓陳名小生向在大與元鐵店工作店主姓趙名品三及遣包探往查並無此店乃押候堂期解請問官鄭大令妥爲安插 
[待詔行兇]  
　　有混名襪襪者在本城唐家弄開設襪鋪前日雇薙工某甲至店整容比鄰髮店主某乙突如其來以甲越界謀生有犯行規欲與評理甲遂遁去襪襪以乙不應霸阻口角不已繼以揮拳致將店中器具毁壞一空乙心有不甘遂派發傳單公議繕禀赴上海縣署控請訊斷 
[疑竊無憑]  
　　鑑泰水果行設在本邑南市十六鋪前因雨水過多損壞屋面天晴後雇甲乙等磚瓦匠大加脩葺前日客房中忽然失去對時表一枚洋蚨十數翼疑甲乙等所竊盤詰再三並不承認工頭某丙知事不了慰以好言始得息事 
[上海縣署瑣案]  
　　鄒小軒者滬北寳源祥孫世馥雇用之經理地租司帳也日來在英租界寄園烟館中收買廢舊田單朦轉道契事被升科局總辦許寳書太守訪聞日前飭令上海縣黃愛棠大令移提究辦大令奉諭之下照會英廨飭差薛貴往拿卽在英界寄園内拘獲解送至縣前晚大令升堂提訊鄒供職員向在孫世馥處經理地皮各帳並無收買廢舊田單之事所有地皮若干經升科局憲許大人丈過均有田單是實大令飭押候據情禀覆後再行訊核○鄭了頭控鄭安山佔住地基經蔣刺史訊問着兩造明白淸理前晚刺史升堂覆訊先據鄭鳳彩供稱前蒙訊問着地保王元正等理勸奈王元正並未來過故案仍未了鄭了頭供實被安山佔居餘地務求斷還鄭安山供小的並無佔地情事求恩鑒察鄭德和供與地保王元正奉諭往理無察均不聽從王保供與德和同刺史得供之下判仍著王元正妥爲理處毋滋訟累○十六鋪巡防局函 
 
 

Page 4

 
 
送互相扭毆受傷之瞿鳳兆徐德才金妹妹陳兆喜等至縣請訊前晚經蔣刺史提問瞿鳳兆供無錫人撑駕糧米船爲業此次因陳兆喜向小的借洋不遂致被戳傷背脊求請騐訊刺史飭仵騐無傷痕喝令重責二百板瞿始供稱爲人所唆來案誣控現已知悔叩求恩典陳德才供稱靑江人駕舟度日陳兆喜向瞿鳳兆借錢不遂致將瞿用刀戳傷小的向勸亦被帶傷手指今瞿忽自稱誣控殊爲不解金妹妹供稱泰州人此事與小的並無干涉求免波累陳兆喜供稱山陽縣人瞿鳳兆係糧米工頭小的係斛米手每石應得錢文被瞿勒住向理不服反被毆打互扭至十六鋪巡防局轉送案下求請明察刺史訊得陳兆喜亦非安分之輩著責二百板陳得才著責四百板枷號一月發十六鋪示衆瞿鳳兆不應裝傷朦騐者再責二百板格外從寛著具誣控結存案備查金妹妹旣屬無干從寛免予深究具結了案○吳祖榮控莊同堯掯贖房屋前晚亦由蔣刺史集訊吳供二十八歲浙江歸安縣人光緖五年曾將祖遺房屋憑姚渭西爲中抵與莊同堯得洋五千元後向贖不依是以控請訊斷姚渭西供稱吳莊抵屋一事尚有葉松濤邢來庭爲中非祇小的一人經手莊同堯供職員故父買吳房屋曾出銀一萬一千兩有絶契爲據故由職員轉賣與壳件洋行契據等物均付壳件求恩公斷刺史訊得供詞各執飭退候覆訊核奪 
[上海巡局紀聞]  
　　前日午後三點鐘時有一馬車由南而北駛至高昌廟江南製造局北首桂墅里前適與某號東洋車　値不及避讓將車撞翻車夫傷及頭顱血流不止事爲駐防營勇所見將馬夫拘住連車夫送入巡防局請懲不知局員如何辦理○昨日有甲乙丙丁四游勇至南市和仁館用膳狼呑虎嚥不名一錢館中人向之索取四人非但不付且復大肆咆哮以致盆碗尊罍摔毁滿地正在爲難之際館夥馬福卿赴十六鋪巡防局控陳局員鍾偉臣二尹立飭勇丁將四人一併獲住二尹飭暫行看管候訊 
[川鄂解欵]  
　　啓者鄂省災情奇重人爭相食敝所不忍坐視曾經會同各賑所募解三批計共規元一萬兩兹又籌解第兩奉王方伯電示仍劃交義昌成樊時勛先生作爲購辦番薯乾之價一面卽由方伯照數發交張曉日善長領欵湊放藉濟賑需又四川被災尤重亟應分别募解兹另籌規元二千兩匯交漢口招商局紫卿家兄查收轉寄以上共解規元四千兩計申報館仁濟堂各撥銀一千兩敝所湊解二千兩謹鈔乞登報布告同仁仍祈四方善長慷慨樂輸俾垂斃飢黎同登衽席引領望澤盼禱無量上海盆湯弄絲業會館六馬路仁濟善堂籌賑公所制施則敬子英甫謹啓　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探洪阿寳禀稱昨日鄒復初之妻楊氏私取鄒之洋銀一百六十二圓偕同鄉　　輔春乘木輪船往蘇州適爲小的所見詰出眞情因特拘入捕房捕頭令解請訊究鄒投案訴稱小的係江西某邑人携妻來滬與錢賃屋同居不料錢心懷桓測誘　捲逃今幸獲住求卽訊懲錢供稱小的與鄒生同鄉并來滬後會合夥營生昨日鄒浼小的送伊衰楊氏至蕪湖親戚家今忽被其反　至洋銀確係小的之物屠别駕問楊氏曰爾背夫私逃已無疑義鄒是否丈夫抑是私識洋銀究竟爲鄒物乎抑錢物乎從直供明免受刑法楊氏供稱小婦人確曾嫁鄒並非私識詰以洋銀之事始終不答錢在旁教令妄供别駕見之着將錢帶出暫行管押復問楊氏曰此事人命攸開爾須直說不可妄供楊氏低垂粉頸默默無言别駕將鄒着帶下楊氏始供稱此頌洋銀實是小婦人之物别駕曰爾已嫁鄒爾物卽鄒物何得私自帶出遂商之單　譯官押候過堂訊究○包探石金榮禀稱陳順春向在祥生廠當小工日前竊取生銅十餘磅售與陳王氏廠主報捕後捕頭令小的查明吊出原贜連氏送請訊究祥生廠主投案領贓陳供稱小的在廠中當銅匠生銅係陸續積下並非竊贓陳王氏供稱小婦人不知是竊贓故敢收買别駕判令將陳笞責一百板陳王氏管押三日○包探倪順泉禀稱馮朱氏賃屋虹口某處開設小烟館並未領有工部局捐照小的以其有違租界章程曾往關照馮朱氏置之不睬不得已送請訊究藍副捕頭禀稱須將烟館生財變價充公馮朱氏供稱小婦人係蘇州府屬某邑人兒子被人控　縣小婦人心慌意亂以致未及領照輸捐當包探關照後小婦人適不在烟館内並非有意抗違現願補領捐照可也别駕著將烟館器物發交捕房變價充公○三百四十五號華捕解陸小巖至案禀稱此人係工部局打樣西人所雇車夫昨日午後停車虹口路旁蜷伏車中磕睡小的見而呼唤伊仗主人之勢竟將小的拉住兇毆幸爲他捕所見帮同獲住今特回明捕房解案請訊陸供稱小的係太倉州屬崇明縣人此捕　木棍將小的猛撃一下故與爭論不敢行兇别駕判令管押兩日○包探何瑞福禀稱竊犯周阿桂前曾解請大老爺懲辦今又竊取某姓家衣物報捕後捕頭令小的查獲人贓送案請訊周供稱小的係本邑人行竊該死如蒙恩宥則生生世世刻骨鏤心矣别駕判令笞責一百板發回捕房營押三個月○包探趙銀河禀稱竊犯彭子仁向在長江一帶胠篋探嚢今來租界中竊取楊秋田等三家衣物報捕後捕頭遺小的拘獲中出各贓送請究辦楊及甲乙二失主投案訴稱家中被彭挖洞行竊今旣將贓查獲求准領歸彭供稱小的係松江郡城人失業無聊以致流爲竊賊倘蒙赦宥誓不敢再蹈愆尤矣别駕判令笞責一百板管押五月期滿之後遞解回籍○包探黃四福禀稱前日傳聞信記烟館主范兆祥有私取其妻金飾一事捕頭令小的查知信記係潘松溪所開范以潘有壞聲名誘至城中勒索洋銀四十圓並將其玩把戯所用器物扣住及出城後潘卽扭范至捕房聲訴今捕頭令解案請判潘供稱小的以玩把戯爲生並在治下四馬路迤西胡家宅開小烟館范忽向小的訛詐請卽訊懲范供稱小的與潘同業潘不應唆使某報館登報壞及小的聲名故與理論並無訛詐情事别駕判令管押三日○包探孔阿才禀稱劉童氏向傭於娼婦曹賢芳處某日向曹娼索取工資致被撃破頭顱報捕後捕頭令小的送請究辦劉童氏供稱小婦人係直隷天津府屬某邑　傭於　方小姐處已二年有餘並未取過分文昨向索取竟被撃傷曹娼供稱事出無心務求恩宥别駕判令給還洋銀二十圓令氏附船回籍 
[美界捕房紀事]  
　　德國某兵輸近自外洋來申下椗於下海浦前晚有西水手七名登岸閒遊旋赴壚頭覓醉醺然而返行經百老匯路招商局北棧碼頭酒性勃發狂熊畢呈手舞足蹈滋擾不已局中巡役出爲禁阻竟被攢毆受傷狂呼救命當爲管事西人查悉立打德律風傳報捕房竇包探卽協同廿三號西包探星馳前往諸水手見之四散奔逃祗將落後之三人拘獲帶入捕房捕頭惡其恃醉滋事飭押候酒醒時轉解領事衙門核辦○江北車夫冷阿賈昨日拉車在百老匯路攬載坐客詎有第十四號馬車飛駛而來趨避不及遽遭撞覆以致軸拆輸擢毁分三處冷忿甚立將馬夫王阿二扭住唤交八十號印捕拘送捕房捕頭以王太不經心飭賠修費洋若干給冷了事○秃奴某甲昨携衣包等件至蘇州河畔匯利小輸局欲搭某小輸船往蘇當付船資四角迨至登船後竟欲强佔上等客位且又擠入粉白黛緑叢中兩目灼灼頗不雅觀衆客不服大肆喧嘩當經船中司事唤一百零三號華捕扭送捕房捕頭以出家人不應恃强佔座申斥一番不准再至該輸滋事立時斥放○百老匯路新興里内有江北人張阿福者未識操何生業昨投捕房控被同鄉流氓陳金和陳扣子胡阿餘張阿羣等四人騙去衣物洋銀匿不見面求爲提究捕頭准詞立派洪包探將四流氓一并拘入捕房押候解送公堂訊辦○竊賊蔡阿坤昨在閘北東唐家弄某姓門首經過窺見無人遂濟身入内竊得衣箱等件背負而逃不意行甫數武卽爲洪包探撞見人贓並獲立時送押捕房候查有無别案再行解廨究懲○某輸船水手史百生張阿九昨日偶因細事在西華德路始則唇鎗舌劍繼則拳足交加蠻觸相爭固結不解巡街華捕聞聲赶至一并拘入捕房捕頭以沿途滋閙有違定章飭各管押片時從寛開釋 
 
 
 

Page 10

 
 
   
 
 

Page 11

 
 
[光緖二十三年三月初四日京報全錄]  
　　　門抄○諭旨二道錄前○雲督崧奏揀員調補省會要缺知府摺○湖南學政江奏報全省歲科兩試完竣情形摺○湘撫陳奏報出省接閱營伍日期摺○東撫李奏爲添勇護餉片○雲督崧奏爲據情代奏片○雲督崧奏查閱通省營伍片○川督鹿奏知縣留省補用片○三月初四日兵部太常寺太僕寺正白旗値日吏部引見四十九名户部八名工部六名都察晥二名欽天監三名鑲監滿十五　張星吉豐紳布預備召見○召見軍機張星吉豐紳布○○頭品頂戴雲貴總督臣崧蕃雲南巡撫臣黃槐森跪奏爲揀員調補省　要缺知府以資治理恭摺具陳仰祈聖鑒事竊查准調雲南府知府揚子坤於光緖二十二年十一月十六日在永昌府任病故當經具題開缺並聲明所遺雲南府知府係省會首郡要缺例應在外揀選調補照例以該員病故本日作爲開缺日期歸於十一月底截缺係屬要缺毋庸掣籖業將截缺日期咨部在案查前准吏部咨嗣後首府縣缺出應令該督撫於通省正途人員内揀員調補又省會知府缺出奏旨於通省知府内揀員調補應擇其人地相宜者毋論缺項是否相同及歴俸已未滿年限俱准調補等因歴經遵照辦理在案今雲南府知府係省會首郡衝繁疲難四項相兼員缺最爲緊要督辦發審案件政務尤屬殷繁必須精明幹練之員始克勝任臣等督飭藩臬兩司於通省現任知府内愼加遴選查有現署雲南府事昭通府知府林紹年年四十七歲福建福州府閩縣人由監生中式同治六年丁卯科本省卿試與人　戌科會試中式資士殿試二甲奉旨改翰林院庶給士光緖三年散館授職編修六年充庚辰科會試同考官八年充壬午科順天鄉試同考官十三年四月奉旨記名以御史用歴充國史館纂修功臣館總纂及本衙門撰文十四年十月奉旨補授浙江道監察御史十五年因恭辦大婚典禮保奏奉旨賞加四品銜二月聞訃丁本生母憂回籍守制十七年服滿到京補山西道監察御史十八年欽派抽查漕糧十二月奉旨巡視中城十九年七月奉旨協理京畿道事務是年九月俸滿截取保送繁缺知府引見奉旨著照例用欽此十一月初五日奉上諭雲南昭通府知府員缺著林紹年補授欽此領憑到滇二十年十一月二十日到任調署雲南府知府於二十二年三月初五日到任據雲南布政使裕祥按察使湯壽銘查該員守潔才長辦事精細别無絫罰案件請以調補雲南府知府實屬人地相宜與例亦符等情詳請具奏前來臣等覆查該員林紹年才明識練爲守兼優合無仰懇天恩俯念員缺緊要准以昭通府知府林紹年調補雲南府知府實於省會要缺有裨如蒙俞允該員係現任知府請補首郡要缺知府銜缺相當毋庸送部引見所遺昭通府知府員缺亦屬緊要應請旨迅賜简放以重職守所有揀員調補省會要缺知府緣由謹合詞恭摺具陳伏乞皇上聖鑒敇部議覆施行謹奏奉硃批吏部議奏欽此○○湖南學政翰林院編修臣江標跪奏爲恭報湖南歲科兩試及舉行全省選拔一律完竣情形恭摺仰祈聖鑒事竊臣於上年試畢全省府州各屬於六月初四日回省當將文武歲試完竣情形恭摺奏報在案臣卽於六月初七日科試長沙府屬七月初八日事竣十三日出棚試岳州府接試澧州常德兩屬隨由陸路南行再試寳慶府永州府郴州桂陽州及衡州府五屬二十三年正月十二日衡屬試畢由水路於十八日回省各屬文風以長沙衡州寳慶常德爲優其餘亦多苦學有志之士選拔諸生一律如額錄取臣歲試之時每教士以求有用之學爲進身之始湘士本多好學故於經古一塲分列經學史學掌故輿地算學詞章六類任人擇報類各命題以覘平日讀書之效擇尤取錄廣勵諸生科試之時長沙一府報考之士多至五千餘卷其餘衡州常德寳慶等屬亦各不下三四千卷人材蔚出各盡所長臣於正塲文字則專取根柢實學淸眞雅正之士間有强自揣摩誤尚時習文體詭變不就範圍者臣必察其文筆之雅俗而定學業之眞僞因材升降不敢自欺欺人以仰副皇上廣育眞才之至意臣　因近來廔奉部文通飭各省整頓書院故於上年長沙科試事竣及常德試畢路過省城之時不敢循守舊章稍息暑勞及在省度歲始得於今年正月從容竣事現在回省之後時日尚寛擬專意變通書院規程廣求英俊以育眞才不敢稍自暇逸尚有考取優真錄送遣才統俟鄉試前次第辦理再臣經過地方雨水調匀民情安謐堪以上慰宸廑所有歲科兩考及舉行全省選拔一律完竣情形理合恭摺具陳伏乞皇上聖鑒謹奏奉硃批知道了欽此○○頭品頂戴湖南巡撫臣陳寳箴跪奏爲恭報微臣出省接閱南路營伍起程日期仰祈聖鑒事竊臣上年奉命查閱省西常辰鎭　沅州各營事竣回省校閱省標各營並調閱岳州營官兵完竣均經奏報聲明南路各營展至本年春接往查閱在案臣現將省署一切應辦事件逐一淸釐定於二月初四日輕裝簡從馳赴衡永一帶將各標營官兵依次認眞校閱尅期回省赶辦本年秋審事宜所有各營官兵容俟查閱完竣再行詳細具奏至省署緊要公事曁在防各營禀報仍隨時遞送臣行次核辦此外一切日行公𦢌及尋常題咨案件照例仍委藩司代印代行例應勘審者卽由該司代爲提勘其中有應行陳奏之件仍封送行次由臣核明具奏合將出省查閱南路營伍起程日期恭摺陳明伏乞皇上聖鑒謹奏奉硃批知道了欽此○○李秉衡片再濟南府屬之德州禹城平原並東昌府所屬之茌平縣地當衝衢爲東南各省晉京大路餉鞘行旅絡繹於途且時有轉運北洋軍火護送巡防倍關緊要向來責成勇營分叚扼紥常川護送近年係飭精健副右營馬步勇丁分防巡護嗣因該營勇不能得力經臣於光緖二十二年十月三十日撽行裁撤彚入續汰海防内地各軍案内　奏報在案惟該州縣等轄境遼闊向爲梟匪馬賊出没之區防營旣撤地面空虚額設捕役又不敷分布而内地勇營裁存無幾承防曹濟各屬勢難抽撥塡紥自應另籌善策期免貽誤臣與司道妥爲商酌擬以德州茌平縣各雇壯勇五十名禹城平原二縣各雇壯勇四十名授照二十一年壽張滕縣雇募壯勇奏准成案仍令該四州縣自行管帶認眞訓練隨時迎護過境要差以昭愼重每日支給口糧銀一錢作正開銷較之長年駐紥勇營所省經費實多當經分飭雇募去後旋據德州禹城平原茌平四州縣先後禀報均於二十二年十一月初一日如數募齋派員前往點騐皆係精壯足額酌給軍裝器械以資應用臣復諄飭該州縣儻雇勇之後於護餉鞘軍火等差稍有疎　以及短勇尅餉情弊定卽從嚴絫辦兹據善後局司道具羊並聲明該勇丁一百八十名以成軍之日起支給口糧彚入壽張等縣勇糧案内造報等情轉請奏咨前來臣覆核無異理合附片具陳伏乞聖鑒訓示謹奏奉硃批該部知道欽此○○崧蕃片再據卸署雲南提督開化鎭總兵蔡標呈稱新任雲南提督馮子材於光緖二十二年十二月初七日行抵大理府城當卽札委署提標中軍絫將周彪將雲南提督關防曁王命旗牌火牌文卷書籍等項於初十日齋交接管交代淸楚經手未完事件卽於是日起程旋省等情呈請據情代奏前來奴才覆查無異除咨兵部查照外謹附片具陳伏乞聖鑒謹奏奉硃批知道了欽此○○崧蕃片再奴才於光緖二十二年遵旨查閱雲南通省營伍業將前赴迤西迤南校閱情形於上年十一月十四日專摺奏報並聲明迤東營伍請展至明春再行前往悉心簡校在案茲定於本年正月二十八日自省起程前赴甸將迤東一　練防各營一律校閱以飭戎行而修武備奴才出省後所有本衙門日行公事仍檄委雲南布政使裕祥代拆代行遇有緊要事件卽包封遞送行次核辦餘俟事　回省再將查閱情形據實奏報外謹附片具陳伏乞聖鑒謹奏奉硃批知道了欽此○○鹿傳霖片再查嘉慶十六年八月十五日奉上諭嗣後各省督撫遇有分發試用期滿人　務須嚴加甄别如實係才具明晣辦事勤能者准予保留欽此欽遵在案兹查試用知縣劉濟淸試用知縣李端槪均試看一年期滿例應甄别由藩臬兩司遺具該屬　歴淸册塡註考語會詳讀奏前來臣查該員試用知縣劉濟淸安詳穏練試用知縣李端槪年壯才明均堪以留省照例補用除淸册咨部查核外理合附片具陳伏乞聖鑒謹奏奉硃批吏部知道欽此　 
 
 

Page 12

 
 
[光緖二十三年三月初五日京報全錄]  
　　門宮抄○諭旨三道錄前○江撫德奏爲勸辦新海防捐輸請獎摺○將軍依奏爲請旨興修福陵隆恩殿要工摺○東撫李矣爲據實覆陳摺○雲督崧奏爲匯解京餉片○川督鹿　奏爲武員丁憂請假回籍治喪片○湘撫陳奏爲調署知縣片○將軍廷奏報都統赴任片○三月初五日刑部都察院大理寺正紅旗値日刑部引見十名廂黃滿十一名○慶王謝議叙恩○李中堂等同鄉官謝恩○鈕楞額請假五日○鍚公啓秀各請假十日○會章續假十日○繼恩英慈預備召見○召見軍機繼恩英慈○頭品頂戴江西巡撫臣德壽跪奏爲江西勸辦新海防捐輸第五十二次開單懇恩獎叙以昭激勸恭摺具奏仰祈聖鑒事竊照案准户部咨具奏停止鄭工捐輸接辦新海防事例仍由部庫及各省藩庫收捐一摺光緖十五年十月十八日奏奉旨依議欽此計原奏内開此次之捐改爲新海防事列所收捐數仍由各省按次報部請獎銀兩另欵存儲按次知照海軍衙門聽候提解嗣於二十一年正月十五日接准户部咨議覆御史陳其璋奏請變通收捐銀數並應升人員准捐復一摺奉旨依議欽此計原奏内開請獎新海防再减一成凡各項實官及分先分閣儘先各花樣四品以上照例四成實銀上兌五品以上照例三成實銀上兌其遇缺先班次較優仍照八成實銀上兌毋庸核减又二十二年七月初一日准户部咨海防新例捐輸於五次展限期滿再行展限一年各等因行司遵照業將光緖十五年十二月十二日開局收捐之日起至二十二年五月十一日止先後五十一次開單奏請獎叙各在案今據布政使翁曾桂詳稱現自光緖二十二年五月十二日起至十二月十一日止計收報捐實官職銜封典翎枝貢監共二百二十五名按照定章分别减成共收捐實銀三萬三千八百一兩六錢除將前項捐銀悉數積存藩庫聽候撥用外合將各捐生年懇籍貫履歴三代造具淸册列爲第五十二次詳請奏咨獎叙並請將副實收咨送户部並咨吏部國子監塡發執照來江轉給等情前來臣覆加查核所捐銀數及請叙實官職銜封典翎枝貢監例章均屬相符合無仰懇天恩府准分别獎叙以昭激勸除將淸册副實收送部查照外理合恭摺具奏並繕淸單敬呈御覧伏乞皇上聖鑒敕部核覆施行謹奏奉硃批户部議奏單併發欽此○○依克唐阿鍾靈跪奏爲遵旨敬謹勘估福陵隆恩殿工程應需錢糧援案擬請實銀以重要工恭摺仰祈聖鑒事竊奴才等前奏福陵隆恩殿工程頭停滲漏情形較重極應興修奏請欽派大臣勘估一摺於光緖二十二年十二月二十九日奉硃批另有旨欽此旋恭閱邸鈔奉上諭依克唐阿奏恭勘福陵隆恩殿工程情形較重請派大臣勘估修理一摺陵寢要工關係重大極應擇吉興修以昭愼重著派依克唐阿鍾靈敬謹勘估修理餘著照所議辦理該衙門知道欽此奴才等遵於本年正月十七日帶領估計人員恭詣福陵行禮後敬謹周歴内外逐一詳勘得隆恩殿三間頭停全行滲漏琉璃筒瓦甎望多有脫節響獸墜落四面飛簷椽望檩木間有𡮦朽東北隅廊柱沈陷靠西五架梁𡮦朽� 
殿北座台花板石柱間有倒落損壞簷下廂幪銹爛廊内方石炸裂走錯殿内粉墻灰觔冲落門窓　扇多有𡮦朽粉畫金張油飾全行爆落應拆� 
卸頭停添换物料油飾彩畫修理奴才等詳加覈算力求撙節除琉璃瓦料由盛京工部照例燒造取用外謹勘得隆恩殿工程共估需工料實銀八千二百七十八兩九錢六分一釐現届春月天氣融和雨澤尚稀亟宜修造另求堅固如再稍廷誠恐將來情形倍重奴才等再四思維貴難再緩擬請援照光緖十一年修過成案請發實銀俾可工料堅實如蒙俞允卽由盛京户部關領由奴才等委派妥員預爲赶緊購辦物料以期無悞要工並請飭下欽天監迅速擇吉行知到日吉時開工赶緊興修儻拆卸後不露明處所别爲情形再行隨時續估奏明辦理俟修復騐收後卽將工尺作法用過工料銀兩造具細册送部照例覈銷謹將勘估福陵隆恩殿工程酌擬興修情形並請飭發實銀緣由恭摺由驛馳陳伏乞皇上聖鑒訓示遵行謹奏奉硃批另有旨欽此○○降二級留任又降二級留任山東巡撫臣李秉衡跪奏爲東省並非產騾之區無從採辦恭摺仰祈聖鑒事竊臣接准上駟院咨現在御用騾頭疲老缺乏直隷旣非產騾之區礙難援案調取奏請飭令山東河南每省各採辦上用騾二十頭限於三月内派員解京交圈排演應差等因於光緖二十三年正月二十九日具奏奉旨依議欽此咨行到臣應卽欽遵採辦伏查東省濵海瀕河界連直隸並非產騾之區沿河一帶地方連年被水豢養甚少其餘完善腹地卽有騾頭均係尋常士駒身小力弱僅堪民間使用今恭備上乘黃車要差必須騾身高大性極馴良方能中選臣與司道籌商就東省所產騾頭祗可爲商民耕種載運之需斷難供上駟精選委係無從採購惟有據實覆陳合無仰懇天恩俯准改派產騾省分採辦以供要差出自聖裁除咨上駟院查照外所有東省並非產騾之區無從採辦緣由理合恭摺具奏伏乞皇上聖鑒訓示謹奏奉硃批該衙門知道欽此○○崧蕃片再前准户部咨飭將蒙自關應提四成洋稅委員抪數解部以供京餉等因業經解至一百四十二結止在案兹據雲南臨安開廣道兼管開務鄒馨蘭詳稱蒙自一百四十三結起至一百四十五結止總共提存四成京餉二萬一千四百二十兩三錢七分二厘四毫又自一百三十九結起至一百四十五結止徵存船鈔内提歸總理衙門三成銀八十一兩五錢四分又充公罰欵内提歸總理衙門三成銀四十五兩二錢三分以上三疑共計銀二萬一千五百四十七兩一錢四分二厘四毫札委候選知州李汝澤由蒙自解省並令到省後及將前項銀兩發交同慶豐商號於本年正月十六日自滇起解限於五月三十日到京上兌不准稍有逾延除將由蒙自至省委員夫馬及此次匯解各費在於内地子口半稅項下開支造銷外詳請發給咨批並奏明領咨前來臣覆查無異繕具咨批發給同慶豐商號依限領齎　解並分咨總理各國事務衙門曁户部户科南洋大臣查照外謹會同雲南巡撫臣黃槐森附片具陳伏乞聖鑒謹奏奉硃批覧欽此○○鹿傳霖片再查前據督辦瞻對軍務記名提督周萬順禀報該提督在瞻對營次接到黔省家信親母黃氏於上年七月初十日在籍病故該提督係屬親子例應丁優懇請開去差使回籍治喪等情維時正値瞻對軍務剿辦吃緊之時該提督調度有方甚爲得力未便遽易生手當經批令移孝作忠上緊剿辦一俟軍矛告竣再行給假回籍現在三瞻均已收復邊地一律肅淸留防瞻對四營交張繼統帶彈壓該提皆所部已凱撤入關回省復據禀請給假治喪前來臣查該提督驍勇沉毅善撫士卒且在川有年情形尤爲熟悉此次派令督隊出關攻勦瞻巢所向克　剿撫兼施膚功迅奏實屬異常出力該提督原統安定五營駐劄瀘州防護鹽局兼資緝匪日久得力兹據禀請給假合無仰懇天恩賞假百日准其回籍治喪所有安定五營暫委副將鄒明慶代統一俟該提督假滿回川仍令照常統帶實於鹽務地方均有裨益除分飭遵照並咨部查照外理合附片陳明伏乞聖鑒訓示謹矣奉珠批著照所請該部知道欽此○○陳實箴片再湖南南洲直隸廳通判缺甫經新設尚有查　　界淸丈淤地田畝事宜至關緊要查有邵陽縣知縣知毛隆章　正　明處事精審尤能耐苦任勞堪以調署所遺邵陽縣知縣缺應行揀　署理查有長沙縣知縣張　　才識練　辦事精群堪以調署據藩司何樞臬司桂中行會詳前來除批飭遵昭　　曾同湖廣總督臣張之洞附片具陳伏乞聖鑒謹奏奉硃批東部知道欽此○○　茂片再　補理春副都統沙克都林札布於上年十二月二十四日交卸寗　　副都統印務晉省與奴才會商整順邊務辦法當以不侵触空額爲第一要着次則習勞勳操輔之以會哨緝　奴才等所見均屬相同該副都統卽於正月二十二日由吉林起程　赴　春接任除俟到任後再行奏報外理　附片具奏伏乞聖鑒謹奏奉硃批知道了欽此　 
 
