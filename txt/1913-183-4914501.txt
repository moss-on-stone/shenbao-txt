# 1913 - 183 - 4914501

 

Page 1

 
 
外論 
[飛行術與軍事上之關係（游歐客）]  
　　法德飛行器之進步輓近至堪驚異不久必於戰事上著大功效歐人稱爲第四種軍隊蓋謂其於騎步砲之外另樹一幟者也就中發明　新月異互相秘密所費至巨德皇専務奬勵有舵汽球法則以飛艇擅長英創飛行器郵便己經試行俄人於飛行器有新發明能停空際不動視爲俄軍中惟一之利器比和義三國爲飛行術相競尤烈其於飛行上　經騐及賽爭競走日有所聞其以飛艇旅行自甲國往乙國或飛渡海峽等事己尋堂不足道就各國中其進步尤迅速者首推德法法於飛艇德於有舵汽球皆各有且獨造者也彼其注意全在軍事今試就其勢力所及略述一二則 
 
 

Page 2

 
 
措意國防者固不能不急起直追否則雖有精兵頓成窳敝將來全歐大戰必以飛行術之精粗定其勝負現時法之陸軍大臣以及上下議院各軍統帥無不同意視飛行器爲軍事上第一重耍此術精進幾令騎兵失其所長凡於戰事騎兵所有職能均須以飛行器代之如傳逹命令偵探瞭望等役飛行器較諸騎兵既速日穏更在擲放炸彈飛矢其力復遠過於砲兵往歲德法爲摩洛哥事件相持幾至開戰法飛行家威特林君宣言披可於數點鐘内將敵軍江上橋梁以及鐵路電綫全行毁去又某君宣言能擲飛矢德人因以大恐誠以此項功用飛艇優於汽球汽球擲物之後勢必減其重量將驟有所升起飛艇則輕重無甚關係可以上下自如也（未完） 
時評 
[赤誠之自殺（無名）]  
　　中國今日之人格最下者借公義以營私較 
上者不顧公義以營私又上者守其一事一業而不預公事又上者盡力於公事而不及其私盡力於公事而不逹其志則去又上者盡力於公事而不逹其志則憤憤以爭又上者盡力於公事而不逹其志則死以殉其職借公義以營私者今之所謂政客太半然也不顧公義以營私者今之所謂行政人員太半然也守一事一業而不預公事今之自好之士尙有之盡力公事而不及其私今之所謂新道德家亦不過一二盡力於公事不逹其志而或爭或去世己寡有盡力於公事不逹其志而至以身殉職者我唯得之蔣方震君一人而己 
　　慷慨激昂斷其一指或咬破其一指者他日與人爭私利其根本自若也我甚羞之或以他事之窘迫或以神經之有病一旦倉猝自戕人或附會之以爲殉某事殉某事者我僅哀之憐之若蔣君之自殺雄毅誠摯舉動無絲毫之錯亂心志無他事之牽連爲中國故爲盡職故我不能不敬之重之稱揚之以告當世之人 
　　昔有一人舍身以暗殺日徐錫麟今有一人殉職而殺身日蔣方震二十年來所謂中國之眞男子者兹二君矣 
[専電]  
　　北京電保定軍官學校之下級軍官多爲該校速成畢業生所盤踞陸軍部軍學司長魏學翰卽其一人辦事上種種阻難前蔣方震赴部接洽不合而歸昨早七時傳集學生痛陳苦况約三十分語畢卽云將發命令學生立正以待卽返身入室引槍自射以手捧腹而出謂我己自戕願珍重報國發揮軍譽遂倒地己死與否未得確報但知彈子己中胸部遺書數通甚慘自明其死乃以身殉職爲軍人本分 
　　北京電昨午二時衆議院續開秘密會張伯烈等主張根據建議案請政府仍與俄交涉彭允彛易宗夔急起附議遂得多數蒙古議員某痛哭言其不可不聽 
　　北京電此間傳熊越山赴湖口晤李勸勿離贛據贛國民黨議員言此時李以速離爲是否則軍官之此次失職者或至擁以作亂　　北京電德華銀行布非爾暫代龍伯之職布將於禮拜六由滬來京 
　　北京電馮元鼎出辦粤漢將以葉恭綽代交通次長 
　　杭州電議會否認貧民工廠費今日（二十）旗婦數百赴議會質問議員惶駭奔散巡警彈壓始巳 
　　南京電浙督前在蘇省所購軍米己由財政部咨請省長轉飭各釐局查驗放行 
　　南京電陸軍第三預備學校校長解朝東現預算該校每年經費四十萬己呈請陸軍部核准 
　　南京電都督府韓參謀長昨請假回里約一星其返寗 
　　南京電行政公署訂定江蘇省立師範學校學則昨經公布施行 
[特約路透電]  
　　北京電陸徴祥昨晚赴俄使署聞己將國會之建議案内有要求限定蒙古兵額一欵交與俄使復聞俄使己通告陸徴祥謂該建議案難期俄政府承認 
　　北京電衆議院决議致文總統駁絶五國借欵己舉員起草代理財政總長梁士詒提出預算案議員反對者頗多謂此案當於民國二年前提出辯論多時乃舉定審查員外交總長陸徴祥復爲中俄蒙約事出席該院即開秘密會議聞陸曾宣布俄國對於國會建議案之意見極爲不佳 
　　北京電參議院己將議院法通過至第十九條 
　　張家口電現有軍隊取道陽高縣開往歸化城昨夜過此者共有十八車張家口軍隊近來按期操演打靶野戰與前之游惰大不相同外間所傳内蒙開戰之說現經調查及據各方面來電觀之知皆子虚張家口之軍隊現頗安静商業疲滯騾車皆不敢出門恐軍隊奪其牲口以充軍用張家口南之易州近降冰雹田苗多損 
　　北京電蔣方震自盡消息北京聞之大爲震動繼聞所受之傷尚非致命故復轉憂爲喜蔣似握鎗自擊胸際而子彈穿過未傷肺葉現由日本某醫生診治據稱尚有復原之望蔣于自擊前曾貽書敎練長請轉告其母彼己爲國盡忠雖死固無關重要然與陸軍精神及民國前途極有關係並乞安慰老母彼乃向善而死勿過悲戚且謂軍政非具高尚之目的則難收效遺敝二百薄田數畝留充母妻贍養之資書内並爲代籌度日計畫且望各學生常往存視母妻以盡舊日師生之誼其結語日與君同事十載有半知無不言言無不盡故作書報君云云 
　　北京電據此間調查蔣之自盡原由實因爲校務起見蓋蔣近至陸軍部時極受各員冷遇其一卽蔣之門人說者謂該員可謂無恥按蔣之事業衆皆美人該員獨加冷眼故己大受人之唾駡叚祺瑞現命澈查該校事務政界稱蔣之慷慨就死殆如日將乃木各報謂此足見中國古代之精神尚未澌滅　　奉天電聞奉天都督不允兼攝吉林都督之任今日與某軍官啓程赴京 
　　奉天電軍隊日來仍多調動此間步軍大隊因己開往河南長春之兵大約將來此代之 
　　北京電劉冠雄擬親赴大沽查閱新造之砲船四艘及其餘各艦並因近來食物翔貴議給水兵伙食費洋三元此事己移請財政部核奪 
　　北京電禁煙會會長呈請政府註銷鴉片條約 
　　成都電據打箭爐電稱鄕城下段己降藏人軍械己繳居民己矣供給牲口繳納捐稅鄕城上中下三叚計長五百里聞均投誠 
　　雲南府電英法美人民到此游歷者頗多旅館爲滿河口邊界拘獲炸彈犯一人聞擬加害都督此間望雨甚殷 
[譯電]  
　　北京電共和黨有脫離進步黨而與國民黨提携以期組織混合内閣者現己提出候補内閣總理四員日伍廷芳日唐紹儀日湯化龍日蔡元培究爲何人尚不能定 
　　北京電袁總統擬任伍廷芳爲赴美専使申謝美國承認民國之盛意聞伍意如能商妥將美國使職升爲大使卽擬留美惟伍如允爲候補内閣總理則贊助之者必不乏人 
　　北京電外交總長陸徴祥今日（十九日）己從議院之意帶病往晤俄使其結果未悉惟可料其必致無效蓋議院之建議案與俄國之要求大相逕庭故也　　北京電逹頼喇嘛代表與藏邊經略使尹昌衡在打箭爐開議預備媾和談判進步頗佳據尹昌衡電告政府現己與藏人磋商以下各欵（一）藏人與其餘中國四族受平等之待遇（一）藏人有信敎完全自由（一）西藏各土地應仍在中國治權之下（一）有學問及能操華語之藏人可受中國官識（一）北京政府可任用華人以充藏官（一）逹賴喇嘛年俸照常給付 
　　北京電景耀月孫毓筠現組織鞏因之新政黨 
　　柏林電俄皇下諭詳言此次赴德德皇德后歡迎之誠摰又謂德皇英皇對於歐洲各重要問題與彼完全同意諭中復嘉讚外務部大臣薩沙洛夫能承上意對付巴爾幹問題　　柏林電駐華德使哈克斯沙森君經醫施用刀圭後極爲有效現狀頗安 
　　柏林電據此間某報載稱德皇將於秋間赴英小駐一月 
　　柏林電法國己允在摩洛哥與西班牙交换軍事消息惟不允派兵赴摩增厚兵力 
　　布京電布國答覆塞國要求修攺聯盟條約之公文將於今日（十九日）遞發聞布國堅須依守原約各欵謂塞國要求修攺該約實由蓄志欲損布國利益開拓疆土云 
　　塞京電布國首相逹萊夫博士須塞國承認將塞布條約卽付公斷始允赴俄京與會故塞國首相裴西克斯君本定十九夜啓程赴俄兹己攺斯排布惡感日見劇烈 
　　柏林電布國之公文措辭較前激烈布國不允修攺　盟條約且要求實行該約限塞國於一星期内承認否則卽須開戰希臘軍隊須退出違背條約所佔之土地布王自覺迫於民意終必逆俄之願解决馬其頓問題塞國陸軍各將均赴邊界營内據塞維亞半官消息塞布條約己不復有效巴爾幹大局現殊危急因布國新任首相逹萊夫博士態度强硬似不願讓步故也 
[公電]  
　　李烈鈞電一北京大總統武昌副總統鈞鑒於皓日（十九日（抵滬刻正養疴一俟舊疾稍瘳非東渡扶桑卽言歸修水也李烈鈞叩號 
　　李烈鈞電二南昌省議會轉行政公署各公圑各報館鑒途中迭電計逹兹於皓日（十九日）抵滬刻正静攝養疴一俟稍痊非東渡扶桑卽言歸修水省城近况盼時示知李烈鈞號 
　　廣西都督府來電日報公會轉各報館均鑒頃見報載有王職基區家俊運動桂滇軍隊云云此事實屬子虚廣西軍隊素知大義滇省亦同斷非他人所能煽惑亦無敢輕於嘗試者用特電告免淆觀聽廣西都督府叩 
要聞一 
 [P蒙古人之對於中俄蒙約 
　　蒙古問題自經俄使提出中俄蒙古條約之後交涉日益緊急而在京各蒙古王公主張異常激烈以爲此次條約如經兩院否决顯係有意抛棄蒙古該王公等定不承認兹將關於此事之種種消息探錄如下 
　　（一）蒙古聯合會最後之宣言蒙古聯合會昨日有公函致大總統及國務院參衆兩院其原文如下敬啓者中俄協約一事曾由本會陳述意見兩次分别致函於參衆兩院暨審查委員會其急迫呼籲之情想爲參衆諸公所洞鑒兹尚有一言不得不爲大總統貴院陳者自庫倫獨立迄今内外蒙古兵連禍結二年之久近日則包頭察哈爾熱河諸處告警東西數千里幾全爲匪徒所出没我蒙人生命財産日在蹂躪糜爛之中是議院諸公從容討論之時卽我蒙人呼吸死生之日乃諸公不察一味挑剔字句俾俄約否决庫倫獨立永難取消是視我蒙人之被兵燹蹂躪爲無關痛癢是視我蒙人之生命財産爲無足保護也查自國體攺更以來本會首先贊成共和俾民國得以完全成立我蒙人不肯附和庫倫忍苦含痛己將兩載對於中華民國自問無愧而中華民國之待蒙人則固若此我蒙人果何所甘而傾心内嚮翊贊共和乎是昨日開會表决倘此次中俄協約爲參衆兩院所否决以致不能成立則惟有全體蒙人一律回牧以作保全土　權利之計畫時勢迫成不得不然故爲最後之忠告披肝瀝血迫切奉聞惟希鑒諒爲幸蒙古王公聯合會啓 
　　（一）蒙古聯合會開會之情形前日蒙古王公聯合會特爲中俄條約問題又開特别會議並約集此次當選各蒙古議員討論對待各方面之辦法所有各王公對於此事皆憤慨異常主張極爲激烈卽蒙古議員中亦有多人與各王公爲一致主張其演說之激烈者並有謂中華民國本由漢滿蒙回藏五族人民組織而成今國家對於蒙事等於兒戲是直有心揓棄古人民以後中華民國由五族共和一變而爲四族共和亦意中之事等語其激憤情形有如此者 
　　（一）蒙古聯合會與國民黨此次反對中俄條約本出之於國民黨諸人國民黨素持反對政府主義以爲如此主張可以爲難政府而蒙古之利害不問也衆議院屢次開秘密會表示反對之態度者皆國民黨人也並提出種種不可能之條件以爲要挾間有持正議者卽誣之爲政府黨無怪乎蒙古王公有此最後之對待也兹聞前日蒙古聯合會開會之時國民黨易宗夔君力言國民黨並無反對中俄條約之意且担任與黨中調和意見如以後國民黨再有此種舉動易君負完全責任當時在場諸人皆以易君之言出自至誠卽以與國民黨協商之事委託於易君而易君亦慨然允諾易君係國民黨中之重要分子一言九鼎必有以慰蒙族同胞之厚望也 
　　（一）蒙古會議後之效果蒙古情形係民國安危所關政府當軸徒事黨爭不爲籌定永圖民國危機尤可懸念也聞駐京蒙古王公及蒙古議員關於蒙古問題於十三日在二條胡同特開會議研究時務兹悉其内容如左 
 
 

Page 3

 
 
現在蒙事吃緊内蒙一帶秩序擾亂居民遭害人心疑懼己逹極點蓋外蒙兵匪由東中西三道侵犯内蒙據報告稱各隊後方又有大部隊成爲中堅主力此等軍隊素係大股馬賊將來擾害治安不堪設想在内蒙各處有馬賊有土匪兼以陸軍横暴較諸匪賊更爲激烈所有蒙旗眞無乾凈土矣吾人關懷桑梓意切保安誠欲蠲除禍源尊重民命須有何等佈置等語當時首先議定迅速解决外蒙問題割斷强隣援助外蒙之後盾云云 
[六月十六日之衆議院會]  
　　六月十六日下午一點鐘衆議院開會議長湯化龍主席議員出席者其屬寥寥經議長宣告延長時間三十分鐘尚不足法定人數於是又宣告延長三十分鐘至二點鐘始行開議議長報告云鄧鎔張國溶顧視高歐陽啓勲四君因本院關於議員資格有疑義并未簽定坐次所以現在辭職但刻下院法尚未規定本院對於此事究應如何辦法卽應諮詢大家張鶴第云本席以爲此事當俟院法規定後再行討論易宗夔云本席意見以爲此四君亦應先生簽定席次蓋現在本院本係假定席次並無妨碍也黄懋鑫云旣係假定席次本席以爲現在卽應簽定議長云現在此四君是否亦應簽定席次李國珍云本席有疑義以爲顧君視高萬不可簽定席次蓋既經最高法院判决無效也至張鄧二君係憑証書到院屢次出席則當然己取得議員資格並無疑意曾銘云大理院係司法機關萬不能以司法機關而取消立法機關之人王璟芳云本席以爲大理院取消本院議員資格實屬違法本院萬不能承認議長云現在此事是否應付表决某議員云國會成立己逾兩月而本院日日搗亂重大事件並未議决一件請問是否可以對我四萬萬之國民范熙壬云本席以爲此事可以不必討論卽行抽簽可也劉　祐云本席以爲此事尚費討論不可即行抽簽本度以爲先變史議事日程再行討論谷鍾秀云此事己經討論許久現在可付表决議長云現在時間巳至可以休息三十分鐘三點三十分鐘續行開議議長云現在此事可以表决先表决簽定席次張耀曾云本席以爲此事尚應討論無須卽付表决議長云可以俟表决後再行討論現在表决請贊成變更議事日程者起立起立者少數王璟芳云現在表决己畢卽請按照議事日程開議某議員云請議長將退還大借欵查照備案之咨文付表决某議員反對之於是秩序大亂議員紛紛退席議長遂宣告散會時四點鐘 
[雲南與缅甸之國境問題（北京特約訪員一葉子）]  
　　英人方面之國境談去年十月二十六日英國遠征巡視隊自上部缅甸密芝那遣派於缅甸雲南交界地方曾將所得捕虜及虜獲品歸還之矣其數如左 
　　（一）中國士官二員 
　　（一）中國測量技師一員 
　　（一）中國兵十員 
　　（一）戞丁人四員 
此外軍器彈藥之類 
　　此爲印度境界政策於最近數年間而大見變化者其注目點蓋自西北境界漸次移於與雲南及印度接近之東北境界矣 
　　彼又爲大農礦業地之阿坡爾及密西穆爾地方之道路工程隊從事於開鑿巳久而工事己顯見進行 
　　又那喀山遠征隊逹其目的而歸則該遠征隊殆含有征伐的意味於中國與缅甸之國境己大收其效但該地爲中國侵略隊常越境而侵入卽該隊出没之所也對於是等雖爲懲罰示威行動而該侵入隊是否爲北京政府之勢力或命令之所能及此則純屬一疑問也 
　　披閱缅甸之地圖者當知缅甸之東部在英國勢力之下而與北部及南部二地方有别有等地方之司配者雖在英國主權之下而雲南及暹羅之境界大部分尚在未定之中 
　　目下確定設置境界問題而最緊要者爲目爲管理所不及之地所謂巴莫及密芝那北方之地方是也此地由與西藏人及缅甸人等同種族之戞丁人及他種族居之者 
境界雖由往年所協定然數所來屢由中國之侵略隊蹂躪之特自革命後兵士多所解散而取　又屬不嚴因此之故缅甸商隊時時被其掠奪侵害焉 
　　雲南之商業雲南貿易其能爲健全之發逹者雖由於法人敷設自河内至雲南之鐵路而决非僅僅因該鐵路而然實可謂因民氣開發而自然發逹也故世人以爲法國因該鐵路以與缅甸貿易對抗而缅甸與雲南間之貿易必爲彼所攘奪者然其在安南境界施行淺見之政策而課以重稅以故雲南商人欲避苛稅之關榷自不得不擇一經費較少之商路卽自雲南府經由大理府及勝越沿太平河而出於巴莫自此利用缅甸鐵路輸送貨物於缅甸境内以如是之情况缅甸雲南之貿易非法國河内鐵路所能抵制也可知 
　　况法國人經營該鐵路不能有利而現今收入尚不能償支出將來欲求收支相抵其事亦覺甚難今舉一實例使用退伍之兵卒管理鐵路無論於經騐與智識均有所缺且給一月二百元之薪金因是等爲安南政廳所任命於其月薪以外尚給以居宅及日用品卽一車上之雇員尚有須數百元胥吏役員之薪給如此其豐且冗員甚多其中弊惡如是結果乃及於鐵路營業之上因收支不足而增徴車價車價增率旣一再不己以是中國商賈組織商隊不嫌道路迂遠而出於巴莫也 
　　缅甸雲南鐵路缅甸雲南鐵路近頃因利巴堡及曼紇斯逹商業會議所倡該路敷設之必要而缅甸商業會議所亦見此問題之發生焉 
　　缅甸商業會議所議長關於此問題曾有所述謂自缅甸可接續於中國之鐵路約有三線第一線自新街至騰越長約一百二十英里而敷設之時應得收若干之純益然欲延長之於大理府不但當施極困雖之工事且開通之後可以爲搭載貨物甚稀也 
　　第二線自阿瓦經北部鄕族地方復自梅廟至弄璋者也然本綫於經營上頗無望而工程又極困難或者竟至不能敷設亦未可知 
　　第三線過南部鄕族自雜惟而至塘渝再經恨東而入於中國本線所經過之地皆極肥沃而富於各種之物質可謂最有望之定線惟今日中國大局頗不穏靜不便着手於鐵路計畫如以上所述爲缅甸商業會議所所議决由該會議所送其議决於利巴堡之商業會議所其言日本所業於貴所之計畫有莫大之興味若至計畫成立則自當予以十分之助力云云以是卜該地鐵路敷設之機運殆將成熟矣 
　　國境不安之狀態然因目下缅甸境界頗有不安之狀態而是等計畫一時中止蓋不但華兵掠奪隊依然侵及商隊而不免受其損害也且越境而向在英國保護下之戞丁人及其他種族徴收通行稅最近數月前且燒毁大理府附近之一村落此時更越境侵入屢見爭鬭而不己此種暴行之掠奪隊不但自革命以後困於生計之饑民爲之且解散兵亦有加入者其所加於行人族商之危害蓋甚大也 
　　片馬之占領掠奪隊猖獗如此之極缅甸軍隊遂於前一日而占領片馬矣占領片馬之軍隊在密芝那大隊一士官指揮之下以小鎗一百四十桿機關鎗二尊綸織之并有一行政官在内從前英國之常駐前哨在夫卑腦片馬距密芝那東北一百七十英里位於薩爾温河分水嶺之西面缅甸雲南間商隊通路之一驛也此地爲决定缅甸中國東北境界之一階級二年以前少佐夫運智穆爾登氏率領一隊及委員墨爾　氏等皆至其地以爲該地在英國境界線内中國人特以半軍事的占領該地卽向中國政府要求撤退因未得明確之效果遂至遣派前述之遠征隊矣 
　　凡此皆爲將來取之之餘地亦其政策之一部也此政策由於沙洛巴斯加倫氏所主張而見諸實行者沙君現在指揮缅甸軍隊之歸途擬更於明年在該地大舉演習使政府承認二萬乃至二千盧比之支出焉 
　　按英國對於缅甸國境之政策數年來着着進行本年一月且至占領片馬更就敷設鐵路面測量各地焉又編成遣派道路隊以開築道路然則雲南國境問題終必與西藏問題成爲外交上之一大案件也 
[雜評一（無名）]  
　　以蒙約爲黨略中俄之蒙約問題領土之死生問題也或然或否當以各人之良心與眞見定之豈復能容他意夾雜於其間哉今衆議院之議决此事尚視爲一種之黨略嗚呼何不知輕董若此哉 
　　巴爾幹之近狀巴爾幹之和約成而俄國視爲大勝遂思執牛耳於巴爾幹以判晰之權自任召集列邦首相會其所謂下手之端也不謂奥甚不樂也發反對之言而布之態度卽又强硬首相會恐難如願巴爾幹事之不了俄粤之爭未己也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[熊都統關於中俄條約之主張]  
　　中俄條約經議會修攺後由陸總長與俄使談判竟不得其同意日昨熱河熊都統有電來京指陳蒙情暨軍備種種困難請速將中俄條約議决勿再執疑致貽後誤原電略云頃見報載中俄所議蒙庫條約業經咨交兩院聞有多數反對者遲疑不决爲禍益深請將其中利害言之一爲蒙情内蒙王公贊成共和固多可恃然其所轄各旗椎魯瘠苦迷信宗敎鮮有知共和道理優待條件者一經煽惑羣起附和現在熱境各旗漢蒙馬賊勾結爲患所在皆是防不勝防卽各蒙王公均苦其刧掠我之兵力苟不能到非散而爲流寇卽聚而成大股庫倫獨立一日不取銷則蒙人希望未絶迷信未破卽不能一日免其無事經棚滂江兩役誤中匪計我軍失利蒙頗輕視事後偵探皆有外人爲之指揮此敵不可輕也萬一不幸全淪於俄因其體魄强猛敎以戰術將來必爲我民國永遠無窮之巨患此蒙情之可慮也二爲軍備熱自開魯失守本應迅速設防乃限於財政致闕戒備以言軍餉則熱庫如洗籌防益緊商務益滯稅政亦因此益短屢電懇湘寗鄂等省皆以自顧不暇無欵協助籲之中央政府因備欵限制不能用之蒙防八月以後難免譁潰之虞以言軍隊則熱河主軍不逾六千僅敷防弭内匪新募各軍尚不能用前敵布置専恃奉毅魯三省客軍而奉天醴泉蒙警擬調回出防屢電力爭始暫免調於是不得己而徴兩淮米軍方荷中央允准又以南北問題發生後爲江省所扣留以言軍需則庫無餘存之鎗炮軍無宿儲之現糧出防各軍旣無帳棚鍋灶又缺隨營車軌一一創置均苦無欵且難咄嗟立辦屢念征軍之困頓實深前敵之憂虞以言天時地理則沙漠横阻蒙旗所利氷雪嚴寒彼族所習近聞該匪到處焚掠塞井踞險數百里中缺乏水草我軍難以遠勦夫以北方各軍爲天時地理所限則南軍征蒙之言恐徒付之畫餅此軍備之可慮也以上兩端非僅熱河如是推之蒙邊各省亦莫不然此尚對於蒙匪而言若與俄人開戰則卽舉我全國之五十師圑盡調朔方而軍需不足交通不便戰難求勝之兆也現民國初立萬難輕動希齡關係軍事外交不能率爾盡陳致爲敵所偵察倘兩院不明彼己虚實强弱之故不察時勢緩急輕重之宜誤以意見爭持致昧大局則領士之亡可坐而待矣甲午之後日本己占全勝獨俄法德出而干涉自揣萬不能敵乃以遼東師還於我忍辱雪恥一戰勝俄失之東隅收之桑榆謀國者固應如是夫以日之戰勝猶必度德量力何况我爲新建之國豈可一誤再誤出以虚憍乎近所來歐洲外交大勢因英法交惡故對於遠東政策大變方針蓋美法又不肯遽與俄抗之故互認協法各以内外爲勢力範圍四國均各有其所志絶不能助我拒俄則我之外交手叚更無可施矣山窮水盡回韁勒馬此其時也竊謂民國氣速正長儘有兩院從容戰地萬不可相持於風雨漂搖之國際政府瑕隙甚多儘有兩黨推翻資料萬不可闌入於存亡重大之問題東西各國議院政爭劇烈無所不至惟對於外交問題則全院一致無有參商甚至立法行政又曲意遷就免化意見者以其關係恭重非等内政也伏　兩院議長議員羣　　大　　忠言云云 
[商界代表主張再借大宗外債]  
　　全國商界聯合會各代表本月十五日赴北京保商會本部晚餐會協商實業界各種問題其最注重者爲斷續再借大欵一事當未開會之前有提議請工商部先借小欵以救濟市面者由向會長答復謂小借欵有損無益前曾著論反對蓋小欵濫用最易國民又不便於監督於實業界根本問題亦不能解決陸副會長持論反對尤力嗣各代表先後入座保商會各帮業職董公推向君前席致詞大致謂商業界今日之會注重在謀商界本身利益中國所最困省爲資本問題致土地勞务皆失效用今欲其名得效用非照唐少川内閣時回復六萬萬借欵之說以之役於生産事業不可其用途（一）攺良貨幣（二）整理金融（五）裁撤惡稅（四）振興實業又詳述攺良及整理之計劃裁撤惡稅加入口稅之方法及財政經濟界最近之險狀約數千言言次安徽代表演說大借欵之必要及南方商界之近情又次由鄂代表言此次會中主張大借欵之情表湘代表言湖南商界受惡貨幣及官銀行之痛苦直隷代表言北方惡稅之近狀互有證明語語皆實末由陸副會提議兩會或聯合或單獨將此事請願於參衆兩院及政府之方法滿座無不贊成最後有主張請願不行則謀抗新稅及其他對待之法者其憤激之情因此次革命商家出代價特重未受絲毫之益故感觸更深也當諸代表演說時每至責難暴民専制及政府數衍時座上無不鼓掌如雷商界心理之所趨卽此可見矣 
[癸丑同志會成立大會紀要]  
　　本月十五日午後一鐘時癸丑同志會在京開成立大會因陰雨連綿到會會員只七百餘人搖鈴開會當由會員公推胡君祖舜爲臨時主席胡君登台首先報告開會失序繼復宣言本會籌備兩月有餘先由同志諸君損欵舉辦繼由劉君公特别捐助爲會内經費一切應辦之事規模己具故訂於本日開成立大便報告畢遂按秩序分散會章及第二次宣言書於各會員公同討論各會員逐條表决復次選舉正副會長及各部正副部長投票結果如下正會長劉公副會長張我華王湘總務部正長胡祖舜副長禹瀛耿毓英政務部正長陳家鼎副長趙時欽高仲和交際部正長胡鄂公副長王國祜席綬文事部正長馬小進副長韓玉長邵瑞彰評議部正長高旭副長李載賡鄭江灝時己七鐘主席胡君宣言時間己晚請至廳前照像遂合拍一照復讌於大廳頗極一時之盛讌畢搖鈴散會續開識員推任參事五十四人姓名錄後陳邦爕駱繼漢董昆瀛阮紹鑒耿春宴洪鑄邱國翰郭人漳許學源郭成炆李漢丞周尊劉澤龍鄭人康劉果廖宗北盛時楊克斌覃壽恭吳昆雷炳焜黄德銑周澤張文劉英汪彭年魏宗瀚蕭萓陳九韶黎尚雯陳炳南杭辛齋趙良辰馬德潤蔡奎祥張澤鈞陶德昆唐犧支陳敬宗左世超戴孚夏羅黻謝樹　朱　班延戲馮嗣鴻吳炳臣谷思愼朱沛霖林翼文劉懋賞聞治余紹琴方策其餘各科主任幹事尚未推定容後續布 
[李烈鈞免官問題之結朿]  
　　副總统電保歐陽武黎副總統十四日致大總統均電云大總統侵電國務院文元兩電己悉歐陽護軍使迅赴南昌接收李前督移交印信文卷等件無庸送鄂所有都督任内應辦事宜均請該護軍使暫代施行以免延誤如有重要事件仍可電商敝處協助查贛省屬在腹地實無設都督之必要且歐陽護軍使擁護中央顧全大局忠信果毅有良將風此次贛省之事使非護軍吏深明大體持重不撓不知若何變幻元洪相距最近知之最深匪特視爲贛省之干城亦宜引爲鄂人之保障現在贛省之患時局正紛羣疑四起該護軍使拔自贛幟節制全軍全仗中央誠感之孚信用之篤心有所恃乃能着力否則謠諑叢生内外牴觸當事者身先受制何能治軍務懇大總統推誠委托掬誠慰勉俾該護軍使力保治安以安贛心而定疑亂苟有差池元洪敢代負責任至鄂贛本屬一家力所能濟自常隨事磋商聯絡一氣固不在兼領督職也是否有當敬乞惠覆 
　　陳司令毅然就職陳廷訓簡任江西要塞司令後毅然就職前日有電致政府云廷訓以一介武夫具世界思想前年武漢起義知世運將轉聯合同志光復九江爲天下倡不數月間民國成立當將九江衛戍司令辭職退歸田里嗣因贛督李烈鈞電促出山隆以禮貌寵以高位電辭不獲遂許馳驅此次攺組要塞抱定和平宗旨以國事爲前提以民生爲急務不敢稍有疏懈貽悮大局區區此心當蒙鑒察兹奉簡命且感且慚自兹以往以身許國一息尚存此志不懈 
[旅贛皖人又有請斥柏文蔚者]  
　　旅居贛潯安徽同鄕會前日電致中央歷陳柏都督之反抗中央密謀起事種種劣跡請立予罷斥兹將原電照錄如下北京袁大總統各報館均鑒吾皖於光復之際獨罹兵燹創鉅痛深一年以來又復困於虐政中央政府疲癃痲木呼籲不聞近且割據連衡儼同藩鎭逆謀旣露措置未周不得不遣使入都陽爲謝過實則屯師皖北連營列戍着着進行甚至省内憲兵兩營亦移駐於東北門外以爲城守皖中財産舉凡鐵路米釐銀局可以抵押借欵者悉與日商訂約鬻銀一千三百五十萬以備軍糈皖爲長江中樞厝火積薪終有爆發之日不遑曲突猶可補牢及今不圖一旦勢成燎原起鄰國之責言陷生靈於塗炭匪柏文蔚之過實此疲癃麻木之政府有以尸之哀哀生民尚復何望伏懇我大總統獨奮明威防患未然勿爲近習所惑立斥柏文蔚以安大局而奠皖民不勝延佇贛潯安徽同鄕會金鎭海俞釗魚鳴球程光菼等叩 
[皖垣軍餉羅雀掘鼠之垷狀]  
　　皖城各軍隊餉項經前李財政司長槪算扣至本年六月底本有各項收入之欵按月支配發給絶無恐慌之可方詎　日謡言繁興各商民突不信用銀行紙幣隨收隨兌致該行大有供給不暇之勢近各屬雖紛紛報解丁漕票各行政經費又急需點綴本月份各軍餉項適值發給期間柏民政長令知銀行撥發時而各軍隊亦一律不收紙幣且急求兌現濟用致日昨遂發生種種事實詳著於左 
　　（甲）柏督之籌借柏督以各軍旣急需現欵發餉勢必妥爲籌畫庶免鼓噪惟現時儲藏無多特照知商會請暫假現洋四萬元各屬解疑收得再陸續籌歸倘借欵不諧則各城好事徒又必乘間揑造流言希　擾亂恐與市面有碍云云 
　　（乙）銀行之設施省城銀行以本月軍餉計需用四萬元此時紙幣之行使旣難堅各軍信用昨特以在蕪埠訂購之米分一千餘石商請商會轉令米商以現洋五千餘元收入藉充軍需餘如名項紙幣卽求商會担保通行庶各軍不至十分拒絶云 
　　（丙）商會之維持商會以四萬現洋實難籌集特召集米業谷年豐議以該行訂購之米收買一千石比卽繳現洋五千餘元次又商諸自治圑體請就萬億倉賣稻存欵項下撥借三千餘元再由銀行籌集一千餘元湊成一萬元現欵呈繳柏督轉發下餘三萬元即由該行發行紙幣歸商會加蓋通用戳記合現洋分配發給各軍應用一面由商會照知各行商於紙幣收兌時俾可照現洋週轉母得拒絶交易反致軍民徒滋衝突有害該行業務之進行云 
[湘省實行統一財政計畫]  
　　湖南審計分處與財政司以國家整理財政當以實行統一爲先而期財政統一不得不制限收入支出與存儲三者故財政部現訂會計法草案於第十六條規定國務員所管一切歲入統由國庫收入之又第十入條第二項國務員所管一切歲入不得於未交國庫以前先行使用第二十四條規定國務員所管一切歲出統由國庫支出之第五條規定各官署除法律規定外不得另有儲金此皆仿照各國之成規實爲整理財政之必要卽將來國會决議當無不以此定爲法律湘省前此國家所有歲入不盡歸國庫經收而徴收入欵機關又多逕直支用且各機關尚存儲之欵以便自由活動是以財政散漫而莫由整理現在會計法旣經擬定本司爲本省財政總滙機關本分處負本省財政監督責任自應預先清理以期收實行統一之效查自本年七月以後各機關支出之欵旣有槪算以後每月應用之欵悉數向國庫開支則無論何項收欵即應統解國庫以清收支界限不能自由動用所有以前存儲 
之欵至六月底結朿一律提歸本司委託湖南銀行代理金庫經理以昭統一如有六月以前之支欵不能於六月内如數支訖者由各機關查明未支數目造册送本分處立案以備七月後仍可補支昨己由財政司審計分處將此種辦法會同分函省城各機關查照矣 
[粤省會再議緩藩府二署]  
　　粤省議會本月六日開議變賣藩府二署是日議員出席者八十九人開會後五十四號議員首謂關於拍賣公産之手續聞中央有規定章程頒布各省遵守本省政府有奉行否請都督代表答覆杜代表答　審計分處己奉到此項章程本代表曾經聲明請貴會規定此項章程時須注意切勿與審計處之章程有所抵觸七十六號議員謂規定章程之原因緣政府　以舊藩司及廣府兩署變賣故亟定變賣公産章程俾行政官廰有所執行現都督對於此案旣有咨覆應請將來文宣布後再行討論隨由秘書長將都督來咨宣讀文日昨接貴會來咨質問變賣瀋府兩署有無其事等因准此當以上年十二月四日接准臨時省會來咨以一再集議籌備征庫軍需均主變賣公産經如所咨辦理在案所詢變賣藩府兩署實有其事現己行司尚未據將辦理情形覆呈等因咨覆查照在案嗣准貴會來咨請將此案暫緩辦理等因正在核辦間據財政司呈報變賣藩府兩署一事己於六月二日與興華公司訂定合同等由前來所請暫行緩辦一節當無庸議云云七十六號議員謂前因政府變賣舊藩府一案當經表决咨請都督請暫緩變賣俟議决變賣公産章程後再圖進行文去之時期在五月二十八日今准來咨則謂六月二日己由財政司與興華公司訂定合同等情是政府明於本會議决行文之後而故爲之從速變賣也夫本省會對於此案原非有所反對不過以權責所關人民注意而政府履行又不依一向手續祇言招商並不公投當此庫欵奇絀苟能當衆公投取公道之價值多一分之利益人民輕一分之負擔坦懐相與密議潛消豈不甚善乃計不出此明知本會之議决而急以行之現准來咨雖己訂立合同本員意見仍應取消至若以爲關於廢去合同或恐稍有礙窒前者粤漢鐵路關於外交亦可廢除其合同以此區區似可不必過慮杜代表謂變賣舊藩司等署本前臨時省會議决如何變賣手續未有規定政府依照議决案執行之似無不合且都督批語中有得審計分處同意之語可見行政官應尚非不取同意省會爲研究法理之所依法理論豈能謂之不合手續至謂變價價格之高下究屬揣測之詞殊難得其標準四十一號議員謂本會對於變賣舊藩司等署案曾經表决咨請政府緩賣乃公文甫出不先不後政府竟出其迅雷不及掩耳之手叚而遽然賣之固與表决咨請執行之案不符且直藐視本會一案久爲外間人民所注線謡言甚多省會爲人民代表非逹取消合同之目的斷難輕卸此責任本員於此提出意見兩點一咨請政府將兩署所繪地圖及地積之井數開列送會以待核議一停會期迫若待解决非延會不能七十六號議員謂對於此案本員曾提出質問書詢問事之有無限期卽日答覆所以如是之速者蓋明知政府有此思想尚未成議蓋欲從速答覆以冀有所轉　也乃政府並不依期答覆故延其手續事隔多日始行以實有其事覆之而於本省會再請緩賣之後從速與興華公司定立合約此中手續殊難索解此案爲人民視線所集且關係甚大林議員提出延會以待解决本員極表同情七十九號議員謂本員於變賣藩府兩署非不贊成前因尚未成議亦不過止勿卽賣以待議决章程今閱來咨則直己訂立合同准其來意似謂合同既成之後似不能廢約有所失信但此案關乎違背省會章程失信於一商人事尤小關乎違背省議會章程甚大本員意見惟有仍堅持前議先行咨請都督勿變賣仍候解决章程再咨請執行云云（未完） 
地方通信 
[蘇州]  
　　軍警衝突蘇垣北寺後面有儲火藥之所向由軍政司飭派兵隊一排駐守前日（十七晚）七句鐘時該排兵士因見巡士陳阿毛等（或云己革）與馬夫陸錦榮爭毆該兵士從傍勸解站崗巡士李雲泉亦來查問不知如何互相吵閙竟閧至該北路第一分署該署門崗王友卿攔阻各兵士不聽以致互毆打傷巡士王友卿等三人當經該隊排肯到場角散並經北路王署長訊明情由己將陳阿毛及馬夫陸錦榮二名拘住呈請總廳石廳長轉商第二師章師長核辦云 
　　都督返寗程都督原定六月十七號返寜嗣因另有公務　遲不克成行其攺編水警一事緣内河江海各處情形不同攺編非易連日由總廰長　鹿萍君與都督面商斟酌編制大致雖己就緒而薪餉一項各軍情形大相懸殊是以尚未議妥卽一切辦事章制亦尚未議及而程都督又急於返甯己於十九號乘早車啓程盧總廳長京卽隨同赴寗以便面商辦理 
　　古塔謝絶遊人蘇垣北寺内有古塔一座每逢新年各鄕鎭人民來此進香者甚多迨至夏令炎天暑熱之時又有人至塔乘凉且該塔甚高遠望可見太湖之影此實蘇地之古蹟名勝處也近日竟有一般流氓人等至塔上抛鄭磗石游戲致有打壞人家屋瓦等事近處人民嘖有煩言昨經吳縣知事出示嚴禁登塔矣 
[松江]  
　　營地局廉售營田柘林城僻處海濱地廣人稀彌望荒漠張君聘齋在該處從事蓄牧樹藝昨向人言及近來收買得廉價良田行將試辦農事柘林有營田二百數十畝時價每畝可四五十元現乘調查營地局定價召賣之便糾集整欵直接向都督以每畝二十四元收買省中亦較爲有益樂於接洽盖現設之局均舊時督房書吏所組織舉前清南滙都司朱大斌爲總辦派員設局在在糜費而其目的在出賣營地企圖中飽省中實所得無多說者謂此等事祇須飭下各處縣知事或自治所責成公正紳董擔任召賣而己足都督省長均不出此大約一時惑於　言也 
　　沈統領辭職葆安水師沈統領自光復迄今維持地方治安尚稱得力現因攺編水警頒布章制沈君以警務非所諳習恐致僨事特赴省辭職不知能否邀准也 
[安慶]  
　　議會請欵散放急振皖屬盧江縣南鎭區天新圩近因雨水過多山洪暴發以故同時潰决一片汪洋人民蕩析離居不堪其苦哀鴻遍野待哺嗷嗷現由該縣議會咨請省談會轉請民政長撥欵散放急振刻聞柏民政長己令飭廬江知事會同議會就地籌欵或於丁漕平餘項下借欵若于購米開辦平糶以濟灾民 
　　電飭賠償兵變損失上年滁縣兵變商民損失甚鉅當經該商民要求都督賠償業奉批准以二成賠償損失惟皖省庫儲支絀迄今猶未照賠昨又經該商民一再要求柏都督特電滁縣知事該項賠款除飭由鹽局撥洋一千元外餘由丁漕項下橃給并飭大通榷運局知照矣 
[漢口]  
　　俄巡捕毆斃車夫之風潮本月十七日早漢口大智門下卽俄租界造有厠所一座頗形狹窄有車　龔某在該處小解因未入内突有俄之安南巡捕上前不問情由施以木棒劈頭連擊數十下鮮血淋漓項刻倒地復又以脚猛力直踢立時斃命該安南 
 
 

Page 7

 
 
巡捕欲將尸身置之城垣之外距各車夫大抱不平不約而同一律罷工一面將尸身移往俄巡捕房捕頭始尚拒絶後以事己釀成令置附近曠野地方任其兩淋一時租界中人往觀者甚多捕頭帶領巡捕一律驅逐並派俄兵荷槍實彈分途鵠立所有行人不准駐足漢口杜鎭守使恐釀意外風潮特派憲兵前往彈壓開導車夫各自散去一面電呈黎副總統特派交涉員胡朝宗會同夏口知事洋務公所前往　查並與俄領事交涉其大智門外中國警察星羅棋布毗連至英租界英捕房亦恐被擾當派華印各捕齊往把守至如何了結俟探明再報 
[廣東]  
　　警界誣良爲娼粤省反正後一般龜鴇不敢設立娼寮以致明娼禁而私娼愈多近來男女之界大漬其閑女子好游往往爲邪人勾引雖良家婦女亦有被人誘至酒店尋樂者至警界偵探出八於酒店旅館之中専以獲色攫財爲事其誣良爲娼侮辱良家婦女亦所在多有日昨有東洋學生黄女士回粤請當道攺爲官費暫寓于長堤蘭亭酒店時香港仁泰酒舖店東陳瑞村携同妻室并二子一女一僕婦來省探望伊戚粤路董事張少棠亦寓該酒店張命妾回候東留晚餐均無形迹可疑之點三十一號晚八點鐘忽來偵探指爲私娼將黄女士并陳瑞村夫婦及十二歲小女暨張之妾一併解押偵探處獨留陳二子一八歲一五歲在酒店啼哭惨不忍聞旋有人到處陳明該偵探自知錯誤卽晚將黄女士轎送回寓張妾暨陳夫婦等翌日下午始行釋放云 
　　粤社會之怪現狀粤省爲自由女産出之鄕詎近日自由女外又有一種怪現狀者月之前夕夕陽甫下燈電初燃長堤一景酒家某號房三五成羣爲狀殊昵中有一少年非長衣慧西裝額分兩鬢抺鳳兜裝足穿上海鞋水紅懱高褲脚而緞帶現焉身衣白衫褲裏櫬湖水線衫石珠銜領茉莉垂襟睍之秋波流慧桃花映面不勝嬌態恍惚一十五六之絶世女郎也羣以阿六呼之阿六不笑又不答惟以左手支頣右手持夾邊巾口御其角而己滿座爲之顚倒既而酒至半酣阿六隠几酡然羣復相向耳語刺刺不休但語細不可辨無何席散牽衣促起卽相將下樓而去或日此男倡耳理或然歟 
[雜評二（我）]  
　　蒙約之解决問題蒙約問題爭持不决我以爲俄人旣表示無磋議之餘地則今日惟有兩言而决耳不甘訂約則决裂不能决裂則訂約無第三義 
　　以言决裂去歲密約發表之初一般所謂志士者投筆而起攘臂而呼征蒙圑也探險隊也曾幾何時而不聞不問矣今論者而猶有雄心也則請自隗始實行其誓死不認訂約之决心而勿呶呶於無責任之口舌與之字苟不爾也則母寜讀熊希齡之通電而一審國情 
　　外債之再借問題以中國金融界之消息如彼商業之狀况如此使永無大資本之輸入大事業之發生則内國經濟日涸商業日隳終有同歸於盡之一日此商界代表主張復活六萬萬元外債之說實爲中國實業生死問題之關鍵也 
　　顧以二千五百萬元之借欵外交方面經若干欠之磋商受盡種種之嚴酷條件而始成約而議院之承諾尚未有日也今以二倍其數之外債外交方央能慨然允許乎議院方面能决然同意乎吾於此覘商界之力量 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[製造局又吃虚驚]  
　　閘北偵探長祁性初前因製造局案牽涉曾由穆警廳長撤差查辦兹由江防軍駐滬偵探隊黄克齋營長訪聞祁性初現尚匿跡閘北前曾煽惑製造局工匠卽巳獲之余復成等盜竊鎗械潛藏密室業己勽串匪黨定於昨晚（即二十號）先在閘北起手意圖謀亂並擬由徐家匯從小路繞道至製造局攻擊情事除密報卅七圑梁圑長暨穆警廳長各派軍警嚴加防堵外並於昨日午前先由黄營長加派幹練精細探員前赴閘北秘密杳緝祁性初務獲解究製造局陳督理亦經訪悉前情除飭派駐紥局内之六十一圑各兵士及機關鎗隊一律嚴防外一面商請海軍部李總司令轉飭駐泊製造局浦前之楚泰鏡清宿字列字各兵輪在水面加意防範駐浦步隊第一營廖營長亦於昨晚督兵駕坐順發小輪在浦江往來游弋混成旅李旅長昨晚密令炮兵營余營長暨第一圑第二營楊營長及第二圑二營劉營長並鈞和兵輪董管帶滬防探訪隊長劉彬均在製造局水陸各處率兵荷鎗巡邏龍華及浦東兩處之火藥棧巳由滬防第二第三兩水師營吳王兩營長各駕師船督同兵士通宵防範 
[通令嚴緝主謀刧局之韓輝]  
　　上海縣知事混成第三旅昨日接奉程都督應民政長通令云案據第二師第四旅旅長蘇謙呈稱匪徒刧奪製造局一案奉令迅飭緝拿逸匪並將此次亂事眞相調查確實具報旅長遵卽派員詳細調查大抵此次亂事主動者除奉飭偵拿之張堯卿柳人環二名外尙有韓灰卽韓輝號復炎徐企文等欲煽誘各軍隊贊助先刧奪製造局隨舉韓灰爲都督以徐企文爲製造局總理韓灰一名係屬主謀情罪甚重除設法偵捕外并懇迅速咨行通緝以免漏綱等情據此查韓灰旣據稱係攻刧上海製造局主謀之一亟應嚴拿究辦以懲不法而免漏網爲此令仰該旅長該軍隊知事遵照一體嚴緝 
[本國商債礙難歸還之原委]  
　　前南京政府成立後因財政困難曾向本埠廣肇公所商借銀三十二萬二千五百兩嗣因大借欵成立經該公所迭次函電催索兹由財政部函復照錄如下逕復者昨接尊處江電及兩次來函均己誦悉前年南京政府所欠貴圑體之欵逾限己久迄未償還無任歉仄此次五國借欵雖告成立但如何提用均己載入合同附件勢難攺動所有應付前項借欵一俟籌有的項自當隨時撥付以昭信用 
[縣公署組織特别會計處]  
　　本縣吳知事以地方公費擬設特别會計處一案前經咨交縣議會議决呈復執行兹將議案及規則八條照錄於後查縣地方經費及公欵公産之保管收支本屬縣知事職權内之事件惟於佐治職範圍内所不能盡舉之事件必須専員辦理者得置堂任委員轉佐執行本邑向有之公欵公産零星錯雜棼如亂絲急待整理兼之地方費之收支積榖欵之管理均關地方財政責成重大自非設特别會計處置常任委員専理其事不足以昭鄭重而資整頓應按照暫行縣制第五十三條至五十五條第七十三條之規定由縣知事設特别會計處於縣知事公置内置常任委員専理本縣全邑所有公欵公産積榖以及地方費之保管收支事宜並釐訂試辦規則八條請縣知事照案執行（一）按照暫行縣制第七十三條設特别會計専理全縣公欵公産及縣地方費之收支並兼理全縣積榖欵項之收支一切事宜（二）特别會計處設於縣知事署内（三）特别會計處設常任委員正副各一人助理員二人或三人以事務繁簡定之（四）常任委員由縣議事會擇本縣廉幹之公民加照額倍推舉請由縣知事遺任之期二年（五）助理員由常任委員薦由縣知事委任（六）處理特别會計事務正委員完全負責副委員協助一切助理員承委員之指揮助理各事均受縣知事之監督並受縣參事會議事會之稽核（七）常任正委員之月俸至多不得過銀元六十元常任副委員之月俸至多不得過銀元四十元助理員之月俸至多不得過銀元二十元（八）特别會計處經費暫由所管經費内每年度統撥使用費一千元以資試辦其委員等月俸由縣行政費内支給 
[電燈公司不受議會干涉]  
　　市議會議員王慕詰等以南市電燈公司向洋商抵借債欵殊與主權有損曾開會議决由陸崧侯王引才查閱借欵合同再議一節己誌前報兹悉電燈公司經理陸伯鴻以前借滙豐十萬兩之欵係在前清商部奏准商借外欵二百萬兩以作維持中國實業欵内禀奉借撥有案可稽嗣因擴充電燈又向新舞臺信成銀行等商借十萬元均以常年一分起息現因催迫甚急不得己而商借日商旭公司銀三十萬兩預備歸還前借各欵利息常年亦祇八釐半曾經董會股東會等雙方議决並非個人私意實與主權毫無關碍此係營業性質斷非市議會所能干涉决意拒絶調查業己通知各股東查照矣 
[市議長杯酒解嫌]  
市政廳議事董事兩會因淞滬巡警廳長穆杼齋君關閉市政廳大門一事與穆廳長意見不合己延定楊景斌律師擬投法庭控訴兹悉市議事會議長王引才君以雙方爭執皆屬因公相持不下殊非立法行政和衷共濟之道特定今日在北市某悉菜館邀同穆廳長及議事董事兩會會員並縣知事吳懷疚縣議會莫子經議長公宴磋商解决言歸於好 
[禁煙局紀事種種]  
　　禁烟局嚴局長昨致各戒烟醫院函云案查本局呈請飭知各戒煙醫院應遵章辦理由奉縣知事批開呈悉鴉片禁吸以後法令何等森嚴凡售賣戒烟丸藥迭經奉文查禁通告不准涉朦混而滋弊端兹據呈稱各處戒烟醫院所製藥丸多有攙和毒質情事所言如實不特於人民衛生上甚有關礙且恐於禁烟前途大受影響該局職權所在應卽切實調查取締以施法律之制裁仰卽查照辦理并分别函致各醫院知照可也此批等因到局除遴員隨時調查外合亟函請貴醫院查照嗣後務將各種戒烟藥丸遵章送交化驗以肅功令而重衛生云云 
　　上海地方檢察廳昨接禁煙局函云案准縣立戒烟醫院函開本院疊准送到調驗勒戒各烟犯日見其夥聞各該犯在刑期之内設不派員防範將來或有疏失咎將誰歸蓋本院純係慈善性質所不僕役祇供伺應若責令看守不特無此職權且恐若輩力亦不逮也務乞據商地方檢察廳迅賜派員來院藉資守護等因到局兹准前因合亟函逹務懇貴廳查照實紉公誼云 
[南市司法科定期開辦]  
　　南市司法科己經淞滬警察廳長穆杼齋君賃定久大碼頭中華銀行舊基房屋將内容佈置妥貼定期二十三號星期一即陰曆本月十九日實行開辦預審尚有警備隊附駐該科中巡邏地方保衛公安以佐警巡之不足昨亦由閘北總廳遷入南市司法科内駐紥矣 
[第二廳委定科員]  
　　江蘇水警第二廳李英石廳長前奉應省長訓令以水警事宜刻下急須組織完備俾可早日派遣該廳長應將第二廳該管各科職員迅速編配各司職務以策進行李廳長奉到訓令當卽量才委任刻己委定秘書員申振剛勤務督察長楊玉貴顧文郁第一科（卽總務科）科長宋世松第二科（卽行政科）科長鄧之翰每三科（卽司法科）科長嚴槐林勤務督察員耿華堂劉中和勤務副督察員王超會計員李常書記潘俊吳國鼎交通員喬世德馬恩培一等科員陶熙光沈辛嘉陳昌麟耿宗愼周文彬二等科員吳邦嚴王鳳紀朱銘忠胡樹森鄭寳琛三等科員朱瑛蔣基德張千里張藜靑楊文桂温楷錄事周詩健　文藻龐裁何俊王澐李士基參議官鍾鴻鈞均於前日分别發給委任狀矣 
[李旅長之去思碑]  
　　其一滬防陸軍第三旅李英石旅長調任江蘇水巡第二廳長現將交卸旅篆赴蘇履新故羣學會定於二十八日在該會事務所特設盛筵邀李赴案藉誌去思 
　　其二南市新舞臺同人及淞滬緝私營營長夏聲昭暨上南川鹽巡隊隊官張占忠等因李旅長赴蘇蒞新在卽特製就白綾匾額一方文日（懐畏同深）四週嵌以蘚花由夏月潤代表恭送至第二廳署（卽舊道署）以表去思當由李廳長謙辭再三而受 
[法新副領事抵任]  
法公堂會審副領事兼總領事署正繙譯官李畢利君升授廣州正領事所遺之缺由法政府簡放前代理廣東海口法領事德賚沛君補授德君於前晚乘輪抵申禀見總領事甘世東君後於昨日接任視事當由李君偕同升坐公堂會同聶讞員訊案 
[城内]  
　　地方檢察廳批○（李中和請派警協拘由批）狀悉業師對於學徒本有約束管理之責此次爾學徒鄒阿金卽周阿金因與范照福之妻相姦竟敢用刀戳傷范照福等處居心險惡實堪痛恨乃該民並不將周阿金送案懲究猶復縱之使逃咎有攸歸賚何能卸着仍趕將鄒阿金卽周阿金交出到案以憑訊辦母再諉延切切（程趙氏請求釋放伊子海鵬由批）狀悉爾子海鵬前因和誘婦女判决監禁十個月送習藝所執行嗣於本年二月間爾子又與倪福全王詠霓等將同號犯人陳浩玉剥衣敲詐經本廳查明提訊屬實卽行起訴由同級審廳開庭訊實於三月二十日判决爾子與王詠霓等均依强盜罪科二等有期徒刑刑期各五年六個月在案自應静候期滿釋放母得多瀆 
　　地方審判廳民庭批○（陳瞿氏呈訴續請再審由批）訴訟進行必依法定程序前爲請求再審業己依律駁回該氏自應遵照前批辦理何得又來續請不准特斥（楊正綱上訴不服第四初級審判廳判决由批）仰遲照試辦章程第六十一條之規定逕向原審衙門之同級檢察廳呈請移轉可也 
　　限期遷讓○上海自拆城塡濠以來迄今計及年餘一般玩梗居户觀望不肯拆讓致碍進行昨經上海城濠路工事務所發出佈告云查得本所築路工程己經開辦所有城濠關於路線之房屋本所先行派員知照限日拆讓卽向本所領取拆費及地點單以憑照章續租如有到期仍不遷拆猶豫阻碍工程由本所雇工代拆者該地點照本所定章收回另租别户舊租房不得續租爲此派員知照外合行通告 
　　不准堆物○上海縣知事吳昨發出六言示云照得塡濠築路原爲便利交通凡在路工線内各物均應搬空近有附近商民貨物亂堆路中阻碍運送材料實屬妨害路工爲特嚴行誥誡務各一體遵從依限五日搬清如違拘罰不鬆 
　　周光榮得無太呆○周光榮由租界購得煙土十一包擬潛入内地求售當被淞滬警察廳巡警查見將周盤詰周卽以悉佛三十尊當街行賄街衆萬目睽睽該巡警因卽將周連土以及賄洋三十元一併解署經署長飭令轉送總廳司法科於昨午將周函送地方檢察廳核辦 
　　産婦病斃○西門外婦孺醫院羅醫生昨傳電話至檢察廳謂有某氏婦因患難産送至敝院施治無效至午刻氣絶身死請卽派員蒞騐蔡廳長得報立委葛檢察官帶同沈檢騐吏等前往驗明回廳禀復尸由該氏家屬棺殮 
　　催追逃媳○拐匪戴兆奎將婦人劉金氏之媳銀弟誘拐藏匿經劉金氏控訴地方檢察廳將戴傳案訊供狡賴拖延日久兹原告以戴兆奎旣經到案自應嚴追方能將銀弟交出咋又具呈檢察廳請求從速進行蔡廳長諭令静候嚴追 
[雨市]  
　　燭火與酒火交輝○前晚老白渡裏街洽記燒酒行内出店人某乙正在并酒之際不料檯上燭火忽爾墜入酒缸中登時火勢上勝銳不能當行中人紛紛上前撲救適有學徒及店司兩人均灼傷脚部火熄後卽將傷者送至上海醫院療治第一區警察署聞信派探往查立將行夥李順潮帶區問明無心所致姑念並未保險罰洋兩元充公示儆 
　　所丁共罪犯一氣○南市第一初級審檢廳内第三看守所所丁每有擅與罪犯代送物件代繕禀稿並施運動手叚從中勒取重酬等事被司法警察顧闌生查得所丁胡升曾爲拘留蔡徐氏繕稿索洋三元報由檢察官提案預審質明飭胡拘留在案昨日顧又查得所丁劉松文代拘留煙犯陸順相繕稿並購物索洋四元遂亦報明檢察官預審屬實奉飭暫寄第一警察分署候再查明核辦 
　　又是一個私藏烟土○上海禁烟調查員陳鼓琴喬漢章昨日投第一區警察署報告聲稱有某甲乘崇明小輪起程帶有衣包一個檢視包内私藏大土八十一小包人即避去請派長警往提等情經龔署長卽派巡長協同巡士二名同往該輪起出衣包内有棉衣等點明卽歸陳等帶回禁烟局禀明請嚴局長核示矣 
[閘北]  
　　借缸肇衅○木匠陳阿美住居太陽廟附近前日因向支港廟管廟人陳合卿借缸忽起衝突被婦人范陳氏紏同多人將阿美毆傷復扭入三區警署誣控圖竊等情解經司法科預審一過判移檢察廳騐傷核辦 
　　吸烟受罰○禁烟調查員前日在華興坊查獲私吸洋烟之顧唐氏一口由司法科移交檢察廳暫行交保在案前日經許檢察宫起訴同級審判廳據氏子顧鵬飛投案聲稱其母己回蘇州云云奉判著繳罰欵洋六十元以儆 
　　求究無賴狂且○前報記女子錢阿金婦人王陳氏控無賴李士元徐少文誘至小客棧圖姦一案前日有陳氏之夫王阿根偕見證王阿祥王嚴氏投司法科請求究辦奉判一併移交檢察廳核辦 
　　釋放帶鎗西人○西洋人沙石台克二人前日帶有鳥鎗至閘北太陽廟一帶打獵行經四區警署由門崗巡士陳昇元上前詰問護照該西人答稱未備因卽帶入署内經張署長訊據該西人供家居虹口崑山路四號偶然游獵至此云云署長得供後卽派長警護送出境諭令嗣後若無護照下鄕打獵本署長不負保護之責該西人稱謝而去 
[公共租界]  
　　錢債交涉○香粉弄連元棧主婦蔣顧氏曾於去年舊曆九月間以伊故夫外甥李沙卿由伊戚朱炳君（卽鎭江招商局總辦）唆使化名蔣少卿冐稱夫姪掗繼圖佔店業强搬衣箱以及逼姦不從行兇驅逐等情控由捕房將少卿拘案訊明實係氏夫堂姪並非李少卿化名惟承繼須雙方同意顧氏旣不愿認繼少卿爲後未便强迫判將衣箱等件交還以後不准再至氏處滋擾在案乃朱炳君近因偵知顧氏將連元棧盤頂與人故即以氏不理伊故夫蔣兆珍在日欠洋及故後代墊一切靈殮等費洋兩共五百餘元控奉公廨於前晚傳訊兩造名延律師到堂代辯並由見証施子香（卽江寛輪船買辦）及蔣少鄕上堂証明孫襄讞供以顧氏旣得盤棧價洋不應置欠欵於不理殊屬不合因卽當堂將氏申斥姑念少寡無知且兩造及見証人等均係親戚故復向原告勸諭一番卽與觀審西官奥領克君判顧氏交原保從寛着於卽日墾託施子香轉向原告情商理勸如違卽着施子看於一星期内查明該棧盤價以及盤與何人呈候核奪 
　　另案起訴○日商戴生昌内河小輪船局主戴玉書與己故盛揆臣（卽漢冶萍煤礦總理盛杏蓀之子）之妾殷鳳珍姘識有年近因被蘇州人陳莘耕（卽著名翻戲陳筱舫）姦拐捲逃控由捕房拘案並將住房發封迭次提訊在案前日午後由廨復訊兩造仍各延律師到堂代表關讞員與日領西田君會商之下判將刑事案註銷另歸民事具禀起訴一面候給諭啓封所有家具什物歸原告衣飾等件歸殷鳳珍分别具領 
　　限期清理○鼎和土棧筱山偕司帳魏恂如控許陶過佩卿不理欠銀一千一百餘兩曾付期票銀六百兩届其又不照付前晚由廨傳訊屬寳奉王襄讞與觀審之美領强君判許交人銀並保限兩禮拜繳清過佩卿旣以榮昌號名義出立期票未便置 
身事外着交原保依限帮同料理 
　　僞單抵洋先押三月○英商泰利洋行控何星卿陸文剛陳松山串將僞單抵洋七百元迭經由廨訊明判均押限繳洋在案昨晨復由捕房解究經孫襄讞會同英哲副領事向之研詰供仍互推以其均屬刁狡判各押西牢三月分别示儆 
　　房客欠租私遷○吳殿田馬仁全均因積欠英商道逹洋行租金不理私遷經該洋行查悉控奉公廨准飭捕房昨將二人傳案訊實奉判各限兩禮拜繳清租金違干未便 
　　女孩迷路候領○女孩蘭英前日因在北四川路徘佪由捕查見詢係迷途當卽帶入捕房奉飭轉送公廨昨由官媒將女送案請示據供年十三歲家居叉袋角欲往高昌廟探望母舅劉錫昌不辯路徑云云奉判留候函送閘北巡警局就近傳其家屬認領　　誘姦歟攫物歟○徐和尚探趙長榮在西華德路得攫取銀表昨由捕房將趙拘案請究訊據趙供因徐希國誘姦胞妹向諭爭執並無攫表情事請察中西官以徐所控不實判趙開釋 
　　私設烟榻○虹口華記路六百零八號居人沈阿根因私設烟榻售煙被捕房查悉前日派探往查屬實當將沈與煙客葛七如朱桂卿連同烟具一併帶入捕房昨解公堂訊明奉判沈罰洋五元無洋攺押五天葛朱各罰洋兩元一併充公烟具銷燬 
　　不分遺産○陳根全陳根生同控理毛狗不分遺産昨由捕房將被告傳案請示奉判交保過堂候訊 
　　惡媳受累○甬人林慶紹家居法租界八仙橋附近其子在外貿易因遭其媳虐待忿不欲生前日投浦圖盡當經舟人救起鳴捕帶入捕房得解公堂請示經王襄讞會同英康副領事訊悉前情判候函送法公堂就近傳其家屬領回諭後勿再經生 
　　誘拐婢女○胡金氏因誘拐英大馬路一言堂牋扇店主沈蘭記之十五歲婢女順喜至法租界某小客棧内藏匿希圖價賣經沈得悉報由法捕房派探將氏與婢查獲昨晨解送公共公堂請究該婢投訴被拐情形訊之金氏供稱與女在虹口遇見據稱伊在南市張家弄沈姓家爲婢因遭凌虐逃出欲送回其家因天晚不及暫寓客棧並非誘拐乞鑒中西官得供會商之下判氏押女所半年女交其主領回 
　　不理押欵○英商塞特爾控何範之何值之不理押欵銀五萬餘兩一案昨奉公堂復訊兩造均由律師上堂代爲辯護良久奉中西官諭各退去候再訂期復訊 
　　案情暗昩○周陳氏（即前爲妓女之萬彩霞）控巳歇包車夫陳阿二糾黨吵閙圖詐洋五十元等情昨晨由探顧阿根將陳拘解公堂請究原告揩其母陳秦氏上堂訴明前情請究訊據陳阿二供稱因在該處與雉妓談笑詎原告卽唆使其姘夫赤脚小銀泉出爲行兇反控拆梢請察中西官以被告拆梢雖無證據惟不應吵閙着押一禮拜期滿仍着具結開釋 
　　凌虐女工○新閘成都路正昌絲廠用人潘瑞甫控女工邱刁氏竊取絲繭而該女工亦控被該廠出店潘福元踼傷肚腹等情昨奉公堂傳訊經中西官研訊一過以控氏行竊無憑判氏開釋惟氏被踼傷屬實候傳潘福元到案訊究 
　　德領修函道謝○德皇登極二十五年紀念之期英美工部局結彩懸燈以表賀忱故前日由駐滬德國總領事修函道謝矣 
　　比領到滬接任○比國攻府委任何逸君爲駐滬領事己於昨日乘輪來滬先赴各國領事署拜會然後履新任事云 
　　本夫捉姦結果○余長根姦拐朱道光之妻王氏匿居茂海路昨被朱尋獲扭控捕房頭將王氏給朱領回管朿余從寛斥釋　　塌車撞倒小車○王阿三得推塌車至吳淞路撞倒小車夫朱六元致傷頭面被捕拘押捕房候辦 
　　酒醉洋人滋閙○前晚有一酒醉洋人在西華得路滋閙將某氏婦扭住不放由捕查見拘入捕押候查辦 
[法租界]  
　　竟無婚據○田阿根前投公廨訴稱娶再醮婦朱氏爲妻己届十年於上月間私行逃去今訪知彼張阿松拐逃求追經公堂將張押交後朱氏自行投案稱與田係私姘祇有四年所有女孩在仁濟堂領來並非田阿根所生奉判張阿松開釋朱氏管押着田將婚據呈案候斷昨田又稱婚據檢取無着諒被朱氏私自取去求恩斷領聶讞員判以所控無據一併斥退 
　　小工覇持○太古碼頭小工頭余虎全季祝堂同控小工王阿小顧小寳强欲加增扛力不遂覇阻各小工扛挑請究王顧同供商加扛力有之不敢把持求宥判各押一月 
　　破獲拐案○救濟會偵探諸德全禀稱在途查見前經公堂辦過數次之議媒戴陳氏帶有江北口音女孩當向盤問答稱有人托伊送往小木橋某姓家交捕往查並無某姓實係拐來送案請究陳氏供認拐孩不諱訊之該孩供年九歲餘不肯言判陳氏管押南年女孩送堂候失主具領 
　　混售臭肉○衛生處洋人禀稱吳金記將未蓋公司印之臭猪肉在市混售有違章程送案請訊吳供以後不敢再售求宥判罰洋五元 
[雜評三（萍）]  
　　奇哉製造局之虚驚製造局自上月二十八日徐匪攻繫後羣小窺伺流言四起一而再再而三一若銅山金穴都所不羡必欲以是爲擾亂之媒者然斯亦異矣 
　　今者又有祁性初謀攻製造局之風說中宵擾攘重演虚驚其果幸災樂禍歟抑亦杯蛇市虎歟初不解滬上鹵莽好事之徒如徐企文者何竟層出而不窮耶 
且吾所尤竊竊不解者祁性初以徐案餘孽而撤差而避匿甫嘵嘵自辯之不己今又忽蹈設心破壞之嫌疑迷離惝恍莫辨由來殆或辯者自辯疑者自疑天壞間物理之繁賾本自有一不可究詰之現狀否則辯者一人而疑者或又爲一人歟是皆不得而行之矣 
専件 
[中國銀行總裁孫多森復財政部論各省銀行辦法意見書]  
　　中國銀行總裁孫多森復財政部函論各省銀行辦法頗有條理特將其原函錄之於左 
　　敬復者頃承交閱高督辦等原信所商數條兹據理答復如下（原函）稱國庫所保管者僅於地丁錢糧兩項内酌分數成其他各項稅欵均由中國銀行酌辦一節其意似以地丁錢糧酌分數成爲不足其原實由於誤以國庫與各省銀行合而爲一查金庫規則載金庫之現金保管出納由財政部委託中國銀行辦理又中國銀行則例載中國銀行受政府之委託經理國庫各等語現在此等規則己經國務院通過揆之各國通例又皆如出一轍中央銀行不能有二卽經理國庫之責不能有二蓋以國庫若不統一則整理財政無從下手國庫意義係包括國家一切收入而言地丁錢糧旣爲國家收入之一種中央銀行對於政府卽負完全之責任省銀行代理國家分庫係受中央銀行之委託其如何委託之法自應由中央銀行隨時體察情形以省銀行辦理之合法與否定稽核之寛嚴與撥款之多寡若因轉委省銀行之故中央銀行遂失主持之權是國庫雖有統一之名並無統一之實以一國庫而有兩種銀行同時經理機關複雜權限混淆無論依據何種學理經驗似皆無此辦法况各省銀行旣有全省公欵以爲挹注又於地丁錢糧内酌分數成遇銀根緊滯時仍可與他項稅欵内撥提若干似己足資調劑且尤有說者賦稅雖屬於國庫將來各省預算確定必經財政部指明就近支付無論中國銀行保管或各省銀行保管均當遵照部令辦理此項地丁雜稅即使全數撥存省銀行亦不能視爲母財比較盈縮此可無商確者一也 
　　（原函）又稱領票須用十成現金一節查紙幣流通全恃信用根於準備準備首重現金現在中國銀行發行兌换劵按十成現金準備將來各省銀行第一次領票時照契約但交六釐公債票其現金準備由中國銀行獨力負擔良以各省銀行攺組伊始經濟未必充裕中國銀行自當竭力扶助以盡維持之誼至第二次以後各省銀行巳有現金一萬似無難藉以交换此可無研究者又一也 
　　（原函）又稱各種營業中國銀行有權干涉一節查中國銀行則例中國銀行有代理國庫之責有發行兌换劵之特權於政府銀行兩方面均至有關係旣負二者之責任其有牽連二者之營業不能不格外注意各國通例無論國家銀行商業銀行政府均監督干涉之權政府對於中國銀行營業有權干涉則對於省銀行自屬事同一律契約所謂陳請財政總長核奪者仍是以干涉之權歸之政府因省銀行係爲官立又與中國銀行有契約之關係倘失於檢查如監發銅元兌换劵或藉金庫之信用爲借貸移挪 
 
 

Page 11

 
 
等事均足以發生種種危險萬一至此在省銀行有顚撲之虞在中國銀行有牽動之慮而波及國庫擾亂金融尤於政府大有影響自不得不隨時忠告以期財政機　益臻穏固所以特訂此條無非彼此規勸扶持之意非敢有意爲難尤於各省銀行營業並無侵碍若將來省銀行經營穏健操縱得宜中國銀行方將師事之不睱何致别生異議此可無疑慮者又一也 
　　（原函）又稱六個月修攺或廢止一節查契約必有期限係屬普通辦法譬如中國銀行於委託後自設分行或别因他故致有取消委託以及增删條件等事抑或各省銀行對於中央銀行委託有何意見均可提議將此項契約修攺或廢止約内載明雙方協議即係預防一方面有専擅强迫之舉此可無討論者又一也 
　　至第八條不得直接或間接吸取中國銀行準備金一語前准高督辦等函詢業經聲明兹將原稿錄呈察閱總之中國銀行係法定機關各省銀行係轉助機關一氣相聯利害與共多森但冀有裨國家無不委曲求全犧牲成見倘按之事寳窐碍難行且與法律相牴牾者則亦未敢阿意曲從致悮全局此次所疑契約底稿純以金庫規則中國銀行則例各省銀行辦法大綱爲根據其大旨在互相提挈一致進行高督辦等原函所謂辦事必須雙方同意方能望有成功實與遇衷脗合無間傳有之君子愛人以德又日善人能受盡言兹因高君指商用特詳加解釋奉瀆鈞聽尚祈俯賜鑒正是幸 
 
 

Page 12

 
 
   
 
 

Page 13

 
 
自由談 
[游戲文章戲名五更調] [  震甫]  
　　一更一點月出初日蓮僧救母呀呀得而噲全本陰陽河打棍出箱取成都落馬湖李陵碑吓胡迪駡閻羅呀呀得而噲楊四郎探母 
　　二更二點月正清沙陀國借兵呀呀得而噲五鼠鬧東京貴妃醉酒拾黄金玉麒麟花蝴蝶吓大閙四杰村呀呀得而噲高沖戰蠻兵 
　　三更三點月還亮五關斬六將呀呀得而噲怒沈百寳箱徐策跑城鬧昆陽雙鴛鴦搖錢樹吓捉拿九花娘呀呀得而噲全本楊家將 
　　四更四點月光遙包拯打龍袍呀呀得而噲頭本金錢豹父子相會金雁橋一枝桃三門街吓槍挑安殿寳呀呀得而噲雙演斬黄袍 
　五更五點月沈西諸葛空城計呀呀得而噲時遷偷金鷄火燒連營本百里鴻鸞禧珍珠衫吓嫖界現形記呀呀得而噲全本烏盆計（三） 
尊聞閣詞選 
[長亭怨慢倚姜白石所度曲] [  約]  
　　正横笛落梅風裏吹到南枝幾番消瘦爲問年來俊游曾似曲江否眼中人去空想像靈和柳柳若不成綿不會得攀將人手 
　　孤負這靑春一晌付與等閒詩酒魚龍起也恐江上亂潮東走最好是翦取吳淞儘分貯浮邱長袖奈蜃氣空濛怕向斜陽回首 
[海上雜詠] [  遠香]  
　　用盡機心爲競爭不須人力馬蹄行笑他脚踏還多事别有飛輪汽最輕（汽車） 
　　綠陰深處路縱横畫舫天然陸地行記得上車剛坐穏一回頭己到泥城（坐電車至泥城橋） 
　　鬢影衣香夕照殘徘徊草地好停鞍可憐熱鬧場中客古寺偏來訪静安（静安寺有見） 
　　有女同車笑比肩馳驅好趁夕陽天可憐走馬渾游戲底事爭先著祖鞭（觀快馬車有感） 
自由談話會 
　　外蒙問題提交兩院有反對者有承認者有主張修攺者推反對者之意全在推翻政府攻擊異黨毫勿爲蒙民身家性命計讀蒙古王公痛切之請願書彼議員固未盡泯滅良心者盍招此良心之歸來 
　　政府無良心斯爲萬惡政府國民無良心斯爲奴隷國民究竟那一個無良心明眼人自能辨之 
　　你也替商民痛恨我也替商民痛恨我商民眞要謝你們可惜你們嘴上說得好並不把良心摸一摸 
　　報館裏的告白生意比從前清淡的很了唉這是什麽緣故我要請敎你報館裏的人老實說一句 
　　俗語說得好女子無才便是德自今却新發明一句話倒說總統無才便是德倘你們舉了有才的做總統他們又說不甘心的[  熱廬]  
　　吾愛讀申報吾尤愛讀申報之自由談話會 
　　嗚呼世道衰微人心險惡天下無眞是非久矣自由談乃能獨持　　正論闢邪說此吾所以愛讀也 
　　自由雜誌吾極贊成如果出版吾亦認銷十份 
近來滬上之報界爲極盛時代然按實在而言則爲極衰時代何也謠言多而正論少其結果將不堪設想也 
今日之中國甚是可觀先則革命戰爭繼見權利戰爭又繼之爲金錢戰爭現且黨派戰爭報紙戰爭議員戰爭矣嗚呼今日之中國可謂戰爭時代 
　　吾意將來之中國其戰爭必更有奇於現在者吾於是時必閉門謝客纂中國一部戰爭臭歷史以饗閱報諸君[  病公]  
劇談 
[紀十九夜之新新舞臺] [  玄郎]  
　　碧月花自經某報評擊後做工前自歛抑幡然攺圖不似前日之一味淫蕩矣觀其演戰皖城思春一場輕描淡冩一洗咬巾撩衣之惡習習花旦者固應爾爾惟唱白聲調細弱兩目深而小貌又不颺色藝俱極平庸所以歷隷新劇場歌舞臺等處止可與他人搭戲作一無關緊要之配角而不能獨當一面也 
　　趙月來自不容於四盞燈幾致摒棄後每晚登場痛自淬厲黽勉從事萬分賣力演戰皖城大戰曹兵處處使勁一息不懈翻幾個軟腰身段矯健脚力堅硬工架頗見得機得勢與典韋大戰吊馬時翻一折背勇猛靈徢甩得非常結實精采甚好 
梁一鳴五短身材狀貌魁梧丹田充足實力雄厚就體質而論雛伶中可謂强有力加人一等矣初來滬時登場獻技一鼓作氣調高響逸腔厚字圓沉鬱雄偉冠絶儕輩唱文昭關魚藏劍等戲頗有大頭老供奉之氣息乃曾幾何時響遏行雲之好中氣好嗓子竟不能保持到底未始非實力未充斵喪過度之故聽其唱目蓮救母首段幾句倒板中氣卽不足不能破空而入提高放下處斷斷續續力甚疲弱原板行腔使調亦低暗平疲至兩句我的兒吓餘韻靡靡更見力竭抑揚轉折左支右絀殊少精采噫體氣强壯如一鳴者尚有此種現象舉丹雛伶實力之不如一鳴者亦可恍然而悟矣 
小說 
政治小說 
[鐵血男兒（一百五十）] [  常覺　獨鹤]  
　　尼聞言警喜過望即日兄以妹故與王决絶自辭職後　月來外慙清議内疚神明寸心未嘗一刻安今乃如釋重負矣言次忽澘焉出涕顫聲謂梅日感謝上帝令吾兄妹不爲西奥司罪人語甫己突聞山下人馬行聲如敗荷戰雨其響彌烈尼顧謂梅日土人巳列隊進妹知之否梅大驚日兄乃引狼入室乎尼笑日妹誠未知吾心妹至今日始嫉陶賊之惡吾則雖與烏王忤而對於暴土强俄終時存敵愾回伊之念陶賊曩與吾言令吾於守屋爾西時暗納土軍吾即以其言爲誘敵計佯約土兵官於今夜率全軍羣趨隘口見烽火爲號整旅入關而密令三軍將士於各要點布設巨礮直向山口俟烽火一起　發砲轟擊必能聚土軍而殲焉一戰功成實在今夕妹試觀之梅聞言大快少選尼出時計觀之日時至矣語己即就架上取火具舉烽火霎時烈熖飛騰光燭霄漢砲聲四起隆隆然撼山震岳仰視空際烟霧迷濛星月暗澹尼携梅手日土軍雖勇恐無一生還矣妹其速回都中報告烏王謂吾立此奇功當可藉以贖罪土奴己受英人千涉復經此大創必將休兵乞和而今而後吾君臣或可共樂太平矣 
梅亟轉馬首遄返都城及中途遇一美少年馳馬至凝視之乃白來特即大喜白忽與梅植殊出意外愕然下馬呼日梅卿何在此屋爾西何如矣梅疲極即微笑徐語日阿兄設策誘敵土奴萬餘人悉陷入谷内不降必盡死白雀躍日謝上帝乃亟扶梅下馬二人擊馬樹間擬並坐山石上小憩詎梅坐甫定即微呼日儂憊甚矣詞未畢己傾倒白懐中雙瞳驟合突然暈去白素遇事鎭定亦不驚恐即以左手抱梅右手探革囊出白蘭地一小瓶就梅唇際灌之梅漸甦醒欠伸起坐笑謂白目蒙君調護感謝奚似儂於昨夜由都城馳赴屋爾西迄今東方旣白未得少息遂致困極而暈白頷首復以牛乳勸進梅飲少許旋卽廻復常態乃握白手並肩情話愉悅萬狀白笑謂梅日以西奥司多難故遲爾吾數月琴瑟今者戰雲將歛樂覩昇平三星之咏行有日矣特西奥司狃於階級之見姑娘以貴旅下偶寒儒得勿爲他人齒冷否梅桃腮霞暈睇白微笑日烏王己願爲爾我證婚婚期會當不遠至論門第稱閥閱乃庸夫俗子之見耳儂曩者亦頗拘牽舊俗今己痛自湔除姻緣美滿尙何間然白大悅即吻梅手相視而笑時朝暾己上行人漸多少頃一軍官飛騎至瞥覩二人即下馬爲禮告之日英政府己遣發艦隊駛抵君士坦丁干涉戰事土廷懾其威又知前軍敗績乃急電吾國政府願賠償損失即日言和僕適自都城來將往軍中報告一切也言己上馬自去白與梅聞之皆汴慰無量亦不復久留即返轡入都（二）哀情小說 
[玉田恨史（十五）] [  天虚我生]  
　　自有此病而予心轉爲安泰蓋予往時猶恐胸頭果有一塊肉假令此一塊肉亦隨我而死則我將爲李氏之罪人今則死亦可告無罪獨奈此傷寒之病魔必勿肯降臨於我之身則奈之何旣而思之我澄郎之病乃在水亭納凉而得或者此病之魔仍在彼間我若於同此一日同此一時踵而請之度必不致終於絶我我因日盼其日之至而可憐之光陰亦復憐我不再濡滯爲難今夕何夕非六月十八夜耶嗟夫嗟夫去年今日乃爲光緒三十四年今則攺爲宣統元年矣朝代且己變遷可知人世間事至爲無常然而池内芙蕖天邊凉月則猶無非去年之光景獨我澄郎之身乃至無蹤影之可尋傷哉傷哉我於斯時又安得而不哭又安得而不悲顧此一泓之水去年照我之影豈獨一我伴我而立憑我之肩絮絮而語得猶有一澄郎也此無情之水胡不化爲定影之液此水底之天又胡不化爲玻璃之片然而我於當時猶恐爲婢媪所笑殊不詐我燈郎爲此憑肩之態庸知當時之憑我肩者乃爲最後之一度由今思之我殊悔我當日之矯情也澄郎乎汝今日者靈魂乃在何所此情此景此時此地非汝當時之所戀戀者歟我知汝之靈魂當必在我左右柳陰之下亭亭而立者非汝也耶諦而視之則芭蕉之影也非澄郎也嗟夫澄郎以娟娟之月亭亭之花豈非汝之所愛汝於去年今夜竊恐月之缺花之殘而不忍舍之去此花此月今則殘而復盛缺而復圓汝以人生此之花月汝胡不共花與月而復盛復圓予念及此予心至傷揮我涕涙放我悲啼則花間之鸂　忽復驚飛而起乃猶比翼共鳴啾啾唱隨而去嗚呼此誠所謂人而不知烏矣（二） 
 
 

Page 14

 
 
   
 
