# 1907 - 177 - 4912284

 

Page 1

 
 
   
 
 

Page 2

 
 
上諭 
[五月二十二日奉]  
　　上諭廣西右江道員缺著吳徵鰲補授欽此同日奉上諭廣西桂林府知府員缺緊要着督撫於通省知府内揀員調補所遺員缺着楊道霖補授欽此同日奉 
　　上諭京師雨澤愆期迭經虔誠祈禱雖已節次得雨未能一律霑足現在節逾夏至朕心實深焦盼允宜設壇禱籲著遴選道衆在大高殿祈禱遴選僧衆在覺生寺諷經均於本月二十六日開壇大高殿派禮親王世鐸恭代拈香並派莊親王載功鎭國公漙佶散秩大臣承燕海年分爲兩班輪班上香行禮莊山常川住宿覺生寺派恭親王漙偉恭代拈香並派克勒郡王崧烋鎭國公毓璋散秩大臣慶恩銘勛分爲兩班輪班時應宫派貝勒載洵昭顯廟派貝勒載濤宣仁廟派鎭國公載澤凝和廟派鎭國公將軍載摶同日拈香並派順承郡王訥勒赫詣黑龍潭拈香派鎭國公漙植詣白龍潭拈香所有派出之王大臣等俱著先期齋宿分詣行禮欽此 
論說 
[原名實（尹）]  
　　我國自舉行新政以來。名實不符者凡有數端。夫固久爲天下笑矣。騐其軍實。儼然常備續備之徽章也。問昔日之舊隊安在。則凡釋甲而坐。營門。者皆是也。考其學務。儼然學堂之門面也。問舊時腐敗不可用之山長安在。則南面而擁皋比者皆是也。入其通衢。儼然警政之形式也。問舊日縻費地方之保甲安在。則短衣窄袖而站崗者皆是。也然則徽。章也門面也。形式也。何惑乎改革如此其易。何惑乎進化如此其速。而爲文明政界上得未曾有。 
　　或曰。是亦有說焉。自古名實之際。其未有物而先立名以相待乎抑物成而被之以名乎。若物成而被之以名。名固出於後起之强加。假使太古之初。以皜皜爲黑。則今日之以爲白者誤矣。以炎炎爲白。則今日之以爲赤者誤矣。由是7而言昔日之舊隊。何不可以常備續備名。昔日之山長。何不 
 
 
 

Page 3

 
 
可以學堂監督名。昔日之保甲。何不可以巡警名。 
　　若然。我國新政之名實。吾得而解决之矣。鄭人謂鼠爲璞。楚人謂玉爲璞。鄭人賣璞者至楚。楚人以爲玉也。窺其槖。則赫然死鼠也。然不得謂鄭人之欺且詐也。彼少時所習見而習聞者。固舍此無以爲璞也。我國近日之辦新政者。皆鄭人之賣死鼠者也。而效楚人之咥咥笑其後者何好。事之甚也。 
　　大凡我國之舉行新政。自有意造之幻象。意造不已。遂仿佛有實獲之效果。善夫莊生之言曰。寢假化予之左臂爲雞。吾將以求時夜。寢假化予之右臂爲彈。吾將以求鴞炙。則推其發憤改良之心。何嘗不欲化舊隊而爲常備續備之用。化山長而爲監督之用。化保甲而爲巡警之用。無如今日之所謂新政。初固以爲雛也彈也。俄而非雞也。非彈也。依然一莊生不化之臂也。而竟詡詡然語人曰。吾將以左臂求時夜。吾左臂之能事盡。矣以右臂求鴞炙。吾右臂之能事盡矣。讝語耶醉夢耶。吾烏乎測之。 
　　嗟乎。當列强競爭時代。緣累遭變故而痛艾前失。亦已遲矣。乃人惟其實。我惟其。名無論非對付外界之政策。而今日之所謂改革者。旣爲名式之改革。卽他日所謂進化者。亦斷不能於名式之外。别有所加。則非累於名之甚。而名之爲所累者實甚。 
　　今試於星其休沐之日遊於八逹之巿。則剪髮易服結隊而過者比比也。一言不合而互相衝突者。又比比也。軍界乎。所以完新軍之資格者安在。學堂乎。所以保學生之價值者安在。巡警乎。所以爲地方自治者又安在。皮之不存。毛將焉傳。實之不副。名乃敗焉。吾恐循是以往。將來之成效。旣不可知。又將不免以新政爲詬病之叢也。有官守者。爲名乎爲實乎世有解人。當不河漢予言。 
專電 
[電一北京（二十二日午後八點鐘）]  
　　民政部豫審廳不日奏交大理院接管（大） 
[電二北京（同日午後八點一刻）]  
　　學部奏設之滿蒙高等學堂現派定伊克坦布爲監督（句） 
更正昨日第五電粤商林炳華之商字誤排督字合行更正 
緊要新聞 
[美使修改上海會審公堂章程節略北京]  
　　各國駐京公使屢擬將上海會審公堂章程逐一修改經南洋大臣端午帥電請外部竭力阻駁曾誌前報兹美使柔克義又擬具修改節略要求外部未知外部將如何對付也節略錄下 
　　一查章程第一條（乙）將公堂辦理刑名案件之權指定向來敦死罪外該公堂審理各項案件按照此條所有削權之處恐於保護公安有所妨碍會擬改如左（乙）會審公堂有礶審理上海各國租界各項刑名案件亦須按照以上所定另行註册凡案有十年以上監禁罪名者先由公堂訊明呈上憲核辦其尾叚所註之語卽可刪去 
　　二第四條（甲）南洋大臣欲除並未涉及外國權利字樣查自設立會審公堂以來照現行成規所有經工部局巡捕房解送之案雖原被均係華人仍視爲關涉外國卽此條之原文係屬按照現則成規未便刪改三所有欲改之第五條不解所謂想亦未爲不可請先行講解明晣 
　　四第六條所定提傳各票辦法須言明所有會審公堂之堂諭均在此條之内並按照現行成規該提傳各票堂諭等件務須由公堂丁役會同工部局巡捕房提傳奉行 
　　五按第六條有屢傳不到者方能提訊字樣擬將屢字刪去爲佳徑寫其傳不到者（卽第一次不到者卽可提訊）以便公堂易於從事又如有一堂不能訊畢應俟次堂續訊連日皆然以至訊結爲止云云竊查公堂因禮拜日不開且外官亦係輪流到堂擬將連日　然四字刪去爲妙至尾段止云不用刑訊其意便足蓋奏定新章他處尚未通行也 
　　六第十一條所術所有公堂現行章程與此項續增章程不相牾者仍須施行惟現行公堂章程之外另有各項成規與定章同一權力則將男犯交與工部局巡捕房看押並公堂提傳各票交堂役與工部局巡捕會同提傳等類仍必照行是以第十一條章程二字之下添入並現行成規五字方可（好） 
[岑雲帥請軍機處代奏原電（請假十日併陳粤匪情形）]  
　　軍機處鈞鑒煊於初七日抵吳淞因海道顚簸咯血加劇不得已到滬調治連日接廣東總督提督營務處各電黃岡之匪疊有斬獲餘皆潰散現 
 
 

Page 4

 
 
辦善後東屬博羅之匪疊獲首要附從尚少所慮港匪勾結驚擾自當加意嚴密防守廉州之匪併竄欽界欽匪那彭那廲最盛現已將大股擊散奪回三那匪勢已衰小難刻日肅清除隨時電飭諸將領上緊搜捕母稍鬆懈外敬將大略情形電請代奏煊連日醫治血症迄未少效軍情已鬆敬求代陳請假十日又正擬電間接軍機處庚電奉旨着煊仍嚴飭營隊認眞勦辦等因欽此已嚴電轉飭欽遵矣煊叩佳（慕） 
[東省官制先試辦三月奉天]  
　　東三省官制雖經奏明依議但分設職司關係至重一旦辦理失宜恐誤大局是以徐督唐撫自到奉後加意考察所奏官制於此地是否合宜且又考察江吉兩省地方情形先行試辦三個月然後妥爲改訂云（易） 
[密報孫汶潜到潮州圖謀煽亂廣東]  
　　據粤省訪函云李軍門準現據秘密偵探電告孫汶濳於前日暗行來潮與某國人同住圖謀煽亂併聞軍火亦已運到藏於潮屬有小河可通之大山軍門接電卽密電潮府嚴切偵查聞李太守已通飭各縣嚴密防緝矣（提） 
[欽州攻破匪巢捷音廣東]  
　　頃得粤省確實消息謂欽州米仔匪巢現已攻燬匪勢頓挫惟陣亡排長一員受傷排長二員當由欽州王署道夏署牧電禀岑督岑卽轉電周督謂該署道等所禀陣亡受傷各排長未叙姓名究有不合應查明據實禀報嗣後禀報軍情務須切實勿得舖張且聞有團勇通匪情事應責成王道夏牧務獲懲辦認眞清鄕搜繳槍械云（皮） 
[禀陳謡言姜守旦復圖起事之原因江西]  
　　義寗州金剌史前日具禀到省略稱訪聞山口傳言逆匪姜守日到境聚集匪徒約期起事當與陸隊二標二營袁管帶巡防隊左軍左營李管帶會集面商請李管帶以拿賭爲名率兵馳往卑職亦前往確查並請袁管帶鎭防城池監獄商定後李管帶與卑職先後至該處與八疊司巡檢相見面詢地方尚屬安靜卑職卽住山口嚴查密訪得悉此事係由藍水東與何發梧挾嫌造謡所致卑職即囑八疊司巡檢曁該鄕警察巡官會同駐防山口各哨弁密拿追究李管帶先已拿獲賭犯徐元青周典發陳太思謝春榮四名當有紳士以陳謝二人係山口人懇請就地發落即將該二犯枷責示衆隨帶徐周二犯回州訊辦嗣又經巡官哨弁會同拿獲藍水束何發梧及王方福王富喜四名一併送州訊明何發梧在距山口十餘里將軍灘天和祥茶莊充當揀茶包頭藍水東爲司帳三月二十六日藍之表嫂楊陳氏與彭姓幼女前來揀茶藍即商令王方福騰出房屋一間並牀舖被褥借與住宿二十八日早王方福鄰居叔婆撞見藍與楊陳氏在牀行姦經王姓族人閉住勒令賠償新牀新被錢數千文了事藍遂心懷忿恨揑造謡言謂姜守旦曾至王方福王富嘻家會議聚衆起事並商同何發梧串同誣陷業將藍何二犯責懲管押詳請嚴辦至王方福王富喜平素是否安分除俟查明再行研審外特先禀陳云云（發） 
[奏請重申保護回國華僑之禁令北京]  
　　近有某侍御以海外華僑回國前曾降旨飭令各督撫實力保護不准各關卡任意苛索近聞由南洋回國僑民經過各海關仍復百端抑勒並有各督轅批呈可稽殊違朝廷庇護商民之意因特具摺奏請飭下農工商部郵傳部重申禁令以保商業而慰僑民云（西） 
[蘇撫責令限閉蘇松太三屬烟館蘇州]  
　　蘇撫陳中丞以蘇垣禁烟前曾出示嘵諭限期六月底將所有烟館一律閉歇現距限期不遠亟應仿照上海辦法預籌妥議一切章程昨已札飭蘇臬朱竹石廉訪會同巡警局總辦馮觀察禁烟局總辦劉觀察督飭府縣士绅切實籌辦至松太兩屬卽責成滬道瑞觀察常鎭通海責成鎭道榮觀察各督府廳州縣派員會紳一體實力遵辦经期掃除毒害云（齋） 
本埠要聞 
[拿獲革命黨訊供詳情]  
　　兩江總督端午帥前曾札飭夏鳴皋千戎米登魁都戎在菴觀寺院棧所等處查緝革命黨匪該二弁遂密派親信在各客棧稽查前晚由張錦松查得有洋裝華人葉仰高一名指爲革命黨匪當卽告知林管帶並縣署差捕人等在西門守拘卽由張誘葉同坐馬車往彼當將二人一併拘解到縣李大令命將張發交捕廳看管葉收所候訊旋由林管帶到縣稱張是眼線交保釋出昨由襄讞洪明府提訊葉供浙江景寗人前年曾往日本游學與同拘之黃樹生同一學堂明府謂他是眼線係名張錦松並非黃樹生葉供他在日本同學時皆知爲黃樹生不知爲張錦松現在小的景况甚窘來滬謀事日前託黃薦事黃答稱警察學堂現正添雇人員伊可推薦於是由黃雇一馬車邀予往謁遂與之同坐迨至途中由黃在懷中出一函付予予接信在手方欲展看卽有差捕人等上前來拘黃云可將此信吞下言未畢卽被該差將信奪去故不知信中云何且被拘至大堂旁由黃之友人在身畔搜去皮夾一只内有洋五元並時表一隻　的實不知所犯何事被拘到　明府卽將差呈之信檢看皆係悖逆之詞詰以此信究是何人給汝葉 
 
 

Page 5

 
 
供係黃所授可對律跡且小的如入革命黨何致如此貧困現借居在全安棧某號房内尚有衣箱等物可以吊取查檢有無違背之憑証况相交之友均是正人並無暗入邪黨之事明府詰以事總有因不妨實供尚可原宥葉供小的實未有絲毫違犯明府核供以訊無切實憑証恐有不實不盡姑諭飭釘鐐收所候備文申解寗垣候督憲訊奪（厘） 
[硝皮公司案之交涉]  
　　英商資基硝皮公司開設寶山縣境滬道以該處並非租界一再與英領交涉已迭誌前報兹瑞觀察以英領堅不應允已照抄與該領事來往文件禀請南洋大臣端午帥轉咨外部與駐京英公使交涉矣（盧） 
[上海禁烟事宜二十七誌]  
　　關讞員擬定押所戒烟章程新署讞員關太守諭飭在廨丁役及收押人犯限令禁烟已迭誌前報兹太守又定有禁烟章程六條昨日呈呈滬道請爲察核章程錄下（一）設醫員常住辦公所伺候差遣（二）在押人犯有烟癮者其姓名年歲籍貫及所犯事由到限日期别註一册無論貧富考少到押卽由醫員騐其體質妥爲醫戒戒烟之時見何病症用何方劑何日斷癮一一塡註册内按月報查以備轉報道憲（三）藥費按月報領（四）押犯之戒烟者與無須戒烟者不准同押一處富分别另押以便醫戒（五）差役如敢傳遞烟膏烟泡烟具與戒烟人者一經查覺依造畜蠱毒殺人律嚴辦（六）押所有無吸烟之人及吸烟之具在事員役須逐日嚴密稽查不得虚應故事（輕） 
　　工程局懲辦違禁烟户西門外白雲觀附近有潮帮胡士山所開鴻泰小烟間私售燈吸經西區探夥查悉併烟客蔡福增沈阿八辖员烟具一併解由西區轉送總工程局經孫明府訊供不諱判胡戒責二百下發鎖犯事處兩天蔡戒責一百下沈責一百五十下各押一天房屋器物發封烟　銷毁（夙） 
　　故違禁令被責西南鄕梅家弄鎭巡局委員汪晉嶠參軍前日解送違禁私售燈吃之烟館主梅悟生到縣昨由大令訊供屬實判責二百板枷號半月發犯事處示衆期滿酌釋（疏） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江西全省小學堂畫一辦法]  
　　敎育之道所以造就人格而爲完全之國民無一人不欲其成人卽無一人可以不學故小學堂爲國民敎育之基礎語其梗概約以兩言曰或程度之畫一日或程度之並及能副此二者與否則視敎育行政之方法江省各府廳州縣比年以來小學堂次第設立顧猶辦法紛歧敎科互異師範缺乏經濟困難而卒無成效可覩者何也以官非久任祗循報告之具文紳無責成不免臨事而觀望且皆持變通辦理之見不復檢毫釐千里之差此輩幼年其前途殊可惜也今者勸學所及敎育會章程先後奉部頒行矣地方紳士當亦知其所義務矣至於監督之官吏更不待言因特核定通省小學辦法爲官紳各分其責爲國民相與有成俾資通力合作之功徐收畫一整齊之效庶有並及之一日也乎條舉十二則如左並附章程於後 
　　一各地初高等小學堂無論官立公立私立各有單級多級與半日學堂之區别根於經費及地方情形而異其編制其爲敎育兒童之宗旨則一自此次江西小學堂暫定章程頒發後各小學堂悉以此章程所規定施行之 
　　一各小學堂堂長敎員悉以各府廳州縣之畢業師範者由勸學所紳董公選（勸學所有擔任學堂成績之責如敎員由官派充官非久任恐有隨官去任之慮必至敎師屢易而成績不優故應歸地方公選）呈請該管地方委任每一學期末申報一次由地方官彚報提學司 
　　一各小學堂經費官立者以有著官欵可以維持永久者作爲常年經費不足由勸學所設法協濟之其開辦費則臨時籌集或官自倡捐皆可公立者由地方擔任歸勸學所通計預算或指定公欵（如賓興及書院膏奬等）或公衆募集此外由官經理挪撥之欵概不動用（由官經理挪撥之欵往往隨時更動若列入預算而臨時不及應付必於學務大有阻碍）私立學堂雖由個人發起獨力擔任經費然遇萬難支持之際則官當量爲補助 
　　一名小學堂敎科成績責成勸學所擔任地方官祇處於監督之地位惟關於推廣學務之事項對於勸學所及敎育會凡爲部章所規定者應盡其勸導與扶助之義務俾官紳共受責成不得推諉 
　　一名小學堂敎員管理員俸給須定一平均額量其程度而增減之嗣後初等小學敎員每員每月平均額二十千文高等小學敎員每員每月平均額三十千文（假如多級高等小學一所有敎員十員其月俸共三百千文可設四十千文者一員三十五千文者二員三十千文者三員二十五千文者四員以此例推總以不溢總額爲限）卽按員數多寡豫算列表 
　　一各小學堂應就各敎員中選學科較完經騐較深於管理法素所研究者一員爲堂長掌全堂事務敎務仍兼敎授功課單級小學堂所設敎員二人兩級者設三人三級者設五人（以每員每日授課四小時爲限俾以餘暇預備考案老案並批改答案文課凡小學堂敎員俱不得兼任兩學堂功課一均不設司事四級以上之多級學堂堂長事務較繁可設司事一人帮同堂長料理之應以曾習師範僅得修業憑單不及敎員之格者充任爲最合宜其月俸在五千文以上十千文以下此外並無他項員司多級小學堂之敎科仍須用學級分擔法不用學科分擔法以期普通敎科之聯合統一半日學堂則每級設敎員一人其俸給如初等例（未完） 
内治部 
[蘇省巡警改良之計畫蘇州]  
　　蘇省警學兩界滋事後經撫憲札飭切實改良酌議章程等情已紀前報兹巡警總辦馮孟餘觀察連日與各紳會商業已議定於各路警兵七百名内挑選三百名均須曾充營勇之人編爲一營巡防隊歸現帶巡防隊之陳有珍總戎兼帶責成訓練巡防其餘尚有警兵四百名仍歸七路巡官管理照舊站岡俟將來陸續有事開除卽以學堂畢業兵學生補充並俟畢業兵學生逐漸增多再行補足七百名聞已禀奉撫憲批准矣（物） 
[岑宫保請設專電局北京]  
　　岑督近日又有電致政府請增設專電局以便政府公牘往來秘密敏捷大致請在京都設專電總局各省立專電分局其局長由督撫保薦道府人員歸郵傳部分别簡派商電槩不收發聞政府頗韙其議云（皮） 
[岑督電覆粤商暫緩到任廣東]  
　　昨平糶公所各行商因岑督留滬無期來粤特發電請示行期隨奉復電云平糶公所紳商曁總商會余太守諸君電悉煊乘輪南下本擬直放廣州因中途風浪顚簸咯血加甚舊恙一時并發委頓不堪刻在滬調治奏奉電旨賞假十日一俟假滿勉可支持卽當南行特病體孱庸恐無以副粤人之望耳煊元（西） 
[江督飭查民船偷運軍火南京]  
　　江督端午帥近來訪聞匪黨所用洋鎗多由上海用民船偷運出口復進鹽阜各口轉入骨地爰特密飭蘇松福山兩鎭於吳淞瀏河福山等處隨時偵緝並飭各該局卡如有船隻經過務須認眞稽查勿稍疎忽云（或） 
外交錄 
[東督外交之方針]  
　　中日二國商榷東三省事宜日來漸形和洽總督徐世昌及巡撫唐紹儀布告大衆謂日下西人來東三省者漸見衆多蓋皆爲各城巿開放之故商務之發逹可以預期實一可喜事也但本省軍民人等與外人交接當力求融和不可再存排外之心云云譯字林報 
[西報紀東三省近事]  
　　安東美國領事署業於二十一日開始由近時奉天美總領事亞南君管理裁判事權黑龍江鐵道測量已畢該 
 
 

Page 11

 
 
路綫須於千九百十二年可期築成云譯字林報 
[南滿鐵道改訂運費奉天]  
　　日本南滿鐵道會社將貨車運費重行酌定查錄如下貨物計分三等一等貨生絲毛絲各種綢緞各種毛絨各種毛線織造物各種繡貨各種皮毛工藝製造物各種零碎細雜貨婦女粧飾物書畫古董鏡子眼鏡樂器鎗砲軍械藥料理學化學曁各種醫學機器洋烟銅元銀元三等貨石炭木炭柴草煤炭磚瓦石砂木料竹頭洋灰石灰粗礦物二等貨係所定一等三等貨物曁火藥外均爲二等貨以上運費議定陽歴七月一日卽華歷五月二十一日起按等照收凡附搭貨車屬一等貨者每哩每担日銀六釐每哩每墩日銀八分二等貨每哩每担日銀五釐每哩每墩日銀六分五釐三等貨每哩每担日銀四釐每哩每墩日銀五分若專用貨車則按該車容積之量計算一等貨每哩　墩日銀七分二等貨每哩每墩日銀五分三等貨每哩每墩日銀三分五釐（軍） 
[日領允將舊案和平辦結奉天]  
　　奉天自撤兵以來所有中日交涉各項案件或現行罪犯（如殺人之事）或違背約章（如私立合同採礦等事）以及種種積案未結者不下數十起自徐唐兩帥履新後日領事甚願將舊案和乎了結并願此後權限一律劃清以便遵守成案共保太平刻已由交涉局將所有未結各件彚案列單以便提議矣（衣） 
軍事界 
[部咨外籍兵丁退伍章程安慶]  
　　日前皖撫准陸軍部咨開北洋陸軍第三鎭應行退伍外籍兵丁擬照定章變通辦理除自願留營者仍准再留三年外其餘均自離營之日起每營加發兩月正餉並給予退伍憑照黏附照片派員分送回籍母庸再給續備月餉將來各兵丁如有願入本省者均准届時持照入伍其願充本省各州縣巡警者亦准持照應募以示體恤等因現恩中丞已將原咨發交督練公所存案以備照章辦理（作） 
[憲兵支部附設學堂鎭江]  
　　鎭江憲兵司令官陶璞卿觀察日昨特飭趙管帶擬於部内附設學堂一年將兵士分甲乙兩班按科敎授并添委柳衍齋張立瀛人爲助敎（下） 
[諭令管帶整頓營務鎭江]  
　　新委駐鎭二十六標一營管帶俞紹瀛已於十八日到差聞在寗時曾奉十八協統領吳錫庸軍門之命令謂整頓營務首當嚴禁兵士禮拜日出外漫游云（下） 
[敎育誌]  
[旅寗浙江公學大起風潮南京]  
　　族寗浙江公學副監督武曾俊君於初五日由院回寗將不守規則之學生略加訓斥詎預備科甲班學生沈揮如張士杰丁光杰陳鳳敏等紏合全堂迫令罷課并將門首公學牌除去撤毁帽章肩章等件當由學監周恩綸等禀請江督飭提懲辦昨奉端午帥批云查旅寗各省同鄕設立公學係爲造就流寓人才起見學生考取入校宜如何束身自愛堅苦勵學方不負集貲創辦之苦心該公學副監督武曾俊將不守規則之學生略加訓斥而預科甲班生沈揮如張士杰丁光杰陳鳳敏等膽敢紏合全堂學生迫令罷課并除去學堂名牌撤毁帽章肩章等項似此聚衆妄爲實爲學界敗類仰寗學司查明從嚴斥革究辦並勒令賠償學堂名牌及帽章肩章各件一面移行本省各學堂曁詳候分咨各省學堂不准該生等更名改籍另投另校以爲不守學堂禁令者戒（諟） 
[江督批准撥給女學經費南京]  
　　德化縣舉人徐庭蘭等日前具禀江督請撥公欵以維女學當奉端午帥批云據禀已悉女學爲家庭敎育之基關係良非淺鮮該舉人等組織女子初等小學亦已有年熱心公益殊堪嘉許近因添聘敎員購置機器經費不足自係實情所請撥給廬山猴子嶺地租利息充作該堂經費以公濟公本無不可第恐地方公欵或已撥充他項之用事關敎育不能不代策安全仰江南裕寗官錢局轉移駐贛分局就近按節撥給一百千文作爲該女學堂津貼他處不得援以爲例該舉人等務須認眞經理方圖改良母得虚糜期收實効并移西學司轉　遵照（商） 
[詳請酌提花捐補助學費安慶]  
　　歙縣土産向以珠蘭花爲上品每年商販行銷進欵約有數萬金前由該縣蔡大令以勸學所常年經費不敷邀集紳商議抽花捐以補學費詎花户職員蕭某抗不遵認日昨由該縣具詳撫院請轉飭藩學兩司察核辦理并給予告示俾知遵照（孔） 
實業類 
[禀請添設商船分會安慶]  
　　大通華陽運漕四鎭均爲航業交通之地現駐蕪商船總公會擬於每鎭酌設分會一所藉資稽考該分會總理人員概由航商公舉應用鈐記亦由總會刋發業已禀報省台咨請立案矣（政） 
[奏准特别優待回國華商奉天]  
　　奉天將軍趙爾異日前片奏略稱前派前廣東惠潮嘉道沈守廉前往新加坡檳榔嶼一帶勸諭各商來奉興辦實業各島華商關懷祖國又習知奉省爲農工商業産地皆願集資自効由商會公舉代表職商熊其實朱晴溪來奉調查並呈遞辦事節略於官爲保護一層再三致意蓋猶有疑懼之念存鴊至開礦一層先請隨便探礦看定之後再行請領執照又礦稅請免出井悉照統捐辦理等節雖與定章稍有不同惟查南洋華商屢經招徠至今裹足不前者實緣憚本國文法之煩多官吏之更易又兼生長外洋不習本國風氣若非示以簡易之途優其保護之法斷不能堅其信從且恐前者失意而歸後者永遠相戒於朝廷一視同仁之意地方興殖之策大有關係此次經沈守廉及新加坡領事孫士鼎竭力招致始得公舉二人來奉實爲奉省實業發逹之初基奴才默計招徠不易非許之始終保護不足信其心非准其稍示通融無以鼓其氣况所請各節皆損小而益大爰一一批准照辦相應請旨飭部立案等語奉硃批該部知道欽此（貝） 
 
 

Page 12

 
 
[議飭各省廣設商學會北京]  
　　農工商部漙仲陸尚書以各省設立商會原爲振興商業保衛商民起見乃各商多未能戰勝於商界皆因平時未曾專心研究啓發理想遂致不能億中輙形失敗擬分咨各省督撫飭屬實力勸導廣設商學會講坟一切以期商業改良力加整頓庶可挽回利權（金） 
瑣事欄 
[元和縣監犯相約服毒續誌蘇州]  
　　元和縣監犯因越獄不成相約服毒斃犯二名等情已紀前報兹聞此事現經藩臬兩司詳請院憲將該管獄官典史龔承德知縣張弨一併先行奏請參處一面飭令蘇州府親提此案刑書相役及其餘各犯究明是否先圖越獄然後相繼服烟其烟從何而來均錄取切確供詞詳復核辦現該典史已先行撤任由藩司派委補用府經歷俞訓恭前往接署矣（欲） 
[舊令自盡之傳聞揚州]  
　　前署甘泉縣白大令承頤虧欠正雜錢糧經寗藩繼方伯收押江寗府追繳等情迭詳前報昨日舊幕沈君受言等聞大令有在押自盡之說頗爲驚訝已派親信家丁赴省探聽（司） 
[督批不准倡辦驗補釐捐南京]  
　　候選知縣彭本鈞擬辦土産雜物補釐禀由江督端午帥批云禀及清摺均悉近來時艱欵絀如該令所籌辦法果能有利於國無病於民豈不甚善惟查閱摺開各節其細已甚且跡近竭澤而漁該釐局指爲煩擾民自屬確論所請倡辦騐補釐捐之處應無　議仰金陵釐捐局轉飭知照（京） 
[小輪違禁受罰長沙]  
　　湘省開赴湘潭株洲之湘清翔鷗兩小輪昨日因載客逾額經新關稅務司派人查騐按每多一人罰銀五兩之例處罰聞湘清罰銀十五兩翔鷗則罰至八十兩云（放） 
[租界工程紀事蕪湖]  
　　蕪湖巡警工程委員蕭萍溪參軍現由關道文仲雲觀察札委兼辦租界工程以資熟手參軍奉札後已于日昨到差○江灘租界近因日商大阪公司給租之地距巿過遠擬在臨清灘木帮地界劃租若干關道文仲雲觀察於十一日親蒞丈量以便劃界給租○租界修築馬路需土不少日昨工程委員蕭萍溪參軍擬將該處畢敎士荒地十餘畝購買取用業已禀明關道察核示遵○租界馬路工程曾由前關道馮星岩觀察飭委估計需費甚鉅現文仲雲觀察特委熟悉工程之幹員多名從實估計應需石條石子沙土碍若干詳細造册呈報察核○租界第一段灘地係劃歸安徽鐵路建築車站之用現因開工日久車站碼頭將次修築乃無關北卡公廨尚未遷移關道文仲雲觀察昨特札飭該卡委員從速擇地遷讓以備該公司照章繳價給租修築碼頭（儀兩粤通函 
[亂事報告十五]  
　　沈觀察在黃崗辦匪以此次匪徒余張鄭三姓之人爲多因將該姓紳士扣留責令綑送計有生員張卿雲廪貢生余豁然職員鄭爲江凡三人沈觀察又令員弁帶勇遍搜余紳豁然家並涸其井蓋疑防廳所失之印沉匿其中也 
　　聞道憲訊匪有以松香用火燒融遍滴其軀體手足者 
　　獲賊首余通母並其子於詔屬之西譚鄕 
　　又在四處寮拿獲阿海之父李豬四 
　　有汛兵丁某王某陳某十二日至前田村藉稱該村窩藏匪黨嚇勒不遂將鄕人鄭勞拿送到黃時適該汛弁王某在黃王稔知鄭素安分即時釋放又黃城有弱姓開烟店者被本城余某嚇勒洋銀數元謂其子曾通賊如不從所欲則將出首報官云 
　　初十晚有匪黨數輩假裝兵勇突至山門村藉名搜匪奪去該村耕牛三頭 
　　李太尊懸賞購緝之内寮鄕首匪徐清泉余鐵口二名十一日已由該鄕自行緝獲送官懲辦 
孚山陳紳宗彝前被黃鎭軍覊現其子代質出覊以便訪拿該鄕正匪城内廚工余某手上誤被刀傷爲巡勇所拿訊非匪黨始行釋放 
　　又有名阿抽者未詳其姓氏足生烏泡塗藥其中巡勇疑有傷口拿送隊長洗騐非是乃釋黃岡官軍緝匪之嚴密可概見矣 
　　現在駐黃兵勇尚有不遵約朿者藉名搜匪於北門内偪姦一少婦其姑及鄰婦聞知叫喊該勇始行遁去惟不識其姓名故無從控訴 
[亂事報告十六]  
　　博羅縣令禀報七女湖防勇被匪傷斃各情迭經函報現該令復以匪等已竄歸邑蔗埔一帶且聞羅浮山亦有匪蹤特將會營前往搜捕情形通禀大吏原禀照錄敬禀者竊照土匪梁亞珍卽梁慕光等近由香港濳回圖謀起事業經卑職將等防拿辦以及七女湖水陸營被匪傷斃各情迭次禀陳鈞鑒在案至于匪蹤探分龍門歸博數股意擬先攻博城而後大舉迨水南匪黨薛貴林等十三名仰賴憲威按名獲辦知卑縣已有防備始各驚散其七女湖股匪先經卑職禀報本府調營兜拿一面商請東路巡防第五營管帶長鰲將撥往清鄕營勇抽集追捕該匪隨從七女湖竄至派尾楊村三逕栢塘一帶旋由栢塘八子爺等處圖來縣城新陂蘆洞响水各鄕轉練協力堵禦各營追及接伏匪又轉竄歸善之蔗埔而去竊以此次匪勢雖甚猖獗現已大兵雲集分路勦辦似不難卽日撲滅但聞羅浮山附近之處又有著匪黃寗瑞梁春林黨羽結黨濳匿亦經會商中路巡防第十營鍾管帶子才於四月三十日督隊往捕除將搜捕情形隨時探禀一面會同營汛嚴密籌防外理合禀報大人察核再縣城民心現尚安定足舒憲厪云 
[亂事報告十七]  
　　蒼梧近日土匪異常猖獗初僅起於東安鄕尋蔓延於潯陽鄕今日盜蹤徧於全屬如安平鄕之下鄕村頭古琅村四德鄕之　塘鳳凰村平政鄕之島水大坡等處失次被盜掠及婦女牛隻梧河沿岸往來船隻亦同時被劫行旅戒途聞長行鄕有同樂山與岑溪西寗交界時有股匪權伏其間伺隙行劫蒼梧爲廣西最安靖之區向無匪患今亦徧地伏莽若不及時整頓捕務永絶亂源恐一舉滔天上竄桂林下竄肇慶西亂又將復見矣願以告有地方之責者 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畵史]  
國外新聞 
[弱國可憐]  
　　二十一日英倫電云高麗派遣委員赴平和會後責問此次開會何以高麗獨未邀請又聞此次來使命意乂以日本向日以保持其獨立爲詞今則視同被保護國未免失信欲請平和會公判曲直惟平和會會長尼立道夫不承認該使之所陳請云 
[日本漁人被拘]  
　　二十一日倫敦電云美國海上巡船近在聖保羅島洋面拘獲日人二十九名聞係在該處竊捕海狗之故云 
[韓國黨派之衡突]  
　　二十一日東京電云昨夜高麗國京城中有設席歡迎國事犯朴泳和之舉因其新得國家赦免由日本歸國故也是日有排日黨中四十餘人欲謀害朴泳和及商務大臣宋風春聯日黨某會會長等三人然均倖免於險該暗殺者之爲首一人卽行自盡 
[慰賞勲臣]  
　　二十一日東京電云日本外務大臣林董及法外務大臣璧供君以勲營迭著均得蒙各該國王賞以最高貴之勲章爵位以示優異 
[黃白問題又見]  
　二十一日東京電云舊金山巡警局諭令該處日本營業經理店謂其非美國人民須將商牌撤除等情故巿政局又聲稱國際條約所載諸欵與巡警之權力不相關係日本使臣現未得有官塲之照會尚未有所舉動云 
[雅典國大小]  
　　神户西報英京電云得雅典來信稱散塞來地方遭洪水之災人民溺死者三百餘人損毁房屋千餘幢 
[波斯專使抵英]  
　　神户西報英京電云波斯新王卽位後特派專使赴英知會現該使已抵倫敦 
[美國武備之舉動]  
　　神户西報美京電云美國海軍書記官滿逹克甫已自加利福尼省動身赴格來麥頓及皮亞島兩處考查海軍各船塢事蓋欲察視太平洋沿岸諸船廠果能建造相當之兵艦否也今年陸軍大操亦有防守太平洋之策略寓於其中聞後備隊及常備隊一概會操云以上譯字林報 
[荷皇后召見各大使]  
　　二十一日柏林電云荷蘭女皇威凌海迷亞業已召見各國派赴和平會之代表員 
[法艦撞損之謡]  
　　二十一日柏林電云外問謡傳法國海軍又有兩兵艦相撞損毁之說甚屬無稽 
[法俄邦交之萌芽]  
　　二十一日栢林電云法國前戰務大臣衣脫納君近赴德國開衣爾游歷且會見德皇聞德相蒲路親王與衣脫納時相會叙間亦談及政治上事衣君謂法國甚望與德交好德相亦言與有同情云法國各報謂此次法大臣之游歷非關於政治上事而德國之優待衣君固各報所同認也 
[法國政府不致變動]  
　　法文報云議院院中有問法首相以南方作亂之事者克利蒙蘇君力護政府對於此事所行之諸政策并稱人民等當及早遵守法律云云遂卽投票决議不再由議院研究其事時賛從者三百二十三人反對者二百五十六人○又電第十七營叛亂兵隊已抵卡克薩地方以上譯文匯報 
本埠新聞 
[處决鎗斃西捕人犯]  
　　上海縣李大令昨得江督電諭命將鎗斃西捕盜犯照章處决大令奉諭之下立卽片請城汛周鑒之千戎到縣適周千戎因公在松卽由副城汛陶暢菴千戎帶兵到縣大令當卽升坐大堂命將劉阿三王夢利王阿四等三犯由監提案略詰口供即令如法捆綁標判斬條押赴九畆地行刑處决（哲） 
[研訊無頭命案]  
　　前紀浦東鄕民在箱中發見無頭屍身一具後 
 
 

Page 19

 
 
又在法界隂溝發見屍手一雙此案前經上海縣蒞驗緝兇兹有潮州人鄭鏡初以該屍係伊姪名阿波向與法界寶興里口廣成昌烟間之女陳桂香有私顯係被女兄陳阿六謀斃遂報縣將存儲之揩血鳥籠衣等物作証出縣飭差協同法探將陳阿六陳桂香陳父子香及在南陽橋開義利烟間之帮兇陳阿四並仕阿四處起出芙蓉鳥二籠畵眉鳥一籠一併拘解捕房昨晨奉聶司馬與費繙譯研訊鄭供死姪阿波在廣成昌爲夥因與桂香有染被女母看見歇出後桂香亦帶衣包逃走有同族鄭瑪喜遇見以後阿波遂無下落陳阿四所養之芙蓉鳥兩頭確是阿波之物遂提阿六研詰供阿波是賭徒借庽店内後因不安分逐出餘　含糊質之阿四供芙蓉鳥是寶泰土棧小主人所贈畵眉是已物餘詞亦遊移子香供詞與其子同桂香因不解言語未取供詞中西官核供會商之下仍令上海縣原差一併帶回歸案訊辦絲 
[珠寶業蘇帮董事本年第二次上滬道禀]  
　　具禀上海珠玉業董潘寶書楊德銘葉哲高鄭錦裳程兆增等爲衆情不洽合所爲難已由各帮另禀叩求復核批斷事竊董等前禀珠玉業公所涉訟一案奉憲批飭縣照京帮設檯貿易之塲酌定界限分别劃開并因商會曾有各帮應得權限應視年捐多寡爲定之說今若欲按原捐造費蘇帮日分之七十責成京帮償還豈非格格不相入等因奉批之下遵卽布告各帮僉謂憲批意義全在調停息訟實探可感何敢或違但其中實有爲難後累依然不免已合衆公禀　呈憲鑒並言董等旣爲領袖責士難辭囑卽一律禀陳推辭不允祗得再爲我憲台瀆陳之查商會原議所謂常年納若干國稅者應得若干選舉權以此類推蘇州各帮年捐洋二千元應得二千元之權京帮年捐洋七百元應得七百元之權云云遂不啻定京帮以權限三分之一實屬悮會無論京帮每歲應納之數現經公衆查明至多不過五百餘元實繳不過三百餘元計歷年積欠已二千餘元蘇州各幫每年實繳足洋二千三百餘元並無蒂欠均有帳目可稽商會所言不足爲據即以納國稅應得選舉權論是照商會之意必所輸之欵確係類乎國稅者方有分權之義今京帮所納者實爲租用廂卓逐日茶水之費輸自京帮者仍供給於京帮各帮皆需用廂桌茶水繳納費資並非以京幫所納之費普施於各幫故與捐助名義不符卽與國稅性質不類其實與買賣性質相同譬之本埠四美聯茶肆亦爲玉業聚會設攤貿易之所日需茶費亦可謂之捐欵比之國稅奪茶肆主人之權乎茶費旣非國稅可比則照商會判詞剖解爲不應得權無疑今因京幫人數較多茶費較多之故遂予以多數權限分以公所多數地位然則竟照商會原判末言將公所拍賣變價攤分此攤分之法亦可舍原捐造費分數於不問而别按人數多寡茶費多寡爲定乎是皆不待智者而可以片言解决也在憲台明如日月燭照無私自經董等此次反復剖陳定蒙立判是非卽日定案合再粘呈商會判語情禀明可否仰懇大憲大人按照公理迅暘核辦批示遵行實爲公便除禀請督憲核示外謹呈計粘呈商會判語一紙 
[諭令米商平糶]  
　　法界恒盛米店因存積代碾米粮經法公堂指爲囤積勒令平價出糶迭紀前報昨晨聶司馬發出堂諭一通略謂蔡小松所開之恒盛米店及機器米廠囤積米石遵奉憲飭查明該店自存及他店寄棧之米共有九千餘石除元米一千石無關民食外尚有八千餘石其中多有去冬今春入棧未出者不但自行屯積而又伐人寄頓其惟利是圖不顧民食固已罪無可辭現在米價奇昻本應全數充公姑念内有他店托碾之米是以代籲憲恩逾格從寛辦理所有粳秈米石一律平價出售由本公堂派人經理售出價值盡數發還以示體恤惟待碾暫存者原與囤積有别應如何貼償着蔡小松自行理處其寄棧已久者係屬咎由自取均可毋庸置議所有存棧糙米限於七日内一律碾齊聽候平價發售以惠窮黎毋稍違延干咎云云（泉） 
[滬道飭拿著名流氓]  
　　滬道訪得著名流氓高和尚自禁釋出後仍有在外折稍勒詐情事曾經飭縣拘拿昨日由縣差在南巿拘獲解縣禀明大令諭飭看管候訊（尾） 
[警員更調]  
　　總工程局因整頓警務起見飭穆湘瑶銷去警務長一差專辦南區事務而以汪巡長議調東區分辦處其東區分辦處舊有程李二巡長則調至總局又飭龔張二巡長調往南區協助一切（永） 
[時化小學家庭懇親會]  
　　昨日午後二時城内陶沙場時化小學堂舉行家庭懇親曾男女來賓計到六百餘人該堂學生共六十餘人程度頗有可觀唱歌一科尤見活潑云（杞） 
[車夫直道]  
　　六千八百十三號東洋車夫偕某華捕至公共捕房報稱有某西婦乘車遺忘綢洋傘一頂呈請代收嗣又有六千四百什四號東洋車夫送西人忘下之小花絨毯二條捕頭著一併存候失主認領（莊） 
[失火罰洋]  
　　前晚兩點鐘滬南新馬頭裏街王榮發家因妻臥病藥爐遺火遂肇焚如殃及鄰居兩家共毁屋三間事後　總工程局副裁判陳叅軍拘王到案罰洋三元（永） 
[棧客猝斃]  
　　美界華記路某小客棧昨日猝斃棧客一名由該棧主報由捕房飭探查明傳同地保棺殮（西） 
[押犯瘦死]  
　　劉金生前偕黃家富王鴻喜等攫竊馬金生衣包並冒稱道署探夥由總工程局訊明判將劉黃分押改過局在案兹劉因患病田普育堂調治無效前晚身死由堂知會局中查傳尸屬認領（夜） 
[道批六則]  
　　王豐鎬等禀批已分致各國領事禁阻矣○湯庄氏禀批來禀情節支離顯有别故不准○陳福頤等禀批摺開各書是否實係有裨敎育候移查明確再行核辦可也○張清禀批兩禀并附信閱悉所控各節毫無憑証無論袁信眞僞難信况其信中並無一字提及媒事詎容任意混瀆不准兩信發還○孫仁俊等禀批已據倪鍾洛來禀批查仰上海縣遵照另批辦理抄粘並發○倪鍾洛禀批生父倪錦堂究因何案拘押葛士鑑是否工程局文案有無向倪錦堂勒詐情事仰上海縣查明確情禀候察辦抄粘並發（厘） 
[上海官事]  
　　河南歸德鎭武巡捕張聚五由河南來滬昨投道轅禀見並呈總兵藍鎭軍公文一件指分江蘇試用知州李壽曾昨詣道轅禀知奉委派往嘉定縣挑選警察學生卽辭赴嘉派赴上海差遣委員　南巡警畢業生黃國華禀知奉委派赴寶山縣招選警察學生卽辭赴寶四川候補道陳夔麒到道拜會江西第一路砲台體操敎習周洪勝保護上海敎堂兼查匪類委員張有炯均到道禀見新委城内西區副巡官布理問李朝端禀知二十二日到差（軌） 
訟案 
[會訊地皮紏葛案]  
　　英商施篤克延律師哈華托控華人謝賢記佔地一案前日午後襄讞王肇王明府與英巴副領事傳訊謝延律師佑尼干投案代表先據哈律師稱謝賢記之地與原告所買之地毗連現在丈量被謝佔地若干向論不睬請堂上查閱圖樣便知虚實謝延佑律師稱被告有道契載明四至不難訪查今未帶呈請堂上再訊中西官判一 
 
 

Page 20

 
 
併退去候呈騐道契再行訂訊（莊） 
[上海縣案]  
　　甘泉人顔　德控被李金榮糾黨兇毆波岳母李蔡氏一案由閘北巡警局函解到縣奉襄讞洪明府提審顔供鄰居李張氏伊夫於上月回崇明時將氏託小的照管本月十九夜忽有二十餘人扣門入内逕奔張氏房内聲稱捉姦搜無男人攫衣而遁二十夜午李金榮帶同顧阿三等來稱張氏是伊侄媳欲領回家小的與李　未謀面且恐氏夫後向小的索人因而婉辭俟函追氏夫到滬再議詎李喝衆行兇將小的及岳母毆傷小的背上被刀戳傷求驗李蔡氏供同李張氏供十九夜叩門者卽顧　三被攫官紗洋紗竹布衫褲三套二十侂復同李金榮到來逼令隨往金榮車寓内知係歹類堅不允從金榮等遂行兇毆傷顔等是實顧阿三供十九夜並未到張氏家聞係前與張氏有私之朱富金恨氏另識他人前往捉姦無著攫衣而逃李金榮供開車寓侄媳張氏被人欺侮往領被顔覇阻乞鑒明付判顧李各責四百板收押張氏發堂俟其夫李世林到案訊明飭領○顧張氏抬子大喜到縣喊求驗　傳訊張氏供子大喜向爲水鬼今替某船撈起沈貨得洋一百四十元　在三鳳樓茶館分給同濟各人工洋忽有夏榮海紏同楊姓弟兄將子痛毆求驗明府飭仵驗得肩背腿腹各有傷良判令抬回自醫候飭查明有無别情再核○潘建雲减控訊稱前將田單二帋向陸姓抵洋八十八元今冋回贖已付六十六元詎陸諉爾失單圖掯判候查奮（車） 
[總工程局紀事]  
　　西區十九號巡十童春奇屢誤警章經警總長查知斥革卯名送請裁　員孫明府訊判押繳學費○張大盛水菓行門前堆積貨物巡士談漢臣查見囑令搬移不允談怒竟用警棍擊傷行夥童四福頭　控訴到局奉孫明府傳訊　童自行醫治談不合擅毆商家　　長云革示警○船户王鶴寶幼憑張木郎楊銀貞兒寶妹等爲媒聘定同業張嚴氏之女爲室於去春完姻近忽有大利丸輪船火工許承堂以該女前由伊母價賣爲妾不　再嫁遂丑女母到案明府訊得情節支離判嚴氏戒責一百下王張氏　賚五十下發堂候查明核斷媒証楊銀貞等各戒責四十下均交出媒金五元交保釋出（永） 
[公共公廨早堂案]  
　　潘文高與冘子才等串竊公利洋行　金表十二只押洋分用經行東　由包探沈阿岳將潘拘獲解案供出同某王四福奉判押候補提在案昨解復訊沈供與王四福係同學金表係伊所當小的適出城在長　押店遇見共押洋四十元並未分用訊之潘供求提王四福等到案卜的寃可得申傳訊楊友林供王　福　當之表乃商民担保之　請　追　探冘何岳禀稱弔到外尚少贓表洋銀二　十元之譜褒　王肇之明府以此案非是王四福到案不能定讞遂商之美白副領事判一併　候下禮拜四查明再行訊斷　釋出候示○播文煥因酒醉在公共租界内設打印華各捕於昨解究供稱撐船來滬船在南巿萬聚碼頭求恩成全判押送南巿工程局就近傳船主到案訊明領回管束○徐阿二在廨後某成衣店學徒前日襄讞王明府訊案時徐竟亂闖公　經設斥阻徐尚駡人交捕送押於昨解究徐叩首求恩明府判從寛押交其師覔保領回管束○周俞王永卽串竊張祥生店内香雲紗一疋解究判各押一月○木作頭　清記之夥某甲在三肩樓上將傳木抛下適　西人經過以其危險報捕派探於昨傳究判罰三十元充公○王二生藉　小事收受媒贓騙去律師費洋卅元控奉拘訊供洋交金華甫收人奉　補是在案昨　請訊旋　　楚卿投供　月廿一日金華甫以薦至佑尼干處生意爲由取去洋銀先後七十元求究明府以此案須與德領事會訊應判押候禮拜六復訊核辦○馬夫潘錦龍生黃花慶　内借宿一宵翌日卽失竊鈔票洋一百元經黃倩丁林升報捕將潘拘獲解究　押候查明於下禮拜三解究（根） 
[公共公廨免堂案]  
　　李順之何醉亭等控龍飛馬房寫字人唐玉墀姦拐兩妾奉判押候晚堂研訊在案前晚奉襄讞王肇之明府提訊李何同供兩妾實被唐拐去有對時表及傭婦可証訊之唐供實遭誣指小的之妾三姑與李何兩妾要好今三姑已赴香港住居某棧不難訪查明府以供仍各執判唐押候查明於禮拜三解堂訊斷（莊） 
[法租界公堂案]  
　　嚴葆純控法商瑞龍洋行碧理亞圖賴墊銀一案奉聶司馬偕費繙譯傳訊原告律師開逹稱嚴在瑞龍爲買辦於西歷三月十五號訂立合同自三月十六號起至六月二十號止嚴共墊銀三千五百餘元除收過外尚欠銀一千一百零六兩碧理亞　屬諉賴故此控追訊之碧理亞稱墊洋是實惟訂定七月十五號期歸還中西官得供　退去候下堂諭斷（泉） 
[美租界捕房事]  
　　某日人在海寕路與東洋車夫沈阿四因爭論車資口角將沈痛毆由捕併送捕房押送日領事署訊判該日人給沈洋二元並判押三天以儆○某西孩昨在吳淞路强取李寶田水菓李向索被毆由捕併送捕房捕頭以事屬細微將西孩訓釋○施銀根塌車昨日行經西華得路將東洋車夫俞阿寶擅倒碾傷背骨由捕併送捕房捕頭飭施給洋一元了事○（西）滬 
通信 
[創設紅十字會之理由王熙普]  
　　生命之賤莫中國人若死道之多亦莫如中國人若糊塗而死不得其所而死莫中國人若死數之最多死法之最慘亦莫如數年以來之中國人若噫殆矣今年曰四萬萬明年曰四萬萬是以何種統計表爲根據乎國家旣無實數調查所謂四萬萬三字亦不過大約而已吾不計其生但計其死 
　　觀於江北灾民四十萬也觀於雲南災民二三十萬也觀於湖南災民及其他之各種灾民而或數十萬百數十萬也以日計之相隔不過六七月以地計之縱横已遍萬餘里雖未必全行死亡卽減少人口之一大實據廣西之役死者十數萬人東三省之投死者十數萬人庚子之役幾乎百竈無烟萍鄕欽廉之亂未有不死亡相藉事雖無常亦减少人口之一大實據 
　　不常有之天災姑無足論不幸而爲中國人無時不在危險之中衣長住三者生活上不可缺一者也欽食不潔衣冠污穢居住不良皆爲吾國人之特色無地方衛生局以改良之　髒而死吾不知其幾千萬人 
　　而或瘟疫流行無專司以預防之或疾病痛楚無醫院以調養之育兒法不良國民多喪於襁褓之中收生術未精性命恒操諸穩婆之手床褥殷殷舉國無一看護婦青囊壘壘大都皆是無學人或死於鴉片之毒或死於嗎啡之毒種種難書不死於天灾不死於人禍死法之多旣已如此矣而又加以大災人禍寗不悲乎 
　　中國人不暇日悲而外國人悲之中國人不暇自救而外國人救之以四萬萬民族之力不能自立醫院彼少如辰星之異國敎士醫院且徧於中國是不但吾人可羞可恥　使一國國民羣盛其崇拜外人之心而爲外人權利灌入之導綫也且生命權爲外人所操欲其生則生之欲其死則死之吾國人亦大危也哉 
　　甲午庚子之戰吾國無紅十字軍萬國恥之始托英人代辦不能自救其生命日恥不可言不能自救反使救濟權爲外人所操嚶嚶乞救於外人恥莫甚焉 
　　是則不立紅十字會以拯救於平時不成紅十字軍以救濟於戰時不但爲國民之恥抑亦國家之恥也不但爲國民之危抑亦國家之危也是紅十字會者誠吾國今日之要國吾同胞當盡之義務而不可一日緩者吾國樂善諸公每於小事而注重之於大事而忽略之何重視一部分之小事而輕視一國之大計耶苟能定大計於未雨綢繆又何至因小事而臨渴掘井也哉蓋防患於未然一切患難卽可以消弭於無形耳况夫紅十字會者不但防未來之患種種危道將一併而掃除之 
　　紅十字會者係體天地好生之德最大之兹善事業也遇天災者則濟其生遇人禍者則救其命疾病痛楚設醫院以拯治之瘟疫流行設善法以防維之收生法不良則設收生學堂看護術不諳則設看護學堂庸醫殺人則出全力以禁止之衛生不修則出全力以提倡之禁鴉片烟之毒刻不容緩除嗎啡之害勢所必然務使我神明種族日見其强務使我神明種族日以加多救一個人卽培養一分元氣愛國諸公欲救吾國必自救吾國之人民始熱心諸公欲保權利必自保吾民之生命始（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
