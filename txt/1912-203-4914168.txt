# 1912 - 203 - 4914168

 

Page 1

 
 
　　評論 
　　 
[法律有效無效取决之方針（美）]  
　　一國之法律旣經境内立法機關正式通告者即爲有效有效之法律必經正式取銷而後失其效用雖然法律經正式取銷之後其效用有未能全然喪失者凡對於按照此條法律所斷之案件不能以日後法律之取銷而經時之判斷亦作爲無效不然法律常有更改而司法衙門之判斷終於因之無效豈非徒有此司法衙門乎不特對於巳斷之事當如是即對於法律取銷以前所發生之事件無論其巳否起訴苟新定法律無可以對於往事而照辦之明文則皆當按己取銷之法律判斷蓋此種事件發生之時兩造祇知有現行法律而不知有未來時之規定也祇知現行法律之有效而不知現行法律之何日取銷與夫取銷後之情形如何也是以法庭與法律可以推測人民咸知行爲時之法律不能推測其必明白行爲後之法律此所以立法者如欲新法律之得以對於往事而引用則新法律之條文中必有明文也 
　　且法律雖已經正式取銷而取銷此項法律之條文中旣不詳示辦法復不另頒新法經年累月而此項法律所規定之事件曼然無所規定値此新舊法律交替之際舊法律對於新發生之事件亦不能謂爲無效盖人衆事繁變端百出旣有發生當有結果人民斷不能以新法未定而不爭是非也司法衙門亦不能新法未定而不爲之理也不理則國爲無法之國而國必亂 
　　夫法律旣非經立法機關正式通過則不得爲有效而一國之立法機關往往有上下級之分上級立法機關即中央立法機關也下級立法機關即地方立法機關及法人立法機關也下級立法機關立法之權則爲國中普通法律所規定苟逾此權則其所定之法律非全然無效卽越權之處爲無效下級立法機關所定之法律鮮有能通行於全國而有效者故其效力之範圍亦皆爲普通法律所規定地方法人不在此範圍内者對於此項法律無責任是可知法律之有效無效係乎立法權者良胸也雖然處國家大改革之初中央立法機關職務孔繁計劃全國之法律勢必不能完全無缺於是或授權於地方立法機關或地方立法機關不得己而自定暫行法律此種法律按前一項而規定者在本地方爲有效對於他處之事件則猶甲國法律之於乙國之事件須憑國際私法之通則而後可以定對於某人某案之有效否若地方立法機關迫於時勢不得巳而越分所立之法則地方司法衙門自可酌量情形定此種法律之應否引用高等司法衙門亦可從而定此事之當否此乃法之變也除此而外惟中央立法機關與本地方之立法機關爲能干涉觀是則知吾國近來各省議會所立一切暫行法律雖未曾由參議院正式通過而己爲各地方司法衙門認爲現行法律者何人爲能阻其實行 
　　現行法律倘日久而不適於用則惟立法者中央立法機關所立之法惟中央立法機關爲能取銷之地方立法機關所立之法則該地方立法機關與中央立法機關皆得取銷之然中央立法機關所立之法地方立法機關不得而取銷之也惟此正當之取銷乃有取銷之效騐不然使人人而得以取銷現行法律則一國之法律必至於法定特别條文之外有不能統一遵行者其弊且至司法之人亦不能視法律之實行蓋司法官方引用某條法律以判斷目前之案而行政之機關得以随便取銷之各團體法人亦得随便不爲承認法律之有效無效旣不定則法庭所斷必難實行循是以往國家無一定之法法官無可引用之法則不特人民無所遵守司法衙門亦豈不等於虛設是以法律依法而始亦當依法而終不云他項機關不能使法律之廢止即司法行政機關亦不能如是也司法行政之機關乃所以監督司法行政之秩序原無權以定法之行不行 
　　或曰信斯言也則凡法律既經正式通過之後倘未取銷雖不宜於某地或某種人民相關之人與地不可得而脫其累也雖有違道德背乎公法不合於憲法者通國人民亦無可如何也曰是不然法之不宜地方人民者可防之於立法之初立法機關之中必有各地方或團體之代表在焉苟有不滿意之處儘可持理而爭以求此種條文之必削即法之有違道德公法憲法者司法官亦得不爲承認而此種法律於是乎失其法律之效用則法律當有一定取銷之法孰云有弊無利耶 
　　要件 
　　 
[臨時籌備國會事務局官制草案理由]  
　　選舉國會議員事屬創舉各地方官多不習其事而事關民國基礎辦法又不能不統一選舉法頒布以後地方官函電交馳請示辦法自意中事若均由内務部民治司辦理誠恐事務叢脞應接不暇故擬特設專局凡關於選舉事宜及開會時應行籌備事項悉屬之以期事務進行之迅速 
　　籌備國會須按照國會組織法國會議員選舉法辦理其職員必需明習此事及與籌備事項有關係者充之故擬以大總統府秘書等兼任惟局務紛繁不能無專人辦理故另設事務員十人爲辦理文書會計及庶務之用並得酌用雇員悮繕寫等事 
　　籌備事項以各地方辦理選舉尤爲切要故擬於各省設立分局由總監派員專司其事庶幾有條不紊 
　　籌備國會事務局及分局原爲臨時而設若國會成立卽無事可辦屆時自應一律裁撤 
　　 
[臨時籌備國會事務局官制草案]  
　　第一條臨時籌備國會事務局直隷國務總理其職務如左（一）關於國會開會之籌備事項（二）關於議員選舉程序事項（三）關於議員選舉之監督事項 
　　第二條臨時籌備國會事務局設委員長一人綜理局務監督所屬職員 
　　第三條臨時籌備國會事務局設委員若干人由左列各員内選派兼充之（一）大總統府秘書（二）參議院秘書（三）國務院秘書（四）内務部參事（五）法制局叅事（六）蒙藏事務局參事 
　　第四條臨時籌備國會事務局設事務員十人掌文書會計及庶務由委員長委任 
　　第五條臨時籌備國會事務局爲繕寫文件及其他庶務得酌用雇員 
　　第六條各省設臨時籌備國會事務分局其委員長及委員由總監於所屬職員内選派兼充之 
　　第七條臨時籌備國會事務局及分局俟國會成立時即行裁撤 
　　第八條本制自公布日施行 
　　 
[海軍叅謀廳條例草案]  
　　第一條海軍叅謀廳隸於海軍總長 
 
 
 

Page 2

 
 
　　第二條海軍參謀廳置參謀長一人承海軍總長之命叅晝國防用兵等事並總理務 
　　第三條海軍參謀廳置參謀副長一人輔助參謀長整理廳務 
　　第四條海軍參謀廳置副官二人承參謀長之命掌理庶務 
　　第五條海軍參謀廳設一二三四班分掌事項各班置參謀若干人各以其中一人爲領袖總掌一班事務 
　　第六條第一班掌事務如左（一）關於出師作戰之計畫等事項（二）關於艦船製造之計畫等事項（三）關於艦船之配備及其進退役務等事項（四）關於軍艦及軍隊之差遺等事項 
　　第七條第二班掌事務如左（一）關於盤隊及軍隊之編制等事項（二）關於艦隊之運動法及運輸通信等事項（三）關於演習及檢閱等事項（四）關於敎育及訓練等事項　　第八條第三班掌事務如左（一）關於軍港要港之建設及其防禦等事項（二）關於軍事上必要地點之選定及其防禦等事項（三）關於沿江沿海現有炮台水雷營之廢置及改良等事項 
　　第九條第四班掌事務如左（一）關於軍事諜報繙譯及編纂等事項（二）關於調查民國從來與列國所訂之條約等事項（三）關於駐外吏舘專員之派遣及海軍臨時視察員之派遣等事項（四）關於海軍之一切調查考察等事項 
　　第十條駐外使館海軍專員及海軍大學校敎官中之將校數人均作爲參謀歸海軍參謀廳管轄 
　　第十一條艦隊及各軍港要港之參謀長參謀均歸參謀廳管轄 
　　第十二條前諸條所列職員之外得置編修秘書錄事技士若干人 
　　第十三條海軍參謀廳所掌事項有與海軍部各司相關聯者由參謀廳計畫定案呈請海軍總長交各司辦理 
　　第十四條本條例自公布之日施行 
　　命令 
　　 
[七月二十九日臨時大總統令]  
　　軍人不准干預政治迭經下令禁止在案凡我軍人自應確遵明令以整軍律頃聞近日軍界警界仍有干涉政治之行爲殊屬非是須知軍人爲國干城整軍經武日不暇給豈可嚝棄天職越俎代庖若挾持武力率意徑行萬一激成風潮國家前途曷勝危險至警界職在維持治安尤不應随聲附和致釀　端除令陸軍内務兩部傳諭禁止外特再申告試其各守法奉公以完我軍警高尙之人格此令 
　　 
[三十日臨時大總統令]  
　　任命施愚爲法制局局長此令 
　　任命王賡爲密雲副都統此令 
　　 
[專電]  
　　北京電工商總長一席擬定劉揆一今日（三十一號）由袁總統提交叅議院請求同意准於明日表决 
　　北京電叅議院修正服制案禮服用西式及中式之長袍馬褂便服普通西式或中式聽用惟均用中國絲織或毛織品明日（一號）會議解决 
　　北京電外交部通知各公署各團體爲日皇明治服喪二十七天 
　　南京電淮上軍三營駐寗三月迄未給餉昨將該軍逐名點騐並發全餉每隊裁减五十名其餘軍隊即日開回壽州 
　　南京電警備軍二營昨己解散發給糧餉資遣回籍 
　　杭州電浙江都督朱介人接奉中央電慰後深以浙省財政窘迫辦事困難仍復電力辭 
　　東京電日皇嘉仁三十日行登祚禮改元大正並頒布前皇遺詔全國縞素此間士民多有啜泣者 
　　 
[特約路透電]  
　　東京電明治天皇之病於二十日第一次宣布後宮外之人即異常擁擠皆守候病狀消息及祈禱皇病告瘥迨皇病危篤之後國内上下人人皆抱殷憂心爲惴惴自星期日正午起内閣及樞密院各大臣皆聚集宮内全未離開皇族中人亦日夜陪侍皇后及女侍均在宮内特建之神壇爲皇祈禱由掌禮司監理一切日夜誦經者有千餘人之多宮外之情狀極足動人國民皆匍伏於地各敎僧徒均於露天之神壇勸人爲皇祈禱凡夫僧人祈禱者均手携紙燈故各處燈光耀目祈禱與絮語之聲覺覺震耳惟有時因皮靴木屐槖槖之聲及遠處售報小童售賣號外之呼聲所掩則梵音略爲間斷星期六夜有一閽者自刎而斃留有一書謂願替皇舍身又有某處民人三百名每晨必躍入海中沐浴然後在神壇祈禱數小時之久劇塲及游戲塲均閉門男女伶人及技士等均随衆赴宮星期日及星期一日兩日晚間宮外所集之人共有十萬之衆天明始散及至日落又復來集間有終日不離而患中暑及痧症者然亦不之顧也與皇宮所通之街衢除有警察憲兵彈壓外尙有御林軍一隊分駐各要口而貴人及官員乘坐馬車或人力車赴宮者紛至沓來仍難得餘隙通過故多噓二十碼站警察一人彈壓路人文人各執紙燈一枚提曳空中此實從來未有之奇觀也 
　　東京電今日上午一點二十人鐘宮内省宣布日皇噩耗内閣會先行開特别會議同宮内省大臣渡邊伯爵及西園寺侯爵將正式布告署名繼乃刋登官報内謂天皇病益轉劇八點鐘後沈迷昏睡直至十二點四十三分鐘仍徂落一點鐘時皇太子偕内閣及樞密院各大臣至宮内聖殿行承受執掌其祖宗所遺聖物之禮並遵憲法及根本法律發生保守政府古制此種舉動卽爲受代御位及責任之行號而諺所謂一皇既死一皇登極由此而見諸實行此實日晒創有之禮式也 
　　東京電明治時代爲日本歷史上最光榮之時代乃因睦仁皇帝之死而告終矣新帝國號將由樞密院擇定一經新皇批准後卽將下諭宣布而與新皇在位之日期終始日廷將守孝一年全國民人將守孝三日梓宮出發至西京安葬之日亦將守孝焉 
　　東京電睦仁皇帝崩後皇太子嘉仁即行登祚禮宮内聖殿大加裝飾乃以聖派供物羅列祭壇之前既而開門以容証人入内由大掌禮司嚴倉主禮以新皇即位報告祖宗在天之靈於是鐘聲大作以表祖宗歡迎新皇之意繼由新皇新后代表先後跪祭前皇甫崩而卽舉行此宗敎之禮蓋守數千年來日本帝王想傳之遺制也旣而乃於該院行傳受御品之禮御品爲御刀一柄寳玉一塊頸飾一件伊勢廟之神鏡圖一軸其原鏡須於來年秋間皇帝在西京舉行大登極禮時親赴伊勢廟接受爲証登大位之第二要舉電載中古時代南北朝嘗因爭此而大興干戈行禮時所到諸員如下曾受大勳章之官員各國務大臣樞密院議長及陸軍大將皆衣便服蓋睦仁皇帝之崩甚速非豫料所及皆無暇更換禮服故也新皇嘉仁衣陸軍中將制服随以宮内省大臣渡邊伯爵掌禮大臣藤田伯爵掌入大臣德川大日公爵及總副官某大將並伏見宮親王閑院宮親王東伏見宮依仁親王多本親五淺校親王等掌入大臣及掌壐大臣携帶大寳及御壐等物皇帝升階立於御座之前掌入大臣捧御壐置於新皇案前復以大寳一一置案新皇後經接受羣臣高呼萬歲新皇乃退掌入大臣擕御壐大寳殿從仍置聖殿之内新皇按古制接祚乃於是告成　　東京電睦仁皇帝之崩其速實出人豫料蓋十點鐘時醫士猶信尙可無礙而未到十一點鐘時忽然起床即氣絶臨終之時西園寺修爵各國務大臣山縣公爵及樞密院議員數人皇族數人均在御側内閣今已重行組織 
　　東京電新皇己改元大正昨晨（三十日）皇太子舉行踐祚禮後皇太子妃節子陞登后位尊皇后美子爲皇太后皇行承受大室禮時節子亦臨 
　　東京電今晨（三十一日）十點鐘時皇入宮内御座室召見各貴族及各行政部代表各部代表均谫制服而帶孝結並各率其婦覲見新皇 
　　東京電新皇衣大元帥制服與皇后偕立御位發淸朗之聲宣讀以下之勅旨先皇突然賓天使全國頓起莫大之悲愴惟朕念國不可一日無主故即登極云云繼乃稱述先皇遺德復宣讀曰朕今即位以繼皇祚自當按照憲法主持公道深望祖宗默佑勿致隕越朕即繼先皇之志以竟其功凡吾臣民當以忠愛先皇之心而忠愛於朕朕有厚望焉乃由西園寺侯爵致辭答復保持前皇之功德又謂國民自當竭誠忠事新皇云 
　　北京電今日（三十一日）參議院集議時秘書宣讀袁總統咨文擬以劉揆一任工商總長院中决議於明日投票表决繼由議長宣布日皇噩耗請各議員衣黑帶二十七日以示哀思　　北京電反對陸總理之風潮己消滅擬請陸總理到院親答彈劾案所劾各欵 
　　北京電前任淸河道洪恩廣因侵呑公款逃逸今己在滿洲拘獲 
　　北京電聞孫中山己離滬赴北 
　　北京電交通總長朱啟鈐已到任視事 
　　北京電外交部照會日駐使謂中政府將爲明治天皇舉哀二十七日 
　　北京電日使照會謂自七月三十日起改國號曰大正並聲明停止辦公五日期内停止作樂歌唱跳舞 
　　北京電敎育會決議將來中央敎育會應以敎育训總次長爲正副會長其議員應由每部每省各派代表一員蒙藏亦在其内各處敎育會亦應派代表一員各省官立學校派代表二員海外華僑派代表四員另延著名敎育家二十人其責任爲審定敎科書及討論敎育一切事宜而進言於政府 
　　北京電趙爾巽已宣布此後奉天都督之職黑吉二省不復歸其管轄 
　　北京電政事報刋登評語諷刺共和政體云共和之後生出五色旗蛋式炸彈無辫婦人五腿之牛無恥之參議院及統一共和黨内務部現勸巡警剪髮從命者每人賞洋二圓 
　　 
[公電]  
　　北京袁大總統電各省都督均鑒二十七日參議院投票表决二次提出之國務員對於財政總長周學熙司法總長許世英敎育總長范源　農林總長陳振先交通總長朱啟鈴均己多數通過惟工商總長蔣作賓一員以票少未得通過擬於日内另行選員提出當此存亡絶續之交慘淡經營政府幸告成立對内對外稍形舠穏固然時局至此大難已形如火燎原機不可遏切盼各黨捐除成見協力扶持如天之福或可補救于萬一世凱處此時艱决不畏難自沮尙望諸君力與扶持免致陸沈則豈獨节凱一人之幸實全國四萬萬人之幸也世凱 
　　北京國務院電杭州朱都督鑒奉大總統令有電悉該都督威望昭著紀律嚴明定爲全省軍民所信仰此次敊浙必能整飭一切收規随之效務望勉維大局勿過謙抑蔣督迭電辭職無從慰留十三旰己　命令來京另加委任矣等因合行電　國務　沁 
　　要聞一 
　　 
[國務員投票前一日之小波折]  
　　參議院對於第二次提出六部長前己議决二十五日投票由議長遍發通告不意屆期忽又改於次日投票茲調查各方實在情形揭載於左 
　　未開會前情形是日未開會前議員在休息室有數議員切切密議形色頗露倉皇共和黨參議員另爲一團探其内容係統一共和黨暨同盟會參議員提出延期投票問題共和黨參議員當謂若兩黨實有爲難情形未嘗不可通融但此事與前日議决及所發通告大有違背須說明理由且須由兩黨人至會摥首先提議共和黨亦可勉强贊同 
　　會塲之現象開會後有人質問陸總理是否出席議長答以陸軍總長代出席巳電促其來院矣即宣告開議第一案國會組織法議經半小時叚總長出席略說六部長歷史畢同盟派參議員劉彦即起立提議延期投票統一共和黨和之其所持理由分爲二派 
　　（甲）統一共和黨大致謂上次所擬六部長其人物本皆甚好惟因調查未詳投票多不同意今次須格外加愼故應延期 
　　（乙）同盟會亦欲延期投票但外表仍故作强硬態度至其議員之發言者與統一共和黨略同其特異者獨徐傳霖　上次投票不同意皆因不信任陸總理今日若欲投票必先决總理問題因此語殆不啻將同盟會所用手段供出當爲院内幹事所阻其情急失檢可見一斑 
　　（丙）共和黨自上次六部長未得同意深怪統一共和黨同盟會不顧大局陷國家於無政府此次投票雖仍决定全體同意然對於該兩黨之要求延期亦不十分拒絶其對付方法略分二派（甲）强硬派謂前次提出六部長八鐘至院九鐘卽欲投票此次前日提出議决今日投票並於昨日遍發通知事隔兩日不得借口調查未詳改毁議决再議延期如果我參議院肯以國家爲前提誠心組織政府應當依議决投票否則即延期又有何裨益（乙）調停派謂今日爲對六部長投票牽入不信任總理問題爲絶對的無道理無故改毁議决又擬延期顯爲無理取閙但此刻必要投票亦恐人心早巳勳搖初志不堅倘有改悔必難一致以此理由或可暫行延期此派議論雖主調停而非笑之意見於言表 
　　兩黨主張延期之原因統一共和黨與同盟會自上次連合不同意後卽行屢屢開議苦無善後辦法前晚又在參議院爲最後之恊議初主張全不同意又恐再無轉環地步然全予同意亦恐啓人輕藐正在困於解决時忽叅謀部有電話來告以軍警兩界對於明日投票甚爲注意云云該兩黨聞此消息於無主意中忽發現延期一法據外間傳聞當晚一點鐘即以電話通知共和黨要求贊成延期投票其昨日未開會前共和黨之參議員另爲一團者蓋即爲此問題之臨時恊議也 
　　外間之批評外間羣謂參議院對於國務員旣有彈劾權以持其後則國務員之任命自旣有彈劾權以持其後則國務員之使政府久不成立今第一次旣不同意而政黨内閣又力不能組織將來仍不出混合内閣一途然此次人材比較上己有不及前一次者即半數同意亦無以自解於國民此皆約法上之同意權誤之此次若再通不過將來非修改約法不可除對於任命總理有同意權外其對於國務員之同意權須全行删去 
　　 
[國務員投票之狀况]  
　　五人通過一員落選 
　　兩黨崩　之結果 
　　無意職之亂雜投票 
　　二十六早九時叅議院爲國務員投票外間皆莫測其結果如何除共和黨宣言仍一律同意其同盟會及統一共和黨態度曖昧或仍不同意亦未可知不意開票後竟得五人通過而蔣作賓落選尤出人意外探其原因系前日統一共和黨無端提議投票延期識者即知與同盟會必至崩離各採自由行動昨日投票之结果卽其崩離之鐵証但得此結果亦係議場中有臨時變動其本來議决亦不盡如是 
　　甲統一共和黨内部異議叢生知不能與同盟會始終提携前晚開會議决通過許范二人對周自由投票陳朱蔣槪不同意 
 
 
 

Page 3

 
 
　乙同盟會議决仍全體不同意是日五人中獨許范得票最多即統一共和黨議决之力周學熙得五十四票亦因自由投票故至陳朱二人皆得同意則係臨時變動且依票數計之除去共和黨四十七票一律同意外共餘同意各票不盡统一共和黨即同盟會中亦有之以是日一票全書不同意者僅有十票此十票中尙有統一共和黨某某數首領同盟會參議員到會者且亦不僅六七人也以此觀之是日之投票純係漫無紀律不但周陳朱得選爲幸獲即蔣之落選亦爲偶然不中　 
　　 
[程雪樓痛責叅議員]  
　　參議院前次否認六國務員後一般輿論咸竊竊非之而各都督各省議會函電紛馳力陳忠告尤以南京程都督一電至爲激直茲承京友函示照錄如左民國告成己越半載建設之事百無一聞邇來黨見紛歧爭持激烈内閣竟難成立大有陷於無政府之險象溺我民國缔造之初奔走國事力盡義務者皆愛國之志士及忠勇之軍人其他儕輩率皆匿跡銷聲不知所在目下局面粗定向之伏處不出者今則大言龐黨同伐異悍然破壞大局而不顧我軍人志士生命血肉所構成之民國行將斷送於空言橫議之徒言念及此能無痛恨今試觀夫西北風雲之險惡及全國瘡痍之慘興稍有人心者莫不悲心怵惕切盼政府速成俾對外對内得有支持之餘地若專以黨爭爲刧持置國家之生死存亡於不聞不問是豈常日革命之初心哉革命原則以破壤爲質料以建設爲精神而皆有最高之道德以注之若當建設之時尙欲出以破壞人之道德已亡國亦随之以亡己願我全國同胞深長思之並望叅議院諸君子念及人民跂望内閣成立之殷及無政府之可危一意維持以盡天職大局幸甚程德全養 
　　 
[日俄協約顚末記]  
　　日俄協約之成議外問議論紛紜不一今經切實調查將其眞相歷記如左 
　　協議之動機去年革命發生後日俄對我熊度每事取協同之動作要年正月兩國即交涉開始至五朋頃兩政府均表同意 
　　協議之目的合意之結果非改正現存協約之意義乃欲附加他種意義於現存恊約中其關係極爲重大恊議之内容日政府對於滿洲主張特殊利益第二十八議會之末期（三月末）五月中旬倫敦六國資本團會議日本委員亦主張對於滿蒙之特殊利益同時又使俄國委員主張滿蒙及西部支部之特殊利益此實爲日俄關係之新發展　　　恊約之成立此次桂公爵使俄於上述恊定之條項有作成一定形式之必要現在赶辦交涉至本月初八日己將一切協議之手續全部了决 
　　恊约之形式與現存之恊約無關但將附屬之某種條約加以决定再添加第二之决定非别有新協約之性質故今回恊約决定其極有秘密之性質者不能發表也 
　　恊約之近聞栢林電據駐俄京克大報訪員報告此次桂太郎與俄大臣谷克提士之會議己得完善結果議定兩方面恊力鞏固邦交惟關於議定事件不必正式訂明於協約内論者謂此節外似和平實足以貽中國無窮之禍 
　　 
[淸談]  
　　嗚呼日俄協約竟告成矣向以爲得之言思擬議間者而今將見諸事實矣 
　　顧是約之成立不先不後　議於民國之初服而告成於明治之末督意者其尙吾國前途之幸福乎 
　　雖然天下事亦貴求諸在我而己夫不觀高麗之合邦乎伊　死而朝鮮之不祚者自若也愼毌謂新政初基而目帝升遐遂足以大有造於中華而生吾儕一般之幸心耳 
　　傳記 
　　 
[日皇明治大事纪（譯上海日報）]  
　　明治天皇者神武天皇百二十一世孫孝明天皇第二子也生於嘉永五年九月二十二日幼名睦仁奉養於申祐宮年九歲册立爲皇太子慶應三年正月九日踐祚慶應四年八月行即位式改元明治時年纔十七歲也當國步艱難之際奮英明博大之才上下一心百廢具舉開國之初宣布誓文力圖發殿邦基勵行維新大業十四年十月十四日又下維新之詔與初年誓文相輝映而益煥發其主旨二十二年二月十一日頒布憲法翌上帝國議會成立特與人民以參政權二十七年淸日之戰大獲勝利三十八年俄日之戰天皇親執兵馬大權裁奪軍事宏謀碩畫臣民賴之此外與各國訂結正政條約經營日英同盟日俄恊約進圖國利民福非英主不能也天皇秉性仁愛厚賞有功救恤窮乏日孜孜如恐不及其他殖産業敎育軍事凡百設施無不盡善方期賴此明主使我日本文運日隆武力益進不幸天不假年遽爾升遐我國民當如何椎胸　哭以悼此不世出之大英雄也 
　　 
[日皇明治小史（二）]  
　　明治四年辛未二月徴薩長土三國兵爲親軍（時薩人大久保利通西鄉隆盛土人板垣退助皆入京故家世族漸束高閣於是居要路者多新進平民益　袂壞臂論天下事而維新之治成矣） 
　　四月許庶人乘馬遣使臣伊逹宗城於中國 
　　八月定官制 
　　十月遣使聘歐美各國 
　　明治五年壬甲六月設郵便局 
　　八月立銀行置裁判所 
　　九月造鐵路自東京至横濱 
明治六年癸酉三月詔許與外人通婚自是漸知通種之義 
明治七年甲戌正月副　島種臣等連名請開議院（或以民智未開沮之） 
三月設女子師範學校 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
　　 
[程都督離寗之佈置]  
　　江蘇程都督於七月三十日由寗赴滬是日下午三時當開軍事會議到者計第三師長陳戀修第七師長洪承點第八師長陳之驥第二十旅長田應詔憲兵司令茅乃封醫備司令何元山陳煦亮參謀處長黃郛次長趙正平軍務司長章梓次長解朝楝其會議目的以都督離寗地方秩序須請各軍隊格外維持除尋常公事照常任辦外如有緊要重大事件臨時發生當禀商王芝祥督辦辦理聞程都督已電請大總統轉飭王督辦遵照矣茲並將程都督來滬隨員錄下秘書長羅良鑑秘書官潘復李肇慶顧問官陳其采管雲臣劉鴻逵參謀處長黃郛次長趙正平軍務司次長解朝棟另函云滬督取銷後軍隊槪歸江蘇都督統轄昨晚（三十）程都偕解朝棟黃郛趙正東湯家駨白武張斯麟曹復賡羅良鑄等六人乘專車赴滬接收軍隊一二日卽行返寗聞都督赴滬接收關於軍隊一節己派寗軍務副長充委員湯家駒白武縬斯麟充接收委員並聞解黃趙三人已先期赴滬云 
　　日本天皇崩御程都督偕交涉温局長巡警羅局長南京辛知事於三十日午時赴日本領事府弔唁以表哀忱是日駐寗英美德三領事亦均往弔 
　　 
[寧軍近狀之穏固]  
　　自留守府取銷後中央政府命令程都督來寧接收行各軍隊欠餉亦依次補發七月應發實行各軍隊欠餉亦依次補發七月應發餉項共需三十餘萬元内計補發六月各軍欠餉約二十餘萬遣散獨立團約六七萬預支八月分各軍火食費約七萬元除軍務司餘存十五萬外尙缺十餘萬元聞己向江蘇銀行暫行借用當可照發二十萬左右故七月軍餉可以無慮駐寧各軍隊亦非常安靜云 
　　 
[蘇都督公佈法庭旁聽暫行規則]  
　　江蘇都督通令云爲通令事提法司案呈查六月二十六日政府公報登載司法部令開查審判公開載在約法亟應恪遵實行前經本部通令在案茲特規定法庭旁聽暫行規則八條以資遵守爲此通令京外司法衙門及暫時行使司法權之官署一體遵照此令法庭旁聽暫行規則（第一條）凡法庭應設旁聽座除法令特别限定外不得禁止旁聽（第二條）左列人員審判長得援據法院編制法所定之權限禁止入旁聽座及發給旁聽券（一）有精神病或酒醉者（二）携帶危險器具或顯露凶暴情形者（三）其　認爲有擾亂法庭秩序之虞者（第三條）旁聽人除法院編制法所規定外不得有左列各款之行爲（一）接談拍手或於審判有妨磴之行爲（二）對於審理中各員之言詞爲批評非　　　以喧譁（三）宣告退庭或閉庭後任意逗遛（四）　煙（五）任意吐痰（六）其他有失敬禮之行爲（第四條）法庭得就旁聽座現有座位由本庭發給旁聽券　項旁聽券不得取費（第五條）旁聽券應於出庭時繳　（第六條）法庭設新聞記者座旁廳人不得攙入（第七條）法庭得設特别旁聽座但以接待内外參觀人員爲限（第八條）旁聽人不守旁聽規則時得勸止之不聽者由審判長照法院編制法所定分别予以處分 
　　 
[金閶瑣聞錄]  
　　江蘇程都督偕王鐡老於七月三十號夜車赴滬接收滬軍都督府一切事家擬於公畢返寧過蘇時勾留數日故邇日蘇都督府庶務員督率夫役打掃學務公所（前程雪老之公舘）房屋及搭蓋凉篷頗形忙碌云 
　　蘇垣植園幽僻空曠最合避暑之用自開放後士女往遊者終繹於途園内茶肆三處一至下午即嘉賓滿座好事者本擬裝設電燈以供夜遊嗣有人以恐蹈上海夜花園覆轍敗壞風化極力阻之致未果行現進化社又擬借該園瓜棚地點開演新劇藉籌辦國民捐大題目具呈都督府不知能邀准否 
　　江蘇都督指令嘉定縣民政長及南翔商會會長李佑康呈南翔商會啓用圖記請卽立案由姑准立案仍俟新章頒行後另行飭遵辦理除揭示外仰即轉行知照此令 
　　 
[松江甲級選舉揭曉]  
　　松江本届選舉市議員乙級姓氏業紀本報七月二十九日又爲甲級投票之期三十日開票當選者亦七人李維翰芭香十二票吳前樞叔子十二票朱廷揚哲生十一票鄭錫環叔息十一票閔據瑞芝八票衛克强銳鋒八票（補沈志同缺）劉欽謨子猷七票民（補張思永缺） 
　　 
[皖財政司與中華銀行之衝突]  
　　倪君嗣冲前以皖省財政困難軍餉無着慨捐軍餉銀洋二萬八千元以濟餉需業在滬交由方君瑞生解運到皖交與財政司照收一面電知栢都督查照不料方君將欵直交中華銀行并未通知財政司昨日財政史司長以軍需甚急當向該銀行取欵以便發給軍餉詎該行恊理朱元楨以無欵對史云昨日倪君曾於滬上捐助軍餉洋二萬八千元由方君解來何不拿出以濟餉需朱對以此欵己奉都督來電匯兌浦口開支軍餉史又云旣都督來電撥款亦應由財政司撥兌該行何藐視乃爾况日前皖省因欠餉醆成兵變該行豈不知耶朱云我只知有都督爾財政司長詎能欺壓我耶彼此爭執良久史司長以朱藐視己極大發雷霆遂伸手批朱之頰朱亦随即登樓取手鎗回擊彈穿窗　幸未撀中史身惟時史司長即令衛隊將朱拿辦幸該行副經理盧君衡章極力排解始未禍生　外刻聞總商會己出而調停尙不知如何了結也 
　　 
[皖省政海波澜記]  
　　安慶官紙印刷局經理張某因病辭職即經栢都督委令戴某接辦誰有某君覬覦此差適因栢都督前往浦口所有皖省都督事務暫委軍政司吳鍾英休拆代行某君卽乘機運動事己成熟乃爲都督府秘書科諸君所聞以戴君蒞差不過五日何得驟行改委豈眞欲令戴君爲五日京兆耶况戴係都督所委亦當由都督取消非軍政司所能干預詎吳司長聞言後立將印刷局事務劃歸軍政司管轄并用軍政司名義竟委某君充任官紙印刷局經理聞不日卽可到差視事矣 
　　皖省禁烟辦事處現劃歸内務司管轄改爲禁烟公所實行公棧專賣辦法該處職員原訂薪水經理五十元總稽查及裁判書記會計各三十元檢騐稽查各二十元詎此事改組後洪經理竟於開支決算表内自加薪水三十元除檢騐稽查外其餘均依次酌加十元二十元不等惟檢騐稽查各員以所供職務尤關緊要原薪旣少復未照加實與公理不合羣向洪經理質問理由爲洪某大加申斥各員大爲不平均以惡言相向彼此爭執幾至揮拳聞者傳爲笑柄云 
　　皖省向食淮鹽自去歲光復後商販裹足以致皖人時有淡食之虞經前孫都督特委派運商王君愼之赴靑島購運蘆鹽二萬包來皖接濟民食迨王君運鹽至大通時大通督銷局長程炎震對於王君承運蘆鹽百般勒索設法取締因王君未遂其願致令所運蘆鹽迄今仍截留大通未得銷售詎日前西覇鹽棧被焚運商更形停滯昨經栢都督以鹽爲人民日用所必需不得稍有缺乏查悉閩鹽現在滯銷正可運皖銷售特派運商前往借運閩鹽二十萬包藉濟民食當即發給護照俾免沿途關卡留難阻滯并備文咨請閩都督查照轉飭放行云 
　　安慶司法籌備處長李君國棣以司法機關旣已獨立所有審檢兩廳及監獄處所自應及時籌辦惟皖省模範監獄并模範分獄自光復後囹圄一空均被軍隊駐紮迨軍隊遷讓後又經丁君建章假模範分獄開辦女國民學校韓君　等又假模範監獄開辦研究工藝厰均　禀請都督在案查監獄爲刑罰執行之所若不早爲籌備將來審判結果犯人無所　囚何以成爲政體昨經李處長分令該校長等速覓地點早日遷　以重法　云 
　　 
[蕪湖官商之糾葛]  
　　蕪湖新關地基日前由李監督及徽州人與稅務司訂立賣約惟該地米商陶子卿執有確實紅契並每年粮串前淸時曾與臨江木　爭界涉訟多次均未解决今該地忽爲徽州人所有故陶姓以侵佔盜賣等詞禀呈各地方官數年前陶子卿因虧欠本埠德泰莊鉅欵經德泰店將該地抵押與本埠　莊今各莊見陶姓禀呈多日尙無批示以的實契據抵押之業豈能任人侵佔故各莊刻又通禀各行政官廳聞此事非調騐契據不能解決云 
　　蕪湖南岸恒豐和魚行係第五十七團團長李孟舟之弟某甲所開常藉兵力沿街收捐魚販屢被毆傷無處呼寃該行前請蕪關監督呈禀都督業奉批斥不准並令飭蕪湖縣知事查明嚴禁呈復母延又私塾改良咨請出示禁止并由該縣知事交縣議會核議見復以憑轉報各在案聞該議會開會討論僉謂販賣魚户大半貧民居多該行勒令投行納捐並沿街收用始准出售値茲酷　之際　折時間己入枯魚之肆似此行爲大有害於治安近悉該議會己經錄案咨復而該知事現反出示爲之保護不知是何居心實屬令人莫測然頗聞該知事自相矛盾者係因有碍李團長情面云 
　　 
[新浙督之榮譽]  
　　慰留朱都督奉大總統令有電悉該都督威望昭著紀律嚴明定爲全省軍民所信仰此次督浙必能整飭一切收規隨之效務望勉維大局勿過謙抑蔣督迭電辭職無從慰留十三旰巳有命令來京另加委任矣等因合行電逹國務院沁 
　　歡迎南京程都督電欣聞任命爲全浙賀爲大局賀蘇浙比瞵諸賴提挈惟時賜敎益爲禱南京日本人古川電昨閱電報公任都督聞之不勝欣躍公之雄才偉略想浙省維新定有一番新氣象特電遥祝無任慶幸嘉興旅滬同鄉會電公榮任浙督各界歡迎請速蒞任以慰鄉里喁望鎭江美國人安德森電公素抱偉才弟等之所久稔今聞督浙洵見大總統調濟有方不第全浙人民之幸亦貴國前途之福也深願爲國爲民雙方兼顧大局幸甚弟等幸甚上海虞君洽卿等電昨見明文我公督浙浙民之福歡忭無似請迅速蒞任以慰衆望南京黃膺白電公督全浙國慶得人軍民協和桑梓蒙福多年交末額手稱賀 
　　 
[閩兵艦代勦浙匪]  
　　浙　海盜猖獗沿海商船迭被搶劫甚至焚掠市鎭波及商輪匝月以來僅閩浙木商一業被難十餘次失　數十萬擒去商夥舵工十餘人月初金順祥在鳳凰洋一役竟至全船俱燼迭經兩省商民及商船公會等紛紛電禀閩都督嚴檄詰責奈浙洋水師王夑陽防務廢弛悍置不理前後數十電亦無隻字答復閩督孫道仁憤甚電告蔣督决派該省南琛保民等兵艦入浙代勦經軍政府據情轉檄該統領嚴限答復王夑陽知難久抗飾電省府謂巳查明匪　寄頓在樂淸玉環兩屬要求陸師協助嗣又續報金順通船貨現已追回各案可望次第破獲此後赴北洋商船並擬派艦護送等情蔣都督深爲欣慰據情轉逹閩督去後詎前日續准閩省來電轉據商船公會呈報洋匪猖獗如故王統領所報盡屬子虛現巳派令藍司令官督帶南琛兵輪卽日到浙勦辦所請取銷派艦一層萬難辦到云 
　　 
[紹興民團解散矣]  
　　紹興軍分腐協議取銷業經雙方允洽並派稽勳局長俞丹屏君專辦善後就近接充第六標兵隊撥歸二十五師訂期移駐寗波各節業己迭記本報查該郡軍隊名目繁夥即民團一種人數逹千人以上骤令解散徒齋盜粮曾由王逸君暨俞標統等先後協商呈請省軍府核准將該縣民團改編巡防隊第七營卽以團長李鴻慶爲管帶暫由左路常榮淸節制統馭業巳正式通令在案日前軍政府忽據紹紳胡元駿等公電大略以兵多病民紹人脂膏己竭呻吟困苦民不聊生民團改編防營紹人萬難承認等語現聞蔣都督亦予批准除將前令取銷外並將管帶派任狀收回令行一律遣散云 
　　 
[黃鉞由陜回湘]  
　　甘肅秦州都督黃君幼禪由甘來陜各界歡迎己誌前報茲聞都督張鳯翽統制曁張鳯崗彼此夙係神交本欲留黃爲十日之歡以盡交誼奈黃君歸心似箭又因騶從過多不肯少留即於七月六號起節東行張統制當派馬隊管帶劉長泰帶領騎兵四十名沿途護送並函知潼關郭協統請一體派兵送至河南火車站以盡地主之誼並闻黃君决計回湘不赴北京云 
　　 
[長沙李司令抵湘]  
　　長江水師總司令李爕和君早擬親赴各省巡閱所屬水師現行營制餉章分防汛地船隻軍火各項切實調查己誌前報茲己於七月二十日來湘並携有華僑資本家三人擬在湘省興辦實業比由交通實業兩司招待譚都督於二十三日設宴歡迎 
　　本埠新聞 
　　 
[招商局出售船産之疑寳]  
　　七月三十一日各團體各報　爲招商局出售全局船産一事在共和黨本部上海交通事務所議定辦法（一）由三團體合電國務院及參議院（二）由各報　擔任以　論伐姦謀（各團體電文如下）北京國務院參議院均鑒招商局關係中國航業近該公司董事會忽以組織新公司影射出售有劉學詢獨出六百萬兩承買董事會索八百萬兩出賣以價値千數百萬之人司忽而賤售以股份公司忽歸獨買劉學詢豈獨力辦此鉅款之人盛宣懷速遛日本又發生此事與漢治萍事一轍疑竇孔多請爲全國航業主持無再堕姦計共和黨共和建設討論會國民恊會公叩 
　　 
[實行取銷滬軍都督]  
　　江蘇都督程雪樓君由寗乘坐專車於昨晨七時抵申當由滬都督陳英士君交涉使陳貽範君民政總長李平書君商董虞洽卿君第十師師長吳紹璘君滬防全軍統領李英石君閘北光復軍統領李徴五君滬防福字營司令劉福彪君及英法公廨會審員上海民政長審檢兩廳長閘北一二區商團軍樂隊百餘人閘北巡警百餘人馬隊七八十人光復軍全營兵士五百餘人都督府各司科員人等與衛隊馬隊及各界人員計有一千數百人至火車站兩旁迎護直逹火車路爲止異常嚴肅蘇督程君滬督陳君民政總長李君商董虞君均穿便服都督府各司科員及軍警各界則着制服程君旋與虞洽卿君及南京同來之某随員等三人乘坐汽車至洋務局休憩旋於午後四時入城詣都督府接收滬上軍隊先期由陳君傳集各司科員人等各穿制服以便程君檢點並飭傳令科轉飭　衛隊排隊聽候點收錄用 
　　陳都督分令各師旅各司令長及滬防全軍李統領等文曰爲通飭事江蘇都督刻已蒞滬預備接收交代事宜爲此令行各軍隊一體遵照務於本日午後四點鐘凡自營長以上齋集本府謁見程都督以便臨時聽候命令毋行違延 
　　昨日午後四時程陳兩都督同至城内都督府卽傳各司科長科員行一鞠躬相見禮復傳各軍隊長官相見行舉手禮旋令齋集　前聽兩都督訓誠旣畢卽全體攝影而散時己六時三十分鐘　都督仍回洋務局駐節 
　　滬軍都督府名義己於昨日（三十一號）實行取消改爲江蘇都督行轅所有在府辦事各員由陳都督頒給　憑并給一月薪水以酧其勞 
　　聞陳英士　君昨奉袁大總統電令嘉　並匯銀三萬元委赴東西各國調查工商　形 
 
 
 

Page 7

 
 
另一訪員報告云程都督昨晨到滬後先到鐵路公司官廳與陳都督等茗談良久旋乘汽車至洋務局由陳交涉使欵留午膳午後四時程君乘汽車進城至滬都督府朱葆三王一亭葉惠鈞諸君均乘焉車随同到府頭門高懸民國陸軍旗軍樂隊衛隊舉槍迎迓由陳都督引入花廳命各科科員一二進見程都督身穿夏布長衫接見各員後至外務秘書科門首由劉統領吳師長率同各軍官站列兩旁首由陳英士君與程君並立宣言曰本都督光復上海接任滬軍都督本不敢當此重任經衆再四推舉勉力在此辦公苦無款項接濟至招集軍士一節本埠原有之兵一千五百餘人連新招約二萬多人除出發别省外尙有八千餘人因財政困難欠餉三月幸賴爾等資格高尙並無暴動本都督感激萬分今日江蘇都督到此接收爾等有泰山之靠矣程都督宣言曰今次到滬非我本意因陳英士先生屢屢邀請電催八次故不能不來諸君須知照南京黃克强先生之辦法方可行之不然本都督之肩負太重難以擔任若借外債必被外人牽制將來理不如前淸之委靡故能不借最好本都督現帶銀二十萬元明日午後二時將府中軍員等先行發落再議辦法說畢經朱葆三王一亭諸君請至大堂外合攝一影程都督仍乘汽車回洋務局定明日二時再至都督府接辦公事按程都督匯滬事可與要聞二南京訪稿參觀 
　　 
[孫羹梅竟得續任]  
　　駐滬外交團以公共租界會審公堂案件紛繁不及淸理擬添襄讞員一人並經議定委任前　審員孫羹梅續行任事詳情屢紀前報茲悉正讞員關君前日己奉陳交涉使行文照准昨晨特備馬車飭丁至南市陸家浜孫君寓所迎迓孫君因有事無睱允於今晨到廨視事 
　　 
[私造銀元之關係]  
　　法租界捕房自查出徐家匯路巨籟逹路兩處私造大小銀元拘獲華洋人數十名後業己將董子金一案解廨由中西讞員訊判押候查究在案茲經捕頭查知獲案西人之侍者嚴順山頗與此案有關故即飭探拘押捕房着卽覔保出外聽候傳廨訊究 
　　 
[工商部令上海總商會文爲巴斯敦開會事]  
　　爲令行事准外交部咨開准美使節略稱本館前送節略内稱萬國工商總會本年九月在巴斯敦開辦第五次大會延請中國政府派員與會等因要館現有應行逹知之事緣本國上下議院議决事件共有二意係請本國大總統延請各有重要商務之國　派人員赴該萬國工商總會並請外部大臣轉知各國工商專家亦入此會本館甚望貴國按照美政府所延請者派員入會又請勤　貴國工商專家赴會務使萬國通商有效是爲至昐　因咨請食照核復前來查巴斯敦萬國工商總會一事前准外交部將美使節略　　柬三份轉咨到部當經本部與外交部函高妥　除由外交　於就近使　領署中派員與會外由本　　請前財　　長　　　爲萬國工商總會中國政府代表　員並委任京奉　路局曾　王景春爲參贊随同前往赴會在案茲又准　　　全　部令各該商會　卽查照辦理並分行各分會一　知照　也此　 
　　 
[民政長照會警務長又爲水巡扣米船事]  
　　七月廿六號奉民政總長李照開　米業仁　公所衆商永愼和等七家環呈以同業益和咸茂兩行於七月十一號雇舟裝米在大碼頭浦江行駛突　南市水巡將船貨扣留指爲私運出口並將執事學生舟人等毆　拘區審訊該水巡無理干涉有意苛虐情　難甘請明定水巡警巡查　限並處該巡　以　指　法　罰等情前來當查稽查私運米石章程蘇　督令各縣民政長行之則巡警稽查自有責任此次所查米石旣經警務長　明放行此後應如何參照稽查章程　定辦法應請貴民政長察核辦理除批示外合抄原呈照會請煩查照察核施行計抄呈稿等因同日又准市政廳　市長呈同前由並請明定　限於　私便商兩方兼顧核示施行各等因到署奉准此查前　江蘇都敊莊第一百二號认令并頒發稽查私運米石章程七條業於六月十六號照送貴警務長查照請分飭所轄各警區並水巡隊一體遵行在案此闪益和咸茂兩行以招商局公平輪船來購船中　米分雇駁船裝運旣據報關交納自應以關單爲憑原呈指稱被水巡將船貨扣留是否當時未將關單呈驗所致至所稱拘辱益和行夥陸高寛一節究竟是何情形亦應查明核辦惟浦江船隻裝　零星米石此係恒有之事此後輪船購買食米與平常居户需用食米或影射出洋私運之米三者作何區别應如何参照頒行稽查米石定章酌定辦法以免混淆而杜口實之處相應抄錄原呈備文照會爲此照會貴警務長請煩查照去文所指事理核　見　期闪可么便商兩無妨碍足　公誼 
　　 
[稅務公所復民生國計會函爲六麥稅事]  
　　迅復者大函具悉米稅免期届滿日　由當昭公所具呈都督並呈　所請認米稅每年洋三萬元敞所當以認稅須歸同業全體與董事張樂君等面說必須聯合各團體方可承認旋據該董事等面稱現山仁穀堂南帮公所常語公所當昭公所江陽公所五團體聯合各米行米客商酌承認敞所調查銷數並　酌光復前及光復後認稅　新舊稅率擬令其每年認繳米稅洋四萬元查米稅一項前淸每年認繳錢七萬五千串其時稅率除水卡捐外實收落地稅四十文光復後一切貨物認稅多係八折而米稅所認之數在六五折左右（每年錢四萬八千七百五十串合洋三萬六千三百九十元）以致外間頗有　言現在承認縱不能規復光復　原額至少亦須以八折爲限惟從前每　收錢四十文今新稅率屬庝銷場者祇收半稅洋二分五厘合之洋價僅三十三文則四十文與三十三文相比例自　酌予核减此所以近日再三　商有認洋每年三萬七千二百元之議也至該認商不得另設機關由本公所代爲稽查一節係根據省議會章程辦理在章程内開承辦認稅總稅者不准自設巡丁祇准委托法定機關代爲稽查等語此曆原爲　　起見敝所於　　各種稅項均不准其另設機關不獨米稅然也　　受事以來正値國庘支絀商業凋敝之時苟可以裕課恤商者　不毅然執行是以前次米麥免稅一再陳請甘受驳斥卽此次米石認稅亦無非爲使商恤民起見其認稅之數在征稅一方面固　多多益善在商人一方面　銖計較負担必求其輕司　者權衡其間要師允當貴曾爲民生　計熟盧致有詰問實深欽佩用將前淸與光復後情形及省議會新定稅率開出以備貴　叅攷現在尙未據該公所續瓿故此事尙未定案並未批复今旣承貴會函詢自當據實情奉答惟貴會於此中情形未曾調查淸晰遽將來函登報並謂　　亦叅股其中以司　人員而爲市道交易縱極不肖亦何至此况　　受事數月硜硜操持差可自信來函所云審　與股之說必有証憑　　與張嘉年爲同族兄弟亦必有據所謂調查員程君　究係何人望貴會卽日有白賜復至貴會調查未明　以無根之言贸然登報殊不解貴會命意所在亦盼宣示爲　 
　　 
[稅務公所自收米麥稅]  
　　上海稅務公所昨出示諭云照得米麥應征稅項前經本公所電請都督再免一月業經分别轉知並出示曉諭在案茲查截至陽曆七月底止展免期滿應從八月一號起一律照章征收惟米商認稅現在磋商尙未就绪自應先由本公所自行收稅除電陳蘇都督並分知各分公所一體遵照外合亟出示曉諭爲此示仰各商船户人等知悉凡有運米來滬仍應照章核實投報聽候扞驗收稅不得闖越偷漏致千究罰 
　　 
[電話局加價無效]  
　　華界電話用户代表　　一等昨發傳單云二次聚　並經四代表之報告得知該電話局此次加價以局用不足爲言而代表等查閱報銷淸册月收六百七八十圓月支僅六百圓而裝費移費尙不在内是該局局用且有盈餘并無不足該局實無加價之理由公議仍照舊年付給恐第二次有未曾到會之人故特專啟通告務希察照 
　　 
[硬拔陳仲瑀之餘波]  
　　流氓　金林曾經串同探夥張阿三（卽蛇皮阿三）將僑居麥根路之前淸浙江鹽運使陳仲瑀拔至閘北某營内私押圖詐張已由廨訊實押辦鍾則在逃未獲茲經新閘捕房偵悉鍾匿踵常熟禀奉公廨派探持文前往於前日將鍾移提來滬昨解公堂經王襄讞會同英　副領略訊一過以此案前由美領事陪審判鍾押候美領堂期解訊 
　　 
[捕房指鹿爲馬]  
　　銅匠任阿四被捕房指爲私製鑄造銅元機器山廨訊代押候查辦在案昨日復訊任延律師到堂代爲辯護中西讞員察騐此項機器並非鑄造鲖元所用遂判任開釋機器發還 
　　 
[農業會職員常會紀事]  
　　前日午後三時農業促進會在江西路六號開第二次職員會議定事件如左 
　　一擴充經費該會會所遷移江西路後規模較大會中常年經費除收特别捐外悉由丁君辛垞籌墊會長徐固卿君以丁君固屬𤍠心但經費一項會員各有维持之責爰先慨任月捐二百元並定布此欵與在會相終始餘由會員量力提任如有盈餘存作會中公積 
　　二急籌進行先從編譯農書入手由會員周衡峯陶菊綠二君担任組織編譯所經費不足將來由會再議補助其餘農品賽會並籌辦東省墾務調查演說團編輯雜誌等項需欵甚鉅議即擬章預算先由會員籌集經费並製股票　册分送各省　捐招股不足之數請求政府補助 
　　三借資羣策前數年張季直陳振先諸君發起全國農務聯合會本日有該會會員錢野氓君到會報告情形擬請聯合當由會長宣布意見應否合併以資羣策或兩會並立一致進宪俟協商陳張諸君再定辦法全體贊成 
　　 
[城根房屋之危象]  
　　福佑門外沿城脚一帶之石駁自拆城塡濠開工以來大都激動勢將坍裂而岸上應新之屋各房主仍各觀望然已東倒西歪一經風兩摧殘勢必盡行坍倒昨工程師潘君特將該處房屋逐一攝影送請市政廳查閱催揎房主趕速拆讓以免危險 
　　 
[陳血岑悉心察訪]  
　　副總統府近衛憲兵司令長陳血岑日前來滬查悉去年光復以來各省巨富仕商挾資來滬匿居租界者計有二萬餘人非獨在滬銷耗資財且有將款寄存外國分行者利源外溢深爲可惜爰特報告黎副總统轉電各省都督迅即通各勸諭旅滬巨富仕商各回故里安居樂業 
　　又聞陳君前日至同孚路黄克强君處面稱邇來軍界中人或入某黨或入某會皆因宗旨不合互相　視情形極爲危險鄂省軍界業己呈奉黎副總統命令一律脫黨惟查滬上黨會林立軍人之入黨者亦居多數設因黨見如殊或起衝突實與大同有碍務請轉商滬上各軍官祭止入會己入者勒令脫黨等語黃君深表同情允即分别函致各營長查明禁阻 
　　 
[弔日本國喪]  
　　日本明治皇己於七月三十號病故駐滬　商交涉使陳貽範君昨由電話通告南北兩市政廳及財政司中華銀行商團公會等各團體請于今日懸掛半旗以弔 
　　 
[巡捕擊斃四脚蛇]  
　　前日侂半浦江潮漲時忽有四脚蛇一條躍上廣東路碼頭計長一丈四尺週圍約有尺許足長三尺有餘當被一百八十五號一千另九十一號兩華捕查見各出警棍將蛇擊斃一時圍觀者甚衆該華捕等即將死蛇拖回總巡捕房捕頭立飭送往工部局衛生處經西醫騐明並無流毒爲害業己送到博物院陳列矣 
　　 
[鴻福樓之奇禍]  
　　英租界海口路（卽六馬路）轉角處鴻福樓茶舘房屋破舊不堪昨晚九句餘鐘因有人摇會人數甚多不勝壓力樓板忽然坍下壓壓毁樓下鴻源麵館内生財各物一時跌傷傷者甚衆旋經老閘捕房捕頭得悉立飭包探張全林與一號西探往查即將受傷較重者數人車送仁濟醫院醫治 
　　 
[淸查日暉呢廠賬欵]  
　　滬軍陳都督咨復農工商務總長文云案准貴總長咨開以日暉呢廠開辦以來虧折甚鉅業已停辦茲先將該廠各欵開具淸單呈候核奪其他公司行號有無官欵附入尙待調查確實再行開報等因准此查單開各欵僅有綱目大數面無詳晰細帳以及如何抵押有無摺據官欵究係若干各欵是收是付未經註明實屬無從核辦應請貴總長再爲詳查開具細單以使核辦爲此備文照會予煩查照見復施行 
　　 
[兵士與買票人衝突近聞]  
　　滬防福字營兵士與法界電車買票人衝突一事劉司令長據兵士報告後卽函致陳交涉使向該公司詰問並着交出買票人一面請警務髭查提該買票人送營訊究去後昨接穆警務髭轉送電車公司復函訂於陰曆六月廿二日在西門外候商至如何辦法及實在地點並未指出殊難索解 
　　 
[巡船奪獲鹽船]  
　　販賣私鹽之魏金生俞阿土劉阿掌三人前晚　舟載運後鹽將近華順碼頭適遇鹽捕營巡船開槍遙擊魏等卽泗水逃逸船　均被奪去擊傷之人由捕房送院　治 
　　 
[參謀接充團長]  
　　陸軍第十師八團團　　髭霖　欠公欵萬餘金　經吳師長　　差封　　備抵並以該師参謀張紹基升充團長現己接差 
　　 
[查究串賣廟産]  
　　小南門外小天台僧院前因僧尼同處被市政廳户籍科查知函告南區派令警探前往查獲尼姑功　及女　高　兒等由區移送裁判所訊明將該院發封交地方　董收管改辦公益在案茲由市政長訪悉此　發現後卽有一般牟稅之徒將該廟産四　兜售得有主顧肯出價三千兩遂即　令僧人　行赴地方審判廳呈訴請將該廟給還似此找　分肥實屬不成事體業巳飭查得主名姓及和附各人並先函告審判廳長切實駁阻候澈查 
　　 
[私造單契案之辯訴]  
　　沈順春控己革地保吳阿桃私造僞單一案經戈登路捕房包探陳永康將吳提獲寄押法捕房於昨日提至公共公堂庯究原告代表哈華托律師聲稱吳私造單契圖呑原告地産已由敞律師至美領事署查明吳托營業公司掛號轉契吳知己被查出遂爲先發制有之計先行控告惟吳所控者爲民事原告控吳係　刑事應請訊究訊之吳亦延律師愛理司辯稱兩造係地産紏葛且吳先行控告請爲訊核王襄讞商之英翰副領事判吳交一萬五千兩人銀並保候訂期會訊 
　　 
[警衛兵乘騎跌傷]  
　　滬軍都督府警　兵威祥生前日奉都督命令　騎　送緊要公文詎馳至英租界福州路外灘馬忽　　該兵士跌傷頭面手足等處當由四百十一號印捕查見將威車入捕房轉送仁濟醫院　治該馬則由七百九十七號華捕追至外洋　橋大英總會門前捉獲牽入　房暫留　核 
　　 
[審仁和莊東夥訟案]  
　　蘇州仁和　　　　　上海分莊經是倪錫　（　　　銀行總　　　　）　　經理吳　廷　放鉅欵　　弊營私一案前日午　　　公廨王襄　會同项　副領事研訊原告代表梅吉　沃　　　　　　告代表莫肅　師上堂互辯良久卽據吳芷廷供　陳　　　　　　來各欵均有帳據可　並不舞弊陳逸卿亦上堂候示復由梅律師聲稱被告不照所立合同辦理濫放帳欵至　十萬之鉅此項帳欵應由被告担任請追還中　西員會商之下判被告均交原保候下禮拜四上午焉時開特别公再訊 
　　 
[乘車人無須爭閙]  
　　上海縣民政長吳君昨出示論云　得法商電車行駛以來歷久相安無異乃近來乘車之客與賣票司機人等口角爭閙時有所聞實所不解查車上司事人爲營業起見乘客爲代步起見片刻遭逢關係甚淺本無嫌怨这可言乃一言不合動　爭閙甚至用武血氣之勇實所不取如果管事人等對於乘客有不公平不禮貌之舉動無論身受者或眼見人均可記淸號數報明警局向該公司交涉自有罰章如乘客有不規則之行爲管車人等亦得指名控究萬不穃任情冲突逞一時之喜怒致碍公　之治安况此等事在華界地方發現尤多在有識者方且引爲恥辱在好事者不知是何居心若不明訂章程切實干涉何以杜隠患而維秩序本民政長對於地方有保護之責無論中外人民個人團體莫不一視同仁凡合法之行無不贊成違法者决不輕恕除會同警務長在方濱橋至斜橋一帶添派随車警察專管稽察電車往來事宜遇有爭論細故随時解散不服者如法執行並函商法領事轉知該公司外特再明白　　居民人等知悉　後遇有管車人等與乘客有意見不合之處無論何人應卽告知此蕆随車警察辦理不得自行爭　致肇事端如再有　衆　　毆打情事發生定科以騒擾治安之暃忽謂言之不預也 
　　瑣聞 
　　 
[城内]  
　　都督府批示○周人菊等呈批呈悉據稱周阮二烈士建設專祠誠恐無知不法之徒或爲無意　之滋擾請轉飭出示保護等語自應准如所請除令飭山陽縣民政長出示保護外合卽批復民人俞實生呈批呈悉並粘批閱悉查各業訂有行規正爲維持營業秩序起見該民人開設衛生水　如果於　業行規所定距離丈尺有碍即屬妨害秩序　　公所自應直接干涉至所稱黃永楨不遵訴訟法規妄控　行政官署民政長吳馨不應　受訴訟詞件一節　閱黃永楨原禀稱該民人擾亂行規不遵法定距離丈尺己禀准警務長查明勒限該民人將水　拆除請咨警務長迅辦等情旣在警務範圍民政長有兼轄警務之責批准知曾警務長如法執行尙無不合所請取銷批未之處應毋庸議 
　　民政長批示○商人　心田禀批據禀巳悉該店東鄭炳興製賣仁者　戒烟丸由醫院化驗係以老　積膏製丸流毒社會妨碍生理當輕　禁示懲乃竟不知改良　過不悛甚至秘密製造遍行發賣前被土藥稅公所司巡察覺恐係私土盤獲皮箱兩只果有戒靈丸坯五包驗係槍膏烟灰　秘製成與該店内起到之丸坯形式氣味同一無二至　川局經該店東於上年到　供明開設此項丸坯本爲藥丸之原料旣由匯川局車來其爲仁者壽之物尤無疑養似此証據確　豈容飾詞强　　係鄭炳興避匿在滬令爾出頭禀訴希冀　聽爾卽甘爲鄭炳興之傀儡來案嘗試實屬年老糊塗昏　己極惟旣稱鄭炳興業己返川姑免押交着速電知趕緊回滬料理以八月一號起限一月令鄭炳興投案候辦逾限不到即將該店生財拍賣充公藥丸悉數焚毁以　流毒而絶根株敢再妄　卽予併究　之三林鄉公民王政禀批　悉據稱此次鄉董宣示名單未載更正截止期限希　解釋逾期史正之誤措詞似尙近理然辦理　舉必以定章爲標凖市鄉制選舉章程内固明　以二十日爲限逾限不得聲請更正該民島能獨異至悉廳允諧請補公民始作此效尤之舉當詰問鄕董時自不能無悻悻可知現旣據禀力辯無强迫情事姑俟該議事會查復到後再行核辦可也 
　　地方檢察廳批示○高鑑明等訴高旭泉亂偷調奸環求按律重懲由批據訴己悉此案前己傳集兩造預審明確湯高氏所訴圖奸一節並無証據且係無夫之婦卽使爲實照律亦無罪可科乃該氏遽爾率衆前往高旭泉家　毁什物等件其損他人所有物之罪確巳成立應候提起公訴由審判廳公判今該民等事不干已何得以第三者名義出爲帮訟殊屬不合特斥 
　　地方審判廳　庭批示○朱耀溪訴狀批狀　單均悉查　推事赴鄕調查係在七月十八號卽陰曆六月初五日並非六月二十日該民於日期尙不以記憶何能將當時無心之言逐一憶及且該民與　推事等同行時第一者是朱光漢第二者係黃叔平第三卽爲該民第四乃爲　推事足見該民之所指爲二人者並非朱光漢何得聽　孫考生一面之詞輒敢來廳　訴殊屬不合應作無效况本廳判理訴訟無不按照事實法律面定何致因一人無心之一　而　　孫煥生等於法耶仰即知　 
　　 
[南市]  
　　市政廳批示○民人俞賣生　批呈及　説均悉欲水關係衛生改良甚善惟水爐業前　　次涉訟定有規約須　老店左右前後四十八丈之外方可開設曾禀　前淸上海縣　工程局　准任案察核　說仍係老虎灶性質如舉實在四十八丈之外自無不可開設之理來量但稱九畝地地方並未聲明相　老店若千丈尺姑候飭查再行　示 
　　民正總長批示○上海審業商團公所傳有道呈批呈及革　均閱悉創設　　館以增進文明　輸學　　足　　敎肓所不及且以書業而設　書館尤足收事半功倍之効　查耝磺局基地早由興市公司繳價承買當光復後因該業商團一時無駐紮所是以　准將屋借用所請建設　書館之處應另行　地建築是所至要 
　　 
[閘北]  
　　紛紛升調○一區員甘　丞昨奉蔣警務長調升内部行政科第二課員又二區巡員鄧常彰　升行政科第一課員又騎巡隊巡記任士元調升四科書記員所遺騎　隊巡記另以陳庚　補充均於今日分别至差 
　　發現屍身○十二　境内前日發現年約二十餘歲之男屍身穿黃色軍　身受刀傷經水巡隊查見報區飭保報請檢察廳　驗詎　也保潘阿全匿不報告業已棺殮 
　　洗浴淹斃○光復軍騎兵營第三　兵士張某前日下午新閘洒内洗澡致遭淹斃昨經該營長飭人　尸撈起備棺收殮 
　　地保朦混○二十七保十一圖地保陸阿寳因朦取沈之　繳案洋銀五十元昨經孫所長　陸　案發交偵探隊管押候究 
　　 
[英租界]  
　　訛詐結果○流氓王阿三沈阿大因昌充包探向廣西路德仁里二百四十三　雉妓張老三王三　等拆梢由探拘　公堂訊供收押在案昨晨由廨復訊明白判王阿三押兩月沈從寛交保開釋 
　　僞造收條○虹口有恆路利晶煤號經理任德興控夥洪定章僞造收條私收帳洋三百七十元昨由捕房將洪拘解公堂質訊一過判洪押限七三交洋再核 
　　僅受　傷○江北婦人陳俞氏控姘夫伍立光無故行兇被毆受傷昨由捕房將伍解廨訊明以氏稍受皮傷判伍罰洋五元充公無洋改押五天 
　　須　押店○陳惠昌控劉桂記之妻弟俞祥生竊收綢布衣物昨由捕房將愈拘解公堂訊供不認判押候飭傳押店中人到案訊核 
　　無可原諒○滬軍都督府暗探陸正廷因收買長江積　陳錫奎（卽陳阿四）所竊金表由探將陸拘公堂押候查究在案昨日復訊陸供與陳父相識從前陳亦在軍政府辦事此表出洋十八元買來尙有一表係蔡科員買去現蔡在天津當時實不知竊贓故敢收買乞鑒讞員以陸旣爲暗探收買賊贜實有應得之　着押三月以儆 
　　居然有子○潮州人藍阿三因帶來歷不明之男孩來滬由　蔣　生拘解公堂押候查究在案昨經中西官訊知實係拐來判藍押西牢一年示儆旋據蔣探禀稱無後請將該孩給伊爲義子讞員准予　回如有家屬投領仍着送案候核 
　　　賴不及○無賴王阿林因向梧州路飯店主徐阿虎之女　戲不遂持刀行兇被徐控奉捕房昨派包探將王拘解公堂請究徐偕其妻常氏投訴前情訊之王多方推賴讞員以王必非安分之徒者押一月示儆 
　　虧欠貨款○吳［實寳三葉順生陶柳生因虧欠固本肥皂　貨銀一千二百兩被控昨由公廨飭捕將三人傳案一併交保候訂期會訊 
　　印人索債○印人　逹生控無領事管東西人麥雀逹欠洋一百五十元昨經公堂傳案判候下禮拜三訊核 
　　各執一詞○楊克靑控陳董氏擅賣基地一案前日午後由廨提訊因兩造供詞各執且在閘北警局具控有案判氏交保候函致閘北市政應查明再核 
　　 
[美租界]  
　　汽車肇禍○南京人金榮卿年逾花甲向以贩賣古玩爲生昨午坐東洋車過江西路橋被某號汽車撞翻從車中跌出碾斷臂骨立時身死由捕車入驗屍所飭　屍　並報公廨請驗再核 
　　幸無大礙○王章　昨搭廿九號電車至西華得路下車跌傷頭額由捕送同仁醫院驗明無碍随即回家自行　治 
　　繳淸房租○新瑞和經租處控戊海路　　　宋阿發等欠租請封一案昨由周等將租洋付淸請免發封捕頭准之 
　　 
[法租界]  
　　須憑見証○小工　銀　前在浦　　貨被電車　倒碾傷當由捕房送往醫院醫汉無效旋卽身死當由屍屬備棺收殮昨經捕房將司機人陸永卿傳廨研訊屍兄周洪元周　泉　子周小三子等均投案求請　雪陸供是日開車至浦凝適有周銀　由横弄中　貨　出　在電車上貨卽抛下人亦跌倒當時我卽收機停車詎己受傷　讞員判陸交保候傳見証包正明判案再訊 
　　行兇受罰○蔣李氏前持水桶在自來　頭上　水突有林根棠上前爭奪口角　兇致　手足等處爲林　傷山捕拘解公廨經中西讞員　明李氏受傷屬實判林罰洋五元内　三元　氏養傷 
　　追繳房租○　　福控沈茂堂虧欠房租七十元曾經公堂判沈交保限闪在案迄己逾限昨復提訊沈當　交洋二十元餘求限寛判再限十四天交淸 
 
 

Page 8

 
 
   
 
 

Page 9

 
 
　　申報弟三張 
　　中華民國元年八月一日 
　　舊曆壬子六月十九日 
　　西曆一千九百十三年八月一號星期四 
　　共三張 
自由談 
游戲文章 
[鉛氏寃狀] [  瘦蝶]  
　　具狀人鉛氏爲傜役苛重受累無窮叩求諸大文豪憫鑒事竊氏系出歐西僑居中國之聚珍市己歷數十餘年子姓蕃衍計分七族研究新法以壽世爲宗旨上自書籍報章下及傳單貨票皆由氏等流傳海内雖身浸藥水肌肉腐爛未敢稍存怨懟區區寸心自信可白於天下今民國成立言論自由報界竸爭營業聯翩繼起即窮鄉僻壤亦居然一紙風行加以各團體各商家之印刷品更日增月盛雖有石氏及筆板等相助爲理終覺力有不勝疲於奔命乃各報館於正副二縬之外復另出附張所載文字類皆滑稽游戲之談信筆詼　 
諧無裨政局且廣徴著作專事編輯日出一張勢無底止勒令氏等常川供職殊屬有意爲難伏思擔荷斯文開通民智因爲氏等專責然以毫無價値之著作累及終身實令人痛心疾首不甘忍受爲此泣求諸大文豪憫鑒俯賜矜恤此後勿再受報館之愚絡繹投稿俾氏等亦得略輕担負專力於正當職役實爲恩便泣血上呈 
[附批]  
　　據呈巳悉各報館所添附張雖係游戲文章實本譎諫主義雅俗共賞罔不歡迎該鉛氏於淫詞艷曲猶且願爲傳布獨於文人遣興之作嘖有煩言殊屬有意阻撓希圖規避姑念宣力有年從寛免究着永遠與各報館服役不得藉端推諉至投稿自由尤不得妄加干涉如違定予銷燬不貸 
[新詩經] [  恂恂戲]  
　　○有狐綏綏在滬之央心之憂矣子之無良比也有妓女見都督爭欲嫁之言有孤而憂其無良也有狐綏綏在滬之側心之憂矣子之無骨比也○　令令其人美且淫賦也此亦　都督之時盧車鬤其人美且侫賦也盧車眉其人美且瘦賦也投我以黄金報之以開心非報也永以爲俏也賦也　此妓女悅都督而賦其事投我以和酒報之以應酬非報也永以爲騙也賦也投我以肉體報之以毒氣非報也永以爲瘡也賦也○汽車在東莫之敢指都督有行遠正人君子比也終夜于飛其精如雨都督有行遠正人君子比也乃如之人也假革命也大無能也必將死也賦也 
投稿諸君之心理觀（丁悚投稿） 
　　（一）　自由谈見投稿甚多不覺欣然亦思一試 
　　（二）想了多時不知　那裏說起 
　　（三）忽然想着一個好意思了便　喜　笑（未完） 
　　尊聞閣詞選 
[醉太平] [  王梅雪]  
殘醉半醒孤燈半明苦吟直到三更聽風聲雨聲寒　亂　宿烏亂驚可憐夢也難成問今宵怎生 
[菩薩蠻]  
　　去年省　春風　倚樓　看雙飛燕淸涙洒桃花　零何處家留他他不住只好由他去相見在何年相思付錦箋 
[夕陽] [  凉血]  
　　夕陽　高樹地　鋪碧茵兒童　晚風歡笑多精神喜無趙　日不扇元規　燈火上繁星雀噪仍頻頻　璧月上　　開松筠平素幕天臥遠矣義皇民醒來露華滋微　沾衣　復夢古桃源穆穆忘漢秦嗟予具傲骨世季生不辰　磊無可澆靑　猶自珍中原幸瓦全　柝聞四隣如棋爭後先似酒評　醇何如月團　常照秋與春誰爲素心友皎皎月中人 
[溽署] [  景騫]  
　　　暑無微颼庭空日正午樹底一聲蟬桐花落如雨 
[槁森暵呈棲梧] [  太癡]  
　　有人笑我冷眞乃不知我距此十年前我心熱如火我之所熱者政治大改苷螻蟻負邱山亦有一分力及今　奇變地折天柱　作俑旣誤國身亦罹其殃假令迷不返豈復人心腸寗甘同槁木委棄西山陽 
納凉閒談 
　　以冥頑不靈之棉花老壽星信口開河得罪於都督多見其不知量也寄語棉花老壽星爾若不平還要開口須讀一年半載的自由談 
　　參議院人物無價値者居多數谷鍾秀尤爲第一敗類被劉崇佑一頓罵罵得爾難以做人曷不早點從王朗於地下 
　　於大總統曰違反民意於總理曰倒行逆施於程都督曰老病瀕死於同黨派曰鮮有失德種種黨同伐異之詞每瀰漫於彼等機關報中此等報紙眞是半文不値 
　　蔣作賓長於陸軍不應任工商長蔣固學有一長也而一般學無專長之輩聞之得不愧死 
　　墊欵稽核處之徐恩元不懂算法焉知稽核因病辭職尙有自知之明　 
　　武昌首義之都財政困難山窮水盡黎副總統之電涙竭聲嘶爾等趁光復時括得官欵私欵存放於外國銀行者果能保留作子孫之計乎[  冰]  
　　諺云欺軟怕硬不　今日之参議院議員似之 
　　又云運來自通此四字可以移贈於新舉之國務員 
　　程都督已來滬接收軍隊某都督將見卸事余輩小民當預購爆竹若干效新年故事以祓除不祥而祛色鬼 
　　前淸時代嚴捕革命黨人各報館曾以野火燒不盡春風吹又生　之今卾垣搜鋤宗社黨之嚴　又將云何 
　　江寗　防完社黨謡　該黨以綠櫗黃皮鞋爲暗記於是有服此種裝束而被誣指者頗多月前余　某由滬至寗亦幾爲所累及甘草生曰似此辦法殊屬不當 
　　前淸王公大臣多避居外人屬地今民國巳定當軸者若不廣　恩澤一視同仁則小人閑居爲不善不軌之謀勢所難免豈國民前途之福耶[  甘草生]  
　　民國之偉大人物俱寓居滬濱内地民生疾苦不　　　　欲爲　民謀幸福難矣 
　　吾鄕自光复後爲商者歇業爲工者停工所得意者惟軍政府中之新人物[  沛霖]  
劇談[  ]  
[板眼之名稱]  
　　詞曲之有板眼如行文之有法度行文無法度必流於雜亂無章詞曲無板眼必不能條理井然板眼者詞曲之魂魄音節之範圍也所謂板眼無論其爲何種詞曲必須有板有眼方能音節合度腔調合拍即劇塲之楚曲秦腔亦莫不宜然秦腔之板眼不過緊慢之區别緊則一眼一板慢則三眼一板大都不外乎此楚曲之板眼其門類旣比秦腔爲複雜而名稱亦較秦腔爲紛繁楚曲中以西皮之板較二黃爲完備西皮之板凡八曰正板則三眼一板曰倒板曰摇板則無板曰快板曰緊板則字字有板曰二六板曰四六板則一眼一板曰流水板則一字一板二黃之板僅五焉曰正板則三眼一板曰原板則一眼一板曰倒板曰摇板曰哀板别無板總之板之疾徐無非以一眼三眼分之其中變換狀態非楮墨所能形容容得睱列表詳晰註明俾閱者按表徴之可以一目而了然於心也 
小說 
[滑稽短篇百年後之八月一號] [  瘦蝶]  
　　光陰迅速兎走烏飛今天己是八月一號了 
阿唷你看庭前丹桂香撲鼻觀梧葉兒早落了一大堆在地上西窓邊幾叢秋海棠開得甚是可愛金風荐爽玉露生凉的是八月裹頭的景緻 
　　我篵小兒常聽見我祖我父向我說中華民國之前有個什麽淸朝淸朝的正朔是用陰曆的現在的八月初却是陰曆的六月中以前正是酷暑的時候火傘當空流金鑠石弄得亞東的國民無一個不是汗淋學士怎麽自從民國改用陽曆以來不過百年竟是天從人願這時令却　得這般快實在不懂想來想去這絶大的疑問竟難索解 
　　凉生羅袂漸有倦意信手抽過一本書來消遣消遣一看却是本革命紀事這種書還是紀元初出版的傳流至今强半殘破乃開卷細讀一過恍然大悟 
　　看官你道我悟着了什麽事我因爲看到這書中共和告成時候那些人民的心紛紛背淸向漢自不必說理有一般淸廷官吏滿族大員也是一個個掇轉風頭竭力扶持漢族和衷共濟克底共和人性難移的古語竟變成迂儒之論你想四萬萬同胞的心不多幾個月尙且改　凈盡何况這時令依着地球的旋轉本來逐漸参差事隔百年怕不要到眼前的境界嗎 
　　想了又想覺着這　題解决得甚是愜意遂提筆寫了出來寄至申報館如果以爲理論圓滿的請他登在自由談上也好博閱報諸君的哈哈一笑 
 
 
 

Page 10

 
 
   
 
