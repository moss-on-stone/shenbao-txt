# 1906 - 26 - 4911776

 

Page 1

 
 
   
 
 

Page 2

 
 
[論關於學務之經濟宜撥充初級小學]  
　　自去冬設立學部以來各省學務處奉文通札各州縣開辦學務公所凡關乎學務之經濟如各地方舊有之公車賓興卷燭書院等項行將悉數提出移爲興學之用自此以後公欵充作學費敎育漸能推廣吾國學界將有一線光明之望惟是造端伊始推究辦法其處置欵項之說要亦不一而足有謂宜籌撥遊學費者有謂宜補助民立各學堂之不足者有謂宜設實業學堂者有謂宜設專門學堂者（如政法理化商農醫等皆是）有謂宜先設師範學堂者有謂宜多設初級小學堂者過渡時代之人語雜言龐各相爭執固莫不有持之有故言之成理之處雖然袪吾私見斷以公理斟酌事勢之緩急分别次序之先後一言以蔽之曰多設初級小學則爲目前興學唯一之主義初級小學敎授乏人則又以先設師範爲唯一之主義何以知其然也大凡一國之人不能人人受高等敎育不能不人人受初等敎育使人人自知有國民責任蓋初等敎育之性質自人民言之謂之義務自國家言之謂之强迫要之統謂之國民敎育基本的敎育也爲今之計惟有專注初級小學授以簡要之普通知識爲之輕其學費（貧者或全免之）予以期望使卒業以後貧者卽可以自謀生活不失人格次貧者可再受高等敎育或再受職業敎育行之數年一般社會人民漸知學堂之實在有用相率切望子弟勉力入校吾國庶有敎育普及之希望蓋敎育之實際固不在浮慕高等之虚名而藐視初級爲低劣也茲舉各國國民敎育就學之年限列表如左 
以上略舉數國情形雖各不同而大要皆以敎成國民爲宗旨德美敎育發達故强迫之令行於高等小學此外若英若法若義若日本其所强迫者不過初等小學而已吾國敎育未興以地方之財興地方之學平心論之自當以初級小學爲目前下手之處萬不能多設高等多設專門致糜費鉅款阻礙國民敎育之進步也 
　　雖然初級小學堂至重且要一時不能興辦也必有師範以濟之師範必有所取法也必須勸人以學之故創議師範者之宗旨究其歸宿仍不外乎專注初級而已惟其專注初級而地方上各種利已學派不能借别項名目窺伺公家之欵惟其專注初級而地方上私立各等學堂者亦無所用其覬覦之計紛紛請撥惟其專注初級而學堂内之各項人員亦可不必開支鉅修致虚糜其公欵惟其專注初級而地方上腐敗之紳士尤不得借此費以出洋考察冀博開新之虚名故今日要著每州縣旣公立一二高等小學外宜以地方公欵悉數辦初級小學授以基本敎育如再不足畧仿外洋附加稅之例令人民擔負學費後日敎育之普及庶於此植其基乎嗚呼生存目的全在小學是在我國紳士之明白事理者有以主持之矣 
 
 
 

Page 3

 
 
[駐美梁使批條陳工約禀]  
　　金山函云本埠中華會館以工約所關實非淺鮮加以駐美梁使下詢芻蕘通諭各埠商民各陳所見以備採擇故繕禀一通並附條陳一帋上呈梁仗茲得批示照錄如左欽差出使美秘古墨國大臣梁批據禀曁節略均悉此次修改工約經本大臣先期通諭各埠各陳所見藉收補益並據該會館及檀山會館等禀復合各節草擬約稿咨送外務部察核錄送美外部訂期開議嗣以意見太差本大臣力爲爭執不允照議美使柔克始向外務部直接商辦現在仍無頭緒細閱節略思慮周密具見關懐大局惟第八欵加入美產華人須與美國國民享受一切權利一節旣非中國籍民卽不歸我保護應另訂專約辦理所有各條均經錄送外務部請歸併約欵與美使商辦仰該紳董靜候覆音可也來禀有中美禁工條約美國議院將屇開議等語似將工約工例兩事混合爲一大大不可工約者我國政府與美國各派大臣會同議定簽押蓋印我國則將簽簤之約本禀御筆批准美國則將簽押約本送請上議院核准兩國皆已照准然後互換定期施行未經簽押以前議院不能與聞此工約之辦法也現在我外務部與美使在北京所議者是也工例者美國議院紳士自行議訂投籌决其可否以定實行此工例之辦法也現在議院開會後將提議之事是也工約者両國之事我不與訂便無此約彼不能强我簽押也工例者一國之事彼自議定便可實行我有駁論不認之權而無阻止參與之責也中外商會日言拒約而於約例之體段尚未明晰所以函電紛馳猶多隔瘼諸紳董在洋有年多積學匡時之士尚望將此中分曉之處條晰理解轉告大衆當不致有龐雜之虞起固陋之誚矣批鈔發（地） 
[法使允將柳州兵隊撤去一半廣西]  
　　法人前因柳州亂事駐兵該處現經外部商允法使先撤一半退駐中越交界處所刻下應撤之法兵已陸續退至龍州矣（冬） 
[照約拆毁黄埔五栅北京]  
　　廣東海防以虎門爲第一重關鍵入虎門後便抵黄埔過黄埔後河分兩路以達省城一曰南河爲大輪船來往之孔道一曰東河路較近而沙多水淺當法人侵安南時彭剛直蒞粤與張香帥同辦海防於此兩河設水栅五道以阻外國兵輪之入南河之栅三曰沙路鐵栅曰長洲木栅曰大石栅東河之栅二曰魚珠栅曰獵德栅粤中天塹恃此五栅以爲防守殆二十年矣近日中英商約告成照約須拆去此五栅前外部己咨商粤督拆栅之事現接粤督覆文謂已飭粤海關稅務司辦理其拆栅之費約栅之事現接粤督覆文謂已飭粤海關稅務司辦理其皆挖淘凈盡水深約二十丈寛約四十丈准日間拆毁云云從此外國大輪船可以直抵廣州矣（來） 
[不許洋人干預訟事廣東]  
　　岑督近日通札各州縣略云照得華洋商民互控詞訟按照約章凡洋人告華人事件應先赴領事官衙門投禀由領事官照會地方官查辦其通商各口審斷交涉案件由兩國法律不同應訊被告爲何國之人卽在何國官員處控告原告之本國官員只可赴承審官員處觀審各按本國法律審斷等因歷經照辦在案至洋人控告華人案件必須確係該洋人之事始准禀由領事照會辦理若兩造均係華人查核案情又與洋人毫無干涉自不准出頭干預乃查近日華人詞訟每有洋人出名代控或自稱狀師或號爲代表往往不禀領事逕赴地方官請辦各屬未加細察率行准理以致枝節叢生糾葛滋甚殊屬有違約章亟應查明條約通飭遵照以杜流弊除分别札遵外合就札飭札到該縣卽便遵照嗣後凡有洋人控告華人之案如該洋人自行赴縣具控並未禀由領事照會者除命盗重案應卽隨時查明辦理外其錢債等項尋常詞訟卽使確係該洋人之事亦應令其禀明領事照會辦理不得逕由該洋人赴縣請辦倘自稱狀師代表等名目包攬華人一切訟事出頭干預者應卽一律照約駁斥不得率行准理以杜弊混仍將辦理情形隨時禀報察核（來） 
[議賀耶穌傳敎在中國百年之期]  
　　倫敦某報云有敎士一大部計共三千一百七十餘人己倡議慶賀耶穌敎在中國傳敎第一次百年之期計至四歷一千九百零七年恰値爲一世紀屇期各敎士擬將在上海大會（暑） 
[補錄岑督定期至各處閱操電廣東]  
　　岑督因水陸各營操練日久定期閱看爰於去臘電致廣東水陸各營茲將電文照錄如下 
　　廣東水陸防營各統領前經通飭操練槍靶步伐迄今日久於操法當有門徑應再責成營哨官長認眞督率逐日操練其有派防地方緊要未能調回者亦卽酌派員弁前往敎操本部堂定明年三月間親往各處簡閱分别優劣以定賞罰倘屇時仍漫無紀律不知操法定將營哨各官嚴行參辦該統領統帶亦干未便該營接電後凡附近不通電水陸各營并卽錄電飛送知照督詵（來） 
[鎭郡六標奉練兵處改編巡防隊鎭江]  
　　鎭江六標本由四標編改茲奉練兵處咨行江督請於南洋專練新軍一鎭所有駐鎭六標與分駐要害之五七八標則皆改作巡防軍隊無庸與新軍并練以免混淆（工） 
[籌防局詳請奏咨與日本造船重訂合同江寗]  
　　江南籌防局司道爲詳請奏咨事竊照南洋前添備兵輪巡防彈壓籌防銀一百萬兩訂購長江淺水快船四艘由日本川崎船廠承造訂立合同當經前憲魏奏復内聲明俟一船竣工試騐堅固再議續造三船並抄錄合同淸單分咨外務部户兵工部查照在案現在日本川崎廠承造第一號江元快船己於本年六月間工竣來華查該船歷奉飭委熟諳製造船務各員考核製法磋商定約並派員監造逐加試驗不厭精詳抵滬時復經海軍統領率同委員認眞考騐接收試行其速力較原定合同所載有增船機一切亦皆堅卓應照原議續造江亨江利江貞三船以成艦隊而資鎭攝 
 
 

Page 4

 
 
司道等遵飭會同海軍統領督飭委員與日本川崎廠來員查照原定合同三船之價共日金八十九萬七千九百七十五圓先付定價四分之一其餘分期照付每成一船亦按期交收行行申明前增訂各條並照江元船式間有改良添配概不加價載明續約各執爲據據所有三船價欵前存匯豐銀行一百萬兩除提付江元一船及砲價運保各項己另案咨部外尚存銀七十餘萬兩分别長短各期生息將來三船造成應添砲位及運保等費彼時存欵如不敷用卽將收回息銀藉補不足以免另籌爲難合將續造三船重訂合同淸單照錄具文詳送仰祈憲台鑒核附奏並分咨大部查照立案實爲公便再造辦快船先後派委各員考求造法磋商立約及出洋監工騐收均能殫精竭慮勞瘁不辭非尋常辦事可比可否隨案附奏聲叙俟三船工竣後將在事出力人員擇尤保奬以資鼓勵統候批示祇遵（布） 
[水師學堂函請籌防局迅滙練兵處代墊款項江寧]  
　　江南水師學堂致江南籌防局函云逕啓者敝堂派送學生赴東學習海軍先行送京考騐一案前經貴局按名給發川資五十両統計二十一名共撥湘平銀一千五十兩並庶務長黄令裳治帶領學生赴東川資一百五十兩己承飭解到堂轉給在案惟此次係由鐵路進京且在京擔延日久動用浩大每名五十兩實在不敷開銷經黄令由練兵處查悉陸軍成案有請領回費一節當由該令電請援案辦理復經敝堂前赴陸師學堂調查嗣據兪恪士觀察覆以回費每名二十五元係由練兵處代墊以後再行籌繳等情彼時因帥節在滬無從禀承遂由敝堂電覆黄令飭其照辦十七日經弟將此情形禀陳帥座蒙飭將該欵卽行兌京以免逗畱十八日得黄令電稱已向練兵處借銀六百兩十九啓行等情是以未向貴局照請辦理黄令於二十五日帶領學生回堂二十六日經弟率同謁見大帥以該欵卽著該令據實報銷第欵由練兵處借領未便久懸曾奉大帥面諭卽請貴局迅賜匯京繳還練兵處是爲至要各等語自應遵辦除飭黄令將借用六百兩之欵從速造報核銷外理合據情移請貴局查照辦理（毛） 
[推廣西路師範學堂湖南]  
　　湘省西路師範學堂原設常德府城内規模頗稱闊大今正擬再加推廣續招新班五百人惟學舍尚恐不敷擬卽從旁添築查該學毗連之火藥局曠地甚多昨經監督馮給諫錫仁會商湖南提督曹軍門志忠請予酌量劃讓軍門卽飭中軍官湯叅戎勘得局旁隙地確係曠廢可以酌讓若干已禀由軍門照會該學堂標明地界擇期興築矣（車） 
[湘省各屬在省城興辦學堂長沙]  
　　長沙省城除全省及長善兩首縣官私各學堂外所有外府州縣自科舉停罷後均以學堂爲士子進身之階紛紛禀請在省城設立學校以冀得風氣之先其已經禀准開設者如甯鄉中學堂湘陰師範學堂早己先期開辦嗣是則衡淸中學堂現改南路中學　係就衡淸試館改設湘鄉邵陽兩縣之中學堂並附屬師範學堂亦就各該試館改設武岡州中學堂亦己賃屋開辦今歲擬另購房屋湘潭縣師範學堂甫經購定房屋己由學務處於去歲臘月招考今正卽可開學此外尚有禀准而未經開辦者亦有未奉批准者更有正法集議籌欵尚未禀請者將來次第興辦一律全齊則湘省文明自不患無進化之一日也（車） 
[湘省高等學堂竣工長沙]  
　　湘省高等學堂係就嶽麓書院改造但因工程浩大需費甚繁先後三年旋作旋止監修員紳幾經撤換去歲九月雖將學堂遷入而各處房舍尚未竣工至臘月十七日始一律告竣由監修委員彭大令宜輝禀知各憲請予銷差（車） 
[新寗鐵路定期開工廣東P ] 
　　新寗鐵路總辦陳宜禧於去臘自上海回港後卽集寗邑商務公所定議准正月中旬開工先行測量以定路程至所需各種材料已陸續定購且事由商辦無所阻隔想收效自捷也附錄岑督十二日轉致新甯鐵路公司接到商部來電乙頃得粤督月之初九電新寧路事己照部函將年限稽查兩端作罷路章催局速詳卽行咨報等語希轉告（張） 
[南省鴉片官辦先聲蘇州]  
　　鴉片烟設局官辦一事蘇撫陸春帥曾得商部咨文請查明全省煙館銷膏數目併請審度情形參酌辦理等情曾錄去臘本報茲聞長元和三首縣已奉到上憲札文畧謂此事現在直隷先行開辦以北省民情較南省强悍如能貼服成效則南省卽當仿行因令先行曉諭諄切告誡俾屇時無所窒碍云（康） 
[推廣山蠶利源長沙]  
　　湘省北城外蠶桑公社近年益加進步獲利尤豐惟從前僅養家蠶現又添得山蠶一種亦名椿蠶其實卽樗蠶也因其蠶慣食樗櫟凡靑棡槲橡之屬儘可放蠶自食無須飼養較之家蠶工省而效速已從河南南陽一帶調取蠶種及一切取繭繅絲成法仿辦聞將來獲利未可限量云（刻） 
[禀請官設囤米公司廣東]  
　　有鄭瀛者以條陳管見事具禀岑督旋奉批示謂食爲民天所稱土產及外來米穀均由官設立公司定價囤糴是否可行其中有無流弊仰廣東善後局妥議覆奪（來） 
[委陶森甲署理常鎭道金陵]  
　　常鎭道員缺業已奉旨以劉若曾補授江督以劉道到任需時先遴委將備學堂總辦陶道森甲前往署理業於三十一年十二月三十日牌示矣（利） 
[函請緩追應解練兵款項江寗]  
　　江南籌防局李觀察函致寗藩司恩方伯云卸署桃源縣閻今懋曾在任經年雖缺分疲瘠尚知奮勉將正雜各項籌措淸解惟應提地蘆漕米練兵銀一千七百餘兩未能解繳不及列入交册奉檄嚴催勒限半月批解淸欵否則交册發還專案詳叅自爲練兵要欵未便稍事姑容該 
 
 
] 

Page 5

 
 
令曷敢不遵祗以交卸後實係囊槖蕭然借貸難集成數而交册有違例限處分攸關特爲據情轉請俯賜矜全准將交代册結先行詳咨一面赶緊將練兵應提之欵設法措繳不勝感激云云（布） 
[鎭郡小輪均掛龍旗鎭江]  
　　鎭郡行駛各埠之小輪船向皆租掛美旗由美領事担任保護今常鎭道奉商部曁南洋大臣檄飭查得各輪均屬華商創辦應由中國自行保護而美領事亦已將各船租掛之船牌收回於是各小輪一齊改掛中國龍旗以挽利權（再） 
[直督宴請西人]  
　　初六日天津電云直督袁宫保因時届新歲特於今日宴請西人聞西國官商之赴宴者頗衆譯字林報 
[英德國皇將恭送丹皇之喪]  
　　初七日倫敦路透電云德皇將親往哥盆哈根恭送丹皇之喪英皇后亞力立大亦擬前往惟英皇愛德華則須視出殯時之日期而定去留譯文匯報 
[謡傳英皇不豫]  
　　初六日柏林電云此間謡傳英皇御躬違和然官塲並未述及此事 
[德美商約]  
　　初六日柏林電云德美所議之商約現尚不能訂定惟鬰以一年爲期之約當可簽允 
[俄陸軍提督被炸彈繫斃]  
　　初六日柏林電云俄陸軍提督　爾斯諾夫在鐵弗力斯被亂黨以炸彈擊斃譯德文報 
[追記丹皇病狀]  
　　初六日倫敦路透電云昨日午後兩點三十分鐘丹皇因不豫入宫休息旋卽駕崩時在侍者僅第二女即俄皇太后迨其弟漢斯親王與各皇族入省爲時盖己晚矣得官塲傳述丹皇駕崩之故實以方寸惑亂心病過深而病勢囡之不起云譯字林報 
[丹國嗣皇定期踐位]  
　　初六倫敦路透電云丹國嗣皇福蘭德第八踐位之事定於今日宣布按新君福蘭德第八生於一千八百四十三年六月三號於千九百六十九年娶瑞典挪威國皇卡爾斯弟十五之女（名魯意塞）爲妃譯文匯報 
[挪瑞希臘各君主均擬送喪]  
　　初六日德文報云挪威瑞典及希臘各國君主及根堡侖之奥格斯脫公爵均已互相知照約往丹京哥盆哈根吊喪 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議改考試應封王公子弟章程京師]  
　　日前慶親王會同宗人府堂官議商應封王公子弟每年奏請考試向係考驗弓箭默冩武子兵書現在改良政務不得仍飾虚文嗣後應封王公子弟俱著考試槍砲作漢論一萹繕淸文一則如有才堪造就者除仍請照例奬賞外並交本府記名以勵將來附定章程數條已擬傳知各王公府内一體遵照矣（伯） 
[鄂督添委文案武昌]  
　　巡撫裁缺督轅辦公文牘極其殷繁日昨張香帥又添本任宜昌通判王儀候補通判莊思誠知縣張燕華知府程道存等分辦文案事宜以資臂助（世） 
[鐵路漢局總辦易人武昌]  
　　京漢鐵路黄河南岸工程局兼行車監督錢銘伯觀察紹楨近因封翁年邁請假回浙省親向唐督辦辭差已蒙允准所遺差使已委閩籍鄭淸濂觀察代理（富） 
[委員查察新軍江西]  
　　常備中軍第二標新兵自去年六月添募成軍訓練業經半載去臘某日經撫憲胡中丞委南昌府同知倉司馬會同北洋調來敎員劉君陳君往潯考查飭將各兵已習各科分别内外塲逐一詳加察看登記分數開列淸表回省呈核（主） 
[白大令謀署高郵州揚州]  
　　李刺史孟康調省察看所遺高郵州一缺尚未委人署甘泉縣白朶卿大令擬於去臘赴省運動調署斯篆嗣爲他事所覊欲行未果特先函禀恩方伯爲之設法特未知能如所請否（引） 
[批飭提究控追鉅欵蘇州]  
　　漢口常德等錢莊職商周維渠張述等赴撫臬轅控控金匱王源聚等油行倒吞鉅欵等情經撫臬憲批飭金匱縣會同商會理處現在該職商又以前情赴督憲處禀控經周玉帥批云據禀是否屬實仰蘇臬司卽委蘇州府提集兩造研訊明確秉公斷詳毋稍徧徇詞粘併發仍試（永） 
[委員押解京餉蘇州]  
　　蘇藩濮方伯委候補同知李前晋押解地丁洋餉銀五萬両又委知縣陳定遠押解釐金京餉銀四萬兩入都赴户部交納刻已詳請撫憲飭屬照料矣（永） 
[擬委警察畢業生爲警察坐辦武昌]  
　　候補知縣廷伯先上年赴日本學習警察此時己經卒業回鄂禀見張香帥頗蒙嘉獎有予以警察坐辦之說（公） 
[學務處飭興半日學堂武昌]  
　　昨聞學務處行知各屬多辦半日學堂以開風氣所有經費統由地方官籌給（合） 
[通飭催辦習藝所蘇州]  
　　署蘇臬朱廉訪以前奉部文建設罪犯習藝所並改良監獄迭經通飭各州縣遵辦乃各牧令或有遵辦或有絶未辦理者因特通飭各府州廳迅速轉飭各州縣速將罪犯習藝所及修改監獄覊所各要政限兩月内一體籌款興辦禀報察核如再玩延定卽記過並將該疲玩之各牧令詳請撤叅該管上司亦一併示懲云云（吉） 
[總察得規庇賭蘇州]  
　　蘇垣北寺内賭塲向送該路總察處陋規每日洋四元由地保愛生及綽號接眚小弟經手事爲蘇州府許太守訪悉己派人密查究辦矣 
[浙藩接篆有期杭州]  
　　新任浙江藩司寳方伯業己由京蒞滬准於初九日抵杭初十日接篆（獨） 
[循例頌德浙江]  
　　浙江定海廳楊少荔司馬到任以來頗勤於政在城鄉各處設立學堂購辦桑秧勸令各鄉農民栽種又在羊山衢山岱山等處立救生局置救生船凡有善舉無不次第興辦新任浙撫張中丞素知其才調署杭州中防廳并邀入幕襄理要公客臘卸任紳商設筵祖餞并送匾傘且有數百耆民高搭彩棚請留靴以誌去思并在邑廟供奉長生祿位是何德澤之及人深也（南） 
[查禁新歲聚賭杭州]  
　　杭垣每屆新歲賭風大熾屢滋事端茲由警察局員遵奉憲諭先期於除夕出示告誡并至各茶館酒肆知照及初二日卽出嚴查拘得沿街設攤打牌九之無賴兩起帶局笞責枷示通衢一時賭風頓絶雖居家者亦不敢𢵆蒱爲戲矣（市） 
[撫轅門稿爲弁兵所毆蘇州]  
　　飛划水師左營中領哨李榮發同勇丁數人於去臘二十七日在昇園浴堂内與浦姓口角互相扭打適撫轅門稿許瑞靑及高姓等在旁詢問情由亦被李等所毆喚經巡捕將李等捆送撫轅發衛隊看管嗣由管帶鍾堯階至撫轅禀求領回自辦（吉） 
[長興訟棍就擒湖州]  
　　長興訟棍黄黄正倫因謀充局董不遂誣控縣令帶徵糧捐爲浮收當經省憲批飭湖州府查覆旋知吳係著名訟棍積案如山復奉飭拿嚴辦時吳正乘機赴鄉勒索各富户訟費致干衆怒扭送至縣仍被半途兎脫適値省委某大令到長帶同兵役緝獲收押各居民紛紛投控無不稱快（委） 
[自製火漆武昌]  
　　有某學堂敎員素研究理化等學日前自製一種火漆無異外洋來者聞擬禀官設廠專利云（公） 
[委員接辦銅元局舊廠稽查蘇州]  
　　銅元局舊廠稽查兼收支差現經撫憲陸春帥札委候補知縣錢大令國選接辦已於去臘二十八日到差（杯） 
[重整嘉防營務嘉興]  
　　嘉防統領吳家正被劾革職當由錢紳等禀留辦理冬防茲又届三月撫憲己另派員到嘉接代所有差哨各弁尚須分别撤調并將該防營嚴加整頓以期得力（讀） 
[輪船賠欵已淸長沙]  
　　長沙專行湘潭之楚功小火輪船係由漢口仁記公司租來議定如有毁壞賠價銀三千兩嗣此船於去歲九月間在湘潭焚燬迭由仁記派人來湘追取賠價臘月初復由仁記主人朱銘敬親自來湘索賠甚急遂經某某等出爲調停斷以二千四百金賠償其事乃寢（時） 
[輪船又見淺擱湖南]  
　　怡和公司之昌和輪船前次由漢口開行來湘在洞庭湖淺擱未幾又有天龍輪船亦係由漢來湘行至湖中亦被擱住惟該輪吸水較淺或者可以運動聞己由漢口派小輪前往拖帶矣（時） 
[蘇垣火警蘇州]  
　　初四夜婁門外某藥鋪因接財神焚化紙帛以致失火計毁房屋二十餘間幸圍墻堅固未致延燒鄰石然所失己不資矣（足） 
 
 

Page 10

 
 
[組織常郡旅學武昌]  
　　鄂省官幕兩途江蘇常州人實居多數現聞該郡寄寓諸君擬組織一旅學堂專收常籍子弟己有人出而募捐聞常年經費須萬元左右云（杜） 
[營兵獵虎宜昌]  
　　歸州屬普溪鋪地方對馬山自有虎患人畜受傷被攫不下百數上月宜昌鎭派兵目赴對馬一帶覓地栽桑始　該處有此大蟲乃禀明鎭臺傅廷臣發給子藥以數十人分途伺獵前夜虎出山口有兵目三人運機擊傷要害再擊而斃昨已舁赴省城報明上臺現此死虎尚置中恊衙門約有七尺餘長（公） 
[撥營守衛京漢鐵道南幹武昌]  
　　京漢鐵路業已行車所有南幹應中鄂中派營守衛者昨聞己派常備軍一鎭左協一標定於今正到防（宅） 
[倒閉釀成命禍長沙]  
　　湘省近因銀粮緊逼各店鋪之周轉不靈者遂至相繼倒閉聞信和利用各錢莊倒閉之先已有距省六十里之靖港市福泰仁謙益兩雜貨店先後歇業其福泰仁一家開設最久向稱殷實與省城各行號來往甚多近因積年虧耗不能支持負欠公私各欵至十餘萬之多除由各商號禀控催追外有該處督銷淮鹽分局收支委員某君私將局欵存該店生息迨聞倒閉之信該員以事關公欵賠累不堪遽服毒自盡現已禀報省憲嚴限追繳恐一時不能了結（刻） 
[擬派小輪運動淺擱輪船湖南]  
　　怡和公司之昌和輪船上月由漢口來湘在洞庭湖鹿角地方淺擱一節已誌前報近因連日雨雪湖水稍漲已由該公司在漢口派津通小輪往該處拖行赴漢乃因水勢尚小訖未移動現則日益加漲仍擬多派小輪前往運動以便開赴上海修理（扶） 
[歡迎私塾改良會員南京]  
　　私塾改良會發起人沈君戟儀提倡學務不遺餘力去臘二十二日抵江寗二十三日進謁江督玉帥深爲嘉許二十六日江寗學務公所同人特開歡迎會請沈君在夫子廟幼幼學堂演說高懸龍旗及各國旗章並彈琴唱歌以表殷拳之意沈君諷甯郡學界以仿辦旅行勸學俾内地偏僻之區遍沾敎澤並捐贈書籍數十種以答雅誼（南） 
[警局遷地蘇州]  
　　西路警察總局向在糾察司廟茲以廟屋朽壞經署臬朱竹石廉訪飭令興修故警察局已於臘月二十七日遷至駙馬府堂辦公（杯） 
[儀徵决囚誤絞爲斬揚州]  
　　署儀徵縣周懋謙大令奉到秋審解回之絞立决二犯周大令及某刑幕某刑書未將來文檢閱均悞絞爲斬今該二囚親屬已赴縣申理矣（引） 
[揚州]  
　　去臘有某靑皮先將眉毛自行薙去復往大東門薙髮店梳辮硬誣該店薙去眉毛以圖訛詐未遂所欲卽扭至巡警局經局員方環如分轉訊知實情將該靑皮重責手心四百仍荷校遊街示衆（莊） 
[續會訂靑島設關征稅修改辦法山東]  
　　五凡來往搭客携帶之行李若物主聲報確無應行納稅之件亦無違禁之物即准免稅雖海關不行逐次查驗但遇有另外之情節仍可照例查察光緒二十五年三月初作日所定之會訂靑島徵稅辦法第五七九三條專指徵收進口稅項現經酌收者卽係將從前靑島口岸概行免稅之法改爲在租界限内另行擇地一區作爲無稅之地其餘均行起徵惟嗣後完納進口正稅隨時之辦法有二一係若將貨物運入無稅之區地應俟出此區地時方行完稅一係貨物非運入此無稅之區地因欲運往區地限外起岸則須在未經起岸以前先行完稅凡貨一經完淸稅項後聽由貨主自便關員卽不過問是時旣有以上所定由中國在德國租界内徵稅之妥善辦法或於租界邊限或於邊限左近除稽查往來華式船隻各卡外自毋庸設立關卡至嗣後應否設立之處暫行緩議 
　　一凡在德國租界無稅區地外設立製造廠所製出之各貨應由中德兩而設法於此等貨物不使較無稅區地所出各貨因徵稅受有虧損其租界内各製造廠所用散碎物料因工作成物後其價自較原料增加茲因其增加若干之數照章不許在應完國課之内是該廠製成各貨原來所用之料件或由内地運來或由海路運到出口時擬定應完稅數不得過原運物料約定應完之稅數爲妥由膠海關會同靑島德員查看情形訂明應否一册簿填註製成某貨須照某數各物料應完之數納稅每届年終若有應修改之處即可酌定 
　　一凡在通商海口貿易及行駛船隻之便益在德國租界内除照該地情勢應行改辦外餘均視同一律 
　　一凡有漏稅走私及違悖海關章程等弊各案除因無領事應由靑島大憲特派委員與關員會議外其餘均照同治七年會訊章程之意酌量訂辦 
　　以上各節即係照原訂章程第二十條内載聲明辦法修改者其中未經修改之處仍照光緒二十五年三月初八日之原章辦理（已完） 
[補錄江督示文（爲商允工部局董聯絡華董維持商業事）]  
　　照得上海工部局本係華洋商民集欵卽係中外合辦之警察局原爲保護治安振興商務起見祗因華董散漫向不問事聲氣不通以致多有悞會本大臣此次來滬接晤中外官商均愿和衷共濟已諭飭地方官督同各幫董事隨時遇事妥商辦理總以振興商務永保治安爲宗旨如有應與工部局董商量事件彼此從容和平商辦以期聯絡維持商業日盛免致百姓誤聽謡言妄生嫌隙倘有造謡生事之人准官董訪明拘案究辦本大臣不日回寗深愿我商民人等各安生業守分營生勿聽無稽之言勿爭一朝之忿庶能中外乂安共享昇平之福爲此示仰各邑人等知悉毋違特示 
　　按此係去年十二月十一日江督在滬示文至昨甫經發貼故補錄之（力） 
[滬道赴蘇]  
　　上海道袁觀察於昨晚乘小輪船赴蘇叩賀陸春帥年禧俟返滬再行赴甯（嚴） 
[先期迎春]  
　　本年正月十二日立春十一日應行迎春黄禮適値國卹之期故奉州尊汪大令改於初十日先期舉行（曰） 
[寰球中國學生會設立附屬小學]  
　　寰球中國學生會今年添設月報外復立附屬小學堂兼授中西各科學爲將來進本國外國高等學校之預備每日以上午三小時授英文功課下午三小時授國文功課額設六十名每半年收學費洋二十元入校時預繳報各處在新馬路白克路五百六十二號本會該學堂所訂小學課程六年畢業學科分修身國文英文算學唱歌體操歷史地理理科圖畫十門頗爲完備（奭） 
 
 

Page 11

 
 
[格致書院講授英文]  
　　本年格致書院除禮拜四由監院潘君愼文演說外延任君保羅每逢禮拜六下午兩點至五點鐘講授通學報所載之英文算學現定正月初十十七兩期開講第一册以後按期續講風雨不更此報在廣學會書局寄售無論何人悉准入院不取分文有志英文幸勿失此機會（謂） 
[米石出口仍須查數具結]  
　　道憲袁觀察現奉督撫諭准展弛米禁三月除出示曉諭外昨復函致新關稅務司及南市總工程局一體查照前案辦理如有商人運米出口仍須查明填數並具切實保結云（嚴） 
[普濟濟船受傷甚重]  
　　本埠招商局普濟船去臘杪在温州擱礁受傷不能行駛局中得信立派海宴輪船往拖詎料普濟受傷頗重不能拖運祗將貨物駁回滬上以便再行設法云（力） 
[禀請嚴辦賭徒拒捕]  
　　滬南總工程總董莫君以泉漳會館前閩帮賭徒拒捕一事此風萬不可長昨日到縣禀請縣尊汪大令查明嚴辦（嚴） 
[禀請阻止干預]  
　　泉漳會舘前閩人因賭滋事由巡士拘拿多名經海關查騐兵輪上某西人到局具保該船水手陸阿蓬劉阿發等三人總董不允旋有附近各店商聯名禀稱各閩人平日强横環請嚴懲工程局總董昨因禀知道憲請移知稅務司轉飭該西人不得干預此事併因爲首之閩人林阿尺在法界洋行街某糖行爲店司故請札飭法公堂查拿歸案訊辦（寳） 
[嚴禁售販瘟猪]  
　　江北販户往往販運瘟猪來滬減價銷售有礙衛生經總工程局查獲一百餘頭判令掩埋當由該業商人禀請自行載回具結勿再售賣如違重罰在案茲又出示諭禁略謂以後如有瘟猪到滬不准貪廉躉收如故陽奉陰違定予從嚴究罰該猪販等倘敢恃强行銷立卽提究不貸云（競） 
[法公廨定期開訊]  
　　法公廨讞員陳楚生大令晉省賀年約初十日回滬故定期於十二日開堂會同蘇繙譯訊判各案（臨） 
[續獲盜黨]  
　　法新租界烏江路瑞祥烟紙店上年十一月二十二夜突遭匪劫刃傷店主婦某氏報捕拘獲盗匪三人押交同黨究辦在案昨日包探又獲盗匪李阿三一名認劫不諱押候堂期解究（臨） 
[允飭查覆]  
　　關書羅彥甫因租界捕房查有通同惡棍范高頭情事飭中西探入城拘獲寄押縣署縣尊查得該探未經先期聲明實屬有違向章故經禀道照會領袖俄總領事查辦在案茲因俄領事延未照覆近奉袁觀察疉次函催始允轉飭工部局捕房等查明當日情形再行復核（資） 
[獄斃又見]  
　　昨日提籃橋西獄内又斃押犯馬德方一名由管獄西人知照捕房飭傳棺殮（如） 
[幸未成災]  
　　滬城老北門内馬弄中可三所開之帋料雜貨店前晚因遺火於火油之内幾致燎原幸鄰右聞警急拖十二鋪皮帶車汲水灌熄（曰） 
[美租界火警]  
　　前晚十一點一刻鐘海寧路附近北浙江路西一千九百七十二號門牌糖食店失火由救火西人救熄計燬店屋一間並左右鄰寳盛烟間仁和雜貨店屋面三椽（如） 
[總工程局紀案]  
　　姚金泉在總工程局承包船捐任意浮收其夥陳金福前日向船户王引善收洋四角錢三十文王因照章多需一角不允被陳硬將船中什物取去昨王投局喊控副裁判官陳二尹提訊之下以陳作弊屬實判責手心一百下飭姚仍照原捐給付○源昌肇隆兩猪行扭朱阿本到局控被欠洋七百餘元陳二尹提朱訊究供在美界開肉莊欠洋是實求恩寛限二尹判先還四百元由周再生具保料理○長豐米行去臘被夥陸貴元私收帳洋二千九百元逃遁投局禀控准提其弟陸貴和陸貴堂到案昨經陳二尹提訊行主陳監卿禀稱帳洋由陸等弟兄串吞且其弟在洽興街開洪森米店亦欠行内洋四百元求請一并究追二尹判將二陸收押限十日内尋到貴元訊追○周雅年控張文元於去臘拐逃伊妻亦由陳二尹訊究周供張住附近時來與妻引誘並被捲去洋十五元首飾衣物甚多張供自有家眷不散誘拐二尹核得所控無憑飭不准理（尺） 
[英美公廨早堂案]  
　　昨爲英美公廨開訊之期上午九點半鐘英副領事蒞廨會同襄讞金大令會訊各案照錄如下○英公司行洋人禀昨有輪船裝貨出口小工許阿三撬開木箱竊取緞帶若干捲由船中管事洋人目睹報捕拘究質之許供在艙作工身無寸鐵安能開箱金大令以見証確鑿判押捕房兩月贓交失主○夏小弟在蘇州誘拐女子周阿三至滬與王小六串通寄頓徐王氏家復抵押於陳王氏雉妓院言明押洋一百元先收四元阿三不願爲娼仍逃至徐王氏處後由陳王氏投控捕房經探李星福將一千八獲案請辦金大令訊得夏王二人誘拐屬實判各押一年徐王氏不應容留判押本廨一月陳王氏以良作賤判押本廨一月阿三暫寄濟良所留養候函致伊兄周桂元來案具領○女郎戴招生年十七歲在麥家圈學堂讀書爲同居丁萬增之妻丁陳氏騙出押入恩慶里華增寳家爲妓招生旋卽逃囘丁陳氏又領至王李氏處由氏轉托張楊氏送至香粉弄李王氏家爲妓得洋四十元招生之父戴慶增四處找尋無著口前始在馬路遇見扭訽得實投報捕房由探李星福拘獲各人解究中西官判丁萬增丁陳氏華增賓各押三年王李氏押四月李王氏張楊氏押三月其時又有同居之吳渭棠投稱前年七月間所娶之妻於新正初四日爲丁夫婦拐去請究大令判投上海縣呈控○己革華捕張阿大犯竊三次均經懲辦近又在長浜地方攫取張祥根吳陳氏等衣服經失主投報捕房由捕拿獲解辦判押西牢一年並作苦工○女郎許秀林初四日至戚串家拜年途遇素織陳林氏騙去所帶金戒指一只質洋六元經秀林之父報探拘獲吊贓解辦判陳林氏管押本廨一月贓給秀林具領○去臘二十七日沈寳太家被賊竊去綢縀約値洋一千餘元旋有陳再揚在德仁里巷門内拾得緞子一疋携至庽所爲同伴顔金卿李錫堂所見起意行竊入晚陳回庽後緞已無着且失箱内衣服數件洋銀五元因卽報捕請緝由探將顔拘獲李惟緞子己剪成數塊昨日吊到原贓傳同原失主沈寳太解究大令判將顔管押廿一天李從寛省釋陳再揚雖稱緞係拾着未便憑信著交保候示起案緞子先給沈領○馮壽堂曹阿毛朱金松陸阿林快馬違章由探解究判各罰洋廿元充公（當） 
[法租界捕房事]  
　　朱富桂吳金邦前晚在新租界强搶途人金戒一枚爲包探緝獲拘入捕房押候解究○飯店主徐仁金偕妻某氏至城内燒香在新北門外下車被流氓揚州小辮子等數人搶去皮夾一個内儲鈔票二十三元現洋十元徐欲奪回致被該流氓拔出利刃連戳數下當即報知捕房捕頭飭探將爲首之小辮子拘獲押候解堂重辦（興） 
[美租界捕房事]  
　　某西人酒醉在百老匯路滋閙由九十六號印捕拘入捕房押至昨晨醒釋○百老匯路福和里口倒斃　屍一具由捕馳報捕頭飭傳地保收殮○陳阿六竊舟山路八號洋房油衣由探錢榮堂拘入押辦○萬靑山至寳華輪船將某水手兇毆由船主扭交巡捕拘押候究○王志剛在西華德路違章燃放帋砲由捕拘獲存洋五元保釋○乾和豐種火圖賠一案由探將夥朱陸陳三人拘獲各情已紀本報昨又續獲經理人封孟安一名捕頭以朱與此案不涉開釋餘人押辦（似） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
