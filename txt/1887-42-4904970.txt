# 1887 - 42 - 4904970

 

Page 1

 
 
[新出石印藝林拱璧出售] [  點石齋主人啓]  
　　想林拱璧一書吐藥一切生面别開係武林吳君少琴所集選集中憲作居多而家蕊名稿亦採取二三經注一准乎清晨風氣必家諸時尙　　　　一餘首萹之尾備列評語俾文之妙處易於　釋後附分韵試帖詩回千餘首亦皆眉樣入時者校對不　精詳字跡亦極匀整至放開印之時　　　　火力故墨色黑而匀更然燕瘦預肥之誚現已竣工每部分訂十二本九月初十出書價洋五元五角廣東省城楊仁新街德昌乾號法馬路南申昌報坊契外壞申昌發盤脂　　　如躉買新至新北門外天主堂街大順行及還讀　面頭可也 
[一百四號畫報出售] [  點石齋主人啓]  
　　時途春正萬物欣欣向榮俱有生意而沿門托鉢者流亦惟年頭數日賺錢較易故必糾結同類扮演一切可笑情狀跳舞街中所道吉語亦自有其薪傳者此往彼來眞將接踵靜觀而歴數之得若干種繪四畫圖可發諸君一臄後附淞隠漫録圖說一則准於二十六日出售此佈 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者兹覔得營本聘請名人詳校精抄付諸石印仿照古香齋袖珍版式以便舟車體例一如　書編次毫無美謬裝潢極其美緻紙料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[泰西輪車鐡路考]  
　　上古聖人觀落葉以爲舟見轉蓬而造車於是刳木剡竹駕馬服牛天下共享其利庖犧軒轅兩氏之功德遠矣哉夫車以通同洲諸國舟以通異洲諸國泰西舟車之制不知始於何時諸國境土多瀕海航海行賈不憚涉遠因之海舶以興而駕駛之法以荷蘭爲獨精英法葡意諸國繼之互相講求其制益密其行愈遠漸由西而徂東逮至明時東南洋島半爲所兼併近五六十年間始剏火輪舟車豈特陸無所阻水無所滯法捷制神幾疑有縮地之方回天之力焉考西國火輪車始於西歴一千八百零四年卽我朝嘉慶九年也先是英國山中凡窰礦内將重物裝運海口係以鐡造成道路駕事仍賴馬力雖有火輪氣機不過以之汲水提升重物而已逮嘉慶五年間英國德微底始造氣機輪車遂用火力以代馬特事在創始未臻美備嗣有斯提反筍者父子相繼造之甚合於用遂並行於國中斯提反筍之父本在煤窰專可火輪氣機之事貧甚擬赴外國謀生乏貲中止間修鐘表以自給旋見運煤以馬費用浩繁而德氏火機又未盡善遂變通而更易之斯提及筍幼時讀書志好格物不惟火力氣機爲之不倦尤嗜電氣道光七年某處修造鐡道僉稱有能造鐡馬者酬以千金父子殫心協力造成試之一點鐘行九十里人咸奇焉號爲火箭鐡馬者卽輪車之别名也由是火輪車傳造愈廣而鐡道亦多矣斯提反筍總司其事核計修道之費金錢七千萬磅嗣聞於君上錫爵慰勞辭弗受其聰慧而廉介又如此按輪車之行極速者一點鐘能行二百里如載重物之車一點鐘僅行七八十里尋常客車一點鐘能行百餘里譬諸二城相距三百里火車載客二百四十人並舁行李五點鐘可以往還用煤不過四墩所費止十有五金而已倘以馬車驛遞送客如前至速亦須二十四點鐘而需車二十乘馬千餘匹方能按驛更代其費亦巨鐡道之式於車轍兩邊各置極堅大木其上釘以板出鐡條車輪四圍有四槽與鐡條相合如門筍然可以速行無礙一馬可拽多車惟不如火輪之力大而遠城市稠密處火車未便駛行者則仍用馬車火車亦能行於山路其式上有鋸齒與車道鐡條之鋸齒兩相鈎連節節而上下趨亦然此謂山坡也若高峯峻嶺不能繞越則須鑿山成路而行今歐羅巴洲各國共置鐡道二十七萬六千三百四十八里南北亞美利加共二十六萬五千六百二十里阿非里加共五十五百四十一里亞細亞共二萬四千二百二十八里澳大里亞共八千零六十四里統計五大洲共五十七萬九千八百零一里惟合衆國者最遠計二十三萬二千三百七十一里其次爲英國共四萬五千四百五十里分計之英倫三萬三千一百六十八里蘇格蘭七千四百一十三里阿爾蘭四千八百六十九里又在印度有二萬八百一十四里澳大里亞八千零六十四里北亞美利加迦拿他一萬九千二百三十六里英國共計九萬三千五百六十四里英國在阿非里加亦設有鐡道多少未聞三爲日耳曼共五萬一千三百九十九里四爲法蘭西通國共三萬八千一百六十九里五爲俄羅斯共三萬七千五十里其他如比利時意大利瑞典荷蘭西班牙土耳機丹尼瑞士等國鐡路至長者一萬數千里至於建築鐡路或由官辦或由民辦或民辦之後按年償值期滿仍歸於官者亦有之法國火車鐡道始建於西歴一千八百四十年卽我朝道光二十年當時車路無多統歸國家開立至五十八九年改歸民行國家隨時協助由是以先築者名曰舊網後築者名曰新網因其式四面盤環故也今通國鐡路統計其長三萬八千一百七十華里舊網長九千五百三十里新網長一萬零八百二十七里皆以法里計其道分爲六路曰東路曰西路曰南路曰北路曰中路曰巴黎歐吕陽路統核一年所獲合銀一萬萬二千零二十一萬九千零四兩五錢其數亦可云巨矣俄國鐡路建於一千八百三十五年卽我朝道光十五年初由彼得堡至坡洛斯克等處里數無多繼於歐洲一帶造成增至三萬七千零五十里其已造未成者三千三百三十六里均係官民合辦前七年官定如開鐡路一萬八千里擇其要者先爲經營一在南俄賽比里亞及各煤窰一帶計五千二百里一在中亞細亞塔什堪各城計四五千里共區七路以南俄産煤各地爲最要其地南通阿索烏海與黑海用款共五千一百一十七萬七十六百二十七盧布分爲五十股十股歸富商四十股則歸公司每路開後按出資之多 
 
 

Page 2

 
 
寡占居年數大分有占七十五年至八十五年者小股有占至三十七年者通國公司之用欵計十五萬萬零六百七十九萬二千九百二十一盧布合銀數五萬萬二千七百三十七萬七千五百二十二兩三錢五分路長一萬九千八百三十七俄里卽三萬九千六百七十四華里每一里約用銀一千二百七十四兩泰西諸國開築輪車鐡路用以利便生民而卽以爲富强之本無事之日則送郵傳捷轉輸利客商便運販有事之時則可載兵士輓芻粟運器械遞檄文誠哉一日不可少者也亞洲諸國中近惟日本則起而傚之一由神户達大坂而至西京一由横濵而至江户近則將由西京而達横濵俾東西聯而爲一但已築而未成尙有所待此外繼之而興者將在我中國乎此則勢之處於必然者也請以此言爲左劵 
[本館接奉電音]  
　　昨接京師訪事人發來電音有本月二十四日上諭一道敬謹譯登○正月二十四日奉上諭李鴻章奏　員虧欠交代銀兩延不解繳請旨革職勒追查封等語直隸已故知州錫桂虧欠安州等處交代銀兩甚鉅迭經嚴催迄木解繳實屬玩延錫桂着卽行革職仍將虧項在該故員之子春溥春煦名下嚴訊勒追並着該督查明歴過任所寓所有無資財寄頓嚴密查封其本旗家産卽着正藍旂滿洲都統一併查封備抵以重庫欵該部知道欽此 
[攻黎捷報]  
　　粤垣來信云馮萃亭宫保于去年奉命督師剿洗瓊州黎匪深入窮荒不避艱險刻已攻破十蠻街遂乘破竹之勢揮兵直前距黎匪老巢祗四十里矣摧陷廓清指日可待如宫保者眞今之飛將軍哉 
[擬開黔礦]  
　　岑彦帥與潘偉如大中丞勘得貴州闔省礦苗甚旺擬卽招商合股用機器問挖以興地利所有一切事宜擬調潘觀察露兼辦刻已馳奏九重矣 
[游勇正法]  
　　崇安游勇滋事已見報章兹悉當日有游勇若干結會拜盟正在祭旗適被官兵弋獲三十餘人解官訊實立斬二十餘人餘黨卽行解散現江西巡撫德曉峯中丞派吉字營勇從河口鉛山縣至福建交界處駐紥以資彈壓亦未雨綢繆之道也 
[示期甄别]  
　　漢陽府逢爲示期甄别以勵人材事照得本府現定二月初四日在於郡城考棚甄别晴川書院肄業生童合行出示曉諭爲此示仰府屬五州縣並漢鎭各商籍貢監生童體知悉爾等務各先期遵示赴府報名以憑造册備卷聽候扃試毋得自悞特示 
[津門新語]  
　　元旦闔郡文武各員咸朝服朝冠恭詣北門内龍亭行朝賀禮文由運憲領班武由鎭憲領班○護衛練軍差營統領黄麗川拱衛營楚軍馬隊徐見農兩軍門及親兵前營統帶王少卿都戎均於元旦赴保定賀年武備學堂總辦楊藝芳觀察長蘆連憲周玉山都轉亦後先就道乘賀年之便各向李傅相禀述要公○守望局總辦張曦亭太守奉藩憲委署多倫廳同知擇於初八日起程履任○初五日爲李傅相嶽降之辰文武各員齊詣行轅介壽傅相設筵以欵咸各盡歡而散○天津府汪子常太守於去臘二十六日晋省新正初九日回津民更局總辦傳知十八叚員紳督率更夫恭申迎迓天津縣亦飭丁役在河北玉皇廟預備茶座○洋藥到津向例每箱在津海新關投繳稅銀三十兩復赴洋藥釐捐局完釐四十兩現已改定新章於正月初九日起稅釐兩項均歸津海新關併徵已由關道劉献夫觀察並稅務司德璀琳君出示曉諭矣○去冬西沽北倉兩粥廠收養外來被災婦孺衣之食之同聲感德現定於新正十二日資遣回鄉由籌賑局撥欵開支大口每人給津錢千文十五歲以下者爲小口減十給之○河東裕興成換錢局於去歲除夕荒閉侯家後某換錢局於新正初四日荒閉舖主皆投案禀請發刲邑尊押候比追帖欠亦足見市面之艱難也 
[泖鏡春波]  
　　正月十八日爲營中迎賽喜神之期是日也銅鉦高挂鐡騎齊來城頭畵角嗚嗚然間以連珠砲響營開細柳魚貫而來皂纛蔽天銀戈耀日軍容之盛眞覺荼火生威喜神像高懸行幄中將備而下各武員無不日禱如禮禮畢陣排鵝鸛氣肅貔貅迤邐出南郭進西郊忽覺四野同雲天地變色寒風砭骨雪花怒飛霜刃星矛照耀十五山銀海中益形生色至卓午始各按隊歸營○南匯某生青衿佻　素不齒於士林近以謝傅之中年傷玉溪之錦瑟欲求鸞偶苦乏蜂媒比鄰某家婦文君新寡孤獨無依遂倩水上人作撮合山獨宿鰥魚得配孤飛寡淇鵠梁裳帶不啻爲若人詠人矣無如愛河未竭禍水旋興鄉里中有以恃衿占孀控者縣宰惡其有玷膠庠詳請學憲褫革一領青衫白白爲紅顔斷送咎自由取夫復何尤 
[禾中近事]  
　　新正十七日嘉協賀副戎飭傳胡都戎統率左右兩營弁兵迎賽喜神時適各外汛皆調集郡城以故虎賁之士多至六百餘名如火如荼甚爲熱閙云○十八日有淮安府難民三百餘口由杭州來禾就塘上三塔寺棲宿一宵次日扶老携幼魚貫入城赴秀水縣呈騐護照請發口粮朱邑尊騐得護照有挖補痕當卽扣留不付并會同嘉協城守派兵押令出境爲首者再四叩求邑尊乃將舊照給還着卽退去當晚由汛兵押赴王江涇南界然後回縣銷差○乍協水師弁兵於新歲十九日鼓櫂來禾泊舟蘇州塘口乍協戎卽於是日乘輿進城上府請見順道拜賀協戎及兩首縣隨卽回舟本日傍晚兩縣及各員排導出城答拜自是以後連日清晨水師弁勇齊集外教塲操演陣法○嘉興府署接得杭省來文悉撫憲衛大中丞定於本月二十四日出轅先閱湖州營伍然後至禾大約二十六七日當可親臨閱視也 
[弊絶風清]  
　　洋藥稅厘自正月初九日起併歸海關徵收蕪湖挂英商招牌之德和祥華順新康吉利等十數家均無所施其影射偷漏之計於是紛紛停歇廛市頓覺一清查此十數家均是粤東鎭江兩處人所開從前串通英商挂其牌號日以走漏私土爲事現因洋藥稅厘併歸海關遂無所措其手足然則洋藥新章之善不於此可見哉 
[邗上紀聞]  
　　揚州河内所泊鄂省糧船已于月初陸續開行至十六日頭二批船全數過清刻下河面已不似從前之擁擠矣惟上遊汆來氷塊甚多緣裏河一帶去臘氷凍甚厚現值東風解凍故順流而下也聞五臺山河面有小漁船一艘爲氷塊撞成一孔河水汨汨而入立時沈没船主二人幸皆無恙○新城某店婦孀守多年現已年逾不惑子女成行人皆以爲心如古井波瀾不起矣詎意垂死春蠶情絲不斷去冬忽與隣店夥某甲目成心許倍極綢繆雖藉藉人言婦亦毫無顧忌今正人日婦忽失所在婦本無翁姑店事惟夫叔料理叔明知卓文君隨相如而去本不欲追究乃前日婦之母貿然而來名爲看視外孫而實爲該婦潛取房中什物闔店之人以爲婦旣隨人而去則所有物件不得復爲婦有於是羣起阻之婦母羞惱異常竟以老命相搏在店中逢人卽便毆打旁觀者如堵莫不畏其凶悍竟無一人敢效魯仲連者後遂不知作何了結○客有自下河來者談及東臺一帶地方臘底正初共得祥霙兩次平地約積五六寸又聞高郵界首亦僅得雪七八寸許而邗上竟有一尺有餘該處距揚不遠何勝六君之厚於此而薄於彼耶語云百里不同風然則雪何獨不然 
[邗江官報]  
　　十七日徐州鎭董鎭軍鳳高瓜洲李遊戎全彪均到揚湖南王少尉振基解餉來十八日興化縣周大令德樹過揚赴省曾太守邦桂過揚赴京委署餘西塲汪鹺尹聲濟由省回禀辭赴任十九日新委桃源縣朱雨年明府湘由省來卽辭赴任正任泰州程刺史遵道裕司馬恒均到揚 
[賭徒受窘]  
　　姑蘇閶門某姓家新年無事邀集親友作葉子戲夜以繼日樂此不疲高燒銀燭照呼盧頗覺興高采烈有某甲者狐裘貂 
 
 

Page 3

 
 
冠在旁閒看旣不入局亦不出言如是者二日主人窺其意虚左相延甲謙讓再三然後就座旋在身畔出洋票二紙計百元金釧一枚約重五兩戒指十枚約三兩微笑曰三百元輸贏彀矣時則衆人環聚莫不虎視耽耽甲從容不迫不一刻約負百洋衆方愕然甲仍澹然但聞牌骰聲丁丁然計算聲齗齗然頃刻之間反敗爲勝衆皆不服傾囊作孤注甲仍一埽而空方欲歇手適某乙在旁窺見甲所擲之骰並非主人物順手奪取細觀方知爲灌鉛者遂譁然大噪欲與爲難甲語塞願將所得之洋悉數歸還衆猶不允欲將洋票金釧作罰取而視之則票係僞造釧亦贋鼎搜其身畔尙有灌鉛骰兩副大小不等甲斯時面無人色叩頭如搗蒜主人恐人知覺致干未便爰懇衆人釋之使回 
[武林燈市記]  
　　月兔燈光滿帝都香車寳馬溢通衢此玉溪生上元夜詩也杭城爲虎林舊地春秋佳日勝事良多而尤以燈會爲獨絶每當金吾弛禁玉漏停催火樹銀花爭奇鬥勝眞不數楊國忠之千炬燭圍今歲運轅所紥龍燈尤爲奇麗初有綢結彩亭爲之開路繼而琉璃燈牌分寫青龍吉慶等語繼而五色燈牌八對五色小方梯燈八對又有幼童八人稚齒韶顔薰香剃面手執明燈爲八蠻進寳之戯此外又有雲燈西瓜燈獅子燈一統萬年燈無不藻繢紛披令人目眩斯時尙無所謂龍也而翹首立跂足觀者已如水如雲肩摩轂擊旣而有一人面塗亦金身披紅呢一口鐘頭戴紅風帽身騎高白馬得得而來是爲老龍王左右夾侍者有鑼鼓兩班叮叮噹噹入耳動聽過此方有綵綢製就一龍擎之以五陵健兒夭矯盤旋蜿蜒變化自吳山城隍廟迎至各衙門一時富紳巨賈墨客又人繡閣名姝緑窓淑媛無不銅街踏月結隊遊觀寳馬鈿車衣香扇影往來絡繹如披元人清明上河圖洵乎一時之盛也 
[上海四馬路文報局内協賑同人上各處善士催捐書]  
　　嚴作霖王松森謝家福謹上書天下善士左右山東洊饑閱今十稔仁人之粟汛舟而來道路傳聞猶深景慕况承流逮澤宗仰下風者乎客歲承辱大賚都計白金一十五萬一千八百六十一兩有奇運之災省亦一十五萬四千五百七十兩有奇與昌高易承轉者不此計司賑山東沙洲曁修圩諸君子適以所散之數相告擬彚爲一書資之徵信此事編排尙未就緒相彼東土沈災水澹催賑之書電馳火急謂草未青謂木未葉謂雪未消謂冰未解水中之入何衣何食飢寒疉困人其何堪同居覆載血氣相親忍令卒卒至此家福病於怔忡臥疾桃塢得稍痊可卽出襄事松森承乏轉輸愧鮮裨補所冀陽和應候愷澤如春起瘠嘘枯同資長養况作霖輿疾歸邗瞬經三月忍令潘君獨爲况瘁略資調攝星言徂東伏維無米之炊巧婦所拙見危弗卹志士蒙羞誠惶誠恐稽首頓首當代共憂樂同胞與之君子其何以匡所不逮資之成行貲一日不集則毋以振人一日不食則毋以生引領發棠惟日爲歲蠲誠上告以取進止不宣嚴作霖土松森謝家福再拜 
[英廨停訊]  
　　昨因蔡二源太守隨同海關道龔觀察在英刑司署陪審萬年青兵輪失事之案飭差知照捕房停解一日公事 
[會訊撞船案供詞譯略]  
　　萬年青輪船被英公司你包而輪船撞沉一案由蘇松太道龔仰蘧觀察與英臬司訂期於昨晨十點鐘在英臬署會審道憲隨員蔡二源太守譯員羅誠伯二尹張叔和觀察亦在堂質証萬年青輪船請大訟師担文到堂伸訴你包而輪船請大訟師哈華托到案辯論均操西語所有堂供甚長譯其大略如左先據萬年青船訴稱因你包而船行駛不能合法所以將萬年青船撞壞旋據你包而船回禀因萬年青船不打嚮鐘不吹氣筩行駛未能合法故有碰撞之事你包而船並無不合之處第一見証查問萬年青船主名大姆斯脫郎據稱係瑞典國人在萬年青爲船主行船已有多年在英國美國瑞典中國等處均曾行駛船上大副二副等外國人有五名中國水手人等數十名我船從台灣基隆裝煤及搭客多名至滬至十二月念六日抵銅山外時已薄慕天色不佳卽在該處下椗船之前後均已挂燈然後安睡告知船上人至天明將我喚醒及次曉起身告知諸人生火將行動輪正在預備之時聞有船放氣聲時則大霧迷漫恐有不測我船因亦放氣的有十數次忽隠隠望見燈光料有别船至不及避鑲卽命大副放一杉板未幾果見你包而撞至我船上哈華托狀帥復向該船主詰問據云船主憑據係在香港考得者在英國亦曾辦事當時天霧自應打嚮鐘我聞别船放氣我船亦放氣我船係横泊哈華托又問汝船經白馬蟻蛀壞汝知告答稱不知惟桅桿已經換鐡担文狀師復問當時曾敲鐘否答稱不曾敲鐘知船行時放氣比摇鐘還好所以當時只管放氣華官吃飯時多有說話我不甚通曉後問管事據言係嫌我何以將船停泊等語會審官又向詰問答稱船上大副有憑據二副則無我到船面時天色晴明後來忽見大霧不能行駛第二見証卽問萬年青船大副據言未碰之先在船中安睡旣碰之後卽扒至艙面後見我船漸漸沈下我卽逃至你包而船上我船當時不曾摇鐘因其時霧不甚大之故我亦知大霧時應得摇鐘中國海面常有大霧忽然而來咫尺不見人萬年青與你包而船相碰時亦因大霧忽然而來故不及避讓以上係原告見証伸訴之大略情形也聞英署定於今日九點鐘再訊此案具供詞俟探明再録 
[南市火災]  
　　前晚西鼓時本埠南市龍德橋左近厚德里内鄭姓土行不戒於火一霎時烈燄飛騰乘風上熾冒穿屋宇霄漢通紅十六鋪地甲見之趕急鳴金告警隨有保安會錢業公所各洋龍馳往汲救俄頃木商公所萃秀堂十六舘巡局等洋龍次第風馳電掣而來竭力噴澆得以熄滅幸該土行四面皆有高垣居鄰不致延及僅焚去行屋十餘間然已驚惶不淺有搬物者有携兒者有呼救者一時急攘攘情懷有非楮墨所能描寫當火發時總巡馮蓮士刺史曁各局委員均督率勇丁分投彈壓故乘火搶掠者伎倆皆無所施上海縣莫邑尊正欲帶同差役前詣火塲旋知火勢已衰不復出署云 
[醮婦控子]  
　　某氏婦哀哀寡鵠孤苦無依其子正在青年流爲匪類自念與其含悲漆室不如另抱琵琶遂於去年遍託鴆媒再醮於煤炭店主某甲其子不以油瓶爲恥時向後父貸錢婦雖惡之甚深然眼中釘究無由拔去也前日其子又以硬索錢文百般吵閙婦遂扭控縣中莫邑尊飭值日差帶候訊辦 
[自縊免騐]  
　　英租界白大橋南堍靠東之橋脚上昨晨有自縊男屍一名當經巡街捕看見報明捕房立傳三圖地保錢錦和前往察得該屍年約三十餘歲身穿藍布棉襖元色布棉馬甲藍布棉小脚褲白襪元布縀鑲新鞋頭戴元縀小帽藍結子用棉紗帶套頸繫住橋樁致死狀係甯人查無屍親承認特赴上海縣衙門報案請騐莫邑尊卽于下午四點鐘時帶同刑仵書役人等前赴屍塲相騐及邑尊到時旋有張友卿者前來聲訴稱死者項仲玉係小的之姊丈求免相騐邑尊允之卽着張具自行棺殮免騐切結備查旋卽排導回署 
[掌珠己得]  
　　去年十月間法公堂據海門地方教堂中人姚鳳儀李若卿投案訴稱堂中有七孩名福郎被教中人陸泰生領到上海私自賣去爲此將陸送案請爲追究前後訊理情由早登前報嗣經查得陸母將女孩交與沈阿二領至滬地陸同來收價沈住南市三泰碼頭唐少全家内該女孩經沈壽福先領至大東門内引線弄李徐氏家中由李託陸家石橋南堍某水果行夥胡阿林經手賣與福建人方渭金方將該女孩載回福建轉賣與該處太平洋行中某買辦計身價洋四十二元事雖明白但人在福州不能尋回翁太守因商請祁繙譯官函達福州汛領事轉請華官將女孩傳到趁搭輪船於前日抵滬昨晨集訊該女孩今年八歲語言羞澀詰其名姓茫然不答法包探將身契呈案閱　出面者係陸春山保人係唐少全中人係沈老二沈壽福代筆係錢老四翁太守詰陸泰生想陸秋山卽是爾之假名究竟用洋若干陸供此契是假找名 
 
 

Page 4

 
 
陸少山非秋山祗用洋三元太守謂人己送别伊等何必做假契陸嘵嘵置辯太守謂爾將女孩賣去尚不認錯耶李徐氏供認得沈交來飯食洋一元胡稱並未用過洋元太守着胡方兩人開釋陸泰生仍交捕房管押李徐氏交保下期傳唐少全到案再核至該女孩福郎旋據姚鳳儀投案暫爲領到洋涇浜教堂安置 
[誣控拆梢]  
　　法捕房昨解在押之吳阿木戴微生請訊據原告陳福生投訴稱家住玉露春茶肆相近因出外買紙適吳等在一枝春茶肆喚我啜茗索洋三元因我無洋將我之棉袍馬甲等剥去押洋一元七角我遂鳴捕拘獲吳等押票在于捕房翁太守詰吳等爲何向爾索洋答稱因騎馬闖禍起見此事已經完結太守又問旣已完結與吳戴兩人何干旋據法包探禀稱陳偕兩友到小南門馬棚雇馬三匹計洋一元約在午後四點鐘時還馬故馬夫在清芬堂守候陳等三人在西門外馳驟撞倒小車一輛車夫跌破舅頭車上坐客是右營衙門内之馬夫故將肇禍之馬牽去三人祗剩兩匹馬旋騎到南門還馬而馬夫尙在清芬堂守候至四點半鐘未見陳等去還馬隨尋到陳處始知其事而陳卽託馬棚中人調處挽人至叅　署說情經斷着出洋三元爲養傷資馬棚中人卽出洋牽馬回去後向陳等索還所出之洋陳糧洋自脫衣服付質祗得洋一元七角尙少一元三角挽吳戴兩人擔保約於二十六日找還及馬棚人去後陳卽同騎馬之兩人至捕房誣控吳戴拆梢因之管押已有兩何今晨馬棚中人至捕房訴說始知底細翁太守詰之吳戴兩人均稱陳託我擔保洋元反被控告實是寃枉太守問陳福生同去騎馬之兩人是宵名姓答稱一爲劉君一爲王文炳劉未到案王在外面太守着傳進詰問作何生意騎馬時有何緊要事王稱做洋貨生意餘不語馬棚中人張蘭卿投案稱因吳戴兩人被押故特聲明翁太守謂陳王兩人年紀尙輕騎馬肇釁反告人拆梢實不安分現在所少洋一元三角旣據認出着將王文炳交保出外取到洋元再核陳福生交捕帶回仍行管押吳戴兩人無干卽行釋放 
[法界公堂瑣案]  
　　巡街捕獲到做紅黑籌賭之周渭卿請訊法包探將獲到紅黑籌之板并骰子六顆呈案翁太守閱及骨骰每粒六面一式明係騙人錢財詰其從何處買來周稱係在地上拾得太守以其不肯吐實着將周責二百板枷兩個月示衆○前報列老北門外信隆押店蔡阿寅控楊金榮爲押紙傘肇釁打架一節昨日蔡阿寅未曾到案捕房將楊金榮嚴金元潘士甫葉彌陀四人解到翁太守謂今日押店人未到伊亦自知錯處若照打架而論兩造均應懲辦爾等平日之不安本分顯然可見今姑旋寛一概交保出外不可再肇事端其擺賭攤吃講茶拆梢等事亦不可犯四人叩謝邇出 
[江督轅門抄]  
　　正月十四日調署廣德州熊祖詒禀到○十五日知縣張豫立由蘇解餉來○十六日皖岸督銷局差遣安徽知府松峻到○十七日卽選道劉鴻業到見上海來○十八日候補道程俊奉委往江西公幹直隸州王茂中銷慶餘橋釐捐差知縣何士銓禀知正任沐陽縣張振鐄於十六日病故○十九日通判李銓奉委赴浙江提餉並銷驗收下關砲棚差藩轅牌示中閘查稅委員彭睢園期滿遺差查有州判閔式文堪以　辦○二十日巡檢孫元濤蔣熙臣均辭赴汜水 
[蘇省撫轅抄]  
　　廿一日候補縣丞梁玢禀辭赴海運津局差○廿二日候補府方德驥上海來○廿三日候補理問婁湘興化查案回候補布庫大使蔣振墀禀知聞訃丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[和惜紅生立春日曉起偶成元韻録請寒食生夢畹生政刊]  
　　槐火初消玉律回無邊生意滿華垓餘寒待茁階前草芳信先傳屋角梅萬户聲隨青琯起五雲曉捧赤輪開空齋靜聽幽會語報道春光次第來[  鑑湖青日白雲後人初稿]  
[前作意有未盡冉成五律四章奉贈驪睡軒主録請夢畹生大吟壇正刊]  
　　海上聚萍蹤交情逆旅通酒因挾悶飲詩爲寫愁工世路羊腸窄人情繭紙同猖狂嗤阮籍莫漫嘆途窮閱盡炎凉態繁華若久醒斬催雙鬢白冷守一氈青舊雨迷雲樹孤雁逐水頻君才何不遇到此共飄零旅食他鄉遠自身耐折磨赤心知己少青眼閱人多宿稿囊中富新詞客裏哦封侯原有志拔劍起高歌嗟我未中年情懷已久捐燕鶯空有韻花柳奈無緣黄卷能爭命青衫不值錢相逢知幾日詩酒且流連[  梁溪棠陰館主宣秀呈稿]  
[棠陰舘主寄鷗生以七律二章見惠盥誦之餘銘感奚似爰搜索枯腸勉步元玉東施效顰不免益形其醜也録呈高昌寒食生申左夢畹生大吟壇郢政]  
　　隨風珠玉自天來畢竟才人始愛才惠我多情聯鴈序知君善相得龍媒當時青眼非無偶末路丹心不肯阪郤愧少年同學輩早登薇省與芸臺羡君才調正英年定許鵷班步木天家世科名爲舊物詞人契合總前緣芝蘭此日步同室舟楫他時濟巨川珍重客中文酒會萍蹤欣聚滬江邊[  崇川驪睡軒主秋丞保溶鈞拜稿]  
[奉贈懴情侍者敬次自壽元韻録請夢畹生吟壇政刊]  
　　高山流水訪鍾期初見渾疑是故是故知名下非虚欽志壯尊前無那歎才奇三編芳譜花齊笑說大著羣芳譜滄海遺珠録花雨珠塵録一覺揚州我亦痴羡煞相如年正富騷壇誰與决雄雌歸安四勿草堂主理齋潘文瀾草 
[上海北市絲業會舘籌賑公所施少欽經收山東順直賑捐正月十六七日第一千二百五十八九次清單]  
　　顧謙谷求合家平安由無錫權力子寄鴻源局來洋五元梁意誠子求身體平安五元張仁房病愈完願五元如不及齋主人求生産平安二元梅花書屋王求祖父病愈康健由姑蘇通順局來二元無名氏二元楚北無名氏二元琴川四齡童子沈谷裔壓歲年移助由常熟全盛局來一元以上十六日○如臯太原堂汪孝臣經募由　頌元兄交來洋五十元承蔭堂求小孩病安二十元吳淞心印氏由潤生局來十二元太原室祁童壽山求保關煞開通增福延齡由惠泰庄來十元弗貝氏求保佑小孩安善五元南陽慕眞山人四元無名氏二元競心子求妻石氏病愈由惠泰庄來二元黄氏二元無名氏二元無名氏二元無名氏二元○萱記洋五十元自知氏三十元不書名二十元三户由通州仁裕信記號戴楚材善士交來○蘇州潘仲溪第一百零二次募吳門不留名爲租房鄰居失愼無恙洋三十元由惠泰庄交來以上十七日 
[上海三馬路陳與昌協賑公所陳竹坪經募山東直隸賑捐正月十八九兩日第五百四十三四次清單]  
　　塔册杭州江干局帳房周樹成先生經募耕硯堂鄭梁安小吏聽鶯山舘三户各洋四元存心氏良安筆墨傭居易堂無名氏韓木榮五户各洋二元存誠軒萃庵氏陳半凡三户各洋一元以上十一户共洋廿五元○本埠蕭先生交來葆元藥號爲學生虞鳳生折酒席移賑洋六元不留名折至杭燒香費移賑洋五元二户共洋十一元○新册本埠力不從心洋二元力不足人鋤月居士二户各洋一元松濤子平川居士二户各五角有志未逮者洋三角勉力子鞍南山人遥子各洋二角慈竹軒有心無力人繡餘齋桂馥軒各洋一角以上十三户共洋六元三角○本埠源記號來保諸事平安洋十元事但求順子洋五元振和洋一元謝歲謁果儀移賑祈保聰明無灾洋一元○新册無名氏洋二元○守拙子爲妻病漸愈完願洋廿元純德堂馮洋廿元楊趙氏因失火卽熄祈保太平洋十元濮我福徐老虎二户各洋一元無名氏銅洋一元朱病愈完願洋二角沈浩然先生交來代友助賑以資冥福助舊天青緞灰鼠外套一件准正月底聽贖逾期不贖易價移賑○新册鳬山樵侣銅洋二元○蘇州救生總局嚴保之先生交來魏塘王瘦梅效壽堂金康記三户各洋一元潘純記洋四元朱洋二元寶記必遠堂文榮記運德堂四户各洋半元潤和庄裕和庄二户各錢四百范劉氏四印堂合錢三百文以上十二户共洋十二元錢七十文由蘇先出收票○新册本埠游詠和洋五分又募黄源桂洋一角半王福太胡西園汪錫嘉吳松庭高子嘉顧少勤王桂昌徐杏生八户各洋五分無名氏二户各錢二百文以上十二户共洋一元○二天共收英洋一百廿六元銅洋四元小洋五角錢七十文舊天青緞子灰鼠外套一件合併聲明 
 
 
 

Page 10

 
 
[武昌官報]  
　　正月初九日候補同知高應庚起服來省赴兩院禀到丙戌科狀元趙以炯辭行南旋武昌府李赴兩院禀知開發審局候補同知羅金壽奉委辦新堤厘局禀見謝並柱督署禀知初十日卽用縣回長廉奉臬憲委赴鶴峯州提案赴兩院禀知武穴掣騐鹽卡委員江蘇候補道曾廣照進見來省禀到是日武昌府李江夏縣龍典史洪禹鶴俱赴兩院禀安賀往東郊迎春十一日藩憲牌示沔陽州州同要缺飭准補之鄧乃溥赴任十三日署潜江縣主簿易謙禀辭赴任藩憲牌示隨州州同事務詳委試用府經歴錢贊清署理十四日候補縣陳光斗奉委巡查江面赴兩院禀知辭十六日宜昌鎭　夾省赴督署進見往撫署拜會十七日調署浦圻縣梅冠林署興國州薛福祁俱禀見謝大計卓異 
[示禁淫戯]  
　　漢陽清軍府陳爲出示嚴禁事案准漢陽協鎭都督府樊移開奉署督部堂裕札開照得本署部堂訪聞武漢地方每自正二月間多有扮演花鼓淫戯甚至徹夜連宵男女混雜實爲風俗人心之害並有藉此引誘姦拐開場聚賭者誨盜資淫莫此爲甚雖經迭飭嚴禁而不肖兵役得規包庇地方文武漫不加查仍然肆行無忌言之殊堪痛恨瞬屆新正誠恐若輩故智復萌亟應出示嚴禁務使軍民人等各勤本業痛戒前非並責成地方士紳交相勸戒以挽頽屆經此次示禁之後倘敢復蹈前轍立卽會同地方官將創首演戲之人嚴拿解縣懲辦愼毋視爲具文兵役如敢受賄包庇一併從重究懲　稍寛貸等因奉此除早經出示嚴禁外合再示禁爲此仰軍民人等一體遵照毋違特示 
[淫婦殺夫]  
　　營口信云二道溝湯堡地方多以哂鹽爲業有楊姓者擺設鹽攤生意頗盛爲他人所不及楊姓有女年纔二十餘嫁與某甲爲妻甲年與妻相若倚丈人峯之勢亦管鹽攤頗堪自給不料甲妻秉性淫亂無異逐水之萍花隨風之柳絮竟與哂鹽工人某乙有染婦雨尤雲已非一日甲雖戴上緑頭巾而尙昏昏如睡未有所聞其妻與乙暗裏商量謂不去甲則情終不能久計議已定卽令乙潜伏暗陬時則去臘十四日也是日甲適赴友人處飲酒薄醉而言時已黄昏其妻促令上床安睡甲不知就裏欣然解衣而臥其妻謂曰汝何不將兩足伸直甲甫伸其足其妻急以身壓之乙已從暗陬突出手携秤錘向甲頭上力擊甲其痛人聲呼喊其妻恐爲四鄰所聞卽以衣袖掩其口撑拒間中指已爲甲咬去乙復向甲要害奮擊甲始斃命其時鄰人卽呼救聲紛紛赶往乙已乘間脫逃乃將甲妻綑縳送官官得報立卽飛往騐屍委係同謀致斃及回署後立提甲妻用刑拷訊甲妻受刑不過始歴歴供認而終不肯供出奸夫名姓然乙奸人之妻害人之命罪惡貫盈斷不能逃法網也 
[粉墨叢談序]  
　　夢夢乾坤悠悠日月陰陽　間是色界天情緣所充滿人間世秀靈之氣固無往而不鍾造化之機亦有蓄而必洩九州一片爭土人其贅疣六合一大戲塲疇升傀儡迂拘者每多固執融貫者惟能洞觀要知眷懷西方會心别具寄情南國相思本同離離荳蔲之花灼灼櫻桃之樹芙蓉色麗見者魂銷芍藥濃世之心醉而况棠嫣杏韻海上風華竹脆桐　吳中材美在昔已盛於今尤繁冠玉郎君蓮花一面鑄命弟子楊枷爲腰髣髴天仙化人强半霓裳舊隊别有輕裾豐侣　爲秦聲長袖少年雅善楚舞聲羌笛飛出關山萬片天花散落塵𡏖隨風絮集聚水萍圓蘭如美人香兮堪挹菊有佳色秀也可餐霞蔚雲蒸珠聯璧合色色人妙簇簇生新騏驥之羣所以常空冀北瓊瑶之選居然華萃江南廼自桂窟元音羽商空按梨園故實梗概不聞甄綜久虚妍華終秘後庭花隠訪豔莫從仙源路迷間津無　幾便笙簫隊裏繁響消沈裙屐場中流風歇絶比粉墨叢談所由作也夫歌翻白紵羣俊喧傳句唱黄河諸伶羅拜事如許韻悉屬又人情之所鍾正在我輩烟花矧值夫三月絲竹復感於中年地處繁華時逢饒樂激揚清濁搦管消閒馳騁詞章藉題抒感所事不嫌破格伊人其有遐心乎爾乃振鐸情天轉輪香地晨飛意蕊夕炳心鐙風送妙花結而成蓋月臨玉樹湛然流輝情逐境移影由形起爲領婯蔅之趣遂參靡曼之禪集舞衫歌袖以相形的脂彩粉光而使聚或有娉婷之玉貌或傳宛轉之珠喉或描温婉之性情或狀纏綿之意態或詩或畫一技必登或琴或書片長亦録舉凡珠　玉屑靡不鉤探網羅鸞翔鳳翥之神心形手繪燕蘭鶯花之譜舊樣新翻録仿小名人繫傳雖品紅題翠豔溢行間而墮溷飛茵意在言外綺懷有託雅什同鐫名儻藉詩詞以傳集宜與金石並壽矣雖然習俗移人賢哲不免少見多怪物情類然鬚眉巾幗之間品衡詎無一當牝牡驪黄之外賞識廂有幾人聲涉同聲似尤易滋疑市虎者非常道或不免貽誚野狐則將誣游戯文章爲荒唐筆墨而豈知安懷志量卽胞與規模東山伎女亦是蒼生南部歌兒罔非赤子風流未艾况不獨舊日冠裳月旦無私又何異普天霖雨哉眞空無像非像實際無言非言神而明之思過平矣僕心灰彈鋏氣沮吹簫骯髒風塵窮愁傲世淋漓粉墨痛哭登塲燕月歌聲十年夢囈吳霜鬢影幾點飄零然而萬刼歴殘三昧拾得悟懷絶冥之肆游心無量天合古　宇宙於一堂正自形容不盡分雲月風霆爲四部敢云聲色俱佳見塔樹而知海影之翻　鏡花而悟邊曇之量卷中人似曾相識眼前事無可奈何每當歌罷酒闌同付一歎轉念芳名豔譽自有千秋則又藉慰於心并且破涕爲笑以故無徐陵之文藻亦序玉臺非必有韓偓之筆花始題錦字也嗟乎空中樓閣彈指皆非紙上雲烟轉瞬卽變身世俄驚電石神仙亦感滄乘發空谷之幽香夢畹眞生九畹修歌臺之豔史懴情轉覺多情作之者難成亦不易略窺微旨還質解人大千世界光明一切人天歡喜夭桃紅杏齊付東風翠竹黄花永爲閑伴擲筆化虹之日相約騎蝴蝶登仙按圖索駿之人莫錯認蟾蜍爲馬光緒歲在强圉大淵獻陬月望日意琴室主 
[不寐有感録請惜紅生政和]  
　　旅館夢難成宵深感易生年華等逝水世界入愁城落魄人爭賤踽凉孰問名攬衣憐袖薄徙倚到天明[  鑑湖青山白雲後人初稿]  
[客窗夜坐用惜紅生冬夜偶成原韻]  
　　風急鈴簷凍雀孤夜闌蓮漏緩銅壺心當靜處偏多思情到深時未忍辜月照寒梅香乍動雪棲新竹弱難扶輸君艶福能消受刻翠裁紅句自腴[  丁亥正月飯顆山樵晉卿甫稿]  
[紀事一首贈沁芳詞客仍用惜紅生原韻遥乙玉梅花館主人政和]  
　　畫欄干外月輪孤萬斛閑愁付玉壺花底盟心徵艶福柳梢負約懴新辜緑窓憶遠香頻爇翠袖驚寒竹乍扶想見瓊樓春色麗山茶旖旎玉梅腴[  飯顆山樵初脫稿]  
[丙戌七月兒子葆清渥蒙　聖恩除授七品小京官恭紀四首時在丁亥元日]  
　　生兒最望大吾門製錦裁雲與細論四世箕裘綿祖澤十年餼廪飫君恩葆清於同治辛未入泮癸酉補廪冬榮貢樹培宗匠甲申冬瑞安黄潄蘭少司馬置一等第一名選拔秋爽楓宸拜不尊渥荷九天珠玉霈欣欣小草沐春温○文章欣賞遇知音九轉丹成愜寸心自癸酉以後凡九試皆等瑜亮同生慙草舍論葆清之文僅如繩樞草舍聊庇風雨而已雷陳相契感苔岑皋比玉汝程門雪受業於仇祝平太史之門鶚薦金吾傅說霖朝考閱卷大臣爲福箴庭協揆諸公祇惜向隅因一字十郎小屈入山深謂王召棠靖保奭初試未蒙録取○拔茅更幸　茹連吉禹清風快著鞭雷譜桐亦官户部臣職農曹升白屋分司蜀道上青天榮頒鶴俸從今月奮志鵬程不計年喜我齊眉花甲　晨興健飯夕安眠○姨家適館士元才多感春風著意栽九月葆清白宋養初水部寓齋移　僚壻龐絅堂太史書舘遂執贄受業焉盼望飄香雲外至殷勤送炭雪中來文如元圃方華國器並黄金羡築臺耐得歲寒成峻品一枝珍重玉堂梅[  華亭耿蒼齡思泉甫謹呈]  
[游徐遇弢園遯叟爰賦二律録呈訓政兼祈賜和]  
　　徐墅相逢恨太遲快持手版謁名師才臻杜李三吳重學等韓蘇四海和滬北琴詩嘯傲日天南花月暢遊時鴻軒一别曾幾日每憶丰裁倍切思自違道範忽旬餘造訪曾登大雅廬得晤芝輝欣若此堪親蘭教快何如談狐說鬼緣多異君近著淞隠漫録其間多鬼狐奇事由義居仁意自舒愧我芸牕潦倒甚徒將歲月度空虚[  平馥蓀徐繼芳文明氏呈草]  
[元宵後四日偕玉梅花館主游滬北徐園口占二律題壁録請夢畹意琴知白懴情政和]  
　　胸中邱壑許誰同城市山林點綴工疎樹有花皆綽約仇池無石不璁瓏東坡詠石有仇池白玉自璁瓏之句晴烘苔徑泥融碧香動梅梢萼破紅共上層樓　眺望斜陽一抺淡烟籠層樓面西風觀夕照○當頭小鳥說晴曛地僻林幽遠俗氛畫稿情誰圖勝境游蹤笑我等間雲扶疎花影雕闌壓約鐘聲古寺聞何日買山追大隠翛然水竹占三分[  東武惜紅生初稿]  
[游滬北徐園卽步惜紅生題壁元均録請政刊]  
　　别開勝境賞心同林壑天然畵未工修竹摇風聲浙瀝曲深跨水影玲瓏題詩有客香留墨擫笛何人袖倚紅晴日暖烘梅競吐愛他繞閣暗香籠亭樹叅差倚夕曛風高市隠絶塵氛虚廳曲折全通月怪石空靈欲化雲絶俗語芬空際覺嬉春鳥語靜中聞乘閒小立紅闌畔世界炎凉到此分[  玉梅花館主筱卿朱霞呈稿]  
[題友人泖秋泛圖卽步元韻録呈夢畹生正刊]  
　　吳頭越尾地偏靈泖谷澄泓注水經震澤西來翻雪浪申江東去委滄溟鑿空澒洞三層碧倒寫峯巒九點青正值深秋潮汐便鯉其風裏敞篷櫺蕭蕭歲荻滿前汀霧氣空濛水氣腥漁屋數家紅樹隔棹歌一路日雲停何人賣繭來鮫室此日乘楂識便星更有清冷泉味好手携素綆吸銀缾由拳魚腹付空潭澤國秋高萬象涵雞犬聲喧蓬底度雲山圖好鏡子參萼絲已遂春游老菰米還推鄉味甘曾記坡仙赤壁下筆床茶灶恰同探凌空捲起白雲堆四大莊嚴勝境開半墖佛鐘和月挂上　仙梵暗濤作筠竿釣逐　魚信鐡笛吹殘鶴唳哀底事秋風空起思幾人學得步兵來[  梁溪芸香舘主寄主是草]  
 
