# 1913 - 22 - 4914340

 

Page 1

 
 
評論 
[余之時局評（無名）]  
　　今之時局眞所謂危急存亡之秋矣俄蒙之案未有進步而又來英藏之交涉大借欵千波萬折尙未成功而又引起賠欵賠款之催逼正在緊急而大借欵忽然又生破裂旣無兵之可用又無財之可借更無外交之可言困守垓心一籌莫展而四鄰之自由行動乃愈逼而愈緊 
　　俄人之催逼賠欵其心可惡然不得謂之無理也六國團之拒絶借欵其暗中自有陰謀然亦不得謂之非法也今日雖盛傳尙有小借欵可借然小借款之果能借到與否借到之後果能足用與否以近事推之不可知也假使借款不得俄人實行其自由佔領之言其餘各債權國亦尤而效之則中國本部之不保且在目前更無論乎蒙藏 
　　然則今日之時局正至危至急存亡瞬息之秋也其所以至此至危至急存亡瞬息之秋者非他我國上下優柔不斷不以致之也然旣至此至危至急存亡瞬息之秋而我國上下若仍以優柔不斷之手段對付之此誠所謂危者尤危急者尤急可亡而不可存矣 
　　國於世界也弱於時勢者其屈可伸也弱於根性其弱愈陷而愈下弱於時勢時勢有變得乘時取勢以恢復之弱於根性則雖有時勢而不能用且益爲之困巴爾幹之風雲急而轉以促中國之窮途者此其証也是故中國上下而優柔不斷之根性不除今日固求爲大借款之初期而不可得再越幾時我知求爲今日而不可得矣我國上下其尙夢夢耶 
 
 
 

Page 2

 
 
命令 
[一月二十二日臨時大總統命令]  
　　任命采鼎基爲廣東陸軍第一師師長蘇愼初爲廣東陸軍第二師師長此令 
　　任命王肇基爲廣東陸軍第一師步兵第一旅旅長葉舉爲廣東陸軍第二師步兵第三旅旅長羅熾揚爲廣東陸軍第二師步兵第四旅旅長此令 
　　任命饒景華爲虎門長洲各要塞司令官此令 
　　　參謀總長事黎元洪呈請任命裕光署科長應照准此令　　副都統照鈺呈請將佐領景忠壽林防禦景恕均革職佐領　康以防禦降補應照准此令 
專電 
[北京電]  
　　據外交團消息英國意向確欲將西藏自治權確定後乃能開議改約故迄無復文到外部昨鍾頴由印度轉來電報謂達賴喇嘛勾串各土司圖自立各處響應益多漢兵被圍二次某現已督率軍隊行抵帕分怳由江孜至靖西似已入外人之勢力圈内藏用威外人用柔無非以驅逐漢人爲目的藏人猖獗實由管帶賀國樑及奸兵李漢湘甘爲漢奸招集土兵之故云云 
[北京電]  
　　自大借欵决裂歐州各資本家紛紛願承借小借欵現計谷利斯浦銀行維納銀行麥加利銀行及諸外客在京承借小欵者共十五家尙無成議但以昨電波爾奇爾一項爲最有希望 
[北京電]  
　　周總長以借欸失敗昨在國務會議時露引咎辭職意國務員均極挽留乃暫允担任 
[北京電]  
　　河東倡言獨立集會决議謂如欲提回南桂馨必須河東人全數提訊審判地方須在河東無論何人審判須治南桂馨重罪並要示閻督保張士秀李鳳嗚出險以此中主謀者有景耀月公孫長子等在内故張繼劉盥訓均任調停閻都督頗游移昨已電致在京之山西軍界請設法轉圜 
[北京電]  
　　聞張士秀已交出南桂馨運城軍隊亦尙無反抗可望和平解决中央所派軍隊因此亦暫不出發 
[北京電]  
　　聞中央所派開赴河東平亂之正定兵兩營現尙駐石家莊 
[北京電]  
　　政府將以雷震東爲河東鎭撫使 
[北京電]  
　　政府電飭贛督李烈鈞懲辦主持以武力干涉汪民政長到任之陳廷訓蔡銳霆等現李督尙無復電 
[杭州電]  
　　浙省内務財政二司朱都督仍保屈映光張壽鏞聯任實業司密保沈鈞儒敎育司未詳 
特約路透電 
[北京電]  
　　總統命令謂據陸軍參謀部呈稱近接哈爾濱道來函内言自俄蒙條約成立以來華字各報對於蒙事往往紀載失實致使外交部辦理外交轉更棘手並言近見滿洲北京上海各報載有哈爾濱道電告國務院俄國將以哈爾濱滿洲里及海參崴作爲攻華行軍中心點云云該道並未發此電文命令中有此種消息必出於訪事之想像以期鼓動國民等語據陸軍參謀部聲稱俄國經營遠東僅欲廣張商業利益决不致有開戰問題云 
[北京電]  
　　中政府近致各使關於賠償外人因中國革命所受損失之公文僅認賠償戰地之損失各使則謂不應注定地點以限制之 
[哈爾濱電]  
　　據聖彼得堡電聞庫倫來電稱里斯君在下議院質問蒙藏獨立曾否宣布西藏赴藏代表曾否奉命簽定蒙藏條約及就商俄國以西藏歸英俄兩國保護外交次長阿克倫凡答稱英政府從未討論英俄保護西藏問題且未嘗提議及此 
[哈爾濱電]  
　　此間得庫倫蒙人方面消息蒙藏條約除業經發表各條外並規定互相協助保護兩地人民宗敎各事宜並定互巿辦法惟私人債欵彼此不負責任 
[哈爾濱電]  
　　此間俄人所辦新生活報探悉蒙人已在科布多境内調集蒙兵七千人抵抗華軍倘華軍不進攻該地則蒙人擬於春間卽占據該地並將在薩拉朔米（譯音）地方之漢人盡行驅逐出境 
[哈爾濱電]  
　　伊犁俄商因中國紙幣跌價相率不肯收用 
[宜昌電]  
　　此間拿獲携有軍器之盜匪多名昨已槍斃三名又有五名已解往武昌聽候發落 
[武昌電]  
　　此間各報載稱黎都督昨以私人資格宴請各國領事 
[武昌電]  
　　此間出示通告謂蛇山鑿通須用炸藥此後當在夜間舉事將來竣工後省城南北可以贯通無阻云 
[君士坦丁電]  
　　巴爾幹各邦議和代表因土國已决意乞和均爲滿意惟聲言和約簽押之前必須先將賠欵之如何繳付與土國國債之如何分派以及鐵路各項種種緊要問題均行解决 
[君士坦丁電]  
　　土國定明日行文答覆列强大旨謂土政府當惟列强之命是聽故列國關於亞得里雅那堡與愛琴海諸島之條議土國無不照辦云 
　　按土旣允和巴爾幹風雲立解金融之緊急頓紓大借欵或又有轉機之望乎（默） 
[東京電]  
　　桂太郎公爵現正部署組織新政黨漸有進步據現狀觀之國民黨必致全行解散而政友會出會之員數亦不少云 
譯電 
[北京電]  
　　豫秦直三省派赴晉省剿亂之軍隊統歸豫軍總司令官節制 
[北京電]  
　　圖害袁總統之聯興（譯音）業已正法是人與善耆有姻婭之誼善耆現伏匿旅順口附近曾與此謀其第三子則與此無關當道雖不承認此說實係確情云 
[北京電]  
　　袁總統因大借欵失敗現欵缺乏故命以交通銀行鈔票搭付官俸軍餉 
[北京電]  
　　前清隆裕太后已將宫内財産造成總册春間擬移居頤和園 
[東京電]  
　　新任日本外務大臣加藤君定星期一日行抵東京 
[東京電]  
　　日本國民黨脫黨者共十二人尙有脫離他黨之員五十人將同入桂太郎組織之新黨然輿情謂桂氏雖多方羅致終難優勝他黨云 
[東京電]  
　　據君士坦丁電稱土國國務院昨日（廿二 
日）開會之後已決議承認巴爾幹聯盟各邦之條件並割讓亞得里亞那堡城及愛琴海各島之一部分故和議已確有把握尙望土國能迅速實行 
[柏林電]  
　　現在土國求和之意日形顯著土皇亦主和議一則恐俄國之干涉再則恐財力之不支且駐紮耶托爾共之軍隊已有不肯用命之勢亞得里亞那堡城旣發現疫癘而君士坦丁又以虎列刺疫症見告有此種種原因土政府擬先與各邦先訂條約然後命亞得里亞那堡城降服故土皇現復召集各王公會議此事 
[君士坦丁電]  
　　土耳其國務院今日在宫開會集議後聞已决議承認列强勸請媾和之通牒此次會議與會者有親貴八十人内有上議院議員多人各部次長及回敎主敎等亦均參列此會 
[君士坦丁電]  
　　土政府明日（二十三日）將行文照復列强大使願以國事聽列强主持辦理並承認列强關於亞得里亞那堡及愛琴海諸島之條件國務院此次開會稍加討論卽行决議政府已明白宣言願從列强忠告 
[柏林電]  
　　德國海軍部大約將以追加豫算案呈入國會以便增置飛船及飛行器二物 
[倫敦電]  
　　此間有人開會反對女子參政權到者甚衆下議院議員之隸統一自由兩黨者亦多蒞會 
[巴黎電]  
　　白里盎君現正從事組織新内閣里巴特君及前阿爾其里亞總督容拉特君有外交大臣之望海陸軍大臣之任則必屬巴丹君及愛的安君二人云 
公電 
[尹昌衡贊成聯合華族會電]  
　　諸公聯合華族共謀進行以贊共和而籌備自治此舉對於邊遠省分新造國家均屬急務往者旅外華僑與夫各省客籍雖有聯合虚名仍多種族思想甚至省自爲界人自爲謀民國前途遂暗生種種危險尤望毅力熱心堅持不懈以達國利民福之目的幸甚幸甚此間邊亂粗平正擬聯合漢番期與同化貴會成立實所心折前事可師後塵可步敬伸賀悃並表贊同 
[浙都督採辦賑米電]  
　　安徽柏都督鑒前委夏郭二君來蕪辦米業經咨達並發寒電奉聞此項米廿萬石係爲溫處災區賑濟之用急待辦齊千懇迅予發給護照並准特别通融稅厘並免感紉無旣浙江都督朱瑞叩 
要聞一 
[大借欵之破裂談（北京特約訪員一葉子）]  
　　第一次倫敦會議以後北京之借欵交涉着着進行而兩方議論無甚不合及經一月十日第二次倫敦會議談判又見停滯而六國借欵至此遂呈絶望之觀 
[談判之經過]  
　　自去年末所經之談判其間如監督擔保條件及其管理方法旣以兩方互讓之結果而協議以成惟對於金額所利實收額損害賠償金等猶待六國團爲最後之提示而以上種種遂爲此時間之問題 
[（一）金額]  
　　金額當爲二千五百萬磅業已决定至去年末政府合計賠欵未付借款及損害賠償等暫時及旣定之一切債項稍稍感其不足於是提議增二百萬磅之借欵然銀行團以爲旣以二千五百萬磅爲基礎而進行一切之談判及至今日而議增不拘金額之多寡於今後之協議兩方必有不利遂以拒絶仍以二千五百萬磅爲定數蓋此雖依共和改革借欵之名目而成立然臨時之債務高積如山邇來應支付之欵項日致停滯若悉以償還之則政府實際使用以爲改革資金者其數必極寡今自借欵談判開始以來旣經一年之歲月其間債務及諸經費之增額亦决不可謂之少也 
[（二）實收額]  
　　實收額如何决定六國團當初並未提示於談判之中故其他各條件旣經決定此乃當然發生之問題也在債權者一方其所據以爲要求者準以今日中國公債之信用程度决不肯出於八十八以上可推而知及乎六國團聲明爲八十八之額數我政府則主張優於八十九格利斯浦借欵一磅之要求據外間消息則謂實收額之一議非但爲北京代表者之私議實與倫敦資本團所確定之年利皆自發行公債之根本上求之也故對於我政府之主張遂亦毅然拒絶焉 
[（三）年利]  
　　其在年利我政府之所私期者爲與格利斯浦借欵同亦爲五厘而在六國團則要求五厘半故談判至此亦頗不能融洽蓋對於年利之增率在我國一方不特引起不利之問題且影響於旣經售出格利斯浦借欵之巿價故决不能從六國團之議然在六國團則以此爲主要條件有寗以中止談判不能退讓之决心至最後之局面或者終出於强硬或有更改之望雖不可知然彼六國團明知我國有一刻不授現金不能濟其眉急之勢相持以貫徹其要求則不可掩也 
[（四）損害賠償]  
　　契約草案中所定之用途中有兵變中損害賠償之一項其金額由各國舉共同委員查定之惟猶未見有何等進步卽在共同委員中其查定之原則亦未决辷至在六國團言之則以金額不定之用途不能漫視然賠償金問題實非銀行團可干與應委公使團　理之因是要求由公使團會議矣其結果必由公使團命各委員着手查定無可疑也 
　　如上所經過有種種問題種種議論續出然我政府以急於得資或竟排萬難而俯允之亦未可知蓋今日我政府所希望者或者非在區區之條件而在（一）草約之成立與（二）成立後一時先付金之問題矣 
[庚子賠欵問題]  
　　庚子賠欵本與彼之經濟借欵異其性質無論何國要皆不以緩急爲意者也然其間因不國際問題之錯雜故不但外交家之敏捷者將利用之也如俄國關於該問題且着着進步此則純係有外蒙問題之故若今日六國借欵縱令不能得前額然旣簽字具有借欵旣成之形式或者可避外交問題之壓迫然如今日之狀態應不能以借欵問題拒强俄之要求也俄國曾發拒絶賠欵展期之通牒有曰 
　　俄國政府不承諾賠欵展期中國政府可明示付之期間及其方法云云竟以此强硬之要求送致政府矣且俄頻在北滿地方爲自由行動據現勢縱不能遽行海關之押收然嘗以開掘我邊境之礦山或採伐森林以爲債權之履行日出恫喝之辭此非特恫喝而已賠欵無取於列國之共同行動故俄國旣行使本國之債權列國亦無可以干涉之理由以是十六十本兩日公使團會議於關稅增收處分案之題間接議賠欵問題結局議决以增收額約一千萬兩由賠欵關係各國按數分攤矣此决議合計之俄國對於六百萬兩可得二百萬兩餘然尙有三百萬餘兩尙在追逼聲稱如不能償還仍當出以激烈手叚與曩時無異也 
　　要之賠欵問題實與借欵問題有密接之關係旣有所謂六國借欵成立以前延期一語則今日之談判苟不達於勉致成立之程度則我政府後來之危境殆不可言喻而六國團知之遂無不用其壓迫之手段矣（未完） 
[政府對於賠欵緩期之態度]  
　　十一國賠欵問題政府前已正式照會外交團聲明緩交理由并函請美使從中調停日前忽接俄使函稱俄國對於賠款案主持單獨進行大總統因在府中召集趙總理周陸兩總長密籌對待方法並提出討論問題三項（一）十一國賠欵惟俄國擬單獨進行政府是否應另籌單獨對待之法當由公决（一）俄國賠欵如因俄使之要求即行提前交付其他十國如果援以爲例齊起要索當如何對待（一）因俄使之要求如須駁議則此項駁覆書當持何種理由及應取何項語氣當速核議陸總長主持對於十一國當具同一態度不可或有偏倚此次俄使雖持單獨主義我國仍須認爲十一國團體上發生問題擬先通函十一國公使請其顧全邦交酌量展限俟得覆函再行另籌辦法遂决議照辦並聞日昨已照會俄公使請共允認緩期交付如俄政府堅執不可亦須俟中國借欵成立後始能交付云 
[孔旅長詳陳河東叛亂情形]  
　　山西第一師步兵第一旅旅長孔繁霨由河東逃出奔赴都城面謁大總統呈明河東種種情形已誌前報茲復探得孔旅長原呈大總統節略於河東情形及此案原委甚爲詳盡特摘錄如下 
　　（一）張士秀把持河東鹽欵設立廻瀾公司及崇義晋錢舖代收儲存至地丁錢糧各欵亦不解省併不呈報用途祗與李嗚鳳狼狽爲奸互相分肥都督民政長因謀財政統一遂議設籌餉局專管徵收地丁發放兵餉等事呈請任命南桂馨爲局長（一）南局長至河東後張士秀並無册簿祗交空文一角淸單一紙内開所有鹽欵地丁各項悉數用盡 
　　（一）李嗚鳳於每月領餉時祗有印領並無細册其餘各營亦無實確數目南局長按照陸軍向章辦理所有一切兵餉非具有各營團淸册不得發放查本旅活支銀三千兩馬乾銀四千餘兩其實銷數目每月祗需銀二千兩其餘悉被李嗚鳳侵吞因之各營長與李嗚鳳大相衝突而與南局長銜恨遂日益深 
 
 
 

Page 3

 
 
　　(一)本旅長官多係前淸第一標老頭目與南局長感情甚洽李嗚鳳因自己弊端均被南局長查出而各營長又與南局長感情相投恐陷危險遂運動第一團第二營營長郝富珍第二團第三營營長謝德元礮一營營長劉得魁故意與南局長種種反對張士秀亦以李嗚鳳之弊端業經敗露則自私實迹亦難隱瞞遂百出伎俩主謀反對都督暗使李嗚鳳運動各營出而作亂佯爲調停實則居心叵測希圖擾亂大局擁兵竊據 
　　（一）旅長於二十四日抵運後聞張士秀李嗚鳳邀集各營並各商號每月開軍事會議所議何事雖不甚悉其大旨係研究反對中央任命非借題發揮不可二十五日開議時張士秀持無名信一封聲言由省中寄來内云已派定孔某接旅長事王乾三接二團事李某接某營事閱畢即將原信撕破擲地隨被劉得魁檢起對衆誦讀於是衆皆憤恨不平李嗚鳳遂哀求呼營長保其地位 
　　（一）二十六日合城發散傳單歡迎公孫長子查此人係由石莊與旅長途遇二十七日開會時公孫長子主張反對中央命令尤力並勸各營一致進行閉會後即向運城知一要火車多輛聲言開差並貼店站等事一時全城驚慌旅長與南局長在籌餉局得此種種情形仍持穩健主義想若輩當不至如此之續横是日夜一鐘半有李復佐差人專函請南局長赴東　廠排解河東事不意甫至東廠即被張李扣留捆執拷打二十八日早張士秀送信籌餉局令大家不必驚恐祗云南局長與李鳴鳳口爭被李扣留旅本部惟時均以和平解决爲主當由旅長與張士秀去信請以大局爲前提極力和解爲望彼等竟置之不理擅委局長杜連瑞勒索餉械解散謢局工程各隊分配各營又派人請旅長至伊署暫避數日甫出門彼即派兵圍局並將局内欵項帳目及密碼電本等件搜去此時將電報郵政各局均已派人把守四門緊閉全 
城戒嚴旅長見其種種舉動心不可測遂赴馬一團一營營長公寓暫避當聞將南局長用刑審訊並聲言與南局長起訟已　電中央云云 
　　（一）查張士秀告示内云南孔二賊均被拿住商民勿驚等語當聞若輩派兵四出搜捕旅長旅長急於二十九日微服乘隙出城在附近民村暫住二日一面派人進省報告都督一面懇請土民探聽彼等情形據云彼等已派兵駐守黃河各口又調第九團團長景蔚文守韓信嶺等處並聯絡陜西陳旅長以爲抵抗之計初一日旅長始由運徒行初四日抵河南府初八日來京旅長本中央任命人員遇此危機大局攸關不得不隻身赴都據實呈報 
統一黨討論憲法之着手 
[推舉憲法起草員]  
　　十八日午後一時統一黨政務討論會開第五次常會首由　管候報告開會理由略謂本會原爲計論憲法而設所有憲法　重要間題業經屢次開會尙未議决方針卽本黨主張亦未歸一致現在各黨倡議組織憲法研究會本黨旣欲加入該會自宜先行討論一致方針然後可與各黨協商籌備進行方法以代表本黨之精神意思現在或由會中指定人數或另延深谥法理者到會研究應請諸君决議會員姜廷榮亦謂如能延聘精於半理者數人先擬出憲法大綱以供大衆討論將來方有效果衆贊成推舉本會研究憲法員王揖唐吳琹孫二人次由董其成起言贊成趙君之說將推舉江紹杰饒孟任妆廷榮專任研究憲法之責姜廷榮則推舉王月波吳道南張蕚華江洪杰等共同討論王揖唐推舉嚴仲良張善與康士鐸三人俱經會員認可曹倜主張憲法採取美制以爲今日欲求統一非採美制不可姜君謂美制雖由總統負責任而中央權輕法制雖有内閣代負責任而中央權重中國欲求組織强固政府各省實行統一仍宜採取法制今日規定憲法主張當從大局設想以無限特權歸之大總統固不可而限制大總統太過使不能辦事亦非云最後王君復報告湯君濟武吳君景濂等在中華飯店邀請各黨中人提議憲法研究曾籌備事宜江紹杰即承認爲本會憲法研究員立謂吳君景濂等發起該會之意不過欲求各黨憲法上主張之態度而已討論畢卽由會長决定於下星期三開憲法特别會議衆贊成遂散會 
[東西兩盟之大會議]  
　　庫倫背叛獨立全係以一部份之私意假冒全蒙名義與外人訂立私約各蒙盟旗多不以爲然去歲蒙古王公組織長春會議均極反對庫倫故邇日各盟旗之嚮附民國及王公之親至北京與政府相接洽者絡繹不絶今歲洮南蒙王聯合會以及西盟王公之會議均相繼舉行據所聞消息分紀於下 
　　洮南蒙王聯合會第二次會議此次會議各王公僉謂活佛之舉動一方面爲背叛民國一方面爲背叛全蒙應合力征討取消獨立因議决一面電請政府協助兵餉以武力解决一面整理内蒙政治從地方自治入手其經費由中央與各盟旗分之 
　　西盟蒙古王公會議此會爲綏遠張將軍所組織與會者有二盟二十二部三十四旂各王公貝勒所提議之事件（一）聯合東蒙各盟旗反對庫倫（二）整頓西蒙政敎以謀統一（三）派人分赴外蒙各旗曉諭以共和之眞理使之嚮附民國如活佛怙惡不悛卽將以兵力從事此番會議尙未完畢 
[前淸皇室移宫紀聞]  
　　前淸隆裕太后因優待条件内指定住居頤和園本擬去年四月初一日遷往嗣因大總統挽留是以暫住三海自孫黃與各代表來京之後趙總理與各總長常在内游宴往來頻煩近外國人多有游觀者輕薄譏誚在所不免因之觸景傷懷聞刻擬於民國二年四月初間一律移往頤和園居住除攝政王府另行移交外西苑一隅南海中海北海一律交與民國政府作爲公園或游宴之地已飭内務府預備保存各物點交民國政府接收並令世太保擬稿知會總統府國務院内務部云 
　　近日因開放大淸門外間遂有民國政府擬强迫淸皇室移住頤和園之傳說昨有某國駐京訪員因此事往訪世太保聞世太保語該訪員云强迫遷宫之說實屬子虚此次開放各門實爲利便交通起見並無他意卽擬以西苑充作總統府及國務院其地亦悉屬外宫與今兩宫所居之内宫隔離三大門相距甚遠臺無關係近内宫處有太廟奉先壽皇三殿此三殿爲皇室所尊重兩宫守此三殿足矣至其餘宫殿悉屬無用卽使異日皇室經費完全支給兩宫移駐頤和園此三殿仍當割歸皇室永遠保存以續香火至近日外間有一種流言想係奸徒藉作離間皇室與政府之計云云 
[前淸肅邸旅東之行蹤]  
　　自共和宣布後一般謬妄之徒假托宗社黨名義逋匿關東日租界而尤以前淸肅邸爲招搖口實其是否與聞不得而知惟肅邸於前歲赴旅順避居時其原因有二一恐北京不穩一係負債太多自到旅順後卽賃居日人房屋深居簡出有往見者皆拒而不納現在共和成立五族大同各親友勸其歸京者甚多彼允於舊曆去年三四月間言旋至夏間政府深悉此情適黃君克强在京亦極力主持代肅還債勸其卽速還京免爲人所利用袁總統及趙總理均以爲然後遂因事擱起自張錫鑾到任後亦欲設法消弭此事特呈請政府飭外交部與駐京日使交涉令將前淸肅邸送還北京並担任代肅還債及到北京後特别優待如此則所謂宗社黨者自可根株斷絶且足以示五族大同之義政府亦頗爲然昨已設法施行由關東都督福島氏下令驅除南滿一帶之宗社黨人而肅邸亦遷居於關東都督府左近之山下係舊有俄人官房相距約二里許並派有警兵巡守或將於下月返京云 
雜評一 
[借欵談一]  
　　蒙藏事急矣賠欵事尤急賠欵之急迫倚賴大借欵誤之也大借欵之反覆無成以有賠欵故外交團授意銀行團以迫我於難堪之境也嗚呼不希望大借欵則賠欵或已羅掘應付無賠欵則大借款亦决不致若此刁難事有相因而至豈偶然哉 
[借欵談二]  
　　第一次之大借欵交涉不必論矣即以此次之大借欵交涉言之利率也折扣也限制用途也監督財政也任銀行團之條件若何嚴酷而我皆一一含痛茹苦以承認之所以然者不過急於欲得此七百萬鎊之墊欵耳今墊欵竟絶望矣吾玩弄外人歟外人玩弄我歟彼希望大借欵成立日惴惴然致欵内國人之破壤者亦自悔其愚乎 
[借欵談三]  
　　大借款無成則營謀小借款大借欵一旦有望則又取消小借欵今大借欵又無望矣又另謀小借欵矣借債反覆至此卽在個人亦財政上之信用全失而至於無債可借何况國家嗚呼吾恨政府吾尤恨信口雌簧之國民 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東省又有宗社黨餘孽發見]  
　　日前奉天督署得北路偵探員報告南滿沿鐵道一帶濳伏宗社黨有五千餘人除大連外以長春公主嶺爲最多南路以周某爲首領北路則左憲章爲一隊朱少臣爲一隊聲息相通而聽南路之命令現因軍糈匱乏由張氏向與南滿最有關涉之某國人借洋七百萬元以礦權爲報償條件已訂妥某國人意欲於起事後方能如數付給該黨則要求先付十分之四尙未决定該黨又議向當地富户籌借於是左隊之匪在懷德古榆樹地方向李相遠勒交二千元將李之幼弟綁去朱匪在伊通州向張油房勒借日洋一萬元將店主張文修綁縛被防營偵知派兵往剿匪傷九名而我軍官一員被匪槍斃現已竄至四平街附屬地界内該黨羽翼甚多聞直隸山東之匪亦相勾結願爲響應近該黨聲言庫倫哲布尊丹巴派人遊說左朱允贈餉械令卽起事此說果確殊爲鉅患應速籌防等語張都督閱竟以偵探員所述雖得自風聞然狐鼠憑依情實可慮當卽傳集各師長到府授以機宜並令派兵痛剿仍由都督府電諭各防營認眞防範故黨人竊發之議論刻又爲之徧起 
　　又聞新城西三家子屯住民陳景春向來行蹤極爲詭秘近乃以宗社黨宗旨各處煽惑人心日前經該處巡警查知前往捉捕詎陳消息靈通聞風先颺警區乃呈報府署請爲嚴緝 
[寗海大同黨滋事]  
　　台州素多海盜近因嚴禁種烟盜匪更形猖獗本月二十一日軍政府接據該屬緊急公電謂寗海大同黨聯結他黨聚衆二千餘人在北鄉馬岙地方運械樹旗謀爲不軌人心惶悚危急萬狀乞速撥大兵剿除以保民命寗海縣縣議參議兩會迫叩養印等情朱都督准電後以張督辦載陽籌備未完尙難開拔不得已密電該防統領火速派兵防勦並令新軍第二十二團第三營管帶謝鼎君星夜督隊開差云 
[皖省國會覆選之風潮]  
　　一月二十六日爲皖省第一區衆議院覆選之期糾察員史推恩當場對衆宣言謂桐城光昇此次運動甚力如有人敢投光某之票者我當以手槍奉贈光遂因此落選憤急之餘卽至第一地方廳訴訟謂史推恩敢在衆議院覆選會場開放手槍擾亂秩序殊屬違法旋經崔檢察廳帶領司法巡警前往將史拿獲拘留看守所事爲柏都督聞知卽派人將史保釋及下午四時不知何故柏都督忽派憲兵隊及警察多人將黎宗嶽捕去聞黎亦因衆議院選舉事來皖事後柏督即傳知司法司長及高等審判廳長至都督府訊問現皖人以柏都督於神聖不可侵犯之選舉期間逮捕無辜無不憤激異常已電禀大總統查辦矣茲將覆選當選人錄左 
何雯　張塤　吳汝澄　賀廷桂　金栥 
[銅官山礦之波折]  
　　皖省銅官山礦前經都督派委程源銓承辦嗣有皖人竇以藩謂程某無辦礦學識且有勾串洋商情事呈請都督取消當由都督派委高炳麟赴滬確查現柏都督已據程某云並無勾串洋商實據當經宣布批示略謂程源銓旣無勾串洋商實據卽無取消前案之理由惟公家贖回該礦糜欵甚鉅自應兢兢致愼免蹈前轍仰實業司轉飭程源銓籌足資本從速開採毋貽旁觀口實 
[祁警廳又閙新元宵]  
　　安慶警察廳長祁炚寰因搗毁神像捆縛商民激成罷巿風潮業已兩誌前報詎一波未平一波又起祁誠可謂好事之妄人矣茲將皖函錄述如下 
　　皖省西門外商民某以一月十五日爲新曆元宵舉行燈會以誌慶祝一時燈火輝煌鑼鼓喧天由西門外進城時道旁觀者莫不興高采烈卽都督府及各司署亦均放鞭歡迎獎給糕紅洋元等物詎十時出城行經七區警察分所因該區員與迎燈某素有嫌隙輒令巡士詭言區長接燈將某誑至該區門首竟謂違犯巡章不由分辯喝令巡士蜂擁捕拿彼此遂起衝突復以電話逹警廳詭稱玩燈之人在區閙事於是祁警廳炚寰亦竟不察虚僞立派警兵排隊前往不問情由開鎗轟擊如捕大盜見者皆一閧而散不料有湖南商人某逃避不及竟被該區警兵追獲即用槍上刺刀連戳數刀刻已因傷殞命現聞湖南同鄕會昨已開會公議對待方法不日將赴法庭起訴矣 
[北京大學定期招考]  
　　江蘇民政府敎育司通告云本月十二日准敎育部元電開北京大學本年八月開文理法商農工各科新班貴省合格學生志願應考者每科約有幾人希電復又該大學於四月開辦預科新班擬二月間在北京漢口上海三處招考請飭合格學生志願入學者先向本省敎育司報名俟考期確定再由本部電令赴考等因合行通告各分科預科合格學生一體知悉如志願應考者務於一月三十一日以前親到本省敎育司報名以憑分别辦理部限迫促幸無觀望自悞 
[捕獲公道橋大刧案正犯]  
　　江都縣東北鄕公道橋鎭被帮匪連刧五十餘家一案前經北六集民團長徐長桃等協同軍司令部所派兵隊拿獲匪徒十四名由四十八團團長陳兆豐解至城内軍事審判長李君士哉審訊據供該犯等平日雖有不安本分情事　非此案眞盜以故禀由徐司令寳山令飭陳團長重行購線嚴密緝捕現經該團長在天長縣界獲住張大獃子劉小祥子兩匪解城送訊經李審判長加意研鞠該犯等供稱此案共有一百卅二人在六合界之西梁山取齋開至公道橋時正値六句餘鐘卽行分别搶劫等語李君當將確供稟明徐司令除由徐君電咨程都督定罪外仍飭陳團長捕獲餘黨云 
[請兵勦捕宜興幫匪]  
　　宜興縣東鄕陽溪鎭帮匪頭目周應龍已被許知事捕獲而下邾橋之著名匪首馬洪明馬三胖依然逍遙法外近聞該匪等揚言此次周老頭子被捕實屬出於不備以致無法截留現已令徒黨多人雇舟入湖勾結廣福木瀆大帮匪類前來報復並將乘機攻城刧獄以救周某等語該鄉士民前已稟奉都督電飭兵艦剿捕乃事隔多日此項兵隊迄未開到現又由周鐵橋公民電禀都督云南京都督鑒敝鄕下邾街著明匪首馬洪明馬三胖等嘯聚匪黨日衆膽敢白日焚掠並擄人勒贖行政官置若罔聞迫求迅速派員進剿地方幸甚宜興周鐵橋公民張保復等公叩 
[紀鎭嵩軍擒斬巨匪李永魁事]  
　　河南匪首李永魁係嵩縣班役秉性梟桀因積案投身匪窟去歲秦中起義劉雪亞遊說綠林曾委第四標標統原冀其洗心革面建功民國以贖前愆不意匪性難馴終懷携二竟趁國體變更中原多事之際羅接嵩洛亡命僭僞稱王嗣復受會匪姚光武之煽惑謂天命已歸指日可帝姚遂益無忌憚築堡寨以爲都城列匪黨而稱將帥膽敢率其死黨攻撲縣城其罪實死不餘辜惟時鎭嵩軍自秦歸豫軍械不齊營中復無巨砲幸該軍統領劉雪亞及各將士俱秉熱誠同仇敵愾其馬一標统帶憨玉琨步一標統帶柴雲陞步一標二營管帶武世淸又皆身先士卒出生入死奔走於冰天雪地之中爲國忘家故終能擒斬李匪削平大亂茲將其事實縷陳如下 
　　元年十一月間李賊聞該軍西搗避竄界嶺嶺居嵩永之交山極險惡憨玉琨聞風馳往乃山路崎嶇溝嶺重疊歧路百出採緝絶難柴憨兩統帶乃傾囊購覓眼線舉凡樵夫牧豎以及山拗之村鎭鄕僻之人家無不許以獎酬冀得消息而冰雪漫天山路梗塞軍士服御單衣連日跋涉饑困交迫彼時部下雖鼓勇作氣亦漸生懈心憨乃長跪雪地爲詞演說激勵部伍聲淚俱下遂令疲者復興饑者復振凌冰履雪冒險復進一日憨僅携護衛兩人巡查至鷄頭峯突見對山數人倉皇遮走俱持槍械遂執槍遙擊傷其兩人一仆一逃及馳至執訊仆者傷在左股乃僞天王弟僞九千歲李福祥也李賊被創逃抵龍潭溝柴雲陞偵悉蹤跡督兵飛剿與匪相遇其時該匪烏合甚衆知難幸免惟性命相撲自辰至酉奮呼酣戰該軍士卒用命無不以一當十擊斃其僞左元帥杜茂榮僞後路先鋒高紅丁等二十六人生擒僞大將軍馮松倪麟郭老八石保張六成陳玉堂陳天西康心姓賈讓成鄭葱趙老五康廣標張蝤子等李賊率衆奔潰奮死東竄柴奮臂大呼督兵窮追夜以繼日嗣聞其避匿左峪谷底嚴守要隘柴乃約憨互爲聲擊柴搜東口憨截西谷而壑底曲窄懸岸上合蛇入而戰極難得勢柴憨乃身先士卒分途魚貫而進賊窮於趨避拚死抗拒鏖戰半日之久雙方夾攻槍斃賊黨之狡健者八九人而巨匪李金堂李會姓李殿勛許貴堂叚成姓李玉殿高春來等勢知不敵跪伏受縛復訊李賊行蹤云携姚金銳輩曾登山瞭望想鬨鬭時已俟睱遠逃矣 
（未完） 
[山東水上警察之發軔]  
　　東海關監督呈請將煙台水上警察事宜劃歸警道統轄以一事權當經周都督飭令警道核議茲將警道呈覆文錄下查東省海疆形勢自成犄角南迄日照與江蘇海州毗連北迄海豐與直隷鹽山相屬綿延二千五百餘里而煙台實居中權現隷於東海關之水上警察局雖辦理未久而成效漸著商民歡迎惟主權旣屬於一隅故能方僅及於附近今爲設立沿海水上警察之計自宜通籌全局酌定入手辦法仍以烟台爲中心點卽以現設之水上警察局爲總局南則掖縣之虎頭崖北則諸城縣之陳家官莊各設分局一所專設司員支配船隻額設巡丁以聯指臂而爲聲援循此計畫其利有六（一）可以統一警政（二）可以緝抽海盜（三）可以稽查漁業（四）可以救護商船（五）可以消防疫癘今威海靑島租界比隣海波不靖外人屢有責言萬一藉保護之名兵輪游弋將何以謝之此則關繫内海主權尤爲重要其利（六）也惟是謀全體之建設規制較宏需費亦鉅現値軍儲奇絀惟有就地就車籌欵之一法查海關向來附收之緝捕等項經費當然撥用此外一切漁船商船旣歸保護應參照烟台舊案於各子口一律普通收捐以佐行政而圖經久如實在不敷再請量爲補助其澄海礮艦一艘原爲緝捕而設自應撥歸警察之用惟海程寫遠尙須添置礮船二艘以立始基 
贛省近政紀要 
[特别政務會議]  
　　李都督於一月十七日在府開特别政務會議提議在府特設辦公總廳議案當經會場逐條通過（甲）本府特設辦公總廳都督及各司廳處正次長均列席同室辦公按照規定時間集散（乙）辦公時間每日午後一時起至三時止（丙）各司廳正次長不能同時出席任以一人列席或均有事不能出席時准以各該司廳總務科長及秘書一人代之但各正次長出席仍須帶科長或秘書一員出席無科長之司廳可派科員出席（丁）本府外來到文悉由收發員接收啓封摘由編號並註明收到日期分司廳登入收文簿彙送本辦公總廳核閱如核閱時對於分司分廳事項有所改隸卽由主管司長交收發員記明原簿以便稽查（戊）各項到文各司廳正次長閱過一律蓋章并各就主管事項詳細核閱除存查者不計外其餘應辦文件擬定辦法大意簽註文面呈候都督核定蓋章發辦（已）應歸各司廳處辦理文件當核定辦法後即歸各正次長携帶回署掛號發科次日辦稿第三日送稿刋行第四日繕寫發行自收文至發行不得逾四日但緊要公文須卽時趕辦或事關重大不能猝辦者不在此限（庚）各司廳擬定稿件由各該正次長携帶到本辦公總廳俟都督核閱到文後卽核閱稿件其有應行商酌處當即請示核定或有應酌改者由各該正次長臨時改正呈判以期敏捷（辛）判行稿件仍由各該主管司廳將所收原件及擬辦文稿分類編號歸擋以備檢查（壬）本辦公總廳置考勤簿各員到廳均須署名畫到或蓋章（癸）本規則係暫訂施行得隨時更正由都督以命令行之 
[編製元年政要]  
　　李都督現通令各司廳處文云照得民國成立已逾一載吾贛政治之進行雖未足以達完善之目的然此一年中舉凡所設施者整軍定亂視爲要圖行政用人迭經遷變或承中央之命令或經公議以施行有司則苦心經營本督則共肩責任用能維持現狀秩序不紛籌備要端規模粗具惟値此歲序一變百度更新往事追維政令之綱目難舉歷時久遠文牘之繁賾難稽苟非考其沿革述其案略彙輯成書難資考鏡本都督現欲編纂贛省民國元年政要藉覘一省之内情爲考期年之成績特定表式分飭查塡明定限期以憑編纂各該司廳處自奉文後應卽各就主管範圍督飭員司分科分案迅爲編查鈎元提要詳略貴得其宜分手疾書調製本屬易事務期依限報告愼勿視爲具文又通令云照得編製民國元年贛省政要業經本都督刋定表式另文分飭查塡在案惟詢事考績隨時貴不厭求詳計日程功遇事乃推行盡和各該司廳應自民國二年一月起每届月終將本月分所辦事項分科分案按照所頒成績表式彙編成册於下月十號以前呈報一次以便逐月由本都督府彙輯存案刋行俾資查考合行令知令到該司廳處卽便遵照辦理 
地方通信浙江 
[查獲軍火]  
　　寗波左路巡防統領常品蓮君致都督電云頃據第九營管帶常慶邦禀報駐三界哨官饒敬洲於本月阮夜一時放哨河畔見有過船一艘比卽查詰該船瞥見防隊卽先放槍饒哨官知爲匪船奮力捕獲搜出毛瑟槍三箱計六十桿子彈一箱貼有浙江沿海要塞總司令及先鋒團兩種封條連同運解軍裝之屠振黃屠鴻謨等八人拘哨扣留訊據屠振黃供係船行嵊縣屠家埠人軍火係張伯岐託運曹娥王公茂過塘行尙存槍彈多件等語隨經飛飭駐百官哨長李致祥至曹娥王公茂行起出老毛瑟槍二十二桿子彈一千二百五十顆小徑口子一千七百五十顆風衣四件據該行稱係張伯岐寄存并有浙江沿海要塞總司令長兼都督府顧問官張伯岐名片爲證查購運軍火定章如無陸軍部或都督之公文及護照而逕自購運軍械者除軍械充公外其人尙須按照私運律懲辦此項軍械並無前項公文護照確係私運案關重大請速電省核示等情查張君伯岐現任要塞總司令確係純粹法人斷無違章私運情事此項軍械顯係假冒張君名義案關私運亟應澈究如係假冒關係尤重合亟電請核示詳情續呈等語未知朱都督如何答復也 
直隸 
[省會名單]  
　　直隸省議會第四區覆選當選人　邊守靖蔣燿奎　張慕希　吳延謨　張玉琪　孫仲蔚　王觀保高崇漢　王寳錄　詹淮淸　程繼則　楊萬選　楊澤濡婁玉熊　郭希賢　張書和　孔慶錄　劉春霖　吳廷選劉　炤　王蘭興　候補當選人　李登華　張　浡楊希曾　陳蔭棠　栗文龍　張桐年　杜承漢　劉馨桂張榮棠　蘇兆瀾 
奉天 
[省會名單]  
　　奉天省議會第一區覆選當選人　張克明袁金鎧　馬廷銘　佟兆元　富　元　曾憲文　趙玉潤梁維新　趙乃普　王明濳　佟宗萬　王如山　陳瀛洲臧景祺　吳文成　貴　和　李友蘭　楊紹程　孫逢吉秦玉璞　李承德　高瀛海　劉慶普　王國棟　程九恩鄭英瀾 
吉林 
[省會名單]  
　　吉林省議會第一區覆選當選人　劉文田曲永聲　楊作舟　吳玉琛　趙成恩　解啓愚　謝廣霖田錫思　王繼昌　張文翰　李恩露　郭麟誠　李慶榮安徽 
[改委警長]  
　　皖垣警察廳長祁炚寰撤任後即經柏都督改委總務科長趙善如代理旋因各界不認刻又改委霹靂白話報編輯李君辛白署任矣 
揚州 
[勒閉土業]  
　　揚州各土膏店雖經鄭前知事出示勒閉乃各土店均以存貨未盡爲藉口而鄭君所派調查員戴照甫亦未將各店存貨認眞淸查以致烟禁廢弛竟有售至舊曆歲杪之說者現新任知事李君忍庵特與江都禁烟局長汪幼儀商定飭令各土膏店於本月二十一日（卽舊臘十五日）售完存土十六日一律閉歇不准藉故遷延致妨禁烟要政現各土店已首先承認遵限閉歇爲各膏店之倡云 
[運司風裁]  
　　兩淮運司張弧抵任後曾發通告禁止兩淮舊日冗員非時干謁及倩人吹荐如違記名永不錄用詎現復有舊運判班陳鈞等四人意圖嘗試依然來轅求見並倩人說項張君大爲震怒卽將四人名册注明不錄用字樣并牌示宣布陳等復請多人緩頰迄未蒙收回成命云 
鎭江 
[關督到差]  
　　新任鎭江關監督袁思永君在京與英公使朱爾典君接洽後乘輪南下道經滬江已於二十一夜附德和輪船抵鎭不日卽當視事鎭郡政商各界擬假曹園開會歡迎云 
[轎夫結社]  
　　鎭人王某等發起創辦野雞轎行並於二十號邀集各野鷄轎夫三百餘人假大校場演武廳開成立大會公舉王某爲正主任張某爲副主任林某爲交涉長朱某爲文牘長王有成爲會計長林子祥爲庶務長某某等六人爲調查員四人爲雜役該行以苦兒院所引起故名曰苦力公司擇定龍埂爲總機關部西門橋賈家巷爲公務所按月繳苦兒捐錢三十千文外餘槪不認一捐查野鷄橋共有三百五十乘現已提議不日齊集賈家巷口預備與徐松山攻擊經衆贊成立誓簽名徐松山聞之已延請律師預備訴訟矣 
[鐵路新鬼]  
　　二十一號午後二時由寗赴滬之快車行至鎭郡周家塘地方適鄕董吳某年逾六十老態龍鍾誤入軌道行走不及避讓被車撞倒碾死後復拖至一里許手足各一均被碾去並洞穿腹部血流滿地見者莫不慘之 
湖北 
[發明兵車]  
　　機器工人陳少卿等發明一種新式兵車以之抵禦彈丸頗稱合用其式係用二分厚鐵板遮蔽周身前後雙方皆有槍眼車内可容三人現因庫事吃緊特趕造一車送呈都督府查驗黎公比飭試驗以其進行稍滯尙須悉心研究增加速率惟該工人能發明此車亦足嘉獎當飭運赴漢陽兵工廠令各工師技土協同討論俾資克成利器並擬請獎該工人以工兵軍職以昭激勸 
雜評二 
[皖省選舉風潮之離奇]  
　　異哉皖省之選舉風潮吾不知史推恩何仇於光昇而必以手槍迫之落選吾不知柏都督何爲而忽將史推恩保釋何爲而又將黎宗獄拘去光與史之關係何若史與黎之關係何若黎與柏之關係又何若迷離惝怳不可測度夫選舉公事也史也黎也皖之有名人物也乃亦演此迷離惝怳之風潮不可解 
[大同黨亦思起事耶]  
　　寜海之大同黨不知如何之大同黨也其黨魁不知如何之黨魁也旣以黨之名義揭櫫於衆必有所謂黨之宗旨台之匪台之煙民素爲浙人所痛恨而乃與之結合揭竿起事吾不知該黨之宗旨是何宗旨也不可解 
[祁廳長又閙風潮矣]  
　　祁廳長前次閙毁像風潮縛紳士辱商人開槍如臨敵合城大憤是一妄人而已理宜即時撤退而乃猶豫不决任其妄爲致再演燈會風潮吾不知皖省大吏之耳目何在也不可解 
[宗社黨之餘孽猶在]  
　　宗社黨在今日已無立足之餘地而不謂南滿鐵道一帶尙有餘孽數千人隱伏彼一二滿族之宗親不足責也所奇者尙有漢人爲之布置更有某國人投以資本濟以軍械用意果何在也不可解 
 
 
 

Page 7

 
 
本埠新聞華界禁煙問題彙誌 
 [P造報煙民細表> 
　　禁煙局長嚴濬宣君曾將上海煙民分别男女及籍隸本縣本省外省詳細列表報告行政官廳已誌昨報茲悉嚴局長因恐尙有遺漏連日派員重復確查茲已據各員查復分爲士農工商及僧道無業與各人年歲男女總數開列細表再行報告如下（士）一百四十八人（農）二百零五人（工）一千八百三十六人（商）一千三百三十八人（役）二十一人（僧）二人（道士）七人（地甲）三人（無業）二百十三人（年在二十歲以上者）一百六十八人（年在三十歲以上者）八百九十人（年在四十歲以上者）一千三百九十一人（年在五十歲以上者）六百六十二人（年在六十歳以上者）三百七十六人（年在七十歲以上者）七十五人（男）三千四百五十三人（女）三百二十人 
[冒充調查員]  
　　二十一號薄暮時有曾子元者手携皮夾一隻行經新北門大街被八十五號崗巡見其形跡可疑上前盤詰檢閱皮夾内有烟具一副詢其何用則置之不答惟自稱我是禁煙局調查員正在爭論之際適爲調查員王曾壽所見向曾詰詢謂汝旣充調查員有無證書可憑曾瞠目不能答即由王曾壽出視自己證書囑令該崗巡將曾拘解警局暫押一面回局報告嚴局長於昨日函請穆警務長將冒充調查員之曾子元移解地方檢察廳訊辦（按此事已略見昨報此爲另一訪函與昨微有不同） 
[調查員入室閒談]  
　　城内侯家路玉業公所附近某姓家於前晚八時許突有禁烟調查員携帶巡警共計五人叩門入内某姓男子時正外出僅有老少婦女三人一見之下驚惶失措該調查員等以爲心虚張皇即至室内搜查旋復索燭登樓入内寢窮搜多時毫無所獲繼乃高坐向諸婦盤詰有人吸煙否且令繳出烟具或以危詞恫喝或以善言紿誘諸婦答稱前雖有人吸烟已於曩年租界禁閉烟館之際戒斷調查員曰當時何以即知城内須禁吸而戒煙乎且前旣吸烟必有烟具留存諸婦答言早已銷燬調查員曰至少必有烟籤一根並以該姓甫於本年爲子完姻復問曰爾家新娘子何往告以赴親戚處應酬復問何家親戚住於何處纒擾一時許始揚然而去 
[巡警查獲煙民]  
　　閘北三區巡警前日查獲私吸洋烟之陳桂昌夏貴二人八區巡警亦查獲吳啟有一名均解巡警局由司法科長移送檢察廳經王檢察員分别研訊察得夏並無煙癮卽予省釋陳吳二人押候騐明再核 
[定期召集省會議員]  
　　上海縣知事奉選舉總監督訓令云内務司案呈一月十日奉大總統令各省省議會議員選舉法業經本大總統於民國元年九月公布施行嗣復製定省議會議員第一届選舉日期令迭飭各該選舉總監督依限辦理在案現在各省省議會議員覆選舉除據報延期各省分外餘均遵令舉行自應飭由各省行政長官分别召集爲此通令各該省行政長官自令到之日起即先行發布省議會議員召集令凡複選未經據報延期各省分限於民國二年二月十日以前召集其已經據報延期各省分限於該省省議會議員覆選舉行後由該省行政長官酌定日期召集各該省議會議員均一律依令齊集省城俟該省議會到有總議員三分二又上時即行開會開會之翌日卽先舉行參議院議員選舉以重要政此令等因奉此查本省省議會議員選舉除第三第四兩覆選區未經延期外第一覆選區曾延期十日第二覆選區曾延期五日現覆選當選人雖經一律選出惟答覆應選給領證書尙需時日自應遵令酌定召集日期茲定於中華民國二年二月二十日召集各該省議會議員希各隨帶議員證書齊集南京省城各赴省議會報到如是日所到議員已滿三分之二應卽定期開會開會之翌日並即選舉參議院議員本省各項要政諸待設施並望如期集議協助進行爲此訓令各該縣知事迅速通知各議員查照 
[外交部派員履勘界綫]  
　　北四川路界務交涉迄未解决茲由外交部特派調查員林君到滬察勘界線以憑解决昨日午後林君偕閘北龔警長同乘馬車由北河南路經寳山路至四區轄境鄧區員預派長警照料即由龔警務長傳齊四區全體巡警誥誡謂閘北轄境均與租界接壤各巡警制服均宜整齊務各振刷精神站崗免致貽笑外人龔君誥誡畢復乘馬車至寳興路口下車步行至北四川路由鄧區員導引至士慶路丁興里崇福里麥拿里等處察勘鄧君告以崇福里前面坐落租界其後户即是華界惟麥拿里路不通行兩里祗隔一牆麥拿里已設崗警須穿行崇福里而崇福里各居户門牌係雙方釘立彼處現有新屋六幢雙方均未往釘門牌云云繼至五區由龔區員導王阿瑞里一帶路線詳勘一週卽分道而返時已薄暮矣 
[鐵血軍大閙警區續誌]  
　　鐵血軍兵士葛德勝余干生等十八人與二區巡士衝突並將該區辦公室搗毁毆傷區員巡士多人當經該區將葛等拘送商埠巡警局轉解地方檢察廳派員預審諭令受傷警員赶緊醫治在案茲悉陳廰長業已將葛德勝等解送第三旅司令部轉送上海醫院醫治候示商埠巡警局長穆君則於昨日親詣該廳與陳君晤商良久以葛德勝等曾受軍人敎育不應聚衆逞兇爰卽同往程都督庽所禀請派員特開軍事裁判秉公判斷 
　　又聞昨晨陳廳長曾有電話知會第二初級檢察廳請吳檢察長會同穆局長赴第二區勘明當日毁去玻璃窻十扇桌椅數張並扯毁公事紙張甚多當即開單呈送地方廳存案備查並悉巡士沈淸堂當日被毆受傷後卽由區長送至醫院醫治旣被住留該院之兵士所見餘恨未息大呼巡士來矣衆即磨拳擦掌又將毆鬥該巡士見勢不敵立即逃回二區改送仁濟醫院醫治 
[鐵路協會挽留川粤漢督辦]  
　　鐵道協會因川粤漢鐵路督辦黃克强電請辭職特於日昨發電挽留電文錄下克强副會長鈞鑒前聞先生督辦川粤漢路事舉國皆爲路界得人稱慶茲閱各報載有與交通部衝突之駭聞又有電請辭職之風說夫川粤兩線創辦有年迄無成效前淸末造政府因專制太甚而釀起風潮民國肇興譚氏又以聲望不孚而虚糜歲月先生若一再辭職則不特川粤兩線無觀成之日而全國路界亦將永無改良之期務乞勉爲其難俾底於成是爲大幸中華民國鐵道協會哿 
[江蘇都督蒞滬四誌]  
　　江蘇都督程雪樓君蒞滬已三誌本報茲悉都督因患目疾連日延醫調治昨雖稍瘥仍未出寓惟聞此次至江浙交界處校閱會哨一事已發一長電報告國務院曁袁大總統察核矣又聞駐滬俄總領事格君交涉使陳貽範鹽務總理張謇商董虞洽卿前滬軍都督陳英士昨均先後到庽晉謁均由都督延見餘若蘇關監督陳昌穀陸軍步兵六十一團團長陳其蔚混成旅長李顯謨滬寗鐵路總管濮愛德閘北巿民公會長黃贊熙四川鐵路公司鍾九章前滬軍都督府顧問官湯濟蒼以及顧忠琛朱福詵王曜等亦先後到寓投刺一律擋駕 
[暗殺印捕頭案又審一堂]  
　　新閘印捕頭目台物生暗殺一案迭詳本報昨由英副按察官卜而乃君會同公選正紳先至派克路肇事處履勘一周回署後仍於上下午接續研訊英國皇家律師威金生正部局代表侃克律師同時蒞庭候示堂上命傳一百五十二號一百七十六號等四印捕及派克路七十八號居民男女華見証等各將前供順供一遍並由華探馬阿美西探片克禀述查辦情形畢即據印捕正巡官裴立脱君禀稱查有八十六號已革印捕夙與死者有隙而與七十號莫逆難保無主使情事且當肇禍後七十號在房假寐向詰慌張情更可疑應請澈究被告七十號等兩印捕代表德雷司律師駁稱几人熟睡驟醒形色自然有異决不足爲被告情虚之証據因復申辨多時卜君以時已傍晚宣佈退庭兩被告押候今日覆訊 
[開棺騐屍]  
　　浦東楊家渡鄉民陳掌林之弟陳毛林身死不明一案昨午由地方檢察廳陳廳長委派危檢察官帶同沈王兩檢騐員等渡浦至楊家渡斗姆堂南首停棺處所開棺相騐據陳掌林供稱已死陳毛林是民人之堂弟今年十四歲向在某甲船上搖船舊曆十一月廿六日夜毛林自親戚家吃喜酒回至船中其時該船與同業陳金泉之船並泊陳不在船祗令年未成丁之趙小鳳在船看守毛林回舟經過陳船趙卽招令同臥次日毛林忽然身死至廿九日民人得悉往看見弟右腹上有靑紫色當以身死不明擬即請騐旋有婦人混名慶阿姐即趙陳氏及張阿松串出地保龔小松江向民人力勸私和事爲警局訪聞遂被拘案危君得供即命沈檢騐員等將尸棺舁至空地踏底開棺將陳毛林尸身取出相騐良久報稱驗得該尸委係醉飽後氣閉身死周身並無傷痕危君親視無誤即着陳掌林具結重行備棺收殮候再訊究 
[再紀縱火圖賠案]  
　　虹口西華得路衡泰祥協記洋貨店因縱火圖賠保險銀兩業經公共公堂將該店股東何培康之寄子張金寳學徒湯和尙逮案訊實判張發押西牢三年並飭補提在逃東夥解案訊究又將該店所存貨物拍賣變價撥充善舉湯和尙交保開釋在案茲因湯無人具保昨日復由捕房將湯解送公堂請示聶襄讞商之美領蓋君判湯留候將該店貨物拍賣後再行開釋 
[日商索還軍火]  
　　滬北日商某洋行將大批軍械堆存南市萬聚碼頭之博記洋棧内被商埠巡警局長穆杼齋君查知以其違犯警章遂飭第一區派警守護並卽電禀程都督請示辦理曾記前報茲由該洋行具禀聲明所有堆存之槍珠一百箱係從奥國運來求請發還並將火藥提出分散出賣穆君諭候稟明陳交涉司請示核奪 
[鄉民擒獲强盜]  
　　本邑三十八保八九圖曹家渡西鄉民譚鶴甫家前晚忽被盜黨多人明火執械肆行搶刧當經事主鳴鑼告警由各鄰人四面兜拿拘獲盜犯葉榮生一名並拾得盜黨遺下之鞋子三只立送第八初級檢察廳昨日移送地方檢察廳訊辦該失主亦即協同地保投廳具報請爲查緝 
[禁用預印空白公文]  
　　上海縣公署奉省民政長通令云准國務院巧電開現在政治維新所有封印開印之虚文業經廢止乃聞各省官署尙有沿用預印空白公文者循名揆實殊有未協自應一律禁止以袪舊習而杜紛歧合行通電查照並希轉行各官署一體知照等因合行通令仰即遵照 
[社會黨衝打報館之公電]  
　　報館俱進會日報公會致安慶柏都督電云蕪湖皖江報突於十六日被社會黨員邢蕩湖董自由率衆衝打摧殘言論莫此爲甚請力予維持報界同感中華民國報館俱進會上海日報公會漾 
[海軍部派艦赴皖]  
　　海軍部劉總長近接皖省栢都督電稱皖省現因紳警衝突以致商界罷巿恐釀巨變請調兵艦二艘迅速來皖駐防等語劉總長准卽電飭駐滬海軍司令部赶緊派艦赴皖以資鎭懾現李總司令已於二十二號派飛鷹驅逐艦江利砲艦二艘由滬赴皖防守矣 
[自來水公司推廣營業]  
　　内地自來水公司以南碼頭滬軍營西首滬杭車站門前起至利涉橋止一帶住户增多用水較繁舊設水管過於窄小不能敷用爰於前日飭令工匠在該處一帶添埋大號水管並須接至潮州會館爲止計長一百餘丈業已開工安設矣 
[浦江陡起風潮]  
　　前日夜半浦江内陡起大風潮流湍急各船户大起恐慌旋有董家渡某木行之運木駁船一艘在太平馬頭傾覆木排散失當由水巡區派警援救將人船悉數救起得慶更生後又撈得廣木百餘支帶區暫留候人認領 
[鹽局長呈繳關防]  
　　兩淮鹽務業已簡任運司專任其事鹽局即須取消昨已由局長徐國安將關防呈繳程都督寓所奉諭留候核奪 
[紅十安會定期歡讌隊員]  
　　紅十字會前因温處水災組織紅十字隊延請前陸軍第一軍軍醫司長柏棟醫士爲隊長陳士芬醫士王心林王錫如副之楊柏蓀爲總幹事沈石農領掩埋隊前往温處災區放賑救疫活人無算掩埋尸身得千數百具茲已竣事返滬由沈副會長定今日會讌全體人員以示慰勞 
[製造局又將停工]  
　　製造局陳督理以陰歷年關將屈各廠工匠仍應循例停工惟陽曆年節曾經停工多日若再久停恐各工匠少得工資不無竭蹶故於前日在公務廳傳集各廠委員匠目公同酌議以陰曆十二月二十八日爲始至正月初四日止停工一星期 
[謝贈]  
　　昨承寳威藥房惠贈五彩月份牌兩幀繪圖工細設色鮮明實足令人生愛書此誌謝 
城内 
[地方檢察廳批]  
　　（閔子賢等請求拘提林潮洲批）狀悉查此案於上年十二月十八日該商與陸光明褚三全等將林潮洲扭訴到廳當經預審據林潮洲供認欠欵不諱而該商等堅稱騙欵逃逸因將林潮洲暫行收所候核嗣於本月二十日又據王友生汪誠銓等以林潮洲捲逃等詞呈訴前來當以此案純係債權債務關係不屬刑事範圍兩次批令逕赴審廳起訴該商與五友生等均有關係焉有不知之理乃爲日已久並不遵照本廳何能將林潮洲久覊因於本年元月九日將該被告訊明開釋今來狀所稱於開釋之後始批飭商等赴審廳呈訴是何言歟又謂須將林潮洲交還該商否則將捲逃之欵由本廳代墊此等措詞尤爲謬妄合行申斥（王友生訴請求立拘林潮洲批）狀悉查此案純係債權債務關係不屬刑事範圍已於該商上年十二月十八日訴狀内明白批示詎該商故意遲延並不向審廳呈訴本廳何能將林潮洲久覊因於本年正月九日訊明開釋茲閱來狀尤復牽涉刑事問題並請將林潮洲交還殊屬謬妄特斥不准（周老五請求恩釋陳潤生批）前據爾及趙木泉同具切結及胡松林之陳述與陳潤生之自供顯有詐欺情事茲忽呈請保釋反爲辯誣殊屬荒謬所請不准此斥（陳文麟等請求保釋陳潤霖批）來狀謂非人受愚自不待言該調查員等均係利令智昏有凟職務着候決定處分所請保釋未便照准 
[多妻主義]  
　　十六舗同安公棧主婦徐陳氏昨偕徐韓氏至地方檢察廳控稱丈夫徐芝廷重婚避匿將氏等遺棄不願請求訪提丈夫到案訊究陳廳長諭候批示辦理 
南巿 
[謠言何來]  
　　商埠巡警局長穆杼齋君以近日報載浦江内烏龜壳船藏匿槍械一百支人已脫逃由探查獲解局請示等情局中並無此案立飭水巡區查得浦江内並未獲到私運軍械實係謠傳昨已稟復穆君查照矣 
閘北 
[傭婦行竊]  
　　住居新民坊之孫鐵舟遣丁宋鑑亭偕荐保張耀生孔王氏等扭傭婦朱王氏至巡警局控被偷竊現洋一百元經凌科長提訊一過判移檢察廳查明訊辦 
[追還錢洋]  
　　吳萬元扭控韋福全乘醉攫取銀洋五元銅元千餘文一案前日由一區解至巡警局移送檢察廳經王檢察員訊明屬實判將起案之錢洋給還原告韋押候起訴同級審判廳開庭訊判 
[領回原贓]  
　　陳榮初竊取綢稅公所綢皮衣服三件被一區崗巡查獲前日解由凌司法長提訊屬實判將起案贓物給失主周貽範具領陳押候核辦 
公共租界 
[有無證據]  
　　裕通公司股東兼經理人范連生控股東蔡尙賓不認虧損銀兩一案前晚由廨復訊原告代表担文帮辦律師偕見證陳運德上堂譯稱蔡與原告合包法工部局石子虧折被告應派銀一千一百元開明帳目呈案請追訊之蔡延哈華托律師辯稱曾經付過洋四百元查原告所開帳目不符請爲澈查聶襄讞判蔡仍交保限兩禮拜呈出交洋証據否則即照原告所呈帳據核斷 
[原告自誤]  
　　任連城控姚友蘭不理抵欵一案前晚經公堂聶襄讞會同美海副領事復訊原告未到卽據被告代表費信惇律師上堂辯稱此案發生在蘇州兩造均係蘇人公堂無審理内地人民之權應請將姚開釋中西官會商之下以事出内地且原告屢傳不到遂判將案註銷 
[車夫收押]  
　　黃包車夫季連餘因串同匪徒攫取坐客莊許氏之金押髪被控由廨訊供管押候查在案昨經王襄讞會同美領海君復訊不諱判季押一月示儆 
[誣控攫物]  
　　朱王氏控黃則培攫取銀挖耳昨由捕房解廨經中西官訊明係氏誣控判氏押女所一月以儆 
[借端索詐]  
　　馬夫王阿寶以伊友在池浜橋石文濤浴堂内失竊衣服紏人向石勒詐洋五元昨由包探將王拘解公堂訊明以王事不干已着押五天 
[被告候審]  
　　槐永茂控顧佩卿騙取洋藥王龔氏控沈榮卿抵單不贖陳阿餘控吳湧泉又陳阿珠控戴娘娘均不理借款又黃藴瑜控王林記欠租葉龔氏控沈全卿不付貨洋等案昨由捕房將被告各人傳至公堂讞員以顧佩卿沈榮卿尙有另案諭令收押餘人分别交保過堂候訊 
[駁船沉没]  
　　昨有某西商雇駁船載運雜貨駛至虹口船忽沉没貨物飄流被舢板船户撈取一空向索不還該西商卽報捕房派探查明核辦 
[汽車傷人]  
　　五十五號汽車昨日經過天潼路將行人羅球撞跌受傷由印捕車入捕房送往同仁醫院醫治候核　 
[請緝逃妻]  
　　印裕海住西華得路廿八號昨報捕房謂伊妻張氏忽然潛逃請爲查緝捕頭准之 
[是否拐來]  
　　王張氏昨挈四五歲之女孩在乍浦路女忽啼哭不走巡捕疑係拐帶拘入捕房留候查明再核　 
法租界 
[失竊可疑]  
　　公館馬路陳萬豐烟紙店經理人某甲昨至捕房報稱店中洋箱内失去現洋鈔票二千七百餘元求請查緝當由中西包探前往勘得洋箱係置在該經理臥房内該箱並無損傷房門及窗門亦無撬壞形跡似非外人所爲即將該經理帶入捕房候究後由店主陳某自行保出請予免究捕頭准之 
（尙有新聞雜評轉入第八版） 
 
 

Page 8

 
 
[並非拐帶]  
　　姚錦琪楊正寳硬指戚祥龍拐帶女子張安珠向之拆梢洋一百元由捕察悉拘捕送廨訊究戚供松江人在張寳泉家爲工人主人家前用之使女張安珠近因其夫不務正業仍到主人家中主人因傭人過多令我帶伊來申另謀帮傭詎爲姚楊二人軋住串詐求鑒張寳泉亦投案聲明一切判姚楊各押兩月安珠交伊主人領回 
[混用銅洋]  
　　婦女張愛林與姘夫任阿慶專以銅質小洋在巿混用前日又在某店肆其故技當被覺察送捕後又將姘夫續獲一併解廨究辦任張俯首求宥判任押西牢半年愛林押三月 
[覓保領孩]  
　　粤婦趙陳氏帶領男孩至輪船上被探拘解公廨盤詰氏供出洋四十五元由趙旺卿爲中購買爲子判押候查明再核茲經捕房查明該孩確是生父所賣並非拐來禀復公堂判氏覔保將孩領回趙旺卿亦令交保開釋 
雜評三 
[維持生計問題]  
　　上海雖稱金裝世界實際上則貧苦小民居多工廠之工人也埠頭之脚夫也肩擔之小商也人力車之車夫也皆日籍勞働之力以謀生活近來百物昂貴謀生更復不易輒因爭論工價而閙風潮雖由於知識之愚暗然亦有迫之使然者情態亦殊可憐倘不急予維持彼益以富人專制爲藉口而反動之力愈大維持之法亦非一端或減房租或增工價或免苛細之捐稅或謀安揰之方法全賴我有力者斟酌社會之情勢而合謀之彼熱心之中外人士已發起爲車夫謀生計矣我知必更有繼起於其後者 
專件 
[勳位授與條例]  
　　第一條凡授與勳位應由銓叙局製辦徽章証書依勳位令第三條之規定授與之 
　　第二條勳位徽章式如左 
　　銀質飾金圓形鑄牡丹花葉紋中央圓版飾紅色嵌珠輔以四輪飾黃蓝黑白色各嵌珠以辨等差 
　　大勳位十二珠勳一位十珠勳二位八珠勳三位六珠勳四位四珠勳五位二珠 
　　前項徽章均偑於胸左當列於其他勳章之右 
　　第三條勳位証書由銓叙局撰文呈請大總統署名蓋印 
　　第四條勳位親授式之儀節如左 
　　國務總理偕同得受勳位之員晋謁大總統行三鞠躬禮銓叙局局長將徽章證書呈遞大總統授與之該員承受後行三鞠躬禮禮畢退出 
　　凡軍職人員由陸海軍總長偕同晋謁 
　　第五條得受勳位之員在外省時由大總統派遺專員將勳位證書徽章向得受勳位之員代授之 
　　第六條凡得受勳位之員於承受徽章証書後應開具履歷送銓叙局註册 
　　第七條曾受勳位之員叙進勳位應將原有徽章繳還銓叙局但証書無庸繳還 
　　第八條如有依刑法受褫奪或停止公權之宣告者應將勳位徽章繳還銓叙局但停止公權者期满後仍得向銓叙局呈請頒給佩帶 
　　第九條得受勳位之員身故後其勳位徽章當由其子孫或親族繳還銓叙局 
[官吏服務令]  
　　第一條凡官吏應竭盡忠勳從法律命令所定以行職務 
　　第二條長官就其監督範圍以内所發命令屬官有服從之義務但有左列各項情形者不在此限 
　　一所發命令有違法令之規定者 
　　一命令形式不完具者 
　　一非屬官職守所應爲者 
　　第三條於兩級長官同時所發命令以上級長官之命令爲準 
主管長官與兼管長官同時所發命令以主管長官之命令爲準 
　　第四條屬官對於長官所發命令如有意見得隨時陳述其遇有長官以第二條所列各項强屬官以執行者屬官得依據法令拒絶 
　　第五條官吏對於官署機密事件無論署内署外及是否本管事件均不得漏洩退職後亦同 
　　官吏在審判官廳爲証人鑑定人時如訊及職務上之秘密事件非經本管長官許可不得陳述 
　　第六條官吏於該管事件不得以未發之文書通知該事件有關係之人 
　　第七條官署報告文件未經發刋者非得該管長官許可不得私自宣示 
　　第八條官吏應於法定時間到署但有特别職務得長官許可者不在此限 
　　各官署辦事時間以國務院令定之 
　　第九條官吏除左列假期外不得請假 
　　一年節 
　　二星期 
　　三病假 
　　四其他法令所定休假日期 
　　五遇有特别事故經該管長官批准給假者 
前項假期内應分班輪値者依該官署所定班次到署其有特别職務不能適用前項假期者依該官署辦事章程辦理　　第十條遇有緊要事件除病假外雖在假期内如奉長官命令仍應到署　 
　　第十一條遇有緊要事件如逾辦事時間未完結者不得任意離署 
　　第十二條凡屬官於所管册檔文卷器物財産均有典守之責不得遺失棄毁 
　　第十三條凡官吏除法定外不得兼充官廳之職 
　　第十四條官吏非經本管長官許可不得擅離職守 
　　第十五條官吏住所應以每日能依辦事時間到署爲限 
　　第十六條凡官吏有統屬關係者無論涉及職務與否不得饋受財物其因家族或用别項名義及其他方法間接饋受者亦同 
　　第十七條長官對於屬官該管事件不得爲其親故　說請託　　第十八條官吏遇有關涉本身或其家族之事件應行廻避　　一自請廻避 
　　一由上級長官飭令迴避 
　　一由與該事件有關係之人請求迴避 
　　第十九條他人對於官吏所辦事件有饋遺者無論用何名稱均不得領受 
　　第二十條官吏不得兼充公私商業執事人員 
　　第二十一條凡左列各項之人與官吏所管職務有直接關係者不得私相借貸 
　　一包辦官署工程者 
　　二經管官理來往欵項之銀行莊號 
　　三承辦官署應用物品之商號　 
　　四受有官署補助費者 
　　第二十二條官吏於該管事件不得濫用職權 
　　第二十三條官吏不得假用權力以圖本身或他人之便利 
　　第二十四條凡他項職業與官吏所管事件有利害關係者官吏本身及其家族均不得爲之 
　　第二十五條官吏除慣例所許外不得有囑託公事之酬宴 
　　第二十六條官吏應恪守官箴不得狎妓聚睹及一切非法之舉動 
　　第二十七條官吏不得兼充報館之執事人員 
　　第二十八條官吏有得外國政府贈與之勳章及其他贈送者應經由國務總理呈請大總統認可始得領受 
　　第二十九條凡官吏有違上開各條者該管長官依其情節輕重分别訓告或付懲戒 
　　第三十條本令於官吏均適用之 
　　特别官吏依其他法令另有規定者應各依其本法令 
　　第三十一條本令自公布日施行 
來件 
[吳淞商船學校學生上交通部書]  
　　交通部總次長鈞鑒敬禀者生等竊維賞今萬國通商之世苟欲國内之財源不流溢於海外舍振興商務無由而商務之振興又恃乎航業之發達故覘一國之貧富者商務之盛衰是也覘商務之盛衰　航業之消長是已中國財濂之竭　國由於商務之不振不足與外人爭利權於商場而航業之衰落緊有以致之曩者張季直先生等有鑒於此倡設商船學校專以培植航海人才以發達中國航業誠法良意美而爲當務之急也去年由　部照會薩鼎銘先生擔任校長就職以來大加鑿頓規模宏遠煥然可觀兼之薩先生熱心校事不辭勞瘁生等感慨之餘方慶校長之得人希望後日進步不意現在疊奉國務院及海軍部電召敦促薩先生入京生等驟聞之不勝惶急薩先生之志固以力辦商船學校俾成效大著發達航業爲已任無如電促函催辭不獲已乃不得不暫置校事奉命一行然生等之愛戴良校長不啻愛戴慈父母萬一大總統曁海軍部挽摰維殷去不復返生等過慮竊恐校事將有不可復問者緣今校務方殷薩先生實有萬不可一日離校之勢且商船公司規畫甫有端倪正擬募股開辦苟一旦調人主持難免隔膜而成就無望則不特於學堂之進步有關而中國航業之進行從此頓生滯礙蓋公司之設實於商船學校有最大之關係兩者相輔而行方得達培養航海人才之目的發達中國航業之希望焉商船學校者爲中國數千年來始創之學校其名義其宗旨蓋謂航權之喪失利源之外溢思有以保守而挽回之故不得不培植航海人才爲振興航業張本是以有商船學校之設然航海之學識非富有經驗不足以盡駕駛之長案西洋各國商船學校例學生在校肄業外必赴行海商船實習有年方爲成材是以學堂有實地練習之舉然則有學堂而無實習之地固不足以言育才雙方兼顧方爲完全然欲實習又非有公可不可是公司之於學校如雙軌然缺一而不可者也觀夫滬上有大公司四中國惟一招商局而航海人才悉聘諸外國實言之是不啻以中國之口岸中國之航路而授諸外人之掌握尙有何航業言哉如是商務有不凋零財源有不外溢國勢有不貧弱者乎故不欲中國航業發達則已苟欲發達非多培養航海人才建設商船公司不足以言保守航權挽回利源垷商船學校之前二班學生駕駛航海術等主科業經授畢正待赴船實習以竟學業奈因無船可派練習無由即間有派赴招商局輪船練習者又因該局營業性質微有不同雖經薩先生與該局一再情商允留數人勢難多派今不得已悉留堂以待虚耗光陰荒殖學業誠生等之不幸也校長薩先生古道熱腸不忍坐視因特深籌遠計提議創辦分司購置商船旣使將來學生等實習有所且一面作營業進行卽可將息金盈餘補助學校經費一舉兩得誠屬惟一妙法此則薩先生創議公司之苦心也生等方引領翹企以觀厥成而發起人薩先生行將入都則此事又須延擱生等旣不獲赴招商局實地練習又無公司成立之可望生等爲個人學識計爲國家航業計不禁悚惶萬端伏思國務院諸公體大總統眷念老成之意敦促薩先生晉京原不欲以有用之材置諸閒散之地或欲藉以襄助國務也惟是挽回航權振興商務亦當今切要之圖果使薩先生繼任校長俾招股公司早日成立生等得資練習學業有成則此後管駕船員當可不藉材異地而航權由此挽商務由此與其所以報稱於我大總統者功効正復匪淺生等之愚以爲今日民國之事但求利國而已何必謂擔任國務者爲國之棟梁而挽回航權振興商務者非國之柱石耶蓋商務與國務固有相爲表裏而交資爲用者也生等用敢謹抒愚瞀之見仰懇總次長設法主持並請將生等挽留薩先生之苦衷委婉代陳大總統之前仍准令薩先生遄回吳淞繼任校長之職俾得校務一貫不致廢弛而公司亦可速成則學生幸甚商船學校幸甚中國航業前途幸甚不勝禱盼待命之至商船學校全體學生謹上 
來函 
[靑浦公民陳承澍來函]  
　　敬啓者鄙人自擔任珠葑巿總董以來閶茸無能毫無成績幸父老昆弟垂體下情不加責備前因抱病節次乞退反荷一再慰留桑梓之情旣優且渥感愧曷勝比者病體小愈擬指日赴申另有營業已查照巿鄕制第二十條第二項章程宣告辭職以免貽誤要公從民國二年正月廿四號爲始一切公事槪不與聞諸君子倘有以地方自治事宜下商者恕不答覆恐未周知聊佈數語敢乞貴報登入來函一門無任企禱專　敬頌著安 
 
 
 

Page 9

 
 
   
 
 

Page 10

 
 
自由談 
　了青作 
游戲文章 
[瓦將軍傳] [  紅樹]  
　　將軍姓瓦氏定陶人不詳其名其先與昆吾氏相友善（昆吾氏作瓦）薦於桀營宫室有功賜姓瓦（史記龜莢傳桀爲瓦室）至漢時子姓漸繁有瓦當者入衛甘泉上林諸宫有聲於時今人談瓦氏歷史猶津津樂道之將軍少賤産於窰中長而黧黑好爲戎裝色如其面自命爲將軍人亦從而將軍之然將軍狀殊獰惡不類瓦氏子或謂將軍實爲一執賤役之陶人所手造故囚首垢面一如陶人蓋及將軍身而瓦氏之宗已亂矣庚子拳亂作有瓦德西氏者聯日俄諸軍進窺京師亦稱將軍將軍與同姓懼受人抨擊無以自全然素緘默口若銜闕不能辯其非已將軍本陶産人勸將軍從陶姓將軍曰昔范蠡去越取逃誅之意自號陶朱公設人呼爲逃將軍不且示人以無勇乎蓋將軍職宜留守不宜逃也將軍貌類土之黑奴人有譏其非黃種者將軍聞而大懟號黑將軍則自形其醜號黃將軍又慮黃族之不承爲同種其憎棄於人也如此光復軍起馮國璋率師爭漢陽將軍奮然作色曰世目璋爲好男兒而以婦人女子衊視吾瓦氏使吾得尺寸柄必親臨戰域一角雌雄以湔前恥人謂將軍外粗鄙而内空虚無戰陣之經騐苟以一梃相擊勢且立敗特好爲大言竊將軍之名以自豪耳虜廷旣覆將軍見時機可乘據大梁巍然有建瓴之勢坐鎭雍容嶄露頭角然雖位置自高卒無人崇拜之器重之者將軍性喜瞭高遠不避風雨無論晝夜塊然獨居若神魂之出舍有梁上君子者夜出過將軍居大驚疑爲邏者將軍笑曰勿懼亦知吾輩固時與若曹爲伍乎但勿爭吾坐位可耳梁有悍卒康國猧子本一跳梁之醜將軍募置部下引以自衛而猧子視將軍猶傀儡倨傲不爲禮人每見將軍南向坐猧子則蟠踞左右猶玄壇將軍之有黑虎焉顧猧子善飲啖非魚不飽習知將軍貪墨數日不得食以爲侵蝕其餉所致遂抱暗殺主義誓必碎將軍首一洩其憤一日將軍據高阜觀獵梁境猧子逐一禽疾趣將軍前乘不備猛力顚之遂遁去將軍下墜首觸石有聲以腦裂死民國成立革命偉人俱授勵位將軍以地位高例得授上將乃命未下而訃已至援將軍陣亡例議卹人過將軍被難處見骸骨片片猶暴露草間蓋未禮葬云 
　　外史氏曰或謂瓦將軍無偶有某都督之風蹝跡徧勾欄間但諱言將軍人以瓦老爺稱之是說也余甚疑之蓋將軍之腹雖空洞如某都督而面不及其白晳人必無與暱者意者某都督慮人之發其覆而冒瓦姓歟抑别有人在歟（二） 
澄廬筆記 
[歷亭長聯]  
　　山東歷亭有長聯一聞係魯撫楊士驤餞送某中丞大集諸名士於斯亭時太史管某所留題聯云萬重岡蒼翠屏開七二泉參差錦燦所期歷年歷月歷日歷陰晴風雨任我儕家通孔李友訂曾蘇於時言於時語紛總總銅鼎石牀銀觴玉箸小住歌聲歷歷歷說環球眞不負歷錫嘉名來矣聽歷水朝波去矣望歷山晚照百八道金城川會一千程鐵軌雲横相將亭上亭中亭下亭南北東西祝公等節應星辰綸褒天子作之君作之師糺縵縵文與武鉞德斾威旄儘敎醉影亭亭亭依傾蓋莫空過亭成誌喜陶然坐亭心柳蔭頽然臥亭面蘆花按楹聯凡嵌字成文者半難工穩歷亭二字尤虚實懸殊頗難著筆是作同中見異俗不傷雅風人之意絃外之音感歎無凄凉之韵雕琢無斧鑿之痕當時情事包括無遺洵不媿玉堂吐屬 
劇談[  玄郎]  
[咄　李春來　咄　郭蝶仙]  
　　李春來前以姦騙王開甲之夫人大動公憤拘禁西牢釋出後遞解回籍不准混入租界郭蝶仙爲唱靑衫之秀華子習花旦演戲務尙風騷淫蕩以取悅于時良家婦女受其姦汚者甚多後亦案發而枷遊示衆永遠逐出租界今歌舞台主不惜爲李運動竟欲援萬福安之例懇請公堂取消舊案又兼聘淫伶郭蝶仙以承乏花旦膽敢甘冒不韙拂逆衆怒以斗大之金字牌懸諸門外豈李之武生郭之花旦藝爲全國伶界之冠舍此外竟不能號召座客乎然昔李之被逮也年已半百憔悴龍鍾鬰居京津又幾經寒暑此時登場縱興復不淺而賣相把子必然减色郭則除搔首弄姿一味誨淫外亦無他長而影響所及反足以損失名譽虧喪營業吾不解歌舞臺主何以昏迷愚妄漫不加察而甘爲淫伶之逋逃藪耶須知法網縱可倖逃而清議則斷不能容 
小說 
[政治小說鐵血男兒（四十二）] [  常覺獨鶴]  
　　語畢衆皆鼓掌歡呼聲震四野蓋此一席演說詞實足鼓舞國人之志氣激厲國人之精神使之心悅誠服永永崇拜也陶米洛甫聞之怒極而詈尼見烏甫抵故宫而百姓即如此愛戴頗以爲異又念君民一心國事可爲亦復甚喜惟梅默不一語若有不豫色然 
　　烏欣然返室尼徐徐謂之曰殿下眞雄辯家也王位自茲穩固矣民心旣竭誠擁戴則立法院又安得不順從輿情奸黨又安能於中阻撓哉白急攙言曰僕當至電局一行馳電本社報告一切大事已集將還我本來面目矣言次雪兒推扉入謂尼曰敬白主公俄公使陶米洛甫求見　 
　　第十五章 
　　烏突與白來特容貌本極相肖此室又巨而暗陶米洛甫既入見烏突服戎服兀立爐架旁亦不暇細辨急裂眦切齒忿然前以手指烏呼曰汝狡獪百出豈以我爲傀儡可任汝愚弄耶今日之事汝意何居速告我否則不汝恕烏瞠目視愕然不解所謂迴顧尼曰此何人何無禮乃爾尼微笑躬身謂烏曰此君爲俄國駐西大使陶米洛甫僕謹介紹於殿下之前陶益怒不可遏曰假惺惺作態胡爲者豈反眼若不相識便可了事乎爲鬼爲蜮一至於此可恨亦復可笑烏曰僕心地光明素行磊落且與君未有一面之交乃今日初次相値即遭痛詆一則曰狡獪再則曰鬼蜮果何所指而云然其速見告僕不耐與君玩此悶葫蘆也陶怒髮上指面赤而目動大聲曰試問約定一小時後偕我出見國人乃忽自宫中逃避至此是何理由且汝屢屢堅稱不解西奥司語則頃間洋洋灑灑之演說詞又何以出於汝口翻手作雲覆作雨欺人何太甚耶烏徐徐曰陶君殆夢囈乎僕入都後即怱怱抵此足跡尙未履宫闈烏得云自宫中避至爵邸又安有一小時後偕君出見國人之約語語皆突如其來何其奇而謬也陶時忿火中燒心神瞀亂烏突所言皆聽而不聞其軀體之豐瘦語音之改變更不復詳審蓋亦萬不料一轉瞬間宫中之假烏突旣如費長房縮地以遊而目前之眞烏突又忽如飛將軍從天而下也乃復怒視烏曰然則爾我在岡露塞當証人前設誓簽約一事亦將食言而肥乎 
[俠情小說洞庭波（再續）] [  天竩]  
　　老者張姓俠客也亦劍仙精拳法内家術二女至見老者童顔皓髮蒼髯過腹請拜爲師張老詢二女何故以弱女子效江湖客二女具言其故且言今傾老者幸明加指點俾遂所志張老嘉其志允收爲徒引至一室室縱横約二三丈不類常屋四周無窗户僅一小穴縱横約尺許蛇行乃可入叟先進蜿蜓自如使二女效之久之方能不覺其苦室頂作圓形上有三角窗照室内極亮四壁繪人形作種種蛇行鼠伏鳥飛獸走狀變化百端千態萬狀老者使二女效之如是者載餘覺身如無骨上下左右前後任意無所苦老者乃取若干鐵球小至星大大至數十斤使二女吹吸之久無所得漸始覺能呼吸小球自如忽忽二三載已能吹動大者再經一年方能吸之老者喜曰孺子可敎也又各與以黃豆一斗令稻之成粉數日二女皆然老者召二女曰技大半成矣今敎汝鍊氣歸神之法搏人點穴法又數日後各與匕首長二尺令吹之卽化爲氣吸入胸中令試之二女見庭前有大槐一嘘氣向之見白光二道繞槐枝葉已紛紛落下次日老者召二女曰汝輩技成矣可往報雙親讎汝輩心猿意馬尙末定二十年後吾於洞庭湖舟中待汝輩二女感激拜辭偕出時長女已二十八次女亦二十六也 
　　二女仍僞爲賣技者一日過某邑邑有豪者張姓名祥好客且喜武技二女過其門召入使演技祥有友李姓美丰姿文武兼具睹女技大贊約明日再來二女歸念李生精神奕奕神采飛揚知非乏常人惟一念大讎未報亦不作是想冥然睡去次日又至祥家演技連演數日李生細窺二女見華雲麗雲身叚皆輕盈如仙蝶如嬌燕麗雲較幼愈覺嬌娜纎小不覺爲神移是日演畢女辭出李生手持物要而贈之二女力却李亦不過要但絮絮不已姊妹二人俯首弄帶櫻唇微啓間答一言而已 
　　是日李生與祥議遣人至逆旅爲媒二女初不允一晚往返三次且言請爲厲戴二女念因大讎未報乃以弱女子走江湖天下多異人一旦不測豈不重負父母且閱人已多固未見有如生者從之或得其助今又以厲戴請姊妹亦不致分離乃允如媒言祥及李生大喜以逆旅不便迎入祥家暫住李生亦無父母祥請卽在已宅闢一室成婚禮李生亦允此言已擬擇吉成婚矣 
　　不意華雲數年顚沛備致艱辛至此情懷感觸一時併發又悔及此舉殊冒昧一旦身體朿縛不得自由豈非大憾因之淹纒床第將及一月始熱稍祛繼又復傷寒幾至飲食不進日夜昏迷當華雲初病之時祥尙擬令李生與麗雲成婚麗雲堅執不從生亦殊不願如是至是華雲疾日益沈重生不暇顧嫌疑親入内照料一切每當華雲寒顫之時生卽與麗雲更番偎抱懷中華雲已不知人事後稍明白漸憶前病重時情景亦不復推却更月餘華雲大半愈生仍出宿外舍 
　　一夜生聞銅鐶微響不覺心動繼又響二次末次聲較重生乃拔關出視則娉娉婷婷一華雲也眼中似藴涙未乾入室内坐下悄然久無語良久始慨然曰君將何所疑妾然殊無可疑也前者蒙二豎之患君親照料一切不避嫌疑今又何所避忌生曰余烏有此意華雲曰君知妾來此之意乎曩者定盟後妾姊妹至今原無異言惟不識君知妾姊妹二人果何如人乎抑亦知妾等以二弱女子走江湖豈眞爲賣技糊口歟生曰實未知華雲曰君果未知也余父湖南鄭岱也生大驚曰卿鄭岱之女耶女領首曰然余父少保鏢至太湖曾敗一太湖盜名周虎者虎因此致恨我父數年前我父方六十一度生申虎忽至斃我父傷我母我母亦因傷不久死妾二人抱終天之恨誓走天下尋虎復此讐華雲言至此少息少頃又曰我等走海内已七八年矣終未遇虎不意過此地與君接不解緣雖然前盟旣定妾等仍無異言惟不一言奉申大讐未報終不能與君一日安居宴食惟此身一日存天地間前盟終不渝也華雲言至此已泣不成聲繼曰妾前所以忽大病者因此今所以不避羞恥而前者亦因此君苟豪士不獨當諒妾等苦衷且當憫此孤苦雙燕固茹無量苦痛於胸膈間而無可告人者也李生耹至此如感電氣似失知覺久之見女尙盈盈立其前即曰是易易耳卿姑入内我翌日必有以報命 
 
 
 

Page 11

 
 
   
 
 

Page 12

 
 
   
 
