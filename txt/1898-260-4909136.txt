# 1898 - 260 - 4909136

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈虛消長之機洞澈源流昭如日月洵當世考鏡林也方今風會大開振興實學士人柔日誦讀尤須兼備三長是以本局特將原板重加校印共訂三百九十二分三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此　 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述己有美　收而於海防礦務諸學尙付國如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近易名公臣　之　牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學側繒　院史學官　兵政諸　多至四十八卷分門别類詳愼校警附于經世文續編之後倩本局印以新鑄鉛字現己裝釘成書價目格外從廉計皇朝經世文編廿四本洋三元續編連三編卅本洋三元單買三編六本洋一元在上海三馬路申報館申昌蘇申南北掃葉山房發兌 
[勸出洋華商興辦團練議]  
　　兵可百年不用不可一日不備此爲治國者言之也而吾謂出洋經商之人亦何獨不然蓋國家兵力旣有所不及此輩挾資貿易遠遊數萬里外平居宴安無事自可高枕無虞一旦禍起倉皇事機激烈孤身逆旅束手無策上無救援之師下無戎車之備不爲所虜則聚而殲焉豈不大可懼哉而今日之華商乃夢夢焉憒憒焉悠悠忽忽於無聲無臭之天曾不自爲籌備而當軸者亦竟處之漠然熟視無覩知西法之善而不能及早仿行也知西人之强而不肯自爲策勵也予用是奮袂而起曰甚矣哉西商團練之法中國其不可不仿行哉按泰西以武立國其制自王子以至庶民凡年十五歲無不隸名軍籍當童年入塾時卽以洋槍刃械相比試又令晨夕習騰踔跳舞不使有片刻之逸豫故其人多耐勞苦習辛勤無徵逐浮囂之氣試觀於滬上西商團練兵而益知此說之有徵矣夫西商之爲團練也每當握算待籌之暇演習放槍打靶使之技藝精純可以禦强梁可以臨大敵嘗於禮拜六日見夫團練兵履聲槖槖然號筒聲嗚嗚然由黃浦灘起迤邐至英界大馬路泥城橋外賽馬塲會同操演列陣交鋒各奮神武一若兩軍對壘也者又每歲　請香港將軍派員來滬較士卒之優劣兵法之低昻更呼之使前悉心指示不厭精詳夫豈好爲是窮兵黷武雄長海疆哉亦曰用以衛身家耳保貨賄耳免匪類之欺凌耳苟平日逸　是耽手無縳雞之力一遇變故叢生其將何以爲計卽如本年五月杪四明公所事起團練兵戎裝巡緝奮勇馳驅不稍畏却甬人乃不敢舉事大局賴以敉平成效彰彰此其明証若必坐待援師倉猝之間恐無及矣我中國山洋貿易者其數多於西商其中貧富不一非若西人之來華者類多豪商巨賈在此輩謀生海外非傭工卽服賈在西國上等之人一視同仁原無分乎处此而同是工商之輩難保不心存忌嫉肆厥憑陵昔年美國黨人攻殺華傭不遣餘力後雖由某星使竭力維持而當日喪命失財受虧己屬不小苟能習於干戈深知行軍用兵之道坐作進退之機外侮之來安在不可自爲防禦而惜也華商之未經操練不能敵愾同仇也或謂中國近日營務廢弛當其命將出師疆塲戮力大抵心存畏葸臨陣奔逃及乎忿積睚眦私相格鬥則偏各奮威武視性命如鴻毛今若令出洋謀食之人一律學習武藝安知此輩不好勇鬥狠挾私忿而忘公義竊恐跋扈鴟張大則開罪外人貽憂君父小則遊行巿井同類相殘非但不能收團練之功或且反速團練之禍是亦不可不防者然此特漫無紀律者耳今若以星使臨之理事督之擇商人中之夙有名望略識大義者爲之統帶申明軍律有犯必懲盡心教導使之有勇知方居恒守望相助猝遇禍亂亦可自保身家似此有備無患庶不致將千百萬中華赤子悉棄之冰洋紅海之濱乎或又謂西人團練兵與本國兵船相表裏中國自海軍旣廢魚雷戰艦蕩焉無存自顧不遑安有餘力遊弋海外是則雖有團練後無接應亦屬無功予謂不然夫以商人舉行團練所以自禦外侮也旣不能仗國家兵威懾伏異族使不敢存狡焉思逞之心則藉此講求武事俾外人知我有備不復欺凌亦古人安不忘危之意非然者彼西商之身列行間汲汲皇皇歴久弗輟果何爲也哉質諸有恤商保民之責者其亦以爲有當否 
[上諭恭錄]  
　　七月二十七日奉上諭岑春煊奏徐海等處被災嚴飭州縣不准諱匿奇歛等語各省小民孰非朝廷赤子遇有災祲飢饉流離朕一人耳目難周全賴地方官撫綏賑濟以蘇民困若如所奏江南徐海等處上年被災各州縣並未據實詳報仍將漕米苛收如果屬實不知該牧令是何肺腸惟不肖官吏玩視民瘼恐不止江蘇一省著兩江總督確切查明如有諱匿苛歛情事卽行嚴叅懲辦並著各省督撫嚴飭各州縣等如或狃於積習諱災不報亦當隨時嚴叅以副朕痌瘝在抱之至意欽此 
[本館接奉電音]  
　　昨日京師飛電傳來上諭七道硃筆一道敬謹譯登○八月初二日奉上諭福建福州府知府員缺緊要著該督於通省知府内揀員調補所遺員缺著土貴補授欽此同日奉上諭福建督糧道員缺　胡徵幹補授欽此同日奉硃筆唐春森著補授刑科掌印給事中欽此同日奉上諭劉坤一奏遵保使才一摺江蘇補用道錢德培試用道阮祖棠補用道羅嘉杰試用道陶森中候補道沈敦和安徽候補道張佩緒著該督撫卽飭各該員來京預備召見欽此同日奉上諭工部主事康有爲前命其督辦官報局此時聞尙未出京實堪詫異朕深念時艱思得通逹時務之人與之治理康有爲素日講求時務是以召見一次命其督辦官報誠以報館爲開民智之本職任不爲不重現己籌辦公欵著　有爲迅速前往上海毋得遷延觀望欽此同日奉上諭直隸按察使著周蓮補授福建興泉永道員缺著惲祖祁補授欽此同日奉上諭劉坤一奏遵保人材一摺江蘇試用道劉訓江蘇候補知府具松　江蘇候補道丁葆元江蘇候補知州章印直著該督撫卽飭各該員來京預備召見另片奏保河南候補道易順鼎卽著劉坤一傳知該員一體來京預備召見欽此同日奉上諭闊普通武奏敬舉通逹時務人才一摺候選道陳日翔刑部主事陳桂芳兵部員外　祁師曾分發知縣馮寳楹均著預備召見欽此○初三日奉上諭陳兆文奏敬舉通逹時務人員以供任等使語翰林院庶吉士李稷勲著卽召見欽此 
[軍門告退]  
　　廣州博聞報譯倫敦報云英國　軍門前充中國水師教　　爲練砲戰艦金布列治統帶駐紥地雲碎埠定於八月十九號照年歲例告退不復統帶戰船然聞中朝深欲再聘軍門到華從新將海軍整頓而軍門 
 
 

Page 2

 
 
目覩華官種種行爲殊不滿意不知將來肯再應聘到華否此刻尙難預料也 
[札知開埠]  
　　廣州博聞報云前者朝廷准黃中允之奏將岳州三都秦皇島三處開作通商口岸此係自開之埠與外人所請開闢者不同日來粤省奉到部文由院行司刊刷事宜册分移各道札府仰縣一體遵照肇陽羅道兼攝肇慶府篆吳觀察遂札飭所屬曰欽加二品銜特授分巡肇陽羅道兼攝肇慶府正堂吳爲札發事光緒二十四年五月二十一日奉本道衙門札開光緒二十四年五月十六日准藩司移開現奉院憲札承准總理各國事務衙門咨開奏定湖南岳州府福建福寗府所屬之三都漢直隸撫寗縣屬秦皇島等處添開通商口岸以裨商務一案等因奉此當經札飭經歴司刊刷洋務事宜册去後兹據刊竣呈繳前來除分移查照外合就移送過道希爲查收轉發各屬查照施行等由計移送事宜册四十本到道准此合就札發札到該府衙門卽使轉發各屬查照毋違計發洋務事宜册二十六本等因到府奉此合就札發札到該縣卽便遵照毋違此札 
[振興商務]  
　　武昌采訪友人云漢口爲通商鉅埠前由湖廣總督張香濤制軍設立商務局委朱太守滋澤張司馬賡颺綜理其事惟規模　創尙未能廣濬利源近日疊奉諭旨遴派通逹時務明白公正之員紳試辦商務香師籌畫再三疑就原有之勸工勸商局逐一擴充檄委王雪澄觀察秉督辦并奏調江蘇候補道程雨亭觀察儀洛來鄂襄理有客抄示札文道讀之覺規畫井然慮周藻密遵而行之實有足以闢利藪而阜民財者爰照錄之曰頭品頂戴兵部尙書兼都察院右都御史湖廣總督部堂張爲札委事光緒二十四年六月十九日准兵部火票遞到軍機大臣字寄兩江總督劉湖廣總督張光緒二十四年六月初七日奉上諭振興商務爲目前切要之圖泰西各國首重商學是以商務浡興稱雄海外中國地大物博果能就地取材講求製造自可以暗塞漏巵不至利歸外溢著劉坤一張之洞揀派通逹商務明白公正之員紳試辦商務事宜先就沿江沿海如上海漢口一帶查明所出物產設廠興工應如何設立商學商報商會各端并著切實講求等因欽此查此事乃今日要政上海爲沿海總會漢口爲上游要衝鐵路樞紐自應分設兩局除上海一局由兩江督部堂委員開辦外兹於漢口設立商務局以聨絡上游川陜雲貴湘粤等處工商爲要義其商學商報商會及講求工廠製作商貨銷路等事江楚兩局各自籌辦遇有應行聨絡協助之　隨時會商辦理雖分兩局仍爲一氣應由本部堂與劉督部堂籌商酌辦所有應辦之事其要有八一曰啓發商報商會商學皆係啓發之事商報係采訪沿江沿海各口岸曁本省鄰省土地所產人工所造　各貨巿價銷并譯各洋報所載商務兼譯西書之有關商務者分期出報商會係由本省紳董邀集各省各帮大商入局訂立商會或面商或通函或登報互相考校以期聨絡協助力厚氣旺商學係考求製貨理法銷貨道路綜核新式護商律例以及中外贏絀銀幣漲落各國嗜好各業　旺情形自應設立學堂延師教習方能增長智術惟中國設立商學華人能任教習者斷無其人若延請西人經費太鉅且設堂經費亦屬不貲暫難舉辦惟有赴外洋學習東洋尤便商會中人願去者由局禀請本部堂發給護照并咨明總署及出使大臣但須自備資斧二曰倡導製造土貨需用機器華商不知成本若干有無利息未敢試辦現擬除己設之紗布絲麻各局外其餘土貨之需用機器者若牛皮骨角紙張竹器漆器燭之類均可次第籌辦官籌本若干並借商欵若干先設數廠令其觀感見有成效自知仿行或代爲訪求製造之法及需用何項機器三曰合力商務必集公司方能大舉一省商力不足合他省以益之且上游四川雲貴出產甚多而地勢較偏購機選匠種種不便機器運至川江以上實屬不易若造成後再運至下游行銷徒多耗費至於陜甘河南兩廣湖南亦不如漢口地勢適中四逹擬於武漢一帶衝要地方購買地段以備入會者在此地叚内購地造屋或設行棧或設機廠四曰塞漏現在洋商己准在内地設廠製造士貨　從禁阻華商更難覓生計卽使日後續開固己著著落後莫若議與洋商合辦旣免占我全利并可學其工藝　亦補救之一法五曰袪習中國商賈積習識陋見小亦思依仿新式辦運新貨而偷工減料以假亂眞種種欺僞以至外人割價退盤甚至無人過問其貨眞價實之商反爲所累甚有招集股分意存誆騙事未辦成資己用罄用是人人畏避公司難集必須明定賞罰以示勸懲六曰保護近日各省倒帳之案層見疊出漢口沙巿己屬不少商局旣設則未倒之先官爲訪察防護旣倒之後官爲嚴追懲辦凡會經倒塲之商照西例飭令報窮列諸商報使遠近咸知以後永不准更名經貿七曰體恤嚴禁關卡留難需索製土貨可以抵制洋貨者奏明减輕或暫免稅厘定明專利年限不准他商仿造八曰奬勵新創機廠曁捐資興辦商報商會商學及在外洋學成回華可資實用者奏明請奬總之不外於抵制洋貨依仿洋式借助洋師三義從此著手方爲有用内地商務大端由粗入精由近及遠其中事體煩博必須先立大概章　此後時變通務期安善業由本部堂電奏派委　北差　候補道王秉恩奏調江蘇候補道程儀洛總理其事奉旨允准降另行遴委商董外合亟札委札到該道卽便遵照總理漢口商務局事宜所有原設勸工勸商局卽歸併此局之内務須查照上項指飭事宜認眞籌辦一面將擬辦章程詳細具覆其上游各省應如何擇要設立分局之處亦卽一併統籌禀候移示勿稍延緩切此札 
[西匪東竄]  
　　廣州博聞報云粤西匪人騷擾鬱林各屬適當其衝而東粤之信宜地與相近匪旣遏於各軍不得西逞勢不得不乘勢東趨兹接高州友人來簡言及七月中旬粤西匪首李立廷李兆卿等率黨千餘竄踞鎭隆墟攻撲信宜城經鎭軍聞知立調部下莫都戎善積帶隊赴援匪乃往北流六靖一帶山林嘯聚黨羽現在鎭軍以此處與化州毗連恐有意外之患爰自陸川拔隊與方都戎桂東回防想釜底游魂雖欲奮興亦無能爲力矣 
[寗郡裁官]  
　　寍波訪事人云浙江巡撫廖大中丞近奉諭旨裁汰冗員當卽查明遵辦兹聞寗波府遵奉撫札業己裁撤水利通判鄞縣縣丞二缺其餘各員與武職應裁各缺刻尙未悉也 
[抗捐案結]  
　　寗波訪事友云郡城外鄞江橋鄉民因貝母加捐羣起肇事撫憲以鄉民聚衆毁衙凌侮官長情罪太重必欲飭拿首犯盡去懲辦以警效尤奈爲首之崔某逃遁無蹤而衆鄉民己悔罪輸情願將貝母照舊輸捐并賠修所毁衙署爲首之甲乙兩人送府請辦遂由程太守面求道憲　觀察從寛發落祇將甲乙兩人枷號游街示衆其餘不復深求 
[盜犯成擒]  
　　杭州訪事人云前月某日有錢塘縣差十餘名防軍營勇四名押解盜犯一名至縣犯年約三十面貌甚凶惡詢之押解者云此係瓶窰搶刦絲行要犯先是己獲住二名供出同黨四人姓名邑尊遂飭　快嚴　旋知四犯濳伏留下鎭西小和山麓破廟中因卽會營往拿而若輩己聞風圖逸獲其一及至押送入署邑尊升堂略訊數　隨命釘鐐收禁以待甲詳定讞 
[示禁梟匪]  
　　揚州訪事友人云兩淮卾湘西皖四岸引鹽年來銷塲暢旺而内地江甘天長曁寗泉各岸所銷之數反不如往年推原其故皆由高寳一帶侉梟私運充斥於途至近日披猖愈甚竟敢身藏利器到處逞兄事爲運憲江舫都轉所聞除札行營縣會緝外又　發告示曉諭通衢其文曰照得江　高寳帶内　塲紅外近湖河湖西直對天長該五岸私鹽最易　灌因該處地方遼闊每有侉匪結黨　羣於該岸鄉鎭間擡鹽按戸挨送稍不遂意卽搶人勒贖當經本司札飭營縣一體緝拿並出示諭禁在案乃現今日久玩生該岸曁天長等處又復侉音遍地身帶器械結黨成羣擡鹽按戸掗賣不遂其欲卽搶人勒贖橫行鄉鎭殊屬愍不畏法固與鹽務有碍亦非地方所宜亟應迅　拿加　再行 
 
 

Page 3

 
 
札飭各縣會同南字右旂鹽捕營緝拿曁移咨统領南字營總鎭一體飭緝務須人贓並獲俾可盡法重懲如遇有口操侉音身藏利器亦如分别驅逐倘敢逞凶卽遵照督鹽憲屢次示諭如敢拒捕逞凶准子兵勇格殺弗論外合亟出示曉諭爲此示仰各梟匪知悉務各痛改前非鼍謀止業不知若輩見之能從此稍爲斂跡否 
[合家同盡]  
　　温州訪事友人來函云前任右營守備朱鳳臺守戎朝陽殁於任所其公子部署行裝扶櫬旋里資顧台紅於七月初十日揚帆開駛十一夜石尤打頭船遂觸礁沈没合家十餘口均與波臣爲伍靈柩亦不知所之長公子雖曾遇救見一家數口無一存者柩復漂没無蹤前復聳聲躍入水中同歸於盡尙有女傭乃温郡人亦遭是刼吁何其慘歟 
[丁酉冬季松江求志書院五齋課案]  
　　經學超等六名王有宗張茂炯劉邦霖朱冠英陳善鄒壽衡特等六名馮華第陳培宋鴻犯宋煥朱寖昌俞鑑壹等六名許渠釿包金綬陸麟書王燕年朱學　韓子庚史學超等四名許渠釿王誦芬耿覲文耿杏林特等二名張錫琪趙均壹等四名趙伯平章乃煒劉祖培劉鼎臣掌故超等四名張天爵鄒應蒼錢淦俞鍾廉特等三名耿覲文祖芬張錫琪壹等二名顧仰基劉鼎臣算學超等四名支幹其麐崔銘槃方遥黃恩曾特等一名丁文芑壹等一名何國恂詞章　等三名沈修王錫辰劉恩棠特等三名許玉庭係釐東王霸才壹等三名沈福保劉祖培李寳鑄 
[松江融齋書院八月初一日課題]  
　　經學鄭易本多異文釋文外尙見何書考伏生所藏壁中尙書是何體書辨○史學張子房論李鄴　論○性學西銘與性善養氣之論同功說明道定性書說○算學今有長方積一叚加長以半闊乘之　一千九百五十步只云長五分之三闊三分之二餘七步問長闊各幾何今有直積加二平减三較餘一十五步只云長取四分之三平取三分之一與和七分之四等問長平各幾何 
[浙省官塲紀事]  
　　杭州訪事人云臬署監印委員候補縣丞夏二尹敬宜捐升知縣呈請給咨赴部引見藩憲惲方伯遂札委管解京餉銀五萬兩於七月十九日在庫銀眼同釘鞘寄儲外庫一俟領到咨文卽當就道所遺監印一差由臬憲丁廉訪札委候補州判陶叅軍渚興接辦○候補巡檢徐少尹壽黻現奉牙厘局憲札委在局差少尹卽於上月十九日到差 
[東越官塲紀事]  
　　紹興訪事友人云署理上虞縣汪大令夢黻己將安吉任内一切事宜交代清楚由省城東渡先至府城謁見熊再青太子然後開舟向東進發聞己於七月十五日履新矣○署會稽縣孫叔禾大令瓜期己屆上月二十一日接到省電知大憲己另委錢仲豫大令前來接　送舊迎新約在月賀三五時也 
[温郡官塲紀事]  
　　温州訪事友人云大荆茶捐局委員石仲蘭叅軍方洛於七月二十六日趁招商局普濟輪船由滬赴省銷差○朔門外象　　基址經地方官飭文書文勘擬將建造官廳 
羌期習 
　　本月初六日爲上丁釋菜之期學署董事誠恐各舞生臨期疏忽有誤大典爰於昨日起傳齊各生先期演習故日來過宫牆者但聞　罄同音笙簫並奏恍如武邑弦歌云 
[委員主祭]  
　　昨爲致祭吕祖先師之期江海關道憲蔡觀察因有要公特委上海縣黃大令率同印委各員詣水仙宫純陽祖師前虔誠致祭 
[除新章]  
　　上海縣黃愛棠大令以書役人等辦公遲延竟有告期呈詞須俟一月有餘始將批語懸掛至案卷送核亦復任意稽遲壓擱公事最易滋弊爰出硃諭云正堂示仰書役人等知悉照得本署事務殷繁書役人等辦公勤謹者固不乏人委靡疲玩者亦復不少兹特重申禁令酌定程以期有益於民問民得過該書役等務富振刷精神以副本縣實事求是之至意切勿安常蹈故致干咎戾是爲至要勉之毋違切切特諭計開一三八呈詞於所收之日卽著承發書進者分别發房檢卷次晚檢齊分送核批定於下次告期前一日掛發如事關緊要卽隨時核辦不得延擱一己准呈　挂發後限三日内叙稿送核違者查究一命案雜件近奉撫臬憲定有限期該承務須隨時送禀詳稿不得如前任意延擱致干堂回設或内署因冗未發該承儘可禀催一一切公文於閱核時加蓋上要次要尋常戳記其上要者限卽日送稿次要者限兩日送稿尋常之件限三日送稿其繕簽用印過硃各事隨到隨辦並加蓋送閱發辦送稿核發判行過硃繕簽發申戳記以便稽核何處遲延則惟何處是問一差役於奉票飭查並傳提人証必須遵限其覆禀解其中如有爲難不能遵限之處准禀明聽候酌展如逾定限五日者比一百十日者比二百以次遞加滿一月者斥革隨案核辦决不姑寛其有遵限辦理並無違悮亦卽隨案記功酌子奬賞以昭平允而示鼓勵一各差役自備循環　二本凡遇奉飭查辦事件摘錄案由標限以及奉日月並曾否辦覆情形逐起登註明白限五日送署查核一次以便稽考勤惰而定功過俟加蓋核過戳記發還嗣後每屆五日一送循去環來不准間斷如其遲延漏列查出記過以上六條俱以八月初一起照章辦理毋得違悮切　○又諭錢糧櫃各人均須每日八點鐘齊集櫃上隨收錢糧不得使完糧者久候如此實力整頓從此可以案無留牘矣 
[阻演影戲]  
　　南董家渡江南一枝春茶樓係某甲所開前晚在樓設臺開演影戲往觀者蜂屯蟻聚擁擠異常喧閙之聲幾如鼎沸嗣爲捕頭查知遣捕勇前往阻之觀者遂紛紛散 
[式好無尤]  
　　常州人夬順春在楊樹浦大純紡紗廠左近開設糖食店前央媒妁爲伊子阿三聘定山東人王裕春之女爲妻祗以男女均在幼年未經完娶前日王向吳借洋銀五十元不遂所求頓起賴婚之念將女携往他處藏匿吳查知卽至巡防局禀控局員姚殿卿二尹准辭將王及媒妁提至局中略訊數語謂吳王旣爲姻婭不得凶終遂判令吳給王洋銀八元從此息訟俟男女長大迎娶兩造均遵斷而退 
[初訊種火案]  
　　英界盆湯弄新橋南堍火災己誌本報事後捕飭包探趙銀河將縱火之廣悅來烟館主陳阿有及其移黎榮二人一併拘入捕房昨日解送公堂請訊讞員鄭瀚生大令提訊之下商之梅繙譯官以案情重大著發回捕房押俟拜五覆訊 
[英界公堂瑣案]  
　　包探朱順禀稱鎭江人陳介堂在洋人栢醫生處竊取千里鏡及洋傘綢衣等物報捕後由小的拘獲起到原贓送案請究讞員鄭令判責二百板管押捕房三月○東洋人某甲控稱女傭万周氏竊取銀戒指一枚報知捕房由包探洪阿寳起到原贓請爲究辦方周氏供詞狡賴堅不認竊鄭大令判押捕房七日俟期滿再行酌辦○洋人孟雪林控細崽葛生林竊取金表一枚而逸報捕後爲包探竇如海拘獲送案究追鄭大令判責二百板管押捕房一月○前日包探胡瑞龍洪阿寳解送張銀寳至案禀稱此人在公和祥碼頭搬運舊鐵二十餘　形跡可疑因卽拘住並查獲竊賊丁阿大請爲訊究鄭大令訊出聚泰來洪泰裕昌等收贓立卽派差協探至南巿提案質訊聚泰來主王耀南卽炳初供前日向裕昌購買舊鐵六擔餘店主邱馥卿向爲掮客不虞其有他至在洪泰買得之舊鐵七擔有發票可憑前日嘱出店張銀寳運至北巿被探拘拿求恩鑒核洪泰店夥王仁長供小的店内之鐵係向裕隆買來轉售與聚泰裕昌主婦邱陳氏供丈夫馥卿向爲鐵貨掮客並開設裕昌雜貨店因生意清　遂於今春閉歇所存舊鐵六擔餘因夫臥病在寍波是以售爲醫樂之費當時由聚泰購去講定洋銀十五元六角貨己載 
 
 

Page 4

 
 
往北巿而洋銀並未收到包探疑爲賊贓遂被拘案求請明察鄭大令判將賊犯丁阿大重責二百板押捕房三月餘人一併暫押候傳裕隆店主到案覆訊○包探金立生禀稱江北人張順芝前因犯案遞解回籍今復來滬在漢璧禮路圖竊拘案請究大令判責一百板發回捕房再行遞解回籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　姜少卿控黃尊三姚守政二人積欠銀兩前日帮審委員李葆初二尹提齊兩造訊　姜供前者黃尊三開設久　　絲廠央監生代借銀三千兩許用監生司帳當時監生貪得生意照數代借除陸續歸還外尙欠本利銀一千一百餘兩迨久華閉歇屢次向索　之不理姚守政前爲某洋行買辦亦欠監生銀一千四百兩至今不付向索支吾且兩人俱擁厚資非力不能還者可比務乞押追黃供前借　銀三千兩除陸續拔還外僅欠六百九十餘兩此外實係利息今願措還本銀其利息求恩斷免姚供欠姜銀一千四百兩還過三百兩餘俟措齊呈繳姜稱收過三百兩乃係利銀不能除本二尹諭將黃發典史署姚發縣丞署分别看管俟將本銀繳案再核○英界公堂　送持刃行兇之江和陔到縣經李二尹提訊江供鎭江人在英租界李壽道剃髮店内學藝某日患病臥牀李怒謂貪懶手持鐵尺欲擊小的清　順手取菜刀遮架不意悮傷李之額角事出無心尙求鑒察二尹以原告未到飭將江和孩收押自新所候李傷痊到案再行質訊　辦 
[馬路工程局紀事]  
　　前晚十點鐘時未阿茂手携鐵鍋二口在南巿新馬路陸家浜橋行走八號落差捕勇見　以其形跡可疑上前　詰朱指東話西言語不實乃卽拘至工程局朱森庭明府提訊之下供此物由南馬頭新昌冶坊内出店人交與小的明府以其狡賴判責二百板贓存待失主具領○前日之晨王福昌在中華茶樓竊得銅茶船五枚十六鋪汛捕在途拘獲解至捕房轉送工程局朱明府提案訊問判責二百板贓待失主認領○前日清晨挑糞夫項建平在新馬路王家馬頭傾築穢物九號巡街捕勇見而喝阻項不服因卽拘至捕房經捕頭王榮培管押捕房四點鐘然後釋出○寗人張阿新在滬南中華茶樓啜茗不知何故忽與他座之客互相詬詈茶博士翁阿裕恐　滋事喚三號巡街捕勇將張拘入捕房經捕頭暫行管押俄由陳洽記船廠夥奚炳生投捕房求保捕頭允之○乞兒胡富不知在何處竊得舊船板一方適爲四十一號巡街捕所見拘入捕房經捕頭管押四點鐘然後釋之使出贓存候失主認領○東洋車夫陳扣林戴阿福在新馬路利川馬頭互相爭扭爲十五號巡街捕勇所見一併拘至捕房捕頭將陳管押一點鐘戴管押三點鐘○前日上午福建人陶茂仁在新馬路老白渡馬頭鐵欄杆上上貨十五號巡街捕勇喝阻不理因卽拘至捕房後由脚划船管帮人洪阿四保出○昨晨常州人王炳開在新馬路設攤求售木梳九號巡街捕勇拘解捕房經捕頭管押一點鐘麾之使去○著名流氓陳金鈎在南巿萬聚馬頭浦中駕駛駁船素喜拆梢訛詐前經上海縣飭差訪拿未幾卽乘問逃脫日前與川沙航船戸張老明之姪阿三串合將老明船上鐵錨鋪蓋等物搬去嗣由老明在法租界尋獲其姪扭至法界捕房移送馬路工程局經局員朱森庭明府提訊阿三供出陳金鈎帮同搬移因卽飭差嚴緝前日傍晚時十六　地甲夥某甲見陳在萃豐馬頭某飯館内據座天嚼因卽拘解捕房經捕頭暫行管押候禀請朱明府提究 
[法界捕房瑣案]  
　　昨爲發落各案之期讞員朱森庭明府蒞捕房命提屢次犯事之朱阿四到案照原斷枷號一個月期滿笞責二百板○偷兒朱阿發王阿二前經明府訊明昨日飭各照原斷責朱一百板王四十板一併斥釋舊貨攤主王阿和誤向竊賊收買水龍皮帶經西包探查獲解案明府飭押候查明復核昨日命提到案飭包探帶出覓保○韓福泉等前控朱瑞芳積欠會洋一百餘元經明府斷令交保出外勒　清理昨日韓等以延宕日久聲請比追明府命提到案仍交原保展限五日内理楚○昇大行主陳小寳向正裕銅錫店借出支票銀二百兩　轉轇轕爲久康錢莊主某甲所控經明府訊知正裕己賠繳銀一百兩遂准交保出外將陳小寳押候嚴追昨日命提到案著覓妥人人銀並保限七日内如數繳銀○小東門外上林飯館主陳祥生積欠房租洋銀四十九元爲房主所控經明府提訊押繳昨日命提到案著交保出外理處○公舘馬路泰源小錢莊前因販運銅洋銀經包探查獲莊中執事人楊長壽聞風逃逸迤今未獲昨日莊主張泰林偕楊父投案遞禀求寛明府將原禀擲還仍著赶緊將楊交案○寗波人吕春水誘領顧阿和之妹被顧具控經前讞員鄭大令斷令枷示期滿責釋昨日枷期己滿明府命提案開枷重責四百板 
[美界捕房紀事]  
　　袁林善在楊樹浦一帶擺設賭檯誘人入局昨爲某號巡街捕所見拘入捕房告知捕頭押候究辦○昨有西人　至虹口青浦路三號房屋廣東妓院内强欲尋歡鴇婦某氏不允西人怒將屋中陳設搗毁一空鴇婦因奔至虹口而房聲訴捕頭令靜候查明核辦○前日虹口天潼路有甲乙二西人爲麴秀才所困强欲將某東洋車照會取去事爲三十九號西捕所見拘入捕房捕頭令俟其酒醒時釋出○本地人包老如在法界某雜貨店學業昨日不知何故逃至西華德路東張西望形跡可疑三百九十七號巡街捕見之拘入捕房暫押想須解公堂請訊也○江北人李海全與姘婦李王氏同居裏虹口某號屋内昨日互相爭閙五百七十一號巡街捕聞之一併拘入捕房捕頭以事涉汚穢卽行斥出○虹口瑞綸繅絲廠馬夫王阿二昨日駕車至吳淞路振策疾馳適有某號東洋車迎面而來不及避讓致被撞壞車輪等件經車夫扭至捕房捕頭飭馬夫償還修費洋六角一并釋出 
[蘇省官報]  
　　七月二十三日候補道杜俞通知二十一日在院上辭行赴寗知縣黃傳祁禀知奉制憲札飭保送經濟特科撫轅文巡捕恩厚管駕靜平輪船簡傳斌均禀知赴寗迎接德撫憲指分江蘇試用縣丞鄧琦貴州人由京領照來省禀到青浦縣設山司巡檢李耀光禀知交缷回省巡檢王澤文禀辭赴武進縣保甲差從九謝品禀謝委署太倉屈甘草司巡檢事代理元和縣典史卓煊禀謝奉飭接署典史余郭成禀謝委署丹徒縣安港司巡檢事 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月二十六日京報全錄]  
　　宫門抄○諭旨四道錄前○御史張奏爲川省昭信票攤派擾累請旨飭下督臣妥爲辦理摺○蘭藩曾奏爲任滿籲恩陛見摺○粤督譚等奏爲考試同文館學生照例給奬摺○將軍依奏調補圍塲總管摺○七月二十六日禮部宗人府欽天監侍衛處值日無引見○慶王文琳謝放崇文門正副監督恩○信公阿公椿壽　侯各假滿請安○德馨前往奉天請訓○李念兹授四川雅州府知府恩○鄭孝胥謝在總理衙門章京上行走恩○保送知府王繼香李立元楊士驤謝恩○廣東督糧道延祉預備　召見○截取知府馮金鑑劉尙倫郭之全劉學謙預備召見○恩輝克公各請假十日○興伯續假十日○禮部奏請換戴暖帽日期旨著施八月十二日○召見軍機德馨李念兹馮金鑑劉尙倫郭之全劉學謙延祉○○江南道監察御史臣張承纓跪奏爲近聞川省昭信股票攤派擾累請旨飭下署督臣妥爲辦理以杜流弊恭摺仰祈聖鑒事本年閏三月二十七日奉上諭昭信股　原期上下流通不特爲暫時籌欵之計前經諄諭不准苛派抑勒若如所奏各省辦理此事名爲勸借實則勒索催迫　擾貽累閭閻亟應嚴行查禁著各督撫通飭各該地方官按照部定章程妥爲辦理商民人等願領與否各聽其便等因欽此仰見皇上愛民之心無微不至薄海臣民同聲欽感各直省督撫應如何激發天良悉心遵辦乃近聞川省署督臣六　辦理此項股票在省設局未能遴選循經素著民信久孚之員藉資勸導而但惑於接畝加派與正供同收爲甚便又以食劣素著會經　職之知縣費秉實亦派入其中用人不愼先不足以服民心其設立章程也各州縣之派於民間者皆由省局預定成數或十餘萬或十萬或數萬不等各州縣則仿照歴年損輸辦法按糧擬派謂皆喻戸曉並無抑勒乍聽亦似近理及細察其中情形富者似喜其甚輕貧者則苦其太重流弊不可勝言臣請爲皇上　晰言之川省向來津貼捐輸兩項皆附入正賦徵收每正糧一兩附上津貼銀一兩又加上捐輸銀約二兩或三兩不等而火耗加平尙不在此數大約正糧一兩須上至七八兩有奇每年預先出示曉諭酌定數目未上津貼捐輸銀兩者雖己完正糧亦不給子糧票正供之外早己加至數倍今昭信股票復李行仿照捐輸津貼辦法是加至十倍且十數倍矣中產之家苟無宿逋猶可支恃彼家累　重或　產己經抵質而猶居糧戸之名者其何以堪乎此按糧攤派有累於貧民者此其一也州省向少巨富上糧多者每歲不過數十金昭信　票係每股百金將合數家而共領一票必啓爭端將令中戸而呈借百金必滋民怨數目零星必多轇轕　吏胥之影射豪家之吞噬更何以除之如必任意强辦現時之股票應與何人將來之股銀究還誰乎紛紛辨論何難滋訟此按糧攤派與股票不能貫通者又其一也夫以川省大小官員非不知經費支絀股　實出萬不得己又非不知皇上軫念民依祇願勸借而不願有勤索今乃悍然不顧敢於按糧加派勉强集事將諭旨所云原期上下流通願領與否各廳其便者豈盡未之見乎或曰利心中之也不如此不足以濟其私臣姑不深論但以恭壽在川有年川中情形當所深知上年川東一道雖云偏災而涪州一隅之地而贊次貧至三十六萬其他可以類推辦捐撥糧掣動全川仰蒙皇太后皇上慈　發帑振濟至今元氣尙未大復並聞川西川南地方白營槍奪甚不安靜恭壽現雖暫權川督應如何體恤民瘼善爲綏靖乃屢奉諭旨不思恪遵而但偏聽委員之邢說　累貧民夫條陳者委員徽收者州縣而札飭則自督臣卽令恭壽自思此咎果應誰任臣竊揣費秉寅等或藉謀開復或意存見好自計情切何嘗上體朝廷萬不得己之苦墳相應請旨嚴飭四川署督臣恭壽懔遵諭旨辦理昭信股票務當聽民自便不得限定成數藉端勒索更不得按糧攤派顯同加賦其局員及各地方官辦理不善或事後覺　或經人告發務宜從嚴分别懲辦庶弊竇少而輿情愈順於大局有裨益臣愚昧之見是否有當伏乞　上聖鑒謹奏奉旨欽此○○頭品項戴甘肅布政使奴才曾　跳奏爲三年任滿籲懇陛見事竊查定例各省布政使到任三年奏請陛見每屆三年一次請旨等語奴才於光緒二十年十二月蒙恩補授甘肅布政使陛辭出都於二十一年閏五月到任扣至二十四年五月三年屆滿伏思奴才滿洲世僕知議庸愚自　甘以來正值軍賑繁興深虞竭　　雖地方元氣難復而民情稍覺敉安合無籲懇天恩俯准奴才人都陛見跪聆聖訓俾得有所遵循奴才實不勝瞻闕依戀之至所有奴才任滿籲懇陛見緣由謹恭摺具陳伏乞皇上聖鑒訓示謹奏奉硃批毋庸來見欽此○○廣州滿洲副都統臣興存兩廣總督臣譚鍾麟廣州將軍臣保年粤海關監督臣文佩廣州漢軍副都統臣春齡跪奏爲廣東同文館諸生學言又閱三年照章考試給奬恭指仰祈聖鑒事竊廣東設立同文館前於同治六年十月因各生學有成效經前署將軍慶春會同　兩廣總督瑞麟等考察擇其文藝堪以造就者咨送六名到京經總理各國事務衙門考試堪造就奏准作爲　諱生監生准其一體鄉試分别派充將軍督撫各衙門繙譯官嗣後該學生等三年學成　行奏明分别給予生監併派充　　官如有精逆西語又字才識出衆者另行送京考試授以官職等因嗣於同治十年經將軍長善等查各衙　繙　官有名無實奏准裁撤於諸生中擇其西語　長者　臣等接晤洋人時令其來署代傳言語年終考核擇尤犒賞以節糜費嗣自同治十三年至光緒二十一年八次三年期滿均經前將軍長善繼格及臣譚鍾隣等先後遵照定章奏明辦理在案兹自光緒二十一年五月起至本年五月止又閱三年自應照章將學成諸生認眞考試當經飭委該館提調劉紹基會同西教習申瑪生各學生内擇其平日好學能通西語西文者開送二十四名前來臣等公同面試先以漢字題令繙四文後以西字題令譯漢文考取得正白旗漢軍文舉人高燊廂白旗滿洲童生栢莖正紅旗漢軍對生許國楨正藍旗漢軍童生竇學先廂紅旗漢軍童生韓朝彥正陸旗漢軍童生倪世華李殿璋正黃旗漢軍童生劉用霖廂　旗滿洲童生　　　黃旗漢軍童生劉紹鑑王昌圻正黃旗滿洲童生國祥等十二名漢文尙屬通順據西教習申瑪士評閱西文亦　大謬均堪造就理合奏　謂將柏　竇學先韓朝彥倪世華李殿璋劉用　國楨劉紹鑑王昌圻國祥等十名各給子繙譯生許國楨一名係屬附生應請作爲附貢生均准其一體鄉試至高燊係屬舉人應歸揀　請以知縣用此次考取高燊等十二名仍飭在館認眞學習不可稍有疏解以　學益課粹其餘未經考取之學生其優劣分别去留以示　勸所有同文館考試肄業諸生分别給予繙譯生附貢生均係照常辦理至高燊擬情以知縣用是否有當謹合詞恭摺具奏伏乞皇上聖鑒敕部　議遵行謹奏奉硃批該衙門議奏欽此○○奴才依克唐阿漙蔚　　奏爲圍塲　管造缺揀員調補以資治理恭摺仰祈聖　事竊照奉省圍塲地畝前因流民私墾奏准升科議設總管一員加副都統銜由　　不論滿蒙漢揀員請補等因於光緒六年七月初四日軍機大臣奉旨圍塲設官添兵等事係屬創始該將軍等所奏自爲因時制宜起見均著照所議辦理欽此欽遵在案現在圍塲總管依桑阿革職遺缺應卽揀員調補該處地值邊圉總管一缺有毓轄旗營督催課賦之責非精明幹練之員不足以資治理今奴才等於通省恊領内逐加遴選查有記名副都統右翼漢軍正黃正　旗協領依凌阿老成穏練辦事認眞前經委署圍塲總管熟悉圍務辦理裕如請以該員調補斯缺洵屬人地相宜可期得　如蒙命允該員係調補人員毋庸送部引見所遺協領員缺容當照例另行揀選所有調補總管緣由理合恭摺具奏伏乞皇上聖鑒訓示謹奏奉硃批著照所請兵部知道欽此 
 
 

Page 14

 
 
[光緒二十四年七月二十七日京報全錄]  
　　宫門抄○諭旨十四道○陜督陶奏爲據情代奏籟懇陛見摺○御史英等奏拿獲銷燬永定門鋼砲人犯請旨交刑部審辦摺○大臣文奏嚴定瞻對約章取具噠喇確據摺○粤督譚奏甄别鹽大使留省補用片○七月二十七日兵部太常寺廂黃旗值日無引見○廣東藩司岑春煊請訓○奉天府府丞張仁黼請訓○奎公假滿請安○謝文翹謝授貴州鎭遠府知府恩○載瀛請假十日○高賡恩續假十日○兵部奏派察齋派出彭壽定公澤公舒存阿克丹福珠哩善耋灃深○廂黃漢奏派蘆溝橋演放砲位派出裕德灃深○内閣奏派稽察本章派出準良○召見軍機岑春煊張仁黼謝文翹○○頭品頂戴陜甘總督臣陶模跪奏爲據情代奏籲懇陛見事竊臣接准陜西固原提督臣鄧增咨開竊增一介武夫知職淺陋光緒二十二年由西寍鎭總兵蒙恩升授陜西提督正擬陳請陛見叩謝天恩維時湟回西竄旋奉督隊出關追剿之命幸而玉　澄清諸軍凱撤復於是年八月十三日欽奉温諭著赴陜西提督本任就近查辦海城逸匪遷延日久未覲天顔雖聖德寛洪如天斯浩而臣心愧悚無地自容兹賴皇戚遠震餘孽盡殲當武士投戈之時正臣子戀闕之日謹瀝下情咨請代奏籲懇恩准陛見以遂就瞻等因前來查提臣鄧增久處邊陲威望素著整飭營務並辦理地方一切悉臻妥協此次籟請入覲出於至誠可否仰邀天恩准其入都陛見謹候聖裁理合恭摺據情代奏伏乞皇上聖鑒訓示謹奏奉硃批毋庸來見欽此○○巡視南城山西道監察御史臣英壽署巡視南城兵科給事中臣唐春森跪奏爲拿獲鎖燬永定門銅砲人犯請　旨交刑部審辦恭摺仰祈聖鑒事竊臣等前准都察院劄開光緒二十四年六月十七日奉上諭崑岡等奏永定門城樓失去砲位請將弁兵分别懲處一摺著步軍統領衙門順天府五城一體嚴緝竊犯務查究辦等因欽此臣等遵卽督飭司坊勇局嚴密訪拿兹據南城勇局委員差委副指揮陳錫康差委吏目蕭光曜禀稱六月二十八日會同司坊各員曁南營西珠汛都司王連捷南營東珠汛守備李祿督帶哨官勇丁覓得知底眼線靳廣盛在東茶食胡同等處將該犯陳金海張殿英馬莊狗杜清和及目睹銷燬銅砲之王發子等拿獲並起獲燬砲器具碎銅大小六塊一併解送前來臣等訊據陳金海供直隸棗强縣人東茶食胡同開設長順永爛銅貨局本年正月不記日期有素識之李京寛告說現有生銅覓售每斤價銀九分讓我收買二月初二日李京寛同素不認職之杜三來言生銅係杜三之物須付定銀當給銀二兩初三日掌燈後李京寛用車拉運布口袋四條内裝銅砲四截每截長約一尺有餘圍圓約一尺有餘計里一百七十三斤合價銀十五兩五錢七分除付過定銀二兩外當付銀干一兩下短之銀陸續付伊錢二十八吊旋令張殿英借同院廣發承銅局風箱火並鐵鍾鐵墩將銅砲四截銷燬後以一百一十斤照原價賣與北五老胡同寳興成鑪廠陳姓下剩碎銅賣與不識姓名之人得錢花用不料被勇丁拿獲所有起獲大小銅塊卽係銷燬之物李京寛無一定住處無從交案張殿英供直隸棗强縣人今年正月在長順永爛銅貨局跟陳金海學徒二月初二日起更時有李京寛用車拉來銅砲四截約一百七八十斤每斤價銀九分陳金海收買後卽借用同院廣發水風箱家具將銅砲銷燬照原價賣與寳興成爐廠一百多斤下剩之銅零碎出售得錢花用餘供與陳金海略同王發子供山西潞城縣人在東茶食胡　廣發永銅壺梁局當夥計本年二月不記日期鋪東靳廣盛有事出門我亦有事出外起更時回鋪眼見同院之長順永鋪東陳金海並伊徒張殿英二人用我們屋内風箱火並鐵錘鐵墩銷燬銅物見有醫砲兩截每截長圓各約一尺有餘陳金海言說若要聲張定將你們打害次日靳廣盛回鋪卽向說明靳廣盛供山西潞城縣人夥開廣發永銅局本年二月不記日期我出外有事次日回局聽夥計王發子說院鄰陳金海與依徒張殿英有借用器具銷燬銅砲之事恐受連累未敢報官現聞五城嚴拿是以赴局禀報餘供與王發子同馬莊狗供山西壺關縣人在北五老胡同寳興成帮夥今年二月不記日期鋪東陳永富買陳金海零碎銅塊一百一十餘斤不知價錢多少現在陳永富己回山西原籍社清和供直隸東强縣人在東茶食胡同居住賣爛鐵爲生今年六月不記日期有素識之李京寛在我家借宿兩夜至伊賣銅砲與陳金海實不知情並不知李京寛現在何處各等供查李京寛代杜三銷售銅砲夤夜用車拉運　二人實爲案内要犯李京寛尙在緝拿其杜三一名據東珠汛守備李祿報稱該犯前因偷竊天壇樹木己解送刑部其爲積賊己可概見己獲之陳金海收買銷燬轉售得財並敢出言恐嚇使人箝口其餘各犯或托故回籍或諱爲不知虛實皆應根究相應請旨將陳金海張殿英王發子靳廣盛馬莊狗杜清和六名交刑部審明辦理其杜三一名前因偷竊樹木經督衙門送部尙未訊結應請飭部歸案質訊未獲之李京寛模獲日補送刑部所有拿獲銷燬銅砲各犯緣由謹繕摺具陳伏乞皇上聖　謹奏奉旨欽此○○奴才文海跪奏爲遵旨嚴定瞻對約章取具逹賴確據恭摺陳明仰祈聖鑒事竊奴才昨將逹賴呈進方物叩謝天恩各情代奏業經恭奉硃批欽遵在案前准軍機大臣字寄光緒二十三年十二月二十日奉上諭恭壽奏瞻對蒙恩賞還該遠賴自必感激竊恐番官反巢挾嫌報怨愈肆苛虐現雖飭候補道慶善妥爲撫馭而番官係由逹賴統率恐非漢官所能鈐束請飭文海等就近與遠賴約定善後辦法等語自係爲懲前毖後起見文海等身爲駐藏大員恭壽所奏情形想亦籌度及此卽著與逹賴嚴定約章取具愼選番官不再苛虐侵擾確據以期永遠相安並著傳諭逹賴嗣後番官等倘再滋生事端定惟該逹賴是問原片著鈔給閱看將此由五百里各諭令知之欽此遵旨寄信前來奴才當卽恭　譯咨逹賴去後旋據噶布倫等來署面稱瞻對地方旣蒙聖恩賞還逹賴自當愼選番官卽赴該處接收任事至出具確據一層恐滋瞻民口實等語經奴才嚴加申斥並諭　　朝廷德意不過爲愼重地方撫恤百姓起見爾逹賴竟敢不遵殊難代奏結案該逹賴無可如何始具信字前來譯稱諭旨内開嗣後番官等　再滋生事端定惟逹賴是問一節自應恪遵辦理等因並遞來約章一紙原載五條譯語間有支離復經奴才删定共計西條大意約束番官不准侵擾苛虐亦屬遵旨辦理又據交來奏書一合吉祥哈噠一方奴才飭令譯出原文尙無違礙字句查瞻對一案先經四川督臣鹿傳霖以兵力收取嗣經恭壽奏請奉旨賞還聖朝寛宥之仁蠻貊亦各感徼惟番情動多疑慮具結不肯切實奴才以爲業經加恩賞還逹頓己具信字遵定約章不敢違旨似未便過事追求應請飭下四川督臣就近派令候補道慶善交代瞻對地方一面仍由奴才咨行逹賴卽派妥愼番官赴瞻戍守不准再滋　拿倘番副到瞻之日有藉口揑詞等事委員卽毋庸父給地方俟說清再行了結不必上勞宸慮也除將逹賴原遞奏書及所具信字章程鈔南呈覽並咨明理藩院曁四川總督外所有遵督辦理各緣由理合恭摺具陳伏乞皇上聖鑒訓示謹奏奉硃批另有旨欽此○○譚鍾麟片再廣東試用鹽大使黎汝懷貴州舉人遵新海防例捐鹽大使分發廣東於光緒十九年七月二十七日到省又試用鹽大使支恒昌江蘇附監議叙鹽大使捐指廣東於光緒二十二年三月十四日到省均己試用一年期滿例應甄别據廣東鹽運使英啓會同廣東布政使張人駿具詳前麯卢查黎汝懷留心公事支恒昌人甚明白均堪以本班留省照章補用除咨部外謹附片具陳伏乞聖鑒謹奏奉硃　吏部知道欽此 
 
