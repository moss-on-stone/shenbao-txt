# 1905 - 142 - 4911533

 

Page 1

 
 
[論對付美約今日應辦之事]  
　　吾國之輿論沈默無生氣者久矣今爲美禁華工新約事舉國震動咸集議謀所以抵制之方不可謂非吾國民之進步也此則深可喜者也然觀於近年來集議抵制外人之策大率始則義憤冋聲終則杳無結束如東三省俄約也粤漢鐵路也周生有案也雖亦政府懦弱非如今日禁用美貨之可權自民操然吾民之能力薄弱如風潮澎湃之不久而卽息亦未始無是弱點也此又深可慮者也 
凡辦大事者必有繼續之預備而執之以中堅忍之能力而持之以久又必有下手之次第以期必見之實行否則數次集議之後以爲國民之義務已盡則適以厚辱我國民而必爲外人所竊笑者也試舉今日亟應辦理之事數條如下 
一曰調查受美苛禁之實事也昔北美之議禁黑奴也先有人著書詳述黑奴之苦况國民大受其感動而後能血戰以爭之今華人之赴美而受苛禁之害者必已不少而美領事猶謂待遇之優此必其以我中外情形隔膜未及深知故也内地華 
 
 
 

Page 2

 
 
人更鮮有知是禁之害者是宜由曾經身受或目擊受虐之華人詳述情形彚齊一處付印成書（前之美禁華工記無近來受虐情形故宜叧編一書更求詳備）廣行於通商各大埠以鼓動内地人禁用美貨之心又宜繙成西文送於美國各當道及各大報館俾外人洞知華人受害情形而無所用其飾說此今日首先當辦之事也一曰議定禁用美貨之界限也前滬上各商所議二月之後約若不改一律禁用美貨然事必求其可以實行無論目前存貨尚多且定美貨者往往已定全下半年若一律禁用並無分别則微特内地情形其勢渙散斷難辦到而所存所定之貨各商家亦虧損必多勢必不顧公議仍用美貨而後止故禁用二字宜有界限蓋各埠之大商家購進美貨者本屈指可數今先宜調查各埠定貨菜有若干自今曰爲始相約欲購定貨物者一律不向美國而向他國至於巳定之貨則仍可於内地銷售以清積存必至美禁己改而後再定美貨同盟簽字有不願者擯之商會不齒儔類如此則不致强人以難且截其來源較之禁於内地者尤易是卽易於實行矣未完 
[紀上海官塲籌防俄艦一]  
　　二十三日午前有俄國運糧船六艘駛抵淞口三夾水之南椗泊初時並無旗幟至昨晨始行懸旗○大戢山馬鞍山又名馬跡島之間亦有巡艦戰艦計共七艘此外尚有魚雷艇及驅逐魚雷艇多艇連巡洋戰艦約共二十餘艘至昨午三點半鐘猶未進口○淞口砲臺及海圻海籌二兵艦昨日午前十一點三刻鐘除懸國旗外並升俄旗又聲砲二十一門○上海華洋官商均由火車至淞乘小輪至大戢山俄艦碇泊之所杳閱○薩鎮軍鎭冰亦乘小輪至三夾水俄運船上詰以夾意並告以中立條規○俄運艦抵淞後船中上下人等購物均以金四開使用（旅） 
[紀上海官塲籌防俄艦二]  
　　袁觀察探知俄艦駛抵吳淞口急發電至寗奉飭著二十四點鐘内責令他駛勿使逾限致破中立並飭淞防營日夜嚴防等因觀察因將情知照駐滬俄總領事闊君請即轉令駛出闊君允於限内開馳觀察復傳上海縣汪大令及總巡朱明府並各警察委員到轅論令轉知商民人等毋得悞生疑懼致起他變並聲明該艦等届限即當駛赴他處並無别情云云至昨晨觀察又電致淞探詢旋接戴棲樓鎭軍冋電聲稱俄艦並未去因復繕發照會三道致俄總領事詰責俄領事尚無復音午後旋委繙譯關司馬萬司馬等至俄署拜會闊君詰責逾限之由（有） 
[記上海官塲籌防俄艦三]  
　　上海道袁觀察昨日得悉俄國義勇艦隊六號在口外停泊恐有違中立並致他變故即飛電江督及外務部請示辦理並晤商稅務司及日領事密籌辦法日總領事得悉後除飛電本國外部請示外旋向上海道袁觀察詰問○南北洋海軍統領葉桐候軍門昨得上海道咨商謂拘留滬江之俄艦恐乘此駛逃出口　爲嚴督各兵輪加意防範以盡中立義務軍門當卽轉令海圻海籌諸兵輪不分日夜妥爲防守一面聽候省示核辦至南洋鏡清南琛兩兵輪管帶史徐兩遊戎亦奉滬道咨飭嚴加防守（金） 
[彙譯俄兵艦駛至吳淞口外情形]  
　　二十四日字林報云昨日下午本館訪事人抵吳淞時該處之華人謡言紛紛或謂俄戰船二十艘見於離吳淞三百英里或謂俄艦隊泊於馬安島之近地但本館未有確實音信據本館可靠之消息則謂俄艦隊見於福州之沿海吳淞祗泊運船及裝煤船七艘昨晚得有消息則謂俄兵輪十七艘於昨晚停泊馬安島之近地裝煤糧後即向北而駛聞得滬上積備糧食甚夥以備供給俄艦昨日有沙船一大隊有忙碌之舉動 
　　同日太晤士報云昨有中國巡　艦一艘似奉道台之命令俄運船於二十四點鐘内離埠俄船不允聞道臺又向本埠俄官責問謂俄運船泊於本埠不能過二十四點鐘之限期又云聞有日本魚雷船三艘昨晨兒於馬安島西二十海里似在偵探消息 
　　二十四日文匯報接吳淞電云本埠華官已令俄煤船於今晚八下鐘離去吳淞 
　　又電云由香港到此之阿西寗輪船於昨晚沿海見有船上燈光又有屠立克輪船亦由香港到此　稱在途遇見兵輪六十艘 
[譯西報論俄兵艦駛至吳淞口之用意]  
　　二十四日字林　云俄運船六艘巡艦兩艘於　拜四晚抵吳淞似將戰務移至本埠其實此等船隻必係來購煤糧無疑故本處海關有重大之責任宜禁阻俄人以吳淞作爲海軍根據地勿與越南之開姆蘭海灣相似蓋俄人未必謹守中國之中立甚於法國之中立中國當道宜自行强迫之手叚故上海道之洋務願冋官必　一番事業也然中國海軍之弱萬不能維持中立必恃友國之相助乃能令無理之羅提督謹守中立而不損壞自己之中立諒俄人早已預備一切以期裝滿此等運船自係一定之理故本埠於此數日内必爲衆人所注目之地也至東鄕提督究在何處日人極形秘密不爲外人所知據云日提督統戰艦五艘暫在高麗之南岸以馬山浦爲根據地則其巡洋艦諒在海峽内攔守俄艦隊不令逃往海參威也又謂俄艦隊未必欲往海參威惟游弋於中國海岸以爲議和之機關不知確否據昨晨由日本到此之某輪船報稱在途遇見俄巡　艦兩艘向東而駛則俄提督似擬將其艦隊分隊駛赴海參威就禮拜四晚波艦隊十七艘己抵吳淞口外之馬安島觀之足徵以上之猜擬已確想必另有俄艦一隊在台灣之東向北而駛恐不久將遇東鄕提督也又東京電云日本現在靜察上海之中立甚嚴 
　　二十四日文匯報云此後之數日内本埠當啟保守中立之難題此問題現已見端蓋即泊於吳淞俄助船之事也俄人力言此等船爲商輪可以久泊於本埠而無限期本報則謂即使此等船不裝軍械但旣係戰國之運船即不能作爲商輪况聞數艘内確有槍砲恐俄羅堤督之意以不久將有大戰不欲以多數無用之船隨之而行故將此等船置於上海且在滬可免日軍捕獲卽有時欲彼相助隨時 
 
 

Page 3

 
 
呼召甚爲方便或又恐羅提督之意欲將此等船作爲退路但館之意以爲此等運船不能得商旗之利益應卽離去吳淞或拘禁於此又恐將來有攻壞之戰船逃至此埠此等兵輪可援照湔時逃至此地之輪船同一辦理雖此非極善之辦法然爲暫時之舉尚可滿意一俟停戰再行定奪如何辦理 
[日人急盻波艦隊消息]  
　　二十三日字林報接 
　　東京電云日人等候波艦隊之消息甚急雖聞已有數船避難於上海然衆人之意以爲羅提督已抵太平洋又有人謂羅提脅現在非律賓羣島之北日本各報云東鄕提督現必仍行其靜候之政策而不爲誘動蓋印羅提督早晚必來也 
[南非洲領事履新京師]  
　　南非洲因華工與土人 
迭起齟齬由政府催新派領軍劉玉麟速卽到任兹聞劉已於四月十二日履新視事矣（艮） 
[議訂華工撫卹章程天津]  
　　南非華工病死一百數十人工主不給卹不運柩現已由北洋咨請外部轉飭總領事將撫卹等事議妥訂入約章（屯） 
[粤商會議抵制美禁華工廣州]  
　　日前八善堂曁總商會因美國苛禁華工在廣濟醫院會議抵制之策之略皆主不用美貨現由各人分任調查某項美貨每歲入口若干某行歲售美貨若干及　項美貨如何形式如何商標以便實施一面將辦理情形分電外商二部及駐美梁星使其電文云外務部王爺鈞鑒美禁華工續約苛密國民公憤事因美國工黨挾彼政府侵我國權出國際而生外交且桓倡言不用東亞之物以酬答資本家今以其人之法還治其人現已聨合各省商民决議將美入口貨表列情勸勢禁相戒不用間接以抵制美工此乃國際問題乞轉電梁大臣代表全國輿情一面據理力爭禁約大局幸甚（暌） 
[寓美華民電請力拒美約京師]  
　　外部於四月初十一日中連接寓美華民四電一爲朱萬盛與費拉得爾貴亞埠鋪户人等所來之電二爲雷潤鐸與美商數千人聨名發來之電三爲華商會館總理人志和與華商四百人聨名發來之電四爲約翰兒埠　商人等發來之電皆請力拒美約切勿畫押云（日） 
[俄使請自行查辦行兇俄兵京師]  
　　日前譯學館學生張天民行經東交民巷遇俄兵攫去洋銀雜物并被毆傷經學務處告知俄使俄使令兵官前往謝過並願自行認眞查辦不必由外部行文致感交涉故學務處已將咨外部之文收回矣（艮） 
[司農議商要政京師]  
　　本月十七日張大司農在宅内邀請本部司官密議要件兹悉所議者爲宜先遠辦銀行皷鑄銀銅各元及出銀票銀元票等事又議及整頓部務必先清理案牘裁汰書吏妥籌經費爲要各司亦大略無異詞（坤） 
[柯撫辭辦膏捐差未允京師]  
　　欽派八省土膏捐督辦柯遜菴中丞日前電逹政府請代奏另簡賢員辦理捐務等情昨聞已有廷寄不准辦差飭令力任其難以圖報効（坤） 
[電招孫觀察商辦膏捐武昌]  
　　前紀柯遜菴中 
丞以膏捐情形毫無把握電招孫廷林觀察來省詢問等情兹觀察已於十八日奉調抵省立即上院并謁見中丞至所議若何亦無頭緒（履） 
[咨調道員辦理農工公司安慶]  
　　皖省農工公 
司係官紳合辦官本四萬元紳股六萬元現紳股將次招足上月由余紳等禀請皖撫咨調江西候補道周學銘來皖辦理周道已於前日來皖該公司擬定本月二十四日開辦然學生尚未招考云（咸） 
[京張鐵路撥欵天津]  
　　北洋大臣因京張鐵路開辦在邇一時籌無的欵擬先由公債欵内提出若干墊辦開修一切用項（月） 
[南潯鐵路解到巨欵江西]  
　　贑省鐵路照章先辦 
南潯一叚已紀本報茲有股欵三十萬兩由饒州解到省城正順銀根奇窘之時各典鋪爭向鐵路德局運動欲承領生息督辦李薌坦方伯不便爲左右袒因議存放官銀號以便隨時支用（晉） 
[鐵路紳董堅請塩斤加價江西]  
　　贑省鐵路總局各紳董原議監斤加價歲入二十餘萬兩作爲辦路有著的欵繼又改爲養路歲費近文擬作股本利息紛紛聚議莫衷一是旣而各紳董親赴金陵面商督憲已奉批示暫緩加價乃上月回省復禀請護無准行護撫不欲身任其事因卽移交新撫現新撫查核全案飭派辦政事處仍照督批通盤籌畫以期周妥故各紳董以計不得行復力邀各紳商聨名禀請略謂商民樂從銷路不憂其滯請責成各 
州縣如額認銷云云不知各紳商果允爲具禀否（晋） 
[請撥膠關稅項開辦濟南商埠濟南]  
　　濟南開作商埠東撫奏請撥膠關所收存之稅以資經費現山户部核准俟後收税再行撥還（艮） 
[山東自開商埠之辦法濟南]  
　　山東濟南周村濰縣三處奏准開作商埠現已次第舉辦何志霄觀察帶同文案陶君樸如測量委員張君夢星先由周村勘定基址於四月初二日坐火車到滬縣將會同紳士張君幼安親赴東站迤西察看地勢至開辦經費需欵浩繁楊運帥現委濟南紳士毛稚雲太守前往章邱等縣勸辦太守到彼不及一月己集得十萬金云（日） 
[擬將美國賠欵盈餘振興學務京師]  
　　美國擬將庚子所收賠欵盈餘仍交於十國惟美總統曾詢梁使此欵交還後中國作何開支經梁使告以擬作設立學堂及派生游與之用（屯） 
[彚紀外洋留學生致政府電文京師]  
　　湖 
南全省學堂電致張瞿二尚書云粤漢鐵路必須廢　自辦盛大臣 
 
 

Page 4

 
 
到京切勿受其熒惑此事全省死生以之萬勿游移日本留學生電致政府德人佔我海州蔑我主權禍由□□云云語極激烈留美學生電云美國輿論謂如允德練兵鄱湖屯煤南京則萬不願再行保全中國之策（艮） 
[浙省創設教練處杭州]  
　　浙省各防營自前年改練洋操後曾就各營挑選精壯來束肄習武備速成科期年畢業回營充當旗哨及教習等職推廣洋操新法惟限於定額難期速效刻奉聶中丞參考都中練兵處新章就省中創立教練處已委藩憲翁小山方伯爲總辦（尚有會辦留俟新臬司豐廉訪伸泰來杭時委充）復以現當武備學堂總辦兼帶練軍之候補府伍蘭蓀太守爲提調又高笏堂太守爲帮提調并擬選派文案收支等員妥議規則尅日舉辦延聘日本某武員爲總教習先行奏陳咨部以昭鄭重此後各武職均須由教練處出身應需開辦各項經費定於銅元餘利項下支發（復） 
[電飭實行陸軍新制京師]  
　　日前練兵處電致各省飭將去年所頒欽定陸軍營制一體從速實行以逸紛歧並將現辦情形電覆以憑查核（月） 
[催設駐防武備學堂京師]  
　　昨練兵處咨催各省將軍都統速將駐防武備學堂赶緊籌辦招集旗丁肄習用副朝廷振興武備之意勿任再爲稽延（月） 
[直督札津海關禁止外省銅元進口天津]  
　　浙撫聶中丞前以浙省製造銅元出數日多咨請各省轉飭各關卡隨時查驗執照放行等情己誌本報直督袁慰帥奉到此項咨文後當即電覆浙撫略謂北洋銅元迭經遵旨擴元鼓鑄推廣行用奈直隸風氣未開尚苦未能暢行倘有外省銅元侵入則本省所鑄必致滯銷舍已從人殊多窒礙兹援山東成案外省銅元概不入境并扎津海關梁轉飭各卡嚴查凡有外省銅元入境概行禁止進口云（升） 
[禀准開採灤平金礦北京]  
　　熱河灤平縣　潮河 
川地方　礦甚旺前由職商吳景毓禀請商部集股本銀二十萬兩呈　開採嗣經商部行咨熱河都統飭屬查明該地有無廬舍墳墓該職商是否殷　可靠現經咨復到部該職商委係殷實礦地亦無窒礙　據該商呈繳領照公費保單核與定章相符商部現已允給採礦執照以便該商開採云（震） 
[洋員呈遞考查兵工廠說帖武昌]  
　　上年鐵良抵卾時洋隨員哈卜門曾將兵工廠一切利弊詳細考察近繕說帖呈之卾卾督卽交兵工廠悉心改良力圖進步聞其所陳利弊甚爲中肯云（履） 
[工廠請繳費註册京師]  
　　甯波通久源軋花紡織廠又上海房產富潤公均禀由上海總商會遵照部定公司章程呈繳照費轉請逹部分别註册領照不日卽可領有執照矣（震） 
[堤岸工程經費爲難廣東]  
　　堤岸工程前經粤督派委接辦並面囑善後局督辦赶緊築竣現聞局庫支絀　欵維艱工頭墊支工費已積至十四萬無可再墊委員趙大令維鐸將情形面回方伯而方伯不肯發欵但責令覓人領地地價旋加旋减商民觀望報領寥寥大令異常焦灼遂禀請雲帥添派寥太守子琅督辦業已允准寥太守與方伯有戚誼易於商辦故趙大令力爲保薦惟廖太守現尚力辭此差云（暌） 
[工程處代造商埠房屋南京]  
　　署督周玉帥籌欵創設工程處凡民間欲於商埠興造中西各式房屋者均可投處報明估價興工現已派員携資分投蜀楚皖贛等處採辦木料刻下木料之運抵寗垣北河口者已頗不少云（豫） 
記者曰房屋齊路政修此法誠屬最善但官辦之事果能工堅料實否毋再蹈高等學堂之覆轍則幸矣 
[法國續派魚雷船至越南]  
　　二十四日倫敦電云法海部大臣宣言云西八月内又有海底潛行兵船兩艘淺水魚雷船四艘魚雷砲船六艘將赴法屬越南 
[日海軍敗績之謡傳]  
　　同日法文報云小吕宋傳來消息謂該處有謡言日俄兩海軍已在臺灣南交戰日軍敗績 
[猶太人仍在閙事]  
　　同日倫敦電云俄　爾騷猶太人拆毁娼樓之事今日尚在續拆無人禁阻基督教中人亦與聞其事勞之地方亦將相同之舉動 
[瑞典王復政]  
　　同日倫敦電云瑞典奧斯克皇已復政按數月前奧斯克皇因䐉威瑞典兩國不睦之故讓位於太子然太子仍不能使兩國和好今之復位諒必因此但復爲兩國之君抑僅爲瑞典之君而仍以腦威讓太子電文簡略不得而知以上譯文匯報 
[尋覔波艦隊不成]  
　　二十三日香港電云欲在海南及香港之北尋覔波艦隊而不成故諒來俄艦隊已向北行駛 
[俄軍預料滿洲將有大戰]  
　　同日大阪電云倫敦傳來消息滿洲之俄　預科該處不久將有大戰故在興水嶺建造　醫阮多所 
[勃提督由俄啟程往海參崴]  
　　同日倫敦電云俄勃歴勒夫海軍提而已於昨日由俄啟程往海參崴 
[日親王祝法日睦誼更厚]  
　　同日倫敦電云巴黎之法日社會邀請日本有栖川親王宴飲時親王祝法總統詞曰予知法日之睦誼將來必較目下爲更厚 
[華爾騷之猶太人閙事]  
　　同日倫敦電云俄華爾騷於昨日又有交鬥之事死者八人傷者一百人其閙事之故因均財黨之猶太人手執斧鉞住攻猶太之妓館毁壞其門窗彼此交閧其烈竟有用刀槍者警察兵袖手旁觀譯宇林報 
 
 

Page 5

 
 
[羅提督思妨礙日本之交通]  
　　十三日倫敦電云據云俄羅提督之意見倘能　兵船二十艘抵海參崴則大可妨礙日本海上之交通 
[英國惠而士島有人購煤]  
　　同日倫敦電云英國惠而士島有人購買煤炭甚夥購自何人則未查知 
[德國通信員船往小吕宋]  
　　同日香港電云德國載通信員之錫雪里輪船已開往小吕宋譯太晤土報 
[俄艦隊忽離海参崴]  
　　二十四日太晤士報云海參崴之俄艦隊計巡洋艦三艘魚雷船二十艘改裝巡洋艦一艘已離該埠但不知何往 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[李文忠木主入祠改期南京]  
　　寗垣建造李文忠公專祠經營半載邇乃落成皖人之宦游於此者初卜於月望公送文忠栗主入祠後緣署督周玉帥出經未返乃公議改期二十五日以待帥節遄返云（預） 
[創設銅元局勘地重慶]  
　　重慶創設銅元局已誌前報今悉機器業已運到商務委員派人前往江北三洞橋一帶查勘基趾僉以該處地濱大河恐潮水漲泛不便工作故又擬改設新城内馬姓家該處亦係荒涼之地說者謂轉運一切恐亦不便（險） 
[委員購運錮元揚州]  
　　揚市銅元現已暢銷無阻近値各塲商收鹽之際需錢甚夥運司恩都轉因撥出庫銀二萬兩派委袁分轉世傳賫赴寗省銅元局訂購以便分别撥用袁委員已於本月初八日就道（剝） 
[意大利文員游歴蹤跡鎭江]  
　　意大利國文員某君乘本國麥克婆而頭等巡洋艦來華於月之十九日駛坁鎭江下椗洋碼頭登岸拜晤駐鎭各西官至二十一日始啟輪西上赴金陵漢口等埠遊歴並聞有要務須講晤周玉帥張香帥兩制軍面商云（觀） 
[德易領事宜昌]  
　　德國駐宜領事已奉本國政府之命以重慶副領事米雷爾君充當昨米領事已出重慶抵宜視事矣（履） 
[蘇郡府試正案蘇州]  
　　蘇州府許子元太守於廿二日傍晚發貼九縣文童正案兹將各縣前五名照錄於下（長洲）張慶繩　宋履豐　張斌毅　汪增祚　顧賡熙（元和）　顧文光　朱兆麟　沈禹襄　王　鼎　李思灝（吳縣）　錢祖濂　雷學志　王　龍　朱祖基　孔慶鏞（常熟）　邵覲鑾　俞可師　屈温鈺　姚人龍　周祖烈（昭文）　殷鮮灝　龎樹模　朱祖堯　劉星衍　俞樹春（吳江）　陸明堃　沈寳棠　毛廼豐　蘇成章　項大猷　（震澤）吳毓麒　沈人鑑　龐文彬　周朝鼎　沈兆璣（崑山）　周一陽　陳肇基　王國楨　葛昌新　李世璜（新陽）　陳　球　馬祖援　陳宗澔　袁同和　朱福綏（隨） 
[緝私改委吳淞]  
　　浙西江海緝私統領向由蘇松總鎮陳印波軍門旭總統現因陳軍門駐節崇明勢難兼顧經浙撫聶仲帥咨由江暫周玉帥札委李清欽軍門定明總轄江海緝私事宜日内即須接差視事（　） 
[車站聚賭吳淞]  
　　張華浜火車站客房近有淞口賭棍及某蕩婦等勾誘工匠機司小工等在彼賭博前午正在集賭被總司機洋人鄧司登查見立將賭具洋銀盡行抛擲浦中除將在局一干人懲責外其誘賭之流氓蕩婦等函請寳山縣究辦（旅） 
[尚賢堂肄業生四月課案]  
　　品行盛文申周雲章蕭實丹英文地理胡文耀劉季康秦百里特班文法甲科胡乂耀劉季康乙科伍鑄劉世華陸仁齋頭班文法張迪周秦百里屈叔怡二班文法錢儒珍盛文申蕭實丹英文歴史胡文耀嚴善坊沙慶英文特班胡文耀陸仁齋頭班張迪周程毅孫伍鑄二班盛文申屈叔怡三班蕭實丹葉遜鼎四班周瑞良王忠銘五班閔叔英張祖沆算學代數陸仁齋胡博源利息劉世華吳增裕小數胡桐君葉遜鼎英文論說胡文耀劉李康陸仁齋華文勤學李祖沆顧又卿（外） 
[民立上海中學堂運動會]  
　　本城民立中學堂於今日假滬軍營操場舉行運動會上午試乙班下午試甲班其比賽之技分跳高跳遠擲球筆算賽跑跳攔賽跪八里競走替換賽跪及百碼　至八百八十兩止各種襄跑此次不發入塲劵欲　　卽至該處由招待人領人（望） 
[總巡銷假]  
　　本城警察總巡朱森庭明府現巳病痊銷假聞各處垃圾甚多昨日飭傳各鋪地甲諭令挑運清潔旋密乘小興分往各街查看並聞定於今日到局視事云（金） 
[飭拿流氓]  
　　著名流氓沈益梅等專事收受竊贓詐擾鄕愚被人迭次控告奉上海道札縣拿辦後仍在該處横行不法故經袁觀察續又札該縣拘拿務獲詳辦（金） 
[禀懲攔路]  
　　本邑各城根日來有一種土棍三五成羣麕集要道見有單身行人輙卽攔路訛詐現爲某某諸紳士所知將情函禀警察總局請爲查辦以保行商（金） 
[巡丁調婦女]  
　　本城警察局巡丁時有横行不法等事隔昨旁晚時有某局四十號巡丁在城内紫荆橋左近向某少婦任意調戲毫無顧忌不知有稽查之責者亦有所聞見否（望） 
[尚朱保出]  
　　周留記控楊允之困地皮糾葛被抑公廨捕房特派印捕看守至昨日仍未保出屠司馬已據情禀請道憲袁觀察核示遵行矣（木） 
 
 

Page 10

 
 
[英副領事查閱公廨押所]  
　　昨日午後四點餘鐘英副領事德爲門君蒞公共公廨拜會讞員屠興之司馬請查閱男女押所司馬允之遂由襄讞孫耳三明府陪同先閱男押所後閱女押所曁廚房馬房等處詳察一周後與司馬晤商周留記控楊允之之案良久而别（木） 
[英界火警]  
　　昨早四點鐘時英界香港路與江西路之轉角某靛行内忽然失愼警鐘旣鳴救火會西人到塲施救旋即息滅焚去房屋三幢捕房己飭中西包探前往詳查起火情由矣（木） 
[法界失愼]  
　　法界紫來街口同福昌弄内盈德豐集牲祥兩號同居一處前晚二點鐘忽然遺火經救火會西人帮同救熄焚去房屋四幢比鄰劉益豐縀號略被燬傷經包探查悉將起火之甲乙二夥拘入捕房捕頭准予交保俟堂期傳同號主解案請訊（水） 
[浦東總巡局紀事]  
　　前晚浦東保甲總巡謝岳松明府督帶差役巡行各叚見劉杏瑞等三人在某處賭博因飭役查拿到案訊明屬實判各笞責枷號示衆○又在大阪公司大貞丸輪船上查獲長江竊賊朱三子張二等兩名帶局訊明曾竊某某等數家判責六百板移送改過所禁押三年（土） 
[馬路工程局紀事]  
　　馬路工程局總辦翁子文太守昨日諭飭捕頭以前次召驗未充之巡捕王海榮張順　等十一名於二十五日午後兩下鐘赴局復驗准予給充華捕○昨日太平馬頭烏山船户甲乙二人固排擋與江北划船户口角互鬥扭控捕房捕頭令押候移解馬路工程局禀請翁太守訊究○前日工程局總辦翁子文太守命捕頭督率華捕水巡捕頭帶領水巡及差役人等於午後三點鐘時驅局中洋龍一架赴久大馬頭浦濵操演救火技藝並命司事到塲察看（土） 
[會訊福來德控王秀坤案]  
　　日前德商福來德投控和餘錢莊執事王守坤即王秀坤欠銀一案經屠司馬飭差將王提案與代理德副領事麥君會訊著王赶緊理處否則提股東　追昨日午前司馬與麥君覆　福來德稱商人名下三千三百兩己經收到尚有金子記銀一千五百兩求附追王守坤延穆安素律師到堂聲稱金子記之　與該莊　右往來不應控追請堂上著原告將莊票退還原根福來德不允仍請提該莊股東訊追穆律師又請將王交裕生祥金號保銀一千五百兩限下禮拜六到案届期如王不到案淮賠銀一千五百兩司馬商之麥君准如所請（术） 
[會訉英商禮佛控程松卿案]  
　　昨日午後襄讞孫明府曾同英副領事德君會訊英商禮佛控程松卿賴地不交一案原告延律師博易譯稱程松卿將八分經中程雨卿賣與禮佛因延不交割向中理索據稱係居雋　爲之居問故請追究居雋卿供此地係由掮客袁根生來托售計銀一千兩袁根生供雋卿託買地小的轉託嚴桂全買地八分計銀一千兩定銀三百兩收到道契時又付銀六百五十兩俟過户後再找五十兩賣後卽至英商愛爾德處簽字後向嚴催始知已賣與程松卿今復向程賣出嚴桂全供袁根生來託買是地小的素知此地乃程松卿與錢玉順兩人合買故即回答未必肯賣因根生一再相懇向程名下買出三分五釐價銀七百兩當將道契交與嚴手先付銀六百兩後又找付一百兩袁所供地數價銀均不符合程松卿供前年由嚴桂全來說合與錢玉順合買地皮當時交來方單後轉換道契文託愛爾德將單簽字由小的一人收執去年八月嚴桂全再三商懇說伊因專用是地故此將自已三分五釐情賣與嚴計價銀七百兩小的因思此地是嚴原主且錢玉順亦是嚴認識故此信而不疑即將道契及單交付與嚴未曾關切錢姓至於何人賣與英商禮佛小的不知被告延高易侯魯公兩律師聲稱各人供明馬松卿之地三分五厘是賣與嚴姓未曾賣與原告阮未收過原告價銀又未交給契據係與程姓無干應請堂上將案註銷明府商之德　著將四人分别交保俟程雨卿到堂再行訂訊（木） 
[公共租界早堂案]  
　　日前王阿　控徐春生誘拐其妻王李氏當經飭票拘提昨日解到司馬著分别暫押過堂訊究○增裕洋行前控曹桂卿冒印麫粉業經出票飭拘昨晨解到著押候見証到案再訊○美華書館洋人墨架星控陳寳惠竊去百鉛賣與王阿小處報捕拘案中西官判陳責二百板押二月王押一月印捕解夏阿友將洋酒兠賣與俄兵違章請究判罰洋五元洋酒六瓶充公○洋人强生控小工林狗度偷取糧木判枷號三天洋人惠羅控細崽劉金榮抛工不做判押三天○探解竊取法界衣帽之陶阿六並稱陶屢次已犯案判責二百板押六月○郁阿海控陳阿林圖竊由捕拘解並稱陳屢次犯竊判責二百板押四月期滿再責二百板釋放○麫館主陳阿惠控王阿生糾人白吃麵點當卽鳴捕到來王將衣付質照數給價待捕走後復至該店索詐行兇復乂鳴捕王竟敢毆捕扯壞號衣由探解辦判責二百板押十四天以儆怡和洋行買辦祝蘭舫之子快馬違章由捕拘送到案判罰洋十元○捕解馬夫王阿二邱金松顧紀蘭三人於路兠攬生意判各罰洋十元○陸順雲　孟玉桂攫去布衣數件由捕解案判責一百板（木） 
[法租界捕房事]  
　　薙髮匠張某與車夫某甲之妻有染前晚張潛入民房中續舊爲甲所見喊同鄰居將奸夫淫婦扭送捕房捕頭命分别管押候解公堂究辦○流氓孫阿二在途强搶某姓女之首飾爲巡街捕拘入捕房贜已交同黨捕頭命押候解堂究辦○流氓楊某前晚扭烟妓王桂紅至捕房訴稱在該處門首經過該妓强拉入内不允被搶去金戒一枚求追捕頭察得楊亦非善類命將原被一併押候解堂請究（水） 
[美租界捕房事]  
　　馬章才在塘山路開木作店前日店夥某甲忽將鄰近某乙之女拐逃無蹤乙疑馬串通糾人前往將店中物件擊毁馬即投報捕房捕頭令自投公堂具控○昨日提籃橋西牢押犯楊金壽因病斃命由管牢西人知照捕房捕頭令傳地保前往棺殮○僑居西華德路甬人張四喜之子名彩四年七歲陳阿慶之子名品鶴年六歲均於昨日走失先後投捕房請緝捕頭允之（火） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
光煃監生朱有燾均請以巡檢不論雙單月選用廣東試用游擊莊毅請俟補缺後以參將用六品軍功吳濯甲請以把總補用以上派赴外洋各埠勸捐請奬尋常二百六十九員 
宫門抄二月初九日理藩院光祿寺八旗兩翼値日無引見趙爾巽馮汝騤預備召見召見軍機趙爾巽馮汝騤 
[江督周奏請恩准將户部主事孫寳書照案免扣資俸片]  
　　周馥等片再據署通州直隸州知州王仁東詳稱該州創設初等高等各小學堂非得究心教育之人難收實效　延請户部主事孫寳書會同辦理甫有規模一時未能回京援案請奏明免扣資俸等情　來臣查目前要政無過於興學育才然辦理不得其人雖有成規終同虚設此次該州所延户部主事孫寳書深明教育條理甫經開辦若令别易生手難免廢於半途查江南所設三江帥範學堂分延翰林院編修方履中吏都主事恩華爲該堂稽查提調經前督臣魏光燾援案奏請免扣資俸奉硃批允准有　該主事孫寳書市同一律合無仰懇天恩俯准將户部主事孫寳書照案免扣資俸俾在該州曾同經理以收作育人材之效出自逾格鴻慈除分咨查照外謹會同江淮撫臣恩壽護理江蘇撫　效曾附片陳請伏乞聖鑒訓示謹奏奉硃批吏部議奏欽此 
[江督周奏爲金陵關第一百六十九結期滿經徵稅釐繕具收支清單摺]  
　　頭品頂戴兵部尚書銜署理兩江總督山東巡撫臣　馥跪奏　金陵第一百六十九結期滿經征稅釐繕具收支清單恭摺仰祈聖鑒事竊照江寗設關通商業將一百六十八結以前　支數目開單奏報在案兹據金陵關道徐樹鈞詳　自光緒二十八年八月三十日　至十二月初二日止係一百六十九結　滿所有征收各國商船及華商船支進出　正半各稅鈔並徵收華洋船洋樂釐金曁照章提支傾鎔火耗及月需經費並撥解各項銀兩分别開造册摺詳請奏咨前來臣覆核　異謹分繕清單恭呈御覽除蔣原册咨送外務　户部户科杏照外理合會同護理江蘇撫臣效曾恭摺具陳伏乞皇太后皇上聖鑒謹奏奉硃批該部知道單二件併發欽此 
[署兩廣總督岑等奏爲廣東第四届闈捐减餉招商承辦摺]  
　　頭品頂戴兵部尚書銜署理兩廣總督臣岑春煊廣東巡撫臣張人駿跪奏爲廣東第四届闈捐減餉招商承辦恭摺具陳仰祈聖鑒事竊照廣東商人承辦闈姓捐輸每届二十八塲以六年爲期上次第三届由商人韋崧等承餉四百　十萬元自　酉年文闈鄕試起至癸卯年武闈鄕試止本已年期届滿中間因庚子年奉停武試該商六年期内計少庚子辛丑癸卯武鄕曾三塲當以中辰擊　韶州府試辦塲文會試一塲展期抵補以符二十八塲之數迨舊商期滿退辦遂照上届定額另招新商屢經示諭　無應　良中武科　罷文場改章闈捐精華大非昔比舊餉　數甚鉅貿然承認必有虧折以故觀望不前查闈捐係奉指還欵要需今昔情　旣不相同自未便刻舟求劍日久延誤比經减餉招徠始有商人數輩具禀請承然非變易舊規即係巧立名目無裨餉項而甚滋流弊均已隨時駁斥勿議惟查有職商周永福　照原案六年爲滿自乙已年高州歲試起辦足二十八塲認交正餉二百八十萬元另交過一次報効銀五十三萬兩如六年期　恭逢恩科鄕試會試兩塲另行加捐洋銀三十五萬元不在正餉之内所　捐項每元以七錢上兌按塲分交所集資木皆係殷實華商並無洋欵亦無洋籍教民與有股分之　禀由廣東善後局司道公同查核該商認辦各節尚屬穩練復加勸導至再據稱竭力承餉報効實在無可再加事須速定當經善後局出示給諭開辦一面詳請奏咨前來臣等覆查廣東闈姓承餉原屬萬不得已之舉當此財用窘急歲得銀四五十萬元以湊集洋欵要需雖誠知其非務本之計而有不得不暫資捐注之勢旣據該司道等查得承商殷實並無洋欵勸導報數無可再加自應准其如擬辦理除咨部查照外謹合詞恭摺具奏伏乞皇太后皇上聖鑒訓示謹奏奉硃批户部知道欽此 
宫門抄二月初十日外務部欽天監侍衛處值日無引見蘇州織造崇啟請訓蔡鈞請假三個月修墓孫中堂奏請開缺召見軍機崇啟 
[粤督岑奏爲報解光緒三十年冬月分應還英德洋欵數目摺]  
　　頭品頂戴兵部尚書銜署理兩廣總督臣岑春煊跪奏爲報解光緒三十年冬月分應還英德洋欵數目恭摺具陳仰祈聖鑒事竊准户部咨應還英德本息每年指撥廣東省鹽斤加價銀五萬兩加放俸餉銀五萬兩闈捐銀二十四萬兩地丁等項銀三十八萬兩共銀七十二萬兩匀分二五八冬四個月解赴江海關道交納每届該解銀十八萬兩歴經遵辦在案兹據廣東布政使胡湘林兩廣鹽運使信勤曁善後局司道詳稱光緒三十年冬月分應解前項銀兩現經設法挪湊作爲鹽斤加價銀一萬二千五百兩加放俸餉銀一萬二千五百兩地丁等項銀九萬五千兩均於三十年十一月初六十三等日由義善源等商號匯解江海關兌收共闈捐銀六萬兩因新商减餉未定無能廳急係在粤運上海銅元變價項下暫時借撥由駐滬委員就近解交江海關　兌收以上共銀十八萬兩實已解還清楚等情詳請具奏前來臣等覆核無異除咨部查照外謹會同廣東巡撫臣　人駿恭摺具陳伏乞皇太后皇上聖鑒謹奏奉硃批該部知道欽此 
[粤督岑奏爲前准部咨各省增减勇餉各數隨時奏咨立案片]  
　　岑春煊片再前准部咨各省增减勇數餉數均令隨時奏咨立案等因歴經遵照在案所有光緒二十八年添募各起勇隊業已分案奏咨併造册報銷在案兹查光緒二十九年分本省各路勇隊因西省匪氛尚熾内有奉調助剿而本省各屬多與接壤時防竄擾未便任令空虚當派四川補用知縣陳兆棠赴湘招募棠字勇丁三營計一千六百一十七名又水師提督添募靖車前後兩　勇丁六百名添募虎門各臺砲百兩名又江西補用道徐紹楨所統常備中軍五管除　赴四省及改挑巡警共四營外募回新勇二 
 
 

Page 16

 
 
   
 
