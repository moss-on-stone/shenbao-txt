# 1892 - 254 - 4906971

 

Page 1

 
 
[今日代分勸捐順直各屬水災賑捐册] [  申報館主人啓]  
　　順直各屬大水爲灾小民困苦情形疉經登報現在施子英刺史奉李傅相札委到申隨同各恊賑所勸助賑捐業經設局開辦兹又印成册啓一萬扣倩本舘附於今日申報分呈海内仁人伏求大施惻隱慷慨解囊上以紓九重宵旰之憂下以蘇百萬生靈之困臨池望澤正不獨刺史感盼已也肅此布陳卽希德鑒 
[御纂醫宗金鑑預啓] [  圖書集成局代曰]  
　　醫宗金鑑一書操是業者莫不奉爲指南近緣坊本字多漫漶貽誤實甚今文付本局排印另請良工重新繒圖校正以公同好欲預定者每部洋二元准本年十月成書向申報舘帳房取書可也 
[論挑選太醫]  
　　近來太醫院奉皇太后懿旨考試醫士恩糧肄業生等將卷彌封呈入荷蒙欽取聶鴻慈等十四人上月二十八日由醫憲莊君帶領至海内皇太后前引見傳旨將名列在前之聶鴻慈等八人分爲四班每班二人在海内當差每日周流輪値不許貽誤餘則記名聽候傳用其考試題目早經錄及並有不能作詩止交　論一篇今乃蒙皇太后披榛採蘭而得此十四人并於十四人中再拔其尤輪値彼當差之八人者度其本領必皆和煖盧扁之流亞矣惜不見其所呈進之論意者必皆議論明通理勢透闢與時下之名醫僅以自高身價爲事者當大不相同也說者謂泰西有考試醫生之舉故出而行道者必曾經賞拔領有執照而後可以問世否則卽無人焉過問之中國可惜無此一考懸壺市上者大半僅一招牌上書某夫子授其所謂某夫子者則亦未必皆其所從者特借其名高耳亦竟有其所授業者初非名下士又有無所受投但稱世醫而溯其先世亦未聞有醫名者或稱儒醫而所開醫案一字不通者若此類皆紛紛然各樹一幟以悮人之性命故西人往往不信華醫惟前者朱君滋仁爲某西婦决一胎孕力排丁醫之誤繼而其言果騐而至今西人於朱君猶嘖嘖不去口此外則皆以其非由考試出身多鄙夷之然考醫者必以醫如以不知醫之人爲之主考則亦安用此一考哉外間無此一考而醫之品雜都中太醫院則必由考試而後取之而都中之醫其名或轉不及外間醫生之盛此則由於考取之醫專在御前供奉外人無由見其手叚故也然而外間之醫其名實相副者能有幾人哉西人重醫醫事且有專報一處則有一處之醫報某日某醫醫某人某病用某藥一一備列其上同道之人得以彼此參觀交相益醫其有誤者則羣訾議之而中國之裨則無此報也其門診出診所開醫案惟病人家及藥鋪中見之此外無人見之也故往往有藥與案不符者蓋不過藉此以欺師人之耳目而已論者謂西醫以奇勝此華人之所以不及也夫西醫之奇則誠有之嘗有友游歐西而歸者爲余述一事云曾過一西人家適西人正在放血以大盆注清水其中承其面手一小機器對準太陽穴一動其機而膚裂作一圈血卽直摽而出注於盆中驀見之不禁駭然西人從容而告曰此醫生之所教也僕體肥醫生謂血太多恐久將化作禍水故授以此器教以運用不時放之蓋人身上之血不宜過多不及固病過多亦病故血有不足者則可取他人之血以補之或取獸血以補之惟獸血不可多多則將成獸性也若過多則亦可藴而生孽故放而去之蓋勿使有過不及之患也余則以爲西醫之補血放血雖似不經而其說理則甚圓蓋天下事皆不可使有過不及之弊不特醫之一道爲然也而醫家失之毫釐差以千里性命之存亡繫於呼吸過癍則閉過瀉則脫過熱則狂過凉則厥此其中不可不斟酌盡善一有錯誤而性命休矣今之人但知不足則補之而不知補之法亦有不同有以温爲補者有以凉爲補者有以滋爲補者有以瀉爲補者内經所謂有餘則瀉之不足則補之皆所以治其疾救其偏也今人祗知補之益而不知瀉之益以故大家富戶往往不死於病而死於藥且不死於藥而死於補醫生開一方問價不過數十文則以爲此等賤藥不足以療我疾也醫者迎合其意於發散汗下之劑加入數味貴重之藥乃以爲有效故余自出門二十餘年親見服補劑而死者屈指不下十餘人以是屢勸人勿妄服補藥而無如人之不信何也夫衣服有破處則補之宜也若不破而先補之有是理乎古人云爲孝子者不可以不知醫蓋恐爲庸醫所悮而抱恨終天也自醫理不明而過與不及之弊乃愈滋矣安得各處醫生皆仿京都之法彚而考之所以愼重人命者庶在此乎庶在此乎 
[本館接奉電音]  
　　昨由京友電傳上諭一道敬謹譯登○七月二十五日奉旨崇文門正監督著載漪去副監督著崇光去欽此 
[西電譯登]  
　　駐京英欽差前晚發電致駐滬英署總領事略云總署接到陜西安定縣信息語該處民教不和有一法國教士受傷當經地方官派員前去彈壓得以敉平將滋事之人重辦其餘教士均得無恙 
[漢苑秋光]  
　　巡視北城察院於本月十二日派哨勇將逃犯宗室銘榘夥匪郝二一併移解刑部審訊已登前報兹悉是日經當月官飭將郝二收入南獄宗室銘榘禀明薛少司冠諭令解交宗人府旋由宗人府承審官於次日傳示銘榘族長某君至府堂上設一黃亭内供奉萬歳牌令銘榘向黃亭叩首恭謝養育之恩然後向承審官員族長等一一叩首畢飭將銘榘銷除宗室旂檔派役移解刑部審訊迄今銘榘收入北獄手銬脚鐐脖索三者俱全夫以天潢世胄一經犯法尚不免身覊犴狴於此見國法森嚴食毛踐土者孰不當敬謹遵守哉○虎坊橋福州會館内京官某君之跟役因平日虧累甚多彌縫乏術恐主人查知必遭譴責遂於某日吞服紫霞膏毒發斃命北正指揮姜君聞報帶同仵作前往檢騐飭吏填寫屍格禀詳城憲一面飭役拘帶看館人押收署内聽候帶城審訊○興隆街萬豐錢鋪資本不甚殷實近來票存愈多虧累愈甚掌櫃某甲恐持票者紛至沓來一時不及周轉遂於某晨往正指揮衙署呈請封閉以便措資發放某甲於封閉後鎖押署内未知果能措資料理否也○王二卽翟三前因犯竊經東城拿獲遞解回籍兹復潛行來京於某夜偷竊某銀錢號大小洋銀七十餘元經北城練局哨勇拘獲帶城訊審一次著先移解東西中南四城訊審有無矧案然後解回本城嚴行懲治○陳寳山前因崔七張八敺擊龜子馬某身死一案牽連在内由城移解刑部 
 
 

Page 2

 
 
收獄候審兹悉陳寳山之姘婦某氏在朱家胡同開設妓院所用龜僕某丙年已六十餘因疾病淹纏不能解脫竟於某夜吞服紫霞膏毒發斃命經官員親臨檢騐雖訊無虐逼情事然人命關天未免大受耗累矣○熱河某總管前將避暑山莊等處陳設鐘表字畫玉器瓷片金石文玩件數開繕清單恭呈御覽兹由某總管於某日雇得民夫二千餘人會同内務府所派委員分爲兩路押解到京投交内務府收納○吏部爲批示事據前署山西榮河縣知縣王性存呈稱前在署榮河縣任内經前稽查賑務大臣閻等以藉罰捐賑爲名借端侵漁奏叅革職審訊嗣經訊明奏結在案兹因福建臺灣剿辦埤南叛番彰化土匪並歴年剿撫肅清各路番社請奬案内經臺灣巡撫劉保奏開復原銜奉大部以職革職審訊曾否訊結查無案據應令查明聲覆報部再行核辦等因遵奉行知伏查職前官山西革職審訊之案業經前稽查賑務大臣曁山西撫憲等訊明奏結在案今大部咨查福建並非服官原省竊恐無案可稽遂致無憑咨覆理合取具同鄉京官印結呈請咨查山西服官原省等因到部查已革前署山西榮河縣知縣王性存前在福建臺灣剿辦埤南叛番彰化土匪案内經前臺灣巡撫劉保奏開復原銜當因該員革職審訊之案曾否訊結查無案據應令查明聲覆報部再行核辦等因於光緒十五年十二月十七日具奏奉旨依議欽此欽遵抄錄原奏行知臺灣巡撫在案查保舉行查各案應令該原保大臣一律奏明聲覆不准該員在部具呈倘原保大臣已經離任卽由後任督撫查明原案具奏如實係原案無存無憑查覆准該員在本籍及服官省分確切呈明咨部核辦歴經照章辦理在案該員革職原案旣據呈明業經奏結應由該員自行呈明各督撫咨部核辦所請行查山西服官原省之處應毋庸議 
[臺北風災]  
　　臺北信云本月十五日午後忽見隂雲四布墨瀋淋漓如披米家圖畫轉瞬大雨傾盆勢若銀河倒瀉入夜復風伯揚威大大有飛砂走石之勢人皆於睡夢中驚醒歴一晝夜未止至十六夜雨師風伯相率偕來其勢益覺披猖居人不免膽戰心驚但聞屋瓦傾軋聲墻垣倒塌聲以及雞犬亂嚷聲兒女驚啼聲莫不聲聲相應及十七早推門四顧頽垣敗堵滿目皆非風雨始稍殺訪聞艋舺大稻埕之房屋吹倒者約數千家人口間有死傷城内則撫瀋兩院及府縣各衙門墻屋皆有傾倒尤奇者城外有古樹一株數百年物也圍可丈餘一時被風拔起在半空飛舞如兒童之放風箏者然封家姨洵神勇哉城外有石牌坊兩座同時被風吹折府城如此鄉間更可知矣至基隆滬尾兩海口船隻遭難者更不可以數計此誠近年來未有之奇災也 
[神山秋夢]  
　　太平府王子範太守調署潁州於月之廿二日交卸篆務委糧廳丁慰農别駕代理遂卽起程廿三日道出鳩江文武各員均至江干迎迓片帆小泊卽於廿四日改乘招商局江永輪船赴省○皖北太和縣匪徒滋事已列前報兹聞事已敉平所獲匪首業經錄供申詳大憲卽委候補道彭受臣觀察前往勘問俾免長途遞解轉多周折云○盂蘭盆會各處皆有蕪民稱曰燒天香金錢浪擲何止億萬近日會景將闌水面各划船駁船及義渡船莫不接踵而起每晚盛師樓船上搭五色彩篷中坐僧道法鼓金鐃朗宣唄梵篙工緩緩而行四圍密挂紅燈光明璀燦倒影波心牛渚燃犀未足比擬並施放荷燈遠而望之不啻太華山頭開遍蓮船十丈以故傾城士女各於璧月東昇時買一葉扁舟泛乎中流沙棠之檝木蘭舟玉簫金管坐兩頭洵足占盡清秋勝景惜乎以有用之資財付之於無用終不免見譏於大雅也○電報局向設横街西首李姓屋中前年偶因細故遽賦喬遷改賃新横街許姓房屋嗣因許屋湫狹已甚不敷辦公仍訂租李姓原屋擇吉八月初五日遷移先其將電竿安設停妥屆時不過一接續之勞耳○前報旌德縣篦子嶺盗刦信局走班一案業已獲到眞犯四名供認不諱兹聞該盗又供出夥黨二名一爲徐姓不知鼠竄何方一爲尹老四現在宣城水陽鎭開設烟館張大令得供卽選幹差咨請該鎭巡檢協同拿獲押解回旌不虞道出涇縣三脚水地方尹忽突起躍上驢背絶靷飛馳亂山叢雜轉瞬不知何往只得據情禀明大令想原解差役不免略嘗竹肉風味矣○石橋港某姓有螟蛉女被某甲誘逃旋經尋獲送請蕪湖縣懲辦前日有人偶過港側見一美少年方盤托出顧盼自如細視之卽前日偷香竊玉之妙手也五花妙判難證三生盖以迹涉拐逃未便恩施法外遂贈以鼓吹兩部獨桌酒一席半月後開釋遞解回籍小妮子則仍覊官媒處待價而估蕉葉有心楊枝無力使隨園叟見之不知又將何以爲情耳○入秋以來滴雨全無亢戾之氣易成疾病民間多患喉痺赤目等症近日秋深露冷凉意翛然患瘧痢者尤多岐黃家終日奔波如入山隂道上應接不暇攝生者其亦知防患於未然哉 
[東甌鯉信]  
　　温郡夏秋以來雨澤稀少河水乾涸舟楫不能暢行所幸本月望間潮水甚大連日波濤洶湧柔櫓聲中時時笑語十七日雨師稅駕膏澤頻露禾稻咸有生意所惜鎭日西風未免嘆美中不足云○永嘉縣邵補堂明府因敉平土匪案内經上憲奏保俟同知補缺投以知府用先換頂戴現奉升授衢州府同知大約十月之交卽可遄赴新任矣○新授瑞安縣蘇運卿大令錦霞於初八日接奉藩憲牌示旋於廿一日搭海昌輪船由滬晉省大約桂花香裏可以來甌履新矣○温州寄柬之風惟永嘉最盛每當中元令節不論大家小戶均以冥鏹送往開元寺大紙罏焚化謂之寄柬不知何所取義本年開元寺更換住持大設盂蘭勝會且延秃奴混號長指甲者作廣大教主往年搭齋燄口以數百計本年不滿百數寺宇之盛衰亦關乎住持之邪正耶○十一日未刻有府署散役阿魁在馬彪家飽啖而回行至府前橋下忽見血從脚背湧出勢不能遏魁遂大呼蒼天勉强支持行不數武卽在施水寮前仆地身死七孔流血滿地孄斑途人圍觀者甚衆咸莫詳其致死之由人生如朝露其信然歟○十四日十點鐘瓦市殿巷石砌上有某甲僵臥呻吟兩目俱被人挖去眶大如盞　肉突出狀若櫻桃令人不忍注視有知其事者謂甲係桐嶺下人向開烟館慣與梁上君子訂莫逆交近因某案破獲實由甲洩漏機關賊啣之刺骨隂遣人誘至簫嶺僻靜處用刀將雙眼挖去賊計可謂惡矣然甲蹤跡詭秘不可謂非咎由自取也○巽吉山前有某甲者年甫舞象以牧馬爲生計每日出外刈草習以爲常十六日偶往某乙柑園操刀欲割初不問王孫爲誰氏主也某乙本欲藉草力以培養柑園恨中偷割欲將刀奪去甲雙手緊握抵死不入乙用力過猛頓將甲手四指一齊割斷惟一小指如碩果之僅存甲血流如注登時昏暈甲父聞信大興問罪之師旋有爲魯仲連者從中排解許給青蚨二千四百翼勸令扶甲回家延醫調治現雖日就平復然此生已成殘廢矣○府前街某書坊夥因與唐東口角忿無所洩於十一夜懸梁自縊迨次早紅日三午該夥尚閉門不出店東再三呼喚闃不聞聲及撬門入視始知其自經而死幸屍屬不欲多事經店東從豐棺殮并出資恤其子嗣遂得無事○三角門内西河頭某甲之妻躬操井臼頗著賢聲近因天旱水涸覓水爲難挑水夫每掮售錢十餘枚甲婦爲省儉計未忍破費腰纏遂自往近處井内汲水以供炊釁因綆短汲深俯伏井欄之上偶一疏虞遂致一落千丈迨槀砧聞信往救早已香消玉殞是可慨已 
[甬東雜錄]  
　　寗波大沙泥街出一命案緣該處胡姓嫗生有一女嫁與絲巷弄某姓家爲媳前日女與張姓因事奪坑基起見　相口角嫗聞之前往解勸無如張姓無理太甚胡媪大受屈辱欲以性合相拚經人勸令回家不料其遽萌短見竟於當夜雉輕而逝女一聞凶耗以嫗死於非命率領多人登張姓之門大肆吵閙當經挽人出爲調處許以洋銀數十元爲棺殮之貲其事始寢○寍波近多竊案而破獲者寥寥無幾兹聞霓橋巷口裱畫店屋後於前日緝獲奉化賊犯三名聞其所居之室陳設齊整氣象光昌不異富貴之家捕役見其形狀如非善類於是購線根尋得以拿獲送縣未知楊大令作何究辦也○寍俗好信巫鬼呼女巫爲先生而爲先生者遂得以播弄其術凡患病者不　服藥動以　禳爲事西門内陳姓之女患病多日特召西鄉高橋某女巫前來看治女巫銳身自任裝神扮鬼變幻多端不料病不能减反更增劇遂致殞命陳痛女情 
 
 

Page 3

 
 
深恨巫切齒誘巫至家百般毆辱復以穢物塞其口巫乃抱頭鼠竄而去世之利慾薰心草管人命者其以此巫爲殷鑒也可 
[白門秋柳]  
　　金陵保甲分局某大令笞責楊甲並令枷號示衆嗣因甲患痧斃命於地保家甲之父兄以濫刑致斃等詞赴上憲衙門控告將屍棺舁入保甲局内意圖挾制此案顚末久已登諸報牘上元縣陶仲彝明府迭次鞫問勸楊甲家屬領柩安葬以免纏訟拖累而楊姓堅持不允一控於督憲再控於藩憲三控於臬憲均批令陶明府秉公判斷一面將某大令撤差羣以爲雀鼠之爭不知何日始能了結前數日有人過保甲局停棺之所忽聞鼓吹喧闐人聲鼎沸詢知爲楊姓借此處開吊出殯靈櫬於翌晨安葬祖塋當由楊姓具呈到縣禀稱伊子實係因病身死並非委員用刑斃命前因痛子情深砌詞控告今不欲累及無辜求恩轉詳各憲准予銷案並將屍棺具領云云偌大風波一朝平靜不可謂非某大令之幸也○上元江寍二縣山田苦旱加以蝗蝻過境禾稼受傷本報已迭紀情形近日農民赴省報災者絡繹如梭陶仲彝藍雲峯兩大令每次公出攔輿遞禀者往往遮道不得前大令無暇閱禀飭從人一律收下聽候憲示辦理廿二日瑞方伯已委朱大令公纯赴鄉履勘如果被災應請减成催科之處須俟朱大令回省銷差後再行核辦○二十日文正書院山長提考九月分師課是日文題間嘗竊取程子之意以補之論題秦晋交攻互用白翟論限次日酉刻交卷廿三日署巡道謝子受觀察課試惜隂書院應輪鍾山書院掌教梅小岩河帥代校卽由代校者出題是日賦題王謝所居爲烏衣巷賦以王謝世以航海爲業爲韻許男一書侯前十三書伯子前解擬聶侍郎建閣塐五百羅漢像上樑文樸滿二首用促句換韻格限次日午刻交卷 
[湓浦秋濤]  
　　九江近時疫癘大作呻吟之聲比戶相聞佞佛者往往不求醫而求巫城内蓮花池地方有康王廟古刹中有女尼數輩長齋繡佛梵課精嚴近以疫癘傳染居人各有戒心遂揚言於衆曰菩薩肯發慈悲施捨符水有求必應可以爲人解厄於是愚夫愚婦被其煽惑接踵而至幾於戶限爲穿羅明府聞之以其妖言惑衆立飭差役前往查察如跡近誘騙無論僧尼卽當拘案懲治女尼等一聞消息紛紛逃避觀自在雖有神通至此亦不能爲之庇護矣○廿二日未刻西門外招商局碼頭有人挑米一擔躑躍中途與挑糞人相碰遂致木穉香味濺在行人身上地上更狼藉不堪衆人交口詈駡勒令挑糞人洗凈街道燃放爆竹始准挑桶而去○九江自本月初三日得雨後迄今爲日已久晴旭當空田隴大半龜圻荳葉菜蔬生機將絶老農老圃無不望甘霖早　也 
[勘視塘壩]  
　　揚城西北鄉地勢較高灌溉田畝全賴塘壩預爲蓄水得以源源灌注本年入夏後晴多雨少塘水皆乾間有涸如平地者揚州府陳太守關心民瘼特於本月廿三日輕舟减從親至各鄉履勘情形擬將涸出之塘淺者深之塞者通之壩則卑者加高狹者培厚轉瞬湖水盛漲可以引水歸槽以資灌溉如太守者誠可謂盡心民事鉅細無遺矣 
[稻江秋語]  
　　臺灣狐懸海外各處島嶼常有中外船隻因風擱淺以及失事沈没等情歴經各大憲嚴定章程責成各段地甲頭人曁地方文武衙門隨時救護並立章程十數則賞罰分明刷就告示數千張發交沿海各營縣到處黏貼不啻家喻戶曉並按季飭令造册具報以昭鄭重淡水縣葉縵卿大令查明淡水所屬各海口夏季並無失事各情飭吏按章造册具文申報大憲○有吳某者前在隘勇營充當差官嗣忽假造統領林蔭堂觀察信札前赴五指山某營妄求差使事爲林統領查悉將吳移交淡水縣訊辦葉大令再三盤詰並無招摇撞騙等情不過賦閒落寞假托統領舊部希冀得一枝棲藉免飢餒大令憫其困憊允爲備文移覆俾得免受刑辱如大令者誠不愧豈弟之君子矣○各省藩庫所存正雜錢糧銀兩遇有奏銷交代事件例應示期盤查核結現存總數造册詳請院示所有一切收支欵項應卽暫爲截止以清界限唐薇卿方伯由京引見回臺接收署藩司顧緝廷觀察庫存各欵亟應循例盤查現已示期本月初九日暫行截止凡遇營縣解送銀兩一律寄存外庫請領之欵統俟盤查後示期發給○臺地今届舉行大計唐方伯嚴密關防示諭本轅把門人等知悉凡有封口信件不准投遞其餘跟役閒雜人等一概不准入内地方官非有公事亦不准無故禀見卽有外來及本地官宦投帖拜會均令門吏婉言辭謝所以杜請託而肅紀綱也○城内外田隴所種早稻業已登塲農人播種二稻亦將告成芳郊一望嫩緑如烟惟五六兩月略嫌雨澤衡少手胼足胝者流不免隨時盼望月之初旬天公作美大浦甘霖羣誦好雨知時之句海外桃源幾不知人間已報秋汛矣○藩轅牌示以現任彰化縣羅南橋大令東之調省察看遺缺以現任臺北府經歴李蔚三叅軍焾前往接署說者謂彰化近因民教失和大令有辦理不善之咎以致調省察看小民無知輕啓釁端在大憲不免多一番躊躇矣○城内外各處街道年久失修漸形欹側刻經臺北府陳仲英太守禀明上游籌撥巨欵札委王蕚輝二尹农叚修理二尹奉札後督率匠役披星戴月畚鍤齊施得尺則尺得寸則寸城内四門已漸就平坦矣○駐紥臺北東門外管帶定海右營王凱臣游戎起勝近以操防不力奉憲撤委遺差另委前帶寍波防營之袁都戎殿魁接帶○臺北自入夏以來風雨衍期寒暖不正各營勇丁患時症者十有七八而以基隆滬尾兩處爲尤甚府城次之前經統領定海等營李本欽軍門特向内地延請朱韶九茂才來臺診視塵裝甫卸有經其調治者莫不著手成春因是城内各衙局咸仰盛名倒屣爭迎幾視爲盧扁一流人物邵筱村中丞恫瘝在抱視臺地時疫甚重方欲爲民請命諸當道以茂才有此神藝擬薦充各防營官醫傳說如此尚未見有明文也○陳石齋直刺長慶上年奉委總辦大嵙崁撫墾局事時値番社不靖直刺親探前敵軍情轉運後路糧餉并深入内山督戰身受重傷曾經邵中丞榮列剡章立邀上賞嗣以撫墾規模已定將後路轉運局裁撤而沿山腦寮戶口流亡奸民影射偷漏無弊不作急須嚴密稽查中丞因令直刺專辦大嵙崁三角湧雙溪等處稽查腦灶事務又招募壯丁五十名以供差遣直刺到差以來申明定章招集腦戶鋤擊豪强扶持懦弱一面親赴所轄各地面巡閱一周不辭勞瘁腦務因是漸有起色上游亦深嘉直刺之勇於任事云 
[中丞拜客]  
　　新簡湖南巡撫吳清帥由津來滬已列報章昨日下午四點鐘清帥由英界廣肇公所行轅乘坐緑呢大轎迤邐入城前導有五梅花並頂馬一匹戈什哈八名在輿前護衛清帥至文武各衙門拜客旋至縣署適黃大令公出由家丁擋駕清帥遂回行轅 
[西官答拜續誌]  
　　駐滬各國領事官答拜上海縣黃愛棠大令前報已紀之矣前日下午又有大西洋等國領事官帶同繙譯乘輿至縣答拜昨日亭午法國主教倪君亦到縣拜會大令迎入花廳以茶點欵待晤談良久然後興辭而出 
[祥凝萱室]  
　　今日爲上海縣帮審委員竇奠高明府之太夫人七旬壽誕本邑道營廳縣以及印委各員均於前昨二日恭送壽儀明府一概璧謝以示儉德 
[淞濱瑣語]  
　　售賣蘆粟最易作踐街道前經帮辦總巡朱森庭明府出示禁止邇來日久玩生仍有沿街求售者前日爲明府查知立傳各鋪地甲到局諭令自明日起爾等隨時留意如見賣蘆粟者立卽驅逐如敢不服准爾等扭局禀究各地甲均遵諭而退明府又片知城門汛弁不准販戶掮蘆粟入城○寍波人某甲前日由原籍乘舟來滬雇野雞挑夫搬運鋪蓋箱籠迨甲登岸挑夫已不知去向中驚駭異常謂鋪蓋内儲有洋銀綢縀等物共値二百餘元急往十六鋪一帶招尋毫無蹤影祗得訴知捕役並租界捕房請爲查緝未知能珠還合浦否也 
[小竊送縣]  
　　無錫人徐某寄居滬城新北門内開設小木作前晚九點鐘時忽有小竊馮彩記混入作内肆其偷竊伎倆四顧無人卽將棉被一條携之而出適徐自外回家突然撞見馮急棄贓向後扒墻而逸被比鄰李姓家人拘獲告知九鋪地甲解送上海縣請辦値差禀明後黃 
 
 

Page 4

 
 
大令諭飭收所候訊 
[捕蟲遺火]  
　　蕩婦阿寳向在法租界開設女堂倌烟館曾經捕房一再查辦阿寳詭計多端又將女堂倌改作烟妓租賃小東門外第四十九號房屋塗脂抺粉公然以賣笑爲生涯前晚有某甲迷戀烟花叢裏卜晝之餘繼以卜夜爲蜰蟲所擾好夢難圓卽取洋油手照在床上捕捉稍不經心火延蚊帳延及棉被等物一霎時烟焰滿室紅光直透窗外左右鄰人見而大驚幸人多手快得以卽時撲滅誠大幸也 
[毆捕訊結]  
　　十六號三道頭西捕禀稱有陳桂林等迎賽盂蘭勝會經過百老匯路囑令從西華路行走陳等不依爭執間被伊擊傷左手蔡太守訊供之下飭將陳桂林等押候該西捕將傷醫痊再行訊辦此已列入前報昨據十六號西捕申訴前情並稱百老匯路車馬往來絡繹如梭深恐有碍囑令繞道西華路不料陳桂林首先用武用矗燈桿猛力毆擊以致左手受傷阮長春係帮兇者因其面有青痣容易記清餘人亦都在塲經别捕帮同拿獲目下左手因筋骨傷損一時不能卽愈須俟一月後察看能否不致殘廢今將陳桂林等解案請究陳桂林供小的雖在前面行走却不敢動手毆捕阮長春供小的開設酒店度日當時如何打架並不干預施小生供打架時並不在塲范阿生供小的在後　行香前面如何肇釁不得而知代理讞員宋二尹商之梁副領事謂此案西捕被毆傷及筋骨迄今雖已平復難保不成殘廢陳桂林首先行兇訊有証據應枷號四十二日發虹口捕房示衆期滿管押連枷期共六個月然後交保阮長春施小生各枷二十一日其滿管押連枷期共三個月范阿生已管押十四日如查無實在肇事情形再押七日釋放燈桿一根銷毁 
[英界公堂瑣案]  
　　陳亨通訴稱開設茶館藉圖微利有王悅禮湯阿三等前來啜茗向索茶資被伊毆打且毁壞物件由捕拘案王悅禮湯阿三同供皆爲小工偶因細故爭執不敢逞蠻宋二尹判王悅禮湯阿三各押七日○張有壽訴稱在烟館呼吸烟霞與宋乾元等因細故口角被伊凶毆並被咬傷由捕拘案朱乾元邵金福同供不敢滋閙叩求施恩宋二尹騐得張有壽受傷屬實判朱乾元邵金福各押二十一日示儆○朱雲慶訴稱在衣莊爲夥有俞梅芳貿貿然來揀買衣服乘間竊取布衣一件當時拘獲人贓交捕送案俞梅芳供係無錫人以後自當改過宋二尹判俞梅芳管押七日衣給失主領去○包探孔阿才禀稱王雲仙前因犯竊遞回原藉今又逗留滬上行竊王金生家衣物拘獲人贓送案請訊王金生供被竊衣物已由包探查獲人贓求請給領王雲仙供係寍波人屢次行竊自知罪矣惟求恩典宋二尹判將王雲仙笞一百板押候備文遞籍贓給王金生領去○包探何瑞福禀稱協同憲差查提于唐氏所控誘娼案内捕提之楊百順現已提到惟查楊百順前因命案曾在虹口冐充竇大老爺包探混拿無辜之人由縣訊明已蒙開釋今請一併訊究楊百順供並未冐充縣探惟求查察宋二尹飭將楊百順押候過堂訊斷○包探孔阿才禀稱陳阿四會與女子朱阿巧爭毆因之管押捕房今將陳阿四送請訊斷陳阿四供係蘇詶人不敢閙事宋二尹飭將陳阿四押候過堂集訊 
[法捕房瑣事]  
　　某甲之妻脫逃在外音信杳然前日甲來滬尋覓偶至法界新街地方見其妻在小烟館中甲認視無訛卽欲領伊回去其妻不願回家遂與藁枯口角甲出外鳴捕將妻扭入捕房管押候訊○北京人温花兒前日在北京輪船上竊取搭客物件並衣包一個當被失主覷破拘獲人贓送入捕房管押○積竊汪桂生張桂生等因屢次犯竊經法公堂究辦不料釋出後依然不改前非前晚約同羽黨數人混入法界晉安里内取得長梯一架方欲上屋適被失主撞見立卽扭送捕房管押○小竊某甲前夜匿於暗弄中希圖行竊適巡街捕至卽被查見拘押捕房以待解案請懲 
[助賑愈病]  
　　○謹啓者敝堂頃奉到沈徐氏大善信爲女病請符醫治祈求速愈樂助河南賑捐洋二百元又奉愼思堂諸大善士祈保子病魔消除壽命延長樂助河南賑捐洋五十元刻下河南災狀需欵甚殷更兼直隸山東亦難稍緩大善士立功立德正在此時矧救命之錢回天神速値此籌捐弩末因難更可見功行見二豎潛逃百祥雲集憑兹善願裨爾壽康永保平安定當操劵請登報牘以質同緣并代災黎望雲叩謝上海六馬路仁濟善堂籌賑公所施善昌等謹誌 
[申報舘恊賑所經收順直山東河南賑捐七月廿一至廿五日止第一百六十八次清單]  
　　廿一日敦和堂張洋二元金匱宣芹儀助賑求安氏二戶各洋一元求災消求合家平安二戶各花洋一元○廿二日牛莊太古麗如中華新大虞靜山求耳愈甬夢氏南星氏寳鳳氏無名氏二戶蕪湖無力子元美和立順昇立順乾元興義永記王烈　大豐十七戶各洋一元施德之無名氏三戶愈名氏二戶共六戶各洋五元永記無名氏有名氏見卽爲士心餘子五戶各洋二元無名氏七戶洋二元錯來者洋一元錢六百無名氏銅洋一元朱桂黎洋五分朱鶴生朱梅生棉力子天水徐氏四戶各洋一角麥礪山李澤生孟雲石方衜卿羅熙堂五戶各洋二角無名氏守拙居士二戶各洋五角鄭鯨抱一居士二戶各洋三角○廿三日苕東隱名氏祈保平安還愿洋五十元江西清愼吏九三八平紋銀三十兩申規銀三十一兩一錢一分二厘唐宅衆善士求恕堂崧記無名氏日升五戶各洋二元江西李賢哲求令尊患瘧速愈洋廿元長沙朱樂道堂陳順記慶裕屏記義記帳房宏泰六戶各洋一元孚惠堂陳慶順高脚蔴子三戶各洋四角梁仕記勉勉子二戶各洋三角無名氏三戶隱名氏四戶各洋五角溱記洋七角五分○廿四日承志堂洋十元玉川子祈求三令郎右眼翳膜盡退眼光復原洋念元潘幼春求合家平安洋五元潘寳善求吐血病痊愈洋四元章子樂李珊庭二戶各洋一元無名氏洋二元何必書名銅洋七元次銀一兩八錢二分甡記十二戶洋一元二角馮門胡氏洋二元五角河西子洋七角戴慈壽王順發二戶各洋一角恆豐工人沈芝記洋八角張信輔李清如王曹堃錢配銓四戶各洋二角李湘洲求病速愈慕善士靖貞氏葉存雅堂許貽燕堂五戶各洋五角隱名氏銅洋二元○廿五日愛吾主人楊華記二戶各洋十元意軒主人愿失音速愈洋二十元銅洋一元冷板凳客洋四元隱名氏合記號楊茂記雲記孫長記五戶各洋二元文記平安氏眉山氏三戶各洋一元恆慶公洋一元銅洋一元史致鄉洋五角銅洋一元忱生發王全林二戶各洋三角杭州醉六居士綺春樓主二戶各洋五角金勉痴共洋二元五角以上總共收英洋二百六十一元九角現銀三十一兩一錢一分二厘花洋二元錢六百文銅洋十三元次銀一兩八錢二分 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[東國采風]  
　　朝鮮國王曾在所居王宫添造洋樓一座落成之後夜間時聞鬼哭上月又在樓後見一大蛇長數十丈殭斃其下王因此懷疑遂將東王宮修整擇吉移居○有華人之業老圃者夜間拘獲一賊視之係朝鮮人嗣有鮮人三十名各持刀杖聲言必須將所獲之人釋放否則不肯甘休幸有巡捕經過始紛紛散去遂將所獲之賊送交鮮官懲辦○鮮人某將生女毆斃於他人家地主欲令將屍舁歸某不允兩造各約多人在三里街地方互鬥經朝鮮衙門主事解散奏明國王飭花道縣勘騐女屍並將某拘送衙門聽候判斷○有人持紅參五斤至日本小船求售嗣以論價不合舍而他顧行至三里街地方日本三人馮船　道及之將參搶去又被日本巡捕將該鮮人送交朝鮮領事官懲辦知其私販勒貶價値不遂其計又從而邀取之復致之罪日人誠狡矣哉○日本巡捕拘獲日人之作賊者年不過十七八各處起獲贓物有二百餘元之多○有日人賒買鮮物者三月之久未將價値歸還因此口角闘毆一日被外國巡捕所見將兩造送交各該管衙門訊問○各國租界巡捕房現擬一律修整有操版築業者訂定包修共計洋三千五百元至七月中旬卽可興工矣 
[浙省官報]  
　　七月十二日牌示仰世職本班儘先守備　鵬超錢水管期滿雲騎尉章鴻鈞知悉於本月十五日辰刻備帶馬步弓箭鳥鎗弓箭赴本署箭道聽候本護院考騐核咨毋違特示金衢嚴道鮑禀蒙憲飭知赴任進見禀謝同知胡義贊禀見叩辭赴曹娥釐局運副宋仁壽由京起服領照回省禀到長興縣尹麗樞因公晉省禀到叩見卽辭回署上虞縣丞王志鴻禀見試用府經歴龔肇治禀知遵例報捐捐免騐看來省禀到典史宋榮清禀檢騐看叩見十三日湖州府張禀見叩辭回署候補通判葉祖巽安昌局專丁來省禀蒙憲恩留辦一年並記功一次叩謝前鄞縣楊炳灼交卸回省禀到交代在郡會算清楚十四日糧道世海運告竣回省禀到安吉縣梁如正禀奉藩司飭知准補并飭赴新任禀安叩謝候補縣鍾守鑅禀奉藩司委赴温州公幹銷假叩見太平縣典史項沅禀辭赴任候補縣丞程肇元禀知順直賑捐案内蒙保同知銜奉部核准叩謝十五日牌示仰試用按經歴龔親釗指分安徽試用巡檢黃萬增知悉於本月十六日辰刻來轅聽候本護院騐看入册委用騐看赴省毋違特示西防廳趙禀知卸事署西防廳徐禀知任事委署桐廬縣謝瑞黼禀知藩司委署禀見叩謝委署山隂縣顔培芳禀知藩司委署禀安叩謝前樂清縣惲遐齡專丁來省禀知交卸　郡候算交代劉椿祺禀知藩司委解京餉差叩謝邵鴻翥符天佑俱禀知遵例捐免騐看來省禀到張輔宸由京騐看來省禀到按　歴汪銑由京來省禀到十六日杭州府陳禀見署西防同知徐樹淵禀見叩辭赴任候補同知桂冬榮禀見禀辭赴嘉善公幹候補縣宋熾曾禀知自上虞會審案件回省禀到銷差試用按經歴龔親釗安徽試用巡檢黃萬增俱禀候騐看叩見禀謝江蘇候補縣丞黃楨由清江來省禀到十七日江蘇候補縣丁丙禀見 
[上海六馬路仁濟善堂經收南北兩市各米寳行米麥雜糧捐七月十一至二十日止第二十旬清單]  
　　永愼和寳行錢九千九百八十五文同順五千五百六十五文恆祥四千一百二十七文豐和四千三百三十八文同吉泰二千九百三十五文生源二千七百四十一文萬順公二千三百八十五文元昌豐一千七百四文豐記一千四百五十八文聚源一千三百六十六文裕祥一千二百八十九文振豐一千二百廿九文永順一千一百四十八文愼茂豐九百六十七文恊昌泰七百三十四文德盛七百二十六文乾利六百二文恆源三百五十七文穗祥三百四十六文錦祥三百三十一文三和二百八十六文恊記二百四十六文義記公二百三十七文晋泰二百二十七文同德一百九十一文　元一百八十四文元生長一百七十七文恊豐一百二十二文義生一百九文唐永愼一百三文永茂八十九文咸茂七十一文北同泰七十一文恆裕四十五文萬昌二十四文錢恆泰九百九文源順恊六百三十九文德大六百二文大興合四百四文同興一百八十五文恆隆三百二十文高昇記五十三文裕昌二千二百九十一文松盛二千七十三文春泰一千六百五十文長豐一千四百八十九文震大一千五百八十五文潤和一千二百九十二文元和一千三十四文仁和利一千二十一文三泰九百二十二文長泰八百八十六文生泰八百八十五文萬隆八百七十二文鎭生七百八十八文鼎昌源七百五十八文潤泰六百九十八文長義六百七十六文葆生六百二十四文衍源百二十四文餘大五百七十五文葆茂四百二十七文天和三百六十八文萬生三百四十三文元泰三百四十文天元三百二十八文愼生二百五十二文愼餘二百五十文聚泰二百四十八文甡義二百二十三文元吉泰一百九十一文和生義一百八十八文義記一百七十三文公正一百五十七文南同泰一百五十一文愼益一百二十五文正義隆一百十四文和記七十六文南元昌七十文萬祥六十文新興五十四文萬盛泰五十四文萬祥成四十一文以上八十三戶共收錢七十四千六百二十三文 
 
 
 

Page 11

 
 
   
 
 

Page 12

 
 
   
 
