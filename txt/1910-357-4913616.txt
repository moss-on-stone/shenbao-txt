# 1910 - 357 - 4913616

 

Page 1

 
 
   
 
 

Page 2

 
 
論說 
[論簡字與漢字漢語之關係（轉錄）]  
　　簡字之興。由來已久無大力者以鼓鑄之。故其說行而未廣。自直𨽻紳民具案陳請於資政院。朝野上下。始稍稍議其用。而其所以議之者。大要有二說。譽之者曰。簡字者。以至少之音韻。綜全國。之文字。苟從其說。將不期年而。探文字之奧。入音韻之室也。毀之者曰。漢字者伴。五千年之歷史相與。生長而發育。一旦以至淺極。粗之簡。字起而代其用。不啻以瓦礫易黃金也。甲是乙非。出奴人主。鄙入不敏。竊尙未知所歸。苟按之學。理徵之史乘。遠觀漢字之由來。近徵簡字之功用。則以爲毀之者固失其實。譽之者亦復逾量。姑妄言言。之殆皆僅識其虛聲。未究其實用者。也 
　　愚以爲居今而言簡字之功罪。必先言漢字之當改與不當改。夫文字者。將以爲一般思想之。媒介。非學者之專有。物也。一國之中。貧多於富。愚多於智。不能人人盡繩以普通以上之敎育也。是故文字之當。改與否。當以適。用於義務敎育與否爲斷今吾國文字。據康熙字典所收。蓋有五萬。而此五萬單。字之中。音與義不相會。字與義不相。通音與字不相謀。不識一音。即不識一字。不識一字。即不識一義也。加以生字俗語。爲字典所不載者。一字而轉注數音。變爲數義者。兩字結合。而自成一語者。殆又不逾五萬。或且不止。書寫之。體眞草有別。習楷書必兼識草書。而後其用備。是不啻又。識五萬字也。合而計之。必識字十有五萬。始得漢字。之全。日識百字。已須五年。日識五十。且十。年矣。夫吾人之所以求識字者。非以識字而遂終也。將藉此爲介。以求吾之所學也。今學猶未得。而所耗光陰。已以五年十。年計則所謂强迫敎育義務年限者。窮其力且不足云識字。而况乎日識百字五十字者之未易覯耶。解之者曰。吾子之言固善。然此可爲學。者道。難爲俗人言也。若普通敎育。授以日常所需。則有二千字者。其亦足。矣夫二千字之果足於用與否鄙人不敢知。即以二千論。蓋亦至難。識二千字。而不盡識二千字之音。不得謂識二千字也。則有二千音。識二。千字而不盡識二千字之義。不得謂識二千字也。則有二千義。識二千字而不盡識二千字之書法。不得謂。識二千字也。字分眞草。則有。四千書法。加以一字數義。一字數音。數字一義者。亦幾近萬。兒童知識幼。稚神經薄弱。日識一二十字。即引爲大苦。普及敎育。期以四年。而又有年假。有暑假。有例假。有特假。其能來堂受吾一二十字之敎者。歲不過二百日也。則僅識此兩。千字而四年之光陰已完矣。且猶僅稱識字未能明句。學問知識。更何有焉讀者。如以吾言爲。妄則曷不鑒。之所謂初等小學畢業生。今之初等小學畢業生。手能操。筆作家書。口能。辨二千字之聲音。目能誦報章上之普通論說者。蓋百人中無幾人也。然則今日之漢。字果適於義務敎育乎。抑不適於義務敎育乎。讀吾說者自知之。而當改與否。固不。必論也。 
 
 
 

Page 3

 
 
要件 
[東三省各界人民代表董之威等上監國攝政王請願即開國會書]  
　　之威等謹上書於賢王殿下。竊以中國今日之情勢。舍即開國會。組織責任內閣。謀政治之統一不足以救危亡前經各省人民兩次請願速開國會。本年復經資政院提作議案。議决上奏。曁各省督撫先後電奏速開國會。當於十月初三日欽奉上諭。俯順臣民之請。縮改於宣統五年實行開設議院。在我皇上審機觀變好惡同民賢王力輔聖猷。主持大計。屬在臣民。疇不感激涕零。仰承高厚盡心於實行籌備。以期早日觀成。孰敢再事請求。意存嘗試。而自取罪戾。顧之威等默窺時局。近察事機。家國危亡。實有刻不容緩之勢。而東三省危險萬狀。尤爲不可。思議。之威等身受目擊。刺激允深。知而不言。非臣子之道。言而不切。非事君之忠。用敢椎心泣血。披瀝陳之。今日之東三省。乃名存實亡之東三省也。統覽三省大勢。爲日俄南滿東淸鐵道及安奉吉寗諸鉄道所包圍。步步處人。肘腋之下。屯兵要隘。蹂躪主權。不與之爭。安忍以祖宗發祥之地。人民身家性命財產所託之區。任人行動自由。與之爭則空言適足以速禍。奴𨽻牛馬之慘劇。不待三省輿圖變色。而已身受。可爲慟哭。此猶我國朝野上下所已知者。據近日情形。則併吞之槪。又相逼而來。安奉路工。原期二年竣事。今則縮短於一年半竣工。且日夕從事工作。似此亟亟。則日人將欲遷都朝鮮之。說不難實行。近又藉口於鐵道沿線鬍匪之滋擾。要我外部。允許會勦。如是則我無警察權。南滿鐵路。日本移民。日漸。增多如入。無人之境。如是則我無土地權。俄國亦運用日俄協約之作。用野心勃勃。嗾使鬍匪。擾我邊。境並進。窺蒙古。近以哈爾濱發生鼠疫。竟藉口查疫。侵我主。權如是則我。無行政。權因防疫之故。竟斷吾國行人。如是則我無。通行之自由權。種種。舉動。無非急欲攬我主權。並東。三省名義而去之。置我於朝鮮之列。而此數。事又皆發生於近數月。之間莽莽浩刼。無術以。避之。故數月之內。農不安于耕。商不安于巿。士不安于誦讀。工不安於製作。人心惶迫。盼望國會。不惜斷指割股。以表示其哀懇迫切。之誠不十日間。已至五十。餘人。其可驚可哭狀况。誠知前途岌岌。朝不保夕。幾有風中殘燭之象。一旦有變。則三省人民。父不能保其子。兄不能保其弟。夫不能保其妻。哭之於天。而蒼蒼者無語。哭之於我皇上。我皇上亦無如此豐鎬之孑遣何。而謂宣統五年。開設議院。延頸以待。能乎不。能近世之政治家外交家。論中國者。恒謂欲解决中國問題。當先解决東三省問題。東三省存則中國存。東三省亡則中國亡。我賢王不爲東三省計。亦當爲全國計。不爲全國計。亦當爲祖宗陵寢計。欲救東三省之危亡。舍即開國會。謀政治之統一。實無他善策。恭讀上諭所謂緩之固無可緩。具見聖明以今日時局之危險。急起直追。即開國會。能容我補救於萬一。而得免危亡與否。尙不敢必。若待至宣統五年始開國會。則我國必不能免於滅亡。我方審愼。遲迴人已。急不我。待至其時雖有良法。亦無所用。雖欲開國會而必不能。與其追悔。于事後。何如。補救于未然。若以爲旣確定于宣統五年召集國會。不能再議更張。之威等以爲事貴求實而不騖名。不再議更張。不過體制上稍有虛譽。而國亡家破。絲毫無補於事實。朝廷又何必求虛名而速實禍。先朝之諭旨。尙能因時制宜。我皇上必能俯順輿情。再縮年限。以活三省而拯大局。至議院選舉諸法。各國具有成規。并力編纂。則數月亦可蕆事。資政院議案。本係主張速開國會。徒以不負責任之軍機大臣不能贊襄聖謨。致收此不痛不癢之結果。然而之威等經庚子之亂。日俄之戰。刦後餘生。已成兩番未亡之人民。今茲苟延殘喘。痛定思痛。實不能再忍須臾。重見東都板蕩之禍。爲此聯合各界。公舉代表。瀝陳東三省危急情形於賢王之前。請於明年七八月間。開設議院。俾得政治。統一。力救危亡。伏乞賢王俯采芻蕘。不必交由會議政務處會議。毅然獨斷。以宗廟社稷爲重。則之威等雖膏斧鉞之誅。亦將含笑而赴。國家幸甚。天下幸甚。泣血哀鳴。吾無倫次。罔識忌諱。無任恐懼之至。 
專電 
[電一（北京）]  
　　湘撫電致政府諮議局審查查預算案任意增减湘省行政經費查該局稱議决各捐除補國家稅地方稅外可餘四五萬以備臨時發生之用萬難承認務乞維持 
[電二（北京）]  
　　鄂省奏鄂省行政經費前减一百七十萬刻又從實核算除解協欵編練混成協及敎育實業等欵萬難節减外又勉裁七十萬 
[電三（北京）]  
　　江督奏濬浦局洋工程師奈格期滿請賜寳星又奏南洋勸業會業已閉會各國赴賽經理會中人員請賜寳星德日兩國無監督之名擬由臣酌給贈品均奉旨著外務部議奏 
[電四（北京）]  
 
 

Page 4

 
 
攝政王擬派親貴赴美磋商借欵定議簽約 
[電五北京]  
　　劉廷琛奏參資政院議員包藏禍心等多欵議員全體譁然擬求議長請旨嚴懲各議員以謝朝廷否則治劉以反對憲政陷害人民之罪以謝天下 
[電六北京]  
資政院奏請明降諭旨剪髪易服奉旨前已降旨宣示應仍遵前旨辦理所奏著毋庸議又奏議事未竣請准延長會期奉旨著延會十日按此電於二十九日夜接到因爲時已晚昨報未及登出 
[公電（福建）]  
　　各報館鑒閩諮議局預算蕆事已於三十日閉會 
緊要新聞一 
[外省羣以資政院核減經費爲慮北京]  
　　江督張制軍於上月二十四日電致樞府略謂江南行政經費前經人駿設法裁减嗣復遵照部電核减於無可撙節之中極力搜剔刻聞資政院審查預算有裁减各省行政經費之議當此時事艱難果有可裁之處自當勉赴其難無如各省情形不同辦事各異資政院於各省情節均未能瞭澈倘不先行接洽意存裁减恐一旦議决奏准外省應付支絀則現行要政勢必窒碍良多恐致濡滯萬一因庶政廢擱轉生他故則用欵之鉅且有倍蓰於今日者人駿爲大局起見不得不先行陳明懇求鼎力維持無任翹企之至 
　　東三省各項行政經費較各省尤爲緊要自聞資政院有核减三省經費之議東督錫淸帥即有電來京分致各部謂資政院核减奉省經費甚鉅萬難承認請各部合力維持以顧邊疆而維大局 
　　又資政院於上月十八日接吉撫陳中丞電云吉林財政向極紊亂自改行省迭次整頓賦稅始有歲入可指復迭次裁併局所淸理規費始有歲出可指近年行政經費逐歲驟增亦已十分竭蹶本届三年預算又經度部核减明年能否支持尙難逆料聞貴院現正審查預算酌盈劑虛必有深意希飭知審查預算股員如對於吉省預算有所疑難務請分別電詢自當列舉實情藉備叅考財政關行政命脈當此整理伊始如能內外相維呵成一氣旣省爭執之勞並泯從違之迹諒貴院亦必深表同情也昭常謹肅巧 
[資政院豫算明年虧欵實數北京]  
　　度支部原造宣統三年豫算案京內外各項行政經費共不敷五千四百餘萬又追加豫算經費二千四百餘萬共計明年總出入以出入相抵尙虧七千八百餘萬兩現資政院豫算股審查之結果計明年各項歲入增加四百九十四萬餘兩又將各項歲出减省五千八百九十二萬餘兩兩數相加共六千三百八十六萬餘兩以此與度支部原算之虧數相較尙實虧銀一千四百餘萬兩不識政府人民何以善其後也 
[度部尙知參處玩延預算者北京]  
　　度支部上月間具奏云竊上年八月間臣部會同吏部奏各省淸理財政酌擬册報逾限處分一摺奉旨依議欽遵通行在案查各省預算册前經奏定均限於五月底到部惟四川廣西雲南貴州甘肅新疆六省以六月十五日爲限本年湖南因有匪亂電准展限至六月底到部現在查明前項册報到部日期除浙江福建湖北廣西四川雲南六省依限到部外其餘奉天廣東黑龍江山東湖南新疆江蘇貴州江西陜西甘肅江寗吉林安徽河南山西等省到部均屬逾限竊維預算關係緊要若任意逾限深恐貽誤憲政自應據實奏參恭候命下即由臣部將各該省淸理財政局造送總册逾限日期知照吏部查取職名照章分別議處以重憲政至各省預算分册造送遲誤查湖北吉林等省疊經該督撫奏叅有案擬行令各省將此次所屬各署局造送預算分册遲誤者由該督撫查取職名分別咨送照例議處以儆玩泄 
　　又片奏稱各省將軍都統等衙門所有收支欵項或在各省範圍之內或在各省界限之外本年各省預算前項册報多能依限到部惟駐藏大臣預算册報到部稍遲塔爾巴哈台參贊大臣及督辦蒙旗墾務大臣册報至今未到部似此遲延恐將來辦理全國預算殊多窒礙擬請自明年起各該將軍都統等衙門預算册報如果遲逾限期卽由臣部奏叅由陸軍部照各省督撫例分別議處以重憲政十一月十八日均奉旨依議 
[東省請願代表被逐紀詳北京]  
　　奉天第四次國會請願其結果已見上月二十三日上諭茲聞是日下午三時請願代表張 
君兆麟等十一人赴四條胡同徐中堂宅請見未至即有步軍統領衙門及內城警廳派員告以今日已有上諭著民政部步軍統領衙門派員送各代表回籍各安生業請不必再見徐中堂矣各代表謂旣有上諭我們不便求見惟上諭如何措辭請爲宣示某警官云上諭未經帶來請諸君同往總廳閱看各代表遂乘人力車至內城總廳由某警官在客廳內將上諭宣讀各代表謂旣有上諭我們自當遵從不特上諭應遵守我等係中國子民即官廳所發之命令亦應遵守某警官云民政部步軍統領衙門旣奉上諭即當負其責任諸君旣願遵守上諭回籍請定行期以便派員護送可否即於明日代表應允明日起行警廳請其回寓檢點行裝各 
 
 

Page 5

 
 
代表云我等應遵守上諭聽候送回不便全行回寓應留一半在此其餘回寓淸理警廳亦卽允許願回庽者恩吉等五人願在廳者董之威等六人警廳即請其住於客廳之內代表中有某君謂我有事須出外一行警廳問其將欲何往答云將往攝政王府警廳云諸君如欲回寓則惟命是聽倘果赴攝政王府實未敢從命代表等强欲前往警廳再三婉勸請其仍入客廳從長計議代表等知必不能前往各坐地不起警廳與以茶亦不飲與以飯亦不食後經警廳再三婉勸仍入客廳迨垂晚由警廳派人送回張相公廟寓所是夜七八點鐘時肅邸及步軍統領烏珍又率巡警士卒百餘人至代表寓所諭令即夜出京各代表皆不肯即行巡警强迫之代表某君即出外當衆大乎謂余係請開國會以救中國並非犯罪不意政府乃如此待我一時觀者如堵莫不墮淚至次日黎明巡警即逼各代表東歸且促之上車各代表不肯巡警强掖之使登車有張君者頗有膂力巡警掖之不動以八人舁之强塞入車以去計去者張兆麟段寶田孫振香崔興麟舒維基恩吉趙嵐亭張兆齡王惕董之威等十人各搭京奉早車回奉同時內城總廳派長警七人外城總廳派長警十四人并有翼兵鎗隊六人一同登車護送東下聞上一日（二十三日）各代表在內城總廳本允一同回奉及回張相公廟寓所後劉煥文孫鴻齡廣輪彭治臣四君决定不回奉天次日各代表動身時劉君等四人即堅不肯行各兵警無　如何即將四人齊送外城總廳經廳丞王仲薌出爲接待勸慰甚久該四人矢志不允故二十四日奉天代表僅十人出京其餘四人則尙拘留外城警廳云 
　　民政部自奉廿三日解散請願代表諭旨後即派偵探多名於二十四日早車出京赴天津奉天等處調查有無黨人乘機煽惑情事密爲防範聞廿三日解散國會代表諭旨發布後京師電報局即異常忙迫由上午十一鐘至下午十二鐘尙未發完各國駐京公使及各報訪員亦紛紛電告本國政府云 
[政府對於新刑律之心理北京]  
　　此次提交資政院核議之新刑律草案聞政府本無意交議後經憲政館各員游說以爲刑律關係重大若不交議則資政院得據院章爭執似於施行有礙政府爲其所動故有此次之交議旣經提出各大老多數希望通過故前日楊京堂之剴切演說亦係政府暗中主使嗣聞一派議員主張反對各大老又一變其希望通過之心而爲藉詞抵制之計據某大老日前語人云此次新刑律案若不通過足見人民程度實有未及彼等日言要求而程度之卑下如此吾輩不難以此案之難通証程度之不足而拒絕種種之要求即如纂擬憲法亦不妨從容編纂設民間又有催訂憲法者即以刑律觀念之幼稚爲憲法緩訂之理由彼等自當俯首無詞云 
[高凌霄不容於川同鄉北京]  
　　日前四川議員高凌霄在財政學堂因附和新簡提學使某欽選議員反對新刑律案惱羞成怒將新律維持會發起人周陳二人扭毆致被送廳發落已誌前報茲聞川省同鄉以該議員等玷辱全省名譽大爲憤激特於二十四日開同鄉大會共商對付方法午後一時半開會旅京各界到者一百餘人惟高凌霄未到首由何君夢庚報告開會宗旨略謂該省選定之資政院議員高凌霄知識太淺法律不諳公然甘爲勞乃宣走狗反對新律吾人自難坐視應請諸同志共籌對待方法以取消其議員名義爲主嗣由孫性廉君演說取消高之議員方法必公電四川諮議局始可達到目的次由陳仲謀君演說對待辦法二條（一）質問高反對新刑律之理由并迫其自行辭職（二）申明高議員不能勝任川人不能承認其爲代表之情形呈請資政院核議衆賛成次有楊君演說迹近爲高辯護衆不欲聞乃其父又上臺接續演說開口便云與高無私交惟願諸君念同鄉之誼饒他這遭免惹出外省人笑話何君仍上台說明本會宗旨首在對待高某高某不諳法律之罪已無可逭又於日前出塲與周陳二君私問無理取閙損失人格若任其盤踞議院國家政治上固受影響我川人名譽已先掃地矣後略有辯論陳仲謀君復上台演說高爲川人所推選川人卽有監 
督之權高有不法行爲我輩旅京同人應　報告本省人士之責遂决議公電諮議局請示辦法衆拍掌於是由發起人取出簿册各人簽名末由楊君提議川路近事及報告在滬查帳情形旋即散會 
[皖人對於余大鴻之公憤北京]  
　　旅京皖人以皖省軍政皆爲統領余大鴻所敗壞特於前日開會集議大衆謂余以卑鄙惡劣之手叚鑽營而得皖軍統領蒞事以來種種不法行爲不可枚舉且余常誇耀於人曰某督爲其義父某撫是其知已軍諮處陸軍部諸當道若哈漢章盧靜遠羅澤暐等非其同學即其舊識此間軍政即有疏失諒亦無損故皖省馬砲兵之變實余有以激成之後此益恣睢暴厲日甚一日皖省軍政之敗壞由是不可言狀現余聞陸軍部將力圖整頓軍務深恐難安其位請假兩月輦金一萬四千來都運動冀保其位我皖人誓必力拒云云 
資政院接收各省要電三則 
[收福建諮議局電]  
　　眞電當蒙察本局十一日呈督繳還學堂預算九册巡警工藝所各一册不承認十二晚奉劄再交各册並未删議决預算全案原册交局查核覆議並不說明原委事由貴院咸電以現交之數爲 
 
 

Page 6

 
 
准一語督始終不認是閩省預算至今尙無歲入之額本日閉會始據督代理員言閩省今年試辦預算第一次報部中多錯誤第二次修正預算案又咨部過遲未經部准而交局議之一百十四萬餘兩係第二次修正預算若以現交之數爲準則與部准範圍不合故不能認本局開會常會臨時共七十日臨時會閉會之日始悉內情照淸理財政章程第二十條地方預算應由部奏交督撫交局議决今部核之案與交删之案兩歧顯違章程松督部堂應負其責謹據局章呈請貴院核辦預算案未决必再開臨時會方有覆議餘地督已電詢憲館本局全體仍以此爲進步並乞主持至第一次預算報告地方經費聞只八十餘萬兩當時旣多錯誤本局所議預算復已按照督交之一百十四萬餘兩議决若一旦改照第一次預算報告數目則全案瓦解督須另提局須另議議决之後又須覆議手續繁賾已無餘日結果將無預算且數目過少地方政務尤無可爲此節懇貴院曲全仍准照督第二次報告之數辦理閩人泥首如何謹候電示閩諮議局叩元 
[收雲南諮議局電]  
　　鹽斤加價案仰蒙鈞院維持督部於十四日已出示將所加馬脚取銷滇民感戴滇局叩銑 
[收護廣西巡撫電]  
　　前據諮議局呈以桂省認解日本五校經費一項每年逐加學額六名桂省現在留學日本人數極稀將來高等五校必致絕跡擬請由學司每年考選普通畢業生六名給予旅費前赴日本專習日語一年預備考進高等五校議决呈請公布等情經桐遵章發交會議廳審查稱審查僉以此項經費爲數不多可准照辦議决呈覆並分行公布在案茲據提學司李翰芬詳稱灰日以此案電請學部核示旋奉學部寒電開游日學生非入高等以上五校習理農工醫者不給官費係屬本部通行之案桂省不能獨背定章等語錄報請示前來桐查諮議局章業經公布之案無督撫取銷或更正明文此案究應如何辦理敬請鈞館部院會核示遵景桐謹叩篠 
[京師近事]  
　　郵傳部尙書唐紹怡在津養病早誌前報日前沈雲沛侍郎到津探視子病特至唐尙書寓所唐見沈後不能發言以手指口其勢似極危劇或謂唐之病勢尙不至如此之甚故作此態以欺沈耳并聞沈之到津雖名爲探視子病實則窺伺唐病之眞假以便預備一切運動之手續云 
　　海軍部副大臣譚學衡現將陸軍部奏設之溥利呢革公司大加擴充所有海軍應用一切軍衣各料統歸公司製造蓋譚學衡係該公司總理刻因部務紛繁無暇赴公司整頓其總理一差難以兼顧擬派參事曹汝英繼其任刻已禀明洵濤兩大臣日內定當實行 
　　聞海軍部洵大臣擬請嗣後各省水師武職各項人員來京引見除考驗鎗砲外並考試問答倘有槍砲演習不熟及回答不合者即行開缺另補並請仍在德勝門外褡褳坡地方考驗鎗砲其一切舊章一律取消不用 
　　雷震春餽遺濤邸一事迭詳前報茲悉濤邸本無必欲揭參之意係爲陸軍某大臣所鼓動某大臣之不慊於雷者因前任江北提督王英楷與有淵源王去任之後虧空公欵甚鉅而雷震春致函某大臣不認塡補虧空語多不遜因觸某大臣之怒進言濤邸得此結果云 
　　舊任新疆監理財政官劉次源前經奉旨革職現已來京仍戴四品卿銜干謁各權貴聞澤尙書擬畀以幣制局審查員研究所評議員鹽政處參事員各差 
時評 
[其一]  
　　邊省天高帝遠。官吏之貪暴。民生之困苦。幾於不能殫述。蓋政府向置邊省於。化外。而官界則自督撫以至各州縣。莫不視邊省爲一大利源。以爲地土之所出。人民之所有。皆可任我取携者也。 
　　今者强鄰耽耽。窺伺日急。民生衣食之源。幾被其攫奪以盡。而官吏目覩艱危。亦更。不忍於凋敝之餘。爲取。盈之計。所以今。日邊省。民氣猶得稍伸。而督撫開設閣會變通官制之請。屢有所聞。以冀爲萬一之挽救者。未始非由身受之擊刺來也。 
　　政府諸公。足不出皇都之外。耳不聞刁斗之。聲所以言笑宴處。漠然無動耳。苟能勸其耐數日之苦。使之一覩邊境危迫之情狀。我知驅逐代表。申斥人民之威燄。或者因此稍殺。未可知矣。 
[其二]  
　　急景催人。歲將暮矣。徒聞兒童兄吹喇吧聲。頓覺百感皆集。初不知此種感慨。何自生也。 
　　余嘗舉此以詢友人。友人亦云然蓋亦具有此種感慨。且不知此種感慨。何自生也。 
　　嗚呼。弱不好弄。壯不如人。四顧茫茫。意殊弗善。我願舉此以。詢全中國之有心人。知其亦必具有此。種感慨。且亦不。知此種感慨之何自生也。嗚呼。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直督預防學生要結罷課天津]  
　　直督陳小帥通電各省督撫云十九日順直諮議局及商學各界聚集三千餘人至敝署呈請於明年即開國會有割臂斷指情事當經一面開導解散一面據情電奏二十日奉旨開設議院縮改于宣統五年期限不爲不近所有提前應行預備事宜至爲繁賾已慮赶辦不及　督撫陳奏亦多見到于此豈容再議更張著該督懍遵上次諭旨剴切宣諭不准再行聯名要求凟奏欽此查此次係由各校學生爲少數煽惑以致聚衆罷課要求現已分飭司道勸諭彈壓僅數校尙未上課惟聞該請願人等擅以在津全國學界請願國會同志會名義通電各省諮議局轉敎育會商會要結罷課同聲附和誠恐別滋事端請密爲防範特聞 
　　又聞天津各學堂停課要求國會一事陳督并於前日奉到京電飭即查拿嚴辦各堂監督得此消息因勸慰各學生照舊上課學生不服幾至拆毀講堂毆傷監督陳督恐釀成暴動復又調兵彈壓學生見勢不可敵已一律回堂上課 
[津浦路站圈用公地之轇轕江寗]  
　　前任長江提督程文炳於浦口一帶私置產地數萬畝光緒間業經江寗紳士聯名參劾奉旨交江督查辦程恐甚因報効一千五百餘畝作爲地方公地現因津浦鐵路擬設站浦口鐵路局卽分別圈用該地以爲將來修築輪船碼頭操縱長江商業之計寗紳則以鐵路局埀涎此地爲附屬營業綱羅大利實屬違章遂開浦口巿塲局以爲抵制公推黃思永充總理辦理浦口商塲及輪渡一切事宜鐵路局現迫不及待竟將此項公地圈去數百丈互相糾葛寗紳積不能平現公舉代表顧夏兩君赴京質問津浦督帮辦兩大臣并經同鄉京官會議擬聯名請都察院代奏爲力爭地步 
[邊地暗無天日竟如是耶廣西]  
　　鬱林九區自治會以戴州牧縱弁馮麟在議會期內逮捕議員誣陷刑辱全體公憤聯名陳請諮議局提議申雪文云竊以議事會章程議員在會期中非現行犯法不得逮捕所以尊重議員身體即以鄭重議會也故入人罪律有明條所以懲官吏之枉法濫刑也詎敝州戴牧與馬弁麟表裏爲奸庇賭收規州民久受荼毒近日最動公憤者則有反誣議員黎依元收規縱賭馮弁闖入議塲綑拿黎依元非刑凌虐一事因馮弁屢差營勇馮十八馮雞馮雲舟等到磐石鄉新橋倡議設賭收規先被黎依元援自治規約直斥不遵初八日又經本鄉廩生鄭發瑞等聯禀戴牧嚴禁詎意戴牧不肯收禀且以語馮等恨遂入骨二十二日爲本鄉議事會例會馮弁竟率勇多名闖入議塲誣指黎依元包賭須押回署依元與之辯論乃不由分說先加鞭撻繼以綑綁時鄉董王挺才議長何聯淓等不平出問包賭有何證據何人指供馮弁愕然因謬指該墟破屋一間爲賭館爛棹一張爲賭具王挺才謂此屋滿座蛛絲塵埃久無人迹乃為由分說强將依元解州欲乘轎不准欲戴笠又不准縛使面天朝晒慘酷如待强盜解送到州戴牧又不由分說即打黎依元手心至千發交覊禁隨勒依元交執照及捐照初押差房繼押監獄後又押待質所今又改押差房州紳公憤本鄉聯合九區於二十六日會議乃戴牧又施威箝制不許開會如違即飭兵差亂拿且親到會阻壓自午至酉始行回署各區議員愈爲不平因即親書名押以堅此議乃馮弁又賄矚其同姓人馮五到案指供依元包賭詎馮五天良發現堂訊對質已供依元無包賭等事及捕獲鄭十一等又敎供依元得收賭規伏思依元平日品行端方人所共知今竟故入以罪誣陷刑辱同人等安能坐視不言且以會期逮捕議員蹂躪議會尤動州民公憤敝州地處偏僻素稱黑暗方幸自治成立日進光明乃戴牧任意摧殘破壞法律地方前途何堪設想伏乞提議以資申雪當蒙桂垣諮議局於二十七日開會提議全體贊成力爭議决即呈撫院查辦矣 
[東京通信]  
　　日本議員之滿洲經營談日本衆議院議員安達謙藏氏近日發布一政見其演題爲（殖民地經營之大綱）首論北海道交通機關問題其次台灣經營改良問題再次朝鮮經營問題又其次爲滿洲經營將來問題安達氏欲以此意見書呈於政府以實行之今亟譯滿洲一節以供我同胞之研究滿洲爲今日我國竭全力以經營之地政府之煞費心機當可爲我同胞諒余按滿洲於今後十二年有還附淸國之契約故吾人於今日不可不解决此十二年間還附問題之責任歲月如流轉瞬即至吾人於今日不亟解决之將何以謝戰死之軍國民余意今日最重要之問題爲移民兩字我政府亟須獎勵滿洲之移民不問其業務如何多一日本民即多一分日本之勢力廣勸移民以培植我日本於滿洲之基礎與根本而養事業之根幹爲今日對滿之第一大政策須臾不可緩者也以今日之狀態論移民問題非政治的作用乃人爲的方法非議論之問題乃實行的問題願我上下一致不可不以十二年後作帝國發展之一領地此外對於滿洲經營上之問題甚多余非可公布發表也 
　　日本竟以滿洲人爲本國種族矣日本國會議員某某等新出一　雜誌曰（海外之日本）其宗旨以記載殖民地之消息爲主第一期昨已出版大書特書曰殖民政策之研究所新興國民之智慧袋其內容可知矣最可笑者第一頁中之揷圖標其目爲（日本人之種族類）用琉球人北海道土人樺太人台灣生番人滿洲人朝鮮人之寫眞合爲一圖竟以 
 
 

Page 11

 
 
堂堂皇族之滿洲人而列入日本種族之中可憤亦可憐也嗚呼滿洲人　　華僑日報之新組織神戶華僑某某等以在留華僑都萬餘人無一日報機關以通消息而英商在日之人數不足五千則在神戶得日報二橫濱二東京二長崎一已有七家故近頃某某等出資萬金組織一華僑日報朝夕發刊一紙其宗旨以捍衞國家宣達商情主持公論提倡實業主筆一席已聘請山西汾陽王君出版時日大約在中歷正月中旬云 
分類新聞 
[政界]  
[湘省財政支絀之一斑長沙]  
　　湘省近年以來財政之困難已達極點而以本年爲尤甚其楊撫所奏辦之公債票不僅無人領受且不能發行楊撫以此日內異常焦灼惟有於各項出欵槪持撙節主義聞湘省所有各學堂局所自八月起久已一律停支如高等學堂優級師範農業工業實業各學堂所應領之欵已達三萬有奇至學務公所財政公所各科員向之每月享受數十金者至此亦莫名一錢徒喚奈何而已其勸業道署公費向係由善後局發給自該局歸併財政公所後卽將此項公費詳請停撥勸業道王慕宜觀察無可如何乃請將應解司庫一半并稅停解留充該署支用撫藩亦無法可施祗得准如所請陸軍部日昨又有電文來湘催解代墊湘籍測量生海軍生各項學費此項費銀楊撫本擬緩解而部電催促甚急且墊欵有四千餘兩之多勢必不能不少爲籌解遂擬暫行酌量匯解餘俟從緩續籌特於日昨札飭藩司從速籌解矣 
[籌畫禁烟地畝改種雜糧之政見杭州]  
　　巡警道楊觀察日前會同藩司吳勸業道董以禁種鶯粟明年爲實行禁絕之期現在爲時已邇現經分委查辦嗣又擬定籌補之策聯銜會詳中座略謂各屬禁種地畝自當絕凈根株不留遺孽現值鶯粟下種之際誠恐鄉愚無知復有貪利私種情事已經本司道等詳明遴員馳赴各屬會同印官逐畝查勘嚴禁有犯必懲顧大利所在盡人趨之禁種之機稍縱卽逝是勸令改種實爲最要之圖查温台二府從前出產十漿歲約銷售洋銀二百萬餘如寗屬之象山紹屬之餘姚亦爲著名產漿之區行銷均廣一日實行禁絕民間失此巨欵生計未免艱難不籌抵補亦非善策查大小麥油菜雜糧爲種植中獲利最厚之物現經通飭各該府勸諭民間將種烟地畝限於一個月內改種大小麥油菜等類其有獲利較厚土質氣候相宜者仍聽民間自行選種不拘一定並由該府縣勸令殷實商人在寗波或海門等處創設機器磨麺榨油公司以爲大小麥油菜銷路之預備惟大小麥向禁漏海本無釐金自二十九年經菱湖厘局禀准始行捐起擬請即行弛禁並 
免釐金似此懲勸兼蚩蚩者聞風興起云 
外交 
[電飭據約駁斥法領無理干涉廣州]  
　　粵督昨據瓊崖道鄭榮電禀略稱前據瓊山東路團保巡船管帶辜瓊林及東水汛周岡秀申稱據線人林志惠報查有刼殺樂會博鼇港巡警多命案犯匪船濳匿澄邁縣屬東水港等情當經職道批飭切詢線人確實情形並令出具切結即行拿解旋據辜弁等詢實取結將駱亞任等七名連艇拿獲解道就近發交瓊山縣點明船貨交埠長看守並提犯訊明眞僞分別究罰嗣接法領函稱以駱亞任等船隻係領有廣州灣船牌應由領事會訊經職道以駱亞任等供係吳川人係屬華民非在洋界協獲提回應歸中國地方官徑行審訊駁復在案現復接法領照會仍稱駱亞任等係廣州灣法國界內原住之人在界外被拿照廣州灣中法條約必應領事會訊並請治辜弁誣拿罪名及飭林綫人賠償名譽銀貨查廣州灣劃界條約案卷飭據房禀經周前道帶往磋商界務被扣遺失而條約亦無存案究竟在界外拿獲法界領有船牌華民匪犯船隻應否由領事會訊伏乞鈞示電遵等情聞增督據此已即日電復瓊州鄭道略稱查廣州灣祗係租界並非法國屬地寓居該處民人仍係華籍不能作爲法人辦理駱亞任等旣在內地犯事又在內地緝獲均與法人無涉查劃界合同並無其船有法官船牌領事會訊之語應再駁復以符原約 
[木牌遷移費應由洋關担任蕪湖]  
　　蕪湖木帮移泊木牌一案迭經皖撫札飭蕪道妥籌辦理現在尙未議結日前外務部復咨行皖撫以接准英朱使照稱蕪湖移泊木牌一案現已辦有進步稅務司已與蕪道商定讓出地基五十丈爲建新關之用所未結者只賠給木牌會遷費刻下又據英商函稱在蕪頗費鉅資實望新關早日搬移以期商務興隆請飭蕪道勿惜數千金遷費致碍久懸未結之案等因當經朱中丞札飭蕪道迅速設法妥爲了結以免紏葛並將辦理情形詳候核奪 
軍界 
[新軍派定駐局處所杭州]  
　　新軍成鎭添設之八十三四兩標現由督練公所商同楊蕭兩協統派定新軍出發駐紥處所聞八十四標一營總局駐温州永嘉二營總局駐處州靑田八十三標一營總局駐台州海門二營總局駐寗波鄞縣每營各留督隊官帶領每隊排長曁司務長各一員料理庶務修理營房佈置一切事宜 
[王協統返湘督防武昌]  
　　鄂軍第八鎭十五協步隊三十標駐湘已久爲湘撫挽留本年不能撤歸日前第八鎭大操特調其協統王得勝回鄂佈置一切現在操事已畢仍應赴湘督率昨張提軍催促該協統謂軍隊出防遠地久必思歸現届年終最易觸動歸念誠恐事出意外殊損我軍名譽應卽前往激以大義不可逗遛致被部下藉口聞該協統已於二十四日登輪南上矣 
[駐潯陸軍標統易員江西]  
　　駐潯陸軍標統劉槐森前因九江學界具控該標統違法營私一案當時上禀辭差復經馮撫慰留以資秋操時之熟手茲聞劉標統以秋操事竣上禀辭職馮撫亦業經批准所遺標統有擬委協部參謀官馬毓寶接充之說 
學務 
[峒峿司巡檢興學獲獎南京]  
　　宿遷峒峿巡檢張寶琛以湖田二十餘頃開辦敦仁學堂並自行提撥津貼湖租以助經費熱誠興學殆不多見日前經宿遷縣詳請提學司懇給匾額當奉批云峒峿司巡檢張寶琛就王兒莊地方邀集士紳創辦敦仁初等小學堂因常年經費無著將湖租津貼三百千文內提撥一百二十千文以資應用等情該巡檢缺分瘠苦竟能熱心興學洵爲佐貳中不可多得之員曷勝欽佩著給興學育 
 
 

Page 12

 
 
才匾額以示獎勵並咨藩司註册記大功一次以爲好義者勸 
[撥助宗文學堂經費杭州]  
　　杭垣宗文義塾自朱紳碩甫接辦後擴充學額改爲宗文中學堂學風校規頗覺整嚴以故來者日衆本年且届第一班畢業之期惟經費異常支絀茲悉郭文宗日前至堂考察大加稱許特由學務公所提撥洋五百元作爲補助費昨已備文照送略謂貴堂於光緒三十一年間由宗文義塾改設辦理頗稱完善前經本署司蒞堂考察查貴堂學生班級齊全程度優美惟經費異常支絀茲特由學務公所經費節省項下提撥洋五百元作爲貴堂補助之費除詳報并移知藩司財政局外相應照送矣 
[中學畢業生定期覆試長沙]  
　　湘學司吳子修文宗以前奉學部頒訂新章凡各屬中學堂畢業生應由提學司調省覆試並頒定每届試期當在暑年兩假以免曠功公課等語業經通行遵照在案茲年假將届各屬報到中學堂學生畢業者已有數處自應由司遵章覆試一次爰於日昨牌示曉諭凡各屬中學畢業生務於十一月三十日齊集省垣聽候示期考試如此次逾限不及與試必須來歲暑假再行彙同覆試斷不格外通融云 
實業 
[部查開闢西沙島詳細辦法廣州]  
　　粵省勸業道日前將舉辦西沙島大槪情形申請督院咨呈農工商部察核在案現准部咨略云該島所產礦砂除燐質外尙有幾種礦產定每處礦產應備資本若干如何採 
掘鎔鍊開闢農漁各項應分幾等及劃定區域宜於何項種植仍須先詳陳辦法并將所籌情形一律咨報備核督院准此已札行勸業道查照矣 
[發明吸水車機之宣告湖南]  
　　湘潭陳君庚棠近日發明吸水自來車機器一具運用極爲靈捷惟此項機器須用銅鉛等物製造始能耐久而陳君苦於財力不足遂擬招集股本禀請開辦現已撰有說明書遍加宣告俾認股踴躍能早日開辦說者謂此法一經發明其有益於農田水利甚不淺也 
[湘省創立工會辦法長沙]  
　　湘撫楊俊卿中丞前據江蘇候補道張紳國維等禀擬就省城開辦工會一所當即批飭呈請布政司曁勸業道會同核辦詳覆再行立案張紳奉批後遵卽具禀司道刻聞藩司趙方伯勸業道王觀察已商定辦法會詳撫轅矣 
雜記 
[遂昌匪亂追溯各禍首杭州]  
　　處州遂昌縣土匪揭竿倡亂刦獄圍城業已敉平惟匪首在逃後患未已各士紳痛定思痛無不切齒日前聯名具呈撫院要求嚴懲發難之劣紳日前奉中座批云愚民仇學大都發端於煽惑之人此輩斷難輕縱據稱該處擾亂情形雖出於黃樟發等而追原禍始實由於林文彬吳錫光二人以設農會未准藉端播弄所致如果屬實殊堪痛恨其中有無別情仰提學司即飭遂昌縣查辦勿稍縱延至學堂廳如何規復應即赶速妥籌辦法禀報察奪尤不得敷衍塞責致干重咎是爲主要 
[鶴山老翁提倡禁賭會廣東]  
　　鶴山梁祖熹偕妻鍾氏年均百歲奉旨建百歲坊二十日開壽筵宴客官紳皆到賀梁謂其子卓衡曰汝何不趁此賓客咸集籌議禁賭爲鄉閭除害實自治之第一要著因是即組織禁賭分會云 
[東流縣令舉辦團防隊安徽]  
　　東流地處江濱素爲匪徒匿跡之所現時值冬防又兼皖北饑民過境絡繹載道誠恐良莠不齊易於滋事該令日前當會紳集議舉辦團防照料饑民過境於地方尙無騷擾情事刻已將辦理情形上禀皖撫並請札飭皖北各州縣妥爲設法截留饑民遣散歸里就賑以靖地方 
[自治學員願充承發吏廣州]  
　　廣西全省自治研究所於前月行畢業禮給發文憑後忽有畢業學員莫大猷等具禀桂林審判廳請派服務當經姚廳長批示略云查本廳尙有承發吏缺該生等旣係自治畢業亦可酌量補充著於本月初七日來廳聽候出題考驗再行酌派聞該生等已欣欣應考矣 
淸談 
[嗚呼鄂路之前途]  
奇哉幻哉鄂省之路局。 
　　以鄂人而辦鄂路。宜乎其主持商辦也。乃受部臣之運動。竟欲主持借欵。公舉代表。以推倒鄂路商辦之成局。異乎其爲鄂京官矣 
　　記者曰。今日之鐵路風潮。亦云多矣。浙路則官與紳相衝突。贛路則紳與紳相衝突惟尙未有官與紳連合一氣。以傾覆路局者。有之自鄂路始。 
雜錄 
[法國境內中國實業之獨步 
（譯中法新彙報）]  
　　近年來漢陽之生錢。已運銷於歐美各國。足見中國人已不斤斤於文字。而且注重於實業矣。其尤足令人注意者。則在法京巴黎所設之豆腐公司是也。該公司乃李君煜瀛所創立三年前李君曾組織生物學會。研究大豆之功用該豆因出於滿洲。故亦名滿洲大豆。旣可作蔬菜。復可製油醬及豆腐等品。亞洲人少食肉者。往往以大豆代之。李君於二月前在南洋勸業會內。曾謂大豆之品類。不下三百餘種。大豆之所以受華人歡迎者。實因所含之滋養料。遠過於血肉品及麺包也。去年日人運往日本之大豆。計二十一萬七千三百八十噸。豆餅計五十七萬九千七百八十噸。滿洲。之大豆。每年出產一百五十萬噸。豆餅出。產之噸數殆過之。且近來大豆之出產額。年增一年。一因鄉民不能種烟。一因外人之需此者日盛一日。 
　　大豆之出口。始於一千九百零八年。去年由海參威運往歐洲之大豆。不止十八萬一千噸。由大連灣牛莊運往者其數且遠過之即以英國一國而論所購之大豆。不下四十萬噸。今年自春徂秋。英國已購去三十萬噸。考大豆出口之歷史。其主大原因。實因三井洋行及英國之數大油廠而起。一千九百零六年。三井洋行運少數大豆於英國。其時邊逢英國油廠之製美國棉花油及阿根。定國麻油等折本之時。故三井。得以乘此而竭力擴充大豆之銷路。加之運費極賤。南滿鐵道。由寬城子運往大連灣之大荳。連水脚及稅銀。每噸不過二十六佛郎。且英德俄商人之競爭。亦能助該荳貿易之發達。 
　　法國雖未竭資購買。然亦知該荳不但含有極豐之油質及。滋養料。且大有關係於農業。在丹國已有用此項荳。餅以喂六畜而大著成效者。 
　　李君所設之荳腐公司。在相近法京之懷來地方。該公司內資本與機器及工人。盡屬華人。該工人於二年前曾畢業於保定府實業學堂共計八人。該公。司之出產品頗受外人歡迎。去年。及今年在比國京城賽會。得有獎憑。比王曾親嘗該出產品且大加。讚賞鄙人甚願中國志士。竭力擴張實業以。自强也。聞此次李君回華之宗旨。在擴充資本。李君學識宏富。且不避艱辛。其能爲祖國造　可斷言也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部會奏遵議前署魯撫袁大化等奏皖災奇重宜籌欵振濟並瀝陳被災情形摺（續）]  
至原奏內稱請於革職人員除貪贓枉法大計被劾及永不叙用三項仍照舊章外其餘因公罣誤例准捐復須照例倍半上兌可否准其照例銀捐復一節吏部查臣部正在核議間准軍機處片交欽奉諭旨御史石長信奏振撫奇災須籌鉅欵請飭部併案辦理一摺著該部議奏欽此欽遵到部原奏內稱因公獲咎人員例准照常例捐復而私罪降革人員情有可原亦准捐復惟甄別大計兩項在定例十三條不准捐復之列近來督撫到任甄別往往以八字空叅而大計註考亦第以不謹不及等項著爲六法朝廷政存寬大此項人員量爲起用未嘗非情法之平况甄別大計兩項凡考語稍輕者均奉先朝諭旨准其引見夫旣准其送引則是朝廷初意非欲終棄其人因時變通量予捐復乃可開廢員自新之路即以救窮黎埀死之災未爲非計擬請飭部歸併前案變通辦理除實犯奸贓情節較重者不准捐復外其大計甄別兩項常例不准捐復人員核奪案情分別考語輕重准予加成捐復以資振濟等因臣等自應併案核議查定例降革內外各官一切失防失察凡屬因公獲咎情願呈請捐復者准予 
核辦又過悮犯罪連累致罪情節尙輕者准予核辦又常例不准捐復而情節尙有可原者分別降調人員准其加五革職人員准其加倍具呈吏部詳核案情隨時奏明請旨行知戶部照例定銀數加成收捐又凡京察大計及隨時甄別降調革職人員俱不准其捐復又六法開缺官員知縣以上等官俟交代淸楚該督撫給咨赴吏部引見又督撫隨時參劾人員但指稱闒冗懈弛平庸怠玩及老病等欵如本員情願來京引見准其呈明該督撫照六法人員之例給咨送部又臣部奏定保獎章程私罪降革 
甄別人員得有異常勞績准其奏保開復仍令分別補繳捐復銀兩俟銀兩繳淸後再行送部引見各等語此案以安徽水災先後准袁大化石長 
信奏請變通捐復辦法宮廷體䘏災黎不惜再三核議臣等奉揚德意何敢過事拘墟查公罪私罪人員准予捐復大計甄別人員准予引見誠如該御史所奏載在例章惟大計爲考績大典旣經督撫注考復經臣部核定未宜輕議更張若甄別一項則多係隨時參劾與大計三年一舉者情事本不相同一登白簡即同廢錮終身其中固不無可用之人才亦或有因公而獲咎徒以限於甄別兩事定例所在絲毫未敢通融查光緒三十年間由政務處會議具奏推廣捐復十三條內於此項人員准其捐復旋因實官捐停止此章亦廢今旣爲安徽振務起見自不妨稍爲變通暫定新章寬籌振欵以廣皇仁擬請酌依該御史原奏除大計降革人員仍不准捐復外其甄別一項分別降調人員准其加五捐復革職人員准其加倍捐復如該員情願捐復呈請到部由臣部奏明請旨其異常出力保請開復例應補繳捐復銀兩人員查無實犯姦贓字樣擬准按照此次暫定新章酌减成數飭令補繳至從前已保開復經臣部議准飭令補繳銀兩該員尙未補繳者亦照此辦理以昭平允此外例載十三條不准捐復及公罪因案私罪情有可原例准捐復人員均仍遵照舊例辦理所有此次暫行新章專歸部庫收捐外省不准兌收亦應按照世職指項報捐文職定限届滿即行停止至袁大化原奏所稱因公罣誤須照加倍半上兌各節查臣部則例公罪罣誤本准常例捐復並無加倍半及將捐欵改獎虛銜之事所請應毋庸議所有會議緣由謹恭摺具陳伏乞皇上聖鑒再此摺係度支部主稿會同吏部陸軍部辦理合併聲明謹奏宣統二年十一月十八日奉旨依議欽此 
本埠新聞 
[又有金琴孫案之嫌疑犯]  
　　金琴孫橫遭暗殺案內之嫌疑犯王三由靖江縣移提來滬解經公共公廨移送上海縣迭次研鞫毫無確供詳情屢誌前報茲又由總巡捕房探目李星福在蘇州緝獲關於是案之男女兩人帶回上海於昨晨解至公共公堂請爲訊究孫襄讞與德裴繙譯官訊畢各捕房𤨏案即升坐特別公堂將兩犯提案秘密研訊中西官以此案同謀者甚衆恐被知風遠颺即傳諭扃門禁止旁聽旋聞中西官略詰數語諭飭分別嚴行收押候再復訊核奪 
[揭破巡勇藉端訛詐之眞相]  
　　鹽捕緝私營巡勇趙秀榮等八人因被鹽梟拒捕受傷到縣請騐已誌昨報茲悉當日即由帮審承明府升訊先據張潤福供稱充當三號艙長今日會同四號六號鎗船巡哨巡至瀾泥渡浦江因見渡船上裝載私鹽四包計合二担上前拘獲時詎被各渡夫糾衆數十人攔阻將小的與虞春根秦甫榮推入浦中趙秀榮等則被拔至岸上毆傷甚重明府飭仵驗視據報趙秀榮並無傷跡明府親驗無訛斥其故意裝傷且供詞含混實有可疑實候澈究詰之周才慶江可祥虞春根張龍發秦甫榮完以法等六人亦均供詞支吾內中受傷者祗有秦甫榮完以法兩人惟亦僅在眼角手指稍有碰傷痕跡並無大礙顯見藉端訛詐擅拔渡船以致被人毆傷遂判各人具結將所扣之船給還免究詎張等抗不遵斷咸謂須聽營主命令明府大怒遂着將張潤福趙秀榮江子祥三人押候擬辦周等五人旣允具結一併省釋未幾周等回船禀奉該營管帶朱大斌當晚到縣謁見田大令面述一切大令即在簽押房飭提在押之張潤福趙秀榮江可祥至案略詰數語諭令嗣後辦公務須謹愼切勿操切從寛開釋是晚六點一刻鐘時該營又將行凶之王金才即小山東一名解送到縣收押候訊 
[孟有才死期不遠]  
　　上海縣田大令以謀斃周邱氏之兇犯孟有才在押病重恐逃顯戮除諭飭禁卒加意看守並令官醫每日診治外業已禀請各大憲就地懲治未知能邀准否 
[連斃兩命之慘聞]  
　　閘北永順里胡三益信封作前日失火已誌昨報茲悉當火熾時該作樓上同居趙德桂之妻范氏因樓梯被燬灼傷急從窗口跳下跌傷斃命並有趙之七歲孫女葬身火窟未幾延及敦泰 
 
 

Page 19

 
 
火油棧該棧存油甚多火勢愈猛以致釀成巨患事後由趙至四路巡警分局控訴經黃正巡官飭提起火之胡幹堂及該油棧夥陳榮生押候提到棧主再行訊究 
[關於錢莊倒欠案之批詞]  
　　滬道劉觀察批邱啟昌禀云行該倅查訊已閱一月因何延不禀復致該廨復行差追仰會審官寳令會同王倅迅將在押之正元經理人提案訊明麟記與邱啟昌是否一家刻日復候核奪毋再違延貽人口實是爲至要原禀並發又批魏鼎禀云查該行帳簿業經本道彙總移送商務總會轉交錢業董事妥爲淸理該經理應將人欠各欵趕緊設法催收如有身家殷實任意延抗該經理即指名禀候飭提押追果能認眞理處各欠戶繳欵迅速再行察看情形酌從寬典目下收數寥寥毫無眉目所請交保之處遽難照准至匯豐順康押欵餘銀三萬兩應由廨遵照蔡前道批示派差押同親往算找繳道備抵勿再遲延仰會審官寳令查照飭遵原禀并發 
[滬市米貴之原因]  
　　滬上米糧價值日漲一日現由自治公所董事查得實由浙省米商在蘇省無錫常州等處採辦米石販至寗紹等處以待善價並又間接偸販出口又查悉本年秋冬以來蕪湖秈米已販出三百萬石之多以致滬地米源頓少價漸增長爰特禀請滬道劉觀察電禀督撫咨請浙撫飭屬嚴禁運販出口以保民食 
[新粵督由滬赴港]  
　　新簡粵督張堅白制軍本定上月二十九日由滬起程嗣有要公改於三十日午後一時由洋務局行轅乘坐馬車起節至法租界金利源碼頭乘坐鈞和輪船至吳淞口換乘美國公司輪船赴香港本埠官塲均往碼頭送行 
[美國振欵到滬]  
　　文匯報云美國紅十字會捐助振欵美金洋五千元已由駐滬美總領事交付正金銀行大班因其爲義賑會之會計員也此欵先由美國國務大臣寄交駐京美使復電滙至滬合紋銀八千二百五十六兩 
[老公所戰勝新公所]  
　　上海縣田大令出示曉諭云據印花公所行頭勞文榮徐如龍呈稱竊身等印花染坊小行公所前被歇業劣司謝有福潘有春壽如瑞沈五八袁德寶等十八人竊取公所存欵私立新公所冒收釐頭聚衆挾制擾害同業身等實出無奈與大行泰昌恒及小行居雍泰等先後一再具呈已蒙飭將謝有福等四名提案訊明分別責懲押解回籍並荷將新公所發封充公各在案仰見仁憲嫉惡如仇有犯必懲身等感德靡涯使欲效尤者自知所儆不敢再犯自奉懲辦之後身等工帮咸安樂業從此可以永息訟端不意謝有福等四人方奉押解竟有同黨之袁德寶等于今初二日尙敢向南市裕興裕昌兩坊工司勒收去釐頭洋元當據工司來至公所告稱袁德寳糾有黨羽多人因畏其形同野蠻竟被硬行勒去伏查釐頭一項向章繳歸老公所經理前次謝有福 
等因勒收釐頭禀蒙懲辦乃袁德寶本係謝之羽黨前被漏綱尙不知儆又敢糾黨勒收釐頭可謂胆玩之極若再求請提究似乎纏訟不休一任所爲必致不可收拾且恐閙成事端身等爲行頭亦難辭咎一再籌思惟有求請給示曉諭無論大小行遵照向章此項釐頭繳歸老公所隨取收條不得因畏彼兇蠻而遂付給身等實爲公益起見爲此不揣冒昧凟求恩准給示諭禁俾大小行一體遵守向章釐頭繳歸老公所隨給收條以杜勒收免肇事端等情查此案前據該行頭勞文榮等具控業經訊明謝 
有福等私取公欵擅造房屋另立新公所並向同行泰昌恒勒索硬取布⽦属實當將謝有福潘有春壽如瑞沈五八一併責懲遞籍將新公所房屋發封一面移區起取被攫布⽦飭傳泰昌恒司帳徐梅仙到案當堂給領據稱謝之羽黨袁德寳故智復萌勒收釐頭殊屬胆玩除訊諭外合行給示諭禁爲此示仰該印花染業一切人等知悉嗣後務須遵守舊章不准另立新公所名目勒收釐頭敗壞舊章如敢故違定千提案究懲其各遵照毋違 
[浙江海運局定期開兌]  
　　浙江海運滬局總辦黃朗軒太守業已將斛手傳案驗看定十二月初二日開兌昨已出示曉諭各廳州縣解米丁胥遵照矣 
[華童公學考試華文敎習]  
　　三十日上午九時華童公學考試華文敎習與試者約有一百人左右試題錄下今日學生心理往往輕視國文應用何法敎授始可引起學生興趣使濳移默化漸知趨重國文策課成童難課幼童尤難二者應如何敎授始各可收事半功倍之效試各舉心得以對學生資秉智愚不一智者易生輕忽心不肯致力愚者 
易生厭苦心每覺乏趣應用何法敎授始可袪此二弊使能循序漸進尅日收功策文理淺則易俗深則難解應選讀何種文字並用何種敎法始可使學生易於領解出筆復不俚俗策以上四題能對一條者即爲完卷 
城內 
[移提盜黨]  
　　盜黨湖州阿三前因紏衆搶刦海寗州境慶雲橋地方孫新成家贓物潛逃來申被上海縣捕頭緝獲解縣收押在案茲由該州牧派差到滬昨至縣署請將該犯移提歸案等情即經帮審承明府將湖州阿三提案略詰數語諭准交給來差帶回訊辦 
[獎勵地保]  
　　上海縣田大令昨日飭傳本邑四鄉各地保到案諭話其辦漕得力者均獎給銀牌以示鼓勵 
[分期拔還]  
　　周阮氏控劉本元不還借洋等情前晚由縣署帮審承明府提訊周阮氏供丈夫生前素開裱畫店有學徒劉本元兩次向氏借洋二百元爲日已久向索圖賴請追詰之劉供認欠洋是實惟現因生意淸談無力措還判劉交保限年底還洋十元至明年五月底還淸 
[失火即熄]  
　　城內東街仁和里某姓家於昨日下午五時失火經該處救火會到場施救是即熄滅 
[局批兩則]  
　　一路巡警分局批陳壽康禀云據禀杜枝山經租房屋不還押租請追等情是否不虛候飭傳案訊奪又批龔和生禀云該民前將餘屋轉租東順興營業違背租約節經訊諭限遷在案茲據禀稱張順林不還押租應准飭傳追理至原議未滿五年議罰一層辦法實未正當並候傳案訊奪 
南巿 
[果杏串通]  
　　恆興洋貨店執事朱有才三茂南貨店執事嚴炳榮同　脚划船戶呂發記船夥葛福林萬阿才至工程局控稱呂子成貴欠兩家貨洋一千二百餘元避不淸理求請追給又有協成乾洋貨店沙頭恆順義等五戶附追欠洋三千餘元訊之呂供船歸兒子管理刻已同船夥友寳至南翔上岸脫逃葛等不無串通情弊求鑒判呂交保限五 
 
 

Page 20

 
 
天交到伊子追究葛萬二人另行交保限尋船主 
[吞沒客帳]  
　　米掮客張坤元昨扭其夥許金炳至工程局控被放出客帳洋三百餘元吞沒不理詰之許供認用空洋六十五元二角餘由各戶欠去未經收到判交保限五天理楚 
[追還押櫃]  
　　賣洋酒之鄺燕樓昨至工程局控稱前託趙步蟾將胞弟柱臣荐至南市通如泰客棧內爲司帳當存押櫃洋五十元迨至八月節生意旣歇存洋亦不交還求請追償訊之棧主陳義　供被鄺柱臣用空洋十餘元判予限十二月中還洋三十四元完案 
閘北 
[鄉人粗莽]  
　　前日下午有鄉人朱春全肩挑稻草行經閘北沿浜將顧李氏之小孩撞跌滾墜浜內幸由船戶人等救起未致溺斃該氏遂即將朱扭至四路分局　控經黃正巡官判令戒責一百下以儆疎忽 
[不應興訟]  
　　劉湯氏前日扭弟湯長國至四路分局控稱曾欠弟欵早已交還弟媳不料弟復來索討向論逞兇請究昨經黃正巡官集訊湯　吳氏供認確已收淸巡官以兩造情關骨肉不應興訟分別申斥了案 
[抑何貪小]  
　　住居新閘橋東浜之蔣根生昨因私取自來水被管理人查見扭至四路分局黃正巡官以蔣不應貪小判戒責一百下以儆 
[祗得押追]  
　　職商姚竹琴前在總同控告唐德盛圖賴　筒價洋三百五十元經孫　判訊明判唐交保限十天淸理在案詎唐保出之後迄今年載分文未繳且又屢次抗傳不到昨奉提案覆訊唐仍游移判押限三天繳洋再核如違嚴比 
英租界 
[西國新年]  
　　今日係西歷一千九百十一年正月一號公堂例應停訊適值星期故昨由西官照會英公廨寳讞員明日補停讞政一天 
[犯案纍纍]  
　　巨竊吳松濤葉桂生因竊畜市丁姓家鉅贓已由工程局訊實判各押改過局三年在案茲經新閘捕房捕頭查悉該兩竊曾竊租界居民陸阿四等各家衣物昨特派探赴工程局禀明即將吳葉兩人帶至公堂經中西官訊供明白判仍送回俟押滿後再行送廨各押西牢一年期滿均逐出租界 
[仍被緝獲]  
　　高桂堂因與沈益芳串竊杜阿根家衣物沈已由廨訊押高則被逃已久昨始由探緝獲解送公堂請究判押候提沈到案質明核辦 
[騙子入獄]  
　　謝榮生因騙取北蘇州路和豐烟紙店及北福建路萬裕祥萬昌兩烟紙店洋銀被探查獲昨解公堂請究和豐等三店學徒嚴榮生馮仙渭等與見証王李氏上堂訴明被騙情形訊之謝供認不諱孫襄讞與德裴繙譯官以謝屢犯騙案未使輕縱判押西牢一年期滿逐出租界 
[曾許字]  
　　江北人張國仁之未婚妻金氏（即金如意子）被其妻父金德明賣於恩慶里某雉妓院爲娼致被老閘捕房已革五百六十九號暗差華捕劉榮根姦佔由張控奉閘北巡警局移請公廨將金氏與劉一併提獲押候檢呈庚帖在案昨經巡警局派差持文投案聲請移提並將庚帖呈案訊之金由供稱並未許與張姓劉供出洋一百十元爲金氏贖身現氏已懷孕求察　劉交保開釋金氏着移送巡警局歸案訊辦 
[販賣子]  
　　江北女子小金子前日與陳開發同乘寳德輪船擬赴外洋當被水巡查見以其形跡可疑一併拘　分別管押昨解公堂請究陳供胞弟在寳德輪船上爲茶房該女由弟在法租界蘭芳里花烟間內向女之父母價買爲萋囑令小的送至船上並非販賣訊之女供與陳略同中西官察閱賣身據上書明任憑爲　爲娼顯係販賣判陳送上海縣押三月如能將弟交案准予開釋女送濟良所照章擇配 
[傳訊被告]  
　　葉文奎控李和尙不理貨欵又朱陸氏控螟蛉子諸子鴻私賣租田等案昨由包探將李諸兩人傳至公堂過堂候訊 
[被告抗傳]  
　　蔣租遺控夏岐生不理　欵案內之保人秦國香昨由差探往傳不到回禀公堂諭飭再傳 
[孤兒待認]  
　　小孩孫高生不辨路徑由捕帶入捕房昨送公堂盤詰據供年十一歲家住新閘孔家木橋幼失怗恃惟有叔父陳炳生在虹口某米店內爲出店德襄讞商之德祜副領事判送棲流所留養候認 
[女工殘忍]  
　　女子李登安在虹口梧州路祺昌絲廠內打盆前日被同廠女工顧張氏用熱水燙傷頭面等處由女母報知捕房昨將顧張氏拘解公堂訊究中西官以氏殘忍已極判押女所一月 
[設陷人]  
　　蔣榮寳蔣阿龍同在楊樹浦某紗廠附近私設花會誘令工人賭博被捕查獲昨將兩人一併拘廨訊實判各押兩禮拜賭具銷燬 
美租界 
[收殮路斃]  
　　華記路某弄內前晚凍斃形似乞丐之無名男子一名昨晨由捕查見禀報捕頭飭保查明收殮 
[查見賊贓]  
　　李紀堂昨晨在北四川路仁智里空屋內查見竊賊所遺之贓物及信成銀行存簿一本呈報捕房請爲查核 
[不顧公益]  
　　姚介福畢連記嚴福章周立本周王氏周喜榮王阿生胡阿二等均住西華得路昨因傾棄垃圾不遵定章被衛生局查見候請公堂傳罰 
[電車傷人]  
　　許少卿昨在北蘇州路被西十號電車撞跌受傷由印捕車送同仁醫院療治再核 
[自不經心]  
　　劉得貴昨拖人力車至百老匯路撞跌行路之某西人該西人大怒將車推翻致損葉子板由捕帶入捕房報告捕頭以劉自不經心斥退不理 
[補領執照]  
　　林春榮在新記洪翻造房屋未領執照被捕查見拘入捕房捕頭諭令赴局補領 
法租界 
[開釋淫婦]  
　　賓興小客棧主婦徐陳氏與流氓陳阿瑞通姦並在其姑經衆　不服慫恿氏夫徐來友將姦夫淫婦捉獲送至公堂分別押辦陳氏發堂擇配在案茲由堂董備函將氏及另案發堂之婦女王小妹龍女等一併送廨請爲發落陳氏供願回母家聶司馬准予開釋判具不准再至徐處滋閙切結存案備查王小妹等仍送堂擇配 
[認償醫費]  
　　徐和尙王元寳王阿二因與同事曹國良索債口角竟致用武致曹受傷後由捕房送院醫治業已全愈不願到案故將在押之徐王等三兇手解案　示聶司馬姑念受傷人不到判令徐等認償醫費洋一元二角從寛開釋 
[疑及房東]  
　　姚陳氏前日因女兒受聘收下聘金除開支外尙餘洋八元藏諸枕畔後因有事出外迨至回家該洋已不翼而飛氏以屋內並無別人祇有二房東王增成在內故將王提至捕房送廨訊究王堅不承認當堂開釋不理 
[小工行竊]  
　　小工楊增華私竊鷄鴨毛一包消贓於林永泉被探查知一併拘捕解廨訊實判楊枷一月林罰洋兩元充公 
[海上閒談]  
　　向來外行虧倒。各錢店必堅督淸理之。生財貨物。分派不足。則大者或至控官。小者亦必勒寫票據以了事。 
　　今錢店之虧倒。時有所聞矣。冉冉數月。一切延擱而不理。而當局者祗以一押卸責。何其嚴於人而寛於已也。 
　　或曰。彼之欵小故易理。此之欵鉅故難理。其事不可以一槪論。記者曰。信如是。則將來錢店。充滿市廛矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員邵羲提議修改城鎭鄉地方自治章程法案]  
第一改變名稱 
市鄉地方自治制原章程凡稱城鎭鄉者俱改稱市鄉 
（理由）改稱市鄉名稱之意義具於第二條理由內說明因旣不取城鎭鄉之名義其名稱亦自然因之改變至改章程爲制字因制字生法律上之效力有强制執行之意若章程不過爲通行一種章程不能表明有法律上强制之效力 
第二修改條文 
第一條市鄉自治者以法律上視爲有人格之地方團體由地方公選合格人民受地方官之監督以辦理本團體內之自治事務 
（理由）地方團體爲公共團體中之一種特別團體以其具有法律上之人格也德意志日本俱明認其爲有法律上之一個人格故由國家賦與以自治權若原文第一條地方自治以專辦地方公益事宜輔佐官治爲主玩其名義地方自治專以屬諸公益事宜解釋不當殆以公共團體必以公益爲目的私團體必以私益爲目的以此爲區別之標準界限不明因非公共團體亦有以公益爲目的者如民法上之法人或以宗敎或以學術或以慈善或以技藝及其他社團法人財團法人之團圖公益事務者不得悉目之爲公共團體故以自治團體之行政而僅目之爲專辦地方公益事務未免視自治行政爲太輕歐西各立憲國之視地方自治團體無不認其爲有法律上人格之公法人故自治團體亦可認爲國家之行政機關因自治事務雖直接關係地方團體必要之生存而閒接大有關於國家之行政必自團體發達後而國家始可發達若僅視爲公益事務則等於慈善事業之行爲於採取歐西自治之精意全失矣 
第二條凡府廳州縣治地方及其他地方人口滿五萬以上者爲市不滿五萬以上者爲鄉 
（理由）原文稱城鎭鄉城之一字最不合用在昔以城爲防禦盜賊以固境域之要具當時軍備未精警察未設固不能不仰城池以爲險要之具自兵燹而後有廳州縣治而無城者甚多即西北各省及東三省新設縣治無城者居多庚子之役天津府城拆去永不再築列入約章則城之一字無論有無事實上均不相符况世界交通日益發達歐美各國之京都及通商大埠率多無城亦有拆去以便建築道路利交通之發達間有一二存者因其建築工程完備屬於古物保存觀念留備後世參觀興起美術之意非視爲防守要具今日軍政與警務一切行政日益精密固無取乎城有之反足以阻害交通若欲改正道路講求衞生蠲除汚穢就吾國情形論人口蕃生非擴張城內之區域拆卸城垣使人民散居化鄉落爲都市則行政不能改良也 
第三條市之區城在府廳州縣治地方人口滿五萬以上者俱得獨立爲市如人口不滿五萬者準以附近村落析併之鄉之區城多至人口四萬五千少亦須滿人口二千五百以上其人口不滿二千五百者不得獨立爲鄉准以鄰近村落析併之均由該管地方官詳確分劃申請本省督撫核定 
（理由）本條定市鄉之區域純取以人口主義雖府廳州縣治地方仍以人口滿五萬以上者爲標準偏僻縣治有人口不及五萬者准以隣近之村落合併計算其他商埠繁盛之所有人口滿五萬以上者仍可獨立爲市鄉以人口滿二千五百者爲至少之數多則遞加至四萬五千總之自治區域宜廣區城廣則自治事務可以發達利一自治人才易於選擇利二區域內人民之負擔可以减輕利三百治經費易於籌集利四有此四利而辦理自治方有把握不至名不符實所謂各羣策羣力以經營之也 
同條第二項第三項全删 
（理由）旣不取固有境界爲準則區域之變更自可規定於第四條內故此兩項可以全删 
第四條市鄉地方嗣後若因人口之增减市有人口不足五萬以上者鄉有人口多至五萬以上者如有應行變更之處由各該市鄉議事會議决如有爭議時則由該市鄉議事會擬具草案移交府廳州縣議事會議决由該市董事會或鄉董呈由地方官申請督撫分別改爲鄉市 
（理由）旣取人口主義爲標準以定市鄉之區域則人口之增减即有影響於區域之變更惟區域變更關係自治權之行使範圍故必經市鄉議事會之議决若遇彼此爭議時則移交府廳州縣議事會議决方無窒碍然後由董事會鄉董執行不由地方官干涉所以完全其自治權也 
第五條第一欵內之中學堂删去 
（理由）按設立中學堂經費較鉅屬之地方自治團體有經費不足之慮反足以阻碍普設兩等小學堂及蒙養院之弊不如將中學堂删去明認中學堂爲官立者較妥 
同條第一欵內之敎育會删去勸學所之所字删去改爲勸學二字（理由）敎育會爲一種目的團體於敎育行政無涉細玩學部奏定敎育會章程無所疑議勸學所設立之原因以地方學爲重要因當時無一可以委任之機關故不得不設一勸學所以專司其事今地方自治團體成立又有奏定之地方學務章程責成自治職辦理可無須別立機關惟勸學終爲自治團體所擔之責任故只用勸學二字爲安　　　　　　　　　　　　　　　　（未完） 
小說 
[義俠小說盜俠（四十一）]  
 
 

Page 27

 
 
　　魯賓阿德曰。在理勇士之被獲者。可决鬬以定生死。然此獰狗者。乃殘暴慘酷。無復人理。天下名爲勇士。斷無如是之殊暴慘酷者。今吾輩必縊此獰。狗於樹。以爲殘酷之腦門豆人戒。格蘭那。極聞。魯賓阿德。欲縊之於樹。大怒曰。汝輩死盜。乃敢謀。縊英王之。大將。果吾。今日死者。明日汝輩無噍類矣。汝輩不如聽我。以金自贖。尙可自脫於罪。威金生。奮然曰。此狗乃爲吾腦門豆人中之敗類。必死之無緩。格蘭那極。至此。知不能免。大聲詈威金生曰。汝亦爲腦門。豆人。乃無故自。賊同種。汝尙靦然自命爲人耶。吾即 
死者。亦當以人與我决。鬬至死而止。詎有堂堂勇士。而受縊於宵人之手。直同縊狗。此爲何理。魯賓阿德哂之曰。先生以汝平日之行爲。不能有比武之權利。吾乃不能許君。語至此威金生止之曰。魯賓阿德勿爾。彼爲腦門豆人。吾亦腦門豆人。以吾與彼决鬬。於理至當。魯賓阿德見威金生願與格蘭那極决鬬。則亦頷首贊成。遂釋格蘭那極之縛。授之以刀。威金生亦執斧備戰。比戰時。二騎。相交。威金生之巨斧一騰。格蘭那極已中創墜地。瞑如。死鼠。聲息都渺。胸臆之間。已重受斧傷。視之死矣。威金生舉手向天曰。吾奉上帝之命刈。此凶人故奏功至速。不爾者格蘭那極。亦不至即死。 
國外新聞 
[日本又擬借債經營南滿鐵路]  
　　二十九日倫敦電云據各報宣稱下星期倫敦將發行南滿洲鐵路四釐半起息公債劵英金五百萬磅或六百萬磅該債劵由日政府擔保每百實收九十八 
[本年海上損失總數]  
　　二十九日倫敦電云本年在海上失事之輪船綜計損失之數共達英金六百萬磅其中最大之損失爲愛白汀白星公司輪船泊利克爾斯號（在澳大利亞西部海面失事）及藍錨郵船華拉塔號該船由澳大利亞開赴英倫自離特班後即杳無音信 
[波政府塞責之防務]  
　　二十九日倫敦電云據德黑蘭電稱波政府答覆英國之公文曾縷述恢復治安各策（一）簡派精幹之總督駐紥法斯地方（二）以警察隊巡邏蒲希爾至卡齊倫及希拉茲大道（三）遣派騎軍步軍防緝匪類（四）聘用外國能員即行組織精强之憲兵隊 
[日本禮待已故英員]  
　　二十九日東京電云英國大使署武隨員陸軍中佐巴格君將於明日舉行葬禮日本陸軍擬派隊送葬以大將禮之東京諸大將及各軍團均有代表前往執紼此種破格之尊禮實因英日聯盟所致云（以上譯字林報） 
[葡萄牙大局不靖風說]  
　　三十日倫敦電云巴黎現有謠傳謂葡萄牙政府刻處於困難地位因海陸軍士不服命令及工黨仇恨政府之故蓋彼等前當革命時曾爲出力今未能有所酬獲故有此反抗之舉也又葡京某報謂近有密謀逐君復位之舉動已爲政府發覺路透訪事曾向葡京各處探訪以上各事之虛實惟未得確實消息云十二十九日柏林電云葡政府聲稱謀復逐君之事及海陸軍士反對之舉動俱屬無稽之言惟巴黎則謂葡國共和政府雖不認有騷動等事然其大局必不安靖云（譯文匯報） 
振務 
[華洋義振會要電]  
　　致盛宮保電北京盛宮保鈞鑒江省先籌借五萬兩皖借十萬元允放急振統限兩月歸還頃閱西報美紅十字會由政府致電北京捐皖振金洋五千等語此係開森等去電所募求轉致美使曁外部請將此欵匯交申會俾歸墊欵並淸界限曷勝禱切開森敦和叩敬 
　　盛宮保覆電華洋義振會福開森沈仲禮諸君美使復函已飭駐滬 
總領事將金洋五千元送交華洋義振會查收宣艷 
[華洋義振會報告近事]  
　　本埠洋文各報紙均已商允凡本會募捐告白一律免費華字報亦允减收半價俟再函商全免輪船公司亦允裝載振糧每担减收銀二分振務人員來往僅收飯資鐵路公司則允專備貨車二十輛拖運振糧若二十輛不敷則再添車輛酌收半費議長福開森博士據美國紐約克敎會日報電稱擔任募振事業已復電請爲切實籌募又福開森沈仲禮二君報告美國紅十字會助振美金五千元本埠收得各捐除已登華字報致謝外俟明日登洋文報致謝福州敎士已爲本會設立分會刊佈募捐傳單南陵縣敎士及皖北各官紳均有信電乞振但查該處災情並不甚重且糧食尙多本會應移緩就急先振皖北即將此情分別函復皖北及江北各處天主耶穌敎士均來電贊成協助振務查得皖北渦陽蒙城亳州三處受災最重自應在此三處先行放振今定蒙城派洋五萬元渦陽三萬元亳州二萬元合洋十萬元江北則邳州睢寗二屬災情亦甚沉重同時並賑各處散賑議延紳士兩人偕天主耶穌敎士各一會同辦理各處敎士業經商允辦理賑務如遇意外危險等事與國際無涉又經議長分別函告放賑時不得宣敎傳道以免愚民疑竇皖省紳士前允墊賑五萬元繼復來電允加五萬元合成十萬元交由本會籌 
放俟捐有成數首先撥還 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
