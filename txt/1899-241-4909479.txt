# 1899 - 241 - 4909479

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣學會新譯李傅相歷聘歐美記每部三角五分○又出售新著富國眞理說教雪] [  圖書集成局代啓]  
　　前年李傅相奉使至俄旋歷聘歐美各與國衆皆以傳相本中國偉人充外洋貴使爭見顔色自幸光榮各報館更遣人日伺行臺記動記言歸營報簡廣學會林樂知先生以爲中國　　之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之朝今託本局以鉛字印成筆畫分明圈點允當卽在棋盤街老巡捕房對門廣學會總屇曁各省　士售賣處分别出售○富國眞理爲前任庫門英領事賈君所著中國今且患貧誠取是朝而仿行之朝野上下間吾知其必有合也每部三角○成敎　爲王君煜初所著盡惜彭君光譽說教之誣而雪之也每部一嘴半○附售學古堂文集二角售處皆同前 
[體操說]  
　　體操者何泰西學塾每於午飯之後使學生赴廣塲中嬉戯藉以暢其筋骸也日人效之每學堂必設體操之所日本文法每句必首冠實字繼以依賴字而成文體之義實故冠諸首操須依賴實字故次之蓋言操練其身體使之飭力充强也泰西體操余未之見若日本則遊覽日久固已數見而不鮮矣其操也或鞦韆或蹴躇或奔馳以矜足捷或跳躍而顯身輕操必以定時亦必有定處當其操時一任其酣嬉舞蹈肆意喧呶雖師長亦不加呵斥及操畢歸學堂則又井然秩然彬彬乎爾雅之選此日本體　之大略情形也此外又有兵式體操卽顧少逸比部日本新政攷中所謂練兵一科歸入體操之内者其法學生皆手執一洋槍一教師導之一其步趨嚴其號令坐作進退肅穆整齊蓋以日本自王子以及庶民及歲未有不入營伍者故當其勝衣就傅卽寓武事於文教之中使之習慣成自然庶不以從戎爲苦事耳此種體操之法各學堂多有行之者而以學習院爲最著學習院在東京菜區永田叮距我醫使臣駐節處不遠昔年余曾因日友楢原子德介紹隨遵義黎蒓齋星使往觀除尋常躍馬關弓擊劍角觝外特放塲中立捞水一高二文許學生手持一竹超躍過其巔或以木蒙革作戰馬形躍而登復躍而下教者袖手踞馬背則學生一躍至馬後復自頂躍過翩然墮馬前此外如跳絶澗升雲梯築行營摧敵壘男兒好身手眞有輕於燕掠捷若猱升者然問之則皆彼中之王謝名流金張貴胄絶非闤闠齊民也而技藝竟至於此噫日本之於武備其眞有日上蒸蒸得哉惟女學校及幼穉園則雖有體操不用兵式蓋女子以柔順爲主一經演武不免有獷悍粗鄙之形以故午後惟稍事嬉娛不親矛戟至幼穉園專收童穉甫經毁齒筋力未充遽使卽戎深恐因傷成疾也其體貼周至有如此者中國自去年皇上有志於變法自强明詔各省設立學堂甄陶庶類於是官紳士庶爭先創設以西國語言學術培植人才亦有兼習體操以冀興修武備者特不免悞會體操二字之義每謂體操卽肄武遂使絃誦鼓歌之地悉變而爲戈矛槍砲之塲甚至黄口孩提紅閨淑媛一經入塾亦令演習戎機僕愚竊以爲學生終日埋頭固宜稍暢其心志藉體操以相嬉戲頗合古人息焉游焉之意原亦未可厚非若必責以掉弄兵戈未免轉荒其學業不如下令有願習武事者習之不願者聽庶各適其志而不致用違所長歟若夫女子則每日於讀書習字之暇宜教之以組織烹飪刺繡縫紉更延女師之持重老成者宣講治家之道若何而敬夫子若何而教翁姑若何而撫幼孩若何而御婢僕俾他日桃夭叶吉宜室宜家至遇體操時則散步庭前悠游林下或彈琴作畫或讀曲賦詩庶幾雅化流行不失閨中人本來面目至幼穉則莫妙於效日本之例訓以女師示之以鳥獸草木之圖曉之以日月星辰之象循循善誘使之由漸而通而更以時導之游行使之筋骨舒和免致鬱成疾病斯可謂之盡善盡美髮憾無遺矣或曰體操二字旣係日本文法則我中國曷勿師其意而易其名方不致貽文法倒置之譏而盡人可以通曉則應之曰子言良是請質之有綜理學堂之責者 
[避位有由]  
　　英京來電云現在俄皇之意欲將帝位禪與其弟邁加至其所以棄南面如敝屣者因皇平日所行之事俱不從心故不樂徒擁虚名勞心國是也至法外部大臣拿汝加施氏之赴俄則欲力勸俄皇切勿棄其天位倘棄之是卽棄我法也然說者謂俄皇若决意行之恐亦非外臣所能勸阻按前數日某西報曾指陳俄宫之事謂俄爲天下莫强之國而又帝權專屬與君民共主之國不同凡生殺予奪之權悉由皇掌之卽閣部大臣亦不過承其意旨而已故向來俄國君權最重得以爲所欲爲今皇自卽位以來其志常鬱鬱不樂蓋内則制於太后外則制於權臣大有政由寗氏祭則寡人之意云云由是觀之則俄皇之有心避位蓋其所由來者已漸矣 
[日邸來華]  
　　南洋新加坡叻報云上月十四日日本依仁親王乘本國高沙兵艦游歷本月某日行抵塘沽初擬入京小住旋忽中止誠不知其何故也 
[籌欵開埠]  
　　西報云中國總理衙門咨行各省督撫著籌銀六百萬兩爲整頓秦皇島之用何所費之鉅如此耶然詢之官塲中則僉曰並無此舉也 
[窺敵遠鏡]  
　　美國鼈士卜埠來信云有塾師氏花仙甸者委士檀大書院掌教也邇來製就一遠鏡爲臨陣之用蓋以各國多用無烟火藥砲旣轟發每不知其發自何方有此鏡則砲烟雖微亦可遠見也 
[厦民拒日]  
　　厦門訪事友來函云本月十四日福建臬憲周子迪廉訪與駐厦日本領事某君議定沿海一帶東自打石字路起至西醫生館路止劃入日本租界惟中間虎頭山龍泉宫不在其内所有界内塚墓一律圈出不得逼令遷移日領事允之迨十八日領事派員會同厦防同知方樾亭司馬勘定界址忽有草仔垵一帶居民數百人羣起而與日人爲難日人見衆怒難犯逃上小船駛至鼓浪嶼禀明領事各鋪户亦一律罷市居民復分赴臬憲行轅及道署喊寃保甲局員某君出言稍有偏袒卽觸衆怒飽以老拳十九日道憲親至各街善言勸導各鋪户始貿易如常二十日午後四點鐘時日人調一鐵甲兵艦進泊港内以壯聲威居民見而驚惶多有遷赴親串家暫避者嗣以日兵並未登岸人心始安 
[委署臬篆]  
　　蘇州采訪友人云江蘇巡撫德靜山大中丞奉旨調任廣東而新任江蘇巡撫鹿芝圃大中 
 
 

Page 2

 
 
丞履任尚需時日爰循例奏請飭江蘇藩司聶仲芳方伯暫攝撫篆所遺藩篆檄委臬司陸春江廉訪署理定期八月初一日交卸撫篆以便啓行但臬司爲全省刑名總匯之區篆務不可一吕無人綰理中丞初委督糧道兼蘇州關監督羅少耕觀察兼署觀察以糧署關署政務殷繁深恐無暇顧及特於某日親詣撫轅禀辭中丞爰改委牙釐總局督辦朱竹石觀察之榛署理臬篆觀察奉委之下卽於本月二十八日詣撫轅謝委擇吉八月初一日榮蒞柏臺 
[思患預防]  
　　九江訪事友人云本月十九日傍晚六點鐘時西門外益隆祥南貨店燃點洋燈練忽中斷霎時火勢熊熊幾肇巨禍事後各紳商懲前毖後思患預防以爆竹店一遇火災爲害最烈禀請府縣官下令一律移至距城五六里之僻靜處蓋以前者湯恒興爆竹店被火竟至全家畢命惟一婦得出於險故爲此未雨綢繆之計也 
[西江振務]  
　　南昌訪事人云江西撫憲松鶴齡中丞以吉臨南各府屬被水成災情形較重振濟貧困修復圩堤在在需欵籌畫維艱特仿照各省振捐新章奏請開設江西振捐局想可仰邀兪允也○黄幼農觀察華再雲侍御邀同各善士分籌義振以輔官賑之不足前經分别函請滬上籌振之嚴葉施楊席諸善士撥欵振濟旋匯以寄規銀五千兩觀察派三千兩振廬陵其二千兩由侍御派賑時同鄉京官李余謝徐伍萬饒趙聶陳李朱諸君子接華侍御告災公函先行設法挪移漕平銀六千兩匯寄到江以振桑梓旋刊就江西輔善京局捐册分投勸募並函請京外同鄉官商一體輸助如此勇於爲善災黎可不虞填溝壑矣○張叔儼明府奉委辦振事竣回省造册報銷計淸江縣極貧每户振錢二千四百文次貧一千六百文又次八百文共振一千六百數十千文此外印官會同紳士經修圩堤以工代振尚未竣事將來另行報銷惜張明府奉委署理德化縣事並飭催赴任未能始終其事以竟其才也○江省辦理義振各善士格外認眞倍加核實近經華再雲侍御邀同諸紳會議倉聖廟查明振欵出數目並議定俟冬初水涸修治堤防以工代振其不能工作之老弱婦女另行散放現在所集振欵暫存錢鋪六釐起息計三閱月約得二三百金可多振二三百人也○藩憲張筱船方伯照會華再雲侍御大致謂奉巡撫部院松批貴紳等公呈本年四月間吉臨一帶山洪驟發建瓴直瀉平地水高三丈有奇沿河各縣淹斃人畜衝坍廬舍决壤圩堤壅没田畝甚多被災情形誠數十年未有之奇慘公請設立輔善公所勸募義振俾濟災黎擬具募啓章程懇請立案等情奉批仰布政司核明立案轉移遵照此繳抄呈摺批發等因奉此本司查閱所擬募啓章程誠爲盡美盡善除由司立案外合就照會貴紳煩爲查照刊行並希轉致諸紳一體知照 
[營口官塲紀事]  
　　牛莊訪事友來函云山海關道明良佐觀察因軍憲增留守府尹恒京兆履新後尚未進謁爰於本月十九日由陸路赴省謁見○正任營口海防撫民廳同知劉司馬鳳來前經尹憲飭赴新任爰擇吉本月二十一日接印前任咸廼臣刺史交卸後卽赴岫巖州本任 
[潯郡官塲紀事]  
　　九江訪事友人云本月十七日爲府尊孫景裴太守之夫人設帨良辰屬下各官咸備禮慶祝○本月十九日各官設席江樓公讌江防同知曾葆農司馬以伸祖餞之忱○同日督辦路礦事務盛杏蓀京卿派酉人斐禮氏來潯會同電報局委員汪芑孫明府盛景屏中翰至城門埠查勘礦山以便設局開辦○原任南康府蔡乂臣太守逝世後其靈柩經嗣君扶回仁和原籍安葬本月某日道出九江各官咸往弔唁旋於二十二日附招商局江孚輪船東下○日前上憲委候補縣馬明府振聲來潯公幹暫庽縣城隍廟○省憲札委九江府經歷黄藻賓叅軍往德化湖口彭澤德安瑞昌五縣查閱監犯蓋循向例也 
[皖省官塲紀事]  
　　安慶訪事友人云候補巡檢吳少尹廣林奉藩憲委署霍邱三河司巡檢○新選東流縣學教諭馮廣文景和近已抵省奉飭赴任○署南陵縣宗明府調省另候差委遺缺飭孫大令鳴皋仍回本任廬江縣張明府琴離任遺候委候補知縣許月菡大令署理本月二十四日孫許兩大令已詣撫轅禀辭就道矣 
[帝京珥筆]  
　　京師訪事友人云前門大街一帶各小販所設棚攤現已一律遷徙本月十三日街道察院雇工在土道兩旁丈量寛狹徧立石樁以爲車道界限牌樓之北左右各留土道二丈迤南寛處酌留一丈五尺窄處留一丈一尺石樁外如有閒地仍准小販設攤零售惟不得支棚帳以免佔地而恤民艱院憲復以各攤之遷至城下者偪近河堤地甚窪下一遇大雨時行諸多未便因親往查閱擬卽籌欵量爲平治更於堤上築瀉水渠塘俾得水盡歸河岸上不至積潦又面諭各小販如有吏胥任情需索准爾等指名控告從重懲治亦可謂關心民瘼矣○自七月初永定門内外有東洋車數十輛載客往來城外另設一道可通馬家堡不與氣車並行致有碰撞之患城内則北至天橋現在前門内東交民巷道路已一律修整惟中間自天橋北至前門土道尚示平坦必由石路行走車夫未免稍覺費力云○東交民巷裏館有萬億號者爲蒙古人民流寓之所其中畜有韓盧甚多以備守夜本月中旬某日忽有九犬斃於城下餘皆斃於室中旋經鋪夥查悉各犬係被英兵某甲置毒謀害因報明廳官知會英國駐京欽使某君十六日某君詣騐屬實允卽自行辦理 
[古潞近聞]  
　　北通州訪事友人云入伏以來天氣亢旱雨澤愆期西南一帶高原灌溉無資秋收未免歉薄惟東北低窪之地歷年苦潦者至此均慶有秋本月十一日之晚狂風猛雨禾稼雖多吹倒幸爲時未久補救猶易爲功否則芸芸者不幾大失所望乎○前者北壩倉憲以漕務紛紜需人經理札調委員八十餘人以資臂助刻下江蘇浙江兩省漕糧業已陸續騐畢員數似可酌裁爰暫留其半俟奉天米豆及江安河運事宜料量淸楚然後一律裁撤其外河監兌十員則仍循其舊内惟周廣文希元俸滿遺差已遴委玉仲茀廣文充補矣○江安河運漕糧自七月初五日亥刻全帮渡黄入御河北上嗣聞御河水淺挽運不靈是以刻下尚未抵津也○記名總兵署理通州協鎭郭協戎出一告示略謂本恊鎭自到任以來未見兩營督飭兵弁按卯操演現當整頓營伍之際自應加卯操練竭力振興兹奉通行諭旨以保甲民團爲當今要務何况管官弁兵受恩深重尤宜力圖報効俾成禦侮之資現値漕務將竣天氣秋凉頗可操演隊伍自示之後本協鎭以半月騐看一次營官都守十日一次把總兵丁以五日爲一卯查兩營年例公祭今已過期俟漕差告竣將此銀發交原營按照季數某兵應扣若干給銀若干本協鎭於六月二十三四日自備供獻恭祝馬神聖帝壽誕良辰其左右兩營於完漕時無庸擇期補祝一俟來年由本協俸廉内提存銀四兩都守每員二兩把總每弁五錢其左右兩營兵丁務於年例是日隨同叩祝敬神之道在禮文不在酒食禮畢各歸差所不得逗留滋事等因部下各健兒聞之皆愾然不敢違犯亦足見其軍令之森嚴矣○在籍紳宦李珠浦刺史之女公子曾許字工部郎中趙正郎爲繼室不意星臨磨蝎近日正郎忽患時症竟赴玉樓女痛不欲生絶食十日遂以身殉吁似此節烈亦可嘉矣○奉天應解米豆四萬餘石自本月十七日報到後倉憲於十九日提騐第一起粟米第二起料豆二十日提騐第三起第四起粟米刻已掃數完竣矣○每年成例江蘇到壩漕白糧米約八十萬石浙江漕白約四十八萬石山東粟米約十四五萬石傳聞本年三省冬漕均徵足十成明年可多加米三四十萬石兼之安徽湖廣江西等省一律起運漕糧約共二十萬石核計明年到壩之數約可多至六十萬石陳陳相因得無虞其紅朽乎 
[烟海濤聲]  
　　烟臺訪事友人云四鄉禾稼雖已成熟尚未登塲不料近日忽遭蟲患一經被嚙轉瞬間卽如牛山濯濯農民莫不怨恨交加本月十三四日復有飛蝗來自東北方旋向西南而去以致秋禾頗受損傷惟菽豆尚無大碍耳○古艳村王氏女性至孝其父心齋近患沈疴 
 
 

Page 3

 
 
女日夜禱求願以身代忽憶古人有刲臂療親之事遂師其法和藥以進奈父已病入膏肓卒無所效旋賦仙游女哀痛逾恒勉襄喪葬頗能盡禮邇因臂上日漸潰腫始有知其事者吁是亦可以風世已○薙髮匠羣奉羅祖爲祖師不知出於何典本月十三日相傳爲羅祖誕辰彼業中人集資在玉皇頂廟内演劇三日以答神庥○每届秋稼登塲之際貧民成羣結隊四出割取藉資早腹甚或私售與人屢經業主擒獲送諸有司從嚴懲辦而此風終不能除入秋以來時見竊禾者肩荷巨枷標明案由遊行街市雖曰爲貧所迫不得已而出此下策然何處不可謀生乃竟攘人之物以爲己有此情其可恕耶 
[南海秋濤]  
　　廣東訪事友來函云南海縣楊邑尊以辦理團練必須廣籌經費特諭吉慶公所司事在省城各戲班所得戲價中每日抽取若干以資團防之用旋經司事呈請恩免邑尊批斥不准謂團練實係保衛閭閻而設須各激發天良認眞抽繳毋得飾詞推卸致干未便想此後不敢再行瀆請矣○粤坦自久伏以來雨澤稀少天氣亦炎熱異常以至火警頻聞人多疾病幸本月初天氣驟凉二旬中幾於無日不雨高原下隰一律沾濡四野農民無不歡呼相慶轉瞬秋稼登塲滿篝滿車當亦易償奢願矣○十六日之晚初更時新城小市街大興首傭店突來匪徒十餘人賺門而入將各夥友困於一隅開槍指嚇所儲首飾及現銀搜掠一空始從容呼嘯而去是處與廣州協署毗連匪人膽敢輕於嘗試亦可謂目無法紀矣 
[使相行程]  
　　欽差大臣剛子良中堂來滬查辦事件業已告竣定於明日航海赴粤東英界捕頭聞之卽函致會審公廨稱中堂上船時如有勇丁獲送須先知照以便飭探捕沿途照料 
[提憲來申]  
　　江南提督兼自强軍統領李壽亭軍門探聞江蘇藩憲聶仲芳方伯有護理巡撫之喜特赴蘇垣拜賀近日忽接江陰來電知有要務急欲赴防擬卽由蘇起節前晚提右營叅將廖楚材叅戎接得蘇州電信知軍麾將次來滬遂調集砲船數艘停泊南市集水馬頭以便迎迓昨晨軍門乘舟抵埠本邑文武各官咸詣舟次禀安軍門接見有差聞擬卽日乘虎威兵艦赴江陰防次 
[儲憲拜客]  
　　江西督糧道李少東觀察岷琛道經滬上假北市全安客棧爲行臺前日命駕入城遍往各衙門拜客至縣署王欣甫大令飭丁擋駕 
[壽辰將届]  
　　八月初四日爲本邑英美租界公廨讞員翁笠漁直刺六秩懸弧令旦想届時樽開北海頌晉南山冠蓋紛紜必有一番熱閙也 
[懐柔遠人]  
　　昨日江陰縣主派差押解洋人某甲來申投文上海縣署内開該洋人在江陰無處棲止察其景况不佳詢問來歷言語不通不知是何國之人移送貴縣請爲安揷云云縣主王甫欣大令卽飭薛貴沈炳兩役妥爲照管候備文送交英界公廨由繙譯詢明何國人轉送該管領事署安揷 
[呈控局賭]  
　　浙江紹興府屬會稽縣舉人趙壽銓遣丁趙升投英界公廨控稔惡賭徒張子俊卽劉子卿及陳佐震誘賭騙銀陳孔氏沈張氏亦附控張陳二人騙借洋銀前日之晚讞員翁笠漁直刺倩襄理讞政之張柄樞司馬升座提訊趙壽銓仍遣家丁趙升到案陳孔氏臨訊不到沈張氏遣胞弟張茂仁代質趙升供稱小的主人趙壽銓因公來滬被張子俊陳佐震設局誘賭騙去現洋銀三千元金條四枚合洋銀二千元並勒寫借據洋銀一千五百元心有不甘特遣小的來案控告叩求將張陳二人究辦張茂仁供胞姊嫁沈姓爲室姊丈久已去世向住垃圾橋長興里去秋九月陳佐震至胞姊處租屋同住終日聚賭屢囑遷移未允今春又被借去洋銀九十元延約不還向索圖賴求卽附追張子俊供小的姓劉名子卿並非張子俊其人此次小的偕陳佐震與趙賭博共贏洋銀八十三元與沈張氏素不相識陳佐震供原籍杭州與趙壽銓素識趙共輸洋銀二百八十元職員有房單一紙托趙氏押被其掯住不還沈張氏係趙之姘婦由趙唆令誣控職員行騙其實並無此事陳孔氏亦不知何人求恩明察司馬以其供詞狡展喝令笞責二百板陳責手心二百下張見而懼始供認與劉芝芳趙壽銓陳佐震四人同賭贏得趙姓洋銀一千元由三人分用是實陳供趙姓共輸洋銀二千五百元當付現洋銀一千元寫立借據一千五百元現在洋銀早經分用務求恩宥以後不敢再犯司馬謂趙升曰騙賭者固應懲辦然爾主人與之同賭亦難卸罪姑著張陳二人將所騙洋銀一千元繳案撥充善舉並追繳勒寫之據呈案塗銷諭畢著趙升代具安分結從寛開釋又謂張茂仁曰爾姊所呈之詞前經批斥今又敢代姊到案所供情節顯有不實不盡著將頰四十下飭具安分結開釋張子俊陳佐震還押限十日内呈出勒寫之據並洋銀一千元再行酌奪如違移送上海縣按律重辦一面飭提同賭之劉芝芳到案訊究 
[舊案重提]  
　　徐友蘭投督撫司道各轅上控震源錢莊主黄鎭心騙取寍波咸德錢莊所抵公陽里房屋經各憲札行上海縣飭卽訊明斷結等因縣主王欣甫大令牌示本月二十八日親提集訊徐友蘭所遣抱告姚守供稱小的主人原籍紹興三品職銜前在治下開設嘉和錢莊與咸德莊往來被欠銀二萬三千兩由執事人馮珊林將英界公陽里房契托姚子明抵押銀四萬兩以二萬兩還嘉和一萬兩還原泰一萬兩還震源不料震源夥黄楚寳私設一計向姚僞稱伊處亦能抵押且可劃還銀兩致被騙去屋契由莊主黄鎭心將屋霸吞自光緒十七年起至今所收房租計七八萬金控奉前任黄公祖斷令馮珊林先還銀二萬再將房屋公派迄今分文無著黄鎭心雖被咸德莊結欠十三萬五千兩然震源莊倒帳六十餘萬兩以八折歸償嘉和亦被倒去一萬兩震源並未吃虧况咸德結欠巨欵皆由黄楚寳與馮珊林私做空盤所致至嘉和被欠則盡是往來欵項務求追派房產以昭公允姚供在嘉和莊執事餘辭相同馮供與楚寳合做空盤至多時計銀一千三百餘萬兩至光緒十六年冬結算帳目先付現銀八十萬兩内少四萬兩所欠嘉和莊二萬三千兩亦在其内故將房契托姚子明帶交嘉和莊抵押不意被黄楚寳取去以致嘉和震源年終派人到寍坐索因之逼倒莊主洪韵笙避匿遠方小的監禁九年胞兄夢篆亦因此案管押捕署投池自盡今寍波尚有帳欵三十餘萬兩務求取保出外派差同往收取黄鎭心供職員係震源莊主馮與徐等供詞皆係串通咸德莊屋契抵在有利銀行計五萬兩後由職員取出交付錢業董事處職員並未擅受淸供求閱至咸德倒閉時嘉和曾禀控道轅由道憲行文封產是抵屋一事不可以必與聞馮欠職員銀多至十三萬五千兩斷不能取保出外事外逍遥徐稱封產一節因欠官欵所致震源莊並未收過分文兩人在案前置辯良久大令諭令勿爭謂爾等宜退一步想如果氣忿爭執則本縣惟有禀復上憲而已然卽將馮珊林瘐斃亦屬無益於事總宜准伊出外收帳方能早日淸理勸導至再徐黄尚爭論不休時已深晚大令諭令將馮還禁徐等退去聽候明日再訊 
[上海四馬路泰康祥絲棧内新嵊會協振公所七月二十七日接到嵊邑尊畢畏三公祖告災乞振信]  
　　滬上各振所諸善長大人公鑒弟治剡半載術乏撫綏祗以德薄災生遂致民罹疾苦寸衷循省抱咎實深查敝邑被災情形較新會兩縣爲重弟於前月十八日水退後親歷四鄉災區查勘綜計大小三百餘十村徧野哀鴻嗷嗷待哺或支搭竹篷或棲集廟宇其間漂没草廬坍倒瓦屋不計其數至於淹斃人口牲畜則隨在皆有弟當將傷人之家捐亷酌給洋元稍資撫卹災况以東北鄉爲最重西南次之旋卽照會紳董嚴督地保莊書分投查造户口淸册擬分别極貧次貧又次三等核實填册近已次第告成合計大小户在兩萬以外現定日内先行按户填給振票並將應振户口姓名榜示各村以杜遺壏 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[由人訂約]  
　　廣州中西報云臺灣士民及生番屢與日本人爲難日官沿　　　　　與各頭目訂立和約并圈出一地聽其生聚其間事因前數月有客民與生番聨爲一氣向臺南高申地方肆行攻刼其　　　　　　　　　驍勇善戰此處向爲中日人雜居之所而日本人爲數較多諸頭目率其黨羽突如其來居人莫能堵禦適有日兵船行近派兵救護卒被　　　擊退不能登陸縣署亦被攻擊槍斃一日本武員及日人數名後聞援兵將集始鳥獸散日官知其難於轄制祗得各畀以地聽其自然有頭　　壽年者舊操糖業饒有積儲近年結黨甚多日人恒畏憚之日官初請議和拒不接見旋訂明往見之日宫概不佩帶槍刃林乃令羽翼多人自門外至門内執仗護衛始許日官入而商議談次面斥日官向來無信須得著名華商八家聨名具保庶免有翻覆之虞日官悉依其言與之訂立條約十欵一准將離打狗八西里之歐卑拿鎭地方割畀林壽年管轄二林壽年有權將該處官荒開墾毋庸納稅三該地之通衢大路任由日官兵及日人來往惟山内支路不在此便四嗣後林壽年及其黨衆在該地界内守分安居如有人在界外犯事被日官察覺行文提取一經林壽年查確卽將其人交出日官訊辦五如有人違犯日本法律及走漏私稅迷入林壽年所管界内一經日官查悉行知卽將其人交出以憑核辦六如有林壽年之同夥在界外挾持軍器致爲日兵所獲倘林壽年行文取保當卽釋回七如有人拖欠林壽年錢債及偷竊林之財物准其列單呈送日官由日官代爲追繳或如數賠足八林壽年及其眷屬親屬於未立約以前所得罪名此後一概摘除豁免如有日本官差不知來歷誤將其人拿解則於未提訊之先由日官派人通知倘林壽年到來取保卽放回不究九以上各欵日官與林壽年永以友道相待林撶蒙此厚誼當知感恩十日官設此善法無非爲安置林壽年及其同黨起見除割地外另給銀二千元以作賞犒明治三十二年五月日本官商各四人署名畫押交林壽年收執此外另有某某等頭目次第與日官立約其條欵與上文所述者略同又有頭目高疉保者向出没於嘉義彰化交界之區黨援尤衆當言和之始欲令日官按月供給軍裝火藥糧食等物另每月給銀二百元爲薪水日官再三商榷每月允共給銀六千元高疉保堅執不願後經日官酌增其數始首肯但數之多寡則未能確知耳 
[押候訊懲]  
　　松江采訪友人云前者上海有自稱淮揚公所董事之蔣承恩卽蔣一堂赴道轅控上海縣署家丁胡少溪私收黑規時蔡和甫觀察方綰道篆批飭松江府親提人證訊鞫胡懼不免遁走他鄉未幾蔣亦物化是以上海縣王欣甫大令僅將案中人步棟樑朱長生兩名解至松郡府尊濮紫泉太守飭發婁縣收管以待訊懲 
[金焦秋黛]  
　　鎭江訪事人云鎭郡興辦團練前經常鎭通海道憲長久山觀察籌定章程目下四鄉各村莊均已由董集資募勇禀請邑尊簡閱本城則各按圖保用白地紅邊三角旗上書保甲團練四字下註守望相助及某圖某保字樣每十家竪立一竿閒步市廛中頗覽旌旗招展壁壘一新矣○新署丹徒縣王明府慶埏於月之二十日由蘇蒞鎭擇吉二十二日辰時接印楊劬孫大令交卸後卽赴各處辭行迨二十四日由皇華亭碼頭登舟赴金閶謁見大憲然後履常熟縣新任○地棍王大和尚劣名久著上春曾由丹徒縣主王伯芳大令訪拿責押在案嗣因患病保出依然怙惡不悛本月某日行至小門突將薙髮匠某甲之妻調戯甲妻效女嬃申申之詈王卽贈以老拳甲以理斥之亦被毆傷旁有麻臉培者素以魯仲連自任見甲滋閙從中勸解驀被扯斷髮辮各人遂先後籲訴琴堂二十一日楊大令立飭値役拘王到案喝令重笞大板二千下血濺滿堂然後繫諸囹圄聞者爲之一快○拐匪張大德及王三經人控諸丹徒縣署楊明府提訊之餘直承不諱遂判令笞責後荷以雙連枷游街示衆○本月二十三日八旗營兵在小校塲演習槍砲陣法有某姓幼童因拾槍子誤傷其腹偃臥在地雖經傷科醫治奈槍子不能取出恐難保全性命也 
[解犯赴松]  
　　川沙廳批解人犯徐來順由申過站已列昨報昨日上海縣主王欣甫大令飭書吏備就公文加派差役兩名民壯兩名押解赴松江由府尊濮紫泉太守勘訊 
[籌修卡屋]  
　　昔年本邑西門外斜橋之畔設有武卡巡緝匪人迄今日炙雨淋漸將傾圮哨弁某君禀知管帶龍葆珊遊戎由遊戎函致二十三七鋪巡防局員請卽就地籌欵興修局員計無所出浼哨弁商之圖董奚元良未知能如願以償否 
[協提不易]  
　　蘇州人王阿四向在妓女李文蘭處傭役蓋龜奴也今歲正月十四日李妓失去珠花金飾約値洋銀四百餘元遍查無獲後王卽辭歇回蘇李妓雖心滋疑惑終以事無實據未便聲張兹有某甲者忽來報稱所失物件委係被王竊取且曾目覩情形李妓以事有端倪遂又投報捕房捕頭立飭包探趙銀河投公廨禀請派差同往緝拿讞員翁笠漁直刺准之飭捕役凌振持文協探投蘇州府屬長洲縣署縣主接閱來文派令捕役王鴻隨同眼線買舟至十三都十一圖敗落橋左側王阿四家是時天甫黎明王尚高臥未起差探排闥直入闖進臥室將王獲住正欲押令登舟解維回滬王母突鳬水赶上將船扣留鄉人聞聲而至者約有百餘人聲勢洶洶王母指差探誣良爲竊定欲以老命相拚差探見勢不佳只得乘隙逃回據情赴長洲縣禀訴縣主慰以好言著靜候核示趙探急欲回來遂於昨日淸晨抵埠將情一一告知栢總巡捕頭以第秒知如何辦理也 
[研訊誘拐]  
　　張小狗投英界公堂控趙榮郎誘拐未婚妻蔣氏襄讞委員張司馬迭次訊供著將趙押交蔣氏趙禀稱蔣氏懐孕十月將次分娩已於上月某日回崇明原籍司馬卽派差押趙至崇明查問旋查得蔣氏不在崇明遂將趙帶回署中請示前晚司馬提訊之下趙供蔣氏業已逃逸無蹤求派差飭提歸案訊繼可也司馬大怒判將趙重責三百板還押候備文至崇明縣將趙所供同居之叔父趙啓臣及王先林一併提案候訊 
[法界捕房紀事]  
　　本年正月某日蘇州某邑人兪六壽投興聖街六號門牌悅來小客棧住宿迄今半年落拓無聊鬱鬱成疾延至前晚溘然長逝昨晨棧主投報捕房捕頭卽倩包探前往查明並無親屬在滬爰報知同仁輔元堂給棺收殮厝壇標誌待屍屬認領○張某前因屢次犯案經讞員朱森庭明府訊責後移送改過所管押數月現已期滿由管所委員送回捕房捕頭令押候解送公堂禀請明府核辦○某甲前在招商局金利源碼頭充巡丁因事斥革前日忽私刊某號圖章繕成字條持至某輪船冐取貸物被船中人察出破綻扭至捕房捕頭令押候解送公堂禀請訊究○偷兒某乙在北京輪船竊得寍綢四匹被包探拘獲解入捕房捕頭令押候堂期解請研訊○某丙在某處竊得衣包一個持至長生庫質錢適被包探所見向之盤詰認竊不諱因將人贓帶入捕房捕頭令押候堂期解請研訊 
[美界捕房紀事]  
　　著名流氓王蘭桂犯案纍纍屢經包探解送公堂禀請歷任讞員懲辦近仍匿跡北河南路一帶前日向某甲訛詐洋銀不遂所欲致被兇毆甲忿甚奔至捕房聲訴捕頭卽倩各包探查拿以便解送公堂禀請讞員翁笠漁直刺訊辦○昨日午刻外虹口百老匯路錦豐西式成衣店甲乙二夥不知因何口角旋復互肆兇毆後扭至捕房呶呶聲訴捕頭以事甚細徽不予准理 
 
 

Page 10

 
 
[金陵官報]  
　　七月十八日候補道松峻辭赴蘇上元縣蕭謝委調署鹽城縣知縣孫友萼到交缷署桃源縣事回藩臺恩見縣承梁國鼎城守千總蔡應元均到見禀知遂欽差至滬謝請給奬歷咨文回省○十九日知縣秦炳禮叩謝指分江蘇補用知縣洪祖亷由京來到省委辦姜泰厘捐知縣鄧炬銷轅下發審差辭赴局○二十日同知崔鼎奉委接辦京木差知縣朱桐世職厲寳同施德霖劉文濬均奉示騐看理藩院主事承恩辭行進京候補道何福海赴蘇正任徽州營叅將吳玉崑赴寗國均辭廣東候補縣唐大碗辭拔補六合汛千總蔣霎臺叩謝○二十一日記名提督宋聲平叩謝隨員裕溪營叅將彭源洽由京引見回如臯縣單儒紳禀知在山東賑捐分局報捐花翎郡伯釐捐知縣徐承諫禀知裁併交缷候選郎中兼襲三等男爵胡祖蔭湖南來均到通判程埏奉委赴阜寗公幹卽辭署石莊司巡檢陳德鄰辭直隷州章邦直禀知前署高郵州任内交代算淸督轅牌示漕標中軍副將員缺本部堂查有兩江遇缺儘先副將提左營遊擊吳炳辰請補 
[皖省官報]  
　　七月二十一日典史朱茂身知奉府委赴建德提案巡檢胡森蔚知接查北門城差○二十二日銅陵縣劉佐宸到淮北牙釐局解餉委員縣丞任塏到知縣孔慶晃知奉府委勘黄石磯洲地○二十三日花翎同知銜分發安徽試用知縣劉啓文到浙江人號蔚堂候補知縣曾希又知接辦支應局報銷文案趙儀年知奉委發審局學習巡檢桑潤謝超委一次委辦屯溪厘卡安慶府同知承厚辭○二十四五日戊戌科翰林張履春到江西人號宜仲調署黟縣本任蕪湖縣吳雲翔均到花翎同知銜分發安徽候補知縣高振錯到由京騐看來省江寗人號伯恂指分安徽議叙班試用州同梁爾燕到廣東人缷署黟縣典史馮世徚到候補同知龍鳳鑣知銀圓局機器木料點交淸楚直隷州判謝必達知奉委發審局學習郭繼泰謝奉行知請補東流縣張廷權知奉委解京餉杜葆光辭奉營務處委赴上海探磺價巡檢王喻綸知接查西門城典史朱茂身辭赴建德提案范守正吏目福蔭均謝超委一次新授安徽臬臺聨知任事 
[邗江官報]  
　　七月二十一日龔鹺齊巘銷豐掘稽收姚鹺尹晉駕等銷北鹽差○二十二日郡守沈太守赴蘇公幹○二十三日楊分轉永錫由姜埝差次來張鹺尹秉心銷西臨局邵鹺尹宣周辭赴淮北三塲緝私○二十四日某科翰林陳太史驤過揚邵分轉琦由上海公幹回徐鹺尉本勳由溱潼來 
 
 
 

Page 11

 
 
   
 
 

Page 12

 
 
   
 
