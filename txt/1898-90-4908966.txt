# 1898 - 90 - 4908966

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元五角○　園三十六稱實洋五元○刑案　覽洋七元○景岳全書碼洋三元○　　新書碼洋一元五角○潘願福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋　角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東四部　末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○諸君欲購者請移玉至三馬路申昌書畫室或申報館帳房可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹　現在添印白紙紙張格外潔白裝訂亦極精工每部計二本碼洋三角竹　者仍碼洋二　欲購者請至三馬路申報館及申昌書畫室購取可也此佈 
[述客論圜法]  
　　客有遊歴外洋而歸者造執筆人之廬相與縱論中外得失客曰僕遊歴外洋殆遍雖爲日無多不能詳稽博考而略　大概已可得其綱領矣夫立國之道首在富强而二者之中尤以富國爲急國富則民自不貧民不貧則自能各安其業民能各安其業則國不期强而自强矣其要在於風俗之整齊而風俗之整齊首在整頓圜法圜法之道不外乎金銀　三品中國之金未嘗行用銀則亦惟寳錠耳旣不能尋常使用便於取携所賴制錢通行上下近年來錢法日壞制錢日少且大小不齊各省皆有缺錢之患自日斯巴尼亞銀圓來華人皆稱便今更有墨西哥銀圓遍行中國雖不廢寳華而市上流通幾非墨銀不可無論利皆外溢而圜法幾無自主之權現雖仿行製造而終不能暢行外洋則一國有一國之圜法雖大略相同而英則曰先令俄則曰盧布德則曰馬克法則曰佛郎皆有一定之制此各國之不能通用者也西人之曾遊中國者每謂中國制度不能畫一圜法不能整齊非但一省有一省之價卽一省之中亦名目不一不啻一國分爲數十國殊非理財之道且謂中國聲明文物開闢最先而猶墨守舊章仍用紋銀無怪商務之不能起色也陳樞曹　請代奏金銀錢幣疏云今各國皆有金錢而中國獨不用金錢受害之鉅約有四端一曰國債借欵還欵均聽彼之磅價二曰商務亦以彼之磅價爲準三曰銀行自無一定之價往來吃虧四曰不能自鑄金錢聽金流出外洋此欲中國自　金磅以貴御賤之意固爲一定之理惟思中國雖漸開金礦而向未積儲且通國所有之金皆散之民間一時收之非　鑄磅似可從緩銅幣雖日見缺少大小不齊而尚通行無礙現在最要者莫如銀幣而銀幣之便莫便於銀　自宜仿照西法辦理推大小輕重一國自有一國之權衡中國向以庫平爲準宜照庫平分兩自錢至兩分别鑄造如大者以一兩爲準其次五錢其次二錢其次一錢務使模範花紋無毫厘之差使用時以十枚一錢者換一兩者一枚以二枚一錢者換二錢者一枚出入一定通國如一近日各省雖皆鑄有銀圓大略相同若鄂省之銀圓不能行於江省江省之銀圓不能行於粵省是在本國之中尚有窒礙遑論通商也說者謂各省分鑄恐難畫一非出一廠之中不可不知鑄造僅可分省亦衆擎易舉之意祗須機器一式模範一式則亦何分彼此乎西人鑄造金銀之幣精益求精鑄成後必先騐視無悮然後行用否則回爐重鑄中國宜照此法且宜延西人之精於鑄幣者來華督辦各省並行鑄造不一二年卽可　國通行通行後不准使用外來之銀則銀幣之利可不外溢然後再擬鑄造金幣鑄時合儹亦宜仿照西法每一金幣定銀　二十枚小者十枚金幣一興商務自不難與外洋爲敵至於民間使用以銅幣爲最繁若欲搜羅重鑄似非易易惟使　鑄之錢不宜算省工料務必精㺯各省亦宜一律無分毫之謬新者漸多卽將小而不堪使用者及錯落不齊者回爐重鑄將見十年之内皆可使用精㺯之錢而舊錢可漸漸銷燬若不精不美雖　鑄添補終難絶私鑄私燬之患客　頗　圜法之敝因诠次其語弁之報端以冀當軸者有所採擇焉 
[本館接奉電音]  
　　昨日清晨京師飛電傳來上諭一道敬謹譯登○三月十一日奉上諭　部奏殿試傳臚日期請旨遵行一摺所有本年戊戌科中式　士著於四月二十一日舉行殿試二十五日升殿傳臚欽此 
[詳述俄人租地顚末]  
　　天津采訪友人云俄國請借旅順以及大連灣爲兵船屯煤之所旅順天生險要係北洋之鎖鑰且經營十數載耗貲數百萬始成此極大船塢蓋海軍之命脉所繫焉如無旅順則現在北洋旣無險可恃卽將來重整海軍亦無歸宿之所用是皇上初未允許曾電諭許竹　星使往謁俄皇一面簡張樵墅侍郎議商俄使以冀轉圜無如俄人以爲時不可失事在必行皇上無可如何祗得援照德人租住膠州灣之例暫將旅順賃與俄人以二十五年爲限大連灣則準照前者英人所請作爲各國通商口岸俄人初尚梗議嗣以專欲難成遂首爲之肯大約已就此議結矣又聞日前俄使巴君請借旅順時曾將貔子窩及金州灣櫽栝在内總署王大臣再三辯駁　未被其包羅然此次所租旅順迤南迤北面積已多至一百六十里東西約七十里惟中國兵商各船往來不禁至於宋　三　保屯紥是處之毅軍奉旨改駐營口回溯德人初據膠州灣時俄使卽以代守旅順爲詞餂我當道當道知非　我包爲時勢所迫不得不從俄人遂以兵船駛入旅順口云 
[赤嵌未靖]  
　　日本友人云日前接臺灣來電悉東歴上月十四號臺灣義民往擊駐紥大稻山迤北之日本　一旅圑及陸軍省經理局戕斃冨部監督員川脇氏及二等書記官一人十九號又有義民百餘人往攻焦溪所屯之日本第八憲兵隊擊斃上等兵一名傷若干人刻尚未詳 
[股票詳紀]  
　　前報曾紀皖省勸辦皖南昭信股票委員張曼農觀察赴金陵察看省垣現辦成規以便折衷至當昨接采訪友人來函云觀察此行欲勸前兩廣總督李筱泉制軍首輸鉅欵以爲合省之倡旋經勸有成說卽於上月二十六日返斾回皖適值部章頒至遂於上已後重復出省初五日蕪湖接得上游來電知觀察已蒞大通勸諭紳商鋪户量力輸財至蕪湖州縣印官業經藩司釐爲七等以缺分之優瘠定領票之多寡約舉其數大約以歲入公費廉　十成之二三爲斷如宣城縣向爲闔省第一優缺現任陳雲溪大令禀請缴銀萬兩蕪湖縣缺瘠而兼繁吳大令請認繳五 
 
 

Page 2

 
 
百金蕪湖鈔關監督袁爽秋觀察憂先天下力任其艱首先認繳六千金又勸令分司榷務之各員咸損薪水以裨公家藉效涓埃之報計大江口稅務廳及外五口委員共認繳一千兩闔關書吏經承亦公認千金合成八千金卽於日内彚齊上解至蕪地紳富及客　之作寓公者亦於日内由吳大令折柬相邀次第開勸此外闔埠商賈計分十三帮縣署亦已開單遍邀各首事讌集育嬰堂仍如上届開辦紳富捐以帮口爲大綱並以交易之大小爲認股之等差惟錢莊係各業之總匯應挨莊設席諄勸不專資領袖一人並聞張觀察俟大通集有成數與當移駕來蕪云 
[籌借商欵續聞]  
　　杭州采訪友人云中朝創設昭信股票頒發各省借銀前月由部恭錄諭旨并抄原摺咨行到浙廖大中丞首先繳銀一萬兩隨與各司道籌商於現任及候補之有差委者籌借一百萬兩不足則勸諸豪富紳商曁市中各業而以錢典二業爲巨掌似此籌算大約通省可集六百萬兩之譜聞鹺商中不乏深明大義之人然力量厚薄不同是以擬按照鹽引分派每引借銀五六兩云 
[示領股票]  
　　松江采訪友人云月前黄愼之中允奏准創設昭信股票頒發各省量力貸銀邇日郡城接奉江蘇巡撫奎樂峯中丞示諭立卽懸掛通衢傳言府屬共派十二萬兩恩詩農太守首先認定八千兩以爲官紳之倡其餘除華婁兩縣主各自認定外需向富紳巨賈逐一　助竊意我民食毛踐土歴二百餘年自膚髮而外無一非天家所賜今者君國有急雖捐頂糜踵亦莫能報稱於萬一郡中多血性好男子定有效卜式之輸財者不禁跂予望之矣 
[飭造軍裝]  
　　金陵訪事人云南洋大臣劉峴帥邇因防務緊急添招江勝軍十二營爲不虞之備刻下陸續招成除已飭赴江陰一帶防堵之營應用軍裝一律齊備外其在湖南新招之勇於日前派兵輪船前往漢口裝載不日可抵省垣需用軍裝爲數甚夥金陵軍械所器械無多不敷應用適會辦上海機器局林觀察志道因公至省峴帥傳見時諭令迅卽轉飭滬局各匠赶造快鎗若干枝以備撥給江勝新軍操防之用觀察遵諭已電飭局中尅日興辦矣 
[奉檄巡江]  
　　金陵采訪友人云邇來海氛不靖哥老會匪安清道友勾結沿江一帶不法游惰之民思欲乘間竊發省垣大憲恐星星之火或至燎原乃委督標水師左營叅將趙叅戎雲龍率帶標兵乘坐師船往來長江上下認眞巡緝叅戎奉檄之下定於月之初八日親率師船出江巡視亦防患未然之道也 
[盜刼頻聞]  
　　蕪湖采訪友人云上月二十四日金陵坊口大街豫昌錢店被刼後蕪湖道轅卽接奉劉峴帥電札飭俟次日上水各輪船抵埠時通行搜檢如遇形跡可疑及帶有此案贜物者卽扣留研訊解赴省垣翌晨袁爽秋觀察親率保甲總局保衛營及稽查輪船員弁緝捕線勇守候躉船之上是日共有上水輪船三艘旣下椗均卽閉艙大索然皆蹤跡全無想彼綠林中人已杳然无外矣是日又傳聞高湻縣城内數日前亦被盜連刦大雜貨鋪兩家一爲洪順源其一店號已不能記憶云 
[電禀獲盜]  
　　金陵采訪友人云豫昌錢莊被盜後兩江總督劉峴帥嚴飭保甲局及營縣各官赶緊偵緝捕役以前次起出贜銀一千二百兩之船户曾供出四盜有將往揚州之說爰卽帶往䢴江緝訪復迤邐至袁浦本月初九日緝獲案中正犯王金標李有得二名立卽電禀江寗保甲總局及江寍縣署局員卽偕縣主詣督轅禀知峴帥大悅派某小輪船尅期駛往押解來省訊鞫一面仍飭承緝此案之營勇縣差速將在逃未獲之兩犯嚴緝務獲 
[日東火警]  
　　日本東京日日新聞云東歴三月二十二日卽華歴本月初一日北風怒號飛砂走石通衢大道幾絶行人至夜間二點鐘越五十三分時本鄉區春水町一丁目三十二番地漬物商横枕莊太郎　堆儲貨物之同町二丁目六番地忽然火起時方錦衾香煖春夢酣甜迨救火隊飛駛而來則已延燒近隣二三户警鐘鳴處人皆惶急異常東竄西奔情形狼狽未幾風轉西北火趨本鄉二丁目通一面復竄入湯島六丁目有戲園名春木座者頓化刼灰警視廳派出救護人夫用蒸氣水龍四面狂噴無敢或怠而火又折向東西竹町元町至天順堂病院石垣而止然至清晨六下鐘時餘燼猶時時上熾也是役也共燬春木町一丁目二丁目東竹町西竹町金助町元町二丁目湯島六丁目木鄉二丁目三丁目全屋焚去者多至九百六十三户燬去其半者三十九户兼燬土藏三所儲物之棧十三所焚斃三人東京火災會社應償銀貨三萬八千圓明治火災會社應償二萬圓日本火災會社應償二千圓家屋物産火災會社應償三百圓酒造火災會社損害更多春木座曾倩明治火災會社保銀貨一萬圓東京火災會社保五千圓災後人民之無可依棲者露宿風餐悲啼不止至午後三下鐘許大雨驟至其慘狀益難以楮墨形容幸好善士醵集貲財四百四十圓振之此後尚有續助者罹災民庶藉此稍得免于飢寒 
[婁東試事三志]  
　　提督江蘇學政瞿大宗師歲試太倉州屬事宜前已兩登於報兹又由友函示嘉定取進新生名單爰卽照登於下陳錫疇王慶堃秦沅童世京李康豫金揆厚秦式祖潘越鑣孫熊何慶澤蔣宗輝徐泗寅戴寳身莊耀張朱永清王元增黄世法章肇鋆汪兆鈞 
[大令勘隄]  
　　金陵采訪友人云距龍江十餘里草鞵夾之下七里洲有良田二十餘頃賴長堤以障江流宣蓄有時以備旱澇隄工浩大每届修葺均賴地方官長助厥成功邇因年久失修江水横衝隄爲水囓正二月内雨水過多江流漲盛水勢尤急隄防欲潰若不赶緊修築全洲田畝勢將被浸洲董於前月下浣赴上元縣禀請撥欵並移請營兵前往督同民工及時修治俾免膏腴沃壤全付汪洋本月初七日縣主先行查勘佑計工程候禀准上游興辦 
[嘉令出缺]  
　　嘉興采訪友人云日前嘉興縣楊邑尊偶攖小極專丁赴省垣諸大憲處請假數日禮延青浦名醫陳蓮舫比部赴禾診治比部告以病入膏肓恐洋藥石所能奏效延至初十日十二點鐘時竟騎箕而逝所遺印信循例由典史封固齎呈府署大約日内須先委人暫攝也 
[上海官塲紀事]  
　　前松江府陳蓉曙太守日前由蘇蒞滬假寓滬北天保棧昨日命駕進城拜會各當道至縣署黄大令迎入花廳茗談良久始别○撫標滬軍營綂帶龍游戎鎭國督標奇兵右營綂帶鄒游戎燮祥因南市新築裏馬路事宜偕同到縣拜會黄大令晤談良久然後興辭○上海縣黄大令前晚接金陵電音知江蘇臬司吳廣涵廉訪將次回蘇繞道申江大約十二日可抵埠因飭辦差人役前往碼頭預設供帳昨日午前廉訪抵滬至午後三點鐘命駕入城往各衙門投剌至縣署時適黄大令公出由家丁擋駕 
[上海廣方言館考取學生名單]  
　　江南製造局廣方言館招考學生於三月初一日傳集考試刻已分出二榜一榜爲文理明通者計二十四名一榜爲童稚之口齒清朗者計十八名示期本月十七日到館肄業俟三閱月之後再行甄别去留榜錄如左陳福年許同萊陳修瑜蘇倬沈有鏞吳廷珪裘岱齡楊丞右杜伯陽張振鑫潘本周汪承德夏士　阮志霄顧壽康秦福鑑沈國樑沈志鑑李江王毓慶嚴恩椎惲彥榮席德輿汪壽康張嘉森吳兆椿潘保熙倪錫疇趙鴻鉤吳匡時徐瀾俊沈本培朱炎沈立馥趙鴻遇徐德章汪尊美曹文荃耿善颺翁爕堯朱應庚龍雯 
[騐屍暫緩]  
　　昨日午刻浦東　家行鎭保甲局董事陶德懋遣丁陶德投上海縣禀稱家主住二十二保六圖内今日黎明時宅外河邊 
 
 

Page 3

 
 
有一病人臥地疑爲發痧急倩薙髮匠挑治詎料喉間有傷口寸餘衣染血痕不能言語旋卽斃命未便報堂收殮懇請詣騐等情黄大令正欲前往適另有要公因之暫緩 
[拐犯逃遁]  
　　南匯縣蟻棍徐海龍誘拐某姓婦至茸城圖售事機不密爲華亭縣某武生所見扭送華亭縣署訊實一併解送南匯縣究辦前日道經上海來差投縣署禀准交替黄大令遂派差接解昨日方解出大東門徐海龍倐然逃逸查緝無蹤祗得將某婦帶回禀明黄大令勒限嚴緝 
[船案已結]  
　　南市小南門外徽寗馬頭恊隆拆船廠將所購之舊船兩艘議定每艘銀四百兩售與滬北虹口西人密司奥處當時先收一船之價其一船尚未說妥而西人則已雇定寗波人顧餘慶爲工頭將所買之船兩艘繕立承攬據折造協隆廠執事陳卯英因收價無著將一船駕回西人責令工頭賠償顧情急因赴南市馬路善後局中禀控陳將船竊去經會辦委員孫星垣直刺提同兩造研訊卯英供由廠中小主人之塾師宋某將船經賣與西人旋由宋使人駕回直刺限三天將宋交案再行覆訊兹已逾限前日顧赴局禀稱小的查得宋係新嘉坡人難以找尋來案現挽人解勸業由西人將價給還船亦駕往叩求銷案以免訟累直刺提陳研訊據供船價已收船已送往直刺令顧具呈銷案結 
[會訊定貨案]  
　　日商順泰洋行主人投日本總領事署控華商程大隆沈垣泰榮廣大德泰恒等各花行不交所定棉花署理總領事官小田切君據情照會英界公廨昨日午後二下鐘時讞員張賡三直刺傳齊各被告及掮客傳攀杏會同日本副領事官諸井君研訊順泰主人吉田某抄呈成票訴稱去年曾向程大隆等四號定購棉花七百包十二月二十五日出過二百包餘貨至今不交請爲追究程大隆等執事人甲乙丙丁同供稱順泰確向行中定購棉花七百包言明現銀出貨立有成單十二月二十五日付銀若干出過二百包以後無銀付來亦不來出貨及向索成單又不肯交出向傳催促傳謂日人不出祗得作爲罷論遂卽繕立退據吉田稱並非無銀實欲伊先轉洋棧俟收到棧單然後付彼正金銀行支票甲乙丙丁同稱行中素未與吉田往來故繕立定單否則一言爲定可矣况所出之二百包付來正金銀行支票係二十六日期直至二十七日始收到吉田又稱當出貨　因船小不能多載故先出二百包其事均與程大隆等商妥令將餘貨先轉至日本郵船會社貨棧然後付銀直刺謂現銀出貨旣已繕明爾旣無銀交付自然伊等不能交貨况事隔如許之久卽照英商例亦不能判令將貨照交甲乙丙丁又同稱傳之退據在順泰行中繕寫買辦鄭士天亦明知其事鄭聞之諉爲不知傳供稱當時因日人無銀出貨往索成單日人不還是以在行中繕立退據况現銀出貨有票可憑何得忽然控告諸井君謂定貨情形各有不同票上雖言現銀出貨然當時因無船可裝曾向說明以致躭延故不能按單辦事遂問甲乙丙丁曰爾等旣因年關需銀何故不將花轉入洋棧况事在歲杪何故登日報告白稱遲至正月中其中亦有不合之處者稱當定貨時言明現銀後彼無銀付下故不交貨吉田稱因不信伊故令先將貨上洋棧然後付銀此事曾向伊商妥甲乙丙丁同稱並未商妥直刺據情與諸井君會商諭令候據情告知總領事官再行核奪 
[派查失火]  
　　昨日午前十一下鐘時本邑美租界武昌路第八百二十一號門牌廣東人阮錦顯家夫妻兒女圑坐午餐忽火起於積薪中以致濃烟滿室事爲某號巡街捕所見立卽喚人灌救得免成災事後報知捕房捕頭遣包探吳至剛費阿銀前往稽查再行核辦 
[英界火警]  
　　昨晚十一點鐘忽聞捕房警鐘亂鳴旋分四下急出訪問知火起於四川路漢口路嘴角官銀號左近救火會西人聞警立驅皮帶車至塲竭立灌救始得告息至如何起火及焚燬房屋若干容俟訪明續錄 
[輕生兩志]  
　　小工張連官家於虹口楊家灣前日與其妻某氏口角忿不能平遂私購鴉片服之家中人見其面色泛青急舁至同仁醫院求醫醫生施以吐藥遂得一嘔而愈然亦險矣○七寳鎭人沈惠堂賃居燮昌自來火廠左近前日不知何故頓萌短見潛購鴉片吞服家中人急送往同仁醫院求療醫生告以爲時已久無術返魂未幾卽溘然而逝 
[法界公堂瑣案]  
　　西人伊麽馬田偕掮客俞豐寳裕義昌等六家控南市嚴廣茂北貨店倒閉虧銀一千四百餘兩浦東麥邊棧房有存貨可抵求請追給鄭大令飭探帶同各原告至浦東查檢各貨共有二百三十餘件惟此項棧貨已由嚴廣茂店主嚴叔和托干心田經手抵押與道勝銀行昨禮拜六堂期鄭大令會同何繙譯升座伊麽馬田偕各掮客投案申訴干心田偕洋人呈到押據禀稱此貨於上月十一日由嚴叔和抵押當時交付銀兩各掮客同供小的等查得此貨於二十日上棧顯見情節不符大令著將往來帳簿呈候察核又問干曰嚴叔和將貨抵銀可有圖章花押干稱以抵據爲憑大令著將清單呈案並著速邀嚴叔和到案候訊○春裕成坐莊客俞念依由漢口附江寛輪船來滬裝運信石五十餘斤擬附武昌輪船運往烟臺銷售被賊竊去二十餘斤報捕查獲竊犯董阿二吳克順供認竊贜售於南市洽興街春茂藥材店大令飭探吊到原贜並飭補提店主汪文卿昨日堂期傳案訊究汪供不知竊物所以收買求宥大令問買此毒物何用供稱用以藥蟲不使復生大令以汪不應收買竊賊著罰洋二十元俞著交保出外將帳簿呈候察閱○張三榮禀稱撑船爲業雇用方阿來爲夥在杭州竊取客人寄存洋銀五十元逃來滬上小的在虹口尋獲請究方阿來認竊不諱大令判枷號半個期滿笞責三百板張三榮交保○包探禀稱偷兒榮桂在美界竊取自來火管携至法界爲巡街捕緝獲人贜解案請訊沈榮桂認竊不諱大令判責一百板贜存待領○包探禀稱戴阿三竊取徐阿三東洋車一輛在途拘獲送案倩辦戴阿三供小的出錢五千文向沈湯郎買來大令飭探將沈拘獲質訊沈戴互相推諉大令判各責一百板○薙髮匠陳阿四串同走方醫生將藥餌硬售剝取施茂生衣服當洋四角爲巡捕拘獲解經大令訊供飭探拘提醫生到案訊究昨日堂期包探以拘提不到仍將陳阿四解案請訊大令判枷半月發犯事地方示衆期滿笞責二百板○張文祥前控俞蘭生以空票貼現虧欠洋銀六百元經鄭大令提案訊供交人保出赶緊理處兹俞蘭生另案被控管押縣署張文祥屢次求追大令著將保人金三子馬子祥一併解案金馬同供小的等代俞作中所有洋銀由伊等自付且伊付過利洋張供收到息洋十二元大令以此案懸宕日久顯見金馬二人與俞蘭生串同作弊著押候交保速將俞蘭生交案訊追○李正福禀稱與潘陳氏同居誣指養媳行竊情急逃出隨後跟追不知去向扭案請追潘陳氏供開粥店因失去錢文向之盤詰並不追赶大令著押候覓保找尋養媳李叩謝而退○四馬路碧露春茶館主章香山因貼票欠洋六百元爲債主洪明山具控經鄭大令訊供交陳小寳保出清理章避不到案大令飭傳保人押交旋據章妻馬氏呈繳洋二百元陳小寳准予交保出外限一禮拜内將章交案今已逾限昨日堂期令將陳小寳傳案諭令赶緊尋交如再逾限著令賠墊 
[衍文脫簡]  
　　昨日本報所登恭親王等陳奏武備特科章程結尾欽此二字實係衍文又札催欠欵内洋商又禀請之下遺去領事轉禀駐京使臣請據情照會十三字今特附志於此 
[開封告災急電]  
　　諸善長鑒河南沈邱項城兩縣連年歉收現屬青黄不接飢民嗷嗷待哺倉榖已放盡叩求諸善長速煩熟手帶欵來救並祈先賜電復河南藩署受翁轉寄項城縣署爲盼沈項兩縣官紳同叩素仰大君子　善爲懷不分畛域務求解囊慨助多多益善俾早解放實爲功德無涯[  上海陳家木橋電報總局内籌賑公所謹啓]  
[粵東求賑]  
　　敬啓者恭谷兩都所轄大小百有餘鄉人民不下百萬良田沃壤約二千餘頃每歲産榖足敷二年之食民康物阜向稱樂 
 
 

Page 4

 
 
十自海禁宏開奸商之運米出洋者莫不注意於此兩都米價由以日昻去歲禾稻豐登稱爲上稔適大憲又有封港之舉是以米價日賤閭閻賴以相安詎意歲杪有人以體恤澳門旅居華民爲詞禀請省憲遽弛海禁不及一月兩都積榖四百萬石爲之一空以致兩都米價騰貴每洋一元僅購米十有餘斤近復各處閉糴來源日少各鄉人心惶惶咸有朝不顧夕之勢除各鄉各族電致諸善長告急外合再　成公函將被災緣由上塵清聽伏乞各顧其鄉各恤其族及早勸捐從速彚寄以解倒懸兩都幸[  恭谷兩都局同人吳振鵬張駿聲等頓首]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[從寛扣考]  
　　紹興訪事人云陳大宗師考試紹屬童生經古放牌後懸出牌示照得諸曁童生斯藩繳卷後失去照出簽在儀門閧閙經本部院查悉飭令該童默寫所作經解兩行以對筆跡乃許久不能默寫顯係懷挾搶替本應發提調官訊究姑寛扣考以示薄懲亦可見大宗師之不怒而威矣 
[上海縣署瑣案]  
　　前在改過局司事之林映軒失就後去夏李耀明吳阿福控被騙洋二百元經　壽林刺史提訊不認收押在案前晚經李葆初二尹提集復訊李耀明供去夏因失業謀就與林相遇稱是道署殷師爺能包薦輪船買辦小的與吳阿福合送洋二百元由林友俞思齋送到道署交付後悉被騙控蒙押追旋經俞思齋勸小的息訟願出立借禀今將此票呈核俞思齋供林騙李洋小的並不干預惟知伊等涉訟牽連小的在内爲此出立借票以冀脫累林堅不承認二尹曰此案現奉道憲諭飭澈底嚴究及早供明尚可從寛林俞狡猾如前二尹飭一併收押著李邀同吳阿福來案再行質訊○改過所逃犯高阿榮前被陸雪咸糾同多人刺傷由楊樹浦巡防局送縣相騐押候核辦等情已詳前報前晚李二尹提訊高陸同供以後改過安分叩求恩釋二尹以陸雪咸不應糾同無賴行兇判掌顂四十下具改過結交保復騐高之傷痕將痊查高係總巡局發收改過所逃出之犯今旣獲案仍送總巡局歸案訊辦○滬南泳隆土行主陳祖鳴呈控胞弟祖然欠銀毁牌等情李二尹提訊陳祖鳴供昔年與胞弟分産各開土行伊之招牌是永隆職員招牌是泳隆今因遷移於招牌上加一老字被胞弟率領十餘人來將老字毁去並被欠銀一千餘兩務求究追祖然供未分産時職員開老永隆土行後胞兄亦用此招牌另開職員恐生意之道不宜牌號相同是以貼償伊銀二千兩胞兄允許改易一字寫立合同詎知所改泳隆尚屬隱戤職員因係同胞置之不問忽又加一老字更屬圖搶生意尚未與之理論兄已揑情誣告且照帳算明胞兄應找職員銀五百餘兩伏乞恩斷祖鳴堅稱胞弟實係欠銀二尹曰爾弟欠爾銀兩可有筆據否答未立據二尹勸導再三兩人非惟不聽反在案下爭閙不休二尹大怒謂爾同胞手足年俱五十以外已捐職銜而尚不知禮義乎兩人始請公斷二尹令祖鳴將招牌上老字除去須加鳴記字樣所控欠銀一節無字據可憑著邀親族自理兩造遵斷而退 
[上海巡局紀事]  
　　南市商船會館馬頭秦長順鷄鴨行主秦某前日將販賣鷄鴨之蔣阿海拘送二十三七鋪巡防局中控稱被欠帳欵屢索不歸請爲究追局員邵子怡二尹提訊之下蔣供向與長順行購買鷄鴨共有數人合做並非小的一人所欠實因乏力叩請恩斷二尹再四開導謂欠人貨帳理應歸楚念爾貧乏著於半月内迅將欵項歸還不得遲延干咎○南市　泰馬頭豐泰木行被沈蓮甫虧欠貨帳銀二百餘兩尚未歸楚又在别行交易被豐泰司帳人鄭少亭查悉將其所購之木扣住以抵欠欵沈私將木排撑往新閘鄭察知後向沈理論旋赴十六鋪巡防中局控請究辦經局員藩仲泉二尹提訊鄭投案聲稱被沈糾夥五六人互毆是以控請究斷沈稱小的向在各木行攬買木植至客路銷售前與豐泰往來所欠之帳因無錫行主尚未付下行中　將貨物賒付是以另往他行交易鄭前來將木扣住反誣小的糾黨毆人當時祗有夥計兩人不過在塲解勸乞老爺鑒察二尹以沈旣不行兇令將在塲之夥計限三日内交案俟訊明是否行兇然後核斷○前報紀周慶保有田一畝租與龔阿三之父耕種龔父逝世後阿三不付租價屢索延宕前日在大東門外相遇因索欠口角互扭周旋投局中喊控局員潘仲泉二尹提訊之下周供原籍江北某邑有祖遺田一畝因乏力耕種租與龔姓每年租價三千自龔父去世今年共欠租金五年計錢十五千文小的屢向催取阿三展轉延約旋復避跡無蹤昨日在途遇見向之索取反敢逞蠻不得已來案控請訊究龔阿三供與周同鄉父親在日由小的之兄向周慶保處承租田畞每年租錢三千三百文父親故後小的之兄已不知所往實與小的無干前日在途相遇小的不過與之辯白並未行兇求鑒二尹復詰周曰爾是否與龔互毆供稱先由龔將小的髮辮扭住按地毒毆繼由陳阿四帮同毆擊並無虚言二尹以周供詞鑿鑿判責一百板限令尋兄將租欵理楚陳阿四供泰州人向在西門外某姓家爲包車夫與周龔相識是日在彼解勸並不帮毆二尹以事不干已揷身多事判責五百板交保開釋○蘇州府屬某邑人王義茂串同某處巡防局勇陳桂華竊取同事許連宗之衣携至虹口某押鋪内質錢分用昨日被許查悉扭控局中局員姚殿卿二尹升座研詰飭將陳勇押送滬軍營請懲王許看管候辦 
[英界公堂紀事]  
　　密波人楊良慶良洪良朝兄弟均在滬開設洋鐵店前日良慶忽將良洪綑縛良朝知其欲縛送寗波途中置之死地因卽出外喚捕拘入捕房昨晨解送公堂請訊良洪良朝投案同供父母遺下家産未分小的等欲向分析兄心懷叵測欲置小的良洪於死地求鑒良慶供良洪不務正業時常取資花用故欲送回寗波至於置之死地並無此心叩求恩典鄭瀚生大令商之衛繙譯判令送縣訊理○吳志剛費阿銀兩包探同解小工張阿三吳和三劉阿四苗阿三到案禀稱四人竊取馬頭上客人之銅鐘四口經小的查知往拘劉苗二人已將原贜交出惟張吳之贜據言已經售去故一併送案請判大令判將張吳各責一百板管押半月留苗各責一百板候核○包探趙銀河拘解吳仲生紀春生到案禀稱二人均係著名流氓昨日軋住王阿大在茶肆内任情敲詐經小的查知拘獲送案請究王阿大投案申訴情由吳紀同供小的等安分營生不敢拆梢求鑒大令判責三百板管押三個月以儆○包探吳志剛解金萬興范如松到案禀稱金范行竊范開和家布衣數件經小的緝獲人贜送案請究范開和投案請領失贜金萬和范如松供認行竊惟求恩典大令判責一百板以儆○包探趙銀河拘解積竊李天順到案禀稱此人行竊元和輪船搭客趙正龍之布鞋一雙經小的拘獲送案請究趙正龍投案領贜李天順供揚州人自知不合行竊惟求恩典大令判責一百板○一百十一號華捕拘解魯桂卿到案禀稱鯉不知在何處竊得布衣料兩件小的見其形跡可疑故拘送請究魯桂卿供向爲小本生理衣料是途中所拾求鑒大令判責一百板以儆○二百三十二號華捕拘解在途犯賭之張阿定金桂庚王阿生張記會濮芝山到案請判大令判各責一百板押一月 
[美界捕房紀事]  
　　蘇州府屬某邑人胡阿維不知其所操何業前日閒行至法界浦灘處拾得科發藥房提貨單一帋不禁出喜望外立至虹口招商局北棧内提取貨物二箱及回家啓而視之則箱中盡是藥餌無可易錢因據情報知捕房捕頭令押候解送英界公堂禀請讞員張賡三直刺究辦○前日浙江寗波府屬某邑人王少卿思一試穿窬之技撬開虹口百老匯路第一千一百七十四號門牌某姓成衣鋪之門潜身入内竊得報時鐘等物携至斐倫路口二百八十五號華捕見之拘入捕房捕頭令押候解送公堂禀請究辦 
[金陵官報]  
　　三月初四日長江提臺黄宮保到會城外保甲候補道袁洋務局候補道黄會辦上海機器局直隸候補道林志道到署徽州營叅將吳玉崑交缷回知縣但祖翼奉書局委催韋道欠繳銀兩 
[好生之德]  
　　淮海災情萬分吃緊人多欵絀補救未遑際此雜糧騰貴之時辨理尤形棘手乃歲承裕莊交來宜興無名氏助振欵洋五百元南橋吳雲譜洋五十元章樂只堂洋三十元本至誠惻怛之懷爲濟因扶危之舉久早雲霓示足喻也各掣收照外肅登報牘叩謝仁施[  上海六馬路仁濟善堂籌賑公所制施則敬等謹誌]  
 
 

Page 10

 
 
   
 
 

Page 11

 
 
[光緒二十四年三月初三日京報全錄]  
　　宮門抄○諭旨五直錄前○兼府尹孫奏爲現任職官因私債涉訟派員訊結分别酌擬叅處摺○黔撫王奏爲遵旨明白　　　　　　處片○齊撫張奏爲揀員請補陸路守備員缺摺○浙撫廖奏甄别知縣留省補用片○粵督譚奏爲甄别知縣按班序補片○　　　　奏接印任事並　途患病情形片○湘撫陳奏報學政閱文幕友姓氏籍貫片○皖撫鄧奏報學政閱文幕友姓氏籍貫片○三月初三日　部宗人府欽天監正黄旗值日無引見○崑中堂等磨勘試卷覆命○會章假滿請安○良培續假五日○梁仲衡請假十日○　　　　請開缺○召見軍機李中堂崇禮○○臣孫家鼐臣胡燏棻跪奏爲現任職官因私債涉訟派員訊結分别酌擬叅處恭摺仰祈聖鑒事竊臣等風聞臣衙門司獄沈久齡之子候選未入流沈鏡第有在糧馬通判衙門把持行商納帖情事曾經被人控告該司獄並不嚴　實　口意縱容上年八月間復與糧馬通判唐維錦以不實不盡之私欵瓜葛揑詞向步軍綂領衙門呈控又不叙明唐維錦官職經提督衙門票　　訊唐维錦卽至司獄沈久齡署中評理一時物議沸騰正在查辦間旋准步軍綂領衙門咨　沈鏡第遣控唐維錦欠銀不給等情一案訊供　同原呈咨送訊辦等因到臣衙門當將唐維錦沈久齡一併撤任發交治中提訊去後兹據詳稱訊明唐維錦於光緒十七年分發順天學習　　　　往來其時因景况艱難曾向通融旅費計算爲數無多迨二十年唐維錦選授糧馬通判沈鏡第卽核成先後借欵共本銀三千五百兩　　一　兩戲索子樣唐維錦信筆寫成借銀四千五百兩借字一紙嗣經屢次索討已陸續還過銀三千二百兩上年五月間復被沈鏡第　行　雲翼　五百三十兩唐維錦以沈鏡第欺侮過甚向其催取沈鏡第以欵未還清遂赴提督衙門控告現經提案訊明唐維錦願再出銀二三百兩了結　回票據沈鏡第亦已悔悟願將下短之欵情讓不追呈繳票據銷案至行商牙帖有無招搖把持情事據唐维錦供稱沈鏡第素行不端遇事　　亦所難免曾有王傳氏等控案求詳察等情詳請核辦前來臣等查沈鏡第一候選末秩安能有此鉅欵借給同僚且旣經提訊下欠借欵正可　直追計何以遽肯情讓不追核其情節顯有不實不盡查閱所繳借據寫明有不致翻悔字樣其爲出自戲索毫無疑義惟唐维錦因有通融欵項甘心受其欺騙亦屬咎由自取案已審明應卽擬結查沈鏡第平日聲名甚劣遇事招搖撞騙無所不爲臣胡燏棻於接見僚屬時　　傳　　　獄沈久齡訓誠其子嚴加管束乃該司獄一味縱容不知悛改以致屢有控案實屬同惡相濟未便姑容相應請旨將順天府司　沈久齡接　未入流沈鏡第一併卽行革職以肅官方唐維錦借欵雖核與官員聽選時借用私債提缺後與債主同赴任所取償情節稍有不同但沈　　問牙商納帖旣有招搖撞騙情事經王傳氏等控告有案殊與債主在任所招搖作弊無異唐維錦失於覺察亦難辭咎並請旨將糧馬　判　　錦交部議處以示懲儆理合恭摺具陳伏乞皇上聖鑒訓示謹奏奉旨一道○○王毓藻片再臣於光緒二十三年十月十六日　　文武不職各員頃恭閱本年十一月十一日鈔報奉上諭王毓藻奏叅文武不職各員請旨分别降黜一摺所叅餘慶縣知縣倒　　　無　具應如何懲處之處何以漏未聲叙著王毓藻明白回奏欽此跪聆之下愧悚殊深臣三叅貪黷無厭之餘慶縣知縣劉鈞請旨卽行革職前　内如何懲處漏未聲叙撫躬循省實屬異常疏忽並請交部議處以示懲警所有遵旨明白回奏及自請議處緣由理合附片具陳伏乞聖鑒訓示謹奏奉硃批劉鈞著卽革職王毓藻著交部察議欽此○頭品頂戴山東巡撫臣張汝梅跪奏爲揀員請補陸路守備員缺以實營伍恭摺具奏仰祈聖鑒事竊照曹右營中軍守備趙連升軍政叅劾經兵部照例議以革職奏奉諭旨依議欽此欽遵咨行到東臣　　　部奏定章程内開嗣後差官留差一年者除題推各缺到班仍按到標先後與各項儘先人員挨次序補外准其推　用過武進士一人後補用差官一人亦以到標先後爲序等因遵照在案兹曹右營中軍守備係陸路部推之缺前次推缺出萊州營中軍守備一缺業經臣以期滿武進士恩厚奏請序補此缺應照章揷用差官臣於差官期滿以守備用人員内查有到標在前儘先守備賈冠清現年四十七歲山東　光縣人由武生中式光緒乙亥恩科武舉庚辰科會試未第揀選二等簽掣兵部當差三年期滿於光緒十二年四月十五日經欽派王大臣騐看　　十六年奉旨著以營守備用欽此嗣因辦理軍報出力保俟補缺後以都司補用並先換頂戴復經留差一年期滿分發山東以守備儘先補用十三年七月二十一日到標該員年力富强營務諳練以之請補曹右營中軍守備實堪勝任與例亦屬相符合無籲懇天恩俯准以分　儘先守備賈冠清補授曹右營中軍守備員缺洵於地方營務有裨如蒙俞允俟接准部覆再行給咨送部引見以符定制謹會同署曹州　臣方　　恭摺具奏伏乞皇上聖鑒勅部核覆施行謹奏奉硃批兵部議奏欽此○○廖壽豐片再准部咨道府州縣　候補　人員應於　省一年後察看考核分别補用歴經遵辦在案兹查有候補知府薛邦龢候補知縣吳大琳程肇元均試看一年期滿據藩臬兩司分案會詳前來臣查薛邦龢明幹有爲吳大琳才具穩練程肇元辦事愼勤均堪留省照例補用謹會同閩浙總督臣邊寳臬附片呈明伏乞聖鑒謹奏奉硃批吏部知道欽此○○譚鍾麟片再勞績候補知縣到省一年期滿例應考察甄别具奏歴經遵辦在案兹查有候補班前先補用知縣黄潤露才具穩練志趣殊端候補知縣楊于璸心地篤實奉公克勤均經詳加考察堪以各按本班序補據藩臬兩司會詳前來除將各　員　　　歴開單咨明吏部查照外臣等謹附片具陳伏乞聖鑒謹奏奉硃批吏部知道了欽此○○文海片再奴才於去年十一月二十八日行抵察木多隨將出關情形於十二月初一日恭摺具奏並聲明雪未封山年内外可以到藏任事詎料拜摺後適天寒風勁奴才一時感冐喘　復作不得不養息數日至初九日氣喘稍平始由察臺起身二十九日行至拉里接准帮辦大臣訥欽移送關防前來奴才卽於本年正月初二日恭設香案望闕叩頭祗領任事所有奴才前次刊用之木質關防卽日銷燬現在奴才業已行次江逹雖病體仍未大痊但去藏已計程無幾　事尚可勉强支持除另摺恭報接印日期並叩謝天恩外所有奴才在途患病情形理合附片陳明伏乞聖鑒謹奏奉硃批知道了欽此○○陳寳箴片再各省學政所延閱又幕友例應將姓名籍貫咨明督撫查核具奏兹准新任湖南學政徐仁鑄咨稱現延閱文幕友六人周善培浙江副貢丁同方江蘇舉人江善述江蘇附生王鴻熙福建監生李晉河南副貢陳祺壽江蘇廪生等因咨會前來臣覆查無異謹　例附片具陳伏乞聖鑒再各省學政聲名每届年底應由督撫查明具奏兹該學政甫經到任例不註考合併聲明謹奏奉硃批知道了欽此○○鄧華熙片再學政所延幕友姓名籍貫例應奏明兹准新任學政臣徐　祥咨稱延請幕友六人戚揚浙江山陰　進士前福建知縣吳邦升江蘇嘉定縣舉人何維畯湖南道州舉人徐晉鎔浙江永康縣選拔生劉啓煇江蘇寳應縣廪貢生錢元汾江蘇嘉定縣增生循例開單　送前來臣覆加查核均非安徽本省除隨時稽查外理合附片具陳伏乞聖鑒謹奏奉硃批知道了欽此 
 
 

Page 12

 
 
[光緒二十四年三月初四日京報全錄]  
　　宮門抄○諭旨五道錄前○署晉臬司楊奏爲接署臬篆日期並謝恩摺○吉林將軍延奏爲道員丁憂請旨簡放摺○又奏吉林招墾總分各局碍難遽議裁撤摺○晉撫胡奏查明晉省各屬徵收錢糧據實覆陳摺○三月初四日兵部太常寺太僕寺正白旗值日吏部引見三十四名值年旗三名廂白滿十七名兩翼二十一名○莊王假滿請安○澤公謝署缺恩○前河南學政徐繼孺到京請安○　　　謝授叅議恩○端王濂貝勒各續假五日○薛允升謝賞假一個月恩○提督衙門奏拿獲盜犯常山卽小常等十六名口請交刑部○召見軍機徐繼孺○○布政使銜署山西按察使河東道臣楊宗濂跪奏爲恭報微臣接署臬篆日期叩謝天恩仰祈聖鑒事竊臣接奉撫臣胡聘之行知以署臬司丁士彬現調山東兗沂曹濟道所遺臬司篆務奏明委臣署理等因當於二月初四日交缷河東道篆務馳抵省城二月十五日准署臬司丁士彬將印信文卷委員咨送前來當卽恭設香案望闕叩頭謝恩祇領任事訖伏念臣江左庸材知識　　　燕　陽風之職廿年莫報涓埃習華洋講武之經五載虚糜廪祿鹺綱謬綰漸禺災之未諳臬事暫權荷恩綸之渥沛仔肩愈重悚惕彌澤查山右　關隴要衝臬司爲刑名總匯詰奸禁暴在飭紀而整綱察吏安民宜揚清而激濁自維檮昧懼弗克勝惟有矢愼矢勤遇事禀承撫臣認眞　理不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○延茂片再吉林分巡道聨　安詳穩練表率有方上年九月據該道詳稱自光緒二十年十一月二十九日到任起連閏扣至二十三年十月二十九日三年俸滿遵照定章先期報明等情前來奴才當因該道尚有經手未完事件援案　奏請暫緩送部引見吉林分巡道一缺仍請飭部照章辦理以免員缺久懸奉硃批著照所請吏部知道欽此欽遵在案兹於本年正月初五日據該道禀　接奉電信親母張佳氏於光緒二十三年十二月二十九日在京寓病故例應丁憂等情自應飭令交缷回旗守制所遺分巡道一缺應卽委員署　　有軍機處存記道調署吉林府知府本任長春府知府謝汝欽精明强幹表率攸資堪以委署遞遺吉林府知府一缺查有調省另有　　　　　補同知本任伊通州知州書瑞端謹勤明堪以委署惟吉林分巡道員缺緊要合無仰懇天恩迅賜簡放俾專責成除分檄飭遵並咨部外　合附片具陳伏乞聖鑒謹奏奉硃批吉林分巡道缺已簡放逹椿矣欽此○○奴才延茂跪奏爲琿春三岔口招墾總分各局礙難　　裁併謹將實在情形詳晰具陳恭摺仰祈聖鑒事竊准户部咨開該部奏請將吉林招墾各局委員人等酌量裁留及生熟地畝連行招墾一片光緒二十三年十一月初二日奉旨依議欽此欽遵查原奏内稱吉林三岔口琿春等處招墾各總局穆梭河五道溝南岡招墾各分局委員司事書役獵户聽差等歲支銀七千六百餘兩用欵多而成效少請旨飭下該將軍赶緊切實整頓酌量裁併分别去留一面速行勘丈招墾其如何辦理情形專案奏咨以憑查核等因咨行遵照前來伏查吉林招墾各局創設二年有餘原實邊之中兼寓籌餉之意奴才於二十二年六月到任後因設局處所均在沿邊一帶距省窵遠稽察難周當經於是年十月因奏請開辦藲梨廠方正泡等處荒塲於省城設立墾礦總局案内聲明體察情形酌量歸併去留在案嗣將該局總理各員陸續撤回另委妥實可靠之員分往接辦諭令清查已墾之地續丈未放之荒俟經理一埠後察看辦理情形如何再行核奪兹於二十三年一年之中疉據該員等禀報各情詳加查核辦理尚屬認眞額設員司書役謹敷驅策並無冗闌　才仍恐有不實不盡復於年終飭令該員等來省面加詢問詳晰討論通盤籌畫並就現在情形兼權熟計所有招墾各局實有毋庸裁撤及萬　　　著請爲我皇上切實陳之琿春地方在吉林東南一千二百餘里地當邊徼原設總局一處南岡五道溝分局各一處均相距或數十里　二三百里不等蓋地面防屬遼闊稽察私墾催收租賦專恃總局一處精力寔難周密每歲薪工各項共需銀二千餘兩例由邊餉項下開支所　租賦自光緒十二年由敦化縣撥歸原熟地三千餘晌每歲徵銀七百餘兩迨十六七八九等年計招墾地畝及由敦化縣原撥已　荒地陸續升科　徵至二千及五千兩不等至二十二十一兩年卽徵至七千餘兩均經列抵俸餉報部有案該部謂二十年以後始報琿春南岡歲徵七百餘兩係專指敦化所撥而言似未匯總計算查該經徵大租逐漸加增至七千餘兩扣抵應支薪餉尚餘五千餘兩已於公家大有裨益且現在續　地畝將次完竣一俟届年升科租欵當更起色未便責爲毫無成效若必强爲裁撤恐徒博節費虚名轉受廢弛實害此琿春招墾各局毋庸裁　之實在情形也三岔口原設招墾總局一處穆稜河分局一處向來每年額徵大租銀二千餘兩歴經列抵俸餉報部有案該處員司　總獵户每歲應支薪餉四千餘兩實係人不敷出似應酌量裁併惟該處孤懸東邊距甯古塔城六百里至省一千四百里不但墾民租賦必須　有專局經徵卽尋常詞訟亦須由該局就近收理轉報塔城核辦現在鐵路興工經由該處入吉林東境占用民地雇用民夫亦兼資該處屯丁獵户之力　將該局裁撤勢必另設交涉分局派委專員籌添兵勇以資保護修工事宜未免所費更多實不如仍歸該局兼理較爲妥恊並可將所有閒荒勘丈招墾以期補經費之不足此三岔口招墾各局萬難裁撤之實在情形也奴才再四籌思惟有仰懇天恩准免裁撤實於實邊　餉兩有裨益至該兩處續丈餘荒業由奴才飭令赶緊勘放完竣卽將招墾數目升科年限造册呈報咨部立案並飭隨時體察該各分局如有可以裁併之處仍當禀請酌量裁併以節虚糜除咨覆户部查照外所有吉林招墾總分各局碍難遽議裁撤情形理合繕摺奏陳伏乞皇上聖鑒謹奏請旨奉硃批户部知道欽此○○頭品頂戴山西巡撫臣胡聘之跪奏爲查明晉省各屬徵收錢糧並無浮多請免提减據實覆陳恭摺仰祈聖鑒事竊臣前准户部咨以現議續借洋欵本係尚屬虚懸亟應預爲設籌以免臨時有誤行令各省仿照江西減收丁　錢價提解丁漕平餘成案各就本地情形酌量仿辦等因咨行到晉當卽行司飭屬遵辦去後兹據布政使俞廉三詳　晉省各屬收正賦僅止地丁尚無漕米且地丁一項民間多係照章納銀每正銀一兩額徵耗羡自一錢至一錢三分不等係隨地丁起解之欵此外傾鎔火耗等用亦係　正徵收原定數目本係核實除去應用各項無甚盈餘卽以南路額賦最多處所計之僅敷常年辦公之用若北路各州縣非特毫無盈餘往往傾解各費尚須　爲賠墊間有折收錢文之處價隨時估增减并無浮多口外七廳徵收兵米折色及各廠地租等欵其章程與口内各屬大致相同光緒十二年間前撫臣剛毅整頓通省錢糧查明各屬徵收章程不便稍有浮冐通飭各屬一律勒石大堂官資遵守民使周知辦理甚爲切實現經各屬查覆判　悉心彚核皆係循舊辦理實無盈餘河以提减等情請奏前來臣查户部原奏提用减收之議洵足紓民困而濟時艱如果各　徵收實　　　何敢任其欺隱惟查江西省地丁一兩折收錢二千六百餘文現值銀賤錢貴雖經提减核計州縣辦公尚不竭蹶晉省錢糧多係徵銀　　向來核實卽間有聽從民便以錢徵收者亦皆按照時價漲落並無浮多實無可以减收提用之處核與江西省情形不同礙難仿照辦理所　　　　省各屬徵收錢糧並無浮多請免提减緣由除咨户部查照外理合據實覆陳伏乞皇上聖鑒謹奏奉硃批户部知道欽此 
 
