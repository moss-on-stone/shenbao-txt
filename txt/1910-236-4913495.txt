# 1910 - 236 - 4913495

 

Page 1

 
 
   
 
 

Page 2

 
 
 [HH ]　 
門抄 
七月二十八日召見軍機廕昌宋煥交旨 
 [p>七月二十一日機大臣欽奉諭旨農工商部奏調查各省榖棉烟草收穫情形一摺又奏歷年紳商領照辦礦請飭 [p>各省詳現辦情形一摺均著依議欽此又奉諭旨郵傳部奏謹將丞參上行走各員分别請留及裁撤銜名開單呈覽一摺知道了欽此又奉 
諭旨郵傳部奏陳明裁汰正太鐵路華洋員司情形一摺又奏派員前往湘鄂兩省履勘路綫調查商欵一片均知道了欽此 
七月二十二日－軍機大臣欽奉 
諭旨理藩部奏遵旨覆回子郡王獲匪請奬一摺回子郡王葉明和卓著加恩賞穿黄馬褂欽此 
論説　 
 [p>論自治宜先籌基本財産邨自自治之制度。設而經費之供給繁。何以故以地方行。政離國家行政爲二故雖然敎育也。巡警也。土水建築也。舉一切待用之經費。而一恃國民之負擔則專就地方税一端有經常之收入無特定之資産水旱頻仍饑饉荐至。安知不陷地。方自治於危境耶。故欲求自治制度之如何而能圓滿。必先求自治。經費之如何而能活動。欲求自治經費之。如何而能活。動必先求自治。財産之如何而能鞏固。於是乎基本財産重矣。蓋私經濟的收入。時有贏餘。則公經濟的收入。不虞缺乏。地方自治。而不有經常之費用以爲之基。臨時羅掘爲技已窮。是危道矣。是故有基本財産以承其乏而民力可以舒中國各地方之基本財産以無整理之術而銷耗者半以無蓄積之治而棄擲者半不先於籌辦自治之前求所以鞏固財政之計恐民力艱而自治危矣試統籌全局而舉其大要如左 
一基本財産之整理社廟之所購置。無在而非公産。倉庫之所積儲。無在而非公欵。然一誤於。貪官汚吏之侵蝕。再誤於頑紳劣。董之中飽而公家之收入微矣。今耆調查公欵公産之令旣下當局者非不悉心籌議惟於調查之後當有整理之法蓋公共財産處於生産之地位則常有赢餘之利處於消費之地位則日有朘削之勢一出一入。間不容髮。統觀城鄉各地養濟育嬰陋規日。積善堂粥局流弊滋多。必撙節其浮費以擴充其收入。而久廢之基與無租之田尙有未經註册者皆可實地檢查。作爲地方公。産易世而後。産業就廢而見攫於奸吏蠧胥之手者何窮。舉而爲地。 
 
 
 

Page 3

 
 
第一張第三版 
方自治之財産。庶公欵不至虚耗。而公産不能乾没。此所謂就固有之基本財産而整理之者也 
二基本財産之蓄積近海者有魚鹽之利近山者有林牧之富此農業上之財。産也而地方不能振興。則地力有所。未盡電燈水管之設備。礦産鐵路之發。逹此工業上之財。産也而地方不。能興辦則人力有所未至。故地方財政必正經營而益見擴充。農業上之財産。求所以濬其利源。工業上之財。産求所以增其收益。斯地方財政。因以維持於不敝。且如沙田如荒地皆可設法整頓如電話如電燈皆可集資構造以所費之多較所獲之鉅其相差固不可以道里計也歐美各國皆以基本金之利子爲支辦費之大宗其成効可覩矣。否則以有限之民力供無限之誅求在我國民未知權利義務之關係一時即運轉之。而有餘後日終供給之而不足。况地方公費。侵蠧已多。尤不可不。善爲之經營。此所謂就未闢之基本財産而蓄積之者也 
要之固有之財産。無整理之基。則資本無所憑藉。未闢之財産。無蓄積之法。則利源不能常裕以固有之。資本濬未闢之利源。斯爲兩得。况各國地方財政無不擴充公。家之收入。以减輕國民之負擔。故自治團體。皆克自樹立。而無慮阽危。不然則歳饑民資之秋。國税有减輕之例矣。公家有賑。濟之典矣。而何論於地。方税謂能藉之以爲百端待理之基乎 
譯評 
 [p>俄日協約譯二十七日字林報俄日協約之成立。説者謂必引起外國評論家之疑問。今果不出所料矣。或謂此約就表面觀之固絶無妨害。實則與中國主權。及列强利益。在在有礙是説亦不足爲怪。盖此種疑慮類多發於排斥一國或兩國之偏見。而猶可譬解者也。且其評論之立意大都出乎已經宣布之約文以外。臆測之説。尤屬虚無根據乃日本公法學者博士。其論我物日協約。亦謂兩國結有密約。共條欵及範圍。僅俄日兩國知之該博士於日本報中。(該報名日本)載有論説。曰雖所布協約全文。僅涉及滿洲之事務。然兩國必另有議决之問題或謂共有零足條欵十四項。均爲兩國政府不便宣布者。論中又謂時。局之變遷已足使英日聯盟之原因歸於無效即日本一旦不能續與英國聯盟亦因有俄日新約之故其地位必較無此協約更爲安固云云。觀於該博士之議論。則該約爲分。割滿洲之前提已間接明白承認矣。論中又曰中國或推度該約。與其恢復權利之願。不相容合。則日本租借關東半島之約旣滿有何變局。吾人不能豫言。惟可决定者日本届時向中政府要請續租該地。俄人必從而。賛助之而滿洲鐵路按道勝银行合同。原以三十年爲期。俄人於期滿之後。勢必拒絶中國購回該路。届時日本亦將助俄行事。中國雖不欲承認兩國之要求。然迫於俄日兩國。聯合之壓力。終必勉。徇所請云云。假令該博士所云稍得其實而其推料之説載見於日本著名之報章可以據以爲信則日本固孳孳以鞏固受諸俄人之利益爲心。所謂維持中國滿洲之主權。與夫保持中國士地之完全者。猶其次也。今以明明獨立之擔保。瞬息之間。轉爲併合之命令。中國對之。其亦思度俄日協約及俄國或日本與中國所結之種種條約。所謂維持及尊重滿洲之現局者亦必有轉變之一日耶。 
專電 
電一(北京) 
直督陳夔龍奏豫算籌備事宜宣統三年至八年學務須欵二千二百二十五萬巡警須欵一千二百七十萬審判須欵八百餘萬現值民力凋敝鉅欵難籌似應察酌情形視國力爲設施 
電二(北京) 
内閣擬進鹿相謚勤肅恪端硃筆圈出文端電三(北京) 
昨日召見東督錫良時因外交事特召慶邸那中堂同見歷一鐘之久 
電四(北京) 
樞垣寄諭直督陳夔龍來京 
電五(北京) 
蘇撫程德全奏請將鄭言留辦審判飭法部以審判廳廳丞存記奉硃批法部知道 
電六(北京) 
又奏請將金兆蕃向傳桂革職奉旨著照所請電七(北京) 
洵貝勒因滿洲號輪船搭客中有罹黑死病者改期出發擬於西九月七日乘天津丸赴美國 
緊要新聞一 
 [p>然則國會果有速開之望矣北京　　自第二次請願無效後全國人心爲之灰冷謂國會縮短絶望國亡無日無須再作和平之請願惟代表團諸君則以二次請願或積誠未至不能動深宫之聽故又通告各省團體限定九月間再行來京抵死請願不得輕退曾迭誌前報近自濤邸回國怵於外勢之迫謂非速開國會無以圖存而即貝勒 
 
 

Page 4

 
 
 [HH ] 
亦極力主張縮短國會諸大老中如慶邸徐中堂澤公現亦均表同意肅邸良弼尤常與濤朗細商此事監國亦爲濤貝勒所感動已深知速開國會之利益聞將飭令憲政舘奏陳如何縮短國會之法即由朝廷頒佈施行他如開黨禁剪辫髮兩事亦將同時發布 
 [p>剪髮大有實行之望北京　　自濤邸回國力主剪髮之議屢向監國陳請謂服制不變無以辦等級髮辫不除無以竸强盛監國大爲所動故朗徐一入軍機即奉監國交諭飭諸樞臣會議剪髮八日之間已議至四次初雖有梗議者近已默揣時勢漸漸變爲一致其所以遲遲未發表之故一則頒發剪髮之令同時應頒示禮便各服式之區别須擬訂大致飭由部臣詳議一則剪髮之起點應由軍警政學各界舉辦後先次序之間未定濤邸前雖請由軍界辦起慶徐兩軍機亦以軍警兩界宜爲先導一齊舉辦政學兩界次之農商各界聽其自由至工界一項某樞臣主張與軍警一併實行但終非一時所能解决聞監國之意擬俟瑞督錫督等一齊到京後飭令與樞臣會議熟籌妥當然後宣布 
又聞監國曰前曾將此事向皇太后奏請懿旨慈宫亦有允准之意惟以事關國制諭令再飭廷臣妥商以免操切 
 [p>澤尙書决計乞休北京　　度支部尙書澤公近因國帑空虚在在主張保守各項新政人員欲撥欵創辦某政某政者必費許多周折甚至有費周折而終不能撥一欵者因此内而各部院堂司外而將軍督撫都統以及各處辦事大臣以澤尙書爲不然者幾十有八九而軍機大臣某某軍政大臣某某平日對於國家志趣遠大因澤尙書堅守消極主義尤不滿意前因爭撥某項軍用要欵澤尙書堅持不允幾起衝突故日來澤尙書萬分爲難已决意引退前日曾向樞府力保川督趙爾巽郵侍盛宣懐兩人繼其後任樞府以川藏地方現極重要趙爾巽與趙爾豐協辦各事尙各機宜故現在萬難更動擬以盛宣懷簡授度尙澤公則升爲管部大臣説者謂盛喜揮霍大非澤比設果爲度尙則此後中國財政益將奇絀矣 
 [p>諭限皇室典範趕期編成北京　　軍機大臣日昨入值時奉監國面諭以皇室典範與憲政有至切之關係現在籌備憲政日漸進行即須籌及此事惟其中節目甚繁非詳細斟酌恐難於施行盡利應趕由憲政編查舘詳加核訂一切制度於本年臘月封印以前就緒明年正月開印後入手試行以重憲典樞臣奉諭卽於退值後片交憲政舘欽遵辦理 
 [p>内務府積弊决將清查北京　　内務府之冒濫較京外合衙門爲甚實爲財政士最大阻碍監國攝政以來即屢擬裁汰不謂開缺某相國袒庇甚力(某相國係内務府籍)常多方掩飾推宕以冀保全其屢次提議迄未實行裁汰者職是故耳自某相出樞後樞垣又研究此項問題朗貝勒力主清理汰除冗員裁撤浮費以爲釐訂皇室經費之基礎且擬即以此清理裁節之費充作練兵之用樞府甚韙其議擬即請以濤貝勒叅預此事嚴行稽查蓋濤貝勒平日主張清查内務府及京外各旗弊竇甚力於積弊所在知之最深也 
 [p>民部最近任官節費之計畫北京　　民政部日前接吏部來咨内稱貴部奏奬咨奬各途出身之六七八九品警官業經據文註册惟名目不一有記名有候補有委用是否一班請詳細聲覆以憑立案肅邸閲咨後以現在兩廳人員補缺均係酌量補用並無班次究屬一時權宜辦法日久難保無弊且高等巡警學堂畢業學員奏奬人員與廳中候補委用人員將來如何補缺亦不可不預爲擬定當即飭丞參廳妥擬章程以憑咨覆 
又肅尙書以本部及内外兩廳經費每年尙虧欠十三萬有奇度支部不認增撥祗有自行撙節擬將本部科員及内外兩廳僉事津貼内委員酌减十元音樂隊酌量歸併其消防隊及官醫院如有糜費無關緊要之敷亦可核減統計每年可省三萬兩有零此外實已無可撙出所有仍不處之九萬餘兩應仍請度支部協濟以重警政 
 [p>審判廳亦積壓訟案耶北京　　法部各堂於本月二十日會議以各省審判廳現仍有積壓訴訟案件情事若不早爲整頓於憲政前途大有窒礙擬卽通行各省提法使轉飭各級審判廳嗣後凡遇有訴訟案件不得任意積壓應隨時提訊定案以清訟累倘自奉到部文之後仍有積壓清事一經本部調　司員報告即先將該提法使參處决不寛假以重司法而清庶獄 
 [p>電飭各監理官密查預算虚實北京　　各省預算表册業已先後造竣報部現經度支部堂官飭司查核統計各省入欵總數共有二萬四千餘萬出欵共二萬七千餘萬左右通盤計算每年各直省不敷之總數在三千萬以外内中四川一省竟短至一千餘萬澤尙書因欵各省所報必有少列入欵浮造出欵情弊如果虧空至此則歷年如何能支持過去此中情節顯有不盡不實昨特密電各省財政正副監理官飭令再行嚴密察查母稍徇隠以期水落石出按此則已略見前報專電 
 [p>法部推廣考試法官之資格北京　　法部奏稱本年六月准貴州撫臣電稱法官考試期在八月舉行黔省應考人員合格者無多將來恐不敷考選查有本省法政畢業人員有二年以上程度者 
 
 

Page 5

 
 
 [HH ] 
又留學日本法政速成畢業在本省充當法政敎員三年者此數項可否通融准其一律與考各等語查憲政編查館奏核法院編制法所定法政法律學堂畢業人員與考資格均以三年爲斷誠以法學精深判檢任重非淺嘗者所得勝任館臣規畫久遠立法自不得不嚴惟是法官考試今年爲創始之端審判設廳各省實待人而理苟懸格過高則其途轉隘就目前而論各省法政等學堂或開辦未届三年或原定畢業之期本非以三年爲限則三年畢業人員自不多覯至舉貢出身等項合格雖多而入學堂者較少是此項三年以下畢業人員若仍加以限制不令與考恐將來應考者多不中程而畢業者反形觀望似非振勵人材之道臣等當就該撫電稱各節咨商憲政編查館核議去後現准覆稱法官考試事屬創舉黔省地處偏僻風氣未開自應暫准該省凡留學外國法政速成畢業在本省充當法政敎員三年以上者及本省法政二年以上畢業領有優等文憑者均與第一次考試仍僅以此次爲限將來仍照定章辦理等語查館臣覆稱各節留學不必限於日本但統言外國以寛其途畢業旣縮至二年必定以優等文憑以防其濫斟酌損益實於變通之中仍寓限制之意惟臣等更有請者合格應考人員爲數無多恐不獨黔省爲然現有江蘇撫臣電稱招考以來報名無幾等情蘇省係風氣早開交通便利省分且尙有乏才之歎其他各省可推而知現旣擬推廣辦法自未便限於黔省一隅以滋歧異擬請將京外凡留學外國法政速成畢業在本省充當法政敎員三年以上者及本省法政二年以上畢業領有優等文憑者均暫准其於此次收考以廣登進而免偏枯如蒙俞允即由臣部速行通電各省遵照辦理再臣部上月具奏議覆浙江巡撫增韞請將審判研究所畢業學員一體與試摺内曾遵定章將該所學員未滿三年學期者議令不准與考等因奉旨依議欽此欽遵在案現在京外旣擬暫行變通浙省亦應量予增損擬請凡在該省審判研究所接續有二年程度畢業領有優等文憑者本届亦准其與第一次考試他省有似此資格人員亦暫准照此辦理仍僅以此次爲限以符館議七月二十日奉旨依議 
 [p>直督查覆萊海兩縣滋事情形北京　　直督陳 
夔龍奏稱竊臣承准軍機大臣字寄宣統二年六月十二日奉上諭疊據山東巡撫孫寳琦奏報山東萊陽海陽兩縣匪徒滋閙匪首曲詩文逼脅多人開搶拒捕經派省城馬隊星夜前往並派協統葉長盛登州鎭李安堂帶隊陸續前進及委員分路勸諭旋因匪勢甚盛累次攻城官軍遂與接仗匪勢大敗奪獲鎗械無算匪首率衆入山等語又據御史王寳田奏稱官逼民變撫臣處置失宜各節此次山東萊海兩縣愚民究竟因何起事是否地方官辦理不善所釀而成曲詩文平日是否安分抑如所奏實係土棍不數日間聚衆至萬餘人何以甘心從逆者如是之多且奪獲鎗械甚夥果係從何而來有無暗中接濟種種情形殊難遥揣著陳夔龍派委明白曉事妥員密赴該兩縣詳細訪查務得確情據實具奏孫寳琦累次所奏各件並王寳田原摺均著鈔給閲看將此諭令知之欽此當經遴派存記補用道袁祚廙前往山東萊海等處詳細密查兹據查明禀覆前來謹將一切情形爲我皇上縷晰陳之查萊陽幅員遼闊俗尙强悍紳民交惡已非一日近年舉辦新政假手鄉紳更不理於衆口積怨已深久思尋釁該邑永莊社社長于祝三素倡反對新政抗不納捐之議村民多歸附之曲士文即曲詩文乃其同志向居邑之西北旌旗鄉柏林莊與伊弟曲桂舟平日皆不安分在縣纒訟有案本年正月間曾在唐家菴地方糾衆五十餘人拜盟立會蓄意與官紳爲難適知縣朱槐之辦理調查户口一事曲士文遂乘間布散語言謂人口物畜均須納税並揑造各種税章到處傳播又謂倉榖被官紳變價侵吞於是遠近村民咸爲煽惑四月十三日以索倉榖爲名聚衆數千人擁入縣署滋閙要求多欵迫令當堂寫給示諭始各散去又春間朱槐之籌辦地方自治研究所以廟産年捐不及十分之一議捐三成以免另向民間籌欵乃各僧道聞曲士文滋事亦復生心效尤聚衆千餘人於十五日入城接踵滋閙毆傷縣署廚役自携免提廟産諭稿逼官照鈔用印翌日朱槐之調附近防兵數棚捉拿僧道十餘名擬辦首要以示敬曲士文聞之復嘯聚士棍賭徒及沿海鬍匪隂相結合煽亂官旣無備亦無術以解散之亂黨益肆無忌憚初僅聚集二三百人嗣以到處威脅不數日間數即逾萬五月初五六日復焚燬所怨紳富王景嶽高玉峯陳玉德數家火光燭天四境騷動旋經鄉長姜爾綬營汛王鳳苞率同合城舗商往返調停力保此事官不深究並允其挾制停辦地方自治清算倉榖及各廟捐停免戲捐革除紳董各欵給與蓋印執據始勉將大衆遣散而曲士文之死黨百餘人仍復聚集各村意存觀望其時撫臣孫寳琦已將朱槐之撤任另委知縣奎保接署並派道員楊耀琳馳往查辦該二員相繼至縣於二十二日出示解散脅從嚴拿首要曲士支恨官之反覆禍將及身也遂復各處傳帖糾衆並以奎保所出解散告示指爲仍索各種苛捐愚民無知羣相疑忌計先後被脅者不下二萬餘人抬運槍砲預備大舉二十六日曲士文赴馬連莊吕保璜家令其帮招鄉民並索供應吕保璜濳赴縣署報信派兵掩捕該匪黨當塲格拒開槍邀撃並擄去馬弁一名自是聲勢日盛以九里河爲巢穴分途設卡晝夜攻城撃斃守城警兵砲役並慘殺偵探馬兵四名初四日協統葉長盛登州鎭總兵李安堂率大隊駐紥委山出示解散旋據水溝頭紳商請兵彈壓乃先發枝隊前進行抵水溝頭莊外沙河邊適遇餘匪先行開槍 
 
 

Page 6

 
 
 [HH ] 
該隊亦卽還撃傷匪一名旋散初六日大隊行抵水溝頭即於是夜赴援縣城黎明行至距城十餘里遇該匪率衆萬餘分路來撲先被撃斃官兵一名遂在馬山埠地方開砲還撃轟斃匪黨二三百名始向西北方竄散官軍尾追沿途搜勦焚燬匪巢六七處搜出曲士文僞檄及大小土砲子彈鎔爐生鐵無算城圍遂解惟首犯曲士文迄今逃匿未獲此查明萊陽滋事之情形也未完 
 [p>京師近事濤貝勒以現在軍政旣應大加振興尤宜於軍於精神深爲注意查各國家隊精神均以敎育爲原素中國新軍於此項機關缺略之處甚多擬請速設軍學院專籌關於海陸兩軍敎育事宜以振軍容而重根本現正核定辦法不久奏請開辦 
此次軍機調動後世中堂專辦内閣尙有興會吳則以侍郎候補幾如投閒置散不無怏怏現聞蘇紳鄒福保等有電到京請吳回籍辦理學務吳尙猶豫未决云 
學部李侍郎有駒日前特保本部調查局局長胡駿爲山東曲阜大學堂監督已與唐尙書寳侍郎商妥日内即可發表 
鹽政處提調晏安瀾日前禀請澤尙書擬擇期在本處開議釐定限制洋鹽輸入各省專章現澤尙書已定於八月初一日開議豫先備文咨請外部堂官届時派員來處商定以便入奏 
外務部尙書鄒紫東近因新嘉坡總領事左秉隆任滿來京所遺之差擬派本部電報處郎中楊晋卿接充除禀請會辦大臣慶邸那相國定奪外並飭丞參廳照例備文辦理 
鹽政處提調晏安瀾以近來調查各省鹽政案件頭緒甚繁所有原設帮提調二員不敷辦公擬請添設帮提調上行走二員以資襄辦昨已開單呈堂點派當由督辦大臣澤尙書派出單開在前之度支部郎中劉壽芙周雲華充該處上行走飭令即日赴鹽政處辦公 
法部大理院奏派赴各國考查監獄員徐謙許世英等昨有電致外務部法部據稱該員等於月之十八日已安抵德京柏靈次日即蒙德外務部邀請按待頗厚 
駐英欽使李經方於本年四月已届任滿外務部前以無相當繼任之人曾電知暫行留任刻下仍未物色有人恐該公使一時殊難更調也 
法部發行司法官報一事久議未决日前某丞堂特向廷尙書陳説以該官報爲司法獨立機關未便久任緩辦請速爲組織開辦庶使司法條例咸使周知廷尙書深然其議允即照辦刻下正在组織一切 
軍諮處天大臣以該處爲軍政總處關係至爲重大不建專署不足以壯觀瞻擬奏請撥欵建築新署刻正籌畫規模聞較陸軍部形式宏大云朗貝勒自人樞後即以廣求輿論延攬海内人材爲主現貝勒又在府中特設讀報一員退值後即令將中外各報擇其有關輿論時局者在旁朗誦以便採擇 
陸軍部壽署尙近查各鎭退伍兵丁到籍後多有横行不法令人髮指地方官亦無如之何昨特面諭丞參廳速即備文通行各省督撫嗣後各鎭退伍兵丁倘有滋事不法情事准由地方官按律嚴辦不准該管長官徇庇護縱以儆效尤並由該督撫等飭屬按月詳報有無退伍兵丁違犯情事彚報本部以憑核辦 
步軍統領衙門自内外城警廳成立後本屬贅疣朝議早有歸併民政部之税祗因外效巡警尙未設立一時遽難變更現朗貝勒已迭與肅邸面商數次擬將該衙門所設練勇次第挑入内外城巡警敎練所肄習俟陸續畢業後即以此項練勇爲擴充外效巡警之用聞已議有頭緒不日當見實行 
時評 
 [p>其一陋規與公欵之區别。雖三尺童子。皆能知之。乃浙江財政局則欲令佐雜人員。搜羅各項陋規。悉數繳解縣中以作公欵矣。然則陋規者。直公欵之母也。旣以陋規爲公欵之母。則公欵一日不可少。即陋規一日不可去。又何容禁革者。 
或曰此不得已之所爲也。今之公欵。方日憂其空乏。故不得不令提解陋規。以濟急需。彼財政局者。亦知陋規之。當革特以公欵。奇絀計無所出故爲此下策耳。殊不知援據部。咨循誦議案旣皆在。應行禁革之列。忽令提解則搜剔弊害之部咨。批准公布之議。案皆失其效力。而陋規將日出而不窮矣浙諮議局以此力爭宜哉 
雖然亦幸而見諸公文公然飭令提解故諮議局得據以力爭耳各省之陋規其並無提解之説而亦並未禁絶者豈少也哉欲謀地方公益者其亦念諸 
 [p>其二新内閣制。以欲實行而會議者。已經年累月矣。然會議會議復會議而於事實上則何如。今又會議矣吾。不知實行之期。果在何曰。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [HH ] 
緊要新聞二 
 [p>鄂路官商宣戰之動機武昌　　湖北鐵路協會現定於八月初十日開會組織商辦公司惟郵傳部近以鄂紳迭次電阻拒欵均謂股欵已經籌齊指日可以開工未免虚張聲勢特派本部路政司郎中梁用弧主事陳光美來鄂查騐股欵如果欵不齊備卽與四國簽押借約庶免鄂人再以空言相抗貽誤交通要政若五百萬元優先股實已交齊則另籌妥善辦法務其民氣邦交兩無所損日昨梁部郎等已由京抵鄂王護院因其與鄂紳等素未謀面特委候補道卞綍昌會同查騐但現在協會所招股欵實祇一百餘萬且係三月以前所交三月以後至今並未收有現股屢次催繳認股者置若罔聞以此商辦諸君異常愁急 
 [p>大冶餘匪柯益杭就獲情形湖北　　大冶柯姓族大人衆除柯侍郎逢時一支富有資産族衆飽衣足食外餘皆以私鑄砂錢及砂板銅元爲生從柯玉山爲匪柯於其中選有武力有智謀者若干人派爲頭目以約束之日前柯玉山就獲經首府刑訊盡得其實爰將頭目柯春山柯順山柯益俊柯益譽等七八人陸續緝獲解省訊辦聞族中尙有柯益杭一名亦其黨之巨魁當玉山被拿後伊即北領玉山妻子泛舟入梁子湖濳匿水盜巢穴故得漏網兹因鄂督勒限大冶令務將該匪捕獲乃將該匪之父若子一併拿縣收押勒交該匪送縣訊辦該匪以全家爲已所累五刑備受痛不欲生乃持刃挺身撞入縣署欲先殺縣令而後自殺幸經捕勇持械圍捕當塲拘獲刻已解省訊辦矣 
 [p>瑞安士紳防範匪亂之計畫杭州　　瑞安士紳禀浙撫電云瑞邑梅峯山匪徒立寨行刧撃散復聚分圍五雲山等處業經電請調兵蒙飭巡防隊駐守馬嶼但該處山谷深僻防勇祗有七棚人地生疎恐難應敵際此緑營裁撤巡防無兵縣城空虚深恐匪黨勾通内應地方何堪設想迫懇就地情形變通辦理速電蕭委會縣將裁兵挑選合格者百二三十名限期成軍以資調防鎭攝之用管帶等官並飭遴委合邑幸甚盼其瑞安紳商學界洪鋸準李炳先王撫辰沈寳棻李襄胡贊元孫貽棫項維韜陳兆熊洪炳文韓維城等公叩漾 
 [p>西報譯要北京政界近聞二十七日北京電云政府連日與留京諸督會商政務起用袁世凱亦爲討論問題之一聞錫良不避忌諱諫請攝政王更改行政之態度並請更改政府對内對外之方法京内及外省之政界不日當再有更動 
美報論滿洲之前途日本某西報載鈕約電稱鈕約日報評論韓國近來之變局謂俄日協約實爲分割及併吞滿洲之入手辦法云 
齊齊哈爾華官近舉日本政府近接電音謂齊齊哈爾中國官摥照會日領事禁止日人在齊齊哈爾從事放債及押當之營業 
新民屯水災續聞據某領事署發來電音報稱新民屯之水業已退落其損失較豫料爲巨日本僑民失去財産者甚多合爾濱華界因松花江水溢及連日大雨故有一部分已淹於水中惟日本居民尙未逃避 
關於日韓合邦之𤨏聞東京通信云日日新報載稱寺内正毅改江朝鮮總督後仍兼陸軍省大臣之任朝日新聞豫料總督署之職員將有統監署三分之一日日新報報載日政府現正豫備修訂蒙學堂之敎課書蓋目下書中仍認朝鮮爲完全獨立國故也海參威電稱有韓人三百名組織决死曾日人已嚴密設備漢城電稱西八月二十二號之協議並非發於統監大臣實由韓政府所約蓋統監大臣提出意見之前韓國首相及農務大臣代表内閣諸大臣大總管及内務大臣代表諸元老曾赴統監署就商故也聞韓國各大臣對於併合辦法並無愧色一般愚民亦因内廷仍得保全頗爲欣慰（以上譯字林報） 
蔭昌覲見之問答二十七日北京電云蔭昌昨已觐見攝政王問答之語大半爲德儲游歷遠東及整頓中國陸軍事務聞該大臣今日尙須入覲云 
外省督撫調動之風説二十八日北京電云粤督袁樹勳辭職在即繼任者大約爲魯撫孫寳琦袁大化有補孫缺之望（以上譯文滙報） 
分類新聞政界 
 [p>柯侍郎請停土税湖北　　柯遜菴侍郎因近年土藥停滯税收鋭减加以銀根奇緊正商率多歇業而私販私梟復横行無忌若不速籌辦法則歳入日少開支仍舊不特於財政一方面大受影響卽禁烟前途亦必發生阻力昨特商請度支部將各省土税分局一律定期裁撤停止徴税所有各行店已貼印花之土仍准照舊運銷知無印花之土無論何處均不淮其銷售如經行政官查出有私售情事即將土全數充公銷燬槪不科罰補税未知度部願表同情否 
 [p>烟田勸民植麻之計畫杭州　　浙省烟禁嚴密增中丞以民間禁種鶯粟之地土脈磽瘠勢成曠土擬飭勸導農民改植麻類俾得逐漸補救曾經札飭勸業道設法籌欵組織製麻廠以資各屬模範等情在案日前據董季友觀察詳復略稱前奉憲諭遵飭籌辦製麻廠通飭各府廳州縣查明烟區田畝勸令種麻兹先擬呈藝麻輯要一册仰祈憲鑒如蒙該准即日轉行照辦等情到院兹奉中丞批云頃詳據送藝麻輯要已閲憑惟内列第一倐麻有數種如犖麻火麻等名目甚多等語所指僅兩種乃以數種甚多等字様冠之原編偶未考查異日流傳甚多疑竇應如何加 
 
 

Page 11

 
 
 [Ｈ>第一張第三版 
戳删易數字以求翔實仰卽遵照辦理通頒各屬貝報並候農工商部核示 
［P>諮議局呈催修濬水利之結果杭州　　浙諮議局日前呈催撫院請飭速辦修濬浙西水利一案兹悉增中丞批復以此項議案早經札飭杭嘉湖三府實力施行所賴地方熱心公益紳士公同擔任先行按照議案組織水利會議定一切辦法方有端緒其修濬經費亦應查照議案由官紳合力通籌俾易集事船捐一項授經杭道照催日領事尙未笞覆此種船捐凡行駛該處之華洋輪船均應抽收並非專收日商之捐日商大東戴生昌等輪船旣在該處享有行駛之權利即應負納捐之義務希候札飭杭嘉湖道再行照催日領事承認照捐以濟工用至善後絲捐一項前據藩司詳覆以實屬無從抵補請飭三府屬妥商紳耆先行就地籌欵修濬以免貽誤一俟釐税收數較旺再行力籌抵補等情即經札飭杭嘉湖道轉飭該府會同紳商妥議籌辦在案事關水利早一日修濬地方早一日受福并候札催杭嘉湖三府迅卽查照辦理 
［P>樂平統税卡員另委原因江西　　贛省樂平縣統税分口爲著名優差現辦委員鄭太守輔東因丁母憂回籍治喪所遺税務已由當道電委樂平縣孔大令就近接代並一面札委前署贛州府吳太守增翰馳往接辦以示調劑 
［P>札催各屬造報司法統計之愷切廣州　　廣東調查局嚴催各屬云案奉制憲袁札准憲政編查館咨送司法統計表式及原奏解説發刷通頒等因本局於五月間刷印齊全札發飭令遵照填報並經札催赶辦分年接續填繳各在案相此項表册原限文到一月内查明填繳迄已兩月繳到者僅據連山廳佛崗廳赤溪廳韶州府虎門廳新興縣六處及始興縣該三分表册其餘尙未據繳到試思此項司法無非是各府廳州縣近三年之民事刑事豈無案卷可稽而沿諉之於難查不克遽行填繳此非民政財政各表可比此而遲延不辦顯係有心漠視斷難姑容本局惟有欽遵上年十二月間諭旨以貽悮憲政酌予處分决非記過摘頂所能蔽辜也夫府廳固與州縣不同若果無親提之案及不理刑名者亦應從速申覆不得置若罔聞視同無睹本局不憚煩言諄諄預告原爲彼此交儆以期憲政之進行即就各該員一方面而言亦可免干嚴議其自爲計似非不善頑石尙可點頭豈眞疏懶之稽生性難移改通限七月底將光緒三十三四年曁宣統元年分司法統計表繳齊以憑核辦 
［Ｌ>交涉［P>小輪撞沉船隻之交涉揚州　　揚州民人以水勢漲盛各小輪行駛内河廻浪冲刷堤岸岌岌可慮日前瓦窑舗地方鄉民因保護田廬曾設法禀請阻止小輪行駛乃日商戴生昌公司新鴻號仍然開行各鄉民大怒亂抛磚石打壞窗扇玻璃等物該輪即行回駛正擾嚷間致將停泊河側之某鐵路公司鐵軌船隻碰沉該地官吏聞信派人往查一面會同洋務委員顧大令電禀常鎭道核辦該小輪公司亦以鄉民無故毁壞輪船禀請道憲轉飭甘泉萬令提人嚴辦勒令賠修至碰沉鐵軌船隻係爲鄉民間接受害公司不能担咎等語未識如何辦理也 
［P>鎭關道禁阻洋商購地鎭江　　鎭關道劉襄孫觀察近准某國領事照會大致謂某洋商在北門外九里山地方購地十餘畝請轉飭丹徒縣給發印契等情當經觀察核議以該處係屬内地洋人例不得置買基地且該山墳墓極多尤恐鄉愚悮會滋生事端釀成交涉即請該管領事照約阻止云 
［Ｌ>軍界［P>襄提委員密查荆襄防務湖北　　荆江襄江一帶綿亘二千餘里險隘甚多匪黨最易濳滋全賴荆襄水師極力巡防庶獲安謐近因搶刧迭見意圖暴動張虎臣軍門特派該軍副統領官袁楚英都戎帶弁數員乘長龍砲船駛入内河密查防務以振軍威而寒匪膽 
［P>鄂提保存國粹之一斑武昌　　鄂軍第八鎭統制張提臺日前在文昌門外巡司河觀工程營所架橋梁步騎各標營官佐目兵均在塲練習張提見某標統所戴軍帽上無紅結有違定制當即面加申飭謂帽結爲我國軍隊風紀所關原以保存國粹嗣後無論官弁目兵無帽結者均記大過第二次違犯即行撤革 
［P>樂清士紳請留梅統電杭州　　杭州撫憲鈞鑒頃據樂清紳商洪濟淋周培宸等面禀梅統領駐温兩年每遇匪警短衣草履親身前敵布置週而匪黨懼地方感情甚深上冬撃散白石股匪功績尤偉兹將移調合邑惶急僉請電留以資熟悉准商候憲裁知縣偉筠叩 
［P>增留守整頓旗兵政見廣東　　增將軍現以振興軍備之際所有八旗新軍亟應認眞操練嚴加整頓昨已札行八旗兵備處飭步砲各營督隊以下官長嚴行考試藉資考騐成績分别升用以資鼓勵並飭新軍各員不准在外學堂兼差而專職守 
［Ｌ>學務［P>鄂學指示辦學範圍湖北　　漢川人周維翰等擬辦郵電學堂特訂立章程辦法禀請學務公所立案高澤如文宗以郵電爲國家行政範圍設學係郵部用人預備該生等籌欵興學頗具熱心然實業普通均可籌設奚獨講求郵電致侵國家用人行政之權殊屬不諳事理當經明白指示未准所請 
［P>結興府中學又起風潮浙江　　紹興府中學堂開辦以來已十餘年監督之更替已十餘輩推其原因均以學生囂張無法整頓畏難而退上學期蔣監督介眉接辦之初頗欲整理一切嗣以學生屢起風潮雖臨時考試亦不應考又有大多數之敎員任意曠課腐敗已逹極點甚至監學被學生逐去監督不敢過問蔣監督知事不可爲决計辭退包守延聘多人均不肯就蓋畏之也後以開學期迫堅請杜紳子楙監督校務各項文件均未由前監督來郡移交學生程度無由相悉敎員預編課程無可依據因於念三日攷試届期學生竟聚衆反抗要挾退學立索所繳學膳雜費杜監督不得已令將各費發還學生仍不離校屢次在校開會後先電各處並要求府尊撤換監督云 
［Ｌ>實業［P>洸成水電公司改歸官辦武昌　　鄂省洸成水電公司係張文襄督鄂時浙商吳卓賢等禀准開辦因外間閧傳吳商資本不可靠私借有某國之欵經文襄飭令繳押欵银五萬元限兩年辦成逾限即將押欵充 
 
 

Page 12

 
 
 [Ｈ>第一張第四版 
公如查有洋股亦將此銀充公吳商因限制太嚴招股亦極不易遷延至今毫無不眉目一事未辦日前經瑞制軍查照舊案飭該公司立案明文取銷押欵充公一面札飭勸業道高松如候補道孫泰圻籌措官欵銀十萬兩由官自辦不日即可開工 
［P>僑商蒞杭提倡實業辦法杭州　　南洋僑商梁炳農等蒞杭後中座備極歡迎兩次設筵欵待並派勸業道陪同參觀皇家公園及各項實業工藝等廠各情兹聞梁君注意環湖各山茶業蔡君奇鳳又擬創辦金省礦産均經撫憲認可並擬先辦實業銀行以挈綱領一俟親睦會同志到齊再行提議入手辦法現定於念七日上午由招待員田國憲及勸業公所科員陳黄二君偕同各僑商赴南山雲棲地方查勘茶地試騐塲（按該處本係官荒現由勸業道招墾試植來葉）一切裁植土宜是否合法如何推廣以杜洋茶之内侵午後請赴新舊銀銅元兩局廠察騐機器以無論如何機器必無不可改修之件允爲酌擬辦法禀復中座矣 
［P>三湘七澤間米絲市况湖南　　湘潭現因新榖登塲前此鄉間之囤户不肯减價出售者至此悉急求銷去蓋恐過此以往榖米或再鬆跌愈不能收善價以故米價大鬆數日之間上熟白米每石减至五千三四百文即碓户零升每升亦僅售錢四十餘文湘省蠶絲向恃沔陽河溶一帶入口客歳鄂省大水爲災以故飼蠶者僅居十之一二今歳春間該省又隂雨兼旬收成極形歉薄湘省亦因而同受影響昨經長善絲行公議凡各絲店所售出之整貨零貨均應一律加價以顧成本 
［P>公園内創設水産講習所天津　　勸業道孫多森觀察於公園内創設水産講習所及水族陳列館聞建築欵需銀三萬兩佔地五六十畝專招漁民子弟入所肄業 
［Ｌ>雜記［P>監生持論奇特南京　　寗藩司樊批監生高璧請停妓捐禀云妓女陷誘良家敗壞風俗誠是矣請停妓捐亦誠是矣第停捐之後所有恒河沙數之妓女作何取締作何禁制是否一槪從良抑仍聽其自便該監生曾籌之否此禀其爲良人而發邪其爲妓女所屬邪吾不得而知之然一免妓捐則海牙之會列於一等裁判之權可以收回則亦何樂不爲特吾不不免法蘭西日本之妓慮矣 
［P>礦商賴欠返噬廣州　　番禺屬張村鄉附近南海税山大宛崗前經華成公司盧仿釗禀准在崗開採煤炭因無煤停工負欠火食工銀甚鉅又遇颶風將工廠吹倒被火焚燒該公司竟往四社局投稱指爲黄崗馬崗鄉人放火燒毁繼用吳均憲出名禀縣添指張村勒索焚廠當被南海縣批駁傳案詢明現該礦各坭工以被吳均憲賴欠工银至二百餘元屢討弗卹今更無從追問追得聯同工人於前月下旬禀請南海縣拘追給領矣 
［P>商董開訛賭塲鎭江　　鎭郡寳堰鎭賭風素熾聚賭之處往往請董事包庇故無人敢捉近以賭禁綦嚴該處巡防營亦奉捉賭明文遂令排長葛某四處打探賭窟隨時拿獲懲治一時賭風爲之稍戢乃有商會董事李沛田謝仁發者向借董事名目在外招摇近復夥開大賭塲日以聚賭抽頭爲生活事爲該排長葛某所聞卽往察看果然大賭當即捉拿該董等不獨不服捉拿且聚多數賭徒毆打葛某葛回營禀報詎該營長官亦無如之何云 
［P>吳革書侵吞漕糧杭州　　臨安紳民梁禎詳等控告告革書侵吞漕糧奉增中丞批云前據廩生陸錦森等以革書謀復賄縱詐擾具控到院當以所控各節是否屬實批司飭縣確查詳奪在案現尙未據復到兹據呈該書於去冬漕糧侵吞四百餘石之多如果屬實大干法紀仰而政司立飭臨安縣刻日併案澈查究追具報 
［P>監犯大帮越獄杭州　　湖屬烏程縣監犯於念五日夜相約越獄共有十七名之多迨差役察覺而囹圄中已杳無人跡當經王孟雲大令嚴飭兵差緝捕施即拿獲七名自行投案四名其餘六名雖四區巡緝已黄鶴一去不可復返昨日王大令擬具電稿禀報臬憲李廉訪矣 
［P>匪首遵飭正法揚州　　兩淮新軍營王統領日前在鎭江拿獲匪首王鎭國解揚交運署由增都轉面飭由押甘邑監内疊次委員研訊確供並有黨徒造謡定期刧獄之事嵩太守因特飛禀督憲請將該匪從速正法兹於本月念三日未刻奉到督令遵卽在揚州敎塲正法刻已由王統領給棺木收殮矣 
［P>清談［P>人道進化後極端主義嗚呼吾國近日。乃有倡。明人道進化主義之法律專家也乎。人道進化主義者何。自極端言之。自由平等博受三大主義。盛行所謂世界之眞和平。人類之大幸福。皆逹完滿之地位。斯時也世界大同。仁風普遍。而而益。不必均霑。而列國不必均勢而保守東洋之平和者。不必以兼凡人國爲博。極樂世界。予日望之矣。其極。端之景象如何。試爲懸擬如下。 
（一）列强海軍艦艇將駛擱於太平洋空闊之海演世界旣講公理。不尙戰爭則以。人殺人之海軍艦艇。已無所用之。每年可節省。民脂民膏。以兆萬計。旣無所用。其海軍。則數千萬號之艦艇。未便毁棄。最妙處置之法。莫如於太平洋。擇一最空曠之海濱。約同。各國將所謂海軍艦艇。駛擱淺處。排列如林。使後之人觸目驚心游覽其地。咸相與歎息而以爲笑柄曰。從前人道未明。以人力製此。奇烈之艦艇。自殘同類。反以爲雄。其蠢謬固如是也。 
（二）大放奴僕人類旣極平等。世界安得有奴才。斯時之奴劵奴藉。一律付之丙丁。而昔日呼奴喝婢之閨媛閫室。今巳一掃積習躬親井臼矣。 
（三）肩輿人力車等槪充薪料肩輿以人。肩作舗地氈而行。最不合於平等之道/雖有黄金爲代價。以驅策之。亦非以忠厚待同胞之道。人力手車。亦是以人爲役殊非平等馬車亦須以御人。爲役。而馬亦受勞。何如用電車脚車之美。故凡車轎馬車等物。此時當一律拆毁。充作薪柴。 
之三端者。有一不備。即不足爲人道極端之進化。爲間沈侍郎。世界之進化。果已逹於此境也乎。抑未逹乎。吾國之將來果可幾於此境也乎抑不可幾乎乃沈侍郎而竟抱有此等之理想也。不可謂不高尙其志者矣。 
［P>史乘俄國之虚無黨四山行數十里。松揪夾道。野翠迎人。四顧蒼茫仰見殘月少年曰。此去敝廬不遠。請速玉趾遥望谷底叢花亂樹中。隠約有光出現。近之則一屋宇。竹籬甕牗豆棚花架滿庭中。少年人舍。茵籍几榻罔不淨潔。揖之坐。曰請憇片刻。僕卽來招待。頃之。簾鈎響處。明燭雙煇。盈盈出現一女郎。容光艷麗。細柳生姿。蓋神仙中人也。一時驚愣失措。不知所爲女郎曰子無然僕非他人。旣先間　獄之少年也夙以行蹤不便。易垂而冠今夕壯士。相逢故還我廬山面目。一伸其恭敬而。已旣而詢曰子殺胡某。是何宗旨請畢其説。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺［P>憲政編查館會奏議覆山東巡撫孫寳琦奏［P>地方自治擬請變通章程摺奏爲遵旨議奏恭摺會陳仰祈聖鑒事本年五月初六日准軍機處片交山東巡撫孫寳琦奏地方自治擬請變通章程一摺奉硃批該衙門會議具奏欽此欽遵鈔交前來查原奏内稱地方自治城鎭鄉限於第六年成立廳州縣限於第七年成立按之内地情形人民程度尙有不免窒碍之處縷陳可慮四端謂宜就目前各廳州縣籌備公所改設廳州縣自治會萃一邑之人謀一邑之事其市鎭人口滿五萬以上者亦可先行舉辦此外各鄉均宜從緩應俟敎育普及實業發逹然後體察情勢酌量財力逐漸分設鄉會其會塲之分合員額之多寡亦母庸過於拘泥等語臣等查現在地方自治制度分爲上下兩級廳州縣爲上級城鎭鄉爲下級上級自治必以下級目治爲基礎而其緩急先後亦即由此而分兩次奉頒欽定自治章程本有相維相繋之功而無畸重畸輕之見臣部遵擬籌備未盡事宜即準此指以定先後於各廳州縣之間各城鎭鄉之間先繁盛而後偏僻先城鎭而後鄉則又於欽定次第之中酌其難易區其緩急原以兹事體大旣未便遲緩以誤事機則不得不於創辦之初審量地方之情形人民之程度以爲循序漸進之計是此項籌備之法業經體察再三預防窒礙現在城鎭鄉地方自治按照臣部所定次第繁盛城鎭及中等城鎭議事會董事會已届籌辦之期該撫所請市鎭人口滿五萬以上者先行舉辦自無不合惟原奏稱宜就各廳州縣籌備公所改設廳州縣自治會又稱此外各鄉均宜從緩應俟敎育普及實業發逹然後體察情形酌量財力逐漸分設鄉會等語查照欽定籌備事宜清單本年籌辦廳州縣自治亦已届期即應相機設立若改設自治會及緩設鄉會則與清單及章程均不相符實有窒礙難行之處按府廳州縣地方與城鎭鄉地方兩级自治原屬並行不悖不外乎以本地之人籌本地之欵辦本地之事其人才物力程度高下原無一定界限自隨時地爲轉移臣館原訂城鎭鄉自治章程深恐各省地方財力有所不及於第十二條聲明鄉有户口過少其選民全數不足議員最少定額十倍之數者得不獨立設置自治職與同一管理鄰近日城鎭鄉合併辦理若因地方情形不便合併除按章設置鄉董外得不設議事會以鄉選民會代之該撫原奏所慮第一端人口散處能成鎭者甚少本應按照鄉制辦理即鄉有不便合併地方尙有以鄉選民會代議事會之法所慮第二端議員過多正紳過少但計户口而不計選民是否足額亦於原章尙少體會均可無庸置議惟所慮第三端經費之難誠爲近今通病然自治職爲名譽員凡屬士紳自應爲地方恪盡義務除舉充文牘庶務各員慮薄給薪水外其議事董事會員祗准給予辦公必需之費而爲數均不可多况如鄉董選民會員額旣少經費自省應由地方官實力監督嚴爲限制不准但以職員坐耗欵項轉於地方公益不能舉辦又年慮第四端團體之難亦在地方官於分畫區域清理公欵公産之時妥爲經畫公平處理不能聽其自相爭鬩轉藉公益而開私釁之端查京師地方自治章程凡官紳從前已辦之公益著有成績者均應照傷辦理並應仿照一體遵行以杜爭端而維善舉要之法必待人而後理事貴因地以制宜直省地方情形原有不同山東各屬自所難免伏讀宣統元年十月十三日欽奉上諭立憲娶政無取虚文粉飾徒事鋪張若揆諸現在情形辦理或有窒碍亦准剴切臚陳妥籌善法仍一面持以毅力務底於成等因欽此地方自治爲憲政之一端自當因地而施以期實事求是各省地方果有實在窒碍情形應准該省督撫將一省中之何府何廳何州何縣一府廳州縣中之何城何鎭何鄉臚陳實在情事並緩辦自治緣由奏明請旨辦理庶於循名責實之中兼寓通變逹權之用而於憲政進行仍無阻准庶爲妥善所有臣等遵旨議奏緣由謹恭摺會陳伏乞皇上聖鑒再此摺係憲政編查館主稿會同民政部辦理合併聲明謹奏宣統二年七月二十日奉旨已録 
［Ｌ>本埠新聞［P>澈查華巡官辦理白衣菴案之失當　　巡警總局汪總辦札上海縣文云據一路分局正巡官德令清禀報該路五區副巡官華承祺辦理白衣菴女尼聘三容留男女姦宿並將另案喊控之吕欲大刑責及觀審之徐寳銘王子卿陳立生徐照興等拘送該縣訊辦等情附呈吕欲大原禀請示一案查本局定章副巡官本無裁判之權此等案件雖經該區拿獲照章應卽解送分局訊辦乃該副巡官旣已率行判罰又將案外無辜之吕欲大等擅自戒責送縣殊屬任性妄爲不明事理若不查明澈究實無以昭核實而儆將來合就抄禀札飭札到該縣卽便會同德正巡官將此案始末情形詳細查明據實禀復以憑核辦 
［P>女子與印捕衝突　　前日午後四點三分鐘滬寗鐵路頭班火車由寗抵滬有一年近二十歳之女子由南翔附車來滬至車站外界路立於電車軌道相近雇車適有一電車由西而東八十一號印捕驅趕女子遠離軌道正指揮間不知如何觸及女子之臂女子以該捕迹近調戲與之爭論旋又有一百十四號印捕横加干涉該女子以旣立電車軌道之外印捕不應爲無理之干涉取出紙筆欲抄二印捕號碼以備控告一百十四號印捕大怒欲將女子拘入捕房爲先發制人之計該女子以未犯警章不允同去正固結不解間適有一百七十四號西捕經過其地詢悉情由卽將該女子及二印捕併送捕房捕頭以該二捕不無鹵莾略予申飭復向女子安慰數言了事 
［P>九畝地將次變賣城自治公所董事議將老北門内九畝地空地歸公召變以充改良監獄等事之經費業已禀官核准兹有某商擬購此産已向自治公所議價不日成交昨日所董已傳諭二十五保四圖地保及九舗地甲着於八月初一日止午五時在大境地方伺候隨同察勘該處地址 
［P>捕房對付犯人之新章　　代理英美總巡麥高雲擬定新章示諭各捕房辦事人員略謂嗣後凡犯案人犯著於未解公堂公前先送至打様房認明面貌然後解送公堂請究一經訊實再行攝影留查至馬夫雉 
 
 

Page 19

 
 
 [Ｈ>第二張第三版 
妓違章或傳單或存洋保出均未便認面著各先打手印以便稽查並諭西探惠爾樹專司稽察業已通飭英美各捕房於西歷九月一號（即二十八日）起一律實行 
［P>妓院外交之恐怖　某西人昨至香港路九十二號粤妓院内直入臥房倒臥床上突出六門手槍佯作自撃之狀該院鴇妓見而駭甚上前奪取該洋人以其不應攫取手槍肆行兇毆該鴇即喚同巡捕將該洋人拘入捕盲捕頭諭令存槍開釋候飭探查明核辦 
［P>城内監犯寄禁○本縣翻造監獄曾將内外監犯寄禁華婁縣監已誌前報昨日又將監犯朱文玉劉郎弟王新生俞金琴王陳氏陳拜記項阿四張永貴趙阿大張福根康合興陳金成等十二人備文飭役解送青浦縣署寄禁 
搶匪監斃○沿途攫物案犯陳阿連業由本縣田大令訊實申解司府發回監禁前日在監病死當由大令禀奉滬道札委海防廳查司馬蒞驗旋經阿連之兄陳玉生禀求自行棺殮司馬准之 
道批彚録○劉陳氏禀批劉聽泉以貧窶起家忽成巨富支親斷絶門祚凋零作牛馬以終身一毛不拔抱螟蛉爲已體四顧無依以致屬纊未寒爭財興訟遭家不造多藏厚亡蠅頭覔利於生前雀角相持於身後披閲來禀良用惻然究竟該氏所呈是實是虚無從揣測候照會地方自治公所總工程局刻日會同上海縣詳查劉聽泉遺産若干因何涉訟速擬辦法會同禀復以憑核奪合盛元等禀批候彚案追繳清摺附壽豐等禀批禀悉候彚案追理黏單附源成會等禀批准立案候彚核辦理黏單附姜渭濱禀批被告王杏生等前據縣詳批廨交保飭赴浦下塘工善後局清理時閲半年何以尙未理結仰上海縣照案催董理復察奪盛林生等禀批此案前據縣詳業將該民等禀詞批縣澈查訊究仰上海縣遵照前批辦理具復志成信禀批准對帳核算並將欠欵從速清償爲要 
一路巡局批詞○吳松濤禀批前據該生來禀業經批飭不准在案該生竟不自省悟猶復摭拾浮詞一再嘵瀆實屬刁健着即傳諭申斥據禀仍不准徐生林禀批據禀婦人阿金姐欠洋圖賴屢索不還着候飭查傳案訊奪李海河禀批蕭姓一欵旣由該民爲陸金生代借陸又何能爲該民作保且此二十元借欵陸姓又何以僅用十二元轉出借據交爾收執該民等譸張爲幻殊屬可惡惟據禀稱陸金林恃蠻圖賴應候飭查博案究明察辦抄據存商人汪瑞甫禀批房主翻造房屋本非扭户所能强阻惟黄姓市房旣租與該民開設飯館應先由兩造商妥再行興上方合情理據禀節届中秋店業遽難停歇亦屬實情着該民邀同原中自冋黄姓婉商辦理可也 
［P>南市私刑弔打○通義草帋棧執事吳禮仁前將永和帋店出店顧八根扭至工程局控被顧糾合同業店司某某等四人在棧賭博以致棧内失竊大洋二百零七元小洋十六角並稱顧是夜住宿棧内情實可疑訊之顧堅不承認判顧押候查辦在案兹吳又投局聲稱刻由在場同賭之徐興國央人理勸自願認賠洋五十元商人已允了結請即將顧開釋旣吳又與徐與國等數人到局吳稱徐先已允貽洋五十元出立期票兩帋嗣忽悔賴請爲追究徐供被吳私刑弔打勒寫票據幸有巡士救護得以解案求恩訊究湯裁判以吳先報失洋二百餘元忽允以五十元貼補了事始終欺詐情節顯然復敢擅用私刑不法已極判戒貢二百下具結限交帮兇之關勝到案嚴究顧八根帮同行兇亦有不合戒責五十下趙阿鳳吳光林訊明無干一併斥退徐出外個示 
儘可充公○致遠輪船小工陳招江前在該輪拾獲嗎啡一瓶託馮小狗轉托姚阿三兜賣於藥材掮客某甲得洋五十五元事後馮僅給陳洋六元餘被串吞致在茶肆内爭閙由工程局偵探解由裁判員訊明判陳管押飭馮繳還洋三十元著姚尋交該掮客候訊在案兹馮已將洋措繳姚則抗玩如故昨又復訊判陳押七天馮姚各押三天繳呈之洋一併充公 
清理帳欵○大來煤炭店執事李擷芝將伊夥胡松年扭到工程局控被經放客帳銀二千餘兩吞用不理出有票據折銀一千一百零三兩業已逾期仍置不理經湯裁判訊據胡供所有經放之蕪湖帳銀三百七十九兩可以收回其餘係陸續經售貨物所虧宕判胡交保限十天先將帳面收清再限三天理清欠欵 
打放竊賊○公共公廨寳讞員函送竊取南市滬嘉鐵路車站旁梁桂芳家小車之陳洪才唐益林兩名至工程局經陳裁判集訊陳等供稱共有四人同竊判各戒責一百下從寛斥逐 
［P>閘北原告自誤○眞如鎭鄉民嚴悦卿日前至巡警總避控姪嚴杏松嚴梅生掘毁竹園等情迭經警法科飭傳原被投案質訊詎原告一再諉延不到昨經孫裁判飭傳被告到案略訊一過判將案註銷杏松等斥退 
不避嫌疑○劉古松扭表兄陸永寛到四路分局控被拐匿其妻張氏昨經黄巡官提訊陵供因劉不顧家用並欲將兒女價賣故由小的將表弟媳送回原籍巡官以陸干預非分秒知避嫌判交保偕劉同回江北找尋一再逃逸○江北人戴懷良聘定王子安之女龍女子爲媳前因王縱女與已革巡警丁冠英嬚議偕逃由戴控奉四路一區黄巡官訊實勒交其女到案交戴具領不料該女復於前日捲取衣飾潛逃無蹤戴復投局控訴諭候飭提王子安到案質訊核辦 
抑何疏忽○周明良住居富家里後面娶有一妻一妾其妻魏氏前日忽被侯阿二誘逃而其妾李氏又被陶阿二拐匿周卽投控四路分局进請提究昨經黄巡官盆提侯阿二到案收押候補提陶阿二質訊核辦 
［P英租界>殃及比隣○昨日天將黎明時北浙江路第一百零八九號門牌戴春林香粉店起火殃及比隣振記板木行巽源烟紙店兩家樓面共燬房屋四間旋由捕房派探揚掌生與十八號西探往查起火情由禀候核奪 
男女並獲○甬人馬玉相之妻王氏與同鄉人孫玉棟私識已久前晚孫往續歡被馬偵悉闖至姦所將男女拿獲扭至捕房昨解公堂訊供屬實判孫押兩月王氏押女所六禮拜 
馬夫還押○馬夫王阿三因撞斃氯子桂之二歳女孩蓮鳳由廨將王收押着令酌給撫恤在案昨由捕房解廨請爲復訊中西官判仍還押候下禮拜二解堂訊核 
凌虐婢女○住居新閘路之張小萬因將婢女毛金花時常凌虐昨由捕房派探將張與婢一併拘送公堂留候查明於下禮拜二訊核 
不理欠欵○同康洋燭廠主朱衡宜因不理美商同孚洋行欠欵被控昨經公廨傳案判朱交保候訂期會訊 
連環控訴○新閘成都路五號絲廠用人張竹山控女工吳沈氏竊取絲　而該氏控告朱阿增到家私抄昨由包探將氏與朱一併拘解公堂訊究中西官以朱不鷹至氏家私抄着罰洋三元充公氏押女所七天以儆竊賊收押○察金氏控王康萬行竊衣服十二件由探將王查獲昨解公堂訊實判王押六禮拜着原告交還當本領贓 
是否圖竊○姚桂元腰懸銅牌冒充自來火公司内用人掩入南京路十五號洋房内圖竊花瓶適被包探葛祖元查獲昨解公堂研訊不認判押候查明於下禮拜四再行訊究 
不認行兇○總巡捕房七百四十二號華捕控張友根無端行兇昨由包探將張解廨訊供推諉判令退去候查 
小孩犯竊○頑童吳金寳竊取某姓衣服由探查獲昨解公堂訊明判押改良所一月 
 
 

Page 20

 
 
通犯復來○過犯吳阿惠沈文卿陳生亭均潛人租界由探一併查獲昨解公堂訊明判吳沈各押西牢三月陳押一禮拜期滿仍一併逐出租界 
包探獲賊○秦阿桃竊取高易洋行内板木由法包探查獲昨將秦送至公堂訊供屬實判帶回法捕房押一禮拜 
［P>美租界乘車跌傷○楊順金前晚乘三十號電車至西華得路小菜場一躍而下跌傷面部由捕送入捕房轉送醫院敷治 
汽車傷人○王梅順昨經百老匯路被某西人之汽車撞傷甚重由該西人車送同仁醫院求治 
婦女胡閙○北江西路一百九十三號住户馮陳氏昨至捕房報稱被一百九十四號隣婦紏衆來家胡閙並攫去金圈一付捕頭飭探查得釁起曖昧斥不惟理 
婦人被毆○吳淞路五十二號毛吳氏昨向王阿毛借洋無着反被逞毆投報捕房請究捕頭飭赴公廨控告 
遺失提單○汪桂林昨日在途遺失提貨單一紙報請捕房飭探訪查 
［P>法租界希圖訛詐○近有王嘉福周時堂二人謀充東方公司碼頭小工頭目業已被周所得王頗不樂忽于前日自持小刀向腿上連戳五刀僞招周去收領借洋迨見巡捕即將周扭住大聲呌喊被周戳傷當由巡捕將周拘入捕房經補頭詰知此事眞相後送醫院驗明確係自戲遂將牽涉之牛老三王小四子等一併解廨請辦判王枷號兩禮拜押兩月生玉無于開釋 
來歷不明○小車夫傳榮維前日載運油布一大綑羢毯三條書有火車站八十七號字様巡捕知其來歷不明拘捕解廨請究傳供由一不知姓名之人所雇其人尾隨在後迨見巡捕拿人彼即免去判押十四天贓存大自鳴鐘捕房候領 
領回小孩○男孩林寳寳陳阿才皆因與丐賊爲伍由捕拘廨判發善堂留候家屬認領在案前日有人欲領陳阿才爲子林寳寳之父林雲岩亦訪悉伊子發堂役廨求領判林給其父領去陳阿才着送寗波會館轉送回籍交伊父收領 
[淮安府中學堂伍嶲義君頌揚鏡面散善治面上百病果然立奏奇功]  
人壽醫藥室餘年醫學先生惠鑒鄙人面上素有紅瘰斑點百藥嘗試苦無一效每一攬鏡　自慙恨前於正月間郵購尊製雙料鏡面散一料如法敷擦旬日感一月痊果然立奏奇功不獨紅瘰斑點悉行去凈而近時面色紅潤姣嫩迥非昔日之不揚蒙恩殊深理當鳴謝用誌數語請登各報以彰保證庶海内外諸君有抱面上雀斑酒刺粗皮汗斑紅瘰斑癬烟容粉刺瘡疤滯氣等症俾得同霑惠兩澤也（下略）淮安府中學堂伍　義上言庚戌二月廿五日郵局掛五八四號原信存在案頭購者儘可取看沈製雙料鏡面散售價每洋兩瓶每料六瓶洋二元五角單料每瓶二角半每洋五瓶人壽醫藥室開在上海山西路即盆湯弄大街集益里二弄對門上海只此一家各省大藥房均有寄售如無寄售之處由郵政局購而妥且速再外埠未設公售處如欲經理可函訂章程有特别利益北京經理處在前門外華英藥房四川成都中法厦門中國藥房各省大藥房均有寄售 
[光緒朝東華錄三版出書廣吿] 　 
此書由本公司延請通儒編纂自去年出版風行海内計全書都四百二十萬言分裝六十四册其内容特色如電奏電諭之緊要内政外交之奏疏甲申甲午戰事之始末戊戌庚子政變之原委官制之更張條約之改訂邊防之布置以及河渠鹽漕商務稅項無不原原本本瞭如指掌惟續添預約早經吿罄而踵求函詢者尙絡繹不絕本公司以此書爲一朝掌故所萃現値學堂將次暑假敎員學生正可籍此數十日之餘閒以爲攷求研究之助爰趕緊三版印竣並自登報日起至七月底止每部照定價十六元減收半價八元立取全書過此則仍照原價發售此係本公司特别亷讓冀略有貢献於學界尙望速來購取勿再失之交臂是幸外埠運費輪船火車已通之處每部一元未通之處一元五角陜甘雲貴川五省加倍上海棋盤街集成圖書公司總發行所 
[瓣香廬驥製半夏之偉力]  
凡購半夏○附近假冒○郵票槪作九五○信内勿私封鈔票○如由民局○郵局先寄一信關照 
夫肺居中央之要道爲五行之長呼吸之原肺氣充足則五臟皆受其益肺氣不宣則百病因之而生而咳嗽之傷人肺部耗人血液震驚五臟牽動百骸若不早治爲促壽損身之第一大害本廬創製清痰半夏功能潤肺益氣止咳平哮並可當面試驗痰化爲水無論初咳久咳乾咳痰嗽老年氣短產後痘後文痴武癲痰厥痰中久咳失音久咳成癆猪癎羊癎急驚慢驚痰遏氣喘破金見紅因咳遺精久咳不已肺痿腥痰痰壅聲嘶痰火氣鬱痰迷心竅等症只要將半夏二錢搗碎臨臥用白開水送下縱使已達十分危險和緩束手亦能保轉危爲安之效奏起死回生之功有止咳消痰之偉力寰地球實無其匹中國二十二行省以及東西洋各國到處無不歡迎非具此偉力豐功曷克臻此爲此登報廣吿海内外患病諸君幸勿觀望致貽後海每大盒洋二元四角小盒洋一元二角每料六大盒洋十三元二角批發另有定章信内萬勿私封鈔票郵票致受重罰宜向郵局兌匯票郵費必須付足附近假冐必須認明驥雲氏肖像五開間門面方是的眞上海盆湯衖過絲業會館寗波路口五開間門面崔氏瓣香廬總發行所驥雲氏啓製藥所仍在北京路根德里内 
[壯陽寒谷春生丹強體種子確有實濟]  
感謝上海鍊雲藥房參茸海狗腎壯陽春生丹酒强體得子之功附告價丹每兩二元酒大瓶四元婦科必姙丹每料八元此三種眞聖藥也 
鄙人自幼身體瘦弱比及力學之年更患傷寒大病繼而變爲瘧疾以致雪上加霜發至三年精神十分痿頓腰酸背痛耳鳴目眩精竭陽痿由漸而劇最恨者常患遺洩之症各處曾求名醫診治服藥已有年餘仍無見效自思年未四旬身體如斯敗損育子勢所必難諺云不孝有三所深慮者尚乏後嗣又恐不久人世罪莫大矣去年春間幸居鄰徐元孝兄到敝處談及上海三馬路鍊雲藥房參茸壯陽春生丹酒治虚損癆傷夢遺滑精等症服之立見奇功何不試服彼說同事張友前數年亦患精竭陽痿咳嗽吐血危險之症一服該藥房此丹後身體頓時强健漱血亦止所以知春生丹酒功效甚大余一聞此言即託郵局信購參茸春生丹雙料十兩壯陽春生酒二大瓶如法試服不三日果即神清氣爽一道煖氣從頂門散及四肢其陽頓興益信此丹與酒功大效速又往郵局向該藥房接購春生丹一料酒四大瓶半月間自覺面轉紅潤胃納亦旺就此百病漸除身壯體健精固力强大非昔比但思余體旣强内子經水未調又購該藥房婦料調經一索必姙丹二料囑室人按服最喜藥未服半内子果懷六甲於今春三月間産得一雄不禁喜出望外强體得子全賴春生丹之功此丹此酒者眞補身健體之秘寳壯陽種子之仙丹也世上有此聖藥何患伯道無兒余深感該藥房製藥之精有回天再造之功愧乏瑤報特登報章奉揚爲告同病者請即購服勉受無窮之苦永除沉痼從此同登彼岸方知余言有徵也　 
杭省回回堂前萬源綢莊陳增耀拜登 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[全昌　自製金銀離鼻眼鏡]  
專售金鋼鑽珍珠寳石自製精巧光滑工細各種金銀眼鏡又新發明離鼻眼鏡可免壓鼻生㾗鈎耳生厭種種舒服折脚眼光鏡異樣玲巧簡便並經高明光學醫生考驗格致晶片黑白藍片近光老光平光均能保護目光如配鏡片有光線表校正其價格外克已若配眼光分文不取珠翠彈簧眞金耳圈每副十元翡翠紅藍寳石洋鑲眞金戒每只八元半眞金挖耳每支三元以上之價均是起碼各式鑽石珠寳洋鑲金銀首飾風凉頭針揷針等類一應俱全花色繁多不能細載眼鏡首飾均用本金足赤煉就倘有毁爛原金仍可收回兌換如來樣定造樣式無有不能劃一不二老少無欺上海二馬路西跑馬廳電話一七零四分設蘇州閶門外馬路 
 
 

Page 25

 
 
[屢試屢騐痔瘡第一靈丹]  
辦香廬驥靈先生有道僕多年痔患時而痛癢時而膿血行動旣多不便坐臥更覺不安閱報悉先生法製化痔仙丹功效甚奇奈僕曾服過各處馳名痔藥照時稍愈不服卽發故心甚猶豫後遇同學張君述及渠患痔近二十年管生四處發時覆臥痛哭百藥無功賴服　先生化痔仙丹而瘥至今未發余乃於二月間寄洋二元購化痔丹一瓶去管膏一瓶不意時値春分其發尤劇肛門腫爛被褥膿血殆遍一星期中日夜如刀割針刺雖受慘刑未必過此甚至聲嘶音啞但求速死忽接到先生寄來妙藥立即外塗内服居然苦有神助約一刻鐘卽安然睡去醒後大便毫無痛苦非常爽適及拭凈時痔管觸手脫落從此遂獲全愈製行房後此症必發今多未次見復萌一時僕之親友鄰里同病購服者雖其間輕重不一然服之無不奇功立奏有口皆碑屈指計有十七人之多眞是屢試屢騐治痔第一靈丹爲此馳書誌謝請代登各報爲禱河南鄭州榮陽縣城内農桑學堂王壽嵩頓首○原信有郵局圖記爲證謹存本廬案頭任憑購者閱看○辦香廬驥雲氏發行所在盆湯弄過絲業會館寗波路口五開間門面内 
[治牙聖手]  
治牙一道萌牙於泰西我國近亦盛行上海業此者指不勝屈常有旣鑲後逾數日或數十日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙各具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意謹譔數語敬爲有牙患者告　沈仲禮龐萊臣周金箴朱葆三同啓 
[德記洋行經理胡禮號衛生衣絨廣告]  
茲美國胡禮號廠所造衛生衫褲及衛生絨等料暢消中外向推獨步是歸本行獨家經理以來精益求精式様亦隨時翻新定貨加領接袖隨客所宜本行更備有現貨賜顧者祈請　駕臨敝帳房接洽可也　四川路七十二號德記洋行啓 
[善除痔瘡]  
僕少有痔患初時核起無甚苦難親知亦言此非要症夙嘗聞諸野老云大江以南十人九痔以其地屬澤國積濕使然也僕因是並不介意嗣後茵結愈大肚門内外拖累難堪非血水迸流沾衣漬袴即發腫作痛碍坐難行備嘗不便之苦况乃始問醫覔藥冀得脫離苦海而卒無一效若用剪割之法又慮眼前受禍時常沈悶計無可施屢聞彭壽堂有内服外治化痔靈丹妙藥試驗多人乃託友代購並囑他定須到上海抛球場南首河南路三層樓七號洋房廣東彭壽堂字號非與該堂有莫逆之交也實欲將靈妙二字作一實證其人唯諾而去未幾持該堂化痔丸及痔瘡外治妙藥各一大瓶至啓緘視單即將外治妙藥試用晚膳臨臥便將此痔丸照呑一服次日覺得血水收歛早晚仍照份單搽服至明日又覺得菌核軟縮如枯萎之狀因連次試服藥盡續購服至十餘日以手摩撫頓覺平復如初私心竊喜逆料其能脱根而特未取决其後之必不發也於是外治停止内再服丸一大盒而藥罷迄今半年從未一發倩人視之則根蒂盡脫矣靈妙二字豈虚語哉　白鶴港孫沛霖識 
[沙得利工程師廣告]  
本行開設上洋英大馬路口第二十號門牌天津紫竹林已有五六年矣專精測量繪圖將産作保以墊銀監造中西各種房屋廠房棧房學堂營房戲園碼頭橋梁及一切諸等工程倘蒙　紳商惠臨事無巨細莫不竭誠相待所委工程力求完善佣費從亷而辦事比衆格外週到 
[包醫白濁瘡毒]  
誦清堂藥室○包醫毒門○王道妥當○住二馬路石路西○鏡中天照相館東首 
毒門各症市上所售各種丸散甚多往往一無效騐若用輕粉升提害人非淺惟本堂○胡蒓香醫士在申臨診多年遠近信服無論危險重症如久年淋濁以及楊梅結毒透頂落鼻他家所不能醫治者均可包醫包愈出立保單永遠斷根照常生育如有的保可以愈後受謝並非霸藥欺人者可比也　門診四角○包醫面議 
[老聾竟能復聰]  
市上耳聾丸藥極多○當推二馬路西鼎興里京都天寳齋爲第一○僕已親自試過○方知眞實效騐購者留神 
大凡有一病必有一藥有一藥必除一病如服不見效者卽非對症之藥雖化費千金終難取效僕年近五旬兩耳重聽已七年矣遍訪良醫盡服諸心毫無影響於是聽天由命不望復聰矣乃去歲偶觀輿論時事報見京都天寳齋吿白云萬國九洲耳聾第一聖品除耳聾極妥極靈即由郵局匯洋藥元購耳聾聖品兩料按日試服果覺身體漸强兩耳稍聾又續購兩料虔拾呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹吿同病者哉　南京四牌樓陳子祥謹啓 
[南平知縣王大令讚生髮膠靈如仙丹]  
福建延平府現任南平知縣王擴中大令於十月初九日來信云○謹啓者夏間託便友詣寳室購生髮膠二瓶搽後捷如影響蓬勃叢生從此無頭童疎秃之虞效如仙丹感佩之至無如藥膠用罄髮欠加長茲奉洋一元請再付二瓶爲要順此鳴謝並吿同胞無論男女病後產後陰虧血衰氣虛脫髮疎擇者用此膠包可藥到髮生售價每洋二瓶每料六瓶二元五角上海山西路卽盆湯衖集益里對門人壽醫藥室照錄原信留存購者儘可索看以昭生髮膠靈驗之鐵案○各省大藥房均有分售愼防僞藥切切注意北京前門外華英藥房總經理 
 
 

Page 26

 
 
 [HH ] 
專件 
 [p>贛撫馮中丞發交諮議局提議案二續 [p>一民政甲提議統籌全省巡警經費宣統三年即預備立憲之第四年查照清單應籌辦鄉鎭巡警惟現在經費支絀文告督催終恐無濟第就各屬城廂巡警而言年内尙難一律完備更可能惟及鄉鎭然部限綦嚴不容延缓惟是籌備各事無不以經費爲根本如經費不能籌定縱使暫時摺拄必難持久自不能不籌永遠之策今若仿照奉直等省辦法按五十户出一巡警經費試以巡警每名月需餉銀四兩按户分攤每户僅月出銀八分貪户免繳由富户共同擔任其議是否可行抑或按照地丁一兩帶收串捐八十文糧米一石帶收串捐錢一百二十文以充各廳州縣巡警歳入經常的欵雖辦法與前稍異實則按粮帶收與按户認捐亦無二致以視前説孰爲簡易又查各縣有户甲長册書里書各費亦出於各糧户捐助近於陋規該户甲長所辦者乃推收過户兼及飛洒之事各屬雖不盡同然能以此化爲巡警經費似可不勞而集且巡警本有調查户口産業之責以此易彼化私爲公兼可除弊以上三策何去何從惟諸君决之 
乙提議劃分巡警區域巡警爲内政要端自應劃分區域庶幾若網在綱有條不紊現擬遵照部章每章應設警務分所一處置警務長一員大縣劃分八區中縣六區小縣四區各置區官一員屬於警務長及本管之廳州縣統轄於巡警道以期劃一第東西各國巡警區域係按户口爲標準現在户口尙未調查確實應否仍照習慣以地方村落大小劃分抑别有支配之法幸籌議及之 
丙提議限制錢店妄出錢鈔江西錢店發行錢鈔漫無限制如資本僅及千金而出票竟逾萬數散用市上一遇倒閉商民無不受累甚至有居心險詐以倒騙獲厚利者旣妨營業復害地方亟宜妥籌限制之法如開錢店者除先將抵當金呈騐外再中商會按其資本之數目以定出票之多寡所用錢票或由商會蓋章以杜冐濫倘有架空倒閉商會亦須同負責任似此嚴加限制則奸商不得肆其譸張商界不至受其影響應徴僉議以待施行 
丁提議調查地方財政辦法地方公共事務視經費爲張弛非確實調查無以爲預算决算之標準查各屬地方財政或入欵向係陋規不便開列或出欵向不實報時有增减或善堂欵目民捐民辦不欲上聞以致統計調查未得確數自治端緒紛繁非欵何由集事欵非核實事難責其效果諸君子力謀公益同具實事求是之心應如何督促统計員紳妥訂手續認眞調查以袪積習而裨要需亦今日之急務也 
一案業 
甲提議築提開墉以興水利查江西全省河流皆匯於彭蠡僅恃湖口爲尾閭每遇江水盛漲非特内地之水無從宣洩甚且江流倒注時有衝决漫溢之虞濬湖之議因費絀難以實行則設法補救自以修築墟隄爲當務之急查光緒二十八年前農工商礦局詳定振興農利章程惟官爲提倡尤賴紳爲董勸較易信從贛省民修墟隄向係富民輸資貪民輸力辦法誠善似應於農隙間暇之時爲未雨綢繆之計又各屬除沿湖十四州縣外大半皆爲山田陂塘無多不足以備旱乾而資灌漑良由農民狃於近利未肯舍田鑿塘旬月不雨池竭泉枯千里石田良可憫歎嘗見湘鄂由農十畝之間必築一塘雖遇小旱不致爲災成效昭然不難取則事關水利原屬自治範圍規畫經營願聞閎議 
完 
小説 
 [p>奇情小説鸚鵡禪十霍蘭德夫人有三女。瓜年已及鸞鳳鮮儔。或門第相當。而才望之相期未愜。或風流可許。而詩詠子矜。不免有少年浮滑之譏。爲之母者。能不關心是日。念會塲之中。不無因緣。因介紹斐德蘭入會。聞琴宜之議案决。更宣言曰。明日之會。男子之與者。寥若晨星。妾已往召基拉爾。斐德蘭彼允來會矣。綺利斯袐夫人曰善。彼固縉紳之裔。且姿容俊逸。翩翩佳公子也。霍蘭德夫人曰。雖然琴。宜果來妾甚望彼不與斐德蘭爲長夜之跳舞。其意。蓋有在耳。 
而孰知青萍結緑。到處爭售斐德蘭斯時。方傾情於琴宜。其目中更無餘子。有意栽花。花偏不發無心插柳。柳自成隂。此月下赤繩。果孰爲繋之孰爲維之。是亦至不可解之一問題矣。 
商議移時。會塲之布置。大略已定。衆夫人各鳥獸散。辣特而姊妹。亦自亞什墓側。穿林間而出。由故道。相將歸家。道上兩旁多樹。深深密密。如青色。屏障。行人對之。無不怡然自得。少頃。已至其家。辣特而在前。斐德蘭與琴宜在園中。遥見之。以目琴宜。自林密處繞至一園亭後。時則倚欄並語。仰視林鳥。俯觀池魚又時則席草地而坐。微風吹面。清響盪胸。以爲佳期好。友。實賞心樂事之極。生平未曾有也。 
先是琴宜在倫敦帝國大學肄業。文名鵲起。一時有不櫛進士之譽。慕其才者。爭相交結。而琴宜故。矜尙。雖有時隨波逐流姑。爲酬答然睥。睨一切但覊縻之而已。有一友同學。爲總角交。於琴宜頗示殷勤。琴宜亦嘉其。篤厚。深契之休沐之暇。時相過從。每長談竟日娓娓不倦。雖管鮑范。張之交無以喻也。 
一日。同遊。於野。時當暮春。紅酣竹外之桃。緑舞亭前之柳。極目江山。錦繡一片。至某所。有小園數畝。中植花木甚多。紫燕雙雙。棲於其上。其友指謂 
 
 

Page 27

 
 
琴宜此情此景。我與卿俱當記取樂哉樂哉。今日之遊也琴宜頷之雖未有一語及他。然彼此忘形。婚姻之約。爾時已相許於心。過此以往課餘茶罷。必形影相依。旁觀者竊竊私語。固百口同聲謂儼然一對鴛鴦矣。 
國外新聞　 
 [p>俄相將赴遠東　　二十七日倫敦電云據泰晤士報聖彼德堡通信員電稱傳聞俄國首相司徒來賓擬赴遠東增進黑龍江鐵路所過區域内之俄國殖民事業 
 [p>奥國更換遠東武隨員　　二十七日倫敦電云據維也納電稱奥國陸軍叅謀部之陸軍大尉法倫兹泊氏已簡爲北京東京之武隨員以繼以里茄買泰之任 
 [p>華員赴英監造巡洋艦　　二十七日倫敦電云水督李氏已抵愛斯維克監造中政府所定之巡洋艦一艘 
 [p>奥意外交官互會　　二十六日柏靈電云奥國外務部大臣與意大利外務部大臣於今日會於薩爾堡 
 [p>德皇偕后冋京　　二十六柏靈電云德皇后已於今日回抵柏靈云 
 [p>居留島問題之糾葛　　二十六日柏靈電云土政府照會保護居留島之四國反對居留島選舉事宜並要求列國設法消弭戰禍 
 [p>英士官竟充細作　　二十六日柏靈電云德國巴克姆所獲之細作二名聞係英國士官 
 [p>高麗路電將來之處置　　據某日報載稱東京官塲漸信高麗之鐵路將由南滿洲鐵路公司購入半島之路政將委該公司管理傳聞日政府於實行併吞韓國之時將向大北電報公司提議購回該公司在高麗海峽所設之海線今韓已併於日本高麗海峽之海線若爲外人掌握則日本於交通事務實大有隠患云（以上譯字林報） 
來函 
 [p>中國青年會半夜學堂國文科弁言　　光隂舉學問爲世界最寳貴之物廣告旣詳哉言之矣光隂之貴貴在求學求學之貴尤貴在求基本學基本學維何即國文是也試親歐洲人士亦嘗亟亟焉研究他國文字矣然根柢之學尤注重已國文字日本雖事漢文而和文亦何嘗輕忽我國少年輙以不讀洋文爲恥而於國文之通順與否在所不計舍其田而芸人之田計亦左已本監院有鑒於斯特添國文一科敦聘績學十周君聿溪爲敎員潛心敎受不僅保存國粹實欲使我國青年人人具有國文程度以爲基礎然後再誦洋文以爲輔助庶幾雙軌並進無偏倚之害其國文科中如信札習字作論雜著等由淺入深悉臻美備有志嚮舉者尙望從速報名即在從事洋文者亦當兼習中文中西一貫進步較速願與向學諸君共勉之再官話科亦國文之一凡有政界思想及與仕宦交接者皆當預備練習且中國幅員遼廓二十二行省方言各殊欲融化省界須從統一言語始則官話斷不可不講求也故木學堂又添設官話班有志上進者速報名是幸庚戍仲秋本夜學堂監院謹啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
