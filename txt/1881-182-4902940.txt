# 1881 - 182 - 4902940

 

Page 1

 
 
[夢迹圖出售] [  㸃石齋主人啓]  
　　夢迹圖一卷為長白紹葛民方伯之尊甫夢迹先生自集其成童以後事記之圖之計十七幅以公之小像殿之共十八圖圖各有題詠書畫皆極精妙本齋以西法照相石印成書與原本絲毫不爽刻已告竣卽日出售計一本收回工價洋三角五分售處仍照舊例諸君幸卽賜顧為盼 
[殺人媚人說]  
　　交隣之道古者以盟會而今也以通商事雖不同而其意則一要不外乎小大相維而已東遷以後列國紛爭華夷擾攘而方伯連帥之制闕而不存弱小之國應為强大兼并中原之封患在戎狄窺伺於是以一大國字衆小國以衆小國事一大國而奉之為盟主凡有侵伐會盟之事惟大國之命是聽其間救災恤鄰稱義舉焉蓋王降而霸自平王遷洛始也惟是王室陵替威權不行諸侯戰勝攻取日益紛紜乃重　盟主之糾合使之無詐無虞同好同惡是以霸者之號令比盛於王朝而小國之事大亦幾幾不知有王矣晉有爭承之鄭伯魯有徵牢之句吳不得為敵體也然亦時勢使然以古例今殊非合轍也蓋春秋無王大國僭禮弱小之君存亡繫之為之附庸視之臣僕亦所不恤且同在中國王靈不及分則不能自保合之足以禦夷故盟主之權獨尊齊桓晉文一期會而諸侯皆至可也若今日之勢則不然地分四洲非同居中國也易摟伐為通商利之所在人必爭趨茍有謀取某國者諸國皆不願也越海控制舟輪之便自古所無然究地勢懸絕不能連屬英之於印度收其利而弗居葡之於巴西王其子而被逐蓋不可取也不然隅非利加及印度洋之各島泰西經營人矣何為僅立埠頭設防營哉以此言之今諸國之所覬覦者非地也　利也既不欲取其地則小亦何畏於大乎故列通商者皆平等也茍自視弱小而以得事大國為幸事　求媚焉微特辱國抑取憎於同盟矣嗹馬壤地褊小實為歐洲之同列瑞士鄉官理事得與民主相頡頑此無大小之明徵也以古絜今并不若古之猶分五等爵矣然則今之各國茍不恤國體而徒自求媚於人無益也奈何高麗之殺其民以媚日本也夫日本與高麗通商約內有日人准在高麗內地遊歷之說然則亦服日本之服而已何為易高服以游也既易高人以其服是而髪非捉之撻之亦何足怪多來府明知開罪日人釋之送之且將選事者責之諒日人亦無他求蓋高人雖有鹵莽之失而日人之遊戲咎亦自取處此事者兩得其平可也不謂日本領事欲貸其一死而高官偏不使之生復函方達而囚首已殊何其速也夫高之於通商是是非非莫衷一定此府官殆以通商為是故媚於日人乎然以殺人媚人雖古今大奸大詐梟雄桀驁之才亦不忍出此而府官乃能忍之此殆高麗之能員乎吾初不解彼之刑制何如地方官擬議人罪不待申詳而卽可行刑異矣無乃急於媚人不暇循例耳自是厥後撻日人者死無赦茍從其輕而僅罵日人也罪亦至於流矣倘從其重而竟殺日人也罪且極於族矣高麗雅不喜通商時論惜之今不得已而翻然變計矣惟其以通商為是故媚日人惟惡其民之不喜通商因而不敬日人故肯殺己之人以媚人府官若曰我不自庇其民以欺他國之人使四洲之上聞之皆樂至我高麗豈不大獲通商之利乎噫此交隣之道而事大之禮也吾竊思之高麗小矣然日本殊不可謂大也兩土對峙差如春秋之邾莒無分乎爾我也乃日本事事誇大深願高之為其藩屬而高人偏如此媚之豈其有句踐沼吳之心故使之驕以徐圖其後乃自儕於臣妾而不污也不然何其視人命如草菅也夫衛之殺孔達鄭之殺伯有皆以說於大國然繫乎國之存亡而後出此若意多之被撻揆之曹共公之觀浴蕭同叔之笑客怨孰大焉何意今日通商之局轉不如同盟之世耶語云能驕人者能諂人高麗前日之不欲通商其拒日本也失之太過故今日允其通商而其畏日本也亦為之已甚歟然日人雖有志於高麗而名實通商貿易往來勢無大小使繼日人而來者咸聞此事異時立約惟所欲為高人將何以堪之高之不國非中國之福也吾故於此事有慨焉 
[擇吉薙髪疏] ○禮部謹　奏為奏　聞事恭照　孝貞顯皇后几筵前應行百日禮節據欽天監選吉得六月十九日寅時致祭吉午時　皇上請髪吉應如所選於六月十九寅時行百日禮卽於是日致祭後午時　皇上請髪王公大臣官員及八旗軍民人等俱行薙髪所有穿百日孝人員於致祭後均釋縞素此後王公百官詣　几筵前時仍服青長袍褂帽摘纓其應行事宜由臣等另行具　奏為此具　奏謹　聞 
[曾俟近事] ○外國新聞帋言新定中俄和約於華四月十八日已在北京葢用　御寶矣此事本可早已定局因　大行皇太后大事致略延時日刻聞日內卽當遣員將和約齊至俄國曾襲侯卽當由英啓節至俄以便互換也又言曾侯在英京亦因　國喪不出門不拜客五月初一日英皇后誕日有格蘭未大臣請曾侯赴宴因孝服在身辭而不赴刻下已換青長袍褂不日百日之期將屆當可除服云 
[粵事彚述] ○粵東來信言前月二十四日雷瓊兵備道忽焉逝世又言粵東有甲乙兩人以賭博起釁乙遽發鎗向甲轟擊致甲身受重傷恐難保無性命之憂最奇者乙開鎗之地卽在按察司署前而兇手仍被逸去現在出有賞格內開有人將兇手捉獲者賞洋五十元報信者賞二十元期在必獲云又云前月二十六晚南海縣屬九江地方有盜刼一事緣盜等均着官兵號衣并委員衣服聲言南海縣飭其稽查盜賊者卽直撲一富家門門甫開人遂擁進無可阻禦被搶刼十一家而去臨行又捉數人同行至追者無人始行釋放現已呈明南海縣廣行文書以期緝獲然未識能破案否也 
[津沽近聞] ○天津本月初五日來信言美提督式夫脫抵津齊中美新定和約兩帋美總統業已簽字將來互換之後中美諸人卽當遵守新約也式君至津之日李伯相卽往拜會式君亦至督轅回拜旋至水師船上遊覽該船係福州所造編入水師營不時操演聞此船極為堅固與泰西各兵船無異又聞李伯相所用西人三名一人係美國籍二人係法國籍皆屬精明幹練之才三人均能製造船隻施放水雷開花等砲美國人製造水雷炸砲尤屬精 
 
 

Page 2

 
 
良卽天津鐵廠所造之水雷等件亦與購自西國者無少差別中國之於水師可謂蒸蒸日上矣 
[杭郡院試] ○浙江張霽亭文宗於四月念四日出棚首考紹興五月十二日考竣遂取道甬江按臨寍郡今寍郡考事已畢憲旌卽回省科試杭郡俟杭州考畢在省避暑一月再行按臨嘉湖也聞杭郡於本月十五日取齊十八日開考各學童生填冊仁和在初六日錢塘在初七日商籍則於初五日外七縣之應試生童齊至郡中租庽故學院前及運　河下各處考庽皆鮮虛地按本月二十日　國制百日期滿將來發案新進諸生可以吉服叅謁矣泮水采芹想見青袍掩映也 
[靈回籍] ○武林鍾雨辰學士在京供職多年去臘病歿京邸茲於五月中旬由其眷属扶柩回杭擇於五月十六日迎柩入城暫停下城之仙林寺設位開吊是日喪儀極盛職事人役約有百餘名惟因在　國制期內所有金鑼細樂雖備其物而不聞其聲最可慨者扶櫬無兒衹有兩家人捧一巨盤盤置孝冠麻衣及喪棒等事隨後緩行以代孝子蓋學士本有一子卽王賡虞侍郎之壻前歲囘籍應試卽經入泮於是年在籍完姻不意錦瑟方調玉樓遽召天實為之謂之何哉聞學士在都與夏子松少宰最為莫逆少宰於去冬歸道山亦在仙林寺開吊甫及半年而學士又設靈於此噫老成凋謝大雅云亡彼都人士當同深悼惜矣 
[寍郡火警] ○本月初九夜三更時分寍城全家灣新嘉泰拆兌鋪後進失慎火勢甚烈及各水龍馳救撲滅已焚去房屋十餘間幸是屋四圍墻垣皆固故未殃及鄰家也 
[耽酒失竊] ○寍郡湖西某甲者營中之馬兵也性極嗜飲非醉不已一夜酩酊歸家一人扶之入室謂其妻曰渠又醉矣妻意其人必係酒友不以為意甲呼妻備飯留與同食妻入廚執炊甲已鼾息如雷及飯熟呼甲不醒招其人已不知所往房中什物竟失大半惶急呼喊鄰人聞聲追赶已無及矣迨甲酒醒問是人蹤跡茫無所知然則耽酒者當知所戒矣 
[剪徑驚人] ○月初蘇婁門外鄉人某甲進城購物抵暮歸家行經沙河塘地方該處四圍空闊一水汪洋踽踽負重獨行正當夕陽西墜忽見一人從水中躍出蓬首裸體手持木棍遽作當頭棒喝相與格鬥比聞行人繼至其人驟作鬼嘯返身落河該處近傳有水鬼出沒於是行人驚疑不敢向前甲告以情由始各瞻壯結伴偕行云 
[誘姦幼女] ○蘇城榖樹橋某甲者年已三十左右向為樂部生涯其同居某姓幼女年僅九齡天真爛漫乃月之初間甲携果餅回家誘入臥室良久陡聞女啼哭呼救女父母不知何故入室看視則女已被姦受傷一時閧動隣舍縛甲解送吳縣署中邑尊詢悉情由將甲先行板責鎖押女則令甲出資養傷交其父母領回視其能否痊癒將甲再行定擬云 
[水巡獲盜] ○前報蘇婁門外沙河塘鄉人遇盜一節當經行人冲散該盜躍入河中匿於水底半晌探頭出水適為沙河汎巡船觀見不遽聲張俟其就深就淺鳧近岸灘攅入蘆叢始駕槳前往一聲捕盜衆勇畢集盜欲仍思入水躲藏而水已深不及尺欲待返身登岸則蘆林密若籓籬脫身不易由是巡勇上前如甕中捉鱉隨到隨擒并搜出身畔有利刃一柄卽時解由汎　綑送縣署云 
[賭量傷生] ○揚城卞有裕胡家麟幼同巷少同師長同業相得極歡然胡富而卞貧胡時周之雖飲食衣服亦可與共兩婦亦往來如姊妹十餘年從無間言前日胡自清江歸卞置酒為洗塵座有同歸之馬姓者以豪俠自命見席有鹽鴨蛋一碟因指曰似此鴨蛋如非鹽者我可食二三十枚卞亦少年自喜起而爭之曰我亦能時胡已醉亦自負於是共煮百枚三人分食之不能者罰以酒席卞馬皆如議乃卞食至二十枚卽稱腹漲氣懣赶卽停止呼號不已云腸斷矣終夜遂死卞之母及妻慟極因胡係至交不至興訟然聞者正當引以為戒也 
[魚膽傷人] ○漢口某洋行船夥前月初六日行抵江右小姑山下停泊旁有漁船捕得青魚一尾求售魚長可四五尺重約四十斤該夥以青蚨一貫買之命人割烹既剖腹夥見魚胆大似卵因思己素患目昏此必清涼當可明目遂生夻之不料夻後未數刻腹卽絞痛口作酸苦彌甚衆將魚烹就請夥同餐夥見魚畏腥異常立時嘔吐自此逢食便嘔腹雖知飢而稀粥亦不能進數日後變黃疸症頭面四肢盡黃嘔吐依然船既抵漢卽延醫診治詎諸醫下藥皆無效騐延至十七晚間斃命夫青魚胆未有傷人者豈此魚過大性有異耶或其病本欲發藉此觸動耳 
[火災倖免] ○五月二十二日晨九點鐘漢臯廻龍寺下首正街某姓紅紙店碎紙堆中忽起烟焰火勢上騰店夥隣人合力施救鄰近各店一齊閉門以杜乘機混搶并賴人手衆多當時撲滅店主驚猶未定忽被保正拘去送本坊禮智司發落聞因先夜該店聚人作葉子戲烟燼吹入紙唯至有此警故送官請為示戒諸隣人又責令建醮酬神店主不敢置辯擇於六月初一日延道士十餘名修醮一日以順衆意云 
[勘礦無成] ○福州船局近以快船尙未開造萬年清船又須鐵板拉好吊水缸下船方能工作故各委員無甚事事或往鄉間學種牛痘以博薪水或覔鉛鐵礦以圖利路日前學生等稟請黎星使往夏岡西陽尙干等鄉勘騐鐵礦黎星使立卽帶同員紳生　工匠人等乘坐揚武輪船前往艨艟耀采隨從如雲及到鄉間則石壁千仞肩與難行仍廢然而返鐵苗之有無多寡亦無從查悉前報所云某處礦有成色若干亦皆鄉人懸揣以報船局者現聞只與園裏村商買一區以期大獲利源聊補以前之糜費云 
[客途自縊] ○上月二十二日三更時金陵南門信府河救生總局右首碑棚柵欄上有一年少男子自縊幸被巡叚委員看見登時解下灌救得以復甦查其人身着紡綢長衫綢套褲元緞鞋知俟衣冠中人着將扶掖回局細加盤詰始知是下江籍因乃交現在安徽候補知縣特由本籍携帶衣箱行李各件趁民船前往皖江省親前一日船抵下關卸貨其人遂乘暇進城遊玩比及回至下關而船已開去不知去向非特衣物行李悉在船上卽用資零用身邊亦絲毫未帶又兼向來從未出門賦性迂拘金陵絕無一人熟識無處告借一時情急因圖自縊局員詢悉情由深為憐憫暫留在局小住數日另為籌畫聞已捐贈用貲令其搭船赴皖云 
[痴子殺妻] ○松江北門外賣花橋鎮有沈姓武生素患癇症時發時愈發時每欲持刀殺妻賴家人防範得免日前妻回母家祝壽沈又疾作濳自携刀赴岳家適其妻抱兒出視鄉景沈突舉刀砍去適中太陽穴妻方喊叫復被一刀頭顱劈破殞命母家人聞聲出視見人臥田間沈尙呆立於傍遂將沈鎖於屍足次早沈疾愈見妻殺死己亦被繫遂大慟曰誰將予妻殺却而繫予於屍傍家人知其疾愈將日昨之事告之後經親友責令厚殮其妻并服素一年了結殆前世夙孽歟 
[僕婢同逃] ○皖垣某姓主人在浙需次近遣僕某甲到皖接營一切既已料理擇於本月初二日啓行屇期人物日趨已上船擾攘之間該僕與一十九齡之婢不知所往四下找尋無着旋經人報信得婢匿所往見一小家門首坐一老婦人則惟婢携包裹二在僕不見其家欲將 
 
 

Page 3

 
 
婦送官經隣衆代求謂婦實孤苦頃婢謂借憩片時卽去非所誘也從其請而押婢回舟揚帆逕去僕非本地人將倀倀無之矣自貽之戚復何怨焉 
[諭禁訛詐示] ○欽命二品銜江南江蘇等處提刑按察使司總理驛務許為嚴禁示照得各衙門蠭役恐嚇索詐貧民者計贓六兩至十兩杖一百徒三年十兩以上發近邊充軍一百二十兩照枉法擬絞定例何等森嚴豈可以身試法本司現聞各廳州懸承差書役往往執持承票隨帶白役多名藉端需索任意詐擾閭閻不遂其慾動轍毀壞器物百計凌逼而鄉愚冤苦無伸有被其訛詐而毀家蕩產者有受其苛虐而短見輕生者種種擾害言之殊堪切齒此等惡習惟省垣長元吳三縣差役為最而三縣之中惟吳縣之差役為尤甚亟應嚴行禁絕以挽錮習而安民生除飭三首縣暨各廳州縣一體嚴查究辦外合行出示嚴禁為此示仰各廳州縣衙門差役暨諸色人等知悉爾等須知蠧役詐贓大于例禁自示之後各宜安分辦公不許再行藉案詐訛如再知法犯法許被害之家赴該管各上司衙門據實呈告一經訪辦定卽照例嚴懲重則繯首輕則遠戍决不稍貸其各凜遵毋違特示 
[兵役相疑] ○前夜二點鐘時有本署捕役五人行經西門外謝橋地方遇高昌司廟營兵二人未穿號衣因為時甚晚不免起疑上前盤問營兵不服疑捕為盜而捕則疑兵為賊兩相爭詰致於動武各有傷痕巡防局聞知派巡勇將兩下一併拘回搜得身畔均無兇器卽于昨日送往縣署請騐昨晨有鄉人在該處拾得剃刀一柄不知何來亦交由巡局送縣矣 
[溺斃類志] ○前日午後本埠浦東爛泥渡碼頭駁船上有甲乙兩少年賽力為戲忽皆失足墮江諸船戶帮同撈救不得兩家家人至後央人打撈亦無影蹤惟有臨流慟哭而已乃薄暮另一駁船回至該處停泊插篙下水覺篙頭帶物拔起則隱約係屍身力舉之見二屍扭作一團而篙頭鐵鈎句住甲屍之右手當知照其家人備棺收殮聞甲年二十二歲成婚未久乙年十八歲吉期伊邇驟遭此變殊屬可慘夫戲本無益况在一葉上乎其喪身復何怨焉又前日午前本埠新閘橋西浮一女屍經該處厘卡司事錢君喚地保撈起察得該屍年約五旬髪斑白身穿藍布男短衫藍布褲小脚身體略腐想墮水已非一日矣遍體並無傷痕故今地保報堂棺殮發壇標記云 
[妄求醮媳] ○六月初一日報列寡媳發堂一則係顧金氏同媳母趙周氏抱孩顧財喜到堂稱幼孩無人撫養求將媳顧趙氏給領以便撫孤翁太守以顧金氏初供求乞至滬若將寡媳交領何以為生且以情詞可疑慮有他故而顧趙氏又稱情願入堂柏舟矢志殊屬可嘉故太守飭將該孩抱送入堂俾得母子相依顧趙氏亦可安心撫育待子成人便有出頭日子此原翁太守成全孤寡一片婆心不知顧金氏具何心腸昨又投法公堂呈稟內稱前日進堂見媳隱泣以為善堂非終身之地故仍思求恩將媳給領况再醮例所不禁今育于松亭年方三旬誠實可靠擬將媳轉醮與彼財喜卽令帶去撫養待後歸宗翁太守問于松亭是否親串由何人說合顧金氏答稱不知翁太守謂此係稟中所載何云不知此稟係何人所寫顧金氏含糊回答第稱倩人繕寫太守謂爾媳婦孫兒在堂甚為妥當待孫長大卽可習業爾前後所呈之稟或名姓不符或情節不合顯見別有隱謀嗣後毋得到堂多瀆擲稟斥去 
[控案待証] ○禮拜二法公堂據彭友祥同子彭少卿遞稟訴稱彭少卿之堂兄柏林同妻崔氏向居申江光緒四年分柏林病亡我等遠在江北音問不通今到申查訪初無蹤跡後得探知崔氏已嫁楊三品住八仙橋竊思柏林之柩久留異地崔氏何得他適不顧故特詣案求究當經翁太守准詞飭包探傳到楊三品崔氏於昨日集訊楊亦遞呈帋並呈婚帖太守細為檢閱見婚帖係彭常為媒於五年九月間娶婦所有彭柏林病殮虧空之欵均楊代償據楊供稱海門人在申放東洋車度日原籍有母彭柏林亡後一無所有經彭常為媒說合允為代還各欠彭友祥從未謀面彭少卿曾到我家數次並經留膳前日向我借洋四圓不允以此啓嚴并悉彭常撐沙船往天津故敢揑詞控告彭常係其族人彭常之妻卽崔氏之妹太守問崔氏謂彭少卿交子與爾是何稱呼前夫之柩現在何處在彭家有無兒女稱前夫亡後滬地除妹子外舉目無親兒女亦無前夫柩葬於南門外馬路橋傍其地係買諸滬人者今控案者乃夫叔夫弟餘供與楊同太守得供卽間彭友祥交子崔氏之言聞否計自四年分到今已歷三年何不早訴彭常是否族人汝等現欲何為彭少卿答稱彭常固係同族惟亡兄之柩亟須遷回祖坆嫂氏未有身價應令扶棺回籍太守謂然則爾非來遷柩乃來收身價耳彭少卿連稱不敢官謂汝來盤柩固分內事今據稱柩在南門外可先往騐遷回至崔氏再醮又無主婚人原屬不合汝欲追究當俟彭常回滬稟候研訊原被遵諭而退 
　　古真娘墓在虎邱之山半陳雲伯大令嘗同牡丹廳下瓊姬小玉等墓並修之兵火以來夷為荊棘瓊玉坆已不可尋惟真娘墓緧留一 
　　碣於荒烟蔓草中同人亢竹山等集貲脩葺之上築半亭適當其墓行人拜弔庶欣然魂之來歸也喜而賦此 
　　香苔閉玉驂鸞杏寂寞荒陵白楊老弔古蒼茫認虎邱斜陽一片愁芳草猶卽當年載酒來勝游無數好樓臺傷心烽火驚烏鵲一炬成焦付刦灰刼灰滿地難收拾蔽墓蓬蒿狐兎集秋樹山空杜宇啼深宵月黑鬼靈泣風流何處認真真一角殘山弔白雲古寺碧昏彌勒火野棠紅上女兒墳繁華零落春無主埋玉深深三尺土小塚猶留短碣香殘碑誰剔蒼苔古北花南雪記　詩終費文心絕妙思韻事最深才子感癡情贏得美人知人間竟有多情種攜筇訪古來荒隴點綴河山一例新流傳名字千秋重芳亭長護殯宮春却與瓊姬小玉鄰濁酒重澆山下客香魂要妥墓中人翼然恰補孤山空雲伯何妨前事踵結伴重尋說法台題詩不到鴛鴦塚從此鶯花年復年泉台玉骨感恩偏姍姍環珮魂歸日霧鬢風髪絕可憐美景良辰逐俊侶携尊捉醉亭前聚秋月春花感旅人衣香鬢影驕遊女遊女如雲玉樣嬌春風歌舞共魂悄畫船燈火憐三月塵夢胭脂訪六朝生公台畔留陳迹一路重尋草痕碧繡舃登亭拜麗華奚囊選句來詞客終讓紅裙浪得名半生涕淚愧輸卿題碑路踏東風裏綠水青山無限情　梁　瘦鶴詞人翰飛　弢稿 
[光緒七年六月初一日京報全録]  
　　宮門抄○上諭一道録前○發抄　旨四道○江督劉　奏撫臣丁尤開缺請　旨簡放摺○武備院　奏為查明損失盔甲數目摺○統領熙等　奏為奏　聞摺○江督劉　奏請　飭部援　頒給札付片○護陝督楊　奏委署副將片○江督劉　奏請加　龍紳封號列入祀典摺○護陝督楊　奏揀員試署知縣摺子○六月初一日刑部都察院大理寺正黃旗值日無引　見○沈源深謝授鴻臚寺少卿　恩○莫雲成預備　召見○內閣奏派驗放之大臣　派出棍公潘祖陰恩麟祁世長○吏部呈進月官居卷○召見軍機　莫雲成○發抄　岑毓英奏爭閙傷人殞命之武舉牛文科革去舉人提訊奉　旨着照所請該部知道欽此○又聚賭被控之遊擊王有朝等革訊奉　旨著照所請兵部知道欽此○又普安同知李興本等調署台垬同知等缺奉　旨知道了欽此○又記名提督林從泰等署鎮遠鎮總兵等缺奉　旨知道了欽此 
 
 

Page 4

 
 
○○頭品頂戴兩江總督臣劉坤一跪　奏為江蘇撫臣丁尤開缺請　旨迅賜　簡放以重職守恭摺馳陳仰示　聖鑒事竊臣於五月初七日據蘇州布政使譚鈞培稟稱撫臣吳元炳生母張氏迎養在署於本年五月初五日申刻病故撫臣係屬親子例應丁憂除將關防照例封儲所有日行事件札司代行飛稟請奏前來臣查定例督撫丁憂不得遽行送印應先擇司道一人代行候　旨離任等語撫臣吳元柄堄丁生母憂巡撫衙門日行事件除已檄文飭蘇州布政使譚鈞培代拆代行外所有江蘇巡撫一缺任重事煩相應請　旨迅賜簡放以重職守理合恭摺由驛馳陳伏乞　皇太后　皇上聖鑒訓示謹　奏奉　旨已録　○○武備院謹　奏為查明損失盔甲數目恭摺奏　聞仰祈　聖鑒事竊查東華門樓收存盔甲被竊於本年四月二十七日已將大慨情形先行奏　聞在案本日由內閣抄出奉　上諭護軍統領恩麟等奏東華門樓槅扇有撬開情形武備院奏東華門樓收存盔甲損失各一摺禁城重地竟有匪犯潛行偷竊實屬不成事體着步軍統領衙門順天府五城後務當督飭該官兵嚴密巡察加意看守毋得稍有疏懈欽此欽遵臣等當卽派委員外郎忠廣等會同該管司員率領員役按欵逐一詳細盤查據該管盔甲司員舒恒等呈稱查得東華門樓收存恭備　大閱官兵所用錠銅釘盔甲一萬四千二十八付分存十八櫃內失去甲二十二付損壞不齊二十五付失去盔十二頂損壞不集二十六件盔纓一萬七千五百二十八頂分存八箱內失去盔纓一百一頂損壞不齊一千二百三十五件八旗漢軍所存　舊棉甲號帽八百身分存二櫃內失去右翼棉甲六十四件損壞不齊三件其號帽前無失損並查得失去盔纓箱蓋錫裏八塊大小藍布包袱七百七十七塊其餘盔甲等件雖經開動並未傷損等因呈稱臣等覆查無異所有損失盔甲等件內失去包袱數目較多擬請歸併收存其損壞等件另存一櫃俟破案時有無起獲再行核辦查東華門樓雖係值班官兵較近自應添加　鎖至南馬道門扇脫落曾經臣院知照景運門轉咨修理在案迄今並未興修今仍咨行景運門檔房轉催該處趕緊脩整以昭嚴密每日仍照向章查騐封鎖至臣院該管盔甲司員舒恒繼英雖無看守之責究屬失於查察應請　旨交內務府照例議處餘將損失盔甲等件數目按欵分晰另繕清單一併奏　聞再此摺因盤查盔甲數目較多是以具　奏稍遲合併陳明所有臣等遵　旨查明覆　奏緣由理合恭摺請　旨奉　旨已録　○○兩翼前鋒統領八旂護軍統領奴才熙拉布等謹　奏為奏　聞事奴才恩麟於四月二十六日出班奴才岳林進班據接班暫委印務章京德惠會同武備院員外郎增浚至東華門樓察騐銷封未動槅扇撬開顯有偷竊情形於二十七日具奏奉　上諭護軍統領恩麟等奏東華城御史一體嚴拿賊犯務獲送部審辦失去盔甲數目若干着武備院確查具奏並着前鋒統領護軍統領將疏於防範之值班官兵查明叅辦嗣後務當督飭該官兵嚴密巡察加意看守毋得稍有疏懈欽此遵奴才幹遵奉　諭旨督飭該官兵嚴密巡察加意看守查禁城重地理應嚴肅豈容賊犯偷竊奴才等卽將失查官倒職名存記俟拿獲賊犯訊有確供於何日偷竊由何門出入再行指名叅辦奴才等嚴飭值班官兵不時稽察斷不准再生疏懈奴才等合詞恭摺諭奏奉　旨已録　○○劉坤一片　再送准部奪借補江西袁州協　將韓晉　應給咨送部引　見再行給與札付赴任等因均經臣轉行遵照去後茲據該員韓晉昌詐稱前在江蘇撫標中軍叅將任內因卓異　滿併案給咨於光緒五年四月十五日由部帶領騐放奉　旨准其卓異回任照例用欽此今者借補副將距前准引　見之期未滿三年例邀免送請奏前來臣查定例題補推升人員引　見未滿三年者停其送部等語前次借江寍城守左營鄱司米佔鰲蘇松鎮標中軍鄱司劉長春均因引　見未滿三年經部給札在案該員韓晉昌事同一律合無仰懇　天恩　准免予送部引　見並乞　勅部援案頒給札付出自　鴻　謹附片陳請伏乞　聖鑒訓示謹　奏軍機大臣奉　旨兵部議奏欽此　○○楊昌濬片　再署西寍鎮屬鎮海協管副將儘先補用提督喻勝榮現丁交憂所遺員缺地連海藏密邇蒙番非精敏幹練之員雖資彈壓茲查有陝甘儘先補用總兵朱祖貴誠樸練達堪以委頓署除飭遵外理合附片具陳伏乞　聖鑒訓示謹　奏軍機大臣奉　旨知道了欽此　○○頭品頂戴兩江總督臣劉坤一跪　奏為　龍神顯應昭著請　旨分別　勅加封號並列入春秋祀典供摺具陳仰祈　聖　事竊江甯省城朝陽門外之靈谷寺中祠　龍神自道光年間以來迭著靈跡同治六年自春徂夏數月不雨前督臣　國藩率屬步禱誠求　應因舊祠燬於粵逆之亂乃鳩工重建並　靈谷　龍神廟記　石以示後來　江西安義縣　龍神　同治十年臣在巡撫任內因特方亢旱委員迎請到省卽獲甘霖當經據　　　恩　奉到御書德周澤洽匾方並奉　御章鈐出普濟二宇封號欽此欽遵在案去年秋冬之交雨雪愆期　疇壤圻麥難下種衆心惶惶復經臣率屬前　靈谷寺　龍神廟虔禱並委員前往安義縣迎請　龍神來甯立時渥沛祥　各昭　　　　田功有賴民氣歡然本年幸獲春收微　神之佑不及此　江甯布政使梁肇煌江西布　使邊實泉詳請具奏前來臣查　龍神廟向凖列入祀典各省　神祇實能禦災　患有功德於民者俱蒙　特予　封典令江甯之靈谷寺江西之安義縣　龍神均能迭徵靈應實屬功德在民令無仰懇　天恩分別　　加　封號並列入祀典由地方官春秋致祭以答　神貺而順輿倩除將送到碑稟及事實冊摺咨部稽　外謹會同江蘇撫臣吳元炳江西撫臣李文敏恭摺具陳伏乞　皇太后　皇上聖鑒訓示謹　奏軍機大臣奉　旨禮部議奏欽此　○○頭品頂載護理鋏甘　督暑理甘肅布政使臣　昌　跪　奏為揀員試署知縣以裨地方恭摺仰祈　聖鑒事竊據甘肅藩臬兩司會詳稱甘肅安化縣知縣李德成降補開缺日期業巳截缺報部所遺安化縣知縣係疲難二項附郭之缺例應揀員請補查前奉吏部變通章程內開　貴甘肅升調部選各缺道府以至未入流亦照請補要　章程無論何項缺出擇其人地相宜之員請補俟軍務告竣另起亭補班次等語今安化縣知縣缺該司等在於各項應　人員內逐加遴選查有勞　分發保留甘肅補用知縣張厚慶年四十七歲貴州恩南府附生遵例報　縣承不　　單日選　同治六年經前署督臣穆圖善彚案保奏七年二月十八日奉　上諭候選縣丞張厚慶著免選本班以知縣儘先選用欽此是年復經呤密辦事大臣文麟幫辦大臣景產在於安　　次打仗出力案內保奏十二月十一日奏　上諭張厚慶著以知縣留甘補用並賞載藍翎欽此十一年經鳥魯木齊都統景　會同文麟彚入安西哈密等處案內保古代是年七月十八日奏　上諭藍　甘肅補用知縣張厚慶著賞加同知銜欽此請咨赴部驗看光緒二年八月二十八日經　欽派王大臣騐放九月二十日領照起程十一月十六日到省繳照驗寫履歷相符並試看年滿甄別以原官留省補用在案歷署王門大通　縣知縣該司等查該　並無絫罰案件是否有當為此恭摺具陳　乞　皇太后　皇上聖鑒謹　奏軍機大臣奉　旨吏部議奏欽此 
[省撫轅抄] ○六月初六日知縣劉澍稟知杭府委富陽公幹叩辭　試用訓導沈燦棄知　司委　金華縣訓導叩謝　巡檢王驄由京騐放來省稟到　○初七日補用縣王貽信稟知奉藩司委署　鳥程縣事　謝 
[蘇省撫轅抄] ○六月初十日撫轅牌示出示曉諭照得現凖　禮部咨六月十九日行　孝貞顯皇后百日致祭禮所有官員紳士卽於是口薙髪等因前來合行出示曉　知府陳福動上海來　署臬憲郜本月十三日巳時接　十四日官眷　署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
