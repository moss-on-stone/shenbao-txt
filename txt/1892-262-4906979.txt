# 1892 - 262 - 4906979

 

Page 1

 
 
[代售解救吞烟欒得貲助振] [  申報館協賑所啓]  
　　嘉定徐君聞韶久客金陵力行善事其於解救吞服生烟之法尤爲詳盡靡遺數年以來活人何止以數千計邇有　中李君國棟贈以洋銀五十枚徐君力却再三謂向來從不受分文之謝李君堅求笑納徐君乃以其資製成解救吞烟之藥送交本館屬變價以助小清河振捐此其善意充周有非他人所可及者如有仁人君子憫洋烟流毒頃刻有性命之虞者請移玉購存以便隨時拯救計每瓶價洋五角用法詳載徐君所撰仿單細釋自能明悉也 
[新印鉛板大字康熙字典告成] [  圖書集成局啓]  
　　康熙字典一書家絃户誦垂二百餘年目今殿板不易購求近時所出者雖極精工然細若毫毛久閱恐傷目力本局　用新鉛鑄成大字排印而成讎校再三毫無髮憾卽燈脣酒尾老眼昏花者亦能一目了然全不費力兹已告竣釘成十二厚本雪白連史者每部連套碼洋二元五角上等竹紙者連套碼洋一元八角由上海申報館帳房及外埠經理申報處出售寄語芸窻秀士青瑣才人移玉惠臨及時購取也可 
[務本論]  
　　自古君子務其大者遠者又曰君子務本盖凡事皆有其本而治國平天下胥以得其本則得失其本則失然而時勢不同遷流今古或者今所務之本與昔所務之本有以異乎知本之君子則以爲異而不異也今日之爲治者專求洋務講究製造熟諳和約精通西法以爲此足以禦外侮輯友邦奠苞粲致清晏是固然巳顧專顧其外不顧其内則又得其一偏而未能得其全體也說者又以此時中國人心遠不逮古以古法行之於今未免有所扞格卽如近來沿江沿海一帶各處會匪衆多各省大憲密訪嚴拿作鷹鸇之逐者不遺餘力故當持之以猛不宜持之以寛是亦古人治亂民用重典之道然民究非盡好爲亂也會匪煽惑何以能使人景從其所以招誘乎人者必乘人之有可以招誘之隙也夫人生苟可以免飢寒之苦誰復肯作違條犯法之事所謂衣食足而知榮辱彼甘入下流自罹法網者皆其迫於凍餒者也人苟非讀書明理之士安得咸知節義但有以安其身家則亦不肯爲匪類所引然則所以爲治者其道可知矣書曰民惟邦本本固邦安有若曰百姓足君孰與不足百姓不足君孰與足傳曰國以民爲本民以食爲天蓋百姓之所以足者食而已矣諺曰飢寒起盜心飽煖思淫欲直以爲無一是處然有以免其飢寒卽可以懲其淫欲設因防民淫欲之故而不予以飽煖一任其飢寒則是使民爲盜也君子豈爲之哉昨報載粤撫岡中丞以備荒實爲政之要因飭所屬整頓倉儲認眞稽核此眞所謂務本之治矣夫廣省人稠地廣每年所需糧食大半皆取給於外洋此危道也年來承平無事洋人受通商之利以彼所出之糧食易粤民之銀錢相安尚屬無事設一旦海氛不靖口門阻隔挽連不使則糧食必有匱乏之虞而禍變不可設想此所以老成遠略者首見及乎此事而以預爲積儲爲第一要著中丞又以各屬雖有社倉義倉之設以備官倉之不足誠恐有名無實設有緩急未足深恃下車之始卽欲將備荒一事先行設法　瑣業經通飭各屬一體勸辦先查明行該管常平倉存米若干四鄉所設社倉義倉實有幾處並存榖若干如有榖價發商生息所存之處是否殷實可靠飭卽查明禀覆以憑察核社義各倉如有尚未遵辦之處赶緊分别勸諭催收買榖還倉通禀立案似此關心民瘼認眞整頓想其下亦必各發天良仰體憲意實力奉行果能預籌積儲倉箱無缺則有備無患一縣可以自保一縣一州可以自顧一州卽或鄰邑有水旱偏災並可以立時接濟或市儈居奇米糧騰貴亦可以倉粟平糶卽奸商無可施其伎倆卽如此次長樂縣水災一事聞水於夜間二更後潰城而入城内雖有紫金山及城垣可避而城之中央則四圍皆水無路可逃雖聞溺斃者不過二三十人然房屋田廬大都漂没人民之幸而獲免者亦止孑然一身城中除曾族張族兩祠而外無一完好之屋沿河堤决處民居至今猶在水中被水之田非刮土成窪則浮沙成河嗷嗷待哺其情形可想而知倘平日各州縣皆有備儲則就近移撥以資賑撫何等便捷事後仍可以照數買還爲泛舟之役並非爲鄰國之壑且卽使未能歸還准其作正開銷自行彌補不免事多周折然此時之中澤哀鴻則不至於悲啼中夜其所裨豈淺鮮哉至於預防海疆有事糧運不繼則更爲兵家之要著顧吾竊不解廣東稱爲人稠地廣人稠則需糧必多地廣則　糧亦必不少顧何以本地糧食反欲仰給於外洋意者廣東商務較他處爲盛且多不憚遠行以謀事業故反抛荒本鄉以致曠土衆多出産不盛乎此其中當　有故岡中丞心殷本務更有以窮其底藴力爲籌謀必使地方可以足食不仰給於外人則尤爲本中之本不禁爲粤中諸人心焉繫之企予望之矣 
[漢官威儀]  
　　神機營年例春秋兩季分撥馬步隊一半赴南苑駐操以資精熟兹已秋季應奏請日期分撥入苑慶邸等奏請八月二十四日拔隊前赴南苑駐　所有撥往各隊官兵自赴苑日起至回京日止照章加支駐苑口分以示體恤奉旨依議欽此○户部爲批示事江南司案呈據籖分江蘇候補知州兼襲雲騎尉孔祥霦呈稱職山東兗州府四氏學優行增生由舉人兼襲雲騎尉嗣在山東河工當差遞保今職籖掣江蘇候補所有兼襲世職俸銀並未請領此後是否應由服官省分支領之處乞咨行照例給發等情查江蘇省從前辦過現任知縣兼襲雲騎尉請由江寍支給世俸成案係屬實缺人員當經本部按照世職别兼職任正俸照最多之數從一支食之例准其支給今該員孔祥霦現掣江蘇候補尚無職任俸銀未便與實缺人員同一辦理再山東世職向無限制章程江蘇世職久已酌定額　該員在山東支撑與否於額並無出入若攺由江蘇支給勢必於額定世職以外復添一項服官候補人員於該省庫欵曁向辦章程均有關礙所有江蘇候補知州兼襲雲騎尉孔祥霦呈請由服官省分支領世俸之處應不准行除將原呈存案外相應批示○總管内務府大臣爲知照事總管李連英口傳奉懿旨皇太后於七月十七日前詣夀皇殿文宗顯皇帝神牌前行禮所有應行導引扈從以及跟隨關防侍衛官員人等均於是日寅刻在德昌門外伺候欽此准此相應知照各該衙門凡有應行傳派預備之處查照辦理○户部三庫爲咨行事三庫檔房主事現在出缺相應咨行各部院衙門於主事人員内揀員出具切實考語務於卽日保送過庫以便辦理○管理太常寺事務禮部尚書臣宗室崑岡等謹奏爲循例具題事查八月初九日太宗文皇帝忌辰應行遣員恭詣昭陵讀文致祭謹案臣寺祀則内開應由盛京宗室人員内題遣一人就近恭往致祭准宗人府開送銜名過寺臣等繕具題本進呈恭候欽遣一人俟命下之日再由臣寺轉行遵照謹此題奏請旨七月十三日奉旨遣宗室營總族長連喜行禮欽此○户部三庫爲知照 
 
 

Page 2

 
 
事所有揀補縀疋庫員外郎一缺本庫於七月十九日帶領引見相應知照宗人府傳知前經貴府保送副理事官宗室崇寛於是日五鼓穿天青褂佩帶對子荷包手巾赴西苑門外户部公所内報到聽候帶領引見幸勿遲悮○管理雍和宫事務恩相國承現已病故自應另行奏請派員管理經中正殿開列理藩院堂銜於七月十八日具奏請派本日奉硃筆著理藩院尚書宗室松森管理雍和宫事務欽此○兵部爲知照事所有行走期滿應行引見之漢三等侍衛陳岱山本部於七月二十日帶領引見相應知照領侍衛内大臣處傳知該員是日五鼓穿實地紗藍袍佩帶飄帶荷包手巾赴西苑門外兵部公所内報名聽候帶領引見先於十八日辰刻赴部演禮萬不可悮○倉塲侍郎衙門委用監督兵部主事文主政炤現補益豐倉監督所遺委用監督一缺經祥許兩倉帥查有記名在前以倉監督委用之刑部候補　中朱正　懋政應行充補遂札飭來轅差委并分咨吏户刑三部查照○户部三庫爲咨報事本三庫現有縀疋庫員外郎一缺十三名司庫一缺三名計二排人十六名於七月十九日帶領引見相應開具滿漢排單各二分預行咨報軍機處查照○吏部爲出示曉諭事所有盛京將軍衙門筆帖式維明保奏以主事在任儘先先補相應杜示曉諭該員於七月二十四日子刻穿天青褂備帶補褂並佩帶對子荷包手巾赴西苑門外六項公所内吏部公所書到聽候帶領引見如排班時不到卽將該員緑頭簽撤下並傳令於七月二十二日辰時衣冠赴部演習口奏　　萬勿遲悮 
[黄河又决]  
　　西字報云天津友人得直隸羊谷口來信言某日見黄河之水來自上游其勢遲延每點鐘約行二十里旋有西教士來述及有十三城已被水衝没幸人民尚得及時逃避故沈没者數不甚多云 
[廬州荒象]  
　　皖北廬州一帶今年自夏徂秋旱魃爲虐民間生計蕭條不但薪桂米珠卽耕牛所食稻草亦幾於半莖莫購緣該處頻年荒歉迄今已三歴星霜滿冀今秋豐稔庶失之東隅者尚可收之桑榆不料天不厭禍今歳荒歉更甚於前夏季補種芝蔴黄豆等物至是亦悉就萎瘁四鄉塘堰涓滴皆無鄉民食水多取汲於數里之外飯饉之餘强有力者往往流爲盜賊探囊胠篋時有所聞聞合肥縣屈隂堂大令已分别被災輕重申詳大憲聽候派員勘騐或者恩膏下逮孑遺黎庶得慶更生此固茅檐蔀屋中人所喁喁仰望者也又聞七月下浣瀘城李同泰錢莊派夥運送銀洋四千元赴蕪湖行至中途忽遇緑林豪客刦掠一空現已報案跴緝未知能弋獲否 
[閩中火警]  
　　福州訪事人云上月杪某夜鼉鼓四撾北門外某村不戒於火僅焚去房屋十餘間地方官因地在郭外祝融氏尚不十分猖獗故未馳往彈壓云 
[鄂垣火警]  
　　鄂垣草湖門外塘角鴻字營北首某姓家於七月二十六日十一點鐘時失愼時適封姨作崇萬竅怒號幾如龍吟虎嘯火勢更覺披猖居人鳴鉦報警營兵齊來救護然皆徒手而出並無汲水器具祗能拆斷火路使不延燒彈壓匪徒使不敢公然搶物未幾水龍齊至地近江于取水極便憑空灌溉不啻銀河鮮瀉祝融氏始興盡而返是役也約焚去五六十户至起火之由尚待續述 
[災後述聞]  
　　福州南大街失愼情形已詳前報兹聞回春恒盛二家幸有高墻堵住不致蔓延地方官遂諭令被災各户仿照此二家築造高墻以防火患爲一勞永逸之計奈市景蕭條各店户力有未逮不免躊躇觀望是處於前六年曾遭回祿此次又罹火災店户元氣大傷有歇業者亦有遷移者災後迄今已閱旬日而瓦礫之叢依然堆積未見有土木重新者民力疲敝於此可見一斑 
[遼陽寒汛]  
　　營口來信云湄雲兵輪船於前月出口捕盜旋在兔島擱淺以致損壞乃於二十六日赴旅順騐修○前報紀蓋州大三班差役高某等因奉諭捉賭追逐季某墮水淹死屍身打撈無著至上月二十九日聞二道溝有浮屍一具季母前往辨認不知是否季屍也○邇日天氣嚴寒竟有初冬景象命僕安排新煖閣呼僮熨帖舊寒衣少陵佳句正可於此時詠之已○田禾業已刈割新糧亦漸有上市者是以市價日賤貧民不愁數米而炊矣 
[中江秋汛]  
　　新簡湘撫吳清卿中丞行抵鄂境已將電信登諸報牘兹接蕪湖信謂中丞道出長江乘泰和輪船於七月廿八日行過蕪湖地方文武各員咸至江干迎謁合補述之○當塗縣於七月廿六日舉行歳試俟縣試竣事卽當接辦府試○江北無爲州近出欄路强奸一案聞之令人髮指緣有某姓少婦歸寍父母獨行郊野蓮步姗姗適有農夫甲乙二人方以桔橰取水歌呼互答見婦荏弱可其是屍又無行旅往來突攔住肆行强暴婦狼狽而歸向家人泣訴羞憤難堪卽於夜間自盡當經家人報官勘騐立拿兇手到案一鞫而次想　置之重興也○無湖牙釐總局護卡砲船月核由揚州送是言旋帶有私鹽數十安置艙面以爲無人過問也鹽局緝私委員熊君以該局於一月以前已　過私鹽一次詭稱本局食鹽不予深究今又帶鹽如許斷難曲予睿徇遂持鹽全行提去變價充公○洋關於輪船抵埠時嚴查　提貨　如　犯者不拘多寡悉數充公執法何等森嚴七月廿八日某輪船上水又　出零星私貨并將信局所帶零　一律充公蓋惡信局不肯遵車報　　以此示儆也○近有東洋術士由開設梨園者　致來蕪登臺獻技滿城士女聯袂來觀被屐如雲座上常滿卽旅居蕪湖之西人亦皆命　　侣傳片刻歡娱某日領事福格林君特邀洋務局委員吳司馬同玩偃師妙技次日司馬亦假座園中邀福君前來縱觀爲樂酬酢雍容主賓蹌躋洵極一時之盛○余泰順木廠於六月間由上游運到木牌一具行至江心悮碰怡和躉船業已兩記報端兹聞廠主叚某憚　賠欵遂以障船淹斃一人須向躉船責抵等詞控於洋務局吳春農司馬以障船自爲障船與躉船何涉凡華洋交涉之事總須平情辦理豈容任意摭拾嚴詞批駁廠主見計不行遂延擱至今兹已挽人向躉船說合願賠修費洋百元事遂寢息○源慶源成兩典皆皖北李姓所開兹聞李之猶子接踵而起在河南浮橋上首建造高大房屋一區開設典鋪名曰鼎裕約在冬季開張從此旗鼓相當又成鼎足之勢矣○入秋以來天氣亢旱百物枯燥鄉民望雨之情幾如赤子之望慈母幸七月廿八日濃雲潑墨細雨如絲次日則銀河倒瀉檐溜如繩閱兩晝夜點滴始停氣候爲之驟凉垂簾小院非御吳綿不能適體眺望郊原百彚向榮子婦丁男喜色相告頗覺人語中含樂歳聲也○井兒巷後張氏婦以浣衣爲生涯其女年已十一齲齒蓬頭隨母操作固貧家本色也上月廿四日隣人某甲雇小工某乙修蓋草房牽蘿補屋不憚其勞至下午婦有事上街留女守門不料乙飽煖思淫見室中無人卽將女誘至空屋欲效襄王故事一手按住其口使不得出聲女極力撑拒正在危急之際婦忽歸來見此情形駭極狂呼迨隣人聞聲麕集則乙已三拳兩脚蹤影全無婦忿甚歸罪於甲旋經隣翁排解以婦孀居孤苦勸甲聊輸番佛十餘尊以爲服禮之資事遂寢息聞乙已鬑鬑老大女僅髫齡不知何以痰迷心竅癩蝦蟆想吃天鵝肉人面獸心其乙之謂歟 
[珠江秋泛]  
　　靖遠街榮記牛肚粥店開設有年雖係小本營生然獲利頗覺不菲前因被火焚燒雇匠興修店主見生意暢旺急欲告成草率程工未能堅固七月十七日午後忽聞砉然一聲棟折墻傾幾無完卵是時賓客滿座走避不及盡被壓傷破頭折足者不可勝計有兩人立時斃命欲求果腹而來反致喪身而去豈非无妄之災哉○烟館飯店最易藏奸保甲局憲限於二更閉門違者重究某夜長塘街某烟館於深夜聚衆開燈笑語喧闐聲達户外適委員巡查過此督率勇丁破門而入將館主扭解回局笞責數十下並荷以巨枷遊街示衆後經大力者　局憲說項始得倖邀寛典○徐花農宗師巡試肇慶羅定及南韶連各屬待士極寛衡文極當凡所取錄者皆係積學知名之士而於發落之日復進諸生而奬勵之諭以敦品讀書力圖上進文生每名賞給經學書籍數種武生每名賞給洋銀八大元諸生領受之餘歡聲雷動宗部雅意憐才悉心 
 
 

Page 3

 
 
培植於此可見一斑○學憲由南雄起節回省屈指七月中旬本可蒞止故各屬生童早已齊集省垣聽候考試詎意學憲沿途遊覽山川行旌　滯士子貧苦居多守候日久資斧難籌莫不望穿秋水現聞學憲尚在清遠之飛來寺玩賞風光襜帷小住約須廿四五日方可莅省也○　日東校塲外有武童鄭某演習技藝騎馬彎弓顧盼自得相不經心翻身落馬手足頭面被馬踏傷鮮血淋漓不異桃花片片當卽舁回館中延醫調治未知卽能痊愈否也○某甲係番禺下茅鄉人在省垣油欄門外某號爲傭性極靈敏頗得主人歡惟素有賭癖日前奉主人之命携　百餘兩往香港火船附寄行過　塲不覺見獵心喜入局相博不料五木無靈全軍盡覆自念無以返命一時情急投水而死主人見其久不　店心以爲疑西出找尋後於河干認識其屍始悟其爲賭所累然亦無始之何矣賭博害人比比皆然觀此可以爲戒 
[皖公山色]  
　　安慶自七月以來雨澤稀少三農盼望甘霖幾於昕夕默禱距省數十里一帶田疇龜坼若不早霈甘霖雜糧將　枯槁之勢首府聨仙蘅太守首縣　伯琴明府爲民請命筮期七月廿四日在城隍廟龍王廟兩處設壇虔禱朝夕詣壇拈香是日　雲不　太守與明府出示通　禁止屠宰又飭南門守城委員將南門關閉不准擅啓蓋謂南方屬火扃閉重門取水能尅火之義也至廿八日西北風怒吼閱一晝夜塵沙　天廿九日始見雨師税篤自朝至暮檐溜聲淙淙不絶土膏滋潤萬象向榮子婦丁男無不欣然相告以爲好雨知時也○會匪龍　年張道士徐耀亭正法後大憲面諭守門弁員謂省會五方雜處良莠不齊必須加意防範以杜匪跡嗣後各城門定於二砲後卽行鎖閉非緊要公事不準擅自啓門違者嚴懲不貸各弁員唯唯遵諭日來魚鑰森嚴月黑風高不復聞垤澤之呼矣○江水近來日漸退落内河業已開閘洲民各雇慵人布種秋稼日無暇晷萬井烟横一犂土潤絶妙一幅豳風圖也 
[江州客話]  
　　七月廿六日上午大江中有一男屍穿白布短褂褲自上流向下經渡船瞥見帶至下磯灣下首撈置岸側有好善者給以棺木一具俾得成殮厝諸義塚白骨凄凉旅魂飄泊亦可哀矣○七月廿七日下午鐘鳴四下東風大作白浪滔天江上行舟爭先搶入口岸得避其威有鹽船二艘在招商局碼頭起卸貨物後卽在江中下　不虞箕伯之驟至也顚播洪濤中不啻太倉之一粟祗得起椗掛帆欲赴港汊停泊因浪湧如山把舵不穩幾與躉船相撞幸水手多名一齊努力鈎住江中水鼓繫以鐵練復用小划船渡人上岸放纜拽住始克保全亦云險矣○三秋已屆萬寳告成鄉民肩挑黄豆入城售賣者絡繹於途市肆青皮見其懦弱可欺冐充經紀闖入其中索取行用稍不遂意則百般滋擾甚至以老拳從事鄉民受其凌虐率皆飮恨吞聲彼高坐堂皇者乃置之不見不聞豈竟同木雕泥塑乎 
[蘇臺雜錄]  
　　本月初二日爲秋祭之期是日子刻撫憲奎大中丞率領文武各官均穿朝服詣至聖先師廟致祭行三跪九　禮恪恭將事肅靜無譁惟聞鐘磬柷鼗和平協律而已謂非一時盛典哉○撫轅文巡捕單二尹錦堂到差以來瞬逾數載今夏忽爲二豎所　　請名醫調治無如藥餌無靈延至上月二十一日仙逝所遺之差當經奎中丞遴委候補縣丞李二尹筠接辦兼委監印差二尹奉委　卽詣撫轅謝委旋於七月二十八日到差○新選震澤縣夏大令啓祥已赴憲轅謝委領憑行將赴任矣忽於上月某日偶抱微疴延醫診治詎病勢日甚一日延至本月初一日中刻撒手西歸當經家人禀報出缺所遺之缺上憲又將遴委他員接署也新符甫綰鬼籙遽登數耶命耶不可得而知已 
[捉奸反噬]  
　　漢鎭大河路茂春酒館主某甲與比鄰某乙之婦有私婦平日提籃賣瓜子藉博青蚨乙懾於獅威不　崇其有外遇且生平稍有積蓄悉在婦掌握中自與中通常以私囊相饋贈於是乙不特戴上緑頭巾而囊槖亦空諸所有親族知其事代抱不平咸初乙捉奸當助一臂之力乙從之遂於七月十六日將甲在奸所拘獲旣得而甘心有與甲交好者盡力排解始　之去不意甲反在糧捕府控告謂乙奪去花票物件不少糧捕府信之派差拘乙乙本窶人畏見官府遂以一盞紫霞膏送却殘生乙之親族等一面將甲與婦交地保看管一面赴　楊縣報案將甲與通奸始末和盤托出陳邑侯卽委幹員帶同刑仵前往相騐並無傷痕親族不肯具結委員遂回衙禀覆彼此相持至二十二日始將乙屍入殮將來若何定讞俟有續聞再錄 
[瀛眷抵滬]  
　　上海縣黄愛棠大令之夫人尚在通州近經大令飭辦差家丁赴通迎接旋由通州乘坐輪船於昨日抵滬署中各差役及執事人等均往碼頭伺候恭　入署 
[嚴訊誘拐]  
　　土松桃控妻弟顧富春妻叔顧福生將妻顧氏卽蘭英誘拐一案由英公堂送縣黄大令訊問之下兩顧供稱實被兩翠誘拐大令將阿翠提案訊責不肯招認飭令分别管押此已列諸前報前日大令又升堂比訊顧福生顧富春供稱土松桃之妻蘭　　　向方小的等實在不知阿翠供稱蘭英與小婦人爲姊妹行素稱莫逆小婦人斷不忍將伊誘拐蘭英未逸之前曾至小婦人處此後並未見回逃　　處實不知情大令盤詰至再兩顧與阿仍翠執前詞大令大怒喝令將阿翠鞭責三百下顧福生笞責一千下顧富春笞責二百下　畢復加研　仍矢口不移大令判將二顧還所阿翠仍交官媒收押 
[犯婦送縣]  
　　英包探王阿二緝獲私販小錢之沈劉氏沈葛氏解至英公堂宋二尹飭令押候送縣前報已紀之矣前日下午二尹備文飭差將兩婦移送到縣值日差禀明後黄大令飭交官媒收管候訊 
[滬濵瑣語]  
　　鄉人某甲昨　雇舟載薪來滬銷售駛至白蓮涇風狂浪急舟子支持不住船卽覆没人亦墮入水中旋有鄰　赶至設法援救得慶更生尚是不幸中之幸也○某乙者家住滬城南門外向作小販藉權子母前日入城探視親戚行至縣南忽然使地氣息奄奄僅存一縷旁人上前諦視知患急痧以針刺之良久始愈乙稱謝再三而去○浦東人某丙向開香店去年聘某姓女爲室入贅岳家　不兒寄人離下丙以昻藏七尺之軀何可蹉跎一世遂欲遷回家中泰山不允以致兩相口角繼而棄文用武扭作一團隣人聞之急爲解勸未知能言　於好否 
[英界公堂瑣案]  
　　包探沈金隆禀稱裕興洋行某西人見許小綸私宿伊行携取絨單出外阻問口角是以交捕送案西人訴稱　擅住行中張瑞元向之查問以致口角張訴稱小的在樓上見許携絨單出外查問不服因之口角爭閙行主聞之指交巡捕許供稱小的有　　在裕興當細崽因隨主人往基隆臥房空閉小的故暫住其中是夜母親將絨單交與小的令小的蓄在牀上及清晨携之而出被張查問故與忿爭宋二尹飭將許交人保出諭以此後不得擅到裕興住宿○包探秦少卿禀稱泰順洋行某西人控傭人王桂泉竊取西衣一包及　小的　山西人檢得缺少甚多刻又查知王竊得西衣交其父親携出泰順西人申訴前情王供稱小的曾取西衣兩件連破衣寄在城内旣而由父　　回鄉間及包探來查卽經交出並未有西衣存匿尚乞鑒原宋二尹飭秦探將王帶回捕房查明究竟有無竊贓仔匿侯下禮拜六覆訊核辦○包探黄四福稟稱王寳山指林硯生竊取鼻烟壺林言在地上拾得小的查知王前曾犯竊並非安分之人至鼻烟壺是否已物尚未查明王訴稱家有鼻烟壺被林竊去向問口角遂由包探拘拿林供稱小的在某處地板上拾得鼻烟壺王認爲失贓致與爭閙宋二尹飭將兩造一併開　鼻聲壺暫存捕房俟查明是否竊贓再行核辦○包探黄四福禀稱葉開新與李福新串竊陳德生等家衣物經小的查獲人贓　送　下陳等均投案請領失贓葉供稱小的係沭陽縣人所竊衣物均已由包探吊出如今只乞施恩李供稱小的係丹陽縣人與葉串竊罪不容辭只求老爺開一　之恩以全　命黄探又禀稱小的查知禀李均已屢次犯竊宋二尹判令將葉笞責二百板李笞責一百板押候分别　解回籍較給各失王　　○二百 
 
 

Page 4

 
 
八十號及二百零四號兩華捕同禀稱小的等目見鋼絲東洋車夫楊松岩等有違相界定章送案請罰楊及唐見生張根乾同供稱小的等以後不敢違章矣此次尚求恩典宋二尹判令各罰洋銀五角悉數充某處西醫院經費 
[法界公堂瑣案]  
　　某甲卽嚴生在控方公和湖羊行小主人方阿春取去洋銀九百九十八元由其母及晚父吳大四指　脱逃葛同轉因飭將吳及阿春之胞兄阿初卽瑞初拘押捕房此已列諸昨報矣昨晨嚴具禀請追捕頭令將吳及阿初解送到案旋有樂添福泗店主婦樂袁氏投案訴稱小婦人亦被阿春欠去貼票洋銀數百元又陳東昇訴稱小的被阿春欠會欵洋銀一百零三元包探王榮培禀稱小的奉諭提阿春卽持大老爺名片投巡防局禀請局員趙大老爺派四圖地保成炳華等偕往詎料吳等業已聞信躱避故先將阿初拘住　在室中牀下將吳查獲並搜出本行圖章等物其時阿春之母出頭蠻霸勢欲行兇幸有地保偕往得將吳等拘解來案同轉詰訊之下阿初供稱小的與阿春確係同胞兄弟惟父故後早已分析此次所欠之欵小的實未得知問爾同居行中斷難置身事外供稱小的現已雇人出外找阿春尚無著洛同轉又問吳曰阿春欠人如許巨欵爾將如何了結供稱方公和行主已去世現由小的接開方姓欠人之銀小的未能應付嚴稱雨春屢侍方公和羊行本票向小的貼换現洋銀付給客欵小的曾持票交吳核對無訛且至期收得洋銀已非一次同轉謂吳曰爾等往來日久本無訛悮此次阿春避疆不見爾竟藉詞推諉難免無串合事情隨與繙譯官祁理恒熟商然後著將吳及阿初一併押繳欠欵○西婦某氏控稱西人某中前在治下開印書館時被欠洋銀若十屢索不還送請追究補繙譯官擽西語請訊良久申稱所欠洋銀一時無可措還求寛期限約滿號時惟可付　神君隨諭令西婦偕往看明甲家門牌號數以便屆期向取○晉錩牛肉莊夥韋殿卿訴稱保定輪船庖丁周愛財卽阿安陸續賒去牛肉等物對洋銀一百零五元曾向索取據云七月内先還六十元以後每月拔付二十元豈知屆期分文不付是以將周扭送捕房解案請究葛同轉訊問之下周供稱小的欠錢屬實奈因連遭顚沛耗費甚多軧可稍緩日期以便照付韋訴稱上次保定來滬小的向之問訊據云周登岸　　竟輸去洋銀六十餘元然則允許先還之六十元自應照付供稱小的一時乏力求恩寛限陸續交付同轉謂爾有意逞刁著押候交人保出先運六十元徐仍照前議按月拔付二十元○張家春周四鳳同訴稱店中帳桌抽屜内失去洋銀三十元左右疑素喜賭博之店夥陳方其並出店鄭正福等所竊是以送案請究陳供稱小的賭輸洋銀十元由友人處措借得來並支取店中薪水錢文應付不敢行竊葛同轉問稱旣稱不取行竊可知店中誰人竊取供稱小的並不知情問爾在店中爲夥一年　得薪水若干供稱約得青蚨二十餘千同轉著將兩人押候查究○包探王榮培藥稱富國香深夜持錫茶壺赴某　店質錢形似竊贓送案請究富供稱茶壺係浦東堂兄子者之物並非竊自外人家葛同轉問爾上海有無視族及　識友人供稱吉祥荷某小客棧中名老桂者可爲小的作保同轉著押候查明再核○車寓主嚴秀喬訴稱車夫宋巧元將租去之號衣典錢使用求卽訊追宋供稱小的因烟癮駢熬不得已而將號衣暫抵烟錢五十六文葛同轉著嚴帶宋前往贖取再笞責四十下○陸林氏訴稱上月二十夜陳阿金潛入小婦人入房竊去銅面盆一具前晚又來圖竊因得拘獲陳俯首求恩並稱小的惟向氏借錢不敢行竊葛同轉著押候比究暫轉○松江人周金氏迷矢路途沿街號哭經某號巡捕帶入補房解案請訊周金氏供稱小婦人家住松江北門外離城十八里翁家港上有邁姑丈夫周國祥在鄉耕種綠今歳田地歉收是以奉丈夫命至小東門尋素來相識之徐太太擬依大户爲傭不料人地生疎以致不知方向葛同轉惻然憫之著某包探送交松江航船帶回原籍交其丈夫收領 
[恩周涸鮒]  
　　順直齊豫疉　災祲百萬生靈流離失所嗷嗷待補聞者心傷際此露冷風高寒威漸逼旣興嗟乎枵腹復致慨乎無衣慘怚情形訑非鄭監門所能盡繪昨承釜江後學以鷹蚨四十翼慨助振捐彚解災區核實散放古語云救人一命勝造七級浮軍大善士身處安樂之鄉心念顚連之苦囊金慨擲善果頻栽身受鴻恩者固當傾忱戴德而蒼蒼者鑒觀不爽食報正未有艾也謂余不信請俟他年 
[興工募欵]  
　　謹啓者敝堂前議起造大堂以垂久遠一節兹復集衆籌商經於七月二十五日動工惟是經費未敷請　登報伏懇遠近紳商四方善信同襄善舉共解仁囊少少無嫌所冀裘成集腋多多益善欣看米聚爲山則　宇興歌不日之成而羣生水賴如天之稻矣其功德之深且遠豈有涯涘哉行道有福定然上格穹蒼積善逢祥可爲好善諸君操左劵也如蒙諸大善士樂助造堂捐欵請仍交敝堂帳房經收　奉收條是實肅此佈聞[  上海虹口白大橋元濟堂同人拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　七月二十七日辦水師學堂前徐州道桂統領安徽良字等營提督張士元到均見丁憂江蘇候補道郭階禀知不赴直隷通判劉晉祺由蘇州見撫憲回補昨日辦金陵洋務局補用道曾見巡檢吳學文禀知奉釐捐局委赴江浦公幹二十八日辦皖岸督銷局候補道丁葆元辭回大通知縣洪恩培張篤奉示甄别辦下關掣騐卡候補道胡廷玉禀知今日接差同知宛志逵禀知奉府委查勘高湻縣秋災兩首縣陶藍禀知縣試正塲扃門考試淞北協劉長春署南匯營輪船都司彭桂堂叩謝咨文禀辭進京蘇撫禁内洋水師儘先副將徐長順上海來遊擊洪占魁到奉陜甘督憲咨送回標丁憂福建巡檢徐樹瓊福建來二十九日花翎補用叅將前湖南駐京提塘王光明由京來補用府前高郵州謝國恩起服回營正任揚州府泰州張兆鹿辦口岸厘捐知縣顔濟時候補州同王瑞曾由蘇來均到補昨日候補道張銘堅　銷下關掣騐局差卽辭回籍修墓江防同知兼署理事同知興奎禀知任事 
[蘇省官報]  
　　七月二十九日請補江寍鹽巡道胡家楨由金陵來卽辭行候補道錢寳傳辭回松滬牙厘局沈玉麟辭行赴上海直隷州趙惟善稟辭回奔牛釐局補用副將曾祥光奉撫憲委胥門路巡查差補二十八日簷帶太湖水師正前營安徽卽補府李松榮辭赴松江一帶會哨縣丞李筠禀知到撫院巡捕兼監印差長洲縣主簿陳金禀知接兼理長洲縣縣丞印三十日知縣鄧復興由丹陽督捕蝗蝻回八月初一日鎭江府王禀到同知鄭述祖禀謝十三年分海運案内蒙給予揷班委署州縣一次簽掣江蘇卽用知縣張明允陜西人由京引　見來省禀到儘先補用都司夏大明禀知奉撫憲札委署理城守左軍守備事理問婁湘禀知奉委攺過局差縣丞王希禹禀銷海運津局差代理吳縣典史馮和根禀謝飭知請補斯缺先行署理正任金山縣典史張郴交卸署金匱縣典史任事回省 
[粤東官報]  
　　藩憲牌示新安縣知縣缺委試用縣黄恩代理合浦縣知縣缺請以大挑知縣馮瑩詳補瓊山縣縣丞缺請以候補縣丞郭繼昌詳補鶴山縣藥逕司巡檢缺委候補巡檢陳燦文署理卸連平州吏目傳明良卸饒平縣柘司巡檢史久亨均著飭回本任 
[金蟬脱殻]  
　　姑蘇有某甲者素以小負販爲生賃屋於宜多賓巷其妻某氏年將半百以已老之佳人具夏姬之性格搔頭抹鬢慣喜引誘年少兒郎同結歡喜因緣上月某日夕陽將下時甲出外貿易尚未歸來氏倚門閒眺適有住居鄰近之某乙年甫弱冠衣履翩翩宛然三河少年氏見之不覺涎垂吻外挑以秋波餂以膩語陌頭過客遂爲幕裏佳賓至二鼓後隣家忽聞噯呀一聲俄而寂然初亦不以爲意迨鼉更三轉甲信步歸來見門户並不扃閉甚以爲疑闖入臥室惟見一燈熒然絶無聲息上前諦視只見男子僵臥於牀妻則毫無影響試撫男子之體則已冷如冰霜不覺失聲大呌隣人聞聲齊集有識者謂此卽某姓家之子也遂報知其家乙之父母聞信奔來遣人將子舁回則已返魂無術矣見甲家徒四壁其妻又畏罪潛逃無可伸說遂於翌日自行備棺成殮乙之死誠可謂輕於鴻毛甲妻淫蕩至此亦人世所罕聞也 
[培元堂戒烟局清單]  
　　謹啓者敝　今將本年春夏兩季收到各大善士捐助銀洋及戒烟諸客捐助經費報戒人數一併登報用希公鑒祇領得江南分巡蘇松太道憲聶月助春夏兩季連閏七個月戒烟局經費洋三十五元又領得山東登萊青道盛觀察月助春夏兩季連閏七個月規銀七十兩又收到胡芝清善士經勸王公記捐洋兩元長發棧長春棧各捐洋五角天寳棧捐洋二角正二三月分戒客姚媓娘捐洋四十元許娘娘捐洋六元　永長李祥達王雨亭陳竹齋劉萬年各捐洋四元張柏生顧景春李厚齋夏娘娘韓小亭陳德榮王士林李春陽張文治趙梅亭周文彬許　濤李桂林宋元秦余文標葉松林吳永福各捐洋三元四五六閏六月分戒客錢否堂捐洋五元馬春山梁興發顧得祥胡發貴韓儀斌孫星儒孫夀山張岐賓鄭遐齡各捐洋四元金友松何雲軒載春堂徐長發范安堂劉錫之陳瑞和楊世昌夏錦堂謝竹三胡春尅蔡福庭余德春趙雲甫劉世昌雨村李子清各捐洋三元其餘葉文銘等一百五十六人報　次號不取分文除另刋徵信錄外敝局戒烟業登報聞惟法宗盛杏蓀觀察所得津方悉心揣度無愧寸中是以春間陳姚許夏三氏連袂而來非知之明信之篤孰能輕駕魚軒居然猛省而且姚氏概助鉅貲烟霞盡劈實女中之丈夫誠敝局所厚望竊思有志之士設想逈非若比儘可打破疑團早釋其累秋季開排定於桂月朔日先期挂號以便安排戒治謹啓[  上海培元堂戒烟局董事顧福基楊佑青吳承遠謹啓]  
 
 
 

Page 10

 
 
   
 
