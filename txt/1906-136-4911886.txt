# 1906 - 136 - 4911886

 

Page 1

 
 
   
 
 

Page 2

 
 
[恭錄諭旨○二十一日奉]  
　　旨廕生許育琪著内用内閣中書二缺著桂芳斌清補授擬補内閣中書連增尹克昌俱著准其補授截取繁缺道翰林院侍講鄒福保編修吳慶坻熊方燧劉元亮太常寺典簿李光傑俱著照例用保送直隷州知州刑部主事桂芾姚大榮韓墀俱著交部記名以直隷州知州用期滿察哈爾游牧主事啓忠著授爲游牧員外郎准補陜西鳳翔府知府尹昌齡著准其補授保舉山東補用知縣程長慶十樂沅四川補用知縣邱保泰梅馥羹俱著照例用山西道監察御史員缺着慶斌補授保送分發知府裁缺盛京兵部員外郎喜亭着以知府分發省分補用保送撫民同知盛京裁缺禮部助敎錫庚錫極俱著交部記名以撫民同知用保送知縣盛京裁缺兵部筆帖式音德琿着交部記名以知縣用保送分發安徽補用直隷州知州吳德增着照例發往欽此 
[論地方設立息訟公所事]  
　　必欲執周易訟則終凶之説。使羣天下之人無論遇如何不平之事。吞聲忍氣。不相爭執此萬不能行之事也。顧訟必經官。地方有司。大抵以他省之人。遠蒞兹土風俗未易諳。民情未易悉。猝遇訟事。原告之禀牘。被告之訴呈。各據一詞。兩不相下。無論性情颟頇者不能遽斷也。卽機警明敏之人。亦覺頭緒紛煩。猝焉未能明瞭。且訟端一啓胥吏之爲幻譸張。差役之藉端騷擾。往往有雀角鼠牙之事。兩造曲直未分。而耗費已不可數計。故俗諺有屈死不告狀之説。此固一偏之論。亦勢有所激。不得已也。夫訟旣不能使之無矣。而聽訟者又未易得折獄之才。且屏除一切弊竇。然則爲之奈何。曰欲袪其弊。宜各州縣遍設息訟公所。查息訟公所之議。發起於銅山縣袁大令。其章程除命盜重大事件。仍由縣審理外。他若口角鬥毆婚姻財産等案。概由公所理處。公所總董。係由本地紳士選充。（細章見四月十七十八本報）邇已禀由江督周玉帥。通飭蘇皖贛三省州廳縣一律照辦。（見念四日本報）竊謂此舉之善。蓋有數端。口角鬥毆婚姻財産諸案。關係雖不巨而糾葛必甚多。其中曲折情形。在官固鈎稽不易。而本地紳士。則於事之源流。不難洞若觀火。苟經公所判决。可以一言解紛。此其善一也。瑣屑訟案。彼此本無深仇。仇特激於一時意氣必欲請公庭一斷是非。然其端旣啓。往往窮年累月。欲罷不能。大則蕩産傾家小亦費時失事。獄訟爲累。到處皆然。若由公所理處。立時判結。固屬甚善。卽彼此相持亦難從窝計議。此其善二也官以一人之精神。料理案牘其勢有所難及。於是案件有積壓者。有稽遲者。涉訟之人。守候時日。其何能堪。若公所紳董。於命盜生案。旣無容過問。所理處者不過屬於民事諸端。清理亦自易易。此其善三也。有此三善。使各地方於此事果能一一實行。實足伸公理。達羣情。立地方目治之始基保閭里無窮之公益立憲基礎。其在斯乎。或曰民事訴訟歸地方公所清理。其用意固甚善矣。然今之所謂紳士者。憲法固有所未知。地方行政亦有所未悉。且非特不知憲法不悉地方行政也。平日倚賴官勢。欺詐鄉愚幾。以此爲讛謀生之至計。不假寸柄獞。若此。一日顯然予以清理詞訟之權。安保其不賄賂公行。顚倒黑白。夫官雖未必皆賢。然當其聽斷之時。不過不能明白果决耳。若謂事事皆得賄。或狥情。平心論之。亦或未必。且官考成所在。亦不能不顧惜聲名。若紳士而使理詞。訟公正誠篤者固較官爲優。若一涉偏私。必至顧忌毫無。民將大受其累。利未形而害先見其事亦不可不防。不知以上諸端。固亦通弊。然因噎而廢食。懲羹而吹韲。慮事過深勢必至一事不能舉辦。惟使權衡利弊所在。而復愼選賢能博訪輿論。安見必無至公至明之紳士。出而共任斯事哉。惟願當事者之深自留意而已。 
[各國公使會議税政問題]  
　　二十六日北京電云英國代理公使與日美兩國公使文牘往還會商中國簡派税務大臣問題傳聞俄德兩國亦預聞其事二十七日電云昨日各國公使會議皆不滿意於中國之覆文當由英公使再行抗議且看中國如何答覆再定辦法會遂散譯字林報 
[各公使集議對待簡派税務大臣事京師]  
　　日前英美駐京公使照會外部請仍將各關華洋人員歸總税務司節制一節兹聞日前唐少川侍郎因此覆照英美兩使極力駁回略云各省税關向歸外部節制然近來外部事務忙碌勢難兼顧各關税務故奉旨另派税務大臣將向來外部權限移交税務大臣辦理耳於總税務司權限毫無損失之處等語然英使等不以爲然再照會外部聲明向來總税務司有節制各關華洋人員之權然唐侍郎堅持前議未肯允認因此問題關繫庚子賠欵各國駐京公使訂於中歷二十六日上午集議對付之法並聞光緒二十四年二十六年中國與英德公使訂約借欵以爲甲子賠款該合同内載有中國税關照舊辦理之語故此次中國政府將合關事務歸税務大臣節制實係違約須照舊歸外部管理將各關華洋人員歸總税務司節制云又聞外部大員或以此事辦法不協機宜極力反對欲設法通螎但唐侍郎等極力堅持未肯云（閏） 
[西報繏中俄議約近聞]  
　　二十六日北京電云中俄議約毫無進步其故由於俄之要求過奢而外務部亦以近來要事過多無暇及此該約條欵皆尙未議定云譯字林報 
[駐京日使回國]  
　　二十七日北京電云駐京日本公使内田康哉於今日由京起程回國譯字林報 
[各國兵艦紛至皖省安慶]  
　　二十日有法國兵艦 
 
 

Page 3

 
 
一艘到皖停泊次日法兵官偕天主堂費司鐸晉謁恩撫二十四日恩撫乘吉安小輪赴兵輪答拜二十五日又有奥國兵艦一隻蒞皖兵官卽於二十六日晨謁見恩撫仍乘吉安小輪隨往答拜午後該兵輪卽下駛離皖是晨並有某國兵船三隻先後到皖停泊愚民見不免惶惑（多） 
[電諭贛皖兩撫堵拿立會匪徒安慶]  
　　日前軍機處-致電江西巡撫吳中丞安徽巡撫恩中丞云奉上諭江西鄱陽地方匪徒倡會竄入安徽建德縣境經拿獲汪榮國等六名訊辦匪徒聞風逃散竄回江西浮梁之桃墅保並聞立有盤山會名目黨羽甚多等語匪徒倡會滋閙實爲地方之害亟應加意防範及早撲滅以遏亂萌著恩銘吳重熹督飭各屬嚴密堵拿迅速懲辦斷盡根株毋稍大意欽此樞養（多） 
[又派馬勇留防婺源祁門等處安晵]  
　　皖撫飭常備軍外藉兵改爲留防營於二十四日開往婺源防堵已迭誌前報嗣因怱促改編諸務殷繁至二十五日晨留防營第一第二兩旗始行起程前往婺源祁門一帶防堵前日皖撫又札飭親軍馬隊幇同前往相機赴防亦於是日清晨首途（士） 
[紀星子縣拿獲票匪情形江西]  
　　南康府星子縣革生吕昌蕃吕次周聚衆滋事已紀前報兹悉該匪等在地方散賣票布每張售錢七百八十文入會者已有四五百人約期本月十二日起事事旣敗露由府尊王太守咨請常備軍會同營汎前往緝拿而該匪卽已遠颺當在巢穴搜出票布洋鎗腰刀多件並拿獲吕俊瑋江某兩名旋由王太守移請南康營劉都戎札飭外委李洪勝帶同眼線差役赴各處緝捕已於十八日在南昌六眼井地方將吕昌蕃一名拿獲送交南昌縣管押尙有吕次周一名現未拿獲已據情禀請南康府王太守及都司劉都戎請派紅船來省押解矣（石） 
[廷寄查辦拳匪餘孽北京]  
　　日前軍機大臣面奉諭旨有人奏直隷高邑等處拳匪並未淨絶根株聞其黨羽甚衆仍復潛匿各鄉勾引煽惑意圖乘亂著卽寄諭直隷總督迅飭地方文武官弁嚴密查拿勿得養癰成患貽害無窮並飭加意保護敎堂以防不虞云云（上） 
[蘇撫招考法政學員示蘇州]  
　　照得蘇省爲海疆衝要之地辦理交涉事宜舉行各項新政須才至急地方親民有司果能將各國政治源流法律條理講求有素遇有華洋訟案民敎爭端以及路礦商工等事自能弭無形之患伸自主之權現值朝廷頒行新律之始必須廣儲裁判人才以資任用本省設立法政學堂現據該司道等詳稱暫設學額五十名無論府廳州縣佐雜各班皆准投考考取到堂後每月每員酌給津貼銀八两逐日辰刻到堂酉刻散課堂内齋舍有限止備午餐暫不住宿其學科以中國現行律例綱要東西各國法制比較平時戰時國際公法國際私法民事刑事訴訟法裁判法監獄法商法財政法諸門爲主課定期一年爲畢業功課分數最優者酌委優要差缺合格者酌委差使未及格者分别留學撤退並請出示定期招考各等因會詳前來除此示仰候補各員一體知悉本部院定期於閏四月初九日考試府廳州縣各員於初十日考試佐雜各員無論正途勞績捐納各班除現當要差及年在五十以外者無庸報考外其餘一律先期親赴本部院衙門報名以憑備卷届期扃門考試該員等毋得遲延觀望託故規避致干未便切切（永） 
[政府擬催開辦吏胥學堂北京]  
　　日前政府王大臣會議設立吏胥學堂業經通咨各省在案惟現在咨報舉辦者尙屬寥寥擬卽電催各省督撫飭屬迅速開辦勿得觀望遲延致干參處（上） 
[提學使自辟幕僚京師]  
　　新簡提學使須先出洋考查三月然後到任已登前報兹悉現在定有新章各提學使准其自辟幕僚其公費則由國家頒給云（閏） 
[董福祥爲嗣孫報効練兵經費甘肅]  
　　已革提督董福祥隷籍和闐罷官後寄居寗夏積資千餘萬並無子孫以姪孫董温承繼現爲温報効甘肅練兵經費銀二萬兩欲爲温請奬府道官階爲將來出身地步聞温年僅十五歲性情暴戾且目不識丁云（荒） 
[督練公所推廣德律風蘇州]  
　　蘇垣督練公所以常備第一標營房遠駐寳帶橋與公所相隔甚遠遇有要公呼應不靈自應裝設德律風通至督練公所以便信息靈通可以立時答復詳請撫憲札飭商務局轉飭德律風公司即速前往按設（等） 
[鄱陽湖要隘擬增增建砲台九江]  
　　江督周玉帥擬在鄱陽湖要隘增建砲台并將沿江各砲台一律修理聞俟委員踏勘後卽行開工云（石） 
[紀龍開河議開商埠情形九江]  
　　九江龍開河議開商埠運日由關道玉觀察督同江防同知嚴司馬在體仁堂邀請紳董籌議辦法議得開埠經費共約三十萬金而生年本地米捐貨捐及籌欵可獲六萬鉹壉五年方可開辦刻聞有某國領事愿以三十萬金擔任此事紳董等恐歸外人開闢殊多不便已婉言辭謝矣（石） 
[湖南水災六誌]  
　　湘潭被水已誌前報兹悉該處水勢自本月初三日已經入城通濟觀湘兩門已不能徒步初四至初六水勢益猛正街自八總至上十九總俱已通流各鋪户閉門樓居初七初八仍復加漲後湖烟柳隄一帶上至黄土山盡成澤國再上自窰灣越袁家河湘河口繞易俗河馬家河通古塘橋郭家橋至株州綠口廻至易家灣周圍百餘里皆一片汪洋茫無邊際其間房屋半皆倒塌人民溺斃無算城内自縣署大堂下出東正街與通濟觀湘文星熙春拱極五城門水勢相接惟西正街之板石巷口至郭武壯祠約數百步及瞻嶽門一叚未被水淹房屋浸倒者十居七八 
 
 

Page 4

 
 
城外惟黄龍巷蓮花街新街口等數處無水居民趨避者負擔往來相望於道初八夜始銷平息初九復漲數寸初十以後漸就銷落按此次水災任大令親渡中流刑牲致祭河伯並以署前所懸湘潭縣匾額及所着冠服投入河中初不見效現正籌救濟之方法云○商務總會設廠北門外收殮溺屍前收溺斃小孩男屍均埋葬王家壠義山并已拍照編號懸持本本門首以便親屬往認○省城商務總會近因水勢已退溼氣薰蒸將來必多疾病因於西南北三路設立醫藥局從二十日起延醫診視凡有疾者赴局就診兼施藥劑（餘） 
[四續修律大臣編定刑事民事訴訟法]  
　　第七十一條如原告及被告均未延聘律師亦不諸訴訟條例者則凡審訊兩造及各證人等事均歸承審官辦理該承審官必須秉公審訊 
第七十二條凡審訊終結卽定裁判之期先期知會該案原告被告及各律師届期到堂聽候宣告判詞 
第六節裁判 
　　第七十三條凡裁判一案審案官應將左列各項細心研究 
　　一兩造各證人之名譽若何所供是否可信 
　　二两造所呈之證據 
　　三每造前後各供有無自相牴牾之處 
　　四權衡兩造詞供之重輕 
　　五權衡两造情節之虚實 
　　六所呈證據是否足定被告之罪 
　　七證據已足是否爲法律所准 
　　第七十四條承審官確查所得證據已足證明被告所犯之罪然後將被告按律定擬 
　　第七十五條被告如無自認供詞而衆證明白確鑿無疑卽將被告按律定擬　　第七十六條凡裁判均須遵照定律若律無正條不論何項行爲不得判爲有罪（此條係指新定刑律若新律未頒行以前仍照舊律辦理） 
　　第七十七條凡裁判旣定應將判詞對原告被告及各律師當堂宣告並將本案憑證及一切文件詳細登錄檔册以備存查 
　　第七節執行各刑及開釋 
　　第七十八條凡宣告判詞經過上控期限方爲决定然後按照下列各條分别執行各刑 
　　第七十九條凡應處死刑者辦法如左 
　　一係立决者專摺奏交刑部核覆施行俟奉旨後將該犯處决 
　　二係監候者彚案奏交刑部核覆施行俟奉旨後將該犯歸入秋審分别情實緩决辦理 
　　第八十條應處流徒刑者卽將該犯分别發配或留内地俱撥交罪犯習藝所工作 
　　第八十一條應處監禁刑者覊禁監獄酌服相當之役 
　　第八十二條應處罰金刑者限决定後一月内完納不得拘留逾限不完以一圓折算一日易以監禁若監禁期内補繳罰金扣除所過日數徵取餘額卽予釋放（如係由笞杖改折罰金其數較少於新律未頒行以前仍照向章辦理　　第八十三條應監禁與罰金併處者監禁期滿徵收罰金如無力完納依前條例折易監禁 
　　第八十四條凡裁判除死罪人犯及情節重要者分别專摺或彚奏外流罪以下人犯按照左列辦法咨行刑部存案 
　　一係流徒及監禁者專案咨部 
　　二係罰金者按季彚案咨部 
　　第八十五條凡工作及監禁人犯本刑期滿或遇赦者卽予釋放 
　　第八十六條凡證據難憑或律無正條或原告所控各節問有疑竇者應卽將被告取保釋放令其日後自行檢束 
　　第八十七條凡木刑期滿或遇赦或被告經公堂判爲無罪者自後不得再因本案拘傳審訊 
　　第八十八條凡應開釋者除例應没收之物不准携帶外餘均交還本人不得勒扣 
[日本新簡外務省大臣]  
　　廿六日東京電云前駐英公使林董子　已簡充外務省大臣 
[日皇厚待英使]  
　　廿六日東京電云駐日英公使馬克竇樂爾君蒙日皇召見後復蒙日皇及皇后欵留賜同午膳洵曠興也 
[日本舉行鐵路祝典]  
　　廿七日東京電云日本人以日本鐵路之告成者計有五千英里特于名古屋舉行祝典 
[暹羅親王之游蹤]  
　　廿七日東京電云暹羅親王現已行抵韓京 
[俄國内政近狀]  
　　廿六日倫敦云俄國國民院已將奏陳俄皇之辭由衆人議定内有力請俄皇大赦國事犯一節皇族議政會亦奏請大赦惟當日因殺害人命及搶刦財物之犯不在此列 
[英俄亞洲之協商]  
　　廿六日倫敦路透電云英國斯丹達報載　英俄两國會商已有成議頗注重于土耳其波斯阿富汗西藏事宜惟此約須俟俄國舉行立憲後始能定局 
[美國會議鐵道車價條件]  
　　廿七日倫敦路透電云美國上議院已將鐵道車價條件修改發表大致謂律法院應核准商務委員之判斷美總統羅斯福君頗抗辯之現此事已交上下議院會商矣 
[德國郵船出險]  
　　二十七日東京電云德國郵船龍因號經日本救險船及德國巡洋艦漢森號恊力施救已于昨晚浮出開往長崎當時出口者尙有日本巡洋艨一艘譯字林報 
[英艦隊將赴俄遊歷]  
　　二十六日倫敦電云倫敦斯丹達報載稱英革蘭海岔艦隊將于西六月杪開往俄國克倫斯德脱島游歷 
[海牙平和會開會緩期]  
　　二十八日倫敦電云海牙和平會未必能于一九零七年五月前開會恊議 
[南斐州叛酋願降]  
　　二十八日倫敦電云南斐洲蘇羅地方叛酋已遣人通告英國陸軍將校謂彼等深受英軍之痛創皆願投降據已降之婦女謂土人所定計謀已爲英軍勇力所摧毁 
[敎皇患病]  
　　二十六日栢林電云羅馬敎皇現患風濕痛病 
[刊布英俄恊商事]  
　　二十六日栢林電云英俄中亞洲恊商　波斯頗有關係業已刊布 
[意相辭職後舉動]  
　　二十六日栢林電云意大利國首相沙尼諾雖已辭職仍隨同意皇舉行薜姆潑倫鐵路開鑿隧道典禮新内閣亦將不日成立譯文匯報 
[日美互訂版權規條]  
　　文匯報云日本與美國所定版權規條簡括完備現已核准宣布内開迻譯書籍在所不禁惟不得翻刻複印日本書業因此恐受巨虧盖日本翻刻美國學科書爲數頗多故也然其書如在此項規條未經宣布以前付印者不在禁例仍可一體發售此項規條曾延擱多時始行核准以意度少必有不得已之處在也 
[誌謝高等國文讀本]  
　　南海魏博近編高等國文讀本五册取裁姚惜抱古文辭類纂曾文正經史百家雜鈔兩書按照中學五年程度分爲五編其間區别體類指明作法能導破詞章之奥窔鼓動學者之精神以之爲中學敎本極切今日之用昨由廣智書局印成見貽一帙書此誌謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖撫招附鐵路股份文安慶]  
　　日昨皖撫恩中丞爲勸招皖省鐵路股份事刊佈示文云現當振興商務請求路政各省無不以自辦鐵路爲挽回利權之計皖省鐵路前經皖紳會議就地籌欵興造創立公司舉李京堂爲總辦經商部奏奉諭旨允准現已開局先造蕪湖至廣德州通浙之路計程三百七八十里由廣德州接展浙界又百餘里先招股銀四百萬兩以爲路本此次股銀爲數甚鉅非合全省財力不能集事擬就安徽安省六十州縣不論土著流寓大小商業店鋪均可按户入股每股收規元銀十兩給予股票一張凡購股票之人自一股至一萬股各量其力並不限制收銀之後不論已未開工按年以五厘起息給付之利另給支利憑摺一扣每年三月初一爲發息之期該股分人卽執股票息摺赴該公司支取利息開車之後再分餘利所有招股章程及推廣辦法均經李京堂咨請商部核准呈由前撫部院誠行司飭屬遵照並札工程師勘騐經過地方一體保護在案兹恐皖省風氣初開於自保本省利權之深意未盡明悉不能踴躍並恐洋工程勘路所到之處居民不知致滋疑慮用特剴切示諭（多） 
[禀請領照赴鎭運米寗波]  
　　甬江米商老恊興等日前聯名具禀道署請領聯照赴鎭江仙濠等處購採米粮運甬銷售署寕道喻庶三觀察閲禀批示云據禀係撙節經費永免糾葛起見惟該商等赴仙濠等處購運米糧領取聯照責任綦重今議以關帮各號編分元亨利貞四柱爲環保互結之法公派司事一人主持其事究竟是否可行有無違碍之處應俟咨請常鎭關道核奪飭遵（早） 
[米市風潮述聞揚州]  
　　江都之仙女鎭甘泉之邵伯鎭爲米市出入大宗近因四月米價與三月比較每担陡漲一元五角之多由是窮民聚衆衝毁米行阻米出境江都縣令於念二念三両日親往彈壓邵伯鎭并赶設平糶局風潮始定（引） 
[揚府示平米價揚州]  
　　郡城米價驟漲榮太守發出告示一道略謂訪聞近有一種奸牙句同市儈將米麥等價無故高抬祗圖利已不顧公益實堪痛恨合亟示諭仰米業卽日平减如敢任意漲價害民一經訪聞或被告發定卽提案訊懲（詳） 
[師範學堂開國民捐演説會江寗]  
　　两江學務處以國民捐開辦以來直隷京師羣相翕應山東亦次第舉行其捐數不拘多寡集腋成裘備償國債因訂于閏四月初五日下午在兩江師範學堂開國民捐演説會請有志諸君登壇演説並籌議辦法（助） 
[擬派學員赴行營督操鎭江]  
　　南洋自改編新軍後江寗省城各營操法已熟惟分駐外府者尙嫌未能一律現聞省憲擬擇派儲材舘學員數名分往各營充當督操認眞訓練俾成勁旅至駐鎭六標巡防全軍已派學員吳君於二十五日蒞營督操矣（拜） 
[調查警察員將赴湖南武昌]  
　　警部委派舒鴻儀調查各省警務兹已將鄂省情形查畢日内卽須前往湖南調查矣（八） 
[委員守提地丁清賦蘇州]  
　　蘇藩濮方伯札委候補知縣倪曾　赴長吳江震崑新六縣嚴寳騏赴徒陽壇溧四縣守提欠解地丁清賦等欵已於二十七日日程前往矣（康） 
[諭勸廣設工蓺廠武昌]  
　　鄂督近接商部頒發創辦工蓺廠勸捐册因於前日札發各府州縣認眞勸辦以開風氣（八） 
[曉示加收膏捐安慶]  
　　安撫恩中丞日前出示曉諭畧謂皖省財力支絀每辦新政無一不需巨欵因札知兩司等會議加收膏捐每百斤加銀三十兩以五成充練軍經費以五成爲學堂常備軍之用所籌尙爲周妥於新政不無裨益業已奏定嗣後凡運皖産土藥一律加征膏捐三十兩連正税並計係共銀七十兩仍照向章由起運之首卡完納一面塡給統捐大票黏貼印花（多） 
[派委巡防各軍營務處揚州]  
　　趙都轉整頓緝私注重范堤將巡防各軍曁鹽捕營水陸各隊伍均陸續派往分段駐紥因特遴委陳運判廷輝爲裹下河巡防各營總營務處以資鈐束（詳） 
[准撥師船巡防震澤蘇州]  
　　震澤縣治横扇吳漊等處向有勇丁六棚駐守該處紳士曹纉明等以近聞該處防勇有更調之説且現下各處梟黨甚熾瞬届絲繭上市巡防尤應嚴密因禀請蘇撫免予更調併請增撥師船常川梭巡當蒙陳中丞批示云據禀現在匪蹤散佈刼案時聞横扇吳漊等處轉瞬絲繭上市巡防關係緊要自屬實情所請將巡警營葉哨官原帶駐紥兵丁六棚免予更調並酌撥水師常川梭巡均應准照札督練公所叅謀處遵照辦理移會各該哨官酌撥師船前往巡防（康） 
[陸軍添設日記簿新章鎭江]  
　　駐鎭常備六標第八隊巡防統領袁熙龍接奉南洋新軍徐固卿統制札開奉練兵大臣札飭各鎭添設日記簿切實循辦不得諉懈潦草致干責成其日記辦法計分兩種凡操練各事每標由敎練官每營由管帶及督隊官逐日草記而餉械庶務等事每標由副軍需官執事官每營由軍需長值日官逐日草記每晚均由各標營書記處彚齊修整逐條登簿俟月抄彚呈統制核閲以便遇事容易稽查云云故袁統領刻已飭所部各營遵照辦理矣（再） 
[牽涉營勇爲盜蘇州]  
　　二十五日震澤縣解到盜犯十六名併軍械數件經蘇臬司發交蘇府分别收禁示期提訊聞其中有平望營中之勇丁數名因某某二盜案牽涉故上憲委候補知縣陳慶垓馳赴震澤將全案一併提省（康） 
[正法擊死巡長之巡兵九江]  
　　有客自南昌來者云及巡兵傳祖訓擊死巡長一案已于初六日請令正法（石） 
[節錄巨梟董小必發供詞蘇州]  
　　巨梟董小必發經飛划右營於二十四日獲解來省曾紀前報兹悉是夜府尊率同委員在發審局提訊供稱向隨族兄董道富在各馬頭設賭去年道富與飛划副左旗凌秉忠開仗彈傷身死遂投魏家元丁士鴻處嗣因意見不合乘間潛逃回家兹復與十數友人來蘇謀事云云太守得供卽飭當堂畫押收監一面連夜錄供詳請撫憲核奪（康） 
今日尙有各省新聞及本埠新聞均列入 
第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
攻補牙坪賊巢鎗斃多匪獲械多件賊悉潰竄亦進抵東竹駐紥此東路一軍連戰克捷會合西路之情形也該　提督派撥各營分路搜勦並諭以宥脅懲渠之意脅從各夷懾威悔禍踵接投誠負固之匪並被擒斬復合謝有功前赴川邊巡歷以會川軍廳境一律肅清至怒江菖蒲桶白漢洛一帶仇敎僧夷　已革知府李盛卿派土目王國相等次第勦撫收械亦各安堵先後具報前來臣查維西僧夷響應巴匪勾結滋事恃其險悍勢極披猖署提臣張松林督軍進勦不避險阻出奇制勝未及兩月克奏膚功全境盪定其勞　誠不可没惟該署提督係記名提督實任總兵應如何加恩之處恭候聖裁署維西愶副將記名總兵謝有功請免補總兵以提督記名簡放准補臨元鎭右營都司王剛請以游擊儘先補用並加副將衔遊擊儘先都司駱家信請免補遊擊以叅將儘先補用二品廳生張德成請俟引見時加恩錄用其餘在事出力各員弁可否仰懇天恩容臣擇尤彚奬俾昭激勸出自逾格鴻慈至已革麗汪府知府李盛卿現飭與法敎士任安收等議辦敎案並會同現署麗江府知府彭繼志將善後及敎案分别妥辦議結再行請旨加恩外謹恭摺具陳伏乞皇太后皇上聖鑒訓示謹奏奉殊批張松林著交軍機處存記餘著兵部議奏欽此 
　　宫門抄二月念怙日吏部翰林院正黄旗值日侍衛處引見一名商部三名吏部五十五名理藩院十五名廂紅漢一名洵貝勒由西陵可京請安興伯由白龍潭回京請安于齊慶吳蔭培預備召見吏部奏派驗看月官派出李殿林陳邦瑞李紱藻胡燏棻溥興紹昌陸寳忠溥　茹泰徐士佳陳恒慶儼忠英奎蔡金臺惠裕杜本崇召見軍機于齊慶吳蔭培 
[蘇撫陸奏爲陳明蘇省認籌新定賠欵均經按月匀解並劃撥疏濬黄浦工費摺]  
頭品頂戴江蘇巡撫臣陸元鼎跪奏爲陳明蘇省認籌新定賠欵自光緒三十一年六月分第七期起至十一月分第十二期止均經按月匀解清欵並劃撥疏濬黄浦工費恭摺仰祈聖鑒事案查江蘇省奉派賠欵銀二百五十萬両由蘇藩司認籌銀八十萬兩匀分十二期攤付每期應解銀六萬六千六百六十六兩按關平交還每關平百兩加補水銀一兩六錢四分三釐自光緒二十七年第一期起至三十一年五月分第六期止均經按月解清並因疏濬黄浦工費無著經督臣扎飭三十一年賠欵項下提解銀五萬两以濟工需亦由蘇藩司按期分别提解奏報在案兹查自光緒三十一年六月第七期起至十一月第十二期止計每月應攤賠欵銀六萬二千五百兩又疏濬黄浦工費每月應攤銀四千一百六十六兩六錢六分六釐並補零尾共銀四十萬兩四厘又按關平加補水銀六千五百七十二兩二釐統共銀四十萬六千五百七十二兩六釐均經按月解交江海關兑收分别備還撥付現届半年期滿據蘇州布政使濮子潼具詳請奏咨前來臣覆核無異除分咨外務部户部查照外謹會同署両江總督臣周馥恭摺具奏伏乞皇太后皇上聖鑒謹奏奉硃批該部知道欽此 
　　官門抄二月二十四日户部宗人府正白旗值日宗人府引見四名吏部六十名太僕寺十名正紅蒙二名朱侯至祭明陵起程日期趙惟熙李傳元預備召見宗人府奏派充總族長派出振貝子召見軍機趙惟熙李傳元 
[蘇撫陸奏爲蘇州關第一百七十二結期内徵收土藥税釐銀兩並開支數目繕具清單摺]  
　　頭品頂戴江蘇巡撫臣陸元鼎跪奏爲蘇州關第一百七十二結期内徵收土藥税釐銀兩並開支數目繕具清單恭摺仰祈聖鑒事竊照蘇州關徵收華商洋藥税銀數目業經造報至一百七十一結止恭摺會奏在案兹據蘇州關道陸鍾琦詳稱自光緒二十九年閏五月初七日起至八月初十日止第一百七十二結期滿徵收華洋商土藥出口正税銀九兩零除開支外連同上結共實存銀二千三百三十一兩零係應備還蘇州關埠通商建關原借蘇糧道庫之項並備解撥補蘇滬釐金項開具册摺詳請奏咨前來臣覆核無異除將該關册摺分咨外務部户部查照外理合會同署理通商大臣兩江總督臣周馥核繕清單恭摺具陳伏乞皇太后皇上聖鑒謹奏奉硃批該部知道單併發欽此 
[江蘇巡撫陸奏爲蘇州關第一百七十二結期内徵收税鈔並開支數目繕具清單摺]  
　　頭品頂戴江蘇巡撫臣陸元鼎跪奏爲蘇州關第一百七十二結期内徵收税鈔並開支數目繕具清單恭摺具奏仰祈聖鑒事竊照蘇州開埠通商設立税關業將徵收税鈔截至一百七十一結恭摺會奏在案兹據蘇州關道陸鍾琦詳稱自光緒二十九年閏五月初七日起至八月初十日止第一百七十二結期滿共徵洋商船隻進口正税除存票抵完外實徵銀一千四百六十一兩零洋商出口正税銀六千三百九十四両零洋商復進口半税銀七百五十三兩零洋商船鈔銀七兩零華商船隻進口正税除存票抵完外實徵銀三千六百四十一兩零華商出口正税銀一萬八千七十一兩零華商復進口半税除存票抵完外實徵銀二千六百八十兩零華洋商洋貨入内地子口半税銀八兩零華商船鈔銀二十五両零共徵收各項税鈔銀三萬三千四十三兩零除支銀傾鎔火耗並解江海關徵收税銀總税務司七成船鈔蘇州關額支經費等欵外連同上結共實存銀一十四萬二十五兩零係應備還蘇州從前開埠通商建關原借蘇糧道庫之項並備解補蘇滬釐金等款理合分造清册詳請奏咨前來臣覆核無異除將送到原册分咨外務部曁户部查照外理合會同署理通商大臣兩江總督臣周馥核繕清單恭摺具奏伏乞皇太后皇上聖鑒謹奏奉硃批該部知道單併發欽此 
[江督周奏請旨將楊毓魁開去大通營右哨都司缺以原品休致片]  
　　周馥片再准長江水師提督程文炳咨稱大通營右哨都司楊毓魁年近八旬年力衰邁恐難勝任惟該員久歷水師前曾著有勞績擬請以原品休致咨請核辦等因前來相應請旨將楊毓魁開去大通營右哨都司員缺以原品休致謹僵遇長江提臣程文炳附片具陳伏乞聖鑒訓示謹奏奉硃批著照所請兵部知道欽 
 
 

Page 17

 
 
[親查揚由關利弊鎭江]  
　　常鎭道兼管之揚由常關現奉部飭實報實銷並明定爲十萬五千之比較故日昨鎭道親赴江北裹河各分關卡查訪利弊以便整頓一切（再） 
[示諭債户不得阻撓出柩揚州]  
　　前年尹稚山虧欠鉅欵其房産早經查封列入公益彩票惟尹柩尙未舁出現得彩人前來收房尹妻胡氏無奈擇本月二十八日出殯詎各債户疑氏得錢均聞風而至並稱債不理清不准出柩氏無法抵拒至江都縣署具禀呈請諭禁陳小崖大令立卽飭差查禁一面示諭各債户云尹胡氏爲夫出柩係因得彩人收房爾等是否存欵此時均不得向氏阻撓强迫違干查究（亡） 
[溫處兩屬地方調查章程浙江]  
　　第一章（　旨）第一節調查两郡鉅　事實以供編輯鄉土地理歷史敎科書之材料以期敎育普及爲將來地方自治之基礎 
　　第二章（責任）第一節两郡八十於地方一切事皆有調查之責作老二節調查員有擔任非擔任之别擔任員如有他適或因别項事故中輟者應向分幹事陳明事由薦人自代非擔任員不在此例第二節擔任員分普通專門二　專門者於每縣自任某類某件概歸調查普通者不拘何件有聞卽錄均須　輯所聞彚送分幹事轉交本分處以憑採擇第四節擔任雖分專員而凡非該員擔任之件有所詳晰並祈　付他員互求廣益 
　　第三章（辦法）第一節本分處設總幹事一人各縣各設分幹事一人所有調查事宜隨時與總幹事接洽第二節担任調查員由各縣幹事自就其地所素習稔知者縣各擇四五人以分任其職第三節担任調查員目前皆盡義務不支薪水第四節調查地方面積之廣狹道里之遠近以及山川形勢之扼要非通曉測量學者不能得其標準將來須由本分處另關测旧傳習所聘請　員招集兩屬人士來處學習學成之後即由本分處量材派往各屬實地試騐以免誤舛第五節两屬各中小學堂如有舉行遠足及探險旅行者祈將見聞所及詳記成帙送交本分處備案如有搜討精詳記載覈實者除由本分處照稿印行外另當分别酬奬以資鼓勵第六節調查事件應列表者列表應繪圖者繪圖如有必須撮影者卽以影片郵寄其價按帙照數償還第七節凡内地流傳照片其人其地其事於地方有關係足資觀感者應搜求購寄如無流傳視其可照者出資自照之價錢償還第八節調查各款以有關於地方大局爲限如係一人一家私事概勿濫摭致啓攻訐至未了訟案非關合邑利害者一字不可涉及（未完 
[滬城官事]  
　　稽查河道委員吕明府賢萃昨由山東公畢返申到道禀知銷假○委署江南提督蘇松鎭總兵徐吉雲總戎傳隆到道拜會辭赴松江接印○上海道瑞觀察昨因要公命駕至洋務局接見候補道徐孝餘觀察商議興辦開闢華界商場事宜○升道袁海觀大京兆赴寕公幹已畢昨日返申○商約隨員候選道高壽農觀察蔚光近因赴京引見定千二十九日起程（合） 
[統領宴賓]  
　　船塢督辦南北洋統領薩鎭冰軍門今日在署請吕鏡宇尙書盛杏蓀宫保楊杏城京卿瑞辛儒觀察曾少卿虞洽卿沈仲禮三觀察及船塢總辦吳盈三副戎製造局總辦魏觀察會辦李觀察派查該局利弊之張楚寳觀察等會宴（事） 
[道批二則]  
　　滬道瑞觀察昨日發出批示兩道錄下樊寶深禀批匪徒持刀搶劫大爲行旅之害仰上海縣會同警察各局嚴加訪拿務獲究辦具報切勿縱延○陳履昌禀批此案節經批廨查辦如果韓茂春抄呈堂諭實有揑造聳聽情弊該丞原問之員自能查明分别究辦所請給示之處應候飭廨訊明具報再行核辦仰會審委員查照先今批示核明曲直分别妥辦具報毋任糾纒續禀粘抄保結並發仍繳此批（嚴） 
[札飭清理積案]  
　　松江府戚太守昨日札飭上海縣汪大令催將命盜詞訟等未結各案赶速清理分别集訊詳辦兹將案單列下一據該縣禀報地保朱其明報王阿三被百福戮傷越日身死兇逃未獲一案一據該縣禀報陳阿二追捕竊賊被拒戮傷身死兇賊未獲一案一據該縣禀報夏阿九被楊姓戳傷身死兇逃未獲一案一據該縣會同寳山縣禀姜友三被張紀高等毆傷身死兇逃未獲一案一據該縣禀報嚴掌先被緝私巡勇沈老萬戳傷越日身死兇逃未獲一案應催鹽捕營勒交一據該縣禀地保朱祺明報沈財榮被毆傷身死兇逃未獲一案一據該縣禀　馬振亭被王少棠砍傷身死兇逃未獲一案一據該縣禀地保董士明報王寶寳被戳身傷兇逃未獲一案一據該縣禀地保金順堂報蕭裕根受傷身死兇逃未獲一案一據該縣禀地保潘瑞亭報無名男子受傷後溺水身死兇逃未獲一案一據該縣禀報俞鑑元受傷被縛後墜河身死並據屍母俞何氏控陳和尙等謀殺伊子差保得賄縱犯一案一據該縣禀地保陳學文報無名男子受傷身死兇逃未獲一案一據該縣禀事主朱楊氏家被刦當塲格斃盜匪一案一據該縣禀宏久銀爐被搶一案一據該縣詳民人朱阿順起意糾搶孀居弟婦朱張氏嫁賣尙未成婚一案一據黄浦司禀文生蔡樹萱煽令金姓興訟逼令提訊偏斷不遂吵閙公堂一案一據該縣禀客民徐福全受傷身死獲犯邱少卿一案一奉藩憲批發該縣民人孫耀增控縣役袁興等串陷勒贖批飭提訊一案一奉臬憲批該縣詳謝忠藎上控費宗樂不還抵單飭卽勒提訊斷一案一據民人李阿弟控張竹亭借錢不遂揑據朦控一案（宜） 
[准撥炸藥經費]  
　　浦東興造炸藥棧房所需工料造費等項現由滬道瑞觀察禀奉江督批准在新關所徵船鈔捐課項下動撥並令新關税司好君經理炸藥存放事宜昨經觀察函致好君查照矣（事） 
[禀請捕拿革舉]  
　　川沙廳舉人王家彦前因把阻護塘工程及誣控陶蘭亭案發被廳尊左司馬傳案詳請各憲批革發押川沙營張千戎看管在案王知罪無可辭忽被乘隙潛逃故由司馬據情禀經滬道瑞觀察札行各屬一體飭捕嚴拿解辦（嚴） 
[札飭督勇梭巡]  
　　道憲瑞觀察近以浦東一帶梟匪竊盜充斥除派營嚴緝外札飭總巡曁各巡局每晚必須督勇梭巡以弭隠患而衞閭閻（宜） 
[閘北盜案]  
　　前晚一點鐘閘北十一圖姚春滿家被塗面盜匪十餘人在外呼姚之名騙門入内刼失大洋及飾物等約值三百元呼嘯出門向西北鐵路而去事後經姚投報巡局唐二尹立帶勇捕往勘限緝（力） 
 
 

Page 18

 
 
[信班被刼續志]  
　　前晚本埠蘇班信局七家及常熟班信局兩家各雇脚夫肩挑信包在眞如鎭相近小陽廟被匪刼奪略誌昨報兹悉該脚夫等至黎明時在離該處三里許之田畔尋得原包所有銀洋物件已歸烏有祗剩空函數紙而已（宜） 
[盜案報縣]  
　　天通菴左近居住之鐵路小工頭某甲家前晚被盜劫去衣飾等物昨日開單報縣請緝（宜） 
[道轅包探又獲流氓]  
　　著名流氓荳腐阿根等两人在南市新碼頭藉端滋擾被滬道瑞觀察訪知飭探獲解到轅昨日札發上海縣訊辦（事） 
[懲究冒探招摇]  
　　冒充法界包探之李杏生拐得松江女子一口住上林里某棧爲棧夥楊連生察破訴知棧主曹靑雲投報捕房拘獲昨日將女及李一併解廨請究女供名潘阿四年十九歲松江西門内平橋人十四日偕戚來申晚間在天仙茶園觀劇失散被李杏生限問蹤跡無奈奔入曹之客棧李亦入内自稱法界包探指小女子爲來歷不明求鑒李供欲送此女回去並無歹意司馬以李冒探招摇居心險惡商之英副領事判押六月該女飭差送往松江交家屬收領（力） 
[巨棍移縣懲辦]  
　　著名巨棍蘇阿如被包探米順拘獲送廨訊辦關司馬以情節較重判押候禀請道憲核示在案兹奉瑞觀察札飭將蘇移縣辦理昨日由捕房解案送縣嚴辦（力） 
[狎妓殞命報騐]  
　　剃髮匠任阿玉年三十餘前晚至福州路大興里二百七十五號雉妓院作狎邪遊昨晨呼之不起撫之已冰龜鴇大駭投報捕房捕頭飭二圖地保陸耕山報縣請騐午後四點鐘汪大令帶同刑仵到塲騐係交合之後發痧身死因無屍屬承認由二房東買棺收殮發壇掩埋招人認領嗣聞死者有兄有某紗廠工作尙未知悉此事云（命） 
[逃妓發堂]  
　　滬北妓女李竹琴被鴇霸阻從良昨日逃入城中被警察東局巡士查獲帶局訊問郁二尹判發堂留養（事） 
[總工程局紀案]  
　　法捕房包探掌福持捕頭名片帶同竊賊投總工程局禀請移吊老擺渡泰隆押店賊贜烟槍一支乾茂押店銅盆一只總董准之○蕩婦阿巧住太平碼頭姘識潮州人陳阿榮陳疑阿巧近日又與鄰人李昌賢有私前晨糾同多人持刀至李處尋釁李狂呼救命由巡士查知投局報明總董卽飭包探拘獲押候訊究○外郎家橋曹盛昌肉莊主曹紀昌控隣居順興麫館主朱阿松之子欠洋三十餘元逃逸求追副裁判官陳參軍判分两期减繳洋二十五元交保○包探前晚在馬路查見李金榮雇車裝提揀重頭大錢二十一千解局請究李供住南市張家弄此錢由方姓在小東門交付囑令車往南市參軍以其混供喝戒責三百下收押再訊○大東門外務本堂書坊夥王子怡在門首買物被板木行塌車夫沈阿龍踢傷頭額由巡士拘究參軍判罰沈洋一元醫傷（尺） 
[警察局瑣案]  
　　城内登雲橋北堍某水笋店有陸福林陸郎郎吳海生三人抺牌被巡　拘至西局請懲局員謝建侯少尹判福林海生合罰洋十元郎郎責手心二百下各具攺過結斥釋○木匠劉炳祥在虹橋扛木違章經西局巡士拘究旋由木作頭龔文俊得悉隨至局中自願罰洋一元具結開釋○西局巡士姚雨人李桂山不守局規昨由謝少尹判各記過一次並罰洋三角又巡士汪錦章辦差勤能判記大功二次賞洋兩元以示鼓勵（宜） 
[英美公廨早堂案]  
　　匯豐銀行經理洋人　而禀稱失去印信紙料每張均有行中　記祗有管理寫字房之侍者可以作弊其人現已歇出刻經捕房包探查得原贜求請澈究一百零一號西探譯稱贜在江西路二百零九號陳祥利店中起出故將店主陳炳店夥楊德春解請訊辦陳炳延陸舌儒律師投案代辯關司馬以内有侍者牽涉商之英副領事訂於下禮拜一傳齊人誣再訊陸律師請將被告交保候訊中西官允之○蔡送明以假造金約指至慶雲銀樓兑洋爲店中人察出投報捕房拘案請究慶雲執事禀請究交僞造之人蔡供此項僞飾係前在老楊慶和之尤啓生陳東來二人囑往兑洋不知是僞司馬判蔡押捕房六月並補提尤陳到案再核○俄領事署史邵斌乘踏腳車至老垃圾橋勤正公學堂被常州學生某甲將車踏壞口角邵卽報捕由西探至學堂内查取姓名不知如何又與敎育長岳友苕扭毆經捕解請訊究岳供邵係本學肄習東文生於昨乘車來學被同學生毁壞滋閙有壞堂規　學生已　修車了事請察司馬判岳交保俟俄領事會訊核奪○陳連生周永林在老閘唐家弄北首强搶楊裕掌洋二百五十元五角逃逸由探獲究司馬判還押捕房復訊再辦○流氓王阿三因犯竊案釋出未幾又攫去石維泉之扇子由捕解究司馬判押捕房六月○潘昌富竊岳耀亭家衣物報捕解懲判押兩月○包車夫張阿林　誘沈琴仙这婢女春蘭姦宿串逃由探送究判張押捕房一年作工春蘭交沈領去○沈福生姦誘陸阿金之女阿唐報捕領回在案昨又被沈領去經陸報捕解究司馬判押候下禮拜一訊奪○周鴻敘竊張永高家車蓬鐵板各物由捕解辦判押捕房一月○俞道生與妻秀林凌虐買女逼娼判各押半年在案兹已期滿司馬判具與女離異結送釋○侯掌生竊俞元林家綢衣姚勝盛竊禮查洋人銀盆錢毛毛竊招商棧毯子各物由捕解究判侯押二月姚錢各押兩月○朱雙福李榮　李連生曹金生吳阿新等違章打架由捕解究判到案之吳曹李等各罰洋五元朱李保出未到各將保洋十元罰去○龔元郎藉捉姦爲由將張藍氏扭入茶館拆梢洋七元報捕解究判押三月（當） 
[法租界公堂案]  
　　葉桂林被許根泉在新閘地方詐去洋十元昨於鴻春樓茶館瞥見鳴捕拘究許根泉偕母陳氏同供在鄉開設小店並未拆梢陳大令判交保候查○舢板船户陳寳生控被駁船主奚金福之侄毆傷昨日提訊奚供並無子侄亦不行兇大令判罰醫費洋四元斥釋○葉洪福扭控秦桂生在東洋贸易虧欠貨洋一千四百元去年十月逃避至滬現幸尋獲　請究追秦供有存貨二箱抵在英界仁記棧内計洋二千元由經手陳大年交過葉洋一千五百元求鑒大令判交保候查○西婦扭控車夫王阿新竊物逃逸請究王供由某西崽荐往拖車不付車錢不敢竊物中西官判押候查核○吳張氏在途售賣外國火腿三十隻已經售去七只爲宰牲公司拘究氏供腿係某甲人拍賣所得託爲轉售每隻五角並非臭肉大令判罰洋二元充公○靑鹽作主葉耀山控作夥吳壽泉竊去貨物值洋二百餘元一案昨日提訊吳堅不承認大令判傳司帳到案再行訊奪○范雲發扭控陳阿土誘拐十九歲女孩至象山縣藏匿鮑阿紀家近陳來申拘請究辦陳供此事實鮑所爲大令判限十天交保出外著將女交案再核○董阿忠擺攤賭博由探拘究大令判押捕房半月○封阿三竊太古碼頭棧内白糖一包爲巡丁拘案求究大令判押　月（臨） 
[美租界捕房事]  
　　某俄人乘醉至百老匯路逢人毆打並將東洋車夫楊阿福猛擊由三十九號西捕拘入捕房押候核辦○馬夫王阿木停車黄浦路磕睡由捕拘押候究○包車夫王阿三在茂海路被朱阿大小車撞傷足骨向朱理論反被糾同陳長卿曹仁卿等多人將王肆毆由捕一并帶入捕房奉飭王給傷費五元了事○派克路一號洋房庖丁沈金生被洋東疑竊金練金表等物報由捕房飭探朱桂生拘押查辦○有恆路葛榮卿家之男孩小龍海前晚忽失所在投捕房請緝捕頭允之○某捕巡至西華德路見有病丐一名倒臥街頭當卽送入捕房轉送公廨安插○楊樹浦集成紗廠對門傳姓豆腐店前日失去女孩一口由傳分投各捕房禀報捕頭允爲飭探查緝（似） 
[曾少卿經收華僑振捐第五次清單]  
　　金陵浙江旅學舘武君仲英與同志周陳吳云君續募英洋一千元鼎和盛慶和春允和恆興瑞馬少園合助洋五十元休寗朱君伯蔭洋十元無名氏洋三元志趣生洋两元共收英洋一千零六十五元正用特登報以謝衆善 
 
