# 1891 - 147 - 4906506

 

Page 1

 
 
[竹素堂文集澄懷園語合印告成] [  申報舘主人啓]  
　　桐城張氏簪縷世胃望重江南文端文和父子蟬聯早登相位人咸羡其文章勛業世莫與京而不知其持躬涉世之間　有切實同詳爲他人所不可企及者本舘覔得竹素堂文集及澄懷園語二書伏而謂之覺大而齊治均平小而周旋動作無不語長心里切理　心以之　家　觀可以之作治譜觀亦可洵乎心有所得不同紙上空談也因亟口之手民以公同好印以新鑄鉛字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[隂隲果報圖注] [  點石齋啓]  
　　隂隲果報一書乃文帝救世婆心現身說法仁濟善堂特精吳君友如精繪成圖逐句注釋每句兩圖一善一惡善者可勸惡者可懲顔曰隂隲果報圖注交本齋石印以廣善緣書祇一册丁亦從廉圖畫旣超妙絶倫楮墨更精良無比刻在開印指日成書倘有賞鑒名家樂善君子本淑身以淑世由盡性而盡倫翰墨有靈功德無量如欲附印分送尚祈及早示知請賜諾金幸無吝玉 
[再論民教失和]  
　　蕪湖等處民教失和聚衆閙事本舘已據先後電函詳細錄報并著爲論說列諸簡端今者事已敉平當不致再有意外之變然事後思維推其原起有不得不歸咎於地方官之失於寛縱者夫各處之所以釀成此事者何爲也哉將請教自西來華民素所未信而傳教者多得官長之護持入教者每託西人之威勢平民由畏而忌由忌而忿已非一日一發而不可遏者實由平日積忿之所致而不知非也夫西人自入中國以來傳教者不憚遠阴内地鄉間無處不有華人之信之者固多不信者亦不少於是入主出奴各執一是雖同居一縣一鄉甚至本爲族黨戚友而分門别户如冰炭之不可以同爐教外者譏教中人爲異言異服教中者恐教外人或羣起相攻遂不得不藉勢力以相壓民教之不相能固有不可解者然旣惡其教則必殺其傳教之人而後快今各處鬧教者未嘗殺一教中人而惟以搶刦爲事是非惡其教利其財也非惡其人羡其人之所有也將謂衆情洶洶一唱百和實由謡言之所致故官憲亦以禁止謡言爲第一要義而不知中國之民輕而多　見一耳目所未經者則羣焉疑之以意揣測私爲諭斷狡而黠者倡之於前愚而戇者和之於後裝頭揷尾描繪入情鄉愚無知聞之莫不深信於是動色相戒以爲此外國人之隂謀詭計將以坑陷中國人民者訛以傳訛言之者又復繪水繪聲繪風繪影若親眼目覩也者而聞者益覺悚懼無已積而久焉乃藴而生毒一發難收竟至有以捕風捉影之事而結成釁端者民之訛言亦孔之將詩人詠之誠非佳兆然安分良民豈謡言所能動其聞謡言而生事者皆其未聞謡言而亦思逞者也夫聚衆滋事本十萬禁卽使官長仁慈不卽拘責而惟以驅散了事而踐踏擁擠亦甚無爲黔首未必盡愚何至選事若是其如蟻之附者豈眞有動於失孩之謡言亦不過冀搶攘之際或稍有所得耳倘其有家可懲有業可　孰則肯輕踏危機者是謡言之說尚非盡然也於是有謂閙事之人實卽所謂哥老會者此言不爲無因然吾聞盜亦有道彼哥老會中豈無謀略豈無章程毁一教堂所得幾何而竟興師動衆得毋小題大做乎蓋閙教者皆各處之土棍也安慶之道友蕪湖之青皮天津之混星上海之流氓其人雖非盡屬會黨其實無一人非會黨平居無事則爲各處之棍徒一旦有急無非天下之亂黨此等人一日不靖卽天下事一日不得安閙教之事其著焉者也此等人生性貪狼不識義理習於善者未必遽善流於惡者皆成爲惡鎭日流蕩遇事生風稍有事端彼卽乘隙而入相與扛帮雖極小之事彼亦必推波助瀾隨聲附和迨釁端旣啓兩造俱傷而彼乃安坐得漁人之利假如有錢債細故或相口角或致爭毆其事本屬細微倘有若輩揷身其中爲之相傾爲之相軋呼羣引類動輒數十人一時並集在茶館則茶資每以千計在烟館則烟資以十數千計原欠不過數百文而此等外費或加至數十倍有欲盡棄所索之欠而不得者甚或事屬尋常本與若輩風馬牛不相及而彼偏欲鑽頭覓縫或　以一言半語使自稱經手兩邊索謝不如其所欲則聚衆要求必盈其願而後已至于魚肉鄉愚誘拐婦女或作仙人之跳或開賭博之塲尤爲若輩之常技在上者未嘗不知而往往以因循了事下車伊始每多雷厲風行列名訪拿務獲懲治積而久焉玩愒之心生且自謂轉瞬三年略爲躭延卽可移諸後任若輩亦來去無蹤其著名之數人或不難按名以索至其黨類之相與附和者何可勝數宫憲因循差役賄庇其有不養廱貽患者幾希古之治莠民者曰屏之遠方終身不齒立法有不嫌其嚴者奈何以縱暴爲能哉夫閙教之事亦旣往矣然苟不懲前毖後而一任地棍之横行則後日之肇禍安知不有大於此者乎 
[本舘接奉電音]  
　　昨由京友電傳上諭二道敬謹譯登○四月二十六日上諭豐紳奏副都統因病請開缺據情代奏一摺江寗副都統承綬着准其開缺欽此同日奉旨江寗副都統着治麟調補所遺京口副都統着積忠補授欽此 
[日下紀聞]  
　　禮部爲曉諭事照得本年辛卯科順天鄉試現准國子監咨呈稱查八旗官學漢教習於五月十五日錄科除本學行文官學處傳令該教習自行投考外其各學教習願應順天鄉試者附於是日錄科應行文禮部傳示各教習願應鄉試造具該教習姓名年貌籍貫三代履歴分别官民卷咨行過監騐照考試所有大宛二縣充補者由部册送外仍由該二縣出具文結送試等因到部爲此出示曉諭各省在京候補八旗官學漢教習知悉如有願應順天鄉試者迅卽取具同鄉京官印結開寫年貌履歴官民卷字樣赴部呈明以憑劄送國子監與實缺教習同日錄科仍於考錄日自行赴監呈騐執照毋得遲延自悮○方略館示傳吏部送到漢謄錄官李龍彰限於四月二十四日親身赴館騐到毋違○禮部示頭傳八旗官學候補教習劉文海鄭鏡蓉限三日内赴部騐到備帶筆墨當堂塡寫親供核對筆切毋違○吏部正郎陳君家在棉花二條胡同生有一子年已廿餘客歳忽患痰迷症時發時愈近又病發時時弄仗操刀陳君恐釀禍端立卽呈報官署旋飭匠鑄就鐵鐐等具將子鎖錮日給京錢數百任其在街市遊行身後黏白紙一方緍明居址并謂倘若倒斃卽祈甲捕送信掩埋云○本月十三日夕陽將下東便門外二閘以上突然水漲高至四尺有奇所有糧船赶急靠岸旣而水勢翻騰不已撞折閘口第六方閘板滾滾而東閘官急帶領閘軍鳴鑼起板至十五日舟舶 
 
 

Page 2

 
 
方得開行○南營西珠市汛左哨千總凱千戎連於上月某日病故遺缺經提署三堂憲公同酌定以西珠市汛傅把戎崑充補嗣把戎以售食西珠市汛底糧例應廻避呈明三堂憲攺令東河汛左哨千總鄧千戎文明充補而以把戎調署東河汛左哨千總○都察院徐副憲致祥之次公子與工部尚書祁大司空世長之女公子結姻擇吉本月初四日行合巹禮郎君下筆驚鸚鵡侍女吹簫引鳳皇花燭洞房殊多佳話已○有賊於某日昏黄時潛入某宅竊得破罈兩口破風門一扇經宅中男僕扭交梁家園練勇局送交坊官禀詳城憲批令轉移五城刑訊後解送刑署分司訊辦當月官員訊得此賊的係初犯且贓物無多因移咨大興縣斷令荷枷三月限滿折責開釋○南營花市汛陳守戎近患目疾醫藥無功兼之年邁力衰深恐於督率緝捕事宜不無貽悮因據實禀請原品休致開缺咨部另補提署三堂憲奏奉硃批准令原品休致欽此所遺守備一缺嘗委花市汛張千戎護理隨交諭令李千戎國祥署理○張儍仔廖通皆龜子也雖已帶上緑頭巾猶不甘縮頭隱忍上月某日張弟托廖代賃欇被用甫數日卽付之長生庫中廖向索還置之不理無奈乞張贖出張亦不依以致語不投機互相械鬥中西捕役聞悉急往拘獲同類數人連張送交坊署廖則傷重不能備質經人舁回醫養特未悉能不致命否也○本月初六日已初　皇上進壇入齋宫齋戒中南兩城滿漢侍御例應在東西珠市口圍幔以内站立道旁所有伺候之司坊皂役等人例不准入原以防叩閽驚駕等事也不料提署右堂文君於聖駕未出以前巡視蹕路瞥見中南兩城皂役站立滿漢侍御身邊當卽喝令驅逐出圍並將稽查東西珠市兩巷口之武弁傳至面前斥其當差不愼弁唯唯而退○客秋本報曾紀單保持刃砍傷棍徒帽兒王三經本城吏署捕役拿獲移刑署分司訊辦兹經承審司員訊得兩邊確實供詞擬將單按照逞凶不法律杖徒卽交順天府署定地派役押解其受傷之帽兒王三傷已痊愈按照歴次逃軍棍犯擬以發往邊遠充軍十年由兵部派役押解起行 
[江左清談]  
　　金陵友人來信云入夏以來甘霖甚少農人中心焦灼幾如羅什吞鍼大憲惄然憂之筮期本月十九日示禁屠宰設壇北極閣躬詣虔祈並委員赴江西虔請龍神迎至省垣供養想雨師風伯當必不久辱臨矣謹濡兎毫爲坡公續喜雨亭之記○兩江督署先鋒官舊例八十員後愈增愈多以致流品甚雜劉峴帥握篆後查與曩例不符遂裁去先鋒官二十五員戈什哈十四名聞中有甫經補入當差者乘興而來不免興盡而返矣○江寗府李太守示期本月初七日舉行府考先試外縣後試駐防元寗至二十日考畢評定甲乙一秉至公人咸謂太守以楚北之文星守江東之名郡凡經超拔者固宜頌德歌功也○楚南鄧彌之先生武岡望族早歴清華顧生性素厭繁華甫及中年卽掛冠歸去日研求漢宋之學笙簧六籍餚饌百家間或發爲詠歌尤能胎息少陵樹骨曹謝曰香亭一集久已夀之棗梨庚寅春今河帥許仙屏都水使者旬宣江左有文正書院之設聘先生主講席一時經師入師大宗師學者翕然推重去冬以事返里今歳猶清和之月復抵金陵瑞茀挨方伯訂於十六日送諸生入院肄業是日影纓炳赤氍毺鋪紅肴炙紛陳鼓吹交作方伯旣行賓主禮卽率諸生執羔雁以見甚盛事也○藍田生玉雛鳳蜚聲文采風流照耀人海當世固不乏其人而豪華豔目綺縠移人或怒馬如龍馳騁通衢大道或燈紅緑酒挾妓歌呼喜則慨擲纒頭怒則蹂躪金粉若此類者蓋亦僂指不能終矣日前有某公子作秦淮之遊縱酒酣歌流連永日忽其輿夫與鴇子相口角扭結至上元縣署公子亦飭僕以名片請嚴懲梅石卿大令久傷痼習思切警懲釋鴇子令歸諭以此後無許滋事輿夫則各責以二百板以儆兇頑說者謂大令輕重抑揚權衡悉當苟身居版仕者嚴束其子弟不使跋扈飛揚則其所玉成者豈淺鮮哉 
[茸城大火]  
　　月之二十四晚七點半鐘時府署西首下岸張姓店内不戒於火頓時赤熛怒煽烈燄飛騰東南風又助之肆虐致延燒左右對門各店鋪勢等燎原不可繼邇各水龍先後赴救亦未得手比至十二下鐘祝融氏始斂威而退然自府署西轅門以迄廣明橋弄兩行房屋盡付刦灰橋西會鶴茶園及某飯店等幸經耶穌教堂而君並某西友將房拆斷奮勇施救並灌以藥水得免滋蔓是役也計下岸焚去楊德昇鹹貨店並煤炭店萬隆山店開昌京貨鋪李姓京貨店莫姓烟膏店圖保阿狗烟寮鼎泰醬園陳姓花米店雷姓糧食店麫坊豆腐店水菓店油蔴店兩糕糰店舊貨攤花衣店等上岸焚去陳協記肉莊顔料店竇長春藥材茶葉店烟土店大生藥號菸紙店楊德昇茶食店侯永泰紙店顧姓住宅席店裱畫店沈姓住房銅錫作布輕莊泰來館德大錢土店薙髮店等弄内則焚去烟館整容店浴堂等其間都係樓房或一進或二三進不等約共有六七十家卽廣明橋面石亦燒斷三塊所最慘者顧姓宅内屍棺一口當雇多人扛舁不出致半遭焚燬文武官員分投彈壓各盡賢勞翌晨恩太守以四内地保並西外兩地保報警不力致令釀成巨禍喝令各笞數百枷號頭門惟西内圖保阿金善於搪塞幸免枷責府縣尊以蒲君奮力灌救使橋西一帶幸未殃及池魚厥功甚偉特排導躬往致謝 
[甌海潮聲]  
　　温州八字橋有焦某者開設酒米店愛財若命而有登徒子之癖一至柳邊花下便揮金如土不吝解囊與某氏婦有染羅敷自有夫臥榻之下不容他人鼾睡焦心生一計以錢貸申令署空白押券私下寫作休書預伏姦佔地步甲漫不覺察致墮其計今遂另築金屋以藏阿嬌甲始以姦佔等詞控諸琴堂奉批着邀媒中理處焦遂仗孔方兄之力居然以野鶩作家雞詩所謂維鵲有巢維鳩居之焦固爲鳩而甲則竟爲鵲矣○近有晝伏夜行之輩乘間竊發保甲局董每夜率帶局勇出外梭巡並不裝腔作勢若輩不及提防易於緝獲初九夜在朔門簡巷口拘獲一賊名珍娒十二夜在信和街又獲一賊送交捕者管押以待訊辦○花柳塘仁記行於十二夜有賊從樓窗爬入竊去衣服等件夥聞聲驚醒見賊手携火香由曬棚躍下此處後枕清流賊遂駕舟而去欵乃一聲衝波竟去臨流悵望徒唤奈何耳○五馬街口正德酒米店所搭橋棚日久霉朽突於十九日傾塌幸在黎明時人口尚無損傷誠大幸也○虞師巷某南貨行承買客貨專以偷漏税厘爲得計近在山盆港口向潮州糖艘購買糖貨意圖越卡偷漏不料機關透露被狀元橋分卡拘獲該行密遣夥伴設法彌縫雖免究罰然已所費不貲矣○温郡有竹馬謌妙舞清謌足供玩賞有阿笙者班中貼旦也年甫十三色藝俱佳爲一時之冠使解語花見之亦當黯然減色近有無賴子因喫醋起見將阿笙拉至小高橋下飽以老拳遂使吹彈得破的臉兒斑斑駁駁减了幾分姿色事聞於官飭傳班主至案諭以此後如有地棍滋事許卽指送到案嚴行懲辦寄語風流賢令尹護花恩比種花多此二語洵堪移贈○地棍不法横行最爲闤闠之害近有甲乙丙三人灌飽黄湯東倒西歪走入小高橋頭阿恩所開烟館倣魯智深醉打山門故事一塲大閙幾於石破天驚忿猶未洩復至沈三爺所開烟館逢人便打遇物便毁沈三爺自恃頭銜不肯低頭下氣遂赴縣署控告邵明府飭提甲等至喝令差役從重笞責但聞一片竹肉聲聲聲澈耳笞畢麾諸門外則宿酲已解矣此誠醒酒之第一方也世有好飮而無酒德者請嘗試之○離永嘉二十里之茶山有延夀寺焉花樹幽深亭臺寂靜住持僧名通凡色相未空情絲尚繁每與鄰家少婦參歡喜禪村有整容匠某甲之婦美而蕩夙與某乙有桑中之約近以和尚神通廣大自願摩頂受戒飽飮醍醐一身不能兼二役遂與乙絶交乙恨之刺骨日伺其隙欲得而甘心初二夜通凡暮課已畢忽覺凡心大動又與甲婦登臺說法正在天花亂墜時被乙偵知排闥直入大呼捉姦通凡無計躱避鑽入床下乙入室通覓無蹤舉火燭之乃知海闍黎已作十月之蟋蟀强拖硬拽而出拳脚交施幸有魯仲連其人爲之排解始不致演成翠屏山一折題凡鼠竄而去不敢復在延夀寺駐錫從此一瓶一鉢未識雲游何處矣○暘岙村鄭錦喜之女許字老竹地方曾氏尚未合良人遽夭女聞耗自願過門守節父母憫其　嘉其節遂從其意　弱女子而能獨守貞操表異於流俗誠難能而可貴者矣誌之以發潛德之光○戴都戎督帶城守營兵至稱溪捕拿槍門已列前報兹　都戎屯紥雙廟地方與駐防叚副戎約期進剿曾至楓林一帶無如該匪性甚狡黠 
 
 

Page 3

 
 
出没無常聚則爲盜散則爲民玉石不分無從下手遂於十七日回郡惟大荆營兵與匪接仗不分勝負未知確否尚待續聞 
[明湖柳隂]  
　　紳士鄭崇敬禀控鄞縣門丁蒙府尊批示云此案前據兩次具禀均經批示在案初批所謂弊在桑梓者蓋以職監所禀以弊在桑梓爲題也又請益無忌憚者乃恐衙費定章後致然文有上下不能斷章取義次批所謂訪實嚴辦者蓋不便以空言遽加人罪雖紳士之言不無可信然是邦公正紳士尚不乏人于該門丁從無微詞獨該職時而面代税書緩頰時而請將門丁懲儆爲公爲私初無一定衙署非比僧寺不能任聽該職所欲爲也仍候訪實嚴辦毋庸多凟○寍波府胡練溪太守日前政體違和請假數日延醫調治刻下已占弗藥照常視事矣○寗郡禁用小錢不啻三令五申近來市上仍有攙搭行用者洋價未能加長窮苦小民受虧匪淺而市儈則獲利無窮爲民上者果操何術而使之弊絶風清耶○北門内某甲在外賭博竟夜不歸床頭人寂守孤燈未免時形怨忿甲又意氣自雄不肯小心賠罪其婦愈思愈忿潛夻洋烟迨甲覺察則已口吐白沫體冷如冰矣賭之害人甚矣哉○三角地某姓婦性本悍潑一日與姑口角其夫斥之婦遂持械直前其夫畏娘子軍之凶焰奪門而逸婦追之不及乃踞坐街中拍手頓足咆哮如虎里人咸抱不平將欲扭送公庭婦始懼長揚而去○南門大街某姓女幼年失怙家計蕭然依叔父以度日鳳諾曾書魚軒將迓嗣以别有所歡竟作黄鶴之高舉現雖遣人尋訪然海闊天空未知何日始能弋獲也○慈城將賽都神會　上紈袴子弟都摩姊妹花買棹而去作小生意者欲卜一年利市聞信爭趨絡繹於道是亦一時盛會也 
[鷲嶺鐘聲]  
　　杭州織造明尚衣欽奉懿旨探訪民間蠶婦旋由湖州府屬歸安縣選得老成練達精熟蠶桑者計共五口開具年貌藉貫呈送織署尚衣當堂　騐復將蠶事逐一詳咨諸婦均對答如流略不模糊影響遂於本月二十日派員解送入都另有機匠十名亦同時就道云○某員聽鼓杭垣歴有年所素有登徒子之癖與某氏女有私刻骨盟心誓同生死意欲置之簉室而女母終以奇貫自居一日女僞託燒香行至半途命輿天舁至某員公舘某員如獲至寳急藏密室中母見女不歸疑及某員誘騙卽往公館偵探一連數次均被守門者所呵於是積忿成仇誓不肯罷邀同鄰里守候於清河坊大街適某員由藩署歸突拖至街心爭以老拳奉敬某員計無所出抱頭鼠竄而回書此以爲漁脂獵粉者戒○三月二十八日起至五月初八日止居民俱齋戒四十天謂之朱天戒有某甲者奉此有年矣一日至酒肆行沽醉後購燒鵝大啖及醒已悔之無及至夜半忽呼腹痛吐瀉交作醫治不騐延至翌晨八下鐘時溘然而斃一時妖言惑衆者咸謂某人犯戒而死矣某人犯戒而死矣譁傳遐邇幾令老饕亦不敢過屠門殊不知邇來天時寒煖不調本易滋生疾病甲之死亦會逢其適耳犯戒與不犯戒有何相干哉 
[宜昌近事]  
　　月初有一某國大員至宜昌游歴隨偕駐宜領事入川啓行時鎭軍派砲船一艘爲之護送嗣以蜀江險阴不利遄行行至歸州不復前往日内已回至宜地附輪船返漢臯矣○陳觀察病故後靈柩用官輪船裝運來宜卽日雇定民舟扶回蜀郡行至歸州上首獺洞船忽傾側靈柩覆入水中浮至數里之遥始經撈獲○天氣亢旱寒暖不時寒則酷似隆冬暖則幾如炎夏以致居民感受疹癘疾病叢生而宜地夙乏良醫每致攻補雜投漸至不起誠可慨也○亢旱多時田疇缺水本月十三日府縣官出示禁止屠宰薰沐虔祈至十四日各鄉農亦兢來禱雨鳳棲鋪等處老農老圃咸頭披柳葉手執炷香擊鼓鳴鑼至城隍廟紛紛叩祝南門外漢景帝廟爲税務司辦公之地農民一擁而入僧人答以廟内未供菩薩不便拈香農民不依肆行作踐玻璃窓格擊壞無遺辦公各西人祗得暫時躱避旋復將税務司坐轎摔毁委員責僧人不善處置僧人亦惟俯首無辭而已 
[久塞忽通]  
　　寳山縣屬之高橋鎭在黄浦江之東界乎上海川沙之間有河通浦可以納潮汐而便舟楫乃不事修濬者計三十有八年初則淤塞不通今且幾成平陸歴任各前縣非無籌議及之者然或因禀辦不及而已屆瓜期或以上台斟酌而不卽批准或值兵警之時或逢災賑之歳以故遷延如是之久洎陳雲村明府蒞任之初卽以是役引爲己任多方籌畫百計圖維志在必行不甘畫餅適逢剛大中丞專以水利爲務初則大濬藴草浜繼則大挑吳淞江藴草固在寳山境内吳淞亦界在其間明府追隨從事極盡勤勞因之不遺餘力禀將高橋之港一律疏通一似不容或緩者旣經禀准卽於吳淞江大工告竣之後接踵興挑又以屆時恐碍農忙多集民夫期以芒種之前蕆事從此農田可資灌溉舟楫可任經行以三十八年來民所期望未遂之事一旦大慰民志明府亦可謂知所先務矣是役也董其成者爲吳淞河鹽主簿吳君蘭生吳君久於其任民頗信從故集夫甚易水利乃其專責自應實力實心然則明府固可謂有志竟成亦可謂知人善任焉 
[戎旌回滬]  
　　江南提督譚青崖軍門由松來滬旋乘威靜兵輪赴狼山拜祝雷鎭戎夀辰已列前報兹悉軍門已於昨日上午乘原船回滬停泊小東門外吳淞碼頭 
[案待覆訊]  
　　汪子賢之妾周氏吞烟斃命由袁海觀明府詣騐之下卽將妾父周炳齋帶回候訊此己列諸前報者也昨晨明府升堂提訊汪子賢投案訴稱曩年出洋二百元娶周氏爲妾素與大婦相安並無閒言邇來因我患病令周氏煎藥周氏偶不小心將藥煎乾面斥數言周氏因羞忿難堪私取洋烟吞服迨知覺設法救治無效而斃妾父炳齋平時用度無非取給於我此次受人播弄致肇訟端求恩鑒察周炳齋供稱小的係江北人所生一女嫁汪爲妾小的夫婦二人倚以度日今妾死於非命小的衣食難謀情急控告叩求明鑒明府向周一再開道並諭爾如有虧欠當令汪一力認償再令酌給川資以示體恤周堅執不允明府着分别退去聽候覆訊察斷 
[竊案已破]  
　　滬城東街源泰衣莊失竊一案由巡防局員朱明府詣勘飭捕跴緝等情已紀前報前日午後縣捕柴樛緝獲竊犯董桂生盤詰之下據稱在某皮店爲夥所有各贓在小東門城内以及虹口陸續押去尚有紗袍褂十套現在宜昌輪船上該捕當卽帶同前往吊出紗袍褂紗外套並搜出金約指小洋等物帶回縣中據情禀明昨日上午袁海觀明府升堂提訊該捕禀訴前情董桂生供稱小的寗波人堄爲皮貨生意初次犯竊叩求施恩明府判令收所候吊到贓物再行訊辦 
[英界公堂瑣案]  
　　包探王阿二禀稱小的前獲積竊王金方張阿生奉大老爺判令管押六月尚有同黨樂春榮在逃未獲今又掩入張榮亭家行竊是以拘獲送懲張訴稱家中被樂竊去衣服請准領回樂供認連次行竊蔡太守判令管押六月贓給失主領去○某荷蘭水行西人謝發訴稱工人張阿太竊取荷蘭水瓶二枚藏在褲襠當塲搜出行中歴次失瓶不少查察各洋瓶鋪時見瓶上有行名然不能指明行竊之人是以未經控告今旣拘獲請子究追聞竊得後售於洋瓶錦每枚得錢三十五文鋪中賣出需錢四十文張供稱小的係江北人月得工洋三元計被積欠二月祗收過一元尚應拔付五元向索不理反被報知印捕誣以竊瓶其實此瓶由伊暗交印捕小的素知伊並不規矩行中共用華人四人動輒圖頼工值今又因圖賴遂以行竊見誣蔡太守謂張旣不認竊應着包探查明如果竊瓶務須重辦否則酌量罰錢張供稱請大老爺飭查可也謝發又稱工洋五元應於昨日照付適獲人贓是以暫扣從前失竊之瓶開單呈閱太守着包探秦少卿往查此案是否張行竊張是否誠實人包探禀稱小的查得張前曾竊取電線解案奉判管押二月太守謂張旣經犯竊可知其非規矩人不知願待查明發落抑願罰洋了事張供稱小的情願受罰太守判令將工洋五元酌償失物無庸深究○開牛奶棚之西人沙訴稱所種餧牛之草時時被人竊釗昨見周阿弟又來竊草是以交捕送案計歴來所失之草約值洋銀二十元周供稱小的在李金生牛奶棚爲夥昨往刈草原是不合如今尚乞施恩蔡太守飭央人保出邀李 
 
 

Page 4

 
 
到案訊究○某號西捕禀稱昨日見朱欽山許去大竊取舊鐵獲案請追朱許同供稱小的等在怡和碼頭做工並不犯竊此項舊鐵不知何人遺棄道旁西捕見之誤爲小的等竊物蔡太守飭交捕帶回查明實在情由訊供發落○某號西捕禀稱昨日見小工張德興竊取某棧鐵絲獲送案下張供稱小的貪小拾取自知該死蔡太守判令管押十四天贓發還捕房待失主認領○一百四十九號西捕禀稱昨日巡至王家弄見張阿狗在靜安寺路上駕車飛駛幾乎撞倒别車干犯定章拘案請罰張供稱坐客催令疾馳是以小的略加數鞭以後不敢如是矣蔡太守謂靜安寺路上馬車絡繹不絶自宜格外小心隨判令罰張洋銀五元撥充某西醫院經費○一百八十二號西捕禀稱昨見陳阿林駕車之馬肩背均已擦傷因之拘送案下陳供稱馬本完好不料駕車出外稍稍擦傷西捕又禀稱此非新傷蔡太守騐明馬傷飭交公一馬車行醫治俟傷痊着陳給償醫樂餧料資始准領去○包探唐寳榮禀稱曹吳氏報失十七齡之雛婢疑被隣婦司徒朱氏誘匿及問司徒朱氏堅不肯招今特送案請訊曹吳氏訴稱婢女知被司徒朱氏誘匿請准訊追司徒朱氏供稱所失婢女並不知情包探又禀稱小的查得曹吳氏失婢後司徒朱氏言此婢曾向叩頭乞爲援手蔡太守飭候過堂覆訊核辦○包探秦少卿禀稱西人會司萃利報失金首飾及金領簽經小的查知王大喜卽王一桂所竊王則一味支吾今先解案容再細查王供語含糊蔡太守飭交包探帶回查明實在情由再行解候發落 
[法界公堂瑣案]  
　　有王錫山者前在法人所設酒肆中當買辦三月十三日被主婦控諸公廨葛同轉着央人保出待肆主由漢臯返滬再行核奪昨日肆主已到卽投公廨訴請提懲同轉傳王至案繙譯官業國麟檢出西字合同一帋謂王非但無銀墊付且將侵用帳銀同轉問王曰爾旣立合同爲何不將銀墊付答稱肆主訂立合同時言明每月工洋廿元見貨墊銀其合同上須由領事署蓋印旣而肆主先令小的簽字然後蓋印閱數日卽令墊付洋銀一百廿五元小的因未見貨不肯付銀旋肆主有事往漢口問合同共有幾紙可曾譯成華字答稱祗此一帋並無華字問旣無華字爾爲何簽押答稱因簽押後由領事署蓋印卽可作爲憑據同轉謂業君曰凡合同必各執一紙且須譯成中西文字庶以後各無異言肆主稱如合同不足爲憑王爲何簽押同轉曰爾亦不應不請領事署蓋印况貨尚未到先令墊銀明明與合同不合目下依例而論王亦不甚有差肆主稱伊爲何收用客帳王稱其時肆主確有收帳單交與煞拉夫旋被侵用洋銀七元數角西婦控告之後小的早爲照償矣肆主稱王自已言明祗須簽字不必盖印王稱小的並無此語同轉曰王事雖不差總不應糊塗簽字隨商諸業君謂可否罰王洋銀十元業君曰可王卽唯唯遵斷訴稱尚有汗衫三打及檯凳諸件留存酒肆中同轉着某包探同往携取○日前有山隂人金裕訴稱去年十一月堂兄鑑春在申患病十二日姪子陸慶給以舟資洋銀兩元　小的伴回原籍及至嘉興鑑春卽逝世小的墊付棺木衣衾等價計錢十六千今向陸慶結昇竟敢扭小的兇毆是以訴請提究葛同轉飭提陸慶研訊陸慶供稱叔父抱病在申意圖返里遠房族叔金裕聞之言願伴之回去其時叔父帶有洋銀八元小的又給金裕伴費兩元十二日携衣服鋪蓋動身至十四日途中病斃卽以洋銀三四元草草買棺成殮將棺抛棄嘉興反向小的索取洋銀四元小的信之當卽如數付給後接　母手諭始知叔父故後所有衣物均被金裕侵吞小的尚念及一本之親不與計較不料伊反控諸案下是以來此縣明同轉問爾付洋四元有人目覩否供稱有京貨攤夥何安堂目覩同轉以兩造各執一詞着出外理算限兩日内禀覆○通事稱前日有某學塾生徒乘東滚車由虹口至租界遺失洋傘一柄車夫趙法周意欲吞没當經獲住人贓扭送捕房管押今晨失主已至捕房將傘領去矣趙推諉不承葛同轉謂原告不來姑從寛宥判令押候掌頰二十下以示薄懲○揚州人楊雨亭訴稱光緒七年小的因虧欠揚州張二娘家洋銀無祭將親生女兒抵押言明撫養長大任憑張家出嫁不料被李光輝唐月芳等誘來治下售入蔣王氏花烟館爲娼葛同轉飭某包探將將王氏提訊供稱此女由李姓等人送來抵押洋銀三十元詞由某局當差人李竹亭償洋娶去現住某地保家同轉着偕往地保家指拿來案○包探王榮培禀稱前日張文卿在新裕輪船第二火夫房内竊取醒鐘一架當卽拘獲人贓張竟行兇毆傷火夫之目今由小的在身畔搜出押票數張内有鐘表等物張供稱小的於四月廿二日來滬廿三日行經金利源碼頭有一人持鐘一架一見小的卽抛棄而逃小的貪小拾之致被拘送案下葛同轉謂一味胡言着押候吊贓察核○包探王榮培禀稱積竊王桂生不知從何處竊得洋傘一頂持至某押店質錢是以拘案請究葛同轉問爾志在租界中犯案幾次尚怙惡不悛耶供稱前兩次均遭誣害現在行駛長江之某輪船服役洋傘實係已物欲押錢以作川資問爾住在何處供稱小的住在小東門外小客寓中同轉着押候傳問寓主再行究辦 
[江督轅門抄]  
　　四月二十一日巡檢汪明綸謝委秣陵司差○二十二日候補道張銘堅到下關掣驗差何福海銷下關掣驗差○二十三日前雲南迤南道許繼衡由京來○二十四日江蘇候補道嚴翽昌出京來典史王鴻基禀知知縣王　熙病故 
[浙省撫轅抄]  
　　四月十五日署嘉湖道王差人禀安禀知本日交卸　道事務調補嘉興縣王夀枬交卸太平縣事回省禀到候補縣譚汝玉禀知臬司委帮審差禀見叩謝○十六日通判金遵祖禀辭赴平陽厘局○十七日　用縣黄大華禀辭赴瓶窰保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收順直山東賑捐四月分上中兩旬清單]  
　　初一日至二十日山○如臯錫鏞氏省筵移賑一元黎以輝以銘以炤玉畏曾氏龍　華等共助洋三元○無錫萃興　交來過孫氏爲夫多病求保安康洋一百元漢口招商局來高陽氏十元淑貞女史十元○仙鎭瘦珊居士求家宅平安十元漢口無名氏一元福州招商局交來徐金妹爐丕洋四元滬報舘繙繹處交來無名氏因病全愈四元品菊山房洋四十六元宋吉記廿五元高郵武廟　所丁玉軒翁募不思名印經資移賑緣窓居士兩户各一元不書名挑墳項移賑錢三百文仙鎭王陶菴翁募四户月捐善士四月分四元求平安人四元嘉定祥泰成行銅洋一元又募德記銅洋一元漢陽南岸厘局募順記洋行播威行怡威行洪源同春五户各錢二千文森記一千文茂記和記二户各錢五百文平心堂三百文益夀堂二百文以上實收洋十二元高郵武廟賑所丁玉軒翁文渡師錢二十千文實記五百文實收合洋洋廿元竹包松茂一元○苛藩署鄧從善堂募第十三批賑欵洋一一千二百三十三元銅洋二元細户業己另登報章謝家實爲求病速愈二元福州裕昌祥行莫霆樓翁募歐陽年善士洋五十元原來由合規元三十五兩七錢四分七厘由高易賑所交到○本埠城内保嬰總局募桶捐欵洋十五元八角五分銅洋六元三角虚對開一個○申報舘賑所彚解東賑第十一批規元五百兩又彚解順賑第六批規元五百兩莫厘峰人來延陵氏爲幼兒病洋許愿求痊一元○兩旬共收規元一千另三十五兩七錢四分七厘英洋一千四百八十五元八角五分計規元一千另八十五兩四錢一分三厘銅洋十元另三角詳計規元二兩二錢五分七厘爐垣洋四元計規元二兩八錢四分虚對開洋一元計規元二錢九分二厘錢三百文計規元二錢一分四厘○須共合規元二千一百廿六兩七錢六分三厘○連前共收規元一百十八萬零三百四十四兩一錢七分一厘○前解過規元一百廿一萬二千零六十三兩二錢五分六厘○實净塾解規元三萬一千一百十九兩另八分五厘合併聲明 
 
 
 

Page 10

 
 
   
 
