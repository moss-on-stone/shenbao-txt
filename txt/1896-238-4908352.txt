# 1896 - 238 - 4908352

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛　晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保已身無疾局醫林中不傳之秘也兹由南晝錦里天祿書局倩本局精工校印以廣流傳後附陶眞人方褚氏醫論合之堪稱三絕皆孟河費氏鈔本也每部計洋　角南京天祿閣本埠申報舘及申昌書畫室均有出售 
[校宋本黃帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫　甲乙經惟撮是書之精要邇來岐黃家所讀馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當待林億孫奇等奉敕梭正全部倩本局新字排印用以潔白連泗裝訂六本碼洋一元存上海棋盤街文瑞樓蘇州閶門緣蔭堂書坊出售 
[論直隷瀋司王方伯用印電請託事情致獲重譴事]  
　　印電者何按照中國電報局剏設時所定章程凡軍機大臣總理衙門大臣各省將軍督撫出使各國大臣公務官報有關防印信爲憑者遵照詳定章程送到卽發其報費暫時登册彚案詳報卽所謂頭等電信者也旣云公務官報則烏得而用以請託事情旣云惟軍機大臣總理衙門大臣各省將軍督撫出使各國大臣始得用之則方伯係藩司耳烏得貿然以印電倩局中傳遞此方伯之所以獲此重戾褫職歸田乎按方伯字介挺河南祥符縣人以辛未進士出身曾任安徽布政使調署湖南布政使旋又量移直隷起家乙榜　綰藩條其名位不可謂不高其聖眷不可謂不重爲方伯者正宜鞠躬盡瘁黽勉從公退食委蛇涵養大臣氣度庶上足以酬朝廷之知遇下足以保黎庶之生機他年史册流傳光前裕後何致爲一已登白簡之劣幕任情請托罔上營私遂致觸怒天顔褫及盤帶噫如方伯者其亦可謂昧於致身事君公爾忘私之義者哉伏讀五月二十四日上諭陳寳箴奏查辦劣幕任麟參欵業經據實具奏現接直隷布政使王廉印電内稱任麟無甚劣跡查辦不宜太甚等語王廉於並不干已之事輙用印電請託殊屬不合著交部議處欽此草莽小臣恭聆綸綍竊以爲方伯雖貿然獲戾而一經部議亦惟降級留任或罰俸一年半年已耳何致觸怒朝廷遽發雷霆之怒哉及本月初二日嚴諭特頒而方伯乃不得免於重咎矣是日恭奉上諭前據陳寳箴奏查辦劣幕任麟一案近接直隷布政使王廉印電據實上陳當經降旨將王廉交部議處兹據王文韶奏藩司王廉以前次印電並非請託告懇代奏剖明心迹抄錄原電呈覽一摺王廉以不干已之事輙發印電卽非請託已有應得之咎閱電内籍其家産千萬不可等語非請託而何乃不聽候部議嘵嘵置辯殊屬冐昧王廉著卽行革職王文韶率行據情代奏亦屬不合著交部察議欽此莊誦再三仰見聖天子天亶聰明明燭萬里恩威並用實足超越古今矣竊謂方伯獲咎之處厥著三端布政使無檀發印電之例乃輙用印電請託致紊亂電局章程其咎一劣幕任麟旣已奉旨查辦此其劣蹟昭著久在聖明洞鑒之中乃竟敢以局外毫無干涉之人任情請託不特蹈越俎代謀之咎且其蹟近於庇護私人其咎二旣已奉旨交部議處自宜安居職守恭候綸音乃復敢告懇王夔石制軍代爲剖瀆貿焉嘗試意欲何爲其咎三今旣獲譴歸家凡百大小臣工尙其鑒覆轍在前而此後互相儆勉乎而蟣蝨微臣乃益欽仰聖天子之澄叙官方痛懲時弊矣試就邇來之事言之文廷式何等淸要而交通奄豎等事偶經覺察厥罪難寛安維峻身列諫垣而偶然戇直妄言立卽荷戈出塞此外如御史鍾德祥敬佑主事方孝傑道員余濬之輩一經劣蹟發覺無不降旨嚴譴以儆官邪從此濟濟盈廷誰復敢作奸犯科蒙蔽朝廷之耳目舉顚倒是非賄賂苞苴之惡習一掃而空更何患積重難廻漸致江河日下耶敬拜手稽首而作頌曰元首明哉股肱良哉庶事康哉 
[本館接奉電音]  
　　昨日上午京電傳來諭旨三道敬謹譯登○本月初七日奉硃筆高燮曾補授兵科掌印給事中欽此同日奉上諭陶模奏特叅貪劣武員一摺記名提督借補陝西定邊協副將劉連陞於請領火藥彈丸私行變價入己復於沿途索支運費平日不事操防實屬貪劣不職劉連陞着卽行革職並撤銷勇號拔去翎枝以肅戎行餘着照所議辦理該部知道欽此同日奉旨連順着賞給副都統銜作爲科布多叅贊大臣照例馳驛前往欽此 
[龍池荷影]  
　　都門訪事人碧筩杯云天下之大理所必無事竟或有如神武門外某甲一事可怪也己甲旗人也專設圈套憑空謀詐與民人某乙比鄰而居乙爲提署之堂皂家道小康甲欲訛之久無良法可籌謀之於其女而女年當破瓜容貌足以動人聞甲言亦卽會意甲授以秘計謂須如此如此便足濟事一日乙散値歸時屆黃昏裸衣坐簷下納凉忽見甲之掌珠自外而入乙固司空見慣不知其爲甲之秘計也女顧乙益佯爲游詞雜以調笑媚態橫生乙不自持疑爲天假良緣兩相燕好事畢起身哭訴其父甲卽找乙理論意欲成訟有效魯仲連者將甲勸回妥爲排解乙願出大衍之數相酬甲勒索惟倍方肯罷論乙不可謂爾女到我家卽到官亦當作和姦論有百金定堵城門不堵狗洞遂先在提督衙門控告幸某正郎是日承審斯案洞悉甲係賣姦無恥已極著令荷校兩月滿日責放乙亦掌頰二十以示懲儆云○戶部示傳山東布政使飭委候補知縣希寛管解另籌内務府經費銀一萬兩本部業已兌收其平餘擡費銀三百三十兩係歸内務府應收之欵相應傳示該委員親身赴内務府交納毋違特示○打磨廠普善粥廠前經展限一個月至五月底止今有蘭亭居士者念及災民就食者日見其多未見其少因自解囊相助加放一個月至六月底始行停止隱名施捨好善之君子也○後門外開烟館之某甲山東黃縣人膝下有掌珠一顆曾經許字於本鄕某乙爲室已于歸矣甲念女孤身無倚挈之來京同寓烟館之内因而遊蜂浪蝶日繞其門乙雖在京城茶葉店學徒近在咫尺初不知其有他也近日忽聞人言藉藉因尋至烟館突如其來果見中冓之言不可道也問女女無言與甲齟齬甲以好言撫慰且令其宿無遽去不料至夜暗用紫霞膏强灌乙延至天曙毒發殞命正欲草草收殮適該地方官兵已偵悉此事當將甲獲案鎖送提督衙門照例究辦 
[通城不靖]  
　　湖北采訪友人云武昌府屬通城縣某富戶囤有米榖土棍見而垂涎糾合匪人乘間竊發揭竿斬木騷擾居民大府檄調緝捕局員傅竹香太守屺孫率勇往爲彈壓至則黨羽過衆勢難尅日敉平爰飛檄省垣聲請添兵襄助大府急撥漢防升字營小隊及督撫標兵各一百名往行協助想烏合之衆不難瓦解氷消也並聞爲首諸匪業已拘獲數名行將解赴鄂省云 
[荆楚叢譚]  
　　湖北采訪友人云新授荆宜道俞觀察鍾頴於某日抵鄂垣假寓長街某客棧連日親詣督撫各 
 
 

Page 2

 
 
轅禀見幷拜會司道諸各員各員亦以次報謁聞部署稍定卽須前赴荆沙矣○漢陽府屬黃陂縣唐大令步瀛示期六月望日舉行縣試漢陽縣薛誠伯大令示期十九日舉行不知童子軍中誰是奪標妙手也○漢口太平會館定期本月初二日五屆舉行仙源會課生題居移氣養移體至而王子若彼者其居使之然也童題王子宮室車馬衣服詩題賦得荷凈納凉時得凉字○前者鄂屬黃石港蘭溪羅田等處蛟水爲災平地汪洋幾成澤國小民流離蕩析苦况難堪皖中大府視民如傷不分畛域撥出振銀若干兩委員赴受災各處按名發給以免鴻嗷亦及時之惠政也○典肆爲便民之舉茅檐蔀屋藉此以通有無就漢口一鎭計之刻已多至二十餘處業此者以向無定例未免弊竇叢生因　新開錢店章程須有五家環保刻已禀准府署批准出示遍帖通衢矣 
[滕王閣逭暑]  
　　據訪事人題西江月云江省井頭巷口恒升者油鹽小鋪也五月二十一日火發救熄已列前報　料二十四日下午該鋪樓上火復燃發濃烟直上雉雉熊熊少頃亦經救熄兹詢悉起火之由鋪中人堅不吐實槪諉鬼神所弄第左近有知之者則謂吹烟灰於樓板所致然以烟灰之微樓板之厚店夥之衆豈竟醖釀多時猶是漫無覺察則店主實不得辭其咎也惟四日兩火人言鑿鑿其不小心可知當經差役拘去邑尊訊笞百板飭具小心火燭甘結存案事已了矣不意二十五日好事者卽藉口建醮多方斂錢復妄稱占卦有八次火發使大街小巷咸相驚懼得以報効捐輸幷令人搬移衣物以駭居人聽聞現已斂錢二百餘千矣○寗都州驛卒李甲帶有公文銀錢行至石馬地方被盜刦去已列前報兹聞盜匪亦姓李到案後認繳洋錢數十元其所刦之紋銀三百兩至今未繳公文亦多撕破未知作何辦理也○省城内外吞烟輕生者歲不下數百人姑就五月而論如棉花市胡氏皮家巷李氏三義祠傅氏王寳魁鹽道署萬姓十八洮涂姓戊子牌涂氏蕭公廟馬氏楊家廠徐姓貢院背余氏余妾此皆訪事人所知者均經羅沛霖善士用西法機器取出腹中毒水得以生活不取分文有酬謝者則云厚意良佳苐我誓行善以救人不肥私槖計自已丑年由湘來江迄今八載從未私受一文以破戒盛惠當如第五琦之心不能忘而已不敢領也前善士立充益堂時書其門曰凡吞鴉片赤金紅白砒霜鹽滷水銀及自縊投水者速赴本局報明地址隨時往救不取分文云云問其經費善士又云經費皆湘省諸公捐助余寒士奔走効勞而已 
[武林官塲紀事]  
　　據訪事人函云兩云兩浙運司惠都轉因病出缺當奉兼理鹽院撫憲廖中丞札委杭巡道王心齋觀察署理斯篆遞遺杭巡道缺委邵觀察仁溥署理已列前報兹悉王都轉於六月初二日子時接印邵觀察亦於是日辰刻接印至初一日由仁和塲沈鹺尹用鼓吹彩亭將印信封固送至道署王都轉俟屆吉時朝服出堂望闕謝恩行三跪九叩首禮後換公服拜印升座運署書吏預備紅箋書就上任大吉等語啓用印信畢杭分司高副轉嘉分司胡分轉及鹽署首領塲官等分班叅見四所甲商上前打恭然後各房書吏差役人等逐班叩賀都轉俟堂叅畢退入内衙次早排齊全副執事上院禀知任事隨拜會司道而回至杭道關防都轉於初二日黎明派員移交邵觀察收受觀察在公館中接印一切儀文大略相同也○浙省設立官錢局於藩署二門内支應局旁兼換銀圓逐漸加增惟鑄錢局前因銅斤缺乏暫行停爐而鑄成之錢存留無幾雖定章每日准以四百千爲限而局旣停爐祗得减換百千俾資周轉刻下採辦銅斤委員德大令恩於初一日由滬運到銅銅數十擔卽派勇挑赴防軍局收納不日復行鼓鑄也○調署湖州府洪朗齋太守涓吉於六月初三日接篆先發紅諭到湖廿九日赴撫藩臬道各衙門禀辭隨奉撫憲札飭兼辦湖防營務處太守奉札後復上院禀謝初一日由杭下馬頭起程履新○浙省自准開埠通商各紳富早經集股以期振興商務自攬相權計目下大利以繭廠繅絲紡花織布爲大宗現在蠶市已罷繭竈俱停委辦繭捐各員俱已先後銷差查今歲棉花因天氣得宜收成大有可望屈計沿海如海寗一帶地面素來産花甚多故落憲特委黃大令羡欽查辦花捐大令本辦海寗釐務日前解欵來省謝委後卽行禀辭○衢州府釐局總辦現當瓜代之期已委候補府沈太守文煒接辦又龍游厘卡一差委候補縣丞吳二尹鼎華辦理又藩轅牌示永嘉縣程熙增捐升遺缺委候補縣葉昭敦署理嘉興縣縣丞缺以金華縣丞戴麟昌調補嘉興縣主簿缺以嘉善縣主簿阮維勤調補 
[吳趨夏諺]  
　　蘇州訪事友人來函云蘇垣設立電氣燈公司大槪情形均紀前報兹悉創辦者爲留川記名總兵黃怡安總戎有貴所擬章程由商務局憲轉禀各大憲批准總戎議定集股章程於四月二十四日在富郎中巷開設公司招集股分聞在蘇地已集銀十餘萬兩總戎旋赴上海集股兼辦機器又集成股銀五十萬所有一應機器及大小電燈皆已購定租定葑門外襄王墳對岸之官地計廣六十四畝餘聞不日卽當開工起造矣○蘇州府署西首某水菓鋪於本月初三日下午有名金生者向購西瓜一個言明包拍迨剖開竟違所願遂與鋪夥口角復呼集同伴數人揮拳毆擊霎時間將該鋪打毁纎悉無存當卽一鬨而散該鋪主某甲投府署鳴寃府尊桐太守准詞飭差訪拿該差等訪得若輩常在金獅巷土妓張四寳家遂偕地甲尋至其處詎有某署號房竇某褚某二人出爲霸阻該差等據情禀覆太守大怒立飭將竇褚二人於初四日淸晨拘案親自升堂提訊供稱在寄母家游玩不敢包娼太守判笞竇一千五百板褚責一千板從寛釋放諭以此後不准再往如違重辦竇褚遵諭叩謝而去太守又令差役傳諭將土妓驅逐出境不准逗留一面仍飭赶緊緝拿金生等數人到案該差四處跴緝於傍晚時在盤門外靑陽地拘獲金生及甲乙二人解回府署太守升坐二堂提三人研鞫當飭各責大板四百下枷號在犯事地方示衆○本月初四日淸晨省中接到刑部釘封文書臬憲吳廉訪札飭長洲縣王大令在監内提出盜犯一各正法大令會同中軍守備升座提犯略詰數語喝令劊子手如法綑绑守戎帶兵一哨將該犯押至北寺大校塲斬首大令循例回至關帝廟拈香然後詣轅銷差事畢回署時已鐘鳴九下矣有見者謂該犯年甫二十餘相貌甚形兇惡聞卽去年搶刼金山某木行之盜首也傳聞如是不知確否 
[冐充公司]  
　　江蘇撫憲趙大中丞查悉現有杜三枝卽杜秋亭等串同日本人名三宅延三郎冒充東洋公司租順風小火輪私自行駛内河有　憲章諭飭長元吳三首縣移請上海縣嚴密協拿前日本縣黃大令接到三縣會銜移文密飭幹役薛貴協同英界差役在滬北老閘地方將杜拿獲聽候解蘇云 
[石船被撞]  
　　前日淸晨四點鐘有寗波船滿裝石子由浦江自北而南至下海浦相近適招商局廣利輪船飛駛而出該船避讓不遑以致被撞幸該船堅固雖受重傷猶能駛往關前碼頭攔於岸側以便修理 
[翻葢傷人]  
　　菜市街福星里弄内有某宅翻葢屋宇正在雇工挑泥忽牆壁傾倒致將緊鄰之七齡女孩壓傷立卽舁送仁濟醫館求治據云傷勢尙輕諒不致有性命之虞也 
[荼毘未成]  
　　本城縣西張家弄有小天竺廟一古刹也客僧長林棲止其内前日亭午該僧在廳樓上作膳卽橫臥榻上吞務吐雲並不照防紅爐内雉雉熊熊不意火星暴烈燃著榔柱幷及衣箱該僧正入黑甜毫不知覺直至濃烟蜿蜒戶外始大聲疾呼幸在白晝鄰佑赶爲力救得熄不致成災 
[報屬認屍]  
　　前日午後虹口三菱公司碼頭浮起男屍一具年約二十以外身穿藍布短衫褲水巡捕查知係前日滃斃之船戶朱寳林卽報知屍屬備棺收殮 
[逃犯就擒]  
　　包探施奎江投英界公堂禀稱方阿狗係改過所中拥犯私逃出外又犯事端上海縣黃大老爺聞之簽差協緝昨經縣差 
 
 

Page 3

 
 
　報　　捕頭流小的恊同至虹口地方緝獲幷獲得案中要証六人起出刺刀一柄今特解請大老爺核奪方及陸龍昭陸杏生王阿寳陳華華陳阿金同供稱小的等不敢犯事乞施恩典縣差某甲禀稱此六人均係命案要犯求大老爺恩准帶回屠别駕著一倂押候移送上海縣署辦理 
[醫院二則]  
　　本地鋸匠陳坤祥昨日午後在裏虹口某木作鋸料傾跌折其右臂經同夥舁至同仁醫院療治○楊樹浦某繅絲廠司機人李長發昨日午前工作時被機器捲住髮辮從空弔上從上而下因將背脊損斷舉動不能自主送至同仁醫院求治未知能奏効否 
[紀上海縣瑣事]  
　　日前英包探在虹口拿獲犯賭之俞寳羅一名解由公堂移送縣署請辦蔣壽林刺史提訊俞供監生原籍徽州四十二歲向在北市某洋行跑街日前有事往北行經賭臺在旁觀望忽被拘送求開恩刺史叱曰爾旣是生意人殊屬不知自愛本欲責懲姑念初犯格外從寛著具以後不賭切結存查交人保釋俞叩謝而退○前准英廨移送搶火犯人王金福一名到縣因某日滬北潘姓家失火王在塲搶刼被巡捕拘送蔣刺史升堂提訊王供小的本地人年僅十六歲其日有事往北忽聞鐘鳴卽見潘姓遺火小的立定閒觀並不搶物刺史曰公堂早已訊明毋庸抵賴且觀爾定在二十以外據供十六歲已屬不符如不供明定予重責仍稱實被悞拘求恩剌史曰旣犯搶火未便從寛喝令重笞二百板發改過所○本縣黃大令昨日午後拜客回署有顧妹蓮跪伏叩稱本地人素做皮匠兹被王成榮等赴廟中呈告陰狀以致小的今年疾病綿延求請拯救大令問曰爾因何事被告陰狀顧語無倫次察似瘋癲喚差揮出○前准英公堂函送姚應泉控再醮妻葉氏逃逸一案前晚蔣刺史升坐花廳提訊姚供年二十歲父母住居虹口在繅絲廠當小工去春憑媒許云泉辛雲橋娶韓徐氏之寡媳葉氏爲室當出禮銀費用一百十三元過門後初尙相安至七月初七日忽逃逸無蹤直至本年四月間在英租界尋見扭送公堂轉送案下求斷葉氏供前夫生一女年已三歲故後寄養在外去年三月再醮於姚應泉緣時被翁姑凌虐七月初九日由新衙門後之金薦頭薦到宏茂昌襪店爲乳傭並非逃逸韓徐氏供年六十歲葉氏出嫁得過英洋六十元因貧苦求鑒辛雲橋供認爲媒當受媒金十元此媒與許雲泉合做許得三十元刺史提許卽據原差禀稱足疾不能投質刺史判將葉氏交姚領回管束取具領狀備案辛媒洋十元繳還韓徐氏收領飭差補傳許到案再訊如延定比○本縣馬甲姚仁榮禀稱小的每逢大憲按臨承値備馬差使此次應派同事韓蘭生帮貼使費韓置之不理恐悞公務亦經蔣刺史帶案提斷韓供向業針科家蓄一馬今次値差已出洋三元託地保韓桂生交與姚夥韓掌寳收受求察韓桂生供相同掌寳供稱收洋是寳刺史判責一百板並著韓蘭生再添洋五元給姚具領以後如有差使各自承値不得推諉各人唯唯而退○寡婦談王氏本城人數年前有洋三百元借與外甥郭祖修迎到伊家居住言明生養死葬洋不起息不意前年郭病故郭妻龔氏聽從親家楊　　主政百般虐待使談不能安居去春投縣控告黃大令斷令郭每月出錢二千楊出一千爲贍養談仍回城另住各遵斷在案日前談又投控迄今分文未付求再提訊前晚由蔣刺史訊問談王氏供年六十五歲夫故無後靠外甥終老要開南貨店小婦人給資本洋三百元又出洋三百五十元買房屋一所與他不料外甥故後龔氏聽從楊雪堂覇持並將小婦人逐出門外不給飲食前蒙憲斷至今將及一年分文不付郭龔氏供年三十三歲丈夫故後貧苦無力措給楊雪堂供年五十四歲亦是無力不敢違諭求鑒刺史喝將楊笞責一百板判令旣無現錢應將該屋變賣如數　交談王氏收領兩造遵諭具結而出○前有顧海忠投縣控稱開設泰成蒲包店今春與同業沈岐昌合做洋商出口蒲包生理立有合同結算盈餘應分四百五十元向索延宕無著爲此請提訊追當奉批飭邀中理算顧奉諭後於上月二十日邀齊中証與沈面算沈不服扭顧兇毆投十六鋪巡防北局委員祝二尹以沈不安本分飭交的保候核顧心不甘昨復投縣禀稱沈係混名臭蒲包素不安分奉諭與他理算一味恃蠻行兇求提嚴究大令查得沈岐昌前曾打毁小東門外德泉樓茶館縣中有案可稽著候提辦○昨日南匯縣王驛生明府飭派差役營兵押解鹽梟匪犯何桂發俞阿三林啓徐阿明四名來申投文上海縣請爲寄禁過跕解省招勘黃大令諭收内監聽候備文轉解 
[法公廨堂期發落]  
　　法大馬路榮華棧接客夥金恒成串同劉少廷郡李少亭王花亭等竊取棧客衣服銀洋報捕查緝旋經棧主償洋三十元該客卽動身去劉等又來爲包探拘獲供認竊洋廿元衣六件與該棧接客瓜分捕頭飭探將該棧夥拘入捕房昨禮拜六堂期解請鄭大令祁繙譯會判包探稱贓已吊到解案該棧執事人車子連投案大令問爾棧因何容留匪類車稱劉王二人並未到過棧内前有温州客在棧失去衣服銀洋報捕查緝業已償洋三十元了事矣大令謂爾棧接客不應分用竊贓顯見甚不規矩質之劉少廷供其時門未鎖上王花亭來喚小的行竊由金恒成知風當時竊洋銀廿元衣六件金飾十二元王分八元小的僅用二元衣服亦王取去王供小的經手代當分用八元洋寄新街一百零九號烟間内衣服在五十號門牌業已吊出大令得供以該棧不應雇用串竊之夥姑念先已償洋三十元著再罰十元充公劉王　三人各枷號一個月責二百板起獲贓洋存候充公○法大馬路聚慶園徽館開設未久因生意淸淡閉歇後虧欠債項共十二家昨日堂期陸雪金張桂生陳家祺等遞禀陳另呈莊票三紙瞿長順自行遣夥遞禀求追質之聚慶園夥邵成康供徽州人此店由同鄕胡永泰茶葉店主胡天明糾股在老閘合開共八九人現欠各戶約六七百元大令問爾爲經手理應淸償邵呈帳簿包探又禀店内尙有生財大令著押候三日内理楚延干追比原告斥退○李勝禀稱在洋行街開設土糖行與秦明光往來自十九年至今共被拖欠貨銀三百五十餘兩另有借項六百餘元求追質之秦明光供欠洋屬實無力歸償李稱伊在南市十六鋪開設永順押店另在浦東開膏子店非無力者可比大令著押候三日内理楚　　寳和羅子安遞禀稱由杜幼慈經手與陳良洪往來銷售皮絲共被欠銀三百餘兩求追陳供向做水菓生意皮絲係託小的代售大令謂旣經代售不應欠銀不歸杜供正月間先送樣烟二箱胡寳和供後又送二十箱銀俱未歸陳供消塲不合原貨退還大令卽問貨在何處陳支吾因著將陳杜一幷押候復核○洪朱氏控烟妓巧雲被山東人張德山誘逃迄今尙未尋獲旋將張夥張阿三梁桂拘案供出張德山與賀仁卿同謀大令飭提賀一味强項拒捕奇兵營勇又爲覇阻經大令函致保甲總巡鍾明府將賀提交昨日堂期解案賀仁卿供安徽人與張德山素來認識不知巧雲何往梁桂供稱賀與張來往甚密時常留宿賀供小的向來規矩大令謂巧雲臨行時爾帮同挑運行李又敢拒差此尙規矩乎著押候三日内將張與巧雲交案延干追比○李榮發禀稱前晚四點鐘被賊挖門竊去水烟筒茶　燭干等物當塲拿獲人贓送案竊賊陳子峯供崇明人初次犯竊求寛宥大令著笞責一百板贓交失主○餘德里蔡姓家前晚被賊越墻竊去自鳴鐘等物贓爲巡街西捕拘獲賊已逃逸贓還失主次夜落班華捕見弄内有形同乞丐之王阿四王吉生周金泉張榮郎王阿土五人疑爲賊類拘入捕房昨日解案大令逐一研訊不類竊賊王阿四王吉生年尙幼穉著押候家屬具領其餘各押一禮拜釋放○包探禀稱乾恒太烟間堂倌與侍者才發口角爭毆報捕飭傳店主交保出外候核才發王三寳串同探夥劉阿三至乾恒太詐洋六元瓜分以陳才發受傷只用一元該店登蘇報告自聲明串同訛詐爲捕頭知悉將一干人傳到解案劉阿三供分用一元王三寳供分用二元才發供皆係小的酬勞求恩免究大令以劉充探夥分用此等銀洋著枷號一個月期滿責二百板王三寳笞責一百板陳才發斥退○天成昌烟館値堂人孫莊有以容留私販硝碾爲法包深拘解訊供著交保出外限三日内將販私人交案昨日堂期大令以逾限多日著保交案包探禀稱查得販私人係海晏輪船飯司阿三大令謂旣有頭緒尙欲包庇孫供當時一係寗波口音一係本地人倩野鷄夫挑來小的實未知悉後托小的代裝車輛自知不合求恩明察大令著帶回捕房押候嚴比○平湖婦人李沈氏爲蟻媒陶阿金誘出鬻人典當街花烟間爲捕房訪聞將一干人拘獲解訊大令飭傳家屬來領昨日沈阿六投案禀稱平湖人女名尤寳觀年十八歲嫁與李金和爲妻壻因農 
 
 

Page 4

 
 
忙不能來案倩小的具領大令斥退著下期投八仙橋捕房候示○包探禀稱宋海生掩入洋涇浜西酒店竊取雪茄烟一箱當塲捉獲送案西人投案領贓大令著押候笞責一百板贓交失主○包探禀稱竊賊朱洪恒在北京輪船竊取鋪蓋當塲拿獲解案請訊朱供船上小工犯竊求施恩大令著押候笞責一百板○張阿毛禀稱由北京輪船帶來食鹽二包被賊竊去業經包探查獲送案請訊偷兒係啞子不能取供命逐出境外○包探又禀張金生在北京輪船竊取飯籮當塲拿獲大令著笞責一百板○包探又禀積竊王元在某輪船行竊當塲拿獲王供天津人有親串住永興里開和昌雜貨鋪小的欲往蕪湖因患病寓元發小客棧内大令著押候遞回天津原籍○包探禀稱積竊王福生屢經懲辦遞籍前日又來主竊拘案請懲王供並未犯竊此處有親戚可保大令准押候覓保○包探禀稱陳阿三竊取食鹽二包當塲拿獲解案請訊陳供崇明人在碼頭上爲小工不敢犯竊大令著禁押二天以儆○包探禀稱瞿義春在逾遇見婦女手抱小孩接乳瞿令伊弟奪取小孩索洋三元在途爭　拘案請訊大令著驅逐出外 
[美界捕房瑣誌]  
　　本邑人王某住居裏虹口魯班殿東首子名樹棠卽王小狗年甫弱冠漸入下流乃父恨其揮霍不貲然無　使之悛改某日又竊取首飾逸出計金戒指簪釧等物約値三百餘金黃恨極因以竊賊告諸捕房昨晨經包探張阿五捉獲詰問據稱曾被甲乙二流氓分肥若干捕頭得供復派張探將甲乙拘至押候吊贓送廨究辦○寗波人黃壽根初六日淸晨至西華德路春陽樓茶肆啜茗呼相熟之待詔整容該待詔以黃拖欠不肯答應黃遽加惡語兩致用武黃以板凳遙擲待詔中某乙之面門鼻梁損斷血如雨下黃與待詔見已肇禍相與將乙送至同仁醫院求治刻因醫治無功異常痛楚昨晨投告捕房捕頭遺包探竇如海拘拿黃已遠颺祗將待詔查拘待詔願交保出外調停捕頭准之○吳淞路猛將堂附近第四百零三號門牌胡姓昨晨路門戶外遺有鐵箱一隻並無餘物知爲偷兒所棄呈送捕房據情訴知捕頭飭包探倪順泉稽查○昨日午後蘇州河大橋近處浮一男屍年約三十餘歲經巡街捕報知捕房捕頭飭傳二十五保三圖地保王順和作速查明料理 
[贈藥鳴謝]  
　　炎熇偪人熱如熾炭偶觸穢氣卽易發痧此各處好善之人所以必痧藥施給也本館承福蘭堂惠贈小痧丸四百服仁濟堂臥龍丹四百瓶正氣丸四百服果育堂小痧丸一百瓶臥龍丹一百瓶天中茶一百服陳遇春時痧丸四十服棲流公所午時茶六十服痧氣丸五十瓶臥龍丹五十瓶同仁堂痧藥八十包同仁輔元堂蟾酥丸一百瓶臥龍丹一百瓶天中茶五十服拜領之餘莫名謝悃除分别代爲施送外謹書數語以答其情 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[晚堂瑣案]  
　　乾和錢莊執事人胡竹生　畢阿蘭　　屠别駕升堂研訊胡訴稱美取時洋行買辦周姓及郭吳乾和　元昌永金鋪執事人曹廷川私取元昌永金葉伊弟新仁　次私取乾和莊現銀三萬四千餘兩五月二十四日相約遁逃訪悉曹廷川曾納公陽　倡婦花媛媛爲妾華薦伊所　車夫是以扭案求訊華供稱小的係紹興人本年二月十九日經人薦至廷川處當車夫每日出外四次花倡由廷川出洋銀若干置諸側室先住法界昇平里嗣遷至南市五月二十四日淸晨令小的驅車至元員永嗣卽逃去餘事一槪不知不料胡竟扭住痛毆送入捕房捕頭不理旋被扭至案下目下花倡已不知遷往何處矣别駕謂胡曰爾須將廷川兄弟緝獲方可究追華係車夫押禁無益胡稱乞暫禁押容小的倩人尋訪廷川及花倡再爲請示别駕准之將華管押令胡具呈補詞○流倡張新保在慶雲里口强拉過客爲其翁姚松山所見向之扭住張倡呼其母胡張氏出爲爭論適三百五十號巡街捕巡行至此聞聲而往拘入捕房轉送至案别駕研訊之下姚投案訴稱小的係松江某邑人僑居閔行鎭賃屋開張茶肆兒子小名和尙幼時文定張胡氏之女新保爲媳家中童養至十七歲時忽然逃逸昨日小的因事至滬遇諸治下麥家圈慶雲里口見其淫麗浪態拉客至家是以扭交巡捕張倡秋波斜睨態度妖嬈供稱小婦人年方二十姚實係後父曾蒙撫養至十二歲時逼令賣烟以致吸食成癮邇者來至滬上已經戒絶不再吸烟矣别駕謂爾究竟嫁與和尙否供稱小婦人確曾與和尙胖合此次若隨回去售賣爲娼奈何别賀著姚與其子和尙同具不得販賣凌虐等情甘結然後將張娼給領張胡氏從寛免究○顧福仁與姘婦袁章氏口角扭毆經五百零一號巡街捕拘送公堂别駕研訊情由顧供稱小的向在治下小本經生尙未受室前年與氏私識入門後不守婦道屢勸不悛昨日出外購菜蔬許久不歸因向查問袁章氏所供一味支吾别駕判令將顧笞責一百板袁章氏掌頰五十下一倂攆逐出外○趙阿虎與所私薛姚氏口角爭毆經三百六十三號巡街捕拘送公堂别駕向之研訊趙供稱小的係蘇州某邑人本操錢業前年被此婦勾誘成姦嗣因性情不佳遂不與來往至今歲時至小的處稱欲自盡以致騷擾不安薛姚氏供稱小婦人家在蘇州蕩口鎭先時來滬傭工日積月累囊有若干金趙見而起意謊稱家中並無妻子小婦人悞入彀中與之姘識後始悉其尙有妻兒父母而頻年積蓄已被其耗費無遺旋至終日游手好閒置小婦人衣食於不顧向之理論被其父母痛毆别駕判令將趙笞責一百板薛姚氏掌頰五十下一倂逐出門外 
[英界公堂瑣案]  
　　包探黃四福禀稱胡子卿前曾犯事送請大老爺訊責後管押捕房至昨日期滿開釋兹者小的又查得胡於本年正月某日竊取般芙卿盛　餘等家皮袍褂金約指等物吊出原贓惟金約指詰知已被兌去是以送請訊究殷等投案領贓胡無可狡展一味求恩屠别駕商諸單繙譯官然後判發回捕房管押一月贓物分别給失主具領○五十四號華捕禀稱昨日對買賊陳阿蘭至陳友　之京貨店借購物爲名乘人不備攫取線袋而逃報捕後捕頭遣小的拘獲逃請究追友隆投案申訴前情阿蘭供稱小的實向買物惟怱忙之際誤未付價致被疑爲對買耳别駕判令笞責一百板○二百三十八號華捕禀稱昨日無賴林阿毛至洋人得見家藉端紛擾胡閙不休經得見扭交小的送案請懲得見投案申訴前情請爲究辦林供稱小的不敢吵閙惟乞施恩别駕著具結交保○包探施至江禀稱昨日陳茂祥陳阿榮二無賴偕至彭玉亭家强指家中木料爲竊自工部局幷言須出洋銀十圓方可彌縫其事彭以木料確向某行購得掣有發票爲憑卽據情訴知捕房捕頭遣小的拘拿送究彭投案申訴前情並呈購木發票二陳同供稱小的等不敢誣人行竊叩乞鑒原别駕判令各笞責一百板○包探范進才禀稱昨日錢阿巧行至老閘迤東與陳林泉相遇突向貸錢一千文聲言如不允定須繫繫迹其行爲若此無異痞棍拆梢因特解請究辦陳訴稱小的與錢素無一面緣實因强借錢文是以交捕送究錢供稱小的不敢拆梢求恩寛免别駕判令笞責一百板○二百五十九號華捕禀稱喬仁英喬仁發同爲磚瓦近蓋昆季行也昨日在粤東人王阿生家修飾房屋王誤潑穢水於身上以致藉端吵閙今特送請訊究王供稱昨日之事小的實出無心尙求鑒察别駕判令管押一日○包探泰少卿送賊犯張書福至案禀稱昨日此人潛入某處空屋撬取窓上玻璃事經小的查知解請訊判别駕判令笞責一百板 
 
 
 

Page 10

 
 
   
 
