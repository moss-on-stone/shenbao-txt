# 1898 - 139 - 4909015

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新出刑案彚編出售] [  圖書集成局代啓]  
　　刑案彚編一書爲山陰周春馴所輯皆近今刑案彚爲一編凡人仕途者皆可爲先路之導不僅申韓家當奉　圭臬也鏡古書屋主人倩本局用新　鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印者如二部并購連箱每部實洋五元欲購者移玉至三馬路申報館及申昌書畫室可也 
[新印註釋大字本十子全書告成] [  圖書集成局代啓]  
　　諸家子書類多雜霸之術學人濡染漸開縱横　　之風明東林所選諸子中之極純正者老子莊子荀子列子管子韓非子淮南子文中子揚子鶡冠子十　邦爲十子全書以敎後學法至善也今二林齋主人覓得初印註釋善本倩　局用大號新字排印成書裝訂十六本每部實洋二元蘇州綠蔭堂上海文瑞樓蕪湖汴梁文苑山房出售 
[書報紀創興藝學後]  
　　士農工商謂之四民四者固交相爲用非士則天下不足以治非農則民生不能得食非工則器物無由而造非商則有無無自而通缺其一則如人之一身有耳而無目有口而無鼻有手而無足舉動視聽均有所不能矣故此士農工商四者當並重於天下初非有畸輕畸重於其間也自後世進身之途專以文章於是朝廷之上皆秩然儒臣舍此不足以策名委質而士遂較農工商爲重農工商之自視亦以爲託業卑微不能與士抗而於工則尤以爲賤役一若非質性愚　不爲工匠者殊不知易曰備物致用立成器以爲天下利莫大乎聖人自古帝王如庖犧神農黄帝堯舜諸聖類皆操制作之權爲民開物成務周禮冬官雖闕而考工一記迄今猶存精密周詳足見三代盛時考究工藝之遺意周公製指南鍼張衡製儀器諸葛亮製木牛流馬古人心思之巧後世皆稱美之然周公張衡諸葛亮數人者其智慧冠絶儕輩故出其所製亦無不精巧絶倫今以工匠爲賤役而令性粗質魯之人從事其際宜乎智創巧述之事日見其壤而無一新得之法俾天下得推爲絶藝也前年國子監司業潘少司成衍桐奏請特開藝學一科　詔下諸臣會議維時風氣尙未大開當軸諸公膠於成見以藝學爲未務遂使良法美意託諸虚言使爾時在廷諸臣能知藝學一科實卽古聖王制器尙象利物前民之遺意上覆天聽開此特科則必有多能博學之人以應斯選天下亦羣然知工藝之足以求仕進孜孜焉專精一藝以期用世而成名數年來豈無傑出之士創一新法製一新器足爲天下之所不能及者惜乎袞袞諸公之皆見不及此也今者當世士大夫皆知崇尙西法足以强國而富民上下一心力圖振作以泰西立國最重工商師其良法創辦郵政鐵路礦務紗廠銀元諸商務而各直省又復設立各學堂以求實學而於藝事則猶未講求於是金陵有人擬創勸工學堂招民　子弟入堂　業延請西人之精於藝學者爲教習購西國各式機器以備製造自金陵辦起推之各處務使中國人民各習一藝國無廢人得將外溢之利收回而國與民自無不足現雖經費尙未籌足而已志在必行本館曾據金陵訪事友來函錄其事於上月廿二日報端繼又登試辦勸工學堂稟稿及南洋大臣劉峴帥批牘始知創之者爲在籍刑部主事胡主政光煜及前湖南龍山縣知縣李大令智儔執筆人嘗謂泰西立國固以工商然工爲體商爲用工實居商之先是以商務之盛衰雖視物產之多寡而尤必視工藝之巧拙有工以翼商則拙者可巧粗者可精取彼之物而製造之我亦可以獲利若有商無工縱使物產富饒而無人焉以善爲之製則亦惟棄已之利資人之用而已安足以爲謀富之道哉故泰西各國旣設商務學堂復設工藝學堂誠以工藝之學先於商務而尤不能不有賴於讀書若僅購備各式機器以便製造恐終身習之不能盡其巧必先將算法學習然後格致諸學亦不苦其深遠而難窮而一切藝事當日見其巧思層出矣英國倫敦有工匠學堂工技之成弟每不如其師於是令習工藝者先讀工程專盡研究機器之理然後各就所業神明變化每成一藝直能叅造化之精金陵旣已創設勸工學堂自必招集聰潁子弟學習書算而後測量能準圖繪能精成竹在胸新機日闢他日製成各物必極其良推而廣之俾各處皆師其法勸學爲工將見工藝之事日益精良而外洋各國之利當可逐漸收回矣國家富强之業不卽基於此哉爰樂得而書其後 
[懿駕閱操]  
　　京師采訪人珥筆恭記曰閏三月二十二十一二十二三日皇上恭侍皇太后臨藍甸祿簡閱　字隊及先鋒營兵大操清晨由萬封山起鑾慶邸負弩前駈羽林軍兩旁鵠列天威咫尺氣象森嚴旣面内侍口傳懿旨著卽開操惟聞礮聲槍聲震動山嶽天驚石破無此奇歳皇太后顧而樂之命内侍傳旨與操兵丁每名賞銀二兩 
[德藩過烟]  
　　烟臺訪事來函云德國親王亨利於上月二十一日午初十一點鐘乘輪船抵烟至德國領事署略作勾留卽於三點鐘回船啓輪北上 
[詳述德藩抵津禮節]  
　　天津訪事友來函云德國親王亨利於上月二十三日行抵天津先期北洋大臣王　帥飭所屬預備供張二十二日津城文武各官齊往大沽伺候比二十三日晨八點鐘亨利行抵大沽天津鎭羅耀庭鎭軍津海闗道李少東觀察所乘鎭海輪船聲砲致敬旋卽赴德船謁見請亨利及各隨員共十四人同登鎭海九點鐘隨潮進口大沽東西砲臺絡繹聲砲纍纍若貫珠唐沽津蘆鐵路分局懸燈結彩復用黄白兩色布紥牌樓兩座高插雲霄由碼頭以至車站所經之路概以木板平鋪護以欄干平直如砥亨利旣步至碼頭復奏樂聲砲恭迎時碼頭上由海闗道飭弁預備黄絆緑呢轎一乘緑呢大轎十三乘各隨員輿前由戈什哈兩人親兵四人護衛亨利輿前則添派差官戈什哈各四人親兵十二人夔帥於是晨六點鐘乘火車赴唐沽擬在碼頭修相見禮亨利聞之先請登舟握手言歡異常浹洽隨由夔帥聲請登岸旣至車站肅入茶座須臾請登火車十二點鐘過津天津車站外已搭蓋席篷高張各國旗幟以示敬忱站隊兵丁燃放排槍者三夔帥陪遂　楊村旋於兩點鐘回津天津鎭以及海闗道則送至京都永定門外馬家　　晚間九點鐘餘鐘始回署至京師由慶親王榮中堂胡大京兆迎接所過北倉楊村落垡郎坊黄村豐臺各車站一律燈綵鮮明接待如禮 
 
 

Page 2

 
 
[詳述德藩入覲儀文]  
　　國親王亨利覲見皇太后皇上一事前已照西報譯登兹悉閏三月二十五日皇上幸海淀頤和園升仁壽殿亨利按照所定儀注公服入覲呈遞國書皇上慰勞有加不卑不亢旣而亨利欲覲皇太后皇上欽奉懿旨恭代接見是日已初在玉瀾堂召亨利入辰刻亨利偕駐京德使德靖及參贊繙譯人等趨詣頤和園由總署司員帶至仁壽殿東便門外布帳中小憇少選皇上乘輦而至御前大臣王公貝勒貝子御前侍衛咸扈從淨鞭三下肅靜無譁迨皇上升寳座慶親王怡親王莊親王睿親王侍於左總署堂官帶亨利海靖及參贊繙譯各員由中門進向北一鞠躬行數武又一鞠躬至龍柱前又一鞠躬然後捧國書至納陛中慶親王降左階接受仍由左階上將國書陳玉案亨利海靖又一鞠躬皇上頷首答之亨利海靖退至龍柱前皇上操國語慰勞慶親土跪案左聆玉音旋降階操漢語傳宣德繙譯官復譯以德語亨利海靖恭聆畢又一鞠躬皇上仍頷首答之亨利海靖肅然退數武又一鞠躬退至玉瀾堂之左又一鞠躬乃禮成而退是日應差者爲軍機大臣内務府大臣總署大臣兩翼前鋒統領八旗護軍統領左右兩翼總兵滿漢侍衛彬彬秩秩嚴肅整齊咫尺天威無稍隕越猗歟休哉誠上國之盛儀哉 
[美日運兵]  
　　本月初一日倫敦來電云目下美利堅國賃取輪船公司中大輪船二號由舊金山載兵士一萬五千名赴小吕宋其中大半爲團了當啓行之時尙未預備戰事恐難臨陣衝鋒也日斯巴尼亞國則調新兵一萬一千名由加底司赴小吕宋載以輪船十餘號另派一鐵甲船七快船三水雷船護送 
[  日人籌費]  
　　美利堅國與日斯巴尼亞國交戰日本原可袖手旁觀祗以小吕宋鄰近臺灣日廷遂預籌未雨綢繆之道昨觀彼都所刊日報略謂此事已籌出經費三十一萬四千三百十一圓可謂臣矣 
[收還威海]  
　　天津訪事友來函云中國應償日本兵費已於上月十七日由英國倫敦兌付清訖日本所據之威海應卽交還中國以符光緒二十一年馬闗之約惟其地業蒙皇上俞允租與英國總理衙門爰派山東候補道嚴觀察道洪前往收取營房地叚以便移交北洋大臣亦派員相助爲理觀察已於上月下旬束裝就道聞英國亦已派兵輪船在彼靜候交收矣 
[吳淞口闢埠近聞]  
　　吳淞改爲通商口岸原擬自砲臺迤南至天后宫而上以見方一英里爲各國公共之通商塲嗣經各國使臣與總理衙門疉次會議改爲南自牛橋角北抵南石塘砲臺共約四英里自浦江以至腹地計深一英里不日卽可定議矣前日南洋大臣劉峴帥接奉總署電咨卽調江海闗道蔡和甫觀察赴金陵面商辦法並委志仲魯觀察鈞赴吳淞爲通商工程局總辦延訂熟諳工程局條例之某英員爲帮辦又雇測繪工程師一人英捕頭一名權以海軍公所爲工程局刻已測量馬路基址俟一月後圖樣告成卽便興築橋梁馬路及沿途安設電燈因是張華浜以及吳淞砲臺一帶民田已爲中西各商人購置殆盡地價飛漲每畝可值五六百金至燈塔左近沿浦灘地則更漲至每畝銀四千五百兩矣 
[接篆盛儀]  
　　武昌訪事友來函云湖北督糧道岑馥莊儲憲自升署按察司所遺督糧道篆務由上遊委殷厚培觀察署理儲憲奉文後與殷觀察晤商擇於閏三月二十六日同時接篆先期頒發紅諭是日卯刻按經歴吕參軍齎捧印信排列按察司儀仗鼓樂送入糧道署儲憲朝服拜受望闕謝恩隨更衣升座受闔屬官吏叩賀迨己刻殷觀察亦排列儀從乘輿戾止先至儀門行拜門禮然後拜印謝恩一時賀客紛紜車馬闐咽惟臬司衙門刻下尙未讓出儲憲擬仍在儲署暫住殷觀察則在公館辦公大約榴火紅時始可鶯遷卜吉也 
[慎重軍火]  
　　武昌訪事友來函云自武試改用槍砲赳赳桓桓者皆思改絃更張不復以挾矢灣弓爲得計惟軍火向禁私運亦不准私自收藏邇經署湖廣總督譚大中丞示諭各屬凡習武之家需用槍砲均令備具價值禀請地方官代爲購辦給領平時將槍砲寄存公的不准私自收藏以昭慎重亦杜漸防微之意也 
[卾城新政]  
　　武昌訪事友云鄂中自張香帥蒞任以來講求富强不遺餘力凡泰西理財善政無不次第仿行現在農務學堂開辦在卽并創設工藝局仿造火柴洋燭等件以擴利源近又由譚敬甫中丞委趙楚江太守毓楠爲製麻局提調考求製麻新法織造夏布葛布又因鄂中土產　子芝麻製油未盡得法擬購榨油機器以期事半功倍從此家給人足利用厚生所以造福於鄂民者豈淺鮮哉 
[委辦捐厘]  
　　金陵採訪友人云日本償欵現須一律清償朝廷又不樂再借洋債致有虧折是以竭力籌欵以濟度支前由大部奏辦房捐藥厘旋卽明奉諭旨著各直省一律遵辦按房捐一事光緒二十二年南皮督帥曾行之於漢口鎭咸豐同治年間京師江蘇廣東各省亦均有行之者是卽古人　法遺意兩江督憲劉峴帥於接准部咨後飭藩司松鶴齡方伯悉心籌議方伯以江南爲財賦所出物產甲於天下凡食毛踐土者自應報効惟徐州府淮安府海州所屬州縣去歳因雨暘不時田疇成災鋪户生意大爲减色若概行起捐不惟民力未逮恐大失愛民之心擬詳請奏停緩辦其他各處起捐之法除居民房屋不捐外其巿　鋪户不論房間之大小寛狹每月均須照租值捐銀一成客主各任其半如租價十兩一月者每月捐銀一兩此一兩中房主房客各出五錢以期輕而易舉不致病民如係自造房屋亦須比照鄰右租價繳捐不得規避此事須逐細查明地方官政務紛繁恐難獨任應委州縣人員會　辦理仍宜不假胥吏之手責成委員酌用一二司事以掌書計其薪水則由委員發給報銷此外不得復有絲毫規費並設法嚴杜弊賣已由方伯議定章程八條上詳督憲峴帥以所詳籌畫盡善批准照行所委人員現已於藩署各領漕平寳銀五十兩以爲川資不日卽將各赴差所兹將所委各員及章程八條錄後朱大令湘上元鄧大令矩江寗楊大令激雲江浦六合查大令宗仁高湻溧水句容戴大令光江都甘泉陳大令元鑄儀徵高郵吳大令錕官寳應興化黄大令樹臣泰州東臺土大令豫熙通州海門胡大令廷琛如臬泰興一此次奉飭舉辦係分兩端一爲鋪稅取之開設鋪户行店所居之房租項下一爲牙帖捐内分行銷洋藥土藥及出售烟膏兩種各按地面繁盛次盛簡僻爲三等捐請部帖現應派委妥員分道前往會同該地方官紳周歴城廂巿鎭核實確查地名街道行鋪名號及做何項生意分析造册呈送毋任隠漏一鋪稅應遵部章不論資本之輕重獲利之厚薄與夫架間之大小廣狹但係設鋪貿易均按所賃房屋租摺每月租價若干繳納十分之一房主與住客各出一半仍由租户併繳如係已產雖無摺比照同行所繳租數照收一成以本年四月朔日爲始倘有主客串通减報租價希圖短稅查出從重罰辦一開設行棧運販洋土藥者謂之土行設櫃出售烟膏者謂之膏店應分作三等輸捐請帖每年倒換一次此事較難查辦最易弊混應由印委於查明後酌議應設牙帖地面户數禀候酌定飭遵一城鄉查勘先期由印委出示曉諭印官會同委員往查應由本地公正紳董及地保引導委員酌帶司事一二人按户登記不涉書差之手其不成巿鎭之處亦應劃清界限以杜隠射而免紛擾以上派員查開章程一俟各屬查竣核其捐數之多寡再定如何派員設局或一府設一局派大班人員爲總理而以佐雜爲隨辦或卽令印官及佐雜官經管及酌用司事數人分别收繳與夫應支薪水局用等項均俟屆時酌核詳定一收繳鋪捐兩月一次隨收隨給收照不准經手之人多取分文如有閉歇新開隨時具報一設立三聮收照由司頒式刊刻蓋用各該地方官印信交由委員隨時填用其欵亦一月連同存查解省以便核對如各鋪任意拖欠會同印官催繳一藥行膏店請帖繳銀之後應先給予司印收照候部帖頒到卽行倒換仍收加一部　公費隨正項同繳此外别無絲毫浮費以上派員收繳大概章程 
 
 

Page 3

 
 
[血案可駭]  
　　金陵采訪友人云省垣宫後山下縱横二三里纍纍者皆義塚也閏三月二十八日清晨有某甲者行經其地見塚旁抛有一屍被人支解模糊血肉慘不忍觀歸而白其事於衆人一時遐邇喧傳爭相駭異及地甲前往視之屬實立卽奔赴上元縣署禀陳縣主陳諒山大令率同刑仵蒞騐騐得人首一具面皮被刀劙去眼耳鼻舌俱無其身亦將皮剥盡手足無指似是仇殺後移屍者查無屍屬乃諭令地甲就地掩埋立標爲誌隨飭刑科胥吏填格存案勒捕嚴緝兇身 
[上海官塲紀事]  
　　廣東高廉欽兵備道吉榮颿觀察順昨日道出滬江命駕進城拜會各當道聞小作勾留卽須遄回任所○歐陽筠卿遊戎慶雲刻由金陵來滬假寓大方棧昨日命駕進城遍往文武各衙門投剌至縣署黄大令延入花廳晤談片刻然後興辭而出○蘇松鎭總兵陳印波鎭軍旭因公來滬昨日午後四點鐘時命駕進城赴文武各衙門投刺至縣署黄大令飭丁擋駕 
[致祭常雩]  
　　今日爲致祭常雩壇之期上海縣黄愛棠大令先期飭差至邑廟玉清宫洒掃潔淨恭設神位預備牲醴以便屆時虔往致祭 
[會勘馬路]  
　　前日午後上海縣黄愛棠大令偕江海闗道蔡和甫觀察督辦裹馬路總辦湯觀察及馬路工程局委員朱森庭明府往南巿新馬路一帶履勘復往裹面舊馬路察看一周商會如何開辦之處良久始分道而回 
[示領屍棺]  
　　浦東陸家行保甲局董陶德懋家門前有池一方池旁有一無名男子在彼自刎身死由陶禀報黄大令騐明屍身令差保查緝迄今爲日已久未據查出情由亦無屍屬投縣具領棺木乃出示曉諭仰屍屬呈明屍身所穿服色年貌相符者許卽具結領棺 
[懸燈誌盛]  
　　葡萄牙國古名人華士哥德茄麥尋獲印度島後四百年之期特舉行盛會以誌慶忱駐滬各國領事擇期四月初一日一例懸燈慶賀是日適逢大雨至午後五點鐘後微露晴曦法界工部局飭工人將各色紙燈重新懸掛黄浦灘公館馬路迤北至外洋涇橋各派中西探捕在彼彈壓至鐘鳴八下燈火點齊時值天雨初晴沿途泥濘觀燈者甚屬寥寥至十點二刻鐘後有西樂一班分執笙簫至大自鳴鐘前和聲迭奏逾時始退出 
[賽船志略]  
　　昨日爲寓滬各西商春季賽船之期預由上海縣黄大令出示江干午後禁止各船往來於杉板廠一帶時則宿雨初晴風輕雲淡江干十里觀者如雲是日共賽五次衝風破浪雙槳如飛亦一時勝事也 
[賭棍成禽]  
　　有混名單大肚皮者不知何許人亦未悉其名字素擅五木訣博無不勝日鮮衣華服往來於茶寮妓院中勾誘富家兒以花骨頭傾其槖近又在姑蘇與某宦之公子博出其故智誘得叵金事後公子知其爲翻天印倒脫靴之流未免心有不甘投總捕署控告總捕同知劉司馬立飭差役嚴拿務獲繼又懸賞購拿單消息靈通早已逃至滬上司馬遂行文英界公廨請卽協提前日包探朱阿高遇諸四馬路三萬昌茶肆因得拘入捕房昨晨捕頭令解送公廨讞　張賡三直剌嚴加推鞫單供稱職員雖曾聚賭然不過偶然游戲並不騙錢直剌著押候移解蘇州歸案辦理 
[研訊起火]  
　　法界西新橋南首鴻源里第六十號門牌居民顔姓前晚不戒於火致兆焚如事後經包探拘獲老嫗李包氏及伊孫李梅生未幾續獲許子香朱李氏及鄰居王桂廷陳阿寳等昨日一并解請鄭大令何繙譯會判包探禀稱朱李氏丈夫已故與顔姓姘識均有烟霞癖起火時同居之許子香先已逃出及拘入捕房研究如何起火彼此互相推　因之解案請訊朱李氏供稱是晚早已出門後在某烟館遇許之傭婦云係空屋内起火王桂廷陳阿寳同供在天仙爲優伶聞警回家火已上炎不能入内惟知火起後樓實係李包氏之住處大令問爾等各家曾否保險同供並未保險大令與何君會商以事出無心從寛釋出 
[求死何多]  
　　會稽人趙雪舟向習槽坊業近因失就落魄滬江前日窘極無聊忽萌短見潛至虹口蘇州河畔聳身躍入中流載沈載浮將占滅頂適爲五百四十一號華捕所見設法救起帶回捕房捕頭令解送英界公廨請讞員張賡三直刺妥爲安插○王連生不知何許人向在虹口天潼路某餅攤爲夥邇以貧病交加自念生不如死遂於前日扶病而出潛購紫霞膏呑服迨毒發呻吟同事察知有異立卽舁送同仁醫院求治醫生騐得受毒未深給以嘔藥遂得一吐而愈 
[上海巡局紀事]  
　　昨有混名小臘梨者至滬北楊樹浦永興街第六十八號門牌某姓家踰垣而入竊取布褲布衣等件携之而逸甫至大德榨油廠附近卽被汛捕趙子賡所見拘入巡防局禀明情由局員姚殿卿二尹立卽升座研訊小臘梨供認不諱叩首求恩二尹著卽重笞百板從寛釋出○前晚三鼓時南巿二十三七鋪汛捕夥吳德巡至大南門外見一人手携竹梢一捆彳　而行形狀慌張疑爲竊賊詢其來歴言語支吾爰卽拘解二十三七鋪巡防局請究局員盛雨村二尹提案研訊供姓吳名阿三江北人拉車爲業所携竹梢在街拾得並非竊來叩求明鑒二尹著掌頰五十下驅逐出境不准逗留○鞔工縢禮增泰州人寄居滬南小南門外西陸家浜橋畔素不安分動輙向人滋詐前經上海縣黄愛棠大令訪提到案訊明發交改過所覊禁未幾潛逃出外托足彼處依然作惡胡爲鄰居之受其累者不堪勝計圖董顧君平甫惡之赴二十三七鋪巡防局中禀訴局員盛雨村二尹立飭勇甲將縢拘獲升堂研訊縢供小的向爲雜貨業並不爲非二尹駁詰之下縢出言挺撞二尹勃然大怒判令重責五十板函送城内保甲總巡局局員戴子勱大令以其在公堂胡閙平日不安本分已可概見判令從重笞責五百板枷號七日押往南巿一帶游行示衆○南巿高巷頭人陳邦記赴十六鋪巡防南局控李翔祥欠洋九十元日久不還請爲追究局員鍾偉臣二尹准詞提案研訊陳投案供訴前情李供向爲屠夫前次在顧銀和家與陳賭博負洋九十元將對時表一枚金戒指兩枚祗與陳處今忽妄稱借欵應將表戒等物交還銀和供向開飯館並不聚賭求鑒顧慶順供前者李翔祥央小的爲中在陳處借洋九十元是實二尹大怒以誘人賭博反敢率詞妄瀆不法已極判陳迅將表戒交出撥充修理街道之費 
[法界公堂瑣案]  
　　中俄道勝銀行經理西人惠隆宅内前曾失去金銀項圈等物報捕查緝旋由包探將細患鍾厚君拘入捕房送經鄭大令隔别研訊並無實供復拿鍾兄厚生及鍾母潘氏連次訊供責比不肯供認昨禮拜六堂期包探將一千人解請大令及何繙譯會訊大令謂鍾厚生曰爾主人親見爾至宅内手携包裹實屬情有可疑又謂厚君曰爾主人聲稱見爾手上帶有金約指二枚身穿華服此錢究竟何來金銀項圈等物究竟如何竊去可從實供明不必狡賴厚君供金約指二枚一係去年臘月十七日出洋十一元四角向英界大馬路楊慶大兌來其一係前年正月賭錢赢得所穿灰色縀及藍縀袍褂係出錢置備大令謂張阿喜曰爾爲管事且由鍾薦保不得置身事外遂與何繙譯會商飭將衣服及箱内各物呈候檢點鍾等三人還押張交原保○工部局收捐西人柏禮才前控木作頭沈瑞明包造房屋不照圖樣合同偷減工料任意遲延請傳究罰等情迭經大令研訊著邀同熟悉工程之公正人估計造價是否偷减工料禀復核奪昨日堂期柏禮才遺西木匠頭巨倍爾那到堂代質被告沈瑞明倩律師慕爾弄邀同工部局打樣西人邵祿估見工料並無不合造價與原定之價實屬不敷慕律師將此語逐一訴請判斷巨倍爾那復邀經理闗稅西人倍爾那到堂質証大令與何君會商著下禮拜二傳原被到案復訊核奪○顧保福前期投公堂控英界虹廟弄開嫁妝店之蔡錫卿借洋一百圓　賴不還大令准詞飭提到案昨日堂期包探將原被解案請訊顧持票據呈閱禀稱去年蔡友陳心甫許先還洋五十圓蔡錫卿供並無其事與顧亦不認識但知伊在英界菜巿開設麫店並無往來顧又稱陳與蔡同來借去大令再三研詰以情有不實將原票 
 
 

Page 4

 
 
　還一併斥出諭令自行清理○包探禀稱小工汪阿二在太古碼頭竊取麻袋五只拿獲人贜送案訊辦大令判責一百板 
[美界捕房紀事]  
　　阿三秀林二女郎來自松江赁居虹口北四川路與細崽徐雙喜徐永生姘識雙宿雙飛儼如夫婦前日忽被永生之母訪悉糾集多人擁至其家與之理論唇鎗舌劍聲勢洶洶二女郎變羞成怒奔告捕房揑稱纠人訛詐藍副捕頭以兩造事起齷齪不予准理一併斥釋○寗波人陳寳香在虹口禮查路開設信大馬房前日駕車至某處不遵租界章程放轡疾駛事爲英界公廨讞員張賡三直刺查悉特飭差役徐升告知捕房藍副捕頭卽傳包探吳瑞龍協同來差前往拘陳交徐帶回研訊究辦 
[仁風廣被]  
　　日來本館恊振所承古吳王晦庵大善士捐助洋銀一百圓又海鹽大善士桐花館主人助海州洋銀一百圓又海鹽大善士文俟助海州洋銀五十圓又朱餘庵大善士惠書云敬啓者竊閱申報所登江北淮徐一帶災荒甚重待賑甚殷而助賑求病愈者均獲神佑平安今特湊集洋銀三十圓由局寄呈台端拜求代收彚寄災區瀆冒清神慙感交深此欵因二小兒忽患喉症叩求神明默佑速愈也信到乞賜收示爲盼又杭州周大善士體全惠書云近閱申報藉悉准徐有荒緣備洋銀二十九圓建莊洋銀一圓合計三十圓由正源信局寄上請點收入册熉轉寄災區祈速登申報以便查閱不勝感激之至又老順記惠書云送上九八元十兩祈收此欵由大善士北野散人捐助淮徐海賑捐祈掣收條交去手帶下又大善士願求身安子惠書云下游災狀聞之愴心但現在各處悉有偏災雖欲傾心慕義苦於竭蹶兹節省日用所需得洋銀二十番稍盡此意明知車薪巵水何濟涸鱗亦众擎易舉之意而已祈掣付收字以免懸系籌欵而至此時正如强拿之末難穿魯縞乃諸君子不以發業爲壓各解腰纒膏澤宏施食報當無涯涘矣謹志俚語以揚仁風 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部文章]  
　　吏部爲行知事文選司案呈據廣西候補知州慶遠府河池州州同周福謙呈稱竊職浙江監生遵新海防例報捐布政司經歴分缺先選用投効吉林因拿獲櫝年馬賊尤爲出力經前任吉林將軍長保奏請俟侍缺後在任以知州遇缺卽補借　廣西慶遠府河池州州同伏查職前由布政司經歴保舉得缺後在任以知州遇缺卽補今旣蒙借揀廣西州同自應歸廣西候補知州班内遇缺卽補究應以何年月日作知州到省日期且州同應升知州似亦毋須另行試看一年期滿　　　　諳例章理合取具同鄉京官印結黏連投遞伏乞恩准並請咨廣西巡撫以憑有所遵循等因前來查周福謙浙江監生報　布　歴選用投効吉林因拿獲馬賊出力經前任吉林將軍長顺保以得缺後在任以知州遇缺卽補嗣經　揀廣西慶　府河池州州同目應歸候補知州班内遇缺卽補今據該員呈稱究係以何月日作爲到省日期且州同應升知州毋須另行試看甄别等因到部查該員係由候補布經歴保舉得缺後以知州在任候補今旣借揀廣西河池州州同自應歸於候補知州班内在任候補應以到州同任之日作爲保舉知州到省日期知州係州同應升之階照例毋庸甄别相應咨行廣西巡撫查照辦理○吏部爲示傳事所有滿洲蒙古漢　大挑一等舉人並挑河工人員本部現在辦理掣簽爲此示傳該員等速取本佐領圖結聲明三代存殁年　滿蒙親年七十五歳以上　　七十歳以上有無次丁在家侍奉之處詳細赴部聲明毋得稍有含混○吏部爲傳知事所有大挑二等滿洲蒙古漢軍以及各　舉人本部定於本月十六日發給執照該員等務必取具本佐領圖結六品以上同鄉京官印結赴部呈　　　圖結概不發給再此次會塲中式者俟殿試朝考引見後再行給照 
[憲示照登]  
　　欽命江西等處承宣布政使司布政使加三級紀錄十二次翁爲出示曉諭事案奉撫憲行准户部咨江西司案呈准北檔房傳付議覆黑龍江副都統景祺奏請專設鋪稅藥牙一摺於光緒二十四年二月初七日具奏奉旨依議欽此欽遵咨院行司並奉抄黏原奏内并各省城廂巿鎭鋪户行店均按所賃房屋租摺每月實繳銀數自本年四月初一日爲始於十成租價内酌提一成歸公此一成内房主與租客各占其半如每月租價十兩提銀一兩房主與租客各出銀五錢其售賣洋藥土藥各行店自本年四月起一律請領部帖方准行銷如無票私銷貨房全數入官仍照十倍科罰每帖一紙分别地面繁盛次盛簡僻三等繁盛者片銀一千兩次盛者征銀七百五十兩簡僻者征銀五百兩一年倒換一次卽納稅一次又洋土兩藥熬膏出售者　自本年四月起請領烟膏部帖每帖一紙亦年繳牙稅分繁盛次盛簡僻三等繁盛者歳征銀五十兩次盛者四十兩簡僻者三十兩請粘之後始准開燈賣膏私開者立子查封房貨入官仍十倍議罰各等因奉此除通飭各屬一體遵照依期認眞查辦外合行出示曉諭爲此諭仰該軍民行鋪人等知悉爾等須知抽收前項鋪捐藥牙稅銀係爲帑藏告　償欵數鉅迫於不得己之舉爾等務各　發天良共體時艱遵自本年四月初一日起各照所賃鋪租銀數以十成計算酌提一成歸公按月如數呈　其售賣洋藥士藥及出售烟膏各行店亦自本年四月起一律遵照請領部帖按年完稅此係奉旨之件該行鋪人等務各遵照　稅領帖毋得抗違延欠致干重辦如地方官有縱容家丁吏胥訛索苛派浮收　蝕情事准卽禀訴以憑從嚴究懲其各遵照毋違特示 
[收殮病屍]  
　　前日南巿大東門外外毛家弄有一無名男子倒斃路側年約三十餘身穿破洋布短衫褲兩足無襪　似乞　　由十六鋪地甲報知某善堂騐明委係病斃並無屍屬爰卽給棺收殮舁厝荒阡○前日午後虹口百老匯路忽有無名男屍一　　　　　投報捕房捕頭飭傳三圖地保周闗寳前往查無屍屬報請善堂給棺收殮舁往義塚掩埋○昨日午後英界捕房某號華捕　車載送不知姓名之病民至公廨甫下車卽氣絶值日差見之據情禀知讞員張賡三直刺直刺飭傳頭門地保報請某善堂收殮發壇 
[上海縣署瑣案]  
　　施逹人控朱坤仁强搬棉花及衣服洋銀等物李二尹訊詰之下飭差押朱下鄉將物交還前晚二尹又提復訊施供奉諭著朱交還各物朱　交出棉花廿三包尙缺四十餘包及衣服三十餘件洋銀一百元再求嚴追地保丁蘭卿同原差禀稱朱坤仁祗認有棉花廿三包已經交施其餘不認朱坤仁供共搬棉花廿三包業已如數交還二尹怒其刁猾喝責一百板仍飭差帶至鄉間將各物如數交還限三日禀復如違血比○顧裕玉控林崇華圖賴賃銀林又控顧以僞貨搪塞前經李二尹訊究令兩造各邀公正人理明前晚飭提復訊顧供開裕記牛骨作去年林買去牛骨五百零八　除收尙欠洋銀二百十六元求追其子顧文甫供亦相同林崇華供買顧之牛骨轉賣與日本商人裝至外洋拆看内攙磚石僞貨且僅有三百四十九擔照算顧應找還洋三百餘元朱松泉供曾代兩造理算林稱貨到外洋見有僞物顧云當日在申交貨時並無此語以致難以勸解訊至此有徐内卿者同夥馮玉衡投案控稱顧裕玉欠洋二十餘元顧供徐馮欠伊洋四十餘元二尹察得帳目各甚糊塗判令概行免追具結呈案○屠玉如控堂兄玉祺私賣公產李二尹提案訊問玉如供祖墳被玉祺私賣呑價不分求斷玉祺供所賣墳地係小的祖　產業與玉如無涉二尹察閱所呈宗圖與玉如所供不符明係誣控遂將玉如交差著邀公正人及親族投案覆訊○楊志山王槐庭擅賣丹陽公所義塜地一案李二尹提訊之下楊供本地人故父曾爲丹陽公所董事執有劉前憲諭單父故後由小的接辦二尹曰董事非世守之業况爾旣是本地人豈能干預丹陽公所事務王供丹陽公　名德濟堂義塚四圍俱係洋商住宅嫌有穢氣定欲價買計地一畝六分出價洋五千元方單已向中和洋行抵洋二千元求鑒郭成邦衛闗春供俱丹陽縣人德濟堂公所係鎭江一府四縣之公產楊王兩人不應擅賣塚地且塚上葬棺頗多一旦遷葬屍骸翻動殊屬忍心二尹著王槐庭於三日内繳呈方單再行核斷 
[英界公堂瑣案]  
　　前者德商瑞記火油池主控鄉　林阿虎傅順林等人黑夜兇毆印度支更夫讞員張賡三直刺曾將林傅訊懲管押昨日捕頭又遣某包探解帮兇之傅愛愛請辦愛愛極口呼寃直刺判令笞責二百板交人保釋○何阿男向在洋人磅司處當細崽前日因領工貲以致爭閙竟將磅司兇毆磅司忿甚喚某號巡捕帶入捕房昨晨捕頭令某包探解案磅司投案申訴前情何供稱小的與主人意見不合因向算取二十日工值計洋銀十二圓主人不付以致忿爭直刺判令笞責三百板枷號一禮拜○賊犯龔桂金前曾犯案受懲近日又竊取朱錦華家金銀首飾约值洋銀數十圓經包探趙銀河緝獲人贜解送至案朱投案領贜龔供稱小的係本邑人行竊該死只乞施恩直刺判令笞責二百板管押半年○前日小工張阿華竊取怡和馬頭鐵練一條報捕後捕頭令包探金阿三緝獲昨晨解送至案怡和管　頭洋人投案請究張供稱小的係江北某邑人因見練已朽爛故敢取回直刺判令笞責三百板管押半年○粤東某邑歹人彭阿九金桂斯　梁李氏之子彩林藏匿家中意圖販往他處前日尋獲扭送捕房昨晨解至案下梁李氏投案訴稱彩林係小婦人之子忽被彭等串拐今幸尋獲叩乞嚴懲彭金同供稱因是素識留在家中本欲送還非敢誘拐直利再三　詰堅執如前遂著留候過堂覆訊○偷兒張順林竊取吳錫昌家衣服首飾報捕後捕頭令包探吳志剛緝獲昨晨送案請懲吳投案領贜張供稱小的係浙江寗波府屬某邑人流落滬江以致犯竊直刺判令笞責二百板管押兩月 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二四年閏三月二十日京報全錄]  
　　宫門抄　駐藏大臣訥　奏爲唐廓通商及界務一律查辦完竣摺○總兵李奏爲接署鎭篆日期摺○　造增　奏爲委解絲經片○閏三月二十日　户部通政司詹事府八旗兩翼值日無引見○謨貝子等彈壓覆命○清銳等塲内專摺請　　○補用道府　光典等謝恩○許應騤請假五日○召見軍機○皇上明日已初至火器營閱操畢還頤和園○○奴才訥欽跪秦　唐廓邉界及鹽米通商事務現經一律查辦完竣照常又安並請將出力人員量爲奬勵恭摺馳陳仰祈聖鑒事竊奴才前因查辦唐廓交涉事件首將邉界原委並通商完結各情形兩次陳明在案嗣於光緒二十二年十二月接奉十月二十八日諭旨訥欽另奏唐廓鹽米通商事務現經書吏和得遵見完結一摺尙屬妥協所有出力委員准其酌保數員毋許冒濫欽此仰見皇上垂念邉疆微勞必錄之至意曷勝欽感奴才伏查唐廓邉界遠在藏屬西南與哲孟雄部落毗連錦亘要隘五區皆係分界之所自乾隆五十七年經大將軍福康安剿定後各循舊　並無異言後雖偶有叅差一經查勘旋卽遵斷完結迨至光緒十六年兩兩國失和將鹽米通商事務全行停止在藏屬邉民因難覓生計而廓夷無鹽可購尤覺困苦難堪迄今業經停　數年其迫切情形已可想見乃廓爾略並不明言其故藉端要挾擅謂聶拉木絨轄兩處邉界與先年舊址不符禀請派員查辦在藏番並無侵占情事無端被控亦申訴不休至二十一年五月經前任大臣奎煥奏派署後藏都司耿紹宗帶同番官前往聶拉木查辦據禀該處所屬之漳木地方向有新舊鐵瑣橋二道番官以舊橋爲界執有字樣爲憑廓　喀則以新橋爲分界之區任情狡展互相爭執是以日久并未　清彼時由奴才發去示諭極　開導並飭該都司將番官字據抄寄廓王閱看以期折服其心旋據該國王禀覆因見抄來番官字據查騐不虚情　遵辦惟絨轄邉界係在熱隆地方向藏番私將界碑移至聶隆侵占之地甚多求將此案調藏派員與躊扑丹商辦等情奴才查閱來禀詞雖形順而其要挾藏番之意溢於言表竟似藉此以爲起事地步且兩國均無舊卷若由委員等在外查辦此事恐終無了期當將都司耿紹宗撤回調派後藏糧縍胡用霖與駐藏噶扑丹會商就近禀承以求妥速完結正在籌辦之際適四川督臣鹿傳霖寄來電旨飭令奴才妥籌措置復由鹿傳霖奏派補用知府李毓森前往廓都解和當經奴才查明除此界務之外並無另有起釁别故若遽派員前往恐不免滋彼之疑曾經咨逹四川督臣令李毓森先行來藏相機辦理復又揀派若理拉里糧務試用縣丞張鳳德洋務局委員候選京府經歴余景喆分往唐廓交界處所潛爲偵訪一面飭行噶叭丹到署面加詢問再三究詰始據禀稱該國自停止通商之後食鹽不但價昻而且食久生　倘不循照舊章交易我國卽興兵奪取鹽地如此　了結則絨轄界務自易於商辦等語嗣據偵察委員禀報該處輿論與噶叭丹所禀大致相同奴才當以事機闗擊匪輕復添派知府李毓森會同胡用霖傳集噶布偷等告知底細飭令赶卽照舊通商並就先年掉換鹽米章程查其所不便者酌爲增减飭由兩國出具和約底稿示以中行該商上昏愚無能始猶任情排飭繼復開導方恍然警悟照諭遵行迨訂約之際兩造皆欣然樂從而廓夷尤深感戴并禀請將來鹽米互巿派員前往督辦而於界務一事猶廻護前議不肯遽認其尤先是奴才因界務　輊查無案據曾於是冬揀派妥員帶同番官潛赴絨轄一帶細爲查騐後據禀報由熱隆西至聶隆約計一百五十餘里絨轄之營官寨卽設立其中東至熱隆九十餘里西至聶隆五十餘里沿途可院民户向歸唐古忒管理相安己久訪之年老番民咸無異詞其距聶隆儀二十五里有一旭乍地方唐古忒設有番房一處内住番兵盤查出入該廓夷兵房係　　　　　　　　許皆是遠年舊址似此情形則原界並無錯誤不辯自明等情前來奴才遂將查報各節逐層指示檄飭郭王遵辦不准再行狡展干咎並飭委員胡用霖等前往濟　等處督同開辦通商事務旋接到該國土覆稟據稱熱隆界務業蒙在藏了結自應遵從不煩派員赴邉各語是分界一節雖未甘心行咨而無詞可辯實已就範與章木　鎭橋之界務業經一律遵依自應據其所呈准爲銷案至委員胡用霖等馳赴各隘開辦通商據報濟　聶拉木兩處爲通商總隘掉換鹽米業經照章開巿以錢購鹽價值亦經代爲酌定兩造均已恪遵惟駐藏廓目他　里以鹽米均須官爲騐收藉以營私復以鹽價倍昻反覆狡展經委員設法開導並由奴才札飭廓士從今循照舊章不得另生枝節往返數次直遲至本年二月間始據來禀遵允完結奴才查唐廓兩國廓夷日强久有輕視藏番之意此次以邉界啓釁而其意實在通商所以不肯明言者殆欲以界務爲名爲將來攘奪鹽米地步奴才查悉其隠是以於鹽米交易之事極力調停先遂其所欲然後詳查舊界就現時之確有可據者以阻其要挾之謀仰頼朝廷威福番屬聽命卒得從容藏事鉅案頓消從此邉境又安庶可以上紓宸厪此奴才奉命查辦　經一律完竣之實在情形也至前後派出之委員承辦在案業經二年有餘實心任事無間初終或遠涉荒陬歷盡冰霜之苦或勞形案牘潛消兵革之端力轉危機應照異常勞績分别核給奬叙前已蒙恩允准酌保數員毋許冒濫現當全案完結所有在事之漢番文武員弁擇其尤爲出力者謹另繕清單恭呈御覽籲懇天恩俯念此次番夷搆釁兵象將成幸賴該委員等設法疎通化險爲夷得以息戰爭之禍雖從戎著績實與查辦尋常邉案不同應請飭部從優照異常勞績核議准行以昭激勸其隨同千把以下弁兵等再由奴才咨部核奬除將兩國和約後該廓王歷次來禀鈔呈軍禨處備查並飭取該員弁等履歴咨部院各衙門曁四川總督外所有唐廓通商及界務一律查辦完竣在事出力員弁請子奬勵緣由理合恭摺具陳伏乞皇上聖鑒訓示再辦理此　辦事大臣文海未經到藏之前是以並未會銜合併　明謹奏奉硃批著照所請該衙門知道單併發欽此○○記名簡放提督正定鎭總兵提標中軍叅將密勇巴圖魯奴才李安堂跪奏爲恭報奴才接署鎭篆日期叩謝天恩仰祈聖鑒事竊奴才在直隸提標中軍參將任内接奉直隸督臣王文韶劄委以正定鎭總兵吳育仁現已因病出缺所遺篆務奏委奴才署理並接統正　練軍楚軍馬隊各營等因遵卽父缷清楚起程於三月二十六日馳抵正定府城據鎭標中軍左營遊擊竊保將　欽頒直隸正定鎭總兵　防一顆並統領正定練軍楚軍木質闗防一顆曁王命旗牌書籍文卷等件齎送前來隨恭設香案望闕叩頭謝恩祗領任事伏念奴才一介庸愚投効軍旅轉戰　浙直東豫皖卾奉大等省叨叙微勞蒙恩賞給勇號以提督記名簡放並補授提標中軍叅將　　隆施之逾格愧涓埃之未報兹復渥　　　綸俾以總兵重任受恩愈重圖報愈難查正定屏蔽畿南夙稱重鎭又當九省通衢要路總兵有專閫責成操防巡　最闗緊要自維禱昧深懼弗勝　有勉竭駑駘益矢勤慎認眞整頓營伍實力訓練操防隨時隨事禀承督臣敬謹辦理斷不敢以暫時攝篆稍涉疎懈以冀仰答高厚鴻　於萬一除將印任事日期循例恭疏題　外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○增崇片再查接管卷内上年正月間奉綺華館劄漙白緒經緯絲各一百斤並底經　五十斤白邉線　斤當經前職造常山估價報部核覆前來奴才接管後咨撥銀欵現俱製辦　全廳卽一併運京交納除將動用銀數另行造册奏銷外理合附片具奏伏乞聖鑒謹奏奉硃批該衙門知道欽此 
 
