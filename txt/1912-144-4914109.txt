# 1912 - 144 - 4914109

 

Page 1

 
 
評論 
[敬告今日提倡國民捐者]  
　　近日各國資本團乘吾國財政困難已達極點之機會於借欵一事託詞延宕任意要求雖傷我主權有所弗惜且其駐我國各公使亦未必不欲利用之而以其國民之投資牽及於政治問題果爾不獨財政監督之説勢在必行恐有因是而爲其他極端干涉者嗚呼我民國竟以借外債故而召此不可思議之危險耶宜乎黄留守之亟思勸募國民捐以减外債之輸入也 
　　顧欲減外債輸入而必出於勸募國民捐論者往往不能無疑何則吾華爲地大物博生齒最繁之國第以目前税務情形言之果其取之有道理之得人若地租若關税若鹽茶等課一日釐積弊而改新法約計歲可增入銀數萬萬元而所得相續印花諸税尙不在其中此外國理財學家久已代吾謀而言之確鑿者今此議但得參議院通過而政府極力推行即有實效可睹之一日亦何必求之於不可必得之國民捐而皇皇然致力於勸募耶此一疑難也國家遇有戰爭或値其他萬不得已之秋欲募外債則鄰邦之顧慮旣多欲增税額則人民之負擔又難此時惟有藉募集國内公債一法以增臨時收入之額有迫不及待之支出則以此濟之是亦各國例行而大著成效者今政府旣發行此種公債矣若其提倡辦理悉得要領安在其不可立集多金以救國庫之窮乃必於他國鮮有成例之國民捐務倡導之使見諸施行何爲乎此亦一疑難也且即以國民捐諭前清宣統初元國民怵於外國監督財政之風説亦提倡此議論矣不獨直𨽻天津間鼓吹最力其風聲所播直爲全國報館官商學界所贊成卒之言論雖昌事功不顯卽此軍興以來籌捐籌餉幾於全國騒然究其所得於民者無幾豈有行之旣往出納常吝者行之今日輸將恐後耶此又一疑難也 
　　茲請就論者所疑而一一解釋之夫使國家需欵不鉅或雖鉅而尤非至急也則姑以俟税務則例之修訂與税務人材之養成相與改良税法而增收入欵使歲債不期減而自减洵爲善策乃今日外虧政費旣以巨萬計改建政府又不可一日緩而改良税法之舉尙不知何日可以收功抑又何能束手仰屋而不别圖措置顧别圖措置則且以借債多侮抑又何能不再籌善後是故政府之借外債誠處於迫不得已之勢留守之思勸募國民捐以求减外債尤具有迫不得已之心且黄留守以減外債救危亡爲目的豈不知改税則募公債爲謀國者所必出之策而且正在研究進行乎乃其所求達此目的之方法竟不獨不及税則且不及公債而特於勸募國民捐三致意者其意可推測而知其理尤可深長思也夫國民捐與公債在募集者之受用而在應募者則因果俱異申言之則募集者之受用同在得欵而在應募者論其原因則彼爲喻利此爲喻義論其結果在彼固以國家爲債務者在此則不以國家爲債務者此其間固不可同日語也（未完） 
命令 
[六月一日臨時大總統命令]  
　　南京留守黄興以整理軍隊業有端緒迭請取消留守機關以保行政統一當因南方人心尙需坐鎭再三電令緩撤並派陸軍次長蔣作賓馳往商辦該留守去志甚堅情詞懇切並稱整理軍隊實已就緒决不因裁此機關而生影響言出至誠未便拂其初意所有南京留守機關候程德全到寧接收後准卽取消黄興俟解職後迅卽來京用資贊助此令 
現駐江寗一帶之第一軍軍長任命柏文蔚充任第二軍軍長任命徐寳山充任該兩軍及第三軍囗省囗師均歸陸軍部直接管轄其餘分駐江蘇地面之各項營隊凡向隸留守府者均歸江蘇都督程德全接收管轄並令陸軍次長蔣作賓暫爲贊助按照黄留守原定計畫切實裁汰以竟全功有厚望焉此令 
[專電]  
　　那彦圖言優待蒙古條件袁總統已准如參議院照此通過則外蒙獨立可以藉此取銷 
　　袁總統擬令王芝祥爲督辦整理南京軍隊事務俾黄興早日到京 
　　國史館官制已議定設館長秘書纂修協修評議均終身任職不受詰責 
　　劉冠雄林森因孫道仁出走力保陳其美爲福建都督袁總統有允意（以上北京） 
　　杭商向蕪湖購米二萬五千石准三日到杭十日續到七萬石人心方安 
　　退伍兵今日（二號）繳械約七千餘人秩序整肅　（以上杭州） 
[特約路透電]  
　　財政總長熊希齡復請銀行團取銷監督借欵用途之要求銀行團已 
 
 
 

Page 2

 
 
允由海關税務司派員監視給發軍餉此外所請各節已全拒絶據謂如無監督之條欵則中國債票難在歐洲市上發售唐總理及參議院議員仍竭力反對監督之議各省亦紛紛電　熊希齡但熊已盡其力之所能謀定最優之條欵而政府則財用匱竭急不暇待故熊幾難安其位屢向袁總統辭職未蒙准許 
　　交通總長施肇基已向唐山政府工廠定造張家口鐵路所用之車輛及修理鐵路應用各物外人因唐山工廠難出此貨紛紛承攬均未邀准 
　　勞勃脱大來公司已與黎副總統簽定興築漢口之合同兼由該公司砌築街道數條及敷設電車軌道聞合同内所定之款計洋三千萬圓 
　　政府不日擬發行不兑現鈔票惟恐外國銀行不允收用則此事即大受影響 
　　（以上北京） 
[譯電]  
　　叅議院對於外人監督借欵用途一節反對益力 
　　唐總理向叅議院陳明不能不借外債之理由否則内閣一席祗能辭職現參議院已派股員謁見袁總統擬解決此事 
　　銀行團仍候政府開議借欵問題如外間反對益甚則政府將不敢再請付欵又聞銀行團若不取消監督之要求則借欵問題又多困難 
　　政府因福建有亂派巡洋艦三艘前往鎭壓袁總統並令高爾謙由滬赴閩設法安撫 
　　施肇基有病前曾上書辭職未經許可大約將請假若干日（以上北京） 
興築漢口之借欵訂明照應用之數陸續交付限一年交足至是否聘請外人稽核用途尙未議决 
　　（漢口） 
[公電]  
　　直𨽻張都督電　袁大總統唐總理熊總長黎副總統黄留守各都督省議會各團體各報館鑒外債要挾國步艱危挽救扶持全資民力近日迭接黄留守來電發起國民捐並籌設國民銀行由銀行組織銀公司專供中央接貸實行國民監督又接黎副總統來電發起救國會改國民捐爲國民公債組織救國銀行要求政府承認議院通過又接熊總長來電籌議國民捐普及辦法公債票推行政策其間辦理手續雖若不同而愛國熱誠咸歸一致回環俸誦令人興感惟整理財政鞏固金融貴周轉不貴竭潯債務於捐固爲絶論而銀行亦立機關渙散債權一失信望難孚亦恐歸諸無效管窺之見茲事體大關係民國存亡亟宜由部將各種辦法融洽貫通斟酌盡善歸諸一致然後提交議院通過合力進行方可藉救危局否則各省辦理紛歧不獨鉅款難集且恐流弊百出貽笑外人謹貢蒭言還祈賜教直𨽻國民捐現正勸募第恐財源易竭能否集成鉅款尙無把握并以奉告直𨽻都督張錫鑾叩 
　　共和建設討論會電　北京參議院大總統鑒軍政財政問題不能解决即爲今日亡國之道舉國上下莫不知之然此事應從解决軍政入手軍政解决則財政亦解决二者實有因果之關係讀熊總長通電歷述各省索餉及月需軍餉七百餘萬萬危急可見軍餉爲今日財政最鉅之欵乃政府答參議員質問云財政問題不能解决不可以言裁兵何以倒果爲因至此試問不先謀裁兵之一定可靠辦法則財政安有切實之計劃又報載陸軍部裁兵辦法第一條云各省裁兵若干由各省都督自行主張語尤可駭此法果行不特妨害國家統一之權卽地方亦終莫舉裁撤之實今 
　　外勢審内力吾國養兵似應以能鎭土匪繫邊　爲標準查政府報告現有之兵八十師團按之實際不過六十兵制即未能編定若比清末成兵二十一鎭要無慮不敷假定應裁者爲四十師團裁時發一月恩餉每師十二萬合計不過四百八十萬即有欠餉多亦不過百萬更另籌二三百萬爲中央之養兵費總計不過八九萬至若各省裁餘之兵數旣無多費亦輕省財政未統一之前各省旣有所收應有所養除邊防省分及有特種事故外各省餉項皆應歸其自籌俟財政統一再定辦法如此則無論内債外債皆較易籌措較易償還前提一定全題皆决裁兵之法則必中央有劃一之命令一定之標準並派員監查督促而屬行之萬不可由各都督自行主張所裁軍士或設講武學校或資遣游學及相等權利以位置之辦理得宜决無他變即有小亂北京南京武昌等處酌留之兵應足資調遣今政府不察徒震懾於各省之現相欲專恃金錢爲去兵之策又懼有阻梗而敷衍之金錢困竭則倉皇舉債甘受刧制政策一謬大禍隨之國家存亡迫於眉睫伏乞主持賜採納幸甚共和建設討論會東 
　　四川政務副理電　袁大總統各都督各報館鑒前此四川軍政兩界聯名通電内署持姓名痛詆章愼如等其時持已奉命到渝而電文但據一面立詞不免失之偏宕持敢據實平情詳柝言之當去年成都兵變尹都督隻身匹馬集潰散擒招斬趙賊安撫同志會轉禍爲福於川實有大功至童愼如等稱尹色慌怠政狎優置妾等事稍爲盛德之累尹都督功過在人耳目旣不當過爲抺殺亦無可强爲廻護又外問人言嘖嘖推論成都去年兵變之原因於尹雖多微詞在持終未敢據以爲實况尹都督怨艾自責勇於悔過雖偶有過行究不失爲改過進德之君子故謂尹都督有功有過有過而能勇於悔者則爲平情謂純然無疵與罪不容誅者均屬過當惟童愼如等攻擊尹都督與成都軍政職員痛詆童愼如貌若黨同實皆意存大局所失在偏非有私見蓋童愼如等新自省外歸來於川内部情形不甚熟悉但據一般言論傳尹之過不聞其功以爲尹都督决難勝任以恐釀成變端致川人再羅塗灰故本愛護桑梓之心欲另舉賢豪而託民命而成都軍政職員則以尹有　亂之大功大德旋即改悔何能過加菲薄又未深悉童愼如等之心理更恐大局搖動激於一時意氣遂不免漫指童氏等爲妖徒肆加醜詆但揚尹功而没其改過之實此皆非持平之道也持以一介書生是非不敢苟言功過不容阿揜謹陳大略維望鈞裁四川政務副理謝持叩卅一 
要聞一 
[資本團與叅議院　京師流言之以訛傳訛]  
　　京中近日喧傳四國資本團致一密信於叅議院略言借欵條件所以必欲有監督之舉者實因不信任唐總理之故如參議院能選舉一人專掌出入欵項對於政府實果監督之能力者資本團前所提出之條件皆可另行磋商云云各報紛紛揭載記者竊斷定其非事實蓋外人講究交際斷無如此冐昧以資本團之名致書於參議院此等鶻鶟之事或吾國隨意結合之團體不免有此無意識之舉動耳偶晤各議員詢其有無此信或云有之或云知之或云不知却無一人確言其無記者因又訪問議長詢其顚末僅云曾接外人一信與外間所傳確有異同至發自何人亦未明言記者益恍惚不明又往訪問某銀行之大班則云無此事輾轉探詢方水落石出蓋一美國某報館之訪事曾因某議員介紹與議長晤談次後又致信議長謂外人對於唐總理信用旣失感情亦傷恐難挽救總理如此則政府之根本卽不免動搖現外人頗願與參議院中重要人物晤談蓋失望於貴國政府而又希望於貴國參議院也云云議長以議事忙迫各議員多無暇晷辭之京中正因借欵糾葛相聚談者不曰資本團如何如何即曰唐總理熊總長如何如何偶因此信便爾誤傳亦可見蛇影杯弓庸人自擾矣 
[二十八日叅議院記事]  
　　二十八日上午九時開會首由議長報告新到貴州議員姚華掣定席次第一爲大總統咨請覆議官制修正案當由政府委員説明修正理由議定付法律審查第二爲規定中華民國會計年度案由提議員曾有瀾登台報告略謂整理財政首在預算其與預算有密切之關繫者卽會計之年度各國制度不一我國究以何時爲便應請討論財政委員出席發言謂財政部已擬提出會計年度草案交國務院議決後提出貴院谷鍾秀請付審查戴殿臣曾有瀾謂應先表决成立與否再付審查某君謂俟開國會時再議江辛谷芝瑞王家襄均主張成立議案議長付表决贊成者多數第三爲從速議定户口法案由提議員報告秦瑞玠謂此案應改爲咨催事件議長即以之付表决多數贊成第四爲審查綢業商會陳請維持國貨案王鑫潤報告議長以不付審查付表决多數贊成第五爲審查政羣社請願舉辦國内公債案王鑫潤報告畢彭允彝質問財政部委員公債章程若何南京發行公債若干委員答云章程草案已送國務院議决至南京公債發行若干調查明確再行報告谷鍾秀謂南京試辦未收實效主張此案不成立彭允彛附和之議長以不成立付表决多數贊成十一點五十分散會 
　　國務院聲明借欵委曲情形 
　　國務院咨叅議院文云本院與銀行團商議墊欵一節前日到院時貴院質問約有兩端查五月十六日財政總長與各銀行團磋商墊欵辦法將七條大綱議畢卽提議請先撥付六百萬兩爲南北軍政各費該銀行團允於次日再商嗣於十七日該團來函允先墊付三百萬兩南北各半並約到匯豐銀行商議撥欵函單之事財政總長赴會見該團所擬函稿内有第三項載明各省借債政府不得允許字樣當卽駁爭謂各省因中央借欵未定無從接濟不得不自借自救該團聲言此時正値倫敦會議之際若各省忽有借欵消息則倫敦會議中之資本家必生疑慮於借欵前途有礙且此項所規定者只以倫敦會議之際爲期限財政總長謂萬一當此會議之際各省如有最急之借欵又將如何該銀行團謂先須允向該團磋商必設法籌備等語財政總長因此項係屬撥欵單内之一項又只以倫敦會議之際爲限爲時不久遂無異議至此項墊欵草章七條不過彼此商議大綱宗旨並非訂立正式合同以理論之墊欵爲借欵之一部分撥付墊欵三百萬又爲墊款中之一部分旣非正式借欵即不應有此條件無如該銀行團以撥付墊欵旣已逼迫倫敦會議又未解决深恐大綱宗旨若不先行載入我得欵後或有反悔故於我急須撥欵之際要求載入七條於信函之後當時南北主兩言軍餉緊急南方黄留守迭次來電催欵且謂兵已食粥數日若再無欵必生巨變北方則自本月初一日以後須急放陸旗各餉八十餘萬勢等然眉瞬息干變本總理總長迫於時勢不得不循照舊例兩方先用信函簽字撥欵然此信函草章不能卽謂爲合同查借欵合同之定式必將磅價折扣利息抵押等項載明今撥付之三百萬兩不過於墊欵之一部分爲暫時之騰挪旣與借款有殊而其信函草章復無以上各項之規定其不得爲合同甚明惟是撥欵之際在銀行團不能不憑此信函以爲證據然撥欵之信函與借欵之合同性質迴殊固不可併爲一談以故於簽字之前未及提出貴院抑有進者現在國基初立需款孔殷舍借債外實無他策足濟目前之急該銀行團窺我情勢肆力要挾迭經磋商脣焦舌敝已無可爭之餘地將來墊款合同即執此草章以爲原則事關重要不得不詳細報告也 
　　熊總長統一鹽政之規畫財政部熊總長昨致長沙譚都督電云借運蘆鹽一案前讀咸電固知湘省籌欵艱難事非得已惟是民國軍興以來各省鹽法已紊長淮兩岸互相裁奪運商裹足各處援軍又以武力自運自銷關卡不敢過問津滬一帶奸商市儈惟利是圖專以勾通各省直接購運塲鹽破壞舊章致使辦法未能統一淮銷遂因阻滯商務疲败財政支絀各省雖沾目前之微利中央已失大宗之收入賠欵京餉將何取償現在南北兩京每月軍費已及千萬部庫并無涓滴之存軍界幾有譁潰之勢故不得已而出於借債然外人見我愈急要挾愈堅各省覩此危機亦不能量力輸助以爲中央後盾是實悖於國家之原則也現在國務院屢開會議僉謂大政方鍼必以財政統一爲先而統一方法又以整理鹽務爲　中央之收入借債之抵押均惟鹽務是賴目前辦法暫照舊章將來改革决計專賣所有從前各省自運自銷槪行停止以期維持現狀而免紛紛效尤湘省起義最先愛國最篤當不忍於國家之破製必能擁護中央力顧大局應請我公查照篠電速與兩淮鹽局張總理公同商榷或由淮商承借運湘或照沅靖專岸辦法總以兼籌并顧力保中央統一爲要旨民國幸甚財政幸甚 
[財政部整頓税務辦法]  
　　財政部熊總長現已决定在各省設立國税司專收中央政府國税其各縣所收之國税均解至該司交就近國庫後再由財政部按照國家行政費每年預算分給各省都督各省税金此後即由金庫掌其出入支收一切之事務不必於各省另設財政一司管理此事至在國會未開國家税地方税未行劃分以前應解中央京餉賠欵槪由國税司與各省都督商辦籌解至國税地方税劃分期限極遲不得在三十個月之外 
[遣散軍隊何日實行耶]  
　　南北統一以後政府久有遣散軍隊之説刻已與黎副總統黄留守商定辦法分爲兩項處置其賦質懦弱性情桀驁者一律遣散擇其老成馴順精壯幹練者酌量留用另行編制至遣散之法將全數分爲三期每期遣散三分之一發給雙餉并由本省酌派軍隊保護回籍以免在途滋事其遣散之軍官係陸軍畢業者優給終身養贍其額准原薪三分之一非陸軍畢業者優給十年養贍其額准原薪三分之二即由政府特派專員會同各地方官妥愼辦理現唐總理及段總長均主張請蔣作賓次長及孫武二君充任政府專員矣 
　　又聞前月二十五日午後駐京各公使曾在英使館會議承認統一政府問題探悉是日有某國公使謂民國軍隊遣散以前於承認一事頗多關係擬俟此次借欵墊付交足視其辦理遣散軍隊事如能完全就緒再行正式承認等語當有英美日比等國公使反對甚力卒未得一致之同意云 
[各部新猷種種]  
　　財政部　財政部司局組織業已就緒茲 
 
 
 

Page 3

 
 
聞又擬設税務講習所鹽務講習所財政編譯局國立中央銀行等惟中央銀行旣經另設而大清銀行利權亦不能不爲之保護至大清銀行與各部各省公家私人債權債務之關繫紛紜錯雜亦非一時所能了結特爲設一清理處以清理之 
　　司法部　司法部王總長昨呈説帖一件於總統府據個中人云該説帖確係條擬收回領事裁判權種種籌備秩序袁大總統核覽後極爲稱許已交國務院按照所擬各節切實辦理矣 
　　教育部　教育部對於教育事宜已經分别籌備茲又决定暫行章程兩項（一）各學校暫行管理通則（二）各學校暫行納費章程將來如何改定俟中央教育會開會後再行籌擬確定辦法 
　　又聞蔡總長以前清學部權力薄弱所訂各項學制每視爲具文民國初興學制不劃一於興辦學務諸多窒碍特命司員從速釐訂學制又以中央教育會於全國學務極有關係現亦編訂章程從速籌辦云 
　　陸海軍部　陸海軍等部現已將民國軍律訂成草案昨由部協商擬卽知照參謀部定期舉行會議以便公同决定通飭遵行并聞此項草案陸軍部已於日昨送交總統府軍事處核閲矣 
　　工商部　工商總長王正延昨與參事及各司長提及擬通飭各省礦政調查局詳細查報各處開礦情形其應調查者係分五項（一）爲鑛質及礦苗之優劣（一）爲地之面積（一）爲資本之數目（一）爲出礦之衰旺（一）爲開辦之年限 
[江皖工賑又有二百萬元之希望]  
　　江皖工賑借欵應急歷經張季直君及江蘇叅議員與唐總理函電籌商昨日熊總長又得張君急電索欵謂淮北餓斃者日多穢濁之氣騰爲疫癘病斃者尤衆十日無欵將無噍類等情熊總長惻然愴念即刻往訪銀行團商令再撥二百萬專辦急賑前開清單本有此歀請即撥付以救民命銀行團以事關善舉允即電倫敦取進止約星期二（即二十八）必有確復熊總長先將此意電復張君查照矣 
要件 
[法制院擬修改新官制草案]  
　　國務院官制 
　　第一條國務院以國務員組織之 
　　第二條國務院以國務總理爲首領承宣機宜統一行政 
　　第三條凡臨時大總統公布法律及發布關於一般行政之命令國務總理及各部總長均副署之但法律命令之關於一部或一部以上者由國務總理及主任總長副署之 
　　第四條凡左書各項須開國務會議　一法律案　國務院官　二預算决算案　三預算外之支出　四軍隊之　制　五國際條約及重要外交事項　六官制及官規　七執行法律或基於法律委任之命令　八各部權限爭議　九簡任官及一級薦任官之任免　陟　十議院咨送之人民請顧案　十一各部主管事務關係重要之案件　十二國務總理認爲廉交國務會議之案件 
　　第五條各部總長得隨時商承國務總理開國務會議 
　　第六條國務總理於心要時得中止各部總長之命令處分交國務會議裁决 
　　第七條國務總理於其職權成特别委任範圍内得發院令 
　　第八條國務總理於心要時對於巡警總監及地方官得發諭令 
　　每九條國務總理於地方官之命令處分認爲違背法令侵害公益　越權限時得停止或撤銷之 
　　第十條國務總理監督所屬各官署對於直𨽻事務應負其責　　第十一條國務總理有事故時得呈明大總統以他國務員代理其職 
　　第十二條國務院置承宣廳其職員如左　秘書長一人簡任秘書八人薦任　主計二人委任　錄事委任 
　　第十三條秘書長承國務總理之命綜理承宣廳事務其職掌如左　一參與機要　二保管機密文書　三進退國務院所屬委任官 
　　第十四條秘書承國務總理或秘書長之命分掌左外各事項一宜違法令　二收掌公文　三保管國書　四與守印信五草擬文牘　六編纂記錄　七整理庶務 
　　第十五條主計承上官之命掌管會計事務 
　　第十六條錄事承上官之命繕寫文件經理庶務 
　　第十七條本制自公佈日施行 
　　各部官制通則 
　　第一條本通則凡外交内務財政陸軍海軍司法教育農林工商交通各部均適用之 
　　第二條各部總長對於主管事務應負其責　事務主管不分明牽涉二部以上時得提出國務會議定期所主管 
　　第三條各部總長對於主管事務有認爲重要者得商承國務總理開國務會議 
　　第四條各部總長於其主管事務或特别委任範圍内得發部令 
　　第五條各部總長於其主管事務得發諭令於地方官并於必要 
時得停止地方官之命令處分或取消之 
　　第六條各部總長統轄所屬職員并分别任免之 
　　第七條各部設承政府其所掌事務如左　一掌管機要　二與守印信　三編　製統計　四記錄所屬職員進退之　藉 
　　五　輯保存并收發各項公文函件　六管理本部出入經費及一切預算决算　七　核會計　八管理官産官物及所有不屬各司事務　但陸海軍部得依便宜變通此例 
　　第八條各部得分設各司各司得分設各科分掌事務 
　　第九條各部置職員如下　次長一人簡任　參事薦任　秘書長薦任　秘書薦任　司長薦任　科長薦任　科員委任　事委任 
　　此外各部依便宜得置工監工正工師工手副官司務編　至計視察審查等員 
　　第十條次長輔佐總長處理部務總長有政不能視事時除列席國務會議副署法令及發部令外得代理其職 
　　第十一條參事承總長之命掌理　議及草擬稿案事務 
　　第十二條秘書長承總長之命總理承政廳事務 
　　第十三條秘書承總長之命分掌承政廳事務 
　　第十四條司長承總長之命主管一司事務指揮監督科長以下各職員 
　　第十五條科長承上官之命掌理一科事務 
　　第十六條科員承上官之命分掌科務 
　　第十七條錄事承上官之命繕寫文件經理庶務 
　　第十八條工監簡任工正工師薦任工手委任皆承上官之命　技術事務 
　　第十九條副官薦任承上官之命掌整理補助事務 
　　第二十條司務薦任承上官之命掌專門事務 
　　第二十一條編纂薦任承上官之命編纂紀錄事務 
　　第二十二條主計薦任承上官之命掌經理會計事務 
　　第二十三條視察薦任承上官之命掌視察及調查事務 
　　第二十四條審查薦任承上官之命掌審查學藝事務 
　　第二十五條各部總長得依据本通則訂定本部詳細規則 
　　第二十六條本通則自公布日施行 
[清談（萃）]  
　　民國成立百度維新至於今日而忽有昏百姓之新名辭發現於世界 
　　或曰噫嘻可殺哉百姓不敷哉百姓然試問今日之坐擁名城鮮衣怒馬洋洋然享其光復之報酬者果百姓乎抑此百姓之代表乎今日之浪費無度比款數百萬至今未悉其報銷者果百姓乎抑此百姓之公僕乎吾不解以此旦夕血汗之資節衣縮食自效其　食壼槳之忱至今日而滄江臥老裋褐不完工罷於市晨輟於野以妻啼飢而子號寒自若也初不意驀然得此昏百姓之謚號 
　　子輿氏有言今也以其昏昏使人昭昭吾殆觀於近日而益信 
小説 
[俄王之偵探　（八十九）　（無名）]  
　　余道正是這樣的事便是房主人也受着没趣的母舅道他們逃走的緣故我想便是爲那鉛忒那來脱考脱夫婦接着的那封電報便是通報鉛忒來的信息來脱考脱夫婦接了這電報知道鉛忒便要來了所以這般着急想要等他未來之時預先逃走不料尙未逃走鉛忒已經到了因此引他至辦事室内飲了迷藥將他藏在書廚之中以便脱身而走余道這是不錯的可惜無人知道他們在那辦事室内兩人所談何事母舅道倘若知道便知這事的端倪了余道正是如此我且去看那鉛忒再説於是余在母舅家吃了早點又坐着馬車到鄧勿離去看那醫生科拔原來這科拔是余平時極熟的老友一聞余至便歡迎萬分接着余説道老友老友你這來可是要探聽來納克房内奇聞麽余道正是那鉛忒現在那裏去了科拔道現在醫院裏我不許他和人交談他的性命眞是徼倖拾得的如今雖然回復了知覺卻還疲軟哩余道不是飲了那迷藥麽科拔醫生道什麽迷藥是一種壽藥受了這毒藥昏迷過去大槪不會再醒回的幸喜他運道還好現在卻能醒轉來了余道這是你　生的客氣了不是他運道好是你手叚高不會醒的卻被你救醒了科拔道　是我手叚高　能遇我這樣手叚高的醫生也是他的運道説罷兩人相對大笑 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[福建省議會開幕]  
　　五月二十五日上午九時福建臨時省議會先開互選會由暫理書記長王君振先報告今日到會議員已過半數可投票互選正副議長選舉用無記名單記法各議員投票畢共計七十六人當由管理員開票朗讀被選者姓名計宋君淵源得票四十當選爲正議長劉君映奎得四十票　君　𢡟得五十三票當選爲副議長選舉畢書記長肅議長入席就位後宣告下午二時開成立大會請各員屆時到會時已十二點鐘矣因搖鈴闭會 
同日下午二時臨時議會開幕都督及行政長官皆蒞會首由宋議長報告本會書記長及速記員均未舉定請民政司派來之暫理員仍行代理書記長及速記員入席後議長宣讀開會詞都督演説民政司演説議員陳金詔議長宋淵源演説畢書記員檢報到會議員七十七人令速記員分送投票紙選參議員計選出之叅議員劉崇佑得六十三票林翰六十一票連賢基五十八票周翰四十九票李兆年四十七票選畢議長報告定五月三十一號午後一時至五時開第一號會至所議事件一抽籤定議員席次二議决議事細則三舉定審查員四議决臨時省議會法（第一讀會）時已六句鐘乃搖鈴閉會 
[蘇台又受虚驚]  
　　蘇垣馬大籙巷　姓昆仲世業木工薄有家産光復後竭意結識軍界曾充參謀廳募餉紳董故先鋒某營管帶朱某即下榻於其家内五月三十一日忽奉都督府密派憲兵隊馳往掩捕當將前後門分派警察曁第八部商團把守憲兵卽入内搜查適朱某是夜出城未歸即將蒯氏昆促拘去六月一日蒯姓前後門仍有警兵多名守住不准閒人出入朱管帶聞信赶回親詣都督府傳聞亦被拘留是夜閶門外一帶軍隊荷槍梭巡異常嚴密虎邱山上並架有大炮數尊該處居民本係驚弓之鳥聞信倍覺恐慌均名徹夜未眠六月一日山塘一帶半未開市至其原因則以該二人素　逆謀將演二次革命事爲程都督所聞故特先事防範云 
　　另一訪員報告云蘇都督於五月三十一晚一句鐘飭派三府衛隊及憲兵隊官兵數十人分投馬大籙巷及統領先鋒隊朱葆誠處拘拿蒯紳佐同及其弟際唐二人乃該統領處號兵朱姓及護兵梁姓等竟敢開槍拒捕幸派往各官兵亦各開槍還擊未被脱逃當將蒯紳兄弟二人及朱統領並號兵朱姓等數人一併獲送都督府又至　蓮巷管帶先鋒第一營吳康壽處將吳拘獲並在其家獲出洋槍數十桿子彈甚多亦即押送都督府其　朱吳三處房屋均已飭令巡警看守矣六月一號程都督已飭將獲到各人分别審問明確午前先將號兵朱姓護兵梁姓二名槍斃至午後又將各人復行審訊一番至晚飭將蒯佐同兄弟二名卽行鎗斃其朱統領吳管帶等則暫禁候示云 
[蘇都督稽查私運米石章程]  
　　蘇都督府第一百零二號通令據民政司稱近今米價昻貴米石運輸出省與内地民食有關若不嚴密稽查無以杜影射出洋之弊現經訂定稽查私運米石章程七條仰即查照切實辦理一面並出示曉諭商民人等俾知省内米石仍應一律流通而倫運出洋决不稍予寛貸其沿江沿湖之各縣由該民政長熟察地勢於要口設置稽查運米處以維民食此令 
　　稽查章程附後 
　　（一）本省米糓如有私運出洋經該地方稽查官吏緝獲者悉數報官没收　價以十成之五充該地方巡警經費以十成之五充賞但有人告發者卽移賞告發人（二）本省爲預防米糓轉輾出洋凡他省在本省採購者須領有該省都督咨文至本省都督府呈驗以憑核給護照憑單註明採自何處經由何路運往何地石數若干卽向該地方民政署呈驗護照並繳採米憑單由民政長換給運米出省憑單亦須註明採辦地經由地運往地及米石數目方准照單購運並至稽查運米處呈驗護照憑單（稽查運米處由沿海沿江沿太湖之各縣熟察地勢於要口設置）（三）如未領護照憑單私自運出省外者一經查出卽照第一條辦理（四）如領有護照憑單而溢出照内所塡石數者一經查獲卽將溢出之數照第一條辦理（五）如領有護照憑單而經由之路與單開不符者一經查出卽照第一條辦理（六）壤接鄰省地方除肩挑背負及舟車裝載不滿三百石者不適用本章程外如有特别情形須加防範之處由該地方民政長擬訂規則呈候核准辦理（七）本章程於中華民國元年五月初一日起施行 
[東台竟有擄入勒捐之局董]  
　　東台南鄕蔡家樓巨富蔡子才前因阻撓五神廟改爲學堂事經勸學所夏寅官蔡映辰等電稟省垣由運司派兵將蔡子才發交東台縣何階平永遠監禁上年光復始得放回原籍詎該鎭團防局董繆步青（綽號土知州）忽重提前案勒令出捐五千元藉充該局經費因蔡不允竟於五月二十四日特派團防教習繆天奎帶領巡勇二十名將蔡姓私蓄一掃而空并將子才押至街市嗣經蔡竹村繆鏡仁雙方調停令子才罰洋一千元步青罰洋二千元一面將子才釋回其事始寢 
[蕪湖裁併軍隊之風潮]  
　　蕪湖第三旅長劉醒吾前奉本都督令飭將蕪湖寗國兩軍隊併歸十五師長管轄前日又奉都督電開第三旅一切文件亦交孫師長接收故劉已於五月二十七日停止辦公是日因將前分府間壁　駐之第二營及赭山中學堂所註之第三營　每營裁去三隊以致大起風潮入夜有糾衆搶奪二街鳳宜樓對門都督行轅内機關槍之説事爲孫師長所聞飭令戒嚴預防二十八日午刻孫經師長派團長李孟舟到二營多方開導該兵士始允繳槍每名各給洋十五元押送回籍至赭山中學堂所駐之第三營現仍抗不繳械是以駐蕪廬皖兩軍防範甚爲嚴密 
[侵吞鹽釐委員解通]  
　　大通督銷總局長程炎震前奉皖都督令特委劉成基等五員來蕪押解前蕪湖分銷委員俞紹基汪麗生二人赴通核算賑目該委員到蕪後已將汪麗生獲交孫師長并於五月二十九日在裁判　提出俞紹基（俞另案在押）一併解通歸案訊辦茲將栢都督批蕪湖商議兩會文錄左 
　　查此次鹽釐抵餉自指俞委所辦本埠内岸而言俞委曾否造册報銷來呈並未聲叙至呈内所稱承辦外河五岸之汪鑒（卽汪麗生）按其咨報約徵四萬餘金而所交現銀連同劃帳僅萬金接辦委員孫　受任兩月有餘何以竟無隻字呈報希大通督銷局長遴委一廉幹之員星夜馳往蕪湖調齊該兩委報銷細賬並勒令俞紹基汪鑒等到通聽候該局長督同核算案關公欵萬不可稍事含糊是爲至要議會呈批同 
[柏都督延聘顧問官]  
　　安徽都督府官制將於日内發表惟據府制第三條都督於主務各職員外得延顧問官以備一切政務之諮詢現聞栢都督以鄧君藝孫童君挹芳洪君思亮黄君書霖四人老丰碩望學識優長亟宜聘請充職藉備顧問聞已照會洪黄二君爲顧問官鄧童二君爲高等顧問官矣 
[桂軍撲滅股匪]  
　　匪婦張三嫂與梁月初等於本年糾集亡命數百人蹂躙黔湘桂三省邊界勢甚猖獗中路巡防某某二隊巡視邊境至古宜地方竟爲該匪所困全軍槍枝盡被奪去由是兇燄益不可當復勾通苗民土匪聚衆數千竄入貴州圍攻下江廳爲黔軍大隊擊敗復竄回古州又被黔軍夜襲斬匪數百餘匪雇船沿河而下懷遠縣長鄧士瞻聞警　派隊在三江河畔堵截擊沉匪船六艘斃匪數百獲槍無算匪乃退紮陵溪一帶劉管帶炳權永華等復率二隊追蹝痛擊連戰兩晝夜匪遂大敗擒斬百餘勢窮四散劉古香統領在長安聞匪逃入佳邊又率大隊分頭截堵擒獲散匪百餘凡有人担保情願拿匪立功者即行釋放否則正法現匪黨多願繳械投誠亦有就湖南各處招撫者所有大股賊匪經已消滅惟張三嫂梁月初尙各帶數十人竄伏嚴穴刻已懸賞購拿想不日卽當就擒矣 
[招撫東川夷人]  
　　雲南東川一帶向居有夷人二種秉性兇悍當承平時代累肆猖獗去年滇軍反正幸賴阮君國珍何君其恭不畏頑梗深入共地遇其首人輒與演説反正之初意係爲推翻專制政府增進入民幸福起見令其勿生妄念故該夷人均已俯首就化得保東川一帶之安寗秩序現二君尙未奉有任命殊足阻碍進行特由軍政參謀二部飭令登庸局發給篆刻鈐記叙委任狀每月給與薪費銀四十元所帶兵勇亦於此數内自行募集令其仍往招撫云 
[迤南道誥誡土司]  
　　雲南迤南道劉鈞佈告各土司云各屬土司大都明白事理所轄百姓均知體恤惟土司所用之人如書記管事火頭大叢之類其善良者固多而刻薄者亦屬不少憑依土司權力刻待土志任意誅求不留餘地錢糧山水正供之外民間攤派者有長夫年猪拴綫門包領版牌鞋脚送禮嫁娶建屋賀費名目繁多土民疲於供應每多典鬻以應其人皆狡黠陰險工於彌縫土司爲其蒙蔽難於覺察或因存心長厚倚其辦事大權漸爲陰奪迨剥削太過結怨已深不歸咎於若輩而結怨於土司若輩享其利權土司爲之怨府土民念先澤之不可背徒以穴社憑城投鼠忌器吞聲飲泣携妻挈子遠逃異地村寨一空亟應設法取締毋令競肆貪饕今與各土司約所用書記管事等類務須嚴密防閑不可信任太深除正供外不准多事苛求如有不法情事解由地方官懲治爲土民愛惜一分物力即爲民間培植一分元氣土司視土民如子弟土民卽戴土司如父兄尙其細味斯言毋忽 
[長沙拆城辦法]  
　　湖南拆毁省城一案昨由交通司呈復都督文云竊本司前經具呈擬拆毁省會城垣以利交通仰奉鈞批據呈擬拆去城垣以利交通昨經會議公决實行並議分叚漸拆仰卽悉心籌畫將詳細辦法及開工日期呈復查核等因奉此本司遵卽督同路政科將辦法悉心籌畫擬分六段次第興工一面會同民政司出示曉諭免致居民驚疑茲經繪具省城略圖附馬路平面及横斷面圖（原呈擬將城垣廢址修築馬路）編撰工費抵算表及沿城分段表理合先行呈候核准以便定期開工爲此將圖表呈乞察核施行 
[湘邊匪警彙聞]  
　　永順府屬之保靖龍山及永綏廳等處近因黔省會匪竄擾邊境該處兵力單薄特公與代表梁鴻盛等來省請速撥兵堵截已由軍務司派兵出發而永順府王知事亦專丁至辰州發電禀知都督稱五月十九有匪徒數百手執槍械胸掛白布爲號蜂擁龍山縣署殺傷李知事命在垂危駐龍道兵聞信往救奈因兵力甚單由　　　　　　　　　該縣典獄官函請速派兵隊前往協防現已飭駐永道標拔隊前往矣 
　　又湘軍第二師趙師長春廷電禀到省稱永明江華匪警已飭八團夏團長兼程赴防相機辦理又後路巡防隊蔣統領炤電禀都督稱永明邊境桂匪猖獗前已添兵防堵俟抽衛隊到齊即行會剿 
[接管常德黔軍問題]  
　　國務院來電　唐都督楊伯舟已電令來京别有委任楊所部之兵自以歸黔爲是請親赴常德接替統率回黔庶免滋擾國務院冬 
　　唐都覆電　北京國務院鑒冬電敬悉楊部自以歸黔爲是敝處極端贊成惟繼堯與楊本屬舊交原無意見可言然都督責任重大常德之行斷難親赴而黔人與楊及其部下惡感已深互相疑忌雖有湘代表介其間雙方意見究難融洽直接接管難保不别生事端仍請代陳大總統令譚都督向楊接管代收槍械然後轉交與黔代表所有費用黔中全數承認如此辦法兩方旣不直接庶免别生事端致碍兩省治安譚都督以國家爲念諒不稍分畛域敝處亦斷不敢以鄰爲壑貽譏當世湘中兵隊駐常德前接譚都督電並有派兵護送楊部回黔之説照此辦法在湘本不須别事組織而在黔則受惠無窮萬祈代懇大總統俯如所請電令湘中施行臨電不勝懇悃之至 
[貴州近訊錄]  
　　貴陽商界於五月十一日午刻假幹部學校開會慶賀唐都督各界到者甚多是日午後七鐘並有各女校學生整隊至都督府慶賀由某女士讀頌辭繼由各女學生唱歌末由唐都督致答詞及十句半鐘始行散會並由唐都督令軍人整隊送歸各學校一路秩序嚴肅頗爲道旁觀者所稱道 
　　都匀府呈云距城三十餘里向有雞冠山一座山頂有數崖如雞冠形故以爲名山麓居民約百餘户於日前夜半忽然崩坍壓斃居民大半其餘亦受傷甚重現已由政務處長周君飭令該守大加賑卹矣 
[廣東近事述要]  
　　遣散蘭軍記事　日昨都督府派員往三水清遠遣散蘭軍全營該營兵士以大局已定各願解甲歸農惟前已銷差之營官長陸權梁兆吳賜洗鏡四人聲稱奉都督令接帶三水清遠警衛軍竟持鎗闖進營中幾起衝突幸即調陸軍防守設法繳回陸權等槍枝旋即將此四人押解來省聞昨已發交　務局訊辦矣 
　　廉州藥局爆發　廉州電云報界公會鑒廉火藥局徑日（五月二十五）爆發震動全城房屋傾毁軍民各　　斃事關災警　電聞令浦議會民團局團體會叩感 
[杭紹匪勢猖獗]  
　　新縣　土匪猖獗已由蔣都督飭令游擊第三營管帶趙廷玉君率兵渡江會合寗紹兩防協同嚴剿茲聞五月三十一日都督府又接准　縣知事急報略稱嵊事危急連日獲匪據稱大股四處埋伏限期十八日起事嗣因趙管帶駐兵未撤公决緩期聞匪首近赴東陽勾結外匪意圖大舉秘密探詢查係城中紳衿主動官廳雖知主名未便擅洩現在廣布偵探危險實出意外報兵力尙厚勉可鎭定務請迅飭趙管帶暫留加意防範一面連合官紳共籌消弭查該邑兵隊尙有王分府季高所募之盧管帶一營向駐南門兵丁流派不齊半與匪通應請迅飭將該營迅速他調商民或可安枕種種危機務求迅電賜教等情蔣都督接電後又飭趙管帶會同韓營恊力兜勦以靖地方云 
　　悍匪王世昭餘孽近又回竄臨安自五月二十二日起横板鎭高慶鄕慶重鄕等市集三遭焚刧擄掠商店三十餘户燒燬房屋百餘間槍斃轉勇店夥數人防營近在市梢聞警先逃不逃者蒙被高臥僞作不知以致合鎭灰燼損失在二萬元以上縣知事慮担處分匿不報告現已經該邑自治會來省舉發公禀都督派兵嚴勦矣 
[武漢禁烟大會議]  
　　湖北烟禁自軍興後廢弛已極不惟偏僻州縣廣裁　粟卽武漢地方亦驟增土膏店數十家煙館則恃有軍人爲護符幾乎稨處皆是巡警亦不敢過問頃黎都督以禁烟爲富强要政亟應廣續前清章程實行當委派徐君壽林開辦省城禁煙總局徐君所抱禁烟政策極爲新奇特於任事伊始邀請都督府參議内務財政兩司曁武漢兩商會總理土帮董事商人於前日齊集該局磋商一切禁烟進行方法先由徐君宣布辦法五條（　）土膏售價只准按月遞減（如今月售錢三千一兩下月只准售二千八百以免土商恃爲利藪）（二）吸户税捐按月遞加（三）土膏店營業應在牌照局領取循環印簿將現存土膏若干每日售出土膏若干詳載簿内按旬送牌照局稽核（四）土膏店如有舊營業憑照更換新營業憑照准其開　如無舊營業照者勒令歇業（五）土膏店須具連環保結不准私售無照吸户及逾量多售如有此弊一經查出與保人同罪以上各條惟第二第三得商界之認可餘均否認當時另由漢商會總理李紫雲君（李係業土藥者）提出數條如下（一）調查本省私種地方務令禁絶栽種（二）禁止鄰省土藥進口（三）土膏店限十二月歇業其餘未售完之土藥歸官家取買專賣發給現價以便商人改業（四）全省各土膏店在前清時已完過税之土報牌照局查核以後如有不符之數充公（五）發給牌照收捐均歸禁烟局管轄除禁烟局用外餘俱撥歸財政司（六）取締禁吸必從調查户口入手（七）凡營别業兼賣土膏者一律禁止其結果因彼此意見各殊討論半日之久尙未解决現聞内務司與禁煙局主張用强迫手段而財政司則欲加捐以達其征税目的彼此又各執一見恐非一日所能　定辦法也 
 
 
 

Page 7

 
 
[漢口又獲宗社黨]  
　　武漢自迭獲宗社黨後舉凡輪船火車往來旅客盤查極爲嚴密五月二十八日天明時漢口大智門車站又有宗社黨二十二人帶有大皮箱數十隻擬搭頭等票車北上當寫票時稽查員因其形跡可疑遂即澈底盤詰詎該黨不服正爭鬧間忽該黨有一人身畔落下銀牌一塊上鐫宗社黨勛章爲稽查員所見指揮軍警將若輩一併拿獲解往武昌都督府訊問一番卽發交軍法局審訊各衣箱亦槪抬往省城查驗 
本埠新聞 
[僞造軍用鈔票]  
　　滬軍都督陳英士君昨據浙省湖州軍政分府派員趙玉生君來府密報謂有巨騙陳少春僞造上海軍用鈔票有二十餘萬之多分布黨羽四出混用業經在湖緝獲羽黨一名除在湖購買綢𧛸等用去一千餘元外復在身畔搜出票洋二千餘元訊據供稱爲首之人姓陳名少春現住上海錢業會舘對面三山弄内二百零七號門牌年約四十餘歲係寗波人已入西洋籍請爲移提澈究等語陳都督當卽不動聲色密請通商交涉使陳貽範君備文咨請西洋領事派探恊提一面又飭諜報科加派偵探多名預至該處守候並報告匯四捕房一體協緝昨日午後即在該號屋内將陳拘獲先解捕房妥爲管押俟經公堂預審後再行解回都督府訊辦聞陳之住宅内器具精户裝潢華麗大有富家氣象並悉此項僞票均係十元一紙其形式與眞票無異惟所蓋滬軍都督之小印微有不同亦頗不易辨别云 
[巡警與營兵衝突]  
　　前日傍晚有一包車夫某甲拖車至城内四區地方未帶執照被站崗巡土查出指爲達章卽欲帶區科罰詎該車夫怒目對曰這是滬防福字營劉司令長之包車汝安得無禮遂致衝突旋仍帶區由巡員詢明釋出該車夫當卽回營告知劉司令立遣某隊長赴區索車又與巡員衝突硬將車子拖去旣而該營兵士於晚間巡邏至大東門外指斥二十八號巡士傲慢無禮某隊長輙披其頰該巡士不與爭較遂回東區報告未幾又有萃豐弄四十四號巡士到區報告稱被該營兵士無故毆打區員以該巡士受傷屬實卽送醫院醫治及至昨晨西門外巡警又與該營兵士大起衝突傷者五六人民政總長及市政廳長聞之立即派人前往排解並知會醫務長轉飭各區員於昨晚起多派巡員偵探等在各要隘嚴加防護免再滋事一面勸告居民各自安居勿庸驚擾 
　　另一訪員報告云昨日上午十一時半福字營兵操演回來經過西區境内該區第八崗巡警以先時並未通知與之理論口角用武毆傷巡警六人隊官一人當由斜橋西派出所立發電話報告都督府警衛隊轉禀陳都督飭派騎巡隊急往排解一面飭將受傷之人送往上海醫院醫治聞該區巡警受此大創之後咸有戒心故昨日下午均未出外站崗 
　　又一訪函云昨日上午十一點二十分鐘福字營排隊出外上操由小西門出城行至大興街地方該營排長忽與崗巡衝突將三百三十六號巡士陳蓮生以指揮刀砍傷頭部又將三官堂派出所玻璃窗打碎所牌抛擲河中後又在斜橋地方將巡士施毓俊毆打受傷當由鄰崗聞警急往勸散一面立將受傷之陳施二巡士送由西區陳區員函送仁濟醫院醫治事後並由西區以電話知照滬軍都督派令禁衛隊司務長至區調查肇事情形一面由陳區員報告穆警務長請爲核辦 
[租界嚴防宗社黨]  
　　英美總巡卜羅斯君以近日忽起謠傳謂蘇垣某隊兵士有暗結宗社黨約期起事之説且前昨兩日蘇人之乘火車來滬者絡繹不絶深恐該黨中人混跡租界除通飭各捕房嚴密防範外並選派中西幹探分投車站輪埠認眞巡緝如查有形跡可疑之人許即拿究以免滋擾 
[業廣公司加租之阻力]  
　　公共公廨正會審員關君爲虹口漢璧禮路南北永祥里各租户求免加租一事昨特照會駐滬英副領事云據美租界漢璧禮路南北永祥里租户商民共計千餘家禀稱民不聊生求免加租商民等向住業廣公司房屋每間自三元四元起租現加至五元五角七元之數今當市面蕭條已達極點兼之米珠薪桂民不聊生商民等方冀房主減租以舒民困不料至前月遍發傳單通告各户自陰曆三月起石庫門每間驟加租洋一元街房每間加洋五角商民等聞之不勝駭異不救小民於水火反速加租於危亡房主忍心一至於此因肅函求免商民等進退維谷左右爲難求生不得訴苦無門困若艱難立見盡塡溝壑萬不得已披瀝陳情焚香跪求廨憲速賜天恩救援蟻命并乞會同領事力勸業廣公司房主仍照舊例開衆生機萬勿利已損人必置衆人於死地以順輿情而安商業等情查現在商民交困請减房租原係不得已之舉前據劉保昌等環求業經勸諭各房東曲予體恤在案據禀業廣公司現擬加租各户困苦艱難力難承認委係實情用特函請即祈貴副領事查照俯念民情困苦迅賜勸諭該房東業廣公司照舊收租勿遽加增以順輿情 
[拆卸城垣之禍端]  
　　上海拆城問題自經議事會議决實行後次第動工毫無阻礙詎昨日拆至尙文門左近方始動手因擊動城牆忽然坍下當場壓斃小工三人壓傷二人一時名工人驚皇無措不知作何辦理又聞老北門城根有外國坟山一座近因該處擬築馬路必須拆動昨已由工程處函請民政長團呈交涉司與法國領事商酌辦法不識能允其翻動否 
[黄司令提扣國民捐]  
　　海軍艦隊總司令黄君以黄留守發起之國民捐各兵輪弁兵水手人等自應一律捐助爰將應發陽曆五月分弁兵薪水提扣三成之一以充捐欵垷均存儲司令部聽候彙解 
[裁判所無此暇晷]  
　　閘北裁判所昨批孀婦徐陶氏禀云孀婦再醮律所不禁該氏夫故之後尙有遺貲旣不能矢志守節又不能擇人而適輙信陳忠源甘言與之姘識以致故夫遺産衣飾被騙一空咎由自取夫復何言現圖翻悔拆姘此等傷風败俗之事公然具呈備案實屬寡廉鮮恥所請應不准行 
　　又批商人陳以善禀云此案昨據孀婦徐陶氏即徐長卿以該商誘奸騙財各情呈請備案業經明白批示在案據呈徐長卿係屬雉妓該商被其勾誘代爲贖身衣飾器用費去千餘金竟圖另抱琵琶擬密訪姦夫拘究先請備案等語兩造情詞各執均屬不顧廉恥况該商自稱正當生意之人流　烟花浪費貲財損失名譽現能悔過於旣往何必追究於將來徐長卿與該商並無名分關係儘可聽其自由毋庸備案 
[認包米麥税之泡影]  
　　認包米麥税之恒大米行現因米麥税已奉蘇都督批准暫免三月當於六月一號起截止收税其分設吳淞水面之稽征處亦即撤銷所有收税簿册已一併呈繳貨物税總所長查收備考矣 
[補助民食團之佈置]  
　　商人袁葆生等組織補助民食團廣设庲麯店業已呈由民政長市政長核准保護茲悉該團擬在城内分設四店凡切麯定價每斤五十文粉麯亦較市價稍賤不日即須開辦 
[李總長深惡糞牙]  
　　上海民政總長李平書君爲農民反對清潔一事呈復滬軍都督云奉本月十九日指令内開莊瑞卿等禀控沈昌記一案（中略）等因並抄粘奉此查清潔一事總長所極注意者上年經城議事會議决後會同董事會王震莫錫綸顧履桂出示招考選沈昌記爲承辦人嗣被混充糞頭之樓葆珊朦賄前清縣官復在外間造謠並唆　糞夫毆擊巡警以致延擱光復後總長以衛生事宜關係緊要而糞行人等壟斷把持積惡已久亟應剗除且已杜賄託朦蔽之途當不復再施其挾衆脅持之伎倆因此志在必行指令市政廳諭飭沈昌記於陰曆十二月初一日開辦現所辦者祗東南兩區向係由糞行轉賣並非就近農民作灌園之用且沈昌記仍用舊時挑夫挑倒並不失挑夫之生計所謂小民失業者未知究指何種人而言公共租界法租界及閘北地方均有清潔所之設並未聞有農民因此失業之事而獨於南市則有之殊不可解蓋南市素爲糞牙所窟穴其唆衆滋擾危言聳聽是其長技今莊瑞卿姜炳昆等復以慣技嘗試龔聳聽聞自奉批示後已廣發傳單於三月二十八日聚衆開會意在破壞清潔之事而後已查莊瑞卿住城内八舖畫錦牌樓開延齡堂茶肆前清時充總巡局代書素來包攬訟事其餘或爲前清糞牙或爲糞行白拉均非眞正挑夫若再優容必致肆爲忌憚横生枝節以垂成之事而任其破壞此則總長所不敢出此者也合行呈復爲特檢呈傳單一紙呈祈都督核示遵行 
[三誌工部局塡浜築路之舉動]  
　　法工部局塡塞徐家匯左近馬義涇浜改築馬路一事業經上海民政長吳懷疚君與法副　事李君領事署譯員徐仁才君及工部局總辦唐打君會同履勘後吳君以如開馬路用去民地須定地價償還地主法領事以該處地方雖華人産該浜兩旁雖以民地居多然亦有洋商之産在内以之開築馬路各洋商甚爲贊成聞有不欲領取地價者因此該處地價不能預定須俟工部局繪就圖樣分别標明再行商辦 
[繅絲女工開會記]  
　　六月二號上海繅女工同仁公會在裕安里事務所開會其秩序如下（一）搖鈴開會（二）由會長朱殿臣女士報告開會宗旨（三）請吳君菊廷主席宣布一切進行章程並演説女工與絲廠兩方面之利益（四）討論各女工領袖是否遵行（五）由各女工領袖議决照章程竭力提倡以濟實業（六）議决擇定寛大會址另行定期特開成立大會以昭愼重而期公允至時再行登報通告（七）各女工領袖一律贊成（八）搖鈴闭會 
[兵士貪得無厭]  
　　第六營兵士李少春禀請滬防全軍司令部加給撫卹昨奉李統領批云禀悉該兵前以因公受傷卽由本統領禀明都督賞給撫卹洋四十元送入上海醫院醫治在案今稱所領之洋已在醫院用罄查該院係屬官設並不收費該兵士何得妄説所請再給撫卹一節碍難照准况軍隊最貴層層節制該兵士越級干求殊違禁例應卽嚴行申飭 
[賽藝會改期]  
　　寰球中國學生會原定前晚開賽藝會今已改爲六月六號舉行蓋因前晚張園續開慈善大會該會會員多往張園未克到會故不能不展期也 
[營長率兵巡夜]  
　　滬防福字營劉司令長及滬軍營楊管帶等以日來西門外徽寧會館及高昌廟一帶商民因聞有遣散軍隊之謠恐其乘機搶刦人心惶恐爰於前晚起親自乘騎各帶兵士二十名荷槍排隊在城廂内外及西門外至高昌廟一帶巡邏防護以保治安 
[遊擊砲隊减餉]  
　　遊撃砲隊第一營管帶謝贊廷奉旅長陳漢卿命令以邇來庫欵支絀所有軍士薪餉自應量予酌減現擬從五月分起正目月領餉洋十一元者改發九元副目月領十元者減去二元正兵月領九元者減去一元半副兵月領八元者減去一元謝營長遵卽傳諭一體知照現聞該營各兵士以現旣餉欵竭蹶自應節省惟五月已終各人預算用度實難照減請從六月分起一律減領昨已公禀謝營長代爲商懇矣 
[五族少年之談話]  
　　五族少年保國會昨日假法租界四明公所開談話會到者千餘人首由陸聯魁君報告開會宗旨次由會長戴天仇君演説謂鄙人不能常川到會辦事請諸君再舉賢能互相協辦旋由公衆舉定周壽田君爲臨時會長周君卽宣佈一切辦法謂吾國少年甚衆能聯合全國少年結一最大團體吾中國何事不可爲並將議案草章逐條通過由衆决定於陽曆六月十六號開預備會六月二十三號擇寛大地方開成立大會繼由陸聯魁君發給証書畢卽搖鈴散會 
[商會與商學會聯合開會]  
　　南商會與商學會昨日午後三時開聯合會研究郵局貯金及勸告不吸卷烟之進行方法先由葉惠鈞君報告宗旨次憂民君演説各國設立郵局貯金之利益國民儉德之緊要次羣學會王引才君伸告意見請聯合各個法團詳加研究然後請願政府衆皆稱善次來賓黄膺白君謂郵局貯金固多利便但未仿行以前應有各種豫備如養成儲蓄心則教育界有其責陶冶郵局職員則郵部有其責對於民者用勸導對郵局者行信用從根本上着意維持社會使處處能經濟自主則　貨節儉儲蓄機關爲當今之要務矣次茶話散會 
[洋貨號起火之疑]  
　　前日夜半英租界福建路第一百五十二三號門牌　亭洋貨號樓上起火經崗巡暼見敲門入内以其形似縱火卽報捕房飭派包探錢壽生等前往查得該號資本有限存貨無多而經理人終日花天酒地虧空甚鉅且保有火險銀五千兩情甚可疑遂將該號股東徐振家並夥友共十人一併拘入捕房押候解　訊究 
[盧店鄕民之呼籲]  
　　盧店村民人王阿多王阿大楊良發高阿婁高阿四陳阿寳錢氏等遞呈滬軍都督府云爲刦奪鹽貨擄掠人船迫叩恩賜追償嚴辦以　兇暴而安民生事竊民等世居盧店村地方所需食鹽向在沈家灣寳興公堂購買以路途較遠每每與鄰居各户開一小船合買二三十包回家分用習以爲常嗣於本月陰曆十三日民等至沈家灣寳興公堂購鹽見對面邢家木橋堍開有張元豐鹽店以爲新開價必較廉因合買三十包用小船載回行至大場村地方忽有自稱寳興巡勇持槍喝阻索取發票並云此鹽非向寳興購買萬萬不能釋回民等駭奔至該新店　以寳興可買新店不能買之理由當經該店夥友告以買鹽各有界限爾等買鹽時並不述及家住何處率然買去致有此禍今旣不能載回家中可將鹽貨退回價洋如數給還並囑以後切勿再買云云民等喜出望外回至大場村停船處所不意船鹽已被寳興巡勇刦去並將十數歲男孩一名擄去民等駭極追呼更被兇毆際此共和時代竟有形同强盜之巡勇殘害同胞必至民不堪命即買鹽各有界限祗能向寳興購買不能向新店購買須善諭民等何得恃强截刦擄掠人船爲此情急叩求大都督姑念自知錯買恩賜飭令開設寳興公堂之鹽商轉飭巡勇卽將男孩一名釋放船貨給還嗣後仍向寳興價購决不再向新店購買至該巡勇兇暴已極應請嚴予懲辦以儆將來戴德上呈 
　　附滬軍都督指令　其一　案據盧店村民人王阿大等稱竊民等世居盧村地方（中略）應請嚴予懲辦以儆將來等情據此查買鹽地方雖各有界限居民等以張元豐鹽店新開貪其價廉同往購買亦屬人情之常該公堂巡勇等何得恃强搶奪鹽包擄掠男孩殊屬不成事體爲此令飭該公堂鹽商卽行轉飭巡勇迅將男孩一名釋放船貨給還並將該巡勇等解府訊究以安商業而懲其餘此令寳興公堂鹽商　其二　案據（中略）亦屬人情之常寳興公堂巡勇等何得恃强搶奪鹽包擄掠男孩殊屬不成事體爲此令飭該民政長卽行轉飭該公堂迅將男孩一名釋放船貨給還並將該巡勇等解府訊究以安商業而懲其餘此令寳山縣民政長錢 
[卜總巡注意盜案]  
　　公共租界小沙陀路一百零一號門牌龔毛郎家被盜搶刦已誌前報茲悉卜總巡以泥城外迭出重大案件迄未被獲實屬捕務廢弛昨特將龔姓被刦値洋六百餘元之衣飾分别開單通飭各捕房中西探捕一體留心偵緝務獲嚴究 
瑣聞 
[城内]  
　　檢察廳通告○照得案奉蘇都督府令内開查各處審檢廳所 
有收入繕狀費每有多少不能一律自當規定劃一辦法以期平允而免流弊應按照蘇省原定各級檢察廳辦事規則每寫訴狀一紙征收銅元六枚不得稍有增加以昭劃一等因奉此查本廳自上年開廳以來以當時無統一規則所有繕狀費暫定每百字征收銅元十枚現在旣奉蘇都督指令到廳自應查照更正以符統一茲定於六月一號起所有本廳繕狀費每紙征收銅元六枚此外不得多收分文如有額外需索者許被損害人隨時呈訴本廳立予究辦決不寛貸 
　　檢察廳批示○陶李氏呈批訴悉爾子衡洲因私擅逮捕業經判決監禁九月送請執行在案茲以老幼無依呈請緩刑查刑律六十三條載四等有期徒刑得宣告緩刑惟據衡洲在豫審庭供稱妻住斜橋母住三林塘是無一定住址前在巢律師處爲書記現已辭歇是無一定職業核與法定緩刑條件不符且監督之親屬故舊是否的當尙未可知惟宣告緩刑係在審判權限以内着逕訴審判廳候批核辦可也 
　　審判廳批示○鄭仲洪呈批狀悉此案前據該分所呈遞陸丕善代理人巢堃抗告狀到廳本廳詳加查核該抗告毫無理由且有不可解之處業經以决定駁回抗告旋據該代理以私　及自製　狀聲明不服決定復經本廳駁復令具正式再抗告狀來廳以便添附意見書咨呈高等審判廳核辦來狀與該代理人前次抗告狀詳加駁辯皆爲本廳前次决定所已言者法定有抗告之制只能候該代理人將再抗告狀呈遞來廳送省後廳候再抗告衙門辦理所引第六百零二條罰金之規卽係再抗告之律文苟該代理人有意妨害訴訟進行提出無理由之抗告則上級衙門自有制裁非本廳所宜過問該民如因兩次抗告致受損失於本案終結後儘可提起損害賠償之訴訟法有明文固不盧無效濟之方也　楊念鉅呈批此案前經庭訊該商與趙冠慶因珠欵轇葛涉訴當時立具息訟合同並非趙冠慶本人簽押自不足憑案經飭傳　卽來廳辯論毋庸請求撤銷并侯函詢陳董養泉邵董琴渚訓奪　　再行核辦可也 
[南市]  
　　混用僞洋○閩人陳木筆昨至瑞生洋貨店以角洋况換銅元當被察出係是銅質又在身畔搜出　質角洋數十枚立卽扭交巡士解送東區由陳裁判訊據供稱向爲小販此項角洋均在兵輸上收來並非自造判留候查明究辦 
[閘北]  
　　補給獎憑○閘北一八九區各長警前因未得獎憑禀請混成旅旅長陳漢欽轉請滬軍都督一律頒發在案茲悉此項獎憑業已發下計共三十四張均塡侵等昨已由一八九各區員具領分給矣 
　　横財何來○住居閘北共和路市政廳對門之小販朱連生近忽擁有　財經偵探隊查悉以其形跡可疑帶入該隊盤詰據稱七月初旬在三馬路拾得金條兩根托已革偵探楊玉標况得洋七百元業已耗費殆盡常由隊長將情禀明警務長將楊傳案分别看管候預審處訉明再核 
　　斥革巡士○四區巡士陸先榮因向王松林索詐不遂誣王拐賣婦女經孫裁判訉明移交警務祈懲辦在案昨奉蔣警務長諭飭四區區員將陸斥革以昭炯戒 
[英租界]  
　　英署祝嘏○今日爲英皇喬治第五之生辰駐滬英總領事昨已在署供張預備慶賀並照會公共公廨關讞員停理讞政一天 
　　女子捲逃○清江女子沈大品子年十六歲近被匪徒誘拐來滬由捕解送公堂留候認領在案茲已日久無人認領前日由住居北京路紫陽里之楊葛氏投廨禀准領爲義女詎該女生成野性忽於昨晨乘人不備竊取値洋一百餘元之金飾各物逃逸該氏立即投廨報告當山駐廨西捕詰問一過令氏開單報請老閘捕房派探偵緝 
　　訴訟須知○駐廨西員辦公處前日發出條示略謂如至本廨投禀者須帶捐票倘居界外者可向租界友人借用以便傳喚 
　　探捕調差○總巡捕房五十六號三道頭西捕昨奉卜總巡調赴公共公廨管理傳提事宜又駐廨管理傳提事宜之一百五十一號西探開亦奉卜君調往總巡捕房當差 
　　誥誡巡捕○英美捕房管理華捕正巡官張君昨出示諭云照得近來時有在差華捕擅離崗位私自取　情事一經該長官禀報前來往往巧言搪塞藉故推諉實屬不　事體爲此合行曉諭各華捕等嗣後如果實因要故暫離崗位或路遇事庙耽延時刻務須于落差後禀明該管捕房之審事處當値捕頭不得再於事後飭詞諉過致干未便其各凜遵 
　　雙雙逃逸○河南路三百六十四號吳清華家前日逃脱婢女兩口一名順兒年十二歲面有微麻一名如意年十歲均操常州口音並被竊去現洋六元金表一只業已開單報請總巡捕房派探查緝 
　　失竊報捕○福建路劉棣花家前日失竊値洋六十元之古畫兩軸又浙江路四百十九號沈景來家失竊値洋三十元之銅水烟袋等物又河南路九十五號陳毓麟家被用人孫玉秀竊去値洋三百廿元之大寳銀一只又廣東路五號胡姓家失竊値洋七十五元之脚踏車一輛又王道生昨在九江路山東路口被賊摸去現洋三十元業已分别開單報請新老兩捕房飭探分往查緝 
[美租界]  
　　捕頭請假○哈爾賓捕房副捕頭麥當爾請假一月往日本避暑其　差昨已由卜總巡委令老閘捕房麥副捕頭暫代 
　　洋人自盡○吳淞路六十一號某洋人不知何故於前日下午服毒自邊迨家屬覺察報告捕房趕送公濟醫院已不及施救在院斃命 
　　違禁賣煙○東嘉興路一千三百九號彭裕卿　私售豐吸昨被捕房查實候請公堂傳案懲辦 
　　不期而遇○浦東婦人顧　氏今春私逃來滬與粤人某甲　識住居美界昨被本夫顧阿東在途撞見　捕拘入捕房押候解廨訉究 
[法租界]  
　　限期賠洋○閩人潘六六在福州樓旅館内將同寓人陳天鎭所帶之西式衣服若干套搿去銷售避不見面報經捕房拘解公廨押追原物在案茲因在押多日未據交出昨復提訉潘求請寛限措資料理判再限七天交洋八十元了事 
　　流氓入　○流氓張友三身藏利刀專於深夜强刦途入財物茲爲包探查知拘　解廨經中西讞員訉明無訛判押西牢六月期滿　逐出境 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[最時式之時評] [  鈍根戲仿]  
　　嗚呼我國非中國乎我人非華人乎我輩所事非吃飯乎冬瓜也茄子也驢唇也馬嘴也東則黄河也西則青海也嗚呼余欲無言 
[仿唐司空圖詩品] [  弢]  
　　借款第一 
　　大借外債　庫藏暫充　返貧爲富　忘弱爲雄開支萬項　瞬息一空　淡淡秋雲　瑟瑟西風再議募外　監督其中　持之益强　愈借愈窮　　宗社第二 
　　羣處以默　動機甚微　思抗共和獨翅難飛猶之春風　欲吹鐵衣　腦印尊皇　孰與載歸志之堪悲　從之漸稀　脱有發覺　身首頓違 
海外奇談 
[星期帽] [  慶霖]  
　　美國磨坊女孩用度之奢侈較英國磨坊女孩之省儉相去甚遠英國磨坊女孩每星期薪水得二十五先令者購星期帽最多費十二先令六辦士而美國磨坊女孩每星期得同數之薪水購星期帽竟有費去二金磅十先令者故美國零售商品之利息最厚者莫若發賣磨坊女孩之星期帽通都大會女兒如雲欲考察孰爲富家女孰爲自謀生計之女甚難分别也 
[大橋]  
　　舊金山與屋崙中隔大河向用輪渡往來每渡約費三十分鐘左右工程師雅倫羅士擬建築鐵橋於其間前經該兩埠商團之贊成現又得美國上議院之許可預計該橋長四英里橋底距水面一百五十英尺建築費二十兆元印發債票兩埠各擔任十之三而該造橋公司則占十之三云 
心直口快 
[解散宗社黨] [  虎癡]  
　　天下者四萬萬人之大公司非一姓所可永遠專利也吾民國於清帝退位事訂以優待條件贈以遜位美名是實以堯舜待廢帝矣以視爾祖若宗之待明皇室何如至於揚州十日嘉定三屠尤屬慘無人理今若是不啻以怨報德矣此宜解散者一也 
　　民國成立合五大族爲一家一視同仁各得其所爾族之窮無可告者且將爲之善籌生計期以必行以視日倡消融漢滿之議而其勢愈若冰炭之不相容者誠不可以道里計吾民國可謂仁至義盡矣具有人心當亦知感此宜解散者二也 
天將絶之誰能興之天將與之誰能靳之當漢陽失守時武昌旦夕可危滿洲臣庶雖愚當亦知機不可失乃不乘勝進取坐待援鄂之師大集不戰自退誰實爲之天爲之也此宜解散者三也 
衆寡不敵在勢則然順逆難違在理則然今以少數之宗社黨而與我國八十師團之衆爭勝負是猶以卵獨泰山我知其難能况專制政體萬不宜於今之天下故自經改革各國贊同萬不容再返爲專制矣此宜解散者四也 
　　觀此四端宗社黨亦可以悟矣苟猶欲爲螳臂當車之舉則是自取滅亡耳夫復何言 
　　人家生子愛聰明我爲聰明誤一生但願我兒愚且魯無災無難到公卿此蘇眉山詩也余易之曰人家生女愛文明我女文明誤一生但願女兒淫且潑好憑炸彈作公卿 
　　余妹小蕙十歲矣今春初習毛詩日者執卷向余曰師言鳳凰與鵝鴞皆鳥也其性狀究有何别願阿兄爲我言之余按鄭註爲之解説妹終不明瞭余不得已設喻問之曰汝日讀報紙知有犧牲其身家性命爲同胞死難之烈士乎曰知之知有爭權奪利假公濟私籍手槍炸彈爲嚇詐利器之敗類乎知有胸無一物滿口大言以天下爲已任之光棍乎知有初爲無賴繼爲民長食必膏梁衣必文繡居必洋飯店陸必摩托　舟必大菜間一衾而費至數百金一皮外套而費至千餘金終日花天酒地擲民財如糞土之民賊乎曰皆知之余曰然則前之一種人物　鳳凰後之三種人物卽鵝鴞汝可比觀而得矣妹曰鳳凰旣死難矣則今所剩者舉國皆鵝鴞乎旣取我子復毁我室吾無以名之名之曰新世界之文明鳥阿兄以爲何如余急顧侍女而言他[  息影廬]  
　　專制時代之革命志士共和民國之愛國新民乃觀共全身除身體外無物非外洋貨可惡 
　　頭戴西洋帽目架金絲鏡衣西裝足革履手執哭喪棒口含盜牌烟細視其人乃國貨維持會某會員可嘆 
　　報紙分售處不照定價致我不能遍閲各報可恨 
[  杭州黄競白]  
滑稽叢談 
[有趣中之掃興] [  哈哈子]  
　　白相張園有美人以目斜睨有趣細視之却是個白菓眼掃興 
　　選舉議員會選我者最多有趣誰知名同姓符而藉貫不同掃興 
　　挖空心思想了一段自由談有趣提起筆來却寫不出了掃興 
　　化了多少錢財巴結上一個紅倌人有趣不想他背了我從良去了掃興 
戲攷[  健兒]  
[鐵弓緣一名茶坊比武]  
 
 

Page 11

 
 
梁紅玉早喪父善拳術多膂力能挽鐵弓家貧與母設茶坊度日里中輕薄子弟涎其色美時往啜茗借端戲謔擬羅致之而紅玉一雙慧眼頗具識力每見紈袴常厭薄之不屑與之周旋故富豪權貴家子弟時時遭其奚落然懼其多力無如何也紅玉常懸鐵弓於壁間借此物色英雄一日有韓總兵之子名世忠者閒遊過此小憩坊中見壁上鐵弓怪問老媼謂女所用者益奇之世忠固强有力者至是不覺技癢遂取弓試拽之開合數次面不改色媼驚喚紅玉出告以故紅玉不信世忠又拽弓以實之紅玉復請較槍刀棍棒諸技深服世忠武藝無一不精於是竭誠欵待訂爲婚姻後世忠爲奸臣中傷幾陷死地賴紅玉援救之得以殺賊立功成中興之偉業而黄天蕩一戰千載下尤稱道梁夫人不置焉 
小説 
[短篇小説　追悼會] [  榴花軒主]  
　　某烈士靈櫬歸葬　入土開追悼大會予亦往觀車水馬龍行人如　鬢影衣香肩摩踵接極一時之盛也 
　　至會門口巡士數十輩或持刀或執鞭揚眉怒目如鬼卒來賓稍擠擁雖細腰弱足之婦女輒推之推之不已又撻之如獄卒之待囚擄 
　　立一時許始得入但見旗幡飄揚輓聯花圈以千數整衣入祭棚就坐鳴炮奏哀樂起立正脱帽三鞠躬復坐演説員登壇演述烈士之豐功偉烈旣止肅客出 
　　予乃徘徊塲内縱目四覽則有瓜埃夫農疴痢縊死者外賓之招待員也 
戎裝佩劍星章燦胸挺腰怒目頣指氣使者軍界之招待員也 
　　襟綴鮮花腰纒白帶得意揚揚不可一世者商界之招待員也 
　　明粧靚服白𦀷繞頸者女界之招待員也 
　　復至一處則禁止行人而賣淫婦反得出入自由笑語輕薄不稍禁追悼會之事務所也 
你是大大的人兒他是小小的蟲兒你不把他殺的斬草除了根兒他倒把你吸盡脂膏要了你的命兒這豈不是一件狠奇怪和事兒　　鈍根 
予不能耐遂出則聞來賓訾議相屬於道或曰二千餘金之祭棚其實不値三百金也或曰日來娼僚狎客如鯽非若輩乎不如是則夜合資又焉從出也 
[短篇寫情　落花魂（十）] [  龍]  
　　銀缸花燦金鴨香温粉臉不匀雲鬟亂挽美人支頣　坐若有所思盈盈秋水蹙蹙春山一寸芳心不知作幾千折疊 
蓋美人者自得遇王郎於花下兩心相契四目成交彼此芳魂已合而爲一祗恨咫尺天涯相思莫訴一幅傷春之稿惟有窗前明月得穿簾一窺耳美人正在獨坐　眉綺懷撩亂忽見侍兒掀帘入曰小姐晚妝罷乎王家碧桃姐將得郎君簡帖來也旋見碧桃進曰家爺命將此簡敬呈小姐座右并請小姐晚安美人接簡略不一頋輕輕置妝盒中又徐問碧桃曰汝家主人安乎碧桃曰家爺日來大類染神經病眠食多忘口中常喃喃喚小姐閨名不止但見魂銷瘦不知心恨誰耳美人聞言頸垂面赤默然無語碧桃自知唐突緘口不復道寂然良久美人乃珠喉輕咽語碧桃曰明日當囑小春馳覆爾姑回恐郎君久待也 
　　小春旣引碧桃去美人乃輕舒素腕取錦函就燈下剖讀之上有集古絶句一首曰 
　　春惱情懷身覺瘦爲春瘦却怕春知輸他雙枕鴛鴦睡待得團　是幾時 
　　美人反覆細玩愈覺耿耿癡懷不能捐棄亟欲運其神力躍出情網早尋個酒闌人散詎相思兩字深印腦筋不可遽拔良以彼少年如火之熱忱加於儂身脱使我心如石佯作痴聾彼竟爲情而死則儂實殺彼心何忍乎然贈帕遺詩雖屬紅閨韻事而雀角有懷貽譏穿屋人之多言重爲可畏　教阿父偵知則椿座雷霆更難擔受美人此際眞覺左右做人難矣（未完） 
 
 
 

Page 12

 
 
   
 
