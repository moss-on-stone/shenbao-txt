# 1916 - 124 - 4915530

 

Page 1

 
 
   
 
 

Page 2

 
 
時評 
[樞機（冷）]  
　　凡爲一事必有一事之樞機定其樞機所在而後凡百可以進行凡論一事也亦然得其樞機所在而後其事之成敗利鈍可以判斷今日中國時局之樞機安在乎使假定之日中國之前途不外二者交戰與議和是也今旣舍戰而言和矣則能和與否全視退位與否則退位者今日之樞機也雖然退位與否言人人殊信又時時變謂不退位耶則並無强硬之主張謂退位耶則又無明白之表示然則諸公碌碌今日所進行者果爲退位之預備耶抑爲不退位之預備耶旣無正當之行動暗中摸索又安知我所謂樞機者今日果向此樞機以進行也耶 
前途如何誠有非我人所能預測者矣 
[命令]  
　　五月七日大總統策令李向　給予四等嘉禾章此令又令馬鴻逵授爲陸軍少將此令又令褚其祥授爲陸軍少將楊以來授爲陸軍步兵上校並加陸軍少將銜張堃授爲陸軍步兵上校此令又令王順存王宗祐均授爲上大夫此令又令兼署黑龍江巡按使朱慶瀾電呈政務廳廳長涂鳳書回籍省親詳請辭職凃鳳書准免本職此令 
又令財政部呈長沙關監督劉道仁因病懇請辭職劉道仁准免本職此令又令海軍部呈本部秘書劉孝祚現已簡署福建鹽運使應請免去本職劉孝祚准免本職此令 
又令内務部呈請任命王彭史啓藩爲秘書應照准此令又令陸軍部呈請任命張永勝爲河南陸軍憲兵營營長應照准此令 
又令内務部呈准四川巡按使陳宦咨請任命羅宗海羅健仁試署川江水上警察第二廳警正應照准此令又令陸軍部呈准暫署督理奉天軍務兼代理巡按使張作霖咨以關希賢陞補佐領應照准此令 
又令陸軍部呈准鑲白旗滿洲都統瑞豐咨請以繼剛接襲世管佐領應照准此令 
[專電]  
　　北京電段内閣因某項政策未能贯澈有引退意已電某上將　　北京電恢復參衆兩院事昨經府議打消 
　　北京電全體國員所上請决大計密呈尚未批覆 
　　北京電馮又電詢在續停戰期内可否根本解決請示覆 
　　北京電日法英三使各電彼政府報吿南北繼續停戰事及中央政局現狀 
　　北京電岑陸電段内閣凡蔡與陳商定之件未得多數同意者槪無效力 
　　北京電曹錕電陳川邊北軍腹背受敵倘戰事再開無異置死地 
　　北京電段電滬軍使詢軍隊實力倘有不足即添補整齊保衛東南共維大局 
　　北京電派于寳軒兼充籌備立法院國民會議兩事務局長 
　　北京電特派廕昌會商國卿更訂大元帥權限呈候核定公布　　北京電袁希濤辭職將准惲毓鼎有望 
　　北京電總統府將重設兩機關㈠軍事處即統處改㈠秘書處即機要局改 
　　北京電海容撞沉新裕案劉冠雄即在閩組軍法裁判電調鄭寳菁馳往承審 
　　北京電閣令沿邊各大吏宣示外蒙封賞内蒙回藏人等官爵經陳籙嚴重交涉承認停止 
　　北京電鹽署呈准兩淮緝私仍派長蘆宋明善兼統 
　　北京電昨開特别會議討論保障條件已得最終辦法 
[譯電]  
　　北京電政局仍難捉摸反對黨領袖對於袁總統退位後以誰爲繼一事猶未商定故時事發展未能如豫料之速至是否因爭黨見 
而未商定則不敢决惟南方各省之未固結頗使助袁者爲之興奮而力謀保全袁位以致近今關於内閣責任之命令中所云應交之大權尚遲遲未即實行移交蜀省休戰期限已經展長衆意今後不致再有戰事袁總統之近侍謂袁須俟全國欲其退位之民意昭著後始擬引退决不因數省宣布獨立而出此故大局如何全視後數日内所謂忠於政府之各省之態度爲轉移財政部現竭力向德華銀行商訂借欵　（七日） 
字林報電 
　　東京電日本外部否認派兵赴濟南之說大隈内閣皆以不干預中國目下時局並以設法表示日本扶助和平解决之誠意及任令華人組織有效力政府爲日本一定之政策外間所傳日本凖備侵略的干預一節乃敵人所揑造日本又否認上海日人死傷一案日本將有要求之說（六日）路透電 
　　北京電國權報載稱段國務卿建議南方應在滬召集各省代表成一臨時國會 
（七日） 
　　北京電總統與内閣之權勢將按新制大加更變軍權已全行讓交段國務卿（七日） 
以上德文電 
[東方通信社電（日本人組織）]  
　　東京電北京電云北京政府擬定議和條件通知南方首領大要如左㈠媾和會議在上海開議㈡期間定以二星期如係必要可以延期㈢會議之際停戰㈣中央政府派徐世昌熊希齡爲代表 
（八日） 
　　北京電香港電云組織兩廣雲貴四省護國軍軍政府軍務院準備旣妥業已發表茲舉其幹部重要人物如左撫軍長唐繼堯攝行撫軍長兼撫軍副長岑春煊撫軍領政務委員長梁啓超撫軍陸榮 
廷劉顯世龍濟光蔡鍔李烈鈞陳炳焜（八日） 
　　東京電袁氏以能脱政府財政之危險並能整軍隊有此後繼之人即行退位有曾向其親近者漏此意見之報此間人士頗信此爲袁氏之眞意云（八日） 
　　東京電同志會總理加藤男爵於京都支部大會演說言及日英同盟謂日俄同盟之存否固不可知惟結日俄同盟以代日英同盟之流言誠屬無稽之談日英同盟爲我對外政策之樞軸但須日俄同盟與日英同盟並立始足確保東洋永遠之平和有因一部分之英人對我帝國之誤解遂疑英國之好意者不知此等一部英人之行爲並不影響英本國之外交論者或謂日俄今日持續之親善旣失日英同盟存在之理由此蓋不知日英同盟爲東洋均勢之基礎故有此謬見也云云（八日） 
[戰電（英人路透電）]  
　　巴黎電今晚公報云陣線大部分之戰事爲惡劣之天時所妨礙僅有法軍砲隊從事轟擊末斯河西南三○四山境内砲火益烈末斯河東面砲火稍弱（五日） 
　　巴黎電今日下午公報云末斯河西面之敵軍昨以窒人呼吸之煤氣重砲彈從事轟擊入夜猛烈逹於極點法軍已棄該山北坡德軍轟毁之戰壕一部分敵軍圖進者爲法排砲所阻夜間德軍攻擊三○四山西面及西北面之叢林爲法軍以鎗刺擊退星期三日一役德軍乃以生力兵一師從事攻擊大受損失摩爾末至庫米愛爾陣線砲火猛烈如故今晚公報云末斯河西面三○四山境及化柯爾至愛斯萊路附近砲火甚厲惟無步兵戰事（六日） 
　　彼得格勒電俄軍在哇萊加東南稍得進步且鞏固所得之土地敵軍猛力回攻未得利敵軍在太洛波爾境至泊齊拉鐵路猛攻亦失敗高加索陣線貝布爾方面有土軍進攻又比里斯方面亦有土軍夜攻均爲俄軍擊敗（五日） 
　　彼得格勒電俄軍戰壕已抵伊魯克斯特東端及東南端德軍則佔守該鎭西部伹近經俄軍猛轟後德軍不得不併力以守西北方面之小山德軍之退走亦由波尼愛爾巨鐵路境内俄兵前進侵逼伊魯克斯特周圍德軍之右翼及陣後之故（七日） 
　　彼得格勒電前任俄軍陸軍大臣蘇克化姆里洛夫被控濫施威權貽誤戎機匿報眞情謀爲不軌經調查該案之上議院議員訊問後已解往聖彼得砲台監禁（五日） 
　　彼得格勒電俄軍在尼特湖西南奪獲敵軍戰壕數道敵軍在克洛慶西北進攻經俄軍回攻後委棄死傷兵士及大批軍火而逃哇萊加東南之俄軍迫令敵軍棄一叢林俄軍在高加索陣線奪獲塞尼拉爾林土軍陣地刺斃其守兵（六日） 
　　倫敦電今晚海格將軍報稱昨夜敵軍在勒維勒附近轟發地雷一具今日又在亞爾倍爾東面轟發地雷一具無甚效果胡魯區對面松末河兩岸夜間砲隊大爲活動今日無重要戰事砲隊較前稍弱（五日） 
　　倫敦電海格將軍報稱昨夜英軍藉砲隊之掩護襲擊哇士維勒附近敵軍戰壕俘敵五人敵兵死十人傷多人英兵損失甚微敵軍猛轟後攻入亞美蒂愛爾東南英軍戰隊即經逐出敵軍圖攻加巴萊洛巨東面英軍戰壕亦未得利今日砲隊頗活動昨日英軍於天空戰争頗得利敵飛機出現數架均被逐回（六日） 
　　倫敦電現確悉薩洛尼加附送所毁之齊泊林飛船中有軍官四員兵八人就擒（六日） 
　　倫敦電英商船瑪克伐洋號稱一敵潛艇在比斯開灣中發砲六十響向之轟擊距離頗近該船奮力回砲大約已擊中之閱三小時後又見其他一敵潛艇發魚雷轟擊幸相差數尺未被擊中（五日） 
　　倫敦電英海軍總司令報稱歇萊斯維格海濱外之齊泊林飛船乃由加拉第號及法登號（均三六○○噸）二艦擊毁該飛船顯係奉命從事偵察者薩洛尼加海軍大將羅貝克報稱今晨二時三十分艦隊猛轟飛遇該港之齊泊林飛船一艘而擊中之該船起火落於伐爾達河口無一人得救（五日） 
　　倫敦電公報云加拉第與法登二艦擊損之齊泊林飛船似係工字二號後爲英潛艇所毁遇救者七人該潛艇曾於歸時爲一德巡艦所攻稍受損（六日） 
　　倫敦電愛爾蘭亂黨麥克白里巨氏已槍斃尚有二人判定死罪者減爲終身監禁此外又有三人判定三年監禁之罪（六日） 
　　倫敦電瑪基維慈伯爵夫人已判定終身監禁泊倫克特伯爵夫婦被捕其子已判定十年監禁（八日） 
　　倫敦電非官場消息謂哈葛特已被簡爲愛爾蘭總督（七日） 
　　華盛頓電聞駐德美使電吿國務院德國人民紛紛言和德皇亟望美國着手與協约國開議和局（七日） 
　　　華盛頓電官場稱德國覆牒允於海軍戰區内外遇見商船不得未予警吿未救生命遽行轟擊伹商船希冀脱逃者不在此例德牒文謂德國希望美國務使英國遵照公法行事苟美國對於此事不能交涉有效則情勢一變德國仍有自由行動之權（五日） 
　　華盛頓電國務卿藍辛氏言及德國覆牒謂潛艇之過失實屬無可容忍美國或將向德國索閱德政府前發與潛艇之訓令庶可與此次德牒所引之新訓令互相比較（五日） 
　　紐約電初次消息謂德牒毫不退讓以致股票市場大受影響旋得續至消息謂德政府發新訓令潛艇不許未予警吿未救生命遽行擊沉商船於是市情立卽恢復（五日） 
　　華盛頓電昨日威爾遜總統與閣員會議德牒歷兩時半之久（六日） 
　　倫敦電沙克爾登南極探險隊之組織員以探險船忍耐號本季内决難駛抵不宜諾斯艾利斯（阿根廷京城）故覺應即設法組織救援隊派往羅斯海及韋台爾海（五日） 
　　倫敦電四月份英國出口貨較上年同日增英金四六四八一○六鎊入口貨增二○四六七八○鎊（六日） 
[公電]  
　　國會議員通電雲南唐都督貴陽劉都督肇慶陸都督廣州龍都督杭州吕都督護國第一軍蔡總司令護國第二軍李總司令均鑒袁氏叛國罪人無議和資格前此停戰已中其計近據京訊謂袁非至勢窮力竭絕不退位和平解决實屬無望尚祈大舉進攻掃除凶逆近齊魯三秦義師四起南北並進底定在即愼毌再誤以慰民意駐滬國會議員二百五十六人公叩 
　　吳景濓等致吕都督等電杭州吕都督王民政長童師長周參謀長王廳長莫廳長均鑒浙事紛紜亟待解决諸公順從衆意除舊布新望風逖聽爲國慶幸惟望諸公提挈義師速殄國賊臨頴依依不勝翹仰吳景濓楊泮溪李紹白羅永慶秦廣禮楊崇山韓玉辰李爲綸陳鴻鈞高仲和叩庚 
要聞一 
[蔡司令代表之譚話（成都通信）]  
今日（四月二十三號）午前八時記者因輔仁學社社長譚毅公之介紹訂期會見滇軍代表陳竹銘君（光勛） 
是日陳君在東昇街美敎士德斐士寓所出爲延見時適閱四川羣報記者詢以新聞中蔡松坡電留之事信否陳君答云並無其事此次到川謁見陳將軍五次關於和平辦法亦未定有何種條件川報前載五項絕非眞相記者復詢日前川西孫吳會商事件若何陳君云前曾有巴縣江波臣者以孫吳代表名義來此接談要求轉達當道亦同停戰已爲轉達又問此次到川情形陳云先是馮旅長派參謀張之江到大周驛蔡總司令 
 
 
 

Page 3

 
 
行營接洽係偕一外國敎士同至張代表述川軍之意欲謀一致進行之辦法蔡司令故特委余到成都面見陳二安氏詳詢眞情四月三號由永抵叙接見馮旅長伍旅長頗爲歡迎立派軍隊護送經過自流井資中各處川北兩軍長官通行接洽衆意頗爲激切知袁現在萬不能保存現在之地位故多贊同南軍十三號到省城連見陳氏均允以迫袁退位爲主腦此種準備成都軍官雖未全體接洽然見項城大勢已去自無能力再爲擁護陳君每日甚爲忙碌談次間會他客數次有大邑某議員要求議會趕速成立都各界往談大局者亦甚多觀其情形頗有應接不暇之勢繼後陳君又言陳二安將軍雖允迫袁退位然尚未表明態度究竟如何正屬難知余此間已不能久駐一星期内定行回永寗大周驛向蔡司令覆命矣言至此記者乃吿别二十一號陜西街福音堂開耶穌復活紀念同樂會陳君曾同十六混成旅參謀張之江蒞會由何步善牧師介紹出席演說略云光勛最崇拜耶穌當其死於十字架時　爲衆也凡人見義不爲無勇戰陣無勇非孝崇拜耶穌者於當爲之事盡心力而爲之如有不可爲時惟一死而已耶穌之死於十字架即此義也旣死矣而又復活故凡人有欲死而反生者亦即有欲生而反死死生輕重特問其當與不當而已張君亦演說戰地之慘狀頗爲激昂 
[兩廣都司令部成立紀]  
　　前月二十七日桂都督陸榮廷粤都督龍濟光聯電推戴西林岑公爲廣護國軍都司令各道鎭守使各路統領將校亦復繼而奉戴岑公以義無可辭當允就職隨卽布置一切都司令部遂吿成立茲爲分誌其誌情如下 
㈠成立禮於五月一日行都司令部成立禮式於肇城以正中座爲禮堂内外滿飾萬國國旗堂正中樹中華民國國旗及軍旗兩廊駢列軍樂是日天氣明朗正禮堂列成岑公中正立總參謀各部廳長及本處鎭守使並各界代表爲第一列本部各級長官陸軍團營長以上軍官爲一一列本部辦事職員爲三列階前庭中　立目兵代表五百餘人與禮者有梁任公章行嚴李印泉楊暢卿周孝懷温欽甫張堅伯張佩嚴吳貫因曾其衡魏邦屏孔昭度容伯挺唐伯珊蒙民偉等曁各職員數十人又各地陳競存等派來代表十餘人肇軍參列者有鎭守使第二師長李耀漢旅長顾華秋　　團長黎章鴻邱可榮陳均義温其　團附李耀銘李日盛周述之營長李就成李慶唐洪亮黃仁壽李其光陳容周參謀長彭華　參謀江君直黃聖河副官長黃仲玉執法長陶樂天執法員葉文興軍需正盤丙源桂軍參列者有桂平梧鎭守使莫榮新參謀長劉志陸營長李觀佑劉達慶邱子光莫正聰廣西巡輪何管帶訓詞計三道均由岑公口演其訓示文武官長略謂予生性愚直又無學識陸龍二督曁諸君推予爲都司令如何克當惟是大局危急又是義不容辭今日就職予所恃者惟有一心此心斷不負國不負民不負友而已旣蒙諸君助我討賊願此後開誠布公同一心德重建我中華民國說畢降階就衆兵士前而訓之大旨謂民國的兵是衆人出錢養來保護民國的袁世凱推倒民國想做皇帝當兵的不打他就對不起衆人兩廣的兵人人想打袁世凱眞算合了當兵的本分了定要打死了袁世凱這個本分纔算做完我也是要打袁世凱的人今日做了都司令就是跟着你們去打袁世凱弟兄們好好把心定住把氣鼓起過幾天就要動手去打了今天先發個誓袁世凱打不死我們不要想一個人活着你們打死了我一定跟着你們死我打死了你們也得跟着我死那個變了心貪生怕死天誅地滅只要大家不變愣袁世凱包管打死的弟兄們快快預備着動手去打啊宴會之際復訓部内各職員以同心協力勵精盡職是日岑公服軍服御軍靴精力甚爲旺盛云 
㈠宣言書當岑公就職時曾於二十八九兩日中分致已獨立未獨立各省及粤中將吏等宣布就職各情其文已見各報不再述另有就職宣言書一篇洋洋數千餘言甚爲爽快其文略云春煊何才部司令何職吾爾粤都督諸將領才皆百千春煊乃以若是非所堪者之職相委受了耶春煊旣不才且非所堪矣辭耶彼都司令者非權利職亦非永遠職當其遠囗吾徒居其名當其近囗吾且不能不死然則都司令者文言之則名職質言之則死職耳與囗决死春煊之志則然諸公責我以志吾何敢辭今就職矣願與諸公有言春癸丑之敗敗於不量力而招天下之非議今茲之役天下人幸無復非議我且惟督責我者雖然春煊不敢必此役之必勝然而必有以答天下之督責不負兩廣之委託者惟有兩言袁世凱生我必死袁世凱死我則生耳雖然袁世凱之死不死非春煊一身之死不死所能判斷也因是之故春煊更欲與諸公有言諸公約袁世凱之當死又志乎必死之而後已者義當死也至於不得已而用仁亦惟師古罪不及拏之義宥其家人宗族不錄其資產此已爲至仁矣以是爲仁有所未至而容其退位保其首領此已近乎傷義若并其位而容之則對袁世凱爲不義而對四萬萬人爲不仁此囗一日而存凡起義者孰一能免於死不仁不義而又不免於死必非諸公之本心且大負滇黔倡義之意矣諸公守此本心不容一切非義調停之說勿妥於不勝也滇黔仗義以先天下厲兵以嚮川湘合吾兩粤十萬之師春煊　敢斷言萬無不死此囗之理即不死亦必逃萬一竟容其踞總統以終古天道　不可說而吾赴義而死之士千秋萬歲不亦芬芳矣乎春煊幸得與於芬芳之役而死千秋萬歲亦芬芳矣此願與諸公定志誓死之第一要约也志乎死　然後乃有用兵可言用兵之術至繁一言可以蔽之則曰師克在和而已和之云者勿避害勿爭利勿諉過勿攘功狹之勿持此部與彼部之分廣之勿存此省與彼省之見必使百將如一將兩粤如一家兵間之和如此外則師行所至　得國人親愛敬信之心彼軍所至而敗者以其所至姦淫燒殺大傷人民之心也吾反之以效忠竭誠使人民　然義師之興純爲誅鋤害我之賊十萬之師鼓行而前無量數之民聲援於後宜無不倒矣諸公所經何止百職乃若結合已士指揮戰略整肅軍紀收拾人心凡所云云春煊方師之而未逮都司令誠無盡職之可善無已求副其名諸公之間萬一而有彼此不欲直達者通意述情之責春煊所不敢辭區區無私之誠亦望諸公之深信也春煊之不才非諸公所知其與人不敢念舊惡持身不敢染習氣當爲諸公之所知也兩粤自都督以次大率爲春煊嘗得親炙且多論交至厚之人故舊復　患難恩誼自篤於前羣賢濟濟之中容有爲春煊昔日所嘗因公開罪者　先數我之非曲恕其過然後解除舊怨與子同仇持和以勉士卒吾與諸公而先有所芥蒂彼此能無内媿乎諸公恕我而我猶有毫髮舊怨之念存者是爲春煊懹私忿以誤國家願諸公且勿討袁先討我耳請與諸公約勿問言語文字服食起居萬辣惟求直捷惟務樸實凡手續之稍近於委曲舉動之稍近於奢傷者必務去之精力當留以殺囗財力當留以餉士春煊與諸公宜本此心以互相接亦望諸公栈此心以互相接也天下皆號春煊日鹵莽尚氣之人春煊誠有此短然自問亦有願聞過而不憚改之長交春煊久者心知此言之非僞有疑爲僞者春煊敢九頓首以請諸公但吾過姑試爲至重極嚴之語以相規規之是而不聽聽焉而不改是爲春煊之不可敎願諸公遠我乃至絕我不然則願諸公之匡我救我勿遽以其一節之短遂斷其一無可敎則諸公之惠我厚矣春煊老矣且多病苦重諸公之督責不得不舉此垂盡之年從諸公於鋒鏑幸及喘息之存得見囗囗之死此固諸公大有造於國家不徒助春煊申匹夫之志也至於其時春煊再百頓首以謝諸公之賜然後退而理我田廬永依諸公之庇得爲共和之民了此餘生實爲天幸此不可得則謹堅守上所云云與諸公同死耳腹心之言伏惟鑒信繼此有見當别有言 
[奉省政局變遷原委]  
　　字林報四月二十日奉天通訊云奉省在表面上極端贊成帝制然究其内情早有改其舊態反戈以攻袁氏之勢幸政府及時免回十八日任張作霖爲護理將軍十九日段芝貴率其衛隊乘車赴京於是奉省危象遂消滅於無形迄今並無擾亂之顯著表徵然此恐不過暫時事耳政局變遷之原委頗饒趣味茲略述　如下段張間之衝突由來已久早爲公開之秘密二月問叚以個人名義發電致袁請即踐祚並有如有敢持異議者願率部下以撻伐之等語袁氏欲知張之忠貞是否出於至誠召之入京張覲見數次無可疑之態度於製造民意指揮選舉諸事張無不出力以助段氏遂有奉省人民一致推戴袁氐爲皇帝之說但張之行逕終不能迷惑精明伶俐之段氏而段氏見張之權力日增忌之愈甚思欲暗中去之惟恐不速乃與北京接洽設法削其權中央遂藉張氏自吿奮勇之電諭令張部下第五十三混成旅開赴湖南張氏本無離奉之意中央此令與其素願相違乃將計就計一面佯作準備乘機自利一面陰行設法取消遠行張先聲言如段將軍能供給新槍與彈藥軍用品以實軍需並發給二十萬元以作經費則即可派兵出發段允之迨新鎗金錢旣已到手張即另有規避之計畫矣張之勢力不獨在軍界且膨脹於商界如奉天商會所舉之新總理即爲張氏所指定者此君又爲各會館之領袖並爲某軍裝舖與某私人銀行之總理此二者皆張作霖之產業也此君受張氏之意旨運動奉天商界各要人署名公電由商會拍發寄京縷述張氏駐鎭奉天時如何維持治安當上年日人交涉時如何保全大局奉天秩序如何依賴張氏張軍紀律如何整齊張軍若去地方將如何危險等情請另派軍隊勿調張軍此電到京大有效力中央即改調駐錦 
州第二十八師之第五十三旅開赴湖南段將軍聞此消息即向張氏索取新槍與二十萬元伹槍械雖還皆屬舊物非段氏前所發之新來復　矣第二十八師師長馮麟閣爲張氏之綠林舊侣在張氏勢力之下段將軍接政府調遣馮軍之令後從地方税項下提出十萬元作爲出軍之費惟張之勢力及於馮氏將來馮氏能否遵命出師則尚屬可疑以上兩事段已用去三二萬元鎗械等品尚未計算在内此間軍隊除叚氏衛隊來自湖南者外餘者約一萬六千人幾全在張氏權力範圍中張干預軍民各政務侵佔將軍之權故叚張二人嫌隙愈深張之所以能干預民政者因重要文官多爲張氏私人行之旣久根深蒂固軍權愈大財力愈宏至是張遂爲奉天極重要之人物矣叚將軍因南方大局極爲嚴重奉天又有民黨由大連至境匿居日租界之消息定於十一日召集全體軍界要員來署署會議是時張氏早已定計不允赴會並諭其屬員一槪勿往張自言其行動之理由謂政象今已大變必須袁氏退位凡袁氏代表之命令皆可不必理會並謂自己非帝制派雖得男爵並未謝恩從前願犧牲一切推戴袁氏之言皆屬反面文章彼之極大願望乃在維持治安今當竭力以保秩序云云段見張有宣吿獨立之意且知自己孤立不能以一千衛隊與一萬六千兵相抗又見日軍倐增千人觀隙而動而北京又未能予以助力乃一再請求張馮會議至十四日張馮始惠然肯來遂有十七日北京來電之結果是日段接袁電略謂前敵兵士備嘗困苦不可不派大員前往以慰勞之並詢叚能否擔任此行所遺將軍一缺暫由張作霖護理兼巡按使段以此電示張張自言力能維持秩序叚卽電京表示同意十八日段交卸職務午後一時乘專車率眷屬與心腹隨員數人及衛兵百名離奉赴京十九日所餘衛隊九百人與叚之箱籠行李亦乘車往京聞衛隊皆先得兩月餉銀衆意叚芝貴一去不復來矣 
聞十四日之之會議彼此意見不能一致馮麟閣因位置在張作霖下大不滿意段據以上聞袁氏遂依段氏之建議着馮帮辦奉省軍務但張馮衝突迄未全消方段氏之離奉也張作霖通諭軍界人員至車站相送馮竟置之不理亦可見暗潮之未平矣舍此而外時局似尚安靜張作霖在此旣有地方上商務利益之關係軍隊似又擁護之故搶劫一層似可無慮比來政府舉措不善經濟支絀視奉省應行舉辦之要政爲緩圖奉省於運動帝制一事竟耗費一百七十萬元而民國元年所核定每年敎育經費一百萬元今又減去五十萬元改爲戰費文官薪俸常拖欠三四月叚氏在奉無所作爲惟發表關於帝制運動之示文三道凡此種種皆足使人起時局大壞急宜改革之念也 
[零陵獨立之關係重要]  
　　英文楚報四月二十六日永州通訊云零陵鎭守使望雲亭今日率其部下響應南方宣布獨立人民大爲歡忭以爲地方可免爲北兵蹂躪至對於南兵則衆口一詞不虞其加害也望有戰士三千人今固守要隘對抗衡州北軍之根據地且招募新兵约二千人而復有桂省爲其後援尅日可以該省大軍集於其所守之短陣線聞桂有向捕已寳慶進發者據望估計衡州之北兵不足萬人以之防備粤軍由來水攻其側　尚虞不敷至其後路長沙有何事變更不遑顧及矣　殆深知本省現局故乃毅然宣布獨立也今望已爲南軍開啟直搗湘省中央之路官軍如不即以嚴厲手叚對付之則長江南面之局勢必爲一變目下此問諸均安靜 
[南京快信]  
　　馮將軍前晚偕倪丹忱乘專車赴徐州面謁張勳内容非常秘密 
張鎭芳前日出京到徐州面張勳張勳在徐已組織安徽將軍行署全體職員亦經委定惟安慶　設參謀廳互相策應現因倪安武之參謀廳尚示取消故萬參謀長不即赴皖組織 
中央昨又新訂沿江扼防砲台之辦法電飭王總司令特别注意一吳淞二江陰三鎭江四江寗 
中央現因財政困難已極昨電齊使請設法維 
持蘇省印花土税 
安武軍第一路統領馬聯甲有升任蘇常鎭守使之說 
朱琛甫師長電辭兼鎭守使職 
定武軍第六路統領吳起恆昨由蕪湖乘輪返浦口 
駐大通之定武軍第三十三營現已調回浦口昨更調第三十四營塡紥大通 
進攻吳江之出力軍警已由省撥給奬賞銀五萬元團長吳士芬並由中央實授陸軍少將水警廳長趙會鵬將任蘇常道尹遺缺聞仉專署長志鵬將坐升 
新任兩淮運使劉文揆聞將由徐首途 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停戰届滿時之府議與閣議]  
　　京中政界傳聞段國務卿於五百日上午十時餘自公府統率處會議軍政畢復詣國務院在四照堂召全體閣員開臨時會議一次審核日前閣議會定公呈項城早定大計以維國本之密呈當於討 
論確定後旋即繕就約十二鐘餘即遞進公府靜候批答探其内容係詳陳退位與不退位及再用武力解决之利害比較並引　内政外交對於和平與武力之重要關係並有分别請示機宜詳定最後政策之點更請即日批覆遵行據云此爲新内閣成立後對於國家大計最後取决政策之陳詞 
昨據公府消息段内閣於四日午後在公府召開會議畢曾電請江寗馮將軍速電南軍各首領仍請雙方互派代表在滬開非正式之國政討論會並由雙方通電各省分派國民代表集於滬濱先議召開臨時國民會議並於通電前仍須延長停戰日期俟召集各小代表後先將雙方提出之件併列議案作爲臨時國會之交議案惟聞馮氏於日昨來覆電略云南軍堅請項城退位之問題殊非涉及個人之私嫌事關大局存亡更無釁自我開之必要並聞電尾尚有數語係稱項城如念時艱俯從退位自有國璋可保安全去職云云 
初六日爲南北停戰届滿之期當未届滿時段内閣因尚有重大要事一亟須與南軍妥實協商深恐事有未果釀成决裂之危局乃於日前通電要求南軍再行繼續停戰冀兩方得有協商之餘地茲聞初四日段又通電一次據聞係對於要求繼續停戰之理由再作詳細之聲明其槪要首係聲明叚内閣個人今次主持繼續停戰所具宗旨之理由次爲今次繼續停戰於大局現狀利益之理由與决裂之危害再次爲時勢上之關係必得繼續停戰之理由惟南軍對此究作如何答覆尚未確聞公府統率處於五日午前九時復開臨時軍政大會議聞段國務卿及中央諸高級軍官等均列席由項城主席探其所議大旨係中央要求南軍繼續停戰兩星期未能得其同意其和議問題疊經電商亦無接近之餘地而退位一層則項城尚未果有决心剩下已届第一次停戰滿期如此兩日中無正當之解决仍須再興戰事是以特開軍政大會議籌議前方軍備伐防守禦各計畫有會議决定後日内頒布明令之說 
[勸退位與運動留位]  
　　公府某要津云日昨（五日）政府又接江蘇宣武將軍馮華甫氏萬急密碼長電一件聞大致　報吿昨接南軍首領聯銜要電謂袁氏不允退位决無停戰之必要至政府組織官僚内閣南軍政府誓不承認並聲明此次和議成否即以袁氏退位爲標凖餘件似無緩議之價値聞項城披覽此電後隨即召集諸國務員開會密議辦法又據英文京報云南京馮將軍之態度今日亦旣漸趨於明瞭矣聞馮氏對於時局之主張原曾備有三個電報今已發其二矣此三電係一步緊一步第一電請推讓治權第二電即勸敝屣尊榮馮將軍之立身行事苟非顚倒錯亂自相矛盾觀其前此兩電之意則彼未來之第三電蓋可想見矣 
某京報云叚祺瑞内閣於四日召集會議之後曾特致馮國璋張勳兩將軍重要密電各一道　懇託兩將軍對於項城退位後之保障事宜務必設法臂助以吿全功並另單請馮將軍亟與南軍疏通意見望其承認同日又致唐紹儀伍廷芳湯濟武梁任公要電各一道亦係關於此事之重託又據個中消息此項保障條件在此時期雖屬常嚴密然可得聞者則有六欵第一欵去位後不追究已往之事第二欵去位後不奪公權第三欵去位後不沒收私產第四欵去位後仍得有特優之地位第五欵去位後每年應給十萬元第六欵去位後自由居住以上各欵雖如此規定將來之結果若何尚難預料並聞近兩日間袁大公子所參預之密議亦係爲此項之討論 
英文京報云前日肅政廳由張都肅政史元奇錢平政院長能訓發起通知全體肅政史特開大會討論關乎時局之重大問題有知其事者謂此舉係錢張二氏承某某之意擬令全體肅政上一公呈力請項城勿存去志或並通電各省反對勸退不意通知發出之後届時到廳者僅有史紀常吳敬脩孟錫珏等三人錢張二氏乃親用電話四處催請謂事關大局必須一到諸肅政皆藉故推托亦有竟言此非本廳權限内事不敢聞命者結果遂未成會聞者深歎多數肅政之知遠嫌而益徵當局實無引退之意云 
[新内閣之軍權與財權]  
　　近日外間喧傳項城將以捕政一切大權交讓段國務卿段氏將用己所掌握之權力收拾時局且對於將來大有欲爲云云此事外報亦時有記載殊覺　人注意茲據順天時報载稱關於兵政大權之交讓袁段間曾有一種默約决非外人所可臆測且此项交讓者不過一時表面的其實與從前毫無差異云云惟據官場傳述則謂軍權交付於内閣一節已迭開會議討論交付手續並先行籌備一切其向不歸陸軍部統轄之模範團擬令隸屬於部編爲模範軍公府内設立之統率辦事處則裁撤併於國務院此外並由各省將軍派代表來京開軍事會議商定交付軍權前後各事宜然而事實上究竟如何尚難遽言也 
日來財政部中發生一種風潮都中各報多有記載之省探其原因則由該部司長以下各員因反對張弧爲次長擬全體辭職至反對之理由某京報謂因去歲張弧免職時申令中有蠧國殃民字樣故深恥與之同署辦事云云未免謔而近於虐矣惟聞中央財政拮据上月各部院官吏俸皆由各該部自行設法籌放以維現狀而參謀部之薪俸竟因無欵可放爲之停頓其初收支科員曾議向中交銀行預借欵十萬元嗣被科長閻維蔭阻止迨至月底銀根吃緊閻始向銀行借欵而銀行以該部唐次長提去存欵七十萬甚不滿意故竟拒而不借遂致該部薪俸無着部員等大起恐慌尤以錄事爲甚又聞曩者鹽務顧問丁恩君爲增加鹽税收入以救財政困難起見曾籌出一策每百斤擬加徵鹽税二錢七分共爲三兩爾來經鹽務總署調查該提案迄今業已大略就緒然而五國銀行團現已决定鹽税餘金暫緩交還中國政府因而丁氏所籌之策不能救財政之燃眉故中央政府亦不便實行增税之事而　後中央財政乃益費躊躇矣 
[京訊中之黑省獨立消息]  
　　聞張將軍錫鑾日前特奉段芝泉國務卿重託赴東三省與各該將軍等有密商之重要問題據聞其中要因係近日外間傳聞奉天黑龍江態度甚爲不穩中央極爲焦灼於籌盡大局之進行殊多防碍張將軍與各該省將軍及各高級軍官均屬素契故特派前往一則疎通意見一則密示以中央之政見以冀消弭一切糾葛張將軍已去京數日尚未接到覆報而英文京報所載則謂黑龍江獨立之說已經徵實外間雖有傳其奉旨獨立者其說殊詼詭不足信蓋獨立果出於中央意旨朱慶瀾將軍何獨不能奉此旨者而必讓師長許蘭洲挺身而出乎况乎東三省軍界人物素同臭味此次亦早傳其息息相通豈有奉天之張作霖馮德麟吉林之孟恩遠（孟將軍原兼第二十三師長）態度如彼而黑省軍人乃獨受人愚弄至此乎须知朱將軍去職之内幕實與段芝貴同一情形而中央之對付黑省亦與對付奉事同一窠臼所謂順水推船而亦姑予彌縫之法也朱將軍人極明白而竟不能見容於黑此其原因亦甚遠矣吾人猶憶當民國三年中屢傳黑龍江將有兵變朱慶瀾不安於位政府並已預備將其調任有深知該省情形者謂朱意欲改革軍政致激成新舊之爭今遭此　蹉跌黑省軍事以後更無從下手矣旋經政府派人極力調停方得無事旣有此種原因則一旦發生獨立之事朱自不能得人推戴也 
[贛東獨立消息四誌（南昌通信）]  
　　此次玉山起事之原因外間傳說不一然非浙軍來攻實由縣知事王鐘平日辦事操切所致則衆口一辭缘王主宰玉山篆務恃有絕大奥援平日辦事異常粗鹵貪橫苛暴無所不至人民怨恨甚深浙江獨立之消息傳　來地方黨人即秘密運動圖謀獨立欲先殺貪官而暗中與王知事所募之警衛隊（）玉山人佔大多數）勾通地方人民因王之暴虐雖明知之亦匿不聞遂於陰曆三月二十二日突然而起先由黨人率領數十人自稱浙江獨立軍先至警署警佐羅金聲因先得同意卽同往縣署捉拿王知事王問　即令警衛隊長率兵抵禦詎兵士亦已運動成熟反弋相向將隊長擊斃擁至縣署王卽乘機脱逃至署門首即爲警衛隊兵士拿獲用蔴繩縛其四肢弔於大堂之上其家屬被害者三人一爲四老爺一爲五老爺一爲大少爺其餘太太等均被監禁是時城中商民皆閉門自守膽大者並前往窺探至次日黨人愈聚愈多約在千人左右黎明時卽派人將統税局圍繞局長韓承宗派員接洽認捐巨欵大爲歡迎遂推韓爲玉山知事部署旣定復舉欒恩德爲贛東總司令設司令部於縣署勸令商店照常交易并懸旗慶賀王知事由韓說情故得暫行監禁此二十二二十三兩日之情形也 
二十四日即由總司令派黨人數十名分赴上饒廣豐兩縣兩知事皆聞風藏匿上饒則由紳商學各界出而維持允爲響應但不許玉山黨人入境　故秩序未亂廣豐因無主腦接洽黨人擁入縣署殺斃護兵多名旋向商界借得欵項仍回玉山是時土匪亦乘機蠭起被搶刧者頗多黨人去後兩縣知事均復返署上饒知事李廷琳乃召集各界假商會開聯合大會籌備防務决議仿照前淸辦法各鄉舉辦團練自衛惟聞洪江會匪亦蠢蠢欲動故人民頗形恐慌廣豐與閩省毗連之區亦不安靜其餘附近各縣已紛紛籌備自衛方法一面電請上峯派兵駐防前由省開往第三混成旅步一營於二十九日抵安仁縣預計行程當距玉山不遠矣嗣又續經昌武將軍令備補軍第一營開往弋陽防堵現已拔隊起行 
[，山東之炸彈與黨人]  
　　自三號炸彈暴發人心即萬分恐怖四號晚又復繼續施放市面益覺不靖城内居民紛紛遷徙他適商埠各商號大半掩門所　細軟　謀藏匿其恐慌較之辛亥之冬及去歲中日交涉緊迫之際尤加甚焉四號晚間被炸之處（一）緯四路通惠公司門前（一）將軍府迤西百散步之舊窰（一）貢院牆根茶巷（一）商埠電話局是晚八鐘津浦路濟南站迤東美服油　附近炸　突　損毁路軌兩節當卽電致南來之三次通車到後各旅館盡 
已掩門均在站臺露宿亦可憐矣 
除炸彈紛起外並發現火警商埠緯四路萬字巷是晚二鐘突爾火起撲滅不及共燒去商號妓户等六家斃人一名聞各方面傳述確係被人暗縱者另一消息云四號之晚八鐘忽又警訊繼起接續至十二時共發生十餘響立刻軍士緊急梭巡警兵加班値崗大有草木皆兵之勢其爆發地點一城裏在芙蓉街南道治香樓對門將接脚石炸斷一在茶巷中間路北商埠一在緯四路通惠公司門首其對過振泰成匯吉昌等號共五六家門窗玻璃一槪震碎公立信大門被火薰燎尚未燃着一在二馬路捷成洋行屋後該號後門被彈炸碎一在灣字巷菜市南首東盛昌絲帶店及其鄰號成衣局木作舖焚燒門面共四間内有小屋一間亦被焚燒併燒斃一人路東有妓户兩家一翠蘭班大門被焚一桂卿班焚燒西屋兩間又陳家樓北旁津浦鐵路亦被炸壞一小段當經捕獲一人是否放炸彈者尚待調查一交通銀行後門將牆炸穿一洞商埠各商號至早八鐘多有未下門者 
城内外連晚以來因受彈聲隆隆之影響市面頗形恐惶茲警察廳宫廳長以値此不靖之際深恐商民不知自懾紛擾遷徙特通頒布吿剴切曉諭矣 
長山縣周村鎭於四號下午三鐘由膠濟車下來黨人一百二十餘名持槍直入先將警局佔據或云次早返靑或云尚未又聞黨人至周村下車甫出站即聞槍聲巡警防禦不及不移時該警局即爲黨人佔據由該埠來濟之電信已屬 
不通 
[蕪湖快信]  
　　蕪湖官廳於六日上午接蚌埠電知倪巡按使是晨起程午刻由浦口過江晤馮將軍後晚乘安豐艦來皖是夜當可過蕪此間各官廳均乘潤南小輪駛赴下游西梁山江面迎迓蕪湖江干泊有江利捕艦及列字魚雷艇各一艘已多日矣四日又開來建威兵艦泊此驻防六日下午又來豫章兵艦一艘係奉第三艦隊司令饒懷文飭解送海軍各艦月餉在此停泊一宵次晨開往大通 
蕪湖道尹祝善甫對於活動之黨人亦擬以嚴厲手段處治之 
大通太古洋棚經理高子元日被附和黨人　大通警察稽查蔣某挾嫌牽涉經定武軍吳統領拘去刻經再三檢查尚無附和證據該處八帮商董已聯名代高取保吳統領尚未允可聞蕪湖領事官亦因此事向外交員徐促謨質問矣江蘇巡緝隊統領劉槐生奉馮將軍飭在蕪湖九江兩處招募千人在蕪募就五百人早經送寗刻又在九江招齊六百人分三次由九江乘岳陽襄陽德興等輪於昨今兩日由營長聶金魁排長侯得山許鑑明率同先後過蕪往寗安武軍第六路第二營管帶張馨吾以該軍初來蕪地路徑生疎乃於五日率隊旅行遍遊城廂内外俾　熟悉地理兼藉此表揚軍威 
定　軍管帶李捷三之稽查前日在曾家塘書場拘獲游勇劉景喜一名外着便服内穿藍色軍衣并縣署衛隊衣年三十四歲山東滕縣人兇橫異常六日上午將劉綑綁派隊押解游街後即在馬路十三道門執行鎗斃 
江西防軍第二團第二營營長商湧川刻在皖北招募新兵七百名昨由浦口乘輪過蕪逕赴九江 
[吕都督就任後之浙政局（靜眼）]  
　　五日開會屈都督宣布辭職六日午前十時吕都督正式視事當局者能於匕鬯不驚之日杯酒言歡互相接替市慶之中安靜無譁其足爲吾浙地方慶幸者豈有　哉 
至其所以辭職之故屈蓋有見乎軍事重任之不易黨與論之不甚愜意此次夏次岩等之鎗斃同黨憤慨或亦臨時催促之一動機而各界流言亦多過量　有疑屈之所招警備隊五百名多係台人恐因之生變者以致神經過敏之人得斯消息立遷拱宸橋暫住亦可謂好勞而惡逸矣屈之人格才議容有未能盡滿人意然在本省近頗有受惜名譽之心於各界感情表面上亦尚聯絡豈有臨去秋波忽爾興風作浪哉亦過慮矣 
都督之外如財政廳則由莫伯恆君繼任莫之學同聲譽均爲民黨中不可多得之人此次發難勞力又多又如高等審判廳長新易范賢方范君固於癸丑年反對袁氏者被捕之海外辛苦備嘗於浙江司法情形尤所素稔故得委任斯缺各道尹中如錢塘道早以警察廳長夏超兼攝會稽道今已委劉錕矣劉爲蘭溪人素負文譽頗有名士派氣在巡按使署掌秘書有年與屈都督旣交密即吕都督亦同鄉也甌海道新委王桂林王前充憲兵司令官此次獨立之主動人物也四道尹中三人已辭職惟沈鈞業旣係本省人且光復有功才識素裕故轉有升選鹽運使之望此外官產淸理處改　汪曼鋒烟酒公賣局改委蕭劍琴則已視事　日矣 
記者所希望於新任諸公者對此時局當施福利吾民之方法不僅如奕棋然紛紛更動已也聞雲南已裁道缺及公　局我省政事尚未變動發展已去者不負其責責蓋在新任矣 
[浙省新舊都督交替記]  
屈都督辭職公推吕戴之君爲浙江都督一節業誌昨報茲悉新任吕都督於昨日（六號）上午十時在舊旗營都督府行正式就任禮屈前都督即將犯信等件交由吕都督接收在省文武官僚均往都督府謁見吕公車水馬龍頗極一時之盛吕公接任時當聚宣言獨立後在嘉興聞知省中秩序甚好政界辦事亦甚好現在仍當照此辦下去云云各機關局所商號並一律懸旗以表歡迎吕都督就任後旋出示諭通吿商民人等其文路云西南各省創義吾浙繼起業經屈前都督宣布獨立秩序井然正圖進取乃屈前都督功成不居欲以讓德風示天下固留不獲軍民各界羣以浙事不可無人主持公推本都督繼任自維德薄能鮮非所克勝惟金革之事不容揖遜重以大局阽危父老督責義無可辭爰於五月六日正式就都督任此後簡練軍實蘇息民生恢復純粹之共和增進浙人之幸福本都督不惜一身殫智竭　恪恭將事尤賴吾父老有以督飭而匡助之若不逞之徒假借名義擾亂治安禁令在先執法在後本都督有保護人民之責詰奸鋤暴叢怨不 
 
 
 

Page 7

 
 
辭凡吾父老幸各安　毌相驚擾云云 
[紀蘇警廳之防務會議]  
　　星期六爲警察廳開例行會議之時期下午二時五區警正五隊隊長曁各警佐陸續到廳崔怕庭君主席各科長亦列席與議崔君以連日謠風稍戢　安秩序正期維持恢復而炸彈案突於五日中發現兩次謂非黨人之欲圖擾亂因見防務嚴密故棄擲於井河之中於地方上無如何之關係　恐不僅一處亟應派查眞相當場會議事件關於防務上應行注意者（一）各管區人民遷徙移居搬家關係匪細警察對於此項事件尤須細密查察不僅注重於人口更當留意於物件以杜上項危險品藉此運入（一）各處進出物件蘇州已設專責機關其於漏遺不及處處警察當事事補助之務須不分畛域不可苟率數衍（一）造謠之徒大槪在茶坊酒寮繁鬧場合應責令各長警密查嚴懲（一）近日東吳大學校開會運動各學校來蘇甚衆應隨時照料保護（一）自戒備而後游歷人甚多更宜任特别保護之責（一）各區隊警官長警之服務勤惰本廳長日派督察員稽查奬懲立施不稍瞻徇云云　　至五時餘始各散會 
地方通信 
[蘇州]  
　　鄉鎭請兵江浙交界各處如王江涇新　東西山大廟港吳漊莘塔等地方近到有似兵非兵似匪非匪之人甚多鄉民恐被騷擾心懷惴惴日昨吳　大　　等處紳商公禀蘇州鎭守使署請求撥派軍隊駐紥各鎭巡防　不能邀允准否 
　　擄人勒贖吳縣屬渡村鎭前日有梟匪阿招帶同徒黨百餘人到鎭先刧團防局軍械後將屬董張季祿擄去關禁勒贖旋經人調停出洋數百元將張季祿贖回現該鎭公民人等已公禀縣知事署請求派警飭緝殷匪等究辦矣 
　　白盡搶刧蘇鄉黃　　前日午後到有匪船三號匪徒二三十人各持鎗械燈岸至鎭上周榮伯家打門入室搶刧財物該鎭警察所長吳子湘督同長警二十餘人前往捕拿各匪等正刧得財物鬨逃見巡警追捕即行開鎗拒捕本鎭商團亦出隊帮　兩相鬨擊鎗彈四飛人民聞之異常惶恐方橋一帶商店卽行閉市各匪等力不能支遂棄船由陸路逃往落鄉擄得米船一隻渡至魏塘涇地方又肆刧某姓等二家財物頗鉅然後逃向漢口鎭一帶而去事後吳子湘所長同商團董事等將匪遺三船收管一面報吿吳縣知事勘驗飭緝矣 
[嘉興]  
　　盜案兩起嘉興縣屬南滙鎭附近簫家壩地方有計姓者日前　售坯（該村人民多作磚瓦坯爲業）得洋數百元被匪徒偵悉於前晚糾集黨羽破扉而入大肆刧掠鄰近均遭波及損失不貲又嘉善縣屬之丁家栅鎭亦於日前下午突來匪船六艘内有盜匪多有擁至恒　典雙福團儲泰豐朱鼎泰等十餘家刧掠計被劫去現洋衣飾不下萬金典夥朱某遭匪毆打受傷甚重並擄鎭上民船滿載而去刻均由事主報名請緝矣 
[常州]  
　　法警獲奬日前縣署法警在西門外拿獲周坤林即小昆林經警訊明鎗斃等　曾誌前報茲聞齊巡按使以該法警等搜捕認眞　電飭賞給洋五百元以示鼓勵 
　　盜犯被逮行刧運村之盜犯張鳳材李得勝劉得標漢王學庵等五人昨在　墅捻地方被水警第五分署拿獲當由該警署解送縣署訊辦 
[揚州]  
　　鎗斃盜匪三名江都縣探警前捕獲搶刧東鄕大儀等處之要犯歐三項二蘇三等名訊明確供擬處死刑詳報巡按使批准昨日周知事即將該三犯押赴化莠所地方處决 
　　商界犒勞軍隊兩淮鹺商豐商務分會刻因駐揚混成第七十六旅所部各團營駐守郡城地方得以安謐特於日昨置備猪 
牛酒麵若干挑送旅部分給各軍以資犒勞 
[鎭江]  
　命盜案限期破獲近來各縣知事對於地方人命盜案大都因循怠玩久懸不能破獲兹江蘇高等廳長爲尊重法律整頓吏治起見特飭各縣知事一體遵照凡命案統限六月内破獲盜案统限八月内破獲其有踰限久懸及隱匿不報者除禠職外仍按照知事懲戒條例予以相當之處分昨丹徒縣知事已奉到高等廳長飭知矣 
　　避難遷回之被刧上月中旬前駐鎭要塞掩護步隊龔靑雲司令遇刺後謠言四起巨紳富户紛紛搬遷一切情形屢紀前報茲聞有周某者家本富有此次搬遷避難將家中所有貴重物件均囑其妻携往江北泰縣暫住刻因鎭地安靖該氏等遂於日昨搬船回鎭詎船至二橋地方突遇劇盜多人各執槍械上船將周妻用刀戳傷搜刧所帶貴重物件而去現因周某在滬未返尚未報案請緝 
　　商會開會護時事昨日午後鎭江商會吳總理對於時事問題特邀集各界要人開會蒞議聞已議有適當辦法云 
[安徽]  
　　請發安武軍餉項皖省將軍行署公費及安武軍餉項每月計需三十二萬有奇前倪將軍以奉令出發所有將軍行署及陸軍監獄測景偵探等項經費共二萬七千餘移歸定武將軍咨領而安武軍餉二十九萬有奇需用甚急故倪將軍仍以安武軍總司令名義咨請李巡按飭由財政廳如數照撥以濟軍需 
　　敎育費將從緩發頃聞財部咨皖以現値軍警　午戎馬倥偬之際財政問題頗形困難况皖省庫欵尤爲空虚所有敎育振撫平面測量等項經費擬暫從緩發等因皖省振撫測量早有停辦之說惟各學校辦理均需經費刻聞此種消息不免大爲恐慌　　巡按交替之預備安徽政務廳　鄭孝檉因巡按使一職業已簡任倪將軍兼署故於日前辭職擬俟李巡按交卸後即偕伴赴滬所有政務廳長一職暫由財政秘書陳師禮代拆代行倪將軍昨日來電准於六號由蚌埠啓節晉省故皖公署於六號已停止辦公所有公署科長科員及各機關長官均已預備歡迎聞倪兼使接事後仍回蚌埠至公署一切行政暫委淮泗道黃家傑兼理政務廳長先行接辦 
[福建]  
　　將軍署迭開會議日昨將軍署接北京電稱現在磋商調停期内而粤浙兩省相繼獨立殊與和議前途窒碍良多時局至此決無和平之望特飭李將軍力籌自衛地方之策俾免意外變動故將軍行署日來已迭開會議議善後方法矣 
　　詔安知事備辦軍需詔安地連粤界因粤東獨立詔邑首當其衝閩軍麕集詔城者已有千數現聞當首者接上峯電知水陸大隊不日將至專爲阻塞粤軍進境並飭令王知事備辦軍隊駐紥處及床舖草蓆飯具等物王知事遂飭將從詔往　平沿途各村之祠堂廟宇均標爲軍隊驻紥處並購辦稻草千擔床蓆百餘具以等軍隊到地之需 
　　劉冠雄紙閩後之行蹤劉總長此次來閩於二十四號曾乘馬車到將軍行署拜會李將軍悉屏去左右秘密會議有四小時之久聞其所議係維持閩省治安辦法内容如何尚未得知旋劉即赴混成第十一旅會晤旅長王騏等授以安閩之方略二十五號復由省垣搭輪赴馬江海軍行營或云劉君將駕兵艦有巡視閩海之行或云將統兵赴粤云 
[湖北]  
　　審判處又槍斃一人三日上午六時陸軍審判處槍斃一人其布吿云奉將軍批開據詳朱明誠一名從前夥同蕭良臣組織救世軍受僞監察之職此次復敢爲虚僞報吿意圖陷害他人實屬不法已極旣經訊明應即准如所擬按照新刑律第二十三條第一項之規定并依同律第一百零一條第二項將該犯朱明誠一名就地處以死刑用昭炯戒等因批令到處當將該犯提出驗明正身依法槍斃外合亟布吿軍民人等一體知悉云云 
　　會同刮驗漢陽命案漢陽南門外林萬盛炭行於去夏賒欠鸚鵡洲寳慶木帮某號木料錢三十餘串延期未還該木商將林刦去勒贖其家屬正擬挪凑歸還突見林屍由江面浮出首尚套有煤油箱當即迭訴縣署經知事楊　昌驗謂無傷僅斷由寳慶木商出錢五百串令苦主具結了案而苦主終以寃死未伸於今年四月層控至北京大理院始由院受理會同總檢察廳派員來鄂檢察屍場設於西門外敎場舊址公案五座設於舊演武廳内（一大理院員一總檢察廳員一湖北高檢察長一湖北高審判廳長一漢陽知事）廳前搭蘆蓆大棚四大座（一陳鋼床兩具上鋪白布以作陳列骨肉筋皮及檢驗用之鋼器一陳新鍋竈兩肯新蒸籠兩具水桶四個乾柴一堆火鉗兩個一苦主候質處一被控人候質處）漢陽知事王以　先期派警察二十名及署内警隊十名并函調駐紥該縣軍隊四十名到場協同彈壓三十號午開驗觀者不下數萬人兩京官首勸苦主良久而苦主（林妻） 
終求一驗始命督同庭丁到江凡取水加蓋上封到場方開棺析骸折肉上蒸檢驗直至二號共驗得六傷後方將屍還原拍相殮棺上封諭令苦主候訊大约此案即就湖北辦理矣 
雜評一 
[果續戰耶（一子）]  
　　使今日議和無效而果續戰者則首當其禍仍在川湘也川之陳將軍以不忍川民重罹戰禍故先之以勸退繼爲獨立之預備正式宣佈在旦暮間則川人或可免演慘劇而湘之湯將軍不聞有所表示豈以湘民之受苦猶未甚而將有以益之耶其次爲閩贛介乎兩强獨立省之間贛又承湘疲乏而閩尤當海口衝要情勢　緊固已昭然今閩之戰機已動贛東之警信亦迭吿矣嗚呼退位不過遲早耳能以武力保存之耶遲一日退位徒令我民多受一日戰禍而已 
[果不退耶]  
　　今日之消息以樂觀言之繼續停戰也勸退聲日高也獨立省日多也皆與退位問題日近之消息也以悲觀言之停戰卽爲續戰之預備非眞心停戰也勸退不過代中央緩和入心即爲不退之預備非眞心勸退也獨立如黑龍江則外人且謂爲多多益善以爲將來解决元首之預備非眞心獨立也此皆與退位問題日遠之消息也然而竟究果何如耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大帮米麥船護送到滬]  
　　本丹二號三號有無錫周二（即周阿根）米船及紀王廟張福和米船行經西鄕上嘉兩縣交界之蟠龍灣莊家涇地方被該處小梁山黨糾衆搶去糙元米三十餘石嗣經本埠錫金常照兩公所及米業各董事先後禀請上海嘉定兩縣知事飭拿該黨首要從嚴懲辦一面電禀南京馮上將軍齊巡按使速派軍隊設法護送迄尚未見明文所有蘇常錫三處開驶來滬之米麥麫粉等船數日間已積至一百餘艘均因畏懼該黨之凶橫停泊黃渡一帶表候軍隊護送昨晨米麥各船計一百零三艘由駐紥黃渡之飛划營炮艇兩艘軍士二十名護送到滬據各米船容云此次舟抵黃渡已有四天蘇州尚未派軍隊到來護送而所裝之米麥麫粉恐將發熱變色無奈公同商議面懇黃渡鎭董事金某向驻紥該鎭飛划營統領商允暫撥砲船二艘兵士二十名一路護送到滬並籌得犒賞各兵士及艙長等洋二百元始抵新閘並云當駛過搶米之莊家涇地方若輩仍聚集四五十人擁至岸邊且預備小船及竹排甚多正欲動手由護送之砲船各兵連放空槍數響該黨乃畏懼逃逸等語並聞米業各董事及常錫兩公所刻正與長官商議冀將該黨鏟除凈絕以安商旅而免後患云又聞上海南商會於米船被劫後即禀請滬海道尹設法保護昨奉周道尹批示云禀悉已飭廳縣勒緝贓匪務獲究報並咨請水警第二廳撥派砲艇至該處一帶巡驻保護矣仰即知照 
[江陰收復後之無錫米市]  
　　本埠米業中昨得無錫快信謂自江陰收復以來錫地秩序已安惟銀根甚緊客帮米麥船到錫者不多銷場亦甚寥寥穀稻小麥等價略小今日（八號）早市售開高糙粳每石洋六元糙杜子秈五元五角半糙羊　五元四角半糙元五元三角糙客尖四元九角高小麥五元二角梗稻每擔三元零五分糯稻兩元七角秈稻二元九角 
[保護飼蠶之通電]  
　　上海道縣兩公署　昨日又接齊巡按使通電謂中國絲繭一項　國家税入所關人民生計攸賴鄕人終　膽養之費胥　春季育蠶所入國計民生所關極鉅决不容誤會荒蕪致碍生計現在江蘇全境安謐如常各地方飼蠶各户自可一如往昔力求增加應責成各縣警隨時保護並將本届情形具報云云 
[徵求調和問題之意見]  
　　聞滬上某機關昨接北京加電報以政府對於　和問題正在討論各該長官體國忠公如有意見希於兩日内答復以便交付閣議云云 
[潮人議阻招商輪裝兵]  
　　聞潮州旅滬人士於昨晚（八日）探悉招商局輪船又將運載軍隊前往潮州定於本月十 
日（星期三）由同華輪船裝運第一批兵士約三百五十人出口惟該局主任因股東先有宣言槪勿承裝軍隊故已約定該項兵士一律換穿便衣以掩耳目潮人以軍隊開往必至糜爛地方已定議今日召集同鄕特開大會商議對付方法並先舉代表與招商局交涉云 
[黨人圖襲策電艦四誌]  
　　黨人圖襲策電警艦一事已三誌前報茲悉楊護軍使已於昨日上午八時許飭派副官乘坐差遣輪船前往將水巡捕房所獲之江平翔南國慶三小輪及是案内之葛阿龍等十一人一併帶至龍華浦江碼頭派員將三小輪看管一面派兵士一隊荷鎗將葛等十一人押軍署飭將各人分别收押聽候訊辦 
又聞策電　艦被擾之時當場拘獲多人内有某國人大内正名等六名迭由該管領事向交涉公署索回訊辦護軍交涉兩署以案關交涉暫將六人看管待遇甚優茲於昨晨（八號）上午十時許由水警第一廳將大内正名伊籐米治吉村常次郎竹内鳥吉大木太郎鈴木與太郎等六名送至護軍使署當僱汽車加派委員一併送至滬北靜安寺路交涉分署隨由楊交涉員照約交還該管領事自行訊辦 
楊護軍使又以黨人圖襲策電未成水陸防務均應加嚴昨特知會海軍輪機處派甲字乙字小魚艇二艘備足軍裝開往吳淞會同水警第一廳各師船在砲台灣張華浜高橋沙一帶嚴行巡緝 
[探報黨人會議之要點]  
　　本埠軍事機關昨據探報謂在滬黨人前日在該黨機關部大開會議擬即日由川南等處人手起事云云該署得報後即飛飭各該縣駐防軍隊一體戒備以防不虞 
[浦東方面之鹽梟與强盜]  
　　浦東南匯縣境六團灣河塘地方前日到有由浙潛來之大帮梟匪五百餘人並有鎗船六七十艘停泊該處聚衆販私爲兩浙鹽捕緝私第二營兵士放哨瞥見因兵力單薄不敢干涉遂即回營報吿蔡統領立派部下三四各營各派師船於昨日備足子彈用小輪拖帶　往剿捕　　前日一點餘鐘有盜匪十餘人各執手槍單刀擁至浦東康家宅陳桂生家撞門入内行刧事主陳桂生之妻謝氏驚起喊捕被匪用刀戳傷左手等處當被翻箱倒篋刧去銀洋七十五元金戒二隻金　圈一付銀鐲二付綢皮單夾衣服二十餘件携贓逃去事主陳桂生當請醫生　家爲妻醫傷並就近赴塘橋警區報吿　缉昨又開具失單分投上海各官廳請爲一體嚴緝 
[南市發生命案續誌]  
　　滬城天燈弄住户范　蘭　妾　氏住在南市荷　池地　前日被同居之　某綽號小寗波用刀戳傷咽喉身死沈知事不了亦即用刀　刎斃命旋由地方廳員分别相等情已紀昨報茲悉已死張氏共生二女長名阿大早經出嫁次女阿二現年十六歲尚未　人此次張氏被沈　斃之後鄰人咸　阿二於數日前走失其　不確阿二實由母舅家有事前往迨至　耗卽於前日午後趕回家中撫尸大慟一區三分駐所長警遂將范子蘭父女二人復送地方廳請訊經樓檢察官向之詰問　阿二供稱母親平日待人中厚　次不知如何被沈戳死且查衣箱上鎖匙　半扭斷損壞少去大洋十五元金戒一只金圈一副零星衣物數件求鑒樓君判　阿二交伊父領回候傳鄰　陸瑞咸並倪錢氏等到案再行訊究 
[匿名信槪置不理]  
　　淞滬警察第一區一分　所宋警佐昨日發出牌示云照得匿名函　事干例禁本可置之不理　値此地方多事之秋藉端吿密之信件時有郵遞關係地方治安不得不爲查察以　奸人之秘但此種匿名信函俱以藉挾私仇乘隙圖報不曰聚賭卽云通亂一經訪察毫無事實其爲毁人名譽希圖損人利己種種行爲實非安分良民茲特牌示佈吿居民嗣後境内如有不法事機發生者警察與地方人民有密切之關係不妨直接投吿本所報　事實以待切實嚴究方爲正當之辦法何得以一紙空言隱名匿姓作此無謂之舉動倘或懼於報復亦可據實報吿本所當代隱其名嚴守秘密遇有重要事件報吿確實定可予以相當之酬報惟仍不得挾嫌誣砌致干反坐如兩以匿名私函投遞不特本所槪置不理並須根究發函人姓氏一經查確定當拘案移解廳署按律重懲勿謂方之不預也切切此吿 
[提倡絲業之要綱]  
　　赴美賽會監督陳蘭薰君對於華絲推銷美國情形已於五六兩日邀集絲商開會討論昨又提出關於　項要綱六條分咨產絲各省長官請求提倡照錄於下一絲月我國最先特產他國皆後起也查意大利國派人來華學習絲業距今不過二十年而發達已如今日之甚痀吾國以原有特產設法改良其收效之速尤當事半而功倍二絲業振興之機會關於歐戰及巴拿馬運河者甚鉅法意絲業我國可取而代之日本絲業我國可倣而行之挽回利權在此一舉三中國絲業未求進步而仍不致衰敗者緣世界出絲供不足求而　絲品質確爲產絲國之冠否則世界不銷華絲久矣然或一經改良則全世界皆樂用華絲亦無不可四　絲亟應改良之點經與紐約絲業檢查所及西紐約各大廠討論所得者如次（甲中國絲線　長圓帶扁者不佳意大利日本之絲體則一致匀圓（乙）華絲　圓機轉旋時宜微微斜轉成圈使各線不致率直貼緊（丙）每捲絲圈之末尾或中腰處率用頭繩或粗綫緊繫一段致該段加硬不　絞線且變原形殊覺有礙（丁）每捲絞成絲圈宜歸一律不宜稍有粗細以致機轉之時間不同戊）絲圈之木機有大有小故每捲之長短不同不合於美機之用而日本意大利之絲圈則正與美國相同（己）華絲每一種牌號初到美國時甚佳日後漸漸變劣殊爲可惜五發展絲業之方法重在本業組織一堅固之團體聯合而圖　等之利益一方改竄其劣點一方擴張其事業一方與美國絲業進口總機關互通聲氣一方與中央政府商定檢查保護辦法使絲業循序進行六擬請設絲業出口公會　海外貿易公司聯絡更進　美商直接貿易庶免隔閡之虞收貿易之益 
[沈專署長之剴切誥誡]  
　　江蘇水警　一專署長沈葆義昨日通飭所屬各分署云照得水警應以服從長官命令爲宗旨以保護地方生命財產天職業經迭次誥誡不啻三令五申各該巡官　能仰體此意隨時開導　士則人人俱有天良何致大相違背乃查日前一等巡官張得和等巡防至金山　屬吕巷鎭各船巡巡士同時譁變擁迫長官甚向該鎭各商店持槍恐嚇勒索銀洋至一千餘元之多即此一端堪　殷鑒要知所謂革命者抱　國家主義治　　决不　擾亂地方從　刧掠　前張行和等在吕巷之舉動純係盜賊行爲不獨法律所不容且爲人民之　敵本專署長不得不親率師船立時剿　生擒叛卒馮炎鑫王杏生等成犯就犯事地點按照軍法執行鎗斃在逃者現仍督率巡船嚴行追捕所有各商舖損失銀洋已派督察　楊澄　明照數賠償以符水警保護地方之本意曾將剿　情形詳報上將軍護軍使　廳　鑒核在　本專署長之一片眞誠猶不能不爲該長警剴切誥誡　對於所屬長警向無土客之歧視若有一技之長一得之善未嘗不嘉許而遇機拔擢之是以現任各級巡官大都由巡士提升即張得和亦係伙夫提拔至一等巡官自問待遇不爲不厚原應上下一心共濟時艱所有船隻服裝器械之不完備者必設法置備並將所頒法規曁緝捕辦法刷印成册遍發各船互相講解期於領會猶不足以勉　而敎成之復經賠貼欵項置辦物件謂有訓練　遴派熟悉敎練之員加以津貼兼任敎員輪調各長警入所訓練庶幾學術紀律禮節等項得　專心習練造成有用人才將來各人多有自立地步即不在水警　差他處亦可立足力圖上進本專署長與有榮施惟欲圖上進者第一要服從命令遵守紀律第二要居心誠辦事正當第三要遇事勇敢不得敷衍第四要和衷共濟不可驕傲用兵所謂驕則必敗非但用兵如此卽待人接物亦何莫然一　驕傲之心必多　事之處大都藐視長官由驕而起輕　妄動由傲發生苟犯以上種種行爲不獨帶壞長官之名譽且　碍　己之大局每見辦事雖稱幹練資格亦屬相當然始終不得提升者職是之故此非長官之不爲提拔係自己　爲所由來耳總之本專署長希望爾等力圖上進之心猶慈母之於愛子苟有不法雖鞭撻之不惜然心之隱痛亦復相同嗣後凡我僚屬務各恪遵紀律勤愼從公本專署長有厚望焉 
[夜校學生之同樂樂會]  
　　寰球中國學生會夜校於前晚八時舉蚝第二次同樂會全體學生羣集一堂先經校長徐紉蓀君報吿繼請楊滄　君演說題爲模範學生　大旨謂今日之學生缺憾甚多如體育不講精神不能活潑留學歐美各國者畢業歸來一有政治思想於科學上之實用　無暇研究有學　等於無學深爲可惜然吾人爲今日之學生絕非昔比要當持　恒心彌　缺憾　發以求　日之自立出其學術以爭勝於世能爲一校模　之學生卽爲將來全國模範之學生鄙不勝厚望云云次陳已生君滑稽談者莫个 
捧腹又次徐紉蓀君字謎異常新頴頗增興趣末田史文欽君領試游戲三種尤堪發　散會時已鐘鳴十下矣 
[春季賽馬初誌]  
　　昨日爲旅滬西商春季賽馬之第一日與賽各西商齊　泥城橋賽馬廳比賽前後共賽十次今將得標者一一錄後第一次十五馬工部局西人魯紅衣黃帽白馬勝第二次十三馬西人野吼代怡和洋行黑衣黑帽灰馬勝第三次十四馬工部局西人魯代怡和洋行紅衣黃帽白馬勝知四次十二馬西人馬立　粉紅衣粉紅帽白馬勝第五次八馬西人利達紅衣黑帽　馬勝第六次十三馬祥茂洋　西人大白格爾黃衣黃帽黃馬勝第七次八馬怡和洋西人台司藍衣黃帽灰馬勝第八次八馬西人司球代馬立　粉紅衣粉紅帽黃馬勝第九次七馬西人野吼代怡和洋行醬色衣醬色帽灰馬勝第十次十三馬西强生代怡和洋行黑衣黑帽灰馬勝 
[愼重門禁之一斑　　製造局李總因該局技師工士小工役人等均有銅牌以爲出入局門之憑惟各廠委員司事雖有通行證劵尚恐或有假冐事爰將辦事各員各攝影片數張公懸局門及辦事處俾守門衛兵驗劵之時易於辨認現已飭知各員遵辦矣 
[維持中交紙幣之通飭]  
　　松滬護軍使署　昨日又致上海總商會及文武各機關函云頃奉宣武上將軍行署陽電開准財政交通部歌電開兩部所屬各機關所有征收及　業欵項一律　收中國交兩銀行兑換劵不得再收　欵凡　兩銀行兑換劵業已通行之處如各該機關仍舊通融搭收欵　即從嚴懲戒在况換劵尚未通行地方　由各該機關就近會商中交各分行號迅速設法推行並由各該機關一面出示曉諭商民一面派員分　查辦　期　出　行立　二效我公維護金融素所欽佩仍懇分飭所轄文武大小各機關一體協力維持除分電兩　直　郵電路海關　機關外特此電　等因查維持中交兩行紙幣信用嚴　造謠以安市面一案本上將軍視　目前要務迭經分飭　辦在案茲准部兩部所屬各機關收欵專用纸幣不許搭收現欵　足堅人民信用　息謠言除　咨曁　飭外查滬上爲　商大埠特　貴使查照即便轉行文武大小各機關一體知照以堅信用　安市面爲要等因合亟分函一體遵照 
[石灰公所之覇持]  [ 
　　英租界漢口路聚興公礦灰公司經理石榕夫前前至地方檢察廳控稱近有金拜宸孫厚培宋金林等七八人在曹家渡地方組織石灰公所凡遇來　貨船　遭扣住覇持壟斷此次本公司亦有貨船四艘在彼經過被金等將船貨拔去勒詐爲此來案控究林檢察長准飭法警前往拘拿昨日午後該警將金孫宋三人先行傳案　候傳石來　訊辦 
[請求拍賣存貨]  
　　新北門義和祥洋貨號主解了淸賈厚成等　因虧欠　閉經債權人豐鼎昌等六十三家公請代表丁仁欽具控地方審判廳請追往來貨銀數千兩解賈等匿不到案缺席判决如數追債在案茲悉此案延宕到今被吿仍不履行是以該代表復投該廳請將已封義和祥　貨派員鑑定俾得擇期折賣云 
[要求上訴之無效]  
　　梅尚齋　公共公廨呈控薛鶴年不理欠欵業經公廨訊明判决着被吿將所欠銀兩繳還在案嗣因被吿不服判决昨晨延律師代表投廨聲明不服理由要求上訴原吿亦延律師代表請　原斷執行關讞員商之美郭副領事以被吿聲請上訴理由不足判照原斷限兩禮拜繳銀 
[加蓋圖章之責任]  
　　百多洋行延蒲石律師代表至法公堂控稱該洋行於一千九百十五年八月五號回同源永絲吐號主蔣琴芳定購繭衣二十擔每擔計銀五十二兩當付定銀二百兩立有成單蓋有同源永圖章爲憑詎期祗貨五擔尚　十五擔至未交　和催取置之不問現照市價一算每擔須被吿償還損失銀四十兩共計六百兩所付定銀扣去五十兩外尚存一百五十兩　損失之欵共計銀七百五十兩請爲訊追蔣供此項繭衣　該洋行跑街夥顧慶臣小貨生意自向行中直成交因該洋行須要店號出面顧來情商托商人代蓋圖章言明　十天内交貨後即將成單取回塗銷詎到期示將單收回商人因蓋　圖章　被連累故已登報聲明請求顧訊追聶讞員察閱成單上確係同源永圖章蔣係號十豈能推諉不理判交人銀兩保限十四天繳銀至與顧慶臣如何交涉准其另行起訴 
[摺子何不交出]  
　　朱朝奎前至法公堂控稱商人販牛來申售於馬福記其價除陸續收過外至上年止結欠洋一千五百四十七元立有往來摺子爲憑向索　付請求追繳供照商人核算祗欠洋二十八元摺子上業已書明摺　朱處請堂上著朱交出核算朱稱摺子實在馬處中西讞員以兩造各執判候查明覆訊在案今由聶讞員查得前有牛販丁金常控華老五虧欠牛價所立往來摺子亦在原吿處並詢知牛業往來章程摺子亦應歸原吿執管今朱不將摺子交出顯見所控不實遂判將案註銷 
[理髮店内之兇劇]  
　　鎭江人陳三寶在法租界鄭家木　開設理髮店昨日午後一時至南市　衣街口同業高德華店内不知何故突用小月自向頭部亂戳傷及右後腦胸脯等　血流如注暈絕倒地適商有事他出耗奔回急鳴崗警將受傷人舁至一分駐所轉送上海醫院醫治醫生　傷口尚淺未損内膜不日可愈當即爲之敷治送回該所一併移送警廳司法科訊核 
[學徒憤極投河]  
　　南市洪生　頭　大茶葉店學徒王德寶年十四歲南　　因被小主人時常凌虐憤不欲生晨奔至浦濱投浦自盡適被崗警查見立時救帶至第一區署問明緣由飭傳店夥胡添易到來質明諭令且結將該徒領回不准再有虐待如違究罰 
 
 
] 

Page 11

 
 
[第三張第十一版]  
[自經而亡]  
　　住居英租界寗波路三百六十一號之王淦卿前日不　何故用帶自縊身死由該處管門人阿大報由老閘捕房飭將屍體車送　倫路驗屍所昨由公共公廨王康二讞員蒞所驗明旋傳死者之友徐煩　徐煩紀二人到案略訊一過諭徐等代爲棺殮 
[婦人被夫戳傷]  
　　楊樹浦長　里住户曹福順之妻某氏向與某甲私　昨晨曹自外歸家見其妻與甲同睡一牀曹憤甚即用利刃將妻戳傷正在喧譁之際適　一千零三十三號　捕到來本夫與姘夫相繼逃逸當將該氏帶人捕房捕頭着即送院醫治聽候　辦 
[私刑拷打續誌]  
　　潭子灣義大染坊管作王心松王麻子　　指陳秋泉陳　泉兄弟二人行竊並私刑拷打受傷一節已誌報茲悉此案已由四區姚警正訊問一過昨將原被人等解送司法科核辦 
[查究出售私土]  
　　禁烟驗銷局查悉公共租界靖遠街九號門牌新昌土棧有出售私土情事請公共公廨出單發交老閘捕房昨派包探朱阿巧協同一百九十六號西探前往將該土棧主周子英傳至公廨請究先由原吿代表穆安素律師上堂譯訴被吿偷漏關税並妨碍烟禁進行各節訊之被吿延哈華托到堂代辯王襄讞商之英領康君判被吿存洋五百元保出候訂期研訊 
[小茶館聚賭受罰]  
　　顧金福在裹虹街十一號門牌開設小茶館聚衆賭博被捕房查悉昨將顧傳至公共公堂經中西官訊實判罰洋二十元充公賭具銷燬 
[綢號失愼]  
　　前晚七時公共租界寗波路積福路三百六十五號門牌瑞隆祥綢號失愼當經捕房立驅皮帶車馳往澆息計燬房屋四間捕房恐有别情當飭中西包探往查起火緣由復候核奪 
[縱牛吃草之違章]  
　　楊金生王阿林前日縱令水牛二十隻在滬西勞勃生路斐勒路等處馬路旁吃草被捕查見以其有違工部局第三十五條　章除令二人將牛驅歸外卽回票捕頭候飭傳該二人至公共公堂訊明科罰 
[拐匪無可抵賴]  
　　著名拐匪卜桂生張輝於上年十二月間誘拐劉益兩姓男孩被探拘獲解至法公堂後又有朱虞氏投稱亦被卜等拐去男孩一口求請附追訊之卜供認拐賣劉孫兩孩不諱並稱朱姓小孩實被汪金生拐去判卜等禁押候補緝汪金生訊追在案今由包探任水楊將汪拘獲解入捕房經捕頭詰訊始則不認後在西牢將卜桂生提出指認無訛汪始無可抵賴諭候錄供解廨訊辦 
[查獲捲物逃匿之婦人]  
　　住居虹口東西華德路二千六百九十三號門牌之甬婦朱邱氏捲取衣服現洋逃匿新閘成都路五十一號屋内被其家屬報吿捕房派探朱子藩將氏查獲昨解公共公廨經中西官略訊一過判氏押候復訊核辦 
[追獲攫物匪徒]  
　　匪徒朱根全前日在寗波路顧家弄攫取張董氏金耳環圖逃由捕追獲昨解公共公廨經中西官訊實判朱押西牢半年期滿帶堂再核 
又南京婦人徐馬氏家住東馬橋地方昨午由親戚家回來行經城内淘沙場附近忽被徒金海和將該氏耳　金圈一只强行攫去該氏大喊由帮　追獲　原贓已被同黨接去遂押送二區一分駐所連同該氏解由警　轉解地方檢察屬訊辦 
[聲訴私取鋼條之原因]  
　　工人周竹卿前日在吳淞路私取工部局電燈公司之　條被管理電　西人查見　捕將周拘押昨解公共公廨　俞　　　會同英卓副領事訊據周供因工頭積欠工洋十一元以之扣抵是實中西官判周押候查明於禮拜三復訊再核 
[女工串竊棉紗]  
　　王張氏王方氏同在楊樹　怡和纱廠内做工因串竊棉紗出外被看門印人查獲拘至捕房轉送公共公廨拘留昨晨經中西官訊明判各押女所兩禮拜以儆 
[控吿女傭行竊]  
　　馬霍路三百八十九號門牌住户沈邱氏控傭婦林朱氏竊取衣物昨由包探將被吿拘解公共公廨請示中西官諭令管押候禮拜三解訊 
[事主拘獲竊賊]  
　　竊賊楊阿毛前晚混入敦睦里居民張雲寳家撬門圖竊被張覺察當場抓獲交於四區崗警帶入警署押候訊辦 
[開濼礦務督辦來滬]  
　　天津開　礦務局督辦邦頓君因有公事於前日乘輪來滬假庽滙中旅社聞不久即須回津 
[滬海道尹公署批示二則]  
　　靑浦縣盛順昌等禀爲環陳確切理由公求飭　查案將被扣房地給還原主由狀悉盛順昌等各舖對於盛陳氏失火舖屋基地旣請求改建洋龍公所於前繼於文知事任内該氏請求給回基地該舖等亦未允蓋章列名今乃環回本公署又請給回該氏基地出爾反爾究屬何因仰候飭靑浦縣知事查明　報此批副本發 
　　崇明縣公民黃安祺沈瑞雲禀爲商會袒庇抹實串朦　賴聲請嚴飭核判如數押缴以保債權而杜流弊由狀悉爾等果係存項即使合順森行倒閉是係獨立債權性質惟該行究有完全履行能力與否旣經該縣批飭商會　公處理仰候飭崇明縣知事查復核奪此批副禀發 
[誌謝]  
　　昨承中華國民勵恥會惠贈左腕雞穎書家黃奠　君所書之國恥字三種共六幅書此誌謝 
氣候報吿（上海徐家滙天文臺天氣測候報吿） 
　　已過者之報吿七日遼東江蘇之低度向東捷進繼而氣壓表上升頗速中國北方尤甚以致山東沿海一帶北風頗烈八日上午天氣晴朗略爲乾燥且有西北涼風八日下午四時前二十四小時内上海氣候温度至高六八·至低四四·四去年同· 
日至高八一·二至低六一·二 
　　　來者之推測八日下午四時三十分豫測揚子江流域天陰恐將降雨海濱有烟霧及方向不定　南風 
雜評二 
[江蘇之軍隊實力]  
　　江蘇兵力已甚充足不必再事添備人皆知之也江蘇非用兵之省無需多兵又人皆知之也旣有退位之决心則兵釁自息不必而籌軍備更不待言也然而中央則念念在江蘇今又以軍隊實力之足否詢　軍使果何意耶如誠欲保衛東南共維大局也則目前情　武力適足以擾亂之而能賴以維　之耶 
是故今日言武力僅足證明某無誠意議　而已 
專件 
[孫文宣言]  
　　文自癸丑討逆之師失敗以還不獲親承我父老昆弟之敎誨者於今三年　奸人竊柄國論混淆文於是時亦殊不樂　空言與國人相見今海内喁喁有望治聲矣文　不敏固嘗爲父老昆弟所屬役復　　沛不忘祖國　則請　今一二爲國人談也文持三民主養廿有餘年先後與國人號呼奔走期以達厥志辛亥武昌首義與　應之五族共和遂深注於四億同胞之心目文適被舉爲一時公僕電書旁午萬　草創文所靖獻於國民者固甚恨不能　　　忱然國　改建紀元維新且本之眞正民意　頒布我民國約法其基礎不可謂不已大定故淸帝退位南北統一文乃辭職介舉袁氏於參議院蓋信其能服從大多數之民心聽義師之要求以贊共和則必能効忠民國踐履約法而昭守其信誓也當南北兩方情志未孚時文嘗任調和躬至北京併有願袁氏十年爲總統之宣言何期袁氏逆謀終　自掩　殘殺善良弁髦法律壞社會之道德奪人民之生計文故主興討賊之師所維國法而伸正義成敗利純所不計也袁氏　挾　錢勢力肆用詐術而逆跡未彰國人鮮悟以致五省撓敗而袁氏之惡乃益逞矣文雖蟄居海外而憂國之志未嘗少衰以爲袁氏若存國將不保吾人旣主討賊而一蹶不振非祗暴棄其於謀國亦至不忠亟圖　極進行之計　與諸同志謀之顧敗喪　餘羣思持重緩進之說十人而五還視國中則猶有信賴袁氏而　其後效者有以爲其鋒不可犯勢惟與之委蛇而徐圖補救者有伹倖目前之和平而　欲有决裂之舉者文以爲此皆有所執持而其心理上之弱點則袁氏皆得而利用之以逞其慾此文期期所不敢認以爲適道者也袁氏果於是時解散國會公然破毁我神聖莊嚴之約法諸民權制度隨以俱盡文謂袁氏已有惟翻民國及身爲帝之謀而莫之敢信而虧節墮行爲倀爲偵之敗類且梢稍出矣文於是痛心疾首决以一身奪鬭報我國家乃遂組織中華革命黨爲最嚴格之約束將盡掃政治上社會上之惡毒瑕　而後復納之約憲之治兩年以來已合多數之同志其入内地經營進　者皆屢仆屢起不憚舉其個人之自由權利生命財產而犧牲之以冀奠我區夏孤　其自信力而不敢求知於人人猶之辛亥以　 
之中國同盟會也歐戰旣起袁氏以爲　隙可乘不惜暴其逆謀託始　籌安會僞造民意强迫勸進一人稱帝天下騷　志士仁　汗喘相吿而吾同志益愈奮勵冒死以進滇黔獨立文意豁然至　昔不知今皆競義德鄰之樂詎　可已頻年主持益審非謬顧獨居深念以爲袁氏怙惡　俟其帝制之昭揭保　民國不徒以去袁爲畢事討賊美舉尤當視　職志之究竟爲何其所表示尊　者爲何其策諸方來與建設根本爲何而後乃有犧牲代價之可言民國前途始有攸賴　獨立諸省通電皆已　　民國約法以爲前提而海内有志後援研求是者亦皆以約法爲衡量文殊慶幸此尊重約法之表示足證義軍之舉爲出於保衛民國之誠袁氏破壞民國自破壞約法始義軍維持民國固當自維持約法始是非順逆區以别矣夫約示民開創時國民眞意之所發表而實賴前此優秀之　出無量代價以購得之者也文與袁氏無私人之怨違反約法則願與國民共棄之與獨立諸首及反袁諸君子無私人之惠尊重約　則願與國民共助之我國民亦旣一致自愛其寳而不爲獨夫民賊之所左右則除惡務盡對於袁氏必無有所姑息以袁氏之詐力絕人猶不能不與帝制同盡則天下當不復有襲用其故智之人至袁氏今日勢已窮蹙而猶徘徊觀望不肯自歸於司敗此固由其素性貪利怙權至死不悟然見乎倡義者之有派别可尋竊疑黨爭未弭覬觎　猜忌自紛而不能用全力以討賊殊不知　牆禦侮淺人審具重輕而况昔之政爭已成陳迹今主義旣合目的不殊本　爱國之精神相提携於事實見仇者雖欲有所快能倖也今日爲衆謀救國之日决非羣雄逐鹿之時故除以武力取彼凶殘外凡百可本之約法以爲解决共和之原甚非野心妄人所得假藉者也文始意以爲旣已負完全破壞之責　同時當負完全建設之責今茲異情則張皇補苴收拾時局當世固多賢者苟其人依約法被舉而不由暴力詐術以攫取之則固國民所　承者也　國元首祗有服務負責之可言而非有安富尊榮之可慕國民當共喻斯義文之所持凡皆　祈嚮　正之和平故雖嘗以身當天下之　而不自惜也文自束髮受書知憂國家抱持民族民權民十三大主義終怡不　　不與游者亦頽爲守死善道之上民成立五族共和方幸其目的之　乃袁氏推翻　國以一姓之尊　奴　五族此所以該爲公敵　不反兵今是非　大白於天下之人心自宜猛厲進行無　一日縱敵之患國賊旣去民國始　圖安若夫今後數設之方則當其事者所宜一切根據正確之　意乃克有濟文自審　身行事早爲天下共見末俗爭奪權利之念殆不待戒而已除惟忠於所信之主義則初不爲生死禍　而少屈　袁氏未去當與國民共任討賊之事袁旣去當與國民　荷監督之責决不肯使謀危民國　復生於國内唯父老昆弟察之 
[鹽墾兼辦說明書續（張嗇庵）]  
（甲吕四 
吕四產鹽收數之比較　光緖二十六年以前示辦墾牧公司十年中產鹽最多之數四萬三千二百八十四桶六分九釐未　墾牧公司前近三年之產數 
淸光緖二十四年三萬七千三百五十二桶八釐淸光緖二十五年三萬九千六百十四桶六分二釐淸光緒二十六年二萬五千七·三十一桶六分六釐以上三年共產鹽　萬二千六百九十八桶三分六釐已辦墾牧公司後近三年之產數 
民國二年五萬三百六十四桶一分　釐民國三年四萬七百十一桶八分七釐民國四年四萬七十六桶二分四釐以上三年共產鹽十三萬一千一百五十二桶二分二釐已　墾牧比較未辦墾牧時三年合計增多產鹽二萬八千四百五十三桶八分六釐 
吕四草地與草價之比較 
未盡分以前蓄草地多失培植產草稀短且錯雜於墾地之間夢延私墾草地日少無從限制 
蓄草地隄北三十總二萬六千二百九十餘畝丁蕩三千七百六十餘畝壅塗九千五十餘畝發給煎丁之草價每石二百六十文每石草數八折 
已畫分之後蓄草界内悉皆長草加以培植草　豐茂蓄草地隄北三十總一萬四千一百六十餘畝丁蕩三千七百六十餘畝壅塗二千一百四十餘畝發給煎丁之草價每石二百六十文每石草發足數（乙）餘中光復後併餘東餘西爲餘中場民國二年餘中大有晉鹽墾公司成立先由公司價買德長厚積豐順裕和祥元亨利垣產及各總蕩　地辦鹽墾分區經營以副滷氣尚厚者留顧現煎已淡者繳價部墾之部飭所謂滷氣已淡者如王竈二十五𪣿李竈五十四𪣿沈竈五十三𪣿御西竈上段三十八𪣿同興竈十𪣿廣運竈二十三𪣿隆興竈十六𪣿拖竈八𪣿恒新竈上段十𪣿一凡二百三十八𪣿剔　報廢其滷氣　厚者大東竈六十二𪣿八甲竈九𪣿御東竈四十九𪣿御西竈七十六𪣿恒新竈四十𪣿凡二百三十六𪣿整頓仍煎按二百三十六𪣿產鹽年數大都三萬桶　下以每桶需草二擔計之共需草六七萬擔蓄草之蕩培植得宜平均畝可產五擔計需地一萬五千畞故於留煎區域内劃留新隄外環本港下沙之東蓄草地一萬七千畞又迤北西抵恒新竈東界劃留地二萬三千畝寬於所需一倍有　開溝築圩種靑培植昔或缺草者一轉移間供過於求矣其已著之效則餘東桶價原係錢一千二百七　七文從前商垣購草發煎每擔百斤價需錢七八百文除照章扣煎丁錢五百餘皆商之虧折今蕩地培植而草產豐盛每擔百斤價已減至錢三百五十文餘西桶價原係一千二百六十文發煎草每擔九十斤（謂之兩鐅火）照章扣煎丁錢二百七十今除前商草折太重之弊桶價視　東槪給錢　千二百七十七草按每擔足百斤亦一槪定爲三百五十又於每伏火例產一桶六分外溢繳之鹽按多寡加奬昔之煎丁非漏私不活者今交垣鹽一桶約可得餘利錢五百矣請更　餘中鹽墾兼辦已著之成效列表明之如下 
餘中正併場大有晋未開辦前三年中產鹽數 
淸宣統二年二萬一千六百三十八桶一分三釐淸宣統三年三萬六百三十四桶八釐民國元年一萬八千一百四十五桶五分八釐以上三年共產鹽七萬四百十七桶七分九釐餘中正併　大有晋已辦後三年中產鹽數民國二年四萬三千五百四十四桶九分四釐民國三年三萬五千七百四十六桶九分民國四年二萬七千三百二桶九分九釐以上三年共產鹽十萬六千五百九十四桶八分三釐大有晋鹽墾公司已辦後比較未辦前三年合計增多產鹽三萬六千一百七十七桶四釐墾與鹽之相濟而有益於商有益於民有益於公如此其彰彰矣又爲之併包場之二垣爲一專收大東八甲御東御西四竈之鹽　餘西垣移設於墾地三餘鎭專收恒新竈鹽距竈近而河道通則交鹽捷工費省稽查易重運便有四利焉產增而　樂於整頓價增而丁不苦於窮蹙是則效之大者抑亦可明死守　說之謬戾矣而偏　墾者積極進行遂欲依據部令五年盡廢淮南之場以畢力於墾此與泥舊法以保守鹽場者較所　楚固失而齊亦　爲得者也墾之規畫繁　鹽欲　潮必有隄欲泄潦必有渠欲兼利御泄必有閘必　分佃之隴洫士人謂之　　謂之總一必有通行橋路煎丁誠可易耕農而草蕩　可以遽成田畝草蕩旣　可遽成田畝則煎丁即不可以遽爲耕農必也一方爲墾之完全籌備一方爲鹽之現狀維持庶濱海貧民目前渡生計於鹽而將來奠身家於墾 
同仁泰大晋固　是一致進行也而同仁泰較大有晋尤緩非好爲是迂曲而煩難也　必達時勢而後可行利必順人情而後可久部令者可以爲注矢之的而不可以爲斷水　刀曷言之吕四二十七總以東海岸日患坍削無可發展餘中則御　御東八甲大東四竈外俱有漲沙設上叚滷氣　淡可以易而蓄草而漲沙之上復可移𪣿貧民生齒日繁可墾之地亦有時而盡留此變　之　地則可墾者規畫隄渠閘而使墾不可墾可鹽者規盡𪣿場竈　使煎所植之稼所出之鹽皆可以供就地之民食而國家旣可免曠土不治之譏又可增鹽墾兼收之税焉昧昧者或以爲是利富商而不利貧民不知兩賤不能相役兩貧不　相資鹽墾兼　之計大計也小貲本且不能爲而况貧民使貧民而智足以自謀力足以自舉海壖之灘不勝計曷數十百年而荒廢如故也昔之業鹽者又曷不使煎丁輩爲之而必假權於商也是尤不値置辨者矣聆吾說者以爲有當焉否乎 
余之着手　墾在淸光緖二十七年時程儀洛爲兩淮運司即以墾必病鹽極力排阻及三十一三年鹽製改良而成本重求增價銷路於官　趙濱彥爲　司又大排阻會淮南鹽產不旺則詳部以鹽闕由墾墾始吕四歸獄於余冀破壞墾業以逞快余全據　理以爭筆舌搏戰者五六年其時則尚鹽自鹽墾自墾也自近年實行鹽墾兼辦而效益足以實余則說余與程趙先皆相稔徒以茲二事齟齬而相惡今亦未嘗不欲令程趙知之而覺寤也詎程前卒趙亦近逝各怙　見冥冥於地下惜哉不通民事者不可以官官一賢或能　己以求十百之一奈之何而以褊心戾氣乘之也附識於此以見政府不諒下難爲民耳 
來函 
[蘇常鎭守使署副官處來函]  
　　敬啓者頃閱　報館於本月五日吳門軍務紀要欄内所載第二項赴　軍官還蘇條内载有第二師下級軍官於前次接洽黨人時颇受嫌疑致工程營之某連長等五名經馮宣武傳詢各人情形述明當時與黨人接洽係上官飭　乃利用我等以探　息别無他嗣經上將軍而諭從此須束身自愛并飭令第二師師長嚴加察看等情又第一項安武軍將調防條内載有安武軍步兵兩營機關鎗兩連奉來蘇駐紥在虎邱李周兩公祠内因有兵士四名均軍服腰帶刺刀至閶門外馬路游玩後至同樂坊某妓院内强令妓女歌唱稍違意各出刺刀恫　并云朱師長電請上將軍　將駐守常熟之蘇軍調轉卽派安武軍前往接替等語查以上所載各節實屬毫無根據用特函懇貴大主筆即行更正以昭核實蘇常鎭守使署副官處 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬設三朝元老院宣言書附簡章] [  劍秋]  
　　昊天不弔西南兵起皇帝退位元勳失勢參政院之參政因此亦站脚不住騎欵　出都門而去見幾而作不俟終日此誠明哲保身者之所爲也然而國家將亡百端待理諸參政多勝淸遺老身負重望或敭歷中外或出入將相亡國經驗夙稱宏富當此風雨飄搖之日斷不忍高尚其志重上首陽致半壁江山無人斷送也又况兩年以内諸參政爲皇帝宣勞亦云　久三呼拜跪［之禮萬言推戴之書厚顏寡恥任人唾駡不有以報是豈新朝優禮老成之意爰設斯院以備諮詢諸參政外其有資格相符者亦許入院簡章列下 
三朝元老院簡章 
　　一定名本院專搜羅一般身歷三朝之亡國大夫故定名曰三朝元老院 
一資格欲入本院者須備有下列資格（甲）參政（乙）曾爲前淸三品以上之大員而又任民國要職者（丙）曾充全省國民代表上書勸進者 
一年齡愈老愈妙至少須在七十以上應死而不死者一舉行（甲）能做八股打詩鐘叉二萬元底之麻雀者（乙）識君臣之大義者（丙）爲鄕里所唾駡者 
一經驗（甲）曾經手借過大借欵善訂亡國條約者（乙）善碰頭稱奴才者（丙）能賣官鬻爵舞文弄法者（丁）善於鑽狗洞折馬屁者 
一酬報每月月薪一千大元死後另給棺材費三千元一地址北京參政院舊址 
塵餘觚剩 
[天涯客話] [  胡寄塵]  
　　碧桃 
碧桃者順德陳子泉家婢女也其父本小康以訟累蕩其家產旋亦死孤兒寡婦無所得食遂售女爲陳家婢時女年十四子泉見其淡粧雅服艶而不冶戲曰此碧桃花也遂名之曰碧桃初女家給時女工之外略習詩書碧桃性慧輒能上口成誦自入陳家滿目琳琅時時竊閱之子泉已徹有所覺一日春暮東風如虎　中桃花片片辭樹而下碧桃倚欄徘徊嘆曰此碧桃之收場也子泉適自外至聞此言不覺心有所觸遽前慰之然碧桃已翩然遁矣是時子泉之婦自對院窻中窺其詳婦梁氏美而妬是夕問子泉曰碧桃長矣當覔好人家嫁之吾觀此妮子情竇已開家中奴僕多母貽汝門户羞子泉曰妮子大可憐然卿母慮此必非與鷄鶩爲侣者也梁曰我知之矣至是遂笑而不語子泉亦不復敢有他言明日碧桃病延醫視之藥初進硝瘳再進病益重　欲一見公子死乃瞑目他婢畏主婦不敢以吿子泉久之始微示意子泉踉蹌往視已口喑不能言但涙流被頰而已頃之遂死子泉慟曰碧桃花之收場眞懺語耶初梁孕已五月及產得一雄而左臂上有痣五六點如零落桃花瓣其色微墨久之漸漸而碧子泉戲謂碧桃轉胎且憐且愛之梁獨鬱鬱不樂不三月以欬病死於是婢僕輩乃洩其秘於子泉蓋碧桃之死實梁氏賂醫者致之也子泉於是愈愛其子名之曰蟠壽蟠壽旣長娶鄰人鄺氏女爲室鄺女幼蟠桃三月其生之日正梁死之時鄺氏初擇婿循俗例命瞽目推命人家皆言女命凶不可娶鄺惡之及陳家問字乃杜撰時日以對故瞽　推之吉而陳亦不知旣歸乃稍稍知之聞者復傳以爲異事鄺家固富粧奩甚盛女亦姣好夫婦伉儷甚篤子泉死蟠壽不能謀食乃恃婦奩以爲生其里有知鄺者曰碧桃父當年之產乃半入鄺囊中耳然則得失取與亦前世事也嗟夫死生恩怨離奇如是佛家因果之說然耶否耶 
滄浪餘韻 
[小鹿樵室詩話] [  遇春]  
　　梁　庵詩深情逸韵有不可名言之妙袁兵備錄詩一卷入題襟集謂其皮膚剝落盡中有眞實在如秋懷云覊情了無泊抛去又相尋問雁知兵氣看花長道心百年紅燭短一水夕陽深獨有雙龍劍時時壁上昑龍王廟問朱君一新疾云陽窮斯悔吝身遠更冥沈山氣銛　骨　衣限樹陰芳蘭託空谷落日散疏林相悦寂寥境聞鐘何處音雲帆方丈出示宗室竹坡侍郎所遺帶時侍郎新逝感悼書此云　公留帶偶然耳後者文襄今竹坡事過百年人始貴我無一物意還多較量興趣難慳句想像神儀各有科心斷蘭　霜一霎閒堂獨在夜如何獨遊甘露寺云鐵塔燒　已不成寒鴉古徑少人　憑高望海天方大傷遠思鄕歲又更壁上久無靈運畫山前誰見贊皇名講花飄雨僧同盡坐聽風回浪打聲得伯嚴書云千年浩不屬君乃沈痛之神思可到處　綣痛其詞窮山何所樂予心忽然疑試君置我處魂夢當自知把書闔且開情語生　　出見東流水湯湯將待誰諸作沈鬱頓挫無限低徊 
詩選 
[雪一首] [  諸宗元]  
　　雪擁高樓失上層尚於疏處見明燈朅來海曲原多霧未信東風已解冰馬足車聲驅浩蕩叢篁壞柳列　　雙瞳剩可收寒碧坐歎無山近可登 
[雨夜柬仰魯]  
　　平生憂患經非一聽雨時時爲失眠不信今能作酣睡伹嗟人已近中年風雷變盡淸　　琴筑　疑過　泉便欲衝泥還就客莫愁飛瀑尚橫天 
自由談屑[  鶴雛]  
　　出一言建一事爲人人意中所共見庸也若人人意中所其能見而彼且以爲至奇不惜盛自鋪張以爲不朽之業嗚呼無以名之名之曰思想自由 
持必不可致之理發人人耳熟之语以沽乎不可必得之名嗟乎　源大方不圖今日復　之矣 
小說[俠情小說紅蘩蕗别傳] [  天虚我生]  
　　第三十六章（續） 
　　汝且可吿犯人謂其愛妻及友均在後車彼若敢蠢動則必當其前手及其妻然後槍斃其友海龍大喜嘔唇作聲然後方曰此計妙甚紅蘩蕗縱狠毒豈能目覩其妻友死於非命舒勿林吾今服子矣明日吾尤當吿之得嘉蓓則已设空勞跋涉者亦必先㱲其妻然後再㱲彼也舒勿林曰海龍此言當也明日之日汝當如吾計行矣海龍點首於是此现血睡去之白拉根内久久弗瞬 
　　第三十七章法蘭西共和國驚蟄月之十九日亦卽舊曆之二月保安會中特發白麵包與水以飼諸囚是日爲共和佳節海龍監臨諸事狀甚忙碌直至午夜事始稍稍集乃退入私室少息則舒勿林已先在海龍乃問曰柏爾西如何矣舒勿林曰已不如前疲憊海龍曰得毌過健乎舒勿林曰此可無慮且彼不甚進食但昏昏睡耳彼不食體豈能健海龍曰然則今尚睡耶以我思之當趣之醒令作書與其同黨事已急不容再緩矣舒勿林曰此豈特汝言紙筆之類早已安置罪人之前矣海龍曰然則吾儕可往促之言次起立則有衛兵二人導此兩人直入白拉根内拘囚處其時室中燈光甚明而白拉＝根内轉坐於暗陬一手方弄墨壼海龍曰朋友汝今當睡醒矣白拉根内曰然唯尚覺倦耳言時音浪穩定不復顫抖舒勿林見其復露堅忍之態則急曰白拉根内男爵汝不允我同往覔小嘉蓓乎白拉根内微笑曰然但憑二公之命吾决不違抗舒勿林見白拉根内初不翻悔氣乃一舒 
[胡寄塵來函]  
　　鶴雛我兄先生大鑑前日自由談内章鐵拳一文爲走親筆原稿塗改添註之痕迹猶可尋也乃今日（五月七號）亞細亞日報筆記内亦有張鎭拳一則與鄙文絲毫無異分明從自由談中抄去足見鄙人文字有人歡迎不禁粲然但外人不知究難辨是誰抄誰在我雖負抄襲家之名何妨付之一笑但恐與自由談名譽有碍不得不辨且萬一有人疑我一稿兩投亦意中事然此種鬼鬼祟祟这技倆我决不爲而亦不願受此誣枉也此函務望刋之報端爲　胡寄塵啓 
 
 
 

Page 15

 
 
   
 
 

Page 16

 
 
   
 
