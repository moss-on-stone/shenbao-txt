# 1915 - 358 - 4915407

 

Page 1

 
 
   
 
 

Page 2

 
 
時評 
[謠言蜂起冷]  
　　中國每遇一事之發生必有無數之謠言隨之而所謂謠言者至後或驗而或不驗蓋謠言者一方爲神經過敏者之預測一方又爲當事者之推波而助瀾謠言之起源大抵如斯而已 
　　夫謠言者震動人心者也其防止之之法有二一則明禁之而一則解釋之故每當謠言之起而官吏必用此二法然明禁之解釋之而謠言所由來之根源不絶則一謠言止而一謠言又起人心之不靖終必無時而可已此防止謠言者所不可不知者也 
　　嗚呼能使謠言而無一驗則自後之謠言人無信之者矣 
[命令]  
　　十二月二十八日政事堂奉策令王達給予二等嘉禾章此令又令達資給予二等嘉禾章此令 
　　又令吳鴻昌給予二等文虎章劉玉崑給予四等文虎章此令又令梁建章晋給三等嘉禾章王萼給予三等嘉禾章周琳張口均給予四等嘉禾章此令 
　　又令林炳章給予三等嘉禾章此令 
　　又令彭文治給予三等文虎章龍德芳給予四等文虎章此令　　又令邵啓賢給予四等嘉禾章此令 
　　又令張鳴遠給予四等文虎章此令 
　　又令陳璧授爲中卿此令 
　　又令袁希濤授爲上大夫此令 
　　又令夏鼎授爲陸軍步兵上校此令 
　　又令任命邵啓賢爲江西贛南道道尹此令 
　　又令國務卿奏據銓叙局聲稱遵核財政部曾任薦任與薦任相等各員資格請予叙官等語陸定薛登道姚東彥朱曜鍾麟祥高營吕福倓胡賢燿張友　李恩藻陳應濤玉貴均授爲中大夫陳震福楊賡元管葆元均授爲少大夫此令 
　　又令國務卿奏據銓叙局詳稱遵核駐庫公署曁庫布多佐理員公署各員資格請予叙官等語材萱籌張樹梁張陳錡徐鄂蘇元瑞均授爲中大夫嚴式超傳柏山均授爲少大夫此令 
　　又令國務卿奏據銓叙局詳稱遵核敎育部停職薦任各員資格請予叙官等語陳文哲授爲少大夫毛邦偉授爲上士此令 
　　又令陸軍部奏請將譚忠麟劉崑玉張治賢授爲陸軍步兵中校托莫和郭永固授爲陸軍步兵少校張淸授爲陸軍二等軍需正王學闌授爲陸軍三等軍需正應照准此令 
　　又令陸軍部奏准察哈爾都統張懷芝咨請以達米林扎普升補公中佐領應照准此令 
[專電]  
　　北京電雲南電信已斷 
　　北京電張作霖自請討滇未允 
第七師長張敬堯全師暫駐岳州爲曹琨後隊 
　　北京電參政院因雲南事件提出外交質問曹汝霖昨到會答覆大旨謂列强並無干涉我内政之意政府亦未曾密許何種利益爲交換條件該院認此答覆明確即摘要通電各省以釋羣疑 
　　北京電駐京日使昨訪問外部聞係交涉某項要事 
　　北京電陸軍第八師長李長盛昨奉電來京 
　　北京電禮官處通告元旦停止觀賀 
　　北京電財政部擬將崇文門商稅儲爲新皇室經費 
　　北京電農商部飭農師試驗塲闢寛廣地點造爲藝林備登極時親臨躬耕 
　　北京電孫寶琦辭志甚堅徐恩元昨赴津勸駕無效 
[譯電]  
　　北京電第七師師長張敬堯今日出京赴湘（三十日） 
　　北京電雲南傳來消息謂黨人曾得法人之軍火（三十日） 
　　北京電西南省消息仍佳（二十九日） 
[特約路透電]  
　　香港電某華人自小吕宋携炸彈七箱來港志在赴廣東參與革命及暗殺龍濟光爲偵探查獲今日提審判監禁十二個月尙有華人名藏有炸彈十五箱被獲自稱無罪押候再審（三十日） 
戰電 
[英人路透電]  
　　倫敦電徵兵局前因節假暫停數日今復照常辦公投効者人數頗多（二十八日） 
　　倫敦電韋斯明斯特報謂未婚壯丁之未報名者爲數甚多出於預料之外共計約有六十五萬人其中供職政界或從事必要實業者寥寥無幾政府若立即實行强迫制則内閣不致解散亦不致重行選舉閣員即有辭職者亦不過一二人而已想首相定能以此舉之必要喩其同僚也下議院中固有多數議員竭力反對然亦無能爲力云（二十九日） 
　　倫敦電晨郵報與日日紀聞稱首相愛士葵於昨日會議時告其同僚謂已决計必須施行强迫計畫務使未報名之未婚壯丁從軍云（二十九日） 
　　薩洛尼加電希人雖抱中央諸國不在馬其頓活動之希望然各方面消息皆謂敵軍在杜伊蘭與奇夫桀里屯駐大軍儲積軍需顯有進攻之勢 
（二十八日） 
　　巴黎電今晚公報云法軍砲隊在斯丹斯特拉特附近炸毁敵軍子彈庫　所法軍猛轟蘭斯車站及安格萊陣地法軍轟擊萊姆之叢林引起大火勞蘭法砲隊轟擊敵軍防禦工程頗獲效果伏斯巨有劇烈之砲戰法軍獲哈滿韋萊爾柯夫戰壕數道俘敵百人 
（二十八日） 
　　倫敦電英軍公報謂昨夜英軍在佛里柯爾附近炸地雷一枚重創敵軍今日敵軍砲隊更爲活動拉巴塞運河南亞美蒂愛爾附近伊泊爾三處尤甚英軍回擊甚力效果甚佳（二十八日） 
　　巴黎電今日下午公報謂夜間除旭爾萊有炸彈戰事及香巴業法軍曾砲擊拉伐蘭田莊西面之敵軍防禦工程外餘均安靜（二十九日） 
　　德黑蘭電俄軍已據加商刻向伊斯巴漢而進（二十七日） 
　　彼得格勒電巴比湖南面之德軍頗爲活動德軍希圖擊破俄軍之障礙物俄軍躍出戰壕迫令退回加里西亞惡戰仍在進行（二十八日） 
　　彼得格勒電北境前敵各地點有哨隊戰事俄德穿雪靴之哨隊曾戰於特維拉河維特齊南面俄兵沿結凍之河面緊追敵兵直至將近敵兵陣地始止俘敵兵數人德事在特文斯克陣線建造防禦工程甚爲忙碌聞興登堡元帥本欲取總攻勢但因援軍未足不能操必勝之權故改取守勢天氣仍冷俘虜解至明斯克者四肢皆凍傷俄艦戰於黑海布國海濱外擊沉敵軍帆船兩艘現信當時俄國驅逐艦格洛姆斯基號曾出奇計逃過敵潛艇且反擊沉其一俄國千兆盧布兵債至十二月二十三日已募得九百四十五兆（二十八日） 
　　倫敦電官場宣布湯興特將軍稱十二月二十五日 
 
 
 

Page 3

 
 
後砲戰全止（二十九日） 
　　倫倫敦海軍大臣貝爾福於倫敦開演陸海軍影片時演說謂影片所演出之大艦隊内有一部份曾從事戰爭苟無此海軍則今日力敵德奥覇權之協約國不能彼此交通且恐與外界斷絶故海軍所擔任之事業今已成就海軍爲各事所寄托之根據國家經濟之穩固與夫軍事之行動莫不惟此是賴海軍雖沉寂無聲然在此爭世界自由之大戰中海軍今正行其重大之責任全世界皆獲其益不僅協約國已也（二十九日） 
　　倫敦電英船凡斯特姆號被沉艦中之人均遇救（二十八日） 
　　倫敦電維勒特拉西哇太號郵船共載三百十六人搭客共一百三十五人内有英籍者三人據遇救者聲稱該郵船於星期五日上午十時駛至克里特島外望見荷船一艘一分鐘後又望見希船一艘是時船中忽發巨大之炸聲自船首至船尾皆爲震動於是海水由裂洞擁入即見一懸奥旗之潛艇出現於數碼外船中之人以爲所見之中立國船兩艘必有一艘乃掩護潛艇者兩船頓失所在船中之人並未驚擾登時解下救生艇五隻一艇人滿而覆死者皆婦孺一艇觸於船側而碎既而郵船沒入海中不及下艇者多溺斃敵潛艇直泊至郵船沉沒乃繞救生艇而取笑諸人且謂有英船一艘將來救之兩小時後英船米羅號駛抵維勒持拉西哇號沉處費八十分鐘之久救起諸人是時猶見敵潛艇游弋左近（二十八日） 
　　倫敦電（由北京轉）印度事務大臣宣稱二十四日湯興特將軍報告敵軍於二十三日發砲轟擊終夜不已但未進攻二十四晨十時至午後敵砲猛擊英陣衝入陣線卒被擊退砲壘内遺有敵兵死屍二百具此砲壘乃克特半島北部防衛工程之一也二十五日湯將軍報告二十四夜間兩軍惡戰互爭砲壘敵軍佔據北壘但被逐退少頃敵衆復回戍兵據壕力拒旋得　兵二十五日淸晨敵兵棄地而去退至相距四百碼之戰壕此後戰事沉寂戍兵士氣甚佳已恢復北壘敵兵死傷約七百人英兵死傷一百九十人此役英兵全師皆與戰（二十八日） 
　　紐約電美總統威爾遜之特使賀胡斯大佐今日啓程赴歐以總統對於某種事件之意見傳告駐歐各使德使署隨員波愛德大尉由德政府召回亦於今日乘船回國隨身帶有英政府所發沿途無阻之護照動身之前波愛德對客痛詆無責任報章之讕言（二十八日） 
[東方通信社電（日本人組織）]  
　　東京電日本政府鑒於中國南部亂事有漸次擴大之勢因於二十八日飭令日置公使以非公式探詢動亂之眞相及北京政府之意嚮據中國當局答稱雲南人口稀少軍力薄弱殊不足恐以湖南貴州廣西之聯合軍而當討伐之任可期速平云云日本政府擬觀察北京政府之處置及動亂之經過然恐究難迅速鎭定五國進行適當之外交旦晚恐亦不免輿論以按袁總統之宣佈與監視時局推移之宣言須加詰問請其說明云（二十九日） 
　　北京電雲南將軍唐繼堯布告内外組織共和政府將舉岑春煊爲總統（三十日） 
　　北京電第七師第十師步兵約三千五百名携砲二十四尊於二十七八兩日分乘京漢鐵道火車南下（三十日） 
　　北京電北京政府派遣特使赴日問題將成事實（三十日） 
　　東京電南遣艦隊當磐千歲兩艦由井出少將指揮之下於今日（二十九日）由横須賀出發（二十九日） 
　　東京電日本外務省日來極忙東京外交界漸漸活動衆咸注意以爲係對中國動亂之活動云（二十九日） 
　　東京電日本政府派芳澤謙吉氏爲駐北京公使館書記官以繼小幡氏後任（三十日） 
　　東京電齋藤良衛氏奉命爲駐福州領事 
（三十日） 
　　東京電因中日改正郵便規則凡輸入日本復輸出之小包須於包面書明再輸出字樣定於元月一日始施行（三十日） 
要聞一日本政局之旁觀飄萍 
[十二月十六日稿]  
　　記者居東京因數月以來外交問題非常錯雜對於日本政局無暇爲之一言近見我國京滬報紙或有譯該國政府黨機關報之一節其言不免偏於政府又或直譯該國在野黨機關報之一節其言又不免偏於野黨均有難明眞相之感更有因日本之對我内政爲無理之干涉於是持報復態度如對於大隈氏之惡聲致招他人過問我之言論如是者竊均以爲未當爰以見聞所及謬下公平之觀察題曰日本政局之旁觀大隈内閣成立以後其第一辣腕即爲解散反對黨政友會佔多數之議會議會解散而後復以全力競爭選舉以政友會之不理於衆口政府又從而檢朿之（難免稍近於干涉）於是政友會選舉失敗政府與黨之同志會中正會大隈伯後援會等遂合計而佔議席之絶對多數大隈内閣之勢力漸以穩固增師等案亦遂通過於前議會而最足爲大隈内閣張聲勢者則五月九日之對我外交是也故前次議會反對黨政友會與國民黨一時同其步調亦曾爲激烈之質問猛勢之彈劾然政府究以與黨多數而平安過去至今夏有大浦氏受賄嫌疑案與賄買議員案發生（兩案性質絶不相同我國報載混而爲一實誤）一時輿論頗爲搖動然因大浦内相與加藤外相皆此時出閣大隈亦提出辭表一方放任反對言論之攻擊人心稍以緩和（能利用反對言論）大隈内閣遂僅更動一二閣員補充者仍爲同黨内閣之變動爲物理變化而非化學變化反對黨所言爲藉口聖旨蟠據内閣者竟直至於今日 
　　此次又届國會開之期議會中質問論戰之好題目不外大浦問題乃本家繼承問題減債基金問題以及重大之外問題等（外交問題分對歐戰與）對我兩大綱）數月以前吾人已曾述一二矣觀於近日之情形上述諸問題皆質問得如火如茶足令出席大臣望之生畏且皆根據學理侃侃而談政府與黨縱佔多數而正義之前亦不免爲之動容此日本議會中反對黨之特色吾人對之有愧宜爲表而出之以期公允惟是内政之事究竟比較爲輕反對黨欲以外交攻擊内閣又苦於無論對於歐戰對於我國皆在交涉繼續進行之中未達宣布期間則欲攻擊其失敗亦僅能爲不澈底之攻擊首相與外相之答語往往以未能明告務乞原諒爲言故今日反對黨所議將於本月十八九左右政友會與國民黨合同提出彈劾内閣之議案於議會而彈劾案之内容據聞大約如左 
　　（今之内閣以瀆職之罪嫁於閣臣之一人（指大浦氏）卸其責任藉口聖旨敢復戀棧旣反乎立憲之大義矣更如大浦前内相之漏網乃木將軍家之再興皆誤大臣輔弼之道願内閣其速引責）下署政友會國民黨諸首領 
　　右之彈劾案純屬於内政以記者所見未足以致該内閣之命且即提出於議會苟無他種特别原因臨時發生吾人寗認爲將不成立至於外交之彈劾案則言俟明年一月提出云云今固於時機上欲提而無可提者故從議會方面觀察大隈内閣尙未達倒潰之機運而外交問題之繼續發生亦有以扶持之也故我國帝政派實不失爲大隈内閣之好反也 
　　更觀於大隈氏近來之態度其足疾依然未愈也然前數日因首相不出席於議會致惹起代理首相問題大隈而果有去志今其時矣然彼於第三日即策杖而至議會其狀態頗帶滑稽而吾人正可於此窺其留任之志甚爲堅决前月病臥於西京旅館對親近者言曰國民對我信用未失我之主義尙未遂行安可以去由今觀之其言非虚也故直以大隈内閣爲不日將倒者吾人殊嫌其未免過於武斷記者於是更有一言正告我國人日本内閣之倒與不倒與我國前途毫無關係蓋干涉我國者非大隈也亦非其内閣也日本國家生存之要求使之然也二十世紀世界之潮流使之然也我國苟自重國家生存之要求順二十世紀之潮流以圖發展無論何國其如予何雖然我國斷送利權之痛史（三） 
[續十一月十六日本報剽萍日人論列强之對我權利競爭]  
　　日人刊行之（支那）雜志十一月下旬號又已出版其續論列强之對我權利競爭一文再爲譯述如左（以下皆日人之言） 
[第三英國與中國鐵道]  
　　英國對於中國之鐵道政策以香港缅甸爲起點敷設路線經西南各省而達上海以遂其以長江流域爲勢力範圍之目的甲午之戰旣畢英獲天津鎭江（即今之津浦線）浦口信陽滬杭甬滬寗諸線之敷設權並得延長缅甸線爾後與法國協同得京漢鐵道借欵權又與德美協同承築粤漢線最近又獲得沙市興義南京長沙二線借欵權及南昌廣東鐵道優先權由是略遂初志試舉其所獲列表如左數如左 
　　八莫雲南（四九一英里）雲南興義（三○五）興義常德（五六五）常德長沙（一○五）長沙南京（七七四）南京上海（旣設）（一九四） 
[合計二千四百三十三英里]  
　　本鐵道更可自八莫（BHAMO在缅甸北境）經缅甸印度俾露芝斯坦（BALUCHISLGN）亞細亞土耳其亞剌伯而達亞力山堀立英人計畫如得實現則上海至亞力山堀立約陸程七千五百英里更舟行至倫敦共需二十二三日即達與西比利亞鐵道相較約遲五百然沿線多中國名都大邑且與縱貫長江流域之津浦浦信滬杭甬京漢川漢粤漢諸鐵道相連絡視之西比利亞鐵道沿線之漠漠原野景物荒涼則其怡心悅目不可同日而語矣英國欲以長江流域爲其勢力範圍顧觀之事實有不能盡若理想者津浦浦信二線有德法參加協同經營敷設川漢鐵道須雇美德法技師長江北岸之漢口浦口海門亦有俄法比勢力之侵入且浸假而有及江南之勢是故英人所自謂勢力範圍不無瑕玷也雖然滬寗滬杭甬寗湘南昌廣東粤漢沙市興義諸線以香港爲歸蔓延兩湖兩江四川諸省已足綱羅長江流域故我日本（原著者自稱）在江南可享之權利多被侵蝕如蘇省與寗湘鐵道借欵權之被奪於中英公司萍薌南潯連絡線之不肯讓與日本今次與中國交涉票求南支鐵道之遭其阻撓致一無所得而觀英國之所自取者豐莫與倫若京奉一線英國投資額僅二百三十萬鎊然已足妨我（日本）之滿蒙連絡 
　　名稱線長（英里）旣築未築小計資額（鎊）備考缅甸延長四九一四九一 
廣九二二二二五○○○○○此在租界内者是租辦鐵道廣九八九八九一五○○○○○在租界外者浦信三五○三五○三○○○○○○英法協同沙市興義七七○七七○一○○○○○○○京奉五九二五九二二三○○○○○道淸九四九四七○○○○○英法協同滬寗一九三一九三二九○○○○○滬杭甬一二二八六二○八一五○○○○○京漢七五四七五四六○○○○○○英法協同津浦二三六二三六二九六○○○○全線爲英德協同長六二七英里英得二六七英里川漢粤漢一二○二一二○二六○○○○○○英法美德協同寗湘一○○○一○○○八○○○○○○　　據表觀之英在我國單獨獲得鐵道二千八百七十四英里與他國協同獲得二千六百四十六英里合計達五千五百二十英里單獨投資二千六百七十萬鎊協同出資一千六百七十萬鎊合計達四千四百三十六萬鎊可知英人自謂在長江流域有特殊關係者非過言也自缅甸敷設鐵道出長江上流以至上海是英人宿望然與法國權利抵觸在四川雲南二省及川漢鐵道二國劇烈競爭終乃協同興築而英則單獨另選别線以彌其憾即長沙南京沙市興義二線是也試述其路線里線　有餘噫英國之禍我日本者亦甚矣云云（未完） 
[政府與時局之西人觀察]  
　　字林報二十七日蘇州通訊云蘇垣謠言繁興充滿空際多數人士以爲不待帝制實行亂事必已大作（十人中有十一人反對帝制）一晤今已成常觸吾人耳鼓之普通熟語矣耶蘇誕日記者接北京敎會華文電信請蘇州基督敎堂於一月五日爲中國祈福憶一九一二年敎堂曾應袁氏之請舉行祈禱會今又有此請吾人不知其暗中含有許多政治氣味也 
大陸報二十四日北京通訊云模範軍已有兩聯隊成立政府尙欲擴充編爲完全一師其中有一事可視爲重要者即政府委任各省將軍及師長等之子姪爲模範軍軍官及下級士官是也浙省朱瑞桂省陸榮廷已各遣其子供職北京據極峯之意凡陸軍人員職銜在少將以上者悉須令其子姪一二人入模範軍練習俾日後暢曉戎務得以整頓全國軍政朱瑞近奏稱浙軍第一師師長恪遵廷旨遣子北上中央政府之所以重視此舉而必欲見諸實行者蓋以全國陸軍各大員旣封爵位以榮之又留子姪以爲質於是定可効忠新帝供其覊縻矣 
　　又一訪函云前駐法公使劉戒訓奉政府命赴滬與法員磋商欲將法租界内政治犯等一槪引渡交華官辦理並會同地方官吏籌辦海上亂後事宜政府以周道尹素不擅長外交擬令其專任道尹一職另行派員爲駐滬交涉使茲事正在籌議之中此中央注意於南方外交之情形也政府一面任盧永祥爲松滬護軍副使率領北兵第十師南下保護長江下游以杜黨人覬觎此政府注意南方軍事之計畫也馮將軍暫留江蘇一時未能就參謀總長新職云 
[滇中消息]  
　　北京特别通信云據外人所得消息雲南此次宣告獨立蔡鍔充總指揮聞滇中定於元旦日起慶賀共和七日並通知各國繼續共和行政將舉蔡爲臨時總統目前該省與外省電報仍能通行惟須明碼中央已派南苑七師及湖南三師星夜開往鎭壓現雲南正式之陸軍約有二師第一師長張子貞第二師長劉祖武 
[南京快信]  
　　昨軍署召集各軍官會議防務辦法曹元鼎調署淮安縣周昌壽調署金壇縣張允高委署寶山縣彭世祺委署睢寗縣淮安縣知事曹元鼎未到任前已委馬佳績代理財政部核定浦口商埠換給新契單行章程已飭各商民遵照 
編輯餘談 
[處世感言（三）（無名）]  
　　世界固一弱肉强食之世界也故處世難而今日之世尤難處法律有效國之世祇能不自犯法足矣法律雖嚴無傷也處法律無效國之世則誠不知所以置其身 
　　處人心明白而細密國之世祇求置身於當然可矣人心雖苛刻無傷也處人心糊塗國之世則更不知其所以着手是故中國之人所以有命運之說也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京塵中之滇事紀聞]  
　　補録唐氏之號號電雲南漾電到京之前三日唐繼堯尙有一電到京與漾電詞旨可端相反政事堂通電所謂事隔三日背馳千里者是也惟政事堂通電中述唐繼堯二十一日之電僅及其下半節茲録載其全電如左參謀本部唐次長鑒堂密皓兩電均奉悉昨據探報蔡鍔戴戡到港似有赴滇之意當以兩君行蹤倐忽莫測其情經即飛電勸阻昨復加派委員馳往探阻未據報告倘兩君徑行到滇當確探其意旨如果有密謀情事當正言開譬竭力消阻否亦令其速即離滇赴京勿稍逗留至蔡君雖在滇任事各軍官長多其部屬但自繼堯蒞滇兩年有餘其舊屬均已移置現在中下級各官長服從命令浹洽有素絶不致被人煽惑其各級官長尤深明大義與繼堯同心合力鞏衛國家均堪深信刻復審度情形除將駐省軍隊酌派兩營赴邊協捕匪徒助剗烟苗外其得力可靠軍隊均令集中省城以資嚴防繼堯宗旨夙定布置周密但得生命不受危險絶不至有變故發生乞賜鑒并懇轉呈鑒察繼堯叩號印 
　　政府籌議之所聞政府對於此事已連次特開密議籌擬消敉政策據政界方面消息謂已籌有相當手續分别密電飭四川貴州廣西等省長官等查照唐將軍任巡按使倘不附和或尙可望即時設法敉平不至蔓延他處又言日前統率處政事堂所發出質問眞仍之電係已接到唐任否認覆電乃始發表政府昨派高級軍官六人出京分赴滇川黔桂等省均爲此項問題云云惟據另一方面消息則云駐京各國公使頃已接到各該國駐滇領事電言唐氏已向駐滇各國領事通告以滇省反對帝制及拍電致中央阻止寶行等情形聲明設有擾亂應擔任保護外僑性命財產保其無虞等語然則唐氏否認一層是僅爲政界中人之一種希望而非可謂爲事實矣 
　　朱蔣勸慰之分行直隸巡按使朱家寶日前奉召入都已於二十六日上午詣新華宫在居仁堂晋見首向極峰懇辭封爵未蒙兪允並蒙垂詢要政歷三十分鐘之久聞有面諭擬特任朱氏入閣先任副大臣之語朱氏一再懇辭未允就任所垂詢之問題即係關於對待滇省之事槪略已誌昨報詳情則密無所聞嗣又連日入覲所陳皆關乎此事聞將聯絡旅居京津之滇之滇人公電該省唐任諸人爲危切之勸告免致桑梓之邦生靈　炭蓋政府對於此事之主旨無論如何總以設法消解使亂事不致蔓延雲南以外爲第一要着除朱氏外聞又有派前浙江都督蔣尊簋充宣慰使前往宣慰之消息 
　　財政方面之關係中國銀行正滇省籌設分行籌備人員早已挈欵前往今番忽傳獨立消息政府深慮以此鉅欵或資敵用故兩日前已由財政部飭李總裁電告該處籌備人員將目前未發出之兌換劵一律即日焚燬免爲中央後日之累至該處分行開辦事宜不免因此擱起又雲南財政廳長籍忠寅氏數有前即曾辭職一次奉政府慰留繼續任事今聞籍氏目前已决計不願留滇業已起程北來（籍氏係直隸 
人）昨已有電報告財政部矣 
[國體問題之各面觀]  
　　英美對我之外交二十六日有現在來京之某要人呈進報告書一件該書内容非常隱密據聞大略係報告美國總統威爾遜現爲維持東亞現狀起見將向日英俄法四國政府發表其對我國體問題之一種友誼的宣言詢問各該政府對華政策可否表示其最公平之意志等情總統閱後即拍致駐美顧公使密電一道與此書極有關係之處是日上午駐京英公使朱爾典君亦以非正式名義赴公府謁見經總統在純一齋接見以大禮官黄開文副禮官蔡廷幹充任繙譯會談時間並不甚久亦甚爲嚴秘聞所談之槪略多爲國際上關係及將來國體問題旋即告退並未及於他事有謂係仍關於要求中國加入歐戰聯盟者實爲不確 
　　軍政計畫之密電統率辦事處於二十六日特奉一大元帥密交武昌江寗奉天廣州長江各將軍密電各一道聞係關於諮詢軍政上秘密計畫五件飭各將軍於兩星期内詳細覆報因關係特别重要未得其詳次日午刻政事堂又接會辦廣西軍務王祖同巡按使極長密電一道聞爲覆陳遵令嚴備疆防預籌分防辦法之電文旋即代呈並聞是日已將原電抄交統率辦事處核議據聞其内有條陳各省協防並江防協巡等件特交會議採擇施行 
　　爵賞問題之討議公府某顧問現擬就對於爵賞意見書一件略謂建設伊始論功行賞分别授爵誠開國時酬勳之要舉惟封爵過多易啓人民輕視之心且若皆得世襲則中國將成爲貴族制之國家蓋舊封者固繼續承襲而新封者復未有已時不特人民對於此項年俸之負擔日益加重而階級旣分特殊勢力之漸趨龐大亦所難免請加以鄭重云云又聞政府以外國顧問如古德諾有賀長雄等亦等將來論功行賞所必及惟應如何封賞之處非愼重議定不可昨特提出議案飭大典籌備處討論决定陳請施行聞爵位旣不可施諸外人有將另訂定一種勳章頒給之說 
　　宣統封王之商榷淸室宣統帝號是否廢除現仍在猶豫之中惟一經册封爲王爵後其淸室關於服制一項自應廢止改用新國法定制服以示統一昨聞二十六日極峯在抱膝軒會提出要件一封交陸國務卿詳細斟酌内容係告以淸室改用新朝法定服制關係至要尙須與淸室接洽商榷一次俟得同意再爲規定至册封淸宣統帝王爵之日期似須展緩因大典籌備處會議修正優待淸室條件應行待商之點尙未解决日内先邀參政院溥院長同淸室太傅世續赴該處會商妥定後再行請封二十七日已經陸相國面陳照准矣 
　　蠲免田賦之爵難登極時豁免全國錢糧一節以前曾有兩種主張一主蠲免田賦一年而分作五年或九年攤滅（已記前報）一主蠲免明年上忙錢糧其下忙則仍須照常徵收會議數次迄未决定當局以此事關係歲計甚鉅應由主管官署從長計議特交財政部核覆茲聞該部議决僅主豁免民國三年以前舊欠之額不允一槪寛免已將分年攤減及上忙免徵之說取消聞已照此定議矣 
　　身殉共和之烈士昨晨（二十六）北京南下 
窪陶然亭柱上發現男屍一具年約三十歲身著羊裘項下繞以白繩經該處王姓車夫看見幸知崗警由該屍身邊搜出絶命書一件書云余係保定人幼隨父讀壯即留學東瀛爲創造共和犧牲勞苦奔走四方今竟得如是之結果不若還我完軀早歸地下黑暗昏沈之世界何足居焉其餘激烈之語甚多未能詳記惜未知其姓氏也 
[新曆年終之敎育部]  
　　日昨通俗教育研究會開年終大會到會四十餘人由會長袁觀瀾次長主席演說略謂本會自成立以來成立議案甚多成效頗著茲届年終應將各股議决之案報告諸君作爲本年届之一結束即請各股主任分别報告於是小說股主任周君戲曲股主任黄君講演股主任祝君相繼登台報告畢時已四鐘遂宣告散會 
　　敎育部爲淸苦衙門人所共知而各項用欵財政部又常遲延故從前多由總長以總長名義向各銀行挪借零星小欵暫時接濟待財政部撥欵交到再行償還近聞前此尙有數種零星小欵已届償還之時敎育部乃用總長名義向華俄道勝銀行商借四十萬元分别攤還 
　　北京優級師範學校校長以各校年終放假在前淸時均係在舊曆年終近年以來改用陽曆於習慣上殊爲不便據此理由呈請敎育部改由陰曆年終放假敎育部以年假係隨年節而定改由陰曆碍難照准近聞已經批駁矣 
[江西敎育近况（俠平通信）]  
　　自敎育部規定以預備學校爲人才敎育之始基應從速籌辦戚巡按使已向各校長徵集意見先從省城入手即以中學校長主任之於五年春季始業將實行舉辦伹贛省敎育經費支絀中學校中驟增此項預備學級則預算必致溢出故將來實行之時必擬不另加班級而變通現在國民學校之編制以國民學校升學者併入預備學校雖不免滅少國民學校之學額可免預算之溢出也 
　　小學敎育關係重要人所盡知贛省小學近雖覺有進步但非有實切之研究何能達到完善之目的省敎育會若於經費不足辦事遂多未能如願之處如今年刊行敎育雜誌定章月出一册於四月間出版一册由各縣知事派銷收取全年價値而第二册至今尙無影蹤於此可見一斑故各小學敎員以國民敎育責任重大遂倡議添設小學敎育研究機關由小學敎職員各師範校加入研究業已成立從此各以平日之經驗爲實地之研究苟不致蹈有名無實之覆轍則江西小學前途之希望將無窮也 
　　年假休業部章須依照陽曆而地方習慣則僅遵陰曆若泥守部章即陰曆年關縱不放假而學生狃於習慣亦必自由缺課是不啻於陽曆放假之外多添一陰曆年假之休業贛省敎育界有鑒於此日前特公同研究决議縮短陽曆年假延長寒假年假止於一月一日放假一天寒假則休業二十天於陰曆十二月二十五日起至正月十五日止似此辦法旣不抵觸部章亦不妨碍習慣已經巡按使核准通飭各屬矣 
庫倫歸客譚（續）（靑） 
[十二月二十五日]  
　　財政財政者國之命脉也起視起蒙所有財權盡握俄人之手蒙政府所恃爲收入者僅僅牲稅一項以之抵出不敷甚巨非年年以重息舉債幾致無以自全據最近調查全部債額已達一千五百萬金除爲俄國貸與者數爲七百萬盧布外餘皆我國官商所借其由大淸銀行放出者亦及二百萬元至今尙無術可向收回也尤可慮者從前大淸銀行運往之現金（即中國銀幣）積至五六百萬元年來盡爲華僑以貨物易歸大都交由俄國郵局裝箱寄出從此市面一無硬幣流通所行用者純是羗帖旣無現金凖備又無輔幣爲佐故羗帖價格日漸低落本月起按照紙面不滿七折此中虧耗直接者固在商民間接者即爲蒙政府財政棼亂至此言之實覺寒心爲蒙人計若不及早整理非但外債日累日重永無淸償之希望即此紙幣流毒已足亡蒙而有餘矣 
　　敎育考察外蒙全境祇有小學堂一所且爲俄人經辦其學額原定六十名至今尙未招足故校内僅四十餘生年齡均在十五歲上下表面上雖中俄蒙英文並授實則主要科目專注重於俄文除中文延一中國敎員外餘三人皆爲俄國籍近聞在該校挑選蒙生二十名派往俄國留學將來學成而回能否効用尙不可知要之談敎育於外蒙直可謂之無敎育已 
　　商業蒙人素乏營業上之知識平時專以打獵爲生故一般經商者大多數爲我國人次即俄國人其地出口土產以牛羊駝馬皮毛鹿茸黄茋蔴菇爲大宗歲額可及七百萬元進行貨物首推磚紅各茶粗洋布斜文布生烟曲綢緞油酒糖味米麵等類而洋廣雜貨口銷亦頗暢旺總計歲額已達九百萬元以入抵出約浮二百萬以上箇中經濟狀况宜其日處艱窘所最不平等者中國貨物不論巨細蒙政府必苛徵厚歛無一可期邀免故物品售價勢不能不隨之增進獨俄貨全數免捐出入自由從未查驗故取値較廉脫銷自易此則在華僑負擔相形固屬不均而於蒙人生計影響亦非淺鮮欲求挽回利權改良稅則是又所望於專使之力爭者也 
　　交通自來商業之發達全視交通之便利爲衡矧當此商戰之際非復閉關時代可比無如蒙境以内氣候嚴寒民風固陋行旅往還久有戒心所恃以代步者僅屬牲口一種至運送貨物不外牛車駝脚笨重已極節多阻近雖有俄國馬車而賃價過昻尋常旅客無力雇用自張家口至庫倫計程不過二千里傳驛前往非三十天不達即單騎匹馬　程而進亦必經歷半月始能報到商貨轉輸之困難即此可以槪見居今日而爲根本之解决自非敷設鐵道不可勘定之恰庫張庫兩路久議興築而卒未見動工者固由工艱費巨亦以國際上附有連帶關係是借欵條件能否成立尙不可知徒殷商民之希望而已 
　　據右所述蒙人生計之蹙如此華人商况之艱如彼所當亟謀救濟之策而爲我國權力所及者夫亦曰貫捷交通活潑金融而已矣聞政府對於第一之主張如鐵道一時不及興設决先行使汽車已飭交通部遴派關群洵前往勘測一俟定議即可舉辦此說果成從此張庫一路計程四日可達雖任重載遠不能與鐵道抗衡然無形之補救已足多矣第二之主張先從分設中國銀行着手亦已飭由總行特派陸君夢香等實地調查業於前日回京報告聞將就買賣城設總分行一所其恰克圖烏里雅蘇台科布多三處各設分行并擇殷實之商號四家委托經理匯兌作爲代理店一俟内部組織就緒便當派員移欵前去開張此舉不但便益商民於國防亦受莫大之利賴蓋自大淸分行停止交易後其地只有俄蒙銀行一家資本名爲四百萬盧布實則只有半數因其半原定爲蒙股蒙政府無力籌措即以牲稅作抵由俄承借故實權皆師俄人掌握不過成一操縱羌帖之機關耳於華僑固無絲毫之利也不但無利可言且自該行成立以來帖價日落金融界之枯竭反甚於前已如上述矣而軍界之苦况尤甚現在都護使陳籙氏所轄衛隊餉需一切年約五十萬元月交俄華道勝銀行承匯往往此間所作羌帖之價至庫有落而無升累月積虧爲數甚鉅兵士計口授食决不能加以剥削故全蒙上下盼望良殷分行早成一日金融即早活動一日特不知政府諸老究能分其籌備帝政之餘暇而爲此策力籌進行否客談至此已不勝慨嘆係之記者用書所見兼爲留心域外者告 
紀吉林之候補縣知事（化險） 
　　吉省當南滿東淸鐵路之衝土地半係新　設治大都未久加以履行新約僑民雜居交涉日繁捕務日緊較之内地各省課治之難需才之亟何啻倍蓰現在分發到省者絡繹不絶雖試驗保免甄别早有定評而地方特别情形證之所學所歷或未盡適用王揖唐按使近以直魯陜晉各省相繼有政治或吏治研究所之設湘省現亦設置課吏館衡以吉省現狀似尤難緩但各省章程互有同異擬參酌辦理定名爲吏治研究所業經呈准其内容設所長一人分校三人學員定額四十人額外二十名額内學員每員給津貼洋十六元額外學員則否學科分爲㈠現行法律㈡國際條約㈢賦稅網要㈣墾殖政策㈤敎育網要㈥農林網要㈦地方自治要義㈧本省輿地詳釋㈨警察法令而以法律條約賦稅警察爲主所有簡章二十三條業已公布矣 
　　吉林候補縣知事當改設行省以後投効人員日衆王巡按使昨將各候補知事分派各機關量爲錄用其通飭云照得吉省候補縣知事自歷届考試以來分發到省人員日漸增多該員等學成用世不乏可造之材祗以初入仕途未嫻治術或來自内省於吉林情形閱歷尙淺委以官缺職任旣恐措置失宜聽其株守閒居終致無所表見兼以寒畯之士旅費維艱長此需次會垣資斧亦虞不給自應亟籌出路設法疏通俾該員等藉事以展長各機關因材以器使庶用人行政兩得其宜查財政廳所屬各項稅差定章本應先儘分發縣知事承充又如兼理司法各縣應行設置之承審員照章亦以分發縣知事充任以上兩項辦法均經本公署通飭在案其餘機關任用人員亦當就分發到省各員中酌量派委茲將在省候補人員開戰發交各該機關量材委用仍於派差後將員名職務報查核至於各道道尹按照定制本月考核屬吏之責嗣後各該道署遇有差委及掾屬缺出應由道尹隨時揀員具文指調以同發道委用除分行外合亟抄單飭行該（各機關）即便遵照云云其分發機關名單聞發交財政廳差委候補縣知事高思徵等九員發交高等檢察廳差委候補縣知事崔蓬山等十二員發交烟酒公賣局差委候補縣知事吕興周等七員發交全省土地淸丈局差委候補縣知事徐植等七員發交永衡官銀號差委候補縣知事劉潤芝等七員 
地方通信 
[蘇州]  
　　道署各科之更動蘇常道尹殷鴻壽奉部令裁減本署經費四成故擬將本署各科改編以節經費現定本署設秘書官兼總核事宜委汪蔚靑充任又内務科主任委潘子儀總務科委朱寄侯財政科委劉賡伯司法科委丁亞伯敎育科委汪伯雲實業科委虞作欽並各科設助理員二人另設機要一員錄事改爲　記科長課員薪俸一律減省并裁汰數員業已將改編情形造就册表詳呈省署備核矣 
　　滇省警耗之影嚮蘇垣商務各機關近接滇警消息銀洋價漲至六錢九分八今晨洋價漲至七錢向來蘇州銀洋市面視上海市價跌漲根據昨今之漲落非照滬上之市價也近日蘇州 
 
 
 

Page 7

 
 
專做雲南貴州等處營業之張多記雜貨號已接滇省止辦雜貨之電報昨日蘇常道尹得悉滇省有事恐商務上受影響并爲軍警上防務之布置特召集各長官在本公署會議辦法 
[南匯]  
　　法警夥僞造公文向在縣署充法警帮差之金紀生於舊曆十一月十五晚至南滙縣屬之三　地方揑造縣署公文查抄私售嗎啡者八家希圖敲詐有沈胡兩姓並未售賣亦被查抄故即報告大團警局及局中派警來時金即將公文一紙呑於腹内尙有僞造公文三件一爲查抄嗎啡飭法警孫炳局一爲查烟賭飭法警倪俊餘一爲查香台（卽查辦女巫）飭法警董邦傑飭文皆係揑造載明民國四年十二月九號現已由警局送縣署請按律嚴懲矣 
　　饖民將變爲亂民南邑沿海荒象屢誌報端近來大團三墩交界陳家店外饑民日來愈聚愈衆内有某人與該地殷户　志卿唐惠卿等挾有宿嫌藉此煽惑饑民强刧閔唐諸姓住宅悉爲拆毁鷄鴨猪羊盡被宰食受其波累者數十家致人家所有雜物不敢留存盡行入典三墩大團各　皆不能容只得拒絶不納馮知事聞信於二十七日派衛隊前往解散目前雖不至暴動其勢尙難平靜現正飭各董實力組織保衛團以防不測一面趕辦放賑以安人心 
[鎭江]  
　　縣署考試書記鎭江警察局局長章知事以鎭江警察改組在即所有總局分局各書記人員亟應嚴行甄别以分優劣茲於二十九號上午八時傳集警務總所及城内外各區現在供職之巡記至縣署命題考試以定去取 
　　派员淸理案牘丹徒縣章知事自蒞任以來對於民事刑事各項案件均係隨到隨訊隨訊　結從無積壓延　之弊茲齊巡按以每年年終例由省公署派員分赴各縣淸理一次現在年關在即故於昨日特派專員來鎭淸理案牘以爲民國四年之結束　　區長誓戒烟酒鎭郡警察某颧長程某前夜因飲酒過多在銀山門大街與某小販滋鬧事爲章知事聞知以該區長酗酒滋事有玷官箴特予記過一次並罰薪半月以示懲儆該區長事後深自愧悔於次日親往福善堂宣誓力戒烟酒即將平時飲具及水旱烟袋等件一併銷燬 
[南京]  
　　胡廳長籌解部欵財政胡廳長近來時接財部電催解欵故將十一月份應解之一百五十餘萬元向銀行息假於昨日滙京至十二月份一期部欵頃已電禀中央緩俟陰曆年終方可淸解　　藏土鎗原係獵户日前北城外警區在富貴鄕查獲董緒珍緒强兄弟二人私藏土鎗及銅鎗子七十顆火藥一包送歸警廳研訊已誌前報茲已訊得實情该兄弟等係鄕間獵户並無接濟盜匪軍火情事王廳長訊明後已送交江寗縣發落矣 
　　飭發敎育經費表敎育部現將舊行敎育經費表式及說明分别修正頒發來省齊巡按特飭發各道尹轉飭知事按照說明各條酌　本地方縣市鄕敎育狀况及經費情形詳細支配限期年一月内依式　註詳送備核 
　　飭組小學聯合會各縣小學校辦理方法類多各自爲政以致生徒成績不克一致本届敎育行政會議議定組織各縣小學校長聯合會藉以相　觀摩齊巡按昨已通飭各道尹轉飭所屬遵辦矣 
[杭州]  
　　陽曆年關之錢市杭州錢業同行以陰曆十一月二十六日爲陽曆一月一日上海南北兩市已定於是日暫行停市一天以伸慶賀杭垣錢業市面向聽滬市爲轉移應否援例停市特定於今日（三十號）上午在場頭集議後再行通告各外行一體週知惟聞此届年關省垣米業油業均須提撥現欵以淸帳務遂致市面存底極形缺乏昨日橋米柏油兩項用途至十餘萬之多場上無欵接濟議至中午停市下午一時復開勉集八萬五千元遂議决英龍洋現水每百元各升一元角子亦長計八元九角四分 
　　軍人觀劇之分配新年軍人觀劇杭垣向例本收半價現聞第一舞臺以年假在即惟恐各軍隊蜂擁而來觀戲者多而座位少未免有所不便日前規定於星期三星期六星期日三天每天日戲專設軍隊坐位一百二十座請求省城衛戍司令官核示昨經衛戍司令官將駐省各軍隊分配於下（星期三）師部機開槍連二十人軍樂隊十人砲兵團二十人二十一團二營三十人二十三團一營二十人模範警隊二十人（星期交）二十四團六十人工兵營三十人警備隊十人騎兵團十人衛戍病院五人軍馬治療所五人（星期日）二十四團四十人師部機關槍連十人二十三團二十人二十一團二營二十人工兵營二十人守備隊巡察署十人 
[安徽]  
　　請傘借款逃犯前次望江縣余益之冒充堤紳代表以築堤爲名私借日欵經該縣绅士聯名控經官廳批拿余聞信遠颺尙未就獲現聞湖南常德道尹余季臯聞知此事（余亦望江人）以事關國權此等不法之徒豈能聽其遠逸故於昨日有電到皖請倪將軍李巡按嚴密緝拿務獲究辦 
　　派員督催雜稅財政廳以烟酒屠捐等項均屬雜稅範圍前曾通飭整頓乃各縣視爲具文或拖延不解或解不掃數昨特詳經巡按使　派修思永陸景澄毛熙淦王動多員分赴皖兩各屬督催雜稅尅期掃數解省毋任拖延 
[武昌]  
　　軍法處槍斃黨人近來軍法處懲辦黨人前後已不下二十人二十五日黎明又槍斃黨人一名據布告之罪狀略云案奉將軍批開該犯陳長春即貞義一名受任僞職甘心附亂旣據訊明准即如擬依法處以死刑仰即遵照執行等因奉此除將該犯陳長春即貞義一名即子提出驗明正身依法槍斃外合行布告軍民人等一體知悉 
　　周楊港搶案詳誌武昌東鄕永保里周楊港距城九十里有楊會廷者年來頗有積蓄十三日夜十一點鐘時有匪徒二十餘人持械荷鎗直到楊家新屋數匪持刀　開大門餘匪蜂擁而入逕向臥房將會廷之胞兄楊有明綑縛用棍亂擊勒令指交財物所有衣物首飾槪被搜搶一空復到楊家老屋破屏而入搜搶一如前狀會廷之母楊胡氏及嫂楊李氏楊周氏均被匪徒擊傷滿房搜掠貴重物件悉爲刧罄搶畢負箱裏物逕往河邊而去事後查檢失物計失去官票百餘張銅角百餘串衣履首飾及貴重之物約値五六百餘串翌晨報明附近駐防水警署及團紳胡煥章復由楊會廷於十五日報由地方廳勘驗後詳請高等廳通緝匪犯務獲究辦 
[山東]  
　　飭縣墊付三期債息公債局近電財政廳以三年公債第三期利息現届給發之期仍照上届辦法由局會計協理安總稅務司將代存之付息七十二萬元分函中交兩行歸入公債利息賬内俟該兩行將付過息銀實數報到會計協理再行如數撥付除另函中交兩行照辦外希即轉知各付息機關將前項息銀先行墊付隨時由銀行照數歸墊云云頃財政廳已通令各縣遵照辦理矣 
　　各屬提倡實業之近事新泰縣之蠶桑本爲在宗出產每歲運銷各處値價不下十餘萬近則銷場日滯蓋由繭薄絲脆成色日低之故該縣農會會長近特研究栽桑新法擬用人植桑由與天生野桑接樹栽種生長後根株蒂固桑葉繁盛採以飼蠶則所吐之絲其重量品質較爲優良現將接木壓條諸法編成白話分佈四鄕以便來年栽桑者有所取法商河縣乙種蠶業學校成立有年近更由該縣知事籌撥巨欵將各種實習器具備齊該校校長趙止源對於實習竭力指導故養蠶成績蔚然可觀茲由該縣知事將春夏養蠶記要表册及繭絲標本詳送巡按使公署查閱昨經批示謂查閱來表手續完備條理井然所送繭絲成績製法尙合足徵該校職敎員實心任事辦理得宜殊堪嘉奬云武城縣知事近就實業費中提撥洋一千元諭令陳縣視學錫楨勘定城區大王廟地址組設習藝所一處傳知各鄕董事選送貧民子弟入所肄習各種工作業已集額百名聘定工師二人於日得 
開始授業矣 
雜評一 
[說常例（二）（默）]  
　　無論極擾攘之世界其是非善惡不淆亂者國必不亡即一時偶因有所蒙蔽而淆亂而其國人善善惡惡是是非非之良心不亡則國亦有救交戰之國雖互相仇視然敵國苟有賢者能者亦必贊美之歎悼之此其例也是故世界之上而尙成爲國家者必尙有不撓不屈之正人君子此正人君子雖兩方面極反對之黨亦必同聲推重善惡是非之公理不滅然後人樂爲善良而不敢爲非邪國之所以不亡者賴此一線之人道不息也吾今有感於某君而言此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[加稅問題之平議]  
　　滬埠商界否認加徵釐金貨稅已兩次電部尙未接復茲悉寗通各屬商會聯合會議已議一國用商情雙方兼顧之辦法電呈請示電稿抄錄如下北京政事堂財政部農商部南京巡按使鈞鑒寗通揚淮徐海各屬商會遵全國商會臨時會議案開聯合會議於南通通崇海秦總商會海門崇明吳江各商會提議五年度釐金貨稅附加二成請求改爲增加比較二成以杜中飽業經大會議决五年一月一日實行事機迫促應由本會議電禀政事堂及財政農商兩部江蘇巡按使責成財政廳通飭各稅所增加比較二成稍吐中飽毋得巧立附加名目重滋商困况商界結束仍用舊曆瞬届年關設因加稅阻碍商貨流通牽動全局誰任其咎等語理合電禀鈞堂大部巡按使俯念商民迭遭内憂外患影響困難已極爲國家稍培元氣飭下江蘇財政廳收回附加二成之議通飭各稅所激發天良增加比較二成以全國用而卹商艱無任急切待命之至寗通各屬商會聯合會議臨時議長張謇劉桂馨公叩艷 
[梁啓超不日出洋]  
　　探聞梁任公現在確在滬上寓居虹口某飯店因此間熟識者多憚於酬應連日閉門謝客往候者亦多不接見昨得政界消息袁總統仍促任公入京畀以重任而任公因急於赴美就醫並往該洲遊歷故堅辭不就不日即須乘輪出洋並聞任公對某君言彼之對於國體問題早經有所表示若論近日又有情形則殊不願提及云 
[又一爲國捐軀之律師]  
　　駐滬英國德雷斯律師曾於去年十月間回國從戎抵英後即任爲大尉從戰西歐日前其帮辦穆蘇泊君接歐電謂德君已於十二月十八日在佛蘭得斯省因傷殞命按德君於一九零一年來滬之後歷任各職頗著聲譽近年擔任律務亦頗負時望故自噩耗傳來其知交皆爲惋惜英人俱樂部且下牛旗以誌哀悼德君行年三十有九其父任海軍大將去年始卒兄二供職海軍自歐戰發生後上海英國律師之請纓者共有三人一爲瓊司君一爲活沛君一即德君均先後陣亡其愛國熱诚亦可尙已 
[組織敎育講演會]  
　　本埠江蘇省敎育會南商會及中國靑年會等因鑒於國家强弱盛衰胥與敎育有密切關繫特聯合同志組織南北市敎育演講會公請美國哈佛大學畢業生余日章碩士用新發明之敎育講演儀器自一月三號爲始分期赴上列三團體演講印有入場劵及通告等凡關心時局者不論男女均可就便向各該會索取以便届期入座共聆宏論 
[利用地方材料之敎育]  
　　滬海道尹奉巡按使公署通飭云據本届省敎育行政會議議决　交省敎育會請議小學校利用地方特產材料養成適於生活之技能案陳請采擇施行前來合將議案抄發仰各該道尹轉行所屬各該縣知事通飭各小學校一體遵照辦理此飭計抄發議案一件 
　　省敎育會請議案請通飭各小學校利用地方特產之材料或就手工科或特设專科練習製作以養成適於生活之技能近今學校敎科皆知採取實用主義故於工作一門亦多注意然方法設施與其墨守敎科書不如取材於鄕土之爲便利也美國對於斐律濱敎育皆斟酌地方情形於小學設立專科俾生徒實習製作竊謂吾省小學即可以爲法（例如其地產草帽辮者即敎兒童以編織之法）應請飭行全省小學校各利用地方特產之材料或加入手工科或另設專科敎以製作雖不得減少其固有科目而不妨損益其原鐘點庶生徒在校已獲有製作之練習出校後便適於生活之技能目前國民學校年齡不齊或難一律照辦若高等小學儘可實行此所謂易知易能地方敎育與社會生計關係皆匪淺尠省敎育會竊於此一年期間跂望其推行而盡利也 
[無錫盜案須待質訊]  
　　盜匪張國芳（即倀桂芳）張金標（即張雲標）因與同黨王富貴蘇六學（即蘇老么）高阿海陳老二陳阿四等糾合大帮盜匪在無錫北鄕楊墅園及安市鎭持械搶刦黨舖及倪姓等衣飾現洋逃匿滬北公共租界業經江蘇水警第三專署巡員吳正榮偵悉帶同眼線陳有才持文來滬報告老閘捕房恊同華探張天林錢壽生與一百九十六號西探等先後將張等七盜拿獲押候解究等情已屢誌前報茲悉昨晨由老閘捕頭派令中西各捕將該盜等一併押解公共公廨請究先由中西包探上堂禀明在福州路福建路等處將該盜等捕獲情形並稱據張金標在捕房供稱王富貴高阿海蘇老么均係盜首而王富貴亦在捕房供認糾合三十八人開船兩艘赴太湖一帶搶刦而船已經開往等語繼由江蘇水警第三專署巡員吳正榮投訴該盜等係已獲盜匪胡連子供出惟陳老二陳老四並不在内因與張等五盜同在一處是以一併拘案又據眼線陳有才禀稱被告等於十月初四日夥刦無錫楊墅園當舖又於十一月初三日搶刦安市鎭居民嗣經拿獲盜匪胡連子由胡供出均匿居上海我與被告等曾同在軍營當兵是以相識王襄讞商之美領博君判被告各人帶回捕房着來員帶同胡連子來滬聽候質訊再核 
[殺人越貨案並無證據]  
　　寓居公共租界松江路之陳阿三三（即張小川）與張金甫經淞滬警察廳偵探查得二人與滬城紫金路六十九號門牌陳維州家被刦巨贓並拒斃陳母陸氏一案有關報請新閘捕房將二人拘獲解送公共公廨迭次訊供不認判押候查在案昨晨復訊先由來警上堂稟明前情聲請提回訊之陳張二人仍堅不承認中西官以原告並無實在證據呈出遂判張金甫開釋惟查張小川在通州尙有案件警仍押候函致南通縣知事復候核 
[質訊懐安命案]  
　　法捕房探目黃錦榮等曾於六月間在法新租界薛華立路拿獲皖省匪徒方紹舟抄出手鎗鎗珠等物解經法公堂訊供判押三月期滿驅逐出境迨至届期中西讞員因接皖省懐安縣知事署來文内稱方紹舟在縣屬暗殺李某經屍妻吳氏控縣飭緝未獲今知在滬犯案管押捕房請爲引渡當經聶讞員提方詰訊堅不承認諭令還押候函知懐安縣將原告送案質訊在案昨日原告屍妻李吳氏投廨經聶讞員會同法副領事德君升座先將捕房瑣案逐一訊畢然後研訊此事飭探提方到案先據屍妻吳氏供稱丈夫李國楨在原籍向做小本生意去年五月初二百方紹舟到來欲向丈夫借洋一百元旋因家中銀錢不敷故未允借詎方因此結怨於五月十五日夜半時丈夫已經就臥方帶數十人到來將丈夫扭住方即開放手鎗丈夫胸部擊中二彈立時殞命方即逸去此時婦人目見行兇求恩伸雪質之方紹舟供伊夫李國楨在懐安城内某署堂差去年三月間有革命黨倪漢仁帶領黨徒進城伊夫拒敵殞命惟我已於三月初八日起稱來滬五月間住在法租界黃河路雙慶里内豈有在彼行兇之事求鑒訊至此時已過午中西官諭令吳氏退去方暫交捕房帶回候再復訊核奪 
[如意里盜案五誌]  
　　北山東路河南路附近如意里二十三號門牌同德和記錢莊於本月十七號夜八時突來盜匪七人各持槍械刦去現洋鈔票及所抵烟土約共一萬餘元逃逸當經捕房拿獲奔逃跌傷之盜匪范學田一名業經醫愈解送公共公廨訊供承認由羅姓給一利刃隨同前往判押候補提同黨質究在案昨晨由廨復訊據一百四十號西探與華探周志仁上堂欲將被告在捕房所錄口供宣讀中西官以時已過午不及研訊諭將范帶回捕房於即日下午二時半再行解案澈究 
[租界土膏店第二次抽籤揭曉]  
　　公共租界内大小烟膏土店計共五百八十家業經工部局各西董議决分四期抽籤禁閉其第一期已於陽歷六月底在南京路議事廳實行抽籤計抽得之一百四十五家已由捐務處通告限陽曆十二月底（即今日）一律收歇昨爲第二期實行抽籤仍在南京路議事廳舉行計有大小烟膏店四百三十五家抽閉三份之一計抽去一百四十五家午後三時工部局捐務處中西辦事人員相繼而至並由商會總董朱葆珊君到場監察老閘捕房二號捕頭亦率同中西探捕在議事廳内外照料今將抽出各家之路名及門牌號碼抄錄於下 
　　九江路（即二馬路）三十二號三十六號四十六號三十八號三百三十九號三百七十三號三百七十五號三百五十五號三百三十七號四十三號十七號一百三十八號三百四十號三十三號三百五十七號三百三十五號一百四十九號三十號 
　　廣東路（即寳善街與正豐街）二百三十三號四百九十一號八十六號七十四號二百五十號五十一號二百四十四號一百零三四號五百五十號五百六十五號二百五十七八號九十號六百二十一號六百十九號六百二十四號五百八十四號六百三十五號八十九號六百六十二號六百零四號五十二號六百二十二號 
　　福建路（即石路）三百九十九號二百零二號七百五十二號四百四十七號七百十三號十四號四十六號六百二十七號四十五號六十四號七百二十號四十三號一百十九號四百九十六號半 
　　浙江路二百十八號二百六十五號六百十六號五百五十二號五百九十號二百二十三號一百八十四號　　山西路（即晝錦里與盆湯弄）二百二十四號一百八十二號一百四十五號八十號半三號 
　　山東路（即麥家圈與望平街）三百九十二號三百五十九號十二號三十一號一百四十六號 
　　廣西路三十一號五百二十二號二百四十五號二百三十四號 
　　福州路（即四馬路）四百八十九號三十四號 
　　無錫路九十九號 
　　北京路四十三號 
　　天津路一百七十一號 
　　南香粉弄六十八號 
　　江西路二百三十四號 
　　湖北路三十九號 
　　北海路一百十號 
　　靖遠街七號 
　　東新街二十號 
　　蕪湖路十四號二十二號一百四十四號十五號 
　　金隆街四號四十九號五十四號五十六號 
　　四川路十一號 
　　新閘路七十七號一千二百零七號一千七百六十一號千六百二十二號 
　　派克路五百六十四號一百零八號 
　　孟納拉路三百四十三號 
　　大沽路五百十一號 
　　重慶路二百二十三號半 
　　白克路四百九十三號 
　　靜安寺路一百三十三號 
　　成都路五百七十號半 
　　北浙江路一百七十六號一百七十七號 
　　崇明路七十九號 
　　海寗路二千五百八十八號一千九百八十二號 
　　武昌路七百五十七號 
　　北四川咱一百二十號 
　　百頓路一百七十三號 
　　天　路五百二十七號四百九十一號 
　　蓬路二千零八十五號 
　　北河南路一百零一號九十八號四號五百三十三 
號 
　　東唐家弄六百六十四號七百九十六號 
　　北福建路一百五十五號六百十一號 
　　密勒略一號半 
　　虹口一千八百二十七號 
　　老閘街三號 
　　七浦路二百二十三號 
　　東西華德路二千六百四十六號二百四十三號七十號一千二百八十三號七百十四號二千六百十九號 
　　東百老滙路一千零六十八號 
　　元芳路五百十四號五百四十五號 
　　華記路六百四十二號六百四十三號 
　　下楊樹浦路二千六百零三號半四百十四號 
　　東漢碧禮路九百七十六號 
　　楊樹浦路八百四十二號 
以上各家統限陽曆明年三月底一律收歇 
[再續關於雲南獨立之官電]  
　　軍上軍事機關宣布關於雲南獨立之官電已見前昨兩日報端茲再續錄於後 
　　浙江朱將軍通電敝處先後接雲南蔡唐等漾電當即復電切實駁責其文曰雲南唐將軍任巡按使蔡將軍戴參政貴州劉護軍使同鑒昨接蔡戴劉唐任五公列名漾電又唐任兩公列名漾電各一通披閱之餘不勝駭诧吾國以積弱之後當羣强之交辛亥以來屢有事變風雨飄搖不可終日幸賴今上統一區宇民社以寗今茲改制君主起草憲法國家方有一綫生機不意諸公乃以此事突生異議夫國人殷殷主張君憲亦非爲紛更無事自擾蓋亦有鑒於墨西哥流血之慘中華國勢之蹙非位定一尊不足以杜競爭絶亂源且非此不足以實行保育政策之綱領决採軍國主意之手段故近時賢達多倡君憲之說實應時勢之必要尊電有囗囗（電碼不明）國最大權統於一人設施無不如意等語是已承認吾國元首當有君主之實權乃能善統治之運用何如及今改爲君主實行憲政名實旣可相符國民交受其福諸公明達當鑒及之抑今日之帝制尙有斷難取銷者在未經國民决定外邦勸阻以前若戞然中止固於立國大計多所失宜然於國家面目尙少損失今日旣經外人勸阻於先國民表决於後忽翻前案無端取銷則威信掃地對内對外共將何以立國諸公如有以變更國體爲不然亦應於外邦未來勸告國民未經表决之先向國民發抒意見以備商榷當時何以昧昧如此且前接滇黔兩省將軍巡按使來電均稱國民代表一致主張君憲推戴今上乃至今日忽有後言人且謂諸公出入反復視國事如兒戲諸公又將何以自解來電稱謹率三軍翹首待命當思一隅之地寗足支全國之師少數之人何能變已成之局諸公平日居國家之職位秉國家之政令故能令出維行一旦背國自立何以率屬臨民竊恐部屬相率效尤盜匪乘機而起綱紀一絶連屬維艱身名旣喪内禍立見徒使兩省人民陷於水火諸公視民如傷何以出此現在吾國外有鄰邦思逞虎視耽耽内則民生憔悴瘡痍滿目當此時會雖全國上下同心戮力急起直追猶恐救死不暇若再無端操同室之戈使外人得乘機抵隙黃農之胃旣至沈淪奴隸犬馬萬刧不復諸公縱不愛戴政府亦當顧惜國家幸勿以開國之元勳爲亡國之禍首務望諸公外覘大勢内審國情勿激一時之忿氣勿聽宵小之躝言幡然改圖取銷前電中央以國事爲重恒予人以自新之途諸公或偶涉偏私之見解或誤爲部屬所挾持不遠而復猶可以自白於天下若其執迷不誤甘作禍首一旦國家聲罪致討則國法具在義無反顧全國軍民皆將以諸公爲公敵矣瑞念在同舟誼猶昆季用敢殫竭愚誠埀涕以告即望見納並盻覆音朱瑞有印等語特錄寄奉聞諸公公忠體國對於蔡唐等諒已去電切責發其反省此後藎籌所及尙望隨時電示爲荷　　徐州張巡閱使通電昨抄唐任等漾日通電反對君憲公然表示在唐任等不過假擁護共和美名冀動天下觀聽殊不知一國之政治首貴適合一國之國情無論吾國歷史相沿四千年來均以君主制治即徵之近事痛自改革一尊不定四海騷瞑如謂共和可以長治久安則兩次贛寗之亂何以發生還質諸唐任等當亦無以自解謀國之士深慮共和制定難以保邦一度選舉總統必有一度擾亂於是有變更國體之討論薄海人心厭棄共和已久一聞此論靡然風從於是各省國民代表大會遂一體主張君憲並擁戴今上爲中華帝國大皇帝天視自我民視天聽自我民聽民意如此天心可知乃唐任等喪心病狂出爾反爾贊成於前反覆於後推其意義目覩孫黃等屢次搆亂　逃海外坐擁厚資以一念自私自利之心遂不惜重陷生民於塗炭思之髮指言之痛心且唐任等受今上厚恩均以新進少年獲躋重要一旦得志忘厥本根是謂輕背其主謀更國體所以鞏固邦基唐任等懐抱野心惟恐國家之不亂甘爲戎首猝發難端是謂不愛其國雲南爲唐任等桑梓之邦宗族邱墓所在乃竟悍然不顧負固興兵是謂輕棄其鄕値此中原多故之時友邦責難之際正吾輩軍人臥薪嘗膽之日唐任等不顧大局自便私圖已爲天下所共棄前接來電當經勸告靜候數日未得復音是唐任等一意孤行已難冀其默消反側俾朝廷不得已而用兵之心當爲天下人民所共諒勳雖不武業已嚴陳整師環甲枕戈以待力圖救國他非所知諸公夙著藎誠共懐忠義有何方略并乞示知 
[城東女學文藝競爭會之布置]  
　　南市城東女學文藝競爭會凖期於陽曆正月一號（即明日）假寰球學生會舉行除延請名宿詳判各科競爭外所有手工書法等成績皆陳列一堂茲擇尤預告如左（一）摹繡岳鄂王眞蹟（二）摹繡祝枝由石額（三）摹繡鄭板橋畫（四）摹繡朱夢廬畫（五）摹繡李叔同字及專科生臨始平公賀蘭汗張黑女由興頌諸種煊麗樸茂畢盡眞致泃女子文藝界之大觀也 
[國貨陳列會開預誌]  
　　閘北共和女學校創行贈品興學劵藉以補助校費蒙各地國貨公司捐助贈品用物品計有千餘件之多特於陰曆十一月二十七二十八日午後假坐愛而近路紗業公所分門陳列冀寓維持敎育於提倡國貨之中並於二十七日午後開學技會想届時必有一番盛况也 
[工商學會之進行]  
　　新閘路工商學會創辦月餘進行頗速現又延聘敎員於晚間講授商法商學等事凡在會者槪不收費故入會者日漸增加並聞該會現接杭州來函謂該地同志頗多行將設立分會云 
[麥倫書院協助孤兒院]  
　　麥倫書院慶祝聖誕團同人爲孤兒院籌資濟助特演家庭社會新劇當場集得洋一百九十餘元白米四百一併移交龍華總院念五號晚該院舉行聖誕同樂會由全體唱詩龐子賢君祈禱院長顧念劬報告書院代籌捐欵並感謝李仰高麥廬柏諸君之愛吾孤兒無微不至旣由男女院生聯唱英文歌來賓湯聘臣君演說敎員楊李張周諸君游戲極有趣味末將靑年會撥來助欵由院長分給各學生每名小洋一角以示奬勵祝福閉會 
[掃除鶯粟蝗蝻之布告]  
　　查禁烟苗彭委員上海縣沈知事昨出會銜簡示一則照錄於下查禁私種鶯粟何啻發聵聾諭爾農民人等母得隱匿欺朦察出按律重辦仍將田畝充公即在園林盆植剷除一律從同兼查有無蝻種搜挖責成鄉農田土深耕勤耨盡力趕趁三冬草灘葦蕩注意須要有始有終鶯粟蝗蝻兩患總期一掃而空 
[財政廳續定付息須知]  
　　上海縣知事公署昨出示諭云案查三年内國公債四年十二月三十一日爲第三期付息之期前奉財政廳飭發付息須知二則業經摘錄大要出示曉諭茲又奉財政廳飭發續定付息須知二則飭即示諭等因合將現奉須知二則照錄出示爲此示仰縣屬諸色人等一體遵照特示計開（一）各縣局所均由廳認爲代理付息機關應於門外缮貼（代理民國三年内國公債還本付息處）十五字俾衆周知（一）各代理付息機關付息時須於息票上英文方面下邊左角空白加蓋某機關收回戳記一顆並塡明年月日此項戳記字樣之大小及加蓋之位置總以不礙號碼爲定式 
[花砲店請求無效]  
　　本邑商民遇有喜事循例燃放鞭炮茲因防務嚴密一律諭禁花炮店之營業遂大受影響現由該業聚興號等至上海縣公署禀請維持昨奉沈知事批云查禁止燃放鞭炮因尙在戒嚴時期恐生地方驚擾起見豈能爲該舖等方面遂予弛禁所請應暫緩議 
[道尹公署之宴會]  
　　滬海道尹兼特派交涉員周金箴君定於今日（三十一號）下六時請南北市商會總協理及各紳董會宴並籌商地方要政 
 
 
 

Page 11

 
 
[頒發國旗圖式]  
　　國體問題解决後國旗亦隨之改變茲聞中央已製定　　　式頒行各省江蘇軍巡兩署昨已轉飭本埠軍政各界著即照式置備於陽曆新年懸掛 
[禁止私運制錢]  
　　滬海道尹公署昨出示諭遍貼城廂内外其文如下爲出示曉諭事案奉巡按使七零六八號飭開案照迭准部電禁運大宗制錢如逾一萬枚以上未持有護照者一律扣留並請飭屬查禁民間收買大宗制錢及鎔毁成銅運輸出口等因均經通飭示諭並派警查禁在案乃近聞各處仍有售運情事實屬故違禁令亟　責成各地方官署飭屬嚴禁並派警察隨時偵查遇有帶運制錢至一萬枚以上即行扣留充公並將犯事之人提案照律訊辦一面准人民舉發以補警察耳目之所不及但不准挾嫌誣告自干反坐其充公錢文應由各官署報明本使派員飭提仍分别提成給賞以資鼓勵除通飭外仰該道尹查照出示曉諭並飭所屬一體遵辦等因奉此合行出示曉諭爲此示仰諸色人等一體知悉爾等須知私運制錢例禁森嚴自示之後倘敢再事收買意圖轉售出口或鎔毁成銅一經要出定行嚴究不貸切切此示 
[川沙興修海塘]  
　　本年滬海道屬各縣咸受風災沿海各縣海塘受損尤鉅茲聞川沙范知事已領得賬欵二千元以之興修海塘業已飭董勘估即以沿海災民充當夫役以工代賬云 
[土酒業接到部批]  
　　江蘇全省土酒業代表朱卿鈺等於十二月三十號接奉財政部批云據禀已悉仰候據情飭行江蘇財政廳會同該省菸酒公賣局核議復奪此批 
[印花稅又須檢查]  
　　各業行商應於賬簿及往來摺子發票等項購貼印花稅證一事業經依法購貼其稅章内應於每届六月十二月由該管警區實行檢查一次今届方始開辦一切手續尙未完備故六月份大檢查直至九月間竣事現十二月份之大檢查又奉蘇省濟巡按使胡財政廳長飭知照辦徐警廳長因即轉飭所屬各署所遵照辦理所有查出之漏貼及貼不足數各商號繳呈罰欵着即造册詳報 
[地方稅亟待結束]  
　　工巡捐局長朱壽丞君以現届陽曆年終所有認稅各機關及征收地方稅之未經完繳者共有欠未若干應即核算昨已飭知稅務處傳諭各司事務將應征稅欵趕緊結束其有疲玩捐户應即開報户名以便咨移警廳派警協收認稅各商亦着一律繳淸轉詳上台以明征收開支之實數 
[整理水陸稅務]  
　　上海稅務總公所吳所長近奉蘇省財政廳飭知現奉財政部派委專員前陸軍部次長田中玉又財政部次長陳椿年調查各省稅務征收有無弊病及因何稅欵短絀之眞相以便從事整頓免滋流弊該專員刻抵蘇省將次來滬澈查等因是以立即飭知各業認稅機關及水陸各分所迅行結朿將應有欠繳捐數限令措繳以憑彙解所有征稅積弊情形亦須妥爲整理云 
[棉紗捐易人承辦]  
　　棉紗認捐商人聞蘭亭一再請退未准茲又具禀江蘇財政廳决意退認未幾由德大紗廠總理穆湘瑤呈准胡廳長仍照舊額承認每年繳捐洋十一萬二千元業已飭知上海稅務總公所吳所長查照着於明年一月一日起歸該商接辦所有聞蘭亭欠繳之捐欵仍責令迅行措繳以資結朿 
[輪船上破獲拐案]  
　　救濟歸孺會偵探何連寶昨晨協同水巡捕房探目何阿春在蒲東爛泥渡碼頭開赴汕頭厦門之桂林輪船上查獲拐匪周小子被拐男孩小古子又拐匪張福慶唐戴生被拐男孩陳全生該探等又在開往香港廣東之山東輪船上查獲被拐女子馮和了拐匪已被逸去遂將一干人帶入捕房當經梅捕頭向谬孩等詢問據小古子答稱年十一歲江北人住在嘉興路地方父名王三係拉黄包車爲生陳全生稱年十二歲大場人父名再香在家耕田度日女子馮和子稱年十六歲上海人此次被母親售與他人故偕素不相識之人同上輪船是實捕頭遂命備函併送地方廳請　訊　　　後由檢察官提案預審之下判將周小子等三拐匪收押候究各孩暫制候召家屬認領 
[女拐匪監禁三年]  
　　專拐男女各孩出口販賣之蟻棍王黄氏前經警局拘送地方審檢廳訊審收押聽候宣判在案昨日午後由端木棻推事官與鍾檢察官命提該氏到案略詰數語以其離人骨肉實屬可遷判定監禁三年仍命還押聽候執行 
[老婦干涉寡媳]  
　　已閉某洋貨店主曹某之母曹金氏控其寡媳曹張氏與學徒李玉書有私賃居馬霍路三十九號屋内昨由新閘捕房包探周小弟將李與張氏一併傳至公共公廨請究原告延羅利士律師上堂聲稱此案如昔年伶人李春來與黄朱氏同一案由攸關風化請爲嚴究訊之李玉書延穆安素律師到堂辯稱此案無甚關係應准被告交尋常保人候訊曹張氏亦延葛福來律師代爲辯護會審員王肇之君商之美領郭君判李與張氏各交一千兩人銀並保候訂斯研訊 
[輪船失火續誌]  
　　停泊浦江中之隆和商輪下艙於前日失火已紀昨報茲悉當時由　璧禮路二號救火會驅皮帶車至浦江邊因相隔甚遠無從援救當用小火輪駛至該輪相近竭力灌救始得熄滅計燬去艙板等件昨已拖入浦東新船廠修理 
[再紀因賭祈夢之召禍]  
　　怡和紗廠機匠陸榮生前偕友人吳榮金等夤夜至張妙生已故之媳墳上求夢以冀往購花會得彩當時張妙生父子疑是盜匪即糾樂到場將陸毆斃經地方檢察廳將張拘案訊實起訴審判廳開庭辯論終詰候判在案昨由審廳趙刑庭長與賀檢察官開庭宣判飭提張妙生至案略詰年歲即命書記官宣讀判詞略謂張妙生共同傷害罪當然成立按照刑律三百十三條判處二等有期徒刑監禁五年以儆仍飭還押聽候執行 
[壓斃小陔續誌]  
　　小南門外鈎玉弄高姓木作所搭鋸木架被小孩扒上玩弄坍下壓傷十歲小孩潘全卿當送紅十字會醫治無效内傷致死由二區三分駐所函請地方廳相驗等情已載昨報昨午由林廳長委派鍾檢察官等正欲往驗據已死潘全卿之父偕同二十三舖地甲姜木投案禀求免驗情愿自行收殮鍾君准如所請着即具結送查 
[煤汽傷人]  
　　某電報局管事人陸忠卿趙松堂二人前晚同臥一室因室内所裝之煤汽鑪火力遇猛至翌晨均昏暈不能起牀由同局人送入同仁醫院請爲救治 
[乘車跌傷]  
　　昨有某甲乘某號電車至外虹橋因下車不愼仆地受傷由九百六十五號華捕到來將甲帶入捕房捕頭命送同仁醫院醫治 
[復訊土棧竊案]  
　　廣東路六百三十五號門牌恭泰土棧飯司之子徐富春於今年舊曆二月中旬在該土棧爲伊父作替工時行竊小土七十六包計七十六斤被該土棧主王孝先控由捕房查獲訊押候核在案前日午後由捕將徐解送公共公堂經關讞員與英領康君升座覆訊原告仍延代表律師上堂請究並經見證華記路某皮鞋作夥丁阿毛上堂證明舊曆三月間曾由被告以小土一包託售又　見證丁妙南上堂證明被告於舊曆三月初以小工一包託售包皮上係恭泰招牌當時代賣於某火油公司之胡先生計洋八十元嗣據葉仲夫云及恭泰土棧失竊小土並介紹與原告認識故至八月間在南京路五龍日昇樓茶樓與被告遇見用言相探據云被金雪華李阿寶二人騙去伊陸續祇得洋四百零八元並託我向金李二人索討是以將伊騙至原告店中盤問亦直認不諱即由原告之賬房錄取口供並經被告加蓋指摸後來被告忽又逃走今復尋獲云云質之被告供稱與見證二人素不認識從未有託售小土情事至於指印係被原告捉住我手在紙上硬欽且見證丁妙南亦並不在場當經中西官向丁妙南逐節盤詰良久訊至鐘鳴五十因時已晏判被告還押候再訂訊 
[再誌合買烟土之糾葛]  
　　江西人楊燮齋因與胡福寶劉雲才等合買烟土糾葛楊邀友人管上峯周少泉邵仲芬陳連春毛新興等將胡等軋入天津路福　客棧内私押經胡妻呂氏報告總巡捕房將楊等各人一併拘解公共公廨經中西宫訊判楊存洋三百元管等五人各存洋一百元交保候訊在案昨日復訊兩造均延律師上堂代爲辦護中西官以楊等不應將人私押有違定章判楊罰洋六十元管等五人各罰洋一元一併充公所有見證王阿四往傳不到諭令再傳 
[僞土抵洋案自行料理]  
　　許少甫控方勉如將僞土抵洋五百元由捕房將方拘解公共公堂訊供判交一千元人洋並保候訊在案昨晨復訊據原告代表斐斯律師上堂譯稱被告現已央人理勸願爲料理敝律師亦不反對請爲訊奪中西官以被告旣已央人料理遂判將案註銷被告開釋 
[盤剝厚利之科罰]  
　　法捕房昨解立順雜貸店主張玉山至法公堂稟稱張專將銀洋借給越捕每借一元按月利息须取五分或一角前日又將洋借給越捕後往索取利洋惟在租界内收取如此重利有違捕房定章當經察破起獲借洋手摺解請訊究手摺呈電即經孴讞員將摺察閱果載收利五分或一角不等向張詰訊則不認盤取重利餘供支吾中西官以手摺旣已載明豈容抵賴判罰洋一百元充公並著將所收利洋如數交還各越捕所借之本則仍如數歸還並諭以後如再有此項情事定當重究不貸 
[匪徒擲包行騙]  
　　匪徒胡厚甫前日在墳山路用擲包術騙取胡長根現洋十五元由捕查獲昨解公共公廨經中西官訊實判押西牢一月示儆 
[敲詐案證據不足]  
　　乍浦路五十九號門牌三泰火爐店主王二毛控王祥千藉端索詐不遂行兇等情昨由捕房將被告拘解公共公堂請究原告延安德臣律師上堂代表請究訊之被告供不承認中西官以原告所控證據不足遂判將案註銷被告開釋 
[被訴人交保候訊]  
　　精益製紗廠控杜九齡不交定貨銀一千四百四十餘兩又福生源魏頌周同控夏子和不付期票銀六百兩又潘士松控梁惠欽不還存欵洋九百元又祝鳳生投陳錦苑不還貨洋七百八十六元昨由捕房將被告各人傳至公共公廨中西官諭令分别交保候訊 
[氣亿報告（上海徐家滙天文臺天氣測候報告）]  
　　已過者之報告十二月二十九日有最低度在河南及江西間惟範圍甚小而高度自西北入中國上海晴而温空氣沉重晚間有霧三十日上海氣壓升漲頗速晨間仍有濃霧三十日下午四時前二十四小時内上海氣候温度至高六一二至低四六四去年同日至高六五七至低四○五 
　　未來者之推測三十日下午四時三十分豫測上海之北有自西北至北面之狂風南有自北面至東北之狂風或將有疾風細雨 
雜評二 
[民國四年之結束（訥）]  
　　今日非民國四年之末日耶綜此民國四年之一年中國民所經之恐怖何如時局所起之變幻何如回思之有餘痛矣然而今日不暇爲已往悲也蓋所謂恐怖所謂變幻正尙在發動時也民國四年雖結朿而民國即隨而結朿抑民國欲結束而竟不結朿全視將來之恐怖與變幻何如矣吾故不暇悲旣往而懼來年之風雲 
來函 
[海左書局來函]  
　　頃閱貴報登有爭奪遺產之辯論一節據被告訴稱氏於三十四歲轉嫁於褚福卿爲室尙有前夫之子跟氏過活等情核與事實不符蓋氏並未嫁與褚姓實由褚福春入贅氏家爲陳氏之相續人則前夫之子何有跟氏同往褚家過活之事且鶴軒與福春並非胞兄兩卿字均屬錯誤祈即更正爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談部十二月大事記] [  泗濱野鶴]  
　　五日有吾作抄襲先生傳刻畫盡致一般抄襲家見之咸駡有吾惡作劇云 
　　六日黄包車夫同盟罷工覺迷發明兩脚車自已先在南京路一帶試驗頗稱便利 
　　九日贅虜黄包車文出現於是馬路上遂平添了數十百千婦女十日瑞蘭述蚤戲一則說者謂實與吾國之跳老蟲相差無幾云十九日東埜敬告女界文一篇其意蓋勸女界戴帽子婦兒見者無不憤怒說要請東埜夫人出來給大衆看看究竟帽子戴不戴恐還沒有戴呢 
　　二十七日堅白子述種種可喜或謂尙有監獄中犯人得望恩赦亦是可喜之一㈢ 
[與女界論帝國女官書] [  吳悔初]  
　　二萬萬女同胞均鑒自重男輕女之說起我女界屈服於男子勢力範圍之下迄今幾二千年矣内言不出外言不入終身蠖伏閨闥無異圍圄以致世界大勢無從研究磋我女界雖爲人類等於玩物淸夜捫心能無隕涕在昔共和初建稍有識者乃不甘雌伏大聲提倡男女平權我女界始覺有一線曙光不意積重難返自爭參政權失敗後一蹶不振遂由沈靜而復師於冥寂竊以爲共和時代彼女子而不能稍露頭角則俟後無論國體若何變更終不得復覩天日矣豈知死灰尙能復燄瓦爿亦可翻身帝制實行第一善政即爲仿行日本女官之制此眞女界夢想所不到而萬世不遇之殊恩也我女界生此時世際遇明君理宜多方運動以求獲選爭自磨濯以答勝情庶幾使若輩男兒不敢笑小女子自謀之拙所喜者在昔妻以夫貴故不得不受男子之指揮而今而後我女界旣能自立以求官則金花封誥自不必倚賴他人轉恐夫以婦榮亦意中事出人頭地平地一聲女界光榮豈居人後始知今日之改革蒙其利益者我女界正如庾嶺梅花得春最早就謂帝制之不若共和哉而况宫庭之秘事内府之奇珍披男子所不能見者我女界可大觀特觀擴充眼界果能盡心任職仰禮聖心則五等之封不難由男子而推及女子此亦帝國女官中將來或有之事亦女官輩前途之幸福也大舞台上男女競爭新朝氣象自爾不羣我諸姑伯姊其速聯袂而起特此恭賀敬頌坤安四 
詩選 
[迎春曲五首] [  東園]  
　　一自江南誤餞春啼殘白烏别愁新相思到處生紅豆恨煞花前載酒人 
　　渺渺天涯何處春數聲靑鳥歲華新征袍染就殷勤待忙煞柳邊彈汁人 
　　黍谷寒消便入春啁啾翠鳥月痕新夢回香雪羅浮曉閒煞梅邊倚箇人 
　　今日春猶昔日春重來黃鳥錦衣新微行暗擲金錢戲笑煞桑間解珮人 
　　留伴華林三月春營巢雙燕畫堂新日長細數花甎影困煞簾陰刺繡人 
詞選 
[紅情賦梅] [  東圜]  
　　生成傲骨便投身冷處不因人熱官閣天寒花簇閒門掩明月一笑朔風又急亂紛紛滿庭香雪恁羅敷漏洩春光淸夢託胡蝶雲活水天闊記送客江南一枝曾折驛亭悵别今日銅瓶又冰結對那江城黃鶴有幽懐未須明說賦筆輸他宋璟寸心如鐵 
小說 
[俠情小說紅蘩蕗别傳] [  天虚我生]  
　　第三章（續） 
　　夫白浪琪劇中所言初亦不過尋常習聞之語然在亞猛聞之直如黃鶯弄舌温嬌软媚若其言語皆爲已發而此嬌媚之中又似雜有柔輭之銀絲足以縛亞猛之全身永永與白浪琪姑娘之香肩相並而無一刻或離亞猛至是遂不覺如醍醐灌頂遍體皆酥傾身椅座靜聆臺上雅言而加以細細咀嚼雖其身旁尙有一崇旨不同力與已抗之人亦忘之矣讀吾書者當聞小說家言往往有一見鍾情之事而理想家且謂男女之情非一見而即締結者其情必不克終凡此吾初不甚信然以證之亞猛信也當毛萊之編此劇時其納入莎理汶口中之語初亦平淡然而一經白浪琪繡口變化即咳嗽亦爲珠璣臺上多一語亞猛之情亦即進一步厥狀正如涉足而弄春潮不至滅頂不止也平心論之以一少年而戀少女亦爲尋常之事然勃斯者有心人也彼其初意正欲覊住亞猛用自展布其狡獪而苦無物焉足爲其用今旣得此機會則又安肯失之 
[奇情小說秘密汽車] [  東埜譯]  
　　第十五章（續） 
　　滕達微笑點頭那警察官便命手下兩個巡丁護送子爵等往亞拉夫公爵邸中回來覆命巡丁等領命自去滕達跳下車子向警察長說道子爵因爲保護眷屬先去了我却有一點好奇之心想留在這裏看這事如何結束警察長道那麽甚好不論那秘密汽車從那一條道上來這裏是個咽喉之地他如要駛近議院必然從這裏經過我們如沒有你馳來警告此時還有些疑惑不能防備得如此周密呢滕達道你們如何防備用什麽法子對付他呢那警察長道我們維一的方法是防備那秘密汽車不使他駛得和議院過於切近我不曉得那一輛汽車中裝置的機械發出那顆爆烈彈來有若干遠近據巡長杜崙子爵勃立南以及密司柳仙的報告研究起來嘉而德一人又要駕車又要發彈同時並舉那是做不到的事情密司脫滕達你試想他若想撥動機械不是先要停車然後可以下手嗎滕達道他們的機械如何裝置我確然沒有看見不過那汽車是我們親手承造的那汽車的速度要遲便遲要快便快用一手駕駛甚是靈便中部那個圓穴和駕車人的座位又是切近他只要略一側身便可以撥動那機械你須記明密司柳仙的報告那機械上彎形槍管的角度預先測凖發彈時只需一舉手之勞不費時刻的我們還不曾仔綱曉得那機械和駕車人手持的轉盤上是否裝置着電線使用時可以借電流的效力推動機件發射炸彈倘或有之令人家更難防備了你們究用甚麽方法遏阻那汽車使他不駛到議院的鄰近呢那警察長道我們守在這個咽喉要道口待那秘密汽車駛到槍斃駕車人這是唯一的善法我衣袋裏懐着内務總長的手諭許我對付這一班惡魔格殺勿論滕達道倘使一擊不中再擊三擊又不中那汽車已到議院場前了你們的鎗彈達到他身上他的爆烈彈同時也達到議院屋頂上了他不過一死蔽辜大局不已糜爛麽那警察長微笑舉手向旁邊一條狹弄中一指滕達側身看時見裏面隱着一行兵士約有二十人個個擎鎗在手預備殺敵便說道你們的設備總算是完全了這裏離議院還遠他不至於便放炸彈趁他措手不及之際你們發鎗制其死命萬事都休萬一他負傷未死急不暇擇就在那裏撥動機關議院雖然倖免民間房舍不是要慘遭浩刧麽那警察長道聞說那機件上預測的角度是凖對議院的他車子未能達到預定的地方便在這裏撥動機件那顆彈子當然墜入江心無能爲患的滕達道或者那機械力强把彈子直送過江面對岸一帶民房豈不被他波及我所逆臆的雖未必果成事實然也不可不防我現在倒有一個方法較爲妥當我乘坐的這輛汽車身材狠是長大待我駕駛他轉一個身横置在道路中間這麽着萬一嘉而德從槍林彈雨之中逃出還有一件障碍物横梗在前面那秘密汽車便不能長驅直入了其次就是嘉而德中彈畢命屍身跌出車外那可怖的汽車不是如翦離弦依舊突飛猛進麽那時車上沒有人駕駛有如盲人瞎馬急不擇途或撞在人家牆壁上或撞在横梗在路中的汽車上或其他建築品上勢强力猛車上裝置的機械猝然炸裂不知要毁壞若干生命財產也是大可慮的一件事情 
文字因緣 
[好事近賀陸二聖夷新婚八章] [  筠甫]  
　　新樂府把酒話而翁粉壁紗籠螺黛碧綺窗漏轉蠟燈紅孔雀畫屏風 
　　新樂府詩寄草堂先八日適當人日後三星遠照客星邊一曲大羅夫 
　　新樂府日麗物華新東閣花開東閣樹北堂萱竝北堂椿帖字展宜春 
　　新樂府有句是催妝香國神仙迷蛺蝶蕊宫福祿詠鴛鴦地久又天長 
　　新樂府鐵網取珊瑚海上詩瓢魚在藻房中曲譜鳳栖梧淑景記桃符 
　　新樂府琴瑟韻調和霞蔚銀北皆並蒂雲明玉樹總交柯數問夜如何 
　　新樂府采否二南詩燕翼貽謨原比翼蛾眉學畫自齊眉荇菜詠參差 
　　新樂府吹徹玉人簫蘭麝噴香焚柏子桂蟾流影上梅梢節近上元宵（謂吉期正月八日） 
 
 
 

Page 15

 
 
   
 
 

Page 16

 
 
   
 
