# 1891 - 40 - 4906399

 

Page 1

 
 
[請速購票]  
　　本館自　振所卽蒙諸善士慨捐珍物以拯飢民满目琳瑯美不勝述因製爲集腋社彩票以期從速𠮓錢去冬第二次票告成諸君子皆爭先購取目下祗餘一百餘號擬於　内開彩當此新春時節淑景雍和行樂及時不無花　曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達順頌善安 
[點石齋發售各種精本石印書籍]  
　　硃批雍正上諭　繤五經經策通繤五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手扎元魁圖成增補角山摟先正事略新印瞿子冾先生　墨寳五尺蘭竹屏八角市裱加七角○本齋種類繁多不及備載擇其尤者登報以供海山文人賞鑒價當格外　亷卽希光顧爲盼售處一在三馬路申報舘隔壁又設分局在二馬路横街三層樓紅墻汴房内此佈 
[機船濬河議]  
　　濬河有利乎日有利矣舉城鎭鄉村水所經由之地去其淤墊通其阻滯俾船艦䑸艑舠舶艟艨出入自如略無周折而又潦則有所宣洩旱則得以蓄瀦萬頃良田賴以灌漑其大利也豈淺鮮哉雖然天下事有利必有害凡濬河必先築壩將水閘斷使不流通然後用桔橰戽乾始得從事畚挶使工成不日猶之可也萬一遷延旣久未得告竣而數里數十里之間烟火萬家衡宇櫛比一旦猝然火起雖有水龍巴斗將從何處得流泉有任其摧枯拉朽已耳此其濬河之不便於民者一及其濬之始也先於各處河沿開闢斜路俾人夫得以荷擔上下不致有顚蹶之虞而挖出河底之泥則棄置兩岸田中如岡如陵一望無際農夫耕田數畝一家數口賴以爲生遭此蹂躪不堪來歲將何以耕種而條銀漕米仍須照單完納不能减去絲毫蔀屋茅簷其苦將何由申訴乎此其濬河之不便於民者二况乎濬河之際人夫雲集良莠不齊烟舘茶坊易於生事雖有官吏督辦紳董防維而人數旣多安見無酗酒打降之事而盜賊更乘間抵隙肆其奸謀人家中夜留心幾於寢不安枕此其濬河之不便於民者三至於築壩則千金數百金也局費則萬金數千金也包壩有尅扣包河有尅扣委員紳董則所需火食輿金亦無不有尅扣其捐之於田畝斂之於市廛者無非小民衣食之資而任其浪費之多不可以數計利民之政反以病民有心人所爲太息而不能自已也日若是則將任其淤滯不通河流日涸乎日是惡乎可然則尙有何法以善持之乎日非攺用機器挖泥船不可是船昉於西國不用築壩不用戽水但就河底將泥挖起卽可潮汐流通昔年中國曾向西國定造一艘名日安定厥後駛往北省不知其效若何去年上海濬吳淞江所用之船名日濬川人之見之者皆稱日便然則其效固已彰明較著人亦何樂而不攺用此船乎或日是船宜於大河不宜於小港吳淞江寛闊數十丈故能用以奏功若施之於各處小河則運掉不靈有不虞其僨事者乎日是不必慮旣可造大船以濬洪波巨浸豈不可造小船以疏歧港去河凡事當量爲𠮓通固不可膠柱鼓瑟也晴窗多暇請將是船之利益而詳言之首在不築壩旣可省錢無數且水不阻遏可免火災而商船往來依然如故市價旣不憂昻貴釐卡亦得免短徵次在省人工一船但需十餘人或管火爐或司機括安然無事略不紛更此外惟用駁船數艘循環駁運駁泥夫自數十名至百名足矣旣無千百人飯食之資且可免羣聚滋閙豈不一舉而兩得乎而其最爲有益者則在於不作踐田疇旣可用船駁泥則但須就僻遠處購得荒地一區將泥堆積不必於沿河開闢斜路以便泥夫上下往來更無須將泥棄置兩岸田中致農民不能耕種河道旣經疏鑿而近河之處毫不作踐使田家得作息如恆我知火耕水耨之儔當無不歡聲雷動矣况機船挖泥之速可數十倍於人夫工旣速成則局中火食之需委員輿馬之費亦無不可减省數成其取之有田畝市廛者無一不可量爲酌减而船旣出價以購則今歲此處河工告竣明歲可復濬他河計一邑之中但得一船則全邑河工不難次第興舉以視築壩戽水用民夫挖泥費却多金利害參半者豈非天壤相懸耶或日用機船則人夫不多費用可節彼力食之輩將從何處謀生而近河之烟舘茶寮飯店客寓不將坐失現成美利深恨於作俑之人乎則爲之喟然以歎日吁此中國之所以積弊難除也卽如治河一事西人已屢　良法欲爲一勞永逸之謀而京外各官咸不願姑爲一試誠以河上當差各員弁日望河流潰决塗炭生靈始得從事大工得所沾潤使數十年永無河患則宦囊空乏難免啼飢號寒是以不願以西法治河長臻鞏固今之謂機船濬河之不足用者毋亦同是用心乎雖然清議者儒生之責縱不能見諸事亦不妨存是言因走筆作是篇乞貴館列諸報端以告留心時事者漢上丹樓氏稿 
[諭旨恭録]  
　　十二月十九日奉旨這所叅疏防監犯越獄之管獄官江西臨川縣典史劉榮振着卽革職拿問交德馨提同刑禁八等嚴訊有無鬆刑賄縱情弊按律懲辦有獄官臨川縣知縣劉瑞礽着先行交部議處仍勒限將逸犯黄探春嚴緝務獲究辦餘着照所議辦理該部知道欽此 
[本館接奉電音]  
　　昨日京友電傳上諭二道敬謹譯登○正月初六日奉上諭馬丕瑶奏特叅庸劣各員等語廣西賓州知州劉鳳紀嗜酒任性作事乖張苛虐士民物議沸騰着革職永不叙用前署賓州知州試用同知徐勃聲名狼藉民有餘恨署永康州知州試用知州徐紹班縱容官親致擾閭閻前署恭城縣知縣試用通判沈冀周聽斷草率官聲平常着卽行革職鬰林直𨽻州知州楊椿習氣太重不愜輿情着卽撤回另補餘着照所議辦理該部知道欽此同日奉旨左翼監督着松桂去右翼監督着佛佑去欽此 
[皇州吉語]  
　　神機營總理協巡事務翼長等謹禀查紫禁城内恊巡官兵向由馬隊官兵入内值班該官兵每日入衛禁垣無閒寒署夜内傳遞更籌往來梭巡雖夏遇大雨冬經風雪仍行梭巡不敢稍避尙屬當差勤奮勞苦不辭殊覺著有微勞若不量　獎賞何足以昭激勸兹届年終可否援照上年成案所有本年入值恊巡官兵擬請獎賞銀兩以示體恤如蒙批准卽由本營存公項下動支由該隊彚領散放理合禀請諭下遵行經慶邸批諭協巡官兵着照案每名賞銀二兩以示獎勵○吏部爲示傳事所有擬補盛京户部筆帖式寳麟吉林阿勒楚喀副都統衙門銀庫九品筆帖式景珪等二員本部現攺於十二月十一日帶領引見相應傳令該二員並寗夏將軍衙門筆帖式靈壽一員於是日丑刻穿紅青褂備帶補褂青褂並佩帶荷苞手巾赴西苑門外六項公所内吏部公所書到聽候帶領引見如排 
 
 

Page 2

 
 
班時不到卽將緑頭簽撤下再傳寳　靈壽二員於　九日午刻衣冠赴部演習口背履歴如若不到扣除引見勿違特示○尸部派辦查核處示傳福建臺灣呈解洋稅去銷减　銀兩委員龔子廉知悉於十二月十三日辰刻務將應解銀兩赶緊赴部交納勿違特示○管理正紅旗满洲都統事務大學士額爲移會事本旗副叅領兼公中佐領珠勒亨阿於光緒十六年十二月初七日病故相應移會上諭處查照○刑部接准欽派前往福建查辦事件貴沈兩星使密陳請將福建所查之案擬將全案人証卷宗委員解送刑部訊辦等情奉旨着照所請欽此刑部接奉抄摺經薛雲階少司空掣派雲南司俟人案到部時承審此案○吏部示傳擬補内閣中書周鈞揀發奉天委用未入流穆良　二員本部於十一日帶領引見相應示傳該二員務於初十日已刻衣冠赴部演習口背履歴如再不至昗將引見勿得自悮特示○十二月初十日爲醕賢親王金棺前行初祭禮皇帝親詣行禮是日黎明禮部精膳司員與光祿寺司員會同内務府官敬謹於金棺前月臺上陳羊隻二十七饌筵二十七酒二十七　　棹張二十七五色楮錢金銀紙錠陳設畢以俟至辰刻上服長青袍褂綴緓冠詣金棺前奠酒三爵行一跪三叩禮執爵遞酒爲御前行走王公二人太常寺司祝二人展祭文於金棺前讀祝官跪讀祭文畢上行一跪三叩禮畢趕由各官分進七箸湯飯筵饌於金棺前上奠酒三爵行一跪三叩禮畢恭捧祭文褚錢紙錠至燎爐焚化欽派　貝勒向爐奠酒三爵執壺遞盞者光祿寺官也焚化畢上還御座房少座羊酒筵饌棹張依次而徹當祭之時左賛引右對引御前大臣隨侍左右皆綴緓冠青袍褂府第穿孝貝勒貝子公六人皆穿孝袍反穿羊毛褂於月臺下側兩旁侍立灃洵壽三世子於月臺下右邊以跪料理喪事四大臣於穿孝貝勒等之次列侍内廷御前王大臣於其次分位侍立皆青袍褂綴緓冠而殿外鼓吹咸執樂器鵠立雖設而不作豹尾槍八杆廂白旗槍十杆萬名繖四柄孔雀扇黑紅日月扇黑紅雲縀傘各二柄金瓜鉞斧星　環槊日照傘俱皆擎起列隊兩旁杏黄大轎小轎亦皆舁立轎車座馬列於儀門外駱駝黄鷹　大白馬均爲　列卽所擺太平槓三十二人咸爲肩荷祭畢始皆放下惟此初祭禮制本多而禁令維嚴無敢隕越謹就仰瞻所及録其大致以見聖天子尊親行孝俾薄海人民得窺萬一耳○户部爲咨行事俸餉處案呈現准銀庫付稱所有步緑兩營兵丁恩賞半月錢糧庫於十二月十二十六兩日同月餉一併開放相應咨行步軍統領衙門轉飭步緑兩營承辦人員各於是日辰刻赴庫承領 
[潞河春水]  
　　石管每於冬夜率由舊章督帶兵勇在各處梭巡以防菲類去　底張蘭譜把戎帶同營兵四名行至東　口　遇三人背負米袋一人手提利刃怱怱而來把戎上前盤詰彼等大聲日誰敢上前請試我刃把戎知非善類喝令兵丁開放洋鎗彼等始束手就縛獲在三人逸去一人次日將贓賊一併送州辦理枕直刺刑訊一堂併認偷竊不諱外又供出同夥數人想不難按名緝拿也○尹憲行文到州以謙代　凡列名膠庠者不分等第一概優給獎賞由是八百孤寒均沾雨露近有東鄉某生等聨名上禀請直刺轉詳尹憲再加賑撫直刺以殊恩非可屢邀憲總未可輕瀆批斥不准○某甲年逾五旬豐於資財艱於嗣　其妻某氏素侫佛東廟燒香西廟禱告冀生貴子以慰桑褕去冬果舉一子大開筵宴招聚親朋未及彌　衣以錦繡繋以金鎖腕戴金鐲帽嵌珍珠及紅緑寳石計值不貲蓋望之綦殷遂不　愛之過甚也詎意未逾旬日忽患驚風遂致喪明抱　是豈凡事固有前定非人力所能强耶稽首慈雲何時再降玉麟慰兹晩景哉○去夏通屬水災極重裕壽泉方伯行文各屬令各當典一律提前减利及至臘月初一日减而又减無論原當二分三分者均以一分二釐取贖以惠貧民○設賭騙人隨處皆有每遇廟會及熱鬧之區以　蒱爲生計者尤屬不可勝數萬壽宮地處河濵棚攤林立終日詩筒牌九八仙人骰子寳黑紅竅摇會套籖等類幾於目迷五色有一鄉民偶步至此墮入牢籠頃刻輸錢二十五吊不得已將身穿衣服付之長生庫僅得三吊不敷甚鉅索債者迫不及待鄉民進退維谷點金無術避債無臺令人見而惻然雖是見獵心喜未始非自取其咎也○某寺僧不守清規專以駕車馳驟爲樂一日由西街飯館飲酒大醉駕車而歸行至新街因馳驅過速撞石翻車遂將秃驢壓在車下迨經人扶起則頂上圓光早已淋漓血漬擲了禪杖脫了袈裟和尙耶和様耶已不復能認本來面目矣去冬晴多兩少天氣和煦河氷雖澤腹未堅嘉平初四日後風如虎吼林木怒號滴水成凌大有墮指裂膚之概冰窖卽於初六日鑿冰下窖○北門外高安屯爲往張家口大道冬令俄商販運紅茶及駱駝絨等貨用駱駝䭾載運者蹤　相望高安屯附近有一小關帝廟楝宇剥落看守無人遂有匪徒濳聚其中偷竊駱駝絨售賣漁利事聞於州署捕役　同眼　前往　捕匪徒　　張某之家捕役跟蹤而往獲住二人張某務農爲業人頗謹厚今春爲子　婚屋内粗有陳設匪徒心存陷害謂捕役云此等妝奩均　我等竊來售　張某者捕役不問皂白將　某一併送州堂訊一次張某有口難分仍交差管押諺云賊咬一口入骨三分耒知張某何時得雪此寃也○俗以臘八爲大佛誕辰人家於　明時用各様米豆果品熬成臘八粥之獻神前循舊例也○楊藝芳觀察宗濂莅任以來凡遇一切應辦之事無不躬親整頓條理井然至賑撫災　　能引爲已任善始善終去臘底由天津賑局運到棉褲袄數萬件暫存斛聖廟内散放數次初九日觀察又親詣各粥廠視貧民之號寒者給子交票初十日在西街　車局親自查　散放以期實惠及民　此恩同挾纊宜乎口碑載道有萬家生　之頌焉○城中央鐘鼓樓前有鋪商捐資　修　已告竣嘉平初十日鋪商衣冠拈香懸掛匾額高高在上氣象爲之一新 
[章江鯉信]  
　　去冬江省雨暘時若臘月十九日爲換甲之期晴曦大放二十日繊雲四捲一望清蒼暖意薰蒸宛似三春天氣行路者汗涔　　　　卸却棉衣是夜三更後北風怒吼空中激盪有聲寒氣砭人肌骨旅館蕭然冷衾如鐵四更後出視庭前六出花飛穿簾度幕次日清晨積雪約二三寸許日四日又見祥霙疉　下　高原旣霑旣足父老欣然日此來歲豐年之兆也○常年冬月有售虎於市者得價頗豐去冬有數人擡一虎色黄而斑入市求售好事者詰之乃饒州獵户也據稱虎由閩中大山逸出沿途傷人不少某日在鄱陽湖左近鄉人數百圍之槍砲齊施知　大敵虎帶傷咆哮突圍而出鄉人有誤中砲彈而畢命者未幾有獵户數人狠伏要害之處俟虎入險放槍傷其耳際虎始斃權之重三百　索價日餘金有開其眼皮尙覺威稜逼射死者如此况生者耶○立春前一日府縣迎春於東郊禮也去臘廿六日爲立春之期本應廿五日迎春因是　適逢國忌遂於廿四日提前舉辦署南昌府憲督同南昌新建二首縣用全副儀仗乘坐顯轎親往東門外舉行迎春典禮有某甲者狐裘　　策馬相從行至洗馬池大街偶不小心翻身墜馬冠履袍褂污泥狼藉人亦受傷是誠无妄之災也 
[鄂渚官報]  
　　十二月二十一日山西候補道陳委辦羊樓峒茶釐總局候補通判何國珵奉委辦新隄厘局候補通判程懋昭委辦通山茶釐局　挑縣張清奉委辦栢墪茶釐局候補縣陳壽椿奉委辦崇陽茶釐局　補縣左興寅奉委辦楊芳林茶釐局分發試用知縣羅覲瑞由京來省禀到會辦牙釐總局候補道彭赴兩院禀知進局並銷城外督查差調署漢陽縣事本任靳水縣陳䕫麟赴兩院禀知是日辰刻任事候補縣涂九　奉漢陽府委辦新關點騐稽查事務候補縣黨述奉藩臬憲委武昌府讞局學習俱赴兩院禀知候補縣謝元祖奉藩臬憲委充武昌府讞局帮審並銷讞局學習差記功三次酌委一次候補縣陳鳴珂奉委武昌讞局額外學習差俱赴兩院禀知謝候補府吉爾哈春奉委辦羊樓峒茶釐局 
[求雪得雪]  
　　金陵亢旱已積十有餘旬秋末曾援例請龍于江西使者拜表而行龍未至而霢霂應之迨龍旣至而甘霖又應之龍之爲靈昭昭也向例龍來由龍王廟設壇供奉使者先用一大磁　上有圓葢賫至山上之龍潭道士焚其表向潭拜祝而取水卽有龍入罎内或二位 
 
 

Page 3

 
 
三位不等委員沿途護視其𦉡惟謹旣至啓視果有鱗介形象然不必確係爪深目出之鱗之而故達者亦不盡信相傳泰西無龍惟中國有之盖中國之龍上升於天下現於淵爲聖帝明王顯靈效順已非一日初非少見多怪之徒附會其說以侈爲美談也聞是龍之爲福於江南其事由劉峴帥爲之創至今凡有不時之澇旱無不聞呼而輙應十餘年來居民恃以無恐上月由某委員恭送回山未幾而二麥之望雪甚於億兆之望霓官府俯察民情知蚩蚩者以不得雪爲疾首蹙額乃於封印日就龍王廟設壇求雪越三日果積素二寸有幾此爲因圓成規因方成矩之第一次見者皆相顧而色喜稱爲瑞雪風尖且緊滴水成氷次晨雖日出而晛氣爲寒光所逼慘淡無華曝者亦不覺黄綿襖之可親詠唐人林表明霽色城中增暮寒之句此情此景想不僅終南積雪爲然矣邇日善後局正散棉衣曳者婁者皆短褐不完敝緼無結之子得此一領雖瑟縮而不至面無人色卄三日凍尤冽江甯府西偏設有粥廠與檢校等署爲鄰忽有一人從某署出持衣票數紙方欲擇人而與陡被强悍者奪去一時食粥者捨粥而乞衣羊狠狼貪不由分說重重圍住其人而不知其票已被刼也以爲吝而誑乃碎其身上之裘且盡復擁至府署之大門外將痛毆以洩忿署中人聞而出救衆怒未已而此人已頭角崢嶸矣諺日善門難開可見行善無方亦盆成括之足以殺其身而已矣 
[四明淑景]  
　　甯郡新老城隍廟曩遇新年游人如蟻卽江湖賣技者流亦皆趁此數日中卜一年利市今正元　日嚴寒凛冽風雪交加游人甚少風景亦不似往年繁盛也○甯郡於去臘得雨後至新正元旦六出　飛满天飄舞時降時止加以朔風刮面滴水成寒暑表降至百餘度至初四日寒氣漸減風日晴麗稍覺和暖○甯郡乞丐每於年終結伴入市乞錢赤身於冰雪中手執泥帚以泥刷面名日泥神人有憐其冷者速以錢與之又有以紙紥牛頭套諸　上一人用繩牽之日黄牛呌藉以博人一笑更有挑柴兩塊名日送財取財與柴音相似也此種把戲各處有之尙不爲異近則妙想别開有年輕乞丐扮作女子一男丐身穿紙馬夾女則手持帳簿扭辮相隨名日討婦帳各店鋪見之無不大　擲以青缺使空心大老官見之惟有掉頭不顧耳○甯郡萬順鹹貨行於去臘倒閉約虧萬餘元聞該行所出本票在外貼現其數甚鉅虧閉之後不肯黑付意將折讓尙未講明也 
[蘇臺新語]  
　　每至歲闌户户謝神家家祀灶炊烟四起爆竹千聲某日黎明時東美巷某宅忽見濃烟陡起尋至廚房内則見柱椽皆火勢難撲滅幸鄰居皆是作坊夥伴數十人奮勇而前竭力取水澆灌急將火路拆斷吳回氏始不敢越雷池一步然已受驚不淺矣○開設烟館者前由官憲明定章程只准歇閉不許增添原欲徐圖禁絶也不料若輩卽借此爲漁利之計舊店進出清淡無力支持暗中倩人承充遂得坐享其利一烟館也居然與馳名牌號一様售賣此生意塲中之𠮓局也○胥門某姓婦十指繊繊針神譽擅積銖累寸薄有貲財去冬忽被其夫竊去以供烟霞賭博之資婦自歎遇人不淑暗吞紫霞膏以圖畢命同居者察知急覔人往治治者索錢方肯奏手輾轉多時雖免香消玉殞然貧苦益難支持矣○除夕有某甲以手巾裏洋　十餘枚至各店償債並購零物詎知被扒手所見設計暗中掉換魚目混珠甲勿覺也及持洋購物悉已𠮓爲𧸛鼎不覺爽然若失欲覓拐匪已無蹤跡惟有徒呼負負而已○冬防嚴密凡僻靜小街無不派撥弁兵按段巡邏柝聲相應燈火常明及届歲闌恐宵小乘機竊發巡查兵弁較平日尤爲嚴密因此閭閻得以高枕而臥云○乘馬馳驟本干厲禁有某甲者竟敢據鞍疾馳行近觀前正在顧盼自雄偶不留神跌仆於地手足皆受重傷經家人舁回醫治雖不致有傷性命然亦恐成殘廢矣咎由自取夫復何言○臨頓路陸姓子習學雜貨生理勤儉謹愼數年如一日去冬店内忽失繡線一包欵徒所竊加以箠楚學徒欲辯則口衆我寡欲歸則無顔見親遂於是日遁去閱十餘天幾如鳳去秦樓鶴歸緱嶺其家知之四處招尋杳無蹤影向店主理說店主以非禮相加似此情形恐不免有雀鼠之爭也○三春靠一冬此市廛語也前年江浙奇荒市景因而蕭索去歲收成頗稱豐稔而各處買賣依然清淡較前數年相懸天壤有心人不能無今昔之慨矣○迎春東郊古禮也嘉平二十四日清晨魁太守及三首縣均用全副儀仗乘坐大轎起馬至迎春坊行禮然後迎太歲春牛迤邐回署一時繡陌香車璇閨粉黛凝裝靜　似霧如雲不待拾翠芳郊已覺春游興動矣 
[江濵理玉]  
　　漢口洋街與花樓碼頭毗連處沙岸屈曲江流至此爲之縈廻旋繞水勢旣緩積沙遂多冬令水涸沙灘疉出去冬有小工挖沙塡地畚挶兼施沙内有女屍一具後報善堂移理他處但不知此屍何自而來或云漲水時氽流至此被沙積壓或云過路船隻無貲棺殮埋屍在此未可知也 
[告示照登]  
　　五品銜江蘇太倉州寳山縣河鹽廳加三級紀録十次吳爲出示勸諭事照得地方河道首係農功次關商賈蓋通舟楫之往來祗爲貿易之計而利田疇之灌溉實爲衣食之源歴觀憲諭莫不講水利以疏通河道爲正宗河道者猶人身之有血脉也血脉不通百病交作河道之於地方亦猶是耳近年以來水旱不均各處荒災不堪枚舉其故皆由於不通河道始如其通之水則由此達彼溝澮有宣洩之區旱則挹彼注兹禾苗無枯槁之患雖有水旱不足慮已今春吳淞蕰藻河蒙上憲籌欵興工重加開濬沿河一帶無弗歡欣鼓舞幸民困之復蘇查此河由吳淞迤西直至嘉定南翔鎭　延數十里非可以他河比實寳山地方通縣河中之榦也有榦而後有枝一縣之中均沾其利諒闈境紳民早已共聞共見無不欲因此一端而曲暢旁通以盡其餘利者也但本廳途過付舍時見私河小港淤塞不堪廢棄者多挑挖者少往往潮汛頗大泛濫横溢原隰莫辨一經久旱則又不留涓滴水涸轍堪憐其始雖以爲些小溝渠無關輕重從此年深月久漸成平陸前人開之而後人廢之豈不大可惜哉誠能于河道多盡一分之力卽於地方多獲一分之益爾等倘有如前一切正届水涸之秋農忙已歇各宜同心恊力計田之多寡于就近紳董妥爲商議禀明本廳以便牒縣批示查勘施行幸勿遷延坐視苟安目前不爲久遠計也本廳有專司水利之責凡地方河道本爲分内應管爲此示仰闔縣紳董民商一體知悉趁此農隙之時易於爲力母得互相推諉有負勸諭之至意焉特示 
[鵠候旌麾]  
　　本埠官塲接到電信知張笏臣廉訪於初六晩六點鐘時由蘇省乘坐官舫用小火輪拖帶來滬上海縣陸邑尊卽飭家丁預備迎迓法廨讞員葛同轉亦派會捕局通班探勇在金利源碼頭伺候 
[軍門莅滬]  
　　江南提督譚青崖軍門於昨日午後由松節署乘　舫來滬停　小東門外浦中 
[下旗誌哀]  
　　法工部局打様西人白郎籐之妻近患疾病醫藥罔效於前晩逝世工部局聞之知照捕房下半旗以誌哀悼 
[駕車宜愼]  
　　新正以來春城士女各動治游之興租界各馬路中寳馬　車絡繹不絶捕房恐肇事端特派中西捕在十字街頭時時照料然碰撞之事仍所不免前日將晩時有鋼絲馬車在四馬路由西而東至胡家宅口適有七八齡之孩子在路行走避讓不及遂致跌仆馬夫立卽拉韁退後孩在馬腹下扒過雖未受傷然受驚已不淺矣同時有某少年身穿甯綢袍褂頭戴皮帽墨精眼鏡由石路向南摇摇擺擺至四馬路將近突有東洋車夫載客迎面飛奔而來少年避讓稍遲車從身旁擦過袍褂均被車篷上之鐵撑拉破少年怒甚拉住車夫痛打圍而觀者甚衆咸謂若要車夫賠償賛困之人安能賠此值價之物若交捕送官不過笞責了事且原告亦須到堂反多周折不如從寛釋放以存厚道之爲得也少年以爲然連批其頰麾之使去 
[暫父家屬]  
　　震源正錢莊倒閉後由莊主奚世榮黄鎭心請錢業董事查帪知黄其祥同子楚　及司帳人等均有私運銀兩情事控由 
 
 

Page 4

 
 
上海縣及英會番公廨提到黄其祥之兄黄其瑞暫押候訊已列前報兹悉黄其瑞年老有病蔡太守飭暫交家屬聽候訊理 
[焚船續述]  
　　沈恒洽沙船失火大略已紀昨報兹得其詳爰再述之該船係沙船中之巨擘可裝關担二千餘關担者關東斛每担以上海斛計之有二石四斗去冬該船由牛莊裝貨來滬所有油豆等貨業已售罄惟高粱五十簍因價值不佳放在舫中以行善價該舫日海運局騐明定於新正初十日裝糧北上本在豐記碼頭與各沙船銜尾停泊因裝糧在卽移泊外擋先裝杜布一百捆初五日三鼓時香工在臥處忽覺烟霧迷漫急起呼喊副舵等察看其時火已延及棚桅杆船面皆火無從施救有三人被火灼傷均各奔逃同泊之沙船立卽斬斷纜繩得免池魚殃及焚至天明城内各衙門各善堂洋龍水龍紛紛馳到束手無策俄而全船盡付一炬所有高粱杜布亦成灰燼究不知如何遺火以致釀此巨災聞被燬船貨約值二萬金云 
[撞船案結]  
　　連陞小輪船與常熟米船互碰以致連陞舵工林正榮米船水手張繼江均遭溺斃旋經原差等將屍撈獲禀請陸邑尊詣騐各情均登前報前日之晩升堂提訊金匱縣家丁豐和投案稟稱小的奉家主湯大老爺之命雇陳萬邦船裝載糧米來申去臘二十二日之晩行至閔行失事現在雇人撈取濕米除漂失外已獲二百四十五石五斗每石售洋一元有奇約得洋二百六十元此項糧米若照二百八十石算每石計洋二元二角共需洋六百餘元陳業已人斃船覆家業蕩然其情可憫事因小輪船不放氣筒所致請向輪船主追償俾得早日補繳陳供稱小的係江北人裝載金匱縣漕米來申去臘二十二日之晩八點鐘時行至閔行左近忽見小輪船駛來赶急將船避讓已被撞沈水手張繼江墜江溺斃至今屍身無着現在船上修理需錢一百千左右吳楚卿東同茂投案供稱小的等均常州人在北市珊記馬頭開設吳興隆船局連陞小輪船由小的等向洋人租賃每月租銀一百兩此次送李大人赴蘇由陳船先撞照例小輪夜行必有紅燈高掛陳旣見之自應避讓不料其攔腰猛撞致肇禍端張六泉供稱小的在連陞當船主舵工林正榮業已溺斃餘供與吳陳相同邑尊謂兩造均有不合惟陳係民船行駛少緩吳係小輪船來勢甚猛且又不放氣筒其咎較重現在兩船各斃一人船亦均損事可相抵惟所失糧米爲數較鉅應令吳酌量賠償吳等同供稱現在輪船尙須修理其價甚昻且林成殮之資及屍　撫卹打撈壞船用去洋一百餘元李大人水脚亦未收到實已受虧太甚碍難遵諭邑尊再三開導吳稱情願繳洋一百元邑尊衡情酌斷令吳等繳洋三百元本縣捐廉貼補四十元尙少之數命該家丁轉求家主免追吳等口稱遵諭惟求寛　繳洋邑尊准如所請當將兩造分别斥釋 
[釁起捕]  
　　手藝人沈金山等因新年聚賭口角遂致用武由一百六十八號華捕所見將沈金山蔣阿英趙杏村周阿祥張阿生等一併帶至捕房捕頭命將沈金山等一干人移送英公廨值日差據情禀明蔡太守飭將沈金山等押候訊供發落 
[流氓攫釧]  
　　新正以夾天氣晴和邑廟中游人如蟻小本營生之輩莫不喜上眉梢而游手好閒之徒亦皆闌入人叢中肆其　俩宦家婦女乘輿至邑廟嬉游行至九曲橋邊突被某流氓攫去臂上金釧輿夫見而追獲始得原物歸還婦驚駭之餘避在春風得意樓茶室事聞四鋪地　急　巡　局稟報局員立帶局勇數人赶至閙事處拿獲滋事之何同生等帶局中押候究辦一面派勇二人護送此婦回家 
[案疉見]  
　　近來租界中　篋堔囊之案時有所聞元旦夜法界寳興里某甲家被賊挖開後門竊去衣物不少初二夜小東門外某茶寮中賊從後門竊去水烟袋等物復有寳興里學塾中訓蒙先生被賊竊去棉被前晩有某南貨店被賊掘墻而入竊去小洋五十餘角並棉　一件該賊竊得棉袄卽行穿着而將破布襯裏短衫一件抛棄在地旋經失主開單持赴捕房請緝捕頭立飭包探認眞查緝鴻飛冥冥未知何　破案也 
[撥解賑欵]  
　　定海祝融肆虐焚去二千餘家聆信之餘實深傷感敝所特撥解英洋五百元託字林滬報館主代速電匯災區散放特此奉告仁人君子　春接福先　福於無疆酌酒賞心還修心於善行祥和遍覆惠澤厚施所爲深望上海四馬路高易籌振公所唐廷桂韋國華　文明謹啓 
[匡時誼摯]  
　　冬賑甫經竣事而春撫刻不容緩飢寒交迫其何以堪甯波源豐號善士助洋三百元富春堂善士助規銀二百五十兩　源通銀號交來委解直𨽻山東需欵孔殷之際得有成數扶持彼湫隘餘生感惠殊非淺鮮德澤與泉源並達仁風偕春意俱融名實胥符可謂情深匡救矣[  上海北市絲業會舘籌賑公所愚弟施善昌謹誌陬月吉日]  
[録施少欽封翁賀各埠諸善長年信]  
　　辛薦流芬餞嚴寒於滬北卯耕肇慶迎瑞氣於郊東敬維各埠諸位善長大人梅閣凝庥蘭庭蔚祖惠　淡湯胥　積德而來元旦熙和悉本匡時所箸引詹吉矅奚罄頌忱晩勷賑周旋運籌迂拙新年甫屇清夜滋　災域孔多需欵常虞其不足窮閭無數　　猶冀其迭臻謹抒蕪衷並伸賀悃恭叩鴻喜藉達蟻悰 
[省撫轅抄]  
　　十二月廿五日巡檢汪聿桐禀辭赴鎭江上游厘局差遺辦理上海木捐局候補通判崔仲爲由滬專丁來省禀知聞訃丁父憂○廿六日候補知縣杜仁榦禀銷催提大鎭崑　　　各屬吳淞江河工經費差藩轅牌示吳江縣典史陳桐華調補長洲縣典史奉部覆准業已飭赴調任所遺員缺查有試用從九品王道堪以委署又華亭縣典史姚應連撤省所遺員缺查有　用從九品呂守愚堪以酌委署理○二十七日候補知縣諸可寳禀銷催辦志書差新選江陰縣縣丞陳彛法廣東人禀到廿七日　補知縣方道濟由京公幹回繳批銷差○二十八日候補知縣諸可寳禀知奉委騐收學古堂講堂等工程差卽辭同知銜攺指江蘇候補知縣劉葆源浙江人由籍請咨來省禀到○二十九日藩　牌示照得吳江縣知縣陳炳泰病故遺缺查有鹽城縣知縣依勒通阿堪以酌調金山縣知縣夏槐攺敎遺缺查有進士卽用知縣劉元調堪以酌補○三十日巡檢呂守儒禀謝委署華亭縣典史事何國恩禀知交卸代理震澤縣平望司巡檢任事回省 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月十八日京報全録]  
　　宮門抄○諭旨二十道録前○發抄硃批四道○東撫張奏山東欠　臨甎懇恩豁免摺○又奏留武員補用片○都統謙奏調補佐領員缺片○東撫張奏請更正片○陜督楊奏揀員試署知縣摺○楚督張奏總兵丁憂開缺委員接署並請旨簡放摺○東撫張奏請攺奬片○將軍裕等奏特叅筆帖式摺○十二月十八日理藩院鑾儀衛光祿寺值日值年旗引見七十一名○奈曼王由籍回京請安○黄體芳徐承煜各假满請安○續　專摺謝賞假兩個月恩○甘肅兵鄧增請訓○英奎溥善預備召見○信侯續假二十日○鍾澐遞遺摺○提督衙門奏拿獲盜　楊桂兒等九名請交刑部○召見軍機鄧增英奎溥善○皇上明日用膳辦事召見後至醇賢親王府行禮○發抄李鴻章奏候補守張蓮芬期满甄别奉硃批吏部知道欽此○又補用叅將金敘暫緩引見奉硃批着照所請兵部知道欽此○又密營都司連順調補于峰營都司等缺奉硃批兵部議奏欽此○又請將在營勞故之記名總兵龔大興等優卹奉硃批着照所請該部知道　併發欽此○○太子少保頭品頂戴山東巡撫臣張曜跪奏爲山東欠解臨磚歴年已久被水冲失懇恩豁免恭摺具奏仰祈聖鑒事竊據布政使福潤詳轉據臨清直𨽻州知州陶錫祺稟稱該州到任接管卷内查有咸豐十年奉文辦造臨磚三十二萬七千六百二十四塊又於同治元年奉文辦造臨磚十八萬九千二百七十六塊同治十一年奉文辦造武英殿工程臨磚四十七萬四千七百三塊半三共磚九十九萬一千六百三塊半均經各前任領欵燒造存廠候解向係漕船搭運歴年江浙等省漕糧多歸海運豫省亦攺徵折色僅恃山東糧船爲數無多迄未能運解清楚檢查册檔除專案解過武英殿工程甎五萬塊天壇等工磚十萬塊歴年糧船搭解過咸豐十年所派臨磚十六萬七千七百塊及現在起解磚一萬五百六十塊外計未解磚六十六萬三千三百四十三塊半兹查廠甎僅存二十一萬九百餘塊率皆破碎鹻酥不堪起運詳究短少之由實因同治九十兩年衛河洪家廠塔灣光緖九年趙家村三里鋪等處節次漫决甎廠近在河干猝不及防致被冲失現存甎塊亦係被水之餘歴年旣久風雨剥蝕以致毫無完整甎數甚鉅另行補造籌欵維艱且查窰座被水冲翳窰户人等因年久停燒大半攺　衛水挾沙而流每届汛漲浩瀚清形與黄河無異近窰地被沙壓無土可取種種爲難惟有將冲失磚四十五萬二千四百塊均請豁免現存破碎之磚二十一萬九百餘塊容俟看情形由司籌欵補造分起搭解詳請具奏前來臣覆加查核係屬實在情形並非虧缺舞弊相應仰懇天恩俯准將該州冲失臨磚均行豁免出自鴻慈除咨部查照外謹恭摺具奏伏乞皇上聖鑒訓示謹奏奉硃批工部議奏欽此○○張矅片再總兵銜補用副將黄金得在東帶隊二十餘年隨同剿平捻道各匪後統帶河防各營歴辦擔險堵口各工均能奮勉出方該員於河務情形尤爲熟悉合無仰懇天恩俯准將總兵銜補用副將　金　留於山東補用以資得力出自鴻慈謹附片具陳伏乞聖鑒訓示謹奏奉硃批着照所請兵部知道欽此○○諭德片再查山海關廂日旗佐領玉興因病出缺所遺佐領員缺有管理旗務操防之責必須精明幹練人員方期勝任兹查有冷口防　尉磌隆武由山海關廂紅旗防禦遞　　職在冷口防守尉年久歴練老成熟習營伍以之調補廂白旗佐領員缺實堪勝任所遺冷口防守尉一缺照例揀員　補以重職守奴才爲因地擇人起見是否有當理合附片具陳伏乞聖鑒謹奏奉硃批兵部議奏欽此○○張矅片再江蘇候補道張翼捐助賑銀五千兩經臣奏請將該道員故父二品封職張珽並現存母二品命婦楊氏賞給一品封典欽奉硃　着照所請該部知道欽此欽遵轉行在案兹據該道員張翼禀故父張玉珽行知誤寫張珽請查明更正前來臣查捐賑案内該道員張翼故父張玉珽開作張珽委係繕寫錯誤相應請旨俯准勅部更正謹附片具陳伏乞聖鑒訓示謹奏奉硃批該部知道欽此○○太子少保頭品頂戴陜甘總督臣楊昌濬跪奏爲揀員試署知縣員缺以裨地方恭摺仰祈聖鑒事竊據藩臬兩司會　稱崇信縣知縣唐受桐調補平凉縣知縣奉部覆准業已截缺報部在案查前奉部章甘肅升調補缺𠮓通辦理部選各缺道府以至未入　應照請補要缺章程無論何項缺出擇其人地相宜之員請補等語今崇信縣知縣係簡缺該司等查有簽分廿肅大挑試用知縣楊　之年四十六歲直隸天津縣人由同治癸酉料拔　中式本科順天鄉試舉人光緒庚辰科會試後大挑一等奉旨以知縣用簽分廿肅十年四　到省該員心地樸誠辦事結實前者成縣知縣辦理一切諸臻妥協兹請試署崇信縣知縣實堪勝任人地亦屬相宜會詳凊奏前來臣查楊培之舉止端方克勤民事仰懇天恩准以該員試署崇信縣知縣以裨地方如蒙俞允銜缺相當母庸送部引見仍俟試署年满如果稱職另請實授該員並無叅罰案件謹恭摺具陳伏乞皇上聖鑒謹奏奉硃批吏部議奏欽此○○　廣總督兼署湖北提督臣張之洞跪奏爲永州鎭總兵丁憂開　委　接　並請旨簡放以重職守恭摺仰祈聖鑒事竊據湖南永州鎭總兵尊晋昌呈報生母王氏於光緒十六年九月十六日在籍病故例應丁憂呈請奏報開缺並請委員接署以便交卸回籍守制等情前來臣查永州鎭界連兩粤民　雜處控制巡方均關緊要　有衡州協副將馬朝龍老成幹練營務認眞於地方情形最爲熟　堪以飭委署理除檄飭遵照外所有永州鎭總兵員缺緊要相應請旨迅賜簡放以重職守謹會同湖南巡撫臣張煦護理湖南提督臣周瑞龍恭摺具陳伏乞皇上聖鑒謹奏奉硃批另有旨欽此○○張矅片再臣接准吏　咨以張村大寨西紙坊等處合龍　奬案内有道員用東昌府知府李清和請以道員在任候補指分山東試用縣丞陳汝疇請俟補缺　以知縣用候補　九品王經燦請免補本班以縣丞補用所請獎叙均屬重複直𨽻州用候補知縣羅志仲請俟歸直𨽻州後以知府用同知用候補知縣汪廷駿　俟　同　　以知府用所請獎叙均屬層遞預保與定章不符東河試用州判李汝霖請免補本班以知縣補用查履歴册該員　光緒十五年十一月業經攺捐藩經歴知縣並非應　之項應令另核奏明請奬又指分山東試用縣丞彭祖輝請免補本班以知縣補用查　歴册並未聲叙該員試用縣丞之案縣丞職銜凌詠請以縣丞不論雙單月儘先選用查立案清單内係候選縣丞此次原　　單係　丞職銜係屬坐銜不符均令查明覆奏再行核辦等因當經轉行遵照去後兹據河防局司道詳請聲覆攺獎前來臣覆加查核所有道員用東昌府知府李　和攺請俟歸道員班離知府任後賞加二品頂戴指分山東試用縣丞陳汝疇攺請免補縣丞以知縣補用候補從九品王經燦攺請俟補縣丞缺後以知縣補直𨽻州用候補知縣羅志伸同知用候補知縣汪廷駿均　　從優議叙東　試用州判李汝霖所捐藩經歴已於光緒十六年四月在户部繳還實收呈請扣獎請仍就州判底銜免補本班以知縣補用試用縣丞彭祖輝係由山東試用典史於光緒十五年十二月在　遵新海防例加捐縣丞仍指山東試用是月十九日經户　發給執照縣丞職銜凌詠前咨部立案單内誤寫候選縣丞應請更正以上二員均請仍照原保給奬謹兩片具奏伏乞聖鑒訓示謹奏奉 
[硃批吏部議奏欽此]  
　　奴才裕祿鳳秀跪奏爲特叅久不入署　差之筆帖式恭摺具陳仰祈聖鑒事竊查兵部　帖式倭森係满洲正　旗依勒杭阿佐領下人於光緖十五年四月十八日請假一月回家省現一年之久並未銷假當差屢飭該旗轉傳迄未入署旋於光緒十六年七月初七日署　巖城守尉恊領榮恩呈據該員家屬聲稱倭森請假省親乘便赴京損職等因查倭森係實缺人員請假回家省親輒至一年之久並不入署當差赴京攺捐亦不在署呈明致令員缺久懸屬怠玩曠　岡　　　令未便稍事姑容相應請旨將筆帖菚倭森卽行革職以肅官方而儆効尤理合恭摺具奏伏乞皇上聖鑒謹奏奉硃批着照所請吏部知道欽此 
 
