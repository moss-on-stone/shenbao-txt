# 1882 - 4 - 4903120

 

Page 1

 
 
[曾侯日記出售] [  本舘謹啓]  
　　曾侯以元　哲嗣具華國鴻才奉　奉出使英法　　并以俄國議和之事　之不踰年　和議克成中俄好合卽此可見經濟才　有遠過乎前　　已前於友人案頭見侯手錄日記一卷自戊寅九月初一日起至己卯三月二十六日止皆記奉　命出　諸稟而於外國之政敎風俗尤爲留意不僅以筆墨見長　爲之排印成書以供共賞茲已告竣訂成一本收回工本洋一角五於本月十五日發賣售處仍照　例想諸君必以先賭爲快也 
[格致彚編出售] [  申報館主啓]  
　　第四年第十卷格致彙編所述係格致釋器化學衛生論歴覽紀略海載指要西班牙國民俗略談影戲燈日蝕時期互相問答等現巳由本舘裝訂　備准於卽日出售每本仍收價大錢一百亠伏祈　賜顧爲盼 
[論禮之虛文莫甚於賀年]  
　　古先哲王制禮以範民情自二帝而降至周而禮文極盛朝聘燕響天子達乎大夫冠昏喪祭天子達乎庶人誠以褸也者所以別等威决嫌疑明是非統尊卑貴賤而行之者也春秋戰國之出禮教衰微載籍云亡人心風俗遂以不古秦政以後更有難言漢世稍　復古然禮經散佚儒者所傳莫衷一是可以列於學官而不能行于鄉校故鄉老亭長仿周禮之設官孝弟力出定農夫之科目而獨至鄕飲鄕射古聖王之制分觀禮者不復可行由是古　廢絕二千年來民間無所觀　凡　昏喪祭以及往來酬酢揖讓周旋事無巨細皆從風俗之宜以定禮文而去古愈遠矣然而古禮雖亡禮數愈繁積久相　有其文而無其意者則往往皆是也冠昏喪祭之禮隨地異宜或全戾乎古或偶合於古姑勿論焉卽如歲時夢賀　節宴會考之古　除大蠟大儺而外罕有見者而今之鄉人於此等事則不敢略也尤甚者莫如新正之拜年禮數雖非古制然婦孺皆知直視爲人生不可缺畧之節而竭力行之何其風之厚也而孰意一細揣之而殊覺其無　也凡事必嚴責於上而曲恕於下惟此則不然拜年之禮最古者入抵如告朔及周禮正月之吉布治邦陰懸　象魏之意蓋示與　更新也其事相沿遂成風俗天下莫不重正旦而貴元日以之爲告祭之吉期以之爲謀事之伊始而後世踵事而增乃有交相慶賀之禮顧今之行於上者若元旦朝賀官屬交拜一日而巳蕆事至于民間則有讌會親友此來彼往送禮答物直至元宵之後猶未徧者城中居民或尙惡其煩瑣而概從簡畧名紙相傳使人道賀不事舟車破費且省傔僕疲勞一二日之後親故相遇或一揖或稱賀而已惟鄉間則更爲認眞一家未到以爲怠慢一禮未將以爲鄙吝親族之中卑幼旣拜尊長而內眷亦須往還茶點不足盡歡而酒飯務留醉飽以故哄鬧旬餘而禮且未能徧及也若夫新年之中村會社戲欵留信宿者尤謂其意之誠情之親矣然而吾細忖之而知此禮文之皆僞也人生所重者財茍有通融縱兄弟叔姪猶必錙銖較量而况於親朋乎嘗見除夕討債兩人詬詈甚至忿毆以銀錢之故反面如不相識乃逾一夜之長而街頭卒遇又不禁禮數之相加苟一追思自必失笑矣又嘗有偶然覿面之人僅識姓名不記狀貌平時慶弔不通無所往來而新年名紙向牆角門縫而入吾正不知其賀於何有也有此二者則知拜年爲虛文可省而不省矣且不特紅紙爭傳客至而主人不見與客本未嘗一至者爲可省之事卽到親舊好飲食信宿之家亦思吾與情眞意摯終歲之中何日不可往來而必於新年有此一會合也可知禮之拘於時者皆可無可有之事也僕僕亟拜是眞不憚煩耳今日爲西人一千八百八十二年正月之四日也海上句留亦越幾年每於西歴致歲之時觀西人過年之俗惟於元旦日飲食宴樂互相稱賀過此卽無異常時或於元旦日適值禮拜則初二日亦停辦各事而巳不聞如華人之多禮數也吾乃想見其俗而知其近於古也且吾華人旣有應酬拜賀之事則此半月內諸事不理而西人於昨今等日已照常辦事其所以不如華人者原以一歲之中有禮拜四五十次每七日而一安息也以一日之怠濟六日之勤而六日以內之認眞辦事較之華人之七日功必倍焉旣有禮拜之安息可無新年之嬉遊而華人之拜年行樂應酬遊宴必幾於一月者其廢弛不又甚於西人哉吾非謂西俗之果勝於華人第見華人務虛文而西人敦實事因考今世之人斤斤焉以爲禮不可缺者在制禮之世則固無之矣夫乃知西俗之近古與數千年前之華人不甚相速也安得有人焉爲之返樸還純使中西之人相忘於一道同風之治也 
[恭錄　諭旨]  
　　○十月二十六日奉　旨杭州將軍着古尼音布補授錦州副都統着珠爾遜保調補古尼音布未到任以前着富爾蓀暫行署理欽此同日奉　旨廂紅旂蒙古副都統着德克吉訥補授欽此同日奉　旨兵丁等借支應扣庫銀本年十二月次年正月着加恩屐限兩個月欽此同日奉　旨着派隆懃廣壽根楚克林沁文煜看視獎賞欽此同日軍機大臣面奉　慈禧端佑康頤昭豫莊誠皇太后懿旨壽莊和碩公主着晉封爲壽莊固倫公主並賞坐黃　榮壽公主着晉封爲榮壽固倫公主欽此同日奉　上諭降調直隸永平府知府李秉衡着送部引見欽此同日奉　上諭都察院代奏教習王開運敬抒管見一摺着該部議奏欽此同日奉　上諭國子監司業王邦璽奏水患情形甚重請飭查勘辦理一握據稱李文敏奏江西太和廬陵吉水等縣本年七月間被水情形業經飭屬妥爲撫恤玆據該司業秦稱廬陵吉水太和永豐四縣七月十八十九連日大雨山水　發冲沒田廬淹斃人口無算灾區甚廣民間蕩析離居棲身無所病斃者又復不少等語覽奏殊深軫念着李文敏督飭所騰認眞籌辦撫恤毋任一夫夫所仍將現辦情形隨時奏明以慰厪系並着將各該縣被災處所據實查勘其應行分別蠲緩之處奏明辦理用副朝廷矜恤災黎　意欽此同日奉　上諭吉和奏親老患病請開缺回京一摺杭州將軍吉和着准其開缺囘京欽此同日奉　上諭京察本古三載考績之意舉劾並行任缺毋濫廉朝　聖訓不啻誥誡再三所以激濁揚清典至重也其保列一等人員經朕察看材堪任使者特子　名以備簡攉外任今日之道府卽異日之藩臬亦卽將來之督撫若道府半屬平庸則封疆兩司將有乏才之患安望吏治日有起色乃近來每屆京察各衙門堂官往往視爲故事祗求一等如額其哀　怠消之員概列之二三等中不肯據實叅劾卽保薦各員其中爲守兼優足俻任用者固不之人而才守平常遷就應選者亦復不免是豈朝廷澄敘官方之意耶本年又屇京察之期各部院堂官均受國厚恩撈當精 
 
 

Page 2

 
 
白乃心秉公考核用收得人之　不得有舉無劾博寬厚之名亦不得拘定足額蹈　竽之弊當此時勢多艱需才孔亟大臣公忠體國首在以人事君若不力戒因循共圖　飭將來查有瞻徇情面濫保劣員及應劾不劾等弊惟各該堂官是問勿以諄諄訓誡爲具文也將此通諭各部院衙門知之欽此同日奉　上諭直隸永平府知府員缺着福謙補授欽此○二十七日奉　上諭繼格畢道遠奏全漕告竣請將出力員弁獎勵並請將前保各員改獎各摺片本年江蘇浙江海運山東江北河運漕白粮米及奉天額運米豆先後抵通經繼格畢道遠督率坐粮廳等騐收完竣辦理均無貽誤繼格畢道遠均着交部議敘所保出力及改獎各員着該部議奏單三件片一件併發欽此○二十八日奉　旨二品頂戴烏魯木齊都統恭鏜著以都統本任賞給頭品頂戴欽此同此奉　上諭前順天府府尹周家楣着仍在總理各國事務衙門行走欽此同日奏　上諭翰林院侍講學士周德潤奏雲南短解京銅請飭催解並將礦務鹽政妥議章程等語著戶部議奏欽此 
[龍嶺火警]  
　　○福州西字報言福州能嶺地方有大廟山者於本月初四晚失愼火勢猛烈計焚去房屋店鋪一百八十五間其起火者係一釀酒之家有錢鋪三家同遭一炬銀票等物皆被焚燬惟海防廳衙署亦與該處相近而幸獲保全聞焚至一日夜至初五日始得熄炤並悉焚斃兩人搶火者亦不少經捉獲十一人送官請究云 
[訪求賜務]  
　　○天津西字報言高麗使臣前赴天津海關觀關上收稅等事聞因高麗國王近來亦將開設海關故特訪求海關章程以資則效也 
[搭櫉棲丐]  
　　○南昌近日氷霜甚厲乞丐之疲癃殘疾者常致凍斃聞僅由進賢一門抬出者每日必有兩三名則別門諒不免大同小異耳故新建學前在年搭棚之處茲已照舊蓋成一區約可棲丐三四十名惟此處正當北首又僅就地而鋪稻草低濕異常得入者亦祗緩死須臾而已况丐多棚小老弱病痛者仍不得置身其間末免美中不足竊思就現在搭棚之對面白馬廟側基址一片方向旣背北風地又爽塏　添盖一棚并稻草計不過數千文則所矜全者不更多耶或謂恐丐不愼火燭遺禍該廟是又不察事理徒阻人爲善耳夫以如此高堅墻壁卽於其下焚十蘆棚亦豈遂及墻內廟宇所兾懷惻怛而力足以相副者體察事勢勿爲所惑而及時圖之則功德莫大焉 
[浙江海運總辦總董名單]  
　　○滬局總辦胡元潔　帮辦楊永昌　津局總辦傅斯懌　帮辦童光澤　通局總辦賀良樾　帮辦廷俊封沙船委員郭懷珠　封甯船委員龐庆麟　滬局總董王維藩　津局總董楊鴻元 
[龍門书院甄别题]  
　　○道德高厚教化無窮論 
[藥轟被傷]  
　　○法工部局垃圾小工某甲於前日出門上工見典前弄南首某花烟館門有有一小蒲包用繩紥好疑係途人所遺俯而拾取詎內係火藥燃以火線一經着手卽時爆裂該小工衣服頭面均被轟焦幸尙不致傷命卽將該小工送仁濟醫館醫治法捕頭知必匪人爲縱火之計着包探明查暗緝未知能獲到否也查該弄西通新街北達馬路初夏時曾有人包穢物擲於某花烟館妓女身上當亦禀報捕房今又有此火藥包何鬼蜮之多使會倆耶抑挾仇而然乎 
[着交兇手]  
　　○就船拘人一案因胡福觀不願在醫館醫治故經包探帶至仁濟醫館看得尚有內傷卽行舁囘自行延醫用藥昨日法公堂據捕房將在押之朱鳳山邵來順兩人解訊捕房通事禀稱朱等在押日有一外國人到來請爲作保據云係英人作掮客者吵擾不休捕頭不准等語太守閱原告石　山之禀問胡傷勢如何答稱略見輕減太守謂此乃何事爾今具禀投銷可知彼等將人拉至船上先違法國租界定章况復紏衆行兇致胡受有內傷張大老爺親臨拘拿先尚敢于掘强種種兇橫豈容寬宥爾爲私情而昧法紀實屬糊塗禀中載胡傷已痊愈而口稱畧好固知栗柴非打爾身他人痛楚與爾不干也卽謂朱鳳山當時廝打爾本不在塲但逞凶諸人皆爾船上之夥着卽交出自可從輕不然則爾當代人受咎答稱現在船已開行大約月底月初始返况我兄由他船往寍該船日觸礁沈沒竟被溺死說畢痛哭太守謂此事與現案無涉今着交保出外限五日將逞凶諸人交案再爲核辦邵來順仍行管押又着石　山於下期帶同胡福觀投案候示 
[輪船瑣事]  
　　○昨日法公堂據捕房解到沈阿三周阿桂兩人原告係招商局江永輪船主洋人某投案訴稱此兩人事乃分兩起沈阿三潛至船上偷竊鐵鍊被外國水手眼見當塲捉獲交捕從前屢失鐵鍊未經破案不知亦此人所竊否翁太守詰之沈阿三據供在碼頭打野雞作工一時貪小行竊是實太守飭實沈八十板以儆該詳人又稱周阿桂乃粵人在船充廚房下灶與其夥伴甯人某廝打某之鼻頭被伊劃破已送仁濟嘗館醫治當時却無人見後另一水手寍人見某倒於船板上血出如注沾染衣服板上亦有血痕詢彼方言爲周所傷我得水手甯人報知將周交捕太守問周可知受傷人是何姓名據供不知只因所煮洗椀之熱水被伊用去致相爭論彼自已撞破鼻頭與我無涉太守以受傷人尚未痊愈飭將周阿桂管押該洋人又稱江永船卽日啓輪開往漢口約須十天始回俟回時再行投案候示云 
[撞車可駭]  
　　○英租界大馬路因添開陰溝是以泥城外西商住宅往東之馬車須從石路轉灣由二馬路統道向東故石路口清長所擺之小菜攤由捕房知照移至三馬路口一帶並泒捕照料然該處本係熱鬧之區昨晨有某洋人之馬車正在轉灣適有東洋車由南向西兩相碰撞　東洋車之人翻身落下馬車輪靠其身傍馳過幸未受傷然見者已爲失色按工程未竣之先凡馬車盍從會審署前轉灣向南繞行俾免碰撞之患也 
[索規判押]  
　　○英公堂據余有亭投訴稱爲彫花手藝專作西人生意昨日鄭松林方阿原向我索取行規洋四元不付彼竟動粗扭破我衣適逢巡捕拘送云鄭方二人供余有亭與汪仁才欲令我等入行爲壠斷計我等不允曾控案下奉斷不准覇持再爲出示曉諭在案我等實深感戴情願靜侯憲示安業詎余不遵堂斷仍欲我等入行致與爭論是實陳太守檢查前卷係兩造互控逼令入行已經斷結豈容又生枝節姑念手藝中人從寬判斷鄭方二人各押十四天以示薄懲 
[控竊限查]  
　　○朱李氏投訴英公堂稱在洋人處帮傭前日失去皮馬甲一件值洋十二元查得王杏生來後卽失餘無他人來過清殊可疑爲此拘王送案請究王杏生供我兄嫂與朱李氏同處帮傭前日我去探望兄媛是實並未竊衣被認難甘求賜明察王東生王張氏夫婦亦投案訴稱與朱李氏本有口角今伊被竊挾嫌誣指我弟等語陳太守調朱李氏控竊無憑殊難准理姑將王杏生暫押限於禮拜四朱李氏　查有確據准其稟侯核辦否則將王釋放云 
 
 

Page 3

 
 
[光緒七年十月二十一日京報全錄]  
　　宮門抄○缺單○上諭兩道○發抄　旨三道○浙撫譚　奏閱伍回省日期摺子○廣西撫慶　奏察看各員夾片○黔撫林　奏請留武員補用夾片○大臣色等　奏援案請　賞名號摺子○將軍定等　奏撥泒官兵緝捕情形摺子○直督李　奏請　飭部議覆夾片○大臣長　奏查騐鎗械並擬分別留用原調官兵綠由摺子○十月二十一日禮部宗人府欽天監廂藍旂值日無引　見○禮王等點騐火藥覆　命○召見軍機○○光緒七年十月分缺單　小京官太常寺博士劉燿曾丁　知縣貴州普安冉煥章安徽貴池陽同福河南鞏縣王謨雲南河西玉林俱丁　縣丞江西永豐柴鴻翰丁　吏目安徽滁州石光燦革　巡檢廣西蒼梧徐文林故　典史雲南彌勒唐文績近浙江象山敖洪鈞故○○奉　上諭巡視東城御史阿彥泰鄧承脩奏職官揑遞匿名書信謂飭究辦一摺據稱商人侯治銘喊告韓大欠伊錢文訊據韓大供係代伊舖東戶部郞中舒文借用正將韓大押究突有人赴鄧承脩寓所投遞書函稱係恒宅送來拆閱並無姓名情詞詭幻經該御史獲訊稱係舒宅傭工袁貴主人舒文交紛書信令其飾說投遞等議案關職官牽涉訟事復揑遞匿名書函虛實均應澈底根究所有遞書人犯袁貴舖夥韓大及全案人証均著解交刑部嚴行審訊郞中舒文着聽候傳質欽此又奉　上諭楊昌濬奏請將貪劣知縣革職一摺甘肅秦安縣知縣敖思猷於地方應辦事宜不思振作且有藉端浮收勒索等情實屬貪婪不職敖思猷着卽行革職以肅吏治餘着照所議辦理該部知道欽此　○發抄　裕祿奏請將虧短交代之已故鳳陽衛守備革職查抄勒追家屬奉　旨毛鎭忠着卽革職提傳該家屬嚴訊勒追並咨行該故員原籍　抄備抵餘着照所議辦理該部知道欽此○又解東三省官兵俸餉奉　旨知道了欽此○又在籍前刑部左侍郞黃鈺病故奉　旨知道了欽此　○○頭品頂戴升任陝甘總督浙江巡撫臣譚鍾麟跪　奏爲恭報微臣回省日期並校閱各營官兵完竣謹將應劾員弁開單恭摺仰祈　聖鑒事竊臣奉　旨派閱浙省營伍業將閱　嘉湖二府並前赴浙東日期先後具奏在案拜摺後卽日輕舟减從由蕭山至紹興寍波按營閱畢乘坐輪船歴定海海門温州次第校閱畢由內河至處州復由桃花嶺旱道至金華逐營校閱乘船沂流赴衢於九月十五日龍游舟次接准部咨奉　上諭補授陜甘總督伏地碰頭莫名惶悚當卽繕摺叩謝　天恩專弁　進次日卽抵衢州折回嚴州閱畢回省於九月二十二日返署調閱臣標暨杭州恊海甯營各官兵並會同杭州將軍臣吉和副都統臣富爾蓀乍浦副都統臣世祿校閱杭乍浦滿營官兵一律完竣伏查閱過各營將備弁兵馬步月箭暨槍砲籐牌刀矛技勇以及陣式雲梯均尚整齊合法統計各營等弓馬槍法以旗營爲最此外提標處州鎭衢州鎭暨臣標杭協爲優其餘不相上下槍砲弓箭各靶均遵定例安設並無加寬增高及改近情弊查騐軍裝旗幟均尚堅利鮮明馬匹悉皆足額凡操防勤奮材技出色弁兵均經酌給獎賞並咨明督臣存記升拔其弓馬平常年力尚壯者或交營察看或先行撤任另行分別核　間有年力就衰難期振作者卽子勒休斥革以示懲儆至沿海各營水師船隻本未足額上年又有裁减之議所有限滿駕廠各船均未修整准提臣張其光咨稱存營帥船無多又值在洋巡緝緊要未便飭調請免操閱又杭防道海防營官兵專司塘務不供征調循案免操除仍嚴飭　標營加意訓練認眞整頓以期營伍起色餉不虛糜外謹將閱伍回省日期並一律完竣及應劾員弁開單恭摺具奏伏乞　皇太后　皇上聖鑒訓示謹　奏軍機大臣奉　旨兵部知道單併發欽此　○○慶裕片　再前准部咨嗣後道府州縣無論何項勞績保舉歸入候補班人員令該督撫卽以此項人員到省之日起子限一年詳加察看奏明分別繁簡補用等因在案玆查廣西候補班前補用知府錫晉補用知府朱　年儘先補用知縣李培華補用知縣汪文畬均已到省一年期滿據藩臬兩司出具考語詳請留省補用前來臣查候補班前補用知府錫晉才其開展辦事認眞堪勝煩缺之任候補知府朱鶴年才具明白年力正富堪勝簡缺之任儘先補用知縣李培華才具穩練辦事細心堪勝簡缺之任補用知縣汪文畬年富力强才具明敏堪勝繁缺之任應留於廣西遇有缺出照例分別按班請補除將各員履歴咨部查核外謹會同兩紅總督臣張樹聲附片具奏伏乞　聖鑒訓示謹　奏軍機大臣奉　旨吏部知道欽此　○○林肇元片　再補用副將李用恒楊國相補用叅將劉靑禮補用遊擊曾光勝李德清李雲峯先後在黔襄辦軍務卓著勤勞當此舉行練軍整頓營伍之際需材孔亟合無仰懇　天恩俯准將該員李用恒等留黔儘先補用以資任使之處出自　鴻慈除咨部查照外謹會同雲貴總督臣劉長佑合詞附片具陳伏乞　聖鑒訓示謹　奏軍機大臣奉　旨着照所請兵部知道欽此　○○奴才色楞額奴才維慶跪　奏爲察木多商上新充倉儲巴卓業洛布策旺可否援案　賞給達爾漢名恭摺具陳伏乞　聖鑒事案察前據駐防察木多　擊馬應祥禀稱轉據察木多大呼圖克帕克巴拉等公具夷禀譯漢丙稱舊倉儲巴帕克丹增辭退遺缺揀選卓業洛布策旺充當從前勦辦贍對案內我察木多寺院頗著勤勞蒙　大皇帝天恩賞給達爾漢堪布名號准其倉儲巴承襲在案今懇照案准襲等情當經前大臣松溎咨請理瀋院示覆本年正月十九日接准咨開西藏應襲應放僧俗各官向由駐藏大臣隨時奏明辦理前議獎勵贍對案丙倉儲巴帕克巴丹增係請賞承襲達爾漢名號並無堪布字樣應由該大臣自行辦理等因復經奴才等札飭察木多糧務　擊會同確查禀覆核辦去後玆據該臺糧務熊錫恩遊擊馬應祥禀稱查明辭退倉儲帕克巴丹增實係承龔達爾漢名號並無堪布字樣前次繙譯錯悮應請免究仍懇准現在倉儲巴洛布策旺承龔等情前來奴才等未敢擅專可否將察木多商上新充倉儲巴洛布策旺援案　賞給達爾漢名鏡之處出自　逾格鴻慈理合恭摺具陳伏乞　皇太后　皇上聖鑒訓示謹　奏軍機大臣奉　旨該衙門議奏欽此　○○奴才定安奴才祿彭跪　奏爲呼籣發派官兵緝捕賊匪情形忝摺具奏仰祈　聖鑒事竊奴才等前因呼蘭所屬地面遼闊水陸交衝加以該處招墾流民雜聚其中良莠實屬不齊是以搶刼之案層見迭出呼蘭雖有演練步軍均置隘要操務距鄕村寫遠倘有警報兵到則賊已　颺故特撥省城所練馬隊五百各前往該處居中鎭懾以操爲防等因奏奉　諭旨允准在　嗣據呼蘭副都統搏　阿咨報據委協領郭奇斯渾馬隊練軍統領博爾托善呈稱閏七月初十日靑山竄出馬賊七八十名在疙疸山丁家崗子一帶擄揀焚燒當經該營委佐領德升額　隊營總伯昌帶領官兵會勇馳　剿辦追至姜家崴子等處遇賊接仗先後擊斃賊匪三十餘名生擒賊自蔣得芳夥匪閔人狗爾汪　三名餘　潰竄入山訊據獲賊等供稱此股賊匪係藍洛疙疸王洛疙疸三人今年夏間竄伏靑黑二山　續嘯聚黨與六七十人又賊目蔣得芳由江南紏結夥匪六人沿途劫搶馬匹潛過江北竄人蘭境地方搶掠雙河鎭天成貞舖戶財物復竄至姜家嚴于始入藍王二賊黨內今遇官兵追剿被擒等僕不諱當於審明後就地正法查點官軍陣亡會勇四名受傷兵丁七名奪獲騾馬三十餘匹火鎗十餘桿刀矛四十餘件當將騾馬分賞出力兵丁軍械存營使用等因咨報前來奴才等辭查呼蘭巴彥蘇蘇地面與吉林三姓金廠祗隔一江彼拿此竄勢必蔓延過江况界連青黑兩山素爲盜賊淵藪祗因山路崎嶇樹木叢密馬隊不能入山窮追故每值夏秋賊匪結黨秉隙出沒在所不免此股賊匪雖經官軍剿捕究未悉數殲除隨卽飛咨呼蘭副都統　飭各軍迅速實力　拿務將在逃餘匪全數弋獲以盡根株而安黎庶除將陣 
 
 

Page 4

 
 
亡受傷兵勇旗佐花名另行咨送　部查核外所有呼蘭撥派官兵剿捕賊匪緣由理合恭摺具　奏伏乞　皇太后　皇上聖鑒謹奏軍機大臣奉　旨知道了欽此○○李鴻章片　再上年大　案內永定河石景山同知吳士湘循例保荐卓異旋准部咨該員歴俸未滿三年應行議駁等因當經轉行遵照玆據署藩司方大湜署臬司葉伯英詳稱定例地方人員必須歴俸三年方准保　升調其河工人員經三汎果能勝任卽准實授實授後卽准保洊升調並無須歴俸三年明文卽如前任保定府河捕同知陳崇砥係於同治五年八月初五日引　見實投扣至七年十二月初十日歴俸均無三年卽於是年大計案內保洊卓異經部議唯有案今石景山同知吳士湘於光緒五年五月初一日引　見實授至六年十二月保薦卓異實與前案相符嗣後河員保薦卓異應否仍無庸照地方人員計俸之處會計請　奏前夾理合附片具陳伙乞　聖鑒敕部議覆謹　奏軍機大臣奉　旨吏部議奏欽此　○○奴才長順跪　奏爲查騐神機營解到槍械轉解巴里　滿營交納原調官兵擬分別留用恭摺陳明仰祈　聖鑒事竊奴才咨由烏魯木齊都統恭鏜於上年十二月十六日奏請　敕撥神機營排槍二百桿洋馬檢二百桿並調冠軍使穆津布前鋒德勝護車德海押解來營留俻差委一摺仰蒙　俞允欽遵在案本年三月承准神機營咨開遵　旨撥發前項鎗械暨全分配帶各項藥彈飭交穆津布等承領復派神機營營務處委員候選筆帖式嵩壽等官兵八員名帮同護解以昭愼重於四月初十日起程等因前來玆於八月十九日穆津布等解抵哈密奴才親往驗看均屬齊全尚無還失損壞查此項槍枝奴才前在巴　坤領隊署任請撥之件仍應飭其轉解巴里坤領隊衙門交納以符原案惟巴城滿營自兵燹後營伍廢弛一切操練多不如法穆津布久經戎行精於火器曾在烏里雅蘇臺委教槍砲著有成效奴才前請奏調原欲委充該滿營教習以資訓練而備邊防今己管解軍械到營似應仍留巴里坤差委月領薪水鹽菜銀兩擬照神機營章程在巴里坤餉項支銷奴才函商恩澤意見相同其前鋒德勝護軍德海二名擬留哈密差遣月領鹽菜亦照神機營章程在於哈密軍需項內開支造報至神機營添泒帮解官兵八員長途跋涉不無微勞俟將器械解交該城後應由恩澤會商都統恭鏜辦理奴才業已卸事未便擬議所有查驗神機營解到槍械轉解巴里坤滿營並擬分別留用原調官兵緣由謹恭摺陳明伏乞　皇太后　皇上聖鑒訓示再此摺係奴才前署巴里坤領隊任內之事未與辦事大臣明春會銜合併聲明謹　奏軍機大臣奉　旨該衙門知道欽此 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
