# 1903 - 302 - 4910973

 

Page 1

 
 
[浙江闈墨出書] [  書集成局啓]  
　　浙闈榜發本局卽倩浙省友人覓得聚奎堂原本飛速遞來用新鑄鉛字照排印以中國潔白連史岳校對格外詳盡毫無亥豕之訛現已出書每本價洋一角二分欲先賭爲快者請卽臨申報館及各書坊購取可也 
[四書五經義大全] [  圖書集成局啓]  
　　坊問四書五經義汗牛充棟且互相剿　十九雷同本局有見於此特請名夙廣收古今石人經義之作彚爲一揚題有未　埃次擬補共五十七卷爲文五千餘篇類皆獨運匠心詞嚴義正本届鄉會試各題無一脫漏科塲利器無有　於此者訂十六厚本價洋　元八角欲購者請至上洋三馬路申報館申昌書室及各書坊均有代售 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜本版卷帙繁重不便携帶石印字跡過小又費目力閱者　焉茲本局特將前已鑄就之鉛版重印校讎眞密髮憾無遺每部定價碼洋三元卽日出售賜顧者請向申報館申昌　室　取可也此佈 
[再續江南機器製造局總辦趙觀察詳陳整頓局務禀稿]  
　　至職局經費向恃江海關二成洋稅上年收數最多共解一百十餘萬未可視爲定例若每年提出百萬滬局裁留無幾惟有常稅二十萬實不敷用原奏五年積銀五百萬職道所擬辦法不過展期兩年亦約銀五百萬兩而新廠就緒舊廠亦可支持惟洋稅提解局欵已改爲十二成之二成職道所擬每年節銀七十萬約就稅收十二成之二成而言若照向章以十成之二成提解則局欵較充每年尙不止節省銀七十萬兩現議商約裁釐加稅果能議成將來稅收益旺仍以十成之二成提解每年節省更多且不止百萬是五百萬之數不必五年卽可積成前總辦毛道慶蕃曾禀請將二成洋稅仍照向章提解現在提欵籌辦新廠關係至重且大職道擬請飭令江海關道此後提解局欵仍照十成分派庶籌辦較易著手而新廠可早日觀成一擬籌備軍火以供南北洋操練也滬局槍砲火藥旣均停造則數年中南北洋操練之資自不得不預爲謀畫查職局軍火處造存購存繳存三項共存各種兵槍八千數百枝各種大小砲位三百六十餘尊各種砲彈六十餘萬顆各種火藥六十餘萬榜約計數年之間南北洋儘可敷用惟各種槍子僅存一千二百三十餘萬各種冐火僅存八百二十餘萬各種引火僅存三十餘萬爲數較少然槍枝旣可由鄂廠代造快砲鄂廠亦可代造是兩北洋所需槍枝砲位遇缺用時均已有著槍子存數雖少職局新老槍子兩廠照常工作並不請停不獨南北洋操練有資卽各省軍需仍可代辦冐火引火兩項應遵原奏分歸金陵機器局承辦惟職道所擬鄂廠代造辦法係日前岑道在滬與之面商中國向來辦事此疆彼界畛域之見太明今岑道力顧大局慨然引以爲任良可感佩旣允代辦必爲機　力量之所能及擬請咨商酌核辦理此後滬局各廠旣停南北洋操練軍火自應先儘局存項下動撥設有不數隨時商請鄂廠代辦撥還工料價値庶幾借助他山可收通力合作之效一外省購撥軍械擬一律收價以免有礦提欵也查外省托造軍火向间由各省督撫咨請南洋大臣札局遵照俟造成後核計工料禀請轉咨撥還歸墊此定章也現在提欵備設新廠滬局截留經費無多物料不能多購外省托造軍火擬請酌改舊章無論何省托造凡奉文後先行飭廠估計約需工料若士合銀若干開單咨明各該省先將估計之半匯解到局以便購買物料俟工竣後再核明實在動用工料欠數咨請將餘價撥還清欵不過略爲變通而局欵可藉資周轉提欵亦無虞窒碍本局製造軍火向供南北洋操練之用北洋雖是外省自與别省不同惟現値籌提局欵之時滬局經費有限亦不得不變通盡利查北洋製造軍火經費向在津海關及東海關洋稅項下動撥庚子之變津局燬於兵燹然經費仍在近歲北洋軍火紛紛由本局代造並不收價當此提欵維艱擬請咨商北洋大臣將北洋原有製造經費酌量提撥滬局應用或請以後北洋所造軍火一律開報工料價値由北洋製造經費内撥還歸欵以資周轉與收回各省購械工料銀兩一律辦理此禀尚未登畢容俟遲日賡續 
[本館接奉電音]  
　　昨日午前二下鐘時京師飛電傳來上諭一道敬謹譯登○九月十五日内閣抄奉上諭順天府奏請撥王恕園等處粥廠振米一摺所有通州王恕園等處粥廠並暖廠棲流所清眞寺回民粥廠加恩著賞給米一千七百石以惠窮黎欽此 
[電傳宮門抄]  
　　昨日午後二點鐘時京師友人專電告知本館云九月十五日皇上召見軍機大臣及張之洞袁世凱汪大燮 
[東陲告急]  
　　華歴九月十四日京師來電云皇太后皇上電召直隸總督袁　帥入京卽與張香帥同時奏對垂詢東三省事宜蓋以華歴九月十二日盛京將軍增軍帥祺電致京師謂有俄兵重至奉天境内堅拒不從辦理頗爲棘手故朝廷特召兩帥詢以措置之方也聞兩帥大爲憤怒頗欲與俄相見以戎衣云 
[華傭苦况]  
　　廣州嶺海報云頃有華人曾毬者由墨西哥遠貽尺素略謂華墨公司某輪船業已平安抵埠共載到華傭四百零七名多有川資用盡異域流離者慘怚情形見之酸鼻竊思墨國地瘠民貧利權早爲美人所握卽銀礦及各工廠皆歸美人　斷其人類皆財雄勢大非我國所可並駕齊驅蓋以墨國荒地居多兩露甚稀時苦亢旱可種植者僅百之一二其餘卽畜牧亦不甚相宜工價甚廉每日祇洋銀三角多至五角除一身飮食外所剩無錢若開銀礦則身入地府險不可言雖每日可得工價一元至一元有半然除食用醫藥外月只剩十餘元且其地天時亦不甚佳每歲六七八九月中雨水尙多十月則必因缺水而停工作鞋廠用人無多土人業此者反日增月虐洗衣及水木匠亦人浮於事數年前榮華公司招人到埠無工可作枵腹難堪日在河干捕魚　飢致有龍王祭猪之說今者事同一數不可 
 
 

Page 2

 
 
鑒及前車也聞前兩年日本欲與墨國通商爲移民之計迨後知難而退未定約章亦可爲謀食艱難之証也 
[海洋風暴]  
　　華歴九月十四日香港來電云汕頭洋面忽起暴風有漁船二百四十餘艘俱遭沈没内有英國一官船亦被風所損由小輪船帶至香港以此事告知英國水師提督立派一水雷船駛往查察 
[火車肇禍]  
　　華歴九月十五日英京倫敦來電云美國紐約克埠有火車載客九百餘人行至中途與來車相撞客之死者十二人傷者五十三人此五十三人中有二十三人受傷過重難保無性命之憂 
[紐約火災]  
　　華歴九月十五日英京倫敦來電云美國紐約克埠有大厦一所猝肇火災忽遽之聞不遑奔避以致焚死二十五人其中大半係婦女童子 
[電傳癸卯恩科湖北鄉試題名全錄]  
　張澱川黄陂　瞿瀛蘄水　王葆心羅田　宋康復漢陽　李繼應隨州　程國璠武昌　鄧殷源興國　林殿香麻城　戴慶方麻城 
　張叙藩枝江　饒漢藩廣濟　羅襄江夏　鄧裕釐江陵　曹林武昌　沈頌康孝感　李繼楨隨州　夏道沂江夏　宗芾黄陂 
　朱貴華黄岡　黄炳武昌　張繼煦枝江　曹元江江夏　石麟書興國　程用傑雲夢　張壽之羅田　張業廣漢陽　游家帡蒲圻 
　涂宗儀羅田　陳鴻謨黄州　洪裕鍇江夏　周景墀羅田　周之棹漢陽　丁鳳鳴江夏　湯薌銘蘄水　路循雲沔陽　左樹玉應山 
　史伯謙江陵　張景騫黄陂　曾廣源江陵　榮宣廂黄　陳階章黄梅　陳廷英武昌　朱潤時大冶　石瑛興國　陳恊柄武昌 
　王作霖孝感　朱承瀚江夏　萬咸韺黄岡　杜承休江陵　鄧振璣江陵　傅贊樞武昌　陳光燿江陵　許光熊雲夢　姚蔭棠孝感 
　武蘭阿正黄　劉克家鍾祥　彭澤宏黄岡　楊蔭　隨州　接宗正白　鄒鎭治京山　 
[副榜]  
　齊家璧黄陂　余勉中麻城　王萬年興國　陳燮堃孝感　鄒家譽來鳳　楊奉清潛江　胡壽金漢陽　耿覲文德安　鄧文棨咸豐 
[癸卯恩科廣東鄉試官板題名全錄]  
　李應庚香山　張啓煌開平　曾廣瀛順德　周廷勵茂名　盧熙新會　劉振陞高要　王庭臣海陽　區若瑶南海　詹憲慈番禺 
　唐恩溥新會　馮樹勳南海　何勉新會　郭玉龍揭陽　何家銘順德　陳廷芬茂名　嚴桂順德　黎樹芬東莞　陸覲光信宜 
　盧世熊三水　徐紹垣番禺　伍文祥順德　江珣石城　何應祥歸善　李振綱香山　陳延年番禺　黄彥成香山　朱江漢軍 
　區天球南海　鄧以軫大埔　蕭傅霖大埔　何懋徵海豐　繆國璋香山　潘寳南南海　吳朝亮三水　劉述堯信宜　李世昌新會 
　尹政舉東莞　胡鋈凌廣州　馬登第新寗　陳奎照番禺　楊松芬南海　姚周士潮州　區廷駒新會　馮熙猷鶴山　保熊韜漢軍 
　歐陽愈從化　王頌清南海　陳德鑫陽江　陳錫恭東莞　周一士潮陽　許森芳開平　梁鴻治南海　蘇崇澤順德　黄啓祥新寗 
　劉國華新會　李揚芳新會　明靖順德　陳樞化州　陳煥章高要　崔永年漢軍　譚澧開平　曾碩番禺　羅　雲興寗 
　何煥恩順德　區贊森南海　陳拔時四會　盧柱生南海　莫開瑶南雄　黄樹棠歸善　鄭耀華香山　楊魯澄海　黄士寅番禺 
　林文治嘉應　蕭捧日嘉應　余澤芳新寗　岑文杰順德　陳啓釗南海　覃喬芬德慶　梁壯猷番禺　崔甡南海　黄有恭南海 
　陳舜徽香山　湯龍驤香山　黄煥亨嘉應　梁鳴皋南海　陳廷鋈香山　羅葆彝南海　謝愼修增城 
[副榜]  
　譚介福開平　許之衡番禺　梁成章順德　李士材茂名　區朝鳳新會　黄仁壽番禺　劉家駒潮陽　李珩番禺　練炳椿番禺 
　李毓華嘉應　陳星榆廣州　朱振基茂名　何作楨香山　林相棠四會 
[鄂擬增軍]  
　　武昌訪事人云湖北巡撫兼署湖廣總督端午帥以目下鄂省所駐防軍除陸續調赴廣西助剿土匪外祇存二十餘旗當此多事之秋設一旦變起倉皇其將何以守禦因擬添募精壯編立新軍數營蓋亦防患未然之意也 
[委查礦產]  
　　武昌訪事人云湖北礦務局總辦岑堯階廉訪查悉所轄大冶縣興國州等處礦產富饒特委某員前往稽查俟有端倪卽當設法開采 
[法無可寛]  
　　香港循環日報云當粤督岑雲帥由桂林旋節時泊舟花埭河中飛熊兵艦管帶宗文傅向之亂放洋槍不禁勃然大怒飭交番禺縣看管待懲旋查得宗尚有遺失軍械减少勇額等情聞擬以軍法從事云 
[浙省官塲紀事]  
　　杭州訪事人云浙江候補都司楊都戎鼎勳奉督憲崇制軍札委署理台州協標右營都司當卽禀見撫憲聶大中丞俟接奉飭知卽行赴任○仁和縣蕭藴齋明府於本月初五日帶同書役差捕前往武林頭勘騐竊案至次日始回城○浙江候補縣馮大令金恩前奉上憲委辦警察局支應事宜兹復加札命兼理發審事○英領事經德瑞君於本月某日親詣撫轅拜會聶大中丞中丞迎入花廳欵以西式茶點迨辭出中丞隨親往謝步 
[甬郡官塲紀事]  
　　甯波訪事人云署提標中營叅將周總戎友信前因台州寗海縣匪人王錫同糾衆閙都未能先事預防致被上憲撤任另委韓光榮總戎景文承其乏已涓吉本月十一日接篆視事矣○前署寗波府知府葆太守謙丁憂交卸旋於本月初七日束裝起程回旗守制 
[蘇省官場紀事]  
　　姑蘇訪事人云署吳縣知縣李紫璈大令邇以案牘勞形不遑啓處禀請藩臬兩司札委江蘇候補知縣李元甫大令襄理讞政○大學堂稽查委員江蘇候補知府楊仲卿太守近已捐升道員禀請撫憲恩中丞給咨送部引見○辦理瀏河釐局事宜之知縣魏克威大令近届半年期滿督辦司道查得比較贏餘按照新章札飭留辦○通海各屬盜匪充斥大憲札委江蘇候補知縣孫仲高大令前往設局辦理緝捕事宜 
[鐵甕濤聲]  
　　鎭江訪事人云寗鎮鐵路行將興築日前洋工程師格林森赴金陵謁見兩江總督兼南洋大臣魏午帥禀商辦法嗣於九月初十日乘某輪船過鎮江小作勾留卽展輪東下○九月初十日有一英國兵艦由上海駛抵鎭江管帶某君拜會駐鎭各西官兵士羣至租界 
 
 

Page 3

 
 
游覽常鎭通海道郭月婁觀察時伤　界總巡周錦堂恊戎親帶差勇保護○原任兩浙鹽運司黄幼農都轉靈櫬刻由嗣君扶回江西珂里奉安窀穸九月十二日道出京口鎭城文武各官均登舟祭奠○前者鎮郡各當道籌集巨欵創設中學堂明定章程出示招考鎮江府祥遂安太守以學堂房屋業已竣工遂示期九月二十五日開學蓋亦開風氣培人才之要務也○揚州保甲總辦间觀察蔭於本月十一日乘舟來鎭暫住行旌翌日乘某輪船赴金陵謁見上憲 
[使節回華]  
　　出使日本大臣蔡和甫星使交卸回華昨日午前十點鐘時乘日本郵船株式會社博愛刃抵埠文武各官均往江干迎迓星使登岸後卽乘轎式馬車至泥城外洋務北局暫駐行旌 
[定期起節]  
　　新任廣東巡撫張安圃中丞蒞滬後駐節北河南路天后宮側出使行轅兹已定於明日乘招商局某輪船赴粤接受關防 
[局員蒞差]  
　　南巿二十三七鋪巡防局員韓仲甫二尹前經蘇松太兵備道袁海觀觀察札飭調辦浦東洋涇鎮巡防局務而以大東門稽查委員李二尹藩接辦二十三七鋪巡局務兩二尹奉委後趨轅叩謝擇吉昨日到差至新委大東門稽查委員邱友林二尹已於前日趨赴道轅禀知是日蒞差視事矣 
[遇難更生]  
　　廣東潮州人王阿奎等駕舟至汕頭洋面捕魚日前陡遇暴風以致傾覆適德國公司某輪船駛經是處救起十七人昨日載至上海送交縣署請縣主汪瑶庭大令妥爲安插大令憫之飭値日差小心照料並聽候購船票送回原籍 
[大令騐屍]  
　　上月二十九日之夜淮安府屬鹽城縣人王開泰在法界八仙橋左近大便爲七十一號暗捕見而掩捕王不服與之爭持後由八十一號落差巡捕帮同拿獲就近送入彼處捕房捕頭詰知事起細微令押四點鐘時從寛釋出不意前日王忽身故其妻沈氏以毆傷所致投訴捕房捕頭派令某包探報諸上海縣署縣主汪瑶庭大令於昨日正午十二點鐘時帶同刑仵吏役鳴騶至新拓租界黄河路王姓家升坐公案沈氏泣請伸寃大令命將屍身舁出飭仵作如法細騐旋卽唱報騐得死者因病而斃並無傷痕大令遂飭某善堂備棺收殮交屍妻領回二捕發回捕房由捕頭自行核辦 
[初訊臺基]  
　　本年五月十四日聞玉鳴之妻某氏偕其妹逃逸無蹤聞遂投法界捕房報請緝拿迄今尙未弋獲前晚聞行至升和里徐蔣氏家門前瞥見伊妻偕浪子蔣順興翩然而入潛尾於後狂呼捉姦徐蔣氏聞聲扭住致其妻乘間脫逃當卽喚令巡捕將蔣及徐蔣氏一併拘入捕房昨日解案請訊聞投案伸訴前情蔣供小的在褚家橋開設石作邇者承辦八仙橋開築陰溝之事在彼督工因見升和里徐蔣氏門前貼有召租字帖是以入内詢問不料突被扭住叩求明察徐蔣氏供丈夫及兒子均操帽業小婦人年將花甲不敢作無恥生涯聞妻雖素來相識已於本年五月隨潮州人某甲回籍迨七月十六日忽又來滬借居小婦人家聞時常來往並未給過租金今忽誣指小婦人開設臺基求恩鑒宥讞員魏蒓塢大令察知氏决非善類因商之法總領事署費繙譯官著一併押候交到聞妻從嚴究辦 
[瀛眷來申]  
　　英美等國公共筯介公廨讞員鄧鳴謙司馬公館向在蘇垣近日捧檄來申主持讞政隨飭飭丁赴蘇迎迓眷屬昨晨抵埠泊舟錫金公所碼頭司馬飭排齊全副執事往迎旋由夫人挈同嗣君乘興入廨書吏差役咸具手版進内叩賀如儀 
[公廨停訊]  
　　昨日英美等國公共租界公廨讞員鄧鳴謙司馬以觀審之某總領事署繙譯官某君别有要公因之飭知各捕房暫停讞案一日 
[賭棍行兇]  
　　著名賭棍小廣東及麻皮阿法等人邇在公共租界山家園左近開設賭塲傾人腰槖受其害者僂指難終昨日午後不知何故忽與同黨侯士生大起爭端袖出明晃晃柳葉刀將侯連戳數下直至鮮血淋漓不省人事始一哄而散隨經人喚令巡捕雇車送入捕房捕頭令轉送仁濟醫館求治醫生騐得受傷甚重恐不免有性命之憂云 
[秋賽二志]  
　　昨爲西人賽馬之第二日仍賽九次第一次十三馬共賽小來司代老公茂首到馬黄色衣緑黄色帽綠色第二次十六馬共賽龍飛寓馬房之牛莊蒲司首到馬白色衣帽均黑白色第三次十二馬共賽小來司代老公茂首到馬白色衣緑黄色帽緑色第四次十五馬共賽經理　票之西人鉛立杜首到馬黄色衣帽均紅白色第五次七馬共賽小來司代老公茂首到馬灰色衣緑黄色帽綠色第六次八馬共賽祥茂代老孛生及麥格里葛首到馬黄色衣帽均紅色第七次八馬共賽祥茂西人代道勝銀行寫字之某西人首到馬青色衣帽均藍黄色第八次十五馬共賽培培代道勝銀行執事西人首到馬灰色衣藍色帽白色第九次十六馬共賽順全隆首到馬黄色衣帽均黑黄色 
[上海官塲紀事]  
　　署南匯縣知縣戴子邁明府因有要公乘舟來滬趨詣蘇松太道轅謁見道憲袁海觀觀察至上海縣署投刺縣主汪瑶庭大令延入花廳互談移時始興辭而别○江蘇試用縣丞新委本邑南巿二十三鋪巡防局員李伯屏二尹於昨日詣上海縣署謁見縣主汪大令禀白到差日期 
[上海縣署瑣案]  
　　顧慶祥控李愼咸欠租霸屋等情前晚縣主汪瑶庭大令升堂研訊顧供稱小的在夏姓家經收房租李愼咸租十六鋪巿房一所　設靯店已有多年積欠房租七十餘千屢索不清囑令遷移置之不理是以扭案請追李供小的租夏姓房屋開設德源春鞋店歴十餘年應找房租一十餘千並無七十餘千之數刻因生涯清淡無力措還求恩寛限以便遷移大令限一月内遷去所欠租値陸續還清朱湘亭厲稼貞扭姚硯山至縣控被稱圖賴貨洋等情前晚大令研訊之下朱供小的在大東門外衡源鹹貨行爲夥去春厲爲張堰同泰森鹹貨店積欠錢五十餘千今知同泰森執事人姚硯山來滬以故邀同厲稼貞扭案求追帳目呈電厲供稱小的在上海爲鹹貨掮客與姚素識去年向各店買貨均憑姚信計衡源德記洽記寳成同和五家合錢一千餘千除還過外尙欠六百餘千其中以衡源爲最多今與姚遇是以扭案求追細帳呈電姚供小的在張堰同泰森主人汪姓分設之源康土店爲夥同泰森執事人姓羅名全榮一切買賣皆由羅掌管小的並不干涉刻已信追羅姓到申料理矣大令飭交人保出候羅姓到來案訊斷 
[八月分選單]  
　　員外郎刑部四川司祁師曾山西廕宣課司副使崇文門杜灝浙江監同知廣西梧州李桂文正黄漢監知州雲南石屏陳寳楨湖北監貴州廣順崔逢霖安徽廕廣西養利劉春海順天監通判直隸保定徐鴻逵安徽人知縣山西趙城雷震華陜西甲直隸甯津王恒晉湖北廣濟孫炳麟俱陜西舉廣西柳城董若洵江蘇岑溪志琮正藍俱甲縣丞浙江奉化鍾秀南廣東附巡檢浙江瑞安胡景昌湖南福建晉江童寳文江蘇俱監典史山西甯鄉翟懿順天監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　八月二十四日兵部太僕寺廂藍旗値日無引見恩公等謝調授署缺恩鐵公恒順各假滿請安景恩振格　日孝滿請安毛慶蕃預備召見卓公延侯各請假十日劉永亨續假十日召見軍機及毛慶蕃○二十五日刑部都察院大理寺八旗兩翼値日無引見毛慶蕃謝交軍機處存記恩江西布政使周造請訓志公謝授廂紅旗護軍統領恩塔克什訥謝授廂紅蒙副都統恩顧家相預備召見克王請假十日召見軍機及周浩顧家相 
[比會公文]  
　　比利時國賽賽章程前已譯登於報昨得京師友人來信云上月某日駐京比使姚君繕備公文照會外務部曰爲照會事前於本年三月十三日曾經照會貴親王爲西歴一千九百零五年四月在本國黎業斯地方舉行萬國各種賽會併附送章程在案本大臣今奉本國大君主之命恭請貴國國家入此賽會派員親到本國國家深喜貴國國家入會贊助盛舉並願貴國商民前往賽會同沾利益兹本大臣將此會議定章程四本相應備文送請貴親王查照收閱可也須至照會者閱日外務部謂備文照覆大旨謂光緒二十九年八月初二日接准照稱本年三月十三日照會西歴一千九百零五年四月在本國黎業斯地方舉行萬國各種賽賽並附送章程在案今奉本國大君主之命恭請貴國國家派員入會贊助盛舉並願貴國商民前往賽會將此會議定章程四本備送等因貴大臣來照所稱恭請中國國家派員入此賽會應由本部届時奏明請旨遵行至中國商民前往賽會一節已先行知照商部並劄行總稅務司查核辦理相應照復貴大臣查照轉達貴國政府可也須至照復者 
[圖擴學舍]  
　　杭州訪事人云今春浙江大學堂諸生向監理某君無理取閙紛紛散去假報國寺前某姓屋设立勵志學堂專以革命排滿等詞羣相煽誘旣而蕙蘭書院生徒不遵約束被掌教西人甘君斥退六人以致激成衆怒糾集五六十人在皮巿另開改進學堂未幾卽因經費不充與勵志學堂合而爲一更其名曰兩浙公學現擬擴充學舍添招學徒爰在小粉墻賃得廣厦若干間雇工修整志大言大擾擾擾紛紛正不知其將伊於胡底也 
[諸生蕩檢]  
　　杭州訪事人云此間宗文義塾前因董其事者不善經理積弊甚深由紳士另延夏廷玉大令爲總理聘請中西教習額收學生六十名先儘去年在塾者不足則更添招自六月開塾迄今各學生仍多不守館規動輒滋生事故大令無可約束現已自行告退由當事另請朱碩甫孝廉煜擁皋比矣 
[糞除積穢]  
　　昨日本邑城廂内外保甲總巡兼清道局委員朱森庭明府督率差役地甲遍查南巿各街道隨赴大東門外護城河畔押令船牙雇船十餘艘將附郭所堆垃圾一律載送西鄉以清積穢 
[馬路工程局案]  
　　南巿大馬頭恊成乾洋貨店主朱昌松投馬路工程局控販客騶阿虎賒去貨物虧欠洋銀八百三十二元等情昨日總辦翁子文太守倩襄讞委員黄衡堂二尹研訊朱投訴嚴追駱供稱原籍福建現住大東門外吳家弄年三十有一向爲洋貨販客向協成乾所賒之貨早經銷罄所欠洋銀八百餘元一時無力應付尙求恩斷二尹謂爾所欠過鉅自應陸續付還何得一味延宕本局不能酌斷著備文移送上海縣署請縣主汪瑶庭大令訊追 
[浦江水利局紀事]  
　　前日水利局巡勇巡至毛家弄馬頭見駁船戶張毛毛擅將垃圾傾棄浦中與局间大爲不合爰拘解至局禀請局員高邕之司馬訊究張自知理屈浼人緩頰願罰銀若干司馬准之著卽繳銀二兩並榜示局前諭令各船戶勿再違犯 
[英租界捕房紀事]  
　　晝錦里陸永祥珠花店邇被其夥某甲竊取珠寳金鋼鑽等物付之押店因之投報捕房請爲查緝昨日包探竇如海劉光震在某押店查獲原贜告知捕頭傳令失主認明以便緝甲送案禀請讞員鄧鳴謙司馬從嚴究懲○童子顧根寳迷失歸途徘徊啜泣經巡街華捕帶入捕房捕頭令轉送公廨禀請妥爲安挿司馬飭交官媒留養候其家屬前來認領○趙富根王水香二人在某洋行内司機器昨因工作不愼被沸水燙傷由行主函致捕房捕頭令人送入仁濟醫館求治 
[法租界公堂瑣案]  
　　七月某日潮州人廖理良控鴇婦李朱氏借去洋銀三百元圖賴不還等情經讞員魏蒓塢大令訊得實係會項且廖妻亦向李朱氏借過洋銀一百元因著交人保出將借據呈候核奪迄今日久廖迭次投案求追昨日大令著保人將李朱氏交案復訊李朱氏呈遞廖所出借票係廖妻列名大令謂旣有丈夫豈能以妻子出面顯見揑造立卽擲還著押追洋銀三百元延干嚴比○曹慶奎與其弟慶洪爭產涉訟公堂大令判俢三股均分慶奎得二股慶洪得一股著將田單繳案候核昨日慶奎投案求追慶洪供田單在母親處尙求寛限檢呈大令限下禮拜一交案俟此田出售之後著慶奎給還贖價外另給慶洪洋銀若干○某烟館主尤長生以王阿慶偕友來館開燈致失烟槍扭案請究王供小的與尤爲鄰當時已將烟槍交還値堂人不知如何失去今事已至此小的顔面有關願酌量賠償求恩公斷大令斷賠洋銀三元五角另罰一元以儆 
[美租界捕房紀事]  
　　本邑人羅阿高在某書局以排字爲業僑居吳淞路長安里某號屋内今春文定近鄰某姓女爲室尙未成婚前晚自局回家忽見女仁甲乙二整容匠在途私語疑有不端事不覺忿火中燒與甲乙口角兇毆旋復扭入捕房誣甲乙攫去物件捕頭令各押乞丐牢一宵以儆○前晚有一小車在日老匯路被某西人所駕馬車撞壞車夫王惠英遂奔赴捕房訴請查緝捕頭允派包探留心查緝○昨晨妙手空空兒張阿三掩入家居虹口之某甬人家行竊衣服數件携之而出被包探倪順泉所見連贓帶入捕房捕頭令押候解送公堂禀請讞員鄧鳴謙司馬訊辦 
[蘇省官報]  
　　九月初四日藩轅牌示照得署陽湖縣馬蹟司巡檢丁憲顔期滿遺查有儘先補用巡檢汪聿桐又　嘉定縣典史　世輔期滿遺缺查有分缺問補用未入流壽紹琳又署川沙同知司獄陳其瑞期滿遺缺查有分缺先補用巡檢胡澄江均堪以輪委署理又示照得正任金山縣知縣蔣　瑞差竣旋省應卽飭回本任通判曹祥由　江來李光儀禀辭赴元和縣各鄉查勘秋成差靖江縣賴禀到由常州來交代初限算結知縣李光乾禀謝奉委發審局差　炳麟禀知赴滬見道憲潘升　由寳山沙洲差次來巡檢葛之覃禀謝飭知奉部核准註册指分江蘇試用巡檢汪景龍安徽人由京領照來省禀到新科翰林院庶吉士陳國祥貴州人由京來初五日同知　琪禀辭赴五庫釐局差聶宗羲禀知奉府委赴常熟縣查勘秋成差卽辭新選松江府柘林而判李桂榮由甯見制憲回禀謝奉飭赴任正任金山縣蔣淸　禀謝裨示飭回本任通判許之廷由常州中禀知前署靖江縣任内交代於初限算結升缺升用江蘇記名截取補用同知范鵬禀知服滿領咨回省主　　星樵禀知到南路一叚書　　府照　朱錫麟禀辭赴無　縣保甲　從九陳盛鈞禀知到東蹤三段警察差辦理浙江青田釐局議敘知縣鄧嘉禾江甯人由温州來 
 
 

Page 10

 
 
   
 
 

Page 11

 
 
   
 
 

Page 12

 
 
奴才長順成勳跪奏爲吉林省城及省外各府廳州縣挑練新軍各營步隊官兵仿照防軍章程開支新餉製做旗　號衣並小口糧等項需過銀兩數目分晰開單報銷恭摺具陳仰祈聖鑒事竊查前于光緒二十六年間中外開釁欽奉寄諭亟須厚集兵圑以期得力等因當經先後奏請於省城挑練旗兵步隊五營名爲銳勝軍靖邊强軍二十營寗古塔三姓琿春伯都納阿勒楚喀烏拉總管雙城五常兩堡伊通練隊六營六哨又砲隊七哨又各府廳州縣步隊刀哨又甯古塔新添步砲兩營三哨阿勒楚喀新添步隊一營以資防守所有官兵應需薪餉悉照防軍章程開支由解部各欵及留支公欵内提撥動用至于各軍火夫長夫搬運夫餉項仍照防軍十成章程開支均奉諭旨允准嗣俄兵入境到處搜取槍械始將各軍截至八月底均行遣散發給半個月遺費二十七年九月間復經奏請將二十六年添練新軍動支各欵開單報銷免其造册以歸簡易奉硃批著照所請該部知道欽此欽遵在案伏查吉林通省挑練各軍應需餉項除靖邊强軍二十營砲隊七哨各府廳州縣步隊九哨彼時均係招募民勇業經另案報銷外所有旂屬琿春一營正在舉辦間該城已失未及挑練計省城銳勝軍挑練步隊五營寗古塔挑練步隊一營又新添步砲隊二營三哨嗣均改爲步隊阿勒楚喀挑練步隊一營又新添步隊一營伯都訥三姓烏拉總管各挑練步隊一營雙城堡五常堡伊通各挑練步隊二哨共十三營九哨所需餉項悉照防軍十成章程開支統共需過口糧薪餉遣費旗　號衣等項銀十二萬五千二百七十八兩八錢三分二釐二毫是以遵照奏案准由本省留支公欵内提撥動用查有吉省庫儲七釐貨捐一項係屬本省留支列抵　餉公欵尙可挹注卽由徵存光緒二十六七兩年分七釐貨捐項下照數提動作正開銷謹將用過薪餉等項銀兩數目另繕清單恭呈御覽伏候飭部核銷理合恭摺具陳伏乞皇太后皇上聖鑒訓示謹奏奉硃批該部知道欽此 
[大臣盛奏遴派南洋公學總理片十九日]  
　　盛宣懷片再上海通商口岸事雜言龎少年子弟血氣未定往往惑于詖辭邪說囂然不靖臣開辦南洋公學卽以激發忠愛開道智慧振與實業爲主義每見該學堂辦事人員中西兩教習及各班學生等諄諄告誡申明章程卽偶有教習稍染習氣學生稍軼範圍者立卽辭退開除從不瞻徇遷就現派四品銜直隸候補知縣張美翊總理堂務該員曾隨薛福成出洋有年留心西學而力主正派本年上海報館流言士氣橫雜應員訓迪諸生不爲誘惑尤所難能閏五月中浣學生行畢業禮臣邀同商約大臣呂海寰伍廷芳電政大臣吳重憙蒞堂給獎見各該生等班序整齊儀文簡肅絶無矜張之惡習臣等再三獎誡勉以謹遵諭旨端正趨向以期造就通材竊念南洋公學欵由商捐事經官辦本與私立學堂家自爲說人自爲學者迥不相同臣仍當隨時隨事申誡督課以端學派而勵人材且現擬講求商學屏絶空談專研實業尙無流弊堪慰 
批知道了欽此 
[護浙撫翁奏請獎兩浙商輸防捐在事尤爲出力人員摺二十日]  
項品頂戴護理浙江巡撫布政使臣翁曾桂跪奏爲前次勸辦兩浙商輸防捐在事尤爲出力人員援案懇恩獎勵恭摺仰祈聖鑒事竊於光緒二十六年六月間欽奉諭旨現在軍務緊要需餉孔殷各省紳商食毛踐土當能激發天良毁家紓難著各督撫遴選公正紳耆設法勸辦並須嚴防弊竇於裕餉之中仍寓恤民之意是爲至要等因欽此除地方紳商由藩司委員勸辦外其兩浙鹽商當由運司遴派妥員前往分投勸諭先後由各商統共認捐實銀十五萬三千兩業已全數解清撥用分别奏咨在案伏查兩浙鹽綱均係商人包課必須年清年欵近來各地私梟充斥官引滯銷積綱賠課商情本屬竭蹶萬分加以普捐報効各案捐輸重疉該商等實已力盡筋疲勸捐非易該委員等於無可設法之中分投勸募每至一處苦口諭導幾於舌敝唇焦始得集成鉅欵於餉需防務大有裨益查近年直隸陜西先後開辦振捐均經各督撫臣奏請凡勸集實銀至三萬兩以上准子列入異常勞績給獎卽浙省勸辦地方紳商捐輸出力各員亦經前撫臣任道鎔奏請獎勵均經欽奉諭旨允准各在案當時勸辦兩浙商輸防捐以濟本省籌防餉需各地方安危所繫旣與尋常籌餉不同亦較他省振捐尤爲吃重今直隸等省辦捐及浙省勸辦紳商捐輸各員均准優獎所有勸辦商輸防捐事同一律未便没其微勞自應照案請獎以昭平允而資策勵據署鹽運使許貞幹詳加查核將勸集實銀三萬以上之楊葆銘等五員開列銜名詳請具奏前來臣覆加察核實係在事尤爲出力之員未有冐濫謹繕清單恭呈御覽合無仰懇天恩俯准照擬給獎以爲實心任事者勸除取履歴咨部查核外理合恭摺具奏伏乞皇太后皇上聖鑒訓示謹奏奉硃批該部議奏單併發欽此謹將前次勸辦兩浙商輸防捐在事尤爲出力各員分别擬獎繕具清單恭呈御覽計開一浙江補用道儘先補用知府楊葆銘擬請免補知府以道員仍歸原省補用一戶部洒喃司學習郎中許居廉擬請俟奏留後無論題選遇缺卽補一浙江候補同知高尙縉擬請免補同知以知府仍歸原省補用一候選兵馬司副指揮沈惟聰擬請免選本班以知縣不論雙單月選用一議叙分省通判劉念詔擬請俟補缺後以同知直隸州用並加四品銜奉 
硃批覽欽此 
[吉林將軍長奏爲吉林開辦九釐等捐以濟餉需摺二十日]  
　　奴才長順成勳跪奏爲吉林開辦九釐等捐以濟餉需謹將收過數目截期報明並將尤爲出力之員籲恩援案保獎俾昭激勸恭摺仰祈聖鑒事竊照前因吉省自遭兵燹餉乏來源支發艱窘先在省城設立籌餉局並長春府商賈繁盛之區派員試辦房捐秤捐及各鋪戶於七四釐捐外抽收六釐貨捐並於山海土稅内提出食鹽一宗歸入籌餉局另派專員稽徵嗣以房捐易滋擾秤捐雖未開辦亦近瑣屑苛求據衆商人禀懇願於六釐捐上再加三釐統歸九釐交納以昭簡易等情經奴才等於光緒二十繁年正月二十六日附片奏明恭奉硃批著照所請欽此並准部咨議覆御史瑞璐推廣膏捐案内變通抽收烟燈捐亦經奏奉八硃批戶部知道欽此欽遵在案其本省煤稅向由工司稽徵現亦歸局查收所有各捐稅旋復推廣於寗古塔琿春阿勒楚喀伯 
 
