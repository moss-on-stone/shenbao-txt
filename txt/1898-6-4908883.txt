# 1898 - 6 - 4908883

 

Page 1

 
 
[長江各埠赶早發報告白] [  申報館主人啓]  
　　長江載千里埠　林列本舘所銷申報向來俠期寄送　　來有人在滬收取閱過之舊頓寄至　埠求　往往紙編破　附章不全購　　之　致信本館錢舌是以本館今特赶緊印寄較前早到一日以副諸君子先覩爲快之億血有遲到者卽係閱過之　報可向經售報　入　　　　拜日　輪船開發須於下一日并寄閱者鑒之 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將名翳珍玩羅列於下倘蒙仁人君子慨携廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰倩名書師精　五尺幅衆祥圖付之石工加以采色爲諸紳商新歳供奉之用每軸取價洋一元六角賜顧者請速至三馬路申昌書室購取可也此佈 
[報紀西人之言因推論之接前稿]  
　　然經始之時勢不能不用西人也若不用西人試問中國之人其於勘地購料以及一切佈置能獨斷獨行乎故凡事偕須人才而人才在乎培奏人才一多自不煩借才異地卽西人欲攬中國之權而亦不可得矣此盛京卿之所以欲創設學堂招考學生也前報紀盛京卿就鄂中創設學堂而以嚴少和觀察爲總辦觀察奉檄來滬招考學生其章程有云此項學生係專爲鐵路工程而設副工程師學業以四年爲期止工程師學業以六年爲期學成之後由本堂咨送鐵路局派往各處工程上當差如此辦法可謂窮流溯源因源竟委於築路之事不遺餘力六年之後不特不使西人攬權且可不用西人臂助若僅論未權之歸我歸彼抑末矣說者謂創設學堂專學鐵路之事誠可謂法良意美且以六年爲期時亦不爲過久然此六年之中其學業果能成就與否亦在不能可必之數卽使有成亦須俟六年之後此六年之中鐵路之事可置之不問以待學生之成就而後辦乎抑先動工俾各學生學業有成而再繼之乎若先動工則此時之學生尚未進塾逞論當差則猶不能不有賴於西人也明矣刻因無人明晰鐵路之事故先創設學堂以培植人才若不待學生成就而動工則無人辦事尤明矣無人辦事必須雇用西人若用西人則西人之權不攬而自攬卽使學生成就己瞠乎其後矣曰此不能僅執攬權之說以爲中國之事不必使西人與聞也楚材晉用自古有之自在用之者之能馭不能馭耳不觀之日本乎維新之始雖欲崇效西法而苦無從於是使子弟赴各國學習并請西人至國中相助爲理無論何學何業均使子弟學習均請西人爲領袖在當時視之無不以日本之權盡歸之西人矣乃行之二十年日人之學漸精卽西人之權漸失至今日而稱雄海上幾欲與之並馬齊驅現在華人之阿日人者幾欲以日人置諸西人之上務使一一規仿日人爲上策是尚舍本而逐末要知日人惟用西人效西法而國漸底於强我亦惟學日人之用西人效西法亦安見遜於日人耶說者又謂若論效法必須借材則借之誠是也然中國今日未嘗不用西人且用之有數十年者何衰弱不振猶如此也曰用西人者用之以教我非專恃夫西人也大抵中國之用西人自用之後均聽之西人不自講求不思他日繼西人之後此西人之所以得攬中國之權若能繼之則現雖借重於西人少則十年多則二十年西人之所行者我倣之行之且可變之行之西人見我能西人之事非但不敢攬中國之權夫且退讓之不遑矣至於用人而或懼啓鄰國爭奪之釁而致游移且懼攬權而并不敢用是因噎廢食之見也旣不能自强又不欲借助卽借助而不善學之不善置之俾西人知中國不足與爲而皆欲借箸代籌漸啓覬覦之想積成爭奪亦勢所必至者也現在其事未彰其機己動殆哉岌岌不可終日爲鐵路計要不僅爲鐵路計也卽如鐵路而論不能不用西人亦不能不設學堂惟須實事求是必使用一西人而華人可以十人效之百人副之則用一西人不數年而什百之華人皆得西人之能事矣教一學生猶用一西人也始則一生期一生之用漸漸化之則後日人才豈有限量若僅立其名而不副其實則有初鮮終無論鐵路之事一聽他人之爭奪而中國亦終爲砧上之肉也務望中國人民堅其心者盡力而爲之則尚不難挽回於萬一也推論及之知我罪我可不計矣 
[美不垂涎]  
　　倫敦來電云各國互議瓜分中國疆宇問之美國政府政府答以本國並不欲侵佔中國惟力保美國人在華通商之利益是則不容或怱者也 
[購木防江]  
　　姑蘇采訪友人云自德人占據膠州砲臺而後外間謡言四起謂各國皆有蠶食中朝土地之意雖屬無稽讕語然亦萬不可置若罔聞兹聞官塲中人謂兩江總督劉峴帥豫籌防堵之策委候補道洪觀察向各木商商借木排堵塞長江各要隘木商情殷報國不得不允惟請訂定歸還之期觀察卽據情禀諸峴帥峴帥謂借自商家終非盡善之計爰於江南善後各欵中籌撥銀十五萬兩本月十一日復密電至蘇請奎大中丞就蘇省善後欵中亦撥銀十五萬兩共成三十萬兩仍委觀察購辦木排分佈長江堵塞各處 
[日艦被焚]  
　　有客自扶桑旭日邊致書本館云日本天龍軍艦自夏間派赴臺灣附近測量海面至東歴去年十一月二十五日卽我華本月初二日停泊打狗港船中要害處忽然失火以致灼傷下士及水師共六人内有三人立時殞命未幾火卽撲滅不致延蔓 
[澳人告糴]  
　　廣州中西報云米石出口厲禁甚嚴澳門一隅雖與内地毗連我國商民旅居亦衆然久爲葡人聚處卽與外洋無異頃聞澳中米價騰貴民食維艱拱北關稅務司帛君目覩此情不忍恝置特具文申請兩廣制軍暫准由内地運米赴澳以濟民食譚宮保關心民瘼推廣皇仁眷念蒸黎不分畛域刻己允其所請從此來源日旺米價必平鏡湖諸民人當有鼓腹含哺之喜矣 
[藥局被焚續述]  
　　廣東增步火藥局焚燬前經登報兹閱廣州中西報言之較詳爰再登之中西報云製藥之房雖設在製造局内惟相隔頗遥藥庫尤防備周密四圍相隔數十丈中有池水環之是以僅焚制藥之廠九間其餘均未殃及製造局墻壁間有震倒者而槍砲廠各機器幸未損壞查失火之由緣局中每日製造藥料二百五十斤積至三日將各料和合始成火藥是日適當合藥之期或云研藥磨盤中有細砂觸而生火或云附近烟囱旁烟煤飛下以致發之甚暴猝不及防翌日檢出屍身十二具均屬焦頭爛額肢體不全由局憲備辦衣衾妥爲棺殮聞當時有被焚立死者 
 
 

Page 2

 
 
有焚去衣襦眉髮逃出後旋斃命者有逃出火塲卽爲飛石壓斃者附近某水作工匠數人正在修理牆垣中有圬者二人亦罹斯難其餘受傷者約十餘人當火盛時局中總辦親督人役灌救督糧道延觀察聞報亦卽輕騎減從親往閱視諭令汲水一擔賞銀一圓是以救火之人更爲踴躍贮藥之庫幸未延及翌日卽己照常開工矣 
[遥遵正朔]  
　　欽加二品銜花翎江蘇遇缺卽補道古巴總領事府黎爲諭飭遵照事案奉欽奉出使大臣伍札開照得春秋重元正之文率士凛遵王之義凡我國商民雖逺在海外仍當遵用天朝正朔以明薄海尊親案地毬東轉每晝夜一周而成一日輪船由華來美經太平送逐日時刻漸短若不加多一日則美邦本月之朔日正中國上一月之晦日彼此相差適距一日非特日異而月亦不同是以天算冢立法必須加多一日然後中外時日無差此環毬之公理非西人之偏說今内自京師各行省外而英法俄美各國使館及新加坡各埠領事署所用歴日均遵照欽定時憲書雖逺域殊方咸與中朝日期遥相符合惟舊金山紐約等處華商所用歴日總美一日卽如金山華商元旦正使館領署之除夕及元旦中朝白官使領各署朝賀之日又爲華商之初二日官民上下正朔叅差非特文牘往來禀呈時日諸多窒礙且朝廷設官原以衞民今官奉正朔而民背之是無法紀也愚民易惑而難曉以爲來時多一日去時少一日詫以爲奇不知日晷有短長卽積數有多寡此理與歳之有閏略同人不以三年多一月爲奇又何必以舟行多一日爲異古人耕夫村婦皆曉天文詩經七月流火三星在天矢口而陳如視諸掌今僑民數十萬諒不乏讀書明理之人豈可於所用歴日沿訛襲謬竟不更正古以星房虚昴四宿值日爲安息日其說自唐以來皆然今西人謂之禮拜日正沿此說若如華商之歴日則星房虚昴不在禮拜日而在禮拜六日矣試取欽頒時憲書及粤刻通書與現在月分牌互校自知其謬夫用中歴不用西歴可也若不用中歴旣顯背於中又不同於西豈不爲外邦所騰笑前經本大臣迭飭金山領事等普諭商民一律更正爲此札飭札到該總領事卽便遵照卽日繕發示諭普傳集商董詳切開導申明所以更正歴日本大臣專爲奉正朔便民用起見光緒二十四年初一日元旦爲柳宿值日卽西歴一千八百九十八年正月二十二號所有禀呈日期交易帳簿及月分牌新聞紙塡寫時日務必照此通行一律更正毋得叅差以遵憲章而昭畫一切切等因奉此爲此通飭遵照仰闔島華民人等一律祗遵可也特諭[  光緒二十三年十月初五日]  
[誼重交邦]  
　　京江訪事友人云本月初九日禮拜六爲西歴一千八百九十八年履端之首僑寓鎭江之各西人循例用松栢冬青編紥門旁間以天南竹綴之翠翠紅紅天然鮮艷鎭城道府縣各官均往稅務司曁各國領事處道賀年禧各西宫咸欵以西式茶點中外聯歡於此益見 
[觀察騎箕]  
　　邗江訪事人云揚城淮軍轉運局總辦王克齋觀察翬翎蒞差以來迄己數載上游極爲倚任不虞月前某日偶因感冐致咳喘舊疾復發醫藥無效延至本月初四日午刻騎箕西去卽由其家屬料理棺衾擇期初五日申時在左衞街五成巷本局大殮闔郡官紳均各衣冠往奠素車白馬極盛一時按是差係由前北洋大臣李傅相所創設歴届更易皆由直隸總督遴委想刻下自應仍照舊章接代何人俟續聞再述 
[虔婆定罪]  
　　上海英租界開設臺基誘人作無恥勾當之虔婆趙顧氏陳王氏案發解省前己屢誌報端昨接本館采訪友人云二犯婦皆己供認開設臺基之事現經蘇州府桐子霑太守擬定罪名趙顧氏監禁三年陳王氏監禁一年上憲照詳批准不日卽當解回上海收入囹圄之中矣 
[邑令騐屍]  
　　蘇州訪事友人云蘇州元妙觀中茶篷内於本月初十日清晨倒斃無名男子一名年約三十餘身穿青布棉襖褲一似江北人之作小工者而頸項間繫有繩索一條自執兩端而斃本處地甲以人命攸關不敢隱匿當卽投報長洲縣署請臨相騐縣主汪瑶庭大令准詞卽於午後三下鐘時帶同刑仵書差臨塲飭仵作如法檢騐旋卽唱報騐得死者係自行縊斃並無别故大令離座親視一周卽飭某善堂備棺成殮令地甲舁置義塜揷標待屍屬認領諭畢呵殿回署時己鐘鳴五點矣 
[逸犯紀聞]  
　　松江訪事人手畢云前聞金山縣獄中逃去監犯金崑秀及某甲兩名兹悉甲爲譚海和因聚賭搶醮被獲到官己定軍罪詎料與金商通暗約漁舟繫纜河于以待某日乘人不備連臂而出禁卒見其手持器械不敢攔阻聽其揚長而去躍入漁舟掉過萬年橋同登彼岸分道而遁縣主劉明府聞報立提禁卒兩名各笞四百板勒令赶緝翌日午前一鄉人携肉一盌貿貿然來探視金犯卽被拘入縣署劉明府升座研訊鄉愚茫無頭緒似無通同情弊遂飭笞臀八百板收入禁中責令交人 
[黄陂命案]  
　　漢口訪事友人云客有自黄陂來漢者告諸本館訪友人云鄉人某甲肩負青錢數貫往城中納糧行至中途天色己晚被匪人截路舉刀直擊恰中要害登時畢命若輩遂瓜分其資而散刻下屍親己經赴縣報案矣 
[設立教堂]  
　　漢鎭訪事友人手畢云黄陂土風素稱强悍西人並未設有教堂近來風氣漸開各國教堂亦逐漸設立刻下城内亦將開工創設亦可見民教之緝和也 
[文宗過鎭]  
　　京江氓事友云新任安徽提督學政徐季和宗師交卸浙江學政關防於日前由武林起程赴皖履新初十日上午道經京口舟泊六吉園碼頭鎭城文武印委各官聞文斾遥臨紛紛赴江干迎接宗師接見之下晤談半晌各官興辭而出次晨憲舟解維溯江而上水陸各營健兒列隊鳴槍恭送如禮 
[拔取眞才]  
　　紹興訪事人來函云山隂會稽兩縣童試俱在倉橋下新司内而山會兩縣向係合考至末覆始分開山隂仍在新司會稽在本縣署中此次縣考邑尊另立新法於新司考棚内用木栅分開令兩縣文童不得混雜散坐推原其故蓋因山會文童向有一人報兩名兩縣塡册或請人帮做或兩人做而一卷諸謂之歧考俟出案後何名考高遂卽考何縣終場若果能立此分考新規從此歧考之弊或可革除而眞才不致埋没矣 
[甬試四志]  
　　寗波采訪友人云程稻村太守考試鄞慈奉鎭四縣文童於某日頒發初覆案今將前列諸君姓名錄付郵局計鄞縣陳時夏陳受謙茅雲瑞鄭香璇李欽李毓英江宙永張其賢郁桂芳張尚絅李頤年湯宜坊張翊均朱之照金葆光謝行溎李芳年湯墀颺林紹梓陳祖光余清樾童詩賡于厚培張世源陳松齡施國祺林光裕王德鋆陳振鍏王賢璣倪志雲鄭曰炎洪壽椿桑苞張輅趙蔚章孫家楣徐正坫陳作霖姚傳駒梁香璞馮哲仁李文銓林植琮郭鍔李炳瑞董世潤傅宜茵陳蔚然林崇熙慈谿葉秉良柳韶成鄭肇昌何毓恭楊乘瑗袁兆墀袁瑞麟趙之任馮保晉洪翔倪紹椿柳啓鑣鄭光祚東鍾瑞周兆熊袁兆墉馮保祿盛日新王和之周冕奉化楊占鋆凌康瑞舒暢張孔彰鄔學韶蔣藎清董霈澤夏以松周崇恩孫球環張紹旭何佩璋周賢進江永清王鍔方承儲吳楙森司徒聲樊濟川鎭海劉炎昶張丙旭景翰藥夔颺袁循堯倪望寛張有年朱思佑沙厚榕林炳文范紹箕周啓雍鄭志逌夏其元林修華胡翼謀陳煥章劉寳紳施慶祥李厚祺 
[武試初誌]  
　　松江訪事友人云華婁兩縣諭示各武童於本月初七日至校塲彚齊閱視騎射適因天雨改閱步射是日到者計華亭六十八名婁縣五十四名翌日接閱技勇各童弓刀石均有可觀連日隂雨連綿淙淙不絶初九傍晚稍霽初十清晨由各武局教師將馬道泥濘之 
 
 

Page 3

 
 
處塡乾並用榖衣散墊禀請華亭縣趙嘯湖大令蒞場校閱大令遂請中營都司楊彥臣都戎於午後會同排導至東校塲監視馬箭並咨會婁邑尊夏麗生大令柬請城守營守備宛守戎偕往閱視傍晚兩邑各武童射畢華亭縣卽發圖案令於十二日到署覆試前十名錄左鄭福忠胡人傑趙壽骐張振邦徐達三楊通達徐盤銘趙宗華薛龍彪顧廷荃婁縣於十一晨出案亦令於十二日仍借試院覆射前列十名石葆光夏時行張信成趙廷桂朱紫貴朱定邦吳昌駿周雷震蔡正祥莊鴻奎 
[烟海冰紋]  
　　烟臺采訪友人云潮州會館演戲十餘日蓋由飯攤餅案以及小本經營寳棚賭塲諸人醵資酬謝天地也美其名曰太平戲以國家多事之秋而偏粉飾太平愚民之偷安自娛大率類此○日前鄉人縶一鴈至市求售某西人處服役之某甲方與之議價某鋪庖丁見而爭購以致互相扭毆事經西人照會道憲飭屬拘庖丁懲辦並出示禁止獵取飛禽○自粥廠開放之後領食者日漸增多當開杓之先李觀察飭執事人以米樣三等呈騐隨令購用上等者是以所煮之粥白而且稠○十一月二十八日爲冬至令節民間皆於是日祭祖祀神烟俗以小年呼之天后宮中招雇優伶演戲蓋以慶賀辰至也 
[武林官場紀要]  
　　杭州訪事人云部選處州府景寍縣袁淡生大令銜籍隸江蘇現己領憑來杭禀到暫假德慶堂客寓爲公館因途次略受風寒請假調養○藩轅牌示鎭海縣穿山司巡檢缺現定以新海防遇缺先巡檢鄒梅卿請補○租界會審委員劉司馬頌年現奉道憲陳觀察札委嘉湖公幹所有會審事宜暫委程大令雲驥代理○前報紹府厘局總辦傳少卿太守現届期滿另委賀太守良樾接辦兹悉傅太守己於八月間交卸是差署紹興府篆此差由何太守恩烰接辦某日何太守因公晉省病故於德慶堂客寓中當由家人禀報奉局憲另委賀太守辦理太守奉札後卽於初六日起程赴越合行更正以存其實 
[金陵官塲紀事]  
　　金陵訪事友人云蕪湖米厘總辦一差經督憲劉峴帥檄委陳觀察壽庚接辦觀察奉檄後遵卽到差瀛眷則尚住白門閱數日始由觀察派家丁迎接并函致籌防局商借南洋公事小火輪一艘以備拖帶泝江而上於初九日清晨望鳩江上駛○江南徐州府屬蕭營都司龔都戎錦標在任供職有年本年軍政得有奬保記名注册兹奉到兵部來文飭卽赴都引見都戎飭遵卽晉省本月初九日親詣督轅禀請給咨赴都並請委人署理蕭營都司以便交代就道 
[泖峰寒色]  
　　松江訪事友人來函云初十日傍晚界河各紳董餽送華亭縣恩威並濟德政匾一方風清琴鶴鄉治蓴鱸等德政牌四扇衣冠整肅鼓吹送入趙嘯湖大令却而後受○前報斃於烟酒一則兹悉胡姓祗此一子早失怙恃年僅十八歳於去歳娶婦婦年十七懷孕方四月忽遭此變殊爲可慘並聞胡子素騃無端取洋一角買燒酒一瓶一吸而盡復至某姓烟館取烟吞服現在聞由親族至縣請夏大令將烟室發封云○十一日城中荷池弄内一中年婦人且行且號謂家在城隍街庭中曬衣衫一副突被一人闖入中庭掠去故沿途赶逐冀獲原物時届年終百物騰貴宵小迫於饑寒故搶掠衣物時有所聞前報謂舊婁署後荒僻處勒斃女孩一口聞亦因攫物而起居民惴惴咸有戒心雖有司冬防及營勇人等每夜梭巡角聲鳴鳴聯絡呼應而地方遼闊終難遍及殊可憂也 
[上海官塲紀事]  
　　江蘇候補道承觀察厚因公來滬賃昌壽里房屋爲行轅旋於今晚附某輪船赴省○邇日淞滬厘捐總局提調譚少柳太守泰來政體違和昨日松海防同知劉司馬上海縣黄大令先後命駕至太平街太守公館問安 
[文旌過滬]  
　　前任福建學政王季樵宗師錫蕃自交卸篆務後卽乘某輪船來申前日駛抵浦江假英界泰安棧暫駐行旌滬上各員均往迎迓昨日午前宗師命駕入城赴各衙門報謁抵縣署時適黄大令考試武童由家丁出外擋駕宗師旋至道轅拜會蔡和甫觀察觀察迎入花廳茗談良久 
[考試外塲]  
　　本邑文童考畢後經上海縣黄愛棠大令先期出示接閱武試本定初七日先試外塲適因天雨改期令各武童先考内塲步箭刀石等技示期十三日在外場考試騎射預飭二十三七鋪地中將大南門外大校場中馬將開挖内鋪礱糠更於官廳内灑掃潔凈排設公案三座是日清晨八點三刻鐘時縣主黄大令首先排導出小南門外至官廳小坐未幾學師宣琴山廣文提右營叅將廖楚材叅戎均命駕而至與大令以次相見典史蔡季即少尉則督令兵丁在四圍彈以免各武童滋擾情事大令等升座先傳廪生點名然後令各武童考試騎射雖細雨如絲各童仍興高采烈整肅衣冠策馬開射中的者由營兵在旁擊鼓此次與考者共八十八名大令與叅戎廣文悉心校閱至鐘鳴十二下試畢遂傳諭各武童於翌日八點鐘在内塲覆試大令等旋卽退入内廳午膳畢分道回衙當考試時由蘇松太兵備道護勇江蘇撫標滬軍營勇丁以及駐防太湖水師營砲艇各兵均荷戈執戟鵠立兩旁本縣皂快薛貴亦督率通班差役在考塲左右巡綽以故搶箭之流均皆逺避觀者雖人山人海並無擠軋滋擾之事 
[嚴諭捕役]  
　　南市馬路工程善後總局定期昨日清晨傳集報名願充捕役之人騐看等情己紀昨報昨晨由總辦陳敬如都戎在局傳諭以次察騐到者己有百餘名大半裁汰所將應取各人先派在十六鋪橋新馬路一帶往來梭巡諭令照章當差挨班更替不得私往烟酒茶肆歇息一經查出定提斥革重究 
[革勇越營]  
　　督標奇兵營營帶鄒理堂游戎所部勇丁駐紥体邑日暉港徽州會館前某晚二鼓時忽有匪人熊正春者越營墻而入意圖行竊營中支更人見而禽獲解請遊詰問知係己革營勇喝令以軍法從事諸弁勇代爲求免遊戎命發高昌廟巡防局究辦局員立卽備函轉送上海縣署前晚縣主黄大令倩帮審委員蔣刺史升堂提訊熊供稱小的係湖南湘鄉縣人年二十有五向在奇兵營當勇本年二月某日因犯營規經營主鄒大人斥革祗以乏資回里不得己在南市馬路工程局當小工邇來工程己畢難以度日無奈作此犯法之事叩乞施恩刺史飭送改過局收押一年期滿之後遞解回籍 
[航船失事]  
　　崇明縣人劉兆麟向在滬上駕駛航船專裝客貨前日清晨船中滿載黄荳數百擔駛至本邑西南鄉龍華嘴浦中因風狂浪湧把舵不住登時傾覆内有搭客十四人盡入浦中隨波逐浪而去幸旁有杉板船急卽駛往援救得將十二人救起船主之腰脊亦己折斷尚有兩人打撈無著想己魂赴鮫宮 
[會訊定貨]  
　　美商順全隆洋行控源滄號主陸儒卿定貨不出等情一案曾由公廨會審飭令各邀公西人理處在案昨日讞員張賡三直刺又傳集原被告研訊順全隆洋人稱陸所定洋布二百包洋紗八十箱如萬不能出原可通融卽前少之銀一千二百兩亦可不追陸儒卿供此項洋布洋紗係與洋人合股貿易西去年六月二定購至九月二十八號貨到上海如當時卽行出貨非但不虧本且可多錢無奈洋人堅不許出遲延至今竟至虧耗若此至其一千二百兩一欵係屬假帳在定貨以前所做後請老公茂之亨達生瑞記之茄掰爲公正人曾經作函答覆今將原信譯成華文呈閱直刺閱得信上略謂合做生意向有一定章程至於合股運買貨物或買或賣盈虧得失苦樂均占無得異言彼此合股各有自主之權非一人所能獨斷也如有帳目不符彼此均可互相查察所有合股定做生意俟其貨到售出之日結定匯票價目匯票定妥之後務將當時銀行所定匯票之成盤草紙交與合股之人查覽如此合股做生意者一切帳目及定匯票行情並銀行收銀清單彼此均可稽查方爲 
 
 

Page 4

 
 
至公如無此成盤單據彼此當照匯票到期付銀之日銀行收銀結單之價目爲准以上乃是照所問而回答據順全隆則謂與源滄合做生理不能照尋常所定規矩而論源滄則謂順全隆於帳上有吃盤情事若照當時結定豈有異言且有硬結匯票情事等語照以上情節先令匯票果眞結定短價匯票應虧之銀若干兩造均認若先前未經向銀行結定匯票價目須照現市核算可沾餘利兩人均分遂與衞繙譯一再互商著傳齊公正人於禮拜六覆訊 
[申明]  
　　本月初九日有人來本館囑登赫總稅務司請看告白内稱華報館洋東串欠主筆等人薪工等語當時由本館經理告白人悞收兹有人致函本館略謂實無此事稅務司穆麟德與華報館毫不相干特此申明以志吾過 
[推解沾恩]  
　　謹啓者敝堂施粥貧民之乞食較多需費益鉅汲深綆短接濟彌艱至施衣一端分宜兼辦奈經費奇絀祗得視捐助之有無以爲衡兹蒙順源寳號助施粥洋五元逺昌寳號麥培德堂各西元花女羅根弟麥林氏麥宏煊善士各二元李少鳳善士一元嚴筱舫善長助棉衣五十六套俾枵腹其無憂指困叨惠幸章身之有具挾纊銘恩除分掣收條外請登日報藉答雲情上海虹口元濟善堂董事施則敬等謹啓 
[惠彼黎庶]  
　　凋年急景旣歳序之如流薪桂米珠更謀生之不易敝堂賑飢煮粥渥蒙諸善長俯鑒愚忱後先佽助計此次收到程厚菴都戎將度歳資移助粥捐洋二十元李蘭生求兄病愈洋廿元東臺寄來杭州隱名洋廿元南潯無名氏五十元東海曹氏洋五十元江北糖雜貨各號年例酬神戲資移助洋九十三元七角隱名氏隱姓氏合助洋五百元似此風高指囷誼切解囊比隂德以耳鳴集天庥於指顧拜登嘉貺不盡神馳同日奉到蘇州恒孚銀樓由同豐永交來倪頤吉爲長子兆華求病愈助賑洋一百元合併聲明上海六馬路仁濟善堂董事嚴信厚葉成忠楊廷杲黄宗憲施則敬謹誌 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[擬拓馬路]  
　　漢口訪事友人云鄂省武備式棠業己興修竣工兹聞張香帥擬從學堂起興修馬路由水陸街繞道直達督轅想大工舉行之期當顧指間矣 
[修建浮橋]  
　　鎭江大口洋浮橋係前道憲黄幼農觀察所造行人稱便迄今數易寒暑漸致損壤開橋輪軸亦不靈動現經船塢委員周别駕岐鳳據情禀請道憲長觀察慨捐鶴俸鳩工興修從此行人當更稱便矣 
[愚婦受騙]  
　　杭垣江干舊有渡船日前有一騙子肩負包裏雨傘行至江邊似欲渡江至紹者適有一紹婦手携包裏一个登舟騙子亦隨之而上私取黄銅戒指四个暗放船板之上須臾故作偶然看見非常歡喜之狀忙將戒指拾起　於袖中被紹婦看見卽詢所拾何物答稱不知何人金戒指四枚遺失於此被我拾著眞屬好運氣惜近處無可貼換洋銀者不然不憂度歳無貲矣紹婦固目不識黄白物者又心貪小利爰卽將六元與之貼換騙子心知中計隨卽照數交付携洋上岸而去後紹婦將戒指請人估值始知爲所騙然己無從追究祗得自呼悔氣而己 
[放下屠刀]  
　　江西饒州府人金某昔避亂至江陵旅居沙津装庖丁技薄積資財近年奉官符嚴禁遂租市廛改業雜貨生涯亦頗不惡往歳季秋時爲二䜿所擾氣息奄奄時作牛喘又如囓章狀家人惶懼拜禱神前願貸其命以贖前愆越日竟霍然而起從此孳孳向善凡地方設粥施衣諸舉無不暗中襄助今夏有袁某者其父死逋負甚多無力歸欵索欠者勒遏萬狀擬鬻婦以償金聞之極力調停慨然出青蚨數十竿始了其事俾袁某伉儷得以完全上月望後金勿將店中帳務料理一切交付其子次晨其子往省則己跌坐牀頭氣息毫無矣古人云放下屠刀立地成佛吾於金某見之 
[死殉芙蓉]  
　　邗江訪事友人來函云揚城東關街某姓家傭婦某氏卽俗所謂黄魚也年纔瓜破貌頗楚楚雖蓮船盈尺而修飾整齊爲小主人寵愛不意好事多磨春光易洩事爲家長所聞立將氏揮逐出外氏遭此挫辱一若無地自容遂潛購阿芙蓉膏背人吞下迨主人知覺見非藥石所能挽回立卽倩人舁往北河下某公所詭稱有病暫行寄養未及至晚己香消玉殞嗣經氏家屬得知向主人家饒舌旋經小主人託人出爲排解從豐棺殮事始寢息 
[關鹿增價]  
　　金陵訪事人來函云省垣各藥鋪每年冬季收買鹿角爲數甚巨今年鹿角鹿茸等項忽然大貴計其價值較往年皆增一倍關鹿一頭曩值百金者今出至二百金尚不可得嘻異己 
[憲示節登]  
　　杭地每届火警輙有無業游民在火塲左近觀看以致擁塞水道并有匪徒乘機搶火之事臬憲丁廉訪出示嚴禁大略謂火警之時各義民水龍及官署洋龍往救必期迅速運水澆灌尤宜源源不絶乃聞杭地每有游手好閒之人聚集觀望道途爲之擁塞運水人夫輙爲所阻因思救護稍遲心至多焚民屋以後如遇火警飭差役兵丁在旁驅逐如有不遵立卽重責更有乘人之危搶奪諸物者立將該匪推入火中焚燼凡爾居民切弗自罹其災除飭各屬嚴拿外合行出示曉諭各宜凛遵毋違特示 
[綢業感恩]  
　　杭州艮山門東街一帶向有零絲店凡婦女絡經者將其所餘之經或數錢或數兩均可向彼銷售以補工錢之不足近年以來此等店鋪開設愈多且皆移於冷街僻巷甚至晚間尚未閉門推原其故係有不肖綢莊學徒及敲絲理線土人偷竊些須至彼銷售在莊中積貨盈千累百所差無幾一時未能覺察乃爲日旣久積少成多及經清盤始知所缺甚鉅因思此項零星之貨非有人收買則無從銷售爰託人密訪悉得其情當由董事具禀請縣查禁其時伍芝蓀觀察方任仁和縣事雖蒙出示曉諭而各鋪仍復陽奉隂違今年蕭藴齋明府蒞任後於六月間復由董事遞禀請禁明府據禀卽會同保甲局派差逐一清查勒令各鋪於半月内遷至鬧市之中至晚不准收買如有不遵立卽將店門封閉嚴辦自此雷厲風行各店莫不凛遵而偷之事亦覺斬漸息業綢者咸感明府之恩特置匾額一方於上月某日雇用鼓吹送人署中懸掛以誌不忘 
[責限交人]  
　　錦源莊主楊春甫虧欠巨欵挈眷潛逃法界捕頭立飭包探追至虹口元和輪船拘獲傭婦倪顧氏學徒馬春林以及看守衣包之梁德成解經公廨讞員鄭景溪大令訊供分别押候嚴訊昨日有華先瑞者持米震泰保單投案求保大令命提倪顧氏馬春林梁德成到案研鞫馬供稱當日莊主雇車裝載衣包等物至虹口據云送友啓行小的實出不知大令以其串同逃逸有意狡展著拖下重實馬叩首求恩又問當日見楊搬物因何不報捕房顯見串同著從重掌責五十下倪顧氏供初次往北由馬同往第二次遺小婦人隨去大令著一併還押限五日内將楊交案違干重比 
[移提遁夥]  
　　王和尚卽紙紥和尚前在本邑英租界六馬路開設王萬泰小錢莊濫出空票用其妻舅華雲浦執事嗣因出票太多支持不住遂偕華席捲而逃經人四處找尋杳無蹤跡兹聞設立公所王遣華來滬探聽消息匿跡滬南王家馬頭某樂店樓上事爲公所中人所知立卽禀請十六鋪南局委員派勇將華獲住禀請英界公廨往提歸案辦理 
[英界公堂瑣案]  
　　吳銀泉持匯豐銀行之廢票至楊仁松及林王氏處抵押銀洋當被看出破綻扭交四百三十一號華捕解送請公堂爲訊究楊仁松林王氏投案申訴前情吳銀泉供票係拾得叩求恩典讞員張賡三直刺商之薩副領事判押候查明復訊○包探石金榮拘解吳全雲到案禀稱吳行竊余順泰家之銀飾報捕後經小的拘獲人贓送案請究余順泰投案領贓吳全雲供認行竊惟求恩典直刺判責一百板以儆○包探趙銀河拘解吳長林到案禀稱吳行竊陳錫光之布腰帶一條經小的緝獲人贓送案請究陳錫光投案領贓吳長林供本地人帶是拾取不敢行竊求恩直刺判責一百板贓還失主曹金標竊取蔡阿和家之布被一條經包探顧阿六拘獲人贓送案請判蔡阿和投案領贓曹金標供認行竊惟求恩典直刺判責一百板以儆 
[法捕房發落]  
　　昨日禮拜三鄭大令蒞捕房會同鈕副捕頭發落各案命提前期解黨訊問之偷兒董元文著照原斷笞責二百板從寛釋出○提偷竊陳兪氏家脚爐鞋面之王阿七著照原斷笞責因王腿患毒症免責還押○流氓王阿二在途搶奪衣服爲包探拘獲大令著照原斷重責二百板從寛斥釋○小偷張桂生竊取東洋車上油布爲包探拘獲大令著照原斷笞責二百板斥釋○胡成廉前控秦寳生欠洋二十餘元經大令訊供押繳在案昨日胡偕秦妻金氏投案遞禀求保出外理處大令命提案寳生到案略訊准予交保出外赶緊理明 
[美界捕房紀事]  
　　浙江寗波府屬某縣人王志田賃屋吳淞路第六百四十號門牌開設某烟紙店西歴去年九月十六號因貪小利收買賊犯譚阿榮所竊之雪加烟十二匣計洋銀九元五角現譚犯已由王包探查獲請出前情遂於昨日將王拘入捕房捕頭令押候解送英界公堂禀請讞員張賡三直刺核辦○元芳路第十七號房屋某姓家停有東洋車前晚有一無名男子倒斃車中衣衫藍縷若乞丐然並無屍屬前來收殮旋由五百五十二號巡街華捕回報捕房捕頭著本圖地保請某善堂備棺成殮舁至義塚掩埋 
 
