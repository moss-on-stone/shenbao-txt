# 1891 - 27 - 4906386

 

Page 1

 
 
[續解山左振銀] [  申報館協振所謹啓]  
山左沈災迄今未澹時當歳暮益苦顚連昨奉嚴佑之大善士電函諄屬速籌接齊本接濟本館因又解銀五百兩以濟燃眉惟　辦振以來心力兼瘁羅雀掘鼠萬難久持而災况甚深　不能半途而廢所望諸君子俯念瘡痍滿曰飢凍堪憐略省餽歳之資以救鮒魚之苦則施當其厄較平日之解衣推食益爲功德無涯矣特此布聞伏維慈鑒 
[催取股書] [  圖書集成局主人啓]  
　　本局排印古今圖書集成早經吉蕆而遠近諸者所購股蔡有迄今尚未取書者兹特限至年底爲止如再不持票來取明年概不發書尚祈諸君原諒爲幸 
[集腋社第二次協彩票] [  申報舘協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振窮黎受惠鉻感同深兹者順直史東沈吳未擔又蒙遠近善士以書畫衣服珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各物滅作洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登副本月初一十五日附張上一俟定期開彩當再登報　明每張仍售洋一元諸君子善與人同請臨本舘帳房或交信扃購取可也肅此佈聞伏維德　 
[論焚孩惡俗]  
　　觀宜昌訪事友人函執宜地有一惡俗凡幼孩夭殤不予掩埋架火焚其屍以爲可令死者早投生其尤甚者竟於該孩尚未僵冷之際卽取其軀投之火中曰若此則轉生尤速閱罷不禁　上衝冠攘袂而起曰彼地豈眞同化外乎地方上竟無一二司牧乎彼爲司牧者豈竟目盲而耳充者乎何以地方有此等風氣而竟不聞有人焉一爲禁止也諺云虎毒不食兒豈有自己　生之子女而忍加以酷虐者而乃於其生前則煦嫗噢咻挽携保抱飲之食之教之誨之惟恐不至而於其死後乃慘酷很毒忍心害理棄之絕之炮之煮之更於其未死時一若惟恐其不死也者而先以楚人一炬施之是尚得謂之有人心乎哉禮曰敝帷不棄爲埋狗也敝葢不棄爲埋馬也古人畜犬馬皆能有以養之迨其死也皆能有以埋之待物如此待人可知故古人之用情惟恐其過今人之用情惟恐其不及昔李闖甲京城夜中焚人屍以爲亮子又小兒縳之高竽令兵士射之以爲的遥望之竿上小兒猶啞啞作啼聲手足亂動知其事者無論見與不見莫不罵流宼之殘忍無人理先時洪逆破金陵時其殘暴亦復如此說者早决其必敗由是言之殘忍之心非人心也慘酷之行非人行也鳥之中有梟獸之中有獍無不惡之以此例彼雖不得以梟獍相比要亦相去不遠耳按律載無故殺子孫雖不至抵而厥罪亦重今其所焚者雖係己死之子孫與夫將死之子孫然其居心之殘忍則不可問矣火葬本爲惡裕釋氏創爲此舉美其名曰茶毘又造爲火中舍利如兩等荒誕不經之言文人學士亦有爲其所欺而據以爲實者居然筆之於書泐之於石若輩乃更得計而流毒因之無窮其實則彼教之所以火化者因空門苦海棺殮無資營葬無力不得己百葬之於火而姑爲此無稽之大言以遮淹人之耳目詎意庸耳俗目易爲所欺不但受其遮掩而且視爲奇特反布施喜捨墮其術中若輩遂更以爲得計裝龕餬塔踵事增華結緣者衆而和尚之死且不朽然彼教中又恐人知其隱不得不自圓其說因而有焚屍易於轉生之說夫轉生有何祉據彼說部中所載能知三生能知前世言之一似鑿鑿　據者然其實則皆係作書者憑空結撰何足徵信西遊記一書不過借三藏二字以闡修心養性之理如眞以爲九重宫闕觔斗可升白萬倮蟲毫毛可變則是痴人說夢不但爲作者所笑而己孰意投胎轉生等語本亦釋氏借此以自圓具說而濟其窮者今人獨信奉遵依絕不疑怪而其毒燄乃貽禍於小孩致罹焚殺之慘吾恐不特官昌一處爲然也雖然惡俗之成成於患民實成之於庸吏昔西門豹守鄴訪知有爲河伯取婦之俗陋俗也亦惡俗也歳選一女子投之河中費幾間資財無數以飽巫覡之腰槖豹以計除之世巫氏於濁水投三老於洪波民心之疑渙然冰釋積重弊一旦革除是獨非官之作用也乎今宜地旣有此等惡俗官苟明查暗訪拘其人而懲之懲則必重辦則必嚴以期懲一以儆百然後開誠布公剴切訓導譬如頑石苟遇生公之說法亦可令其點頭况其爲含生負性之倫食先踐土之輩何至頑同木石蠢若犬羊倘十中醒其一二則由漸而推不難將此惡俗消除凈盡以視西門豹之所爲事則半而功且倍之夫亦向憚而不爲耶無如近來牧令往往在潢綢被裏放衙耳目所周大都不出帳房以外卽出坐堂皇己覺黈纊塞耳冕旒蔽明而况其爲衙門以外更遠而至縣城　外者乎以故此等風俗其始不知起於何時其究不知伊於胡底其習染流傳不知其遍於何處而絕不聞有某處一令某處一牧杳辦及此者西門豹之所以獨專美於千古也噫可勝歎哉 
[燕京雜録]  
　　值年旂爲咨行事准兵部咨據禮部咨稱十一月二十七日辰時麗皇貴太妃前行初祭禮次日繹祭禮十二月二十日午時行大祭禮次日繹祭禮與前繹祭禮同均用抬肉槽披甲九十名着管章京三員移咨兵部轉行核旗照數派出於前期造具花名淸册點名後往本部宰牲處伺候應用不准一名不到等因應咨值年旗轉行查照等因到旗相應咨行各固山查照○本年應行下五旗王公門上頭二三等護衞四五品典儀揀補之期例於年終彚帶引見兹聞各王公門上己將應放各缺擬定正陪人員册送兵部核辦現經兵部禀堂先行考騐馬步以便臘月中旬彚　引見經白健俟少司馬訂於十一月二十八日午刻在東長安門外堂考正紅正藍廂藍三旗王貝勒貝子公門上應行引見之護衞等官二十九日午刻仍在該處堂考廂白廂紅兩旛十貝勒貝子公門十應引見之護衞等官己由兵部分行各該門上卽令揀擬正陪各員各備弓馬按期前往該處預備堂考馬步箭勿悮○宗人府宗令和碩禮親十世鐸等謹奏爲請旨改派事前准太常寺咨稱本寺具題十二月十二日孝德顯皇后忌辰遣官致祭定陵一本奉旨改遣固山貝子毓橚行禮欽此等因知照前來兹查貝子毓橚　派醇賢親王府第穿孝所有前派恭詣定陵致祭孝德顯皇后之處自未便仍令毓橚前往將事臣等循例　單呈進恭請改派一人恭詣行禮伏候聖裁爲此謹奏請旨於十一月二十六日奉硃旨着改派鎭國將軍載瀛欽此○吏部示傳所有十一月分月官主事錢溯耆　員沈守廉知州瑞徵知縣劉邦道饒榆齡並補行騐看主事周晋堃等六員相應出示傳令該員等於二十八日親身巳上諭館考試試畢赴午門前聽候點名以便騐看再劉邦道應令取結識認毋違特示○喜起舞大 
 
 

Page 2

 
 
臣德都統福業經特授熱河都統所遺喜起舞大臣差有帶舞一班之責年終在卽自應派充刻由樂部開單奏請派充奉硃筆御前侍衞廂紅蒙都統惪銘着充爲喜起　大臣其喜起舞侍衞着乾淸門頭等侍衞訥欽泰充補欽此當卽由樂部知照侍衞處轉行知會該員遵照○年例於二五八冬月下旬奏派大臣演放水師礮位校閱舟操以重戎事兹届演礮校操之期經兵部繕單請派演放水師礮位一摺十一月二十七晨具奏本日奉硃筆圈出御前恃　正白蒙副都統明安御前侍衞正藍漢副都統福森布欽此得旨後卽由兵部司員　期校閱經明福兩副都統擬定於二十八日辰初在東直門外東褡褳坡閱看富由兵部檄行水師官兵卽於是晨駕礮駛船前往該處預備演放○考試國子監滿助教司譯筆帖式繙譯官己將欽派閱卷等銜名疉登前報兹經欽派閱卷大臣恩松鳳諸公披閱各卷擇其繙譯書寫俱佳者取中八旗司譯筆帖式文陞等五十名取中繙譯官灃源等四十五名擬取中國子監滿洲助教第一名瑞隆正黄滿舉人第二名文順廂紅滿舉人第三名崇芳正黄滿舉人第四名文鐸廂藍滿舉人第五名柏山止黄滿舉人第六名治泰正黄滿舉人第七名文淸正藍滿舉人於二十七日仍在貢院覆試後備摺於二十八日覆奏奉旨知道了欽此遂由至公堂將取中各卷分箱裝送吏部查照其未中各卷著交吏部聽候考生領回印證○皇上連日詣邸於醇賢親王金棺前奠酒舉哀悲傷過甚屬以感受風寒聖體稍將違和卽傳御醫請脉進樂皇太后聞之深爲厪念勉諭本日暫勿詣邸聖上孝思不匮於辦事後特派御前大臣多羅慶郡王奕薑本曰代詣醇賢親王金棺前奠酒行禮欽此○山西省叅設電線己於獲鹿太原平摇俟馬潼兩等五處一律安設開局通電一節兹聞陜之西安三原周原甘之蘭州凉州甘州肅州等地方亦經電報總局派員偕匠携帶電竿電線機器等件分投安設並由陜甘兩省添派員弁會同開辦己於十月抄次第工竣現於各該處設局通報官商皆可傳遞電音經楊石泉制軍其摺入奏從此山陬海澨傳消遞息無異同堂共語開前古未有之局無山川睽隔之嫌其有裨於國計民生豈淺鮮哉 
[葠局失火]  
　　京師正陽門内東城根巾帽胡同南口外東偏路北大興人葠局於十一月二十七日晚八點鐘時貨房失愼頃刻火光燭天又值北風大作火勢愈烈比隣罔不驚悸失色鋪夥赶急用水澆灌更賴紅籌傳警各廳汲桶飛馳而至分投撲救至十點餘鐘火勢己殺僅焚去後房五楹當火起時鄰居見風狂火猛紛紛搬物受驚殊爲不淺去 
[蕪湖兩火]  
　　本月初七夜譙麗初報蕪湖河南岸江口楊泗廟西首某姓家忽然火起是處茅茨如櫛貧民聚族而居吳回氏跋扈飛揚火勢上衝霄漢各洋龍望塵奔至急吸江水噴之約歴一點鐘時火始衰退然茅屋三十餘椽並瓦屋數椽均己化爲焦土矣十一夜四更時江口鷄窩北首長提將盡處茅中又不知如何失愼時則宵深寒重救者寥寥惟附近之練車小營聞警馳往而火己莫可遏抑祗得將火路拆斷一面吸江水以淋迨至茅屋二十八家盡付一炬長街洋龍始聞信而至見己烟消火滅遂卽廢然而歸 
[潑酒滅火]  
　　杭垣石板巷某酒店於初十夜七下鐘因酒爐餘火未熄旋卽延燒他物店主聞爆灼聲急起視之見火勢直上樓板一時無從覓水卽以酒代水約取十餘鐔抛擲火中火勢頓滅祝融氏想己酩酊而去矣夫世之以沽酒作生涯者往往　水於酒以圖獲利此次事起倉卒　眉勢迫竟不惜以酒代水安知非冥冥中有意播并歟寄語賣酒家尚其以此事爲殷鑒也可 
[津振獲奬]  
　　今夏大雨時行隄防潰決水由城西稍直口灌入南窪以致數十村莊盡成澤　邑紳黄太守嶲翰俯念下民昏墊捐銀一萬兩購辦木植搶堵南運口等處秋　卽次第合龍災像餘黎重登袵席皆太守之功也籌賑局司道據情禀李傅相奏乞恩施傅相允之疏入於上月初九日奉旨黄嶲翰以道員用欽此現己由部咨行直隸總督轉札核員遵照矣○直隸籌賑局由李傅相奏聞札飭司道勸諭本省外省官　商賈慷慨輸捐以存民命援照山東現辦成案按海防新捐八成銀數再行遞减二成給奬嗣奉行知捐賑章程統按五成奬給貢監虚銜封典及推廣升銜頂戴等項計自光緒十二年秋災捐辦起結至十五年八月底截止人收外省本省捐輸銀錢衣物統共合銀九十萬三千六百餘兩先後請奬廿四次云 
[虎林拾遺]  
　　前紀總捕府差役其甲迎娶五十六歳新巡兹悉甲家房産均係前姘婦銀錢置辦呈控仁和縣署風聞高邑尊於初八日午堂判斷給姘婦番餅二十枚屬其自己度日姘婦意甚不平邀同左右鄰聯名投遞公禀不知烏合之衆果能左袒否耶○薦橋某姓甲乙兩人同居甲女年五歳　女年六歳嬉戲門前忽有白鬚老人謂甲女曰汝外婆家有橘子屬汝去吃甲女卽追隨而去乙女歸告其母母亦不在意盖外家卽在左近也王晚不歸者人探問並無其事復四路尋覓蹤跡杳然一顆明珠未識能還合浦否 
[三山寒雁]  
　　福建學政烏文宗在閩仙逝其靈輀己於初四日到省暫殯某寺省中僚屬及門生故吏皆以一束生芻恭詣靈前吊奠素車白馬絡繹於途殊形熱閙○通商局提調聶太守熟悉洋務勤愼奉公爲上游所器重現在旗　賃屋而居一夕鼉鼓三通室中人均己息燈就寢忽聞瓦上淅瀝有聲知爲梁上君子大聲喊拿賊見事機己破相率遠　太守急飭巡丁察看來蹤去跡杏無影響甚爲驚訝恐其復來立赴閩署請派快役緝捕以杜後患目下盜賊愈多值此歳暮天寒穿窬胠篋者流益覺肆無忌憚有地方之責者豈可不認眞緝捕以除奸宄而安良善哉○出南關外里許有斗中街焉是處某店夥未知何故忽持刀自割其項鮮血淋漓人卽昏倒急延某醫診治先以藥線縫事傷口然後投以方藥究未知杏林術妙能使黍谷春回否○臚厦鄕鄭茂才世家子也席祖父餘蔭坐擁厚貲優游鄕里享盡人間淸福當年少時頭項正中生一瘤積月累年漸覺腫大其形如柑近日瘤忽破爛時流膿水茂才因此鬱鬱不樂急延黄巷口診壽堂西醫林拱甫先生診治先生精於西法用刀剖開取出渣滓投以藥餌不逾旬日瘡口頓合外病亦逐漸告痊親友乍見茂才頂不起　莫不驚訝爭相問訊有嘲之曰三尸神由此去矣茂才爲之啞然失笑然　先生之湛深醫術着手成春於此可見一斑洵乎名不虚傳也○南臺倉前山英華書院掌教施君在閩有年循循善誘爲遠近所翕服來者愈衆執經受業之士約逾白人施君雖來自殊方然訓誨子弟却以敦品爲先本月初間新擬規條十數則以示諸生斟酌妥貼見者莫不稱善○中國學者講求西法日盛一日然求其深造有得不蹈勦襲剽掠之弊者能有幾人閩中羅荷丞先生讀書好善素爲鄕里所推重近來倡率同志諸人在安民巷租賣房屋創設格致書院俾後起秀良在此肄習西學誠盛舉也現因館中所需格致機器尚未備齊是以開館之期尚需時日也○并樓門口有某甲習盧扁術然手叚平常遂致門庭寂寂可設雀羅日前其子與挑糞草之某乙口角乙不堪其辱立時紏率同黨二三十人闖至甲家百般吵閙並將器其數件打毁然後呼嘯而去旋經地保報縣想須飭提懲辦也○甲乙二人旗籍也因水碓春米兩相齟龉遂起雀鼠这爭在大湖分署候宫縣署控告案懸日久尚未斷結現經候官陳麗生大令提出兩造訊問謂中實有不是著照公親所說罰洋兩元以爲酒席之費　諭以後務須各敦睦誼免啓爭端甲乙皆遵諭而退數月訟藤一朝斬斷豈非快事宜乎頌神明者異口同聲也○棍徒林某充當某署民壯顧有登結子之癖鄕婦柳石氏入城傭工被林勾引遂與通姦雀巢鳩佔遂忘却羅敷自有夫矣適黄岡里有某甲者世業農爲嗣續計托　嫗吳姓代爲物色林聞之欣然曰此可以行吾計矣商之柳石氏詭稱藁砧早己物故改姓名爲趙吳氏認林爲表兄遂央吳嫗與甲說合得身價錢一百千及氏過門後與甲假意殷勤井臼操勞臺無怨色申亦視爲天然佳耦不少提防未幾林至甲家以探親爲名往來數次後稱 
 
 

Page 3

 
 
氏之生母惠病危在旦夕接氏歸省甲不能阻遂任該氏歸家詎料自此以後竟如巨魚之縱大壑飛鳥之脫樊籠杳無消息甲不得己具詞控縣歴久未結現經陳麗生大令淸理積案提入訊間兩造供出前情大令因媒証尚未到齊俟再覆訊先追出身價一百千交還某甲一面將林懲辦以爲姦淫騙詐者戒上有虚堂之鏡卜無覆盆之寃神君之稱不幾徧於三山五嶺間哉○今夏福州被水上憲軫念民艱遴委幹員下鄕查勘按戶酌給米石城内由保甲委員查給可謂恩明誼美現有鄕間耆老懇請補振紛紛投禀藩轅其中難保不與局書串同混弊現經善後局司道出示限於本月初五日截止以後不准補振以示限制并諭曰際兹晚稻登塲當無庚癸之呼爾等鄕農須安分畊作不得妄有希兾云云惠澤不可不施然亦不可濫施大憲此諭洵得張弛之道矣○福州測量地輿圖公所設在藩轅前某廟日委員爲董太守毓琦於初三日派測繪諸人回省城測起早出晚回不辭勞瘁他日輿圖繪就不朽盛業於是乎在太守之功豈不偉歟○福州臺基俗呼爲半開門城内以開元寺射圃里爲最多近經保甲會同本叚委員徐莘圃少尹前往查拿立將土娼白沙妹住居標封並將該娼掌頰以示炯戒芙蓉粉面紅泛脂痕乳燕雛鶯因此各懷驚懼歛翼深藏唯三排巷内尚有鴇婦窩留有夫婦女暗布巫山雲雨雖爲數不過二三家然污穢未除終是白圭之玷安得賢有司飭差驅逐使淫污藪澤悉變爲淸凈道塲哉 
[袁江雜録]  
　　鎭江新到諸伶假遠香茶園開演價目俱倣鎭江觀者幾乎滿座○北鄕某村突被盜刼並刃傷事主現己報案緝拿矣○本月初七之晚河北外河口東某姓家失愼延燒草屋二十餘椽○臺灣前曾招募勇丁己就道矣現又有定海左營在城隍廟大于廟　募 
[赭嶺尋梅]  
　　著寗國府正任太平府王子範太守汝勵赴省面禀要公並順道至金陵謁見沈仲帥事畢於十一日言旋在蕪湖小作勾留然後回署○今春本任廣德州何直　慶釗奉上游調署廬州府刻將　及交卸而回上憲檄令仍回本任隨於十一日行抵蕪湖謁見道憲盤恒三日買舟啓行○蕪湖鈔　京餉册擋年　於春季委員起解赴部刻聞道憲己遴委候補巡檢陳補南少尹領齎其頭批京餉則委候補典史蔡紫仲少尉管解均於明春杏花時節北上入都○現辦保　總巡鄭子煊二尹奉道憲札委明春接辦新河關稅務○前月之杪有兩淮曹姓鹽船滿載鹽引乘風上駛行抵蕪湖下游募婦磯江面風高月黑波浪掀天忽上游一輪船裝米下駛急欲趨避而後梢己被猛撞船底又擱於礁石以致洞穿幸船中男丁十一人俱得泅登彼岸惟一少婦隨宓妃而去當經船艉奔至蕪湖控諸英國領事領事福君據情照會地方官一面電至廣東飭船主來蕪備訊 
[嘉興近事]  
　　有錢塘縣漕船行經北麗橋無端擱淺計無所出用繩拽之不料橋下頑石纍纍觸穿船底水卽汨汨而入勢將沈入波心船戶駭極大呼無人援救不得己雇不船將米駁去然己有二百石許濡染淋漓矣○近日嘉秀兩縣鄕民之納糧者頗形踴躍米價大賤冬白米每石祗售洋銀二元二三角菜油則每　仍須十元二角皮貨與上年不相上下然少顧問者○某姓航船戶生有一女年約二十餘早出嫁矣近因夫殁遄回母　某日上燈時女忽將所生幼孩交外祖母暫抱隨卽一去不回四出追尋至今尚無着落也 
[痛切心喪]  
　　來安孫君異大令隨節日東高文照耀東人士仰之如山斗每值詞壇酒社必令主牛耳盟少曾出吳縣潘宫傅之門於其薨也輓以長聯曰明公是矣會耆英鼎中本傳家有狀元有探花後先及第四十載南齋待漏備極詞臣遭遇之榮京兆典司空假以數年相業不難繩祖武賤子愧人間國士艱辛使異域哭冡宰哭節度賢哲云亡萬餘里東海書空私深故老凋睿之感泰山並梁木又弱一箇心喪長此痛師門悱惻纒綿情文兼至蓋大令自出使以後旣喪錫席卿冡宰倪豹岑中丞兹宫傅又騎箕而去師門凋落屢值心喪故不覺言之沈痛也 
[冒取殘貨]  
　　太古公司上海輪船在大河口被災後將船底拖回上海由上海縣陸邑尊諭飭差保將檢出屍骨報明善堂分别殮埋己列前報嗣因船身内尚有燒殘之貨旣經保險未便擅動仍由該保派人看守前日忽有陳姓自稱在同仁　辦事現奉保安仁濟二堂之命帶領小工駁船至停船處欲將殘貨細檢盖因貨内尚有零骨也該保以所有屍骨早經殮埋何得尚有餘骨赶至保安仁濟二堂詢問並無其事急回阻止己被取去棉紗一百餘包及棉花銅鐵等件陳之施計亦校矣哉 
[售票罹罰]  
　　嚴查小票己紀報章昨日英包探紀林華包探何瑞福及原差某甲同禀稱奉飭往吊各帳惟紅哆士西人買興卽馬旭不肯交出至必得發財等均己閉門無人在店飛麟之葉春長卽葉春齋遣人交出帳簿二本刻字店許姓今己自行投案蔡太守察閱飛麟之帳隨筆亂塗頗難稽考隨問許曰是否紅哆士囑爾轉計嚴子雲刷印小票答稱並無其事問嚴己爾曾扳紅哆士之票中許囑印今許並不承認何耶答稱紅愛士囑許交樣前來印而未用太守謂並無紅愛士之店現須究紅哆士答稱紅哆士祗印過一百五十張確由許囑印許堅稱並未經手問汪篤卿曰紅哆士之票究竟何人交嚴排印答稱票由洋東馬旭交出不知何人所印包探又禀稱汪卽股開紅哆士之邱炳記飛麟之葉春齋必得發財之徐德來老泳記錦發之沈阿長各執前詞紅哆汝之張汝林　稱店主另有其人小的實係朋友包探禀稱張前供不售小票今又稱不相干涉實屬前移不符太守問爾姓張之汝林想卽紅哆汝之店主答稱實在另有店主小的惟與之爲友耳經租機器鉛字之王二寶印票之嚴子雲嚴阿福俱執定前供包探又禀稱二嚴前曾刷印僞票解奉大老爺懲辦有案可查太守問尚有義泰小票未經獲案何也包探禀稱申報上登有告白義泰小票每條售洋一角半或向别發洋行帳居購買亦可别發係英商須奉領事官諭方可往拿太守據情商諸滿副領事滿君謂如果義泰小票亦係誑騙錢財理應一體查辦請將登告曰之申報帶回查究至紅哆士西人馬旭巳由麥捕頭赴英刑司署控吉行將傳訊矣二嚴汪王須覓的保投刑司署候質俟刑司斷定馬旭之事再請將二嚴汪于發落飛麟等家先請判罰可也太守謂吕宋票之來華銷售者前己經爵督憲左在兩江總督任所奏請禁止駐滬英德法美等國領事亦曾會議祗能禁止己國之人不得售票至吕宋票係吕宋國家所印他國領事官不能禁止其出售云云殊　吕宋票情同賭博我華大憲及各國領事官俱己諭禁豈華人所可違禁私售者前經幾次獲案重罰爾等豈不聞之何又膽敢在法組界開店印售爾等欲圖餬口何業不可爲而獨爲此犯禁之事乎况小票明欺無知尤屬不法今姑援案判罰飛麟之葉春齋必得發財之徐德江哆汝之張汝林老泳記錦發之沈阿長洋銀一百元許旣無經手印票之事交人保釋二嚴及汪均須覓可靠之人各保洋二百元始准出外如逢傳訊卽行投案仍交保候示機器鉛字亦須央人具保不得擅移小票招牌均交捕房帶回 
[掣籖充埠]  
　　划船埠葉友梅前因犯案斥革旋有吳春姚承橋土秉鈞嚴禜生高福堂喬志順孫得生袁振福蔡如春李叙亭潘歧生等投縣求充前日之晚陸邑尊升堂用竹簽十枝書明各人姓名當堂抽簽旋經拈得喬志順充富 
[封印停公]  
　　本年十二月十九日爲封印吉期英界讞員祭太守預先照會英領事並飭知各捕房停公一日 
[英界公堂瑣案]  
　　包探黄四福禀稱小的見湖北人王勝福陳祥茂携帶紅漆小箱内有玉臂釧幾雙及各式玉器水烟袋眼鏡紅呢被欲向質鋪押錢形跡可疑因帶至捕房　得王在蕪湖行竊水烟袋紅呢被又在蘇　翦竊茶晶眼鏡陳在蘇州閶門外玉器攤推竊各物並有六品功牌一紙上填王永源姓名據王稱卽　伊物陳向曾富勇臀上均有板花殊見曾經犯法土供稱小的小名勝福號永源回曾當勇保舉六品 
 
 

Page 4

 
 
銜因撤退後難以度日不得己而犯竊陳供稱小的冋亦富勇現在蘇州閶門外行竊玉器攤上臂釧及各種玉器蔡太守騐視二人之臂板花歴歴而在何處犯法同供稱小的等在營時曾受責軍棍遂商諸滿　領事飭將人贓交捕房帶回俟失主見申報後來滬領贓下禮　一再行發落○包探江阿三禀稱寗波人沈春榮報失皮　内衣服二十餘件查明龔寶金行竊獲龔吊贓交失主認明缺少衣服數件今特送案沈訴稱小的與龔係親戚如能將衣服盡數交還求恩免辦龔洪稱小的因有急需以致行竊雖己質去　銀均未花消可將衣服贖齊務求恩宥包探又禀稱龔先將衣服質洋一元五角身邊尚有洋四元質鋪夥呈票請追質本祭太守謂龔如將衣服盡數歸還當從寛管冲十四天否則管押二十八天洋銀除提還質本一元五角外餘俟期　開釋時給還起案之贓先交沈領去○祥生船塢洋人某中訴稱木匠陳榮生於散工時將放器其之木匣藏生僻靜處經支更人傅生甫所見查得匣内有紫銅　因將人贓交捕送案傳訴兩昨日下午散工詩見陳將匣藏匿經小的查見匣内有銅釘顯見行竊因告知洋入交捕送　陳供稱小的係甯波人不敢行竊器具放在布袋中並無本匠廠中共有木匠二百人或用木匣或用布袋蔡太守問傳曰爾親見　藏匿乎答稱見陳至内屋似藏物之狀因卽跟入查看則木匣内放有銅釘陳又小的布袋内有木匣器具因有要事不便帶出隨意存放又恐被人竊去是以存放僻靜處以便次早到來取用太守商諸滿副領事飭將陳交捕房帶回本匝交傅帶去查問各木匠知此匣是否陳物以憑核辦 
[法界捕房紀事]  
　　祥順本器店主土曉芳控靜芳閣烟館主黄少齋虧欠風洋經代理讞員宋莘樂二尹傳訊諭令提靜芳閣執事人吳兆熊再訊此己詳登前報矣吳聞信者不見面昨晚原告遇　途中扭人大自鳴鐘捕房管○押乞兒某甲呼號行乞得錢六文棄其瓦罐竹籃至小東門外某花烟館尋樂乘間竊取銅脚爐一具正欲出門烟妓見之獲送捕房押候解訊夫人而至於行乞其污歳齷龊幾不可以相親矣而此妓竟引與爲歡其殆如劉邕食痂别有嗜好者耶中宵　竊實自取其　耳於丐乎何尤○某乙向某丙借得金約指一枚押洋使用被丙扭送捕房管押候比○某丁在英界同芳居茶寮中竊得水烟袋一支持至護城河畔向某押店典錢適經某包探所見拘送捕房○某戊時向某己小錢莊借錢經己送至捕房請究捕頭以事屬細微一併叱退 
[移厝屍棺]  
　　上海輪船在大河口失愼全　被焚船中搭客落江而死者敝堂曾派司事兩人趕往大河口會同揚鎭諸善士撈取屍身先後共得二百十八具除認去外由方祥珍照相計照印一百零三其近日見照租而續來領去者又二十餘其現今尚存七十八具擬運回鎭江寄頓待商之揚鎭諸同人據云鎭江不便安放惟有代理義塜編號待領善昌　將全套照片發往各埠輪船洋棚碼頭張掛能令　刧屍親認照一目了然勢必赶快來領理自候至開年淸明節再無人來認領方司代爲排號埋葬　且統裝上號巿棺尚可停待往返函商接到鎭江諸同人信實無隙地故難効力嗣接敝堂司事謝槐卿來禀現在大河口與救生局諸善士并太古洋行儀徵洋棚執事買季良兄頗有血性見善勇爲允定停在大河口扉人照料以持屍親來領日來大河○紛紛有屍親認到來認照不少决計停在大河口過年目下將印照發往各埠張掛死魂有靈顯屍親速來認領俾得魂歸故土存殁均安如有各屍親見照認明請速往儀徵以上三十里之大河口投救生局報明號頭停棺廠前亦掛小照全套對認後卽可具領至代殮巿棺衣衾印照撈屍等　統由敝堂與揚鎭垂士代籌不收回屍親分文貼費尤恐從中索取遠客不知細底被該匪人串通暗中舞弊爲此登報奉聞敝堂司事及揚鎭同人因年内爲日無幾卽要遄返以後各處屍親到大河口忍領請逕向救生局諸君接頭或由儀徵太古洋棚買季良兄引領庶不致悮其中倘有仕臣任内後賢必要償還棺衾費者務請確寄上海六馬路仁濟善堂施少欽收明登報奉覆誠恐萬一錯誤反有抱歉今將詳細情形謹登報章供衆覽[  施善昌謹白]  
[贈牌誌謝]  
　　昨承屈臣氏大樂房以光緒十七年中西合歴月份牌見贈披閱之下但見五光十色璀璨陸離旣　備稽時考日之資又可爲悅目賞心之助懸諸座右頓覺逢畢生輝爰綴數善藉鳴謝悃 
[蘇省撫轅抄]  
　　初八日候補同知金鍾彦禀銷蘇松二屬盤查積榖差縣丞吳敦復禀銷錫金絲厘捐局差光緒十六年十二月十九日辰時封印十七年正月廿一日己時開印○初九日巡檢張嘉謨禀銷編查南路二叚保甲差○初十日代理長洲縣縣丞馮景霓禀知本日接印○十一日藩轅牌示照得長州縣主簿陳萬貞病故遺缺查有候補班前主簿陳金堪以請袖無錫縣縣丞王作丹病故遺缺查有候補縣丞汪如瀚堪以請補崇明縣縣丞劉沛霖升補甘泉縣奉准遺缺查有　補縣丞李贊元堪以請頭深陽縣縣丞潘楨病故遺缺查有試用縣丞李鏡涵堪以署理卽用知縣朱秉成候補知縣鄭逢時均禀知奉委發審局差正任長州縣縣丞單錦堂禀知交卸任事卽辭委解京餉赴都○十二日縣丞曾勳崇禀知奉　葑門水關盤查差○十三日藩轅牌示照得溧陽縣縣丞藩楨病故遺缺當經飭委試　縣丞李鏡涵署理查該員有官樂局差應卽改委　有試用縣丞王文馨堪以署理從九李仕策禀知交卸署靑浦縣新涇司任事回省家人來轅報家主江蘇卽用知縣孫念曾於十二日酉時侍其卷公舘病故擇　十五日大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月初一日京報全録] 十一月廿九日京報 
　　宫門抄○發抄硃批五道○直督李奏請將己故總兵交部從優議卹片○又奏請旌表片○又奏請旌奬片○粤督李奏請升補守備片○十二月初一日内務府國子監正黄旗值日無引見○伯王温公博迪蘇服滿請安○阿克東阿假滿請安○絪貝勒續假十日○椿壽徐會灃各請假五日○吏部呈進月官卷○關防衙門奏初八日大高殿拜表漪貝勒行禮○召見軍機○發抄李鴻章奏大城令凌道增調補棗强令奉硃批吏部議奏欽此○又道員任道鎔捐賑爲其故妻建坊奉硃批着照所請禮部知道欽此○又勸辦賑捐出力之卞緒昌等請奬奉硃批該部議奏欽此○又通判秦培等捐賑請開復原銜奉硃批該部議奏欽此○又道員李金鏞積勞病故請優卹奉硃批着照所請該衙門知道欽此○○李鴻章片再己故記名提督湖南綏靖鎭總兵署湖南提督李勝安徽合肥縣人咸豐年間粤匪竄擾皖北奉檄帶團擊賊會剿含山巢縣無爲州等處股匪隨同克復廬州府城同治元年臣督師赴滬委帶親兵左營總統水陸各軍甘凉道李鶴章所部是年攻克靑浦嘉定兩縣力解北新涇四江重圍二年攻太倉州身受矛傷二處血單先登又破援賊於雙鳳鎭踏平顧山一帶賊壘數十座進逼江隂援賊四至衆逾十萬鏖戰數畫夜遂復江隂進攻無錫踞蘇之賊復紏悍黨數十萬攻我大橋角之營白齊文又駕輪船助以開花砲該故總兵隨李鶴章大破賊衆獲逆首陳至龍燒燬輪船斃匪數十名迭破賊於茅塘橋后宅堠山東等處掃蕩新安望等賊壘遂復無錫三年春宜興溧陽丹陽各賊十數萬竄僕常熟楊舍福山等處該故總兵由江隂南閘横趨焦店會合銘樹等軍新賊歸路晝夜截擊大獲全勝四月進攻常州府城時蘇州己下賊憑城死守礮彈如雨並燃火藥下傾我軍肉薄仰攻死傷甚衆李鴻章前敵督戰該故總兵左右横翼奮勇大呼各隊競進遂克堅城六年隨梁東捻轉戰鄂豫直東等省削平任賴殷逆七年調辦西捻破賊於饒陽深州等處賊回竄大名突犯津沽復倍道抄出賊前攔擊晝夜追躡滅賊東平積功至記名提督賞給赫勇巴圖魯正一品封典十二年簡授綏靖鎭總兵光緒六年署湖南提督十四年以積勞過深觸發舊傷卒於提督署任臣查該故總兵李勝起家義勇身經百單迭克名城蒙恩擢授總兵署理提督昔在兵間攻堅逐北忠勇奮發危苦功多與臣相隨最久知之最深實有不容湮没者光緒元年今兩廣督臣李　章在湖廣總督任内奉命按事雲南以該故總兵沈毅絕人派令先往騰越嚴密察訪時方炎瘴改裝間道徒步萬山馳至窮邊本得實情而返俾臣案得以速結遇事勇往不避艱險葢出天性授總兵垂二十年署提督亦將十年整飭營伍修利器械調和將吏軍民畏懷綽有古名將風烈其在總兵任内平定苗匪之變在提督任内再破會匪之案聲色不動弭患未形尤爲湘人所共稱歎甫逾六十志力方健遽以積勞致疾觸發舊傷奄忽告終深可痛惜合無仰懇天恩俯准將己故記名提督湖南綏靖鎭總兵署湖南提督李勝照軍營立功後積勞病故例從優議卹並附祀各省淮軍昭忠祠以彰藎績理合附片陳請伏乞聖鑒訓示謹奏奉硃批着照所請該部知道欽此○○李鴻章片再據前冀州知州吳汝綸等聯名呈稱直隸候補縣主簿衞鵬舉之長女年二十三歳安徽合肥縣人許字同縣監生蔡雲鳳性情柔順通曉大義事父母能得歡心其父鵬舉先後攝淸苑懷柔典史女隨侍孝養備至光緒十六年夏五月鵬舉奉差河工其母許氏病殁女親視湯藥目不交睫者十餘日其兄良臣欲遣告其父女止之曰父方奔走河干倘示能歸祗益憂無爲也及母病篤女刲股和藥以進晝夜焚香禱以身代及鵬舉歸越二日而母亡女不食數日恐傷父心勉進水漿其後鵬舉復遠役河工女復不食鵬舉旋以病假歸女猶力起逾日肅衣裳拜曰未見父不敢死今將侍母地下矣復不食勸之不可自八月二十七日絕粒至九月初四日畢命距其母亡凡四十日先是不食者二十餘日不死最後絕粒八日而死該員等生同鄕縣服官同省見聞旣確不忍篤孝就湮謹具事實淸册加具印結呈請核奏前來臣維衞鵬舉之女以一弱女子捐軀殉母孝節卓然絕粒累旬百折不改從容就義良可敬憫例得由直隸題請旌表惟純孝奇烈不比尋常洵足表式來蹤嫓徽往牒自應專案奏請合無仰懇天恩俯准勅部旌表以彰至行而勵風教除册結咨部並咨安徽撫臣查照外理合附片具陳伏乞聖鑒訓示謹奏奉硃批着照所請禮部知道欽此○○李鴻章片再據江蘇宜興縣人三品銜天津府海防同知署宣化縣知縣史善詒因上年蘇浙水災遵其故父三品封職雲騎尉候選縣丞史燧故母三品命婦史徐氏史吳氏遺命捐助蘇浙賑銀一千兩又安徽壽州人統領綏鞏等軍三品銜候選道戴宗騫因本年順直水災遵其故父二品封職戴儉良故母二品命婦戴汪氏遺命捐助直賑銀一千兩三品銜候補知府深州直隸州知州江槐序遵其父布政使銜江蘇記名道江淸驥故母二品命婦江費氏江仇氏之命捐助直賑銀五百兩又棉衣一千件四品頂戴候補直隸州知州肅寗縣知縣李振鵬遵其故父同知銜原任河南長葛縣知縣李寅故母李陳氏遺命捐助直賑棉衣褲一千套花翎三品銜知府用候補直隸州准補宣化縣知縣王蒙瑞五品銜候選通判王國瑞遵其故父二品封職王作人故母二品命婦王金氏遺命捐助直賑棉衣褲一千套又署廣東廣州府海防同知五品銜候補知縣蔡國楨遵其故父四品封職蔡定安故母四品命婦蔡黄氏遺命捐助直賑銀一千兩又保安州貢生司雲龍捐助直賑銀一千兩該員紳等或克承親志或目擊時艱慷慨救災勇於爲善所捐銀數及所捐棉衣褲照章合銀一千兩以上均與建坊定例相符據藩司籌賑局司道具詳請奏前來應請旨俯准史善詒爲其故父三品封職雲騎尉候選縣丞史燧故母三品命婦史徐氏史吳氏戴宗騫爲其故父二品封職戴儉良故母二品命婦戴汪氏江槐序爲其父布政使銜江蘇記名道江淸驥故母二品命婦江費氏江仇氏李振鵬爲其故父同知銜原任河南長葛縣知縣李寅故母李陳氏王家瑞等爲其故父二品封職王作人故母二品命婦王金氏蔡國楨爲其故父四品封職蔡定安故母四品命婦蔡黄氏並司雲龍各在原籍自行建坊給子樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○李瀚章片再廣西融懷營守備秦光裕升遺缺係題調之缺接准兵部咨行迅卽揀員請補等因查定例各省題調缺出先儘現任人員揀選調補如無合例調補者淮予應升人員入保題升用又題調缺出照例揀選具題其有員缺緊要人地實在相需而所保之員與例稍有未符者將不合例之詳細聲明請旨交部核覆各等語查廣西融懷營守備駐紥柳州府融縣城苗疆要缺必須熟悉風土能耐烟瘴之員方克勝任粤西内地守備非現居要缺卽人地未宜實無堪以調補之員臣與廣西提督臣蘇元春於現任應升人員内詳加揀選查有左江鎭中營右哨千總黄菊瑞年四十五歳廣西南寗府宣化縣人由行伍遞拔今職光緒元年十一月十九日接劄嗣因六年俸滿於光緒八年七月内領咨進京經欽派王大臣騐放請旨回任照例候升光緒八年九月初二日覆奏奉旨依議欽此旋因二次甄别咨部仍留候題該員營務諳練緝捕認眞且熟悉風土能耐烟瘴融懷營守備又非該員本府之缺以之升補洵堪勝任惟調缺請補與例稍有去符第現無可調之員應以現任應計人員奏請升補人事無仰懇天恩俯念烟瘴要缺需員准以左江鎭中營右哨千總黄菊瑞升補融懷營守備俾得人地相宜期收實效如蒙兪允該員係俸滿保送奉旨回任候升之員今請補守備毋庸送部引見應請給予融懷營守備劄付令其赴任其所遺左江鎭中營右哨千總弁缺俟接准部覆再行選弁拔補合併陳明臣謹同廣西提督臣蘇元春合詞附片具陳伏乞聖鑒勅部核覆施行謹奏奉硃批兵部議奏欽此 
 
