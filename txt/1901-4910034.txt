# 1901 - 79 - 4910034

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國數千年來禮樂兵刑而于明治維新力行　　　三　　焉成書四十卷原原本本洽見殫聞本局排印精良分裝十本告成之後購者如雲計每都碼洋二元五角世有先覩爲快者駛臨三馬路申報館申昌書室二洋經　　　書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文　不易讀山陰湯曁先先生有三　考　要通　　　人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人成　有服之書警授　　　　加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發而　上海三馬路申報館申昌書室發售外埠在曩時售股票處 
[密約解]  
　　易擊辭幾事不密則害成解之者曰密祕也疎之對也蓋事機當緊迫之時偶一疎虞人卽從旁窺伺故必秘之又秘而後不致禍害猝乘也今者中俄密約早已遐邇喧傳矣羣情疑欋其勢亦已洶洶矣嘻俄豈三尺孩提一無知識者而謂旣稱密約竟漫焉宣播於人哉客曰若是則子殆謂近日所傳密約竟子虚烏有絶無影響之談乎執筆人曰是亦不然回憶去秋中俄之釁驟開拳匪蜂擁而來毁俄教堂夷俄鐵路致俄人雄師大舉奮其威武屢陷名城竊以爲自此禍結兵連其患將無紀極矣乃一旦忽釋甲韜戈重歸於好似此事關重大豈無一紙憑約而卽可瓦解永消者特約以密稱則惟在塲議訂之人深知其事斷不能宣揚於外幾於通國皆知且外間傳播之約文亦至不一矣或九欵或十欵或十二欵或曰奉天將軍增帥所訂或曰增帥委革道周某往說俄人而周竟貿然與之訂約或更謂除奉天密約之外復在俄京聖彼得羅堡另訂專條凡若此者類皆傳聞無據之詞雖各日報錄之各政府信之卽民間亦議論紛紜各抒意見而窮其究竟則輾轉附會終於無所折衷噫軍國事機關繫何等重要而可視同兒戲等於道聽塗說之流哉要而言之日本與俄忌嫉最深故於此約最爲留意而其謡傳亦最多其次則英人首重通商俄之鐵路一成卽視東三省爲囊中物英人商務窒礙良多故於此約亦刻刻關心而議論遂因之以起此外若德若美雖在聨邦之列而視俄約若風馬牛之不相及不甚注意其間觀於昨報所登德國外部大臣羅伯爵之言略謂英德二國所訂約章並未言及滿洲之事以故德俄二國不致齟齬至滿洲條約究竟如何本爵未經知悉又日前譯登美使康大臣之語則竟謂中俄密約在京時雖微有風聞然亦無甚確據祗可作爲上海新聞合而觀之各國意見之不同已可概見而中國與俄人如何訂約則尚不能揣測而知也客曰以子之見中俄若果有密約當拒之乎抑從之乎曰拒之是也然必洞明約中若何措詞若何損我中國權利聨邦究肯助我以抑俄人與否然後設法峻拒使稍稍折其鋒銳而我不致貽鹵莾之愆若貿貿然曰拒俄拒俄而未得拒之之道俄其能聽我之拒而將此約作爲廢紙不復退有後言乎客曰俄苟旣有此約斷不能任中國政府起滅自由不若凡我民人當羣起而與之抗成則建萬世無疆之功業不成亦惟棄東三省土地而已决不致貽禍於南方矧我旣聚衆稱兵則東三省馬賊鬍匪之流凡平日受制於俄人者皆將起而助我俄雖强悍未必不低首下心子以爲可乎不可乎則怫然曰奚其可者允若子言是作亂矣是開罪於與國矣朝廷方以息事寍人爲念而子竟開罪與國以貽君父之憂罪在必誅法無可貸且馬賊鬍匪與義和拳何殊子旣欲誅義和拳而反引馬賊鬍匪相助他日俄人興師問罪恐端剛徐啓之禍近在目前子奈何不一念及之耶夫子之爲此計殆自以爲欲伸民權耳殊不知泰西民主之邦凡上下議院中人欲有所謀必俟朝廷裁奪豈聖淸數百年君主之國而可不俟朝旨獨斷獨行勾結匪人擅與友邦開釁乎子休矣我與子宜確守幾事不密則害成之戒愼毋妄發狂論以匹夫而輕議軍國重情也客艴然不悅俯首不語者久之執筆人戯語之曰俄約果密矣然外人已四處喧傳矣若我與子問答之詞則不必傳亦無所用其密姑弁於報以當荳棚閒話可乎爰書此以付手民 
[約章暫定]  
　　天津直報云中俄訂約一事奉天將軍增留守藉口於互保東南之事議和全權大臣李傅相則主暫定二字與俄使力爭謂和議旣成卽宜廢去并聞日前特邀各國使臣會議此事 
[使臣謀國]  
　　日本來信云去臘皇上下詔求賢亟望振興庶務旋由出使日本大臣李木齋星使條陳八事力求采擇施行一樹立國典期於萬世不變二酌改教育民人之法推廣人才登進之途三廣開學堂教以有益於國計民生之事四教民之法宜采泰西制度而酌其中五酌改兵制六整理財政官設銀行使通國行用鈔票七釐定日報之例期於開拓民智八不分滿漢一律頒行新政說者謂以上諸事果能實力行之何患國勢不可振興富强不能漸致耶特中和文字各異譯其大略未必悉合原文也 
[聨軍漸退]  
　　京師友人來信云日内各國聨軍雖未盡撤然時見兵士拔隊出城六街三市之間持械遊行者較前漸少矣 
[滄桑誌感]  
　　京師訪事友人云東交民巷一帶廣厦雲連悉係逹官邸第自去夏拳匪煽禍　墻峻宇大半摧殘卽各國使館亦多遭殃及本年正月中旬各使館已次第修復徐蔭軒相國舊第在玉河橋迤東近由德人改建洋房以便將來駐兵保護使館玉河橋北肅親王府由日本人大加修葺玉河橋西逹子館地址本與英俄兩使館接壤現經兩國劃分至東交民巷附近地基亦歸各國分占聞各國使臣與中國議和全權大臣業將四至畫定東自崇文門大街起西至兵部街口北自東長安街起南至城下約計東西三里南北里半惟長安街堂子及鑾駕庫翰林院仍須讓歸中國詹事府署本在界址適中之地久被日人所占將來能否仍歸中國尚未可知 
[商讓官衙]  
　　有客自京師致函本館云各國使館界址業已由使臣繪圖貼說送交議和全權大臣計南至城墻北至東長安街西至棋盤街東至海岱門大街所有户部兵部各衙均圈在其内旋經議和大臣再四婉商大約户兵二衙當可讓出也 
[華官被繫]  
　　京師訪事友人云中國首禍諸王大臣除前經降旨懲處十一人外聞尚有二十餘員被日本兵收繫警務署中未知如何發落也 
 
 

Page 2

 
 
[忠骸歸葬]  
　　昨得某京員來信云徐筱雲尚書許竹簣侍郎袁爽秋太常被難後靈柩暫厝浙江義園現已擇定二月十五日由家屬扶送回南沿路商請洋兵護送宋養初侍御靈柩亦擬同日舉襄 
[德員課士]  
　　京師訪事友人云自客秋拳匪擾亂書院月課久付闕如現由某繙譯官禀請德國馬統領提欵若干在崇文門内觀音寺胡同設立集文社課試制藝敦請宿儒評定甲乙量予膏火以惠寒儒正月十五日爲開課之期生童與課者約共五六十人生員文題以不教民戰詩題賦得飛旆入長安童生文題能治其身詩題賦得慷慨志猶存定於是月杪發案生童各取十卷 
[電飭嚴防]  
　　金陵訪事人云兩江總督兼南洋通商大臣劉峴莊制軍老成碩畫防禦周詳邇因外間傳說中俄密訂約章各國須利益均沾恐不免又生齟齬因特電咨長江水師提督總統江勝全軍黄芍巖宮保江南提督兼自强軍統領李壽亭軍門將吳淞江陰鎭江等處緊要口岸嚴密設防以爲未雨綢繆之計 
[奏請采運雜糧以濟陝荒片]  
　　張之洞景星片再前奉諭旨飭令湖北采買雜糧運陝濟振當經奏明籌欵於襄陽附近豫邊及南陽府一帶地方購運雜糧派委安襄鄖荆道朱其煊總辦襄陽糧運局經理采買發運事宜湖北糧道譚啓宇總辦駐陝糧運局經理接運事宜並派降選同知連捷前往南陽府試用知縣馮錫綬前往陝州設立分局接遞轉運在案查本年六月准吏部咨降調人員應令赴部候選不得留省差委嗣於十月内准行在吏部咨日選各缺實無辦法應暫毋庸議等因現旣在銓選停辦期内此項降選人員自無赴部候選之事而運糧濟振事屬急需暫局又與地方差委不同連捷曾委辦襄陽釐局於楚豫邊界情形甚爲熟悉是以前經委令該員辦理南陽糧運分局以收因材節取之效惟是降選人員差委旣與前數月部章不符應卽更正將同知連捷撤回另委他員接辦查有河南候補知府桑寳熟悉雨雪情形且該員現在南陽府屬之賒旗店辦理釐金賒旗店係南陽府屬商賈輻湊之區正當運道兹卽改委桑寳在賒旗店設立湖北糧運分局妥速轉運俾可就近招集車騾兼可體察情形酌量采購糧石以資添補運費亦可較省其南陽府城卽無庸設立分局並在豫境適中之汝州添設糧運分局派委湖北試用通判胡子斌馳往辦理以期轉運捷速除分咨外謹合詞附片具陳伏乞聖鑒謹奏奉硃批該部知道欽此 
[派兵保教]  
　　九江訪事友人云九江鎭總兵王雲笙鎭軍以目下和議將成各國教士絡繹而至深恐不逞之徒復肇釁端爰覈令標下前營游擊胡游戎寳林後營游擊李游戎雲亭各派弁兵若干分駐廬山及各教堂附近以資保護 
[拘獲革員]  
　　沙市訪事人云已革廣西靈川縣知縣陳國華前以苛征激變被列彈章到處勾留久無消息去歲某月突回沙市隱匿家中今春湖廣總督張香濤制軍忽委武員張君至沙并札飭荆州營某統帶派勇協拿旋於正月二十三日黎明時拘獲二十五日解省聞被袁某告發指爲康梁羽黨潛蓄奸謀以故嚴行逮治也 
[籌解皖餉]  
　　安慶訪事人云去歲拳匪肇禍皇太后皇上四幸長安安徽巡撫王芍棠中丞籌備餉銀飛解行在前月又籌集巨欵委前者採辦貢物之勞大令文琦胡大令登松押運前往兩大令奉委後已於本月初四日禀辭起程矣 
[裁撤團丁]  
　　沙市訪事人云去歲北氛不靖官吏諭令紳士舉辦團防近因各團董意見參商屢有齟齬且又經費支絀籌措良難爰由署理江陵縣楊葆初大令一律裁撤 
[撫軍文告]  
　　昨日南昌訪事友人致書本館云正月苛日新任江西巡撫李勉林中丞飭吏繕就文告八條牌示轅門之外其文曰本部院衙門爲風紀重地體制攸關理宜嚴肅所有整飭各條開列於後一每日早刻開門時文武各官禀到禀見禀事俱由號房分别交巡捕傳進其餘一應官役不許擅入頭門一文武各官跟役轎夫人等不許在轅門喧譁一各官傳見文自司道武自副叅以上許各帶家人一二名至大堂伺候以下官弁隨帶人等俱在外官廳守候不得擅入頭門一各官禀到止在外官廳等候其禀見禀事者俱進内官廳聽候傳見一凡外省文武各官及往來賓客赴本衙門謁見拜會者俱隨到隨禀不得稽延一在轅門伺候人役除買辦外其餘非奉傳喚不許擅入頭門一各府州縣不得設立坐省家人名目探報事件一官廳前止許各官跟隨人役在彼伺候其閒雜人等概行驅逐以上各條各宜凛遵毋得干犯取咎 
[接印改期]  
　　金陵訪事人云新任江安督糧道效述堂觀察曾旣蒞白門卽示期二月初三日接篆嗣以署任之松晴川觀察尚有經手未了事件爰改於花朝日受篆視事 
[秦庭鏡朗]  
　　蘇州采訪友人云已故安徽巡撫沈仲復中丞之如夫人周氏於本月初一日俟升任江蘇巡撫聶仲芳中丞丁祭回轅時攔輿投遞禀詞泣稱去冬僑居滬上時突被家長之子沈瑞琳沈瑞麟昆季二人送至上海縣署管押半年兹復經縣主汪大老爺派差押解來蘇遞回江都原籍叩求訊斷以雪冤誣中丞披閱之餘飭差帶至花廳詰訊良久援筆批其牘尾曰察閱禀詞釁由該氏向沈瑞琳兄弟請加月費而起事甚細微沈瑞琳席先人餘業坐擁厚資每年酌增月費百元或數十元並非力有不及何致率行送縣令其抛頭露面匍匐公庭甚至請辦遞假押回母家誠恐不安於室另有别情乃詳加訊問沈周氏堅稱守節七年從無過失復傳沈守鳳韶再三考究有無不端亦稱沈周氏實係安分守節然則沈瑞琳兄弟之送官遞經無非疾視父妾母年欲節省百餘元耳殊不思江蘇爲伊父服官之地家門如是顔面何存禮曰父母之所愛亦愛之沈瑞琳名列賢書豈尚未嘗寓目何以昏愚荒謬一至於此沈故宦有知當亦傷心地下矣逼逐守節父妾攸關風化未便置之不問沈瑞琳兄弟身登仕版恐非府縣所能折服希按察司立卽傳集人証悉心研訊秉公酌核沈周氏之去留以在家是否安分守節爲斷如其應留固須責令沈瑞琳兄弟善爲贍養使之終身有靠卽使應去沈瑞琳兄弟亦須念其曾侍先人巾櫛加意體卹妥爲資遺如有族人居間主唆並卽訪明究懲以免延訟仍俟斷結後據實詳復察奪勿任玩違切切粘抄並發此批一出郡人士爭相傳誦咸謂中丞處人家事委曲周詳秦鏡高懸物無遺影云 
[慰留五馬]  
　　南昌訪事友人云去年臘月江西南昌府江訒吾太守禀請上憲給咨送部引見業經交缷篆務以便擇吉首途嗣撫憲李勉帥以太守在任有年於吏治民情頗能諳練爰諭令藩司張筱船方伯轉飭太守暫緩入都仍回本任 
[白門試事]  
　　金陵訪事人云江蘇提督學政李大宗師示期二月初一日取齊江寗府屬生童聽候考試是日宗師旣蒞白門卽乘輿入下江考棚駐節旋牌示初五日行香放告初六日考生員經古初七日考童生經古初八日歲試江寗府學江寗駐防及上元縣學江寗縣學生員初九日覆試生員經古初十日歲試江浦六合溧水句容高湻五縣學生員十一日補生員歲考十二日考江甯駐防及上元江甯兩縣童生十三日覈試七學生員十四日考江浦六合溧水句容高湻五縣童生十五日提覆江寗駐防及上元江甯兩縣文童下六日第一塲考優貢及監錄科十七日提覆江浦六合句容高湻溧水五縣文童十八日第二塲考優貢十九日總覆新進文童兼奬賞發落 
[營勇不法]  
　　南昌訪事友人云正月某日有中營什長混名錢家牛子者糾集無賴若干人至江西省垣帶子巷口某土娼家藉端尋釁將屋中器皿擊毁一空娼從後户逸出奔赴保甲局據情泣訴局員王紫閣狄幼卿兩叅軍親臨彈壓諸無賴始如鳥獸散兩叅軍旋將滋事情形 
 
 

Page 3

 
 
禀知營主劉君劉君飭將哨弁馬步超及錢一併斥革以示懲儆 
[火匪脫逃]  
武昌訪事友人云去歲臘月湖廣總督張香濤制軍因恐人心不靖特派各營弁勇晝夜梭巡不意本月初旬某夜某營勇巡至某巷見一人蜷伏墻下形迹可疑向之詰問其人一言不發飛步奔逃某勇追之不獲回視地上遺有自來火及油紙捻各物乃知其爲放火匪徒也居家者可不愼哉 
[漢陽火警]  
漢口訪事友人云正月二十九日之夜三鼓時漢陽鐵門關左近某姓家不戒於火致兆焚如後經各洋龍吸水狂噴得卽熄滅 
[温郡官塲紀事]  
　　温州訪事友人云永嘉縣秦鹿苹大令自奉委赴甬辦理交涉事宜已將一月迨新正二十五日始得公旋隨赴道府署禀到面陳要公然後回署○温郡游手之徒每屆新年沿街聚賭喝六呼么肆無忌憚至關篆後則無復敢輕于嘗試卽或餘興未盡亦惟聚賭於深房密室中不復明目張膽上月二十六日三點鐘時程敬之少尉乘輿過倉橋遥見某鐵絲店内多人圍坐喧譁知係賭博督差突入拿獲賭棍三名餘均鼠竄聞所拿者一爲温衛差役一爲某營勇丁其一則鄉人也○温州府林少筠太守捐廉創設孝廉堂月課擬聘樂成余筱泉太史主講席陳仲珊廣文爲監院筮吉仲春初八日開課蓋亦培植人才之至意也 
[湓浦春潮]  
　　九江訪事友人云九江關委員張印渠明府宋子嵩叅軍查知近日時有小船越關漏稅殊於正課有關爰飭巡丁緝獲數人從嚴究辦以儆效尤○上月二十五日大亨丸下水時有某甲者失足墮入水中順流而下幸爲義渡局紳錘程二君所見亟飭紅船搶救得慶更生○上月下旬某日南昌城内某錢莊夥侵吞巨欵挾妓而逃報經南昌縣主飭差查緝旋偵知匿跡九江遂行文德化縣署請縣主派差協拿歸案訊究 
[鳩氷客譚]  
　　蕪湖訪事友人云皖省之米向以滁和一帶所産爲最多邇因陝省奇荒官商來皖購米者絡繹如雲米價因之陡昻業此者無不利市三倍○徽寗池太廣兵備道吳季卿觀察近於吉祥寺設立牛痘局凡貧苦幼孩赴局種痘者不取分文并每口給錢七百文亦可謂好行其德矣○江口馬頭街前次失火後邇又有人鳩工庀材就彼處起建房屋蕪湖縣陳大令恐有侵佔街道等情爰於正月二十四日出示嚴禁○蕪湖稽查輪船委員徐鳳鳴都戎現因衡軍已經裁撤深恐宵小生心凡遇各公司輪船抵埠時必督率健兒親往查察○中江書院山長薛看現已由皖回蕪開課之期大約在二月中浣○上月二十四日同樂戲園正在袍笏登塲之際衡字營各勇貿然直入因爭奪坐位遽持茶碗飛擲坐客中有不及避讓者頭顱多被擊傷園中人恐釀禍端卽於翌日停演○二街王義和妓院蓄有姊妹花數枝某日衡字營勇丁前往尋釁嗔鶯叱燕大肆摧殘亦花叢小劫也 
[稅司謁客]  
　　昨日午後三點鐘時江海新關稅務司安格聨君因有要公命駕至道轅拜會蘇松太兵備道袁海觀觀察觀察延入花廳茗談良久而别 
[借差彈壓]  
　　前日奉賢縣主楊大令以縣境沿海一帶時有土棍聚衆滋事本署差役彈壓不甚得力函請上海縣主汪瑶庭大令借撥公差若干名前往巡緝 
[上海縣試初覆案]  
　　昨晚八下鐘時上海縣汪瑶庭大令將初覆文童評定甲乙發案粘貼計取一百名至二覆之期則定於初十日兹將全案照錄於後嚴恭許繼光蔡景濱韓其燦王承旦朱光照李顯謨龔錫圭周徵唐祖涵葛士熙胡光奎曹浩曹蔚深李維楨黄熾張景范蔣宗翊韓鴻藻楊嘉椿沈日章陳其藻曹繼曾朱禮儉劉濤徐文鏞庸鶴年毛恒遇顧祥麟朱樹蒸孫承燾沈澄金澍吳熙璋潘中良顧　何鈺王翰芳喬世德錢書城三銓運丁光弼范熙祥潘浩魏雲飛全文杰曹堅奚燾程宗鵬陸鑫徐勳張魯修張仁龍張之綱梅祖蔭姚明輝曹士龢趙澄瀾朱文煥諸崇瀾李秉厚陳其經黄有鄰王爕功姚明德楊兆春劉洪葛尚遠馬才輝汪慶壎楊春緑金宏基楊洪鏡胡光驊唐在章凌紀勛奚維塤顧鬯卣張其垚張佐辰鍾浩鈞王樹仁方彦章陳瑞淸喬國英姚寳文王鎭功王釗功瞿慶鴻王式森李維華唐書紳金希聲瞿鉞徐文仁顧光煥蘇海王臨訓許翰姚明躊 
[提懲忤逆]  
　　前日左程氏投上海縣署控子媳違忤縣主汪瑶庭大令傳案研訊氏稱小婦人藉隸蘇州生有一子名曰志順賦性忤逆與媳韋氏狼狽爲奸時將小婦人辱駡今日小婦人向兒子索錢購物兒子非惟不給反敢任意兇毆似此情形日後老命難保叩乞究懲大令赫然震怒立出硃單飭提志順夫婦到案究懲 
[兇棍宜懲]  
　　龍華巡防局委員楊聘侯二尹函送沈木生計唐氏沈順興及十三圖地保金傳忠至上海縣署前日縣主汪瑶庭大令升堂研訊金保稟稱沈木生賃計唐氏之屋開設小茶肆某日沈桂生糾集流氓六七人向之强借銀錢木生不允遂被戳傷局員楊老爺查悉情由卽飭小的往拘及至則桂生已逃逸不得已將其兄順興拘獲解案請究計唐氏供小婦人有房屋一所租與木生開小茶肆不知木生如何被人戳傷木生供順興有弟兄數人素不安分平日仗圖董張銀樓之勢横行不法上月杪蒲匯塘内戳斃之潘尚春曾至鎭上閒游順興邀至老婦某氏家賭錢至夜遽遭毒手旋卽將屍抛諸河内小的目擊情形順興等囑勿聲張因之隱忍至今今者大老爺查拿兇手甚爲緊急順興恐小的漏言是以糾合六人欲將小的置之死地幸小的不至殞命叩乞騐傷順興供小的與木生同業不知胞弟如何將彼戳傷小的並未帮兇求恩鑒察大令飭仵役騐得木生兩腿及胸肋肩胛臀旁頭項等處共受十三傷飭卽送請仁濟醫館醫生救治計唐氏無干省釋順興收押一面出硃單飭差協同地保嚴提圖董及桂生等人訊辦 
[勿翦勿伐]  
　　去臘法界公董局首董某君及法總領事白藻泰君商請升任浙江巡撫前蘇松太兵備道余晉珊中丞由徐家匯開築馬路直通新擴租界並在路旁種樹以庇行人邇者時有歹人潛行拔去事爲謝副捕頭查悉禀請讞員杜枝園大令嚴行禁止大令允之業已會同保甲局員設法嚴禁矣 
[總巡新政]  
　　本邑保甲總巡朱森庭明府查知各城門口及各要道所設水果攤及一切雜貨殊碍街道嚴飭地甲諭令概行撤去並禁沿途抛棄甘蔗皮是亦潔治道途之法也○前日本邑保甲總巡朱森庭明府督率差勇至南市各巡防局拜會局員請飭地甲隨時在外巡查如見路旁堆積竹木料有碍行人卽令一覣遷去以淸街道○本邑南市爲流氓麕集之所往往呼羣引類訛詐鄉愚保甲總巡朱森庭明府知之特飭各鋪地甲開具各流氓姓名呈候按名嚴緝 
[津電照錄]  
　　本善會昨接津局來電云純翁鑒保古共到六百人柩五十具速放輪來勿遲望電復○按聶功亭軍門之太夫人等尚留滯古北口亟欲南旋本善會現承招商局派新豐輪船於十三日往塘沽載回合請登報藉告同仁[  上海慶順里救濟善會總局錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭禁森嚴]  
　　金陵訪事友人致書本館云省垣邇來賭風甚熾塲開博塞幾於無地無之蕩財傾家害人最烈賢有司關心　瘼莫不厲禁時申無如若輩均有劣紳蠧役爲護身符以故賭風終不能絶客歲之杪府縣各官曾會銜出示禁止嗣以履端伊始稍稍從寛邇者新正已過正四民謀業之時豈容留戀博塲以致廢時失事爰復重申厲禁略謂此後再有違犯定必提案嚴懲似此雷厲風行彼劉毅一流人或可稍知歛迹矣 
[幾占滅頂]  
　　前晚滬城道署左近某姓家正在聚衆賭錢忽巡防局勇聞聲而入各賭棍捨命奔逃中有一人倉皇舉步顚入井中迨局勇去後經某姓設法救起免占滅頂之凶然亦險矣 
[上海巡局紀事]  
　　前日汛捕陸福拘獲身藏鐵鑿形跡可疑之張鈞郎陸長林等解至二十三七鋪巡防局禀請訊究局員邱友林二尹研訊之下同供小的等皆崇明縣人初次來滬並未犯案求恩赦宥二尹判各責三百板移送上海縣署請縣主汪瑶庭大令訊懲○本邑人胡木金僑居南馬頭藉灌園餬口前夜有人竊取菜蔬翌晨查至附近張陳氏門前原贓具在向之理論氏逞强不服旣又疑黄和尚所爲扭控二十三七鋪巡防局局員邱二尹研詰之下以黄兩目失明烏以行竊贓物旣在張陳氏門前著將氏掌頰五十下 
[英美租界晚堂案]  
　　前者義和成鞋店執事人滑景山投英美租界公廨控其夥胡雲峯舞弊經讞員張柄樞司馬訊明諭候飭傳店主訊核前晚公差傳到店主張載義王義記司馬升堂研訊滑訴請嚴追張供小的與王合開義和成鞋店倩滑經理店務不料滑所用胡夥竟敢任意舞弊擅將貨物生財盤頂與人叩求追繳王供詞略同胡供小的不敢舞弊實因店主囑令閉歇是以將店屋退租司馬判令掌頰八十下押候十日内呈出帳簿及一切生財再行核斷 
[英美租界公堂瑣案]  
　　周富林欠艾聽之帳欵若干向索無著反糾約流氓王和尚陳福生王阿四張阿桂高阿六陳道士李春林陳阿金等恣情訛詐經包探胡瑞龍拘案請辦讞員張柄樞司馬商之英總領事署梅繙譯官諭令周出外理帳餘人各責二百板逐出租界○工部局垃圾車夫唐林富向繆蔡氏婪索小銀錢一枚由包探徐榮珊拘案請究司馬判令枷號十日○安徽歙縣學生員顧元和僑居某客棧行竊同寓人邵餘春所藏古畫一幅售得洋銀六元經包探陸阿九拘解請究司馬判責手心二百下遞解回籍○積賊王阿二竊取廣維新恒興棧等五家烟槍衣服圖章及鈔票洋銀五十元經某包探拘解請究司馬判責二百板管押捕房三月期滿遞解回籍○趙連生毁去某洋人所租地上竹笆經二百六十二號華捕拘解請究司馬判令枷號一月發犯事處示衆　流氓朱林生王阿才向曹洪之訛詐洋銀經二百十四號華捕拘解請究司馬判責三百板○寳仙髦兒戯園演唱珍珠衫淫戯經包探趙銀河查知將園主張杏林傳案請訊司馬判罰洋銀一百元 
[法租界捕房瑣案]  
　　王仙福王桂才兩人串竊丁梅祥家小銀錢六十枚經包探拘獲解請讞員杜枝園大令訊實判令各枷號一個月期滿各責三查板○積竊童金生王桂生竊取太古碼頭貨棧内所呈肥皂數十方經包探解請大令訊明著各責一百板○陸阿二竊取秦仲和等鋪中缸甏沈和尚竊取某鄉人家衣服均經包探解請大令訊供著各枷示一個月期滿責釋○張阿虎攫取途人小帽經包探拘獲送案大令判責二百板○張家和前被吳洪葵控追欠欵經大令訊供管押昨日吳投案求　大令飭提張研訊張供小的係食力之人所欠之銀實難歸楚求恩寛宥大令飭押候過堂覆訊 
[美租界捕房紀事]  
　　前晚積竊胡官甫至北蘇州路第二百八十五號門牌某客棧借宿乘間竊取同寓人方章素之洋銀九十六元被方覺察扭交包探倪順全帶入捕房旋經倪探查得胡曾於本月初五日混入西華德路第二千三百七十六號門牌鍾記林家竊取皮箱一口内儲皮衣一件綢衣九件布衣十九件布被一條紅布三丈連水烟袋一枝共值洋銀一百餘元因卽將原贓吊出捕頭令押候解送公堂禀請讞員張柄樞司馬訊辦○寗波積竊應阿虎屢經包探解請司馬訊懲遞解回籍昨又乘某輪船來滬匿蹟虹口某處包探劉阿炳見之拘入捕房捕頭令押候解送公堂禀請訊究 
[蘭州官報]  
　　光緖廿六年十二月十一日督憲懸牌現署督標左營守備中營千總馮萬慶准補左營守備江德禧應卽各赴本任大挑知縣王家彦委辦河州釐局羞十二日藩憲懸牌張掖縣典史員缺委試用典史王炳酌署河州歲貢生郭述義十三日騐看卽補叅將顔克成委内城巡查差伏羌縣知縣李瑞徵委赴安定查辦案件選用同知陳慶鑾赴陝西甯夏滿營防禦綽哈泰請餉回營委辦馬跑泉釐卡縣丞謝澤淸赴卡俱禀辭十三日督憲懸脾肅州鎭標中營遊擊朱應龍應卽飭赴本任所遺署督標右營叅將王梓材調署西甯鎭屬貴德營遊擊何訓忠署事期滿以現署前營遊擊李士貞委署所遺前營遊擊以記名提督張玉魁借署平羅營叅將易慶安赴任補用副將文福基伏羌縣知縣李瑞徵赴安定查辦案件俱禀辭安定縣知縣陳明德進省十四十五日學憲吳擇吉十八日上任靜甯州知州李篤慶赴任安定縣知縣陳明德回任補用從九張效施叩謝奉准差委行知委解陝西賑糧縣丞申勉之由涼州進省十六日學憲夏辭行補用叅將趙貴福新疆候補府經歴魏霖均委解新餉差委署石空寺堡守備楊國楨赴任十七至十九日候補知縣譚師竹委營務處文案支應差委署督標前營遊擊張玉魁左營守備江德禧禀知接印署前營遊擊李士貞署左營守備馮萬慶禀知交缷選用九曾爾常委護送前山西巡撫毓賢赴新疆前循化廳主簿袁運鈞委藩署稽核督催差委署洮州廳敎授陳炳新赴任二十廿一日督憲懸牌署河州鎭屬鞏昌營遊擊方南英期滿遺缺查有記名遇缺簡放總兵趙謙士署理署凉州鎭屬俄卜嶺營遊擊祝鑑嵩期滿遺缺查有留陝甘儘先副將文福基署理署延綏鎭屬黄甫營遊擊龐信眞期滿遺缺查有留陝甘儘先副將韋得勝署理署陝西提屬商州恊營都司田秋農期滿遺缺查有留甘儘先遊擊陶德榮署理署甘提標右營守備龍漎期滿遺缺查有督標前營千總夏明署理署西甯鎭標後營守備郭泰興期滿遺缺查有儘先都司于衡量署理署河州鎭屬起台堡守備李寳山期滿遺缺查有儘先都司李深沉署理署寗夏鎭屬廣武營守備任先槎期滿遺缺查有留陝甘儘先遊擊沈金芳署理署延綏鎭屬神木營守備劉秉綱期滿遺缺查有留甘儘先叅將張得貴署理河州歲貢生郭述義廿二日騐看藩憲懸牌武威縣知縣缺以甯朔縣知縣張庭武調補平凉縣知縣缺以曾任實缺候補知縣高光斗請補缷署西甯道歐陽丁憂缷署肅州直隸州王學伊缷署甯朔縣知縣宋運貢由甯夏運糧回又禀銷提運糧石差和閱回子世襲一等輔國公木沙莊浪滿營防禦隆闊請餉俱進省試用典史侯鎭藩委解新疆官犯差 
[鎭江集泰和收解陝西賑捐二十六年十二月二十一日至二十九日止第四次淸單]  
　　無名氏小洋十一角萬慶豐盛源鴻慶泰閻豐兆各洋五元無名氏二十户各洋一元金陵寳善源代募師山堂龍洋一元無名氏洋二元賑災氏范公館各洋四元張美齋洋二元藜照主人彭城郡劉寳善堂各洋一元王宜之洋三元王兆鳶小洋三角袁錫三袁承緖各洋一元高麗生洋五角汪作舟洋三角東海山人銅洋四元合龍銀一元頤壽堂洋二元甯儉堂洋三角吳錦榮洋一角仲慶榮洋二角張堅翁洋一元謹庸堂洋二角鄧錦波洋三角敦睦堂洋二角安樂堂洋五角賦梅堂洋四角珠豎　董桂林二錦堂致和堂各洋二角四知堂洋三角居仁堂穎和堂各洋二角三槐堂恩榮堂各洋三角楊承熙二角周雲閣洋六角姜廉泉洋一元鍾少白恩純齋各洋十元趙　儒洋四元湯仲珊洋四角德尉堂徐洋二元愼餘堂愼餘堂各洋五元惜陰堂陵平十兩陳老太太龍銀四元陶氏洋二百元崇禮堂洋六元王明德李得名各洋二角胡學禮宣循禮各洋五分孫章福葉慶泰陳得名陸長庚邵殿甲許長有蔡有培許得勝武有才周得標方萬興陳鳳得陳加彦何連榮孫學其唐發全洪士發周紹有徐文奎黄金龍徐長海王明新王國和錢淮淸李國瑞汪元和汪正元王正元倪中慶馬順興各洋一角朝德堂洋一元華芝堂不列氏無名氏各洋二元源記洋五元昌記洋二元合記小洋三元三角平記洋一元杏記洋二元承厚堂洋七元徐氏洋三元李元有許元來各洋一元五角添茂鳳恆春振各小洋二元義隆角洋二元恆豐大和永各一元恆裕昌陳夥八元泳源豫成永各二元戴道生邰元盛信昌鈞記各一元馬源豐八元王德豐六元　厚記三元陳耀記魏萃記各四元劉 
 
 

Page 10

 
 
益興十二元徐天林八元鈺泰錦德泰和各五元裕豐祥嘉隆和陳順興各十元張相記五元蔣鶴記十元源豐明黄慶泰蔣萬興朱榮興各洋五元竭力人十元隱名氏二元楊豫隆十元周裕大二十元立昌　十元張德茂蘇恆泰各十五元王天益于德記各二十元陳春記十五元穆在興江甯公所各十元徐子巢二元增泰祥胡吳氏無名氏各一元潘少岩二元何福生祥生泰鉅康各一元李純記十五元寳康祥十二元魏蓀記十五元于文記昌記春和祥各十元鼎昌仁十五元逹冬生二元哈子敬手二元金琴蓀江森昌大生同蔣石卿寳泰各十元恊大源三元厚昌祥二十元隱名氏十元不留名五元德豐十元毛秀翁公愼各五元屏號十元恆豐五元萬同慶同義公各十元怡和祥二十元昌記太古輝恊茂號大盛各五元薄俊卿長源恆王治興王田氏各一元辛仲卿四元徐毓奇陸於合各一元信記五元劉松茂一元廖子明二元長裕鑣一元陸松盛五角義　成鞏勒堂一元義順成恊聚局各洋五角王直榮洋四角一林豐代募上海德隆彰記規銀五十兩洋縣劉恩義堂十元西安永盛長德泰合記各五元城都復茂長二元渭南王子信上　張子舟各一元上海昌義發六元上海忠恕誠規元五十兩翼臣氏十元誠記衆十五元無名氏小洋二角徐五保龍銀二元小洋六元九角懷葛堂程無名氏無名氏各二元承啓堂十元史義記二元至德堂思紹堂朱榮興各十元李純記六元高雲翁章景翁黄子翁管頌翁各洋五角無名氏洋二角東記洋三角和記洋五角無名氏洋二角無名氏洋五角朗記洋二角源記洋五角灼記宇姓澄記繆記各三角文記洋四角無名氏洋二元勉善子十元隱名氏五十元聚和二元利和隆昌陸記各四元鼎和萃昌各二元吳復裕啓發江敦厚堂謙和振泰章怡生信昌無名氏各一元謨慶記四元方三陽孔洪昌裕盛和大生堂各一元元泰恆裕泰順各二元德昌和裕萬福隆萃豐源和祥各一元義昌隆二元仁和同和行源和永同昌汪樾蔭堂各一元三晉源日昇昌各四元世源永大德通長茂興鹽號各二元 
 
 
 

Page 11

 
 
   
 
 

Page 12

 
 
   
 
