# 1884 - 73 - 4903926

 

Page 1

 
 
[石印五經體註出售] [  點石齋主人啓]  
　　五經體註一書向無善本漫漶惡劣不堪寓目近來坊間雖刋有小本而訛悞悉仍其　本齋不惜重貲敦請文士逐行逐字反覆校讎先後不下五六次並延善書宋字者統體繕寫無大小出入之獘行間悉遵監本而式樣則仿巾箱本之大小以便舟車携帶紙張潔白字畫精湛　魚亥豕一掃而空夫　不遺餘力矣業帖括者可家置一編焉茲定於二月二十八日出書每部三套計釘十六本價洋兩元六角尙祈賜顧爲盼售處仍照曩例 
[淵鑑類函出售] [  點石齋主人告白]  
　　類書防於六朝而尤盛於唐然博而不緐簡而能覈者實鮮前明兪安期著唐類函頗稱詳括其祖述歐陽詢類聚又稍刪存書鈔初學記白帖通典而　益之旣缺宋以來書而唐以前亦有脫漏者國朝康熙年間諸儒臣奉　臚采原本唐類函所載諸書并唐以後諸家事類及二十一史子集稗編　爲蒐羅句櫛字比凡日星河岳禮藥兵農以及道德性情禽魚艸木罔不辨晣音義提挈綱領其間與故事對詩賦雜文會萃百家精詳宏博書成計四百五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不措重價購得初印殿版鑑　　縮爲石印彚訂十冊校該則愼之又愼摹印更精益求精毫髮無遺鬚眉畢現盖技以久　而熟料以選擇而工較勝佩文奚啻倍蓰至其字畫之精　　朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各量一編昕夕欣賞其有稗於藝文者豈淺鮮哉　巳出書每部十一元售處悉照曩例 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齊申報舘兩處所印之書籍如有　友顧辦此事祈來本舘面議一切　　　上海覔一殷實大鋪作保方可訂定也此布 
[北寍有無華軍辨]  
　　凡戰爭之際兩國之人無不欲其國之軍之勝而敵軍之敗此亦人情之常無足異者惟兩國啓兵之由必有是非曲直順逆老壯之殊而人心之所係因之有甚有不甚焉法人無理於越不顧中國藩屬之名欲盡得其土地而變置其政令名爲保護無異誅夷越國人民死亡無數又復自惜其死而招阿非之黑兵與越南之土兵與劉團薄戰鋒鏑砲火血　狼藉皆他人之性命而己國之兵則瞠乎在後自前年突攻海防以來不知幾許生靈遭其荼毒而猶不知止必欲與中國衛藩之軍相見和局一壞禍無已時又不知幾許人之性命矣此其賦性殘忍從古所無聞其事者莫不痛心疾首不但中國惡之卽泰西友邦亦心非其所爲第守局外之義不敢妄贊一詞耳然法國自總統相臣外務大臣及統兵伐越諸武將以下則固欣欣然以爲開疆拓土富國强兵皆於是乎在去年李威利旣亡波滑又敗法兵折閱不少先是所籌之兵餉早已告罄議院復大會紳庶重集巨資聞頗有怨望之人後仍以越中諸礦畢備良苗顯見苟得其地獲益無算之說歆動衆人於是乎鉅金復集而從此通國之人又以越事之成敗戰事之利鈍爲與國家共休戚而深望其大勝也然彼君臣上下一德一心者乃懐利以相接究不若中國之人心感發義憤敵愾同仇雖鄉愚之婦三尺之童舉嘖嘖焉以越事之揚眉吐氣爲樂也乃天不從人遽有退兵之耗數日來街談巷議大率問訊確音而自前日北寗失守之電簿到滬之後續無所聞人心惶惶若甚詫駭及閱日報謂此次北寍華兵並未與法鏖戰礮臺被奪卽己全師出城故退者有五萬人又以前者宣泰失守傳聞劉軍己退入老開是劉軍本不固守北寗也劉不在北寗則華軍又何爲必駐北寗哉由此觀之北寗本無華軍故法人連得炮臺隨卽入城其事有若斯之易也推言者之心以爲法雖得北寍不過空據一座於華軍劉團並無損傷北寗城不甚大四面高山環繞如罋法人前有此議謂得山險一處不難以開花砲盡殲　内之人華軍聞之理宜早作趨避卽未知此議亦不應困守山城自蹈於危故决知城内無華兵也前日喧傳法人旣　北寗不知劉軍詐敗俟其入城潛由他路與華軍會合將法兵圍裹於中盡數殲滅人心爲之一快愚謂此信之來亦以北寗城内無華軍而云然也但以鄙意度之北寍宣泰法人皆欲攻得之在法人本無輕重之見中朝明降諭旨乃以北寗爲中法和戰定局之所此或因地勢險阻可以界畫兩國之故然華軍衛邊巳非一日關外之戍瓜代有期旣己　定北寍則其有華兵無疑也試觀宣泰之役劉軍棄城而走並無華軍助戰可知諭旨明晣華軍有不能援宣泰之　卽無不肯駐北甯之理葢中國之人驟聞北甯之耗殊出意外以爲有如許華兵再加劉團之驍勇善戰而且兩軍會合恊力經營匪伊朝夕形勢之險平道路之坦峻以及某處誘敵某處設伏固當算無不到何以奪臺奪城直如摧枯拉朽毫不費　乎因是以思乃深信夫北寍之無華軍與劉團退守老開之說而聊爲此敗解說也夫爭戰之事雖恃人力亦關天意所謂刦數者猶憑空之論耳法人窺伺越南二十年前經營伊始以西貢爲根本而猶不敢遽肆吞并必遲至今日者此誠中國之幸也泰西諸國强富相當越海經營兼并坐大而法人　吞虎視殘殺自逞安南一隅久爲中國之患今日之勢欽使辨論而不答他國調停而不知竊謂我若戰勝且大勝之法人亦終無求和之意我若不勝且終不能　一勝而法人百　要挾我亦無可允許之理兵連禍結正不知其巳時然則北寗一戰其關係尙不甚重也而况後信未至或者竟有轉敗爲勝之機亦未可知又何必以北寗無華兵自解夫偶挫之辱也耶 
[土酋被殺]  
　　二月初七日北搬鳥伊羅巴刺來信云此處有地名卑辣向産燕窩未有北搬鳥公司之前蘇　酋長與堅　巴丹酋長名三麻者均享其利及蘇祿割交此地與北般鳥公司言明燕窩之利亦在其内三麻謂彼一人與之我不與也公司人知其意乃以三分之一歸之而三麻仍不允許公司乃將燕巢轉行批與他人三麻又從中梗阻去年十二月二十一日信息傳至罅濱總督總督乃乘砲船而往順道經嘉野及古達等處擇駐防之印度差有餘額者携以同往本年正月中到伊羅巴刺並率總差歡顚及巡差三十名同至卑辣到時則見三麻己掘塹爲砲臺如戰大　有二百人皆持鎗鏢弓矢等物嚴陣以待總督見此情形乃約其在荷蘭某人屋中相會限時二十分久卽須定奪允否三麻及期不答總督復傳命限時如前三麻置若罔聞總差乃率十人前攻餘人留在後站各人進時喝商事當若何三麻一見便持快鎗出其黨隨之三麻欲鎗擊總督詎機未發而印度人鎗巳先及斷三麻大指三麻復再燃鎗幸未能中祗有一印度人被傷膝蓋而巳總督呼後兵繼進鎗丸如雨三麻腹下及腮頰處皆巳洞穿倒地而殞其左右亦死兩人 
 
 

Page 2

 
 
餘皆遁走總督之兵祗傷數人無一死者計是役相持約三點鐘久所獲三麻之物帶回新達根埠當衆拍賣然聞土人謂三麻之物業乃先人所遺下者歲有常規應得保守然則爭而不勝殆勢力之不足歟或謂此處巳縣北般鳥公司之旂式當總督詰問之時三麻憤甚竟下其旗而自升己旗故召禍也是不得而知之矣 
[惠匪補述]  
　　昨接穗垣訪事人來書云惠州府屬進教客民因兩姓鬥毆之故遂至建旗爲亂招集匪黨二萬餘衆圍困惠城殺守備二員千總一員湖南勇五百餘名此勇係前任提督楊軍門玉科帶至粤省者匪黨始用紅色旗迨官兵到時旂色轉白刻下督撫巳遣方軍門率虎門之兵五千名協鎭余大勝率綏靜營練軍五百名前往捍禦矣按以上云云當在十六日前有與前報互異者有爲前報所未詳者合補錄之以備參觀 
[勦匪近聞]  
　　又閱十八日循環報云惠州土匪肆行滋擾現經官軍進勦水陸兼程傅聞有一股賊黨負隅抗拒前日與官軍對壘兩有傷亡云 
[粤防近耗]  
　　十三日彭欽憲親統大兵一千名前往虎門鎭守因虎門之兵爲方軍門調往惠州勦匪待惠州事平之後方軍門回來欽憲方可返署也○廣東各營軍士自以鄷紹忠軍門所統之安勇爲勁旅初十日彭欽憲飭令其在東校塲　演欽憲閱看之餘尙未愜意遂顧鄭軍門曰步伐雖屬整齊舉止究嫌浮動恐人敵當前不免進銳退速尙宜加意訓練云云欽憲之不自滿假盖如此○防務軍餉極爲支絀各大憲屢欲於民房議捐租項惟每戶抽收過於滋擾是以在籍紳士屢爲阻止現議於貨物厘金加倍抽收而洋烟一項所抽尤重聞每箱進口加抽十二元之多按此條己互見前報 
[穗垣近信]  
　　初七晚四更時西關福德里天福餅舖被匪徒放火燒去舖屋一間并左右隣五間幸各街道水龍頗多頃刻齊集登卽救滅○初十日省河潮水不長論者謂爲兵戈之兆固不足信然自去年燒沙面之後經巳三見矣 
[穗垣火警]  
　　香港西字報載廣東信息云十八日發山地方失愼自十點鐘至一點鐘火尙未熄究不知焚燬房屋若干容俟續述 
[勸捐受辱]  
　　粤省籌備軍餉勸令各伶人捐助一節己列前報兹聞各伶人願捐多少尙未報明乃有某紳士等風聞其事欲圖中飽遂於初八日到該戯行會館訛言上憲催納車需多方嚇詐竟將會館牌匾除去該戯行人等見其如此凶横遂鳴鑼關闡各街隣舖戶亦會同出力將其毆打隨卽拿入街坊公所欲禀官究治後得各紳士到來勸導然後釋放而一派斯文頓遭凌辱旁觀者無不嘆惜也然亦由其自取矣 
[臺防信息]  
　　台灣籌辦海防調兵札營惟日不足各委員採辦軍火木料亦紛紛不絶於道惟鎭道憲微有不和當道大官又各有所　庇加之五路防軍其統帶皆係提督軍門久歴戎行身經百戰若責令悉歸道台節制恐亦未能心服近聞楊厚菴宫保有督師臺灣之信此說果確有益於大局　淺矣 
[津信摘譯]  
　　天津西人來信云李傅相於十八日請曾九帥赴宴陪者甚衆曾帥隨於十九日啓節南下矣又云十八日製造局有許多水雷運上駁船或謂將載至山海關備用或謂運至高麗究不知誰是誰非耳 
[游勇爲盜]  
　　月之初四日琛航官輪船載遊勇百餘名由台灣至廈門遣散詎初六日夜半道署左右之虎溪岩黄姓家因將嫁女妝奩爲遊勇偵知竟明火執仗破門入劫計失約值一千數百元在後竊案又日有數起傳者謂皆遊勇所爲是則地方官宜早爲設法也 
[飭辦舖團]  
　　興泉永道孫觀察月前進省奉何制軍面諭厦門須速辦舖團其經費則歸地方上捐助不准開報觀察回厦卽委婁闌甫二尹經辦無如各店舖近因生意清淡攤助爲難觀察又令每大舖獨任練軍一人小店舖則兩舖合出一人皆自備軍裝無事在店貿易有事卽出助軍威等語但值此市面各舖戶皆未允捐董事委員亦以無欵經手不甚上緊辦理婁委員前日回稟觀察謂勸辦舖團各店皆以軍裝價貴碍難舉行觀察　　以軍裝事甚小卽竹竿鐵鋤凡一切動用之噐皆可執以殺人豈必鎗銃刀矛而後得爲軍裝乎委員乃唯唯而退 
[殺人自首]  
　　京師東四牌樓南報房胡同口於初九日昏暮時出一命案據聞死者王姓平時守把巷口趕車爲業該處之恒益翠花局係劉某所開常爲鄉人寄賣白麫卽雇王車裝運彼此交好巳非一日漸至通融錢財是晚索討欠債致滋口角劉遂將王戳死現聞劉已自行投首供認行凶然屍身數日未殮單以葦蓆有役看守不知何故也 
[秣陸近聞]  
　　秣陵天氣去冬甚暖今春反寒時症頗多幼孩尤甚藥店醫家無不利市三倍○裕泰錢莊於去歲倒閉已次第列報現聞該莊尚虧官欵五萬餘金各憲催繳甚急查該莊放出之項雖約有十萬然無力歸還者固屢催罔應卽有勢可了結者亦因大局未定各存觀望之心辦理頗爲棘手現聞由該店禀請薇垣嚴札催繳矣○李錦文者某署掌案書吏也其兄名少舟從前匯兌銀兩皆與裕泰錢莊往來出入共有百萬之多自裕泰倒閉呈出帳簿李姓尙少尾欠二萬金前日由江寍賈邑尊差傳李錦文到堂諭令設法呈繳而錦文以事屬其兄經手且彼此交涉多年此欵本係濫帳無力歸還雖經邑尊再三勸導尙不知能否清理也○揚州黃沛皆太守現因部議降調撤任已檄實缺宜太守霖到任至所遺江寍府一缺卽委總辦水利局提調羅少捷太守章署理羅太守前署准安府事卓著循聲上游極爲器重今委首郡更當大展所長矣○江寍藩庫自兵燹後田畝荒蕪未能盡復舊額一切恊餉專恃釐捐一項得以藉資　轉然經理不得其人則偷漏走私弊端百出捐數卽因之减色故上遊嚴定課程按月比較如三月皆不及額卽子撤委記過法至善也近年江北捐欵大遜從前計每年短銀二千餘萬兩梁檀圃方伯見此情形赶卽設法整頓並將收數最少之慶餘橋周　港通港三處委員一律更換想各卡聞此風聲自顧考成捐數定有起色也 
[奥員赴高續述]  
　　前報奥國夏領事乘利運輪船往高麗一節兹悉夏領事並不坐利運船已於昨日乘三菱公司輪船赴東洋再由東洋至高麗云 
[茶商公禀]  
　　漢口茶市向困過磅時中西商人每有爭執情事是以去年公舉一西人秉公辦理現在此西人病逝而中國茶商復舉一西人以充是任然西茶商聞之心殊不服以爲此係兩面之事理宜中西茶商會同公舉不得僅由華商作主故前日上海之業茶西商巳聨名函知和鳴洋行請爲核奪云 
[盜刦信包]  
　　二十晚恊源等十一家信局將杭嘉湖各路信件並有上海縣署托帶至松江之文書六角通共打成包封四包着走腳葉元恒陳章村二人挑往七寶信船交缷詎至一點鐘時葉陳二人挑包至西門外東馬橋相近地方突田中跳出盜匪四人用鐵尺將該二人打傷卽將信包刼去包内並無銀洋惟有匯票盜等因思刦去無用故卽擲在近處坆墓中當經該處鄉人拾得送呈縣署昨日各信局聞信紛紛赴縣向值日捕頭處認領檢查矣 
[喊寃自刎詳述]  
　　昨報喊寃自刎一節兹得其詳綠上月有江北人韋子桐等五人聮名赴上海縣稟稱有江北流氓混名甘膀子等三 
 
 

Page 3

 
 
人硬欲抽賣鴨用錢每只兩文向論被毆求請提究等情黎邑尊准詞飭差提到兩造訊得韋子桐本先向鴨行抽每只鴨用錢二文嗣因甘膀子等見韋獨擅其利欲思爭奪故糾黨毆打邑尊因案内人証未齊飭將甘膀子管押並將韋子桐交差看管一面着原差提集人証並傳鴨行到案再行復訊詎有陳九者亦在原告之列黎邑尊庭訊時未曾到案前日忽至二堂守候邑尊回署邑尊甫出轎陳九突出用刀自刎邑尊曁合署人等見之大驚卽經護勇奪去其刀邑尊卽問陳九爾有何不白之寃致在縣堂上拚命耶陳九答稱我因有洋三十元被甘膀子詐去故令韋子桐等禀控今將韋看管致我寃抑難伸故欲在此畢命耳邑尊謂陳爾旣係原告前日訊供時何不投案伸訴且爾供與韋詞兩岐尙須提集人証復訊何故輒作此伎倆又見陳祗受微傷且察其似有瘋狀故卽着原差將陳九送往普育堂醫治一面諭該差趕緊提集人証復訊 
[打架覆訊]  
　　昨報流氓械鬥一案昨晨翁太守臨法捕房着將在押之　州人八名提問據翁阿三翁阿言供在金茂榮廣艇船上蕭阿勝稱在吉記廣艇船上姚阿超稱實從鎭江到來旋據豐興竹布店主到案具保稱姚到滬住我店中太守謂伊從鎭江來住爾店中果然不錯但伊到小東門外打架爾却未知今姑准爾保去回店之後細問何人爲首打架明日仍同姚阿超到堂具覆豐興店主遵照將姚保去及詰陳阿培稱在金得勝廣艇船上陳阿旺稱在鐵馬路廣吉盛烟館叔父陳阿柯處蕭朝來稱在鐵錨弄潮州人開之烟館到滬祗有一年張益年稱在小東門外正興和烟館燒烟店主名曾阿喜均不認打架翁太守見蕭朝來年紀最輕着法包探偕同會捕局勇鄭國興等帶蕭朝來至鐵錨弄查問明確外將其餘六人仍行管押又提楊阿新詰問亦不認及喝責則稱是搖小船人再詰其是何名姓答稱我在樓上吃茶不知打架之事太守謂汝旣稱是眠雲閣堂倌何以裏面穿密鈕窄袖緊身况又在犯事地方拘來如何可賴責至六十板仍不吐實太守着仍管押 
[錢包拆動]  
　　桓茂和裝船行夥楊順卿至法公堂稱有客從内地買來銅錢三百零二包每包二十千文着駁船戶孫杏林裝赴順泰棧房見錢包似己拆動及拆開檢點計少四千九百文其餘各包尙有分兩輕者一時不能查點不知共少若干况前次尙有錢一千餘包裝往天津亦由伊船駁載不知有無短少須俟回信到來方有頭緒故將該船戶送案翁太守詰之孫杏林據供有駁船三隻雇人管駕我却不在船上此是夥伴所爲如有短少自當賠償太守着楊順卿同孫出外眼同檢點共少若干卽着賠補倘　不遵冉當送案 
[分設捕房]  
　　虹口捕房現在下海浦招商局碼頭相近地方租賃洋房一所分設捕房云 
[團操甚勤]  
　　西商團練近日每晚在怡和碼頭浦灘勤加操練云 
[病犯兎脫]  
　　日前虹口捕房送一病犯至同仁醫院求治醫生詢得名朱阿順又問其所犯何事則稱將手槍藏於火油箱内至被拘解公堂判發捕房枷示醫生見其足繫鐵鍊遂知照巡捕頭醫館例不看守病人倘係要犯須派捕看管捕頭允之於夜間派捕看守詎前夜七點鐘時忽從玻璃窗内躍出遁去及醫舘知悉通報捕房則巳不知去向現泒包探四路尋緝矣 
[壓斃堪憐]  
　　英租界湖南路北跨蘇州河現在攺造大橋日前墜下大木一支被舟人某甲撈起卽行送還作頭曾許給以酒資昨晨甲至造橋處意將索酒資而橋上横河之木尙未釘好甲固不知也貿貿然踏上木頭木卽跳起將甲掀落河灘而木適墜壓中身以致腦漿迸出旋卽斃命現在經人調處令作頭買棺收殮作頭尙自遲疑故昨日五點餘鐘尙未成殮云 
　　嘯園拙公有酒壇八將之儗是權輿於酒七人而文其辭者北郭梓琴踵其例更拈八俊八傑之稱韻語品題大爲酒人生色僕不工文却喜弄墨因擇其尢得七人焉　不自揣輒附其後庶與飲中八僊古今競爽也糸以一歌○天若不愛酒酒星不在天地若不愛酒地不産酒泉用太白句酒星陡向雲閒落酒泉汎濫永不涸詩豪墨客皆酒人共向酒盧逗芳躅就中沈約是龍頭謂沈渴龍行蹤無日不糟邱最難醉後彌温克瞢騰日月忘春秋酒中豪傑陳無已謂陳長鯨無佛稱尊任睥睨相逢戰酒已三年未見酩酊一大醉仙乎仙乎丁令威謂丁木雞興來拇戰勢拚飛半酣輒止不耐醉與君暢飲願久違比隣虎頭尤卓絶謂顧驚鴻其人淵默嗜麴糵醉歸詩畫遣風流此是書生眞本色蓮花人面張六郎謂張玉兎前身月窟吸瓊漿忽因槖筆别我去舉杯悵望隔三湘杜門謝俗徐孺子謂徐隠豹偶入酒　雄顧視只因未脫倪迂迂甘作袁安臥不起胡誠齋亦酒中英謂胡威鳳胸中十萬藏酒兵無言眞似不能飲必逢盆盎亦頓傾僕亦酒人忝神虎自號神虎登壇輒敢抗大戶曾經轉戰十三人願附末光張旗鼓酒壇健將徧四筵斗量車載猶遺賢定評端在千載後會當各贈詩一篇[  蔭庵作]  
[維廉慕大牧師榮行在卽爰賦俚言二律贈之]  
　　翰墨相隨己數年知君煩惱竟全蠲筌蹄自得尋眞訣世道常憂力挽旋忠義素留心上地聖書涵養性中天百般至意難描盡聊抵驪歌賦一篇爲有離情寄筆尖寸箋鄭重置君前一朝迅駛望洋度萬里長風破浪便後會憑誰能億料相逢詎必竟無緣衷藏此去知難訴只把瑶琴快意傳[  龔其鼎未是草]  
[二月十一日嚴佑之先生直隸靑縣賑寓寄陳家木橋賑所書]  
　　頃奉正月念六日賜示拜悉一切承又寄下甲公砝五千兩與四批之五千兩均先經苕戟翁奉復矣直省災况數十州縣撮其要寶武文大任安雄獻靜津均屬不可不賑之區此數縣田尙難種種亦收成不易青縣共放大口三萬一千一百三十六口每給京錢一千二百文小口二萬九千一百二十二口給數减半共計大小口給錢五萬四千八百三十六千四百文寶坻共放大口三萬一千五十四口每給京錢一千四百文小口三萬二千三十一口給數减半共計大小口給錢六萬五千八百九十七千三百文得此接濟庶可覊縻之不生他心同來五人李盧二公回南唐亦如兄在山東只有仲孫二人在此歸心如箭不得巳再三勸駕並請謝嘯谷杜潤甫兄同往文安明後日起身弟精神大壞初七至興濟放錢忽發寒熱三日始解右腿紅不能動頭痛腿痛自擬一方服之邪去大半而腿腫如故從前放賑至極苦處三五日仍照常辦事今日竟不能矣文安事竣卽行還南此間直屬順屬均有南紳襄賑金苕翁將辦河工恭霽翁梁資翁嚴紫翁繆啓翁諸君亦均在各處查賑從前晉豫同事大半在此續後捐款仍乞解濟不可因弟去而中止使弟負疚也此次文安賑欵現請尹憲撥借三萬兩除收尊處解過之欵所少者不過一萬二千餘金幸祈卽日籌解弟另請尹堂借撥一萬將來俟弟回南自行籌還與尊處不涉怱怱在復敬請台安愚小弟嚴作霖頓首二月十一日靑縣忍痛書 
[接錄上海陳家木橋金州礦務局内順直山東核奬賑捐公所經收二月二十日第四十七單]  
　　福州裕昌洋行莫寄到第十一批賑欵普安堂王經募前雲南布政使司陳景亮捐助東賑伏票一千元潘志濂求服藥速效災消身安作事順利增福增壽助錢念千文又求病愈身安康强逢吉十千文清河祝氏醫藥移賑三千文浙商木帮經募愼獨子伏票十元水亭桶伏票四元又錢一千九百五十文大嶺頂桶捐銀五元又錢一千文大小橋桶捐伏五元又錢念七千五百文土地廟桶捐内靜翁助伏十一元裕昌洋行募濟陽隠吏伏二百元李錦樞伏十元李錦祥求平安十元葉吉記英銀一元以上共合來規元八百八十六兩五錢三分○仙源吏隠募申字冊問心齋主人八元魯瞻主人面九主人仲甫主人麗芳主人尹水氏京兆氏德貞氏壽貞氏福貞氏九戶各一元時生主人幹先主人幹臣主人劍吾主人正卿主人淑媛氏六戶各五角以上十六戶共廿元○周俊求消灾補過以全心愿六　三 
 
 

Page 4

 
 
百四十文○裕生祥來鎭海孔光裕慈命求合家平安染恙卽愈十元○横濱招商局羅募申字册無名氏日金札五元○江西萬安縣助規元一百零七兩○黎里周禹臣募梅冠記十元周徐氏周葆慧各一元○嶺南友德堂由增泰洋貨號交來洋三百元○廣東南邑潘桂祥求足患速愈十元積善氏十一元張蓉塘劉繩瀛合一元勵靑一元○以上十六起第四十七單共收規元九百九十三兩五錢三分洋一千五百三十六元三角一分銅洋三元錢四千六百七文三共合規元二千一百十二兩二錢一分三厘連前共收十四萬七千七百九十三兩五錢一厘共解過規元十四萬六千一百五十一兩三錢八分九厘泰來短交規元七千六百八十四兩五錢實墊規元六千四十二兩三錢八分八厘 
[上海官銀號浙紹協賑收解公所二月十六至二十經收第三十單]  
　　山陰樊葆書翁洋三十元○益盛庄經募越生昌五元久敬堂四元成昌乾大昌廣和行昌記行義大行大和興六戶各二元陳鏡記萬小園倪維善三戶各一元○福建麻沙縣高二批經募傅其倬番洋二元梁鼎豐粱熾昌虞宗姚梁樹德林松亭五戶各一元○抱樸軒洋一元○以上共收洋五十五元番洋七元 
[揚州皮市街東賑捐局經收各善士助賑姓名單]  
　　王筠圃洋四元○王小圃洋二元○王仇氏洋一元○林蘭孫翁經募洋五十元○李黼廷翁經募張南屏洋一元周劍菴洋一元○願徐氏洋四元○自修洋三元○吳松雨堂洋二元○無名氏洋一元○潘瞿齋洋十元○碧廬居士二十元○高玉田翁經募自友草堂二千文羅峰書屋守訓堂無名氏求母平安各一千文○無名氏四百文○趙選樓翁經募春曦堂黍略齋各一千文無名氏八百文無名氏一千文琴鶴軒無名氏各六百文無名氏楊策動各五百文無名氏福蔭堂椿桂軒曾二少爺各四百文祥子三百文退思　無名氏四戶各二百文無名氏三戶各一百文宏集堂曾三少爺各一百文○無名氏八百文○顧王氏八百文李黼廷翁經募一千三百文又一千六百文又一千文又募李景周朱榮祥王殿臣各五百文余鏡涵武進思張席珍胡少周陳鶴儕各三百文劉蔚卿吳義生各一百文又經募三十七百文○徐國鑑經募三千六百文○許濟舟二百文○陸立齋一百文蕭學元四百文○陽湖絲祁明府英洋二十元○李黼廷翁經募二千六百文 
[蘇省撫轅抄]  
　　十九日候補縣孫晉恩禀辭奉委咨送松滬釐局差遣○二十日候補府潘學祖銷水利局文案差卽辭赴松滬局卽用縣陳汝欽赴蘇屬候補縣劉樹仁赴常屬于寔之赴鎭屬均稟辭奉委催辦保甲團練差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月十四日京報全錄]  
　　宫門抄○上諭一道錄前○東撫陳奏舉辦河工並兼顧民埝緣由摺○又奏漫决民埝並撫恤辦法緣由片○又奏紳民稟求緩辦河工緣由片○河督慶奏黄河凌汛安瀾摺○浙撫劉奏請奬勵摺子○河督慶奏請旌表片○又奏遵請攺奬片○二月十四日内務府國子監正黄旗值日無引見○文碩專摺謝授通政使司副使恩○文中堂續假十五日○内務府奏派致祭黃木神派出帥曾○召見軍機○○山東巡撫臣陳士杰跪奏爲南北兩岸長隄及小清河各工交春一律舉辦並擬俟長隄就緒再行兼顧民埝恭摺仰祈聖鑒事竊上年九月修築兩岸各叚隄工經臣親行履勘將築成分數奏明在案嗣於上年十二月先後據各縣稟報長清之北岸章邱之南岸皆已告成其餘各處亦加高二三丈不等現届春融當飭印委各員仍行督率民夫一律動工以期迅速蕆事此外上年丈量地基未經動工之處如長清之南岸歴城濟陽之北岸齊東靑城蒲台縣之南岸利濟之南北兩岸亦應及時興修臣已分飭印委員弁紳士人等均行尅期動工限於端節前後告竣其上游未經估入之肥城北岸地叚不及二十里亦飭令從長清接修以資防範小清河亦分十段派員一律挑挖察看民情尙知仰體朝廷保衛生靈之意各自踴躍從公惟頃據濱州印委各員禀稱去冬辦理北岸長隄該州民情尙無異言刻下忽有傳說應將長隄停工攺築縷隄聞者無不觀望臣當飭該詶傳集紳士剴切勸諭仍令照常修築該州不乏明理之人當不至再生疑慮臣查現在所築長隄離水有二百丈起至三四白丈止　間低窪之處擇立隄基亦間有四百丈以外者皆相度地勢爲之各省官紳過東者僉以爲視河南大隄離水又尺不過四五分之一未免太近而山東士民則亦有以爲離水太遠者蓋一則爲大局計久遠一則爲沿河惜廢地也竊以水面愈寛則水力愈弱長隄之難防不過意外之變而縷隄與水爭地其危險實在意中有縷隄而無長隄一經决口被害動輙數百里有長隄而無縷隄遇有漫决被害不過一隅臣反覆思維自以先築長隄保固大局爲要沿河居民莫非朝廷赤子苟可設法仍當盡力以圖保全以臣計之上年擇要興修於民間縷隄險要處所業經加築不少一俟長隄告成卽當再爲分别添修以仰副我皇太后皇上不令一夫失所之意所有南岸長隄及小清河各工一律舉辦並擬俟長隄就緒再行兼顧民埝各緣由謹專摺具奏伏乞皇太后皇上聖鑒訓示謹奏軍機大臣奉旨該部知道片二件併發欽此○○陳士杰片再上年十二月二十一日接據利津縣禀報十月十五十六等日大雪大風鐵門關正河及十四戶决口均凍結成冰堅厚數尺水不能通上流陡漲四五尺正河東岸卞家莊民埝漫决一處西岸小李家庄民埝亦漫决一處等情具報前來臣當卽飭賑撫局發銀二千兩委員星夜解赴該縣賑撫災民並飭查被水村庄有無損傷人口及東西兩岸决口若干丈尺水歸何處入海速行禀覆去後兹據該縣禀稱查得東岸卞家庄漫口約三十餘丈水由小甯海庄迤東入海距永阜塲十四五半鹽灘尙無妨碍損壞民房約十餘家人口並無傷害西岸小李家莊漫口二十餘丈迤下或二三丈或四五丈參差不齊漫制民埝約長四五里其水與十四戶連成一片由洚河營定溝分道入海上年曾經被水民房此次倒塌約二三十間亦未損傷人口隨經該縣會同在工員弁拯救賑撫民情雖苦旣得賙恤又值春融可自營生惟目下堅水未解應如何設法堵築尙難預定臣一面飭令趕辦樁料存儲工次俟臣察看登烟完竣後乘坐輪舟由台灣進口計期當在二月驚蟄以後時已開凍臣當親行察看各口情形與前奏辦法應否變通之處再行據實奏聞所有此次利津東西兩岸因正河　結漫决卞家莊小李家莊兩處民埝隨經發銀撫恤並俟臣親行察看後再定辦法各緣由謹先附片陳明伏乞聖鑒謹奏軍機大臣奉旨鑒欽此○○陳士杰片再徒駭河工程臣於上年十二月初四約略估計奏明在案現己交春自應飭令地方印委各員督率民夫趕緊辦理兹據武定府知府奎瑞轉稟據惠民陽信兩屬紳士高錫麟等聮名禀稱開挖徒駭河分消黃流　漲係爲保全地方起見紳等本應督率民夫遵照辦理惟現在修築長堤惠民僅十分之五陽信尙未及十分之三卽竭力趕辦完工當在四五月之交辦理亦屬竭蹶且時當春令農事方興加以涸出田畝均應及時耕種以資事畜各村丁壯未便盡行驅令赴工仰懇轉禀緩至秋冬之際再行將徒駭河挑挖以紓民力等情轉禀前來臣查各屬堤工未竟又復責令挑河兩事一時並舉民力不及亦屬實情竊計該兩屬長堤若能於端節前後一律修成仰仗朝廷鴻福本年三汎當無泛濫之虞自應暫如所請以順輿情所有徒駭河現據紳民禀求緩至秋後開辦緣由謹附片陳明伏乞聖鑒訓示謹奏車機大臣奉旨鑒欽此○○盛京將軍河東河道總督奴才慶裕跪奏爲黄河凌汎安瀾恭摺仰祈隔鑒事竊奴才前將節交凌汎督飭道廳防護情形具奏在案查冬至以後朔風司令氣候冱寒河内漸有冰凌擁集十二月下旬六河南北瑞雪盈郊上游積凌卜注各廳水勢抬高一二尺不等兩岸臨黄卑矮埽叚先經通飭各廳營酌用存工料物預爲廂修高整藉以捍禦並各備打凌器　船隻派兵看守遇有冰凌近埽立卽敲打推行不使壅渴爲患兹巳節逾立春陽回凍解據各該廳禀報河溜順行工程平穏安瀾誌慶堪以仰慰聖懐轉瞬桃汎届期來源漸旺歲料爲修防根本年前雖已辦有成數開正後仍上緊接購其麻斤磚石亦應乘時採運現惟一面催司迅撥銀兩一面嚴督道廳認眞分投儧辦統限桃汎以前一律全完不任稍有遲延短少以重工防所有凌汎安瀾緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲海運田力船商牙伏書吏人等援案懇恩奬勵恭摺仰祈聖鑒事竊浙江光緒八年起運七年冬漕雇募商船由海運津經前　臣奏明請照歴届成案除運米一萬石以下由外給匾其一萬石至五萬石以上請分别給　職銜若已捐至五品另行酌奬俟漕粮兌竣核辦奉旨允准其招商局輪船協運粮米擬照沙寗船成案一律給奬亦咨准部覆照辦復於漕糧完竣將出力委員紳董開單奏奬聲明商船牙埠人等確查另行請奬各在案兹據糧道廖壽豐詳稱據寗波府曁滬局總辦委員具詳上届海運雇募沙寍各船經該管府縣印委各員督同紳商牙伙分頭勸諭整理舊船並經招商局挑選輪船踴躍承運均無貽悞及書吏承辦文案查探船隻吊照取攬尙能勤愼從公著有微勞查各商船承運漕白正耗米五十二萬三千四百餘石一律掃數運津援照歴届成案分别擬請職銜宫階開摺詳請奏奬並據聲明奏准部咨光緒九年六月初四日議覆奏請停止分發嚴核保舉摺内指明江浙船商保奬升銜仍以五品爲限實缺及有省分人員不准列保自應遵照辦理惟此次辦理各船商請奬之案係承運光緒七年分漕白粮米各該商所著勞績係在定章以前應請仍照舊章辦理以免向隅等情前來臣覆核無異合無仰懇天恩俯准給奬以示鼓勵謹繕具清單會同閩浙總督臣何璟恭摺具奏伏乞皇太后皇上聖鑒訓示謹奏軍機大臣奉旨該部議奏單併發欽此○○慶裕片再據河南候補道焦駿楓上南河同知余潢東河候補同知朱衣德王國佐等會禀稱查有同鄉籍隸天津府天津縣嘉慶癸酉科舉人張壽昌乃已故前江蘇泰州吏目張伯琛之父知府用現在東河候補同知張潔之胞伯於戊寅年冬月在山東旅次忽染劇疾伯琛侍奉湯藥衣不解帶者數月嗣病勢危篤焚香籲天願以身在潛割設肉和藥以進壽　服之頓愈人咸謂純孝所感越歲壽昌以他疾卒伯琛哀毁逾恒幾欲身殉屢爲家人勸止乃勉抑悲懐扶柩囘里安葬奉事祖父母晨昏問視克盡孝道始終不渝手足之情尤敦友愛職等誼關桑梓聞見旣眞不忍聽其湮没造具事實册結公懇奏請恩施前來奴才伏查近年各省遇有割股　疾請旌之案均邀俞允今故員前江蘇泰州吏目張伯琛割股孝行事同一律合無仰懇天恩俯准勅部核議給予旌表以勵風化出自聖裁除清册咨部外理合附片具陳謹奏軍機大臣奉旨着准其旌表禮部知道欽此○○慶裕片再鹽運使銜開歸陳許道陳彝伏秋搶工出力經奴才於霜降安瀾摺内附片奏請賞給該員曾祖父母曁祖父母二品封典奉旨允准在案前准部咨以該員陳彝係三品銜請給二品封典核與定章不符應請奏明飭下該督另行奏請等因應遵照另請攺奬以符定制擬請將鹽運使銜開歸陳許道陳彝賞加二品頂戴以示激勸理合附片陳明謹奉軍機大臣奉旨吏部議奏欽此 
 
