# 1891 - 160 - 4906519

 

Page 1

 
 
[篤素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聯早登相位人咸羨其文章勛業世莫與京而不知其持躬涉世之間實有切實周詳爲他人所不可企及者本舘覔得篤素堂文集及澄懷園語二書伏而讀之覺大而齊治均平小而周旋動作無不語長心重切理虧心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄鉛字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖數奏官軍之犀利老謀勝算　堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[論宜固結民心]  
　　書云民惟邦本本固邦寗自古有國家者以得民爲先得民則興失民則亡得民則治失民則亂得民之道無他在上下一心而已紂億萬人惟億萬心武王有臣三千惟一心故同心同德興盛之機也離心離德敗亡之徴也治天下無他術在固結民心而已夫民至愚至賤而實至衆愚則似若可欺賤則似若可虐而不知其衆實不可輕視也愚而聨之以情義賤而略之以勢分則衆無不爲我用能固結民心卽以培養元氣鞏固國本無論敵國外患所不敢行窺伺卽伏處草莽之亂民亦不敢蠢然忠動民心旣固敵人無自行其問諜亂黨無從施其煽惑實可弭變於不覺消禍於無形邇來訛言四起殊切殷憂焚毁教堂層見疉出民教不和由來已久其始也率起於睚眦小怨豆籩細故一經涉訟斷理者往往不得其平或以爲袒護教民或以爲挾制平民恒時積不平於其心至一旦播煽謠言之際乃從而　和之於是　得而一逞焉顧揆以今日之情形則非民教不和之故也匪人於各處遍張揭帖務在毁教堂害教民一若勢無兩立原其起事之由無從測度窺其意未必專與西人爲難特假西人以爲名將使中外自此失和而彼乃得以乘問滋事耳然愚民則於此懵然也特欲假此以舒一時之積念耳此輩徒黨相高佯託公憤而陰圖刦掠慫惥愚民以張其羽黨當其蠭聚之時厥勢炎炎其燄幾不可復撲然有聚必有散匪人之蹤跡無常出没不定而愚民則皆附近之土著也俱有身家性命人人得識其面目逮人散事平匪人得以逸去而愚民不能潛　蹈法犯罪陷於大戮寗不可哀哉奈何愚民不一思及之也且此黨人孰非涵濡教澤沐浴德化戴天履地在帡幪覆幬之中以生以長哉卽彼欲與西人爲難欲與教民爲讐寗不知西人之通商傳教孰許之我皇上許之也載在條約例有明文與西人爲難卽爲犯上悖法與教民爲讐卽屬爲非行亂卽使有時教民或犯不韙自有官法以治之與黨人無干也煌煌憲章豈容踰越黨人旣知爲國爲民寗不顧名而思義也哉西人受害敎堂被燬釁啓自民咎歸於官仍必與官長理論索賠償論事理設或不善措置齟齬之故必自此見端於國家無分毫之補有損而無益徒厪朝廷宵旰之憂設彼黨人無知而犯此經冨事反覆開導卽復惺然覺悟解散徒黨渙然冰釋事尙可原情尙可恕苟或不然欲藉此以爲釀亂之機是直叛黨也是直亂民也國有常邢由其自取甘爲叛黨亂民而猶妄託於保國家衛正道不亦傎乎此而不誅是宥奸也是養宼也是小不忍以亂大謀也嗚呼以堂堂七尺有用之軀而甘蹈重典抑何不智若此哉至於西人通商中土我國家例當保護懷柔遠人載在九經蓋彼客也我主也客能安居樂業卽主之榮也西人之財賄貨物屋宇産業妻室子女俱在於是官爲之保衛而安集之事所必然理所固有若輩因逞忿於西人而欲與官抗多見其不知量也顧事至今日要須不動聲色不必多事張皇必當隨時隨事潛稽密察於撫輯之中隱寓解散之意設法以爲消弭蓋其人不外乎游勇其路不越乎長江必恃輪船以往來自宜昌以上而下沿於滬江其數要可稽也必使斷絶其根株毋使滋蔓其持之也原不必太蹙其弭之也亦不宜太驟必出之以漸受之以需因循姑息與束縳馳驟其失維均昔人有言曰未亂易治也旣亂易治也有亂之萌無亂之形是謂將亂將亂難治也不可以有亂急亦不可以無亂弛正今日之謂也蓋緩則養癰不治必至决裂不發於今時必發於後日急則操切太甚適足激變一旦橫出有若水之潰防不可復制是則治之爲難我以爲無難也在固結乎民心而已民心旣固國本自厚雖有匪黨不敢妄發是在爲上者結之以恩信馭之以威嚴平日間聲名普著物望素孚久已浹洽於民心自有以震懾乎匪黨觀其撫治一方雍容鎭靜幾若坐治而有餘而不知其中已幾費經營矣夫惟當軸主持乎上民心固結於下雖使匪黨百端誘之終不爲動此可措天下於久安長治矣可使制挺以撻堅甲利兵而何有乎區區之匪黨哉 
[諭旨恭錄]  
　　四月三十日奉上諭黃體芳奏假期屆滿病尙未痊懇請開缺一摺通政使司通政使黃體芳着准其開缺欽此 
[本館接奉電音]  
　　昨由京友電傳上諭一道敬謹譯登○五月初八日奉上諭李鴻章張曜奏會同校閱　　海軍並查勘各海口臺隖工程事竣一摺覽奏均悉該大臣等周歴旅順等處調集南北洋師船會齊合操並將水陸各營以次校閱技藝均尙純熟行陣亦屬整齊各海口礮臺船鴨等工俱稱堅固李鴻章盡心籌畫頻年布置漸臻周密洵堪嘉許着交部從優議敘張曜會同籌辦着交部議叙各將領訓練士卒修建臺隖不無微勞足錄着准其擇九保奬以示鼓勵海軍關繫緊要必須精益求精仍着李鴻章張曜切實講求督飭提鎭各員認眞經理以期歴久不解日起有功另片奏擬在膠州烟臺各海口添築礮臺等語着照所議行該衙門知道欽此 
[春明夢餘錄]  
　　國史舘滿謄錄傳補幾竣自應咨部考取傳送謄寫淸書日前吏部行文八旗滿蒙漢轉傳本固山舉貢生監官學士現任中書筆帖式以及六品以下候補候選人員通曉滿洲繙譯文字願送考謄錄官者造具三 
 
 

Page 2

 
 
代年貌履歴印册務於十日内由各固山彚總送部以便定期奏派大臣考試○志馨山大典常顔旣拜太常卿之命適在孫河監放賑粥故未履新現在事竣回京擇吉四月二十八日午時進署先期經博士廳示仰闔署官員書吏以及樂舞三生廚皂役等至期伺候○京察官四品銜戶部郎中榮安由張家口差滿回京照例補行引見奉旨交軍機處記名以道府用又京察引見圈出以道府用之花翎四品銜理藩院郎中慶秀因預備召見日適在妻服二十七日内咨明暫緩現在京察記名九卿内府各員召見已竣例應補行預備吏部接奉軍機處交片後立卽分行戶部理藩院傳知該二員於四月二十九日寅刻赴西苑門預備召見並各備緑頭膳牌一分自行齎交軍機處呈遞○吏部爲移咨事文選司案呈光緒十七年四月十六日准吏科抄出本部具題議要安徽巡撫奏以安徽卽用知縣程仲昭請補霍山縣知縣一缺核與部章相符應准如所請補用一本本日奉旨程仲昭着依議用餘依議欽此等因到部相應抄䊀原奏移咨安徽巡撫查照辦理○浙江巡撫崧中丞以上海協賑公所紳士籌辦浙省賑捐不遺餘力廣爲勤募撥解巨欵救活災民甚衆自應將勸辦浙賑出力之紳士請旨嘉奬等情具摺入奏四月二十七日奉硃批施善昌經元善均着傳旨嘉奬欽此○山東卽用知縣孔大令昭宷奉派隨辦黃河堤工本年三月十四日長淸縣屬楊庄河風浪大作拍岸盈堤廂埽蟄陷情形危急孔大令率同武舉馬良駿外委劉寳元督飭勇夫竭力加廂抛土俾免蟄陷不期狂風旋轉沙土飛揚諸人仍力作如常後又陷墊致孔昭宷馬良駿劉寳元並勇夫十三人同時落水殁於中流嗣將屍身打撈棺殮似此因公殞命自應按例請卹查孔昭宷江蘇進士以知縣掣分來東派辦河工前於搶險案内擬保以同知直隷州知州該員前功未叙遽殞河中情殊可憫擬請將山東卽用知縣孔昭宷交部從優議卹以慰忠魂武舉馬良駿外委劉寳元因公落水殞命應一倂交部從優議卹隨從落水之勇夫應由東省照章優子卹典等情經張朗齋中丞曜專摺具奏四月二十六日奉硃批孔昭宷馬良駿劉寳元等均着交部從優議卹欽此 
[析津望雨]  
　　津郡於三月間得雨一次此後雨師雖經稅駕然不過霢霂終朝尙未旣沾旣渥現當麥田成熟之時臨水較近者則以桔槹戽水黃雲覆隴軟浪齊翻其乏水之區或苗而不秀或秀而不實天津府縣以水災之後豈可繼以旱荒遂於四月廿四日起設壇祈雨三日廿五日黃昏時果得暴雨一陣未幾卽止似於農田仍無裨益也不知蒼蒼者天能渥沛甘霖以慰官民之望否 
[輪船小損]  
　　永淸輪船於四月廿二日行抵津沽旋在海河擱淺下錨停泊不料錨齒洞穿船首水汨汨入浸濕大米數百石糖紙等類數十件於廿六日拍賣船中急以布堵塞漏處仍能行駛俟回滬時再行修理云 
[軍憲閱操]  
　　裕壽山軍憲於四月廿五日由大連灣起節乘坐泰安兵輪至營口廿六日午前抵海關碼頭道憲以下文武各員以次遞呈手版軍憲乘輿登岸奉軍統領左冠亭軍門策馬先行東邊道奭召南觀察乘轎繼之軍憲坐緑呢大轎緩緩而行前導有三營練軍整隊擁衛幷有壯士身騎怒馬手執大旗百餘面迎風招展轎前除尋常儀仗外又有令箭令旗荼火軍容於斯爲盛道旁鵠立者不下數萬人皆歛氣屛息無敢譁者旣入行轅地方官次第禀見軍憲略詢地方時務諭令各自回署不必遠來伺候廿七早軍憲臨演武廳閱操操畢卽赴大礮臺閱試大礮次及水雷地雷閱畢回轅午膳命駕往英領事署拜會並向地方官衙門答拜一一擋駕旋詣溝西其時水雷營之小輪船已泊岸迎候往閱新築礮臺回時至道署在誠觀察太夫人靈前祭奠海防廳王司馬蓋平縣　大令均在道署伺候俄而回轅用膳傳見海城縣金伯侶大令細詢開捐事宜廿八日寅初軍憲起行文武各員恭送如儀王事賢勞不遑啓處其軍憲之謂歟其赴旅順時見田土坼裂卽飭邑令設壇祈雨又見所備行轅有飾以絨縀者立傳供應官斥其奢侈過度且諭以途中尖宿之處只須裱糊潔淨飲食亦不可過求精細以致暴殄天物及到營口閱操以左前兩營練軍及道標正兵列陣嚴整技藝精熟每營賞銀百兩以示激勵水雷營操演各技均未嫻習以管帶有辜委任大加申斥賞罰嚴明於此可見 
[嶺南雜志]  
　　廣州訪事人云某日有某甲者由石龍至省携有枕箱一具行至聨興街驀遇數匪徒向前攔截自稱厘局巡丁查看箱内有無私貨甲信以爲實啓鐍令觀匪見藏有洋銀强奪而去幷出利刃禁令不許喊追甲無可奈何喪氣垂頭而去○水師提督方照軒軍門往南海縣屬大同鄕查辦積匪暫駐郭氏祠内隨帶兵勇百餘名是晚忽有盜多人明火執仗連刦兩家軍門聞知飭勇拿辦而盜已遠遁惟遺下燈籠器械號衣拾而視之皆係本營之物軍門疑勇與盜同黨急調齊各勇查點則已缺少數名因立傳管帶官勒令嚴緝以上皆訪事人所述眞僞大得而知也○某日有順德渡船由省回鄕行至中途適遇封家姨肆虐以致渡客六十餘人同時入水賴鄰舟竭力拯救得慶生還惟陳某一人因拯救稍遲早經淹斃矣慘哉 
[語兒鄕語]  
　　嘉興府城北門外相距二十里之遙顧家浜某姓家以炭火烘繭棚火忽上炎冐穿屋頂幸卽知覺取水救滅然已焚去平屋兩椽矣○咸豐庚申四月二十六日粤匪攻破郡城恣意虔劉慘於屠豕昇平後每値是日里人必集資延僧道建醮追荐殉難諸魂並禀請地方官出示曉諭禁止屠宰迄今三十餘載每年仍率由舊章蓋亦安不忘危之意也○新絲業已繅成鄕人每質諸長生庫中以待善價東栅口定於五月初二日開秤王店濮院新塍王江涇新篁沈蕩各鎭次第繼之其價大約較上年須加一二分之譜○王店鎭鄕間某圖甲長投縣禀稱有一無名男子斃在田間邑尊前往騐得並無傷痕卽命備棺收殮○秀水縣劉邑尊因公赴省於上月二十八日回禾○嘉興縣某鄕民家被盜行刦新絲刃傷主婦事後入城禀報據云其家離王家店鎭四五里地名沈家橋婦夫某甲落魄不堪無以存活遂將婦鬻與客民某乙爲妻繼而甲復揑情控諸公庭經前令判令乙給資若干以了其事不料甲旣用罄又起不良之心突於是晚持械毁門肆行吵閙婦受傷後以遇盜禀陳趙邑尊訊悉情由叱令退去○新任嘉興府訓導馬廣文維悌赴府禀到幷拜會各寅僚至接印之期刻尙未頒紅諭也 
[靈隱松濤]  
　　杭州每年五月十六日好事者必舁旌德觀温元帥偶像賽會邇來各衙吏役及殷富紳商爭出資財互相炫耀奇奇怪怪鬥角鈎心現在將屆會期咸僱城中靈巧工人紥成人物花朶五光十色變幻迷離忽傳聞崧振帥札飭杭州府及仁錢兩縣禁止會賽以免匪人滋生事端但未見明文究不知其果否也○下皮市新開弄某姓宅後有隙地一區向租與某甲設金魚池赬尾朱鱗泳游自得游客每論價買去置之缸中喂以麥麩縈以荇藻閒中玩賞不數莊子濠梁也嗣以甲癖嗜洋烟本資耗盡遂將魚池停歇專以抽頭聚賭作生涯某日天氣炎蒸揮汗如雨午後有機匠入池洗澡忽見金鱗潑刺長尺許歸而告諸某公子公子卽僱人將池水戽乾得大魚五六尾小魚二三十尾用大盆注水携至家中酬甲洋銀二元機匠則以一元爲犒○狗山爲仁和縣所轄一小村落也村中烟戶二三十家大抵結草爲茨誅茅作屋天然圖畫迥隔囂塵有某甲者積有數千金居然面團團作富家翁不復沾體塗足矣某夜忽有匪徒六人鑿坏而入手持利刃喝令不許聲張隨將衣飾洋銀飽掠而去翌晨檢點所失計値百餘金初擬赴縣署報請緝查又恐未得眞贓先索使費因之吞聲忍氣不復足踏縣門云 
[方伯過皖]  
　　升任甘肅藩憲沈方伯晋祥於四月二十九日行抵皖省謁見沈仲復中丞幷拜會司道各官勾留一二日卽便解維云 
[記劫盜]  
　　金陵紅水橋巨鎭也其地與溧水江陰交界土産以蠶絲爲大宗梅子黃時業縀者輒蟻聚蜂屯於此于扄泰爲機業巨擘日前其小主人携洋蚨數千翼赴鎭採辦新絲有夸子竊視於旁垂涎良久乘夜糾聚諸無賴明火破扉而入刼去鷹銀四百餅及衣服零星至次日 
 
 

Page 3

 
 
跡至某茶肆見一夸子手持白銅水烟袋倚檻吸烟細細認之確爲已物遂訴知地甲卡勇當塲拿獲五人内有張卓者開鎗拒捕及禽獲立卽解送縣庭趙小帆大令於初一日履勘情形提案訊供據稱同夥十人今尙逸去其半因立飭快役下鄕加意緝拿並聞行刦之際一司帳者身受數傷云又距聚寳門七十餘里有地名橫溪橋者邇來蠶事初登鄕人正在繭煮同功絲抽五色鬻諸市上以備一年衣食之需是以橋畔絲行如林之列陶明記夙稱絲行之冠架上纍纍堆積類皆跪樹嘔成者某日夕陽初下倦鳥歸時行主陶明松方倚枕吸阿芙蓉膏突有盜匪數十人各持器械蜂擁入内陶駭而奔逸適可帳王姓在櫃中盜遽抽刃傷其腿隨將架上貨物搜掠一空外並刦去洋蚨六百翼汛弁聞信上下督勇前來以人衆勢兇未便下手潛尾之去適遇緝捕營某哨弁因就鳳臺門等處恊力擒獲數名解送縣中請爲究治 
[記刁佃]  
　　湖北孝感縣某甲世家子也有田數十頃佃與某乙已有年矣乙知甲有忠厚長者之風數年不償租値甲再三索取乙終以軟語支吾甲不能堪控諸官署官飭役拿乙對簿公庭懲責之餘限期償付閱一日乙親詣甲家卑詞告甲曰小人自蒙控官懲責頓有生機矣甲問何居乙曰主人豈不聞里諺乎笞臂一板値錢十千今小人笞數百板矣除抵完租課外尙有贏餘乞主人算付小人以備朝饔夕飱之用則小人一家數口皆拜主人之賜矣甲無詞以應乙遂告辭數月後乙忽登門作悔罪狀謂小人今日始知天道矣主人雖屢次被小人賴租而家貲仍不稍損小人雖屢賴租値仍然貧不聊生可見天道之不佑惡人也小人從今誓當革面洗心勉爲良善請主人到舍下杯酒言歡幷算明數年所欠之租陸續償付甲聞而甚喜答以明日偕兄弟二人赴宴乙遂辭出次日甲至乙以茶烟欵待少頃興辭入室久之不出俄聞室中作呻吟聲心知有異入内覘之則乙正扶其癱瘓之老母縣梁已將投入繯内大驚而出告知其弟遍訴鄰里乙知之將母放下持利刃窮追謂甲兄弟偪索貲財致母情急圖盡甲由是不敢再至乙處乙居然據有其田矣刁佃之刁竟至如此謂非事所罕有者哉 
[蓬瀛銷夏]  
　　六月一號東京電達各埠云内務大臣伯爵西鄕從道遺缺以宮中顧問官子爵品川彌二郎補授司法大臣伯爵山田顯義免官遺缺以樞密院顧問官子爵田中不二補授文部大臣芳川顯正免官遺缺以樞密院議長伯爵大木喬任補授遞遺樞密院議長以伊藤博文補授同日來電山田西鄕二大臣近已開復原官法制局長井上毅升任樞密院顧問官文部大臣芳川顯正轉任宮中顧問官○此次土耳其遣使贈馬到京多日由宮内大臣奏請收納日皇命于上月二十三號午後牽入内苑土使二人遂於三十一號首途回國○俄國擬借朝鮮濵海地數處由駐韓之俄使照會韓政府韓王召羣臣會議自十五日至十六日相持不决韓王遂命政府答書謝絶○行刺俄儲之津田三藏上月廿七號在大審分院定案判以無期徒刑曾照大坂電信譯登前報兹悉此案關係重大故山田司法大臣西鄕内務大臣奉命到大津而大坂控訴院長北福君一聞兩大臣出京電信亦卽命駕與大審院長兒島君會晤兩大臣然後開堂公判及案定兩大臣回京所有讞詞由外務大臣另錄全文送俄使署轉由俄使報知俄政府未知俄政府意見如何然照日本律法如此定罪已屬格外從嚴况當未定案之初俄使曾言此案依日本律處分可也想俄政府接閱讞詞當無異說也○日本山林甚多有爲民有者有爲國有者又有爲國與民共有者如爲國有則曰御料山林上月廿一號晚間岐阜縣下飛彈國益田郡朝日村大字靑屋小字立岩共有山林火起勢極猛烈頃刻延燒御料山林火星飛入宮田村小坂村此處係民有山林瑤草奇葩半被祝融收拾又是日午後十一點鐘朝日村大字胡桃島小字堂後之共有山林及同村桑三島小字嗄枯霍烏之民有山林起火延燒御料山林長至七里許寛廣四里直至廿五號午前九點鐘漸漸熄滅是役也焚燬之物所値不貲火閱五晝夜始息此亦近今所罕聞也○山形縣米澤市門東町所立興讓高等尋常小學校於上月廿七號舉行遠足運動會按日本各學校平日文武兼習所謂運動會者由教員帶領生徒整隊而出至某處試以技藝繼之以玩耍所謂遠足者以所至之處較遠也是日午前九點鐘高等科生徒赴龜岡村前習藝畢以燒風船爲戲船内儲引火之物將火引着其船隨風飄去名曰燒風船是日所放風船自下而上破空疾駛火星亂落密若飛燐各生徒咸拍手喜笑不料墮在茶屋上面登時火勢炎炎不啻摧枯拉朽全村五十餘戶悉付刦灰適當農忙之際老幼婦女皆有事於田疇及聞警歸來則室廬器皿已歸無何有之鄕所飼馬頭娘亦悉葬於火穴教員生徒偶爾嬉戯遂致肇此巨災不識如何了結錄同也新聞 
[憲示照錄]  
　　欽命堪勝提督軍門記名簡放總鎭都督府統領浙西緝私水陸等營兼統江蘇撫標飛划水師龍爲剴切曉諭事照得結帮私販上虧國課下累民生法禁森嚴例所不宥兹因本統領奉委接管鹽捕各營事務職司緝捕任專稽私從前胡大辮子王均蒽等著名渠魁異常狡悍尙不能逃於法網况爾等烏合小醜利盡情疏一經懸賞購拿同舟皆變眼線按名搜捕又有何難但念爾等多因一時愚昧被誘脅從未必皆是處心積慮甘爲梟匪者輾轉思維不忍不教而誅所以指示迷途俾爾早歸正路查結帮私販之人必非老弱無能之輩旣有可爲之心思又有可用之膂力貿易務農皆可謀生入營食糧亦能上進奈之何作此喪心昧理違禁犯法之事試思一蹈法網桎梏囹圄肆於市曹身首異處父母爲之愁急無人奉養妻子因而失散流離無依爾雖至愚亦當知此又查私帮之内皖省之人居多尤堪痛恨我皖中俗厚風良人尙忠義是以將帥疉出羣才畢舉受國厚恩者倍於他省多多矣朝廷待皖之恩旣重皖人自待者更不可輕皆當勉爲善良以光梓里乃有爾等愚昧無知甘爲匪類本統領籍隷壽春情切同鄕能不爲之愧忿耶旣恨爾等玷辱　梓又憫爾等愚昧無知故予自新之路特示法外之仁許其自首免罪俾得遷善爲良爲此特諭梟販人等一體知悉自示諭之後皆當迅速還鄕各安本業倘敢依然藐法故犯王章則是冥頑不靈甘爲惡逆國法具在豈能姑息養奸本統領誓必按名搜捕不留餘孽况爾等濳伏巢穴出没蹤跡無不周知憑爾逃竄難出掌握凡此殷殷告誡實出一片至誠非比尋常虛應故事也凛之凛之特示 
[緝匪甚嚴]  
　　英捕房麥捕頭飭令各包探每夜稽查小客寓無使外來匪徒得以匿跡如有形跡可疑之人立卽拘拿訊究又飭各包探夥在附近村鎭留心察看如有匪徒混跡立卽通報自無錫教堂焚毁後麥捕頭禀請蔡太守轉禀道憲派員率同包探差役坐小火輪船前往勘視見已焚去教堂二所拆毁二所刻下安靜如常委員等已回滬銷差矣 
[上海縣示]  
　　照得綏靖之法首在杜絶匪蹤上海五方雜處防範更不容鬆用特告我士庶夜行務執燈籠倘或黑暗徒步卽屬形迹朦朧定卽提案　治犯禁之罪難容務各愼重自愛勿與具文視同 
[上海縣署瑣案]  
　　流氓趙德紀卽小德紀由袁大令飭差拿獲訊供收所前晚升堂研詰供稱小的安分營生不敢犯事大令謂爾聲名甚大本縣已訪查確實若照爾之惡跡卽置之死地亦不爲過但雖除去一害究竟餘棍未能盡絶倘爾能改過本縣亦可格外施恩嗣後八仙橋一帶棍徒爾能保其無事否趙答稱小的旣蒙恩宥决不敢再犯事端所有八仙橋一帶棍徒小的願保其無事倘喝阻不聽小的當禀請大老爺派役協拿大令謂如果棍徒不聽約束任爾禀拿可也趙叩頭稱謝大令諭令將各地棍姓氏開呈隨飭還所候示○嚴增炎有屋十餘椽坐落二十五保二圖連年經營虧耗陸續抵押與人邇來益不可支遂賣與董雲林執業計價洋一千八百元尙不敷分償抵款曾將屋抵與其姊雞嚴氏計洋三百元分文無着致奚嚴氏不肯遷出嚴遂投縣控呈其時陸春江明府尙未交卸雖經訊供未及斷定前晚袁大令升堂提訊嚴訴稱小的將屋售歸董姓凈得洋二千一百元契載一千八百元内三百元係償貼欵實收一千六百元後董悔議不肯如數照給以致胞姊之欵分文無着 
 
 

Page 4

 
 
董供稱憑中張坤和買嚴之屋言定價洋一千八百元付過一千六百元因屋未出淸是以尙留二百元未經找付奚嚴氏請追抵　洋三百元張供稱小的確曾作中原議價洋一千八百元並無二千一百元之數地保姚文彩禀稱此事屢經小的理勸尙未妥洽大令謂嚴所控不實本當究辦第念一再苦求且董亦願酌增房價因判令董將應找之洋二百元如數找付再出洋一百元一倂給奚嚴氏收領以淸借欵兩造均唯唯遵斷大令着分别具結○沈郁氏訴稱眠雲閣烟館主朱少萬圖賴存洋二百元袁大令飭提研訊沈郁氏並未投案朱供稱沈　氏並無洋銀寄存大令着交人保出傳氏質訊 
[英界公堂瑣案]  
　　長利洋行經收房租西人投英領事署訴稱被夏陳氏積欠房租洋十五元向索不付反被辱駡務請追租勒令遷移由英領事照會蔡太守飭傳該氏於昨晨到案西人偕收租華人申訴前情夏陳氏供小婦人籍隷寍波租住長利行房屋兩幢每月每幢租洋二元半共欠十五元現將應府二個月租洋十元繳案小婦人並非有意欠租三月間伊來收租時約緩日期不允被伊辱駡致相口角以後並未前來收租西人稱現不願再向收租太守　該氏曰西人不肯租屋與爾居住該氏稱如不肯租屋須俟七月間搬移太守遂飭該氏所有四五六月房租當按月繳案給房主領去准於七月間搬移呈案之洋十元先行給領並將房票交該氏收執太守又諭收租人凡收取房租時務宜和氣不可逞忿○寗波人華友生馮丕善王兆榮邱順林等聲稱小的等與同鄕人徐耕堂股開洽太寗申信局徐司帳目華經理局務馬王邱往來收信開設以來　今已有二年近因有人到局索取洋信收條檢查之下茫無頭緒其人屢言洋未寄到小的甚以爲疑然以事無証據置之前日徐出外時忘將鎖匙帶出我等取匙開看帳檯内私拆洋信竟有十四封之多細查前四封洋信共洋七元後十封洋信共洋三十八元四角兩共洋四十五元四角俟徐回時與之理論伊一味胡言且敢行兇將華友生左手無名指咬傷大衆不服報捕將徐耕堂拘案私抆洋信十四封呈案華友生禀請騐傷徐耕堂供小的與伊等股開洽太信局司理帳目不敢私拆洋信蔡太守以信局私拆洋信最可痛恨飭將徐耕堂押候備文移送上海縣從嚴究辦華友生等自行投質○包探江阿三稱昨夜稽查各客寓見有通州人周再生顧掌元施子林高才發及湖南人唐　連等情有可疑帶案請究周身畔有洋三十一元顧有洋三十元施有洋三十一元高有洋二十一元一倂呈案周再生供係通州人在籍爲京貨生理與同業顧施二人來滬辦貨暫住客寓高才發供通州人爲車匠因無家室暫住客寓洋是己物唐阿連供湖南人來滬未久曾托日暉港陳統領麾下當差之張少溪引薦未成暫住客寓張係小的親戚蔡太守得供之下　將周顧施高四人開釋洋銀給還唐阿連暫行交差俟函問陳統領有無張少溪其人與唐是否親戚再行核辦○楊金榮禀稱住居虹口做小工度日端午日領得工錢千文途遇邢茂茂借錢幾十文不遂邢　奪取草帽上前追獲扭住髮辮索還草帽邢大肆咆哮輒至茶舘詐去錢九百五十文次日又來欲找錢一百五十文爲此報捕拘案邢茂茂供寳山縣人前經犯事遞籍現在安分營生不敢訛詐蔡太守謂邢茂茂犯事遞籍不應再來滬上况敢訛詐判笞二百板仍行遞籍○包探孔阿才稱沈步州報失衣服六件查係錢少春行竊吊贓送案沈步州投請領贓錢少春供淸河縣人年二十六歲以後不敢再犯蔡太守判管押半月期滿遞籍贓交沈領○王兆福稱在浴堂爲夥僱陳恒同爲替工被竊綢布衣二十二件報捕查獲人贓送案請究陳恒同供小的係丹徒縣人此事　　恩恕蔡太守判笞陳一百板遞籍贓父玉領 
[法捕房瑣事]  
　　成衣匠某甲素性懶惰不勤操作遂致虧欠纍纍近又積欠房租上月二十八日將樓面半間租與某乙乙卽父付租洋將物件搬入不料甲私將乙之物件運出一去不回乙託人四出尋訪昨日始得在途遇見立卽扭入捕房捕頭飭包探王榮培等於昨晨將窩頓衣物之丙丁二人一倂拘入捕房管押○某甲者卑田院中人也前日在法界興昌里脫下犢鼻褌效王景略之捫蝨巡街捕見而驅逐中不但倔强反敢辱駡當經巡捕拘押捕房候訊○某甲衣衫藍縷形狀可憐無處存身前是在法界小弄中暫憇巡街捕疑係梁上君子當卽拘住在身畔搜得押票十餘紙送押捕房以俟解案請訊 
[江督轅門抄]  
　　五月初四日知縣邢毓馨曹鑾謝委水西門稽查差縣丞楊卓離謝委聚寳門稽查差○初五日通判黃家珍銷棉花火藥差○初六日通判饒應褘銷襄辦金陵機器局駐滬照料轉運北洋軍火差鹽城縣王敬修赴任○初七日前臺灣撫臺劉銘傳親拜知府楊靖缷署鎭江府事 
　 
 
 

Page 5

 
 
　　天福茶園 
　　五月初十夜演 
　　大减價檯包每位二角 
　　濮陽城黃金台雙搖會戰蒲關招賢鎭全本蝴蝶夢慶安瀾 
　　新丹桂茶園 
　　五月初十夜演 
　　掛印封候雄黃陣小八扯雙冠誥小上墳文昭關魚藏劍三只手火燒風月樓大回朝 
　　天仙茶園 
　　五月初十日演 
　　黃金台莊王擂鼓天水關盜宗卷五花洞照鏡大小騙賣餑餑連營寨 
　　五月初十夜演 
　　廻籠鴿雙鎖山十八扯滾紅燈鳳凰山文昭關新排燈戲渡僧橋南北和 
　　三雅園 
　　五月初十日演 
　　正本梅開二度内附陳杏元和番重台分别昭君娘娘顯聖送至邱府花園杏元憶釵夫妻相會陳春生投水漁婆搭救其中曲直太多不能盡錄 
　　五月初十夜演 
　　撃石成火花古鳴寃内附賭仔輸老婆凉亭會妻豆皮益巧手 
　　英工部局諭 
　　爲曉諭事照得揚子江各通商口岸及各内地時有土匪肇事以致産業毁壞民人傷斃深恐本租界及附近諸處或有歹人隠匿若不留意難保不糾黨煽禍本工部局因欲保護本租界民人産業是以通行曉諭如有滋閙等情定當設法立時遏止倘滋閙時巡捕不敷調遣則放礮四聲爲號并鳴火警鐘使團練兵及各項兵丁聞聲齊集租界各色人等須各自知悉此號一出所有安分守已者務須各自回家俾巡捕團練兵等出力攻擊否則如有傷斃實由自不小心也 
光緒十七年五月初六日工部局首董巴敦參贊　朋啓 
　　禮拜二拍賣 
　　茲于初十日十一點鐘在本行拍賣俄羅斯煤油二千箱如貴客欲意者届時請至本行面拍可也此佈壳件行啓 
　　禮拜二拍賣 
　　初十日兩點鐘拍賣和大雙工龍牌色小呢魚牌色羽毛牛頭紅嘰等貨此佈公平行啓 
　　禮拜二拍賣 
　　准於初十日二點半鐘在本行拍賣新到外國上等書籍數十部届期面拍此佈瑞和行啓 
　　禮拜二拍賣 
　　初十日十點鐘拍賣藍紅龍色羽毛十一磅藍龍輪船十磅藍龍市布八四藍龍輪船人馬藍大英藍紅魚翁七磅藍龍輪船原布二六二四銀龍輪船人馬藍大英藍鐵錨頭二三號金福標等貨此佈老太古啓 
　　禮拜三拍賣 
　　准於十一日二點半鐘在天祥棧内拍賣水漬十磅黑金狗市布單人馬槍英魚粗布計一伯餘包限一禮拜出清届時望貴客至該處面拍可也佈聞瑞和行啓 
　　禮拜三拍賣 
　　本行於十一日十點半鐘拍賣鵝牌人馬熊牌色羽毛元虎羽綾虎圈紅嘰馬頭色嘰雙鳳紅嘰虎牌紅嘰單鳳色呢六四線紅瓶漂７２金瓶１０００漂８０線傘牌漂布五磅七磅紅雀布八四黑瓶ＸＸ藍雙鴨藍三鴨紅蟹藍蟹藍鐘藍瓶ＤＤＤ緑雙瓶藍雙瓶布十磅紅蟹藍蟹藍鐘雙ＣＣ雙瓶藍瓶ＤＤＤ市布十一磅藍雀藍鐘市布二四紅雀紅瓶藍瓶標二六紅瓶標另有油漬花其粗布斜十餘件此佈怡和洋行告白 
　　禮拜三拍賣 
　　十一日卽禮拜三兩點鐘在本行拍賣羽紗傘油畫鏡法藍絨各色外國帽羽紗白大衣各色汗衫五彩絨毯藥水鈴皮袋等餘不計倍發洋行啓 
　　禮拜三拍賣 
　　准於十一日十點半鐘在本行拍賣酒櫃檯玻璃酒檯綱絲床墊馬車鐘百音琴畫鏡摺椅衣料花蒂一切家　　器雜物不計此佈瑞和行啓 
　　禮拜四拍賣 
　　啓者於十二日二點鐘　太古十一號棧内拍賣連史紙六十件又金利源四號棧内拍賣小屏紙二百件倘各　號欲　者届期至該棧面拍可也此佈永發行啓 
　　聲明誤誣 
　　昨報登收租人呑没銀洋一則現經該里管門人至新租客處申　明白售灶洋一元當卽收回至汪彩卿余生平並未� 
晤面因誤信人言誣　通同　弊等語今查該處租事實非汪彩卿經理用再登報以明誣誤且誌吾過　宅白 
　　禮拜四拍賣 
　　啓者禮拜四卽本月十二日十點半鐘拍賣路燈船牌九老羽毛人鎗小呢空嗶嘰船牌九老羽綾十一磅彩三元十磅十二彩人鎗十磅紅三元紅萬　圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋　八磅雙松鼠細斜紋十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅雙路燈六十四　烏金三元藍雙路燈藍房洋光毛市漂布等貨特此佈聞五月初八日元芳洋行啓� 
　　禮拜四拍賣 
　　茲于十二日二點鐘在浦東華棧并賣煤油數百簍又散艙煤油在碼頭内约計數千聽如貴客欲意者届時請至旗昌碼頭同趁小火輪赴該棧面拍可也買客　備傢伙解見照算特此預聞壳件行啓 
　　新運到 
　　上洋京都同德堂各種靈藥照申江價目發兌並承該堂惠贈萬應救急天中良茶二百包有疾者速來領之如臯申昌啓 
　　妙術儒心 
　　海寗陳君卿雲以名諸生而習岐黄旣博覧羣書又遊何鴻舫史師之門凡虚癆傷寒血症調理合宜予患吐血蒙治愈三年不發矣刻知懸壺南晝錦朱卜年痧藥號爰緞數語以表揚云朱學堅啓 
　　上海中西大藥房 
　　體虧者上癮易除癮難全仗鴉片支撑戒之非易此酒固本清源能脫苦海無害身軀價五角三角 
　　上海鴻福來英六月 
　　頭彩二萬九千一百　四二彩一萬五千五百卅八三　五千五百十八先此誌喜得主後詳 
　　鼠癮誌 
　　久聞上海詹誠德寳號靈丹奇效四海馳名卽託航船友往購發四草龍涎香戒烟丸十元依法服之一月將烟戒絶於不自覺也自戒烟後飮食倍　豐容力健烟色盡退眞極妙之仙丹最　者僕于三月中將隨居停赴湖北任所拆蚊帳時見帳預存將斃之鼠數頭　人持告予欲棄之門外適有友在謂予曰君今戒烟矣此鼠　爲烟癮而僵臥乎姑以烟試吹之當覔對門某人吹烟三口已如飛而去友人歎曰君幸戒去烟癮否　一旦無幸烟進口亦同鼠之僵臥待斃也相與大笑而　並將始末登諸日報以　世之迷而不悟者也松江林漢章拜具　 
　　中西大藥房 
　　好酒者濕熱上炎面部纍纍赤色又有赤鼻火樂土星相家所忌此藥　肺去赤價五角三角 
　　大家有發財行 
　　英七月份呂票全張六元附送雨鞋兩雙或送旱鞋一雙分條照送各物外埠往來申三馬路各省馳名以廣招徠 
　　天福茶園大减價目 
　　初九夜起正　包廂二角包間二元全間三元椅位角半前廂一角後廂七十起碼四十出局四角洋人四角 
　　附送開彩圖 
　　英七月呂宋票全張六元○半張三元分條六角半批發克己紳富信購上海法馬路 
　　聲明誣衊 
　　平安里走失野鷄妓女大寳後有宗益亭串仝劉成光等將相識妓女之堂倌和尚軋住勒惠烟鈔洋一元餘僕在旁目覩勸令和尚相帮代尋始得走散不料宗等贍敢妄登滬報爲僕允限一月交還逃妓等語想該流氓等包　禍心顯而易見僕誠恐　其波累特此辯白丹桂　章金標告白 
　　上海中西大藥房 
　　嗬　水創自泰西夏灭飮之其凉如氷其甜加蜜令人煩熱陡釋華入近　嗜之今本藥房添設機器翻陳出　里　鮮水菓汁製成十種袪暑清凉甘芳去悶大熱之際　下五臟暢快胸膈忽　頭目清爽如灌頂醒醐味在氷　雪蓮以上較諸食瓜菓致腹瀉痢疾則此水有益無害高之萬萬矣新製雪梨桃子　　葡萄　菓楊梅波羅杏仁姜汁　士每打十二瓶連瓶計價一元退瓶五角批價格從亷 
　　姑蘇鴻茂源湖縐莊告白 
　　本莊於道光初年在姑蘇閶門大街選置花素湖縐務求精益求精得以馳名四遠咸豐年間兵燹之變因遷移至上海抛球塲後馬路交易同治初昇平復覩遂仍移蘇　張詎有無恥之徒　同客商假冐本莊招牌將低貨運往以圖漁利幸經前途自行察出信致本莊根查卽經明查暗訪並加仿帖以别眞僞倘再敢冐用字號除查明禀究外誠恐遠商受其哄騙特於貨上加印圖記務乞詳察以防被欺賜顧者請認明姑蘇閶門中市大街庶不致誤 
　　愚園價目告白 
　　茲者本園進内遊資每位洋一角幼孩傭僕槪免所售烟茶洋房上下每燈連茶洋三角酒店上下每燈連茶洋二角五分花神閣鴛鴦廳洋樓十三處以及各亭每碗茶洋一角五分四而廳楠木廳橋亭洋樓下每碗茶洋一角各點心每件洋一分照算水烟小帳一槪不取蒙貴客賜顧未曾週知恐各堂棺混算惠帳故特逐月登報以便衆覧 
　　分條照市 
　　屢獲大彩早登前報茲售英七月票全張半張照市各埠信購立奉棋盘街 
　　崑源發財票行 
　　今售英七月票全張半張分條價照大槪本行剔選號碼易得大彩仕宦函購上洋二馬路外國墳對面原局回件 
　　公大洋行 
　　批發英七月份票所剩無幾購者向五馬路本行面議 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五茸戒備]  
　　松江官塲接奉兩江總督劉制軍札開所有天主教堂着卽妥爲保護等因提憲譚軍門查得松屬各教堂以余山爲最勝規模宏敞巍然煥然次則郡城試院後街之堂亦極美輪美奐爰飭統帶正副營劉叅戎曾游戎各派哨弁帶兵數十名晝夜巡防不遺餘力並於初七日淸晨親率叅游備弁策馬至余山履勘擬撥正副營兵各一哨移駐堂之左右認眞保護城中華婁兩縣主及叅戎以下汛弁均於端陽日起逐夜親出稽查客寓烟寮不准容留匪類制軍又以松城東南隅建有火藥局一所邇來各處匪人蜂起恐有不虞特於本月初七日移知提憲多撥弁勇嚴密保護免生事端誠未雨綢繆之意也 
[壞貨甚多]  
　　日本公司船高千穗丸失事曾記報端兹聞此船裝載上海香港及日本各地中西人貨物由長崎開往海山崴繞道高麗釜山元山上月三號由長崎出口駛至對馬豆酸村近邊觸礁沈没搭客登時上岸貨物由敦賀丸於次日撈起運回長崎貨物浸濕者已有大半西人函催將壞貨拍賣以便公攤内有山東人由上海各號裝載之貨二萬數千金因有夥伴押運前往未經保險喫虧不少公司先期通知各商家貨物之未浸壞者由高砂丸運去不收水脚已浸壞者卽於本月六號午前拍賣有素在海山崴貿易之山東人甲乙二名在外多年未回鄕里各積三四千金此次在日本配貨親自押運此船失事後二人之貨損壞最多二人自念命途多舛幾欲輕身後以船主行駛不謹如公司不能賠償定欲與船主爲難然行船自有定章事前旣不保險事後何能索賠以口舌爭之無益也 
[辛卯年四月十六日第五十四期戒烟名單]  
　　查蓮生年廿六歲江蘇省松江府人現住婁縣坊向時讀書上癮三年每日吸烟二錢四分作三次吸保人回春客棧金應波年三十八歲浙省嘉善縣人現住卜麟里就作米業上癮六年每日吸烟三錢作三次吸保人卜麟里金松記郭阿和三十二歲廣東省潮州府人現住五馬路閑居上癮八年每日吸烟二錢五分作二次吸保人六馬路廣元利郭阿芳年四十二歲廣東潮州府人現住五馬路閑居上癮四年每日吸烟二錢五分作二次吸保人亦廣元利翁阿宗年四十四歲廣東省潮州府人現住五馬路閑居上癮二十年每日吸烟二錢六分作二次吸保人廣元利郭桐孫年三十二歲浙江省寗波府人現住地亞士向作銀匠生意上癮十年每日吸烟二錢四分作三次吸保人地亞士洋行陸林甫年廿五歲浙江省嘉興府人現住天寳棧向作輪船生意上癮三年每日吃烟二錢作二次吃保人天保棧朱竹山年二十四歲浙江省杭州府人現住寳源祥向作錢業上癮二年每日吸烟八分作二次吸保入古色香張德桂年四十歲湖南省長沙縣人現住高昌廟就作南貨生意上癮八年每日吸烟二錢五分作二次吸保人中和里貞雲號顔德恆年三十一歲通州府人現住大東門外向作花布生意上癮四年每日吸烟三錢作三次吸保人五馬路恆鎰祥布店鄧莫病年廿九歲廣東省新會縣人現住容安泰向作烟業上癮十一年每日吸烟二錢作二次吃保人東洋公司湯吉祥湯瑞芝年三十一歲廣東省香山縣人現住信泰洋行就作洋行生意上癮六年每日吸烟四錢作二次吸保人亦湯吉祥張雲泉年四十歲上海縣人現住虹口向作雜貨生意上癮十年每日吃烟四錢作二次吸保人珊記碼頭蔣源茂以上各名四月廿五日均已除鎗第五十五期名單俟後再錄以供衆覽[  上洋平康里恆濟戒烟局李經馥何鏞鍾洪南誌]  
[上海虹口白大橋北首元濟善堂施醫給藥一文愿第十一次淸單]  
　　高易公舘來漢口渝城同春堂九八平銀五兩黃瑞波洋二元求免災病人洋二元全泰盛局來京口周鴻星洋一元源記來錢彭城第洋一元應平陽第一元章子珍一元正和局來温州曹寳崇保平安求子金不換合洋一元裕泰桶店洋五角○○以上共收九八平銀五兩正英洋九元五角合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年五月初二日京報全錄]  
　　宮門抄○諭旨七道錄前○發抄硃批五道○將軍裕等奏勘估永陵寳頂周圍海墁工程摺○又奏勘估永陵明堂工程摺○御史王奏倉厫不戒於火據實奏聞摺○浙撫崧奏爲海運完竣請將出力官吏分别奬叙摺○東撫張奏致祭泰山片○又奏出巡　閱委員接署片○五月初二日吏部翰林院廂紅旗値田吏部引見四十九名中書科一名廂黃蒙六名○張蔭　　　　　都御史恩○睿王請假五日○英侯續假十五日○召見軍機容貴徐郙張蔭桓○發抄李鴻章奏另補令劉兆璋補東　　　硃批吏部議奏欽此○又布理問袁世廉前保底銜更正奉硃批吏部知道欽此○又候補令甘澤宣期滿奉硃批吏部知　欽此○又補用道譚文煐期滿奉硃批吏部知道欽此○又已故臬司應寳時卓著政績請在上海捐建專祠奉硃批着照所請該部知道欽此○○奴才裕祿阿克丹跪奏爲永陵寳頂週圍海埐金剛墻條石等處工程敬謹查勘情形較重擬請興修恭摺仰祈聖鑒事竊奴才等前准興京副都統咨稱永陵掌關防胡通阿等報稱永陵寳頂週圍海墁甎東西金剛墻石條臌閃不齊墻頂格眼甎瓦脫落寳城方城墻週圍散水甎鹻爛約計長七十餘丈啓運門内外各處條石及前宮門外條石均已沉陷歪閃啓運門外東西水溝長十丈餘並寳城外東西水溝湊長一百二十餘丈俱已堵塞廂溝甎酥鹻蓋板坍塌果房大班房果樓省牲廳等處後面紅牆倒塌共計三十九丈餘隨牆東西角門二座全行倒落等情詳報前來奴才等當卽會派司員前往逐細覆勘均與所報相符查以上各工皆逾保固年限情形較重勢難延緩核對吉方立成書本年方向相宜亟應赶爲修理以昭愼重當經盛京工部詳細查丈永陵寳頂遇圍海墁長三丈前金剛牆二堵湊長二丈方城外週圍散水磚湊長四十八丈寳城外週圍散水磚湊長三十一丈神路條石三道湊長十八丈啓運門座台前兩旁條石二道湊長四丈二尺前宮門外條石五道湊長十六丈啓運門外東西水溝長十一丈寳城外東西水溝共湊長一百二十五丈果房後紅牆倒塌長四丈大班房後紅牆倒塌一叚長九丈省牲廳後東西角門二座東西紅牆倒塌一叚長九尺果樓後紅牆倒塌一叚長九丈接連歪閃長四丈南面紅牆倒塌長四丈橫牆倒塌一叚長九尺五寸共湊長三十九丈九尺五寸俱係拆砌修理照例核算共佔需物料匠夫銀二千四百一十七兩五錢六分八厘查同治十年正月二十日奉上諭嗣後着仍照舊章三陵應修各工估需銀數在萬兩以上者奏請派員承修如在萬兩以内者由盛京將軍會同工部侍郎辦理毋庸聲明請旨欽此欽遵在案今以上應修各工共估需物料匠夫銀二千四百一十七兩五錢六分八厘自應遵照舊章由盛東將軍會同工部侍郎敬謹辦理如蒙俞允請旨飭下欽天監於本年五月内選擇吉期奴才等遵俟行知到日卽飭承修各工委員敬謹興修應需工料銀兩按照奏定折减章程以一半制錢二成五實銀二成五票銀由盛京戶部庫存項下動支除將估計淸册咨送工部查核外謹會同恭摺具陳伏乞皇上聖鑒訓示遵行謹奏奉硃批另有旨欽此○○奴才裕祿阿克丹跪奏爲勘估永陵明堂前泊岸本年宜修工叚擬請擇吉興修恭摺仰祈聖鑒事竊查永陵明堂前草倉河泊岸被水冲刷各工前於光緒十五年將已午二方工叚修理完竣其龍頭石路及辰未申等方各工因値十五十六兩年方向不宜未能同時修理曾經奏明緩俟方向相宜之年再行奏請興修查此項工程均屬情形較重本年方向宜修之處亟當接續赶辦謹遵欽定吉方立成新書與永陵圖說詳加核對今年未方工叚宜於修理奴才等遵卽會派佐領喜文記名六品官委官春麟前赴工所詳勘核估去後兹據該員等禀稱謹勘得草倉河泊岸由未方首起至未方末止南岸接連冲刷共凑長九十二丈寛三四丈至五六丈深三四尺至六七尺不等樁笆冲刷無存北岸接連冲刷共凑長七十八丈寛二三丈至三四丈深四五尺至五六尺不等樁笆冲刷欹落大半蘇子河北岸順水壩一道除已修者不計外其向對未方未修漫冲長六十九丈寛四丈樹株被冲倒斜西堡前街河沿迤西漫冲坑坎接連共湊長四百八十丈深八九尺至一丈三尺不等均應照式補修第此工若照向章遠方取土未免需欵甚鉅請以挑挖河身淤積之土就近平墊以節經費謹按例價核實估計共估需工料實銀八千五百八十四兩二錢七分三厘等情呈報前來奴才等詳加覆核以上所勘工叚均在未方以内今歲方向相宜自應奏請修理如蒙俞允請旨飭下欽天監於本年五月内選擇吉期奴才等遵俟行知到日卽飭承修委員敬謹開工興修至前項工程關繫緊要若按核减章程銀錢票三項兼支實屬不敷公用查光緒十五年修此泊岸已午二方工叚係經奏蒙恩准支領實銀此次接修未方泊岸之工所估工料銀兩應請仍照前案准以實銀關領由盛京戶部庫存項下動支俾資辦理工竣照例造册核銷其辰申二方泊岸各工今歲不宜修理仍當由奴才等督飭委員曁旗民地方官等敬謹妥爲保護俟明年方向相宜再行奏請接修以昭愼重理合恭摺具陳伏乞皇上聖鑒訓示謹奏奉硃批另有旨欽此○○稽察太平倉掌雲南道監察御史臣王會英跪奏爲倉厫不戒於火延燒厫座今據實奏聞請旨將該倉花戶懲辦並將監督應否交部議處恭摺仰祈聖鑒事竊臣奉命稽察太平倉事務忽於本月十二日據本倉監督明煜署監督杜庭瑋呈報本月十一日夜間丑刻輪應監督明煜在倉値班玉字厫突然火起花戶更夫並該管營汛及東城坎濟水會紳董到倉搶救卽時撲滅只將玉字厫並毘連之盈字厫均延燒落架該監督等嚴訊値班人役據稱是夜四更時候玉字厫迤南城上有人窺伺意在盜米赶往捕拿之際忽見放空之玉字厫後火起當卽折回適風猛火烈以致延燒僅將毘連之盈字厫内米石竭力搶出至所搶米石俟歸倂時再行掣量等情呈報前來臣聞之不勝駭異當卽赴倉察騐餘火甫經撲滅而米石被焚多寡尙難懸揣查倉儲重地例應該監督輪班住宿十一日監督明煜是否確係住倉况前夕曾有拿獲盜米人犯等情自應如何督同花戶等加意嚴防方免貽誤何得十一日夜間又有一人在城上窺伺遂致火延厫座該監督所司何事當此整頓倉務之際斷難稍事姑容臣職司稽察不得不據實糾叅除將該花戶先行交坊看管外該監督職司典守實屬咎無可辭應否交部議處之處伏候聖裁所有太平倉延燒厫座情形理合據　具陳伏乞皇上聖鑒謹奏奉旨已錄○○浙江巡撫臣崧駿跪奏爲浙江省光緒十六年採辦米石海運完竣遵旨查明尤爲出力官吏懇恩分别奬叙恭摺仰祈聖鑒事竊浙江省光緒十六年交倉米一十萬石並商耗等米九千九百餘石運津交兌完竣業經恭摺奏報並請將在事出力人員擇尤酌保以昭激勸欽奉諭旨准其酌保數員毋許冐濫該部知道欽此轉行欽遵在案伏查此次辦理採買米石南北交兌派剥押運各事均關緊要實與正漕無異所派委員不及歴屆之三四皆以一人兼辦數事均無貽誤洵屬異常出力其派赴滬津通各處書史辦理文案晝夜辛勤不無微勞足錄自應一倂量子奬敘以示鼓勵據督糧道世春會同布政使許應鑅詳請奏奬前來奴才覆核無異除飭查各員履歴造册咨部查核並將出力稍次之員給予外奬外謹將尤爲出力官員書吏酌擬奬叙緣由繕具淸單恭呈御覽合無仰懇天恩俯准給奬以昭激勸理合恭摺具奏伏乞皇上聖鑒訓示再浙省歴屆海運經部核定每屆准奬六十五員此次採辦米石請奬委員書吏僅止往屆三分之一委無冐濫合倂陳明謹奏奉硃批吏部議奏單倂發欽此○○張曜片再每年四月十八日致祭泰山歴蒙欽頒香供由巡撫藩臬兩司内酌量一人前往致祭本年香供允經内務府奏派員外郎岳齡齎送到東臣謹檄委署臬司趙國華於四月十五日恭齎香供前往泰安如期登山敬謹陳設致祭以仰副聖主爲民祈福之至意理合附片奏聞伏乞聖鑒謹奏奉硃批知道了欽此○○張曜片再臣此次校閱登州鎭標各營往返爲時較久所有臣署日行公事照例札委藩司代拆代行惟河工一處五月河水漸長雖已分飭各叚總辦道員督率在工員弁實力修守惟緩急之間不可無總持之人藩司福潤熟悉情形辦事明敏卽令隨時會督籌辦以重河防謹附片具陳伏乞聖鑒謹奏奉硃批知道了欽此 
 
