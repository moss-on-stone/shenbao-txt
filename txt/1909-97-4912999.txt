# 1909 - 97 - 4912999

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章閏二月二十三日内閣奉]  
　　上諭民政部内城巡警總廳廳丞着章宗祥補授欽此軍機大臣署名奕劻世續張之洞假鹿傳霖那桐假 
代論 
[南洋勸業會經營之大槪（陳琪（上海勸業恊贊會席上之演説））]  
　　今日以南洋勸業會。恊賛會辱會員諸君子臨貺。甚盛甚盛。琪於南洋勸業會發生之理由。有不得不爲諸君述者。中　農國也。江河襟帶沃野千里。爲全球冠。而不能以農立國者何以故。中國工國也。工藝之精巧。工價之低廉。繒帛陶冶雕鏤髹漆之業。爲全球冠。而不能以工立國者何以故。中國商國也。商埠之多。商德之完。亦幾爲全國冠。而不能以商立國者又何以故天賦中國以完全之農工商資格而吾人顧茫然自立於農工商競爭塲之外。致使黃毛碧眼之倫。得以乘瑕蹈隙。扼吭而制其生死。其品美。其值廉。人情厭故而喜新。樂精雅而惡窊陋。則欣欣然趨之。於商埠。於省會。於城於鄉。奔騰澎湃。所至而無攸底。日掠吾有限之金錢。向無涯之大西洋太平洋以去。金錢者。吾人第二之空氣。空氣奪者生命絶。金錢奪者生計絶而生命亦絶。有心人知其必至是也。大聲疾呼以抗之。華工問題。嘗抗美貨矣。西江問題。嘗抗英貨矣。間島問題。又嘗議抗日貨矣。抗矣或不成。成矣而責言至。官符下有烟消獸散焉耳。即不然抗之者百十人。迎之者千萬人。猶之不抗也。即不然。此千萬人者。偶刦於公論而不敢逞。朝畫诺而夕翻議。猶之不抗也。其弊足以抶與國之感情。示吾民之不廣。而於救死無當焉。迎焉而不可。抗焉而不可。琪謂吾國人之所以進退維。谷至此極者。以不能自改進。其農工商也農工商之不能改進。以無比較之場所競爭之機關也。比較之場所競爭之機關於何求之求之於勸業會而已矣。 
　　夫琪薄學淺識。何能言二十世紀之勸業會。顧嘗四閲外國賽會。如日之大阪。法之巴黎。美之聖路易。意之迷廊。其會塲之瑰麗完邃。萬語不能罄。而其最激射琪之神經。至於永永不能忘者。莫如會場中太倉稊米黯淡無色之中國陳列所。國人旣乏賽會上之知識。或往往委其事於外人。精麤雜陳。蕃然無紀。遺其可愛。而貢其可羞。使外人眼簾中永永懸此影象。以爲中國物産全體之代表。琪常憤惋太息。意以中國之大。必有抉此外人眼簾中蔀障之一日。諸君如欲抉此蔀障。一暴吾國人之眞面目。舍勸業會而何由乎。 
　　外國賽會。種類至繁。爲地方勸業會。爲内國勸業博覽會。爲萬國博覽會。此綜合物産之全體者也。言其分者。則一切工藝技術。無一不有賽會。至近年且有舉行猫犬等賽會者。而賽會之起源。在去今百餘年前。西歷千七百九十八年。巴黎開第一次工藝賽會。英則千八百五十一年。始開會於禮普魯宫中。俄之賽會。於千八百二十九年。開會聖彼得堡。其後諸。國賡續比賽。商業遂盛。美以紐約爲開會之起點。自東而西。市况之增進隨之。日本明治十年。大久保於經濟困難中。經營第一次勸業博覽會。今且歷開至五次。而進於萬國博覽會之準備。宜乎日本商品鶻突騰湧於東亞大陸。莫之能禦也。西國賽會。不獨用以振興實業。且資爲殖民之方略。西人足迹之至南洋羣島。後於中國人遠甚。然而儼然握島上之主權者。以就地舉行博覽會。因是組織各項公司。使全埠商務歸其掌握也。美前總統美尼堅之言曰勸業會者。全國之太鐘表。吾民因時進步之徴候也。聖路易盲啞學校校長有言。勸業會者。全世界之大學校也。佛蘭西司亦云。勸業會爲商界之大廣告塲。然則勸業會之效用可見矣。農得之而種 
 
 
 

Page 4

 
 
植牧畜之法進工。得之而製作裝飾之法進。商得之而揣摩風尚擴張銷路之法進。竭秉燭之餘光。以覘世界之大勢。有益於老耋。費有限之晷刻而獲無窮之知識。有益於婦稚示競爭之趨勢。發愛國之精神。有益於一切國民。輪船之利。人人所知也。鐵路之利。尤人人所知也諸君知有運輸本國物産以向外國之輕便輪船輕便鐵路乎。即勸業會是也科舉罷矣。試院輟矣。諸君知此文明之實業界。固有其文明之科舉與試院在乎。即勸業會是也。（未完） 
專電 
[電一（北京）]  
　　某御史奏桂臬王芝祥敗壞憲政庇護匪徒殘忍務殺陷害善良初以辦圑歛欵捐官遇事貪暴致桂省營兵屢次激變且曾電飭署上思廳同知蔡其銘謂劉永福通同匪類捉到即行正法劉永福經十紳力保得免跟隨五人均無辜就戮羅廷珍赴任在欵賓語士紳曰奉臬憲諭以殺爲務一時司選員及各學堂職員等均危懼辭職蔡羅均係王芝祥之私人故力庇之此賊不除恐桂省憲政終難成立 
[電二（北京）]  
　　東督徐奏三姓都統得勝貪婪溺職請旨斥革三姓都統現已奏裁無庸另簡奉旨照准 
[電三（北京）]  
　　東督徐奏奉省曾派自治研究員一百八十人憲政講習員一百人回籍調查選舉現已查得合格者五萬二千餘名定三月初選四月複選 
[電四（北京）]  
　　駐藏大臣聯豫奏三年期滿擬請陛見並因水十不服致多疾病奉批藏事現正緊要不便遽離遇有要事可摺電密陳 
[電五（北京）]  
浙撫增奏籌辦期迫公文延　一律改由電達電禀所辦各事尚恊機宜輿論推重非初願所及 
[電六（杭州）]  
日領因寗紹釐卡苛捐運花商人要求减捐改章浙無不允擬向外部交涉 
[電七（杭州）]  
外人覬觎平陽礬礦閩商作倀私探浙撫嚴飭温州府查禁 
緊要新聞 
[清理財政官召見情形北京]  
　　日前召見直隷湖北江蘇三省財政監埋官劉世珩利川管象頤時攝政王諭此次清理財政責任綦重勿蹈官場舊習即當認眞辦理勿負委任各員退出後即隨同澤公又赴軍機處謁諸樞臣略談數分鐘始散 
　　各省副監理官亦已經度支部商定名單本月杪即可發表 
　　財政監埋官惟各蒙地尚未物色得人澤尚書以邊蒙情形較之腹地逈殊非有熟悉蒙情之員難資得力擬會商理藩部即在該部内揀員請簡 
[國務大又議改設北京]  
　　憲政編查館王大臣檢查考察憲政大臣先後奏報各立憲國官制皆有國務大臣一職與會典内載輔政大臣爵秩責任是否異同現正悉心查核如與中國情形適宜則編訂京官制時應即添設是缺 
[張總憲傳諭奏摺體例北京]  
　　攝政王日昨交諭都察院總憲張英麟因該院某御史奏摺繕有某黨字樣殊與　章體制不合嗣後各御史奏參官員不得以黨字名稱列入摺内以重國體現張總憲已傳諭各御史遵照矣 
[請設甄别言官簿記北京]  
　　日前某軍機大臣面禀攝政王擬在軍機處另設甄别言官簿記將逐日各給事中各御史所上封奏條陳各摺另繕備儲每至年終核視各摺之已否採用或能否實行分列等级宣示藉以甄别賢否 
[奏爭三撫奏事權北京]  
　　日前有人條陳東三省改設行省不准巡撫專摺奏事係爲愼重要政起見現在奉吉黑三省諸事均已就绪若不統籌全局但集權於總督一人巡撫均無實權恐日久牽制太甚諸事廢弛擬請仿照各直省例章予以專摺奏事之權以維政體 
[電告游學生廷試日期蘇州]  
　　學部昨日電咨各省督撫略云已給舉人進士出身之遊學畢業生現奏旨於四月初十日廷試希轉飭於三月内到京候試勿誤（旨已錄前報交旨欄） 
[豫省籌備憲政之成績北京]  
　　河南巡撫吳重意奏稱臣於上年十月間督飭員紳設立諮議局籌辦處業將開辦日期及籌辦情形具摺奏明在案該處成立以後陸續選派官紳充當檢察參事科 
 
 

Page 5

 
 
長科員各職事並以期限緊泊董勸兼施數月以來規模粗具疉據該處呈報派員赴各處宣講飭設選舉研究所一面詳定辦事期限表自上年十二月以前頒發調查資格表册及選舉告示限於本年正月開始調查二月藏事現據各州縣申報調查草册依限造送計定五月初一日爲初選舉之期當可無慮延誤其諮議局房屋擬就貢院舊址勘估興修俟工竣後再行專案奏報此豫省第一年辦事之成績所當據實臚陳者也至本年督撫應辦之事除諮議局已於第一年籌辦及舉行資政院選舉籌辦省城各級審判廳創設廳州縣簡易識字學塾均候資政院法部學部同辦外查憲政之基莫急於地方自治本年正月間准憲政編查館咨行城鎭鄉地方自治章程並選舉章程到豫當行諮議局籌辦處責令兼理一應籌辦事宜擬俟初選舉大致就緒飭將省城及各屬所設之選舉研究所章程一律改爲自治研究所以期循序漸進不致治絲而棼若調查人户尤爲自治之要本臣於正月間准民政部咨行調查户口章程以後當即通飭清查猶恐各州縣狃於保甲門牌之故習不免視爲具文現正議設調查總局遴委專員綜司其事以上二端皆籌辦事宜中之正在預備者至清　財政現已設立專局派委司道切實句稽將來豫省歲出入總數即可逐欵調查無虞隔閡其廳州縣巡警業已舉辦有年臣隨時察核雖辦理認眞者固不乏人而未盡合官者亦復不少大率由於經費不敷警材缺乏所致已飭將各屬前設巡警學堂及傳習所一律遵章改爲教練所釐訂規則畫一課程俟年内考試畢業後即以派充各該處巡警雖未能悉臻完善自可漸次改觀以上二端肯籌辦事宜中之見諸施行者也奉硃批該衙門知道 
[黑省籌備憲政之成績北京]  
　　東督徐世昌會同署黑龍江巡撫周樹模具奏略云查江省諮議局籌辦處於上年九月遵章設立遴派本省官紳預備選舉事宜業經奏明在案惟是選舉之要視人民程度以爲準江省向係駐兵防守之地軍事爲多民政較少與内地情形不同舊有丘丁隷屬各城者大率用尚以武功而未遑文事其在天資聰頴之士不過嫻熟弓馬諳習清文求其兼通漢文曉解政法者殆不多覩至本部王着部落如索倫打虎爾巴爾虎鄂魯特種類不一各以游獵爲生渾噩自安俗猶太古其庫瑪爾托河等路鄂倫春又復山居野處語言嗜好逈異平民又如杜爾伯特札賚特郭爾羅斯後旗各地新知未啓故見自封化除尤爲非易自省城至東荒一帶爲全境開闢最早之區近日創設學堂苦心教育文化雖然漸興民智終難驟進且選舉之事旣非舊日見聞所及加以江省地面寛闊各處界址年久未曾勘分嗣於村落稠密扼要處所添設民官往往彼此經界轇轕一時未盡釐正是江省選舉一事匪惟選舉資格不易得相當之人即選舉區域且未有確定之地祇以事關憲政未容置作緩圖經臣等迭次督率該處總理趕緊籌辦旋派熟悉憲政人員爲該處顧問員當將本省各屬應行籌備各事酌定辦理期限表並調查選舉各細則通行各屬尅期舉辦又恐各屬初複選舉區辦理未能依限完竣復就本省通曉法政各員紳派爲各屬司選員帮同各初複選舉監督次第籌辦並於司選員未赴各屬之先將各項選舉章程及調查方法詳加研究免致解釋參差辦理歧誤迭經各該員分赴各屬會集紳董分投調查由臣等嚴飭定於本年閏二月初十日以前各將初選舉人名册一律送省彚核以爲分配各屬該員名額之根據其區域之未晣者均經隨時酌定電飭遵辦至選舉日期仍參酌定章以次推算定於五月初一日一律舉行初選舉事務七月初一日舉行複通舉事務至上年新設民官各地方舊屬旗員管轄者於未派委民官之先所有該管初複選舉事務均由該管長官分别照章辦理不得或有遺漏亦不得稍涉紛歧其餘本年應行籌備之各級審判廳清理財政曁地方自治各屬巡警等項容陸續另行具奏奉硃批該衙門知道 
[江督皖撫奏報皖省兵變一律肅清（四續）]  
　　伏查此次叛兵變亂蓄謀甚深凶燄尤熾上年江鄂陸軍秋操適在皖省民間少見多怪即胥動以浮言　傳兩次國恤天動地裂逆首熊成基等窺竊國家多故共創逆謀遥相搆煽紏合至千餘人之衆所聚徒黨皆係素練之兵所執鎗彈皆係最精之器而城中恃以抵抗者僅巡防隊三百餘人省垣周圍九里乘城分布實有顧此失彼之虞六十二標第二營中多叛兵匪黨近在肘腋呼吸潜通尤須兼防内應范傳甲薛哲田激掦各供均稱借安慶爲起事地得手後將直趨金陵擾亂長江流域等語詞氣狂悖殊堪髮指設皖省果有蹉跌吳楚列城風鶴千里時局何堪設想仰朝賴廷威福將士用命外摧狂寇内保危城以狐軍支柱數書夜之久大挫凶鋒轉危爲安保全大局自應先行擇尤請奬以勵戎行合無仰懇天恩俯准將六十三混成恊恊統指分四川試用道余大鴻交軍機處存記並賞加二品銜前安徽副將銜補用參將降補都司劉利貞前河南補用知府降補同通黃鳳岐均請開復原官原銜仍留原省補用並免繳捐復銀兩代理江貞兵輪管帶兼署吳淞營都司補用千總甘聯琚請免補守備以都司仍歸原省儘先補用出自鴻慈　格其餘守城出力各員弁喋血炮火之間不憚危險並剿滅逃竄廬州壽州六安三路叛兵各員弁千里赴援馳驅冰雪均屬異常出力應懇恩准由臣家寳查明分别奏奬以資激勸傷亡各弁兵並由臣家寳咨部請卹除將各該員履歷分咨查 
 
 

Page 6

 
 
照外謹合詞具奏伏乞聖鑒訓示閏二月初十日奉硃批該督撫當機應變辦理甚屬妥速不負委任殊堪嘉尚所請擇尤獎勵各員着即允行其餘出力各員弁由該撫查明分别核實給獎以示朕激勵戎行之意該部知道欽此（完） 
 
 
 

Page 7

 
 
   
 
 

Page 8

 
 
魯意師摩洋行　始創自同治十三年即　英一千八百七十四年 
准於念五日十點鐘在本行拍賣外國一應女衣服帽鞋領巾衫褲一切軟貨不計禮拜日禮拜一並禮拜三觀看此佈魯意師摩洋行啓 
[禮拜四下午拍賣]  
魯意師摩洋行　始創自同治十三年即　英一千八百七十四年 
於念五日二點半鐘在圓明園路一號本棧拍賣公信十三磅十四磅十五磅彩狗花蝴蝶市布泰培雙錢市布不限價羣宴元羽綢黃金台色素羽綢茂生三星圖蟾宮月桂花羽綢人打虎素羽綢泰西寗綢花童元羽綢救主圖金銀花羽綢色門帘布卍字羽綢地亞士船牌元泰西緞月華圖花羽綢沈香亭美人元羽綢五美圖花泰西緞美最時洋縐紗增裕萬年靑色素羽綢元靑素寗綢雙鳳花羽綢豐泰花羽綢花泰西緞水漬十支彩洋房劉海印度棉紗等貨此佈　　魯意師摩洋行啓 
[吉生船水漬貨　禮拜四拍賣　壳件洋行]  
准於本月念五日下午二點鐘在浦東怡和碼頭東棧内拍賣水漬蔴袋蔴布及什物不計届期一點半鐘往美最時碼頭同趁小輪至該棧面拍此佈 
[禮拜五拍賣　貴重地産房屋]  
魯意師摩洋行始創自同治十三年即　英一千八百七十四年 
准於念六日下午四點半在本行拍賣地皮一方坐落卡德路並新閘路計十七畝二分九釐五毫在英註册署道契第號一千一百念七號三千八百零三號九百五十四號八百六十二號九伯五十五號地皮第號三百零三號三千零念九號並有中國門面市房十七間在卡德路又住宅房七十三間在卡德路弄内又住宅房五十間在新閘路弄内其一切細情可問小行便知此佈　魯意師摩洋行啓 
[禮拜五拍賣]  
上等古董玩器　溢記洋行 
准於本月念六日上午十點鐘下午二點鐘在本行拍賣古磁古銅玩器古字古畫全係唐宋元明康熙雍正乾隆年間極品之物　貴客欲拍届期請惠臨三馬路東九號洋房内本行面拍可也　溢記洋行啓 
[壳件洋行　禮拜五拍賣　稍漬疋頭]  
准於念六日下午二點半鐘在本行拍賣祥泰六磅八盜御馬原布十餘包每包七拾疋届期請　駕臨小行面拍可也此佈 
[禮拜五拍賣　各色食物　壳件洋行]  
准于本月念六日下午二點半鐘在本行拍賣梢漬汀頭食物數十箱及什物不計届期務請駕臨小行面拍特此佈聞 
[禮拜六拍賣　軟貨並生財]  
魯意師摩洋行　始創自同治十三年即　英一千八百七十四年 
准於廿七日十點鐘在虹口百老匯路第一千一百卅一號拍賣外國呢絨衣料鞋襪汗衫褲領巾衣服帽子一應軟貨全店貨物並生財廚窻木器不計此佈魯意師摩洋行啓 
[稍漬棉花　禮拜一拍賣　壳件洋行]  
准於本月二十九日下午二點半鐘在浦東華通棧内拍賣稍漬棉花三百十九包每包計重三　届期二點鐘務請駕臨美最時碼頭同趁小輪前往該處面拍限隔日現銀出清特此佈聞 
[遺失派司]  
今遺失Ｓ·Ｓ·Ｈ·ＯＨＥＮＳＴＡＵＦ　Ｎ輪船由ＨＡＭＢＵＲＧ進口７６９派司紙ＳＳＩＣ２唛井計etmachin一件已向海關說明作廢特此佈告禪臣洋行告白 
[聲明作廢]  
茲有硤石信昌莊上申北和豐莊兌匯票一紙信字第一萬九千四百五十六號計閏月廿九期洋三百元篆文方印此票現被盜刦作爲廢紙除禀縣存案外特再登報聲明　屠甸鎭公大米棧啓 
[遺失匯票]  
二月十八日由申全泰盛局帶往徽州夥縣程卓彬信一封内滙票洋一百元係上海聚生莊向屯溪萬康莊兌係二月底期計一百七十二號今據該局關照在杭州以上被盜搶失除當時關照聚生莊函致屯溪莊止付作廢外合亟登報聲明望各寳莊號切勿収用　鄭義興啓 
[官塲注意之詳細告白]  
近登官塲注意告白一則係由西文轉譯華文以致詞不達意恐易誤會茲特將詳情簡明述之因有西士擬邀官塲一位籌備游歷之用需銀二千兩回時即請其在華照辦仁宦學堂是以告白聲明官塲注意四字將來學堂發達即是陞官發財之兆願談者請每夕赴馬立師路三德里敝公館可也丁府六啓 
[廣東陳恒德堂馳名虎骨熊油膏]  
本膏專治男婦骨痛○五勞七傷○左癱右瘓○遠年風濕筋骨疼痛○四肢無力○中風中痰○痞塊　　○肚腹偏痛○半身不遂○不能行動○腰膝酸軟○諸虛百損○以上各症無論醫藥不能取效一貼此膏立覺调和氣血舒筋活絡輕者一張包愈重者二張除根愈後非但病除且能培元固本屢試屢驗每張一元舖分设上海英大路萬康醫園對門德仁里石庫門内 
[遺失棧單]  
今遺失光緒卅三年九月初四日新康進口上紙五十ＳＫ件出過四十五件更存五件棧單遺失已向該局聲明作廢特此佈告　福利告白 
[德康莊告白]  
茲後馬路鼎成莊店底裝修亦已憑中盤與中號擇吉開張鼎成往來帳目交涉事宜向前經理人接洽與小號無涉恐未週知特此廣告 
押欵過期 
　　啓者英册第五千零八十七號及五干零十五號道契由西歷一千九百零九年四月九號起與以前出業主周潤生無干且非其人之産業恐未週知特此廣告 
　　遺失道契 
　　啓者英册第六千四百十六號道契業經遺失或誤置他處如有得此道契者均非原主幸勿購置或做押欵特此廣告仄姆斯開福特告白　　ＪＡＭＥＳＯＴＫＥＲＦＯ 
止痛止嘔永遠斷根包愈心胃氣痛 
市上心胃氣痛丸散亦甚夥然欲一瓶服下其痛立止再服一瓶永不再發者惟本堂立止九種心胃氣痛散確能如此寄効雖痛極暈絶險症服後立収痛止身安之功較市上各藥大不相同一試便知每瓶一元○如外貼立止心胃氣痛膏藥取効更速每張一元○立止筋骨疼痛丸大瓶一元小六角茄楠氣痛平安丸每丸二角半上海棋盤街廣東彭壽堂啓 
[盤店聲明]  
啓者所有城内乾坤和南貨油酒鋪因秦姓乏力今由各上行經理出盤與孟姓原底開張當即立據兩相交割清楚倘有與乾坤和往來轇轕等情望均向秦姓自理與孟姓無涉恐未週知特此登報聲明　晋昌號孟姓告白 
[真三日全愈珠珀白濁丸廣東彭壽堂始創最靈驗]  
此丸乃本堂獨秘奇方合天下各白濁藥斷無如此功效神速無論新久五淋紅白二濁痛而且腫及醫藥罔效之症一服此丸小便立刻通暢去腫消脹止濁通淋定痛極至三日濁可全愈眞有萬試萬靈又速又妥之妙眞仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黄下疳散即愈每瓶一元雙料二元　鋪分上海棋盤街廣東彭壽堂内懸上海縣告示爲記切勿悞購 
函授科 
本館特設函授科原爲便利遠方子弟肄習英文起見凡有志者著成論說繙譯（每星期備一篇限以二百字）可交郵局逕寄本館改就後即將原稿由郵局寄還學脩每月五元務祈先惠由郵局或寄現洋或購滙票均聽　尊便惟必須掛號如欲研究科學可另議學脩凡寄稿時當將稿上詳細註明名姓住址斷不有延擱之慮也　上海四川路第一百三十號門牌 
　　同文館函授科總敎布茂林白 
[神方天醫藥酒]  
（立愈風濕） 
此酒專治○男婦老幼七十二種○風濕瘋癱五勞七傷○筋骨疼痛中風中痰○麻木等症百發百中○輕者一瓶重者一料○永遠斷根大瓶一元○小瓶半元上海分售處四馬路丹桂茶園隔壁言茂源酒棧○老北門内馬衖長生菴隔壁華英學堂總發行紹城廣寗橋胡榮德堂 
[不愧毒門聖藥謝]  
今夏余道晋上海蒙至不友棄終日酒地花天初走長三么二繼戀土娼野妓不意土妓之毒染則甚易回里後小便稍有淋滴日久满身紅班陽物腫爛且浮毒過于妻子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻予飲水思源有意普傳奉勸爲客者土娼野妓切莫久戀并謝貴寳齋藥製果秘揚名萬里杭州服藥愈姚子氏敬錄 
[程巨公鑒]  
令尊大人現在何處有信通否弟爲經手之欵催逼孔急萬難過去望施再造之恩籌歸若干使弟稍可交代迫切盻禱賜示逕寄該處爲荷　綱燮上言 
 
 

Page 9

 
 
   
 
 

Page 10

 
 
接緊要新聞 
[京師近事]  
　　法部昨日出示云本部自改章以來弊絶風清已無從前勒索陋習乃近聞司員等到署補缺以及京察保列一等各堂及丞參堂車夫跟役復有討索喜錢等事此等惡習難免有差皂人等勾串抑勒情事若不從嚴禁止尚復成何事體嗣後凡有司員得有堂憲派差補缺保列一等者槪不准各堂及丞參堂車夫跟役討索喜錢倘有此項情事許該員指出索要之人送交收發所從嚴懲辦 
　　資政院議飭各省選送顧問官一事近聞倫貝子甚爲注重以顧問之設實爲各省代表凡關於地方應興應革利益得失須洞悉無遺方足以資勝任擬將本院顧問官之職任資格咨行各省按格選派庶於要政稍有裨益 
　　修訂法律大臣沈侍郎以前次所起刑法訴訟法破産律等草案各省多所駁議辦理已極棘手近來又起商法民法草案尤爲困難中國商人向無習慣法不過私訂規則官塲亦未嘗注意民法較他法爲繁雜欲以日本爲模範則與中國習慣不同之處甚多欲從中國慣例又難著手現雖特派朱汝珍調查商贸慣然亦極難得其眞相故甚爲躊躇 
　　洵貝勒昨往西陵於是日請訓後當日即乘坐午車出京赴陵相度崇陵饗殿碑樓等處基地約二十日左右即可回京 
　　籌畫海軍王大臣等昨因御史徐定超奏請飭勘軍港要區一摺到所提議謂曾咨行各省督撫派員將各處查有堪作軍港者繪圖送部以便詳細核定現在各督撫業將各港地勢詳報不日即可派員勘查以憑選定 
　　陸軍部日前咨行粤督略云該省前將軍械所改爲陸軍糧餉兼軍械局自係爲遵照定章劃清權限起見惟該局改併後所有人員之編制權責之分配每年出入欵目之多寡無從查悉應即分别訂定專章造具清册送部立案以便查考 
　　各國使舘衛兵業經外務部與各公使議定准於六月間一律减撤屢誌本報茲聞梁尚書日前在内廷與　邸提議请先期選擇高等巡警一百名認眞訓練以備届期派駐使館界内接防 
　　駐京德國人士與本京仕紳共合組織一華德交通社現已於燈市口地方開辦聞其宗旨係爲兩國融洽交誼並研空兩國學問起見該社現有之會員數在一百二十餘名其會議日以三禮拜會議一次 
　　禮部右參議李擢英已於十八日午刻到部接任 
　　大學堂考試畢業已閲數月迄今仍未發榜昨又有大學畢業生蔡錫保等藈呈學部略謂畢業各生三百餘名因在京候榜日久旅費困難謹合詞籲懇迅速發榜以免守候該部現已核定分數不日可望揭曉 
　　駐德蔭午樓星使日前電告外部已於本月十三日抵栢林即於次日謁見該國外部大臣 
　　津浦鐵路股本至今尚未招齊昨經直隷江蘇等省绅商會議將各舉員回籍擔任招股事宜 
　　熱河都統廷都護昨電致民政部略云辦理地方自治及選舉議員按照憲政館章程與大部調查户口章所載均應以巡警道爲總監督未設巡警道省分以布政使爲總監督惟查口外風俗民情與内地不同直隷藩司與口外州縣向不接洽本都統於該藩司亦無統屬之權不若以熱河道爲總監督似覺地近責專揆之定章亦無甚違碍之處 
分類新聞 
[政界]  
[張殿撰電留田署牧通州]  
　　通州議事會張殿撰等上撫藩電云通州自治萌芽近日待舉之政甚多江岸商埠尤關切要田署牧甫經下事即有賢明之譽聞前署崇明任内承築海塘成績頗著通民尤所託賴茲聞檄調上海民失所依可否仰求俯覽輿情准予借寇一年則地方幸甚學商農界公舉謇代表伏乞示遵 
[澈查茶釐局幕控案南京]  
　　江督端午帥批休寗增生張裕傑禀云戴維章藉幕橫行武斷鄉曲種種劣跡如果屬實不獨爲害地方亦且有礙茶務惟茶釐局開辦已久戴維章何時派充文案平日如果劣跡昭著各前辦委員何肯相遞容留該生何以知之獨詳又並無公正紳者聯名上控獨該生一人違例郵稟且該局公署從前係受典李姓茶號屋宇嗣於光緒二十七年因典期將滿由業主李曰瑛等央請前辦趙道有倫禀明找杜價庫平銀五千一百八十四兩契内載明價銀業主親手收足毫無紏葛今事隔十年該生以局外之人忽知物價仍多二千五百元當日爲戴維章影射侵吞何以原業主甘心隠忍默無一言殊不可解第契戴中証戴卓雲是否即係戴維章其餘所控庇娼誣良私押濫刑串詐勒受種種擾害干預地方官權限該休寗縣與汰厦司巡檢何以任其所爲不即禀究亦屬可怪惟所控或關茶局或關地方公事無論虚實均應澈究仰現辦皖南茶釐局王道按照所禀及批飭各節就近嚴密訪查務須廉得眞情據實禀復如果所控非虚則戴維章罪無可逭應即驅逐究辦 
 
 

Page 11

 
 
倘全涉子虚亦應將該生按律反坐均母稍有瞻徇 
交涉 
[香港提匪簡捷辦法廣東]  
　　廣東盜匪往往逃匿香港拘訊提解一切辦法前經當道與港督重加釐定現港督復照商大吏擬定简捷辦法略謂嗣後督部堂請解匪犯無論罪案若干起均可一併聲叙以歸簡便惟仍須詳述案由及犯事時日不能祇以著匪二字槪之如探悉匪已匿港營弁急於跟緝未經照會以前其赴港之員須按照前章第四節内事理向港巡捕官詳細報明倘遇重要匪犯急於捕拿並可用電話將詳情通知巡捕官自應設法一體查拘 
[撫批典舖存欵之交涉安徽]  
　　蕪湖崔紳之匯隆典爲陳道明遠串勾法人羅克賴誣謂欵存該典意圖嚇詐釀成交涉昨經蕪道據情上禀撫轅當奉批云陳明遠以廣東候補道員辦理貴州清谿八寨礦務如果該局實有撥欵銀一萬兩存放匯隆典之事不妨自行出面取銀不與則請官代追本屬正當辦法詎陳明遠先自避匿竟串通自稱洋工程師之法人羅克賴取討銀兩該洋人初次禀道謂係已欵繼由陳明遠咨會該道又稱係黔省礦局撥存之欵已屬自相矛盾迨經蕪湖商會分别電詢旋接黔省覆電稱無此局亦無陳明遠羅克賴其人而典夥夏靜廷且稱伊東崔有泰附人黔局股欵是此案顯有串通洋人假冒誘騙情事蕪湖係通商口岸此風斷不可長仰候咨會貴州撫部院查明先行由電復皖核辦一面由道移會江海江漢二關道訪查陳明遠現在何處派員送蕪傳同該典陳崔有泰各呈條據帳簿質訊明確究係何欵秉公擬結至此欵無論屬黔屬崔已經陳明遠咨道有案總與法人羅克賴無干並即由道移會法領事轉飭羅克賴勿再干預以符約章而保名譽是爲至要 
軍界 
[軍事審判廳之開幕武昌]  
　　鄂軍張統制以各標營詞訟向歸執法官判斷上年係江夏縣王令士衛兼任故遇事均在縣署裁判現執法官改委專員特在司令處建修審判廳一所昨已告成特諭飭標恊各營嗣後案件均送該廳審判 
[派兵防範滋事飢民詳情湖北]  
　　鄂屬各州縣去歲大水爲災秋收减色現值青黃不接良善者出境求食慓悍者遂夥同匪黨藉端滋事鄂督昨據襄陽道施鶴笙觀察電禀天門潛江京山等縣近有匪徒數百人藉口飢荒持械搶刦白晝橫行請派營彈壓防範當經電飭荆襄水師统領調撥襄河中左兩營及左路巡防隊一律防堵以免燎原並電飭襄陽道安陸府隨時將辦理情形會禀核示以昭愼重 
[軍隊舉行春操鎭江]  
　　南洋陸軍第九鎭徐固卿統制以所部各隊自去秋會操後迄今已逾數月各部隊將校指揮及目兵動作有無進步非實地演習不足覘其成蹟昨特札行各標營一律舉行春季大操以資校閲駐鎭三十五標統帶李文升君奉札後連日督率全標兵士在南門外大校場操演李君自爲監官講評對抗演習時兩軍之優劣 
[嚴查革黨私運軍火鎭江]  
　　蘇撫陳中丞近據皖浙兩撫電咨訪聞孫汶逆黨近由外洋購運大批軍火勾結土黨私行運人内地聞擬由蕪湖等處爲機關處暗通水陸各軍接濟鎗械並聞在長江浙省一帶廣招匪徒意圖起事等情中丞接電當即通電江海各關一律嚴密搜查加意防範日昨鎭道劉襄孫觀察接電已轉飭所屬文武各官遵照 
學務 
[提學通飭仿辦社學浙江]  
　　浙江支提學通飭仿辦社學文云照得立憲籌備事宜本年應頒布簡易識字課本創設廳州縣簡易識字學塾盖爲國民多數識字計勢不得不謀教育之普及現在簡易識字課本雖尚未奉頒行亦應將此項學塾預爲籌備免致臨時倉猝前據仁錢勸學所總董禀稱擬就城内四區調取無力讀書之兒童先辦社學四所每所延訂教員一人專講修身文字冀能讀論語孟子通粗文理等因當經批准開辦在案查該總董等所辦社學課程單簡組織便易可謂簡字學塾之基礎各屬果能仿辦多設將來部中簡字課本一經編訂頒發即可將此項社學改爲正式簡易識字學塾一轉移間收效至捷合將該社學現行簡章規約課程刷印通飭札到該縣立即遵照會同教育會勸學所體察地方情形設法仿辦務使貧民子弟便於就學預爲改辦簡易識字學墊地步 
[索還學費之咆哮長沙]  
　　湘省農業學堂學生殷葆康以無故退學由該兄葆彞至該學堂索還已繳之學費情詞激烈悻悻而去旋由該校張監督牌示云據教務長陸丞禀稱客籍學生殷葆康違章欠繳學費自請退學而該兄葆彞公然來校索還所繳之費咆哮滋閙迹類瘋癲查本校徴收學膳等費定章外籍每學期加收六元早經曉諭在案即去歲殷生葆康亦曾遵章照繳今歲輙敢故違定章欠數不繳復聲言退學索還已繳之費並謂今不退還我哥哥必自來索取等語似此擾亂規則殊屬悖謬已極著即將殷葆康開除學籍其已繳之二十四元照章不得發還侯移送學司衙門充公至殷幕葆彞公然代弟索費咆哮閙校亦殊不成事體惟該幕係校外之人應如何澈究之處仰候移請學司核奪辦理 
[腐敗監督之告發安徽]  
　　霍邱士紳竇以玨等以潁州府中學堂監督汪調鼎癖嗜烟賭學務腐敗上稟皖撫當奉批云鴉片流毒中國久已懸爲厲禁監督爲全堂表率何得躬冒不韙貽人口實至蒲樗之戲不特荒課費時尤爲壞人心術且有營緣求謀賄賂書役種種腐敗情形大足爲學務前途之害惟據禀一面之詞仰提學司委員往查禀候核辦 
實業 
[議設出品恊贊會山東]  
　　魯撫袁中丞昨准江督咨開各屬设立地方物産會更請各省各商埠設立出品恊賛會以立基礎云云當即檄行勸業道妥籌通飭略謂當此振興實業之時自應設立恊贊會以襄盛 
 
 

Page 12

 
 
舉所有東省出産物品如何責与各屬曁商會籌辦之處统由該道妥籌通飭實力主持總希無誤會期是爲至要 
[行使裕寗樣票之肇禍揚州]  
　　清江裕寗官錢局風潮此間大受影響前日訛傳本城駐揚官錢局已將倒閉以致收藏該局鈔票者咸各惶惶錢業中人均不肯將該票收用推其原因實由衙署行使樣票之故昨日商會特發傳單聲明其事略謂駐揚裕寗官錢局之錢洋鈔票係由南洋大臣訂向藻文局刷印决不至有僞造等情但發衙署局所樣票各乙張備案本不能用日昨聞有樣票一紙到局取洋照章不給以致悮會惟旣由各署將樣票使用商民不便受虧刻已向該局直接商允一律收用此外發行鈔票其照常給發自不待言凡收有裕寗票者幸勿爲浮言所惑也 
[粤董看管查辦之詳情廣東]  
　　張督辦飭將金董等看管查辦已誌前報茲探悉其電文略云督辦大臣粤漢分局總辦王道台鑒接電後譯出即面呈張安帥疉　廣州七十二行總商會總恊理張振勳區賛森等江電禀稱商會報主筆金菼造謡煽惑登載不實請立行斥退候查明賬目分别懲辦又據九善堂紳董江孔殷陳家蘭等曁總商會支電禀稱劣董金菼紏黨侯景星等硬用善堂行商私電抵拒盤踞把持請將舉人金菼先行奏革與侯景星廬季槐併電粤督一律看管聽候查辦又據股東共濟會鄭道容等股東張樑等禀請飭查賬各等因似此衆怨沸騰自應從嚴查辦以靖人心應請安帥密飭南番兩縣速將金菼侯景星盧季槐三名即日傳案看管母任逃避一面再行切實查辦并祈抄交李軍門胡藩台知照盼亟電復洞陽印同日又一電云督辦大臣粤漢分局總辦王道台秉恩水師提督李軍門胡藩台劣董金菼侯景星盧季槐經粤省紳董商會公電禀請查辦已電請安帥飭縣先行看管即希將該三人劣迹事實密查電告仰憑核辦并祈李軍門加派幹員邏守勿任逃匿港澳或他省切要督辦大臣張遇印 
雜記 
[籌給翰林院津貼問題浙江]  
　　浙藩顔方伯昨接京師孫大臣寳琦葛尚書寳華等公函請每年籌撥京師翰林院津貼銀兩等因當即禀准增中丞援照兩湖成案爲浙省詞林籌撥津貼並作復云竊奉惠函深紉公誼承示珂鄉翰苑諸公供職清苦擬酌籌津貼以爲膏沐之資金馬承明逎獻納論思之地固宜雍容養望爲國儲才今稍效壤流庶可略資潤色惟兩湖歲撥三千金而浙人數加增省三倍來書垂念桑梓情見乎詞初何敢瀆陳窘狀謹擬由書局各庫竭力搜羅并於現辦官紙局預提贏利每歲支撥銀四千兩詳院立案明知涓埃之細不足供玉堂筆札之資祇以輾轉紓籌已屬捉衿見肘歉疚之抱尺幅難宣 
[建築公園之計畫安慶]  
　　安省公園原擬在西門外鴨兒塘地方購地興建旋因經費難籌擬改撥東門外公産較易措手藩司沈方伯頗不爲然仍以鴨兒塘背山面江有天然形勢故極力提倡認籌鉅欵以期速成此舉將來修造工竣尚擬築馬路兩條直達省城俾供遊覽 
清談 
[中學堂應享之權利]  
　　地方公欵當爲地方公事用。不能强爲分别也。 
　　如謂原有之書院賓興公車等款。原係舉貢生監之權利。須中學堂方能享用。則蒙小學堂之學生。原無書院費。賓興費公車費。不知將享用何項權利乎。無從前權利可享用。也蒙小學堂將從此不辦乎。 
　　夫同爲學務之費。猶分應享不應享之區别。則欲提學務以外之費。政界必有人爭爲法政學堂之用。工界必有人爭爲工業學堂之用。商界必有人爭爲商務學堂之用。而蒙小學堂之經費。將何途之從而得此乎。 
　　况旣曰學務總滙。處以名義論。似不應再存畛域之見。而普及教育。爲興學之關鍵。尤宜竭力提倡。何以素稱熱心教育者。而今日復爲此言。 
　　嗚呼何其不諒 
　　人之愛其友也至。故其規之也切。師之望其弟也殷故其戒之也嚴 
　　屈計我江蘇所行之新政。其先有徴兵。當時各報於徴兵不規則之行爲。苟有稍盡規戒之義者。非目之曰反對。即譏之爲不諒。其意蓋謂創辦之難。不妨稍從寛假者。 
　　嗚呼今其結果何如。 
　　大抵天下事謹之於始。猶有廢弛於後之慮。若於其始也先縱任之。則其後必有不堪設想者。 
瀛談 
[美人誤解中國詔書之奇聞]  
　　華盛頓近傳中國今上登極詔書。内言德宗皇帝臨御三十四年。勤勞政事。每夕不解衣而眠。且必至日没時始食美人聞者。均其以爲怪。甚至惹起醫學家之研究。以爲德宗之不永年。實由積三十四年不解衣而臥。日中猶不獲食。以致成疾。盖由譯者誤將詔書中 
宵衣旰食一語。以意直譯英文。致有此誤會。近人　曾有將漢文馳騁文壇直譯英文爲寫字桌上跑馬者。誠可謂無獨必有偶矣。 
小説 
[初選舉之醜歷史]  
　　一名哭松江 
　　用强權趙叔蕙重選及格。 
　　結圑體白慧甫兩次到場。 
　　話説李阿小誤認運動選舉票爲報單。倒想去出些花樣。討幾個小報錢。聽見夏老爺説道是的。便對四最公道。還缺兩件東西。四最公道。缺的什麽。阿小道。我看見他們中了秀才。分送報單。必有只嗚多多的喇叭。鏜鏜鏜的京鑼。如何府上不用。四最公道。你不要瞎做主張。他們管他們。我們管我們。你不要多事。不説阿小拿了票子去分送。再説一個姓趙。百家姓上第一名。其人也是一個孝亷。號呌叔蕙。名守株。其人生得身材矮短。聲如銅鐘。起初也不過是一個寒畯。倒没有什麽壞處。自中了舉人後。高視闊步。獨覇一方。他的孝亷二字。就被他爲魚肉鄉愚包攬詞訟的用處。閑話休提。且説到了將近初選的時候。叔蕙一想。萬一弄不到一個議員。鄉愚再也不能魚肉。詞訟休想再去包攬。不免待我想一個法子。運勸運動。但是運動亦是一椿不容易的事情。讓我邀幾個朋友到來。商量一個絶妙的法子。主意已定。就唤一個僕人。去邀了一個獨眼龍秀才李起陞。矮脚虎老二趙季望。神機軍師白慧甫。洞裡赤連蛇高九餘。鼓上早姚企南。神行太保王洪勝。智多星萬平叔。不多一時。諸人相繼到了。洞裡赤連蛇先開口道。今日承叔蕙先生寵召。不知有何見教。趙叔蕙道。今日奉邀諸公駕臨。非爲别事。只因現在初選舉期將届。諸公均有初選舉權。諸公將何以教我。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
[福建（福州侯官）]  
　　侯官縣所選舉第一次開票當選二十六名姓名錄下李馥南七十四林兆琦六十六林肇穀五十八張恭仁五十三林佑衡五十二王體乾四十七陳琮四十二陳禧舜三十九劉文正三十七程贊中三十六吳景莘三十六陳爾　履三十六劉崇偉三十五馬坤貞三十三李笠田三十三鄭湘三十二林光裕三十一王蟾初二十九徐建猷二十六鄭祖蔭住上渡二十四陳昌言二十二林大雍二十二陳學裘二十胡詠琛十九林伯棠十八陳绂十八 
[江蘇寗屬（淮安安東）]  
　　安東縣初選舉於十四日由許監督督率在明倫堂開票參觀約有二百餘人實投共三千二百四十一票滿九十一票爲當選合格者計得十名照定額尚缺八名茲將當選人姓氏錄下馬澄一百七十五票唐浩然一百六十四票朱士翹一百五十八票薛坤元一百四十七票徐靖義一百二十五票王錫爵一百二十三票徐靖田一百十五票吳文蓋一百零一票袁子素九十八票朱際雲九十五票 
[舉行重選舉開票]  
[江蘇寗屬（揚州江甘）]  
　　揚州江都甘泉重選仍在羊巷府教育會舉行開票江都除廢票六十餘票外應以七十八票爲當選所有當選人姓名列下陳𢡟森一百五十九票周寳鋆一百五十五票朱承業一百三十九票周恩慶一百二十七票梁菼一百二十七票許長松一百二十三票周玉麟一百零八票許桂森一百零六票王汝誠一百零五票陳　三一百零三票趙璋一百零一票馬有彞一百零一票李源深八十八票孫玉清八十二票 
　　甘泉廢票極多竟有一區中廢票得十分之八者核計以七十三票爲當選當選人姓氏列下徐庭麟一百三十九票陳晋初一百二十六票張禎麟一百二十一票任桂森一百十七票李堅九十八票胡雲官八十票王鳳官七十三票 
[福建（福州閩縣）]  
　　閩縣重選舉已於十四日開票當選十九名姓名錄下陳伯塘六十一陳與年五十三林翰西五十一黃鍾灃四十三林蘭榮四十王孝緝三十五劉世杰三十五黃培植三十四鄭奮揚三十一陳寳璐三十一吳壽昌三十一林勉二十八陳大澍二十八林滋新二十八何琇先二十七徐友梅二十五林楫二十五侯贊經二十四任鳴珊二十二候補當選人二名林守天二十二李秉彞二十二 
來函 
[金匱裘廷樑君答嚴幾道先生書]  
　　昨奉手教正如久病惡聞人聲忽聞要言妙道足以蕩滌沈鬱其爲歡樂殆未可量前者謁唔末由繼以書自通又浮沈儿案間遲久始達事固奇矣不圖先生乃引爲疚心之端敬感摯愛廷樑年來卒卒寡歡生不逢時不能有所樹立竊願自儕於天然陶汰之列而里巷少年以其年輩稍高遇事輙推挽之去歲詔辦諮議局舉國風起泉湧籌辦選舉遂亦勉起任事區區七尺尚不能自由他可知矣比者蘇省州縣因票額　高往往重選至三四次而鄉董居其八九於是時論譁然廷樑之愚以爲鄉董當選適合於見在社會之心理未足爲奇彼旣無一定之目的必不能自越其天然之範圍使其反之眞乃怪異耳比者以事至郡郡人士方嘖嘖謀補救私竊以爲鄉董胡可厚非者彼其才望卓著者無論矣即餘子碌碌使其身列議員隨同議决其力固足以執行彼空談學識之人與鄉董比　量力固不可同年語矣如天之福使各郡額定議員悉以鄉董充之其收效必較專舉學識爲尤大其故何也地位使然也時勢使然也才力以歷練而成智慧因困難而出苟立憲徒有其名害且深於專制彼爲鄉董者旣居於狂窘之地位必將自奮於學識之一途他日社會開通圑體鞏固意或萌芽於茲未可知也居鄉恒鬱鬱行當赴滬飫聞言論藉慰數年來想望之忱 
　　裘君此言得母牢騷過甚乎充其意將欲以負耒戴笠之鄉人治天下也講法政有學識之城紳可束置高閣而輟耕隴畝目不識丁之鄉董可以奮然起矣敢問常府之城紳尚何紛紛擾擾爲 
　　中書科中書張家良爲辭退當選卜吳縣禀 
　　爲初行選舉事關重大自問才力萬不敢當事竊職世居治下胥口鎭於光緒九年蒙前憲陳照會接辦六都區區董兼胥口鎭鎭董迄今二十餘年不過於附近地方如修橋補路開河等事繼先人之志勉竭愚誠相助爲理遇有事故可以説合者無不力爲勸解迺承各鄉民交相推許投票得三十餘票之多良深慚恧現奉到仁憲知會書不得不瀝陳下情職雖已遵諭戒烟然尚未能凈盡當此初行選舉即他年憲政基礎事關重大不容濫竽爲特呈明務請恩准剔除另選賢能實爲至願伏乞公祖大人電鑒上稟 
瑣聞 
[江蘇]  
　　昨報所載江蘇紳士呈請督撫設立諮議局研究會文聞係未定之稿尚未呈遞刻下正在商酌如有增損之處容再續報聞蘇紳今明即須赴寗遞呈 
本埠新聞 
[滬道嚴禁賽會]  
　　寳山城内及四鄉各鎭　初以來出燈賽會甚爲熱閙茲爲滬道蔡觀察訪悉特於日昨嚴飭寳山縣胡令迅速禁阻并 
 
 

Page 19

 
 
提首事懲辦吳淞鎭警務長亦於昨日預爲勸諭停舉三月廿八日解餉會之陋俗以杜事端 
[江督飭文公地]  
　　吳淞已拆老砲台基以及裡面校塲基地前經江督分撥魚業商船公所及復旦學堂爲建築學校之用早已竪立界石整備建築近端午帥又派委員蒞淞會同淞滬防軍統領徐太守砲台官帶趙遊戎等將各該公地逐細清丈并將所立界石拔去聞因該處接連濬浦江程局所塡出之石灘將來於軍事上大有經營故仍歸軍界掌管 
[南北警界之衝突]  
　　閘北巡警局巡邏隊官陳翰卿谥前日午後帶同偵探胡熙初至南馬頭緝獲行刦浦東某姓家之盜犯湘人成長生一名帶至該處望汪樓茶館詳細盤　旋由成長生之同黨即已革滬軍營勇丁戴漢廷濳至南區報稱有同鄉人成長生被閘北陳隊官等紏衆圖詐即由南區派出探夥周敦本王錦詩馳往查問當以該隊官等並無官票正欲一併拘拿胡陳抗阻周等即狂吹警笛由廿二號巡士徐恩科十三號巡士劉桂生等聞聲進内帮同兜拿陳等尤爲不服口角鬥毆以致陳隊官胡貞探及旁人張雨生之頭面等處被巡士探夥用警棍毆擊受傷旋即解至南區詰問據成長生稱先時已由陳隊官等來家約至南馬頭胡雲山私開之烟館内軋住一夜指爲某案盜犯勒詐洋元次晨又在茶館中少待當取衣服質洋一元八角付去不肯照收區長得供立即移解總工程局時陳隊官即禀見孫裁判官訴明原委及受傷情形孫明府同之安慰即用馬車送回巡警總局胡張二人留局醫治昨日孫明府復傳同巡士探夥研訊以戴漢廷旣與成長生同鄉又係同黨胆敢謊報致啓鬥毆之禍實爲可惡判與成長生一同收押候巡警局移提歸案訊懲該探夥周敦本王錦詩旣未察知來歷擅自毆人凶橫已極判各戒責六百下均發改過局周押一年王押二年南區偵探汪銓帮同探夥逞凶又敢到案代求殊屬荒誕著罰去半個月工食洋八元以六元給胡兩元給張爲醫傷費巡士徐恩科劉桂生二人先送警務處革去卯名然後帶案訊明判各戒責五十下一併逐出 
[割清收私緝私之界限]  
　　浙鹽部院增中丞批蘇藩瑞方伯禀（原禀見前報）云據禀已悉查收私緝私其勢似屬反對若專在界内收私則無反對之可言蓋租界内我無巡緝之權即使查獲私鹽斷不能遽用强力致啓外人干預本部院奏明在租界收買私鹽原爲巡緝疏漏販已至界旣不便在界内緝拿祇有令食鹽事務所出價收買竭力開導以冀漸漸就範化莠爲良而濟租界緝捕之窮如在租界以外遇有私鹽仍應照常緝捕豈得以有人收買即可任其直人界内不加攔截耶是收私緝私總以劃清租界内外爲限應仍由該司轉飭各營一律加意嚴緝一面由食鹽事務所派人在界外緝巡俾資聯絡仰即遵照並候行運司移會事務所查照辦理 
[工部局决計開築東華德路]  
　　工部局現擬開築東華德路由高郎橋起至引翔港西栅爲止曾經紳　王增元等查明該處所劃路線與墳墓廟宇以及民房都有關碍禀由滬道照會租界領袖請飭繞避在案茲聞工部局以此路所劃路缐係屬捷徑該處居民來往較便且已劃定碍難改避至近鎭一帶廟墓自可不必搬遷其路線以内房屋墳墓應須遷移者儘可由本局與居民妥爲商讓給予養價令其自行遷移業已將情禀復領袖轉致滬道蔡觀察以築造公路本屬利便行人今工部局擬築之路如果無碍廟墓似可照辦否則仍以改道繞避另行購地爲是昨又函請領袖領事轉嘱工部局妥愼辦理免多口實 
[催請拆除界石瓦筒]  
　　白克路溧水帮水爐公所義塜公地前被邰招福盜賣於工部局拆毁墳墓改築馬路嗣由徐順卿禀由滬道照會領事商阻並由公廨訊列復還原式在案今因工部局所立界石及地下安設之瓦筒迄未拔除因又由徐順卿等禀陳上海縣轉請滬道札行公廨寳明府迅將界石溝管即行拔除以符原案 
[焚斃多命續誌]  
　　北浙江路榮康京廣雜貨店前晚起火焚斃多命已紀昨報　悉前日水利廳孫少尉蒞驗時據該店學徒平陽生禀稱店係陳玉書所開是晚不知因何起火僅逃出王韋兩店友店主陳玉書跳出跌傷現在同仁醫院醫治焚斃者係店主母陳宋氏七歲男孩阿榮三歲女孩阿英並店友宋阿奎該店甫於本月朔日開張少尉得供飭仵將尸逐一驗明諭令分别棺殮聽候核示 
[開釋洋行買辦]  
　　前有匪徒僞造安吉縣印文向克魯森洋行冒購鎗械曾經滬道飭由公廨將該洋行買辦沈麟書提訊管押在案茲沈具禀到道謂此案發起之時商人早已辭退不在該行經理應請飭釋蔡觀察以該商旣不干涉應准省釋現已札行公堂寳明府遵辦矣 
[兵艦遊歷長江]  
　　淞口到有英美法三國艦隊大小十餘艘分泊三夾水張華浜砲台灣一帶聞日内即須人遣至長江一帶遊覽其司令旗艦則仍泊淞口 
[總兵更調]  
　　駐紥崇明之蘇松總鎭叚日升鎭軍現奉江督檄署徐州鎭事所遺蘇松鎭一缺由現署福山鎭徐吉雲軍門傳隆接署其福山鎭篆則由江寗恊楊恊戎升署 
城内 
[改期提訊]  
　　工頭安阿福王財發等控候補知縣王少山等串騙銀洋一案前晚滬道蔡觀察諭將巡警總局解到之王少山之家丁曹挂於昨日上午解轅親訊旋因觀察另有要公改期今日訊鞫 
[縣令放告]  
　　新任縣令李司馬昨日懸牌放告計投縣具禀呈訴者其有十六人 
[竊賊解縣]  
　　龍華巡防局昨日函解行兇拒捕之竊賊曹阿毛到縣李司馬諭飭收押候訊 
[注重衞生]  
　　一路巡局游巡官批職員沈宗約張希良等禀云查上海風氣雖極開通而人心猶多閉塞於何見之於婦女當街傾瀉便桶往來要道設立坑厠等事見之鄙人自辦　城内巡警以來見其　　臭穢莫可形容不惟偪近租界相形見絀抑且有傷衛生不便行旅疉經示禁多方譬喻冀其逐漸改良掃除惡習無如積重難返牢不可破茲貴紳等所陳登雲橋堍衞姓所設磚坑沿浜遣臭患害甚深該衛姓抑何祇便私圖罔顧公益至於如斯之極也除候傳該坑主立飭拆除外尤望名紳董於開公益研究會時公同核議明定章程以後凡有如當街傾瀉便桶要道設立坑厠及不當小便而小便設有垃圾桶而於桶外傾倒垃圾者一律刊印罰章徧貼通　如有違犯互相　拿送局罰辦較之官爲督責尤爲嚴密如此一轉移間或可共躋文明之域不致貽譏外人且可符目 
 
 

Page 20

 
 
前自治之道也貴绅其有意乎鄙人不勝禱切盻幸之至 
[道批二則]  
　　王魏氏禀批此案現據工程局裁判宫將復訊判結情形禀陳到道知孫樹堂僞造接租字據確有不合惟已令另立契摺月租加至十三元樓上房屋仍由該氏出租所判尚屬平允且據稱兩造俱已遵斷取結存案該氏亦不使再行翻異致滋訟累至日後房租孫樹堂如有抗欠情事儘可照據請追或勒令出房母庸鰓鰓過慮　着即知照王枝秀禀批察經批縣吊薄核辦仰代理上海縣李丞查核辦理 
[官事]  
　　福建興泉永道郭道直候選直隷州知州馮學書昨均到道拜會 
南市 
[船户閙事]  
　　嘉德粮米棧雇船户陳文祥陳文邦陳維新承裝浙江桐鄉縣　米麥申因起卸時短少米四十餘石當由該棧執事孫友發控請上程局究追尚未奉批保人葉阿四因恐該船户等脱逃於前日午後偕同吕震廷到船看守詎該船户即嗚鑼聚集百餘人指爲盜刦將吕兇毆傷及頭面旋由巡士拘獲陳献學陳鴻惠父子二人連同吕等解至南區轉工程局送縣究辦 
[吞没帳洋]  
　　永源米店主姚春元控店司馬福山經放帳洋三百七十餘元悉被天没曾由工程局判馬交保理處在案昨又扭局請追判送縣訊斷 
[學生會課]  
　　改良學塾集益社於二十二日在東區學堂舉行第九期會　共到十四學塾學生二百十八人聞日内尚擬附設師範講習晚課凡私塾教員皆可報名入社 
[得慶更生]  
　　江陰人陳錦蘭宣川郎二人來滬販魚趁泰寗輪船回里隙於上船時不知何故落水幸即救起詎船至張黃港陳又躍入江中該輪管事譚昌察靄之二人聞之立即停輪援救得慶更生 
閘北 
[緝獲盜匪]  
　　盜犯王明即揚廣明於本月初四搶刦浦東二路三區陶家宅陶囡囡家贓物又於初七日搶刦區外石橋沈春榮家戳斃事主匿居該區境内昨經總局偵探隊周隊官帶同偵探將該盜犯拿獲解回總局押候研訊 
[當堂分離]  
　　蕩婦金楊氏與李志仁　識去被李騙金戒衣物由氏控經四路一區提訊判李赶緊清還嗣後不准往來一併具結了案 
[拐案訊實]  
　　徐阿土妻陸氏被施福拐匿賃居法界經四路一區移提到案覆訊　實判施實四百板還押陳氏交阿土領回管束英租界 
[深夜起火]  
　　松江路老森茂竹噐店前晚四句鐘時忽然起火延及一百十八十九二十號並山東路一二三四號後面西棋盤街永順堂老王記兩妓院共焚房屋二十餘間 
[研訊命案]  
　　山東路平和里王劉氏所開之雉妓院因將幼女小桂枝凌虐致死事爲捕房查悉飭探將塢婦王劉氏龜奴王龍海林之三雉妓陳三寳張阿三金桂枝並私和人命之蔡同華王阿生等八人一併解廨請究王鴇供小桂枝是親生女兒係患急病身死並非吞烟求察訊之蔡王二人均不認私和人命金桂枝供借王劉氏之房間不知詳情旋據包探禀稱該幼女係被王鴇之大女凌虐以致吞烟斃命由蔡王二人賄通三圖地保免予報縣請爲澈究判一併分别押候傳三圖地保到案質明核斷 
[幸得無事]  
　　木匠殷瑞生與妻趙氏賃店北浙江路承業里口復奏園老虎灶内因將十歲養媳王小香虐斃經尸父王阿根與尸母陳氏報由捕房將尸車送斐倫路驗尸所報縣相驗前日由縣派委水利廳孫少尉蒞所相驗王阿根夫婦禀稱女兒被殷踢傷身死求爲伸雪殷供小香因患急病身死現愿從豐棺殮求免相驗訊之王阿根亦愿免驗少慰諭各具結綰殮了事 
[訊究冐牌]  
　　羅華善在天津出售冐牌香烟經英美紙煙公司控由天津審判廳押解到　昨解公堂訊究判押候禮拜三訊核 
[鄉婦被污]  
　　嘉定縣屬馬家宅鄉人馬榮富之女阿云與同鄉王通安之妹王三囡來滬被無賴周永及誘至蕪湖路月　里王桂生所開之客棧内姦宿被捕一併查獲昨解公堂請究判周押捕房二月兩女留廨候其家屬來案認領一面飭傳棧　訊究 
[姦拐婦女]  
　　劉大道因姦陶溪之妻蔣氏由陶報知捕房將男女一併查獲昨解公堂訊明屬實判劉押西牢九月氏交其夫領回管束 
[號夥解道]  
　　京都萬義川銀號被夥閻焕章趙柱臣將抵下之上海英大馬路第一百零二三號房契七張私行藏匿逃至上海經北京巡警總廳電致滬道轉飭公共公廨派差恊探將二人提獲昨由捕房解廨判一併解請道憲訊奪 
美租界 
[電車傷人]  
　　馬夫吳阿茂昨在北四川路被五十一號電車撞傷頭額報捕飭送同仁醫院醫治核奪 
[撞傷女孩]  
　　塌車夫李阿五昨在天　路撞傷女孩阿林之頭額由捕拘入捕房罰養傷洋一元孩送醫院療治 
[賠償一半]  
　　印魁金前晚在新記浜某浴池洗澡失竊衣服現洋约計十餘元向堂倌趙阿德索賠不允互相口角由捕一併拘入捕房著趙賠償一半了事 
[男女互毆]  
　　住居乍浦路之粤人鍾亨昨與鄰婦夏阿五口角互毆婦受微傷報捕飭探查明核奪 
法租界 
[塡塞河浜]  
　　上年工部局於八仙橋起至南北褚家橋止將浜塡塞建築花園業已將欠竣工惟八仙橋至老石八仙橋一叚河浜尚未塡塞茲又會同英工部局雇工築溝上面舖泥昨已築笆興工矣 
[驅逐客民]  
　　捕房麥總巡查得南場橋一帶荒地近有客民搭棚居住恐有匪徒混跡其中故特派探前往驅逐並諭各店舖若以後有人臥宿門前准即拘捕究辦 
[仍被拘獲]  
　　法捕房華捕孫錫榮前因竊取同事衣帽什物爲捕頭查在正欲拘辦詎即逃避當時曾責成保人袁根堂賠償失物仍候緝拿究辦在案茲孫在宰牲公司充當小工適因悮公由該所西人函送捕房麥總巡詰知前情諭即收押候辦 
[火警]  
　　法馬路餘慶里六號門牌某姓家前晚不戒於火幸即救息衹焚去披屋兩椽 
國外新聞 
[日本糖業公司違法]  
　　二十二日東京電云日本糖業公司違法案已經當道查辦將案内有關之人按家搜索現有數人拘押東京大阪兩處以待鞫問且有前總理一人及卸任國會議員一人亦於今日被拘 
[波斯内訌不息]  
　　二十二日倫敦電云波斯灣之蒲喜口近有匪徒暴動四出刦掠故英國二等巡洋艦福克斯號水師一隊已在該處登岸以資防堵 
[近東大變局百三十五誌]  
　　二十日柏靈電云德皇已以正式公牘承認奥國歸併巴斯利亞與赫齊戈維拉兩州二十一日柏靈電云土爾其雖有政界謀殺之舉令人驚駭惟諸事安謐政府亦頗形鞏固 
[美國税務問題近狀]  
　　十三日倫敦電云華盛頓電稱上議院專員已自行擬定税則議案與下議院所擬大有出入除將茶葉茄啡兩項列入免税品内此外尚有叩哈及香料兩項亦擬免税因係日用之品也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[和蘭匯票律譯稿（照商律第六節第一百條起至二百零七條止）（續）]  
　　第一百十七條凡欵不由允付人處出付而由允付人另指一處出付者則允付人所具之允付字據應將某處付欵或立公証書等字樣一併註明第一百十八條設另　一處之付欵人於票期過日忽已虧倒領欵人又自行疏忽未曾於定期内立有公證書則允付人苟能示以業將的欵送交此一人居處之實據即可弛責惟一百零九條所載不在此例第一百十九條旣出允據即任付欵之責蓋一經出據舍照付外凡取消作廢塗抹及污使不清等法收票人均不能行於還票之前亦不得因被奪之欵致不能將票交還執票人總之旣出允據無論出票人未交的欵或未知出票人之虧倒或執票人用種種詭計哄取允據而此據總不得收回第一百二十條允據不得用活絡語然可减短允付之欵用活絡語即作不允論减短付欵則可令付欵人證實其短付之數第一百二十一條當訂立旣允不付之證書時來票可由另一居間人不論是否受託於出票人或受託於票後添註人中之一人代爲出允據第一百二十二條設有多數居間人代出允據則可照下開三項任人自擇一代出票人或領欵人者二代執票人者（執票人於票後添註授另一人即稱票後添註人）三代票後註人者（添註人於未添添註前憑票自領則稱執票人）第一百二十三條設有或受託或未受託之多數人皆願居間爲一人代出允據則指何人爲代應聽執票人自擇第一百二十四條自願居間人之受託者其中選常在未受託者之先第一百二十五條執票人因受託居間或自願居間均得與他人同權且能自表情願之意第一百二十六條居間字據應於票上或公證書中或公證書後註明第一百二十七條居間人應將居間情形速告受代人不然則受代人或因此被累居間人應受賠償之罰第一百二十八條雖由居間人代出各種允據苟付欵人不肯收受則執票人仍得向出票人或票後添註人用各種追問之權第一百二十九條設到期不付則居間人代出允據之票應用公證法向付欵人理論苟無公證則居間人不必付欵倘未見公證遽行照付即不得向欲與付欵人理論之人追問第一百三十條不用允據之付欵可另行立據擔保第一百三十一條此項保據或寫於票上或另用一契或憑一信札均可第一百三十二條立據擔保之人係合羣共保與出票人及票後添註人同一保法惟彼此另有契約者不在此例 
　　第四節票後添註第一百三十三條凡票欵之照付票上列名人者祇須不過期限均能用添註法遞相授受第一百三十四條添註字據係寫於本票或二三號等副票凡日期押據及轉授某人或授某人囑託之人其欵或現交或存帳等字樣一併註明倘票欵由另一人處交來則欵數及人名亦應註明第一百三十五條設添註字樣不合上條規則則此票無動欵効力不過作轉手字據觀於涉訟時藉逼付欵而已設此項添註由轉受人囑寫則轉受人亦有添註轉授他人之權惟對於此票不負責任第一百三十六條添註字據亦有不加附語祗以添註人押據爲憑者此種添註已含有默認收到票值之意故不妨將票欵逕付執票人第一百三十七條各人添註字據中遇有一僞註字據則票欵不能照付且將僞據以後所註各字據一併作廢惟執票人向各畫押人追問不在此例至僞據以前各字據則仍留其效力與價值（未完） 
小説 
[譏彈小説滑稽魂（四十三）]  
　　第八回假殷勤小竊騙烟鎗眞俏皮堂倌欺幕府 
　　包松濤見了那人。心中大喜。高呌雨田兄來得正好。請你和我評評這個理。便把這件事兒説了一遍道。他們串通了有心誣賴。倒反要我賠起鎗來。那堂倌也搶上前説了幾句只説我們不曉得是施老爺的朋友。所以冲撞他。如今也不説别的。不過失掉了一枝銀鎗。要值到二三十兩銀子。我們做堂倌的賠貼不起。施老爺是知道我們的苦處的。施雨田聽了。點一點頭。隨手在衣袋内檢出三張十元鈔票來交給那堂倌道。這位包老爺雖然自不小心。你們却也大意了些。如今你們拿三十瑰錢去算賠你們的烟鎗。料想那枝鎗雖然是全銀的。也不過這個樣兒罷了。那堂倌接了鈔票。口中連説多謝施老爺。包松濤見了道賠他的鎗。怎麽好要你破鈔。待我來給他就是了。施雨田道你還我也是一樣的。説着。又拿三角小洋。丢在烟盤裡面拉着包松濤往裡便走另到一張炕上坐下。方才説道。你上了人家的當了。包松濤道我也是偶不經心。閙了這件事兒。幸而你來和我解紛。如不然。那就又要出醜了施雨田笑道。松翁先生。你到底是個外教。上海地方。原不是容易混的呢包松濤聽了。也説不出什麽來。施雨田吃過了烟要到銀行去辦事。便和包松濤約明。叫他在棧房等他。同到東薈芳陸佩芳家去包松濤聽了。自然答應。施雨田便到銀行去了。包松濤回到棧房。吃過了飯。恰恰的蕭雲峯約著周六橋同來看他。談了一回。包松濤想要先到陸佩芳那裡去。蕭雲峯大笑道。阿呀老兄。你這個時候。到他那裡去做什麽他們一班堂子裡頭的人。此刻還没有起來。難道你去和他們巡風麽。包松濤聽了。駭然道。怎麽現在已經差不多一點鐘他們還没有起來麽。蕭雲峰道。這個自然他們到了晚間一個個都要天亮睡覺。自然日裡頭起不來了。包松濤聽了。只得耐心等著。到了四點半鐘。施雨田方才來了。包松濤催著他們同到東薈芳來。進了陸佩芳的大門。施雨田曉得他不懂這些前走後走的規矩。便道。你第一次到這裡。我領路走罷。 
 
 

Page 27

 
 
   
 
 

Page 28

 
 
   
 
