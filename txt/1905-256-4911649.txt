# 1905 - 256 - 4911649

 

Page 1

 
 
   
 
 

Page 2

 
 
[論整頓圜法當先劃一權量]  
　　幣制統一其現今財政之最要關鍵乎天津銀錢總廠開鑄章程先由財政處戶部曾奏開辦　又妥籌鑄幣一律章程通行各省而今而後造幣之權操諸政府發幣之額定於總廠從前所謂成色之叅差通貨之缺溢種種舊幣皆可中此而消滅論者五謂吾國幣制殆將人於計數制度矣（計數制度假如以出國之洋圓計卽不必再問分兩如七錢二分之銀圓直日一圓不必再日七錢二分也巿塲交易即以圓計不必再合銀計算）雖然歐洲計數制度原其初制未有不從秤量制度幾經改易而成者如英磅之類究其原理無一不從秤量爲準中國整頓圜法不從權量下手是貨幣之分量雖能畫一而貨物之分量日益紏紛經濟巿場方且因各地之權衡不同而喪失其貨幣之價格愈一之愈紛之豈非不揣其本而齊其末之故哉今試略述財政學理而權量之當一不當一可不煩言而自解矣 
計學家倡數量稅者之言曰物價者貨物之分量與貨幣之分量配合而决定者也其所謂配合决定者係指貨幣物價之關係包含甚廣初非專指權量而言然明明言分量彼中必有一全國通行之權量取以配合决無终義今試問中國權量庫平漕平關平京平規平之外更有蘇平湘平杭平汴平江西平廣東平等名目隨地變易輕重不同一旦發出新幣總廠之權力能禁絶各行省之沿用舊秤軒輊新幣乎其勢必至於秤輕之省故昻之以求合新幣之分量秤重之省故低之以俯就新幣之分量循是辦法吾知財政處雖日日言幣制統一而各省仍自爲風氣其於統一之意去之　遠也蓋必全國之度量衡歸於一律而後可以言造幣可以言計數未有權量不定而可言振頓圜法者此以貨幣之本義言則權量之不可不一者勢也 
國際貿易之論日甲國之貨幣乙國不視爲貨幣仍權衡其貨幣之重輕計較眞　蓋金屬貨幣限於國界雖不失其自具之價格然歐洲商業發逹以各國權量不同屢嫌其核算繁雜諸多不便現方議設萬國度量衡同盟會使之地球一律歸於簡易夫彼中以國際貿易之便利於各國之權量尙且欲整齊而畫一之中國以國内交易之機關於本國之權量反聽其紛紜而錯雜之此眞百思而不能通其故者此以貨幣之廣義言則權量之不能不一者又勢也 
以本義言則如此以廣義言又如彼非現今造幣之極大問題乎且劃一權量其關係又不僅幣制而已自來有國者無不統一法制欲使權不失累黍量不失圭撮雖以商鞅之嚴法秦政之專制亦知舉此爲經營天下之首務今將統一幣制煥然改觀於其造幣之初故存一乖舛之隙使省自爲制巿自爲法顚倒上下漫無規律其不適宜於今之世界者莫此爲甚今之掌握財權者盍亦於劃一權量之道重爲注意焉 
[廷寄通飭各省遴員勘礦北京]  
　　軍機處傳出消息云十七日商部遞封奏一件係條陳清釐礦産請飭各省援照江督所奏遴員設局辦理本日即奉廷寄通飭各省將軍督撫遴選大員探勘各礦並准作爲商部議員卽由商部稽察考成云（珠） 
[德商垂涎大馬群山礦]  
　　聞德商前擬開採大馬群山晶石礦欲約華商出名禀請察哈爾都統批准嗣偕礦師勘得晶礦不佳而含銀質　質甚旺故益垂涎冀攬其利云（閏） 
[黄埔鐵路請禁應購之地加價投稅廣州]  
黄埔鐵路現經張弼士太僕已將經過路線勘定探聞日昨咨呈商部奏請立案井請行咨粤督轉飭所屬嚴禁各叚應購之地母得加價投稅未審商部能照否（稱） 
[咨催淞滬鐵路案據圖籍北京]  
　　淞滬鐵路之購地各案據及各項圖籍迄未咨送商部備核聞日昨該部物咨行盛大臣查取全卷迅速送部以憑查核（號） 
[粤督奏准募民債三百萬廣東]  
　　粤督岑制軍擬借民欵三百萬兩興辦地方要政每股百兩週息七釐十年分期歸遠以番攤彩票鋪票闈姓作抵並與稅司梅爾士訂立合同由稅司代理以免舞弊届期應還之票准完錢糧關稅聞己具奏奉 
旨允准岑制軍有電來言己於八月十五日出示招募民債矣（閏） 
[王參議因患眼病難赴南洋廣州]  
　　商部王叅議邇因眼患復發須加意醫治不能前赴南洋因於日前電請商部各堂可否另派他員接代聞個中人云參議之意如各堂不能准如所請擬卽呈請開缺安心調治云（光） 
[電催試辦地方自治北京]  
　　日前政府電逹奉天將軍趙次帥略云前電飭查地方情形設法自治現在日俄和議己有成局務請隨時查核地勢方里商民風俗宦情吏治逐細詳核選擇官員先行試辦自治務須愼重從事並望電覆以憑奏聞（官） 
[鄂督條奏科舉停止後應辦事宜北京]  
日前鄂督張香帥遞封奏一件聞係條陳停止科舉後應行辦理事宜篇幅甚長並聞已交學務處議奏矣（龍） 
[政府會議保舉之難停北京]  
　　有人條陳停廢科舉必須先免保舉因無保舉則人才必致湮没也至捐例現因各省需欵孔亟亦難卽行停辦云（閏） 
[學務處奏准司員出洋遊學北京]  
　　學務處大臣奏稱各省官員必須出洋遊學均經各直省選派官員先後奏請出洋奉旨允准在案兹擬奏請准令在京各部院候補司員及候選員有願目備資斧出洋遊學者由各該衙門先行咨照本處存案俟回國時奏請一律摧奬並擬章程數條恭呈御覽聞己奉旨允准矣（師） 
[學務處批准改良學堂條陳蘇州]  
　　舉人楊 
 
 

Page 3

 
 
賡元遞禀學務處請改良全省官私各學堂併條陳數則當經學務處批示所禀尙屬妥洽候詳請撫憲立案行知省城各學堂（愛） 
[皖撫奏舉學堂監督安慶]  
　　歙縣翰林院庶吉士許承堯經皖撫奏充中學堂監督總理全堂事務并請照奏定章程與進士館畢業學生一律辦理並免扣資俸聞已奉旨允准（師） 
[奏奬捐助學堂經費人員安慶]  
　　渦陽縣地 
方瘠若興學爲難經邑紳直隷提督馬玉崑軍門捐助湘平銀一萬兩又河南試用縣丞劉鴻慶捐助湘平銀一千兩均充學堂經費以資開辦日前由皖撫奏請將馬提督之孫馬朝樑由俊秀奬給監生并郎中不論雙單月分部行走劉縣丞劉鴻儒由俊秀奬給監生并以府經歴雙月選用以示激勸奉旨著照所請 
[議准添設韓語學堂北京]  
　　日前出使韓國大臣曾廣銓奏請在使署添設韓語學堂一摺業經學務處議准覆奏奉旨依議己交片行知學務大臣矣（日） 
[請提塘費撥學實業紹興]  
　　越郡各項公欵輙被當軸者中飽兹餘姚十紳以沿海沙地濱湖蕩田爲數甚多皆宜種植查得姚灶周塘榆柳塘之北雍正十二年民灶按丁築利濟塘俗呼四塘爲捍海禦湖要堤乾隆十八年原奉部咨按田捐錢每年共額征五百二十四千五百二十八文積收成數分年修築支銷二十六年公捐錢排積士牛一千五百五十四座以衛塘基嗣後沙塗潮漲去海踔遠灶民開懇種棉俱得成熟添築五塘六塘衛塗近歲更築七塘以故塗皆升課塘之不煩修者百餘年而修費仍由石堰場隨征分解未經停止現有留學日本徵兵豫備所卒業生黄廣願往日本學習農業爰禀請學務處札飭石堰塲遵照將是項公欵撥充該生游學經費旋奉批云振興農學洵屬當今要圖惟該生等請將修塘經費撥充游學之用候移請運司核明飭遵惟聞此事頗不利於原辦官紳致起阻力故至今尙無成議恐難如願也（必） 
[欽天監奏修數理精藴並籌津貼北京]  
　　欽天監各堂憲會商朝廷整頓學務而學堂尤以算學爲基礎查本監數理精緼等書自庚子亂後板片遺失亟應重加修纂擬請飭令各州縣每月每州縣各提銀一兩分季由藩庫先行墊解以爲常年頒發時憲書之需且以本署官員素稱清苦擬將各州縣各解之欵以六成修書以三成二分别津貼司員其餘撥作算學經費俟書修成頒發各省學堂以資考證聞此摺現已於十六日入奏（火） 
[玫府議歸併九卿衙門北京]  
　　據政府人云近日王大臣擬奏將公事清簡之九卿各署量爲裁汰歸併各衙門辦理以節糜費並擬調動京外各缺而重名實惟慶邸囑以從長詳商總以公事有益再行入奏是以尙未定有確議耳（官） 
[俞催戶部迅卽查案裁撤書吏京師]  
　　日前軍機大臣面奉諭旨催令戶部裁撤書吏當卽片交戶部略謂各部裁撤書吏業經陸續舉行而戶部以查案遲延迄今尙未實行相應片交片戶迅將檔案查清赶速裁撤勿任延緩云云並聞張大司農諭令各司員務將某司應辦何事一併繕表懸諸二堂以期易於檢查早爲覆奏矣（人） 
[江督通飭緝拿私造銀元蘇州P ] 
　　江督周玉帥訪悉近有鑄匪專在揚州府屬私造僞銀元入巿混用匪首係廣東人名老卿老魏郭良駒郭長發四人因通飭合文武一體協拿務獲究辦併令各州縣出示曉諭辨别銀元眞僞大旨謂是項僞銀圓較輕一錢左右一經磨擦眞僞立見想不日即當出示曉諭矣（伏） 
[漁業仍歸商辦通州]  
　　漁業公司前經張季直展殿撰議訂章程若干條禀請商部改歸上海道承辦現聞奉到該部覆文應卽仍歸商辦方有實際并飭查照迅速辦理（夜） 
[皖省商會籌設陳列所之辦法安蘆]  
　　日前商務局會同商會諸董以皖省界揚子江之中心點物産富饒於商界有絶大關係今欲振興土貨必須陳列商品隨時考究庶考工有方辦物有地則商務可期發逹因即擬糾股立一商品陳列所擇地開辦兹節錄辦法八條於下（一籌欵）擬招股立一有限公司每股十元以千股爲額或招五百股先行試辦（一拓地）現擬於適中之地借一公所以便布置否則即在商務總局惟該局議設傳審公廨原址不敷展布亟須擇地遷移（一用人）擬請商會公選總理一人副理一人管帳一人管貨一人股東有認百股以上者准派一人再設審查員叅議員由商務局特派隨時調查議商（一儲貨）先以尋常土貨如舒潛之簟毫州之氈涇縣之紙宿松之菸廬江之布和州之棉六安之茶蔴分類陳設如各項工業製造精品願行呈騐者可禀呈商務局考騐後准其咨部請奬並子以專利年限 
（一分類）一穀品類二五金製品類三木製品類四絲棉毛蔴製品類五竹木製品類六紙張及紙製品類七皮革牙角品類八油漆品類九磁器玻璃品類十食物品類十一服飾品類十二雕畫品類十三染色品類十四敎育品類五製造品類十六機器類　十七刷印品類十八農器類十九洋貨類二十雜貨類以上二十類應於每品標明價值出産地方製造人姓名籍貫及承購商號（一定價）現爲振興土貨起見宜酌定價以便通行照原價略加一成提爲公司經費如寄售品物一律照加（一考工）各省設考工廠與商品最有關係兹擬不另建廠每年於春秋兩季分考一次請大憲考騐給以奬牌（一籌銷）土貨銷塲爲第一要著每設一物必先攷産自何地宜銷何路逐漸講求廣登報告如有精粗不齊之品當卽籌商改良　以上章程粗舉大略俟開辦之日再行會商妥協以期周備（羊） 
[出使韓國大臣曾奏察看韓國商民情形酌籌維持辦法摺]  
　　出使韓國大臣曾廣銓奏爲　看韓國現在商民情形酌籌維持辦法恭摺具陳仰祈聖鑒事竊查自與韓國訂約通使以後情形 
 
 
] 

Page 4

 
 
時有不同我商立足之基亟應扶植以規久遠臣自接篆視事之始卽以維持商務爲要圖數月以來諮度朋僚延訪耆舊考究利弊審度從違凡有益僑民之事無不實力圖維巽言勸導其業已辦理就　者約有三端一日設立商會我商在韓之弊向分京廣有北四帮各　畛域之見甚深臣先暫於商　較大之漢城仁川二處擇其適中處所設立商會以爲倡率然後再　各口次第仿行令公正商人隨時聚集入會辦事凡整理行規議定巿價經收此捐查發籍牌承辦善舉槪歸管理至於錢債細故即由領事督率商會和衷理處俾其各泯崖岸以期共固藩籬目開辦以來現已數月諸商尙能齊一心志踴躍趨公一曰復行輪船查我商每歲運來貨物售與韓人者據海關册報除日本外以我國商務爲最鉅從前直隷督臣袁世凱　韓之時曾由招商局派輪來韓每月次甲午以後未經復設現在内地商務勃興招商輪船不敷航駛暫時不能來此以應衆商之請臣飭令由商人暫自合租輪船運貨搭客不特可免運利之外溢且可復開長航綫以固商情一日整飭巡捕查我之商民工役渡韓者不下數萬按照中韓條約應有治外法權故各口領事皆有自理刑名之責整頓巡捕實爲要務臣現於漢城設立警務學堂一所一俟訓練有效將　業巡丁派赴各口隨時更調拔其當差勤奮者升補正巡捕官副巡捕及正巡捕長副巡捕長等名目將來試辦一二年後如能得力再請擇尤保奬以上三端均由臣捐廉倡導業己辦有端緒至於興商學以講求懋遷立醫院以調護覊旅亦爲保商要務臣謹當認眞督率次第舉辦以期仰副朝廷保衛僑民之至意除咨部外理合恭摺具陳伏乞　皇太后皇上聖鑒訓示謹奏 
光緒三十一年八月十六日奉硃批該部知道（巨） 
[禀控盜賣礦産續志]  
　　前報紀有人在上海道署禀控奸商盜賣礦産一事兹悉原告乃係曹驤初與奚朗如等欲辦路礦議由曹墊銀數萬兩作爲試辦之費嗣因意見稍有不洽奚卽携資聘請外洋大資本家議將北省礦産承辦訂定礦本銀五百萬兩將欲立據開辦被曹查知其事以奚等不應將礦串售洋商圖利有失中國礦權故投道轅禀請袁觀察轉詳上台保全權利云（近） 
[關讞員致上海縣函]  
　　（前略）尊處移提之會匪羽黨衛亦生卽魏應生刻姪又與英德副領事磋商至再初則仍不允送繼以公堂交涉案内應提人証曾請尊處查提每多未能速提解廨即如英商豐茂洋行控案内之陳洵谷移提己久尙未提送大爲不然經姪以提人非易各情與之辯白始得以總須將陳洵谷提送到廨方允即將衛亦生移送今己將眼綫方老五先行開釋飭令投案矣用特將情泐函奉布即請執事迅卽勒差將英商豐茂洋行控案内之陳洵谷一名刻速提送至廨以憑將衞亦生立刻商解而免藉口以後如果能事事如此辦理未始非辦理交涉之一大　　也（後略）（見） 
[俄擬續行弭兵會議]  
　　二十一日倫敦路透電云俄皇擬請列强在荷蘭京城舉行第二次珥兵大會美總統羅斯福特轉告俄皇謂深願第二次會議其獲益較第一次尤多云譯字林報　同日東京電云舉行弭兵會事俄皇己致書各列强請其人會並擬轉托美國致書日本使日本亦與此會美總统羅斯福己贊成此議譯文匯報 
[清政府反對俄使]  
　　二十一日北京電云清政府深恨　使兼議和叅贊璞科第之失信將俟其回北京時與之反抗瞿鴻機亦頗不悅譯字林報 
[購回東清鐵路事]  
　　二十一日北京電云直隷總督袁世凱頗反對購回東清鐵路　謂　事日本旣不承認勢必有傷感情且中國卽能購回以現在財政之拮據亦必借欵於他國而路權　歸他國云　　林報 
[英皇稱賞義勇軍]  
　　一十一日倫敦電云英皇在蘇格蘭閱操　　電致愛丁保總督普魯福斯謂昨日義勇隊操演之壯觀深望其足以感動他兵隊之愛國心而與之聯合 
[意國又地震]  
　　二十一日倫敦電云意國克臘勃利境内昨日又復地震仍有傷失 
[俄使隈得之行程]  
　　二十一日倫敦電云隈得君己於丘堡登陸往巴黎及布魯塞勒（比利時京城）遊覽須西十一月方可回抵聖彼得堡 
[高加索之亂]  
　　二十一日倫敦路透電云巴科地方仍時有刼掠焚毁等事總督　轄之煤油井十一處向來保護極密者昨爲叛民焚毁現在鐵弗力斯境内之鐵路正被叛民襲擊壅塞 
[日借英款]  
　　二十一日東京電云日本某鐵路公司近向英國借英金一百萬磅以五釐起息聞此後尙須續借譯字林報 
[和約將抵日本]  
　　一十二日東京電云携帶日俄和議原約之日使臣己自美國起程可於西十月二號行抵横濵 
[俄人不滿意於國會]  
　　二十二日倫敦路透電云俄人得與國會選舉之人數以全國人數相比較頗爲不稱故俄人頗不滿意 
[摩洛哥事件]  
　　二十二日倫敦路透電云摩洛哥件現己開議惟目下情執頗難議妥德國己誇張其要求謂欲將馬格塗商埠歸入云　文匯報 
[隈得稱頌德皇]  
　　二十一日柏林電云隈得君當乘德郵船至丘堡時於　中詢問　皇之起居並稱德是及美總統 
[德政府責問法報館]  
　　二十一日柏林電云德政府曾致　巴黎責問法報館對付德國之不睦謂德國頗現交誼於法國且摩洛哥事件行將就議云　 
[奥國將辦東亞銀行]  
　　二十一日柏林電云奥國擬辦專與東亞交　之銀行其基礎卽將成立譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[財政處戶部會奏整頓圜法改歸一律酌定各省通行章程]  
一現欲整頓圜法統歸一律擬請銀幣一項俟定准分量成色專由總廠鑄造仍留南北洋廣東湖北四局作爲分廠由總廠發給模様成色分量花紋均須一律每批鑄出銀幣抽出數元彚解財政處尸部派精通化學人鎔化考騐成色之叅差分兩之輕重均不得逾百分之一如有不符卽將所鑄銀幣重行鎔化改鑄仍將經手之員分别叅辦除總廠係財政處辦理外其南北洋粤鄂各局並由財政處戶部遴派廉幹妥員前往稽查以昭鄭重一銅幣較銀幣稍可從寛擬將各省現在業經開辦之局暫行留辦但准就現在所有機器鑄造不准添機增鑄其未經奏准者均不得再請設局鑄造銅幣成色用九五紫銅五厘白船願用點銅錫一釐者聽分量定准當二十者重庫平四錢當十者重庫平二錢當五者重庫平一錢當二者重庫平四分由戶部頒發祖模均與總廠所鑄一律惟於正面加鑄省名一字以便查考每次　出均須呈送財政處戶部化騐並由財政處戶部隨時遴派妥員前往稽查如有不遵奏定章程者卽時令其停鑄並限令將發出各圓收回銷燬一鑄幣所以便民若多鑄當十當二十兩種民間購買零星物件不能分析殊爲不便是以戶部總廠所定章程有當五當二兩種銅幣以資補助今擬定立限制各省局每日所鑄銅圓以十成計算約鑄當十者五成當五當二者各二成當二十一成其當二以下則以舊有制錢搭配應用　一鑄幣之數必須酌劑益虚以民間需用之數核計方能保其價值若鑄造日多價值日落商民茂儲必多虧折是便民者轉而厲民嗣後各省所鑄銅幣應令該省所設官錢公估等局酌量巿面情形定價隨發隨收持之以信按照所鑄當制錢數目與制錢一律行用不准巿儈把持出入減折亦不准鑄局爭利减價發行至巿面銅幣有餘卽應遵照部議停鑄　一各省所鑄銅幣應令先儘本省制錢短少之處發行不得大宗販運出省致令他省有充斥之患若各省需用銅幣則可備價至總廠領取其邊遠省分准交鄰省局廠代爲鑄造運回本省應用　未完 
[節錄蘇省善後總局通飭整頓常備軍札文蘇州]  
　　略謂近據各營呈報截曠清摺開革假逃無旬不有而假逃之多則尤以常備後軍一標二三營爲最第二營五月分開革九名濳逃四十八名六月分開革二十一名濳逃三十六名第三營勇丁僅三百餘人耳五月分濳逃請假十二名六月分濳逃請假三十一名其次則第一營六月分濳逃三十二名開革相仍己失治軍之義乃至假逃纍纍則尤爲駭人聽聞衣常備軍之設專爲練兵計也兵非練不足以言兵旋練旋逃不如不練今每旬之中非革即假非假卽逃甚至甲日升乙日即假丙日補丁日即逃似此忽去忽來己練之兵動輙出伍新募之勇無可言操試令各該管帶捫心自省其謂之何推原其故厥弊有三一由於挑選之不精編伍之初身材是否壯健性質是否馴良引荐之人是否可靠皆應一一講求今營伍缺額不論誰何槪予入籍此輩野心本多敗類稍加箝束便覺手足無措無怪其視若樊籠蹙乎不可以終日也一由於紀律之不嚴請假之多旬以十數計月以數十計其藐玩官長可知開革之數多則數十人少亦十數人其不受約束可知而營官平日之訓戒尤可知至於不願請假不待開革明目張膽相率濳逃逃亡雖多一無覺察在若輩固不知紀律爲何事實則本未嘗有紀律耳一中於恩信之不孚營官愛卹士卒訓練有方合營之中方且如身臂手指如父子家人上下一心安有携貳訪聞各該營官每日除兩操而外其於勇丁之疾苦毫無見聞亦從不過問而隊官之待勇丁非作踐之即　削之小　違諾則痛懲之於是怨恨之心生而乖離之意起但經關餉卽請假請假不准便卽濳逃濳逃不能則又故違禁令以待開革此豈盡野性之難馴哉夫亦有不得己而出此者也　蘇省上年遵奉練兵新制創練此軍薪糧一切格外從優所以體卹之者備至所以期望之者尤深當其任者應如何認眞敎練庶幾爲精兵爲勁旅爲節制之師今成效未彰敗徵己見玩愒至此良可痛心若不嚴申告誡速圖改艮鉅餉虚糜軍事何補合亟通行各營振刷精神認眞整頓云云（基） 
[滬江官事]  
　　前出使日本大臣蔡和甫閣學昨至道縣各署謝步○青浦縣田春亭大令寳榮滬軍營統帶龍葆珊鎭軍鎭國昨至縣署拜會○警察局提調沈秋蓀二尹祺年西局委員謝建侯二尹恭壽昨俱到縣禀商公務○南局委員黄幼香二尹蓉繁昨日遣丁到縣請感冐假三天（近） 
[襄讞請假]  
　　公共公廨襄讞委員孫耳三明府近因政躬不豫飭丁赴道禀請感冐假三天（見） 
[小學校頭班生撥人工業學堂]  
　　滬南製造局初級小學校頭班學生現奉總辦魏觀察撥入工業學堂學習並將該學校二班學生升入頭班其餘再行招補以免虚懸（欣） 
[重修佛閣]  
　　滬南小南門外佛閣房屋近因年久坍毁當由是處各叚董集資重行修建前日禀請二十三七鋪巡防局員朱汪兩二尹黏條禁止車馬往來以免阻碍工作（欣） 
[勘造望臺]  
　　新關在浦東南匯縣境海灘建有木望台一所瞭望船隻進出本月初三晚被風潮沖没經稅務司查知以事關緊要日前商淮道憲袁觀察由稅司委洋工程司馳往勘造（近） 
[失足溺斃]  
　　漢壁禮路薙髮店主彭某之子年仁向在某公司輪船執事前日該輪抵滬舟泊公和祥馬頭年仁忽失足墜河身死昨日屍身浮起由家屬前往棺殮（古） 
[掮妓違罰鍰]  
　　公共公廨讞員關司馬諭禁十歲以外妓女不准肩掮曾經出示王　前日大馬路巡捕房拘獲邵翠云花林香沉月閣花媛媛花三寳等五妓仍由龜奴高掮過巿拘入捕房每人存洋五元保出昨日公堂會　各妓並無一人投案捕頭禀明司馬判將保洋充公（見） 
[禀請上控]  
　　英商壳仵洋行主延愛禮司律師控倫章造紙公司朱培初不付拍賣酬銀一案經關司馬會同英德副領事研訊各情已詳本報前日午後仍由德君蒞廨與司馬覆訊先由被告費烈律師聲稱此案奉訊後於華歴六月二十日己下堂斷惟被告頗不滿意决議至道轅上控愛律師聞言起日請堂上令費烈律師說出上控之故庶能預備抵制費律師又言查四歴一千八百六十九年所訂公廨控案章程第六條中西官判斷未昭公允者准被告投上憲衙門控告遵守至今並未更易公堂不能阻止司馬與德君商議移時面諭兩造律師謂現將此案禀詳道憲再定上控之期言畢遂退堂而散（見） 
[押限銀]  
　　職員游明堂投廨禀控時仲康串騙銀兩一案前晚又奉關司馬　訊游　與時素識據言日商欲開三安銅鐵機器公司招職充當買辦先後墊去銀八百餘兩詎知事屬子虚控案後奉判追繳一味游移爲此求請押追質之時供刻下日人不在甲地即欲料理尙求展限司馬判時押限七天繳銀違十嚴比（見） 
 
 

Page 10

 
 
[候訊給領]  
　　前者虞洽卿遣抱虞升投公共公廨控俞楚槎卽俞漢槎串中黄士泉賣地紏葛除付過銀一千兩外餘價銀六千兩請飭通和等莊止付等情嗣經錢業董事禀明道憲將此案現銀提至商務總會送交公共公廨存儲經關司馬據情禀明道憲批飭給領在案昨高易律師偕俞投案請領此項價銀司馬謂此係華人控告華人之案應在晚堂候本分府傳該莊執事人到案訊領高律師遵諭而退（見） 
[上海縣案]  
　　己過甬人蔣雲泉司馬前因無子撫侯家浜陳石匠之子及城隍廟曹松甫之子爲螟蛉取名樹滋樹堃旣又立堂姪茂鑅爲嗣司馬故後兩養子益不務正業日事揮霍日前竟向司馬簉室顧氏攖去田房契據金銀首飾等物經顧氏控之上海縣汪大令提訊之下判　滋樹堃本應勒令歸宗姑念撫養多年著分給財産四分之二餘歸茂鑅及顧氏執管兩造各遵斷具結○太陽廟巡局函解蔡阿榮控錢小弟串婦訛詐等情到縣經大令提訊蔡供向住新閘北首前晚登厠大便悞踐一人之足卽有流氓五六人扭毆拆梢祇獲錢小弟一人扭控太陽廟巡司奉訊退出行經新閘橋突出婦女兩人誣小的調戯搶簪鳴捕拘入捕房罰洋一元五角顯係由錢唆使俟伊釋出因復扭局禀控解案求懲錢供被蔡初次扭局訊交地保看管伊自出外調戯婦女與小的無干大令以兩造均非安分之徒判俱斥釋若再犯事嚴懲不貸○盛喬和控俞掌榮姦拐其妻王氏獲　他保陳松林賄縱一案亦奉提訊原告未到陳供現充高　鎭地保　　揑情誣累俞供去冬憑喬蘭亭爲媒娶孀婦王氏爲室嗣後喬來借洋一次刻因復借不遂來案妄控大令得供判俞交陳具保候傳原告復訊察究○又訊胡麗生喊控盜售墳地一案胡供有墳地四分葬叔祖及父母棺柩餘地租與蔡茂盛耕種小的赴杭貿易近始回申駭悉被蔡盜售求請提究大令判候飭差協保吊串察　（近） 
[局事瑣志]  
　　鄉　許潘氏背夫私逃至滬帮傭日久不歸前日由夫許阿狗尋獲扭入二十三七鋪巡局請究局員朱二尹訊明屬實喝堂頰四十下著許具結領回管朿○沈阿林張雨彩前日在新馬路圖竊被包探　見拘人工查局解請帮審黄二尹判責一百板逐出○婦人奚王氏同夫奚阿三前晚由北巿回南行經生義碼頭忽遇匪徒王　生搶去金押髮一支圖逸被奚追獲扭入工程局亦由黄二尹訊責一百板從寛了案（欣） 
[公共公廨堂案]  
　　福隆久記不行控劉盈康劉阿金欠銀行兇並有鐵路和尙帮兇等情經關司馬准詞飭提提籃橋捕房包探張才寳將劉盈康劉阿金二人解案請訊鐵頭和尙尙未提到司馬商諸英德副領事判押候過堂訊核○内地　洋人控陳忠良將郵信柝開私用鈔票七張報由包探孫阿星獲案請辦中西官判查明訊核○包探　仁泉解混人輪船私竊搭客衣服烟灰及鴨子二十隻之胡阿林請究判青二百板押個二月○科發藥房洋東控錢菊仁竊洋人物件由探顧福祺拘案請究判俟查明於下禮拜三再訊○老公茂洋人控女工周徐氏竊棉紗若干請究判責手心五十下斥釋○朱阿虎控沈阿維借洋不遂　衆行兇請爲嚴辦質之沈供詞含糊旋據捕頭禀稱沈犯前經辦過三次二次遞籍今復重來官判管押西牢九個月期滿責三百板○四百念六五百念九等號華捕日前在雲南路福州路拘獲在途曳客之流妓王素卿廖林氏傭婦張李氏昨日解辦中西官姑念己押四牢三天從寛斥釋○婦人金阿香控傭婦陸小妹乘間竊金約指一枚濳逃報探王寳生著薦頭將人交到送案請究判戒責手心一百下○捕送馬夫王阿四停車磕睡違章請辦判罰洋八元○新閘捕房包探張天林禀日前奉　往杭蘇一帶拘拿行竊晏子路十五號洋行正犯詎　遠颺贜物亦未吊到兹將先獲之夥竊朱蓮伯解請訊究朱稱尙有晏子路一百五十一號洋房及靶子路一百三十一號洋房之案均是伊等所爲中西官因判押候再行覆訊（見） 
[法廨停讞]  
　　昨日爲法公廨訊案之期緣　員陳大令有恙飭丁照捕房訊一期（居） 
[法租界捕房事]  
　　李昌信前年以　銅錫　戚姓押銀一萬數千兩言明届期不贖將貨變賣豈知錫内攙和鉛質以致售虧銀七千餘兩向論不理當投法廨具控奉前讞員魏蒓塢大令訊供准子交保嗣因玩延不理改飭提案押追迨陳大令接任復交原保理處乃一避匿無蹤至今案懸莫結原告迭次求追入令因著將原保之黄咸坤提入捕房押候解堂訊奪○包仁生陸阿四朱　生　金龍等在碼頭竊取藥材爲包探獲送捕房奉飭押候堂期解訊○陳阿四竊青鉛十餘斤向某店求售爲包探詰悉送入捕房押候解究○張文榮在老北門外布莊街强搶鄉人白布二疋失主投報捕房經探查獲解辦（居） 
[美租界捕房事]  
　　朱阿二在西華德路向李金法索欠互扭至捕房控訴捕頭以事屬錢債諭赴公堂控告○小孩羅榮山在靶子路游戲被某西人馬車童跌傷及　部由捕載人捕房轉送同仁醫院求治○陸來順混人北河南路張姓家圖竊被張撞見扭入捕房押候查辦（古） 
[上海新閘大街正心善堂收崇匯寳沙水災振欵由屏號經收經放第三次清單]  
　　協康號捐元一百兩慶餘堂許源裕恆興慶豐夢日居士趙鏡清各捐洋一百元會名氏捐洋六十元公平賬房渭記大豐衆友杭祿記蘇莊時和敦和莊許陳記延陵子隠名代募禮親諸友節筵各捐洋五十元沈翰記求妻産平安捐洋四十元昌記嚴延合各捐洋三十元增泰衆友捐洋二十五元梁瑞記袁寳記陳志芳義泰祥虞瑞清徐泮芹愼大汪姓源明居士何善士聚慶景德和瑞成錦元隆各捐洋二十元森大裕泰成順記大盛吳炳剛太古輝吳首安吳光華羅履亭和記水寳森胡章記胡芝記徐韻碧同協祥朱啓堂蔡柱生繆瑞林明德莊周鶴舫趙渟淵新餘求合家平安沈新有無名士各捐洋十元祝子亭捐洋八元求父母安　興號趙華餘顧少亭協大號各捐洋五元徐道生陳安甫樓硯溪張少蓮胡俊卿各捐洋三元陳萊傳徐蓉初朱筱泉韓仁甫各捐洋二元小善子捐洋一元謙祥林祥生祥慶祥隆祥蛈祥共捐洋二百元虞薌山爲新得麟兒承各親友賜下隆儀今將酬筵助振洋二百五十元以上共捐元一百兩共捐洋二千三百十二元 
[上海六馬路仁濟善堂經收統捐施棺給藥等代收紅十字會四月二十日至七月初十日清單]  
　　天水高熊氏誠求現患速痊延年益壽規元五百兩大阪棧房規元一百廿三兩七錢五分四厘鄭仁記土行筵資移助規元七十三兩盧光庭湯餅移助絲業會舘交到賡颺堂恆孚銀樓經募雲西氏各洋二百元金隠名電報局各洋一元趙馥疇蕭山蔡玉佩蔡殿昇潘復齋各洋五十元新安周程氏求病愈洋七十元隠名氏洋六十元源明居士黄允章各洋三十元韓　祉錦柴山天水明德堂主春記葉烟行上黨氏各洋廿元李方　李門沈氏合助放生洋廿元周湘汝阮長順各洋四元半忍氏洋二元怡和草帽捐洋十元四角錢十五文裕昌和米行屢年存銅洋一百九十元共收規元六百九十六兩七錢五分四厘洋一千三百三十元零四角錢十五文銅洋一百九十元又代收紅十會三月至七月廿日陳潤翁交到聶雲臺洋一百元陳慶昌洋二元思居善士朱門潘氏楊蔡氏各洋廿元龔露氏洋十元共收洋一百七十二元 
[上海六馬路仁濟善堂籌賑公所施子英經收山東各處等振捐七月初一日至廿九日第一百三十二次清單]  
　　初四日懷橋氏求子病愈洋一百元太原居士洋十元初六日書草堂聞三氏合洋十元初九日懷氏爲子病愈續助洋一百元初十日無名氏洋廿元廿六日周琴孫爲妻病愈洋五十元廿四日隠名氏隠名氏各洋二元共收洋二百九十四元扯七二八五申元二百十四兩一錢八分自丙申四月初一日起至本年七月廿九日共收規元十六萬二千七百五十兩零七錢一分八厘除解各處振欵外　存元八百十四兩五錢六分一厘銅洋八十三元九十五角 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
