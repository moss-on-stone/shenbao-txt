# 1904 - 358 - 4911387

 

Page 1

 
 
[禮延天津采訪友人] [  申報館主人啓]  
　　天津爲神京門户咽喉鎖鑰守衛森嚴自拳匪作亂以來雖撤臺毁城時局大變而官紳商賈行李往來轂擊肩摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳惟冀雅鑒 
[新出海國春秋○西法五彩衆神全圖本局不惜工資聘名家法繪加巿精裱每軸實洋二元] [  申昌書室啓]  
　　是書亦小說類也都凡四十卷意創而語新情奇而理實文人墨士大可藉此消閒　軀睡　較之尋常說部一覽卽索然意盡者有　壤之别今巳印成定價七角又○大字鉛印三十二本御批通鑑輯覽三元二角○明季稗史彚編七角○刑案匯覽連箱八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元六角○華英字典五角○英語撮要五角○英語錄四角○英字入門二角○徐　胎十三種一元六角○醒世姻緣一元四角○繪芳錄一元二角○紅樓夢補六角○閱　草堂五角○前後永慶昇平七角○燕山外史二角○隨園尺贖二角欲購者請至上洋三馬路申報館間壁申昌書室及各書坊選取可也 
[四書五經義大全] [  圖書集成局啓]  
　　坊問四書五經義　牛充棟目互相　襲十九雷同本局有見於此特請名夙廣收古今名人經義之作　爲一編題有未備埃次擬補共五十七卷爲文五千餘　類皆獨運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[湖南鄧沅專造國家紙幣以擴充銀行之事宜條陳]  
　　百川異源而大海匯之萬山錯出而三榦緯之者通也兩界深阻介以舟車千里往還代以書信者便也日月經天萬物得所潮汐有時航路不塞者信也通之至而後天下無壅滯之憂便之至而後人情無繁難之苦信之至而後萬事無欵畏之患今日之世界一求通求便求信之時也夫供生人之用者必以物而交通天下之物者必以錢環球競爭商戰日烈錢之爲用尤廣故富於錢則强窮於錢則弱中國之窮於錢至今日極矣朝廷力圖自强振興百務而司農仰屋無米可炊賠欵艱難搜括殆盡天下岌岌不可終日夫錢者飢不可以爲食寒不可以爲衣耳目之欲不可以爲玩好是雖窮於錢而未必遂窮於物然國家之貧富視此者則以其能交通百物非此無以給生人之求而達天下之希望也然但使有可以交通百物便於用而信於民者則又何專求之於錢此紙幣之用東西各國所以視爲財政之要素也謹案財政處户部奏准銀行章程巳擬定印紙幣公私出入欵項均准一律通行法至便也惟是紙幣專統於銀行則實幣爲貴紙幣爲輕必銀行之權力所能到然後爲紙幣之權力所能到國家旣無力徧設銀行則　幣之流行亦必不廣錢旣不日加多而紙幣又未足以徧行則辦一事卽苦於無錢興一利又無從下手天下一日無錢則大利一日不出大　一日不出則天下一日無錢輾轉困窮銀行足濟乎此紙幣之用所以必求其大通而後可也查東西各國紙幣之制有政府紙幣有銀行紙幣政府與商民一體故二者可以並行中國官自爲官商自爲商政府本無紙幣卽有之亦不能行銀行之紙幣則商股居多勢力究爲有限錢幣旣窮而紙幣又有限銀行雖設亦不過得匯兌寄存之薄利終無出通天下之財路使百物生活於地上也是宜推廣紙幣卽以紙幣推廣銀行以紙幣推廣銀行則宜爲銀行專造紙幣銀行　爲官商合辦卽宜認爲國家銀行紙幣旣與銀行並行卽宜定爲國家紙幣以國家專製之紙幣濟官商合辦之銀行銀行得紙幣而權力可以擴充紙幣得銀行而使用乃有根據國家紙幣旣興則銀行紙幣可以不造此合政府紙幣銀行紙幣而爲一其法更甚於泰西泰西通貨家謂紙幣之行本非銀行正業此屬政府特權銀行不過單爲通貨之貸借耳銀行家亦謂銀行紙幣有自然之限制决無無限之流行然則銀迁之紙幣不足以盡紙幣之量審矣故欲天下得受紙幣無窮之利益則非專認爲國家無限之特權不可也何以言國家紙幣能有無限之特權而使天下受無窮之利益也於省會設銀行於府廳州縣設官錢號上下聯爲一氣而後國家紙幣乃可以徧行並由各州縣分領紙幣宿貸民閒而後民業可以振發所謂通也夫辦一國之呈必挈一國之全神非可以支支節節爲也泰西之政凡兵政學堂鐵路郵政等莫不層層相接一氣呵成財政則尤上下貫通節摇脈動以此興利何利不興以引合羣何羣不合中國内起京師外逮行省聲氣隔越呼應不靈彼此各自爲謀事事無甚力量譬諸人身血脈稍不活潑則精神必難暢舒其能立乎故財政不通通之以銀行銀行不通通之以紙幣紙幣不通通之以國家無限之特權舉一綱而萬目張統計之學其始此矣所謂通之至而天下無壅滯之憂者此也或曰宋明以來亦用紙幣然但以之取錢非卽以之當錢也今欲以紙幣代錢無乃貴賤懸殊而不適於用乎且因錢少而行紙幣紙弊行而錢益加少物旣不可得而見錢亦不可得而見葉氏水心旣巳深慮及之是大不然今之時非苦於無物苦於無所資以通物也農工必有所資以取貨而後商賈之利興商賈必有所資以取材而後農工之業進闢地力盡物情通貨財治道路興練兵製器開礦官吏士民之事皆不能無所資以斡旋之則所以媒介萬物交通有無者並不在可食可衣之質而以紙幣爲錢之替代又何譏也此文甚長容再繼續 
[電傳宫門抄]  
　　昨晚八點鐘京師友人專電告知本館云十一月二十日皇上召見軍機大臣及謝希銓是日並無明降上諭 
[日軍告捷一]  
　　昨日駐滬日本總領事小田切君以華歴本月十九日東京所發官電見示内開頃得攻圍旅順之日軍公報略謂本月十八日晚十點鐘時我軍右翼進攻駐紥後山羊頭村及小房身之俄軍旋將各村落盡行佔據迨二點一刻鐘時我軍復擊敗敵兵奪獲大劉家屯全地 
[日軍告捷二]  
　　昨日駐滬日本總領事小田切君以華歴本月十八日東京所發官電見示内開頃得攻圍旅順之日軍報稱我軍右翼刻巳佔得後楊樹溝迤東之某山其地約在二百零三諾脫高山迤南半英里順爲扼要未幾敵軍奮勇來襲立被我軍擊退遂得堅守此山且發大砲遥轟致將敵人所築北砲臺焚　 
 
 

Page 2

 
 
[俄軍遷地]  
　　昨日駐滬日本總領事小田切君以華歴本月十九日東京所發官電見示内開頃得攻圍旅順之日軍公報謂前數日屯紥我軍右翼之俄軍前哨現忽陸續遷移其地巳全入我軍掌握矣 
[摩亂未巳]  
　　華歴十一月十八日英京倫敦路透電局來電云摩洛哥國民人紛亂刻更有加無巳法人苟欲干涉其政治若不壓以强力深恐未易成功也 
[八續練兵處奏定陸軍營制餉章]  
　　輸運制略興師動衆需物至繁就地採購十不獲一若非厚峙軍儲預籌餉道安能調發便利轉運流通勢必士馬旣行輓輸不繼雖精勁之旅難免潰奔節制之師亦將擄掠故兵法有之曰軍無輜重則亡無糧食則亡無委積則亡强弱所分勝負所判皆由於此東西各國慎重軍事輸運一事尤善經營往往以數十百萬之衆懸軍探入而資用無虞缺乏蓋其豫籌調度布置者固不知幾殫心力矣亟宜參考其制倣而行之按轉運之綱領有二二曰隨軍輸運一曰後路輸運隨軍之輸運有三其隨於馬步隊每營或砲工每隊之後者曰小接濟供給前隊應補之槍砲子彈及工程器具傷兠藥材等件所以備戰時之需也其隨於每標恊或全鎮或每枝隊之後與之俱進退者曰大接濟供給每日應用之薪糧炊具及將校臥具等件所以備宿營之需也其隨於全軍之後者曰輜重隊輸運供給全軍應補若干次之槍砲子藥應用若干日之糧食及隨營醫院衛生隊橋梁隊電信隊應用之器具所以備兩層接濟之領取曁戰前戰後之需也後路之輸運有二一係隨我戰地挪移者於戰隊交通之地擇沿途鐵路水路陸路最扼要之區設一前敵轉運總局軍需各品儲蓄惟備附設後站醫院電報局郵信局修械廠等類均隷屬於該局自此崦前直接於戰隊所在之後按運路之遠近酌設分局若干以便輜重隊之領取是爲軍需接濟之所其一係不隨戰地挪移者於調遣戰隊之省分或其他便於往來易於採辦之後路地方設一總軍需處附設各項積儲倉庫凡前敵轉運總局有不能備辦之物皆供應之其規模視前稍大一切物品或向戰地輸送或自戰地運回或應從某省徵調或應由何路解往均歸該處經理擘畫是爲軍需後備之所夫其繁重完密至於如此以故緩急足恃飽騰有資士氣常雄軍心日固進戰退守皆綽綽然有餘裕矣服役制略兵丁平時操練臨敵單守是其專責此外雜役概非所任舊營習氣或以兵供巡緝之資或以兵執土木之役甚至營員之侍從　僕庖丁牧圉皆得驅使正兵最足妨礙操防玷損軍政此次定章所有營員均另設護勇專供營中雜務且各員薪俸公費甚優不難自覓傭工以資服役概不准以私事役使正兵其分撥巡緝修辦工程等事除與戰備有所關涉外亦不准以兵丁充役違者嚴懲 
[贑迎星使]  
　　安慶訪事人云欽差查辦事件大臣鐵寳臣星使巳於本月十二三日簡閱各軍操演事畢卽起節赴豫章贑省大員先期委候補知縣張大令樹森來皖迎迓蓋亦官塲之體例宜然也 
 [P大帥恤民 
　　福州訪事人云閩浙總督魏午帥蒞任以來勤求民隱日前輕車减從至北關外觀音亭召鄉中耆老詳諮地方利弊及民生疾苦情形繼又至開化寺周訪民情是日藩司周子迪方伯福州府程能彝太守隨侍於側愛民之意於此可見一斑巳 
[大帥新猷]  
　　金陵訪事人云署理兩江總督南洋大臣周玉山制軍自本月初九日由蕪湖回轅後小媳二日卽於十一日蒞高等學堂查勘一周諭令總辦穆少若觀察力圖恢擴十二日次第蒞商務籌訪警察各局十三日蒞馬路工程等局十五日蒞周急工藝局陸師學堂每至一處必傳見局員教習學生勸勉備至惟商務局以掛名委員人數太多諭令逐加裁汰又以各局所經費支絀飭各總辦妥速籌備竭力維持 
[皖撫整軍]  
　　安慶訪事人云皖撫誠果泉中丞經武整軍惟日孜孜日前在署旁挑閱常備營各哨勇丁旋又檄調駐紥江口之續備中營來城操演上月之杪復詣五里廟大校塲簡閱常備續備各營行軍布陣之法約逾三下鐘之久始命駕回轅翌日飭支應局分别給獎計各營統帶獎給袍料哨弁馬褂料京靴各一棚頭銀牌一面小洋銀四角兵丁銀牌一面小洋銀二角本月初三日又親閱武備學堂初四日至武備練軍營校閱學生用兵之法蓋以中丞目擊時艱孔亟非實力講求武備不克自强故必以身先之不辭勞瘁也 
[整頓營務]  
　　金陵訪事友人云邇年各處標防營伍弊竇叢生其最可惡者莫甚於尅扣軍餉當端午帥總督兩江之日承准練兵處咨文以爲整頓營制宜先杜絶尅扣之弊因釐定新章此後各營餉銀由督撫另委大員督同領放統帶只事訓練不准經手以免侵漁並以各營軍裝多欠整齊擬將每年餉銀只給十月尚餘二月由放餉委員另存以備添補一切誠整車除弊之要圖也 
[預籌遷局]  
　　松江訪事人云郡城東南隅火藥局蒙江南提憲楊鏡巖軍門允准遷至鳳皇山巳核定一切辦法惟所需磚料除拆卸南門外大校場照壁敵樓外不敷尚多旋詢知西門外倉橋左近舊有倉城荒廢巳久乃於本月初十日由滬回轅後十二日卽命駕前往勘察一週擬偕紳董商之地方官派兵拆取城磚料運往應用 
[請飭保教]  
　　江西訪事人云日前贑撫夏菽軒中丞接准法主教郎守信函開駐潯司鐸樊體愛親赴瑞昌縣左家村傳教被鄉民持械追殺幸縣宰某大令派差前往得以免遭毒手然巳鬚髮撏斷手足傷殘隨從數人亦均受辱侮祗以左姓耆老數人再三懇免報官自願鳴爆服禮送回巳允免究應請通飭各屬一體認真保護并嚴禁造謡仇教免致日後再釀禍端云云刻巳嚴飭各屬不得再起風波矣 
[招考師範]  
　　安慶訪事人云皖省大吏前議停止高等學堂附課膏火銀撥充出洋師範生經費於是附課諸生悵然若失具禀各憲懇恩未蒙允准日前學務處巳將裁汰膏火章程刊發曉諭本月初十日又出示曰前經本處會同藩憲議停高等學堂附課膏火撥充出洋師範生經費查此項膏火共銀二千七百八十兩合龍銀四千元以每人每年三百餘元計之可派十二人出洋查速成師範一科業經本處札飭各屬籌欵選送年内可以選送兹擬稍予變通就所停膏火銀兩選送學習完全師範科六人學習實業科六人連同各屬選送帥範生一律於明年正月内詳請派員監督出洋仰合省舉貢生監一體知悉本處定十二月初十日在高等學堂内扃門考試如有自願出洋合此次所定格式者務須先期取具地方官印結保送來本處聽候考試幸勿觀望自誤 
[刑人于巿]  
　　姑蘇訪事人云本月初二日午前省中頒到刑部釘封文臬司朱竹石廉訪立卽札飭長洲縣蘇靜菴大令由府縣各獄提出男犯十一名女犯二口略詰口供如法綑綁會同中軍守備夏守戎帶兵數十名押赴北寺大校塲各男犯次第斬决二女犯則凌遲處死有知者謂一爲蔡顧氏宿遷縣人因通姦謀夫事發致陷刑章一爲何周氏昭文縣人串同姦夫將本夫謀斃後斫成六叚置於鹽菜缸内經夫姊某氏查出報案訊實解省二姦夫亦於是日一併正法其餘九犯均江洋大盜也 
[岸塌傷人]  
　　鎮江訪事人云此間荷花塘一帶綿長數里荒僻異常數年前洋人購築馬路起建棧房居然變荒凉爲熱閙矣十一月十 
 
 

Page 3

 
 
七日之晚六點鐘時江隄驀地崩塌長約半里許寛至八九丈一時水勢洶湧異常岸上挑夫正在搬運貨物倉卒間不遑逃避致有數十人衝入水中黑暗之中無人拯救至濱江各洋棧計有一百餘間皆倒入水中棧内所堆落花生火油火柴等物爲數甚鉅沈没無遺此外尚有划船十二艘停泊其間亦俱被衝壞常鎮通海兵備道兼鎮江關監督郭月樓觀察聞報卽於翌日清晨親率水陸總巡周錦堂參戎前往查勘聞所失財産計有數十萬之多以豐和順記兩家爲最誠可謂之巨災也 
[京口官塲紀事]  
　　鎮江訪事人云淮南北鹽課銀向皆儲存兩淮運庫每届冬令例由兩江督鹽憲遴派司道大員盤查一次以昭慎重本届督憲周玉山制軍檄委常鎮通海兵備道兼鎮江關監督郭月樓觀察就近往查觀察隨於月之十三日命駕登官舫帶以小輪船渡江赴揚瀕行屬下印委各官咸赴江干恭送○淮揚鎮總兵馬麗生鎮軍乘舟南下本月十三日道出潤州小駐戎旌拜會各當道翌日午刻揚帆西上駛赴金陵謁見新署兩江總督南洋大臣周玉帥籌商防堵事宜 
[漢水冰花]  
　　漢口訪事人云卾垣大吏籌設製麻局所需機器刻巳購齊洋工程師亦結伴戾止隨擇定十二月初一日開工○湖廣總督張香濤宫保擬在省垣創設敬節學堂令守節孤嫠入堂肆業俟卒業後派充他處學堂教習日前巳札委楊吉逢刺史經理一切事宜矣○日前德國武弁嘉洛爾君因公至漢小駐德領事署勾留數日卽賦言旋○本月初五夜更魚三躍彤雲密布雪花亂飛至初七日午刻則巳晴光大放氣候温和矣○法國武弁登式勞君由滬江蒞漢暫假法國某旅邸小駐行旌擬於遊覽一周之後赴洋務局請領護照往游太原開封濟南等處 
[平山晚眺]  
　　揚州訪事人云揚州府知府余石蓀太守前爲文孫文定缺口街魏觀察之女公子爲室涓吉本月初三日迎娶儀從烜赫鼓吹喧𨶑美滿因緣人皆稱羡前福建臬司徐山仁觀察之文孫亦於是日完姻坤宅丁姓曾任某處監司一時冠裳往賀者頗覺如水如雲○揚城板井巷有某甲者宦途中人也輕薄性無異魏收驚蛺蝶上年瞰某善堂有一及笄女展轉領出置諸小星之列女甚聰彗而甲待之不以禮時或加以鞭箠本月某日又因細故痛遭毆擊遍體鱗傷女忿憤交加頓萌短見濳取甲所置紫霞膏吞服以致玉殞香消堂中人聞之欲禀請地方官相騐甲懼急浼某紳出爲緩頰自願從豐棺殮始得寢事吁紅顔薄命良可哀巳 
[雲間鶴唳]  
　　松江訪事人云邇來東門外太平莊十字莊等處鄉民以本届年榖順成擬迎賽城隍神會華亭縣知縣孫花樓大令恐肇事端立卽飭差諭禁旋提地保及廟祝到案嚴懲復將爲首之甲乙兩鄉人枷號遊圖示衆○鹽捕中營管帶吳金忠都戎開列張澤鎮甲乙丙丁戊五人之名請華亭縣主孫花樓大令提究大令准之立卽派差往拿嗣至則地保以以所開各人有名無姓不敢貿然從事差役遂將地保帶回大令訊鞫之餘飭將差保概加笞責外人咸相駭異究不知甲乙丙丁戊爲何等人也 
[上海官塲紀事]  
　　江南督標奇兵營帮帶王守戎孔昭昨詣上海縣署拜會縣主汪瑶庭大令○昨日新科翰林章太史祖申由珂里來申赴道縣各署投刺拜會○山西候補道顧友生觀察昨詣道轅拜會蘇松太兵備道袁海觀觀察 
[恭送戎旌]  
　　前任江南全省提督李壽亭軍門業奉上諭開缺因於昨日乘某輪船返江西原籍駐紥滬南之江蘇撫標滬軍續備右旂管帶龍葆珊遊戎南洋續備右旗管帶羅楚材遊戎均飭哨弁督率兵丁排隊至小東門外招商局金利源馬頭恭送 
[禽獲先鋒]  
　　惡棍范高頭之羽黨林慶全者自稱先鋒將蟠踞滬南横行不法前者英界捕頭在范船上搜出簿籍名姓鑿然因於昨日遣包探李星福獲諸南巿瑞豐弄解入馬路工程局禀請總辦翁子文太守暫爲管押旋投英美等國租界會審公廨禀請讞員黄耀宿司馬出票提回押候解送公堂訊辦 
[補祝聖節]  
　　前日泰西耶穌聖誕適逢休沐之期因於昨日禮拜一補行慶賀清晨法界捕頭遣人禀請讞員陳楚生大令暫停訊案一期 
[西節封關]  
　　前日爲天主教中耶穌降生之期向章江海新關須停辦公事適值禮拜故改於昨日封關英美等國租界公堂亦停訊一日所有捕房各案統於今日訊供 
[英員遊獵]  
　　駐滬英副領事德爲門君巳於上禮拜六卽華歴本月十八日乞假赴鄉間遊獵約閱一禮拜卽可言旋適逢泰西攺歲之時故暫息勞筋稍資休暇也 
[英界火警]  
　　昨晚八點鐘時英租界湖北路朝陽樓茶館北首某姓家不戒於火霎時冐穿屋頂警鐘旣鳴救火會西人急　皮帶車到場施救旋卽火滅烟消 
[續錄分發人員驗看名單]  
　　布庫大使李燿奎江蘇浙江鹽大使唐嗣壽廣西四川布經歴李嘉會湖北江西州同陳文顯河南山東鹽經歴方嘉樂江蘇浙江黄祖瀛江蘇浙江府經歴沈儀炯湖北河南王執禮江蘇陜西丁垣安徽山東陳　江蘇湖北張完璧甘肅四川春年漢軍安徽葉大炤四川甘肅何修鈞安徽江蘇姚廷樞奉天廣東縣丞伊鏗額滿洲江蘇鄭福星福建廣東劉崇根福建湖北范燮榮湖南山東朱寳泰江蘇豫河張延爵安徽直隷吳忠珩四川江蘇邸樹滋甘肅四川汪值寛浙江廣東張琪河南山東李晉銓浙江四川鹽知事王繹和廣西兩淮縣主簿許恩壽湖南浙江州吏目黄得中湖北湖南馬兆齡安徽直隷邱崢嶸雲南貴州謝奉璋四川河南江槐榮浙江直隷府稅課大使姚彝江蘇浙江巡檢林肇祥福建廣東陳光冕湖南貴州戴柱鼇湖南江蘇佘文貞湖北四川文輔堯湖南江蘇畢進序山東河南胡翹元江西江蘇楊彚貞江蘇安徽洪方之安徽湖北張鴻儒江蘇浙江胡沛霖安徽湖北盧懋勛四川湖南李沐浙江直隷王鴻謨河南山東從九品王孝椿福建江西吕邦彦湖北江西畢敬先山東直隷王錦堂奉天直隷從九品萬炳煌湖北陜西王之賓安徽湖南丁起麟江蘇湖北典史張震順天甘肅徐思訓直隷山東方鍾鳴福建廣東陳潤章山東直隷崔榮光湖南山東劉宗承湖北江西王炳勳江蘇甘肅許良祺安徽直隷胡祖錫浙江四川張扆山西直隷高彭年山東直隷楊德源浙江福建未入流蔣家讚河南山東王釗江蘇浙山 
[萬國紅十字會電文]  
　　十一月十七日盛京來電中西萬國紅十字會諸公台鑒准新會電先後撥新民府棉衣三千套巳由增守接收運省先此電謝祺杰銑印○十九日盛京來電新會現又續撥棉衣二千套先後共五千套均交新民府增守陸續接運至魏教士欵巳撥訖如尊處撥欵徑匯魏教士甚好運糧現尚無阻祺杰巧印 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁約青皮]  
　　鎮江訪事人云月之十四日署丹徒縣知縣張星五大令出有六言告示曰照得青皮流氓疉經拿獲懲創惟是黨夥尚多不免尚有漏網風聞近日街上常有此輩打降如此怙惡不悛實屬目無刑章現復飭差查拿不論籍隷何方一經犯事獲案一律從　旒杖荷枷遊圖示衆剌字繫石不枉特此再行禁誡母悔皮肉受傷倘敢以身嘗試勿謂本縣不諒如能悔過自新尚可寛其旣往 
[慎避巖牆]  
　　松江訪事人云西門内普照寺迤東巿屋年久失修漸形欹側本月十二日屋主雇匠葺治清晨　匠先赴某整　店工作不隄防𥒐然一聲屋卽坍倒累及毗連諸户棟崩榱折聲若巨霆街上行人不及奔避間有被壓而仆者計所坍者爲某花棉店端德生　店某豆腐店談姓住户屋中人聞聲奔至門口被壓者又不下六七人其中一匠足踝受傷頗重誠旡妄之災也 
[南濡客述]  
　　鎮江訪事人云近來泗源港一帶梟匪復熾擄人勒贖姦淫刧掠之事時有所聞瓜洲水師中營某管帶聞之因於日前督帶師船馳往巡緝○本月十二日護理江蘇巡撫效述堂中丞派江防營務處徐錦堂恊戎由姑蘇押解江北難民七百餘名口到鎮趨詣常鎮通海道轅投文道憲郭月樓觀察恐若輩滋生事端飛派水陸總巡周錦堂恊戎及新兵前營管帶陸如山叄戎親率勇丁妥爲彈壓旋封雇民船二十餘號將若輩一律載送出境復派新勝水師營砲船六號押解渡江 
[上海縣署瑣案]  
　　前者王承曾控張載宏吞賴中通元機器行股本等情前晚縣主汪瑶庭大令升堂研訊張供中通元係合股開設每股洋銀一百元共計十股小的得三股王得二股嗣因貲本虧蝕殆盡遂於去冬閉歇王供所付貲本兩股係胞妹陸王氏養命之資自去年七月初開巿以後每月約贏餘洋銀一百餘元至十月結算共餘三百七十餘元張不給餘利反將行貿然閉歇所有存貨均被運往北巿售去將孀妹之資盡行吞没叩乞究追大令謂均係股東毋庸追繳王乃怏怏而退○前者大令飭捕拘獲賊犯周阿桃李小弟詰之供認八月二十七晚在莊家涇竊取俞開基船上元色縀兩疋及烟袋銅盆等物弔到縀兩方字號顯然飭傳俞認明無悮旋查得俞當時報稱被盜刧去元色　六十疋爰於前晚提俞復詰所供如前大令飭姑交妥人保出候詳請憲示核辦○前日拘獲冐捕訛詐之歹人小春泉卽朱春泉經大令訊供責押前晚飭提覆訊朱供以後小的自當痛改前非不敢再犯大令飭交人保釋 
[浦東保甲總巡局瑣案]  
　　前日浦東保甲總巡局線勇查獲行竊某姓家木料之賊犯陳方汀解入局中總巡謝岳松明府研訊之下直認不諱因判令枷號一禮拜○浦東華通洋棧執事人某甲函送竊取棧中魷魚之歹人楊文良至保甲總巡局總巡謝明府訊知犯竊巳非一次判令笞責三百板枷號示衆 
[馬路工程局瑣案]  
　　日前朱喬氏乘江人壽所曳東洋車至南碼頭遺失洋報七元二角遂將江扭入塢路工程局旋由江指交小竊王阿三陳阿毛到案經襄委員黄衡堂二尹訊明判令各責二百板還押捕房前日帶案復訊令賠還洋銀四元給氏具領○崇明人范青蓮投宿太平碼頭安康小客寓適逢鄰近夏長生酒店被火致失箱籠内所藏公文等件事後扭控棧夥季銀狗經黄二尹訊明管押前日升座復訊季供當時棧中器物實由小寗波小青郎二人爲之遷移請卽傳訊二尹怒其刁狡著掌頰一百下押候尋交二人到案○船芽夥役計毛毛與姚掌生鬥毆將姚擊破頭顱　街捕拘入捕房捕頭令押送馬路工程局總辦翁子文太守飭留候訊供究辦 
[英美等國租界公廨紀事]  
　　四百號華捕以蕩婦錢陸氏與所歡某甲向人索詐一并拘入捕房捕頭著將甲管押氏則解送公廨禀請讞員黄耀宿司馬押候訊懲○昨日清晨四馬路平安里流妓花小寳因被惡龜孫錦山恣情凌虐投廨鳴寃司馬著暫交官媒看管聽候訊供　核 
[英租界捕房紀事]  
　　　昨日鄉人夏心源携金林玉林二侄女投英界捕房訴稱五百四十六號華捕向與姪女之母夏氏識及夏氏亡所有田單五紙盡被此捕取去向索不還曾於八月十四日來此聲訴因無憑據未蒙准理今查得有地一畝被此捕賣與同村夏春發確係夏　之産爲此訴請究追捕頭允之卽著某包探前往查察○昨日英界包探方長華查知五馬路熊文通所開春仙戲園近日開演諸淫戲并唱東鄉花鼓詞因懸日本商人牌號訴請捕頭酌裁捕頭著傳該日商至英美等國租界公堂禀請讞員黄耀宿司馬訊奪○昨日勞合路長裕里第四十六號門牌某龜所開野雞妓院中被謝姓妓女所驩浪子王玉芝竊去金二條金臂釧二雙金約指三十餘枚約值洋銀六千三百餘元因之據情投報捕房捕頭立派包探金立生嚴加查緝○偷兒王亦興混入北京路浙江路某某等家竊取衣服十餘件適爲包探金立生所見拘入捕房捕頭令押候解送公堂禀請訊辦○流氓陳阿興等專在洋涇浜一帶攫取行人所携之物昨爲包探竇如海拘獲黠知失主均在法界因告知捕頭將陳送入法界捕房歸案訊辦○積竊楊鳳岐在河南路竊取柴松盛所佩銅質對時表經包探王長桂拘獲連贓帶入捕房捕頭著押候解送公堂禀請訊究○馬夫王阿春駕車在途招攬坐客被四百八十五號華捕連車帶入捕房捕頭著質以洋銀五元爲質暫行釋出○賊犯孟阿毛行竊福州路四百四十七號門牌朱祥寳家衣服經包探陳金標拘獲連贓帶入捕房捕頭著押候解送公堂禀請訊究○四百十八號華捕見小販李阿三手携斗　一襲形跡可疑因卽拘入捕房捕頭詰究之下李稱顧少雲所贈遂著包探石金榮向顧問明卽予開釋○前日北京路紫陽里人胡大德查知其妻趙氏與浪子陸福炎通姦將陸刃斃一案巳紀報端昨日包探將胡姊大阿姐拘入捕房捕頭著交人保出告以如遇傳訊卽須到案 
[　　某甲某乙在途中向人訛詐被包探所見拘入捕房捕頭命押候解送公堂禀請讞員陳楚生大令訊究并令被詐之人届期自行投案備質○丙丁二竊賊分贓不匀在某處爭閙被包探一併拘入捕房捕頭命押候堂期解請訊辦○戊巳庚三流氓在途取金挖耳及皮衣等物被包探緝獲一并送入捕房捕頭命押候弔到原誠然後解送公堂禀請訊究○八個黨竊賊錢六仔屢次犯案怙惡不悛晚又在某處竊被包探拘獲送入捕房捕頭命押候堂期解請訊辦○辛壬癸三匪人被包探緝獲送入捕房捕頭著押候堂期解請究辦 
[美租界捕房紀事]  
　　甬人毛阿大僑居漢璧禮路第二百四十號門牌屋内其子生甫五齡忽然失去因於昨日投報捕房請爲　緝桶頭允之○粤人某甲僑居百老匯路第九十七號門牌房屋昨日遣婢女雲川出外購物一去不歸因卽投報捕房請爲查緝捕頭允之○昨日一百三十一號印捕巡至百老匯路見某甲衣衫藍縷狀類乞人臥病呻吟奄奄一息因卽雇車送入捕頭捕頭令轉送公廨禀請讞員黄　宿司馬安揷○昨晨妙手空空兒陳阿有不知在何處竊得對時表上之是十二打適爲包探錢榮堂查獲連贓帶入捕房捕頭令押候解送公堂禀請　辦○昨晨梁卜君子吳阿三濳入某姓家竊得衣服十餘件携至吳淞路被包探劉阿炳所見連贓帶入捕房捕頭令押候解送公堂禀請訊辦○ 
 
 
] 

Page 10

 
 
前日夜半時某國兵船上甲乙二水手醉容可掬在斐倫路一帶將某號東洋車擊毁適爲五百六十二號巡捕所見喝阻不服反被兇毆爰召　九十八號印捕帮同拘入捕房捕頭令押解至本管總領事署禀請訊辦 
[江蘇學臺唐大宗師經募紅十字會捐欵第八批清單]  
　　宜興縣學宜興府縣學廪生洋四十元張廪　新芳　洋各十元吳　洪洋六元宜荆豐公棧洋四元　沖　洋三元胡鍾岳吳三大鼎新和　善堂張企區余　龍蔣清儒洋各二元錢泰初沈斗光萬春和史　賢馮炳文孫集成　錫　鮑　　張承栻部遂初徐宗侃張　　孫少　　　　鄭慕濱顧鴻錢積善蘇順卿丁柏春張浩湘馮煒侯程崧茂陸同仁資桂卿劉芹生　根垎許國楨潘寳生　　生馮　許雨何周蔚孫順安謝長興許　蓀許攸盛尹廷　孫金盛袁廷煥　崧生陳寳琛王肫如史月溪周應　曹廷銓曹廷詰周少甫程　雲黄坤生曹卓卿任雲山余　清程芷湘王志仁何笏卿沈道元盧彤　希文陸錦村貿竹銘　根春　邦基許仲衡周　運沈靖恭周鍊吕子欽法玉良周履和周順朝周肇基余靜山趙子青蔣美舟蔣　臣金其相趙連　許龍火程伯　洋各一元楊　材少珊洋各四元楊順承　洋十元許根大洋二元陸盤聽陳明德洋各三元吳午大順大黄堃袁　如李逢壬李希　許聲聞玉衡許時雄邱仲元公盛公和洋各半元潘子純子祥子玠洋合一元　　笙　　大袁國遺蔣承芝張洪耕洋各陸角徐逢湛褚宗唐遇　侯關　華洋各五角丁鶴亭許振聲丁植初丁雨春丁仲　　兆欽杭文藻吳　齊吳培大鄭國榮丁道　　　裕　增壽洋各四角張寅臣洋四角陸裕豐袁聲根　根木王叙昌唐錫　　鑿金陸三大洋各三角陸三寳張金寳陸　　陸兆官蔣兆金周兆法唐洪根邵昌大陳士良聽大周德　洋各二角[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
司會詳前來除覈飭遵照外臣等謹循例附片具陳伏乞　鑒謹奏奉硃批吏部知道欽此 
[工部奏爲遵旨裁併摺初四日]  
工部謹奏爲遵旨裁併恭摺覆陳仰祈聖鑒事本年五月二十七日欽奉慈禧端佑康頤昭豫莊誠壽恭欽獻崇熙　太后　旨凡京外各項差缺有應行裁汰歸併者著各部院堂官各省將軍督撫破除情面認真釐剔奏　裁併以節虚糜　昭核實欽此又於八月十三日接准軍機處片交本日御史王誠羲具奏請飭各部認真整理一摺奉旨該部知道欽此仰見朝廷軫愈時艱整飭庶務孜孜圖治之意凡在臣工同深欽感自宜悉心籌辦勉副聖鑒竊維水火工虞爲臣部分任之職　設　繕虞衡都水屯田四司及庫所等處職任各有專司事務本極繁重惟今昔情形不同卽事務繁簡亦異有昔則極繁而今巳甚簡者有名目極重而竟成具文者臣等公同商酌可裁併者五處謹爲我皇太后皇上縷晰陳之一料估所專掌估銷擅廟宫殿城垣衙署各項工程自庚子以來庫儲支絀不急之工概行停辦則該所應辦事件較前减少擬卽裁　　併營繕司承辦一督催所專掌稽查　署文移每三月彚奏一次現在各司處所公事經臣等督飭司員親手經理將從前書吏裁革另募書手僅供繕寫案件無虞積壓則該所稽查事同具文擬卽裁撤歸併司務廳承辦一硝磺庫鉛子庫專司收發硝磺鉛丸現在改練洋操軍火暫行停辦該庫事務較簡擬將應辦之事併入虞衡司所有該庫寳缺亦即歸併虞衡司一漢檔房專辦四司等處　本清文今旣改題爲奏則該處並無緊要事件擬卽裁併入清擋房所有該處實缺亦卽歸併清檔房伏查臣部四司庫所各處事宜上年臣等業將應裁應併之處妥定章程臣等更當實力整頓一切工程用欵不便稍有浮冐並於司員之勤惰賢否留心考察隨時勸懲務使款不虚糜官無曠職用副朝廷澄叙官方之至意至料估所督催所印信俟奉旨後應卽咨送禮部查銷令併聲明所有臣等遵旨裁併議覆緣由謹恭摺具陳伏乞皇太后皇上聖鑒訓示遵行謹奏奉旨依議欽此江蘇布政使效奏爲鎮江關第一百七十四結期内徽收華洋稅鈔及支解數目繕具清單摺初四日 
　　暫　江蘇巡撫江蘇布政使奴才效曾跪奏爲鎮江關第一百七十四結期内徵收華洋稅鈔及支解數目繕具清單恭摺仰祈聖鑒事竊鎮江關徵收稅鈔截至一百七十三結止奏報在案兹據鎮江關道郭道直詳稱自光緒二十九年十一月十四日起至三十年二月十五日止第一百七十四結期滿共徵華洋商船進出口正半各稅船鈔銀兩子口半稅共銀一十九萬九千四百八十六兩零除支傾鎔火耗稅司經費新案賠欵部軍四成洋稅五成二釐華稅委員司巡薪工提交總稅務司七成船鈔外務部三成船鈔提存節省解費出使經費旗兵加餉固本京餉織務料工等欵外連同上結共實存銀二十八萬七千九百四十四兩零至歴結借　未經提歸洋藥鹽稅等銀仍俟下結分别歸欵造册詳請奏咨等情前署撫臣端方未及核辦移交前來奴才覆核無異除將原册分咨外務部户部外謹會同通商大臣暫署兩江總督臣端方核繕清單恭摺具陳伏乞皇太后皇上聖鑒敕部查核施行謹奏奉硃批該部知道單併發欽此 
調署四川總督錫奏爲官紳銷除巨患裨益地方懇請從優給獎以示鼓勵摺初四日 
　品頂戴調署四川總督閩浙總督奴才錫良跪奏爲官紳銷除巨串裨益地方懇請從優給獎以示鼓勵恭摺仰祈聖鑒事　　妖邪爲法所必誅禍變貴弭於未發川省民氣浮囂輕信易動昔年如余蠻子紅燈教拳匪等變亂傷睦誼煩兵力賠償鉅欵荼　地方幾至不可收拾然究其煽亂之始要不外託左道以惑人借仇教以聚衆涓流星火撲滅何難至今思之不能不隱痛夫無知之愚民尤不能不痛恨於疲恭昏庸之官吏與夫不明事理之士紳也奴才到任以來時舉此以申儆各屬本年四月據奉節縣知縣侯昌鎮禀稱有縣民龔方櫬素習圓光符咒散布妖言在鄰境玉山縣廟宇　一帶創設一字教名目傳徒惑衆因知該縣境臥襲　地方　婦羅萬氏家無親屬佞佛易欺起意商同徒黨周致塘將該氏誘騙謀殺裝船情形聲稱坐化成道遠近無知鄉愚紛集頂　一唱百和舉境若狂經該縣訪聞立卽前往當場騐明該　萬氏實係被勒身死並拿獲龔方櫬周致塘對衆審出謀害情節　疑始釋幸未滋事等情當飭管夔州府知府潘炳年提案覆訊均據供小諱禀經奴才批飭將該犯龔方櫬周致塘就地正法以昭炯戒又本年九月據署威遠縣知縣婁棟富順縣知縣趙淵先後禀稱有富順縣屬界牌場朝天寺境連威遠八月二十三日該場團總把總議　賴沛霖探聞寺内聚有匪徒紏衆盟誓約期焚燬教堂赶卽派人分投報縣一面集團協勇漏夜馳往圍捕立時拿獲匪首藍俊　　黨傅松柏陳吉三王江成文元興杜洸五傅丙章劉　三李文三范和廷林月康黄樹三等十二名並起獲僞檄秘札誓狀令旗號簿等件送經該縣趙淵提訊錄報初供適值該縣交卸奴才批飭接署富順縣知縣徐　會同確訊據藍俊章供認曾經路遇在逃之張玉廷商同託名仇敎刊刻僞檄等件板片經伊紏合巳獲之傅松柏陳吉三王江成文元興在朝天寺結盟立誓並脅同杜洸五等畫押盟誓正欲定期往打界牌坊等處教堂卽被團保訪聞拿獲等語質之傅松柏等供詞相同錄供禀請核辦前來察閱所呈旗　等件尤極狂悖當經奴才核飭將該犯藍俊章傅松柏陳吉三王江成文元興就地正法被脅聽從之杜洸五等七犯分别嚴懲一　仍飭嚴緝張玉廷等務獲究辦現在地方安謐堪以仰紓宸厪伏查夔州府爲鄂省緊連之地富順亦本省繁盛之區該奉節縣知縣侯昌鎮破獲此案後未幾而有湖北施南府屬仇教之事夔境廟宇𥕢英法並設教堂人心惶惑日有謡傳經該地方官竭力彈壓調停始獲無事設非該縣發奸摘伏遏亂事先禍患何堪設想至富順朝天寺地方距界牌塲教堂僅止數里該匪等旣在彼聚衆謀事後因猝致巨禍卽聞拿濳逸亦仍貽患將來事機尤爲緊迫該團保等一經探聞立卽奮往掩捕將首從一併就擒厥功甚偉聯此時艱孔亟内清匪患斯能外睦邦交該官紳一則力遏亂萌一則立破巨案實屬異常出力亟應從優獎叙以勵其餘合無仰懇天恩俯准將奉節縣知縣侯昌鎮以直隷州知州在任補用富順縣團總把總職銜賴沛霖以守備儘先補用威遠縣保總林立　勇目軍功甘占春均以千總儘先補用用獎勤能而資觀感出自逾格鴻施所有請獎銷除巨患出力官紳緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
 
