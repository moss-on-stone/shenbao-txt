# 1883 - 77 - 4903552

 

Page 1

 
 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[新出東藩紀要發售] [  申報館主啓]  
　　高麗爲東三省屏蔞望地毗連其國政民風與夫山川扼塞在華人理當共喻况年來海禁天開玉帛兵戎事難逆料去年因彼國內亂我　朝出師鎭理浹旬凱旋維時平湖薛梅溪刺史躬列行間與參帷幄軍書餘暇與彼都人士時相過從惜參軍未通蠻語而高麗國史深茂內府民間無從購求只有　不律以通辭採遺聞以補缺計凡二十有七日居然哀成一書畫分十二卷名曰東　紀要所謂國政民風山川扼塞靡不羅列詳戴復將都城以及八　形勢鈎勒爲圖俾閱者便以稽核刺中回滬後本舖索其稿而代付剞圖氏現已工竣凖於十九日出書後郁釘作囚冊價洋三角正好馳域外之觀者歸至上海三馬路大禮拜堂南首申報館間壁申昌書畫室購取各外埠均由賣申報人出售此布 
[論琉人分黨]  
　　琉球最爾之國三部數十島零落散布於東南洋苟截長補短曾不及臺灣三分之一然其人心風俗較之臺灣後山生番之蠢野南洋各番族之昏頑蓋有不訂同日而語者緣其地自明初賜善操舟者三十六姓於是立國至今已五百年有奇國雖弱小而尚氏就其樸陋之遺以服事中朝爲主因地制宜簡易爲治而貢道益來商舟出入中國人文亦時有所漸染敦尚禮義懷挾忠信其永爲中國之藩蔽而不侵不叛者有由來也昨據日本新聞述該處近事謂琉球還　現分三黨或則思念故王尚泰欲其復立爲君或則道守中國之政教二者皆不可謂非忠臣義　也其最立異之一黨亦惟持兩屬中日之議而願故王伯父伊江王之子爲君觀其人心可見日本藉口收藩夷前爲縣數年以來該處之民未有能心服者也蓋琉球尚氏開國驢不知實受明太祖之賜其間與日本往來曾有因國小而偪聽命於日本之事日人以爲前者旣有此事是琉球之立國惟我日本之命日本素以封建之制分治全土近來廢除封建改置郡縣則琉球亦當恪遵新制於是削其守上覊其故君安置東京而予以三品之祿意謂前者奉藩於外今則建邸於國猶是我日本之親支也不知尚氏世系本非日本天潢而建國五百年初未受其分封之賜如此作爲不特誣人實則自誣不值有載者之一哂統人計無復之兵力財力均不能興日本爲敵惟有拱手聽命任其處置而觀於今日之人心乃知前年日本發難我中國實坐失此機會而未嘗與之一爭也夫今日三黨之人其命意所任大抵欲爲中國之屬而復得尚氏之君然亦空抱此志無從爲故主復仇黨勢旣分其辦更弱而日人方大經營於冲繩縣以播其開疆拓士之猷其肯置黨人於不間隱釀後患乎故琉人亦如螳臂當車怒蛙鼓腹而已再閱多年則其人或賚志以沒黨類雖多徒見其泳消瓦解矣中國之整自同治以來已非昔比日本通商不通十餘年已欲龐然自大爭衡於四洲之上其初與中國違言藉口必臺番慘殺琉人之事其意已示人以琉爲其属也當時中國與日人往來未久無從知其國勢之虛實故不暇深較遽賠以兵費卹銀而去及前年廢置琉球則日本兵力財力已見於各國往來其所謂強者不過兵艦二三十其所謂富者不過國債干百萬以中國近來之力尚足以敵之而且以口辨不以兵爭彼亦將詞窮理屈不必竟至兩軍相見也乃中國亦以前之處臺灣者處之縣琉球之地而我勿問也遷琉球之君而亦勿知也豈中國之體統固當如是耶竊謂中國附海藩服朝鮮與琉球皆數百年之國茍忘情於琉球亦當勿介意於朝鮮旣介意於朝鮮卽不能忘情於流球琉球自知孱弱日人雄視於東爲中國之藩卽爲日本之屬雖中國亦勿責其貳而日本遽肆吞併之謀此曲在日本者也若夫朝鮮前者閉關絕使不允他國通商迨日本屢次要挾而後帖然聽命則或國人有持異議者朝鮮之君輿其政府自當曲臂罕喻使國中上下咸知舍舊謀新力圖整頓乃以守舊黨之不靖焚毀其使舘戕殺其官員禍起倉卒勢瀕危亡四洲各國皆曰期鮮之不善自謀以取怒於日本日人報之宜也此又非曲在日本而曲在朝鮮者也以琉球之不開罪於日人而中國姑置之以朝鮮之得罪於日人而中國反救護之且日本之放朝鮮甚有詞也興兵報怨局外勿敢阻撓乃中國命將出師尅期靖亂而日人亦遂可巳則已不爲已甚然則前年琉球之役中國亦如救朝鮮者救之吾知日人亦未嘗不爲三舍之避也以是言之豈不大可惜哉夫琉人之三黨與朝鮮守舊開化顯分門戶者其勢則異而其心則同中國之於朝鮮目下旣得開化黨之助苟亦以救朝鮮者救琉球則琉人之心又大可恃也噫嘻故國云亡而人心尚繫其主爲日人計其能長保有此冲繩縣使中國終恝然於琉球否也 
[本館自己接到電音]  
　　○本館於昨日接到在津友人專發電音到本館內有正月念二日　諭旨三道敬謹譯登○正月念二日奉　上諭都察院奏遵旨整肅台綱一摺據稱吏科掌印給事中戈靖老而務得頓改清操戶科給事中周聲澍嗜好已深頗招物議掌浙紅道卸史英俊與庫書往夾殊玷台職掌福建道御史劉治平身體輭弱痼疾難除福建道御史伊里布前巡城時收取陋規聲名頗劣掌廣東道御史徐克剛比呢匪人等語旣據該堂官訪察確鑿應卽十以懲處其所叅吝節姑免深究戈靖周聲澍英俊劉治平伊里布徐克剛均着勒令休致以肅官方欽此同日奉　旨正白旗護軍統領着英麟者理欽此同日奉　旨咸麟着賞給委散秩大臣欽此 
[俄國兵數]  
　　○外國新聞紙載有俄國兵數亟錄之以供衆覽據稱俄國陸軍計共有二百三十萬零二千人馬四十二萬六千一百五十四大小炮三千七百七十二尊其中分出現額兵五十九萬七千人其所用之馬二十八萬二千四所用之炮三千三百七十尊現額之勇計十五萬三千人其所用之馬十三萬五千匹所用之炮一百九十二尊額外兵計二十七萬二千五百五十人所用之馬九千八百五十匹炮二百一十尊分界之炮臺計兵二十七萬五千五百名俄國之兵勇如此其衆誠海外之弼國哉 
[壯士投戈]  
　　○陪京之東北有曠地焉其地多山山出入參及狐皮貂皮等物是以客民之爭利者往往麕聚於此且其地雖在版圖之內而從前不設守令故不法之徒又以此爲逋逃蔞韓某者山東人也素無賴有權術策杖而往 
 
 

Page 2

 
 
相度地勢見其地之富可資而險可守也遂有南越尉佗之志凡客民之爭鬥者韓則爲之解紛爲之排難而客民亦奉令惟謹開山墾地之外又選客民之強有力者約束而訓練之於是韓之聲名赫然於邊外迄今已二十年矣某省有高鹵子者爲官兵所周改遂歸韓韓授以地五百里號爲靖邊土而無印綬衙署往來之事皆用信札帶一竹牌爲記蓋區區蠻觸猶不敢夜郎自大也前手某帥率師至邊外　搗其巢嗣聞韓在彼處頗得人心戰而不勝反爲所笑遂斂兵而退近有某星使者知韓之爲人且言彼雖負喁自固而無犯邊從掠之事其志固不在叛逆也不如摺之使來曉以大義彼能從則可爲我用彼不從然後用兵示晚遂設筵於戎幕遣卒召韓韓聞之策馬而來祗携一僕星使見其坦率例屐迎之坐旣定星使謂曰爾居邊外久人皆稱爾爲叛逆爾知之否韓答曰今者海宇廓清風有備氣者莫不尊親某何人斯而敢嚴逆所以如此者爲　國家約束墾荒之民耳今特束身請罪淮命是從星使大悅留之帳中爲十日之飲遂奏於　朝　上嘉其誠賜之以翎項令其暫轄斯土日後卽當泒員前往丈地徵糧矣惟高鹵子等巳於前年逃入俄羅斯有知其軼事者謂高於十三歲時報父讐厥後又聚壯士五十餘人在貔子窩據險而守官軍三次往捕迄不能得志後經某帥統率大兵又發兵輪三艘欲爲水陸兜拿之計高聞信擊眷先遁及某帥至則高已遠颺抄其家無所得僅將其次妾及僕婦拘之而去此係營口友人所函述者恐不免有傳聞之悮姑照錄之以符新聞體例云爾 
[護撫移衙]  
　　○德曉峰方伯奉有護理浙撫之睡己於初八日接篆任事前撫陳中丞於十二日動身官眷人等遷徒一空方伯爰擇於十八日移進撫著瑞觀察俟方伯入署後亦卽移進審署以免朝夕往返之勞故十六十七兩日仁錢兩縣各轎埠之挑夫無不照股均攤日以數百名從事云 
[道員過境]  
　　○新授成龍綿道祟觀察憲舟於＋四口過浙在下碼頭停泊次日觀察入城親拜各憲并至惠菱舫都轉署中叙談半日而別十六日城中藩臬各憲皆至碼頭答拜護撫德方伯亦於是日出城一切銜牌旗傘無不簇簇生新且用全副儀仗騶從極盛方伯風度端凝圓領巨顋鳥鬚白面端坐輿中望之宛若天神也聞觀察與惠都轉有葭莩之誼故留浙數日云 
[遺憲回署]  
　　○新任寍紹台道温味秋觀察於新正初四日晉省玆聞於二十日上午回署云 
[院試取齊]  
　　○寍波府宗大守正月十二日奉到學憲來文定於二十八日取齊故象山府試己於十六日開考云 
[甯波失火]  
　　○正月二十日晚十一點鐘寍郡西門外賣魚橋范賓利酒坊失火及冐穿屋頂始共知覺赶救己無及矣各水龍聞警馳集在城文武官員均出城督救彈壓幸四面皆有圍墻　致延燒隣居然燬去樓房己約有二十間云 
[秣陵雜誌]  
　　○陰雨旣久又值年頭百物未通以致米價陡漲至三千三四百一石蘆柴每担亦須售五百餘文然米雖貴尚能入市告糴柴則濕而且少閶閻頗覺爲難是以仰屋興嗟者時未清明幾將寒食可見蔡中郎之焦桐良有以也○通濟門閘工局去冬經曹肯堂軍門督率兵勇踴躍工作玆自度歲以來久雨未霽不聞橐閣者已二十餘日刻下山洪陡發勢如高屋建瓴十四日早間竟將上下流三道土壩一齊冲刷不知其咎安在軍鬥爲魏武之子孫夙稱智勇於此工尤爲出力當此春水方生天不假手以成功誠所謂有力難施也○光緒初元巢湖忽清不知主何休咎昨聞江甯之赤山湖亦現五色水分明可鑑該處有　工局省垣當道多有往觀者正不知主何吉凶也○金陵本前朝輦轂之地向例於元宵競設鰲山燈火粉飾休明好事者施魚龍曼衍之戯交舞通衢金鼓喧夭珠翠被地門前蠟淚堆照耀如同白畫城門一如執金吾之不下鎖鑰縱閭閻出入往觀誠昇平之氣象也近因雨雪兼旬大殺風景卽遠近爆竹聲亦十去其七八是誠非常之岑寂也巳○聚寶門譙樓宏深壯麗層疊且數十楹爲東南第一雄傑相傅洪武初修城門時建洞不及半輒圯後由富人沈氏獨力報國費絫十萬萬錢因以聚寶名之以訛傳訛遂疑沈民曾瘞聚寶盆於門不俗例以正月十六日相率登此城頭禳菑祈福今年元宵爲天公玉戲所沮故不復爲孟浩然之踏雪尋梅矣○昔人畜雞能作人言遂引爲窗間之談友是誠得漆園齊萬物之三味者矣否財未有不駭而怪之者三山街某鵝鴨店擬于十三日開宰十二夜雞聲甫唱店主在枕上忽聞有囈語者側其耳終不甚了了疑其夥之着睡魔也喚之醒而語者仍不止夥于是披衣起視知聲自鴨欄中出徐步近欄但閒其似操官腔而莫解其所謂夥拍欄驚之語始止店主以爲不祥深惡之天旣明乃并其似操官腔者雜鷄與鴨而盡殺焉○閘下某剃頭店係句容人夫妻二人素敦執手偕老之歡天雨無事邀友在店作葉子戲皮將半妻己就枕矣其夫忽促其起爲酒食以飼其伴侶妻少艾恃矣故作陽奉陰違之態子呼萬喚始出來兩鬢蓬鬆止於座隅謂風雨怎投猛烈窗櫺皆振振有聲獨在廚下心搖搖如縣旌甚於怯空房意將不去夫再三強之方徐徐引燭才　　進忽哈刺一聲飛塵四塞手中　旣滅且墮於是　者爭趙照視如知臥房內負床之墻因久雨浸在繚中向內傾圯正壓在牀上牀柱板寸寸碎瘃使非其夫方喚婦起其不與帳絮同爲粉　也者幾希痛定思痛不啻九死一生夫妻二人遂雙雙跪詹際泥首焚香謝天謝地賭者見其後垣巳攘不得不重振殘局以爲守望之捍蔽子輿氏日知命者不立於巖墻之下由此觀之假巖墻之禍人冥冥中變有數存焉○某翁者少落拓亂後忽擁厚藏年周甲矣而無予膝下惟一掌上珠愛如明月前年因借老之耦忽如伯勞飛燕各西東室中叔寂遂亟贅某甲於家爲娛老計甲碩人其頎頗得乃翁意翁於是出其素畜爲中置一廛俾榷子母並挈其家中所有簿錄付甲已則慕洞　東山風景而以鉅貲付其婿卽取宅西偏方丈地可容十餘楹者構精舍焚香掃地日徜徉於其中以爲自釐降觀型以來外無第五倫之閒言內有荀奉倩之相得疇躇滿志如釋重負詎甲旣鵲巢鳩有飽暖逸居自忘其本來面目日逐紈袴子弟游奠藉以光大其門戶徵逐旣廣聲色因之漸至俾畫作夜凡即以勞綠傷財者無一不惟紈袴子之指揮是聽嘗腰纏萬貫從事於珠圍翠繞之塲以示取之無禁用之不竭之闊綽往歲懋遷有無不旋踵而利市三倍去歲生意清淡夏秋之間在黃天蕩又爲十八封姨所窘耗散甚巨科塲時又有一種以四君子爲生涯者專伺濁世之佳公子而羅至之甲亦入其阱中迷不知返直至臘抄千瘡百孔幾於無肉可剜乃始忿恨亟備阿芙蓉膏以待賓償者聞之恐釀不測遂共謀據其業而請官爲之析置後有於人日見甲而戲嘲以今日爲人者甲解之曰自我得之自我失之亦復何恨然不知其妻與翁相對作楚囚泣涔涔然以眼淚洗面者非一朝一夕矣是則世之擇婿者可不愼歟 
[京口瑣聞]  
　　○何某者家甚貧而事母甚孝作小本經紀日得百文以供饔餮有餘錢則市甘旨以奉母而已弗食也去歲母忽遘疾醫治罔效何某畫夜悲泣又於夜半昤焚香默禱翦左臂肉寸許煎湯以進母服之其病頓愈以是鄰人無不稱其純孝有某翁聞而敬之贈以靑銅四貫詩曰孝思不匱其何某之謂歟○開場聚賭屢奉憲諭禁止而以劉毅自命者猶復輕於一擲卽至貲盡囊空而終不稍悔觀於某甲之事亦可以爲龜鑑矣某甲者淮城人偶經寶善街口見有賭局不覺技癢比入局則一戰而北欲背城再戰則囊資已罄不得已而典押衣裳重整旗鼓而五木無靈孤注又失居然爲曹沬矣於是喪氣而躑躅江邊欲投河伯而訴之當有人挽救且詢何故甲以實對其人曰此眞所謂自作孽不可逭也遂棄之而去旁有某婦見而憐之贈以靑銅五百甲始稱謝不復作水府之游矣○又有某乙者家住魚巷亦有花骨頭之癖一日其妻歸母 
 
 

Page 3

 
 
家而以襁褓之子合乙保抱之乙適出外購物遂反鍵其扉行過桑巷某丙家門忽聞呼喝聲心怦坪然而不可遏止遂入局再擲再負又乞貸于其友以作孤泩已忘呱呱者之在室矣孤泩甫下依然敗北怏怏而回及抵家不聞子哭心甚訝之念啓森則離裏之隹兒竟作離魂之倩女矣盖乙出門時覆衾於子之面不能透氣遂致悶死　噫一擲而盡喪其貲此擲　告貸　友已之自方注於一擲而不覺子之命亦輕於一擲矣一擲之爲害大矣哉○小閘口某姓婦守節十餘年　所蓄三百餘金寄於親由某甲家收長子息以供　用之需蓋有年矣去歲某　因貿易虧耗遂家萌不良之念欲將某婦之金蠶食而鯨吞之某婦於夫年除夕向甲素逋自長至暮而甲則深藏不出某婦無計可施忿忿而返神色驟變甲之人知其有異而甲亦恐婦情急或有性命之虞乃先歸一百金其餘則約於兩月內歸楚未知甲能踐約否吁寒門嫠婦藉區區之金以餬口而與有瓜葛者竟欲肆其吞蝕之計抑何喪心蔑理若是哉○西門外某姓草屋於去臘二十六日夜半不戒於火西北風大作火勢愈猛水龍聞警馳至旋卽撲滅計燒去草屋四間當火起時某姓從夢中驚醒僅以身免有二小孩不及携出遂撲火化亦可慘矣○少年子弟每値新年在往五六成羣手持鑼鼓輕打重敲踰街越巷他處都有不獨京口也京口有江某者挈其同伴打鑼鼓爲戯行　排灣巷適遇劉某一起人亦打鑼鼓迤邐而來而劉某所打節拍較江某爲優江某自愧弗如卽繞道避之劉某以江某爲可欺欲搶其鑼鼓江某不允於是各率其黨互鬥於途而江家人聞信復率衆而至始將劉某扭住意欲送官嗣經該處地保出爲調處其事始息噫鑼鼓聲中自鳴得意紈袴隊裏忽啓爭端殆所謂一打而無不打者矣 
[德員北上]  
　　○前德國繙譯官現任高麗叅理統理衙門事務大臣穆君麟德由高麗回滬前經列報玆悉穆君已於昨早附招商局之海晏輪船北上矣 
[嚴禁流氓示]  
　　○江南蘇松太道抄奉頭品頂戴兵部侍郎兼都察院右副都御史江蘇巡撫部院衛爲剴切曉諭事照得上海地方華洋雜處匪類最易潜蹤稽查不容相懈近日訪有不法之徒依恃租界糾黨橫行或妬業忽爭或逞凶詐擾租界之人謂之流氓又謂之拆梢黨平時携帶兇器遇事生波種種惡習不勝枚舉上年臘月竟敢率黨持械幾釀械鬥巨案似此目無法紀若不嚴拿究辦何以安良善而靖地方除行司道遵照會督營縣立拿上年臘月滋事首要各犯來訊確情從嚴究辦一面督率地方文武並照會領事加派巡捕認眞稽查外合行出示曉諭爲此求仰闔邑及外來軍民人等知悉嗣後爾等務須各安本分各謀生業不得結黨忿爭不得逞強詐擾尤不得佩帶兇器在於街市游行總當革面洗必痛除積習倘敢不遵仍前擾害一經拿獲定行重辦持械拒捕格殺勿悔本部院爲整頓地方起見令出惟行勿謂言之不預也凜遵毋違切切特示光緒九年正月二十二日右諭通之 
[鳥師絕食]  
　　○滬北爲煙花之藪好作　邪游者咸律津道之向例妓院宴客有所謂上烏師者按紅牙擫玉笛以佐清歌以助飲興而纏頭之資若輩亦得瓜分近來諸妓院因門前冷落欲廢此輩以節冗費而為師等乃約同輩二百餘人私議曰鳥與龜搗本同類耳乃龜劉猶是龜也搗則猶是搗也惟鳥則不可復爲烏烏計窮而烏食絕矣於是聞烏啼者莫不哀之 
[臣案造册]  
　　○上海縣黎邑尊將殺人放火一案之卷宗并乳媼毛顧氏傭婦吳楊民卽今寶娘廚司任順福三犯委許捕廳騐視面貌手指以便造册俻文解府過堂是以許捕廳於前日將該三犯提案飭仵作將三犯面貌指紋分別細騐造册送縣想不日卽當解府也至吳金龍一名並未提出當俟上憲飭示再爲核辦但據供詞而論將來原益定罪或司未减云 
[搗斃續聞]  
　　○前報列搗婦吞烟一節未免語焉不詳茲聞該搗婦昨日尚未收殮其服毒之由盖因曾欠司帳人某甲洋一百五十元并欠前在顧處爲妓之陸文蘭洋二百元該搗逋負旣重車馬又稀而包帳之妓顧德仙現　他往顧妓交出之洋悉被某甲與陸妓扣去該搗無可如何遂以一盞芙蓉了却三生寃巷聞該搗有親人在蘇尚未到滬以致數日未殮云 
[所費不貲]  
　　○虹口昌昇麵包店學徒吞煙自盡一節屢列前報玆悉該學徒之父母本欲與該店爲難幸經各親友從中勸阻直至昨早始有成議所費已屬不貲矣 
[知法]  
　　○昨報供認竊贓一則茲悉捕頭將各犯盤詰據供有三十六號西包探夥某甲知情捕頭卽飭本地包探至某甲家抄　水烟筒汗巾等件交入捕房今該犯等已認明原贓其餘各贓尚難起獲捕頭復飭西包採將雇用之華夥某甲交出以備解案究辦夫某比乃西包探之夥竟敢植黨營私何怪捕務之疏耶 
[法界　堂瑣案]  
　　○法租界眠雲閣烟客猝斃一案經法公堂斷結後忽有陳玉亭　稟縣　自稱爲陳炳生之弟黎邑尊簽差至法公廨請簽字法總領事以事經公堂斷結當傳陳炳生到案而陳炳生稱並無伊弟控縣之事翁太守卽諭縣差令　　稟此巳列報嗣後王耀稟稱有屍姊汪張氏自漢口來滬太守着王將屍姊傳案厥後王泡復投案稱汪張氏與劉三復在縣控告黎邑拿重又飭差至法公堂翁太守即飭傳劉三之保人前次訊期據法包探傳到一婦大守詢之據稱張曹氏稱其夫張寅祥在公泰洋行爲生意昨晚往友人處賭博未歸今奉憲傳是以技案太守卽　退去很飭包探往傳前日傳到自稱應明幹漢口人與劉三素不認識係陳炳生託　　保太守謂旣已作保當將劉三交案　明幹稱奉傳之後仁往城內探聽聞劉三卽劉元亨仝屍姊汪張氏控縣之後因無保戳故交差看管公堂如要劉三卽請備文望縣翁太守卽傳原差詢問據稟實有其事太守謂該差曰屍姊汪張氏原可投縣控告惟前有陳玉亭赴縣揑詞誣控此人應由劉三將陳交案業由公堂函請將劉三押解前來以憑究詰汝去回稟可也該差遵諭而退應用幹亦退出 
[懹人十詠]  
　　○大興錢笠湖檯　仲文才志大立品尤清卓投筆事從軍　向曾入忠親王管辦賊齊魯間　十年親鼓角　平官山左以縣令需欠山左曾署惠民　激揚清與濁以此觸時忌動輒漕謠諑　未幾遂以物議去任議者惜之　經濟竟投間惜哉向所學賣文　日食浩氣凌岱獄找嘗謂此才豈復久屯剝陳侯近移節　陳雋帥甚賞君才近聞侈撫三齊頗爲君快　好獻荊山璞○南昌彭介石克端　孔嘉久客齊傲骨更峭峻著作十萬言刼來付灰燼終歲爲飢驅遂變潘郎鬢記得聯床夜兩心脈脈印脫帽說時艱高談聲遠震　管俗流瞋殷憂惟自信別　倐　載光陰若轉瞬朔鴈獨高飛憑君爲問訊○陽湖陸惕身爾昭　士衡善屬文健筆羨英挺倚馬成萬言力若扛巨鼎獻賦去京兆遂上鰲峯瑣　本科中京兆試　文章豈無憑盲者有時醒憶昔客平陵汲泉同煮茗深夜話生平論心每中肯　聚惜不常黯然發歸艇　戀有餘思江湖煙霧迥○績溪胡守三傳　武平經濟才槃槃　無敵讀書三十年不甘久伏櫪策馬作遠行　獨赴吉林因入吳清帥幕　關山餉閱歷將以功各顯輕裝去戈壁逆風吹不寐獨坐聽羌笛沙漠四無遮寥天何寂寂　兒不早死及時宜奉績我亦愿浪逸先鞭羨祖逖○上海綁經甫煥綸　茂　期古人勵志今所罕秉燭著文章宵深嫌漏知意氣包八荒胸中邱壑滿輿地辨沿革丹鉛揮數管旣具濟世才悲憫鳥可緩卷焉念 
 
 

Page 4

 
 
諸雛爲置正蒙館　近創正蒙書塾聚親子弟數十人終日化導教法甚佳遠近爭來肄業回憶十年前靑燈共侶伴君與余向俱從學劉興化師　今我獨馳驅思之腸欲斷○江寍王綬芸桃第　仲宣學如海眼中萬卷破爲文得古腴才氣久傳播憶昨與同舟　曾與君同舟金焦山下蓬窓共醉臥醒起話心期終農神不惰海上送君行合離容易過去去傍朱門近入合肥出國慕府　依人愁無那皮陸幸同邊　謂呂子秋檔時亦客天津律沽傳唱和小子恨綠慳無由陪末座○元和　勝之同譽　摩詰詩入神悠然心了了曾作絕塞　　曾客吉林　大名馳四表獻文人上京鴻飛姜夭矯　途辛識　　場後南歸與君同舟　論心秋月皎天風送簫聲餘音自裊裊海波捧日出同看扶桑曉調去各南北夢魂　繞繞道　特益情莫嫌書字小○桐城張逖先祖翼　曲江好風度見者每稱快爲文追古初作書得宗派金石善刻劃詩歌發　邁飲千百杯淋　出狂　聲聞滿京華胸懷無芥懲旨我客春明屢向下風拜知子信有才往往共清話復會知何時臨風惟嘆喟○元和汪荃臺鳳瀛叔志最好學讀書具隻眼縱筆千萬言頃刻可結撰相見大明湖　同客山東學幕　楚吳掠異產獨同笙磬音交情從此綰分題記賭　買醉共傾琖金閶一再見　孟冬復晤於吳門　迎我笑而莞小聚復別去依戀情無限回首路迢迢黯然寫於簡○南匯王召棠保奭　子案天下士襟期似豪俠締交長安市　識君於令兄柔丞中翰處　兩情誠治浹南歸共扁舟大川欣利涉雁影忽中孤　仲坪令兄塲後病故　門余兄釆臣亦於夏間逝於滬寓令原抱痛諒有同情　秋風不報捷恨事與余同淚痕常在睫我更事遠征一身輕似葉　言素心人可思不可接欲望故鄕山嶺支復重疊 
　　光緒八年歲正壬午除夕來女孫點聖與甫脫稿時客廣州 
[紹盋世阮將之營口瀕行以長四章留別時因公冗未及遍和爰次第二首戈字韵送之]  
　　○麗藻紛披掩玉　書生下筆走黃河人來榆塞年方小客六樓船話正多一劍雄心孤嶠倚半山落日暮煙拖鳳毛麟角爭時譽手擘金尊感逝波 
　　劍穎樓主禹廷氏初稿 
[上禹廷仁步軍門]  
　　○戈船海上敞轅門刁斗森嚴細柳頓庾亮　才樓百尺　慕府留海內名宿孔融好客酒盈樽軍威望謁如山令士氣欲呼　纊恩念舊情殷叨刮目書生聲價頓時尊○中興共挽魯陽　意氣無慚曳落回　謂巴圖魯勇號　萬里長城名世久千問廣廈感恩多衣叨　御剛鵝黃豔冠絢祥光孔翠拖鎖鑰北門膺　帝簡　新　天津總鎭　鯨鯢匿影海澄波○宣猷異域大名傳　前曾奉　命游歷吳國近日自朝鮮凱旋　私淑心傾數載前偉績登惟當代少奇才不讓古人先三軍德洽呼生所百戰功　尚壯年拱衛神京資坐鎭桓桓威望靖烽雲○紅巾浩劫幻滄桑殺賊當年志激昂　勦除髮　捻逆無役不從　破敵每間先　　行軍到處饋餱糧光前芝詁酬庸渥裕後瓜綿衍慶長此日籌邊勞碩畫輕裘緩帶共推羊　統領北洋水師 
　　豔禪葊主初稿 
[以西法拍倚劍圖小照自題長律於上]  
　　○男兒三十好頭顱　笠翁句　敢說心雄敵萬夫搔首問天何鹿鹿悲歌斫地具烏烏劍鋒雲亮稱知乙鏡影波澄識故吾三尺靑銅滿腔血茫茫一樣賞音孤 
　　豔禪葊主未定草 
[題帕寄芙卿]  
　　○驪唱催人賦惱公海雲遙隔夢難通要知別後相思况盡在絞綃　幅中 
　　豔禪葊主脫稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
