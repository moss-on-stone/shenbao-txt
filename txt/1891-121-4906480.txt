# 1891 - 121 - 4906480

 

Page 1

 
 
[得彩求售] [  申報館恊振所啓]  
　　本舘恊振所集腋社二次彩票其第一　　嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從廉旣得珍貴之物以有施濟之名一舉而二善備想痌瘝在抱者自必踴躍樂輸也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[分局遷移] [  點石局啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[論欲禦外侮先靖内變]  
　　自來有國家者或以外侮爲慮或以内變爲虞外侮者强敵憑陵防秋設戌烽烟屢警鼛鼓時聞轉粟頻年從軍募士萬一防守稍疏則彼將長驅深入蕩摇我邊陲殘害我赤子如蜀漢之於吳魏六代之於北朝唐之於回紇宋之於遼金是也内變者匹夫夜呼亂者四應斬木爲竿搴裳爲旗幸而天子聖明將士用命則草澤奸雄不難應手撲滅否則有不堪設想者如秦之陳涉漢之赤眉銅馬嫭之黄巢宋之楊么明之李闖張獻忠此其彰明較著者也然外侮之足患此猶病在股肱雖運用未能如意而全體猶未致受其損害内變之難防則猶病在心腹遷延不治勢必深入膏盲雖和緩亦富爲之束手此則緩急先後之分也是以古來經國之人欲禦外侮必先除内變司馬錯與張儀爭論於秦惠王之前儀欲伐韓錯欲取蜀以爲取蜀則可據以爲資且無惡名又免内顧憂惠王卒從其計然後瞰三川取九鼎諸侯熟視而無如何諸葛武侯將欲力爭中原必先深入不毛七擒孟獲然後出傾國之師東向爭鋒雖轉戰經年勞師糜餉而卒無人焉撓其後者此則先擒孟獲之效也往事不必論試更以近事徵之我朝龍興遼藩乘明之蔽長驅入關取天下於闖賊之手弔民伐罪戡亂除暴得國之正逺過湯武之放伐其時勝國遺黎義旗屢舉迭經芟薙而後得就敉平未幾而又有三藩之變廟謨制勝次第削平否極則泰動極思靜運會轉移人心向化而朝廷又悉心撫字施惠元元薄賦輕徭憐貧恤老弊無不革利無不興百餘年間休養生息熙熙皥皥幾忘帝力於何有加以雨暘時若年榖順成民無愁怨之聲國有豐盈之象水衡之錢山積太倉之粟紅朽當此之時誠所謂千載一時覆載之内蠉飛　動莫不戴德懷仁而尚有自外生成盜兵潢池者則天討不可以不伸國威不可以不振於是乎用兵西北挂弓天山勒銘燕然拓數千里之版圖出億萬人於水火唐哉皇哉皇哉唐哉伊古以來豐功偉烈未有若斯之盛者也然究其所以克奏膚功者亦以寰宇靜謐故以餘力撻平小醜綽綽有餘裕耳不然民生未奠民氣未靖而遽欲馳域外之觀作僥倖之想如秦始皇之備胡隋煬帝之侵高麗覆轍相尋亦可以爲殷鑒矣方今爲中國患者東則有日本西北則有俄羅斯日本有翦滅琉球後有輕量中國之心臺灣之役要求無厭頻年窺伺高麗耽耽伺隙未嘗一日忘俄羅斯素以長駕逺馭爲事近來經營西伯利鐵路將於東方大逞其欲此皆中國之外侮固不可視爲緩圖然而審度乎先後緩急之所在則此時所亟應籌備者不在外侮而在内變内變何在哥老會匪是也宼亂削平以後羆虎之士解甲歸田輒有髀肉復生之歎其無恒業而桀驁自喜者動致聯絡黨羽潛通聲氣日甚一日遂有圖謀不軌以致身首異處者雖首事之人無不立正典刑而其餘黨之竄匿各處者依舊蔓延不絶根株未盡終有萌蘖之日與其事旣發而始圖剿滅孰若事未發而先籌安揷安揷之法奈何則亦曰量爲錄用而己矣近來朝廷整頓邊防於東三省添設練軍力圖自强竊謂俄旣銳意東方則中國正宜於中俄毗連邊界添設防軍以資控扼地叚綿長例設額兵不敷分守似不妨添練數枝勁旅梟雄之士一聞招募自必應召而來錄其精壯旣可備爪牙之用而其老弱之遺棄田間者失其黨援不復能爲非作歹所謂防變於未萌弭患於無形而卽以收防邊禦侮之效一舉而數善備目前至計孰有過於此者乎昔左文襄督兩江時招沿海漁夫爲璽兵文襄之意豈眞以此輩足禦强敵哉不過以此等漁夫素習沿海風濤沙缐縱不能得其捍患之力而旣己錄用於我卽可免爲敵人所用使得熟我水道突我藩籬也此正深謀逺慮非淺見者所能窺測嗚呼秉鈞者可不奉以爲法哉 
[鷺江新事]  
　　三月初旬連日細雨濛濛誠如唐人詩所謂清明時節雨紛紛路上行人欲斷魂者海上更大霧彌漫一白無際鴻記洋行南州輪船由厦門開往新加坡檳榔嶼等埠搭客八百餘名初七日鼓輪出口繞至汕頭又載客三四百名開赴𡁃叻等埠至初九日忽謡傳此船在香港洋面霧中遇險厦民之有親朋故舊附坐者無不中心惦念懸望確音鴻記發電探問旋接覆電稱船己出險人客平安隨將電音抄錄懸掛行前佈告衆人俾各心安免再記念○厦門恤無告育嬰各善堂以及書院鹽館貢商等津貼向主各途郊商人完納厘金外加抽一成分攤如應完厘金十兩則另繳一兩與會館分做十股攤派計恤無告育嬰書院貢商各收二股鹽館及經手人各一股維此項加繳止入口之厘至出口捐則免繳向由司事陳王二姓經收現在陳王二人按月僅分派各股每月洋錫三十餘元以去歳全年計算僅止五六千元核查稅厘總局征數進出厘金全年廿餘萬卽進出對折亦有十萬金再以七成蒂欠加一收取全年至少一萬餘元陳王二人旣有此一股薪水復貪得無厭欲作包征之數每月分派三十五六兩各善堂司董詢以何以每月征數如同額數均是三十五六兩無多少之分甚爲奇異陳王二人言此乃約略分給待至年終結核補給云云迨至年終又借故推延無暇錄帳年年懸宕總無結算清帳之時是故王陳二人自承辦此帳富譽日隆家貲巨萬而王某則置妾三四人各居一宅省中另置一妾以爲因事赴省有宅可居之所各途商人雖知其弊不肯告發兹爲道憲訪查勒令將歴年加抽數目銀兩開支清帳抄呈核算聞有蘇某向係經管集省堂收支開放銀錢總司董不知緣何竟將集省 
 
 

Page 2

 
 
善堂公業房產作爲私業向各富户抵押典售合計洋銀三萬餘元現聞道憲欲查各善堂產業蘇某卽開列懇單哀求受業各富户原其苦情盜典官業準以二三折償還押典本銀俾伊贖回以歸公業交新董掌管免爲上憲查追等情想各富户當可原諒其情甘於吃此大虧聽其備二三折以贖回也然内有數處市房係一屋數契分押兩三户者不知作何辦法維聞厦民口碑咸謂蘇某此舉特藉此清查爲名以二三折歸贖早年押出之產以足私囊是耶非耶執筆者無從目覩請還問之訪事人○往淡水購茶者箱板鉛條等件俱由輪舟裝運臺灣商務局特派斯美駕時兩輪船與得忌利士公司之福建海龍科麽沙三輪船互相爭攬彼此減價以廣招徠上月初十日海龍與篤時同時開行至淡水水脚减至五折搭客每人只收七八角十三日福建與斯美齊往臺北每人船價僅須六角如再有同日開行者恐船價不收反贈點心酒飯矣○鷺江玉屏紫陽兩書院每於新正月由道憲觀風一次其有錄取者每月准其與課給以膏火花紅倘榜上無名則月課卽不能與考矣三月初八日吳觀察親詣玉屏書院出題考試闔厦生童與考者一千餘人額取二百數十名玉屏題不恥不若人二句賦得一道花香榖雨前得香字紫陽題自以爲是賦得三月春隂正養花得花字訪事人謂觀察命題具有深意并聞厦門凡考書院月課者領卷後各回家内搆思次日方交卷有一人作三四卷者至少亦作一二卷云某姓武員致仕後倁寓厦門與人合股貿易開設錢莊當鋪北郊等號去冬年節清理帳項有執事某甲侵欠號内銀數千元武員訪知侵挪之故因購置某校書爲妾並築金屋以藏之添置寗綢摹本縀時樣衣服古玩等件並非生理虧折應令如數措繳勒隕歸償甲無以應遂於上月十三日在號中理論此事甲出言挺撞武員卽敬以老拳咸謂甲固咎由自取而武員亦不失本來面目云又聞武員時將欠帳之人喚至宅内軟留不放逼令將欠銀清還始放出未知確否如果屬實則勢豪私押良民有干例禁若被告發厥罪匪輕矣○水師提督彭軍門於上月十八日乘伏波輪船出巡閩粤各洋並赴南澳各處會哨 
[滃州道聽]  
　　甯波府治東南鄉甲村王毛毛承攬郡中鳥樓廟前鄭姓大小業三十六畝立有筆據載明每年每畝歸還鄭姓租榖二百二十斤己歴十餘年之久不意王轉租與人每畝得榖二百五十斤近經鄭姓所知向王照數追償王念力不能償含糊以却鄭亦不肯體恤百般恫嚇王自念非彼敵手忽萌短見佯稱再往鄭家懇减詎料己先吞服生烟鄭不及提防移時見其面色如灰亦不爲之灌救連夜急喚轎夫四名出洋銀十六元抬送回家至則早己氣絶屍親見成人命卽率多人向鄭吵閙鄭挽人調處願出棺殮費三百數十元方得了事旋被經手人從中梗阻屍親復赴縣報案徐邑尊先飭公差前往彈壓隨於上月二十五日帶同仵役人等下鄉檢騐飭屍親備棺收殮然後呵殿而回○烏木匠毛阿如約同府差周順才乘興往廿條橋其妓家尋歡適遇名阿桂者向索舊欠勢甚洶洶鴇兒季林母面斥毛周依官托勢以致兩相口角鴇不肯讓號召龜黨扭毛周至後市總巡文楚勝公館内揑詞禀訴文不分皂白擅用籐條鞭擊以致二人徧體受傷二人不肯干休奔赴提轅控告訪事人所述如此若果確實則是武弁擅理民事且用私刑律有明條恐文不能免於罪戾也 
[幾成巨案]  
　　皖人張昆山卽張筱山早年曾采泮芹顧素不肯安分營生曾在天津因案遞解回籍中道逃脫仍至津沽去冬曾繕匿名揭帖張貼通衢中言津城火會於某日燒洋樓殺洋人發洋財並有大逆不道之語各國駐津領事疑信參半商請德國領事揭呈李傅相傅相知係蜃樓海市然不便姑容遂飭查拿迄未就獲上月中浣忽又僞造武備學堂印封揭告縣差陶慶增賒欠存心堂藥鋪帳項不還由縣而府而道事同一律天津縣李搏霄大令立傳存心堂主白某並陶訊問己奉府憲嚴提當將白陶等五人送府白供稱與陶並無來往陶供並未久白錢銀且將縣署提訊情形一一稟白鄒岱東太守大惑不解函致武備學堂詢問總辦聯太守答以此事影響全無請卽查明嚴辦正茫無頭緒又奉天河道飭提是案太守因將各犯詳解并將兩造供詞並武備學堂所覆情節赴轅面禀道憲辦理未竟又奉傅相來傳道府縣遂同投轅下傅相諭以頃接武備學堂來禀聲稱津人不靖擬與洋商爲難如果屬實卽應解散倘係謡言亦應禁止道府縣當將匪徒僞造武備學堂印封投署情事禀明傅相查騐所呈亦係贋鼎殊屬不法己極立飭遴派幹役協同營務處差弁予限三日嚴拿作僞者務獲究辦縣署差滕起雲憶及前有己革叅將張福田曾以造言生事犯案遂禀明大令立時往捕福田稱是案雖亦與聞然僞印係昆山雕刻僞禀亦昆山所書現在昆山藏匿法租界新屋中當由營務處差河北汛弁曁三署差役共五十餘人於十七日將昆山拘案由縣堂訊供認屬實並招出去冬揭帖亦由伊繕解由營務處覆訊供認從同回禀傅相於二十一日就地正法案中人辛華亭朱保善留國柱及福田法外施仁分别遞回原籍 
[銕道近聞]  
　　中國所設電缐幾徧於廿一行省中絡繹縱横無逺弗届海軍衙門王大臣又以鐵路爲當務之急當與電線相輔而行惟並舉兼營力有未逮因擇要先行興辦俾便家國而利商民奏明由林西接至山海關擬俟此路告成後每年由户部撥銀二百萬兩以爲經費再由山海關經東三省而逹琿春刻己奏聞請旨矣 
[吉火續卷]  
　　吉林火警前以電信錄入報章兹聞吉省素來火政失修前年大火爲災衙署民房悉成灰燼今正軍憲懲前毖後乘委員赴京具領軍械之便撥欵飭赴滬上購辦洋龍詎料未及遄回而祝融又恣行作祟以致死於火者多至十餘人慘哉 
[俄人受窘]  
　　有俄商數人於本月望前帶同司事及粗工數十人在九江請得地方官護照往武甯甯州履勘茶山及採茶製茶各事旣至武寗呈明護照縣辛卽派役爲之保護無如鄉人少見多怪一路男婦老少麕聚圍觀或憎其衣冠不同或指其面貌可怖語言嘈雜多所譏評司事恐釀事端勸令改換中國衣冠往寗州進發不期甯人聞有洋人進山之信各庄相率停工連日鶴跂鷺翹以一見顏色爲幸幸俄商頗機警聲稱我等係廣東土著洋人尚在後程山中人以爲眞得免滋擾及至州署呈護照亦請州尊派兵彈壓黄刺史令幹役多名保護一面諭所帶司事曰此處山民野性難馴倘久住城廂勢必觀者日多一日况擅請營兵護衞尤恐釀成事端爾等趕緊出山切勿逗遛此地司事白諸俄商俄商亦各胆怯心驚星夜回去 
[東瀛官報]  
　　日本總理大臣山縣伯有朋急流勇退上表辭職云云己登報牘兹悉日本駐滬領事署接得外務省電音據言日皇己允山縣伯解組歸田而以大藏大臣松方伯正義任總理大臣之職本舘按日本一切制度多與歐西相同凡内閣臺員之陞遷悉由總理大臣主宰當山縣伯爲首相時松方伯任大藏大臣西鄉伯任内務大臣青木子任外務大臣陸奥氏任農商務大臣芳川氏任文部大臣樺山子任海軍大臣大山伯任陸軍大臣山田伯任司法大臣大木伯任樞密院議長此次松方伯爲總理後不知各大臣如何遷轉容有續信再列報端 
[瓊浦魚箋]  
　　日本女史西河喜代子妙齡遊歴泰西初學日耳曼語近復應英國開麥蒲利此欺大學校考試得列優等計在日耳曼中學校學習凡五閱星霜後遊學英吉利又一年議者謂習日英之西學者此爲嚆矢云○上月二十四號午前二點鐘時長野縣埴科郡西條村字中條失愼恃適東南風猛火勢因益飛揚延燒至松代町凡繁華熱閙之所幾於捲盡統計燬去八百户至鐘鳴八下祝融氏始倦而返斾事後查悉有五人同葬火中亦云慘矣○長崎磨屋町惡婦淵那衰之母年己七十四歳老態龍鍾今年三月十四日被婦以足蹴斃經人告發收禁重處本月一號地方官宣告大衆謂己定以死刑又南高來郡布津村平民婦末石楷諾年四十三歳專爲人撫養子女日本風俗凡嫌兒女之多及因他故而生子者例得具洋銀數十枚或數百枚及衣服之類倩人代養豈知此婦存心兇惡歴年受人寄托凡男女九人皆被活埋以便乾没其物 
 
 

Page 3

 
 
今春有前年以子寄養之某婦前往探望至婦家不見呱呱者在抱問以何在婦言語支吾神色亦變因卽禀訴警察署署中派捕往搜其家至後庭掘見屍首騐得的係被婦殺斃遂禽此婦至裁判所收禁一再嚴刑推鞫始供出殺害小孩是寳乃於四月二十七號布告各處治以死刑此二者一殺己之親一殺人之子眞人中之梟獍死有餘辜者矣○西山鄉盛愛次郎之父幡榮年己七十有五目力尚明每製一物有巧奪天工之妙此次有栖川親王來崎特製就人形一具獻之高一尺七寸有奇身空單衣内襯衵服手持圑嗣脇下有細孔内藏關鍵以手撥之則耳目四肢俱動掉頭四顧把扉輕摇有詡詡然自鳴得意之概又獻烟火六種亦花樣翻新可在庭内燃放者俱稟由長崎縣中野知事轉呈親王閱視之餘甚爲嘉賞○此次有栖川親王奉命至崎迎接俄羅斯太子卽假長崎縣知事署爲行臺二十七號各國領事仝赴署中拜謁親王接見之餘叙談　刻越日特委　當山尾庸三向各領事署答拜禮也○廣東人王阿來流落長崎屢犯竊案曾竊　會所錫器鎔成錫塊售與荒攤上某西人領事聞之遞回原籍並照會英領事將西人亦驅出崎陽邇日阿來探知領事己屇瓜代之期私自來崎仍在街頭犯竊經日捕送請究辦張子豫司馬笞責之下派捕麥榮押回廣東原籍并命順便接瀛眷來崎 
[茶行閉]  
　　漢鎭源順福茶葉行於日前倒閉約虧來往店鋪之銀共一萬餘兩云 
[漢臯瑣錄]  
　　漢鎭某甲向以喂瘦馬爲生以賤價置買女孩教養兼施至十七八歳以重價賣於豪商巨賈或作妾或作繼室凡經其教養者無不色藝俱佳因之門庭如市而致鉅富日前有碩腹賈某乙偶遊甲家瞥見其養女神彩煥發怦怦心動卽央媒向甲說合甲高索數百金金飾十六樣並須四季衣裳彩輿迎聘乙一一允之　撮合山者亦衣冠中人及乙諏吉完婚甲向媒人索取身價媒人等忽反唇相稽謂君以良家友婚配何得索取身價甲力爭之媒人答以六禮旣備斷無再給身價之理若君能於大廷廣衆中顯然索取僕等自當令乙如數付出甲俯首無詞乙遂於日前以彩輿將女迎歸所有釵釧衣裳一一珠還合浦諭者謂乙之智逈出尋常云○有洋行侍者某甲爲其主人牽碚數頭放至後湖青草處行過厘局巡丁某乙謂其爲販來者甲力辯其非乙終不釋遂扣留一羊俟查明後再行發還甲牽餘羊歸後又往厘局忽見巡丁等忙迫甲遂乘問將羊竊歸旋又往厘局索還原羊巡丁等束手無策有素與甲爲仇者寗以實告巡丁遂兩相爭執幾成訟累旋經人調處始各散歸○玉皇閣於上月廿三日迎賽太平龍燈前有各樣魚鳥狥象及古玩玉器俱用色紙紥成惟妙惟肖並有彩棚太保轎護勇洋鎗隊等遊徧大街觀者如堵惟一高蹻因路滑跌倒受傷甚重恐醫治亦難就痊矣 
[温州近事]  
　　邇日古鰲頭一帶茶月因莊客過多故昻其值較往年加至十之二三加以料峭春寒凍雲不散茶芽難發出數甚稀恐此後市價　騰尚屬有加無己也上月二十七日海昌輪船起碇裝去粗箱茶約五千三四百　云○某孝廉之夫人貌艷於花心堅似柏自悲寡鵠　日未嘗下妝樓也其子弱冠年華習於放浪近因上己賽會未免多費錢財夫人聞而傷心遽萌短見十八晚背人吞服鴉片灰未及片時遂致香消玉殞吁可傷也○北門脚夫中有混名芒神者因爭挑力與張姓口角互相毆擊致張身受重傷現己控諸琴堂未知若何懲治也 
[温州官報]  
　　新任永嘉縣縣丞詹栗農二尹大章於上月十六日乘招商局海昌輪船抵郡十七日晨稟見道府筮吉十九日己刻接鈐○新任瑞安縣縣丞王心臣二尹龍章同舟戾止擇期二十一日午刻接鈐○十七日新任平陽縣縣丞謝繩武二尹念祖趨詣府轅禀到隨赴横陽擇吉二十六日履新○前玉環巡檢江地之少尹景炎交卸於十七日稟辭旋乘海昌輪船由上海旋皖○輿圖局委員史叅軍久榮近將城池港備細測量擬延精於算學之人從事圖繪然迄未得其人也 
[方伯涖申]  
　　江蘇藩憲鄧小赤方伯由闔閭城畔啓行乘坐官舫用小火輪拖帶來申關道憲聶觀察提右營劉叅戎松海防劉司馬上海縣陸邑尊英廨讞員蔡太守法廨讞員葛同轉巡防局員朱明府以及印委各員均於昨日亭午時在浦江伺候迨鐘鳴二下憲舟駛抵浦江卽在小東門巡捕房後面吳淞碼頭下椗聶觀察率同各員至憲舟呈遞手版方伯接見有差旋卽登岸乘坐緑呢大轎往各衙門答拜聞方伯並不起岸卽在舟次小駐數日再往金陵公幹云 
[雙鳬消息]  
　　新任上海縣袁海觀明府將次來申擇於本月初三日己時接篆此己見諸前報矣兹悉明府于前日由蘇起程繞道松江於昨日回南匯料理一切定於初二日來申昨日上海縣署書史差役等均乘舟前往迎接聞明府來甲後暫以學前敬業書院爲公館云 
[催請聲寃]  
　　錦源館麫館夥沈兆龍命案迭次訊供情形早己錄登前報昨日上午陸邑尊因公出署及回時據沈兆龍之母沈顧氏偕親族等攔輿求請伸寃邑尊謂今日本係會訊之期因西官無暇故改於明日會審爾等毋庸多瀆本縣自有權稀着退去俟明日投法公廨質訊可也該氏等遵諭而退 
[烟花穢蹟]  
　　金陵人某申之女被匪人誘至上海售入法租界蘭芳里十二號門牌某姓花烟館爲娼甲遂乘輪船來滬投上海縣署控陳烟鴇聞之携女往他處甲探知蹤跡復投縣署訴請拘提陸邑尊飭差持名片至大自鳴鐘捕房禀明情節捕頭派某號捕協同前往將鴇嬌拘獲交原差帶往縣署歸案辦理○揚州人某甲不務正業癖染烟霞以致衣食不週窮無聊賴曾携妻來滬抵於法界孫家弄某花烟館得洋銀四十元氏知藁硝無力贖回欲從客而去烟鴇婦恐有糾葛送妓入捕房捕頭將此氏交夫領去諭令不得再任賣娼 
[縣署瑣案]  
　　沈阿五者向爲轎役前日向某宦家滋擾某宦立飭家丁將沈送縣訊辦經帮審委員宋二尹提訊沈供稱小的係本邑人向爲轎役前日某宦移家小的前去帮忙後忽另雇他人小的心有不甘前往理論不敢行兇求恩鑒察二尹謂滋擾屬實豈得强辨判令掌責四十下以示薄懲○蠖蝚張黄氏因誘拐蘇鄉婦張徐氏來申價賣旋被張徐氏之弟尋獲扭至英公堂蔡太守訊供之下卽將張徐氏交伊弟領回管束張黄氏送縣訊辦前日宋二尹提訊之下該氏供稱小婦人己知改過嗣後不收再犯前轍現在懷孕在身求恩寛宥二尹得供謂今日本當懲責姑念有孕飭交官媒收管　分娩後補責 
[英界公堂瑣案]  
　　包探唐寳榮禀稱猪作夥王阿大赶猪在路突有一猪奔入陳理和所開老虎灶内陳夥以爲猪入人家必主不祥即將猪尾斬去以血塗門猪痛極狂奔全斜對門陸阿二所開酒店撞翻紹興酒一罎堅索照賠王陳互相推諉口角之下由捕帶至捕房王陳均申訴前情陸供稱被猪撞破紹興酒一罎值錢一千三百文求賜追償蔡太守謂王赶猪不愼致猪闌入陳家陳不應將尾斬去着王陳各償酒價錢六百五十文兩造均遵斷照繳○包探何瑞福稟稱陳竹峯報稱有披肩一副被周瑞棠竊去問周則稱質洋抵欠等語今特送案請訊陳訴稱開設久大吕宋票店用周爲夥原有押櫃洋廿五元立有收條按月二分起息己被陸續用空廿六元帳皆周寫現有披肩放在帳桌抽屜内被周竊去爲此報由包探拘案請追周供稱小的在陳處爲夥所有押櫃洋廿五元在法租界友人處借來兹因陳將披肩托小的質洋適友人索取借欵因將此洋還去並非行竊宕帳亦無廿六元之多蔡太守問陳曰爵店尚有别人乎答稱執事人王少來適不在店太守飭將周暫行管押着陳呈帳閱明以憑覆訊○包探顧阿六禀稱小的查得前曾犯竊之陳鳳山有洋十五元因販賣孩子同來恐有拐匪將陳拘住搜出許多　票弔得銅鍋洋烟袋長衫等物憶及與錢德六報失之贓相符爲特知照錢來至賣孩之事據稱所賣者是陳老連之姪並有李長生經手今特一併傳案　 
 
 

Page 4

 
 
訴稱行醫度日陳來求診因之相識前者有友躭擱醫寓失竊各物當卽開單報明捕房今據包探關照因卽投案所吊各件似非原贓然失主現不在滬須函追前來方能辨認的確陳供稱小的係紹興人年四十一歳前曾犯竊後己悔過因刴去手指爲誓現在陳賣姪得洋托小的買物包探見之遂有是事質票吊出者原係己物陳李同供稱小的等因窮苦賣孩並非誘來亦非販賣蔡太守飭將贓普存着錢知照失主到來承認陳及李押候過堂覆訊○三百零七號華捕禀稱吳永生深夜叩門岳阿牛惡其喧嘩與之口角驀被將吳毆傷現在西醫院是以先將岳解案岳供稱小的係寗波人現在怡和洋行當出店實因爭執起釁不敢行兇蔡太守飭押候受傷人到質○陳惠江訴稱小的在興聖街某顧繡鋪爲夥有洋莊繡花馬褂料一件交裁縫張松林修補豈知張一去不來前往催促始言某日持馬褂在路被包探夥宓阿米指爲竊贓毆傷奪去張供與相同宓供稱小的前充探夥現在慶大參行當出店是日行經三馬路花烟館前見陳惠江偕前經犯竊之張松林在花烟館中口角小的爲之解　陳宓反以小的不應帮助花烟舘不料事後復誣以奪伊馬褂陳等稱小的並不與宓同行何謂在花烟舘中口角蔡太守問陳曰馬褂如何繡花答稱賽會中所用太守問張在陳處取馬褂後到過何處如何遇宓答稱小的先至南誠信後至眠雲閣始過三茅閣橋入英界行至三馬路突被宓指爲竊贓强行奪去太守問宓是否在慶大參行生理本分府須詳查明白宓稱兄長在慶大生理問各包探曰究竟宓係何人之夥陳阿九禀稱小的前曾用過業己辭歇矣太守飭宓覓人保去靜候查明訊究 
[法界捕房紀事]  
　　甲乙丙丁戊五人約伴至順興舘餐飯不知何故與堂倌口角持盌摔之堂倌呼巡捕至一併拘押捕戾昨晨備捕頭令甲賠洋一元隨卽釋出○木工某己深夜作工致鄰人不得安睡巡街捕喝之不理當卽拉入捕房至昨晨卽釋出○前日某氏婦往親串家貸錢悞坐於水缸之上親串大爲不悅扭送捕房昨晨捕頭以事屬細微申斥數言卽行釋出 
[一視同仁]  
　　謹啓者敝堂昨接福建同仁善堂羅荷臣葉泰皋李銳生三大善士來函代募劉大善士寄來規銀七十一兩七錢五分合鷹洋一百元囑解順直賑欵仰見樂善好施無分畛域如數祗領欽佩莫名諸君歴辦就地善舉實事求是近復創設因利局爲便民之計仁聲義聞充溢閭閻近者悅而逺者來爭頌慈悲方便寒可衣而飢可食尤徵推解情殷富貴干春福壽卜他年之劵遐邇一體黔黎沾此日之恩謹登報章代鳴謝悃[  上海六馬路仁濟善堂籌賑公所施善昌謹誌]  
[志切生成]  
　　大生要旨一書爲海上唐桐園先生所著凡婦科胎前產後以及保嬰諸方備載其内爲保生之妙旨甬東小樓主人見而善之因更附以自騐數方并訂一册印五百部以送人可謂好行其德者矣有欲保生者　至美署帳房或向高昌寒食生索取可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
G> 
[英六月票批發公道　大運來　英商聯發　必得財]  
棋盤街起首老票行曾經售出三次頭二三大彩雙張四開分條照市收兌紅票克已信購卽奉 
[分條七角　鴻福來　快得利]  
英六月份呂宋票出售單張六元零躉拆兌劃一公道函購立奉上海四馬路 
[六月雙張大票　有一本萬利　五福來]  
頭彩六萬元上年由本行售出今又届期望來購取雙張十二元單張四開照算分條六角萬有利 
[大票批拆　允大　豐大　得大]  
香港自運呂宋大票疊獲大彩四遠馳名零躉批拆兼收紅票克已惠沽者原班回件上洋洋行街 
[醫妙無雙]  
余惑柳衖受毒三載醫莫能愈爲今毒穿足不能遺自期必廢幸得友示法馬路吉如里内外科韓慶甫先生世醫秘傳囊訣着手成春余請醫期月步履如常豈非再生之人耶粤省人傅幹卿報謝 
[新開漆鋪]  
鋪設英大馬路虹廟東首坐北朝南自運徽嚴雲陜揀選各山名漆金硃顏料包配外洋光明金漆凡士商賜顧者格外克已須認本號招牌庶不致悞上洋廣祥漆號 
[感謝]  
余因娛樂沾染白濁爲患二春以成淋毒由漢至申醫治無效屢聞上海盆湯衖譚寶宦齋丸能勿藥求買而試二服計洋一元竟能全愈念有脫患恩深名姓難揚錄報致謝 
[招尋外甥]  
行素　屋大　我之　　　　兩月餘伊　　弟思念心　　出不窮情　　報俾見早　　往有路資來　盤費赶快帶信到家措寄或至申償繳從速回家不遲囑　陸福康啓 
[英六月票　通利瑜記]  
本行自運呂宋票拆售單張六元分條照市收兌大小紅票格外克已賜顧者信至上海三茅閣橋南首坐西朝東上海通利瑜記啓 
[杭州芝太富]  
本行自運吕宋票拆售收兌紅票格外克已彩上加彩票全張四元半張二元分條五角通利瑜公司票全張拾號　洋一元分條一號售洋一角批拆格外公道紅票對號兌付外埠賜顧信寄杭州回回堂上首石庫門内卽班回件無悮兼代印機器石印各種仿帖各色票欵定日不悮此啓杭州芝太富啓 
[棋盤街鴻運通　二彩附彩聲明]  
售出正三兩月頭彩聲明始畢今四月二彩二萬二千六百九十七號下附彩售與南市鹹瓜街劉正泰參行蔡陽弄口裕泰棕行蘇州龍雲程周姓王姓各一條江陰南字營劉瑞先半張五六彩繁多不錄售六月票照市送石印殿試策必得意快有利快得彩老萬豐老湧記仝啓 
[吳仁興綢綾印花坊]  
本坊開設上洋大東門内縣橋浜南堍西首石庫門内專印綢縐擯印各式時花精刻各式時花精刻時樣花板出售一應俱全凡士商賜顧者請移玉趾是荷吳蘭生謹白 
[時來福湊　鴻發來]  
六月票全半張分條照市　拆紅票比衆克已　　時來福啓 
[廣東普仁堂　立止白濁丸]  
白濁之症多因酒濕燥熱而成或因花柳塲中所染遂至小便不通水管刺痛乃花柳之惡毒報信也以早爲調治去其熱毒免至别患叢生若果調理延緩日久成淋有傷本質本堂創製此丸屢經應驗無論新舊赤白淋濁服之立效每瓶洋三角並有花柳搜毒丸應驗非常每瓶洋五角今特分設上洋棋盤街開張 
[眞正人參補血生精丸]  
夫人之所得而生者精血也精血一衰諸病並起其病無不由虛而起風濕由虛而入因虛而自汗盜汗夜寐不寧精神短少作事善忘腰膝疼痛步履無力以致眼花目暗耳聾耳鳴遺精白濁陽事不興忡怔等症悉皆取效如神世之艱於子嗣者但服此丸得人參之精力助其元固其本一舉種得佳兒本堂之藥亦幸得其傳名矣此丸乃家藏秘方用吉林人參爲君研末配合各藥煉膏入參末爲丸其性不寒不熱久服非但延年却病種子並可轉老還童長生可望其詳請閱仿單早晚每服一錢每兩價銀四兩加捐費銀二錢半躉買廿兩價洋一百元加捐費六元○參茸扶陽乾健丸每元四兩婦科調經坤順丸價仝上洋中和里内詹誠德堂具 
[孟陶得開礦公司]  
啓者本公司今定於本月廿九日再付利銀每百兩付五兩係一千八百九十一年第二次付利本公司股份簿由本月廿七日封起至廿九日停寫此佈光緒十七年三月廿九日經理本公司事務之德興洋行啓 
[查出水淺之處告示]  
大淸各口巡工司畢爲通行曉諭事照得本巡工司前奉總稅務司赫　憲剳行以沿海沿江建造镫塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喻等因兹本巡工司查津海關稅務司所屬界内大沽附近地方查出水淺之處合將其情形開列於左計開一現據英國源生輪船主報稱於天津大沽鐙船之東南偏東方向相距約一百八十至一百九十五里之遙查有淺水之處計該處之水約二丈五尺至三丈三尺之深　 
一所有方位係按羅方向開列 
爲此合卽遵行出示通曉各處船　其務宜留心詳記以免疎虞勿忘勿忽切切特示光緒十七年三月二十六日第二百四十五號示 
[些厘登開礦公司]  
啓者本公司今定於本月廿九日再付利銀每百兩付二兩五錢係一千八百九十一年第二次付利本公司股份簿由本月廿七日封起至廿九日停寫此佈光緒十七年三廿七日經理本公司事務之德興洋行啓 
[保安保險公司告白]  
啓者本公司今定派與本公司一千八百九十年中所來往生意人等每一百兩付回用銀十八兩其票定於三月二十八日付出此佈光緒十七年三月十六日香港本公司經理人愛悌啓 
[四鞭壯陽種子丸　四鞭壯陽丸]  
世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而盛故取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方專以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出游見示余不敢自私因而照方單藥配合監製務祈公之　世庶使求嗣者皆無遺憾焉此丸專治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云分設上洋棋盤街北首廣東延春閣 
[大彩電報]  
茲接宋電知英五月份票頭彩三萬六千零九十二彩二萬四千八百九十三彩六千四百零零七四彩二萬三千六百三十一現售六月票零躉批拆兼收紅票價皆大市紳商惠顧函購原局回件不悞此佈上海廣楊興廣惠和廣泰祥全啓 
[轉老還童丹久聞上洋自來水橋北首桃源坊十衖廣東三和堂寶號轉老還童丹靈驗素著卽託全盛局代買二元兩盒服後精神强健步履如飛誠却病延年種子之妙藥也朱家角萬和油坊余少甫敬啓 
P>三月二十九日錢洋並匯銀票行情列左]  
新匯劃收市　七錢三分一六二五 
本洋無市 
銀拆一錢三 
洋拆無市 
洋找頭七錢三分二 
錢找頭九百七十文 
市錢一百三十七千文 
卡錢　一百三十六千文 
衣牌一千零二十文 
銀電匯銀票四先令四辨士五八 
銀行現銀票四先令四辨士七八 
銀行三十天期票四先令五辨士一八 
銀行四個月期票四先令五詶士五八 
[三月二十九日進口船禮拜四]  
海口輪船由汕頭太古公司 
長安又由長江廣　　 
北京又由長江太古公司 
華利又由長江麥埠　 
江天又由寗波招商局 
海昌又由温州招商局 
[四月初一日出口船禮拜五]  
約各哈麥麥魯輪船上午十點鐘往東洋釜山元山琿春等埠日本公司 
長安又晚往長江廣豐行 
北京又晚往長江太古公司 
泰源又晚往神户太古公司 
華利又晚往長江麥邊行 
高陞又下午往寗波怡和行 
宜昌又下午往寗波太古公司 
卜卡刺又晚往香港英公司 
海定又晚往天津招商局 
拱北又晚往天津招商局 
慶濟木輪下午三點鐘往嘉杭利濟局 
[初二日出口船禮拜六]  
亨濟木輪下午一點鐘往蘇州利濟局 
福和輪船晚往長江怡和行 
日新又晚往天津招商局 
廣利又晚往香港省城招商局 
廣生又晚往汕頭怡和行 
江天又下午往寗波招商局 
太生又晚往香港省城怡和行 
重慶又晚往烟台天津太古公司 
[初四日出口船禮拜一]  
忌連嗣件沙輪船晚往神户横濱天祥行 
 
 

Page 9

 
 
[上海北市絲業會舘籌賑公所施少欽經收順直山東賑捐二月廿一日里二十五日第二千七百六十八至七十二次清單]  
　　廿一日珠角無名氏由余杏園兄交來一　元汪韻　兄交來懷善堂三十陳懷僞堂保男周培本堂各十元周培本堂應氏　男五元山西楊勉之爲父病禱神全愈並求全家平安許愿二十元嚴穆如求病愈十元寓粤省施姓求兒臂速愈十元梁溪萬和李芙初洋十元嘉定諸希交求父病速愈十元杭州潘晋臣求妻病愈四子求保平安月捐二元湖　吉恆豐包瑞菴善士託恊和莊來淮安府鹽城絲湖　鎭問經堂募第三十七批清軍馬懷之洋二十元王子清馬良甫馬遂生陳易菴温子敬湯家駿馬慕遽七户各二元陳子元邱楊山王柳溪李石型程萬鍾鄭小軒張乃錫七户各一元何義豐夏林樓各五角湯赤南董萬盛各錢一千另十文夏子儀何景陽　葉祥王惠隆五户各一千文問記九百八十文可琴玉六百文李星兪薛鎔仙董魁文詹大才徐蘭階湯金如王鎭邦王文萃薛慰先　皇葛茹仙十一户各五百文何琴　四百文查襄義查永達各三百文王又東陸江戴廷璜胥如阜孟廣生張金田六户各二百文胥如璋胥如筠胥國先胥如芹鞠榮太胥如山胥彭先胥如巳茹珍如總鑒先日龍菊福昌均胥　共七户各一百文共七十三户合洋六十一元○廿二日張六順祈保病體全愈規元五十兩昌平堂求諸事順遂合家平安規元六十七兩一錢三分丁乃嘉由方萃和章用舟交來洋二十元無名氏十元又求福生兒痰消二元平湖張煥文五元戴紹庭求病愈一元南匯氷清居土完愿一元銅洋一元又求兒病速愈二元太倉童馥堂繆季豐勸募桶捐無名姓錢四百文楊濬之對開洋一元○廿三日蘇州夏侯橋陸伯英五十雙壽筵資移助洋三十元悟生氏由汪紫臣兄交來二十元又朱胡氏平陽氏各五角華雲生求疾痊十元古吳陳子舟求妻病全愈五元品蕭樓女史求增福延壽二元醉芳生途次順平一元劉宏愷求母疾卽愈一元　姓一元○廿四日錢雲山求子喉痛卽愈洋十元金寳順還愿七元蘇省乾昌仁無名氏五元無名氏求病愈五元蘇州　名氏爲庶妣張五秩冥壽六元由銅洋一元蘇州徐瑞豐棧徐璋記洋四元越郡褚星五募易蓉卿二元常邑濟　典汪榮記因子伯樹脫肚求愈二元天津人二元宜興濁鎭鼎裕典募永茂南貨號一元　泰號諸同人一元崑山張百忍堂銅洋五元姑蘇知過子求財還愿銅洋二元○廿五日鄂　徐酉山病愈　助完愿九三八平它銀五十兩批見規元五十兩零六錢六分三厘洞庭山徐培德求病速愈規元五十兩無名氏由惠泰莊來洋五十元古邳悔過堂求人口平安由宿遷縣寄來十五元全壇捕署張桂卿爲兒承杰病愈完愿十元無名氏保平安六元一角紹興孔康甬募華珠麟六元蘇州兪曲園大史二元如臯景慶堂爲兒繩武胎毒求愈洋一元服符病愈人二角○河南通許縣署募棠蔭氏錢一百文無名氏三百文又三户各二百文又十一户各一百文共十六户合洋二元 
[上海六馬路仁濟善堂籌賑公所施少欽經收順直山東定海賑捐三月十一日至二十日清單]  
　　順直黄邑丁怡善堂洋二百元錢潤功求病速愈洋一百元黄劉氏求病速愈洋八十元錢貴昌求孫病速愈勉善齋生人二户各三十元小驅舫居士黄方氏黄趙氏黄韓氏求病愈錫山小海氏倪心蘭求姪媳病愈王何氏七户各念元王錦樓廣平銀十兩申洋十四七角黄方氏黄重生黄家瑜黄兆篷求病愈王禹彝毘陵子求父母康健合家平安隱名氏孫廢金求四子病愈公記九户各十元單無名錢十千文祥成銅洋七元黄兆蓉求病愈王貞女王開柄周益庭四户各五元黄江氏黄梅氏夏張氏求病愈無名氏宋壽氏祥發元會資助賑六户各四元姚江運甄氏無名氏二户各三元梁玉屏二元五分鹿樵主人九八元二兩黄梅氏求病愈王隱名張素雲鮑久香馬鈞之施妙開杭恊署友人沈梧碧八户各二元方記爛板二元楊金慶一元九角二分董氏求病愈無名氏求女病愈西之子無名氏邦江償原人五户各一元鄭拔甫爛板一元京都張恩林求母病愈九八元五錢無名氏紋銀四錢五分李子勤欒漢臣二户各五角三敏齋兪復記華織記三户爛板各五角張文江曹子元無名氏燈油移助四户各三角王熙二角王蓉記陳翥記二户爛板各二角共收洋七百六十二元七分錢十千文銅洋七元爛板洋四元九角九八元二兩五錢紋銀四錢五分○定海楓谷居士邦江償原人益順油坊不留名七共來五户各一元展經瑞一元五角朱培榮嚴子記崇讓堂吳半月山人程擔逺堂沈始言堂積學齋李子勤八户各五角邱兆榮茂炳蘭二户各四角萬幸子張雲甫宋桂亭三户各三角不留名二角錫一角共收洋十二元五角 
 
 
