# 1899 - 25 - 4909263

 

Page 1

 
 
[閱報諸君惠覽] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本餘釐定自明歲新正初五出報之日爲始每張收取工料錢十二文敬祈閱報諸君鑒此下忱照常賜購至於劈箋擩頴甄綜見聞自當詳益加詳愼之又愼以仰副諸大雅之盛情也肅此預陳諾　垂鑒 
[分館遷移] [  申報館主人啓]  
　　蘇城包衙前鳳凰街向　本館設立申昌分店批發逐日報章以便諸君就近購閱近因是處房屋狹隘諸多不便業已移至閶門内東大街森和祥珠花店内發售　　　　者務諸認明往購可也此衛 
[裱成翡色五尺衆神圖出售]  
　　送　酬神迎年祀　門楣集慶氣象萬千風月更新韶光百五莫不換　符於當户翦華勝以遭人藉迓庥祥用增光彩本書室爰倩名　　　　五尺幅衆神圖会之石印加以五彩祥色爲諸神商新歲供奉之用每　　價洋一元六角賜顧者請速至三馬路申昌書室購取可也此　 
[讀史方輿紀要天下郡國利病展期出書啓] [  圖書集成局代啓]  
　　本局前代二林齋排印顧祖禹力輿紀要及顧炎武郡國利病二書所載山川形勢歴代疆域沿革原原本本爲講求輿地之津筏原　　　　　嗣以此書尙須詳加校對俾免魯魚亥豕之　故擬略爲展期現在方輿紀要准明年三月郡園利病准明年六月先後出書以昭　密　　　　先此佈聞 
[法人不能逞志於中國說]  
　　自法人索取上海四明人所地甬人聚衆與抗合南市城内外閉門不與通貿易者數日旣而法總領事以調停示洽道帶兵艦赴白下與兩江张督劉峴帥會商一時議論紛紛幾若市中有虎執筆人逆知法人必爲各國所牽制不能　其所謀因一再論之先言長江中决不致啓兵端繼又論浙之鎭海及舟山雖有法船游弋海中實早受制於英日二國人無復能掀波作浪盱衡時事者當知本館略有見地並非漫焉作寛心丸也果也昨聞諸官塲中人謂英美二國已　　聨合勸中國劃地一區作爲各國公共租界不得使法人獨將租界推廣致各國抱向阻之憾云云客有疑而問之者謂貴報前云英國並非有愛於中國故遼東一役俄法德皆仗義執言英人獨袖手作璧上觀絶不發一言以公對何此事而偏結聨美國以阻遏法人無饜之求前後如出兩人豈此其中尙别有深意乎執筆人曰子豈示讀左氏傳鄒之　君之薄二語乎攷英法美之闢租界於上海也英居洋涇浜之北吳淞江之南菁華皆薈萃於斯百物雲屯財貸　　　　毂擊冠於通都法居洋涇浜南地雖綿長繁富迥不如英界若美則僻在淞北其地最廣然多各項工廠自餘　工　人居之市面亦不十分興旺一旦法得推廣租界英美卽不免相形見絀暗受其虧且中國雖允給西門外或八　　　近之田而法人所念念不忘者　小東門外迤南新築之馬路也其地雖不及各租界之廣遠而富商大賈　比雲連滬上生涯良以此爲最旺邇年我中國大興工作費至十餘萬金遂得道路坦平輪轅湊聚今若被法人所得不轉英界圖　乎在後無可追蹤且恐市面漸移而南英界亦不免衰頽寥落英人最重商務鳥肯任其所爲故向之袖手作壁上　者至此而不得不盡力與爭以免權利爲他人所得也然則美人何樂而與英聨合曰美界居滬之極北若生意移至南　則美界益見淸寥其不得不起而與之爭持者事勢使然豈美人之好爲有事哉况昔年中國與美國所訂和約其第一欵云大淸國與大合衆國並其民人皆照前和平友好毋得或異更不得互相欺凌偶因小故而啓爭端若　國有何不公輕藐之事一經照知必須相助從中善爲調處以示友誼關切故中東一役美廷曾遣國務卿福司德至日本介紹其間事雖不成然已遠勞跋涉兹者中法因擴界之事稍有違言美國自應按照約章爲之排解英旣出而中宜美自不得退居人後不發一言此所以兩國皆馳書總理衙門不願任法人獨闢租界歟曰然則各國公共租界这事以前　有所昉乎曰此事濫觴於日本日本之與各國互市也有所謂居留地者其制與租界相同惟各國人皆得於此結　而居設肆貿易若東京之築地若神奈川縣之横濵基湊川縣之神户若大　府之大板若西海道之長崎以及北海道之箱館新潟夷港皆有居留地皆准各國人稅居今中國已　其規模開秦王島吳淞諸口　亦不分　處爲何　之界凡在界内卽爲各國公共之市塲故英美特爲此言以抵制法人之要索但使英美果堅持其議政府卽有　以對法人　何患法人之力索四明公所義　領事之以兵船恫喝制軍并游弋於鎭海口門俾民間驚疑不定哉於是作法人不能逞志於中國說 
[本館接奉電音]  
　　昨日上午京師飛電傳來硃筆二道懿旨一道敬謹譯登○十二月十二日奉硃筆成章補授宗人府府丞欽此同日奉硃筆朱祖謀補授右春坊右庶子欽此同日欽奉慈禧端佑康頌昭豫莊誠壽恭欽獻崇熙皇太后懿旨乾淸門行走蘇呢特多羅貝勒索特那木多布沁加恩著在西苑門内騎馬並乘坐拖林圪淸門行走喃喇沁輔國公僧格扎布加恩著在西苑門内乘坐拖林欽此 
[六誌渦陽亂耗]  
　　皖北渦陽匪陡牛世修揭竿倡亂情形本館已五誌報牘昨又由無湖訪事友人飛書相告云匪徒由縣屬曹市集石弓山闌入臨奐集縱横擄掠後卽圍攻縣城勢甚危殆除由壽春鎭郭鎭軍飛調卓勝營勇丁馳往剿辦外並經撫憲鄧中丞檄飭省城馬步全軍統領韓軍門親統定安左右兩營及砲隊馬隊各數十旗携帶克　伯大砲多尊由陸路星夜進發旋又調東西梁山精　前營陸副戎拔隊前往會勦連日鄧中丞迭接徐州電報　匪勢異常猖獗勢難一鼓盪平因復飛檄咨調皖南鎭標中軍牛韻齋恊戎速帶所部練軍左營勇丁三百名馬隊一百名尅日赴渦以資策應本月初八日之夜專弁遞送排單初九日淸晨抵蕪由縣選派幹役備輿向寗郡飛送寗郡距　一百四十里故吳邑尊加派健卒兩班俾資迅速免誤戎機　中丞檄調各軍已另飭宣城縣陳雲溪大令速就縣庫撥銀二千兩支發兩月口糧藉收士飽馬駕之效說者謂牛恊戎籍隷渦陽於是處形勢甚熟且部下亦多故鄉子弟此去必能爲梓桑靖難快唱刀環也至匪黨起事之由傳者皆謂縣中催科過急兼之連年旱潦頻仍此輩冤苦難伸遂藉口横征一呼百應釀成大患倘得改委素孚民望之員曉以大義惕以利害或尙不難解散愚民以孤匪勢否則苗需霖昔年之禍殷鑒不遠正不得以小醜跳梁忽之也蕪地自初四日夜半精健營趙統領接到撫憲調兵之檄次日外間始有傳間嗣是風聲鶴唳日夕頻傳初十日有自省垣營中來者謂渦陽業已失守典史某少尉被匪支解死殊慘酷知縣厭陽文 
 
 

Page 2

 
 
卿大令霞被匪擄去今尙存亡莫卜刻下匪黨又圍逼蒙城勢亦岌岌不可終日同日又有自頴郡來者所言亦相符合惟官塲申於初五日後曾派人前去坐探消息至今未接的音尙不敢據爲確鑿至韓軍係初五日淸晨首途計程八百餘里雖撫憲面諭限五日馳抵渦陽然慮怏雪虽晴道路泥濘或難如期而至梁山陸軍於初八日起程逆計程期亦須十三四日方能直達彼處按之與圖渦陽蒙城均在長淮以北皖蕪所去之兵均先彚集壽州然後渡淮河過鳳臺直趨蒙渦渦陽舊名雉河集本蒙城鳳臺兩縣交轄之一大市集兵燹後曾文正分因其四面扼塞五路受敵奏明添設縣治一切丁漕雜欸卽由蒙鳳兩邑分割湊解其邑毗連江蘇之徐州現被匪擾之臨渙集卽徐州所轄渦城距徐二百餘里較壽州爲近距廬州新設電局三百餘里旱道尙多一日是以此次韓軍拔隊時撫憲曾面諭所有軍淸派人就近田徐州發電所需電費准作軍需開支故目下所傳之信當不至如他處之尙費猜詳也旋又接湖北訪事友人來信謂渦匪之變湖廣總督張香帥自接皖撫鄧中丞電音後深念是處與江蘇河南壤地相接雖奉上諭已飭三省督撫派兵會勦不難尅期奏凱而鄂省地屬鄰封若不早爲戒備深恐乘機竄擾滋蔓難圖因飛飭下游和營將領嚴加主範以遏宼氛 
[續誌長樂警信]  
　　湖北宜昌府屬長樂縣境匪徒聚衆滋事以致縣城失守等情前已略誌本報昨日午後本館又接湖北訪事友人來信謂官塲中續接來電知縣主蘇大令貽瑛及眷屬皆被匪徒擄去監獄倉庫亦刼奪一空惟並未佔據城池旋卽退回老巢負喁抗拒朱惠之太守因兵力單薄未敢入山搜捕遂電禀湖廣總督張香濤制軍請立卽添兵助剿制軍隨派鄧軍門正峯帶兵馳往相機辦理想大軍一到不難指日盪平也 
[浙江大計單]  
　　杭州訪事人云本届戊戌爲三年大計之期浙省所有文職各員前由該管道府出其考語咨詳到司藩臬兩司秉公核定加考轉詳撫憲廖中丞中丞覆核後卽於本月初六日督同藩臬兩司當堂塡寫榜又發貼轅門計開舉薦卓異十一員杭州府知府林啓處州府知府趙亮熙玉環廳同知吳蓉錢塘縣知縣陳希賢海鹽縣知縣吳士𨕰冩程縣知縣徐國柱江山縣知縣左宜之慶元縣知縣何士循� 
長興縣知縣孫德祖正任江山縣教諭署西安縣教諭周光煦臨海縣縣丞朱楨叅劾八員不謹官三員定海廳道頭巡檢張樹培永嘉林縣丞章臺泰順縣教諭石芳葆浮噪官一員龍泉縣典史焦文錦年老官二員浦江縣知縣饒雲鵬嘉興府司獄陳裔德有疾官一員海寗州知州李杰 
[奏疏續登]  
　　一度支之例宜請變通也查錢糧之案考察最嚴每年造分數册兩次考成册兩次盤查册兩次撥册兩次六分减平册四次四分减平册四次二分减平册四次雨澤糧價已造　册十二次仍造季册四次每月官員有無交代造册十二次而最重出估餉奏銷尙不在内州縣每有交代皆須查造細册而最繁最重者如奏銷而每一分三四百本部院科道須各送一分共約千數百本其中收欵名目支欵名目至爲繁多文加减平减成空曠小建扣回之欵又作别項支出官兵廪貧吏役囚犯斷支月日接支月日一一詳細開載散碎糾紛牽扯交互須將各項册籍前後散總無不鍼芥相符毫厘不悞始能台式其實各省應支之欵皆有额定偏災賑撫業已隨時奏明但有總册淸單足資考核何必用此按日計口之册細結令外官不能自辦京官不能自核將京外理財之權一槪屬之書吏夫倚書吏而辦事卽不聽書吏之需索部書紥之於各省各省索之於州縣州縣索之於百姓於是奏銷蠲緩豁免升科無一而不需費州縣之書差又藉端而中飽焉而蚩蚩小民終歲勤動於　畝之中穫糧一石値銀不及二兩除去工本卽須宗納正賦所餘餬口不遑何堪任此無名之費間有無須另派者亦無非出自斗面平餘仍是賦外之賦州縣藉端而議加增紳民不服而執挺抗官水火自古已然擬請將撥册改爲總數列表每年季底報部四次以便查各省之有餘不足分撥把注冬季預估來歲之用春季核銷上年之用將零碎名目全行歸併匯爲總數以户部陝西司所刊之各册表式略加厘定頒行各省大小寛狹天下一律一切出入欵自照格塡寫隨摺呈覽務使閱之了然外官可以自辦京官可以自核無形之中可省無限民力一切京外衙門可將書吏散去大半則州縣淸靜而閭里無不淸靜矣一訟獄之例宜請變通也查律例一書自順治初年命法司廣集廷議照明律增損修成至今每届五年續修一次酌理準情矜恤周備各省案件均造供招細册送部會同法司覆覈每年秋審又將所核各省册籍由部刷印編交九卿科道集議惟恐有枉縱可謂仁之至義之盡矣無如各省理刑之官自臬司以至知縣出身於刑部者百人中雖得一二人全恃學律出身之幕友爲之辦理案件而幕友之中讀律實有心得比擬加减毫髮無差者百人中更夫必能得一人每加一案由州縣而府而司往返駁飭不厭再三又有由司發交首府讞局覆審者首府不承仍復發回本縣將案情略加候攺又復層遞輾轉未及成獄又復駁回若幕友彼此同幫尙可通融定案如幕友不洽則任情挑剔直無限期所以達部案件至五六年十餘年不能具題者所在恒有揑故展限傳證可及萬里之外部中扣限議處之條無可捉摸犯法者只有一人而拖死这鄰佑干證不知凡幾州縣下鄉相騐科派車馬酒席公館房班之費則鄉約爲之鎖拿人犯先將其家抄搶甚至波及四隣則衙役爲之無論部中不及知上司不及察卽本官之忠厚者尙在夢中而一鄉已成赤地况有犯者在監證者在保常川供應使費不計年限必致錢財性命同歸於盡至於尋常詞訟之爲害更有出人意外者呈詞到官自代書直至本官各省應納之費名目繁多不勝枚舉全出之於被告甚至分潤於原告所以唆之便告以圖傾陷善良也其捕風捉影擇肥而噬藉端告狀爲衙門奔走生財者爲訟棍其顚倒是非變幻事理羅織多人爲衙門舞文生財者爲訟師終日營惟以傾人家產爲事此疏仍未畢明日續登 
[浙學行程]  
　　温州訪事友人云浙江提督學政唐春卿文宗自歲試告竣後本月初五日命駕至江心寺登山臨水快豁塵襟並謁文信國公專祠撫景懷人不勝今昔之感至未刻剪江而回順道拜會黄潄蘭大銀臺並各當道隨於初六日已刻起程按試沽蒼郡中文武各員均在雙門馬頭恭送 
[禾中火警]  
　　嘉興訪事友人云本月初八日之晚城内集街東道弄口鄭姓柴房不戒於火霎時間光燄熊熊幾致不可嚮邇幸卽吸水澆灌不久卽熄弤燬去柴房一間迨各處水龍馳至則已火滅烟消矣 
[武林寒雁]  
　　杭州訪事人來函云本月初五日之夜滕六降臨至翌日貓睛轉午時始止平地約積雪半尺有奇四望樓臺一白無際傍晚雨師稅駕積雪漸消至初七日則大放晴曦浮雲掃凈矣○月前省中綢業董事宋君端甫有事赴申江至二直日偶因小極長逝客中家屬接到電傳訃音卽由其子星夜至申扶柩回里本月初六日抵杭舟泊下馬頭次日備齊棺輿執事往迎至昭慶寺停厝親友往吊者素車白馬絡繹如雲 
[鹿城臘鼓]  
　　温州訪事友人云招商局普濟輪船現方修理另派海琛輪船載運貨客其第一次于十一月二十六日抵旣○本月初六日候補府照磨余佐甫少尹鄜邦由杭省至上海乘招商局海琛輪船抵温小作勾留卽須返旆○玉環廰吳敬茳司馬蓉奉省憲札飭勸辦積榖慨捐廉俸買榖二百石以爲之倡干是境内紳富從風慕義踴躍輸將約計已收之欵可買榖二千餘石司馬釐定章程俾各紳董一律遵辦果能實力奉行民食其庶有賴乎○温處道王心齋觀察曁温州府潘祝年太守近接省憲札飭整頓社倉勸辦積糓卽傳諭各屬妥爲籌辦且以本年春夏之交開倉平存糶榖一空亟宜如數買補以致郡城榖價大漲 
 
 

Page 3

 
 
[五馬過申]  
　　蘇州洋務局總辦候補知府劉子貞太守慶汾從差次赴金陵謁見上憲昨日道出滬上就英界公廨小駐征驂聞日内卽須起程也 
[移文會緝]  
　　南匯縣境大團鎭某圖地保胡姓嗾令沿海居民搶取遭風失事船上之木植團董韓老德赴縣報案縣主汪大令准卽獲到金阿大陶全春等犯收押候究沿海各沙民不服率衆將韓董咬去兩耳毁其房屋店業復擁至縣署鬨閙拆毁自新所刧去押犯十餘口其中有豆腐皮阿虎等犯逃出後糾同六團沙棍張連奎羽黨陸阿茂陸阿連陸阿妹阿順等在楊金生所開茶館中設懛聚賭事爲大令訪聞立飭差役往拘彼等恃衆拒捕大令恐養　成患據情申請上憲撥兵彈壓江海關道憲察和甫觀察撥滬軍營勇丁數十名前往務拘爲首之人從嚴究辦大令又以是處與上海毗連爰於昨移文至縣署請王欣甫大令派役會拿 
[候查劣蹟]  
　　流氓周毛毛在虹口一帶案恃强訛詐靡惡不爲經上海縣王大令訪拿到案前晚親提訊究周供浦東金家橋人年二十六歲前在大盛紡紗廠當小工停歇後於十月某日浼鐵路局司事華姓薦至局中當監工之役並未犯事求卽氓查大令研詰再三執定不移遂飭交差看管候查明實跡以憑究辦 
[傳諭船户]  
　　馬路工程局總辦朱森庭明府前因經費不敷禀陳江海關道蔡和甫觀察擬在浦江一帶興辦船捐以資辦公之費昨日飭差將駁船夫頭孫阿虎等及船户五十二人傳到局中諭話未知招者果能踴躍輸將否也 
[招補水夫]  
　　江蘇海運滬局向有洋龍一架資雇水夫數十名發給號衣俾救火時易於辨認前日南市火警顧慶祥謝才寳二人並不逐隊往救事爲司事人陳某所知倩二十三鋪地甲錢昇訪查蹤跡旋查得二人均係浦東鄉民前因患病回里業已相繼斃命遂擬將號衣追繳以使另外招人補充 
[請究棍徒]  
　　有混名小山東者無賴棍徒也窩留楊樹浦某號門牌屋内日以掏摸作生涯前日至大德榨油廠内竊取大油鍋旋經汛捕趙子賡查獲解入巡防局禀明一切局員姚殿卿二尹飭提研訊判責三百板及釋出遷怒於是處開設荳腐店之王某糾集黨羽向之訛詐洋銀三十元王以無端被擾心不甘服奔赴華盛紡紗廠總辦盛荔蓀觀察處歴訴情由蓋以所住之房租自觀察也觀察聞而大怒立卽繕函致局中請究二尹飭提小山東到局押候嚴懲 
[演戲須知]  
　　昨日英界公堂署理讞員鄭瀚生人令發出告示一道其文曰爲出示嚴禁事照得租界各戲園演唱鐵公雞等戲早經示禁在案嗣因各園主置辦砌末資本甚鉅工部局准令暫演係爲體恤起見初時開演情節尙無關礙乃近來添砌穢任語意描摹不獨有褻名臣而於世道人心亦大有關係會商工部局亦以各戲園近來所演爲非除飭遵外合行出示嚴禁爲此示仰各戲園主人一體知悉自示之後不准再將鐵公雞並左公平西鮑公十三切等戲演唱倘敢不遵定卽拘案究辦决不寛貸其各凛毋違特示 
[女工滋鬧]  
　　昨日裹虹口寳昌繅絲廠王朱氏等女工以年關將届支取工貲衆口嗷嘈無可理諭廠中司事人因令管門之印度人彈壓内有一人被印人擊傷額角血流被面回家訴知同事之姊妹行糾同婦女數十輩擁至廠中理論廠中人怒令印人拘得八人送至虹口捕房管押豈　各女工愈聚愈衆擁至捕房請捕頭伸雪捕頭恐人多肇禍將所獲之八人解送公堂請讞員鄭瀚生大令訊辦少選合廠女工百餘人聞信齊至蜂擁入署滋擾不堪大令飭役將爲首之王朱氏等八人交官媒看管候訊餘人一併驅出大門 
[南市捕房紀事]  
　　前晚九點鐘時艒艒船婦姚趙氏因被同業王四訛詐扭送捕房由捕頭王榮培交水更夫陳杓帶往調處免滋訟端○前日午後三點鐘時東洋車夫張羣子將坐客蔣阿大掀翻以致所携之碗墮地粉碎由四十三號巡街捕拘送捕房捕頭王榮培令張賠小洋銀五角○江北人王太昌嚴老三在南市楊家渡源茂木行工作昨日上午因事爭論漸致扭毆由某號巡街捕一併拘入捕房交捕頭王榮培管押兩點鐘時從寛釋出○鄉人王阿狗肩挑靑菜一擔沿途喚賣二十三號巡街捕見其形跡可疑拘入捕房捕頭盤詰之下聲稱實係已物遂令覓人保釋 
[法界公堂瑣案]  
　　小東門外洋行街太古全洋棧主周全益虧欠各莊號往來銀二十四躉兩逃逸無蹤經各債主將伊姪周錫琪拘送捕房解請讞員朱森庭明府訊明押追在案昨日明府偕何譯繙升座覆訊宏源益大源茂萬裕等各錢莊夥投案禀稱周全益逃去將及兩月前日朝帮董事願代淸理言肯繳銀九萬兩至明年分作三期歸還商等核算之下虧折殊甚實難應允求卽究追明府謂周錫琪禁押捕房已久無人顧問不若准其交保出外或可從中料理各原告皆唯唯遵斷明府著將周錫琪還押准予覓人保出○浦東南匯縣境周浦鎭人李秋泉孚炳泉承攬西人伊麽田之棉花收取洋一千五百元届期無貨可交致被伊麽田具控朱明府提訊之下二人各認一半秋泉願將棧房生財作抵得以交保出外炳泉無人具保迭次責比無欵可繳昨日明府著保人將秋泉交案謂爾旣與炳泉同夥不能置身事外著還押嚴追炳泉之父李茂元投案遞禀求恩寛限明府著將原禀擲還諭令速覓的實保人赶緊料理○龍月齋遞禀控稱義昌茂銅錫店主倪子英欠銀六百四十兩六錢此係天主堂公欵求恩究追倪供與德順錢莊往來欠銀屬實求寛限料理龍供此莊早已閉歇倪稱小的只有二股求提股東追給明府著覓的保限三日内理楚並將股單呈候察核○中八仙橋同茂煤炭店於八月間虧欠房租經房主禀知捕房將生財拍賣得洋七十元除去房租外餘洋三十二元存在捕房昨日店主魏寳賢投案請領明府恐有糾葛著速覓保人領回○談建雲禀稱上月二十七日在途失去珠環一對曾投　房報請查緝昨日陳達生至恒德當將珠環質錢經包探查獲原贓尙少珍珠七粒及當本六元五角求准領回明府提訊之下陳供珠環在途中拾得適有急用遣人質　並非行竊求鑒明府謂爾果拾得亦應呈送捕房著押候追繳餘贓當本吊到之珠環先行給領○懋記烟葉行執事吳友之曾保兪蘭生出外料理債務兪復被控縣署發押待質公所後乘間脫逃迄今案尙未結上月某日吳投公堂呈控謝際廷沈阿二代辦烟葉將帳塗改侵呑銀一千二百餘兩經明府訊供押追在案昨日吳又投案求追包探禀稱此係兪闌生之保人自兪逃逸後金珊芝亦被拖累請著將兪蘭生交案吳供兪逃遁之後小的卽日縣署申訴准予退保明府謂公堂並無退保字樣著押交兪到案究追謝際廷沈阿二交保○寡婦程陳氏般楊淸泉借去洋銀三百二十元　索不還借票六張呈電叩請究追楊泉淸供在城河浜開衣店一時無力歸還求恩寛限明府著交保出外限三日内將欵如數交還○久和錢莊夥王爵定禀稱小工頭徐金和承攬塡泥工程借銀四百二十四兩有奇先將合同抵押迨竣工後騙出合同領銀逃逸前日在途遇見扭案請追徐金和供欠銀屬實求恩寛限明府著交的保限五日内理淸如延比究○陳億鄕禀稱項義和煤炭店夥吳阿明私收客帳洋一百二十元三角日前在途尋獲扭案請追伊父現在某商船爲舵工並非無力明府謂子債無父償之理著押候嚴比○包控禀稱積竊陳金寳屢次行竊前日在途拘獲搜出當票數張吊到原贓衣服十件及水烟袋等物解案請訊明府判責五百板贓存待失主具領○包探禀稱車夫杜銀福竊取坐客所携烟槍一枚當塲拘獲解案請辦明府判責一百板贓給還失主○金利源棧房司事楊晴軒禀稱偷兒陸文生竊去烟煤數十斤當塲拘獲解請研究重辦明府判責一百板贓給還失主 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[購辦船料]  
　　金陵訪事友人云省垣觀音門外燕子磯船廠專爲兩江内河水師製造長龍杉板船而設每届年終例由總辦委員携資赴贑皖汀鄂等處採辦竹木油各物以備來百修造之用麻本月初七日總辦喩太守先覺請領巨欵携帶隨蹤由省首途前往採辦是亦整頓水師常之例也 
[白門又雪]  
　　金陵訪事人云雨澤愆期田疇龜坼雖冬至節後龍公試手摘粉搓酥惜白戰不久旋掛銅鉦以致　家者流未慰豐年之望至月之初五日滕六君又稅駕白門一時委巷窮檐鹽堆昔昔直至初七日淸晨琉璃世界中復餐時黄棉　子老農老圃咸詣明年大有當於此下之矣 
[幾兆焚如]  
　　前晚七點鐘時英租界大馬路德仁里某姓家偶一不愼潑翻火油燈延及蚊帳幾致炎炎直上幸左右鄰人聞警麕集帮同救熄不致成災 
[上海縣署瑣案]  
　　本城左公館主人左某遣僕王貴投縣控沈麻子竊物滋閙王大令飭提研　王貴供主人公館在二鋪所轄地面有骨董兩件所値甚鉅本年十月中旬某日沈麻子至公館自稱骨董掮客向主人索觀旋復力勸售去主人不允至是月二十八日之晚忽然失去除沈凶並無他人入内定伊所竊因投控總巡局局員大老爺飭沈交保出外料理沈保出後無端至公館中盤踞滋閙叩求究辦沈供小的以興販骨董爲業雖曾至左公館索觀然並未行竊十月二十八日午後小的在戴生昌船局購取船票挈眷往蘇豈能往竊突被誣控心有不甘因往理論王貴復供稱沈曾在總巡局供稱下一月初一日赴蘇今又供十月二十八日顯見不符求察大令研詰至再沈堅不認竊大令飭交保出外帮同查緝○义袋角裕源紡紗廠司事朱壽卿控張雲谷圖賴透付洋銀經王大令提訊張　監生在浦東裕康花行内爲夥朱於本年閏三月十旬至行内定購子花一千包每擔價洋五元至四月初旬又來定購二千包每擔五元零五分兩次皆有成票並未載明每擔包軋花衣若干後由朱來載去二千八百包除貨價洋銀收楚外尙存一百三十餘元餘貨二百包迄今未來載去向之催提反稱前交之花軋出花衣短少恃勢索償目下市價每擔僅値洋銀三元七角所餘二百包若不載去應向索償短價洋銀二百七十元朱供向張定購子花三千包言明包出花衣若干後陸　往載二千八百包尙餘二百包屢催無貨現在價賤不願往提至前收之化軋出淨花與原議不符約虧洋銀四百餘元應向索償並求追還透付之洋銀一百三十餘元大令謂朱曰該行旣包出花衣若干成票上何以並不載明且本縣訪得紗廠買花向無此例礙難斷償遂著張繳還透收之洋銀一百三十餘元未交之花二百包另行出售朱不肯遵斷惟張具結而去 
[英界晚堂瑣安案]  
　　前日會德豐洋行買辦徐文述控木匠孫少卿人銀圖賴署理讞員鄭瀚生大令著將孫交保出外淸理前日飭提覆訊徐文述揩會德豐主人投案檢呈孫借銀四千五百兩之憑據訴稱昔年先兄文通與孫合股包造房屋一切開銷均由先兄墊付至工竣核算被欠銀二千二百兩至孫前次付還之二千三百零四兩係監生之欵不在此數前堂奉諭著監生與孫結算監生卽邀孫及木業董事嚴巨堂等多人至魯班殿將各項收付帳簿逐一細核共被欠銀四千五百餘兩另加承造啓昌房屋之二千二百餘兩當時孫自認欠銀三千七百兩各董事備聞此言今監生積欠洋人銀兩無可歸償惟有將是欵作抵叩乞究追嚴供前日徐孫二人邀監生至魯班殿結算各帳監生與各董事細查之下孫實欠銀六千七百餘兩而孫祗認三千七百兩盤詰情由知此項工程孫與徐文述之兄文通合股包造或盈或虧自應均派迨房屋告竣核計虧折甚鉅孫遂不認合股反稱代徐招攬生意欲扣九五用錢良以文通現已去世孫遂恃無佐證任意胡言孫供徐文述所呈憑據雖經小的親生簽字然實係徐欠洋人之欵一時無從彌補囑小的代爲簽字爲搪塞之計其實小的並不欠徐銀兩徐反欠小的銀六千餘兩至歴年包造各處房屋均由小的代徐承攬應扣九五用錢今用錢未付分文反言小的與其合股以致積欠帳目並未算過均係嚴徐二人一面之詞叩求明察鄭大令與梅繙譯官會商良久謂孫曰爾稱徐所呈之據不足爲憑豈爾之空言反足爲據乎况嚴茂堂已供明底藴爾旣不認合股之事著另邀董事及公正人將帳復算可也遂將孫交原保人保出限一禮拜禀復徐所呈簿據存案候核○前日捕頭控同芳茶居主人徐阿成等自行縱火鄭大令提案復訊徐阿成倩律師斐烈潑到堂供稱是晚起火時在十點二刻鐘時夥友馮阿石與陸阿才所住之屋分前後進後桌上堆有紙匣其旁點燭一枝揆其情由大約燭煤墜下燃著紙匣以致炎炎當由馮陸二人覺察取水澆滅旋有巡捕三人扣扉而入已無蹤跡安有自行縱火之事大令與梅繙譯會商之下以縱火查無實據著將徐等從寛開釋 
[英界公堂瑣案]  
　　包探劉阿丙解程阿桂王阿榮至案禀稱二人串竊周阿生所藏西洋參兩包逃往寳山縣境經小的偵知蹤跡前往拘獲起出原贓今特送案請究周訴稱小的販賣藥材藉資餬口此參從北省販來偶不經心致被伊等所算旣由包深起獲叩求給領程王同供自知不合尙乞施恩署理讞員鄭瀚生大令商之巴繙譯官著將程王各責二百板管押三月○包控胡瑞龍禀稱何建方倩周橋发薦至洪甫林所設某店爲夥旋卽竊取店中圖章冐寫字條私收洋銀五十元任意花用現經小的拘獲特傳周送請訊究洪投案請追洋銀周供代何謀就不知有此不端之事何供銀已用罄求施恩典容小的設法措還大令判令管押一月著將洋銀如數繳案周無于釋出○包探秦少卿解流氓金阿二徐秋芳至案禀稱彼等昨向羅順卿訛詐洋銀五元經小的拘獲送案請懲羅申訴前情金徐同供不敢索詐實被誣指大令判令各責二百板枷號一月○周小弟竊取羅士賢成衣店中縐紗衣料及皮統一張由包探倪順泉緝獲送案請辦羅投案領贓周供小的與羅周業自知不合求開一綫之恩大令判責二百板管押一月○包探金阿三解葉松緑至案禀稱此人混用銅洋銀經小的查獲並在身畔搜出銅洋銀二元送案請究葉供此項銅洋銀實係誤收並非有意混用大令判令管押兩禮拜○包探費阿銀拘解攫取行人瓜皮帽之江小鳳陸寳生至案請懲大令略詰數語判令各責二百板枷號一月 
[美界捕房紀事]  
　　昨晨積竊李桂生混入北河南路六百五十一號門牌某姓家竊得古銅香爐等物適爲包探金立生所見拘入捕房押候解送公堂禀請讞員鄭瀚生大令究辦○前日之晨遊方僧亮圓在新北門振武臺上竊得某甲之銀錶烟槍及報時鐘等物携至吳淞路某押鋪質錢正論價間適爲包探劉阿炳所見向詰支吾知其來路不明帶入捕房押候轉解公堂禀請訊辦○昨晨江北小竊王阿三在外虹口公和祥碼頭竊取舊鐵適爲巡街印捕所見拘送捕房押候解至公堂禀請核辦○前晚偷兒施阿二在西華德路某作塲内竊得木板數方適爲某包探所見拘入捕房押候轉送公堂禀請訊究○甬人孫某挈妻某氏僑居北四川路仁智里某號門牌屋内氏悍潑性成前晚與鄰婦口角繼復互扭至捕房呶呶聲訴捕頭謂氏撒潑行兇本應究辦姑念女流不予懲究遂釋之使去 
 
 

Page 10

 
 
[告厥成切]  
　　歲云暮矣而諸君子大發善心與敝堂承辦善舉巳告厥成功矣所有近來樂善諸君各項捐數理合彚登報牘以供衆覽茲蒙孫根善翁樂助施醫給藥捐　一百元戴生昌寳局交來王玉才名才撥充善舉洋四元倪士義翁洋一元無名氏銅洋一元又安懷册尹小亭翁經募天水徐氏洋五角黄金良翁求目疾速愈助洋五角羅氏洋兩角何阿有洋一角莊頌威洋一角陳大宗洋一角林贊邦洋一角趙蔭槐洋一角歐黄氏洋一角又四歐合洋兩欠夫爲善無不報而遲速有時此歐陽文忠公語也諸君子欲求善報先結善緣善量充周善　觸發自然之理何待遲疑謹綴數語以爲樂善諸君子告乞附報章以作後勁滬北天后宫前廣益善堂司董嚴信厚葉成忠施則敬唐榮俊等　誌 
[廣帮樂善]  
　　啓者歲星一周年華水逝敝所因助捐較稀經費支絀歴經備陳錄登在報茲蒙廣帮大善士仍援年終向章分别樂助不勝感幸除分别掣奉收據外相應錄請登報以昭信算計開○全亨號洋十元悅生棧洋六元華彰洋五元老悅生廣成合以上各四元福安仙壽窩譚同興宜隆以上各三元聯和長盛鴻昌鴻發合記號茂泰福　堂以上各二元致寳長長和有隆永興隆合益順成瑞祥廣發源廣益廣利隆梁天興錕華合記棧昇利信記長隆羣芳居同利祥廣悅隆廣榮昌杏林軒萬寳來廣衡隆振源同安居義祥寳記永安正誠信同安潤寳齋鹿芝館邇遐齋均昌和廣昌隆趙同春堂日升廣福和萬利昌威建藥房萬利源源發祥延春閣普仁堂永生利成臣氏彩章廣興祥同芳居怡珍居經昌泰安和祥馥蘭廣瑞安泰康均益永益全利廣源亨福興茶號廣誠信杏花百海天春杏花樓萬年春普太和景昌和成廣信和聯興生和堂瑞源祥匯安店遺昌英昌種德圖以上各一元上林春粤瑞祥興隆發廣興隆朱威仁棧號三合萬興廣恆泰麗華廣福和廣永來順利成昌公泰同興　元堂泰成奇珍樓廣萬盛益和堂公茂利益源記義益永利源廣茂和适泰怡興昌宜昌廣恊順福興廣成發廣信和廣利源二章廣榮生廣利亨廣益泰順利生利永裕同順馮正記同益生以上各五角共計收洋一百五十三元五角 
G> 
[新印鉛板各種書籍照碼折扣出售三馬路申報館申昌書畫室發兌]  
聖武記六角○小五義三角五○分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄕要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○甕牖餘談二角○四夢彙談二角○和約彙抄二角○中東和約五分○中俄和約五分○瀛寰瑣記三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄕會墨八分○有正味齋尺牘一角○六梅書屋尺牘一角五○詩句題解四集一角五五集一角五○歴代陵寢備考五角○鋤經書舍零墨一角○曾文正公家書四角又大事記一角五又求闕齋日記一角五又書札一元二角又白紙家書五種六角○海上羣芳譜一角○妙香室叢話四角○東藩紀要一角五○啓矇眞諦七分○紅樓夢補四角○名賢尺牘七分○歴下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏宼紀略七分○尺牘初桄二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○增註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭旨六分 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉諸君賜顧者尚希認明本號牌記庶不致悮是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者比别家格外公道○分鋪蘇州紹興京都江西汴梁○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[美國電報]  
啓者本公司接到美國總局來電云一千八百九十八年一年中所做生意照英金計算與前年所做生意兩相比較計一千八百九十八年本公司産業貲本值英金五千三百十二萬五千磅又餘出貲本值英金一千一百四十六萬磅一千八百九十七年産業貲本值英金四千九百三十五萬磅又餘出貲本一千零五十三萬磅兩年比較知一千八百九十八年一年中産業貲本多出英金三百七十七萬五千磅又餘出貲本值英金九十三萬磅一千八百九十八年本公司所做之生意計英金三千五百四十萬磅本公司所有餘出貲本皆爲倩本公司保壽人之利益現在合計爲數甚巨已逾一千一百萬磅之數矣特此告白大美國永安保人險公司總經理人漢密登啓 
[永明人壽保險公司]  
人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函達外洋總公司以昭便捷計本埠英董事怡和洋行未士柯佛老公茂洋行未士達臣華董葉澄衷先生席正甫先生黃佐卿先生朱子文先生唐傑臣先生如蒙仕商惠顧祈移玉英界黃浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈　總經理人怡和洋行啓 
[瑞樂辦理機器行]  
啓者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種器物凡製造五金木質石質所用之品出售又專辨紡織機器造紙機器造磚機器造糖機器春米磨麥機器製油機器造氷機器造荷蘭氷機器印書機器開礦所用大小各種機器查礦機器礦内所有抽水機器礦中起物機器用鐵繩拉坐人裝貨各車之機器又專辦水力汽力電力人力起重物之機器又代人承辦造鐵路所用各種機器及火車船隖各工程物料如有人欲知一切者請卽函問可也此布 
[游客物故]  
方仰之儀徴人精篆刻屢遊吳門今秋九月旅居觀橋傳奏司廟内久患咳嗆𤻤痔等症遽以十月廿一日痛歿經吳昌碩張彥云爲其醵錢棺殮寄殯閶門外三邑誼園復得王冠山親往該園商割園後隙地經理一切巳於臘月初六葬訖所有身後遺物同人當時檢點登記其玻璃長窗六扇風窓二件短背椅六張茶几二張方桌一張玉帶鈎一件爲吳昌碩買去計洋十三圓田黃石章二方品章一方吳讓之楹帖一聯爲周紫垣買去計洋卅三圓雜書一籍大小石硯十方五彩磁印色一盒自用各印一二十方自訂印譜二三十帙由吳昌碩交付骨董謝梅石及某書賈計洋八圓趙小鐵收回自賣石章等物繳還五元統計洋五十九圓凡用去禮懺費六圓漆柩三次十七元墓石連刻四元壙石一元五角刻拓七元八角九分葬費五元石灰四元舟貲信力雜費及送葬燭　一切六元登報八元六角八分統計洋六十元零七分所短一元七分由王冠山作爲賻儀其箱籠零星各物公議悉數給舊僕田升領去此次葬事係變賣遺物而成並未受人貲助爰將情形分登申新兩報以供衆覽 
 
 

Page 11

 
 
   
 
 

Page 12

 
 
[光緖二十四年十一月二十三日京報全錄]  
　　宫門抄○福州將軍增奏擬請將旗營練軍改練新操摺○都統祥奏爲挑選精壯隨同額兵訓練摺○粤督譚奏爲同知開缺回籍修　片○秦督陶奏整頓邊圉據實覆陳摺○滇督崧奏爲土勇加餉片○十一月二十三日禮部宗人府欽天監正黄旗値日無引見○　公達賚英信各假滿請安○清銳等謝署缺恩○葉大遒謝授廣東道恩○怡王續假五日○慶錫預備召見○會章請假五日○召見軍機清銳葉大遒○○奴才增祺綽哈佈跪奏爲擬將旗營練軍加添名數改練新操以求精强恭摺仰祈○聖鑒事竊查福建省爲濵海巖疆口岸林立屯戍空虚前督臣邊寳泉等於本年三月間覆奏裁兵摺内曾經縷陳省城尤爲要區外距長門海口瞬息可達福寍擬間新口亦可横通腹地内則人烟稠密商賈輳集教堂碁布哥匪游勇出沒靡常雖駐有福字等營練軍稽察　壓時虞不敷分布滿營駐防現只捷勝營練軍三百名爲練習洋操其實沿襲舊套所用前膛來復槍亦皆朽壞不堪練軍如此例操更無論已當兹外患紛乘盜賊多有奴才等熟思審處非嚴整軍旅無以爲捍禦之資非改練新操無以收精强之效前將籌購槍械情形恭摺具陳聲明俟酌擬章程再行奏請辦理兹查前請軍務處由黑龍江調取武備學生及所購毛瑟槍枝已於六月底到閩當由捷勝營挑選六十人仿吳起一人學戰教成十人之意按照德國陸軍操章先教以入手練習諸法旣皆嫺熟始將三百人統歸一律教練現在已有規模此後卽可次第練習第人數太單有事無濟於用查滿洲八旗各佐及水師漢軍尙不乏年力精壯之　擬於現練三百名之外無論甲兵閒散擇其强壯者再添七百人共練千人成爲兩營之制當兹庫帑支縐不敢藉詞鋪張請加練餉惟旣責令常川操練食用衣履之資不能不稍給津貼俾其專心練習統計兩營每月僅需銀二千餘兩尙不及各處練軍一營之費謹將酌擬章程繕單恭呈御覽如蒙兪允其欵爲數無多已通盤籌畫擬由潘庫按月籌給一半餘請在閩海關洋稅藥釐項下作正動支均不難通融挹注再練陸軍原有馬步砲隊之分各審地勢攸宜閩地濵海多山自宜多練步隊而砲隊亦不可缺擬俟續籌有欵再行添製克魯卜新式過山快砲十二尊以爲步砲相輔之用至改用新法教練全在求其實效不徒襲其皮毛奴才等受恩深重忝莞軍符訓練士民責無旁貸惟當破除舊習實力講求斷不敢以艱難之餉徒令虚糜務期練爲精强有用之兵用副朝廷修明武備之至意除將通省練軍俟與各提鎭商酌一律改練外所有擬將旗營練軍加添教練緣由是否有當謹先恭摺具陳伏乞皇太后皇上聖鑒訓示遵行再閩浙總督係奴才增棋暫行兼署毋庸會銜合併聲明謹奏奉硃批著依議行該將軍等務富督率將弁認眞訓總毋得日久牛懈單併發欽此○○奴才祥麟奴才明秀跪奏爲遵旨挑揀精壯餘丁以備隨同額兵訓練恭摺覆陳仰祈聖鑒事竊奴才於本年十月十八日戌刻承准軍機大臣字寄光緖二十四年十月十七日奉上諭現在時局艱難練兵爲當務之急熱河察哈爾均屬邊疆要地所設額兵著該都統認眞訓練並督同協佐等員將一應軍實整頓齊備各該旗餘丁精壯可用者諒必不少著逐名挑練隨同訓練仍將辦理情形隨時具奏將此由四百里諭令知之欽此遵旨寄信前來奴才捧讀之下仰見聖慮周詳於整飭戎行之中寓以愼因邊疆之意欽感莫名奴才等遵卽飛飭察哈爾八旗總管張家口滿蒙恊領獨石口防守尉等一體遵照迅由各該旗餘丁内逐名挑練精壯可用者造册詳報毋稍延緩一俟各該旗造報到日奴才等應如何督同認眞訓練整齊武　隨時將辦理情形再行奏報外所有遵旨將一應軍實整頓齊備挑練精壯餘丁以備隨同額兵訓練緣由理合恭摺先行覆奏伏乞皇太后皇上聖鑒謹奏奉硃批知道了欽此○○譚鍾麟片再據廣東佛岡同知劉思謙禀稱籍隷湖南新寗縣由二品廕生蒙恩摧用選授今職委署龍川三水等縣篆務近接家信知祖墳多有毁壞寢饋難安懇請開缺回籍修理等情由廣東藩司岑春煊臬司魁元會詳前來臣查劉思謙係前任直隷督臣劉長佑之子人極安詳留心吏治兹請開缺回籍修墓自係至情除飭將歴任交代結算清楚再行給咨起程外合無仰懇天恩府准該員劉思謙開缺回籍修墓俾遂孝思所遺佛岡同知一缺請留歸外補理合附片具陳伏乞聖鑒訓示謹奏奉硃批著照所請吏部知道欽此○○譚鍾麟片再廣東督糧道延祉遵旨晉京召見現已旋粤廳卽飭回本任以　責成除檄飭遵照外謹附片陳明伏乞聖鑒謹奏奉硃批延祉已簡放河南臬司矣著卽來京陛見欽此○○頭品頂戴陝甘總督　　模跪奏爲據實覆陳恭摺仰祈聖鑒事竊臣於光緖二十四年八月初二日由驛具奏擬裁督標陝甘兩提標各後營員弁兵丁一摺九月初二日奉到硃批裁兵一事總宜祭酌地方情形可裁則裁不可勉强從事致貽後患此案著再通盤籌畫據實奏明辦理欽此仰見皇太后皇上於裁兵節餉之餘仍寓格外愼重之意下懷曷勝欽感伏思緑營官兵額設已數百年平日防守城堡稽查賊盜護解人犯恊拿逃睚是其導責且人皆土著有事時自衛桑梓未必盡屬無用値此庫儲拮据朝廷屢次裁兵節餉臣不敢不再三斟酌前已於謹擬切實辦法詳　覆　摺内聲請從容辦理在案因遲之又久擬先將督標陝甘兩提標各後營員弁兵丁請旨裁汰今蒙皇太后皇上明見萬里洞察下情著臣　行察酌地方情形通盤籌畫臣跪誦之下感激莫名竊維陝甘緑營官兵自同治以來疉遭宼亂屢次裁汰已不及從前額設十分之三而一切差遺巡防事未减少一旦裁除殆盡汛地頓形空虚誠不能無所顧慮該制兵等大率累世充當視兵糧爲恒業槪令别謀生計必有流離失所者目今民食益艱人心浮動裁之所省無多不如留之尙可收尺寸之用通盤籌畫陝甘兩省原額制兵八萬二千餘名現祗剩二萬四千餘名分營分汛轄境在數千里之遙所支糧餉不及客勇之半卽使極力裁减究於餉需無大裨益而回番離處地方關繫甚大臣再四躊躇所有臣前奏擬裁督標兩提標各後營及各提鎭現存官兵合無仰懇天恩俯念陝甘兩省均處邊要一律免其裁汰牙當咨行各提鎭轉飭各營汛員弁切實整頓期一兵得一兵之用庶不致虚糜餉糈以仰副皇太后皇上愼重邊圉體恤時艱之至意謹會同陝西提臣鄧增署甘肅提臣張永淸合詞恭摺覆陳伏乞皇太后皇上聖鑒訓示遵行謹奏奉硃批著照所請該部知道欽此○崧番片再滇省西南兩防土勇駐紥沿邊地方百物昻貴原給月餉二兩不敷日食前經奏明每名每月加銀九錢並請添設什長以資約束又因庫儲奇絀請將各防營薪餉以三十三天爲一届均經户部議駁奴才隨與前升任撫臣裕祥籌商審處實難遵辦復經會奏請勅部暫行照准俟加練洋操議有辦法再行通盤籌畫請旨遵行嗣因議辦洋操籌添餉項又經督同司道反復商酌滇省各防兵勇屢經裁减實難歸併加餉又無來源業於覆奏摺内聲明隨時酌給奬賞如有調遣開隊等事再按洋操章程加給行糧以資鼓勵惟有仰懇天恩俯念滇省土勇駐紥沿邊一帶防務緊要近來餉項又復異常支絀勅部仍照奴才各前奏一併議准俾得量人爲出從容展布則感高最鴻慈於靡旣矣除咨户兵部查照外謹附片具陳伏乞聖鑒訓示謹奏奉硃批部議奏欽此 
 
