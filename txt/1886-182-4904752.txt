# 1886 - 182 - 4904752

 

Page 1

 
 
[搜印五經文告白] [  點石齋主人啓]  
　　經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十一號畫報出售] [  申報館主人啓]  
有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照墓繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[兵船不可事送迎而廢操練說]  
古人有言兵可百年不用不可一日不備備之云者非僅營額不缺坐關粮餉之謂也必也時時操演按期簡閱凡於坐作進退之宜設伏邀截之法以及一切制勝却敵之要無不熟諳雖在承平無事之日時時如宼之將至一聲號令立刻成行如是而後乃謂之有備陸營宜然水師亦何獨不然中國向無水師卽閩廣江南設有水師提督而其船艦則均係中國舊式只可用之於內河不能行之於外海且不但不能行於外海卽長江一帶亦且有所未便自彭大可馬楊宮保創設長江水師而兵氣爲之一振髮匪于焉殄滅至於今日則風氣又一變矣大興海軍廣購兵輪船政製造各局又常自行製船編成號數統計南北閩粵各洋可得兵輪數十艘其勢亦寖盛矣顧說者往往論及此事輒以爲尙有缺憾且統觀各處水師均以爲不及北洋此其故安在哉昨晤某船管帶與之談此中利弊而後知其所以然之故蓋由於差事過多　送過勤而有誤於操練之故也北洋水師兵船雖亦不無差事然較南洋則略少獨南洋各兵船則每多疲十差事假如有某大員將到則派兵船以迎之有某大員將去則派兵船以送之往返之期動以十數日或數十日不等又有砲械等物載運他往亦多派兵輪裝載由此達彼復由彼返此亦須曠廢時日而操演乃無時矣夫兵船之設所以爲海防起見苟不勤加操練則不幾成爲虛設乎每一兵船少者五六十人多者百餘人平時自管帶以下月支薪水粮餉在諸人分計雖尙不爲過多而在國家合計則一船需帑若于其所以不惜此巨欵以養之者何爲也哉僕嘗　中　兵船雖有而不足恃盖惜其管駕之無人也今而思之卽使管駕有人而中國兵船仍不足恃夫有兵船而不加以操演與夫雖有時操演而一暴十寒欲其能漸底純熟鳥可得耶外洋兵船其兵皆先時學習大都學之已成而後撥在船上尙且亦須時時勤練而後可用若中國之水師則其初本未嘗學習迨撥入船中苟能時時勤習尙可以收之桑榆若操演則嘗失期而專令其習於迎送載運是不啻國家以如許餉項而養此無用之人矣且不特無用而已專教之以趨承當道以私廢公專教之以　運物件無異小工是直賤用之而輕視之也竊以爲北洋水師以差事較少故能勤於訓練而精弼冠絶一時日前醇邸親臨閱看大蒙褒賞而南洋各船因差事過多有悞操期漸至懈弛而不能復奮此其理對証焉而自明然則何不亦照北洋之法而大加整頓停止差事不令迎送專事操練吾知三年後亦未嘗不可以蒸蒸日上安知南洋之果不逮於北洋也乎或者曰外洋各兵船有時亦有迎送之事如英德美各國水師提督往來各處其所坐者必係兵輪船或鐵甲船彼豈亦因此而誤操期耶余曰非也水師提督統轄兵船其行也自必以兵輪爲座船此非在迎送之例者也試觀外洋各官大而欽差小而領事其有事他往類多附坐公司及商家輪船未聞有派兵船以送之者而中國之所迎送者則固非皆水師中人員也且外洋兵船卽曰亦司迎送而往來皆在驚濤駭浪之中則亦可藉此以熟知風濤沙礁與夫海道緯線之事若中國之兵船其迎送也所行不過長江或閩粵各洋面而止其有赴津海者則爲遠矣又何足藉以爲諳練之道外洋之裝運兵士以及一切粮餉軍械皆另有載運之船如不數用則雇用商輪以濟之其兵船鐵甲則專用以禦敵無他用也中國之裝運軍械一切器物則莫不用兵船在用之者以爲兵船當無事之日不妨暫用且可使之來往風波稍資練習而船身亦不致朽窳亦是一法而不知一兵船其價幾何設令常常裝載砲位重大之件則一上一下拖曳盤駁安保不有損傷何如不令裝載按期操演仍可以隨時習練風濤之險與夫駕駛運用之方無事則可以有備而無患有事則可以各展所長此其孰得孰失度必有能辨之者矣蓋必其無一日不備乃可以使百年弗用敬告諸公幸勿怪豐干之饒舌也 
[本舘接奉電音]  
　　昨日淸晨七點二十分時在京訪事人由電飛傳本月初五日諭旨一道敬謹譯登○六月初五日奉旨溥顧補授內閣侍讀學士欽此 
[土匪披猖]  
　　印度新聞紙云蘇門答臘之第里地方土人有滋亂情事一日往劫某公司與該處守兵互相攻擊卒被將該公司銀物一切搶掠罄盡幷傷斃數人又恣意放火焚掠該處本無多兵故小醜得以披猖若此也 
[砲炸續聞]  
　　前報述及廣東沙面造屋工匠拙出開花砲彈誤觸炸裂傷人等事茲有廣東四人函致西字報謂此開花砲彈尙係數十年前英兵攻廣東時所放而淪陷入地未經炸開者刻因掘地而出之遂致傷人是眞意料之所不及者矣 
[温州鬧考]  
　　温郡適當府考之期有平陽縣童生楊某寓居蟬街林宅上月十九日傍晚失去竹布長衫夾短襖單被及包內洋銀四元連日搜尋迄無蹤影遂於二十一日稟請永嘉捕廳查緝猶恐捕廳延緩復邀多人向捕者索賠陸捕廉知童天王未易以情理喩卽將快役提比二十七日午後楊復邀集十餘人前往追索捕役聲稱無論原贓及賠値且待明日再商楊堅執不允謂二十八日係正塲爵等想至此以後卽可模糊　事耶喧嚷之餘彼此互相口角門丁王姓聞之出爲解楊等各鳥獸散行過大街遇同鄉楊茂才曁張姓文童數人言及情由茂才等謂是可忍孰不可 
 
 

Page 2

 
 
忍區區一捕役竟敢與我輩相爭乎因復偕楊轉至捕署與門丁理論斯時隨往閒觀者業已不知其數兩相爭執鼎沸聲喧以致觀看之人愈聚愈衆各役見形勢不佳當卽聲言拿送縣署請懲諸童一聞此言卽以摺扇向差役門丁亂擊各役亦卽舉手拿人閙作一團兩不相下觀者互相擁擠爭先脫逃致將穿堂中之公案印架一槪擠翻旋卽蜂擁出門各自散去惟楊茂才及張姓文童兩人被各役拿住互相爭扭身受微傷各役以搗毀衙署等情稟縣請辦此白日之事也至初鼓後不知何故復有多人將捕署之轎傘銜牌玻璃窗等物搗毁一空其送縣之楊張兩生童周邑尊未便收受飭送平陽縣學吳廣文自行發落而闔邑生童一聞楊張遭門丁差役毆傷卽呈請邑尊相騐件作喝報無傷邑尊遂置之不問此時楊茂才之叔亦已到堂聲稱門丁差役毆辱斯文必須懲辦邑尊婉言勸導並諭以讀書當力圖上進不可與閂丁差役爭論是非其叔無言將姪等擡回寓所詎該縣各廩生大抱不平當晚齊至禮房將正塲點名　奪去使與考各童不能進塲吳廣文恐干未便立刻據情面稟李太守太守當卽牌示云頃據平陽學面稟該縣童生寓所失竊稟請永嘉捕㕔緝追未獲與該廳家丁口角各廩保曁衆童等將點名冊奪去等語聞之殊深詫異但緝賊追贓乃捕廳應辦之事該家丁如有不合應赴縣呈請懲究與本府考試毫無相涉今各生童竟將點名冊奪去實屬䏣大糊塗爲此牌示開導仰各生童卽將點名冊送學呈府以憑點名進塲一面候飭縣查明稟覆如各廩保等仍執迷不悟則是自投法網恐不能辭此重咎也時在頃刻切切凜遵特諭各生童一見此牌均稱不將門丁懲辦各廩保槪不畫押童生定不進塲是夜竟無一人應點者太尊大發雷霆通詳大憲大約須澈底根查也至瑞安一邑應試者咸肅靜無譁故二十九日晚間已經發案冠軍爲陳君慶齡云 
[蕪湖官報]  
　　江南提督李質堂軍門卸篆錦旋已登前報上月之杪道經蕪湖各防軍咸排隊恭　憲舟小泊一天隨卽解維上駛○長江水師提督李與吾軍門自岳州閱視操防卽乘虎威兵輪泝江而下於上月二十九日駛抵蕪湖杉板各船咸出江遠迓軍閂換坐民船進河至節轅小駐翌晨排道拜客各官亦紛紛投剌請安聞俟新秋再赴下江巡閱風塵鞅掌其軍門之謂歟○署太平府彭受臣太守自皖北差次晉省捧檄履新上月杪駛抵蕪湖拜謁道憲及舊日寅僚小住數天旋於本月初二日莅郡擇定六月初四日任事其代理斯篆之鄧太守甫於月朔到任現在卽須交替矣 
[都門賸語]  
　　五月廿六日有甲乙二人在東華門外南夾道東悅軒茶社門前互撲爲戯中無意中踢乙致命乙卽仆地而僵甲駭極救之不復甦乃自赴官廳投到廳官卽解送步軍統領衙門想不日將解交刑部擬定矣○今年近畿一帶雨暘時若麥秋豐稔禾苗亦茂盛異常京師米粮因是减價軟紅十丈中人當無慮半叔不飽矣 
[菊部新譚]  
　　慶順和班以秦腔馳名日下班中老生十二紅十三紅歌喉瀏亮響遏行雲一曲登塲萬人喝采五月中二人夤夜私逃以致顧曲無人歌塲寥落班主乃邀請花旦飛來鳳俾得多賺戯資鳳向源順和班年可十餘齡掠鬢掃眉畫圖中人物也源順和班主李春萊怒其無端攘奪率領多人奪鳳而去慶順和班主忿甚賄囑趙回回持刀赴源順和班與李尋釁適李他出趙乃將管班人梁九砍傷梁素有膂力　趙于地舉木棒擊趙折其脛經班中人控諸中正司署司官立派差役鎖趙及梁下獄旋于廿三日詳城○五月二十六日前門外大棚欄慶和戯園演溪皇庄一齣一時珠履三十座無虛位適有某甲冒充飯館送茶人入園觀劇所提茗壺暫置座旁被乙濳移而去甲乃伺諸門外戯停人散見乙挈壺出門乃揪其髮辮向衆縷述緣由衆怒齊揮老拳乙哀哭乞饒衆乃褫乙衣衫釋之使去 
[禁烟續述]  
　　前報漢口嚴查烟館一節茲聞查至同人泰烟館時搜出烟槍白餘枝並銅鍋兩隻又至五雲閣等諸烟舘搜出烟槍甚多經委員立時槌碎並將銅鍋銷燬送至龍王廟倒入江心想馮夷素無烟霞癖取此種物件去正復何用旋聞大憲復委蔣太守斯崧到漢同人泰主聞風先遁五雲閣主楊姓被拿解省笞責數百板楊愧憤交幷聞已吞服阿芙蓉膏自盡妻妾在漢聞信卽欲渡江探訪云 
[九江述事]  
　　鄱陽湖老爺廟向有大黿濳伏水底倘或浮起必起大風船行過此偶一見之卽斬雄雞焚冥鏹釃酒禱告方得無虞上月之杪黿忽出而噴水浮游水面大若山坡未幾卽有狂風起於彭蠡之濵林木怒號江濤狂吼風帆來往盡被捲沈俗傳此黿明時曾助太祖戰勝陳友諒封爲黿將軍齊東野語誠可笑也○甲乙二挑夫家於西關外新壩地方同在招商碼頭趂錢餬口一日晝長無事偕往酒肆豪飮飮畢而回時已更魚二躍行至浮橋巷甲己抵家乙行步傾欹無人扶掖偶一失足墮入江心某丙家在其旁聞有人落水聲開門視之昏黑中寂無動靜因卽閉門而睡迨次日午刻浮起一屍始悉乙已從曰馬素車而去矣 
[粵事縷述]  
　　官塲聞新任粵藩高方伯已行抵江西九江府定期五月十九日起程由內河赴粵是以廣州府孫太守卽委佐雜二員出境迎迓○前日東西製造局造成淺水小火船數號呈繳善後局局憲卽委員解往廣西以備載運軍伏出關之用○藩憲家丁袁寳臣盜去庫銀而逸經蕭方伯察覺札飭文武員弁查緝近由查街委員畢協戎將袁訪拿稟請發落方伯先飭交番禺縣收押嗣以該犯情罪較重轉解臬司刑訊○張香濤制軍到任以來以籌餉爲急務現在防務旣撤各項捐輸一律停止而辦理善後支應孔多厥眢實無所出傳得香帥以省垣華林寺海幢寺光孝寺大佛寺均係著名叢林香積廚中蓋藏甚富欲令每寺捐銀若干俾充經費商之張研秋太史太史答以僧人齋魚粥鼓皆從募化而來寺中雖有租田僅足供佛前香火我朝儒釋幷重若以佛氏香烟移作軍中糧食恐失朝廷崇奉佛教之德意於是此議遂寢竊以爲太史斯言亦屬偏見姑無論我朝於儒釋兩教未見並重就使並重今於各項商賈均有捐輸則佛門亦何不可捐如太史言非特儒釋並重轉似輕儒而重釋矣烏得爲持平之論哉○大憲向德國購到魚雷船一艘刻已駛進虎門泊在蓮花山下督撫兩院於上月二十三日前往騐收○方照軒軍門拿獲洋犯四名解省督憲以若輩愍不畏死諭飭讞局委員從速訊明懲辦委員刑訊再三供詞狡展于廉訪因飭提該犯至轅親爲研審○上月十九日增步鄉敬神演戲魚龍曼衍袍笏鮮明男女之往觀者不絶於道有某甲乘興而去信宿不返後見其屍浮於戲臺下河中想因擠擁入河以至溺斃也是亦慘矣○上月二十日十一甫某姓婦抱一子於街前間立忽有耕牛由後奔至婦不及避竟被觸斃巡勇遂將牛捉獲待至日暮無人來領遂殺是牛以祭死者聞該牛係某家所養因其逃出傷人故不敢領回云 
[古潞近聞]  
　　五月十九日倉憲提騐江蘇第三十三起漕糧二十日提騐江蘇第三十四起漕糧二十一日提騐江蘇第三十五起第三十六起漕糧二十二日提騐江蘇第三十七起漕糧二十三日提騐浙江第三十起第三十一起漕粮二十四日提騐江蘇第三十八起漕糧二十五日提騐江蘇第三十九起漕糧山東東昌帮粟米十票二十六日提騐浙江第三十二起漕粮山東東昌帮粟米八票○五月二十三日提騐浙江三十起漕粮米色潮濕甚有糜爛者游倉憲怒甚飭提情節較重之船戶戴永泰劉付順穆永亮三名到船嚴訊各責六百板枷號河干至該三號米駁交浙局自行篩晒俟一律乾潔禀請復騐刻浙局已移知楊邨廳將戴等斥革驅逐不准復充以爲效尤者戒○歴年官剝船戶承運江浙漕米由本局發給薪資至交米全完復賞給銀兩優待船戶亦云至矣乃該船戶仍以工資不足餬口紛紛赴楊邨廳苦求由廳轉詳天津道商之江浙糧道禀請李傅相奏准每船賞銀五兩由漕務項下撥給俟最後一次運竣准本局委員查明顆粒不欠然後給銀刻江浙兩局已在沿河一 
 
 

Page 3

 
 
帶遍貼示諭矣○署通永道許仲韜觀察經李傳相奏補斯缺已奉吏部議覆准矣○東閂外橋頭某甲店屋開設飯店眷屬卽鷄栖其後近年來生意興旺家可小康惟與繼母氷炭不投未免時時口角日前繼母忿甚赴附近烟館購阿芙蓉膏一百文背人吞服灌救罔效逾時殞命地保報官請騐陳邑尊騐係服毒身死當將甲從重笞臀令其從豐殮瘞 
[馬首欲東]  
　　車利尼馬戯到滬登塲本館已於快覩之餘歴歴紀諸報簡昨日該班附三菱公司輪船前赴東瀛于下午兩點鐘展輪出口樂工在船作樂盈耳洋洋岸上聚觀者不可以數計想不日十洲三島間當又有一番熱閙矣 
[得彩電音]  
　　英七月份呂宋票頭彩四千六百八十七號二彩二萬六千六百三十號三彩六千五百九十號昨已電傳到滬用亟登報想得者必喜形於色而失者又未免畏太息也 
[馬車肇事]  
　　昨日下午三點鐘後英界四馬路口新開之益大馬車行馬夫某甲拉韁疏忽馬忽奔踶踢傷一老嫗及東洋車夫兩人當經華捕印捕赶上將馬夫及馬拘入捕房傷者送仁濟醫館醫治據老嫗稱朱陳氏六十二歲傭於人家左腕骨已斷左臉亦被踏傷腫如五石瓠醫士用夾板將手臂綁紥臉上敷以藥水據云年老血虧須經二三月始可告痊車夫一係陳寶林江北人被傷右脇骨尙未斷一係匡小弟蘇州人年二十歲右手受輕傷約一禮拜卽可痊愈矣 
[漆工跌斃]  
　　昨日英領事署雇匠修理旗杆午前十點餘鐘某漆匠在杆頂黝堊失足而顚受傷沈重急舁送仁濟醫舘施治逾刻身亡醫院通知送來之人轉囑屍親收領至四點時尙未有人前往云 
[限繳訛洋]  
　　賣妻圖詐一事前晚經帮審委員李司馬升堂提訊趙錦泉訴稱小的駕烏山船餬口光緒四年春由丁松梅等爲媒出洋九十五元娶蔡阿毛之妻爲室立有婚據筆跡宛然豈知未隔多時蔡卽來家踞擾迄今九載已被詐去多洋邇復串同媒人丁松梅王阿福等五人在家吵鬧小的卽邀十六鋪地甲調停擬再給洋二十五元着蔡立永斷葛藤筆據未幾蔡等又來騷擾不得已扭控案下叩請究懲趙妻陸氏供亦相同丁王等五人同供從前確爲媒証後蔡向趙索錢我等惟往調停並未串同訛詐蔡供小的曾將妻子售歸趙姓刻因無計謀生向妻懇借並未滋閙叩請從寛司馬謂爾旣將妻子一再售人夫婦之情已絶何得再生枝節爾所得洋二十五元究竟幾人分用答稱小的祗用洋二圓其餘均由丁等瓜分司馬復詰丁等均矢口不承司馬隨謂爾等通同訛詐不問可知判各笞臀二百板限三日內合繳洋二十五元交趙具領 
[挾怨欠租]  
　　本邑梅家弄人梅宗和投縣訴稱監生曾將餘屋賃與蔡金濤詎蔡招聚無賴多人舞弄拳棒前曾阻止邇又故態復萌喝阻不依反將房金掯勒兒子笋卿往索蔡卽糾黨行兇致兒子受傷頗重不得已投案叩請提懲莫邑尊准詞批候提訉 
[求減地租]  
　　太平洋行西人投英領事署控稱石福記胡長順等租地造屋延不照付地租請爲提究佩副領事據情照會蔡太守飭傳人証會同庭訊西人申訴前因幷呈租契合同及欠租帳目石胡偕吳萬興等同稱我等曾租太平行之地造屋出租地租理應照付惟邇來巿面不佳房租驟減別家均已减讓地租我等亦欲商減太守謂爾等理合於繳租後商令酌減豈容勒不付租此前日讞詞也至昨晨石胡等繳到庄票銀五百三十七兩五錢幷遞禀聲請照會領事減租或將是房售歸洋商執業太守謂爾等租地造屋立有租契合同旣經涉訟公堂祇能照案判斷減租一節自行央人理說可也且爾等曾定十五年之期今惟五載恐難任爾退租爾等當愼思之 
[英界公堂瑣案]  
　　華捕稟稱昨見馬春芳等在路爭毆拘案請究馬供河南人前曾當勇與蘇得勝同營今蘇因借錢不遂與我口角竟紏同葛榮芝將我扭辮兇毆蘇供湖北漢陽縣人前與馬同營時借去洋二元昨日向索取不還致與爭執葛供河南人與蘇爲友昨因蘇馬爭執在旁解勸馬又稱從未借過蘇洋何得到案混訴蔡太守以蘇索欠無憑豈容紏黨行兇判蘇葛各責百板覓人保釋○東洋車夫王阿三訴稱向人索取欠洋二角爭執間有羅阿金鍾良元鍾金生等無故兇毆且將布衫拉破及捕到來欠錢之人已經遁去惟將羅等三人拘案碎衣呈騐羅等同供我等皆在浦東船廠做工並不多事叩乞施恩蔡太守判羅等各罰洋三角給王養傷賠衣○包探禀稱緝獲積竊錢阿喜吊到布衣檯單等件查係高　氏陶萬興之失贓今特送案高陳氏供失竊布衣今由捕房緝獲人贓投案請領陶萬興供在某洋行爲細崽　單係洋東之物請爲給領錢供認疉次犯竊叩乞施恩蔡太守商之佩副領事判管押一月期滿枷號七天贓交失主分別認領○三百二十五號華捕禀稱昨見應阿雲手持花盆形迹可疑拘至捕房查明是西人家中所失今將人贓送案應供向爲小工花盆在路旁拾得蔡太守謂旣係竊贓例合責懲姑念原告未來從寬開釋贓存捕房俟領○華捕稟稱昨吳莊氏至捕房訴稱向王祥興索取柴錢無付反被肆毆當卽拘王暫押着該氏投到捕房豈知該氏未到因祇將王解案王供曾與該氏口角並未肆毆蔡太守以衅起細微姑從寛宥 
[法界捕房瑣案]  
　　女堂待究一案已綴報中昨晨翁太守蒞怯捕房飭提在押之申吉祥烟館主康子祥卽康子香逞兇拆梢之陸雲卿及同黨龔雨生等到堂原告王阿二王海山亦投案候示太守問陸曰爾等可是將王關在申吉祥小房中毆打陸供小房中祇烟鋪三具並無房門太守謂旣無房閂如何可關爾等毆伊之後復取伊洋元傘扇將人拖入城河幸河內無水否則早已濕透矣爾等不較强盜更形利害乎隨飭先將陸重責一百板問究竟有無房閂陸稱有康亦稱有太守着將物件洋元交出陸供扇子由原告交烟館主洋傘在伊店中櫃內洋元由小木匠秋山取去我等旋卽被拘並未分得秋山是該烟館老主顧夜間住在館內同黨共有五人太守謂爾等成羣結黨專事折梢該烟館租有小房任人在內毆人攫物豈館主已死竟爾不見不聞乎又詰龔究竟得洋幾元趁此實供尙可寛宥龔供小的到時伊等已在爐子間吵閙關閂肆毆太守謂旣曰關門顯有房閂遂着康陸兩人交出秋山再問復詰康爾究竟用女堂倌幾人康供稱前曾用過現均停歇太守謂可是三人康初尙支吾後稱實是三人太守謂女堂之事暫時記責今且將此案訊明隨飭康陸龔三人仍還押所○局賭騙洋一案昨晨翁太守飭提金秋園卽金桂芬又名金文斗問前稱限期三日設法繳洋業已過期可有洋元繳案金供情願繳洋太守謂空言無補着笞四十板金求寛限五日太守謂前曾限過今日不拘多少先繳若干還可從寬展限金仍挺不肯繳太守着再責二十板諭以如不繳洋嗣後逢期嚴比又提沈滋蘭卽杜錦堂問爾住蘇州較鎭江稍近爲何亦不繳洋當先比責杜供總可繳到且待金繳後再繳太守謂各人各繳爲何爾要待伊着笞四十板始供小的已信致蘇州無奈交親不肯寄洋太守謂嗣後若再無洋逢期嚴比○李庚訴稱附坐野鷄馬車因馬夫爭價失去洋一元及馬甲洋傘等物馬夫現押捕房翁太守着於今日投公堂候訊 
[來函照錄]  
　　昨據滬北棲流公所來函云北益泰書場每月助錢五千文顏玉樓書塲主人柴樛每月助錢五千文南益泰書塲主人蔣彩亭每月助錢三千文緣雲深處書塲每月助錢三千文闖仙樓書場每月助錢三千文居敬堂徐助洋十元茶業常年提捐上年應找洋二十三元八角業已如數交到公所矣 
[招認屍身]  
　　同仁輔元堂來信云本月初二日巡船在下海浦撈起男浮屍一具年約三十外歲身穿白洋布對襟短衫黑綢藍腰單袴雙梁元色布廣鞋當經本堂殮埋義塚如有親屬來堂認領可也 
 
 

Page 4

 
 
[江督轅門抄]  
　　五月二十八日新選湖南藍山學訓導齊雲翼稟辭回湖○二十九日武麟到銷泗源溝鹽厘差到周圩港釐捐差辭○三十日江西臬臺瑞璋到見由京　○六月初一日知州張兆鹿稟辭赴瓜埠緝私差前山西知縣王性存稟辭赴儀棧差委署督左營遊擊萬國本稟知初四日任事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　藩轅牌示照得泉州縣徐震耀保升道員遺缺以泉州遺缺府李耀奎署理○督辦保甲局潘觀察駿章奉委署理督粮道五月廿七日接印新選邵武縣景慶自京到閩署臺灣府侯材驥卸事到廣旋委稅厘局提調前委泉州府吳廷英卸事現委署福甯府署鳳山縣黃　鼎習邵武縣黃閬華均卸事通判恆秀奉委　安關厘務通判范倬奉委南臺水亭厘務知縣趙丙榮奉委安海厘務鹽塲祝錫章奉委邵武官運局從九桂鏽奉委水口分局聨　巡檢　椿榮奉委長樂分局同知方震卸沙埕厘局鹽塲張松雲卸峽陽官運局按照磨王鍾椿卸水口稅厘分局聨票通判鮑尙基御政和門分卡均已到省同安縣章國均卸事准補宜蘭縣飭知 
[子不如無]  
　　昔魏武謂生子當如孫仲謀若劉景升兒子豚犬耳此老但見劉景升不知世之更有不如景升之兒者金陵有流寓某甲蓬頭垢面望之若囚奴或曰　尙有　　之　在其掌握者怪而詢之據稱其父於初復城時在南閂外設地巿性善博時解甲歸農者均腰厚貲酣呼盧雉於巿中　翁日則踞地牟什一夜則徒手擲百萬不數月竟起家遂賃一廛爲人經紀買賣事往來者多信之久之自願同夥實藉已力人人皆席豐履厚如富家翁已仍草屨布衣於年例瓜分外未能絲毫獨厚計不如辭而闢之廓如也由是謝博徒專權子母手指口畫智者得其力鈍者　其誠皖南北素產淡巴菰莊客多在樅陽繁昌每當新葉上巿捆載東下一舟値千金數千金不等其來也巿稍滯則以翁爲東道主但得季布一諾成涇歸或遠出一側耳惟翁命是聽翁亦恃信不欺時人比之爲墻東王君公時有昵翁者工心計日夜以利啗翁令翁廣收龍斷之權可一網打盡翁惑其說果於水西門　張旗鼓昵者又誘其子入肆如監州翁陰喜其入已彀中而不悟其實以子之矛剌子之盾也子入肆政由日出遇事不復關白且誑其父非門多長者車轍無以保子孫大門戶纔一年費其千金者三而父不知也次年乃始以舟覆於水莊焚於山告父陡驚得心悸疾甲更一改父之臣與父之政老成人悉見幾而作其業遂中落未幾父竟死舉凡父生平之所銖積錙累者用之如泥沙甲內制於禍水如漢高祖之畏呂雉雖有審食其而不能去婦性尤揮霍意似東有啓明西有長庚可以任吾甘與同夢者於是因家替俾甲自供曩下役而維其烟霞供養甲衣食常不給頓現乞丐相然其婦仍御鉛華美起居粧點徐娘丰韵以求爲悅已者容焉因命孰不有子子而如此將代謝何書竟不覺三歎 
[鹽城疑案]  
　　商侍庄離鹽城四十五里一小小鄉村也本年二月初四夜有盜擁至庄民曹寳華家操刃行劫拒殺寳華報縣騐明簽差通緝至五月初五日捕役訪獲案犯沈啓發一名供稱小的並非糾人行劫寶聽從周祝三侍三孫了頭將寳華謀殺幷自認下手加功初七日寳華之妻曹周氏偕第三女在胞弟捷三家訪聞莊上有差役提人一時情急自縊而亡實華之子桂榮聞信卽赶往周家偕捷三報請履騐鹽邑尊依大令提訊之下桂榮供稱前日在田耕種聞案已破獲盜犯供出姦情後母妹聞莊上提人卽濳行自縊該犯供稱祝三係曹周氏之弟侍三係鄉約侍鳳材之子本年二月初四夜拒殺寳華時桂榮並不在家桂榮初稱是晚與姊夫同宿牛棚中被匪攔住不得出門復加研詰忽改稱是夜借宿鄰家渡船並未聽知及盜犯入門母親亦未呌喊直至天明小的始行知悉大令以供詞歧異疑竇頗多細騐繩痕母女皆圍繞三匝遂斷爲因姦謀殺畏罪自盡然尙未經定讞也 
[詳述互毆]  
　　蘇垣齊門外撫標副後營兵丁與染坊司互毆一案前已列入報箋茲悉是日店司掮布出門偶與二營兵相碰營兵怒戟指醫之店司不服始而口角繼而互毆染坊中人恐店司受侮趕出解圍營兵不問情由揮拳亂擊事已息矣營兵又回營邀約五六十人持械復闘店隣見勢不佳懦者相約閉門强者飛奔往救事聞於某營官帶隊前來彈壓街坊悞以爲糾衆毆鬥一聲號令頃刻罷巿元和縣程序東明府馳往曉諭各店始貿易如常斯時兩造已各有損傷明府遂一騐明飭醫調治薄暮稟知中丞飭傳該營管帶官宋總戎延德着將該勇分別辦理理 
[幼女助賑]  
　　啓者今接蘇州葑閂外永隆號寄來賑洋六元幷字條據云係十齡幼女王秀寳因母時常有病將逐月點心錢所聚積湊成番餅六尊助作賑捐以祈萱堂安泰具見天性肺摯克孝克仁不禁肅然起敬故特誌之[  竹坪陳煦元謹啓]  
[無從繳欵移賑飭勸]  
　　接乘桴道人自金陵秋函悉仁丈早登仕版經濟裕如本年春奉上憲調蘇委解京餉曾向貴同鄉莫筱雲觀察掇英洋二十元以作赴吳川資台駕怱怱北上適莫觀察遽賦遊仙靈櫬聞已旋里關山間隔此項借欵無處寄還因悉目前山東省災區甚廣正在告急之秋特將繳洋二十元移充賑需爲莫觀察求資冥福委列報章俾觀察哲嗣一寓目藉了心願道路云遙償債無從問訊幽明雖隔拯飢儘可紓懐長者之斡旋仁人所則傚可見籌賑之策無奇不備乘桴悟道其眞有心人哉上海北巿絲業會舘籌賑公所少欽施善昌謹誌 
丙戌人日錢昕伯詞老五十晋四誕辰海內諸君皆慶以詩晚不才未敢妄附茲游滬上用兪蔭甫何桂笙兩先生元韻補呈二律以當蹇 
[修請諸大吟壇同政]  
　　老去精神分外加人同慧業壽無涯微官不値杯中酒入世如看霧裏花心血一腔深愛國文章千古早成家鬚眉更自超塵外碧漢他時穩泛槎誕慶欣　人日巵春風點綴入新詩一枝直筆千均繫兩字奇才四海知狐董名高垂宇早燕臺材老索圖遲漫嗟渭水光同閟車載他年且莫辭[  績溪浣花館主頁稿時客海上]  
[春闡被放早發張灣車中口占錄呈諸吟壇郢政]  
　　策馬出皇州銷愁酒半甌君恩難補報家計費營謀輪鐵磨殘鬢塵沙壓敝裘羡他林畔鳥先得一枝投[  江右從姑山樵蔡方畡甫稿]  
[題藜床舊主悼紅吟]  
　　無人不爲管君憐我恐宜人是謪仙已把紅塵緣分了騎鸞仍返大羅天是誰高唱鼓盆歌一曲凄凉感逝波下筆心酸懶琢句痴詞怨語動人多蘭陵金萃淇可聲稿○前題瑤章展讀倍傷神　落香消不顧春蓮座詩成呼負負藜牀夢醒喚眞眞千秋綠意傳公子世首紅吟泣㺯人地下若知郞意重也因暗裏淚沾巾自慚俚句類拋磚爲結騒人翰墨緣如玉有才原不忝返魂無計也徒然花前月下愁難遣瓦冷衾寒恨未捐不見孤山林處士梅妻鶴子傲神仙蘭陵瀟灑子邱峻簣成氏初稿○前題聞道徵詩爲悼紅觸余同病泣絲桐小家碧玉猶堪惜矧旱珠沉錦字空何緣修得到梅花修到梅花願又賒鬢影詩魂如夢覺凄風凉月隔窗紗奈何天裏奈如何鏡掩鸞飛繫恨多眞個好花容易落廻腸應是悔奔波想見團圓月上時倚檠秋夜共敲詩自從玉碎心傷後獨逢凄其月總知春風春雨更春寒心到凄凉一味酸梅鶴傳奇如譜出管君倩滕君省三著有梅鶴夢傳奇更多淸淚滴闌干大家閨秀本幽貞留得千秋淑女名寄語鸞絃須早續高堂食息仗經營[  厦門董在川旅舟甫稿於棲雲小築]  
[俚句奉賀虎臣姻兄入泮之喜錄呈嚴伯雅太守姻丈大人郢政]  
　　鎖院掄才捷占先泮芹香染錦衣鮮英聲已聽騰禾郡俊品行看重木天金管揮餘多著作玉杯夢裏證因緣椿庭榮蔭科名草預卜郊祁盛事傳[  姻小弟郁運申拜稿]  
[和山右胡明經投贈之作卽步原韵]  
　　餬口天涯西復東朅來情緒欵怱怱十年世事翻雲雨一樣人材有異同春草芳菲迷遠道美人寂寞掩深宮綈袍如此何堪戀范叔由來自古風○感花岩坡老題詩處莓苔繡石衣荒山春寂寂何處問芳菲○遊雙淸別墅徐君棣山所築園名在老闡橋北唐家弄放懐此地漫留連築得園林小有天不信淮南秘丹訣羡他雞犬亦成仙園中花木淸華任人游觀茗烟之供槪不索資園丁亦殷勤供應無慢色去硜硜巿儈遠矣迴廊曲曲徑深深蘿蔓牽花上碧岑高隱正嫌驚世俗軟紅飛不到山林此閬僻靜遊屐亦罕至者新桐陰裏暫徘徊暑氣蒸人鬱不開忽地蟄龍驅雨過黑雲成陣挾風來是日酷熱午後西北龍掛驟雨漸凉榴花如火映清池幾樹垂楊色更滋倚徧闌午人不見水邊亭子正敲詩新插修篁徧四圍綠陰深處掩雙扉怪他一種狂蜂蝶只向間花多處飛鐵沙奏綠主[  人志雲稿]  
[即席贈朱秉侯步蔣良卿原韻]  
　　眉黛蹙　灤低聲間所親今宵花燭下何以解羅襟[  江東小劍蔣伯威未是稿]  
[輓同事鄭君梅村四絶句錄請高昌寒食生大吟壇刪政並刊]  
　　老成凋謝歎年年客淚頻彈意愴然詎料靑靑書帶草一朝憔悴更堪憐堂上慈竊已暮年閨中少婦更悽然那堪兄弟嗟終鮮穉女敻敻劇可憐只生一女年纔十一精心醫學已多年小試曾經病霍然何事天公妒勤學忍教短命不相憐今年四十三歲善地同游十五年交融水乳兩歡然一朝撒手道山去此後如君孰我憐武陵漁隱和淚草 
[瞿大宗師按臨吾湖信葊姪孫書卿姪孫釐侯姪曾孫蒙取入泮賦此誌喜呈昕伯先生壇郢政]  
　　聲傳筆下儼春蠶鏖戰文壇興劇 
酣開鼎成丹原轉九登梯報捷恰符三分排郡縣鵬程遠共列膠庠鷺序參贏得吾家佳話聚功名學問朂無慙霅溪趙炳藜待定草 
 
 

Page 10

 
 
[上海文報局六月初二日奉到山東嚴佑翁由濟南發來電音]  
　　各公所鑒廿五六七等日徒河北岸堤堰潰決濟陽惠民濱州霑化災上加災轉瞬秋冬飢寒交迫非預籌鉅欵不可霖 
[上海三馬路陳與昌收解賑欵總數第十三次清單]  
　　四月底止第十二次清單上結墊規銀三百四十一兩九錢另六厘外存銅洋六百另八元九角銅銀八兩二錢小錢三千四百文銀銅飾五五另九分今自五月初一日起至五月三十日止共收規銀五百廿七兩三錢九分洋五千五百四十二元小洋二百六十一角半折入洋廿五元五角虛對洋四十三個折入洋十九元五角半三項洋合規銀四千一百六十二兩三錢六分六厘錢一百廿二千三百廿五文合規銀八十一兩五錢五分花洋八十六元五角烊見規銀六十兩另六錢三分六厘上存小錢三千四百文今收小錢二千文售見洋三元上存馬甲票照原價售見洋二元上存今收銅銀首飾售見洋四元八角半共合規銀七兩三錢二分四厘以上本月卄收規銀四千八百三十九兩二錢六分六厘又收銅洋四百九十三元六角五分銅銀六錢七分碎洋銀四錢○連前自上年六月初三日起至本年五月底爲止統共收合規銀五萬九千七百五十一兩另三分○本月十五日解山東第十四批規銀一千六百三十五兩三十日解山東第十五批規銀三千二伯七十兩自上年六月初三日起至五月底止共解出規銀六萬另一百五十八兩六錢七分實借塾規銀四百另七兩六錢四分外存銅洋一千一百另二元五角半銅銀八兩七錢二分碎洋四錢其餘物件按日登報茲不贅 
[上海四馬路文報局內恊賑公所經收賑捐六月上旬淸單]  
　　初二日元大亨莊交來蘇垣醬園公所潘仲溪先生經手第三十一次急單李紫翁珉募夢筆花舘求合家平安李顧氏求病痊二戶各五元同盛和園五元潘莢庭翁募江豐號四元瑞源元陳子惠二戶各一元廣大醬園募槐蔭書屋王廣太號二戶各一元恆裕信一元大亨布號錢一千文隱民居募隱居里陋巷里二戶各五角泰昶莊換鵝軒葆經居三戶各三角同人元愛吾廬蔭香閣德隨意余肯堂柳陰舫六戶各二角痊病氏江廣棉幽靜處光祿第柱國棟萬甡德保安齋望月處義昌信九戶各一角祥隆福烟鋪募一元永裕醫園募一元吳匯豐醫園募吳匯豐錢五百文福昌和錢義興二戶各錢三百文吳文元吳萬順恆德裕朱永興徐復亨毛源漋元泰敬謝三美匯豐陸匯豐雷十戶各錢二百文匯豐朱匯豐嚴匯張三戶各錢一百文潘念　翁募潘金萱一元史春陽茶鋪募艾俊卿錢四百文汪錦堂錢二百文誠種樹德顧松林包海珊瑞記四戶各一百文汪惠吉吳連發二戶各錢五十文恆吉祥洋貨鋪募復記錢八百文殷愼德二百文悟靜一百文瑞和廣貨鋪募瑞和號洋二元公正祥布鋪募公正祥布號又各友節省茶金蘇愼卿三戶各洋一元祝家槐錢六百文蘇春霞錢五百八十文王甸安仁和印坊二戶各五百文實收洋四十四元滬上漣記募根妹二百廿文新嫂嫂一百十二文荻官阿媽一百文吳家婆婆一百文漣記四百文黃浦外史二元雲記一元寸草春暉生一元靜記一元庸記一元實收英洋六元錢九百三十二文愼裕洋行來沈逋　先生畫潤洋四角○本日共收英洋五十元小洋四角錢九百三十二文 
[上海四馬路文報局內恊賑公所經收賑捐六月上旬清單]  
　　初三日京都方絜菴翁交來張叔田先生募繼龕主人九八兌京平銀十兩滬上四達瑞洋貨號交來崇明龔心友善士募第六次洋十五元厦門電局葉亮卿翁募陳何氏爐坯洋二元陳黃氏爐坯洋一元錢善士交來沈逋梅先生書畫潤三角○本日共收英洋十五元九八兌京平銀十兩爐坯洋三元小洋三角 
[上海四馬路文報局內恊賑公所經收賑捐六月上旬清單]  
　　初四日嘉興張聖源號張菊溪翁募同字圖冊二千七百七十六號張培亨錢四千六百文周鼎山恊泰徐之昌羅鈞記四戶夕三百文實收英洋五元二角七分三厘又塔冊募各善士六十戶各錢五十文實收英洋二元七角二分七厘○急單山陰縣署劉桐蓀翁經手觀文堂經募謝勞振一元城北公募謝勞氏一元王幼勤翁募永盈氏一元王秉記募常康氏一元無名氏募桐蔭山舘一元不留名人募桐蔭山舘一元張亦文翁募陳鑑堂一元陶介庵募洪都徐美氏兪　泉二戶各一元嘉興電報局交來南潯電報局募隱名氏四元○高郵丁鏡齋翁募第三十次天罰悞收悞寄人一元吉春義三元質記三白文懐記映雪順記二戶各一百文賈步靑銅洋一元又募十二戶不留名等合助洋二元啓茂師募四戶共錢五百文賈爲儀二百文實收英洋四元爛板洋三元銅洋一元淸芬書屋節省華衆會荼點資移賑一元靑浦縣學陳廣文書畫潤移賑十元○本日五收英洋三十六元爛板洋三元銅洋一元 
[上海三馬路與昌絲棧陳竹坪經募山東賑捐六月初二日第三百廿三次清單]  
　　泰州分司沈錢一百千文又代陸淡如錢一百千又募和致祥和同昌各錢五千文永泰祥和森泰各錢二千文曹思茂錢一千文又募恆義隆六千文慶裕昌藝仁永各錢五千文大有恆錢二百文和裕興錢三千文集成和不書名三戶各錢一千文又募盧星垣同德元各錢十千文又募存恕堂劉錢十千文以上六冊共來規規一百八十三兩六錢七分三厘由本埠德泰莊交來○漢口姚怡生莊經募吳煥文少南永康隆岔福興求病愈　修堂各洋一元汪立本洋四角錢一百文樂德堂朱璋興園氏各洋五角小魯齋無名氏各洋三角餘慶堂琴舫氏各洋二角怡生莊錢五千四百文力耕堂錢二千文祝廣興宗乾昌曾憲文劉炳文各錢一千文何壽金求宅安養德堂各洋四角程壽山熊春和志成曾端陽郭相福無名氏廣發永匡達夫各錢五百文汪幹臣余復興各錢三百文廿七戶各錢二百文以上六十戶共洋廿八元日本洋一元○杭州元泰新棧募五戶共洋二元○湖州同生公金梅卿經募靜思居洋一元源通行張韓臣李文王翔記各錢一千文柳開富陳泰昇朱源泰沈丁氏不留名穎川惇彝碧峰草廬金梅卿各錢五百文五戶各錢二百文以上十八戶共洋九元錢三百十文○湖州耿家匯恆和醬園錢五百文又募生大心君各錢五百文崔政明錢三百文孫炳義孫友泉各錢二百五十文宏農蓉記姚萬順各錢二百文愽陵梧記錢一百五十文十八戶各錢一百文十五戶各錢五十文以上四十二戶共洋五元○沙頭寶和募募葉寶和忍和堂包少峰邵洪順包錦生無名氏陸文豐各錢二百五十文安樂居錢六百五十文三戶各錢二百文十四戶各錢一百文以上廿五戶共洋四元○蘇州信記洋五元○蘇州藩轅傳事房經募孫煜堂錢五百文莊楊氏錢三百文沈雲亭王福生陳沈氏無名氏留餘堂紫陽氏倪蔭田各錢二百文廿一戶各錢一百文以上三十戶共洋四元○蘇州趙信隆經募無名氏錢三百文時雲樵味耕軒高初記各錢二百文五戶各錢一百文陳味記錢五十文以上十戶共洋一元錢三百十文○楊州張同興經募實實齋張錢五十千求免灾　人錢十千文張質卿蔭蘭堂各錢五千文自省堂安愚書屋寶善堂董各錢二千五百文自省堂錢一千五百文寶善堂董錢一千文以上九戶共錢八十文合規銀五十四兩零五分四厘由千巿同康莊交來○如臯五正泰經募姜王氏洋一元陳徐氏錢德時徐存齋各錢四百文三戶各錢二百文范成等錢一百文三戶各錢五十文無名氏錢二百五十文十二戶共洋三元又募祝同心先生第二千七百九十七號同字冊京江會舘洋二元陸石樵丁王氏各洋一元施發章錢一千六百丁昌言銅洋一元億成錢八百文無各氏錢五百五十文呂有海吳鑑泉陳錦貴鼎源德隆泰朱煥文錢德時各錢四百文十四戶共洋九元銅洋一元以上二冊計廿六戶共來洋十二元銅洋一元○蘇州程萬昌公記洋一元三角又募勤苦氏馮峨卿各洋一元省服藥人洋七角又募隱名氏洋一元以上二冊計五戶共洋五元塘棲陳錦萼孫萼亭二善士經募穀詒堂杜春園各錢五百文八百各錢五十文又募金厚甫錢三百文汪友岩錢二百文廿二戶各錢一百文三十六戶各錢五十文以上二冊共計七十戶共洋五元錢四百五十文由全盛局來以上均塔冊省用氏洋廿元無名氏洋十元○侯查地方永豐新松合貞合助銅洋二元○喜善西廣泰寄來張顧劉三氏合錢三百文○大場邱藍氏求暗疾速愈銅洋三元○本日共收洋一　十元日本洋一元規銀二百三十七兩七錢二分七厘銅洋六元錢九百七十文次錢四百五十文合併申明 
[上海三馬路與昌絲陳竹坪經募山東賑捐六月初三日第三百廿四次清單]  
　　蘇州李善士經募金小香洋十元無名氏洋四元又洋一元以上三戶共洋十五元○蘇州錢君硯楊敏齋二觀察經募希文室半亭居各洋十五元春永廬洋五元介福堂洋四元最樂齋洋三元綠甘蕉　洋二元吟香舘洋一元以上七戶共洋四十五元○蘇州胡聚興洋三元又募秦松林張樹堂秀京各洋一元邵笠峰陸春泉馬藹廷各錢七百文馮晉山胡源進任桂生周德各錢五百文朱高山錢二百五十文以上十二戶共洋十元○硤石河永新布行經募何玉記洋二元無名氏洋一元何永新錢三百文泰記沈永義煥記各錢二伯文二戶各錢一百文以上八戶共洋四元○楊州李蘊齋經募愿心氏洋二元同仁銅洋三元○常熟張永茂號經募張麗生江麗堃汪昌鋆張國瑞陳錦榮方愼臣力不足各錢三百文張益泉錢二百七十文二戶各錢二百文五戶各錢一百文以上十五戶共洋三元○義泰經募韓金發楊桂森各錢五百文王金華高娘娘張三德許福玉各錢三百文七戶各錢二百文以上十三戶共洋十角錢二千五百文○蘇州益森衣莊錢六百文金季良錢五百文二戶合洋一元○蘇州孫如號續募凝德堂敦本堂李各錢三百文孝友堂懐安堂馬振卿各錢二百文十五戶各錢一百文以上廿戶共洋二元虛對一個○無名氏洋一元以上均塔冊○昌字冊蕭山梅道人洋二元又募　詒堂又眷屬各洋三元瓏館茲靑小舍問平堂各洋一元碧雲軒閒平內主閒平稚子各洋五角季芳女史泊書居凝閑堂各洋四角陳陸氏洋三角陳應孫錢三百三十三文十四戶各洋二角二戶各洋一角以上三十戶共洋十七元錢三百三十三文○漢口朱茂卿洋六元蘇州王瘦梅求身健消灾諸事順遂洋二元嘉善求子嗣洋二元○無名氏助接元堂痧氣丸五百瓶○億䕶生書院花紅移賑范雨蕉二戶各洋二元少塵氏銅洋二元○本日共收英洋一百十四元銅洋五元虛對洋一個小洋十角錢二千八百三十三文痧氣丸五百瓶合併申明 
[上海北巿絲業會舘核奬籌賑公所施少欽經收山東賑捐五月十四五六七日第一千零二十一二三四次清單]  
　　隆昌裕由恊源莊交來九八規銀十兩零七錢五分五厘蘇州欽敬敷以韻珊封翁九旬大慶壽筵資移助蘇州太湖救生局寄寶順局來洋二十元吳吉申求子元桂病速愈由硤石順成局來十元沈葵祈保平安由松江洽昌寄全盛局來四元本埠蟻䭾一粟人五元張鏡濂求病速愈由電報局來二元勉子子一元隱名氏一元二戶由浙寗永義昶局來與人爲善齋節省酒菜資移助一元○蕭山陳借巢募第七百六十一號救災圖同字一次冊無名氏銀一兩零六分湘東抱病奈何人以先君壽坪公週年懺資移助求資冥福十元蕭然局外間儒以印送善書資移助五元陳葵生吳橋蔭陳愼卿三戶各一元共十八戶百蕭山正大局來銀一兩零六分洋十八元○毘陵張善女氏求寄祖父病速愈由毘陵李兆藩寄常州通裕局來金簪一支重三錢八分五厘當易洋十一元五角以上十四日○隱名氏求妻病卽愈洋一百元履泰帳房虞耕山同弟爲太夫人七旬榮慶承諸友惠賜隆儀理當設筵酬謝今節省移助代諸友造福洋三十元顏永成由　興號來二十元王瑩如由恆怡公來十元桐蔭書屋省看龍舟資移助由無錫通裕局來七元貽經堂五元朱善士五元徐朱氏求肚病速愈四元張琮華二元　善士二元靜珠女史求病速愈一元○成裕典無名氏經募二百九十號救災圖說同字一次冊觀復堂陳十元由杭省正源局來○蘇源經募三千一百四十二號救災圖說同字一次冊松溪漁人二元陸姓二元無名氏一元五戶由蘇州鹽公堂寄全盛局來洋五元以上十五日○屈念祖求母病速愈由姚公來棧交來洋一百元新署王姓隱名十元陶孝能求妻小產後病卽愈摒擋集資移助由楊厚生號寄鎭江老福興局來十元姚世賢爲子病愈還願十元安徽汪維橋求保身平安由新太古來十元欒景韓求母病速愈由泰亨源來四元同春典衆友節省關帝誕辰酒席資移助由練塘順成局來四元無名氏銅洋七元○常熟周啓菴募三千一百七十一號救災圖說同字一次冊補過齋七元韓存德堂五元殷安樂三元周福義一元共四戶由致大局來洋十六元以上十六日○陳春廷爲自身長成還愿洋五十元眉山村未奉母命免玩會節省橋點資助賑又爲自已生意求復本順遂由浙寗廣大局來十元石姓善士病愈酬愿六元杭城張大綬求內人卓氏病速愈五元三友齋五元胡穀人求合家平安三元有心無力人由張時輔寄嘉興恊源局來一元○不留名求子病速愈二元愛蓮主人祈病速愈二元二戶由周小泉寄硤石恊源局來○句餘胡慕閒募姚江四留居士洋十元常熟萬興祥五元句餘胡慕閒孟河余聽鴻二戶各一元共四戶由常熟萬興祥茶號寄致大局來洋十七○浙寗永康紙行募五千七百七十號救灾圖同字一次冊中槐氏蔡式程二戶各五元鄭岳生四元繆步春隆大號黃文祥汪壽堂四戶各二元余鳳山巨生茂義康行敬節堂金恆余南陽鮑忠元周金和八戶各一元共十五戶由浙甯靝順局來洋三十元○石邑寶成興吳厚齋募六千五百零六號救灾圖說同字一次冊陳恭　三元勉過齋顏簡侯莊敬齋三戶各二元徐受浤江敏敬王時保藹雲氏四戶各一元願永春無名氏楊榮生三戶各半元公記銅洋一元李芝卿錢六百不留名五百蔣克齋四百吳伯　三百 
 
 

Page 11

 
 
零五李紹華沈嘉祿公記三戶各三百遂記仁心堂蔡陳氏誠意孫懋勳項汝山無名氏九錫堂陳查紹楨九戶各二百詩星堂李李志安章福麟姚王氏四戶各一百共三十二戶由恊源局來洋十九元銅洋一元以上十七日 
[上海北巿絲會舘核奬籌賑公所施少欽經收山東賑捐五月十九二十日第一千零二十五六七次清單]  
河南輝縣吳勉齋漕平足紋五百兩由蔚盛長劉雲亭先生合來九八規銀五百三十六七錢七分浙江鎭海余燦由廣興源號交來洋一百元隱名氏求合家平安洋一百元王傳亥求合家平安由無錫王源來號交全盛局來洋十元涇上王志銑求母病速愈二元東臯主人由木埠高橋鎭永生號來二元慈邑林長源保妻生產安二元鄭宏模求母諸恙速愈益壽延年由湖州永泰豐局來一元○金陵江義和募楊筠五十元崔炳榮求二小兒炳速　三十元二戶由南巿元源莊交來○葑溪漁隱募潘周氏求平安康泰郤病延年五十元生記求子病速愈十元黃梧舟一元三戶由惠泰莊來洋六十一元○費少梅自助求保雙親福壽康寗五元又募人者瑞二元周鑑一元無名氏銅洋一元共四戶由新巿源記號寄永和局來洋八元銅洋一元○洙涇增盛布庄募九千五百六十號救災圖同字一次冊增盛號二元張浩少齋半元徐　如錢五百不留名四百五十杜秋濤姚子卿蘇子修何梅榮王悌湘侯子秋楊順昌金廣欽八戶各二百文馬順昌王兆亭二戶各一百共十五戶由順成局來洋六元○葉百卿募八千二百八十九號救災圖同字一次冊同隆盛四元五角葉百卿四元程上達二元子祝記二元程榮卿寶三張子京開速四戶各一元胡鑑堂范海山王小雪蔣寶芝祝捷三王之鑑堂七戶各半元共十五戶由新太古帳房兪小春先生來洋二十元○鎭江府學陸募八千一百四十三號救炎圖同字一次冊陸思濟堂四元無名氏二元又無名氏二戶各一元共四戶由乾昌局來洋八元以上十八日○古吳沈振庭遭風立願果得平安還愿由太古昌交來洋二十元顧少卿求病弟愈十元楚鎭六宜書屋由漢口全泰盛局來十元吳永祿堂十元謙吉申蕭芝記節省請客費移助十元無名氏二元淸寒無力子求母噎隔速愈一元二隱子由浙寧廣大局一元○楊州祝平安人募雙桂　因鄰居牛愼得保平安還愿洋四元雙桐書屋爲子求名二元不書名爲女求婚洋一元銅洋一元三戶由全泰盛局來○生大號募二千七百五十三號昌冊虞仲記五元生大謝雲亭二戶各一元共三戶由漢口鴻源局來洋七元以上十九日○歸安沈純病愈還愿洋十元鎭洋學瞿純照席敬移助由任光奇寄太倉永義昶局交來五元杭吳秋涯求妻病速愈五元東山愛日草堂求母病全愈由惠通局交來五元上海輪船　捐移助四元五角福州吳承蔭求父親延年合家平安由姚生記號來爐坯洋二十元○寶山縣隱名氏求病速愈二十元又隱名三戶各十元共四戶合來洋五十元○福州同安酬愿堂一百四十元又惠安靜養軒四十元又同安寶樹堂十兀共三戶由福裕南託萬泰庄交來洋一百九十元○三河分銷鹽局　元榕募二百三十八號救災圖同字冊一次三河鹽局本洋十元北鹽運商公助本洋九元劉耕讀堂本洋三元細柳堂周湧濟謙益陳鏡清雙桂書屋五戶各本洋二元江福田張孝友堂王季華劉同和胡新齋張德成張平智孫九思堂劉益泰劉亨利行慈雲老人十一戶各本洋一元同聚源沈德泰沈復慶蘇萬隆張恆大五戶各錢六　大興順復盛號二戶各錢三百文共二十六戶由安孚莊來洋四十六元○徐郡帳房沈敬甫募四千六百三十六號救灾同字一次冊冬榮堂桂錢五千沈鋤耕堂三千吳敷安堂二千葉霞珊孫守恆二戶各一千劉半谷傳井嚴董正宜　三戶各五百沈敬甫四百六十共九戶由蘇州天和局轉寄鴻源局來漕平銀八兩六錢以上二十日 
 
 
 

Page 12

 
 
   
 
