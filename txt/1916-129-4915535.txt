# 1916 - 129 - 4915535

 

Page 1

 
 
   
 
 

Page 2

 
 
時評 
[自殺政策（冷）]  
　　中國近日之舉動無一事不以自殺政策爲得計者其殆所謂天之所棄歟 
　　無故而謀帝制以自滅其固有之權力並滅及國人固有之安甯又以爲未足又無故而發國家銀行停止兌現之命令以自毀其固有之信用並毀及國人固有之秩序於是一舉而權力財力二者並毀政府自殺國人亦爲其所殺 
　　夫至不得巳而至出下策者人之情也並非不得已而自羅自投以至非不得巳而不止者苟非下愚必係大慝 
[專電]  
　　北京電　今日接梁陸唐蔡公電准續停戰一個月統率處已分行前敵統兵官照辦 
　　重慶電　張敬堯已與蔡鍔一致舉動李長泰曹錕勢處兩難 
　　北京電　徐樹錚巳委任爲國務院秘書廳帮辦係交令而非正式發表 
[譯電]  
　　北京電　今晨國務院宣布中交銀行鈔票存欵暫停兌現付現令北京大爲震動鈔票暫停兌現爲前所未聞之救急方法此項院令如下從速更正其影響至爲重大中交銀行之鈔票充斥全國如其價值稍受贬損則國民經濟全局之根本將爲搖動政府不辨利害出此舉動預料全中國之人將爲譁然而外人之利益亦將大受影響蓋此令不啻宣布停付所負外人債務也院令曾言此項鈔票雖暫時不能兌現然仍爲法定之國幣若如所云則此後海關鹽稅鐵路抵押外債之三大入項不兌換之紙幣必佔多數而不能用以匯往外國此種狀况就外人之見地而論斷難容忍且尙難免有他項發展也　　　（十三日） 
　　北京電　外交總長陸徴祥今日上書辭職　　　　（十三日） 
　　北京電　濟南大局甚爲可慮昨夜華兵與黨人時相轟擊　　　（十三日）以上字林報 
　　香港電　香港政府之德華銀行淸算員已登廣告定八月十一日拍賣該行房屋地基　　　（十二日）路透電 
　　西安電　西安大局極爲危急旦夕有被攻之虞當道不能擔保外人之安寗　（十日）　　　）京津泰晤士報） 
　　漢口電　星期三日下午英租界太平路有人抛擲半洋式之炸彈傷某旅館前之華人九名據當局聲稱乃圖炸斃武漢偵探長但該員並未受傷續電云星期三日下午二時三十五分爆發之炸彈續自政界探悉詳情如下聞擲炸彈者乃雜於人叢中向太平路南面某旅館門首抛擲（太平路適在英租界外之華界）圖害偵探長該員適入該館幸得免禍受傷者均送入醫院療治（十一日）（字林報） 
　　北京電　十二日院令飭中交二銀行發行之紙幣及應付欵項暫時停止兌現如有不收用二行紙幣或折扣收用者均須治罪（十三日） 
　　北京電　中國商會爲中交銀行紙幣暫停兌現今日開會討論維持市面辦法（十三日） 
　　北京電　亞細亞報載稱某財政大員建議令中交二銀行股東再照所有股票數額認購新股俾資本可倍增多（十三日） 
　　北京電　英文北京日報載稱各部官員不肯減俸二成　　（十三日） 
　　北京電　政府本月因有至急用度　平時須多需八百萬元今僅由美人方面籌得金洋二十萬元　　（十三日）（以上德文報） 
[東方通信社電（日本人組織）]  
　　東京電　察馮國璋提倡南京會議之態度其爲與段祺瑞提携之結果抑係彼欲親當收拾時局之任由自發的野心而出尙不能明是以東京人士視馮國璋爲疑問之中心今據某地内報馮曾語其近侍曰近日雖有種種風說然余至今猶抱非袁世凱退位不能收拾時局之意見此次之赴徐州會晤張勳因張近似有受袁之籠絡故余提議袁氏退位條件張有於保障袁之性命財產及他條件之外附加袁得再任大總統一項之意如果加此一項則余之提議遂無意義似此且難收拾時局余欲加以曉喻並徴其意見故特往會至往訪倪嗣冲則因徐所率之安武軍於長江形成一大勢力倘蔑視彼之勢力恐余之計畫終無成效故爲接近起見與其交換意見等語東京人以由馮之勢力爲收拾時局實行者視較段祺瑞尤爲同情惟以彼之成効須與南方一带合體迫北方時始可成就云（十三日） 
　　東京電　中國政府之停止中國交通兩銀行兌換日本對華經濟上實受重大打擊是以日本政府於本日在首相官邸齊集首相以次與此事有關係之各大臣及他有關係之實業家協議善後及他等策（十三日） 
　　北京電　中國交通兩銀行經政府於十二日公布禁止提欵兌現之令因此金融界反有增大恐慌之勢影響及於經濟界者不少内外人之意以此係政府之責任非難之聲甚高目下一般人均拒絶紙幣之受授　　（十三日） 
　　濟南電　今晨三時省城商埠有一部之革命黨起事向將軍府方面進攻一時炸彈槍砲之聲甚熾終以革命黨之勢力未能充實衆寡不敵而退死者巡警一名因此人心搖動已極避難者充滿車站雜沓非常（十三日） 
　　濟南電　濰縣官革兩軍自五日以來休戰至昨日由第五師張師長與革命軍開議和局民軍要求之條件經張大半承諾可望平和解决多半必至宣言獨立云（十三日） 
　　東京電　濰縣濟南周村等處日本人損害事件日本政府於昨十二日由閣議决定提出抗議當即電諭日置公使（十三日） 
　　東京電　英國禁止鐵及鋼鐵輸出問題經英大使館發表辯明書其要旨曰英國政府始非好爲禁輸影響日本實爲當茲前古未曾有之大戰不得巳而至出此手段英國政府爲日本之造船業甚欲力謀以副日本政府之希望本年二月因井上大使之請求承諾特以多數造船材料供給日本供給聯合國政府之物資係經各國代表者組織之國際購買　員之詮衡超脫輸出入禁止令而行　此次英國政府對民間造船材料之輸出須加考慮云云　　（十三日） 
[戰電（英人路透電）]  
　　巴黎電　今日下午公報之特點乃德軍復在凡爾登境敗北末斯河西有活動之砲戰末斯河東之德軍晨間二時在伏村境攻擊法軍陣線爲法軍以鎗刺及炸彈擊退法飛機一隊攻擊德軍所守之車站及使敵軍子彈庫一所起火　　　（十一日） 
　　巴黎電　近兩日内德軍在凡爾登境瑪蘭柯爾愛斯萊與白桑柯爾愛斯二路間猛攻五次星期二日敵軍以三師之衆第一次向二八七山進攻第二次在三○四山東北進攻第三次在三○四山西邊叢林進攻均爲法軍擊退且大受損失星期三日爲凡爾登大戰之第八十日法軍獲地數百碼摩爾化末西北第一道戰壕線幾全爲法軍所有德軍以兩師之衆兩次進攻三○四山西面及二八七山之戰壕均爲法軍擊敗　（十一日） 
　　羅馬電　埃及邊界瀕海岸之瑪薩摩萊薩與瑪薩白狄塞里曼兩處皆爲敵潛艇接受供給與敵人輸入禁品至内地之根據地今巳爲意軍佔領　　（十一日） 
　　倫敦電　白星公司船細姆里克號之遇救船人謂德潛艇置船人於小舟中風浪極大幾無遇救之希望此種舉動實破壞萬國公法且與德國自己所規定之條件亦復相背船長與司電機人於登小舟後復上將沈之船發無線電信乞救直至船身沈没時始棄該船其任事之勇極爲可嘉　　（十一日） 
　　華盛頓電　國務卿藍辛氏稱美國將請德奥兩國宣告潛艇司令轟擊蘇塞克斯號安柯拉號與阿刺比克號者所得之罪名　（十二日） 
　　亞姆斯特丹電　爪哇荷蘭　艦三艘之海兵不服命令齊文泊羅芬照號之海兵六十人已被懲辦尙有三百人仍在街中（大約指巴達維亞埠）不願回船目下各街由軍隊巡邏　（十二日） 
　　倫敦電　日日新聞報云政府决議添置航空部以克松伯　爲該　大臣　（十二日） 
　　愛爾巴沙電　美國騎隊巳越過墨國邊界追逐近擾格偷泉之盜匪　　（十二日） 
　　巴黎電　Ｕ字十八號潛艇司令大約即擊沉蘇塞克斯號者聞巳升職此乃美國欲知德潛艇司令所得罪名之原國　（十二日） 
　　倫敦電　陸軍副大臣丹倫特今日在下院稱杜白林亂黨正法者十四人監禁者七十三人兼作苦工者六人出境者一千七百零六人尙未及審問愛士葵稱杜白林交戰時死平民一百八十人傷六百十四人但此平民中有無亂黨則無從分别　　（十一日） 
　　倫敦電　今日上院洛爾本伯爵動議愛爾蘭行政情形不能滿意此案已成立（十二日） 
　　倫敦電　聞愛爾蘭總督一職暫不派人俟哈定臣爵士報告此次亂事情形後再行發表（十二日） 
　　倫敦電　愛士葵昨晚赴杜折林大約下星期一日卽可回英内閣派報紙稱讚首相此舉謂爲勇敢不避危險之行爲此行定可得良好之結果國民黨以爲首相此行意欲愛爾蘭人民發生自治案可望調和之輿論統一黨報紙　不抱樂觀　　（十二日） 
　　倫敦電　今日愛士葵赴愛爾蘭（十一日） 
　　倫敦電　愛士葵今日在下院稱政府將組織研究愛爾蘭亂事之委員會以哈定巨爵士爲會長希爾曼與瑪根齊二人副之此會將調查此次亂事之原因及文武官員之行爲與其責任議員萊德曼謂調查之範圍尙嫌狹小　　　（十日） 
　　柏林電　德國國會以二百九十九票對一百十一票打銷釋放社會黨議員李白克尼克將博士一案　　　（十一日） 
　　倫敦電　洛葉德公司决計減輕兵險保費　　　　（十二日） 
　　亞姆斯特丹電　德國雖有潛艇新政策之宣言荷蘭公司船仍依舊繞蘇革蘭北面而行（十二日） 
　　倫敦電　中國傅來最近消息顯明中國巳發生新亂事但外人生命財產不致有危險之虞　　　（十二日） 
要聞一 
[中央政局與南京會議之關係]  
　　字林報九日北京通訊云政局黑暗眞相不明撲朔迷離莫此爲甚新内閣之眞正政策仍在黑幕中大半閣員　屬木偶其眞能稍足重輕者惟段祺瑞一人大約政府中最有勢力者除段而外即爲未置身内閣之梁士詒氏聞梁自向段氏接洽以籌措經費接濟要需爲宗旨段梁聯合確爲不得巳之政策蓋無論政府目的若何而金錢實爲行其目的所必不可少之要物也但至今金錢仍然無着外省接濟不至而資本家亦不願借 
 
 
 

Page 3

 
 
債於搖蕩不定之政府但有一層難關似巳安然經過　四月份之兵餉是巳是否全付抑係半付尙未探悉其得此兵餉之方法至可痛息惟時勢如斯冒險辦法原非得巳蓋兵不得餉則必譁變兵變則禍及全國欲其不變則惟有羅掘欵項以濟眉急之一法飲酖止渴有所不顧矣第長此不變兵餉終有時而窮籌欵之法遂無奇不有故苟非時事迅速發展挽回危局則大患不來不在此或在彼終難消滅記者探悉段祺瑞曾云馮國璋倪嗣冲張勳巳電請未獨立各省速派代表赴南京會議其目的在調和南北討論總統問題云云此種會議之解决誠屬急需其主要論點當然爲袁氏去留問題使會議之結果而爲袁氏必去之决議也則袁氏途窮日暮不能再作戀位之想當無可疑但若南京會議以爲袁氏所行之讓步已足應時局之需求不應再有退讓則未獨立各省或將傾其全力出其軍隊以迫已獨立各省之承認段祺瑞曾告外交總長曰不得已則用武力以貫澈此目的其意可知矣南京會議之結果吾人姑不必推測今所急需者爲非此即彼之一定决斷决斷旣定尤貴同心一德聯絡行事俾反對者無所用其謀苟圑體不堅則時事且日趨惡境馴至發生財政上之奇禍若有圑結之力則財政之信用尙可恢復而大局亦不難收拾蓋民軍起義以來全國商業停滞者不過數處並非如辛亥年政治機關完全破壞也故從速調停尙可免辛亥年之糜爛但若時局多一日之游移則將來收拾殘局亦多一日之困難 
[兩軍在瀘凖備再戰]  
　　英文楚報四月二十六日瀘州通訊略謂目下雖在休戰期内雙方皆厚集軍火以備再戰聞雙方磋商之言大旨如下滇軍謂北軍曰汝輩速去勿留此北軍答曰吾已設法恢復共和故汝當停戰吾當駐瀘六個月内吾不退也滇軍將帥嘗謂停戰則生命莫保故必須始終不懈以得一勞永逸之解决此間浮橋已被冲去但重行建築亦非難事瀘州兵士漸少有赴綦江者有往納溪戰線者飛機不復飛起已一二星期當戰事初起時街中行人兵士居其半數今則漸復舊觀惟吾人散步郊外見有事於農田者多爲老叟蓋少年農夫泰半爲兵士拘去充當苦力矣城内戰濠巳空惟留積雨電線機散置四處吾人於此可見南田壩之大戰地苟他日戰事復作則必較前更烈因雙方秣馬厲兵軍隊更多彈藥更足故也教會某君今日午後來此傅來最近消息謂統带北軍之馮司令無論如何不復扶助袁氏故滇軍劉司令巳退出叙府聞赴納溪云云如馮司令果守中立則他日戰禍復開此間北軍將無噍類矣 
[雲南唐都督致張繼書]  
　　溝泉先生公鑒效啓者滇以擁護共和不獲巳而興師所幸同志贊助局勢日張川黔旣巳協力粤桂復表同情袁氏迫於大勢已去人心已角業將帝制取消但其威信掃地罪狀昭然豈復能代表人民再尸職位故以國法而言旣斷無仍爲總統之理以政治而論數年之敗壞亦無復有　興之望惟查總統一職原係根據約法由國會公選今欲求正當之解决仍應根據約法訴諸國會查民國二年之國會係約法組織爲眞正之民意機關所選出之議員又係眞正之國民公意當時民國甫經成立即邀各國之承認是吾中華民國之完全成立與在國際上得享有平等權利實自國會成立之日始前此參衆兩院議員本爲袁氏一人之私意取消而各議員代議資格當然存在茲擬按照前次正式國會議員資格分函邀集斟酌地點擇期開會爲根本上之解决此間已再三詳究詢謀僉同用特懇請諸公登高一呼必能爲洛鐘之應倘能及早解决則兵禍早紓亟圖内部之建設其裨益國家匪淺尠矣諸公望重斗山譽隆中外匡時愛國素具俠腸務懇從速　手進行不勝企禱至應用何種手續並請卓裁至於需用旅費津貼及一切會中用耗滇自當妥擬辦法接濟合併聲明專肅敬頌公安諸希爲國自愛弟唐繼堯頓啓四月十四日 
[粤人希望内部之統一（特約員平生）]  
　　粤東獨立已一月有餘矣内部尙未盡統一軍政財政亦與從前秩序有别粤省向分六道粤海道則舊廣肇二府屬之潮循道則舊潮惠二府屬之嶺南道則舊韶府南雄州屬之高雷道則舊高雷二府屬之廉欽道則舊廉府欽州屬之瓊崖道則舊瓊府崖州屬之自獨立而後都督屹立於廣州城中省會之地駐有重兵秩序尙稱安稳然省以外廣屬各縣民軍蠭起如順德香山增城龍門等縣均爲民軍管理縣知事亦由民軍統領兼任不隸屬於都督統治肇慶一府爲鎭守使李耀漢所治今都司令部亦設其地沿西江而上如高要德慶封川開建箋縣秩序如常開平則已爲民軍所據高明 
鶴山則民軍力攻而猶未下廣肇二府原統屬於粤海道中今則以西江爲限凡肇府之用人行政如各釐廠各縣之徴收稅課皆鎭守使握權都督絶不過問六道之中惟嶺南道瓊崖道尙仍舊貫秉承都督之命令嶺南道各縣亦在民軍蹤迹而英德一縣聲勢尤大其餘尙堪自保瓊崖道居瓊　中其地孤懸海外風氣純樸民軍較少瓊崖鎭守使黄志桓足以鎭攝有餘黄　致電都督謂瓊　離省較遠軍費政費不便赴省請頒各機關收入尙不致短少擬將各屬徴存各欵暫行一律解署彚存仍照預定額將軍政兩費如數節留餘欵仍解省庫曾　復照准粤省各屬秩序之維持以此爲最潮汕欽廉獨立最早其用人行政皆由總司令擺其權潮州設有民政廳爲新設之職各縣知事歸其轄屬面民政廳又由潮梅總司令莫　宇委任此特别者也潮汕財用較富設有籌餉局其餉皆由各縣擔負委員皆由紳商中公舉管理數目故軍餉足支莫氏所統陸軍頗有紀律亦足以饜土人之心故潮汕秩序亦較勝於他屬欽廉軍事爲隆世儲馮相榮二人主持二人早與西省通欵故二府兼有西軍駐紥亦稱安謐當西軍旣進欽廉而後進圖高雷高雷始起而獨立高州司令爲車駕龍陸軍統領也雷州則設一民政長由楊學紳充當車氏之營長也車氏之致電聲明承認護國軍前廣東都督陳炯明而又不背棄今都督龍濟光此最爲特别者因此高雷各縣屬之民軍甚爲活動全省之中最殘破者莫如惠州自潮汕獨立而後陳炯明卽從潮規惠攻破多縣及進圍惠州府城迄今已二十餘日然鎭守使李嘉品猶爲堅守民軍之死傷亦屬不少惠州本地瘠民貧非饒榖米之地况當兩軍交攻糧食更搜括一空現聞良民槁餓而死者大不乏久而戰禍猶未有已其死於鋒鏑者更無論矣總之粤省經此番破壞元氣實巳大傷今北伐之聲浪已愈唱愈高正宜速籌内部統一使財政軍隊各有相當之布置庶幾對内對外均能有適當之進行故粤中人民所希望者即兩廣都司令業巳成立軍政府又迅速組織其殆整齊而圑結之基礎固不僅粤事將大有可爲已也 
[永州獨立後之戰備]  
　　英文楚報五月一日永州通訊云自此間宣告獨立後湘省西南一切安靖但長沙繼起獨立之消息迄無所聞望將軍與桂軍司令巳以護國軍名義頒發示文今日此間接到滇黔粤桂四省推舉黎元洪爲大總統之消息官場諭令民間舉行慶祝外間方盛傅廣州黨派不一意見參差之說而今竟有此聯合選舉之舉是誠大可注意者也軍事情形尙未大定桂軍逐日過境住此一夜卽開赴衡州北營之防線永州宣告獨立距今僅四日而桂軍由此經過者其數已及二千後來者尙陸續不絶迄今尙無戰事大約今日或有砲戰聞北軍已過邊境刻在防線十英里之内但其兵力若何尙未探悉故戰事即在目前若衡州皖軍果有萬人且訓練有素則南軍或有兵力薄弱之虞否則皖軍必不能越此險阻之防線也 
[杭滬將行通車之外訊]  
　　字林報十日杭州通訊云各銀行以十萬元偕與商會三月爲期藉以活動市面新都督昨日讌請文武官僚紳商及新聞記者但未請及外人邊界路綫前被拆毀者今已修復大約滬杭通車不久可以開行又十一日通訊云新都督頒布示文謂浙省宣告獨立正所以保衛人民務各仰體此意勿生誤會致干究辦浙省爲節省經費起見擬裁去交涉使一缺另於都督府内添設一交涉科聞滬杭通車將於下星期一日開行 
[江蘇同志代表到浙之歡宴]  
　　江蘇同志代表柏文蔚陳去病陳雲和三君聞浙江 
獨立後政局大定於前日聯翩來杭參議會設宴歡迎以盡賓主之誼除參議同人外並邀通志局提調 
徐班侯君作陪時張副議長起立陳詞略謂此次同人舉義全係政治改革問題並無絲毫權利思想現在敝省獨立忽　匝月所可自慰者都督得入軍警用命地方得以又安亦全浙人民之幸福也今承三公不厭遠道而來同人得面聆偉劃何幸如之他日我江南各省收美滿之效果胥於今夜高會杯酒種其因言至此衆皆拍掌當由柏文蔚君起言袁氏背國殃民斷無再任總統資格蔡梁唐任諸公爲擁護共和起見滇黔倡義桂粤響應和約不成尙須整軍北伐貴省先我獨立皆諸公之功鄙人欽佩莫名惟尙有希望於貴省者一爲軍事辛亥天堡之戰浙軍聲譽爲全國冠當此宣言獨立正可以截留公欵編練新師一爲鄰交浙省與蘇皖閩壞地相連默觀各該省内容不久宣告獨立亟宜彼此聯絡一致進行云云又陳去病君起言貴省文武盡職對内對外籌劃周詳令人欽佩之至我蘇尙陷水火之中望諸公奮其餘勇設法援助此鄙人所韾香禱祝者也演說舉入席暢飲并約定今日下午在西湖圖書館設席公讌以敦交誼 
[南京快信]  
　　軍署十五日之十七省代表大會議衆料届期開會必無甚結果蓋此會馮將軍初發起時張勳倪嗣冲施從濱（兗州鎭守使）諸要人均允親自蒞寗與會現聞因極峯不滿意於此會電阻倪張親身赴寗故（張派萬　拭倪派裴景福）且除鄂贛奉魯四省允派代表外其餘各省尙無影響現信此會即能成立然精神上似難收美滿之結果云 
　　楊護軍使派參謀長趙禪來寗參與會議住華洋旅館定武安武兩軍將有數營開赴上海主面通州管鎭守使電稱巳將黨人沈蓮淸正法聞張勳日前巳開兵五營赴濟南省城文滙報載蚌埠通信云張勳巳於星期二來寗此說實不確然亦非盡無因緣是日確有由徐開之專車過蚌而專中人實有前湖北巡按使叚書雲及張勳之參謀長惲毓昌云 
　　張勳保阮忠桓充津浦鐵路稅捐局長甘常憲充淮關監督此電係請阮忠樞轉呈總統阮因列有乃弟忠桓名未便轉呈已請張直接向中央遞發矣 
　　頃得消息阮忠樞來寗一節確巳中止其隨員許造時（住下關招商旅館）已於今日（十三）早車回京王廷楨擬將各砲台砲位添設數處昨已派員前往查勘 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[項城已不作退位之想矣]  
　　退位問題政府中人屢議屢輟在前數日曾又爲種種預備之計畫似已將次實行乃於三日前忽又漸行變卦其最要原因傅說雖有種種而馮華甫倪丹忱張紹軒各將軍最近會商有主張項城暫緩退位之說乃其箇裹之主因並聞馮將軍於此數日來迭與段内閣往返密電甚多每日三四次不等關防均極嚴密因之外間頗有種種疑傅茲據其可靠者大致謂關於項城退位與請假之利害今後無論如何解决段馮兩人必須互相握手並作種種戰機之籌備至對於態度不明各省之辦法亦經秘密商榷及之上說雖未必蓋確然十五日南京會議之後當可一一證明也 
　　政界某要人云項城現無退位意思其所急急籌備者一爲改革行政制度作表面之敷衍用免外人干涉一爲整頓武備預備和議不成卽一意訴諸武力至退位一節無論如何不能承認昨日某國駐京公使進見曾叩以此事項城即告以其身就職係受國民之委託苟任期未滿决難憑少數人之要求即行卸肩故現在全國一切事務仍由彼與内閣共同負責至外間要求退位之各種函電一時槪置不理俟黨人中一部分　就中央範圍之後則勢力單薄卽不至有過甚之要求而和局自易成立云云以此證之足見北京目前所皇皇之經營者其去退位之境地爲程尙遠也日前外間有傅梁任公來電承認項城留位并請速派代表赴寗議和政府擬派徐菊人熊秉三充任斯職之風說頃從外交方面探得消息據謂徐熊爲和議代表說全然係外間揣測之詞因南軍勢力日見雄厚所要求退位之目的勢非達到不止且南軍現巳在廣東組織政府梁任公不過爲新政府之一人安有不商同諸首領而竟以個人電致北京承認留位至於徐熊兩氏一則巳宣言不聞政議一則留津不肯來京充爲和議代表之說實不知徐熊態度之談也 
[内閣不認籌備帝制報銷]  
　　自帝制取消以後在外表上凡與此事有關係者皆已消滅無形然其裹面尙有一種至要問題迄今並無着落者其事維何即籌備帝制時耗去之無數巨欵是也此事内容外間言人人殊茲聞其事在發起之初本極冠冕堂皇嗣因帝制派意見不同各具私心遂將此種費用多數擲於暗昧不明之處不料好事多　南方奮起反對帝　旣已取消此賬不能含混以致當時揮霍無度或充飽私囊者至今無法造報聞其所可勉强附會以爲造報之數總計費不足千萬元之譜而用途之大别一爲明令籌備時之電報公文等費及薪金一爲帝制派任意所糜之巨欵即係所謂津貼報館收買各種言論及運動等費至於購置儀仗玉壐等則將認爲出於司其事者個人之主張而不與上兩項用途視同一例並聞内閣統計局對此報銷一案决不承認近且更有槪令帝制派出其私囊充補之議聲言彼派如將前次經手侵蝕之欵如數吐出則將來罪案尙可設法輕減否則盡法懲治爲一般貪墨者戒昨巳由叚氏派人與彼輩示知此意矣 
[中央財政拮据之情况]  
　　兩借欵　前據傅聞駐京某國公使正式照覆外交當局取消現議新借欵一節略見前日京報茲探其内容聞所謂某國者爲日本所拒却之借欵即爲新内閣之某總長及某參政與該國三井洋行密議抵押京漢全路之事現經該公使拒却前議其措詞以用途不明不願助長中國戰事使東亞和平受其影響云云又聞政府前向美國資本家訂借五百萬美元一節曾因各方面反對暫緩交欵而近日來政府財政支絀尤日甚一日大有不可支持之勢故又由某要人竭力運動該資本家於日前復將五十萬元交政府收領矣 
　　加軍費　張勳靳雲鵬兩將軍此次奉政府密令各添募軍隊萬餘人則軍餉自然亦須增加張靳兩氏先後有電請示在案項城對於此事頗覺爲難因各省應解京之欵多巳託故扣留中央支出又較前加倍如允兩將軍增加軍費之請恐各省亦紛紛援案要求（因各省將軍多巳添　軍隊）中央財政愈形拮据不允又恐有傷兩將軍感情致亦附從南軍苦難得一相當辦法昨將原電交國務院議覆矣 
　　禁提欵　十二日閣令中國交通兩銀行之禁止提欵兌現一節北京政界得耗最早一般大官僚之紛紛向兩行提欵移存外國銀行者已非一日財政部曾爲此事發出通飭略云中國交通兩銀行成立以來之紙幣商民異常信用足資維持金融乃聞近有不肖官吏竟將所存兩行公欵紛紛有提存外國銀行之說若果有其事即係自滅信用實屬不成事體飭即切實查察如有提存外國銀行者應加嚴禁云云 
[四川獨立之因果]  
　　日來外交界屢傅四川陳二庵將軍宣布獨立事政府中人極爲注意如陳氏於停戰後所報之議和事項前後矛盾及川軍之在重慶者與曹軍之意見大不相合等事在陳氏勸退電文未發表之前早有籌謀獨立之痕迹惟官場爲之解說者猶曰以上兩項尙不成爲緊要問題蓋和議矛盾乃因南軍權非統一所持宗旨或有變更固在意中所謂兩軍不睦一節其事亦不專在重慶玫隅緣各省軍隊主客相雜日久必有此等現象故也然據近日所聞川省事實已難一一掩飾盡凈例如陳氏請將中央派出之何筠慈沈承寛韓尙等迅調回嗣後協解中央各欵不能照解並將鹽欵截留以充軍費又要求從速將曹錕軍隊　往宜昌各節其態度如何不難於言外得之又據北京外人　消息本月六日四川省正式宣布獨立之電報早到北京惟因曹錕現在重慶方面四川致各省之通電爲曹所抑留故其詳情尙多未悉 
　　先是中央方面凖備商榷和議時曾屢次致電馮國璋張勳倪嗣冲王占元各將軍令其各抒意見務期妥速解决並飭籌防範川省獨立之辦法蓋川省獨立早在政府意料之中以此省一經 
宣告獨立於和局前途更增種種極大困難其外面之否認乃不　欲用以鎭定人心而已茲聞各省未來覆電時川省宣佈獨立之耗已於北京外人間傅佈以致中央預籌防範之法遂歸無效日昨項城曾密交段内閣要件一封係指出關於川省獨立之三項影響計爲軍事上影響之關係和局前途影響之關係財政上影響之關係飭令另籌辦法 
[黑龍江獨立聲中之鷄林觀（化險）]  
　　自江省獨立紛擾消息傅到吉林屬在鄰封不無影響茲紀其要聞如左 
　　一將軍之態度　孟將軍樹村氏雖老於軍務對於江省獨立消息初次到吉之時頗現驚慌之色良以各省獨立接踵而起防範稍一不備地方即甚可虞况與朱右將軍有階級地位之感觸尤不能不關心於此惟近據軍界消息一二日來孟氏之態度巳稍鎭靜矣 
　　二軍警之戒嚴　軍警界同時傅出消息謂黑省獨立孟將軍特於當日傅集軍警各級官員下一種非正式的戒嚴令面論轉飭陸軍必須晚睡早起輪班查察各要隘警察方面對於公家秩序亦須留心晚間尤應梭巡不得稍有怠惰以保地方之安寗 
　　三軍情之報告　月之三日軍警接齊齊哈爾來電稱日前不過少數紳士組織何安會現在巳漸形平定惟據軍署人云江省獨立一事前數日過見諸報紙疑信參半適徐生甫鎭守使由濱江縣回省在哈埠探知此情謂江省此番獨立必非少數紳士所倡其原動力實在許師長各界多數贊成自起事以來雖稍受挫折然現在巳成騎虎之勢曾經强有力者復電中央擔保十日無恙逾此則不負責任矣云云 
　　四郭按之關心　郭護理按使蒞任未久即受此驚以吉林幅員遼闊人民程度不齊地方秩序最　重要以此之故日内迭與孟左將軍磋商保安問題聞其辦法一省城責成軍警二外縣責成縣知事俾各有專責不致發生事端 
　　五洋價之暴漲當江省事變之信到吉正逢警廳平定洋價遭此一種緊要消息之打擊三四日之洋價又見暴漲矣 
　　六廳長之呌苦　本省之財政廳非止紳商界之不滿意即軍政各界意見亦頗不投每辦一營互生齟齬當江省警耗傅來洋價暴漲各界公然質問是何原因　氏默然不答向某親信人云吉林這個好飯碗我不願把結倘不急流勇退難免不當場獻醜其言可見其憤憤矣 
　　七獨立之裹面　吉林某要人得江省消息云江省自巡防改編陸軍後卽實行徴兵制度所有現役軍人大半出自各縣之徴選軍齡合格程度尙高共和國體早已深印腦筋决不甘爲一姓奴隸當帝制問題發生時無不痛駡中央慷慨激昂巳皆形諸詞色但投鼠忌器不敢遽爾暴動躍躍欲試巳非一日藴之也久其發之也必烈蓋人心如水至柔亦至剛一旦潰决堤防其勢必有不可禦者軍界長官若欲保持治安宜速宣布獨立否則時機不待將有先爲之者矣云云 
　　八政局之推測　又另一消息云吉省當帝制消滅共和復生後固未呈有何種政况不過辦理例行各事或間有一二官樣文章之電報然畢竟擁護中央抑或附和新派之最要方針非局外人之所能窺破即局内人亦如處五里之霧中今番兩粤加入義軍浙江繼起獨立南中半壁巳入義軍勢力範圍基礎漸定不轉瞬而奉省桓仁且告獨立黑龍江亦有獨立之舉吉省日陷於孤立旋渦而不能自立以地方論年來災患頻仍各縣鄉民之暴動鬍匪之猖狂不早籌所以防守之策秩序誠難維持然當道爲保安計目前如蠲免雜稅展緩淸丈兩種政策識者固巳認爲時勢之要求否則於此國庫空虚之秋稅率增加之不遑更何蠲緩之有耶惟當道態度究竟如何尙難逆料蓋至今猶在左顧右盼之間也 
　　九紳士之開會　聞某紳近得江省函告該省現狀甚詳故於前日二號假某會開議吉省今日治安方針將何適從以免將來被種種牽制惟會議時之内容尙未得其詳 
[奉天之桓仁事件]  
　　奉天桓仁縣知事王濟輝日前將鋪石河口水警曁保衛圑軍械盡數劫奪後住居韓岸一面遣民黨數十名赴寛甸縣境之長甸河口上游王八脖子處防範適與巡防步六營駐牛毛塢地方前哨哨官馬玉山部兵相遇民黨突然襲擊官軍死兵士六七名受傷者七名並掠去軍械若干馬鎭守使聞警立即派兵分駐要隘以資防衛民軍乘勝後王濟輝於三號晚間又率民黨一百七八十名於長甸河口二里許之各山遍插紅旗聲勢甚張約有七八里之遙與分駐長甸河口之步六營董哨官曁寛甸本部添派之何哨官带隊會同接戰官軍仍未獲勝惟民黨現已渡江而去 
　　聞王濟輝出城時隨從者六十餘名除與王舊契及署内辦公人員文經酉等外尙有高等教育二名簡易師範生二名並教育公所所長等多人行時僅携去應解國家稅三萬元地方欵絲毫未動故警學各界齊赴送别 
　　王於率衆出城時發現一種極有興趣之事先是王在臨江知事任内納張姓女爲妾嗣改委桓縣已四易寒暑生有一子王臨行時擬以槍斃了事當經該妾哀懇生始擲槍而罷 
　　王離桓後行抵沙尖子適有輯安縣學生李安仁路過見有護國軍旗幟遂投入民黨後爲水警楊署長所獲解送水警廳訊究現已轉送馬鎭守使核辦矣 
　　桓仁一带皆屬東邊鎭守使管轄之内有何變動純由鎭守使防範桓仁事起後他縣亦受影響該使以營兵不敷分防轉請張軍使派撥六營著芬玉田督带赴東帮同彈壓聞安東縣亦甚危急現已電商防堵之策矣 
[魯省大吏之惶急]  
　　自革軍舉事以來省垣炸彈連夜爆發居民驚駭竄避當事者以秩序攸關加以限制以維現狀然一般官吏際茲紛擾之時亦竟膽小如　足捷於兔殊爲可 
笑月之八號因有大批革軍來濟城門晝扃各大吏遂各張皇失措茲略舉數事如左 
　　鹽運使仰求日司令　運司王鴻陸本一執袴子弟平日沈酣麻雀於所司漠不關心惟營私舞弊是其所長故嵯務雖日就敗壞而宦囊則已甚充肥此次亂事發生該運司恐生命難保日前特謁日本司令貴志君請求保護聞巳得貴志君之允諾惟平日該運司出必乘輿而是日竟微服奔走可知其惶急巳極矣 
　　財廳長難出濟南城　財政廳長楊壽　自蒞東以來雙鶴嘉禾迭邀　命殆孔僅桑羊之流亞也此次亂事甫萌聞該廳長已購定黄金萬兩預寄於所往之地蓋久巳有志潛逃矣比及城門四扃該廳長恐身陷圍城乃急不暇擇挺而走險扶老携幼跨馬登車急欲馳也濟南城詎守門軍士嚴守法令雖官長亦不准出城該廳長只得携眷回署 
　　巡按署禱問大王神　此次亂事陡發一般官紳彌患無術乃相率而扶乩問卜不求諸人而求諸冥冥其愚誠不可及茲將所聞於神者誌之以供閱者一粲一日大明湖上忽有所謂張朗齋大王者出現於泥淖之中（按大王相傅爲河神名目甚多各有法身濱河居民類能辨識之皆如小蛇然）適當省垣騷亂之時居民惶恐莫知所措乃就大王而詢地方之禍福於是焚香設壇布灰架羅而社語於以傅出矣其乩語謂廿餘年前辭望東一番紛華洗舊蹤諸君相對無限語盡付涕零苦悶中云云張大王降壇後事聞於巡按公署乃將大王請入署内禱問之事頗多詳情容再探報 
[嘉興各界歡迎張鎭守使紀詳]  
　　浙省獨立嘉湖首當其衝賴呂前鎭守使保術得力人民不致失所此固嘉湖之幸亦浙省之幸也茲者呂公已被推爲浙省都督特任陸軍二十五師師長載揚氏爲嘉湖鎭守使兼戒備司令官張君已於前日）十一）蒞禾就任禾地各界相率蒞站歡迎茲將當日情形分别遞之 
　　軍警各機關先於十日預商歡迎事宜縣公署則將東門外車站懸旗結綵並傅知紳商學各界届時蒞站迎迓迨至十一日上午十時張載揚氏由省垣乘專車蒞禾袁知事水警俞署長趙統領及二十二圑各級軍宮並各區警佐均率領所屬至站恭迓而耆紳及各校長各自不治委員亦至站歡迎城中司令部至車站約里許均有軍警荷鎗保護省垣獨立杭滬車仍未通行以致金融阻滞商業停頓東門外之茶寮淸淡異常此日車站附近之各茶肆自晨至午座客皆滿後到者無立足地實爲獨立後之第一熱鬧日也 
　　自十時各界至站後張鎭守使即乘坐綠呢四橋由車站至司令部（在城中精嚴寺）午餐下午三時復由各界開歡迎會於舊嘉學明倫堂與會者政紳商學軍警各界約一百餘人張君申刻赴會先與諸人談話良久始嗚鈴開會商會總理高如灃等士紳金容鏡譚日森等均預備頌詞紳界由縣自治委員盛譜蘭君代表宣讀商界則由卲敬之君宣讀（文均從略）頌詞讀畢後先由范古農（縣教育會會長）代表學界登台演說並代表各界三呼萬歲（一）民國共和萬歲（二）護國軍萬歲（三）嘉湖鎭守使萬歲次金容鏡汪穀人相繼演說末由張鎭守使致答詞並宣布維持嘉湖治安之計畫散會時已鐘嗚六下矣茲將張使布告文錄下嘉湖地方重要鎭攝需人現因呂公已公推爲全省都督特檄本師長來守是邦並兼戒嚴司令業於本月十一日到嘉視事深幸前規具在秩序晏然軍紀嚴明秋毫無擾諒我人民當知本省獨立純屬代表民意以迫袁氏之退位而已地方治安固當竭力保守隣境軍隊亦目兩無詐虞惟是本司令官下車伊始軍書旁午戎馬倥偬或未能與地方紳商士庶一一接見面相告語合行出示以代宣言爲此仰嘉湖兩屬居民及客商人等一體知悉爾等須知本司令官愛民若赤執法維嚴當此戒嚴時期戢暴安良是其專責睦隣修好亦巳重申斷不容不逞之徒假托名義妄思破壞自示之後如敢以不正當手叚淆惑觀聽侵擾人民一經發覺定當按照軍法從嚴懲治决不姑寛爾商民人等儘可各安生業毌庸顧慮切勿輕聽謠言自滋紛擾 
[蕪湖快信]  
　　倪巡按使偕七公子幼丹於十日下午由省乘利濟艦起程十一日上午九時過蕪回蚌埠聞省城使署各科悉移駐蚌埠僅留政務廳長在省政界消息安慶道尹徐鼎康將與淮泗道尹黄家傑對調裴景福有政務廳長消息 
　　蕪湖米捐局局長寗文社刻兼安武全軍營務處 
　　大通皖岸槯運總局新局長孫廷林聞日内可由滬來皖到差俟改組完備後即行辭職 
　　張上將委任孫廷林兼理定武軍執法營務　指揮通蕪軍隊 
　　大通之變先後捕獲黨人八名聞有四人已於十日由該處定武軍執行鎗斃其餘四人擬解往徐州發落 
　　定武軍第三十四營帮带黄慶南於十日乘通和輪拖带民船裝兵兩哨過蕪赴大通 
　　四川陳將軍刻派參謀某及營長陳步義來皖 
 
 
 

Page 7

 
 
擬在廬州一带地方招募軍隊三營 
　　皖財政廳昨發通告云皖省茶市巳届適值大通小有擾動誠恐　道傅聞各商入山辦茶不無觀望現在大通一隅業已安靖即其他各處凡屬茶商經過之地亦由廳詳請派撥軍警並分飭各知事隨時隨地認眞保護以安商旅務望各商照常貿易毌稍疑沮 
　　寗湘鐵路幹線改由蕪湖經過刻已决定南京至蕪湖一段擬著手先造 
[武漢近聞零拾]  
　　湖北黨人近來匿跡於漢口租界者甚夥聞當道據偵探報告共有一萬餘人實係張大其詞日前日租界愼餘里對面某日人家曾有炸藥爆發轟斃男子二名外間咸謂係製造炸彈失愼經鎭守使署交涉員會審公所派員調查日捕房謂係日商製藥所發生危險無關中國人事現民黨在日租界組織日報兩家一名天聲日報一名民報不日出版俄租界六馬頭日淸公司　船於前日有人抛棄皮箱二隻船上執事因久無人來搬取特嗚捕啓視詎内中係一兩半截之軍人屍身血跡模糊死並不久以煤炭灰與棉被捲裹當報請鎭守使曁地方官前來勘驗項上套有蔴繩一根腿上受有刀傷二處軍衣軍帽皮鞋徽章俱全委係生前以繩勒斃然後腰斬藏屍箱中且於衣袋中查出名片數張爲山東人王啓明係某師排長當偵查此箱來歷旋由碼頭挑夫報告云此二箱是日曾置於英租界後馬路旁有一手提洋酒數瓶之人雇人力車運送至此云將附輪往滬後其人不知何往現已懸賞偵緝矣 
　　武漢當此風鶴頻驚之際漢陽河岸廣利昌機器廠之鍋爐於六日午後忽然爆炸其聲甚猛數里皆聞陽夏官民均疑爲炸彈之聲驚惶無措駐紥大别山軍隊當以電話向縣署及水驚廳探　嗣知並非事變始各釋慮然廣利昌受此意外工人炸斃四名傷六名其對面之愼怡昌機器廠亦傷二人隣近房屋牆垣坍塌者數家蓋鍋爐重數千斤炸時鐵片飛揚其力甚猛烟筒亦震倒半截實較一極猛烈炸彈爲禍尤劇 
　　鄂省現在山東荏平等縣招來新　五千名編練巡防隊十營正在趕速教練並挑選其稍　文理者在前右旗營址中教授軍學應用各課程聞此項防營薪餉極省綜計月需三萬二千餘元暫以第三旅騰出餉欵移作抵補不足之數已呈准追加預算所有各營官佐之委派經王將軍再三　　極爲鄭重内中雖有少數鄂人皆係各長官保送負有連带責任如有不洝即准保送者是問至其挿入鄂人原因係以防營重在熟識地方情形也 
[安徽新舊巡按使之行蹤]  
　　安徽倪兼使於八號接印後略加布置即於十號赴甯會議國家 
大計所有公署一切行政委代理政務廳長陳師禮暫行代理各科人員仍暫在巡按使署内辦公俟倪兼使回蚌後再行派輪來接李前巡按使擬送瀛眷到滬後即行入京聞已訂於十二號啓程故連日各機關人員及同鄉祖　者頗覺忙碌 
[蘇垣軍事紀要]  
　　洞庭山添派蘇軍　蘇州洞庭東西地方庶富濱臨太湖近因鮮繭上市太湖内之梟匪時常出没紛紛來蘇乞派軍警梭巡巳經趙廳長飭第二分署長鄭宜甫會同第二專署第三專署師景山仉志鵬商擬臨時會哨辦法以資保護而朱師長因蘇軍殊無餘力調派特電召無錫蘇坤山旅長到蘇籌劃移抽駐錫蘇軍第一營以應洞庭山繭市之需並垂詢錫地防務情形蘇旅長率電後於昨日到蘇即在師部内與彭參謀金圑長會議整飭部屬開補士兵調防種種問題初擬以禁衛軍派　若干駐錫並未實行詎今日下午四時許七十六圑之留駐寗垣第三營之第四連經吳士芬少將迭次電陳本　因抽派吳江兵力單薄請一併開蘇俾得統一管轄楊師長春浦據情批准者令於十二號下午四時專車開蘇計官兵一百四十餘名到蘇後即暫時併駐四十六標於是朱師長見七十六圑又有兵十開蘇遂决令第五圑金伯琳酌　士兵至洞庭山輔佐防兵之實力可不勞錫軍之變更移動矣 
　　禁衛軍奉調回寗　禁衛軍第四圑劉夢九圑長率所部三營調駐蘇城已將三載當蘇垣加緊戒嚴之際劉圑長即於六城門敵樓上每處派官弁一員督率兵士二棚分别駐紥日則站崗夜則梭巡頗爲忙碌近奉馮將軍命令將全圑軍隊調回南京駐防劉圑長昨已商之朱鎭守使飭令警察廳加派警隊赴六城門換防俾禁衛軍得以調集開拔回寗 
地方通信 
[蘇州]  
　　太平橋匪刧砲船　梟匪宋老窩子胡旭成殷阿招等率同徒黨數百人於五月十號至車坊鎭搶刧警察圑防軍械逼勒董事出洋三千元後經朱趙二公派兵艦師船追剿各情已記昨報茲悉該帮梟匪自車坊逃出後又於十一號晚鬨至太平橋鎭（該鎭離婁門城外十二里）該鎭駐有砲船一艘係水警遊緝隊李標勝所部船上巡官李某見梟匪到來卽督巡士持鎗抵禦無如衆寡不敵當被鎗斃巡士一名李巡官等盡皆逃避匪等即將砲船拔至岸上用火燒燬洋鎗子彈等物盡行刧去李巡官等連夜來蘇報告水警廳鎭守使核奪 
　　水警廳調船辦法　水警二廳趙雲生廳長以近日各處鄉鎭時有梟匪刧掠追剿搜捕端賴師船而所部水警各船又四散分紥倘有事調遣除兵艦及遊緝隊外其餘各署師船均須飭由專分各署層層轉飭方可調集以致動須時日未免有誤事機茲特議定每一分署須派定一區師船計十號駐紥某處直接聽候本廳調遺一旦有事可立時下令出發以期迅速已通飭各專分署一體遵照辦理矣 
　　撤換郵局檢查員　蘇州郵政局檢查員程子剛因曠棄職務爲憲兵營營長兼稽查長王萃華查悉以際此防務吃緊郵局檢查頗關重要應如何格外認眞且又奉齊巡按使疊次電飭不得稍涉疎忽而程檢查竟背定章不事檢查故立予撤換遺缺委俞仁初接充昨巳塡給照會函致蘇州郵務局通飭局員接洽一面詳請馮將軍及齊使加給飭委曁黏封之軍巡兩使會銜小條俾資信守今日俞檢查已到差執行檢查員任務矣 
　　新婚慘劇　護龍街一百七十三號某甲前開古董店略有存　近來家計中落而一門三桿烟鎗實難支持家中僅存老母一人上月方始完姻迄今祇二十五天詎於十一號下午八時某甲 
在家内後沿河屋中忽欲更換衣服件件穿到均不合意舉行離　　志模糊驟變常態至九時託言洗浴即知照家中母妻悠悠一人獨自出門向胥門而去埋頭不語似有若大心思甫出胥門忽又欲往盤門斯時已知覺不淸乃詢問崗警赴盤門最近之路途告以沿城垣而行時將十時旣無燈火又無月色某甲沿城繞走方至半途不知如何陷没身死於胥盤交界之魚池中家中見其一夜不歸心知有異於十二號淸晨派人四處訪尋遂於魚池内發見屍體七竅均滿塞泥土一般迷信者鬨傅其遇鬼當將屍體舁還家中惟新姻未及一月其　見此乃大傷感亦一口怨氣自吞烟灰覓死當爲其母得知醫救已將不及矣亦人世間可憐之事也 
[常州]  
　　芝山不靖之誤傅　溧陽溧水高淳三縣交界之芝山地方不靖消息巳紀昨報茲悉武進縣公署昨又接溧陽縣知事齊電謂芝山地方平靜並無黨人起事今日業巳回署等語故常州開往之兵亦巳於日前由源興輪船由溧開回矣 
　　　勵商圑之辦法　武進商圑前當戒嚴期内曾召集圑員會合梭巡維持治安頗資得力近聞常州紳商日前集議善後辦法擬於某項犒勞金六千元内提出一成創製外套並請莊　兩紳各書對聯一付賞給圑員以資鼓勵並聞此後仍召集新舊圑員繼續操演云 
[鎭江]  
　　市面現狀　鎭江自西南戰事發生後客帮貨色已有停頓之狀現蘇省又在不靖之中客貨更不敢運來銷售故租界表面上遂現冷淡態度至中交兩銀行鈔票本埠行用均須貼水自接到停止兌現提欵之部令後恐益不堪設想雖征收各機關奉到胡廳長通飭設法維持不知果用何法以善其後也 
　　整頓鄉圑商圑之計晝　鎭江各鄉盜賊蠭起現高資上蕩下蜀等鄉民人爲自衛起見决計重整保衛圑已先後開會集議籌集捐欵以備進行矣鎭屬丹陽縣商圑創設巳歷兩年平素操練尙稱得力商會分理王君頃因時局不靖擬添招足額並齊集各商家子弟到圑認眞訓練以期有備無患藉補軍警之不逮云 
　　陸軍過境　駐紥淸江浦之第五混成旅奉馮將軍命令調回南京十一號巳有六營由浦乘舟南下道出鎭江暫住一宵翌晨即改乘早班火車逕赴金陵 
[揚州]  
　　飭委警察區員　江邑中洲鄉公民夏雨鄉等前在縣知事署禀請援案接辦當地巡警所需經常費由石洋溝稅關擔負并公保法政畢業學員沈兆麒爲該處區員聞周芷貞知事已飭縣警察所查明委任矣 
　　憲兵檢查搭客之暴行　有胡某者昨由邵伯搭大達公司輪船回揚隨带皮包一個抵岸時憲兵前往檢查得司法彚報一　疑爲　禁物品向胡某再三盤詰並遭其茶毒現胡已禀請該管連長查究矣 
　　盜匪越貨傷人　揚名鄉錢家橋附近錢榮生家於前晚夜半突有口操土音之盜匪十餘人明火執仗破門而入即將榮生夫婦捆打逼指藏銀之處事爲鄰居聞悉鳴　告警該盜匪始紛紛竅散事後張榮生檢查家中損失甚微惟伊妻年近六旬自遭盜匪捆打後受傷甚重恐有性命之憂云 
[武昌]  
　　再紀鄂省新舊巡按之交替　鄂省新舊巡按定期交替一節曾誌昨報茲悉新舊兩巡按確定十二日爲交接篆務之期初八日段氏親赴軍署由王將軍以電話通傅軍政兩界集署會議文官自薦任以上武官自圑長以上均列席内容秘密此爲段巡按蒞鄂以至辭職最終之會議九日卽停止辦公專辦移交手續往返時護衛官弁乘騎荷槍包圑官轎較平時戒備尤嚴軍政學商各界以段巡按去鄂在邇公擬設筵祖餞以誌感情（軍界擇定抱洋堂商界擇定奥略樓政學界則在本公署）段氏聞知昨特致函婉謝巡按署各科人員等以新巡按十二日接任履新叚巡按十三日卽須返蘇亦擬設筵祖餞撮影紀念並歡迎新巡按現各員均已贊同但一次舉行或分次舉行尙未决定 
[安徽]  
　　又有定武軍兩營來皖　駐省軍隊刻下僅有張統領繼良所带數營現聞張將軍已派有兩營來皖不日即可抵省矣 
雜評一 
[眞相（一子）]  
　　前數日爲預備時代故表面甚爲和平所傅消息皆糢糊影響之論蓋外示人以漸近妥協而内實各有所布置也布置未妥不能遽以眞相示人也今則布置已妥眞面目將逐漸表暴而眞確之消息亦將一一見於報紙矣謂余不信請觀其後 
[决心]  
　　旣决定不退位則必預備有實力以爲將來與迫退者抗然而今日之實力試問何在乎恃兵則川湘之軍隊已無鬭志矣恃財則財政之窘狀亦巳暴露矣兵財之外所恃尙有何物耶舍實力而論法理則法理巳窮舍法理而論人心則人心早去况乎近日之舉動乖張無一非取敗之道吾不知何恃而忽有此决心也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國交通兩銀行之强弱]  
　　上海中國交通兩銀行同奉北京政府電令暫停兌付矣大局平定再行兌付中國銀行各股東接　後則切實宣布所有滬行鈔票存欵仍照常兌付以保信用詳情巳載昨報至交通銀行則因完全隸屬於交　部無可抗命故已於昨日起停止兌現茲將種種情形分紀於后 
　　總商會之維持　昨午後三時總商會特開臨時會議與會者爲商會總協理朱葆三沈聯芳錢業董事錄漁三中交各銀行總協理上海縣沈知事軍道兩署及海關交涉各委員等就總商會會議至四時許散會茲將總商會發出函電錄下　（致國務院電）國務院段相國鈞鑒中交兩銀行奉電令暫行停止兌票及禁止提取現欵等因交通滬行業已遵令　辦但自此令發表後人心惶惑商業震動幸賴中國銀行由股東聯合會議决辦法將來商家設有損失悉歸股東聯合　負責向正式政府交涉承認本日開會集議僉　交通銀行向係交通部管轄此時暫止兌付將來商民損失應由交通部擔負完全責任務請明白宣布以維人心除分别辦理外謹電請飭下施行（致各機關函）分致上海縣　務公所江海　郵務局電報局鐵路局　徑啓者中國交通兩銀行奉國務院電令暫行停止兌票及禁止提取現欵本日交通銀行現已遵令照辦中國銀行因有股東聯合會議　辦法在先故仍照常兌付惟准中交兩行錄送總管埋處文電請爲開會勸諭行用本日午後三時已開會集議撰擬通告分投勸說但貴處係行政機關名爲交通部直轄機關更應首先收用使商民釋其疑慮庶本會勸諭不至徒　空言除分函外務祈尊處　常收用迅賜見示以定人心　維大局（致交通銀行函）徑啓者接准貴行函示總管理處電令奉行國務院文電暫行停止兌現及禁止提取現欵辦法其第一項應聯絡商會由會出面　會演說勸諭商民一律行用兩行紙幣不得私自抑價並　維持物價等因本日午後三時召集會議撰擬通告廣爲　喻並分兩縣署　所海關郵電鐵路　局協力維持照常收用　否照辦須聽各機關之便非本會所能相　惟中　銀行有股東聯合曾議决辦法登報宣布仍照常兌付貴行若僅遵令止兌一無表示不足以安商民之心應請遵照院　將已發行之兌換劵種類額數列表見示將來仍候院令定期兌付聲明　會以便轉達周知免多疑慮是所至盼專此奉布　祈查照爲荷（致各商家函）徑啓者中國交通商銀行奉國務院令暫行停止兌票及票止提取現欵等因查中國銀行先有股東聯合會議决辦法經本會通告及登載各報諒荷鑒及交通銀行係歸交通部管轄已遵令照辦本日午後三時本會特别會議爲維持上海市面大局起見不能不將中交兩行情形廣爲通告該兩行係國家銀行政府爲金融緊迫暫時停止兌　乃仿照各國先例實爲維持金融俟大局一定無論政府如何組織　無　關於國際之財政交通兩部就此破壞失其信用之理現雖暫時止兌故仍勸令通行庶幾不至望察於商民轉多妨害中國值此時艱金融機關要在互相維持若不問情由驟然擠軋無論如何必生窒碍旣有國務院電令按照國幣條例辦理即政府堅固人民信用之表示千萬勿生疑慮一面由本會分函縣署稅所　關郵電鐵路各局照常收用以資周轉並電國務院轉咨交通部對於管轄之交通銀行據負完全責任現在商務困難金融竭蹶若再别生枝節致起恐慌仍我商民首受其害爲此錄稿通知務祈公鑒上海總商會啓五月十三號 
　　照錄中國交通兩銀行總管理　來電奉財政交通部令轉奉國務院令溯自歐戰發生金融停滞商業凋敝近因國内多故民生日蹙言念及此實切隠憂查各國當金融緊迫之時國家銀行紙幣有暫行停止兌現及禁止提取銀行現欵之法以資維持俾現欵可以保存各業咸資周轉法良利溥亟宜仿照辦理　由財政交通兩部轉飭中國交通兩銀行自奉令之日遇所有該兩行已發行之紙幣及應付欵項暫時一律不准兌現付現一俟大局定後卽行頒布院令定期兌付所存之準備現欵應責成兩行一律封　至各省地方應由各將軍都統巡按使凡有該兩行分設機關地方官務即酌派軍警監視該兩行不准私自違令兌現付　並嚴行彌壓禁止滋擾如有官商軍民人等不收該兩行紙幣或授受者自行低減折扣等情應隨時　行究辦　照國幣條例第九條辦理一面與商會及該兩行接洽務期同心協力一致進行並飭該兩行將所有已發行兌換劵種類額數尅日詳晰列表呈報財政部以防濫發仰各切　　行　令國務卿叚　瑞等因奉此仰該銀行電飭各分行迅速妥愼遵照辦理至要此　等因此項政策亟應切實奉行以咨挹注奉令之後（一）應聯絡商會由該會出面開會演說暫行停止兌現爲政府維持　計民生之要圖亦各國金融恐慌常有之政策應勸諭商民人等一律行用兩行紙幣不得私自抑價並勸諭商家維持物價（二）一面與軍巡兩署接洽派軍警保護（三）多預備一元劵以便行用調換（四）提銀兩　欵　即　當日幣價折合給以紙幣具以國幣合銀兩逐日由兩行會商酌定在行内掛牌（五）應通飭各所一體遵辦是爲至要中交總文 
　　三律師之宣言　中國銀行自股東聯合會開會决議後即商由宋張二經理不照中央命令辦理照常營業所有鈔票存欵照舊兌付一面由股東代表律師古柏村上二君及存户代表律師萬福來致函該行經理宋張二君古柏村上律師之信謂余等受股東會之委托代表該會保護股東利益要求貴經理等仍照舊營業所有全行業務以貴經理等向來辦理完善仍請二公主持唯不得違背股東會之意旨云葛福來之信云余代表該行大宗存户爲保護存户利益起見要求貴經理等將　欵及鈔票凖備充足照常兌付存户向來對於貴經副理至爲信用此後仍盼照舊辦理如有違存户意見之行爲敝存户自有正當對待等語該行宋張二經理接信後卽承認力顧信用照舊營業 
　　中國銀行之信用　前晚中國銀行决定辦法後即於南北各錢莊每家各存五千元洋銀行每家各存數萬元請其代兌鈔票是以昨日各外國銀行各錢莊均一律收用上海中國銀行鈔票昨晨銀行派定十六人專兌鈔票唯昨日爲風潮之第一日且以交通銀行不兌故極擁擠捕房恐亂秩序即派巡捕多人到行　壓一　將大門稍閉凡人統由大門進由後門出是以秩序絲毫不亂昨日星期六本於下午停工因爲體恤商民起見特延長半日自一時至三時照兌計共發出現洋二十餘萬元今日星期該行爲平市面起見仍特别開門於上午九時至十二時照兌鈔票探聞自下星期一起各外國銀行均願擔任爲該行懸牌代收鈔票足見該行信用益堅故自昨日起人心已大定 
　　字林報之聲明　字林報云昨夜（十二日）外間盛傅匯豐銀行不收中國銀行之鈔票此說絶對不確本報爲免除上海再起無謂之恐慌起見故特切實聲明 
　　文匯報之紀載　文滙報云今晨（十三日）本埠銀行界因聞中國銀行交通銀行遵政府命令暫停兌現付現消息乃大起恐慌昨日本報紀殖邊銀行風潮事曾謂外國銀行數家已不收用中國各銀行鈔票又據路透社昨夜所接之北京電聲稱北京外國銀行亦不收用中國鈔票今晨十時本埠中國各銀行開門時即有人紛　鈔票前往兌現異常擁擠其能照付者惟一二家耳交通銀行則終日閉門門外貼條上書鈔票暫停兌現候接北京命令再行照付 
　　領事圑之意見　昨日古柏葛福來兩律師會見英領事村上律師會見日領事深詢意見領事云中央此次辦法實破壞全　金融基礎不特影響華人實於上海市面大有關係上海市　實華洋共　利害自應設法維持上海中國銀行股東聯合會辦法領事等異常讚美當竭全力以維護上海中國銀行不日即當開會提議保護該行云 
　　交通銀行之閉門　交通銀行此次所奉國務院令僅係暫停兌換紙幣及提取存欵至營業並不飭令停止乃昨日發表院令後國適值旋滬西商春季賽馬跳浜之期各銀行照例停止辦事故該行亦循例休息人見該行昨未開門疑爲停止營業遂大起恐慌 
　　蘇路股欵之連带　蘇路股欵淸算處所發股欵向由交通部滙存上海交通銀行隨時提付今淸算處以交通銀行旣已停止付欵來源中斷所有應付股欵亦祇可暫時停止業已登報廣告矣 
　　國務院之通電　（上略）華密文　諒　五元十元等紙幣不便流通中交兩行已備銅元兌換所及一元之輔助幣交易庶便利除由該兩總行電飭各分行遵辦外特此奉達院元 
　　乘機造謠之遏止　淞滬警察廳徐廳長昨晨飭傅所屬警正警佐隊長等到廳面諭謂目下時事多　　府爲維持上海等處中交兩銀行起見暫　提現如有人在外揑造謠言破壞名譽應即拘拿解究云云各員咸唯唯而退 
　　縣知事之簡示　上海縣公署昨出六言簡示云照得銀行鈔票原爲維持金融市面信用　著首推中國交通迭奉省文飭遵忙漕一律收用合行出示布告仰各一體遵照 
　　昨日之市况昨日各大商店以上海金融突起風潮當即擇定何行鈔票可用何行不可用免受損失聞商務印書館等已决議中國銀行上海鈔票仍照常使用交通鈔票不再收受交通鈔票昨日在市面上巳不通用實則將來必仍有着落　急欲兌現應用者持至小錢莊兌換遂爲市儈所抑勒或八折七折或六折對折聞以此賤價收買者爲數亦不少前日晚間有人預得消息將交通鈔票掉換現洋南北市各小錢莊烟紙店收入甚多及至昨晨見報載國務院令莫不追悔　及本埠棉紗業近因時局不靖生意淸淡然每日尙稍有交　及至昨日因紙幣影響銀根　緊該業公會遂一無成交昨因現洋缺乏洋釐驟漲前日洋價本止七錢二分二釐半昨日開盤竟漲至七錢二分七釐 
　　四明銀行之情形　四明銀行昨日亦有兌現者上午紛紛來兌幸行中預備充足自上午起至下午五點鐘共付十五萬餘來兌者見付欵甚便因之來兌者反少至下午已寥寥矣銀行中尤恐兌者不便展長應付　期兩點餘鐘并聞今日即屬禮拜亦仍照常兌付云 
[三誌殖邊銀行之風潮]  
　　殖邊銀行開設年餘發行鈔票只有數月此次遽起風潮十一十二兩日鈔票兌現計共發出現銀十九萬元昨日（十三）上午該行仍開門數分鐘續發一萬餘元今將調查所得者續錄於後 
　　被擠之由來　該行在上海雖爲北京總行之支店其實南京杭州無錫江西等處均由滬分設一切事權由滬辦理去年發行鈔票之時曾由北京總行滙劃現銀二十萬元存在上海外國銀行　其鈔票外國銀行亦均收受近逐漸發行爲數甚巨本月十日應付麥加利銀行之五萬元行中未　照付營業部欲將某處存欵取出十萬詎已被人先行領去故一時難以彌縫釀成此絶大風潮 
　　中交之强項　十一日午間楊護　使楊交涉員周道尹三人合電統率辦事處力懇電　中國交通兩銀行借欵維持該處未去之先由徐幾亭親携抵押品向交通押到二萬中國一萬元迨　京電之　兩銀行均以股東不能通過即奉大總統　令亦不能照辦　言故昨前兩日見分文不能通融惟聞華安公司沈仲　君　代籌一萬元奉天分行亦滙來一萬餘元而北京總行有無撥欵刻尙未悉 
　　兌現之擁擠三日來存户及各處往來均商允未付凡執有該行鈔票之人因市面上不能通用急於兌現自朝至暮持票鵠立於該行門外者恆有數百人聞有北市火車站某茶館門首燒餅店之學徒某年只八九歲持該行一元鈔票一紙因前日晨買米不用即由該主人囑令往兌候至終日不得入内昨在行外持票啼哭過路之中外行人莫不憐之昨日上午開門數分鐘旋出字條云（本日跑馬兌換以十一時爲止禮拜一仍照當兌換）其時未　兌現者尙有二百餘人時至正午始各散去 
　　西報之紀載十三日文滙報云今晨殖邊銀行兌現者仍異常擁擠巡捕彈壓至爲困難該行晨　十時開門後來者即絡繹不絶後見現洋不敷故於上午十一時閉門宣布俟至星期一日上午十時照常兌付云　 
[南商會電請保護米船]  
　　常昭無錫等處來滬之運米船隻中途時被土匪攔刦致若輩懼不前進相率退泊黄渡鎭港中雖經常昭公所函禀商會轉詳軍警各機關飭知水警第二　撥派師船保護而該處搶米之風仍未盡息甚至　拒傷船夥等事故本埠米業仁穀堂董事亦函請南商會於昨日電禀南京馮將軍齊巡按使請迅行撥兵護送原電如左據米業仁穀堂曁各米帮函稱本月二日無錫米船來申在章家涇被匪徒聚衆搶刦在後米船一百四十餘只聞警折回進退　路因而米船不到民食缺乏商情危急萬分懇會急電請求派兵常錫各處保護等語若米源斷絶危險即在目前合亟電求迅飭撥派兵士砲船常駐該處保護米船並乞飭緝嚴辦 
[烟膏店主不受嚇詐]  
　　福建路六百六十六號門牌廣泰烟膏店主金達三於三月七八十三號接函數封向伊借洋五千元囑送四馬路大觀樓番菜館後面吉陞棧某號房間否則以衛　丸奉敬等語前日由金持　報告老閘捕房派探沈阿岳協同一號西探前往吉陞棧内拘獲與此案有關之陳忠　鈕光明二人昨日傅同送信人韓蘭生（即該棧茶房）將陳鈕押解公共公　請究　經該探上　禀明前情並稱尙有爲首某某等四人在逃即將四人姓名開呈堂上請爲提究王襄讞商之德師副領事判茶房韓蘭生交一百元人洋　　陳鈕　被告押候補提人證再訊 
[又一借名募餉之投函]  
　　小東門外某魚行主近接住居寳昌路之王益淸來函向伊借洋三千元充作軍餉該行主置之不睬及至八號王果偕同江萬里至該行詢問適行主出外不遇留出名片二紙而去 
[一星期内之米市狀况]  
　　本埠南北米市此一星期内價值漲起每　約三四角不等現在正值靑黄不接之時來貨本　稀少自常熟米船户周二在莊家涇地方被鄉民搶刧後各地米船更畏縮不前即有從南黄浦來者數亦無多故市上常錫等處之貨甚爲缺乏蘇松靑角及浙湖米船亦復寥寥而市面銷場則頗暢旺蓋因各米店恐米船日久不能駛滬均向行家爭先購辦之故現市價計北帮貨常錫廠貨　白梗八元南帮廠貨七元八角河下船貨計　帮白梗七元七角蘇同白梗七元五角内地各秈米來貨亦少嘉湖貨因有人收買運消寗紹來貨更覺缺乏價亦稍昂計廠貨機秈六元八角河下白秈六元七角客秈來貨亦缺綠湘　秈米自長江輪運來滬大半由太古怡和兩公司之商輪 
 
 
 

Page 11

 
 
承渾其次則招商日淸近來太古怡和兩公司因裕員要求加薪停止開行以致覊運招商日淸雖　常運來數就不多且蕪湖地方　有　界任彼採辦大批軍米致來源更鮮滬地市價尙屬　定湖南　米售洋七元一角蕪湖　米七元零五分銷路亦不發達因天津等帮鑒於地方不清根緊迫不敢多辦故也 
[廣東銀行添設分行]  
　　廣東銀行純係華商集股資本充實經在香港政府註册開辦多年其總行設在香港並在舊金山大埠廣州等處設有分行代理今爲爭國體便工商挽利權起見添設分行於上海寗波路二號門牌推姚鉅源君爲正司理專營中外各國各埠滙兌抵押往來存欵押匯等業茲將該分行所定存銀利率錄下活期週息二釐三月期週息三釐六月期週息四釐一年期週息五釐 
[各中學校比賽運動紀事]  
　　昨日午後一時各中學校運動諸員同赴梵航渡聖約翰大學新體操場舉行比賽與會者有上海之同濟德文學校聖約翰大學靑年會學校澄衷中學民立中學復旦公學麥倫書院守眞中學萃英中學昌世中學育才公學及蘇州之桃塢中學共十一校公推朱友漁博士爲評判長來賓參觀約二千餘人因是日適逢西人賽馬跳浜之期尙多未到者茲將運動秩序列下一百碼賽跑（時間十一秒）（一）趙秉政（育才）（二）史友蕙（育才）（三）何鳴九（同濟） 
二擲鐵球（遠二十八尺九寸）（一）李邦翰（同濟）（二）章蔚然（復旦）（三）楊逢源（澄衷） 
三半英里跑（時間三分二十一秒五分之四）（一）黄及姆（守眞）（二）冷鑑（復旦）（三）宋關迪（育才） 
四二百二十碼賽跑（時間二十六秒五分之一）（一）史友蕙（育才）（二）何鳴九（同濟）（三）黄少雄（復旦） 
五跳高（高五尺二寸）（一）史友蕙（育才）（二）李茂熙（同濟）（三）趙秉政（育才） 
六擲鐵餅（遠七十一尺七）（一）李邦翰（同濟）（二）凌雲從（同濟）三孫文賢（麥　） 
七一百二十碼跳高欄（二十一秒五分之一）（一）葉公定（約翰靑年會學校）（二）徐程（同上）（三）李茂熙（同濟） 
八四百四十碼賽跑（時間五十九秒五分之四）（一）黄某（守眞）（二）冷鑑（復旦））三）張桂生（姚塢中學） 
九跳遠（遠十九尺二寸）（一）郁秉權（同濟）（二錢蔚康（萃英中學校）（三）史友蕙（育才） 
十一英里賽跑（時五分三十六秒二）（一）俞繼恒（麥倫）（二）陸之順（同濟）（三）關元隆（澄衷） 
十一二百二十碼低欄（時三十二秒五分之四）（一）袁立初（約翰靑年會（二）郁秉權（同濟）（三）陳劭（澄衷） 
十二　　　跳（高八尺七寸半）（一）方嘉成（桃塢）（二）鄭河光（同濟）（三）俞福元（桃塢） 
十三替換跑（一）育才學校（二）（約翰靑年會）（三）（同濟） 
此次各中學比賽較前更有進步其結果同濟學校最佔優勝（分數二十四分半）得奬旗幟一面個人分數最多者爲育才中學史友蕙（分數九分）得獎銀盃一隻給獎　畢卽散 
[私造鈔票案改期宣判]  
　　新閘捕房　重慶　四百二十四號屋内破獲私造鈔票　關一案迭經公共公廨訊明本定於昨晨宣佈堂諭届時因原審官王肇之襄讞在樓上會客間與英領康君會審翁雲喬等私販烟土　不及兼顧故知照　告代表斐斷羅傑等律師退去候下禮拜六宣佈判决 
[販賣私土之辯論]  
　　禁烟驗銷局控兩華德路同興押店股東翁雲喬與周菊年　福建路某客棧内設立私販烟土機關販賣紅十波新土違犯中國二百六十六條刑律一案昨日上午由公共公廨會審員王肇之君　同英領康君在樓上會客間安設公座復訊據同菊年供稱與翁雲喬並不相識並無販賣私土情事並據見證翁廉喬投稱同興押店並不賣土是日翁雲喬亦未携带烟土　遭波累又由翁雲喬之代表禮明律師聲稱此事實係在逃之翁阿來等圖得洋藥公司賞洋誣指被告販賣私土應請察核又據原告代表穆安素律師上常請究　西官判候會商辦法於禮拜三宣佈堂諭 
[發封有名無實之錢莊]  
　　田方華李百季二人將久餘莊假票向法租界民國路鴻源蔴袋店騙取值洋六百元之蔴袋被該店内之余濤林察悉報告總巡捕房將田李二人查獲解送公共公廨訊供收押在案昨晨復訊據包探王松濤投訴田在河南路一百五十八號門牌虚設久餘錢莊李在北京路二百六十號門牌設有兩浙三益鹽公司將久餘莊票向原告騙取貨物應請究辦訊之田延律師到堂辯護中西官判田交六百元人洋並保李還押着將河南路久餘錢莊先行發封候再訊核 
[謊報刦之反坐]  
　　粤人陳祝三前日在江西路與汪根生汪陳氏口角爭扭後卽至捕房謊報被汪等刧去鈔票洋五十元旋經捕房查悉以陳不應謊報飭令收押昨　解至公共公廨經中西官訊明援照反坐例判陳押西牢半年以儆 
[工人强横覇衆]  
　　陳椿記木作主控工人何吉昌劉文福韓香利覇衆停工向論行兇等情昨由捕房將被告三人拘解公共公廨請究原告偕證林蘭生上堂訴明前情訊之被告供詞推賴中西官以被告不應覇持判各押一禮拜示儆 
[串烟土之結果]  
　　流氓陳仁海盛連生陳三子陳祥祥張羅卿沈子林與某棧茶房裘阿四在廣東路串搶土販王金言胡海淸值洋四百七十六元之烟土由探朱阿巧將各人一併拘解公共公廨訊供收押在案昨晨復訊先由中西包探上堂禀明陳仁海係是過犯與在逃之和生小阿毛等串　原告烟土　爲訊究訊之被告各人供詞互推中西官判陳仁海押西牢九月裘阿四省釋餘人各押半年示儆 
[婦人作事之任性]  
　　林文藻前至法公堂控稱我曾　媒聘娶項月亭之女三妹爲妻今被項妻徐氏將人藏匿並被　去衣飾請求追究等情法公堂尙未集訊昨日林又投稱項之大女兒從前許配錢姓時女家允帖上係全姓具名現被徐氏藏匿在家三妹成婚時允帖　係項姓具名今亦被匿兩女事出一轍須求嚴追林之用人徐寳金禀稱正月初三日三妹歸寗至晚主人遣民人往接徐氏答稱並未同家反將民人兇毆後來三妹實在徐氏家中尋見錢姓遣徐炳堂代表投案證明項之大女兒前亦捲逃被徐氏藏匿等情訊之項月亭供兩女係徐氏前夫所生故出嫁　允帖　姓氏兩歧項徐氏供女兒在林家走出婦人並不藏匿聶讞員以徐氏匿女已證明　實判交人銀兩保出外限七天交逾限不交着繳洋五百元項月亭准交尋當保人判畢带下林又禀稱項前遞訴詞内有商人與胞姊梅新有禽獸行爲字樣嗣　捕房又稱商人之胞姪係胞姊之私生之揑詞污衊攸關名譽請求嚴究因又向項詰問項供訴詞雖由民人出名實係妻子之意聶君問徐氏曰林與伊姊之事汝目見否答稱女兒於十二朝歸寗向婦人言明放此得知聶君以徐氏旣未目　不應污衊損人名譽判罰洋一百元項月亭旣已具名亦難辭咎罰洋五十元以儆 
[尙有田產可抵]  
　　押店夥顧小庭私用店中洋三百餘元逃逸後由保人　翠　如數賠繳嗣周將顧尋見扭至法公堂押追不理由聶讞員移請南滙縣查封顧小庭家產備氏在案昨日周禀稱南滙縣所封之草屋所值無　惟顧尙有田地三畝五分價值　賠欵相　請將該田作抵聶讞員判令退去候再移該縣將田單吊出核辦 
[作保並無憑據]  
　　某木行主任聚豐至法公堂控稱前有作頭吳順興來賒木料本不敢信後由蔣錦川到來作保始與往來今被虧欠銀三百四十四兩避不見面求向蔣錦川訊追蔣供商人前在吳順興處爲司賬吳是否欠銀不得而知亦無代向該行作保之事聶讞員以原告所控擔保　憑將案註銷 
[無賴誘拐婢女]  
　　無賴吳金寳誘拐老垃圾橋附近粤人李某之十五歲婢女飄香至墳山路四十五號屋内同宿被李姓之戚楊某　悉於前日報告老閘捕房派探將吳與李婢一併拘獲昨解公共公廨請究據飄香上堂證明被誘同宿三夜各情形訊之吳金寳不認同宿中西官判飄香暫留濟良所吳押候查明於下禮拜六訊明核辦 
[親戚託詞誘拐]  
　　住居四區境内之趙楊氏投區報稱有六歲女孩大秀子及伊媳劉氏前日被其親戚楊步建以妻病爲由邀往照料不意竟被拐匿請爲查緝旋又將楊　案暫押候訊 
[南翔小孩迷路]  
　　男孩汪阿興年九歲嘉　人家住南翔鎭前日在四區三分所境内迷路由崗巡带區留養候家屬認領 
[春季賽馬終了]  
　　昨爲旅滬西商春季賽馬之末一日賽跑八次跳浜一次第一次九馬洋人　爾代瑞記洋行黄衣帽灰馬勝第二次七馬利達洋人代西人麥格利格醬色衣帽白馬勝第三次九馬西人利達代沙遜洋行紅衣帽黄馬勝第四次十馬洋人馬勒湖色衣帽白馬勝第五次四馬舉賽跳浜强生西人代怡和洋行黑衣帽黄馬勝第六次七馬西人强生與馬勒湖色衣帽與醬色衣帽灰馬三人並勝第七次八馬西人來林代平和洋行紅衣黑帽黄馬勝第九次九馬各馬夫賽跑係西人馬立師之馬夫名小麻雀者紅衣帽黄馬勝 
[女子新報出版之先聲]  
　　年來吾國女學林立其進步之速大有一日千里之勢惟無良好之機關以勸導指誘實爲一大缺憾茲有卡德路智競女學組織女子新報刻已籌備就緒凖於二十一日出版將來　貴洛陽風行海内誠女界前途之異彩也 
[强奪生女之扭控]  
　　南滙婦人李苗氏夫故後被其姑丈龔金奎勾串張金魁將伊再醮舉成衣匠戴蘭卿爲室同居南市大水橋地方已閱十餘年當時曾被龔張取去身價洋二百元該氏前夫所生之女阿大由外祖母撫養迄今年已十七歲去年由氏領回　龔張二人又於昨日奔至氏處强欲將該女領去　賣以致口角扭控一分駐所由署員詰據龔稱該女從幼由岳母撫養長大今因岳母已故被氏貿然領去等語署員因兩造各執一詞飭送警廳司法科訊究 
[抬驗受傷婦人]  
　　湖北婦人胡夏氏在浦東爛泥渡地方開設燒餅店其長子阿興甫次子胡興六均在店營業前有同鄉人劉興和賒欠該氏　錢一千餘文屢索不還今年三月初八日該氏命興甫前往索欠與劉鬭毆被劉凶毆受傷嗣經兩造央人理勸着劉將胡興甫邀至家内請醫治傷彼此允洽興甫連日在劉處醫治該氏亦不時前往探望前日該氏又往劉處興甫已不知去向當向詰問劉一味支吾繼　任醫院醫治詰其可處醫院亦不能切實指明該氏情急與之爲雖亦被劉毆傷頭面等處　由巡警拘送　三區警局將劉收押昨命該氏次子將氏自行抬赴上海地方檢察廳　請驗究當經檢察官驗得該氏　傷屬實判令舁回自行醫治至所控各節因其異常支離諭候該警區將劉興和解送來廳再行訊辦 
[醫生因何被擾]  
　　昨有陳曹慶糾合徐阿毛　至徐家滙　向醫生陳錦梅藉　吵鬧陳母范　向之理斥反被　跌　傷旋中見證張咸林報警將兩造拘送二區三分駐所移送地方檢察廳訊辦 
[流氓禁錮半年]  
　　流氓湯章章先　在蘇州路北海路　處向王阿二拆梢洋十餘元被王報告捕房昨派包探將湯拘解公共公廨經中西言訊供屬實判押西牢半年示儆 
[船户私带烟土]  
　　江陰船户陸桂寳私　烟土數十兩被警人贜查獲函送地方審檢廳昨日提訊判陸陸寳監禁三個月又二十天再罰洋四百元充公 
[德副領事返滬]  
　　駐滬德副領事菱尼赤君日前請假赴陜甘等省游歷現已返滬照常視事 
[翻砂作控案展期集訊]  
　　德泰等翻砂　控工人王義傑江臨泉違背定議損害營業一案昨晨田公共公廨復訊原告代表穆安素律師因另　他案出庭辯護不及兼任故由被告代表斐斯律師到堂聲請展期俞代襄讞商之德　裴君判被告仍交原告候下禮拜六再訊 
[滬海道公署批示二則]  
　　崇明縣外沙士紳施滋培等禀衙署業　興建請轉詳派官蒞任由　查此案前據該紳等具禀業經明晰批　飭知旋奉巡按使批示據詳咨陳内務部核辦尙未奉到部示定地建署各卽非目前所應提議旣據並禀仰崇明縣知事飭候巡按使批示可也此批附件存副禀發 
　　商民金秉坤禀爲案被註銷單仍無着請飭會丈局止轉道契並飭廨秉公訊斷由　據禀已悉該商民旣經復請原代表律師赴廨重行起訴仰會丈局查明辦理此批副禀發 
[雜評二]  
[再論金融恐慌（訥）]  
　　嗚呼中央停止兌付之舉果眞心欲攪亂全國之金融耶如非眞心欲攪亂金融也則覩此　内譁然之景象宜有以取消之矣 
　　說者謂中央能從總商會之勸告對於商民所受損失速由交通部宣布負責對於此種停兌紙幣之流通速飭官營業徴收各機關首先收用如此亦可補救於萬一而稍定皇皇之人心 
　　然而以吾觀之絲毫無益也蓋交通部縱宣言負責仍屬一時空言紙幣旣已停兌縱有人提倡何能再望其流通故非從根本取消其危險現象實有不堪設想者今國　恐慌已極而外人亦起貴言全國破產其機不遠矣中央其猶不悟耶 
西洋女工傅習所簡章 
[緣起]  
　　吾國女學成立亦有年矣其能收實利應用之效果而有補於家庭生計者誠不多見論者憾之此　吾國赴美賽會之出品除著名土產外有爲外人所注目碻爲彼邦嗜好之所崇尙而製造之工本較輕適合於吾國社會之經濟力且更適合於吾國女界者乃抽紗與花邊是也此　手工並非他國不能製造　工值之廉舉世不能　吾華比耳機器雖速　製品又爲　國士女之所鄙棄是誠吾國女界生計上一大幸事考抽紗花邊之製作旣不需乎機械又無須巨大資本一人之力數百文紗布即可從事吾國產此　以廣東　汕頭山東　臨淄等處爲多查臨淄一縣就赴賽調查報告年產花邊二千打每打十二元合計臨淄一縣之女界一年所獲其彰著有數可稽已二萬四千元此不過　會信徒少數人之製作若能提倡有人輾轉傅授仿造新式則　利當有倍於此者臨淄之女子可以爲推之也縣他省之女子何嘗不可爲也特他處之主持女子教育者其注重之實用技能與教會有不同耳楊公自容新　美洲回以賽會調查所得彼邦士安服裝所需抽　　邊手工品尺寸樣式逐件見示深慨吾國女子坐分利而不仿製更惜國内除教習外無傅授之所卓吾不自量力以組織自承幸　葉女士久留日本　經一履美邦精斯　願任教授藉爲女界關一新生計蒙楊公允爲收買學生學成後之仿製品因楊公設有與美貿易商號調查仿造易於爲力並承赴美賽會　督　公蘭薰出品科長沈師芑舫指示辦法勗早成立匆匆組織未盡良多邦人君子幸匡不逮刻設報名處於南京路中華照相館并有詳章任人取閱云 
[簡章]  
　　第一條　本所　謀女界實用生活技能起見專門致授　洋裝飾　日用切要品之手工故定名曰西洋女工傅習所 
　　第二條　本所之科目一抽紗科（關於抽紗上之手繡附之）二花邊科（　於花邊上之編物附之）造花一藝本所　爲僅供陳飾之用製成之品又不能售於外國故　列專科凡有志欲學者本所仍願教之 
　　第三條　學期限六個月期滿者驗及格給予畢業證書 
　　第四條　班次一師範班爲各處保送來者預備學成後歸而充當教授二製作班（預備　業後專門工作者） 
　　第五條　學額每班暫定一十人兩科四班共八十人 
　　第六條　入學資格　體健端年在十三歲以上三十歲以下惟師範班　實習外向有講義須有高等小學之程度或與有同等之學力者 
　　第七條　學費每科每月收費五元膳費每月七元午膳每月二元雜費每期二元均須於進所特繳足半途退學或違章開除槪不退還 
　　第八條　學　用料均由學生自備學滿三月考驗成績滿七十分者自　所用學習材料槪由本所發給成品　留本所陳列 
　　第九條　本所由歐美按月採購各種新式抽紗花邊圖樣由教員照國　授務使學生仿製成品不致陳舊而得善價 
　　第十條　本所學生成回里後亦由本所將歐美抽紗花邊月 
報所載最　花式隨時　樣印贈惟仿製之品須歸本所售就沽價中提取二成以貼所費 
　　第十一條製作班學生畢業後按月向本所　料製作照給工價其能按月製作　輟每半年退還學費五元以獎勤勞 
　　第十二條　校址一俟擇定　行通告開學日期　　月　　號報名處一南京路五百另二號中華照相館二西門外江蘇省教育會三北四川路大德里對過二號洋房婦兒醫院　創辦人沈卓吾籌備處上海北四川路崇德里五七六號沈宅 
來函 
[南洋女子師范學校來函]  
　　閱今日貴報本埠新聞載澄衷學校運動會事圑體往觀者有愛國女校曁敝校查是日係星期六校中尙有功課學生並未全體往觀特此聲明請登入來函欄内以昭核實 
[美華書館來函]  
　　昨閱貴報本埠新聞内載有北京路美華書館被人偷竊紙料一事閱之不勝詫異查敝舘並無此事祈　更正爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬廣收印花稅新章程六則（續）] [  茂叔]  
　　一鬚髮稅 
　　（說明）女子美觀半靠烏雲髩髮不論梳頭盤髻垂辮種種式樣均須插戴花朶方可添媚助嬌黏貼印花亦可爲改良特别裝飾之新品風中招颭月下徘徊煞是娬娜倩艷照例各式頭髻辮子貼花五分每日一換曉妝晚妝兩次一角倘欲貪多愛好滿頭貼遍者聽使男子之鬚古人所惜阿鬍子黏貼二分傍七傍八之老鼠鬚貼三分菱角洋式鬚黏貼一角逐日在淸晨洗臉時更換若富家翁大腹賈欲示闊綽藉資威嚴者儘可黏貼一萬元至十萬元之印花票自製黄金小牌懸掛於兩嘴角邊或附带於吒力克晶鏡脚上仿商店貨物之定價標筌使人一覧無餘即可深知其人高貴聲勢且可免多带金鋼鑽寳石戒指時時將手握起搔首摸耳指東指西之勞惟貼此種印花法定於印花上須在該黏貼人之老面皮上加用火烙印章以昭愼重且防父子影射兄弟移借朋友抵押之弊僅露鬍髭根者免貼女子鬎鬁頭者亦寛免倘裝妖作怪私罩網巾添用　子加十倍貼男子假裝哈哈笑朦混起碼老伯伯加三十倍貼巧避而被查以百倍罰之 
　　一香燭紙錠稅 
　　（說明）燒香點燭侫佛求神原屬愚夫愚婦最可笑之事實當此開化時代迷信尤不可不關雖曰信教自由然將有用之金錢付之一炬而變爲灰燼其愚眞不可及故加以重稅庶幾可挽頽風而振惡習檀香每兩貼印花一角檀香末第兩加稅二角（印花稅票無從黏貼與香末同燒自有天地鬼神鑒察）降香每兩貼五分沉香速香倍之線香成裹者一裹二分盤香每大盤貼印花二角每中盤貼稅一角每小盤貼印花五分壽字香末龍涎香末安息香芸香塊等等每兩附加印花稅六分同焚（與印花同入　中焚化當有一種銅臭攙和其間聞之異香撲鼻請試方知予言之非謬）其於帛紙箔錠尤屬荒誕不經孝子賢孫六節祭祀春秋掃墓紙錠爲必需之品愼宗追遠借此以遂孝思本所定則根據習慣人情風俗從輕規定紙帛每方寸貼印花五釐箔錠每只貼稅四釐金銀大小元寳以二分一分兩種印花貼之如有漏貼本條頒布之日早已通諭酆都城隍曁十殿閣王各省縣當方土地調查禁止兌換 
　　一哭笑稅 
　　（說明）由他笑駡果屬不成體統呪誓狂哭尤爲有傷情理况當此哭不得笑不得之時世豈可哭笑隨人致遺國恥規定稅則以尊人格哭稅則分五類泣血稽顙一次一元抆淚稽首一次五角號陶痛哭一次四角掩面乾啼一次三角暗中灑淚一次二角（此條最易規避一經查破立即剜眼拔眉將酒精浸入玻瓶示於通衢）笑稅則亦分五類閧堂絶倒一人一次一元捧腹噴飯一次五角冷笑一次三角仰天大笑一次二角莞爾微笑一次一角（此條亦宜注意如自覺將要嘻嘴時速以印花隨手貼於兩唇間否則漫不經心適被暗探員窺破當處以搔脚底之罪） 
小說一 
[情俠] [  劍癡]  
　　某公子美丰姿擅文章隨宦稽山鏡水間太守榮公欽其才令羣子從而受學焉某年淸和下浣城外靑田湖有盛　太守具舟邀公子往游而令介弟作伴甫抵會場見鄰舟一女子斜倚蓬窻衣淡紅衫胸襟突起隠約可見蓋越俗不御訶子不若近來蘇滬所見也公子急歛心神閉窻歸坐未幾笛韻悠揚微風吹送聲自女舟出介弟誤認作潯陽妓遣伻招之來公子謂適見彼姝端莊穏坐似大家閨閣切勿躁妄債事力阻始已及夜急雨敵窻興盡歸署伯勞飛燕各自西東腦海中不留影響矣榴花照眼節過端陽池沼中菡　盛開公子以衙齋低隘蚊蚋叢生乞假休沐太守以坐舟送之歸並令巡防營以砲艇護之行抵中途忽一舟從對面飛來中坐麗姝即靑田湖所見者公子亦不爲意祇以火傘當空流金　火令舟子維舟柳陰中俟日落後再趨行甫下椗有小舟亦來同泊細審之即女舟也訝其何以忍而返棹無由問訊旣而雙方舟子互相談話始知女舟本赴南陵探親中途女郎病發令遄返也晚凉月上兩舟銜尾同進夜半抵沽橋公子登岸訪友不遇而還聚蚊成雷不能安睡忽聞大呼捉賊聲出女舟急令砲 
船弁兵登岸追趕人贜並獲乃解囊厚賞弁兵遣伻以贜返之女郎並詢所獲賊作何處置伻回傅女郎命謂贜已全返賊人請公子發落可也乃縱之去忽報女郎欲過舟面公子道謝忱正徬徨間而女郎已推蓬入矣　　　（未完） 
小說二 
[俠情小說紅蘩蕗别傅] [  天盧我生]  
　　第三十七章（續） 
　　天下之事寗無報復今吾辭已畢君曷簽字白拉根内略不猶豫立就紙尾裊筆作小花狀至娬媚蓋即所謂紅蘩蕗也舒勿林取書細視一週唯恐其中或有隠語顧乃不得始摺而懷之於意頗得曰今可以亞猛住址語我矣白接根内曰渠之寓所爲白十字路三十二號第一層樓上以我思之此時當入睡矣舒勿林吾今巳倦極欲眠願君勿再擾我蓋至平明吾儕即須上道言次伸欠竟扶頭而睡舒勿林此時由喜生疑覺紅蘩蕗面色雖仍慘白而其無意之中時復露爲得意之容無復以前沉鬱舒勿林思至此忽大怵唯恐再蹈蒲龍覆輒意海龍亦必有所覺回眸視之則此肥碩之偵探長固方默坐椅上吸其菸耳意氣自得初未一毫疑及白拉根内或有他變也海龍　舒勿林視己乃曰舒勿林吾儕此事可謂十分滿意舒勿林曰汝以爲滿意耶海龍曰然爲今之計汝可即乘夜往覔亞猛我則居此以待天　不復再回　堂獄矣舒勿林以爲然乃徐徐起立回視白拉根内則已酣然入睡舒勿林不禁點其首以爲紅蘩蕗雖强項然至今日亦不免屈辱於己手矣 
　　投稿話君均鑒凡一稿兩投同被登出之文敝處敬纫高誼恕不備酬自　談編　部白 
 
 
 

Page 15

 
 
   
 
 

Page 16

 
 
   
 
