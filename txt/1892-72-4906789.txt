# 1892 - 72 - 4906789

 

Page 1

 
 
[書許河帥摺後]  
自計口授田之法廢天下遂有貧富之分畛域各殊盈虚迥别或富連阡陌或貧無立錐人事之不齊由來久矣然就一家而計之則有貧富之不同就一國而計之似宜無盛衰之别夫天地之産財原足以供斯人之用宜黍宜秫用鹿用馬肥瘠不同同歸有用天地於人本無厚薄有富者以一人而兼十人之資故貧者十人而不得一人之産若國家之取財絀於此者盈於彼通盤合算歳之所入宜無欠闕夫度田非益寡計民未益加幅輾之廣今勝於昔則土地所岀亦必後越夫前乃計口運籌終憂支絀其故何哉蓋非天地之愛財實當事之不善用財也國家恐用度無節或致貧乏故每歳所須皆有定例於財用可謂愼矣乃科條旣備浮冐愈多任事者非不知節省之道非不知財力之難乃欲壑難填私財更急侵蝕之消耗有多於正項者以此用財烏得而不支絀此等弊竇各處皆然而以河工爲尤甚挖壩開堤偶一爲之减料省工視爲常事黄河歳修之費本極大漏巵從來有日增無日减卽今歳稍减來歳必復加增以爲險工無定　朝廷以其關係民生而不惜帑項部臣以其尚合例案而不事苛求故積弊日深耗費日繁辦工日絀河工報銷院道庫儲任之凡册籍由廳呈道由道呈院所開之數不問工程之若何但以部例爲定準故秦咨部臣不聞議駁且尅扣所入必有以分潤部吏凡尅扣幾何應用幾何河院有未知部臣有未知部吏則無不知者朋比爲奸莫爲舉發故更不聞有議駁者庫儲之所以挾制上官者在此其所以作弊取利者亦在此以此治河河何由治夫成大事者不惜小費河工所需似不宜過省然所謂小費乃正費之小者非耗費也惜小費者可與圖小事不可與圖大事不惜耗費者不能成大事亦不能成小事何也耗費多則正費必絀費旣减則事何由成故凡能省費者必易圖成將爲一定之工必籌一定之費先事詳思臨事竭力其所省者耗費非正費也耗費一省工歸實用故易圖成十數年前公司盛行或議開煤或議採鐵銅礦錫礦製糖織布股票之行盛極一時諸總辦之人岀則轎馬居必高堂酒地花天日日徴逐塲面之闊綽規模之宏大殊足以壯觀瞻而不知耗費之甚也耗費愈多正用愈闕曾無幾時忽焉消滅致公司之良法不能行山嶽之藴藏無由洩至今猶因噎廢食莫敢議及可見不能省費必不能圖成也河工之事何獨不然巨欵虚糜毫無實濟歳歳修河無有已日幸至年終安瀾奏報上下相慶進爵受祿如戰勝凱旋其實所修不過虚應故事從無有畫一節省之策减耗費以益正工者自許仙屏河帥蒞任大爲整頓一洗河工之積習凡河工之責向之所諉於道廳營汛者許帥皆引爲已責增設河防局於歳修數十萬之内提岀十二萬兩以備不時之需去年霜清時此欵尚餘大萬盡以買石加抛向年用欵亦有此數未聞於歳修之外復有片石寸土到工則今此十二萬兩之堆積料石衆目所共覩者皆此一番整頓之力也旣有此欵以豫備不虞則遇險不至張皇辦公有所取給同一歳修之費而盈絀頓殊不以見用財之貴得其人乎大約如此補益五六年後每年復可節省五六萬兩苛得辦事者皆如許帥之用心則積久且成鉅欵河工有險可以無事他求不亦一大快事哉夫河工每當大汛不能無壞壞亦不定岀於何時然未有先時而不見萌芽者所患者欵難遽集料難遽備略一延緩遂至不可收拾今旣有此欵可以爲先事之籌備可以爲臨事之搶救黄河卽使有險似亦可無他虞非今日治河之良策哉昨閱邸抄見許帥之奏喜河事之有　也故樂得而書之 
[金闕曉鐘]  
　　右翼總兵崇受之少司農以京師各廟塲及沿街熱閙各區西洋景照畫大畫排列如林其中暗藏春色足以壞人必術若不嚴行禁止殊於風化人心大有關係因分檄各旗地方章京各於所司地叚一律驅逐並論兩翼海察海捕官兵如查有前項情事立將擺攤之人鎖交衙門從重懲治以戒效尤頒諭以後各地方官尚未盡力奉行惟右翼弁兵已於護國寺西單牌樓阜成門大街白雲觀等處拿獲四十餘人解官治罪○朝鮮國王遺使來京朝賀恭齎例貢方物表章呈由禮部覈辦經禮部以朝鮮國王李熙恭進例貢及慶賀隨表方物分别賞收留抵請　旨遵行等因恭摺於正月二十二日具奏奉　硃旨例貢呈進方物著卽賞收其慶賀隨貢方物著留抵下次正貢以示體恤欽此當由禮部移知該國使臣遵照並移會朝鮮國王查照至應進表章於下班代爲具題○客臘年班來京之内外蒙古王公等派令護衞官員將　上賞綢縀印票齎投户部縀疋庫祗領當經縀庫司員禀堂覈辦卽由管庫大臣諭期正月二十六日開放已咨由理藩院轉傳承領人員於是日辰刻赴庫祗領○新授湖南提督婁軍門雲慶以雲慶籍隷湖南瀏陽縣僑寓長沙省垣統帶霆軍征勦髮捻各匪復經調赴廣東辦理海防先後在軍營三十餘年南北奔馳行踪靡定先人坆墓久曠祭掃前於廣東潮州鎭總兵任内蒙　恩簡任湖南提督由粤赴任道岀長沙先人坆墓近在瀏陽瞻望松揪益深懐戀擬請假一月俾得就近回籍省墓一俟假滿卽行馳赴常德新任接授提篆等情函請湖廣總督代奏已由張香濤制軍據情代乞　恩施於正月二十日奉　硃批婁雲慶著賞假一個月欽此○前任西安將軍尚軍憲宗瑞因病請准開缺回旗調理嗣於客冬旋京病已小愈詎入春後感恩風瘟延醫調治以年邁氣衰日形沈重竟於正月二十三日寅刻仙逝當由公子備辦棺木衣衾含殮如禮擇於二十五日迎三擬於宅中停柩五七延集僧道唪經建醮於二月二十八日發引舁至北山佳城以安窀穸○兵部爲咨行事武選司案呈本部具奏議據直隷總督李奏以直隷儘先守備王天祥請補山永協營守備等困核與借補例案相符應准令該員補授一摺於光緒十八年正月二十四日奉 
[旨直隷山永協營守備員缺著王天祥補授餘依議欽此欽遵到部相應粘抄原奏咨行直隷總督查照辦理○江西]  
　　巡撫委員管角固本京餉等銀六萬五千餘兩分裝木鞘於正月廿四日駄載抵部當由原解兵役赴當月司挂號訖遂雇人夫將銀鞘扛入後庫院内堆存鎖繋由原解兵役在彼看守俟委員投批後方能示期騐收○吏部示傳所有勞績保舉分發直隷補用知縣際安保舉分發山東補用知縣嚴正烺二員本部於正月二十五日帶領引　見相應傳令該二員於二十四日晚在内城左近歇宿二十五日丑刻穿天青褂備帶補褂青褂佩帶對字荷包手巾赴西苑門外六項公所吏部公所内書到伺候點名帶領引　見再傳該二員於二十三日午刻衣冠赴部演習口奏履歴如是日不行赴部卽將引　見扣除毋違特示○前因熱河朝陽匪徒滋事當經吉林將軍長以吉林伯都訥地界蒙藩邊外道路處處可通電由總署代奏添調黑龍江齊字營練兵馬隊一營前往協防當奉　寄諭著與定安會商辦理遂由定帥飭派花 
 
 

Page 2

 
 
翎補用總管富圖銘額帶所統齊字營右翼馬隊一營馳赴吉林伯都訥地方駐紥以資鎭攝業於去年十一月十七日到防旋因熱河股匪經奉直兩軍勦殄凈盡不致蔓延爲患前調馬隊一營飭卽回原營演練經長軍憲移咨定帥查照定帥除飭齊字營總統倭侍衞等收伍操演外已專摺馳報　九重矣○兵部爲知照事武選司案呈現岀江南青村營都司一缺應歸正月分由部推選照章正月應漢藍翎侍衞月缺查有劉化彪年三十八歳湖北襄陽縣人由癸未科武進士漢藍翎侍衞行走四年期滿引　見奉　旨以都司用欽此應將該員擬選是缺相應知照貴侍衞處查照轉令該侍衞於二十五日赴天安門外朝房預備掣簽萬不可悮○燈巿口史家胡同某甲之妹嫁與宗室某乙爲妻已數年矣乙屢向甲稱貸甲初尚代爲之謀後則婉言辭郤乙因此銜恨迭向搆衅日前乙占弄瓦之喜致信於甲甲亦未往送賀次日乙至甲家責問謂忝在姻婭　見絶之甚甲亦反言相稽遂相口角乙突由衣内掣岀夾把鬼頭刀向甲頭顱連砍三處比隣馬某聞呼救之聲越垣以過將乙拉開當由看街兵將乙伴送官廳立解提署咨送刑部騐傷會同宗人府訊究 
[北通近事]  
　　通州城南馬駒橋民人某甲某乙乘車賽跑縱轡揚鞭甚自得也適鄉人某内贸贸然來躱避不遑車由腰間碾過登時殞命想不能免於重懲矣○某丁紈袴子也每日衣履翩翩手持水烟袋摇摇擺擺旁若無人行至羅家橋履冰而過冰忽破裂陷入河心雖經旁人救援不至葬身魚腹然已拖泥帶水濡染若雨淋雞矣觀者莫不掩口而笑○某日倉憲面諭經紀承辦犬頭目金袁二人往馬莊採買袋布刻下陸續運來暫存北關斛神廟以備發縫○年例正月中北關三官廟必徴召梨園子弟演戲以娱水火二神今歳自正月初十日起雇同順和班演唱四日有武旦飛來鳳者刀馬嫻熟矯健如猱洵翹楚也○張家灣裏江泗廟供奉十三位娘娘是鬼是狐無從考核好事者故神其說煽惑愚人謂每年須更換袍冠一時無識者流踴躍捐資遂成翠冠聖會今歳元宵前一日循例製就聖冠十三頂神環二十四對舁以彩亭七座儀仗鼓樂相間而行前往進香以次更換次日附近莊村之朝廟者有太獅少獅秧歌中旛跨鼓小車童少陵等三十餘起依次在廟前玩要各盡其長香客紛至沓來如雲如永赶廟之小經紀亦密若繁星不知地方官聞之亦將示禁否也○立春後天氣暴暖河冰俱作黝色咸謂指日可望消融矣不料元宵節後連日大風天氣驟寒河冰堅凍何寒暖之不時若此耶○某甲於元宵佳節購得花盒一架在中庭燃放以慶新年不隄防火墮隣右柴堆以致燃著幸有多人灌救得免禍端隣人大興問罪之師甲誓以不再燃放至次晚花筒花爆依然燃放不休隣人遂具禀控官當卽批准飭差拘案○由通州至京沿路五閘均有氷槎者招人乘坐　廉而速人皆便之有賣沙鍋者乘冰楂至通行至普濟閘悮入冰窖中赶急救援已舞蹤影矣○元宵佳節鐘鼓樓勝教寺舍得塔及各菴觀寺院大小鋪户懸奇巧花燈任人玩賞亦有邀本城無賴子弟喜效鄭元和故事者唱二簧梆子諸劇熙熙攘攘舉國若狂此固舁平景象也然有心人不免憂滋生事端矣○正月十九日爲楊藝芳觀察之太夫人壽旦闔城文武咸來叩祝萱齡觀察設筵款之肴芬酒冽竹膽絲柔洵極一時之盛 
[解犯續述]  
　　前充英界包探之曹錫榮及船埠葉友梅因牽涉嘉嘉興航船主陳世發一案在蘇上控蒙大憲准詞飭上海縣將曹葉二人拘拿解省兹於十七晚解到計牽涉者上海婁縣書吏差役等共八人内有二人已釘鐐銬臬憲卽著元和縣李大令將一干人發刑房看管候訊 
[神山春夢]  
　　去臘盧江縣楊訒菴大令在輪船失竊一案經保甲督辦袁觀察派弁拿獲竊物匪首楊敬之並夥犯多名解省辦理刻聞楊敬之由大憲訊明後卽於初八日正法巿曹餘匪亦分别嚴懲所有前此牽涉查輪委員楊淦之二尹勇丁胡意全訊係波累現已釋回蕪湖矣○太平府王子範太守奉撫憲檄委進省推鞫要案於初八日乘福安官輪遄返道經蕪湖拜會道憲並各寅僚小駐三日買舟回郡○總辦皖南保甲兼墾務局吴士青太守正月間自太平府缷篆赴省公幹兹奉藩憲札委赴太平和州滁州三屬挖取蝻子並委候補佐雜張曙梁國勛畢兆麟三員以供差遣太守謝委後於初八日乘輪抵蕪小駐襜帷聞將親往各屬察勘一周督同各員盡心搜挖然後回寗國局次供職云○會匪頭目金老五乃沿江絶大渠魁湖廣兩江各大憲俱懸重金購拿未獲前月由蕪湖保甲袁觀察訪知蹤跡派弁跟追獲於大通江岸解回蕪湖詳奉大憲批令解省辦理觀察遂於月之十一日派弁將該犯提岀押乘福安官輪溯江上駛聞該匪平時除率黨不軌外專在輪船仍扮逹官模樣以逞其空空妙手苟向之搜贓必血口噴人或露刃行兇人旣畏其兇燄且不知是何貴顯不敢與之計較今者江行又除一害矣○牙厘局兼保甲局督辦袁榆生觀察因有要公於月之十一日買棹赴白門謁見劉峴帥屬下各員咸至江皋恭送○本任南陵縣張汝南大令今正赴省賀歳適奉大憲調署懐寍縣篆遂於元宵後避回預備交缷不期行至蕪湖觸發痰隔舊症僦住旅邸延醫調治病日沈劇且惡煩囂乃移玉湖北會館養疴膏肓旣陷倉扁無功至本月初八日清晨遽爾不起眷屬俱在南陵幸公子先侍在側擗踊哀慟親視含殮靈柩暫停會館按大令籍隷湖北以名孝廉現宰官身歴任繁劇所至有聲上臺方目爲能吏乃大衍甫逾遽赴玉樓有才不祿論者惜之○中江書院乃皖南四府一州旅居蕪湖生章肄業之所向例二月間由道憲扄門甄别錄取高才生進院肄業本届新任楊子通觀察示期二月十八日舉行甄别惟書院暫爲觀察借住聲明届期諸生衣冠赴院點名給卷領題散歸限本日繳卷濟濟多士磨勵以須矣○本届壬辰會試之期新舊孝廉咸於日内公車北上冀捷南宫蕪湖電報局委員王叔英孝廉詒善現已請假於月初乘輪赴滬航海入都五百人中第一仙果是誰家奪得耶○候補縣丞黄履之二尹在蕪歴奉要差兹因宦囊充裕報捐通判過班仍留原省差委喜音報到賀者盈門旋蒙皖北牙厘總辦潘作卿觀察借重其才請調至該處差遣班生此行無異登仙矣○蕪湖自二月初以來天氣驟煖宛似暮春居人僅御吳綿猶覺背如芒剌初四五兩日尤甚倐而陰雲似幕簾外天低風片雨絲鎭日霏微不輟初七日上午雪珠錯落戛玉敲金約炊許卽止繼而寒沍愈甚重簾不卷雀尾香燒猶苦十指纎纎凍將欲裂翌晨始知天公徹夜玉戲怪底翠衾寒重疆似眠蠶也操玉尺以量之平地約積二寸許此爲自冬徂春第一極厚之雪蝗蝻還孽想經此一凍可無虞孳生矣 
[西泠宦轍]  
　　浙江學憲陳六舟宗師擇於花朝日申刻岀棚至鳳山門外三鄖廟码顉登舟赴寍波紹興兩府考試各員恭送如儀○署浙江臬憲金衢嚴道唐觀察自交缷臬篆後在省垣小作勾留卽欲起程履任旋於十二日午後接到京電　簡放貴州臬臺各員聞信後莫不投遞手版叩賀升禧所有金衢嚴道遺缺未識委署何人容俟續述○杭州府李伯質太守於十一日申刻接到電音知其封翁於某日仙遊當將印信封固飭家丁禀報丁艱所有杭府遺缺傳說委候補府郭太守式昌署理未知確否 
[提覆常昭文童題]  
　　江蘇學憲漙大宗師於十七日提覆常熟昭文二縣童生題目列下　文題　亦可爲與昔者趙簡子作起講　詩題　賦得拔十得五得宗字作起四句 
[寗郡院試]  
　　浙汪學憲陳大宗師按臨寗郡於十八日開考已錄前報兹悉二十二覆生經古武生補歳二十三日考試奉化鎭海文童岀闔屬文生案二十四日考教委提調看武生外塲二十五日考慈象定文童岀奉鎭文童案二十六日覆試闔屬文生賑給貧生二十七日考鄞縣文童岀慈象定文童案二十八日看武生内塲二十九日空初一日覆奉鎭慈象定文童初二日覆鄞縣文童初三日馬箭初四日步箭初五日技勇初六日大覆初七日發落叅謁　經古試題錄後經解　至柔而動也剛說　堯典欽命序作聰明解　日就月將學有緝熙于光明講義　莒國莒邑釋　知風之自解　古學　海旁蜃氣象樓臺賦以題爲韵　賦得月中清露點朝衣得衣字五言八韵　春寒書感用昌黎秋懐體 
 
 

Page 3

 
 
[能自曲直以赴禮者謂之成人論　擬楊子雲趙充國頌]  
　　新柳五七律不拘　性理　善反之則天地之性存焉論　主敬主靜異同說○算學　問求各府廳縣冬夏二至日岀入時刻分秒之法并明其理卽以諸生所隷之籍爲例○問測圓海鏡之高弦卽皇極股平弦卽皇極勾弦差重弦卽皇極股弦差其理安在試爲圖以明之　問幾何之理兩正方無籌線其兩正方和爲有比例面則其兩線所作之短形祗能爲中面其兩正方和爲中面而其兩線所作之短形祗能爲中面亦或能有爲比例面其故安在試詳釋之○孟子云海内之地方千里者九齊集有其一註謂齊天下九分之一今問其時秦楚燕趙韓魏宋衞中山約各得内地幾分之幾孰大于齊若干孰小于齊若干試臚陳之江補考文題　岀降一等　補兩考文題　則可矣抑末也　通塲經題　三年視敬業樂羣　賦得人間重晚晴得晴字六韵 
[麋臺春望]  
　　蘇城道前街郭煜興土棧走失二婢已列前報兹悉其詳爰再錄之郭於前年雇一傭婦辭歇後與向充批差之福全併識賃屋於養育巷小巷内居然伉儷矣星霜荏苒已有年餘本月初九日婦至郭處誘二婢竊取首飾箱一口洋一百數十元岀後門而逸郭偵騎四岀蹤跡毫無遂至各城門各船埠通知如有知風報信因而拘獲者當酬洋二百元及薄暮福全果至閶門外某船埠喚船言欲往上海船夥詢知底細隨卽進城通報郭卽親往小巷見有二轎自福全家岀上前細視果係二婢當飭橋役擡至已家婢言首飾箱與洋皆在轎申細檢之原物具在惟缺洋數十元遂如數酬謝船夥至福全與婦則已乘間逃逸不知去向郭以貴重之物業已珠還此中已有天幸遂任其逸去不子深究○吳江有某僧者屢至蘇州肇事前因犯案遞解回籍月初又至省中欲奪某寺僧之産遂致用武持械狠鬥幾疑花和尚再生旋經某紳片送吳縣請懲凌大令賞以竹肉數百斤獨桌酒一席交地甲發吉利橋示衆至前日僧乘間扭斷鐵練而逸地甲四處追尋杳如黄鶴只得據情上禀大令大怒飭將地甲釘鐐收禁俟該僧獲案始准釋放○前晚有某甲身穿狐皮袍褂至胥門内某浴堂洗澡偷兒某乙亦在浴身見甲缷下衣服入内卽將已衣易著大摇大擺而去迨甲浴畢而岀則僅存敝衣一堆華服已歸無何有之鄉不覺怒髮衝冠大肆咆哮櫃夥與走堂者皆目瞪口呆旋經旁人岀爲勸解許以酌賠若干甲乃垂頭喪氣而返 
[橤珠書院二月分小課題]  
　　先生以建萬國親諸侯　鼇山賦以六鼇海上駕山來爲韻　賦得雷聲忽送千峯雨得峯字五言八韻限二十五日齊卷 
[軍麾過滬]  
　　江南提督譚青崖軍門於前日乘坐官航由松江來申本邑印委各員以及各營兵勇均往迎接憲舟停泊南巿瀞江至晚間軍門乘招商局江永輪船往金陵公幹 
[暫綰兵符]  
　　提右營周象臣叅戎因病岀缺已見報章兹悉提右營一缺現以傳守戎署理已於昨日視事屬下各弁員均往叩賀所遺守備缺現以張桂亭守戎熙代理云 
[失火卽熄]  
　　昨日午前十點半鐘時捕房警鐘怒吼旋分三下英法美洋龍及捕房藥水龍紛然馳岀捕頭亦督同中西包探巡捕前往彈壓嗣探知起火之處在英租界二擺渡東首老街中間朝北小弄内某姓家平屋因炊午膳遺火積薪不及覺察遂致冒穿屋頂幸灌救得法立時熄滅祗焚去房屋二間至前面小樓房略有焦灼痕尚不難修理云 
[相騐踢斃]  
　　柴販周晉發卽俊發遣法界掃街小工陳小珠子踢傷斃命報請相騐情形已記昨日報章因十九日上海縣袁大令另有公務未及臨塲相騐定於昨晨十點鐘相騐當九點鐘時代理法廨讞員朱森庭明府蒞八仙橋捕房將兇手陳小珠子見証周寳祥等帶岀明府謂見証曰爾本不犯法因案關人命不得不將爾管押今日上海縣袁大老爺岀城相騐爾須照昨日所供目覩情形從直供說周寳祥答稱是明府又問陳小珠子曰爾知將人踢斃爲　國法所不容否爾身充掃街夫何以如此凶横陳供稱小的實未將伊毆打明府曰昨日爾在堂上供認屬實今日無庸抵賴且此案須由上海縣定奪立飭王郁孫三包探持片將兇手及見証人帶往屍塲伺候時有三圖地保黄錦山恊同四圖地保陳炳華等先在英租界仁濟醫舘照料至十點半鐘袁大令帶同刑仵書役等人排道鳴金而至立卽升座原差遂將兇手見証人等帶至案下大令問三圖地保費錦山曰柴販周俊發因何身死禀稱打傷之後屍在三圖内然打架實在四圖地方故未知其詳細明府遂問四圖地保陳炳華禀稱死者周俊發由松江販柴來滬泊舟法界西洋涇浜聞因垃圾起見與掃街人陳小珠子口角致被陳毆傷斃命今有周寳祥爲見証大令問陳小珠子曰爾今年幾歳係何處人家中尚有何人有兄弟姊妹否供稱小的年僅二十四歳原籍山東生長滬上父親前在沈老爺處當差去世迄今已有二年尚有老母並無兄弟姊妹問掃街由誰人雇用可有工食供稱係工部局中招用每月工洋六元問爲何毆打柴販供稱工部局經理街道西人稽查甚嚴如見路上尚有垃圾定干扣除工資十八日九點鐘小的掃街至西洋涇浜見柴販等正在裝柴作踐地方小的令其自掃該柴販不肯小的從後面向周俊發屁股上踢一脚並未毆打大令曰屁股受傷不致斃命且爾與周俊發口角時必係當面何得踢伊屁股供稱並未口角小的誤踢一脚大令謂掃街是爾責司本不應令他人代掃問見証同寳祥曰爾今年幾歳與周俊發是弟兄否供稱小的今年三十六歳原籍青浦二十六圖以耕種賣柴爲業周俊發實係小的叔祖此次叔祖與小的堂兄周愚發卽虞發同船裝柴來滬十六日由青浦開行十七晚抵浦江當時趁潮開抵洋涇浜來時共有兩船計五個人十八日早九點鐘時在岸灘裝柴該小工陳小珠子不問情由將叔祖批頰三四下又踢一脚問踢時曾否倒地供尚未倒地惟聞噯喲一聲問其時有别人眼見否供稱船上祇有小孩眼見不能來案作証大令謂陳曰爾與周俊發皆係窮苦人何以動輒毆人致釀命案問寳祥曰爾叔祖家中尚有何人答稱叔祖今年四十八歳本有兄弟三人迄今死亡殆盡祗剩伊一人不料又遭横死家中祗有女孩一口並無兒子大令又問陳小珠子曰爾原籍山東何縣供稱小的生長滬上不知原籍係山東何縣須問母親使知大令卽將陳母傳案詰問之餘供稱今年六十五歳隨丈夫來滬已二十餘年原籍山東東昌府不知何縣大令又問周寳祥曰俊發受傷之後曾療治否供稱受傷後伊言腹中痛甚當買七里散並貼膏藥一個至晚卽斃大令飭仵作將屍身抬至街前脫去衣褲用燒酒如法擦騐當據仵作喝報騐得周俊發左肋確有足踢傷因此斃命是以口眼不閉大令離座親騐無訛復升座覆問據見証與兇手所供情形相同著卽具結簽押問周寳祥曰爾將屍身自行收殮抑由堂收殮供稱願將屍身載回松江自行收殮大令准如所請著赶速載運回家 
[戮屍改期]  
　　已斃監犯沈有才經上海縣袁海觀大令定於本月二十日牒請城隍神會同戮屍已列報端昨已届期適午後袁夫爷另有公務今日又逢城隍神誕因之改期行戮云 
[案犯已獲]  
　　已革船埠陸炳榮赴松上控馬子蕃勒索洋銀等情經松江府恩詩農太守准詞札飭上海縣提訊詳辦袁大令奉文飭提去後至前日原差始將馬拘獲解至縣署奉飭看管候訊 
[巡周紀事]  
　　崇明地方某字號有本埠南巿某錢莊期票二紙係本月二十日期每紙計洋五百元於日前託崇明航船户某甲帶之來申令付滬南義興號中不料甲抵滬後頓生詭計至某土棧購買大土計洋三百餘元卽將五百元之期票交下並云餘下之洋俟爾等取到後再來找算向也土棧中以甲素未相熟期票亦不知是眞是僞爲時已晚又不能將票照對故未允許甲見事不佳卽央某乙擔保始得將土取去次 
 
 

Page 4

 
 
日土棧中人持票向該莊上對明無錯届期准付而義興連候數日未見動靜立卽向該號查問始知已將票交甲帶來義興遂派人四處尋甲未能遇見卽向該莊止付並赴巡防總局控訴帮辦總巡朱森庭明府飭差將甲船雙扣住並將船夥某丙帶回局中前日明府提訊之下丙供稱係崇明人在甲處爲夥甲所作之事小的實不知悉現不知伊何往明府判將丙交義興帶去看管甲之船雙暫交船埠收留候將甲尋獲再行訊辦○滬北鐵馬路新大槽坊主陳薈良前日雇舟裝載漏捐花生油一百餘簍在十六鋪外面浦江行駛適被籌防局巡丁查知駕舟往追卽將人貨拘獲解送巡防中局請訊局員蔡二尹提訊之下陳俯首求恩二尹著照章完稅如敢故違將貨充公陳遵斷而退　積竊金雨卿屢次犯案經上海縣及英法兩公堂迭次懲辦無如金賊星照命釋放後依然不改前非於新正廿五日至南巿施家弄偷竊嚴姓家傭婦衣服數件前晚又至花衣街南首混入洽成錢莊避匿坑厠内欲於夜靜更深時肆其伎倆至二鼓後該莊經事人舉火查看將金拿獲轉交汛捕搜岀押票甚多均係失贓典押租界之中未便吊贓將金解至巡防中局蔡二尹訊問之餘立卽備文送至縣署請爲吊贓訊辦值日差據情禀明袁大令飭令收所候訊 
[英界公堂瑣案]  
　　包探顧福亭禀稱本月十七日夜間虹口百老會路洋人連門住宅被張木金等二人撬門行竊衣服七件及壓書之銅锣板鐵锯等件在後查獲張木金等問明銅錫板售與張有生鐵鋸售與蔡阿多分别吊贓今將人贓送案收贓人亦均傳案洋人連門申訴並情并請領贓張木金供係蘇州人今年三十歳與張榮生行竊洋人衣物惟求施恩張榮生供係蘇州人今年十二歳早失怙恃家中祗有一姨小的前住叔父處迄今流落滬江與張木金爲件張有生供係寍波人今年二十一歳開設銅匠店收買銅錫板不知是竊贓蔡阿多供係江北人　年五十八歳足已殘廢擺舊貨攤度日收買鐵鋸初不知其竊來現願限七日將存貨變賣再求送往並育善堂苟延殘喘蔡太守得供判行竊之張木金交捕房管押一月張榮生姑念年幼交捕房資遣回蘇收贓之張有生罰洋兩元充公蔡阿多已成殘廢准於七日内變賣存貨候送普育堂安插贓給洋人連門領去○包探孔阿才查得崇明孩子葉才中携帶金戒指洋銀來滬寄跡周長桂所開車寓内與毛阿三爲件行跡詭秘因拘到案蔡太守訊供飭補提同賭之翟柏生到案覆訊已列前報昨由蔡太守覆訊葉才中供稱周長桂車寓内曾被翟栢生誘賭輸洋兩元被徐阿五贏去翟明知小的來歴不明詭言欠伊洋二十元由周長桂等爲中一味勒索勢甚洶湧且欲搬取小的衣箱務請究辦周長桂毛阿三同供翟確有借洋被欠之語翟栢生供係江北人推車度日與葉才中賭錢被徐阿五所贏並無索洋勒詐之事蔡太守謂翟栢生藉索欠爲名意存欺侮應責二百板周長桂毛阿三不應容留葉才中各罰洋五元作爲葉才中回里川資葉才中著送至横沙交伊叔管束旋因周毛二人無力遵轍罰洋各押十四天葉才中暫留棲流公所候示○包探唐寳榮禀稱前由法捕房至美租界質鋪吊到天青縀灰鼠外套一件後有人至質鋪　取外套兩相吵閙解案後奉飭傳原報失竊之人來案質訊嗣由小的根追知其人曾住木行内現已他往遂囑木行夥來案木行夥稱友人吳伸笙寄來外套一件自已並未來滬今將外套呈堂據聞吳仲笙須於三月間來滬蔡太守謂此案若非吳仲笙到案終難明晣該夥文稱容繕函再催令卽來太守飭將外套暫存如一月内吳不來案應將外套歸認　之人收領○工部局收捐洋人柯而稱經手收捐查得張陳氏新置房間賣娼應收捐洋四元伊詭言房間雖設並未賣娼遂與同至工部局攺爲三元再往收取仍不肯付彼此爭執因伊人手衆多致被毆打告知捕房拘獲該氏並起到行兇之斧頭門閂送案包探秦少卿禀稱小的往查之下祇有該氏與傭婦二人不知此外有賣娼妓女否容再查明禀覆張陳氏供係寍波人家中實祇小婦人一人以致無力繳捐因先被毆打故與爭扭紹興人某甲禀稱偕洋人收捐因該氏不肯照捐票付洋四元已改爲三元後又言須滿月照付與洋人爭執該氏先將洋燈罩擲打洋人江北人某乙禀供爲洋人拉車因收捐不付洋人囑小的取烟槍作抵爭執間小的亦被毆打時有木匠在該氏處作工卽用斧帮毆蔡太守飭將張陳氏交官媒俟查明實情再行覆訊鐵斧等暫存捕房○尤太保訴稱係本地人挑賣糖食藉以餬口經過裁縫店門口適有人吹熨斗飛灰眯小的之目小的不平偶說一句卽被打傷由捕送至西醫院據言閱七日方可痊愈張同根供稱係鎭江人先被毆打致與爭執蔡太守騐得尤太保傷勢尚輕判將張同根管押七天示儆○二百四十一號巡捕禀稱昨見趙裕標所拖東洋車並無捐照且趙年幼車主不應放租與伊今特送案趙供係江北人初學拖車不知規矩蔡太守判罰洋一元充醫院經費 
[善氣回春]  
　　謹啓者敞堂昨接隠名氏大善士爲求妻病速痊樂助山東小清河賑捐洋五十元又奉蕪湖隆泰昌大善士樂助洋三十元亦歸小清河賑捐祇領之餘莫名仰佩山東小清河以工代賑本末兼該一勞永逸熱河慘被兵荒賑務亦萬分吃緊目下籌捐又值弩末之勢顧此失彼在在爲難幸蒙樂善君子共襄義舉集腋成裘行見仁壽同登握却病延年之劵天神默佑萃福緣善　之徴憑仗人願感召天和功德無邊平案永保世有同志當不河漢斯言[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　二月十二日淮南總局委員李分轉以牧赴省公幹景鹺尹珙委赴三江營緝私十三日施分轉承志委赴皖岸差遣四川同知陳司馬慶榮公幹抵揚十四日泰州分司沈分轉禀知回署 
[今將諸大善各寳號施醫給藥集福捐並附施棺捐第三次清單]  
　　怡和洋行來無名氏助洋十三元廣東潮州陳唐階翁五元豐泰錢莊五元人諸善士五元飭康錢莊來程燕貽翁四元又程笏翁一元程紳記二元程姨記一元程合記一元武林申昌來蕭山胡四元又倪門胡氏一元福康當隠名氏梁澤昻翁各洋二元蘇州王本奎翁來無名氏二元申報舘來漢口大德通二元又隠名氏一元又吟秋子求家宅平安一元又潘氏子無名氏合五角川沙丁永泰一五分盧州金斗來同泰號一元金冶臣王揀材合五角又王道生翁等共十户合四元唐卓雲翁蘭陵氏彭信甫翁無名氏蘇州史門胡氏無名氏曹娥厘局來敬其事居南京來李修和堂電報總局河鎭亁茂美號又福慶堂又無名氏以上十二户各一元守魔人八角蘇州隠名氏六角仙女鎭鎭鑑泉記盛文記無名氏合一元又錢五十文寗波無名氏五角聚豐木　經募吳中隠翁等共十一户合一元三角無名氏銀五兩天順祥票行來楚北歐陽氏求病愈合規銀四兩二錢二分四厘又交來陳廷用翁歐陽鑑翁滇銀各四錢趙時敏翁花遇春翁趙國泰翁饒純翁張炳翁周棠翁陳東生翁姚廷臯翁范守烈翁姚啓堂翁林毓岡翁各三錢范樸翁楊廷杰翁各三錢五分羅玉鑑翁徐廷彦翁李恩覃翁李漢翁饒思寛翁吳東昇翁李懐不翁孫熙翁陳豫章翁　才翁賀國英翁蘇耀東翁趙開光翁蔣繼周李文光各二錢五分柳聚才陳虞景黨崇智張佩銘梁友正趙美謝國珍王丕昌劉鎔翁趙仲良蘇鑑泉姚廷章還環姚清翁各二錢共四十四户合規元十一兩九錢八分六厘清江惠源錢莊銅洋五元又無名氏一元公和洋行來湯步雲銅洋二元楊白氏錢三百六十福健來存心堂錢三百六十文正月廿九起二月十一日止以上共收洋七十七元七角五分規元廿一兩二錢一分銅洋八元又錢七百七十文並附王松堂翁助施棺洋十四元　上海鐵馬路廣益善堂司事謹啓 
 
 
 

Page 10

 
 
[光緒十八年二月初三日京報全錄]  
　　宫門抄○諭旨一道錄前○發抄　硃批五道○江學政盛　奏恭報接印日期摺○前江學政龍　奏恭報交缷日期摺○又　奏采訪書籍恭繕進　呈摺○又　奏保舉人才片○又　奏請假回籍修墓片○甘學政蔡　奏恭報到任日期摺○直督李　奏特叅知縣請交部議處片○湘撫張　奏查明鄉試未中年老諸生摺○直督李　奏調署海軍各差缺片○二月初三日刑部都察院大理寺正黄旗值日吏部引　見二十一名户部七名理藩院七名欽天監一名廂黄漢十三名健銳營十三名○大額駙假滿請　安○謨貝子請假十日○恩公續假五日○都察院奏派專司稽查　派岀奕年○召見軍機　張蔭桓　廖壽恒　李培元○發抄　張之洞奏山西候補道陳占鰲仍赴原省候補奉　硃批吏部知道欽此○又湖南提督婁雲慶請假省墓奉　硃批婁雲慶著賞假一月欽此○又　省據營查無應劾千總奉　硃批兵部知道欽此○楊昌濬奏高慶補永昌恊營都司奉　硃批兵部議奏欽此○又盤查司庫奉硃批户部知道欽此○○江西學政臣盛炳緯跪　奏爲恭報微臣接印任事日期仰祈　聖鑒事竊臣荷蒙　恩命簡放江西學政繕摺恭謝　天恩跪請　聖安後遵卽束裝起程於十月二十六日行抵江西省城兹於十月二十七日准前任學政臣龍湛霖委員將學政蘭防並書籍文卷齎送前來臣恭設香案望　闕叩頭祗領任事訖伏念江西爲人文薈萃之區學政有識拔眞才之責如臣檮昧深懽弗克勝任惟有矢愼矢公精勤自勵以冀仰答　高厚鴻慈於萬一所有微臣到任日期除恭疏　題報外理合敬謹繕摺具奏伏乞　皇上聖鑒謹　奏奉　硃批知道了欽此　○○江西學政臣龍湛霖跪　奏爲恭報微臣交缷日期仰祈　聖鑒事竊臣奉　命視學江西所有考試情形均經隨時奏明在案現值三年任滿新任學臣盛炳緯業已馳抵江西省城臣任内一切應辦事宜亦已完竣卽於十月十七日將關防文卷委南昌縣學教諭步眞實新建縣學教諭楊焕藜齎交該學臣祗領所有微臣交缷日期除恭疏　題報外理合專摺具陳伏乞　皇上聖鑒謹　奏奉　硃批知道了欽此　○○江西學政臣龍湛霖跪　奏爲采訪書籍恭繕進　呈仰祈　聖鑒事竊維蒐羅興籍乃　盛世之宏規采訪成書爲學臣之專責臣到任以來隨時搜集　有在藉四　銜吏部候補主事龍文彬淹　掌故編訂手鈔以數十載之修書稽二百年之舊制著有明會要八十卷旁蒐遠紹溯金陵立國之初殫見治聞紉石室藏山之秘當耄年而好學精求於别户分門輯勝國之缺遺上繼夫三唐五代元元本本不同稗官野史之傳訛炳炳麟麟足備土壤細流之采擇攷荀卿法後王之論諒無補於高深仰周人監二代之文庶可參夫損益謹冩裝潢成帙隨摺　進呈用備　乙覽伏乞　皇上聖鑒謹　奏奉　硃批知道了書留覽欽此　○○龍湛霖片　再臣伏查同治二年河南學政臣景其濬保准副貢生蘇源生等五名以教職選用並欽奉　諭旨嗣後學政准於通省生員中綜核名實認眞考察酌保數人以爲鄉里矜式等因在案近年各省生員中實行素著者由各該學臣奏懇　恩施均邀　俞允凡在士類莫不聞風興起銳志濯磨此誠　國家勵賢崇化之隆規考道興能之實效臣視學以來謹持斯意因文考行灼見其尤查有南昌縣廪貢生本科中式第五十名舉人唐夢庚孝事繼母志道守貧南昌府學廪生本科中式第四十五名舉人程式榖文行交修品端學裕又南昌縣學廪生沈兆祉清江縣學廪生徐運錦都昌縣學廪生黄錫朋鄱陽縣學廪生王慶康均究心樸學根柢宏深歳時校比旣相得而益彰衆庶諮詢實愼選而無濫可否仰懇　天恩俯准援照成案　飭部註册將舉人唐夢庚程式榖二名以教諭選用廪生沈兆祉徐運錦黄錫朋王慶康四名以訓導選用之處岀自　逾格鴻慈臣爲激勵人才起見是否有當謹附片具陳伏乞　皇上聖鑒訓示遵行謹　奏奉　硃批着照所請吏部知道欽此　○○龍湛霖片　再臣自光緒九年起復到京迄今未經回籍所有祖塋年久失修不無雨水冲壞之處允宜及時修理查江西距臣原籍湖南隣近援壤一水可通臣將公事交代清楚後可否仰懇　天恩賞假兩月俾臣自備資斧繞道回籍修理祖墓一俟假滿卽當趨赴　闕廷恭覆　恩命所有請假回籍修墓緣由理合附片具陳伏乞　皇上聖鑒訓示遵行謹　奏奉　硃批着賞假兩個月欽此　○○甘肅學政翰林院編修臣蔡金臺跪　奏爲恭報微臣到任接印日期叩謝　天恩仰祈　聖鑒事竊臣於八月初一日蒙謝恩簡放甘肅學政當經具指謝　恩九月初五日跪請　聖訓均蒙　召見　訓示周詳袁名欽感遵卽束裝統道十一月二十五日行抵甘肅省城准前任學政臣胡景桂飭委署蘭州府教授鐵文謨於二十九日將學政關防文卷等件齎送　來臣恭設香案望　闕叩頭祗領任事訖伏念臣以至愚膺兹鉅任敬譯督學有政之義深虞名實不副之譏蓋教養必見諸設施而邊徼光不容懈弛臣之責無可旁貸臣之力益懼弗勝惟有恪遵　聖訓力求振興固不敢疏化道而蹈因循尤不敢務盧名而忘實踐所有微臣到省接印日期除恭疏　題報外謹繕摺叩謝　天恩再臣所經過地方山　頗望雨雪直隷陜西則原野膏閏民情亦極安謐合併據實附陳伏乞　皇上聖鑒謹奏奉　硃批知道了欽此　○○李鴻章片　再武强縣獲賊蘇路得供於本年六月間夥搶獻縣午辛莊河内　船上錢物一案武邑縣獲賊胡何青供於本年二月間夥刦獻縣賈莊橋可内　船上衣服一案又臬司委員拿獲通盜船户楊第興供明光緒十五年三月二十六日逸賊胡三等夥搶獻縣楊家灣河内行船上布疋一案因查無獻縣通報案據由司飭府委員會同該縣陳復恩查得牛辛莊河内係事主委澤生被搶賈莊橋河内係事主崔大洪等被刦楊家灣河内係船户僧順平等攬載客貨被搶各事主因失物無多並有要事急欲開船未經報案實無諱匿情弊惟該縣矣察盜案至三起之多其平日捕務不振慨可想見又東明縣於本年七月二十九夜突有賊匪百餘人闌人縣城圖刼衙署該縣徐鈺率勇往捕該匪已入縣署馬號　時同城文武各帶兵役踵至兠拿該匪放槍拒捕　外委王貴春並家丁趙玉拒傷該縣背勇開槍格斃賊匪二名餘城由北城缺口逃逸追捕無　回署查勘並未失物倉庫錢糧亦無損失禀經飭府委據長垣縣復勘無異城　重地該縣並不認眞防範致被大股盜匪入城圖刦雖立時格斃二賊惟逃犯衆多迄無一獲捕務殊屬懈弛據藩臬兩司詳叅前來除飭將該員等撤任察看外應請　旨先將献縣知縣陳復恩交部分案議處東明縣知縣徐鈺交部議處仍由臣飭取疎防職名照例題叅理合附片具陳伏乞　聖鑒訓示謹奏奉　硃批著照所請吏部知道欽此　○○頭品頂戴湖南巡撫臣張煦跪　奏爲查明鄉試未經中式年老諸生循例秦祈　聖鑒事竊照鄉試年老諸生三塲完竣未經中式者例准查明年歳　奏請　恩施諸生内有俊秀捐監指查明捐照係在十科以前曾經應試照生員例一體　奏請又准禮部咨嗣後老生　恩賞必須入學查係三科以前者方准入單具　奏其有甫經入　在三科以内者雖年例已符槪不准其開列各等因兹值光緒十七年辛卯科鄉試湖南省應試年老諸生據提調　等查有年届九十之清泉縣附生謝文秀年届八十之長沙府學附生湯近宸清泉縣附生康開運平江縣附貢生加國子監典簿銜　請僑皆係三塲完竣揭曉未經中式經臣調閱該生等原卷均各字畫端楷文理明順復咨准學政臣張亨嘉查覆該生等入學年歳按朋遞算俱與現年相符入學均在三科以前曾經應試並據藩司何樞查明具詳請　奏前來臣查該附生謝文秀等皓首窮　青緗勵學工深螢案期成杞梓之才志矢鷄廉無忝菁莪之選幸采芹於早歳鳩杖觀光希攀桂於暮年蟾宫落籍居黌序則精神　鑠入鎖闈而眞草俱全群推湘水耆英堪備　熙朝人瑞旣符年例宜沐　恩施理合恭摺具奏並繕其各該生姓名年歳清單恭呈　御覽伏乞　皇上聖鑒　勅部核覆施行謹　奏奉　硃批禮部議奏單併發欽此　○○李鴻章片　再北洋海軍右翼中營守備充定遠船炮務二副事鄧士聰前因操練懶惰經臣奏叅革職所遺差缺查有右翼中營千總充定速船杉板三副事務楊金球堪以調派署理又北洋海軍右翼中營升署守備充定遠船砲務二副事陳鎭培經臣奏明調署精練右營守備充敏捷船帮帶大副事所遺署缺查有前署右翼右營把總駕駛學生拔補把總將拯堪以派往暫行署理據北洋海軍提督丁汝昌呈請奏咨前來臣覆核無異除分咨海軍衙門兵部查照外理合附片具陳伏乞　聖鑒謹　奏奉　硃批該衙門知道欽此 
 
 

Page 11

 
 
[光緒十八年二月初四日京報全錄]  
　　宫門抄○諭旨一道錄前○發抄　硃批五道○將軍定等　奏奉省派赴朝陽援禀各軍分别留防回省並請奬叙摺○又　奏請賑撫蒙古被難各王旗片○二月初四日工部鴻臚寺正白旗值日工部引　見四名正紅漢九名○莊王假　講　安○文秀續假五日○工部奏派承修勘估　太廟工程　派由崑岡周德潤貴恒敬信○召見軍機　熙敬　啓秀　高賡恩○發抄　馬丕瑶奏金文炳補　林直隷州奉　硃批吏部議奏欽此○又校閱省標營伍奉　硃批知道了欽此○又梁效賢補撫標中軍叅將奉　硃批兵部議奏欽此○又都司袁光德等請免駙射奉　硃批著照所請兵部知道欽此○又續查陣亡瘴故各員請卹奉　硃批周春暄所請開復議卹著該部議奏餘著照所請欽此　○○奴才定安裕祿跪　奏爲奉省派赴朝陽名軍援剿事竣分别留防及撤調回省並將勞績最著尤爲岀力員弁奏懇　天恩先予奬叙以示鼓勵恭摺仰祈　聖鑒事竊照奉天援勦各軍前在開太廟鄂爾土板寳國圖于溝子二十家子等處連次大獲勝仗大股賊匪俱經殲滅分布各軍扼要駐紥嚴搜餘匪各情形業經奴才等於十二月初二日恭摺　奏報在案嗣據豐陞阿左寳貴先後據報分紥朝陽諸路各軍連日搜捕餘匪經豐陞阿左寳貴張永清聶桂林程楠森金得鳳等督率弁兵陸續緝捕逃匪二百三十一名内如僞九門提督聶珩僞兵馬大开帥馮今詳傳教頭目楊汰平楊汰官馮今碌刁明卽刁洛道刁照卽刁希誠王茂張奎元尚甸甲馮善里馮全碌齊順尚甸增姜俊李好然卽李三機匠郭甸楝郝泳才徐茂亭薛殿四趙得廣徐廣五高幅升郝泳幅王美高謙刁振鋼等均係著名匪首其餘夥匪亦供係屢次燒殺蒙古拒敵官軍之犯均各訊明卽行正法梟示其被直隷官軍搜獲者亦復不少餘匪漏網無幾地方俱已肅清一切善後事宜應由直隷總督熱河都統委員妥辦所有奉省派往援剿各軍自應撤調回省惟直隷提督葉志超與左寳貴面商以邊外山崇嶺峻溝汊紛歧地方甫經平定仍須留兵駐守俾資彈壓搜捕議由敖罕貝子府迤北朝陽之東北葉莫套海敖金下産子　國圖黑城子一帶統歸奉軍酌留馬步各隊擇要分紥其由敖罕貝子府及朝陽之西南曁平泉赤峰等處由直隷官軍留隊分紥統俟春副農夫興作之時地方靜謐察度情形再行撤除由左寳貴禀經奴才等批飭卽於派岀援剿朝陽奉軍内暫行酌留馬步三營交總兵聶桂林帶領在於朝陽地界扼要分紥以資巡緝明春察看情形再行撤調回省其奉省之清和白土廠彰武台各邊門以及近邊之新立屯哈拉套力改庫倫街等處地面遼闊皆與朝陽蒙古地界處處接壤防務亦關緊要並須酌留馬步各營分地駐守現飭總兵張永清駐紥哈拉套力改適中地方帶領各隊彈壓本省邊界兼爲邊外聲援仍令左寳貴隨時連絡督率往來稽查其餘焉步各隊卽令豐陞阿左寳貴分飭各將領管帶回省各回原駐處所以重操防現在邊外肅清全功告竣此次奉省派岀各車岀境援剿馳驅於秀天雪地之中無不奮勇爭先所向克捷生擒匪首多名股匪殄除俱盡實屬異常岀力盛字營總統　　清河侍衛護軍統領副都統豐陞兩奉軍統領　記名提督廣東高州鎭總兵左寳貴任事忠誠謀勇素裕身親行陣督率有方可否仰懇　天恩均　賞穿黄馬褂豐陞阿並請　賞給勇號左寳貴並請　賞給頭品頂戴以示優獎之處伏候　聖裁其勞績最著尤爲岀力之　記名總兵聶桂林擬請　提督　記名簡放並請　賞給勇號提督銜　記名總兵方勇巴圖魯張永清擬請遇有總兵缺岀開列在前請　旨簡放並請　賞加頭品頂戴　記名總兵耿鳳鳴擬請　賞給勇號並請　賞加提督銜總兵銜儘先副將山東卽補叅將程楠森擬請以總兵　記名簡放並請　賞給勇號　記名副都統正紅旗滿洲恊領訥欽擬請遇有副都統缺岀開列在前請　旨簡放副都統銜蒙古左翼恊領德源擬請以副都統　記名請　旨簡放護軍叅領銜補用叅領副叅領雲騎尉成斌擬請　賞給二品頂戴並請　賞戴花翎四品頂戴三等侍衞希蘭都擬請　賞給二等侍衞並請　賞戴花翎花翎副都統銜　記名副都統開復協領音登安擬請開復原保升　翎銜並請免交捐復銀兩候補協領佐領依凌阿擬請仍以協領儘先卽補並請　賞加二品頂戴藍翎卽補協領佐領依桑阿藍翎卽補恊領佐領常恩均擬請　賞加二品頂戴並請　賞换花翎儘先副將胡喜志馬占鰲均擬請以總兵　記名簡放副將銜儘先遊撃金得鳳副將銜山東補用遊撃楊建德副將銜叅將用直隷補用遊撃尤得勝副將銜升用遊撃閻文魁山東升用遊撃楊建春均擬請免補遊撃以叅將儘先補用金得鳳楊建德尤得勝並均請　賞給勇號楊建春並請　賞加副將銜遊撃銜直隷補用都司張兆熊補用都司黄占標均擬請免補都可以遊撃儘先補用並均請　賞加副將銜升用佐領蒙古驍騎校托克通阿擬請免補佐領以協領儘先補用並請　賞戴花翎藍翎儘先驍騎校裕先擬請免補驍騎校以防禦補用並請　賞換花翎三品銜候補知府余濬擬請免補知府以道員仍留奉天儘先補用並請　賞加二品頂戴同知銜直隷州用安徽試用知縣吳保祥擬請俟補直隷州後以知府用先換頂戴並　賞加四品封典泊江候補班補用知縣馬籕圖擬請免補本班以同知仍留原省歸候補班前先補用留奉差委候選知縣徐景清擬請　賞加同知銜於留省後仍以知縣歸候補班儘先補用並請　賞戴花領儘先補用守備張朝第擬請以都司儘先補用並請　賞　遊撃銜藍翎佐領銜候補防禀領催劉定湧擬請免補驍騎校以防禦儘先卽補並請　賞換花翎佐領用并用防禦候補驍騎校禀本擬請免補驍騎校以防禦儘先卽補俟補防禦後仍以佐領補用雲騎尉科興額擬請以防禦補用並請　賞戴藍翎儘先于總楊建勝徐綬廷均擬請以守備儘先補用並均請　賞加都司銜委用典史夏穆　擬請俟補缺後以主簿儘先補用並請　賞給六品頂戴藍翎五品藍翎義州捕盜營把總張起德擬請　賞換花翎其餘在事岀力員弁容奴才等詳細查明彚開清　續行具奏籲　　與　以示鼓勵所有朝陽援剿事竣派往各營分别留防回省並請奬岀力員弁各緣由謹合詞恭摺具陳伏乞　皇上聖鑒訓示謹　奏未　硃批另有旨欽此　○○定安等片　再奴才裕祿接據敖罕郡王逹木林迪爾逹克咨稱該旗界　朝陽建昌平泉等州縣本年十月間教匪肆起蒙古老幼被害無數並將貝子府及札蕯克等衙門家宅一槪焚燒雖經東翁　特札蕯克　盟長逹木楚克蘇爾隆及該郡王逹木林迪爾逹克帶領蒙古各旗兵丁接仗數次殺斃逆匪百餘名奈賊勢逾加兵力不敵幸經直隷奉天官軍馳抵該處將賊剿滅查看該郡王逹木林迪爾逹克先塋墳墓均被逆賊掘毁死生俱遭殘害現在蒙古　　回旗　辜無生活之産困苦難名講將該旗蒙古台吉壯丁被難情形代爲具奏　恩施賑恤以資拯濟又據佘曼郡王玛什巴圖　咨稱朝陽教匪於十月初十日起釁　燬敖罕貝子府十五日竄入奈曼旗界約有四五十名先行佔踞札蕯克衙門所有廟宇房産財物檔案均　燒燬並將旗倉備存倉糧軍械搶掠一空幸蒙奉直官軍剿除逆匪現在該旗被難台吉壯丁等十室九空該郡王無　救齊懇請代奏　恩　賑恤又稱該郡王於本年五月遇丁母憂八月間又患寒疾曾經報明理審院請假今復遭此患難無力赴京並懇據鑄代爲奏明懇　慰賞假安撫地方各等情咨請代爲轉奏前來奴才伏查此次熱河教匪滋事擾亂蒙古各王旗甚至禍及王墓被害最爲慘烈現遽總兵孨桂林禀報已於十二月初六日在敖包興隆窪地方將挖掘敖罕郡王祖塋墳墓開棺焚屍之逆犯楊泳凉　　山張米三名拿獲並起獲殉葬之朝珠金鐲時辰表銀酒杯翠鉗等物當經訊明正法將首級解赴該　墳塋各地方縣朴示衆並將起獲之　送父該郡王認　掘墓逆犯未經漏網亦可稍紓幽憤其所稱捕燹以後該數旗被難蒙古台吉壯丁等生計困苦均屬　在　形現在籌辦善後事宜自應一體撫綏應請　勅下直隷總督熱河都統飭屬妥爲查明賑恤以甦凋攰至奈曼郡王玛什巴圖　所請奏懇　賞假之處可否　恩准給假暫免進京俾資安撫地方岀自　鴻慈旣據該郡王等咨請代奏理合　片具陳伏乞　聖鑒訓示謹　奏奉　硃批另有旨欽此 
 
 

Page 12

 
 
[光緒十八年二月初五日京報全錄]  
　　宫門抄○諭旨三道錄前○發抄　硃批四道○直督李等　奏遵　旨查明朝陽平泉建昌等處被賊情形先將該州縣據實叅處摺○又　奏委道員兼署承德府篆務片○又　奏請獎叙片○又　奏借補遊撃片○二月初五日内務府國子監正紅旗值日提督衙門引　見二十三名内務府十一名奉宸苑六名○阿王服滿請　安○錫侯假滿請　安○補用道黄建笎謝　恩○郭照奎因伊子授春官正謝　恩○倫貝子續假十日○桂公請假十日○掌儀司奏初七日祭　奉先殿漪貝勒行禮○召見軍機○容貴黄建笎　皇上明日用膳辦事召見後還宫入齋筥○發抄　福潤奏請以趙連陞補撫標右營守備奉　硃批兵部議奏欽此○又候補道凌卿雲仍回湖北候補奉　硃批吏部知道欽此○又唐廷樞捐賑藥丸以濟工夫食用奉　硃批唐廷樞等均著傳旨嘉獎欽此○又抽練緑營設立長缺免予裁撤奉　硃批著照所請該部知道欽此　○○大學士直隷總督臣李鴻章頭品頂戴熱河都統臣奎娬跪○奏爲遵　旨查明朝陽平泉建昌等處被賊情形先將該州縣據實叅處恭摺覆陳仰祈　聖鑒事竊臣等伏讀光緒十七年十二月十三日　上諭此次匪徒滋事焚燬教堂仇殺蒙古蓄意已非一日該地方文武先事毫無覺察臨事復疏於防守以致變起倉猝貽害民生實堪痛情着李鴻章奎斌查明失事各員據實嚴叅等因欽此伏查熱河近年蒙漢民教積怨已久該地方官因循玩愒漫不經心致報失事各情卽知萌蘖實非一朝仰見　聖明燭照靡遺跪誦之餘莫名欽感該州縣等律以官守之責均屬法無可寛朝陽滋事最先平泉建昌被賊較重蒙古受禍尤酷並有焚殺教堂教民之案爲中外指摘之叢臣奎斌履任之初卽訪聞該州文卜年該縣廖倫明章奏凱聲名均屬平常因將該三員撤任聽候查辦臣鴻章前奉十月二十五日寄　諭德福奏十七日匪徒竄入州街焚燒教堂各等語旣稱匪衆約有數千何以監獄衙署民居鋪户全無擾害旣稱兵寡匪衆未敢窮追何以數千之賊不戰自散情節種種支離顯有飾詞規避情事着確切查明據實覆奏等因欽此臣鴻章先接據該州禀稱卽以情節支離逐層斥駁並批行該管道府嚴加查察續奉寄○諭交臣鴻章與德福查明覆奏當卽恭錄轉行欽遵查照德福旋卽奉　旨開缺臣奎斌到任後據該道府委員查明禀稱當此股教匪與天主教民素有嫌隙十月十六七等日焚燬建昌三十家子教堂後紏黨乘夜前來潛從北面闖入州街勾結本處匪徒十八日黎明約有二百餘人奔赴教堂縱火共燒教堂大小六十八間教民避去未經遇害烏合之衆愈聚愈多難以數計並將致中和京貨店利益增糧食店搶擄一空其時監獄衙署有吏目張其昌率同捕盜徹夜嚴防該匪亦以大股未到器械不齊未敢動手十八九二十等日分竄四鄉瀑河沿聶門子等處燒殺教民多寡不等二十日聞大兵將至遂於二十一日五鼓間向三十家子一帶竄去當夜事起倉猝火光之下未辦賊衆多少該州據以約有數千具報張大其詞已屬意存揑傭禀報復稱前往騐看火跡見地窖内有幼孩屍身無數均係無眼珠無心等語臣鴻章當以日前南省教堂滋事皆由匪人造作此等謡言又細查皆無証據批令該道府等派員詳細檢查兹據覆稱止抄岀孩骨三具日久潰爛並非挖去心眼與該州原禀逈殊乃德福遮飾以　上聞該州並據以岀示摇惑人心實由於該州輕信僞言緣　揑報臣等查該縣文卜年在熱河服官多年年逾六十著名巧滑雖無實在劣跡而遇事善於應付工於支飾教堂近在縣街不能實方保護厥咎難辭又臣鴻章前奉十一月初九日寄　諭朝陽於十月十三日失事該縣廖倫明並無禀報直至二十九日始行具禀收復所稱接丈受傷各節殊難憑信難保非當時逃匿事後揑詞避罪著李鴻章確切查明如有潛逃揑禀情事卽著嚴叅治罪等因欽此伏查朝陽失事之初臣鴻章迭據錦州等處電禀俱稱知縣不知下落二十一日奉軍馳赴朝陽該縣廖倫明已先回至縣衙是該縣並未遠逃且旋卽收復尚屬可信朝陽並無城池固不得以失守論賊匪並未久踞縣街亦不得以收復論至前後禀報稽遲實　朝陽失事以後賊匪四面並起朝陽距承德六百餘里中雖平泉建昌一帶並是股匪　聚之區當時各路乞援送信弁兵多被截殺是以德福馳奏失事情形僅據平建各文武稱報而收復之禀直至二十九日始報前因道路梗阻文報不通禀内所稱賊到時拒戰受傷難保其非揑報而隨同打仗之撫檢李耕心所受砲傷屬實是該其等曾經與賊接仗尚非虚搆之詞查吏部議擬朝陽失事兼轄統轄官處分一摺係比照定例野賊苗蠻擾害地方焚刦鄉村殺傷兵民者兼轄官降二級調用統轄官降二級留任督撫降一級留任例定擬該縣係專管官罪止革職旦甫經到任兵單方竭收復又在一月之内與例均得减議惟查該員廖倫明平日在官賦詩飲酒不理民事歴任口外各廳　無資酷劣跡而常向富民借貸債崇甚多其由赤峯調任朝陽至爲商民遮留經後任岀爲調停作保始得赴任實屬卑鄙不職有玷官箴至建昌縣知縣章奏凱於所屬三十家子等處教堂被燬教民被殺防護不及查該處起釁之由實由本年四月間有天主教民向各鋪借糧該莊社首林玉山徐榮偕往理論口角徐榮登時被教堂槍斃林玉山逃脫其時教堂知林玉山先入在理黨羽衆多恐紏衆報復于七月　在堂鑄砲設備該縣章奏凱聞信曾往看視富時並未預籌辦法以致釀成焚殺巨禍事後復報起於遷安縣屬之陽道　並不將三十家子焚殺情形據實禀報意存諉缷實屬庸懦無能居心巧詐以上三員疉據該道府及查辦委員等先後禀覆旣有實跡可憑未便稍事姑容自應先行叅辦臣等往返函商酌加擬議其朝陽縣知縣廖倫明應請革職永不叙用建昌縣知縣章奏凱應請革職試署平泉州知州文卜年應請勒令休致以示懲儆此外失事文武各員俟詳細查明再行分别奏叅所有遵查朝陽建昌平泉各州縣失事情形理合會同恭摺覆陳伏乞　皇上聖鑒訓示謹　奏奉　硃批另有旨欽此　○○李鴻章等片　再承德府知府啓紹案經降調應卽飭令交缷查有熱河道廷雍堪以暫行兼者啓紹承辦軍需尚有經手未完事件應責成該員一手清理完竣再行給咨回旗除分檄飭遵外謹附片具陳伏乞　聖鑒謹　奏奉　硃批吏部知道欽此　○○李鴻章片　再查去夏順直被灾辦理工賑欵　所岀經臣奏明關辦賑捐並函電各省將軍督撫臣飭屬廣爲勸募以資接濟業於上年十一月間將倡捐岀力之奉天將軍臣裕祿等奏請交部從擬譏叙奉　旨允准在案兹查各省官紳捐欵除曾經奏明請奬不計外尚有吉林將軍臣長順捐銀二千兩荆州　軍臣祥亨捐銀一千兩陜　總管臣楊昌濬捐銀一千兩東河總督臣許振褘捐銀一千兩甘肅提督臣周逹武捐銀一千兩荆州左翼　　統臣瑞興右翼副都統臣德祿各捐銀五百兩署甘肅寗夏鎭總兵李培榮捐銀一千兩同係於率屬勸辦之外自行捐助並據聲稱　敢仰邀奬叙等情臣查去年順直水災之勲爲數十年所未有工撫兩項需欵浩繁直省爲缺額之區賴各省疆臣念係　畿輕重　　不竭力勸籌多方濟助俾賑欵得以應手全活災祭無算洵屬公忠體　國慷慨恤隣有裨於大局匪淺雖據聲稱不敢邀奬而其急　好善之誠實　　没相應仰懇　天恩俯准將該將軍等所捐之欵　飭部核給奬叙並准其移奬子並以示鼓勵岀自　慈施逾格　　外各省官紳捐欵如有業經　報尚未請奬者俟查明再行具　奏謹附片陳明伏乞　聖鑒訓示謹　奏奉　硃批着照所請户部知　欽此　○○李鴻章片　再正定鎭標右營遊撃畢成功於光緒十七年十一月十五日在海防車次病故應請　勅部開缺所遺正定鎭標右營　撃督率操防責任綦重非精明幹練之員弗克勝任兹查有花翎副將銜儘先叅將汪元標年四十八歳安　委源　人由武童授効淮軍隨剿髮捻各逆迭著戰績歴保花翎副將銜儘先叅將奏留直隷補用該賞辦事飭管巡防認眞以之借補正定鎭襟右營遊撃洵堪　任亦與例章限制相符應請准其借補以裨營伍除飭取汪元標履歴咨部外　　會同直隷提督臣葉志超附片具陳伏乞　聖鑒訓示謹　奏奉　硃批兵部議奏欽此 
 
 

Page 13

 
 
[光緒十八年二月初六日京報全錄]  
　　宫門抄○諭旨一道錄前○發抄　硃批四道○東瀋湯　奏報接印日期摺○陜撫鹿　奏檢舉失察書吏舞弊請交部議處片○都統奎○奏口外肅清請將各路防剿官兵分别留撤摺○監督聨　奏報接日日期摺○東撫福　奏請奬河連岀力人員摺○又　奏請　旨派員護理撫篆片○又　奏飭藩司赴任片○二月初六日理瀋院鑾儀補光祿寺鑲白旗值日無引　見○遷公假滿請　安○山東巡撫福潤到京請　安○桂公文秀謝營神機營事務　恩○景善明安各謝署缺　恩○奕杕徐致祥各續假十日○召見軍機　慶福　福潤○發抄　王文韶奏拿獲會匪首犯之署南寗令黄毓崧等請優奬奉　硃批着照所請吏部知道欽此○又請以李永清等借補開化鎭左營守備等缺奉　硃批兵部議奏欽此○又陳廷樑仍留貴州知府原班補用奉　硃批著照所請吏部知道欽此○譚鈞培奏補用知縣吳光漢等署勝越同知奉　硃批吏部知道欽此　○○山東布政使誠勇巴圖魯臣湯聘珍跪　奏爲恭報微臣馳抵山東接印日期叩謝　天恩仰祈　聖鑒事竊臣補役山東布政使當經具摺謝　恩籲請　隆見交缷廣西臬篆迎摺北上途次接奉　硃批毋庸來見欽此十二月十八日馳抵山東管經撫臣福潤飭知赴任是日卽淮者布政使鹽　　王作孚將印信文卷移交前來恭設香案望　闕叩頭謝　恩祗領任事伏念臣三十年軍旅歴任邊陲未報涓埃方深兢惕兹復近移齊魯簡摧　條查山東經災祲之後財殫民　藩司職繼承宣富以崇　黜華事事核實爲宗旨用人必先求廉潔理財必先杜虚糜臣材質庸愚懼難勝任惟有隨時隨事禀商撫臣認眞辦理冀答　高厚鴻慈於萬一所有微臣接印視事日期並感激下忱謹繕摺叩謝　天恩伏乞　皇上聖鑒謹　奏奉　硃批知道了欽此　○○鹿傳霖片　再陜西大荔縣捐職郎中李安吉家素殷賞安吉故　其妾李劉氏之兄江蘇監生劉開泰託名照料潜肆侵漁前後十年訛去李氏銀錢爲數甚鉅屢與李氏族人搆訟經前同州府知府文啓斷令驅逐回籍不准往來劉開泰復迭次砌詞牽控經臣批岀大荔縣訊　斥革衣頂遞籍營束在案詎劉開泰潜至省城勾串臣衙門收發文件之堂房散書趙秉亁揑造禀批割取遠年騎封印牘黏貼於後徑發潼商道飭提復審旋由劉開泰赴道投遞悔呈情願自行回籍懇免革遞等情本年五月二十日由道詳覆前來適臣甫由商州閱伍回署案牘山　該散書乘機將該道繳回僞批雜置其中臣一時　忽木能看岀劉開泰遂得　究先後付給該散書銀三百兩九月初六日劉開泰因病身死趙秉亁猶時往其家致與　開　之妻劉吳氏口角爭閙臣風陽其事立提趙秉亁發交長安縣嚴訊供認揑批割印不諱惟　連署中幕友張　炎查張樹炎身居撫　文件　經其手趙　亁不供他人而獨指樹炎事有可欵虚實亟應澈究隨令　署候質此案雖僅錢債細故而以在官之人婪贓骫　實屬貪奸胆妄已將趙秉亁發交兩司會鞫務期水落石岀以懲衙蠧臣未能先事覺察理合自行檢舉請　旨交部議處潼商道文先接　黏印僞批　失於覺察應請一併交部察議除俟訊明定擬另摺具陳外所有檢舉失察書吏舞弊緣由謹附片　　陳明伏乞　聖鑒訓示謹　奏奉　硃批著照所請吏部知道欽此　○○奴才奎斌跪　奏爲口外地方軍務肅清請　並調各　防剿　兵分向留撤以節餉需恭摺仰祈　聖鑒事竊查熱河所屬平泉等四州縣曁蒙古各旗前因教匪倡亂地方蹂躪前後調集　步官兵防剿各路兩　　兹地方幸就平靖　准提臣葉志超來咨現在各處賊匪　殄净盡地方肅清惟脅從民衆雖經曉諭關導許其改過自　各　生業仍恐　顔難化死灰復燃當於平建朝三州縣及敖罕貝子府等處各留練軍駐紥其赤峰縣曰熱河派兵前往駐紥等　咨會前來奴才當卽飭派佐領富齡　帶馬隊一百名步隊一百名馳往赤峯會同該縣李鴻猷督飭鄉團認眞搜捕並據客拉沁王呈報現在事務雖清仍　有伏莽潜藏乘機煽惑請留兵協助等情奴才當將前　派赴該旗　捕之密雲馬隊一百名熱河駐防步家一百名飭令密雲原派之恊領玉和熱河防禦當和分别管帶駐紥該旗督兵防守並嚴飭該恊領等如查明果有匪徒蹤跡卽行禀請添兵助剿王老虎溝倜竊子二處前派保護教堂官兵一百六十名現擬酌留一半分駐保守又前由熱河駐防練軍内挑選一百五十名派令佐領全齡管帶隨同提臣葉志超前往勦捕此　練軍曾抽調五十名駐紥喀拉沁王旗現調赴赤峰其餘馬隊官兵一百名　准提臣葉志超咨會仍今佐領全齡管帶駐守敖罕貝子旗此外派岀隨同提臣葉志超軍營打仗及各路防劉　　現在旣報肅清自應一律撤回歸伍至前由密雲調來馬步官兵三百名除派赴喀拉沁旗馬隊一百名仍留該旗駐紥其熱河駐紥密雲步隊二百名又密雲派赴古北口防守官十員馬步兵丁一百十二名白馬關大水峪朝郝莊董各莊等處共派駐防官十一員馬步兵丁一百八十六名應一律撤回密雲歸伍以節餉需所有撤留各項官兵緣由謹叅摺具陳伏乞　皇上聖鑒謹　奏奉　硃批知道了欽此　○○粤海關監督奴才聨捷跪　奏爲恭報奴才接印日期叩謝　天恩仰祈　聖鑒事竊奴才内府世僕知識庸愚渥受　生成毫無報稱仰荷　皇上天恩　簡放粤海關監督於九月二十五日恭請　聖訓復蒙　鴻慈教誨周詳奴才跪聆之下欽感難名當於　陛辭後朿裝岀都由天津附搭輪船經歴山東江蘇浙江福建洋面於十一月二十四日抵粤准前任粤海關監督廣英委員將粤海關監督關防文卷册檔錢　簿籍齎交前來奴才恭設香案望　闕叩頭祗領任事伏查粤海關所轄口岸地方遼闊舉凡徴收常洋稅課撥解京外餉需統顧兼籌在在均關緊要奴才才識淺短繁劇初膺輙自省循不勝兢惕惟有認眞經理設法招徠察丁役以除弊端守章程以昭輯睦遇有應辦事　隨時會商督臣妥籌辦理總期恤商裕課中外相安不敢稍涉疏懈以冀仰答　高厚鴻慈於萬一其接收庫儲各欵容俟逐一查明另行恭摺奏報所有奴才接印任事日期並感激下忱除循例恭疏　題報外謹繕摺具奏叩謝　皇上天恩伏乞　聖鑒謹　奏奉　硃批知道了欽此　○○山東巡撫奴才福潤跪　奏爲山東省歴年辦理河運岀力人員懇　恩俯准給獎以示鼓勵恭摺仰祈　聖鑒事竊照江北江蘇漕糧每年辦理河運除南路運追歸河臣經管挑修外所有陶城埠迤北一帶由東省經理自黄水穿運以後北路卽卽受淤水乏來源辦理尤爲棘手歴經委派東昌府督同治河印委各員疏挑導引設法經營漕船行抵陶城埠往往進口維艱而黄衞兩河又不能同時並漲旣進運復須候汛入衞苟非挑修得力動曉貽悮事機從前漕船回空遇有淺阻由南省委員自行挑挖近亦改歸山東代辦各印委自春徂秋備極辛勤不無微勞足錄查光緒十三年前撫臣張曜　奏保岀力各員欽奉　諭旨允准嗣經吏部議駁以未及三年核與奏定新章不符等因兹查自鄭工合龍後南漕辦理河運又已兩年合之從前十一二三等年早逾三年之限長河千里而遥兩省分任其事自應各歸各叚分别保奬以示鼓勵現准河臣許振褘咨業將所屬岀方人員○奏請奬叙山東事同一律擬請將督辦運道東昌府知府李清和　賞加隨帶一級在任補用知府東昌府同知劉壎請俟補知府後以道員用道員用在任候補知府臨清直隷州知州陶錫祺請俟歸道員離知府班後加二品銜補用直隷州州同王守勤請加同知銜陽榖縣知縣劉承寛請加尋常二級以上五員均係歴年承辦挑淤催　漕船尤爲岀力不敢絲毫冐濫合無仰懇　天恩俯賜照准給獎岀自　逾格鴻慈除將各員履歴造册送部外謹會同河東河道總督臣許振褘恭摺具陳伏乞　皇上聖鑒訓示謹　奏奉　硃批着照所請吏部知道欽此　○○福潤片　再奴才前因恭承　簡命補授山東巡撫富經具摺叩謝　天恩籲懇　陛見奉　硃批著來見欽此維時新授山東布政使湯聘珍尚未到任奴才不便交缷原摺聲明俟揚聘珍來東再行北上在案現在該司湯聘珍業已到省赴本任供職奴才戀　主情設亟思赡覲　天顔跪　　望訓所有山東巡撫篆務應否卽交湯聘珍暫行護理之處奴才未敢擅便相應請　旨伏候○命下遵行現在黄河工程悉臻穏固地方亦極安謐來歳防汛事宜業經預爲布置奴才奉　旨後擬俟開篆卽行交卸北上合併陳明謹附片具奏伏　　聖鑒訓示謹奏奉　硃批山東巡撫着湯聘珍暫行護理欽此　○○福潤片　再新授山東布政使湯聘珍現已到省自應卽飭赴任供職署藩司王作孚仍回鹽運使本任各專責成除分飭遵照外謹附片陳明伏乞　聖鑒謹　奏奉　硃批知道了欽此 
 
