# 1893 - 300 - 4907376

 

Page 1

 
 
[新科江南闈墨出售] [  圖書集成局啓]  
　　大江南北爲古來人才淵藪其爲文也類皆沈博絶麗典貴高華經術湛深根氏富厚兼之本科徐文二主試學問淹貫名重一時故所賞拔者尤足空冀北之羣而備玉堂之選本局覔得進呈全墨亟付手民排印刻巳告成後附繼文試帖詩首冠題名全錄卽日出售每本碼洋七分諸君子有欲簡練揣摩者請臨上海三馬路申昌書室或就近向各外埠申昌及發售申報處購取若欲躉買則請移玉至申報帳房此佈 
[新科順天浙江廣東闈墨出售] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人咸以闈墨郵寄本局速付手民印以潔白連史紙刻巳印成順天浙江廣東三省闈中傑作首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則請移玉申報帳房面議此布 
[論天津培高街道]  
　　西人於修治道途之事最爲講究有自京都游歴而出者輙語人以中國街道之不修雖大街寛廣異常而其路多泥絶不鋪墊天晴則灰沙撲面沾衣襲袂若一出汗卽有穢氣蓋灰沙之中雜有騾馬之糞也若遇天雨卽淖深可以没脛跋前疐後殊苦難行以故西人之居於京師者每遇夏間必避暑於城外山寺之中至於今年更遭水災則京中之道路更有不堪者矣若夫天津則非京城比也地方雖小而爲通商碼頭中西人薈萃於此其間租界之中其寛廣潔凈亦不亞於上海故西人多樂居之惟地處低窪濵臨海灘今年遇此大水如法國租界低處往常每遇河流暴漲水卽由溝渠漫入街道滔滔汩汩一片汪洋况加以大水横流其受累當和更巨其間低窪尤甚者則爲電報學堂之前及紅樓以後一帶街道淺者不止没脛深者幾將及膝此次被水遷徙雖未一空而奔避不遑者已經過半隨由法工部局用機器測量擬將街道加高培厚兩旁界以紅線以爲準則其高厚由一尺以至二尺不等兩旁開溝洩水以免倒灌居人房屋已於天和樓過街胡同起首興工將來次第完竣卽遇大水之年不至僕僕道路者有搴裳之苦若此正一大善舉也余嘗謂中國治水之道大悖神禹當年决排蔬瀹之本旨禹之治水專以利導爲事至沿之季世齊桓創霸以五命命諸侯猶有曲防之禁孟子論曰圭治水亦謂其以鄰國爲壑然已可知彼時治水已失禹之舊制有以築堤置防及權救目前之計者至漢武帝河决瓠子專令赶築堤防至令三公皆負土躬作而宣防以塞遂以爲不世之功厥後治水者無不踵其故智以至黄河之水愈障愈北竟有逆流之勢而北地常被水患今年夏秋之問津京被水尤甚夫津沽爲河流入海之區正宜宣而不宜遏說者謂禹之九河故道皆在北邊而出路則以津海爲歸宿若將天津之地培高增厚則於津地租界固有益矣而上游之水無可宣洩必不免有横决泛濫之禍竊以爲西人之言水利者其智亦不能駕中國而上之嘗見越之三江閘其閘之外面積久漲灘可得地數千百畞於是就近地方紳士各據之以爲已有且日益培植不使水由此處經過以害其種植之利遂令閘口淤塞水流不暢一遇大水無復迅速宣洩而内地之田禾廬舍被淹者時有所聞卽有以神道設教祭木龍而有騐者亦恐不足深恃盖前此三十年之先從未聞有淤阻之事論者謂宜將閘移進設於兩山之麓而將此漲灘悉數棄去庶幾内地不至有其魚之患而無如利此灘地者不忍割愛多方阻撓識者早逆料其將來必有遭其大害者津沽加高培厚之舉得毋亦與相埓乎然而西人之算計雖亦未必計及大局而籌畫亦必出於萬全彼用機器測量謂須加高培厚又以紅線爲界其培厚之處或一尺或二尺不等則必有相度其宜並非出以孟浪者矣尤妙者兩岸皆開溝渠以免倒灌此法最穏築堤遏水所以易致潰决者以水無所洩别無去路專力灌注自必勢莫能遏若旁有溝渠水有所洩則卽有泛溢其勢亦弱决不至突然崩潰猶憶距余村數里之漓渚地方有一程頭廟其廟建於水中里人以此欄風水其地正當衆流所匯而以一廟逆遏其衝雖地方不過數丈而數百年來未嘗傾圮者則以水中所置石條皆縱横層累而上千孔百洞水仍可以流行自如惟爲石條所隔則其力散渙其勢衰弱故以兀然一廟植立水中而無漂搖之虞津沽西人加培街道而旁開溝渠以洩水勢卽此意也夫築堤防水固非禹之舊法顧或者築堤得法不同强遏尚不至於時有意外之虞未可知也吾不敢謂法人此舉之必然有益無損然觀其思慮之周密不禁心焉恝之於是乎書 
[本館接奉電音]  
　　昨由京友電傅上諭一道敬謹譯登○九月二十一日奉上諭譚鍾麟奏提督因病出缺請旨優卹一摺福建陸路提督蓀開華由武童投效鮑超軍營轉戰湖北江西安徽河南等省衝鋒陣前身受多傷進剿廣東嘉應州削平粤逆戰功卓著同治五年補福建漳州鎭總兵二次渡臺剿撫番社辦理海防帮辦臺灣軍務尤著勲勞旋簡授福建陸路提督整頓營伍綏靖地方諸臻妥恊兹聞溘逝軫惜殊深孫開華著照提督軍營病故例從優議卹任内一切處分悉予開復加恩予諡原籍及立功省分准其建立專祠並將戰功事蹟宣付國史館立傳以彰勞勩該衙門知道欽此 
[玉京瑤札]  
　　同文館格物教習歐禮斐之夫人英國醫生德貞之女也月初因産後得病德貞决爲不治果於十一日去世歐君住宅在勾欄胡同擇於十四日出殯十五日下窆同事丁君韙良等以及各國星使咸擬於十四日往弔且送殯焉○軍機處修繕淸檔之各章京供事業已開保其修繕漢檔之各章京供事卽日開保則於將來新方略館開保時尚有厚望而領班章京决意於十一月方始開保各人亦祗得靜以俟之按軍機處檔案三年一修其當差三年者皆應入保其不及三年者不得入保此之謂例保若現在之修方略及明年之萬壽慶典各保案則難得之遭逢也○新方略館開辦多時迄今已將告成大約至十二月中各章京供事謄錄以及内閣司員中之得方略館差者皆可開保矣○明年萬壽例用今科中式之各省舉人八十名隨班慶賀禮成後恩賞知縣籖分各省歸特旨班用聞均須先赴禮部報名滿額之後不能添入然此係極難得之遭逢恐非捷足而有大力者不能躬逢其盛也○五城各善堂粥廠俱於本月間陸續開廠施粥○洪文卿少司馬住宅在東安門外北首小草廠擇於本月十八十九等日領帖二十一日發引○松壽泉大司宼於本月十二日卯刻上任○江安糧道馬觀察此次到京係俸滿送部引見也○有廣西知府何太守昭然丁憂起服來京引見卽過道班復以道員引　見聞何君以教習知縣起家在廣西時政聲卓著上 
 
 

Page 2

 
 
游極爲倚重故此次到京名重一時政府諸公咸樂與之晤談時事第二次引見蒙皇上召對帝心簡在前程未可量也○　八日滿城風雨初九日卽放晴光皇太后仍至臥佛寺登高○初九日都人士咸出城登高歸時於西便閂外賽馬并有各國西人游覽而歸與都人士爭馳驟之長鞭絲帽影相錯於道○前閂外牌樓冬至前必須完工故日内赶緊建造規模粗具惟該處來往車馬仍復時時擠斷 
[北闈餘話]  
　　前數科鄉會試放榜假報子甚多熱中之人往往受騙近來人盡留心故今科不聞有假報者○順天闈墨十二日午前琉璃廠已有發售者然止有十七名以其紙少將來各考官分送親友則係闈中全墨○十一日夜半街上題名錄每張須售京錢五六千文至十二日晨則僅值一二百文而已○順天中式之硃墨卷於十二日卽送禮部已見禮部堂官分各司員先行磨勘○十一日塡榜城内考塲左近城外琉璃廠俱有紅錄城内之紅錄甚速城外之紅錄甚遲十二點鐘時城内已見六十名城外止有三十餘名且城外之紅錄貼至九十名而止見者以未窺全豹爲憾○南元孫同康塲作久已傅誦一時識者都决其必售今果高掇巍科文章信有價也○南皿卷中式之湖北王澤沛江蘇陳公恕兩名本俱送算學後以不滿二十人歸入散號假使算學滿額則此二人者必有一人不中矣○十八名周學熙係官卷今科止有十七房故官元得中十八○四十九名傅運森係嘉定參戎傅公之公子初次應試三塲卷漏寫第一問策題塡於夾縫中自以爲必登藍榜垂頭喪氣當時潦草完卷及交卷後收卷官以其情有可原從寛免貼當時已自欣然今而後喜可知已 
[日本消息]  
　　日本神户友人來信云近日該處貿易甚形冷落謠傅蜂起有未能平靖之勢日本國家因令西國商人牧師之住内地者均返通商口岸　 
[星使留任]  
　　出使德俄奥和大臣將屆瓜代之期聞因伯里一事尙未結局故許星使須留任一年矣 
[東報譯登]  
　　日本横濵居留地新五十番北太平洋汽船會社中有船名騰皮夫西耶以耶者此次由歐州載洋絲織物及雜貨東來於本月十號晚十二點鐘時道經神户下椗海中忽被大坂船會社吉野川丸所碰以致中間受損水深入者四尋貨物漂流莫可收拾幸早經保險可索賠償日内有一千墩撈至岸上云○東京府武藏國北豐島郡人新井彌吉早喪母事父以孝聞父常病家益貧彌吉勞瘁不辭晨出挽人力車得錢買甘旨奉父夕則護持湯藥用費逾恒人皆重之有勸其娶妻者彌吉恐琴瑟情深必致有虧孝道遂堅却不允一意承歡今父已死彌吉以力役所貯銀厚營葬祭日至墓前供香花諸事致慤致誠有司嘉其篤行上聞於朝本月四號奉敕賜以緑綬褒章由賞勲局發出○駐劄日本東京之朝鮮公使金君思徹因奉廷旨召回於本月十號午前十點鐘入内廷謁見日皇及皇后又日本海軍省有英人其榮官居海軍大佐之職今因期滿亦於是日進謁并携女子二口參謁皇后本月十一號比利時國新簡公使呈遞國書○十號十二點鐘時日皇在宫中設宴召熾仁親王命陪食伊藤内閣總理大臣山縣樞密院議長大山陸軍太臣井上文部大臣芳川司法大臣德大寺侍從長副島樺山佐野佐佐木尾崎仁禮樞密院各顧問官花房宫内次官白根内藏頭皆與焉○十一號宫内省傅諭天皇御覽近衛士卒演習定於廿號幸群馬縣是日午後一點鐘時出宫排齊鹵簿至上野停車塲暫憇乘火輪車望前橋巿進發五點鐘時車到日皇駐蹕臨江閣次日而降旨閱操至二十二號閱畢駕臨高崎巿二十三號淸晨七點鐘時由高崎乘火輪車回京十點鐘時至停車塲隨卽還宫同日奉皇后懿旨定於本月十六號午前九點鐘時幸高等女子師範學校○大日本婦人教育會長毛利公爵毛之夫人利子約同會中幹事小鹿島添田井上加藤各夫人擇於下月朔日開慈善會筵請各命婦往觀徽都下著名婦奏曲并倩金子堅太郎添田壽招致川上音次郎演技演者須有關風教相傳川上演楠公傳至櫻井驛訣别時聲涙俱令人見而生感云所謂慈善者醵資以備善舉會中人皆貴官眷之好行其德者○靜岡縣山名郡海濵有一巨龜其體圍丈餘近已自斃村人爲之營窀穸奉以爲神一時傳佈四方愚夫愚婦之流咸至塚前禮拜嘻龜也而竟奉之爲神宜乎今日滬上之帶緑頭巾穿豬皮靴者皆昂昂然趾高氣揚欲依附於搢紳子弟也 
[學憲行程]  
　　廣東學憲徐花農宗師考試武生遺才業已告竣定期十五日起程往瓊州雷州廉州等屬巡試至應元書院舉人會試决科亦定於十五日考試聞宗師是日上午先往書院點名命題下午由官碼頭下船起節出省 
[赭嶺秋光]  
　　蕪湖道袁爽秋觀察牙厘局許小巖觀察前因公務各往省垣於十四日同乘招商局江永輪船回蕪屬下員弁均至江干迎迓○城隍會定期於十七日舉行先期數日遠近鄉民及江南北之紅男緑女咸不遠數十百里而來以翼一擴眼界長街各店生意無不因而生色烟館飯鋪尤屬應接不暇王邑尊恐有外來匪棍乘間滋事大張曉諭飭令烟館飯鋪於會之前後數日晚間於二砲時熄燈並會同各叚保甲委員自初十日起帶勇查街夜間巡邏尤密並由老湘營譚軍門派兵一哨在城廂内外晝夜巡察又另撥精兵十餘棚分紥於租界各要隘以防匪類又聞會中首事仰體憲意已議定該會僅行至江口五顯殿爲止並不穿過天主堂洋關等處是亦老成持重之見也所以然者因先期曾有蜚語流傳各當道防患未然故有是舉也○十一日内河氽來無名男屍一具年約三十許身穿藍布褂褲足繫浦鞋似係弄潮兒失足落水者隨波逐流無人顧問後經江口小划橯置岸側報請救生局給予施棺擡葬荒郊生爲異域之人死作他鄉之鬼夫亦大可憐矣○前報中秋節有一少婦隨一少年乘太古輪船被人指爲誘拐經保甲局截住交保看管云云兹悉事果不誣婦係涇縣馬頭張姓木工之妻因嫌藁砧闒茸無能時有彩鳳隨鴉之感見甲年少佻逹兩情相悅一縷牢纏繼念濮上桑間終不能天長地久乃與甲收拾行李效弄玉之隨蕭史以去不料好事難諧竟被瞷者中道截阻其夫得信後於上月杪躡跡而來挽現充蕪湖橋董之舅氏楊某具禀到官將婦領去以爲破鏡可以理圓詎料婦自嘆薄命羞見良人竟於是夜自盡於舅氏之宅以致該木工始則珠沈滄海終則璧碎連城搔首問天愴焉欲絶○黄花亭者亦靑皮之流亞也與安慶蕩婦姘識居於聯陞棧後同有烟霞癖拆梢賭博終不能稍裕腰纒情極計生與婦商議專作放白鴿生涯蓋婦雖徐娘半老尚能作齵齒笑墮馬妝使同黨徐某爲之勾引去年曾至滬上騙得洋蚨若干扁舟一棹仍返舊巢兹以囊中造孽錢又被烟霞薰灼將盡乃又依樣葫蘆至對江農民家甫經三宿卽己振翼高飛農家躡跡尋來將婦獲住控於蕪湖縣王邑尊立卽籖差拘拿黄徐二犯則已得信遁去原差回禀邑尊飭將婦掌頰數百下發押官媒未知如何了結說者謂此等放白鴿之人蕪湖地大物博必有徒黨爲之互相標榜安得卽此窮究使若輩戢翼藏形不再流毒人世哉 
[蘇府政績]  
　　蘇州府王可莊太守以狀頭之雅望敷名吏之經猷其在鎭江時久已口碑載道自量移蘇郡後勵精圖治無日不高坐堂皇淸理案牘讞局中舊案多年不能淸結者現已斷結數十起而又深惡流氓首先出示巖禁復製頭號加厚重枷並奉上憲頒發刑部例定板子較諸平時所用加厚加闊獲到流氓無不痛懲去莠乃可安良懲一卽以警百太守之用意良深故巿肆棍徒頗知歛跡酗酒打降藉端訛詐向所無日不有者今則絶無所聞道政齊刑太守有焉 
[揚試續聞]  
　　揚屬江甘兩邑考試文童日期並正塲詩文題目已錄昨報兹聞江甘兩邑昨發頭塲案所取前列皆知名之士士論翕然惟甘邑初覆點名時忽有人揚言謂案首某君係屬冐籍各童一聞此信不辨眞僞齊聲譁噪龍鬥口一時竟聲如鼎沸擾擾紛紛幸邑宰李明府 
 
 

Page 3

 
 
聲色不動坐鎭雍容飭禮房傳諭暫勿喧譁從容語案前各童曰案首某童本縣因派認各廪有結五童互保有結學師有結自應照例收考至名冠全軍本縣係憑文而取俟塲畢原卷儘可發閱當有目共賞至於是否冐籍爾等亦可具禀果係眞實自當扣考斷不能憑爾等此時譁噪一番卽予停考也其各思之諭畢各童咸默爾而視寂然無聲明府遂照常挨點給卷入塲聞者咸服明府落落數語足以折服衆心以之折獄何寃不伸誠今之賢百里侯也 
[擱悮信件餘聞]  
　　昨報登擱悮信件一事兹復查得杭友於信面開寫不甚詳晰以致上海小輪船局難於投交合并聲明以昭核實 
[監司宴客]  
　　昨日淸晨江海關道聶仲芳觀察偕忠信營統領楊鏡崖滬軍營統領蕭雲卿兩軍閂提右營叅將廖楚才又叅戎松海防同知劉乙笙司馬上海縣黄愛棠大令水利廳鄢少尹城守營李千戎總巡張牧九司馬及城廂内外各巡防局至新閘大王廟拈香總巡聞觀察將順道往南勘視河道特傅齊各鋪地甲諭令按叚伺候無稍蔬虞旣而觀察在大王廟筵請江蘇督糧道吳觀察席散爲時已晚遂排導回轅 
[儲憲啓行]  
　　新簡江蘇糧道吳廣涵觀察於前日由蘇來滬憲舟移泊滬北觀音閣馬頭已紀前報兹悉觀察於前晚乘坐輪船赴金陵謁見制憲起行時本邑道營廳縣及印委各員均至江干恭送 
[秋賽志二]  
　　賽馬於古有之乎曰有之有之見於何書曰嘗觀漢武梁祠堂畫象刻石作人馬馳逐之狀雖略存形跡不甚分明然以意度之其卽古人春秋講武之遺意歟至於周穆王之八駿唐成公之驌驦則但以供嬉娱非以習罄控載之史册夫何取焉西人凡事皆近古卽此游戲之事亦於古人暗合正不得以其馳驟平原漫譏爲盤遊無度也昨爲秋季賽馬之第二日日過午觀者旣雲集響應賽者更采烈興高執筆人乃削牘記之曰第一次六馬怡和勝第二次七馬拔維晏行主勝第三次十三馬朵爾克勝第四次四馬會得豐行主勝第五次五馬沙遜勝第六次七馬又拔維晏行主勝第七次六馬又沙遜勝第八次五馬又怡和勝第九次八馬全順隆行主勝時則暮烟四合游人散歸而燈火六街又添一番景象矣 
[賭徒刃]  
　　昨日下午虹口美租界包探江阿三帶同夥役阿順行至八仙橋西首將近賽馬塲見有賭徒以爲此處地非租界捕房中不應干與膽敢持刀猛戳江探右腮並傷及阿順頭面手臂諸處江探見賭徒甚衆莫可如何奔回訴知麥捕頭捕頭立卽禀請英讞員蔡太守飭差傅同地保指拿行兇人至則早已星散無蹤乃將受傷人送請仁濟醫院醫生敷治 
[有碍水道]  
　　美租界虹橋港一水盈盈直通大塲江灣等處邇有煤屑局將煤灰堆積中虹橋老三官堂前河畔有碍水道由江灣鎭董赴上海縣控告黄大令准詞諭以定期往勘再行核辦 
[遇人不淑]  
　　本邑大南閂外王家圈人嚴松咸賣菜傭也曾娶木工德德之次女爲妻女以嚴家况寒貧時生厭惡前日巖自外至酩酊大醉幾若濡首小狐見女獨坐室中一言不發因問之曰晚膳已炊否盍卽取來女怒曰巧婦難爲無米炊爾素無一文錢到家教老娘求和尚養贍耶言已哭泣不休嚴酒上心來順手取面盆擲去適中女之額角登時鮮血涔涔後經鄰人錢杏村等問悉情由將嚴飽以老拳嚴大聲疾呼事爲嚴叔四四所知一面倩人延醫療女一面以家法治嚴聞女傷勢非輕未知能保全性命否 
[地主送縣]  
　　范錦堂將地賃與賭徒開塲聚賭英讞員蔡太守飭役往拘前已備登於報昨日一百九十三號華捕解范至公堂副捕頭禀稱范已由案下差役趙金拿獲太守向之研究范惟俯首求恩太守謂該犯前經上海縣黄大老爺飭拿未獲今旣到案著押候送縣訊突可也 
[崑山學署竊案讞詞]  
　　崑山縣學糜廣文署中被竊首飾衣服經英讞員蔡太守飭顧阿六黄四福兩包探緝獲竊犯李榮亭劉來發吊出各贓電致崑山縣主葛大令偕廣文來滬認贓已詳前報昨晨大令廣文到廨拜會太守發落各案畢飭探將人贓解案請大令與廣文升座訊鞫黄顧兩探同禀稱前日小的等在四馬路某浴堂見李衣服華麗闊綽如時髦大少爺明知又犯竊案拘拿盤詰自認與劉在崑山犯竊因卽押同至新閘將劉拿住問明贓在劉利坤船上及往吊取利坤卽棄船逃逸查得船已破舊不堪當將各贓吊出并在李劉身畔搜出嘉定南翔各典質劵據言所質是皮棉衣所得洋銀一路花用已去十餘元祇存二三元今將變贓所購之寍綢棉袍馬甲脫下詰以金釧何在則一味支吾大令問李年歲籍貫事業及從何處至崑山如何入内如何出閂携帶如許竊贓如何出城缺少之贓留存何處李供稱小的係湖北武昌縣人年三十六歲向操京貨業失就後於八月十八日在鎭江遇劉商同雇利坤之船至金壇溧陽常州蘇州等處遊蕩九月初四日下午船抵崑山刺篙　門外與劉登岸至小茶肆閒坐夜間進進閂行至一處見有桃園瀕臨小河河濵有高大房屋閂前雙石獅繚以圍墻似是空房無人居住者夜分相與扒墻而入挖成一洞探之不通又挖一洞始得入内隨穴壁進臥室並無居人遂得翻箱倒簏竊取洋銀銀錠珠翠金銀首飾單夾棉皮綢縐衣服打成一包仍由原洞出外其時天已黎明略待片時仍出西門登舟路過嘉定南翔將皮棉衣質取洋銀隨路花用及至上海又置衣服包探拿獲後各贓均已交出質劵及新衣亦均繳案元絲錠兌得洋銀四十五元大半用去金釧實不能供認問爾等在内行竊時遺有零物乎携帶如許竊贓豈出城時無一人目見乎供稱有小帽一頂遺在失主家得贓後先時暫避俄見城閂已開有一老者向鄉人買菜正論價間小的等卽乘機溜出劉供與相同大令問究竟若干人同竊爾等曾否到過崑山李劉同供稱實祗小的等二人利坤在船看守小的等初次至崑山前未到過人令一再研詰執定前供遂諭曰顧黄兩探破案迅速本縣所懸賞格洋銀一百元待回署時照數寄交蔡大老爺賞給嘉定南翔等處所質之贓候分别備文移吊隨命帶來之捕役將李劉加上鐐銬又親自檢點各贓開單記數包探亦呈淸單一紙大令校核之下諭令趙捕將人贓暫寄一宵本縣尚須赴道轅禀見俟翌日起程時押解下船帶回詳訊至於爾等緝案勤能本縣行將商請蔡大老爺諭令派出誠實可靠之捕役至崑山當差本縣帶來之鐐銬係前撫憲剛大人在刑部照式製成較外省州縣衙門所用者不同一經加上卽不能脫逃又問包探曰西式銬如何包探呈求察騐大令問上海能買否答稱捕頭在西國買來上海無從買取大令旋偕廣文退堂會晤太守隨卽告辭 
[好事難諧]  
　　傭婦顧王氏控妓女金巧仙圖賴帶擋洋銀並被現當長隨之周金堂出塲霸阻一案由英公廨帮審委員宋别駕提　因原被供詞各執著送上海縣訊辦前晚黄大令升坐花廳提訊顧王氏供稱係蘇州府長洲縣人今年四十三歲來滬已閱六年向在人家傭　現在英界東棋盤街雙福順堂妓院爲傭有妓女金巧仙者前在東棋船街小花園張姓妓院爲夥妓與小婦人素不相識中秋節後金欲掉往别家爲夥遂託華珠姐爲中向小婦人商懇出洋二百七十一元歸還張姓帶擋到我處爲夥妓小婦人允之卽向各傭人處湊成是數送交華手華轉交金妓八月廿一日金妓始到我家廿六日書立筆據四張合洋二百七十一元令金妓簽押金當時祗簽一張其餘三張延約不簽有自稱師爺之周金堂向與金妓相識本月初四日前來游玩初六日周又糾合多人將金妓拔去小婦人等謂金欲嫁周姓須將欠欵歸淸詎周一味逞兇反投捕房誣告小婦人等因此情急投控公堂轉送案下筆據呈閱金巧仙供稱係寍波慈谿縣人今年廿三歲小婦人於二歲時喪母六歲時爲童養媳十五歲時上半年成親至下半年丈夫逝世至前年婆婆哄誘來滬押入四馬路慶雲里張姓所開野雞妓院計洋二百五十元均由婆婆取去以五年爲期旋有在製造局爲家丁之周金堂前來游玩見小婦人困苦惻然憐之謀爲脫籍小婦人亦願嫁伊不料周忽被主人所　欲回湖 
 
 

Page 4

 
 
南原籍俟問明伊母再定去留小婦人遂賃屋居住守候消息無如周一去不來小婦人勢難度日仍理舊業在小花園爲夥妓今年中秋後有素識之阿顧卽顧王氏欲令小婦人至伊家爲娼言伊家有官塲中人往來若遇佳客終身便有依賴小婦人允於廿一日前去廿六日阿顧令我畫押且言向例如此小婦人查詢鄰人則稱伊等設成圈套遂不肯簽初六日周由金陵到滬訪問小婦人見面之後卽欲隨伊忽被阿顧等硬霸欲令料理帶擋洋二百七十一元否則不肯干休但小婦人並未向伊借洋與之爭論阿顧喝令龜奴將周毆打致周失洋圓銀表等物不得已控諸捕房轉送憲案大令謂曰爾在公堂供認簽過一押何以今日忽又抵賴究竟借過洋銀否供稱示借顧王氏又稱華珠姐係中人現亦到案大令問曰金向顧借洋可是爾爲中供稱是問爾將洋銀交與何人之手供稱顧交與小婦人轉付金巧仙大令謂金曰華之供詞爾可聽明金供稱伊等一鼻孔出氣小婦人實無借洋之事大令曰旣不借洋何以簽押金語塞大令提周研訊但稱係湖南人向爲長隨大令曰爾在何處爲長隨供稱前在製造局又問在何人名下供稱小的不敢招搖大令曰何出此言供稱滬上有日報小的不敢直供大令曰不妨周始供製造局劉總辦處爲長隨嗣與金妓贖身卽被辭歇金堅欲隨小的令其轉嫁他人金不允小的之意須問明母親是以回籍此次來滬道出金陵已有棲身之地大令問在何處供稱在曾大人處小的到滬後卽至金處金願以身相委卽有龜奴等將我毆打致失銀洋時辰表等物旋經拾得龜奴衣服一件鞋子一隻卽投捕房控告轉送案下叩求追究失物大令謂爾充當家丁理應安守本分不應狎妓更不應爲妓贖身種種行爲將何以對主人到案後尚不知過反欲求追失物殊屬荒唐且事無証據碍難准理著將周金堂押候備文遞籍周聞諭叩頭如搗蒜供稱情願免追失物惟求開釋自行回籍大令謂姑念苦求著具改過切結當堂斥釋金巧仙旣已贖身不應冉爲娼妓著鞭背一百下發堂留養如有人願娶須將簽過花押之借票一張計洋七十元代金交案以便轉給顧王氏具領尚有未經簽押之借票三張未便准追當堂塗銷 
[上海六馬路仁濟善尝彚解順直第七批急賑啓]  
　　謹啓者順直災區冬賑孔亟經佩卿司馬褚敦伯廣文在武清霸州兩處分頭查放飢寒遍野望澤如雲兹敝堂彚解第七批現銀一萬兩分裝五箱由招商局新濟輪船叨免水脚運至天津交托籌賑總局以五千金接濟武淸五千接濟霸州是批申報館銀一千兩絲業會館銀六千兩敝堂銀三千兩合并聲明並凌問樵觀察交來之舊棉衣三千件一并附解前去俾得及時散放噫睠念災黎飢寒交迫吾輩幸生樂土如天之福得以飽煖無憂易地以觀何堪設想所願菩薩心腸民物胞與者大發慈悲俾登袵席世有其人馨香祝之矣施善昌等拜手謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審起數名單]  
　　朝審舊事服制貳次攺緩二起人犯二名口山東司一起絞婦一口　氏釁　口角致夫自盡四川司一起斬犯一名徐套兒毆死大功兄○朝審新事服制一起人犯一口江西司一直絞婦一口永氏誣告夫○朝審新事常犯二十五起人犯二十八名口江西司一起絞一名葆環誘拐子女直隷司　一起絞犯一名瑞恒共毆一起絞犯一名林荃蕣卽荃蕣鬭殺奉天司一起絞犯四名鐵䏩膊胡四卽瘸䏩膊王得有宫五城郝二卽郝俊亭均罪人拒捕刃傷人江西司一起絞犯一名常山毆死妻安徽司一起絞犯一名陳善紀誘拐子女一起絞犯一名常發竊贓逾貫江蘇司一起斬犯一名幅升額謀殺一起絞犯一名宋得山鬭殺湖廣司一起絞犯一名張八卽小張八共毆一起絞犯一名高禾鬭殺一起絞犯一名王小秃卽王起榮鬭殺河南司一起絞犯一名栗大卽栗建汰誘拐子女山東司一起絞犯一名李竹波共毆山西司一起絞犯一名任大鬭殺四川司一起絞婦一口趙氏共毆廣西司一起絞犯一名魏拴兒聽從發塚見棺鋸縫鑿孔一起絞犯一名劉三聽從聚衆夥搶婦女已成一起絞犯一名三蕣鬭殺貴州司一起絞犯一名李幗安卽李永安聽從拒斃被捉之人一起絞犯一名張杰鬭殺一起絞犯一名李鈺罄因瘋鬭殺一起絞婦一口張氏威力主使毆打致死雲南司一起絞犯一名郭套兒鬥殺以上通共二十八起人犯三十一名 
[限交逃媳]  
　　寡婦趙曹氏投上海縣呈控王心卿將媳婦王氏誘匿一案黄大令准詞飭提並由巡防局劉二尹將光緒十八年正月該氏控王拐媳案卷送縣大令於前晚在花廳研訊趙曹氏携子錫村投案訴稱係本邑人今年四十八歲家住浦東九圖曹家巷地方務農度日娶媳王氏已閱多年被隣人王心卿迭次誘逃向論不理不得已來案控告求請訊究大令問爾共有幾子答稱祗生一子大令問錫村曰爾今年幾歲錫村不發一言該氏供稱兒子性甚癡呆不能取供祗得由小婦人代訴錫村今年廿七歲大令又問爾媳王氏今年幾歲供稱廿八歲問如何被王心卿誘拐王氏是否與心卿同宗供稱並非同宗王氏於前年十一月間被王心卿誘匿找尋無著直至去年正月十四日王氏自行歸家詢問逃匿何處不肯直說小婦人知被心卿所誘向之盤問心卿唆使王氏之父王謙糾合多人於是月十六日到家尋釁將小婦人毆打並被擲入河中媳婦王氏又乘間逃逸小婦人不得已當日投巡防局喊控至正月廿七日奉局憲劉老爺提集人証訊供著送縣訊辦並有地保錢卜松求免送縣情願向兩造理勸是以局憲將心卿笞責具以後不干涉我家之事如日後王氏走失惟伊是問切結王氏交小婦人領回王氏不願歸家仍住心卿家内未幾住在地保錢卜松家小婦人向錢理說錢一味恃蠻小婦人又欲控告始將媳送回至六月十二日忽又不見不數日始回問其何在答稱在母家居住延至十一月二十三日午後姑媳二人欲赴田中作工媳婦令小婦人先行守侯艮久不見媳婦回家查視已被捲物逃遁探悉仍被王心卿藏匿遂於去年十一月廿八日投案控告至今始蒙提訊惟局内卷宗現亦送到案下矣大令察閱前卷果有心卿所具之結大令問趙曹氏曰爾知錢及王氏究在何處供稱聞錢現亦到案惟媳婦不知下落大令傳錢至案卽據原差禀稱明日係漕糧限期錢卜松現充九圖地保是以回家措錢以便明日交案大令又問該氏曰王氏於去年六月十二逃逸後由何人送來供稱有一素不相識者據稱在寳山縣充當地保之徐虞咸送來大令命該氏母子退下提心卿研詰供稱係本邑人年三十二歲冋日耕種與趙曹氏同村相離甚遠平日並不往來豈能誘拐伊媳此次實被誣控小的之友莊德洪黄桂山素知小的被誣且伊等亦知誘匿王氏之人此案若非莊黄到案總難水落石出大令問心卿曰爾是好人否心卿俯首不語大令曰去年正月爾將王氏誘領以致趙曹氏在局控告局中提訊後爾已具結如日後王氏逃逸惟爾是問爾今日到案尚敢狡賴僞充好人乎目下王氏究在何處從速交到尚可從寛心卿堅稱寃枉大令大怒著拖下笞責一千板心卿伏地苦求供稱情願交案惟求免責大令問何時交到供稱求寛限數日大令不准著限次日交案延干血比遂將王心卿鎖項交差帶出指交王氏並著原差將錢下松於次日解案訊辦趙曹氏母子斥退 
[英界公堂瑣案]  
　　陳阿四訴稱在某碼頭運米工人王阿九等三人前來行竊當塲拿獲交捕送案王及陳福生鍾銀根同供稱小的惟掃取遺棄地上之米尚乞施恩蔡太守判令各管押一禮拜贓給失主領去○東洋車夫周錦增訴稱小的拉車出外突被馬車撞壞倩人修理須費洋銀一元有奇小的因此不能趁錢已坐食二日矣張年根供稱小的坐馬車出游自已拉韁以致悮碰蔡太守判罰洋銀二元給周爲修車及　食資○包探沈金隆禀稱小的緝獲寍波積竊沈雨田吊出象牙骨扇絨衫等物詰知是朱雲秀王蘭亭陳義生等人所失今將人贓送案朱王陳均投案領贓沈供稱小的連次犯竊不敢諉罪惟乞施恩蔡太守判令笞責二百板押候備文遞解回籍贓給三失主分别認領○一百十三號西捕禀稱昨日巡綽至裏虹口見趙阿福植立路旁正欲拘拿飛奔逃逸顯係爲賭攤望風因卽追上拿獲今特送案請懲趙供稱小的路經此處並非賭檯上望風人乞恩開釋蔡太守判令管押十日如再到案定予重懲 
[法界捕房紀事]  
　　鎭江某氏婦年將知命猶喜塗脂抺粉引蝶招蜂賃居法租界自來火行街洽興里錦名洋行房屋日勾引狂且以相娱樂前晚忽貿然遷去翌日收租人遇諸途間向索租值三元婦不給分文收租人遂呼巡捕至將婦拘入八仙橋捕房副捕頭詳詰情由命押候繳淸方准開釋○自來火行街第七十七號房屋係江北人某甲所賃甲薄有積蓄以放債爲生卽俗所謂印子錢也近與平湖人某氏有私雙宿雙棲幾似玳梁海燕一日婦有同胞妹由浙至滬綢繆竟夕擁背情深甲涎之遽明得隴望蜀之想夜半暗中摸索捱近女身女在睡夢中大驚疾呼其姊姊亦被驚覺問甲意欲何爲甲知好事難諧忿忿而出翌日驀至房内將女首飾携出質諸庫中女知之向甲查詢甲直認不諱相持之下互扭入八仙橋捕房謝副捕頭訊問情由女但稱首飾被伊攫去問因何攫去女欲語不語兩頰緋紅捕頭逆知必有曖昧事情飭管押四點鐘時卽行釋出諭令甲將首飾贖還倘敢延遲准女赴捕房控訴 
[免災助賑]  
　　洽盛恒主姜寳善善士來洋三十元以前晚小東門外失愼時北風大作延燒過河至鹹瓜街該店近在咫尺荷天之庥幸未殃及諸親隣友協力照護本擬設席酬謝念順直災况孔亟特將筵貲移賑爲諸君結無量福緣並答神佑云云如該善士眞所謂獲福知福自求多福者矣夫救命勝造浮屠吉人定邀神佑倘荷獲福諸君聞風興起善善交孚從此戾氣潛消平安永保自可操劵請登報牘寄語同緣　上海六馬路仁濟善堂籌賑公所施善昌等謹誌 
[愷澤覃敷]  
　　敝堂醫藥兼施經費正虞支絀幸蒙諸善信隨時惠助藉抵開銷計十五户收英洋一百十三元又八月份常捐共收銀十六千六百五十文英洋一元二角衆欵彚登仰瞻拯救同殷彌綸罔閒事關一德修德無非獲報之徵數過百齡錫齡悉本累仁而劵虔伸謝悃並告同緣上海虹口元濟善堂同人等拜啓 
[申報舘經收順直山西賑捐九月十一日至九月二十日止第二十八次淸單]  
　　九月十一日諸善士六户洋八角陳吉祥洋二元鎭江銓昌祥來潤川天關書屋楊洋二角通州全泰盛來各善士十三户洋二元逹善社節省消災洋廿元○十二日戴賜卿洋五十元常州全盛來睫巢居士求名之念洋三　　汳廣大來古董半痴生求合家淸吉諸事稱心洋一元楊愛吾洋二元李雷氏洋三元○十三日倪燮之求母病全愈洋五元婁東王金奎助棉衣洋六元汪鶴記銅洋二元大順和銅洋十一元隠名氏洋一元○二四日隠名氏周莊全盛來世德堂鄭求　速愈合家平安各洋十元徐公舘代捐來洋二元六角不留名銅洋二元無名氏洋二元沙溪永義昶來江顧氏求夫病速痊愿將做針線洋四元諸善士十四户洋四元儀徵正大來淮陰居士洋一元愛蘇居士皖怌居士各錢一千文劉金格錢五百文無名氏錢七百文徐東來無名氏黎恆義錢一千二百文共計錢四千四百文合洋四元鎭汪全昌仁來求嗣人洋二元各善士九户洋一元丁子記崇儉堂各洋五角○十五日安定氏病愈還愿洋四元九華堂主人黄錦棠交來杭州延陵子洋一百元洪晋卿爲四弟病重求保佑速愈洋廿元閻敦厚堂洋三元無名氏思省子求母病愈石笥山房胡瀟湘舘主人邵墨莊海上澄緣生沈容膝廬女侍李同泰計八户合洋二元各善士四十八户洋四元四角樹德堂陸德成唐和泰乾太昌徐降興聚興和守中堂夏來卿正誼堂董姚江吳君施正孚姚雪香主人愼餘堂黄無名氏蔣來燕草堂王夢蝶後生莊椿蔭主人荻港福潤來裏紅坎章十八户各洋一元遺安堂餘慶堂魏杏林堂友善党四户各洋五角葛玉山洋三角倪永昌洋二角孫致和堂洋三角二分掘庵氏龍溪老人延齡室各洋四元容膝廬主人　壽主人各洋五元洞天老人洋十元無名氏銅洋二元徐仁傑求父速愈洋廿五元周浦日生盛來萬豐森張雪記洋一元嘉興老福潤來槐蔭堂山西洋五元○十六日務滋堂汪洋一元鴻福來交來葉美卿得彩愿助洋一元九角五分海昌吟桂　主室人病愈保産平安洋十元天順祥來雲南藩署史方伯紋銀四十兩申規元四十二兩二錢四分江陰寳順來泰生衣莊求合店平安諸友順遂洋四元銅洋六元浙省全泰洽來立心酬願人爲弟病愈愿助洋十元○十七日禮查洋行諸友四十八户洋十八元退恩居洋五元陸餘慶堂洋一元通裕來無錫書畫村洋十元鎭海正和來蛟川客求病身健洋十元蘇州全盛來無名氏洋三元通州福潤興來浦濤寄客洋六元寳善堂洋四元○十八日金門壽氏票元一百兩浙東求母康福人洋四元南寄園　老兩號洋五十元萬月榮陳胡氏各洋二元寗波全盛來寗海縣署何丙炎經募三十七户洋十六元一角武穴太古晋來春祥同人洋三元○十九日高姓洋三元鎭江胡仰康交來石友氏洋廿元塘西泰豐來無名氏錢五百文利餘居士錢三百文免難氏錢二百四十文計錢一千另四十合洋一元○廿日無名氏洋二元鄭阿龍求父親康份洋十元無名氏等八户洋二元二角餘曁易金氏洋一元裕記洋五元一角各善士三十六户票元七兩蘇州全盛來彭城銘氏求免小恂氣洋一元不書名錢二百文蘇州寳順來正肅求　家平安洋十元以上總共收洋五百八十五元一角七分票元一百四十九兩二錢四分錢二百文銅洋一十三元 
 
 

Page 10

 
 
[接錄金陵恊賑公所經募山西賑捐第五次淸單]  
　　振與翁姜大太太徐二太太戚渭川陶宜記周十太太宋沈徐七善士各錢四百文章記藿記悟春記施筱記常仁記王承記樊原記錢贊堂凝香堂松滋堂跨鼇堂樹玉堂盛如松堂郭仲林潘銘之周子珩郭樹人翟錦珊五松黄陳子雲高明德吳天成沈鴻雲程同生尹保生吳志桂袁子泉李玉書義利生伏長春孫長林蕭豫源龔寛森無名叟吳餘三吳甲三吳祝三傅廷才陳大富王公舘胡大兄因寄軒祥興祥泰恆大興隆潤餘有名氏木犀氏無名氏無名氏三無名氏無名氏五十三户各三百文錢雲集俞萍香卡尊崙龔九松聚賢棧曹永聚黄泰隆陳海珊施鑒墀陸蓉坡朱沂生王雲峰左湘泉朱子高談淸泉錢可亭王春華余萬根沈鳴岐　大福田子和徐長松余長春王正合江起潮陳濟福張瑞龍昌庚餘丁長海周維新王有才陳松盛劉松雲陳世貴田子和金元順袁正乾何松軒某道人壽記張厚記余瑞記陳　記陶林記鄧家記張順記肖恆記三記三鳳堂篤成堂敢論堂敦本堂王子翁蕭煥翁和興長興曉嵐氏徐陳氏無名氏無名氏無名氏無名氏陸十二户各二百文邱如山王文　壽山人許石門古昔今曹信義周雪岩張錦峰張子棠周元明沈晉康張益隆左義順王正壽胥長有余萬廷徐長加王春福陳大貴馬回回孫和順徐匯生曹愷卿陶永興陶永　陶廣泰程春林王松林于成之匯泰長裕伯海許　記徐少記徐笠記徐壽記徐伯記鑄三記惠錦堂四樂堂榮周堂百忍堂西銘堂禮耕堂恩綸堂慶餘堂三槐堂樁桂堂四知堂王吉翁童福翁易承翁孫大太爺李大太爺葛大太爺馮氏江氏徐氏陳氏無名氏無名氏無名氏無名人六十三户各一百文第五次統共洋四百四十六元本洋八元銅洋十三元餞一百十九千文紋銀六錢一海六馬路仁濟善堂籌賑公所施善昌等謹誌 
[滬北鐵馬路廣益善堂經收到秋季安懷捐第三次淸單]  
　　恊同泰王紹三無名氏東平合助洋二元武邑無名氏助洋二元有心無力人助洋一元德昌德源全泰日　許海蜂大有厚生正源無名氏王仁太裕隆乾豐乾太宏盛合助洋六元阮淳忠助洋二元無名氏助洋一元不列名助洋一元常德泰記助九八元十兩零七錢四分五無名氏　洋一元又銅洋四角陳順生何詩齋戴星鶴烏耀卿董珍嘉戴小春徐慶生樂順之張榮培樂銀綏戴英江合助洋四元一角安心氏助洋一元務滋堂汪祈績齋助洋二元不留名助洋一元希善　善衆會潘積慶堂　生店潘廷桂晉泰店潘麗生聚昌店王淦如胡菊泉合助本洋十二元又英洋二元以上共助洋二十六元一角本洋十二元九八元十兩零七錢四分五銅洋四角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒十九年九月十三日京報接錄]  
　　桂撫張奏考察屬吏分别舉劾摺○又奏仍請以原擬之員調補知縣摺○河督許奏查明七月分各湖存水尺寸摺○　撫沈奏蕪湖新關徵收洋稅船鈔銀數摺○又奏蕪湖關洋藥稅厘收支數目摺○○頭品頂戴廣西巡撫臣張聯桂跪奏爲考察屬吏分别舉劾以昭激勸而維吏治恭摺具陳仰祈聖鑒事竊維民生之休戚係於守令之賢否非分别淑慝地方何由治安必考察公明人心庶知趨向廣西地居邊徼民瘠官貧最難圖治尤必於人材進退多方勸懲庶足以收治效上年經臣將聲績最著之守令據實臚陳以備任使其庸劣不職之員亦於計典叅劾在案兹臣回任後詳加考核查有在品銜補用道慶遠府知府孫欽晃剛明果斷守正不阿補用知府百争直隷廳同知顧國誥慈厚廉明辦事穏練補用知府歸順直隷州知州王方田體用兼備膽識俱優調署武宣縣事隆安縣知縣褚興周明幹有爲寛嚴互用以上四員均請旨嘉獎俾各益加振奮勉爲循良又查有試用通判署龍勝廳通判李光城利心甚重罔恤民艱陽朔縣知縣廖如鵬才識迂拘難膺民社柳城縣知縣趙鏞才欠開展人地未宜試用知縣黄體政天性凉薄聲名平常試用知縣張師仲性情固執聽斷無能以上各員均經該管道府先後揭報由藩臬兩司會同詳請奏叅前來臣稽考案牘証以公評並採訪輿論官聲均屬相符自應據實叅劾未便稍事姑容李光城黄體政二員請旨卽行革職廖如鵬係舉人出身文理尚優請以教職歸部銓選張師仲請以府經歴縣丞降補趙鏞請開缺另補以示儆懲此外如再有應舉應劾之員容臣隨時留心察看甄别賢否據實具奏以昭激勸而維吏治是否有當理合繕摺具陳再陽朔柳城各缺粤省現有應補人員應請扣留外補合併陳明伏乞皇上聖鑒訓示謹奏奉硃批另有旨欽此○○頭品頂戴廣西巡撫臣張聯桂跪奏爲猺疆要缺知縣需員籲懇天恩俯准仍以原請調補之員補授以資治理恭摺仰祈聖鑒事竊照賀縣知縣全文炳升補遺缺前經臣會同督臣李瀚章仍請以興安縣知縣吳徵鰲調補兹准部咨查吳徵鰲由廣西候補知縣補授興安縣知縣於光緒十七年十月初五日到任計自到任之日起至該撫請調賀縣知縣到部時歴俸尚未期滿核與定例不符該撫又援引永淳縣知縣曲福綬准調懷遠縣知縣之案係屬錯誤所請仍以興安縣知縣吳徵鰲調補賀縣知縣之處仍毋庸議其賀縣知縣要缺應令該撫等另行照例揀選等因咨待到粤自應查照辦理當經督同藩臬兩司於廣西通省實缺知縣逐加查核除宜化縣知縣席夔馬平縣知縣孫憲敦凌雲縣知縣顔嗣徽天保縣知縣洪杰崇善縣知縣袁樹淑所任皆係繁難烟瘴苗疆邊要之缺概不得另請更調外其餘歴俸三年以上者僅只陽朔縣知縣廖如鵬修仁縣知縣陳占書二員廖如鵬在調署永寗州知州任内辦事未盡妥恊撤省察看陳占書人尚謹飭惟於猺疆情形未熟均屬人地不宜未便稍涉遷就此外並無歴俸三年以上合例應調之員卽用知縣班内曾繼光一員到省未久亦未諳習猺情陳鍾劉鍾瑗二員於賀縣出缺時尚未到省例不應補至曾任實缺候補知縣班内補用知縣杜夔元曾紀平丁憂起復到省均在賀縣出缺之後亦例不應補其餘或係初任候補或係尚未引見均與請補之例未符亦無應升人員賀縣係繁難猺疆要缺界連廣東湖南兩省政務紛紜兵燹之後伏恭未淸整飭撫綏緝捕巡防在在均關緊要非熟悉幹練之員弗克勝任臣竊以吏治之張弛視牧令之賢否爲轉移因資授缺固屬銓補定章爲地擇人尤爲圖治先務吳徵鰲體用兼備器識宏通歴任各缺循聲卓著前在廣東曾由河源縣調補順德縣繁難要缺歴俸已逾三年廣西係該員原掣省分與别項改省人員不同現署賀縣員缺勤政愛民安良戢暴一　治理措置裕如輿論旣孚久任必收實效雖在興安縣歴俸未滿别省歴俸年月不能接算與例稍有未符惟别無與此缺人地相宜合例可調及應補應升人員賀邑最爲難治爲缺擇人不得不籲懇仍以該員調補以資治理據藩司黄槐森臬司胡燏棻會詳前來相應仰懇天恩俯念員缺緊要人地相需合例應調應補應升無人准仍以興安縣知縣吳徵鰲調補賀縣知縣俾猺疆要缺收得人之效如蒙俞允該員係現任知縣請調知縣銜缺相當毋庸送部引見至所遺興安縣係内地腹俸選缺廣西現有應補人員應請扣留外補俟奉准部覆再行遴員請補該員任内並無降罰住俸停升等案亦無已經咨叅未奉部覆事件合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴河東河道總督臣許振褘跪奏爲查明本年七月分各湖存水尺寸循例謹繕淸單恭摺仰祈聖鑒事案查嘉慶十九年六月内欽奉上諭湖水所收尺寸每月查開淸單具奏一次等因欽此所有六月分湖水尺寸業經臣繕單具奏在案兹據山東運河道耆安將本年七月分各湖存水尺寸查明禀報前來臣查微山湖定誌收水在一丈四尺以内因豐工漫水灌注量騐湖底積受新淤恐不敷濟運奏准加收一尺以誌樁存水一丈五尺爲度本年六月分存水一丈二尺六寸七月内長水二寸實存水一丈三尺二寸較上年七月水大三寸此外蜀山馬踏二湖消水一尺八寸並三寸其昭陽等五湖長水一寸及五寸不等計昭陽湖存水五尺八寸南陽湖存水六尺南旺湖存水五尺六寸獨山湖存水六尺四寸馬場湖存水五尺八寸蜀山湖存水七尺四寸馬踏湖存水七尺七寸以上各湖存水尺寸除南旺一湖比上年七月水大一尺外餘較小自一寸至一尺六寸查七月間北路南旺馬塲蜀山馬踏四湖水勢因湖面之寛狹不同分注之多寡各異是以有報消耗者亦有略爲見增者其南路昭陽南陽獨山微山西湖均居下游諸流遞行下注故爾俱見增長刻下正當秋令山泉暢旺湖水冀可增益臣惟有督飭道廳等極力收蓄備濟回空漕船斷不敢稍涉貽誤以仰副聖主愼重湖瀦之至意所有本年七月分各湖存水尺寸謹繕淸單緣由理合恭摺具陳伏乞皇上聖鑒謹奏奉硃批工部知道單併發欽此○○頭品頂戴安徽巡撫臣沈秉成跪奏爲蕪湖新關第一百三十一結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所征正半各稅按三個月奏報一次前已遵照自光緒三年二月十八日開辦第六十七結起至十九年二月十四日第一百三十結止均經按結奏報在案兹據督理蕪湖新關徽寍池大廣道袁昶詳稱蕪湖新關自光緒十九年二月十五日起至五月十七日止第一百三十一結期滿所有本結徵收各國商船及華商船隻正半子口各項稅鈔銀兩曁遵章支提出使等欵經費辦公薪水各項銀兩並實存數目分别四柱開摺造册呈送前來臣覆核無異除册分送總理各國事務衙門曁户部科查照外謹繕淸單會同南洋大臣兩江總督臣劉坤一恭摺具陳伏乞皇上聖鑒謹奏奉硃批該衙門知道單併發欽此○○頭品頂戴安徽巡撫臣沈秉成跪奏爲蕪湖關洋藥稅釐併徵第一百三十一結期滿謹將收支數目開單奏報恭摺仰祈聖鑒事竊據委管蕪湖關稅務徽寍池太廣道袁昶詳稱案奉札行承准總理各國事務衙門咨會同户部具奏洋藥稅釐併徴由各關與稅司合力開辦一摺鈔錄原奏内開每箱併徵之數照約以一百一十兩爲度於進口時按照新章封存海關准設具有保結之棧房躉船等處必俟每箱向海關完納正稅三十兩並納厘金八十兩始准搬出拆攺包裝請領運貨憑單運往内地並將例支鎔工折耗銀兩照章一體開支各等因歴經遵照辦理並將自第一百六結開辦起至第一百三十結止按結開造收支數目册摺先後詳請奏咨在案兹查自光緒十九年二月十五日起至五月十七日止計三個月各關第一百三十一結期滿所有經徵華洋商船裝運進口洋藥正稅並專條厘金銀兩曁匯解户部海軍衙門經費主支銷稅司鎔耗等欵同實存數目開造四柱册摺詳請奏咨前來臣覆核無異除册分送總理各國事務衙門曁户部科查照外謹繕淸單會同南洋大臣兩江總督臣劉坤一恭摺具奏伏乞皇上聖鑒謹奏奉硃批該衙門知道單併發欽此 
 
