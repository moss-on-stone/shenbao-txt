# 1922 - 47 - 4917600

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[解决時局談（老圃）]  
　　解决時局至易事也然非政客及專門開會之人所能解决亦非北伐及奉直戰爭所能解决 
　　安福之敗也奉直聯而敗之其繼也奉與直爭其終也奉與皖粤聯而謀直果爾直即失敗他日奉皖粤之爭亦必如今日奉直之爭此無他爭利而合必以爭利而散乃一定之理故連横合從之術不能解决時局 
　　開會之政客無論如何熱心然在局外則無益於事在局内亦適以僨事最簡捷之法莫如聚集奉直皖粤之首領於一堂或在上海或在軍艦之中先討論大綱三條一曰裁兵如何進行二曰財政如何整理三曰約法如何實行大綱旣定乃議人才問題某某宜黜某某宜用某某任何職某某居何地此特數言而决耳彼首領者亦非至愚猶之鄉人毆打之餘喫一塲講茶一了百了何難之有 
　　吾爲此言必有笑之者謂各派怨毒旣深薰蕕亦不同此談何容易然怨毒之深無逾於奉皖奉皖則旣合矣薰蕕之異無逾於奉粤奉粤則已通矣度以小人之腹則謂之翻覆度以君子之心安知非覺悟苟擴而充之時局從此解决寗非快事 
[命令]  
　　二月十三日大總統令任命查爠爲施宜鎭守使署參謀長此令 
　　又令任命馬紹星爲新疆巴里坤協副將此令 
[國内專電]  
　　北京電英使照會外部中國何故不願以善後借欵條件允許之優先權給予債權人今九六分債條例實抵觸該合同十七條又謂維克斯馬可尼兩項借欵利息要求指定擔保品（二十三日下午一鐘） 
　　北京電外銀行函財部今後鹽餘逕交財部不經鹽署耿布提抗議謂侵及稽核所權限問題 
　　北京電昨晨十時英使艾斯敦美使休門同見外長談某項要案並談及關稅改正問題 
　　北京電魯長官電青島日民政署布告出售青島土地以本月二十五日爲承領期二十八爲繳價期查魯案甫經簽字日本何得擅售請向日使抗議（二十三日下午一鐘） 
　　北京電張作霖四夫人訪曹請親家責備吳曹答我已去電總是我的不是（二十三日下午一鐘） 
　　北京電張作霖函梁士詒仍請銷假（二十三日下午一鐘） 
　　北京電徐失眠已二夕服滬醫秦某安眠劑今回復常度 
　　北京電津電話陳炯明與吳佩孚接洽未諧陳代表在津與交系接洽亦不澈底時局不致破裂謂爲盤辮打架（二十三日下午一鐘） 
　　北京電外長呈府丹麥公使一職曹雲祥旣不願再往代辦請以瑞典瑙威公使章祖申兼領 
　　北京電外長呈府華會終了將另組善後機關請將太議籌備處撤消（二十三日下午一鐘） 
　　北京電意國派羅士氏爲修改稅則委員在滬就近參加會議 
　　北京電外部聘汪大燮爲高等顧問（二十三日下午一鐘） 
　　北京電外部調馬廷亮爲駐東使館一等參贊抵王鴻年缺 
　　北京電葡使照會外部利斯本政府派德士德爲駐漢口領事部覆照約接待（二十三日下午一鐘） 
　　北京電葡使館消息現在雲南多事旅居雲南蒙自等處之葡人生命財産已委託法國領事代爲照料又謂澳門交涉暫時與地方政府接洽冀得速爲解决將來仍爲北京與駐華公使間之協定問題　　北京電喀什馬提督于草湖拿獲英人販賣烟土一案英駐新領事承認按律懲辦該英人結案 
　　北京電外部派廖恩燿爲朝鮮總領事（二十三日下午一鐘） 
　　北京電院部電晋皖魯豫孫文北犯希就各該省原有軍隊匀撥增援俾作準備卽希籌定見復 
　　北京電洛陽會議甘陜鄂贛蘇魯豫直八省代表一致主張堅持到底現先辦川湘兩省交涉希其緩和北伐但至不得已時駐鄂直軍撥一部分歸趙恒惕指揮以禦孫文（二十三日下午七鐘） 
　　北京電張懷芝因東海屢次電催業於昨晚回京（二十三日下午七鐘） 
　　北京電外部函各機關我國與波斯通好條約業經唐在復於二月六日在義京換文應卽發生效力請查照（二十三日下午七鐘） 
　　天津電王承斌三次出關張使拒不見晤孫烈臣未得要領行將返京 
　　天津電靳雲鵬託詞考查實業日内將東渡 
　　天津電奉張將提出對付吳佩孚條件聞有十餘則（以上二十三日下午十鐘） 
　　蘭州電敎育廳廳長林錫光在敎廳内親自創辦采蘭學校一處以爲全省小學模範（十九日下午一鐘） 
　　蘭州電高等審檢兩廳並所屬各地方廳監獄均令改良以爲收回法權之準備（十九日下午一鐘） 
 
 

Page 5

 
 
   
 
 

Page 6

 
 
[國内專電二]  
　　香港電省海員禡（二）（十）（十）在廣西會館開會代表宣布赴港經過並將華民司交出三條件（一）船東允交公正人處斷以前所答工價爲底（二）先開工後復會（三）公正人由船東船員薦任付表决全塲否决主張照海員提出之價爲底價並須先復工會其餘交公正人判斷隨促代表再赴港傳逹此意 
　　香港電孫擬任李烈鈞爲滇黔贛聯軍總司令陳炯明爲粤湘桂聯軍總司令劉湘爲川鄂陜聯軍總司令 
　　香港電女界聯合會函陳請取消禁茶室用女招待令 
　　香港電省報載唐繼堯以泗城方面不得手轉向百色方面前進巧（十）（八）抵百色 
　　香港電蕭耀南派代表來粤分謁各要人 
　　香港電關國雄電告准删（十）（五）日率部赴衡陽（以上二十三日下午六鐘） 
　　香港電港柴價漲毎元二十五斤海員代表今早返港携三條件（一）先復工會（二）加薪若干先要聲明簽字（三）復職後照常看待各方面調人以此條件與前大異視爲難題省總商會代表今日回省勸工人勿生波折 
　　香港電當局因某項借欵將有成議决將捐租一月助北伐之議卽行打消 
　　香港電聞馬君武因陳炯明已回省定日内由邕起程先赴桂林面孫隨來粤與陳商要事約三月中方可抵粤 
　　香港電開平縣會議决二月内實　　行廢娼 
　　香港電粤軍總部昨令駐梧魏邦平軍暫緩撤防省梧輪定沁（二）（十）（七）開行（以上二十三日下午九鐘） 
交通大學無線電 
[美參院中之四國協約]  
　　華盛頓電參議院外交股買討論兩小時之久未有决議並提出四國協約保留案聲明約中所規定之一切非經國會認可不得施諸美國多數議員似贊成保留案 
　　華盛頓電參議院諸領袖已贊成四國協約之保留案案中規定美國不接受維持他國太平洋中利益之法律上與精神上義務約中各條非經國會認可不得施諸美國聞哈定總統雖視保留爲非必要但並不反對云約翰森氏提出保留案主張限制簽約國於約中所享之權利以不能爭辯之權利爲限 
[英相訪法總理]  
　　巴黎電外交部徵實英相喬治氏來巴黎會晤普恩賚氏磋商日諾瓦會議豫會事之說 
　　倫敦電聞首相喬治氏將在加萊或波洛業會晤法總理普恩賚氏英財政大臣不日亦將會晤法財政總長　　羅馬電各報載稱日諾瓦會議將改期三月十五日或二十日開會 
[新芬黨决議延會]  
　　杜白林電新芬黨全國大會今日開會時伐勒拉氏宣稱彼已與臨時政府領袖格里菲士氏高林士氏訂定契約將新芬黨大會延會三月俾簽定英愛條約者有草擬愛爾蘭自由國憲法之機會約中規定豫選舉須俟憲法脫稿後能提出時始可舉行新芬黨全國大會核准該約後即宣告延會三月 
[菲政府債額增加]  
　　馬尼刺電議會採納兩院聯合决議案請伍德將軍轉請美國會將菲政府債額增至七千五百萬元議會並通過以一千萬元充若干年之水利費議案並以九百萬元充菲列濱大學經費議案此費分九年撥付 
[各國近事記]  
　　華盛頓電商部報稱一月份商業大有進步紗廠銷用棉花五十二萬五千包十二月份爲五十一萬五千包絲廠銷用之絲較上年一月份增多百分之五十 
　　華盛頓電統計局報稱一月份商品躉售價較上年一月份减低百分之十六漲價者惟農産品 
　　華盛頓電調查戸口局宣稱一九一○年美國毎十萬人中死一千四百九十六人一九二○年减爲一千二百零一人查各類所减最大者爲嬰兒一九一○年毎十萬人中死一萬三千零九十四人一九二○年减至九千一百六十人 
　　東京電外交省宣稱俟中國接管山東鐵路防衛事務後即將撤退該路日兵（以上二十三日到） 
特約路透電 
[日本之普選運動]  
　　二十三日東京電午後未有重大事件國會外各街滿佈警士不許羣衆停駐稍遠之各街則開公民大會羣衆繼擬擁至國會但爲警察所阻午後下議院場中頗擁擠其勢激昻且有謾駡者旁觀席中有一人以活蛇一頭擲入議員席當時衆頗惶擾擲蛇者及蛇皆被捉去 
　　二十三日東京電下院定今日午後討論普及選舉案人民乘此時機作羣衆地威行動以國會集中點午前衆已聚集但警察設法將衆分開留出通入國會之路警士數千人隠於半哩内各要點大約不致發生嚴重騷亂報紙幾一致贊成此案但國會反對派佔多數此案難望通過 
[葡國之政變曷制]  
　　二十二日倫敦電據葡京消息大局安靜陸軍迄今扶助政府共和衛軍一部分已繳械但政府尙未回京　　二十二日倫敦電風潮已過並未流血其結果當爲暫時推倒共和衛軍自巴斯總統被刺後該軍握致黨之樞鈕至今政府現已回抵京城國會定明日開會 
[新芬黨大會之决議]  
　　二十一日倫敦電杜白林領袖已議定（一）全國新芬黨大會展緩三月開會（二）新芬黨國會不能投票要求臨時政府辭職（三）暫時不辦選舉俟須辦選舉時政府須宣布依照和約而擬定之新憲法以取决於國人全國大會各代表等候兩小時之久各領袖始到伐勒拉宣告上述辦法衆報以歡呼此辦法之目的在避除新芬黨之分裂並予簽名於和約者以編製憲法之機會俾有選舉權者於選舉時得决定共和國或自由邦之國體而新芬國會則於選舉以前仍執行其職權全國大會已一致通過此項辦法 
[南斐罷工近狀]  
　　二十一日約翰萊斯堡電維里尼琴煤礦工人與電氣廠工人罷工者已有多人上工磚瓦廠亦開工金鑛情勢未有變動惟工作者漸多出産漸增 
　　二十二日約翰萊斯堡電今日數泉附近爆炸六次損及維多利亞福爾斯之電氣廠通某鑛之電氣一時爲之中斷 
　　二十二日倫敦電南斐朗特金鑛之罷工者現仍以恫嚇手段阻止工人工作但昨日復多工人百名上工開浦唐議便開始討論赫士索格將軍提出强迫仲裁罷工之動議工黨領袖鮑臺爾氏詆責政府用警察招募工人輔助鑛主斯末資將軍宣稱赫士索格將軍之建議未能接受今解决爭端之唯一方法厥爲派公正之員調查實情報告國會 
　　二十一日開浦唐電議會今日開會財政大臣白登氏預料至三月三十一日國用將短少英金一百九十萬鎊鐵路大臣加格氏佔計鐵路收入將因罷工减少英金三百八十五萬鎊 
[法國參院中之中法實業銀行]  
　　二十二日巴黎電贊成與中國開議擬籌方法保障與中法實業銀行有關係物質上與精神上利益之報告已在參議院外交委員會成立 
[美國荷蘭借欵]  
　　二十二日紐約電聞三十年期限荷幣七千五百萬枚之荷蘭借欵業將議妥不久即將發行利率六釐 
[北波油礦之談判]  
　　二十三日倫敦電聞北波斯油礦事刻在紐約談判似有成議之望俟談判終畢美孚油公司與英波油公司將合股開採北波斯油礦新公司之組織法業已籌定兩公司各出同等資本預料各事議妥後即須遣派地質學專家前往波斯詳細測驗然後着手開工 
[各國近事記]  
　　二十二日喀爾喀特電不與政府合作派之人一百六種契約 
　　二十二日倫敦電英志開浦爵士報稱已代賠償委員會將前敵船二百五十萬噸售得英金二千萬鎊 
　　二十二日倫敦電里伐爾消息現金四百萬鎊由俄運抵該處將運往西歐及美國 
　　二十二日倫敦電愛蘭貝將軍今日啓程回埃及 
　　二十二日巴黎電政府答覆希政府牒文謂若不將愛斯帕瓦爾輪船釋放則將以報復計畫施諸希船 
　　二十三日倫敦電美國煤油大王羅基菲勒基本金處捐助美金二百萬元在倫敦設一衛生學校英政府已接受之 
　　二十二日倫敦電橡皮市况仍滯價格已降至毎磅七便士又四分三之低度 
　　二十三日香港電西班牙檢察廳之房屋興地基已售與華人價四十五萬元 
　　二十二日倫敦電今日下院議員彭斯氏主張廢除快電收費三倍之制度郵政長基拉威氏答稱快電加費係商界交涉之結果今當海電遲滯外國通用快電之時若廢除此制未必與英國發信者有益 
　　二十二日諾福克電飛船羅馬號失事現查知共死三十五人重傷八人傷勢甚輕者三人飛船之墜落乃柁斷所致 
[公電]  
　　蕭劉反對九六公債電各報館均鑒國家不幸權奸當國不顧全國之民意違抗世界之潮流逕行已私希圖破壞總揆受其朦蔽閣員爲所挾持其處心積慮非惟畿輔重地從此陷於破産釀成無政府之狀態而且全國人民之負擔逐日加增徒足飽巧宦之貪囊而生計斷絶則有如財政當局近來擬發行九千六百萬鹽餘公債是也夫此項公債之發行内而同僚反對外而疆吏違言稍知自愛自當服從公理中止進行當局者乃置若罔聞巧言飾辯冀以一手掩盡天下人耳目其心可誅其跡可鄙也夫立憲國家之通義凡募集公債必須預算全國之不敷經國會之通過始能發行曩歲梁士詒借整理金融爲名擅自舉行金融公債已惹起全國之反響損失中央之信用繼起之人經理財政不思補偏救弊減輕人民之負擔已屬不稱其職乃師其故智而變本加厲蔑視民權此違反政治之原則其不可者一數月以來各省軍民長官經盧督軍之提倡力主財政公開以定國是乃言猶在耳而主持財政者藉公開之名行壟斷之實視各省疆吏之言有如兒戲京外感情有此一舉勢必日趨於决裂嗣後凡百政令必不能推行盡利可以斷言此徵諸各省近情其不可者二再則京畿軍警餉項全恃鹽餘爲周轉舊欠雖經抵押而生機尙未盡絶今以之悉數發行公債是不啻置近畿軍警各界於死地所便者神姦大盜一二私人之銀行以無擔保之借欵變爲有擔保之債權而已知有私而不知有公知有家而不知有國喪心病狂莫過於斯將來根本一有動摇而大亂相隨莫可收拾此揆諸京畿治安其不可者三以上三端皆事實上之彰明較著者也人同此心心同此理凡我國人當知警惕耀南等關於此項公債之舉行本不願越職多言對於財政部之意見迭經以私人名義一再忠告詎意始則含糊答辯繼則坐視不理而暗中進行迄無覺悟用敢披瀝陳詞敬乞亮察賜敎爲感蕭耀南劉承恩養印 
國外要聞 
[日政府改變對華政策]  
　　東報謂將守嚴正中立態度但願其表裏一致 
　　日本對華政策向以利用一黨一派爲惟一方針故年來中國内部之爭其背後殆無一事無日本者因此惹起列國之猜疑而中日兩國之感情亦日趨冰炭自華盛頓會議通過九國條約後日本鑒於世界大勢遂有對華守嚴正中立態度之意日前曾非公式表示其今後對華方針頃據十七日大阪朝日新聞東京電話云列國之對華政策將以華府會議所産生之條約决議爲圭臬乃當然之歸結日本政府爲適應時勢亦擬於此際更新其對華政策别開生面以九國協定爲對華外交之樞紐專致力於促進及誘導中國文化之發逹最近已根據上述旨趣確定新方針並對各機關頒發訓令今後對華一切事項均照此方針行動凡副此目的者則助長之反是者則排除之務期澈底做到其内容固極爲秘密無由探悉但據所聞似包括甚廣凡百事項均有所規定而其主旨則以澈底實行九國協定爲最要爲逹到此目的起見從來之因緣情實皆置諸不問無論何人亦不問其爲何國如破壞協定或違反其精神者必排除之且率先對於新政府之實現與以方便並努力以製成此種環境是故爲實施新條約决議事項而不日成立各種委員會亦擬務必任命有爲之人物爲委員使其參加委員會致力於實行新方針以上各事刻聞均在凖備之中其首先着手者即爲最近移居天津日本租界之段祺瑞氏之對付問題倘段氏有借該租界爲政治的隂謀之策源地之舉動是爲新方針不能相容者故當要求其退出租界又中國軍閥派之爭執萬一至破裂之時日本亦必與列國共同要求限定區域以減少慘禍云云又據十八日大阪毎日新聞東京電話云段祺瑞氏之潛赴天津係有某國人二名之援助改裝道士由北乘汽車至廊坊由廊坊改乘火車至住在天津日本租界之妹婿吳光新宅中現日本政府以段氏遁入日本租界如惹起列國疑惑於始終持中立態度之日本對華政策不無影響故經過閣議之决定發電訓令北京公使館及天津領事館令此際僑華日本官民特加注意務期不受與段氏行動有關係之疑惑始終執愼重態度且今後對於段氏一派之行動宜加以監視若有在日本租界内爲政治的隂謀之舉則當斷然要求其退出云云按此次日本表面上之態度固甚公正惟日本外交向有軍閥與外務省兩派世人稱爲二重外交此次對華方針能否不再陷於二重外交之弊吾人尙不能無疑耳 
國内要聞 
[奉張之對吳步驟說（一士）]  
　　奉系方面人所述 
　　奉張對於直系積憾愈深連日來有兩事表示於外者一則梁士詒態度忽然强硬二則奉軍之駐近畿者紛紛調動是也據奉系方面人言奉張對吳佩孚定有三種步驟第一在佈置軍隊聯合南方前所傳奉軍調回實則並未有一卒出關大部分咸集中於軍糧城一帶其所以集中於彼地者一則懼散在各方不相聯絡二則懼有要轚是以暫行集中一地以待後命第二步由奉張通電迫吳佩孚宣布梁士詒賣國證據不應則通電質問吳佩孚何故截留路欵鹽稅並迫其即日交還中央又不應則請白宫下令免吳職數以違抗中央私攫國帑之大罪同時梁士詒銷假視事副署免吳職之命令第三步則待吳自動吳免職後如有獨立舉動則奉兵南下師出有名矣同時奉張將以全力擁段祺瑞登台一反從前之局面此種傳說在奉系方面固以爲信而有徵者也當此奉張調兵遣將之際吳佩孚亦亟亟爲相當之凖備惟深居保定老而多金之曹錕則不敢再興風浪旣不贊同吳佩孚之所爲而又不能支配其行動勢促計窮惟有出於自保之一法日前王承斌之赴奉非代表直系乃代表曹錕最近又有曹銳赴奉疏通之說則曹吳之不一致亦可想見矣 
[閣潮最近情勢梁士詒續假二十日]  
　　梁士詒第二次請假之期昨日（二十日）已滿先有届時不辭職不銷假亦不續假之說後因交系之奮關力到底不懈以爲聽其自然殊覺不大穏當不如照舊占着這把交椅再往前進行於是又續假二十日東海方面旣未覓得相當繼任人物對於梁之續假自然照准不過顔惠慶之代理原以二十日爲期日前已再三表示不願意幹昨晨雖經東海召往竭誠挽勸再代一星期顔氏迄未承諾出府後即馳往湯山以示决絶公府當即派員跟蹤前往挽留好在顔氏並非立意與政治絶緣的人商量結果顔氏仍翻然回京到院視事今日且已出席閣議只要外方無他項變動此二十日之閣命當可維持下去而交系方面即可在此二十日内大施其旋乾轉坤之力以謀死灰之復燃該系重要人物昨已紛紛赴津惟東海因據張景惠來京之報告謂奉張對於内閣用人仍持謙讓態度益覺左右爲難擬仍囑張氏回奉一行務望奉張定一具體辦法並於鮑貴卿未能赴奉之先更派孟恩遠先生赴奉而保定方面亦擬派王承斌三次赴奉開誠切商如至必要時曹銳亦擬親向奉天一行務期彼此澈底諒解煩雜沈悶之時局經各方面有力者之奔走斡旋後不知能有若干之進展否 
[政府籌備接收膠濟路警]  
　　將由京警廳派隊前往 
　　關於膠濟路警接防問題我政府預備由中央辦理即由京師警廳撥派警士前往現下部廳正在開始籌商不久即當規定辦法遴選人員前往接收聞前日下午日使小幡曾赴外部有所接洽外傳其爲反對各省截留鹽欵對於外部請求設法並非事實確係爲膠濟路警接防問題往詢外部中國已否决定由中央辦理抑由地方辦理外部對之已以决定由中央辦理答覆並聞關於此事外部業派程某會同内部所派之李某同往濟南着手辦理矣至於膠濟路警之編練問題在十年六月間政府本有在魯添設第二警察督練所之議嗣以魯人反對並派代表到京請願始由内部聲明取消其時政府主張由京奉京漢兩路撥派五百人自帶餉械與與山東膠濟原有警士合組接收主管人員由部遴派但此種辦法魯人亦不贊同又復迭呈院部請將遴派長官之權完全劃歸省區全路警士亦由省區考選至於餉械則希望由京奉京漢兩路協撥政府以路警旣不由兩路遴派餉械自難接濟當與田督往復協商多次近以日本駐兵撤回期限已迫派隊塡防難再延緩設另考選又多周折始由田督與内務部長京師總監商定即由京師警廳遴派人員以期迅捷且北京警察辦理有年成績素著尤爲在華外人所推崇用以接防該路必可有良好成績故雙方同意云 
　　東方通訊社二十二日東京電云日本外務省今日關於山東撤兵交涉公表如左「二月二十日駐華日本公使謁見中國外交總長謂山東鐵路沿綫駐軍（包含濟南之日本軍隊言問題日本政府因即欲着手撤退特望中國政府速凖備派遣巡警隊或軍隊本件一切急須措置處當促中國政府注意云云又言山東鐵路之警備當由中國政府充分負其責任現中國全權在華府嘗明言對於該鐵路及在留外人之生命財産必充分負保護之責又言巡警隊之組織設有不合之處則充當鐵路守備之軍隊當以最有規律者充之云云日本政府因以爲念特此指摘云外交總長之回答云鐵路巡警隊目下内務交通兩部與山東督軍間正迭次商議方在凖備並謂右之警備隊中國政府十分注意必以最有規律者配置之」云又據今日時事新報夕刋所載山東撤兵日本陸軍當局亦已全表同意青島及山東沿鐵路之日本軍隊總數爲三千此外有憲兵約五百駐青島之軍隊爲其四分之一所有山東鐵路沿綫之軍隊則當先開至青島然後乘船回國現日本陸軍當局已從事準備矣 
[日人所傳意軍出售武器事件]  
　　外交圑已對意嚴重抗議 
　　二月二十日大阪毎日新聞云駐在中國山海關之意軍前曾違反英美法日意五國所締結之對華武器供給禁止盟約於去年十一月間以多量之武器彈藥賣與直魯豫巡閱使曹錕事爲駐華外交圑發覺當由該圑將此案移牒於華盛頓會議卽經該會可决對華武器供給禁止案通告各國以是凡參加華會之九國對於此案均負有遵守之義務乃最近意國駐在山海關之軍隊又二次與曹錕秘密締約開始供給武器彈藥據聞意國駐屯山海關軍隊所有之武器彈藥在山海關有小銃彈藥一千五百萬發大砲彈藥二萬發在天津意租界有小銃一萬五千支大砲及機關砲約三十尊此次與曹錕所結契約爲全部抑或爲一部雖目下尙未查明但意國旣供給中國軍械則無論其對手方爲中央政府或各省督軍其違反五國盟約與華盛頓會議决議案則已成爲明瞭之事 
 
 

Page 7

 
 
實故目下北京外交圑對於該國已提出嚴重抗議近來中國政局混沌奉直兩方相持不下無論對於何方供給武器皆足陷中國政局於不安該意大利軍隊一再違反盟約無怪惹起關係各國之反響而發生嚴重抗議也 
[一月分鹽餘遲放之原因]  
　　據財政界消息本年二月放還一月份鹽餘之事按例早應發放其所以延緩之原因有三（一）此項鹽餘數目自二月初由鹽務署稽核總所結算清楚彼時財張因鹽餘公債問題與高齊兩長發生意見於是辭職赴津致躭擱十餘日之多放還鹽餘以部務無人主持間接中受其影響（二）因張公權爲中行存欵活動起見特於日前密商張氏擬留鹽餘一百四十萬元爲特種庫劵之凖備金以安格聯與甘溥兩人名義會同存於中國銀行鹽務署長以凖備金一項向來並無此先例而此次發行庫劵之時又無此項規定唯於甘溥方面以事已商定又經財長允准不能變更迨詢問張弧張僅允騰出四十萬發海軍餉仍留存一百萬作爲準備金至格聯會同甘溥保存一節迭經交涉最後已將安格聯名義取消仍由稽核所總會辦名義保存但甘氏主張將全數存放上海中行而鹽署方面則主張將此項凖備金一百萬元分存於中交兩行至甘溥贊成此議與否雖尙未探聽明確然因此項往返交涉又遲延數日之多此遲遲放還之又一因也（三）此項鹽餘支配係由財張親筆開出交由鹽署辦理嗣因財部用欵甚急欲將指定之欵挪作他用卽如與甘溥交涉讓出四十萬之海軍餉又欲以之還大中銀行存條無如海軍餉係張個人電允責令鹽務署照撥者如果將此欵挪用對於海軍方面當然無法應付假使海軍因此欵未撥再出而干涉鹽務甘溥定必責問勢必又惹起外交問題現聞海軍餉仍未解决海軍部擬派專員向財部坐等嚴追此欵非領去不可然因此躭擱時日而對於放還鹽餘自不能不遲日期此又一原因也 
[九六債之分配法]  
　　文滙報二十三日北京電云聞中國銀行家與財政部會議後商定鹽餘借欵分配辦法俾使英美兩國滿意其辦法乃以四千六百萬元抵外債以五千萬元抵内債此項辦法行將送逹各使署 
[俄災振濟會對募欵之進行]  
　　請求報界援助 
　　俄國災荒振濟會自去冬在京成立以來對於會務積極進行不遺餘力前日該會在廊房頭條擷英番菜館宴請北京新聞界由劉芳李載賡兩幹事出席招待席間兩幹事提及募捐事希望新聞界多與援助董事張英華繼至入座後由劉芬介紹報告俄災情形張謂據赴俄調查災情者云俄人因饑餓致疾而不可醫治者計有百四十萬人之多此雖無法拯救然其災區極廣待振之人數尙多歐美各國近日仍不少匯欵到俄施振我國人似亦應稍盡恤鄰之義今者應募之欵爲數極微甚望新 
聞界代爲提倡云云國報社長張庸池起謂據我所知此次募來之欵以學生界爲最有成績雖毎人所捐之數不過銅元數枚數十枚或數元然個個應募足見熱心而官塲方面則與之相反聞公府日前曾以捐册退還振濟會即各校敎職員亦不如學生熱心以前所交去之捐册至今尙多未有開募者至我國商界對於國内之事尙不注意况於鄰俄災荒集資匯振更屬難望此事我報界應當再爲提倡提倡又謂我國在俄之僑民爲數頗不少匯欵振災不特可以救濟俄人並可救濟同胞云云至一時半散席 
[交通部提倡路工消費組合]  
　　先由各路局墊欵創辦 
　　現在社會經濟日趨困迫工人生活尤屬不易維持各國工人圑體中毎立有消費組合集合消費者直接採辦需要之物品分配於圑員免致經過商人之手則價格可以比較低廉與工人生活實有莫大裨益聞交通部已令各路局設法創辦其訓令如下查消費組合爲經濟圑體之一在歐美日本鐵路工人中此種制度早已暢行吾國近來物價騰貴各路職工收入有限亟宜提倡仿辦俾各職工得以最廉之價格購買應用之物品以養成其節儉互助之精神而得專心致志於職務惟現在職工智識能力均尙幼稚欲其追踪歐美自行集辦勢屬難能自不能不另籌變通之法擬由各路局先生籌欵創辦毎局設消費代辦所其他工人聚集之地設分所若干就各該路人員就近兼任經理其事純盡義務不另支給薪津現在先從調查入手由局派員調查全路職工日常需用物品種類數量將來按其預計總額由總所從出産地或廉價地購運發售售出之價卽按原購價格酌加運費不得另有贏餘一面由局按照以上辦法體察各該路情形妥擬章程於七日内呈候核奪施行除分令外仰即遵照辦理 
[孫烈臣請維東路主權]  
　　轉述哈埠市民大會意見 
　　哈爾濱人民日前召集市民大會反對共管中東路並主張撤銷技術部是日開會之後當即具呈中東路督辦公所請求撤銷技術部（呈文已錄前報）督辦公所業已轉呈吉督孫烈臣吉督亦已電請政府核辦茲錄吉督原電如下北京國務院鈞鑒外交交通部鑒統密據哈埠張參謀長郭鎭守使張道尹先後電稱眞日哈埠紳商各界開市民大會並呈遞請願書請願撤銷技術部反對東鐵共管略稱東鐵爲中俄合辦在中國領土以内完全爲中俄兩國關係不容第三者參預自我國實行保管以來交通秩序得保安全保護實力昭然若揭至技術一部根於協約共同出兵爲維持俄境交通而設其範圍應限於烏蘇里西比利亞鐵路一帶現烏西兩路不堪收撫該部乃置之不問反對於我保護安全之東路提起共管並假華會擴張權限萬難忍受現值共同出兵案業經撤銷之後該部已無存在之理由請轉電中央撤銷等情除分報外請裁示等情查東路情形准交部魚二電以華會代表一再疏通將此案停議是共管一案業已告一段落目前自不成問題至技術部機關實不應存在这列但當此時機能否即由華會代表提請撤銷之處事關國際應請中央主持除電令隨時查察勿任有越軌行爲外特電轉陳統祈察辦示覆爲荷孫烈臣删印 
[京報界請恢復新社會報]  
　　與警察廳交涉 
　　北京報界因新社會報被封問題特於日前開會推舉代表六人同赴警廳質問並請求恢復該報自由昨日（二十一）午後二時該代表葉德尊張煊王冷齋梁志和等四人同赴警廳請見薛總監適薛氏因事他往當由行政處處長彭某科長許某代見各代表次第發言首先詢問新社會報被封之理由及現在辦理之情形彭答謂該報日前連次登載軍事消息經當局認爲妨碍治安有違出版法之第十一條因交廳停止其出版現此事已移地檢廳辦理將來如何判决則由法庭主之惟警廳中對於新聞界本有相互之關係故仍極力主張維持苟能爲力無不照辦次各代表復相繼陳述該報應恢復之理由略分數項（一）報界方面始終不承認出版法此次當局引用出版法封閉該報實爲不當（二）現尙未至軍事實現時期該報雖所言容有失當之處儘可嚴令更正不宜即出封閉之舉動（三）不在戒嚴期内報館本有聞必錄之天職似不宜箝制過嚴彭氏對於以上三點亦認爲有充分之理由當允轉逹總鹽並請示衛戍總司令後再行答覆各代表復殷殷以當局尊重言論爲請遂興辭而退 
[黄河新橋開工之外訊]  
　　交通部將發表造橋合同 
　　主任工程師將由英來華 
　　世界新聞社譯字林報云據近日此間風傳黄河造橋工程不久將開始進行但詢諸上海信息靈通之人尙未證實此說惟此外尙有他端頗有趣味可以一述據吾人所知關於黄河橋工之當局者確欲建造一頭等橋梁中國之造橋工程計畫中卽以此爲要點所以遲遲不開工者厥爲欲先得的欵然後動工此項政策大堪贊美各鐵路工程之停頓亦卽爲此自黄河橋工計畫招人投標以來歷時已久當時爲選擇一層大起紛爭自後遂默默無聞公衆亦不復注意現在開工合同似確未發表但圖樣之判斷已經决定最後奪標者爲一比利時工程圑其組織分子有三一爲建築研究會一爲比利時中國鐵路會一爲中國鐵路電車公司後二者在中國頗有名關於黄河造橋計畫建築研究會最爲出力圖樣及預算均出其手此公司本名英比建築會係倫敦批挨生建築有限公司（爲著名之公共工程包工家）與不魯捨拉比利時鐵路企業公司（著名鐵路工程公司）所合組之補助公司此次由倫敦與不魯捨拉兩公司各擬一圖樣及承造價格不魯捨拉公司所擬橋拱闊度較闊號稱「甲」圖倫敦公司所擬橋拱闊度較狹號稱「乙」圖今得首選者爲倫敦公司該兩公司關於此事所請之顧問工程司爲藹耐司脫摩爾爵士以建造福司橋著名又克來維爾氏爲建造現有之黄河橋者又一人則朋恩氏是也此次英國工程學上之勝利泰半爲朋恩氏之力彼代表倫敦批挨生公司（華名大振公司）起草圖樣卽爲最後當選者彼居中國多年與中國有關係已有三十餘年蚌埠之淮河橋卽彼所督造歐戰中英政府委其辦理參戰工程隊事設辦事處於威海衝招募華工卓著成效目下朋恩君尙在英國但聞不久將啓程來華因北京交通部已有正式聲明謂政府之意不久卽將發表造橋合同橋工亦卽迅速進行此項工程自屬浩大預算須三四年方能造成至於工程上之分配大約不魯捨拉公司供給鐵橋材料批挨森公司則專任建築事務云 
[鄂高師風潮將解决]  
　　陳敎次容納學生條件 
　　武昌高師風潮自敎次陳垣電談錫恩速卽來京後原可由此解决蓋此次事件皆爲彼一人所造也詎料談氏雖於删日電覆敎部稱已委敎員張挺代理卽赴部而迄今猶未起程依然藉武人作護符置部令於不顧於是陳垣更爲憤怒聞昨日（二十一）已電該校敎務主任王其樹代理並令談氏速來毋得故意遲延蓋談一日不來北京則此事必愈難解决也至王其樹爲人本較正直且當此次風潮發生時彼已請假離校現在才來並電告敎部揭破談氏種種隂謀此卽敎部所以令彼代理校務之由來也至敎部對此次事件内定之辦法聞除將談氏撤換准許財政公開二項外至於允十三名革除學生完全回校事則擬留待新校長正式就任後再行斟酌若武高學生要請余日章作校長一層則以爲不甚妥當蓋余氏雖對於敎育素有研究然究竟能否屈就卽屈就而能否專心校務皆屬問师因余氏係青年會主幹彼關於敎會負擔太多未必能擺脫一切專心校務也以上乃敎部主張之大概至在學生方面昨日又派代表謁敎次長而國立八校學生聯合會亦派代表前赴敎部代爲請求茲將兩方與陳垣談話大概情形並誌於下武高學生前日再派代表馮爾霖來京昨日偕同前代表蘇家祥李浚張學運劉荃泉四人往謁敎次首由馮爾霖向陳氏陳述談錫恩不來北京之原因略謂彼所以猶復逗遛武昌者一方固知敎部不滿意而信果來北京决無好事他方則猶欲朦蔽鄂省當局再肆摧殘之隂謀繼復向陳氏陳述四項要求一談氏在武昌多逗遛一日屬校卽多增一分危險部中撤談無論伊來不來須卽日辦到二依校内外種種關係繼任校長非余日章不可應請即日發表三清查談氏經手賬自並准學校經濟公開四被逐十三同學須恢復其學級如部中不予解决全體同學卽自動歡迎十三人入校以上四條有一不能辦到無論如何絶不上課陳氏謂我以爲談校長早當北來那曉得他又騙我殊屬可笑事已至此自當趕快解决茲將諸君所要求者分條答覆如下一撤換談校長本不成問題不過余之本意俟其到京然後下令現旣遲遲不來且又種種作祟准即免職免别生枝節二余日章對於敎育很有研究余所深知諸君望其繼任校長要求至爲正當不過余先生近來聲名甚大若不得其同意遽然發表彼若不就於本部威信大有關係爲愼重起見擬請燕京大學敎授朱先生代去一電詢其意見朱先生與我甚好與余日章尤稱莫逆至電稿内容問其願當校長與否恐彼不肯自認擬用武高校長非他繼任不可之口氣則彼感於情不可却且迫於桑梓關係或能俯就俟接余氏覆電如有三四分承認我定即爲發表至對第三項談校長經手賬目如不清楚至移交時新校長自不接收無派員清查之必要若經濟公開余極端贊成不惟學校應當如此各機關均當如此本部亦然第四開除十三人問題學生雖認爲佈告無效但自動的歡迎入校殊覺牽强當諸君初來部時說此次開除學生完全校長無理余總不信近經詳細調查被開除之十三個學生似有幾分寃屈不過此係學校内部之事本部不便主張祇能由現代理校長或新校長斟酌辦理來電申明云云於是代表遂興辭而去咸認陳次所答者至爲妥善比即電告在校同學速派代表赴滬請余俯就一面又託代表張學運赴天津謁黎宋卿請其勸駕至八校學生方面亦因此事於昨日下午二時相率赴敎部請謁陳垣其中談話之情形亦有足誌者首由某氏申述武昌高師校長談錫恩摧殘同學各情同人（學生代表自謂）與武高同是國立學校學生痛癢攸關用本武高同學之主張（一）撤去譚錫恩校長職務（二）恢復開除之十三名同學（三）以後經濟公開（四）准學生宣揚文化隨將呈文交陳陳謂各位來意兄弟（陳自稱）已有十分之了解武昌高師此次風潮已於十五日去電令該校王敎務長代理校長催譚校長離校來京校長問題至茲可暫告段落至恢復同學一節權在該校惟前此電文内詢其學生有無受曲情事須即電覆等語本部維護學生之意祇能如是而已經濟公開一層亦已電令該校庶務將賬目清算新文化之宣傳似宜取漸進主義以免時人之非議本人（陳自稱）極願來京之武高代表迅速回省上課以平息風潮否則惹起誤會恐學校經費又生枝節各代表認陳氏所言極爲誠懇遂興辭而去 
[田中玉羅致議員之手腕]  
　　决心造成清一色議會 
　　此次田中玉包辦省議會指定安福部之國會議員·謝一臣爲議長開銷選舉費幾近三十萬僅僅買到議員五十二人地方派合三派（民治社·正誼俱樂部·）聯絡一致占議席上这大多數統計八十一人且圑結異常鞏固日前田氏雖以軍警包圍議會迫選議長而地方派絶不爲暴力所屈督軍式的議長終未産出迨後雙方協商調停的辦法地方派占取正議長官府派卽占取兩個副議長乃此等辦法因兩派中之黨員意見不一竟亦不能成爲事實於是官府派乃日夜籌思拆散地方派之方法日昨田氏召集各縣知事來处拉地方派之議員加入官府派以一縣之用人行政作爲交換條件換言之即地方派之議員如能投降政府則該議員即可以操縱該縣大權不然或可以保薦一縣知事作爲報酬之條件最近財政廳更換大批人員征榷科長朱仲溓科員鄒毅忱·鄭幹臣·劉崑山　·張德林等制用科牛虎臣·劉獻廷·劉運昌·王湘臣等·共三十餘人均被撤換所有一切新委人員大抵均係官府派所推薦之人物即以此等辦法作爲歆動地方派議員之手段又恐一意製造官府議會將來或惹起學生公民之反動故近日又有更換第一師第一中學各校長之消息第一師範委敎育會長許德一接充第一中學委商銘德接充借以壓制學生并聞官府派又遣人四出聯絡學生會各首領敎圖牢籠一切無論如何必須造成官府議會但地方派議員能否盡入設中而學生及公民方面是否不生反響恐彼等亦未必有把握耳（二月二十日） 
[海後灘交涉案漸告接近]  
　　新英領態度和平 
　　厦門海後灘案前經移京交涉結果由英公使致電該國政府將駐厦英領事竇爾慈撤換軍艦撤回並令太古行停止工作靜候解决我外交部亦允令飭厦官廳嚴禁抵制運動現該案之爭點係在證明海後灘地是否屬諸租界爲斷外交部以京閩相隔未容草率因與英公使商定仍行移歸地方辦理新任厦英領事義克人尙和平當其來厦時行李等件擱置碼頭無人代爲搬運厦官廳爲顧全外交起見特派兵隊爲其運至領事館義克見此情形深信厦人抵制之烈故對於此舉主張以和平解决免傷兩國交誼惟厦交涉員馮祥光業已辭職赴京新任交涉員劉謙光尙未到任該案現由厦門道尹陳培錕與新領事開議聞該領事亦已承認海後灘非租借地爲中國完全領土但欲根據條約要求租作碼頭一次繳納租金若干陳培錕以此事未敢擅專除電北京政府及李厚基請示外並召集各紳商徵求意見目前尙未能解决 
　　唐繼堯回滇與北伐二者均在積極進行唐蓂賡日前有服南政府會師北伐之表示似回滇之說業已打消然自委軍長不請政府任命其舉動已屬可疑不料近日滇軍竟向泗城進發唐氏已抵凌雲回滇計畫見諸實行據某方消息謂唐氏返滇西南大局必受影響不特阻北伐之進行已也緣唐受吳佩孚運動贊成第三政府之說故返汁之後必另有主張南方圑體或因之而破壞又一消息則謂唐已决定先回滇後北伐其所以回滇者以滇當局爲政學系故急欲驅除此事實係滇内部問題與西南無關此兩說究以何說爲是殊不敢斷惟唐如果與孫同意何必當此一致北伐之時而急急爲此舉耶現唐之能否返滇尙屬疑問唐始意欲分兩路並進一由貴州一由百色嗣因貴州方面未得盧燾之許可且恐因此而牽動全局故由黔桂邊界直抵滇但滇省内部亦多有不贊成唐氏此舉者顧品珍已著籌備設法抵禦且唐所部不過數千孤軍深入將何所恃而不恐據日昨所得電訊則謂唐行抵天河南爲桂軍林俊廷部所包圍槍枝輜 
重均被搶刦事之確否尙未可知因林俊廷前已就撫何以今忽阻唐之行若如外間揣測謂爲孫所授意則又恐未必也總之唐此舉若成實非西南之福然孫氏籌備北伐决不因唐而阻止刻已照所定具體計畫大軍分三路進行左翼總司令已决委劉湘擔任右翼總司令擬任陳炯明但陳因後方籌備事宜關係重要或未能親征則以許崇智代中路由孫率同李協和以資策應决於本月内集中衡南關國雄李明揚賴世璜所部先生開赴衡陽駐韶福軍亦有不日出發之說李參軍昨已赴韶會同李司令凖備一切大約動員令即日可下矣日前徐樹錚赴桂與孫多所商榷南北風雲之起恐在旦夕間耳 
[粤黄埔開港之計畫]  
　　民國元年之舊議重提 
　　黄埔開港民國元年屢經有識之士及工商各界竭力提倡將有成議後因政局變遷此議遂寢現在粤人完全恢復自治各方人士凡可以圖粤人福利者無不竭力運動茲聞有經濟界要人某·及政界當局某某等數人將民國元年舊議重提除與美商接洽借入大欵將黄埔實行開闢爲商港建立碼頭貨倉及街市外另議展拓市區局面其計畫如下（一）實行廣九粤漢兩路接軌（二）建築省鄉電車（三）建築省埔電車使附城繁盛鄉鎭與市區聯爲一氣此舉若行則本省及鄰省貨物均可直接輸出不惟廣州商工業可以有所發展卽全省及鄰省之工商業因之而日趨繁盛亦未可定至借欵之事去年游華之美洲商業視察圑暗中有所帮忙大約或不難實現也 
 
 

Page 8

 
 
自由談 
遊記 
[遊羅馬敎王宫觀名畫記（四）] [  汪筱謝女士]  
　　第五圖繪天主身服長袍向亞丁Adam時亞丁裸體臥空地上舉左手觸天主之手指此係第一人於全球中信服天主者 
　　再屋頂之中央亞哇Eve已爲天主自亞丁處携去亞哇係第一婦人歸向天主其容貎美麗舉止柔順均能一一自畫中顯出此畫之右繪一女子坐於椅上先知預告此馬利亞即爲耶穌之母 
　　第六圖繪亞丁被誘吃禁果亞哇坐地上取蘋果而食哇丁則拾自樹墜下之蘋果此處亞哇更艶麗世上婦女之美均聚於一身此圖之右一卒舉一刀逐亞丁亞哇因其不守天主命故也 
　　第七圖畫一祭台多數人正在受刑惟拿阿全家方祭天主第九圖拿阿仆地上及葡萄汁三子聚而嘆其父之艱窘 
　　余等後至全世界最有價值之圖畫室當馬克六十歲時始從事此圖經四年而成今懸堂中祭台上方圖中繪將來地球人類被審判之狀當一五四一年聖誕節此圖披露時羅馬全城人往觀者咸嘆爲世上傑品圖正中繪耶穌坐於雲端（此即聖座）右爲其母親驚懼狀左爲約翰耶穌方審判世人四圍繞以先知門徒等又有童貞女及傳道被害諸人種種在世間爲信服天主故受苦難之慘狀其中復繪一安特羅Andrew背負十字架之像 
筆記 
[孽緣記（四）] [  智軒]  
　　室爲五楹通逹無阻壁間掘洞洞置人首旁懸木牌上載姓名年月籍貫因違約復來故殺之以示懲戒並言此輩初次入山余頗優禮乃事畢復至則不知進退而藐視我矣故皆誅之請君誌之爲幸今日時已晏矣暫屈一宵明日囑兒同去完案是夕屠宿於内室衾榻精美大有此間樂不思蜀之感翌日微明翁命子出謂汝可偕行矣童謂屠叔至曹州計程當在明日午後請其先生姪明日往會於署前不誤屠乃致别翁送之水濱曰久不作樁上行今日送君聊以自遣及抵彼岸童忽不見正驚訝間童忽從遠方來袖出一上紙匣一云屠叔初至此姪在十里外購茶食一匣餽叔以壯行色翁曰微爾吾幾忘之取視匣果十里外某店物也屠暗爲驚異遂受之偕捕歸翌日亭午始入城至署前則見童已先在乃具餐欵之餐畢童請施刑具屠不忍童曰無傷此事幼時在山習之有素不足慮也屠從之絜入署親繳批文令見人贓並獲大喜即升座嚴究及引童入則見一翩翩風度之年少書生也不待深究立呈金條脫於前並請移文解省署完案令乃具文申詳着屠隨往監視之途間屠體恤備至一夜將抵省垣童衣服忽煥然一新亦不知其由何來也旣至糧署呈令移文且告顚末某公心疑之竊告夫人夫人欲見之俾悉底藴乃於内堂提訊童入見之大驚奇蓋夫人驟見之一若相識但不知何地遇見一時不能記憶耳且見童温存風雅而别饒俠氣頗有相攸之意遂私語某公曰我儕湖海遍遊固未見如童之風流倜儻不同凡俗我意擬以女歸之 
劇談 
[記愛國女學之蛾術游藝會（下）] [  劍雲]  
　　舍予女士飾陶正毅化裝殊不合法雖罩白髮頭套而黑髮畢露並未罩没由台下望之遂覺黑白分明其態度語言亦不類老人雖然以女子狀衰年本格格不入也博文女士飾翠兒雖僅曇花一現而發言有層次頗能盡其職分逸予女士飾田博士提高音浪大聲疾呼雖是掉文惜不分片段又因方言關係致吃力而不討好予以爲書獃子不限定說京話改說滬語或能使觀衆易於入耳心石女士飾蘆澤娘描摹假文明之時髦女子雖能對付却不酣暢以上兩角向爲徐半梅君一人兼演旣以徐君爲法而無徐君之風趣不易見好應加原諒諸夫人中以飾春海夫人之靜詒女士爲優以其週旋應對不落呆詮也總觀全劇尙無大疵僅遇險一狼狽其行　　 
幕飾旅客之某女士以一與中將夫人無甚關係之人而阻止蘭蓀中將不令見其夫人之屍口中除呼「嚇得來」外别無可述如此糾纏歷時過久致引起觀衆之厭惡又管幕者亦有失職之處或應閉而不閉或不應以閉而驟閉演畢以後之謝幕禮竟開而不合豈並此常識亦無之耶 
　　不佞曾觀務本民生神州諸女士演劇（中西聖媽利晏摩氏俱係泰西故事又當别論）頗不乏傑出之才雖皆瑕瑜互見而編劇者亦應負一半責任此次觀愛國所演覺秩序之佳前所未見不願溢美阻其藝術進步亦不敢苛責减其演劇興趣因貢直言聊當商榷是晚手編空谷蘭之包天笑君亦在座不知以爲何如 
　　抑有言者近來男女學生演劇之心甚熱以吾所知已有十數學校取法乎上固未嘗無人而趁一時之興無久遠之志潦草苟簡以從事者究居多數劇藝術也不欲演劇則已旣已有志於此則予以爲精選劇材爲第一步改善脚本爲第二步請富有經驗者指導爲第三步支配角色爲第四步熟讀台詞爲第五步研究化裝爲第六步勤加練習爲第七步苟能循序漸進必有可觀愛國女校有此成績其知此意乎（完） 
小說 
[社會小說人間地獄（三十六）] [  娑婆生]  
　　第六回對客揮毫佳人作態當階屈膝買辦乞憐 
　　賈大人和愛媛媛正在你爭我奪這杯酒的時候一個娘姨忙忙的走到賈大人的身邊道賈大人外頭有一個人來尋你說有閒話當面說賈大人道請他進來便了娘姨道他不肯進來現在立在扶梯邊呢賈大人一時摸不著頭腦不知如何回答也不敢走出去還是愛媛媛聰明問娘姨道外頭的人是男人還是女人娘姨道是男人愛媛媛道男人有什麽不便你去請他進來便了娘姨道那人一定不肯進來愛媛媛道你們全是飯桶氏自家去看看說著走出去這裏一檯面的人面面相覷不曉來的是誰爲什麽不肯進來大家心中納悶賈大人更不敢迴過頭往外邊去望一會兒愛媛媛笑著走進來道賈大人你的當差的可是呌高升賈大人道正是愛媛媛道可是長條子瘦瘦的鼻頭上有幾粒大麻子賈大人道是的是的愛媛媛道立在外面死不肯走進來的就是他賈大人道該死該死這混帳東西有什麽要緊事值得這樣大驚小怪你去呌他滾進來娘姨聞命走出去將高升半推半拉的送進房來高升走到賈大人面前戰兢兢還没說得出話來賈大人先喝問他道有什麽事體跑到這裏來高升吞吞吐吐道方纔打聽得徐和卿徐大人已經回上海了是坐特别快車來的舅老爺呌我趕到這裏來告訴老爺的賈大人哼了一聲道曉得了這有什麽大不了的事說罷舉杯要吃那輸的一杯酒誰知高升仍舊站著不走賈大人道還有什麽話高升凑上前一步道舅老爺說頂好請老爺今天晚上去見見徐大人賈大人忙道曉得了你先回去高升方始聞命而退掉頭就走愛媛媛諸人看見高升這種　樣不由得要笑出來賈大人摇頭道這種　子帶出來十次有九次要鬧笑話今天還算好尼愛媛媛道　子到不算是　子不過太老實點賈大人道我也貪圖他一點老實這時候衆客堂唱已紛紛散去席面已殘娘姨問要吃稀飯賈大人道我們酒興未完大家再豁一個通關罷各人均有倦意不肯再吃且看見高升來催賈大人去見徐和卿一定有什麽要事大家便不久坐略吃點稀飯紛紛起立告辭了主人各散依著賈大人的原來意思狠想酒闌客散以後還要和愛媛媛膩一會享享做主人的權利爭奈心中有事急急忙忙要去見徐和卿關係他的前程要緊便也不久坐開發了下脚穿上馬褂僱了黄包車直往卡德路徐公館而來撳了門鈴走出一個僕人模樣一看是他知道是主人的熟客便道原來是賈大人老板還没回來呢 
餘瀋[  余隠厂]  
　　冲霄之鳥非翼不飛走壙之獸非足不行人之處世也亦然必須羣策羣力方能成大事業若自矜其才一味孤行則如鳥欲飛而無翼獸欲行而無足而欲遂其冲霄之志逞其走壙之能安可得乎 
 
 

Page 9

 
 
   
 
 

Page 10

 
 
國内要聞二 
[山西通信（歐滄）]  
　　模範省村區制 
　　村區之法閻錫山氏之法也閻氏之言曰『治民猶治軍也以師旅圑營之衆苟無最下級什伍連排長就近指揮而監督之其何能軍卽治民又何獨不然吾之村區制度用意亦復如是』治政治學者許爲知言山西村區制實施今已數年全省如身臂指之聯絡民國初元市鄉自治倉卒成立當時所不能收之功效而村區制能之議董會立法與執行相抗當時所發現諸般故障而村區制無之此種制度記者尙不敢斷定施諸各省區而皆準然各省區自苦不爲耳其孰能推定此制之决不宜於各省區耶閻氏諸所設施自詡並翹於人曰『用民治政』又曰『適時政治』殆指此類其亦自承爲過渡時代不得已之辦法也歟 
　　山西區村閭制度辦法係將全省各縣分作若干區其一定次序如城内爲第一區則二區三區以至六區卽就東南西北順次而排區名以數目定不以地名定取其醒豁而便考查各區又建築一區公所建築經費分甲乙丙三種視區之大小繁簡而定甲種一千六百七十三元二角乙種一千一百六十七元二角丙種八百三十四元八角此項經費卽田各縣公署行政罰金項下指撥不足時由省欵補助之其區公所組織方法如次（一）區長一人月俸二十元（二）助理員三人毎人月薪六元（三）月費三元（五）公費月支四元（六）服裝大區年計三十六元小區二十四元統計區年支大區八百六十四元小區七百五十六元 
　　區長由省長直接委任受縣知事之節制公文呈報逕送縣署區長資格則須（一）法政本科或别科畢業及講習科一年半以上畢業者（一）中學校以上及與中學校畢業相當之資格者（一）辦理地方行政事務三年以上確有成績者區長職務則爲（一）長官委任執行事件（二）督飭村長副辦理行政事宜（三）督飭村長副調查戸口（四）保管調查戸口册副本（五）督飭村長副辦理各項登記事宜（六）保管登記簿副本閻氏並訂定區長奬懲條例一準縣知事記功罰俸各辦法區長任用分爲候補輪委插班各辦法視其試騐優劣及辦事有無成績爲標準各區管轄境内遇有强刦案件或匪警發生時以最迅速之方法就附近軍電局或商電局發電報告督軍省長縣知事及附近駐紥與捕拿盜匪有關係之軍隊自民國六年以逮於今山西盜竊案減去十分之七八得力於村區制之嚴重監視者半得力於宣傳員之剴切勸導者亦半此晉人之公論記者所認爲信史者也各區並有一種區務會議由區長召集所屬各街村長行之議事範圍爲（一）關於區内行政進行之程序（二）關於區内共同事項合作之規則（三）關於區内特别情形變通之方法毎年舉行常會二次第一次三月第二次九月常會五日臨時會二日公費不得過五元區長區助理員由選舉法選出之區長須赴省練習六個月區助理員須赴省練習三個月區警由縣知事保送以高小畢業學生爲合格須赴省練習四個月凡省署舉行一新政卽以區爲宣傳執行之機關是爲山西閻錫山氏特設區制之大概 
　　至於村制凡山西全省各縣所屬各村莊均須遵照本省訂定單行法一律編制以立自治基礎一村之區中域卽以本村固有之境界爲準遇有此村與彼村境界不明應協議劃分之村内居民凡足一百戸者應設村長一人村副一人其居民尤多者得酌設村副但所增員額至多不得過四人村民不足一百戸者得察度情形或一村設一村長或指定主村聯合鄰村設一村長但聯合村不可距離太遠村長受區長指揮亦得商承縣知事辦事村内居民以二十五家爲閭設閭長一人滿五十家者設閭長二人戸多者遞加冠以第一閭第二閭之數目閭長受村長副之指揮執行職務村長副資格三十歲以上（一）樸實公正粗通文義者（二）不動産價值在一千元以上者以選舉法行之任期爲一年村長副職務則（一）承行政官之委託辦理傳布及進行事項（二）辦理自治事項（三）本村民之公意陳述利弊事項（四）報告職務内辦理情形及特别發生事項村内辦公費由村民依照慣例公攤之其村長副閭長之奬懲另有條例恕不贅及是爲山西閻錫山氏特設村制之大概 
　　方今南北武人中注意民政而且大有成效者非陳炯明與閻錫山兩氏乎記者月前接粤中友人來函述廣州省公署擬訂實行區自治道其法甚詳謹媵諸茲篇之末以供留心地方制度者之參考略謂「粤政府以民治主義之能實現端賴下級自治圑體以爲斷故於縣自治條例頒布後即著手起草區自治條例其内容毎縣分作若干區毎區設參事會董事會參事會爲議决機關會員二十人由人民直接選舉董事會爲執行機關會員七人由參事會互選區參事會之議决縣長雖得令其更議然該會亦可仍執前議不受縣長之命令遇縣長與該會爭執時由省長裁决此外毎區選民對於參事會之議决有取消權對於該會員有召還權及提出議案付總投票權大致與縣自治條例相彷彿參事及董事五年一任縣長不得撤換」廣東區自治概如是 
　　廣東區自治制視山西區自治制得失優劣點何如所願國内留心政治法制者共通揅擘之記者微覺山西區制略仿日本區村町制廣東區制略仿瑞士州制前者爲集權行政機關之辦法後者爲極端之民治主義此其稍有不同耳（二月二十一日） 
[港海工潮有轉圜希望]  
　　海員方面有讓步說 
　　香港海員罷工日久迭經調人出任排解惟港政府尙未允恢復工會原狀故前日香港海員寄宿舍代表雖奉港華民政務司命來省徵求意見而回港覆命時仍以大會公决務先恢復海員工會原狀爲先决問題後因東華醫院出任調停始由海員公推蘇兆徵林　民陸常吉盧俊民四代表赴港磋商華民政務司對於恢復海員工會雖有許可之表示惟仍謂須改換招牌遷過地址各代表當以港政府前時解散四邑商工會其後亦曾准其恢復有此前例何必獨異於海工員人當時列席各人已允爲代逹各代表退出後各調人即開秘密會議並向華民政務司磋商據最近消息聞將有解决之希望因交通阻碍已久美國船公司將出任調停英皇儲亦將由哈埠至港不得不急速解决聞工人方面亦擬定英皇儲到時尙未解决即開同人大會議表示歡迎並請求英太子秉公調處聞省中各工會亦擬拍電英太子歡迎并代海員呼籲請責成港政府體恤工艱 
　　南華早報云前日下午海員四代表在西商務局會議時由四點鐘議至八點鐘歷四句鐘之久當散會時各人均有倦容有人向首先出議室之人問曰各事已解决乎其人答曰雖未妥爲解决然已在有希望現並未决定何事故無事可報云云當會議時華民政務司夏理德亦在座記者曾往見一海員代表據稱是日會議多係討論海員要求照前時名稱規復舊會一事各人力言政府對於准海員規復舊會一事極爲困難因如是辦理則將變爲成案且使政府之舉動自相矛盾故請海員代表勸羊城海員允從於該會復設後將名稱稍爲更改當時海員代表未有發言祗坐聽中西兩商會各代表所發揮之言論因聞彼等之權限祗係奉罷工者之命將要求規復舊會之决議帶至本港並無討論之權限也並聞當時未將海員所提出之其他八條欵加以討論各代表業於昨日下午返省將會議詳情報告又士蔑報云昨日下午復在東華醫院會議聞海員代表對於所爭執規復舊會一事已允退讓工金問題將交由調停局决斷而各海員亦將尅期復業惟此消息尙未徵實昨香港方面又有電致總商會長云調停海員事有頭緒請速轉該會主任派代表來港磋商勿延鷺塘删 
[蕪湖快信]  
　　馬聯甲本月四日由蕪赴津祝倪嗣冲壽已於巧日偕倪道杰回蚌聞馬須俟勘過宿縣礦務後再行來蕪 
　　許省長刻保鹽署僉事柳汝礦爲安徽財政廳聞係龔心湛所薦龔前任安徽財廳時　充財廳科長爲龔所親信 
　　省公署諮議黄棟臣謀充蕪湖警察廳甚力省垣曾派人來蕪徵求馬聯甲同意馬否認之 
　　吳佩孚刻派督軍署諮議鄒政清來蕪採辦軍米四萬包鄒昨已抵蕪 
　　蚌埠來蕪者云正陽兵變係第二旅楊營長所帶之某連地方頗受損失該變兵携槍六十餘桿向六安英霍山一帶逃竄該旅長李傳業已派機關槍隊馳往追勦　　李克賢在蕪組織中華全國道路建設協會蕪湖支部刻正在各公圑體徵集會員 
　　蕪湖警廳最近戸口調查城區共二萬五千零十六戸丁口十二萬六千九百四十五人 
　　蕪湖中國銀行副行長張佩仁刻經總行調京供職另派總行文書科長陳靄士來蕪充副行長 
[皖議會前途之糾紛]  
　　第三届失敗第二届又活動總之脫不了倪系 
　　國聞通信社安慶通信云皖省第三届省議會問題波浪掀天烟雲俶擾社便及政局爲之擾攘不寗者數閱月迨至今正司法上以法律解决判决選舉無效者陸續已有數縣議員方面似已有消極之態度不再爲積極之進行此問題遂入沉寂之境惟近日又聞有第二届省議員現仍寄跡省中者約有六七十人其中頗多該届議員中之有力份子日來相聚籌議謂第三届議員旣已召集無望改選不知何日然皖省豈可長此竟無議會當此新會一日未開新議員一日未召集之時舊議員任務卽一日不能視爲終了故新會召集以前仍應由舊議員繼續開會勿令皖省立法機關竟付缺如云云今日（二十一日）該議員等特在太史第聚集在省諸人先開一預備會一面拍電催促在籍第二届議員　速來省以便繼續開會執行任務惟集會果否能成事實一時尙難决定也 
[浙律師會建議召集司法會議]  
　　杭州律師公會近有意見發表离張於上海召集全國司法會議集南北朝野學者及實務家於一堂討論改良司法制度詳細辦法由司法當局採擇施行以爲收回法權之張本茲錄其致各省通電如次北京大學法科轉全國各大學法科各政專門學校北京大理院廣州大理院轉各審檢廳各律師公會全國律師協會均鑒我國司法制度沿自前清多採日制本與我國國情不合識者久主改正現在各國調查司法委員不日前來領事裁判權能否撤銷主權能否恢復均在此舉關係非常重要聞北京各圑體已注意及此并推舉代表訪問司法當局惟茲事體大固非在朝之少數人可以專斷亦非僅憑理想或雜取各國辦法可以推行敝會同人以爲亟應集合南北朝野之學者及實務家開會研究决定詳細辦法再由當局執行乃可剷除障碍收回法權其集會方法擬由各大學法科及各法政專門學校於敎員中各舉代表一人大理院總檢廳及各省審檢兩部分各舉代表一人各律師公會各舉代表一人其會員較少者可托鄰會代表兼代均於五月一日在上海集會即名爲全國司法會議其辦理司法行政衙門亦得派員與會陳述意見所有籌備開會及會中事務應請北京司法部派員辦理如其不願擔任即請上海律師公會主辦開會時茶水筆墨紙張及用繕寫生一二人其經費及代表川旅費均由與會之各校各機關各公會分擔會議規則及會期由會自定以上各節如蒙贊同即乞一致主張并先電請北京司法部從速籌備如認爲尙有應需修正之處亦乞明敎杭縣律師公會代電馬印 
[江蘇之實業行政會議]  
　　蘇實業廳張廳長於本月二十日起在署召集省立實業機關開行政會議張廳長主席宣告現與財政廳嚴廳長籌撥省欵爲擴張省立各實業機關之用各塲廠主管人員提出意見書交由張廳長核定辦法連日在會塲公同議决各項如次（一）南京電燈廠長單允恭報各整理電燈狀况並下以關分廠電機可境五萬盞燈頭惟由下關通電入城長途十餘里須添購變壓器且電桿電線年久多腐尤須更換原定臨時費六萬元不敷甚巨商請張廳長核准十一年度再加六萬元計臨時費十二萬元（二）閘北水電廠擴充新廠自辦電機增設自來水官預算須欵一百六十萬元分三年籌備十一年度列欵五十萬元籌欵方法或募公債或以廠機抵借至經常費除以本年盈餘十五萬元抵充外尙短五萬元應由實業預備費籌撥（三）第一第二農事試驗塲成績平常張廳長對於朱陳兩塲長大加責備並云如該塲長再不憑良心做事立予撤換現在先酌加經費數千元以觀後效（四）蠶桑模範塲長蔣乘風報告場務經過情形及現在進行計劃張廳長極口贊許勉其努力勿懈經常費計共二萬九千餘元製種費製絲費增加三萬元（五）育蠶試驗所長顧藹人以新法育蠶情形報告後張廳長以其辦法甚當允增加經常費八百餘元臨時費增加二千元（六）造林塲逐年種樹辦理苗圃成績可觀現議經常費再加二千元臨時費再加四千元（七）陶業工廠潘廠長呈報營業狀况張廳長以其改良陶器備受社會歡迎現在資本不過二萬數千元難期發展議决十一年度籌撥一萬八千元加入該廠資本合共爲四萬元比較各工塲資本大致相等以昭公允（八）絲織模範工廠資本已逹三十萬元目下經濟尙稱充閱仲廠長因故辭職此次會議候改委廠長再籌發展之策（九）南京第一工場改委童養中接任後於織布之外加織柞綢辦理甚善惟開支年逹六千餘元張廳長以其過多諭令减爲六折開支限本月實行（十）蘇州第二工塲蔣塲長呈報該塲倡辦整理綿織計劃其購備整理綿織機器價十六萬八千元裝運關稅二萬元附設整理織工傳習所八吉元共計需欵二十萬元（十一）鎭江第三工塲清江第四工塲素有成效營業旣日盈餘開支亦最節省張廳長諭令陸塲長鳴鶴陳塲長雲章仍舊積極進行爲省立工場之模範（十二）上海第五工場所辦五金雜件製造各項機件風行各埠頗爲獲利張廠長諭令馬塲長照現行營業力謀擴充（十三）揚州第六工場因前任場長虧欵三萬五千元尙未交代清楚陳塲長報告塲中經濟周轉不靈張廳長允其籌借一萬元爲目前周轉之資（十四）徐州第七工塲原辦織布頗能獲利現徐塲長議添製革一項張廳長允其再加資本一萬元專辦製革（十五）海州第八工塲足以自養現在並無新添計劃（十六）常州第九工塲原有織科尙有獲利針科不佳單塲長呈請接續補助五千元俾針科再辦一年（十七）松江第十工場傅場長接任後創辦搪磁器具銷路極廣獲利甚厚（十八）江蘇各省立工塲資本已逹六十萬元以此會議主要在自養之外以盈餘補助省欵欲求工塲發逹惟一之策則在加增流動資本議决由實業廳將財政廳所籌得之擴充實業經費十萬元撥入江蘇銀行爲省立十工塲之流動金十工塲遇有需欵訂貨周轉之時呈准實業廳向江蘇銀行指撥並議有還欵期限利息條例查省立實業機關自王省長接任後規定直接歸實業廳管轄責有攸歸事權統一是以頗具成效此次實業機關行政會議所議决之十萬元流動資本尤爲營業發逹根本之計劃各塲廠長果能實事求是合力進行蘇省實業前途誠未可限量也 
[杭州快信]  
　　設立縣司法公署問題杭縣律師公會代表阮性存許士任鳳岡裘英石鳴盛等八人今午（二十三）晋謁高等審檢陳陶兩廳長請求改爲地方分庭預備將來完全司法獨立至經費不敷不妨附設縣署但須劃清權限已允轉逹省長採擇一面由本廳先行編造預算 
　　桐鄉縣議會選舉因趕造選民册不及呈省展緩開選期半月（三月十五日）昨奉照准並聞未能如期選舉者尙有十餘縣 
　　盧督軍注重畜牧現查報國寺海潮寺等處一帶河蕩本屬官有魚産頗豐特派軍務課員宋開仕傅諭駐該處原駐南北軍隊一律從事牽捕所得魚鮮平匀分配各營充作犒賞並派員監督 
　　繭商在杭紹收買鮮繭烘焙成乾逕運滬上正捐而外又有滬捐現杭州已設堆棧紹貨到杭往往存棧經銷各繭商紛請先繳正捐如運滬補繳滬捐財廳恐滋流弊已妥訂取締方法卽日實行 
　　紹屬省議員王以銓僞照案杭地廳現又派警赴紹拘提關係人陶天民趙和尙李錦釗三人詎陶趙已早避匿昨將李某解省發押候訊 
　　省城第一監獄日來覊犯之患病者甚夥昨又斃竊盜犯朱阿榮一名 
地方通信 
[蘇州]  
　　總商會常會紀要蘇州總商會於前日下午召集各業會董開會首由龐會長宣讀本星期收發各項文件次討論人力車出城問題議决分函警廳市公所暫緩弛禁一面由四隅社長轉告越城市民稍示讓步靜待解决次由會董李殿春提議近來米價日漲小民粒食維艱應由本會呈請省署查案重申出口禁令議决照辦次由龐會長宣布蘇州工巡捐局前經奉准省令推舉評議員一案現擬定於下星期一集議届時各會董務請蒞會討論以憑舉報議畢散會 
　　工校生赴常實習三元坊省立第二工業學校編績科五年級生十二人現經該校派往常州紡績公司實習其實習事項聞係分清花鋼絲棉條粗細紗等五項業於昨日由該校職員王鑑清率同赴常並駐常就近監督 
　　部員調查印花稅吳縣郭知事昨奉省署訓令略謂准財政部咨開特派印花稅處第二科長鄒國珍南下調查江浙兩省印花稅收事宜該員現已出發應請通令所屬俟該員到境時務即飭警保護會同調查云云郭知事奉令後已飭那警佐通令各分所遵照矣 
　　縣署召集行政會吳縣公署定於二十六日召集各市民公社長及六善堂董事各省議員各紳耆在縣署開行政會議聞届時所議者有借漕闢城十一年度預算等事 
[無錫]  
　　糧食公會議决立案無錫城廂内外共有酒米糧食店一百餘家素無圑體去年夏郸有該業中人發起組織糧食公會派員赴上海嘉榖堂及鎭江奔牛等處調查章程至秋間即告成立並舉定陶贊臣爲正會長單紹聞爲副會長沈翼之盧星耀爲理事董事廉少山李子淵許榮卿陳文祥周念耕周翼庭邵涵培楊藴甫馮國梁殷履剛童子仁張雲珊等爲董事並議定章程二十八條當時東門南門西門北門城内及馬路一帶之米店均紛紛加入並毎月繳納捐欵惟南城外及北塘一帶米店迄今尙未入會現該會爲謀全城統一起見特於前日（二十二日）開董事會討論立案手續是日正副會長及各董事均先後蒞會議决立案呈文中之會員名單由會分函各段董事調查報告並派盧星耀李子淵會同南城北塘等處董事敦勸各米店一律加入以厚勢力議畢散會 
[鎭江]  
　　調查學校預算王省長近爲審核各校預算起見特派省署第三科長吳邦珍先赴舊鎭屬丹徒丹陽金壇溧陽揚中五縣將各校十一年度預算編製情形詳細考察具報核奪該委業於二十一日蒞鎭調查矣 
　　小麥市價步漲鎭江麥市自入春以來市價步漲實山存底枯竭骸來源稀少所致加以近日各麵粉廠放價搜羅爲數頗鉅市而益難鬆降昨日（二十一）開盤江北高小麥毎石售至七元六角懷遠小麥七元二角五分 
[揚州]  
　　五師開紀念會揚州第五師範二十二日上午十時舉行十週紀念會先期函請各界前往參觀是日丁運使特洀科長錢仲良代表緝私统領派陳世楨汪希藩等代表他如江都王知事商會朱會長士紳盧殿虎等均先後蒞止開會後首由校長任誠報告次由來賓錢仲良盧殿虎周榖人鮑芹士錢瑞生等相繼演說又次讀祝詞又次爲校長答詞散會時由校長分贈來賓以紀念册復陪至成績室參觀而散 
　　查勘王港工程上海華洋義賑會對於王港工程曾有鉅欵之捐助現特派洋工程師衛爾司前往查勘工程昨特電告江蘇運河工程局查照矣 
[清江]  
　　沛縣勸舉所改組沛縣敎育經費向來不甚寛裕自去秋被水後原有各項收入益形短絀故各小學毎届領欵勸學所輒無以應勸學所長蔡春元因此頗懷去志惟以接替無人一時未成事實現蔡君以上半年學欵半無着落辦事棘手去志愈决刻已呈准辭職至繼任之人以王超瀛秦冠卿呼聲最高云 
　　淮隂自治展期淮隂爲淮揚道屬首縣自去歲迄今迭經省公署及淮揚道尹令縣趕辦地方自治以本年上月一日爲實施之期知事朱光瑩特於十八日招集一市市董周壽齡二市市董黄作賓三市市董郭士魁四市市董仲紹周五市市董王化南馬頭鄉及老子山鄉鄉董李爲琮畢萬基等在署會議辦法惟因所籌自治欵項已爲淮隂勸學所所挪用致結果爲暫立自治籌設會一所以待欵項有着再行開辦 
[嘉興]  
　　絲廠招收女工嘉興東門外鹽倉橋塊去年建造之緯成公司裕嘉絲廠現廠屋已次第告竣一面由事務所招收女工以便開廠工織惟該廠規模甚大繅絲機共計四百餘架織緞機亦有百餘架故招收女工需六七百名方可開工禾地一時恐難招集現擬在外埠招收俟新繭見樣後即當開工 
　　電請禁賽花燈嘉興於舊曆元宵節起一般遊民均紮成各種燈彩繞城迎賽甚有無恥之徒男飾女裝扮演各種地戲口唱淫詞實於風俗大有妨碍且禾邑去歲又遭荒歉此種無益之舉官廳竟不禁止輿論頗不謂然現聞公民潘甸等已於昨日電省請求餫縣查禁想省中必嚴令制上也 
來函 
[顔德基來函]  
　　申報館鑒昨閱貴報國内專電欄内載有吳佩孚電徐岑西林派顔少將德基來洛懇撥沈鴻英部軍費請發二十萬沈軍所轄卽中央軍隊可爲緩急之用等語殊深駭異德基在滬閉門讀書並未與何方接洽亦無政治意味貴報所載顯與事實不符請卽更正爲禱顔德基鞠躬 
雜評一 
[國民之成績在會（默）]  
　　國人懼財政之國際共管也於是開財政會議議所以監督之法國人懼法權不易收回也於是開司法會議議所以整理之法國人懼南北之長此不統一也於是開國是會議議所以解决之法不能責我國民不盡心矣然而開會之後財政當局不允人民監督奈何司法當局不能執行整理奈何南北當局不能依議以解决奈何吾知國民必不能再有進一步之辦法也吾知國民必曰國民之責任已盡當局不覺悟無可如何也是故開便以前國民甚勞開會以後國民甚逸開會以前國民之心似甚熱開會以後國民之心又似甚冷國民以會能開成爲盡責故勞且熱會成之後卽一切不復顧問故逸而冷如曰不然何以國民日日開會而開會後之影響皆寂無所痓耶吾願今後之國民當於開會後求進一步之成績而勿僅以開會爲成績 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[俄國災荒振濟會宴各界紀]  
　　推舉董事幹事兩部職員 
　　定三月五日開始募捐三十萬元以上 
　　昨晚六時俄國災荒振濟會假座一品香宴請各界士女列席者如熊秉三·王儒堂·聶雲臺·許秋颿·王一亭·曹雪賡·錢新之君等與高君曼女士等共七十餘人宴叙至十時半始散茲將開會情形·及臨時簡章·董事部幹事部職員名單紀之於左 
　　開會情形宴次熊秉三董事長起立致詞謂承滬上各界士女惠蒞斯宴甚爲佩感俄國此次災區縱横數千里難民逹三千五百萬衆現僅以草根樹葉充飢凍餒而死者日逾千人極可憫痛北京青年會等各界士女發起此振濟會更極盼望全國一致實行救災恤鄰之古訓試細推其緣由尙有四端（一）俄國與中國壞土毘連較其他鄰國爲最長故關係至切（二）俄國昔時亦有侵略舉動自改革政體後對於中國極端和睦更以甚多之權利自動的歸還中國如中東路之歸還即其一例也（三）俄國對於中國之水旱災荒已屢竭力賑助固當有所報之（四）俄國有信至中國外交部除懇賑助外並述及中國之助俄國純爲人道主義益爲感激云云故更不可不力助之也上海爲全國最佳之地登高一呼收效必巨况當此世界互助主義昌明時代竊料此會必可得碩助而確逹救災恤鄰之目的也次幹事長王君葆眞報告俄災實况及北京組辦此會之情形　並請聶雲臺君等發表意見聶君謂聆王君之報告一元即可救一俄人之命故無論如何一人雖出一元或十元而互相徵募力爲推廣必可得極巨之數實毋庸氣餒以不能募集多金爲慮况此事旣極有價值慷慨輸將者固可較一元十元多若干倍也次葉楚傖君述俄災之當救助及公家之不可恃期望共以中國人資格救俄國人並力謀善法進行之姬覺彌君謂哈同君願先捐銀二千元爲此會之開辦費許秋颿君謂蘇省長官已來函贊助此事趙南公君謂此會極希望得上海各界之贊助以收善果高君曼女士謂女界亦願極力募捐史觀濤謂工界願益犧牲血汗獲資捐助蔣保釐君謂各校學生方面樂願服務一切以助募捐衆遂推舉董事幹事兩部職員（名單附後）復請當選之董事長聶雲臺君即行主席經衆詳商一切進行辦法辦公地址爲四川路青年會募捐總額爲銀三十萬元以上募捐方法等俟由董事幹事聯席會再議募捐期下月（三月）五日開幕以四星期爲限議至是乃散 
　　臨時簡章一本會以賑濟俄災·敦睦隣誼·發揚國際間之人道主義爲宗旨二本會定名爲俄國災荒賑濟會上海部三本會組織設董事部董理重大事務設幹事部執行董事部及職員會委託之事務並隨時處理尋常應行舉辦之事件四董事部設董事長一人副董事長二人董事無定額五幹事部分設總務股·文書股·會計股·交際股·游藝股·募捐股·新聞股·演講股六幹事部設幹事長一人副幹事長二人各股設主任一人副主任及幹事俱無定額七董事部及幹事部得合開職員會議决重大事務八董事長董事幹事長及各股幹事由發起會及職員會推定之九董事部處理重大事務得開董事會議議决之十幹事部爲處理事務得開幹事會十一關於會計收存支出之規則由會計股提交職員會議决之十二本會詳章由幹事部起草經董事會議或職員會議决之 
　　董事部「董事長」聶雲台「副董事長」王儒堂黄任之「董事」張季直朱葆三宋漢章錢新之余日章郭秉文李登輝史量才陳光甫邵力子王一亭何豐林虞洽卿張仲仁葉楚傖許秋颿張劍心盛莊夫人羅迦陵夫人沈信卿顧馨一穆藕初穆抒齋朱慶瀾勞敬修湯節之馬湘伯李平書譚組庵顧藎沈姬覺彌汪漢溪張東蓀馬玉山簡照南黄煥南劉錫基馬祖星郭標王賡廷姚文敷沈藴石任莜珊黄宗漢石美玉梅雲英趙南公吳山田時霖鈕永建黄梅仙薛仙舟史觀濤趙厚生 
　　幹事部「幹事長」曹雪賡「副幹事長」陳維新田時霖「幹事」吳山鈕永建謝强公包世傑黄介民張師石許長卿黄貞漢梅雲英江擎天趙士瀛盛宗夫人唐乃安夫人林盛關頤石美玉女士李允臣趙南公孫鏡亞諶曉岑張滇叔朱鳴田鄭正秋張繼武任矜蘋景梅九華彦雲陳勇三翁吉雲寗少清彭素民吳志青劉昕甫黄鼎奇史觀濤彭慕陶李恒林楊星伯倪文宙范玉蓉女士程婉珍女士沈仲俊沈卓吾朱賡石謝介子戈公振郁志傑李啓漢石小川胡政之梁寛聯高君曼女士司徒靜嫻袁近初汪英賓俞素青女士黄警頑韓尙德鍾可託葛覲采張經野奚四勿王引才喻育之謝扶雅雷聽秋張慶娥鄧夢仙湯藹琳女士蔣保釐陳蕭儀章益姚頌新史鳳寶張炳燾 
[國是會議之昨訊]  
　　寗皖贊成函電黄聶催粤商會派代表經費問題國是會議定於下星期二（二月二十八日）開會昨日全國商敎聯合會駐滬辦事處又接贊成該會議之函電如左（一）南京銀行公會函云逕啓者奉貴聯合會辦事處宥日代電以國是會議已得二十一省區四十四圑體之贊成定於陽曆二月二十八日召集會議囑推代表赴會等因聆悉茲敝會卽託上海銀行公會就近代表一致取决合特函覆即祈察洽是荷此致全國商敎聯 
合會駐滬辦事處南京銀行公會啓二月二十二日 
　　（二）安徽省敎育會電云商敎聯合會鑒本會推定光峨甫·凌焦庵·汪叔潛三君爲國是會議代表特聞安徽省敎育會禡 
　　聯合通信社云國是會議報名代表自圑體種類比較之以省議會爲最少數考其原因議會在閉會期無從推代表此層困難情形已由商敎聯合會駐滬辦事處議决通告各省議會准以正副議長充派代表較爲簡捷至於各省總商會之未派代表者間亦有之廣州總商會尤占重要位置昨黄任之聶雲台特以私人名義致電廣州總商會正副會長促其推派代表文云廣州總商會陳廉伯黄鷺塘先生鑒國是會議業蒙贊成請查照宥電速推代表與會急盼電復炎培其杰漾 
　　國聞通信社云國是會議籌備經費前由穆藕初墊支五百元此欵業經用罄第二次代表會議時曾經議决由代表分墊惟送到者尙鮮茲錄事務所催收函云逕啓者上届第二次代表會議議决國是會議召集以前先籌經費二千元暫由駐滬代表九人分擔籌墊毎人各交二百元以備應用等情曾於月之九日錄案通知在案茲距開會期近需欵甚急務懇將此欵卽日惠下以濟公用而利進行無任企盼 
[創辦商圑之進行]  
　　助警力之不足保商民爲主恉 
　　國聞通信社云本埠商界擬恢復商圑一案目前進行甚爲積極自新閘路商界聯合會職員王肇成擬首先試辦發布後各方面均極注意工部局方面聞亦有人往訪該路商界聯合會職員詢以商圑主旨該會當以完全爲保護商民起見見答因近來租界盜刦之案較前日多僅恃巡捕實有未及即如新閘路一帶而論市面較稀以故崗位甚少而刦案之多月必一二起因此非有商圑以圖自衛决難安處工部局中人聞此一番陳述頗表贊同並願約王君作一度之詳細談話云或可加以助力至槍械問題現擬備價向兵工廠購買因前此解散自治圑體時因没收槍械甚多然此項槍械欲求發還决非易事但能准其價買已屬滿意聞此事商界方面尙擬挽有力者向軍署疏通云 
[上海馬路行車問題]  
字林報云英國里慈電車公司車務總管哈米爾登氏近蒞滬時曾應公共租界工部局之請研究上海馬路行車問題其報告已遞與工部局大約不日卽將發表蓋哈氏之建議縱不適用而亦當以此專家之意見令公衆知之也聞哈氏主張將南京路之電車軌道完全拆去至西藏路止而移設北京路此說恐未必確實據吾人所得之消息哈氏主要建議乃設平行路以鬆主要各路之交通而尤以南京路四川路爲最此議則早已在工部局考慮中矣 
[海後灘交涉之波折英領不肯換牌牆]  
國聞通信社云厦門海後灘交涉案迄今多時尙未解决昨日本埠總商會福建旅滬同鄉會泉漳會館又接到厦門公民會來電報告最近情形電云厦英領先以撤牌牆爲停抵制換件餘俟後議今又翻異安怪厦人反對乞合力堅持公民會叩 
[閩人電請取銷鹽船保護費]  
　　國聞通信社云本埠福建旅滬同鄉會昨因閩省軍警有扣留鹽稅情事特電致福州省長鹽運使請予嚴禁原電云褔州省長鹽運使鑒接建寗各界聯合會電稱閩省商運鹽船沿途軍警刁難奸商乘機認繳毎包二元四角保護費上游各縣年增擔負五十萬元人民誓死抵抗乞予拯救等語查鹽爲日用必須品豈容軍警奸商朋比苛勒致鹽價陡增貧民愈困鈞座有保衛商民之責懇飭將保護費迅予取銷嚴禁軍警借名騷擾不勝悚惶待命之至旅滬福建同鄉會叩 
[蔡廷幹北上]  
　　太平洋會議顧問蔡廷幹委員陳鑾定於昨日（二十三日）晚車赴寧轉車北上報告一切至修改稅則問題須與政府接洽後再行來滬進行昨晚江蘇特派交涉員許秋颿率同陳世光科長楊小堂秘書詣車站歡送照料一面電致南京温交涉員俟蔡顧問過寗渡江時希派員照料并轉知津浦路局查照辦理 
[法官紳歡迎霞飛之預備]  
　　法國霞飛上將定於三月九號來滬已誌前報本埠法國官紳以將軍抵申之期將届故由法工部局預飭各工人在法馬路黄浦灘及新租界等處竪立木桿以便懸旗掛燈並雇巧匠紥成飛禽走獸花草人物樓台亭閣等各式燈彩以備届時舉行提燈大會竭誠歡迎届時必有一番熱鬧也 
[英商請求英政府减華茶稅]  
　　上海英商怡和天裕仁記禮昌錦隆天祥協和等洋行因英政府優待屬地減輕進口印度錫蘭茶稅華茶未予照减實行兩年茶商受困日前特公函上海該國總商會請代爲向政府要求一律待遇其函云敝行等忝屬會員今對於華茶入口稅則擬請减至與錫蘭印度各茶同等看待用請本會力爲贊助此事經由專辦華茶入口各行具函於華茶公會詳述各節今將附章呈請察閱昨悉倫敦調查員來信謂萬車司打之茶商因恐茶務日落更受影響故對於减稅視爲重要之舉且表示一致贊成復聞華人茶業會館總商等將向華政府請求援助敢懇閣下代表駐華茶商致意本國總商會詳陳减稅之必要以冀事在必行無任感禱之至 
[英敎士在滇被擄]  
　　星報云本埠接北京雲南消息前星期四日英敎士台納氏與其夫人在雲南僻境被匪擄去其夫人已被開釋回至雲南府惟台納氏則仍爲匪拘禁未釋 
[罷工中之航務消息]  
　　日本郵船會社之太平洋郵船香取丸自西雅圖開來上海後應至小吕宋香港爲止此次該輪到滬後以香港風潮未解决貨物不能上海而船中亦有若干名之華工故臨時宣告變更航路凡香港貨件一律起存上海旅客等則從上海轉船而往是以未赴香港即逕返東洋赴美云 
　　昌興公司俄皇后號因須二十五號午後十一時抵滬故改爲二十六日赴温哥武送客小火輪亞歷山大號於是日下午三點四十五分停泊新關碼頭渡載旅客至吳淞換上大輪 
　　運赴歐洲之中國花生如裝往倫敦·馬賽·盎凡爾等埠之水脚刻下大跌較前幾减去百分之四十以外前毎噸需一百八十一個先令今減收一百先令矣又花生仁一項刻亦跌短運費前毎噸收六十七先令者今已减爲五十先令此兩貨運價均係新跌其他各貨則照舊無動云 
　　大英公司之格什喀爾號明日赴英其航綫雖經香港而行但上海赴港貨該公司仍舊不裝此輪運歐貨有華茶一千箱湖絲一百餘件 
　　俄國海軍職喬奇·愛立拿伏·等五人自孟買搭日輪阿皮丸來申又有巡警黄勝義黄倫等十九名計一小隊由港搭伊預丸於昨日抵滬又有江海關稅務員英人希乞氏HTHicks愛士德等四人亦乘伊預丸從倫敦來滬又有警察官雷德WRead及牧師冒斯並東京帝國大學校敎授佐籐丑次·西健·外交官田中小太等均搭此船來滬但佐籐等留滬一日便遄返日本阿波丸伊預丸經過香港時華人之附乘來滬者多至百數十人大半皆由航業停頓無船可趁之故又有熊野丸昨自日本到來有Fininish派來上海之領事西那堡GSynnerbery亦乘輪來滬 
　　怡和洋行之德生輪今已接港電囑即開還香港故定今日出口上海貨因恐到港難起故未曾裝載又有新江輪公和號今已派定三月七日開始由滬赴漢公和號之船期暫且代替瑞和號班次因瑞和須入廠修理　　提督公司現接總行電告謂華納溪號一輪航務部已允繼續開駛太平洋綫矣 
[外報之海員罷工訊]  
　　星報云本埠航業界均不信華人所傳海員罷工事業已解决之說蓋昨日香港猶來電謂港政府與海員公會之談判業已决裂也提督公司之銀邦號於今晨起椗開往西雅圖船中所用之菲水夫一百二十五人乃由樞石號載抵此間至銀邦號原有之華水夫仍經載往香港豫料到港後均將離船宜昌湖南二船已於昨日由香港抵此杭州輪船今日亦抵皆用甬籍水夫服役昌興公司之俄羅斯皇后號今日已藉甬籍水夫之力由香港開出星期六日可抵上海定星期日晚間開往温哥武中國郵船公司之尼羅號仍在香港 
[中國西班牙航務公司之組織]  
　　字林報云現有人以中外資本組織中國西班牙航務公司其資本之大部分已在南華募集以綿義洋行爲駐滬經理現已購定輪船新中國號該船懸中國旗在中政府註册聞發起人尙擬續購新船三艘不日將以新中國號按月開往西班牙 
[新加坡展覽會徵集商品近聞]  
　　二月二十八日截止 
　　新加坡展覽會徵集商品由上海總商會託本埠徐家匯松社曁南學校商科學生擔任義務徵集員分向本埠行廠商肆勸導出品等節已記前報茲聞該校學生因現距陽曆二月二十八日截止接收出品之期不過數天已停止出外勸導計自本月六日至十八日兩星期内該校學生六隊分向各方接洽毎日毎隊擔任三家至五家共接洽二百數十家當承各行廠商肆歡迎聞有因不明眞相心懷疑慮不願接洽者大抵經說明後誤解即釋允送出品至上海總商會轉寄新加坡現查新加坡展覽會開幕期爲陽曆三月三十一日凡有貨品寄交新加坡總商會陳列商場者至遲當於三月十五日以前到坡故陽曆三月初必須在上海裝船出發上海總商會前定接收出品日期本埠以陽曆二月二十八日截止現距截止之期不過一星期本埠出品人亟須於此一星期内將物品趕送上海總商會以便如期運送新加坡云 
[納捐人會九畝地分會通告]  
　　二十六日下午開會 
　　上海市納捐人會成立以來各路之納捐人代表組織分會者接踵而起如南區東區東北城各分會已先後成立外茲聞西北城納捐人各代表現亦組織分會定期開會錄其通告如左茲爲恢復自治改良市政起見由上海市各區納捐人發起上海市納捐人會本區九畝地一帶已由前日大會中推出姚紫若趙雨亭朱笙候張旭初等諸君籌備爲特擇陽曆二月二十六日（卽夏曆正月三十日）下午二時假座青蓮庵西首側門内同岑學校開會公决進行推定義務辦事員凡在本地方納公益捐者憑此通知書來會與議以謀市政之改良毋任盼切專此祗請台鑒上海市納捐人會九畝地分會辦事處啓 
[市民公會第二次籌備會紀]  
　　聯合通信社云租界方面各界人士鑒於自治不容再緩前已集議籌備公决組織籌備處推定籌備員十人從事進行昨日上午十時由籌備員周伯堯等召集各發起人及各市民續開第二次籌備會到者各路工商學界各市民約百餘人公推周伯堯主席報告上次議决執行事件籌備處業已組織成立事務所已經上海各路商界尙須討論今日應議事件（一）經費（二）徴求會員方法（三）籌備員之擴充（四）入會費報告畢主席聲明因須發言請另推主席當經公推許雲輝主席討論以上問題「經費」張滇叔謂應由到會同人共同擔負林仲餘謂須募捐各有附議辯論良久當由上海各路總聯合會代表趙南公起稱市民公會之不容再緩諸君皆多明悉至於經費困難亦屬事實上之障碍本席代表總會願予援助籌備處籌備時代之經費由敝總會完全負擔以表示友愛及盼望貴會之成功衆歡呼并表决專函到謝「徵求會員方法」表决分隊徵求以示競爭「籌備員之擴充」史觀濤謂等備員宜改爲四十人林大松王保祥均謂宜改爲無限制略有辯論結果因須聯絡各圑體共同進行史觀濤撤消主張以無限制付表决通過「入會費」周伯堯主張不收入會費結果大多數通過陳春盈臨時動議分函各圑體加入共同進行陳國樑動議互選籌備主任因時已遲付下届開會討論 
[又一市民公會函各圑體派代表應自治之潮流]  
　　上海市民公會籌備處於昨日發致本埠各圑體公函云敬啓者自治潮流一日千丈市民權利不容放棄敝會發起同人有鑒於世界之潮流迎合時勢之需要知市民之幸福必賴市民之努力欲市民之努力必有市民之結合市民公會其意在斯惟是事體重大能力薄弱端賴賢勞有志之士共圖長治久安之謨茲特暫設籌備處於北四川路品吉路十八號毎星期日常會一次討論進行辦法務期羣策羣力共底於成貴會熱忱社會諒有同情相應備函敦請千祈推派代表隨時函告届時赴會列席或有高見發表並望指示一切曷勝企幸云云 
[新康里聯合會開理事會]  
　　國聞通信社云本埠新康里房客聯合會爲本埠發起最先之房客聯合會並爲組織總會之中堅分子自該里加租問題解决後該里職員即努力於總會事務以爲全滬房客謀幸福茲因發生重大問題應行討論一切對付方法特定於二十五日（星期六）下午七時召集理事會議商議辦法届時總會出席委員並須報告總會最近情形研究具體辦法云 
 
 

Page 15

 
 
[房客聯合總會舉行徵求大會]  
　　聯合通信社云上海各路房客聯合會總會現擬舉行徵求大會錄其緣起如下圑體之組設以人心人才金銀三者爲惟一之要素人心不固則圑體未能永久人材無多則辦事難期敏活財政不充則基礎不能鞏固此一定不易之理也本總會自發起至今已歷六閱月之久幸賴共事諸君一德一心熱忱毅力經過幾度困難歷盡無限波折慘淡經營再接再厲内迄今毫無倦意人心之堅定於此可見一斑矣惟人心雖見圑結遇事得收一致進行之效而經費甚形竭蹶臨時毎興無米爲炊之暵兼之同人等心力有限智識譾陋當此草創之初兢兢業業尙多未能盡善將來會務日繁百端待理尤爲隕越是虞用是發起徵求大會集合會員敬請熱誠人士予以入會則本總會旣足以收集思廣益之效復得以免經濟困難之苦一舉數善莫過於此惟冀各界同胞體念本會專爲維持市民生計而設於上海社 
會前途實有莫大關係務乞踴躍入會共扶危局本會幸甚市民幸甚謹啓 
[升順里房客反對加租]  
　　滬寗車站賓山路升順里房屋自建築後迭加房租三次去年舊曆年底該房東忽又發出通告於本年正月起一律增加租金數元房客大起恐惶丁斯商業凋零生計艱難原定租金業已勉力應付今又增加實難肩任故昨由該里全體房客組織聯合會並函致房理請其免予加租以順輿情云 
[南北市電話接線之催促]  
　　公私兩利願當局積極進行 
　　中國電話局局長葉慕橘君奉部令調任蘇州電話局局長所遺上海電話局長委華蔭薇代理業已到差視事昨特函知滬上各機關各圑體聞南市各業商以南北市接線問題已於去年函由縣商會請爲轉電交通部電政司派委專員來滬會同葉前局長與北　德律風公司向洋工程師商榷接線手續迄今未見實行雲南北市通線一事關係南市方面商務發逹最爲重要　以商業繁盛之上海而電話則各局一隅不但商民感覺不便抑亦市政上之一大缺點刻新局長接差伊始亟應繼續進行故重行提議决定仍請商會再函新局長迅將接線事宜積極進行務期逹到通線目的公私交便爲裨匪細並聲明該局若再延緩罔顧商業上之利害則惟有公同聯絡止付該局月費云 
[馬霍路口之開槍拒捕案]  
　　流彈擊斃馬夫邱榮根 
　　傷餅司張桂生女子陳金英 
　　兇犯王根銓亦受傷就捕 
　　前晚八時許滬西馬霍路孟德蘭路發生開槍拒捕案當塲死傷男婦四人茲將此案發生與官廳檢驗情形誌之如次前晚新閘捕房七百五十三號華捕郝鳴八百三十四號華捕王脉祥·四百六十二號三道頭印捕望加辛·在馬霍路孟德蘭路檢查行人八點零七分鐘有一乘坐黄包車之男子經過該捕等即執行檢查職務其人不服突出手槍連放數響捕亦開槍返輛於是途人清江籍之馬夫邱榮根適逢其厄飲彈喪身而住居馬霍路三百十一號門牌大餅司陳桂生與住居大沽路一百四十九號門牌二十二歲之女子陳金英均因經過其地各被槍彈擊傷左右腿至因不服搜查開槍拒捕之乘車人肩膊亦中一彈旋該管捕房聞警派探捕到來除將死者車送虹口斐倫路驗屍所聽候檢驗外其受傷之一男一女與夫拒捕者均送往山東路仁濟醫院並詰悉拒捕者係紹興人名王根銓遂將在王身畔抄出之勃郎林手槍一支帶回捕房昨晨捕頭至公共公廨稟請騐屍午刻俞襄讞與美丁副領事訊畢訟案會往屍塲將屍體檢驗一過升座公位新閘捕房西探目高愛樂將此案發生情形詳述並云王根銓開槍後逃入該處弄内被一特别巡捕拿獲抄出手槍惟無子彈至今晨復派包探張桂生何正喜在該弄内尋得彈壳此案因巡捕與獲案之被告均各開槍數響故死者究爲何擊斃非剖驗不明蓋一經剖驗則其所受之槍彈當可辨明係手槍所擊傷抑係巡捕所荷之槍開放悞傷云云又由特别巡捕投案證明伊寓於該弄内昨正在晚餐聞警即携手槍服大衣出視時獲案之被告適逃入弄該弄兩頭皆有鐵門其一已關故被告遂無出路俯而作負痛狀我乃禮 
將其拿獲抄出無彈手槍一枝云云而屍母邱楊氏投案於乞求伸雪外並請求免予剖驗中西官以此案屍體若不剖驗則無從明爲何造擊斃乃援筆諭曰剖驗槍彈後准其母領回棺殮後再核結附卷 
[西捕頭妻慘死紀]  
　　槍彈從口射入致死原因未詳 
　　星報云公共租界西捕頭裴林之妻今晨八時三十分死於愛文義路七號家中之餐室首中槍彈其致死原因甚爲奇異晨間曾經當道豫行檢驗並定期下星期三日續審據傳騐視死者創口其槍彈乃自口中射入手槍墜於身旁裴林昨夜在新閘路捕房值夜當於晨七時返家開槍之時猶臥於寢室直至侍者報告始知之並未聞有槍聲死者年二十有八於兩年前在倫敦與裴林結婚未幾即來滬裴林在捕房服務已有九年之久現由副總巡强生少佐澈查須俟查明一切後再行發表案情 
[東方傭役介紹社之設立]  
　　上海商務日盛居民日多華洋雜處一般傭役之受傭託薦者悉由老式薦頭店所操縱近日英國婦女會向工部局條陳傭役註册例惹起西崽集議反對之舉現聞某西人擬在南京路十五號三層樓設立東方傭役介紹社以保障主傭兩方面之利益特訂辦法凡傭役之欲託該社介紹者祗須塡具履歷書附以照片納費自二角至五角云 
[棉紗市面之最近觀]  
　　前日美國棉花因係華盛頓誕期故無電報發出昨日滬上美棉無市惟大阪三品紗電較上日略漲二元數角印度棉市小去二三個羅比各交易所標凖開盤平穏繼因崇德紗號抛出期貨十六支紗千餘包人心前懷恐慌頓小去一兩之外然現貨大包本紗仍然不多價尙能支持惟十六支如意及文明兩牌小去五錢其餘十六支日紗亦小五錢因客帮心思稍退之故四川帮買進二十支五福牧羊大包三百包廣帮及汕頭漢口等帮亦買本紗一千三四百包日紗五六百包公會小包通崇海購辦者亦有三四百包香港罷工事聞上海太古及各字號已均接有電報謂事已和平即日解决加薪二成於二十三號一律上工船雙陸續解纜云廣帮鉅興號昨向太古賃定湖南輪船一艘裝去棉紗三千餘包定於昨晚開行云 
[昨日之金融市况]  
　　昨日銀幣上午收盤爲七錢二分五釐下午收盤七錢二分五釐一二五比較前日午市大三毫七忽半三月底期洋午前七錢二分六釐一二五午後七錢二分六釐三七三大二毫半中西各銀行略有買進十餘萬元聞香港罷工解决海舶將通洋價或將稍有升降矣 
　　銀拆上午爲四分下午收盤仍又回小一分爲三分各錢莊開送往來摺較常年謹愼故頗遲晚銀根見鬆 
[昨日元芳呌莊之市况]  
　　昨日星期四爲元芳洋行拍賣泰西緞尺六元絨羽綢紅布市布原布細布細斜竹布漂細洋標漂布等疋頭之期共計排列六百二十六件計二萬七千零五十疋較之上届多七十六件計三千二百三十疋各貨拍價均見疲勢跌多漲少客帮拍進者仍推天津牛莊漢口汕頭等帮略多本街亦屬不少或謂係喧傳北伐關係市面不佳香港罷市解决之後下届市面或可轉機云（市價詳商情欄） 
[淞典商修正同業新約之呈批]  
　　吳淞典商得和等十二家爲修正同業新約呈請吳淞商埠局立案其文如下淞埠開局規劃宏遠商港縣道將次興工行見全境市面日趨繁盛典當營業增設必多若盡依本縣原有規約容或舊者不願具保新者無法增添若遽廢本縣原有規約又或新者隨便開設舊者無法維持新舊營業糾紛難免爲先事預防計擬就本縣原有規約酌參上邑章程公同議决修正嗣後凡設新典須距離舊典二百丈以外其擔保辦法仍照舊案庶於變通之中仍庽維持之意仰祈俯賜鑒核准予備案等情茲經埠局批云該商等爲杜絶糾紛起見事屬可行惟上邑章程本局無案可查仰候咨請省長核辦 
[駁船運費改洋碼之函知]  
　　淞滬駁船公所致各報關行函云逕啓者敝公所註册船戸及各跑碼頭於本月二十三日在敝公所開會討論僉以駁船運費華洋各公司皆已陸續改爲洋碼惟報關行家尙屬錢碼值此米珠薪桂開支浩繁且以浦江匪類充斥被竊之貨時常賠累損失尤巨設長此以往實難支持是以到會者簽字公决錢碼改爲洋碼自隂曆二月初一日起同業一律實行除登報公告外特此函逹務懇貴行鑒諒敝同業責任重大情形困難准予改作洋碼藉維生計無任感禱 
[一農學生與敎職員往來函（續）]  
　　所謂力謀整頓云云出自盛氏乎抑先生等之主張苟能如此寗非幸事惟按盛氏長校政策「麻糢是其主義」「游蕩爲其正業」「敎育原理」「辦學宗旨」以及「近世種種趨勢」概非所知所謂澈底研究所謂新的計劃賢者猶恐難能望之盛氏豈非夢想若云一切事宜均由先生等主持前途不無厚望然稽之往事亦難免令人齒冷茲藉先生等平日所言者以證明之曩者爾覺常以課務改進事請之慕僑師猶憶其眞擊見告日校事廢弛罪過自有攸歸余之所以不能不爲農校罪人者皆以内部如何如何使然也言次彌覺凄楚爾覺亦不盡爲之黯然若去年十二月二十四日之集會慕僑師又痛言早與盛氏恩斷義絶憤慨所至益加酸楚惟時子修師亦曾再四申明當盛氏初蒞農校時即以種種條陳種種意見進諫以期日新月異不意盛氏均不採納始致呈今日之現象故墮落學校貽誤學生者絶非吾儕他如眉千師之不滿意於盛氏之貪錢宗一師之深惜盛氏之徒耗公欵辦學之無成績雖非同時發作要皆足以證明盛氏之不可共事其外諸師（不限公等）毎逢談及校事亦無不咨嗟太息此往事也再以最近事實論之誣陷學生招來警察人不忍爲之事也而盛氏獨忍爲之督率夫役毆逐學生爲歷來所絶無者也而盛氏竟身自創始之凶狠殘酷人心安在敎育云乎改進敎育云乎不特此也近見陳君失踪知刑事罪犯難逃更又揑造事實登報抵賴使生者心痛死者含冤雖然陳君不能聲辯代其聲辯者後死之責也嗟乎吾素所敬愛之諸先生稽往睽今盛氏俱在人類擯斥之列更何能使之再污玷我神聖敎育然而先生等果仍樂與爲伍耶諸先生乎聲名事業受盛氏之累者亦云不少矣誓必至恨成千古而後始知撒手乎雖下愚如爾覺亦决不出此而况逹哲吾知其必不若是也至於退學一層先生等仍代關懷雲天高情曷勝感刻惟念海洪君爲校事竟甘願殉之以身爾覺獨何心尙遑恤乎退學與否耶諸先生乎爲敎育而犧牲一點不必顧慮而顧慮之面子值得矣蓋先生等原以學校爲本位也所謂盛氏行將出洋一事在先生等事前未曾預聞故不免聽信然而爾覺早已偵知其情僞矣蓋其戀棧之牢籠一在「勾結官廳」再爲「驅逐代表」三則「請人代理」若「出洋」技止此矣然此在未逼死陳君以前行之未始非對付學潮之一種詭謀若在今日行之誠屬畏罪潛逃耳考察敎育云乎哉况彼從不知敎育爲何物者乎爾覺本無成見惟再披肝瀝膽的哀告於我素所敬愛之諸位先生曰「公等如果以高調不可空談學校不可虚設學生不可輕殺也請速起以圖善後」嗚呼風雨如晦鷄鳴不已自是同舟何不共濟曕後」嗚呼風雨如晦鷄鳴不已自是同舟何不共濟瞻前顧後我痛何如噫┆┆此祝道安學生姚爾覺哿叩 
[華洋義振會消息]  
　　華洋義賑會日前接勘攝災情影片之韋伯成君來函報告鹽城阜寗兩縣災情大概鹽城城中災民甚多皆係四鄉逃來沙溝鎭積水仍有三四尺房屋傾倒離鎭數里外有陳土溝地方樹頭繫棺當時水深已可想見如湖垜市北采莊等處當冲破圩堤時災民多遷避高墩搭茅棚蔽風雨飢寒形於色因受水氣而多疾病如東鄉之洋岸市北洋市南鄉之伍佑市北鄉上岡鎭等均屬災重之區阜寗以西南鄉被水最重如裴橋角巷清溝調和東溝朦朧益村碩家集鳳谷村等災民所食之物多係山芋葉蘆蒿根麥麩米糠慘苦不堪言狀而此等價值甚昻山芋葉麥麩每斤六十文蘆蒿根米糠毎斤四十文甚有求此而不可得者據該處士紳云鹽阜水災係由淮河無宣洩之路務宜將淮河水患設法疏通俾兩邑人民永登袵蓆 
　　華洋義振會於二星期前分裝麵粉糧食至各災區計鹽城四千袋泰縣三千袋鎭江五千袋共一萬二千袋另有一萬袋由南京轉運蚌埠散放所有鎭江鹽城泰縣等處均已設立華洋義振分會淮安漣水刻正在調查亦將籌備組織分會以期接洽查放 
[江淮同鄉籌賑桑梓之會議]  
　　閘北新民路江淮旅滬同鄉會前日午後開職員會由主席韋伯成報告與華洋義賑會員偕往江北調查災區情形謂淮城各鄉貧民被災者共有三萬餘戸大小丁口十萬餘人鹽城各鄉極貧者約七萬餘人興化城内有四五萬人阜寗各鄉有六七萬人以上四邑共有災民三十餘萬均以麩皮山芋水草等物充飢有因飢寒而死者大都以蘆蓆捲裹屍體繫於樹上須待水退方可掩埋慘狀不堪盡述現華洋義賑會已運去麵粉一萬五千包往各鄉散放凡吾同鄉旅居滬上者與家鄉災民比較水啻天堂地獄之别惟來日方長今年春熟已無希望亟應各盡心力籌欵接濟以拯災民云云 
[萬國賽槍會月射記]  
　　本埠萬國賽槍會於前日早晨七時至九時在虹口靶子塲·比賽第十九次英瑞盃又本月份月盃中西各國賽員到塲者計四十五人各賽二百碼十六響用最小牛眼靶射分推英人愛而别脫爲最佳計得七十九分茲將英瑞盃最優十名射分揭錄如下（一）英人愛而别脫七十九分（二）葡人高拉沙七十八分（三）英人林姆白脫七十五分（四）華人陳景塘七十五分（五）英人杜倍司七十五分（六）華人郝伯陽七十四分（七）華人王衍慶七十四分（八）英人好治司七十三分（九）日人野一色彦太郎七十三分（十）英人史納浦七十二分 
　　又同日比賽月盃各賽二百碼十六響以第一至第八槍作第一次月盃第九至第十六槍作第二次月盃茲將毎班最優射分照錄如下第一次月盃（愛混班）英人愛而别脫葡人高拉沙各得四十分（愛字班）斯堪第維亞人藏生三十八分（皮字班）英人雷登三十四分（西字班）美人龐登三十八分（地字班）華人李三書三十七分第二次月盃（愛混班）美人韋而納華人陳景塘英人愛而别脫各得三十九分（愛字班）英人杜倍司三十九分（皮字班）華人方液仙三十八分（西字班）英人矮雀三十九分（地字班）華人李玉書三十三分 
[粤傭婦認竊自盡之離奇]  
　　案中之車夫亟應偵究 
　　廣東婦人夏劉氏受雇於北四川路一百三十號門牌西洋人家爲傭日前其雇主曾失竊飾物疑氏所竊以無證佐而氏當其主婦詰問時初皆極口否認前晨其主婦又向詰問並云如不實說須送牢監禁若從實說出當免深究等語氏遂承認物係伊偷送與一車夫倘若不偷車夫將彼置死氏子夏澤芳於是亦問其母究竟誰偷氏所答與答其主婦者同旋即出鈔票五元現洋二元給與其幼女梅桂令往泡水而氏即從容獨出至附近浜邊縱身躍入以致溺斃嗣經人察見屍體浮起遂報告北四川路捕房派探將屍撈獲舁入騐屍所報請英公廨俞襄讞與美丁副領事蒞所檢騐之下升座公位捕房將屍子夏澤芳屍女梅桂及屍之雇主西婦傳案分别投訴前情畢官判自盡夏劉氏屍體准其子夏澤芳領回稍殮結附卷 
　　横浜橋俞涇浦河中發現無名女屍一口由寶山縣吉一圖地保李順寶投報地方廳稟請相騐已紀昨報茲悉地方廳委派鍾檢察官沈檢騐員等蒞場相騐當據屍子夏若芳投案訴稱廣東人在福利公司爲出店死者係民人之母向在四川路西洋人家爲女傭去冬主人失竊共值八九百元疑民母行竊以致我母忿無可洩出此下策投河覓死求察鍾君得供命將屍身撈志如法相騐委係投河溺斃判令屍子備棺成殮旋據四川路捕房捕頭帶同譯員到塲聲稱死者旣爲洋商用人生前果有衝突死後照章應送騐屍所由西醫詳細再騐有無别情鍾君准之飭將該屍送往該所復騐可也 
[塌車攔阻檢廳長馬車之衝突]  
　　塌車夫毆打馬車夫崗警旁觀不睬 
　　上海地方廳黄用中檢察長昨午偕同前地檢廳長現簡福建高等廳首席檢察官譚辛震君同乘馬車由北返廳至小西門外利涉橋地方忽來滿裝草紙柴爿之塌車兩輛攔阻去路馬車夫喝令讓開塌車夫非但不讓反而出言辱駡馬夫向之理說被若輩從車上扭下行兇毆打黄譚兩君覩此情形不勝詫異以該塌車夫不應如此蠻横即下車至附近崗位命崗警王金榜帮助拘拿而王袖手旁觀置之不睬是處與檢廳相去不遠廳中各法警聞耗馳至帮同拘獲爲首行兇之沈小四子婁興華方小四子等八人立解到廳黄廳長諭飭分别收押並致函二區警署飭傳該崗警王金榜來廳候審以憑究辦 
[各學校近訊]  
　　河南路義務夜校河南路商界聯合會所辦義務夜校前晚七時舉行開學禮新舊生共一百四十餘人首校長邵仲輝君勉學生勤學有恒次來賓趙光濤君演講國語有益於商業次英文敎員鄒宗孟君述本年英文敎科注重實習擬毎星期開會一次合各學生共同研究英語次敎務主任唐伯華君勉學生勿缺課勿中輟該校日前曾通告本路各號請勸夥友入學現仍招收挿班生有志者速往報名 
　　職業補習科本埠尙文路二師附屬小學職業補習科本學期擴充學額整頓課程學生報名者甚衆前日晚七時舉行春季始業式與第一届畢業式秩序如下（一）全體向國旗行禮（二）敎職員訓詞（三）發給畢業文憑（四）學生答詞至該校招生簡章年齡不限程度稍識文字即可學費不收（毎半年收燈火費一元貧苦者免）學科國文算術英文時間毎晚七時至九時校址小西門内守府衙門舊址云 
[春丁祭之籌備]  
　　舊曆二月初一日爲上海文廟春祭之期各職員等例有預行練習之舉樂舞生四十六名均已預先接洽其中尙多缺額已設法補齊定隂曆正月三十日（星期）早晨八時在洒掃局預備茗點至九時會集明倫堂排齊次序並請貧兒院歌生舞生七十名亦到塲練習以便届時同詣文廟舉行丁祭云 
[青年普益社之近訊]  
　　南市青年普益社因社員之需求特設商業練習學校以養成高尙商人爲守旨所有課程精選英文原本專注實用茲恐程度較低者未能英文直接聽講另設預科以資補習聞本學期學生倍較前多云 
　　該社鑒於女子在家庭服務之餘缺乏補習學識機會特設半日學校授以應用知識俾一般女子於毎日下午得求學之處旣不妨碍家政又能增進學識誠爲女界良好機會尤恐往校女子或有兒童相隨未便離家特附設幼稚園一所旣能提創基本家庭敎育更可免除往學阻礙開辦以來頗受社便歡迎云 
　　女子義務學校尙不多見該社爲提創女學起見特設女子義務學校聞往學者亦形踴躍云 
[女界儉德會復活消息]  
　　聯合能信社云女界儉德會係本埠紳富婦女所組織自去年秋季開會後該會長即因事他往會務有停頓之象昨由該會會員張則榮女士周張瑞芬夫人等以女子儉德不可不講亟宜重振會事不日擬再發表宣言特開會議云 
[浙塘正劵加奬大奬揭曉]  
　　昨日爲浙江塘工有奬義劵第四十一期正劵額外加奬第二次在滬開奬之期午前假南市欠大碼頭利濟總局舉行茲將當時在上海開出之五大奬號碼及經銷各號名錄下頭奬一千九百○五號嘉興大利公司二奬二萬六千五百二十二號杭州義記公司三奬二萬八千○六十五號本埠廣萬源四奬六千九百三十六號本埠大發祥又四奬二萬五千○九十四號杭州彬記五奬七千三百八十二號杭州兆元又五奬八千七百五十六號諸曁陸盛富貴 
[華商電車鋪雙軌與鐵路局商妥]  
　　華商電車公司擬在南車站前後門兩處之馬路加鋪雙軌乃該處爲路局範圍且因路面狹窄致被阻止迄未動工現經雙方磋商妥洽故該公司現擬即日開工鋪築路局前門准予設立雙軌惟後門東首之馬路較爲狹窄示便加鋪業由該公司規定另在地方廳旁側之斜南路添築軌道一條凡由老西門至高昌廟者可由斜南路經過駛入滬軍營地方軌道仍由南車站前門經過以便旅客下車換乘火車至由高昌廟至老西門者仍由南車站前後門等處經過刻將鋼軌運至斜南路地方存儲以備飭匠鋪築云 
[買賣交易所股票之訟案]  
　　鄭可鈺昨延賚美律師代表投法公堂控稱前有第一物劵交易所發起人丁厚卿有股票若干股售與原告旋因該交易所未曾開幕即行失敗被告祗歸還原告毎股洋五元並未交全請求訊追被告由博勒律師代表辯稱原被兩人實在均係第一物劵交易所之經紀人被告並大發起人該交易所未曾開幕即有股票在外流通原告旣爲經紀人應知股票之市價被告退回之數並無不合求察原告稱被告實係該所發起人當向商兜售時渠稱將來開幕必定發逹故敢買下如果已經開幕則商人决不具控請求訊追中西官判下堂諭飭遵 
[軍工路另徵汽車捐之布告]  
　　滬北工巡捐局局長許人俊昨出第九號布告云迭據軍工路稅務分辦處管理員報告該路往來汽車往往於入口處不遵定章報納捐欵且敢恃其速率肄闖越於徵收前途殊多損失等情前來查該路加定捐率抵充常年養路經費係奉護軍使核准施行並經出示布告在案違背定章闖越漏捐必非发分民商藐視功令即有應得之咎爲此布告該路往來車輛一體知照經過該稅務分辦處務須遵章繳捐如再違抗闖越定即扭交路警照章罰辦毋得自貽伊戚致干咎戾切切特此布告 
[崇明路之金山莊]  
　　粤商徐覺生君素具商業智識向在省港滬三埠辦理進出口現因推廣國外營業在北四川崇明路五十七號開設金山莊昌華公司凡各外埠僑商委託代辦出口國貨靡不周妥緣徐君躬親經理佣金從廉即僑商委託探訪事件亦可代辦此莊成立未及一年貿易已蒸蒸日上聞將遷適中地點擴張營業云 
[敎練水巡之更調]  
　　江蘇水警第一區總署前日通令各隊文云茲春廳長令開本廳敎練所第三班肄業水巡業已期滿令飭各回本船服務現須續調第四班入所學習應着第一區仍調水巡十五名限三月一日前到廳並將此項選送不巡花名年籍等級各項先期造册呈送以便塡給證書有所根據餘分令外令仰該區長遵照辦理等因奉此查第四期肄業各水巡仍着毎分隊各挑一名所有第二第五兩隊距閔較遠可就隊如期逕赴蘇將須將選送水巡花名年籍呈報務於二月二十五日前報區不得稍延其一三四各隊之水巡統限二十五來區報到齊集閔行定於二十六日赴蘇因爲時甚促勿稍延擱令仰該隊長尊照云云 
[掩埋小棺]  
　　滬西新築这打浦路地方近有小孩棺柩厝於路旁田内計數十具有棺已撬去者有孩屍暴露者目不忍覩奥薰蒸殊與公衆衛一有磚現爲憲兵營查見昨已函致同仁輔元堂迅速掩埋矣 
[汽車撞傷徐國樑]  
　　崇明人徐國樑昨晚八時半行經法租界敏體尼蔭路被某號汽車撞倒肩背腿膝受傷當由霞飛路捕房三百七十一號華捕到來將汽車號碼抄錄另雇車送受傷人往仁濟醫院醫治一面持傷狀單歸報捕頭候示 
[尙有本埠新聞等轉入後頁]  
雜評二 
[商圑與治安（旡用）]  
　　問誰可靠曰我最可靠問我以外何種人最可靠曰有身有者最可靠所謂有身有者不必擁資鉅萬圑圑之富家翁而有相當之職業日必勞動以生活者此爲正人君子此卽良民也 
　　凡居是邦者孰不欲其地之治安故委保安之責於人不若歸保安之責於我委保安之責於僱傭性質之人不若歸保安这責於有身家之我茲所云我非小我而一地方之大我地方者地方之地方而地方之治安地方居民應共起而負其責明乎此義則商圑之恢復當認爲急切不可緩矣 
　　竊嘗思上海從前之商圑成績至今猶昭人耳目當此國際决議縮减軍備之頃而地面治安當然責之警察而警察之力有限更組商圑以輔助之有百利而無一害列邦僑民對於此點夙極置重在我華商奚可獨後今熱心人士旣積極運動矣吾願當局之力予贊助早觀厥成地方治安有不日進無　者哉 
 
 

Page 16

 
 
本埠新聞二 
[救濟會又救一被拐女子]  
　　拐匪張嘉林送地檢廳訊辦 
　　天津拐匪張嘉林近從南京畧誘得十九歲丹陽女子王小三子來滬於昨日換乘新豐輪船擬往天津當爲救濟會探員陳少廷登輪查見一併拘獲押送水巡捕房轉送地檢廳經檢察官提案預審一過判張收押候辦該女着送該會留候查傳家屬認領 
[落難之婦孺獲救]  
　　江北興化縣婦人顧氏於十七歲喪父隨母度日詎去歲正月被鄰居之姚阿毛誘拐來滬生有一女已六個月矣現因姚無生計毎日收買舊貨且素好賭博以致日難一飽於是姚將該婦誘至小東門價賣爲娼言明八十元乃該婦聞知即放聲大哭適值水警第一區偵探李虎臣因公經過該處瞥見該婦即問明情由而姚遂乘間逃逸李即將該婦並女孩一併送往婦孺救濟會請即轉送回籍云 
[科罰西上林街之賭徒頂替到堂者另行科罰]  
　　大倉人李阿福前日在西上林街六十六號屋内糾同王阿二金貴陶王子清陳金生范阿眞王正芳竺洪生等聚賭抽頭被老閘捕房捕頭開立根查悉率同西探華副捕頭協往將李等八人連同賭具一併帶入捕房昨解公共公廨經中西官訊明判李罰洋三十元各賭徒均倩人到堂代表而竺洪生王正芳范阿眞金貴陶四人之代表均各直言一併斥釋四人之保洋充公尙有王阿二陳金生范阿眞三人之代表因冒認本人到堂朦混着將該三人之保洋充公外並令該代表三人另再各罰洋五元示儆賭具銷燬 
[三個茶館聚賭罰鍰]  
　　新閘路一千九百六十六號門牌茶館主時根富又同路五百十七號門牌茶館主王朝孫又五百十八號門牌茶館主朱秋章等均因容留茶客聚賭違章於昨由捕將以上三人併傳至公共公廨經中西官逐一訊明判時罰洋十元王朱兩人各罰洋三元一併充公示儆 
[七浦路之賭窟]  
　　昨日（二十三日）下午八時有人在七浦路某號門牌内聚賭由滙司捕房捕頭率領中西包探前往拿獲賭徒三十二人及賭具一併帶至捕房賭徒各存洋十元保出頭家押候今日解廨訊辦 
[調查路員保證人]  
　　滬寗路車務處近爲鞏固路務起見特設調查員二名司調查路員保證人之責該路全體員司不下三千各項保證人均係商家歷年旣久不無遷移或倒閉現經詳細調查發現與保單所舉保證不符之處甚多車務總管已令另行擇保矣 
[法租界之烟案]  
　　法租界蔡金龍家邇因私賣洋烟爲探偵悉前往抄出烟土十餘兩又婦人顧應氏家私設烟具容人燈吃洋烟前晚被中西包探至氏家抄出烟具等物帶入捕房諭令交保昨日傳至法公堂請究先由捕頭稟明前情詰之蔡等供認私賣洋烟燈吃水諱中西官判蔡罰洋一百元應氏罰洋三十元烟具没收 
[報關行控浦東驗關洋員訊該洋員業已撤調]  
　　南北市報關行元昌盛豐順公泰源永等十八有前以浦東楊家度騐關洋員貪婪勒索稟呈滬關稅務司請爲澈究先後經勞稅務司傳集列名具控之各報關行及其他被該洋員勒索之各證人曁　告洋員等到關質訊昨聞勞稅務司對於各報關行所控各節以不爲無因故已將該被控洋員解職聽候處分一面已另調某洋員詣浦東楊家渡接替視事各報關行聞悉前情深感勞稅務司一秉至公異常欽佩從此得可掃除積弊云 
[中籤債票到期息票准完錢糧之布告]  
　　上海縣知事公署昨發第十八號布告云爲布告事案奉江蘇財政　令開奉財政部令開查三四五七各年内國公債曁整理金融並整理六釐七釐各公債各届還本付息時迭經本部登報廣告並通令各省財政廰通行出示曉諭在案惟前項各年公債發行遍及全國偏僻地方人民對於領取本息尙恐未必週知茲將前項各年公債歷次中籤號碼曁各號息票開始付息及停止付息日期彙編一表印刷多張發交該廳轉發各縣遍貼人烟稠密衆目昭彰之處並張掛各鄉糧櫃俾衆週知是爲至要一面再由該廳通令各縣如有人民將此項中籤債票及到期息票在還本付息期限以内持赴糧櫃完納錢糧者各徵收民吏應照章收受概照票而金額作爲大洋核收不得稍有折扣以及留難需索情事除通令外合行令仰該廳遵照辦理等因奉此合將奉頒總表發交該知事查收仰即遵照令開各節分别妥愼辦理此令等因並發表到縣合將原表粘連布告仰縣屬諸色人等一體知照特此布告 
[售牛奶違章案兩則]  
　　靶子路某牛奶棚夥唐阿大因未向工部局捐領執照在虹口一帶兜售牛奶被捐務處西人查悉以其違章鳴捕將唐拘獲連同牛奶十五瓶一併帶入捕房昨晨解送公堂經中西官訊供屬實以唐不應違章判罰洋一百元充公牛奶没收 
　　武昌路粤人黎禮厚所開之食物店出售不合衛生之牛奶被衛生處西員查見以其有礙衛生當即　照捕房請　　單於昨晨將黎傳至公堂經中西官訊供屬實判黎罰洋五十元充公以儆 
[包車夫冒名騙物]  
　　美捕房華探目蔣阿林所雇之包車夫張德高（即阿二）曾於去冬犯冒騙銀洋案抛工脫逃近又冒該探目名字揑寫字條迭次向吳淞路一百四十號門牌包瑞興洋貨號等十餘家　取貨物變價化用被蔣查悉稟明捕頭協同西探往將張緝獲拘入捕房昨晨解送公廨即據探目蔣阿林與十號西探投案稟明前情並將被告冒寫之騙貨字條呈案請求展期再訊陸襄讞得供商諸美約副領事判張押候查明另案下禮拜四再訊 
[張銀珠送堂擇配]  
　　法租界小東門金陳氏所開花烟間内烟妓張銀珠現因不願爲娼自投法捕房求援昨日由捕頭飭探將鴇婦傳至法公堂先山捕頭稟明前情結之張銀珠供女子係山東人前被人拐至通州地方爲娼三年後又轉買與陳氏家爲娼今女子不願作此皮肉生涯請求超豁中西官判張銀珠送堂擇配陳氏斥退 
[公共公廨訊案彙錄]  
　　廣東路之烟膏店總巡捕房華探目夏廣林昨晨偕西探堯克協解廣東人鄭仁王之三兩人至公共公廨第一刑庭稟稱被告等因在廣東路六百五十一號屋内私售烟膏經包探等偵悉後將洋一元加貼雙喜紅字令人前往購得烟膏一盒旋往調查當在該屋内搜獲烟膏及出售烟膏之簿據與往購煙膏之原洋查該店即奉命禁閉之趙南來烟膏店係粤人趙焯軒所開現將門楣改設丸藥舖雇被告二人爲夥當往查時尙有尤竹亭鄭玉亭吳海亭陳寶生四人正在吸食鴉片烟該四人均各存洋十元保出臨訊不到言至此將烟膏簿據等呈案請察訊之鄭王二人延律師到堂辯護並據二人供認帮同趙焯軒私售烟膏惟均初犯要求從輕發落經俞襄讞核供商之美丁副領事姑寛判被告二人各罰洋二十元尤等四人不到着將保洋充公烟膏烟其併燬 
　　梅白格路之燕子窠新閘捕房捕頭偵悉梅白格路一百四十四號屋内有人開設燕子窠於前日派令中西包探恊往查獲當將其主唐雲卿唐妻俞氏烟客李芝明李則芝張興加范德桂王四清連同烟具一併帶入捕房昨解公共公廨經中西官訊明判唐雲卿罰洋三十元或押西牢三禮拜餘人着各罰洋二元一併充公煙具銷燬 
　　温阿三私帶烟土粤人温阿三前晚身帶烟土經過馬霍路被七百五十三號等華捕查獲當將温與烟土一併帶入捕房昨解公共公廨經中西官訊實姑寛判温開釋烟土送海關焚燬 
　　合記棧留客吸烟山東路二百六十二號門牌合記字號各棧内因備設烟具容留張彩山趙伯府池高星陳李氏吸食鴉片烟前日被總巡捕房包探陸桂山婁寶生恊同西探前往查獲當將趙等與烟具一併帶入捕房着各存洋十元保出昨奉公共公廨傳訊趙等均不投質中西官諭將各人之保洋充公烟具銷燬 
[海上之女書家]  
　　名書家清道人曾農髯之女弟子錢塘江道樊女士工書能文平居研摹碑帖不遺餘力歷年各書畫振濟會曁女界義賑會女士均慨捐多聨爲海上人士所共譽而熱心慈善尤可欽仰近聞沈寐叟何詩孫吳昌碩鄭蘇龕諸名流已爲供定書例從此女士法書會見風行海上矣 
[組織完備之壽險公司]  
　　友邦人壽保險公司自開設以來頗受各界歡迎創辦人皆僑華著名美商其志願係建設鞏固永久之機關爲各保戸服務而取公衆之信任資本一百萬元聞已付足美金三十萬元董事皆在滬巨商如祥學泰木行總理蔡士美豐銀行及普益銀公司總理雷文等辦事人員亦均富有經騐之保險專家總公司在上海南京路十五號並投資於本地實業其利益於公衆者有二特點一則公衆可以出低廉保費得穏妥實在保險二則可扶助投資於中國工商業刻下公衆咸推該公司爲組織完備可靠云 
來函 
[定海仙樂種植園來函]  
　　敬啓者頃奉來書敬悉一是查敝處應還尊處廣告費洋八十八元二角於去臘二十五日交與寗波中法儲蓄會經理兼電報局局員葉耀章帶上何以至今未曾遞到殊爲不解除函葉君照付外如果一星期内仍未將欵奉上請將此函登諸報端以懲滑頭爲荷此頌申報廣告部部安定海仙樂種植園啓十八日 
[中華職業敎育社通訊]  
　　社址上海西門外方斜路三四八號 
[陜西省長注意職業敎育]  
　　陜西劉雪亞省長鎭華昨致電本社主任黄君炎培略謂物質文明日見發逹國民生計日形艱窘非注重職業敎育社會問題不易解决先生對於吾國敎育籌畫精詳久爲海内所欽仰敢請將尊處於職業敎育規畫曁進行方法檢示以資取法毋任盼禱云云當以劉省長關心民癘欲以實施職業敎育爲切要之補救卓鐵宏願甚足欽佩即由黄君覆電述本社經過狀况並檢寄出版物且聲明以後如有所垂詢願隨時貢其所見以備采擇云 
來件 
[交通銀行董事會宣言書（續昨）]  
　　至於限制大股東選權辦支查本行則例第十八條規定毎十股得有一權百股以上毎五十股遞增一權限制極嚴該會等所謂一股一權云云似完全不知本行則例又按部股選權前爲八百零八權因抵還欠欵退出一萬股現僅有六百零八權照現在股數計算全數共有五千權左右部股選權不及全額八分之一而此次當選權數无在二千權以上是其無可利用尤屬顯然且則例頒自民國三年選舉已辦次均照則例辦理該會等列會股東未必向不與會何以歷届會議從未發言此次忽於會外提出用心已可概見至此次當選總理蔣邦彦於辛亥改革後曾充南方股理代表清理賬目極爲出力嗣又任本行董事十年恊理陳君福頤任本行總處文書主任五六年均與本行關係甚深熟悉行中情形衆望所推當選後全塲一致歡迎載明會場紀錄該會等所謂多數反對之說實屬毫無根據該會等又攻擊梁董事士詒立董事長名目自居會長權在總理之上並虧欠行觺各節查董事多人共推會長豈是本行創例董事主討論及監督行務總理主執行行務權限井然何有侵越至於虧欠行欵等情並無此事賬册具在不難覆按且歷次開會均將重要表册陳列會塲任各股東翻閱該會等旣有疑竇應於此次開會時按照法定手續携具股票騐取入塲劵到塲與多數股東公同查賬虚實自辯又該會等謂薩君福懋爲常務董事不知何處股東推舉云云查薩君係由周董事自齊以遠赴美洲委託代理董事有周君憑信可考亦非常務董事總閱該會等所發函電或則故違則例或則不明事實究其用意無非希圖搧惑直接破壞本行營業間接即擾亂社會金融謹將事實眞相詳缳宣布藉免誤會又連日各報喧傳本行各地分行有離總行獨立之說亦完全並無其事除由各地分行登報更正外並以聲明惟希公鑒交通銀行董事會謹啓公布欄 
[江蘇高等審判廳]  
　　民庭判决吳黄氏與吳徐氏因繼承涉訟控訴一案（判决主文）本案控訴駁回控訴審訟費由控訴人負擔葛漢鄉與周範漢等爲債務涉訟空告一案（判决主文）寶成銀樓積欠葛漢鄉一千四百元之利息應由周悅萬自民國七年十一月日（隂曆）起按月照摺七厘清償算到執行終了之日爲止其餘之控訴駁回本案訟費及前趙仲陶等控訴並前上告各訟費周範溪負擔十分之四周悅萬負擔十分之六袁鑫囤與李鶴生爲債務涉訟控告一案（判决主文）本案控訴駁回控訴審訟費歸控訴人負擔（以上二月二）十三號） 
　　批示施壽萱呈爲與俞小福等基地執行案不服滬應决定請救濟由呈悉該民對於上海地審廳决一旣據聲明不服呈精撤銷仰即繳納訟費另具再抗告狀呈廳核辦所請免除抗告逕予撤銷原决定之處於法不合應毋庸議此批馮子卿呈爲滬廳書記官　節原供請求查究由呈及抄件均悉據訴各節是否　實已令行該廳澈查候覆到核奪仰即知照此批（以上二月二十三號） 
[上海地方審判廳]  
　　批示一件蔣阿九狀請給領保證金由狀悉該所所繳保證金洋六元七角五分准予來廳繳證具領此批一件蒲金大狀交案欵並訟費由准交　批一件張錦卿狀請提訊由狀悉著即來案候諭此批一件俞馥業狀請照片附卷由據狀已悉此批一件周志福狀交訟費並鑑定費由准交此批　　一件臧瑞卿狀請銷案由狀悉准予銷案此批一件陸文成狀請銷案由狀悉准予銷案此批一件李茂松狀交案欵由准交此批一件張少卿狀領保證金由准領此批以上二月二十二日 
　　公示送逹（全文在本廳揭示塲公布）公布第三號（民二庭）一件蔡榮生與沈景福因欠欵糾葛一案（判决主文）沈景福應償　和豐泰米行洋五百五十元繳由蔡榮生具領訟繃歸沈景福負擔右仰被各人沈景福知照 
　　判决主文（民一庭）一件决定江錦章與江彭氏離異糾葛一案主文本件訴狀准予註銷訟費歸原告人負擔（民二庭）一件决定黄希榮輿王子賢因票糾葛控訴一案主文本件控訴狀應予註銷本審訟費歸控訴人負擔 
　　批示一件朱大章狀領案欵並訟費由准領此批一件顧文騮狀領案欵訟費並簿據由准領此批一件莊益元狀保劉書恩由准保此批一件朱季逹狀領案欵由准領此批一件朱根福狀爲妻不安室請求備案由狀悉爾妻旣經族人勸回嗣後宜即和好度日豈可再懷猜疑所請備案之處應毋庸議此批一件閔子賢狀請查封狀悉著將請封目的物明白聲叙並墊交查封費洋五元以憑核辦此批一件許振轅狀請迅予執行由狀悉已據俞福林提起上告矣此批一件顧子林狀交查封費由准交此批一件胡阿興狀交單據由准交此批一件張金福狀交案欵由准交此批一件曾討富狀交案欵並訟費由准交此批一件邵寶卿狀領房租由准此批一件凌月季狀請函廨移送由狀悉候函廨核辦此批一件許振狀請銷案由狀悉准予銷案此批一件陳秋林狀請開釋由狀悉候傳原告來案訊奪此批（以上二月二十三日） 
[上海縣公署]  
　　批示二十七保南十　梱保陳　芳呈爲遵章具接附結請求傳騐發給諭戳着充由批候提案查訊　遵此批認保各結存郁蘭　呈爲無主絶　請給印諭由董具領藉辦善辦由批案經行查廳俟上海市經　查復核辦着知照此批習藝所領狀一紙撮存笔春生呈爲陳明投充求准提騐給戳着充由批投　地保向以議單爲憑該民未列入議單民請不准持斥認颉擲還此批二十七保五圖地保徐文田呈爲報明法工部局雇工築路請求鑒核由批案經行查候令　上海市經董查復核辦此批 
 
 

Page 17

 
 
常識 
常評 
[說一] [  老圃]  
　　大秦景敎碑所謂三一妙身無元眞主阿羅訶今新舊約書謂之耶和瓦謂之谷德或問秦言以何字相當曰秦言謂之一老子曰天得一以清地得一以寗神得一以靈谷得一以盈萬物得一以生莊子曰老聃關尹主之以太一封禪書謂天神貴者太一古者天子以春秋祭太一東南郊屈原賦有東皇太一王逸注謂天之尊神也以上爲道家言然考造字之始一之義本如是道家所謂一不過用一字之本義而已說文首列一字謂惟初太始道立於一造分天地化成萬物則一之本義固非指算數之一而言說文解五字謂隂陽在天地間交互則以五之上一畫爲天又解亟从二二天地也則以亟之上一畫爲天其以下一畫爲地者蓋謂天地本一氣旣分時有輕清重濁之殊就其未分時則一也詩言上帝或言上天然古文上字本與一字無别上字古文作二示字从之然古文示作　但有一畫則知上帝上天之上古文書作一此亦可徵一之本義古人造一字時蓋亦指景敎所謂無元眞主者而言無文眞主爲萬物之始故算數之始亦用此字也造字之時一神敎已發逹當時語言先呼此物爲一造字者乃制一形實爲天之初文其後異名間出就其高在顚上而言又呼曰天天从一仍以一字會意从大者取其大無外亦取大形有人格也就其審諦而言又名曰帝帝从二古文从一作帝猶天之从一也就其引出萬物而言又名曰神神从示示从二猶帝之从一也 
經濟 
[交際場中應改良之二件事] [  魏冰心]  
　　我國交際塲中應改良之事千端萬緒非片紙隻言所能盡惟余以爲急宜改良者有二事試言之如下 
　　一約會之遵守時間我國人士時間觀念素不重視朋輩相約不曰一二點鐘即曰三四點鐘無確定之時間試思二時之問相距幾何而日積月累無形之中耗去可貴之時間不知其多少矣且訪問親友類多敷衍客套所謂寒暄十八句者皆無謂之應酬也而開會也宴會也亦皆姗姗來遲使許多早至者坐而相待習以爲常牢不可破西人有一惜隂之趣事我且述之某甲往肆購物店夥索價三先令甲嫌其昻堅請店主出及店主出則索價四先令甲驚曰三先令我尙嫌其太昻子乃更加一先令耶店主曰然貨價祗須三先令惟我適有事爲汝所迫試觀時計不已耗我五分鐘之光隂乎此一先令所以償吾五分鐘之代價也甲尙欲譁辯店主曰勿多言又須一先令矣甲無言可對卒給四先令而携物去此事之有無雖不可知然西人之重視時間不於此可見乎我國古代亦有一寸光隂一寸金寸金難買寸光隂之諺語蓋資財之失猶可復得光隂一去决不再來由此可見光隂實重於黄金矣此後社會事業日益繁密而光隂之可貴更甚於昔此應改良者一 
　　二宴會之節省糜費宴會足以聯絡情誼固不可少之事惟祇須清潔而合乎衛生不必徒事糜費我國習尙以多爲貴一席之菜多至數十種一餐之費多至數十元殊不知飲食以盡量而止已如其量雖山珍海錯羅列滿檯亦味如雞肋矣彼以多爲貴者在主人則徒耗金錢在賓客則有傷腸胃失宴會之本旨矣西人聚餐素有規定各客分食其量有限湯也炒也排列次序均合衛生我國人亟宜仿效之此應改良者二（乙種酬） 
道德 
[西方格言（二五五）] [  謝介子選譯]  
　　人之名譽恃其供獻於世界之初步（普勃）（Pope） 
　　一言旣出海棉難濯（德意志諺） 
　　舟之畏火甚於畏水（英吉利諺） 
　　事能奮勇則如已成其半（丹麥諺） 
　　懈怠生萬惡（英吉利諺） 
　　决定之善心能破劣運（西班牙諺） 
　　勤練習則成專家（英吉利諺） 
　　好吠之犬必不善獵（葡萄牙諺） 
　　策馬毋太急轉易逹所適（英吉利諺） 
　　矜妄終招損（莎士比亞）（Shakespere） 
衛生 
[說梅毒] [  姚奎源]  
　　梅毒是一種極利害的疾病他的病毒不問在身體何部都可發作又能夠傳染幾代所以小之足以喪命大之足以滅種可憐一般不知利害的人們還要去作狎邪游眞是飛蛾投火愚不可及揣度他們的心理總以爲就是染了這病化幾塊錢打一針六零六不難藥到病除着手回春唉難道六零六發明家愛里Ehrlich氏告訴過我們有這樣的把握嗎諸位要知道這個病極爲難治正有不少的醫學家在那兒絞腦汁研究想發現一個較善的方法哩現在我且把這個病的大略情形說出一點祗能算爲一種常識罷了　 
　　梅毒之發生梅毒發生的原因是一種細蘭作祟這種細菌非用强大顯微鏡不能看見這個病發源的地方多數學者都說在美洲十五世紀末哥崙布發現新大陸後歸歐時把病菌傳至歐洲於是歐洲也發現此病到十六世紀初歐洲各國和我國交通梅毒遂由廣東傳入我國内地 
　　梅毒之傳染梅毒雖是傳染病的一種但非直接接觸不易傳染所以和患梅毒的人交媾最易介紹到身體裏去這是因爲隂部的皮膚在交媾時充血容積增大加以反復的摩擦皮膚易生傷口病菌因此侵入人體此外也有從口腔粘膜及皮膚傷口侵入的不過究居少數受毒之後不是卽刻發作最遲三個月後才發作 
　　梅毒之症狀梅毒分爲三期當感染梅毒之後大約經過三星期卽在隂部生一小塊呌做硬性下疳不養不痛一個月後這硬塊也可自行消滅再過半月的光景腿縫（鼠蹊部）的淋巴腺腫脹呌做横痃因爲不痛故又名無痛性横痃此爲第一期梅毒此期若放任不治外面似乎自愈其實經過兩月後則生第二期梅毒這時候頭痛骨痛斑疹的症狀一齊現出種種病象徧延及全身了三五年内自發自止没有一定再次則爲第三期梅毒這一期和第一二兩期不同第一期生於接觸部第二期生於皮膚粘膜第三期則發於體内各重要臟器不可藥治了　 
　　梅毒之療法旣染梅毒之後不必諱疾諱醫應當速治不過不論德國眞正的六○六或是新六○六打一針總是不濟於事最好請一位學識經騐都有的醫生診治要有耐性慢慢醫治治愈之後再用梅毒試藥查騐身體假如梅毒仍未除淨還要醫治不然死灰也得復燃 
　　梅毒之防免要免梅毒侵入體内須防止夫婦以外的交媾妓院内的忍精等秘法是萬萬靠不著的不過性慾的衝動是人人難免的自已固然要抑制一點才好一方面却要從事正當的消遣如運動音樂等使情慾的度數減低打破尋花問柳的思想在已結婚的人男的不要和别個女人交媾女的不要和别個男人交媾自然終生不致傳染這病了（乙種酬） 
法制 
[離婚之財産問題] [  吳子雍]  
　　我國離婚之制度大别有二一曰兩願離婚一曰呈訴離婚兩願離婚者夫婦兩造對於離婚之舉表示同情之謂呈訴離婚者夫婦之一造依法定之原因而離婚之謂二者之於財産上皆有密切之關係自兩願離婚之制度言之夫之財産歸夫妻之財産歸妻兩造俱不得有所覬覦而發生乾没掯留之弊自呈訴離婚之制度言之則雖凖兩願離婚制度之規定然離婚之法定原因爲其夫所搆成者除歸還妻之原有財産外其夫仍應給妻以生活程度相當之賠償不得依兩願離婚制度以行之但夫之財力不能給付其相當生計程度之賠償時亦得由審判衙門酌定其額焉（乙種酬） 
雜錄 
[中彩票連累了多人] [  余隠盦]  
　　南京彩票店在去年春夏天的時候不過祗有五七家購買的人很少所以生意也很冷淡到了秋季某彩票店賣出一張頭彩哄動了全城於是大家都想發財紛紛往買戸限爲穿購的人旣多彩票店也就紛紛添設現在約摸有百家之多有的毎天賣五六十元有的毎天賣百元至二百元不等平均毎家毎天賣百元計算那麽毎天百有共賣萬元了一月就賣三十萬元了試問南京何能月月得中頭彩呢設或月月得中頭彩頭彩只有五六萬元不過佔三十萬元的五六分之一這麽比較看來可以知道員彩票是一件最不上算的事了南京如此他埠又何獨不然呢况且中彩的人决不得長久富的不過開心一時罷了如吾鄰郭某他本在某藥店充當夥計偶而買了一條彩票竟被他中了頭彩計得五千元除去九五折扣開銷報喜賞金共化去五百元宴請親友同夥也化去五百元他得了彩好不高興就把店事辭退回到家中毎天嫖哪賭哪坐馬車哪吃大菜哪一個小店夥倐然變作大闊少那知道没到三個月把四千塊錢用得乾乾凈凈並且還染了梅毒險些兒喪了性命後來要想再操舊業無如各家藥鋪都因他大錢用慣了恐怕他將來在店作弊皆不敢收且現在竟弄得操賣瓜子花生的生涯了唉可嘆可憐郭某中了彩票結果弄得如此倒還罷了詎知全店的夥友皆被他連累哪他的同夥約有三四十人見郭某中得頭彩個個眼都紅了你也買我也買各夥的薪金全都斷送到彩票上去了内中有一位姓唐的在店中偷盜銀元又有一位姓陸的偷參燕外出變賣賣得錢就去買彩票未久被店主查覺把二人辭退並向保人追償損失又陳說彩票的害處勸各夥不要購買衆夥不聽店主恐衆步唐陸二夥後塵遂全行辭出另雇新夥了唉因爲某彩票店賣出一張頭彩南京人不知被他害了多少因爲郭某中了一條頭彩三四十人的飯碗就被他打破了彩票的害處可不大麽我望大家不要把血汗賺來的錢去買不得中的彩票就是中了結果也不過和郭某一樣啊敗壞道德損失人格傷害身體喪了信用何苦來呢（乙種酬） 
 
 

Page 18

 
 
   
 
