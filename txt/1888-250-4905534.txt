# 1888 - 250 - 4905534

 

Page 1

 
 
[代送捐册] [  申報舘主人啓]  
　　高易公所因接各處來電所需賑　甚鉅又接皖北來電非再合解二萬金不足以敷分　特　捐册一萬數十扣　本舘今日隨報分送當此災祲　告呼籲時聞想遠近諸君子仁聲素著當必慷慨解囊以救　困也 
[重印青樓夢出售] [  申報舘主人啓]  
　　青樓夢一書以悱惻芬芳之筆寫流連繾綣之情泃香國之佳談　坊之韻事也向經本館排印早已不脛而走茲特重付手民字旣無　　之訛　亦類　紈之潔卽日出書每部價洋五角賜顧者請照　例 
[重印三國志演義出售] [  點石齋啓]  
　　三國志演義一書根抵正史點染風華記戰陣則如火如荼表忠義則可歌可泣偏安拓漢文體　近乎龍門正統尊劉綱目直師夫鹿洞誠推稗　中之巨　足　　史者之雙　也但坊本　魚　虎舛　滋多本齋向有校准精本金評盡列石印無訛今二次付印於逐回繪圖前更倩名手　　　　旣　　於頰上若觀　於掌中每部分訂八本外裝錦套兩函便舟車携帶之資供燈窗披閱之品價洋一元八角卽日出售此佈 
[用佐雜爲幕賓議]  
　　且夫佐雜之愈於幕賓者又不徒實心辦事竭力圖功已也今之所謂幕賓者吾知之矣　據衙門要結官長聲氣聯絡黨羽衆多學幕者必擇一老成宿學奉之爲師從師者非特講解律義嫺熟掌故爲足以盡幕學也凡一切周旋揖讓不抗不卑飲食起居亦奢亦儉時而　肩謟笑時而莊語儼容時而下氣卑詞時而疾聲厲色以至家丁之習氣胥役之弊端公子之性情官親之分量皆須逐事揣摩隨時忖度而後可以駕馭之裁制之束縛之馳驟之惟我所爲而無敢成違者矣迨夫學旣成必其師爲之揄揚焉薦剡焉簡缺清官獨樹一幟以試其技自院司道至府　州縣各署之爲幕賓者非其先輩卽其同盟溯師弟之淵源聯友朋之氣誼其申覆公文通詳案牘雖有一時不檢偶涉微疵必有爲之斡旋調護者由是師弟相傳友朋相挽聲援愈廣根柢愈深不倚勢而勢可知不滋弊而弊可知矣其立志廉明持躬謹飭天良未昧心術　端者不過模棱酬應苟且因循媚以取容阿其所好但計束脩羊之肥瘠主人之考成課最未嘗一置諸懹來有所疑而不爲之剖析有所悞而不爲之挽回雖上怒下怨衆議沸騰而於幕賓乎何有視本衙爲傳舍笑本官爲　居廾遷晉擢則自居其功降革處分則不任其咎　染相沿更僕難數然猶不敢作奸犯科貪贓枉法雖無益亦無害也若夫陰賊狡詐貪狠奸險之輩其始至也必故爲吶然不欲出之言凜然不可犯之　　其主人尊而信之敬而畏之迨夫浸淫潰儒日久月深而後連接家丁串同胥役城狐社鼠願效馳驅地保　差仰承　欬布散於城廂鄉里間遇事生波隨機應變成地方巨紳富室毫厘齟齬口角睚眦則令其爪牙羽翼煽惑之激怒之必至於搆訟而後已彼巨紳富室不忍　忿使抱呈捧一紙入公門則以墮其計謀入其掌握雖欲原被講和環求和息而亦不可得矣雖然此其爲害也猶淺至於借貸之銀錢賣　之田畝弟兄之爭產商賈之漏捐與一切例有可以變通罪有可以出入者或爲其所挾而不敢辨或爲其所誘而不自知或爲其所抑勒而不能堪或爲其所把持而不得已此中　私賄賂源源而來貪囊旣飽欲壑旣盈則徇私枉斷惟所欲爲矣雖其主人躬行正直操守清廉而家丁爲之欺隱胥役爲之掩飾內外相蔽上下相蒙未有能摘其奸而發其覆者洎乎下民控告上司訪聞舊案重翻隱情畢露其主人受旡妄之咎蒙不白之寃而知之已晚悔之無及按諸律而律無可擬繩諸法而法無可加不過辭舘而歸束裝而去已耳其尤甚者　刺　其主人之陰私隱事或礙聲名或關體面或不符則例或不合憲章無不心焉識之伺主人寅恭餘暇宴坐閒談始則半吞半吐以探其底蘊繼則一噴一醒以中其要害使其主人驚惶而無所措慚愧而不自容然後爲之委曲包容廻旋解釋如是則狼狽之勢已成而狐虎之威可恃矣他日雖有枉法之贓公行之賄苟不至於叅劾降革者其主人卽有聞見不甚誅求若主人呵斥之驅逐之則必暴其陰私發其隱事藉端挾制逐欵攻訐使不得安於其位以快其志噫其爲害也不亦深乎大抵爭名者於朝爭利者於市利不能爲　名不能爲儒而後去而學幕其爲名不足以致貴其爲利不足以致富旣無操守之節又無冀望之心與佐雜之顧惜聲聞矜持身分以爲考成課最地者已有間矣　令佐雜而襲幕賓諸情弊則律有明條其不敢以身試法也可知竊謂刑錢二席州使同判分主之縣使丞簿分主之使其辦案且試其審案牧令則綜其成以定讞事之上至府司者先令首領官分　承辦令其查核且命其擬稿府司則綜其成以定準　卽以延請幕賓之資酌提公費以作佐雜之薪水旣可以調劑屬史又可以鑒拔真才而幕賓諸情　庶幾其永息也夫 
[本館接奉電音] ○昨接在京友人發來電音有本月初七日　諭旨九道敬謹譯登○八月初七日奉　上諭福錕現在入闈戶部尚書着崑罔兼署欽此同日奉　上諭福錕現在入闈　軍統領着恩承署理欽此同日奉　旨福錕現在入闈所管正紅旗漢軍都統　隆勤署理欽此同日奉　上諭翁同　現在入闈戶部尚書着潘祖蔭兼署欽此同日奉　上諭許庚身現在入闈兵部尚書着祁世長署理欽此同日奉　上諭薛允升現在入闈刑部左侍郎着徐郙兼署欽此同日奉　上諭恩棠現在入闈理藩院左侍郎着嵩申兼署欽此同日奉旨札拉豐阿現在入闈所管左翼前鋒統領着連慶署理欽此同日奉　旨德隆現在入闈所管正白旗護軍統領着恩佑署理欽此 
[日人無禮] ○舊金山西字報述及六月二十六晚有日本人在華人所居地方鬧事一則先是前兩晚有兩日本人在街上不知何事忽拖一華人肆毆爲巡捕所獲拘入捕房旋卽有人保去至是晚該日本人糾同十數人至華人所居地方某店鋪內見人卽毆該店中人高聲大　華人咸集相與互毆旣而華人散去日人復將該店搗毀一空出至一華人薙頭店搶一剃刀欲割待詔之髮辮待詔奔出隨身帶有號叫取出一吹巡捕聞聲而至日人竟膽敢拒捕俄而捉獲兩日人卽將所帶手銬將其拘住餘人惟各鳥獸散現將所獲之兩日人送交捕房尚未訊問惟恐華人與日人結仇不解續有鬧事等情特派巡捕在彼彈壓未識此事將何辦理也　 
 
 

Page 2

 
 
[御園秋色] ○御前大臣諭知侍衛處　照同治年間大婚成案應派侍衛於　皇后邸值班由三旗分期輪流入值此次　皇帝大婚典禮明年正月舉行所有應赴　皇后邸值班之處自應預爲擬派以期無誤傳令廂黃正黃正白三旗卽將此項值班之侍衛人員照　擬派並將擬派各員銜名　寫手摺呈閱○江蘇省委員管解制錢五萬串分以麻布袋包束運抵戶部當經該委員投遞文批並將制錢抬入署內暫行唯存大堂由原解人役在彼看守候期騐收○本月初有三河旂營弁兵四十餘人各持鳥鎗長鎗腰刀　護大軍三輛分裝盜犯十四名項繫　鎖悉帶桎梏並各用木狗夾其雙足弁兵左右保護進朝陽門而抵兵部將各犯悉數帶入武庫司投票交犯該司飛調京營弁兵數十人持械赴部接受看護三河弁兵交差回伍十四犯聞係山左人同案盜犯由關外按跕　解來京交部懲辦也○西四牌樓北護國寺口內狗　胡同某油鹽雜貨鋪於七月中旬夜四鼓突有賊數人將墻掏挖一洞入其櫃房撬開銀櫃將銀兩錢票現錢盜竊一空仍由牆洞而出適鋪中學徒驚醒大喊有賊鋪衆齊起賊已出洞遂開門追捕喊襲不止賊恐尾追無已各出洋槍向其轟擊鋪衆見勢不佳舍命回奔賊遂逃逸無蹤檢查所失計合京蛈一千二百餘　報明本營正黃滿官廳玉協尉履騐盜跡詳報北署通緝四拿未卜能否弋獲也○欽差督辦東三省練兵事宜正白漢都統定咨行海軍衙門稱督辦東三省練兵事宜行營文案處翼長甘肅遇缺題奏道候補知府李崇賓現在給咨回甘候補所遺文案翼長一差爲行營文案挈領未便無員經理查有前總辦文案花翎知府銜以知府用歸部候選同知余濬堪以派充翼長之差相應咨行貴衙門查照可也○禮部滿檔房總辦儀制司掌印桂文　正郎斌以本部承辦大婚典禮事務繁多前派章京筆政不敷分任請添章京二員筆帖式六員襄辦典禮俾敷分派而昭慎重等情咨稟各堂憲當蒙允准遂經桂正郎將所擬員名單遞呈堂憲諭照添派○東單牌樓三條胡同豫親王府內近日夜深人靜忽見殿脊上伏有多人以鳥槍向之燃擊卽已杳然無跡檢查府內上下物件毫無所失邸駕諭知本府官兵人役每夜全數進內值宿並知照地方官刻由左翼調撥官兵於府內梭巡地方官徧驗墻垣並無往來人迹真令人莫測也○初一日由海內頒出黃綾雲龍匣數個內盛極品燕窩係　特賜惇邸節物當由內監率蘇役　往各府第交訖惇邸等尚須繕摺於翌晨呈遞謝　恩○奉天驛遞到之文言鳳皇城一帶地方近因大雨連朝山水暴發田禾悉被衝倒浸於水中各村鎮屋宇爲水冲淹傾圮者甚多樹木牲畜漂流不少老少男婦四出逃奔傷斃亦夥蕩析離居情殊可憫慶軍憲得報後飛飭地方官速爲撫　並委員往勘災區分別輕重再行籌辦諒慶軍帥不日卽當據情入告也○步　營左右翼技勇練兵隊於初一日早齊赴安定德勝門外兩黃旗教塲以備該營官會同神機營委員閱看八旗合操各式行陣 
[閩督行程] ○升任閩浙總督卞頌臣制軍於七月二十八日在湘乘滿江紅船用官輪拖帶東下二十九日午後節抵鄂渚下椗後楚北各官皆呈遞手版稟安初一日卞制軍親赴各署答拜隨卽回船約四點餘鐘啓輪本月初三日申刻船抵九江初四日黎明解維是日下午四點鐘行抵皖省沿途有兵船護送頗覺烜赫云 
[憲示照錄] ○頭品頂戴兵部尚書兼都察院右都御史調補陜甘總督閩浙總督提督軍務兼管福建巡撫事楊爲出示嚴禁貨船夾帶私鹽拋銷　課事照得行鹽各有引界閩浙兩省引地毗連各有應完額課各應認地行銷越境佔售尚干律議豈容夾帶冲銷乃閩省船隻販貨出口輒　壓　名目夾帶私鹽拋售浙界　價充銷甚復由浙倒灌　城等處大爲閩浙引課之害前經咨明浙省如遇閩私入口嚴行查禁在案昨准浙江撫部咨據鹽運司詳　　處鹽　收數日短餘姚晒鹽產旺銷滯當經委員帶同甲商前往温台處查議稟覆閩鹽產自泉州府屬之同安南安晉江興化府屬之莆田等縣其閩船來浙專以運鹽爲業者總計不過數十艘招徠改運餘鹽其餘閩商貨船應禁止水手不准再再裝壓艙責成福寗鎮營汛稽查請閩浙兩省嚴飭巡洋各舟師沿途查察獲私卽全　變賣給賞並派員赴閩稟請加派一員會往泉興二府商議禁絕閩私出口之法并於飛雲　昆等處設巡　緝至向來行海船隻例由地方官給發牌照並裝鹽來浙另給印照是行海船隻地方官按籍可稽似可責成船戶出具不再縱令水手夾私如犯被獲願將船隻鋸燬甘結並停給裝鹽來浙印照再由地方官曉諭鹽店不准發銷浦城鹽板以清　界查有候補鹽大使余顯廷堪以委令前往除札委外詳請察核等情相應咨請查照等因卽經飭據福建鹽法道委員候補鹽大使徐申錫會同浙江委員余大使馳赴泉興各府屬會同各該縣局塲員查議禁止章程稟請察辦去後茲據該道詳據該委員等稟覆轉請示禁并札飭查騐等情前來除詳批示并分檄沿海各文武督飭嚴行查驗拿辦外合行出示嚴禁爲此示仰各船戶水手人等知悉爾等須知行鹽有關　國課　私律有明條務須各安生業不得妄　非利自示之後初採捕漁船配鹽醃魚另於票面加蓋紅戳免其查禁仍不准入浙拋賣外凡商船帶貨出口赴浙只准照章配帶伙食鹽觔不准夾帶私鹽託詞壓艙拋賣漁利倘敢故違一經察出定將船鹽分別　燬照例治罪決不姑寬凜遵特示 
[白下談資] ○田　庭鹺憲升署臬司所遺江南鹽巡道篆由曾沅帥委候補道蔡觀察世保署理未到任以前暫由江寍府兼攝此皆已見報章者也茲悉江寍府　太守擇吉本月初四日卯時接受鹽巡道篆鹺憲交卸後卽須赴姑蘇云○上江錄遺案出去取甚嚴有潁州府學某明經寓居四象橋畔以被斥故潛於中夜雉經又有生員四人同時投水三人經人救起其一竟步武靈均迨後　塢樵文宗體恤諸生悉數補取而彼二君者　玉　氷寒返魂無術矣哀哉　　寍井泉品爲天下第二客之遊白下者每於此支銚試茗以滌煩襟向例主司將抵境卽由提調派人將井封閉不准居人汲飲隨遣佐雜之聽鼓者暫駐井畔每日督飭長夫挑運入鎖俾玉尺量才之暇一甌苦茗略沁詩脾今歲有人在此開設茶寮游客苟投以杖頭錢皆可一嘗其甘洌絲牽玉虎鎮日無休　之啜茗於得月臺問柳　諸家大有雅俗之判矣○青溪九曲雙槳劃波月色　聲燈痕酒暈韻人韻事真不數榖埠尋芳　臺選勝也今歲貢院前所搭浮橋過於低矮蘭橈桂楫不能飛越鴻溝以故游客之欲向丁字簾前問聽玉人　管者皆臨　裹足不復歌卬須我友之詩彼三老長年咸不免愁眉雙鎖矣 
[王事勤勞] ○吳清憲已於上月二十八日抵浦回拜　憲後卽用所備車轎就道西去定初五日抵汴省不敢稍有稽延也 
[蘇省官塲要聞] ○蘇　憲出缺已委鹽巡道天熾庭觀察接署已登前報茲接省中來信撫憲以臬署公事緊要未便久延故專電至金陵催令田觀察速卽履新　接觀察覆電定於初四日由寍起程坐輪船來省初七日接印臬署吏人等均於下河恭迎憲節矣○委署鹽巡道蔡子　觀察定於初六日起程赴寗已赴撫轅　辭至接篆日期則在中秋前後也○蘇城設壇求雨并赴光福山　請銅像觀音來省供奉旋得雨約三四寸許初四日黎明撫憲　中丞率屬詣壇敬謹祀謝初五日已委首府魁太尊元和縣程邑尊恭送回山矣 
[五羊秋話] ○　茂才汝駿嘉應州人日前赴省應試船至白沙河面突遇強盜數十人肆行刼掠所有衣物銀兩搜括一空船戶吳某與賊相鬥被賊刃傷落水淹斃該處係番禹縣境界楊大令聞報卽日帶同兵差人等親往驗明飭捕查緝未知能獲案否也○七月廿一日通省貢監生錄遺有某生甫領卷入場陡起時症吐瀉交作巡塲差役見其病已垂危恐斃於塲中遂同學憲稟明扶出○太和里陳某前因擅將某茂才鎖禁經衆紳聯名稟控大憲大憲准如所稟連日簽差拘陳到案陳畏罪逃匿現聞挽人調處願以孔方兄爲和事老未知方眼紳能奏效否也○撫憲衙門有餉銀千餘兩存于庫中上月二十晚被梁上君子踰垣而入盜竊一空次日知覺當卽　飭文武地方官一律查緝乃閱數日之久杳無蹤跡說者謂衙門體制森嚴防守慎密非有內奸爲之援引該匪何從下手現經南海縣重懸賞格　緝將來能否獲案　有所聞再報○鄉試　 
 
 

Page 3

 
 
頭二三塲均有食物給與各士子現聞制軍與司道　商欲將此項食物改發銀兩每名給銀二元以昭核實如此則承辦官吏旣無從染指而士林中人亦得以實惠均沾矣○探聞文　監臨仍係張制軍辦理制軍連日會同司道將塲中弊端設法整頓務使弊絕風清真才輩出調　各委員前經吳中丞派定內有未合宜者制軍亦略有更換至前報謂請學憲代辦監臨傳聞之誤也○吳中丞之瀛眷人等前日起程回江蘇珂里司道以下各官均詣河干恭送如禮 
[江省秋成] ○江省自六月以來好雨知時晚稻敷榮過於早秈登滕王閣閒眺遙見章江上游一帶數萬田疇向來歉收者今日稻色青葱深覺可愛又聞永和門外澹臺門外各處晚稻亦一律秀色可餐卽各外　無不晴雨均勻風日清美大約通省秋收當　豐　也 
[鳩茲零拾] ○長街某茶號修整門面適有老　至該號買茶葉屋上墮下磚石以致將　之頭顱打破鮮血淋漓滿面作胭脂色旋由店主爲之覔藥敷治給予養傷費舁送回家○相傳七月　爲地藏王神　善男信女恒於前一日朝山禮拜謂之伴壽是日北城外赭塔廣濟寺香火繁盛較往年倍勝破曉時燒香者卽絡繹於途或狐貉而戴纓帽或枷鎖而扮罪囚男女不分履　交錯其中婦女之燒香者又多若繁星三步一拜叩首深深至晚朝山者更多有聯會者則數十人或百餘人一起遠望山之四圍燈燭光照　或如長龍圍繞或如繁星萬點令人目迷五色廟前　檀唯燒直　燔柴燭光熊熊遠照　里通宵達旦四城洞開任便香客來往不之禁也沿路乞丐以及不僧不俗之設佛店者則又何啻恒河沙數文人韻士綠女紅男之扶老携幼往觀者蜂屯蟻聚如入不夜之城是亦一年一度之奇觀也○本屆四鄉年歲十分豐稔秋收一律刈割登塲自上月望以後各鄉村之演戲酬神者此村未完彼村又接戲班在鄉跋來報往應接不暇田家更各具雞黍邀客留賓枌榆　啓酬酢情殷誠一幅田家行樂圖也○蕪湖江面寬闊五六里十餘里不等每日過江渡划之往來江南江北岸者行人日夕不斷雖有救生局義渡船北往南來載客又限於人數是以行人不敷載搭俱附航船而行艙中人擠如蟻稍涉風濤卽有傾覆之虞月朔有兩航船自北岸開行駛至中途封姨肆虐兩船俱覆搭客五六十人皆葬江魚之腹其中有無遇救尚未聞知江行之險可　也夫○和州烏江等處土產吉貝爲最盛今歲因天時久旱收成略歉現在新花業已一律收割登場每担洋九元　目下各路　花客尚未到齊將來行情尚要加漲云○在蕪保衛西商英兵艦上各西人每日午後結伴　岸或乘馬賽騁於江灘平陽地上縱　馳驅或放　打　或拋球打彈以及比賽各種技藝步伐整齊足稱勁旅中西士女往觀者頗不乏人也○保甲局委員帶同親兵嚴密巡查前日在河南某烟館內拿獲惡棍一名略詰端倪移送蕪湖縣訊辦烟館　卽發封餘俟續聞再錄 
[寗郡失慎] ○本月初五日黎明時寗城鎮明嶺下郭姓門內不戒於火頓時烟燄漫天幸長安水龍近在咫尺聞警赴救得卽樸滅僅焚去小屋三間云 
[丁祭例誌] ○昨爲丁祭之期黎明時關道憲　觀察提右管陳　戎松海防劉司馬上海縣裴邑尊曁傅守戎李千戎顧貳尹鄢少尹許少尉咸朝服詣大成殿行禮各文生各司其拿佾舞生作樂起舞彬彬乎盛典也禮畢各官鳴騶回署 
[鄰縣騐屍] ○閔行鄉人謝德明因上控何耀　致斃　華氏一案發回訊供在押病斃經裴邑尊申請道憲札委鄰封相騐等情節　前報茲悉　觀察於初六日札委南匯縣袁海　明府藩滬檢騐而初七日晨兇犯何代用病斃外監邑尊復請道憲札委鄰封相騐觀察隨加札並委袁明府一併檢騐明府疉奉委札隨帶同刑仵書役人等乘舟來滬於初七日傍晚時抵大東門外大碼頭上海縣各原差到舟次　　至并呈原卷明府以爲時過晚不及臨騐乃於昨晨乘輿帶同書役詣上海縣押所升座卽傳看役人等詳加訊問看役等稟訴前情明府飭令仵作先將謝屍如法檢騐旋據仵作騐明喝報該屍　係急　斃　並無別故明府離座親驗無訛隨飭屍姪媳謝某氏　姪女李謝氏具結領棺　復詣外監升座傳禁卒等訊問禁卒等稟稱何　狠　成忽於前日發痧當卽報明　大老爺據情申稟旋於初七日黎明時氣絕身死叩求檢騐明府隨飭仵作將何尸詳加檢騐　　喝報委係痧斃亦無別故明府又離座親騐並無訛誤卽飭棺殮標封發壇畢明府乃入署與裴邑尊晤談興　而出赴道署稟覆 
[尚待察勘] ○阮阿弟赴縣喊控阮丫頭　壞門窓等件叩求提究裴邑尊飭差將丫頭并地保周殿邦等拘案於前日晚堂經邑尊庭訊阿弟申訴前情丫頭稱阿弟欲無禮於姪媳忽被旁人看破致將伊家門窻打毀地保反敢　小的索詐周稱小的不敢索詐邑尊謂地保索詐本縣最爲痛恨飭笞一百板至此案究竟因何肇　候本縣委員下鄉察勘情形再行訊辦 
[英界公堂瑣案] ○洋行侍者顧金生稱去年八月十二日因急需將藍紡細長衫一件向德祥質鋪要質洋二元七角質鋪夥祇肯二元由友人吳瑞寶脫下藍紡綢衫一件併質洋二元七角昨備本利向贖紙交一件且質票上寫明二件被改一件字跡可騐與論反被指爲拆梢以致爭執由捕送案吳瑞寶供與同質鋪夥顧仁華供將藍紡綢長衫一件質洋二元七角經我寫票悞爲二件伊去後我始知覺原質之長衫繫有字條記明誤一爲二今伊來贖定要二件將存根底簿及字條呈閱至票上改二字爲一字是實然筆悞乃常有之事如果伊定要二件小押鋪筆悞後卽將不值錢者二件交贖將錯就錯萬無此理不得不與剖白詎伊不悟故同伊到案申訴蔡太守閱質票帳簿字條問顧金生曰去年八月中旬因急需洋二元七角持衣向質祇允二元半想去不過二角何致友人再將一件脫下併質如果情真友人安肯以二角之　久質不贖迄今始與併贖至該質鋪存根底簿字條均載一件惟質鋪夥顧仁華疏忽之咎亦所難辭不能指爾爲拆梢然爾定要向贖二件則不能如爾之意隨飭領衣帳簿發還○華捕稱擺牛肉湯攤之楊阿裕碍路初次喝令搬移及梭巡回仍未移開第三次督令搬移伊有不願之狀致將牛肉湯潑出燙傷沈長壽之腳爲此拘案沈長壽供華捕逐楊搬攤楊竟將肉湯亂潑燙及我腳現在醫治請爲騐傷楊阿裕供前經在路擺攤被捕驅逐現已租房不過牛肉鍋擺在門口又欲着我移進無奈允從不敢潑湯傷及沈長壽惟憶沈因賒食牛肉湯不遂或者藉此挾怨誣　沈長壽又稱我全家均不食牛肉從無賒欠不遂之事我被潑湯受傷該處鄰人咸見蔡太守隨判罰楊阿裕洋一元給償沈長壽養傷○西人稱雇用孩子張文君爲小侍者詎被　表私逃尋見交捕請爲追表張文君供年十四歲浦東人家有父母前在西洋人處爲侍者後經粵人薦我到此西人處日前有浦東人到來　大司務我答伊已出外次日大司務又外出其人又來問及我尚對伊說旣要尋大司務何以兩次均俟伊出外始來伊言實在不知等語其時我適在做工其人與我扳談間忽言飢餓交我　大文囑爲代買點心及我買點心回其人已不見始知被　洋東之表蔡太守問旣稱　賊騙竊後告知大司務否答稱　因驚嚇奔出因此未告太守又問初次來尋不面去後告知大司務否答稱一時忘卻未告太守又問其人之姓名爾知否答稱不知苟能路遇可以辦認太守以該孩語言狡猾惟指竊無憑隨商之易副領事飭將該孩暫留俟原荐人保去尋交所　騙竊之人再核○包探秦少　稱前有李金寶訴趁宜昌輪船甫將舖需放好卽有陸阿生之閑話　　走開已失鋪蓋　被陸行竊交捕送案訊不承認奉飭查陸是否規矩之人今據陸言法租界有親戚開烟館可保伊及往問與陸並不認識且查陸前曾竊過水烟袋　案懲辦　次李控行竊惟無　　耳李申訴前情并稱鋪　　價洋三元陸供執如　蔡太守判陸阿生押令賠繳洋三元給償李金寶免予深究 
 
 

Page 4

 
 
[法界公堂瑣案] ○法會審員王司馬訪得法界小東門外戲館街七十號門牌有婦女名阿金開設烟館雇用女堂倌　珠　珠阿　等三人實屬有違禁令因於前　着法包探前往拘拿當經包探前往拘到周阿寶趙阿珠兩人烟舘主其餘女堂都被逃脫昨日捕房將兩人送案據周阿寶供年二十七歲蘇州人丈夫名阿虎在家耕種貧苦無依爲此到滬帮傭向有六十三歲之翁有洋烟癖不能過活爲此開烟館趙阿珠是姊妹行來滬帮傭月初甫到暫時耽擱在店餘無別人王司馬謂租界章程烟館不准有婦女存留爾等明知故犯究竟是蘇城何縣該管答稱長洲王司馬着將周阿寶趙阿珠兩人送縣轉請遞解回籍〇上月二十七日本報列甯波人鄔人煊控堂姪鄔通如一案訊理後通如之母陳氏復投公堂遞稟以正泰水果行經手是堂叔鄔順金　行中帳目舛錯不願再開請將鄔順金傳案折股王司馬准詞着法包探　十六鋪巡防局請　勇協提鄔順金到案於昨日解訊兩造供詞合股本無錯　陳氏呈上正泰交於保泰錢莊字條一紙計銀三百零九兩　明此已由兒子通如墊出理應由行歸　另有鄔順金借據一張計洋一百元王司馬謂爾等乃是本家私下撮借與此案不涉着將契據擲還鄔陳氏收　隨　鄔順金現在鄔陳氏不願再開不肯添本爾等當將伊之資本揭　鄔稱現在鄔仁義楊　元均不在滬請候俟彼等到後始能定 
司馬詰其能遲若干日答稱二十日定可算數司馬准於二十日着具結交保〇緝私局巡丁　得甫訴稱招商局江　輪船抵滬見有販私兩人携帶　土登岸由永安街走至太古正號棧間壁弄內當卽拘獲　土八塊詎其土已向貨捐局掛號未貼印花諒是彼等隱戤　棧後將小票揭下再帖別土王司馬詰解案之胡德福土能盖據供　東人不認路徑擬着人帶領赴局旋被拘來王司馬謂土已掛號不認赴局路徑此事未必不有卽着　巡丁將土八塊及販私粵人胡王帶到局中請爲核理 
[湯餅移助] ○謹啓　周君金箴明府仁慈素著樂善爲懷春　因敝堂創辦留嬰慨助百洋以資經費加惠於赤子善心感恪前月慶獲弄璋今以諸親友之隆儀並湯餅之　筵先繳百番續助留嬰免山珍海物之羅陳頓愛物而情殷保赤欽賢主嘉賓之盛德節口福而移植心田减我　逐渡爾慈　克昌厥　拭目可待亟登報　用彰德　[  上海六馬路仁齊留嬰局董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報] ○八月初三日牌示本任安府照　沈錦飭回本任淮北牙厘局委員巡檢朱桂萼到解銀來省候補府經張兆韓知接查西門街道巡檢傅濬泉知接查東門街道典史　訟琴知接查北門街道初五日本任無爲州羅士瀛辭赴江西深　價 
[閩省官報] ○七月二十五日縣丞來煜委考騐各屬謄錄書手二十七日藩憲牌示照得署五虎門巡檢本任際門巡檢蔣炳烜署際門巡檢本任五虎門巡檢周濂各應卽飭赴本任二十八日通判恒秀奉委上渡厘局從九品隆　阿奉委貢院把守　簾紅門差八月初一日知縣張　奉委中路監視士子夾帶　 
 
 
 

Page 10

 
 
   
 
