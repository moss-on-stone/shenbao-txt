# 1909 - 335 - 4913237

 

Page 1

 
 
   
 
 

Page 2

 
 
[交旨]  
　　十月二十二日軍機大臣欽奉 
諭旨郵傳部奏湖北賑糶米捐備還粤漢鐵路本息曁充鐵路經費請飭該省仍原案支付一摺著度支部妥議具奏又奏請由部隨時前往各路察看一片著依議欽此 
論說 
[銀行鈔票說（三續）]  
蓋此法於市塲平穩之時。有發行之制限。不致超過國家貨幣之需要。且此無正貨準備之鈔票。比於國家貨幣。僅占其一小部分若就其發行之全額或平額而。設置三分之一之準備豈復有交換窒礙之恐乎卽一旦市塲困難信用墜地。中央銀行不得不憑其信用以作商界之救援。於時中央銀行可一面增加利息拆息一面徐徐發行超過制限之鈔票。以填彼因於一切公司信用停止而生之間隙。使正當營業之人。有融通。通之樂而無倉皇之迫。買空賣空者流。近於利息拆息之昻貴。而自减其貸借劃 
 
 
 

Page 3

 
 
付之請求。即或不減。銀行知其確非正當營業。不妨峻而拒之。其峻拒也。非但不失銀行之信用。反可增加信用。何則買空賣空屈。則正當營業者伸。此財界之基礎所藉以爲固也。由是觀之。此法基於法律自然之動作而求貨。幣之供給屈伸張弛。綽有餘裕。較之準備比例法足以奪準備之效用。發行制限法足以損發行之彈力者。固不可同年而語矣 
制限屈伸法。藉征稅以濟其窮。然征稅之事。有不得不辨者即稅之程限是也。夫超過額之所以須徵稅者。爲防遏鈔票之增發也欲藉此以减縮鈔票。故其程限須少重於其國普通之利息拆息。假如其國尋常之利息拆息爲百分之五。則徵稅須當其五分半或六分。然而利息拆息者。變動不居者也。恐慌以前之利息拆息。果合乎其後與否。非法律所得預知而法律所定納稅程限。過低則不能弭增發之患過高則又有乖應急之方。假如通常之利息拆息爲四分。法律所定之程限爲五分或六分。則銀行必待利息抬至。五分六分。始敢發行超過之票。若當恐慌將起利息尚未大漲之時。不過往還於四分半五分之間。其時銀行必坐視不前。則不能遏恐慌之萌芽矣。故租稅之程限。不可以確定不動之法律定之。惟以定之之權利與主務官廳。而後臨機應變。不失其宜矣。 
[自由發行法]  
　　自由發行法者。鈔票發行額與準備之額並不置制限。但使發行者負擔兌換之義務。而許自由發行鈔票之制也。其主唱者。以爲鈔票旣有兌換之制。决不能增發不必用人爲之制限。蓋鈔票價値果稍示下落之兆。公衆自能請求兌換。發行者不欲自衞則已苟欲自衞。何至蹈濫發鈔票之愚計。是誠高尚至當之論。使發行者深通貨幣之學不以目前之小利。易其遠大之獲益則自由發行之法最得其當無待言也。雖然世之愚智不齊。蔽於小慾。忽於遠慮。殆人情所不免。且鈔票之下落。又非如黑白之昭然易曉。其區域恰如潮水之盈縮。幾不能知其終始方知其盈則盈之勢爲旣成。方慮其縮。而縮之勢爲已見已成已見。防之已無及矣。故必其禍已深而後人知其濫也。當其增發之初徒見需要正隆。利息方漲。耳迷目眩不能自制。及迷途已深驟欲停止。無論準備之不足以償而自致於破産也。凡諸事業。因於前此融通過易而興殖者。亦必相率而不能自全。於斯時也。驟停其發行。則融通頓塞更增其虛數。則後患益深。蓋自由發行之法。於理論頗屬完全惜今之程度猶未可也。世人往往以蘇格蘭之銀行。於西歷一千八百四十五年以前。曾不受法律之干津以發行鈔票。仍能善自維持其價格。遂謂自由發行。不難見諸實事。然是特未深究歷史上之事蹟。不察國民之性質。漫然引一二之特例以例天下者耳。原蘇格蘭之民。其質沈著而謹愼。習爲風氣此其風氣。天然與銀行相適。然西歷一千七百四十年之前後。猶以濫發鈔票。釀成非常之困難。雖愛阿銀行繼起。終不能交換其發行之額。半陷於閉歇之境。爾後鑒於前事。深有戒心。銀行事業。大加謹愼。法律又從而制限之。此千八百四十六年之法律所由設也。自此法行。種種檢束。亦綦嚴矣。夫以蘇格蘭民風謹愼。尚以增發之故。須下檢束之制。况如英蘭北美合衆國等之民。活潑有爲。帶賈空賣空之氣質者耶北美合衆國於西歷一千八百三十年之際。亦曾據自由發行之理論。以成非常之擾。至今其歷史猶留野猫銀行之名詞。野猫者謂其爪利。不問何物。遇則攫製。無或幸免也。制法創議。一或不愼。塵穢青史。千載蒙羞可不畏乎。　　　　（未完） 
專電 
[電一（北京）]  
　　川藏邊防大臣趙爾豐奏德格逆匪業已勦清又奏舊疾復發懇請開差奉硃批邉務重要該大臣辦事悉合機宜正資倚任水便易人務須力疾從公勉爲其難以竟厥功俟大局稍定再行降旨又奏德格土司全境改土歸流奉旨交政務處妥速議奏 
[電二（北京）]  
　　直督陳夔龍電奏即日交卸鄂督篆來京陛見 
[電三（北京）]  
　　法律館畢業學生定由學部會考 
[電四（長沙）]  
　　湘省舉定國會請願代表羅傑陸鴻陸陳炳煥劉善渥 
[電五（東京）]  
　　日英博覽會事務總裁和田維四郎於十一日由神戶起程赴英 
[電六（東京）]  
　　紐約電稱駐奉美領事代理克拉度因反對日本之報告現被召還 
 
 

Page 4

 
 
[電七（東京）]  
　　華盛頓電稱新簡駐清美公使開爾項君係施嘠哥之大律師曾於美西戰爭時當外交之衝現赴華接任雖於東洋諸問題未經研究然其人不抱偏見可决其必能接辦諸問題 
[公電（寗波）]  
　　各報館鑒寗波近有匿名傳單今日聚農工界多人開會幾釀巨變經鄞邑令當塲允辦首禍始各解散寗波自治公會宥 
緊要新聞 
[資政院調查各國議院之内容北京]  
　　資政院日前電咨各出使大臣文云資政院爲議院基礎轉瞬即届開院之其各國議院制度雖譯有專書然情形隨時變遷非實地調查不足以資取法務將各駐在國上下議院召集議員時内容如何措置詳細咨報到院以備參考 
[整頓藏事之新政策北京]  
　　整頓西藏問題朝議極爲注重日前曾嚴諭各樞臣迅電駐藏大臣妥訂辦法奏請施行不准再行延宕致誤大局聞日來樞臣會議僉以藏地僻遠宜取用覊縻政策量爲變通叅以强迫主義其改革政務之大綱則由中央政府决定明降諭旨假該大臣以行政上種種之特權俾得便宜行事冀收實効此議業已通過日内即奏請施行 
　　日前駐藏大臣奏陳藏番梗化情形並奏派鐘頴統兵入藏一摺經政務處會議後昨奉特旨着駐藏大臣傳旨鍾頴努力帶兵入藏惟須相度機宜無失朝廷和平撫馭之意 
[軍機處片查堪充協揆人員北京]  
　　軍機處日昨片交翰林院所有由翰林出身之一二品大員其有翰林科分深者應將現居職任詳細查明呈送軍機處以便進呈簡充協辦大學士 
[中興功臣後裔之錄用北京]  
　　錄用中興勛臣後裔上年已由吏部牒知各督撫查照兹聞陸續報到者共有二十餘人之多日前由陸鳳石協揆面將銜名奏陳當奉硃批圈出三人（一）李臣典之子（一）劉銘傳之孫（一）蕭孚泗之孫奉旨擇日由吏部帶領引見聞此次在二十餘人中圈出三人者朝意擬將此三人先行察看如果才具可用當將未圈出各人再行依次帶領引見云 
[貴胄法政學堂定期考試北京]  
　　貴胄法政學堂報考者現已截止共計七百餘員前因各衙門咨送人員未濟由堂備文咨催故遲遲未能開考現有蒙古王公子弟敎員由理藩部送考到堂碍難久候故總理監督等已商定於十一月二十日開考年前開學性須暫留數額預備蒙古王公年班到齊或有學員推入如果無員報考即以備取者充補 
[學部奏陳三事北京]  
　　學部奏准江蘇巡撫咨稱蘇省學務公所議長王同愈現在回京供職所遺議長一席查有副翰林院侍講鄒福保品端學邃操潔才長應請接充蘇省學務公所議長等語臣等查議長一職參畫全省學務兼備督撫諮詢責任綦重該省紳士王同愈現旣回京供職議長一差未便久懸該撫旣續選得人自應准如所請奉旨依議 
　　又奏臣部編譯圖書局局長袁嘉榖蒙恩署理浙江提學使所遺該局局長一差自應遴員接辦查臣部具奏分年籌備事宜圖書局本年應辦之事將次告竣其列在宣統二年應行籌備之事均極繁重查有調部行走圖書局副局長翰林院編修楊兆麟通敏精詳於編譯事宜尤爲諳熟堪以派充圖書局局長 
　　又奏據臣部丞叅上行走督學局局長蒯光典呈請自歐洲留學監督交卸回京所有衣物書籍概未隨身擬請假四月回籍一俟明春解凍之後卽當束裝北來赴差任事等情前來自應據呈代奏籲懇准予給假所有局長一差查有副局長學部員外郎彦惪才識開敏熟悉情形堪以暫行署理 
[憲政館與各省往來要電]  
　　黔撫致憲政館電憲政編查館鈞鑒本届保送舉貢所有舉貢出身之諮議局議長副議長議員及選定之駐京議員應否准其一體與考仰候核示鴻書咸 
　　憲政館覆電貴陽撫台鑒咸電悉議長等四項應由貴撫分别察酌如於職務實無妨碍者應准與考惟曠職日期逾定章限制者即令辭職希查照此覆憲政編查館巧 
　　浙撫致憲政館電憲政編查館均鑒浙江諮議局因議案甚多照章延會十日現届閉會期限已迫除隨呈隨批外由該局提出之議案約尚有二三十件未經議决呈請核行如有照章應令覆議之件已經閉會不及覆議者當如何辦理祈速電覆以憑遵辦增韞咸 
 
 

Page 5

 
 
　　憲政館覆電杭州撫台鑒咸電悉諮議局常年會延長會期照章以十日爲限旣經限滿應卽閉會所有未經議决之件應即作廢其已經議决尚須交局覆議者如事關重要得開臨時會辦理此覆憲政編查館巧　　江督致憲政館電憲政編查館鈞鑒據本省諮議局呈稱前奉劄行憲政編查館嘯電各省專額議員除順直外無庸另設常駐員等因查定章常駐員額爲議員總額五分之一順直因專額多至十人適敷選常額兩人故設兩常駐員額本省合江寗京口兩駐防專額四人計之略據舉常駐一人之比例能否設一專額常駐員合成常駐二十五人之數現閉會期近請飛電憲政編查館立予覆示祗遵等情謹電逹乞速示復遵辦駿蒸 
　　憲政館覆電江寗制台鑒蒸電悉前接川督晉撫電擬設專額常駐議員本館均先後　駁並於上月嘯通電各駐防省分詳切指明辦法且京江專額議員合計尚不及五人之數更未便援順直之案致涉紛歧仍希查照通電辦理憲政編查館寒 
　　閩督致憲政館電憲政編查館鈞鑒文電敬悉閩省選送資政院議員四名照章倍選應足八名細繹館章第十二條互選監督按照第一條所定該省議員額數將前列當選人覆加選定爲資政院議員閩省八人通謂之當選人似無名次先後所謂前列自統當選八人而言現應就八人内覆加選定送院是否乞速電示壽寒 
　　憲政館覆電福州制台鑒寒電悉查定章第八條當選人名次以得票多寡爲先後等語是第十二條之所謂前列第十三條之所謂依次均卽指此而言閩省當選八人其名次先後應以得票多寡排列監督覆選之時如查原列第一名實屬不合議員資格者無庸選充依次推至第二名餘仿此憲政編查館篠 
　　魯撫致憲政館電憲政編查館鈞鑒初九官報載貴館覆浙撫電選舉資政院議員所有議長副議長亦得在被選之列東省十一日互選議長副議長聲明不被選現在覆選將定閉會期近難再重選專電奉聞祈電覆寳琦鹽 
　　憲政館覆電濟南撫台鑒鹽電悉互選資政院議員所有議長副議長本在被選之列東省本届互選旣據議長副議長聲明不被選亦屬可行仍由貴撫酌察情形辦理憲政編查館篠 
[西報譯要]  
　　美國會宣讀總統公牒文滙報載二十六日倫敦電云美國國會開議之時即將塔孚脫總統論遠東問題之公牒宣讀内謂美國將在遠東占同等之機會並須尊重中國之王權次論釐金抵押與外國銀行之危險又論美日邦交之輯睦日本已向美國切實申明中日滿洲條約並無違背均等機會政策之處結尾論國家興盛之高度並預信美國商業將有實在之擴張云 
　　安董根之辯護士過滬本埠陶格拉斯律司日前由大連旋滬陶君此次北上聞與審訊刺客安重根一案有關蓋安氏之友曾請海參威俄國律司米歇洛甫君爲助米君乃轉請陶君辦理陶君抵旅順時頗受日員禮待據司法各員謂被告如願陶君代爲辯護則可准令於審訊時上堂辦理並准陶君往謁安氏於獄陶君已見安氏乃告以已應其友之請充爲辯護士安聞其親友尚有以彼爲念者即向陶君表其滿悅之意並欣然允由陶君爲此辯護聞預審時被告不能延人辯護惟須俟結審之期已定始可由日員通告陶君前赴旅順云 
[京師近事]  
　　瑨玽瑜三貴妃前因玉體違和暫駐東陵隆福寺調養現准于二十二日回京昨已傳飭營警自朝陽門以内預備道差聞一二日内即可抵京　　皇室財産之規定爲編纂皇室典範中之重要問題聞擬於下期政務處開議時請内務府奎繼增景四大臣隨班叅議一切以便核定入手之辦法並聞年内草案統須略具規模 
　　前在蹕路照相之尹姓弟兄現已定罪先發交三河縣各枷號兩月限滿再各罰充苦力十年其督署戈什劉壽山先發交三河縣枷號兩月限滿再行永遠監禁 
　　壽州孫相國薨逝後資政院總裁昨聞朝議擬派鹿軍機傳霖充當或謂丁振鐸亦有可望 
　　法律館修訂之民律大綱已有端倪惟於親族相續二項尚須詳細斟酌因此事與倫紀宗祀及報來之承襲生産等項均有至切之關係中外情形不同碍難參取須俟各省調查地方風俗習慣報齊後方能折中核訂劃一之辦法 
　　前出使美國大臣伍廷芳昨日電致外務部稱核計行程於下月初三日可以抵京 
 
 

Page 6

 
 
　　聞庫倫辦事大臣昨有密電到京略稱近有某國人在庫倫曠野私買民間不動産業刻已禁止民間不得私賣惟某國人仍絡繹而來請速示辦法又聞庫倫烏冷克山金礦有某國人私行開採地方官禁阻不止亦已電部請示 
　　日本南滿鐵路公司近因研究漢學華語起見由該公司職員中選拔年力强壯者七名派赴北京在同學會留學該職員等已經該公司調查課員森茂氏帶同來京入學姓名如左武田昌雄海老谷竹次郎河西恒雄宗繁三郎田中清次别所逹男江藤大吉 
　　農工商部前派高等實業學堂學員五十名往湖北調查鐵礦昨已回京覆稱計查礦山六處礦質佳而苗旺可供製造之用但運道艱阻能築窄軌鐵路供運尤妙 
　　調署湖廣總督瑞莘儒制軍聞因患病電請賞假調理已奉旨賞假二十日假滿迅即來京陛見 
　　日前軍諮處行陸軍部文一件聞其内容内該處開辦伊始所有各科人員責任甚重擬再添設總科長一員故請陸軍部由各鎭陸軍及各省督練處擇尤保充此差現陸軍部已經咨覆舉王英楷叚祺瑞舒清阿等三員久歷戎行均堪勝任請軍諮處擇一充選 
　　督辦東三省邊防吳祿貞都護日前電告有面陳事宜擬十月杪來京 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奉直督撫奏請道缺仍舊天津]  
　　東督錫奉撫程前直督端會奏本年三月間准内閣會議政務處來咨升任東三省督臣徐世昌奏改奉錦山海關道爲錦新等處分巡兵備道兼山海關監督仍治營口以重商埠前因駐紥山海關故奉錦山海關道受直隸省管轄現旣定駐營口改爲巡道自宜專隸奉省又改東邊道爲興鳳等處分巡兵備道仍治安東以符名實該道員缺即由奉省循章擇員保奏請旨簡補等因其更改缺分一層已由政務處核准惟奉錦道仍收直隸境内之稅東邊道例有直隸會保之條徐世昌原奏未曾聲明政務處因亦未經議及臣端方到任後檢查原奏聲明旣有疏漏變通未盡合宜適臣錫良臣德全亦以事關兩省慮有窒礙咨商到直臣等會同籌議伏查奉錦道移駐營口歷年已久非因前駐直境山海關始歸北洋統轄現雖改爲錦新等處分巡兵備道不過於錦州府之外加一新民府其原管海關旣仍舊貫駐紥之地亦未遷移是其職掌并無改易且近年直屬秦王島開埠設關凡東來出口土貨與夫進口東往洋貨均由該道派員榷稅而其所設之常關又實在直屬臨榆縣境北洋大臣旣有統轄考核之責自不便遽改舊章使之專隸奉省又查東邊兵備道本係邊疆要缺自光緒三十二年安東縣設立海關以該道兼充監督仍令兼管中江稅務并將大東溝爲該關附設分卡歸其兼轄事權益繁治理愈難奉天向無分發人員尋常一缺一差尚借材於他省奉直壤地相接調往尤多委補升遷歷歷可數定例東邊道遇有缺出田奉直兩省保員請簡實爲邊材難得愼重要缺起見尤未可輕議更張臣等忝膺重寄但期於公有益决不敢稍存私意於其間奉錦道改爲錦新道東邊道改爲興鳳道旣由政務處核議覆准自應遵照辦理惟錦新道監督之山海關本係北洋三關之一擬令兼受北洋管轄監督安東關之興鳳道例保奉直兩省之員擬循例章辦理庶辦事不致隔閡考核益昭周密應請旨飭下會議政務處核議施行俾資遵守十月十七日奉硃批會議政務處議奏 
[直隸諮議局選舉續誌天津]  
　　二十日直隸諮議局閉會井舉定常駐議員兹將當選人姓氏錄下蕭啟宗李搢榮石之梅胡家祺仇翰垣高俊浵王邦平劉續曾吉安張銘勲聶丹書張鳳瑞張汝桐齊樹楷張錫光張之桂王法勤孫洪伊袁華林陳洪範張書元徐壽光于邦華丁宗嶧林莊么立祥彭國棟王庚堂康恩恒孟昭文以上共三十名有已經當選資政院議員者有身任他差不能兼任者尚須更動舉定資政院議員姓氏曾紀前報兹將候補九名錄下谷芝瑞臨榆翰林院編修崔謹祁州舉人孫洪伊天津生員胡家祺天津舉人張鳳瑞豐潤舉人張錫光大興貢生李搢榮武濟廩生聶丹書撫寗貢生高奎興交河舉人劉續曾安州舉人該局正議長閻瑞廷君曾請憲政編查館委員沈君林一商諸該館再延會期十日嗣悉沈君來函謂此事必須出奏頗費二續應作罷論故遂於二十日閉會 
[江蘇師範學堂辯明并未賭博蘇州]  
　　翰林院侍讀文華前奏江蘇學界習染賭風亟宜查禁一摺略謂江蘇高等師範各學堂賭風頗盛賭類不一卽人品亦不一其稍安分者賭輸之後典衣借貸以償不足其不肖者竟至犯竊始則盗取父兄財物漸至竊及鄰右人言嘖嘖實爲士林之玷應請飭下學部通行江蘇等省認眞查禁等語此摺旋經學部札飭蘇提學使移行各該學堂一律遵照現江蘇兩級師範學堂以此事名譽攸關昨日咨覆學使略云細繹文侍讀原奏幾疑學堂爲聚賭之塲其理想推測不可謂不思深慮遠但證諸事實可信其必無緣本堂學生住處向分寢室自修室爲二寢室自起身後即行鎖閉歸寢時方開自修室爲温習功課之地常派檢察官認眞稽查别無深邃之處安有聚賭之地此其可信者一也上課時有敎員督率平時有監學官查視歸寢後一律息燈旣乏閒暇之晷刻何來聚賭之時間此其可信者二也若果如原奏云云則歷來監督敎務長齋務長庶務長監學檢察等官豈竟人人盡同聾瞶省視學更迭往來亦豈漫無覺察即貴司衙門近在咫尺學務公所亦如此鄰議長議紳科長科員林立森布豈有聽其放縱之理此皆證諸事實而可决其必無者也又繹原奏竊及鄰右等語似又指校外而言查放假歸家之後或因事斥退之人偭規越矩慧本堂管理權力所及此係社會風習之不善似未可專諉咎於學堂也且經嚴密訪查如此等事尚不概見但近日人心不古難保無匪徒假冒學堂之名以干犯法紀因之傳疑投杼輕入彈章實與本堂名譽攸關應請貴司詳禀撫憲咨請學部辯明存案并請通飭各屬地方官遇有此項情事不論是否學堂中人一體嚴懲以分玉石而免混淆 
[海軍捐之聞風興起者蘇州]  
　　皖省高等學堂發起海軍捐詳情已載昨報兹悉江蘇師範學生亦已聞風興起昨日上監督 
 
 

Page 11

 
 
呈云國家規復海軍以期爭雄海上凡我國民同深歐忭但國帑支絀籌欵綦艱成立之期頗難預卜竊惟遠則西漢武帝時卜式以牧羊賤夫輸財助邊近則東鄰日本因日俄之戰舉國同心雖下至婦人孺从亦爭出其所有以餉戰士生等不才竊願希光先哲踵武鄰封以爲我四萬萬國民倡金體學生除無力捐助不能勉强外其願捐著都二伯三十一人每人每日捐錢五文自下元日始十日一繳師師衆志豈徒一木之支混混源泉聊效細流之助從兹敵愾同仇定有聞風而起者庶幾整軍經武可期不日以成之爲此具呈統希監督大人鑒核 
分類新聞政界 
政界 
[消弭調查戶口風潮辦法直隸]  
　　遷安縣鄉民因調資查戶口羣起反對自該縣新任孔大令到任後風潮漸定兹聞口外十三會各舉會長一人要求該縣所有口外之戶口均由各該會限期自行調查詳報該令業已允准照行至前次調查員張桂枝丁殿中等以被辱過甚屢次禀請昭雪未知該縣如何辦理也 
[晋人對於新舊中丞之觀念山西]  
　　晋省近年舉辦新政凡某局長及某學堂監督不問所學如何必須舊有官階資格且年在四十以上否則寳撫必不認可如成連增之辦農林許上林之辦自治皆是近以丁藩旣升任撫憲且素有破格用人之名故諮議局遂舉崔廷獻爲同蒲鐵道總理云 
[集議巡警站崗問題松江]  
　　華婁兩縣警察分合問題久已决議廿三日官紳又在普照寺互議擬汰去舊有之圑練另招一百名西門外較城廂爲熱閙支配七十名城内二十名東外十名分日夜班輪替站崗每名月給餉需六千文日内出示招募十一月初十日截止十三日點騐每日抽出一小時學習警務 
[組織籌還國債會者看武昌]  
　　鄂省軍學各界近困接到奉天復州寄來傳單云海牙平和會此次開議竟有監督我財政割分我土地之噩耗故亦紛紛各在其學堂標營秘密曾議欲組織籌還國債會並電知本省各屬一律籌辦事爲鄂督所聞所特出示嚴禁示文略云風聞近來軍學各界謡言甚多往往藉保安中國爲名私行發佈傳單遍聯黨羽察核情由大率仍係江湖湖匪藉此煽惑人心希圖擾亂凡係明白事體之人自不敢爲其蠱惑然愚民無知倘輕聽謡言是適中該匪徒之詭計此等情形實堪痛恨爾軍民人等須知造謡生事律有明條自應各安本分不可輕聽謡言自相紛擾應卽通飭各屬一體訪緝將此等硒徒務獲究辦如各該地方有藉端造謡生事擾亂治安者一經查出定即從嚴就地懲辦决不姑寛 
軍界 
[實行裁撤官廳衞隊浙江]  
　　浙省日前諮議局决議裁撤民壯捕役護勇衞隊移轉工食餉項改充巡警經費一案呈請撫院公布施行現聞增中丞决擬先從撫藩司道入手惟此項衞隊餉項署各不同有在公費支銷者有在地方公欵支銷者其濫觴於法日與我國開戰時代始則督撫繼而司道而府廳州縣紛紛踵設甚至鹽官釐員佐雜末委亦復相率效尤咸藉口於保庫擁兵自衞兹聞運署之防衞親兵經費每月需銀二百八十餘兩年約三千四百餘兩併藩糧杭四署年約四萬五千金其餘各署局擬另派妥員詳晰調查彙總核計除撥充警費外並擬分撥數成充習藝所等經費大約年内必須實行云 
[李統帶吸烟革職雲南]  
　護滇督沈制軍奏查陸軍第十九鎭砲隊第十九標統帶官李澤霖不守軍紀出外治游兼任意潜食鴉片據陸軍警察隊管帶官彭毅查取確據報告並據該管鎭統崔祥奎具禀前來相應請旨革職永不叙用不准投効各省以重軍紀 
[裁減安豐兵輪薪餉安慶]  
　　安豐兵輪額設薪糧原定數目月支湘平銀八百六十兩嗣經支應局詳請核减每月開支五百七十三兩自七月分起支業經朱撫軍據情開摺咨呈海軍大臣曁陸軍部立案兹聞該輸管帶陳應濂以七八兩月薪餉於未奉裁减之先業已發給各兵勇具領勢再向該兵勇等追繳惟念該兵弁食餉無多贍家不足去年兵變一役不無微勞業由該管帶上禀撫台懇予免繳抑或作爲犒賞之資均奉撫批照准矣 
學務 
[限制外籍學生之爲難廣西]  
　　桂撫張中丞劄復諮議局呈送限制外籍學生次議案云本部院對於此項議案以爲施之於地方稅所辦之學堂則所持甚爲正確施之於國家稅所辦之學堂則立論稍未完全蓋地方稅由住民負擔故辦此區域之事即取此區域之財享權利負義務者亦此區域之住民自不容他人侵佔國家稅由國民負擔同此國籍之人民即同有此權利義務並無此疆彼界之可分故此項限制條件亦只可施於普通學堂或長期之專門學堂若屬於專門而又須速成之學堂則一經限制恐不免生事實上之障礙蓋普通學堂學生程度本可逐漸養成長期之專門學堂學生程度縱有不合亦可先設預科故無論如何限制於事實儘可無礙至若屬於專門之速成學堂皆爲急於用人而設非合一定之程度未能適用而時期甚短復未能再設預科備限制之後木箱一時取不足額外籍雖有程度相當者又因限制之故未便取列事實障礙如何可行今高等巡警學堂簡易科一年畢業則專門中之速成者本部院因本省中學現時尚無畢業慮及將來考取未能足額特於入學資格内加入一條本省外省均許投考惟現時辦法仍先儘本省取錄本省已能足額外籍且可不考無待限制若未足額自不能不兼收外 
 
 

Page 12

 
 
籍以儲待用之材本部院查現在官立各學堂外籍學生名數據該主管官廳造册呈送詳加披閱如法政學堂優級師範選科預備選科體操專修科第一第二第三初級師範簡易工業教員講習所藝徒學堂中等農業學堂陸軍小學堂其中或無一外籍生或尚不及十成之一或尚不及十成之二惟監獄學堂學額百名外籍生占二十七名幹部學堂學額百四十七名外籍生占七十名均在十成之二以上然該兩學堂皆係專門速成之學堂且皆支用國家稅者自不應在限制之列又飭据提學司將桂省留學粤省人數查明列册總計共有三百餘名視外籍之留學桂省者約多四分之一蓋本省收容他省學生則他省亦收容本省學生推之各行省當亦莫不皆然實非大可異之事抑本部院更有進者自科舉習慣人人心目中均有一省界府界縣界之說國家思想之薄弱此未嘗非一原因方今國勢阽危非將全國人民聯爲一體斷不足圖存諮議局爲一省輿論最高機關正宜力祛省界之說以矯社曾習慣之失明逹如諸紳想不以本部院之言爲河漢也至議案限制條件但須於第一條内加入本省各學堂除支用國家稅所辦屬於專門之速成學堂外餘均收本省學生爲主云云照此修正於事實即無窒碍本部院對於前項議案旣有種種原委事由自應交令覆議爲此劄行諮議局查照 
[巡警學校酌補學生蘇州]  
　　蘇垣高等巡警警學堂以官學生劉廣福周汝霖請假日久曠誤功課實屬不成事體自應照章一律開除所遺之額查有現在巡警教練所學生陳廷杰潘匡均品學尚優核與高等資格相符應即酌補足額昨已論飭該生等遵照 
[崇仁學堂之完備江西]  
　　江西崇仁縣貢生王維城在本邑秋溪市地方倡辦學堂一處規模宏大齋舍操塲共占地七千七百二十餘方尺之多内容分高初兩等學生共有六十餘名均尚殷殷向學爲該邑各學堂之冠云 
實業 
[集議農工商出品事宜蘇州]  
　　蘇垣官紳以農工商出品亟須預爲籌備爰特組織協會於二十五日在商務總會開議是日商局總辦張督儼觀察李提調宣龔何肖雅太守長元吳三縣曁商會總協理均蒞會開議各業代表到會者約數十人當時議定請各代表分别擔任徵集各項出品明年運賽南京如紗緞各物在三件以外一律免稅餘均類推現擬訂定章程後分别辦理 
[南潯鐵路借債之風說江西]  
　江西南潯鐵路工程需欵業經股東會塲報告現聞此間紳士由漢返省見人在漢口持南潯鐵路向某國借欵四百萬兩條約草稿中云借現銀二百萬兩又一百二十萬兩卽作定購機械鋼軌之用八十萬兩即請代聘工程師築路之用按年六釐行息以江西補助南潯路欵之三十萬兩常年貨捐爲攤還定欵此欵並須由借欵之人派人監收不能與政府督撫直接不以路作抵借欵外國人不能出面由中國人代表以免物議等語由鐵路總理出名承借經手人爲湖北候補道盛某居間說項嗣爲旅寗贛學會所悉當公電南昌諮議局曁敎育總曾商務總會文云報載路局借外欵四百萬果確舟（李作舟）等誓死不認乞合拒速覆 
雜記 
[公學監督捲逃紀聞杭州]  
　省城金衢嚴處四府公學監督虞耕甫君因舊冬委充督練公所教育股委員職務重要勢難兼顧力辭監督一席經四府旅杭同鄉開會公推本堂教員張紀炎君接辦迄今未滿兩學期公欵虛糜虧空纍纍聞張以本科新拔貢當選挪川尤巨深慮同鄉詰責無策彌縫突於二十三日下午私竊堂中賑目簿據鈐記圖章等潜蹤循逃全堂學生職員至今晨始悉暫行進課四出追尋查無下落現擬聯名具禀提學憲並報告總教育會及四府旅杭同鄉公决善後辦法 
[難民滋事釀命紀聞蘇州]  
　　蘇城婁門外各鄉鎭日前到有宜荆溧陽等處難民數百人聲勢洶洶在鄉間强索米糧田多者須一斗二升少者須六升稍不滿意即行搶取并强採田間菜物各鄉民忿無可洩爰聚衆抵制以致互相毆打聞當時打斃難民一人傷三人元和吳大令得將後即行帶同巡勇仵作全班差役前往相騐未知此案若何辦理也 
清談 
[令人之思想]  
　　世風愈趨而愈奢。從前得百金者豪一鄉。得千金者富一邑。今則得萬金者。每若鄙夷以爲不足數。嗚呼。萬金鉅矣。五千金也。五千金也。而猶不足數耶。 
　　人心愈近而愈壞。從前懷百金者。不能瞞一鄉。懷千金者不能瞞一邑。今則懷萬金者。反多方秘密而不使人知。雖然萬金鉅矣五千金也。五千金也。而豈能終秘也耶。 
[急哉日俄之經營]  
　　今日東三省之風雲亟矣。政權也利權也。兵權也。交通權也。已盡握於外人之手。而日俄之經營猶未已。俄人則因海參威改商港爲軍港後。商業不振。故擬復改軍港爲商港。以抵制清津。而又續設俄海間無線電信。以經營遠東。日人則因旅順改商港爲軍港後。商業不振。故擬復改軍港爲商港。以輔助大連。而又改訂金州半島稅則。以奬勵製造。（均見昨報）嗚呼。日俄之經營若此。步步進前。 
曩著逼緊。我中國將何策以抵拒之。 
評事 
[銅元充斥之由來]  
　　政府現議各省銅元充斥。以致官民交困。推原其故。多緣外私鑄偷販所致。現已咨明度支部稅務大臣速行嚴訂查禁辦法　　嗚呼銅元之充斥。我民人亦旣受其困矣。推原其故。其果由于官私與。抑果由于洋私與。其果洋私輸人之充斥。抑亦官私輸出之充斥歟。 
　　雖然。度支部稅務大臣旣速行訂洋私入口章程矣。盍不悉心體察。試一　其抵制官私之政策。 
[南票支路之贖回]  
　　南票礦産。旣不旺矣。則該枝路自應停修。而何以中英公司堅執不允。則曰以胡大臣前曾許其築路故。　　南票枝路。旣停修矣。則停修亦中國自主權耳。而何以必由中國備價贖回。則曰以胡大臣前曾訂定借欵合同故。 
　　然則路之不可輕許約之不可妄訂也如是夫。而奈何今之主持路政者。尚覥然以借欵修路爲得計。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[議决案]  
　　 
[江蘇諮議局呈報議决本省單行章程規則截清已行未行界限分别交存交議案]  
查奏定諮議局章程第二十一條明定本局應辦事件第六欵後議决本省單行章程規則之增删修改事件第七欵爲議决本省權利之存廢事件又按語有云六七兩欵爲叅與立法事宜據此則凡屬本省之單行法自應由督部堂撫部院交議或由議員自行提議經本局議决後呈請公布施行始爲有效惟以不侵國家立法權及本省督撫行政命令權爲限據憲政編查館覆于欽使奏陳諮議局章程權限摺謂全國通行法律須由欽定頒行惟各省之風俗習慣不同不能無特别之單行法而施行法律之細則各省情形不一亦不能不令各省自定凡根本於國家法律之單行章程規則屬於督撫權限内者亦應由諮議局參預以收集思廣益之效此即聲明國家立法權以外凡屬本省通行之章程規則應由本局議决之定例又據本年憲政編查館覆督部堂飭江南調查局電文謂單行法與行政規章之區别即憲法上法律與命令之區别同一章程名稱有法律性質者大者爲法典小者爲單行法其有命令性質者則爲行政規章各省單行法照諮議局章程第二十一條須給諮議局議决與行政規章不同此即聲明行政命令權以外凡含有法律性質之章程規則應由本局議决之定例旣查照局章及館電並奏案在本局職任權限内有須參預本省立法事宜之責任自必先行調查本省現行之各種法規以爲依據惟官書深秘公牘紛繁雖在創制之初非無通飭之文或揭示曉諭之事而日久浸多遺忘調查每難得實轉使多年掌案之書吏得以顚倒舞弄而應行守法之人民末由共喻此决非明定章程之本意在全國中央法制外間尚有專輯之書至各省自定之規章則蘇藩司所屬從前曾有江蘇省例之刋布今亦久不賡　寗藩司所屬則并此而無之兩淮鹽法粗有專書至釐務捐章則更爲暗味紛然淆亂徒爲司巡所窟穴藉以罔民取利以全省通行之法律關係於人民之利病者至鉅而顧不爲昭示非特無以使一般社會之服習信從且本局卽欲按照局章第二十一條叅預增删修改之事不見原文亦何從措意現當諮議局成立伊始首應劃分新舊案截清界限以本年九月初一日諮議局開辦之日爲斷嗣後如有新訂之本省單行法自應照章由本局議决然後呈請公布施行始爲有效其以前寗蘇兩屬所有已經訂定通行之單行法應即歸入舊案但有必須增删修改之處一切仍照局章第二十一條第六欵辦理兹除全國通行之法律及本省督撫之行政命令本局未便侵越外其含本省單行法規之性質而爲本局叅預立法之權限所及者略分類例開具如左 
一關於丁漕徵收之章程規則 
二關於田房契紙牙帖典當市房烟膏等正雜各稅捐之章程規則 
三關於釐務卡捐及認捐之章程規則 
四關於鹽務釐課徵收之章程規則 
五關於警務之章程規則 
六關於地方自治施行之章程規則 
七關於調查戶口及禁烟之章程規則 
八關於海塘河堤各種工程之章程規則 
九關於教育及農商務等各種圑體之章程規則 
十其餘各種寓於本省單行法之章程規則 
以上各項無論各爲法規章制則例案卷以及有無刋本總之現時通行於寗蘇兩屬及寗蘇各全屬而爲人民所當遵守者應請營部堂撫部院酌定期限迅卽飭行司道以下各衙署局所分别調取務期齊全飭抄一份隨時移送到局存備檢閱並請督部堂撫部院准將行文日期一面知照本局雖在本局開會以後仍得按照前經批准之本局議事細則第一百六條交由當駐議員接辦 
[又議决撫部院交議籌辦共進會案]  
　　查原案主設共進會之宗旨有二一欲以共進會爲物産會之預備二欲以共進會固勸業會之基礎而其辦法則謂當由各州縣紳商圑體設一共進會事務所就如該地方原有大宗出品專提數種互相比較借公所爲會塲每年開會一次擇其精良以施奬勵简省易行自無可議原案又謂此事固由行政官之倡助以關其端亦必借市區之協贊以厚其力本局以爲欲使行政官克盡倡助之責非嚴定程限以此事爲州縣之考成不可欲使各地方實收協贊之功非先爲自治圑體規定勸業之費不可擬請督部堂撫部院通飭各州縣會同商會自治會限期舉辦列入考成并令各城鎭鄉自治公所於本地方自治經費中畫定勸業費列入預算庶使倡助者不託空言而協贊者有所藉手一二年後各廳州縣之共進會必有可觀以上一節係答覆原案請促共進會之進行再國民之實業思想尤以消除實業家之疑感爲急南洋勸業會爲國家提倡實業開暮之舉朝廷特沛綸音豁免賽品釐稅而稅務處頒行免稅章程以各國限制外國賽品進口之成例施諸國内之勸業會於内外重輕之際頗覺權衡未當觀其所定聯單報運賽品沿途不征稅釐辦法及賽品在會塲分别征免辦法多方限制多方束縛視賽品與尋常商品無異使商人望而郤步甚非諭旨所謂分别豁免之意如第二條核算賽品稅釐責令商人加倍具保第十條明定優待洋貨之法第十二條由金陵關隨時委員駐塲稽征釐稅第十三條賽品永遠留置會塲或退回原處者方能沾免稅之實惠爲章程中謬誤之大者其餘失於苛細之處更不一而足其足以阻碍勸業會前途甚大竊謂商品有征無免賽品有免無征者爲各國通例諭旨所謂分别豁免者在此而稅務處章程乃以賽品在會塲分别征免標題根本已誤且各省報運賽品可由出品協會担任本省報運賽品可由各府物産會担任决無爲營業目的而以商品混入賽品之處擬請督部堂撫部院會奏請飭稅務處將此項章程分别更正此即原案鞏固勸業會基礎之意以上一節係引伸原案請除共進會之障礙 
 
 

Page 19

 
 
本埠新聞 
[委員抑何性急]  
　　前三路三區巡官鄒雲近奉上台委辦房捐局差詎前辦房捐局之陳委員尚未交卸而鄒已於前日傳齊各舗地甲到寓諭話陳以房捐差使向由蘇省房捐總局委辦此次未奉飭知交卸鄒委員不應冒昧昨已赴蘇面禀上憲核示矣 
[催訊民吁日報館訟案]  
　　民吁報館所延之担文帮辦費烈律師及禮明律師昨晨同至公共公廨先由費律假聲稱此案係日領轉請滬道飭廨封禁但查中西法律均無未經訊明先行發封之例且該報所登論說究與政事有無關係前堂會訊時曾由禮明律師請將公牘及報載關於邦交各條給看迄未交下僅令被告交保延宕不訊核與公堂法律亦有不合請將該報館啓封並速訂期會訊復據禮明律師聲稱此案原告查係日本領事應以刑事論歸早堂訊判母庸會訊前此被告到案時係英領堂期而此案則歸日領會訊是何意見前請將指控各條交下迄未照行尤難索解應請先將該舘啓封然後訂期會訊寳讞員商之英廓繙譯官遂對兩律師曰此案係奉道憲札飭發封憲札叙明由日領來文字様前與日領會訊時據日領聲稱該報所載論說與中日兩國邦交大有關碍當時日領允將報載各條交與禮明律師後律師向本分府索取本分府以案關憲飭未敢擅專至此案應歸早堂或另行訂期會訊候照會日領再核兩律師遂唯唯而退 
[電車撞斃婦人三誌]  
　　聘白爾三十二號電車撞斃紹興婦人曹沈氏已兩紀前報昨經公共公廨復訊先據六百七十八號六百零六號兩華捕與見証王見友賣票人沈福海投稱是日三十二號電車由西征東曹深氏與孩在弄内走出該婦未聞鈴聲欲避不及致被撞倒頭額受傷身死屍子曹喬喬供年九歳是日與母同往附近米店買米因司機人並不踏鈴致母被撞務求伸雪訊之司機人田開裕由電車公司延請哈華托律師代爲辯護判田交保候函請上海縣將驗屍情形復廨於禮拜五再行訊核 
[絲廠女工聚衆喊控]  
　　昨日午後四時有繅絲女工百餘人擁至公共公廨喊稱婦人等均在唐家弄元豐絲廠做工因被欠工資於上星期日投報滙四捕房捕頭諭令廠主徐鯉庭赶緊照給詎仍延不發給求請飭追寳讞員准即傳徐到案諭令每名先給洋三元餘着赶緊算給各女工始稱謝而散 
[華人不顧主權]  
　　近有朱姓在華界閘北天保里後北南林里新建市房多幢私囑租界自來水公司接裝水管龍頭數處已將工竣嗣被四路二區巡士查見報告蕭副巡官禀詳總辦汪觀察移請滬道諭飭禁阻在案兹該公司仍令工匠照常工作當派巡長巡士前往將工匠陸阿道李阿六二名拘解一區轉送總局聽候核奪 
[隱戤洋商之破綻]  
　　英商新瑞和洋行控馮義記欠租不付昨由公廨傳案訊知屋在西門外奉界係華人王慶記之産不應串令洋商出面判馮開釋著王慶記自行到案訊核 
[城内]  
　　修葺專祠○淘砂塲果育堂内之袁公祠近由紳董集欵雇工修葺業於前日告成邀請在城各官員到祠觀禮 
　　挾資潛逃○天津某妓院傭婦老大近因負債纍纍誘令某妓携資逃逸乘某商輪來滬事爲院主查悉報明天津巡警總局電致上海縣照會法捕房守候提獲解縣訊究 
　　仍須掛號○烏山船戶抗不遵赴水利局掛號並毆傷該局巡勇蔡松岩閔根三倪德發等三人拘獲竺阿殺一名到縣前晚審訊蔡等三人求請驗傷竺供小的等各船向載柴炭來滬銷售由公所每所抽錢四文一切公費即于此中取給各船因旣納公所捐費故未赴局掛號判竺收押飭差諭令各船赴局掛號如違提究 
　　同族滋擾○毛周氏控毛中元船踞滋擾昨日由縣集訊氏供丈夫在本城開設新大等兩零剪店九月間丈夫病故婦人將新店盤去料理喪務詎族人毛中元由甯波來滬帶同毛阿土謝阿才在店踞擾圖奪店業求究中元供氏夫是小的之叔已在寗波買定坟地及石料此次來滬催令叔母付洋並無别情判令中元具不再滋擾結囑令阿土等出外速自回籍如違嚴究 
　　收回田房○陳張氏控侄陳桂發覇贖田房一案昨日由縣復訊桂發將七分餘之田單交案求追氏夫故時韱墊喪費洋五十元田大令判氏交還贖價錢二十千又喪費洋五十元將單地及房屋三間收回各具遵結了案 
　　疑圑莫釋○黃錦浦之女昭弟年已及笄前晚行至西門内不辨路徑由丁孫氏暫行留下昨被黃錦浦聞信尋獲指爲誘拐扭至四區解送一路分局經游正巡官訊得丁孫氏實無誘騙情事判將昭弟給黃領回丁孫氏斥退了案 
　　遞解竊賊○吳阿二在杭州火車站摸竊搭客銀洋被獲由錢塘縣遞回本縣訊供推諉判押改過局二年 
　　小工行竊○浦東總巡局函解董殿元朱小甫到縣審訊據稱小的等在碼頭充當小工拾得舊鐵十餘觔被巡丁指爲偷竊送局解案判各押改過局一年 
　　道批三則○學生陸志英禀批該生赴美肄業程度是否及格以及有無假冒情弊應由同籍在滬體面紳商具給担保方能照准履歷照片姑附商人傅財興禀批該商請扣華信公司塘柴捐欵業經批駁本月十九日又經浚浦總局議駁不理所請斷難准行至此次並控陳成生私賣兩船塘柴八千五百六十六件及乾没同利公司股本各節又係如何情形仰提調關守秉公詳查據實復奪毋稍遲延陳子和禀批據稱陳成生虧欠薪工鳴捕誣陷是滞屬實仰浚浦提調關守查明復奪 
[南市]  
　　侵佔公路○總工程局路改處查得本城二十舗太卿坊陳姓家翻造房屋所砌牆脚照舊址放寛數寸侵佔公路昨特諭飭該舗地甲往傳作頭到局勒令收讓 
　　不避嫌疑○葛朱氏欵及其夫葛邦巨與同居婦人章何氏有私與夫口角遽將髮結剪去嗣由巡士查知拘解工程局審訊葛供揚州人妻子在外傭工時與鄰家爭閙小的向斥不服負氣妄爲氏伊被夫棄置是以怨憤裁判員孫明府向氏安慰諭令回家不得爭擾章何氏不避嫌疑亦有不是申斥面退　　墊欵有著○泰州人邵才慶前控尤子山吞没合做輪船買辦墊欵尾找洋一百九十五元由工程局訊明事在法界飭赴法公堂控理在案兹邵又扭朱竹生吳東生至案控稱船已賣去人証俱在華界且該欵已由吳等向經理之裕和公報關行領出其他股份均已了結惟小的之欵迄未清理求追吳將餘洋二百十元呈案請核判朱吳出外邀集合股諸人妥爲分攤繳洋暫存候領 
　　是謂痴病○已革工程局巡士王德標前日至三角街口某飯館果腹不名一錢揚長而去店主王長生立招巡士到來將土德標 
 
 

Page 20

 
 
拘至南區移解工程局請究陳裁判謂王素有痴病從寛斥退 
　　司帳捲逃○北三茂南貨店執事陳子翔扭南潯安吉衣莊司帳孫柏文學徒屠乾貞及該處照相店主張雪春至工程局控稱孫捲取安吉衣莊大小銀洋七百三十六元偕徒私遁另開照相店已則匿居周浦鎭張之親戚處今始尋獲求追陳供安吉係孫冠仁所開判孫押限繳洋張亦押限交還孫存洋八十四元及衣服銀表等物該學徒姑念年輕無知從寛交保候示 
[閘北]  
　　遞解巡士○四路二區巡士童文福誣指陳全福爲拐匪被總局夏參事官查悉解請總局孫裁判訊明屬實判童遞回江寗縣原籍監禁一年昨已起解 
　　拆股了事○吳景　與周某股開協順泰米行因拆股紏葛由吳具禀四路一區控告在案現兩造各邀公正人調處允將吳之股份拆出以免涉訟昨已由該業董事函請銷案矣 
[英租界]  
　　追還漆價○葉德榮方公茂等控丁阿慶虧欠漆價洋四百餘元前晚由廨提訊屬實判丁押限十天清理 
　　貼還遷費○陳茂泉控楊金寳佔屋不讓前晚堂由廨訊明諭勸原告貼還搬費洋六十元限楊於二十天内遷讓如違究辦 
　　分期拔還○顧毛頭控唐文生不理磚瓦價洋七百餘元前晚由廨訊明判唐父二百兩人銀並保限令分期理楚 
　　半途而廢○鄭阿堂控陸雲卿不付租洋前晚由廨提訊鄭供陸租去荳腐店生財立據五年今祇三年有餘忽欲退還且被欠租洋不少求追訊之陸供因虧本是以退還判陸交保生財歸還原告著照據繳足租洋 
　　願否再租○寡婦余楊氏控步祖余明春不還生財租金前晚由廨傳訊判余先繳洋三十元如欲再租著於本月起另再立據以清紏葛 
　　紏纒不清○德商利康洋行控和商德康號章永泉羅友三夏筆生等不還呂宋烟價洋前日午後由廨會訊瑞昌祥絲棧主朱杞齡延律師上堂聲稱所有呂宋烟六箱由德康帳房周鶴高托寄因周係朱之親戚是以存棧周供此貨係由洋東巴德梅交於羅友三轉交代寄判周交一千兩人銀並保餘人均交原保候照會和領傳德康洋東巴德梅即當德美到案再行訊核 
　　追償損失○美商茂生洋行控正泰祥號主胡開介不出定貨前日午後由廨會訊原告延律師投訴胡所定之貨延不照出業由茂生代售共計虧捐銀三千五百餘兩求追訊之胡供欠銀屬實前曾付過銀五百兩餘求寛限交保料理復據原告律師聲稱除收過銀五百兩外尚被欠銀三千餘兩請堂上嚴追判胡押候繳銀開釋 
　　欠租封屋○穆松溪控九江路慶豐厚號積欠房租洋四百八十元昨由公廨飭差協探郷該號發封備抵 
　　核對帳據○已閉春桂戲園主伶人李春來之妻沈氏控經理人江友仙吞没資本銀兩一案昨日由廨會訊原告延律師佑尼干帮辦投案求追江延博文律師代爲辨護中西官以兩造帳未核對判江交原保著各邀公正人將帳算明再行訊奪 
　　私收客帳○粤人沈麟記控葉阿桂私收客帳昨由捕房解廨經中西官訊明屬實判葉抻西牢十月如能還洋准予减罪 
　　限繳租金○新瑞和洋行控楊阿發欠租不還昨由包探將楊傳至公堂訊實判楊交保限三禮拜清理 
　　唆使無憑○顧伯成控朱泉生等由石灰迷目圖害一案昨由捕房將朱及同黨張炳南解廨請究顧供朱係小的店内之歇夥今聽張炳南唆使圖害求究張延律師上堂辨護中西官以張唆使無憑姑免深究朱押候補提人証再訊 
　　塗改錢票○湖北人劉筆書將湖北官錢局一千文錢票改爲十千向恆昌同康等各店舗混用當被察破扭控捕房昨日解廨請究劉供票向友人處聚來不知作弊判劉收押限於一禮拜内覓保候核 
　　賣良爲娼○龜奴王福壽與鴇王姆姆串拐常州人陳蔭亭之女祥大來滬轉賣於漢口某妓院爲娼兹被陳查悉控奉武進縣移廨派差協探將龜鴇一併提獲分别押候交女到案再核 
　　註銷拐案○沈施氏沈善鍾陸石生串同李阿招孫和尚盧榮秀等誘匿外甥女姚媛媛一案昨經公堂復訊陸妻施氏投訴原告誣控並將伊夫兇毆情形沈施氏延律師上堂請治陸石生拐女之罪訊據姚媛媛供實被陸石生誘至火車站交李等帶回藏匿中西官以女已年長必係自願判令將案註銷一併開釋惟沈施氏等三人不應行兇飭各罰洋一元以儆 
　　串拐女孩○王何氏蔣陸氏串拐陸沈氏之女孩由探一併查獲昨解公堂訊實判兩氏各押女所一年期滿逐出租界 
　　偷竊刀义○新利洋行控陳少山竊取値洋一千餘元之刀义等物囑倪芝仙銷贓於周茂記由探一併查獲昨解公堂訊究判倪周均交妥保陳押候吊齊贓物再訊 
　　學生被疑○温州中學堂畢業生陳寳昌與徐子嘉同庽三馬路祥慶公客棧内前晚徐忽失去金表小洋等物疑陳所爲報由捕房於昨日派探將陳解廨押候查明於下禮拜一訊核 
　　調戲婦女○王陸氏控高昌虎王春明攔路調戲昨由捕房將二人解廨訊明判高王各押五天以儆 
[美租界]  
　　竊賊脫逃○過犯李金生前日被哈爾賓捕房緝獲派令某華捕解往總巡捕房查案詎行至中途被李脫逃該捕追赶不及當即歸禀捕頭請示核辦 
　　殃及鄰居○前晚一時半墨克登路七十五號周柏慶家起火延燒鄰居七十三四及七十六七等號樓房五幢 
　　希圖强姦○婦人陳阿三昨持華捕號褲一條投報捕房據稱前晚在途行走有素不相識之某甲自帶現當暗捕跟至家中欲圖强姦婦人情極聲喊甲始棄褲逃逸捕頭飭令退去聽候查辦 
　　攔截去路○某號電車昨日行至西華得路見有張阿三之塌車横路不讓立即喚補將張拘入捕房押候究辦 
　　男孩被拐○住西華得路一千三百七十六號之沈陸氏昨至捕房報稱被匪拐失五歳男孩名文生請爲查緝捕頭准之 
　　自取其咎○洪金奎昨晨闖入兆豐路某洋棧内營棧印人疑洪圖竊拘送捕房押候查辦 
[法租界]  
　　原告求銷○徐金生前控同椿和帽店股東李啓雲虧欠貨洋二百餘元經公堂迭次訊追判限交保料理後因逾限未了由原告禀請着保交案收押多日今始有人向原告懇情折償理妥昨原告已將情禀明公堂請爲銷案聶司馬准之諭即將李開釋 
　　　繳租金○金陸氏欠陳順興七個月房租計洋四十二元曾由收租人倪瑞卿控奉公堂傳案判准欠一月餘欠限兩禮拜料理兹該氏呈交洋二十四元餘求寛限措交聶司馬諭將洋銀存案候傳收租人到案給領再核 
　　免予反坐○沈焦氏時將養媳和利凌虐隣婦袁朱氏向之勸解氏反辱罵並赴捕房謊告謂朱氏唆使其媳逃走昨經捕頭一併解廨訊悉情由聶司馬謂焦氏曰此事應本反坐姑念女流從寛免究著具改過結開釋　　查如黃鶴○費某前在電燈公司西人處爲侍者辭歇後潛至該西人處偷竊洋三百餘元逃走報經捕房將費妻拘案押交無著繼又將費兄木金傳案交保出外限期奪交迄已保出日久亦未尋到故復著保交案據稱四出偵尋音信全無商人實不知情求察判仍交原保出外尋交 
　　懲辦偷兒○積竊高金標偕黨張二子王阿三串竊石沈氏家皮衣各物由探一并獲住送廨請究判高枷一月押三月張王各枷兩禮拜 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[大英輪船公司]  
今有堅固捷快輪船名柯厘烟杜准十一月初十日禮拜三上午開行往門司神户横濱等埠貴客如欲裝貨搭客請至黃浦灘念四號本公司帳房面議船泊招商局中棧碼頭上落利便自後每隔兩禮拜開行一次並搭客往横濱者有特别利益可在神户轉搭火車直到横濱不再加收火車費特此奉佈 
[日本郵船會社]  
啓者本公司山口丸輪船準於十月念九日即禮拜六早晨九點鐘開往長崎門司神户横浜等埠小包收到禮拜五午刻客票賣到下午五點鐘止倘蒙　各寳號如欲裝貨搭輪者務祈早臨爲幸郵船株式會社啓 
[可倫布廠改良留聲機器]  
今有美國新到馬蹄牌留聲機器戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理老晉隆洋行分售處大馬路美華利大馬路惟記新號 
[天下最佳之脚踏車]  
啓者英國亨勃耳脚踏車其貨最佳在中國銷售最大因其價廉而物美並配有另外輪子停車器具兩件豋老泊象皮氣外輪等物此種脚踏車係本行獨家經理賜顧者請至各脚踏車店均有價値自銀五十五兩起此布上海天津謙順洋行謹白 
[金銀錢洋]  
　　十月念六日 
現貨標金　四百十四兩足赤條金　四百二十兩沙金合赤　四百二十二兩龍洋　七錢五分五厘七五英洋　七錢五分七厘一二五本洋　九錢五分小洋　六錢七分三七五銀拆　三錢六分洋找　七錢二分二厘錢找　一千衣牌　一千三百四十銅元　一百七十六千五伯市錢　一百五十二千 
[十月念六日進口輪船禮拜三]  
漢平　輪船　由漢口　開平公司開平　又　由秦皇島　開平公司寗紹　又　由寗波　寗紹公司北京　又　由寗波　太古公司福州　又　由汕頭　太古公司甘州　又　由烟台　太古公司 
海口　又　由厦門　太古公司山口丸　又　由長崎　郵船會社 
[十月念七日出口輪船禮拜四]  
岳陽丸　又　晚往長江　日清公司丹后丸　又　早八點半開往香港郵船會社新豐　又　開往長江　招商總局海晏　又　開往福州　招商總局甬興　又　開往寗波　寗紹公司甘州　又　晚往秦皇島　太古公司 
西京丸　又早八點半開往大連郵船會社新瀉丸　又　早八點半開往神户郵船會社致遠　又　開往香港廣東　招商總局福州　又　晚往威海烟台大連灣太古公司海口　又
晚往汕頭厦門　太古公司 
[十月念八日出口輪船禮拜五]  
美大　又　開往長江　美最時行飛鯨　又　開往厦門汕頭　招商總局財生　又　晚往汕頭香港東廣　怡和洋行隆和　又　晚往長江　怡和洋行寗紹　又　開往寗波　寗紹公司德興　輪船　開往長江　寗紹公司 
[十月念九日出口輪船禮拜六]  
大福丸　輪船　晚往長江　日清公司龍門　又　開往海參威　義勇隊公司山口丸　又早晨九點鐘開往長崎門司神户横濱郵船會社日本　又　開往横濱神户　寳隆洋行北京　又　晚往寗波　太古公司嘉興　又　晚往烟台　太古公司信利　又　開往青島　商業公司 
[十月三十日出口輪船禮拜五]  
美順　輪船　開往長江　美最時行大通　又　晚往長江　太古公司安徽　又　晚往香港廣東　太古公司 
 
 

Page 25

 
 
   
 
 

Page 26

 
 
專件 
[調查廣東賭餉一覽表]  
　　緝捕經費（卽番攤賭餉） 
（商人姓名）　（承辦地方）　　（歳繳餉數） 
李耀興等　　西關　　　　　一百二十一萬○六百元 
同上　　　　流花橋　　　　二百四十元 
萬鴻圖　　　老新城東南關　四十七萬○六百八十元 
鄧安　　　　河南　　　　　八萬八千五百六十五元六毛 
何大元等　　佛山　　　　　二十一萬八千四百元 
梁紹康　　　三江金利兩司　三萬一千五百元 
梁萬全　　　江浦司屬　　　一萬六千二百二十六元 
曾永年等　　神安司屬　　　四萬四千四十元 
黃桂生等　　黃鼎司屬　　　一萬一千九百○四元 
譚西等　　　平洲汛　　　　三千九百元 
譚永祥等　　沙頭堡　　　　一萬八千元 
譚煥　　　　疊□鄉　　　　二千五百二十元 
黎侣孟等　　河清鄉　　　　五千四百元 
陳家珍等　　石灣瀾石　　　二萬一千四百元 
區述曾　　　沙灣司　　　　一萬二千五百三十三元三毛二仙八 
梁明恩　　　茭塘司　　　　三萬○八百二十三元三毛二仙 
彭永昌　　　崇文二十四鄉　一萬三千九百十二元四毛 
萬鴻圖　　　慕德里司　　　一萬二千八百四十元 
同上　　　　鹿步司　　　　四千○八十元 
何繼忠　　　香山縣屬　　　一十三萬五千六百一十元 
黃福年等　　三水縣屬　　　八萬四千六百元 
陳秀川　　　順德縣屬　　　八萬○五百二十元 
同上　　　　陳村　　　　　三萬五千四百元 
陳泰來　　　清遠縣屬　　　三萬一千元 
余玉璜　　　新安縣屬　　　一十萬○三千六百八十元 
李仕平等　　新會縣屬　　　二十三萬八千二百元 
陳壽春等　　東莞縣屬　　　五萬六千元 
潘世安等　　新寗縣屬　　　一萬一千一百二十一元六毛 
賴翰廷等　　增龍從化　　　四萬九千五百元 
謝廷忠等　　高要縣屬　　　九萬四千元 
梁佐朝　　　四會廣寗兩屬　六萬九千六百元 
馮晋仁　　　鶴山縣屬　　　五萬一千元 
梁延旭　　　恩平縣屬　　　一萬二千六百七十二元 
余啓寅　　　周平縣屬　　　一萬八千四百八十元 
葉榮新等　　新興縣屬　　　一萬二千七百三十八元 
汪日新　　　高明縣屬　　　五千八百元 
陳智君等　　陽江州　　　　六萬六千八百四十元 
張大猷　　　陽春縣屬　　　一萬三千二百一十二元 
伍永安等　　封川開建兩屬　一萬六千六千元　　 
鄧鼎華等　　德慶州　　　　一萬零二百五十元 
張鴻年　　　羅定州　　　　四萬六千六百五十一元 
委員陳倅同爵督收　惠州府四屬　七萬二千一百五十一元 
陳啟明　　　海陸豐兩屬　　四萬五千元 
督辦委員張今泰　潮嘉兩屬　額解餉三十二萬元 
張以恭　　　南韶連　　　　六萬六千五百元 
楊志安　　　高州府　　　　八萬三千四百元 
何兆源　　　雷州府　　　　二萬元 
陳均安等　　瓊崖兩屬　　　八萬四千四百九十二元○○七 
林厚仁　　　赤溪廳　　　　四千一百六十六元 
　　右緝捕經費每年額餉四百一十九萬六千一百九十八元一毛五仙又基鋪山票商易啟康等原認繳每年正餉七兌銀一百六十萬元另繳一次過報効六十萬兩又認繳官紙價每月銀七千二百兩又繳勸業公所警費每月出二千兩又報効農工商部實業經貨每月銀二萬元另一次過報効製造廠擴充經費銀二十萬兩另一次過繳士敏土廠經費銀一十二萬元現每年加認正餉銀四十萬元 
　　右基舗山票除一次過報効外每年餉費折合七兌通共二百三十五萬四千八百五十七元一毛四仙三彩票原認繳每年七兌餉銀四萬七千九百六十四元現每月加認餉銀七百九十九元四毛 
　　右彩票每年餉五萬○三百八十九元二毛連緝捕經費基鋪山票通共每年額餉及報效經費銀六百六十四萬一千四百四十四元五毛九仙八另紹榮公司同商易啟康等承辦已酉庚戍兩年本省考優貢拔貢及舉貢考職優拔乾考共五塲榜卜彩票餉認繳七兌正餉洋銀三十萬八分五塲匀繳先繳按餉五萬元匀分五塲扣抵以上賭餉除提學司請准將榜卜餉指撥實業學堂本科經費八萬元外除概歸善後局融銷 
[江蘇諮議局議塲速記錄]  
　　十月十七日記　　（續） 
　　 
[宣布整理實行印花稅案開三讀會]  
　　十九號言原報告甚清楚妥善如無疑問即可决定全體起立贊成 
　　 
[宣布審查鹽務各案報告公决]  
一百十四號言報告末條第一節不合原案 
九十五號言河運夾私甚多故鹽運愈滯 
一百十四號于君又言第二節垣商新舗云云並非議員議案所有 
八號解釋王君原案言移舗而此條解釋新舗與移舗不同 
議長言先請决第一條如無疑義即作爲通過仍請起立表决全體起立又請决定二條九十一號言此條實即原案毫無更動可即爲通過全體 
公决 
 
 

Page 27

 
 
　　又請决第三條九十一號言此條當加官督商辦在預算决算之前衆贊成遂起立表决 
又請决第四條九十九號言就塲征稅下可加入洵屬正本清源之計一語 
一百二號言此非一省所能建議建字應改决字衆贊成全體起立 
又請决第五條九十九號審查會報告呈報時應抄呈原案方能明瞭全體起立决定 
又請决第六條四十七號言王君原案但有兩言移舗接濟云云 
一百十四號欲改報告書 
四十七號言此係審查會對於大會之報告並非呈報督撫之文字無庸更改如原提議人以爲必報督撫儘可陳述理由取大會移數之公决 
九十五號問一百十四號第一條第二條之用意並指明其不明確之理由 
八號言淮北北垣頗有運動將同德昌鹽運劃北塲者此淮北鹽運之現勢也 
四十七號又聲明王原案之用意當取大會之公决至此題成立不成立審查會不負此責任 
議長問贊成此題成立者請起立無一人起立　　（未完） 
小說 
[社會小說自由女（二十四）]  
　　第六回眞解有心聽秘密暗驚心無意洩機關 
江鏡波遠遠的看着他們兩個黑影裡頭。不甚清楚。只見他兩個在那裡指手劃脚。不知說些什麽又不敢再走過去。恐怕驚走了他們。等了一回。只見七八個人一閧的從珠江第一樓裡面出來。走到門外。立定了脚步。四邊張望。那個少婦和男子見這一班人走了出來。忙忙的搶前兩步。和那班人立在一起。低低的不知講些什麽。聽得那少婦口中吱的打了一聲哨子。水　面上咿吚唔唔的。早摇過一只小船來。那少婦同着這一班人便向着那小摇過來的一方面直奔過去。江鏡波見了他們這般鬼鬼崇崇的様兒。心上二十四分的疑疑惑。便不由說大踏步直搶過去。抄過他們的前面。睜開兩眼。仔細看時。燈影中間。只見那一班人裡頭。只有兩個人是男子。那四個都是女人。穿著一身布衣。好像個傭婦的打扮另外還有兩個少年女子垂頭閉目的。好似吃醉了酒的一般那四個傭婦。兩個人扶着一個。急急的低頭疾走。江鏡波借著那珠江第一樓站外一盞電燈的光線恰恰看得十分清楚只見那兩個女子。兩頰飛紅星眸雙合。衣裳散亂。雲鬢惺忪。東倒西歪的。立脚不定。却也生得丰姿楚楚嬌態可憐。雖然不是什麽國色天香也還是個上中人物四個傭婦。緊緊的兩邊扶着一步一歪。一步一顚。好似那雨打桃花風吹楊柳。江鏡波看了進般模様。却也不知道究竟是怎麽的一回事情。放大了胆子。挺身向前。攔住了他們的去路。口中大聲道。你們是何等様人。往那裡去的這兩個女子是你們的什麽人。快快的一一請出來。那少婦聽了江鏡波說出這幾句話來。嚇了一跳。連倒退了好幾步。幾個傭婦和三個男子。見了這般模様。便都不敢向前。一個個都立定了脚你看著我。我看著你。覺得十分錯愕。江鏡波見了那少婦連連倒退。舉止驚慌。越發認定了他做賊心虛。所以這般模様。便又說道。這兩個女子爲什麽這個様兒。你們要想把他弄到什麽地方去。那少婦聽了。睜開兩眼。把江鏡波打量了一番知道就是方才掩在他們身後竊聽的少年男子。不覺又是一驚說不出什麽話來。 
國外新聞 
[韓國各報反對日韓合併]  
　　二十一日東京電云韓國各報同聲共拒日韓合併之策漢城日本報對於此事一味嘲笑韓國内閣决議將關於此事之奏留中 
[意國組織新内閣]  
　　二十四日栢靈電云意國沙里洛男爵曾於一千九伯零六年任内閣總理未幾罷工事起遂退任今復受命組織新内閣 
[比人公具抗議書]  
　　二十五日倫敦電云比國著名人士聯名具抗議書致全球各國國會及各報館反對擾害孔戈自由國行政權之舉書中列名者有大員掌敎及市長多人其致英國之抗議書懇求英皇愛重公道及彼等之國家並請毋發非理之罪言 
[英國選舉事宜續聞]  
　　二十五日倫敦電云自由黨及聯聯合黨各員仍在竭力演說運動選舉據自由黨各報評稱屈萊番爾干大會攻抵上議院之舉足見國民已受驚覺云 
[預算案與關稅之關係]  
　　二十五日倫敦電云昨日每日新聞所載稅關紊亂情形倫敦各報皆不認此說據稅關部議長葛爾曼特君聲言新行各務辦理頗爲順手而每日新聞仍復主張前說謂其紛雜情形勢將釀成國亂昨日一日之間茶葉免稅而過者共有二萬磅之巨卽此一端已可概見云（以上譯字林報） 
[土日將結商約]  
　　二十五日柏靈電云據倫敦電稱日本與土爾其協議締結商約一事現甚順手日本將在君士坦丁西米拉及薩洛里茄三處設立領事署 
[俄后患疾不確]  
　　二十五栢靈電云俄電國陸軍部大臣近赴里凡堤亞朝見俄后據云后躬甚安外間所傳患疾之說實屬子虛 
來函 
[琴川高逹卿來函]  
　　閱二十五日貴報新聞欄内載有堂長屈充堂棺一則閱之大爲驚異按新溪小學經鄙人於光緖十八年分禀准省憲創辦苦心經營以至今日鄙人雖愚何至於率教員瓍生而充堂倌又何至於踰垣狼狽以遺笑話茶館三爿係舍姪紫露所開一名品香居一名品泉軒一名品仙樓於鄙人何涉又何有公司館之名請賜更正登人來函門内不勝感荷 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
