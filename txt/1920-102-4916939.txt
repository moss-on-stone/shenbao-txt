# 1920 - 102 - 4916939

 

Page 1

 
 
   
 
 

Page 2

 
 
   
 
 

Page 3

 
 
時評 
[分門别類（冷）]  
　　中國今日之時局必須分門别類觀之不能舉全體以言之也蓋各種方面均有各種互相角逐之事在於其身而勿暇顧及他種方面之行動也 
　　是故以今日言之實爲中國人内訌最烈之時何則蓋以前之相爭大抵尚屬同門而攻異門同類而攻他類今則不此之及而多在同門同類中矣故論全體無足輕重各門各類不能不分别審察之也 
命令 
　　四月十六日大總統令陳樂山授爲陸軍中將此令 
　　又令任命張樂山爲暫編奉天陸軍第一師步兵第二團團長李桂林爲暫編奉天陸軍第四混成旅步兵第二團團長此令 
　　又令陸軍總長靳雲鵬呈請任命楊義爲陸軍第二十九師步兵第一百十三團團附應照准此令 
　　又令陸軍總長靳雲鵬呈請任命何蔚華爲陸軍第十師 
砲兵第十團副軍械官應照准此令 
　　四月十三日大總統令陸軍總長靳雲鵬呈請任命喻尊仁爲陸軍第一師步兵第二旅少校副官應照准此令 
　　又令内務總長田文烈呈准甘肅省長張廣建咨請任命李夢庚歐陽楨白文琳試署省會警察廳警正均照准此令　　又令陸軍總長靳雲鵬呈准吉林省長徐鼐霖咨請以西林德育董蘭瑞補佐領均照准此令 
　　又令陸軍總長靳雲鵬呈准黑龍江督軍孫烈臣咨請以額勒春吉陞升補佐領均照准此令 
　　又令李宏春給予三等寶光嘉禾章此令 
　　又令李光英晋給四等嘉禾章此令 
　　四月十四日大總統令陸軍總長靳雲鵬呈請任命朱瀛山爲陸軍第八師步兵第三十團團附姬振請爲步兵第三十團第一營營長均照准此令 
　　又令馬奎鈞晉給四等文虎章此令 
專電 
　　北京電院覆滬電謂魯案决取延宕退回日牒非必要（十八日下午八鐘）　　北京電院電各省謂電局檢扣上海學生通電約各省罷課應嚴行禁阻又特電滬盧對滬學潮嚴行防阻（十八日上午十一鐘） 
　　北京電學生預審已畢學界特呈府院請釋學生懲段芝貴擅捕罪（十八日上午十一鐘） 
　　北京電徐電王揖唐對長江三督勿反對（十八日上午十一鐘） 
　　北京電昨閣議研究謀和具體辦法卽電西南並商段進行 
　　（十八日上午十一鐘） 
　　北京電某館員云外人認伍廷芳不交關餘爲可減少兵爭 
　　（十八日上午十一鐘） 
　　北京電拉門德到京當局密開財政會議三次决定財政方針尋常軍政費自設法一面減支出一面增稅收决不借債另議裁兵築路設廠墾荒各策則决借大宗外債以鹽餘關餘作抵不足再及烟酒（十八日下午二鐘） 
　　北京電國院願電發後倪單獨先覆電僅空語無辦法其餘重要各省將自陳條約聯名電京 
　　（十八日下午二鐘） 
　　北京電倫敦十四日電英國已與勞農政府訂約通商（十八日下午二鐘） 
　　北京電閩吳鶴汀等電魯案直接交涉是否欲斷送日人手再不拒絶於公不利（十八日下午二鐘） 
　　北京電浙盧電謂撤潘師回浙已商明閩督請明令准撤 
　　（十八日上午十一鐘） 
　　北京電吉電綏芬日俄軍戰十日未息（十八日下午八鐘） 
　　北京電海參崴電俄自治政府屈服後日勢益張俄韓民被拘捕受敲打滿街張貼日告示有捷克兵及俄婦撕破紙角卽被拘打道路側目告示中以滿韓並列俄人多望美國救援美絶無聲響郵電迄未復鐵路亦僅通一小部分 
　　（十八日下午二鐘） 
　　北京電張作霖請調停日俄免邊境因戰事受禍院復謂對俄與各國一致未便獨任調人並乞貴部嚴守中立（十八日上午十一鐘） 
　　天津電政府昨發出吳佩孚所部各師旅之軍餉四十四萬元已交由曹仲珊轉發其支配如下計第三師本部應得十萬元第一第二第三第四混成旅每旅六萬應得二十四萬元第一第二兩補充旅每旅五萬應得十萬元 
　　（十八日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電北京學生照常上課未必有罷課之舉動此間學生聯合會集議决定暫無行動蓋學生領袖以爲上海學生之行動尚非其時且以哀的美敦書致交北京政府之前上海並未商諸北京學界也天津學生亦無罷課響應而北京商界對此仍將沉靜無爲（十七日）大陸報電 
　　北京電院致各省電電局檢扣上海學生總會通電糾合各省學界於十四日全國罷課自應嚴行禁阻請通飭照辦 
　　北京電倪嗣冲電時勢日棘必以收拾時局爲前提寒電卓論尤佩嗣冲忝任艱鉅促成和局 
　　北京電張廣建電盧督歌電宏議極佩望依此進行定獲實效 
　　北京電院致盧永祥電魯案决取延緩主義無駁冋通牒之必要滬上學潮仍希隨時防維（以上十八日）以上中華通信社電 
　　北京電北大學生議决不罷課津校亦不主罷課 
　　北京電院電王揖唐詢伍廷芳到滬後舉動 
　　北京電滬訊南代表饒鳴鑾晤伍廷芳後卽返廣州與林葆懌商定海軍趨向（以上十七日） 
　　北京電政府因西南關餘訴訟案成立决由本月後暫停撥付以免轇轕 
　　北京電前赴滬之駐京滇代表由宗龍有日内重復來京接洽新時局說 
　　北京電院願電發後各省多未覆靳擬再電促和　　北京電閣議不預日俄之爭行使中國領土主權任何方面不許侵犯 
　　北京電日軍佔哈埠我兵營房外部向日使抗議 
　　北京電陳外次手諭編訂藏案之主管司員從速蕆 
事備與艾新英使談判 
　　北京電魏宸組出京赴津卽返比任 
　　北京電裁釐案從多數督軍意見俟統一後再議行　　北京電九年公債因國曾反對不交議將暫停擱　　吉林電鮑督因院電慰留兼辦中東路已覆允暫任惟仍催迅滙保路經費 
　　香港電留粤舊議員公推孫光廷代理舊參院議長兼辦衆院事宜議員除原訂月薪外另加支百元（以上十八日）以上中孚通訊社電 
世界路透電 
[德國政府中人之演說]  
　　十四日巴黎電前德國媾和總代表勒思勒氏在柯恩大會議演說謂德國擬履行其所能行之凡爾塞和約條件但德人應人人以要求修改和約爲其天職云 
　　十四日柏林電德總理穆勒氏昨日在國會演說謂隠患未消波米拉尼亞與西萊西亞兩處尤甚境内均駐有波羅的軍隊穆勒氏警告復古派謂今如再施開浦之冒險行動則各處仍將全體罷工並力斥軍官團贊助復古者所抱建設軍事迪克推多制之野心謂德國今斷不能出此 
　　十四日巴黎電巴黎接有消息謂德政府卒已下令撤退魯爾區域之國防軍 
[俄激黨與各國通商]  
　　十四日丹京電本月三日有俄國商務委員抵此擬磋商協約國與勞農制之俄國復行通商辦法彼等現急欲赴倫敦惟須率勞農政府外交代表里維諾夫氏同行英國則不許里氏入境諸委員現拒絶與抵此之英國商務代表接洽一切藉以施用壓力 
[英報論愛爾蘭黨人絶食]  
　　十四日倫敦電聞政府决議更改待遇愛爾蘭未審諸政治犯之方法其所讓步者已實行矣愛爾蘭罷工人幹事部懇請英國工業聯合會會員協助之軍事當道决議不起訴芒特覺獄中所釋出之犯二人其一現方絶食泰晤士報之意愛爾蘭爭端之地位殊不利於政府如絶食之舉毫無效果則騷亂不致因以稍衰長此不已政府精神上受打擊不幸絶食者因以絶命則愛爾蘭必動公憤仇對政府 
[美國大罷工記]  
　　十四日紐約電東部罷工風潮極爲劇烈惟西部漸有轉機有六城之罷工者先後上工但因各廠閉門賦閒者仍有數十萬之多桀賽城罷工者開會一致反對調停紐哇蘭斯罷工領袖六人被控干涉郵件業已就逮此外未有事端華盛頓司法部官員宣稱已覔獲證據世界職工會現方煽動罷工者且有圖將鐵路罷工釀成革命之徵象 
　　十四日華盛頓電威爾遜總統已委鐵路勞工處考慮罷工者之疾苦由公衆及鐵路與被僱者各舉代表三人組織之 
　　十四日紐哇蘭斯電鐵道軌道工人會謀圖罷工當道已命逮捕其爲首諸人控以干涉各州間商務之罪　　十三日紐約電當道現議效法英國召集摩托載重車七十萬輛運輸糧食西部現局未有變動惟火車駛行者漸多東部罷工者聲勢日大芝加哥與台特羅伊特兩處尤甚罷工者現扣留原料約翰化浦金斯大學學生百人已被許在菲拉台爾菲亞代罷工者之職紐約五十一層胡爾威斯巨厦之司升降機者亦罷工 
[各國近事紀]  
　　十五日倫敦電路透電社波蘭京城訪員電稱裏海艦隊計艦十五艘已允解除武裝由波斯覊留海軍大將塞傑夫氏反對覊留現被禁於巴庫太白里士之民主黨受德人之煽惑將瑞典警務員逐出 
　　十五日愛爾巴索電墨西哥人兩名拐騙白里斯堡騎兵斯丹福特氏之妻携至巨耶萊 
　　十五日倫敦電傑里柯海軍大將被任爲紐絲綸總督　　十五日華盛頓電衆院已採納郵務議案之報告計需經費美金洋四百六十二兆五十萬元内有一百二十五萬元乃充開辦自紐約至舊金山天空郵務之用者　　十四日倫敦電海軍部國會秘書克萊格氏今日在下院答覆克松子爵之質問謂目下不欲駐魚雷艦與驅逐艦於中國領海云 
　　十七日河内電意國飛行家陸軍中尉瑪西羅氏今日安抵此間日内將啓程飛往廣州 
　　十六日盤谷電陸軍中尉費拉林氏今日啓程飛往河内取道前赴東京 
　　十五日倫敦電英國銀行利率已漲至七釐 
　　十三日巴黎電華法政府發起之中國高等學社今日午後由班勒凡氏行正式開幕禮華使亦蒞會演說中政府曾捐助該社書籍十萬册 
太平洋路透電 
　　十八日海參崴電海參崴與雙城子間之基泊里索夫斯基隊道爲黨人所損電綫亦被割斷故西面之消息現殊難明悉日軍現佔據海參崴故已佔據路線及濱海州之各要點現有多處發生烈戰事雙城子與伯力兩處尤甚雙方死傷數百人俄軍現退入山中聞日軍已將伯力附近阿穆爾江上之橋樑炸斷各處拘獲仇日之韓人多名州議會已派委員會調查日人所埋俄人之墳墓查出者將在各外國報館代表前剖騐之四月十六日有火車多輛自西面駛至協約國國際鐵路委員會决議輔助恢復運輸事務韓人己請領事團予以保護俄國各報頻頻抨擊日人之行動日人尚未加子涉海參崴現復安靜如常行政機關均復辦公俄警察已復出巡勞工聯合會亦復活動自日軍佔據土地以後所異者惟俄軍已不復存在耳 
　　十八日東京電前海參崴俄軍司令羅柴諾夫將軍今日携眷及其參謀人員乘法船赴歐且擬赴芬蘭云　　十八日香港電香港商會棉紗報告云生意出入尚稱不少價格上下不定滙率降落支數小者價乃稍漲邇因日本財政恐慌紗價驟跌半月内竟跌一百四十圓左右此間巿場收盤遂甚沉滯巿價如下十支每包二二五元至二六五元十二支二四二元至二八○元十六支二八三元至三二○元二十支三一五元至三六○元計到貨七千五百包售出五千包存貨未售三千包定貨一萬八千包無運出生棉購者無人僅有空盤印棉每擔三十八元至四十二元華棉三十八元至五十四元 
國内要聞 
[北京通信（樸）]  
　　南北和議之縱横離合觀 
　　南北間議和問題數日以前曾有行將解决之勢然實際上觀察則此種和議運動顯分兩橛徐靳以當局地位認岑陸爲相對人而由李純曹錕諸督軍提出條件與之接洽安福系因王揖唐有總代表名義而因唐紹儀之與岑陸中有隔閡又欲以兩方總代表名義逕定條件且由王揖唐利用舊議員以拆西南之台北則徐段南則岑唐各接洽其所接洽故王揖唐詰問國務院是否有曹李各督參預和議之事對於權限上爲種種之責難徐東海又對於段祺瑞以喧傳孫段携手唐王接洽之内容向之詢問而結果則兩皆不說概以不知答之此亦一趣聞也 
各督軍調停時局提出五大條件經曹錕張作霖李純議定之後由李純向西南提出徵求意見此其醖釀在八省同盟成立以前本擬雙方商定卽由八督聯電發表而雙方黨局予以承認然自有唐繼堯之大聲反對而五大條件之内容乃洩漏於外致引起西南内部之爭其條件亦早於一月以前經各報披露矣然自有此次洩漏以後段派對於孫派王揖唐對於唐紹儀竭力行其聯絡而其時適有段赴團河徐樹錚赴蚌埠之事東海倍覺着急八督亦愈益進行至保定會議之前又發生有五大條件之修正案其中弼政院副總統五省地盤裁兵借欵等項修改尚少其最注重者則第一條爲恢復六年憲法會議儘四個月内公布如不能成依第二條辦理第二條仍係原案卽各省議會各舉二人開聯合會修改選舉法之說也當保定會議之時八省以外又加入山東新疆綏遠三省區故京中報紙有八省改十一省之說此項修正案當然再由李純致電岑陸求其同意然而北方内部又生阻力最近數日又成擱置矣 
　　阻力何在卽安福系是也八省之所計畫原以聯電解散安福爲解决時局之下手處安系聞之爲自衛計遂竭力加以破壞所謂孫段王唐間之交涉雖事實近於渺茫而實對於八督解决時局說爲之大梗據此間所傳王揖唐之計畫（一）對於舊國會分爲三步第一步設法破壞憲法會議使自搗亂中輟第二步則誘引純民黨派以完全恢復舊國會之說謂可在上海地方自由開第三届會北方不加干涉第三步則俟以上二層作好以後再由與彼同情之督軍提倡合併制憲以打消第二步而一筆轉入本題蓋合併制憲本安系所主張也就今日情形觀之三步似皆可作到矣（二）對於上海和會利用唐岑之不睦又利用完全恢復舊國會說可以騙唐繼堯孫中山於是以一個副總統許唐繼堯許孫中山又以組閣許唐紹儀欲誘之使爲己用雖從他方面調查此種接洽甫在提議依然惝恍迷離然安系已自詡爲一孫兩唐皆入彀中且曰不日即可簽字日前徐東海之面質段祺瑞即因此種形勢也但彼之計畫雖未必能成而對八省之所爲則極力破壞今又以浙湘二督之電抵制六年憲會說並以岑陸不能代表西南八督不能主持和議再向政府詰問矣 
　　故今之所謂和議爲雙頭之形勢兩方各用其縱横捭閩之術以爭時局解决後之政權今安系之計盡固未能成而當局之所爲亦無所就至於西南之實力派則陸唐亦顯分兩橛陸固與徐接洽最久者而京中亦傳有唐段鈎連之說不過在京之某滇人對人言及仍曰唐蓂賡態度仍舊非恢復舊國會不能言和决不上王氏惡當耳 
[北京通信（平心）]  
　　京津學界對於學生總會罷課案之態度 
　　自上海學生總會議决全體罷課案之消息傳至京津後京津學界頗現震動之勢日昨（四月十五日）北京學生聯合會因討論繼續自首問題巳將此事略加研究當以事體重大仍須各校自行集議議有結果再提出聯合會今日（四月十六日）北京專門以下各校大都均於上午開全體大會北大仍在第三院法科大禮堂舉行從九時起直至十二時始散前一日所發出之緊急通告原說明討論兩事一爲增加赴法庭之自首人數一爲討論學生總會議决大罷課案是日到會之人極衆並有天津學生會代表到場報告天津方面對於上海學生總會議决案之討論結果謂連日開會討論三次一致反對罷課復由該校前赴南方之某某數人相繼登台報告上海方面實在狀况並發表個人之主張其結論皆以此次議决全國罷課爲非時詳言所以不罷課之理由此外相繼登台發言反對罷課者復有數起要點不外下列數端（一）學生總會所有各省出席之代表並未到齊（二）上海方面與他處空氣不同疑含有政治臭味（三）京津學生前爲反對政府與日本直接交涉致遭拘囚毆辱之苦上海方面學生旣不能響應於呼號乞援之時今乃於外交問題將有轉機之際忽然又發生激烈舉動殊不贊成（四）總會議决通電政府迫其駁回日本通牒並廢軍事協定及二十一條並限期答復而於政府不允之後未預籌有實在應付方法對於京津被拘未釋之學生無一語提及（五）上海方面說空話易可以言所欲言而京津情形不同似不宜在此不甚緊急時爲此無結果之犧牲當時在場二千餘人和之者甚多於是有人起而反對其說相繼登台發言謂上海方面之眞象僅憑回京代表之報告恐難盡信所謂含有政治的臭氣亦不能斷定且此次派赴總會之代表尚無報告到京萬一彼在上海總會已當場舉手贊成而事隔二日本校同學遽予以反對未免令代表難堪且有人謂北京大學是否將來卽退團體不與其他學校共事此論亦頗受人贊許其結果仍不以急切表决主張罷課與否爲然因此雙方頗起爭執卒以時間急迫未能完全付諸表决大約晚間聯合會開會時該校出席代表惟有將不能率爾議决之情形報告一番而已至自首問題則已决定增加人數北大及中大均六十人其他各校則三十人無他點可以討論據聞今日赴法庭之人頗衆仍無結果又有一說謂與保安隊曾小有口角未知確否但今日在全國罷課聲中則所謂自首問題者又屬較小較輕之問題矣以北京各學校論對於總議决罷課案却未能全體一致皆如北大之主張如法政專門學校今日午前開會討論此事當時贊成罷課與反對罷課之兩方爭辨亦烈表决時贊成罷課者卒佔多數又聞北京高等師範亦有贊成罷課之說至其他專門以上學校日内當亦陸續有所表示也惟就記者個人觀察所及似覺北京學界空氣多不以主張罷課爲然北大一校人數旣衆又有天津學界全體與之表其同情惟至將來聯合會會商統籌全局之時亦總當有合理之主張也（四月十六日下午八時） 
[京學生自首之無效]  
　　北京學生兩次具呈法廳投案自首均未蒙受理聞各學生昨復遞上第三次自首呈文兹覓錄如下呈爲投案未收奉批不解仍請一併拘辦事竊學生等於本月十二十三兩日連次具呈到廳投案未蒙拘禁與被捕同學同受罪告十三日復奉批示云狀及名單均悉該具狀人等於二月四日是否與蔡成章等有共犯行爲尚無相當證明所請一併拘辦應無庸議該狀内爲蔡成章等辯訴各節候選同級審判廳核辦外應予明白批示仰卽遵照等因祇讀之餘不勝惶惑查二月四日之事并無騷擾行爲講演係言論自由有民國約法爲保障講演外交使衆共曉國難之宜恤尤無罪狀可言蔡成章等四十人卽皆同時出講亦不過爲學生全體之一份子無罪則蔡成章等應即釋放有罪即學生等應同拘辦此理甚顯何用煩言乃貴廳則諉爲是否有共犯行爲尚無相當證明實屬不解竊維二月四日北京金體學生數萬人出發演講外交問題不特國人所共覩抑爲各國人士觀聽之所集此豈被拘四十人之單獨行動是不待證明一也當時天安門被圍者一千六百餘人而此四十人不過在深夜中大隊釋放時爲軍警混拉而去衆口嘖嘖萬目睽睽天下人耳目未可盡掩即貴廳近在城内尤不能絶無聞知是不待證明二也北京街巿之繁多路途之遼闊豈區區四十人所能阻碍其交通卽以平時前門一帶之軍警而論數且倍之設以四十人而能爲騷擾及阻礙交通之行爲則在軍警果何爲者此就理論言亦斷不能謂四十人獨犯本罪是不待證明三也學生本不知騷擾罪從何而來尤不知此被拘四十人從何而獨犯騷擾罪但貴廳旣以爲罪則行爲旣屬一體待遇自當相同爲國家法律尊嚴計爲個人良心所安計合再具呈投案伏乞一併拘辦不勝迫切待命之至 
　　昨地方廳又提訊學生十人十時餘即行送回聞今早再提訊十人預審即行完畢下星期再開合議庭公開審判任人旁聽不久當可判决結果可望從輕辦理惟各校學生自議决恢復自首後昨日各校推舉學生三十人在中國大學會集於二時餘分兩路出發一過臨記洋行方面一出輦兒胡同共聚於地方廳門首秩序甚爲整齊人數較前二次尤多該廳迄未收受該學生等隨將二次自首狀交司法警察遞入於五時各行散去昨晚報告學生議决今日仍往自首 
[在哈崴之日軍勢力]  
　　日俄兩軍衝突以後日本爲厚集兵力起見又向旅大等處增調一大支隊約計千餘人於本月十一日全數運抵哈埠當將我國營房佔用多處維時全埠發見多數日軍突如其來人心不免皇恐而俄工方面尤爲疑懼形勢漸形不穏吉督鮑貴卿目睹此情曾於日前電請政府與駐京日使嚴重交涉聞當局接電之後迭經集議討論結果認日軍佔居哈境爲不正當已由外部向日使提出抗議 
　　自崴埠日俄戰事發生後俄黨着着敗退日軍乘機佔領各要地協約各國始終取旁觀態度昨得崴哈各方面情報據稱俄自治政府所有各重要人物已紛紛四散暗中力謀捲土重來之計畫西比利形勢大變幾全爲日軍所獨占故各國以俄國實際上無政府之存在即無國際間往返交際等情事對駐崴代表已不啻實行撤消惟聞俄黨積忿甚深除與捷克軍等極力聯絡希圖反抗外頗以日軍不能干涉俄國内政爲詞希望各國出而主持公道云 
　　日前海拉爾站日捷兩軍戰事迭見本報昨聞黑督又有詳電抵京報告經過情形原電如下據海拉爾張鎭守使鍾督辦文電稱昨晚捷克與日軍衝突劇烈之際我軍鎭靜已極雖流彈擊殞使署弁目一名重傷兵士二名仰賴威福尤能持靜如常爲日官親覩毫無間言梁團亦安頓無事捷克死軍官兵各一名傷官兵七名日軍死兵一名傷二十名華人誤中流彈死傷五名被日所逮俄黨七人中死一人逃去六人今晨雙方猶復戒備我以主權所關若不出爲干涉仍恐危險復發當督辦鎭守使親與捷克軍師長說允復面見日吉田大隊長交涉妥洽約定午後三鐘由我招到捷日各軍官在鎭守使住宅會談我居仲裁地位嗣二鐘齋藤陶參謀等到海當邀與議談判終結雙方和解滿站調來日軍允即阻止捷軍亦由我催俄站速行運送我方所受損害向彼詰責捷日俱稱爲流彈所誤極爲道歉等語當覆以捷日衝突雙方和解甚慰惟日人以逮捕俄人侵我主權捷軍不平激而出此若我軍不持以鎭定則參入戰鬭其結局何堪設想此事刻已告結束而來日方長應如何表示不再逮捕俄人免蹈覆轍之處又我之弁目一名華人五名爲流彈所傷亡無辜受此慘禍應提索撫恤費若干以慰死者仰由該督辦向彼交涉據理力爭勿稍退讓至於肇事詳情以及受害者姓名職業均着詳細確查具報以便轉呈中央至於此役我軍嚴守秩序鎭定如常實堪嘉慰並仰由該使傳諭嘉獎以慰衆心等語謹聞孫烈臣元印 
　　孫烈臣來電云前以黑河江南日軍不得赴江北作戰現准稽領事電已向俄外部聲明彼甚稱謝至日本方面應在北京及海參崴聲明方生效力應請中央認眞交涉 
[京師勸業塲開幕紀（野雲）]  
　　農商部勸工之機關有二一爲商品陳列所一爲勸業場陳列所設於彰儀門大街勸業場設於前門外廊房頭條此二者淸季即開辦殆已各有十五年以上之歷史矣就中尤以勸業場爲都人士游足必經之所不幸七年之秋遽燬於火遂使傑閣重樓化爲灰燼良可惋惜然諺有之﹃舊者不去新者不來﹄以昔口舊場論衆商雲集舶來之品樊然雜陳旣失勸業本旨且建築一方亦多未合式今農部鑒於旣往之失力謀革新乃於重新開築該場之始特約華信測繪公司工程師繪成詳圖一再修正必求合於衛生營業游覽美術各要旨而後已於是投標招商估價建築遂以十三萬元經費爲上海永興公司所包修歷時至一年有餘始克完全告成今日（四月十五日）特舉行開幕典禮特紀其崖略如下（一）開幕籌備該場原擬趕舊曆元旦開幕因籌備不及改擬元宵又不成乃定今日先期即具柬徧邀各界要人到場參觀場之前後門國旗高懸紥以松花場内各商店尚多在佈置中招待室内備有茶點是日除來賓外普通游覽之人亦復不少（二）建築工程該場建築材料極爲堅實外圍牆壁皆用水門汀内復支以鐵柱與普通洋式房屋之工料有别其建築時期特别增長亦以此故（三）結構佈罫該場樓房共分五層最下一層爲地室但非凹入地下最上一層爲露台中分三層均分前中後三場中場爲八角圓形二三層樓於圓周四圍置廻欄分佈鮮花盆景足令游人賞心悅目露台上之面積並不減於新世界之場面登高一覽則正陽城樓高峙於北相距似不及數武東西兩車站分張如兩翼俯瞰行人如織車馬雜沓南則與新世界商場之高樓遙遙相對西則有西山爽挾一抹斜陽以俱來俯視東南則大家小户鱗次櫛比凡崇文門以外天橋以内皆可收入視線範圍中斯誠極奇麗壯偉之觀矣露台之上夏季納凉極佳如再設露天電影以資點綴則吸收游人尤易該場地點在前門之外本極適中且入覽者不費分文旣不類東安巿場之囂雜又不似新世界之耗費故預料游人必多（四）商店商品此次該場所招之商凡販賣外國貨者一例不收入門卽有兩繡莊分列左右文章錦秀燦爛滿目此外則爲玉器景泰藍磁陶器·角骨器·織物·地毯·紙律書籍胰皂·玩具等皆係國貨（五）優點所在統觀該場有可述之優點五一地點適中二建築堅實三佈置合宜四不售外貨五登高遠望可開拓胸襟現聞管理該場事務者爲馬某天津人自建築以至開幕皆彼一人所計畫經營者也 
[京華短簡]  
　　北京學生因外交問題政府態度冷靜特於昨日下午派北大等校代表赴外部探詢一切陳次長因事未見由熊秘書代見代表問以魯案如何熊秘書答以不知並有不負責任之表示代表乃謂君旣爲次長代表何以不 
 
 

Page 7

 
 
　　負其責熊答我並非不負責任實因外交事情非外交當局不知代表曰君亦外交當局之一何遽曰不知熊曰外交當局因有國務會議之監督與夫一二武人之壓追不敢有所表示只得按照彼等之意旨云云代表又詢閩案如何熊答閩案現因種種阻碍不能進行若從我國方面催促則日本必以爲我們有所退步我們如無讓步之意則日本不願關談日本如無讓步之意則我國亦不肯開議故此案尚在停頓中後代表又問政府對於對俄方針巳否决定熊答對俄方針須以各國爲標準不能單獨行動但與俄表示好意一層暗中略有籌謀總之政府愛國與學生相同就鄙人而論亦出身於學生曾在東京辦事十餘年對於國事亦頗關懷故甚望同學諸君原諒外交當局之苦衷云云 
　　魯省公署外交秘書徐君東藩於十四晚與新任駐華英國公使艾斯敦氏同車抵京寓北京飯店聞徐君此次因摯友相邀來京小住數日并以私人資格往賀艾使新任·及向當局與外交團對於魯案有所陳述 
　　奉天消息云張作霖欲將哈爾濱黑河間之鐵路借欵權由俄國收回現正與鮑貴卿孫烈臣協議一切又云錦州熱河間修築鐵路問題由其經費關係北京政府與張作霖商議有興英人合辦之意 
[河南通信（芳草）]  
　　鄭州站遭刦三皇會拒捕 
　　豫省客軍叢雜險象環生其最爲民害者即長江上游總司令所部之六八兩國﹁駐信陽﹂西北軍﹁駐洛﹂奉天先鋒隊﹁駐鄭郾﹂北洋第八旅﹁分駐鄭許郾信﹂刻下鄭洛許信等地方客軍均有不穏消息無日不發生搶案無一搶案不與軍界有關行旅咸有戒心本月十一日鄭州火車到時忽有悍兵十七八名各携手槍闖上火車翻箱倒篋搜刦銀洋首飾等物約值數千元搶畢從容下車又分往各轉運公司及各錢莊飽掠回營時軍警林立無人敢問因該兵係中央直轄駐鄭之某旅恃有護符且鑒於信陽之事地方軍警不敢干涉故也日昨豫省議會與信陽等處紳民分别電懇中央速將駐豫客軍一律調離豫境未知當軸能允如所請否聞督署消息趙倜對於此事頗費躊躇不請中央撤退客軍無以維持秩序力請撤退又恐與若輩結怨眞所謂左右做人難也 
　　當兵變搶掠警電迭傳中十三日汴垣又發生一駭人聽聞之奇案豈眞禍不單行耶此案至爲可笑而極慘酷言之可爲寒心先是刷絨街路南有海泉里者爲謝姓新建之宅第自舊曆正月即有男婦不時出没令人生疑某日寓居該里之男女多人忽向北區警署呼寃言語離奇合掌號咷署長李某以其形跡可疑將其爲首男子喚至署内詢其來歷察知有異因暗派幹警秘密偵查始知該會爲三皇會供奉瑤池仙母及各種菩薩男首領爲陳建邦陳建勛﹁滑縣人﹂王保善﹁杞縣人﹂女首領綽號二姑娘終日披髮燒香念咒部經外間并謠傳有密謀起事之說遂於是日早七時由高巡長某署員率警兵四人突入該里意在出其不意直搗巢穴詎該黨聲勢兇惡用刀將巡長頭部砍傷并將署員砍倒在地警士亦皆受傷逃出兩人鳴哨呼救轉復入内僅將署員救出高巡長及一警兵竟被該黨用洋油燒斃並潑澆洋油將房屋燃燒烟霧騰空瓦石亂飛勢頗猖獗警察雖四面包圍不敢攻入當以電話通知督軍署省長公署警察廳及戒嚴司令處消防隊等機關煞時全城戒嚴如臨大敵商民疑爲兵變均封門閉户停止交易柴得貴旅長及龍敏修處長皆督隊親臨消防隊勇由屋頂猱進亦被繫斃一人嗣以火勢益烈軍警乘勢攻入黨羽皆被逮捕同時於北道門轆轤灣捕獲同黨多人計先後擊斃四人拿獲男子三十八人婦孺六十餘人經李署長逐一問訊多係滑縣杞縣及直隸屬之開州人當時有知該黨内容者即指某爲千歲某爲太子某爲皇后某爲國公准於陰曆三月三日假座龍亭﹁趙宋故宫遺址﹂卽皇帝位擊斃之四人中有一項帶念珠者或云即太子也嗣後又於瓦礫燼餘中尋得焦頭爛額之死屍二十八具二姑娘巳縊死於厠所屋中儲有細麵數十袋白米十餘石及瑤池仙母等神牌檀香若干銀洋二千餘元銅元若干男子均送交軍警聯合會女子發交開封縣看管聞婦女中尚有某議員之如夫人在内愚民無知受人煽惑於此戒嚴期中竟在省中秘密結社希圖不軌幸破獲尚早未至釀成鉅變然居民已飽受虚驚矣 
[兵變後之汴人請願]  
　　河南吳軍譁變情形迭詳前報兹聞河南省議會於昨日上午十鐘曾在該會西花廳招集茶話會討論對於該軍善後辦法其結果僉謂應請中央賠償失欵懲辦軍官及速飭該軍移防等項并公推孫王兩議長及議員陳味琴赴京力向中央交涉兹將原呈錄下爲呈請事本會迭據信陽楊道尹汪知事及各機關先後電告本月四日晚十鐘駐紥長江上游吳總司令軍隊譁變情形已略電鈞座院在案惟查國家養兵原以保民將師治師應嚴紀律兹聞信陽此次兵變事前早有風聲該管軍官豈無覺察縱容紛擾厥罪昭彰本會爲人民代表利害相關應當代爲呈懇者約有三端（一）查此次兵變車站一帶除居民死亡數十名外其餘商號被搶奪者共五十餘萬以及潰兵竄擾信陽四境如出山店馬家冲二十里河游河平昌關等處又至羅山正陽桐柏各縣所在刦掠人民損失又不下二十餘萬應請中央務將死亡者撫卹損失者賠償以蘇民困（二）查此次駐兵變至兩營之多該管長官旣有統馭之權自應負維持之責今竟釀成巨禍撫綏無方是該管長官事前旣失防微事後又未能即予撲滅原情定論罪有攸歸應請中央按律懲辦以肅軍紀（三）查該軍旣係長江上游防軍南北和議尚未解决何得擅行移駐信陽殃民誤國應請中央速飭該軍仍歸原防以重威信以上各節統乞我大總統國務總理乾網獨斷迅予施行無任涕泣待命之至 
[湘西南之爭潮復起]  
　　湘西湘南之内閧前經滇黔各督調解原可望和平解决無如譚延闓於湘西一切政權堅持到底因此將次和解之問題反致爭潮再起先是譚氏以湘南軍餉竭蹶實行變賣官産之法旣行之於舊永州府及郴州桂陽州各屬近又推及湘西擬就淸理湘西各縣官産章程二十二條委任李雲璈專辦田張對此已憤憤不平現譚氏於調停未就緒之際復紛紛派遣湘西之財政淸理員實業調查員警政考察員學務視察員等並通令湘西各道尹知事遵照張學濟以其通令竟及於己也（張原係辰沅道尹）勃然大怒除發出通電表示反對外並連日集合各要人磋商對付言法會議結果多主以武力抗譚譚亦召集軍事會議提出對付湘西方法恐湘西湘南之爭潮又將勃發矣 
　　湘西湘南之爭潮旣經復起而湘西實力遠遜湘南於是不得不結納外援以厚勢力從前田張等之倚作長城者厥惟駐辰黔軍自趙恒惕等有不滿意黔軍之通電黔督已决計將其撤回是黔軍方面已不可恃兹經田應詒張學濟等會商决計與卾西之黎天才柏文蔚等聯合近雙方已在龍山縣城特開會議决計組織卾湘聯合護法後援軍就龍山設立辦公處推黎田爲處長並經議定辦法六條共同遵守（一）鄂湘西隅以地理關係有聯合之必要各軍編制仍舊惟卾湘各提編一混成團駐紥龍山（該縣扼湘鄂咽喉）（一）設立卾湘聯合辦公處於龍山鄂推黎湘推田充正處長各司令指揮均爲參議各派代表駐處辦理後援軍進行任務（一）鄂湘後援軍以逹到護法目的爲宗旨如有破壞護法者以全力對付之（一）鄂湘聯合無異攻守同盟無論何方有警均當出師贊助如餉械有不給時亦應盡協助之義務（一）不贊成單獨議和如滬會開幕鄂湘兩軍應加派軍事代表出席呈述兩軍善後方法（一）聯合辦公處經費月　五千四百元鄂湘各半按月提解 
[飄搖中之軍府與國會]  
　　自滇軍易帥問題變成國會遷地問題總裁出走問題滇軍易帥之是非已成過去姑置不論若國會遷地總裁出走皆以政會把持政權違反護法爲口實至今未見該會發一辨白之通電而惟急於使某人爲議長某人爲次長一若國會遷地總裁出走正合其活動之機會殊令人疑惑莫解昨據某君云軍府如或拆檯該會即無存在餘地故無論如何困難彼必將就兩廣當道以維殘局即如孫光庭爲議長文羣王建祖爲次長亦是無法子纔幹國會現雖不足人數可以援例開非常會議敷衍總裁雖不足人數可以援國會未許辭職之例連帶負責以爲對内對外之號召總之該會决不使軍府拆檯國會遷地雖上海方面雲南方面另有建設然彼亦必在廣東仍舊懸掛招牌以相抵抗云云其言當亦實情也兹錄軍府國會兩電如下（一）政務會議覆國會議員電廣州參議院孫代議長轉國會諸位先生鑒接誦麻電不禁慨然國會播遷興師護法患難相共三載於兹職志旣同相期終始來電所云竟出意料之外曷勝惋惜諸君磊落光明誓維危局義聲所樹中外同欽同人等自當貫澈初心竟此護法救國之局尚祈箴規時錫共濟艱難無任盼禱政務會議眞叩（一）孫光庭請王正廷冋粤電上海靑年會轉王正廷副議長鑒林吳褚三議長携欵捲卷潛行離粤兩院同人經於四月六日開會議决除舉定主席通電宣佈一切外特請執事迅即回省主持一切以竟護法全功不勝迫切盼禱之至孫光庭等叩陽代印 
　　前日林葆懌辭職人皆指爲不慊於陳炯明之攻方聲　今據某方面言林初辭職却有此意惟近因伍廷芳出走林之態度已變蓋林平素佩服伍老者一舉一動皆以伍老是從今見老痛哭流涕中心愴惻擬日内再行辭職前日黄埔外之海軍并有監視某軍行動之舉現雖調停而此中伏線恐正多也前此林葆懌向軍府辭職後軍府復電挽留内容略云我公率艦南來擁護約法信誓旦旦萬衆瞻依繼列政務議席解决危疑諸資擘畫兼領閩省督軍收編軍隊整飭地方是公之一身關係西南大局者旣重且大何可遽言引退致令根本動搖至閩南糾紛甚至兵戈相見萁豆自煎痛心何極但關於被兵各地貴督軍自有職權望與陳省長籌商回復各守原防總之危疑震撼之秋决非潔身高蹈之日務懇垂念大局勉抑冲懷逹救國之初衷竟程公之遺志云云 
　　參衆兩院於十一十二兩日給發四月份上半期歲費各議員親到領取者二百餘人其中有要求代領者會計科以歲費曾經大會議决不能代領均照章拒絶其他各議員只作罷論惟參議院議員陳宗昌要求代舒祖勲領費必欲領到因之大起衝突舉拳欲擊經在坐各人勸阻始閧而散又聞兩院日前發出通告請各議員於十一十二兩日到秘書廳領取四月份上半期歲費一百五十元十一日參議院到領者七十人衆議院到領者一百六十餘人共二百三十餘人計支銀三萬四千元日前運使只撥到四萬元行將用完適是日兩點餘鐘廣西財政廳交由廣西銀行滙到國會經費一萬元孫光庭仍恐不敷十二日之用特再派員到劉運使處催其將應撥之餘欵續撥矣 
[伍廷芳離粤後之第二通電]  
　　上海林吳王褚議長國國議員諸君孫總裁唐總裁各報館廣州岑總裁林總裁莫督軍各省各軍代表諸君方會辦海軍各艦長各報館南寗陸總裁譚督軍李省長雲南唐總裁貴陽劉督軍王總司令成都熊督軍楊省長并轉各總司令夔州黎總司令王總司令施南柏總司令三原于督軍鳳翔葉軍長郴州譚督軍辰州田總司令　轉張胡林各總司令漳州陳省長陳容甫師長油頭昌總司令均鑒自三月二十九日廷芳離粤以後廣州政務會議已不足法定人數一切行動絶對無效任免職官概屬亂命廷芳特將應用文件印信及關稅餘觺欵携帶赴滬對於外交財政兩部事務仍舊完全負責特此通告伍廷芳蒸 
[南京學生罷課續聞]  
　　南京學生罷課情形已紀昨報兹將其罷課前後籌備及進行事宜續紀於下南京學生聯合會前派代表出席上海全國學生聯合會議决罷課後該代表歸寗即於十三日假靑年會召集中學以上二十七校代表四十五人開秘密會議雖中有少數代表反對罷課而大多數則均以大勢所趨應服從總會之議决不能獨異遂多數表决罷課期中會員非經評議執行兩部之許可不得自由離寗聯絡各界組織有實力之各界聯合實各校分會遇進行不利時有共同輔助之職責至發布傳單遊行演講調查日貨各節亦一併同時分别辦理敎育廳聞訊阻止無效十五日全城中學以上各校遂一律實行停課惟巿廛又安學生在外尚無充分活動表示以官廳之監視嚴也至於組織有實力之各界聯合會一時尚難實現蓋因各界各有利害關係意見不易一致耳 
　　另函云十八日下午三時評議部開評議會各校男女代表到三十七人議决星期一（十九）舉行大游行風雨無阻上午八時出發北大隊在西河沿金陵中學齋集南大隊在八府塘一中齊集預計在府東街會合各人均手持白旗書拒絶山東直接交涉宣布一切密約取消軍事協定釋放京津被捕學生等字樣計二十七校男女學生約三千數百人執行部長黄曝懹又報告本會敎育科長王德熙現在總會擔任職務函請辭職當經評議部表决准辭改推高等師範夏成峯接充南京中學金陵中學代表報告連日出外演講警察無理上前干涉經同學質問理由警察不答乃轉而驅逐路人不許圍聽且同學演講措詞和平並不阻礙交通應請討論農業一工代表言下關警察亦干涉演講討論結果請執行部長向警廳交涉旋卽散會齊省長昨召省立各學校校長到署會議高師郭秉文四師仇埰法政鍾福慶一女師張永熙一中殷　一工陳有豐一農盛建動均到討論結果由校長敎職員竭力勸導 
[杜威在南京高師之演講（第四次李勉謁記）]  
　　敎育哲學敎育結果之評判 
　　上次講習慣時曾提及習慣的意義不但包括表面的動作而且包括内部的思想今天即講習慣的好壞用甚麽標準來測定 
　　習慣有三種要素（一）知識的（二）意志的（三）感情的比方一個人對於某事認爲有價值必定要去做是即知的習慣作用旣要去做就用方法去實行以逹他的目的是即意的習慣作用目的旣已逹到就生興味是即情的習慣作用這三種要素貴能互相調和多寡均匀不然或是情的習慣過於强盛如嫖賭等等就是不好的習慣或是偏於意志方面如兒童之學乘法奉敎師的命令把乘法表讀得狠熟亦不知道他有什麽用處亦不會發生愉快的感情問他爲什麽要讀乘法表他不過答道先生要我讀讀熟可演算術這種機械的習練缺乏思想與快感亦是不好的習慣以上所舉的例總結起來就是說好的習慣是三種要素互相調和配合得當不偏於一方對於有價值的事不但能了解爲何要做且能去實行而發生興味 
　　西洋有一句俗話說習慣是很好的僕人不好的主人這是甚麽意義呢就是說好的習慣可以供我們使用當我們做事的工具所以稱他爲僕人不好的習慣不能供我們使用而且要操縱我們有時我們做出來的事不是出於本心而爲習慣所主宰所以稱他爲主人這樣看來習慣的好壞對於我們做事很有關係現在先把知識在習慣上的位置講在下面 
　　良好的習慣是知情意三種要素互相調和上面已經講過所以一個習慣若是缺乏知識方面則對於所做的事不曉得爲什麽要做如學校裏兒童之習算術死記公式而不能了解那些公式的用處他們的腦筋好像成一條痕跡天天向那一條痕走不會再去思想過了許多日子就成爲無知識的習慣 
　　我們有時聽人說兒童讀書多而不解没有什麽危險因爲此時兒童的年紀還輕長大之後忙忙兒去學習求他了解亦來得及這話大錯了比方車夫天天把車子趁那　車轍上走走慣以後就被那條車轍所束縛後來要想另闢新徑亦是困難得很又如蚌屬要硬的殼保護自已成慣之後就不能脫離那個硬殼而獨營生活只好永居殼中不見天日兒童的知識也是如此假使年少的時候不去了解所讀的書而求知識那麽長大以後如車之循轍蚌之依殼只會讀死書不會去思考應用就不容易發展了不但兒童讀書如此我們作事也是這樣若是苟安偷生無論何事都要靠着習慣則卽爲習慣所束缚後來要想脫離他而自找方法亦勢所不能或是對於歷來遺傳的習俗只會遵守不敢更改一遇新奇的事物和遺傳的習俗不同就反對他這就是古人的奴隸習慣的奴隸（第四次未完） 
[南京快信]  
　　省議員馮世德提議修正取締繭行暫行條例案宿遷陸文椿請議移撥徐州貧兒工廠經費擴充孤寒敎養院之附設工場爲代用案張宏業提議提撥省欵補助留學歐美女生以重女子敎育緊急動議案邳縣杜樹椿等請議維持江北典商加息病民之原議案卽付大會討論 
　　蘇關監督楊士晟前奉令與甌關監督周嗣培對調兹由蘇紳電院核准仍將周調甌楊回蘇以資熟手 
　　軍政兩長會保謝傅安任蘇州交涉員院復調楊士晟回蘇關監督任母庸另設交涉機關新交涉案派謝會同楊接洽辦理 
　　湖北旅甯同鄉因胡宗漢無故被日人擊斃昨在湖北會館開會公决推代表謁軍民兩長要求嚴重交涉 
警務王處長計畫在省設立義二十五處分區舉辦擬定簡章呈省署轉咨内部備案 
[杭州快信]  
　　盧督昨准閩鄂兩督電贊成歌電促和辦法 
　　中等以上各校長曁敎職員定明日（十九）假大方伯第一中校開聯席會議罷課各校學生今日（十八）又分組出發赴新巿場城站及大街沿途宣講手持紅旗白字有國民講演團第幾隊字樣軍警干涉旋聚旋散 
　　上海全國學生聯合會代表談常愷浙江學生聯合會出席代表趙能武昨午後謁盧督繹范參謀長延見晤談約一小時 
　　嘉湖王鎭使吳興吳知事昨電告該處學生罷課 
　　杭州錢巿准今午會議後明日開巿 
地方通信 
[松江]  
　　學生游行記松江省立私立及敎會各學校於十五日起一律罷課是日下午松江學生聯合會評議部又開緊急會議議决於十七日聯合全城在小各學校集合於公共體育塲出發游行届期加入游行者計三中校·聖經男校·東吳四高·孤兒院·　親學校·景賢專修女校·景賢女高·聖經女塾·慕衛女塾·私德女校·等十餘校惟縣立各校不與游行路徑自公共體育場出發沿大街西行至大倉橋折而東回往返共有十餘里各學生均手執白旗上書改造打破等字樣秩序甚爲嚴肅云 
[蘇州]  
　　學生罷課中之宣誓遊行蘇城中學以上男女各校業於十六日全體罷課十七日下午一時在王廢基公共體育塲舉行宣誓計到英華女學·女師附屬·振華女學·蠶業女學省立第二女師範慧靈女學·景海女學·省立第二中校·桃塢中學·吳江中學·省立第二工業·晏成中學·省立第二農業·省立第一假範·中華體操學校·萃英中學·省立　學·英華中學·英華附屬·東吳大學·東吳中學·等二十餘校男女學生數千人秩序井然先奏國樂次升旗對國旗行三鞠躬禮次會長報告宗旨略謂我們蘇州全體學生從今天起必須從根本上澈底覺悟建立一種高尚完全的人格給全國的人觀看求他們的同情共同組織一個良好的社會和政府把服務捨身和互助的精神去做到德謨在拉西的普遍誓必逹此目的云云次游行由十梓街·西街·濂溪坊巷·臨頓路·至觀前街·出察院塲·分道各散 
　　發現腦膜炎蘇地最近發現腦膜炎症前日干將坊巷朱姓成衣店次女忽患是症頭痛足麻臥床不起翌晨即斃甫經棺殮長女亦染斯症雖經西醫診治延至夜間亦斃 
[　　警界歡迎部員内務部特派警政司科長周鴻熙視察蘇省警務已於日前到蘇無錫縣警察所曁水警第二區特派湯梅厂仲良臣兩員赴蘇迎迓並由縣警察所及水警第二區特假公園籌備歡迎昨在該園門首編紥松枝牌樓一座上綴歡迎兩字中央多壽樓露臺上亦以松柏編成無錫水陸軍警歡迎會數字樓上下徧懸燈綵布罫極爲周到旋探聞周部委於十七日快車來錫即由警佐吳午亭率同各分所長分駐所巡官以及警務人員均身御制服率領巡士數十名齊赴車站迎迓水警署師匾長亦派員帶同水警赴站歡迎周下車後逕赴公園之歡迎會當由吳警佐等陪同遊覽一周大爲激賞云 
[鎭江]  
　　查詢改組後之警政省警務處長以鎭江警政旣已由所改局警佐人數尚未列入而分區分所辦法又復不一究竟該局組織及編制方法是否遵照三年八月之縣警察組織令變通辦法抑係遵照八年十月之地方警察局組織章程辦理特於十六日訓令丹徒警察局長將上項情形詳細叙復以爲察核熊局長奉令後已遵照辦理矣 
[揚州]  
　　學生會議罷課揚州學生聯合會長汪蔭芝十六日下午召集各團代表假女子公學會議罷課問題出席者人數頗衆八中代表全數贊成五師代表贊否各半美漢代表未發表意見致無結果而散聞該會復訂於十七日下午三時仍在該公學會議云 
[紹興]  
　　學生會通告罷課電各報館鑒吾浙不幸燦爛敎育横遭摧殘純潔學生盡被奴視本會於本月十三日起與全浙學生一致行動已宣告罷課於前矣今中華民國學生聯合合會議决十四日起全國罷課本會與全國一致進行共爭外交作最後之犧牲紹興學生聯合會叩 
[安慶]  
　　緩發金庫契皖財廳前以金融奇絀擬援山東成案發行金庫劵業奉財部核准在案兹經陶　長再四籌思金庫劵原屬不得已辦法但使收入稍裕免敷支應自不須證劵之周轉故此次在蚌會議令各縣知事將丁漕雜稅各項收入各就地方情形極力整頓各該知事均允勉力擔任約計目前稅入不致過絀擬即將證劵暫緩發行如將來必須時再當呈明數目由本廳核發作爲預備隨時濟急之需至欠發一二兩月分經費尾數另文塡發通知書一律找發現欵云云 
　　難民恃衆刦殺微州歙縣北鄉齊武村地方現有湖南難民數百人携有護照入境頃在該村特衆强索并將民人方增源家肆行搶刦毆斃民人方本榮一名刻經事主報由縣知事勘騐立將兇犯蔣金炳解縣訊押餘飭警隊押解出境不許逗留滋事 
雜評一 
[政務會法之新解釋（默）]  
　　政務會議駁伍電謂唐未就孫辭政務會議有總裁三人即爲多數是誠政務會法之最新解釋也照舊解釋總裁旣定七人則必有四人方爲多數若依今日解釋除去已辭者計算則非特三人爲多數倘再辭兩人以三總裁言兩人亦多舉也即再辭兩人七總裁而僅存其一則一人亦多數也何也較之無一人爲多也然則今日軍府之政務會議即使僅剩岑一人會議亦可謂之取决多數而不得詆爲獨裁况乎尚有遙臨之陸與辭就暗昧之林乎 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議總供表草約全文]  
　　昨日由某方面送來南北和議總代表草約全文照錄原函如下 
　　原函云此稿係由北代表呈送北京政府者兹由某機關之機要處取得之謹爲刊布公諸國人 
　　本會議分爲法律·外交·事實·三大綱﹁一法律問題﹂（一）現在廣州開會之國會移滬開會定期閉會（二）現在北京開會之國會定期閉會（三）所有參衆兩院議員限於十月十日一律改選現有之國會卽於是日閉會本會議認爲參衆兩院議員選舉法有改正之必要應依民國元年八月十日所公布之參衆兩院議員選舉法名額參議院減去二分之一衆議院減去三分之二（四）本會决定簽字後現在北京之國務員廣州之軍政府一律取銷改組統一政府﹁二外交問題﹂（一）山東案應依國民公意拒絶直接交涉（二）中日軍事協定及根據此項協定之一切換文函件應由統一政府以最短時期正式公布取銷之（三）其他一切密約應由統一政府廢止之或當修正之約須交國會同意﹁三事實問題﹂本會議認爲法律外交問題旣由本會議完全决定後所有事實問題根據和會歷次由雙方代表提議或審查議决各案就南北複雜情形利害關繫及友邦與國民渴望國家迅速統一眞意應採廣義主義概括爲左列五項會議議决由最高聯席會議决定之（最高聯席會議）（一）善後會議（二）軍事會議（三）財政會議（四）全國道路會議（五）全國敎育會議前項五種會議由中央及各省當局派代表或法定團體派代表會集北京開議一切組織由政府派南北雙方各分代表爲籌備最高聯席會議籌備員公同籌備由各該員規定大綱及細則呈明公布之限口箇月閉會前項五種會議議决案由最高聯席會議决定之最高聯席會議之組織如左（一）曾任中華民國大總統副總統者（二）現任中華民國國務總理者（三）曾任中華民國國務總理者（四）曾任西南軍府總裁（五）曾任中華民國國會議長副議長（六）曾任南北和議總代表（七）曾任歐洲和會特使前項最高聯席會議有一人而兼兩項資格者以一項資格爲標準前項最高聯席會議有事實上不能列席者得委託最高級職員代表列席前項最高聯席會議决定後陳由大總統定公布交由國務院執行（附則）最高聯席會議如對於前項法律事實三大綱外如尚有其他認爲國家根本或民生問題得提案另行組織召集會議解决之本會議議决條件經雙方全權總代表簽字發生效力 
[廣肇公所對關餘控案之勸解]  
　　主交無政治關係者暫管 
　　廣肇公所昨爲關餘欵問題分致伍章兩君函云秩庸行嚴先生惠鑒敬啓者軍興以來武人政客以國家爲兒戲藉國民血汗之金錢爲殘殺國民之利器人民之茹苦飲痛莫可言狀邇者圖窮七見内幕盡揭今據報紙登載關餘剩觺用作籌辦西南大學之費者且啓　蚌之爭（見本埠新聞之伍博士談話及章士釗聲明）一控於港再控於滬不惜以國帑提取之權取决於外人裁判之下縱不爲自身計寗不爲國家計耶此欵爲國帑之一部存提之責究應誰屬姑不置喙然數年來人民爲政治犧牲未獲纎微效果惟此計畫中之西南大學或有實效之希望西南大學正在籌備此欵只有保管問題暫時無提取之必要同人等以爲此欵旣存滬上理當即將此欵交由無政治關係者暫任保管則雙方責讓至是皆可渙然冰釋即所以保全公等人格保全國家體面也應請卽行見復無任盼切 
[各路商界總聯合合開會記]  
　　反對租界行使印花稅贊同學界愛國行動 
　　昨日下午七時各路商界總聯合會開董事會陳惠農主席各路董事到三十二人主席報告第一議案租界行使印花稅問題海寗百老滙兩路提出請提議人說明理由陸祺生起而陳述反對之理由（一）華洋不能一律將來大商家可掛洋旗小商店獨受苛累（二）租界商民對於工部局各項捐稅已苦其重不能再擔向所未有之捐稅（三）將來此項印花稅一經承認必致抵押與外人（四）此種萬惡政府吾人實無納稅之必要况租界向無印花稅豈能貿然承認（五）印花稅本會在上年已迭電反對此項舊案重提由總商會通告各業定須實行可見總商會與北政府狼狽爲奸萬難承認宋誠彰·鄔志豪·童理璋·金錦源·呂靜齋·等先後發表意見均主張向總商會爲嚴重之質問旋由主席報告上年此事發生時曾與總商會作數度之談話當時會中人態度似尚光明並云此事緣起由某鉅商與政府交換條件而來今忽發通告請各業查照先後未免矛盾諸君贊成質問究竟用何手續張鱣堂主張推舉代表口頭質問陸祺生主張用書面質問鄭鷓鴣主張書面口頭雙方並進並推定俞國珍陸祺生·鄭鷓鴣·呂靜齋·鄔志豪·五人前往質問並推朱賡石起草第二議案爲時局問題學界旣全體罷課商界亦國民一部份應如何表示會衆討論良久結果主張用文字表示與學界作一致之主張將取消軍事協約退還日本通牒二項要求政府從速答復遂宣告散會兹將該會致總商會函及北京電錄下致總商會函逕啓者報載貴會致各業公函有租界行使印花稅已定期五月一日實行分函各業查照一則查租界行使印花稅發生於上年冬間節經敝會以主權商困關係三次電京抗爭當時貴會亦曾函電京滬當時一致反對今時隔數月北政府又舊案重提且定期實行貴會接到部文何不根據前案爲全體商民請命遽以通告各業代表承認此種出爾反爾之表示實非商界領袖所應出此敝會昨爲此事開董事會議全體激昻僉謂萬惡政府不以民意爲念猶可說也貴會旣居商人代表地位不應視同秦越以商人血汗之滋膏爲少數人獻媚取榮之梯徑决議公推代表俞國珍·陸祺生·鄭鷓鴣·呂靜齋·鄔志豪·五會董携帶公函前赴貴會質問並祈撥冗接待以口頭及書面明白答復務期得有圓滿之解决否則敝會不全體商民不能爲公等恕也此致上海總商會 
　　致北京電北京國務院公鑒此次全國學界要求取消軍事協定駁回日本通牒政府竟置不理至釀成全國罷課不知政府何愛於日本必欲助長其吞併之野心何惡於國民必欲摧折此勃興之民氣淸末前車袁氏覆轍可爲殷鑒本會全體商人對於學界界愛國行動一致贊同務望尊重民意將兩項要求尅日答覆否則土崩瓦解即在目前悔將莫及何去何從惟諸公擇之上海各路商界總聯合會嘯 
[學生總會所得各地罷課消息]  
　　松江學生會函中華民國學生聯合會總總諸君鈞鑒來函敬悉敝會於本月十四日開會議决十五日起實行罷課謹以奉聞 
　　嘉興學生會函敬啓者貴會前所議定之罷課問題自本月十四號起各處宜一律罷課敝會已遵照矣且於十六日全體學生出發游行特白 
　　江陰學生會函全國學生聯合會敝會於十五日全體罷課與貴會取一致行動江陰學生聯合會 
[罷課中各學校消息]  
　　約翰大學約翰學校自本月十四號罷課之後諸生家住上海附近者各自歸家距離較遠者約五十餘人現擇定哈同路民厚北里七十二號爲寄宿地校内除方立慶等三五人仍留校外其餘一體出校並公舉全權委員十一人每日開會一次討論進行事宜頃由該校傳來消息謂本埠中學以上各校現遵上海學生聯合會評議部議决案自下星期起仍繼續罷課而對於遊行宣講分散傳單及義務敎育等事進行照常不懈云 
　　滬江大學滬江大學學生自罷課以來鼓吹救國不遺餘力十五日校中宣講部化裝演講團赴江灣是晚在虬江學校演劇（劇名死人復活及愛國血）觀者千餘人演至沈痛處衆爲涙下並有江灣電燈公司代裝電燈不取分文又由該地紳士張某設宴慰勞是夜卽宿於該校十六日該團往吳淞是夜在公共體育場演劇由該地紳士董事照料觀者二千餘人下午再演觀者千餘人且有兵警數輩代奏軍樂該地民國女校捐助洋六元團員即於是晚回校總計三日成績極佳靑年會商業夜校靑年會商業夜校學生分會於前日在閘北事務所組織臨時總務部演講部之後演講部即分頭出發共分南北二區其中該會之半夜游行促醒隊全體隊員與焉南區長方曉初等於八時出發至九畝地西門一帶演講余鵬講罷課原因及羣衆運動方曉初講山東問題及軍事協定利害沈君講吾人五分鐘熱度范君講實力救國周君講吾人今後之責任北區區長鄧梓良等亦於同時出發在事務所衖口演講卞毓英講日人在昌黎與虎邱山之暴行及經過情形洪紹堂陳宗璉二君化裝演講奸商與學生之問答後至新閘橋路由鄧君演講救國是人人的天職支頌和講國民責任是晚聽者人數頗多結果甚佳 
　　中華工校中華工業專門學校自接學生聯合會停課通告後該校學生分會長馬少良謝金聲當即向敎務長葛耀良陳明理由該敎長深表同情遂開全體大會選舉交際兼調查科員十二人幹事四人每日由諸得員出外運動又組演講隊五組每日上午印就傳單下午一時往各地演講各職員於每日上午九時齊集辦公處磋商每日應辦事宜至九時半復開大會一次由出席聯合會諸代表任恩瀚翟本槐湯宗威周修强李嘏眉等及會内各職員報告每日經過情形 
　　地方自治講習所上海中華模範地方自治講習所去年早設有學生聯合分會此次全體學員由自動的贊成總聯合會之議决案停課七日並在停課期内分作四班游行演講王以蘭於建中等一班儲啓越季方等一班尤桂卿左桂生等一班新招揷班學員張仰蘧等一班昨日向浦東吳淞江各處露天演講題目爲﹃澈底的自治﹄及﹃地方自治之利益﹄環而聽者如堵 
[工黨罷工之查防]  
　　松滬何代護軍使近以滬地各學校學生爲力爭外交問題一律罷課並在各巿繁盛之路分段演講以期商民覺悟惟恐駐軍之處軍隊不諳南地語言易滋衝突曾經令行上海縣知事轉致各學校學生不得於軍事範圍内演說等情已誌昨報昨聞何代護使據探報告本埠工黨方面亦將有罷工風潮於是何代使立卽諭飭所部軍隊嚴加防範並諭稽查處詳細偵查隨時具報一面密電盧浙督請爲指示 
[旅滬川人兩團體覆俄牒文]  
　　自俄勞農政府之牒文傳來後各界紛紛答覆者一日數見兹將旅滬川人兩團體答覆電錄下 
　　四川旅滬各聯合會電勞農政府公鑒奉讀貴政府通牒實足爲國際史闢一新紀元欽幸曷極謹願依據此項通牒正式恢復中俄兩國國民之邦交從此兩國人民推誠相與本互助精神使正誼人道自由平等博愛諸主義發揚光大永遠推行於世界而謀全人類之幸福兹特掬誠先致感謝之意中華民國四川旅滬各界聯合會叩 
　　四川旅滬同鄉會電俄國民勞農政府公鑒貴國勞農政府交涉委員喀拉軍署名之通牒聲稱將中國路鑛森林及其他種種權利由前俄帝國政府歷届條約曁克倫斯基霍爾瓦特謝米諾夫等强力奪去之特權悉行返諸中國并放棄領事裁判權及退還庚子賠欵等如斯壯舉實足爲國際史上闢一新紀元抑亦眞正平等自由博愛之洪鐘也敝會同人等欣感之餘謹以此爲世界正誼人道祝 
[抵制劣貨會公判大會紀事]  
　　上海抵制劣貨聯合會爲中華職業學校購進琺瑯事上月曾開公判會因發生原料問題議决徵求各界意見以三星期爲限現已期滿故昨日午後二時該會函邀各團體假北城工商聯合會舉行公判大會結果將琺瑯銷燬到會者有上海縣敎育會李右之法租界商界聯合會汪醒齋江錦春上海志成團沈詠靑丁觀瀾救國十人團聯合會虞植卿董天爵邱稼禾救國恒心團陳如翔錢立琳愛國恒心團周子垣勵志宣講團王光仁北城工商聯合會顷玉麔陳梅芳章晴蓀中城商業聯合會褚浩文民國路商業聯合會舒警民中華印刷職工聯合會蔡滄月東北城商業聯合會蔡明正汪根生吳淞路商界聯合會丁正鈞丁正鑑金加福林大松西書同業會周生發上海各界聯合會張志鵬全國各界聯合會李渤海上海學生聯合會錢肇榮孔憲懋海寗路商界聯合會王世衡余受天提倡國貨聯合會沈子良基督敎救國會張炳榮閘北商業公會江仲亮淸理日貨會姚正之五馬路商界聯合會張炳臣等由李右之主席錢肇榮記錄職業學校方面由黄丹艧俞抗瀾代表抵制劣貨會方面由胡翼天丁觀瀾張志鵬汪醒齋代表主席先報告開會宗旨略謂此次公判會爲維持抵制前途起見故極公正光明無民偏袒云云遂宣讀職業學校來函（見昨報）讀畢張志鵬報告答覆該校事實主席宣讀該校第二次來函謂由該校派兩代表前來討論遂由該校代表聲明該校進琺瑯事由並自願銷燬意見各代表互有討論均主張用各界公判之名義銷燬後由該校代表又聲明該校已行解决卽在今日下午五時由該校學生到公共體育場自行銷燬繼由各代表磋商謂當根據上次在體育場公判會所擬辦法丁正鈞提議可用起立表决法將公判銷燬與自願銷燬表决之結果全體贊成作爲公判銷燬遂討論銷燬方法定用食鹽黄沙混合銷燬由今日到會各團體代表赴場協行之另有近日查獲之蝦米冬菇火柴等議决火柴今日同時銷燬蝦米冬菇團請學生會審查以一星期爲限遂散會同赴體育場辦銷燬事宜云 
[救國恒心團職員會紀事]  
　　前日午後八時國恒心團開職員會全體職員均到會由張春芳主席陳如翔紀錄首由主席報告開會意旨卽提議對於琺瑯公判會應舉代表參與當推定團員陳如翔錢立琳爲出席代表主席又提議對於此次學潮本團應持若何態度多數主張應詳加討論公具意見書致上海學生聯合會力爲後助最末由陳如翔提議時事日急游行演講不可少緩吾人應當努力進行鄙人擬於星期四召集同人游行演講衆意以爲何如全體通過遂草通啓預告同人其文云﹁啓者本團定於本月二十二日（星期四）下午二時在事務所齊集出發演講屆時務希各團員賁臨是盼﹂散會時巳十句鐘矣 
[欲習註音字母者注意]  
　　江蘇省敎育會組織之國語研究會傳習註音字母第二期已於十六日完畢現悉第三期定十九日（即本日）下午四時開始本期傳習員係由上海縣勸學所選送凡志願研究者可由本校或本團體備具公函介紹到會云 
[中華新敎育共進社成立記]  
　　一九一八年冬江蘇省敎育會北京大學·南京高等師範學校·曁南學校·中華職業敎育社·鑒於世界大勢之傾向冀合中外各敎育機關及敎育家共謀徹底的改造因發起斯社命名爲﹁新敎育共進社﹂先組一編輯部出月刊一種推蔣夢麟博士爲主任從事於灌輸敎育新知曰﹁新敎育﹂北京高等師範學校嗣亦加入編輯未及數月而此區區之出版物已普及全國敎育界翌年一九一九年十月天津南開大學·南京河海工程專門學校·上海高等工業專門學校﹁同濟醫工專門學校·全國靑年會協會·亦加入合組前後共十一機關各出代表借江蘇省敎育會會議進行上各項辦法成章程若干條决定進行方針至本年一月選舉黄炎培君爲本社主任郭秉文蔣夢麟兩博士副之沈恩孚君任會計另聘陳鶴琴君爲英文書記沈肅文君爲中文書記並設交際部推余日间君爲主任張伯苓君·陶履恭君·朱友漁君·阮尚玠君·爲幹事設辦事處於江蘇省敎育會内此新敎育共進社之發起組合於以告竣而新敎育共進社與中外各敎育機關之共同進行將於是開始焉社章附如下 
　　中華新敎育共進社簡章（八年十月修訂） 
　　一宗旨本社集合國内敎育團體或敎育家以聯絡國外敎育團體或敎育家輸入新敎育共同研究進行並宣布國内敎育狀况於國外爲宗旨 
　　二組織本社由發起各團體組織之以後由本社各團體多數同意得隨時加入他團體 
　　三會期每年十月開常會一次 
　　四會議本社由各團體推定代表三人每一團體得一權 
　　五經費每團體每年納費一百元力有不足者得由本社會議議决酌减遇必要時得募特别捐 
　　六職員本社設主任一人副主任二人書記一人會計一人除書記由主任聘任得受薪外其餘職員均由各團體代表會議公舉任期一年並爲名譽職遇必要時得設臨時幹事 
　　七本社以前設之出版部仍爲獨立機關照舊進行 
　　八辦事細則另訂之 
[台灣人戳斃駐閩水兵續誌]  
　　海軍第一艦隊所轄之江貞軍艦駐泊福建泛船浦地方有三等水兵劉鎭東請假登岸在新舞台觀劇與台灣籍民衝突致被用刀戳傷身死等情已詳前報兹聞此案發生後經海軍練習艦隊兼第一艦隊司令蔣拯電呈海軍總司令公署請示辦法當經藍總司令電逹海軍部請爲提交閣議以便向駐京日使及福建日本領事交涉一面電令練習艦隊蔣司令將當日肇事眞相詳細報告並於前日派令本署參謀往閩切實調查以便研究 
[福德汽車公司推廣遠東營業]  
　　派代表麥克康納爾氏來東考察 
　　大陸報云美國福德汽車公司擬擴充遠東營業故派代表麥克康納爾氏前來考察情形規定進行方針麥氏遊歷日本·朝鮮·滿洲·等處現來上海不久將赴馬尼拉·西貢·安南·直逹新加坡其所考慮者在如何可使福德各式汽車以極廉價值極快時間運供東方人民之用昨麥氏稱此行目的乃欲以美國同樣之價格與便利加諸東方用福德汽車之人現擬三種進行方法視情形而定（一）以各式汽車供給遠東經理人銷售（二）如第一辦法不敷需求則設一裝配場於各要點庶汽車機件可大批運來而在遠東裝配（三）如第二辦法仍不敷用則設一製造廠於遠東目前尚未能决定用何方法須俟調查後始能决也設廠地點現亦未有把握公司對於中國内地尤特别注意金陵大學所經購之福德馬逹拖車三輛春間可望開駛中國之有馬逹拖車或以此爲起點中國雖無大路然其農商業大發展之時代今已將届康莊大道四通八逹乃中國不容再緩之亟需汽車將爲促使中國注意於此之一要素云云麥氏又述日本與朝鮮物質上之發逹情形末稱上海天主堂街中之怡昌洋行爲福德汽車公司之經理不久將開辦修車處以便爲人修理福德汽車並擬施行購車分期付價之辦法云 
[中國漁業公會之籌備]  
　　近來吾國工商事業日益進步惟對於漁業注意者甚少兹有王開疆特聯絡同人許文俊王詢等四十餘人共組一中國漁業公會其宗旨以促進漁業社會之發逹保護漁業社會之安全及保障海權增加生産先從江浙兩省入手調查其次推及濱海各區域該會因急求普育起見凡有會員五人富於經騐者得集合另設分會於濱海各處其籌辦處今設上海法租界南洋橋裕福里十三號聞贊成者已不少云 
[一星期之熔銀調查]  
　　此一週間北巿泰亨源方記等各銀號由各銀行運到客條一千四百條并有羅卜九十萬兩連同上届存銀烊見寳紋一萬零二百十四只共核規元五十四萬九千五百十三兩二錢尚存大條銀五百餘條須待化烊再報 
[雜糧業組織新公會]  
　　雜糧一業向有估南規貨北規貨之分北規者輪船火車所運之貨二十天期票南規者沙船所運之貨十五天期票做北規貨者其貿易之所向在福州路杏花樓之華商雜糧公會内每日下午三時至五時彚集歷有年所現經各行家及會長葉蕙鈞等以交易紊亂擬仿照麫粉公會辦法在民國路新開河建造洋房將公會遷入該處俾免散漫其欵由在會各行家公同認借拆息照銀行錢莊大巿成立後再定月捐常捐募集歸還業巳組織就緒不久即擬開會擬訂規則實行開幕 
[餅業會議另訂規條]  
　　滬上各項商業大都有期貨抛盤之貿易本廠餅亦因期餅交易致於昨日停巿緣近兩日有掮客朱斯美·楊永元·陳壽生等偕同大有廠跑街夥高某在公會搜羅大宗期餅當被各豆麥行聞知以廠餅專備實銷倘被期貨濫做巿面必致破壞故於下午二時由司月長義·和泰·鼎泰元和·三泰等行在龍王廟開臨時會議籌商之下擬訂規條將大連并無錫恒德餅一併加入另訂實在標準以杜後患聞大連餅較本廠餅減小二分因事體重大一時尚未决議俟再開大會公衆同意方可决定云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告接京師來函述財政界消息對於拉門德此次抵京將繼續商借烟酒借欵一千五百萬元近日各報亦紛載張壽齡徐恩元爭商烟酒借欵等語可知事非無因本會同人對於此事業已一再力爭目前應否有所表示金印侯起言當此南北尚未統一之時無論何項借欵人民候概不承認金拜仁起言本會爲烟酒兩業機關應先就本會本身地位上着想現在烟酒借欵又復提議應再宗前旨致電政府力爭俞葆康附議衆皆贊成通過次報告接國會議員陳家鼎等二百三十人快郵代電大致欲喚起國民愛國熱度沈子卿起言我商民無黨無徧祇知愛國惟政局如此紛擾危亡是懼所望主持國政者與人民同此心理一致對外次報告接山崠濟南福建泉州來函索取分會章程擬組織分會公决由會具函答復各寄章程一份議畢時已五鐘乃散會 
[上海物價指數表（二十六）]  
　　財政部駐滬調查貨價處三月第五週（三月二十九日至四月四日）上海物價指數云本週指數爲一○六·五比前週跌去千分之四比前月末週即二月第四週漲上千分之四十四表列如左 
　　（本表以八年九月物價作爲百分） 
　　期間　　九年三月　　　　　　　　前　月類别　　　第五週　　前　　週　　本　週糧　　　　　食　　一一一·○　　一一一·三　　一○九·八其　他　食　物　　一○五·八　　一○八·五　　一○六·二疋頭及其原料　　　一○五·五　　一○五·二　·　　九八·五金　　　　　屬　　一一○·六　　一一○·六　　一○○·二　　雜貨 
　　燃料　　　　　　九七·○　　　九六·八　　　九九·○建築材料　　　　　一一○·四　　一○六·七　　　九五·三工業用品　　　　　　九二·六　　　九三·四　　　九二·八其他物品　　　　　　九九·四　　　九九·一　　　九五九雜貨平均　　　　　　九九·八　　　九九·○　　　九五·七總　平　均　　　　一○六·五　　一○六·九　　一○　·一右表除食物及工業用品兩類微見回落外餘如糧食疋頭五金雜貨大都站定不動燃料木材兩類其指數轉見增漲按一九二○年來物價騰踊指數暴長似非獨本埠爲然兹錄倫敦紐約東京最近之指數於後用資參證 
時　　　期　上　　　海　東　　　京　倫　　　敦　紐　　約去年十二月　　九七·○二九○·一二三五·二二○·一七五六本年　一月　　九八·八三○四·四二四五·三二○·三六三八本年　　二月一○二·一三一二·二··········（附誌）上海指數係採用本處所編各該月内末週之指數 
 
 

Page 11

 
 
[振華油漆公司新屋落成]  
　　振華油漆公司因潭子灣自造廠屋竣工訂於十八日（昨日）舉行落成禮並在廠設備茶點先期東邀各界人士前往參觀昨日屆期午後一時由該公司經理邵晋卿會同股東樂振葆岑廷康陳椿源何紹廷應子雲張蘭坪李劍雄及各職員到廠佈置一切未幾有來賓百餘人先後赴廠由邵經理會同各股東招待導入會場當由來賓公推甯波同鄉會會長張讓三致詞祝該廠發逹繼謝復初謝碧田等相繼演說良久卽由邵經理邀飲茶點並請全體來賓參觀全廠各部份工場而散 
[總商會常會紀]  
　　前日爲上海總商會開今届第八次常會之期午後三時各會董到會由正副會長將應行提議各案當衆報告公同磋議良久兹將提議各案由先行錄下（一）﹁租界貼用印花稅案﹂去年部令租界華人實行貼用印花辦法本會以窒碍難行電請收回成命另籌善法在案本月八號准江蘇印花稅分處函開現奉財政部電准領銜人使照會展至五月一號實行並聲明决無再行改期等語已由部復照辦等因本會即通告各業現應如何辦理即請公議（二）﹁出口公會以茂興號在粤採辦鵭鑛因粤路　壞擬改運贛路請呈部咨省騐放又以專辦壟斷爲害請轉呈案﹄該路損壞擬改運江西鐵路出口查贛省前經集成公司存案採辦茂興恐沿途關卡藉詞留難請會轉陳農商部咨請江西省長准予納稅騐放又以政府許商人專寶專辦有百害而無一利請會據情呈部等語合亟一併提請公議（三）﹁報告認捐歐戰紀念牌經費﹂本年三月六號當會議决以此事關係大局擬假定認捐銀五千兩通告入會各業酌量捐助兹將來函認捐數目報告如下實學通藝館張椿年君認捐銀二十兩阜豐麵粉公司孫章甫孫景西君各認捐銀十兩（四）﹁報告減少代表及新入會﹂一綢綾染業公會據稱經費支絀未能加繳會費倘有碍會章請以葉志鏞君個人爲代表並詳叙當時添舉情形二機器碾米公所入會代表係張樂君錢貴三二君現據聲稱已開會公議照章祇有代表一人兹遵章請張樂君爲代表會費仍年繳二百兩三新入會郭樂軒君個人入會由會員郭若雨黄少岩岩二君介紹查郭君原係潮惠會館代表現因取消該會館代表願以個人名義入會鉞耕萃君代表利昌鐵號入會由會董傳筱菴錢逹三二君介紹方椒伯君代表東陸銀行入會由會員孫梅堂方樵苓二君介紹 
[檢查私運米糧出口]  
　　江蘇齊省長以蘇省禁止米糧出口以來各埠米價較前稍賤貧民獲益非鮮惟現值靑黄不接之時恐有奸商圖利販運出口爰特令由海關監督公署轉致常洋二關以後如有船只出口自當詳細檢查以杜私運前日江海關監督除函請新關稅司查照外並令各關托手人員嚴密查禁矣 
[陳滄等請籌辦平糶電]  
　　陳滄潘祖臣等昨上江蘇李督軍齊省長代電云南京李督軍齊省長鈞鑒蘇省入春以來米價日漲雖由鈞座迭次嚴飭各屬查禁私運無如日來仍屬有增無減二麥因上年天寒被凍受損今春發育不良收成必歉轉眼春荒靑黄不接隠患堪憂兩公素以民食爲重必早慮及除嚴杜私運外内地荒歉各縣應如何通飭縣紳酌核各該地方情形籌辦平糶以濟春荒事關民瘼敢供一言如蒙採擇即希通行各縣查復施行地方幸甚人民幸甚陳滄潘祖臣等公叩 
[部派專員查勘烟苗]  
　　本埠行政機關接江蘇齊省長訓令略謂頃奉政府電令近據外交團指摘我國禁烟廢弛並以安徽江蘇兩省爲言誠恐有不肖農民復有播種情事勢非特派專員查勘不足以資剷除毒氛現已决定遴委妥員二人分别前往該工省實地查勘一切希即飭屬知照云云聞蘇省專員爲張仁有卽日南下赴各縣縣同地方官查勘云 
[寗波同鄉會徵求會消息（十）]  
　　寗波同鄉會徵求會各隊隊員均已組成連日報告到會分錄如下 
　　寗勇隊正隊長陳景塘副隊長徐芹香何鹿山參謀劉景和隊員樂錦翰·陳志聖·徐建侯·鄭祥祿·莊彬生·盛少鳴·桑任之·包安甫·顧正謨·蔡均和·周光芙·王衍慶·周仲卿·董芝初·陳忠　·陸守麟·朱秀升·周祥龍 
　　寗享隊正隊長史宗堂副隊長李竹卿·周蓴蓀參謀莊祥麟隊員應啓霖·倪煥章·余春霖·董安甫·何照文·何天生·莊寶鏞·任惠淸·王慈良·鄥志堂·徐其相·何友蘭·任康伯·施仲甫·朱春生·嚴紹基·徐佩珍·俞復初·林佐卿·方畊硯·周麟祥·任友三 
　　寗樂隊正隊長樂振葆副隊長史松久·岑廷康參謀陳忠立隊員吳彬三·邵錦鋆·張泉水·樂本榮 
　　寗仁隊正隊長丁仁德副隊長張熾三·鮑祥熊參謀朱安甫隊員丁仁壽·丁蕙甫·丁漁材·張漢初·蔡子榮·華冠臣·吳訪卿·陳罄甫·張玉書·徐鳳鳴·徐心如·劉鹿年·周鉅康·丁震泰 
[第二監獄罪犯越獄案之近訊]  
　　漕河涇江蘇第二監獄監犯越獄後未緝獲者尚有一百三十五名所有捕回之方公賢等四十名在押檢廳看守所連日經檢察廳長逐一提案隔别研訊前日梅檢察長又函致該獄請將未逃監犯許國霖·黄開甲·陳寶壽·王廣生·李文龍·江九羅·劉德藻·蔡阿三·怗三·李德才等十名並該監看守黄昌樹·繆均等·送廳候審敖典獄長接函後立飭警備看守將許國霖等與黄繆兩看守併送到廳下午由梅檢察長升坐命提許等各犯逐一研詰良久飭令分别收押候示看守繆均因當時逃犯拒捕擊傷未愈梅檢察長仍着諭送新普育堂醫治黄昌樹回監供職 
[吉祥街圖刦案匪徒聲請上訴]  
　　糾衆持械圖刦吉祥街蔡老三所開順源烟紙店未成開槍拒捕當場擊斃行人顧春榮案内盜犯張丕淸·王錫壽兩名由捕拘獲解送法公堂訊供引渡内地法庭業經地方審檢廳訊明判决張丕淸死刑王錫壽無期徒刑已紀本報兹悉張王兩犯奉判不服提出理由聲請上訴張犯禀詞略謂當時係由施歪子等起意同黨共有七人均各執有手槍民人僅放一槍擊中牆壁並不傷人至於擊斃行人想係爲同黨所放因此對於判决死刑不服聲請上訴等語王犯則稱民人原籍海門有家産逹二三萬金業田一千餘畝並開設花行且粗通文學去年九月間因病來申就醫抵申後與施歪子途遇因施昔在海門開設茶肆因此認識當晚由施陪同民人借宿客棧施即向民人借去皮馬褂一件翌日向索據云早經質去後民人一再向索由施約定在吉祥街交還屆時施僅給民人報紙所包之物據稱内有銅元二百枚以作賠償皮馬褂當時民人並不拆看不知所包者是手槍此事實遭施歪子陷害是以不服判决要求上訴云云梅檢察長據禀之下諭着補具理由書准予上訴 
[三誌麥特赫司脫路之命案]  
　　無錫人李和尚於本月一號將婦人陳王氏誘至滬西麥特赫司脫路五百六十一號門牌家内謀斃業由該管捕房將李獲解公共公廨訊押並經刑事稽查處通緝在逃之余紹生併究等情均紀本報兹悉與李同居一屋者除余外尚有本邑人朱榮福自此實發生後亦已逃避無蹤故日前刑事稽查處又將朱之年歲籍貫職業面貌形容身材重量書明於通緝單上派探除分送所屬各捕房查緝外並持請華法兩界官廳一體協緝 
[汽車撞斃男孩]  
　　昨日下午三時許某號汽車駛經卡德路有江西人某姓十齡餘男孩不及避讓被撞倒地身受重傷當經新閘捕房八百三十九號華捕前麷喝令汽車停止押同該汽車載送傷孩投醫院醫治及抵院已傷重身死卽由捕帶該汽車夫入捕房據實禀請捕頭核示捕頭諭着將屍車送斐倫路騐屍所候今日報請公堂相騐核辦 
[滬杭路紀事兩則]  
　　赴杭特别車逾時　前日（十七）滬杭甬鐵路午三　鐘由滬開杭之一百十號特快車駛至嘉善站時該機車龍頭機件忽壞爐底斷裂不能行駛即由該站長發電請速撥援機前往當由嘉興先撥調車機車前往拖至嘉興後再待由杭開往嘉興之機車接拖特快車赴杭該損壞之機車則拖往閘口機廠修理以致此項特快車到閘口站時已在夜間三點餘鐘該車照規定時應在下午七時半到閘約計逾八小時云 
　　赴佘山特開專車松江縣所屬之佘山天主敎堂昨日（十七）開敎士頂禮大會事前由華商電車公司經理陸伯鴻向滬杭甬鐵路車務處商開專車往返一次已於昨晨五時四十分由上海北站特開專車前往松江計掛二等車二輛三等車一輛共敎士一百八十餘人當於是日晚間有由原專車送返聞該敎堂之中國各敎徒瞻禮已定陰曆三月二十一二十二兩日届時亦由該路特開專車二次云 
[留美何蘭生醫士將回國]  
　　何蘭生醫士係本埠聖約翰大學學生於一九一三年畢業之後卽在同仁醫院擔任醫務一九一八年赴美留學現已在波斯頓孩童醫院實練聞定於七月七號乘南京號郵船回國仍在同仁醫院擔任醫務 
[靑年勵志會開會紀]  
　　靑年勵志會於昨日開第五次常會到者一百零二入午後一時開會由翁國勛主席報告上次（星期三）職員會因不足法定人數致未開會擬定今日第五次常會附加職員會不知諸君意如何衆贊成通過職員會情形如下（一）組織露天演講團（二）公推文學部長汪弓煩爲起草員（三）公推黄天超爲露天演講主任第一組長謝良富第二組長張頴才第三組長胡梅坡第四組長丁思孝第五組長陳占榮（四）定星期一分頭出發議畢鐘嗚五下遂由主席宣布散會 
[捲煙同業公會開會紀]  
　　昨日下午上海捲烟同業公公開幹事會議由陳良玉朱笙侯二人提議各事如左（一）虹口尚有調查薄二册未到須備函再催於五天内繳齊（二）所印通告請各路幹事擔任發給公共租界各號另備有知單須請蓋印（三）另備各號來會報告簿以便登記而資查考（四）會員註册書俟公司損過後分發各號塡寫（五）備函請華法兩界幹事着手調查（六）本埠烟公司約有二十餘家請季渭亮童嘉生俞楚鴻杜子春調查於星期六來會報告（七）裝設電話先向得律風公司索取章程（八）常會定每星期六下午四時至六時開會（九）本會章程付刊後送總商會（十）本會開會時刻倘各幹事有因事不克赴席請派代表來會一一通過六時散會 
[河南獎劵第三次開獎紀]  
　　河南救濟獎劵第三次正劵昨日假南巿久大碼頭利濟公司原址開獎自淸晨八時起至十二時止所有開出之五大狀號碼及承銷票號照錄如下頭獎第二萬二千四百九十三號（本埠廣萬源承銷）二挺一萬八千九百九十六號（本埠廣滙源承銷）三獎一萬九千八百五十六號（漢口分局承銷）四獎二萬○八百○九號（杭州和記承銷）又二萬○七百○五號（杭州同濟承銷） 
五獎一萬四千九百四十四號（杭州同濟承銷）又二千七百五十號（本埠有利源承銷） 
[捕頭請假回國]  
　　滬西靜安寺捕房捕頭教練官（楊）欲回國一行禀准代理總巡張生氏給假七個月業於日前乘英國公司郵船起程遺缺派八號副捕頭愛爾斯君庖代 
[包探拔升探目]  
　　靜安寺捕房華探夏廣林經上官考核得辦公勤奮已由代理總巡張生君諭准拔升探目以資鼓勵仍在該捕房當差 
[飭緝南滙縣毆探拒捕犯]  
　　淞滬警察廳以南邑祝家橋附近毆探拒捕案内之邱四香一名經南滙縣朱知事緝獲後尚未解送來廳其他同黨沈新舟邱大弟等均尚在逃未獲故於昨日又移文南滙縣公署請將已獲之邱四香尅日解聽凤便訊辦並請再行嚴緝在逃各犯務獲解滬懲辦 
[沙船遇險之糾葛]  
　　南巿德與號之陳通順沙船係向劉姓租賃而來於本月二十晚由滬裝載白糖水菓等貨開赴女姑地方詎在潼山洋面遭風遇險船身損壞現經估計修理費需銀三千餘兩該號與劃互相　　　　理　　與以租約訂有各由天命字樣置之不理是以劉已預備起訴官廳涉訟矣 
[浦東有難民過境]  
　　浦東爛泥渡鎭昨日午後到有難民男女大小三百餘人成羣結隊沿途求乞當經三區曾署長傳諭該圖地保陸佩生代向各店舗捐集銅元數百枚給與該飢民向楊家渡一帶而去所遇之處尚無滋擾情事 
[兩拐匪各禁一年]  
　　救濟婦孺會探員處占順日前在奉天輪船十七房艙中查獲拐婦顧金氏拐帶十五歲上海女子陸阿四又探員高金林在該輪四號房艙中查獲拐匪王順發（即王桂生）拐帶十九歲無錫女子楊巧實均擬帶往天津圖賣當將男婦拐匪並兩女一併解送地檢廳諭着將兩女送交該會留養兩拐犯判押在案兹悉此案業經地檢廳預審明確起訴審判廳公間辯論該犯等供詞狡展諭傳虞高兩探酸庭證明在輪破獲情形該犯等始俯首無詞遂諭辯論終結前日下午該廳周刑庭長會同沈檢察官開庭飭提王順發顧金氏至案略詰一過以顧金氏王順發兩犯和誘罪業已成立判各處四等有期徒刑各監禁一年以儆判畢飭令分别還押押候上訴期滿送監執行 
[少婦在途啼哭]  
　　宿遷少婦邱陳氏年十九歲昨在閘北大統路迷路嗙哭由四區崗警帶入警署經顔署長訊據該氏供家住虹口百老匯路靖遠街第四十九號門牌丈夫邱維世向在商務印書館排字爲業近已歇出昨因細故夫婦反目負氣出外等情顔署長諭暫行管押候傳邱維世到案再核 
[混用僞鈔票之敗露]  
　　無賴徐阿六周維新兩人前晚手持僞鈔票數張至法租界東新橋街某烟紙店内希圖混用適爲包探查見上前將徐周兩人拘獲當在身畔抄出十餘張一併帶入捕房詰據徐周兩人同供此項僞鈔票實係在逃之陸某托民人代爲混用民人等貪圖小利故此受愚求有捕頭諭令管押聽候補緝陸某到案併究 
[私賣燈吸之查獲]  
　　住居法租界小東門外大街之邱吳氏及一枝春街之張阿琴·吳阿生等三家邇因私設烟榻容人在内過癮爲法捕房捕頭偵悉以邱等不應違背禁令前晚帶同包探及暗差捕數名前往按户搜出烟槍各四五支及烟燈等物連同烟客十餘人一併帶入捕房烟客薄罰斥退邱吳氏等交保出外聽侯傳堂訊核 
[各被告交保候訊]  
　　西班牙商人老蒙司在公共公廨呈訴華人何嵩山（即何承福）不理欠欵洋二千三百八十四元又王滄洲訴鮑維養陳輝庭喬松生將損壞之儎貨汽車混售請追回價銀一千五百兩又揚飛雄訴胡能招將已盤與之江西信昌厚棧生財招牌等件再盤與人請追回盤價洋六百五十元又沈九記訴姜禮不理擔保租借紅木傢生洋一百五十六元又陸少山訴項金觀不理貨欵洋一百八十元又婦人許陸氏訴徐阿炳不付會欵洋一百三十六元各案均已刷駐廨西探及華探目邵錦春將各被告傳案照章分别交保聽候訊核 
[松江南貨店主欠債被控]  
　　松江胡協盛南貨店與本埠糖北貨業往來交易已有多年近該店積欠貨欵共約一萬二千餘金昨日其店主胡常　由松江乘火車來滬由各債權舉代表扭控第一區警察署請爲暫行扣留以待赴地審廳訴追· 
[縣署批示三則]  
　　胡增康呈爲掯勒版圩糧册請傳訊給領由候傳案質訊核辦梱業徐安邦呈爲帮梱結欠手漕銀洋請傳案訊追由候傳裘志永山福壽等訊追 
　　公民瞿鋕顯呈爲組織浦東同仁慈善會請備案由呈及簡章均悉抑候派員查復核奪此批簡章存 
中華職業敎育社通訊 
　　當塗徐君靜仁爲實業界鉅子兹因感於職業敎育之重要特捐銀五萬元就其本鄉剏一職業學校委託本社規畫一切本社主任黄君任之因於上月特赴當塗地方調查以該地富於農産擬設農業科而以工業科爲輔已草定計畫組織一評議員會以期共同商榷而利進行云兹將黄君計畫書錄如下 
　　當塗職業學校計畫書 
　　一分科以農科爲主以工科爲輔農如種稻種麥種豆種菜種藥　養蠶養蜂養各種家禽山地造林湖塘養魚養鴨種菱芡蓮藕之屬　工如造木器竹器織而農産製造（以上斟酌情形次第舉辦二地點校地宜在半村半郭之間旣便通學往來又便農田實習校舍坐落地不必大唯農田面積至少須百畝能已有由坡沼更好 
　　三校舍會堂一所宜較大以能容全體學生爲度敎室宿舍以鄉村農家爲標準雖草屋不妨但改良其建築收拾帮潔使日光與空氣合式而適於衛生工塲宜聚農舍宜分俾漸行斐律賓學生農夫制 
　　四程度高等小學畢業或修業者國民學校畢業或修　者年長失學者皆得入學視其志願與能力分别編制但年齡至少以十二歲爲限修業年期分别規定最長者三年總以畢業後能自營生爲度（說明）該地高等小學及國民學校畢業生甚少故二者並收學生年齡以十二歲爲限根據美國各州對於兒童工作之限制 
　　五學額現時之設備以能容學生二百人爲度分年招收之六工讀以半日讀書半日作工爲主但農科遇農忙時得停止受課專習農事 
　　七訓有提倡學生自治注重公共作業 
　　八經費原定五萬元約以三萬元作基金以其息及農工生産收入充常年費以二萬元充開辦費内約計購地七千元造崖八千元購器具及其他費用五千元 
雜評二 
[新國會說（訥）]  
　　今日滬上有新國會將出現之說矣不知所謂新國會者將由南方舊國會改組而成以與北方新國會對抗之新國會乎抑果將南北兩國會合併而别成一新國會乎如爲南方之新國會則今後與北方新國會對抗之情勢尚不可知雖新而仍得謂之舊若果爲南北合併之新國會則舊國會從此根本消滅而數年來所護之法亦從此已矣 
　　然欲知新國會爲何種之新國會必於和議之變化徵之 
來件 
　　中華職業學校琺瑯科化學敎員曾將琺瑯原質研究成分列成數表惟以經費關係未能製造兹將該琺瑯成分表披露　不希望各界提倡工藝者加以資助俾此項事業得以成功是以根本抵制之要圖也 
　　底層琺瑯成分表（下表自左面讀起下同） 
　　Ｎ（鐵器面）二○份九份九份一份六份二份二份 
　　Ｖ（鐵器面）三○份五份二三○份一○·七五份一·七五份六·○份 
　　　（含長石）三○份一五份三份三○份一二份一一·七五份·七五份六·二五份 
　　　（易熔）三○份一八份三份九·五份八·二五份○·九○份二·○份 
　　Ｈ（熔難）五○份三○份三份一一份一五份 
　　Ｌ（最難熔）三○份一六·五份三·五份 
燧石粉硼沙鎗粉長石蘇扜養化鎂硫酸鎂　　熔而與下列聽品同磨　 
　　二五至四○份二○至二五份五至六份 
　　燧石粉黏土養化鎂養化砂白堊長石 
　　分析數種琺瑯（底層）之成分百分量 
　　石灰○·五五一·七八○·四七○·三五 
　　硫酸鎂二·九○一·九八○·六一 
　　養化鎂○·七五·一·○七一·四三一·三○○·七八一七·二五七·一七三·七二 
　　黏土一四·四七一一·一一一三·七○一九·○○一三·四五一九·○○五·七五一二·九○一四·○五 
　　養化鉛四·一八四·○五二·六二一·三六 
　　蘇打或錫灰四·七五一一·九六二·九○一·七九二·六七 
　　硼砂一四·五八一七·二八一六·七二一四·六一一五·四○八·三○一三·六五九·五○一三·七五 
　　養化砂１六六·○一２六八·六二３六八·五一４五九·六六５六四·○二６五六·八七７五七·五五８六六·六六平均六三·四九 
　　面層琺瑯成分表 
　　　二二·五份二二·五份一○份一○份五份一二·五份一五份三七·五份一三·五份三份九·七五份 
　　　二○份二六份二○份二份一○份五份二○份五份三·五份三·五份○·八份○·八份三·五份 
　　Ｖ一○份二八份二○份三份八份二七份六份二份 
　　　六份二四份一六份一○份二份五份三份二○份二○份一份一份四份 
　　　二五份二五份二○份一五份一一份七·五份六份二○份二五份六份○·八份○·七五份三·七五份 
　　　四八份五○份二二·五份二○份一五份一○份三○份七五份一二·六份 
　　Ｌ三七·五二七·五三○·○一五·○一○七·五七 
　　下列藥品同磨六·一二份○·七○份○·七○份三·六六份 
來函 
[廣肇公所來函]  
　　敬啓者今日貴報專電載吳林褚定五月一日在滬廣肇公所開非　國會等語並非事實敬希代爲更正無任盼禱上海廣肇公廳謹啓四月十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒談 
[滬濱隨感錄] [  張舍我]  
　　尊重婦人爲西人之大禮儀之一故於火車電車中或於公共場所見婦女之後至而不得座位者皆起而相讓婦女亦道謝報之對於老人孺子亦復如是蓋所以敬老護弱意至善也上海電車雖多而每患人滿坐客見婦女老人孺子而起立相讓者吾殊未見彼短褐草履之下流社會中人無論矣卽衣裳楚楚之上等社會人亦目彼小足婦女白髮老人黄毛孺子之振搖依蕩或擁擠於人叢中而視若無覩此不特於禮讓之義有虧亦人道主義之所不許也吾雖一不如人而於電車中見婦女老幼之不得座者予必讓之吾心除尊敬護三字外原無他意而所得之報酬則不一老人孺子都明吾意或道謝或否而婦女除曾受過敎育或有見識者外往往有誤會者此種婦女以小家或工廠中之女工爲最多蓋若輩心中以爲出資而坐電車安肯無故而以坐位讓人其心有特别作用可知（即滬諺所謂吊膀子）故予雖延之坐若輩亦但望之而不前甚或作羞澀狀立掉頭不顧致令懷好意者轉覺侷促不安旁觀之不明事理者亦生其無謂之猜疑而加以鄙賤此等酬報將母以餒吾輩禮讓之心實則不然蓋彼小家婦女之誤會不明事理由於其未受敎育少見而多怪故吾輩不能加以深責假使吾輩自今日始躬自提倡此種禮讓之美德俾久而久之自成風氣則雖彼無智無識之婦人亦視爲常事而不復以爲怪矣吾滬人士以爲如何 
筆剳 
[散學記（下）] [  鴛雛]  
　　先生曰玉露來未玉露自帷下應聲曰兒代媪視茶耳言時出於茶烟中燈光適睇其面則停融如僊不顰不憨其娟雅爲不可言矣先生俄有感動覺此兒爲一生敎誨之績極其所詣何從展彼所禀然究吾悴其心力爲誰哉彼又能不負吾心力乎思時患涉他想則力抑之而玉露已坐案頭絨櫈之上沈沈待問先生微咳咳後即曰章炳麟氏齊物論釋之旨能盡喻乎曰喻矣然有合今世之哲學乎以吾家明日當來一客即吾中表歸自英國者阿嬷云渠習哲學恐吾相見爲所窘也先生聞之微詫視女面復埀其睫曰玉露吾以汝孤高悅古歡故以不近世之學示汝言微頓啓櫝指曰此一卷稿爲我新著詮羅素之言者吾雖未示汝而汝已得接近新少年之機會此後不煩吾矣女亦一詫眉心微促即曰兒之智識悉先生所灌寗能中道改轍求彼不慣習者先生曰能此固佳句此時茶熟醇香四襲媪盌以進焉明日彼新少年果至果邃於學女自少與先生相處其對年歲相當之人自欠自然然略無尋常之羞澀每一語内自勘曰此言背師旨歟言後輒陳於先生先生細細察之則此女郎寂寞之胸微微焙煖矣此中表主盛氏月餘樂甚女逕告先生曰兒事先生數歲受益非淺凡事不敢不以語先生今兒巳經被少年之求擬委身許之先生識宏謂當耶乞愛而示吾先生方進鼻烟按竅不動曰汝能履行此女兒應有之事吾慰極矣安得駁汝女信先生摯大樂次年盛氏嫁玉露於中表家先生尚作詩贈之旋即以憊困故辭館歸先生蓋嫌玉露嫁後樓中寂逾平時而旁晚憑樓圍柳輒搖曳誤爲有人徐遇至多思也今鴛雛率記其事又微涉言情矣使鹿樵先生見之必且見怒幸吾備有至陳美之鼻烟當以謝先生 
 
[今日之動機]  
劇談 
[梅蘭芳與尚小雲] [  民哀]  
　　彩樓配玉堂春汾河灣三劇余極端歡迎者彩樓配之王寶川雖落小說家私訂終身窠臼然以堂堂相國之女屈尊就卑紅粉憐才一洗尋常兒女趨炎附勢重富欺貧惡習於世道人心大有裨益玉堂春或有譏爲提倡妓女者其實得妻如實川得妾如玉堂春亦可云不負此生所缺陷者是二劇皆係憑空搆造正史固未之見卽諸家雜記亦無載及汾河灣本征東以編製似覺少勝於上述之二劇彩樓配一劇余於梅氏已數見不鮮情文相生流麗風華石頭如何余未之見小雲演此余亦未之見惟據愛雲者言此劇匪小雲所擅長由是揣想石頭之外當首數畹華矣 
　　玉堂春一劇畹華不常演小雲常演之是劇第一難點在於唱板眼旣重繁唱句又冗長非衷氣充足嗓音光潤能始終不走者不克勝任第二難點在乎做歷述案由忽悲忽喜務必一一在臉上表出絲毫無漏者則匪老手不辦第三難點係顧全劇中人身份玉堂春雖爲倡家女而無倡家習遭際不偶致干刑律當按察之侃侃而間尋本追源不說則寃情難白說則中問有床第之言不足爲外人道者於是演是劇者當描摹出當日一種不得不說不能盡說神氣來方可云顧全身份若秦腔之玉堂春太不顧玉堂春之俠伎情伎身份一味以蕩媚爲主未免令人齒冷小雲演此不即不離如黄庭初拓恰到好處畹華之不常唱此迨亦有憚於可畏之後生耶 
　　以尚小雲與梅畹華相提並論僅累黍之高低以譚小培與王鳳卿對勘　譚不如王遠甚鳳卿號稱汪涙　係混合的匪純粹的而汾河灣一劇以映視畹盞自然愈覺生色以小培映小雲有上下床之别以鳳卿襯畹華則工力悉敵因是此劇小雲不常演矣即演亦甘居梅後 
新聞拾遺 
　　日本女富豪嶽尼塞薩吉爲日本著名女富豪雖屆中年而風韻娟秀猶不減少女其經商之手腕敏捷變化殆爲男子所不及自設工廠數處出品至饒富世界各國商場中靡不有之而運輸之勞初不假託於人自備機輪專作轉運之用近復遣一心腹駐倫敦爲其營業之代表塞薩吉嘗創一公司獨有其資本約百分之九十八而倫敦紐約香港舊金山孟買海參崴各大商埠亦咸有其商店日本鋼鐵業之牛耳且爲所握糖業界中亦頗占勢力日本高麗及西印度均有財産自備之商船現約六十艘共約五十餘萬噸近復於其自創之船廠中加工趕造將來可有一百艘重約一百萬噸查其所經營之實業如鉛銅等鑛麫粉棉紗火酒鹽務皮貨鋼廠橡皮廠船廠以及水火保險等公司財力之雄厚實駭人聞聽自歐戰後復大增進戰前約三千萬鎊近且增至四千萬鎊矣攷此巨産初非祖傳或得自其夫蓋其夫死於二十年前時僅擁資六十五萬鎊而已後此之增加者全其自身擘劃之力是則大足令人敬畏者矣[  豐]  
　　何必墮胎南京花牌樓某姓家道頗豐夫婦二人皆已年逾知命膝下兒女成行頗稱興旺長子已娶現婦忽懷有身孕已將三月以自己年逾半百猶有身孕深以爲羞遂决計服藥墮胎以免年老生育貽人笑柄於是託某姓郎中以洋四元購得墮胎藥一劑潛行服下詎知藥性猛烈加之身軀素弱痛苦難熬竟於日前殞命及至家人察覺已經不及救治眞慘聞也[  冠英]  
　　笨賊昨一小賊掩入閘北某姓家竊花瓶一件出已及門外頓念瓶下尚有木座一架甚精巧乃復入將取之爲其家人瞥見登時獲住先飽以老拳然後送至警區請爲究辦是眞可謂笨賊故去而復來自投羅網也[  吳秉恬]  
　　阿母太嫌硬心腸城内舊校場某香店小主某生年甫弱冠去歲因與某姓女邂逅心驚其艶乃央媒說合擬行聘矣嗣女家以聘禮中除尋常首飾外須備新樣胸前珠花一朶生母以要求過奢拒未允婚議遂决裂生見好事不諧鎭日長吁短嘆竟懨懨成疾漸致形銷骨立醫藥罔效於前日逝世母亦追悔無及惟優爲棺殮而已[  醉痴生]  
短篇小說 
[諷世小說捕鼠機（二）] [  宋春舫宋懹玉女士合譯]  
　　剛伯培爾﹁挨梅此是你自已的主張······大概都是你自已所說的話﹂ 
　　造麥我也並不是反對此句（再讀報）﹁剛伯培爾先生後來又說了幾句狠俏皮的話······剛伯培爾先生後來與惠靈吞君又爭辯了許久惠靈吞說歷史上逢着極大患難時候女子的勇敢往往與男子相等剛伯培爾先生說道女子的勇敢有時也狠可以嘉許的不過婦女們武赳赳的氣象大都是爲﹁非常的﹂或與﹁生命攸關的﹂緣故逼迫而生出來的﹂ 
　　剛伯培爾﹁是了你是不是反對此種主張的麽﹂ 
　　造麥把報紙擲在桌上猛的抬起頭來兩手抱着了左邊的屢對着　伯垎爾說道﹁緣而言之你是有心侮慢我們女子﹂ 
　　剛伯培爾﹁你的意思以爲我有心侮慢女子伹是我想女子决不留心這些問題挨梅今天一定有人同你播弄了是非﹂ 
　　造麥﹁没有這樣事······即是有人向我搬弄是非也不成什麽問題﹂ 
　　剛伯培爾﹁請你答我問你的話﹂ 
　　造麥﹁我要知道你這種演說是有什麽意思在裏頭····但是你也没有回答我所問你的話﹂ 
　　剛伯培爾﹁但是我所願知道的是你的衣服你今日如何這樣美麗﹂造麥不知不覺的就往下看他兩邊的裙子整理了一下子﹃（註）歐美婦女的心理最崇拜的是﹁媚﹂字設或人家恭維他衣服如何美麗容貌如何動人他一定是轉怒爲喜的﹄慢慢的恢復了他莊嚴的態度嚴詞厲聲的說道﹁你到底願意答我問你的話麽﹂ 
　　剛伯培爾﹁這個自然我所說的那些話確是我自已的意思﹂ 
長篇小說 
[社會小說衆醉獨醒（十六）] [  瞻廬]  
　　就中有個鎭江人喚做劉小三的他向來挑着醃菜沿街喚賣這項生涯南邊人喚做賣冬菜自從那年大營潰散鎭江殘破他帶了渾家許氏雜在難民隊裏𢬵命狂跑跑不到幾里路驀地裏壳壳秃秃一陣馬蹄聲響只見斜剌裏許多馬隊追風掣電似的衝將過來霎時問男哭女啼大呼小喊一隊難民被馬隊衝得散沙似的只在四處亂滾嚇得劉小三失魂落魄儘着兩隻腿不管天南地北山高水低跑冰似的跑去漸漸的喊哭聲遠了方才停了脚坐在樹林子裏喘氣摸摸腦袋原封不動的裝在　子上（趣語）自念掙得性命全靠着兩隻腿才曉得爺娘生長我兩隻腿的好處暗暗地謝幾聲黄泉路上的爹爹媽媽（趣語）喘息才定驀地裏心頭卜卜幾跳回頭看時只不見了渾家許氏趕緊四下尋覓時早如石沈大海井落銀瓶那裏有什麽影響他渾家年歲尚輕略有些姿色這番被太平軍衝散眼見得已遭擄掠永無返璧還珠的希望小三心中雖有幾分割捨不下然而只剩了單身獨自逃難的當兒倒可以免卻許多拖累（存心何忍）後來東漂西蕩忍凍捱飢居然在那毒龍頷下猛虎牙中逃得這條殘命（略叙幾句）亂事已平便在杭州城隍山麓租賃一間破屋聊蔽風雨日問仍理故業挑着一副冬菜擔沿街喚賣博得百十文靑錢歸來煨着破行竈胡亂度日好在一身以外没有其他的費用日圖三餐夜圖一　越是糊糊塗塗日子越過得快不知不覺在杭州混了半載這天恰是秋盡冬初的天氣小三挑着擔子穿街越巷一聲聲的喚賣冬菜喚了大半天不曾做得一文半文錢的交易肚裏餓得慌漸漸的賣冬菜三個字喚得不成腔調兩腿軟綿綿不生力氣肩上這副擔子比出門時加重了一倍 
[自由談之自由談] [  鵑]  
　　人不可無在希望希望之指歸須視其能力之奚若若能力所不能及者無寗不希望蓋希望愈大則失望後之痛苦亦愈深也吾生平多大希望故亦多大痛苦思之心痛 
 
 

Page 15

 
 
   
 
 

Page 16

 
 
   
 
