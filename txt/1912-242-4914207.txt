# 1912 - 242 - 4914207

 

Page 1

 
 
社論 
[証明英人無可干涉藏事之理由（東）（吳）]  
　　讀者諸君猶記朝鮮之巳事乎其初東隣士夫與朝鮮之當道爲親密之締交以漸移其内向之心未幾而中日權限有衝突乃與我訂約祗認中國爲朝鮮之上國無干涉其行動獨立之權更進一步而彼此相約不得干涉其政治又進一步而彼此派兵皆須預先知會不得自由行動於是朝鮮隱爲中日共同保護國之局勢成矣雄師逼於境外政探遍其國中而種種之糾葛以起而甲午之戰禍遂成而自商湯以來數千年隸屬我華之古國卒隨旭日之軍旗以俱去哀哉前車未遠言之痛心曾是屏　川滇之西藏而猶可蹈其覆轍也乎 
　　論西藏之情形且與朝鮮不同朝鮮有國王從前我國之待藩屬不過收納其貢物張大其規模故一切内政由其國王自行處理之不受轄於國家統治權之下西藏則祗有敎王不過以宗敎之魔力得衆心之信仰將借此以收拾人心而政治上之實權則全握於駐藏正副辦事大臣之手僅名義上會同逹賴班禪辦理而已是故西藏之政權即國家之政權自廓爾喀蕩平以後駐藏正副大臣儼然爲全藏之主宰而直接受轄於國家統治權之下雖未甞實行改省之議然其情形比之法領之安南日領之朝鮮英領之印度香港坎拿大等正復相同所謂駐藏大臣者猶是某某總督某某總監也各國皆有屬地之範圍他人何來置喙之餘地今英人乘我大局掓擾之餘忽作無端干涉之請其所列凡四欵一不得以西藏作爲中華民國之一行省一西藏内政應准藏人自行管理不得加以干涉一中國准派代表一人駐藏指示藏人辦理外交事宜一遠征隊不許由印藏邊界經過應卽停其前進且將來駐藏之兵不得漫無限制異哉據是以談是英人向來承認我國爲西藏之宗主國者今將屏我於藏境之外也是從前駐藏大臣之政權今將削奪無遺也是此後之藏人可與他國自由訂立條約而所謂中國代表者不過居於旁觀指示之地位雖目覩其喪失權利割棄土地亦無權詰問之阻撓之也是藏人可以引兵寇邊而我國兵隊轉不得越雷池一步也一言以蔽之則英人早存一扶持西藏獨立之心故不許我再有用兵平亂之舉然後可以遂其他日呑併之謀嗟乎昔日人之窺朝鮮尚逐步而進今英人之攫西藏且一蹴而幾共和民國開剏伊始若不設法拒絶其請則指顧之間西藏即爲朝鮮之續而滿蒙新疆等處曾不轉瞬乂必爲西藏之續邊鄰之藩籬盡撤長江之門户洞開其不爲刀上俎砧上肉者幾希也顧欲拒絶英使之請求必先詳攷印藏歷來交涉之歷史搜集英人萬無可以干涉藏事之確據而後談判始生効力不厭煩瑣庶一一陳之（未完） 
來稿 
[楊廷燮鐵路政策之請願書（再）（續）]  
　　一曰經理東南也東南商務繁盛人烟稠密河流交錯鐵路縱横實爲種種交通機關發生之地也竊以爲東南鐵路除由國家修築完竣之路外其餘各路概歸民有或者謂東南營利路綫胥歸民有則减少國家收入不知古人云寓富於國不如寓富於民民富則國自富此古今中外其理一也况國民之程度日高國民之心愈熱皆具有國家思想斷不致視國家如秦越人之視肥瘠近來國民捐之踴躍亦可以瞰其微經理東南之法厥有三端（甲）提倡商辦路之所以不能尅期成功者由於經費之難集經費之難集由於公司不甚見信用於股東而股東不願以積之盡錙銖用之如泥沙付股本於有去無回之地遂其任意浪費之謀近年來各省股東所以觀望不前者此也惟由中央政府清查款目限制用途擔保股東之股本提倡天下一新耳目則各省股源必確有春水發生之象而路工進步當亦較速實起衰振頽之猛劑也（乙）督責英國大鐵路家威靈頓有曰非有全路資本不能修全路有一段資本然後可修一段路誠哉是言我國築路不然事權冐濫往往無數百里之欵項而墊數百里之路基卒至資本告匱欲其迅速反致濡滯推原其故一由於無責成則庶務不舉事權冒濫一由於無監督則委靡不振百弊叢生今後之民有各路中央政府有監督責成之權清查股本之多寡配定其興築之里數責成其竣工之期限於股東權利庶足保障（丙）審查路綫鐵路學家有云鐵路之選定以極端車站聨絡内河外海者爲最優聨絡外海者次之聨絡内河者是又其次粤漢線路北枕長江南瀕大海一爲中國商務中心點一爲東西洋往來之要衝堪符最優之說獨惜其瀕海極端車站爲英之九龍是不能聨外海仍非最優之綫明矣夫粤漢中承京漢北接京張東連京奉集各路而成一偉大連帶運輸爲中國最優之路綫豈可仰鼻息於他人惟有開黄埔開香洲分築鐵路與海洋航路相銜接控制陸海之形勝握操縱自我之機關足以制香港澳門之死命而有餘獨商辦之眼光只知營利往往不注意路綫利害是亦民有之一失也以上所陳俱爲民國遠大之圖經武興商胥覘實效者也語曰天下興亡匹夫有責際此民國艱難締造正人人當以責任心扶助政府之時用敢具呈鈞院核議可否不勝惶恐　企之至（完） 
要件 
[陸軍部官制修正草案（續）]  
　　第九條軍需司掌事務如左一關於軍服之經理及檢查事項二關於軍服粮秣及馬匹等給與之規定事項三關於平時戰時粮秣之給與及準備事項四關於戰時炊具及洗馬器具事項五關於軍服粮秣之製造購買事項六關於軍隊用具消耗品及埋葬用物料等準備事項七關於軍人祠宇及軍用墳地事項八關於軍需用事項九關於各軍需官勤務事項十關於各軍需處人員之敎育考績及其補充事項十一關於經費出納并預算决算一切事項十二關於編制整旅之預算事項十三關於會計稽覈事項十四關於各軍需處事項十五關於規定俸給及旅費一切事項十六關於各種給與及軍需規定之審查事項十七關於管掌出納之官吏等事項十八關於與財政官署有關係事項十九關於陸軍用地及建築事項二十關於管理陸軍所屬官產事項二十一關於規定軍用金錢箱櫃及行李事項 
　　第十條軍醫司掌事務如左關於軍醫獸醫各種診療機關事項二關於體格檢項三關於傷病等差之診斷事項四關於防疫及衛生試騐事項五關於衛生材料及啼鐵事項六關於戰時衛生勤務各種規則事項七關於軍醫司藥獸醫所屬各項人員之勤務敎育攷績及其補充事項八關於衛生報告統計及調查事項九關於紅十字會及恤兵團體事項 
　　第十一條軍法司掌事務如左一關於陸軍軍法事項二關於陸軍司法官職監獄職員之考績及其補充事項三關於陸軍監獄事項四關於赦免及罪人之處置事項五關於高等軍法會審事項 
　　第十二條軍馬司掌事務如左一關於軍馬監及牧場之管理事項二關於軍馬之供給喂養保存及徵發事項三關於改良馬種及購買軍馬事項四關於蹄鐵術之敎育事項五關於軍牧人員之敎育考績及其補充事項 
　　第十三條科長及一等軍法官員額以各部官制通則所定僉事員額爲準 
 
 
 

Page 2

 
 
　　第十四條科員及二三等軍法官員額至多不得逾二百人 
　　第十五條陸軍部員額除本部制定外以部令定之 
　　第十六條本制自公布日施行 
命令 
[九月八日臨時大總統命令]  
　　黎元洪授爲上將黄興授爲上將叚祺瑞授爲上將陳宦授爲中將蔣作賓授爲中將 
　　任命王廷楨充禁衛軍統制並加陸軍中將銜任命忠和充禁衛軍步隊第一協統領田獻章充禁衛軍步隊第二協統領均加陸軍少將銜任命許崇智充陸軍第十四師師長任命張載揚充陸軍第十一旅旅長 
專電 
[北京電]  
　　國務院爲藏事屢開會議無策對付祇一面電令鍾頴暫不進兵一面延擱（對英）不作决絶之回復 
[北京電]  
　　外交部顏次長赴各使署請撤去北京駐兵各使以未正式承認爲詞不允轉逹本國政府 
[北京電]  
　　叅議院提出請查辦鄂軍官干預政治案亦己消滅 
[北京電]  
　　今日袁總統授黄興黎元洪叚祺瑞爲上將並任中將少將數人聞先期與孫中山商定孫謂黄如推託余當力勸接受 
[北京電]  
　　陸總理回院後卽赴總統府仍請辭職袁總統再三慰留始允暫理院務不允銷假故今已續假十日會議時仍列席 
[北京電]  
　　宋敎仁擬囘湘後赴滬即與孫中山出洋攷察不願任出使代表 
[南京電]  
　　程都督准十五號前赴蘇發放薪餉 
[重慶電]  
　　此間大火焚至一晝夜後經拆毁房屋多間斷絶火路始熄損失約逹數百萬 
特約路透電 
[北京電]  
　　據北京日報載稱孫中山君由張家口回京後擬不復寓迎賓館將在六國飯店小駐約一星期之久又謂陸徵祥病假期滿後將任梁如浩爲外交總長譯電 
[北京電]  
　　據極確實之消息中政府今將與萬國銀行團外之某銀行團訂立借欵合同計數英金一千萬磅其詳情未經宣布中政府曾向萬國銀行團提議續行商議借欵問題銀行團業己允可惟此事今雖由兩方面討論然尚未開正式會議 
[北京電]  
　　西藏問題並無動靜現中政府殊不願承認英國之意見故此事似將延擱云 
[華盛頓電]  
　　近外間傳說謂美國已聲明並不反對英國對於西藏之舉動又謂英國之出此舉必先商諸美人云云實屬全無理由美政府對於此事並未有所宣布英國亦未就商於美按近日倫敦來電謂美國已宣布並不反對英國對藏舉動旋有人向政界探問此事乃得答辭如上 
[華盛頓電]  
　　墨西哥北部之美國僑民催求政府設法扶助美政府己照會墨政府申明不得不派兵保護該處僑民之理由據愛爾派沙電稱有墨西哥叛黨一隊越過邊界與美兵交戰旋爲美兵擊退並將叛黨擒獲愛里崇那之美兵現已設法阻止美國牧童攻入墨境蓋彼等皆熱心扶助墨國礦區之美人也 
[倫敦電]  
　　英國陸軍大操之際有飛船家同乘單葉飛船與烈風相抗忽一翼受損其機器由一千尺之高處翻落跌死軍官二人德國某軍官乘飛行艇遇風墮斃於末里區附近尚有某軍官飛行於安特哇佛遇禍墮地機器全毁人幸未死 
[倫敦電]  
　　飛船家考地君巳由奧政府及澳大利亞政府委令敎授駕駛飛船術 
[維也納電]  
　　現因馬基頓大局殊爲阽危故德國首相與奧國外務部大臣明日有皮區洛之會晤外間紛起猜測莫衷一是據某半官報載稱兩大臣巳决意維持土耳其之現局 
[倫敦電]  
　　路透電社得悉奧國外務部大臣最近提出關於土耳其事務之意見英國外務部大臣審閱之後頗爲嘉納 
[倫敦電]  
　　英國商業聨合大會巳通過議案主張將田地礦物礦產鐵路運河歸爲國有史密爾君及蘇格蘭礦工領袖宣稱諸礦工將即發起大運動以逹礦產歸爲國有之目的彼等已早擬定議案云 
[舊金山電]  
　　美國海底潛行艇某號近入水二百八十三尺之深實爲從來所未有 
公電 
[胡都督致國務院參議院各都督電]  
　　近接各路電報紛傳陸總理又續病假有辭職之說國勢如斯政府屢仆根本先摧枝葉何附竊不免憂憤請爲諸公昧死一言内閣爲政令所自出總理尤中外所具瞻陸總理碩學駿望邁絶羣倫洵海内之人豪爲政界之鉅子就職之初輿論翕然中西報章備極歡迎外交視綫爲之一變當兹藏衛風雲未戢滿蒙警告頻來國際稽承認之文强鄰起協謀之漸爲陸總理計正宜排除羣疑不計利害不懾毁譽展攄素蘊銳施政策折衝撙俎騰輝　敦鞏民國之基礎播新猷於寰區縱使羣啄攢摧公固健者即至犧牲性命亦屬偉人爲參議院計尤宜潔白澄懷共矢忠忱屏私見以恤公舍小已而救國不應拘牽黨見護曲競私昧世界之觀察負人民之委託搆亡國之慘禍湊歷史之悲觀顧乃是丹非素暮四朝三可决之案才通彈劾之議旋起去賢惟慮不速意氣惟慮不盛蔑視政府無異土苴玩弄閣員直同兒戲歐美無此奇談古今無此變象　之　令演劇必俟囀歌調絃乃能評定優劣何能蹈步入場即事評議吾國頻年積病如垂死之人巳危旦夕良醫拯救或進　苓或施人功助氣之法尚冀苟延俄頃不隨物化乃計不出此醫藥悉阻刀鋸横施天人相迫詎能倖免陸總理清芳自賞朝膺要職夕侣屠釣知非所惜但　爲共和義務難辭若一遭齟齬輙萌去志賢遠愛名愛身不愛大局引義相責何以自解私心耿耿竊爲痛惜景伊不敏掬忱哀告懲前毖後切望諸公合力一致共　白駒情迫詞激諸希亮察並乞示敎護四川都督胡景伊叩三十一印 
[内務總長致各督電]  
　　駐黑龍江都督冬電稱省城設立國會選舉籌備李委任督辦坐辦等晤查籌備選舉機關及辦事人員名稱現正擬訂選舉法施行細則不日即以命令公布大約參照選舉法初選監督設辦理選舉事務所之規定於覆選後設覆選舉監督辦理選舉事務所於省由選舉總監督設籌選事務所請先將國會選舉籌辦處改爲　備選舉事務所督辦坐辦等一律改爲委員除逕覆外特通電查照微電 
[勛局長馮自由致各督電]  
　　本局設立以來己逾數月各省調查會經電請開辦在案現據報告到局者雖有數起惟多未盡詳澈餘有未經報告者尤多用電請飭從速調查於三個月内全數報告以便審議核清賞卹是所盼切歌電 
　　共和黨晉支部已成立選舉部長崔廷獻副長劉志　 
要聞一 
[參議院彈劾查辦案之究竟]  
　　本館北京參議院特派員 
　　早已無形消滅參議院對於張振武案自八月二十八日因提議彈劾查辦致起絶大騷擾後次日會期自晨九時延至十時迄未足法定過半數未得開議勢脈爲之一緩三十日照議事日程開議畢尚餘四十分鐘有新疆議員蔣舉清提起動議謂本院對於張振武案决擬彈劾而不能成立各省來電詰問者甚多有謂放棄天職有謂虎頭蛇尾本院無以自明宜由本院通電各省聲明彈劾案之不能開議係爲約法所拘束並非放棄云云議塲多不贊成此說謂以本院之名義通電各省是不合法律之舉動此說卒從廢棄復有陳景南提議謂大總統己有禁止軍人干預政治之命令而湖北各軍官屢次來電詰問是否違法請付院議谷鍾秀贊成之謂大總統己有命令禁止而武昌來電無理取閙實是違法應咨請查辦蓋陳谷等均係舊統一共和黨黨員前此曾爲軍警所恫喝故急欲藉此整頓又以鄂省軍官勢力不能直接及於北京故亦無所顧忌此次彈劾陸軍總長旣不成立查辦黎都督又不成立乃不得已而更思其次遂欲查辦鄂省軍官以逐層脫卸之法爲聊以解嘲之計實則有令禁止而仍行干涉可謂之違反命令而不得謂之違背法律違反命令政府自有整飭之法無待議院干涉然當時卒照陳谷之說議决現方起草俟後再行提出在國民黨之意無非激於一時之意氣動以違法查辦爲口頭禪然自此案成立而對於政府之彈劾及黎都督之查辦其勢又更放鬆一步將完全歸於消滅蓋湖北軍官實爲黎副總統所管轄非直接於中央政府者欲咨請查辦鄂省軍官是無異已置信任於黎而對於黎之查辦固自不成問題矣 
　　劉星楠提議之查辦參謀總長黎元洪違法案經討論緩議後國民黨員本有另提查辦鄂督違法案之說蓋謂參謀總長黎本未就職卽使照案通過亦祗具文不如正名爲鄂督而推翻之較有益於實際也然自二十八日大騷擾以後至今日己四五日並未另有人提議及此而三十日陳景南之動議亦止以鄂省軍官爲言是對於黎之查辦亦己由緩議而變爲取消與陸軍總長之彈劾案同歸於無形之澌滅了無疑義回溯一星期以前叅議院中激烈之分子對於此案呌囂跳踉聲勢洶湧幾有翻天掀地之勢曾幾何時而漸歸淡漠終致一無結果早知如此何必當初深望以後遇有重要問題發生鄭重周詳始終貫澈愼毋輕率鹵莽而再衰三竭致貽虎頭蛇尾之誚也 
　　彈劾案之不能成立早在意中因有法定人數制限之故所宜注意者爲查辦鄂督之一事然觀近日情形則此事亦己完全消滅蓋就目的而論推翻鄂督與推翻陸軍總長其事實上之困難相等就原因而論執行之手續不合法律咎實在於中央爲此事主動力之湖北各議員亦祇怨怒袁而於黎仍形廻護故當日彈劾政府與查辦鄂督之兩案同日提議在將議彈劾案時湖北議員劉成禺張伯烈等四人均各出席及彈劾案不能開議而將議查辦案時劉張等四人早巳陸續退出並不主張即日開議其情形概可想見此與國民黨主張彈劾陸軍總長而該黨之皖省議員俞道暄曹玉德等以與段氏同省之故極力反對致在該黨談話會中衝突甚烈情形正復相類由此可見我國國民現時之心理仍以地方觀念爲重而政黨之觀念固猶較爲薄弱者也 
　　張振武之被殺今己半月有餘參議院對於此事始而質問繼擬劾復擬查辦勢洶洶然銳猛無匹政府惟是深溝高壘以靜制動不久即爲所屈迄今己有鼓衰力竭不能復振之勢况參議院自初三日起决停大會三天專備審查重要各案此數日内更自無從有何等之主張日復一日境過情遷風潮自息彼欲藉此機會推翻黎段等重要人物者至此固己不能逹其目的而記者對於此事之報告亦可自兹作一結束矣 
[參議院改定省議會員額]  
　　依衆議院員四倍之數各省省議會議員選舉法己經參議院三讀會完全通過而各省議員名額則於省制第五條規定之尚在審查中未經二讀會討論就其順序言之本應先定各省議員名額及分配各區之標準然後覆選舉區劃之大小及各區員額分配之地方法始有所根據而選舉法可因之而定此次所以變更順序將省議會選舉法先行議决者一則因選舉法中關於資格之調查等事手續繁重急須早日頒布一則因省制中别項重要問題甚多未易一時解决恐多牽掣遲延之故然當審議選舉法時早己將省制中各省省議員名額及比例分配之標準由内部先行决定因與省制第五條原草案條文規定逈異故選舉法中之覆選區劃及員額分配等事亦大加修改而其體裁亦與選舉法原草案之章節條項全然異致其所改定各省議員之名額現尚未經參議院發表而各省對於此事則甚注意亟須詳悉記者確知其内容謹爲比照原案記述如左 
　　政府交議案原文省議會議員定額凡一省人口不滿千萬者五十名千萬以上每四十萬人加一名二千萬以上海八十萬人加一名至多以百名爲限議員定額分配之法每縣一名其餘額以各縣選舉人數之多寡比例分配之至足額爲止其議員定額不足每縣一名之數時得加額以足每縣一名之數 
　　參議院現擬改正條文省議會議員名額依人口之多寡定之凡人口在二千萬以下者每二十萬人選出一名逾二千萬者每四十萬人加一名逾四千萬者每八十萬人加一名但人口不滿八百萬之省亦得選出四十名人口調查未畢以前各省議員名額如左 
　　直隸一八四名奉天六四名吉林四○名黑龍江四○名江蘇一六○名安徽一一二名江西一四○名浙江一五二名福建九六名湖北一○四名湖南一○八名山東一三二名河南一二八名山西一一二名陜西八四名甘肅五六名新疆四○名四川一四○名廣東一二○名廣西七六名雲南八八名貴州五二名人口調查未畢本僅就各該省而言非統指全國之人口總調查此與衆議院員之定額逈異惟前此各省之調查概不能視爲確實故第一届選舉時各省議員名額仍應統照暫定名額計算尚未能適用人口比例之原則此層於二讀會時尚多討論至下星期一日始行完全解决也 
[參議院初二日紀事]  
　　本月二日參議院開議議長報告前由田議員駿豐更正甘肅之復選區劃表曁廣西復選區劃表第三區漏列三縣與第六區添列一絲畢經衆贊成按照所更正及當添列者即日咨呈政府後復由議長報告前星期五决定查辦湖北軍人干預政治咨文稿已由起草員陳景南擬就内容係根據約法第二十五條曁大總統之命令由秘書長朗讀後議長以應否油印分配列入議事日程討論爲問谷鍾秀謂是乃動議不必列入議事日程張伯烈謂查辦此事屬於陸軍總長而當時提出彈劾案陸軍總長亦在彈劾之列湖北人對於湖北議員因此生有極大之惡感彈劾案未成立今又有查辦案在湖北人必以爲是湖北議員所鼓　可否暫從緩議劉彥謂張君所說之事實不能因事實而棄法律張伯烈謂如諸君要做予一人亦不能說不做王家襄以爲　事當細細討論應付油印分配大衆議長深以爲然大衆均無異議　照議事日程開議第一八月分經費支出概算案財政委員長股汝驪報告審查旨趣大致謂將從可疑者指出稍事節减以爲將來决算之參考並說明此乃變通辦法報告畢議長即以有無討論大體之處詢衆衆寂然議長即以舉手法决定付二讀經多數贊成於是開議第二實行禁煙法案二讀議長朗讀第一條原文全國煙毒以民國元年十二月末日爲禁絶期　汝　提出修正文曰全國煙毒以民國二年六月末日爲禁絶之期李　恐二年六月前辦不到谷鍾秀謂祗須政府切實奉行必可辦到贊成殷君之說席聘臣登台演說洋洋千言發明一切大致謂禁種宜寬禁吸宜嚴以事實爲前提以法律爲根據對於第三條提出修正文曰自本法公布後令種煙者逐年遞减七年滅盡鄭萬瞻謂本委員會改原案爲咨催案因爲事實與外交之關係今旣將報告否决原案宜詳加討論對於第一案亦提出修正改元年爲二年鄧鎔謂前清各項章程規定均極嚴整旣云有效需此法案何爲意在推翻全案王家襄引議事細則紏正之謂祗能提議修改條件不能推翻全案劉彥謂前清雖定有章程恐多不能適用江辛亦主張原案胡璧臣贊成鄭說議長以鄭說付表决　過議長朗讀第二條本法以未實行禁絶鴉片之各省爲限李素主張删去金鼎勳謂不能删去議長付表决照原文通過議長又宣讀第三條自本法公布後一月内各省禁煙分局　派員分往各處迅速調查查有私種應報明縣知事將烟苗犁拔並遵照禁煙條例第一條處罰胡璧臣謂一個月期太促鄧鎔謂條例可作爲法案否周珏謂有施行法手續法之不同鄭萬瞻謂條例第一條當改爲新刑律第二百六十四條江辛駁之劉彥主張明定期限谷鍾秀與曹玉德均不主張鄭萬瞻主張將烟苗犂拔四字删去周珏反對之陳得熙謂一月内應删王鑫潤謂定一月期限乃恐調查一時不能清楚之故惟當分别路之遠近定期限耳陳得熙謂如此則應明白規定討論甚久議長以鄭萬瞻第一條改爲新刑律第二百六十四條付表决得多數之贊成又以一月内三字删去付表决恰得整半數衆請决於議長議長乃决定删去之隨以全條付表決多數贊成第四條正當討論之際某議員離席去議長呼之不應人數遂以不足議長宣告休會十分鐘以待人數足後再開議谷鍾秀謂差幾人議長謂二人谷鍾秀謂休息室有無議長曰休息室中雖有然他不表決我亦無法只可坐待耳少頃人數始足張耀曾謂原文規定七月初一日起現已逾期而尚未施行故本員主張改九月谷鍾秀主張交庶政委員會修正周珏主張另指幾人審查修正議長謂二讀會又提回交審查院法無此規定只可延會先議第三案於此中間可由委員修正並請贊成先議第三案者舉手多數遂議第三廣西遷省案以景福等陳請請願委員會審查報告王鑫潤報告大旨反對請願書從國務院及參議院議決暫以南甯爲省議會爲都督駐在地省議會隨同建設俟正式省議會成立後再提出討論此問題其結果則謂擬由本院一面電致陸都督不必急催六司赴　藉以維持市面一面電致省議會議員速赴桂林會議一切報告畢方將討論時期己至衆請延長時間議長謂此即無需近日各審查案審查皆未畢以致大會無案可決兹擬自明日起休會四日限於此四日内將審查案一併審查畢報告請贊成休會者起立多數遂散會 
[報界歡迎孫中山紀事]  
　　初二日北京報界全體假鐵門安慶會館開歡迎孫中山大會先 
 
 
 

Page 3

 
 
生於午後二時三十分鐘蒞會首出報界同人在門内排列歡迎軍隊奏樂入座　即由北京日報朱淇代表一切請民視報康士鐸君讀歡迎詞其詞係由北京日報起草蓋向來報界閣歡迎會皆由該報主辦此次仍循舊例也先生答謝畢卽演說約一小時之久其大旨不外舉其鐵路上之大計畫要求報界全體之同意極力爲之鼓吹使得告厥成功演說之内容與從前各處所演大致相同惟其中有反復長言較爲獨詳者兹特錄其大端如下先生對於鐵路上之大計畫其經營之時期以十年爲度其建築之里數以二十萬里爲度其建築費之預算以六十萬萬爲度此建築費之所從出則取之於外債其主張借用外債之說則謂此或不免起國際間之紛爭招國權上之損失然可先事預防借欵之條件上純出於國民個人之交涉則與國際上無關並言鐵路由國民建築將來事業上之發逹資本家之壟斷難保不蹈美國鐵路大王托辣斯之弊即與民生主義相背欲防其弊於此十年内國民建築時期政府預先與國民可結特别之條件或十年或二十年後可以由政府贖之國民此其計畫之大概也又言以中國從前已經建築之路統南北各省觀之南方各省鐵路寥寥無幾不及北方各省遠甚推其原因實由於從前所建築之鐵道無一不從借欵中來北方對於借欵一事不甚反對故能成功南成則多歡迎建築反對借欵如粤漢鐵路川漢鐵路等皆因反對借欵釀成絶大風潮所以鐵路事業不能發逹因力言借欵不必反對之理由前巳述及兹不復贅最後言此事關於民國前途至大斷非一人所能辦到必須從輿論上極力鼓吹使國民之腦筋一方面知此事之關係重要一方而知借欵與國際上無關　將來此等偉大之事業或能有告厥成功之日因邀求大衆認此事爲要圖極力爲之鼓吹語畢退席奏樂拍影賓主歡盡而散 
[鐵道協會歡迎孫中山紀事]  
　　本月二日午後三時報界歡迎會散會後鐵道協會即在安慶館樓上開大會報界亦多上樓旁聽開會後先由主席陳策君報告開會宗旨略謂本會發　於南京交通部由于佑任君聨合諸同人組織而成公舉中山先生爲正會長當時北京交通部尚未發生旋因臨時政府移至北京南京交通部解散本會亦即解散嗣因孫先生倡辦全國鐵路本會又在上海成立本部並屢次致函北京囑即組織北京支部現己成立有日但須聲明一句北京交通部現亦組織鐵路協會本會並非與該會爭權亦非與該會反對諸君務須泩意陳君演說後即由章錫和君報告該會成立之歷史謂前年在日本東京時即有鉄道協會之發起曾發行雜誌一種頗有革命思想及南京政府成立後又得孫中山先生及于佑任諸公提倡勢力日漸發遠惟現在時代不同本會不能再帶有革命之思想至於本會之進行一則發刊一種報紙鼓吹意見一則組織一種銀行以備儲蓄此皆本會擬辦之事幸得孫中山先生可以隨時承敎章君演說畢卽由孫中山先生演說謂日前鄙人曾受北京鐵路協曾之歡迎當日並舉鄙人爲名譽總理今日又受本會之歡迎鄙人亦爲總理在鄙人之意則主張兩團體合併以厚積勢力俟將來徐圖之可也但今日之鐵路問題實爲中國生死存亡之問題也今日修築鐵路之困難問題即借債問題是巳今日若修築鐵路惟有歡迎外債不能反對外債若反對外債而欲修鐵路則鐵路必無修成之望鄙人深信外債之不足以禍國且深信借債修路與中國有百利而無一害即如現在所有己修之鐵路無不獲利即如京奉鐵路尚不十分發逹每年所獲之利已屬不資京張鐵路爲其餘利所修此可　見又如東清南滿兩鐵路爲日俄兩國所修似與我國無利然而大謬不然當東清南滿兩路未成之前滿洲之大豆僅由營口一處出口每出口不過一百萬自兩路修成後今則逹一百萬萬以上皆因兩路交通便利故東三省農民受益非淺此猶他國修成之路我猶受益如此若我自修鐵路當更受益何如故今日我國如欲立足於世界惟有速修鐵路以立富强之基不然外人之勢力日益伸張而鐵路政策實足以亡人家國鐵路協會之組織即以鼓吹提倡爲宗旨想諸君亦必以鄙言爲然云云孫君演說後卽散會 
[大借欵將敗於一電]  
　　歐洲資本團以各國新聞紙皆謂中國現狀異常危險萬不可以投資資本團初尚未敢深信特派代表七人由倫敦起程經西伯利亞鐵路前來中國實地調查巳於日前抵京住東交民巷六國飯店昨日己發長電一道致歐洲略謂各報所載皆係實在情形由奉天至北京沿途攷察比較五年前之中國已有天淵之别此時北京服綢衣者不過百分之二三服長衣者不及百分之十其餘藍縷不堪者居多可見人民經濟之困難如果投資中國雖有政府負償還之義務然政府不能不取之於民似此情形實屬危險將來難保不摇動歐洲之金融市塲云 
[藏事交涉之棘手]  
　　唐在復無奈何　　　潁無奈何　　政府無奈何自英公使照會不准中國在西藏用兵經外交部參事唐在復與朱爾典直接交涉以西藏爲中國領土有自由用兵權外人何得阻撓英使謂英之屬國印度毗連西藏中國倘在藏地用兵一則恐印度摇動二則於西藏之英國商務上亦有關碍故請貴國勿在西藏用兵倘必欲以該地爲戰塲英國爲維持商業保護印度起見應即派遣軍隊分别駐紥唐參事謂貴使旣具如此滝見本員必不能擅允喪然而返翌日政府遂决議電令川軍尹司令昌衡所有軍隊均駐紮察木多勿至拉薩 
　　駐藏辦事長官鍾頴昨日電政府云逹賴曾派堪布二人前來議和邀求六大條件（一）恢復逹賴敎權加崇封號（二）華人對於佛寺及僧須加敬禮不得如前侮慢（三）西藏行政事宜與華官和衷商議但不得改建行省及純然視爲領土（四）華兵不得於拉薩駐紮軍隊辦事官衛兵限制二百人（五）西藏土人有作地方官之權華人不得干涉（六）撤退尹司令征藏兵隊聞政府因其邀求太重尚難允認 
[俄國亦要求三條件]  
　　中華領土存亡問題自外蒙古獨立後科布多繼之喪失趙督己屢電告急頻日國務院會議對於蒙古問題相顧不敢發言緣前者陸總理去俄時俄外務部對於蒙古曾提出三條件之要求爲陸總理所拒但此問題至今尚未解决不承認俄所提出之三條件則惟有用兵之一法而國務員會議時叚總長謂中國現時兵力僅可以對付蒙古若因此而惹出他國之干涉則實無力抗拒會議旣無結果適俄公使署之參贊警告外務部謂中國若欲取消蒙三獨立非承認俄外務部所要求之三條件不可其三條件（一）中國不得設官於蒙古（二）中國不得在蒙古開墾（三）中國不得向蒙古進兵此三提件者若承認之蒙古非中華民國有也現聞國務院巳窮於應付而此事又關係中華民國領圭之存亡問題擬提交參 
議院開秘密會議作最後之解决 
[中央學會選舉議員之籌備]  
　　國會兩院選舉法業經參議院議決查選舉法有從中央學會中選出議員之規定惟我國尚無此學會敎育部對於此事極費研究聞范總長之意即以中央敎育會爲中央學會並擬通令各處多設各種學會大别爲四種中央巳設之法學會尚志學會等等皆視爲學會之一將來中央學會會員即由各學會選出其資格除大學校長及高等專門學校當然可以作爲會員此外則以各科學中聲名卓著者充之大約其資格不過兩三項而已擬於九十月間即將中央學會組成以便再由學會中選出法定議員額數 
[時評一（默）]  
　　中國國民黨會議合併事在湖廣館演說也突有要求選舉權之女子唐羣英等扭宋敎仁之短髮而痛毆之有形容之者謂其聲清脆可聽 
　　英國財政大臣喬治在韋爾塘伊斯台特福特演說也突有要求選舉權之女子起而擾之乃被一般旁聽者扭住該女子之髮拖出會塲擊傷兩目且將衣裙撕成片片作蝴蝶舞（見昨報譯電） 
　　同一要求選舉權之女子也在中國之女子則扭男子之髮而擊男子之頰英國女子則髮被男子所扭而面亦被男子痛毆 
　　嗚呼中國女子之程度高耶英國女子之程度高耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇省選舉衆議院議員說明書]  
　　衆議　議員選舉法巳奉公布現在爲期甚迫所有蘇省攫選舉區現經總監督規定南京蘇州鎭江清江四處爲覆選舉監督駐在地並委任陸維李爲第一區潘灝芬爲第二區夏敬觀爲第三區徐鍾恂爲第四區覆選監督兹將編造衆議院議員初選舉人名册說明書頒發各縣遵照辦理說明書内容明錄於左 
　　（甲）總說明（一）編造選舉人民　每十名合編十號每五百號訂成一册每兩册共一千名編一字號例如天字上下兩册上册首列選舉人十名填明天字元號至十號接填至五百號爲上册五百零一號起填至一千號爲天字下册其餘地元黄等字號册仿此（二）編造選舉人名册須調查全縣選舉人總數接連編字列號此册確定後各投票區投票所内均須存置全册一份蓋此項選舉人名册與各投票區所備之投票簿其適用逈不相同投票簿中所列之投票人以住居本投票區内者爲限而初選被選人即以列入選舉人名册内者爲限故各投票區須置全縣選舉人名册以備檢查 
　　（乙）各項說明（一）號次每十名合編十號每頁填明某字第幾號至第幾號（二）姓名但註姓名不註號（三）年歲以民國新曆計算如在前清宣統三年爲二十歲者民國元年爲二十一歲以上類推（四）籍貫本省籍但註某縣字樣非本省籍詳註某某地方（五）住址註某市或某鄕（六）住居年限註幾年字樣如係世居未能記憶年限者得註世居字樣（七）年納直接稅之數註幾元字樣角以下略之（八）不動產之價格未能檢對契價者得估計元數註幾元字樣角以下略之（九）某種學校畢業在小學畢業者註小學字樣以上類推（十）某種學校畢業相當之資格有與小學畢業相當資格者註小學字樣以上類推（以上四項之中祇須註明最易調查者一項）（十一）選舉權停止選舉權者註一停字（十二）被選舉權停止被選舉權者註一停字以上兩項應照衆議院選舉法第七八九等條規定左列人員分别填註現役陸海軍人及在征調期間之續備軍人現任司法行政官吏及巡警僧道及其他宗敎師上列人員係停止選舉權及被選舉權者應於選舉權及被選舉權格内各註一停字小學校敎員及各學校肄業生本縣人在本選舉區内辦理選舉之人員但監察員不在此限上列人員係停止被選舉者應於被選舉格内註一停字 
[甯省續命湯]  
　　財政部昨電江蘇都督云貴省近派承政長張一爵君來部懇請中央接濟巨款但中央財政之支絀常與貴省無異苦無的欵可撥兹特竭力籌措洋十萬元匯交上海中國銀行請卽兌收以資應用聞此欵原期二號可到今遲至五號方由該銀行派員解寧軍需處已竭蹶萬分矣由滬開寧之第十九團一營原在遣散之列兹由陸軍部匯洋二萬元到上海交通銀行聞程都督己派會計官前往提取一俟該款到後便可從事遣散愛國男兒當知餉源不易必能鼓舞歸田也 
[熊烈士靈輀抵揚]  
　　熊烈士成基靈櫬己於本月四日晚間十二句鐘由鎭抵揚當由徐軍統寳山傳知軍隊俾便於初五日出城迎接先期同盟會支部亦接特派員來電以傳單知會團體當於初五日九句鐘齊集康山排隊出城及靈柩入城之際先驅有　　　　　　　　　隊復　以學團最後殿以在城各團體烈士之未婚妻程氏乘坐松花肩與亦在櫬前導引靈櫬穿城而過暫停城外史公祠同盟會分部事務所道旁觀者充塞衢巷頗極一時之盛初六日由軍統徐寳山致祭初七日民政長汪彝伯君致祭初八日則爲學界及各團體致祭云 
[浙省選舉衆議院議員之辦法]  
　　屈民政司長日昨致各縣知事電云衆議院議員業　都　電飭各縣妥速辦理在案所有投票區仍以十區十五區爲限多派調查不拘人數調查費查照公報五十册預算表内甲種縣改支洋七百元人口七十萬以上者再加一百元乙種縣六百元丙種縣四百元人口十萬以下者三百元關於省稅經費均以省稅支出又選舉資格須年二十二歲出生在陰曆八月杪以前爲合格被選舉資格以二十六歲爲合格二十六歲者並須註明出生月日凡停止選舉權者亦須入册惟以紅紙簽名停止此外疑義俟京　復到再行說明 
[民意報移京出版之先聲]  
　　天津民意報係革命巨子汪趙諸君所組織自去歲出版以來頗受社會歡迎日前因言論激烈被駐津法領事勒令停版出境凡有血氣者多爲之憤懣　現有某政客擬將該報遷至北京出版云風聲鶴唳之遼東 
[省垣戒嚴]  
　　奉天自蒙匪擾邊風聲日急日昨督署據密探報告謂現有鬍匪四百餘名散佈城廂内外意圖乘機煽動并擬牽制兵隊赴邊征勦等語都督得此消息即飭張統領連夜調中前兩路防營各二營駐紥東南門外以示鎭攝 
[擲放炸彈]  
　　八月二十九晚三更時東南邊城外突有炸彈二粒爆發甚烈該處防營聞警即率隊前往查無人跡旋卽報告張統領立下戒嚴令以防變動 
[漏洩軍機]  
　　都督以軍事緊急非嚴守秘密不可日前特另編密碼分發各統領及各屬行用兹聞此次所發密碼被俄蒙人出洋五千元秘密購買近被趙都督查知大爲震怒除一面密飭查辦外並擬再行改編以防洩漏 
[敗蒙竄擾]  
　　鎭東縣城前被蒙匪佔據現雖克復蒙匪隨卽四散奔竄現又向康平一帶大肆擄掠當由該縣疊電告急現己由防營派隊往勦矣 
[洮南府之沿革談]  
　　洮南府原東蒙古之一部距今十年前即光緒二十八年始由前清政府會同内蒙古札薩克圖王協議開放蓋新開之地也至此地之廣袤東西南北均各一百餘華里大小村落共有八十餘處人口共有五萬名 
　　洮南府地勢僅北方一帶與大興安嶺支厥相接小有岡陵起伏其餘東西南三面均爲廣漠之曠野故土地甚形肥沃至河流之貫注於其地者則有那金河交流河洮兒河三流域而土地之最肥沃者尤在洮兒河沿岸之一帶又此地之礦產頗富其中尤以沙金煤鐵三項出產爲最多漢人則自開放該地之後來此營業者踵趾相　外又　以滿蒙士著今則殆成爲滿蒙漢三種人之一大集合場所矣 
　　洮南府之附郭府治恰在洮兒河之西南方面其地距鄭家屯僅五百華里距懷遠七百華里距齊齊哈爾六百華里距哈爾濱八百華里追溯其初開放之日不過僅有蒙人土着數户而巳今則商賈往來比年增盛一年中貿易額殆不下六百七八十萬兩而本府人口亦有四五千名之數其發逹之速己可想見是則因該處正扼滿蒙交通之要　應有如是之發逹也 
　　洮南府官權頗重行政皆在知府一人之手殆有半獨立之狀態其制度稍與内地普通府廳異趣現任知府爲歐陽朝華君此君於改良警政　辦實業整頓金融機關頗極活潑近來又會同居留該處之紳士孫葆瑨君辦理開墾事業孫君前曾佐增將軍幕後又迭任奉天交涉局總曾奉天交涉司使等職亦一著名之辣腕家云 
[張方案波平浪靜]  
　　張振武方維靈柩己於一號由交通部特派專車裝載回鄂即於二號下午三句鐘時抵漢口大智門車站張方眷屬及黎公特派照料員警廳所派照料員與張至友王國棟等均先時在火車站迎接計男女二十餘人靈柩下車後張之老母妻妾及方妾等均各放聲痛哭而以張母爲尤慟柩停二小時冀待各界迎迓詎並無一人前來弔唁嗣經王國棟請駐漢二鎭司令部派軍樂隊十六名爲前導纟民以綵亭内放張之遺像張柩扛以十二人而以方柩殿焉 
　　黎公前爲張方案被輿論攻擊曾通電宣言辭職日昨大總統特電挽留略謂前接個電中有退避賢路佇待嚴譴等語鄂中軍民商學各界聞此消息奔走駭汗哀乞挽留之電不絶于京師則鄂中人民之心意不問可知外省傳聞之詞自不如土著之較爲親切參謀有計畵全國軍事之責鄂省爲中原脊膂之要樞稍有動摇恐全　人心聞而解體不獨鄂中父老惶惑萬狀也務祈勿再宣言俾安衆志大局幸甚 
[鄂議會咨催預算决算之嚴厲]  
　　湖北臨時省議會對於預算决算案極爲注意當該會成立伊始卽行咨取嗣因軍政府咨交中央政府酌加暫行津貼電令　會因預算未經交議各機關職員人數均無從考核復備文咨取現行職官表以憑核議乃兩次咨文去後曾經行政委員數次答復雖一味支展　未嘗公然拒絶兹於本月一號忽接軍政府咨覆竟以無從照辦爲辭其大旨不過謂官制軍制未經中央政府規定頒布故職官表預算案不能成立意若謂該會之對於官制軍制本無干涉之權也現議會以官制軍制本會雖不能干涉而本省財政豈亦不能預聞况本會之意不過欲略知本省財政出入之數稍符監督之意並非欲規定官制軍制爲永久遵守之計軍政府於以前各欵即有碍難澈查之處而大概數目豈亦不能報告以後出入各欵刻下卽尚難預定而但就現在核算將來再有變動仍可增加乃迭次咨催均被支展直至本曾交替之期已近始以碍難照辦咨復且據從前咨交酌加暫行津貼之電六十元以上者均暫以六十元爲限無非爲財政困難之故而各機關之據要津者名雖二十元實則數十百千元不等亦不可知財政出入設本會長此不能預聞則財政侵蝕糜費之弊即永無止期且財政司旣隸於軍民二府而來咨專係軍政府名義一若本會所咨取各案均在軍政府權限之内則軍民畢竟是否分治殊不可解昨特開全體大會表决再以嚴厲之文咨催軍民二府限令於五日内交議否則全體解散共咨文有云本會以代表人民監督政府爲職權而爲政府所玩侮如此顧名思義慚愧殊深不如早日解散免以有名無實之贅疣　關虚糜民間膏脂爲全省人民唾駡並爲天下人非笑云云按五日之限爲期太逼即令軍民二府嚴切嚴飭各司赶辨亦恐不及未識黎劉二公將設何法轉　也 
[粤漢鐵路總公所開辦]  
　　粤漢鐵路督辦譚人鳳君以湘鄂兩省路綫長亘數千里集股自建萬難尅期觀成前清所定四國借欵條約自難作廢亟應賡續進行籌畫開工特於漢口法租界設立粤漢鐵路總公所規畫一切開辦手續本月四日爲該公所開幕之期特讌請各界人員發表政見藉資聨絡聞譚君并以武昌爲副總統駐節之所且爲粤路發軔之地特設籌辦分處委任交通部參事顏德慶爲該處處長以重要公而專責成 
[中國民立會發起]  
　　湖南袁可述君等發起中國民立會以上海爲本部總機關天津漢口等處設立本部交通事務所各省設立分部兹將其宣言書錄下竊維民國主義首重民權方今政黨林立社會棼如有爭權爭利之内容鮮相維相繫之程度政界各樹旗幟民權尤難發逹國體日渙瓜分可立而待我輩憫念時局急思同化組織中國民立會民爲政黨之精神各社會之根本民會主義歐美極盛爲民國必有之基礎在中國則本部實起點之機關統一之團體須知民非國不立國非民亦不立兩相維持一德一心民國其庶幾焉發起人袁可述譚國棟黎培元鄧鑄陳堃孫吾洲蔡少鍔張家矩湯銘鼎岑德鈞王權李聲玉郭湘俊劉澤培程德常龍式玉趙宜軒伍景春賀良弼易宗鵠唐際晉黄象離等二百二十四人 
[贛都督嚴緝攻城匪首]  
　　江西吉安府屬永新縣城前爲龍門山會匪圍攻已由官兵擊敗而匪首劉寬竟被漏網現已由李督通令緝拿矣兹將都督令警廳文錄下據永新縣知事饒宗羲呈稱縣境前被士匪會黨勾結滋事始擾關北縻爛一隅繼攻縣城震驚全局即經紳商各界曁佐治員協助知事會同防營奮力擊退嚴爲防禦一面文電交馳請兵勦辦無如該匪等多係窟穴山居此拿彼竄頗難得手嗣雖設法緝獲逆黨多名先後懲辦惟尚有桀惡首要迄未就獲現聞該匪等以知事緝捕嚴密業已分途鼠竄潜迹遠颺此等逆跡昭彰首匪若不按名獲辦何足以絶根株而遏亂萌除知會鄰縣一體協拿分别等第懲辦外合將應行拿辦逃匪姓名分别開列罪狀呈請都督俯賜察核通令各縣嚴查緝獲押解赴縣以便究辦等情到　除批示外爲此令仰該廳轉飭所屬一體協拿 
地方通信常州 
[鄕董無聊]  
　　武進民政長呈報趙衡等組織鄕董聨合會奉都督指令駁斥略謂據呈稱組織鄕董聨合會一則曰研究進行再則曰協謀興革果爲研究執行起見則市鄕制六十四條第四欵及八十五條早有規定殊不必倡設是會若爲協謀興革起見則屬縣議會應議之事更不能倡設是會仰該民政長按照定制飭令取銷毋使放棄原有職權侵及縣會權限云 
安徽 
[大運動家]  
　　鹽河厘　　長江三大卡之一每年進欵在十餘萬之多久爲政界所注意頃因該卡委員陳君彥樹以年老辭職即有民政司警務科長孫君陶熾運動財政司荐任經柏都督　准巳　數日日來運動司杆名條巳遠二百餘名之多不意又有　捷三者前　萍　樓棧主今春曾在孫前都督任内運動此卡旋因該地人民反對故未遠目的兹因與内務司長爲　逆交　施其運動手段倩其極力說項聞柏都督巳經許可竟將孫某取銷改委畢某充任矣 
[開辦公倡]  
　　皖垣開辦公娼一事光復後即有龜家出鉅資運動各政黨提議經前都督大加申斥而罷詎新警察廳長祁君醒塵蒞任甫經三日於維持秩序保護治安諸要政尚未遑加意整顚獨於創辦公娼一事極爲注重昨巳擬定取締辦法各條具呈都督略謂秘密賣淫於地方善良風俗大有妨碍亟應設立公娼以示取締所收捐欵藉可補警費之不足誠所謂一舉兩得云云聞巳奉柏都督批准飭由該廳擇定地點建造屋舍照章開辦矣江甯 
[程胡聨歡]  
　　胡經武先生於五號夜車到寧當由程都督派員往接入署欵留中膳傾談一切頗極相得聞胡此次來寧因程都督前曾屢次電招藉　積愫之故並不述及政治上之談論云 
江西 
[察視警務]  
　　李協和都督於九月三號乘輿隨帶衛隊前往該廳參觀一切並詣巡邏消防兩隊操場閱視一週頗爲奬許復到總監客廳與吳君照軒及參事閣恩榮總務科長徐安石行政科長吳右銘司法科長張治禮衛生科長王炳義聚談警務約一小時之久始行回府 
[建築禁所]  
　　警視廳成立以來獲訊違警案件日有數起因拘禁所尚未籌欵建設前准該廳總監呈准李都督暫將限期禁管人犯送交進外大工廠驗收習藝惟以隔離太遠往返頗形不便現經該廳擬將附近九江行臺改建罪犯習藝所於三號面呈都督允准飭司撥欵興工建築矣 
[嚴追帳欵]  
　　九江府城天主堂羅總司鐸於去秋水災之際籌集捐欵錢一千串交由前任德化縣知縣王鴻壽代放災賑以惠窮黎旋值武昌起義王令匆匆附　携眷逃走將此項善舉欵項匿不交出殊屬非是現經羅司鐸照會交涉司於九月三號咨請警廳探拿王氏以便嚴密追繳 
蘇州 
[議會將成]  
　　吳縣縣議會一再遷延迄未成立現由當選議員葉小峯君迭次具呈都督催請成立並日聒民政長督促進行宗民政長不得已乃於日前發出當選議員通知書以便尅期成立查吳縣全境市鄕共有二十八區内有尚未選舉者六區通知而未答復者二區答復不應選者一區應選　員實祇一十九區因期限己迫倉猝間定於九月十一號（陰曆八月初一日）召集議員在元妙觀方丈内互選議長副議長及叅事員前日由葉議員徧發知單定於九月十號先開預備會預備互選事宜又有住居城區運動横涇鄕隔區選出之孔議員　任起草互選細則日來正在忙碌云 
湖南 
[歡迎黄興]  
　　前留守黄君克强　眷己於日前回湘暫寓大吉祥旅館據稱黄君不日亦當旋里譚都督以湘省光復後一切建設正在進行非有宏才卓識爲之主持不足以謀完善爰於日昨電逹黄君敦促迅速回湘共維桑梓幸福並擬特派專　充任代表前赴滬漢以逹歡迎之誠意藉慰人民之渴望云 
[華僑來湘]  
　　日前有南洋羣島勿理洋礦商曾君瑞卿與華僑聨合會特派員邱君繼顯朱君光堃由滬來漢旋卽乘吉安輪船抵湘當經軍務交通實業三司曁汽船有限公司各派員接待上岸現寓礦務總局聞三君在南洋均負重名此次來湘擬與月前偕李司令爕和同來之華僑謝君坤林曾君連慶邱君心容同辦湘省各項實業而尤注重於礦務以關湘省之利源而爲國家富强之基礎其心　美意大爲湘中各界所歡迎云 
[時評二（萍）]  
　　孫黄爲手造共和之大偉人今者孫中山京游甫終而黄克强又駕言北上意者於民國之前途將有絶大之希望耶 
　　雖然孫中山此次北游結果何如吾第見其飽聽諛詞耳備受歡迎耳其夙昔之懷抱政策果可以見諸實行與否亦今日一大疑問也 
　　記者曰吾固不敢謂黄之與孫斷斷不能青勝於藍然第以吾人所仰望之中山而事後之追思與事前之希望果相侔乎抑不相侔乎此又足以擊今日之懷思而惹全國之注目矣 
本埠新聞 
[製造局萬分竭蹶]  
　　上海製造局因經費無着勢將停工除由程都督電請虞洽卿君設法維持外並己電致陸軍部大致謂上海製造局開辦有年成效卓著兹因經費無着勢將停工此項局所應歸入中央計畫務請設法維持等語不知陸軍部將如何處置也 
[東亞大同社仍不改名]  
　　陽曆九月五號東亞大同社假江蘇敎育會開研究會先由藍君瑞芬報告更改大公社之原因次武昌大同社總部代表黄君鎭磐演說云此次因大同社上海部函招來上海觀禮是代表等之目的及諸君之目的都是爲大同社上海部開成立大會不料八月二十四號到上海後諸君忽因張方案之風潮目的一變遂改大同社爲大公社各報喧載議論不一殊不知社團法人之性質爲一種集合體原非一人所專有無論其是非及何種關係總不得因一人而改其名稱諸君縱爲一念之誤不可不抱定初衷仍用大同社名義以期逐漸進行近日諸君中有請總部取消黎元洪正社長方允不改社名此事非惟代表一二人不能專斷即總部亦恐難驟行其原因有三一因張方案發生係副總統電請中央政府主辦非黎元洪所能殺人尤非以本社社長名義殺人此取消社長不能得多數贊同之原因一也一因各機關對於張方案有謂殺之非者有謂殺之是者孰非孰是何去何從迄無定論此取消社長不能得多數贊同之原因二也一因武漢社會一般人民之現狀莫不稱槍斃張方爲快蓋以張方之在武漢時有危險之舉動使人民不得安枕是炙手灼膚之痛武漢人殆親嘗之本社原發生於武漢豈容違反一般人民意思此取消社長不能得多數贊同之原因三也有此三原因代表亦不必爲人作辯護而公是公非任諸世評非本社恝情至是實因本社之目的與他政黨之不同故也目的維何（一）他政黨注重於政治上本社注重於社會上（二）他政黨多趨重於議論方面本社全趨重於實行方面（三）他政黨爲一黨派之單獨體本社爲各 
 
 
 

Page 7

 
 
黨各界之集合體以上三件即本社之目的與他政黨不同之點鎭磐惟日奔走於社會因有慨夫他國之社會日盛吾國之社會日衰他國之社會日益殷富吾國之社會日益貧困他國之社會日見團結吾國之社會日形散漫這是什麽緣故呢這就是從來依賴政府的緣故不謂民國成立以來一省行政長官其畏權勢虐工商之故智匪惟不及而且過之鎭磐疾首痛心益思竭誠盡瘁於社會最注意熱心敎育家及熱心實業家相與研究以圖補救於將來故武昌總部除舉辦宣講所閱報處及大同第一兩等小學外本社同人巳集資創辦一大同實業公司發軔之初規模粗具總不外民智民生兩方面着手近總部又附設一藏事研究所及政黨俱樂部此卽實行融化畛域調和黨派之宗旨若對於上海一部分反不能融化調和豈不見笑於外人諸君諸君在社會上辦事總宜抱定宗旨如旣辦大同社又改大公社試問將來又改何種名稱鎭磐對於擬辦大公社諸君毫無意見無論大同大公無非在社會上謀公益但鎭磐旣代表東亞大同社總部而來自然是主張繼續辦理大同社的只承認一部分人出本社而辦大公社不承認辦大公社者取消上海大同社諸君諸君須知集會結社爲人民之自由無論何人不能强迫禁止今日諸君中或贊成大同社或贊成大公社即由藍君速付表决以便代表等早日回鄂云云復經藍君瑞芬付衆表決除一人反對外餘均贊成大同社遂定議並書捐攝影而散 
[劃清華洋界限]  
　　公共公廨後面海寗路一帶前因發現鼠疫由英美工部局在馬路中間自錫金公所起至川虹路華界止竪立鉛皮以防疫鼠竄入迄己年餘仍未拆除惟彼處鳴字二千二百號二千二百零一號門牌萬興麫坊二千二百零二號粥店二千二百零三號順泰雜貨店等門面四間均在租界範圍其毗連之川字一號鴻源京貨店則歸閘北二區警局管轄嗣因彼處屢起越界交涉由市政廳諭飭該區區員雇匠在川字一號門前砌一石線通諭全體巡警嗣後上差站崗不得越此界線俾清界限而免口實 
[兵士掘獲軍器]  
　　駐紥城内學宫之福字營四隊兵士任得明孫得標同在後院修砌庭磚掘出槍彈二十六粒小刀一柄經摺一個似係前駐該宫軍隊掩埋之物當卽一併交由隊長羅鴻勝呈請司令部歸公劉司令長以該二兵士掘見槍彈刀械並不歲匿頗守軍紀着各記大功一次以示獎勵 
[灌輸農業學識]  
　　全國農圃公會經會長章水天君通告全國農家共圖進行以來各省響應條陳農業利弊者絡繹不絶組織分會者亦日繁有徒刻章君將派員分赴各省切實宣講農事學識以逹國利民福之目的 
[徵召陸軍學員]  
　　陸軍部日前咨行各省都督飭查所屬各軍員如有能合陸軍大學校程度者即可入校旁聰並由該校照章給予津貼其津貼分爲三級上級六十元中級四十元下級二十元現江蘇都督巳分令所屬各軍隊一體遵照矣 
[未忘奴隸性質]  
　　滬防全軍李統領現查所屬各軍隊之文牘對上仍尊稱某憲自稱卑某等字樣此乃前清之舊習現旣共和告成自應删除以後往來文牘即以現辦職任直稱除去憲字譬如呈報統領公文即稱統領管帶即稱管帶自稱亦除去卑字均以本身職任稱叙以除惡習昨己分令各軍官遵照矣 
[軍人違禁入黨]  
　　黎副總統禁止軍人不得入黨一事曾經咨由各都督轉飭各軍長官查禁如敢抗違查出究革在案兹駐紥　行各兵士仍有簽名入共進會者人數甚衆營長楊君遵令禁阻竟敢反對且有集衆恃蠻情事現爲滬防李統領訪聞因恐釀成變端卽令滬軍營管帶楊錦堂探訪長劉某前赴閔行確實調查將爲首者嚴行究懲以肅軍紀 
[少年義勇團之實行]  
　　五族少年保國會昨日二時在西方菴開籌備大會到者一百餘人正會長周椒青君未到公推顧伯謙君爲臨時主席宣佈開會宗旨繼由會員公推樊立中君爲臨時正團長俞金德君爲副團長公决義勇團事務所在西藏路一百號散會時巳五下鐘矣 
[商團公會定期集議]  
　　市政廳董事會前經提議華界商團應仿照公共租界義勇隊章程與警界聨絡以保公安經紀前報兹由商團公會議定於九月十號午後邀集各業商團會會長在事務所會議公舉代表同詣市政廳籌議聨絡方法 
[行用僞幣之辨論]  
　　平湖人陳燮三前在上海開設京貨店與入籍西洋之華人陳少春相識同至漢口合做洋行買辦陳燮三被陳少春欠洋六七百元今春來申索討陳少春即交付中華民國軍用鈔票一千五百元同往杭州鎭江等處行使買物得利分用嗣後陳燮三獨至嘉興硤石湖州等處被湖州軍政府拘獲解送滬軍都督府節經咨請陳交涉使與葡領事交涉簽字往搜並無証據旋在領事署訊問數次葡領以証據不足不允移交此案遂致延擱兹由江蘇都督飭令提法司轉行上海檢察廳開庭豫審以陳燮三受托行使僞造鈔幣犯罪成立未便因陳少春漏網懸案不結特行起訴由同級審判廳示期審問並選任何飛律師爲陳燮三辯護當日訊問係合議制刑庭長鄭寳菁推速我君鄭君蒞庭先經檢察長張象琨論告罪犯案情繼由何飛律師辯護略謂被告所犯者止刑律二百卅二條之罪惟被告犯罪實受陳和春之傳染迨經察覺僞幣因無法律知識不敢自首致蹈刑章應請法庭依據刑律五十四條爲審判上之酌量減輕並稱中國法律多半採取日本法律中國律師亦宜師日本辯護士之辯論日人謀害蘇佑泰被告辯護士主張被告貌非兇惡請求酌减本案被告貌若誠謹或可供法庭减輕之資料當經庭長决定陳燮三收受僞幣行使意思行爲兼而有之仰候判决再行宣示 
[南洋女子師範學校行開校式]  
　　昨日下午西門外南洋女子師範學校行開校式學生家屬及來賓約有百餘人先由校長凌銘之君布告開辦宗旨繼由敎務長吳公之君詳述校中一切辦法又敎員及學生家屬來賓等相繼演說學生約有五六十人散會時己鐘鳴五下矣 
[警務長帶隊捉賭]  
　　虹口胡家木橋賭窟前清時代迭經華官會同捕房兜拿未能盡絶根株自昔年巡警總局騎巡捉賭釀成命案後各賭棍始稍歛跡間有遷往虹鎭附近者嗣因道路窵遠生意清淡乃於去秋光復後遷回原處明目張胆益無顧忌雖警區屢派探警往拿終無一獲兹爲閘北蔣警務長偵悉卽於前日下午密飭馬隊隊長李華田帶同馬隊巡邏各隊並探員倪順泉以及通班警探不動聲色前往拿獲廣東江北本地三幫賭棍共三十餘名寄押六區旋由該區派警一併押解警務所拘留候究 
[清書賄賣公文]  
　　公共公廨自經外交團議歸捕房管理後舊有差役均己裁汰惟書吏仍循其舊詎近有不肖清書每將公文賄賣與某某等報館洩漏機密前日經關讞員查悉大爲震怒以差役巳裁祗留書吏自宜謹愼從事若任其長此賄賣外人必再干涉將來華官一方面之權限不堪設想當即嚴諭總稿書鄧爾如着即查明洩漏之人禀候核奪 
[追悼四烈士記事]  
　　滬上同盟會各會員與軍學各界各團體昨日假座靜安寺路張氏味蒓園開會追悼安慶起義之熊成基　州起義之白雅雨首倡暗殺殉身之王漢被逮獄中殉難之劉敬菴四烈士各界與男女來賓到者約四百餘人會場門首用松柏紮成牌樓一座内嵌四烈士追悼會六字場中亦以松柏紮成彩亭一座上懸國旗中供熊白二烈士遺像左右安設王劉二烈士靈位午後二時三刻奏軍樂開會首由吳稚暉報告開會宗旨　謂今日諸烈士靈櫬經過滬上同人等特開大會追悼是時復奏軍樂畢全體起立行三鞠躬禮旋由顏炳元君代表學界賫誄詞登臺由王百揆君朗誦誄文曰嗚呼烈士祿何而死一介韋布萬乘敝屣味甘嘗胆志礪拊髀磊磊落落千古罕比嗚呼烈士緣何而死韜豹地轟匣虹天綺心流皖丹血梁燕紫汴梁滌愁萍瀏洗耻嗚呼烈士緣何而死爲謀自由賫志如此自由鐘聲自由花　自由旗張自由船駛嗚呼烈士緣何而死自由幸福洋洋　　生者享受死者長已敬吊烈士涙盈如水嗚呼烈士緣何而死精神猶昔魂魄不逝頗懷自由烈士再起嗚呼烈士民國綱紀讀畢由同盟會機關部全體會員致誄詞由李懷霜君宣讀曰揚子江自蜀而下氣勢灝瀚盤屈而東地靈人傑宜乎不世之豪崛起於是若江北揚州臨江而背淮歷史地理兵事上皆視爲重要何以滿清入關胡廷南下揚州不守屠滅靡遣此後之讀揚州十日記者無不悲憤填　熱涙淋浪思有以復九世之　也熊烈士者爲間世一出之才生有異乎人早抱革命思想發難於皖就義於哈爾濱今民國成立歸櫬於揚嗚呼烈士可謂不枉生於揚子江流域之人才矣與江之南趙烈士先伯前後相輝映婦人孺子下至走卒厠養無不知者嗚呼何入人之深至於如是乎同於烈士之志而未竟其志以死者若白烈士雅雨　州之役亦革民史上異彩也靈櫬歸葬故里亦得與熊烈士等謂非天之重惜斯人而有以厚待之歟其首倡暗殺犧牲身命赴義若飴百死不悔者則彰德王烈士漢萍澧逮獄劉烈士敬菴皆錚錚一時之先烈士也非有大不得已者而竟不可已嗚呼爭共和之人權爭大衆謀幸福而已豈有他哉同人痛先仆後繼者之屢躓丕一躓濺熱血於黄沙貢頭顱于白刃若是其慘酷也今幸以鐵血代價購得共和不有以表彰追悼之其又何以慰在天之靈爽歟爰於陽曆九月八日謹備清酌庶羞之奠敬致祭于四烈士之靈英風颯颯浩氣渾渾尚其鑒兹微忱來格來歆嗚呼哀哉尚饗繼由熊烈士之胞叔幼峯代表熊烈士之兄成謨答詞致謝略謂此次成謨不避數萬里輪軌交馳前往吉林搬運亡姪成基靈櫬回揚安葬自首途到此疊承各界權迎感謝已無旣極今日復爲滬上各界諸君子補行追悼之期日内正在亡姪葬事急要之際故由鄙人代表致謝尚希矜原竊以亡姪矢志流血不惜犧牲其身必使改革專制政體以拯拔同胞于水火之中今前清喪詐民國肇基而亡姪捐軀遐方返輪故土烈魂九京廼荷諸君子團體固結義務詳明情文相得禮誼同重寒門熊氏生者死者得母感激涕零不知所至區區微忱惟希鑒之復由白烈士之子一震答詞致謝略謂先君子流血古洽九閱月於兹矣一震　楚在疚五内焚如以國是未奠不得不勉事奔走今始匍匐赴津柩扶回籍道經海上承各界舉禮追悼感謝曷旣竊念先君起義　州追虜肘腋時不副志捐軀遐方今幸民國完成歸骨故土公憤私恨肺腑稍紓且荷諸君子矜悼偹至殊深感佩涕泣鳴謝惟希鑒之繼由王百揆丁拜堯胡經武諸君及陳秀珍女士相繼演說四烈士生前偉績畢復奏軍樂遂散會時己薄暮矣 
[青年愛國會欠債]  
　　南京婦人王李氏同子錫良扭陳九　金子興二人至西區警局控稱陳代青年愛國會金子興二次借去洋一百三十元向索無着請爲追繳經理事員質之陳金等供認借洋屬實陳稱亦有洋三十元被金借去金稱此項借欵係墊會中公用應由會中人公同擔任歸還理事員論解警務所訊理 
[國貨維持會第七次宣講紀事]  
　　陰曆二十六晚八句鐘中華國貨維持會宣講部　中旺弄錢江會舘開第七次宜講會男女來賓到會者三百餘人首由總務長王介安君報告部長告假暫代職務旋由書記員宣布副會長張紫蔭君及鎭代表舒霈之君來書次由王介安演說謂維持國貨從道德中來商界同胞勿因一巳私利破壞全體之公益勿貪小利甘屈大義次山王文典君演說謂國貨維持會吾人最宜尊崇鄙人近聞服制純用國貨維持目的巳逹頗有喜不自勝之慨然服制雖定　會信用究仗維持會開導之事若諸君自謂目的巳逹恐爲識者所笑尚望努力向前則萬幸矣至吾國商業之失敗實由道德之不修欺弄詐騙習以爲常以致信用日减商業日衰故維持國貨更宜維持道德并謂吾國絲茶豆三種爲出口大宗惟裝配製造尚欠研究維持會宜着力做去幸勿希望政府助力不圖自進次由神州女學校舒蕙楨女士演說謂中華國貨維持會鄙人揣度國人心理無不贊成近來女學巳列有保全國貨之明條以促女子愛國之心理非獨個人應當奉行還要一一傳說國人務期家喻户曉而後已惟工界改良出品摹仿洋貨最爲要務否則無相當之抵禦徒强人以大義恐仍無裨於實濟查温州彥有種維布價廉物美最合帳幃之用如能前往販運必能開實業界一大利源諸君幸祈注意次由工黨代表沈佩蘭君演說謂民國　成會黨日興其用意類皆以利稱爲前提惟維持會純爲同胞生計起見鄙人甚爲敬仰惟視全國同胞人人有維持之心理則吾國前途幸甚次由國民公會代表張蔚臣君演說謂中國出品甚富人鄙研究原質實較舶來品爲優勝而國人不知利用深爲可惜蓋吾國人心妨嫉有餘競爭不足牢守舊規不務改良坐失利權挽回無術今諸君子旣以維持爲己任鼓吹與實行雙方並進不可偏廢至此時己十鐘主任謹謝來賓遂散　 
[奉化縣知事仇視黨員]  
　　上海大同民黨總部昨日電致袁大總統黎副總統及各部長云本黨奉化支部黨員張德元被該縣知事陳錦波仇視民黨妄行拘押後罰洋四十元卽釋近又將黨員孫藩拘押並波及李戴兩君如此倒行逆施不法己極請速令行查明理由秉公核辦 
[修理過山砲]  
　　滬軍營現有七生五口徑之過山砲一尊因機關不靈霽銹損壞故由營長楊錦堂飭送江南製造局代爲修理以整軍容 
[兵艦回滬]  
　　海容巡艦保民運艦江元砲艦无於前日駛回滬上海容暫泊楊樹浦餘已駛入南黄浦停泊 
瑣聞城内 
[民政長批示]  
　　梱保馮玉堂禀批該保臨梱有年承催忙漕錢糧素來疲玩乃竟禀稱時艱民困希兾諉卸實屬荒謬巳極本應黜革押追萬難再令催征昨已飭提各捆首出爲清理並函致該圖圖董邀集通圖業户另行委議臨捆以資整頓候再分别照會鄕公所並該圖董迅速議復該保候經手收繳查清有無虧挪欠繳再予察奪 
[第一初級審判廳民科批示]  
　　丁茂園催請强制執行狀批狀悉查此案現准地方審判廳照稱案經高等廳申送大理院請爲猶豫執行等因本廳自應遵照辦理該民所請强制執行之處暫毋庸議徐祥記請領黄掌生冐收工洋狀批狀悉查此案判决尚未確定所請執行之處核與訴訟程序誠有不合仰靜候經過上訴期間後如黄掌生果不遵判履行即予照章强制執行可也 
[地方檢察廳批示]  
　　韓榮源交呈保証金由批訴悉此案前將陳履昌聲明上訴正在核辦間復據該商人提出從抗告前來一併轉送審廳核辦前准將案卷移請轉呈到廳正在備文呈送在卽所請保釋自往投質之處着即逕赴高等廳呈請核示可也保証金發還 
[醋海興波]  
　　住居西門内龍門學堂附近向開板箱作之李晋春混名板箱阿毛向與虹橋南首余茂昌新衣店樓上借住之劉阿大交好李平日常至劉處吃烟見劉妻徐娘半老頗饒風韻遂與私識事爲其妻所聞頓懷嫉妬曾邀婦女多人至劉處吵閙被劉妻辱罵而歸前日李又與該婦約同至法界小客棧内續叙又被李妻知悉立即帶領子女奔往棧内見其夫與該婦一榻横陳呑雲吐霧李妻即闖入房中將該婦扭住嗣經該棧各人勸散始各回去後因李深夜未歸妻又疑在劉處當晚復向該婦索人爭閘因　動隣居反受叱斥昨日李妻心不甘服紏同多人各持糞掃擁至劉處將該婦痛毆該婦之母與弟出爲解勸同遭毆辱旋有崗警到來一併帶至西區訊究區員以事涉製昧斥不准理惟兩造互毆有違警章姑念均係女流格外從寛各罰洋一元以儆 
[研究竊案]  
　　十字軍改組之警備隊目兵費瑞福近被葉良　竊去熟羅長衫一件嗣在公共租界尋見扭控公堂移送地方檢察廳豫審屬實將賊給還失主並卽起訴同級審判廳經刑庭長謝君提案研訊以葉罪己成立援照刑律以四等有期徒刑擬辦聽候下堂宣布 
南市 
[培養醫士]  
　　市政廳廳長以現有美國哈佛大學來滬設立醫學校於美租界特招能知英語之中國學生四五人以便送入該校肄業養成公共衛生之醫官兹聞報告已有五六人一俟考驗錄取即可赴校肄業 
[婦人失足]  
　　浦東敎民成衣匠丁仁生娶妻蔣氏己生一女年四歲今年二月間回至母家被董家渡天主堂小工頭張鳴臯誘往北市聽灘簧後卽領至梅家弄顧曹氏家借宿旋又被氏弟即新新舞臺茶房曹龍生誘至西新橋某客棧姦宿同住兩句之久所欠棧資無以應付曹將氏之幼女押入該棧該氏流落棧内不得巳藉夜度資過活後經其夫尋見問明前情投控裁判提同張及顧曹氏訊不承認裁判員以張鳴皋係罪魁禍首未便輕恕姑着捕提曹龍生到案究懲 
閘北 
[斥革巡士]  
　　八區巡士許保順奸拐汪金明之妻周氏被控裁判所看管在案昨由孫所長提訊原告偕隣人王竹英唐云汀潘香玉席周氏到堂証明許與其妻通奸情形並稱五月間曾在奸所撞見訊之許仍供詞狡賴所長諭曰此案曾經親往調查屬實未便任狡判將該巡士發交偵探隊看管一面函致警務所先行斥革聽候核辦 
[蠻而無理]  
　　徐少卿誣指趙木林竊取棉被將趙兇毆趙母向論亦被毆打控由十一區解送裁判所即經孫所長訊明判徐罰洋八元充公再給原告醫費洋二元押候繳洋開釋 
[仍須繳齊]  
　　王吳氏控郁金富不還車租錢二十餘千昨經孫所長復訊忽有馮建堂投稱愿爲代繳錢五千求請將郁釋判再繳銀十四千如無力繳洋改押兩禮拜 
公共租界 
[須問女董]  
　　近來捕房送廨之迷路男女小孩以及無人認領之婦女均准盈實商民具保領回撫養婚配兹悉此項小孩業己送往甘肅路六百四十一號門牌新設留養所内安置惟該所係歸濟良所女董管理以故昨日星期有人投廳領孩者均着自赴該所擇領 
[遇人不淑]  
　　鍾少泉與其侄鍾友喜欲將其妻陳三實轉押爲娼因氏不愿遂將　水澆氏頭面致受重傷由捕將兩鍾拘解公堂訊供屬實判鍾少泉押西牢二年鍾友喜押半年在案兹悉鍾母張氏以祗此一子年老無人赡養遞禀承審西官德歸副領事求請從寬業經師君照准昨特照會公廨關讞員請爲查案酌核 
[禁止灘簧]  
　　公共租界内演唱灘簧久已垂爲厲禁詎近有海寧路民樂園茶館主故違禁令朦領書場照會招集游手好閒之輩演唱灘簧男女混雜殊傷風化兹爲麥代總巡偵悉卽傳諭該管捕房立卽查禁 
[雉妓拖人]  
　　雉妓張月仙前晚在白克路强曳新閘捕房包探劉阿三入院狎遊當被劉拘入捕房轉送公廨押候究辦 
[妙手空空]  
　　住居吳淞路十號門牌之日本人某甲前日午後在外灘匯豐銀行門前被賊摸支鈔票洋六百七十五元當投總巡捕房報請派探偵緝 
[請緝贓賊]  
　　香港路一號洋房前晚失竊值洋一百二十五元之獸皮多張又靜安寺路七十八號洋人家内失竊值洋一百二十元之　戒一只昨均報請捕房派探查緝 
[捕房紀事]  
　　總巡捕房五百九十四號華捕昨奉麥代總巡論赴虹口捕房當差又五百四十五號華捕亦奉麥君諭赴老閘捕房承值又新招之九百零二號華捕黄子生一千零三十五號華捕趙裕豐昨亦均奉麥君諭至戈登路敎練所學習警規一俟純熟派往各捕房辦公嘉興路捕房九百五十六號二百十七號兩華捕因辦公得力經麥代總巡查悉昨將該兩捕下級升期均提交六月又北四川路新捕房六百五十七號一千零九十八號兩華捕在差獲賊昨亦奉麥君諭着該兩捕下級升期各提前四月分别奬勵 
[愍不畏法]  
　　張小土前住天潼路因私設烟榻售賣燈吸經捕房派探往拿脫　未獲僅拘烟客十餘人解廨罰辦而張不知悛改又在北江西路一百六十一號屋内仍操舊業昨經中西探將張及煙客十一人一併逮押候辦 
[查獲逃婢]  
　　北江西路馮姓家有婢女二口日前被車夫某甲拐往浦東由該處警區查獲傳諭失主投報捕房請公堂派探移提回滬押候究辦 
[醉漢多疑]  
　　前晚有一美國艦兵乘醉雇坐陳阿福之東洋車疑陳竊伊袋内銀洋鳴捕拘送捕房押候查辦 
[印人落魄]  
　　昨有一無業印人貿然闖入禮查花園被守園人瞥見鳴捕送入捕房請爲查究 
法租界 
[違禁賣烟]  
　　法租界於己酉年頒發　　烟間命令後祇准挑膏不准售賣燈吸無如洋房密室仍有私售燈吃情事雖經公堂破獲懲罰終難盡絶前日又由包探查見魏阿才家私賣燈吸當場抄出烟具六副解廨訊究魏供失業無聊無奈作此犯禁之事求恩矜全判罰二十元充公烟具消毁如無力遵罰改押兩星期 
[司帳虧空]  
　　童精一藥店司帳魏黎生陸續用空洋三百三十六元被經理人徐明耀　出後卽令伊趕速料理詎魏不但不依反將衣物等項運出避不見面近始訪知魏之匿跡處尋獲扭捕送廨請究魏供實是陸續用空並非作弊聶廨員商之李副領事判交保限十四天理明 
[沿途胡閙]  
　　張榮根向在捕房供奔走之役前日有一百九十號華捕令張至飯店購飯墊去小洋兩角當時未見算還迨至翌晨候該捕解押犯人在途卽向索取墊資口角用武被拘送廨請究中西官以張不應在途胡閘行兇判押三天示儆 
[調停了事]  
　　孟錫桂前控莊星祥不還欠洋經公堂准詞飭傳不到奉判改提在案嗣莊自知理屈挽人向原告調處允先還洋五十元免啟訟端原告業己首肯故卽投廨禀請將案註銷中西官准之 
[時評三]  
　　國家以信用爲主而於財政上之關係爲尤甚今財政部之周學熙忽而開辦中國銀行忽而改爲國家銀行取消建設任我自由國家之信用何在 
　　且中國與國家名詞上亦無甚區别如中國銀行於組織法未甚完備也則補助之用人如不當也則易去之内容如腐敗也則整理之何必取消中國銀行名義而另設國家銀行籌備所另派正副所長夫外人與本國之商民對於中央財政上之信用本甚薄弱若再屢屢改組則人必疑我根本上之摇動而信用將自此喪盡矣嗚呼 
來函 
[海上青猗館書畫會小啟（附簡章）]  
　　蓋聞如切如磋石以摩娑而成器是雕是琢玉以攻錯而成材雕虫小技之流不研究則難期進步豈書畫詩文之事舍學力而能成乎同人等創設書畫會即假文明雅集有花竹處爲交通所顏曰青猗館或新詩吟罷出邱壑於胸中或好茗啜餘發天機於紙上爲吳爲米各自研求法鍾法王隨性所近惠而不費集種種之奇觀取不傷勞勞之白戰海上自多佳士務祈連袂而來黄河不擇細流儘許他山之助謹陳管見藉請鴻裁所擬簡章開列於後一本會專以討論書畫保存國粹爲宗旨定名曰青猗館書畫會一本會總事務所設在英大馬路議事廳對角貴州路口洋房卽同志夏君處爲研究書畫品評筆墨之所 
　　一本會在四馬路文明雅集青猗館内備有紙墨以便同志諸公興到筆隨並陳列各種書畫任賞鑒家隨意選　 
　　一本會先由發起人二十人擔任開辦經費其餘會員會費每月各出五角每逢望日一例收費以補會中房金雜用等費倘有願入會者須得本會員二人介紹方可承認 
　　一本會書畫等件在會内動筆者提二成半會外動筆而寄售者提二成合作獨作亦照此例分派 
　　一本會每日九時起至夜間十時止只備水烟清茶其餘概不供給每逢朔日出清單一次以昭核實 
　　一本會創辦伊始經費難　會中會稽文　庶矞等員暫由各會員中熟悉於斯者經衆推舉暫盡義務一俟經濟充足再當酌奪薪金 
　　一本會一月内擬會書畫一次擇　付印旣求得美術之進步且留鴻爪於將來惟月餘資可辦此事 
　　一本會書畫如欲點品某人與某人合作獨作者均照各人潤單算惟本會專售各會員之新書畫其餘舊畫概不寄售陳列以清界限 
　　一本會書畫潤筆隨售隨分概不記帳倘由某會員經售者即由某員取潤以免延宕遺忘之獘以上云云此其大略耳如有未畫事宜務析同志諸公隨時賜敎爲盼 
 
 

Page 8

 
 
   
 
 

Page 9

 
 
[申報第三張]  
　　中華民國元年西曆一千九百十二年九月九日星期一舊曆壬子七月廿八日共三張 
自由談 
游戲文章 
[新議員傳] [  勢廬]  
　　新議員浙之新市鎭人自號新新居士喜讀新書早通新學凡算學中之新法新理一經研究靡不花樣翻新轉視一切新法新理爲不足道恒自出其新意編輯新著作以饋餉新學界中人無論知與不知皆目之爲新人物而居士亦坦然以新人物自命也新民國共和告成乃弟奔走新界頗著勤勞居然以新黨員而爲内地新都督矣居士雖爲新學界著名人物雅不欲入新政界一展新猷大都爲新公班新喇莊所束縛不便厠身於新衙門也居士乃舍新衙門而運動於初選舉遂被選爲新議員以新新居士之新學智識而爲新議員大受新界歡迎雖有新公新喇之嗜亦不足爲新德之累上月爲某新聞社諸新友所招乘泰新小輪來申庽居於新新旅舘新知舊友聨袂偕來或邀往新舞臺觀新茶花或請至新新舞臺觀新安驛新十八扯諸劇居士新到上海觀新戲聽新聞耳目爲之一新每自嘆曰我新市人初不料上海租界一新至此尤可羡者文明雅集新移設於四馬路或猜新謎或譜新聲或品新茗裙屐偕來悉效時新裝束履舄交錯無非新樣衣冠身挂徽章者新政界之新科員也頭挽新髻者女學界之新敎員也侃侃而談參議院之橷彈劾案喁喁而語夜花園之新秘戲圖或有談及新總理新總長者陸叚正合新民國之祥瑞許劉適符新民國之英雄南畝豐登新民之福西征告捷新國之威呶呶不已皆新人物之一片新鮮新聞也居士至此呵欠連連知新公新喇之新紀念品再三催促遂下樓喚得一乘新黄包車到新清和某校書家一試其新燈滋味新聞社主人招得新界四五人爲之設新筵作新竹林之遊居士樂不思蜀幾自忘其爲新議員者迨新市來電促歸己新月兩圓矣嗚呼新界人物事惟求新如新都督新總長新科長科員未嘗不於此中討新生活見於各新聞紙者更僕難數於新議員乎何尤 
[續戲名酒令] [  醒客]  
　　拾黄金金榜樂樂毅伐齊（繫鈴）秦英約魚魚藏劍劍峯山英雄比武武文華華容道黄一刀刀劈五虎虎將招親轅門斬子子母炮炮烙柱梅香節節義廉明明月珠英節烈烈火旗旗開得勝盜仙草草船借箭箭台賜宴男三戰戰蒲關關公擋曹探親相罵罵楊廣廣華山打櫻桃桃花宫宫門帶女起解解賽收威威鎭草橋五人義義旗令令公碰碑富貴絨花花田錯錯疑姦六部大審審洪洪羊洞周臘梅（卽打麫缸）梅龍鎭鎭壇州吃鼻煙（卽抱娃入府）煙鬼嘆嘆皇靈岳武穆穆里沙（卽金水橋）沙陀國三義歸天天雷報報一箭仇贈三兩兩張飛飛虎山洞房獻佛佛殿告狀狀元譜普天同慶慶頂珠珠荷配下河東東宫掃雪雪梅吊孝鼎盛春秋秋胡戲妻妻黨同惡報 
尊聞閣詞選 
[金縷曲聽王玉峰彈三弦琴並簡鈍根瘦蝶] [  鏡笙]  
　　神妙眞無比算寰瀛良工魁首有誰匹擬玉甲圓揮珠絡索博得金錢盈儿說供奉宫牆久矣三慶名園曾浪迹聘南州重洗琵琶耳撥么弦風生指天生大巧成奇技把世間繁音縟節盡歸弦裹頃刻移情千百轉漫道成連繼起更不數胡笳變徵老我西風沈醉客也偷閒細認龜年李琴共手號雙美 
[和天白早秋吟] [  李生]  
　　玉露金風又報秋中原北望不勝愁江山寥落悲間角砧杵凄凉夜倚樓長笛無心驚客夢故園何日繫歸舟申江重踐桃源約屈指當年憶舊遊 
心直口快 
　　中山先生現在頗主張借欵國務院開特别會議以解决借欵問題中山爲維持現狀起見必無有一人反對之者嗟嗟熊秉三爾不肯禀明一聲丢了一個財政總長受了報紙許多辱罵某報短篇小說往往以猿代袁字今則袁孫携手歡若平生惺惺惜惺惺所謂沆瀣一氣者以猿代袁而不以猻代孫似中山對不住項城若均代之我又對不住項城與中山還問諸某報小說記者代之乎抑否之乎[  熱廬]  
　　京報載袁總統以西北風雲緊急擬於府内設立軍機處專辦軍機事宜說者軍機處之制將復活余曰蒙藏統一政治改良會且以總理衙門自居矣旣有總理衙門不可不有軍機處未知老慶尚可充當軍機領袖否[  默公]  
戲評[  健兒]  
　　大舞臺新聘之小桂芬即筱小桂芬董德春之徒也往年春桂新開爲該伶初次登塲之時猶憶其第一夜唱硃砂痣白口至（銀錢是好寳貝哈哈哈）接唱（我借你的錢）數句不疾不徐從容之至風頭出足間唱黑頭亦頗近似後嗓子乾燥專唱武戲白水灘花蝴蝶金錢豹等最屬拿手前晚觀其艶陽樓要弄各種武藝工夫尚好但身叚太瘦小白口欠雄壯於武凈身分微嫌不稱上馬一段末後右足獨立迤邐而行左足屈曲俾縮如意頗見從容白文奎之桑園寄子（嘆兄弟）一段頗有孫調氣息嗓子惜欠渾厚祭墳時唱（見墳台不由我肝腸痛斷）一句一腸字摇曳而出低徊往復氣足神完歷時甚久惟將寄子一段割去太覺草率賈璧雲之虹霓關該伶爲楊小樓所薦在京頗負盛名其包銀與吕月樵相埓亭亭玉立面目姣好秋波一轉丰韻欲絶做工細膩熨貼中純出於自然無一毫矯揉造作二簧梆子兼能演唱劇中唱（兩軍前殺出那伯當小將）一段慢西皮嬌聲軟語如流鶯出谷婉轉嬌啼宜座客之呌好不止也招親一叚做工其淫情蕩意純在骨髓不涉時下惡習尤屬難得如能唱新戲亦不弱於大名鼎鼎之小子和也 
[聽王玉峯彈三弦記] [  鈍根]  
　　七日之夜樂樂軒主人邀往張園聽王玉峰之三弦玉峯在北京負盛名技稱中國第一樂樂軒主人特以重金聘之來滬供同好者之雅顧初次演奏座已無隙玉峰從容登台先彈　場鑼鼓座客屏息傾聽無少聲響次彈百壽圖一齣其中凈角唱相皮聲調宏渾抑揚逼眞座客拍掌叫好不置又次彈昭君出塞以三弦下把按出正旦喉音一種凄怨之致與眞唱者無異前後共唱三種腔調而尤以最後之慢西皮爲凄鬱頓挫盡情極致中間秦腔梆子一段雖亦可聽然弦索之間較易爲力故予以後調爲尤難也末齣作洋操軍號軍鼓口令步伐及軍人唱歌聲無不備具然不及戲曲之難能可貴軍號老四套調子多誤處此能吹軍號者莫不知之吾望玉峰有以就正於識者亦一反手之易耳 
　　吾尤望樂樂軒主人多登西字報告白西人性皆好奇聞此絶技必不惜券資咸來領略而玉峰則宜間彈外國歌一闋以酬之座客拍手太忙往往不待其調之終而霹拍之聲競作致其抑揚入妙處反爲拍掌聲的掩殊屬恨事吾望經理外台者書牌勸止必曲終後始可拍掌 
　　玉峰座後從者有七八人之多皆高踞演台獸坐大椅恣意談話又或擦洋火吸紙烟種種聲響頗爲座客所厭吾望樂樂軒主人速勸玉峰將此項飯桶搬開 
小說 
[寓言新劇蝸牛角傳奇（六）] [  嘉定二我]  
　　第四齣渡河 
　　（二雜扮武士喊殺上）漢子留下金去（生急上）（旦小旦隨上）不好了盜來了嘆也美人這便怎麽處那那公子不知何處去了（旦）快收了金箱我們隨你逃難也（武士奪科）（生背箱科）（旦小旦執手相隨科）（武士喊殺急追科下）（生背箱旦小旦相隨作繞場）嚇死我也 
　　（雙調）（新水令）恰纔向綺羅席上聽嬌聲恨無端衝開佳興蛾眉遭偃蹇紅粉受崚嶒背了金箱盼不着家鄕景 
　　（内喊殺科）呀你看賊人漸漸的逼近了這便怎麽處（場上放火科）（生）哎也那賊子竟將一座花園燒化了方綫邢位公子是我的大恩人謝也不能彀謝一聲如今都應燒死了公子你好可憐也賊子你好狠心也且自走去不要被他追上美人累你受驚了（旦）相公好說賤妾旣事君子便當生死相守說什麽受驚呵（生若得如此吾之願也）（急行科）不好了前面烟霧瀰漫一些去路也没有不知那裏是東西南北但見波濤洶湧黑浪滔天的一個大江眞個好命苦也 
　　（小陽關）塵烟亂途路逈腸已斷怎前行他喊殺連聲俺逃命無門心慘切泪縱横 
　　（小旦）尋一隻船來渡渡也好（生）風波甚險那討船來（旦）且自尋去 
　　（清江引）天昏地昏没一艇行盡無人境前途何處認來路無憑証看着這一片迷津兀的不敎人分外驚 
　　（尋下）（貼扮漁婦摇船上）俺慈航使者是也奉造化法旨着俺將平江桑田化作一派迷津待吳生尋到盡頭去處恰與他渡登道岸不免摇着實筏等候他者（生旦小旦復上）奈何奈何跑了半日如今一步也行不動了（旦北望科）（小旦）相公那邊蘆葉之定似有漁舟停泊就喚了他罷（生看科）呀果然有一漁舟此乃天所賜也噲船家有麽（貼）爲著何事（生）在下逃難到此欲借寳舟一渡迷津（貼）你自走錯了路賴到此地位敎俺那裏認得（生）女菩薩可憐在下呵 
　　（碧玉簫）赤手無能力憊怎前行三口飄零一樣泪盈盈看待要斷送此生直恁的不動情求垂憫救了孤殘命回家去好酬請 
　　（貼）只是一件渡便渡了你那隻箱子與兩位娘子只怕船小載不得許多你可捨了罷（生）呀没了兩件單要俺這身兒做什麽呢（貼）箱内是甚好東西（生）黄金（貼）好獃也也罷你旣捨不得且自由你快上船來（生）美人請（旦小旦）相公請（各上船科）好了如今逃脫了也（未売） 
文字因緣 
[贈蝶僊] [  海陬逋客芝庭初草]  
　　莢府傾襟澄夙因時筒酒盞率天眞奇逢雅訂三生約兄弟何妨四海親花底携琴閒處樂　樓冩照畫中人百篇錦綉廻環讀擱筆何勞步後塵胸次嫏嬛富五車　林箸作屬君家（箸作林之名耳食之久矣今得拜讀之）爲花　旎囊中稿鴻雪因緣爪上涉劇有才名傾海内更携書劍客天涯故鄕山水吟遊遍來泛蓬瀛海國槎淺斟低唱酌金罍記品名花笑口開苦澀却敎嘗諌果酸鹹端合嚼鹽梅（光復後鹽務更形清苦）襟期磊落幾名士曠代相須此軼才難得主賓共歡洽好傾尊酒話蓬萊凋殘雙鬢百無成未卜他生慨此生今雨乍來懷舊雨多情邢得不牽情羅浮覽勝偕仙侣漢使乘槎探碧城（謂此次清公約君偕來賛佐）却笑風塵矜抱負又從海外結詩盟 
 
 
 

Page 10

 
 
   
 
