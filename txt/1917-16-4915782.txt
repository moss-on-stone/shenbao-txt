# 1917 - 16 - 4915782

 

Page 1

 
 
   
 
 

Page 2

 
 
時評 
[改革（冷）]  
　　改革二字不能廢其一也欲行一新法必去一舊法行新法謂之改去舊法謂之革今中國之改革必用新舊參半是即新法未能行而舊法未能去也是直可謂益增擾亂而已何改革之有 
　　今日之中央官制由袁氏時代之中央官制而改革者也袁氏時代之中央官制由民國初年之中央官制而改革者也民國初年之中央官制由清季之中央官制而改革者也清季之中央官制亦尚有由明代之中央官制而改革者追原其始其來甚長然以改革之道未善之故時有改革以前之餘臭留於其中故雖改革一次而不盡收改革之效至於今日乃感不能統一之病焉嗚呼豈特中央官制一端而已哉 
[專電]  
　　北京電　鄭家屯案解决内容（一） 
滿蒙地方許與日本租借土地權及其他優待權（二）該地方於一定地點准日本設警署（三）其他特殊地域於必要時仍須要求設立警署（四）除聘靑木爲軍事顧問外並須聘其他若干人另締限制之約（五）關於警察顧問兩項依前次第五項例他日遇適當時機再須協議（六）處罰軍官（七）向日本道歉（八）與傷害兵以弔慰金等 
　　北京電　日人消息交行與日本之興業台灣朝鮮三銀行訂五百萬日金借欵草合同已簽押 
　　北京電　伍廷芳擬今日（十六）出席參議院報告鄭家屯交涉經過情形 
　　北京電　駐吉林旅長任復元電告蒙匪達布塔現擬進窺洮南勢甚猖獗旗幟槪用黄龍上書大蒙古大帝國征南人元師先鋒字樣 
　　北京電　保利合同參議院審查結果（一）收制錢限以六萬噸不如原案較有伸縮（二）餘利取平分主義照原案部省公司各得五成（三）收錢鑄幣爲二事無庸規定 
　　北京電　昨日徐東海與世續讌各政團到者二百五十餘人席間東海演說清室優待條件加入憲法之理由請槪括加入俾多一層保障湯化龍代表答詞謂此項條件本有條約性質斷不致有所變更今當於憲法會議中再行承認一次以表示國民不忘清室美德 
　　北京電　報紙法三十條已草定今日提出閣議 
　　北京電　政府以中央官制不統一有妨行政擬重新改訂 
　　北京電　陳錦濤前因各省疆吏對彼有不滿意處擬提出辭職嗣聞段總理電河間勸阻故陳意已中止現因河間不復陳氏聞之又决自辭 
　　北京電　軍需長魏居業携欵潛逃經陸軍部查抄家産備抵現議員王法勤等聯名函請政府發表並請將携逃之欵作正開銷 
　　北京電　周樹模辭職可照准元首擬任爲東北某省長已用個人名義函徵同意 
　　北京電　今日參議院開會王正廷主席出席一百五十八人依議事日程（一）保利借欵（二）收錢審查報告主噸數不加限公司分利七成高仲和修正借欵弟六條加國庫證劵不得用以抵借外債大多數通過李述膺修正收錢第一條加本公司出資人以本國人爲限無討論通過餘修正案均否决全案三讀通過（三）（四）（五）蔣曾燠提市鄉自治及選舉章程付法制内務審查（六）慶祝憲法成立大會案通過（七）向乃祺整理金融建議案審查報告成立 
　　北京電　聞某要人請以程克爲庫倫辦事員 
　　北京電　平政院力爭受理範圍已向國務院遞手摺但尙爲非正式之爭議今日將提出國務會議某派因此即力攻谷鍾秀 
　　北京電　陸榮廷又請辭職元首電慰謂粤局重要全仗鎭撫尙希力疾臥治勿遽遠離 
[外電]  
　　北京電　　孫洪伊被捕之說不確此事極守秘密據最近消息云警察聞孫洪伊家匿有形迹可擬之人故往搜查聞當場拘獲八人此孫洪伊被捕一說之由來也（十五日） 
路透電 
　　北京電　鄭家屯案談判時日本提議展緩延聘軍事顧問與設立警局之要求以俟將來較適當之時機（十六日） 
　　北京電　徐世昌世續昨日宴請國會議員多人討優待皇室加入憲法之　題 
（十六日）以上德六電 
　　北京電　據官場確實消息老西開問題近經固務會議其結果中國政府以朱爾典氏之調停案旣經新聞紙上發表且中國亦難承認而中國之回答法國亦不承諾無已惟有另擬一案據以解决此項問題聞已確定大約明日可將此意照會法國公使（十六日） 
　　北京電　徐東海今日午後三時招待梁任公會談清定優待條件加入憲法之事 
（十六日） 
　　北京電　梁任公擬明日出京赴津（十六日） 
　　北京電　保利銀公司之借欵及收燬制錢權兩約今日經參議院通過（十六日） 
　　北京電　今日國務會議决定施政方針暫不發表想因内務總長未經正式任命之故 
（十六日） 
　　漢口電　湖北省議會有於三月一日開臨時會議之說（十六日） 
　　漢口電　漢口市場兹届陰曆年末因銅元缺乏以致金融緊逼維持市面甚爲困難現經商務總會通融現銀二十萬元以圖救濟（十六日） 
　　南京電　齊省長之北堂魏太夫人壽辰馮副總統親往祝賀（十六日） 
　　東京電　寺内首相已如前電於昨午前在首相邸招待加藤子爵午後招待原及大養二氏當由本野外相出席說明對華外交並一般外交之大方針以交換意見（十六日） 
　　東京電　今日追濱海軍飛行場飛機墜落乘機之山村中尉慘死（十六日） 
　　東京電　印度洋上有敵假裝巡洋艦出現恐有危險之風說（十六日） 
　　東京電　俄國政府新近提議向日本籌欵二萬萬元目下正由日本銀行團考慮此事 
（十六日） 
　　東京電　國民黨提出之政府不信任案政友會似無同意之意憲政會因黨内主持政府不信任論者漸多似有决定贊成之態度想該案於議院必可以多數通過議會之解散恐不能免云（十六日） 
　　東京電　國民黨擬定政府不信任案以與政友會等交涉傳聞政友會已决反對 
（十六日） 
　　東京電　德國皇帝十二日詔勅其國民曰敵人曩弄詭詞拒絶吾人誠實之平和提議今見其回答美大總統之文直脫其假面暴露其侵略的慾望國民務各發奮努力以挫敵之野心云云（十六日） 
　　東京電　筑波軍艦忽遭意外負傷者約四十人失蹤者一百四十餘人鎭守府曾粗織搜海隊從事打撈至十四夜止發見死屍二十三具爆發之原因現尙未能確定據實見之某將校談爆發後僅三分鐘即已沉没目下前艦橋烟囱及桅杆尙現水面查是日係星期日火藥庫並不開扃大約與曩在台灣海面爆沈之松島艦同一原因由火藥自然變質以致爆發云（十六日） 
　　東京電　據海軍省當局談筑波軍艦爆發之原因當舉調查委員員從事研究然火藥自然爆發其例不少至沈没之艦體是否放棄抑係提起須俟調查損害之處然後方能决定（十六日） 
　　東京電　寺内首相内示對華外交方針加藤原犬養三氏均不發表其批評及他之意見故内示之方針如何外間不得而知一說謂加藤氏以該方針並非新定不外繼續從來之方針而已犬養氏則以此爲新方針表其贊成之意（十六日） 
[戰電]  
　　巴黎電　今日下午公報官稱馬其頓天時不佳泊來斯巴湖壞因發大水且降大風雪意軍撃敗進攻之敵軍亞瑪土斯北面浦土爾斯地方有敵軍子彈庫一所中彈炸毁哇區里達湖南有戰事維里特拉附近允爲劇烈印度支那兵一隊已在該處接戰（十五日） 
　　巴黎電　今日下午公報宣稱安佛河境及愛恩河與亞貢間砲戰大爲活動（十五日） 
　　羅馬電　公報宣稱戈里齊亞東面加沙高原敵砲隊日見活動（十五日） 
　　羅馬電　奥國消息云奥德重兵現集於印士白魯克將在該處訓練山戰俾於春間在特倫蒂洛大舉進攻意軍（十五日） 
　　倫敦電　俄國公報宣稱羅軍攻撃加細洛河境之高地以鎗剌激戰後逼敵南退一俄里俄羅軍並在同一境内撃敗敵軍之攻勢逼敵南退二俄里伐特尼境北面之俄軍稍後退俄軍屢敗福克産尼東北進攻之敵軍加以重創（十五日） 
　　倫敦電　德國公報宣稱德軍榴彈隊攻入戈爾頓比斯特里柴北面數處俄軍陣地加以重創德軍强襲佔據哇桀土斯路南面之山巔麥剛森元帥之軍因天時不佳未能大事發展德軍在白萊拉西北塞里士河境撃敗進攻之敵軍德軍佔據白萊至加拉資鐵路上之伐特尼（十四日） 
　　倫敦電　德國公報道宣稱德軍在蘇細太山谷北面撃敗猛攻之俄羅軍（十五日） 
　　倫敦電　比國答覆威爾遜總統之公文業已宣布略謂威爾遜總統似信交戰國之目的皆同以比證之適得其反比國固從未存征服他國之心也德或待遇比人之横暴未見其能保障弱國將來之權利蓋德國之殘凌弱國迄未稍已焉美國能於戰後協同設法不便小國横受壓迫比國旣感且慰力戰以爭存在是言也施之於比最爲適切非戰則受辱比國雖渴願其國民所受空前之困苦早日告終然必得償其所受之損失得保其將來之安寗始能議和深願美國應協約國要求恢復比國於文明各國之列美國之民嘗據慨救濟比人當能不負所望云云（十五日） 
[公電]  
　　威寧電報局來電　北京貴陽雲南各局交通部管理局各局鈞鑒近來威寗附近二百里内大雪數日平地積雪數尺之深山嶺處冰凝尤厚電線時有被冰凝壓斷者現經分途派丁出巡然恐難免前修俊倒除再加派工丁分道巡修外謹電陳威寗局呈元 
要聞一 
[西報述鄭家屯案交涉]  
　　字林報十一日北京通訊云鄭家屯案僅得傳問林權助與 
 
 
 

Page 3

 
 
　　伍總長關議多次似無結果所議定者不過爲中國前已承認無關重要之條件若南滿東蒙古之警權則仍爲中國所拒絶當最後會議時林權助以　續會議依然無效請伍總長從速予以明白之答覆蓋以日政府所欲知者僅爲唯或否之一語也今已一星期中國尙未回覆則國務院之迄無解决亦可知已日本今對於此案之態度視初發生時較爲和平自日本内閣變遷以後寺内屢表示對華友好政策之意志鄭家屯案旣由日本軍官不愼重之行爲所激成交閧之責日人至少當負其半若藉此發揮以嚴厲之要求强迫中國承認則寺内之宣言將何以自解此義似已爲東京當局之默喻否則决不容談判之進行過緩若是也且日本要求已減去若干今之爭執不决者僅爲警權一大問題耳聞中國已承認者（一）奉天督軍與師長道歉（二）懲戒直接負責之軍官（三） 
在滿洲各處黏貼禁止居民開罪日人之告示至於其他要求如學校延聘日人爲敎員及被殺兵士之家屬撫恤金兩項業已取消又滿洲聘用日人爲軍事顧問一層聞亦删去卽未删去亦不過爲日政府希望之一但並非必欲中國承認者也警權一項日人要求之而中國拒絶之雙方皆言之成理夫在中國土地而設日人警局其妨害中國主權顯然無欵日人擅在滿洲設立警局已確爲妨害中國主權之舉動若中政府贊成日人之已見諸施行者而又允許日人推行此制於他處豈非承認一國主權内復有他國主權乎而日人則謂中國主權之喪失已不自今日始如承認日人在滿洲享有領事裁判權即其一端又謂日人在滿洲旣享有領事裁判權凡日人之犯罪者中國警遂未能處置之與其若是無寗由日人設立警局俾可管束日僑之爲愈也日人之言論如是凡有土地者不獨因自已關係且因他國關係必須實力保全其土地此爲天然公例而爲華人所當知者前俄國侵略滿洲中國不能抵禦之致使日本不得已爲自衛計而與俄國宣戰中國固已稍稍廢棄其在滿洲之地位矣民國四年中國又以滿洲重大讓與權給與日本破格之情勢旣因此而成特别之待遇遂不可免今華人國家思想方勃然發生對此滿洲情勢能不傷懷但無論日人果得警權與否滿洲情勢華人終須忍受之也至於中國是否因日人在滿洲設警更屬不幸此亦一問題若無警權則日本约束其國人之能力自屬有限苟有警權則約束日僑之責任自由日本負之嗣後苟對於不馴者約束不力則將不能爲世人所恕矣 
[日本之對華政策統一論]  
　　東京時事新報論日本對華方針之宜統一曰寺内内閣成立以來未見有所設施財政計畫則沿用前内閣成議們加變更亦無一定方策殊可嘆也世人之於現内閣初無奢望即使有所設施未有應乎時勢之要求祗以前内閣不善處置對華問題日人意想中無論何人組織内閣必較前者爲優故雖未必以寺内内閣之出現爲然而推倒前内閣則人人稱慶者也前内閣旣以不善對華而倒則人民對於現内閣之感情視夫能否改善對華政策而異改善之道首在匡正政府内部缺陷以防異轍而就一軌質言即所謂統一者是也世人之道中日親善不絶於耳顯言親善而不求所以親善之道則親善云云徒成外交辭令又何裨益又何足取乎吾人希望根本刷新對華政策者以此夫日本之對華失策至前内閣而臻其極然究其遠因固不始於前内閣以前已有然矣保全中國領土非所謂唯一之對華政微耶而華人仍疑日本有領土之野心則日本行動時與此策矛盾之所致也外交當局之外猶有陸軍中人各自活動此矛盾之所由來也若在滿洲日本有特殊之權利固不得與其他地方視爲同一然管理區區關東租借地特設煒大之關東都督府以軍人總其成果有此必要歟南滿鐵道附屬地浪人横行居民側目都督府雖存在仍屬無補徒使華人有不快之感至於極端之統一鮮滿論尤不可不竭力排斥又若漢口之守備隊亦無此必要徒聳動人民耳目又若靑島則以新征服之故不可無相當之軍隊駐屯於彼然亦無多額之必要是故關東都督府可撤消而以領事代行其職也漢口守備隊可撤回也靑島軍隊可減半也此雖外表之論非根本之策然陸軍阻對華政策之統一及害華人感情之弊可有消弭之望矣况懷疑日本之對華改策者非獨華人已即歐美各國亦以爲日本懷併吞中國之志也然則統一對華政策之說尤不能緩矣寺内首相以軍人長國政在陸軍有相當之威望故其統一外交及陸軍當局較歷代内閣爲易吾人謹以統一對華政策期待之於現内閣也 
[中交紙幣價格之質問]  
近日中交兩銀行紙幣價格跌落小民生計大受影響日昨議員劉某因此事特提出質問書其文曰自中交銀行　兌以來經濟恐慌莫可名狀迭經本院建議質問政府於上年冬季始籌中國銀行先行兌現之法開兌之日要債　增與現洋一律人相歡慶以爲得蘇矣乃未乃數日兌換滯碍信用一失價格驟跌猶勉强推行近竟相差頗鉅以致市面通貨别爲三等一現洋二中票三交票再不設法維持不久必復舊觀紛亂如故民何以堪前次借欵據財政總長報告特爲整頓銀行維持現狀本院當日通過無非望可蘇困窮何以借欵成立竟無小補票價反形日落不可收拾究竟當局於此有無計畫如何補救此質問者一風雪嚴寒鶉衣鵠立偶遇銀行所設兌换所處滿目悽愴不堪得賭政府體恤民瘼豈果秦人視越飽不知饑無非力短心長束手無策而已側聞列市錢莊代中交兩行兌換鈔栗以現兌票以票兌現高低出入獲其贏餘銀行旣得此利錢莊亦分報酬無非剥貧民之汗血充私人之槖囊若云公家所爲不啻納民陷殊非近理之談惟財政有司曾否注意防禁此質問者二尙望政府切實澈查有則嚴辦無則嚴防幸勿以傳聞之詞置而不議也郵電鐵路機關不收紙幣雖云有外人關係以本國機關不用國家貨幣已爲奇談前據交通總長報告除郵政外均由部令一律收用紙幣照辦以來民情稍慰乃奉行久鐵路局電報局又稱奉部令改章半收交票半收現洋或中票夫鐵路雖有營業性質究屬行政機關以命令軒輊紙幣爭較錙銖更何怪商人嗜利壟斷市價以蹙民生乎况交票與中票價格懸殊中票與現貨相差尙少相半徵收反不如前次七成紙幣搭收三成現金辦法民尚少便亦知部令如此或有曲衷然暮四朝三出爾反爾旣傷政府之威言復碍人民之交通究竟是何實形能否補救此質問者三邇來政局紛紜百務滯阻瞻念前局惄然夏傷本員質問各節純爲經濟民生起見尙望政府切實詳爲答復以圖整頓憂深語直翹盼無涯 
[奉省金融之近况]  
　　上年秋冬之交奉省各銀行號因允准外人無限制兌現之故於是假託外人名義兌現者有之僱用外人持幣兌現者又有之一般不肖之商人轉因搗亂而得厚利張督軍見此情形乃將興業銀行舞弊之員傳案訊明確情予以鎗斃然爾時金融實已被其紊亂爰復飭令交涉員與外人訂定限制兌現辦法使不肖之商人無所施其伎倆又復嚴禁現洋出境飭警嚴拿以期補救但一般錢經紀與小錢桌猶多代人收集現洋設法私運以致紙幣價格又形跌落於是張督軍又將最著名之錢經紀飭警拿案訊辦其餘經紀聞風逃避而錢桌之營生亦不敢再向各銀行擠兌現欵故上年十一十二兩月之間市面銀根頗有靈動氣象而各銀行號之紙幣以足敷流通市面爲止亦各相戒不敢如從前之濫發所有準備金按照銀行通例必須預籌足敷發行票額之三成以上以備商人兌現之用兹見奉天銀行公會處列有十二月分各銀行號發行票額與準備金數清表一紙準備金確在三成之上苟能遵守定章切實整理奉省金融不特可望穏固而各銀行號之信用亦漸見發遠矣茲將該表照錄於下 
紙幣發行機關發行票數準備金數東三省官銀號七四二○○○二二五○○○興業銀行三六六○○○八七○六○○中國銀行一五七二○五八○○一○○交通銀行二三七七○○一一一二○○殖邊銀行一七八○○○七七○○○○黑龍江官銀號一○五○○○六○三○○○統計一五六六四九○五四○五八 
[粤中軍餉與賭捐關係]  
　　字林報一月三日廣州通訊云上年七月間調粤驅龍之滇兵一萬五千人因當道無力籌款遣之回里故仍未離境欠發之餉共洋一百五十餘萬元每隔一月須增二十萬元滇兵駐廣州者計三千名餘悉駐紥韶關所領之餉僅敷購食充饑彼等曾請當道編入廣東常備軍陸督因其部下之桂兵幾近二萬未允所請桂兵之訓練遠不如滇兵故粤人審擇於二者之中寗願去桂而留滇也省議會現提出議案要求粤軍應以本省之人編制之俾免再有如非粤籍之龍濟光其人者利用兵權以逞私欲朱省長近爲撙節兵費起見曾遣散粤籍之警備隊若干伹財政問題今仍待解决當道前請中央政府准其截留鹽稅一部分及自行訂借外頂以應急需未經許可軍界當道急欲得欵以付欠餉當然贊成開弛賭禁俾可卽得賭捐數百萬元惟微職之文員與粤籍之武員則願民間私賭而暗加保護而不願給發執照以公開賭館蓋前者所得之欵悉入縣知事與小吏之囊槖後者須列入常稅解交財政廳也戕害南粤報記者李滙泉之兇手雖經當道懸重賞購拿現仍逍遥法外陸軍當道否認外間所傳授意殺李以止報章反對開賭之說且稱如有再敢散謡謂某某以金七十萬元軍動某大員開地賭禁云云則將拘捕其人置之於法云 
[皖豫兩省之西報雜訊]  
　　字林報十日毫州通訊云此間自十二月下旬起天氣奇寒記者寓此二十五年從未經此寒冬寒暑表至高不過三十度至低則僅十二度連日陰晦降雪兩次柴薪本已缺乏今更昻貴負民受苦匪淺聞乞丐凍死者頗多惟今日天氣似漸温和矣記者從數方面探悉已種之烟苗多被掘毁因栽種罌粟而被捕者亦有數人記者住宅附近有米店近被封閉以私售鴉片之故皖省鴉片貿易 
近來大減惟搜滅罌粟之成績若何非至五月以後不能詳言也中國支銀行今已開幕營業第自熟悉銀行情形者觀之該行營業範圍未免過於狹小試舉一端言之滙豐銀行之鈔票不能爲該行收用據其獻員云彼等僅收用皖省鈔票而已 
　字林報十日開封通訊云城内有荒地一區向來産鹽頗多而賴製鹽以餬口者不乏其人數星期前縣知事忽出禁止製鹽一面卽派差役前來將鹽池毁壞衆以養生所關憤憤不平於是老年男婦携帶器械擁赴縣署尋仇知事緊閉署門極力勸諭始免於難大旨謂此事與已無干因奉北京來文不得如此辦理若有不服者儘可向鹽政處商榷云云今鹽池雖被重毁然尙未全廢也開封自與徐州通車後得與上海更相聯絡商勇漸見發達街上行人較前更衆惟由徐來此者如乘二三等車則車中旣無禦寒之具文無食物出售殊嫌不便如不自帶食品惟有就沿途車站購貪而已 
[蕪湖快信]  
　　蕪湖某紳傳述周學熙刻又有長財政消息惟尙未得周回意並聞周定於十三日由建德原藉動身到安慶乘江輪赴漢坐京漢車回天津度歲 
　　蕪湖士紳濮秋澄翟展成日前赴蚌埠見倪省長請將工振局存裕皖之欵飭財政廳撥還俾爲疏濬皖南河道之用 
　　蕪湖米商某近在省公署陳請添設皖省下游米捐分局云係蕪湖米捐局長寗文鈞所授意寗局長刻正查究其事 
　　倪省長刻擬將皖省食鹽自舊曆來年起每斤加價二十八文歲入可得三百萬此欵爲本省興辦實業之用加價期以十年爲度 
　　皖省烟酒公賣局長已更委劉遜甫蕪湖分局亦改委盛立亭日内卽可到差 
[徐州特别快信]  
張動調集定武軍在徐州會操聞已得各路統領電覆不日即率所部離防 
　　省區會議此次議决條件有暫不發表一俟時機成熟卽行宣布說 
　　薛大可顧鼇昨日車回津度歲 
　　贛省長戚揚昨派宋某來徐送禮中有古玩瓷器約值萬金張已收納祗還織絨中堂一軸 
[南京快信]  
　　馮副總統以各省督軍兼任省長殊非人計昨電政府主張早日另簡省長實行軍民分治孫洪伊前日來寗聞已乘車赴滬 
　　金陵道尹缺有不久實行裁撤說 
　　馮副總統今日午前十一時乘汽車赴省署賀齊省長太夫人壽 
　　副總統府秘書長林長民昨過省署謁齊省長晤談甚久聞關於徐州會議經過情形 
 
 
 
 

Page 4

 
 
   
 
 

Page 5

 
 
   
 
 

Page 6

 
 
[又有請改奉天省名者]  
　　甘華黼君請改北京正陽門一節曾記前報兹聞鄂人孫星如程鯉池昨又致函甘君請其繼續請願一併將奉天省名更改其文略云報載閣下向國會請願請將北京正陽門第一門改題共和門第二門改題民國門謂陽以象君乃天子當陽之義應改正名稱以新耳目而重觀聽等語謀慮之周莫名欽佩伹就國體論凡涉君主成規俱應剗削而以光復言所有勝朝舊迹亦須更新蓋改君主成規所以杜帝制之復萌革勝朝舊迹尤足防頑民之蠢動也竊查奉天省乃滿清發祥之區當時興師入關卽以此爲根據地故定名爲奉天又曰盛京亦猶明朝以江寗爲應天稱曰南京又號南直所以徵天命之歸良非偶然滿清旣統一區夏故急將明主應天名稱改革設置江寗一府以爲易姓之後何必留此遺物以啓後人覬觎之心惟因視江寗爲重鎭特以兩江總督及駐防將軍留守其地而世人或尙呼爲南京者實係口頭語言相沿未改何嘗見諸公牘今滿清運祚已終五族一家奉天亦屬民國版圖民國成立已歷五稔奉天省名尚仍其舊何所取義刻猶未聞有人提議改革殊屬可怪鄙見以爲此名不正隠患潛滋况宗社黨三字時見報章野心勃勃蠢動堪虞先朝遺老明乎世界趨勢者固多而昧於大局眷念故君恩寵者亦復不少往往無意一言幾致國本動摇如上年復避之說喧騰一時者亦皆因經緯有疎於此重要之點尙未釐正有以開其漸也閣下愛護民國不遺餘力鄙人等與閣下雖無交游之雅對於上項請願極表贊同兹更爲思患預防起見擬請閣下繼續將奉天省名應行改正之處再向國會請願或轉商奉籍國會議員提出建議似於鞏固國基之計愈見周密是否有當幸高明酌之云云聞甘君接信後已轉商奉省兩院議員矣 
　　按地方名稱在一朝興廢之際每各有特别用意之更改而大奸大慝或藉此以嘗試國民心理亦歷代所恒有兹者北京之朝陽門滿洲之奉天省顧名思義改之以防患未然事固宜爾也惟是民國爲五族所共組國本所關首在各地之民生狀况與政治實施情形何如而一二沿革名稱尙居其次蓋一國之所以刷新國人耳目鞏固國家基礎者其道在使人人感民國國民之生涯實較帝政時代爲安榮斯一切帝制遺留之痕跡自爲一般心理所吐棄否則盜匪横行稅則繁苛政潮之激盪未有已時民生之彫敝無人過問雖舉全國之通都大邑一一以共和先哲之名號改訂之其亦何補於國政改革之實際嗚呼今之心乎改革者其曷擴充此請改地名之意而進求之 
[新疆俄人交涉之近况]  
　　近聞新疆督軍楊增新有函致都中略謂新疆俄人交涉向稱棘手近日俄領西伯利亞土耳其斯坦一帶之軍隊多調赴歐洲或調至於土耳其接壤之處從事防戰新疆地方頗爲安靜在新俄領事亦甚輯睦故俄屬哈薩克人民越界交涉得俄人允許由我護送出境由彼接收俄領並向我聲言在七河省一帶之華僑前次被刦掠者將來亦可磋商賠償且屢言互相保護互相扶持之意云云我國政府誠宜乘此歐戰之時整理新疆一切以預防將來之患亦未始非一好機會也 
[黑省會議爭酒約續誌]  
　　黑省議會反對中俄互禁烟酒條約由施議員治乾等提案質問省長經紀昨報兹錄其咨畢省長文云本會議員施治乾提議黑河沿邊一帶發生一種中俄互禁烟酒條約關係主權國體匪輕懇請嚴重質問能否取消并將參訂條約之人明正其罪一案當經交股審查旋准報告以該項條約喪失主權國體極爲重要應付會議以便查究而資挽回比於第八次大會内提出經貴公署派連參議文澂出席答覆理由據稱事關外交秘密請改於次日便會内詳爲陳述次日復經連參議出席便會詳述一切謂該條約實因我之禁烟與俄人之禁酒當局者欲爲互相取締所發生祗是我國國力薄弱不能與退讓磋商至再始得如此結果内中固多有不能滿意之處而究擔負此條約專責者爲濱江道李鴻謨伊雖出席確無權力可以阻止並閱關於此案往返一切函文報告該條約有不滿足之處均係濱江道李鴻謨一人所擅專原卷具存斑斑可考至本會關於該條約之討論只論其是否失主權喪國體尙非與原訂約人絶對爲難復經再四討論僉以該條約原爲黑河沿邊一帶所發生我境内正在厲行禁烟俄人即於沿邊實行種烟果能互相爲禁載明條約之内亦未始不能少收效果乃何以該條約僅關於俄人之禁酒種種苛酷之條件一再聲述並未載及禁烟一字豈禁烟尙另有一條約乎此不解者一也查該條約内明明言吉黑兩省所屬凡與俄接壞五十俄里地點以内禁止售酒至第十二條復於中東鐵路界内規定兩旁各十俄里即二十華里以内均應履行該約並原有燒鍋定數及産酒數目均應受彼之干涉由沿邊而漸及於腹地誠不知訂此約之人是何意見而甘以主權委棄與人此不解者二也他如該條約内所載每人每年只准以十二斤之數爲度並沿中東鐵路路線内准俄官請求前往調查防範酒害情形種種喪失主權之點不一而足竊恐始則藉口　查防範酒害繼則漸將自治行政亦一并而干預之矣此不解者三也再該條約所載六個月後實行該約究於何時訂定究於何時發生效力亦未見有明文宣布（按此種合同去年公布）豈對於人民將受於外人之查禁均可視爲外交秘密乎此不解者四也本會爲思患預防起見旣有疑義遂經全體可决應卽質問咨請貴省長查照限三日内詳爲答復以釋羣疑 
[魯議員請解决民軍問題]  
　　山東民軍編遣問題至今尙未完全解决旅京山東公民會前旣上書政府瀝述濰縣諸城等十餘邑種種苦况請早日收拾以解倒懸兹魯省國會議員安鵬東郭廣恩等又致張督軍函云昊天不弔魯難未已民軍善後迄無結束近接各處父老告哀函電日以數次過捐則三摘而未已綁票則愈演而愈酷或資産已竭而供納未　則委命溝瀆或兌價請贖而勒索不止則人亡而家破初猶擇配而食　乃下户不免鷄犬吞聲村社飲泣我公坐鎭桑梓凡上情形定亦耳聞目覩也竊念我公兼握軍政以來一切善後據有全權曲帮辦旣以延緩遺誤於前我公似宜以迅速收效於後乃遷延至今用欵則百萬有餘爲期則數月已過周濰等處調停磋商已數次矣而相持如故高諸等縣號稱編練非一日矣而擾害依然試一回首自濟以東十餘縣孑遺之民倒懸茶苦水深火熱平日同人等所望於公與公所以自許於吾民者將若之何同人等向對此事不願多所陳說　爲專責在公局外之人額手觀成而已今者時機日迫哀聲四起言責所在不得不冒昧臚辭代數百萬父兄子弟以申請於麾下總之處事必先有誠意而當機須出以决心究竟未編練者須何時方能了結已編練者須何時方能遷調當立一定之程序限定最後之辦法庶幾辦理一日收一日之效編練一處免一處之禍蓋徒編練而不調遣則軍律不及横行如故且與地方惡感已深尤難頭洽又或其他盜匪借名擾害在該軍旣難以自剖在地方亦莫敢追訴且各該民軍現駐地點非緣鐵道卽處沿海外匪擀煽更虞混雜此高密諸震已著之效果而尤同人等以爲必須根本解决者也故結束而無定期則結束可以不言編練而不調撥則編練等於無效惟公望重柱石心懷痌瘝敢乞明威拯此遺黎如何之處尙祈賜示至爲叩禱安鵬東郭廣恩曹灜王志勳于元芳魏丹書張玉庚王慶瀚揭曰訓馬蔭榮杜凱之李元亮董毓梅等同啓 
[粤議員質問新承有奬義會]  
　　粤省會議員謝榮樂林鏡清質問朱省長云竊查有奬義會前經本會提議通禁有案後因貴省長以粤省庫空如洗需欵甚急請准暫緩議禁以資挹注等情咨覆前來經本會開會覆議僉以來咨所言係屬實情爲財政現狀計大得不姑爲遷就仍以速卽籌欵禁止等語咨覆在案乃近有某某公司商人某某向財政廳總承廣東全省有奬義會不特與貴省長原咨分商分投一案不符且即變分商爲總承亦應布告投筒以示大公何以財政廳率行批准包辦况聞該商原禀以三年爲期財政廳并未斥駁其批示竟有奉到中央禁令即行停止等語似此囫圇吞棗尤滋疑竇查有奬義會一案舊歲龍前將軍電京核准原定以三年爲期由今計至滿期之日不過一年而已貴省長前咨聲明滿期之後决不再延本會覆議亦已依期速禁不得藉詞籌抵而近來中央明令嘗定爲暫緩三個月限期并未有准於原定期限外再爲延長之理財政廳何以不明白批駁究竟該商所禀是否定期三年財政廳有無默認該商所定之期限此應質問者一貴省長原定分商分投一節縱造次分投未能完全收效但財政廳即欲改批總商亦應照分商分投之例定期投筒今財政廳率行批准以分商變爲總商以多餉變爲少餉百思不得其解此應質問者又一本議員見聞所及頗生疑義謹依省會暫行法第十九條規定提出質問應請貴省長將此案三日内明白答覆以釋羣疑 
[鄂官錢局議發小票]  
　　鄂省官票兌換銅元近已由九折降至八八如無大批銅元救濟勢必愈趨愈下各處商會團體私人商號前因銅元缺乏持官票購物皆不具找零故有出用一二百文小票之舉原屬一時維持市面不得已之辦法乃一倡百和羣相效尤架空者紛起倒塌者層見如監利縣城劉鋐興號以不滿五千之資本行使一萬數千之花票並掯借日商水田詳行銀八百餘兩而逃尤爲倒騙之巨擘是以省長財廳特嚴令各縣知事勒限本月内將各商民所發小票一概收回以杜流弊此舉意非不美第未圖善後之方小票刻未收回及半各縣商民咸感不便持官票入市每因無處兌現不能購物而歸卽如武漢鄉鎭所發小票亦因已收回兩三成價值反較前提高若以官票一紙换百文小票十紙必須貼水四五十文官票旣如是之賤商業受其影響困苦不堪言狀各縣商會遂紛紛陳請當道議會總商會設法維持旬日間以錢荒來省呼籲者計有應城孝感漢川天門等十數縣所擬辦法均以請求由官錢局發行一二百文小票爲要義未發行之先姑准商發小票行使或由官廳調查其資本特許行用其資本不充者則勒令即日收燬現正由財廳官錢局核議大約無論財政部准否錢局必須增發一二五百三種小票蓋藉口於民意所欲也所有各商會之陳請書多屬大同小異兹錄京山商會一書以見一斑原文云近來銅元缺乏異地皆然妨碍於商務者極重於是商會商號有出用小票之舉飲鴆止渴誠非得已現在省令廳令皆謂商人藉此架空牟利雷厲風行通令嚴禁所有各處發行之小票統限於本月内一律禁絶逾限即處以五百元以上五千元以下之罰金在政府關心民瘼預防弊竇商人亦何敢厚非但善治病者必表裏兼顧施藥始易奏效今各埠不獨無官錢分局以爲兌換機關卽省垣亦未兌現人民視銅元爲拱璧以致匮藏私運者甚多乃政府不先未雨綢繆遽禁小票發行是猶治病者不治本而治標竊未見其有濟也際兹銅元恐慌更烈之時而私人小票復在應禁之列其補救圜法之窮計莫如由政府暫發百文二百文兩種紙幣一百飭造幣廠速急加批鼓鑄一俟銅元敷用再收前項紙幣并懇將取締小票之辦法量予展緩俾得從容着手俟公家紙幣發行則此私人小票不禁亦自絶矣云云 
[鄂岸私鹽充斥之現象]  
　　鄂岸榷運局長刻因淮鹽滯銷私梟充斥具呈財政部以據該局水陸總巡朱宗衡呈稱葛店（鄂城縣屬）一帶私梟甚多前由砲船長彭德勝緝獲大批私鹽因兵力單弱致被土棍熊遠大紏衆强搶曾函知總稽查處捕獲徐寛元一名但熊遠大在逃不予拿辦私梟益横且查此次私鹽係漢冶萍公司八碼拖輪由申夾帶而來如不妥議善後辦法不惟長江一帶緝務阻滯即即陸路亦有妨碍又據左路緝私總巡朱萬有呈稱所屬第八卡日前派目兵赴黄安縣屬許家樓巡緝遥見大帮私鹽一百餘挑當即緝拿該私販半棄鹽竄半挑鹽走目兵正在搜集私鹽詎逃販串通閣馬會紳張作賓帶領户族百餘人手持器機籌擁前來將已獲私鹽刦去該兵衆寡不　敗走追至七里許桂家漥地方幾被捉獲幸有桂姓人民出而排解將目兵等收避伊室張作賓等仍率衆團燒勒令交出經桂族長妥爲調停方散等情轉呈到局查淮鹽稅重價昂不及鄰私之賤前因地方多事將緝私鹽巡分駐全岸兵力較單以致川私浸灌於西豫私浸灌於北應私即准銷三縣之應城白鹽浸灌於腹地兼之沿江一帶輪船夾帶防不勝防鄂岸本年銷數照定額比較虧短甚巨迭奉嚴令緝私而愚民貪利以身嘗試且對於鹽巡每因緝私認眞視若似仇敵兹該總巡等呈報各節情形已可概見除分行水陸總巡督率目兵謹守範圍並分别函咨照章協緝外請轉咨鄂督軍省長迅予出示曉諭並令行地方官認眞協助以維鹺政云云現財政部已據情轉咨王督軍通飭各屬按照該部三年十二月公布之地方官協助鹽務奬勵懲戒條例實力協緝以維鹽務矣 
[皖省新訂征收解欵辦法]  
　　安徽財政廳長以省屬各機關征收起解庫欵期限向無定章往往不能劃一致多未便爰特擬訂解欵期限簡章查照實行兹將簡章錄下（一）每月公欵收入除該機關本月例支經費曁奉令指撥欵項准予畫撥外其餘應一月一解不准留存挪移（一）上月收欵限次月五日内結束備文起解仍於該限期内填齊報告各表呈送財政廳彚核（一）每月解文内應聲明起解交庫各日期其未設金庫地方並應聲明解至某處分金庫核計路程若千里應扣程限幾日於某月日交庫兌收尙未逾限等語（一）卸任人員已征未解欵項前次部頒條例第七條内載應於五日内悉數移交後任人員報解不得以各清各欵爲辭等因嗣後接任人員如不隨時查報聽其離縣者卽責令該接任人員先行照數墊解（一）上月收欵有不依限備文起解或不按欵解清或交庫日期核與起解程限各日期不符均　財政廳按月考核呈請省長將遲延之員記過一次至查有存某商店生息情事並隨案呈請撤任查辦（一）此項簡章自民國六年一月起查照實行 
[江北農事抵掌譚]  
　　江北風氣蔽塞實業不興農民耕作墨守陳法素不講求改良邇歲以還一再困於災祲井邑凋敝流亡載塗識者惄焉興憂亟思爲農業改良之提倡俾一般人民知所觀感有清未季曾有閩人沈瑜慶觀察淮揚在清江浦北土圩外購地百畝爲農林試驗場之設置植桑藝榖樹之先聲一時頗足爲江北實業之曙光厥後幾經變遷以迄今日乃爲省立第三農業校址大興土木費去數萬金形式上頗爲閎麗而其内容殊足令人失望該校原設有農品試驗場地佔二三十畝雜種豆麥爲諸生平日研究農學而施諸實騐者其生長情狀以及收穫利益均不逮普通農家江北農業敎育如是農事之改良將奚望焉上届省議會議决於本省添設省立農事試驗場三處江南農業發達尙不十分重要故祗設第一於蘇州而江北土地　闊農業遜於江南設第二於清江浦設第三於徐州第三農場之地點擬在何所尙無所聞第二農場則謝以淮陰縣北土圩外之黄河灘十三協舊營基　勢平衍　以適用至揚長一席必須於農學素有研究者方能勝任而愉快然内幕中希望斯席者頗不乏人如省立第三農校長陳鳳文以距離伊邇性質相同力謀兼任惟陳本江南高等實業學校畢業於農學原非專長其所長之農校成績又不佳妙恐難達其目的同時又有第六師範農學敎員蔡克鈞以兩江師範農博科畢業資格亦頗注目及此現值寒假期内皆已赴省摒擋一切究未知鹿死誰手也 
　　吾國農業幼稚尙未臻於機汽耕作時代故農作事業於人力而外以畜力最佔重要一般農民對於耕牛不知愛惜秋成而後紛紛出售迨至春耕牛貴無力購用往往田疇荒蕪生活日窘江北連荒此風尤甚即以淮陰一縣而論每年宰殺不下五六千頭（見屠宰稅徵收統評）而輸出境外者尙不在内蓋屠牛稅佔屠宰稅之大宗國家恃爲收入之正項且歐戰事起牛皮需要商業投機增加輸出故耕牛一項幾有滅種之憂月前皖省督軍省長以近有内地商人販運大宗耕牛售與南京某洋行由浦口裝載過江日必百數十頭僅就南京而言年必宰殺數萬當卽咨請各部查核嚴禁私宰私運並將屠宰稅内宰牛稅一項停止抽收以期挽救并請蘇省查照施行齊省長當以皖蘇兩省壞地相接事同一律咨經財政部核准分令各縣知事查禁及徵收機關停止徵收宰牛稅嗣有陜西乾縣紳民倪炳鐸呈請財政部停止徵收屠牛稅另籌彌補由部呈經核准由屠宰羊猪稅項下加徵一角通行各省財政廳飭屬遵辦江北各縣知事奉文後已佈告人民嚴禁宰牛並令經徴屠宰稅委員停徵宰牛稅其從前已設之屠牛場亦已於日内取銷矣 
江北各縣知事前奉省長訓令對於公有私有之森林苗圃按照森林法切實保護并應爲之提倡各縣已多籌備設立苗圃所有經費大槪取諸地方稅項下現聞連水泗陽兩縣均就本縣農事試驗場中劃地二三十畝開闢其開闢其開辦經費則在地方雜稅項下撥欵二百千已分别呈報上峯查核 
　　江北河湖灘蕩所在皆有魚蝦遺子一遇水涸化而爲蝻數年以來蝗蝻爲災禾稼減色大爲民生之患今冬祁寒爲十數年所未有一般貧民雖有何以卒歲之慮然據老農家言經此奇冷一切害稼之微生蟲可以斷絶根株實來歲大有之預兆也 
[水利局之治運計劃書]  
　　全國水利局副總裁潘復前因奉令勘察江北運河水道事竣之後曾將測勘情形曁籌議统治具體辦法呈報政府（詳上月二十等日本報）現聞潘副總裁近日又草擬治運計劃書業已脫稿將提出以供討論之藍本兹節錄其内容云此次勘運主客兼籌計自黄林莊至淮陰三閘三百五十餘里經過縣城三集鎭十一自三閘至瓜州口計程三百二十餘里經過縣城五集鎭二十一此江北唯一之交通要道也上接魯運與津浦鐵路相交下達長江帆檣如織行旅往來貨物輸運宜具有如何之價值乃自漕停工罷數十年來日即廢馳補苴罅　有時且不能舉　論　大廣狹失度高下不均蓄洩不如其量粹以前人經營運河本惜已　剌譯方今　宿　淮諸邑　　不治　色　　　　　　　　　東 
 
 
 

Page 7

 
 
岸下河之利害幾與運處相反之地位蓋裏運閘洞爲下河水源所自出旱則啓閘洞資水於運而運之水正忠無來源潦則閉閘洞阻運之水而運之水又患無去路是故就江北運河本體而言施治方針爲交通計宜就地勢傾斜之度所需行水之量平其高下齊其廣狹上游下游分段計畫使水面以下各有相等之斷面積此整理河身之說也爲交通兼爲灌溉計則壩閘涵洞消息盈盧不能不特别審注曩者河工減水滾水之制未嘗不苦意經營然而水性變遷因時而異亟應根據壩高下啓閉操縱自如其效用旣遠過於減水滾水之舊制亦非雙閘單閘啓板下板所可同日而語具此關鍵而使常年之内運河吐納得劑其平自無過與不及之弊此改良閘壩之說也然此仍屬於一端之言必從策源之水根本設施方可達其蘄的所謂根本設施者惟在沂與運之分沐與沂之分與夫減銷淮漲入江入海之分並應考察魯運汝泗來源定其準則當以次述之（一）蘇魯運河與泗水之關係 
　　魯省南運之主水曰汶曰泗運河以較短之流具多數之湖治爲汶泗盛漲瀠洄　瀦之區非惟南運自身藉資挹注且爲江北運河水小時之策源地然而不言汶水者今之汶非昔之汶汶與江北之關係蓋亦鮮矣微山湖介蘇魯之閒地接滕嶧銅沛爲兩省最要關鍵故泗與江北之關係謂爲微山湖之關係可也查微山湖誌椿舊制以存水一丈二尺爲限（最初之制一丈五尺後改一丈二尺今照此計算）中經黄河曹工豐工告决黄水挾沙東趨沉墊湖心據河工經驗人員述稱游墊之度積高五尺七寸以此計之誌椿存水實祇六尺三寸幸汶水盛漲大部分漫載邨何家兩壩北流滙注於東平窪地南入微湖者不過十之二受水之量不如舊日之多本年湖水特小十月初旬存水平均祗深二尺逆計冬春之交中運交通或絶至如大水時期上源彚注水面自必增高然頻年測繪調查知獨山昭陽南陽微山諸湖最大容量　有二十五萬一千三百餘萬立方米突合七千六百餘萬立方文方民國四年測量汶泗流域盛漲南行水量不過七萬五千餘萬立米突合二千二百八十餘萬立方丈（内泗水居十分之七）不及諸湖最大容積三分之一加以原存底水八萬八千餘萬立方米突合二千六百八十餘萬立方丈兩共合計仍不足五千萬立方丈僅及諸湖最大容量三分之二弱氏國五年泛漲較少更無問題夫泗水之出運僅會少量之汶流而又歷滲諸湖諸湖容納素廣則最後及於微山湖者其影響於江北運河平時患其少臨事亦不患其多也所應計議者微湖西部爲緩傾斜地徵之水例逾量之水增漲一尺邊傾斜或慮增闊其面積此誠於農墾有關夫旣爲地方謀水利要當並顧兼籌如或崎於一偏誼豈有當湖西地屬銅沛非唯民間農田宜求保障次若銅沛湖墾可予維持者未嘗不可因時制宜俾盡其利但吾人公平之主張湖面不可收縮過度要當保存舊有面積容量宣洩具有確定之範圍一方資水濟運一方防護農田出之公誠標準庶可定也（二）魯運計畫之概要旣言蘇魯運河之關係矣則魯之治運之計畫安可不爲連帶之標明以符統籌之恉蓋魯之治運猶蘇之治運也其道在分疏汶泗而已考舊制汶以南旺分水北七南三自清咸豐三年黄河北遷奪大清河入海截魯運爲南北二段汶水不能及北運又有北三南七之說然而按諸實際殊不盡然汶水每年在盛漲時期漫載邨壩入大清河以注東平境者自十分之五年十分之九平均計之亦得總數十分之七得由汶河正幹下行濟運者不過十分之三此十分之三中尙有至何家壩漫壩北行與小壩口分流入蜀山湖潴　姑以兩處所分再去其十分之一計之得至於分水口入運者僅餘總數十分之二又去自運北流十分之二之十分之三則南流之量實爲汶水總數十分之二之十分之七即百分之十四其細亦已甚矣至水小不能漫壩時汶水固完全入運然每杪流量至多不出四十立方米突合一立方丈二分少則祗一立方米突有奇則合三十立方尺耳律以下游諸湖容量自不至發生若何影響夫東平受汶之患農田淪爲澤國者多至二千餘頃勢必設法消除然祇可就戴邨漫壩之量經營開闢入黄口門暢其鎖路因勢利導與南運下游各别計畫斷不能赤手障戴縣漫壩之水使之南行且魯運計畫方將束汶以禦黄黄强而汶翳汶之不北於魯無所利也汶泗疏而南運下游寛裕之量能使蘇魯文受其益抑魯之有昭微諸湖猶蘇之有高賣諸湖而魯享其利蘇受其害者泗非淮之比也耳至南運之有待於疏浚乃因河身寛窄高下失其宜吐納不如法以致中途潰漫横决民田被其災治之者平其高下一其寛度固其隄防使泛漲之水循行軌道容遠於瀦水各湖去害即所以爲利凡屬魯省諸湖一概保其固有面積而湖底游墊者且醉施機工疏浚增其受水之量在魯中計晝非與水爭必不可得之地果如是而思爭地於水以致微湖泛溢者則微湖以下至台莊七十餘里之民田村落魯先受其害而後波及於蘇此亦理之易明者耳統籌之要旨在協商江北治運計畫實施後所需常年濟運之量以爲魯運施治定制之標準庶他日蘇運工程無過不及之弊統籌得其道則異日長江黄河之間千數百里農植繁榮商工勃興直接利於民間接利於國此蘇魯人士共負之責任也（未完） 
地方過信 
[無錫]  
　　重孩走氷之角危險　近數日天氣嚴冷各處河街全部氷凍每有無知孩童三五成羣踏水嬉戲日昨八士橋鄉間有孩童十一人相偕在河中走冰詎知誤蹈冰窖全數漏下及至授救上岸均早氣閉斃命此爲最慘之事間有一二童子落河淹斃者亦時有所聞楊知事以小孩無知慘死責在父兄現在天氣稍暖河冰雖未盡解其實已不勝重量恐有人再蹈覆轍卽出示通告有小孩之父兄嚴加管束母許蹈氷爲戲致遭不測 
　　縣敎育會選舉竣事　昨爲縣敎育會開年會之期並選舉正副會長到會人數如舊任正會長侯鴻鑑副會長孫思贊及各會員約有一百餘人於下午二時開會首由侯會長報告歷年辦理各事成績及開支收欵等事次卽投票選舉孫思贊爲正會長孫保鑑爲副會長他如關查評議治事各部亦均選定有人矣 
　　匪徒攔路行刦　電燈廠司事過某昨赴南市收取各户燈費約有百元携一皮包於傍晚進城行經南城門口突有匪徒在後以木棍猛撃其首過負痛回顧匪復連撃數下以致血流如注昏然倒地幸爲時尙早由行人救援出險皮包洋欵亦未被匪搶去惟匪已乘間逃逸過則經人舁送普仁醫院求治傷勢甚重須醫養數日方能復原按南城門口向有守管城門之警備隊巡士駐紥何以一無所見任匪横行若是也 
[揚州]  
　　女校演劇籌欵　揚城廣儲門女子公學内附設之平民小學因經費支絀勢將停辦刻由通俗新劇　轉員演劇籌欵補助該校本月二十日至二十二日演珍珠塔全本招待女濱二十三二十四兩日准演再造共和蔡　全本接待男賓每日午後一時開幕七時閉幕云 
　　派員購料搭橋　江邑東鄉萬福橋爲氷塊撞毁後即有該處划船擺渡濟人惟苛索規費甚多行人殊若不便現經鄉董等函電交馳迭致兩淮運使曁江都縣知事請求估工修橋以便行旅刻已委員前往先行搭置浮橋俟籌有的欵再行關工 
　　稽核所長蒞揚　北京稽核總所洋員丁恩氏今日（十五）由寧到揚聞係調查鹽稅事宜現寓運署稽核分所内約逗遛數日即行返京云 
[鎭江]  
　　委員回滬　上海驗銷局駐鎭調查員姜焕文蒞鎭後查獲無印花之私土甚多兹聞該委員於日昨上午乘車旋滬其匆促馳回之原因傳說不一有謂該委赴滬係面謁特派員禀陳檢查情形者有謂擬在鎭江設立專局赴滬請示辦法者又有謂該委員係因倜人私事返蘇料理並非到滬者是耶否耶非局外人所能懸揣矣 
　　瓜河解凍　近日天氣微和瓜洲以内河冰泮釋各小輪公司均於十三號起照舊開班聞祗能直抵揚州寳塔灣碼頭旅客往來甚形便利惟揚州以上仍冰稜固結航線尙未能通故清鎭長班仍須再停三四日方可開駛 
[南京]  
　　水利學生參觀工程　南京全圖水利局河海工程專門學校爲養成導淮及其他水利工程人材而設該校所授學科於理論實驗雙方並重因南京無甚大廠可資實驗上年休假期内曾率學生參觀南通堤工上海浚浦工程頗有所得現聞於寒假期内商准漢陽兵工廠湖北水泥廠漢冶萍公司及揚子江機器公司允許派學生前往參觀已於昨日由工程敎員李君宜之率領特科學生十五人乘江新出發矣 
[杭州]  
　　提倡少林拳術　少林拳術昔時以閩粤皖浙回省爲最盛閩粤派尙剛皖浙派尙柔支分派演遂爲此後南柔北剛兩大派之淵源浙派之傳以寗温處三郡爲盛亦獨得正法自槍砲興拳術遂衰訪之寗郡今已無傳惟温處二郡現尙有傳人數百民國元年蔣前都督蒞任之日特派員赴温處各縣徵拳即二百餘人充警備隊以爲之倡此爲少林拳術輸入軍界之始今年秋軍官劉某在興市場貧兒院與院長汪曼峰縷述温處少林拳術之家法謂拳術能運氣能生力能活絡不需器械場所隨時可以練習實較體操爲優但拳術宗派過多必須愼擇少林正派者爲善若依坊間課本敎之則永無成效温處拳術派别亦至多惟吳亞球爲最精年已八十四惜不能聘以授人汪君是其言欲姑試之旋由劉君介紹吳之高弟葉聯芳到院盡義務兩月以爲試驗葉君授徒甚久曾充軍官其敎法參用操法現汪君以試驗之成績甚佳擬明春聯合同志設一少林拳術傳習所以廣其傳云 
[安慶]  
　　皖省水陸警察廳經費表　皖省水陸警察各廳每年開支經費甚鉅倪省長因奉部咨催將六年度預算從速編造送部當卽飭令各警廳將六年度經費查照上年度所列總數範圍分别欵項月節編列細數預算案於陰曆年内送署以備彚編報部兹將水陸各警廳五年度開支經費調查如下（一）省城警察廳五年度准支經費以十一萬四千四百零八元爲國家與支出以一萬三千零二十元作地方支出（二）蕪湖警察廳五年度准支經費以八萬一百六十一元爲國家支出以九千一百五十元作地方支出（三）長江水上警察廳五年度准支經費十二萬四千八百五十八元（四）長淮水上警察廳五年度准支經費十萬九百八十八元（五）巢湖水上警察署五年度准支經費二萬四千八十元（六）大通警察署五年度准支經費一萬六千四百六十元（七）蚌埠警察署五年度准支經費五千八百三十四元 
[濟南]  
　　齊美報案之反響　山東報界聯合會昨電大總統司法部參衆兩院云濟南齊美報因登載下某窩賭包娼一事經地方審判廳判以五等有期徒刑羣情憤激異常查前清報紙條例及袁政府時代修正報紙條例關於此事均定以罰金從無議及身體刑者該審判官藉口袁氏修正報紙條例業已廢止遽援無特别法適用普通法之理以斷斯案夫大總統取消袁氏之報紙條例爲其過嚴非爲其寛今乃適用刑律已失命令本旨袁政府修正報例雖取消而民國元二年通用之宣統報紙條例尙在該審判官旣不援用舊例又不詳請解釋遽引用最重之刑律其有意摧殘與論無疑齊美報不足惜其如天下輿論何究竟袁氏修正報例廢除能否適用刑律抑應適用宣統報律請轉大理院解釋令行各司法衙門遵守山東報界聯合會叩 
雜評一 
[國會之近狀（一子）]  
　　中國之國會不外兩時期一爲興高采烈之時期一爲寂無聲臭之時期其興高采烈也彈劾者彈幼質問者質問一言不合則飛匣拍桌紛呶呌囂雖經議長之一再維持輿論之多方諷勸而皆有所不顧者其寂無聲臭世請假者請假出京者出京每開會議則延期久候足音杳然雖經議員之提議懲罰秘長之發電催追而亦有所不問者我國會之現象除此兩種外未聞有穏靜進行之一時期也 
　　穏靜進行爲各國議會之當態非難能可貴之事也然我中國之議會欲求此一日而不可得今則興高采烈之時期已過去而又入於寂無聲臭之時期矣 
[]  
[]  
[]  
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丙辰年滬濱大事記（三）七月]  
　　初一日　商團設立通信處綢業開會禀請浙督軍止發繭行熱照鐵道協會歡送國會議員上海松江川沙士紳通電部省請撤官産局夜孟德蘭路周道尹寓所後面發現炸彈炸傷小馬夫 
　　初二日地方維持會電京請召集省會恢復自治截留地方稅商家得漢口電陽曆七月三十夜華景街大火陸家嘴浦面撈獲日本人池原及鴨井頭顱兩顆馮督軍飭查宗社黨皖議員在滬組織通信處夜孟納拉路蔡漢卿家被搶 
　　初三日是日國會開會黎總統親赴國會宣誓就職滬上懸旗慶祝警察實行解嚴臨時巡警改爲巡防隊省議員函請省長恢復省會 
　　初四日江蘇縣議員電京請復縣會酒業公會開大會 
　　初五日章水天出獄楊交涉員接雲南電派袁家榖赴京参與中央會議　 
　　初六日薩鎭氷來滬沙船劉長順號由閩來滬在淞口外銅沙遇風船頭沉没淹斃船夥兩名工部局議决添招日警 
　　初七日司法總長張耀曾及滇籍参議員袁嘉榖抵滬夜徐家滙警察至林家弄兜捕匪徒與匪撃戰斃匪一名巡官韓恩貴巡士李步德均受鎗傷殞命雲南路鳳林里龔水全家被搶 
　　初八日嵩山路轟發炸彈傷一人夜老垃圾橋承吉里烏陳如家被搶又盜匪圖刦卡德路某米舖未成被探擒獲徐懷增等四名 
　　初九日上海縣議員開談話會設通訊處於修志局司法總長張耀曾赴杭所帶防衛軍械被捕房至孟淵旅社搜去孟淵旅社孫世奇房内查獲雲南土四箱重一千餘磅時事新報總編輯林寒碧被汽車撞斃夜塘山路陳姓家被搶 
　　初十日公共捕房又在閘北道署間壁屋内搜獲雲士二十箱烟酒聯合會電請罷免苛稅夜老北門内紅欄杆橋堍發現蔴袋内女屍 
　　十一日司法長張耀曾由杭回滬護軍使遷入龍華新署辦公 
　　十二日北京路顧家弄楊姓家被搶水陸軍警一體解嚴地方檢察廳焚燬烟土皖人開會追悼范鴻仙袁觀瀾北上續就敎育次長任 
　　十三日法租界蒙蒂呢破獲鑄造僞幣機關夜新世界對面自來水龍頭上發現炸彈衆議院議員姚子讓北上 
　　十五日孫中山黄克强等假尙賢堂開會追悼陳英士及癸丑後死難諸人 
　　十六日法租界第三次抽籖禁閉烟膏店四十五家 
　　十七日鎗斃盜匪衛阿毛臨時海軍總司令部撤消福致里蔣雲州家被盜拘獲一匪 
　　十八日黎總統聘孫中山爲高等顧問孫中山赴杭鐵路橋工告竣 
　　十九日李海路慶安里爆發炸彈傷一人海關在雲南特派員趙宏欽行李中抄出雲土七十二斤十五兩 
　　二十日縣署接到陽暦十月一日召集省會之通電 
　　二十二日破獲韓人僞造紙幣機關夜寰球學生會演說肓童敎育 
　　二十三日北浙江路有黄包車箱内轟發炸彈傷一小孩道屬敎育行政人員開第二次聯合會會期三日旅滬皖民公會成立駐吳淞松江之騎兵開調回京 
二十四日公共公廨判决私運大宗運土案内之王竹村押西牢九月孫世奇押四月王鐵珊押三月李徵五罰一千元土二十四箱送關焚燬總商會選定張知笙爲公斷處處長撤消省會議員通訊處 
　　二十五日工巡捐局布告填塞喬家浜 
　　二十六日法捕房在法大馬路吳泰和鞋子店樓上抄獲雲土兩箱約二三百磅漆匠工帮要求增加工價同盟罷工夜塘山路陳仲文家被搶 
　　二十八日江蘇縣議員開聯合大會有三十二縣代表蒞會通過聯合會臨時約規及致北京省垣請復自治電稿難民搶掠荷花池清淨庵 
　　二十九日省敎育會開第十二次常年大會滬海道尹周晋鑣奉令免職 
　　三十日烟酒聯合會舉代表陳良玉等赴京請願有劉琪等致函各團體爲雲土案定翌日假九畝地新舞台開國民大會嗣爲警廳阻止事未果行馬立師長浜路舊貨攤上誤收炸彈轟發斃一人傷四人難民又刦老白渡張瑞和荳腐店 
八月 
　　初一日江海關將積存之烟土膏灰裝輪開至吳淞口外抛棄共十擔有奇新閘橋工程告竣夜烟酒聯合會歡送代表入京蔡松坡蒞滬 
　　初二日法公廨宣判陳其美被害案許國霖宿振芳解送地方廳懲辦李漢三押六月蔡大卿押三月鎗斃盜犯陳德榮夜胡家木橋費貴元家被盜經長警追獲苗小狗等四名 
　　初三日周道尹乘坐之汽車在華興路口與電車互撞斃汽車夫一名周亦受傷全盛寳盛等信局脚夫在彭浦鄉毛家木橋被搶經鄉民拘獲徐元才等三人　　初四日寰球學生會歡送赴美學生第四轉全部騎兵開拔北上總商會啓用新關防抄獲北四川路魏盛里炸彈四十七枚 
　　初六日警界開會追悼捕匪殞命之巡官韓恩貴巡警李步德三德賢廣肇公所因接佛山電謂濟軍騷擾花地開茶話會通電京粤請爲維持中國電汽公會開大會夜南市巡長董順祥在豐記碼頭被仇人捆縳抛棄浜内得救未死 
　　初七日黨人闕麟書在佐木醫院病故發起地方自治研究會 
　　初九日美國大學俱樂部在滙中旅館歡送赴美學生 
　　初十日白爾路明德里空屋内檢出炸彈三十一枚 
　　十一日蔡松坡赴日就醫重慶路嚴瑞勤家被搶英法兩界包探在打鐵浜協浜協拿大帮盜匪金立山等男女共十三名 
　　十二日法捕房焚燬烟膏料子夜九江路季吾氏烟膏店被搶 
　　十三日夜茄勒路鼎祥里陳吳氏家破搶 
　　十四日西門外萬生橋舊沙田局内設立辦理黨人善後事務所通告各黨部造册報名 
　　十五日槍斃盜犯李德才 
　　十六日地方廳判决雲南交涉署員趙宏欽及僕人陸金琴私帶雲土案趙處徒刑二年并科罰金三百元陸押七月并罰七十元温宗堯等在哈同花園公餞唐秒川詹大悲法新租界薛華立路西牢押犯希圖越獄未成被管牢西人鎗斃爲首一人傷一人 
　　十七日新任外交總長唐紹儀北上厦門路延慶里薛文泰家被刦盜匪沿途開鎗拒捕被西探追獲一名 
　　十八日江海關第二次抛棄烟土於吳淞口外捕房獲送之大宗雲土在内計共三萬九千七百三十兩法捕房引渡暗殺陳其美案人犯 
　　二十一日新道尹徐元誥抵滬 
　　二十二日新北門内盧家弄費高忠家被匪徒三人白晝搶刧經巡警追拿匪徒開鎗拒捕傷行路人余少卿得獲張海全一名上海法人接到蒲石律師陣亡噩耗 
　　二十三日縣議員聯合會代表方家珍赴寗 
　　二十四日新任滬海道尹徐元誥接任 
　　二十五日自農至午東北風甚大新北京及新甯紹輪船均未出口浦江中大小船隻有走錨斷練者趙宏欽不　　服地方廳判决解蘇訊辦威海衛路馮竹鳴家接恐嚇信及炸彈一枚 
　　二十六日盧家弄白晝搶刧之盜匪張海全押赴犯事地方游行一周至西砲台鎗斃 
　　二十六日湘人在湖南會館開保鑛大會反對水口山礦抵押借欵夜彭王廟甘蘭生家打鐵浜後面小雜貨店内均被搶 
　　二十九日太陽廟北首協豐氷廠被刦 
[九月]  
　　初一日兵艦師船會剿梟匪 
　　初二日槍斃傷害巡官巡士之高芝餘郭井四陳開舉 
　　初三日黨人在白爾路開留别紀念會酬謝法總領事保護盛意撃斃巡警王德賢之劇盜馬老肥經地方廳判處無期徒刑 
　　初四日牛莊路破獲鑄造僞幣機關 
　　初五夜閘北養正里嚴陳氏被僧人則森了根來家强搶金鐲旋即由包探拿獲 
　　初六日鎗决搶刦白塔寺尼菴之盜匪徐阿大夜匪徒在二馬路華慶園門首搶攫妓傭老六金鐲巡捕聞警兜捕該匪沿途開鎗撃斃巡捕高開嘉並傷他捕一人 
　　初七日開會追悼楊心一 
　　初八日英美捕房麥總巡以華捕高開嘉因公殞命給棺殮費六十元午後舉殯經過被害地點令中西探捕護送棺柩初八夜住居天保里之陸有文因私造郵票被逮 
　　初九夜伯頓路泰華里杜瑶峯家被搶 
　　初十日法國招募中國機匠六百名乘已爾勒加郵船放洋白克路祥康里吳祥聲家有人送去皮鞋一雙洋鐵罐一枚吳將罐啓視詎係炸彈轟發斃命並斃吳女阿順傷傭婦阿巧 
　　十一日運木商船九艘在温州大漁關洋面遇盜 
　　十二日上海地方自治研究會開成立會皖人宴送議員回省 
　　十三日本城各區救火會聯會操演旅滬黨人集議善後問題 
　　十四日是日爲雙十節武昌起義紀念日滬上各界以此爲共和復活後之第一日舉行祝典頗極其盛致祭殉難先烈夜孟納拉路伶人草上飛家被刦鎗傷事主 
　　十六日氷陸軍隊出發圍剿梟匪唐紹儀回南濟良所西女董包女士逝世 
　　十七夜愛文義路萬豐醬園被搶 
　　十八日第二師範開運動會夜大通路唐子森家法大馬路卜隣里某姓家均被搶 
　　二十一日中華國貨維持會開歡迎美商司梯芬夜合德里范小雲家被搶 
　　二十三日各官署機關慶祝總統壽辰北河南路同康錢莊被盜開鎗撃傷探夥小浦東等旋獲盜姚裕雨等五名夜軍警忽傳戒嚴令 
　　二十五日開始發給黨人善後欵項定三日發竣鄂人追悼劉鐵敎育秋季參觀團出發華界軍警防務嚴密 
　　二十六日浦東中學開運動會閘北慈善團開週年紀念會小東門振興夜市 
　　二十八日地方廳判决錢家蕩刧案盜犯李哲英禁五年六個月薛福紅張德勝周德友羅德才羅六揚張富貴各禁十年六個月各省黨人追悼劉鐵 
　　二十九日總商因選舉之正副會長宋漢章陳作霖辭不就　　職舉行特别選舉水陸軍警開辦冬防 
　　三十夜墳山路順和典當韜朋路德隆昌烟紙店及停泊日暉港之珠家角航船均被搶 
[星其二之金融調查]  
　　調查十三號至昨日止外洋進口大條銀祗有英公司輪船爲有利銀行運來三十六條此四日中銀洋均無出口滬上各銀行曁各錢莊昨日結存銀二千零六十六萬兩洋一千六百二十三萬元大條銀七百三十條較星期六（卽十三號）之存數祗多洋一萬元大條三十六條銀拆仍祇五分而銅元之價則稍長每規銀一百兩可換銅元一百七十八千五百文江南小洋之價昨日下午忽漲至六錢四分半 
[陳良玉對於烟酒同業之勸告　　全國烟酒聯合會請願總代表陳良玉日前在京時聞有人在通商各口組織公司仿製紹酒及採運煙絲等物此事不獨有礙我國利權且恐釀成日後交涉故於此次到申後詳細探訪知此項風說非盡子虚因卽勸告各埠煙酒兩業商人萬勿受人籠絡自貽伊戚云 
[探警擒獲盜匪]  
　　近來滬上盜案迭出華界租界各警署捕房故均多派探警四出巡查非常嚴密租界方面自前日檢查行人後盜匪已稍歛跡華界亦日就安寗蓋以事後之密查嚴緝固不若事前防範之爲愈也聞前日晚間華界探警又獲將欲行刦之盜匪兩人風聲所播亦頗足以懾匪膽惟各訪員報告情形微有不同之處故將訪函四則一併錄後以備參觀 
　　其一　九畝地新舞臺附近墳山路某姓家稍有積蓄久爲匪類所垂涎前晚七時許有身穿華服之盜匪方小山石某等六人前往叩門以送禮物爲由希圖入内行刦詎事機不密早有眼線密報淞滬警察廳預派偵緝隊士並巡警等在彼守候届時探警果見各匪前來當卽上前不動聲色將方石二人一併擒獲並在衣袋中抄出手鎗一支子彈七粒其餘各匪在外把風者一律逃逸該探等遂將方石二人押送一區二分所轉送警廳發交司法科訊辦同時法捕房包探亦拿獲圖刦未成之匪徒某甲一名聞係方石之同黨北市大馬路萬昌當被刦一案亦是若輩所爲當由偵緝隊士據情報告徐警廳長函請法捕房派探將甲押送司法科與方石等對質同稱各不相識並據方石同供山東人前在民黨領袖即已故前滬軍都督陳其美部下當差北市萬昌典當被刦一案與民人等無涉劉科長得供後判甲仍送法捕房方小山等分别收押候飭偵緝隊偵查該犯等劣跡再行究辦一面嚴拿在逃同黨務獲解究鎗彈暫行存案候示 
　　其二　淞滬警廳偵緝隊士都樹林李鴻强顧陞楊保廷金殿臣王　卿等因奉徐廳長命令出外梭巡於前晚（卽十五號）六點三刻鐘時巡至九畝地北首醬園後面見有盜匪八九人正在周姓門外敲門希圖入内刦掠當由該探等四面兜拿擒獲石中梁方兆二名其餘各盜均向法租界方面逸去旋在該二盜身上搜獲勃郎林手鎗一支子彈七粒立卽帶回偵緝隊經該隊長詰問石方二盜供認圖刦不諱昨已錄供送至警廳司法科請爲訊辦 
　　其三　前夜七時許有盜匪四人在本城九畝地新舞臺北首周姓門首徘徊希圖行刦適淞滬警察廳偵緝隊士李鴻强郝樹林顧陞楊保庭等巡查經過見其形跡可疑上前盤詰各匪知事不佳即行奔逃當被擒獲石中梁方兆二名並在身畔抄出七響實彈手鎗一枝一併拘解廳署司法科請究奉諭收押聽候訊辦 
　　其四　前晚七時許華界巡士在民國路南拘獲盜匪石忠良方兆兩名當經法租界巡邏華捕所見報告西探目阿而風西恐係由租界方面竄至華界立飭包探顧三寶前往調查詢之該處各店舖據稱該盜欲搶九畝地某姓財物因已走漏風聲不敢下手旋由同義會西首弄内往北行走爲警察追獲當場擒住兩名即在石忠良身畔抄出勃郎林手槍一支石方兩盜均穿長袍花緞馬褂頭載西式帽子冒稱革命黨人石係山東人住法界仁濟里十六號方係安徽人住法界李永興客棧云云顧探調查後當卽據情禀覆請示核奪 
[浦東兵警之防盜]  
　　駐紥浦東其昌棧附近之陸軍三十七團第二營任學剛營長以時届陰曆歲底商家結賬之期各處店夥人等携帶銀洋往來者絡繹於途恐有匪類乘間攔刦故除飭巡邏兵士協同各區巡警認眞防衛外復於昨日起每日午後二時飭派連長督率兵士一百名荷鎗實彈前赴洋涇鎭居家石橋以及沿浦一帶週歷巡行至傍晚始各散隊 
　　又爛泥渡三區警正解輔宸連日督同各分駐所警佐巡官率警巡羅頗爲認眞前日夜半洋涇鎭二分駐所石巡官率警在洋涇港口查獲形跡可疑之小船一隻當將船中人王治銀馬卓天段錫曾唐順昌許洪武等五名一併帶所押候查明核辦 
[虹橋鎭盜案又獲一人]  
　　本邑西鄉虹橋鎭張恒餘米店被盜搶刦一案曾經水警偵探李虎臣等在徐家滙緝獲夥盜王寳生一名已由水警第三分署解送縣警察所歸案訊辦兹又由駐紥虹橋鎭之水警巡官陶得勝偵悉此案各犯於搶劫得贓後大都避匿周太僕廟地方當於前日密往該處緝獲劉和尙一名昨日解滬轉送縣警察所併案訊究 
　　又一訪函云水警第三分署偵探李虎臣拿獲行刦西鄉虹橋鎭米店案内之盜犯王寳生前日由該署函送地方警察所訊 
[]  
[]  
[]  
[]  
[]  
 
 
 
] 

Page 11

 
 
第三張 
間據王供稱是日同行共有六人並不爲匪實爲偵探誤拘景警佐以案涉刑事命送地方檢察廳訊核 
[向海潛又訊一堂]  
　　湖北督軍王占元查悉向海潛曾在漢口華景街糾黨縱火擾亂治安事後逃匿滬上移知松滬護軍使轉咨法公堂請爲查緝後由探目沈德福等在法新租界將向拘獲解廨請究護軍使署卽飭偵探彭錦章投廨要求引渡向供實名海潛於二次革命時改名凱旋我於陽歷七月間由漢口往湖南先居湘鄂大旅館後遷至天樂居旅館於八月間來申並無在漢口縱火謀亂情事並由向之朋友何建堂投稱與向海潛素來相識向於八月間來申實未在漢口縱火謀亂况海潛住居湖南旅館時有循環簿據可稽可否請求堂上飭探同往湖南將旅館内之循環簿據吊案即能水落石出中西讞員准如所請判向還押當即備文飭派包探魏志餘前往調查去後昨日魏探返申復由捕房將向海潛解送法公堂先由包探魏志餘禀明往湘稽查情由並將該縣回文呈案請察詰之向海潛供我實於陽曆七月初七日由漢口乘源江輪船往湖南先居湘鄂大旅館七月十二日遷居天樂居旅館嗣因人數太衆故又於八月初四五日遷往友人家之祠堂内居住訊至此時已過午中西讞員判向還押候再訂期核斷 
[請奬奮勇救人之巡官]  
駐滬水警第三分署據派駐川沙一等巡官蔣導陞報稱前夜十時川沙東門外城河有航户陳海金由滬裝　貨客回川因載貨過重爲風浪顚播没水當由巡官督率九號師船三等巡官戴壽臣率警設法施救立時救護落水搭客九人另有一人因在船底致遭淹斃除由川沙縣趙知事檢驗外報請查核等情該分署長以蔣載二巡官於黑夜氷凍之時救起落水搭客九人實屬勇於任事昨已呈請專署長轉請第二廳長報明省公署照章奬勵矣 
[僞造印花案辯論終結]  
潮州人朱阿四（卽蘇雲卿）在四馬路四百四十二號門牌大新旅館四十二號房間内私販烟土串同山東路一百六十五號門牌華洋印刷所主尙鑫將僞造印花粘貼私土上朦混報關希圖運往内地販賣當被江海關稅務司查悉報由捕房飭探將朱與尙拘獲連同牽涉之盛冠文解送公共公堂迭經中西官研訊詳情屢誌前報前日午後由捕傳集人證朱尙盛三人解廨復訊先由海關代表律師上堂譯明案情請爲嚴辦次由被告見證周福順張寳林先後由盛冠文曯伊學徒金炳泉送來托店主尙鑫代銷訊之被告盛冠文供稱向在北四川路四百八十四號門牌美日印刷所爲跑街已有四年今年五月間我同學徒金炳泉至乍捕浦路華榮堂印刷所取嗬囒水商標時有日本人野村托我代銷印花我以不請此項稅栗之用路當即謝絶至七月間金炳泉因將賬洋私自收用被我歇出後來他如何將此項印花送至華洋印刷所托尙代銷我不知悉供畢由被告代表律師海德禮與原告代表律師互辯之下經王襄讞與美博副領事判朱等三人分别交捕帶回還押候會商堂諭宣佈飭遵 
[漢冶萍再免稅釐五年]  
　　江海關施監督昨奉稅務處訓令云准財政部咨開據上海漢冶萍煤鐵廠礦有限公司董事會呈稱竊准漢陽鐵廠所出鋼鐵各件運銷中外前奉核准展免稅釐五年扣至民國五年十二月三十一日卽已届滿查漢廠值辛亥改革之時逼近戰線爐燬廠停損失至巨直至民國元年年底始收拾餘燼規晝開爐未久復有贛甯之役武漢載兵將運料輪駁搜索一空廠務幾至停輟頻年歐戰事起影響尤深所訂擴充出貨機器不能運到而鍊鋼附料向取辦於外洋者價復騰貴購運維艱困難情形殊難言喻本以積累之餘迭遭挫折之後再加擔負顚覆堪虞不得不合詞呈請俯賜維持准俟前限届滿從民國六年一月一日起所有漢廠鋼鐵物料出口轉口并内地一切釐捐産銷等稅再予展免五年萍礦焦煤仍照案分别廠用外銷免徵辦法辦理等情前來本部當查該公司前於民國元年六月間呈請將漢冶萍所出之鋼鐵煤焦由本國出口轉口一切關稅釐金及内地貨物銷場等捐永予蠲免曾經咨商貴處漢廠自置鋼鐵應仍照案准于展免稅釐五年萍鑛煤焦在該廠免稅期内亦照原案分别廠用外銷徵免辦法辦理商准通行知照在案現在期限將滿旣據該董事會聲稱迭遭挫折顚覆世虞自係實在情形當經咨商貴處准復以我國鋼鐵事業尙未登達應予加意維持用資提倡等因前來所有該廠鋼鐵運銷中外准即援案再免關稅釐捐五年其萍礦煤焦在此免稅期内併准照案分别辦理除分行外咨請轉行一體遵照等因准此除分行外合亟令仰該監督卽便飭關遵照 
[校印四庫全書之贊助]  
　　廉南湖致書浙江督軍楊樹棠　略謂英人哈同君之内親羅純嘏在杭州承買官地擬建學社校印四庫全書分送各省及各國圖書館揚我文化願力之宏中外同仰乃卜築伊始以國籍誤會無端被阻致買主損失甚鉅泉（廉君之名）今與岑西林王湘泉兩先生出爲證明國籍欲使雙方得圓滿之結果議有端倪因病回滬未即解决所有部照印本及關係此事之函電附呈察核敬乞我公主持勿失部照信用俾得從事興築實爲公便容賤恙稍愈卽當趨前承敎一切也 
[宣布學校官署行文程式]  
滬海道尹公署接奉齊省長訓令云案准敎育部咨開准四川省長電開請將學界對於行政界行文程式分别核復等因並准江西省長咨開請核示道尹縣知事與轄境師範中學各校互相行文應用何種程式等因先後電咨到部准此查學校對於官署互相行文未經明訂程式不足以昭劃一兹經由部分别規定除分咨外相應附抄程式咨請查照並轉行所屬各官署各學校知照等因附程式單前來合行抄單訓令該道尹遵照附學校官署互相行文程式各地方設立之學校對於主管官署行文用呈主管官署對於直轄學校行文時用令（例如縣立學校對於縣公署省立學校對於省公署聯合縣立學校對於道公署等）不相隸屬之各官署學校公文往復時用公函（例如國立學校對於省公署省立學校於道縣公署等）視學與各學校行文時用公函視學對於隸屬各官署及上級各官署行文時用呈省縣敎育會對於縣公署行文時用呈省縣公署對於省縣敎育會行文時用公函省縣公署對於省縣敎育會有所陳請時用此 
[滬寗改組警務之文牘]  
　　其一照得本路警務現行改組業將改組概略令發各該巡官遵照籌備在案兹特依據改組規定設警務所一處即以舊時滬甯鐵路第一段駐滬巡警局改組應設總巡一員即委前第一段二等巡官王經年改充其分叚管理應設之駐滬警務分所即附屬於警務所並委該總巡兼領駐滬分巡除將改組後規定職員名稱薪費表隨令附發遵照並分行外合行令委並發去警務所鈐記一顆文曰滬甯鐵路局警務所鈐記又總巡小章一顆文曰滬甯鐵路局總巡又分巡小章一顆文曰滬甯鐵路局駐滬分巡仰該總巡分别收領即日實行改組並將改組情形曁啓用鈐記小章日期具文呈報 
　　其二（上略）查改組規定設警務所於上海爲全路警務滙總機關置總副巡各一員統轄全路巡警事宜除令委本路第一段二等巡官王經年改充總巡外副巡一職查有前充本路駐蘇三等巡官現充滬杭甬路局差遣委員蘇本廉明白警務辦事練達堪以委充除將改組後規定職員名稱薪費表隨令附發遵照曁分行外合行令委並發去小章一顆文曰滬甯鐵路局副巡仰該副巡分别收領卽日到差商承總巡認眞辦理並將到差曁啓用小章日期報備案 
　　其三（上略）查改組概略第四項規定分管地段滬蘇錫常鎭寗六段各設警務分所一處置分巡一員所有前滬甯鐵路駐某巡警局應卽改爲滬甯鐵路局駐某警務分所即委前駐某三等巡官某改充駐某分巡除將改組後規定職員名稱薪費表隨令附發遵照並分行外合行令委並發去小章一顆文曰滬甯鐵路局駐某分巡仰該分巡分别收領即日實行改組商承總副巡認眞辦理仍將改組情形曁望望用小章口期呈報備案　　其四（上略）查改組概略第三項職務應設敎練員管理敎授全路巡警規章功課及服裝分發保管事宜查有本路代理駐滬三等巡官曾兆棟堪以候補分巡委充全路敎練員除將改組後規定職員名稱薪費表隨令附發並分行外合行令委仰該敎練員卽日到差認眞任事此令 
　　其五逕啓者現在本路改組警務以警務所爲滙總機關以總巡統轄全路駐滬分巡亦規定以總巡兼領事權歸一責成宜專立法體制固應如是惟爲兩事聯絡起見所貴和衷共濟同負責任以後凡警務所發出公文函牘苟非個人私事無論對内對外均應總副巡連署各分巡改總副巡者亦如之以資接洽而免隔閡除分函外特行函達卽希查照爲荷此致 
[男女學校放假畢業記]  
　　商業夜校靑年會商業半夜學校於前晚（十五號）七時半舉行寒假畢業禮來賓約五六百人首由全體學生唱校歌次校長卓鏞詩君宣佈明年進行事宜凡於所聘敎員以及配置科學等種種設施無不力求完善次麥倫書院監院麥廬柏君演說由敎務長李墨西君在旁繙譯所說多鼓勵學生注重三育勤修學業之詞再次該校附設之每日一時科主任蔡振君報告及陸亨衍潘槐卿兩君英文演講繼乃由國文科主任周聽天君唱名麥君給發畢業證書旣畢試演各科學藝其中以體育科凌希陶君所敎之疊羅漢最爲出色一時鼓掌如雷殿以活動影戲散會兹將各科畢業生姓氏錄后（打字科）華國楨高日機（縮寫科）阮渭涇陳玉衍汪福生（簿記科）戴文君黄昭琛（國文科）周祖如（英文科）潘槐卿陸亨衍吳承銓白慶臣陳廉鍔沈皎生陸書臣陳嘉法陳世俊鄔友方王同樓李競雄陳林章 
　　銀樓小學南市大東門外花園衖銀樓小學校創辦以來已歷十載本月十七日舉行寒假休業式由校長張兆圻君致訓詞並給奬品而散聞定於二月三日開學 
　　尙德學校尙德附屬國民學校前日舉行第三次畢業來賓甚衆畢業者爲仇廷楨叅雲章姚壽魁顧厚生程鏞生徐祥生陸林根七人其秩序如下（一）摇鈴開會（二）校長張蟾芬開會詞（三）全體學生唱國歌（四）敎員懋寄湘報告畢業生平均分數（四）校長　發證書（六）畢業生向校長行一鞠躬禮（九）敎員沈志瀋訓詞（十）唻賓賀詞（十）（一）學生謝詞（十）（二）同唱畢業歌散會　　縫紉學校　勝字縫衣機器公司所辦之縫紉學校於前日舉行寒假休業及畢業式學生家屬及來賓到者甚衆兹將畢業姓名錄下陳兆珍胡越英章子傑錢國璋金品　並聞該校於陽曆二月一號開學 
[沿浦駁岸之工程]  
　　工巡捐局築造沿浦灘駁岸工程自薰家渡迤北至關橋爲止三百丈之石塊斜形駁岸早已告成而自關橋起至洪升碼頭爲止六十丈之馬路面積甚狹是以改築直形木駁日來晝夜工作亦於前日將木駁一律造成現正填泥日内當可竣事昨承辦是項工程之久記公司已將大工告成情形報局查察矣 
[檢查印花之有幸有不幸]  
　　浦東爛泥渡淞滬警察三區警正解輔宸昨派巡官倪文彪率警前往各商店調查印花當經查得境内各商店以啓用新簿均在舊曆歲首不知宜從陽曆故未貼印花者共有二十餘家解警正等當以年來商民困苦已極姑念該商等初次違章諭令補貼一律免罰至楊家渡一分駐所則令潘永泰陳裕森各罰洋十元曹德大康記各罰洋五元洋涇鎭二分駐所亦令復興猪行罰洋十元騰日茂葉長泰朱復記協茂同德生莊林生等各罰五元 
　　又聞南市一區一分駐所巡官楊治同昨日督同長警查番倉橋堍韓萬年藥店利盛肉店邵和元煤炭店三家均有漏貼及貼不足數情弊當將簿據及各執事店主帶所問明姑念初次誤違飭令依法補貼又王家嘴角萬泰妙貨店派夥王阿林送貨至浦東楊家渡地方被警查出發貨摺上未貼印花當卽帶到三區一分駐所移送南市一區一分駐所問明罰洋五元仍着補貼 
[設立烟葉烟絲查驗所]  
　　江蘇二區烟酒公賣分局謝局長昨發布告云照得烟葉烟絲兩項由浙省裝車運滬均先寄存鐵路貨棧繳納公費然後陸續出運惟滬杭車站地處要衝百貨麕集稽察稍疏即滋流弊故經本局設有查騐所一處專司查察嗣後烟葉烟絲由棧出運時須將分棧所給之聯單呈由查騐所查騐方有轉運之効力倘不呈騐聯單逕自起運一經察出定予罰辦决不姑竟特此布告 
[發還濕花之限制]  
上海棉花檢查局發出布告云照得現届舊曆年底扣留在局之濕花凡烘見八折以上者本局爲體恤鄉户起見准於十二月二十三日至二十七日止天晴日上午九時起下午二時止覓保來局領取矖乾出售八折以上者須期滿給領以示體恤而定限制仰各鄉民船户人等一體知悉 
[仁濟醫院定期休假]  
　　麥家國仁濟醫院每日門診求治者運年數逾十萬且邇來鎗彈被撃電機汽輛傷人益衆現值舊曆年關暫停門診由笡院長定於本月二十八日起停至正月初七日止惟有重要急症仍可隨時到院施救云 
[基督敎傳道聯會記事]  
　　基督敎傳道聯會同人議定於陰曆正月初三日兩天約集各會堂男女信徒在北京路思婁堂開奮興大會兼行第三次聯合聖餐禮先於二十八日在懷恩堂舉行大公祈由陳碩卿主講業經該會職嗣通告各堂知照矣 
[工黨成立後之進行]  
　　法租界霞飛路中華工黨總部自成立以來一切進行屢誌前報兹悉僑滬美國李佳白博士對於該黨之組織極爲贊成有希望將來與歐美各工黨並駕齊驅互相握手之語此外如參衆兩院議員及各省省議會議員亦多來函贊助願爲提倡本埠滬江大學醫工學校等以及各界著名人士前往總部接洽者絡繹不絶本埠各工業代表尤多至總部簽名加入並由各代表擔任勸導事宜外埠工人亦多推舉代表來滬接洽連日總部職員對於進行諸事迭開會議聞頗忙碌云 
[新任廣州審廳長過滬]  
　　前上海地方廳檢察長陳松蓀君英業奉司法部命令委任廣州地方審判廳長陳君奉委後即朿裝就道昨日道出滬江午後至上海地方審檢兩廳謁見袁林兩廳長茗談片刻卽興辭而别聞陳君暫寓北市旅館不日即當赴粤 
[廬護軍使之酬應]  
　　新任松滬護軍使盧子嘉君永祥日前接印視事本埠文武各官曾往道賀是以盧君於昨午乘坐汽車至上海縣公署淞滬警察廳及地方審檢兩廳等處答拜沈知事徐廳長袁林兩廳長均飭丁擋駕 
[偵探防護糧櫃]  
　　上海縣沈知事以近日本邑四鄉各圖花户赴櫃完納冬漕者甚形擁擠恐有宵小混入摸竊除派警士協同催徵吏照料外昨日諭令地方警察所景警佐撥派偵探分投梭巡以昭愼重 
[補錄鎗决盜犯之布告]  
　　盜犯李九卿迭在租界持鎗夥刦三泰弄五馬路等處居民財物拒殺路人又乘坐汽車夥刦福建路周阿美烟土之盜犯施祥岐王阿林顧文炳等三名均經公共租界會審公廨訊實解經松滬護電使署軍法課訊明判處死刑詳奉馮副總统兼領江蘇督軍核准於前日執行鎗决兹將軍署示諭二道補錄於下（一）爲布告事案據公共公廨詳解迭刦殺人盜犯李九卿一名到署飭訊據供上年十月十二日夥衆搶刦三泰弄居民得贓又十月二十八日夥衆圖刦五馬路居民未遂此次十一月二十九日復夥同楊佐靑等七人持鎗行刦英界延吉里徐子調家贓物並開鎗拒殺路人身死當場被獲各等情不諱查該盜犯李九卿迭次夥衆搶刦並敢拒捕殺人實屬兇惡昭著法無可貸應照懲治盜匪蘇督軍馮復准照辦應將該犯李九卿依照軍法執行鎗斃爲此布告仰軍民人等一體知悉此佈（二）爲布告事案照上年十一月十一日晚九時租界北福建路有盜　四人乘坐汽車欄路搶刦周阿美向土店購買價值四千五百餘元之印花烟土一箱開槍拒捕乘車逃走報由捕房查獲汽車夫情同指拿施祥岐王阿林顧文炳三犯並在施祥岐家起獲原贓送廨預審屬實轉解到署飭訊該三犯同供聽糾僱乘汽車在途搶刦烟土開鎗拒捕不諱查該三犯供認結夥三人以上乘坐汽車持鎗在途行刦實犯刑律三百七十四條第一欵之罪兇惡昭著法無可貸應照懲治盜匪法第三條第一欵一併判處死刑以昭烔戒業經電奉副總統兼領江蘇督軍馮復准照辦應將施祥岐王阿林顧文炳三犯依照軍法執行鎗斃爲此布告軍民人等一體知悉此布 
[挾仇誣陷之澈查]  
　　救濟婦孺會調查員余杏鏞因被揚州人袁得才挾仇指爲索詐經地方檢察廳傳押等情已誌昨報兹悉該會除函致檢廳聲明外復倩黄鎭磐律師出庭辯護故余調查員即於前日午後釋出照常服務昨由調查員趙再靑查明報告謂袁得才專在浦東西各碼頭代拐匪包帶小孩登輪已歷有年所此次所帶兩小孩不知何人售於粤人張姑張不敢自帶故由袁爲之包送等語該會得報後卽函知黄律　以便聲請檢廳將張姑傳案質證 
　　又一訪函云救濟會調查員余杏鏞等前在臨安輪船上查獲拐匪袁德才並被拐小孩小温子及無名幼孩各一口當即押送地方廳經檢察官預審袁堅稱被余調查員索賄不遂致遭拘案奉諭將余傳案收押聽候調查在案兹悉此案業經救濟會各會董致函檢廳聲明余杏鏞在會服務多年素稱誠實决無需索之事要求省釋昨午林廳長諭飭將余先行交保出外袁德才亦飭交保惟袁無人具保故尙在押 
[養媳被人拐出]  
　　女孩張蘭珍前日在北四川路徘徊啼器經一百四十六號華捕查見詢係被拐出外當將該女帶入捕房送留公共公廨昨由官媒將女送案請示據女供稱年十二歲在滬西曹家渡張皮匠家爲養媳本月初被人誘拐來滬前日帶往是處圖賣在途失散等語中西官判女暫留濟良所候核 
[今日尚有新聞轉入後幅第十二版]  
 
 

Page 12

 
 
[不近人情之控訴]  
　　施玉生昨至法公堂控稱女兒施老五被張裕生之子張揚連於本月十一日拐往蘇州圖賣幸女兒乘間逃回故將伊父張裕生扭案張揚連不知現在何處請求訊究施老五稱年二十一歲實受張揚連之愚將我拐往蘇州後我知事不妙故卽逃回並無與張揚連姘識情事張裕生供民人前在英界犯事經公堂辦過今已安分營業兒子在外所犯之事實與民人無干中西讞員以施老五年已二十一歲並非幼小又非與張揚連姘識何有被拐之理顯係誣控遂判一併斥釋完案 
[蘇州女孩迷路]  
　　女孩王秀英頭戴綠絨棉帽子耳有紅球銀環一只身穿粉紅棉袄外罩黑破棉馬甲藍布棉袴天津小袴帶足穿黑呢棉鞋在法新租界迷途爲捕查見帶入捕房昨送法公堂請示據王秀英稱蘇州人年十一歲母親在家父已去世餘言含糊中西官判送堂留養候家屬認領 
[註銷誘拐小孩之訟案]  
　　開封路三百四十五號門牌婦人徐周氏李何氏同控隣婦李吳氏誘拐伊家三歲男孩關壽六歲女孩阿媛由捕將被告拘解公共公廨訊供收押在安昨晨復由捕房傳齊一千人證解廨訊究原告投案訴明被拐情形訊之李吳氏仍不承認中西官以原告所控證據不足判令將案註銷被告開釋 
[一婦二夫]  
　　王瑞源之妻陳氏前年忽失所在王各處找尋杳無蹤影及至前日該氏忽然歸家夫婦相見之下喜出望外次日忽有張洪琴者登門指認該氏爲妻要求領回王大駭立向詰問據氏聲稱昔年被此人誘拐至南翔鎭强逼成婚等語王即鳴警將張拘送西門二區警署傳到王夫婦二人於昨日午後一併函送地方檢察廳訊辦 
[苦家庭之悲劇]  
　　小工胡德志鎭江人在曹家渡賃屋居住前日因缺少飯米闔家食粥惟胡子景全非飯不飽與父口角德志欲撻其子悮將洋油燈碰翻粥鍋内德志益怒即將景全扭入四區四分所控告忤逆解經閘北司法科李科員訊明判景全處拘役二星期以儆 
[麵粉店夥毆斃小工]  
　　寳興路協昌水木作小工張阿恒朱壽生二人因扛運木料碰倒方乾泰麫店主方樂珍之八歲男孩當爲店夥王小三子所見由店趕出將張阿恒扭住痛毆致傷張之腰部不及醫治而死該兇 
科員判送警廳司法科究辦 
　　又一訪函云閘北寳興路客民張阿杏前日被王三小子等兇毆當夜即因傷身死由尸妻張徐氏禀控四區警署將王拘獲收押一面着地保協同尸族投報地方廳禀請相騐昨午經宗檢察官沈檢驗員等蒞場驗明張阿杏腰肋等處受傷致命而死填明尸格判張徐氏自行收殮王三小子候警區送廳再行訊究 
[廚司跌暈]  
　　美租界百老滙路老順記五金雜貨店所用之厨司天津人盛道生昨在三層樓上失足墜下立時暈去當送同仁醫治 
[販賣私土之懲治]  
　　山東人劉三紹興人姚洪卿吳衍憲均私帶波斯土至公共租界内圖消被捕一併查獲於前日解送公共公廨請究據老閘捕房七百六十六號華捕胡子田六百九十五號華捕王金山等相繼上堂訴明在愛多亞路福建路浙江路等處於劉等三人身畔搜出私土各一包並由洋藥公所代表律師上堂譯訴前情以被告供此項紙包係友人托帶不知内儲烟土質之吳供此土係出洋六十二元向乾豐土棧買來並非私土關讞員商之英卓副領事以劉等販賣私土屬實判劉押西牢四月姚押三月吳押兩月土送海關銷燬 
[銅洋掉換銀洋]  
　　滬西卡德路郵務分局洋員控寫字甬人錢選靑將銅洋九十元掉換所收郵票價洋昨由捕房將錢拘解公共公廨請究先由原告洋員投案訴明被告將銅洋掉換銀洋等情訊之被告供認不諱關讞員商之美博副領事判錢交五百元人洋並保限兩禮拜還洋再核 
[追繳私用賬欵]  
　　美商勝家公司控式拉夫毛子卿與吳德培串同私用賬洋九百三十一元由捕將被告兩人拘解公共公廨訊供候核在案昨晨復訊原告四人上堂聲請究追訊據被告等供稱祇欠交賬洋六百四十元有賬可稽原告所控數目不符請察中西官判被告各交九百三十一元人洋並保限兩禮拜繳洋 
[被訴人交保候審]  
　　美商勝家公司在公共公廨呈控婦人唐江氏不還機器價洋一百元又邱異宜控林長庚楊雨坤不付期票洋四百元又梅雪香控潘鴻生不還貨洋三百五十元又毛佐臣控朱榮記不付股本洋三百七十六元又史濟祥控察元生不理貨欵又孫記盛控金根生不還貨洋等案業經捕房將被告各人一併傳至公共公廨禀奉中西官分别交保候訊 
[摸竊莊票]  
王德勝前日午後在海甯路北浙江路轉角電車上摸竊黄桂丹之莊票銀一千二百六十兩圖逃被探查獲拘押昨解公共公廨經中西官訊實判王押西牢二年示儆 
[工巡捐局批示三則]  
　　謝萬源請設渡船由批　據禀擬於潭子港口西首設立渡船等情查潭子灣及小沙渡兩處均設有渡埠離非遠該處自無設渡之必要所請應母庸議仰卽知照 
　　孫寳坤請設渡船由此　據禀請在閘北梅園路西首沿路設立渡船等情查該處南岸沿河有廠屋阻隔南北往來均須繞道應准暫行試辦酌設渡船以便行旅仰卽來局具保認捐以便給諭承辦 
　　陶子敢禀請驅逐私攤以維菜場由批禀悉所請驅逐私攤以維營業等情候咨淞滬警察廳飭區辦理至該商認定捐欵自應如數繳納所請應母庸議 
[氣候報告]  
（上海徐家滙天文臺） 
　　已過者之報告一月十五日中國中部氣壓高漲北部略降陸地大概天晴揚子流域及北方南凉風起始盛行十六日晴氣壓微降凉風退向東南是日午後四時前二十四小時内上海温度至高五三八至低二六四去年同日至高五二八至低二六六 
　　未來者之推測一月十六日午後四時三十分預測本區及北方天氣潮濕有霧且多雲北直隸灣反旋風頗勁南方信風暫息 
雜評二 
[敎育會之行文程式（庸）]  
　　前清時代各省敎育總會對於政府及地方最高長官得用咨呈司道以下則平行往返而已殆儼然一官署也自民國元年敎育部公布敎育會規程認爲目的團體於是敎育會行文官署例須用呈當時各敎育會並不以此爲有損敎育會之尊嚴而加以反對蓋深知敎育會雖爲國家法定機關然其性質究係私法上之社團法人人民對於官署有所陳請回當如是以視各省商會之力爭公文程式者其見解固不可同日語矣今敎育部規定學校官署行文程式又特定省縣敎育會對於省縣公署用呈雖精神上興敎育會規程並不違反然自有此規定而省敎育會對於道縣間之行文反生疑義矣 
[]  
[]  
[]  
[]  
[]  
 
 
 

Page 13

 
 
自由談 
游戲文章 
[擬李斯諫逐客書政浙江公民大會] [  小孤山人]  
　　僕聞淅議拒客竊以爲過矣昔袁公好客招古德諾於美迎有賀長雄於日收薄倫於滿任阿穆爾靈圭貢桑諾爾布於蒙此五子者不産於華而袁公用之竊國五紀遂覇中原江南用雷馮之師爭城奪地兵以殷盛國以雄强百姓畏服亂黨籹平移近畿之軍舉地千里至今治疆徐州用張帥之兵扼四省之地西連皖豫北通齊兗南控淮揚包三州制南北據火車之路割膏腴之壞遂散六省之衡使之北面朝燕勛名到今江西得小段敗林虎遂李督弱公室强私門推翻公和使袁成帝業此三省者皆以客之功由此觀之客何負於人哉向使三省却客而不納拒人而不應是使内無服從之實而外無統一之名也今浙民行王面之錢用時辰之錢綴珠花之飾嵌金鋼之鑽鏤景泰之藍鑲大理之石熏伽楠之香此數物者浙不生一焉而浙民悅之何也必浙江之所生然後可則是葡萄之酒不供美飲芙蓉之膏不恣狂吹猞猁之皮不充珍裘電汽之燈不假光燄關東參茸不爲餌英美烟捲不爲餐所以飾時髦裝新派娱心意悅耳目者必出於浙然後可則是金絲之鏡摩托之車衛生之衣博士之帽不進於前而京中花衫海上坤角聲樂不聞於側也夫湖山歌舞本地風光興致洋洋快耳目者眞浙之風也申江風月揚州烟花者異地之樂也今棄湖山歌舞而就申江舍本地風光而愛揚州若是者何也遷地爲良喜新而已矣今於人則不然不問賢否不論曲直非浙者去爲客者拒則是所重者在乎金錢玩好而所輕者在乎人民也此非所以爲地方求治安之術也僕聞鷦　之巢不過一枝鼴鼠飲河不過滿腹是以太山不讓土壞故能成其大河海不擇細流故能就其深國家不分畛域故能同其化是以地無四方人無異國客官並用客兵偕來此洪憲皇帝之所以無敵也今乃限浙人以治浙地拒外籍以抗中央使新任省長退而不敢南來徘徊不就職此所謂捐已威信而長人志氣者也夫物不産於浙可用者多人不産於浙而願來者衆今拒客以違命令挾公以濟私内自侮而外自絶於四隣求浙無危其可得乎（二） 
詩話 
　　予讀天虚我生瓜山竹枝詞（見游戲雜誌十七八期）描寫本地風光歷歷如繪輙深折服民國初年蔣都督伯器派員規劃滿營開闢商場局勢頓然改變去歲慶祝雙十節政界竭力點綴盛極一時足爲湖山生色不少予曾作竹枝詞數首云只見樓台不見城更誰能識舊旗營黄昏月照延齡路無數羊車結隊行國旗五色舞西風滿眼黄藍白黑紅剛是南屏鐘報晚一聲高喊點燈籠翠柏牌樓豎四方前多商社後灘簧亭分左右陳音樂中是軍民慶祝場相逢半屬綺羅身燄火提燈看出神却怪荆妻疎懶甚不携兒女到湖濱未審栩園以爲何如[  韻秋] （二） 
笑話 
　　陰曆年關將届某竊漢竊愁潦倒無計可施見報紙廣告有某書局新出版之致富全書急典衣褲往購已於昨日用保險信雙掛號付郵[  倚犀] （一） 
　　寗波人之子讀洋書多年一日父問郵局外國人作何稱子曰尿屁屎（Ｃ.Ｐ，Ｏ.甬人諧音） 
　　某西人曾讀華書一日接其友手札邀之便饌西人自語曰便者大小便之謂饌字查字典當作飯眞百思不得其解[  元元]  
小說 
[言情小說妍媸鏡（第廿六章二）] [  常覺小蝶合譯天虚我生潤文]  
　　是日之後又經過去幾日吾竟忘之蓋吾心勿屬遂不辨其爲昏爲曉第覺病室之中寢靜如修道院終日若有黑影籠罩於屋頂之上卽人一咳一動之微亦必留意唯恐驚彼蓋世界漠漠至是竟忽然縮小不過五尺平方即彼所臥之病榻也而後竟日復一日逐漸贏弱予心痛苦亦隨之而日增腦海中幻影迭呈雖醒亦如入夢夢中似見有倫敦著名之醫奉天使之召而至爲勞倫司診視其實即此常來之老醫士也老醫士性格本躁至是乃愈烈其時方倚窻而立焦急無傷向我言曰吾生平所遇病狀當以此爲最奇若以體質荏弱之人言之則受此重創固不能勝且當檢彈之時出血尤多爲兆固險然勞倫司者體格堅硬早已當愈以現勢言雖不能格牛亦宜能食牛肉乃仍贏弱如故寒熱交乘此何謂耶言時以目注我抑若欲我答此難題者醫生又曰使其人而有精神衰弱之症則吾亦有入手之處顧勞倫司勳爵之爲人亦嘗有精神病乎吾觀其受劍以來神志清醒且每帶笑容若無所痛苦而其病狀乃日奔向墟墓其故何歟時予以手搴帷視窗外夜景仍不作聲醫士又曰此中必尙有隠情爲予所未知者若使果然則其事難矣旣而又頓足曰使我不能療其人者以後吾亦難爲醫矣予聞其語心中乃發奇感念吾竟以心中之事告醫士歟或竟往勞倫司榻次附其耳而告之曰勞倫司吾愛汝以前之信實爲曼睞所揑告則勞倫司聞之其病亦能已乎予念至此心乃大躍舉步欲行醫士正色曰汝何往汝又欲上樓乎不能汝已乏極非腄一小時不可否則汝又將病吾生平最恨卽爲女子而患疲乏之症汝聽吾言趣往睡非一小時不可讀者當知醫士之語實爲命令故予祗得就一沙發而睡然中心歷碌又安能寐則瞷　士他去時立抝身而起登樓旣抵門次稍立自定其神然後推門而入則其中漆黑尙未燃燭予乃不禁私恨梅理諸人凡事恒不當意則摸索以近桌次此間寸地予皆熟悉故即得其火柴取火燃燭燭光旣明予乃大駭蓋牀前竟有一女郎伏首於被上嚶嚶有啜泣之聲予駭極不禁愕然四顧則哈荔夫人方坐帳後首垂及胸已經入睡予乃不禁低聲而呼跽者聞聲立昂其首與予覿面矣嗟乎吾其夢耶痴耶蓋吾萬不料此跽於榻次之人竟爲吾阿姊曼睞也 
游戲問題 
[第四問答案] [  水仙]  
　　某國執政者欲謀改國旗才二格爲十格遂令十大黨魁各擬新旗之式以備參考不數日十黨魁各有所陳並附以縮小之模形及改製之方法今彚錄於左 
　　右錄十圖無一雷同其改製之法以原旗拆分十二將白色六條縫成一塊再剪分五塊黑色亦然惟剪分之法各有不同如（第一圖）當直分五條（第二圖）則横分五塊每塊之面積須平均各得三十寸庶無此弱彼强之弊但合製之際以黑白相問而成可也餘則均以此法類推（贈小說一册） 
　　昨日揷晝爲願浙人勿再反對齊省長使政局前途有碍進行十九字組成 
　　閱者諸君鑒今日新自由談停刋一天 
 
 
 

Page 14

 
 
   
 
