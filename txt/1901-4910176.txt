# 1901 - 154 - 4910176

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[新印胡文忠公全集] [  圖書集成局啓]  
　　益陽胡文忠公以文學之才出膺節　於咸同年間削平粤逆重奏中興偉烈豐功與曾左諸勲臣大名同垂宇宙其奏疏文牘先由　渭春中丞選付梨棗惟剛汰過多咸以未窺全豹爲憾旣而曾忠襄公復取官私所　勒爲遺集計八十六卷凡整軍經武察吏安民諸大政甄采無遺可稱全璧兹　肆友人倩本局用大號鉛字排印成書紙墨精良校讐詳愼分裝八本碼洋一元五角現朝廷方重政治之學有志經世者誠不可不家置一編也售處在上海三馬路申報館申昌書室煥文書局江左書林文瑞樓古香閣祥記書莊宏文閣各家請就近選購此佈 
[新印繪圖大字瘍醫大全告成] [  圖書集成局代啓]  
　　顧練江先生瘍醫大全一書集外症之成闡諸家之秘繕圖貼說附以經騐各方病者不煩延醫可以檢方而治最稱利便惜坊間輾轉翻刻魯魚亥豕遺悮良多邗江夏君毓芝有鑒於此爰覔得初印善本倩本局以大號鉛字排印校讐詳愼紙墨精良每部十六本分裝兩函碼洋三元寄語海内諸家尚其各置一編以備衛生之用售處在上海申昌書室愼記書莊及各書坊均可選購請就近移玉可也 
[書贑省課吏章程後]  
　　古之人未有不學而可以爲仕者書曰學古入官論語云學而優則仕誠以人而一入仕途知一郡者一郡之人待其治知一邑者一邑之人待其治舉凡民情之宜察民俗之宜知簿書錢榖之繁訟獄聽斷之瑣終日環伺於其一身而責無旁貸使學非素裕而遽操南面之權鮮不臨事徬徨無從措手吏治廢弛之弊皆吏之不學有以致之也古昔盛時吏莫不循而治民易迄今之世吏莫不庸而治民難豈古之人才果多於今耶實今人之學遠不逮古耳蓋古者行學校選舉之法始於鄉黨而逹於國都教之以德行道藝而興其賢者能者昔賢朱晦翁有云所以居之者無異處所以官之者無異術所以取之者無異路是以士有定志而無他慕朝夕孜孜惟懼德業之不修不憂爵祿之未至此吏治之所以日隆也降及後世雖不廢選舉之法而法愈變而愈下名不副實又何怪吏治之日壞哉我朝以科舉取士衡才非不精密無如祗繩士以八股小楷試帖致士人日困於其中無睱博覽羣書潛修德業以臻實學吏治之衰未始不由於此蘇子瞻謂自文章而言則策論爲有用詩賦爲無用自政事言之則策論詩賦俱爲無用矣吏者明政事者也奈何以八股取之哉然科舉中人雖不皆有政事之學政事之才而究文理優長才者居多苟一行作吏專心於政事一途捐棄其夤缘奔競之心貪婪謬妄之見上期報奏下厪民生科舉中尚無不可磨勵之人才也乃自捐納宏開雜流並進而仕途於是日濫而吏治亦於是日壞矣然儘有懷奇負異之才足以匡時而濟世或不利科名急於自見或志懷遠大納資報効捐納中亦似不可慨謂無才惟捐納之中求富貴者多存利濟者少以致園茸巿僧亦得雜厠乎其間甚至目不識丁衣冠傲物以此輩加之人上奚啻以赤子之肉投虎狼之穴以錦繡之物供肓人賞玩乎說者每以欲正吏治須清仕途欲淸仕途胥停捐納論非不當無如際國庫支絀之時國用浩繁之曰非但不能停止致驟少此一宗的欵而且尚須推廣冀收土壤油流之助推廣之不暇又遑言停止乎然則捐不能停而欲使仕途之清吏治之肅奈何曰惟有課之别其賢否定其去就庶上不妨國用下不害民生無礙窒而可收實効照公允而可絶夤緣法莫善於此矣昨報紀江西撫憲李勉林中丞奏請設館課吏以撫署東花慶爲齋舍札飭臬司柯遜菴廉訪總理一切而令候補知府曹价人太守爲提調並派候補州判夏别駕輔宣專供差遣集貲購備書籍數十種以便各員肄業其中大约秋間可以開考所擬章程詳審精密吾知中丞將來必大有造於西江也課吏之舉各省已先有行之者或月課或季課惟僅臨時考試平時並不設館講習故雖有課吏之舉而吏治未必奮興大抵所言者雖善而所行者未必皆善上下疏隔無從體察耳今中丞設館於署中近水樓臺不啻師生之授受若者圭璋其品若者經濟其才中丞無不可一一體察較之僅試空言相去奚啻大壤雖額僅取二十名而輪流撥補將見四五年後差缺人員無不從吏館出身無不具吏治實學所願各省倣而行之則中國何患無吏才哉吏才一多則中國亦何患不治哉 
[韓售礦山]  
　　日本長崎訪事友人云邇者韓國度支大臣李容翊以國家財源異常支絀擬向外洋籌借的欵藉以支持乃定議以來迄今尚無應者不得已將全羅江原兩道所轄之陽城天巖金宜員城向川遂安易城等處礦山售與他國商人准令開採是以日來美法日各商爭先恐後皆思廣攬利權也 
[擬募華工]  
　　漢口訪事人云邇者駐漢比利時國商人某君訪知漢陽造磚廠獲利頗豐爰在漢皋招募華人二十名帶回教習國人俟三年藝成後再行携之來華就漢口設廠仿造以分其利其應募諸人薪水概從優給故應募者頗見踴躍也 
[擬考同文]  
　　廣州安雅書局世說編云廣東同文館創設於同治三年延聘西人教習算學及英國語言文字迄今三十餘年人才輩出如左觀察秉隆楊觀察樞蔡觀察錫勇馬觀察延亮均曾肄業館中迨光緒二十三年又由文侍御廷式奏添俄文東文兩學堂禮延俄人蕯澤畿君日人長谷君川雄太郎爲教習去年四月合肥傅相總制兩廣時又奏設法文學堂聘法人馬爾德君爲教習連英文教習申瑪士君及漢文總教習一副教習二提調一館長二曁四學堂學生除註册併額外生不計外其正學附學及附學末之額外生都凡一百五十餘人月需經費一千八百兩由粤海關及善後釐務兩局分撥同章每屆三年大考一次考取各生旗人則作爲繙譯生員漢人則作爲官學生去年春俄東兩學堂已屆大考適值方北拳匪滋亂因而中止兹英文學堂亦屆三載故英俄東三學堂大考之期大約在梅花初放時矣并聞刻經在事人員督飭工匠人等將館中房屋修飾一新以備大考時督撫各憲命駕戾止云 
[獲匪蒙賞]  
　　武昌訪事友來函云去歲鄂省緝獲富有票匪出力各員現由湖廣總督張香濤制軍分别奏奬張虎臣游戎以游擊請保副將并請賞加勇號尤爲殊恩異數寅僚聞之咸往稱賀馬龍車水爛其盈門 
[散勇過漢]  
　　漢口訪事人云昨有山西遣散之某營勇丁約二三千名由黄陂孝感等處陸路取道漢皋旋由管帶官楊君進謁漢黄德道岑馥莊觀察請派兵輪船三艘將各勇載赴岳州遣散蓋若輩均係三湘七澤間人故令遄 
 
 

Page 2

 
 
回原籍俾得釋甲歸農也 
[遣撤勇丁]  
　　南昌訪事人云江西威武四營向駐河南衛輝府今夏奉文裁撤經統領申鎭戎親往照料兹已事畢於六月某日回省銷差矣 
[叅劾述聞]  
　　南昌訪事人云今春江西撫憲李勉林中丞勒限各屬務於三個月内將教案一律清結如敢違限嚴叅不貸隨經奏明在案至今已閱半載各府州縣教案陸續審結者不下數十百起惟信豐會昌龍南各屬逾限已久仍未訊結刻下傅聞中丞已將各員奏叅以示懲儆矣 
[交卸緩期]  
　　南昌訪事人云江西萍鄉縣顧勱堂明府家相前蒙湖南巡撫俞廙軒中丞專摺奏保奉旨送部引見本擬今秋交卸北上入覲龍光邇者江西撫憲李勉林中丞接督辦鐵路大臣盛杏蓀丞憲電稱顧令已經奏留須俟萍醴鐵路工竣方竣方能入覲屈計明府行期當在明歲春融時矣 
[名祠落成]  
　　南昌訪事人云去年臘月江西大憲特派某員就省垣百花洲畔昭忠祠旁集資創建彭剛直公專祠經之營之至今年初夏已慶落成其地與江忠烈公張文毅公沈文肅公三專祠相去祇尺有咫此後豐功偉烈並耀河山彼都人士景仰風徽當不勝頑廉懦立之思矣 
[不准减課]  
　　揚州訪事友人云和議告成償欵甚巨兩淮鹽釐項下歲需籌銀二百萬兩經各運商在督轅認定按引議加釐課一兩二錢不意各商回揚後忽萌悔志先後具禀督轅及運署懇求核减運憲程雨亭都轉閱之心滋不悅卽援筆批其牘尾洋洋灑灑不下千餘言兹錄其大旨云昨奉宫保督鹽憲劉批發該商等禀殊深詫異此案議加釐課一兩二錢四月十五日該商等在省業已面認並楚西酌貼皖北困累等情爲人所共見共聞旋該商等回揚忽復翻異籲求核减當批飭仍照四月十五原認之數嗣又據總局黎倅禀該商等一再懇求本司不得已卽以一兩錢議詳定案内加釐八錢加課三錢兹據該商禀稱續加一錢又稱揚繳各費如貢捐儀河保甲梅花書院等爲數甚巨存餘不少殊屬信口胡言熒惑憲聰該商等即欲聒擾禀瀆亦當詳詢明確始可振筆疾書殊不知貢捐上年收銀六萬餘兩支銀七萬七千餘兩梅花書院上年收銀二萬五千餘兩支銀三萬五百餘兩保甲經費支存四千餘兩雖儀河支存一萬九千餘兩而保甲書院不敷一萬五千餘兩皆在儀河項下挪支無欵歸墊設遇挑河之年全數支撥尚恐不敷均有檔册可稽非特本司澈底澄淸卽江前司在任十年庫儲各項亦復尚無弊混乃該商等公然以計數甚巨存餘不少等詞上瀆督轅是該商等尚疑及本司之或有私利也時艱餉絀無米爲炊本城向有之防營至裁撤不能久駐本司於淮南局公用儀河壩工三項内各提出一萬兩功鹽各員坐薪項内各提出五千兩本司衙門向支賞號歲提出一萬兩歸公禀留武衛楚軍駐揚以資保衛營餉此後卽由司庫支發亦無非爲綏靖地方疏銷裕課計耳如有可裁冗費豈不願痛加錢除貢捐一項前擬援照食貢求免本司兩次親自屬草禀乞憲恩代逹天聽憲批以淮貢均係賞賚並無食品未敢瀆請此亦督鹽憲及本司無如何也至四岸加釐八錢加課三錢已於六月初五日出詳豈能朝令暮更驟翻前議如萬不得已將淮南局用運商每引捐錢四十文卽以開辦各新綱扣釐課日起减收一半又皖商冋捐之保甲公費三分六釐亦卽全行停免以資貼補歲計可節省錢九千餘串銀三千餘兩該商等認加釐課一兩一錢斷不能悔楚西貼皖亦難翻異如該商等以裁省之局用公費意猶未饜本司當如商禀請將保甲公費梅花書院卽自七月停收保甲書院卽自七月爲始停辦停課惟是該商等流寓淮揚久享樂利如蕭周兩鉅商本生及子弟均身列賢書厚資坐擁自應爲衆商矜式乃竟不顧大體欲將保甲書院等費裁去勢必怨毒遍土林萑苻闖城闕恐於該商等亦有所不利焉除分晰繕摺附錄司批恭呈憲鑒外仰淮南總局卽照錄示諭各商究竟保甲書院是否定不肯捐皖北困苦是否决不津貼著卽尅日禀覆以憑核辦等因不識業鹺者將何以爲計也 
[武試展期]  
　　廣州訪事友人云本屇廣州府施太守歲試各屬文童事竣卽接試武童一時罝兎人才以爲不久當與峨冠博帶之倫同詠靑衿一什矣不意近日廣東提督學政文叔平大宗師忽懸出牌示略謂各武生童知悉向來歲試文塲事竣即接閱武塲但本年舉行恩正兩科鄉試錄遺在卽所有各屬武試均俟文闈後再行示期開考毋庸觀望特示 
[廣州試事]  
　　廣州訪事人云廣東提督學政文大宗師巡試羅陽業已竣事於六月初八日起馬十三日抵省隨卽登岸入署即懸牌示十五日行香放告十六日考廣州府各學生員經古十七日考廣州府各屬文童經古十八日考廣州府南海番禺東莞順德及番禺客籍各生十九日考香山新會三水增城新甯龍門從化新安淸遠花縣及旗籍各生二十一日考新寗龍門從化新安清遠花縣旗籍并新安赤溪客籍各童二十三日考東莞增城三水并東莞客籍各文童二十五日考番禺香山併番禺客籍各童二十七日考順德縣文童二十九日考新會縣文童七月初一日考南海縣文童○六月初旬廣州府施太守將試武童出示曉諭云照　武童應試原以圖進身而博功名豈可作僞欺朦希圖倖獲本府訪聞尚有箭未到靶自行擊鼓情事實屬不成事體本屇正塲尚無此弊惟箭未中靶脅令鼓役擊鼓或奪鼓自擊此等任意妄爲即經示禁在案十二日初覆旗籍武童時竟有該童親友携鼓在旁箭未中而擅自擊鼓者以考試大典視同兒戯旁觀固多譏笑自問能不懷漸夫以不知禮義之人干犯朝廷法律皆由積習相沿未能教訓之故爲此合行示諭十四屬並旗籍武童送塲教師親友人等一體知悉現值終覆須當遵循禮法愛惜顔面不得再犯前愆瀆亂塲規倘仍敢帶鼓自擊則是不知自愛故意抗違定飭將擊鼓之人拘拿懲儆並將該武童扣考不准相送爾等切勿自棄前功求榮反辱也各宜凛遵切切特示○龍門縣錄送案首王麟勲因府試時文理荒謬經施太守將案扣除現該童遞禀府署請爲呈送施太守批示云諸童已經懸牌扣考現已通禀各憲决難遷就送考查縣案首歴年不獲遊庠者亦所時有尚非絶無僅見該童年甫弱冠如能從此發奮用功前程正未可諒毋庸朦進以圖倖獲也 
[杭試餘聞]  
　　杭州訪事友人云浙江提督學政李文坡大宗師考試武童本定於六月二十五日大覆二十六日叅謁嗣以新進武童塡册過遲乃改於二十六日覆試二十七日叅謁至新進各生向例於叅謁後擇日入學因上屆科試舉行是典已近歲闌前杭州府林太守親臨視事諸生皆裹足不前仁和錢塘兩學師命書斗傅之良久始來二生又未穿公服太守心滋不悅本年翁馬二廣文鑒於前事廪情府憲宗太守於叅謁後卽行入學之禮故是日午後三點鐘太守卽率同諸生詣大成殿行禮到者三十餘人濟濟蹌蹌亦云盛矣 
[粤省調簾]  
　　安雅世說編紀粤東本年舉行恩正併科鄉試所有簾官已經省憲於上月二十一日派定計開提調督糧道周觀察開銘監試肇陽羅道周觀察炳勲内監試候補知府高太守覲昌内簾收掌官候補直隷州李象辰内簾官合浦縣鄧倬堂樂昌縣劉鎭寰太埔縣范宗瑩翁源縣劉永椿英德縣呂光琦正任博羅縣陳宗扈正任花縣祝棆望正任龍門縣林鉞正任英德縣崔廣沅正任海豐縣王全綱新選豐順縣朱益湛截取同知蔣茂璧卽用知縣曹子昂鄒增祜陳柏侯宜勲大挑知縣李學泮程官雲饒澤春馮秉經張滌源孔繁瀚龍序彞陳朗山萬雲　陳清源劉其光議叙知縣薛聰彞陳伯貞候補知縣冷春膏許南英潘志裘劉樸試用知縣勞鼎勛 
[嚴拿匪黨]  
　　杭州訪事友人云日前省城塔兒頭某錢店夥收取洋銀而歸被遊勇搶掠刃傷數處當塲拘獲行兇之許寳林一名解送 
 
 

Page 3

 
 
錢塘縣署審實口供禀知省憲札派吳叅戎忠押赴巿曹梟首示衆已紀前報兹悉此犯在縣審訛時供有同黨台州人王某張某由清江浦龜散回里路經杭城費用已罄以致見財起意至洋銀則係王張二人攫去並云曾在望江門外某姓草屋中借宿一夜邑尊卽飭差將窩贓之某姓母子二人拘案嚴訊供稱匪等確來借宿當時因來歴不明並未容留實被誣指叩求恩鑒提許對質供稱雖在彼處借宿一宵然伊母子並不知情邑尊隨命將某姓母子嚴加管押一面飭捕役嚴拿王張二犯到案懲辦並移文鄰縣恊同跴緝又因拱宸橋一帶遊勇甚多遂由營務處札飭吳叅軍帶領兵前往訪緝 
[輪船被盜]  
　　廣州訪事人云前者廣東番禺縣大石鄉往來省垣之某小輪船被匪徒刼去多金至今尚未破獲上月二十八日此船又由鄉開行來省駛至中途突來匪徒十餘人各持洋槍向輪船司事人等恐嚇不許聲張然後將所有各物悉數攫去并預令數小船前來接應從容携贓而逸 
[粤垣火警]  
　　廣州訪事人云六月十九日早六點鐘油欄門外迎祥街鄧記繩店忽然失火附近水龍馳往灌救得即熄滅然已焚去房屋十餘間矣 
[鄂省官塲紀事]  
　　武昌訪事友來函云辦理沙巿牙釐局熊大令現奉藩憲委署利川縣篆務所遺之差由撫憲端中丞會商湖廣總督張香濤制軍札委候補府劉太守錩馥接辦太守卽詣轅禀謝尅日到差○學憲按臨武昌例應由武昌府充當提調現署武昌府余堯衢太守以政務殷煩不遑兼顧爰禀商將蓻圃大宗師改派候補府王太守曜鑾代辦○嘉魚縣某大令因事出缺由藩憲瞿賡甫方伯遴委廣儲庫大使書叅軍鳳前往接署所遺廣儲庫大使委現署布政司照磨之張叅軍曾疇調署遞遺布照磨員缺則飭部選之傅叅軍純熙赴任均已分别飭知矣○辦理鸚鵡洲竹木釐局徐司馬鈞溥瓜期已及因收數逾額經牙釐總局詳禀撫憲批准留辦并記大功三次司馬接奉行知卽趨詣撫轅禀謝○通城縣屬蛟水爲災民生困苦藩盡瞿賡甫方伯憫之現已禀請督撫憲籌撥間欵若干檄委王星南大令秉壽馳往彼處會向地方官妥爲振撫以惠窮黎○本月某日藩轅牌示鄖陽府同知員缺飭現署保康縣事本任斯缺之趙錫光回任公安縣員缺飭本任之王光棣向任保康懸印務詳請以奏補斯缺之吳明先行署理棗陽縣要缺飭准補斯缺之陳閬赴任榖城縣知縣印務詳委以試用知州英勲署理竹山縣知縣印務詳委以試用知縣羅覲瑞署理光化縣知縣印務詳委以補用知縣張國蘭署理 
[蕺嶺新秋]  
　　紹興訪事人云前報紀上虞縣民婦葉王氏謀殺親夫一案當經縣主吳紹春大令拘獲姦夫石子香訊供解省由臬司親提訊鞫悉翻原供因發獻局嚴刑推鞫葉氏稱昔與石犯雖曾有染早已斷絶往來等語上憲又委鍾大令來紹澈底查究再行核辦未知能水落石出否也○紹屬本年鷽粟收成殊爲豐稔較之五榖不但可省人力且能利增三倍恐日後謀利愈重種者愈多民害無已時也可不懼哉 
[皖公山色]  
　　安慶訪事人云西門外上濠邵姓夫婦家素貧苦又值水災薪桂米珠不能度日不得已將生未及月之男孩浼宣劉二老嫗售於某宅得身價洋銀十元不意二老媪頓起不良吞没身價邵無奈赴保甲局控訴局員馮觀察深爲憐憫飭提二媪到案勒令將孩交出給邵領回並賞邵龍銀數元諭以好生撫養毋許再鬻邵姓夫婦再三稱謝而去○淫雨成災圩隄盡决居民受潮濕之氣難免時疫叢生諸紳董思患預防特設施醫局於東關大士閣亦可謂好行其德矣 
[修理兵船]  
　　南洋復濟兵船邇因年久失修深恐船中機器或有損壞未能行駛自如爰由管帶諭令駛入滬南高昌廟馬頭船廠中妥爲修理亦有備無患之道也 
[司馬宴賓]  
　　昨日午刻松海防同知劉乙笙司馬東邀江蘇海運局委員鄧心茂太守上海縣汪瑶庭大令至署宴飲珍羅水陸美盡東南直至午後三點鐘時始各盡歡而散 
[失物請緝]  
　　竊犯王阿三竊取火神廟玻璃燈十二盞逃逸無蹤事後由廟中某羽士投巡防中局禀請緝賊追贓局員黄二尹立傅地甲汛捕上緊嚴緝并往城外各押鋪查吊贓物 
[頑童失路]  
　　前日薄暮時有年近志學之頑童某甲躑躅南巿十六鋪橋左近四十六號巡街捕見其形跡可疑拘入捕房捕頭禀知馬路工程局總辦葉孟紀司馬令函送普育善堂留養俟其家屬認領 
[枷犯蒙恩]  
　　邇因天時炎熱捕房所有枷犯共計五十餘名大令著逐一帶案凡枷期未滿者概從寛典開去荷枷著照原斷笞責一併開釋 
[押犯病斃]  
　　去年五月浦東人蔡石林在英界帶鈎橋堍開設各棧倩某洋行保火險銀六百兩旋卽縱火圖賠捕頭查悉情形即派包探查獲解經讞員張柄樞司馬訊明判令管押西國牢監三年以儆刁惡近蔡忽患軟脚病雖經送請虹口司考脫路工部局病房醫治無奈膏肓深入藥石無靈遂於昨晨斃命後經家屬備棺收殮書曰自作孽不可活此之謂歟 
[薤露雙聲]  
　　寶山縣屬某鎭人周銀秋賃居本邑大東門外升吉里内前晚至北巿某番菜館恣情飲啖始賦歸與遂雇車至十六鋪橋換坐某號東洋車中途忽呼腹痛一刹那間已魂歸泉壤車夫無奈推至十六鋪巡防中局禀訴情由局員黄二尹飭勇傳其家屬到來俾令舁歸收殮惟所帶鵰毛扇及金質對時表已杳無蹤跡矣○紹興人何介祥年逾知命向在英租界某客棧爲夥前日忽携綢衣服數件至大東門外高巷頭餽送其戚老嫗胡董氏當晚買醉又至嫗家借宿不意天明口鼻流血竟爾斃命遂由氏訴知棧主爲之備棺收殮語云人生如朝露信然 
[貨船傾覆]  
　　前日夜半時浦江中潮流盛漲曰浪滔天有一烏山船滿載松樹數百株停泊南巿太平馬頭忽被潮水衝斷纜繩船即傾覆幸經鄰船上人急爲挽救各舟子均慶更生惟所載杞梓楩已盡被龍宫收拾矣 
[美租界捕房紀事]  
　　昨日午前北蘇州路豐大馬車行主岳益三及子阿林阿榮因與鄰近馬夫林連生林阿秀曹阿來爭攬生涯互相扭毆巡街捕見之一併拘入捕房捕頭令押候解送公堂禀請讞員張柄樞司馬訊究○昨日清晨小竊顧洪生潛入西華德路某姓家竊取衣服若干携之而出適爲包探孫阿新所見拘入捕房捕頭令押候解送公堂禀請究辦○前晚本邑人高松泉投捕房訴稱僑居漢璧禮路第八百八十九號門牌屋内前日行經元芳路突有流氓秦金桃糾約多人勒索洋銀不遂所求即被拔刃剌傷左腿請派包探查拿以便解送公堂禀請懲辦捕頭允之 
[申報館協振所經收順直陜西振捐六月二十一日至二十九日止第十八次清單]  
六月二十二日中和洋行無名氏洋十元紀維錞保媳産平安洋十元溧陽洪瀠軒求孫病愈洋二百元○二十三日泰州學吳經募恊興昌局來洋四十九元　名氏洋十元福記莊諸友節省西瓜維愿夏天消災身健永安洋五元蘇玉珊洋五元東山小主求母病速痊銅洋一元竹尹山莊洋一百元○二十四日莫釐朱王氏求肝胃氣腹中膨痮等症速痊洋五十元○二十五日慈東胡方鎰保合家平安洋三十元○二十六日姚宸棠銅洋一元四明無名氏氏求小女病愈洋十元○二十七日無名氏求三兒　熬開通洋一元○二十八日新安景福堂胡洋五十元甘吉錩求父病速愈洋五十元無名氏洋十元洪裘氏爲小孩患瘡求速愈洋十元蛟川隠名氏求妻全身痛止速愈保合家平安洋十元無名氏銅洋一元○廿九日工部淸潔局金裕記銅洋十二元楊仲衡求病愈先助洋甘元吳馥堂洋五元以上總共收英洋六百三十五元銅洋十五元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大清光緒二十七年七月初四日申報附錄]  
[樂有無方]  
　　廣州　　　人云邇者劉紳鶴齡等以國家新政肇興造就人才尤爲當務之急擬設育才學社以廣栽培遂擬定章程聯名具禀督轅請爲核示兩廣總督陶芷芳制軍援筆批其牘尾曰該紳等聯合同志捐集經費擬在廣東省城河南及香港創設書塾三所名爲育才書社招選聰潁少年肄習中英文學等情查興學造士實今日第一要國惟和局甫定兩宫猶未回鑾是以學校一事國家雖有意擴興尚未暇屬爲關辦今該紳等爲開通民智裨益人才起見集　數萬之多竭志經營成斯善舉苦心毅力深堪嘉尚依利士嘉道理以外國商人久居中土　捐洋銀　四萬元尤爲慷慨性成不分畛域本部堂不勝欣感應卽准予立案并俟省城河南兩書社擇定地址後再行禀請札飭該地方官給示　料保護其一切辦理情形仍著隨時禀報察核再關所定規條章程旣密界限尤嚴誠爲毫無流弊惟第一條所稱專課中英文字及别有何課程可教者由總理人擇善而從等語查中西各學門類繁多斷非文字一門能盡其用尚須明定課程添課各種有用之學分班肆習庶幾材士輩出上備國家任使本部堂有厚望焉 
[遣囊在民]  
　　蕪湖訪事友人云定遠一邑介於江淮之間爲南北孔道凡本省及江西江南餉鞘皆假道於斯惟地方瘠苦每辦差一次地方夫役轉以干數不特官中被累實探而人民亦不堪其勞苦去年曾旭初大令下車伊始卽籌一勞永逸之法創辦官驢以恤民艱省倡千金置驢若干頭不足以振務餘欵補之購驢後卽散養於應役人家有事供役無事則資其力作小民無不感戴當創辦之時先與馮夢花觀察意見不洽難>准省憲興辦而卒以此去官去官之後囊槖如洗定遠土民爭以薪米贈之亦可見大令之遺愛在人矣 
[滄桑之感]  
　　漢口訪事人云漢口通濟門外本係一片荒原自火柴廠開辦以來人民薈萃鋪户如雲儼然成一巨鎭趙者是處已開闢租界且爲鐵路發軔之區　小民之願受廛而爲氓者尤覺源源不絶是廠附近邇已增設房屋一二百間然尚有人滿之患亦可見地勢之日趨繁盛也 
[上海縣署瑣案]  
　　日前海關内忽矢去洋銀四十元疑係洪明山邱尹齋蕭長發三人所竊送至十鋪巡防中局解送保中總巡局局員朱淼庭明府又將三人轉送上海縣請究縣主汪瑶庭大令飭捕看管候訊○淞滬釐捐總局督辦朱觀察查得五月中米船之經過北卡者共有八百餘號而該卡所報　有五百餘號恐有朦混情弊爰將巡丁吳升送縣訊押兹又送到司事趙善甫一名前晚縣主汪大令　坐研訊趙供浙江平湖縣人本年三月間至北卡爲司事五月初旬共過米糧船四百六十餘艘向章並不列號故亦付之缺如治初四晚接到總局礼飭卽於初六日起逐票編列亦得四百餘號卡上司事共二人實無作弊情事開有供摺呈電大令察閱之下判交捕廳看管候示○西門外巡局函解粥店主王得勝控孟夢候不忖粥錢一案亦經汪大令提訊王供在西門外開設關店日昨孟來店領略雙弓米風味共計踐十四文向之索取非但不給反行逞兇是以扭赴巡局今旣解案請究孟供贛榆縣人來滬尋親未遇以致流落所欠粥資十四文已給十二文餘欠請緩日找付土堅不允許是以控案大令察得孟實非安分之徒飭責一百五十板押候遞解回籍○前者本邑鹽捕營在日暉港拘獲私販朱阿木余阿華夏炳　等送縣訊供收押旣而營主某君又函致縣署聲稱是日私販朱阿木等糾人拒捕地保康子雲在旁並不攔阻致失去洋槍六桿號衣六件　烟袋一支請提究道大令准詞飭提康到案研訊之下供稱小的是日在城完糧及回鄉始悉其事實不知洋槍被何人强奪及提在押之朱阿木等三人研究亦不承認大令判夏責二百板朱余各責一百板均還押康責二百板迅將洋槍號衣查出呈案違干嚴懲 
[英美租界晚堂案]  
　　天津路宴樂園酒館前因積欠小販陳阿岳等魚蝦洋銀向索無著致相爭閙由讞員張柄樞司馬提訊一干人諭將館中執事人葉松年押候覆訊前晚司馬復加研詰陳阿岳馮謝氏馬馮氏王岐山林阿林李咸坤詹和尚等同供小的等共被積欠洋銀二百八十餘元叩求追檄葉供店主張某已回徽州原籍大約十日内可回滬上小的願限十日一律理清叩求鑒察司馬准如所請著交保依限清理違干嚴比 
[英美租界公堂瑣案]  
　　自來水行已歇出店顧立生潛至法印字館倩印自來水禀多張私行出售經一百六十二號巡街捕瞥見拘解請究讞員張柄樞司馬商之梅繙譯諭令發回捕房押候禮拜一覆訊核辦○粤人王阿三行竊沈錦春家綢布衣服十六件經包深劉阿炳拘獲解案請究司馬判責三百板遞解回籍贓給還失主○丁春林行竊鄧雨南川土八枚經包探張阿五拘解請究鄧投案請追丁供此土係查生小寳二人所竊已由小的售與西門左近恒茂烟間主應阿四請爲提訊司屬諭令發回捕房押候查明再核○著名流氓王阿六王阿三專在洋涇浜一帶遇事生風横行不法前晚又在彼處肆其故技經包探張寶成陳根寶查獲解案請究司馬判令各責三百板逐出租界○無錫著名積賊張阿福陳阿和不知在何處竊得綢布衣服四件經包探顧福其拘解謂究司馬判令各責三百板遞解回籍○賭棍陳龍生沿途設攤誘賭貽害鄉愚經二百十一號巡街捕拘解請究司馬判責二百板○積賊陳少卿竊得倪萬生施友法二家衣物若干經包探石金榮拘解請究司馬判責三百板贓給還失主○朱阿成行竊沈蘭生瑞畔所佩銀質對時表一枚經包控倪順泉拘解請究司馬判責三百板 
[法租界捕房發落]  
　　昨日禮拜五讞員杜枝園大令蒞捕房發落各案浦東爛泥渡二十四圖地保張明德與兄福南因拔去西商所立界石控奉大令訊供諭令押候重建迄今尚未建立而福南忽於日前在押忠病昨日伊姪瑞林投案求准保出醫治大令著過堂會商費繙譯再行核奪○山東人馬正其與店夥張聚口角爭毆擊傷張之頭顱控奉大令訊供判罰洋銀五元給張爲醫傷費昨日馬遵諭呈繳洋銀大令著卽開釋○積竊胡友生前因竊取某宦衣服報捕有獲奉大令訊供判枷號一月示衆昨日期滿命開去荷枷重責五百板發改過所禁押一年○寳均揚前因虧欠潘順德借欵洋銀二百八十餘元控奉大令訊供押交在案昨日其妻某投案求保出外大令諭飭人銀並保勒限理楚○包車夫顧阿二竊取主人金約指一枚報捕拘獲奉大令訊供押候嚴比昨日命提覆訊郭矢口不承著還押傳同原告質訊核奪 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[奏蔬彚錄]  
　　岑春煊片再查部定振　　　凡助振欵至萬兩以上者准其專摺奏請優獎等因兹據雲南按察使全楙績轉據雲南魯甸廳副貢生李湛陽廣西州廪生王鴻圖以晉省災廣振繁各捐銀一萬五千兩解晉備振等情禀請核辦前來查晉庫支絀早邀聖明洞鑒現雖開辦實官振捐而勢如弩末難恃爲挹注之資今該副貢生等慨捐鉅欵用濟災區實屬好義急公足風末俗復查現定捐章由副貢生禀生振捐不論雙單月指省分發道員缺折實報不過七八千兩現在李湛陽等所捐振銀核與報捐道員之數幾將及倍合無仰懇天恩俯准將副貢生李湛陽廪生王鴻圖以道員分省儘先補用俾昭激勸之處出自逾格鴻施除分咨外理合附片陳請伏乞聖鑒訓示謹奏五月初九日奉 
[硃批著照所請該部知道欽此]  
　　崧蕃片再署靈州事河州知州趙謙廻避遺缺查有請補靈州知州程敏逹堪以先行署理該員現署循化同知未到任以前委在省實缺伏羌縣知縣李端征暫行接署遞遺循化同知缺查有另補同知葉克信堪以署理署丹噶爾同知靈台縣知縣王堯儻調省遺缺查有請補丹噶　同知承緒堪以先行署理署安化縣知縣潘遠矅調省遺缺查有實任海城縣知縣徐光興堪以調署又署寗靈同知洪翼調省遺缺查有候補直隸州知州蕭承恩堪以署理兹據藩臬兩司先後會詳前來除分别檄飭遵照外理合附片具陳伏乞聖鑒謹奏五月初九日奉硃批吏部知道欽此 
河東河道總督調補浙江巡撫臣任道鎔跪奏爲恭報微臣交卸河督篆務並起程日期繕摺具陳仰祈聖鑒事竊臣欽奉恩命調補浙江巡撫當卽具摺叩謝天恩籲請陛見四月二十八日差弁齎回原摺奉硃批著即赴新任毋庸前來行在欽此跪誦之餘彌增依戀兹新任河臣錫良已行抵汴省當即於五月初二日將關防文卷等件委員齎交錫良接收臣卽於是日交卸現在臣假期屆滿郎於要月初六日自汴起程所有微臣交卸並起程各日期理合恭摺具陳伏乞皇太后皇上聖鑒謹奏五月初十日奉硃批知道了欽此河道總督奴才錫良跪奏爲恭報奴才到任日期叩謝天恩仰祈聖鑒事竊奴才質本庸愚渥邀眷遇愧乏涓埃之報時深兢惕之忱乍解疆符又膺河篆恩頒稠疉拜内濟之珍儲聖訓周詳荷宸賡之俯鑒叨承非分感悚交縈陛辭後遵卽起程於五月初二日馳抵河南省城准前任河道總督臣任道鎔將河東河道總督關防及文卷等件委員　送前來奴才恭設香案望闕叩頭謝恩祗領任事查河工自前督臣許振褘攺章整頓以來調任撫臣任道鎔又逐加釐剔於後仰賴聖主鴻福歲經十稔久慶安瀾幸有舊規可資循守惟河流遷徙靡定貴防患於幾先弊竇積久易生必涓除於務盡欲期工歸實濟欵不虚糜端在力戒因循破除情面奴才惟有矢勤矢愼　力實心於一切防汛事宜督率道廳各員認眞經理以冀仰答高厚鴻慈於萬一所有奴才到任日期並感激下忱謹恭摺具陳伏乞 
皇太后皇上聖鑒謹奏五月初十日奉硃批知道了欽此 
奴才奎順魁福跪奏爲報銷上年調練兵勇用過餉需等項銀兩數目繕單恭摺馳陳仰祈聖鑒事竊查上年六月間中外多事軍務吃緊迭次欽奉廷諭偵探俄情等因當經前任都統祥麟等先後調集察哈爾馬隊二千名扼要駐紥以資鎭攝其官兵口分等項援照從前辦過核减章程發給盤川兵力單薄地方空虚復在張家口就近添募勇隊兩營計一千名其營制餉項即照宣化練軍章程辦理曾經先後奏奉諭旨允准在案嗣因地方漸次就安隨時陸續裁撤以節餉項均經奏明亦在案竊查自上年六月以來所有調練兵勇用過餉項經費並遵旨購辦鞍轡以及一切製造等項均由奴才等先後請撥籌墊綜計用過庫平銀八萬一千九百四十五兩二錢二分六釐八毫内除請撥提用各項銀共六萬三千三百餘兩仍有欠借墊發銀一萬八千六百四十兩前已附片陳明懇恩飭撥以淸欵項當經奉旨覽欽此旋准户部議覆來咨查該處　隊勇隊餉需用過銀兩須按單開欵目詳細查明核辦現尚未據將淸單送部所欠銀兩自未便先行撥給等因咨行前來伏念際此庫帑支絀凡有動用皆係力求撙節斷不敢稍涉虚糜兹溯自今春以來地方漸次就安防務稍鬆調練各隊均已一律裁撤所有用過餉需等項銀兩數目自應覈實報銷以清欵項除將前欠墊欵銀一萬八千六百四十兩一併咨部查照核辦外理合恭摺敬繕清單恭呈 
御覽伏乞皇太后皇上聖鑒謹奏五月初十日奉硃批該部議奏單併發欽此 
錫良片再河務事關緊要奴才當蒞事之初自應竭力講求掃除積習然必須有幹練之員隨時贊襄以資匡助查有丁憂前任山西河東監掣同知趙爾豐才識明敏辦事勤能其人品心術之純正尤爲奴才所深悉伏懇聖恩俯准調委該員來工稽查南北兩岸各廳工料事宜于河防當有裨益如蒙俞允該員現在豫中即可由奴才就近委派合併陳明所有調員來河工當差緣由理合附片具陳伏乞聖鑒訓示謹奏五月初十日奉硃批著照所請吏部知道欽此 
升允片再陜西省光緒二十五年分各屬征收土藥地稅銀兩業經前護撫臣端方奏報在案兹查二十六年分除北山地氣甚寒向不栽種𦉍粟無從征稅外所有具報種烟之咸寗等廳州縣陸續報收二十六年分應征地稅共銀一萬二千三百五十四兩零已儘數轉解司庫另歛存儲備撥由釐稅局司道造具各屬征收數目清册具詳請奏前來奴才覆查無異除清册咨部外理合附片具陳伏乞聖鑒謹奏五月初十日奉硃批户部知道欽此 
任道鎔片再據奏升濟寗城守營都司李士太禀稱該都司現年六十歲山東濟寗州人由行伍投効河標中營歴升今職曾於咸豐十年九月内因皖捻大股竄樸濟寍城西安居鎭地方帶兵前往擊賊力解重圍又隨僧格林沁行營迭次打仗先後屢受槍砲矢石各傷致損兩膀筋骨雖經隨時報騐調治平復嗣因調赴鄭工當差晝夜奔馳積受潮濕舊傷仍不時舉發挽强命中難期合式禀請奏史騎射等情前來臣復查屬實合無仰懇天恩俯准免其考騐騎射出自逾格鴻慈爲此附片具陳伏乞聖鑒訓示謹奏五月初十日奉硃批著照所請兵部知道欽此 
升允片再查會匪蕭靑山劉春峯本係著名匪首前升任撫臣魏光壽曾嚴飭緝拿該匪聞風遠逸歴年逃匿無蹤本年四月間潜返省垣復放票惑衆經總理營務處記名道嚴金清訪悉情形設線密跴具得匪跡所在知照咸寗縣知縣舒紹祥署長安縣知縣朱弼臣於五月初三日率役會同兵弁親往搜拿先將匪首蕭靑山擒獲初四日劉春峯亦於城外地方京縛查俱携有保國堂票布令旗暗號底本及假製印札功牌各件訊供放票謀逆不諱飭據該營務處督同兩縣會訊審辦前來奴才覆查該犯均係積年著名巨匪日久逋誅幸獲擒執亟應從嚴懲辦當批飭將該匪首等卽日綁赴巿曹就地正法以昭炯戒除獲匪出力員弁另行奏獎外所有懲辦會匪緣理合附片具陳伏乞聖鑒謹奏五月初十日奉硃批知道了欽此 
 
 

Page 14

 
 
[奏疏彚錄]  
　　任道鎔片再臣因久疾遷延屢沐聖慈賞假調理荷生成之逾格實感激以難名伏念臣禀賦尚厚年力已衰自去冬患病之後至今未能復元兩浙爲繁要之區竊慮精神短少叢脞堪虞　轉思維惟有再懇天恩續假一個月臣擬取道濟寗就醫調攝彼處水土相宜倘能蠲除宿羌氣體稍充卽由運河南下銷假赴任謹附片具陳伏乞聖鑒訓示謹奏五月初十日奉硃批著再賞假一個月欽此 
頭品頂戴兵部尚書銜山西巡撫臣岑春煊跪奏爲各屬交代案内並無徵存未解銀兩循例繕單具奏仰祈聖鑒事竊查前准部咨各省州縣交代册報徵存未解銀兩如已逾二叅日久未據提解報部者即由户部奏參將結報之員照例革職藩司照例革留並令分别已未完結半年彚奏一次將每案有無未解銀兩於何月日提解司庫聲叙核辦等因歴經遵辦在案兹查自光緒二十六年七月初一日起至十二月底止山西省府廳州縣已結交代共五十案徵存銀兩均已解司並無逾限未據提解者據署布政使吳廷斌按年造具清册詳請具奏前來臣覆核無異除將淸册咨部外理合照案繕具清單恭摺具陳伏乞皇太后皇上聖鑒謹奏五月十二日奉硃批户部知道單併發欽此開缺另候簡用廣西巡撫臣黄槐森跪奏爲烟瘴州同缺出升調應補無人遵例請旨揀補恭摺仰祈聖鑒事竊照太平府江州土州州同邊崇善於光緒二十六年十一月十一日在任丁憂前經咨部開缺應歸十一月三十日截缺所遺員缺係烟瘴調補三年俸滿在任候升之缺應卽遴員請補臣與署藩臬兩司查廣西並無内地州同應調之員亦無合例應補應升人員兹據署藩司張廷燎兼署臬司廣敏會詳前來相應仰懇天恩俯念太平府江州土州州同烟瘴要缺升調應補無人飭部於候補候選人員内揀選請旨補授本案例應具題今照部章暫行攺題爲奏理合曾同兩廣總督臣陶模恭摺具陳伏乞皇太后皇上聖鑒飭部查核謹奏五月十二日奉硃批吏部知道欽此 
奴才色楞額跪奏爲圍塲防禦年老力衰呈請開缺謹據情代奏恭摺仰祈聖鑒事竊據圍塲總管霍倫泰轉據左翼廂　旗防禦豐紳保呈稱現年七十五歲因年老力衰恐致悮公不敢戀棧情願出具告休甘結等情經該總轉復查無異照例呈請核辦前來奴才查定例内外三品以下官員因老病告休均准其原品休致等語今該總管霍倫泰呈報防御豐紳保年老力寶呈請休致核與定例相符相應請旨將防禦豐紳保照例准其原品休致其所出防禦一缺俟奉旨後再行照章辦理所有圍塲防禦豐紳保呈請休致緣由理合據情代奏伏乞皇太后皇上聖鑒訓示　行謹奏五月十二日奉硃批著照所請該衙門知道欽此 
黄槐森片再前准户部咨廣西省每年應派撥俄法本息銀七萬兩分作兩次於三月解交六成九月解交四成又每年應派撥還英德本息銀八萬兩匀作四次於二五八冬四個月解赴江海關道交納又准部咨俄法英德借欵佛郎磅價昂貴原撥銀數不敷照案加撥二成五凑解廣西省每年原撥俄法本息銀七萬兩加撥銀一萬七千五百兩又每年原撥英德本息銀八萬兩加撥銀二萬兩自光緒二十六年起隨同原撥銀數及原令限期分别匯解等圍業經前撫臣史念祖曁臣將二十二三四五六年及本年二三兩月分應解銀兩按期如數分别解淸奏明在案兹值光都二十七年五月分應解撥還英德本息銀二萬兩又奉文加撥銀五千兩共解銀二萬五千兩業已屇期飭據藩司詳稱現於庫儲光緒二十六年地丁並扣存軍需三成養廉及扣存坐支平項下照數提出於四月初三日發交商號百川通日舁昌匯解江海關道投納詳請奏報前來臣覆覈無異除咨江蘇巡撫卽飭江海關道兌收並咨户部查照外所有按期如數籌解二十七年五月分派還英德本息銀兩緣由謹附片具陳伏乞聖鑒謹奏五月十二日奉硃批户部知道欽此 
黄槐森片再署懷集縣知縣高世澄調省差遺員缺查有臨桂縣知縣祿坤精明幹練有守有爲堪以調署遞遺臨桂縣知縣缺查有懷遠縣知縣張榕蔭强幹明練才識優長堪以調署其懷遠縣知縣缺查有補用知縣區漸逵詳明　愼紳逹樸誠堪以署理據署藩臬兩司會詳前來除檄飭遵照外理合循例附片具奏伏乞聖鑒謹奏五月十二日奉硃批吏部知道欽此 
色楞額片再前署　平縣知縣焦沛霖據報在任病故所遺之缺現在熱河候補州縣　内無員可委飭令現任承德府經歴莊義棻前往習行代理又署朝陽縣知縣董文浩前因案撤任調省查看所遺之缺查有補用知縣徐體善堪以派往署理各專責成據熱河道詳請具奏前來奴才覆覈無異除檄飭遵照外理合附片陳明伏乞聖鑒謹奏五月十二日奉硃批吏部知道欽此 
　楞額片再據御前行走昭烏逹盟長阿魯科爾沁札薩克郡王銜多羅貝勒巴薩爾吉里迪呈稱竊因聖駕西巡現擬同長子記名札薩克多羅貝勒頭等台吉聽沁怕爾齎恭進銀一千兩作爲兵餉之用呈請代爲奏懇賞收又據該盟長轉據奈曼札薩克親王銜多羅逹　罕郡王瑪希巴圖爾周恊理台吉箭丁等恭進銀一千兩巴林札薩克多羅郡王札　爾同盟公主子孫衆台吉等恭進銀一千丑百兩札魯特已故逹爾罕貝勒桑巴旗鎭國公羅勒瑪札布門恊理台吉等恭進銀五百兩札魯特多羅貝勒林沁愛魯布恭進銀五百兩克什克勝札薩克頭等台吉那木吉同恊理台吉簪恭進銀一百兩併請代奏賞收以助餉需等情前來查該盟長札薩克等共呈進銀四千六百兩均屬出於至誠自應據情代奏如蒙賞收再由奴才飭知該盟長及各札薩克等查明巴林貝　呈進銀兩成案解交熱河司庫兌收除飭知照外謹附片具陳伏乞聖鑒謹奏五月十二日奉硃批著賞收巴蕯爾吉里迪等著交理藩院核給獎叙欽此 
臣奕劻等跪奏爲出使英國大臣造報光緒二十四五年分收支經費按欵覆該恭摺仰祈聖鑒事竊查臣衙門前于光緒二年九月間奏定出使章程内開出使各國大臣等每年俸薪及往返盤費駐紥各國一切經費等項凡係作正開銷之欵按年分晰造報臣衙門查核嗣因經費支絀奏定限制奉旨允准通行各該大臣遵照辦理各在案兹據出使英國大臣羅　祿將自光緒二十四年正月初一日起至二十五年十二月底止收支欵項先後造具清册咨請核銷前來臣等按照出使章程逐欵覆核均屬相符請准其開銷除將送到淸册存案備查外謹分年繕具四柱清單恭呈御覽所有臣等覆核駐英使署光緒二十四五年分收支經費緣由理合恭摺具陳伏乞皇太后皇上聖鑒謹奏五月十二日奉硃批依議欽此 
岑春煊片再前准部資贊書議撥科布多二十六年後一年經費銀二百四十九兩零解笙科城應用一面派員赴部發給作爲借撥之欵一俟山西庫儲稍裕卽將部借銀　如數　還當經行司遵辦去後兹據署布政使吳廷　詳稱　卽在用庫寄儲項下籌借銀三　四千丸百一十五兩内除奉文官扣科布多叅　　辦各大臣借支養廉銀六百兩外實解銀二萬四千三百一十五兩差委大挑知縣黄宗鼎管解於四月十六日起程前赴歸綏道衙門交　傳交應用等情詳請具奏前來臣覆核無異除委員備文赴陜請領並分咨查照外理合附片具　伏乞聖鑒謹奏五月十二日奉硃批户部知道欽此 
 
