# 1890 - 302 - 4906302

 

Page 1

 
 
[新印小五義出售] [  申報主啓]  
　　小義一書歴記各義俠行蹤體例雖不脫章回而事跡新奇筆情夭矯空前絶緩生面别　中間叙黑店之兇殘綠林之　閩　之錦心　口俠士之義膽　肝以及老僕忠忱名流雅事惟妙惟肖亦莊亦諧不特可步七俠五義之後壘卽　視水滸　　亦無多讓　　得都中善　排印慧美較小字者天壤相懸刻巳告成分裝十本每部定價碼洋五角以副先覩爲快之心售處在本埠申報舘帳房及申昌　室各外堪分售申報之處亦有寄存諸君子盍購置案頭俾酒後茶餘藉資消遣乎 
[附送勸募順直賑捐册] [  申報館啓]  
　　直各屬今年突遭水災顚沛流離不堪言狀施子英直刺奉調辦賑目擊心傷不勝　惻特刋勸募册若干本北本舘於本日隨報分送伏願見北者各發慈　普施解濟倘蒙　助另奉收單事竣之後當照章請奬貢監職銜封典翎枝等項其捐銀千兩棉衣千件者并可請大憲專案奏請　　樂善諸君當必倍形跡躍也謹此附聞諸希德鑒 
[二次重印大題觀海告白]  
[點石齋啓]  
　　本齋曩印之大題觀海初二集可謂綜制藝之精粹集文苑之大成矣而小題獨無美備之選尙爲憾事今又　拽博采延聘高才愼加遴選碍文一萬五千首與現行之小題文府等無一雷同前書業巳售罄今又重印分訂念本價洋十二元　日在上海申昌及抛球塲點石齋分局出售此佈 
[論治便法]  
　　人烟稠密之處每多宵小濳伏曾有西友談及倫敦巴黎斯柏靈華盛頓與夫各國大埠貧人　多匪人亦最多蓋居人一多卽品類不齊良莠不一卽如上海之地自成通商馬頭以來洋塲十里雖未見其擴而大之而先時曠野之地今日悉變而爲舍宇而且借天不借地竟有樓房高至數層者聞美國都城多高樓有至十三層者上海將來當必步其後塵房屋愈造而愈多人烟愈居而愈密匪類愈聚而愈盛搶掠愈出而愈衆往年每至冬令風雪交加之際或冷雨載途則有宵小伏於冷街僻巷乘間攫物追之不及捕之無蹤至於今則年不届乎寒冬地非富乎幽僻時不至乎昏暮若輩已紛出擾人如昨報所載西華德路有搶攫婦女首飾之事小菜塲附近又有搶攫西人帽子之事至於西人恨深切　欲思携手槍以防匪人噫此等情形尙復成何世界耶說者謂官府不能嚴查密訪之故然洋塲上設有巡捕不時巡邏不但大街曰日卽地爲深巷時已深宵猶且腰燈手棍蹀躞不已竊以爲若輩何敢肆逞而乃公然有此豈比等地方巡捕所不到乎抑巡捕之威竟不足以懼若輩耶夫此等匪徒其實可惡然或拘拿到官按律懲辦究不能科以死罪况租界讞員其權較輕不過枷責而止而此等匪徒則本屬亡命不以枷責爲意今日責之明日仍犯之明日枷之後日又犯之直可以枷不勝枷責不勝責將有何法以處之因念西國有監禁幾時罰作苦差之法中國大可仿而行之中國刑律本　軍罪徒罪軍罪以路之遠近爲重輕徒罪以時之久暫爲高下軍罪之極重者以足四千里極邊烟瘴爲最徒罪則滿徒三年此二者頗與西法可以參用今若援此例以治若輩凡有此等匪徒獲案之後不僅以枷責了事而判令罰充苦差所謂苦差者亦不過工作而已以一人而管十人二十人繫以縲絏從旁督率如工部局之法則不過多用監押之人而匪徒則必漸爲歛迹倘其罪有輕重則亦可參用軍徒之例或由近以及遠或由暫以至久若此者非但可以使若輩有所顧忌而不敢肆且於國家正事大有裨益卽就上海而論濬河修橋鋪路開井以及製造局所用一切小工每日凡需若干人若罰令罪人充當此等差使則官中可省雇工之資但須給以飯食監押之人雖不免稍有所增而其所省多矣推而至於他處何處無工作何處不需工人若參以軍徒之法第其等差由近以及於遠則變通之法更目無窮爲應罰之人開其恩爲應動之工節其用匪人悉成爲工人則宵小之萌蘖也日見其少工人皆取給於罪人斯工程亦可以　緊於官則可以節用於民則可以禁暴於地方則可以使之安枕高臥從容游行而不至遭意外之失其利正不止一二端而已焉但不知官府有此變通辦法否上憲准其如此變通辦理否如其能之則豈特若輩之歛迹而已哉古人有言涓涓不息將成江河星星不滅必將燎原此時之乘機攫物者安知不爲將來之明火搶刼者乎人之胆以無所憚而益壯人之心以無所制而益粗若就此時嚴以懲之則旣有所憚更有所制又何敢再罹法網然則此一法也非所以厲民實所以救民吾知關心民瘼之上憲懷痌瘝在抱之心存除暴安良之意以雷霆爲教以雨露爲恩必將熟思審處爲之獨任仔肩請命於朝變通其例俾得有所遵守不至動形掣肘則於民於國於官於工咸有裨益又何憚而不爲哉非然者但執治亂國用重典之說而無一策以濟之恐慈善者必至不敢有所措施鹵莽者或且激成他事不特傷天地之和而且來苛酷之謗刑官無後江黄蓼六不祀忽諸正不得謂火烈民畏而一於用猛爲足以致治平也有心世道者當不河漢於余言也夫 
[長安日近]  
　　京師有某甲者以琢玉爲生計磨礱佛拭益顯光華挾其術以餬口有年於兹矣其胞姪某素行無賴因係分居另爨置若罔聞不加讉　近日某調戲友人眷屬友人銜恨刺骨連日持刀尋覓欲得而甘心甲聞之不復能耐以爲竪子胡行若此必將害及老天一日在前門外西護城河濵邂逅相遇因呵之曰爾宜從此改過如再蹈前轍定將爾兩腿擊折某拾巨石一塊遞與甲手已則倒地而臥曰欲擊則擊毋徒效豐　之饒舌甲舉石輕擊一下某復曰腿仍未折何妨再擊甲忿怒之時不睱顧慮舉石連擊三下雖不致如良醫之三　肱然受傷已重難以動彈回思事難了結忙到本地官署禀請將姪訊辦官飭捕役前來將某舁至某處空房内調養医傷愈後再行訊供核辦○西便門外蓮花池一帶地方遼闊沙　草淺一望無垠値此落帽風高平林　落冶游士庶益動尋幽之興或艤舟以渡水或拄笏以看山盡日徜徉爲歡無極又値萬京西人賽馬之時驊騮騏驥並轡爭馳錦鞭一揮黄塵四起紅男緑女歗侣命儔縱目怡情駢肩接踵較之上已之流觴端陽之競渡殆有過之本營兵弁深恐有不法之徒滋生事端剪綹小賊乘人不備扒竊物件因此往來巡緝倍極嚴密木敢以輕心掉之也○有二杷小車前用三驢拉套車上分載兩大簍芝蔴香油重約一千餘斤行至打木廠迤西迎面忽來大水車　肯讓路致將油車撞翻兩大簍傾倒在地芝蔴杳油出如泉湧徧 
 
 

Page 2

 
 
地皆是近處婦女孩童或以碗盆或以木筒爭先拾取於是推油車者扭住車夫謂此油價銀一百餘兩被汝撞翻非如數賠償不可水車夫暗想不賠償難以甘休因與言議先行担保俟回水屋告知掌櫃或如數給付或减半賠償統俟掌櫃酌奪推油車者應允相將俱去想可免涉訟公庭矣○方略舘示傳吏部送到漢謄錄官曹掄李重煕李方慤張正諒凌文濬翁昭泰韓啓酉楊文鼎陳又新何夢輔本館業經三次示傳在案迄今並未到館自九月初七日起再限一月親身赴館騐到倘再不到定卽知照吏部另行更換毋得自悞○禮部示頭傳覺羅官學候補教習黄廷燮宗官學候補教習張繼善八旗官學候補教習王繩生李煥甲程濳瞿榮棪限三日内赴部騐到備帶筆墨當堂默寫親供核對筆　毋違 
[雲津客述]  
　　天津圔邑三百數十村被水後遍野哀鴻嗷嗷待哺李傅相關心民瘼籌撥鉅欵飭奉天練軍統領左軍門寳貴購備紅粮三萬石發交司道遴委州縣二十餘員各帶司事馳往遠近各村協保詳查災户分别極貧次貧大口小口先行註册以便支給口糧委札内怵　利害動以功名略謂如果實惠及民當於賑務告竣時照異常勞績開列保案洎禀辭天津道又諄諄勸勉謂查賑一舉關繫災民性命萬勿或遺或濫務必功歸濟欵不虚縻此次辦理得宜當酌派優差或請拔委一次如或不恤民隱敷衍了事以後一切差使不得濫竽郭令之殷鑒非遙願諸君引以爲誡盖郭前以玩賑獲咎記過停差者也各員上體憲意下恤民艱查户格外認眞不敢如前草率月中已陸續回津約二十前後領到賑銀並將賑粮運到卽當核算明確計口授粮矣○由京至津計程二百四十里災民絡繹不絶於途每逢過往之車動輒攀轅乞食月初有粤人由兵部引見畢驅車出京災民麕聚告飢不予則搶掠車中行李致邇日入都之客多改由北運河到通然後遵　而行以免沿途被掠云○直隸總督例於冬令回保定督轅歴久遵行不止一日今冬李傅相本擬擇期就道祇以災民雲集不特辦理賑務均賴傅相挈領提綱且恐旌節一行或生意外之事因擬在津度歲不復遄反鈴轅云 
[營口瑣言]  
　　直隷沈災未澹李傅相以關東爲出糧之所移咨購辦紅糧十萬石以致近日高粱陡貴每石値銀三兩五錢○前者白廟子人田姓被人用六出小手槍轟斃後經鄉約將梁二等數人拘案訊係寃誣刻始緝獲正兇四名訊山曾犯明火搶刼之案想不能法網倖逃矣○本月初六日午後西門外某小鋪學徒王姓由大街挑大葱回鋪滿身煩躁汗下如珠因約同孫姓出門至潮溝洗澡泳游數四力不能支適逢波浪翻騰以致凶占滅頂孫懼大聲呼救洎旁人聞聲齊集撈得屍骸則已腹大如牛氣絲不屬矣 
[蕪湖火患]  
　　本月十二日黄昏時蕪湖城隍廟後皂角樹地方某姓草房失愼火勢炎炎洎洋龍聞警馳來則毗連十餘家已成焦土矣闪日北門内迤西都天廟右首某姓草房亦肇火警急鳴金集衆汲水灌澆焚去七八家始行熄滅十五之夕河南遊擊署東首河沿茒屋又報火災時則天久亢晴風乾日燥茅龍着火夭矯半空不待僧繇點晴早已破壁飛去雖有水龍十餘具卒無能爲力直焚至下風盡處方得告衰被焚三四十家類皆貧苦小民無衣無食風餐露宿慘不忍言次晨經各善士挨户散給蘆蓆錢米是誠無量功德也 
[火警續聞]  
　　杭垣十三日尹公舘不戒於火已列報端兹聞被火人家欲循舊章將斷磚碎瓦搬運至起火地方尹公館恐其人多手雜賢愚混跡卽請總捕府告示貼於門首有不準向公舘滋擾等語故磚瓦木石經火燒殘者至今猶堆積道旁云 
[武林火警]  
　　月之十六日早十一下鐘杭垣横大方伯金　版巷土墻門内某姓因午炊失愼焚去樓屋十餘間次日午前十一下鐘壩址門外某姓亦不戒於火被祝融氏席捲而去者約數十間云 
[死裏逃生]  
　　初　　有萬里鵬輪船由仙那港等處抵𠰴叻船中載有難民二名乃穆拉油人而生長檳城者一名端居亞山係爲主人一曰惹巴乃其水手也此二人抵叻之後卽赴船政司署報稱本年西三月間曾在檳城製有中舡船一艘船牌係七千七百八十號裝載銀兩貨物欲至仙那港地管生計船中之貨約値銀二萬元另銀紙計三萬元田檳城　行迨至附近納閩之處忽遇風波約閱六七日之久危險異常該船之桅業巳爲風吹折帆舵等物亦均損壞諸人怖甚不知所爲惟有任船所之生死聽於天命而已時該船在海面漂流已不知歴多少程途惟見沿途有礁石甚多差幸未嘗觸及未幾見一島嶼似爲港口因竭力將船駛入以圖暫避因停泊於嶼前迨至夜分約三點鐘時有蘇祿人之巨船二艘沿海喊呐而來并施放洋槍將其船轟擊而船中有二伴巳爲彼鎗彈擊傷當時見此情形知勢不佳料難與抗因與諸水手跳赴水中而遁迨泅登彼岸則見其水手惹巴在焉蓋惹巴亦從該處登岸故也當時天甫黎明遙見諸蘇祿人紛紛將其船中銀物搬運過船運至不能勝容乃將其船鑿破沉於水底然後鳴榔而去亞山等二人見其去遠乃沿海濵前行欲圖出險乃竭力前行筋疲足繭飢火中燒甚卽淸泉亦不得而下咽惟在飲汚濁水兾得暫延殘喘行約三日之久見有巨木浮於海濵於是二人乃跨而乘之并折枝以爲槳櫓復在海面浮沉一晝夜始見一島而島傍有人捕魚爲業二人至此遂以爲生機可望卽將槎駛至求救内有一叟詢明來歴乃以船載此二人而返約歴一晝兩夜之久始至一蘇祿人之村舍旣至而後諸人卽强　操作犁田等苦役暴虐有所難堪每日惟給以薯粒充飢於是在該處居约兩月之久聞其名曰模吧乃附近南明地面一日方操作苦工之際一童子乃叟之兒孫輩消然相告曰汝二人殆矣頃聞吾祖欲將汝二人發賣至他處爲奴其苦更有甚於此者二人聞而懼甚因問此處附近有西人否曰有乃西班牙人地名打丹因以手指山背言若踰此嶺直前而趨便得其處矣二人聞之點識於心至宵分乃潛　偕遁不避艱險兼程而進約越兩晝夜始踰其嶺嶺之下卽係平原道路亦行約二晝夜之久始逹打丹地面時已入夜約七點鐘之譜矣因叩該處通事之門欲告知其故惟該通事不諳穆拉油語因轉覓一能辨其言者至與之轉逹而後始知其意翌日卽引見該處地方官因蒙有司略爲詢　畢卽命回通事家中暫住俟有便船再爲遣發時則衣食頗爲豐足私心竊慰詎至通事家中忽見有銅箱銅篋及魚鏢布疋等物皆已船中之貨而被蘇祿人所刦者至此不禁大爲疑訝然事巳至此亦卽不敢聲張因在該通事家中居約兩月之久復遷至某華人家中居住復約一月適有一西班牙之戰船至於該處卽經有司將二人并一華人名保長者託該船載往西亞施地方旣到　處三人卽往謁見有司訴明其由詎有司聽之漠然毫無矜憐之意於是乃回保長家中居住約有十日之久而該地方官卽命其兵役至强使出　充當工役二人不允幸保長竭力爲之營幹并遣他人與之代役至是始免作工時蒙保長將二人落難苦情訴於有司求爲拯救詎官竟置諸弗恤猶幸保長時加調護否卽有難設想之虞矣時在保長家中住約一月之久適遇萬里平輪船至於該處該船係往仙那港地方再由該港啓行來叻因蒙附載得以至於叻中云云兩難　所訴情形若此現在新加坡官已細查此事以便爲之究辦矣 
[法網難逃]  
　　杭垣錢塘縣東大令蒞任之始有重犯越獄已列報端兹聞由台州獲住卽飭營兵護送至省於十二日進城十五日梟首市曹 
[五馬言旋]  
　　嘉興府宗太守日前由郡赴省謁見大憲商禀要公兹悉巳於十七日回郡憲舟用小火輪拖帶薄暮抵禾停泊官碼頭嘉秀兩縣迎接登岸各差役亦在碼頭鵠侯云 
[䢴江官報]  
　　十二日童鹺尹守誠委順淸河卡十三日宣分轉兆熊委運轅發審差十四日翁鹺尹慶麟委吳家集卡黄鹺尹敦化委南 
 
 

Page 3

 
 
鹽廳帮辦差十五日通泰海各塲鹺尹均到揚赴運轅賀喜 
[江西官報]  
　　知府李維翰御辦河口釐局回省知縣陳燕昌委辦洋林港釐卡張鳳岡禀往九江就醫從九陳紹湘起服來江典史李永錫把總余飛龍委往上海採辦鉛鐵等件知縣黄傳羲酌委一次通判郭後王葆鋆委解九江關餉進京縣丞潘壽彭委查章江門項麟書調查德外保　南昌城守協興壽禀感冒縣丞謝鏳起服來江知縣吳國珍拔委一次内河水師統領李榮陞禀往橅饒一帶查哨大挑知縣陳乃績禀到係湖南庚寅進士由主事攺歸本班知縣朱士林卸辦樵舍釐卡同知李桐委往九江湖口一帶緝私按知事曹允之由興國辦保甲回省府經張正基由蓮花廳辦保甲回省 
[鄂渚官報]  
　　九月初七日分發湖南候補同知陸祐德自京引見來省禀到見候補縣史久齡奉委管解高錫赴京赴兩院禀知初八日調任江蘇布政司使鄧卸任兼署布政臬台成任事候補縣王翼赴嘉魚蒲圻兩縣提　赴兩院禀辭候補縣楊泳春奉武昌府委赴武昌縣縣審積案教習知縣郭光爚奉委赴荊門州催漕候補從九馬繼寛奉臬憲委查前後所營俱赴兩院禀知候補州胡承組奉善後局委赴上海公幹赴兩院禀知辭候補縣朱榕禀見知解白蠟進京候補巡檢張景栻奉粮憲委赴黄梅縣催漕南禀知初九日辦理老河口北路襄鄖一帶土虊稅務專局候補同知直隷州李紹遠奉憲台札發總局木質關防一顆赴兩院禀知候補縣王祜奉委查荊安門荊門三屬積案禀知辭初十日候補按經歴吕炳南赴兩院禀謝賞准給予記大功二次提前酌委一次各營將官都守等俱赴兩院禀賀候補同知程寅淸奉委赴蘄水縣催漕糧赴兩院禀知辭候補巡檢辛澤塤奉臬憲飭札調查新有東鋪銷查忠孝門差赴兩院禀知 
[蘇省冬防水陸巡員單]  
　　中路一叚主簿唐樹棠二段巡檢張家良三段從九朱錡東路一叚主簿熊應崧二段布倉大使吳熙三叚縣丞吳德輝南路一叚理問張振榮二叚從九龔應圖三叚典史汪懷西路一段主簿高藹堂二叚巡檢趙鑑三三叚巡檢王登瀛北路一叚巡檢申士林二叚從九蔡寳彝三叚按司獄林守廉四叚縣丞湯東暉閶胥門外一段典史余郭成二段從九王紹燕三叚巡檢吳世瀛四叚巡檢陳步靑五叚巡檢陳寛潤六叚巡檢陳壽眉七叚從九陳乃煕八叚巡檢張壽椿上叚水巡主簿沈慰忠中叚水巡典史沈泰來下叚水巡府經歴陳庚婁門外陸巡府經歴汪爾艙齊門外陸巡巡檢汪兆焜葑門外陸巡巡檢項兆騮 
[秋賽一誌]  
　　寓滬西商海每於秋末冬初萃上駟之良材選西方之名駿恣三驅之樂爭一日之長當其繡衣玉勒結束登塲駿足未馳雄心已騁是何意態雄且傑少陵名眞堪移贈及其電掣風馳疾於飛鳥奮精神於控縱爭勝負於須臾奪得錦標歡呼脫帽當此之時不獨赳赳者自誇好身手卽騄駬驊騮昻首驕嘶亦若有顧　自矜之色與人一心成大功少陵句又不啻爲之寫照矣昨爲秋季賽馬開宗明義之第一章日麗風和沙平草淺游似織勝騎如雲踔躍騰驤興高采烈亭午時副捕頭督同英印華巡捕分投彈壓午後半點鐘時賽八馬沙遜洋行勝第二次九馬仍係沙遜行勝第三次十五馬輸贏較大順全隆西人勝各西商至此暫歇三點鐘時接賽第四次六馬沙遜行勝第五次七馬順全隆洋行勝第六次十馬大藥房勝第七次八馬西人陶而司代沙遜行勝第八次十馬怡和洋行之紫馬勝第九次十馬義豐洋行勝此時暮烟横路西郊士女絡繹歸來載笑載言餘興未已欲續勝游請俟今日 
[中丞起節]  
　　新簡廣東巡撫劉芝田中丞由京來滬情形已列前報兹悉中丞定於昨日換坐鈞和兵艦赴粤履任本埠道營廳縣以及文武印委各員咸詣　界金利源碼頭恭送行旌法捕頭預派各包探並中西華捕在附近一帶照料會捕局亦派探勇嚴頌眉孫寳生等在碼頭執鞭彈壓以免人多擁擠星使旣登舟送行各官始各乘輿遄返烟波浩淼之中輪機激浪旗幟搖風絶妙一幅送行圖畫也 
[女孩失路]  
　　前日辰刻有三四齡之女孩在浦東楊家渡地方掩袂啼泣形神悵惘似係失路者良久無人過問旋有小車夫某甲行經此處見而憐之卽欲　回其家向近村問訊杳無端倪觀女所穿衣服不似鄉村模樣當雇小舟渡至浦西送往小東門巡捕房述明原委將孩暫留捕房以待失主認領 
[上海縣署瑣案]  
　　何關記之母王氏身死情由陸邑尊親臨相騐巳列報章兹據訪事人報稱兩造已理勸明白前晚何偕喬源投案求銷邑尊俯如所請卽着具結備查○地保張石根李秀藐視禁令演唱花鼓淫戲陸邑尊飭提嚴訊笞責荷枷滿期提案覆訊張李同供稱小的等以後不敢再犯如今尙乞恩寛邑尊謂姑念爾等初犯着卽開枷各具切結○張連奎偕吳玉祺控被孫益蘭等兇毆陸邑尊騐明傷勢於前晚飭提集　　供稱去冬承包花生捐每年繳銀二千一百兩日前突有孫等前來毁物毆人爲此控求究斷吳供稱在張處司帳亦被孫毆孫供稱去冬與孟瑞禾及張包繳花生捐一切均由張經理致被侵用捐銀由局送案請追至墊繳後始蒙開釋不料張旣釋出竟霸爲已有復肯合股承充並在浦東川沙南匯等處揑造告示遍貼通衢恐被株連向索墊欵伊反紏同吳等輒肆兇毆孟及陸士林唐如良喬采亭等所供與孫略同邑尊以張迹近招搖未便再任包抽捐欵候移請貨捐局另行選充 
[英界公堂瑣案]  
　　周雲來徐春來周雲高周阿福毛永發訴稱本年二月顧龍章自稱在織布局當工頭小的等託伊推薦每人索洋四元遂多方措辦由春來雲高各付四元阿福永發各付三元言明到局後找付待至閏二月下浣仍無到局之期探聽友人始知被騙今得途遇向索不還是以交捕送案顧供稱織布局由吳松濤唐雲亭當工頭曾向小的言及欲雇許多工人須給使費所收洋銀十八元均交與吳後知並不添人以致躭延至此朱明府問爾能與吳質對答稱可質對遂飭押候晚堂傳吳質訊核辦○包探王阿二禀稱孫長有投捕房報稱向與種玉忠同居同在天泰碼頭工作一日種先回去及伊工畢而返見門上鎖已扭壞入内檢點失去大錢十六千小錢二千洋銀三元揆度情形被種行竊捕頭命小的拘種盤詰種不承認爲此解請訊供孫申訴前情種依然不認朱明府高諸愛副領事飭　候過堂覆訊○西人密司甫升訴稱孫意星闖入家中竊去衣服及零星各物由捕房查獲人贓送案請辦捕頭稱孫係啞吧前曾犯竊遞解回籍今又來滬行竊請卽重懲孫惟連連叩首不能取供朱明府笑謂爾卽經犯事尙思假作痴聾耶判令笞責一百板發捕房管押半年期滿再行遞解贓給該西人領去○招商局司事楊理卿遣家丁楊升禀稱主人被竊綢布各衣値洋四十元查得黑夜高阿富唐仁寅卽阿木住宿家中並無别人到過爲此將高等交捕送案請追高等同供稱　的來滬購物因與局中人相識躭擱一宵不敢犯竊朱明府飭押候過堂覆訊日前吳縣人沈阿桂身帶方式寳銀一鋌小寳銀一枚包探張松樵見其形迹可疑拘送到案沈供稱小的在安徽省不知何縣之黄如崗見木客携帶洋銀一百元附高陞輪船至蕪湖因卽跟蹤到彼客登岸後將洋銀兌得方式寳銀一鋌小寳銀二枚携以回船小的遂乘間竊取及來滬已將小寳銀一枚兌洋使用矣朱明府飭交捕房帶回俟查明失主再行解訊昨日包探張九意將沈及贓銀解案禀稱小的查得失主的係木客惟無從報信故未來申沈供認前情並稱小的初次犯竊求大老爺筆下超生明府喝令重笞二百板發捕房管押一年期滿遞回原藉贓存俟失主認領○陳銀泉訴稱小的同在某烟館當堂倌現在北一泰烟館主陸姓家樓上有箱一口内有金約指銀手釧等物某夜有朱陳氏者尋得逃女鎖在小的房中是夜箱忽失去是以投報捕房由包探 
 
 

Page 4

 
 
拘該氏及女送案包探何瑞福禀稱陳報失箱内金銀諸物并稱門房門本來鎖好朱陳氏同陸姓女傭取匙開鎖將女關人房中是否該氏及女行竊小的不得而知朱陳氏及女同供稱並無行竊之事實係挾嫌被誣朱明府飭將原被交差收管俟晚堂覆訊核辦 
[上海北市絲業會館施少欽接天津子英四小兒來電照登]  
　　則敬十六抵津寓世昌洋行廿一赴寳葛黄勸辦賑粮此間雜糧少而且貴或解銀或購米請就近酌辦詢之津友粥廠用米亦可北地早寒棉衣速解餘函詳敬叩 
[救濟羣生]  
　　秋風蕭瑟霜意侵人轉瞬冬來更增寒苦順直山東前因霪雨成災河隄冲决難民千萬轉徙流離至今待賑嗷嗷飢寒交迫荷蒙諸大善士情殷救濟得免死亡兹有浙枕方谷園聞君體侯爲求令郎病愈寄來振洋一百元又日昇昌寳號寄來桂林蕭君德牛黄君幼霽竹林堂等善士二十八户共洋一百元安徽廬江捕署代募洋八十四元又邢君和亭　固記各來洋三十元諸君垂憫災黎解囊樂助救千萬人之性命勝造七級浮圖此德此功莫可言喻將來福報定卜靡涯謹請登列報章以鳴謝悃上海四馬路　易壽賑同人陳德　謹識 
[閨閣順直賑捐第三批收數登報]  
　　敬啓者敝處經勸閨閣順直振捐所承諸善閫樂助金釧銀洋業已兩登前報兹　承淑德葉門夏氏捐助英洋一百元吳李氏捐助英洋兩元汝南蘭記捐助英洋十元潁川　蓮捐助英洋十元任樂道捐助英洋一元許陳氏捐助英洋一元朱蓮根捐助英一元杭州寄來茅氏捐助英洋三元沈文英捐助英洋兩元寳善堂葉捐助英洋五元正除擊收彚解外善願則推之彌廣仁聲則遠無弗周旣叨鴻澤之賙飲和食德定迓魚軒之福　衍瓜綿又有海門徐周氏慨助金圈一雙兌重三錢四分其淑媛秀梧秀琴秀琳秀琛復各捐助洋一元文郎善慶善祥善徵亦各捐洋一元最異者秀琛閨秀以髫齡而預移針黹之資善徵神童具夙慧而甘分果餌之費想　福萃一堂駢臻百祿從此惠心咸動善欵廣來敝所又將爲飢民九頓以祈也此佈[  上海五老峯勸辦閨閣順直賑捐解處陳公館謹啓]  
[洋商助賑]  
　　謹啓者敝所奉辦賑捐分投勸募承諸人善士陸續輸捐業登前報昨蒙祥上廠主密司軋蘭善　送來助賑洋一百元囑解災區拜登之餘實深感佩惟願洋商利增萬倍福備　如諸符　頌當此哀鴻遍野賑需孔亟之秋惠來異國尙不計畛域之分凡我同儕當更重解推之義所望仁人慷慨捐貲及時行善至誠感應福報無窮用登報端謹　鳴謝[  廣益堂籌賑公所戴嗣源等謹誌]  
[節省助賑]  
　　謹啓者頃奉到思源氏大善士親臨敝堂因順直被災悽慘已極特以節省英洋一百元助賑救災　云祗領之下莫名欽佩現際朔風凛例嚴寒將至無衣　褐呼籲無門眼前助賑正是救命之錢今大善士飲水思源不分畛域節省賑濟視同仁能所謂君子節用而愛人者歟特請登報謹誌勿緩[  上海六馬路仁濟善堂籌賑公所董事施善昌等謹誌]  
[惠書志謝]  
　　格言聨璧書詳究持身涉世之方字字可奉爲至寳歴經諸名人鐫板行世幾於户誦家絃兹又經施少欽善士付諸手民惠贈同好　亦行善之一端也爲題數語於簡端 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘅華館詩錄序]  
　　先生作詩不拘拘於體裁書曰詩言志志之所向筆亦隨之故三百篇中自敝還一言以迄我不敢傚我友自逸八言短促闡緩未嘗不合聲度先生之詩雖不喜短章促節其理則猶是也試觀虞舜卿雲南風以至康衢漁父黄鵠飯牛諸　何嘗有一定章制詩之爲詩蓋可知已宜尼論詩曰興曰觀曰羣曰怨極諸人倫可以事君父所以使天下萬世之學詩者同歸於性情之正漢魏唐宋諸大家多宗斯旨先生上規風騒不逮三唐其情則感憤激切其聲則悲壯蒼　其辭則淸麗纒綿其文則雄健奇崛皆所以祖述興觀羣怨之本也歐陽子曰若使得用於朝廷作爲雅頌以歌詠國家之功德薦之淸廟而追商周魯之作者豈不偉與奈何使先生老不得志而徒爲蟲魚物類覊愁感歎之言耶然其愛君憂國之忱隱然自見於言外所謂一篇之中三致意焉[  光緒庚寅夏五月已已門人吳縣味道居士葉耀元謹撰]  
[滬北文昌會淸單]  
　　五月份共收一文綠錢十九千五百八十七文其收月捐錢甘三千六百文共付　用錢三十八千六百四十五文○六月份共收一文緣錢十八千一百五十文共收月捐錢十一千四百文共付支用錢三十六千一百九十四文○七月份共收一文緣錢十五千四百八十三文共收月捐錢十九千六百文共付支用錢三十八千六百八十七文○八月份共收一文綠錢十七千文共收月捐錢十三千七百文又收總登册來經費借用錢十　文共　支用錢三十四千八百另一文 
[虹口廣益堂收八月分捐淸單]  
　　鍾籌堂十元　茂枝六元陳善亭五元李光琴三元朱寳珊譚幹臣徐棣山吳春池闕鳳書黄佐卿王欣儒各助洋二元正大恆洋一元二角張金和周蓮塘趙馥壽何瑞棠韓山義成豐徐俊良各助洋一元莊源大六角恊興號王仁泰得大各助洋五角福源祥生大裕生恆生各助洋四角崔　記余洪記各助洋二角可熾七八月錢一千文金鄭氏錢一千文昇昌錢八伯　風生一笑　錢五百文祝源昌元興薛秋泉元利義泰七八月各助錢四百文　新園升楊樓其卒樓金裕卿春圍楊祥記各助錢三百文廣盛張雲卿如泰祥源來豐和莊張錦泰沈春記鴻運樓恊豐金合順恊盛舘恊興舘各助錢二百文恊盛祥阿　弟畢晉泰永愼各　　一百　○共收洋五十元另三角錢九千九百文○又諸大善士　助八月分一文愿收數○收美界錢十一千另八文收英界錢十四千四百九十五文收法界錢二千七百八十八文共收錢廿八千二百九十一文 
 
 
 

Page 10

 
 
   
 
