# 1919 - 148 - 4916628

 

Page 1

 
 
   
 
 

Page 2

 
 
   
 
 

Page 3

 
 
時評 
[武力與文治之奮鬭（冷）]  
　　今日誠可謂武力與文治奮鬭之時矣政府示兵威學生用演講學生受盡苦辱而終不屈於兵威者即文治之精神勝武力矣是故學生愈受苦辱則學生之成效愈大何也其精神之感人深也 
　　嗚呼武力而可以成事者則德皇不至終敗清社不至終移袁世凱不至終不能成帝業奈何今日之北京政府尙思用此武力以對付學生也耶 
[命令]  
　　六月一日大總統充　據外交内務財政陸軍農商各部曁蒙藏院呈會核阿爾泰地方歸併新疆省改區爲道一案擬請實行歸併以裨邊治等語阿爾泰辦事長官着即裁撤所轄區域歸併新疆省改設阿山道尹一缺所有該長官原管之蒙哈等事務均由該道尹循舊接管餘如所議辦理此令 
　　又令　王運孚張治禮均晉給二等嘉禾章周長霖崔昌閥均晋給三等嘉禾章彭超衡范慶頤葉祖蔭杜傑王錫廣楊蔭榮萬昭度萬昭廙朱金柯均給予四等嘉禾章此令 
　　六月二目大總統令　林炳章給予二等寳光嘉禾章此令　 
　　六月三日大總統令　内務總長錢　訓呈准兼署湖北省長王占元咨請將武昌縣知事吳寶棣長陽縣知事丁建池蒲圻縣知事祝撰望黄梅縣知事胡贊采試署咸寗縣知事吳克讓試署黄安縣知事王立廷試署麻城縣知事胡恒熙試署五峯縣知事劉岡試署嘉魚縣知事彭光熒通城縣知事劉本意應城縣知事白坻鄖縣知事黄厚焱均免本職應照准此令 
[專電]  
　　北京電　午學生團出講 
（四日下午三鐘） 
按此係三等急電惟語氣未完似有脫漏 
　　北京電　袁希濤屢次辭職政府挽留頃聞袁已隻身出京 
（四日下午五鐘） 
　　北京電　袁希濤謁錢面辭又蘇敎廳長電辭解散大學說不確（四日下午五鐘） 
　　北京電　五國勸告本日提出内容希望滬會進行倘及時議結則政府得行使統一權實爲及邦所歡迎（四日下午三鐘） 
　　北京電　錢昨宴北方分代表勸先全體赴滬俟開議有期再迎朱就任（四日下午三鐘） 
　　北京電　唐派劉鈞岑派章士釗來京接洽和局（四日下午三鐘） 
　　北京電　外代表陳籙又患寒疾請假（四日下午五鐘） 
　　北京電　山東問題陸施魏主簽字顧王主不簽字伍朝樞亦主簽（四日下午五鐘） 
　　北京電　巴黎電法外部談話允减免賠欵（四日下午五鐘） 
　　北京電　施肇基奉命慰勞戰地華工覆陳僑人感動（四日下午三鐘） 
　　北京電　贛省罷市案省議會與軍民兩長發電互訐政府議派 
[上海紙業公會敬告全國同胞宣言書]  
謹啓者本公會爲抵制日貨事曾於舊曆四月念二日邀集同業公議將未抵制以前己定未出及己存各日貨報告本公會註同方能照出等情今查該議案業己實行故特登報聲明由即日起所有同業擬出該貨色時須經本公會查明確實并給出貨憑照發貼貨面方可照行否則必係奸商買賣仇貨幸各界注意茲并將入會同業牌號照録於後林協記　裕昇昌　　生　協昇　協盛昌　文成隆　生記　昇記　美倫　餘倫　賢記　瑞倫承　恒康　曹允源　源生昌　恒甡　福康祥　協愼　華倫大同源　李文記　馮蘭記　兪志記　愼成祥　純記　瑞豐　正倫　愼成　錦倫　天益　德泰豐　信昌成　生源永　瀛豐厚　天生公　豐記　廣益　倫　永昌祥　昌記　　祥　源益　益祥　源春發　承餘　湧生泰　瑞源厚　貝葆記　穆鋆記　嚴子記　陳椿記　江良記　張佩記 
[上海通商各口轉運公所廣告]  
謹啓者敝同業前次議决己經不裝日船外而日貨亦應一概拒不報裝以盡天職而圖進行故於四月念六日復開全體大會經衆公决凡有日貨於下星期一即五月初五日止一體實行不裝特此奉佈 
[海味同業聲明]  
茲以靑島問題發生抵制各界贊成惟我海味同行亦宜愛國以塞漏巵於國貨則提倡之於日貨則拒絕之旣可明同業之熱忱又可釋　諸公之疑竇再三開會議决定章曾經登報聲明以昭實在惟海味中魚翅一項種類繁多而我國閩浙及南洋産者質糯而色净即上海曁各埠菜館素來所用不外於此日本産色黑性且硬大有天壞之别近因各地主顧每每指魚翅均爲日貨唾棄之餘不復分辨深恐良美之國産反蒙仇視之惡名而於國貨進行殊多障礙豈知魚目蚌珠得分眞僞其餘各種海産之物同業等均以國貨爲依歸不再交易仇貨而忘國恥用特聲明實在各盡義務以求附驥而步諸君子之後塵焉務祈各界公鑒爲幸　點春堂魚翅業公啓 
[鎭江德盛火柴公司啓事]  
敝公司各種火柴向由神戶華商陳源來君所設之日進社廠製造今因杜塞漏巵推行國貨此後敝牌各種火柴均改由上海熒昌廠造以冀挽回利權特此佈告務希　各界公鑒是幸此白 
[遺失六鑣收條及鑣袋錢洋聲明]  
舊曆五月初六日上午本號學生在海甯路錫金公所相近黄包車上遺失沙輪北貨業六鑣收條空白聯票一本自一百零四號起至一百五十號止計四十七紙内己蓋有隨圓形線邊鼎泰圖章又籃布鑣袋一只内儲鈔票現洋七十一元小洋七角銅元十一枚除報官廳飭查外該收條聯單自即日起作廢不憑以後改用方式圖章爲憑務請往來各寶號注意乃荷　滬南鼎泰北貨號謹啓 
[湘灾急振聯合勸募通告]  
湘災浩大告急頻來敝佛敎慈悲會前月籌欵派員入湘查放醴陵春振敝上海中國義振會仁濟堂上海中國濟生會亦接續聯合撥欵派員馳赴湘南湘西被災各縣分察看情形擇要辦理善後以期勉盡心力登報陳明並代呼籲在案日來疊接調查員函電岳陽南鄕平江北鄕及臨湘沿山各村落靑黄不接粒米無存此外湘西湘南各縣災情亦極困苦雖己分投赶辦平糶但目前湘振祗本聯合數圑體地廣欵微不敷分撥且産米之區如華容之米價己較去冬漲至三倍轉瞬存米告罄絕糧之區相繼出現情形不堪設想事關憶萬湘民生命萬難長難中止爲此聯合陳詞代爲請命伏祈　各界大善士慨發仁慈源源輸助俾垂斃災民得解倒懸之危無任馨香禱祝之至除分立捐册就地勸募外如蒙賜捐請就近交敝會等收捐處兌收當卽製照登報徵信揚仁上海中國義振會事務所民國路二百七十一號收欵處三馬路中國銀行　上海新閘橋北大統路閘北慈善圑　上海六馬路仁濟善堂　上海麥根路玉佛寺内佛敎慈悲會　上海後馬路乾記弄口聯義善會總辦事處　上海甯波路中旺弄升安里中國濟生會　仝啟 
 
 

Page 4

 
 
員查（四日下午五鐘） 
　　北京電　上海商業公團電請將没收敵船交沿江海華商公司租借或另組公司分别行駛（四日下午五鐘） 
　　北京電　參陸處集軍界要人會議對邊防計劃有所變更（四日下午三鐘） 
　　北京電　滿洲里電激黨主力在斯他魯附近謝軍又增兵二千日軍由赤派兵一連機關槍兩架往剿（四日下午五鐘） 
　　北京電　藏番犯甘邊玉樹戒嚴（四日下午五鐘） 
　　北京電　日艦入混同江經吉督再四交涉現已開赴黑河（四日下午五鐘） 
　　北京電　阿穆爾華僑總會電稱俄亂急迫後患不堪設想懇速電令第九師卽日派兵來阿保護（三日下午三鐘） 
　　北京電　鮑黑督張天驥等電稱赤塔五十六號裝甲列車由赤往東開駛被激黨圍撃並毁森林經謝派兵撃散又稱海拉爾蒙民因勝福反對獨立苛收稅欵欲逐去勝福公舉貴福爲都統現已派員赴大烏里與富陞阿連絡謀卽日起事該處接近滿站已飭車司令嚴防（三日下午三鐘） 
　　北京電　杜威博士定庚日在敎部會場開講題爲美國民治之發展（四日下午三鐘） 
　　北京電　陸榮廷陳炳焜譚浩明莫榮新艶電電首列北京徐大總統國務院廣東軍政府各總裁電中大意稱外交吃緊四民失業和會不容停頓請兩方極端讓步以最速期間回復統一又廷等負護國之責不能無最後表示云云又熊克武宥電挽留代表（三日下午七鐘） 
　　香港電　陸榮廷最近電致軍政府主張限定最短時期内統一全國並有余表示此最後意見者以余負有護國之責等語 
（四日下午二鐘） 
　　香港電　廣州洋貨商店皆標明提倡國貨字樣自上次衝突後學生仍沿街演講分赴各鄉 
（四日下午二鐘） 
[各通信社電]  
　　北京電　徐錢電陸榮廷唐繼堯熊克武表示願局部謀和果成功以熊克武督川（三日） 
平和通信社電 
　　北京電　今日徐錢聯電陸榮廷唐繼堯熊克武聞係請各維持本省秩序似默認陸唐熊爲桂滇川首領并願先决川省問題之意（三日） 
　　北京電　昨晚政府又以電話邀朱總代表問已允來京接洽 
　　北京電　某使署訊日本擬提出四條件爲還靑島之交換 
　　北京電　唐繼堯岑西林各派代表來京（以上四日）以上中華通信社電 
　　北京電　公府昨宴各代表吳鼎昌未回徐佛蘇不到無結果汪江南下說打消專俟朱來再議進行方法聞朱明日可回京 
　　北京電袁希濤辭職政府决留　　 
　　北京電　將設西北籌邊使不日發表 
　　北京電　軍隊善後計畫以西北省區毘連俄蒙防務正亟另議結束（以上三日） 
　　北京電　滇代表陳廷傑到京據云唐蓂賡極主和平如中央有切實辦法唐可與陸携手實力轉移大局 
　　　北京電　胡鄂公代表熊克武與政府有所接洽聞於斡旋和局願爲助力 
　　北京電　張瑞璣不願再入陜今見錢辭賬務事錢極意挽勸有國事爲重勿辭勞怨語 
　　北京電　農部徇京商會請將專員赴蘇皖磋商有限制之産米運京辦法以濟北方米荒 
　　北京電　陸宗輿函吳笈孫請代催總統准其辭職 
　　南昌電　商業罷市省長擔任議員不加薪由警廳派警分勸開市 
　　福州電　安溪永泰等處民軍交閧李督飭屬嚴防竄擾（以上四日） 
以上中孚通信社電 
　　北京電　英國公使朱爾典氏决定於明日午後四時謁徐總統爲第二次之和平勸告 
　　北京電　據總統府方面消息徐總統雖口朱啓鈐來京面商和議問題但朱氏因政府對於和議並未决定確實辦法無進京之必要業已婉言拒絶又昨日錢總理招宴北方議和代表時徐佛蘇吳鼎昌以外各代表雖均參集但對於和議未有所確定多數意見一致主張仍任政府與軍政府直接交涉須俟稍有端倪再開代表會議然後重開上海和平會議故北方議和代表赴滬之期尙在未定（四日） 
　　東京電　駐在中國各地日本領事會議本定於本年六月在上海或其他相當地點開會現决展延至本年秋季開會開會時之重要議題爲（一）商議一般事務及其他事項（二）交換關於對華文化事業之意見及關於經營醫院等問題（三）交換關於豫備撤去治外法權事項之意見該會議决議事件擬報告外務大巨一年秋季之會議地點於便宜上或定爲上海及奉天兩處亦未可知云（四日） 
　　東京電　日本外務省發表芬蘭自從建設共和政府以來雖屢次不免動摇但至今年之始國家之形態與實力已備政府之基礎亦漸鞏固因此日本政府特於五月二十三日通告在巴黎之芬蘭政府代表云日本承認該國之獨立及其事實上之政府（四日） 
　　東京電　東洋拓殖會社决定擴張業務之方針已將營業區域呈請日本政府核准其擴張區域爲中部中國方面山東方面江蘇省直隷省東部俄羅斯貝加爾湖以東一帶南洋方面馬來半島斐列濱現正由拓殖局與大藏省詮議中一俟核准以後即將於上述之範圍内添設出張所及支店（三日） 
以上東方通訊社電 
　　東京電　憲政會對於對華新借欵團决議如下除滿蒙山東優先權外鐵道（不明）及其他之經濟借欵只限於需用大資本時旣得權仍保存之惟於今後之事業共同投資（四日） 
　　東京電　銅價一時雖跌爲三十元近頃又昻爲五十元市面恢復（四日）以上共同通信社電 
[美國電]  
　　華盛頓電　陸軍部决定留四師團於歐洲佔據德國土地並守哥伯倫橋之美軍現已另行分散以防德國拒絶簽約 
　　華盛頓電　參議院議員阿希伯斯脫提出一案請威爾遜總統與墨西哥政府商議收買加立芬尼亞下部 
　　華盛頓電　據和蘭消息云前德太子已棄軍職改治磁業預備在一小島造一磁器廠聞所投資本極大 
　　巴黎電　此間議論大致相信德國可以簽字如兩方無他事發生則六月十日將爲簽字之期 
　　巴黎電　法國鐵路工人贊成分級改革投票者十三萬人云 
　　巴黎電　勞勃脫少校從莫利諾飛至日内瓦共計五百某羅米突行二小時五十二分中間飛渡三千米突高之阿爾泊斯山 
　　巴黎電　前尼加拉圭國總統齊南耶氏昨日死於此間 
　　羅馬電　斯掘隆白利火山忽又爆裂勢甚劇烈地震十分鐘傷數人毁物無算 
路透電 
[歐洲和會記事]  
　　三日巴黎電　威爾遜總統今晨與英相喬治研究德國答案午後四國會議審查會商答案覆文各委員會之報告五大國外交長官共聆荷蘭特别全權代表加里台克氏宣述商同比國畫正荷比兩國邊界問題之意見 
　　二日倫敦電　巴黎確實消息謂和約如在六月底仍未簽定則將即從西北兩方面或從波羅的海侵入德境非至佔據柏林後不接受和約 
　　二十八日巴黎電　佔據德境之法國兩大軍司令法約爾將軍已抵柯白倫士與里協特將軍匆遽會商德國拒絶簽約後實行進兵之緊急計畫德國西部人民日懼協約軍攻入境内 
　　二日倫敦電　德政府豫防柏林生變已宣布更嚴之戒嚴令禁癯人民集會 
　　二日倫敦電　對奥和約第二節奥國疆界項内第二句應讀如下『臨意大利之南界應沿北爲英河與特拉夫河南爲龍巴狄河之分水嶺經過白倫納山嶺並包括意境内塞脫丁流域者而畫定之其臨巨哥斯拉夫國者日後由主要協約國與共同作戰國畫定之』餘如電傳 
[俄國之過激黨近情]  
　　二十八日巴黎電　據確實方面云俄國傳來消息已有里寗勢力完全消滅之表示如進據彼得格勒將無若何之反抗 
　　二十七日丹京電　彼斯柯夫陷落之前過激軍抵禦甚悍共失機關槍四十架按彼斯柯夫爲五路線之交點爲過激軍攻撃愛沙尼亞之險要根據地今旣陷落足徵大决勝之時日已至愛沙尼亞軍在西南陣線續獲勝利已佔據伐爾克至華爾瑪鐵路上之斯台資根鎭並里加灣之薩里斯孟特鎭 
　　二日倫敦電　過激黨之兵艦復與英艦戰於芬蘭灣繼乃逃入克朗斯太港 
　　二十八日巴黎電　英法日三國準備承認柯爾恰克政府英國要求讓與權法國要求新政府須擔負俄國債務日本要求維持日本與前俄羅斯帝國間之鐵路讓與權與漁業協定 
　　二日倫敦電　協約國以哀的美敦書要求里特倫與立陶宛之德軍退至某線 
[阿富汗戰事近記]  
　　一日西　拉電　公報宣稱貝夏瓦已接阿王於五月二十八日致印度總督請休戰之函該函將遞至西姆拉函中附錄阿王致阿富汗東軍司令休戰命令 
　　一日西姆拉電　英員截得四月二十四日大石干過激黨發往英斯科之無線電報如下三月三十日大石干設立回敎共産黨事務所該機關之目的乃在聯合爲共産黨服務之人以文字鼓吹勸誘回敎徒加入共産黨召集回敎徒大會解决關於共産黨各問題並經營一切回敎共産黨人數無多且社會主義不適合於回敎敎旨故此項目的甚難逹之自將審愼進行 
　　三十日西姆拉電　據蘭第加拉傳稱前寓加布爾之德奥軍官多員現指揮阿富汗之戰事另有過激黨助之 
[各國近事記]  
　　三日巴黎電　巴黎機匠與北部煤鑛工人罷工要救每日工作八小時 
　　三日巴黎電　巴西總統貝索亞已於今日離法 
　　二十九日倫敦電　星期銀市報告云銀價有漲起之象現交與兩個月期者市價無稍差異豫定兩個月期貨者欲得較低價格約五十一便士但售者則不願出售寗願稍待以求善價上海滙率爲每兩五行令二便士聞中國在美稍有購入計五月初旬運往上海者約十二萬七千盎士 
[公電]  
　　天津學生會來電　（銜略）頃京電十時學生大演講被軍警拘捕現閉置譯學館四百人斷絶糧食四周架武器設帳駐兵又二人被步軍統領拘去笞刑鐐銬下獄未捕者連日仍續演講以示决心乞各省縣學生界各界火速營救天津學生會 
　　吳馮等請營救北京被捕學生電　南京李督軍武昌王督軍江西陳督軍上海盧護軍使衡州吳師長公鑒頃接天津學生會電稱昨十時北京學生演講被軍警拘捕現閉置澤學館四百人斷絶糧食四周架武器包圍又二人被步軍统領拘去笞刑鐐銬下獄云云以愛國之學生而罹此奇辱國民悲憤異常務請馳電營救實爲至禱廣東中華策進永久和平會代表吳燦煌馮自由周震鱗張秌白首紹南等叩支 
　　常州第五中學公電　各報館各學生救國團學生聯合會鑒本校已於六月四日全體一致罷課與諸君取同一態度積極進行江蘇常州省立第五中學學生聯合會全體 
　　貴陽國民大會通電　軍政府非常國會督軍省長議會敎育會商會農會各團體各報館均鑒此間聞對日外交失敗及北京學生被拘噩耗羣情憤激莫不欲得賣國賊段祺瑞曹汝霖徐樹錚章宗祥陸宗輿靳雲鵬等而甘心爰於六月一號開全體國民大會當即决議一面通電赴歐和會中國專使力爭靑島並請取消中日二十一條密約及其他不平等條約不達目的卽勿簽字一面通電北廷電飭專使照辦並請誅上列賣國賊六人以謝天下保全北京大學釋放被拘學生吾國存亡在此一舉務祈舉國一致誓死力爭國家幸甚國民幸甚貴州國民大會東 
國外要聞 
[對德擔保之法國輿論]  
　　巴黎函云巴黎各報紙陳請防禦來日德國復侵之明確而有效的擔保爲此倡議與美英兩國聯盟或受萬國同盟會之保護又巴黎彙報云一日萊因河左岸被據而撒耳盤地尙在虚懸則切實之聯盟終爲有用巴黎日報主張更力謂聯盟當含有極明確性質之一軍事契約而萬國同盟會於其成爲實有的非想像的以前决不應謀代聯盟之位置換言之即萬國同盟會呈獻一等於聯盟之軍事擔保時始得取消聯盟中佐盧索氏宣言於小巴黎報謂無論英美皆不信吾法國一國竟　支持德國之攻撃直至美英兩國有援救機會之一日也巴黎晨報關於聯盟一問題亦有議論有云此聯盟業已編輯形式簡短協定假使德國侵吾法國法英美三國當互相扶持盟約將於和約同時簽字云 
[協約國接濟俄國問題]  
　　巴黎時報曰協約國對於俄國混沌之時局究當如何措手耶余以爲俄國所最需要者糧食與自由耳夫協約國决不能以窒息過激主義爲口實而終不肯拯救彼嗷嗷之小民也蓋是乃一種不人道且無效果之戰策也如謂不然則數百萬無辜者之飢極而死即見於目前而過激黨徒反得籍以發展其生存之能力若協約國不接濟俄民觀其飢死是資過激黨以圓滑之理由使彼煽惑其同胞勃動國際與社會之憤恨是以接濟俄民乃協約國所必當爲之事也然糧食接濟尙須連帶他種之援助有食以果其腹矣則當有衣以護其體有醫以衛其生遂有衣服藥料之輸入起卸此等物品於俄國口岸欲轉運俄國内地則當恢復俄國鐵路完善之狀態將來何人付償物價經費如何籌處猶待解决之問題也協約國能邀布爾扎維克政府或其議會與非常委員會等之贊襄以完滿此種種事宜乎不能也恐一假彼等之手决不能擔保其公平分配循規辦理及或有償還之可能也故當組織一何種形式之監察機關由數中立國督率之機關中技師於協約各國徵募此爲協約國可以宣布備辦之具體的救助事務也夫以若是廣大之具體的救助决不得脫離政策上之理會協約國腦海中必當鑄造引導俄國於若何形狀之意像也然此種意像直謂爲按照協約國血戰數年所爭執之原理原則之意像可也吾人願俄國早日自决自治若諸他國然是則吾人之目的即欲俄國人民恢復種種自由如身體自由置産自由（包括鄉民保持土地之權利）結社自由出版自由以及選舉編輯害法會之自由使該會自由規定適用於俄國人民所居住之領土上之政體國體也 
[中國軍人在美軍之榮譽]  
　　中美新聞社華盛頓通信云有華人少年紀新者爲美軍第三百零六步隊之一軍曹以勇敢得名現已回至紐約人皆稱之爲英雄彼前在紐約居半年乃加入軍隊此次由法國戰地偕同隊美兵乘大運兵艦來淮三號回美抵紐約登陸時各報訪員圍繞之詢以在戰地所經歷紀新答曰不必談總之我所應做的已做了衆訪員復　之不已紀新終不言其所作其同伴數人乃代言之衆訪員始知紀新曾獲得法國十字榮譽勳章之賞據云去年八月十五日瑙脫來丹山一役該軍兵士二十人奉命維持前線各步隊間之交通紀氏爲二十人中之一是時敵砲已猛轟不已且用瓦斯攻撃前敵我軍死傷甚衆二十人中因此失行動力者十九人獨紀新冒萬險不避於極危急之際匍匐而出卒送逹一極重要之戰報於上級軍事當局始因肺受瓦斯之毒而倒後在醫院醫愈目下彼已不記當時確實情景因已神智不清但恍惚記得彼時自覺所負使命極重要必死於相當之地俾所携信函得爲同伴拾去因此决心而勇氣百倍卒逹目的地始力竭而頽云軍中醫官以爲一人之志力能戰勝身體上之痛苦如此事者實爲罕覯軍事當局乃賞以十字大勳章爲一種最勇敢行爲之報酬云 
[美國之禁酒問題]  
　　中美新聞社華盛頓通信云此間主張禁酒之領袖人物近來迭遭種種之打撃第一爲路脫氏之宣言路氏爲賣酒商之辯護士彼謂如飲料中祗含百分之二零五七之酒精飲之不醉故禁酒令實行後此項淡酒仍可照常出售第二打撃爲紐約市提議禁冷實行後仍照常賣酒惟將各酒攙和他汁使之淡薄以祗含百分之二零七五之酒精爲度第三打撃爲此間市上酵母與葡萄汁之銷路大增足見華盛頓人民現正紛紛自行釀酒以抵制禁酒令也此項製酒法極簡單取一尋常石缸可容一加倫之景者將酵母兩塊粮一磅置其中混和之加水兩瓜得葡萄汁兩瓜得放置勿動過四日將缸中之混合物用厚法蘭絨濾過即成常飲之酒味頗佳美因此目下酵母及葡萄汁銷路大暢加立芬尼亞州造酒家言此後將專造此項葡萄酒含二零七五分酒精之飲精究竟能否醉人將由高等法庭判决之惟一般人僉謂路脫氏向來對於牽涉法律之大問題决不妄言路氏並謂向來凡飲料含酒精過百分之三者在法律上始可能醉人今祇含二零七五故决可無問題云紐約大白路造酒廠宣言將繼續營業凡啤酒含二·七五之酒精若較之戰時所釀之酒决無遜色香餅酒亦可攙以橘子等菓汁照常出售云 
 
 
 

Page 5

 
 
   
 
 

Page 6

 
 
   
 
 

Page 7

 
 
[舊金山之市面]  
　　中美新聞社舊金山通信云此間商務因公債未結束和議條約未訂結各國戰後商業政策及國際匯兌情形均未穏定故進行遲遲惟公衆購買力仍强大商人即乘機出脫一般高價之存貨而易以需用之他貨現因各項工業之根本原料價值減少故建設的工業漸漸復活美國各大城當局已發出執照甚多衆意物價之抵落不至甚迅使内國商業不克恢復常態也至對外貿易狀况除食物及原料外更不一定其故由於戰後國際間各種商約大多喪失效力又各國以後勢必奬勵本國工業而不奬勵外貨之輸入目下尙不確知彼等之政策若何故業出口者皆觀望不前惟除對歐洲等處之關係不計外國人對於本國工商前途之信任漸增因美國之幣制穏健而有彈性所有債務力足以應付資本與勞動又漸能和衷共濟故一般人皆有抛棄不安之觀念重新努力於業務之意日本農商務省派代表他大奇（譯音）氏來美調查鋼鐵及航務情形又大阪著名鋼鐵大王某氏亦來美考察據被等之意倘能在西德耳埠設一大製鋼廠以經營西海岸之礦砂則世界商業必增一大發達之動力尤以遠東商務爲甚云云 
國内要聞 
[北京快信]  
　　黑吉兩督電稱護路問題歸日軍指揮一事經劉使等一再力爭迄未解决今日委雖允不用指揮二字但又加鐵路勤務歸共區處一語區處與指揮無異萬難承認請嚴重交涉以保國權 
　　政府接庫恰報告陶什陶在赤塔組設秘密機關公舉正副會長迭次密議獨立事與日俄人往來甚密又稱布里雅兵二萬餘在恰境一帶時與謝部衝突蒙兵與謝亦生衝突故謝部現已退出恰境 
　　李厚基電稱童師長病故後厦防尙稱安寗奉派張載陽接任不日可到惟現據駐厦浙軍石鐸等四團長余憲文等各營長全體來電稱主將新故值此防務吃緊軍心皇皇之時非派熟悉該軍内容及與該軍感情素洽之員萬不承認衆議擬以伍文源或潘國剛兩旅長之中任命一人爲師長懇爲維持等語查童師長出缺後呂公望陳肇英等均暗中派人乘機運動今該軍旣有反對之意亟宜迅籌對付方法請速示機宜 
　　陳樹藩電據陜北井鎭使稱前因曹老九率衆盤踞宜川勒索焚掠當電請辦法未蒙賜復今曹老九復率衆竄往古州一帶四出焚掠人民驚惶逃避一空若派隊剿辦恐碍和局究竟曹老九所部是匪是軍懇速明示等語除電該使愼防外應如何辦理之處乞迅示 
　　國務院接熊克武電略稱劉存厚所部時向我軍防線開槍挑釁以便揑報尊處要求發給餉彈如果接濟遂其私心是助其作亂之階望勿再發械彈俾免破壞至劃界一事已派　宋學臯前往會商劃界事宜請轉知劉存厚屆時接洽 
　　張錫元密請撤回原防政府復電謂大局未定防務不可稍忽該旅撤防一節應從緩議 
[魯議會最後之呼籲]  
　　本月一日山東省議會開茶話會討論緊要問題到會者八十餘人首由主席宣布山東外交失敗之情形政府將有簽字之趨勢各議員咸謂如照此簽字則無異認日本佔領我山東矣刀俎魚肉任其所施又豈容吾輩爲此代表乎况魯民遭此剶膚之痛尤應思挽救之策劃目前羣情激昻交相責備吾輩忝膺代表民意之職屢發堅拒簽字之電奈政府置若罔聞無所容納同人等内疚外慚將何以對我東三千七百萬同胞乎遂議定發最後之呼籲如仍不見容逕行簽字即請解散議會以謝東人各議員均慷慨陳詞自願解職全體簽字拍發電文如下北京大總統國務院鈞鑒山東問題不幸失敗本會迭經電懇飭專使萬勿簽字留將來索還地步氣竭聲嘶未見容納東民死亡所迫激昻愈甚責備綦嚴本會忝爲人民代表内審輿情外衡世變深懼厝火積薪不時爆發來日大難所不忍言用特電懇大總統仍飭陸專使堅拒簽字保留餘地慰我國民如此仍不鑒納請即頒發門令　　本會以　京人　電無任迫切待命之至山東省議會東叩 
[廣東最近政局之現象]  
　　粤東自和會停頓而後局面混沌其内幕如何殊不可測前時國會方面攻撃唐總代表者有人挽留　總代表者有人近俱寂然而旅滬國會議員易次乾來函則謂唐總代表辭意極爲堅决倘唐果辭去當由何人擔任探之國會中人亦莫名其妙但知和議必繼續計論其擔任者當爲别一方面之人未必爲純粹之民黨也惟局部調和之說則傳之極盛有謂陸榮廷與徐世昌已有妥議者其内幕如何尙難窺測但就外表觀之亦頗有形跡陸榮廷自託疾回　後熊度冷寂已久况前時又向軍府辭總裁大有不問時事之概然近忽親自出巡僕僕於道途之間在南寗會議時於用人頗有支配一面又派胡銘槃晉京派陳炳焜到粤分投接洽現時陸在龍州屢有會議聞南北政客均聚集於此大約或將醖釀一種形勢於時局必有重大關係又陳炳焜到港而後忽有督軍問題之傳說令人爲之一驚乃近則聞陳與李耀漢聯同到澳由澳回港即當旋桂聲息漸靜或謂陳氏此行並非政權問題實因時局問題於和議上有所補助而已又有謂陸意决定來粤一行近已派出軍隊三千下駛至桂平並有一部份軍隊已抵梧州倘陸果抵粤於時局之糾紛必有解决而粤省重要職位之爭執亦可消弭矣 
　　粤省政爭甚大省長一職亦爲各方面之所注意日前注全力於省議會力爭會長其深意亦在乎此然自會長選出後風潮大起今猶在擱淺之中面暗中劇鬭益烈在攻撃省長選舉違法者方欲取决於軍政府然軍政府令省長自行呈覆省長將此事擱起久不呈復故今絶無解决方法但議會雖未開議而新議員已有三十餘人聯名提起反對電車路開投謂其中有外股查此問題前此謡傳甚大謂財政某當局運動省長之費全在電車借欵故日前有東洋留學生出名宣播其借欵之内容及條件徧登報中後經財政機關通函辨正今新議員猶復提出蓋仍認此事爲實也今電車路確已開投其所投之人果有外人股與否雖無從證明而一般人認此爲政爭之具則固無疑也 
[廣東學生之游行大會]  
　　昨二十九號廣州男女各校學生爲山東問題聯合大遊行以喚起社會之自覺及購用國貨之决心是日午前十時各校員生即紛赴東堤天字碼頭前集合各學生均手執小旗旗面題詞雖不一要皆以誓雪國恥爲前提統計男女學生不下二三萬人迨至十一點三十分鐘始行出發以軍樂爲前導所經之處萬人空巷爭相鼓掌歡迎中有一部分學生更沿途齊聲疾呼（還我靑島）（取銷二十一條件）此外尙有種種圖畫旗幟化裝又另一聯語云（縱有金錢亡國何用）（雖無勢力熱血猶存）又頭牌題詞云作亡國奴須知極慘請看高麗便明餘如買賣劣貨即係野仔等頭牌約共十數起又有以三人扮作囚徒均繋以黑索於其身上書明賣國賊章宗祥曹汝霖陸宗輿以一扮作雷神模樣及國民模樣緊隨其後又以二人執頭牌一曰神人共怒天地不容一曰辱國害民死有餘辜又有頭牌云日人謂中國四萬萬人即四萬萬國然耶否耶公醫則份作虎頭蛇尾勸人不可如此又有紙紥大金錢中題（一文不可益外人）此外勸人振興土貨務須堅持此等品物尤多又廣東省立第一甲種工業學校沿途派送以土紙印刷之傳單鼓吹抵制日貨詞極痛切學生巡行所至雖平日以日貨爲生涯之人亦頗愧奮表示改售國貨長堤某烟草公司店門更高懸數丈土布旗大書特書歡迎振興國貨字樣並結生花牌聯聯文爲（振興中國貨崇拜學生團）十字當巡行到時大放鞭砲數十萬響以示歡迎之意迨經城内雙門底中華書局亦懸歡迎長旗尤徵與學界同爲一氣倡用國貨云 
[泉州學界之遊街大會]  
　　泉州通信云自巴黎會議靑島失敗惡耗傳來各界人士甚爲悲憤即由私立中學出而提倡遊街大會於五月二十一日舉行是日有省立中學學生三百餘人私立中學二百餘人培元中學二百餘人餘如晉江縣立高小學校振興學校佩實學校福音學校西隅學校育　　　　　　　　元學校商業學校潯江學校紫江學校等共計學生二千餘人於下午一時齊集箭道編隊出發全體均著制服編爲十三隊每隊各執白旗一面上書種種字樣沿途由隊首高唱旗上所書大字全隊齊聲和之自前而後循環相續且沿途分發傳單且行且講路人莫不爲之感動其行程首先至提督衙出繞道大城隍至晋江縣署前即臨時推舉代表二人人見知事要求電請政府力爭靑島知事答云政府實無能力惟恃萬衆一心或可挽回於萬一今日諸君比舉足徵熱心愛國人心未死外交當不遽至失敗云云代表興辭而出復高呼進行經過日本人所辦之東華醫院益高聲疾呼現出一種激昻之慨然極守秩序旣過南街復由寮仔街出南門遊行碼頭一週復入城至南校場演說約半句鐘之久復起行自塗山街經新門街而重至箭道由私立中學宣佈定於二十四日假座西鼓樓開學生聯合會請各校各派代表二人届期赴會以便討論一切進行方法宣佈畢各學生分隊散去聞各界亦將組織國民大會 
[漳州之國民大會]  
　　厦門之國民大會兩誌前報茲聞漳州亦開國民大會日前由省立第八中學分發傳單定於五月二十二號在公園開國民大會是日到者爲閩南聯合會會長及各會員省八中學省二師範龍溪縣立小學及各學校校長敎員學生商會會長農會會長曁各紳商士庶計萬餘人在公園之草地中搭一高臺中懸白布書國民大會四大字旁懸兩大旗書（誓爭靑島）（共誅國賊各四大字四周環以圖畫卽師範中學各生所繪其最足引人注意者則靑島與中國關係之地圖也餘則描寫受人欺侮慘狀午後二點摇鈴開會宣布辦法（甲）致電巴黎和會及我國專使爭回靑島廢除二十一條件及各種密約（乙）要求懲辦國賊（丙）抵制日貨開會後演臺上堅國旗兩大面全體向國旗行三鞠躬禮高呼中華民國萬歲三聲始推閩南聯合會會長鄭豐稔爲主席登臺報告聞會宗旨次戴國楨演述靑島被德租借之歷史謂山東之靑島本我國國土因前清光緒二十四年魯人殺斃德國敎士德人恃其武力强爲租借我國旣加入協約則靑島當由德國直接交還中國所有山東一切權利自然取消今日本在巴黎萬國和　要求佔我靑島我國民當急起力爭必保全國土而後已云云次陳張煌演說謂今日時局危迫我國民宜求自行解决勿將此事諉諸政府宜致電巴黎力爭並指明曹汝霖章宗祥等爲國賊說得激昻慷慨　涙俱下次通俗講演社游藏珍演說又次各小學代表陳家瑞演說又次省二師範學生蕭煥章演說又次商界代表吳某演說又次省八中學講演團代表吳冠英演說又次商會代表鄭步雲演說又次農會會長吳煌演說又次蔡維繋演說又次浙軍書記官蔣契南演說又次公立農業學生演說又次吳拜颺演說所演皆鼓勵國民熱心救國拒絶日貨提倡國貨等語演說畢由主席鄭豐稔宣讀力爭靑島電文問如贊成者請舉手全場一致舉手次戴國楨宣布漳州非通商口岸而有日本商民應請陳總司令對於是項應設法處置贊成者請舉手全場又一致舉手乃推舉代表宣布游行分送紙旗然後整隊出發由公園經總司令部轉十字街公府街北橋街鳥石巷舊鎭署（卽浙軍司令部）由天后宮過東坂後馬坪街府口街南市街出南門陳公巷東街文昌宮經馬路抵東門出詩浦巷東街仍入城至公園即由代表入謁陳總司令面陳國民大會議决事件情形得總司令首肯并親至公園演說鼓勵羣衆良久始各散去 
[湖北學界風潮之醖釀]  
　　二十九號下午鄂省敎育科承軍省兩長之命通知武漢各校校長至該科開特别會議屆時各校校長陸續到署會議大概情形專爲學生同盟罷課一事首述督軍省長對於此事未發生之先傳諭各校校長妥爲解慰嚴加防範並謂罷課如成事實則軍省兩長爲維持治安起見不得不爲最後之嚴厲對付方法如一校舉行罷課封閉一校所有管敎各員以放棄責任論令其解職離校該學生等以越犯規矩論即令全體解散校校如是辦法亦如是决不能稍事顧恤云云另一消息　　昨敎育科長查雙綏因聞各校學生行將同盟罷課陳明省長廳長召集中學以上之公私學校管理員於三點半鐘時大開會議研究所以罷課之故實因不准游講查科長說明不必游講理由要求各校長負責各校長嗣將各城門不准制服學生出入等類之無謂干涉詳細說明請科長代爲交涉商令勿再如斯干涉否則激成别故各管理員更難負責查科長答云此乃督軍之令各校可逕向商酌旋有某校長曰現在校長算得甚麽說話他那肯聽惟有仍請科長轉商較有效力並懇轉商省長對於學生不必壓制過度如學生發行學生報及傳單均不過提倡國貨而已似應稱取開放主義云云該科長答俟陳明省長再說乃散 
　　三十號武漢學生聯合會各校代表開非正式會議於某校内所議大綱約分爲四（一）該學生等對於游行演講一項認爲救時之良藥雖迭經當局訓令嚴厲終必一行而後已以求貫澈初衷（二）學生報辦法甲送報手續乙派報所丙招登廣告（三）派代表赴滬上學生聯合會接洽組織全國學生聯合會總會（四）辦事員於平日下午一時齊集某校商議臨時事項以上所擬具體辦法已於會議時通過定於三十一號下午三時齊集某校正式表决又聞武漢各學生以游行演講一事近得某方面之贊助故主張必行者占大多數决定無論如何犧牲誓必始終辦到一俟各校演講地點支配妥貼後即定期實行惟官廳則正一意主張壓迫風潮之醖釀恐尙未已也 
　　日前武漢學生聯合會代表於漢口某醫院會晤總商會長王琴甫要求各節迄今尙未得有正式答復故該會於二十八號又派代表某某等四人復至漢商會要求適王會長因造紙廠開幕未晤由該商會之招待朱菊生出爲接洽詢以前此之答復據云極端贊同惟須緩緩做去萬難急切辦到於是各代表乃復要求代爲轉逹數事（一）乘此時機無論如何絶對不可漲國貨之價值（二）此時决不可再收買某國賤價之貨物（三）請轉知漢上各商行號遇有各學生前往調查國貨時切不可發生誤會務須妥爲接洽逐一詳示（四）請即仿照津滬各商會辦法組織十人團朱答云須俟王會長回會後再行正式答復各代表乃即興辭而出又至後城馬路新市場接洽一切該市場經理陳文生一見即首先發言曰諸君之來意早經洞悉須知鄙人營此市場係在此次風潮未發生之前其所以將此數十百萬巨資投於中國界内者亦抱定提倡國貨之宗旨耳惟現在開幕伊始各項貨物原屬各商户自備鄙人不過略收房屋租金而已似未便立即予以嚴格之取締一俟略有頭緒自當力爲勸導積極提倡以符鄙人之初衷而答諸君之來意云云各代表即致謝而散 
[澄邁兵變之原因]  
　　廣東瓊屬澄邁六十二營兵變遍竪振武軍旗幟該處鎭道紳商電告皆謂係受龍濟光運動惟據省中軍界人言該營變叛之原因乃緣該軍自去年投誠改編後（李永昌所部三營皆係舊振武軍因力絀投降者）久無餉給積欠至數月之多澄屬貧瘠截留稅收亦屬無幾近月來并伙食一項亦幾不克支持迭向鎭道請餉亦無法支撥因此激成禍變搶毁縣署截刦餉銀該軍原係振武軍投降後其旗幟猶有存者故又高揚龍軍旗號以此外間遂紛傳爲受龍氏運動然此不過張大其詞非眞相也聞連日軍署　瓊屬鎭道電呈後已派兵赴剿將該叛軍撃敗刻已逃竄他處仍行派兵追撃則此事諒可無虞莫督日昨諭飭海防辦事處預備兵艦運載軍隊前往現旣得此㨗報當可不再由省派大兵助剿矣 
[亳州最近之西訊]  
　　字林報五月三十一亳州通訊云現值麥收之際鄉人大忙雖五月上旬大雨傾盆傷麥頗多但仍不失爲豐收秋季收成氣象亦佳近三日内天氣甚熱黄昏時熱度在九十六至九十八之間向來五月氣候從未有如是之熱者去歲夏季最高熱度僅九十九度耳記者周遊各鄉約三星期昔曾見有罌粟者今已無此蹤跡鄉人言富户仍種罌粟但就記者所見富户田地早已拔除此物鄉人之言未免失實此記者所樂爲報告者也靑島問題此間尙無特殊之表示惟抵制日貨已暗中進行以備絶其來源民間漸呈繁盛之象與一二年前不同云 
[勞工保護之提議者]  
　　外交委員會李慶芳提出勞工保護條例意見書云自俄國過激派崛起而後各國間之國際勞働黨與社會民主黨益以社會主義相煽過激思想風靡一世德奥旣被其横流英美日亦漸受其鼓盪而俄國之勞農問題尤惹起世人之注目此次歐洲和約爲弭世界的大革命之發生對於勞働條約於第十三章加以詳密之規定决定每年由組織國際同盟之各國開國際大會一次提議勞働改良事件并設一管轄團體執行各事又設一國際勞働局以管理各種關係之文書此約草案規定第一次大會今年在華盛頓舉行而草約又載有第一次大會之議事程序内有每口工作改八小時之原則失業問題與危險業工雇用婦女與幼童問題由是觀之近今勞働問題已不止生活問題人生問題而爲國際問題之一凡社會主義學者所唱導皆足以激發下級人民之覺悟不僅對於資産階級貴族階級對抗且國際間之聯合運動亦進行勿怠其趨勢之烈至爲可驚近日本大隈氏新出雜誌專徵集彼國朝野關於勞働問題之意見以爲解决此問題之初步則可見社會潮流東漸之速又至堪注意况民國數年以來平民思潮日甚一日嚮昔孔孟之理想又多與社會主義爲近益以兵燹之餘災害洊至社會上之失業者幾遍國中土匪游民不可勝計使一旦竟受過激派思想之渲染則騷動之起有非防遏所能爲計此不可不速籌緩和之策内以紓蕭牆之憂外以順國際之變者也抑吾國刻雖未達工業國時代而以開發富源以及建設新事業之需要内地工商林礦路等事業待興者正多茲後産業組織當必日臻發逹由産業上着眼産業革命之時期在歐西雖屬過去十八世紀之末十九世紀之初而於我國則方興未艾從經濟史上觀察勢必至此然則産業革命恐不能免稽其結果必致資本主義朋興階級制度驟起終至勞働者之窘窮男工乃至讓其地位於女子幼童此其一也而營業大擴張之結果盛因與衰况起伏無常其卒也益陷勞働界於困難於此時代貧困者遂益增加此其二也由斯二者勞働革命必緣以起此又不能不預爲顧慮者也不甯唯是吾國以農立國人口十之八皆業農與俄國正同俄有特長曰村落土地共有組織其弊不堪座述農民所汲汲以求者生活問題耳使政治問題而有關於衣食則易於輕舉蜂起此次過激派所以不旋踵而奏功者以其所倡之土地無償的分配之主張足以傾動之也蓋俄國農民之美質曰秩序曰尊重者今墜地矣我國農民雖號平和靜穏然使政治震動過度則雖在隴畝而荷鍤揭竿以起者歷史不乏其例所謂天下雲集響應贏糧景從者皆農民騷動之現象每當鼎革之際天下洶洶然不遑寗居則又一二黠者之煽動而農民以之紛擾者也頃黑河新疆蒙古等邊徼之地聞已被過激思想之影響不久恐將傳播内地斯又不可不爲之籌策者也綜此以觀勞働問題在吾國今日實有亟爲研究之必要嘗考歐西勞働保護法覺其於法制上頗足以矯一時之失謹因世界潮流之所趨内審國情之所宜斟酌損益參以鄙見擬具勞働保護條例草案請同人公决後由本會委員長提交國務會議採酌施行至關於勞農問題現正在研究中一竢籌有辦法再行提出并及 
[贛省會加薪之大風潮]  
可爲議會前途一哭 
　　江西各界因反對議員加薪定三十一日在百花洲沈公祠開公民大會爲示威運動先行兩日籌備情形業誌昨報今日（三十一）午前十一時各學校學生各公團代表以及各縣旅省公民齊至沈祠人山人海會場内擁擠不堪幾無立足餘地迨至十二句鐘摇鈴開會公推易之門爲臨時主席當由易君登臺宣布開會宗旨略謂此次議員秘密加薪全省人民莫不反對查議員公費每月原支八十元爲前屆議會所規定今欲額外加增推翻原案必須將增加理由正式提議公决咨請省長編製預算再交議會通過此爲一定手續乃事前並未提出議案竟在預算案内秘密增加此以法律言不能不反對者也（衆鼓掌）我省連年水旱民不聊生加以客軍過境影響商業蕭條百孔千瘡言之殊堪浩歎議員受人民委託應如何各本良心爲人民除痛苦乃不此之圖惟汲汲謀個人利益加增公費至一倍之多值此民窮財盡之秋驟增此項巨欵從何應付此以事實言不能不反對者也（衆鼓掌）且若輩當選以來毫無成績除狂嫖闊賭别無所事長此以往雖萬金亦不足以資其揮雀行見由一百六十元再增至三百二十元前例可援又何不可有此種種痛苦則同人聲言反對固屬質諸公理而無愧今日必要辦法約有兩端一派代表數人赴軍民兩署請願維持民意扣留所增公費一派代表數人赴省議會請願該會自行撤銷并聞省長對於公民等此次舉動非常贊許祇充該會通過案件未便反對我公民等若向省長要求駁回省長當必俯順民意言畢遂將呈軍民兩長請原書宣讀衆贊成旋推定項金凌萬方倬譚章程識歐陽烈光段家璵饒寶書等爲赴軍民兩署代表余生蓉歐陽祖經劉野樵張善猷劉昌祁程孝同賴尙徵程蘭湘等爲赴省議議代表衆無異議劉野樵乃登臺登言謂鄙人係赴議會代表之一俟抵該會即以公意要求該會自行打消加薪原案看其如何答覆甚望大家在此靜坐一二時俟代表返後報告情形再行斟酌旋項金浚亦登臺說明謂鄙人係被推赴軍民兩署之代表自當以公意要求省長咨交覆議以圖逹到打消目的云云於是各代表遂分道而去維時學生聯合會亦整隊隨同代表赴省議會及至省會門首軍警林立代表與學生等不得其門而入旋與軍警婉言相告遂亦不復攔阻代表與學生乃魚貫而入各代表進會後本欲與議長或議員接洽詢問一切詎七八十名議員俱匿而不面代表無法祗得各處尋之及至庚字號門口忽有議員葛第春挺身而立右手持一醬油瓶飛打代表并慫恿在旁之數十轎夫帮打各轎夫竟以轎槓横撃直撞有某代表爲葛瓶打傷肩部見勢不佳急向外跑大呼曰議員慫恿轎夫打死代表了在外之數百學生聞之有如山崩地裂一般高聲呌打如風捲浪一擁而入雖有警察力阻然衆學生及公民等已有三分一人數入内餘則仍爲警察阻止此時議員早已飛逃有由門逃出者有越牆而出者有某議員跳牆逃命偶一失足竟將後腦跌破葛第春因與代表對敵腦部亦受微傷其未逃出之議員則全藏於庚字號兩端門閉外則以警察保護内則以標手抵門各學生及公民等在已字號由玻璃窗内望見内有多數議員而議員遂拾鋪地磚撃之或以椅脚擲之有心遠中學某某兩學生急不暇防脚部臂部爲磚頭打傷比即匍匐外出乘輿返校此時全隊學生已爲警察分爲兩部首尾不能相應在外者徒然叫打在内者尋找無方約有一鐘之久並無若何結果在内各學生只得召集全體整隊外出與外部同學聯合一隊借各公民代表仍回至百花洲報告在省會被毆情形僉謂非要求商會罷市不足收圓滿效果在場之公民千餘人乃羣赴商會要求龔會長同赴軍民兩暑代逹取消議員加費并請解散議會復推代表程蘭湘歐陽祖經余鹤年劉野樵偕龔會長同往於是龔會長乘輿先行赴署代表及公民代表隨後至督署投剌當即由陳督軍親自接見廷入内廳劉野樵首言議員無端加薪一倍不恤人民凋敝商業疾苦不配稱爲人民代表深望督軍俯順民意正當主持督軍云當然以人民爲主體兄弟自與省長商量將議加公費取消劉云現在學生及商界各公民異常憤激午問各代表赴會請議員答覆議員竟避不見面學生憤激已極比赴各號舍尋覓議員質問詎該會議員竟唆使轎夫雜役將自已坐轎搗爛爲加罪學生之計並毆傷學生公民代表等數人現學生主張一律罷學商界一律停市非逹到取消加費目的不止督軍云加費一層兄弟决定取消不過總要面商省長辦理因此事係屬行政範圍諸君總宜各自約束維持秩序要緊務望轉逹鄙意余鹤年胡昭藩同時發言務請卽刻會商省長明白宣布以平公憤督軍云稍待卽當分曉兄弟在此爲官必以人心公意爲從違反對議員加薪兄弟亦極贊成各代表連聲稱是約有一時之久始出龔會長亦隨赴省長公署先謁戚省長各代表相繼而入劉野樵比即向省長要求撤消加薪原案省長云議員加薪預算案如果出入不敷行政長官當然駁回覆議余鹤年云倘 
 
 
 

Page 8

 
 
議會議員堅持到底毫不覺悟仍執原議要錢到底省長有何善法救濟省長云只可講法律萬一不能撤消只好電請大總統詳細解釋余云可先請省長以人民公意電逹政府飭令解散如省長定要袒護議員不撤消加薪原案人民惟有罷市罷課以爲最後之對付省長云務請大家和平此係第一着等待第二着再來程蘭湘云本届議員自省長召集以來因爭選議長破頭流血恬不知恥外問公民早有主張解散之議務請俯從民意電請解散省長云獨惜議憲時只有議會由省長召集之並無議會由省長解散之明文前年段合肥解散國會致南北戰爭將來議憲時大家務要注意追加一條方好劉野樵云省長旣不能解散公民可以選舉即可令其辭退余鹤年云聞省長通知書已交該議員領取並追加自去歲八月一日起每月八十元之公費省長云本署並未發通知書將來預算案定交該會覆議談至此又有學生團代表數十人請見列坐後當將議會拾得竹牌呈與省長閱看以證明議員等非嫖即賭省長示無從說起只云好好你們務要趕緊讀書以回上進時龔會長南新兩縣知事亦列坐約一時始各興辭而出學生及各代表均折回總商會仍要求龔會長及特别會董章潤齋等三次赴省署接洽至夜問十一時許龔會長章會董等始携帶省長一函返會由羅伯農登臺報告略謂頃間龔會長承諸君推舉赴省署接洽現已回來惟因疲倦已極委鄙人代表報告據龔會長言到省署晤見省長後比將諸君在敝會要求罷市異常濆激情形代爲轉逹并請求省長從速設法救濟省長即轉託龔會長設法維持龔會長云省長爲一省行政長官當負維持地方秩序之責敝會爲商業團體萬難代負此重大責任仍懇省長從速設法省長乃允寫一公函交龔會長帶來言至此將原函宣讀云（逕啓者議員加薪一事預算案及公文並未據該會咨送到署如果到署定即依法咨交覆議希即轉告此致南昌總商會威揚啓報告畢余鹤年將公函從羅手中接來立於凳上將函中語意解釋一番於是在會公民及學生等均認爲不得要領復要求龔會長四次赴省公署將大衆公意申述一番謂須由省長擔保議員不加薪該公民等方肯退休并須請省長寫一保證爲據戚省長初頗爲難嗣因龔會長立言堅决遂直書一紙而交龔氏帶轉其文加下逕啓者議員加薪一事查八年度預算案及公文并未據省議會咨送到署如果送到有加薪情事依法咨交覆議本省長决不率爾發欵也希卽轉告爲荷龔會長遂回商曾將接洽情形報告一番並將該函宣讀一遍衆聞之仍不滿意公推代表易之門等四人與龔磋商辦法結果卽用公民團名義通告各商號定明日一律罷市非逹到撤消加薪原案决不開市各公民即據商會坐以待旦以便明日九鐘由商會出發游行街市散布通告實行閉市學生亦議决一律明日起罷課聞省議會方面於學生去後當即電請南昌地方檢察廳來會相騐地檢廳長李琴鹤接該會電話隨即帶同司法警察書記官於傍晚六句鐘至會是時各議員方在接待室内開談話會見李廳長至遂起身招待由胡副議長偕各議員導引至各處看廳由書記官一一登記約費二點鐘之久始行查畢李廳長回廳後該會乃開緊急大會惟禁癯旁聽詳情未悉至被毆傷之議員曾轅刻已昏迷不醒夜半始往醫院醫治其彭育才郭廻瀾等均早往醫院醫治諒不至有性命之處又在會住宿之各議員因寢室搗毁無從住宿擬在接待室坐至天明再籌購置又議員號舍内有王鎭寰之友人在内借宿所有衣物亦被扯毁又有某校學生係某議員之子亦有物在内均被扯碎眞所謂城門失火殃及池魚者也 
[九江近事]  
　　灣商會昨發佈告云竊查近來國人須用國貨婦孺皆知凡製造國貨之工人與販運國貨之商店應如何迎合國人心理推廣國貨銷場乃不料竟有一般腦筋最劣之工人商人值此提倡國貨之時劉於國貨價目不特不肯平價反將貨價提高（聞平日售價百文之貨竟有索價三四百文者）實屬不明大義誠堪痛恨爲此通告各行各業人等務各激發天良只圖國貨暢銷不可居奇自希倘仍言諄聽藐一經購貨人指實定請官廳核辦或用國人共棄辦法對待屆時恐名利兩虧悔之已晚其各猛省母再爲淵敺魚 
　　此間米價飛騰每石熟米約八千有零原因由出口過多聞南潯車近來每日專運米石不運雜貨前日商會辜副會長電滬招商局派江永輪來潯運米八千餘石出境現潯紳擬函請九江縣知事嚴禁出境以維生計南潯鐵路因車輛不敷運用添購車頭一架客車貨車若干輛惟該路向以借僨度日此項經費當然無力支付又擬密向某銀行商借二十萬元前債未還後債又借甚爲該路危也 
　　贛北鎭守使吳金彪前赴湖口巡防業於昨日返潯 
[各地對日影響之新訊]  
　　　蘇州　蘇垣學校聯合會（省立各校校長職敎員組成）於六月二日在草橋第二中學開會提出下列各條議定由本會正副會長名義具函向學生聯合會要求共同討論（一）學生罷課後觀諸政府態度已屬無效罷課外有無方法（二）暑假期近關於畢業升級種種妨碍如何免除（三）各省立各校省欵不發（例如師範伙食均仰給省欵）如何辦法（四）如援照浙江情形提前放署假如何處置（五）可否由學生聯合會派代表與學校聯合會開聯席會議如以爲可行即於四號仍在二中開會 
　　保定　育德中學發布假期救國商榷書略云奸賊賣國靑島以失北京學生呼號於前全國學生追隨於後各處公民議會報館商團率多與學生表同情視曹章爲仇敵乃政府不知復國權懲國賊反謂學生爲擾及公安以曹章爲公誠體國近且禁止發言干涉集會軍警如臨大敵何是非曲直顚倒至此惟有訴諸全體國民以求最後之公判兹擬實行鄉間演說以促國民之猛醒奸賊所以敢於賣國者以國民大夢末醒得任魑魅魍魉自由猖獗也若於本年暑假期内由各處學生分途組合將曹章等種種罪惡及國家危亡險象盡情宣佈於鄉人想不數日而民氣以變願我全國聰明正直之學生一研究之 
　　安慶　日前各學校學生在敎育會開會要求五條件經各校長勸諭後罷課風潮稍靜惟其中激烈者以要求之條件不能逹到目的且倪督電有不上課即行解散之說於是第一中學及六邑中學學生相率散歸鄉里其法政師範各校均於七日舉行考試俾早放假 
　　寗波　波江北岸日商中村旅館自抵制日貨後營業頓落該日商以支撑不易欲挈眷回國又以館中器具携帶未便擬將各房間器用什具攝照數幀送交官廳代爲保存昨至甬北某照相館囑其携具至館照相各照相館拒而不往繼又至城内照相館亦各不肯往 
　　奉化國貨維持團派調查員偕同學生等至大橋各洋貨布店偵查日貨當查得元盛昌布店有日本布疋即將該貨携赴商會討論處置經商會傳舜遜會長於日昨開會公同議决除一疋焚燬外餘陳列示衆浙海關監督訓令警廳云案准駐甬英領事面稱近日各校學生在英商新北京輪及太古碼頭檢查貨物有碍英商營業請禁阻又准稅務司函開近日各學掌學生抵制日貨風潮本關前門後門有童子軍十餘人守候報關之人誠恐釀成事端望轉知各校如有貨物上下均有店舖自主無須至關等由除令行鄞縣知事會同敎育會勸學所傳知各校學生遵令外仰隨時保護母任肇事 
　　百官鎭　百官商會正副會長於隂曆本月初二日傳集會董業董及各商人公議抵制方法當場議决趕辦國貨不進日貨上德學校亦於端陽日將校中素來攙用之日貨悉數焚燬焚畢由學生團排隊游行唱歌背揷勸用國貨不用日貨八字旗幟以促商界注意 
　　南京　華中公學繼高師等校後亦已實行罷課其宣言略云學界示威運動非敢謂伸張民權惟願洗滌國恥乃忠貞遠引邪慝慰留痛心疾首其何以堪故凡學校取一致之進行以冀悔禍云 
　　鎭江　女師範學生發起組織婦女講演團每逢星期日赴公園公共體育場等處講演靑島問題又學界救國聯合會亦推舉學生多人分赴城鎭鄉各處露天演講勸用國貨 
　　無錫　陰曆端節午後城内崇安寺公園曁城外馬路等處遊人頗盛縣立通俗敎育館及國民大會曁各女學校咸利用此時機分頭出發演講通俗敎育館延請韓可吾陸仲謙講演聽者三四百人國民大會幹事周寄湄在外黄泥橋及三里橋一帶熱閙處講演聽者每處均有二千餘人秦執中陶逹三葉公夐儲非昔宗容汝顧鴻志等在公園門首演講聽者約有千餘人國民大會演講員胡桐蓀則在南門外龍泉園演講城外濟陽女校及棋杆下榮氏女校職員學生等組織演講隊亦於公園演講由唐氏國民學校及錫市一校童子軍維持秩序聽者不下二千餘人代用女子中學及縣立女子師範敎職員及學生等則定於下週日曜日（十一日）於公園演講榮氏濟陽等女學擬每週分任屋頂花園遊客尤盛蔡有容等俟戲劇演完後演講范衡伯蔣耀鏞蔡有容李葆璋等相繼演說錢業則製有國恥紀念扇向聽客銷售云 
[南通各校罷課]  
　　南通學生會自上月中旬成立後發行一種報紙名曰南通學生覺世週報廣發傳單舉行露天演講調查國貨會員有購日貨者第一次破毁其貨物第二次科以罰金並演愛國新劇於南通西公園劇場近來罷課風潮激盪愈烈南通紡織專門學校學員乃首先提議罷課第一次會議未有結果紡織專門學校學員乃就本校開大會二次復開各校代表會其結果紡織專門學校醫學校甲種農校商校第七中校等皆罷課議定自五月初六起一律實行端陽節上午紡織專門學校學員開大會會議一切進行下午紡醫農商四校視察張孝若招集各校主任各校學生代表開談話會於中公園中學校嚴禁學生出校然學生等仍有三十餘人偕六代表赴會各主任旣閱議决各案乃一一施以駁議當即山紡織專門學校代表賈君等一一答覆各主任又言日人此種事件中國學生因之罷課若數年不已學生亦數年不上課則摧殘中國之敎育莫此爲甚賈等謂誠如先生言學問固可興國但有清末葉亦未嘗無敎育今即終日勤讀國家果即因之而强耶主任等又主張一方面上課一方面積極演講調查各代表辭意决絶久之主任等又謂苟一定罷課校長自有最後之辦法賈等謂校長爲國内名流最愛國者其愛國之範圍大吾董學生僅以罷課爲小範圍之愛國學校最後之辦法不過斥退學生耳吾意校長愛國之心或不忍以小範圍之愛國而斥退之况吾等於愛國最後之辦法殺身可除名亦可甯死於愛國不甘死於爲奴隸張孝若又勸以鄭重賈等謂學校規章除上課而外自當一律遵守且各敎科本應有課外之研究吾等仍以每日四時用心温習斷不負學校之期望談話會乃告終結各代表乃行宣誓典禮向國旗鞠躬讀誓詞略謂某月日某校等宣誓犧牲暫時之學問挽救國家之危亡皇天后土實鑒斯言是夜紡織專門學校學員亦舉行宣誓禮並由代表報告一切賣君固支會會長所言極其懇切各學員無不動容次日各校一律罷課矣罷課期中學生作業較上課尤苦每晨五時半起身至校場運動八至九時兵操九至十一時温習十一至十二時報告一切下午分至各市鄉演講調查服色皆一律夜七時至九時温習聞下午尙擬增加兵操一時學生不許自由出校每日點名五次並可隨時點名非有特别事故不得請假請假須在幹事處塡寫理由無故三次不到者罰金一元五次不到登報施以名譽之責罰云云宣言規則從略 
[浙之江大學追悼郭烈士]  
　　六月二日午前十時杭州之江大學全體學生開會追悼郭欽光烈士會場在校之總課堂場上佈置由學生團之勞動部任之秩序由學生團之編輯部任之開會後由主席俞君（校之代表團選出者）報告宗旨次由楊君永延報告郭君歷史次由周君善延讀追悼文又次由杭州中學以上學生聯合會所舉之代表一師某君讀追悼文又次由之江大學敎員徐陳周三君演說激昻慷慨聞者動容又次由陳君德徵讀追悼詞音致悽凉令人涙下又次田第一師範工業廣濟醫科商業醫學專門學校蕙蘭學校各學校代表相繼演說言多憤激大有照見肝膽之概又次由之江大學學生演說大致謂郭君雖死成郭君之志者厥惟我輩我曹宜自策勵以成郭君之志云云熱心熱血可見一斑又次由全體唱追悼歌歌曰（紅冷桃花血春光去曰日迫諸夏地盡堯封疆分禹域黄權忍護落陳東上書賈生痛哭哀哀血飛花元龍湖海志未酬長使英雄同嗟）末向國旗行三鞠躬禮而散是日各校所贈及該校各級各部所撰及該校學生所輓之輓聯甚多從略 
[浙議會之自辨]  
何苦自獻其醜 
　　浙江省議會快郵代電云北京總統府國務院内務部敎育部國會大學校浙江會館浙江旅京諸父老各報館廣東軍政府國會各省省議會敎育會總商會上海總商會浙江旅滬諸父老各報館均鑒省議會暫行法第二十九條規定會議時議員之言論及表决於議會外不負責任所以保持議會之尊嚴卽所以杜絶外界之干涉不謂吾浙竟發生干涉議會之舉本會於本月二十二日下午三時於議事時問因不足法定人數正在宣告延會之際其時旁聽席有學生與非學生約百餘人卽抛擲痰盂搗毁議場一時會外自稱商學各界數百人圍繞議會蜂擁入内毁壞物件侮辱議員詰其來會滋擾原由其揭藥於議員提出公旅費支給議案而同時學生與非學生肆意謾駡者以大學案何以不通過實業銀行削減官股何以不承認繭行條例何以議决取消一時呌囂之聲與搗毁之聲並作人欲縱横是非淆亂幾於有理莫辨而第一師範學校校長經亨頤學監王錫鏞又嗾使學生提出取消加費提案懲辦議員各條件爲要挾實業銀行行長何春熙等又以議會無信用迫令副議長陳琪立據簽字以爲信約本會以爲議會縱被蹂躪議員不可自承屈服正在婉詞拒却之時適第二師師長張載揚蒞會正言曉諭始各相率散去續後警務處長憂超政務廳長馮學書督軍署諮議王學棪杭縣知事景崧均到會察看一週此當日騷擾本會之實在情形也夫經亨頤請願本會設立浙江大學本會以浙省財力有限而大學又非乃時需要是以議從緩辦實業銀行以濫帳二十萬擬削减官股以事彌補奚啻奬勵債良免作經理人之責任本會不予承認所以保全浙江之財産取消繭行條例又爲打破繭商之壟斷維持數百萬蠶户之生計純憑公意爲議决範圍绝無絲毫容心於其間商學各界本無所用其仇視至公旅費支給議案在提出者根據省議會暫行法第四十條之規定原爲合法舉動且議會爲多數議員組織而成一議員提出之案他議員有贊否之權未經付議不過爲會内一種言論而已不使成爲事實固自有正當解决方法絶無外界容喙之餘地况是日並未議及公旅費支給案又是不足法定人數宣告延會之時彼輩更何所用其藉口乃不此之審竟以不便私圖輒利用學生鑒於外交失敗正在結合憤激時機移其對待外交之心以對待議會在學生血氣未定未知若輩用意所在被人播弄固不足責而發縱踪示者同是浙江人民甘爲喪心病狂自殘人民代表機關議會之阨法街之阨也瞻念前途殊堪浩歎但本會以行使議事爲天職翌日勉力回復秩序繼續開議重要議案分别議决八年席預算案幸已告成業於本月二十七日舉行閉會式特將此次風潮經過事實披瀝通告俾明眞相而昭公是臨電無任主臣浙江省議會感 
[杭州快信]  
　　杭總商會昨通告各商會及各業商號云浙省出産繁富人人激發愛國熱忱處處提倡士貨苟能持以堅心何患無挽回餘地敝會迭開大會宣布斯意各業均表同情前已通函省内外一致進行當爲諸公所共鑒衆擎易舉崇拜良深兹尙有爲吾商界所警告者此次提倡國貨非爲個人發展私利起見凡我商界均宜放遠眼光以期最後勝利萬不可乘勢居奇高抬市價致灰國人熱心轉爲外人竊笑其有如何改良仿製之處並望隨時設法提倡 
　　浙省廢止繭行條例經省署公布後各繭商紛電反對現已飭財政實業兩廳妥訂請帖辦法詳晣出示通告以維法案 
　　駐紹緝私第八營在餘岱交界區域洋面追捕私梟槍斃平民電控到省已密派某知事馳往查辦 
　　象山全縣食鹽向由商人王自謙認辦規定由場署發給騐票現竟私刋一種便運單輾轉售賣弊混滋多已經鹽運署通令經過各場切實查禁 
　　浙江體育學校附設國民義務小學額定三十名不收學費准本月十一日學 
　　童保喧柩准今日（五號）由厦門航海起程運回台州原籍已電會稽張道尹飛令各縣届時妥爲照料並派寗台何鎭守使致祭 
[南京快信]  
　　南京學生聯合會推趙厚生赴滬代表商組全國學生聯合會以促進行 
　　軍署顧問田寳榮謝傅安奉派赴滬與各公團接洽昨日事畢回寗 
　　省立第一農業學校調查日貨部逐日散布油印報告城内外商店積存日貨數目及近日消數茲聞擬彙刋週報 
　　高等師範河海工程各校亦均組織國貨販賣部第四師範仍游行講演 
　　敎育廳長胡家祺因學校停課風潮電部辭職經袁次長來電慰留辭職意已打消 
　　陸武鳴唐蓂賡岑西林反對局部議和均有電致李督促轉電北政府速謀進行勿使和會從此破裂聞李督擬請鈕傳善赴滬疏通唐省川 
　　徐東海電促李督速與西南接洽續開和議末並謂長此遷延不亡國亦破産 
　　聞李督言安福派堅持保留新國會種種阻難和局無法進行 
　　周自齊已於昨日晚車赴滬 
　　全省烟酒公賣局長文龢昨委多員分赴各區守提欠欵第一區高廷夔二區查忠禮三區厲康五颧臧佑宸六區錢朝棟七區裘祖蔭八區徐履中聞七八兩區歷任交代未清欵多侵蝕文局長諭令裘徐兩委調卷切實擠查 
地方通信 
[蘇州]  
　　調查開堂收徒之巡長　洞庭東山警察第六分所巡長吳炳秀前於二月間乘巡官到蘇之時大開香堂廣收徒弟每人收取洋數元不等該巡長近日又復定期欲續聞香堂二次收徒事爲地方士紳所悉特來蘇具呈鎭道二署請求查辦聞朱鎭守使已派某員前往調查矣 
　　航船被刦　常熟縣屬之横涇鎭開蘇航船於六月二日由横涇開行至半途爲時已晚忽遇盜船二艘欄住有盜匪十三四人各執刀械一擁上船喝令不許聲張搜刦銀洋八百餘元又期票二紙及銅元縐紗等件盡行刦去航船主陳枌賣船夥高根等欲圖抵抗致被匪戳慯頭面手臂等處事後立即報告常熟縣公署請求勘騐飭緝 
　　銅元之紛擾　蘇垣市面日前發現一種輕質新銅元散出之後商家均不收用旋經商會議定暫時通用一面令七家小同行收回運送出境一面請官聰出示布告並派探偵查勿准私運來蘇連日市面此項新銅元已經絶跡乃正六月一日始各商舖又將舊銅元中之輕質銅元（一面國旗一面嘉禾並無十文二字）一律剔除不用且有等不識字之商人不明原由凡有國旗之銅元一概不用專檢前清銅元以致居民大受其累近日因退換銅元至爭閙者時有所聞不識商會又將何法以維持之 
[無錫]  
　　端午日之龍船　陰曆端陽俗有閙龍船之舉現龍船已數年未興好事者代以划船今年芙蓉湖一帶有數十號之多中有一船艙中裝一木栅作禁室狀中有數人裝作賣國賊模樣旗上則大書誓滅國賊抵制日貨堅持到底等字樣餘船亦均有此等旗幟此則較異於往年者也中有靑石橋之划船一般行至黄甫墩前打轉時因吃水過深竞致沉没船中所有二十餘人及鑼鼓等物盡沉河底幸船中之人能游泳者居多數得邀保全惟有一人殞命 
　　鄉民售繭之不便　南鄉蠶業之成色向來不如北鄉故繭行遠不如北鄉之多價目亦不如北鄉之高於是南鄉所出之繭不願在本地銷售乃載至北鄉之五牧洛社東亭安鎭羊尖等處出售近日南鄉東吳塘地方某甲載繭十餘擔至洛社鎭求售夜中被竊去鮮繭十除籃許舍鎭某甲載繭至西門亦被竊去四十餘籃後在小網船中搜獲只有二十餘籃又北鄉人以南鄉人之冒充北鄉貨也恨之剌骨南船停岸時土人常加欺陸磚石交加甚至將鮮繭踢翻入河此等惡劇於洛社害暘等處爲最多云 
[鎭江]  
　　鎭屬絲繭近訊　鎭屬各縣繭價統扯四十五六元收繭各商因銀根緊急收進繭貨胃口已滿比較往年僅十之六七揚中溧陽兩縣各繭行均於端午節停秤惟丹陽金陽丹徒各路繭市甚晚收成亦屬平常總扯不過四五成年歲亦定於六月八號停秤新絲一項鎭城各絲行已開秤多日來貨未見楊旺以致價格稍爲增漲昨日開盤粗絲每百兩三十七元左右細絲每百兩四十元有零 
　　米麥跌價　本年江南北各處二麥收成頗佳業已紛紛上市價漸低落陳小麥每石三元九角新小麥因身子肥混故每石價祗三元左右米市近日囤户因天氣亢熱恐有霉烟均將所躉米榖紛紛運鎭脫卸故米價日跌來源擁擠高熟米向售六元者現跌至五元四五角最次四元七八角致米客往來兜售無人顧問一般囤户此次均大受虧折云 
[安慶]  
　　裕繁鐵礦裁工之防範　皖南荻港鎭向設有裕繁鐵礦公司該處所出鐵砂前經日商訂約購運近因靑島交涉各省抵制日貨日本貨船不來鐵砂因之積滯該公司乃裁去工人二千名以上惟該處工人多係無業游民無家可歸因之謡言四起民居一夕數驚且日本僑民亦常往來於該處故日前由水警加派巡船兩艘前往現馬鎭守使又抽調安武軍開往彈壓 
雜評一 
[放棄責任之惡果（默）]  
　　國民之罪在從前放棄一切責任而不在顧問議會者國民所選舉之代表機關也於調查選舉之初放棄不顧問一任地方之羣不肖骩法舞弊乃至選出如斯之議員發現如斯之加費風潮政府者國民所委託之治理機關也於專横妄行之初放棄不顧問一任執政之各黨派倒行逆施乃至釀成如斯之政局收獲如斯之外交惡果此皆國民放棄責任之大者也從前放棄責任今已感受苦痛故國民而果覺悟者則非特對於已發生之事不能再稍放棄以延長切已之禍殃而此後對於國家應負之責任又可不事事戒愼於初耶 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[學生要求商界一致行動]  
沿街跪求 
　　昨日下午七點餘時本埠各學校學生手持傳單沿途分發内開天津急電頃來電十時學生大演講被軍警拘捕現閉譯學館四百人斷絶糧食四周架武器設帳圍駐又二人被步軍統領拘去笞刑鐐銬下獄未捕者仍繼續演講以示决心祈各省各縣學生會同各界火速營救云云各學校於接得此電後大爲憤激以京津學生旣被拘捕則我滬地學生同一學子自當設法營救爰特分投告知城内南市各商號請爲協助如荷允洽即請簽名准定自今日起（五號）一律閉門罷市各商號聞之類皆贊成樂爲簽名允許停止營業因此各居户之日用食物者莫不預爲購辦聞小東門内之某銀樓因不允從各學生沿街跪求始由店主應允而出爲扶起云 
[學生聯合會請救京學生電]  
　　上海學生聯合會通電云各省報館轉各界公鑒頃接津電北京學生大演講軍警捕去四百人閉置譯學館斷絶糧食設帳圍駐步軍統領拘去二人加以笞刑鎯鐺下獄等語政府摧殘士子慘無人道一至於此同屬國民寗忍坐視務乞主持公理速起援救性命呼吸刻不容緩迫切陳詞敬惟公鑒上海學生聯合會支 
[昨日縣商會又開會未成]  
　　南市縣商會前日開第二次緊要會議由學生聯合會代表及京師學生團代表等蒞會報告經過情形旋有俄崴口僑商代表凌有光等在場演說要求正副會長允許商界與學界同一態度進行一時人數過衆會場秩序不能整齊以致縣商會之董事會不能開議並無結果直至夜深始散末後由顧蘇兩會長宣示曰日（昨日）午後四時再行會議等情已紀昨報茲將昨日關於此事情形彙紀如下 
　　開會未成　昨日午後兩時各會董等先行蒞會以便討論旣而兩會長接淞滬警察廳徐廳長公函内開奉松滬護軍使訓訟令以集會結社須預先報告由官廳允許方可查前日貴會開會時因人衆喧雜秩序甚亂今日應卽停止會議並勸令各校學生代表勿得入會要求等因是以函逹貴會請爲查照云云該會長接函後即於會門前發貼通告（文見後）未幾各代表等到會見此通告均各折回該會各會董亦即遵照警廳函示卽行退歸 
　　警廳公函　淞滬警察廳長徐國樑昨至南市縣商會公函云敬啓者現奉松滬護軍使訓令以凡有集會結社情事務須先期報告非得官廳許可不准擅自舉行以保治安而杜滋擾等因業經剴切布告在案聞日昨貴會以學生要求開會除少數學生代表在場外並有一般流氓隨聲附和意雜言龐秩序紊亂殊屬不成事體查貴會常會當然不在禁止之列惟聞此次開會涉及政治問題本廳有保衛地方之責誠恐有不逞之徒混跡其間藉端滋擾不得不預爲防禁除布告通知曁派警彈壓外爲此函達貴會查照卽行停止開會以符功令而社滋擾 
　　商會通告　該會顧蘇兩會長接警廳函後在大門上貼有條示一張摘錄於下淞滬警察廳徐奉松滬盧護軍使諭如有開會集議情事應先報告本廳許可方能進行今日各校學生開會並未報告有案本廳長應卽遵諭停止毌得違誤本會遵令停止云 
　　官場干涉　淞滬警察廳長徐國樑昨日令知南市第一區警察署趙署長略謂本日縣商會又開會議誠恐届時會場内人衆喧雜秩序紊亂着卽率屬前往該會妥爲彈壓並善爲解散等因趙署長當卽會同羅楊兩巡官督率全體長警至會勘令各校代表勿得入會外並由徐廳長特委本廳總務科長趙殿英督察長顔玉琛張桂榮保安隊隊長馬毓林游巡第一隊隊長王德鴻第二隊隊長劉德魁各帶隊士數排在會場左右保護一區一分駐所王署員亦偕楊巡官到場協助兼護滬海道尹上海縣沈知事特派科長科員到會會同警廳所派各科長等切實勸令各學生勿得集會結社及迫勒舉動其時名校代表等見此狀况始知今日之會議已經阻遏祗得相繼散去惟工商各界中一般熱心志士自下午三時至傍晚止在該會門首聚集者甚衆其後來者亦陸續不絶約有數千人若輩本欲進會場中一聆内中情形迨見警察大隊在彼防止始各散去俄崴口僑商代表凌有光本擬進會迫切要求因見官廳干涉大失所望 
　　學商聯絡　該會顧蘇兩會長昨日因奉官廳函勸阻止會議正欲另籌向衆對付之法過適接江蘇省敎育會會長黄韌之來函擬於今日（五號）開會請貴會聯絡商學各界一致進行以便列名公電北京政府國務院敎育農商等部痛陳學界近狀要求從速將辦法情形切實表示以順輿情云兩會長對此頗表同意當卽答復贊許　　 
　　會長辭職　顧蘇兩會長連日應各校學生代表來會請願對於開會辦法頗多棘手且對各學校代表無從援助反受官廳之拘束莫可施力不無抱愧是以昨日均提出辭職書向該會各會董及各會員等聲請辭職並呈請上海縣和事准予辭職以讓賢能 
　　學生傳單　昨日傍晚時各校學生因縣商會開會未成特將印就之傳單在大碼頭及各要市分發並高聲呼喊請商界於今日起一致行動云云其傳單如下頃閱縣商會通告不勝痛感今日之會乃衆商之公意會長之召集今被勒令停止試思商民不能於商會開會於何處開會抑尙有何日開會况集會自由載在民國約法何能以武力壓迫停止民權至此剥削盡矣嗚呼北京政府以日本待朝鮮之法待學生乃上海官廳以政府待學生之法待商民北京學生全體罷課上海商民應如何感想 
　　軍警巡邏　南市第一區警察署曁一區一分駐所警正佐因所豁境内均有各校學生分佈傳單並在途摇鈴分處演說露天宣講誠恐有莠民乘機混入有妨治安特令分别加派崗位抽班巡邏外更有警廳所派之保安隊及京畿憲兵營第一連吳連長所派之憲兵分投彈壓在各要道加意巡邏 
[留美學生致駐京美使電]  
　　英文滬報云美國留學生四日以下述電文拍交駐京美使請其轉致威爾遜總統及華盛頓政府電文曰上海游學美國學生二百人見和會議案將中國莫可割讓之山東權利讓與日本而未阿以無條件交還中國之國際同盟擔保深爲惶駭特提抗議此項議案適鼓勵時常毁壞中國封閉開放門户以屏絶非日本的自由貿易之惡力苟此議案與日本所籌畫其他足以釀亂之謀不卽銷除則必陷遠東於死亡之域云云 
[商業公團聯合會致巴黎電]  
　　巴黎美國大總統英國法國首相英法美國會諸君鈞鑒自山東問題及種種密約問題發生激起全國抵制日貨京外各省學生亦因之罷課遠東和平前途甚爲危險請求我親愛友邦主張人道公義勿使日本肆其野心即中國得保其命脈靑年學子全體憤激誓願犧牲諒爲友邦之所敬憫排除日貨於該國亦大不利我等商人無可告訴乞於和會提出主張大局幸甚上海商業公團聯合會叩支 
[國民大會幹事部支日通電]  
　　各省省議會商會敎育會農會工會各報館各團體公鑒天禍中華奸人誤國喪權蹙地神州陸沉段曹章陸與日本軍閥狼狽爲奸蛩驅相倚幸靑年學子奮起誅鋤振臂一呼全國響應先聲所播大義爲昭雖宋之陳東明之復社詎容遜色伏思民國肇建以來迭更政亂我國民之含辛茹痛於茲者久矣方冀北廷受茲巨創翻然悔悟懲辦國賊與民更始促進統一鞏固治安乃北廷悍然不顧故拂輿情倒行逆施變本加厲拘捕學生封禁報館寵用國賊斷送膠澳其一意媚日不惜舉數千年黄炎之祖國讓送於野心之日人所有措施無不與民意宣戰夫靑島問題特今日之督亢商於耳窮其禍患日人將厲行二十一條密約凡我之財權軍權政權敎育路礦諸端無不攘奪以盡賣國羣小皆擁有厚資遠則師宋之秦檜張邦昌近亦可法朝鮮之李完用獨惜我祖宗丘墓之鄉而胥以亡萬刼不復試念及朝鮮安南國民之苦痛凡血氣之倫能無消然涙下况共和國家主權在民我四萬萬同胞苟不忍使一二宵小　賣殆盡又安能忍共戴天耶今者莘莘學子旣已受莫大之犧牲爲國前驅我各界人士亦旣知官僚武人之勢力爲今日所共棄應即羣起而與之搏戰以全國人心之自决與國賊爭最後之存亡豈能袖手旁觀不思匡助國家興亡匹夫有責纓冠往救義詎容辭幸即一致進行共除國賊庶銅駝無荆棘之悲神胄有長延之䙫乎涕泣陳詞惟國人共鑒之國民大會幹事部 
[朱承洵致總商會會員書]  
　　總商會全體會員諸公大鑒國家不幸强鄰侵略奸蠧横行全國學生抱外保國權内除國賊之决心奔走號呼於兹有日矣近更犧牧學業冀政府之改圖促各界之覺悟區區苦衷當爲諸公所鑒諒然學界停課一旬貴會竟毫無表示是以鄙人日來代表上海學生聯合會晋謁貴會者行後凡三次昨日經沈仲禮姚紫若二君接談所言皆不着邊際（中略）至此次學生之至總商會他無所冀不過徵詢貴會之對於此番拯救國難之態度何如耳諸公同是中華民國之國民崛起奮鬭豈讓於赤手空拳之學生故諸公應以總商會之名義通電全國商會以學生之要求爲要求全國一致彼政府雖冥頑不靈民意所在國是自有解决之一日若諸公以會長辭職期内諸事不便行動爲藉口則鄙人所大惑不解蓋商會者商人之商會非正副會長之商會亦非少數議董之商會通電一事並不以會長名義亦不以會董名義乃以總商會團體名義總商會旣由商人集合而成大多數商人之意思即總商會之意思故鄙人以爲通電全國之事不必有待乎會長之選出蓋此電由總商會負責並非以會長名義發表即以先例言貴會荒謬絶倫之佳電元電亦俱用總商會名義又何嘗以朱沈二人名義發布耶總之時機急迫國亡無日貴會爲法定機關應即從速表示切不可再令少數喪心病狂之徒盤踞操縱有失諸公愛國之同情也專此披陳胸臆惟諸公實圖利之 
[上海學生罷課之第十日]  
　　震旦出校學生　震旦學生出校後各情事歷誌各報今聞該百餘學生團體甚堅對於救國方面如出外演說及分發抵制日貨傳單等事已由各十人團分别積極進行昨日該會正副會長曹德三瞿宣治以現居房舍太小往晤江蘇敎育會長黄炎培請其代覔一較大房子經黄首肯黄向曹瞿兩君詳詢經過各情後爲之扼腕不置並力願代向該校校長調停黄君謂無論如何調停之舉實不可少蓋足以表明社會上各有力團體之關懷此事也昨日下午學生聯合總會交際部曾派出部員二名到該處看察房舍據云房舍太小實在難容許多人非速謀較大房子不可今（四日）上午學生聯合會會長何葆仁曾親到該處慰問一切該分會開會歡迎之何君演說大致謂貴同學此次出校純出於愛國熱誠非惟學生界銘佩無已即海内外聞風者亦當爲之拜倒至另謀房屋一事曾竭力代覔刻已尋獲一處地方旣寛闊租價亦相宜請諸君暫居此處一二日當可遷往至繼續肄業一層如能建一大學固佳否則當代謀入他校揷班云云又聞神州女學代表已代其在虹口謀獲大房一座大約可望成功足見該女校之熱心也 
　　約翰出校學生　上海學生聯合會約翰中學出校學生分會宣言書云外交失敗舉國痛心我學界本國空存亡匹夫有責之義聯合罷課以籌救國情迫心苦豈午已哉同人亦學界一份子此次退學本因國事是非曲直聽之公論惟身雖離校而救國之責仍在焉敢自棄用特於六月三號全體加入上海學生聯合會庶幾得以稍盡天職區區寸衷祈共鑒之 
　　粤僑學校　上海學生聯合會粤僑學生聯合分會宣言書云嗚呼神州莽莽見被髮於伊川禹域芒芒遘鬼謀於曹社帝秦蹈海魯連所以悲懷亡韓破家留侯於焉發憤矧復長蛇封豕日肆譸張巨蠧神姦愈滋鬼蜮九州已成鑄錯三韓直作前車誰非黄胄子孫女能坐視倘爲異邦奴隸豈有倖存比者京津學子吳楚生徒反日揮戈抽刀斷水亟聯團體先掃羣奸蓋懼大陸之將沈冀挽狂瀾於旣倒也維我粤僑學校林立申江敵愾同伸熱誠共矢興亡有責祗在匹夫生死相關豈容度外爰集各校同人組織聯合一會所恃大義前驅即爲國民後盾大仇不去誓無反顧之心一息尙存共策進行之力願我同志其各勉旃附粤僑學生聯合分會簡章（宗旨）聯絡粤僑各學校學生羣策羣力以協助上海學生聯合會之進行（入會）凡粤僑各學校均應一律入會（職員）本會擬設正副會長各一人正副會計各一人文牘員四人幹事員評議員交際員每校二人（職務）就粤僑各校學生之能力切實施行（會期）每星期一次遇有要事由會長臨時召集（會費）每月每校二元特别經費臨時召集（會址）暫在美界愛而近路同發里嶺南中學（附則）本簡章如有未盡處得以隨時更改 
　　澄衷學校　澄衷學生自罷課以來除印刷警畫出外宣講外近日又實行減膳每日每餐減小菜一碗蓋取臥薪嘗膽之意且又可積省若干銀錢以充該校學生救國會經費 
　　兩江公學　兩江公學自罷課以來除自修時間外各生對於學生分會會務積極進行略誌如下（一）演講部計分五團每日分别出外演講如北浙江路寶山路閘北城内大東門城隍廟小南門等處演講時專注於下等社會演詞淺顯感動甚多（二）調查部調查各商號之國貨及日貨并携有學生聯合會之志願書請各商號經理人填寫蓋章以表堅决（三）交際部分向各生家屬說明停課理由及勸其勿用日貨又該校所出之愛國畫報定於本月十五日出版以泰東圖書局爲總代派處 
　　職業學校　尙文門外中華職業學校自吾國外交失敗以來加工製造各種日用工藝品以爲實行抵制日貨之預備近日以來外間負販團日見增多因之到校定貨者尤覺應接不暇故於前日起完全停課專事工作仿造各種玩具以及琺瑯器皿大小鈕扣等并於星期日組織宣講團販賣團調查團專往各處販賣調查國貨鼓勵社會一般人民注意此事勿僅恃五分鐘之熱心云 
　　第一商校　省立第一商業學校友會昨日開會由揚州東台興化淮安等處會員提議略謂本會組織演講團到處演講喚起國民的愛國心勸告團往各商號勸告不批日貨負販團提倡國貨營利以助會資連日以還頗見功效但以滬上一地所收效果有限宜討論方法竭力擴張已經全體通過擬組織外埠演講團勸告團負販團惟外埠負販團所有營利着充外埠演講勸告兩團旅費不日將派員前往江北一帶云頃有會員湯成　奉總會長派往蘇州連絡各界一致進行希逹最後之目的業於昨日啓程矣 
　　中華工校　中華工業專門學校學生分會致商界函云商界同胞公鑒敬啓者此次外交失敗全由於我國人之委靡不振復有二三賣國者狼狽其間强鄰遂謂我政府可籠絡我國民不足畏强施其利誘威逼之妙腕期遂其鯨吞蠶食之野心嗚呼靑島去而中國危餂糠及米載胥及溺吾輩無瞧類矣學生等徒有勢誠愧乏實力不得已犧牲其寶貴之光陰冀邀當軸萬一之矜憐於是而有聯合罷課之舉承諸先生原其曲衷不加譴責足徵愛國之誠人所同具近來摒斥日貨之聲遍於全國諸先生均具救國之實力持堅毅之精神尤足以塞奸邪之膽而褫强鄰之魄惟竊有進者無形式上之表示不足動政府瞶瞶之聽吾人飲泣政府酣歌似非可以救燕幕魚釜之危也幸諸先生亟圖之專此敬請熱安中華工業專門學校學生聯合分會謹啓　　神州醫校　神州醫藥專門學校學生分會自罷課後即開會籌議分會應行一切事宜當經公衆派定調查與編輯兩部其兩部議定辦法如下（一）在罷課期間非有特别事故不得返家（二）非本分會應行事宜不得出校如欲出校須聲明事由（三）每日上午爲自修時間下午爲服務時間（四）服務時間編輯部編輯醫藥新聞調查部調查藥品勸告醫藥兩界不用日貨及分發警告傳單與醫藥新聞等事兹編輯部已出新聞一期調查部已分途勸告各藥行及參號承認填志願書者已有數十家 
　　英華書館　老靶子路英華書館學生分會自演講團成立以來已實行演講曾於日前由校出發乘滬寗車至昆山並與商務書館陶秦二君往薛家場其時該處適值火神賽會於是借發戲臺演講現時國内情形及外交之如何失敗與抵制日貨之緣由並述亡國慘史聽者不下數百人其後又至半仙橋演講繼以時間忽促乘車而返是日演講者係項嘉瑞韓翔華李林芳谷興詩傅昭鍔吳煒明等十二人 
[彙紀提倡國貨之消息]  
　　靑年衛國團　靑年衛國團現正招集股本創辦國貨公司並擬先行成立販賣部以樹基礎故於昨日上午九時開臨時會議到者數十人由陳熙昌主席報告開會宗皆及提議販賣部組織之方法經衆議决所用資本概由各團員分認限日交齊以便再行開會選舉正副部長及各辦事員時已午刻遂宣告散會 
　　運輸公會　滬密鐵路之各轉運公司因抵制日貨於日前邀集各公司在運輸同業公會開會討論議决實行抵制八條已誌本報茲悉該公會特於日昨追加議决案照錄如下（一）議决依據制日貨前案因有未盡之處今特追加本會調查員或有人報告形跡可疑之貨物者應由公會派人抬至公會開箱騐看如果實無日發即交原公司抬回倘竟攙有日貨者照章罰金云云並聞自此案議决後本月初五日上海北站㨗運公司裝運南京雜貨一箱經同業某君察其形跡可疑當即按照議决辦法報告公會邀到客家眼同公衆開箱騐貨實無日貨混雜其中當由公會黏貼騐訖字樣交與㨗運公司領回裝車運寗 
　　翻砂作帮　南市翻砂作帮爲抵制日貨事昨由該帮領袖王嘉祿邀集同業在滬南第一樓茶肆集議當經公衆議决限初十日起實行截止日貨定貨所有前存各貨統限本月底内售罄並分任調查監察之責嗣後逾限如有私售私做者公同議處 
　　閔南小輪公司　南市閔南公司各小輪係由滬駛往平湖等處之班輪該公司經理喬念椿於日前特開股東會議决定於舊曆五月分起拒絶各商不代裝運日本貨物所需小輪煤斥亦改買國産 
　　閔行鎭　西南鄉閔行鎭强敏浦濱兩學校學生自上月以來籌議抵制方法印刷傳單沿途分發並由各學生馳往各鄉剴切宣講俾鄉民共曉我國對於外交之失敗又該鎭自組織救國十人團以來各界加入者甚夥茲爲聯絡進行起見將各救國十人團組一聯合會議决設立調查宣講兩部以便分投調查各商號有無再進日貨並往各鄉切實宣講已推舉顧袖雲奚俠虎爲該會正副會長以便督促進行該鎭商會前日召集合鎭各商號會議决定一律不售日本貨品如已進者以售盡爲止惟協昌祥源昌祥兩洋貨號决定自端午日起將售存該國各貨一律封存概不售賣云 
　　浦東各鎭　浦東大團鎭各商家對於抵制日貨切實進行有祥源鮮臘莊兼做批發其鹹貨營業爲各地冠現亦甘心犧牲將各項東洋魚自五月十號起停止進貨業已報告該鎭國民大會事務所各項日貨已於上月底盡行售罄祥大木行則將日貨材料砍作炊飯之用不再出售其他如王義隆盛元發等均報告止進日貨該鎭某藥舖門首擺攤小販甬人某甲亦已改營國貨高行鎭商學界組織雪恥會心幹事演講編輯調查四部業於前日開會宣告成立推定職員如下（幹事部主任）瞿初孫（演講部主任）顧嘯泉（編輯部主任）張恂子（調查部主任）朱祥孫演講部即日分往各處演講演講者爲曹谷永瞿朗川瞿初孫朱祥孫顧嘯泉顧枯村張恂子湯夢吾高志昻等北四川路三友實業社所出三角牌毛巾近因各界提倡國貨銷路驟增故該社經理沈九成於前日偕同倪菊裳渡浦前往川沙城内租賃房屋設立分廠以期增加出品刻正廣招女工部署一切以便尅日開工 
[工部局注意傳單與旗幟]  
　　據公共租界工部局星期公報載稱工部局於六月五日發出華文示文略謂租界内不容散發煽惑性質之傳單懸掛有碍治安之旗幟違者懲戒不貸租界内之治安秩序必須保持故商民人等務各注意凡傳單旗幟决不可有足以釀亂之性質云云 
[内地自來水廠之防範]  
　　商辦内地自來水廠因日前有人散布謡言謂内地自水廠中有人思下毒藥者有謂置毒藥於水塔之中已將其人查獲者紛紛不一該公司以此等謡言殊於地方人民食水有關爲防微杜漸計乃規定辦法於廠中工匠雜役人等給帶腰牌以便出入稽考並加添工人數班日夜巡察沿浦一帶並新建更棚數座輪流守望其大碼頭之水塔亦已派人守　並卽將種種謡傳情形登報聲明以釋羣疑而免水月誤會昨日該廠主任姚慕蓮據情呈請淞滬警察廳長通令所屬各區署所分别實行撥警防護 
[總商會會長决計引退]  
　　總商會正副會長辭職情形迭誌本報兹悉朱沈兩會長决計引退除朱會長登報廣告表示决心外昨沈副會長又提出第三次辭職書其文如下洽卿諸位先生鈞鑒前奉艶電係由無錫轉至江陰又由江陰轉至鄉下已經兩日之久且弟三年不到此鄉一切規模重行整理幸而貨多價廉儘力多買直至今日始得停止終其日夜至六天之久是以未及即日奉復尙祈鑒原蒙囑到會殊爲感佩但弟任此義務已及五年舊有之營業諸多荒蕪戚友之往還不無疎略上年重選續任曾經苦口堅辭今旣脫離而重行復職萬無是理現在鄉間之收繭過多焙烘成色尙有旬日之久更如大通鎭江揚州等處均係同事前往此間僅第一人料理决難分身來滬面陳下情祗得具函再辭請即另推賢者免得貽誤會務也此復敬請均安諸維公鑒 
[關於和議之通信社消息]  
　　和平通信社消息　南方代表自通電辭職後情形渙散久不晤面各分代表於本日下午三時均至老靶子路唐宅舉唐總代表隨意聚談惟劉代表亞休赴京郭代表椿森因有事均未到談次曾研究如北方代表南下時應如何應付方法磋商良久無結果而散自陸幹卿等發布促和通電後各界均頗注意記者（平和社）以事關重要特訪熟悉西南情形之某要人叩其對於此電之感想若何某要人曰幹老發布艶電純爲激於愛國熱誠表示其最高度之湯望和平心理除此而外並不含有其他意味觀其電文中所謂（兩方極端讓步）（限以最速期間回復統一）（負有護國之責不能無最後之表示）雖覺詞氣嚴重用意深遠實則幹老目撃外交緊急大局危迫故發爲極悲切沈摯之言論以促醒兩方當局决不可妄施揣測也惟外間頗有疑此電爲單獨媾和之先聲者余認爲觀察錯誤因幹老原電明明表期望各代表重開會議是旣已維持和會安爲復爲單獨媾和之理又有謂幹老最後表示一語恐繼此和議仍無進行將有脫離西南團體之舉動者余以爲不然幹老所謂最後表示者係專指此次電文而言並非表示此外尙有如何之舉動余深知幹老富有義俠什膽與西南諸賢盡瘁國事患難相共歷有歲時在此日忠言勸告仍不外愛友之誠若謂盡易初衷離羣孤往悉置老友於不顧則决非幹老性格上所能爲也竊謂南北兩方睹此電文當各發警悟在南方專逞空論家宜速協助代表爲最大之議步如再專憑理想亂掣代表之肘則時勢變遷恐有不忍言者矣在北方决不可因得幹老一電即詡爲得意以爲南方有幹老可恃即凌空俯視一切益堅持高調不肯容讓要知南方各實力派勢力雄厚與幹老並駕齊驅者正不乏人其謀和之切亦殊不亞於幹老倘北方蔑視南方主張毫無容納誠意恐西南各派羣起反搞彼時幹老礙於友誼亦將莫如之何故余望雙方均應有所覺悟速爲讓步開議方不負幹老之用心此外尚有傳言幹老此電專爲對付某派而發者其不知大勢眼光如豆殊不值一笑也云云 
　　聯合通信社消息　自陸武鳴等艶電發布後南北兩方議論　起主張局部議和者尤露悻悻之色據熟悉南方情形者言南方派中欲乘國事紛擾之會攫取權利者頗不乏人陸武嗚等脫離軍政府潛與北政府携手之謡傳或即出於營私挾嫌者之口吾人僅就陸等電文而論終不失爲良心之主張也又聞某要人面詢唐總代表加北方各分代表來與先生磋商八大條件時將以何法對付唐笑曰惟有澆以一勺冷水而已觀此可知唐君之心已如死灰槁木幾幾成佛矣外間謠傳唐密函徐東海之說尤不足信也 
[和平聯合會開會紀聞]  
　　前日（初三）香後二時麥根路全國和平聯合會第三十六次評議會主席柴春霖因不足法定人數卽宣告 
 
 
 

Page 12

 
 
　　改爲談話會由代理書記長李傑報告福建閩俟縣農會派代表與會一電馬鄰翼陳耀行等大致主張根據會章第五條否認縣農會有派代表之權决定以無縣農會派代表之規定覆電閩侯縣農會衆無異議嗣包庸報告云本月初二日寰球學生會函請本會加入團體電英美法等國對於靑島問題主張公道事畢主席將陳耀先提議請政府嚴拒日本要求指揮護路華軍案付會討論經提案人說明理由後爲鄰翼云爭軍事協安之取消則指揮護路華軍即附帶消滅黄鎭磐云軍事協定係共同防敵行動護路華軍不在參戰之列不能根據協定爲其指揮陳君云如馬君議根本上能打消協定甚好但現時似不能辦到護路華軍不在參戰之列性質職務又與參戰軍不同應先要求撤消指揮護路之事電公府國務院及交外兩部馬鄰翼云電報内容只專指護路華軍不牽涉軍事協定陳耀先贊成此意電大總統國務院交通外交陸軍等部主席以陳君提案付表决衆無異議遂公推陳耀先起草再提出下次大會公决畢主席即宣告散會 
[華僑聯合會宴請報界紀事]  
　　前日（三號）下午一時華僑聯合會因暹羅爪哇華僑來函報告居留政府强迫華僑入籍及種種苛待日益急迫特假座東亞酒樓宴請各報界討論挽救方法到者六十餘人當由李登輝主席宣布歡迎誡意并述暹羅爪哇台灣各處華僑痛苦情狀謂華僑複籍實有種種不得已之痛苦中國實業正在萌芽祖國各界人士多希望華僑回國興辦實業現在上海之先施公司永安公司等均華僑回國興辦之公司祖國人士應特别扶助之不可因複籍問題極力攻撃使華僑心灰氣短此事關係中國實業前途甚鉅甚望報界諸公極力維持繼林又松報告暹羅華僑種種痛苦并將暹羅三百萬華僑血涙書及暹羅政府欽定學堂章程宗敎部公文等詳細陳述并云前向政府懇求交涉至今毫無辦法惟望報界諸公設法拯救此三百萬僑民之生命繼朱遐九言現在國内抵制日貨須將貨與人分别清楚外間往往謂華僑入日籍者遂并其所售之貨亦目之爲日貨要知華僑從前入日籍實出於不得已辛亥光復捐助鉅欵多係英日美荷等國籍之華僑總言之華僑能愛祖國就是入外國籍也當親愛他崇拜他如章宗祥曹汝霖等雖然未入外國籍他旣然賣國我們也要同他爲仇的繼吳應增君言英屬華僑複籍情形并云不得已三字好像爲華僑辨護其實并非辨護卽如中國各報館頗多用外國招牌者以堂堂報館在中國内地尚須藉助外人始能方論自由可知這不得已三字報界諸公當能原諒的繼訐冀公言臺灣華僑現在國内的人看他就同日本人一樣這是最不公允的臺灣是政府割給日本的并非臺灣人自己甘願送與日本的以前初割臺灣時臺灣人抵抗不從屢次同日本戰爭不知死了多少人到了山窮水盡始不得已服從日本譬如兄弟數人貧窮的時候將幼弟變賣些金錢養活這幾位弟兄等到後來幾位兄弟發財過安樂日子這個幼弟又從買主處逃回來這個時候應該排擠他還是承認他如同胞呢諸公這臺灣的華僑就是我們的幼弟繼吳鐵城言承華僑聯合會歡迎心甚感謝今日討論暹羅爪哇各種問題斷非倉猝所能解决必須集合多數熟悉僑情者從長討論或有良好方法并云各國最重殖民政策我國對於殖民事業絶不研究一般華僑居留海外惟聽其自生自滅政府旣不能保護而社會不良分子復以華僑爲可欺往往詐騙其金錢因而華僑返國者常存畏葸之心至複籍問題鄙人曾在檀香山多年試舉華僑在美洲者言之入美籍者可與美國人民享同等權利否則不能平等日本人現對於檀香山之日僑曾定有兩種國籍之說在美時即以美國人視之返日本時即仍以日本人視之此種辦法較爲公允今日鄙人尙有兩種意思貢獻於華僑聯合會一調查國内各地實業及風土人情詳細報告海外華僑以爲指南庶華僑回國時有所憑籍可免隔閡之弊一組織殖民協會專研究殖民事業爲將來發展殖民政策之基礎此兩事華僑聯合會應特别注意　李登輝起立答謝云荷承指敎實爲本會之大幸本會自當努力進行但對於暹羅爪哇問題尤望諸公有以援助異日當再開會討論一切遂邀大衆歡宴至五時許賓主始盡歡而散 
[靑年會全國協會新會所行奠基禮紀]  
　　靑年會全國協會新會所擇期奠基疉誌前報昨日午後五時在香港路四號新會所前舉行典禮到者有滬海道尹代表董守安美國總領事薩門司君英國高等審判廳按察使赫佛崙及美國審判廳羅賓傑曁海上中西各界領袖來賓三百餘人首由主席協會總幹事李耀邦宣佈宗旨略謂全國協會爲中華全國靑年會之總匯任務繁重十年前已早感建立會所之必要民國三四年之交開始購地建築捐欵時王正廷君爲協會總幹事在國内募得三萬餘元自黎黄陂馮河間伍廷芳唐紹儀諸公以次均助鉅欵在海外得北美靑年協會之助力甚多富商史帶蓀捐美金四萬元古爾特捐美金五萬元旋在香港路購得基地二畝有餘祇以歐戰影響未能動工去歲大戰閉幕遂告經始督造最新式之五層洋樓所爲材料均自美洲運來堅美固實統計全會所估值銀五萬六千兩今已大部就緒期於年終落成云云次由協會第一任會長現任興華報總編輯美國博士潘愼文以上海方言演說謂中國有靑年會自三十四年前福建省城内之英華鹤齡書院内組織學校靑年會爲始同時山東登州及杭州敎會學 
[靑年全國協會新會所行奠基禮攝影]  
校内繼起組織因陋就簡彼此不相聯絡二十四年前美國博士來會理自美來華創立城市靑年會於天津次年方有全國協會之産出二十一年前上海亦立靑年會其後粤港閩杭京晋一帶次第蔚起迄於今日共有城市靑年會二十八處學校靑年會一百五十六處會員共四萬九千餘人云云次由潘愼文博士曁現任協會會長鄺富灼安置首石貯存鐵櫃首石上鐫有銘辭文曰伊昔基督無枕首地輪斯奂斯歸美上帝錫我有形命建無形薄海靑年人格完成鐵櫃高十二時長寛各八時内貯新舊約聖經一部中華基督敎靑年會史略一册民國元年至六年靑年會成績報告英漢文共七册全國協會董事部會議紀錄一份全國協會章程一册城市靑年會曁學校靑年會模範章程各一册全國協會建築圖樣一紙民國七年學校靑年會統計表一份謝洪賚先生傳一册本月份靑年進步一册本年靑年會月曆一份全國協會建築捐徵信錄一册奠基禮觀禮請柬及秩序單各一份當日申報時報告一份當日大陸報字林西報各一份共二十五件當日分之本報得與靑年會全國協會發生如此永久之關係亦他年一佳話也奠基以後復由上海城市靑年會總幹事曹錫賡演說近年來中華靑年會發達情形並謂靑年會現已逹有新式會所者爲北就天津漢口福州廣州香洪上海東就本年杭州新會所亦將落成長沙開封南京南昌亦正開始募欵事業擴張範圍日大卽就民國七年统計而觀全國各靑年會共歲出决算四十六萬餘元均由國内士紳政商學界捐助所辦事業不可勝計大綱爲德智體三育以培植靑年之道德信仰鍜練其體魄牗啓其智識發達其合羣性而總其成者卽爲靑年會全國協會内分城市部學校部書報部體育部幹事養成部庶務部以聯絡輔助督促各城市各學校靑年會爲職務並籌畫創立各處新會對外則居代表之地位其組織由三年一次所開之靑年會全國大會中選出委員約六十人再由委員會産生董事部如王寵惠林長民主正廷王景春凌潛夫張伯苓温佩珊金邦平李登輝聶雲台等均爲協會委員即如歐戰期内僑法華工二三十萬人全國協會亦會派幹事百餘人往法組織靑年會又在海參崴參戰軍内設立靑年會造福兵卒者不少去年歐戰協濟會亦由全國協會提倡全國募得百萬元以上此事大衆當能追憶均中以見協會之最近發展云末由協會總幹事李耀邦致謝閉會當日佐以音樂名家之合唱獨奏來賓歎賞不止禮畢閉會已七句鐘矣 
　　博物院路外國戲圃ＬyoeumＴheatre對門之靑年會新會所係由魏清記承造適居香港路口之轉角架屋凡四層工事尙在進行中在行安置首石禮以前屋東南隅大方磐石以鐵索繋之高懸迨行禮時由第一任全國協會會長潘愼文君持銀鍬刮濕泥少許匀敷置石處石遂漸解令著地面而置石之禮以成嗣由李耀邦君致辭由施白珩君祝福後復取固扃密封妃紅色彩繩之小鐵櫃置入首石上面之方孔中上更覆一鐵片而散會此觀禮時實見之狀况也首石之方孔旣加塡蓋首石旁近接牆基缺處之作缺刻形者即由泥工加磚敷土而首石與牆基倐即相銜接矣 
[盲童學校游藝會先聲]  
　　　憶定盤路四號盲童學校開辦以來成績斐然前年曾開游藝會一次蒞會者頗加奬譽茲定於本月七日（即星期六）下午新鐘三時假座卡德路夏令配克劇院開第二次游藝會以所售劵資補助經費除該校學生表演音樂體育游戯各種技能外并有中西人士蒞會贊助如蘇州奥女士之獨唱强生女士之凡烏林阿君之鋼琴獨奏及中西女塾之跳舞德君之新奇幻術聖約翰大學歌樂社之唱歌皆滬上人士向所心折者今會聚於一堂届時想必有一番熱閙也 
[川商痛陳惡稅]  
　　旅滬商帮協會成帮前因萬縣完納子口各貨被該處新任統捐譚局長查封扣留勒令重征並將子口票誆去不予放行阻留匝月損失堪虞今該帮全體電請成都總商會轉禀省長曁稅務廳長飭速放行以維商本原電錄下成都總商會轉禀省長曁稅務廳長鈞鑒疊據萬縣代運商貨莊洪順電稱各號由萬已完子口之洋貨百餘件被新任統捐譚局長一再扣留並將子口票追存縣署拘留蔣東不僅勒令重徵意在厲行苛罰似此任情虐商不明稅則騰笑中外乞貴會禀請省憲選派廉員庶商業稅源兩無妨害其所扣大批商貨將及匝月懇電飭速放行俾免巨大損失旅滬商帮協會成都帮馬裕隆章洪源新昌祥二酉山房復茂長祥盛元公順同金興成同昌久春昇和日興長豫記源昌永盛泰等全體叩支 
[運繭來滬之絡繹不絶]  
　　滬杭甬鐵路逐日由浙省各處運滬乾繭之數除由專車裝運者不計外詳列如下（五月二十七號以前逐日所運之數均誌本報）五月二十七號由楓涇拱宸嘉興嘉善四站運滬乾繭計二十八車共四千餘包係本埠太和嘉綸振綸緯綸同豫各廠之貨五月二十八號由嘉善嘉興許村三站運到乾繭二十七車計三千零九十餘包係叙順新豐同康裕新升和通和亦萬隆各廠之貨五月二十九號計二十七車共三千零二十餘包係德昌豫源恒利順康嘉綸興濟肇豐等廠之貨五月三十號由閘口臨平楓涇等站運到二十一車計二千七百餘包係萬隆協濟愼大通匯各廠之貨五月三十一號共運到乾繭五十七車計六千三百餘包係順康嘉綸裕農協各廠之貨以上共計一百八十四車計二萬二千八百餘包均由滬杭火車裝運來滬現均缷入南車站棧房惟數日前因届星期日及端午節封關以致江海關洋員尙未騐過此項乾繭均堆積南車站貨棧及臨時繭棚異常擁擠大約須一二日内即可看騐始由運送處分别裝運塌車送往各廠云 
　　丹陽常州無錫奔牛等各處産繭現届暢旺之時滬上各絲廠均經派人紛紛前往各屬設廠收買自上月二十外開秤以來各繭廠購進乾繭甚夥其裝運來滬者概由滬寗鐵路之運繭處向路局訂定特約包運查上星期（即陰曆五月初一）起已有乾繭陸續裝運火車來滬兹將其各處乾繭由火車運之確數開列於下五月初一日由丹陽裝運火車四車計五百三十包初二由丹陽裝運火車五車計六百零七包又常州裝運火車四車計五百五十六包初三由丹陽裝運火車六車計七百三十包初四由崑山裝運火車一車計三十五包又丹陽裝運火車六車計七百五十八包又横林裝運火車二車計三百三十二包又無錫裝運火車九車計一千一百四十一包又奔牛裝運火車五車計七百四十二包初五由横林裝運火車五車計六百三十包又常州裝運火車五車計六百四十五包又無錫裝運火車一車計一百零五包又奔牛裝運火車四車計五百五十七包又丹陽裝運火車八車計一千零二十一包初六由無錫裝運火車十七車計二千二百三十二包又丹陽裝火車五車計火百四十一包又奔牛裝運火車六車計八百四十二包以上共計八十九車計一萬一千五百七十四包均由滬寗鐵路陸續運滬至麥根站停車缷入貨棧由江海關洋員看騐復磅始由運繭處分裝塌車送往各絲廠云 
[菜子船夜行遇暴]  
　　船户華桂生前日由平湖等處裝載菜子二百餘石來申駛經南黄浦汆來廟時已黄昏突來小划船三艘攔住盜匪十餘人躍登華船搜刦去衣服二十餘件現洋四十三元時表一只始呼嘯而去昨日華船駛抵上海開單呈報水陸警區請爲緝究 
[利濟獎洋籌設貧民工廠說]  
　　本埠瑞源票行承銷利濟奬劵經法捕房查獲適頭奬在内由法公堂判將此項紅票六萬元移送護軍使署分撥慈善之用已誌本報兹得軍署消息盧護軍使以此項獎洋旣經撥作慈善用途須籌實惠及民之法因念貧民生計日促故擬將此項銀欵外更籌集巨欵剏設一極大貧民工廠以惠貧民而興工業云 
[布告三林塘幹河善後罰章]  
　　上海縣知事公署昨發布告云案據三林塘河工總董趙履福協董湯學釗喬枬函稱本鄉河工耗二萬餘之金錢竭六月餘之心力始克告竣而鄉民不顧公益竣工未及浹旬已有增駁兩岸停留竹排及擬設魚網等事除就近請警區阻止外並懇飭巡警分所妥擬罰章俾新浚之河不至轉瞬液淺等情並附善後章程八條到縣據經先行布告並令行第五區警察分所長另擬罰章呈核在案兹據該分所王崇善擬具罰章呈復前來除指令外合行抄錄罰章布告仰該處商民人等一體遵照特此布告三林塘幹河善後罰章有左列各欵行爲之一者處十元以下之罰金（一）將垃圾煤屑瓦礫穢物等類投棄河道者（一）魚罾蟹斷及阻碍潮流者（一）建築物之建築修繕不依法令章程未經警區及經董辦事處准許擅與立木或違背所定圖樣者（一）兩岸駁佔者有左列各欵行爲之一者處五元以下之罰金（一）停留竹排者（一）受辦公處所之督促不將河灘之蘆葦等物除去者（一）河灘坑厠糞水溢出者（一）停留船隻妨碍通航者（一）地粟腰菱等有帶泥土之物在河中淘洗及淘洗煤炭等物者 
[重提去年四門内之命案]  
　　西門關帝廟孔家弄婦人凌洪氏於去年舊曆正月十二日下午忽來匪徒二人面蒙黑紗入内用刀將該氏戳斃並刦去金銀洋元衣服等物拒傷亂傭等當由氏子凌連生開單報告警區函請地方廳委派樓航檢察官前往騐明聽候緝兇在案兹悉此案自發生後不久樓檢察官因病出缺所以延擱迄今兹經代理廳長賀君查閱案卷即派員四出調查其中牽涉該氏比鄰現開嫁妝店之孫松濤（即孫阿元）及氏子凌連生與張慶明等故於昨日飭警將孫與連生等二人先行傳案押候訊究 
[麥倫書院提前暑假]  
　　虹口麥倫書院已於昨日放暑假其所以提前放假之故則因學生屢欲與學生聯合會取一致行動一再要求校長准許罷課校長恐過於抑制釀生他項問題特商准校董提前暑假云 
[上海公學義務夜校休業式]  
　　白克路上海公學學生自治會附設義務夜校昨晚舉行休業式八時振鈴開會首由學監唐豪致訓詞多激勵之言次楊應藩演說謂諸生今日求學　諸從此處至龍華塔今不過暫行數步將來直造塔巔方爲成功此時尙宜向前勉力行去也次姚志崇演說謂本屆考試列優等者俱有奬品然諸生得之幸勿沾沾自喜更宜列苦成功日後尙有極大奬品賜予諸生毌故步自封而棄之也次崔文成演說以故事作喻趣味永雋學生無不奮感末方曉初給奬謂諸生於貧困之中猶不忘求學足見諸生向上之志今日得奬諸生求學固宜奮勉未得諸生尤應用功讀書勿負本校諸敎員一番苦心焉給奬畢遂振鈴散會其考列優等學生姓名錄下甲組葉清泉吳根源金嘉祥乙組鍾玉書馮星橋陳正剛 
[身藏多數僞洋被獲]  
　　淞滬警廳閘北偵緝隊隊士丁長順劉廷標張福蘇升等前日在北火車站緝獲身帶僞洋之蒲金鰲王老四王子興三名當在該三人身畔抄出僞洋百數十元一併解回隊内押候訊究 
[車站上破獲拐案續誌]  
　　拐匪張玉廷王洛三張阿三等携帶女子李小妹張阿妹王阿囝三品欲搭乘火車帶往他埠販賣被救濟婦孺會偵探查獲一併解入五區警署已誌前報兹悉此案經王警正命解司法科訊辦矣 
[冒騙案兩則]  
　　騙草帽　公共租界河南路四百十一號門牌老悅生洋貨號在總巡捕房控常熟人載永林與馬夫王阿毛僞造粤人林炳圖章揑寫字條串騙值洋九元之草帽兩頂等倩昨晨由探將戴王兩人拿獲連同僞圖章一併解送公共公廨請究即據中西包探上堂禀明前情並將假圖章及所騙草帽呈案請察並據原告夥友崔季投案證明被告等串騙情形訊之戴永林供認騙帽不諱惟王阿毛供實不知情係被戴挾搛誣攀求釋王襄讞核供商之英早副領事以戴冒騙屬實判押西牢九月王阿毛無干省釋草帽給原告領回 
　　騙西藥　雨人王立章先後串黨至南京路屈臣氏藥房及河南路五十八號門牌科學儀器館兩家騙取藥品出得爾米地四打計洋八址六元及碘五磅次磅度紡兩磅計洋五十五元携贓逃逸被控捕房昨由探將王拘獲押解公共公廨請究即據中西包探上堂禀明案情將被告所寫僞字條呈案請究並據原告代表蔡同貴投訴被告冒用徐惠生名義騙去山得爾米地西藥又據徐惠生禀稱被告冒名騙貨請究又據何柏林偕證周榕軒到堂證明被告冒騙各節被告王立章俯首無詞中西官核供以被告冒騙屬實判王押西牢半年示儆 
[救火人跌傷]  
　　昨晚十時許北山西路某號門牌不戒於火新閘救火會救火皮帶車聞警前往駛至西藏路愛文義路口（即舊名平橋路）開機者不愼至救火皮帶車撞於某姓牆壁致救火車全部毁傷救火人一百二十二號馬富山一百二十三號金桂雲一百八十一號董根保七十三號劉家眞一百零五號殷福重及寫字陳某皆遭跌傷甚重寫字陳某與一百二十二號馬富山尤劇當由救火會聞知立派他車前往救火一面送跌傷人往醫院醫治其開車人某甲亦遭跌傷聞將送交捕房懲處云 
[知事訓責催徵吏]  
　　上海縣民國七年份冬漕錢糧四鄉各圖地保延不清繳沈知事以各催徵吏催繳不力於前日下午升坐公案飭傳各吏到案諭話略謂前者諭限爾等十卯内掃數清完（每卯五天）迄今限滿國稅未見起色今再寛限三卯着傳知各保一律完清再敢抗違從嚴處分諭畢沈知事以催徵吏范友根嚴福春等辦公不力疲玩不堪當堂諭令各戒責一百下以儆 
[英包副領事抱恙已痊]  
　　公共公廨陪審西員英副領事包君前因偶染微恙故上星期六未蒞公廨已誌報端兹悉包君業已痊愈昨日早堂仍照常蒞臨陪審矣 
[請緝碾斃人命之汽車夫]  
　　本月一號下午有一不知姓名之汽車夫駕駛六百九十二號汽車經過公共租界浦灘仁記路口因司機不愼將一年輕行路之男子撞倒碾傷頭顱腰背等處當由一百九十號巡街捕查見立即雇車送傷者往醫院撩治其時該汽車夫見已釀禍乘隙而逃直至次日早四時許受傷人因傷甚重在院身死遂由該院通知該管捕房派探查明死者年甫十八歲廣東人名程光來在南市十六舖經昌機器店習業有母程鄭氏亦居滬瀆因即回禀捕頭飭將尸體舁入虹口斐倫路騐屍所聽候報官相騐嗣程鄭氏以其子旣遭慘死不忍再令尸體暴蕗自願備棺收殮訴由總巡捕房轉禀公廨中西官諭令該氏具結領尸棺殮聽候查傳肇事汽車夫到案訊究兹程鄭氏查悉該汽車夫是日所駕係法租界天主堂街某汽車公司之汽車昨特繕具訴狀要求公廨迅爲查提該汽車夫到安究辦 
[婦人堅請離婚]  
　　李祖林前延達商律師爲代表至法公堂控稱李妻鳳英即李徐氏捲取衣飾逃回寗波原籍母家向領不放請求關提後由中西讞員備文飭探前往將該氏提至法公廨訊判發普育堂留養一月期滿後交保聽候覆訊核辦在案昨日原告律師聲稱李祖林與徐鳳英成婚後翁姑丈夫並無將其虐待情事此乃結髮夫妻豈能離異仍請堂上准予李祖林領回完聚徐鳳英由巴和爲義務律師辯稱鳳英嫁李後時被伊夫與翁姑虐待以致圖盡過兩次經人解救得免喪命似此行爲難以偕老請求斷離中西官判令退去候七天下堂諭定斷 
[指控行竊證據不足]  
　　婦人張金氏前往虹口西華德路二千一百七十三號門牌寗波人徐元章家賭博因細故口角後被徐偕妻林氏見證婦人陸韓氏范姚氏朱胡氏至該管捕房控其兩次擅入内室竊取内藏值價洋六百元之金銀首飾箱一隻業經包探張林泰將張金氏拘解公共公堂諭着收押查明解訊等情曾誌前報昨晨由捕傳同原告見證將被告帶案續訊先由張包探上堂禀明調查原告所控並無確據次由原告夫婦投訴實已被竊有人作證等語即由見證韓姚胡三氏相繼到堂證明目覩被告兩次走入原告房内是實詰據被告張金氏供稱丈夫在外大橋塊正豐五金號爲夥身家清白實係與原告因賭爭執被誣當時雖曾入原告臥房係覔取鷄籠云云李襄讞核供商之英副領事包君以原告所控證據不足判將案註銷被告開釋 
[匪徒攔攫西人銀物]  
　　西人裘佛倫氏前日行經北蘇州路突被匪徒四人攔住用强攫去身畔值洋三十六元之金表一隻及現洋後據情報告該管滙司捕房飭令華探王桂亭協同一百九十號西探查獲與此案有關之洪彩連一名昨解公共公堂即由該兩中西包探上堂禀明原告報告後拿獲被告惟尙有同黨在逃請爲展期以便偵緝中西官諭將洪帶回收押候查明解訊 
[拆白黨罪惡之一斑]  
　　婦人吳周氏前在新關碼頭投浦圖盡由捕救起解送公共公廨訊得有神經病判即開釋迄已兩星期前日該氏又在徐家滙路一帶胡閙經某西人瞥見恐其肇事故將氏送至戈登路捕房轉送公共公廨留至昨晨由官媒解案請示即據吳周氏供稱原籍嘉興曾嫁本埠某銀樓經理吳某爲妻計有九年並未生育去年被夫指氏與拆白黨姘識雙方立據離婚後豈知所帶值價甚巨之金珠飾物眞被殷姓拆白黨騙盡因此得有心病發時神志昏迷不由自主現庽石路級升客棧五十六號房間内等語中西官核供判氏函送棲流所醫治候愈再核 
[再誌懸旗措詞激烈之干涉]  
　　某新衣店主劃宏樞前因懸掛抵制日貨欲斃倭奴之白旗事爲法捕房查知以該旗所書詞太激烈故傳劉至捕房交保候訊在案昨又傳至法公堂請訊劉稱並非商人自己之意係照他户懸掛之旗書寫自知不合不敢再懸中西官判着將旗撤去不准再懸並罰洋五元充公 
[敵僑餘欠尙須續追]  
某洋行買辦謝天錫延巴和律師至法公堂控稱謝被德國人利沙龐根虧欠貨欵銀四百餘兩請追等情判將被告所有存貨拍賣作抵在案昨日巴律師聲稱遵諭拍得銀一百九十兩餘欠仍請繼續追給判准如所請 
[誌謝]  
　　昨承銀行週報社贈銀行週報第一百零一號一册又商務書館贈英語週刊第一百九十二期一册書此併謝 
[來函]  
　　昨日（四日）報載留日學生在半淞園會事此次由東歸國學生概未與聞特此聲明駐滬留日學生代表廖方新凌炳鄒衞劉振羣盛世才王璋姚作賓黄恢權王之楨劉泗英 
雜評二 
[處置利濟奬金（庸）]  
　　自法租界公廨將充公之利濟奬金判决移送護軍使署後而處分奬金問題又爲滬人視線所集所謂慈善團體者垂涎此六萬元之鉅欵各欲嘗鼎一臠紛紛活動分配稍一失匀多少有無之間在在足以發生異議今聞盧護軍使有擬專充開辦貧民工廠之用旣可杜絶垂涎者之競爭又可普及實益於社會一舉兩得誠善於處置者也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百）（二十一）] [  一之]  
　　美國夏假甚長一届國殤節各校即紛紛開展覽會表示成蹟行休業禮各校學生即个率覓夏校或易新地而爲夏假中學業進修計矣故美國夏假名雖有數閱月之久而實際上寶貴光陰仍可無抛荒之慮也美國夏校所在地非山巓即水涯擇地而居可免炎威之相逼塵飛不到可免蚊蚋之相侵不獨男女學生爭先趨赴即彼大中小學各教員亦莫不以此等『學校村』爲燕息地各學校村附近之情勢每因是而爲之一變而學生等在此時出校擇校之忙頗令人回想及於中國舊時代私塾兒童端陽時改入他館之情狀此記者對於國殤節之第四棟感想也 
　　東美在署季四閱月内小康以上之住民每舍城市而遷入各鄉村故上述之學校村外尙有一種『消夏區』常散見於山明水秀之田野間每年五月而後城市中空屋漸多鄉村中蓬門盡啓消夏區十里二十里内之農家莫不預爲布置以待來客之聯袂蒞臨此事彷彿在我國二十年前科舉時代各省會每届舉行鄉試之年貢院附近一二十里内之民房一過端陽即留空餘屋若干間預備出租作考寓且其必待九月後方畢事彼此亦正相同也所不同者一則由城遷鄉一則由四鄉遷入城耳此記者對於國殤節之第五種感想也 
老申報 
[老虎黨（見光緒二年八月十八日）]  
　　蘇城有等游手無賴專伺店舖新開懸牌之日率領多人將紅紙裏錢洋首先登櫃口稱發財即檢其貴重之貨納一二成值取之而去轉售得價乃俵分之若不與則愈聚愈多生意爲其所阻不搶不偷一味歪纒雖差保彈壓亦無如何俗謂老虎黨日前問門外保康布店舊業新開其黨入買店夥不善其辭以致爭閙嗣允其人給手巾三條未滿所欲一聲傳播遠近老虎黨乘間齊來尙有南北兩濠舟人脚子亦皆麕集店堂幾乎塞破窘極立時封櫃閉門馳請義慈汛親臨騙逐猶不能退遂拿爲首者數人餘黨方散然已所失不資矣可見貿易之難也 
新拾遺 
[綠洲小誌（上）] [  君豪]  
　　綠洲（Ｇreenland一譯作格陵蘭得）爲一大島係由氷相連而成其陸地爲不列顚羣島之四倍但北接北冰洋地甚遼闊未曾探險故難悉其狀况一八五三年美洲博士凱安（Dr） 
Kane部下之遠征隊達於是島之西部時尙未現此地也於北極六百英里之内彼等發見一冰河其名爲亨堡爾特高出水平線三百呎據凱安氏所述其地之玫瑰堅如玻璃磚且信此大冰河幾佔綠洲全島之内部凱安氏之橇分隊前進共一隊冒險將事綿力全盡雖準備用具以梯上登但亦無濟於事他隊遵河之經線北向約六哩之距離有大海觸入眼簾一望無垠（晚近探險家疑爲PolarSea）海中充滿海豹熊類及北極之各鳥獸逹界域之冰揠繞北極而現大海其地産禽獸尤多綠洲之居民多蒙古族得文化良早其習慣種種吾人思量可得蓋百年以前丁抺頓民及佈敎者已宣之世其後又有探險家及捕鯨魚者往其地彼等居地極廣可自綠洲而伸張於太平洋之岸是類種族爲數約五萬換言之即多於雅克York城中之居民也平均身體低於歐産普通約五尺左右設身長六尺則同族必視爲巨人矣北部蒙古人之住宅係以冰造成南部則砌以木石外堆柴炭泥土等夏季以來多棲於皮幕中家人均聚於一處飲啄晏然四周置魚屬即狗亦同息於旁吾人欲睹此現象非難事也彼等之食品種類良多但海豹海象二物每年中必以之作九月之糧彼等無先見嘗使之恐佈巴利船長謂曾遇一土人絶糧餓死即製衣之皮亦爲食盡母之育子必負於背後之皮袋中至其能捍衛一身始縱之自由童子之第一事必挾弓矢以自隨實行其中標之目的至十齡時其父始與以一艇俾熟練於漕遊掘坑旋轉獵鳥捕魚諸技至十六歲時則伴其父爲獵豹之舉獲第一隻時必大開宴會以誌慶賀女郎於十四齡學縫織攻毳組皮等事再遲一二載始進於橈船建屋諸務綠洲之貿易限於最少之物品彼等嘗載商品於撬偕家屬以遠行所過之處每留息經年嘗於鄰近諸地築新室爲己之植民地焉被等善掠奪以機巧代信用於歐人尤甚嘗以鯨脂鯨皮換鋼屬其於金類不甚珍重而於錫銅鐵則頗寳貴之彼等宴會極多最著名者厥爲太陽宴Sun　fenst於冬至頒揚日之再現作獵獸之舉集衆人於一處爲擅長之演藝吾人於物質上需要上之競爭恒覺蒙古族人之優長甚奇妙也彼等造屋均含有數學上的整齊且建築之工可防止空氣之侵入也 
 
[杭州靈應寺（古蹟圖第一百十）]  
雜錄 
[世界名人趣聞] [  天醒]  
　　○西多司　埃王西多司善騎射善田獵馭軍有律會廐馬生駒狀如豹術者曰此威震四國之兆也王遂慨然有混一四方之志親將兵五十萬騎兵二萬四千戎兵二萬七千征阿比西尼果大破之 
　　○雪格祿　雪格祿埃人來至雅典立國興工藝以羊毛爲衣種麥與橄欖立法制禁牲祭雅典婦女亦皆崇拜至有以泥塑其像者其爲人悅服可知 
　　○得奈胡　得氏家貧無行不善耕牧腓尼基人經商於埃及得氏爲之經紀遂隨至腓尼基至是又隨腓人至雅典因留焉得氏有巧思敎土人造舟由是希人始能經商於地中海又造吸水器形如酒龍是爲歐洲有機器之始 
小說 
[俄亂中美人脫險記] [  九如]  
　　譯世界雜誌 
　　彼得格勒於二月初旬入過激黨之掌握德軍數小時即達旅俄外人咸喘喘然有戒心於是開會集議共籌出境之法其結果惟二途或由西比利亞至海參崴再渡太平洋或北行經芬蘭而入瑞典然無一能如人意西比利亞鐵道長五千英里早入亂軍之手途中或行或止已無定規芬蘭則内亂未已兩北對峙北歸白隊南處紅隊勢力之下欲求穏妥非獲兩重護照不可卒多數贊成冒險由西比利亞返國亦有敎士並新聞記者數人欲接近俄情擬暫避瑞典以待時機 
　　二十三日星期六彼得格勒特開專車一輛載美民出境赶西比利亞同時並有車開往芬蘭以備他國使館人員返國余因乘客擁擠擬俟下次車行動身不意笠日有兵士數人持公文入余宅囑余簽名謂十五歲以上四十五歲以下之男子婦女不准遷徙此時余妻惶恐無措責余不早設法余無奈於二十七日整理行裝冒險出行余妻與其姊並余共三人合僱一車驅往赴芬蘭之車站站上警士向余騐看出境護照余無以應乃情急智生探囊出瑞典公使函示之函與出境事無涉然因具公使館之印信警士不識卒被朦過許余等登車後聞專車乘客反不如余等之自由余友聞此事多歎服余智不置 
　　車抵黑新伏已入芬蘭界接壤處沿途滿駐紅隊兵士此項兵士並無標識惟袖圍紅布一方以示識别其人多募自田間目不識丁騐護照時但見煌煌火漆官印即放行無阻 
　　余等抵黑城後不啻入餓鄉有時竟日不得食余旅行全球食物價值之昻貴無過於此小魚一尾黑麵包數片須美金三元五角鷄子五角一枚糖每磅八元尙不易得同時有俄海軍千餘人由利維爾敗遁來此與本地之紅衛士常起齟齬九時後燈火盡熄無異巴黎倫敦（按指戰時言）翌日余往見紅隊總司令威思廉氏氏居坎拿大久操英語極純熟謂余曰此去北往途中或有不測惟彼將竭其綿力護送余等至阿巴再轉搭船赴瑞典余頷之遂赴阿巴 
　　旣抵阿巴余等聞瑞典政府特遣救濟其國人出境之雪車中途受損餘船非俟冰融不敢航行若乘漁船須經阿萊島島已被德人奪獲恐遭不測故决計仍返黑新伏此時黑城風聲愈緊德飛艇翺翔空中幸美使館海軍參贊克勞斯萊氏適在附近之求乃城即致電駐瑞典美大使囑其設法向瑞政府商惜雪車覆電謂途中冰過厚車不能行惟已向白隊商請護照可直由求乃城來瑞典邊境途中當無所阻克勞萊斯氏即來告余余點首稱善 
　　星期日晨余偕克氏同往見紅隊總司今威思廉君告以始末彼初有難色謂白隊將士善失信雖紅十字會人士常受攻撃恐美國旗未克有濟克氏固請之始允派馬隊一小隊護送至兩軍（紅白軍）交界處克氏在車上揚國徽示白軍停攻白軍砲火即止且命士卒來迎優禮有如余等因不解俄語情一芬蘭女子轉譯女年華二八頗解人事英語亦流利紅白軍將士多愛之後克氏脫白金戒一枚以酬其勞彼謙讓再三始受 
　　雪車行甚遲由求乃至葛里勝（瑞典地名）不過數百里車行五日餘途中覔食頗艱幸略備候糧得隨時充飢惟飲水不潔幾罹廬症後蒞瑞典境不啻出地嶽入天堂矣 
[自由談之自由談] [  不冷]  
　　抵制與省儉　人生所必不可少者唯衣食住三者而衣食住三者之原料皆爲中國所有其餘一切能替代表替代之不能替代者豈不可省而不用乎故抵制之時即並提倡省儉之道尤爲有益於國人也 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
筆記 
[游歐筆記（續）] [  陳義]  
　　殷君之就僑校之聘也江蘇敎育會曾以電約該校派人至船招待至是未見該校人至殷君又不知校址之所在遂邀余等上岸訪查後詢至南洋英屬敎詴總會始得該會庶務何君送余等至校時校長涂君開輿外出職員李君康源出而招待邀赴上海樓晚餐有頃涂君亦聞信至餐畢返校留宿焉夜間天氣凉爽窗外蟲聲四起若秋意甚深然 
　　新加坡氣候一年如恒温度約八十餘度所謂萬年無雪落四委有花開之地也商人華人居十之七八皆閩粤人華僑兩等學校三十五學生有多致數百人者中學校僅此一校今春初辦有學生九十餘人分三班敎員皆聘自國内經費充足皆商人所輸現以校址狹小不敷用正籌備另購地皮建築從事擴充涂君號九衢長沙人李君安徽人 
　　二十四日上午涂君導余等往游植物園園廣約三十餘畝中滿植熱帶植物古木參天綠因滿地行至綠陰深處泉聲瀺瀺疑别有洞天非復人間熱帶中矣園中有一花室羣花怒發余等在内少息有一馬來小孩至前跳舞乞錢給以二十仙錢余籌備有汽水命小孩取杯以一芭蕉葉至以之當杯盛水分飲斯時也心快神怡形骸放蕩有與魚鳥同游之概焉出園又赴博物院參觀其中搜集甚衆足廣見識十一時半返中校午餐午後三時登船四時起椗離坡是日温度八十八度夜子時雨船中普通三等艙客至坡盡登陸艙中舖位均拆去滿裝貨物矣至是船中華人僅余及彭君二人而已 
　　二十五日天晴温度八十八度夜半大雨余臥甲板上殊爲所苦 
　　二十六日晴午前八時船抵檳榔嶼泊離岸約半里定午後三時開檢查官上船騐護照後余遂乘小汽船登岸持涂君介紹函往檳榔城平章會館華僑中學校訪校長許君克誠旣至許君招待甚殷導余參觀該校一週復赴鍾靈學校主講是校者爲余同行王君志超邀共赴華興樓午餐畢時已午後二時矣遂送余至海岸乘一小艇登岸須臾船開此行殊倉卒許君以植物園等處甚遠不及導余往游余亦深以未能週覽爲恨然於檳榔情形略得聞於許王二君此行亦不負也是役彭君未與檳城中校開辦伊始學生四十二人分二班校址借用平章會館房屋辦法與新加圾中校一致惟經費較之支絀耳該校正籌備慶祝世界和平會舉行學校聯合運動會分十二門學生認定各門運動者已有二百餘人此爲該島中之創舉也王君之夫人乃長沙周南女校畢業生去歲來嶼掌羣如女校校務今春由母校聘來同學二人充當敎員且經費充足校址優美全盛時學生多至二百餘人亦華僑學校中之錚錚者 
　　檳榔一小島也氣候與新加坡相似統全島之商業不及新加坡一埠之盛華人在此者多他處富商以島中空氣新鮮故卜居於此而業商本島者甚鮮也島雖英屬然財産地此皮幾盡華人所有島中椽樹成林製造橡皮出息甚大華僑兩等校十九業拉洋車者皆廣東潮州人新加坡亦然車較國内稍寛可二人坐 
　　南洋英屬各處華僑兩等學校共三百餘校中學校二敎育不劃一辦法尙有不合法者近來稍有起色英人漸加注意英政府及敎育所辦之學校甚多收招華僑子弟敎以英文此等學生類皆不識華文其總數與華僑學校學生之總數約爲五與二之比又聞暹羅對於國内華僑學校限授暹羅文字歷史已加干涉以上皆許王二君告余者 
　　二十七日至三十日天晴温度皆八十八度自二十八日晚七時起海中雖無波浪而船行微摇動想已行於印度洋内水深處矣 
　　五月一日早八時船抵錫蘭島古倫母 
專件 
[總商會議董謝天錫意見書]  
節錄民國三年五月第八次報告　　 
　　竊近年上海商業危明迭見揆之近因雖曰去夏兵禍所致其實實業未興銷流外貨歲耗金錢數萬萬年復一年致於此極若不從速補救則長此以往商業日形萎縮金融日見困難馴致權力盡失而國遂以亡此非吾之誓言也今就管見所及治標之策有三備述如下爲會中諸君子陳之 
　　（一）調查商業之狀况　調查一事爲商業第一要着凡市面興衰之現狀商口供求之相劑與否非經調查不能深悉今擬由會中設立調查部派員分隊調查凡關於商界事物一一調查確切研究精詳著爲報告而後經營商業者始有標準反觀外人售貨於中國能揣度我人之心理投我所好無他調查切實故也我國商人張弛失宜折衷失當者並非我人聰晨才力不能與彼驕之子競爭實無種種根據有所憑藉而已果能從事調查由上海及於全國所得事實列表通告各商界得詳悉本國出産若何若者可代替舶來品若者爲吾國改良品若者爲何國所銷售若者爲社會所歡迎筆之於書奉爲圭臬收效莫大於此至手續若何經費若何請我會中諸君子一規定之（一）提倡各業之組合吾國商業中最大惡弊在互相傾軋衅端一啓報復相尋大局因之破壞不可收拾鄙意於調查部設立後即由本會名義邀集各業之執事隨時邀集談話會藉以聯絡感情使各業中人悉心研究互相提携彼此親愛因勢利導如有利可圖之商品勸其通力合作分擔資金設立工廠創始之時組合非易由本會設法維持之（例如端陽時節國人慣習小兒須服老虎衣今某國人設廠製造行銷頗廣本會如調查得此即邀集洋貨商勸其相互出資製造此衣即由該業擔任銷售之類） 
　　（一）國貨銷用機關之設立　本會建築工竣後即以現在會所房屋附設陳列機關所將我國自産之物品搜羅陳列俾廣推銷凡製造品願託本會陳列所代銷者酌取佣金以資同銷夫設立工廠恒患流銷之不廣然欲各地分設支店則又患耗費之太鉅今設立是所凡屬國貨皆代運銷祇費佣金則工廠可省無數之消耗獲利自厚則實業家爭相投資挽利權於不知不覺中矣陳列所設立後通告各地商會仿而行之其利益有不可勝言者 
　　右意見書於民國三年五月間送達總商會後歷届議董常會時天錫輒提出催詢均在進行合併聲明 
來稿 
[紡織專家扣福君演說辭（一）]  
　　六月二日華商紗廠聯合會因著名紡織專家怡和紗廠經理扣福君即將回國特於午後召集本埠各華廠職工請扣福君舉其二十餘年之經騐在靑年會講演紡織要義並於是日晚六時在本會設讌公餞席終扣福君復有極長之演說殷殷告誡洵不愧金石良言兹特譯錄如左 
　　鄙人茲荷寵召獲聞諸君之偉論感荷無似鄙人於華商紗廠之中得友如是之多誠足令人愉快並荷諸君之眷愛於本日下午後召集各廠職工於靑年會會堂使鄙人得言論於其間足令鄙人發生一種感想覺余在華之工作足貽有用之結果而自信其非誇語也鄙人之對於棉業恒具愛情故覺其有眞正之樂境雖事極煩困然對於其最後勝利絶未嘗棄余之樂觀與余之熱忱當鄙人於一八九六年來華之初以爲余之所事三年之内可告成功乃竟延至二十二年有半始克告竣故國人士對於中國事情每多隔膜然余卒克藏所事而令後輩以執行之鄙人最初之計劃則欲於各種棉織品皆從事製造茲幸一律告成而投資於棉業者在當初投資之時雖獲利甚緩茲亦無不如願以償余今告退正當棉業如此發達之時並足盼其歷久不衰斯誠余之快事承諸君不棄引余爲友將來凡余可爲力之處靡不樂於從命鄙人敬舉一觴預祝中國棉業之勝利並將早年經騐之因難一一爲諸君縷晰陳之今日在座諸君頗有於晚近數年間充紗廠主人者而足以妨碍紗業之難點至此時已爲吾人去俆不少鄙人茲重及之或可使此種困難不再發生也蓋以後數年之内中國紗廠料必大增紗廠主人急宜嚴立章程並從各方招募工人而敎導之以免新廠成立之際有工人缺乏之虞當敝廠初創時感此因難歷年甚久用每至敎成一班工人之後忽遇新開之廠增高工資數分此輩羣舍之而去敝廠勢必另募新工而敎之因此之故最初三年間敝廠工價竟增至一倍是則當時情形其足令人焦灼者諸君當能懸想及之以素不識機器未經訓導並不經心於工作之人從事工作則廠家因物料之廢棄與出品之不良損失之處終所不免當時因欲禦此困難也乃立一西人紗廠聯合會劃一各紗之工資卒以華商紗廠不與聯合致未能實行如此渙散在工業中誠屬極不良之現象料諸君不久當僉受其影響苟當初西人卽得諸君之助則各廠必較易管理而結果亦必致良繼工作之困難而起者則爲棉花之缺乏致花價日昻其尤劣者則棉之攙水也惟以缺乏團結之故僅由英國公司及某某出口商行協同騐水苟當初中外兩方共赴斯舉則攙水之弊當早盡絶至各廠因攙水花衣每年損失之金錢共達幾何更不待鄙人言之茲以工價高而不完足棉花巨而復攙水吾徒於印日兩方嚴重之競爭迄今猶不能免在華各紗廠當一九○二年馬凱條約未實行以前皆遵一八五八年之稅則所納於海關之稅項與外國進口稅相等但至一九○二年以後各廠物品之稅項並未更改而進口稅業已增加自此以後本地紡織一業頗爲利達凡以上種種創始之事業皆極費經營而於機械及管理方法均須研究因恒有數項必求一適合於華棉及華工之特别機器茲則此種困難都已打滅余料諸君必心許外人紗廠實無異於中國之機工學校目前華廠工頭往年多半受西人之監督者也 
　　茲承諸君垂諟中國棉業之前途鄙人所可掬誠奉告者則此事之勝敗全在廠主若中國之急須增設紗廠並中國無一不足成棉業遠大之前途皆已無疑義惟能成爲事實與否則又另一問題設諸君仍用目光短小之政策則對待未來之競爭困難之時期猶遠夫以中國人民四百兆所衣者無非各種棉織品諸君於各廠出産物苟能與競爭者之出産同一低廉並同時有購買之力則於需求一方固不必置念中國人民設每年能購新棉衣一襲中國尙需增加織機十萬架紗錠二百萬枚俾紡紗以供織械之用惟各人之新衣是否用蘭格歇亞之細棉織品或美日及中國之粗布仍視人民之購買力而定故中國各種工業倘皆依正當之方向發展而有待於人民之工作乃足以造成一種有購買力之人民諸君環視内地各村鎭足見伊等不獨需求本國之物品且並及於輸入之必需品及奢侈品如電燈電車自來水及家用品及細布之類凡足以輝煥其城鎭者無不力求完備但中國農夫與農人之家族則不如是伊等自朝至暮從事南畝幾無暇衣細布之衣羣以婦女之暇晷自紡自織已樂用有餘由是以觀則必於全國之内創設各種工業此工業之四周村鎭以興而新需求於是乎始若中國欲禦外界之競爭則有一大要素曰棉曰煤曰精良之工役今茲不設法鼓勵農夫推廣棉地施用較良之耕種方法俾出産多而棉系長則一至紗錠大增並日本經營之後本埠各廠未來之困難不待思量即可預决諸君當知鄙人之於此端如何懸注無如諸君願單獨進行不願與外人紗廠聯合此外人紗廠皆欲與諸君以金錢上之助力以不如此各廠將皆受同一之影響者也幸於鄙人休職之前聞有某某兩外人社會已决意聘用美國棉業專家改良植棉托金陵大學芮思婁君指揮之誠足使余欣慰倘諸君任於何時需求伊等之工作伊等必無不竭力相助若煤之價值與其權勢兩年來所影響於工業者如何重大諸君必知之其諗以煤之重價吾人不得不購用之並非以煤礦中之成本增大實由海外運輸費之異常昻貴也鄙人敢斷今日在座諸君必有充足之資本足在國内自啓一礦由貴會經營之以供諸君之需求至於精良之工役爲諸君將來勝利中最大主因之一鄙人已言之矣但以鄙人意見此端應置於百事之首以無工人則諸君一無能爲役工人不靈敏或乏良美之食住則適常这結果終不能至鄙人對於工役未能大有作爲殊爲歉仄吾人爲競爭所逼不得不日夜開工使吾人不能於工役中舉行眞正之社會上及敎育上之事業但敝廠現已設一靑年夜校並因諸君之助設一病院中有醫士及看護婦各一人但極不守僃鄙人擬提議今年各廠於盈餘項下各捐助若干造一俱樂部俾靑年男女皆可於此得智識上及體育上之訓練並附設良美之體育揚及遊泳池於其中另有一最佳之組織各廠皆可興辦者則童子軍也日前對於一般工人之智識體育並未與以發達之機會其中靑年大半於成人之後變爲粗魯一流設不與以敎育將足貽害地方諸君於此如願與外人協力進行固外人所極願相助者也諸君如望貴廠機器開動良好則負職之人必須有工業上之智識並須由外國專家指揮之故余奉勸貴聯合會急應建設紡織技工學校請經騐豐富之英人敎授各廠工頭職員並可爲各廠工業上之顧問更勸貴會於紗廠中各選一佳子弟將來足勝經理之職者訂明條件由貴會出費遣送至英國機廠或紗廠工作并入蘭格歇亞紡織學校攻讀數年此實備將來競爭之惟一之途徑也尤有一事足令華廠成績不能與外廠相埒而亦爲華人之通病者則引用私人是也蓋一廠經理縱得一勝任愉快之人而每至一無展發其故則因於有極大之障礙足掣肘其完全之管理方法也 
　　夫以團體如貴會其力實足再造中國並足成就各種事業度諸君或未之前聞諸君商人也然亦惟商人足以救今日奄奄垂斃之中國諸君環顧宇内安所得雄偉袖領者蘭格歇亞有紗廠商二人一名科布登一名白賴德當一八四○年實英國主張自由貿易之代表人物也二氏費七年鼓吹之力始克喚醒全國人民且并及於主張保護貿易之首相閣員等諸君於此如能易正當之人用誠實經商之態度以管理國政雖費加倍之年月亦不無一試之價值爲諸君計急宜設一同盟大會俾舉行公衆會議傳佈事實夫誠實者易欺故互相助扶與公司討論尤爲必要更宜廣設通信機關並組織分會於各城大埠之間任多數善於口才之演講員分往各會演說此項演講員必宜勤苦循良能使聽者自知辨别有所感動吾知必不乏愛國之士願舉行此種大事業如傳敎者然以犧牲其時間才能幸福而從事於勸勉人民以造成對於貴國政府之公衆思想故貴國亟需具有口才之人以表暴溺職貪汚之官吏蓋陷中國於破産之境者皆此輩也諸君於此需費必巨此費由全國商人擔負當非甚難伊等無不企盼此廣博之國家能正當治理之以爲人民謀幸福其次須刋行一種週報分佈全國各省諸君於此必遭反對者之抨撃然只須忠誠其心純潔其志以爲鼓吹則反對之來適足激發大衆貴國更腚有意志强固性情忱摰之人深覺現政府之不法無往不召危亡而各重視其職志嚴毅前進以底於成此尤應深自切勉者至辦理同盟分會之人必以獲得代表省會之權利爲其進行方針及其既得則必自選行政官吏以免國家之陵夷而增進工商敎育爲千萬饑困人民覔噉食之地蓋人民之不得温飽罪惡日增二十年來中國禍亂相尋莫非由此同盟會大會應邀集各大城鎭代表舉行會議使於平和激動之事業一以熱忱持久與犧牲自己之精神爲進行方法尤貴有猛前之毅力反對方面雖以金錢權勢議院財政土地政府及專利權等爲槍砲並以人民沿襲之服從性及其敬畏心爲城府然同盟會之發起人固不必爲所驚動君等旣見其外觀而再察其實力則知君等之力實足勝之茲欲證明個人之實力可取三百五十年前我國（英）歷史觀之彼時人民極富進取獨主之思想與其事業發展英國之版圖啓殖民地之先河使區區一島成爲泱然大帝國者皆若輩有以成之也當紐芬蘭之聖翰約基石旣經登陸之時英國遂於一五八三年八月大建武功於此自是以後各先進公司紛然成立如一六○○年東印度公司之發展印度一六二○年巡遊聖地之敎士得倫敦商人之資助乘美弗洛浮船之抵美洲其他若黑岑灤公司之在北美坎拿大太平洋公司之在坎拿大英國棉花種植會社之在斐洲等其事業均能推廣國家之境域凡此諸例足見諸君苟有適當之組織實力大可不賴政府之助亦得以成大事然必須抱定進行之目的中國無論政府與其人民尙未聞有改革政府或增進人民幸福之計謀也如中國改進之第一步倘能將軍隊之浪費移作普及敎育及修築道路以便全國交通之用則各方所得利益果將何如况中國除保護治安及沿海口岸須海陸軍隊此外幾無需費用此種地位尤他國所不能比擬鄙人因望中國進步之切與望諸君能嘉納鄙言之誠故不覺直質言之抑鄙人曾一登函谷關萬里長城矣每一思索輒不禁大惑以爲秦始皇於二千五百年前以其勞民傷財營此巨工之權力移而用於國家與其人民則今日之中國應居如何地位乃始皇計不出此惟知焚書坑儒以愚民保位此種思想與今日之共和政治誠如油水之不相合矣故諸君將來富强中國之政策必與外人協力進行俾得良奸之敎導而建新中國於自由美滿基礎之上則中國之强盛胥在是矣 
 
 
 

Page 20

 
 
   
 
