# 1905 - 133 - 4911524

 

Page 1

 
 
[電傳上諭]  
　　四月十五日内閣抄奉 
　　上諭本日召見之廣東補用道李凖著以總兵記名簡放署理水師提督欽此 
[電傳宫門抄]  
　　四月十五日召見軍機李準 
[說私]  
　　治天下之道私而已矣三代以下君極貴民極賤其勢隔其情疏陌路邂逅無千金之遺者情之公也一姓之族有贍恤之惠者情之私也私故愛愛 
 
 
 

Page 2

 
 
　　故通通故均國君之於人民猶一姓之子也其强敏能事豪富多財者亦克家之子也今夫農夫濘耕紅女寒織行旅犯霜露淘金採珠探珊象剖玉石出生入死童年首皓以獲贏餘而奉其長上者豈不顧父母保室家慰終天之思圖驩虞之樂哉而晏安嬉笑於其上者密設畢網巧爲弋射甚且箠擊斬殺以隨其後乃使磬懸在堂骨暴在野零丁弱子宛轉呼號於慈父之前此亦可寒心而栗體矣伐財之源官司鑰之壅財之流胥吏蠧之鬻爵則官而商鹽鐵則商而官上有昆明上林下無尺布斗栗矣今之所　理財者知爲國私財不知爲民私財者也 
　　故私一也有狹義之私有廣義之私君私君國民私其家是爲狹義之私君私其民民私其國是爲廣義之私私者愛情之所發也愛愈甚則私愈甚故在上者必先盡其相愛之意動其相愛之情然後相附愈密相切愈堅合全國如一家然對於一人則私其身對於社會則私其羣對於國際之交涉則私其國家對於種族之競爭則私其同種萬眼一視萬衆一心今歐美諸國得合羣策羣力以睥睨一世者皆食私之一字之效果也 
　　龔定公曰忠臣何以不忠他人之君而忠其君孝子何以不慈他人之親而慈其親蓋有相摩相切之感情斯有相護相惜之實意也天榖没地榖茁始貴智貴力有以力出尺土之利者謂之地之主有以智通倍尺什尺百尺之利者謂之貨之主天之利民天私民也故尊天因其利而利之君私民也故尊君如音有浪必流其聲如影有象必隨其形一門怡怡奴僕而私其家長則賢家長矣一室融融子孫而私其父祖則賢父祖矣一國皞皞萬民熙熙如火方燃如泉始達如氣之氤氤氲氲昧昧門門磅礴乎四周渾蓋乎六合則國有賢君而世受其福語曰惟大私爲大公不其然歟 
　　私故愛愛故通通故均均者國之祥不均國之殃今之所謂理財者國之殃也不知視國如家愛民如子以均上下之財顧惟歛民財以奉於上而私其國家括民財以藏於囊而私其子孫等私也一旦有事民不應之矣夫蚩蚩者氓經年累月之所聚胼手胝足之所獲豪奪而巧取之而猶不足以當宫室土木之一擲則其自私之心安得而不重愛國之情安得而不淡也招信之票旣失信於大衆國債之劵復强迫以樂輸而更立種種之名目如統捐如烟酒捐如鹽斤加價有無限之誅求無一毫之顧惜則民心有不日離者哉又何論乎愛國何論乎廣義之私 
　　雖然亦有不能不爲吾民責者不私一政府則可不自私我四萬萬同胞不可也西人每謂吾十八省如十八國吾謂何止十八國小而一府一州一縣何嘗不各國其國也更小而至於一村町一市集亦何嘗不各國其國也當兹民族主義發達之時代各國方挾此主義風馳雲卷而來而吾一國之民乃如團沙如散珠同舟判吳越一室别夷夏將何以免於天然之淘汰歟於是乎作說私 
[江督電請添設清淮河道术館天津專電]  
　　江督電奏請於清淮增設河道一員兼淮海關監督已奉上諭飭政務處議覆（隨） 
　　按江督前請特設江淮按察使得旨無庸議兹又請增設清淮河道一員此事若蒙議允則他日江淮諸吏必當鑄金以事玉帥也 
[美總領事自請區示華工禁約事]  
　　聞美總領事因連日在滬華商集議抵制美國禁止華工續約昨特照會上海道擬至洋務局當衆明白區示大略謂在滬華商集約抵制敝國禁止華工續約一事多有誤會望貴道約日傳集各帮領袖至洋務局本代總領事當親蒞明白區示如有函禀亦願代達本國政府萬勿徒事紛減致礙大局云（豐） 
[教會定期酌議華工禁約事]  
　　美禁華工苛約甚不平允經滬上各商集議抵制後信美耶穌教會友聞之以此舉於教中和平之義多有未合爰由教友鮑咸昌轉商諸兪牧師允集各會酌議定期十八日下午三點鐘在慕爾堂大會（容） 
[海輪運煤擬令具結立限辦法]  
　　滬關擬禁海輪運煤出口一事磋商多日尚未定議兹悉税司好博遜君擬照運米辦法由各該國領事飭令商人具結註明於四十日内繳遠進口海關騐收憑據如有逾限從重議罰業已將此辦法函請道憲轉達外部核示矣（巽） 
[日本駐滿現役兵攺爲常備兵本館特别訪函]  
　　日政府已議定實行法學博士户水寛人之議將屯駐東三省之現役兵攺爲常備兵久駐不撤 
[留學生電請拒絕德國要求日本]  
　　德國要求南京獅子山作爲練兵塲一事江蘇留學日本學生聞之議集抵抗之法即於華歴三月二十三日江蘇全體留學生稽鏡等聯名電致外務部江蘇同鄉京官江督周玉帥三處請嚴行拒絶電文曰德藉詞體操要求要隘此事關係極大乞峻拒（奭） 
[外部咨商部核辦黄埔鐵路事京師]  
　　廣東黄博鐵路前經商部駁斥合興公司謂與原約不合當由外務部照會美國駐京署使乃美署使不認與原約不合且辨論多端照復外部刻又經外部轉咨商部核辦矣兹將外部咨商部原文照錄於後爲咨行事案查張督辦擬由廣州至黄埔建築鐵路一事前經本部詢准咨稱按原約第三欵載如嗣後欲由粤城續建至海濵或别處亦可隨時與督辦大臣妥商各等語是合興如欲商建續路必當在粤漢幹路業經按約造成以後始合原約嗣後二字之義今合興於幹路旣未克按約造成此時自不能提及續建至海濱之議况廣州至黄埔之路係屬華商先行自辦並非别項公司可比與合興原約無涉等因當經本部照復美國署使去後兹准復稱商部所引合同内漢文嗣後二字之義英文則無該合同内所有遇文字可疑之處以英文爲準請閱英文自不能謂必須築成幹路始可續築支路該合同第三欵列有美華公司添建短支路之權接連要處以招運 
 
 

Page 3

 
 
載之語且該公司開辦之始係先築由廣州至三水之支路該支路計二年巳築至佛山開車今商部謂廣州至黄埔之路係由華商自造不與合興相涉本署大臣必須請貴親王詳閱續定合同第十七欵所列又議定除督辦與美國公司互繕憑據允准外粤漢幹路及支路經通界内不准築造爭奪生意之鐵路並不准築造與粤漢幹路及支路同向並行之鐵路致損利益云云此係經貴國政府已行批准之欵雖係華商欲行自造此路豈能謂不必照此合同故本署大臣不能不將商部講解此合同實爲不合之意切切聲明并於商部所謂華人造路係屬特别之事不與合興相涉之語難以照允等因前來本部查粤漢鐵路洋文合同第三欵内雖無嗣後字面却有嗣後意義但并不專指路成以後講解至此外辯論各節是否合理相應咨行貴部詳核見復可也須至咨者（震） 
[京張鐵路開修京師]  
　　京張鐵路攺歸官辦後已於初五日派工程師查勘以便月杪開工興修（坤） 
[外部電飭川督保護教士京師]  
　　四川邊境瞻對土番叛亂後其附近傳教士電致駐京英法兩國公使照會中國外務部請飭四川總督錫清帥派兵彈壓番衆保護教士英法兩國公使據情照會外務部本月初七日外務部已電飭川督派兵保護矣（坤） 
[奏天官犯解赴保定京師]  
　　奉天遼陽州陳刺史良杰海城縣王大令順存前被日軍拘去定以死罪經直隷總督袁慰帥電爭始允解回中國自行定罪刻二員已到津於本月初六日解往保陽交藩司審辦初八日已有電達外務部矣（坤） 
[榮慶將晋恊揆京師]  
　　據内廷人云日前政府議及俟有端揆缺出榮慶當可晉協揆矣（訟） 
[陸總憲有升轉之議京師]  
　　日前政府議及擬保都察院左都御史陸鳳石總憲升轉工部尚書未悉能否議准（訟） 
[藩臬升調之傳聞京師]  
　　直隷藩司一缺事務紛繁關繫重要現聞政府擬將廣西臬司余誠格奏保升補直藩所遺臬司請以張鳴岐升補按余誠格曾經粤督岑雲帥密保才堪大用曉暢戎機是以政府頗注意於余也（訟） 
[趙軍帥議帶日俄譯員京師]  
　　新授奉天將軍趙次珊商之政府於赴奉之時須選精通日俄文字語言之繙譯數員前往襄助並擬將户部計學館東文教習土宰善調赴奉省政府已然其議矣（訟） 
[派補軍機章京京師]  
　　軍機處王大臣議商現有漢一班章京一缺卽派服滿之吏部候補郎中孫孝如充補（訟） 
[奉委密查事件揚州]  
　　前辦揚州保甲總局王季棠觀察澧哇忽輕裝簡徒來揚聞係奉大吏檄委至江北等處密查事件并悉某邑侯亦在密查之内云（剥） 
[江督密保道員京師]  
　　江督周玉帥具摺密保二品頂戴遇缺卽選道嚴信厚略謂前因直隷山西旱荒該員勸辦捐賑出力經前直隷總督王文韶附片奏奬旋因勸辦順直善後振捐出力又經直隷總督袁世凱附片奏奬現據該員以並無經手事件遵旨請咨赴部引見臣查該員才優識卓見義勇爲曾經前兩江總督劉坤一派充上海商務總董聨絡商情輿論翕服歴年爲國家籌餉籌振頗盡心力洵爲不可多得之員現當請咨入覲應如何量予擢用出自逾格鴻慈等語（訟） 
[江督擬勘淤蕩揚州]  
　　聞此次周玉帥由浦南下擬由六閘便道至裏下河查勘新淤蕩地以便辦理墾務分别升科各事宜運司恩都轉聞悉已飭通泰兩屬官員預備恭迓（剥） 
[商部擬奏請飭督撫嚴催倒欵京師]  
　　探聞商部近以各省商號被人倒騙鉅欵之案層見疉出如上海之老鳳祥江西之蔚豐厚山西之謙祥益寺不下八九起而被倒之欵有數萬數十萬不等雖經各號禀部追究由部行文該省督撫飭屬嚴追乃結案者十不得一此皆各督撫不能重視商務而所屬因亦疲玩上下泄沓何以維商務而體商情刻擬奏請嚴定則例如嗣後有倒騙之案該管地方官不能在三月以内審結清楚卽子以保護不力之處分輕則撤任重則奏叅庶幾稍警因循維持市面云云聞此摺已經飭司詳擬大約不日即須出奏矣（震） 
[常鎭道郭致日總領事函（爲戴生昌小輪攔街攬客事）]  
　　啓者本年三月十一日准税務司雷函送華商利濟輪局原禀一扣内稱敝局行駛仙女廟各埠本月初二日戴生昌添一小輪行駛仙女廟屢用强覇尋隙敝局不與計較惟該局有日本二三人不等在該處招流氓十數人攔街攬客任意所爲且懸牌减價每客收錢五文似此有意爲難大與商情有碍誠恐釀成事端禀祈保護彈壓等情到道當經本道飭洋務局委員邵直牧文炳查據戴生昌鎭局執事人開具節略一紙交委代呈前來查戴生昌略内亦稱有小野源治及繙譯林榖臣前往僊鎭禀明萬夀司察看情形將進出碼頭要道竹笆拆去等語核與利濟禀内所云該局有日本二三人在該處招流氓十數人攔街攬客之語不爲無因照約洋人無憑照不能私入内地即使該處有日本商人所租棧房及小碼頭照章亦祗能用中國代理人及辦事等人在該内河行輪處所租房之内居住貿易日商雖可隨時前往察視其生意情形而該處係屬内地辦事祗能用中國人代理不得因此於中國向來管轄華民之權稍有减損或有所妨碍現若日本人在該處辦事或竟招流氓攔街攬客均屬有違約章况戴生昌前在鎭關自報係華商更不應稱爲日商戴生昌與利濟均係華商理應和衷商辦何必驟减價錢而壞商務大局如有地界不清亦應各中辦事華人禀縣核辦不應日本人往該内地代華商辦事招流氓攬客致起爭端除札飭江都縣卽飭該處利濟 
 
 

Page 4

 
 
戴生昌兩華輪局彼此和衷商辦均不得再有减價攔街攬客倘有地界不清卽由縣秉公辦理並函請税司分别核飭和衷商辦外合亟函布希貴總領事查明如有日本人私入内地僊女廟華商戴生昌輪局辦事招流氓攔街攬客即請懲儆以免滋事是爲至盼並祈見復爲荷（金） 
[英商願加認牛捐]  
　　義商利生得利食牛認捐一事上海道以所認之數與核滅之數所差尚遠未經照准兹聞有英商口口挽英總領事函致滬道情願加捐承認云（巽） 
[批令加寬女犯押所]  
　　女犯押入西獄一事現在尚未爭回所有各女犯均暫禁於公共公堂押所内日積日多不免有人滿之慮爰由會審讞員禀請上海道迅示辦法道意立卽批示略謂此時急宜加寛押所以免外人藉口或將棲流公所房屋騰出數間攺爲女犯分所暫時權宜辦理一面就該廨左近覓地籌欵添造俾無窄小擁擠之患仰即體察情形妥爲辦理仍候函致領袖德領事查照飭遵云云（鼎） 
[移提盜犯]  
　　昨報紀嘉定縣盜犯來滬被縣捕拿獲送入法租界捕房押候過堂移解上海縣署等情兹悉該犯混名張大虫係在嘉興犯案由汪二尹管千戎購線緝拿在法界拘獲送入捕房昨日縣捕胡文投捕房請准帶回讞員陳大令諭候過堂送縣核辦（水） 
[日海軍拘英法兩國輪船]  
　　十四日東京電云日海軍於十二日在高麗南拘獲英國靈克魯屯輪船並在福州澎湖近地拘獲法國廣南輪船按靈克魯屯輪船載重一千七百六十四墩於上禮拜到過吳淞旋於初十日由吳淞起程似欲開往日本之神户埠廣南係西貢之輪船載重七百十一墩 
[越南近地已無俄兵輪蹤跡]  
　　十四日東京電云法國已將西貢突狀克利海軍副提督於十三日所呈法政府之公報通知日本公報中謂曾乘兵輪船查察越南海岸田聖雅閣海角至拖來恩並不見俄兵輪蹤跡諒已全離越南之近地矣 
[俄艦隊盡離越南海境]  
　　十四日香港電云法國狀克利海軍副提督乘葵傾巡艦於十三日回西貢報稱俄波羅的海艦隊兵於上禮拜日午時離越南海境黄愷兵輪報稱於禮拜日遇見船五十二艘駛出康克希灣向北而行 
[俄第二第三艦隊在東京灣聯合]  
　　十四日大阪電云奥京傳來循息謂俄第二第三艦隊於十一日在東京灣内彼此聯合 
[俄許猶太人任便居住]  
　　十四日倫敦電云俄京傳來消息謂俄各大臣己議定特許猶太各工人在俄國各處任便居住惟其他各種問題須待國會開議時再行定斷 
[俄報責法員輕信英人之言]  
　　十四日大阪電云奥京電稱謂俄京之人以爲法國不准俄艦隊人越南各海灣係聽從英人晙使因之俄報責備法國大員毫無定見 
[俄删除限制波蘭人苛例]  
　　十四日倫敦電 
云俄皇已下諭除去限制波蘭人及歴蘇民亞人之一切法律如此等人向不准在俄西九省置産波蘭貴族人向無公舉之權及各學堂不准教授波蘭語言諸事現在皆已删除譯字林西報 
[俄艦隊擬泊於香港台灣之間]  
　　十四日倫敦電云法國海軍中人謂俄海軍羅提督擬將艦隊汩於香港及台灣中間普拉脱島 
[日本謂俄艦入海參威之說不確]  
　　十四日東京電云日本查俄巡艦二艘駛入海參威之消息實係不確並知兩巡艦倘果欲駛入海參威以目下情形而論萬不能成又知兩船現尚在康克希海灣 
[俄將令海參威防軍移至哈爾濱]  
　　十四日倫敦電云滿洲俄林義維樞將軍已令海參威防軍之一部即行移至哈爾濵惟後無續信譯太晤士報 
[香港華人議抵制美禁華工苛約]  
　　十四日香港電云本港華人聚會商議抵制美國禁阻華工之新約已議定辦法若干條 
[俄第四艦隊定期赴遠東]  
　　十五日倫敦電云俄波羅的海第四艦隊奉命預備一切於西六月十四號由俄起起程往遠東 
[俄將自行已意]  
　　十五日倫敦電云西貢傳來消息俄海軍羅提督頗譏各國以中立問題牽動大局並謂不論他國意見如何俄國必從已意自由行譯文匯報 
[德國聲明不在中國海岸及内地有用武之意]  
　　十四日柏林電云德國苛爾宜虚直吞報謂德國在中國海岸及内地有用武之意實係謡傳不確 
[德皇邀日親王閱操]  
　　十四日柏林電云據法國非格羅報謂日本有棲川親王及其夫人遊歴巴黎及赴法總統宫時皆以平民資格自待現德皇已邀請親王至德閱看德兵春季大操譯德文報 
[德親王抵滬詳情]  
　　十五日文匯報云德卡爾安吞親王曾在滿洲戰地隨從日軍觀戰兹己事畢於今日由日本乘德郵船來滬抵吳淞時德副領事及他德員乘小輪船先往吳淞迎接旋偕親王一同到埠下午親王偕德總領事乘馬車至徐家匯遊玩禮拜日晚德領事在署設席邀親王燕飮禮拜六親王乘原船回德 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄報激動民人仇英]  
　　十四日倫敦電云奥京各報巳刊印俄國來信謂俄國各報著論欲激動國中民人仇視英國其意以波羅的海艦隊不准在法領海停泊皆係英國之過各報並識誚俄政府之懦弱不敢責問英國干預俄艦隊之舉動 
[俄國欲令法國同與戰務]  
　　十四日倫敦電云英京各報論及俄波羅的海艦之舉動及日本屢責法政府一事謂俄海軍羅提督在康克希海灣會操與前在開姆蘭海灣情形無異日本忿怒此等渺視之舉動無足奇也領袖各報又明言俄國似决意累及法國令其與於戰事如此則成一世界大戰俄國藉此可洗去從前屢敗之羞辱 
[圖們江新到俄兵]  
　　十四日東京電云北高麗之俄人現在圖們江上遊建造橋梁近彼處到有新兵甚多故自下俄人俄人有三千人之數 
[華官在高密被拘誌疑]  
　　十四日北京電云山東某觀察身穿西衣乘德國鐵路火車行至高密境時被德火車站長所拘當時由車曳出派兵看守蓋德人疑觀察爲日本偵探也現觀察向鐵路公司責問要索即將站長辭歇又乘此機會禀請省中大吏速令將山東各車站德兵撤回譯泰晤士報 
[德使巳抵摩京]  
　　十四日倫敦電云德國派往摩洛哥之專使已於初八日安抵摩京譯字林西報 
[工部局衛生示諭]  
　　爲出示曉諭事照得衛生之法全賴飮食起居講求潔凈所有各穢物宜掃除凈盡本局史醫官臚列以下各條望人一體逆照可免天花霍亂痢疾喉喉痧紅痧癆症瘟疫諸項病目公用各法 
　　一凡查驗房屋潔凈之處可禀報河南路一號本局醫官以便派人料理並不取費 
　　一各項穢物有碍衛生事宜者務隨時報知本局醫官 
　　一本局於靶子路建造醫院一所專備居民感染疾疫危險病症俱可送入院内醫治不費民間分文如欲獨居一室醫愈疾病醫院中亦備有此等房屋不過病者略行貼費 
　　一民間房屋前曾寓有患疫之人可逕禀本局醫官當派人至其室内代爲收拾潔凈毫不取費於民居家各法 
　　一食物宜下鍋煮透方可入口出西歴六月起至十月止煮熟各物不准越宿再食菜菓貼近地面易染傷寒霍亂及腸内諸般病症故未煮之前勿與他種食物移近必得烹飪已熟方可無患 
　　一水未煮過愼勿入口嗬囒水氷凍水皆與人有害惟茶最爲平穩無論寒暑俱極相宜 
　　一蚊蠅最能傳病故食物必須遮蓋以免散毒於内致人誤食生病蚊蟲吮人即能變成瘧疾故寢時務將帳子垂下有入内地遊歴者帳子益不可不用淺沼之内蚊易散子若用火油少許沖下則可斷其生機家有積水立卽除去則蚊亦不生 
　　一垃圾不宜存積宜備一輕便之白鉛桶將垃圾倒入於内居户便桶其蓋應閉置完密如因垃圾桶及糞桶無從購辦可向河南路一號本工部局售取 
　　一天井曁隂溝宜每日用多水冲洗勿任坍陷 
　　一吐痰於沿路最爲穢德苟吐出之痰爲癆症之人則遺害更不堪設想故吐痰於隂溝火爐之内方可無患 
　　一居民當種牛痘若依舊法用痘痂塞入鼻孔雌一人不染天花之毒而其餘則被彼傳染皆須殃及 
[俄兵又將來滬]  
　　前日午後有俄受傷兵二百名到滬駐於泥城外愛文牛路劉姓所建洋房有西醫爲之調治門前派印人看守甚嚴日内聞又有俄兵千餘來申擬住於大王廟路三號波彌文洋機内云（木） 
[飭查侵佔河道]  
　　本邑提右營參將周子安參戎日前奉上海道來文内稱新老北門外河道被法工部局侵佔及往查詢則稱營丁在城壕打椿造房侵佔河道以致狹窄等情爲特請查核辦昨參戎已將情轉飭新老二門委員從速將究竟有無打椿造房侵佔各情復候酌辦（金） 
[律師取供]  
　　前者方兆其控妾金月梅串同兪于山捲逃衣節一案經前讞員黄司馬提訊屬實分别發押並將金發棲流所擇配及高律師領取金口供各情迭詳本報兹經讞員屠司馬於前日將金月梅提廨當由高律師範同舌人至官媒處取供金供所出洋九百五十元係交由許師爺經手使用詎案仍如此訊辦高律師得供開聞擬再行控追（木） 
 
 

Page 10

 
 
[禀請移提]  
　　本城老北門内徐姓家被乳傭徐顧氏竊去首飾文具約值千金當經報縣飭緝日前失主訪知氏已在湖州鄉間被獲扭送烏程縣管押故將情禀由本縣汪大令派捕持文投烏程縣移提歸案訊辦（金） 
[拍賣抵欠]  
　　菜市街乾興烟間主楊渭來保有火險銀一千兩縱火圖賠爲比鄰覺察當即救熄扭送法租界捕房奉陳大令訊供判枷號二月禁押五年現因楊尚欠房租奉諭將生財拍賣以抵欠租如有餘欵罰令充公（水） 
[女工淹斃]  
　　本邑西鄉曹家渡地方有浙商在彼開設信昌繅絲廠其中女工數百人均係近處鄉間婦女昨晨開工時先有女工數十人從對岸渡過詎船小人多甫至中流即遭傾覆所載女工盡行墮水時有籮夫麻老二者聳身入水竭力援救僅救起女工十五人（木） 
[呈控訛詐案結]  
　　紅帮裁縫王福林張寳生在公共公廨控周瑞卿賴婚一案經襄讞孫耳三明府會同美繙譯安立德君疉次研訊未結昨日捕房將原被告傳案孫明府與安君會商後旋發殊諭云王福林控周瑞卿拆稍一案會訊屢次並無實在憑據王福林張寳生即行開釋周瑞卿控張寳生平日索詐亦無實據周瑞卿即行交保各安生業於是原被告遵斷而去（木） 
[上海官事]  
　　新任廣州將軍夀午清軍帥蔭前日由津來滬昨詣道轅拜會袁觀察○支放營餉委員候補通判彭峩士别駕前因公赴蘇後現已事畢返滬投道轅禀知○候補知縣程明府啓孝亦於昨日由寗公畢返申○駐滬德總領事克納貝君昨晚在署設席特請上海道袁觀察到署飮晏互商要公○江寗候補道厲瑞書書觀察玉麟府經歴陳叅軍海春試用縣丞厲叔道二尹玉驥駐滬採辦委員候補直隷州王刺史等昨均到道轅分别拜會禀謁○管解雲南二批京銅委員金太守昨日道經滬上函請縣主汪大令派差照料以便裝輪北上（金） 
[上海縣案]  
　　前日王樹興扭張林生到縣禀控圖占航業至晚汪大令提案質訊王供祖父在日向駕南匯六灶鎭航船每三天輪班往來上海載貨搭客傳至父親於光緒十八年二月間將航船班期出租於張國香每年租錢二十餘千至二十八年二月租期届滿小的卽向回贖時國香已故其子林生屢屢延約圖賴特扭求訊究張林生供故父國香於十八年正月買王姓航船後向租輪開班期二月間王姓又將班期賣絶於故父兹將賣船據呈核大令閱據上並未載及班期以張吞賴屬實判班期仍歸王樹興並移南匯縣存案備查○高昌廟巡局函送迷路幼女范小林到縣范供年十三湖北漢口鎭人家有父親前月被人誘登輪船拐來上海領到高昌廟左近王姓圖賣洋百餘元小女子俟拐匪去後將被拐原委訴知王姓勿付價洋昨日出外迷路由局送案求恩遣送回籍大令得供判候移解夏口廳飭傳其父具領○陳英法控逆子逞兇亦經大令訊問陳供長子順奎今年二十歳喜與無類遊蕩强取家中之物出外質押屢訓不悛昨向斥責反遭毆辱投訴捕房不理禀求提案嚴懲大令判立提訊究（金） 
[南市雜誌]  
　　浦東張江栅人張子良因事來滬在南市董家渡馬頭起岸被人竊去衣袋内洋銀二十一元因卽開具失單投報捕房捕頭令水巡捕及包探留心查察○在南市恒生馬頭開設烟館之平阿弟前晚至老白渡龍泉樓聽說平話不知如何遷怒於同坐之小船帮人彭某以致互毆旋扭控十六鋪巡防中局局員陳二尹正欲研訊因據彭禀稱愿向平服禮始免深究○昨日南市十六鋪巡防南局委員賈礎玉參軍特在篾竹街公館設筵柬邀十六鋪中北兩局員曁二十三七鋪巡防局員馬路工程局襄讞委員黄衡堂二尹等讌飮○昨日同仁輔元堂救生局巡船在浦江中撈獲屍身一具帶至老白渡馬頭經司事騐得頭與兩手均脱去遍身亦腐爛不堪因報請上海縣前往詣驗（土） 
[會訊案]  
　　英商壳件洋人克拉克控朱培福不交用錢前日午後讞員屠司馬又會同英德副領事提訊朱延費律師投案聲稱原告洋人當時拍賣是否未成答是又稱一千九百零三年原告與朱互相通信曾稱欲再拍賣及朱不愿將造紙局貨色售去又欲向朱取别股東之股本并令朱開帳等事是否朱之總辦囑爾如此辦法克稱我係爲造紙局辦事費曰爾前堂供有朱從來不肯付用錢之語今我將朱交爾之信譯請堂上堂核遂將十二月十八號信譯出内載錢理應照付惟欲歸收銀賣産之人其承受之人斷無出用之理云云因問此時朱曾否允許克稱不允費曰前堂爾曾供朱是售主克稱我是當他售主費曰究竟朱是否售主克稱是費律師曰據爾此言此等代理買賣産業專有取人用錢五釐克稱已甚公道因内有到商務局等許多週折惟向來用錢預先講定此事未曾言定訊至此因司馬另有要公遂商之德君判退去候訂期再訊（术） 
[公共租界公廨早堂案]  
　　寳元洋行控船户沈阿春陳阿弟竊藏牛油二箱計值價洋一百六十元昨經西探將沈陳解案同供寳元洋行所裝牛油二箱因時逾半夜船中諸人熟睡被賊竊去中西官判着先賠繳洋八十元其餘八十元限二禮拜内繳清陳沈二人交保出外○前日有恒洋行控奚鶴鳴賣地不交昨晨由探將奚解案孫王兩明府諭候過堂訊問○方孝水前控方顯卿誘拐其女當經司馬批准飭提昨由差解到諭候過堂訊究○周阿六控被陳記生竊去金戒銀表綢衣等物由包探錢少蘭將陳解案判押改良所六月○虹口捕房抱解賭徒張再堂印竹斌王阿大楊藍田王阿德曹阿德王來喜沈開明張金生錢金義等十人到案中西官判各責三百板各枷號兩禮拜開釋○包探顧福其解張四寳安福慶到案張供被安曳斷髮辮毆傷腦後安福慶供彼此撑船因張欲奪小的生意因此扭毆中西官判責安三百板枷號十四天以儆○楊小春控被江長發竊去木鐘二只銀表三只由包探將江解案判責二百下押十四天○隆茂洋行控游阿供竊去船上布篷一扇由包探王長桂將贜賊一併獲解到官判責二百板押捕房一個月○西人 
 
 

Page 11

 
 
雪法遣華人到堂禀控周阿生竊去竹門一扇中西官判責周一百板○沈春輝控被李阿根竊取銅圓二百餘個當即拘住交捕解案判責李一百板○怡和紗廠控被曹松全竊去洋紗十二件判責曹一百板○何聖法控被王阿根竊去褲子一條判責三十板（木） 
[法租界捕房事]  
　　某法商投該管領事署控華人姚瑞中永遠出租田八畝有奇計價銀一萬六千兩因田單與地址不符請爲提究領事咨照讞員陳大令出票將姚與爲中之甲乙丙三人提入捕房捕頭准予分别交保俟堂期解堂訊究○梁福卿前控鍾書堂覇佔田畝掯不交還迭奉中西官提訊准予交保理處迄今案懸日久梁已病故由伊妻孫氏迭次求追復經大令提案訊供因牽涉舊地保黄俊卿判提黄到案復訊昨日包探將黄俊卿提入捕房捕頭命押候解送公堂請問官訊究（水） 
[美租界捕房案]  
　　前日傍晚時虹口捕房捕頭帶同西探數人至裏虹口捉賭拘獲張再堂邱竹炳王阿大張金生等十人候解公堂訊辦○甬人傳夏裕投捕房控稱向設洗衣作昨至茂海路俄兵某甲處索取洗衣錢被甲打破頭面請究捕頭令赴該管領事署禀控○前晚在外虹口開小客棧之王少梅投稱有江北小工名老五者因患病在棧中斃命捕頭令傳該圖地保查明備棺收殮○西人某甲屢次酗酒滋事前晚又因乘醉至百老匯路一帶恣意行兇由印捕拘送捕房捕頭令押候解送該管領事署訊究（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
