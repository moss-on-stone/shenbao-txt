# 1905 - 353 - 4911746

 

Page 1

 
 
[電傳上諭]  
　　十二月初一日奉上諭京師自入冬以來尙未得雪農田待澤孔殷朕心實深寅盻允宜虔申祈禱朕於本月初三日親詣大高殿拈香時應宮派溥偉昭獻廟派載洵宣仁廟派載瀛凝和廟派載溥倫同於昨日分詣拈香以迓祥霙而慰農望欽此 
[電傳宮門抄]  
　　初一日召見軍機聯魁德啓 
[論今日學堂停課之風潮]  
　　今日者人人皆知興學一事爲挽回國勢之基礎振興民氣之關鍵急急焉注全力以辦之矣我 
　　朝廷廢科舉設學部飭各省推廣學堂者何事乎各省官紳及有志之士咸以創設學校恊力　辦爲亟者何事乎卽各處學生亦莫不欣欣然負篋擔囊奔走入校者何事乎其故蓋已不言而喻矣自數年前興辦學校之初各省學生紛紛閙學推原其故或由於學生程度之未至或由於敎員敎授之不善或由於經理管理之不當至於今日學生之程度漸高敎員之敎授經理之管理亦已漸合於規則宜若鬨學之事日少矣乃何以一究近來學界之現象實足令人心驚胆裂而不勝歎異者今試分晰陳之如下 
　　一合全國之留學生停課留學日本者我國全國之學生所聚焉者也卽全國敎育之根本所繫焉者也我國留學生而知其關繫於全國之敎育當必稍爲隱忍者也而今乃以取締之故已全體一律停課 
　　一合數省之學生停課江寗三江師範等各學校我國數省之學生所聚焉者也卽數省敎育之根本所繫焉者也我數省之學生而知其關係於數省之敎育當必稍爲和平者也而今乃以爭學 
 
 
 

Page 2

 
 
[額之故各學堂已一律停課]  
　　一合一省之學生停課安慶之高等學堂蘇州之師範學堂我江南全省之學生所聚焉者也卽江南省敎育之根本所繫焉者也我全省之學生而知其關係於全省之敎育當必稍爲步讓者也乃安慶之高等學堂曾於月前以警兵互毆之故而全校一律停課蘇州之師範學堂亦於今日以失物之故而下四府學生一律停課 
　　一合一府之學生停課松江郡城融齋師範學堂我松一府之學生所聚焉者也卽松江一府敎育之根本所繫焉者也我松一府之學生而知其關係於一府之敎育當必梢爲瞻顧者也而今乃以經理一言之故而亦曾於月前一律停課 
　　一合一縣之學生停課高等小學堂者一縣之學生所聚焉者也卽一縣敎育之根本所繫焉者也然縣學堂之紛紛停課者則更不暇悉舉如泰興縣學閙事之類雖釁端不盡開自學生而其全體散學則一也 
　　以上所述記者祗就關於我江南省之學堂調查而分列之他省學堂之停課則尙略而不舉然其停課之風潮自全國自數省自一省自一府以至於一縣已達於極點有心人試一覽之能不失驚長歎而爲中國學界之前途危耶 
　　記者曰往者已矣不可追矣繼自今我國學生苟思及之而以爲危者盍亦稍加鄭重焉夫學問之事不可與之抵抗者也而今日之學堂尤爲存亡絶續之交而不可稍有間斷苟起一風潮焉生一阻力焉則一落千丈矣破壞之易我人固知之矣創辦之難爲學生者亦知之乎不忍一朝之悻悻在他國者起而與他國人之管理學堂者抗是非與管理學堂者抗也直與學問抗耳在本國者起而與本國人之辦理學校者抗是非與辦理學校者抗也直與學堂抗耳苟爲學間計爲學堂計爲中國之前途計其思之其重思之 
三誌公堂開訊後情形 
[女犯槪歸華官管押]  
　　此次租界閙事原因實由女犯押入西牢而起現已由工部局允將女西牢撤銷凡有女犯槪歸華官管押惟須准工部局醫生隨時查察（南） 
[鬧堂西捕候查明嚴辦]  
　　聞當日閙公堂之西捕工部局允俟查明之後從嚴懲辦（南） 
[重行照會斥革西捕]  
　　照會請革之西捕木突生實係挨哀司之悞今日在公堂之上指出正身因復照會請爲斥革（南） 
[工部局允准華商設立商政公會]  
　　聞工部局允准上海殷實公正華商立一商政公會調查公共租界一應事務如遇與華人不便之處應由商政公會各董請工部局改良（南） 
[工部局董詣謝江督保護之功]  
昨晨十時工部局總董安德生君巡捕房董事哈華托律師工部局叅赞濮蘭德君偕虞洽卿周金　　　察晋謁周玉帥申謝彈壓保護之功玉帥接見時屏退從人　　　（南） 
[謁謝新署讞員]  
　　工部局董謁見江督後又詣新署會　　　　　員蓋以連日彈壓莠民藉申謝悃也（南） 
[窰灣鎭致新署電]  
　　關司馬金大令鑒捕房鬨鬧公堂二公慷慨力爭深堪欽佩請竭力挽回萬勿因憤辭職以全國體特電謝（顚） 
[公廨襄讞委員金大令致比總領事函]  
　　啓者昨接來函聆悉種種二十二日匪徒籍端肆閙震驚鋪戶誠恐擾累平民卽經關分府偕同本讞員親臨各處彈壓適途遇貴總領事被圍窘迫幸卽如願一一解散猥蒙來函謝及益深感愧嗣復連日勸諭各鋪一體開巿再當初滋事之人尙在嚴拿一俟獲到當予重懲以儆兇頑用特奉復卽祈貴總領事查照爲荷此頌日祉 
[附比總領事原函]  
　　啓者頃接滬道復文藉悉禮拜一本月二十二日本總領事曾被華人攻打一節卽係貴讞員來前帮同勸解得以出此危險本總領事聆悉之餘曷勝感謝惟此等爲首之人務宜查拿懲辦倘貴讞員業經查出數犯卽祈按律詳辦爲要合應奉佈藉達謝忱并希查照辦理爲荷此頌日祉（顚） 
[錄虞洽卿觀察復工部局總董恩納生函]  
　　恩納生先生閣下逕復者頃奉二十三日手書辱承厚貺領悉一切此次租界擾事全仗執事及局中諸董與中國官绅和衷維持得以轉危爲安鄙人奉撫憲委辦此案因人成事聊竭愚忱大局所關何足以當獎借迺蒙惠賜金表一枚却之不恭敬當什襲珍藏以誌紉佩手此鳴謝並請轉致各董均此不另肅復祗頌日祉虞和德洽卿頓首中歷十一月二十九日西歷十二月二十一號（南） 
[譯工部局總董恩納生君致虞洽卿觀察函]  
　　洽卿先生閣下上禮拜一租界閙事承我公大力維持得以轉危爲安公堂復開執事及各會館董事熱心爲善恩與敝局各董感忭之私實無旣極爰寄時表一只以誌大德卽希哂納是幸工部局總董恩納生謹啓西歷十二月二十三日（南） 
[飭查形似工匠之幇衆抵淞]  
　　昨日薄暮時公共公廨讞員關司馬訪悉吳淞到有大帮形似工匠之人千餘名深恐其中良莠不齊來滬滋生事端特派皂頭李元迅赴吳淞及寳山縣查明是否工人由何埠而來至淞何事覆候核示（見） 
[英水兵抵滬]  
　　文匯報云今日有英水兵約三百名由英兵艦愛特魯米突號載來上海現在該艦尙在吳淞兵則暫屯於大馬路之西商公會 
[工部局獎賞英印各捕]  
　　上月二十二三日英租界罷巿時所有各捕房派出之英印各捕異常得力故工部局於昨日分發洋銀至各捕房由捕頭分别賞給計英三道頭西捕每名賞洋十元普通英捕每名賞洋五元印捕每名賞洋三元（見） 
[蘇撫撥兵赴滬巡防]  
　　蘇撫陸春帥以上海租界閙事後恐外來匪徒乘間滋事不得不嚴密防範藉安民心特飭管帶水師飛划左營鍾堯階大令酌調飛划船一哨前往上海一帶駐紥巡緝並飭管帶飛划副左旗沈葆義管帶副右旗凌秉忠各率所部飛划船前往浦東一帶巡緝鍾大令奉文後卽派前哨一哨飛划船沈凌二弁亦各率所部師船均於前日禀辭就道（基） 
 
 

Page 3

 
 
第三版 
[撫憲電飭戒備鎭江]  
　　常鎭道郭月樓觀察昨奉江　　　　恐滬公廨案風潮所激連及各路或致别生枝節等情旋　　　撫密電應密查内匪以杜勾結云云遵卽札飭水陸兵弁加意巡緝遇有形迹可疑之人卽行盤問來歷母稍疎虞（思） 
　　附蘇撫陸致鎭江關道電鎭江郭道臺玉帥養電諒邀覽滬道薩提督所請密查内匪以杜勾結自是要著望卽速派員弁密查防備爲盻鼎印（調） 
[神甫向英領事辨誣]  
　　鎭江天主堂神甫施君方禮因上海大鬧公堂一案外間多訛傳係鎭地某神甫疑黎王氏爲拐匪電請捕房拘究深恐愚民無知因此遷怒或肇事端爰赴英領事署請爲設法辨誣云（言） 
[江督行轅紀事]  
　　昨日上午江督周玉帥接見工部局西董及虞洽卿周金箴二觀察後於下午往太僕寺裕府行弔隨往拜謁攷察政治之澤尙李三大臣聞此次寓滬大小各官紳董等至江督行轅晉謁者玉帥均命差帖答拜因玉帥在病假期内又兼磋商交涉事件終日函電交馳故未能一一親往答拜也（顚） 
[續懲鬧市莠民]  
　　昨日禮拜二輪應美領事至公廨會審捕房於九點鐘將犯解案是日並無洋兵惟西印各捕仍荷槍護犯而至十點鐘美副領事安君蒞廨會同關金二讞員升座茲將續懲閙事莠民各案列下○四馬路捕房包探王長桂偕八十一號西探禀龔采章王才保陸金法等數十人二十二日乘閙闖入閘路同興衣莊攫取衣服二十八件又鬨至周芸生肉店攫去鮮肉七十五斤肉斧兩把更至胡瑞初衣莊攫取衣服數件事後經各失主開單投報捕房現拿得龔等三人請訊事主同興衣莊王仁大等同供委係龔等結隊攫物來時共有二三十人之多關司馬以此案証據鑿鑿情節較重商之安君判將該三犯押候禮拜四發落安君允之關司馬旋卽退堂立將此案面禀道憲袁觀察核辦○美捕房包探倪順泉拘獲二十一日給發罷巿傳單之徐阿生請究中西官判押候下禮拜二再訊○包探劉光正禀木匠陳金德在福建路以石擲管門印捕有劉龍海目覩金大令訊供屬實判押捕房兩月○包探徐榮珊解乘閙攫物之嚴小坤桂阿二楊春法請究判嚴押捕房三禮拜杜押一月楊押七天○王阿三乘閙至老閘鐵店搶取衣物由探陳金標解辦判押捕房十四天○大馬路老閘捕房捕頭惠爾生禀有人致信本捕頭謂向開舊貨店之韓哉賢卽韓阿五係鄭子明羽黨請辦等情因此飭探拿請訊辦大令商之安君判押候查明於禮拜四再訊○六號西捕頭偕華捕解車夫趙阿福至案禀稱趙於西歷十七號違章拘入捕房罰洋一元釋出詎至次早以亂石抛擲捕房請究判押候禮拜四再訊○一百號西捕禀被周明增乘鬧以木板向擊幸急避開中於帽上拘請訊辦判周押捕房二月○楊德喜乘閙攫人皮袍一襲由探陳金標解究判押捕房一月○葉阿甫因案管押新巡捕房上月二十二日乘間逃出昨日重行拘獲解案請辦判前案管押一月今再加押一月（見） 
[滿約大槪]  
　　十一月二十七日倫敦露透電云得華盛頓來電中日滿洲條約中國承認各欵爲遼東半島租借權長春以北之鐵路權添築自安東至奉天之鐵路權及在東三省開放城鎭十六處爲萬國通商埠哈爾賓亦在其内譯文匯報 
[德人封於滿約之論議]  
　　十一月二十七日柏林電云德人對於中日滿洲條約頗尊敬日本深信日本之所求爲在東亞應得之利益而其所行之政策實爲合於禮義之確證譯德文報 
[力爭工約議欵各電廣東]  
　　粤省接到舊金山華僑來電云電悉會議十二款見諸西報必俟議院核定經我承認照行後始用美貨由總公所送總商會主席謂必急電力爭以圖挽救如俟至二十八日大會議而始發電則嫌太遲如未經會議遽行發電又嫌專擅故與各總理妥商先由商會善堂致電各處電文照錄於後金山中華會館鑒在港居間人答美商十二欵各省埠尙未厭望已電外部公使力爭商會善堂主席外務部王大臣鑒在港居間人答美商十二欵中外華商尙未厭望仍請力爭商會善堂同叩梁欽使鑒在港居間人答美商十二欵中外華商尙未厭望仍請力爭商會善堂同叩（列） 
[嚴防革命黨密電蕪湖]  
　　宮場接到督撫密電大略謂日本畱學生罷學回國内有一部分共四百餘人係孫文之黨主張革命刻與長江會匪勾連恐其乘機滋事飭令文武嚴查因之連日巡防員弁稽查極爲認眞（子） 
[甬江罷巿寗波]  
　　甬江鮮鹹貨蔬菜等行向來各行販向行中販貨均以制錢結算洋價照巿中略增若干現因銅元廣行各行販於賣買出入均係銅元解付各行亦皆以銅元挽和各行受虧不少日前鮮鹹貨等行禀請縣署改收洋元每元作制錢一千零四十文而各行販以出入銅元每元作一千零八十文今欲減少未免受虧因於本月二十八日城廂内外各行販會齊一律不販行貨集衆有數千人之多且逼令各鹹貨鋪及各水菓店一律不准貿易各鋪因恐人衆滋事只得閉門罷巿各行遂赴商會邀集商董會議詎各行販遽將宏源恒順行夥二人曳至湖西財神殿行兇毆辱當由行董禀知鄞邑尊高子勛大令立卽帶差親往彈壓當將二夥帶回一面向衆好言撫慰許以設法出示曉諭衆始散去然二十九日各行仍未開巿各行販亦不向各行販貨不知如何了結也（敢） 
[投考師範生捽毁牌示武昌]  
　　鄂垣考試支郡師範學堂現分别錄取牌示二十三日有黄陂投考生某某等見錄取諸人有舞弊冒名者在内因羣起將牌示捽毁聲勢洶洶學務處急用電話招警察勇胡亂拘人其後某某等又鬧至臬署臬司梁鼎芬乃施以壓力衆懼而星散二十四日學務處忽懸出牌示五六起或云入堂必須同鄉敎習保結不在省之生限以三日同鄉敎習肯認保者方作數入堂肄業否則雖有各該州縣申文不能錄取或謂 
 
 

Page 4

 
 
[第四版]  
遠省各州縣未申送者亦錄取一二名或謂不收童監如已取者查出罰金總之措辭大槪皆因捽牌而發也（文） 
[上海江蘇學務總會致江寗蘇屬學生電（爲停課事）]  
　　南京三江師範蘇學生兩電悉前電沈觀察轉致達否報言江蘇學會指使退學本會無此事是電是信望嚴查學事就近商定卽告仍望上課母太激迫江蘇學務總會宥（容） 
[張殿撰等致三江師範學堂總辦李觀察書（爲停課事）]  
　　梅庵仁兄同年大人閣下敬啓者競爭學額一事流景半週此風發起於湘閩流及於蘇皖核以文明學校之通例母乃所見之不廣然湘人爭之最早亦最烈而外省人無訾議之者蘇人受反動力始迫爲此舉論者則交相訾議幾以蘇人爲叢矢之集蓋蘇省以積年之放棄一旦受他省之㦸刺始翻然變計思將前所放棄者一一還之固有之地位而群議乃譁然矣其中亦間有過當之談弟等與同人籌議務求两得其平本難盡如學生之意辦事之界如此他非所計也近日寗垣退學弟謇曾於二十三日致電寗學務處聲明此等舉動與同人設立學會宗旨未合日内閱各報及寗垣學生來言則有無名函電從中鼓動深堪詫異弟同芳現在駐學會辦事除一面登告白於報端以後函件非學會蓋有圖記及有人列名卽與學會無涉槪不承認弟等連日發電嘱學生上課且弗誤會一面秉公籌商儗就各條卽日繕呈玉帥鑒核茲請馬湘伯先生到寗與各校接洽一切幸指示南鍼爲幸時事孔棘當勸告諸生務其大者遠者閣下總持學界寗垣人士同聲翕服天下事自有公論不煩阿私所好也專頌台安年愚弟張謇沈同芳同頓首（容） 
[鎭紳聚議蘇省學生退學後辦法鎭江]  
　　寗垣官立學堂内之蘇省學生因爭學額一律退學在鎭徴兵官陶君賓南聞信以旣充江蘇學會會長不得不前往籌議鎭江各紳士遂亦聚議於紅梅閣有擬電致學部力爭者亦有擬晤商周玉帥請爲主持公道者（言） 
[泰興抗捐案尙未允洽揚州]  
　　揚州府榮太守奉委會同狼山總鎭帶隊往泰興彈壓鬧捐一事當風潮稍息時榮守卽擬可揚惟柴糞二業因向來抽收捐數太重迄今尙未允服故該管地方文武員弁仍須勸諭鎭壓並辦理善後事宜一時未能據回云（學） 
[和豐火柴廠已願另立新牌湖南]  
　　燓昌火柴廠控告和豐冒牌一案疊經商都行咨鄂督湘撫飭屬查覆詞經爕昌請調和豐全案以便澈底根究又經商部咨行湘撫調案澈查茲據湖南商務局禀稱該廠情願將未經售完之移牌火柴售完後另立新牌以勉含混影射之弊日昨湘撫已據情咨覆商部矣（號） 
[請定鐵冶公司稅章]  
　　張季直殿撰擬集資創辦資生鐵冶公司已於日前禀呈商部立案并請酌定稅章以便遵行未識能奉准否（夜） 
[上海道禀南洋大臣文（爲支放測量濬浦經費事）]  
　　敬禀者竊查開濬黄浦一事應先測量水勢十一月初九日禀報開局案内曾經聲明諒蒙鈞察當據稅務司好博遜向薩軍門暫借蚊子船一號將吳淞口起至高是廟止一帶水道或淺或深預爲測量並將測量洋員及水手等均爲派定需用規平銀一千兩函商職道於十一月初五日照發在案茲據好稅務司續函此事派副測量師穆樂爾曁両幇辦又給圖華員一名及一切水手极板人等約計月需辛資火食零星各用共洋一千五百元前送銀一千兩將交告罄請按月撥洋一千五百元應用俟測量事竣詳細開帳送核等因到道除在濬浦經費項下按月照數支放外理合專肅禀報仰祈大人俯賜察核（容） 
[南非洲華工禁約]  
　　十一月二十八日倫敦露透電云南非洲脫蘭斯佛爾國禁止華工之約華工雖有激動之勢然已安然接受蓋彼等不信英政府將禁止業已起程及註册之華工一萬五千人也譯文匯報 
[英議院定期解散]  
　　十一月二十八日倫敦露透電云樞密院已定於下月十四日集議議院欽此解散之期當卽隨之 
[俄罷工黨代表降服]  
　　十一月二十八日倫敦露透電云俄國罷工黨之代表人在莫斯科公會集議最後之方法時有官兵若干招其降服該黨代表皆以炸彈及手鎗相向於是騎兵投以爆裂彈各代表繼卽降服 
[莫斯科之劇戰]  
　　十一月二十九日倫敦路透電云莫斯科街衢中時有極猛烈之戰爭凡緊要通衢皆築有防壘殺傷人數不可勝計初一日電云莫斯科之劇戰至禮拜日夜半始止街道問黑暗無光 
[法國派艦保護僑俄法人]  
　　初一日倫敦路透電云法政府因俄國亂熾擬派兵艦兩艘前往俄國預備保護僑俄法人及法商之利益譯文匯報 
[俄工黨勢衰]  
　　十一月二十七日柏林電云俄國之罷工黨因無所憑藉勢已稍衰 
[意内閣之困難]  
　　十一月二十七日柏林電云意大利前外務大臣鐵托尾君不願人新内閣任事 
[法國之待選總統]  
　　十一月二十七日柏林電云英皇已接見法國待選總統度墨尹於倫敦法國現任首相魯俘君亦在被選之列譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[哨官議改用武備學生鎭江]  
　　刻聞省憲擬將南洋常備續備軍各營正副哨官均改用武備學生其舊時哨官則另委司理庶務以免向隅現駐鎭各防軍已均接到此矣（常） 
[揚城學務揚州]  
　　揚州某君在東關街創設藥羣小學堂一所暫定學額三十名分高等初等兩級脩金按級酌收又蔣家橋描金巷現亦設振華小學堂一所由八歲至十五歲均可前往報名以上兩堂均已禀奉學務處批准立案畢業後與官生一律申送中學堂肄業（化） 
[兩淮巡檢缺畱一述聞揚州]  
　　兩淮烏沙河白塔河兩巡檢缺上年經前運司程都轉於奉文裁撤淮北監掣同知案内一併詳請裁撤茲聞官場人云現大部議覆此案以兩淮候補巡檢一班尚有多人類皆貧苦若槪令改省雖由本管上司咨送然川資旅費等亦須自備若全數畱維聽差則本缺已裁無從歸宿刻議援監掣裁一留一辦法將烏沙河裁去留白塔河一缺以爲各員候補之地位大約歲杪此事卽可揭曉矣（化） 
[擬設淺水小輪九江]  
　　行駛江西内河之太古沙巿輪船因隆冬永涸不便往來擬設淺水快輪四艘現在香港製造約開正可以到滬（名） 
[滬江官事]  
　　廣東雷瓊道張子貽觀察於昨日到申住北巿○貨捐局委員曾煦齋二尹寳謙又沙二尹濟本城警察西局委員謝建候二尹東局委員郁少甫二尹南局委員黄印香二尹北局委員汪禹臣少尉天通菴巡局員王坤元参軍浦東塘橋巡局員任楚鈞二尹楊家渡巡局員蕭復庭二尹等昨均因公到道縣兩署禀見○游學日本師範畢業生丁茂才熙咸賈茂才豐芸由東京返申昨至縣署禀見（近） 
[江督准飭招商局將應修商船槪歸船塢修理]  
　　滬南船塢總辦吳盈之副戎近將塢中房屋改造推廣禀請江督周玉帥札飭招商局總辦將應修各商船立案永歸官船塢承修茲將奉准批詞錄下查滬塢廢弛已久近年兵商各船皆入洋塢修理殊不合算前已會奏整頓船塢備修兵商各船事當創辦之始尤賴招商局扶持一切據禀該塢現已改造竣工請飭招商局立案凡應修之船均由官船塢承修以扶廠務事屬可行應准照辦仰候札飭總辦招商战 
局顧道遵照辦理該副將須隨時認眞考察總期工速價廉庶免利源外溢仍候咨會北洋大臣查照繳（欣） 
[江元兵輪由鄂察勘回滬]  
　　江元新兵輪管帶饒千戎前奉鄂督張香帥諭飭將船駛至鄂垣親自察勘千戎因展輪赴鄂於前日勘畢回滬（欣） 
[鼓勵巡士]  
　　滬南總工程局及駐防所各巡長巡士連日因滬北罷巿一事巡警得力奉正裁判官孫耳山明府每名賞小洋四角以示鼓勵（欣） 
[界外火警]  
　　前晚楊樹浦路瑞記紗廠封面某鄉人家失愼當由救火會西人聞報救息共燬房屋六間因該處已在界外故捕房並未鳴鐘報警（古） 
[盜供已認]  
　　著名新閘流氓花十景卽花似錦二十二晚糾衆强搶萬生醬園由太陽廟巡局獲解到縣前晚奉汪大令提訊詎花一味狡賴判重鞭二百下始認糾黨往搶是實並供出同黨姓名數人大令判令釘鐐收押一面飭差緝拿同黨嚴辦（近） 
[開釋誘拐女犯]  
　　張三狗控許姜氏趙王氏誘拐人口因　房解訊愆期上月十二日經關司馬判押候禀請道憲核示辦理在案茲因該二氏在押日久昨日捕房解案請示大令商之安君姑念久押著二婦具改過切結開釋（見） 
[押候覆核]  
　　妓女方瑞珍王寳珍投公共公廨喊寃已志前報前晚經襄讞金大令提訊方供年十七歲幼被歹人拐賣與尤吳氏妓院爲娼時遭毆打爲此偕同伊之買女王寳珍乘隙投案叩求超豁王寳珍供年十四歲賣與尤吳氏爲女不願賣娼故同瑞珍投案傳訊尤吳氏供方王二女係小婦人所買並不凌虐所被恩客甲乙兩人唆惑携帶値洋二千餘元之金飾逃出叩求究追質之方供飾物並不帶出大令以兩造各執判二女仍交官媒押候查明實情復訊該核斷尤吳氏斥退（見） 
[招認屍身]  
　　上月初五日本邑南門外倒弊受傷無名男屍一具由二十鋪地甲陳春查無屍屬到縣報經汪大令往騐除通禀飭緝外昨日發出招認告示一道略云該屍年約三十左右身穿芝麻呢夾襖夾褲席發布馬甲白布短衫天津棉紗褲帶棉紗脚帶白襪無鞋元色髮結絲辫線腰内貯有信札一封上書江二兄台啓江口謝有林寄信後蓋有鎭江蟲析街裕興康記輪船信局圖書如有親屬久出不歸與上開相符者可卽來案認領云（近） 
[滬江官事]  
　　王張氏央孟王氏尋回伊子王妙福拐逃之馬公館使女順意送縣請究汪大令於前晚升訊順意供年十六歲八月間被王妙福誘匿曹蕭氏處由氏藏於空屋四夜後被鄰婦梅李氏瞥見斥逐妙福帶小婢同往蕪湖途中當去銀鐲一對主人函請巡局將妙福之母王張氏送案氏央孟王氏到蕪尋見勒令妙福仍帶小婢回申後在馬頭被逸乞鑒孟王氏梅李氏供詞相同王張氏俟妙福歸家送求懲辦大令判順意發堂俟王張氏交到妙福質究王李两氏無干省釋○船戶關阿木往閔行裝運某紗廠子花雇小輪拖帶漏捐後又裝花四百包至閔行釐卡少報包數被卡查出送縣訊究大令判補繳漏捐錢四十七千五百文能否免罰候移閔卡核覆再究○戳弊楊和尙之兇犯銅匠韓金發昨提覆訊認在浴堂戳楊兩刀是實大令判還禁候辦（近） 
[總工程局記案]  
　　巡士緝獲流氓惡丐馮鑫芳等七名訊責押辦在案已志昨案前日午後又奉明府提訊王桂生供在青蓮閣爲堂倌罷巿後到南巿閒遊在小南門與楊發全相遇由左德奎起意剥衣小的曾拖髮辫是實明府因判責手心二百下馮鑫芳供不敢肇事明府以其頭裝假辫窄袖短衣知非善類斥責一百下左德奎供向爲流丐前曾犯案押改過所今已改過王如意一味游供邱阿虎劉仁永供不敢爲非明府判各責二百下羅以昌供爲堂倌今已央人取保明府不准斥責三百下一併送縣究辦○包探在聚順客棧拘獲鄭子明羽黨馬阿四卽松江阿四蔡義生陳阿毛王錫榮四人昨均解請孫明府訊究奉判陳責一百下送縣又以棧夥薛成立容留歹人判責手心一百下具改過結釋入（　） 
[公共公廨𤨏案]  
　　妓女萬麗紅投捕房控稱不願爲娼昨日解訊萬妓供蘇州人現欠傭婦洋九百元不願賣娼求請超拔金大令商之安君判交官媒看管候發棲流所擇配○沈阿明竊徐阿巧陳金榮朱阿香三家衣物由探解辦判押捕房一月○包探陳洪德解慣攫小帽之王金生請辦問官判押七天○洋人波治控西崽曹掌壽竊金胸針二枚質之曹不認行竊中西官以胸針由曹收管判將本月工洋十元罰去再押三天○施德豐控陳阿興張阿三串竊 
 
 

Page 10

 
 
食米請究判各押一月○洋人啞控王阿進朱阿德竊游船上所用酒盃由探解辦該洋人稱盃係朱一人所竊與王無干判將朱押三天来光失主○陳阿生竊鍾清記油漆値洋四十四元由探解辦判管押一月○吳式志混入德興輪船行竊金銀値洋五百元由探夥周阿五拘拿詎吳袖出利刃將周肩際戳傷昨由包探張才寳解辦判押候禮拜四傳同見証到案再辦○王茂泰家養犬四頭未領執照捕房禀請公廨出單傳訊詎王抗傳不到昨日提案請究判罰抗傳洋十元再罰違章洋二十元○某西洋人控西崽謝榮生竊取金鈕質之謝堅不認竊中西官著原告退去謝斥釋○金子卿竊蔣福生王小祖衣服由探解究判押七天○新閘捕房間璧開成衣店之顧開餘走失四歲女孩梅順爲四馬路巡捕收留昨日解案請示判交顧具狀領去○探解馬夫周阿四多載坐客違章判罰洋十元以儆○奚阿四與楊阿四購買開水起釁經人勸散次日楊携兇刀向奚尋仇經奚奔告捕房由探復在楊之臥榻搜出小刀二柄顯非安分之徒由捕解訊大令判管押五月○捕禀馬車行主周保成將病馬駕車判罰洋二十元馬發還醫養○古太太控徐貴祥欠銀不還昨日復訊判徐人銀並保料理○二百零六號印捕前日在南京路以薛仲奇行路違章帶入捕房經人保出昨有青年會西人偕薛至案申訴是日偕友行走並無不合請釋中西官准之（見） 
[法捕房暫停發落]  
　　昨爲法捕房發落之期緣連日公廨停訊並無裁判人犯故咨照讞員陳大令暫停一期（居） 
[法租界捕房事]  
　　城河浜擺舊貨攤之王壽由收買自鳴鐘三隻經包探查係王阿四竊來當將二人一併拘入捕房押候堂期解訊○高忠喜昨在永安街火塲扒挖燼餘爲捕拘　捕房奉飭押候解辦○竊犯張阿二甫經釋出又竊某姓家衣服爲包探獲送捕房飭押候究（居） 
[美租界捕房事]  
　　徐阿毛在公平馬頭搶取販戶鷄鴨由印捕拘入捕房捕頭以並無證據斥不准理○楊樹浦十四號西人家被竊門口地毡一方昨由該西人報緝捕頭允之○男孩施阿二在吳淞路被陳扣才小車撞傷手臂由孩父將陳扭入捕房捕頭以僅受微傷不予准理○某小工貧病交迫倒臥於華記路由捕載入捕房飭送公廨安插（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
十五缺筆帖式九十三缺各部有五六七品官司庫司獄助敎讀祝官贊禮郎外郎庫使驛丞等共一百餘缺缺有滿蒙漢軍之分又有食俸食餉之分又有京缺本缺之分今擬仰懇恩施爲裁缺各員寛留出路不出京缺本缺一事辦理其安插之法約有數途凡曾經京察一等記名者准其咨部収缺仍記名請旨簡放願截取者准其作爲俸滿照例截取籤掣省分願内用者以原官咨部卽選其不能截取而願外用以及無缺可收之員准其對品改外籤分到省至於各部應辦之事如戶部管理莊田兵部管理驛站禮部伺候陵寢差使工部承辦祭祀工程其中皆有熟悉　形之員擬由奴才選擇數員作爲畱奉遣供備 
　　陵寢差使其原俸本極微薄請一槪停止另由奉優給薪水如能當差勤愼毫無貽誤准其照裁缺人員例由奴才陸續給咨送部升轉並可隨時奏獎如有闒冗不職者亦卽指名嚴參以示懲勸至應否作爲額缺應俟將來情形再行奏定以上各節請旨飭下政務處迅速核議施行並請飭下部臣遇有盛京五部司員缺出卽行進選如此則部務不致廢弛人才從此激揚上足以副朝廷變法之盛心下足以免諸員向隅之慨歎抑奴才更有請者各省駐防旗人生計維艱人才消乏而以奉省爲最推原其故皆緣留戀部缺碌碌家居禄俸極微不敷養瞻旣無部務之可學習又無出路之可鼓勵謹愿者困頓終身狡黠者流爲邪僻論者至謂五部爲敗壞人才之地實非激論奴才責任敎養仰受聖明付託之重俯念多難興邦之言再不改絃更張於變法富强何望計惟有多設駐防蒙學小學以及政法武備工商實業各種學堂俾之普受敎育造謂所至大者足備國家之用小者亦能爲衣食之謀奴才現已督飭學務人員規畫興辦其經費則取侍郎以下俸廉公費及可以化私爲公之欵歸併支用如有不足另行籌備容俟擬定辦法再行另案奏聞所有安插裁缺部員以示體恤而資激勵各緣由理合附片具陳伏乞聖鑒訓示施行謹奏奉 
硃批覽欽此 
　　宮門抄八月十七日商部鑾儀衞鑲黄旗値日無引見瑞洵因伊弟調補江蘇道專摺謝恩廣州將軍壽蔭請訓 
召見軍機壽蔭 
[奉天將軍趙奏請恩准將律帖錦芝以知縣歸部銓選候選同知勞緒賞加四品銜以昭激勸片]  
　　趙爾巽片再奉省創辦學務凡建屋置器需用甚繁經費頗形支絀又因風氣初開能深曉大義慨捐鉅欵者尤不多覯茲查有候選律帖式錦芝率其姪候選同知榮緒以城内官局胡同所租官地舊有自蓋房屋二十間報効學堂之用經前署將軍廷杰派員估計値銀五千兩已飭學務處略加修葺估爲第二小學堂際此時局艱難該員等見義勇爲熱心敎育非從優獎勵不足以敦薄俗合無仰懇天恩俯准將筆帖式錦芝以知縣歸部銓選候選同知榮緒賞加四品銜以昭激勸出自逾格鴻慈再查現行捐例由筆帖式報捐雙單月知縣由候選同知報捐四品銜以例銀折實計該員等報効之數實屬有盈無絀合併陳明除分咨外理合附片具陳伏乞聖鑒謹奏硃批戶部議奏欽此 
[浙江巡撫聶奏爲浙海關第一百七十七結收支華洋稅鈔銀數摺]  
　　頭品頂戴浙江巡撫臣聶緝槼跪奏爲浙海關第一百七十七結收支華洋稅鈔銀數恭摺仰祈聖鑒事竊浙海關洋務收支數目前經部議按結開單奏明以期畫一又該關四成華稅自光緒六年正月起應照新章洋稅四成合爲一宗分解南北洋以充海防經費又准部咨嗣後每結期滿務須遵照奏案將華洋各稅管收除收數目逐款開列四柱清單送部查核等因行關遵辦在案茲據護理浙海關寗紹台道高英詳稱遵將寗波口自光緒三十年八月二十二日起至十一月二十五日止第一百七十七結期滿所收華洋稅鈔並支銷各數開列清單詳請具奏前來臣覆核無異除咨明查照外理合繕具清單恭摺具陳伏乞皇太后 
皇上聖鑒謹奏奉硃批該部知道單併發欽此 
　　宮門抄八月十八日吏部翰林院正黄旗値日吏部引見六十名工部十名值年旗三名鑲白蒙四名鑲藍滿二名亨公續假十日李侯請假五日吏部奏派騐看月官之大臣派出陳邦瑞溥興崇勳沈家本胡燏棻崇壽壽耆張仁黼熙麟彭述朱顯廷徐謙姚舒密英奎常明王誠羲白曾煜預備召見召見軍機白曾煜世榮 
[浙江巡撫聶奏爲查明浙海關第一百七十七結期滿徵收洋藥釐捐銀數敬繕清單摺]  
　　頭品頂戴浙江巡撫臣聶緝槼跪奏爲查明浙海關第一百七十七結期滿徵收洋藥釐捐銀數敬繕清單恭摺仰祈聖鑒事竊查案准總理衙門咨光緒十二年十二月初十日會同戶部具奏洋樂稅釐并徵由各關與稅司合力開辦一摺奉旨依議欽此鈔錄原奏咨行到浙當經轉行遵辦業將光緒十三年正月初九日第一百六結起至三十年八月二十一日第一百七十六結止徵收洋藥厘捐支銷各數按結開單奏報在案茲據護理浙海關寗紹台道高英詳稱自光緒三十年八月二十二日起至十一月二十五日止第一百七十七結期滿所收華洋各商洋藥釐捐並支銷各欵銀兩數目按照洋稅定章開具四柱清單詳請奏咨前來臣復核無異除分咨查照外敬繕清單恭摺具奏伏乞皇太后皇上聖鑒勅部查照施行謹奏奉硃批該部知道單并發欽此 
[江蘇巡撫陸奏爲揀員請補知縣員缺摺]  
　　頭品頂戴江蘇巡撫臣陸元鼎跪奏爲揀員請補知縣員缺恭摺仰祈聖鑒事竊照興化縣知縣謝元洪調補安東縣知縣奉部覆准於光緒三十一年三月二十二日奉旨坐三月二十七日行文按江蘇省照限減半計算扣至四月二十二日作爲開缺日期歸四月分截缺所遺員缺當經聲請扣畱外補是月並無同項出缺毋庸簽掣先後自應照例序補查前奉部定新章凡曾任實缺丁憂服滿起復蚠發人員遇有選缺出時無論何項到班先將此項人員儘數補用均不積各項班次等因今曾任實缺候補知縣班内名列在前之李恩元丁憂不合例其次孟桂庭到省與出缺同月亦不合例再次無人應仍照升調遺輪補班次序補復查定例 
 
 

Page 16

 
 
選缺知縣升調所遺等項缺出用各項候補卽用一人委用一人大挑前先一人大挑本班一人各項候補卽用一人委用一人議叙前先一人議叙本班一人各項候補卽用一人委用一人捐納前先一人捐納本班一人又知縣一項升調遺及病故休之缺無論何項何班到班於各本班中先用正途出身及曾在知縣曾任實缺應升知縣者二人再用各本班中各項出身者一人又開辦鄭工新例先用鄭工遇缺先二人海防新班先一人至第四缺海防卽海防先分班輪用一人第一輪用海防卽第二輪用海防先海防先無人仍用海防卽如無人用舊例銀捐遇缺先銀捐遇缺再無人過班卽接用各項輪用班次一人以五缺爲一週又應插用之分缺先分缺間時先將鄭工分缺先用一次再到班再將海防分缺先用一次鄭工無人用海防海防無人用鄭工又續開新海防便係跟接鄭工捐輸挨補各等因江蘇升調遺知縣一項計上次唯寗縣知縣係在用過大挑正班後用至第二新海防遇缺先知縣胡保聯請補止今興化縣知縣一缺接計輪應舊海防先到班内有馮壽鏡一員因病詳咨扣補遞海防卽銀捐遇缺先銀捐遇缺鄭工分缺間均無人應用新海防分缺間第一正途出身之人查有該班内名次在前之正途出身新海防分缺間補用知縣徐清鎭年五十一歲浙江錢塘縣人由甲午歲貢赴部呈請就職訓導遵新海防例報捐知縣捐分江蘇分缺間補用並免試用奉部核准於光緒二十一年十二月初六日奉旨依議欽此二十二年五月二十三日由部帶領引見奉旨著照例發往欽此五月二十六日領照七月初一日到省浙江籌防捐輸案内獎加同知升銜二十三年海運案内保俟補缺後以直隸州用二十四年海運案内保俟歸直隷州後加知府銜二十五年海運案内保加一級在案查該員安詳穩練有守有爲以之請癍興化縣知縣員缺洵堪勝任與例相符茲據江寗布政使黄建笎會同蘇州布政使效曾署江蘇按察使朱之榛具詳請奏前來合無仰懇天恩俯准以新海防分缺間補用知縣徐清鎭補授興化縣知縣該員係補用知縣請補知縣銜缺相當毋庸送部引見理合會同署兩江總督臣周馥恭摺具秦伏乞皇太后皇上聖鑒敕部議覆謹奏奉硃批吏部議奏欽此 
　　宮門抄八月十九日戶部宗人府正白旗値日無引見朱侯致祭明陵起程日期溥良假滿請安澤公等出洋請訓裕中堂伊立布各續假十日德峯續假五日召見軍機澤公等 
[浙撫聶奏爲浙江省光緒三十年分徵收節年舊賦錢糧比較上三年完欠分數開具清單摺]  
　　頭品頂戴浙江巡撫臣聶緝槼跪奏爲浙江省光緒三十年分微收節年舊賦錢糧比較上三年完欠分數開具清單恭摺仰祈 
聖鑒事竊照浙江省舊賦比較一案前經戶部抄錄江西奏報單式行令開單奏報等因業經按年開單奏咨在案茲據布政使翁曾桂詳稱浙省光緒三十年分應徵光緒十四年起至二十九年止實未完民欠列票並緩帶徵地丁共銀三百一十萬三百七十二両零内已完銀五萬六百四十八兩零比較前三年分數盈絀不等未完銀三百四萬九千七百二十三両零因歷年災歉民力拮据勢難新舊並納已在遞緩之例應俟届期催征等情開具比較清單議請奏咨前來臣覆核無異除咨戶部查照外謹繕清單恭摺具　奏伏乞皇太后皇上聖鑒敕部查照施行謹奏奉硃批戶部知道單併發欽此 
[浙撫聶奏爲浙江省光緒三十年地丁奏銷比較上三届完欠數目開單摺]  
　　頭品頂戴浙江巡撫臣聶緝槼跪奏爲浙江省光緒三十年地丁奏銷比較上三届完欠數目開單奏聞仰祈聖鑒事竊照各直省征收地丁錢糧應於奏銷時遵照部頒欵式開具清單明列三年比較專摺具奏等因歷經遵辦在案茲據布政使翁曾桂詳稱現届光緒三十年奏銷除舊欠錢糧比較另行開報外所有各屬解司光緒三十年地丁銀兩核計完數在九分以上比較上三届分數相等遵式開具簡明清單詳請具奏前來臣覆核無異理合繕單恭摺具奏伏乞皇太后皇上聖鑒謹 
奏奉硃批戶部知道單併發欽此 
[浙撫聶奏爲光緒三十年分奏銷案内錢塘等縣報墾新漲沙地升科改題具奏摺]  
　　頭品頂戴浙江巡撫臣聶緝槼跪奏爲光緒三十年分奏銷案内錢塘等縣報墾新漲沙地升科改題具奏恭摺仰祈聖鑒事案准部咨州地方實有可墾之荒地勸民陸續墾種照例升科等因茲據布政使翁曾桂詳稱據錢塘縣册報墾戶藏書樓開墾新漲沙地八十七畞應徵銀二両六錢一分又據富陽縣册報墾戶何望春開墾新漲沙地四十六畆九分應徵銀一两四錢七釐又墾戶樓杞堂開墾新漲沙地四十九畆一分五厘應徵銀一兩四錢七分四釐以上各案均請自光緒三十年起徵入額取造册結詳送前來臣覆核無異除册結分送部科外謹恭摺具陳伏乞皇太后皇上聖鑒敕部核覆施行謹奏奉硃批戶部知道欽此 
　　宮門抄八月二十日禮部太常寺正紅旗値日無引見興伯假滿請安陳璧等謝署缺恩文光因伊子補員外郎謝恩道府朱濤等謝恩永陵總管祥徵謝恩祥普續假十日太常寺奏派分獻大臣派出薩謙景厚明啓文海 
召見軍機 
[蘇撫陸奏爲籌解固本京餉銀兩摺]  
　　頭品頂戴江蘇巡撫臣陸元鼎跪奏爲籌解固本京餉銀两恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫業經陸續解至光緒三十一年春季止所有光緒三十一年夏季三個月應解前項銀一萬五千兩現由司關各庫照數籌撥飭委號商裕大領匯赴部投納據蘇州布政使效曾詳請分别奏咨前來除核明給發咨批交商號匯解並飭取起程日期另行咨報戶部查核外理合會同署两江總督臣周馥恭摺具奏伏乞 
皇太后皇上聖鑒謹奏奉硃批戶部知道欽此 
　　蘇撫陸奏陳明江蘇認籌新定賠欵自光緒世年十二月第一期起至世一年五月第六期止按月匀解並劃撥濬浦費摺 
 
