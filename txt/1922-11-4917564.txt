# 1922 - 11 - 4917564

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[中國之人心（冷）]  
　　中國之人心有時似少感覺有時感覺甚敏者故中國之人心有時似若可欺而有時實有不能欺者梁内閣今日受各方猛烈之攻擊雖爲其措施反叛民意之故然使他人出之或不若是之甚其所以若是之甚者前事人未盡忘故也 
　　於是可知國家之法律命令可由一一執政忽出而忽入而此國人之心實有不能輕輕以轉移者不然旣觸法網之徒一一返轡而執國政人盡安然受之國尙何以爲國乎 
　　雖然我猶不得不爲梁内閣異者以自新贖尤之身而開始即犯國人之忌又以日債贖路交攻之時而又進行售硝日債之舉何以其愚若是之甚也 
命令 
　　一月十日大總統令李紹臣晉給二等大綬寳光嘉禾章殷恭先給予二等寳光嘉禾章楊瑞文給予三等寳光嘉禾章周繼宗張肇恩均給予三等嘉禾章倪金鏞李文勝吳文勝均給予四等嘉禾章郭同仁靳青松均晉給四等嘉禾章此令 
 
 

Page 5

 
 
   
 
 

Page 6

 
 
　　　　 
國内專電 
　　北京電財長决定與日商訂結售硝借欵合同總額爲一百五十萬利息分二折扣九五實交現洋五十萬日本債票一百萬亦合現洋五十萬資本家塚田要求中國一家銀行爲二重擔保日内可簽字用途爲吳佩孚費及海軍費 
　　北京電練習艦隊司令楊敬修當由滬來京時卽爲兵士所迫幾不得下船來京仍是欵項未着回滬後海軍大譁卽脅楊開艦提鹽餘謂不如此陰曆年關將無法渡過又以陸軍截餉有例楊被衆脅遂無辭答初擬開赴大通後變計劃開赴十二圩現到十二圩者爲應瑞海容通濟三艦梁士詒得信卽電海軍阻止謂餉總有法辦海軍認爲不得要領尙有數艦將繼續開往李鼎新辭職卽爲此事己數日不到部（十日下午二鐘） 
　　北京電使團息預支一月鹽餘問題以十二圩鹽稅是否被提爲斷但近畿軍餉百萬無論如何可交關稅百萬旣因昨電安格聨之答復而絶望頃銀團某代表言政府希望少於百萬數亦難辦到因安之覆信己關了門總之關稅分明尙有六百萬兩而外人不交鹽餘尙欲蹈其覆轍耶（十一日下午二鐘） 
　　北京電京奉三十四批解部之欵二萬爲奉軍留用三十五批解欵十萬奉軍留用又啓新股票十萬向裕津抵三萬撥交奉巡閱使署作四十批解部欵又撥十萬爲四十一批解部欵昨撥奉軍十萬爲本年解部第一批欵京漢路前後由吳佩孚提去百八十萬 
　　北京電昨梁入府兩次徐言中央並未直交可告國人惟年關欵宜速籌難關不在他們藉題攻擊而在籌欵（十一日下午二鐘） 
　　北京電梁吳問題保曹與梁有信使往還津曹願爲梁緩頰但吳在洛陽開招賢館房屋不敷附設天幕一班好事政客失意官僚羣往獻策吳聲明供飯不供用吳招津張紹曾速往洛張覆宜以全副精神促進國是會議勿人歧途則願爲君馳騁張以吳主張不定故覆語如此（十一日下午二鐘） 
　　北京電院連接各處公電反對借欵贖路有四十餘通經一一答覆尙未完事（十一日下午二鐘） 
　　北京電七日徐交諭内閣手條舊曆年關財政急迫軍餉應趕速籌措近畿軍餉尤關重要應責成財部速爲辦理毋得遲延 
　　北京電公府經費自十年九月起歸交部鹽署菸酒署三處按月分擔撥解現烟酒督辦汪士元接任後己將本署應解十一十二兩月之欵如數解清（十日下午二鐘） 
　　北京電交通部明日發十二月薪並定裁減二百餘員各路局長多有調動消息（十日下午九鐘） 
　　北京電各學校己發二個月經費日内卽開學（十日下午九鐘） 
　　北京電今日閣議法國退回庚子賠欵决派主克敏赴法爲代有授以訓令（一）退回賠欵用途作留法學生費（二）辦理巿政購回北京電車權（三）中法復業宜給我股票捐作八校基金又議關冕鈞爲塞北關督錢葆青爲卾敎廳顔德慶爲粤漢會辦王景春爲中東會辦顔世清爲京兆烟酒局長 
　　北京電費克斯允維持航空經費一年墊七萬鎊昨先付二萬三千元爲十二月費（十一日下午二鐘） 
　　北京電安東關决自設防疫醫院不與日本合辦（十一日上午二鐘） 
　　北京電段祺瑞與英記者茄氏甚相得段贈珍珠四顆於茄 
　　北京電昨鄒芬部下副官吳恩銘由奉天錦州招來新兵大批送西苑（十一日下午二鐘） 
　　北京電昨張福來部下在京漢三十段招輸卒（十一日下午二鐘） 
　　北京電昨銀行公會謝絶交通第三期支付劵（十一日下午二鐘） 
　　北京電陜馮電宥（二十六）佔領褒城沁（二十七）克復南鄭勘（二十八）收復沔縣城固冬（二日）克復洋縣敵向西鄉敗竄現正追擊（十日下午九鐘） 
　　北京電曹錕電請將陳樹藩褫奪官勲明令通緝（十日下午九鐘） 
　　北京電外部函交部英使照會催問揚子碼頭英人股份如何辦法 
　　北京電中英郵政合同己在國際聨盟登記其執照己到（十一日下午二鐘） 
　　北京電孫烈臣咨農部請將關於招商承辦密山縣煤礦案迅予核准并請將合辦松江林業公司部允接濟欵項尅日撥給以應急需 
　　北京電交部洋員貝克在美提出共管中東路意見（一）中俄兩國力量薄弱恐不易維持該路（二）該路旣因中俄無力而日人藉口侵入中俄亦無法抵制（三）如不能共管宜組一列國顧問團及擴充董事權參加英法美日人（十日下午二鐘） 
　　天津電吳佩孚歌電攻擊梁内閣係靳派主動爲捲土重來計劃 
　　天津電國務院灰日（十日）電復津五十團體谓無在京交涉及借日欵贖路情事（以上十一日下午十一鐘） 
　　成都電此間援陜軍己出發前隊己到昭廣聞陜南戰爭正激烈 
　　成都電省憲籌備因各方反對一時尙難實行（以上十一日下午一鐘） 
　　漢口電吳對梁閣迭電表示意見外擬將聨合直豫魯陜卾贛蘇浙八省及海軍滬護使等警告北京作一總表示（十日下午八鐘） 
　　香港電當道將派鄧伯偉代表赴湘與趙商要事 
　　香港電朱培德電唐繼堯請卽赴桂林唐無確實答覆 
　　香港電某機關接滇電顧品珍自任北伐軍總司令所有職權交金漢鼎代表 
　　香港電駐桂滇軍李友勲寢電滇各團體略謂湘川兩師不足當吳虜一擊而萬餘滇軍内無餉外無援謂能直趨武漢掃盪幽燕頗牧復生殊難必信請轉筱公量予接濟否則旣難作出岫之雲必作還林倦鳥 
　　香港電此次九江火警損失百餘萬元 
　　香港電馬君武電孫請飭各軍所委知事早日交代 
　　香港電聞滇軍北伐先鋒楊蓁部三十向曲靖移動（以上十一日下午六鐘） 
　　香港電唐紹儀函汪精衛林森請赴其鄉一遊聞於時事有關 
　　香港電某要人言孫以梁閣欲將魯案移京直接爲借欵交換條件擬通電否認 
　　香港電鍾景棠所部陳自先三營准緩裁 
　　香港電總部奉總檢廳通緝徐梁令後稿己擬妥俟陳炯明署名卽發 
　　香港電風傳統一條件大致商妥有主續開滬會有以此舉過緩故尙未定取何手續 
　　香港電總部令軍警嚴拿自稱奉李烈鈞令在東江老隆招兵之陳天禋（以上十一日下午十鐘） 
　　揚州電頃得電訊中央己撥海餉十萬（十一日上午十鐘） 
國外專電 
　　華盛頓電大赦安福禍首起用親日官僚中美人士咸大驚駭美國某要人預料新内閣不久必倒某敎育家語記者梁閣政策倒行逆施閣員稍負時望者如黃炎培輩應羞與爲伍有人詢埴原膠濟路任用英人爲技師會計員日本能承認否埴原答稱不能王家瑞王治昌定十四日由西雅圖附輪返華（十日） 
　　華盛頓電魯案由日人自動定十一日復議其作用未詳當係英美斡旋所致聞連帶問題如礦產等亦將議及但此說未必確休士貝爾福幕後甚出力恐魯案無解决將使美國政治上受不幸影響也（十日） 
　　華盛頓電中代表今夜聲稱現正探求新途徑謀解决魯案因日本不願受休士貝爾福斡旋故不得不另覓門路云中代有隠約其詞不明示新途徑在何方面詢以是否白宫中代表不承認亦不否認衆遂疑爲白宫日代表己將全案呈報東京以爲新訓令必無讓步中代表亦不退讓聲言不獨北京諭令屈服之說毫無根據且北京電囑施顧王堅持前議休士雖仍抱樂觀但無切實把握不能作魯案必可在美京和平解决之斷語美報紀載大會始末謂凡與日本確有關係之要點爲日本赴會時所隠慮者日本今己無處不佔勝利日本在亞陸地位竟毫無變遷休士今日闢西比利亞問題己由大會攔置之謡謂西比利亞事列入議程必不抛置不議加藤定十四日在紐約日人協會演講就日美觀察點述大會結果（九日） 
交通大學無線電 
　　華盛頓電中日代表明日復議魯案此爲英美代表斡旋之結果 
　　華盛頓電英日代表頗有數日後離境之意惟休士聲稱太會議程必須議畢果逐條付議則海軍公約及中國西比利亞等問題在本星期底斷難議完衆料關於未了之遠東問題僅以普通議案了之耳報紙前歌頌太會之功績者今則嘆息太會之對於遠東一籌莫展謂今遽休會將危及各約批准事有確然無疑者魯案無解决四國協定將歸失敗現政治現象頗爲當軸所顧慮哈定總統召集各黨領袖徵其意見以預備參議院之口戰及數月後國會選舉之運動赤塔代表又作日軍退出西比利亞之要求並陳述薩哈連交還俄國之必要一九○七年法日條約在大會後可望廢除 
　　華盛頓電海軍公約除太平洋砲壘事之細則及一二問題之詞句外將以最後形式之草約提交今日五國代表會議聞約中之輿地範圍尙爲未决定之主點傳說日本暫允美國之草案俟東京訓令到後再爲最後之承認預料東京必可承認至於夏威夷島除外甘姆島在内之原議未有變更日本以南某數小島是否適用此約現己成問題有人預料因此事之發展全體大會將不能在下星期以前開會 
　　華盛頓電聞哈定總統擬於大會閉會後數日内將大會議决各約一并送交國會　　華盛頓電白宫消息俟大會閉會時各約即提交參議院海軍公約迄未脫稿本星期内似未能提交全體大會 
　　巴黎電法報攻擊開恩斯會務而對英法盟約攻擊尤甚内閣明日召集特别閣議以討論法國在高等會議中之地位今日内閣曾集議三小時聞白里安頗受訾議 
　　倫敦電英報載稱開恩斯會議現討論英法防守同盟之議英人對於討論之結果表示樂觀謂此約果能議定則必爲可許擴張之形式可容納他國加入並規定歐洲各國互相保障以防他國侵略之基礎衆信英法盟約果依此締成則可增國際聨盟之聲望泰晤士報開恩斯訪電云比意代表對於英法聨盟之議現表示注意云 
　　華盛頓電可恃消息云内閣會議對於三月間偕俄德參加日諾瓦歐洲經濟會會議之請書尙未决定收受或拒絶之辦法 
　　倫敦電泰晤士報稱協約國大使允許德國齊泊林公司爲美國代造飛船 
　　華盛邨電周自齊屢赴紐約聞銀行團借欵己開始談判但拉門德贊成銀團新借欵與否尙未能證實此外尙有他種借欵說 
　　（以上十一日） 
特約路透太議專電 
　　十日華盛頓電海軍條約之草稿雖秘不發表但聞新特點之一爲展長該約期限至一九三七年惟此節與海軍十年休息無關 
 
 

Page 7

 
 
　　　　　 
　　十一日華盛頓電聞哈定總統擬將大會各約於大會閉幕前數日内同時悉數提交參議院據重要官塲之意見美國商船問題未必在大會提議但可在日諾瓦會議中適當討論之關於山東之中日談判明日可復開此殆爲貝爾福休士斡旋之力衆料所討論者將包括其他問題如雙方同意則鐵路事届時當可協議之山東鹽場之處置亦爲未了事件之一日本欲在某種形式之中國監督下繼續運鹽但中國則欲依照中國他處鹽塲一致辦理 
世界路透電 
[開恩斯會議紀事]  
　　十日巴黎電德代有團己抵開恩斯 
　　十日開恩斯電據法人方面可恃消息現議照下定辦法分派賠欵德國共須交貨一七五○○○○○○○○金馬克不列顚得一○○○○○○○○意國得二四○○○○○○○比國得一二五○○○○○○日本得七○○○○○○法國得一二五○○○○○○○其餘協約國得二八○○○○○○去年七月德國所繳付之一○○○○○○○○金馬克比國得五一九○○○○○○英國得四五○○○○○○○○意國得三一○○○○○○德國於一九二二年應付之現欵英國得一八九○○○○○○餘歸比國所有惟英國所得之數將以一三九○○○○○○金馬克貸與法國而由法國以將來所得之德國賠欵償還 
　　十一日開恩斯電公文載稱開恩斯會議决定改造歐洲之國際團體定名爲中央國際集合會社總行設於倫敦此機關由英國國會特别法案創立之該法案載列英國公司法之相當條例並許外人之執有該社股票者免繳英國所得稅凡有關係國各設本國集合會社以各國集合會社之代表組成中央國際集合會社最小資本合英金二千萬鎊由各國會社以其本國通幣分認之中央國際集合會社之主要業務在研究與資助歐洲改造之機會並支配付債之擔保事宜 
　　十一日開恩斯電日本與英國殖民地現均被邀參與日諾瓦會議賠欵條約似己發生頓挫今展期明日開會以待法内閣覆文之至聞法内閣頗反對此約法報己露反對之論調又聞意國願加入英法協約協約草稿受德國侵迫恐未必容意加入該約之條欵今雖嚴守秘密但聞法國己切實保證不施行侵迫政策 
　　十一日開恩斯電大會己贊成組織國際集合會社經營恢復歐洲經濟事業之計晝並己舉定委員會草擬該計畫之詳則及儘速組織該會社如有建議可報告日諾瓦會議委員會中有英法員各二人意比日員各一人 
　　十一日巴黎電英法最近所遇之障礙爲裴洲丹某爾事據巴黎時報開恩斯訪電英國己承認西班牙之見解擬請法國亦承認之英國主張將此問題載入英法盟約此事進行頗不順利西班牙欲將丹基爾併入西班牙屬之摩洛哥區域而法國則謂丹基爾己不復有西班牙之勢力刻處於特别統治之下 
　　十一日倫敦電國際經濟會議現議改在倫敦舉行因倫敦爲國際商業繁盛地點之故如擇定倫敦則列寗氏擬以俄代表之資格參與會議 
[新芬黨之内閣]  
　　十日倫敦電新芬黨議會今日贊成高林士氏之動議舉格里菲士氏爲總統並贊成格里菲士氏任命内閣之動議以高林士氏爲財政總長杜菲氏爲外交總長墨爾開希氏爲防務總長伐勒拉氏之同志六十五人雖議會後該動議經全塲一致通過高林士氏動議舉格里菲士氏爲總統時謂愛爾蘭國儼如無長之船今必須建設鞏固政府以防國家流入無政府格里菲士氏謂渠之政策乃在使議會贊成條約之舉發生效力並用國家之資財維持秩序以待自由國議會之總選舉决計接受條約權利新芬黨議會旋宣告休會至二月十四日 
[各國近事記]  
　　十日約翰萊斯堡電金礦全行罷工受影響者二萬人維多利亞福爾電氣廠亦罷工惟仍有工人若干產生必要事務所需之電氣三分之一目下主要點似在商妥白種黑種工人之比例問題 
　　十一日倫敦電蘭特金鑛於昨夜罷工據罷工者宣稱此爲白工圖免滅亡之爭鬭惟鑛務會則稱如不更改工價及工作狀况俾多僱黑種工人則金鑛三十九處將有二十四處停閉煤鑛罷工使金鑛增重困難皮爾斯暫停鑽石礦工作其結果將令商業衰落預料罷工風潮歷時必久 
　　十日倫敦電商部報告上年入口品共值英金一○八六○○○○○○鎊按一九二○年爲一九三二○○ 
○鎊按一九二○年爲一三三四○○○○○○鎊 
　　十日柏林電聞克虜伯廠會同孟台爾森銀行購買英俄亞細亞公同股份甚巨 
　　十日巴黎電貝爾格拉特電塞王亞力山大己與羅馬尼亞瑪麗郡主約婚 
　　十日巴黎電據莫斯科電稱丹麥與勞農俄羅斯之談判業己决裂 
太平洋路透電 
　　十一日東京電大隈侯遺骸定一月十七日葬於城心日比野公園並不舉行國葬而將以非正式國民性質之新禮葬之預料各界人士與禮者必衆早稻田女子大學之學生將護送靈櫬出邸今晨各報盛稱侯爵生平對國家與人民之勞績現信侯之逝世與政局毫無影響 
　　十一日東京電中國擬借債欵刻在討論中日政府對此之態度聞現爲中國政局不穏之說所損目前未有决議衆信中國如不表示實施軍事改革及其他和平事業之更好精神則必無優惠之决議 
公電 
　　吳佩俘蒸電各報館均鑒庚日通電諒邀鑒察據華會國民代表余日章蔣夢麟電稱政府代表對於魯案及二十一條堅持甚力同時北京一方面隠瞞專使開始直接交涉今晨梁士詒電告專使接受日本借欵贖路與中日共管之要求北京政府更可藉此多得日本之借欵北京交涉之耗己皇皇登載各國報紙日本公言北京己接受其要求吾人之苦心努力全歸泡影北京似此行爲吾人將來無力爭主權之餘地云云查梁士詒賣國行爲鐵案確鑿適余蔣自華盛頓來電更證明梁致專使之電公然承認借日欵僣鐵路其管兩事則梁士詒倒塡日期之微電又焉有置喙之餘地觀其登台甫旬日即援引賣國有成績之曹汝霖爲勸辦實業專使陸宗輿爲巿政督辦拔茅連茹載鬼一車以輔助其賣國媚外之所不及吾中國神明華胄錦繡河山而容此獠長此盜賣寗謂有人人心不死即國土不亡正義猶存即公理尙在存亡之機繫於一髮凡屬食毛踐土者皆應與祖國誓同生死僣元惡不共戴天如有敢以梁士詒借日欵及共管鐵路爲是者則共人旣甘爲梁氏之謀主即屬全國之公敵凡我國人當共棄之爲民請命敢効前驅吳佩孚蒸印 
　　蕭耀南青電各報館均鑒國務院外交部微日徵詢收回膠濟路辦法諒邀鑒察當由耀南於青日電覆文曰北就國務院外交部鈞鑒徽電祇悉魯案發生國民奔走呼號力爭匣權而魯案關係重要之膠濟路權尤不可稍有損失前内閣順從民意擬定分期發行債票贖回該路辦法至爲妥協何至新閣成立未及週月遂來日人之强暴干涉顯見應付無方而外交即呈紛亂之險狀詳查尊電所述各節迷離惝恍莫可究詰表面則以尊重國權爲粉飾實際則即以鉅欵難籌國民代有不敢負責等語歸咎他人一似除借日債外毫無辦法猶復飾詞以政府並無成見其誰之信吳巡閱使歌電所指政府外交之失策義正詞嚴切中時弊且指出面允日使要求並訓令駐美各代表遵照之實據而來電猶曰現内閣成立對於華府會議一守前此之方針當局諸公返躬自責其將何以自解耀南一介武夫罔識忌諱惟以茲事體大存亡攸關實不敢阿諛取容見罪國人用敢披瀝上陳希即垂察等語耀南務務桑梓識見淺薄原不敢越分言事第以茲事關係國權未便緘默謹抒所見敬乞明察蕭耀南叩青印 
　　蕭耀南蒸電各報館均鑒讀梁士詒虞新通電不勝駭異夫梁士詒身爲國務總理國務院爲其直轄之機關合觀微虞兩電一則曰上月二十七號日使聲稱日本讓步己極若中國堅持即刻贖回惟有停止交涉一則曰交涉方式自有常軌小幡公使前來賀任係屬禮節之常並非交涉談判事隔兩日其持論日本對於我國之態度一緩一急一兵一體令人莫可究詰究竟日本對於該路實際若何局外無從懸揣堂堂國務總理曁國務院膺國家之重寄爲全國政令總匯之機關其先後立言不顧信用若此而猶曰吳使歌電所指摘者均與事實相違不知所謂事實者究何所指豈梁氏個人意見可爲事實耶抑日使對於梁氏係先禮而後兵耶梁氏固深知事實之眞象者恐返躬自問亦將無術以自解梁電以膠濟路案關係重大稍縱即逝誠爲確論切盼凡我國人對於該路之事實勿爲梁氏所蒙蔽則國家幸甚蕭耀南叩蒸印 
　　馮玉祥劉鎭華爲魯案斥梁士詒電各報館均鑒吾國不幸外患憑陵人爲刀俎我爲魚肉吾國民痛心疾首不勝其恥者久矣自魯案問題發生全國人民悚於亡在眉睫羣起呼號奔救舉朝鮮之先例警告政府求公平之評判訴諸友邦蓋追脅訂立之條件國際間至不平等之事稍有人心斷難忍受歷任内閣不敢違民意而直接交涉者在此泰西友邦不忍拂輿情而囗囗囗囗者亦在此即以魯案中之膠濟鐵路問題而論無端被人攫取今迫而籌欵議贖己屬忍痛爲之乃梁士詒身爲内閣首揆竟有借日債贖路並許日本用人由其推薦之要求是誠何心夫膠濟鐵路之無端攫取即世俗之縛票行爲也縛去而使贖之己覺太甚乃必令借縛票者之欵以贖之非愈出愈奇乎且贖回以後乃須用縛票之人以管理之更何說也三尺童子尙知不可堂堂内閣之首揆豈能見不及此縱設國家困窮籌欵爲難借債贖路亦斷無議借日債之研侒旣曰贖回自辦更無仍用日人之商量餘地觀其虞日通電有云籌欵贖回自辦之主張其上策固望國人之自籌否則國内外合籌債欵亦屬兩害取輕要未嘗言及限於日本亦非先借日本也等語夫旣曰未嘗言及限於日本則日本亦在其内可知又曰亦非先借日本則是允其要求可知抑思該路被其侵佔數年不肯交還今怱議貨我以欵使我自贖名曰借欵直不之啻賣價也梁士詒出總首揆他政未遑而首先賣路是惟恐國亡之不速其心尙堪問乎而猶欲掩飾甚媚外賣國之行爲於虞日發出通告贖回膠濟鐵路辦法之徽電倒填日期以留虞電辨白之地欲蓋彌彰肺肝如見堂堂閣揆行同鬼蜮伎倆人間尙復有羞恥之事我全國人民如戴此賣國之魁何以對親善之友邦何以對祖宗艱難締造遺留之國家願與全國人士共起而逐之以洗揆席之玷若聽其於最短時間得行其賣路之手段則亡無日矣迫切陳詞佇候明敎馮玉祥劉鎭華叩蒸 
　　贛人爲魯案斥梁士詒電各報館均鑒邦家不造國勢日蹙外患内憂杳來紛至立國於均勢之下刀俎魚肉任人取求政出於蠹奸之門壤位攫權由他笑駡溯自華會開幕以來吾國無日不在驚濤駭浪之中慨政府之不良憤外侮之莫禦集國民爲代表後援以與列强周旋於華會之間幸公理尙存幾希吾國所提議者逐次漸臻勝利膠濟鐵路一案己將定議自贖而帝制敗類梁士詒公然背叛吾國民全體公意悍然密結外國議定不利中華民國之條約允借日債允用日人直無異將吾中國土地人民奉之於國是可忍孰不可忍用將梁士詒罪惡揭出以告國人梁士詒本前清衣冠中一急公逐利之小人自被放逐後夤緣於項城門下攫取國家交通之業爲營私植黨之窟壟斷國家交通金融爲操政賣權之具助成帝制國家幾至覆顚把持財政四海羣爲窮國其誤國病民之罪實不可逭一在安福組黨之初正梁士詒免緝之會安福禍國之政均梁士詒爲國會議長之時彼此互相利用安福禍國梁士詒實成其奸此次攫竊閣揆後首將安福罪魁毅然免緝與安福當權時免緝帝制各犯遥遥相關此其結黨害國之罪尤著者總之梁士詒之身歷及其罪惡實盧杞秦檜一流若任其仍秉國鈞勢必舉吾二十二行省之大好山河四萬萬同胞之生命財產奉之於外人之手不止是所望吾全國官商士庶共伸天討與梁賊誓不兩立一面急電華會代表不得聽受梁賊賣國訓令堅持自贖原議毋得稍損主權並請總統先行罷斥梁士詒以謝國人倘敢再如此次虞電所稱指民意爲流言預爲諉過於人之地誓合吾同胞全力以殲除之除逕電美京中國代表堅拒梁士詒所發訓條外敢布腹心惟希賜敎華盛頓會議江西後援會蒸印 
　　葉恭綽通電各報館均鑒讀吳巡閱使佳日通電殊深詫異查交部所擬滬寗漢長途電話辦法係民國八年所定並非恭綽任内經手恭綽視事方及半月諸務倥偬未暇過問此事更末由催促進行特此聲明以免誤會至原電措語未及尊重彼此人格殊爲可惜恕不致辯統希鑒察葉恭綽灰印 
國外要聞 
[美京特派記者通信（伯衡）]  
　　山東問題依然混沌 
　　山東問題自中日二國代表團在華盛頓開直接談判後己逾旬日雖日人己允許將青島關稅權及公共產業交還中國然關於山東存亡之膠濟路及沿路礦產及駐兵問題尙未提及直接交涉之是否能得手尙在不可知之數 
　　余於上次通信中曾提及山東問題直接談判辦法宣布後此間留美學生及華僑等大動公憤聚衆而示威甚有大聲在街上呼詈各代表者各代表懼而辯明謂此次直接談判與直接交涉性質不同所謂談判者僅將二國對於此問題之意見互相交換而求一解决辦法然後將此所得之解决再請太平洋會議核准之是以此種談判最後之結果必成爲此次華盛頓大會會議錄之一部份云云然記者見太平洋會議會長許士氏曾詢其山東問題直接談判之結果是否將來能爲大會所通過許士氏謂此層尙未議及若中日二國能由直接談判而得完滿之結果亦無須由大會通過之必要云云若是則直接談判與直接交涉有無分别不經大會通過之談判結果其效力如何仍爲一大疑問日人向以食言著名於世若此次談判之結果不爲各國所證明通過者恐後日必爲日人所否認無疑也 
　　此次山東問題之直接談判非但爲國民代表學生華僑　　　等所不贊同卽政府代表團中亦頗多非之者實則在宣布此項辦法之前代表團中幾無一人知之者全權代表三人中僅施顧二公使有主持一切之權王代表之議論及意見少能施諸實行或謂北束方面曾有電來謂對於山東問題三代表可相機辦理初不料各代表之對於相機辦理四字竟認爲有可允直接交涉之權此說尙未知確實否也 
　　王代表雖爲代表之一然無實權對於各問題所發之議論及意見鮮有爲施顧二代表所採納者自太平洋會議開會以來中國代表團對於各問題進行之程序及辦法王代表頗有不同意者及山東問題直接談判發生後王代表更不滿意頗抱消極態度一方面致電北京外交部辭職一方面避席不赴會後經代表團中人勸言請王代表於北京政府准許辭職以前暫仍赴會以監督施顧二人之行動言論遂仍到會然其意見與施顧二人不同之處依然如舊也除王代表外代表團中職權較高對於施顧二人政策不滿意者尙有秘書長刁作謙高等顧問周自齊·及顧問蔡廷幹與黃郛四人此四人自山東問題直接交涉開始後卽宣布反對之意見書致電北京請求辭職記者曾探詢刁周二君刁謂雖任秘書長而總代表施公使凡事均不與之接洽凡來往北京之文電竟有不經秘書辦事處而直發者秘書長於開會時例應列席乃各代表除帶用親信書記赴會外從未邀請刁秘書赴會刁氏若不冒昧入塲恐不能列席云云周顧問之言則謂名爲顧問實則旣未一問又未一顧對於山東問題直接談判事根本上有所反對不能贊同非辭職無以對國人云云其他代表團中反對直接交涉者亦甚多然職權旣微無能爲力僅咨嗟歎息詆代表之誤事而己 
　　此次代表團中共有一百五十人此一百五十人之團體不可爲不大然偌大一團體竟毫無組織以致所派之人均不能爲用甚至有竟日無所事事者非特如上述之顧問不顧問而己即各部所派之專員雖非均係專門人才然對於各該部之事均甚熟悉而各代表亦未有一詢之者例如郵政及無線電事交通部所派之專門委員當應深知其事乃至諸問題討論之時各專門委員均袖手旁觀不能成語事前旣未通知事後亦未詢問以致喪失郵政及電政諸大權（各國之在中國設立郵局及無線電局向未經中國認可然此次議會中中國代表竟認各國在租界上之郵局及在各使館之無線電台可不拆除繼續存在）然則派送專門委員亦可謂耗費多事矣 
　　尙有一事足爲痛心者即中國代有團之注重英文文字擯却中文說帖及他種文件是也凡代表團團員有所陳述或各專門委員有所條陳時其說帖非用英文不可若用中文繕述之則代表置之不理且有棄之字簏者數典忘祖莫此爲甚代表團聘有外國顧問多人聞前在北京充當顧問之韋羅貝博士尤爲各代表所重視凡事無論巨細必問韋博士而各專門委員所備之說帖及意見書在各代表過目以前必先經韋博士之手韋博士曰可則陳送各代表處韋博士曰不可則即置諸書架上作爲陳設品故代表團中頗有稱韋博士爲中國代表團中之諸葛孔明者以上所語非謂韋博士之學問道德不足以爲中國代表團執大政之方針不過謂各代表太覺重視外人而置華顧問於不顧也 
　　中國代表且事事受美國代表團所措使美國代表團曰東中國代表團即東美國代表團曰西中國代表團即西一若中國代表團乃美國代表團之一部份者中國之昕以不將山東問題直接提出大會中國之所以不將二十一條欵宣白於天下中國所以用短兵接戰法將細瑣之問題如客郵如駐兵等先行提出者均美國代表之意美國代表之意乃欲使中國在太平洋會議中不與日人有重大之衝突以使裁减海軍軍備政策不能成立中國之所得者竟何如刁秘書長辭職宣言書中謂中國對於議會之要求均爲他國所阻壓可謂直言無諱矣有此種種情形山東問題前途之結果可知其他各問題前途之結果可知中國於太平洋會議所得之結果可知某顧問謂施顧二公使若於此次會議中失敗無以對國人時不知其將何以自處也（十二月十日發） 
 
 

Page 8

 
 
   
 
 

Page 9

 
 
   
 
 

Page 10

 
 
　　　　 
國内要聞 
[北京反對梁閣外交之發軔]  
　　北京學生聨合會以政府有允借日欵贖回膠濟路之說大爲反對又以梁内閣成立以後赦免安福禍首及起用曹汝霖違背民意特於今日（十一）開會討論對付辦法茲錄其通告如下句日以來值吾同學休假之期昏聵之政府無人監視而賣國行爲與廉鮮恥之事於此最短之時間層見疊出舉其大者如電訓華會代表屈允日人要求如重用賣國賊如特赦安福禍首等事指不勝屈皆爲吾同學及全國國民痛心疾首所不忍聞之事而政府悍然不顧竟己爲之矣吾人以爲民國十年來之重重罪惡有如昨日死而十一年後之希望方興未艾孰知此十一年之始卽有此使人氣短心傷之事想吾同學必能誓與此惡魔戰而不甘坐待沈淪也今定於月之十一日（星期三）午後二時假甸高師開會討論後列各案務請貴會代表屈時出席爲盼（一）反對借日資贖路案（二）反對以賣國賊爲政案（三）本會自身之各種問題 
　　旅京第一届國會議員因前次太平洋會議商榷會所推赴滬代表王紹鑾回京前日（九日）在椿樹上頭條二十四號開會報告華府會議成績不良實因法律失效國内不能統一所致當經議决加派代表赴滬再與國民外交大會協商挽救之法當時並有某君提議此次吳佩孚歌電主張嚴正切中時弊國會同人宜亟覆電贊成一面推舉代表赴洛與吳使接洽表示意見並一面通電全國内容略謂帝薛復活綱紀蕩然今猶媚外喪權罪等賣國將使燦爛之民治國家淪於萬刼不復之地不得不喚起國人一致排絶云云當經一致拍掌贊成推定余紹琴邵瑞彭王紹鏊三君起草定於三日内發出 
[梁内閣命運之前途]  
　　吳佩孚發出歌電攻擊梁士詒日來外間遂有内閣預備辭職之傳說雖近於推測不能據以爲實然吳氏此電對於梁内閣前途不無重大之影響無可諱言現聞梁氏己派人赴奉天方面請示張作霖之態度何如刻下尙不可知惟去洛陽方面疏通之密使聞己有消息回復大約不甚得手似無若何轉圜之餘地吳氏歌電文字雖爲外交問題而發然個中原因尙不在此蓋此次梁氏登臺純爲關外一手提拔保定方面事前即有微言徒以碍於情面不便當塲作梗而元旦免赦令梁氏雖借此可協一方面之歡心然蜂蠆有毒豈曹吳所能堪此故赦免令下曹氏即倉卒出京吳氏索欵之電即至歌電亦隨之而發昨聞又有虞電直致公府質問此次明令赦免安福黨徒係何用意一步緊逼一步則曹吳對於梁閣之態度可知且目下閣員中敎育一席黃炎培己堅决不就海外兩長又先後提出辭職一齣熱閙戲己頓呈零落之景象矣 
[東報盛傳魯案將移北京交涉]  
　　魯案交涉自日人傳出梁内閣讓步消息以後國内外輿論沸騰直系各督亦紛紛電斥梁閣措詞皆頗激昻梁士詒雖發出虞電力事辯白但國人終未能冰釋疑慮且最近日本方面仍盛傳梁内閣讓步消息均根據小幡上月三十日逕訪梁氏結果而來梁氏對於此層尙未表白終無以解國人之惑甚願梁氏將上月三十日之談話情形公表於世則是非不難立辨也茲將東報迻譯如左六日大阪每日新聞東京電話云關於山東問題之交涉小幡公使曾與新總理梁士詒氏會見有所懇談梁總理對於山東問題之解决似有誠意懇談之結果聞己發訓電於華盛頓但中國全權代表之態度如一若從前則到底難望在華盛頓圓滿解决又如外間所傳英美兩國即調停於中日之間而日本政府旣己聲言無可再讓則其調停究有若何效果亦甚疑問不過梁内閣旣有解决之誠意且曾一度開始直接交涉故若在華盛頓不能解决之時或將由梁内閣之手在北京繼續交涉之也又據大阪朝日新聞紐約四日特電云中國代表關於停頓後之山東問題己請休士貝爾福兩氏調停日本亦更不表示拒絶調停惟似無再行讓步之事據可靠方面所確聞若此次之居間調停不能解决此爭執則山東問題結局仍當移歸東京北京間之直接交涉云 
[西報紀回國代表之談話]  
　　中國所得於太會者實空洞無物 
　　世界新聞社譯大陸報云北京外交部原定華會中國代表團經費一百五十萬元財政部籌八十萬元交能部籌七十萬元作爲四個月費用連來往川資在内但代表團實得之數短少甚鉅各團員因不敷應用頗爲困難己取得三總代表之同意陸續回國己回國者共有三批第一批於十二月七日離溫哥武内有敎育部專門顧問·海陸兩部部員·第二批於十二月十七日離舊金山内有外交内務兩部專門顧問·及外部部員三人第三批於十二月二十三日離西雅圖·乘威那起號郵船於昨日到滬共二十三人内有法律顧問羅文幹·外部顧問張烜全·及外陸海法四部秘書其他團員隨後分批歸國本報代表昨見第三批歸國團員彼等因於一月前己離美故於最近華會狀况未有所知其在威那起號船中最近所接無線電謂顧維鈞聲稱關於魯案之談判尙無結果據團圓云「顔惠慶博士未能赴美實爲遺憾因施肇基君不自居爲嚴格之總代表領袖以致代表領袖實際上有三人於辦事上頗受影響人民代表余日章蔣夢麟兩君於吾人有重大事件討論時亦常列席發表意見至於山東問題之直接談判係因休士國務卿恐該問題若猝然提出大會中日代表間或發生嚴重衝突故勸兩方先行談判但開議之初說明係一種初步談判性質至最後結束時須由大會與以判斷美京有一般宣傳家肆行宣傳致美國人信中國從大會所得利益甚多實則細考之所得者空洞而無物中代表對於此種宣傳所造成之空氣極爲煩悶各總代表於大會之最後結果頗抱樂觀大會之討論並未皆許新聞家旁聽顧博士每從大會返時報館代表每圍繞之詢問一切大有應接不暇之勢」詢以所傳刁作謙氏辭職一說及中代表團一部分團員除在美京游玩外無所事事是否眞相據稱刁氏辭職是事實至於其他團員如海陸兩部部員因大會並不討論中國海陸軍問題故遂無事可爲又問廣州政府馬素氏曾否公然攻擊中國代表答云未曾 
[列强勸告裁兵書己提出]  
　　院部電各武人徵意見 
　　太平洋會議英美法日四國之裁兵委員會共同議决請我國注意東亞經濟前途之發展并勸告我國銳行裁兵此項議决案之覺書己由各該國公使會同於五日送逹外部内容首述中國陸軍逹一百三十餘萬之多爲世界各國之冠比年内　頓仍財政蹶乏皆由於此亟宜從事裁减以杜將來之危害而爲治理之初基末後並云各國此舉實本友誼上之好意並非干涉中國内政希望鑒察云云該勸告書到部後顔惠慶以案關全國軍政不便率爾答覆連日與梁士詒協商結果决先通電各省巡閱使督軍各特别區都统曁各師旅長等悉心考量擬具確切辦法報由中央核定之後再對上列勸告各國表示意見此項通電業於昨日（九日）由部主稿發出 
[梁内閣之借債生活]  
　　此次交系登台其第一目的物即是財政而彼之財政運用又只有借欵一途蓋借欵一經成立則公私兩便此即梁内閣之大政策者也關於發行九千萬鹽餘公債之事使團方面業於七日午前在英使館有所討論聞英使主張稍待考慮言外似有拒絶之意其他之法日公使等亦皆取一致態度遂無結果而散但梁士詒與張弧現仍在進行不息期在必成據聞使團之意以鹽稅各省截留者甚多須中國政府有切實保證使各省不得截留維持信用則外人對於承銷一層方能决定若空空倚賴鹽餘而對於鹽餘無切實擔保實不易辦到與九千萬借欵同時喧傳者有硝石借欵張弧近正與日人秘密接洽以全國官硝廠抵借日欵一百五十萬元條件極爲嚴酷僅交現欵五十萬元其餘一百萬元係交一種日本債票另行抵押五十萬日内即將簽字按此種借欵如果成立預扣利息　二十九萬之多即使其餘不飽私囊悉數歸於正用實得亦不過七十一萬然繼此以往國家却又擔負一百五十萬元之外債額且硝爲製造軍火之必需品一因債權上關係歸入外人掌握軍火亦將受影響不知國人對此項借欵能生若何感想也 
[京人爭巿政權之運動]  
　　新年中閧傳陸宗輿將督辦京都巿政公所之消息日來己然沈寂似此議業經打消其實某某方面仍爲陸氏暗中進行一方利用新聞託言此次風潮係高凌霨欲兼督辦故授意巿民團體反對陸氏藉使高氏遠嫌引避他方更設法派人疏通以引起各團體之互相疑嫉以待時機設使曹汝霖氏平穏到任全國各公私團不爲激烈之反對則陸氏之督辦巿政必將以迅雷不及掩耳之手段發表到任目下高氏對於京師京兆各巿民團體之請求自治呈文不與批答并代有亦拒而不見頗有左右爲難之勢惟巿民方面則以巿政由政府代辦甚爲危險且以潮流所趨自治實爲不可緩之舉故連日集議决定三項辦法（一）發布巿民宣言以引起各界之注意（二）請求政府即日頒布細則定期實行自治（三）定期發起巿民會議此項宣言書業經發表茲覔得原稿錄之如下巿政者何乃自治範圍中所有事也夫巿民旣共同生活於一巿之中則爲保持安寗計爲發展事業計本羣衆之趨向不得不有共同之組織而此組織之方法又不得不以法令爲根據以公意爲樞紐故自治運動乃巿民之天職此固無可推諉不容放棄者也况京都爲首善之區京都巿民豈容自外於是溯自共和以來時逾十稔試問京都巿政吾巿民亦曾引以爲己任乎官辦之巿政公所成立巿政借欵吾巿民亦曾打消之乎吾巿民直接間接所納之工巡捐只供一般官僚兼差乾修之用求一明晰之預算决算而不可得以致道塗不治溝洫不通疾疫堪虞交通多阻平民無求生之路青年有失學之苦巿政事業百無一舉而乃粉飾外觀東塗西抺取之於民者錙銖必較而用於民者百不逮十焉此官辦之成績槪可見己誰爲爲之孰令致之與其謂政府之不順輿情勿寗謂巿民之放棄天職也本年一月一日大總统令開地方自治雖由官吏監督而自治團體之組成應由人民自動縣自治法及巿鄉自治制業己次第開行其施行日期及施行區域所以須由地方長官請辦者蓋留人民籌備之餘地一經籌備妥善卽當施行而現在呈請舉辦地方尙未及三分之一政府旣有提倡人民自治之决心人民當各具擔荷自治之毅力且自治法中所列各項事宜皆人民之直接利益所係地方公民亟宜引爲己責不當放棄義務所望各地之人民咸曉然於自治事務爲自身天職無可推諉各地方官身爲監督亦　實心勸導盡力促成查各國自治事業之發逹大都以巿爲權輿凡有巿之地方人文幅輳財力充裕尤應首先創辦以爲各地倡率福國利民端在此舉凡我官民當共圖之云云誦讀之下我巿民誰不奮發興起政府旣有提倡自治之决心吾民亦非無辦理自治之能力亟宜請求政府勿託空言借詞搪塞查巿自治制旣經頒布於前施行細則自應續頒於後際茲政府昭然表示予人民自治之權則督促進行在吾民責無旁貸今由京都巿民籲懇政府速頒巿自治施行細則及定京都巿施行日期以爲各地倡率不逹目的勢不中止至於現在之京都巿政公所原屬代辦機關應即移交巿民無論另派任何督辦或仍由内務長官兼任或更暫留舊督辦不卽　出巿民均不承認同人等本自動之意共同集議竊願引爲己責力謀厥成更望各界人士當仁不讓協同進行庶巿政有改進之機巿民獲蒙自治之福吾京都巿將有無限之好望焉謹此宣言竚候明敎 
[交通部更調各路人員]  
　　内閣改組各部均不免有一番之更勲交通部所屬之各路局長處長昨日己發表一大批探誌如下津浦局長徐世章升任幣制局總裁其遺缺派吳毓麟接充至浦信鐵路督辦則仍由徐氏兼充京漢路局長俞人鳳辭職慰留不動副局長何瑞章調充株欽路局長遞遺之缺調京綏副局長水鈞韶回任材料處長派前次京綏局閙薪風潮之李懋勛充任總務處長派孫遜充任會計副處長趙景逹調充中東路會計處長遞遺之缺即以出納課長李梯雲坐升京綏路局長派唐德鹲調充（）原係株萍局長）暫領局長之沈琪本係技監原職仍派滄石工程處長京綏副局長派趙世瑄調充（原係株欽局長）會計處長派顧宗林接充並添一副處長即以出納課長王延煦坐升至滬寗兼滬杭甬局長任傳榜本有更動消息嗣因任氏兼程來京運動并由浙江督軍署參謀長范毓靈轉懇浙督盧永祥專電力保得以蟬聨株萍路局長唐德萱己調京即派交通傳習所敎務主任首鳳標充任 
[京敎育界索欠之結果己發出兩月]  
　　昨日（九日）下午三時國立八校敎職員代表在美術學校開臨時會議首由主席尹炎武報告校務討論會來函並言同人前次會議决定之第一條十一十二兩月經費業己發出惟第二第三兩條校長團尙在進行之中同人應如何决定希大衆討論僉以十一十二兩月經費旣己發出十日開學之期應即如期辦理惟舊曆年關（即一月二十五日）必須發出一個半月經費否則春節後之開學同人不能負責於是决定十日八校同時開學並即函覆校務討論會申明此旨旋由某君提議四案（一）增加關稅後前内閣業己决定追加八校經費十萬元此事應催校長進行（二）庚子賠欵各國均己有退還半數消息此欵應完全作爲敎育經費（三）交通附加稅自去歲八月繼續徵收後雖暫時作爲振欵應設法永遠繼續以爲敎育經費（四）所得稅十年度所徵收之總額應請政府明白宣布將應撥七成撥歸敎育經費以上四條决定先由各代表詳細調查並定今日（十日）上午約齊往訪蔡孑民校長徵詢一切俟下次開會再議並定下星期三（十八日）上午十時再開會議討論一切遂宣告散會茲將校務討論會來函及該會覆函錄下（一）校務討論會來函接奉大敎並開貴會議决三事屬向政府提出要求昨日同人自貴會退席會旋即逕訪敎育陳次長切實要求除第一項現己辦到外二三兩項允向政府當局切實交涉除同由人等隨時盡力外一有確覆即行奉聞此致聨席曾議（二）致校務討論會函本日各校領到經費兩月較之同人所擬定者尙少半月顧念學光子陰爲重不得不勉爲讓步應即如期授課至民國十年尙欠之一個半月務於一月二十五日以前發出以爲舊曆度歲之資謹此鄭重聲明千祈注意及之 
[湘中所傳之北伐消息]  
　　南軍北伐之說近又甚囂塵上周震鱗部下之軍人政客業己紛集郴州對於北伐事宜日謀進取其預定之各種計劃如招安土匪聨絡某軍均己次第實行大爲活躍當湘憲尙未公布之際粤政府方面曾有電來勸湘省暫行緩布湘省旣以對經通電各省未便變更旋又有孫中山定於元日在桂林誓師之說由是湘憲公布時日且經酌議提前其後因未改期故周震鱗賀憲電中遂隠然有責備之意其電文云「宥電敬悉省憲公布民始胚胎諸公煞費苦心吾民樂觀盛業三湘之民獲得人權慶幸之私何可言喻至諸公計及國憲一層尤徵卓識猶憶前歲茶陵一電宣佈鱗會與聞人民自治本斯世立國普通政理地方分權尤吾黨數十年建國主張惟聨邦云者雖重邦治尤急國家聨盟之精神國所以立德美先進事實昭然國大紛多聨更重要軍閥獨立如唐末五代之割據禍國豈得云聨現元首北征即爲全國各省除自治障碍而華會失敗由於國基未固威信盡失見輕於人伏望諸公輔佐元首貫澈初衷省民先安進而成統一國家之業則全功方竟冀幸尤深也」就此電觀之南軍北征殆己盤馬彎弓有不日即壓湘境之勢湘省對此自爲一重要問題蓋粤軍一履湘土湘局即將起重大之變化省憲之不能實施固無待論聞當局對此擬趁各重要軍官均在省城之際（如寳慶鎭守使吳劍學·衡陽鎭守使謝國光·及羅旅先闓·葉旅開鑫·唐旅先智·賀旅耀組等均因慶賀省憲先後來省）即日開一軍事會議商决此事情形如何當繼聞也 
[宜昌災民請願之慘劇]  
　　宜昌上年兩次兵變後商民方面曾公舉代表赴省至軍民兩署哀求撫卹當由王占元允許發給撫卹十萬串賠欵五十萬串先發一半下餘於陰曆七月内陸續由官錢局照撥旋因戰事發生此事遂告停頓及川軍退後宜昌轉危爲安人民陸續回家前由各帮議决仿武昌辦法成立善後事務所省中特派湖北陸軍三旅旅長盧金山·荆南道道尹劉道仁·爲正副主任經管欵項支配准人民成立災民聨合會以便籌議一切數月以來頗稱和衷共濟災民自川軍退後均皆回宜重理舊業問及前領過手之六十萬串己由劉道仁及商會副會長韓愼之二人經手借與軍隊三十八萬餘串各帮聞此消息不勝驚異以此欵乃各帮代表千辛萬苦求來一旦借與軍隊日後無有着落我災民等豈不枉擔虛名該主任劉道仁當時極力擔任謂此欵旣由我與韓愼之經手借出我必負完全責任各位儘可放心各帮代表又以武昌被搶共損失五百數十萬串己領過賠欵一百萬串我宜昌兩次損失一千二百數十萬串現祇領賠欵五十萬串殊不公平發起二次赴省請願舉定代表綢緞帮李雲門·廣貨帮羅雲從·荆布帮胡君等二次赴省請欵當由蕭督軍接見允即令知財政廳勉力籌撥赴省代表又以政府前有明令撫卹宜昌銀五萬元迄今未見匯到公推李雲門王子秀二人進京領欵於十二月六日到京次日至財政部經高財長接見談及此欵謂目前庫空如洗無欵可撥代表請領公債票亦不允給各代表不得要領祇領張作霖賑米一百擔回漢代表等由省致信於善後事務所及災民聨合會囑即派人至主任處催取軍隊借去之欵早日歸還俾第二次欵領到即可支配發給災民聨合會乃公舉代表謁劉道仁而慘劇作矣先是江漢道尹辭職以劉道仁調任電報傳來各帮以正主任盧金山身赴前敵事務所事由劉道仁一人負責彼若一去借出之欵何人去追乃開災民全體大會經衆議决致電督軍省長挽留俟美後事宜辦竣再行履新當蒙督長復電照准劉道仁德此電後大爲震怒即傳災民聨合會正副會長文牘坐辦五人至道署談話劉問貴會挽留之電係何人主稿抑係受人運動發此電報將我扣留是何意見代表答以此電乃公衆開會表决我等災民眞心換留實爲欵項問題並未受人運動劉默然不答隨用電話知照警察廳派來警察數名將代表押去轉交宜昌縣署收押各帮得訊以代表無故被押憤激異常當開緊急大會到者二千餘人大衆一致主張由到會各人執香一道尹公署哀求並求宣佈災民代表罪狀議决之後上街遊行至道尹公署時約下午四句鐘公推易上白周文耀爲臨時代表入見道署傳逹答云今日乃陽曆歲底道尹至孫司令赴宴未回諸君稍等待一刻我用電話報告可也旋得劉道仁電話用武力解散署中衛兵得此合令槍即上剌用槍亂打易上白稍與理論謂我等來請道尹作主人民拈香哀求豈有用武之理該署人員即令衛兵將易捆住吊於樹上用槍托亂擊旋由商會代有王登五往保始得釋放然己遍體鱗傷當夜熾民又開大會一面致電督軍省長報告代表被押二次代表受傷道尹藉挽留電報爲扣留伊不能上任致觸其怒請求維持次日又 
 
 

Page 11

 
 
　　　　 
　　開聨合會僉以正會長羅庚香遇事畏縮可另舉曾長選舉結果王養臣當選爲會長一時掌聲雷動當派代表四人至王宅歡迎王年雖七旬然頗熱心任事旋將易上白抬至縣署騐傷知事出外向衆作揖謂今日不能驗傷又抬至審判廳驗傷該廳亦云檢察官不在廳内明日再來各人仍將易抬回會中適商會來請派代表八人至商會開聨席會議乃推定八人赴會結果如何容俟續開（附災民聨合會挽留劉道仁原電）武昌蕭督軍劉省長鈞鑒督憲元電敬悉深憫民艱災黎泣感時苦年内無日嗷嗷垂斃凟懇迅撥早活餓殍抑下情更須瀝訴者宜昌善後事務所前領賑欵五十萬串王前督撫卹十萬串曁各捐共逹六十餘萬串名交宜昌商會保管實早挪用殆盡辦事職員紛謀他差負責無人常會不開機關虛設消極萬分主任盧司長身赴前敵軍務任重勢難兼顧萬民共知共諒伏查該所成立伊始主任劉道尹熱心督率注意民瘼熟計深思胸有成竹近聞調升江漢宣災善後未竣似難遽易生手竊嘆武民何福善後早畢宜民何辜待賑無期迫不獲己冒懇電令劉主任速將善後辦理完畢再行履新災民無任引領待命之至宜昌災民聨合會叩禡 
[廣州大理院通緝徐梁]  
　　自北京梁士詒入閣後廣州國務會議會討論此事伍總長廷芳·陳總長競存·及各部總次長均主張對徐梁下令通緝故上月三十日大理院長徐謙特令總檢察廳檢察長林翔云梁士詒爲帝制罪魁前經通緝久己匿跡銷聲乃近竟敢在北京受徐世昌之僞命組織僞國務院查徐世昌與梁士詒均屬從前袁世凱叛國稱帝之謀臣茲復沆瀣一氣公然以帝制黨相號召叛亂民國罪證確鑿自應嚴拿治罪以彰國法合亟令飭該檢察長迅即遵照將徐世昌梁士詒一併行文各省通緝切切此令 
[粤敎員之增俸運動]  
　　廣州小學職敎員增薪運動因連日行政機關停辦公事故一時呈靜止之狀態昨日年假己滿職敎員遂繼續進行决定全體職敎員於明日聨赴敎育局請求誠意切實之答覆並同時發出宣言俾社會瞭然於此事之眞相若萬不獲己則惟有提出總辭職至敎育局方面對於加俸辦法聞有主張補助費之說卽以第九級三十元爲最低額增加三分二卽二十元其支第九級以上薪俸者照例律增加二十元但該二十元不曰薪俸而曰補助費惟高等小學敎員鐘點較散人數較多若每人增二十元於事實上有所不妥故須另定辦法又一消息本巿小學職敎員加薪問題昨日該職敎員代表再赴巿政廳請願當經孫巿長親晤該代表孫巿長之意以現在巿庫支絀一時實難爲力因允諾該代表之請擔任轉與省政府協商補救之法并希望省政府於十一年預算案内對於該項職敎員薪俸量力增高該代表乃興辭而退現孫巿長己本此意向省政府籌商矣 
[雲南吳學顯之辭]  
　　與唐繼堯回滇說有關係 
　　吳學顯近日因受唐派指使先則竄據龍朋繼則欲攻臨安當局遂令阿迷唐團長駐往剿辦本月六日午刻在臨安所屬拘街與其黨徒張鳳春楊有堂二千餘人接觸張等佔據狗街後面高地依險固守頑强抵抗激戰一日夜相持不下復探悉山心方面吳學顯率匪千餘普雄方面某率千餘前來增援六日午後均可逹到唐團長乃决計挑選敢死隊賞金千元官兵各升一級奮勇攻撲始將張等搗破並派隊跟追十餘里就原地宿營計此次戰役步一團内營兵陣亡一名負傷二名十一團之兵陣亡四名負傷七名唐團長部下傷官五員士兵七十一名陣亡三十一名合計傷亡一百二十一名而吳黨死傷較官軍三倍以上唐團長是夜又探悉吳學顯所率之衆尙在馬軍營山心一帶意圖佔據臨安故卽於九日晨刻率隊馳回臨城刻下吳黨由馬軍營竄向何方尙　確報 
　　吳學顯自擾蒙自之後本被官軍擊敗不料近日因受某派指使又復聚衆猖獗出擾石屏之龍朋一帶駐臨李旅長因接石屏楊知事飛報求援乃派張副官耀宗馳往查防昨日全城人心忽大恐慌多謂張副官行至張家營業己折回因探聞吳黨二千餘己到西莊現正造膳膳後卽來攻城云云因之人心遂抱不安現在臨安留守之兵不下兩營决不足以防禦聞李旅長己令由夏團長督率士兵極力防禦並飛電各路軍隊迅速來援若救兵趕到臨城即可保無虞也 
　　另一消息昨日吳黨二千餘人經唐團長及李旅董營痛剿激戰一日夜該黨始退潰官軍又加步四團於十日向普雄方面搜擊現正在追擊中旅部頃又據確實消息吳率同黨約三千餘由普雄後山經過缅甸欲向雞街沙甸逃出邱北李旅長以該黨等勢窮紛竄事所必有乃電知開化李團長飛令駐邱軍隊嚴行截堵勿令得逞其餘開廣及各方面均宜注意一體截擊旅部又據擺衣寨田保董報稱吳率黨約二千餘人於昨夜十二時到逹本寨因團力薄弱未敢抵抗特飛報查核並聞該黨云欲往東山而去又據探報該黨等昨日由籐子寨大樹寨經光陰洞向紅泥田而去查該黨逃竄經過之地距臨約六七十里當即通報楊春溪團速向東山方面跟踪追擊唐楊兩團仍暫回臨安現在李旅長擬俟得各方偵查確實報到時再行會商搜剿方法聨絡各軍進行云 
[皖省一商風潮之善後]  
　　安徽甲商風潮产報曾載敎廳己派章玄庵（省視學）赴蕪就校長職茲悉章之赴蕪實係奉敎廳訓令處理該校善後事宜敎廳布告如下案查省立甲種商業學校經始於民國八年迄今己兩年有餘前後共計用去臨時費兩萬四千餘元經常費兩萬六千餘元而所得結果僅有新建學生宿舍二十餘問滋園地皮尙未繳價設備亦極簡陋學生則各立門戸遇事互爭學殖荒蕪修名未立校風之壞實所僅見統計去年下學期一學期中以校長敎務長問題紛擾數月費欵一萬一千餘元而實行上課不過一月有餘虛糜巨資無裨學業顧瞻前途不寒而慄查該校所以致此腐敗之由第一由於校舍之不完該校開辦時初未建築校舍僅租用民房數十間極不適用嗣雖購置滋園地皮房屋而一年來僅建築宿舍二十餘間所有敎室自修室圖畫室模範商店商品陳列室等均一無所有因是仍不能不租用舊校舍爲敎室並在城内借寄宿舍一處以一學校分而爲三學生朝夕往返管理苦難週密敗德喪行之事時有所聞又以分居兩處此疆爾界畫若鴻溝水火之爭因之以起第二由於管敎之不嚴該校校舍計滋園方面有亭子一座舊屋六間新建宿舍二十餘間所租房屋約十餘間零星散居屋至卑陋設備本極簡單去年風潮以後損失亦復不少該校敎職員等平日又不善敎導逸居無事實啓亂源一年以來敎育當局又赡顧徬徨未予以正當之敎訓因循粉飾馴至今日之局本廳長審慮再三欲爲該校根本整治之計亟宜先從修建校舍入手現租民房業己滿約卽行退租滋園花木旣繁校舍亦粗有布置應由本廳派員前往規畫趕卽添建敎室若干間并設置模範商店等力謀完備俟校舍落成後再行委派校長尅日開課舊有學生除張承猷汪潤璋彭先藩蕭夢賢何席增姜祖菁陶迺斌章書謹于子敬等自願退學並此次滋事學生房文海楊業藩朱輔紳王持政曹煒生杜有材倪正衡方澄等應予開除外其餘各生如能俟至校舍建築後再行入學自應由後任校長照章辦理如迫不及待准予查明該生等入學經過給予轉學證書聽憑轉學似此根本整理商校前途或有一線希望以上指陳各節當經本廳於本月六日呈奉省長核准照辦在案除分行外合亟布告該校學生等一體知照此佈 
[杭州快信]  
　　浙江國民大會擬就致北京梁士詒電稿由張錫綸起草略謂魯案關係我國存亡而膠濟鐵路尤爲魯案關鍵方今國民發起籌欵購路之際而公投機突起竟允日使之要求借日欵以贖路並訓令駐美各代有遵照賣國媚外駭人聽聞至若特赦安福起用曹陸皆輿輿所吐棄民意所反對今公不顧民情悍然爲之倒行逆施莫此爲甚傳聞奉系爲公後盾是否恃此而無恐乎五四運動含恨未己磨掌　待靜候明敎俟今午後臨時會議通過即拍發 
　　運使蔣邦彥奉召入京昨己起程北上 
　　杭總商會昨電財農兩部土布稅案前因浙省災情奇重小民度日維艱經迭次呈請以冀仰邀體卹茲各鄉區以奉令照征奔走呼號力求展免際此蠶荒水患民不堪命方籌振濟之不遑何忍再加以掊削生機郵絶情殊可慨伏乞俯念民瘼暫准展限以解倒懸 
　　財政廳昨委鍾寅充閘口統捐局長沈孝儒充南潯統捐局長陳齊賢充平陽統捐局長王傳珍充蘭谿統捐局長后斌充寗屬統捐稽查員陳曾任充紹屬統捐稽查員 
[南京快信]  
　　齊王兩長反對梁閣意在拒絶張勲任蘇皖贛巡閱近因得海軍贊助故發此電現此間謡諑雖多秩序極安軍民兩署現與北京府院仍文電往來惟齊督軍言所有梁閣亂命决不承認 
　　曹錕昨派孫發緒張馨五來寗謁齊督有所接洽梁士詒派來之劉文運己於今日早車反京　　學生聨合會昨開會議决電京反對起用曹陸 
　　李厚基派參謀李崇寅赴京催餉昨過寗北上 
　　蘇常鎭守使朱熙派第五團團長王兆武來省謁見齊督稟陳軍事 
　　清江巨匪朱逹銀在來安縣拿獲昨由排長張明才押解赴清江歸案訊辦 
　　第六區菸酒分局長張國健賄賣經理昨經省議員任桂森等電軍民兩長請派員澈查 
　　陸部派劉鳳洲在蕪湖購米五千包昨由津浦運京 
地方通信 
[松江]  
　　游勇與郵差衝突近日游兵散勇逐漸增多往往自恃北人橫行不法設與商民衝突即假冒營兵以扭送司令部等語相威嚇松民安分容忍因此愈形兇橫本月十日午後又有游勇四人在嶽廟迤西閒行與郵局信差相衝撞信包被撞散失該郵差俯身捨信最後見游勇足下踐有一信即用手推開檢起詎游勇陡將該郵差猛力掌頰繼以惡駡致信包重行散失於是大起衝突經二區第九崗巡士一併拘送警局行至嶽廟前第四崗位該崗警亦係北籍意存偏袒阻其送入警局郵差則堅欲入局該崗警遂言旣不罷休可扭送司令部言畢并帮同將郵差扭送入城因此激動衆憤在聚昌南貨號前由路人仍將該警等扭送二區警局當由馬秋帆巡官將該警等併解城内警署訊究聞上海郵局接到松局電稟當日即電松江官廳要求將妨憲郵務之游勇拘案嚴辦云 
　　請拆屠家港壩基浙江嘉善縣楓涇區自治委員施充以本年秋水爲災係因松江境内之屠家村港被滬杭路局築壩通車以致浙西水流宣洩不能通暢民致爰己呈請浙省官廳轉請路局拆壩建橋近并繪圖貼說徵求名方人士一致力爭 
　　楓涇學界之講演會現任北京敎育部編審員葉武曹返里省親楓涇敎育界特定明日（十二）假巿立第十三國民學校敦請葉君講演京師敎育狀况届時定有一番宏論也 
[蘇州]  
　　王處長來蘇查案前蘇警廳崔恰庭任内會計孔紹文携欵潛逃一案自獲案後即經崔夫人一再呈請省署澈查雖由省中迭次派員來蘇密查然終以情節複雜未能速了茲省署爲愼重起見特派警務處長王桂林於昨日來蘇詳查王處長抵蘇後即寓　門外鐵路飯店十五號一時本城各當道均紛往拜會頗極熱閙嗣即至警廳查詢一過己於今日遄返寗垣覆命矣 
　　米船被盜槍刦崇明米商萬順利前日由顧希升船載米至蘇銷售因米價不合開往常熟行經虹塔停泊過夜詎夜三時許突來匪船二艘共有口操北音盜匪三十餘人手持木棍等物一擁上船船夥不能抵抗致被　傷船主父子并刦去各夥身畔工洋三十餘元在蘇糶得之黃豆洋一千二百餘元曁被褥等數十件呼嘯而去當經報告該處地保轉報水警請緝一面將船交輪拖帶進城開具失單呈請縣署通咨水陸軍警務獲贓盜究辦 
　　災童送回原籍蘇州寳通紗廠曾於上年留養北方災童二百十口現因各災區己有收穫特於前晚塔輪到滬轉乘滬寗車北上發回原籍交由各地方官妥爲安插 
　　修治孫堅古墓盤門城豪南向有三國時孫堅古墓見於府縣志迄今年代久遠墓址湮滅吳縣保墓會會長吳蔭培按明盧熊志謂墓在盤門外三里即今齊昇院東南面當即雇匠修築并添置金銀石檻碑記等函請縣署出示保護 
[無錫]  
　　火警格繹不絶錫地兩月以來火警迭見本月八日李同豐藥號火警後九日上午北門外茅涇浜賚豐棧厫屋忽然失火焚去房屋三間下午城内觀前街趙瑞九家柴間内怱又火警燒去柴房一間夜間四時餘北城内道場巷張友梅家頭造忽又起火霎時冒穿屋頂附近東北一圇消防隊聞警首先騙龍往救始得撲滅計共焚去三開間兩造損失頗鉅並灼傷八歲幼孩一名北大街救火會員沈彬因奮勇施救軋傷一目一足壇頭衖救火會員某甲碾傷一手待至午後半點鐘西門外吊橋下又小火警一次至一時餘而城内觀前街又報火警幸施救得力隨時撲滅又縣屬青城巿前洲鎭花園浜附近八間頭地方劉阿五家前日午刻因小兒作炊不愼遺火積薪立時冒穿屋頂迨附近水龍到塲救熄己燒去三開間平屋四間損失甚鉅 
[鎭江]  
　　遺送難民回里近日有江北淮揚各縣難民逃荒過鎭分住北門及金山河等處爲數甚衆鳩形鵠面狀殊堪憐業由各機關助其川資若干元一面由縣署派警遣送回里以免逗遛滋事 
　　籌備聨防辦法丹徒縣張知事因陰曆年關將屆冬防一事極爲重要日前函商丹陽金壇揚中各鄰縣籌備冬防期内聨防方法以弭匪患經各縣同意並妥定聨防辦法十餘條業己核定施行矣 
　　上河邊之火警入冬以來雨雪稀少風乾物燥火患頻仍今日（十日）上午十時西門外上河邊周姓家忽然失火風助火威不可遏抑幸經各坊救火會洋龍紛紛馳至吸水灌救始漸熄滅計延燒草房二十餘家當火熾時有王姓之子年己十五因逃避不及被火灼傷甚重己舁送醫院敷治 
　　盜匪刃傷事主鎭江對江新洲地方今年水災奇重民情困苦加以刼案紛起日昨（九日）晚間九時又有丁姓家被匪多人衝門而入刼去衣飾各物並刃傷事主一人迨團丁聞警馳至匪己遠　矣 
[揚州]  
　　海軍借餉之會議兩淮丁運便九日招集各商代表蕭衡才·沈澹庵·曹斌臣·郭秉文等在署討論關於海軍截留鹽稅事項僉謂此係中央應發之餉與兩淮毫無干涉且收稅之權操於外人之手未便有所主張會議至兩小時之久結果由丁運使赴寗謁見督軍商酌辦理現丁氏己於十日下午首途前往矣附運署與海軍杜司令往來電（杜司令自十二圩來電）鹽運使稽核所長均鑒明皁派許艦長鳳藻張課員振聲晉謁台端接洽要公惟希見敎爲幸杜錫珪（丁運使復電）十二圩送海軍杜司令台鑒昨接電即由鎭折回適與許張二君途中相左深以爲歉貴軍需餉之殷經將急切情形電逹中央一俟得復即行轉逹許張二君回圩必己詳陳清聽圩棧爲鹽蓮總區關係民生至巨祈一切維持無任感禱丁乃揚（淮運使致棧長電）十二圩揚子棧長鑒陽電悉己飭齊統領到圩會同該棧長妥爲辦理仍將情形馳報爲盼運使 
　　改委花捐經徵員江都花捐經徵員陸錦春因事辭職昨經王知事改委陳鏡人接充即日謝委接辦矣 
[南京]  
　　曁南學校校長交替南京國立曁南學校自民國六年冬由黃炎培趙正平等籌辦規復後四載以來學生日見發逹今春將商科分設上海兩處學生悉係外洋回國華僑子弟現己有三百五十人以上校長柯成楙因勞瘁辭職敎育部現仍委前校長趙正平爲校長昨日下午一時在該校大禮堂行新舊校長交代式首由舊校長柯成楙報告辭職緣由並勉勵各生努力繼由新校長趙厚生宣布就職辭謂昔日辭職今日再任校長均出於爲學校謀發展繼訓勉學生對於校長敎職員等應具一種信仰之心對於學業應具一種不足之自覺心然後方能學有進步養成良好之校風末云曁校責任重大欲圖擴充進步必須歡迎多數人才我以後將羅致僑界實業敎育各熱心同志組織負責校董會以共圖進行舊校長柯先生己由敎育部聘爲本校校董寒假稍事休息仍望其對於本校協力進行至於内部一切悉仍其舊深望各以舊人發揮新精神次有敎務主任許克誠演說柯趙二校長對於校務種種盡力令人欽佩並云當此學潮澎湃之際吾校有此雍雍揖讓之新舊校長交代式實爲各校所無至堪慶賀云迨後有學生自治會會長葉松林·中學師範各科學生代表劉少棠鄭子堯黃仕聰等相繼登台致歡迎新校長新校董詞至瞳鳴四下在操塲全體撮影而散 
[嘉興]  
　　區敎育會成立嘉興鍾埭區敎育界周子文等近發起一鍾埭區敎育會曾經擬具簡則呈縣樹案現該發起人於前日召集同人開成立會並選舉會長縣署特派勸學所長莫其瀾前往監視是日選舉結果周之澧當選爲正會長陸鯉爲副會長業由該會將各職員履歷呈縣備案矣 
　　更調分所警佐嘉興王江涇警察分所警佐許某因人地不宜由警務處調往他處遺缺己委城區第二分所警佐崔琨調充所有二分所警佐特委楊中權充任又聞餘賢鎭警佐金錫恩亦有他調之說 
　　新埭區發生盜案平湖新埭區西北鄉郭家橋農民姚友生家尙小康久爲盜匪所垂涎前晚夜半時有盜匪二十餘人明火執械破扉而入友生因不及逃避被盜綑住旋即闖入内室翻箱倒篋任意刼掠後又將友生毆傷多處越一小時始呼嘯而逸翌晨姚友生即開單報告就近警所轉報到縣請求履勘嚴緝 
[廣州]  
　　廢娼運動之呼聲近桂省會有廢娼之提議我粤青年人士日前之舉行貞潔大運動者聞現亦决從廢娼入手日昨曾派出代表先見大理院長徐謙徵求同意徐極端贊成隨往見孫巿政長及財政局長均謂凡民皆有改革政治之權若此事己成輿論則官廳即日無難執行各人聞之現復準備日間上書省長懇切請願因聞省河花筵捐正屆期滿實一良好機會但不知該項捐餉五六十萬能不發生問題否 
[北京]  
　　振業銀行開幕昨日（九日）振業銀行北京分行在東交民巷桂樂第開幕賀客到者甚衆是日聞共收入存欵二百四十餘萬該行係中法合組資本五百萬元在法公使署註册華總董爲張壽齡協董爲倪道杰洋董爲公府顧問法人鐸爾孟上海分行將定於陽曆二月内開幕 
雜評一 
[電戰又起（默）]  
　　凡兵戰之前必有一番之電戰今則又入於電戰時代矣電戰以理爲武器所爭者是非曲直而己是而直　果必勝非而曲結果必敗電戰之勝敗即足爲將來兵戰勝敗之見端也蓋是與直者必爲人心所贊同贊同則多助曲與非者必爲人心所反對反對則寡助電戰之勝敗以多助寡助而分兵戰之勝敗亦以多助寡助而分故今日電戰之勝敗即可以卜將來兵戰之結果雖然是非曲直非可以空言爭也必徵之於事實事實不能掩飾與虛擀掩飾與虛搆終必有暴露眞相之一日故善於電戰者雖極逞口舌之所能足以混淆一時之耳目而一旦圖窮七見終必屈伏於眞理而後己今梁吳電戰正在短兵相接之時而助之者亦正各竭其力以相援應圖窮七見之日將不遠矣 
 
 

Page 12

 
 
   
 
 

Page 13

 
 
   
 
 

Page 14

 
 
　　　　 
本埠新聞 
[全國道路建設協會徵求閉幕]  
　　最後揭曉徵得總分數三一五六○分 
　　超過預定之三萬元另有二隊尙未繳昨晚八時半全國道路建設協會之徵求會在青年會舉行閉幕禮來賓與會員等列席者千餘人室中異常擁擠（一）會長王儒堂君主席報告謂徵求會本夕閉幕列席士女如是衆多至爲榮幸所有徵求分數頃當即報告云云總幹事吳山君亦相繼致詞（二）凡啞鈴鋼琴合奏河南隊坤範女學支隊副隊長仲子通吳淵白二君（三）演說各隊隊員（四）唱歌河南隊民生女學支隊俞素雪女士（五）舞蹈北區公學（六）雙簧河南隊養性女學支隊隊長潘經玉女士（七）單人舞河南隊民生女學支隊隊長程博禮女士（八）疊羅漢北區公學（九）電棍河南隊副隊長陸禮華女士（十）舞蹈河南隊女子體操學校支隊趙玉崑鄧志學二女士（十一）報告分數主席報告云此次徵求會預定之目的爲三萬元現在二十五隊所繳來综得分數爲三萬一千五百六十分即三萬一千五百六十元另外有兩隊尙未繳來繳來則將更多此皆全會士女協力奮求之功效亦可見吾國國民之大足有爲也（衆大鼓掌）今代有本會敬謝諸位士女之勞績云云乃散會時己十一時半矣 
[南京路商界之反對梁閣]  
　　電全國民一致反對電各公使否認梁閣 
　　自梁士詒登臺後種種設施頗不滿人意各界反對之聲連續而起昨晚南京路商界聨合會召集緊急會議先由主席王廉方報告開會宗旨畢蔣夢芸陳百男萬選青宋佩璲諸君相繼發言討論對付辦法嗣由主席以本會對於梁士詒種種荒謬舉止是否須有一種反對表示付表决全體一致贊同應有一種相當表示次討論表示辦法宋佩璲主張通電全國國民羣起反對蔣夢芸主張發電駐京各國公使聲明不承認梁士詒内閣及其一切荒謬舉動主席將第一第二兩主張付表决全體一致通過次主席提議籌欵贖路案衆議是當與各團體協力設法籌欵議畢散會 
　　致全國國民電全國各界同胞公鑒梁士詒竊據内閣膽敢赦用逆黨私借巨欵并與日本直接談判魯案倒行逆施全國共憤賣國殃民罪無可赦請一致反對共滅害馬以安邦基無任企禱上海南京路商界聨合會印 
　　致駐京各公使電北京駐華各國公使公鑒敝國新任梁總理舉止荒謬違背民意一切設施無論借債訂約及何種談判敝國國民誓不承認敬希鑒察爲幸上海南京路商界聨合會印 
[旅滬粤人痛駡梁士詒]  
　　是爲鄉里所不容矣 
　　聨合通訊社云本月十一日旅滬粤人假虹口某商界聨合會會塲召集旅滬粤省公民大會到會者一百八十餘人當塲推舉陳廣海主席崔通約紀錄由主席報告近日各界攻訐梁十詒濫借日欵斷送膠濟路及秘密直接交涉情形一時羣情洶洶非宣布其罪狀促電警告不可茲推崔君當塲擬發電稿如下梁燕蓀先生鑒足下倒行逆施不自今始莫如此次之明目張膽耳語曰千夫所指不疾而終現在全國人民以至各省官吏咸動公憤足下辯無可辯掩無可掩昏庸狂悖獨一無二是謂極愚徐世昌一亡清大夫直同傀儡段擁之而濫借日債幾如山積遺禍至今足下復擁之手段不外秘密借欵鹽餘抵押甘心直接交涉默許膠濟共管賣路賣國人所不爲者足下優爲之苟非喪心病狂曷以出此是謂極惡足下悍然不恤人言欲九千萬大借欵而新銀團未肯拂我民意欲零星小借欵而張弧亦遲疑不敢到部近且同僚不願上臺舊曆年關將届内外索欵索餉甚於催命符馴至財部報窮梁木夭折是謂極怪起用曹陸擅赦安福蕩然綱紀罪浮於段喪失主權旣危害中國故意任日本宰制并危害各國顚倒政策罪過於袁是謂不法徐氏賣路而得僞總統不惜二千餘萬日債國人忍痛儘有力收回竟完全抛棄任令日人脫缷强佔惡名坐享契約實利是謂不道人縱窮兇至愚未有并父母家鄉而不顧足下一意媚外賣國苟全利祿舉祖宗墳墓田廬慨然棄之有如敝屣是爲不孝種種罪惡實擢髮難數嗚呼足下粤產百粤產汝未免不幸足下中華所產中華所產未免不祥時日將至矣洗心滌慮急注勇退贖罪蓋愆盍早圖之旅滬廣東公民崔通約陳廣海蔡百晋黃漢良等一百八十人眞 
[百老匯路商聨會電攻梁閣]  
　　東海其諦聽 
　　百老匯路商聨會前日經全體議决拍發北京電報如下北京徐菊人先生鑒梁士詒以帝制餘孽詎可俾掌揆席今復引用國賊曹陸妄借九千萬鹽稅並與日人秘密直接交涉似此倒行逆施不惜與國民爲敵我商民異常憤怒懇速罷黜梁等並宣布外交方針否則誓以相當手段對付伏希裁詧上海百老滙路商界聨合會全體蒸 
[新閘商界一致聲討梁士詒]  
　　國聞通信社云新閘九路商界聨合會於前日下午八時開緊急會議到者二十餘人討論外交内政各問題均極憤慨當經議决電文三通分别拍發茲將電文詳錄於下 
　　致北京政府電北京徐菊人先生鑒梁氏組閣措施乖方起用曹陸擅赦罪魁大借外債且敢以數年來國民力爭之魯案密電代表徇日要求跡其事實何殊賣國全滬商民莫不憤慨望速罷免以順輿情上海新閘九路商界聨合會 
　　致施顧王三代表電華盛頓中國使館轉施顧王三代表鑒聞政府密電代表徇日要求商民駭憤贖路主張萬不可移望堅持到底勿受亂命除本會揭布政府違法舉動通電全國一致聲討外特此電告上海新閘九路商界聨合會 
　　致各省通電各省省議會敎育會農會商會工會各報館各公團均鑒自軍閥擅權梁氏竊閣輿論沸騰衆情驚駭乃猶不知自警種種設施皆違民意安福罪魁禍國殃民僇之巿朝猶恐不逮梁氏竟敢擅自赦免其罪一曹陸兩賊久著賣國之名五四運動全國偌大犧牲乃得罷免梁氏甘冒不韙以賊爲親竟加擢用其罪二借債亡國久垂明訓飲鴆止渴舉國皆知梁氏登台一方面聲明不借外債一方面商議九千萬鹽餘公債欺罔國民惟圖私利其罪三山東問題舉國注視反對直接交涉爲萬世不移之主張而籌欵贖路代表幾經抗爭始有端倪梁氏竟敢私允日使要求密電代表徇日主張賣國之罪上通於天其罪四綜上四端梁氏不恤顚倒全國之是非以逞一己之私圖梁氏旣不知有國民國民更何愛於梁氏願奮全力鋤此巨奸吾國民皆有愛國之心共負救國之責當仁不讓共起直追國家前途庶其有豸上海新閘九路商界聨合會 
[學生總會之通電]  
　　希各地學生一致聲討梁士詒 
　　學生總會昨發通電云各省各地學生聨合會均鑒近據報載及各方面電告北庭此用梁士詒特赦安福罪魁任用國賊曹陸大借日債以充其私直接交涉以媚東隣並電令其代表接受借欵贖路與中日共管之要求吾人昔日犧牲均歸泡影務希貴會迅速聨絡本埠各團體各機關一致聲討共謀建設以保國家而利將來中華民國學生聨合會總會眞 
[海軍界宣布李鼎新罪狀]  
　　海軍同人謹佈海軍總長李鼎新罪狀於國人曰海軍總長李鼎新身受海軍敎育國家栽培蒙元首知遇之隆國人寄託之重官至曜威將軍位極海軍總長而不思爲國家與海軍謀萬一之福利乃敢包存禍心摧殘同氣曩者身爲總司令見利忘義竟徇黨人之請調集艦隊於象山意存獨立幸政府先機發覺撤銷是職始絶煽惑之謀近復登臺僅供八閱月而又作惡多端同人等原爲投鼠忌哭弗忍同氣自殘故以不欲責難尙冀改過自新不圖怙惡不悛肆行無忌迫不獲己列訴罪端願與國人其共棄之 
　　民國六年李氏身居海軍總司令之職是時南北意見方深有沈氏者銜民黨之命挾鉅金而說李爲金動遂調集艦隊於象山會議嗣被免職適前總長程璧光與合肥齟齬憤而南下乘李氏所調集之艦隊率而投南至今使我海軍有分隔南北之憾實李氏作之俑也此李氏居心反側見利忘義之罪惡也 
　　李氏有此反側致遭棄置本年五月間薩總長免軍需司林葆綸之職因林與前總理有師生之誼弗獲院方通過憤而辭職李氏乘機派其黨徒奔陳向垣之路走潘氏之門以十三萬金而逹前當局遂得今職由鄭某與林某之合資大通銀號墊欵相約林爲次長鄭調軍需司長高親家爲庶務科長此李氏分佈黨徒賄買現職之罪惡也 
　　林氏因其資望不孚不得全軍同意遂變其求名之心反而圖利於是六月份至九月所領得財政部二百三十餘萬之欵林鄭除取償與李分肥外所餘無幾故端午節至秋節其間百十餘日僅發七成五之部餉此七成五之部餉爲數不及四萬而親家高穰之庶務科竟報銷至十二萬有奇致軍餉於弗顧此李氏朋分軍費肆意報銷之罪惡也 
　　海軍經費全部分每月僅共五十餘萬若除第一艦隊在粤之曠餉八九萬及直方協餉七八萬全月不及四十萬以六月份至九月所領得之鉅欵照發各艦隊營校局所等處若按五月十九李氏就職起算可發至十一月份止何致欠餉七八月此李氏侵呑實欵製造欠餉之罪惡也部員懇請維持生計而李氏則以財政部被欠爲辭且曰部餉有事務官負責又曰餉雖數月未發而吃花酒打花牌者如故絶未聞有餓死者及本部視察陳應濂迫於窮困仰藥而死並其弟應洛及錄事朱某等亦因之相繼死亡至今殯殮各費尙未發給其時有懇憐卹陳視察者而李氏且駡其早就該死此李氏賊仁賊義殘忍爲懷之罪惡也 
　　部員困迫萬狀無法救濟遂公懇借濟聨歡社公欵此李氏則云此欵不可擅動另想其他法子蓋此欵本爲江南造船所歷年所分送之紅利並部員按月捐資公積前劉總長本擬爲海軍軍人退伍之赡養費因其離任事不果行同人等嗣經開會質問此欵着落理事報告此欵早爲李氏持去尙有長期支票五萬亦被其抵押三萬矣此李氏貪得無厭擅挪公欵之罪惡也 
　　江南造船所爲海軍之軍器品海軍艦艇修造恃焉李氏聽軍法司長鄭葆青之謀以政府欠餉爲題召各司令來京授意迫索請以江南造船所抵押並派其黨徒鄭高黃林等氏接洽某洋行押借美金四百萬幸第二艦隊杜司令及造船所員司深明大義積極反對遂以不果不然則此項軍器品早入外人手中矣此李氏陰謀抵押軍器品摧殘海軍之罪惡也 
　　抵押不果遷怒造船所所長欲免其職嗣復責獻該所基本金十萬元李氏當此部餉數月未發竟然中餉五萬祇以五萬發給四成部餉此即九月十五後而至於年終所發之四成部餉者也財政部自九月而至於年終斷無一文未付之理其當局自必明瞭而本部所發之四成實造船所基本金之一部分也此李氏之乾没江南造船所五萬基本金之罪惡也 
去年十月二十五日財政部咨核領欵數目發覺同人等始知有此鉅欵被人把持訂在聨歡社開會並通告各艦隊營校局所等處求澈底之查究適值内閣改組李氏恐此下臺隠情畢露遂復施其慣技以鉅金行賄當局之關係人鄭少全並歐桐等得以蟬聨今職此李氏之侵呑軍餉行賄固位之罪惡也 
　　初李氏之長部務也即援引其外姪黃道箖爲機要科長所有關涉財政及緊要公文均爲操縱而參司及會議廳等同虛設次長本如木偶惟只供其畫諾己耳財政部領欵則皆由鄭葆芸一人經手其有無領欵只惟軍需司長總長知耳且部餉欠發七八月之久而李氏之黨徒薪餉月數千元皆係由造船及租船處撥領現金其他之部員則皆枵腹從公此李氏任用私人肆慾無忌之罪惡也 
　　嗚呼李氏之罪惡豈止此耶此其不過彰彰在人耳目者耳至其違反法令裁兵收曠圖賣德奥船隻種種作惡事實不勝條舉方今財源枯竭李氏到部未及數月乃安插其私黨並掛名人員之薪餉每月突增至萬數千元之譜年終考績則藉題减政而欲大裁現職軍官三十餘員嗚呼甚矣李氏之居心何其狠毒乃爾耶然軍人固服從爲天職以此等之待遇責人服從李氏反而問心能無自愧同人等實迫處此用特瀝訴罪端伏望國人主持公道並懇大總統總理俯賜鑒察匪特造福海軍抑民國實利賴焉謹狀 
[贊同海軍截留鹽稅充餉電]  
　　海軍因欠倉餉甚鉅政府置之不理乃派艦至十二圩截留鹽稅俟政府指定的欵即行取水並通電各機關稅明苦衷茲得各處覆電擇要錄下（一）武昌蕭督軍電略謂海軍歷年防戰勞苦功高比因欠餉逾年擬截留兩淮鹽稅餘欵以充軍餉實爲萬不獲己之舉惟冀中央早籌的欵無使枵腹大局幸甚等語（二）南京齊督軍王省長電云海軍欠餉悉賴維持甚佩甚佩此次截留鹽欵尤見苦心現經協電中央迅予籌濟以維軍心等語（三）洛陽吳巡閱使電云頻年國家多故海軍維護地方功深且鉅無米之炊巧婦難作所擬兩淮鹽稅暫充餉項一俟中央指定的欵卽行取消一節確屬救濟辦法所有苦衷國人應能諒解也等語 
[國民外交大會記事服從多數主義承認南政府]  
　　昨日全國國民外交大會開代表會議到者六十餘人由楊春若主席趙南公紀錄首由主席報告熊本旭鄧嘉縉上次提案第二三叚今有毛一豐修正案又有孫鏡亞提出整頓内部辦法案大意以少數服從多數爲會議通例不得因少數主張不同於表决後故意搗亂希圖破壞議决案并致函各報館聲明此意公决先討論孫案汪劍農嚴伯威熊本旭李衡石謂無討論之必要請付表决沈鈞儒謂無須有可提復議案之規定主席付表决多數通過繼討論毛君對於熊鄧二君第二叚修正案將「一面電催各省各團體」至「聽人民自由採擇」改爲「一面通電各省各團體磋商實行改革内政之辦法」衆人爭辯甚烈最後由汪劍農提出修正將「磋商」改爲「宣佈」陳智海徐畏三陳家寳附議主席付表决大多數通過次討論第三叚原案自「但在否認北京政府以後」至「行使職權」毛修正爲一面暫行承認根據約法之南政府行使中華民國政府之職權限其於統一後一年内招集人民代表機關改組改府」董福開龍欽海彭素民嚴伯威喻育之周桂勲周霽光李鎧等詳言必須承認南政府之理并駁主張組織聨省政府之謬說均甚激昻沈鈞儒謂本席亦贊成南政府但時機尙早王毅朱憲章吳弦聲明保留表决權汪劍農喻育之孫鏡亞嚴伯威等均謂承認南政府之理由不僅爲國際地位關係而且用南方革命軍推倒北方專制軍閥方能逹改造内政挽救外交之目的請將修正案付表决主席將毛君修正案朗讀一遍付表决全體通過并大聲歡呼中華民國萬歲决將對内對外通電由文書科起草拍發又推定下届主席周霽光時己五時遂散會 
[工界外交大會結束詳紀]  
　　工界星期日再開會 
　　聨合通訊社云上海工團因日來我國外交之緊急山東問題之危險故臨時邀集各工團討論開工界外交大會以表示工人愛國之熱忱冀促醒世界勞動者之覺悟迭誌前報茲悉各工團於昨晚八時許仍假靶子路工界協進會開各工團代表會議結果外交大會事與會工團及來賓等不少公推童理璋主席李新旦紀錄首由主席報告開工界外交游行大會之成績及效力次請各代表相繼討論當由張秋人起言前日開會議决各電應卽拍發以最要者致日本東京勞動友愛會電虞植卿主張相同表决通過請文牘員震瀛君辦理次來賓張厚存發言目前中國在外交上之種種失敗實因國内同胞缺乏團結力之故且所有團體皆係治表主義不從治本上着想實爲可歎但治表治本必須并用（一）治表開游行會演說表示民氣通電各省（二）治本先固結團體反對非法賣國政府不認眞有代表民國之權預備最後對付方法努力進行方爲上策鄧嘉縉之意亦相同張秋人謂張君之說實爲正當辦法但北京政府之非法及賣國行爲國人早己否認我們應候外交大會結束後固結工界團體爲最要之問題陳家鼐謂昨日何護軍使之要電誠爲我工界開會之功效並提議將外交大會結果再行討論工界團結方法全體贊成主席謂本會兼此次大會庶務現存開支外尙存洋二元請發還陳君陳君不允願助以後進行並請仍存童君處工界外交大會名義表决取銷王奠世提議謂請將經過情形特刋勞動報轉送各工團以資鼓勵工人之愛國全體贊成主席謂本席對於本會前途極有希望特具志願書請各代表參考經張秋人君朗誦一遍各代表非常欣喜此事遂宣告終結王奠世謂外交大會名義己取銷各工團總會及各工會代表應互相聨絡化除前嫌謀工人之福利爭工人之人格請另定名稱主席主張下次開會從長計議全體贊成遂宣告散會又該會事務所因路遠現在關於一切通訊事宜改暫由上海工商友誼會負責並擬定本星期日下午七時繼續開會討論進行辦法云 
[何護軍使與潘復電商利濟奬劵]  
將餘不多害民己烈何必再續辦十期 
　　國聞通信社云本埠何護軍使爲利濟奬劵事近與運河工程督辦潘復有來往電文多通茲錄於次 
　　潘電上海何護軍使鑒案查山東小清河工賑利濟奬劵繼續發行諸蒙維持便利進行無任感荷現在即届第十五期奬餘不敷工用又須按月協濟辦賑除己咨請内務部自十六期起繼續發行十期爲此電逹至祈察照並飭軍警一體繼續保護實纫公誼督辦運河工程事宜潘復儉印 
　　何電天津探投督辦運河工程事宜潘馨航兄鑒前月接奉儉電當擬俟内務部來文知照即據以轉行軍警飭令一體繼續保護詎迄今月餘尙未接到内部來文致稽裁答竊念執事繼續籌辦此項奬劵維持工賑嘉惠災黎熱誠毅力至堪欽佩惟近據本省紳商學各界屢次向林質詢謂發行利濟奬劵作爲疏濬小清河以工代賑之用本省各界並不知有其事究竟此項工賑辦法若何奬餘欵存何處統乞明示等語林殊難於作答事關善舉應請將辦理此事詳細情形明白宣布以釋羣疑是所至盼弟何豐林三十印 
　　潘電何護軍使鑒頃奉電示祇悉種切利濟奬劵發行以來維持保護諸賴鼎垂銘感無似茲承詢及小清河工程辦法尤仰關注桑梓之義查小清河疏濬工程自經通過内務部全國河務會議咨行山東省長籌備興工歷時甚久迭經内部咨催祇以工欵無着又值沿河水旱災荒遂由敝處商同山東省長咨准内部繼續辦理利濟奬劵即以奬餘作爲小清河工程經費藉期以工代賑興利澹災所有此項奬餘收入每期由滬報解悉數匯存妥實銀行但非集有成數無從施工惜自利濟奬劵接辦發行之後以銷路不甚見佳每期賸劵多至六七千張雖己改訂章程减輕劵價售數亦不爲多自接辦之第六七八九等期每期奬餘報解不過一萬餘元旋經咨准内務部繼續辦理五期亦經電逹尊署在案迺續辦期間蘇皖湘黔各省相繼告災奬劵因受各地籌賑影響銷售愈不踴躍統計現在收解奬餘不及十萬之數杯水車薪無補賑務倉卒施工實慮中輟現在小清河分班調查精密測量己將完竣日前赴濟與田兼省長商酌祗能就籌到之欵先行施工以期冬春災黎畧資賑濟一面又於上月咨請内部請俟第十五期限滿再准續辦十期以裕工需並經電逹尊署在案總之事在必辦欵須續籌工程賑擠雙方兼願蒸電垂詢謹此　縷諸希察　潘復卅一 
[上海港改造與浚浦局改組]  
　　閣議通過 
　　上海日日新聞云日前浚浦總局由中日英法美和六國代表技師會議議决上海港改造設計案並意見書經由上海交涉使署轉呈北京外交部及稅務處核奪據最近消息謂此項設計案及意見書己經由外交部稅務處審查提交國務會議通過並决定發布設計案及浚浦局改組施行細則由稅務處訓令交涉署轉致該局總技師長哈定斯塔木博士查照云云 
[定期討論恢復地方自治]  
　　滬南中華路上海地方自治研究會定於本月十五日上午十時開會討論恢復本邑地方自治之辦法昨日發出致各會員通告云敬啓者本年一月一日關於地方自治大總統令内有地方自治地方公民亟宜引爲己責不當放棄義務凡有巿之地方尤應首先創辦等因是大總統促成各地地方自治之心至誠且切而本邑地方自治之應恢復尤不容再緩本會爲研究自治之機關尤宜積極進行爰於一月十五日（即舊曆辛酉十二月十八日）上午准十時在南中華路（羣學會）本會事務所特開大會討論一切辦法務祈撥冗蒞會共策進行 
[法公董局之候選董事]  
　　下星期二日爲法租界公董局推舉局董五人之期查五人中法人應居其三餘二人則爲他國人現願候選者計有六人他國人爲聖文律師處之旭浦氏與萬國儲蓄會之史譬爾門氏（現任議董）法人爲百代洋行之勒伯利氏（現任總董）元利洋行之夏布氏（現任議董）彙昌洋行之柯斯特氏及道逹洋行之屠拉森氏屠擬向法總領事建議在投票之前一日召集僑民大會於法公董局議事廳俾願與選者得對衆發表其對於法租界巿政之意見並討論法租界之需要 
[加租問題之餘波]  
　　（一）南京路惟新里之房東於兩月前發出通告增加房租經該里住戸公議推舉代表向該房東請求讓减若干迄今未得答復該里房客曾加入房客總會房客總會兩度向該房東函商該房東不過有作七成讓步之表示其餘房客所要求者仍未准行現該里住戸代表請求房客總會爲其調解聞房客總會議决該房東旣不覺悟祇好聽其自然設一定堅持加租則由各路房客合力爲之對付云 
　　（二）西華德路永吉里自房東加租問題相持三月以促房東之覺悟茲因房東讓步計三條（一）每幢加二元（二）本年十月份起加租（三）十六個月以内不得再加該里代表等向各房客說明房東挽人調停情形若再堅持到底恐喪房東感情衆因允許一面通告該里各房客加租問題就此解决 
[旅滬皖公團調解議會風潮]  
　　推出代表三人回皖陳述意見 
　　聨合通訊社云皖省議會風潮近日頗形劇烈該省長許世英一再來電促滬上皖人之素負鄉望者前往調解日昨旅滬新新社皖事改進會自治協會及各公團推舉王慶雲姚爵五李振亞三君赴皖向當局及皖中人士陳述關於省議會之各種意見云 
[香港海員增資運動之滬訊]  
　　昨中華全國工界協進會函稱接香港來電云航界工值低微己向船東要求或要停工解决望貴埠同業互相維持若逹加工目的中華全國工界光榮倘船東向貴埠請人來港勿受其愚中華海員工業聨合總會叩灰云 
[航業消息紀要]  
　　滬現洋紛紛運汕　汕頭貨客不裝太古船 
 
 

Page 15

 
 
　　　　 
　　近日汕頭因現洋缺乏每元可作銀七錢五分故連日上海有大批現欵裝出昨前兩日怡和之裕生·財生·兩輪赴汕本埠裝出之現洋己逹四十五萬元明日又有運往據航業中人云現巿之上海運汕每萬元可獲利銀二百兩云 
　　厦門因反對築埠事所有貨客己不裝太古船現汕頭亦己繼起當此閩橘上巿之時因缺乏輪運故水菓之進口額大减而巿價亦增 
　　昨日太古之宜昌號由港裝來金洋三箱計值價十五萬元 
　　英商怡和洋行之揚子江班輪昌和號前在岳州方面觸礁擱淺此事曾見本報電訊茲悉該輪遇險以後忽然失踪致該行一時無從打撈至今其船身始在岳州相近之江面發見怡和行己設法往撈但輪身己没入水中將近沉下恐一時不易撈起惟失事時船員水手人等均皆離輪故並無損害生命云 
　　北京政府委任蔣兆鈺爲駐德公使館秘書蔣己挈眷南下定明日搭法輪包島斯號轉往柏林履新 
　　日郵船北野丸由歐來滬有山東基督敎大學校長佩倫HBailine及崑山花園之著名傳敎師佩倫H·E·Balilne等五名同由倫敦來滬又有機器專家林樂慶君亦從英國還滬此外有日本駐意大利之大使落合謙太郎夫婦及大藏省財政官西村淳一内務省書記官三邊長治遞信省之穴澤中平海軍省之中佐松下蕉陸軍省之大佐上村良助及大學校之敎授三名均搭此輪返日昨日該船己抵上海留滬一天即須開行又有若狹丸從孟買到滬此次所來之旅客完全爲俄羅斯人共有五十五名 
　　美商福來輪船行此次愛佛烈德氏回任遠東總大班後美航部己將該行之中日南洋三處航務全權完全撥歸愛氏辦理名義雖仍稱福來而愛氏己爲該行之主現議星加坡路仍須恢復己委香港經理爲南洋大班聞即日有擴充航業及接辦該行之宣告云 
　　法政府現又添造一萬三百噸之新郵船多艘俟落成時發交法郵船公司派入中國日本班内駛行大約本年冬間此事可見諸實行云 
　　西巧撥卡號輪即美航部新發福來之貨船十八號可至上海裝有煤油一萬箱來貨一千四百餘噸又明日出口之法郵船包島斯號本埠有絲頭野絲三百六十件湖絲一百餘件運出 
　　太古公司於本月份起將雲南號調航他線現經港行另派臨安號一輪來滬接駛上海浦口及往汕港粤路之定期班輪不久即可開來矣 
　　奥國郵船公司現得奥電該公司茲派出曲里西亞Tracia號一輪直航中國班此船係第一次來華二月底可到上海 
[川沙縣商會請爭展免布稅函]  
　　上海縣商會昨接川沙縣商會來函云敬啓者部令照征土布稅明文己見各報但近年土布之稍見流通者即迭懇展免征稅之效力吾川本瀕海苦瘠之區加以頻年荒歉景象蕭條猶賴土布流通貧民藉以生活乃政府不予保護反又摧殘自此外貨必益見充斥貧民生路遂窮况田賦正供猶以災荒議免土布稅額式微照征亦復何濟爲亟奉函懇仍據理力爭務求逹到展免目的吾川之幸不獨吾川之幸也祇頌公綏云云足見各商會爭免布稅之一致矣 
[婦女節制協會第一日年會記]  
　　中華基督敎婦女節制協會此次假北四川路女青年會開第一次總年會到會者二百餘人首由會正石美玉禱告次黃任之君演講節制會諸君之主張亦同我之主張提倡不吸烟不飲酒與賭博等事我是極其贊成并證明烟酒賭博實害又次討論會章該會原有名稱係中國基督敎女子節制會此次議决易中國爲中華并於節制之下加一協字三時開歡迎會歡迎各省代表有本部伯特利護醫學校唱詩清心實業學校故事勤　女子師節學校跳舞及一切在會職員各竽游藝并進茶點頗極一時之盛 
[華洋義振會消息]  
　　華洋義振會近將振衣撥連災區甚夥前日電致安慶華洋義振會云棉衣六千套照來示辦法於今日由江安輪裝出云 
　　華洋義振會近調查蘇浙皖三省被重災區域計蘇省四十二縣浙省二十二縣皖省四十九縣災民共有一千五百二十三萬餘人内極貧者七百十三萬餘人資貧者八百十餘萬人衣食住三者俱無情狀至爲慘酷當此朔風凛冽老弱之轉乎溝壑者不可勝數矣又該會昨接上海禮查匯中客利等旅社同人三百十人來函略謂年年水旱災民之流離困苦固逹極點然諸公年年籌振亦屬精疲力盡惟僅能濟眉急而不克救永久同人等以欲解决此項問題是非籌一根本救濟方法不可爲此聨名請願貴會迅卽邀集同志開全體大會集議根本辦法以便同人等擬就意見提出大會請衆公决等語若禮查等同人之關懷慈善亦可以風矣 
[兵工廠軍隊並未調防]  
　　昨日報紀滬南兵工廠防兵由第四師調防其第十師軍隊奉令回浙一節茲查兵工廠地方所駐軍隊爲混成第六旅第二團團長王葆安之三營又該旅第一團團長劉永勝之三營駐於斜橋南之新營房内另有第四師之砲四團二營亦駐該處實無調防之事云 
[大有榨油廠倒閉後之消息]  
　　不動產估值四五十萬抵欠約虧三十餘萬 
　　叉袋角宜昌路大有榨油廠於本月九號到閉迭誌前報茲悉該廠自經股東高秋泉代表高廷樑·經理孫貽榖等投公廨請求破產後己奉公堂發給封條飭探將該廠油荳存貨機器生財分别查點登記發封該廠開設以來閱二十餘年爲滬上實業之先進營業素稱發逹故自建廠屋機器生財存貨等現下估值尙有四五十萬所欠莊欵二十二家往來銀二十餘萬及打出棧單未交之油餅十餘萬兩及資本存項所出期票等共倒欠元七八十萬所存不動產相抵約虧三十餘萬本年自漢口永昌源及滬上和豐等兩廠相繼倒閉之後外間以棧單出貨者皆逐漸迫緊不若往時之廠家可以套頭廠家聲譽平常執單者催出愈急致不能支持云 
　　又函云叉袋角大有榨抽廠於本月九號倒閉計欠各錢莊往來欵項及打出油餅棧單曁買進之黃豆未解期票三井洋行等共有七十萬之鉅前日各債權人在總商會開會公决推查賬員查貨員等分往查明方有把握昨日南北巿油餅雜糧同業各行於下午二時在南巿龍德橋龍王廟内開緊急會議討論辦法當場舉定新豐行虞繼唐·生源行鍾靄卿·二人爲查賬員會同各錢莊及三井洋行代表赴英大馬路濟陽里大有廠批發所查賬又舉定和泰行傅曉生·聚源行陳煜明·駿源行謝錫琳·三人爲查貨員會同各錢莊代表及三井代表於翌日（即今日）上午十時同赴叉袋角該廠查明貨底廠屋機器不動產等共值若干據實開列清單俾可公同討論辦法云 
[昨日之金融巿况]  
　　昨日洋釐上午收盤爲七錢二盆上釐三七五較前日收盤略高一二五午後收盤爲七錢二分五釐又高六二五巿上稍有去路寗浙兩廠新幣出數不多巿面平定之勢 
　　銀拆上午一錢九分滙豐仍有收欵四十萬麥加利道勝友華等各銀行收欵亦有一百餘萬以是午後遂復小至一錢比上月小去五分云 
[近三日之滙價與金巿]  
　　先令星期一掛牌與前星期六相等惟巿面較硬元月份銀行賣出三先令六辦士五至三先令六辦士七五買者三先令六辦士七五至三行令六辦士八七五又二月份銀行結出先令六辦士一二五東匯六錢四分七五本月份六錢四分銀行買價爲六錢三分半二月份買進價係六錢四分二五午後本月份先令銀行買進三先令六辦士七五美滙銀行結出本月份七十四元半二月份七十三元七角半星期二初開出長半辦士掛三先令七辦士美滙大一元掛七十五元半東匯小一分二五掛六錢三分半餘價亦均更動巿面較平元月分銀行賣出三先令七辦士至三先令六辦士八七五買進三先令七辦士一二五至三先令七辦士二月份銀行買進三先令六辦士一二五又三月份價爲三先令六辦士美滙本月份銀行賣出七十五元二月份七十四元一角二分半又三月份七十三元八角七分半東滙元月份銀行六錢三分半二月份六錢四分二五又三月份六錢四分六二五買進價本月份六錢三分二月份六錢三分八七五午後略形平落元月份先令銀行賣出三先令八七五二月份三先令六辦士一二五至三先令六辦士買價三先令六辦士二五至三先令六辦士一二五東滙本月份銀行結出六錢三分七五二月份美滙銀行賣出七十四元二角半買價七十四元半本月份賣出七十五元買價七十五元二角半昨星期三先令初開出勿動巿價與前日收盤彷彿本月份先令銀行賣出三先令六辦士半二月份三先令五辦士七五美滙本月份銀行結出七十四元半二月份七十三元半現結價七十四元二角半至十時半許先令改縮半辦士掛牌三先令六辦士半東滙大七五掛六錢四分二五美滙縮一元半掛七十三元七五惟巿面仍與未改時相等本月份先令銀行賣出三先令六辦士半二月份三先令五辦士七五買進價本月份三先令六辦士七五又二月份三先令較之前星期六收盤掛牌雖未更動然内盤軟去一二五惟東美兩行無甚升縮據某某報告日後先令不致有甚變遷云 
　　二月份期貨標金星期一開盤爲三百十九兩五錢最高至三百二十兩收盤係三百十八兩六錢午後三百十六兩七錢開盤最小跌至三百十六兩五錢收盤高至三百十七兩八錢烚赤售過三百二十一兩五錢星期二大條長七五遠期亦長六二五標金二月份毛盤三百十六兩七錢最高至三百十七兩二錢後漸回落先　　 
令開出長半辦士美滙東滙等價亦均更動所以金價最小至三百十四兩七錢收盤漲至三百十六兩午後頗穏收盤係三百十六兩五錢昨日星期三大條近遠期均勿動開盤較上日價爲高嗣後最小跌至三百十五兩八錢先令開出勿動斯時金價係三百十六兩三錢後因巿面見軟兼先令於十時半鐘改縮半辦士餘價亦皆更動金價漲至三百十八兩收艦爲三百十七兩三錢午後開盤相同最高至三百十八兩二錢收盤爲三百十八兩一錢比星期一之價收盤每條漲銀三錢似此形象日内金價不致有甚漲落也 
[友華銀行銀巿報告]  
　　中美新聞社譯友華銀行十一日報告云昨日倫敦遠近期銀價俱不動紐約銀價高至六角六分又八分之三倫敦紐約聞匯價高至四三又四分之三今日此間巿况竟鬆金鎊後乃跌至三先令六便士半金洋跌至七四又四分之三餘不動以後巿况便見穏固金鎊一月份爲三先令六便士又八分之五二月份爲三先令五便士又八分之七三月份爲三先令五便士半金洋一月份爲七四又四分之三二月份爲七三半三月份爲七三紐約來電銀巿狀况頗沈靜印度昨在倫敦購銀中國售出 
[昨日滬杭車運來之現洋]  
　　滬杭甬鐵路上海南站前昨兩日由杭甬開滬之早快車在松江嘉興硤石等處裝來現洋之數如下（十號）由松江甡源運交上海鴻賚現洋六千元又硤石全豐協運交上海元太恒現洋五百元（十一號）松江順成運交上海順成現洋一千六百元又松江甡源運交上海鴻祥現洋四千元又松江典業錕行運交上海新華現洋五千千又松江信餘運交上海信元現洋三千元又嘉興瑞蚨蓮交上海敦餘現洋二千元又松江汪永亨運交上海汪永亨現洋一千四百零四元以上兩日間共運到現洋二萬三千五百零四元先後運抵上海南站卸車 
[學界彙聞]  
　　聾啞寒假招生談本埠中華路羣學會聾啞學校自去年四月開辦以來外省送來啞生就學者接踵而至近聞該校學生頗爲發逹成績卓著目下寒假休課自一月十六日起至二月十一日止定於十三日開課於寒假期内並招收新生云 
　　愛國娥術游藝會閘北愛國女校開辦以來己二十有一年學生逹四百名成績卓著久爲社會所稱道而歷年用欵向由校内職員籌借從未聞有以學校名義向外界籌欵之舉茲聞由該校文科學生虞璿談玲君周博文等全體學生因校舍向係租用並非自建特發起組織娥術游藝會籌集鉅欵以爲購買校基之用己租定新舞臺爲會塲定舊曆正月二十二日表演素所著名之空谷蘭等新劇屆時必有一番熱閙也並聞有本埠某某諸君熟心敎育特捐二千元該發起人虞璿君等籌備一千元以作該會臨時費用云 
　　復旦義務之發展復旦義務學校自宣言擴充後對於籌欵及物色敎員等事均在積極進行聞基本金己募得二千餘元敎員己聘定二名一爲籘工塲主任趙某一爲敎務主任杜女士趙君曾任蘇詶苦兒院籘工敎員六年南潯貧兒院四年安慶監獄工場三年經騐甚足杜女士卒業於上海某女學曾任揚州某女學敎員數年於小學敎育頗有心得此外聞尙須聘一管理主任云滬海公學之近訊北西藏路滬海公學開辦迄今因編制之變遷校章己增修多次明春該校擬從高小科一年級起每級加英文·算術·及簿記鐘點故校章内容之變更者綦多業由校務主任梅頌先君重加修訂付之手民以臻妥善欲知詳情向之索取可也又該校校務主任以距寒假爲日甚邇日科夜科各級正當預備結束各生平時成績與學期試騐成績應須並重面取嚴格主義聞各級主任自本星期一起從事學期結束定十五日（星期日）上午行寒假休業式該校附設之英文商業專門夜科明春另聘應毓賢阮玉成傅國佐君等擔任夜科主任云 
　　雨同鄉五公學之寒假會寗波旅滬同鄉會辦有第一二三四五公學五所以嘉惠同鄉子弟辦法完美昨日各公學寒假休業之期在同鄉會演講廳聨合舉行下午二時開會各公學敎職員率領學生相繼到會該會會董及來賓亦紛紛蒞止首由敎務主任烏崖琴君宣開會辭畢依照秩序單分别行禮其演說及施訓詞者有來賓顧旭侯君會董陳謙夫君沈佩蘭君第一科主任勵建侯君曁校員鳥崖琴童友香二君而學生之得勤勉證書及褒奬狀者凡百餘人之多云 
　　涵德商校畢業生新閘醬園弄口涵德商業夜校自經應毓賢君接辦以來校務日進學生己自三十人驟增至一百五十五人本學期畢業及學期考試均己於上星期完畢定於本星期晚舉行休業式茲將本屆畢業生列后謝世勤（浙江餘姚）曹永棖（江蘇上海）丁祖衡（江蘇無錫）許賢權（江蘇吳縣）胡道和（安徽涇縣）曹永熺（江蘇上海）何爾康（浙江餘姚） 
　　中華女子公學畢業禮虹口聚寳里中華女子公學昨日午前十時舉行第三次畢業式並於是日行寒假休業禮比時各生家屬及來賓到者逹五十餘人首由校長朱堯臣報告略述敝校自開辦以來迭次畢業之成績復致訓詞語多勉勵次有來賓吳慕湘女士演說主張提倡家庭敎育與學校敎育聨絡而女子尤須戒免形式上之奢侈求眞實學職云次有來賓孫友善周蓮翹朱定一諸君及敎職員朱坤儀陳志遠等演說大致勉勵學生於寒假期内注意家政多看報紙等詞次由校長給發畢業奬證計畢業者曹祥貞譚德容朱德四郭淑英奚秀芳陳玉貞戚淑元陸瑞書錢　妹孫茹貞唐志新王秀卿費珠鳳等十三人末由敎員費默君陳志逹等導引來賓參觀成績盡興而散 
[三誌索欠打架之命案屍屬攤屍不殮]  
　　戈登路捕房二百八十九號華捕喬得勝遣馬小金向湯如河索取印子錢將湯凶毆致斃報請法官詣騐詎屍屬大閙屍塲等情己誌昨報茲悉此案於前日下午經地檢廳鍾檢察官提案預審一過判將屍屬方面之孫長貴·孫長發·王胡氏·及本案主謀之喬得勝在旁喝打之傳少卿等分别收押屍母湯陳氏·屍兄湯如江·湯如揚等從寛省釋着出外趕緊將己死湯如河之屍身成殮昨午二十七保十一圖地保瞿梅生投地檢廳報稱湯如江等自奉諭釋出不允將如河屍身收殮迨由善堂給棺收殮亦被湯如江湯陳氏等糾衆覇阻不准棺殮所以該屍攤延湯姓家内爲此來案稟報昨日奉發封條二紙今特呈覆鍾檢察官據稟後立派法警往傳該屍屬來案問話 
[音樂家與體育家結婚談]  
　　上海音樂研究會會長兼坤範女中民生女校江蘇二師湖州旅滬公學及上海體育專校等音樂敎員仲子通君於後日（星期六）下午三時與思敬女校體操敎員周碩範女士行結婚禮於一品香仲君研究音樂十有餘載周女士亦爲體育界之巨擘音樂體操本爲相連的藝術將來彼此切磋研侒當能爲藝術界產生一異彩並聞是日結婚儀節將由滬海公學校務主任梅頌先君主理主婚人則爲其譜兄周氷心君云 
[弟兄捐資造橋]  
　　浦東上南交界杜莊廟東首之廟橋爲上南交通要道年久失修日就坍壞兹由公民丁奚生丁裕生弟兄發起修葺改建石橋於前日雇匠估計約需四百餘金由丁姓兄弟二人獨力擔任限舊曆年内工竣 
[律師衛禮士由菲來滬]  
　　律師衛禮士（Daniel　Roderick　Williams）近由菲律濱來滬衛氏前在舊金山任律師五年菲律濱任二十年對於人民所委託案件無不熱心從事以求圓滿現與薛敏老費森二律師共同組織律師分館於本埠廣東路三號電話中央一千八百零零四號有欲託其代理一切事宜者可往前接洽 
[女醫士敖韻芬逝世]  
　　滬南神州醫院女醫士敖韻芬早歲留學歐美精究產科回國以後更研求祖國醫學著有中西醫藥實騐談等書·爲女醫界中之傑出人才忽於前晚三時中風逝世醫界同人以失此人才頗爲惋惜云 
[嘉興九里灣請設車站]  
　　浙省嘉興縣屬九里灣地方爲滬杭甬鐵路火車經過地點年來該地營業發逹人口漸增就地人士以交通不便爲苦近由岳庭彬孫日治吳尤杰等具文分呈嘉興縣公署浙江省公署及滬杭甬鐵路局請求於九里灣添設小車站以利交通庶於商業行旅兩有裨益現聞嘉興縣公署己咨請嘉善縣會銜呈請省長轉部請求一面由嘉興縣知事直接函請滬杭甬鐵路派員前往測勘云 
[交易所之新消息]  
　　上海證劵物品交易所昨以第十六號經紀人吳惠卿君來函請求將金銀一部廢業當經承認自即日起第十六號經紀人吳惠卿君停止金銀定期買賣又該所定期買賣之期限二月一日起更改如左證劵二月期至三月期棉紗二月期至七月期棉花同上大連豆二月期至四月期河南豆同上本廠豆油同上豆餅二月期至三月期芝蔴同上又二月一日起棉紗等級表施行期限改定二月期至七月期止棉花等級表同 
　　尙有本埠新聞等轉入後頁 
雜評二 
[速禁奬劵何待十期（旡用）]  
　　彩票俗稱發財票以購此票者有希望發財之資格也希望發財非必可發財故抱有發財希望之人而終於爽然失望者比比皆是甚或傾家蕩產怨忿圖盡昔年彩票之害夫人而知之於是乎輿論攻斥官廳厲禁曾幾何時而奬劵之美善名稱出現今且舉巿若狂矣嚮吾不知發財者果有幾人以爲買劵之主顧不發財辦理之機關必發財今知發財者亦不在戴其名之機關意者其在介乎中間之人歟利濟奬劵辦理幾年月矣奬餘不及十萬此十萬將來是否用之公益事猶須俟諸將來决定則爲國家政治計似不必驅無數無甚資產之平民竭血汗所得作孤注一擲何也奬劵之爲害及於編氓純粹賭博性之行爲有百害而無一利旣認爲不合矣速禁之復何待哉夫一國之人民能否享受福利須視政府所持之政策一地之人民能否享受福利須視該地長官所抱之主張而人民當爲之督促上海奬劵之多蠹民甚矣租界禁售而我自轄之境内大賣特賣不亦可恥之甚耶紳民旣懷疑長官旣詰問則此有害無利之奬劵民與官宜急起反對曰欲止之斯速己矣何待十期以後 
 
 

Page 16

 
 
　　　　 
本埠新聞二 
[誰家走失之小老虎小老虎之家屬注意]  
　　淞滬警察廳第二區第三分駐所於本月陰曆十一日下午二點鐘巡警在虹橋路帶回迷路男孩一名年約五六歲名呌小老虎本地口音和尙頭無帽身着齷齪青布背心紫條布舊長棉襖藍舊條布褲足穿青布破鞋詢其姓字居所一槪不知當在所留養二日亦無人認領現己送龍華鎭孤兒院收養所望迷孩家屬至該院認領也 
[男孩迷路待領]  
　　男孩仁生身穿元色布棉袍子棉西瓜皮帽子棉格子布袴子蒲鞋頭鞋子和尙頭在法租界迷路爲捕查見昨送法公堂請示詰據該孩供年十歲餘不能知惟係本地口音判送堂留養候家屬認領 
[婦人虐斃生女押三年]  
　　住居法新租界小北門外之婦人桑邱氏現因將七歲親生女孩凌虐日前該氏將女孩抛在垃圾桶内適被三百七十二號華捕查見以其有違人道將女孩帶入捕房當送醫院醫治因傷過重無效身死昨日將邱氏解送法公堂請究先據該捕上堂稟稱是日巡捕目見該孩在垃圾桶内由巡捕上前抱至捕房是實見證夏趙氏應國貞兩人上堂證明毆打情形詰之桑邱氏供實因女兒性質暴戾故此略責有之不敢棄在垃圾桶内求宥中西讞員以邱氏不應凌虐生女慘無人道着押女所三年以儆 
[槽坊棧司染喉痧症猝斃]  
　　海鹽縣人沈和福年三十八歲向在滬南如意街口萬禎小槽坊内爲棧司近因染患喉痧之症勢甚危殆昨日午後兩時至某處診治不料行未數武倒斃於老白渡裡街新泰肉莊前後經該坊中人得悉設法舁回時爲崗警所知回報一區總署王署長飭十六舖地甲查明投報地方檢察廳請騐時由死者表兄姚錫山赴廳陳訴自願代爲棺殮請求免騐廳長准如所請飭着具結存查 
[汽車撞斃人命]  
　　某號汽車於昨暮六時許駛經南京路撞倒一不識姓名男子身受重傷不省人事當老閘捕房六百五十五號華捕前來將汽車號碼抄錄另雇車送受傷人往仁濟醫院醫治及抵院己氣絶斃命山捕房將屍車送斐倫路騐屍所稟請公堂相騐 
[傳訊毆斃馬長林案之證人]  
　　商船會館附近之馬長林被張壽根毆斃由地檢廳派員騐明並將張獲案訊押在案茲悉此案連日經法官研訊張壽根不認行兇嗣經檢廳查得舊曆十二月初二日下午張馬衝突時有一區一分所巡長寗禮堂在塲故於昨日派警往傳寗及隣婦孫徐氏屍母馬張氏等一干人證到案候訊 
[十六舖火警三誌隣居茂興押店損失甚巨]  
　　十六舖協興里口協和豐烟紙店樓上失愼延燒比隣南順記茂興等樓屋己兩紀本報茲聞被累之茂興三等公典因平日兼售估衣其包房設於樓上故收質之衣物均己付之一炬樓下所剩之估衣均遭水漬該典向未保險故被災後損失甚巨典主翁阿桂適返潮州原籍經其執事劉仁秋據情呈報一區警署備案王署長諭飭自赴淞滬警察廳明白具稟以憑核辦 
[罪犯送漕河涇監獄收禁]  
　　滬杭甬鐵路上海南站昨日（十一）有上海分監内己判决收監人犯八十名於上午七時由上海縣警察四名押犯解往新龍華漕河涇第二藍獄收禁當向滬杭甬鐵路上海南站長索車一輛附掛由滬開杭之一百零四號　快車前往新龍華下車解往漕河涇第二監獄騐收 
[奉賢警區拘獲潮音寺刦案盜匪]  
　　浦東南匯縣下沙鎭相近潮音寺被盜搶刦銀洋衣飾報請緝究己誌前報茲悉該寺前於民國七年份曾遭搶刦一次此次盜匪約有十餘人内有本地口音者數人事後由該寺住持尼聨緣開單投報南匯縣公署請求嚴緝昨經奉賢金滙橋警區拘獲盜匪五名訊與此案大有關係押候歸案訊辦 
[舊刦案强盜定罪馬老二西牢五年]  
　　南京人馬老二經靜安寺捕房華探目陳雲忠查與泥城外白克路四百七十八號門牌顧福亭家於西曆一千九百十九年十二月二十六號夜被盜持械入室却去值洋二千餘元之金飾現洋案内有關將馬拘解公共公廨奉飭押候查明訊辦在案昨晨由廨提訊即據陳探目投訴被告己在捕房供認搶刦錄在供單言至此將供單呈案請察並據見證顧姓傭人王三供稱當時見數盜來家行刼被告用繩將我綑綁等語訊之馬老二供認不諱經俞襄讞核供商之英包副領事判馬發押西牢五年期滿逐出租界 
[押儆械鬭傷人之李伯英]  
　　李伯英於去年九月十三號在虹口梧州路與混名鐵臂之沈家福各持手槍互擊流彈擊傷住居鴨綠路之女孩陳阿玉而李之足部亦被轟傷自投醫院醫治旋經該管捕房查悉即派二百九十號華捕至病房看守迨李醫愈帶回捕房時被李乘隙脫逃當將該捕斥革稟奉麥警務長通飭各捕房中西探捕一體偵緝迄今日久未獲至前日始由特别機關西探長壳羅香與華探歸松濤白忠麒將李緝獲押至昨晨解送公共公廨經中西官訊悉前情以李不法判押西牢三月期滿逐出租界 
[又一房東房客涉訟案]  
　　新瑞和洋行昨延逖百克律師代表投法公堂控稱原告前有房屋一幢租與蘇寅生開設復泰號該屋於九月間失火後山原告重行建造工竣後原告托人向被告詢問要否續租詎無答復故此原告轉租他人不料日前被告擅自遷入惟雙方並無訂立合同况此屋己經焚去按諸西國法律旣焚燬所有權即亦消滅請追損失二百兩被告由博勒律師代辯稱被告租住此屋己久此次失火並無完全燒去被告仍居此屋内未曾遷移原告不過修理而己儘可派人調查現因原告得受他人挖費故此不願租與被告等語蘇寅生供商人向住該屋内並未遷出原告亦未向我言過是否續租之事中西官判退去聽候着工部局派人查明該屋是否完全燒去再核 
[姚震坤詐欺取財之結果監禁八個月]  
　　冒充地檢廳書記官及向汪森記木作主汪榮昶詐欺銀洋之姚震坤昨日下午由審檢廳堵孫推檢兩官開庭提姚至案研訊當庭宣判監禁八個月以儆 
[仁濟醫院募捐報告]  
　　山東路仁濟醫院近因診症忙碌故不得不增聘良醫添設器具以致該院經費異常支絀幸得各董事熱心贊助及各界人士踴躍輸將惟不敷甚巨海内不乏好善君子伏望解囊襄助俾此眞止慈善機關不致有竭蹶之虞則幸甚耳茲將張蘭坪君募得之欵錄之如左趙雨亭君一百五十元貝潤生君二百元奚蕚銜君一百五十元奚士尙奚士菁二君一百五十元吳同培吳同文二君二百元張蘭坪君二百元共一千五十元 
[義振副劵開奬紀頭奬在鎭江]  
　　昨日爲第十三期義振有奬副劵開奬之期在西門外共和影戲園舉行茲將開出之五大奬號碼及經銷各票號錄下頭奬一千七百六十七號鎭江廣吉祥二奬四千九百九十號杭州兆元三奬一萬四千一百四十三號北京華生錦四奬二萬六千七百七十五號杭州兆元又四奬三萬二千一百九十六號漢口振華公司五奬二萬五千三百五十五號山東分所又五奬二萬五千七百五十五號安徽分所 
[私售烟土烟膏之科罰]  
　　顧阿大罰五百元何翁英各罰五十元 
　　上星期五總巡捕房華探目夏廣林協同西探堯克在廣東路六百零五號屋内抄獲私售之烟土烟膏連同在該屋内之顧阿大何季立翁福三吳崑玉陳雨亭五人於翌晨解由公共公廨諭着各被告存洋保出候禮拜三訊核己誌本報昨晨届期陸襄讞會同英赫副領事升座提審先由西探堯克偕證人上堂證明得報該屋内私售煙土即出洋往購屬實始與華探入内搜查拘獲各被告情形繼由被告代表律師聲明此案與陳雨亭完全無關應請省釋堂上遂分别向各被告訊問據顧阿大供此項烟土係我之學徒何季立私自受抵我實不知情何季立供土係友人來押費去洋二百元邇因年關需欵以故暗自消售翁吳兩人均供並不知情陳稱適往該處而探捕己到遂被悮拘各等語中西官核供以陳無關着即開釋餘人違禁屬實應分等懲辦判顧罰洋五百元何翁吳三名各罰洋五十元一併充公烟土烟膏送關焚燬 
[妹竊姊飾之查獲]  
　　裏關橋永記北貨行主蕭姓住宅臥房中失去首飾匣一只内有貴重珠飾及金器共值數千金當時開單投報各警署及淞滬警察廳偵緝隊請求查緝經該隊郝隊長飭派偵探往查去後茲據該探等查得此項物件爲該行主婦之妹錢王氏所竊該氏現匿於蘇州遂於前日赴蘇將錢王氏獲解來申詰知原贓寄存顔慶里二十五號王姓家稟明隊長帶同該氏同去將原贓吊出解隊命傳失主前來認明無訛惟缺少珠花一對郝隊長略詰之下諭令暫押昨午備文將人贓申送司法科訊辦 
[喪子失女之悲慟]  
　　海寗路馥康里第一千九百九十八號門牌居民周某向在城内開設米店家有一妻一子二女其子甫三齡忽於上月間因染天花之疫而夭周夫婦思子情切時常痛哭近始稍抑悲戚孰知禍不單行其長女名二實者今己十四歲前晚九時許因出外購物又不知被何人誘拐而去周妻找尋逹旦渺無踪跡獨自歸家尋思未及一月旣摧玉樹復失掌珠不覺搥胸大哭聞者咸爲酸鼻云 
[公共公廨訊案彙錄]  
　　昨晨公共公廨民四庭由關讞員會同美丁副領事訊理何福堃聲請給諭管理何子記遺產案結果准照所請給諭管理民三庭由張襄讞會同俄員俄君訊理俄僑民事訟案六起案情微細從略又午後民四庭由李襄讞會同美約副領事訊理（一）美商德士古火油公司訴董士濂不理由葉萬林等擔保欠欵案兩造代表律師先請求將王秉彛加入本案被告繼原告代表律師請求下諭判决而被告代表許理律師亦請求將被告之董雲岫一名開釋因渠係董士濂之故案己由士濂負責云云結果案經雙方同意請求應准將董雲岫摘釋原告損失除去利息計洋一萬一百四十八元九角三分着該被告董士濂等於兩禮拜分擔賠償至秉彛加入被告此諭（二）張海生訴王曉初不將所抵方單放贖案結果展期兩禮拜例兩造律師　論遞到再行言佈堂　函詢會文局并候復到再核 
[誌謝]  
　　昨承商務印書館惠贈第八卷第一號「婦女雜誌」及第十三卷第一號「小說月報」各一册謝謝 
中華職業敎育社通訊 
　　社址上海西瘦外方斜路三四八號 
[職業學校出品展覽會執行部委員第二次會]  
　　十年一月九日下午二時開會到會者葉公奐倪祝華·李霞圃·汪景雲·沈定東·黃樸奇·黃恭石·金研初·張壽仁·（加入招待部）劉心僧·蔣倜卿·黃任之·黃冰佩·王志莘·張懷之·汪傑樑·顧蔭亭·曹惠芬·壽瑞年·（一件）議决展覽會期内應備飯食每桌定一元二角另備飯劵專人分發分發之標準以職員爲原則來賓爲例外發劵時間以每日十一點鐘爲止（一件）議决印入塲劵先期分發統計到會人數另用計數機請黃樸奇君擔任籌辦（一件議决展覽期内發行會塲新聞其印刷方法先行調查後再定由文牘系主持（一件）議决職業學校出品可由營業系經理出售此外有願借塲所臨時販賣者酌收費用（一件）議决各項應用表格計收到簿收條式各一種（一件）議决展覽時間每日十二點起娱樂時間每日二點半起五點鐘止七日一天至八點鐘止（一件）議决廣告招徠等事由招待系主持（一件）議决十四日下午二時由各系主任及家庭日新會代表聞聨席會議（主席葉公夐） 
來函 
[蔡香孫來函]  
　　頃閱九日報載江灣救火會推舉鄙人爲名譽會長但鄙人厠身醫界不問外事與該會毫無關係乞登入來函爲荷江灣蔡香孫謹啓 
公布欄 
[江蘇高等審判廳]  
　　民庭判决宋惠全等與王興舟爲贖田涉訟控訴一案（判决主文）原判撤銷被控訴人在第一審之請求駁回本案訟費歸被控訴人負擔姚安伯與王紹成因債務涉訟上告一案（判决主文）本案上告駁回上告審訟費歸上告人負擔李頌夫爲債務涉訟聲請回復原狀一案（决定主文）本廳民國十年十二月十四日之决定應予更正本件控訴聽候本廳定期審理批示王增壽呈爲遺失契據請予澈查由呈悉己令分廳曁東　縣送卷核奪仰即知照此批一月十一號 
[江蘇高等檢察廳]  
　　批示張來生狀悉己令南滙縣緝兇究辦矣仰即知照此批劉泉榮狀悉候調卷核辦此批邱邕狀悉己於倪華清狀内明白批示矣仰即知照此批黃文卿狀悉己令如臯縣知事迅予傳訊仰仍向原縣投候審理此批倪華清狀悉前據該民及崇明縣知事先後電呈到廳業經本廳會同審判廳派員調查在案仰候復到再行核奪此批姜仲玉補具上訴理由呈遞一狀業經本廳查閱函送同級審判廳核辦仰即知照此示一月十一號 
[上海地方審判廳]  
　　判决主文（民一庭）一件决定張長春與嚴學貴因債務糾葛一案主文本件訴訟准予註銷訴訟費用歸原告人負擔一件决定龔永卿與謝徐氏租屋糾葛聲明窒礙一案主文本件聲明窒碍照准一件判决徐樹榮與金菊如保證涉訟一案主文金菊如應代楊漢臣償還徐樹榮房租洋二百元訟費歸金菊如負擔一件决定楊全林與楊秋濤出路糾葛聲請回復原狀一案主文本件聲請駁回（民二庭）一件决定施莘如聲請撤銷和解繼續審判一案主文本件聲請駁回聲請費用歸聲請人負擔一件决定薛炳生訴薛曹氏等爲遺產涉訟一案主文本件訴狀准予註銷訟費歸原告人負擔 
　　批示一件汪振煒狀請繼續執行由狀悉業己當庭諭知矣此批一件劉錫品狀請銷案由狀悉候傳案訊辦此批一件趙協堂狀請飭傳原告且領結案由狀悉候再函催函滙知事迅將所得標價滙廳以憑核辦此批一件沈瑞源狀請銷案由狀悉准予銷案此批一件吳秉剛狀爲貨欵紏葛請求移縣迅速執行由狀悉查本案第一審卷宗早經送還海門縣知事公署仰該氏逕向原縣聲請强制執行可也此批一件沈瑞源狀請銷案由狀悉准予銷案此批一件沈瑞源狀領房票由准領此批一件宣樹勛狀領案欵由准領此批一件姚韓氏狀請仍交原保由狀悉業己當庭諭知韓連生矣此批一件孟瑞生狀領查封費並息摺由准領此批一件金洪方狀領田單借據由准領此批一件章順福狀領簿據由准領此批一件金洪方狀請銷案並給領田單由狀悉准予給領單據完案此批一件程幼谷狀保程明均由着另覓妥保此批一件徐雨田狀請銷案由狀悉准予銷案此批一件王雲孫狀領保證金由准領此批一件詹松山狀請給領訟費曁證件由狀悉仰即來廳繳證具領此批一件黃景春狀請執行由狀悉查本案業據謝阿四提起上告所請應從緩議此批一件林連生狀領房租由准領此批一件張肇慶狀請銷案由狀悉准予銷案前交簿據等件並准來廳繳證具領此批一件吳臣笏狀請傳案押追由狀悉候派吏執行此批一件任修身狀請停止進行由狀悉如所稱各節辦理並仰於本月十五日以前來廳具狀聲明逾限即予發票續傳此批以上一月十日 
[上海縣公署]  
　　批示潘紫綬呈爲請飭撥房租照章津貼由批來呈牽碼玄離無從索解難以核辦上年據呈領狀因數日不符業經批飭發換仰速遵照前批具狀呈領毋再違延致貽後悔切切此批 
 
 

Page 17

 
 
　　　　 
自由談 
游記 
[碧瑶游記（九）] [  顔文初]  
　　現有一部份知駕木爲屋引水灌田生活程度日漸高尙矣其丁壯且應募爲兵具彼忍苦耐苦之性誠他日島國中一勁旅也今據地理書調查所及全區人數有二二七四五人其僻處深山中藉游獵生涯終身吸受未文明空氣猶不知凡幾總計美人治此特另種族純施以敎導例漸臻文明非如日人治台灣對於蠻族大肆殺戮豫以二十年殄滅其族而後快也 
　　四月二日早起時濃霧四罩細雨霏霏乃與黃君往參觀碧瑶愛國學校并觀所建新校校址又與校長某君爲二小時談話始悉該地華僑狀况焉該地旅居華人皆爲粤東僑胞在二十年前是地荒凉寂寞華僑祇有十餘人认處野人中種菜爲生今因地方興盛增進至二百餘人業農者七十餘人向政府租地專種玻璃菜蓋其地近溫帶園蔬極宜垊埠中所消售最大玻璃菜皆由此供給豐年收成每人可得二三千金因此轉營商業發財者亦大有人其餘皆置身商場中爲門巿生意其排場可觀者十餘號以百有公司營業最盛皆供給游客日用品去年公衆議决設立愛國學校日夜課學生八十餘人其日課學生有三分二爲客生子初入學時皆不解粤東方言掌敎務者費盡苦心今則六七小兒漸解華語苟不在此敎育上着想則此數十小兒他日必皆與文身赤體之族同化 
筆記 
[感恩記（三）] [  吳綺綠]  
　　珠母心乃大慰自爲己有替人可得稍休養中心且以楊待女良厚苟幸而沉疴得起還當以之爲偶藉償其辛勞也珠時雖不能聲然亦心感之以爲斯人雖戚屬而罕得觀晤交誼殊港此際乃加惠若此是雖慈母亦莫能過矣因是積鬱略舒疾亦頓減翌日遂能發聲時楊適在側捧磁盎一滿貯藥汁且將及唇即啓吻曰余不解何以一病即致若此重累吾兄心竊未能自安後日還當强起也楊亟曰妹毋然清恙纔去十之一二尙需靜攝以待時機苟再稍勞其心力勢且復熾則益形棘手矣丈昔遇我厚安得勿於此稍求報施藉以自贖故侍疾我之職也妹固逹人幸勿因此介介可矣珠方欲更發言而力患不支立作微嗽紅潮上頰益形嫵媚楊力止之曰此際猶勿可遽費心力余一時不能遄返與妹相處日長稍緩再煑茗作長談可矣珠遂不復聲然自此疾日减己堪略進糜粥楊仍躬爲之侍雖一飲一食变必詳加審察而後進蓋深慮病後質弱或更有他變也珠母德之甚密謂珠曰吾儕母女二人孑處此間形影相弔撑持門戸亦復大難兒苟無所托吾心終不得稍安曩汝父欲爲兒論婚不嘗謂非廣施恩德於兒一如二親者終勿願引之爲壻今楊生待兒之厚蔑以加矣受恩必報理所當然且渠固吾姪　以較外人亦有親疎之判密窺其意愛兒亦甚方視若大人無論若何賤役以之相加亦無所恤是殆眞能語及眞情者兒盍亦有意於是可勿違汝母命乎珠徐曰渠於兒雅有再生之德人非木石寗能恝然相忘即以身報亦復良當特天下男子之心十九叵測或竟己窺兒意故藉以示惠爲進身之堦亦未可知偶一不察且噬臍莫及矣故兒意情義發於一時者終不可恃還當默察於後庶可定取舍也 
劇談 
[崑曲叢話] [  孤潔]  
　　記小世界之客串 
　　四五年來江浙人士頗熱心崑曲新學者旣實繁有徒夙習者復力求精造更進而研求台步描冩聲容壇坫互張興會飈舉崑腔一門駸駸乎有中興之象焉 
　　今秋姑蘇全福班來滬奏技就時會論宜日夕座滿生涯鼎盛矣乃人才寥落能戲無多勉强搭配識者且白眼相加不識者自掩耳却走班主無術支持因徧邀曲界客串三夕爲全班伶人謀度歲資名流高會閧動一時在演者現身舞臺足以快顯身手而受者欣沾河潤自然挾纊銘恩宜夫輸資入座者不特有周郎癖者趨之若驚即遺老詞客學生閨秀莫不翩然戾止予旣躬逢斯盛泚筆記之夫亦蘇氏鴻爪之意爾 
　　第一夕爲紫釵記之折柳陽關長生殿之絮閣攔柯山之痴夢西樓記之樓會拆書漁家樂之藏舟千鍾錄之慘覩搜山打車西廂記之游殿 
　　第二夕爲長生殿之驚變西樓記之樓會連環記之議劍小宴金雀記之喬醋水許記之借茶蝴蝶夢之說親回話攔柯山之潑水西廂記之佳期 
　　第三夕爲邯鄲夢之番兒白羅衫之看狀琵琶記之掃松望湖亭之照鏡白兎記之出獵燕子牋之奸遁玉簪記之琴挑問病偷詩連環記之梳妝擲戟風箏誤之驚醜 
軼聞 
[宦海拾零] [  半塘]  
　　敎官上衙門無論何種憲署皆無官廳然無論見何官皆長揖不屈膝端午橋任蘇撫時有一補缺訓導雜道班中進見會有少見多怪之道員見其戴金頂雜班中大奇趨近問貴職訓導面頳囁嚅莫對旁有謔者曰某當代答兄弟現官實任言川道加一寸一時傳爲笑柄 
小說 
[社會小說人間地獄（七）] [  娑婆生]  
　　第二回雋人幾輩商略芳名老嫗片詞敷陳媚術 
　　話說伍仲良在震華旅館取笑蘭阿奶越老越會說話蘭阿奶正要回答忽聽門外有人敲門甚急大家不免吃了一驚程二少爺霍地從牀　立起隔著門問是什麽人門外的人嚷道是我是我伍仲良首先聽出道快點開罷是蓮孫來了程二少爺子細一聽果然是他朋友柯蓮孫的聲音便開了門放進蓮孫蓮孫走進來一看連說糟了糟了你們怎麽把我房間閙得天翻地覆弄到如此光景我本主人回來你們反以閉門羹相待未免太喧賓奪主了話猶未了瞥眼看見了阿美不覺心中一怔暗想此人是誰從前怎没見過再研究這個打扮也不像閨閣也不似青樓頗覺納悶蓮孫這人向來是年少老成不敢多說錯話的看見這不三不四的女人在座又有一個半老徐娘監督著更摸不著頭腦程二少爺見蓮孫瞧阿美瞧得出神笑道喂蓮孫人家本來己經坐得不耐煩要走了你這一雙愛克司的近視眼更要瞧得人家入木三分人家格外留不住了我好容易同野鷄拖客人一般拖了進來莫被你瞧跑了蓮孫聽了這备話明白了大半便也笑著應道你旣拖進來我們樂得瞧的旣瞧了也樂得瞧個痛快伍仲良接口道瞧清楚了嗎你下個批評來怎樣蓮孫道程二少爺肯下勁拖來的人還錯得了嗎這也何消說得自然是好了說得阿美也低頭一笑伍仲良指着阿美向柯蓮孫道言歸正傳我來替你介紹罷這是我們杭州大大有名的人物呌做阿美蓮孫凝了一凝神道哦我記得你們常說到他們家裏去吃牛正說到這裏只見阿美忽地臉上陡起了兩朶紅雲伍仲良又丢了個眼色給蓮孫往床上兩個倌人努努嘴蓮孫說話最乖巧不過說得這話有些忌諱不應該說便急忙換了一句話道常到他們家裏去吃好點心的大槪就是他了便將阿美在杭州開牛肉店的歷史不提程二少爺笑道對了你眞聰明蓮孫道怎麽今天那一陣風會將大名鼎鼎的人物從西湖裏吹到黃浦灘來難得難得阿美禁不住笑道答道大名鼎鼎是當不起的程二少爺道不要客氣了我來問你正經話你這趟來有幾天耽擱回去的時候給我個信我同你同車去好不好阿美道我暫時不回去要常在上海了大家聽了這話精神爲之一震伍仲良急道你娘將你嫁到上海了嗎阿美摇摇頭損着嘴道那個要我呢 
餘瀋[  半酣]  
　　人生斯世遇事不必使人知而遇事要無不可對人言蓋不使人知之事不必其皆爲不善所謂人知之也聽之人不知也亦聽之至於不可對人言斯爲隠慝爲内疚吾敢决其有百惡而無一善矣衾影屋漏士君子其共勉焉 
 
 

Page 18

 
 
　 
常識 
常評 
[經濟與道德] [  漸]  
　　以政治解决政治以敎育解决敎育均不可能必以經濟眼光解决之佘旣先後詳言之矣雖然以經濟解决經濟亦仍爲不可能之事故我國先哲之談經濟者其言常與道德相表裏 
　　管子之言曰倉廪實而知禮節衣食足而知榮辱此以經濟培養道德之說也然又曰禮義廉恥國之四維四維不張國乃滅亡則立國之必以道德爲根本可知 
　　孔子之言曰貨惡其棄於地也不必藏於己力惡其不出於身也不必爲己此道德與經濟合一之說也其與冉有論政旣己則先去兵終之以無信不立又與管子之說略同曾子之言曰生財有大道生之者衆食之者寡爲之者疾用之者舒則財恒足矣此純粹之經濟學說也然又曰貨悖而入者亦悖而出又曰長國家而務財用者必自小人矣小人之使爲國家蜚害並至雖有善者亦無如之何矣此謂國不以利爲利以義爲利也則無論私人經濟與國家經濟苟無道德即無以爲保障 
　　孟子之言曰制民之產必使仰足以事父母俯足以蓄妻子此亦純粹之經濟學說也然又曰苟爲後義而先利不奪不饜其極言無道德之害蓋即本於曾子之學說 
　　凡此先哲之遺訓今之從政者孰不童而習之而國事之現象如此則利己之心重而道德之淪亡己久也抱救國之志願者其必先有道之修養而後可談經濟 
衛生 
[防天花宜種痘說] [  余雲岫]  
　　天花流行己閱數月大人小兒蒙其毒而爲所戕者實繁有徒至於今日其勢未衰取咎之由皆因不種牛痘故也余每至天花病家輒問其何以不預種牛痘或答言年紀過幼不及點種或答言少時己種過一兩次嗟乎不圖種痘之法盛行己久而種痘之理依然未能明瞭以遭斯厄也心實憫之輒作淺說以警告焉 
　　世人多以痘爲小兒胎毒種痘即是引出其胎毒此說大謬痘者一種凶險之傳染病也小兒之體對於痘毒毫無抵抗能力故易爲所染亦猶素絲白練之易汚以顔色了清白良家之子女何胎毒之可言且今茲天花之流行四五十歲之人亦往往有罹之者安有胎毒藏蓄如此之久而始發現者哉胎毒學說之謬誤可以不待辯而明矣 
　　天花旣爲外來之一種傳染病其毒甚猛傳染力又甚强人生一世鮮能免其侵害者苟被侵害則危險萬分生死莫卜於是有種痘之法取其經過比較良善之痘痂製爲粉末名曰痘苗以之塞入小兒鼻中使之傳染使之發痘因其痘苗良善故被染之小兒經過亦比較良善死者可以减少然究不免危險亦往往多死非萬全之策也於是乎有種牛痘之法牛痘之毒與天花同而其力甚微故被染者證候輕鬆經過平穏絶對無危險自此法行而小兒之罹天花及因種痘而死者其數大减誠人類之一大福音也又種痘之法爲傳染病預防法之鼻祖今日狂犬病傷塞霍亂等之預防打針皆倣此面興也 
　　今請略述所以能豫防之理由凡動物生理微妙玄奥遇外患之迫害必起而與之抵抗傳染病毒侵入體内體内即新生一種物質與之抵抗以消滅外來之毒盯可實驗而證明之非理想上之空談也故各種傳染病之夷險視乎傳染病毒之强弱及抵抗質之力之大小抵抗質之力强於病毒則人勝而病愈病毒强於抵拉質之力則病勝面人死天花之毒甚强故人多死牛痘之毒甚弱故人能勝之然抵抗質之生成必須若干時日故初種之牛痘發熱起槳頗欲橫肆其兇虐數日之後人身之抵抗質漸漸生成而所種之牛痘乃漸漸消滅矣迨至牛痘旣消而其生成之抵抗質常在體内足以忓禦天花矣請以軍備譬之小兒之身猶無武備之國也一旦臨以大敵鮮不敗亡種牛痘之法猶特遣小寇擾其和平使不得不訓練軍隊以圖剿滅禍亂迨軍隊旣成小寇殄滅而新練之軍精銳自足雖有大敵亦能抵抗之使不能爲害於國内矣今之豫防傷寒者則注射傷寒毒質於人體内使之發生抵抗傷寒之質以禦傷寒之侵豫防霍亂者則注射霍亂毒於人體内使之發生抵抗霍亂之質以禦霍亂之侵其理同也然注射傷寒毒祗能防傷寒注射霍亂毒祇能防霍亂種牛痘祇能防天花世人謂種牛痘可以却百病稀瘡癤亦謬說也 
　　牛痘之毒旣弱故其所生抵抗物質之力亦不甚强頗易耗亡數年之後其質消滅不能禦外來之强毒故種過牛痘者往往再發天花亦猶舊練之兵年深月久老弱散亡不能禦劇寇也故牛痘須常常種之以增補其抵抗力彼豫防傷寒霍亂者亦年年注射其理又同也今天花流行如此猛惡其有未種牛痘之小兒亟宜點種以養成其抵抗力即初生未滿兩月者亦可點種平穏安全决無危險種之不出則隔一星期再補之往往能出也其數年數月之前己經種過者亦宜覆種以增補其抵抗力庶幾有備無患可不畏天花之强暴矣苟使人人具有抵抗力則天花無用武之地何患其兇燄之不熄耶（不受酬） 
經濟 
[年關感想] [  蔣劍侯]  
　　舊曆年關將屆一般愁眉雙鎖者咸目之爲難關債臺百級囊橐空虛告貸無門受人白眼捲逃者有之規避者有之種種狼狽狀極可憐殊不知此種境遇皆係自造之果能平日節儉自奉量入爲出何至於此更何所謂難關耶然亡羊補牢尙未爲晚當此感受痛苦之時宜决定來年方針抱始終不渝之宗旨切不可再事過情遷種蹈覆轍也（一）當用者用不常用者不用（二）造詳密預算以爲開支標凖（三）能節省一文即儲蓄一文（四）有錢時須常想無錢時之難過切勿濫用（五）如有宿欠一律設法償清免再拖累（六）不向友人借貸店家賒賬（七）闔家飲食衣服均當從儉樸主義（八）友朋處不當應酬者謝絶之（九）如遇婚喪喜慶大事當量力而行萬勿鋪張揚厲以求虛榮（十）謀生利之道（乙種酬） 
[商品定價之標準] [  貽我]  
　　每見内地商店有同一物品此店定價昻而賺少甚且至於虧本彼店定價廉而賺多且因以致富由是觀之商店定價之標準不能不講矣茲述其盈虧之原因以備商家之參考（一）定價昻而虧本之原因定價昻貴不知者以爲可以多賺孰知定價較他店旣昻則顧主必不能發逹或至無人過問亦意中事耳是定價雖昻於事何補而薪水膳食房租利息運匯水脚等費則不能或少其虧本不亦宜乎 
　　（二）定價廉而獲利之原因定價旣較他店爲廉則結果自與上述相反其獲利必矣但所謂廉價者要以少賺爲原則非折本濫賣也 
　　（三）商品定價之標凖觀上二說則可知商品之定價不宜過昻而當稍廉明矣至於究竟可取利幾分之幾則當視貨品而異大約貨品之用途廣出入巨者則取利當少如米票布疋之類貨品之用途少出入小者則不妨多賺幾文如藥物玩具之類且貨價有漲落之不同又何可同日語哉總之因物制宜隨機應變是在商人之善於調度耳（乙種酬） 
道德 
[先哲精言] [  萱百]  
　　立大節成大器自讀書養氣來譚子曰　松所以能凌霜者藏正氣也美玉所以能犯火者蓄至精也 
　　進德修業不可自畫揚子曰百川學海而至於海邱陵學山而不至於山是故惡夫畫也 
　　人不可無交交勿濫人不可無事事勿多管子曰寡交多親謂之知人寡事成功謂之知用 
　　待人接物首尙眞誠韓詩外傳曰與人以實雖疏必密與人以虛雖戚必疏夫實之與實如膠如漆虛之與虛如薄冰之見晝日 
　　味進忘退所以危身譚子曰飛蛾投夜燭蒼蠅觸曉窗知在而不知返知進而不知退 
　　求方寸之安者能儉而知退鹿門隠書曰以侳而獲罪猶遠乎奢以退而遇謗尙愈乎進 
　　人知愛其身者斯知愛其名身不可常存名以存之曾子曰富以苟不如貧以譽生以辱不如死以榮 
　　貪夫殉財不恤喪其身老子曰禍莫大於不知足咎莫大於苟得 
　　决大疑者從衆不參私智成大事者合羣不求獨功文子曰以天下之目視以天下之耳聽以天下之心慮以天下之力爭（乙酬種） 
雜錄 
[吾之新年消遣法] [  農]  
　　光陰迅速瞬息之間舊曆新年又將至矣工廠商店例均体息數日一般夥友莫不興高彩烈以賭博爲消遣耗財傷身較諸不休息更甚作者夥友也如上所述者五六年矣今始悔悟力改前非擬於明年起結合同志五六人作近地之旅行以爲新年之消遣表面視之似與賭博同一不經濟不知旅行所費究屬有限而賭博浪擲無窮且旅行更有下列之三益 
　　（一）旅行不特青山碧水可以任意流連更且樹木鬱蔥空氣佳潔舄語花香盡含生意天然之美眞有不可以文字形容者此於吾人肉體精神上大有利益 
　　（一）身臨古蹟回溯昔之往事何以使千載後猶起景仰或則猶受唾駡此於吾人道德上甚有利益 
　　（一）訪風俗察民情調查當地所生產所需求旣增見聞又可爲將來營業之一助此於吾人閱歷上極有利益 
　　上所述者僅就吾之所知者言之夥友諸君如有更好之新年消遣方法尙祈就本欄披露以供吾人之採擇（乙種酬） 
 
