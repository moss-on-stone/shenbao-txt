# 1889 - 64 - 4905706

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間續記揚州艷跡平康曲卷選色徴歌名士美人湖山生色尤妙者每于雪艷花藥之際微寓　石良言百八　　直足喚醒世人痴夢盖體例雖仿章回小說而其遺詞合　誠有非率爾可以操觚者前已印行早經售罄兹復以新式鉛字排印校讐裝釘格外　工每部仍售洋銀三角欲購者請移玉至上海申昌書畫室及各外埠申昌爲盼 
[招集摯經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世面士知　學直可俎豆漢　但所取或非足本若疇人傳廣雅　　列其中通　　嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論說者概從割及廣搜秘籍力聞　　采書百七十餘種積卷千四百有奇甄綜加精條流一貫實　　　之盛業蔚儒林之鉅觀本齋志在壽世匪以圖利其書足貴其價　廉預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無　一時未敢草率成書用告售股諸公宜早賜教出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃廠本局廣東省城本局皆可購取此佈 
[閩省分設點石齋售書局啓]  
　　啓者本齋石印經史子集各種詩文典籍搜羅宏富校　精詳向在各省發售允已功資點石價　兼金今特設分局在省城鼓樓前以便諸君子就近購辦伏惟雅鑒 
[屯田私議] [  來稿]  
　　今天下之貧夫人知之矣内有司農仰屋之嗟外有牧令虧帑之責嗷嗷小民求食四方或流爲盜賊變爲會匪蠢蠢然將有不甘隱伏之勢上之人非不知也於是言利之臣數十輩起而獻其議大旨不外乎重征加稅開礦　錢玩日愒月虚縻鉅萬及按其實效茫如捕風向之所縻已不可復得於是乎帑藏愈虧民生愈困而主其事者慾壑滿貪囊盈矣此近歲以來之通弊之無不知而莫爲援救者也愚謂天下大富之源惟在田功自屯田興而田功懋然而有難焉者方今各省曠土游民所在皆然一旦起屯田之議招徠流亡非預儲數十萬人一歲之食不能舉事且東南多水地土沃衍計日程功猶易爲力西北諸省山地磽瘠又久荒之後下種爲難一二年之間朱必有穫際此左支右絀之時孰爲之主宰綱維毅然决然籌此巨欵求效於數年之後此非甚難者哉雖然有治法貴有治人圖大功不圖淺效苟處之得其道未嘗終無益也嘗攷屯田之名者官屯軍屯民屯商屯之殊屯田之地有腹屯邊屯之異今不區其名而畫其地量地授田寄其責於縣令而總其綱於司農每三人共一屯每一屯定二十畝每十屯則立一長爲勸農官先予以糧食其農具種籽暫撥官帑俟有秋之後如數補還果其勤勞胼胝三年而後卽以所墾之田畀之不則藉而予新氓　使地無曠土而後已五年而後照畝起科起科則例雖上上之田視民田之中中視其下以次遞推爲招徠之計三年屢豐爲之授室家以安其身使無姦邪淫佚之患編保甲以清其户使無豪强隱占之虞凡一屯旣成造册報部以便核稽總數對册起徴每册須三本一留屯長由屯長申縣令縣令仍留一而以一申部以防冐名隱占除農官督勸外縣令不時巡察凡何處可開河渠河處宜於井灌何處宜設堤障瀦畜一一著錄施行補小民耕力之不及其他瑣瑣令不遑及則責成農官俾有指臂聨絡之勢一年而總稽三年而攷績五年而　庸縣令之殿最視屯田之興廢農官之賞罰視屯衆之勤惰縣令溺職則司農得而彈之農官廢事則縣令得而誅之如此則賞罰明而事無不舉惟是腹屯與邊屯處地不同處勢亦異自來宼賊竊發多於邊地或鄰異域且虞侵占不可不防也是其道在寓兵於農多擇年歲强壯者當之三時之暇教以武事統以武弁而屬於邊吏由邊吏申農部易保甲而爲營藉其他則舉視腹屯一有警報留老弱耕種而選勁旅以戰守計是固不特裕庫且可備邊也戰乘之際另給餉糈彼爲疆圉捍衛卽可自保身家不俟勸諭而始奮矣若夫邊吏之殿最並如縣令事貴制宜不可膠執轉移之間隱賴實多或曰子旣略定規模矣然所當先予之資果將何出或者籌費不足子非　是空言邪曰是不然大抵人情易於樂成而難於圖始若驟而行之必駭人耳目衆口指摘將利禾澤人禍先及已當小試其端漸擴漸充昔宋人思復井田之制王安石行之天下而亂横渠先生行之一鄉而安無他事貴得人費之大小可程事爲也試擇每縣肥饒之地漸漸行之人日益衆田日益闢無欲速無見小利行之十年而天下不蒙其利猶虞其貧者其孰信之洵如子言誠以天下之大豈終無劉宴其人者爲之精核出入縮有餘而補不足安見區區之費而竟無所出耶抑更有說者方今縻費之巨孰如邊備兵艦也砲臺也水雷也鎗砲也委員四出歲擲若干萬金一旦有事望望然去之未見有致死禦敵確乎不拔者是固器之不良歟抑人之咎歟是故腹屯行而中土實矣邊屯興而疆圉固矣而餉糈之充足國課之豐盈盜賊會匪之潛銷默化又事之所必然而無事躊躇矣此天下之大富也不言富而自無不富者也雖然立言之不易究未若立功之爲難此其大略焉耳若夫事有所不通勢有所捍格非可懸揣而得也變而易之化而裁之是在乎秉軸者而已 
[諭旨恭錄]  
　　二月初一日軍機大臣面奉諭旨二月初三日舉行歸政典禮後各衙門呈遞引見名單查照舊例仍用一分欽此同日軍機大臣面奉諭旨本月初二初三初四初五日着推班欽此同日太常寺題二月十九日春分致祭朝日壇奉旨遣隆懃行禮欽此 
[誼篤親親]  
　　正月十八日皇上辦事用膳召見畢於九點鐘二十餘分御常服貂褂挂珠本色貂冠上結紅絨頂乘金頂黄轎出内右門景運門走東華門轎用校尉八名肩荷以行每逾一射之遥卽行换班請轎校尉皆衣紅綢駕衣灰布薄底快靴以青皮作靿頭戴金錢豹皮冠上蓋紅絨緓頂纍金花托繫以黄翎聖駕左右卽御前大臣衣本色貂褂挂朝珠本色貂冠紅寳石頂三眼孔雀翎佩刀騎馬以行大駕兩旁鑾儀使二員猩頂雀翎佩刀隨行前後扶轎又有帮轎之冠軍使治儀正上虞備用處侍衛數員翎頂挂珠翌衛步行前引大臣數員頂則寳石珊瑚不一翎則孔雀冠褂皆本色貂皮挂朝珠佩腰刀列對騎馬前導轎前則上虞備用處拜唐阿四員列對步行半射遠卽換一班再前爲武備院司蓋官乘馬手擎九龍三層黄雲縀曲柄繖再前卽爲上駟院阿敦侍衛牽八駿馬前列三旗侍衛數十員馬 
 
 

Page 2

 
 
列對前則背負長槍上罩藍布套中則佩跨儀刀鞘以緑鯊皮末則撤袋弓張懸於腰左壺滿貯矢跨於腰右駕後有執豹尾槍者十人佩儀刀者十人捧弓托矢者又十數人後扈王貝勒貝子公御前内監乾清門大門侍衛大小官員百餘騎咸佩腰刀從行而點心盒茶火壺隨之又備四人顯轎最後有黄龍大纛兩桿官員弁兵隨之於後出東安門經丁家街馬市東四牌樓進南小街以抵惇親王府第所有蹕路兩旁大小巷口内結蓆棚外障藍帳步營八旂官兵内外把守號衣戰裙手持竹鞭阻攔往來人馬甬路兩旁則八旗前鋒護軍營吉拉罕官兵衣冠袍褂佩刀以立大駕至邸中長史濂公瀾津瀛等將軍及漪貝勒跪於門左迎駕請於内殿降輿少坐濂公等將御醫診脉藥方呈覽後上步往看視惇王皇太后於十點鐘乘轎出順貞門神武門走東隨墻門三座門東長街出東安門由御道而行前引侍衛儀與大駕相同轎前有劉李兩太監乘馬翊侍後扈豹尾槍儀刀皆如大駕並有首領太監在轎之左右步行後有杏黄轎車二輛四人肩輿一乘隨以備用最後青轎車數輛悉宫娥使女也點心局茶菓局担以隨行恭備傳用沿途鋪户逐一閉門此際六街寂寂僅聞馬足聲惇邸格格濂公夫人等跪迎儀門内右慈輿至内殿始止皇太后少坐卽看視惇王病勢王猶以大婚在卽慈懷勿以臣疾爲慮伏枕跪奏皇上於兩點鐘先由舊路還宫迨皇太后還宫報時已交三點矣○惇親王染患骽疾加以痰涎上攻勢甚沉重雖御醫以良劑進投無如藥餌無靈漸形不起延至正月十九日卯刻薨逝濂公等遣府中内監奏報皇太后皇上聞之不勝哀悼傳旨午刻前往惇親王府賜奠旨下時已九點鐘福大協揆等飛飭步營赶爲備道侍衛處飛傳執事備差人員手忙脚亂紛紛傳派皇上辦事用膳召見畢至十一點半鐘乘轎出内右門景運門東華門往惇王府儀與十八日相同惟隨　人不及赶到而竟至惇邸者沿途各巷口不暇障以藍帳僅官兵在前排班鵠立而已皇太后於十二點鐘出神武門走東安門而至惇邸皇上至惇王府於内殿更換青褂御前侍衛等亦易青褂至惇王几筵前奠酒三爵然後舉哀以示親親至意皇太后亦潸然淚下悼惜良深至申正二刻含殮畢始由惇王府起鑾先後還宫而各項執事備差人員已皆赶到較去時齊備矣聞醕邸力疾往惇府於儀門外見濂公等迎迓醇邸不覺淚下降輿後經内監攙扶以入是日内廷傳出所有本日前往紫光閣筵宴外藩看視烟火着卽停止○是日聖駕詣惇親王府所有步營官兵倉卒修墊道路一律平坦實屬勤奮趨公特賞銀六百兩由廣儲司給發交該管官查明本日墊道官兵按名匀放以示鼓勵 
[雲津紀要]  
　　天津開河向在驚蟄節前後今正二十一日天時和暖異常一襲羊裘幾可置之高閣至二十三日豫河冰釋潮信漸通舟子招招已可杭以一葦惟鹹水沽下逶迤至大沽每遇河道縈廻其冰仍厚三四五寸二十七八日冷風凄其滴水全冰重裘不煖云○熱河銀礦大工未成而撥欵已罄當事者惜其九仞一簣廢于垂成擬再招集股銀重興畚挶李傅相以集股一舉非成弩末卽慮鞭長俯鑒下情再發四萬金以成是舉一俟外洋機器運到卽當開局興工矣○皇上於正月二十七日大婚二月初三日歸政普天同慶薄海蒙庥北洋大臣直隷總督李傳相恩賜紫韁正月二十三日恭奉諭旨於二十四日到津闔城文武各員雲集叩賀衣冠車馬密若繁星○新任長蘆鹽運使司額玉如都轉勒精額於元宵後到津擇吉二十四日接篆是日蘆綱官商人等紛紛謁見闔城鎭道府縣文武印委各員亦均馳賀履新之喜按都轉曾任是缺有年勛高煮海續奏和羹載路口碑頌聲交作今復重臨舊治將見整躬飭屬蘆綱益沐恩膏熟路輕車鹽筴彌形利運矣○易州環境皆山林深箐密負嵎之虎莫之敢攖現經暴虎者殛斃兩頭獻於州尊吳曉滄刺史慶適剌史陞權廣平府篆因事謁見李中堂遂舁虎來津呈諸督署○津滬輪船計十餘艘開河之後先後駛往津沽及返申江本館卽據所聞登諸報牘兹得津友來信云各輪船於正月二十九三十兩日先後駛至大沽時鹹水沽葛沽尚有春冰未化因先用小輪船沿途觸破冰凌如驊騮之開道路普濟輪船入水較淺當於三十晚八點鐘後逕泊碼頭初一日晨通州繼之午後新南陞等船如魚之貫如鴈之排停泊水濱爭先起貨云此係今春開船之始故特補綴於簡端 
[鹺員委署]  
　　兩淮泰壩監掣府上月因病出缺前已登報兹福都轉禀奉督鹽憲批准檄委候補運判金光甫分轉耀忠署理已於本月初四日牌示矣按分轉現辦淮南總局熟讓鹺務爲上游所器重今者委署斯缺咸謂都轉知人善任云 
[彞陵雜綴]  
　　有人由川至宜具述江行之險一日行至廟河地方見一雜貨船因掌舵不穏其船卽碰於磯頭折爲兩截立時沉下鋪蓋石地面有一船被水漩下杜山石地方有一洋布船觸石而沈幸人丁皆得無恙亦不幸中之大幸也○新年以來西壩迎賽龍燈最爲熱閙每日有擡閣鞦韆架龍燈鑼鼓音樂一路喧闐始游西壩次日入城紅男緑女接跡來觀宜地風俗喜裝扮小孩無論大家小户每逢賽燈時節皆將小兒女扮成紗帽圓領或雉尾方中互相比賽以爲美觀盖習尚如此也○新年以來輪船之來宜者已有三艘貨物尚未運完倘水路無碍生意當更興旺矣○有某姓女年尚幼穉一日午後在門前嬉戱轉瞬已失所在晚間嗚鑼尋覓不知能珠還合浦否 
[杭事雜錄]  
　　崧振帥自接印後所有應辦之事業已次第舉行而於屬員之賢否尤致意焉凡候補人員文自道府以及丞倅牧令武自提鎭以及副叅遊都逐日分班傳見數員考覈嚴則人才出人才出則吏治興從此東西浙當無不理之事矣○杭州府屬縣試定於二月初八日開考塡册之期錢塘於正月廿九日商籍於三十日仁和於本月初二日均由本路書斗照章送塡由認挨保一律畫押現在册雖塡過然此後尚有補塡已塡之人數尚不足爲據云○崧振帥定期於初六日親臨學院考棚扄試敷文書院生員許方伯甄别崇文生員廖廉訪甄别紫陽生員是日同在考棚扄試所有三院童生三大憲派令委員赴各院同日甄别○駐紥海東高橋之楚軍現由統領該軍劉總戎祥勝連日在營外空塲演練各式陣圖各樣鎗礮無不操縱自如變化莫測旗幟頗均鮮明器械亦極精利聞係預備振帥親臨閲視云 
[鷺島紀聞]  
　　泉漳風俗最重堪輿家言諺云不顧天理憑地理不問心地壞惟求陰地佳亦可見俗尚之乖矣因爭風水而械鬥謀害者不一而足仕紳之家亦所不免日前有某紳覔得牛眠吉地據地師言三年以内必得科甲發財添丁猶其小也不料又爲某勢紳捷足先登互相呈控後又有某地師以爲非佳穴兩造始各罷訟然花費已不少矣愚人之愚眞不可及○厦門石蟳司巡檢凌寄　二尹二次俸滿因病請假經泉州府檄委陶二尹熊來厦署理已於二月初三日接印任事矣○厦門扒手剪綹俗謂之鳥鴉因其所到之處不利於人也近來扒手剪綹之外又有一種匪徒於黄昏時搶人頭上小帽因時尚珊瑚瑚帽結每粒值銀洋四五角也又見人家孩在門前玩戱卽竊其手鐲銀練首飾等件日前外清保地方某姓之子手帶銀鐲一對伊母恐其失落則以紅繩紥生小孩手上竊賊一時捋取不下用小刀將繩割斷不想用力太過竟將小孩之臂割破鮮血直流後請西醫敷治幸卽就痊然竊賊如此横行有保甲之責者不可不設法嚴拿也○厦門俗尚奢華且喜演劇除官音大班外又有本土音七仔班及傀儡等大小數十班以金泉安爲最著名爭相雇演每日價洋三四元連夜倍之月前泉州新到傀儡班仿福州欵式扮演開目靈活如生高出金泉安之上每演四齣卽爲一臺價須四元公然奇貨可居而愚人猶爭相雇演云○淡水茶棧去歲稍有沾潤　茶棧亦有獲利者利之所在人必爭之聞本年厦門有某紳及入英籍之某商等在厦新開茶棧七家以分茶帮之利然恐茶棧太多則利不能擅矣 
[吞烟類誌]  
　　京師永定門外地藏庵去歲杪有一油漆匠在禪房内潛吞阿芙蓉膏爲時未久烟毒發作僧人察知卽以歲物　下大爲嘔吐始得轉危爲安傳者云客冬此庵大興土木内外殿字彩畫油漆皆係該匠承做約計工價四五百金僧人兩手空空專賴緣簿募化以償該匠不料年終募欵寥寥大失所望商諸該匠緩日歸欵該匠允之詎該匠所用諸夥及各顏料店咸向該匠逼索有飽以老拳者亦有詈駡不休者 
 
 

Page 3

 
 
該匠因此情急遂萌短見也○前門外迤東蘆艸園地方有一婦生有四子客臘第二子染患時疫醫藥無效施卽殞命該婦思子情切潛吞洋烟及諸子察知則遍身青紫已難施救矣嗣經中正司官騐明確係吞烟身死詳報城憲而城憲以案關人命恐有别情當卽解送刑部刑部以在封篆期内暫將其子交坊看押待開印後核辦○前門外東北園有媒妁薛姓者客臘因與家人口角不勝憤懣遂於是夜吞服洋烟幸其家人驚見牀頭放有盛烟蛤蜊知其吞烟急向各處尋求解治之術嗣經好事者以搗爛金魚灌服立時大吐乃得重生○前門外珠寳市錦雲齋燈畫鋪主人楊姓忽於正月十二日夜間潛吞洋烟困臥牀頭爲時未久經其夥察覺遍訪解救之法旋經隣人由廊房頭巷聚源首飾鋪取得木棉花令楊服之大吐大瀉得以無恙聞楊爲打磨廠觀音閣承做各種緝燈僧人以其工不實料不堅非但不付工價且將各燈退回楊因此遂萌輕生之念次日經多人爲之調停僧人以迫於衆論乃將燈隻收留云 
[醉裏喪身]  
　　正月初旬灤州所屬開平煤礦有看守鐵路兩兵役以酒後鼾睡鐵路上被輪車將兩人頭顱壓如粉碎是亦慘矣京中傳述如此用照錄之 
[神祠報賽]  
　　本月初二日相傳爲福德神誕辰揚州新舊兩城大街小巷所有土地廟經各坊居民先期糾資髹堊彩畫各種戱劇廟貎爲之一新誕日有香花設供者有於廟外敲打鑼鼓者並有招雇十番在廟前歌吹者教塲街土地廟則張燈結彩以色紙紥成雙龍抱柱等燈璀璨輝煌尤爲熱閙說者謂今春雨暘時若秋成必然豐稔故鋪户居民無不興高采烈也 
[松試七述]  
　　松江府恩太守于初七日三覆七縣童生文題得侍補考首題可者與之次題何由知吾可也詩題賦得輕寒二月不小桃風得輕字 
[鄂垣官報]  
　　正月十八日署漢陽縣鍾禀知十九日考試文童二覆十九日調辦孝感厘局候補同知劉仁田見辭赴局廿二日藩憲牌示荆門直隷州同員缺飭新選之張洸赴任廿三日本任漢陽縣仁義巡檢楊寳森奉武昌府委赴浙江採辦桑秧禀辭候補從九陳雲階禀見調查金沙洲東西鋪差廿四日鄂城六營將官都守名赴兩院禀賀迎喜神署漢陽縣鍾北鄉相騐回署禀知於廿六日考試文童末覆廿六日候補巡檢絲宜暄奉武昌府委巡查江面禀辭候補府蔣斯崧奉委祭文昌廟糾儀差韓鑑史悠慶俱奉委丁祭大成殿監視器物差聶　龍奉委歸政朝賀並丁祭糾儀差卽用縣劉翰藻大桃縣皮坤俱奉委文廟丁祭監視器物差禀知廿七日署漢陽縣鍾禀知於廿七日挑覆前列文童並發長案廿九日候補巡檢王家瑞奉史部核准註册日期作爲到省禀知大挑縣蘇貽英奉委文廟丁祭監視器物差禀知繙譯官筆帖式榮興禀辭赴京候補典史許昭煒禀知丁憂藩憲牌示京山縣知縣缺飭本任之張麟定回任來鳳縣夘峒巡檢事務詳委宣恩縣典史方朝鍵調署三十日學臺趙赴督轅拜會謝步候補府丁柔克奉委於二月初三初十兩日祭文昌廟均糾儀差候補同知施啓華起服來省禀到統帶鴻字營記名提督宋　見撫憲赴兩院禀辭赴漢陽摇頭回藩憲牌示來鳳縣夘峒巡檢員缺詳請以海防卽用巡檢崔世縉咨補二月初一日補用典史莊安耆起服來省禀到藩憲牌示宜恩縣典史事務詳委遇缺卽補從九品林森署理 
[海運委員名單]  
　　倉憲札調海運委員同通州縣教佐一百零九員兹特照列于下田常五張昭劉裕英杜霖劉晋康王定清楊裴唐榕森蘭維炟谷具潤張斌鈺林書鼎鄭杰姚星燦慶瑞高幹臣徐元珍李瑶林任惟誥朱祿魁篤曾陳慶芑錢治駱逢逹鮑昌泰劉文炳單崇慶賈殿職張九山傳曾愷周本固朱聨芳毓堃王樹屏王國鈞賀爾恒張豫泰邢景燿謝喬年阮福椿石耀宗朱溍倪承璐英葆長程景濂王秉謙吳貽孫文琥瞿榮棪　景正劉書山黄金薇孫壽臣何福桂姚文澣穎誠馬鳴鸞王金銘李樹銘賀虔高善述李秉直吳炳文楊希儒李光煕周士芳陶用曾孫承福黄德春邢殿英郝桂芳顏懋名馬鎭張竹涵田子模孟慶源孫騰甲馬鴻恩陳德森吳文明吳蔭綬馬之望李燕昌張樹芳黄承采章家琮朱繼經賀廷駿郝兆英董文誥吳觀寳張兆玨李文芷常榮張世鈞王海田張元傑業普鑑額王鵬九梁丹銘郝薌郝萱張爾榮沈芝王曾彥田腴年沈樘荣樹棠　琛 
[訂期游玩]  
　　英副領事賈禮士君慕豫園花木之盛商請讞員蔡二源太守俟天晴時當蠟屐往遊太守遂將情函致諸董事云 
[火藥失愼]  
　　前晚九下鐘時邑城張家弄砲手許金和家晚膳後悞吹水烟餘燼入火藥桶内砉然一聲火光迸裂許母回顧頭面卽被燒傷許弟春來傷及左臂一時人聲鼎沸赶卽取水澆之幸桶中火藥不多當卽熄滅許母及弟倩傷科敷治鄰右人等咸咎許藏藥不愼令其嗣後當格外小心云 
[上海縣署瑣案]  
　　未文林控李若山覇佔妻子趙氏一案迭紀報章前晚裴邑尊升堂集訊朱訴稱光緒六年二月初八日娶趙氏爲室至八年失去無蹤直至上月來申方悉被李覇佔叩求給領回家趙氏供稱光緒六年父親將小婦人售與妓家得洋三百元至九年小婦人自已贖身由李娶回作妾朱並未親迎不過當時父親曾口許耳今父親已故胞弟阿五不務正業小婦人屢次荐伊生意均因虧空停歇向小婦人屢屢索借欲壑難塡今因借錢不遂串同朱胡閙叩求明鑒趙稱姊私奔出外父親並不將伊售入娼家邑尊謂趙氏嫁李已久何致至今方尋見其中難保無滋擾事情飭將趙氏交地甲送回李處趙收押自新所朱叱令退去○英公堂將朱愚圭胡寳琴胡陳氏送縣請訊等情已詳報牘前晚裴邑尊升堂質訊朱稱寳琴不願爲娼自欲嫁我被伊母親勒索叩求恩鑒寳琴稱小婦人自入娼家歴盡苦楚現在情願從良叩求恩准陳氏稱小婦人籍隷鹽城現因虧空各債無可歸償叩求斷給身價各債主求追欠欵邑尊謂妓女從良極是美事着將寳琴交朱領回陳氏由本縣賞洋兩元着卽赶緊回里各債主喝令退去○紹興人五阿七落魄無聊徘徊歧路裴邑尊帶回訊究王稱向在青浦爲染坊生意失業後貧窘萬分來申找友現只三茅閣橋一大染坊内有一友人邑尊着暫行收押自新所候查明一大内有何友人再行遣回故里 
[英界公堂瑣案]  
　　楊毛毛之妻趙氏與王雙全犯姦捉獲交捕帶至捕房捕頭命一併移送會審公廨王言不知該氏有夫故與私識蔡太守飭分别押候訊斷○一百二十五號華捕見李賢有張阿五胥相林等沿途毆扭一併拘至捕房李言因荐夥糾葛與論逞蠻捕頭命將一千人送　公廨蔡太守飭押候訊斷 
[跋語]  
　　積蹞步生吳興倜儻士也好讀書不屑爲章句之學以爲天下之至亟且要者無如洋務而洋務中又當以講求商務爲入手第一義爰是博稽往籍綜核關册撰中外交涉類要表四通商綜覈表十六表首各弁以小序其議論之明通考核之精確實非淺涉者所能夢見昨自坊間購得全帙披讀一遍爲之頫首者再因贅數語以誌傾佩 
[上海北市絲業會館籌賑公所接丹陽縣葛大令來信] 杏蓀少欽竹坪蕃甫心如蓮珊詠南子宣諸位大善長大人賜鑒客臘肅緘布梱後旋荷商誘施公子曁諸善士携資惠莅其時凋年急景飢民啼號止迫敝處所發冬賑口糧復以限於定章甚苦未能周遍幸仰賴惠澤普被而施公子復不避風雪勞苦　歴窮檐數萬家舉嗷鴻而遍拯之俾該飢民咸得果腹卒歲德施之厚無可爲報惟日與該飢民引領慈雲敬祝貴善長增福增壽藉爲心香一瓣耳培義承乏災區略無善策比以春賑補賑諸務於新正初四日赴蘇謁憲請欵復由蘇詣秣籲求一昨甫獲旋署 
 
 

Page 4

 
 
現擬於二月初十後開放春賑所有求補各户亦統歸春賑一票辦理事竣卽刊徴信册通送結束惟敝邑著名瘠苦被災又復極事雖冬春先後賑濟並又荷匡濟優渥竊恐青黄不接之時猶不乏難以存活者培義旣不敢爲無厭之請而力竭材輇已成弩末四顧躊躇不知所喻惟思大善長量涵滄海浮圖旣造願自合尖届時籌辦續賑尤望於敝邑而始終之則感戴生全之德尤永永無涯涘矣專肅鳴謝恭敂善安統祈垂照葛培義謹頓首 
[報謝捐册]  
　　謹啓者敝堂所送出之咸有一德一文願册於今日止計收回三百二十八册其捐數逐登報章定蒙衆覽今以初三四兩日又荷本城外埠山東漢口蕪湖江西揚州寗波杭州姑蘇松江羅店等十處善土由局來函寄回捐册廿三扣共收洋九十三元銅洋十二元錢三干三百念文均具復函並附呈善昌鎭宅符以鳴謝忱第思敝堂日收捐數皆沐各埠樂善君子心存惻隱慨解仁囊沛膏澤於滬江羣稱萬家生　噓仁風於歇浦共祝白福駢臻恩同冉造培德無涯善昌等不勝感激拜手頌禱之至又附初四日特蒙蓮元書屋樂助施粥施樂放生三善助洋六十元又葛善士助堂中經費洋十六元又蒙陳鄭陳及無名氏四大善士助敝堂施粥米洋共一百十五元又助粥米十石深感諸善士仁漿義粟惠澤窮黎積德行仁實無其匹善士芳名清單另登今特一併報謝[  上海北市六馬路仁濟堂董事施善昌謹啓]  
[徴輓時啓]  
　　冡男炳焱字光遠號耀卿少聰穎倜儻不羣襟期遠大器識深沈甘淡泊恒布衣疏食不爲嫌年來知家運多艱益深儉約耽於飲不用葷餚只鹽虀小品而已性喜脫略狂放自高年十三能成文筆情恣肆逈不猶人十五應童子試未售　體弱善病學殖荒落者歴有年然每搆一藝援筆立就無荒疎態故仍應試不輟丙戌歲入上海學戊子應江南鄉試棘闈報罷鬱鬱不得志旋抱病嘗吟自輓一聨不忍卒聽遂忘其半惜哉立春後病益劇余恐其憂爰解之曰汝病無妨勿以爲慮曰死生有命平生無隱慝雖死無害且慰余曰兒實不才父母有兩弟在毋以兒爲慼爲自氣喘汗流晝夜無少間易簀時囑其母高呼不少休隨呼隨應復稱余者三從容而逝非有夙慧能若是乎嗚呼異已自去年倖獲一衿方冀具能自立克振家聲乃余實不德天降之災遂使其英奇磊落之姿而與草木同腐不亦傷乎爲特略陳事實如蒙輓以宏篇誄以短句藉諸公之椽筆以傳微名而光泉壤則生殁均感於無盡矣黄賜榮拜啓 
　　耀卿從弟天姿聰穎弱冠卽從予游雖落拓不脩邊幅而爲文則洋洋灑灑援筆立成每有精拔語出人意表倘所謂磊落自喜不受覊靮者歟歲丙戌得補博士弟子員方謂從此惟木從繩當可進而益上下料古花朝後四日得黼裳叔手書謂自客秋棘闈報罷後鬱鬱不自得近竟攖疾以亡金榜無名玉棺遽下嗚呼傷已予自庚戌後五年之中兩抱喪明之痛年未强仕緑鬂已凋而舊日門牆又摧折一枝桃李泚筆紀此益不知涕淚之何從來矣[  已丑仲春八日上海黄協塤夢畹生附志]  
[痛絶]  
　　黄泉碧落兩茫茫死别于今已十霜並世不曾眉共展多愁早識命難長荒阡草短誰理骨殘綫塵封忍檢箱痛絶微之頭已白欲營齋奠只空囊[  申左夢畹生]  
[有贈]  
　　曲度瀟瀟暮雨天玉容重見倍鮮妍掩將團扇羞痕薄催入芳筵坐態偏小别連朝應有怨歡談竟夕可無眠休嫌好事多磨折猶幸尊前一比肩還認劉郎是舊父碧桃花下訪香巢要傳私語鞋頻蹴故溜嬌波帊漫抛卿比鴛鴦驚鴨打儂爲蝴蝶受鶯捎芳心易被人猜料每與殷勤作解嘲看到疎狂眼倍青雙鬟韻事在旗亭持將滿盞邀郎替和着么絃泥姊聽對燭幾回抛倦態鐫釵此夜撰香銘粉銷脂薄天眞見記取更殘綺夢醒堕落風塵賞識稀折枝誰惜縷金衣勝常道處珠喉細生小看來玉骨肥顧我豈能酧十索報卿惟願遂雙飛巫山滄海今番歴懶去花叢惹是非[  玉琴仙侣太痴少作]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年正月三十日京報全錄]  
　　宫門抄○東撫張奏紏叅庸劣各員摺○漕督李奏報接印日期摺○大臣溥奏補内管領缺片○臺撫劉奏清釐刑名案件片○直督李奏提督等均免騎射片○又奏核獎捐賑緣由片○又奏直境入冬得雪情形片○又奏甄别不職各員片○都察院祁奏請續假並請派員署理摺○都察院松奏爲奏聞請旨摺○粤督張奏卹把總片○正月三十日兵部太常寺太僕寺正白旗值日無引見○恭王等謝加恩優敘恩○禮部奏派恭進册寳之大學士派出額中堂恩中堂張中堂福中堂○又奏派恭捧册寳之大臣派出煕敬寳昌○又奏派捧進龍亭派出烏拉喜崇阿豐烈○太常寺奏派致祭昆明湖河神廟派出海年承蔭○召見軍機莊王李鴻藻祁世長汪鳴鑾皇上明日卯正升中和殿看版○○頭品頂戴山東巡撫臣張曜跪奏爲察看庸劣不職各員分别糾叅恭摺仰祈聖鑒事竊臣於通省屬員隨時考察叅以輿論有才具稍短而官聲尚好有心地難信而吏治尚明自未便概予甄劾兹查有庸劣不職各員請旨分别懲處聊城縣知縣汪維亮嗜好太深難期振作應請卽行革職博興縣知縣趙秉仁才識平庸懶於聽斷博山縣知縣劉德沛舉止輕率不諳政體均請以縣丞歸部選用滕縣知縣黄毓奎人地不宜請開缺另補候補知縣鄭祖傑語言動作似有心疾請勒令回籍館陶縣教諭趙樹葵年力就衰性情乖謬請勒令休致費縣關陽鎭巡檢祥桂行爲不謹被控有案請卽革職以肅吏治所遺博興博山均係簡缺東省現有應補人員應請扣留外補理合恭摺具陳伏乞皇太后皇上聖鑒訓示謹奏奏硃批另有旨欽此○○頭品頂戴漕運總督臣李澣章跪奏爲恭報微臣接印日期叩謝天恩仰乞聖鑒事竊臣欽承簡命補授漕運總督當經具摺恭謝天恩仰蒙召見二次訓誨周詳欽感下忱莫能名狀陛辭後束裝出都由陸路南下於光緒十四年十一月二十一日行抵清江二十二日准護理漕督淮揚海道臣徐文逹將漕運總督關防及王命旗牌各項文卷派委署淮安府知府羅章漕標中軍副將松華敬謹齎送前來臣當卽恭設香案望闕叩頭謝恩祗領任事伏念漕糧乃維正之供河務實民生所繁兼以訓練兵勇保衞地方均屬切要之圖現在鄭工未合修防倍宜嚴密臣自顧輇庸深虞弗能勝任惟有恪遵聖訓倍矢愼勤一切應辦理事宜隨時與督臣撫臣和衷共濟妥爲籌商以兾仰答高厚鴻慈於萬一除將到任日期恭疏題報外理合繕摺恭謝天恩伏乞皇太后皇上聖鑒再臣所過直隷山東江蘇等處地方二麥均已種齊民情安靜合併陳明謹奏奉硃批知道了欽此○○溥芸等片再恭查陵寢遇有尚茶正尚膳正内管領等缺出應將引見記名人員照例奏補歴經辦理在案今昌陵内務府内管領福順由内管領坐補慕東陵内務府尚膳正所遺之缺查有副内管領耄年於光緒十四年十一月擬陪引見奉旨記名内管領所有内管領福順遺缺應請以記名副内管領耄年坐補理合循例奏聞俟命下之日奴才等欽遵咨行總管内務府查照辦理爲此附片謹奏奉硃批着照所請該衙門知道了欽此○○劉銘傅片再臺灣頻因海防軍務近又籌辦善後清丈田賦給單徴糧當此時事孔多地方官承審命盜雜案不無顧此失彼若概繩以例章衡情已覺可恕現在臺灣改設行省一應刑名案件接准部覆應行就臺灣辦理所有光緒十四年十月以前舊案合無仰懇天恩俯准免計審限由臣同臺灣道嚴檄各屬赶緊設法清厘出自逾格鴻施據臺灣道兼按察使銜唐景崧具詳前來除咨部外謹附片具陳伏乞聖鑒訓示施行謹奏奉硃批刑部知道欽此○○李鴻章片再軍營打仗受傷人員不能練習弓馬例准免其騎射兹查有記名提督楊安興直隷儘先補用副將楊兆雲副將銜補用叅將張復成儘先補用叅將杜鼎舉安徽儘先補用都司張正琪等五員皆因隨剿髮捻各逆迭受重傷深透筋骨委難練習弓馬由營禀請核奏前來合無仰懇天恩俯准將楊安興等五員均免騎射以示體恤仍照章練習槍炮除飭取履歴咨部外理合附片具陳伏乞聖鑒訓示謹奏奉硃批着照所請兵部知道欽此○○李鴻章片再前因河南安徽被水災區待賑孔亟經臣督飭官紳集捐解助熱河都統宗室謙禧聞信後亦卽飭屬勸辦並先自捐廉銀一千兩解交津局分撥兩省濟賑洵能慷慨恤隣力維義舉雖稱不敢仰邀議叙未便壅於上聞查該都統幼孫文灝現隨侍任所自應將所捐銀一千兩照數移獎惟文灝係四品宗室賑捐並無專條無從縣擬應如何給獎以昭激勸之處出自恩施理合附片具陳伏乞聖鑒訓示謹奏奉硃批着該部核給獎敘欽此○○李鴻章片再直境入冬後雪澤稀少先僅順屬及附近省津地面略霑一次惟宣化較大嗣經各地方官虔誠祈禱十一月二十八九等日京西至省城並南路各屬得雪二三四寸不等正定趙州順德廣平大名約五六七寸十四日順屬永平天津一帶又得雪二三四寸麥田均資滋潤間有未經深透之處仍冀續霈祥霙咸霑渥澤理合附片陳明伏乞聖鑒謹奏奉硃批知道了欽此○○李鴻章片再吏治之賢否民生之休戚繫之臣督同司道留心考察間有庸劣不職之員未敢稍涉姑容查有成安縣知縣張敏源年力就衰辦事糊塗清豐縣知縣毛羽豐才識庸闇難膺民社南和縣知縣王爾梅人尚勤謹聽斷草率大挑候補知縣韓乾樞體弱多病難耐勞苦上四員係舉人進士出身文理尚優均擬請歸部以教職選用安肅縣知縣葉常芳縱容丁役不洽輿情擬請以府經歴縣丞降補候補通判趙桂森心地狡滑不守官箴候補知縣王恩霖朦混取巧貪鄙近利均請卽行革職倘蒙俞允所遺知縣各缺直隷有應補人員應請扣留由外遴員請補所有甄别不職各員附片具陳伏乞聖鑒訓示謹奏奉硃批另有旨欽此○○都察院左都御史臣祁世長跪奏爲微臣頭眴仍未大痊叩懇天恩續假調理並懇恩派署臣缺仰祈聖鑒事竊臣於前月因頭眴劇發及嘔吐痰涎等症一再請假調治疉荷隆施賞給假期多日自顧何人屢蒙鴻慈曲逮感激之下極力醫調滿擬按期銷假趨叩闕廷無如諸症皆痊而頭眴迄難奏效舉動恍惚若無所與焦灼萬分莫能自主且曠官日久寢饋難安再四籌維惟有籲懇天恩將臣左都御史之缺派員署理普懇恩施再賞假期一月倘荷福庇得就大痊卽行銷假供職所有微臣因病未痊續請假期並懇恩派署臣缺緣由謹據實上陳伏乞皇太后皇上聖鑒不勝感激悚懼之至謹奏奉旨已錄○○都察院左都御史臣宗室松森等跪奏爲奏聞請旨事據漢軍文生書園以冐入滿號巧取科名等詞赴臣衙門呈遞臣等公同訊問據書園供係正藍旗漢軍碩文佐領下文生屯居天津府青縣緣青縣民人崔錦峯卽崔秀山世充倉書其子恩麟在正藍旗滿洲包衣繼通佐領下冐籍於光緒十四年應科考入學並應順天鄉試中式二百十四名舉人又青縣民人姚有芳其父係商學武生有芳亦在該旗佐領下冐籍於去年歲考取入武學書園世蒙豢養旣知恩麟等有朦混應考情事不敢隱忍是以來京聲訴等語餘與原呈略同臣等查該文生控稱舉人恩麟武生姚有芳均係青縣民人冐入旂籍等情案關考試大典冐籍倖進如果屬實自應認眞查究臣等不敢壅於上聞謹抄錄原呈恭呈御覽伏乞聖鑒訓示謹奏奉旨已錄○○張之洞片再署廣東香山協右營左哨二司把總該營儘先把總黄國雄因奉派帶師船緝捕迭獲著匪解辦光緒十四年正月二十八日巡至香山白石環海面適遇賊匪行刦瑞玉麟戱船該署把總黄國雄卽督率兵丁駛往捕賊與賊鏖戰幾及兩時旋因丸鉛火藥用盡力竭捐軀隨同兵丁蕭元清歐有亮黄官善李成光林金陳桂余官帶黄瑞黄益蔡有林有同時被傷殞命據善後局司道會同署按察使王景賢查明詳請奏卹前來臣覆查署把總黄國雄與兵丁蕭元清等均因捕盜力竭捐軀殊堪憫惻相應請旨勅部從優分别議卹以慰死事除册送部查核外謹附片具陳伏乞聖鑒訓示再廣東巡撫係臣兼署毋庸會銜合併陳明謹奏奉硃批着照所請兵部知道欽此 
 
 

Page 12

 
 
[光緒十五年二月初一日京報全錄]  
　　宫門抄○諭旨四道題旨一道錄前○直督李奏直境黄河過水修防情形摺○漕督李奏陳洪湖運河水勢情形摺○晉學政管奏汾屬歲試情形摺○漕督李奏遵旨祀謝河神摺○大臣英奏清理河道完竣摺○廣臬王奏報接印日期摺○粤督張奏飭迅鑄印記關防片○湖北撫奎奏學政幕友姓名籍貫循例具奏摺○二月初一日刑部都察院大理寺正紅旗值日無引見○吏部呈進月官卷○召見軍機廖壽恒桂全皇上明日寅正至社稷壇行禮○○大學士直隷總督一等伯臣李鴻章跪奏爲直境黄河過水修防情形恭摺覆陳仰祈聖鑒事竊臣欽奉上年十二月十七日寄諭鄭工指日竣事黄流全股北行直隷境内堤工應一律修防着李鴻章嚴督道廳文武各員認眞經理以備不虞等因欽此遵查直境黄河東明南岸官堤及長垣開州北岸民埝各工前經擇要修培並因鄭工將届合龍預飭妥籌防守其南堤歲修事宜亦核撥欵項責成道廳等購備料物認眞經理府案欽奉前因又經嚴飭遵照並令大順廣道羅錦文前赴工次督辦旋據該道及管河同知姚豸禀稱鄭工於十二月十七八日合龍十九日金門斷流全河復歸故道二十日未刻直境東明上汛見水是夜增長數尺二十一日卯刻長至丈餘溜勢頗穏亦尚通暢冰凌順流而下是日已刻至東明中汛二十二日寅刻至東明下汛趨赴山東沿堤或水與埽平或水上埽面該道已馳抵工次督率廳汎練軍趕下逼凌樁並將卑矮掃段分别加廂俾資抵禦刻值冬令水勢較弱工尚平穏長垣開州北岸民埝同時見水深約丈餘業經預備防守其濮州接壤開州地面新築工程仍歸山東守禦等情前來臣查直境黄河南隄因地勢北高南下大溜逼隄根頻年險工迭出極關緊要今全流已歸故道轉瞬凌汎卽至必須加意修防卽北岸民埝亦應督民防守不可稍涉疏虞除仍嚴飭該道認眞督率妥辦並飭大名鎭總兵徐道奎添調練軍於春融後前赴東明南隄將加培土工合力興作外所有直境黄河過水修防情形理合恭摺由驛覆陳伏乞皇上聖鑒謹奏奉硃批知道了欽此○○頭品頂戴漕運總督臣李瀚章跪奏爲謹將洪湖運河水勢情形恭摺具陳仰祈聖鑒事竊查光緒十四年十月十六日至十一月十五日止湖河水勢情形經護漕臣徐文逹於十一月二十日具奏在案兹查十一月十六日至十二月十五日止洪澤湖落水七寸仍存水五尺六寸高郵至馬頭落水二尺一寸仍存水九尺三寸淮揚裏運河各落水一尺餘寸至三尺餘寸不等邳宿運河又落水數寸現在各工平穩惟鄭工尚未合龍壽州淮水仍未歸槽臣仍當督率在工員弁加意巡防不敢稍存懈忽理合繕摺具陳伏乞皇太后皇上聖鑒訓示謹奏奉硃批知道了欽此○○山西學政臣管廷鶚跪奏爲恭報歲試汾屬情形仰祈聖鑒事竊臣於十月十三日接印視事恭報在案遵照舊章於十一月初九日出棚按試汾州府屬十二月初四日回省闔屬士子均恪守塲規極爲安靜其招摇不法之徒嚴飭提調認眞查辦塲内槍替等弊臣督同監塲教官殫心稽查並令各　互相舉發終塲尚無弊端文風以汾陽平遥兩縣爲最介休孝義次之餘亦多可造之材文童皆取進如額武風則平遥臨縣較勝汾陽孝義石樓永寗寗鄉五縣技藝亦多有可取尚無缺額惟介休學原額二十名加額十名而應試人數寥寥不敷取進謹循任缺勿濫之例取進十一名姑從缺額十九名以昭愼重發落之日文則朂以敦勵品行研訊經學武則誨以練技守法反覆開示用仰副聖主作人至意再臣經過地方雪澤優渥麥田滋潤人情安謐堪以上慰宸厪所有歲試汾屬情形理合恭摺具陳伏乞皇太后皇上聖鑒謹奏奉硃批知道了欽此○○頭品頂戴漕運總督臣李瀚章跪奏爲遵旨祀謝河神禮成專摺覆奏仰乞聖鑒事竊臣欽奉光緒十四年十一月十五日上諭護理漕運總督淮揚海道徐文逹奏湖河各工防護平穏一摺本年伏秋大汎沂泗疉長黄淮繼至該督撫飭在事人員設法疏消隨時仰賴神靈庇佑工程一律平穏裏下河收成豐稔寅感實深着發去大藏香十五枝交該護督祗領前詣河神廟敬謹祀謝以答神庥餘着照所議辦理欽此護漕臣徐文逹業已交缷臣謹擇於十二月初三日恭齎欽頒藏香十五枝親詣河神廟敬謹祭告默陳聖主報祀之誠伏願靈貺屢臻河流順軌江北士庶感沐皇仁無任歡忭頌禱之至所有遵旨祀謝緣由理合恭摺覆陳伏乞皇太后皇上聖鑒謹奏奉硃批知道了欽此○○奴才英廉跪奏爲清理河道完竣循例奏聞仰祈聖鑒事竊查前任總兵慶錫於咸豐二年五月具奏修理河道完竣應申明舊例嗣後每年秋末冬初清理一次於年終具奏等因一摺欽奉上諭慶錫奏恭挑東陵河道工程完竣請申明舊例等語陵寢河道風水攸關理宜疏暢現據奏稱遠近河道業經一律挑挖東水暢流嗣後仍應遵照舊例辦理陵寢遠近各河道著責令内務府禮部並鎭標弁兵於每年秋末冬初敬謹清理等因欽此欽遵在案兹届光緒十四年應行清理河道之時奴才隨卽分飭該管司員將弁遵照舊例認眞辦理去後現據内務府呈報各陵宫門以内大小各道俱已打掃潔凈禮部呈報各陵宫門以外馬槽溝五孔橋以内河道俱已打掃清理並無堆積穢土鎭標將弁呈報各陵五孔橋以外河道並東面涵洞内外河道均按照原挑長寛深淺丈尺逐處清理柴草一律芟割雨後淤沙亦均起除通暢等情呈報前來奴才覆查無異理合循例恭摺具奏伏乞皇太后皇上聖鑒謹奏奉硃批知道了欽此○○二品銜廣東按察使克勇巴圖魯臣五之春跪奏爲恭報微臣接印任事日期叩謝天恩仰乞聖鑒事竊臣遵旨入都陛見仰蒙召見二次慈訓周詳天威咫尺欽感莫名陛辭後請假一月回籍省墓渥蒙恩准遵卽束裝起程行經江南途次感受風濕抱病月餘調治痊可屈計假期已逾不敢久曠職守遂由海道回粤於本年十月二十六日行抵廣東省城奉督臣兼署撫臣張之洞檄飭赴任十一月初二日准署廣東臬司高廉道王景賢將臬司印信文卷移交前來臣恭設香案望闕叩頭謝恩祗領任事伏念廣東邊海交衝臬司名法總匯明刑弼教期寛猛之兼施察吏安民宜激揚之互用兼以華洋雜處中外交涉案件動形瓜葛情法尢貴持平深懼輇材弗克勝任惟有矜愼庶獄整飭官方隨時禀商督撫臣實事求是勉盡厥職以冀仰答高厚鴻慈於萬一所有微臣接印任事日期及感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○張之洞片再臣前奏欽州新定各界應行添設升改文武正雜各缺現經吏兵二部核准奏奉諭旨咨行到粤所有一切未盡事宜業經分别飭催妥議奏咨辦理其新設升改各缺應行鑄換關防印記均須及早鑄造頒發以昭信守新改高廉欽道關防清漢篆文曰分巡高廉欽兵備道兼管水利之關防新升欽州直隷州印文曰欽州之印新設防城縣文曰防城縣印新設防城縣訓導文曰防城縣儒學訓導條記改設防城縣丞文曰防城縣縣丞條記新設江平司巡檢文曰防城縣江平司巡檢印欽州如昔司巡檢撥歸防城文曰防城縣如昔巡檢司印靈山縣林墟司巡檢撥歸欽州文曰欽州林墟巡檢司印新設白龍營陸路都司文曰廣東欽州白龍營都司之關防龍門協左營水師中軍守備改爲欽州營陸路守備駐札東興文曰廣東欽州營東興守備之條記以上各缺需用關防印記甚亟相應請旨勅下吏兵二部查照撰擬字樣恭呈欽定後咨送禮部迅速鑄成頒發來粤俾得及時開用其舊有之印記俟新印頒到依限繳銷謹附片具陳伏乞聖鑒謹奏奉硃批該部知道欽此○○頭品頂戴湖北巡撫臣奎斌跪奏爲學政幕友姓名籍貫循例具奏恭摺仰祈聖鑒事竊學政到任署中閲文幕友例應開具姓名籍貫具奏兹准湖北學政趙尚輔咨稱該學臣於光緒十四年十一月初二日到任共延幕友六人均係籍隷江蘇江西湖南順天等府並無湖北本省之人循例開單咨送前來臣覆查無異理合敬繕清單恭摺具陳伏乞皇太后皇上聖鑒謹奏奉硃批知道了欽此 
 
