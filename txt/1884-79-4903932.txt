# 1884 - 79 - 4903932

 

Page 1

 
 
[新印放大直行康熙子典出售] [  點石齋主人啓]  
　　本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一後恐行數稍密閱者自下至上其接頭處容或看在别行故每隔四行界以長墨緑以清眉目至點畫之清晣紙墨之匀稱向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁中昌書畫室價買各外埠之賣申報人亦有代售此布 
[石印五經體註出售] [  點石齋主人啓]  
五經體註一書向無害本漫漶惡劣不堪寓目近來坊間雖刋有小本而訛悮悉仍其舊本齋不惜重貲敦請文士逐行逐字反覆校讎先後不下五六次並延善書宋字者統體繕寫無大小出入之獘行間悉遵監本而式樣則仿中箱本之大小以便舟車携帶紙張潔白字畫精湛魯魚亥豕一摕而空夫亦不遺餘力矣業帖括者可家置一編焉兹定於二月二十八日出書每部三套計釘十六本價洋兩元六角尚祈賜顧爲盼售處仍照曩例 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人苔　之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[觀火記]  
　　高昌寒食生以甲戌歲來滬瀆作寓公於今十有一年眷屬仍居故鄉惟長子侍焉今年眷屬亦至申乃僦屋於英界五馬路西之德鄰里第三衖底眷口以仲春二十二日始至而二十七日夜十二點半鐘德隣里西南角忽有回祿之警是晚余已就睡驟聞人聲嘈雜審聽之不甚了了俄聞鄰人語曰前後門宜嚴閉恐搶火者入姑部署細軟以待見勢果不隹則再行　動可耳於是知爲火警急披衣以起呼家人悉起亦卽以鄰人之語語之時窓上玻璃已映照通紅知相去甚近適並西風料峭余所居正偏於東風從東來火隨風捲黑烟向東北滾滾而飛縷縷中火星數千百萬騰擲而上西南一角照耀如白晝耳中惟間號救聲怱遽脚步聲輪軸飛馳聲拉雜畢卜聲排墻倒屋聲每一墻倒則黑烟如墨成圑滾出黑烟之下火卽隨之由西而東其勢甚迅適當子夜居人多從睡夢中驚醒無不倉皇失措而各處水龍猶未遽集雖有自來水而皮條亦尚未至旁觀莫能爲力惟聞人言洋龍胡尚不至誠有若大旱之望雨者而其問一帶屋宇殆巳焚　過半矣居停京兆子以僕夫來預備爲余搬什物戚氏周姓亦率扛夫等來在後門觀風色同袍有爲余鄰者時時呼余慰藉之謂巳備十數人設或波及卽當相爲搬救心甚感之然洋龍苟再一二刻不至則其勢恐必不免余雖怳怳以驚第恐家人等懼益甚更致忙亂强作鎭定但言無妨長子亦會余意雖齒牙相戰猶顫聲而慰其母小孩等則不知不識且爭立窓口椅上以觀之忽如幾片紅雲照澈天表則由西而東全排悉已延及余取遠鏡窺之見焚處北面有　墻一道尚兀立未倒末一間亦已延及而傍墻有露台一架則未經蔓延俄聞鐘鳴火龍𢋵至巡捕驅人不得近火地租界會審委員黄太守乘輿至雙燈前導紅繖高擎親往火塲彈壓人心略覺安定斷而有聲如牛鳴則法蘭西之大洋龍至有在泥城橋浜取水者有在自來水管取水者百　飛泉滔滔齊射而火已成勢不有頃刻卽滅西邊略隱則東邊又燭天而起直對余之前窓映射一室鬚眉畢現然由西迤東已爲止境再東則有空塲隔之空塲之東始爲余所居之第一弄而空塲中有洋龍駐焉北面圍牆仍未坍倒火殆不能飛越其炎炎不已者不過東頭之屋數間而已觀其大勢不足爲余害乃謝赴救諸人辭令去余則仍與兒輩倚窗觀之時則火已竄出光愈明顯而勢則直上不復横飛水龍所澆白烟滃然與雲色相掩映時無星月光故黑白相間而得火不返照明耀如晝火勢漸衰水龍愈見得力泉飛濤湧噴注靈捷水聲入耳分明白烟愈多火力愈殺迨棟折榱崩幾聲垃軋而火遂不復上炎矣於是觀者漸去彈壓之官亦呵導以去復聞鐘鳴藥龍火龍洋龍分投散歸衣紅衣戴銅盔者亦隨車而返東洋車之待雇者　列於道巡捕悉持棒驅逐之揮使去人聲漸靜惟見肩桌椅什物而過者不知是否係火塲中救出者也時火塲中惟餘白烟余欲待其烟盡而後就睡仍臨窓徙倚注目不置因憶余於甲子年故鄉遭祝融之虐所居樓五楹悉燬於火余於先一日入城比得信趕回則已僅成瓦礫之塲咸陽一炬未經目擊也至丙子歲余館於滬城周貢珊家是年八月新北門災周氏之宅燬焉余之行李衣服書籍琴劍悉化烏有而余適赴浙省試炎帝之威亦未親見而今日之火相離咫尺幸而不罹池魚之禍竟得憑軾以觀自起火以至撲滅歴歴皆在目前是眞所謂不幸中之大幸不可不記爰篝燈拂紙命中書君一一詳誌之雖然余則幸而不及於難猶得從容作記而彼被焚之家則焦頭爛額扶老携幼風飱露宿女哭兒啼其苦有不堪設想者已書晚爲之惻然竊願居家者皆小心謹愼勿使有意外之災己則遭殃而又累及隣人也 
[北甯戰務述聞]  
　　循環報言現聞有西國電音傳報北寗已爲中國官軍克復法人奮力搏戰不能取勝以致死傷如積　得棄北寗而遁此得諸電報局人所述其言若確則前言法軍奪有北寍毋亦法人之張大其詞而有不實不盡者歟軍情變幻瞬息不同難以臆度推有就所聞而備錄之以俟騐諸後日焉耳 
[情殷敵愾]  
　　印度新聞帋云法國有屬地在印度名本的仄釐去年十一月間該處人民因法國有東京之役羣願荷戈相從以告法員法員旋以其言告知法水師部大臣而水師部大臣謂現在法國調往東京之兵已敷調遣不煩調及本的仄釐之兵惟謝其美意云 
[台防近信]  
　　台灣西人來信言台灣地方因防法人内侵故竭力舉辦防堵舊砲臺之在河邊者皆一律增修排置砲位雞籠地方亦築砲台共所置之砲係　虜伯砲之巨者每日操演打靶有武弁某屢能命中已得邀賞官憲又出示曉諭禁引水人勿得引法船入内設有戰事則勿得以糧食售與法人云 
 
 

Page 2

 
 
[富有船續聞]  
　　招商局之富有輪船擱淺一節昨已略兹悉該　裝有兵一千二百名係由漢行至澎湖擱淺並悉船身 
並無大損招商局已發海琛輪船前往拖帶不日可以來申復派萬年青輪船赴該處裝載船内之兵送往臺灣以重防務云 
[水底撈銀]  
　　懷遠船失事後派福利船前往撈取銀兩撈獲後回滬繼而復令前往此皆列報兹悉福利船又於二十二日撈得洋一萬元其時天色忽變福利船隨避往他處至二十四日又欲設法撈取嗣見香港已遣人往彼打撈乃卽啓輪而回匯豐之銀先後已撈獲三萬五千元矣 
[惠州確耗]  
　　中外新報言濟安炮船前因惠州地方土匪倡亂擾害閭閻抗拒官軍恃頑負固其勢披猖該船奉憲檄調附載官兵軍火噐械馳赴助勦以遏亂萌而清妖孽當經蔡軍門余叅將等督率勁旅大張　伐之威連日交綏殺戮逆黨于有餘人以致屍横山野血凝碧草逆賊勢窮力竭四散逃命官軍乘勝追逐務絶根株免遺後患昨有武弁從惠州返省取道香江據云對壘之日賊兵死傷甚衆固不待言而官軍隊中傷斃兵勇亦有數十餘名并被賊營槍彈轟傷武弁黄金福一員中其肩膊受傷頗重緣該弁臨陣之時身先士卒奮勇冲鋒誓欲滅此而後朝食致被槍傷所弗顧也斯亦雄風足破賊人之胆矣又聞官憲准將爲首者交出其餘姑免深究聞十九日有解差數人由惠州解來匪犯十二名内有婦女三名交讞局審辦其是否土匪眷屬則有所未悉也 
[法船叵測]  
　　昨日有法國兵船名未拉司由吴淞來滬有中國鐵皮輪船兩艘尾隨其後旣而法兵船下椗鐵皮輪船因亦停泊一在法船之前一在法船之後又聞西人傳言厦門有兩法兵船至彼亦有華兵船隨之盖恐法人之叵測也 
[要差更换]  
　　秣陵自甲子克復之後向以木稅爲大宗故於上新河設木厘總局特委道員專局其事並有分局五處現王輔臣觀察求請卸差左侯相卽委謝子受觀察接辦聞開春以來捐數甚爲減色　謝觀察到差後定當清釐積弊設法招徠必能日有起色也 
[爵帥行期]  
　　曾沅圃爵帥行期本館前接電音疉已列報頃聞憲節於十五日抵津十九日由陸路赴德州登舟至濟寗州换船南來省中現已派輪舟至袁浦恭候大約出月初總可安抵秣陵也 
[失愼疉見]  
　　前日春雨初晴適西北風大作忽南京神策門内有火光燭天火𦦨中無數如星如毬者摶扶摇而上天爲之赤頃刻卽滅次日查知有一人在茅屋内舉燈四照無意中被封家姨奪火光上接㕑間内之塵網如瓔珞者霎時焰焰齊發風卽挾火下騰火僅掠屋一過椽柱中半未焦灼而茅龍衣已片片無存念二夜南門外西街口又報火警時己夜深人皆從睡夢中披衣奔赴幸闤闠椆密之處雖參横斗落多恐顧此失彼然水在咫尺龍亦首尾相應比江寗縣㕔到時火巳告竣此次共焚去大小舖户十餘家云長千里時有火警居其宇者可不各自愼與 
[寒暖不時]  
　　杭垣入春以來春寒料峭杳無煖意迨交中和節後忽然晴日如烘棉衣難御居室者皆揮汗不止十八日其煖更甚往天竺進香者皆單衫持扇而行不意十九日天氣陡變東風幾陣驟雨紛來至晚寒氣陡增人皆瑟縮雖有重裘寒猶莫禦也近日城廂内外疾病甚多且皆不起之症或謂係天時所致衛生者宜若何珍重也 
[小押居奇]  
　　潯城自二月初愼和質舖閉歇後巿面蕭條錢路吃緊城廂遠近之窮民大爲掣肘借貸無門無不呼天籲苦現在有幾家開小押店者奇貨可居聲言押金銀不押衣物照四分取息十二個月爲满就押者亦甚夥雖云緩急可通而息錢過重便民轉以害民且僅押金銀中户尚有金銀可押而下户之無金銀者仍然束手無策良有司盍急籌善策以處之 
[潯陽氣候]  
　　九江自二月初至望後其中或晴或雨不燠不寒至十六七兩日異常燥𤍠衣之易棉而夾者尚有餘燠十八日乍晴乍雨仍復燥煖寒暑表升至六十度有奇十九日風雲變色狂飈陡起大雨傾盆江中雪浪如山行旅之往來莫渡屋宇則震撼有聲人皆瑟縮又易棉而裘二十日雨漸小風聲仍然怒號至二十一日雨始止午後則風平浪靜矣江水計二月上中浣共長過丈餘現在則長退不定云 
[老店忽閉]  
　　京口天主街同恊泰桂圓雜貨棧開設有年素稱殷實忽於二十四日倒閉計欠客欵甚鉅欠主聞風而至者不下數十餘人未知作何了結也 
[滬北失愼]  
　　英租界五馬路西首外八仙橋堍南里某姓裁縫作内於前夜十二點半鐘時因灶下餘火未盡延及木花一時烟霧迷漫不及灌救頃刻冒穿屋頂斯時東南風甚緊延燒左鄰前　當由華捕飛報捕房鳴鐘告警諸捕頭督同中西捕舁藥水龍英法美水火龍畢集時二里之房屋自西口直燒至東口并延燒西口馬棚房三幢各洋龍竭力灌救不使再延别　查二里房屋共有二十四个石厙門約有五十餘幢車馬房三幢共計六十幢計火息時不過一點半鐘然則　燒一點鐘時已燬如許房屋火勢可謂驟矣附近之德鄰里及南首之平房舖户殊　受驚不淺云 
[品蘭雅集]  
　　滬濵人士每年在豫園中例有蘭花會之舉在春初者謂之春蘭會在夏初者謂之蕙蘭會昨今兩日會中人又在船舫㕔供設春蘭計新花十餘盆老花三十餘盆有水仙荷瓣素心諸種㕔中供城隍神并花神永南王位一時香風馥郁裙屐聨翩頗足以恣清賞也 
[落水遇救]  
　　昨有小火輪一艘駛至虹口花旗公館碼頭適有西人乘坐舢板亦欲泊該馬頭詎被輪船撞翻西人當卽落水幸卽救起亦幸矣哉 
[英界公堂瑣案]  
　　昨據華捕稱日前見一孩在路啼哭狀似走失帶至捕房留養三日無人認領昨又見走失之孩亦帶回捕房一併送請安置黄太守先問一孩據供姓楊名永福年七歲浦東人家中尚有父母由隣人領到上海走失者又問一孩則啼哭不言見其頭戴摇船帽穿花布衫褲年約八九歲太守隨飭值日差將二孩交官媒留養俟其父母投案認領○華捕稱豐裕碼頭向不准别行船隻停泊違于究罰昨有沈小弟施才來陸阿福陸阿祥王阿三等五船户違章停泊爲此拘案黄太守判沈小站等各罰洋半元充醫院經費○華捕顧小弟稱昨日落差回家突被一人碰撞與論遭毆當由上差之捕拘到捕房陵金海禀稱現在　大馬房經收銀洋昨在路悮踏此人之脚卽把我扭打聲稱是巡捕并有人助彼行兇致傷胸前左手腕等處今將拉破之衣請騐黄太守隨判兩人各罰四開洋一个 
[法界公堂瑣案]  
　　前報列彚吉洋行主克勒多控春記洋廣貨店徐裕樓卽張裕樓收買洋酒一案昨由捕房將酒解到翁太守詰之張裕樓豈　店之後尚未進過貨物乎答稱門莊却不收貨卽進貨亦從行家拆來克勒多稱伊不知洋酒優劣混稱每瓶價洋六角殊不知七瓶内分四樣成色我行中有一出店現在不知去向定是將酒偷出賣與張裕樓者太守復詰張裕樓以克勒多旣稱新酒未曾賣過如何爾店中却有此酒研詰再三張始稱今年正月我囘家袛留學徒看店有人携酒兩瓶換去自來火十包太守着法包探孫寳生帶同張裕樓回店將該學徒領到彚吉行認有持酒換自來火之人否法包控去後俄頃禀稱彚吉行中並無携酒換自來火之人太守傳該學徒到案研出各情判將新酒三瓶 
 
 

Page 3

 
 
交克勒多領去其餘四瓶暫留捕房俟拘到逃走之出店再爲核辦張裕樓罰洋一元○婦人徐張氏稱有東洋車包與王金奎家代放被積次錢一千九百文向索不還反推失我耳環一隻故拉住　卽取菜刀作自　狀我大驚喊救經其隣人將刀奪下據王金奎稱伊之東洋車由我放出已閱四月伊每日要二百二十文我只照一百八十文核算並不欠錢前日伊之丈夫朱三并木匠等七八人到我家内將物件盡行打毁　欲自　翁太守謂旣稱打毁物件必有痕跡着將王金奎交保飭法包探往該處查明候辦○煙妓張雙林稱因母病殁不得已在小東門外張姓花烟館爲夥詎被姚郁　逐日來吵閙不許我做生意故特鳴捕翁太守詰之姚郁珠何以與伊吵閙姚供我與伊相處八年曾經浪費銀洋太守詰其作何生意答稱在宜興做土棧生意太守謂旣是生意人不應到花烟館肇事又謂張雙林花烟館不可久居何勿攺過從良兩下叩謝而退 
[陳家木橋賑所述]  
　　勸輸桶捐苔溪養性廬函云滬上花天酒地脂水香塵或挾麗姝而馳驅或招朋歏宴會或聽曲梨園或醉酒妓寮一擲百金那知餓殍　斃現在街頭巷口各有捐桶懸以圖幅如果花酒一席捐洋兩元出局一回捐助五角正桌包廂每加一角椅位亦加五分書塲三十文統而計之十日卽成鉅款盖未知歡塲游客不帶現錢也然苟有心助賑何不可隨時捐鄭世多豪客禱祀求之○壽筵移賑慈化胡梓卿先生函云家慈古稀壽誕蒙麗城諸親友餽儀却之不恭慈命助賑三十元以抵壽筵謝客善哉賢母以善贈人善哉令子以善歸親善哉嘉賓與人爲善詩頌萬年而首之以飽德若胡氏者可以風矣○施賑薦亡魏塘靖生氏直東賑洋十元用代禮懴俾資祖先冥福並候寄收據於清明家祭時焚化夫佛氏福田布施第一道家功德積善爲先彼營尊營齋者曷亦返而效諸○良藥濟世皖南力不從心人來函云賑務方艱自愧無資搜括空囊僅得藥膏十一球治跌打損傷瘋氣等病應效如神請爲拍賣將資入賑差　藥當本以起廢今乃充賑則又以之療饑是眞一舉兩得也○求助票彩力不從心人又云呂宋票得彩諸公或捐什之一二或捐十之五六每月可得數千元於賑務不無裨補等語得彩諸公積財還　積福幸無負此苦口也○靖江來函張君雪堂往賑靖江來函云沿江災黎膓内飢民困苦異常目前挖取野菜螺螄等物充飢望賑甚切現擬沿江災區每口給錢二百文計八千九百口需錢一千七百八十千文除携千元尚爲缺少云好善者盍助諸 
[謹步小泉氏二律元韻]  
　　多方匡救爲奇災一飯徒勞漂母哀冬日檐前爭背曝春風臺上願頭回潛萌青草休芟刈喜擁黄緜費翦裁但望年年書大有兩歧蔚瑞獻牟來○歲取無如歉十千聖王下詔植情田恫瘝軫念開天瘐含哺騰歡作地仙拜手穹蒼邀　佑存心坦白溯因緣京畿首善恢仁宇况乃東邦得氣先 
[謹和小泉先生二律原韻]  
　　冀兗毘連代有災盈塗顦顇不勝哀劇憐父母常離散贏得官紳妙挽回骨髓未枯薇可食心腸益熱簡頻裁從今獲免其魚患報道秧田活水來○廣厦安能庇萬千晴窓惟有硯中田僑居滬瀆長爲客小住瀛洲半是仙曾侍二老避亂崇明其書院匾額以瀛洲名兩省瘡痍厪睿慮一生康健悟塵緣回憶去年春病在滬庽勢已垂危賴少欽先生諸長竭力主持得有轉機感無旣極憑君勸募多肺摯從善如登踴躍先[  歸安趙炳藜學吟]  
[二月念五夜集小藍田卽席口占錄請高昌寒食生吟壇政刊]  
　　風月平章二月天吟身重到小藍田驚聞刲股療親疾始信淤泥出白蓮余輯海上群芳譜以姬爲白蓮余自謝絶歡塲與文卿别久矣今者相見所訝花容憔悴訊問侍兒始知去冬姬母病篤諸醫束手姬禱天刲股廉湯進母轉危而安噫小妮子乃能若此耶亟將臂騐視則刲痕未愈不禁起敬倍愛憐之酒傾螘緑燭燒紅新舊交歡水乳融座中吴君係初次訂交鵡湖進士許茂才等皆舊識也入座狼餐驚季子延陵君能飲酒一石食肉數斤合坐驚異之鶯歌燕舞樂春風小藍田懴情侍者錄稿 
[贈古滃嬌玲女史卽請霧裏看花客高昌寒食生並諸冷壇教政]  
　　當年相約步芳郊萬種温存百樣姣怪我疏狂憐我醉防人姗笑怕人嘲片時邂逅多愁恨半載情懷似漆膠刻骨難忘前日誓鮫綃輕拭淚珠抛○有感潚湘獨坐露啼痕欲語無言淚暗吞却怪撫琴感月下不須醉酒向黄昏怕聽子夜相思名愁煞春光離别魂記得當年回首處不堪惆悵訢新恩 
[莹州天庫前順天直隷山東賑捐公所經收二月初八日至二十日止清單]  
　　施擁百來吴萬人募蘇四百八十七號册十四户洋一元錢三百文崔春如祈母病速痊一員愼六生齋虔求病愈四十六元○以上初八日○無名氏一元無名氏一元栽之氏求妻病速痊十元金匱學來薛仲吉募十一户廿一元○以上初九日○張畏三來吴程氏二元潘仲溪來第二十九次如意聞清單十元○以上初十日○潘仲溪來第三十次清單葑溪子募程慶雲五元吉慶一元兩旺氏一元不留名一元桂香氏一元麟趾堂一員又募富貴源頭册三户六元以上九户共收洋十六元桂辭餞一元東亭東昶布號募一元錢五百文唐時長來錢六百十文以上兩户實收洋兩元○以上十一日○戴纘周求父病速愈五十元○以上十二日○黄雲壑募蘇三百七十一號四省册十六户十二元對開二元隱名氏十元金匱學來九户二十二元錢九百四十文○以上十三日○崑山李東有十元無名氏七元無名氏一元○以上十四日○潘仲翁來第三十一次如意册清單十八元王見香還　祖王阿天代賒棺森費移助六元周二保求母潘氏病愈四元橅記十元○以上十五日○白塔子巷潘五元蘭陵逸士二百文○以上十六日○金匱學來廿一起解欵四户三十三元錢五百文○以上十八日○再餘生募富貴源頭四千零四十二號三十户二元錢四千五百六十文潘仲翁來第三十二次如意清單二十六元易隱名氏四元○以上十九日○徐汪氏因久恙未愈願將誦經資移助三十元代耕硯室二元德慶堂以病愈酬愿敬香資移助一元○以上二十日 
　　上海陳家木橋金州礦務局内順直山東核奬賑捐公所經收二月廿六日第四十九○單胡梓卿爲家慈古稀壽筵費三十元漢口華記帳房來爲先君顯光公資福十四元無名氏願父母冥福合家平安二元太怯生求母病愈弟病愈妻產安三元陳門王氏求病速愈二元嘉定金華卿四元閩游養性廬主一元○嵺城雲鶴道人求母病速愈助一千元○高郵丁鏡齋經募第廿八次賑欵吉雲卿陳鐵峰介山勉力人三户各一元沈少亭二千文謝桂山求病速愈高玉峰許維周三户各三千文西塔善慶堂各五百文許乃鐘三百文黄樹滋朱載之各二百文陳幹卿一百文 
[蘇省撫轅抄]  
　　二月二十六日候補直隷州吴政祥禀知奉委兼理水利局提調候補縣蔣嶙鎭江公幹囘請補丹陽縣典史馮和根謝飭　任從九鄧寶仁常昭兩邑監放　貧口糧囘未入陳邦燦銷江北緝捕差並禀知聞訃丁父憂○二十七日正任松江府博謝飭知囘任候補直隷州魏彥松江來並禀知奉督憲札委太湖水師支應所差元和縣馬昨日禀知赴平望拿案候補縣周相輔常昭海口厘局來管帶飛雲輪船補用把總程筠禀知赴平望藩憲譚明日仍傳見大小班十員臬憲許銷假並明日衙期止轅撫轅牌示三月初一日行香文廟臬憲武廟　憲文昌太陽風韻神撫憲天后颼雲雷雨神汪道台火神首府劉猛將總捕呂祖管糧都廟元和郡廟吴縣都土地長州 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
