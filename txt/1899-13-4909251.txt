# 1899 - 13 - 4909251

 

Page 1

 
 
[勸募山東急振] [  申報館協振年謹啓]  
天災迭告飢饉洊臻江北淮徐海各屬及江陰靖江等處乞振之書急於星火籌振者正若點金乏術仰屋興嗟不料山東又黄水爲災漫决堤埝數址口被淹至三十餘州縣災情甚重徧地哀鴻漂泊流離傷心慘目東撫張漢仙大中丞關心民瘼特委秦子丹司馬齎書至滬分投各協振所囑爲籌集巨資解往散放竊思東省頻年水患民困未蘇今乃虐肆陽侯較前更甚又値此西風蕭瑟刺骨砭肌凍餓交加坐以待斃吾儕幸生樂國卒歲有資尙冀各發仁心同襄　舉　囊共解多寡隨心俾此數千萬苟延殘喘之災民不至盡塡溝　是則本館所馨香　祝以求者爾　此佈陳伏雜德鑒 
[皇朝經世文正續選增時事洋務三編] [  書集成局代啓]  
自長沙賀耦耕先生仿切問齋文鈔之例輯皇朝　世文編凡　求經濟之學者莫不奉爲圭臬風行　内幾乎家置一編矣厥後江右餞新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不昬重幣數請名宿取近時名公臣卿之　牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測　議院史學官制兵改　門　　四十八卷分門别類詳愼校讐附于經世文續編之後倩本　印以新鑄鉛字現已裝釘成書價目格外從　　皇朝經世文編廿四本洋　　續編連三編卅本洋三元單買三編六本洋一元在上海三馬路申報館申昌蘇申南北掃葉山房獲兌 
[川匪余蠻子宜亟行剿辦說]  
　　自咸豐初年洪楊諸逆倡亂粤西蔓延十餘行省摧城郭戮人民海内遭其荼毒者幾二十年朝廷糜帑勞師每戰　敗幸曾左諸公由湘省倡率　練轉戰頻年得以渠　授首餘匪次第削平寰海人民撥雲霧而重覩日月豐功偉烈震爍千秋予生也晚於赭逆蹂躪情形幸不及覩然習聞父老言當匪勢極盛時所過之處名城巨鎭望風披靡從不敢一攖兇燄心竊竊焉疑之以爲洪秀全楊秀淸其初均不過粤西無賴耳雖甚兇悍然附和者不過千人苟處置得法聚而殲之亦甚易易何以任其猖狂恣肆一發而不可復收及讀平定粤匪紀略等書始知當日地方有司初以操切而喜事邀功繼以遲回而養癰貽患一誤再誤遂至聚鐵六州鑄成此錯故論者謂古今福患之來雖刼運使然亦由當事者不能先事預防有以致之也今者承平已三十餘年雖外患侵尋未嘗或息而伏莽之在山陬海澨者震聶皇威不敢　然思動卽間有莠民起意閙教而爲首滋事之人從無漏網以故彼此相安不致以小嫌而釀成大禍惟此次四川大　縣土匪余蠻子挾法國教士華司鐸負嵎抗拒要挾百端自春徂冬將及一載地方官惟是虚與委蛇從不敢輕言進　窺其隱微一因余匪旣挾華司鐸以自固萬一鹵莽從事則司鐸或不能生還法人詰責之來無從解免倘更藉端　　大局更爲可虞一因余匪羽黨甚多不特川省爲其巢穴所在卽湖北之巴東長楊鶴峯等處山深林密均有匪人　　其間平日已　　思動一旦有事揭竿蠁應難保不互相勾結聨爲一氣以是當事者遲回審愼忽撫忽剿迄無定見然竊謂以一土匪而動輒言撫已非政體然朝廷息事寍人果能悔罪投誠未始不可原其旣往乃旣已踰時歴紀賜以多金予以高爵而猶首鼠兩端反覆無信則其非誠心就撫不言可知然則爲今之計惟有乘其　械未充羽黨未　立卽調集精兵速行進剿余匪旣挾華司鐸以自里諒不敢遽行殺害待其計窮力盡窮無復之或仍責以送還華司繹貸其一死如此則逆燄不致披猖辦理自可從速卽萬一余匪先將華司鐸致斃更可一意進兵力擒余匪藉以抵償法人或有違言則更厚加撫恤諒法廷亦斷不至因此與中國失懽若失此不圖因循淟涊延緩歲月則其聲勢旣盛或勾結陜甘之回匪以圖北竄或由長江建　而下則鄂省首當其衝沿江會匪所在星羅碁布望風遙附患何可言卽不至　有此事而蜀省素稱豐富漢口沙市等處貨物恃爲轉輸自余匪滋事以來江路皆爲梗塞各商觀望不前沙市宜昌各銀號更相率倒閉倘再不速爲平定商務將有目衰之勢袞袞諸公亦嘗計及此耶嗟乎明之亡旣多誤於招撫之說觀東萊毛荊若平叛記至今猶爲痛心粤宼之起亦由當局者皋皋泚泚坐失事機幾釀成李闖張獻忠之禍故需者事之賊决者義之精涓涓不息流爲江河炎炎不滅燎原奈何竊願世之君子鑒此前車統籌大局勿使因循坐誤俾後之　者推原禍始而慨姑息養慝之不可復追爲之太息痛恨於無旣也 
[本館接奉電音]  
　　昨日午前京師飛電傳來硃筆一道是諭一道敬謹譯登○十一月三十日奉硃筆稽查鑲紅旗蒙古旗務著尤博去欽此同日奉上諭前因各省辦理昭信股票苛派擾民當經降旨除京外各官仍准隨時請領並官民業經認定之欵照數收繳其紳商士民人等一槪停止勸辦各直省諒已遵照辦理著各將軍督撫再行詳晰查明除淮商及中外各官所認股票業經集有成數外其餘紳民零星認定之欵如有無力措繳者卽著一律停收以示體恤而杜擾累將此通諭知之欽此 
[各國陸軍表]  
　　日本東京日日新聞云去年泰西有傅學士黑以之滑矮沙者著爲輿地圖中有近日各國陸軍比較表一篇繪圖貼說羅羅淸疏其法以兵士身材之高下爲等級每十萬人則高一分今削其圖而備譯具說曰法國交戰時有兵四百萬名俄國交戰時有兵三百四十萬名德國交戰時有兵二百六十萬名奥國交戰時有兵一百八十八萬名義國交戰時有兵一百二十五萬名中國交戰時有兵一百萬名英國交戰時有兵八十五萬名土耳其交戰時有兵八十萬名西班牙交戰時有兵七十八萬名日本交戰時有兵四十五萬名瑞典哪威交戰時有兵三十二萬名和蘭交戰時有兵二十四萬名比利時交戰時有兵二十三萬名羅馬交戰時有兵二十三萬名瑞士交戰時有兵二十一萬五千名葡萄牙交戰時有兵十五萬五千名美利堅交戰時有兵十五萬名塞爾維亞交戰時有兵十四萬名蒲爾加利亞交戰時有兵十三萬名希臘交戰時有兵八萬五千名丹墨交戰時有兵六萬八千名其以交戰時記數者蓋泰西之制除在營食餉之額兵外又有預備兵後備兵民兵三項平素或在家食餉或另謀生計臨恃始徵調入營近日日本亦仿行其法也 
[力爭苛例]  
　　南洋新加坡叻報云美國之得小吕宋也欵待華人悉如其本國之律以致華人之欲往小吕宋者事事多所掣肘我中國駐美大臣伍秩庸星使照會美外部辯論此事言小吕宋距華　近與美國大有不同請將此例收回俾覊旅華人得以安居樂業至美人能否允准則猶未得而知也 
 
 

Page 2

 
 
[編紀依羅依羅亂耗]  
　　南洋小吕宋島依羅依羅埠亂耗前已紀諸報章兹得續信云前者亂黨與西班牙武員議訂約章停戰十五日俟美國政府裁奪乃小吕宋人忽又背盟不准各船開赴小埠某日又燒燬碌沙附近亂黨所居之屋亂黨大怒决意進攻十月十八晚與官軍大戰自九點二刻起至明晨五點鐘止砲聲槍聲人聲馬聲不絶於耳有一小吕宋武員中槍而斃十九日午前舁屍至禮拜堂誦經殮葬其餘兵士之死傷者尙未查知實數自是亂黨環攻益急某日官軍埋地雷四具一在沙碌大路一在華商廣祥和貨棧對門一在關口貨棧外曠地一近某英商貨棧下令俟亂黨進攻卽發電燃放事爲亂黨偵知以洋銀數百圓雇人暗中掘去沙碌有一大橋可通依埠十七日官軍將橋拆斷依埠食物平日全恃沙碌接濟今若此則民食絶矣奈何一日亂酋致信華人所設之捷和恒發廣祥和陳馬箭四商號令合助米五百石柳條布四箱銀若干大約共需五六千圓之譜四商互相酌議倘不則一旦得埠必遭焚刦如滿其欲壑則又破耗不貲遂擬允其一半嗟乎我華人到處皆作砧上之肉天實爲之尙何言哉錄甫畢又接十月二十四日小吕宋友人信云西班牙軍士已與亂黨議和故二十二三兩日收兵止戰西軍自知力不能支擬將依埠交與亂黨准二十四五日交出西國官民思避至三榜眼芝島然後附船返國職是之故依埠華人咸懷恐懼遷徙紛紛僉將貨物貶價而沽無一存者 
[東藩赴任]  
　　京師訪事友人云山東布政使張方伯人駿入都陛見後已於十一月十四日出都山馬家堡乘火車至天津再赴山東新任一時親戚故舊設筵祖餞者頗有如水如雲之盛 
[委送學生]  
　　金陵采訪友人云前者南洋大臣劉峴帥准總理各國事務衙門來文内開准駐紥日本使臣咨照南北兩洋挑取學堂中可造生徒送往日本大學堂肄業以資深造等因爰飭就省會水師學堂遴選英文學生四名陸師學堂遴選德文學生四名儲材學堂遴選日文法文學生四名聽侯遣往旋查得候補通判羅别駕治霖曾於本年九月間隨文武各員赴日本閱操此次護送出洋當堪勝任因於十一月二十二日委令督赴東瀛日内别駕已束裝以待大約卽須擇吉啓行矣 
[嚴杜漏巵]  
　　姑蘇采訪友人云自上海米販張靜臣案發江蘇藩司聶仲芳方伯以此種利令智昏之奸儈私運出口罔利病民實屬法無可赦除提省嚴懲外復遴委幹員數人分往常熟等處產米之鄉明查暗訪杜絶私販以恤民艱繼復委某某等員分扼由常熟等處往上海之各要隘嚴密稽查如有販私米船立卽拘拿重辦似此風行雷厲彼奸儈雖貪利忘害當亦惴惴於心矣 
[鳩江米市]  
　　蕪湖采訪友人云粤東諸米商之在蕪者因粤省大憲來文必先領有護照方准運米出口未免窒碍難行爰相約停購兩餘嗣見鎭江已開禁其嚴防米石出洋之法係用三聨印單較之在粤東領照頗爲簡便易遵遂相率聨名具禀道轅請仿照此章准運蕪米出口月吳季卿觀察據情申禀兩江督署十一月十五日接奉兩江總督劉峴帥電批如詳辦理觀察遂於十六日出示曉諭商賈嗣後無論雇用江輪海輪來無運米必先赴關請領三聨印單按所運米價成本加一倍具結存關再令經理輪船之洋行另保紋銀一萬兩限二十五天内將米運抵進口之關查騐米數相符加給文憑如期將單繳回註銷否則除將保銀一併追繳入官外仍罰令該輪船不准再至蕪關貿易蓋欲使出口之米處處皆有稽考不復能如曩日之任意販售外洋以致内地不敷民食也此令旣下次日卽有太古洋行四川輪船裝米二萬餘石遵章出口越日又有甲乙丙三輪船啣尾駛至昕夕裝運自此輪聲帆影組織江天百粤小民又將千倉萬箱取諸外府矣惟是蕪地米價刻已每石售至銀二兩六錢七八分日後銷路漸通必致竿頭日進方慶年書大有仍不免薪桂米珠茅簷蔀屋中人其能免呼天搔首乎 
[都門火警]  
　　京師訪事友人云上月初十日之夜三鼓時東四牌櫢糧食胡同某搢紳家不戒於火突兆焚如頃刻間紅光燭天恍　赤城霞起各水龍夫聞警馳至吸水狂噴直至晨光熹微始得烟消火滅計共焚燬樓屋數楹更夫某甲高臥樓頭不及逃避遂至葬身火窟吁　慘哉 
[甬東火警]  
　　寗波訪事友人云上月二十六日之夜東鄉朱桑地方桑姓家被匪人縱火延燒屋宇六七椽桑母子倉猝不及逃避竟至葬身火窟亦慘矣哉二十八日淸晨南鄉銅盆浦某木作學徒某甲因煮早餐遺火積薪遂兆焚如之禍甲慌急之餘飛步逃逸幸其師瞥見汲水灌救始得熄滅僅焚去小屋一二椽 
[漢皋火警]  
　　漢口訪事友來函云上月二十五夜九點鐘時漢鎭通濟門外燮昌火柴公司附近某居民家不戒於火突兆焚如左右鄰均付之一炬嗣經各水龍竭力灌救始得熄滅 
[湓浦官塲紀事]  
　　九江采訪友人云新簡九江府孫景裴太守毓駿擇吉十一月二十六日辰時在廣東會館接印德化縣吳儀生明府先期飭差置備供張煥然一新届時太守朝服朝冠望闕謝恩行三跪九叩禮然後拜印升堂受書差叅謁屬下文武員弁皆趨賀如儀旋命駕至道轅禀知任事○升授長江水師湖口鎭中營遊擊黎羲齋遊戎受田接篆後於十一月二十二日至潯謁見鎭軍並拜會道府縣及同寅各官小作勾卽回本署 
[白下官塲紀事]  
　　金陵采訪友人云前安徽徽寗池太廣道升授安徽按察司欽命出使朝鮮大臣徐晉齋星使壽朋疉奉恩綸交卸篆務入都陛見謝恩請訓十一月初旬某日陛辭南下二十三日星軺蒞石頭城畔趨詣南洋大臣衙門拜會劉峴帥傾談良久然後興辭日内已附輪船赴申江大約歲首卽須赴高麗任所矣○江西督銷一差向由兩江總督委人辦理刻下是處督銷委員瓜期已届例需另委他人劉峴帥查得候補道逹右文觀蔡斌堪勝此任遂於十一月二十二日委令接辦觀察奉檄後卽趨詣督轅謝委到差之日大約在臘鼓聲中也 
[古燕臺圍爐閒話]  
　　京師訪事友人云前者河南巡撫委候補知縣胡明府壽椿管解汴省方物百合薏苡二十桶外罩黄龍布袱於上月十三日抵京十五日午刻由東安門舁送内務府紟收以備御用○外任各官謝恩皆有定制如選揀補人員出引見後特旨簡放人員在傳抄後月選佐雜人員在騐看後分發試用人員在掣簽後例由吏部於五日内劄知鴻臚寺鴻臚寺於文到日傳各員到寺行謝恩　如有因病請假者吏部卽劄知鴻臚寺暫行扣除俟病痊銷假補領憑照之日赴寺補行此禮倘有無故不到者鴻臚寺卽咨呈吏部詳細查明予以議處所以崇體制也上月初二日有禮部帶領引見之廣東知縣孫大令旣未赴司謝恩亦未呈請病假由吏部查知按照無故不到之例議處可謂咎由自取矣○上月某日神機營發出傳單云爲傳知事奉全營大臣交本營各馬隊隊兵跟隨各堂充當郭什哈共若干名造册呈報以備查核相應傳知各馬隊務於三日内將各該隊充當郭什哈之隊兵某人跟隨某堂分晰造具花名册遞至本處以憑回堂萬勿遲悞爲此特傳又奉全營大臣交查本營現在辦理隊伍增减官兵事宜所有各隊現懸官缺擬請暫緩挑補當經呈回王爺諭照淮等諭特交奉此相應傳知馬步各隊一體遵照○順天府政務殷繁例有丞倅分任其事凡錢糧户婚田土等案歸治中詞訟禮儀雜務歸通判均於校閱後書名畫諾呈請堂官定奪以免遇有處分互相推諉所以淸案牘而專責成也 
 
 

Page 3

 
 
[古元洲郵語]  
　　北通州訪事友人云上月初一日狂風大作大氣驟寒運河爲之　滯有某氏婦年方二十許丰致嫣然與一嫗一孩携手同行由土壩踏冰而過不意冰未凝結嫗卽下陷婦拽之以手嫗未救出而孩又隨之遂至同時併命時岸上觀者甚衆皆以冰凌可畏莫可如何越數日尙未尋獲屍骸人皆憐之○東關棲流所自上月初一日開設以來收養跛癃殘廢年老貧民不可勝計北關吕祖祠東關積善齋兩粥廠則均於上月初十日開杓飢黎之賴惟果膓者歡聲雷動○向例每届冬令中西兩倉發出漕米七十餘石分給𩻴寡孤獨殘廢老病之人名曰� 
孤貧糧本年已循例舉行皇恩浩蕩洵無微不至哉○邇日市中通平松江銀每兩易通制錢二吊一百二十文洋銀每元易通制錢一吊四百三十文 
[七十二沽嬉冰記]  
　　天津訪事友人云距城東十餘里汪莊子村中有孫兆祥者爲土城劉氏窰經售磚　每日至城貿易人夜始歸相習爲常了無他異上月十七日收得票錢數百千與族人孫洛聨袂同行由杏花村問渡過大直沽去家會不半里遙望村　燈光　映　若明星乃放瞻而前不虞是處地甚荒僻烟户寥寥突出剪徑賊兩人持械猛擊兆祥適當其衝應手而踣洛見勢不佳飛步逃逸沿途大呼捕盜村人聞聲出爲追捕賊已絶無蹤影趨視兆祥業已傷重斃命錢票依然具在因卽告知屍屬協轴地保投縣禀報次日縣主委員詣騐洛供稱小人被刦票錢九十二千至死者錢帖雖存是否原數不得而知委員以傷者似未失財而失財者又未受傷種種形跡不無可疑因命帶回縣署詳細根究洛供稱兩賊一係邢姓以曾相識者想窮流溯源不難逮案也自恭奉上諭飭各直省開辦團練後在籍二等侍衛補用叅將佟　在田擬　十營議定餉項及操練章程於十月間入京具禀欽差大臣節制北洋各軍榮中堂旋批示據　並章程均悉該叅將擬辦天津團練係屬地方義舉是否可行應逕禀北洋大臣核示遵照佟君隨卽　津禀請裕壽帥批示施行壽帥批云前奉上諭飭辦　練業經恭錄行司體祭情形籌議辦法通飭一體遵照在案應俟該司議覆核辦該紳請在津郡先行舉辦十營擬於鹽當商富按户捐派恐多擾累碍難准行仍仰運司津海天津兩道查照抄禀批發說者謂此舉恐將成畫餅矣○新任長蘆鹽運使司廷都轉抵津後擇吉十一月二十六日接印前任方都轉飭辦移交各件各房書吏忙碌異常頗有應接不暇之勢 
[籌捐經費]  
　　滬南自創立馬路工程局經費尙無所出前經總辦朱森　明府禀請江海關道憲蔡和甫觀察設籌欵以資辦公觀蔡卽札委朱明府就地籌捐以地方之欸辦地方之事頗屬相宜惟明府有法界會審及會捕局等差事務殷繁不能兼顧於是禀明蔡觀察擬卽仿照租界公董局定例除一切詞訟仍歸朱明府辦理外其捐務移歸同仁輔元堂總董曹君寄耘在局經辦以專責成聞觀察業已允准札行到局矣 
[安置小販]  
　　前者英界北海路小販六七十人因工部局所建菜市不敷設攤奔至公解求恩安置理讞員鄭瀚生大令卽據情面禀江海關道憲並向英領事及工部局董事一再商榷旋與梅繙譯官親詣菜市巡蔡一週始知是處各攤實不能容現聞工部局已另撥空地一區以便此項小販設攤貿易　未始非體恤貧民之道也 
[上海縣署瑣案]  
　　新閘巡防局函送毆擊巡勇之土少堂項福泉汪子亭渭卿金松溪五人請辦前晚縣主王欣甫大令倩襄讞委員馬明府提訊巡勇劉德福供前日黄昏時某公館有車一輛横放街心小　以其碍路囑車夫移去車夫韓長生不允反向坐車人金松溪肆　　復扭至滋大南貨店突出一夥帮同攢毆小的寃憤莫洩回局訴知故由局員老爺轉送　案叩求究辦王供在滋大店執事是晚九點鐘後小的正在結帳忽見此勇與金韓二人扭至店中拳脚交加小的因之喝阻韓卽逸去店中諸夥友並無帮兇者已由此勇逐一認過求恩鑒祭王項汪同供均在滋大爲夥並未助毆明府飭勇復認果　此人金供是晚酒醉糊塗與勇肇事自知不合尙求原宥明府飭將金收押候補提韓長生到案訊究王等無干斥釋○嚴允生控王松松私竊田單向人抵質經王大令提訊嚴供小的所有田單向由母舅邱友華經管今被邱轉交王松松質錢使用叩求追繳王供小的亦有田二畞餘抵與邱處計錢七十千文後田單被邱遺失向索無著私將嚴寄存之單作抵適小的因事需用向人暫抵並非竊取嚴之胞姊係著名賭棍瞿桂寳之媳故嚴敢恃勢妄行揑情誣控大令以原被各有不實不盡著押候查明再行核辦○英界公堂讞員鄭瀚生大令函送陸錢氏王雨卿二人至縣馬明府提訊之下王供向爲玉器掮客由陸錢氏交來悲翠班指一枚託小的賣與蔡姓議定洋銀三百四十元不料蔡卽逃逸無蹤應付價銀無從追取致被提案今已拖累自願賠償求恩寛限當卽措繳陸錢氏供班指由陳陸氏交與小婦人轉託王雨卿代售至今尚未付價叩求公斷明府飭將王收押陸錢氏交保限兩人於五日内將價洋繳楚再核○前者戈秋橋控被張金　戳傷王大令騐明傷勢飭差補提案中人到案前晚倩馬明府升座研訊戈　八月二十三日同鄉人張瑞山宰牛私賣小的斥其顯違禁令伊因之懷恨二十四日黄昏時率其子金濤用刀將小的戳傷控經縣主大老爺騐訊屬實飭回家醫治現已平復叩求重辦地保潘如山禀稱是日戈向張父子尋釁互相毆擊後復拔刃行兇被張奪刀回戳當晚卽將刀交小的呈案　騐張瑞山供開豆腐店每逢　節兼售花猪肉素不宰牛上月二十三日之晚戈誣指隣人顧仁卿私宰耕　率其同黨遍加搜索苦無所獲小的曾向索取所欠肉帳以致懷恨二十四日黄昏時突向小的尋釁小的父子並未行兇惟奪刀還戳而已其子金濤供稱戈之傷痕不知何來小的並未助父行兇明府以供詞各執著戈邀到見証人再行覆訊察斷○前者周阿巧扭其妻王氏至上海縣署控稱向居蘇州此次被人誘拐至申在徐金生所開妓院作賣笑生涯並將女兒招弟帶出改姓石名曰玉英惹草黏花不顧廉恥王大令將周王氏發交官媒管押一面移文英界公廨補提徐金生及招弟質訊目前周王氏復禀稱此事與徐金生毫不干涉請免移提且招北亦不在滬大令立卽批示著赶緊將氏女招弟交差帶質周阿巧原呈稱該　被誘來申在徐金生妓院爲娼等情究竟是否屬實非徐金生到案質訊不能定斷何得混稱無干遽請摘釋特斥 
[上海巡局紀事]  
　　前日有許老四者在製造局馬頭某兵船上竊取鐵料携至街頭被巡防局勇所見拘局請訊局員魯介彭二研詰之下判責一百板交捕役帶去○船户朱金桂裝載貨物來滬泊舟白蓮涇前日傍晚時趨至南市十二圖某酒肆飲酒過醉忘却歸途迨三更後在高昌廟西栅邊東張西望適巡防局員魯介彭二尹帶勇巡查見其形跡可疑拘至局中研訊據供迷失路途並非歹人二尹命管押一宵次晨揮之使去 
[美界捕房紀事]  
　　昨日鄉人施煥忠手携采蔬在虹口沿途求售行至斐倫路日本人某甲向之購取論價不合致起爭端旋被日人毆傷面部鮮血直流扭赴捕房喊控捕頭騐得李傷勢尙輕令日人給以小洋五角爲養傷之費一併釋出○前日午刻本地人王某不知在何處沽欱大醉而歸行至西華德路向某酒肆恣情吵閙爲　百零九號巡街捕所見拘入捕房捕頭飭押丐牢中俟酒醒釋出○南匯縣人宣某向在某客棧爲夥近因失業流而爲匪昨日至友人某甲處圖竊其友當塲杳見拘送捕房捕頭詰得圖竊未成押入丐牢半天卽行釋出○昨日駁船户蔡丫頭將垃圾傾入蘇州河内爲水巡捕所見以其有違租界章程拘送捕房押候解公堂禀請究辦○昨午舟人金兩榮與同夥洪韓臣不知緣何互相兇毆繼復扭赴捕房聲訴捕頭查得兩造各有不　大　聲斥一併　　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[機匠軋傷]  
　　粤人李應生自幼學爲機器匠現在外虹口耶松船廠内當小工前日工作之際偶不留心被機器軋傷左手血肉模糊痛不可忍經廠中司事送往同仁醫院醫治未知可免殘廢否　 
[英界公堂瑣案]  
　　包探倪順泉拘解小工周仁寳錢阿富到案禀稱此二人均在裕源紡紗廠當小工近日廠中陸續失去棉紗一十三包報捕後經小的將周錢二人拘獲向詰各贓堅不承認爲此送案請究裕源執事人某甲投案請追失贓周錢同供小的等安分營生從無過失廠中如何失物實不知情署理讞員鄭大令商之巴繙譯著押候查明覆訊○包探石金榮拘解過犯鍾阿三到案禀稱此人前曾犯案送懲今又向某處竊得銀表一枚經小的查獲是以送案請究鍾供鎭江人銀表在輪船上拾得並非竊贓大令判責二百板管押三月期滿遞解回籍○粤人劉阿錶竊取泥城外某洋人宅内三星牌白藍地酒十瓶及牛龍牌洋酒四瓶由包探倪順泉查獲吊出原贓尙小數瓶昨晨送案請究失主某洋人投案訴稱共失洋酒十四瓶除起案外餘贓尙乞究追劉供酒已售去無可交還大令著押候吊齊各贓冉行覆訊　包探劉阿丙拘解竊犯張長根卽楊尙卿到案禀稱前日小的見此人手持銅鑄佛像一尊在虹口某舊貨店求售因卽扣住盤詰知此佛竊自崇明關帝廟内爲特送案請究張供小的崇明人前曾披薙爲僧後因塵緣未凈遂復還俗佛像在師父處竊得求恩寬宥大令判責二百板佛像充公○小工王阿法李桂林郝雲龍在怡和馬頭串竊白煤適爲四百九十二號巡街捕查見因卽拘入捕房送案請究王等同供偶拾煤屑聊備煮茶後當攺過大令判各責二百板管押一月○流氓李光全在老閘某茶肆啜茗見茶客包榮榮踽踽凉凉脫下棉衣一件遂携之欲逸包起與理論李大怒將包扭住遽肆兇毆嗣經旁人不服代報捕房由包探沈生全往查屬實將李拘獲解案請究包投案訴稱小的與李似曾相識前日强將小的棉衣攫去小的出爲阻止反遭毆擊致受微傷李供本邑人與包相戲不料伊竟認眞反顔相向友道之薄一至於此大令判將李枷號一禮拜○鎭江人陳春法前因犯案經包探解送公堂懲辦後遞解回籍今又濳至滬上由包探李星福拘獲送究大令判令笞責二百板管押一月期滿再行遞籍○前晚流氓高阿林周金德王阿二等至王阿明所開飯店修五臟神殿一言不合互相爭閙旋竟兇毆不已致將店中雜物毁壞甚多由三百十三號華捕送案請究王阿明投案供稱被毁各物約値洋銀一元并欠飯資四百數十文求恩追給高等同供酒醉糊塗以致僨事現願如數賠償大令著各賠小洋銀五枚從寛斥釋 
[法界公堂瑣案]  
　　紹興會館於光緒二十一年某月某日失去紫銅得爐一具鐫有永錫堂字樣會館董事以司閽人夏肇祥漫不經心送縣究辦縣主黄大令判罰銀一百兩今已事隔三年上月某日在城河浜紫來街口潤源增舊貨店認獲原贓歸告董事函致讞員朱森庭明府弔到原物昨日飭傳潤源增店主吳文英到案訊究失主投案領贓吳供由城内福泰提莊向當鋪劃出照舊銅價秤見若干斤出錢廿二千三百文買得有發票爲憑夏稱小的因失此爐被董事送縣罰銀今始昭雪求恩追給明府謂此店向提莊購得旣有發票爲憑則非收買賊贓可比惟此爐供設會館神前亦屬善舉免追買價飭夏呈具領狀將原贓領回吳無干省釋○武弁楊子美自四川來滬晉謁道憲在途被賊竊去翎管當塲獲住人贓因尙少洋銀八元送案究追疉經明府訊責賊矢口不承楊稱日内欲晉京引見求卽嚴追明府諭令靜候核未昨日與何繙譯會商擬酌給川資何繙譯以公堂無此規例未便允准著將陳阿四枷號半月笞責三百板楊意猶不愜請將陳竊帶回自向追究明府謂爾如不遵斷惟有送縣辦理斷無准爾自行追究之理遂斥退○吳友立前控沈阿二謝際廷在烟臺購辦烟葉將帳簿塗改侵呑銀一千二百餘兩明府飭將沈阿二交保出外理處昨日原告投案求追明府著保人將沈交案押追○興聖街仁義興銅店李世勛前控王家仲串竊紫銅數百斤經明府諭令交保出外理償迄今多日無人具保昨日原告投案求追明府限十日理楚○韓王氏控英界寳善街宏茂昌襪店徐阿木欠洋四十元朱明府准詞出票提徐徐將洋四十元存捕房暫准保出昨日包探傳齊原被解案請訊明府飭將借票給還著韓王氏呈具領狀將洋領回○包探禀二洋涇橋愼泰小錢莊將藥水鎔輕之小洋銀及銅八開兌與某西酒肆細崽轉付西國水手未幾卽退回被肆主控訴今將愼泰主汪四拘案請究汪供稱細崽自向東洋車夫兌換每元十二角與小的無干明府以收買銅洋銀本干例禁著罰洋二十元繳案之小洋存候銷燬○衢文彬禀稱失去車照三張在途查獲將車夫拘送捕房由捕頭遣包探帶至虹口將寓主王金文解案請究王供出洋三十元向蕭買得東洋車一輛明府飭將車輛給還失主著王金文賠償照會洋二元八角○包探禀稱王占鰲住興聖街某老虎灶樓上前日鄰居宋榮郎楊阿寳突聞寡婦呼救聲因往詢問并將王髮辮扭住王情急自將髮辮剪去投捕房聲訴因將宋楊拘案請訊明府以情節支離飭將三人一并管押候傳寡婦到案質訊○楊爽淸禀稱寓居名利棧被賊竊去小皮箱一口施由包探拘獲内儲各物均未失去求准領回明府判將竊賊劉桂生枷號半月發捕房門首示衆期滿重責二百板贓給失主領回○劉舒樓禀稱由九江附輪船來滬寓居名利棧被賊扭落鎖鑰竊去綢縐皮衣四件今由包探查獲人贓解案請辦明府判枷號一個月發棧房門首示衆期滿重責四百板贓給還失主○顧瑞堂禀稱失去小車一輛在途尋獲將車夫陳劉海拘案請辦明府判責一百板贓給還失主○流氓朱春泉迭次犯案怙惡不悛昨日明府飭送改過所監禁 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年十一月十三日京報全錄]  
　　宫門抄○諭旨兩道錄前○河督任奏爲查明河防局委辦黄河兩岸各廳土石工程用過銀兩報銷摺○大臣祥奏爲永福寺工程修理完竣摺○燕督裕奏爲拿獲著名巨盜出力文武各員仍請照原保給奬摺○齊撫張奏爲革員勤勞懇恩開復原官片○河督任奏爲銷假起程赴東日期片○皖撫鄧奏爲道員到省飭赴新任片○十一月十三日吏部翰林院正紅旗値日吏部引見七十七名莊王等由東陵回京請安○鄭王等由西陵回京請安○莊王等謝在西苑門内騎馬恩○濓貝勒梁仲衡各假滿請案○信公意公因伊子謝賞翎縀恩○怡五那王逹賚各請假十日○成公續假十日○景運門奏派專操之大臣派出卓公○召見軍機吳郁生葉大遒 
○○頭品頂戴河東河道總督臣任道鎔跪奏爲查明光緒二十四年分河防局委辦黄河兩岸各廳土石工程用過方價銀兩細數謹繕簡明淸單恭摺奏銷仰祈聖鑒事竊照豫省黄河南北兩岸各廳歲修經費自經前河臣許振褘奏改新章每年准由司庫支銀六十萬兩爲率内以四十八萬兩歸廳分次支領而另提十二萬兩設立河防局由臣主之委員監辦據實開單報銷歴經遵辦在案兹據河防局呈據辦工委員等造具銷册並據上南鄭中河黄沁祥河下北六廳查造印册先後禀請分别奏咨前來臣查鄭中河廳屬中牟上汛八堡下首順隄估築土壩四道共長二百六十丈連塡窪形共估需土方銀二千五百六十八兩六分七厘中河廳屬中牟下汛九堡加帮順隄塡墊坑塘等工共工三叚其長六十丈共估需例津二價銀三千五十七兩七分五厘上南河廳屬榮澤汛十堡上首順隄頭掃上首空擋抛築碎石一叚長十丈共估需石方銀六千二百九十六兩四錢鄭中河廳屬鄭州下汛九堡下首頭道大土壩西面加抛石壩一叚長十五丈四尺六寸共估需石方銀二萬八千三百五十三兩六錢八分九厘中河廳屬中牟上汛七堡挑水壩尾頭埽前加抛碎石一叚長十一丈三尺五寸共估需石方銀一萬四千二百二十四兩六錢四分四厘黄沁廳屬唐郭汛攔黄埝六壩迤下加抛石垛一叚長丈九尺共估需石方銀三千六百九十一兩八錢八厘祥河廳屬祥符上汛十五堡魚鱗壩迤下空擋加抛碎石一叚長十丈五尺四寸共估需石方銀四千六百八十七兩二錢八分九厘下北河廳屬祥符下汛三堡迤上加抛碎石一叚長十四丈三尺三寸共估需石方銀五千兩四分九厘以上各工統共估需土石方價銀六萬七千八百七十八兩二分一厘計本年河防局工欵實節省銀五萬二千一百二十一兩九錢七分九釐現經臣飭發藩庫兌收存儲在案覆加確核俱總實工實用並無冐浮除照例另造銷册咨送户工二部查核外所有查明光緒二十四年分河防局委辦黄河兩岸各廳土石工程用過方價銀兩細數緣由理合彚繕淸單恭摺具陳伏乞皇太后皇上聖鑒勅部核銷施行再該局比較銀數已另摺彚案具奏合併陳明謹奏奉硃批該部知道單併發欽此○○宗室祥霖跪奏爲永福寺工程修理完竣恭摺具奏仰祈聖鑒事竊查永福寺工程前經總管内務府查勘具奏行令照估興修查 
寳雲閣正面樓房十一間東起四間後檐柱杪均皆𡮦朽覈與前簷金柱尺寸較短已不敷用至第五間並迤西六間拆卸後杴椽望及柁頭亦有� 
𡮦朽較甚之處覈其情形全賴柁枋並後檐墻支撐以資依倚惟恐後檐墻一經卸難保不無傾圮之虞卽使權就修理若經大雨深恐相率坍塌� 
則甫修之工勢必受其牽掣常飭暫緩工作咨經總管内務府覆稱未便據咨辦理行令查其工程輕重自行酌覈謹卽繕摺奏請查勘光緒二十三年七月三十日奉到硃批該衙門知道欽此嗣因日久未准總管内務府派員前來奴才以此項工程正當拆卸之後若再經大雨不第前估錢糧均成虚耗且未塌者難免續有坍塌用欵必致甚鉅擬將寳雲閣正面櫢房十一間上下兩層皆於後檐牆前柁下竪以柱木用資保護倘其柁頭𡮦朽不致遽爲沉垂至坍塌處所後檐𡮦朽柱杪擬以墩接亦足可恃所需欵項均在於原估錢糧内撙節動用不再另請開銷於本年閏� 
三月奏蒙兪允遵卽開工興修在於寳雲閣正面樓房十一間上下兩層共竪柱木二十根左右樓梯處所豎立通高柱木二根後檐𡮦朽柱� 
杪照式墩接餘皆照估修理共讦樓房十九間泊岸一叚於十月十六日工竣相應請旨飭下總管内務府派員騐收所有遵修工程完竣緣由謹恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴直隸總督奴才裕祿跪奏爲拿獲著名巨盜出力文武員弁請仍照原保給奬以示鼓勵恭摺仰祈聖鑒事竊查大名府知府榮銓督飭所屬會同防練各軍拿獲著名巨盜單永太首夥多名當經前督臣王文韶將在事出力員弁擇尤請奬奏奉硃批該部議奏單併發欽此嗣准兵部咨覆以所保武職核與定章不符由部按照尋常勞績改奬又准吏部以文職各員并未分别勞績等次駁令查明覆奏各等因當經行查去後兹據署藩司兼署臬司覺羅廷雍詳稱大名府屬素稱盜夔加以其時游勇土匪互相勾結横行直東豫三省邊境大爲地方之害匪首單永太等後敢結黨拜盟會圖不軌准該府先後設法會督文武員弁將各匪次第拿辦多至二百餘名該匪等當捕拿之時騎馬放槍負嵎抗拒各員弁奪不顧身直前擒拿危險之情同於戰陣且匪首單永太等廣紏黨羽心懷叵測與哥老會無異該員等除捕盡凈殄一方之患安三省之民實非拿獲尋常盜犯可比前請奏奬各員皆係異常出力其次出力之員悉歸咨奬原已分别等次請仍照原保給奬等情詳奏前來奴才查該員等捕除單永太等盜匪實爲直東豫三省邊境除一大害且所拿獲之犯結黨拜盟行同叛逆該員等同心協力搜捕無遺核其勞績較光緒二十二年步軍統領衙門拿獲巨盜康八之案尤爲出力查拿獲康八之員弁奉旨照異常勞績給奬此案在事文武員弁未便獨令向隅若不予以優奬不足以昭激勸而策羣材所有此案出力文武各員仰懇天恩俯准仍原保給奬以示鼓勵除出力之千把以下武弁咨部核奬並飭取原恩瀛履歴另行咨部外理合恭摺具陳伏乞皇太后 
皇上聖鑒訓示謹奏奉硃批該部知道欽此○○張汝梅片再總理三游河防曹州鎭總兵崔廷桂督辦中游河工二品衔存記補用道丁逹意前因工叚漫溢經臣分别奏叅交部議處嗣准部咨崔廷桂議以革職留任丁逹意議以降二級調用准其抵銷經部具奏奉旨依議欽此臣以楊史道口漫工關繫尤鉅堵築較難崔廷桂熟習河工飭令專辦楊史道口工程丁逹意原係中遊督辦卽飭專任王家廟桑家渡兩處工程奏明有案此次大工合龍固由丁逹意督率催䟎奮發勤勞亦以崔廷桂由楊工馳往助援共濟艱難不分畛域亟應籲懇恩施先予開復應得處分以褒有功而策後效除丁逹意赶將善後事經理妥協卽馳赴楊史道口帮同崔廷桂相機籌堵外謹附片陳請伏乞聖鑒訓示謹奏奉硃批著照所請該部知道欽此○○任道鎔片再臣於本月初三日欽奉電傳諭旨山東黄河工程著派李鴻章前往山東會同任道鎔張汝梅周歴河干履勘情形通籌全局擬定切實辦法必須確有把握實在可行等因欽此仰見聖訓周詳垂念民依之至意欽感莫名臣應卽力疾銷假於本月十五日自汴起程並電知李鴻章同赴濟南省城與撫臣張汝梅會晤卽周歴上中下三游查勘究應如何辦理之處再行據實會奏所有微臣銷假起程赴理日期理合附片具陳伏乞聖鑒謹奏奉硃批知道了欽此○○鄧華煕片再新授徽寗池太廣道吳景祺現已到皖應飭赴任視事以重職守除分飭遵照外謹會同兩江總督臣劉坤一附片具陳伏乞聖鑒謹奏奉硃批知道了欽此 
 
