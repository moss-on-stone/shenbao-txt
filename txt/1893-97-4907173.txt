# 1893 - 97 - 4907173

 

Page 1

 
 
[赶印京報啓] [  申報館主人謹曰]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印卽如和碩禮親王陳奏萬壽儀注事關大禮本館己於今日列諸報端且摺奏旣多有時每本非一頁所能盡則放爲二頁以饜觀者之心至於瑣碎新聞及公堂案牘今亦列入附張之内俾正張上多登緊要事機敬告閱報諸君尚其俯賜鑒察爲幸此啓 
[開印六科準繩] [  圖書集成局啓]  
　　六科準繩一書爲前明王肯堂先生字泰所箸先生以名進士邃於軒　之學從政之暇箸爲醫書六種一曰傷寒準繩二曰傷醫準繩三曰幼科準繩四曰女科準繩五曰類方準繩六曰證治準繩共一百二十卷本局茲己開印敬請杏林橘井中人告成後惠臨選購可也 
[三百三十二號畫報告白] [  點石齋主人啓]  
　　南皮張香濤制軍文章經濟震鑠古今海内士民莫不以一見顔色爲幸茲得其小像摹繪成圖冠諸報首以慰世之想望丰采者他若人熊之撫嬰陵魚之出海枯骨亦能爲厲大鳥忽有人頭彈絲有聯響之奇巧計掩薙眉之過小星神勇擊衆盜而何難末秩沉淪因失足而得舉及所附叢抄等圖說准於二十六日出售再本齋現欲創一古典人物册頁另自命題延請名手繪畫由下月初六期起按期附列一圖合先附聞 
[漕務客談]  
　　有客造余庽廬楫而坐問客自何來則曰僕蓋從近邑來從事於辦漕事竣會當言旋聞先生名故欲一見耳余曰子曁爲漕務中人則此中之情形可得道其一二乎客則疾首蹙頞而嘆曰難言難方余驚詫曰夫漕務者關係乎國計民生者也儲天庾之正供備歳時之不足極爲愼重之舉是以朝廷特設總督一員其秩正二品加尚書銜則從一品自晉始有是職名曰都水使者以大司農爲之隋曰水監唐曰水陸發運便金曰漕運司提舉元曰海運萬戶府萬戶明初曰漕運總兵官後乃稱爲漕運總督建行臺開府於淮上握兵符控制七省專主漕政故漕督所轄衞弁三百標兵二千以備驅策護衞之用漕糧則歸於州縣徵收州縣固受其責成而州縣之上又有糧道以率之此外又有督糧同知管糧通判襄治而佐理之其運也有河運有海運其由海運者則又設海運局於滬津通三處以糧道充總辦躬自管解北上僕僕往來數千里復慮其照料不周乃更添源各項委員大中小班無不委及每局各數十員卽就滬局而論規模己自可觀在事從公者恒見共紛紛糾糾日夕不遑直至輪船沙船分帮絡繹銜尾而前以齊逹乎通州而後畢通州又設有倉塲侍鄭爲漕運之總匯其屬又有坐糧廳等員除特簡滿漢御史常年稽察各倉外臨收漕時例須奏派御史按騐米石凡此若干官職無非爲漕而設其他駁連之舟車轉輸之則力所耗用猶未計焉審是則灌務之重可知故留心時事者往往講求其利弊今一言及而子乃懣然不平何也客喟然而嘆曰天下事有利必有弊利弊相均理勢之常也至於今日之漕務則利少而弊多且幾幾乎但見其弊而不見其利矣利何在旣不在民亦不在國在於官官不能獨擅乃與其上下之人瓜分而豆剖之利之所不及者弊適足以歸之是故昧於事者動輙曰此國家之取於我民而不費一錢者也民斯苦矣殊不知國家之取此區區何常有涓滴歸公哉核其所費殆己不知其凡幾故弊則國與民受之利則無有此當今漕務之深病也夫國以民爲本民以食爲天國家所徵於民豈爲聚斂計哉亦爲民也設遇災荒千倉萬箱仍不過散之於民而己故國課當完民無所怨然九重不聞呼籲之聲民有值荒歉無可爲生而重以催科逼迫困於長吏之敲呼者矣抑官賴民以養民賴官以治故出膏血以資俸禄民亦無所怨然所謂二千石五斗米者無論京外秩今己徒有其稱試觀京師每值百僚領米之期靡不隨卽變賣以米易銀爭較價值如巿儈然非其性特貪也此米實由重價而得之不忍貶價以售之且一經折色亦大有入不敷出之勢也推之旗緑各營兵丁亦然卽皇恩浩蕩以之發賑災區無如此種漕糧粗糲　朽大率不可充飢在災黎或能忍之以之散給官與兵則鮮有能下咽者故惟有變價易銀也然則國家歳致如許漕米旣非專供上用於賑災荒散俸餉亦均無實惠徒使堆積倉厫久之非盜失卽腐爛大可嘆惜也然煌煌鉅典其得失究非吾輩所當參議獨以目下論之種種弊竇己令人扼腕咨嗟而不能　夫漕糧本應完米以刁農累良佃各州縣攺收銀而不收米鄕人亦畏其挑剔惟命是聽旣收其銀乃復使人四出採米所委者不外家丁差役其伎倆自不待言州縣固視一漕爲津貼若輩亦得分其餘潤迨其人雇船押辦到滬則向之需索於人者轉而爲人所需索蓋自一船報騐以至起運無大無小無一處不須行賄賄不至則米不敢或不載不收不載則公事不了而多賠累矣此輩倚此生財顧肯賠累乎哉今使上曰米可收也下亦曰米可收也非米之果屬上等也賄至故也如其不然雖船戶小工亦得隂損而虧折之蓋沿途有弊而倉塲之弊殆尤甚焉要之破費於此卽取盈於彼所剥削者皆天庾之正供也故多經一人之手則多肥一人之身家南漕三百餘萬皆吾民之所以奉吾君者而經千百虎狼之吞嚥其餘有幾况漕以賄行而欲其米之乾潔而無霉爛庸可得乎僕蓋目擊而心傷先生得毋謂言之過激否余聞之默然不對客旣去遂録其語以質諸辦漕務者 
[閩電譯登P ] 
　　昨接福州來電云藩憲潘方伯於廿四夜子時出缺榕城閩嶠失此屏藩屬下商民當無不同聲哀悼也 
[章贑雙流]  
　　江省馬工廟後面有娼寮焉花枝三五招展風前浪蝶狂蜂尋香而至批把花下時聞金勒驕嘶比鄰有某别駕棲梅鶴於此一日見長班屢入其家問之詭以舊好對詢衣廚下老嫗始知爲平康怒其實偪處此爲鄰里之玷卽下逐客令鴇婦眼大如箕倔强不爲動未幾龜子自外回詢知其事披襟挽辮指别駕公館而詈曰好大佐貳雜職敢令俺老子遷徙呼集蝦兵　卒蚌帥鼈精欲與别駕爲難别駕與保甲分局某委員有舊瀝訴前情某委員允爲查究旋禀明總局立傳龜子鴇婦到案分别笞臀責嘴送縣枷押又以一紙紅條將娼寮封禁次日鴇婦卽在裱畫巷重張旗鼓門前車馬不减於前亦可見其神通廣大矣○江右孝廉堂爲通省舉人肄業之所豫章書院爲通省貢監生童肄業之所向章於二月二十一日甄别近經德中丞飭鹽道出示查照向章届期甄别仍借南昌考棚聽候命題考試閉 
 
 
] 

Page 2

 
 
門造車出門合轍江右不乏英才當必於風檐寸晷中爭一日之長也○署南昌縣朱紹霞明府代理新建縣朱小莊明府皆於月初偶染痘症請假數日調理幸痘皆玉潤珠圓勿藥有喜紹霞明府僅患水痘尤易收功己銷假視事矣○江省於同治初年經巨紳劉養素方伯禀請沈文肅公設局百花洲施種牛痘迄今三十年行之弗懈保全嬰孩不可以數計新止以來赴局乞種者日有多起當者則延請醫生至家風氣漸開不似從前之拘守舊法矣又袁州府賈韻珊太守創設牛痘局於袁城歴有年所屢飭屬縣設局照辦均以籌欵維艱未能就緒近聞有某某等自願出資獨力承辦具禀府署如果仰邀批准亦造福之一端也 
[郭外靑旗]  
　　揚郡東南隅有地名湯家汪者一小巿集也午雞聲裏土銼生烟一幅天然圖畫鎭有余姓家道小康本月某夜忽來暴客數人以巨石撞門昻然直入窮搜冥索盡刦所有而去迨余鳴鑼集衆出外追尋己無所覩所失各物約值百餘千經事主喚同坊保開具失單入城報案邑尊立卽會營履勘一面遴派幹捕嚴密緝拿旋在缺口門外拘獲此案盜犯二人解至縣署候訊溯自出案以至獲犯未及旬日亦可見捕役之遇事認眞固非濫竽充數者比也○兩淮鄂湘西皖四岸配運之尖鹽向賴通屬各塲源源接濟客歳因通河淺阻到棧鹽數寥寥棧憲曾觀察深恐不敷配運疉飭淮南總局傳諭己領重照各商赶急重運赴棧以濟岸銷兹聞鹺務中人云通河近日久未得雨重載各船仍恐有一二處膠滯現己招雇小船若干前往駁運約計月杪當可駛抵儀河矣○每届春令有好行其德者購買鱗族放生聞此中人語云愛惜生命莫妙於施愚山先生之法其法甚便其功甚大時當春令魚子極多無論大小人家每食魚剖洗時將魚子取出遂便傾諸河内則所救者富不止幾千百萬性命也若能將子拌以濕泥雖隔數月亦復可活愚山先生學問文章彪炳當代存心長厚尤爲世俗所稱道卽此三事觀之亦可見其慈祥在抱矣故樂得而追溯之 
[六橋柳色]  
　　二分春色己過花朝叚家橋畔拾翠人來蘇小墳前踏靑客至另有一種少年子弟裝師京伶　樣三五成羣相約在左公祠彭公祠蔣公祠諸名勝處專以逐艶尋香爲事是日絡經作婦女出遊者　光　影絡繹於途有某氏婦年約三十餘兩鬢己秃全用柳炭塗成其黑如漆面上匀芙蓉粉兩頰胭脂絢爛如桃花諸少年趨之若騖近前嘲之曰縊死鬼出現矣遂彭掌大笑衆皆從而和之婦乃惱羞變怒作申申之詈聞者莫不咋舌○淫書淫畫本干例禁近有無業游民專畫春宫日在茶寮中高聲喚賣若毫無顧忌者梅花牌地方更有西洋鏡攤塲六七起鑼鼓喧天引人入勝有司牧之責者曷不嚴行禁止以端風化乎○今年恭遇皇太后萬壽慶榜宏開由劉方伯札委杭同知孟司馬仁和縣伍大令錢塘縣朱大令照料文武闈供給以昭鄭重 
[鳩江紀事]  
　　本月初十日蕪湖氣候炎熱異常跋涉長途者汗涔涔下夜間電光繞室雨氣壓山虩虩之聲震蕩空中約兩點餘鐘急雨隨之其聲始息此爲今年雷部發聲之始故誌之○蕪湖新進諸生黌案由府抄發到縣王邑尊擇吉月之廿四日親率諸生迎送入學一切典禮飭禮房循例預備想璧水圜橋之側雀其頂而藍其衫者自當逐隊偕來也○新任蕪湖訓導崔枝仙廣文涓吉廿五日接事汪霽坪廣文卸篆後出洋與否計尚未定因廣文醫學深邃久爲此邦搢紳所悅服一聞遠遊多有遮道挽留者不知廣文將如華元化之活人濟世耶抑效班定遠之投律封候耶○蕪湖去年禾稼豐收田夫野老鼓腹而歡十千之稅爭先投納故去年錢漕冬季己徵起七八成自本月初六日起開櫃接收今年上忙錢糧賢長官撫字心勞我儕小民宜如何踴躍輸將免致陽城書下下考也○前報紀委署和州顧象山直剌定於初六日蒞任兹悉直剌以石尤風劇濡滯中途至十一日始行下車花朝日視事○去年冬防保甲巡綽認眞回境得以無事今者三春日麗防務似可少鬆李觀察老成持重特添委文武小班各一員隷保甲局差遣以繼冬防之後○二街福善菴女尼拐　楊姓女郎至金陵披剃被其家尋獲送官究懲並將此菴發封己紀去歳報中兹悉此菴己撥入育嬰堂重新翻造攺爲巿房迄今美輪美奐不復似向日之紅墻一抺矣特月下僧歸未免道旁惆悵耳○今年例差揭曉較往年爲早雖善於鑽營者亦有滄海遺珠之憾惟保甲分叚則人給一札且皆肥瘠適中蓋道憲藉以酬各員冬防之勤勞也查此次驛站班館牙帖三項除某某等七縣每縣一員兼辦三札外餘皆每員一事故共委五十餘人之多昔人謂選詩如散賑寗失之濫毋失之遺余謂委差亦然 
[禾中會景]  
　　嘉興訪事人云王江涇附近有地方名甸上者雖一小小村落而其中殷戶甚多本月十九日湊集資財支篷爲屋供猛將劉王等偶像牲牢酒醴致慤致誠并雇妙伶登臺奏樂入晚熾放烟火花爆銀花火樹如游不夜之城逹旦通宵游人如蟻翌日午刻復舁偶像贅會游行王江涇鎭上前導銜脾儀仗皆極鮮妍有扮戲劇者有拜香者有提鑑者所最可異者有多人身衣赭衣項繫鐵索披髮垢面刑具全身何見之幾疑監獄重囚綁赴巿曹處决者及細觀押解之劊子則雖頭揷雉尾手執明晃晃柳葉刀實皆近處無業流民爲之裝扮者始知亦係會中點綴並非身犯王章嘻其爲無罪耶奈何竟甘受桎梏桁楊其爲有罪耶則國家自有常刑奈何欲神越爼而庖代種種矜奇弔詭實爲敗俗傷風何父母斯民者竟付之不聞不見也是晚會中人宿於鎭上二十一日賽至油車港大約沿途迎賽尚須閱日遄回也又聞連泗蕩劉王像擇定二十五日會期邇日東鄕之約伴進香者大　小艑絡纆不絕有沿路一步一拜口中喃喃誦佛號者愚人之愚一何一笑 
[潯陽紀事]  
　　九江信云本月十七日酉刻大風起於東北江中波浪淊天雪練狂飛聲如虎吼琵琶亭畔有一古柳大可合圍緑蔭婆娑可入輞川圖畫是日被風吹折偃臥河堤龍坪有鹽船二艘下碇江心幾遭覆溺龍開河停泊船隻走錨斷練者多不可以樓指終何封家十八姨輕薄眞狂乃爾○是日戌刻新圩某姓家因煮晚餐以致失火一霎時紅光四射毒燄飛騰幸人力齊施得以　滅僅焚去草屋一椽○辦理德化縣旱卡委員許曉峰少尹瓜期己届上司札委倪子九二尹鍔瓜代於本月十九日任事○秋末冬初江中水浻商船不能進口戲園卽生意淸寥至春間江水復生客舟如蟻座中之客依然棋布星羅此歴年常例也兹者某戲　主人别開生面由漢口雇得女伶十餘人於十八日開演珠喉玉貌蓋世無雙正不第如元儂云解舞腰支嬌又軟以致一聲檀板座滿履綦囊内靑蚨爭相抛擲特不知宫斯土者能免打鴨驚鴛否 
[預禁賽會示]  
　　鄞縣正堂楊爲出示嚴禁事照得迎神賽會雖係祈保之心誠而聚衆集人實爲禍患爲禍患之釁端寍郡地方每於四月舉行元帥神會哄動多人往往滋生事端是以歴加厲禁止准扛擡神像巡歴一週不准扮裝擡閣等項故事以免人心浮動上年偶爾弛禁該司事等輙敢踵事增華務形熱閙遠方男婦紛至沓來聚於一城遂致鄕民與營兵互相爭毆幾至釀成大事此爾民所共見共聞者也本年奉道府憲諭飭循舊禁止以安閭閻除飭傳諭遵外合先出示嚴禁爲此示仰會内司事及諸色人等知悉爾等須知各項神會原係習俗相沿並非有益地方之事亦非必不可省之舉况際此歳示豐稔民心不靖逞一時之興費無數之貲不特匪類溷跡致貽隱憂且何必以有用之錢財作無益之費用本年四月届期循照往年止准神像出巡不得再用擡閣雜項故事倘敢故違定卽飭提該司事等到案究懲不稍寛貸其各凛遵毋違特示 
[甬東火警]  
　　本月廿三夜三更時寗波二境廟附近大街烟管店不戒於火烈燄横飛光燭天半遠近各水龍聞警　集踴躍澆灌無如四路延燒一時難以撲滅後從東首中和股皮店間壁折斷火道祝融氏始斂威而退此役也約焚去樓房廿餘　云 
[刼案上控]  
　　本月初十夜甬東永利信局船駛至南門外被匪肆刼一案前己録報兹聞該局因案經多日仍不破獲遂赴道轅控追蒙 
 
 

Page 3

 
 
道憲批示云近城河道匪徒膽敢駕船肆刼實屬目無法紀該管營縣平時疏於防緝亦可概見殊爲玩泄仰寗波府迅卽移營並卽嚴飭鄞縣會營專派幹練兵捕勒限赶緊嚴拿是案贓盜務獲究報毋稍縱延該營縣一面隨時認眞巡緝妥籌整頓勿稍疏虞致干重咎至失洋信局應如何賠償各錢莊現出知單一節行縣查明向章衡情秉公酌核飭遵可也 
[不認寄贓]  
　　去歳金陵慶昌人參店失去朱提五百兩細騐墻垣門戶形迹全無心知賊非由外入然究莫得胠篋者之主名惟有報官追捕虚應故事而己有某甲者傭於店内供奔走者己三四載店主喜其勤愼謂必如此等人方可信其不爲苟且事忽一夜囈語喃喃歴訴盜銀巔末并言數目若干寄頓何處燭照數計不爽毫厘蓋自得贓後己潛交表嫂代爲經營矣次日詢之譁辯不己店主遂據情禀諸江寍縣縣宰飭役以黑索牽之去表嫂者女傭也歳杪隨某宦眷口赴浙江近經藍雲峰大令關提到案並將其夫某乙押入翼房某日升堂研訊甲供稱小的並未竊銀夢中胡言烏能憑信大令飭笞五百板仍矢口不移及提所謂表嫂者到堂問甲存銀究有幾何事在何年何月何日供稱伊有鷹餅三十枚皆歴年所積工貲暫存小巡人處參店之欵實不得知其時小婦人遠在浙江如何代爲存放迨提乙鞫訊則稱表弟存工貲銀五十兩此外别無他欵跪練半日依舊支吾大令遂飭仍還押所候再訊供想大令明鏡高懸不難使水落石出也 
[鹺務紀聞]  
　　兩淮鹺務定章凡出江引鹽倘遭風失事其打撈無著者謂之汰消向准免納半厘以示體恤兹有西岸運商生吉祥鹽船行至江西吳城左近都昌縣境忽遭不測隨經商人禀請勘騐一面報請江西督銷局轉禀兩江督鹽憲恩准無庸補運刻己蒙劉峴帥批准其略云商販生吉祥分駁碱鹽行至都昌縣老爺廟地方遭風汰消鹽三百四十二包除零合計四十二引旣據吳城分局委勘屬實准照向章免完半厘毋庸補運仰候札飭淮運司遵照並聞江都轉亦巳札飭淮南總局轉飭該商遵照矣 
[叅戎接印]  
　　新授本邑提右營叅將廖楚才叅戎諏吉本月二十五日辰時接印前報己紀之矣昨日黎明時公館中懸燈結彩陳設一新吉時將届署提右營傅煥庭叅戎委城汛陶千戎將印信置彩亭中用全副執事送至公館内鐘鳴八下廖叅戎盛服而出行三跪九叩首禮望闕謝恩旋升公案啓用印信受各兵弁叩賀禮畢退堂俄而關道憲聶觀禁提右營傅叅戎松海防劉司馬上海縣黄大令守備程守戎城汛李千戎及千百把總等均至公館道賀車馬盈門一時稱盛午後廖叅戎排齊儀仗赴各署答拜禮也 
[薤露銜悲]  
　　昨日黎明時滬城登雲橋浜西首厠邊有無名男屍一具年約三十餘經七鋪地甲查無親屬赴同仁輔元堂具報堂中派司事往視果係因病身死卽行備棺成殮發壇召認 
[一女兩字] 　 
　　李潮投上海縣訴稱聘定顧袁氏之女爲室經袁彭氏爲媒出茶禮洋四十元迄今尚未完姻不料顧袁氏翻覆無常將女另字紹興人田姓爲室出茶禮洋一百六十元係高金姑娘蔣杏林李樹生等撮合去年三月間成婚由田帶回原籍小的向顧袁氏理論一味凶横是以來案呈控黄大令飭差將一干人提到前晚請帮審委員葉大令研訊李潮稱小的係天津府人向爲小本經紀顧袁氏有意悔婚叩求嚴究袁彭氏供係通州人李潮聘顧袁氏之女確由小婦人作伐今顧袁氏將女攺嫁田姓小婦人實不知情顧袁氏供係江北人生一女曾字李潮爲妻詎李遲延不娶人亦不知去面不得己將女另字紹興人田某收茶金洋一百六十元由高金姑娘等爲媒高金姑娘蔣杏林同供實不知顧袁氏曾將女許字李潮小婦人等僅得媒金數元李樹生供係江北人小的爲媒由高等糾合不知顧女許字兩姓今己由田長奎及蔣杏林之母同赴紹興追伊來滬大令訊得高金姑娘暗中唆使殊屬不應判以籐條鞭背二百下交官媒看管袁彭氏旣爲李潮作伐顧袁氏將女另字豈有不知之理顯見節詞卸罪著掌頰二百下與顧袁氏李杏生一併交保蔣杏林先行收所李潮斥退候備文往浙關提田等到案訊辦于昨日薄暮大令又飭帶一千人過堂覆訊 
[蟻媒剌字] 　 
　　己革江都縣馬快張洪卽張五權子於前年誘拐小六子等婦女數口來滬販賣被包探拘送公堂轉解縣署訊實收禁擬以軍罪昨日午後由捕廳陸少尉升堂研詰張俯首求恩少尉著差役在張面上剌烟瘴攺發四字仍飭還禁聽候備文起解 
[冐名募捐] 　 
　　邇日上海縣署土地祠修理後復將神像開光其貲皆由皂快兩班頭役湊集不料有歹人在虹口一帶冐名募捐差役聞之遍告各戶如遇此等匪類儘可送請地方官究懲也 
[春江雜志] 　 
　　有葉阿四者向操米業賦閒日久苦度光隂其母僦居小南門外東鈎玉弄中己則獨寓南門外桑園之畔前日步上閣樓取物偶一失足從高墜下跌傷血海一命嗚呼寓主卽著八舁至鈎玉弄家中其母見之號咷痛哭後經鄰人再三勸慰始爲之棺殮瘞埋噫吁慘矣○前日南巿豐興米行主某甲飭出店人送米三十石至九如米店嗣因與樣不合奶還二十石甲遂連錢十一千四百文雇小車載回行經三泰碼頭時己昏黄突有糧米小工李文明等人向之攔阻喝問是否糠粞定須查看甲任其啓袋李等卽將車夫驅散揪甲倒地拉脫髮辮半條迨甲大聲疾呼李等己攫錢而去後經附近源來冶坊中人聞聲齊出代爲追赶將李獲住送往二十三七鋪巡防局請懲局員邱二尹略訊情由著將李重責四十板至晚復函送上海縣請辦一面諭令甲自行投質○張大毛年十四歳父母在日曾撫某姓女新寶爲童養媳邇者年逾二八漸解風情有屠夫孫阿根者幼時寄名與張父是以時時出入其家日與新寶眉語目成漸成苟且之事二十一日午後又至張處適張不在孫卽掩入新寶房中雙宿雙飛幾似鶯鴦戲水適張自外至見而忿甚狂呼捉姦鄰里聞聲而來孫見勢不隹卽將新寶劍負而歸送往舅母家安放舅母不肯收受孫卽携新寶至某戲園觀劇幾留匿糖坊弄口家中現在張擬邀集親朋興師問罪恐又不免一番口舌矣 
[水手滋事] 　 
　　前晚上燈時有日本兵船水手十數人皆從　秀才游醉鄕深入步履欹斜行至虹口文監師路欲訪藍橋消息至粤人所開滬勝館門前見有粉白黛緑者悮認爲極樂世界昻然而入粤人告以此係良家閨闥豈容漁父問津水手略不辨别自恃人多磨拳擦掌將粤人曳至街心揮拳如雨此處望銜對宇皆係粤人所居見此情形遂動公忿一呼百應齊出禦侮鏖戰方酣巡街捕適至恐釀巨禍卽吹號呌中西捕聞聲而至上前拘拿水手紛紛逃遁僅獲五人送押捕房急投該管領事署控訴昨晨經領事函致捕房請將所獲之人广釋捕頭允之 
[吃白飯] 　 
　　昨午虹口小菜塲有小工數十人因飢腸雷轉至吳淞路寍波阿榮所開萬福樓飯館藉謀一飽盤飱甫進便似狼吞虎咽食旣罷不名一錢揚長欲出堂倌謂此處非施粥廠可比何以突如其來悠然而逝小工大肆咆哮飛盆擲碗頃刻都成虀粉不但將店中人肆毆卽旁觀者亦遭波及俄而巡街捕至拘獲數人送入捕房想一經解案雖不賞以獨桌酒一席亦當賞以筍燉肉數斤爲老饕解饞也 
[領妓軫轕] 　 
　　花烟館鴇婦顧太之螟蛉子李德才偕烟妓馬錦仙卽馬蘇氏投法公堂訴稱錦仙於六年三月間由張桂生送來當被借去洋六十元立有借據兩紙前日突如其來欲將烟妓領去不遂其意自將力剌傷右腿希圖敲詐因此鳴捕解案借據等件呈閱包探郁庭湘禀張受傷後送往醫院據醫生云若敷藥後傷處不痛一禮拜卽可痊愈同轉問馬錦仙曰爾係何處人如何被悵抑在花烟館答稱原籍鹽城早年嫁與爲洋關生意之馬德高爲妻馬於去年六月間逝世經馬友張桂生帶至滬上找尋小叔不料張心懷叵測將我押在花烟館得洋六十元伊取三十元在後母親蘇吳氏及胞兄等聞信尋來欲將我領回張桂生一味壩阻令母親出洋數十元方可領回母親囊底空空惟有飲恨而回同 
 
 

Page 4

 
 
轉閱見借據上有中人李秋汀徐大照子卽金春等名字問此係何等人馬蘇氏答稱兩人皆係某捕役之夥同轉問張曰爾何故兇惡若此押據上花押是爾所簽否張一味胡言并稱腿上之傷實被鴇婦所剌馬蘇氏又稱張來時共持剌刀兩柄爲徐金春等所目覩同轉著將張管押馬蘇氏暫留捕房函追母親來滬令李德才下期邀同中人到案核訊 
[根究行凶] 　 
　　輪船水手王茂堂控張徐氏卽老山貨誘匿姘婦朱趙氏一案己詳前報貨眞價實條内昨晨句探王榮培等將行兇之銅匠小生卽李孝山及寶心園烟館堂倌龔培榮保出之朱趙氏及王茂堂一併解案同轉問龔培榮曰王茂堂與人打架爾目覩否答稱水手帮至滬必約伴前來開燈消遣是日伊等多人共開烟燈四盞由寶花阿大惠鈔計烟錢八百九十二文並未打架王茂堂稱在寶心園時不過拉扯及下樓行經雙鳳園門前王阿根等喝令將小的拔往城隅置諸死地其時有李孝山將一千人邀至寶心園吸講烟小的因此己將新裕輪船生意辭歇鋪蓋等物由友人名德有者代取上岸連日惠鈔費用不少初五日將衣服質洋十元初七日又質七元半其洋統交賣花阿大手惠鈔龔培榮稱小的祗收烟鈔錢八百九十二文其餘皆被阿人所得同轉諭將王茂堂老山貨朱趙氏龔培榮等一併交保李孝山卽銅匠小生著卽管押待王茂堂尋到阿大及王阿根等到案再訊　 
[不認强索]  
　　流氓何車子韓金標小仁等在花烟館藉端敲詐經巡街捕將何及小仁兩人拘押己詳昨報嗣經包探將韓金標查獲賑晨一併解案鴇婦王陳氏稱何車子卽吳春榮又名金龍係安淸道友黨羽光緒十三年十二月二十日曾向氏强借行兇當經送案請辦嗣蒙前讞員王大老爺訪查的實押至次年開卽日定案詎目釋出後依然怙惡不悛小婦人亦屢被詐擾本月十八日又邀伊黨韓金標小仁卽陳金章及孔姓等前來聲勢洶洶小婦人知力不能敵應允借洋半元給韓贖取馬褂纔閱一日又來吵閙欲借川資洋五元如吝破慳囊伊有尖刀欲將小婦人剌死同轉問吳春榮曰爾究作何事膽敢似此不法供小的在道憲衙門辦案是日在小東門外一枝春啜茗不知何故被巡捕拘押一再研訊仍然抵賴通事禀吳等在小東門外花烟館吵閙經巡街捕目覩同轉著將一千人管押令陳王氏下期邀同茶博士到案質訊 
[縣案二則] 　 
　　詳有奎投爛泥渡巡防局控袁文采等四人盜盜賣糧米由高介臣二尹提到備函送縣前晚由帮審委員葉大令提訊薛供爲糧米經頭被袁文采等盜賣糧米投局控告轉送案下袁文采袁洪山袁桂山詹道奎等同供均以駕舟度日不敢盜賣糧米大令以袁文采等不應在局滋閙判各責四百板袁洪山詹道奎各枷號一月發爛泥渡示衆袁文采袁桂山從寛具結交保當大令判斷時有袁文貞在堂上胡閙大令大怒喝令拖下笞責二百板斥釋可謂咎由自取矣○顔雲發遭王乾麻子徐阿福奪鹽戳傷由羅開有舁至縣署喊控黄大令訊供之下候補提王徐及見証金發周升等到案再訊己見去冬報章前日原差將一千人解案晚堂由黄大令研訊顔訴稱係金陵人今在治下南碼頭開設豆腐店去冬購鹽二包行至南碼頭相近忽有王徐等不分皂白將鹽攫去次日在途相遇向論前事反被剌傷腰肋當蒙騐明現求訊辦羅開有供亦開豆腐店與顔爲友餘供與顔略同顧調梅供小的現充十二圖地保王徐業己拘案叩求訊供金發周升同供係本邑人開設棉花店是日王徐將顔毆打確在小的門前王徐供以打鐵度日是日醉後在彼經過見顔販賣私鹽上前喝阻伊卽乘鹽而逸一包被小的推落河中一包易錢七百文次日顔糾集多人向小的尋釁小的寡不敵衆一時情急將顔剌傷大令間爾等究有若干人答稱實係王乾麻子一人徐阿福僅解勸而己大令謂顔雲發雖販私鹽爾非是緝私勇丁如風馬牛之不相及顯見藉端生事判將王鞭背三百下又掌頰一百下作鞭背五十下分别管押金周訊無于涉當堂開釋顔羅顧叱退 
[英界公堂瑣案] 　 
　　裕泰木行一案己紀報端昨日裕泰夥張晉卿訴稱前日行中出店人傅重生衙木料出外誤撞江北車夫林景松閱時景松之叔富貴偕徐阿四曾慶祥丁阿四陳元祥張阿二等人擁入行中擊毁物件是以報捕拘拿送案傅訴與相同並請騐傷究辦富貴供稱姪子景松被傅撞傷故向行中理論至曾等前去毁物小的並不相干丁陳張同供稱伊等打架之事與小的等無千徐供稱富貴令曾轉邀小的同至行中毁物曾所供一味支吾包探黄四福禀稱景松己由小的送至醫院經醫生騐明所傷無關緊要此案雖由傅悮撞景松起釁惟曾最爲兇横富貴及徐亦到行逞蠻蔡太守判令將曾笞責二百板枷號一禮拜發犯事地方示衆富貴及徐各責一百板丁陳張無干省釋○包探黄四福禀稱陳賢亭李元松二人手持鐵尺將阮雪棠擊傷今日阮在某醫院中不能投質故先將陳李送案陳李同供稱小的等與阮口角以致互毆鐵尺由阮帶來並非小的等之物蔡太守飭押候受傷人告痊再行質訊○劉金卿訴稱昨晚行至治下四馬路尚仁里口突有龜奴擡轎入里將目撞傷並失去眼鏡一副約值洋銀四元龜奴袁小弟供稱昨晚小的擡某娼婦之轎入尚仁里後肩輿夫誤撞劉之目上實出無心蔡太守著量力給償養傷之費○包探江阿三禀稱酒徒曹阿狗醉態瞢騰擊壞張同富之車是以拘案請訊張訴稱曹雇坐小的之車欲至大東門小的向索車力錢四十文伊祗願出二十四文小的不依伊卽將車擊壞曹供稱小的醉後胡行尚求恩赦蔡太守判罰小洋銀二角爲修車費然後交人保出○宣阿元訴稱小的在某洋行當出店之役昨日雇王莫莫小車裝貨言定車力錢一百文後王索至一百四十文小的不依王卽行兇由某號捕拘案請辦王供稱宣雇小的之車言定錢一百四十文後祗付一百文是以與之口角蔡太守判令管押一禮拜 
[申報館協賑所經收順直山東山西河南賑捐二月十一至二十止第五次淸單] 　 
　　二月十一日無名氏銅洋十二元没力子茶晶圖章變竇助賑洋四元五角○十二日席孟則洋兩元周振庭洋三元○十三日無名氏兩戶銅洋各一元無名氏銅洋二元寗德堂汪洋十元吳城隱名氏孫魯瞻兩戶洋各一元悮城隱名氏洋三十三元吳城隱名氏現銀十九兩五錢吳城求無灾難子洋五元邱品三洋十元林屋衆隱氏洋廿一元花洋十八元銅洋一元無名氏求病速愈洋五元鋤月堂求妻病愈洋兩元○十四日勉吾齋等十二戶洋十元○十七日謙受主人銅洋兩元乍浦謙益堂洋二十元廣大當洋一元孫叔農洋兩元常德泰記九八元十兩另七錢一分二厘杭州王佑梁花洋一元銅洋二元○十八日無名氏洋二元○十九日揚州虹橋鎭同人無名氏五戶合洋四元錢塘朱澄之洋一元朱楊氏洋三元無爲氏洋六元南林雙淸室洋四十三元蔣槾秋蔣仲延兩戶洋各二元蔣伯申蔣怡芸蔣怡蓉三戶洋各一元○二十日海鹽隱名氏洋二元無名氏銅洋卅二元筆耕主人洋六元山東黄邑挹翠山房洋二百元以上共收英洋四百另四元五角銅洋五十三元花洋十九元現銀十九兩五錢九八元十兩另七錢一分二厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯郡官塲紀事]  
　　九江關道誠果泉觀蔡於新止誕一女孫繡襍增輝珠囊耀采本月十一日爲彌月之辰屬下文武各員均往道賀何軍門亦率標下將領趨詣鈴轅虔伸賀悃衣冠蹌躋極盛一時○署九江後營遊府兼帶選鋒右營邱雨亭軍門時成晉省謁見中丞旋於十五日由水路回潯麾下員弁俱赴江干迎接○長江水師湖口總鎭丁燕山軍門義方仙逝己列前報兹擇於二月廿二三等日設奠宦海中人咸以一束生芻親詣靈前一伸哀悼之忱舊時部曲感何深仁洒涕風前尤覺悽愴不己也 
[法界公堂瑣案]  
　　劉仲和訴稱前日在協順館飽餐後取水况濯遺落嵌翡翠之金約指一枚查究之下知係堂倌范朝金之友陸茂堂所取故將范扭送捕房包探王榮培禀查問陸茂榮時據云金約指被某舟子見而取去竟欲吞没卽在伊所住車寓中查搜果獲原贓送案請訊同轉謂陸曰約指是否爾竊供稱在地拾得謂旣是拾來應送交捕房爾至捕房後尚不直說顯見有心乾投判押候掌責六十下○包探孫錦榮禀前日淸晨寗波輪船抵滬有搭客某甲　鋪蓋一個行至碼頭畔被跑灘賊撞跌在地鋪蓋己歸烏有認明碰撞之人左手祗有三指通報捕房昨日將三指賊桂小弟並同伴之王阿二陸阿發等一併拘案原告所失鋪蓋己由其友送到故不來質訊同轉以桂小弟等實係老賊判押候各責八十板○包探禀見楊阿生情有可疑在身畔搜出押票五十四張中有水烟袋綢衣馬褂等物有押在鎭江等處者今將租界内押票數十張先吊二馬車水烟袋七枝及衣服釘鞋等物永烟袋一枝鐫廣兌字樣揚供本在滬南砲隊營後哨二篷内當勇因事斥革與劉新齋陳福生王香炳劉任炳等同住菜巿街押票五二四張均係劉等之物劉己往臺　押票難以售去給與小的包探稱楊腿上板花尚新係在英公堂懲辦楊供前犯營規時笞責二百板同轉著押候查明再核○魏金奎訴稱初三晚被賊竊去第一千零七十八一千零八十七等號照會兩張二十晚又失兩張前晚見陸福秀卽小滿榮手携鐵鑿等物撬取照會因得拘獲一千零七十八號照會己在途中尋見尚有照會三張由陸母陳氏來案代求情願賠洋四元二角陸供前向人賃車一輛晚間被人竊去照會無力賠償故取别家車照爲移花接木之計同轉謂竊物有贓本應重辦姑念爾母肯繳賠洋從寛掌責四十下○張鶴記禀稱去臘向吳廣聚購舊東洋車三十五輛計洋一百七十五元經理車輛之趙德儀徐金太吳金蘭等均係吳廣聚所薦至臘月廿六日吳將吳金蘭等喚去小的無可如何祗得另請人經理吳因其計不遂唆使車夫數十人前來饒舌今車上物件失去甚多並欠車租等欵求請提究同轉立飭包探將吳廣聚趙德儀等提案以言詞各執著交保先將應交物件理還而核口車主魏金奎又訴稱查到照會一張並車一輛車係張鶴記所置求請追究張鶴記稱因吳廣聚轇轕甚多願將車照收回不再出租此車被經理之張寶記私不賃出實未知覺張供車主不再欲租所捐照會數十張將成廢紙小的將第八百三十一號車輛及照會租與吳根寶及交還時查點照會係一千零七十八號當向理說據云舊照一體可用是以從權收下次日又租與别人拉拖忽被失主認見扭押捕房同轉謂爾不應擅自放租判張繳洋一元作爲罰欵吳無干釋放 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月十八日京報全録]  
　　宫門抄○諭旨一道録前○禮親王等奏請旨遵行摺○東撫福奏工部員外郎請以應升應轉坊缺開列在前片○大臣唐奏東川昭通兩府馱馬稀少京銅積滯現擬設立短鋪暫行試辦夫馬並運摺○東撫福奏聲明前被災村莊漏叙縣名緣由片○又奏揀員借補陸路叅將摺○水師總兵鄧奏恭報督巡洋面情形摺○二月十八日兵部太常寺太僕寺正藍旗值日無引見○倫貝子假滿請安○恩公因子指婚謝恩○阿公由白龍潭回京請安○怡王錫侯各續假五日○麟中堂鳥拉喜崇阿各請假十日○召見軍機○○和碩禮親王臣世鐸等謹奏爲請旨遵行仰祈聖鑒事竊上年十二月初二日禍部遵旨詳查萬壽慶典成案繕單具奏内開乾隆二十六年皇太后七旬聖壽自暢春園安輿還宫等語恭查會典是年十一月己酉高宗純皇帝奉皇太后乘大安輦自暢春園還宫高宗純皇帝御龍袍袞服乘騎前導又乾隆二十六年皇太后七旬萬壽高宗純皇帝親撰連珠詞製圍屏恭獻三十六年皇太后八旬萬壽崇上徽號奏書表文均御製並撰進鴻稱積慶頌八章乾隆二十六年皇太后七旬萬壽恭上徽號禮成高宗純皇帝詣慈寍宫侍宴綵衣躬舞奉觴上壽三十六年皇太后八旬萬壽高宗純皇帝詣慈寍宫侍宴綵衣躬舞奉觴上壽各等語明歳恭逢慈禧端佑康頤昭豫莊誠壽恭欽獻皇太后六旬萬壽皇上率天下臣民臚歡祝嘏所有應行典禮自應次第舉行臣等詳稽成案如皇上御綵衣進舞曁御製詞章均傾旨遵行外惟皇太后自頤和園還宫金輦由何處乘御及蹕路經由之處相應請旨飭下各該衙門先期敬謹豫備以昭愼重理合恭摺具陳伏乞聖鑒再此摺係禮部主稿會同欽派王大臣辦理合併聲明謹奏奉硃批另有旨○○福潤片　再工部員外郎滬澂於上年白茅墳合龍案内出力經奴才附片奏請恩施現准吏部咨開光緒十八年十二月初一日内閣欽出奉上諭工部員外郎濟澂着遇有應升應轉坊缺開列在前欽此查該員係由實缺工部銅子庫員外郎於光緒十六年工部奏派發往山東練習河務嗣經吏部因來山東二次奏請開缺在案此次旣己欽奉特恩賞以坊缺開列在前自與臣下擬請者不同且係曾任實缺人員因公開缺與未經補缺者亦屬有閒可否無庸補還員外郎卽以應升應轉坊缺開列在前之處出自　聖裁如蒙兪 
簡放是否有當謹附片具陳伏乞聖鑒訓示謹奏奉硃批着照所請吏部知道欽此○○巡撫徝督辦雲南礦務臣唐炯跪奏爲東川昭通兩府馱馬稀少京銅積滯現擬仿照貴州威寍連鉛舊章設立短鋪暫行試辦夫馬並運忝摺仰祈聖鑒事竊查東川昭通兩府向來民間馱馬上下馱運商貨不過肆十餘萬自光緒八年京銅改歸故道由威寍昭通兩路分運至瀘交收昭通一路後年運銅不過二十餘萬計連銅百斤每站例給脚銀一錢二分九厘二毫而商貨則給二錢有零雖多寡懸殊然每年銅運止有此數又有鹽并渡回頭商貨津貼故雇募尚不爲難近年昭通一路銅增至八九十萬己覺馬少銅多兼之鹽井渡商貸以湖廣布匹爲大宗近因廣布滯銷商貨不行巿面蕭索加以東昭連歳歉收每斗包榖需錢一千四百文斗米需錢一千八百文例給脚銀不敷喂養又無商貨津貼所有馬脚散走川黔就地覓資其不能他往尚在馱連京銅約止陸七百匹以致十二起二批京銅沿途堆積將四十萬而十三起頭批京銅陸續出廠又二十萬若不另籌辦法愈積愈多深恐有誤京連現擬仍照貴州威寍運鉛舊章自東川府至鹽并渡委員查勘情形設立短鋪雇用民夫節遞轉搬旣可濟馱馬之不足兼可養活無數窮民惟自東川府至鹽井渡悉是崇山峐嶺道路崎嶇每天只能搬運五十斤不能搭運又現在年荒米貴不能不寛給工資以免柺腹一切係屬創辦能否較馬運節省抑須略有加增應俟試辦數月諸凡就緒再行擬定章程奏明立案永遠遵行所有東川昭通兩府馱馬稀少京銅積滯現擬仿照貴州威寍運工舊章設立　鋪曹行試辦夫馬並運緣由謹恭摺兵陳伏乞皇上聖鑒謹奏奉硃批戶部知道欽此○○福潤片再山東省上年秋禾被災州縣前經奴才奏請蠲緩新舊錢漕以紓民力欽奉上諭飭司恭刊謄黄徧行張貼在案惟查藩司原詳成災最重之内有利津縣白家莊等境路家莊等並董王莊等境前左莊等二十村莊及報明沙厭地畝浦台縣仁字等鄕馬家廟等八十四村莊及光緒十四年查辦水冲沙壓取土溝塘地畝請將上年錢糧漕米曁靑黄不接案内原緩上忙新賦一律全行蠲免免和原奏漏寫蒲台縣三字欽奉上諭内前左莊等二十村莊之下僅云又仁字等鄕馬家廟等八十四村莊漏寫利津縣沙壓地畝等字當經檄行藩司轉飭利津漏台二縣於張貼謄黄時另行曉諭鄕民並咨部查照現准部咨事關蠲免錢糧應卽奏明辦理等因奴才查該二縣被災村莊數目並無錯誤原奏於蒲台縣仁字等鄕僅未聲叙縣名至欽奉上諭由無沙壓地畝字樣蓋因此項地畝卽在前左莊等二十村莊之内毋庸贅叙核計應免錢漕並無絲毫出入理合附片陳明伏乞聖鑒勅部查照謹奏奉硃批戶部知道欽此○○尚書銜山東巡撫奴才福潤跪奏爲揀員借補陸路叅將員缺恭摺具奏仰祈聖鑒事竊濟南城守營叅將劉雲會調補撫標中軍叅將業己接准部覆以所遺濟南城守營叅將員缺係陸路部推之缺行令迅揀合例儘先人員請補等因查該叅將駐紥省垣爲各營領補操防巡緝倍宜認眞非精明幹練之員難期得力奴才當於留東差遣委用之記名提鎭及儘先副將叅將内逐加遴選查有留東差遣委用記名提督萬德傳年五十七歳浙江海寍州人由武童投効河南軍營因迭次勦匪出力歴保至儘先都司並戴藍翎加遊擊銜同治七年隨嵩武車西征因在阿拉善旗等處打仗出力經前綏遠城將軍奏保於八年十二月十三日奉上諭著賞換花翎欽此又攻克寍夏蕪家燒坊出万經前署寍夏將軍奏保於九年十一月初一日奉上諭著免補都司以遊擊儘先卽補並賞加副將銜欽此又因攻克王家疃賊寨出力經前烏里雅蘇臺將軍奏保於十年十二月二十三日奉上諭著賞給桓勇巴圖魯名號欽此又因攻克通昌通貴等處賊巢出力經前綏遠城將軍奏保於十一年十二月二十日奉上諭著以叅將儘先補用欽此又因克復吐魯番城出力經前陜甘督臣左宗棠奏保於光緒四年二月初四日奉上諭著以副將儘先補用並賞加總兵銜欽此又因新疆肅淸案内出力復經左宗棠奏保於六年正月二十日奉上諭著以總兵補用並賞加提督銜欽此又因防邊案内出力經前督辦新疆軍務大臣劉錦棠奏保於十年十月初四日奉上諭著交軍機處記　遇有提督缺出請旨簡放欽此旋經前撫臣張曜奏請留於山東差遣委用於十二年九月二十三日奉旨著照所請兵部知道欽此該員穩愼精明營務諳練且於地方情形尤爲熟悉以之借補濟南城守營叅將洵堪勝任與借補章程亦屬相符相應籲懇天恩俯准以留東差遣委用記名提督萬德傳借補濟南城守營叅將實於地方營伍有裨如蒙兪允俟接准部覆再行給咨送部引見以符定制除飭取履歴送部外理合會同竞州鎭臣田恩來恭摺其陳伏乞皇上聖鑒訓示謹奏奉硃批兵部議奏欽此○○頭品頂戴記名提督廣東碣石鎭水師總兵奴才鄧萬林跪奏爲恭報洋巡班滿歴過洋面情形據實具奏仰祈聖鑒事案奉上諭嗣後沿海水師提鎭著於每歳出洋時具奏一次俟出洋往返事畢卽將洋面如何情形據實具奏欽此欽遵業將光緒十八年七月初一日下班出洋統巡日期專摺具奏在案計自七月初一日起奴才出洋接管兵船督率中左右三營及轄屬平海營值巡將備弁兵船隻在於上下交界一帶洋面往來梭巡嚴密督緝迨八月初十日巡至左營甲子洋面與東上路澄海營叅將兵船依期會哨一次十一月初十日巡至中路佛堂門洋面與水師提標中軍叅將兵船依芿會咋一次至沿海各礮台礮位官兵技藝及軍裝火藥器械俱於洋巡經過之便分别會演考騐以期一律純備均經通報在案兹届下班洋巡期滿歴巡所轄各營洋面均尚安靜奴才卽遵例於本年正月初一日撤巡回營辦理營務所有光緒十九年正月初一日起上班統巡洋面就日扎飭轄屬署平海營叅將方恭接管兵船認眞督緝毋稍疎懈以仰副聖主綏靖海疆之至意除將洋巡班滿日期呈報兩廣督臣查核外理合將洋巡班滿歴過洋面情形據實恭摺具奏伏乞皇上聖鑒謹奏奉硃批知道了欽此 
 
 

Page 13

 
 
[光緒十九年二月十九日京報全録]  
　　宫門抄○東撫福奏揀員借補陸路都司摺○楚督張奏江漢關第一百二十九結期滿徵收華洋稅鈔及支解各數目摺○又奏湖廣所轄長江水師各員因公出缺揀員分别升補請旨定奪摺○又奏荆州沙巿商民就地籌捐募勇設防摺○江督劉奏循聲懋著之知府知縣堪膺保荐摺○又奏特叅居官庸劣之府州縣等官請旨分别革職摺○又奏江南織造文煦捐助賑欵請賞換二品頂戴片○又奏銅山碭山二縣續完徐州倉正耗銀兩及經徵督催各職名摺○蘇撫奎奏江海關一年期滿查明徵收内地商稅銀兩摺○又奏爲糧道北上起程日期片○又奏借撥耗羡銀兩片○又奏籌解山西賑捐銀兩片○瓜洲鎭總兵謝奏報回任接篆日期摺○江督劉奏派員接管營務片○又奏委署總兵片○二月十九日刑部都察院大理寺廂藍旗值日兵部引見二十名詹事府一名廂黄滿六名正紅滿三名○榮公懷塔布耆齡各假滿請安○浙江總兵孫昌凱到京請安○貴恒請假五日○八額駙續假五日○連印請假十日○順天府奏京師得雨三寸有餘○召見軍機裕德洪鈞孫昌凱○○尚書銜山東巡撫奴才福潤跪奏爲揀員借補陸路都司以實營伍恭摺仰祈聖鑒事竊照臨淸營都司舒明阿升補曹州鎭標中營遊擊接准部覆以所遺臨淸營都司員缺係陸路題補第二輪第四缺輪用儘先人員行令迅揀合例人員請補等因伏查該都司駐紥臨淸州界連直省濱臨運河操練巡防均關緊要非精明有爲之員不足以資整飭奴才於儘先遊擊都司内逐加遴選兹查有副將銜儘先遊擊閻得勝年四十八歳止東泗水縣人由武童投効本省軍營因剿匪並在河工出力歴保至儘先守備光緒二年因堵築河工决口並三汛安瀾出力經前署撫臣李元華奏保俟補守備後以都司儘先補用並戴藍翎五年因修防黄河南北兩岸要工出力纒前撫臣周恒祺奏保請以都司儘先補用經兵部核准覆奏於六年二月十七日奉旨依議欽此復因歴次堵築决口異常出力案内經前撫臣陳士杰奏保免補本班以遊擊儘先補用並加副將銜經兵部核准覆奏於十二年八月初八日奉旨依議欽此飭發撫標左營候補十三年十一月到標十八年因胡家岸河堤漫口搶護不力經奴才奏叅革職旋卽竭力堵築合龍復經奴才奏請開復於十八年十月初六日奉上諭閻得勝著開復革職處分欽此該員勇敢有爲營務嫻熟以之借補臨淸營都司實堪勝任核與例章亦符相應籲懇天恩俯准以副將銜儘先遊擊閻得勝借補臨淸營都司洵於營伍地方有裨如蒙兪允俟接准部覆再行給咨送部引見以符定制理合會同曹州鎭臣王連三合詞恭摺具陳伏乞皇上聖鑒訓示謹奏奉硃批兵部議奏欽此○○頭品頂戴湖周總督臣張之洞跪奏爲江漢關第一百二十九結期滿徵收華洋稅鈔及支解各數目遵照部章開單恭摺具奏仰祈聖鑒事竊照前准戶部咨鈔奏内開各海關洋稅收支數目辦理未能畫一應令遵照定章按結開列淸單奏報一次仍扣足四結開單奏銷一次概不得以收支數目串入原摺以致混雜不淸仍一面造具四柱清册曁支銷經費銀兩淸山分送戶部曁總理各國事務衙門以憑核銷等因光緒十年二月二十五日具奏本日奉旨依議欽此又准咨第九十五結期滿淸單僅有收支款目以致各結總數未能聯貫嗣後應令將舊營新收開除實在分爲四柱逐款開列以昭明晰等因均經轉行遵照辦理兹據署湖北漢黄德道監督江漢關稅務恭釗詳稱江漢關徵收各項稅鈔及支解各數目前經截至光緒十八年八月初十日第一百二十八結止詳請奏咨在案兹查自光緒十八年八月十一日起至十一月十三日止第一百二十九結期滿徵收洋商各項稅鈔六成洋稅除支解外計存銀三千零九十兩零九錢零四厘五毫零四忽又四成洋稅除撥解外計不敷銀一萬一千七百五十二兩三錢六分五厘又另欵征收招商局各項稅鈔除撥解外計存四成八厘各稅銀七萬一千四百零六兩七錢五分一厘己如數歸併六成洋稅内開報又五成二釐局稅除撥解外計不敷銀六萬九千四十兩零九錢九分應在於下結所收五成二厘局稅項内照數彌補又此結遵照新章徵收洋樂稅厘銀除支解外計存銀一千九百七十四兩一錢八分一厘又英商在漢販運土藥出口徵收正稅銀十三兩六錢復進口稅銀二十七兩二錢己歸入洋稅項内開報等情詳請奏咨前來臣覆核無異除俟一年期滿按結造具收支經費各册另繕總單分别報銷外所有第一百二十九結徵收洋商各項稅鈔及支解各數目謹會同南洋通商大臣兩江總督臣劉坤一湖北巡撫臣禮繼洵恭摺具陳並繕具四柱淸單恭呈御覽伏乞皇上聖鑒謹奏奉硃批該衙門知道單併發欽此○○頭品頂戴湖廣總督臣張之洞長江水師提臣黄龔升跪奏爲湖廣所轄長江水師各員因公出缺揀員分别升補並照章聲明請旨定奪恭摺仰祈聖鑒事竊查長江水師員弁出缺向係開單會奏請補兹查有近日所出各缺經前提督臣李成謀曁臣翼升先後遴選歴練營伍熟諳水師之章文彬蕭全友趙孟逹毛翰廷四員均係由己經借補官偕遞請升轉相應照章聲明可否准其升補恭候欽定理合彚繕淸單恭呈御覽如蒙兪允俟接准部覆卽將蕭全友給咨送部引見其章文彬一員升補遊擊引見未滿三年邀免送部引見並趙孟逹毛翰廷二員懇敕部一併頒給紥付以昭信守除飭該員弁等履歴咨部外謹會同兩江督臣劉坤一恭摺具陳伏祈皇上聖鑒謹奏奉硃批兵部議奏單併發欽此謹將長江水師湖廣所轄各員弁因事出缺揀員分别升補繕具淸單恭呈御覽計開沅江營叅將魯洪逹調補遺缺查有副將銜巴河營遊擊章文彬才具明敏防練精詳堪以升補田鎭營前哨守備梁貴友病故遺缺查有都司銜儘先守備巴河營左哨二隊千總蕭全友熟悉水師操防勤愼堪以升補荆州營中哨二隊千總黄慶平病故遺缺查有儘先守備岳州營右哨三隊把總趙孟逹練逹營務堪以升補巴河營右哨二隊把總王錦州病故遺缺查有儘先守備該營左哨七隊外委毛翰廷練逹勤能堪以升補以上四員章文彬前由荆州營右哨都司升補遊擊今請升補叅將蕭全友前由儘先守備借補千總今請升補守備趙孟逹前由儘先守備借補把總今請升補千總毛翰廷前由儘先守備借補外委今請升補把總該員等均由己經借補官階遞請升轉可否准其升補恭候欽定奉硃批覽○○頭品頂戴湖廣總督臣張之洞頭品頂戴湖北巡撫臣譚繼洵跪奏爲荆州沙巿商民就地籌捐募勇設防恭摺具陳仰祈聖鑒事竊荆州沙巿地方上接宜昌南通岳州爲湖北省上游重鎭水路交衝五方雜處會匪最易潛蹤該處向無營勇駐紥防備空虚光緒十七年岳州拿獲正法之會匪首僞大元帥李典沙巿拿獲正法之會匪首副龍頭葉坤山武昌縣拿獲正法之會匪首高德華皆隂謀糾集黨與約期在沙巿會齊同時竪旗起事地方大爲震驚十八年閏六月間岳州匪首僞順天王汪澱臣又在臨湘縣屬之藥姑山漁角亭糾黨竪旗起事荆岳脣齒相依時虞匪黨竄擾經臣等檄飭荆宜施道督同荆州府江陵縣傳集紳商公同籌議均以會匪充斥乘虚思逞亂徵疉見募勇設防保衞地方實不容緩議定暫行招募勇丁二百五十名編列五哨立爲一底營取名沙防營所需餉項由該處商民就地籌捐按月支放並不動支庫欵成營後派委記名總兵樊本德管帶操練仍歸荆宜施道節制調遣分剖沙巿各要隘稽查奸宄搜捕伏莽以壯聲威而資巡緝惟商力頗形竭蹶捐資募勇勢難持久擬自十八年七月開辦之日起至本年年底止由該道府縣體察地方情形或撤或留如必須留防其餉項如何籌措届時再行禀明酌核辦理所有沙巿商民就地籌欵捐募營勇緣由謹合詞恭摺具陳伏乞皇上聖鑒謹奏奉硃批該部知道欽此○○頭品頂戴兩江總督臣劉坤一跪奏爲循聲懋著之知府知縣堪膺保荐恭摺仰祈聖鑒事臣維州縣爲親民之官知府爲州縣親臨上司見聞切近情意常通言治道者當於守令加意兹查有鎭江府知府王仁堪學裕才優心精力果凡卹民之政莫不懇懇懃懃不使一夫失所遇 * 
有民教案件亦復操縱合宜將成遠大之器前著徐州府鹽運使銜候補知府阮祖棠端方穩練有守有爲前隨使臣出洋歴經盤錯嗣典大郡聲績蔚然所著聽訟各條具有心得各處取以爲法至於利之所在人所爭趨該員介石之貞一塵不染前署揚州府知府儘先卽補知府許寶善嚴毅樸誠任勞任怨初膺方面職守極其認眞委令督捕蝗蝻該員日馳炎暑之中不知身於何有並能破除情面莫不憚其風裁餘如鹽務河工該員均稱熟習在任候選道江寗縣知縣陸元鼎器識閎深操持堅定前此調署上海凡遇交涉事宜持正 
 
 

Page 14

 
 
秉公華洋悅服嗣赴如臯查辦事件不以脂膏自潤尤爲人所難能補用直隸州署淸河縣知縣翁延年氣局安詳公事敏練淸河當南北之衝政繁役重該員措置裕如其於民瘼所關莫不盡心竭力知府用候補直隸州寶山縣知縣馬海曙和平篤實爲政不事威嚴臨民如對子弟其於地方應修水利夙夜孜孜不遺餘力同知用泰興縣知縣郝炳綸久膺民社熟習典章聽斷催科並臻妥善丹徒縣知縣王芝蘭遇災知懼視民如傷起瘠嘘枯百端拮据近日官塲習於泄沓其有署事各員更存五日京兆之見兹該員等盡心民事實爲守令中出色之員臣知之頗深不敢不上逹天聽其應如何鼓勵之處出自聖裁所有特保循吏各緣由謹會同江蘇撫臣奎俊恭摺具陳伏乞皇上聖鑒訓示謹奏奉硃批王仁堪等八員均着劉坤一傳旨嘉奬欽此○○頭品頂戴兩江總督臣劉坤一跪奏爲特叅居官庸劣之府州縣等官請旨分别開缺革職以肅吏治恭摺具陳仰祈聖鑒事竊維江南揚州府地居衝要爲鹽商輻輳之區五方雜處夙稱難治知府統轄二州六縣表率攸同必得精明勤幹之員方可期其勝任兹查揚州府知府陳卿雲心地寛和猶是書生本色惟才具殊欠開展於屬吏之賢否政事之得失漫不經心前次調省察看冀其自知愧奮乃自回任以來始終未能振作甘泉縣係揚州府附郭之邑民物殷阜詞訟頗多知縣劉沛霖性識迂疏不足理繁治劇又泰州知州張兆鹿措置乖方書差用事物議沸騰似以居官庸劣有忝職守未便稍涉姑容相應請旨將陳卿雲劉沛霖開缺留省另補張兆鹿卽予革職以飭官方所遺揚州府知府一缺請旨迅賜簡放泰州知州甘泉縣知縣均係調缺容卽揀員請補所有特叅庸劣各員謹會同江蘇巡撫臣奎俊恭摺具陳伏乞皇上聖鑒訓示謹奏奉硃批另有旨欽此○○劉坤一片再據賑捐局司道呈稱准江南織造文煦咨上年揚州甘泉等縣災歉較重賑撫需欵孔殷竭力籌措銀六千兩解請兌收助賑並據聲稱不敢仰邀奬叙等情呈請覈辦前來臣查江南織造文煦精　廉明通逹治體遇事莫不和衷共濟現因甘泉等縣被旱成災念切民依捐欵濟賑洵屬樂善好施近來各省開辦賑捐勢成弩末江寗捐務收數寥寥春賑浩繁原慮欵無所出得此鉅資接濟裨益實非淺鮮雖據稱不敢邀奬而其急公好義之忱未便壅於上聞查江南識造文煦於光緒十五年在内務府員外郎任内因恭辦大婚典禮出力蒙恩賞加牙備院卿銜今復體念時艱捐助鉅欵可否仰懇天恩俯准將江南織造武備院卿銜内務府員外郎文煦賞換二品頂戴出自逾格鴻施臣未敢擅擬謹附片陳請伏乞聖鑒訓示謹奏奉硃批文煦着賞換二品頂戴欽此○○頭品頂戴兩江總督臣劉坤一跪奏爲銅山碭山二縣續完徐州倉正耗銀兩及經徵督催各職名開單恭摺具陳仰祈聖鑒事竊光緒十七年分徐州倉奏銷案内未完一分以上職名及己未完銀數分數前經遵照新章開單奏奉硃批戶部議奏單併發欽此恭録轉行欽遵在案兹據江安糧道馬恩培詳稱據銅山碭山二縣續完止耗銀兩解道兌收除正銀造入光緒十九年春撥及奏銷隨奏各册耗銀歸於漕倉耗羡案内分晰造報計仍有碍山縣末完熟田正耗銀兩當再嚴催完解一俟續完至日再行造報外所有銅山縣叅後全売碭山縣叅後續完仍欠各分數及經徵督催各職名應請扣除免議减議開單詳請具奏前來臣覆覈無異理合繕具淸單恭呈御覽謹會同漕連總督臣松椿江蘇巡撫臣奎俊恭摺具陳伏乞皇上聖鑒勅部查覈施行謹奏奉硃批戶部議奏單併發欽此○○頭品頂戴江蘇巡撫臣奎俊跪奏爲东海關一年期滿查明徵收内地商稅銀兩循例恭摺具奏仰祈聖鑒事竊照江海關商稅每年應征正額銅斤價脚及盈餘共銀六萬五千九百八十兩三錢三分歴經扣滿一年關期奏報在案兹自光緒十七年五月起至十八年四月底止一年届滿該關道聶緝槼任内征收稅鈔銀三萬三千九百三十七兩一錢七分伍厘又海運漕米沙衞各船搭裝二成貨物免稅銀七千三百三十兩八錢二分三厘並新關所征招商局華稅項下提撥銀二萬五千兩均作抵正稅共實征抵征銀六萬六千二百八十七兩九錢九分八厘除照額征足外實計溢征銀三百七兩六錢六分八厘自應儘數報解此項銀兩不作定額以後稅收盈絀實難預定緣滬關常稅全賴沙船轉運向以油豆餅及棉花布疋爲大宗自北洋油頭餅弛禁後華商貨物皆由火輪夾板洋船裝運遂致沙船日少常稅日絀委非稽徵不力前奉部行該關招商局輪船運漕免稅銀兩自光緒十五年起不准作抵常關額稅等因惟海關所徵常稅今昔情形不同照額短收甚鉅向賴輪船運漕免稅一項抵額稍資挹注業經咨部准於新關招商局華稅項下每年提銀二萬五千兩抵除常稅以期正額無虧又新增北洋茶稅一項前議每年酌加額外盈餘银一十二萬兩不作永遠定額旋因鎭江揚州克復商賑仍由内河行走未能足額又經奏明儘收儘解在案今届一年關期報滿共徵新漕茶稅正耗銀七千七十八兩三錢五分實係儘收儘解並無收多報少情弊以上所徵各項稅銀除例支經費外業己照案撥濟軍餉據該關道聶緝槼詳請核奏前來奴才復核該關本届實徵抵徵各欵併計較之額徵盈餘銀數溢徵銀三百七兩零尚屬實力稽徵除飭造具收支免稅各數淸册詳咨外理合恭摺具奏伏乞皇上聖鑒謹奏奉硃批該衙門知道欽此○○奎俊片再蘇省光緒十八年分各屬征收漕曰二糧除提撥河運漕米拾萬石外其餘米石仍由海運抵天津後循辦徑運通壩交兌業經奴才於海運章程摺内會奏飭委蘇松督糧道景星前往天津通州督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代行代印以免積壓詳請循案奏報前來理合附片具陳伏乞聖鑒謹奏奉硃批知道了欽此○○奎俊片再蘇省前因歳徵耗羡不敷濟用奏明在地丁銀内按年酌撥銀兩收入耗羡支放歴經遵辦至光緒八年止嗣奉部飭蘇省耗羡不敷准借蘆雜等欵不准再動地丁等因業經先後在於蘆課等欵内共借撥過銀伍萬七千八百兩收入耗羡支放均經附片奏報在案兹據蘇州藩司鄧華熙詳稱耗羡一欵司庫存數無幾不敷動放應再於各年船械淸查等欵内提借銀一萬伍千兩收入耗羡以資支放等情詳請具奏前來除仍飭催各屬荒田一律開墾復額俟解欵充裕卽行停撥不得視爲常例並咨戶部查照外理合附片陳明伏乞聖鑒謹奏奉硃批戶部知道欽此○○奎俊片再准護理山西撫臣胡聘之等公函山西省被旱被水需欵賑撫請籌欵恊濟等因卽經轉飭各局通籌撥解去後兹據蘇省牙釐局籌銀四千兩松滬釐捐局籌銀陸千兩共合銀一萬兩於光緒十八年十二月二十三日發交號商百川通蔚盛長淮解山西撫臣衙門兌收濟賑由蘇州藩司鄧華熙詳請奏咨前來奴才復查無異除咨山西撫臣查照外謹會同兩江總督臣劉坤一附片陳明伏乞聖鑒謹奏奉硃批戶部知道欽此○○長江水師江南瓜洲鎭總兵奴才謝濬畬跪奏爲奴才回任接篆叩謝天恩恭摺仰祈聖鑒事竊奴才於光緒十八年七月在署瓜洲鎭總兵任内欽奉恩命補授是缺遵旨入都陛見十一月十六日到京仰蒙召見二次聖訓周詳莫名欽感陛辭後遵卽取道南下行抵江寍省城奉兩江督臣劉坤一等飭回本任光緒十九年正月十九日准兼護總兵瓜洲鎭標中軍遊擊戴華貴將關防文卷等　齎送前來奴才當卽恭設香案望闕叩頭謝恩祇領任事伏念奴才湘水庸材毫無知識舟師承乏常自愓夫氷淵渙汗寵頒幸近瞻夫雲日詩賡載見命奉遄歸愼守江防益鵜濡之是懍忝廣閫寄實鰲戴之難勝查瓜洲地居下游轄境遼闊操防巡緝責重事繁奴才自顧疎庸深懼弗克勝任惟有恪遵宸訓勉竭愚忱一切應辦事宜隨時禀承督臣提臣認眞經理以期仰答高厚鴻慈於萬一除將接印日期循例恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○劉坤一片再江蘇太湖一帶湖面遼闊　港紛歧巡緝極爲緊要必須水師各營認眞緝捕庶可保衞行旅綏輯地方統領太湖水　前雲南鶴麗鎭總兵朱洪章現經委署狼山鎭總兵篆務所遺太湖水師查有現帶督標水師左營前浙江海門鎭總兵李新燕堪以派委接統遞遺左營事務查有記名總兵李運春堪以派委接帶除分檄飭遵外理合附片具陳伏乞聖鑒謹奏奉硃批兵部知道欽此○○劉坤一片再署狼山鎭總兵宋聲平應行調省差委所遺總兵篆務有督巡洋面之責臣查有奏留兩江委用前雲南鶴麗鎭總兵朱洪章勳勤懋著訓練認眞堪以署理除檄飭遵照外謹會同江南提督臣譚碧理合詞附片陳明伏乞聖鑒謹奏奉硃批兵部知道欽此 
 
