# 1905 - 114 - 4911505

 

Page 1

 
 
[電傳　宮門抄]  
　　三月二十五日召見軍機　陳　璧 
[書本報紀刑部擬聘律師後]  
　　後來是非曲直之故不外情理兩端决獄者非斷之以理則衡之以情然斷理易而衡情難理不過按其事情在乎原其心理可以度於虛情必須核其實故西國問事不令下跪恐其形格勢禁而情不得伸也不用刑訊恐其負辱銜寃而情不能達也處以陪審則記與衆共之道使之情不枉列以見証則傳從二人之意使之情不隱而猶恐两造之言或有所格而不能盡一人之聽或有所偏而未能公於是乎用律師夫律師何人哉非中國所謂訟師者比也舞文弄墨之徒往往於一二字之間施其猾獪非陷人於罪過則巧脫於法網其爲禍於民也毒故其懸禁於上也不得不嚴若西國之律師則所以通两造之情者也法律所載其人必公信正直聰利敏辯卒業於學堂考成於政府註之册籍給以文憑夫而後可傳食於四方有延請者費或累萬金原告則爲之伸其意被告則爲之辯其枉熟於例敏於口雖在問官必與之酌核妥善而後可以成信讞故訴其情而直彼固滔滔滾滾從不挫於三寸之鋒訴其情而曲彼亦盡吾所能就公律之可駁者駁之但使中心折服無所屈抑爲已足而非出入於數字之間吞吐於言語之表使聽訟者明知其情之僞不得不斷其理之正如中國訟師之爲鬼爲蜮爲虺爲蛇者也雖古人有言理直則氣壯理曲則氣餒其理正者其情當不僞然而事有曲折人有辯訥若如皋之謀殺親夫據理則處以極刑亦不足蔽辜而誰知其枉也江督文案家丁洩漏關防論理則置諸重典不爲過當而誰信其無主謀也故斷以理則僅觀其表面不如衡以情之可得其實在此可斷言者也論者皆謂訟事用律師西國之理制也故華人與西人訟則用律師若兩華人互訟安用律師說也吾惑焉使以律師爲中國之訟師則何以獨維就於西人使以律師爲奪問官斷事之權則律師僅有辯駁之責任幷無斷事之特權卽謂有權則又何爲而其權獨讓於西人也揣其意不過以爲中國之百姓久在專制政體之下正不妨任我壓制任我凌踐耳蓋中國聽訟向惟問官之意是顧 
 
 
 

Page 2

 
 
問官以爲誰直則誰直以爲誰曲則誰曲不但不衡以情且不斷以理而暗無天日之事遂日有所聞而不爲怪烏虖英國倫敦有君主不尊律爲尊之語吾國不惟君主爲尊律不尊直可謂之官吏爲尊律不尊矣當兹民族主義盛行之時各國之視華人方如奴隷如禽獸草芟而禽獮之而吾同胞猶自殘焉自殺焉十年以後吾民其無噍類矣乎雖然吾國上下之隔絶幾如秦越之殊途固不待論矣其戚戚焉冀斯民之不亂而始得安然保其祿位者乃官場普通之性質也然喁喁萬民愈壓制則其情愈不得伸情不得伸則中國所謂訟師者愈得售其奸而民之含寃蒙禍者愈益不平而思亂蓋據理推測則易蒙囁嚅者稍不盡言問官已肆行定斷嚴刑峻法威迫取供一二舞弄刀筆之徒遂得狡獪行奸欺懦凌弱使之含寃抱屈而莫伸而其害至於不可極原情推究則無柱苟有一毫之曲一言之疑可倩訟師爲之駁其非必待訟師無所爭事主無所辯被告者已俯心而相從陪審者始簽字而定獄故西國之律雖輕作亂犯上之事一年不數數見蓋惟有以服其心在上者無用執法以取威在下者自亦望風而仰化也則聽訟之用律師於問官且無損而有益也鳴呼刀椐桁楊之下豈有眞情刑堂獄吏之尊未嘗讀律三代必使無訟之風至今日己不復矣孔子曰如得其情則哀矜而勿喜今吾國已修改刑律除凌遲梟首戮屍等諸重刑而獨於延用律師之法仍有未知爲有益者今幸刑部獨排衆議擬聘律師故就平日所欲言者書其後云 
[西商以中國不照中英商約行事]  
　　字林西報云本埠領袖西商數家擬電致英外部謂華政府不遵馬凱中英商約行事故須禀請政府設法使華政府照約辦理 
[俄艦隊遊弋海面]  
　　二十四日東京電云頃得可靠之消息謂俄國羅斯提斯聞斯開所統之艦隊於二十三日遊弋於鉛姆蘭海灣及該灣北七十英里伐臘勒海港之間 
[聖彼得堡之亂象]  
　　二十四日倫敦電云俄京聖彼得堡人心大亂因領袖各報載有謠言謂有無賴之民一萬五千人將於明日卽俄國之伏佛節期結黨攻打街市行走之體面人現地方官防備甚爲周密已調可薩克兵至俄京彈壓惟貴族及中等民人皆離京他往待假日過後再行回京各省傳來消息亦有此等之患而於伏佛節期之假日最甚俄京獨裁官脫勒派夫將軍己出示安慰民人謂當道必竭力彈壓如亂黨過閙則卽用兵 
[西伯利亞之亂狀]  
　　二十四日倫敦電云俄西伯利亞鐵路乞立愛朋斯克地方有重大之閙事已由藹開脫林堡遣兵前往彈壓 
[高加索境之亂狀]  
　　二十四日倫敦電云官傷消息謂俄高加索境地之鄕民屢次與官軍衝突鄕民手執斧鉞木棍手鎗等器但有多人爲可薩克兵所傷斃譯字林西報 
[俄艦隊缺少煤斤]  
　　二十四日倫敦電云據稱羅斯提斯聞斯開提督所統之艦隊因煤不足駛行甚遲 
[俄購輪船運煤至海参威]  
　　二十四日倫敦電云俄現設法購買輪船裝煤至海參威然僅購到八艘譯太晤士報 
[美商代俄造艦]  
　　二十五日倫敦電云美國鋼業巨商許華蒲已離俄京在紐約告人云此次赴俄國與俄政府訂定合同代俄建造新式一萬六千墩之戰艦數艘較目下之戰艦可强二成 
[俄艦隊駛向新加坡]  
　　二十五日倫敦來電云聞俄海軍兩隊一兵輪八艘一兵輪七艘想係俄尼蒲格托甫海軍提督所統波羅的海第三艦隊之船於二十三日晚出現於檳榔嶼南六十英里之洋面向新加坡駛行 
[俄艦已離鉛姆蘭]  
　　二十五日倫敦電云俄海軍提督所統之於二十二日晚離鉛姆蘭海灣 
[法人嚴防東界]  
　　二十五日倫敦電云德國舉摩洛哥事所施行熟思决定之政策法人閱之以爲與歐洲之國務大局有重要關係故遂有嚴行防守以保東界之意云 
[俄復設莫斯科總督]  
　　二十五日倫敦電云俄皇復設莫斯科總督卽派可士老甫將軍任之 
[日男爵演說英日同盟之利益]  
　　二十五日倫敦來電云美國紐約聖喬巨社會聚會時日本男爵鉛尼科君演說云日本曾將安格羅煞克森（人種名）人之教化作爲已之教化頗覺自得然此次日俄之戰非由英國出爲相助各國必爲此戰所波及且英日同盟之約禁阻瓜分中國之奸黨幷使各國在中國均沾利益又能保守天下之和局又謂美國佔據亞洲斐立賓羣島日本毫無妬忌之意 
[俄艦隊擬暫將梁蘇海灣爲根據地]  
　　二十四日東京電云聞俄波羅的艦隊之一部在安南海境遊駛其總隊在瓊州之梁蘇（譯音）海灣據云俄人擬將此海灣作爲該艦隊暫時之根據地 
[俄暗印度之計畫]  
　　二十五日倫敦電云俄已决定山西比利亞之湯姆斯克建造鐵路以達俄中亞細亞相近薄可勒之灘斯硜疉按俄人以此两鐵路聯絡者將不利於印度也以上譯文匯西報 
[法政府批駁馬當報]  
　　二十四日柏林電云法馬當報曾著論仇責德國有動干戈之意云云法政府批駁此論謂此皆係買股分票人之計畫蓋欲煽惑以圖漁利云 
[荷蘭擬將判斷日本房稅案]  
　　二十四日柏林電云荷蘭哈哥都城萬國公正會將於西五月十五號議斷德法英三國榨告日本徴收西入房稅案 
 
 

Page 3

 
 
[美總統游厯折回]  
　　二十四日柏林來電云美總統路斯弗君本擬在國内游歴两月現忽中途折回華盛頓聞其折回之故係因南美洲委納瑞臘之問題以上譯德文報 
[周玉帥赴淸江浦金陵來電]  
　　江督周玉帥於昨日未刻出轅赴清江浦 
[浙海嚴防俄艦温州]  
　　温郡官塲近奉聶中丞來電以俄之波羅的海艦隊由新加坡展輪東下諭飭沿海各區急籌防範温州道鎭爰飭永嘉縣沈炯甫大令會同右營秦景濤遊戎親詣龍灣茅竹等處試騐砲臺幷嚴飭防堵毋稍疎忽（離） 
[九南鐵路開辦現情南昌]  
　　九南鐵路籌到的欵七十餘萬已紀十三日本報惟此欵係富紳允派至今尙未交出股票亦未印齊出售而購地彈壓等事己紛紛委人現又委已革同知胡上襄遊擊態得勝都司楊殿棟李人傑守備唐棣爲彈壓總辦李薌垣方伯因鹽斤加價之事會同梅子肇部郎陶補孫主政前往江寗與玉　晤商惟玉帥祗允加價二文且須所籌各欵大致就緒方能照加方伯因卽折至滬上籌欵聞未遂意已於十六日返南昌矣目下總局一切開銷暫向農工商局借貸二萬兩計息五釐此九南鐵路之最近情形也（漸） 
[裁撫閉市詳情淸江]  
　　淮撫自有裁撤之信卽有辦公人役向撫轅乞恩今又有多人至市中令各鋪閉市淮徐海三屬紳十周衡甫太史沈雨人太史高子賓孝廉等恐釀事端因禀請撫憲轉奏留缺或改設河務防防大員藝帥准卽據情代奏隨出四言示曰漕督駐淮歴有年所有益地方未宜裁撤今已電奏請留此缺爾等安靜切勿惶惑如再滋閙嚴拿究詰勿信浮言各安生業縣尊亦偕邑紳入市徧行勸諭並出示曰漕督駐浦由來已久不改淮撫亦當照舊請留此缺現已電奏凡爾商民各宜靜候聚衆罷市法所不宥照常貿易毋自取咎倘再違延定卽提究至申刻各鋪始照常開張（夬） 
　　記者曰蘇淮分省蘇省京官爭之私也而猶有公誼焉迨奉裁撤淮撫之諭淮民竟至於閉市以爭則純乎私矣固不必研究其原動力之如何也 
[元和輪船失事再誌鎭江]  
　　元和輪船於三月二十一日夜在通州左近失事己誌本報兹悉該船所載鎭江搭客三十餘人又鎮江各莊號之貨所失約値銀四萬數千兩（觀） 
[浙撫電覆美教士被傷情形京師]  
　　駐京美使函致外部謂美教士陸尼第在距杭州一百二十英里名曰村里被人毆傷有性命之憂請飭浙撫加意保護旋據浙撫電覆云美教士蓋懷德在餘杭芝塢裏傳教於某夜被盜劫並被拒傷現兇犯已獲教士雖受重傷已送至省中醫院醫治可保無虞（屯） 
　　按美教士蓋懷德被傷一事前據杭州訪友專電已登本報惟當時誤餘杭爲臨安蓋因肇事之芝塢裏地方爲餘臨兩縣交界距杭垣又百有餘里故有此誤也今據浙撫覆外部電附正於此 
[東撫請欵開埠濟南]  
　　東撫楊中丞因濟南周村濰縣已開商埠擬建設關署修築馬路以便振興商務現已電致戶部請籌欵三十萬兩聞戶部已代奏允許由該省應解餉銀項下提用俟關埠後收有稅項提還戶部（閏） 
[戶部電催解欵廣東]  
　　日前戶部以需欵甚殷電催粤省大憲轉飭各關及局庫將本年應解京餉及各項解部之欵迅速籌解以應急需現各大憲已飭各處關局從速撥解矣（暌） 
[廣西督撫奏請以湘卾恊餉抵解廣西賠欵桂林]  
　　粤督岑制軍桂撫李中丞奏請將鄂湘所解恊餉抵作廣西應攤賠欵解至上海至應解龍州邊餉由廣西自籌已奉旨著戶部議奏矣（屯） 
[直隷公債票餘聞天津]  
　　官塲傳出消息公債票利息平均得九釐五其厚爲西國所罕見故自開辦之始東西洋商人卽接踵來購今第一期已罄西商有定購第二三期者因章程無預購之條未經允許而内地各商欲購買者反難到手主客易位非創辦公債票始料之所及　（　） 
[吏部裁吏之後之辦法京師]  
　　吏部裁革書吏後各堂官會議招考謄錄以供抄寫惟必須各省舉貢廪增附始得報考以三年爲期滿舉人五貢以知縣州判用廪增附均奬以縣丞從九各雜職並優給薪水擬先招二百名不日卽當出示招考聞戶部現亦定議將書吏照吏部一律辦理不日卽可入奏（月） 
[巡撫公費撥興附學武昌]  
　　鄂督張香濤宮保旣設原籍學堂於鄂又以調鄂天津學生經費尙無的欵故將兼管巡撫公費銀兩撥充附學之費昨已札知學務處照辦矣（履） 
[三江師範學堂聘定教習金陵]  
　　鹽城陳惕菴孝廉玉澍文章行誼冠絶時流所著後樂堂集二編及民權釋惑等書風行寰宇久爲學界所歡迎日前江甯三江師範學堂特延聘孝廉到堂教授諸生孝廉抵甯後己於前日到堂授課矣（容） 
[派習農業學生緩行武昌]  
　　鄂省派赴東瀛學習農業學生月杪成行已兩紀本報乃行期忽又改緩大有變動之勢發起人黄君則己於前數日先行赴東說者謂係料理寄宿舍究不知是何阻力也（履） 
[武備學堂之衝突安慶]  
　　皖省武備學堂學生去歲第一次畢業後皖撫卽添設武備營募集年輕粗通文字者入營肄習一年爲限現於四月間已屇卒業之期乃前日有孫王二生閒談啓釁致相毆擊王額受微傷事爲譚提調所悉遽將孫鞭撻學生大噪提調恐釀事端媿勸各生次第散去將孫押入黑房尙未釋放聞諸生咸懷不平多有去志云（咸） 
[武員請練騎兵營武昌]  
　　襄陽府城守營遊擊張 
 
 

Page 4

 
 
文傑憤提標軍人之腐敗禀請上台將此項廢勇一律裁撤遣散另招新軍照襄防馬隊編練以便改練騎兵營之用是亦武員之佼佼者矣（履） 
[工人滋事烟台]  
　　十四日早有南斐洲招工局工人二名在街滋事經保工局巡捕扭獲解局詎該工人目無法紀輒敢聚集小工一百餘名沿街奪取棍棒扁擔等械蜂擁赴局將器具全行擊毁並掠去衣服等物局勇及巡勇攔阻均被重傷適羅司馬會同英員在之罘島點驗工人聞　急乘小輪回局將家眷傭役暫避他處但未悉中英各官如何辦理耳（損） 
[營勇通匪搶刦續聞鎭江]  
　　寳應高郵東臺一帶有營勇勾通梟匪在各鄕鎭販賣私鹽聚衆搶劫等事已紀昨報兹大憲已有風聞飛飭駐防鎭郡之南洋續備新勝水陸各營管帶徐寳山都戎速帶師船馳往剿辦（觀） 
[請追虧欠巨欵京師]  
　　蕪湖錢莊瑞和厚泰等五家於上年被開設蕪湖五豐米號之廣帮號東陳炳章及其管事蔡子敏倒騙借欵銀六萬一千餘兩疉經具控安徽巡撫曁廣東督撫請予追究案懸兩年迄未了結各錢莊以虧倒甚鉅血本攸關日昨復聯名具禀商部懇請究追以　商務而免效尤（震） 
[報効考工廠經費京師]  
　　日前吳琴孫觀察來京經商部尙書振貝子與商京師設立考工廠辦法觀察詳言綱要並擬報効該廠經費銀五萬兩以期速爲開辦聞己擇妥正陽門外廊房頭巷會元堂故址不日興工（訟） 
[蘇州縣試正案名次蘇州]  
　　蘇州長元吳三縣考試文童共一正三覆昨已發出正案特將前列二十名錄後　（長洲縣）汪增祚　吳南鼎　張斌毅　石承慶　陳駿聲　王鳳瀛　汪樑孫　貝祖燕　沈世璜　張慶繩　孔繁駿　張兆棟　顧賡熙　吳均　韓熙春　張預孝　章保世　孔憲斌　顧豐玉　沈紹曾（元和縣）　張澤霖　王　鼎　吳德培　李恩灝　吳傳紳徐恩賚　祖　培　朱受圻　汪之槐　宋嘉釗　祝　淦　劉維經　周　斌　潘浥芬　蔣　灝　袁禮賢　汪庭槐　尢　魁陸肇曾　張象年　（吳縣）　王　龍　雷學志　朱祖基　陳　舒　顧學采　顧建勳陸承謀　管義華　瞿　震　殷葆鄰　錢祖謙　黄軔靑　孔慶鏞　劉傳奎　張志駿　徐恩湛　王肇備　楊　元　尢志邁　吳　鴻（蠱） 
[工部局不允行使當五銅錢]  
　　公共租界公廨讞員屠興之司馬前奉蘇藩司札文飭在租界行使當五銅錢等因司馬奉文後爰卽出示曉諭英工部局以此項銅錢質旣不佳輪廓字面又不清晰未允准行是以昨日司馬親赴工部局與董事面商一切未知能允行否俟有續聞再行補錄（木） 
[德副領事請辦劣差]  
　　前者廣隆洋行控華人趙蘭生定貨不出一案經領事照會公廨請爲提訊前讞員黄司馬簽差徐升提案詎該差有從中舞弊等情爲德副領事知悉當卽照會新任屠司馬查究司馬查得事非無因卽將該差停辦公事兩月以儆德領事大爲不然復函致司馬謂此等劣差非停辦公事所能了結云云未知司馬作何辦理也（木） 
[貨捐局上松滬釐捐總局禀（爲行駛内地小輪須照章完釐事）]  
　　敬禀者竊查貨捐局向章凡有蘇常一帶内河帆船運貨至滬經過新閘貨捐北卡由杭嘉松江一帶内河帆船運貨至滬經過油車碼頭貨捐南卞由靑浦一帶内河帆船運貨至滬經過日暉港貨捐西卞寳山一帶内河帆船運貨至滬經過虹口貨捐虹卡抵卡後均由各該卡員司扦騐所運之貨開具報單交由商人至卑局繳納釐捐凡南北洋沙釣衛各項海船及長江一帶帆船運貨由吳淞進口艙深五尺以下者歸卑局所轄之吳淞貨捐分局收釐艙深五尺以上者抵滬後至卑局繳厘再由卑局委員騐明單貨相符方准起貨進棧此内外海帆船運貨至滬卑局抽釐之向章也凡由江海輪船裝運至滬之貨已完納進口稅者先進洋棧以後出棧時如在新關再完納子口稅裝載輪船出口或在新關完稅指運蘇杭嘉三關或領子口稅單裝新關掛號帆船運入内地卑局槩不抽収釐捐此外由洋棧所出之貨未有新關完納運赴蘇杭嘉三關稅項及未領子口稅單者如裝帆船運入内地各處或卽在上海城廂内外銷售無論洋貨土貨均須在卑局繳納釐捐經卑局委員註明單貨相符方准裝船離滬俟出洋棧後卑局抽釐之向章也其由吳淞進口之南北洋沙釣衞各項海船及長江一帶帆船之進出口貨雖在常關己完納進口稅卑局仍應抽釐常稅照釐捐並行商民遵辦歴有年所此帆船運貨無論進口出口内地卑局槩須抽釐之實在情形也現查十六鋪橋南首有永裕公司小輪數艘行駛崇明通州海門及浙江之舟山鎭海口浦等處非通商口岸之内地裝載貨物從未完納卑局釐捐查運載貨物往來非通商口岸及通商口岸之内地者例不得在新關完納進口稅項今該小輪船公司設立之處雖屬通商口岸係屬内地並非租界行駛之處又皆非通商口岸之内地必在新關完稅之厘旣不在新關完稅卽應在卑局完釐雖屬小輪裝運宜仿照南北洋沙釣衛各海船及長江帆船運貨章程已在常關完納進出口稅項卑局仍照章抽収之例一律辦理乃該小輪所運之貨向未到局驗報其爲意存内避以圖倖免可知若不亟行查詢以後行駛内地小輪愈推愈廣自必相率效尤向日由帆船運載各貨勢將盡裝小輪以兾取巧則有釐之貨悉變爲無釐之貨不但於比較大有損礙恐爲時旣久卑局將同虛設不得不縷陳細情禀求憲台咨商關道憲飭移滬關稅務司飭知十六鋪橋南行駛非通商口岸之内地各小輪船公司均各遵照定章辦理倘有違抗卽請由關將該小輪牌照扣繳不准行駛以塞漏扈而維餉項卑府等實爲整頓捐務起見是否有當理合肅泐禀陳仰祈大人鑒核批示祗遵實爲公便 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批駁限制日人入哥境作工律]  
　　二十四日倫敦來電云美屬加大政府已將哥崙比亞定律部所定限制日本工人入哥境作工之律批允駁矣 
[英國不認所鑄砲之無用]  
　　二十四日倫敦來電云英海部不認前日詳載報所載英砲各弊並謂愛及　鐵克戰艦之砲两尊試放六十六門及七十五門之後果然炸裂然因造管之鋼過軟之故其餘各砲頗能得力有一尊竟試放一百六十二門後始行替換 
[美富商捐學堂額外薪水]  
　　二十四日倫敦來電云美國鋼業巨商堦納蓋君出其所鑄鋼業公司股票値美金一千萬元作爲美國及加拿大學堂教習之額外新水譯二十四日文匯報 
[江南商務局詳江督文（爲茶業整頓釐卡留難索費事）]  
　　爲詳請事據茶業總董蘇致新曁金陵五城各茶號等爲茶業疲敝陳商困謹擬整頓辦法公叩詳請定案以除積弊而興商業事竊謂商業之盛衰由於銷塲之暢滯銷塲之暢滯由於成本之重輕成本輕則價廉而銷暢成本重則價貴而銷滯凡業皆然而茶業尤甚近年以來茶商虧折不可計數推原其故皆由於本重而消滯然其所以本重而消滯者由於山價之昂貴尙小由於各卡之需索實多向以官民隔閡寃抑無可伸訴故隱忍不發者垂數十年矣今逢憲台廣開商會聨絡商情凡利弊之關於商者無不爲之振興而釐剔商等受虧日久積弊莫伸於此而不言則無可言之日於此而不盡言則更無可言之處故特不揣冐昧謹將積久虧累之情弊及目前之當整頓者爲我憲台陳之一額外之需索宜禁也查引一層經前兩江爵閣督憲曾督憲沈督憲劉先後奏定按以司馬秤百二十斤爲一引每引完銀二兩二錢四分名之曰落地稅有引之茶准運行江皖蘇三省内地不再抽收分文煌煌部章官民共曉奈日久弊生隨在需索（馬頭卡）每引索銀七分（灣沚卡）每引索銀一錢七分（三里埂卡）每引索龍洋五分（金柱關）每引索本洋七分下河運每引索銀八分（北河口卡）每引索龍洋五分（大勝關）每引索銀七分引之正數不過二兩二錢四分而引外需索之費竟至如此之臣商民成本無多何堪經此重困此額外需索必需禁革者一也一借端之需索宜禁也查引茶之用簍裝與引鹽之用包裝同也引鹽無皮稅而引茶獨有皮稅比例以觀不平已甚然照舊章究納小簍不過完洋三分中簍不過完洋五分大簍不過完洋七分今則小簍索至五十六文中簍索至一百二十文大簍索至一百五十六文皮稅已屬不均况加以倍稅乎此借端需索必需禁革者二也一陋規需索宜禁也引費皮稅已成例外之征然猶有名之可指獨至船頭黑費等項名目百出額外苛求（小河口卡）每貼本洋二元（馬頭貨卡）每船本洋四元（又茶卡）每船本洋四元（灣沚卡）每船本洋四五元（淸弋江）每船本洋四元（金桂關）每船本洋六七元又查船費本洋四元各卡皆然是此之外各卡書吏更索取茶葉數斤以至十數斤不等索費之名目旣多而索費之局卡又衆層層敲剥民何以堪此陋規需索必需禁革者三也以上三者皆弊之在官也而弊之在商者更有船戶之包攬是也查商人請引必有號碼引外多帶而船戶每於引茶之外私攬販戶之茶借引偷漏偶經查出私行納費爲日旣久關吏周知致啓挾制需索之心牽連正引之茶指鹿爲馬白端訛索使商等受如此需索如此虧折而不敢一爲舉發者何也蓋商等所販之茶以香色味俱全爲佳雇船載運僅用簍裝各卡留難多日香色必變香色變則味與之俱變味變則貨低貨低則滯銷而價賤商等顧全成本只得使費求速而不能延緩吝財再商等入山採茶全用簍裝裝簍之時係初焙之茶潮性退盡每石較准斤两稍延數日潮性復回間有膨脹二三斤者各卡以斤两不符任意訛索商等無法可設有口難分又不能分辯是非也况茶之爲物最易碎爛各卡知其然也故需索稍不如意托言倒簍　秤果使倒簍則茶葉皆成虀粉矣總總私費商等聽其需索者因所損雖多而所全較大也不供其需索則所省有限而所耗無窮矣權衡重輕此商等所以飲恨吞聲而不敢與之較量也以上種種爲難情形商等明知吃虧而不改舉發者以現在各卡視公事爲具文毫無顧忌雖前茶釐局憲程勒碑禁革而積習相沿視若無覩且商等多一次告發各卡更加一倍需索故甯吃虧而不敢言兹値憲台整頓商務之時亦卽商民由衰而盛之日商等受虧之狀旣已臚列於前而其所以謀整頓之法敢就管見之所及冉爲我憲台陳之未完 
 
 

Page 10

 
 
[武昌官事]  
　　前本報紀余堯衢廉訪丁憂兹悉並無其事日前已由湘省原籍到鄂趁火車北上矣○岳常澧道韓古農觀察來鄂謁張宮保議整頓　州商埠事○劉道秉彝因查辦宜城衞田案被參劉接到京函後大哭失聲○湖北官報聞將添派知縣沈嚴爲撰述然惟尙未見明文○調任荆宜道陳少石觀察現在摒擋一切約四月杪蒞任（師） 
[公廨祝壽]  
　　昨日爲公共租界公廨讞員屠興之司馬夫人六旬壽誕本署書差人等循例入内恭祝並開筵宴雇天仙菊部孩兒班在署演劇（木） 
[札報海關稅章]  
　　江蘇巡撫陸春帥自接任後以海關稅章及書役花名均未詳悉故卽札飭上海道袁觀察將稅章及花名一律從速造册詳報以便備案存查（金） 
[大純紗廠工人互鬨]  
　　楊樹浦大純紗廠今改集成紗廠由盛杏蓀宮保派陳云三爲總辦南北二廠共有工人數千名昨日午後廠中司事名小徐者不知因何將南廠工人某甲毆擊致動公憤南廠各工先行停工繼至北廠强令各工人亦行停工北廠工人以事由南廠工人所起不允南北兩廠工人遂互相攻擊並將廠中雜物恣行擊毁總辦陳云三見已肇禍立由德律風報知楊樹浦捕房捕頭卽令中西包探前往將爲首之工人數名拘獲帶回捕房押候解送公堂禀請訊究陳並將肇事情形禀知盛宮保請爲核辦（火） 
[洋龍操演]  
　　法租界捕房洋龍昨日午後二點鐘齊集黄浦灘操演捕頭恐人衆滋事特派中西探捕多人到塲彈壓（火） 
[坍屋傷人]  
　　浦東人張渠渠向在六馬路顧裕豐洋鐵店爲夥前日旁晚至鄭家木橋南首某小烟間内過癮左近玉露春茶肆翻造房屋業已拆卸與該烟館房屋毗連年久失修忽然坍下烟客六人同日逃出惟張受傷最重烟館主婦亦被壓傷足踝當卽報知捕房舁送仁擠醫館求治張傷勢沉重無可施救舁至同仁轉元堂分局逾時氣絶飭傳屍兄張某隨同地保投上海縣報請相驗（水） 
[冐印火烙被拘]  
　　東洋車在租界行走須先以車至工部局驗准方可行使驗後卽在車上加火烙印爲憑前日有周瞿氏者在車上私印火烙爲該局查車洋人察出拘案懲辦奉判罰洋五十元昨日又有周某等七人亦效周瞿氏之伎爲包探李星福拘入捕房押候解送公堂請辦（木） 
[查拿棍黨]  
　　在龍華香市向人訛詐之棍黨小德才日前被捕陳金拘獲解縣後其同黨現均匿跡十六鋪一帶上海縣汪大令已諭飭該捕留心查拿以便嚴究（土） 
[禀控縱火]  
　　前日本城方姓家失愼已紀前報兹悉卽方肅記曾向中和好時兩洋行保有火險巨欵故此次失火後外間頗有煩言該處被害各鄰以該姓肇禍之先將貴重物件搬運一空並購有火油數箱顯見從火圖賠銀兩故卽具禀投局禀控澈究朱明府得禀已親往察勘形跡矣（金） 
[門卒逞兇]  
　　前晚二鼓時有陸某者行至新北門被門卒勒索門資不遂致被呼衆毆辱失去眼鏡等物昨日已具禀投上海縣請究矣（金） 
[請發保單]  
　　美商德興洋行近欲派夥前往無錫等處採辦生絲故卽禀由領事致函上海道謂袁觀察給發報單以便前往採運（金） 
[控案註銷]  
　　世和洋行洋東前控孫廣泰欠銀不還一案今據原告投案稱業已理明請卽將案註銷（木） 
[啞婦留養]  
　　本城警察東局巡士前晚查獲迷途小孩馬桂喜昨又巡獲啞婦一名由局員郁二尹一倂飭送普育堂留養（金） 
[從寛罰鍰]  
　　警察局二十八號巡士拘獲專用僞鈔票之應瑞生一名解經總巡局訊供押候查辦在案兹悉前日應已挽某富紳投局向總巡朱明府說妥保出故明府並不嚴懲僅罰洋銀五元了案（金） 
[上海官事]  
　　江蘇糧道陸申甫觀察由蘇蒞滬暫駐海運局行轅昨日道憲袁觀察詣局拜會晤商一切並定於今日假洋務局設席特請陸觀察及榮尙衣等飲宴○蘇州織造榮子衡尙衣定於日内赴寗與江督周玉帥商議要公○南市貨捐局總辦鐵太守昨日在蘇公畢乘舟返滬至道轅禀知○北新涇保甲局委員陳　尹至道轅禀銷奉委督同掩埋差並請病假五天○上海道袁觀察昨日因公傳本縣汪大令總巡朱明府帮巡馬叅軍浦東總巡謝明府等到轅議事○刑部郎中吳雨靑部郎澤培某科翰林高振霄太史昨均因公到縣拜會（金） 
[上海縣案]  
　　海味公所片送沈阿虎控追吞貨案内原被告四人到縣前晚經汪大令提訊沈供在鼎裕海味行專司駁貨二月二十五日送洋菜木耳各一件至洞庭山碼頭硤石二號航船因航船尙抵滬由航船主顧阿五雇老婦奚阿七划子船暫囤近接硤石來信两貨均未收到顯係顧等串吞求追奚阿七供顧阿五常雇婦人划船囤貨候航船抵滬交卸上月二十五日因貨多船小將洋菜木耳兩件轉囤於許阿華駁船由許交明顧之航船已與婦人無涉許阿華供顧阿五於上月二十六日雇小的駁船囤儲紅白糖六十九包洋菜木耳紅棗桃肉四件共七十三件至三十日交與顧之航船如果短少豈有當時不追之理顧阿五供雇奚許兩船囤貨屬實惟止紅糖六十九包餘無别貨有永昌泰報關行清單呈電大令判顧賠六成許賠四成兩船先交埠頭看管限三天清理違則變價抵償奚阿七無干省釋○浦東總巡司前解拒傷緝私艙長陳德勝身死案内之鹽販曾得勝等三人到縣訊押外兹又獲送潘發高卽潘旺一名到縣奉汪大令訊究潘供在浦東販鹽餬口陳德勝卽陳老六本爲梟匪首領遇見鹽販每包勒索四十文貧苦老婦肩負一包亦必强索衆鹽販已恨入骨髓近在總巡局謀充艙長後益肆威福緝得私鹽侵吞入已二月初七日小的在洋涇洗浴回至火油池見鹽販多人將陳圍毆小的祗識高板牙錢九牙沙和尙老柯等數人至何人將陳抛入浦江小的不知大令喝令鞭背五十下仍不供 
 
 

Page 11

 
 
認兇毆提訊曾得勝供爲小工並不販鹽惟聞拒捕各私販潘旺亦在其内喻順成供雖籍安徽聞奪洋槍者名錢四業已送還總局傅永常供爲小工有房主及同寓諸人可查素未犯法販私注鑒大令判傅開釋潘等三人還押候再訊究○張富全串捕誣指莊天林竊伊鋸條一案張與捕夥小順寳先後訊責取押保釋大令飭提捕役王德到案訊究供因悞信夥役之言求恩大令判責二百板立將捕役斥革了案（金） 
[警察總巡局紀事]  
　　日來陰雨連綿城廂内外各叚垃圾堆積甚多警察總巡朱森庭明府飭淸道局夫赶緊承挑潔凈仍將掃積之垃圾堆存大小東門城下以便按期派船承運○邇來城内拐匪迭出小孩被拐者不計其數雖各家屬禀報各處巡局未獲一匪警察總巡朱森庭明府得悉已通飭各局一體查拿究辦矣（土） 
[馬路工程局紀事]  
　　昨日馬路工程局總辦翁子文太守查得大東門栅夫有侮辱行人情事爰飭十六鋪地甲傳該棚夫到案訊明澈究以儆不法○捕房中近有被拘充公之東洋車十餘輛捕頭禀明總辦翁子文太守飭將各車召人承買充作公用（土） 
[會訊中和棧侵吞銀欵案]  
　　中和棧主廖錦山控經理人萬春亭侵吞歴年借欵及贏餘洋八千餘元曾經中西官訊供後以此案頭緒繁多須另行訂期會訊已詳前報前日午後德副領事蒞廨偕同襄理讞員孫耳三明府升堂集訊萬由捕房解案廖延律師哈華托投案聲稱所控萬春亭之欵並非生意虧折廼萬侵吞平日費用所致今將萬開來之六年紅帳並往來書信七封帶同原告到案呈請訊追孫明府卽傳訊原告供稱自光緒二十五年分開設中和棧由萬經理第一年紅帳盈餘十五元二年盈五百二十九元三年盈一千七百元四年盈二千六百五十元五年盈一千四百另六元六年盈一千四百六十五元並有二十五年分所付之資本共六千元分文未曾交出向其索取始稱存在裕康錢莊及至該莊詢問並無存欵後又說存于衣莊藉詞延宕有意侵蝕務求追究質之萬春亭供歴年所開紅帳及欵項數目却是相符惟二十五六兩年分未付至二十七年分付去四百元二十八年分六月廖買衣料取洋五百元二十九年分廖買城内唐姓房屋取去洋二千元此欵由裕莊取去可証去年廖因移眷住申每月付家用洋四十元又代付别欵至年終倂計洋七百元本年廖兄來取過洋四十元所有付去之洋均是帳房林連生經手並有棧内帳簿可稽且該棧廖與小的合開雖無合股議據曾對天設誓傳訊林連生供自中和棧甫開一月卽進棧充司帳廖萬兩人是否股開小的實不知情至於歴年付廖之洋確是小的經付有棧中帳可查再廖所呈之歴年紅帳及與廖書信内有四封是萬囑小的所寫其餘三信不知何人手筆明府商之德君著將萬交妥保候飭吊中和棧内各帳查對明白再行訂期覆訊（木） 
[公共租界公廨早堂案]  
　　昨晨德副領事麥令豪君臨廨會同孫耳二明府訊案婦人董汪氏控稱女阿二出外不歸因阿二與張阿小平日要好並有銀飾寄在鄰女馬阿奉處諒兩人定知阿二下落因此報捕拘案請訊馬阿翠供年十五平日見阿二與張阿小常至麵館吃麵銀飾四件是張阿小寄存日前阿二臨走曾說恐父母重責要到江灣小女子見他與張阿小約會分路行走諒張定知去處張阿小供確與阿二吃麵貫不知在何處馬處首飾並非小的所寄孫明府商之德副領事謂三人年紀雖小均非安分諭令董汪氏自行尋女張馬各戒責一百下以儆○婦人許楊氏至十三圖巡防局控王小炳串吞地價洋四百元經局員派差何勝德協同督標奇兵右營勇錢國道立提王小炳到局備函送請上海縣訊究路經租界爲捕探一倂拘至楊樹浦捕房昨晨解案何錢同供實不知租界章程求恩寛宥孫明府商之麥副領事著將被告王小炳暫發捕房管押諭令許楊氏立卽遞禀並將巡防局差勇二名申斥釋放○老船塢洋人控張阿榮行竊銅板賣與鄧吉法處報捕一倂拘案判各責二百板張押四月鄧押二月開釋○四馬路書塲主沈祖卿控馮杏卿馮文炳王阿心在書塲鬥毆吵閙當由巡捕拘至捕房旋有人到捕房存洋三十元將三人保出未曾解案孫明府商之德副領事謂三人臨訊不到著將存洋三十元充公○捕解馬夫陳阿三因快馬搶前撞壞東洋車一部官判罰洋三十元○王文盛控傅鴻昌定購煤油不出等情由差協深將傅解究明府諭令過堂訊問○捕送張召岳在路向俄人掉換錢洋恐滋事端因此拘送官判罰張洋六元○周桂生章阿三控陳積權行竊錫茶壺及皮鞋陳認行竊不諱判責一百板以儆○印度人控蔡石泉借洋不還由廨出票拘提到案蔡供借印人洋一百二十元每月加利洋十五元逐月付清現欠一月之利孫明府著備齊本利候下禮拜一覆訊○曹生全前被捕頭毆擊幷索去方單投案申訴當經屠司馬將曹發押捕房候照會總巡再訊今晨捕房將曹解案孫明府商之德副領事仍將曹發捕房還押候下禮拜二覆訊○陳安鳳控陳有甫竊去布衣五件由探解案判責二百板以儆○婦人楊王氏控陸福林藉端詐擾由捕解案陸供前日楊王氏夫死出喪將棺材放於小的門口屢囑扛去不聽並無詐擾楊婦供因扛材斷繩暫停片刻陸以爲不祥勒索袚除之費無力給付官判陸不該勒索着戒責五十下以儆（木） 
[法租界捕房事]  
　　水木作甲乙等多人至法界某烟館開燈評理兩不相下互相毆擊打毁烟槍物件當卽報知捕房將甲乙等拘獲捕頭略加研訊命押候解送公堂究懲○陳阿二張阿榮收買竊贓爲包探緝獲拘入捕房捕頭命押候解堂究辦（水） 
[美租界捕房事]  
　　停泊招商局馬頭之某輪船被賊竊去銅質窗門當卽報知捕房捕頭令包探前往查明核辦○前晚東洋車夫瞿福羅失去洋銀一枚疑係同伴蔡福子所竊口角之餘互相兇毆爲巡街捕所見拘入捕房捕頭詢得情由以所指無憑斥釋不理○僑居兆豐路之甬人高子卿投捕房報稱被賊竊去綢布衣服多件請爲查辦捕頭允之○陳阿狗竊得本板多方行經新記浜路爲印捕所見以其形跡可疑拘入捕房押候解堂請究（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
光緒三十一年二月京報 
宮門抄二月初一日商部鑾儀衞鑲黄旗直日無引見吏部吾進月官卷召見軍機 
[署理兩江總督周　奏爲特叅庸劣不職各員請旨分别懲處摺]  
　　頭品頂戴尙書銜署理兩江總督山東巡撫臣周馥跪奏爲特叅庸劣不職各員請旨分别懲處恭摺仰祈聖鑒事竊維整飭庶政察吏爲先江蘇屬吏　多甲於他省品類旣屬不齊考核驟難徧及兹先擇其劣跡昭著者據實參劾以儆其餘查有試用道王運嘉貪鄙狡詐行同市儈候補道曾廣祚鑕營猥鄙不知自愛安徽督銷淮鹽局掣驗委員試用通判徐開藩縱容巡役需索鹽船銅元局物料庫委員分省補用通判易夢書不明事理輕妄誤公前署海州直隷州知州試用直隷州知州王茂中操守平常聲名甚劣上海租界會審公堂委員候補知縣黄煊貪汚謬妄中外交怨補用知縣陳世輔胆大貪妄善於鑽營試用知縣林介鏞辦事荒謬不恤商情委辦銅元局採辦委員試用知縣熊驤保行爲狡詐損公益私以上九員請旨卽行革職内黄煊情節尤重並請永不叙用試用道鄧炬輕躁無識聲名平常前總辦銅元局試用道志鈞信任家丁廢弛公務均請以同知降補試用知府趙繼椿前辦大河　釐局縱容司巡商民交怨請以通判降補山陽縣知縣葉芸庸懦無能不知振作惟係進士出身文理尙優請以教職選用候補道歐陽霖年老性偏公事疲玩應　勒令休致以肅官方此外現任候補各員容再詳加察看如有應行參劾之員隨時奏明辦理不敢稍涉瞻顧所有物參庸劣不職各員請旨懲處緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[江淮巡撫恩奏爲漕督奉旨裁撤請將漕務歸各省辦理以免貽悞摺]  
　　頭品頂戴江淮巡撫奴才恩壽跪奏爲漕督奉旨裁撤請將漕務歸各省辦理以免貽誤恭摺仰祈聖鑒事竊查漕運總督一缺管理直隷山東江蘇江西浙江湖北湖南河南八省漕務從前責任綦重自改行海運並陸續改辦折色事務稍簡而各該省漕項奏銷仍由各糧道詳請漕臣核辦其中欵目紛繁往來駁查動稽時日近年飭裁屯衛一切繳價納稅事宜尤形繁重現已欽奉諭旨裁撤漕運總督改爲江淮巡撫自未便再干漕政而各　洋欵未完職名及展限續完有關考成文件猶復照舊具詳若仍由奴才核轉殊於名實不符相應請旨飭下各該省督撫臣嗣後凡涉漕務各由該省自行辦理庶幾責有攸歸免致推諉貽誤至漕督養廉銀兩向由兩淮山東運司及八省糧道分解兹旣改設巡撫似應由江甯藩庫開支仍飭原解處所解交該藩司兌收造報以免另籌爲難除將各省漕務案卷分咨查收外理合會同署理兩江督臣周馥恭摺具陳伏乞皇太后皇上聖鑒訓示謹奏奉硃批該部知道欽此 
[署兩江總督周護江蘇巡撫效奏爲丹徒縣屬三十年分秋勘剔荒徴熟撥欵撫恤並查明鄕民滋鬧辦理情形摺]  
　　頭品頂戴署理兩江總督山東巡撫臣周馥暫護江蘇巡撫江蘇布政使臣效曾跪奏爲丹徒縣屬三十年分秋勘剔荒征熟撥欵撫恤並查明鄕民滋閙辦理情形恭摺具陳仰祈聖鑒事竊照蘇省各屬光緒三十年分秋勘遵奉諭旨飭由藩司嚴革例災名目從實釐剔各屬均已一律遵行應徴銀米各數較之歴届增多惟丹徒一縣仍援歴届成案請將被旱田六萬九千餘畝下忙漕米全蠲其上忙及熟田項下上下忙條銀普减四成五釐漕米普减一釐當以秋災不出九月且該縣本年秋禾收成分數據報實收五分七釐零延至冬臘田禾刈割焉有勘灾多觸錢漕之理經藩司核實釐剔詳准將被旱田剔除三萬餘畝下忙漕米全蠲其餘剔徴及熟田項下條銀普减三成漕米則全徴業經臣等彚案具奏請旨以該縣高阜田畝常苦旱魃民情困苦臣等飭由藩司委員前往該縣會同查勘高阜處所向有陂塘重加疏浚蓄水灌漑以工代撫用濟窮民乃十二月十五六兩日迭據該道府縣電禀鄕民聚衆千餘人赴縣喊閙要挾免漕鬨堂塞署毆人毁物派撥營勇彈壓始散當經臣等先後飭委署常州府知府許星璧候補知縣朱錫甲馳往會同府縣查明禀辦該縣刁民藉荒閙漕習爲故技今復聚衆要挾實屬目無法紀嚴飭該縣查拿首要各犯分别訊辦以遏刁風惟查該縣上年六月間高阜田禾被旱前縣楊紹時任内據鄕民紛紛赴縣呈報該令延不勘辦並訪有鄕董胥差私索荒費每畝自六文至十文不等鄕民旣出荒費又見徴漕因此忿不能平羣向董差爲難遂有奸民從中煽惑致釀事端鬧漕刁徒自應拿究而窮困鄕民仍當撫恤已准如該道府縣曁紳士會商電禀辦理於應徴錢漕内撥給錢五萬千並准由紳士請借撥州賑餘欵錢三萬千統由該縣會紳妥辦接濟歉區窮黎仍由臣等察看情形酌撥欵項續辦春撫以廣皇仁本任丹徒縣知縣楊紹時雖先行　缺仍請交部議處現署知縣張紹棠到任正在田禾收割之際未據鄕民續請勘辦但事先旣未能預防迨至釀事又復束手無策應卽撤任調省鄕董胥差私歛荒費實屬膽大妄爲應卽餘縣確查指拿盡法懲治以儆將來該縣鄕董總胥糧差以辦災爲幸事風氣已久積弊甚深以後遇有歉歲應由縣立定章程掃除錮習必使奸蠧無從舞弊然後鄕民無所藉口則閙漕之風自絶矣除分飭遵辦外所有丹徒縣屬三十年分秋勘剔荒徴熟撥欵撫恤並查明鄕民藉荒滋事辦理緣由謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此 
宮門抄初二日吏部翰林院正黄旗値日無引見崑中堂敬中堂謝賞神糕恩榮公雍和宮聽經覆命山西臬司沈瑜慶謝恩錫公假滿請安德公續假十日召見軍機翁斌孫 
[直隷總督袁奏爲北洋建造陸軍武備學堂移挪工欵現在設法籌還摺]  
　　太子少　北洋大臣直隷總督臣袁世凱跪奏爲北洋建造陸軍武備學堂移挪工欵現在設法籌還恭摺仰祈聖鑒事竊臣前於光緒二十九年二月間具奏遵旨設立北洋陸軍武備學堂擬定章程案内聲明建造學堂經費爲數不貲容卽察看情形設法籌撥維時已經設立者有武備小學堂武備速成參謀測繪陸軍師範將弁各學堂當開辦之　限於經費或租賃民房或借居 
 
