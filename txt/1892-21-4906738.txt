# 1892 - 21 - 4906738

 

Page 1

 
 
[第二次新印二十四史告成] [  圖書集成局啓]  
　　本局新印二十四史前次股票早已售完而問價者仍源源而來因又鳩工續印悉心監視精益求精　憾全命校上次更爲美善現已告蕆請已購股票者速臨申報館取書至第一次購票諸君尚有存書在館者亦請前來提去俾得伏案揣摩若未經先付定銀者如於年内購書價亦照股票一律至明年則須另行釐訂也○鏡古書屋請本局校印新增刑案匯覽正續三編所有書票預定者每部洋六元請及早來購可也 
[謹書曾惠敏公行状後]  
　　誥授光祿大夫建威将軍追贈太子少保銜户部右侍郎承襲一等毅勇侯　謚惠敏曾公行状爲劉康侯觀　麒祥所述公秉承太傅文正公之家學幼卽敏悟過人長更究心經史學成而仕大節彰彰在人耳目間中外咸知聖主倚爲左右手一旦溘逝深爲震悼已飭将公生平事蹟宣付國史館立傳煌煌鉅製必悉收入國史志傳之中以是爲不朽之業公眞可以無愧矣然載在國史則外人末由得見故想望公之儀型者莫不以先覩行状爲快公夫人爲劉霞仙中丞之女公子於康侯觀察爲内　弟故觀察知公爲最詳取其生平直筆書之不假粉飾而公之學行勳業無不昭然兩然今始成書蒙以見示雒誦一過如親公之謦欬焉公之侄重伯太史昔在滬時常相過從曾爲鏞道公佚事聽之令人肅然起敬然僅見其一斑耳獲覩此状而後於公之生平無弗盡公之學則古今得失皆了然於胸中喜覽先儒性理之書尤好讀荘子離騷兼攻小學於篆刻音律丹青騎射莫不研求其理解此其學問之大要也至其德行則上承名父之訓孝篤於髫齡下敦友子之誼弟　於門内大而忠義之節彪炳人間小而恩惠所敷不遺隷僕其德行又人所欽仰也至其勛業則不可以枚舉而樶其要領厥有數端其出使絶域也自航海梯山中西互市使臣四出以聨睦誼而護華民膺其選者頗不易得公以四五品京堂持節爲出使法國英國欽差大臣旣而又以少廷尉派充出使俄國欽差大臣奔馳於泰西各國計九年而後歸札有關於中外利病者知無不言言無不盡弭患於未形人樂爲用此其勳蹟之顯然者也而於收回伊犂諸地與俄人分疆定界籌謀擘畫悉臻妥善使强隣懾服毫無異言尤爲不易及者以俄人之窺伺中國亦旣有年地界之侵佔碑碣之潛移其處心積慮又豈肯復以所茹者吐之於人而公以片言折之俄人不敢與抗卒能挽已倒之狂瀾補已傾之天柱可謂力之巨者矣法人内擾公在外洋馳摺入告其所籌畫皆足以制法人之死命不但坐而言可以起而行惜法人已早見幾和議速定公之所言不得見諸行事然後人讀其奏議條陳猶足以壮懦夫之　而作志士之氣也迨秉節還朝之後在總理衙門共襄懷遠之事遠人交口頌之初創海軍卽以公爲帮辦凡一切制度規模多出自公所訂定井然有條秩然有序至今相承共資遵守凡若此者皆公之勳業所謂麟炳於旂常者也夫公舊承先德人之論公者必以爲其官則承襲也其祿則世俸也前人創其業後人享其成如是焉已耳而公獨以世受國恩不欲席先人餘蔭以貽尸位素餐之誚不辭風濤之險不憚跋涉之勞他人出使多則六年少則三年無不唱大刀頭者而公則辛苦墊隘者九年於外而且適當有事之秋筆　爭持盈篇累牘所謂折衝樽俎之間者惟公有焉又以强隣壓璄法軍内侵公雖以出使在外而惓惓不忘於厥心數萬里上書條陳兵事其所陳説皆瞭然如觀掌上螺紋事雖不行而讀與遺言猶足令人氣壮且以爲日後疆圉之備而懷柔之有道指揮之有方又其餘事凡若此者皆文正公所欲爲而未及爲而　乃克竟其功然則論公者又安得不穆然攺容也大都國家用人必期克竟其用以公之德行勳業朝廷方資倚畀况公又在盛年日後封疆之寄綸扉之任指顧間事當不難與文正公後先濟美惜乎天不假年大星忽隕當　耗傳來海上諸西人無論官商咸爲之出涕下半旗以誌哀奉使之國其君若臣亦遠致弔唁鳴呼如公者足以千古矣卽無國史之傳行状之述而其入人者已深口碑之播洋溢於中外今復得此行状而卒讀之不尤足以饜人之心哉觀察之爲之述此行状者非特爲公也将以使天下後世之世受國恩者見之而知所勸焉爰不揣冐昧謹書數語於卷末辛卯嘉平下浣桂笙何鏞誠 
[本館接奉電音]  
　　昨由京友電傳上諭一道敬謹譯登○十二月二十日奉上諭卞寳第奏任滿籲懇陛見一摺卞寳第著來京陛見閩浙總督兼理船政大臣著希元兼署欽此 
[長安日近]  
　　嘉平二十有九日歲暮祫祭太廟近支自王以下以迄奉恩将軍皆須躬襄鉅典舉凡奉香帛執豆籩進爵獻酳接福受胙一切祀典皆由近支宗室敬謹将事猶恐儀節有疎趨蹌或紊不足以昭肅穆而格祖考例自嘉平三日起按三六九日期齊集太廟演習禮儀先期由宗人府行知近支親郡王貝勒貝子公鎭國輔國奉國奉恩将軍等於十二月初三日卯刻齊集太廟預備演禮並由宗人府按日派司官二員筆帖式二員前往察禮如有無故不行到班者彚題摘叅云○吏部爲知照事欽天監漢監正杜春融所出之缺前經揀定左監副井衛垣擬正右監副王青照擬陪現本部於十二月初二日帶領引見相應知照貴欽天監卽令擬正井衛垣擬陪王青照二員穿天青褂佩帶荷包手巾於是日黎明赴西苑門外六項公所吏部公所内書到聽候排班帶領引見幸勿遲悞因用印不及徑行白片○會典館文移處收掌官倭恒額等謹禀本館現又續纂得會典十卷誘總裁中堂大人於十二月初五日到館閲書謹此禀聞○兵部爲移知事武選司案呈本部議覆湖廣總督張題請以湖南提標左營守備劉耀宗擬補永順恊中軍都司等因查永順協中軍都司一缺係陸路推缺所請以該員擬補之處核與銓班相符俟　下日仍由該督咨給送京引見恭候欽定一本於光緒十七年十一月二十六日具題奉旨劉耀宗依議擬用餘依議欽此欽遵到部合抄原題移知湖廣總督湖南巡撫查照辦理○吏部爲出示曉諭事查定例揀選理藩院司庫盛京工部司庫等缺人數較多如與派出大臣内係屬祖孫父子伯叔兄弟母之父及兄弟妻之父及兄弟已之女婿嫡甥應行廻避者令官小者臨時呈明扣除揀選至户部漢軍主事等缺例應先儘京察一等人員人數較少如有應行廻避者應由　出之大臣自行廻避由無庸廻避之大臣揀選倘　徇隱照例分别議處等語相應出示曉諭○禮邸嫡福晉薨逝一則 
 
 

Page 2

 
 
迭綴前報兹悉欽天監擇吉於嘉平二日寅刻啓奠奉移一切喪儀悉照親王嫡福晋例辦理遴　　格扛房預備前舁木紅油引魂旛 
係用杮紅素雲縀製成人夫四十八名以舁俱穿緑駕衣黄翎號　駱駝一對負帳房架上遮毡包駱駝一對黄鷹一對細狗一對白馬十六匹　皆負以黄毡牽者背負金鈎正紅色馬大門旂一對上繪金色行龍　銜牌數十對八寳槍紅傘一對緑扇一對金棍鞍馬八匹上負遮以杮紅寸蟒片大刀三尖兩刃青龍刀偃月刀春秋刀正紅色旂槍十杆令旗令箭金星銀星門傘各一對綑綁手劊子刀松亭松獅松鶴松鹿松童男女各一對皆四人抬舁紙糊各花木盛盆帶架者十數對皷吹一部設而不作金節金旄金掌金鉞金槊金環立瓜臥瓜朝天鐙各一對龍鳳日月扇二對龍旗御棍黄牌提爐各一對執者皆衣紅紬架衣龍亭二座内分置渡金册寳以紅細駕衣八人肩荷以行前設導引鼓吹亦衣紅細駕衣後則黄絆紅轎一乘方頂紅轎車一馬坐馬一匹亮轎一乘每前皆擎杮紅雲縀傘兩旁捧箭壺執撒袋跨儀刀各二人大杠皆飾杮紅油黄繩結束以八十人衣緑駕衣以舁金棺上葢杮紅雲縀素罩人夫三班沿途輪換前擎引傘一柄兩旁穿孝小男三十二人皆托以雲盤上置鈿盒朝珠衣包陳設奩物沿途舉哀邸中護衛官兵二十數人俱孝衣上反罩羊皮褂在前押杠成公在前架靈後擁豹尾槍五杆正紅色金龍大　一杆出府第經西四牌慺馬市橋出阜成門侍衛處正黄滿欽天監等衙門於城内外設路察數處步軍營出派弁兵數十名槓前攔管閒人禁阻車馬迤　至磨石口園寢暂安殿中百日後再擇吉辰奉安窀容　步軍統鎖協辦大學士户部尚書　爲咨行事查步軍營遇有左右翼翼尉缺出例應咨取八旗正叅領前鋒叅領護軍叅領内外鳥槍護軍叅領與本營應升人員一體揀選歴經循照在案今右翼翼尉升授廂紅蒙副都統所遺翼尉一缺應咨八旗各營於正三品各員中擇其明幹耐勞　保送一二員造具履歴應　具切實考語卽日咨覆以便揀選○吏部爲咨行事文選司案呈本部議覆直隷總督李題以直隷開州管河州判王慶鏞試署巳滿一年于河務毫無貽誤請銷去試署字樣實授是缺等因查王慶鏞試署期滿旣據直隷總督聲稱河務無誤自應准其銷去試署字樣寳授是缺一本於光緒十七年十一月三十日具題奉旨王慶鏞依議實授餘依議欽此欽遵到部合将原題黏抄咨行直隷總督查照辦理○倉塲侍郎衙門現懸委用監督二缺自應遴員傳補以咨差委經祥許兩倉憲議将名次在先之記名倉監光祿寺署正曹鈺彝内閣中書恩明二員堪以充補委用監督除檄傳該二員卽赴倉轅認差外已分行吏户二部光祿寺内閣查照矣○殺虎口監督内務府員外郎祥福現屆本任一年差滿呈報更換經户部咨取各衙門司員於十二月初三日帶領引見請旨更換本日奉硃筆圈出殺虎口監督著吏部員外郎恩浩去欽此○聞西直門外褡褳坡地方於上月二十七日有某甲由西山回欲歸德勝門外二牐家内行至該地方時際紅日銜山突來三人攔路索甲包裹各物甲諒勢難力敵好言央乞三人不允硬将甲揪按在地先褫其棉襖馬褂並将甲兩臂反縛以一塊土洒口内當經三人将中棉襖馬褂包裹一併掠取飛向北去甲将土吐出後僅穿内衣反縛赴本管營汛呈報甲包内有銀十兩皆爲掠去聆此三人語音似若深冀人汛官卽令甲潄　口土慰以好言許以勒緝派兵伴送甲家然迄今尚未弋獲也 
[匪案近聞]  
　　無湖訪事人云本月初九日招商局江孚輪船由漢口鼓浪下駛路過無湖有湖北竄匪張道士附之而至潛匿福星棧中適上海某棧派人來此接客與張相識向人直告緣由事爲保甲總局所聞急派兵蜂擁而至将張縶去交蕪湖縣收入獄中旣而縣主王邑尊升堂訊鞫張只招承犯洋底子洋底子者彼中切口謂專在輪船行竊者也繼又供稱小的知會匪頭目金老五垷在匿跡通州願爲眼綫邑尊據供禀知成觀察及保甲督辦袁觀察派員帶兵押張於十三日乘某輪船去緝又聞張曾經鄂督張香帥懸員六百金購拿在案云○前此蕪湖道署接奉兩江總督密札飭拿會匪萬松亭旋經委員在金陵購綫緝獲知係武職人員遂就近解送一經讞鞫萬卽願爲眼綫并稱稔知西人美生購運軍装係李世忠之子李鴻所使願赴皖與李對質等情詎至皖始知事屬子虚實欲乘間兎脱遂復扣住行将照例嚴加懲辦云开聞前月鄂省大憲曾派候補知府李竹軒太守來江緝捕此犯云 
[鳩水冰花]  
　　蕪湖督辦牙厘局兼保甲事務袁榆生觀察於本月十三日乘小火輪船至大通查看保甲情形順道赴皖謁見大憲○蕪湖道署辦理洋務向設專員遇有交涉事宜藉以向西官商酌月給薪水二十四金此差前由黄履之二尹承當業已三月洎成觀察復任二尹忽具禀告辭托稱現有查划差事不暇兼顧云云觀察准之○匪人滋事以來道憲彭觀察曾調本署守庫砲船一號至江口新關碼頭彈壓閒人兼資保護旋因教堂重建土木繁興當道派武弁一人駐紥工次奈勇丁無可調遣遂就砲船借取兩名成觀察以本署守庫砲船不得壇離職守且民教和洽久已雞犬無驚遂飭此船仍回道署後面所借兩勇亦卽調回○年來蕪湖商務漸興淫靡之風亦因之而愈甚茶寮烟館多仿滬上排塲往往樓可摘星窓堪納月風飄　萡清聞柯茗之香雲掩銀屏膩印芙蓉之漬以致冶游子弟瀟洒名流嘯侣命儔　宵徵逐甚至　花載酒選舞徵歌於餐霞沁雪之塲作握雨携雲之事以視滬上之容留野雞流妓更不雅觀王宇春大令兩涖此邦目賭風氣日漓思欲一心整頓特出小禁止其意請品茗消遣固　雅事擁妓深夜尚復成何世界且無賴匪徒溷集其間往往滋事械門自示之後如敢再蹈前轍定将其人拿案妓則發官媒變賈肆主亦一併嚴懲惟烟館尚未聲明意者以惡跡尚未昭彰故置諸不論不議之列乎○委辦蕪湖土藥兼洋務保中總局吳春農司馬乃斌到任月餘訪悉孩童每遇洋人行路卽給隊成羣遮道侮辱甚至抛磚擲石肆意妄行其父母不知禁阻反從旁吱吱作蝦蟇矣此等惡俗最易肇事特出示諭禁並傳地保飭令挨蒙告誡如敢違犯隨時拘其父母懲辦此亦防微杜漸之道也○無湖保甲自今冬爲始一律振作惟經費浩大每月約需千金前經督辦條禀上游籌措資用奈上游亦乏點金之術遂擬就地抽捐以民間所輸仍爲民間之用禀由撫憲批准出示勸辦兹議就進口之木植臺糖火油洋樂並出口之米糧酌定捐章以襄要舉乃商人重利每多藉口推誘兹經委員婉轉開導氷商巳允計　石輸銀一厘局員則令輸錢二文洋油遵示每箱進口捐銀一厘其餘尚觀望不前云 
[鄞縣縣試正案]  
　　鄞縣文董於十六日四覆十八日發正案今将前列五十名照錄如下陳清源俞内榮施丕堯范瀛笙陳培椿忻振鐸王　番謝行溎吳祥麟水嘉馨戴鴻黻江仁綸黄賣雲俞宗樞孫家　虞雲瑞馮至程王正綸忻家祥張子祿陳秉　邱申林王謀成汪誠　孫　年鍾渭清朱之照陳彬　陳瑚童曾翰陳丹書顧邦燮胡紹曾徐正堤馮墀颺華昌年李明章張有濓蔡雲章李兆翰潘惟鏞朱惟愷吳夑元趙時模張元黼周宗汸　雨田周翊廷江由永林瑞圖 
[恃符妄作]  
　　金陵武教亷某上科高中亞元近以屠宰爲生雖習賤業而意氣甚豪頗有爛羊頭關内侯之想平時於鄉曲開事一味武斷有鄉人設肆於旁案列柔毛價亷而權衡尤準人趨之若鶩孝亷怒而毆之将砧上物抛擲河下止口角時陳仰山明府呵殿而過鄉人　輿泣訴明府廉得其情回署提兩造質訊擬責孝廉戒尺俾虐待鄉愚者聞而知警經人當堂代懇始從寛免究令武孝廉賠償損壤各物向被毆者服禮而罷自此以往赳赳氣象當爲之稍殺矣 
[彝陵樵唱]  
　　前日有一孩年僅十五六以短布褂一件赴長生庫質錢百文惘惘出門行至半懇忽将當禀遺　往來　覓泣涕　如忽遇一人問何故而哭孩告以故其人言當票我已拾著放在某店盍往取之遂與孩同往取票孩乃置票於懐再三稱謝而去○近日天氣沍寒自初二日以後雨雪連綿遠近峯巒一望皆白惟城廂内外得雪較少江水較前更涸洋船不能往來貨物積壓甚多船價因之加漲又聞太古怡和 
 
 

Page 3

 
 
各家新造淺水輪船不日來宜客家日冀其來幾於望穿秋水也○北鄉來一母虎幸未傷人畫則藏於深洞中被鄉人偵知邀約多人逼人洞内虎不敢出人亦不敢徒手而入乃用稻草多綑堆積洞口舉火焚之逼烟入内約數日之久始将母虎薰斃鄉人竭力搜出剝其皮而刴其肉挑運來宜列肆求售嗣被某武員悉數購去云○今冬亢晴日久米糧價尚賤前日又由南省駛來米船多艘貧民數米而炊不憂價貴矣今年皮貨由西省來者其價甚賤消售亦速近日價略昻貴至　油夏間每斤漲至一百零八文近日僅七十八文此外各物價俱平平小民易於謀生大有豐年之象也 
[涪翁亭茗話]  
　　安慶該事人云調署皖北鳳穎六泗道本任安廬滁和道丁濳生觀察於本月初二日交卸篆務本擬初七日赴金陵謁見督憲兹因營務處及洋務局事務冗繁經手事宜尚未告竣是以暫綏行期大約須飲罷屠蘇始如白下矣○人冬以來雨雪稀少地方官深慮來歲農田有碍因於本月十二日齊集城隍龍王二廟設壇薰沐祈降祥霙○調辦大通厘務候補府鄒墨賓太守交卸舒城中梅河厘務於初八日行抵省城禀見各大憲不日須履天通局視事云○某甲年約三十餘以擔水爲業初十日由南門河中挑水入城行至藥王廟前見地上遺有手巾包弛擔拾之頗覺沈重啓視則内有番佛二十尊頓覺色舞眉飛不顧水桶而去○藩垣牌示試用訓導陳之　委署天長縣教諭新選蕪湖訓導趙鴻飭赴新任候補直隷州州判寍彤珍委署東流縣典史候補典史孫鼎鈞委署績溪縣典史○髮逆蹂躪後民屋被毁　近巳逐漸繕完瓦礫荆榛羣業於三牌樓一帶以致行人望而繭足夏間更穢氣侵人現經某鋪户獨力捐資雇人挑去崎嶇之徑頓化康荘行路之人稱道不置 
[蘇事耳食]  
　　護龍街祥符寺巷口開薙髮鋪之某甲年逾而立素與開茶室之某乙交好乙年将花甲膝下祗有一女及笄而未字春間甲抱鼓盆之戚不慣獨宿遂與乙女有私乙初尚隱忍不言嗣見女志巳堅遂招中作東牀卓草成禮甲遂於月初領女歸詎對户某衣荘與甲素有仇恨見其挈女歸悞以爲拐逃遂糾集多人於黄昏後圍　門外百般恐嚇且聲言定欲執　有司甲素來懦弱一聞聲勢洶洶噤不敢出一語繼而閒人愈聚愈多聲如鼎沸勢将破門而入甲慌極急趨上樓将房門緊閉以腰帶懸梁自縊迨人知覺施救巳不及矣翌晨女哭訴於父乙以衣荘逼命控訴琴堂邑尊謂汝婿自縊身死於人何尤汝将　屍圖詐乎遂著重責一千板荷以巨枷以爲無端滋事者儆乙以婿旣死於非命身又無端受苦愈思愈忿潛購阿芙蓉膏三錢和燒酒吞服三魂渺渺遽赴泉臺是亦慘矣按此事情節頗覺支離惟訪事人旣經函述姑先照錄以俟續聞 
[松江府示]  
　　欽加三品銜特授江蘇松江府正堂加十級紀錄十次恩爲嚴禁賭博以靖地方事照得開塲聚賭例禁綦敢兹訪聞松郡城廂内外賭風復熾城内則有劉姓在南門一帶開賭西北隅黑橋前後均有賭檯日夜麕集西門外則有雷姓聚賭於家卽東獄廟亦不乏賭博之處無非該賭棍因鄉民農功甫畢薄有田收藉此引透漁利不特匪徒混跡且由是先業廢時傾家湯産益復不少地方有此大害節飭各縣拿禁乃此風猶未盡絶該差　之符規包庇槪可想見除諭兩縣密拿查辦外合行出示嚴禁爲此示仰軍民人等一體知悉急宜痛改前非各安本業如敢故違禁令仍前聚賭一經訪拿或被告發定卽立拿到案與規庇之差保一併究辦并許賭輸之人将開賭者扭解自　所輸錢文聽候追還綸領愼毋自罹法網切切待示光緒十七年十二月十六日示 
[閩垣脞筆]  
　　福州每有無賴平空誣控以冀得財俗呼爲灌水案地方官被其朦混准予出差拘辦謂之掃舍票積年訟棍筆鋭如刀每過訟庭時見鼠牙雀角欲求如昔所謂吏立冰上人行鏡中者其可行哉吁○賊犯郭細顯每在上渡一帶竊取木植　羽甚衆莫可　懲上月復假冐哨官四處招摇意圖漁獵經内河水師船查知其事拿獲假哨丁二名解送海防者懲辦而郭依然漏網也一夕又糾合匪徒至江中竊木贓已入手哨船遥望見之郭急葉木脱逃哨官飭勇緝查郭無以自容意圖反噬嘻地痞游棍何竟横行如是哉○某甲短欠寡婦王陳氏錢百餘干延久不還氏遂将甲扭送某汛署汛官無受理詞訟之責想須照例移送有司　○有荘喜龍者匿私不報經卡員拿獲解歸總局訊懲　　　觀察查悉此船應向新橋卡報税遂於訊明後判令歸新橋卡照章完納除正税外加三倍罰鍰 
[侣同舟]  
　　蘇松太道聶仲芳江蘇糧道景月汀二觀察於前晚同乘某輪船赴金陵公幹各員咸赴江干恭送如禮 
[古滬述新]  
　　上海縣捕役柴樛趙金拿獲哥老會匪陳金龍押解金陵正法劉制軍賞給六品功牌並銀五百兩二捕領賞後於本月廿一日在邑廟酬神並将神像開光屢得天仙部優伶登臺演劇上海縣袁大令恐有無賴滋事飭差帶同通班差役分投彈壓游人○前日有甲乙二鄉人至浦東爛泥渡某飯店午餐給錢而出店主向換小錢數文中乙不依以致棄文用武店中什物搗毁一空店主扭甲乙至保甲局請懲魯二尹研訊之餘甲乙俯首求恩遂判令各笞二百板以儆 
[上海縣署瑣案]  
　　前日傍晚袁海觀大令升堂讞案時有紀生者扭胞弟元熙至案訴稱小的係金陵人眷屬僑居南匯縣屬周浦鎭年七十四歲在道署當長隨元熙向爲機匠近來不務正業專與流氓爲伍常竊取家中之物質錢浪用妻子向之理説一味逞蠻且與小的屢次爲難無奈扭案　究大令詰訊元熙供稱小的年六十六歲前爲機匠邇已賦閑當髮逆倡亂時胞兄失散嫂嫂由小的照顧兹者小的乏錢向兄稱貸並無竊物事情叩求明鑒紀生又稱小的若有虚言求大老爺加等嚴辦大令謂元熙曰爾之作惡不問可知無怪爾兄之請辦也元熙俯首無詞大令飭差帶出謂紀生曰今日爾雖控元熙然究係同胞誼同手足况弟兄年歲均在古稀左右爾試仔細思之紀生答稱若元熙在申小的受累不淺矣大令曰然則本縣将伊遞解可乎紀生叩謝而退大令遂判令将元熙交差看管聽候備文解赴金陵原籍○鄭同成土棧客徐鈞福等控和義豐土店主鄭玉如串通吳大六倒欠貨銀袁大令迭次訊供已登前報前晚飭提覆訊徐訴稱原籍湖南向爲洋藥經紀去年鄭與小的往來至八月初九日取去碭山土數十包計銀一千一百餘兩次日鄭店忽然倒閉小的聞悉往追原貨已被吳預期取去抵與厚興等押店現在查得鄭己在潮州原籍轉託同鄉人張濬來申向吳索取此項土銀料理此案然鄭虧欠各同鄉之銀早已料理明白祗剩小的等湖南幫　不料理求賜　追張訴稱監生係潮州人與鄭爲戚串行鄭母及妻聞鄭在上海有訟案倩監生來滬向吳索取碭土價銀俾得料理監生在原籍動身時與鄭並未見面及抵申向吳收取吳一味推誘堅稱並未代押碭土吳供稱富時小的若取過碭土何至在陸大老爺案下屢受大刑大令盤語至冉吳矢口不移大令喝令笞責三百板仍無確實口供遂著還押所中旋問張曰爾能将鄭交案否答稱能問何時可以交到答稱求恩寛限至明年正月杪大令准之著具限状備查並問爾有的實妥當之人到案作保否答稱有大令飭暫行交差候保人來案具保○李楊氏因屢次再醮與王春泉王阿土等以致在縣涉訟袁大令提訊之下飭分别交保管押前晚开堂覆訊春泉訴稱小的係本邑人去年十二月李楊氏这母楊陸氏言及伊女新喪其夫現擬再醮小的卽出茶禮洋銀一百五十元由陸耕山等爲媒於是月二十八日迎接至家二十九日行合巹禮今年正月初二日李楊氏託言回家領取小孩一去不來小的是以來案具控李楊氏供稱小婦人夫故後自願守節未知母親如何説合於去年十二月二十八日刦小婦人以去旋於正月初二日逃回阿土供稱小的亦本地人尚未受室前月由叔母王陸氏等爲媒出洋銀六十元娶李楊氏爲室尚未完姻卽經涉訟洋銀由叔母交媒人楊貴堂收去現在求恩追給王陸氏供稱洋銀確由小婦人在茶肆中交楊楊陸氏亦經目覩不料均被楊吞 
 
 

Page 4

 
 
没楊陸氏　稱小婦人雖目見楊收受洋銀然並不知與從中播弄况小婦人分毫未沾伊惠楊　禀聲稱小的實被伊等誣指並未收取洋銀人令問楊曰禀軲由誰代繕答稱荘夢周所繕楊陸氏稱荘係訟棍專在署前包攬詞訟大令以李楊氏年紀雖輕實屬不知羞恥本應懲貢姑念苦求交福泉領去楊陸氏王陸氏及楊亦當掌頰因　鄉愚無知姑從寛宥著各具改過結備查並各繳洋銀二十元給阿土具領又命提枷號之媒人陸耕三及未枷之黄春永至案卽将陸開枷重笞一百板黄年已老邁免予笞責各具安分切結○前日王張氏偕抱呈王有甫訴稱晉茂等十餘錢荘盤踞家中滋擾袁大令升堂提訊王張氏訴稱小婦人原籍常熟嫁川沙人王春泉爲室春泉向開王裕隆米店近日姑忽逝世春泉患病出外求醫晉茂等荘之銀係夫弟所欠不料日來各荘夥盤踞家中偪索春泉與弟早經分装且弟巳病故求恩飭差到家押逐王供與略同大令著王張氏赶緊函催春泉回家料理一面飭差傳諭各荘毋庸滋閙氏叩謝而退○本邑人楊男男在蘇州肇事由吳縣獲解到案縣主判令笞資枷號二月兹巳期滿備文飭差押解起程於前日抵滬至縣署投文袁大令飭将楊先行收所廳候過堂發落○通州人郭阿三在本城東唐家弄　設老虎灶前日下午挑水回家中途與某米店學徒吳文安及金和尚等碰撞以致口角經旁人勸散至晚金糾聚多人扭郭至街心肆行毆擊郭血流滿面将金扭至縣署呼免哀大令飭開呈節略候訊 
[英界分堂瑣案]  
　　英商蘭牡齊投領事署訴稱曾向二十三保十圖地保韓俊卿永遠租得地三畝每畞價銀四百五十兩先付定銀五百兩續付三百兩言明俟将墳遷去然後找清旣而韓又有所需取去洋銀二百元豈知墳未遷盡田單亦未交明請爲傳究梁副領事據情照會宋二尹飭差傳韓研訊供稱小的曾於上年将地永遠租與蘭牡齊地上之墳早已遷盡或者蘭牡齊見毗連之墓誤爲未遷况地經丈量局丈定惟尚有應裁之田單一角未交因租價尚欠六百六十四兩故也今旣被控容将田單繳案請再追銀設蘭簙齊嫌地不合用亦可聽其退還二尹以地巳成交著韓将田單繳出收清價銀否則准其退還昨日蘭牡齊投案申訴前　並稱應找韓銀尚未算明若干現請将田單弔出註明永遠出　庶可将銀找足二尹商諸梁副領事然後著韓将田單繳與英領事署再收找銀○三十二號西捕禀稱昨夜巡路時見梁阿友意圖行竊因之拿獲查得梁曾犯案遞解回籍梁供稱小的係廣東人如今不敢行竊矣宋二尹判令笞責五十板再行遞解○某號巡捕見有一干人在路爭毆解案請訊吳氏卽吳金珠供稱小婦人原籍蘇州實因窮苦不堪在治下當野雞流妓王阿二曾經來往兹已落魄時時纒借不休今又欲借洋銀小婦人不遂其意卽糾合流姄盤踞滋擾聲言因荐妓欠洋之事向小婦人索償然小婦人從無荐妓之事王卽蔡阿二供稱小的亦蘇州人吳氏荐野鷄妓至小的處被欠洋銀八元惟向索還並不逞蠻毁物蔡陳氏遞禀聲稱丈夫阿二實被吳氏薦妓欠洋反敢誣控逞蠻毁物宋二尹以該男婦等均屬舞恥之尤概行攆出如再肇事定予嚴穂○小客寓主徐長生訴稱沈桂和來借宿将被窩拆去棉花竊之而出拿獲交捕請卽訊懲沈供　小的實因窮迫所致尚乞施恩宋二尹判令管押五日贓給徐領去○包探孔阿才禀稱穆阿寳索欠口角初楊阿金戳傷現在穆住某西醫院須閲七日方可告痊今先将楊送案楊供稱小的係紹興人不敢行兇宋二尹飭交捕房帶回俟穆到案質訊辦核○包探孔阿才禀稱有某僧者兩經犯事遞解加籍現装假髮辫來滬托稱姓朱名子雲經小的拿獲搜出緣簿一本送案請訊朱供稱小的係蘇州人前因犯事出家現在母親病故家内無人是以還俗緣簿是以前抄化所用如今不敢犯事矣宋二尹判令笞責一百板再行遞籍○包探江阿三禀稱錢金枝本係無業流氓今又混用僞洋銀經蔡順興察破指交巡捕又搜出僞洋銀二元今特送案蔡供稱錢託名買物混用僞洋銀以致爭執錢供稱小的係上海人此種洋銀以前悞收如今只求恩宥宋二尹判令笞責二百板銅洋存候劈毁 
[法界捕房瑣案]  
　　紹興孩子劉文奎控局勇夏鳳勝鷄姦未成一案巳見報章昨晨朱森庭明储蒞捕房飭包堔将劉提案問爾究竟何處人來此幾何埘矣現住何處供稱小的原籍餘姚今年端午時來此現在南新街習縫衣是日行經小東門外途中被夏誘往數處圖姦小的不依是以未遭污辱明府謂街上人千人萬夏何獨誘爾圖姦顯見情節不合意者爾自願作此勾當藉端向夏訛錢乎劉供稱小的若甘作龍陽則不致來此控告矣明府謂此言實在難靠著跪在一旁令帶夏至案覆訊夏供稱二年前小的在製造局砲隊營當勇繼在滬軍營當差現派在浦東巡防局本月十九日放操李老爺給洋銀五枚令過江買物小的因往某浴堂洗澡劉向小的商借錢文小的不依以致口角不料竟被誣控雞姦明府謂本委曾統過多少勇丁倘有歹人在内無不一目了然今觀夏斷非淫惡萬分之輩旋有某甲搞案禀稱小的現在蕭棚頭轄下當勇與夏本係同營聞被人誣陷特來叩請恩寛明府謂本委察得夏實是規矩人從寛免辦交甲帶去劉揑詞圖詐太不自愛著掌頰四十下○盧雲山行竊成發客寓銀鈕扣因之送案朱明府訊供發押已列報章昨晨将盧帶案問爾自稱監生可有監照供稱留在家中問爾於何年何月在何處報捐海防耶鄭工耶抑黔皖　等捐耶可卽從實供出盧聞言語塞初稱監生由福建報捐繼又稱在浙江捐納明府謂爾冐充監生例應重辦飭局勇數名持函送請上海縣解回福建原籍○震源錢荘主黄鎭心控吳寳生欠銀一千七百餘兩吳托稱有病遣友魯春生到案遞禀朱明府諭令管押昨将魯帶案問爾與吳有何瓜葛如何膽取插身涉訟供稱小的與吳多年朋友屢承舉荐生意交情甚厚此次據云有病命小的代遞禀詞不知其中緣故明府謂爾欲挺吃官司莫非貪吳過年東道乎著押候交吳到案○僑居江北公所之錢子蔭控所中司事小寍波竊取衣箱物件潛回寍波因将經薦人徐梅　送押昨日錢投案訴稱所失之物公所中已央管姓出塲料理許以年内賠還請卽将徐釋出朱明府謂爾乃原告爲何又代被告具保訴稱今日有人擔代是以來案作保明府著将徐及前因冒充包探牽涉此案之徐錦堂一併帶案交錢帶去料理○天津人王榮卿竊取同鄉人張文炳董漢廣等人行李經包探拿獲于本月初六日解案訊辦供出有衣服典押城中朱明府諭令張等待吊戴候領昨曰将所押天青寍綢夾与褂元色呢夾馬褂府綢套褲府綢夾襖吊案董投案具領明府准之諭令補具領状○舊貨攤主張玉甫收賈土黑小所竊鋪盖押票經包探查明吊贓檢點鋪蓋中尚少天青縀棉馬褂一件縐紗套褲一雙著張交出昨日張交到原贓明府謂收賈賊贓本應率辦　令罰洋一元以儆○蟻媒吳阿仁卽張吳氏誘騙有夫之婦胡孔氏抵押爲娼經胡孔氏之弟胡裕生控諸公廨宋明府将張吳氏拿案　以枷責昨日枷期已滿喝令以竹梢鞭背一百下諭令自行回籍不准逗留 
[贈牌鳴謝]  
　　倫敦北英商火險公司分設上海倩巴勒洋行經理一切事宜昨承以一千八百九十二年月分牌二種　贈其一　成皮殼中嵌歴日按月一換井井有條置之案頭頗爲不俗一則可懸諸齋壁五光十色花樣新厅中設三轉輪逐日輪流轉動凡何月何日禮拜幾循環迭起巧不可階邇來各行所印月分牌各出心裁窮工極巧然總以此種爲首屈一指絶後空前因綴數語於簡端亦曰藉以酬嘉貺云萬 
[仁風廣被]  
　　冰天雪地片刻難捱首山之呼亦曰唇焦舌敝矣昨承處仁書屋邱大善士以鷹洋一百元囑本館協賑所彚解災區散放布金地煖頓訝春回撒米珠圓何難囷指彼百千萬嗷鴻哀匪得此仁漿義粟正不啻灑甘露於楊枝矣爲志數言代飢黎九叩首以謝 
[善迓天和]  
　　謹啓者敝堂頃奉湖北陳稽亭明府惠函爲其夫人久病危篤求神默佑請符醫治經募山東賑銀一百九十八兩九錢二分又奉沈馥山大善士爲求急病速痊樂助熱河賑洋一百元先後領到囑爲彚解吉人自邀神佑善氣更迓天和行見却病延年間内集慈祥之福勿藥有善春回消疾疢之災功德無涯平安永保合登報牘用誌欽遲　[  上海六馬路仁濟善堂籌賑公所施善昌謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
　　廣東杏林軒精製 
　　包滑大便止咳除痰丸 
　　普澤圜號 
　　勝古齋上細磁器號告 
 
 

Page 8

 
 
   
 
