# 1898 - 16 - 4908893

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲　南富庶之區冠輩紛　官商薈萃本館所出報　行銷甚廣　者　雲北特絡外加工赶早關印星　飛遞前往風雨無　俾當　卽機派送以饜先覩爲快者之心至　州隣近百里之遥就近購取亦較前早到一日想諸君子酒後茶餘當必爭先被閱也現在請友人　　　　　發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鹽　 
[助振灶神模] [  申報館恊振所啓]  
　　歳云暮矣黄羊祀灶禮所宜然本館恊振所前承杲善士以四明舒苹橋先生所繒全金灶神模助振每張計洋銀二分諸君子有欲邀福東廚者請卽惠臨購取旣以司神亦堪拯厄誠一舉而二善備焉肅此佈陳諸維台鑒 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰倩名蠶師精　五尺楅衆神圖付之石工加以采色爲諸紳商新歳供奉之用每軸取價洋一元六角賜顧者請速至三馬路申昌書室購取可也此佈 
[德國整頓海軍述略]  
　　德意志國本日耳曼普魯士舊地在歐羅巴洲之中中國同治十年合大小二十五邦爲一國推普魯士爲主改號德意志疆域本不甚大非若俄之部落林立英之屬國屋羅疆宇恢廓爲他國所不及其始國亦不甚强幾爲法皇拿破侖第一所滅割地獻銀始得復國嗣其君若臣又喜宴安不勤國事於是各國皆侮之當我中國咸豐十一年德皇布倫士威廉立雄武有大略用卑思麥爲相伐丹馬割其地又與奥失和以兵擊之圍維也納地降漢那瓦爲部落後又以立主之故與法啓兵端下令國中於十四日内聚兵五十萬與太子親征大敗法軍放其皇拿破侖第三獲法人八萬四千割奥而賽斯鹿林兩地償兵費五十億法郎自是德遂爲歐洲强國布倫士威廉卒繼起之君類皆英明雄偉其相卑思麥福恩倫毛爾瑟諸人又皆能善治其國内則政治財賦學校武備與夫貨殖製造之類未嘗稍有廢弛外則拓地開疆收爲藩屬於阿非利加洲得三地一在東岸曰東阿利加一在好望角北曰昻嘠拉貝克尼亞等地一在西岸曰嘠木隆又在南洋羣島間得三地一在馬其薩一在新吉尼亞北岸一在新勃利塔尼亞於是地日益大國日益强以視未經合併衆國以前强弱迥不侔矣一千八百九十五年卽中國光緒二十一年核計土地共得二十一萬一千一百六十八丁方英里居民合得五千二百二十四萬六千五百八十餘名口論其太平時軍政則有弁兵五十八萬四千七百三十四名若遇戰事軍士可得七十四萬四千零三十名員弁可得一萬九千三百九十一名檄調兵民出戰約可得三百三十五萬人其砲火之精器械之利又爲各國最故德之陸師泰西諸大國無不畏之顧於水師則未足稱勝前年核計鐵甲戰艦共得二十一艘未竣工者三艘鋼甲巡艦一艘帶甲巡艦七艘未竣工者六艘平常巡舶二十二艘防邊巡舶十一艘水雷大船五艘水雷小船一百零五艘未竣工者九艘合得水師弁兵二萬二千三百九十八人此其大略嘗紀之於本年某日叻報及觀上月二十三日本報錄廣州博聞報譯日本報云德國海軍經費自一千八百七十年德國北方盟邦所輸僅一百二十萬磅至八十五年德國全境需二百十二萬磅德皇維廉第二登位時己增至二百七十萬磅而去年竟增至四百三十一萬五千磅海軍部所擬現年經費六百四十五萬磅議院核准己有六百餘萬磅以現在舟師而論九年之間德國海軍增添不下八十六船但德皇與海軍提督胡勒滿均以爲未足歐里費等類船尚須多造内開添造戰艦四艘大小巡船各六艘雷艇三十六號而昨日本報又紀紐約西報之語云德國議政院議籌水師經費約增添四百兆墨士爲整頓海軍之需此欵以金磅折算合共二千萬磅在德人之意水師實爲當今要需非此不足以爭雄海國故有是舉也夫添籌海軍經費卽可知其海軍之盛德國海軍經費去年僅增至四百三十一萬五千磅而本年竟欲增至二千萬磅兩年之間而經費相去竟有如是之鉅德之經營海軍可謂心精力果矣一旦與中國失好欲奪口岸爲屯戰艦之區此固非亞洲之福然於歐洲各國亦有不利焉宜乎法國聞之於水師常欵外另籌七百二十兆八十一萬五千五百七十二法郎爲八年内額外經費俄國本年除水師常欵外亦添籌俄銀二十一兆盧布以爲恢張水軍之用特不知夙稱海軍第一之英國其亦有所增益而不爲他國所弱否 
[上諭恭錄]  
　　十二月初六日奉上諭奕劻等奏侍衞呈請開去要差據情代奏一摺長順著准其開去乾清門差使欽此○初八日奉上諭京師自入冬以來曾經得有微雪尚未渥沛祥霙現在節逾冬至農田待澤正殷朕心實深寅盼允宜虔申祈禱本月初十日朕親詣大高殿拈香時應宮著派貝勒載瀅昭顯廟著派貝勒載潤宣仁廟著派貝勒溥偉凝和廟著派貝子溥倫同於是日分詣拈香欽此同日奉上諭熙敬等奏考試應封宗室馬步箭完竣一摺此次考試應封宗室馬步箭不到者甚多除溥荃毓隆毓盛呈報患病廷㶰呈報丁憂外文瀛文灃並無事故臨期不到實屬荒謬均著停封一次嗣後考試應封宗室如再有揑報患病及無故不到者卽著宗人府嚴行叅處欽此 
[記烟友述德事]  
　　有客自膠州青島至烟臺語諸本館采訪友人云德人自佔據膠州灣而後修蓋營房穿井築壘盡力經營大有久假不歸之意竊以爲德人此舉斷非因教案起見其於今春使臣覲見時妄爭儀節早存輕蔑我國之心適逢教士被戕遂卽乘機發難云 
[記津友述德事]  
　　天津采訪友人云前者德人由青島赴膠州城勒令州尊羅刺史將衙署遷讓旣而德國弁兵麕聚其内多至四百餘人署中人有實不能容之勢爰分其半寓城隍廟小住四日卽遄返膠州灣現在膠州灣建造營房兼購民地一區以資屯紥觀其形勢似永無退去之期矣傳聞各官於無可設法之中設一法外之法擬與英日聯合藉以自保封疆然道路傳聞尚未敢信以爲實也 
[記津友述俄事]  
　　大津采訪友人云俄人代守旅順口己見明文當時駛到兵船三艘嗣又續到三艘阨塞口門聲勢甚壯某日之夜在水師提督船上大張筵宴延請我國駐旅營臺局所文武各員席間提督振振有詞宣示代守之意座中文武無權無勇祗得稱謝不遑傳聞前者英國某兵船駛過旅順見有俄船聯泊爰詢我國在旅之飛　兵輪船管駕曰俄船在此係作麽生管駕飾詞以對曰不過爲購火食耳英船主莞爾曰竊恐見其入而不見其出中國一絶好口岸恐從此屬之俄人矣隨展輪而去 
 
 

Page 2

 
 
[俄軍赴旅]  
　　天津西字報云俄國調陸軍二萬名赴旅順口日前己首途矣 
[軍節出巡]  
　　松江采訪友人云本月二十二日清晨忽聞提轅砲聲隆隆急出詢之知譚青崖宮保以刻届冬防緊要之時恐有散勇游兵勾結匪徒溷跡各處故親統杉板師船數號由内河至太湖一帶巡游并先期札令各營汛一體嚴緝蓋以蘇省港紛歧梟匪藉作逋逃淵藪故需親臨緝捕以靖地方也 
[萊州火警]  
　　烟臺采訪友人云萊州府城某書鋪資本旣巨貨物尤多鄴架曹倉幾無餘地前月某日不知因何遺火致兆焚如積累萬金悉被祖龍收去可嘆矣夫 
[鳩江疑案]  
　　蕪湖采訪友人云寺碼頭下首某姓飯店每當斜陽欲墮征客停驂行李往來其門如市本月十四日留宿者多至十餘輩内有甲乙二人操江西音自言係叔姪行向在寗國某紙槽爲撈紙師臘鼓催人還鄉度歳道經此地言就爾居又以帶有行囊囑店主專給一房免致外人窺伺店主遂導令登樓餘客則散住樓下時交四鼓萬籟無聲樓上客之年長者忽連呼救命其聲嚶嚶然似有物悶塞其喉者更夫擊柝而過聞而異甚急撾店門與店主相將登樓察視則其年少者亦在哀呼舉火燭之見年長者渾身鮮血淋漓蓋被小刀所亂戳者年少者雖同臥一榻然獨無絲毫損傷詢之則云頃黑暗中不知何來兇徒行刺叔父飲刃狂呼兇徒始釋手而逸店主謂屋後臨河前門緊閉賊從何來殊不可解俄見年少者顏色數變疑爲行刺其叔察其衣上似擦有血迹袖間亦染猩紅遂拘住窮搜得一并州快剪刀柄上亦血跡可騐乃指爲兇器俟天明解送保甲分局訊究年少者諉爲不知訊以有無洋銀携帶則稱叔父身畔積有工資洋銀五十餘枚小人則妙手空空而己因是益信爲謀財害命騐視年長者傷而未死詰之則云我姪如果存心謀害則同行數日荒村野店何在不可下手而必待至人烟稠密之區乎詰以兇人形容答稱夢中陡被亂戳痛醒駭呼黑暗中並無燈光實不辨其爲誰氏子局員遂諉爲宵小如刃擬卽含糊了事適爲保甲總辦林眉仲太守所聞以此案情節甚屬支離飭帶至總局親加推鞫然仍疑竇甚多不得己移送蕪湖縣署並飭店主及更夫隨往備質 
[楓涇命案]  
　　松江采訪友人云楓涇鎭爲江浙接壤市橋以南歸嘉善縣轄其北則歸婁縣轄去鎭里許某鄉落有張蓮卿者其家與黄照耕僅一河之隔乙未秋張瞰有運米船泊河干因竊之而去黄查悉後責令張父賠償至上月二十六日之夜張又竊其樹柴一船膏於鎭上某姓家挾貲他去黄偵知底藴復向張父饒舌張父仍賠洋銀二十五圓並告以初十爲嫁女之期子必回家彼時再當詰責届期張竟不歸迨十六日隨其舅父顧某在鎭遂脅之回翌晨張父傳集家人婦子將張鞭責適黄貿貿然來呼令襄助黄乃信手取所持扁擔當頭一擊張遽斃命事後禀報到官十九日婁縣主夏大令下鄉相騐仵作唱報頭顱有致命木器傷旋於二十日回衙提一千人研訊將黄收禁獄中 
[審訊犯官]  
　　前報載知縣藍汝濟大令千總詹兆榮千戎由湖北押解犯官馮國棟來寗奉督憲飭發江寗府收管訊供等情兹悉該犯官籍隸鄂中由軍功出身授滁州衞守備因侵吞漕價銀五百金爲人告發緣是去官屢奉糧道憲諭追繳因延宕推諉乃禀明督憲派員赴該犯官原籍關提來省催繳詎發府後經劉嘉樹太守屢次提案訊追該犯官均不承認旋奉儲憲行文滁州關提旗丁五丁侯某等來省對質月之十八日太守又升座二堂提集一干人証嚴加訊鞫侯某雖均証實而該犯官依然堅不承認稱被人誣陷實無吞漕情事太守一再開導堅執依然遂飭交典史看管俟禀候儲憲示下再行核辦 
[學使觀風]  
　　杭州訪事友人來函云浙江學憲陳大宗師蒞任後於本月十五日進署己列前報兹於十八日發下觀風題目行文各學凡有志觀光者想無不先覩爲快用特照錄於後四書題子曰吾之於人也一節經文題敬敷五教在寛詩題賦得望雲思雪意得思字五言八韵士先器識而後文藝賦以題字爲韵王守仁論西湖八景不拘體韵限一月繳齊 
[封印例誌]  
　　杭州訪事友云撫憲廖中丞奉到部文内開本年十二月二十日辰刻封印明年正月十九日午時開印當卽轉行各屬一體知照遵行省中各署衙門均發紅諭實貼大門之上以便咸知是日黎明時候省中文自藩憲武自恊鎭以下咸集撫轅届時廖中丞出堂先行望闕謝恩然後拜印升座監印官預將鹽院印信巡撫關防捧出書吏呈上紅箋大書封印大吉將印加蓋懸掛堂下鼓樂齊鳴營兵施放鎗砲各官分班行禮書吏叩賀畢退堂掩門司道各憲亦回轅行封印禮廳以下又分赴各轅伺候俟司道封印畢三廳兩縣俱至府署恭賀然後回衙封印 
[浙省日食時刻]  
　　杭州訪事人來箋云明年正月乙酉朔日爲日蝕之期杭省奉到部文内開浙江日蝕七分一秒初虧未正二刻八分食甚申初三刻二分復圓酉初初刻六分當由藩憲飭知經歴司出示曉諭矣 
[浙江海運委員名單]  
　　浙省舉辦海運前己將津通滬三局總辦銜名登諸報端兹經藩糧二憲續委各員銜名列後津局同知姚文桂通判葉祖巽知州譚從榮知縣汪昌熙張兆鏞邢延慶海齡程肇元愷壽吳繼彪卽用縣徐曾按經高春榮府經吳曾濤徐文彬王藻趙世駰田受衡府照磨曹宗達王鵬陳承言吕應靖縣丞郝炳煒林華余文鉞陳紀燦盧士鴻馮端燮陳炳章傅澤鵬周慰曾杜煥金譚嘉玉莊伸顏韜戴式熙巡檢游方剛從九李兆孫周孫臣未入郭朝海典史郭文煒○津通局知縣胡文傳費綏祖郭潤畬黄樹桂田澤深盧金章按經厲存厚府經陳學曾將天佑府照磨伍鍾濬縣丞方煕誠王廷杰金秉輝張承韶陳金聲○滬局同知莊殿華陳鼎知縣支潤產黄葆初顧鴻烈張樹德趙聯元布經馬家楨府經黄傳寳吳松源杜鍾駿府照韋聯恩州判陶諸興縣丞宋景初費家振劉紹萬向煦朱世傑汪義初藩雲興主簿曹晉泰謝徵理巡檢吳世培兪鴻鈺陳開祥朱咸星從九費國鈞戴有慶典史黄鉞輕齎布照磨姚天佑府照磨李錫清○又滬局兼津通局知縣董鳳來 
[武林年景]  
　　杭州訪事人申每届十二月中各處鄉民進城買物者紛至沓來絡繹不絶各店鋪櫃上擁擠非常本年諸物騰貴生意極爲减色凡作小本營生者肩挑手提終日奔馳不獲一飽惟天氣放晴不致十分寒冷亦窮民之幸事也 
[白門官塲紀要]  
　　金陵采訪友人函告云新授陜西布政使司李希蓮方伯交卸貴州臬篆入都覲見後遄往陜西榮履新任本月十八日道經白門小駐襜帷次日命駕親詣督轅晉謁峴帥延入花廳暢談良久始興辭而出復往各當道處投刺大約勾留數日卽將取道滬江航海北上○上海機器製造局總辦蔣德鈞觀察於月之旣望節蒞省垣晉謁督憲面禀要公十八日又奉劉峴帥傳見諭令迅飭該局槍砲廠工役赶造快槍若干以資新募健兒操防之用觀察遵奉憲諭將尅日啓節回申○金陵各處砲臺向歸候補縣主簿馮二尹國士管理邇來時事多艱督憲劉峴帥思患豫防以二尹係屬文員一朝有事恐不足以資捍衞而保地方乃檄撤另候差委而以都司劉國元都戎代之二尹奉飭遵卽將砲臺一切事宜移交都戎接管 
[神山臘鼓]  
　　蕪湖訪事友來函云年關瞬届市上銀根奇緊以致各店鋪之資本未充者咸有岌岌可危之勢日前朱義太京貨鋪因轉運不靈卒然倒閉虧欠莊欵至萬有餘金莊家謂其有心騙倒此風斷不可長聯名控縣朱姓店東則謂實胃外面帳欵難以收集債主則逼勒萬分不容須臾再緩無奈出此下策現聞己管押在縣行卽挽人調停願爲减折償還云○城内官溝沿某嫗家前因有人售賣產業就其家立劵交銀白金燦燦被匪垂涎卽於上月二十九夜破扉入室將嫗噤嚇逼令獻出朱提後因僅有洋銀三枚不滿慾壑斫以刀背數下受傷頗重事後經 
 
 

Page 3

 
 
人擡赴縣署請騐未及數日嫗卽因傷勢大發遽爾斃命其家隨復以盜傷事主等詞赴縣控追未識能卽緝獲兇犯否郡城之内匪類猖獗如此亦可慨矣 
[沙津雪景]  
　　沙市恒河口財神殿爲錢業公所屋分兩面一耳門可通其正殿荒廢己久每逢讌會聊作釁室去夏遭回祿之災斷棟零榱不堪入目今歳各錢店公議重修分等攤派上等輸銀二百四十兩其餘以次遞降集貲旣竣卽於本月初一日破土以待來年興工修建○福興班武優名小發者因時當歳晚會戲無多手頭未免拮据前日檢衣數襲往集義當鋪質錢一千數百文櫃夥某甲偶不經心誤與以五千之錢帖小發亦未審瞻置之衣袋而出後櫃夥某甲憶及錯付因偕同夥某乙同往查問適遇小發某甲因詭稱適所付錢帖係某錢店所出恐不穏當試出騐之小發自衣袋檢出甲素性戇直見確係五串喜而飛奔小發卽將乙夥遮留謂爾等何人敢來搶票乙夥因歴叙悞付五串之故小發謂五串錢票乃予自他處得來者爾鋪錢帖固止一串子己用還别欵矣彼此喃喃不休甲夥執帖回店久不見乙夥返店將情告知執事執事謂班中半係粗人旣經扣留恐遭凶累卽親往該班探問得彼此爭執狀時班中人多口雜其勢洶洶執事情急卽往沙市分司李少尹處控訴班中亦將乙夥扭至糧捕府以搶案報捕將乙夥收押次日清晨分司拘小發至以其不應意圖訛詐著笞責六百板枷至該當鋪門首示衆該優偶起貪心致遭扑責亦可爲不肯息事寗人者鑒矣 
[黄陵夕照]  
　　宜昌訪事人云前日午後有兩人在城内外鳴鑼喊呌走失婦人一口詢之據云婦年三十二歳頭揷金簪一枝手携一小孩於早飯後出門不知去向有仁人君子得知收留或送信者必當重謝云云說者謂其中或有隱微之事或者被人拐逃否則三十餘歳之人何至不知歸路也○近日河卜米糧每石陡長數百文以致各米鋪亦陡然漲價年關己近小民更無以爲生矣○某號由四川重慶運來土藥以及各貨雇船送至宜昌抵埠卽送信行迨行中派人往起貨物而船上竟並無一人赶緊清查各貨均有缺少因卽電知重慶本行及接來電方知船户保户姓名現己禀官查緝矣 
[其言甚大]  
　　前日上海縣黄愛棠大令忽接到湖北漢陽縣來文内開近有富商某某等擬在漢口起由鎭江直達上海建造電氣燈公司所有股本銀兩則稱存在上海某商號内所稱是否屬實望爲查明照覆按漢口至上海道里甚長不知該富商果有鉅本若干能成此創觀之事且不解荒野行跡絶無之處燃此電燈亦何取義似此大言誠令人無從索解矣 
[分竪燈竿]  
　　南市沿浦灘馬路竣工後曾在是處創造電燈公司己紀前報兹經工程局委員朱森庭明府飭照法租界之式用洋松木製就燈杆數十起己於前日排列分竪矣 
[美員葬禮]  
　　日前美國簡駐鎭江領事官某君因病逝世殯殮之後其柩附太古公司大通輪船來滬昨晨舁至新北門外天主堂行追思之禮各國駐滬總領事正領事副領事等員咸往甲唁至午後鐘鳴三下由天主堂舉襄迤邐至八仙橋西塋下窆 
[諭示棍徒]  
　　欽加鹽運使銜在任候選道江蘇松江府上海縣止堂黄爲出示嚴禁事照得惡棍設法詐財情罪重大者例應分别首從斬决絞候兇惡棍徒生事行兇無故擾害良人例應發極邊充軍憲典森嚴豈容輕犯上海爲華洋雜處良莠最爲不齊流氓土棍互相勾結遇事生風或受雇代人打降或無故借名硬詐甚至身帶刀械結黨横行一言不合輙以白刃相加其擾害兇狠情形有非情非理艱以言語形容者以致良民受害忍氣吞聲道途爲之側目匪膽因而愈張迭經本縣訪拿嚴辦上冬曾禀奉升任前署道憲吕將惡棍張桂卿拿獲正法該黨稍知儆畏乃近來故智復萌仍有結成死黨擾害閭閻情事視王法如弁髦以告示爲恫喝人心之壞一至於此言之令人痛恨本年浦東有棍徒張掌華率其黨羽向本家張瑞華索詐打搶致該同黨内之張泳淋拒捕被格身死一案前據梱業曹樹喬等呈稱本圖土棍張掌華弟兄與外來之流氓馬裕春陸掌華沈春榮弟兄諸人慣在圖中遇事生端前與正法之流氓張桂卿同黨犯案重重今三月間張掌華弟兄糾黨向張瑞華拆梢起釁致同黨張泳淋戳傷身死業奉飭提張掌華等到案其餘黨仍在沿浦一帶横行環求核案嚴懲出示禁逐等情業經本縣將拿獲首犯張掌華張勝華弟兄並同黨陸掌華馬裕春陳土生曁己故之陳阿金分别訊明現在按例嚴辦並節次剴切出示諭禁在案刻下年關己近訪得該棍黨名目甚多每於歳底債務等項急迫之時無法可施卽更肆其狡毒伎倆到處訛詐生事較之平時尤屬兇横無忌閭閻何以安生除多派幹差嚴密查拿外合行出示嚴禁爲此示仰諸色人等知悉須知惡棍設法詐財兇徒擾害地方罪名綦嚴重則立斬輕亦逺戍爾等生長上海謀生之計實較他處爲易况上有父母下有妻子待爾養膳何苦結黨成羣擾害生事卽使詐得錢洋不過吃喝浪費祗圖一時快活忘却犯案之苦惱試着張桂卿卽是前車之鑒可不儆懼又如張泳淋聽從棍黨鬧事白送性命死而有知必自愧悔本縣爲民父母故不憚再三誥試經此次示諭之後凡有流氓土棍務各革面洗心散開羽黨各謀正業勉爲聖世之良民莫作飱刀之怨鬼爾等少壯有力之人如能嫻於武藝亦可投營效力爲國宣威不可逞狠私鬥自蹈法網倘敢執迷不悟仍前擾害本縣惟有立時拿獲到案將情重者立子處死情輕者永禁囹圄以昭炯戒勿謂言之不預也各宜凛遵毋違切切特示 
[嚴諭革探]  
　　英界各小錢莊貼票之案層疉如山前者忽有恒吉等小錢莊主别開生面自稱舉己革包探孔阿才卽孔仲山等人爲董事設立公所清理一切讞員張賡三直刺准之前晚小錢莊主二十二人投遞連環保結直刺諭孔革探曰爾等旣稱設立公所凡事務須謹愼孔革探等均唯唯遵諭直刺遂命將在押之人一併開釋 
[債帥難逃]  
　　蘇州府屬某邑人陸雲林不知作麽生曾向英界各小錢莊借出期票都計洋銀七千餘圓自知難以彌補遂乘機逃去幾如黄鶴高飛各小錢莊夥四處偵尋得之於抛球塲左近因卽扭入捕房捕頭令押候解送公堂禀請讞員張賡三直刺訊辦 
[永禁囹圄]  
　　著名流氓陶金榮高和尚如三繩索全英等糾集賭徒爲牧猪奴戲被保甲總巡鍾受日明府查獲押候訊辦己紀前日報章陶等到局後率皆移易姓名各不肯認嗣爲明府查悉特於前晚升坐研訊判將陶等一并發送改過局永逺收押 
[懲責假冐]  
　　划船户陳魯八投上海縣署扭控王虎合同包仁德等假冒巡丁攫取綢物當經訊供著提包到案再訊前日縣役將包提到解案請訊帮審委員蔣刺史卽於前晚升坐研詰陳訴稱紹興府屬餘姚縣人向以操舟爲業由杭州來申行至南黄浦忽有包仁德土虎有兩人稱係巡丁將舟中所帶之綢七包徑自取去求請究追訊之包供本地人前充巡丁現己辭歇歇魯八所裝之貨並未報捐小的欲圖賞洋故往携取現在局中求恩鑒宥王虎有供包糾合小　同往不知係假冐巡丁當被陳拘獲時遭毆受傷求宥刺史得供以陳魯八船未到卡何得指爲漏捐包仁德假冐巡丁殊爲可惡判責四百板枷號一月發南卡示衆王虎有判責三百板交保並飭差往北市捐局取貨著陳照章報捐具領 
[控追花價]  
　　孫渭磯以楊定甫不付棉花價銀控諸英界會訊公廨前晚讞員張賡三直刺提案研訊孫訴稱監生係本邑人向操花衣業楊定甫積欠花衣價銀二千餘兩屢次向索云須待瑞豐洋行將銀付下嗣由監生訪知伊與瑞豐洋行另有抛盤轇轕未必有銀付下現在監生因莊欵被逼難對主人不得己扭控案下所有楊出貨之字條呈求察騐楊供稱小的係本邑人向爲花衣掮客瑞豐洋人避匿後己延威金生律師　領事署控告斷定小的應收銀一千兩須瑞豐洋人付下然後還楊至餘欵小的當另書借票直刺飭交人保出務須人銀並保候本分府 
 
 

Page 4

 
 
照會領事查明瑞豐是否有銀一千兩再行核奪 
[押解賊犯]  
　　袁木慶汪阿二何金榮周阿順吳進才葉德標皆寗波無賴也匿跡滬江屢犯竊案日前經英界公堂讞員張賡三直刺懲辦後發回捕房著卽押返原籍昨日午後江天輪船出口藍副捕頭令王程二包探押解上船載之以去 
[毆傷請騐]  
　　沈關林之母吳氏被陳阿六等毆傷舁至上海縣署喊控前日之晚黄愛棠大令倩帮審委員蔣壽林刺史研訊沈吳氏供本地人年四十有六家住廿七保八圖有祖墳地被陳阿六陳鳳文盜賞與人向論不睬反被毆傷叩求騐究沈關林供亦相同吳長根供係沈姓墳丁前日陳阿六等糾合二十餘人來掘沈姓墳基小酌喝阻不依求請研訊刺史騐得沈母子略受微傷判令自行醫治候查明核辦 
[露宿被拘]  
　　黄羊祀灶時届歳闌宵小繁多每在沿街滋事以故南市各巡防局委員莫不晝夜梭巡保衞閭閻二十三七鋪巡防局委員姚殿卿二尹前晚兩鼓後親率勇丁地甲查夜比至小南門外徽寗碼頭南卡對門合興和樹行門首見有一人在彼路宿二尹急命差役帶至輿前詰問據稱姓劉名阿狗同姪兒在馬路橋某姓箍桶店内工作因彼此口角氣忿而出二尹卽飭帶往該店查問是否有阿狗之姪店中人稱阿狗與姪口角均己不在店内住宿矣二尹以劉阿狗語言含糊掌頰五十下諭令店中學徒將劉阿狗收留著翌日迅卽回家不准逗留 
[汲水落河]  
　　南市小東門外陸家石橋南堍某姓醬肉店夥張阿六前晚九點鐘時在後面水閣上因汲水失足墮入河中幸有旁泊之稻柴船聞聲設法撈救得以誕登彼岸不致凶占滅頂然受驚己屬不淺矣 
[病斃可憐]  
　　有嚴姓其人者向在吳淞鎭某鋪爲夥昨晨因病來滬求醫忽然仆於某處行人見之舁送仁濟醫館請醫生施治未幾卽氣絶身死醫館執事人據情報知捕房捕頭令二圖地保查知屍屬並不在滬因卽備棺收殮 
[醫院紀聞]  
　　粤東某邑人鄭阿泰向在某輪船上當庖丁前日駛入浦江下碇外虹口怡和馬頭陳急欲登岸一舉步卽從艙面墜下頭顱跌損血肉淋漓旋經同人舁送同仁醫院求治醫生云腦門己損傷勢頗重難保無性命之虞也○本邑引翔港人蔡清良在楊樹浦怡和紡紗廠當機器匠昨日偶一不愼被機器軋去三指痛不可忍昏倒在地後經廠中司事人舁送同仁醫院求治恐不能保其不殘發矣 
[英界公堂瑣案]  
　　包探倪順泉禀稱賊犯吳長春竊取祥豐洋行内哈喇昵及羽綢各若干匹報捕後捕頭令小的查獲詰知曾向某處押取洋銀一百零七圓是以解案請究祥豐洋人投案領贓吳供稱小的因有急需是以竊物付質旋有吳壩齋者投案訴稱吳爲小的之子雖屬不肖究係生意中人可否求恩曲全體面讞員張賡三直刺商諸德繙譯官然後判罰洋銀二百圓○包探倪順泉解賊犯劉金才鍾利順二人至案禀稱小的查得伊等串竊洋婦某氏之小首飾箱一具因卽帶入捕房今者捕頭令解案請究惟原贓尚未吊到洋婦投案請追劉鍾二犯一言不發叩首求恩直刺著押候禮拜一再訊○包探張阿五解歹人王古春談雨之至案禀稱昨日伊等二人在春源棧中打架小的喝阻不理因之拘入捕房今者捕頭令送案請究春源棧主某甲遣其夥某乙投案備質王談同供稱小的等以後不敢如此矣此次尚乞施恩直刺判令各笞責一百板○包探趙銀河禀稱陳雨生向在洋人司納夫家當細崽某日串同出店人嚴林華吳龍生竊取主人金首飾及皮酒報捕後捕頭令小的拘獲解案請究懲司納夫帶同馬夫曹阿四投案領贓直刺向曹詰問訢稱小的知伊行竊因誘說出陳嚴吳同供稱小至等被曹挾仇誣指叩求明察直刺著分别押候查明覆訊○本年七月某日虹口文昌閣住持僧果海失去綢衣十餘件屢查無著前日包探石金榮見秃奴經山持票赴某押店贖衣兩目灼灼然微露賊相向之盤詰云此票係僧人炳生所給遂將炳生拘獲連代爲付質之香工蔡昌林帶入捕房昨晨捕頭令解送公堂禀請訊辦果海投案領贓直刺問爾係出家人要此時式僧衣何用答僧人卓錫洋塲不得從宜從俗耳經山供稱不知票爲賊物故敢收受炳生供稱小的因有急需以致行竊蔡供稱小的惟代質衣服餘不知情直刺著將三僧一併逐出租界之外蔡管押一日 
[法捕房發落]  
　　昨禮拜六鄭大令蒞捕房會同鈕副捕頭發落各案命提在恒德富質衣形迹可疑之吳泰炳照原斷責一百板又提竊取墊子之吳阿四照原斷笞責一百板又提竊鞋籃之錢阿六窮絨毯之錢阿泉照原斷各責一百板一并從寛斥釋○流氓陳桂生在途搶奪銀洋六元五角爲包探拘獲解經大令訊供着照原斷重笞三百板釋出○萬安樓接客夥王松山因兇毆棧客徐文軒控經大令訊供著照原斷重責三百板還押具改過切結覓保開釋○劉阿寳誘領鮑永祥之媳戴氏逃在蘇州控經大令訊供押候五日内交戴氏到案兹因逾限不交命提到案重責二百板還押赶緊交案延干重比○附貢生朱文淵卽朱小韵因開天吉錢莊出票届期不付爲債主具控公堂經大令訊供押交在案昨日命提到案朱供虧欠兪厚紀名下洋二百七十元貢生亦被沈錦帆陸德法許國祥等拖累現在沈等禁押捕房生等向各人商議共湊交洋二百七十元求准交保出外大令以沈等各人尚欠各欵未便准保朱文淵著將洋交案准予保出○蔡子泉投案求保其子蔡徵麟出外清理大令著投公堂候示○戴四福前因辱駡一號西捕拘入捕房捕頭以事屬細微飭傳其父保出詎探夥咨照從中作弊覆帶其父不肯來保捕頭將戴解送公堂經鄭大令訊供枷示在案現在押所患病其父逐日至捕房求保始悉前情務將該探夥斥革不准復充昨日其母戴馬氏遞禀伸訴大令命赴公堂候示○李復初前控余子明欠銀二百四十兩一案經大令訊供押繳李將另押之翠毛變賣作批余保出後復投公堂控訴經大令提案著邀公正人估值禀復候核昨日原被各投案遞禀李捕此貨押據載明過期任憑變賣作抵大令以余不應延宕各有不合著余找銀四十八兩完案余嘵嘵置辯稱吃虧甚大不肯遵斷大令以憑據鑿鑿豈容狡展著各具遵斷結完案 
[美界捕房紀事]  
　　昨日午後賊犯徐阿奎潜至虹口招商局北棧第二十七號棧房竊取木板數方司棧人見之當塲拘獲指交四百三十八號巡街華捕帶入捕房捕頭令押候解送英界公堂禀請讞員張賡三直刺訊辦○賊犯馮郁卿專在行駛長江各埠之輪船上竊取客人衣物昨晨至外虹口揚子路馬頭所泊寳華輪船上乘人不備竊得某客所携布衣數件途遇四百四十四號巡街華捕見其形跡可疑知非善類詰明來歴拘入捕房捕頭著押候解送公堂禀請究辦 
[招領女孩]  
　　謹啓者今早由太古洋行陳孟熊翁送來女孩兩名函稱因該孩在太古洋行乞食看其情形係婢女逃出漢樣領到敝堂囑爲安揷招領計開女孩一係小脚名青姑一大脚名桂香年均十三歳務祈失主速來認領特請登報布告公鑒上海六馬路仁濟善堂司董謹啓 
[壽筵助賑]  
　　倪秀山善士本月初十日稀弧旦親友餽送禮儀備極優渥倪君深抱不安際此隆冬時節窮載道凍餒堪憐因節謝酒洋五十元交敝堂代爲賑濟爲貧民養命卽爲諸友造福而倪君之登耄耋享期頤更可於此操劵焉除當付收據外乞誌報章以揚盛德滬北廣益善堂嚴信厚葉成忠施則敬唐榮俊啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十三年十二月初五日京報全錄]  
　　宮門抄○將軍恩奏爲報銷製造火藥等項工料銀兩數目擢○學政嚴奏爲請假修墓片○越撫廖奏爲委員進呈野术片○學政葉奏爲恭報接印日期摺○贛撫德奏甄别府縣留省補用片○豫撫劉奏爲報銷歳修石埝動用銀兩摺○江督劉奏甄别道員摺省補用片○又奏爲甄别府縣照章補用片○又奏爲甄别道府各員留省補用片○十二月初五日禮部宗人府欽天監廂藍旗值日無引見○貴州知府勞啓捷謝恩○普齡因伊姪以文職用謝恩○隆恩因伊子以文職用謝恩○麇麟中堂裕興各請假十日○文熙續假十日○潘江黄均隆預備召見○錫光請假十五日○禮部奏改派移請神脾派出克王○侍衞處奏派口外賜奠派出海年常貴○召見軍機勞啓捷潘江黄均隆○○奴才恩澤增祺跪奏　光緒二十三年分製造火烘藥等項用過工料銀兩數目請旨飭部核銷恭摺仰祈聖鑒事竊查前經奏准黑龍江通省每年加工碾造火藥四萬斤烘藥八百斤火繩八千斤以資操防需用所有光緒二十二年分製造火烘藥等項用過銀八千四百兩業經户部議准將金礦餘利照案列抵俸餉項下按年核實支給等因在案兹據碾火藥委員副都統銜花翎恊領富色訥報稱二十三年分應造火藥四萬斤烘藥八百斤火繩八千斤均己製造完竣遵照奏定價值共用過工料實銀八千四百兩由俸餉項下如數支領按欵造册呈造前來奴才等覆核無異除將細册咨送户部工部核銷外理合恭摺具奏伏乞皇上聖鑒飭部核銷施行謹奏奉硃批該部知道欽此○○嚴修片再臣於光緒十二年蒙恩授職編修十九年請假修墓一次旋卽回京供職迄今又歴五年臣祖父墳墓迫近河干歳遇秋霖輒有坍損每念及此寢饋難安現臣視學期滿新任學臣傅增指日到黔合無仰懇天恩賞假一月准俟交卸之後回籍修墓一俟假滿卽行回京恭覆恩命不敢稍事稽延謹附片陳懇伏乞聖鑒訓示謹奏奉硃批著賞假一個月欽此○○頭品頂戴浙江巡撫臣廖壽豐跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緒十年五月十三日欽奉上諭前經諭令劉秉璋裕祿於浙江之於潛安徽之黄山採辦天生野术業經該撫等先後呈進現在將次用竣著冉於各該處採辦不拘多少卽行解交内務府應用嗣後仍著隨時採辦陸續呈進將此各諭令知之欽此欽遵在案兹據藩司呈報飭委候補府經歴杜鍾駿前赴於潛及時採辦據該委員禀稱近來於潛產术甚少野术尤爲難得仍仿照上届辦法逐細揀選購買眞正野术四斤分裝四匣共爲一箱由司是送前來謹專弁齎父内務府查收呈進理合恭摺具陳伏乞皇上聖鑒謹奏奉硃批該衙門知道欽此○○陜西學政翰林院編修臣葉爾愷跪奏爲恭報微臣接印任事日期叩謝天恩仰祈聖鑒事竊臣蒙恩簡放陜西學政跪聆聖訓後遵卽束裝就道於十一月初四日行抵三原縣城初七日准前任學政臣趙惟熙飭委三原縣學教諭黄玉堂將學政關防並書箱文卷齎送前來臣當卽恭設香案望闕叩頭祗領任事訖伏念學而有政文教端賴乎振興世正需才士類尤資乎牖迪關中理學是尚風氣敦質不佻當此時事方殷尤以人材爲要纂前徽以光來軫必學術兼貴乎古今擴故見而啓新知斯造就可期於逺大如臣檮牀深懼弗勝惟有恪遵訓誨認眞考試嚴密關防矢愼矢勤以冀仰答高厚鴻慈於萬一所有微臣感激下忱並接印任事日期除恭疏題報外理合繕摺具陳再臣經過直隸地方麥苗蔥茂入晉以後得雨深透民情均極安謐合併附陳代乞皇上聖鑒謹奏奉硃批知道了欽此○○德壽片再准部咨嗣後道府州縣無論勞績捐納各項人員應於到省一年後察看考覈分别補用等因兹查有勞績保舉指分江西歸候補班補用知府蔣德幹捐納試用知縣慶豐楊樂修均己試看一年期滿應行照章甄别據藩司翁曾桂會同臬司張紹華詳請留省補用前來臣詳加察看勞績保舉指分江西歸候補班補用知府蔣德幹　成穏練捐納試用知縣慶豐才具明晰楊樂修持躬謹飭均堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奏硃批吏部知道欽此○○頭品頂戴河南巡撫臣劉樹堂跪奏爲查明光緒二十三年分澤縣境廣武山黄門嘴大壩及民埝程莊工叚歳修用過石方價銀僅繕清單恭摺仰祈聖鑒事竊照黄河南岸榮澤縣境廣武山黄門嘴山根地處上游首受出山之水關係下游全局利害光緒十五年前河臣吳大澂任内因該處河勢南臥奏明建築柴芯人石壩一道挑托溜勢歳撥司庫銀五千兩作爲歳修霜清後核實報銷歴經辦理在案上年該　民埝告險搶廂掃工十六叚石壩十道石垜二十八個誠恐伏秋大汛淘刷蟄動亟應講求修守復經臣奏明就前項工欵銀五千兩再由開歸陳許道添籌銀一千兩匀作兩處工程　修　用遴員駐工會同榮澤縣加意修防責成該道核辦又在案兹據開歸陳許道穆奇先禀稱查廣武山柴芯石壩下接民埝地叚綿長全河測注本年伏秋汛内程莊以上河勢南圈形同入袖上年所築石垛及石壩均形勢萬不能挑溜外移因先其所急擇要於程莊石壩以上韓洞地方迎溜坐灣之處搶築護沿碎石一叚並加抛石垛兩個以保壩工兼衞民田共用購防碎石九白四十方一分四厘共方價銀六千十三兩七錢七分五厘内由司庫籌撥銀五千兩該道籌捐銀一千兩尚不敷銀十三兩七錢七分五厘由署滎澤縣知縣陸廷楨捐廉彌補實在請銷五千兩等情開單呈請具奏前來臣覆加核尚屬實工實用並無浮冐除飭照例造册詳請題銷外謹照繕清單恭呈御覽所有滎澤縣境廣武山黄門嘴大壩及民埝程莊工叚辦理歳修用過石方銀兩緣由理合會同河果河道總督臣任道鎔恭摺具陳伏乞皇上聖鑒敕部存核沲行謹奏奉硃批該部知道單併發欽此○○劉坤一片再捐納道府循例分發人員以到省之日起試用一年期滿應　察看才具分别繁簡奏明留省補用等因歴經遵辦在案兹據江寗藩司將在江寗差委業經試用期滿之道府照章甄别詳請加考具奏前來經臣察看得試用道倪世熙心地明白性氣和平試用道高元錫持躬端謹辦事勤明試用道劉思訓導有淵源才堪幹濟試用知府徐乃昌明習吏治亦識時官均堪勝繁缺道員知府之任除咨部查照外理合會同署理江蘇巡撫臣奎俊附片陳明伏乞聖鑒謹奏奉硃批吏部知道欽此○○劉坤一片　部定新章凡由俊秀監生出身各員無論捐納勞績均應一體考試等因兹據江寗藩司將在江寍差委各員詳送考試前來　臣考試得候補知府譚嗣同候補知縣汪如瀚取列一等試用同知萬賢鉢朱寳瑩試用通判程埏丁帮榕候補知縣舒霈閻曾試用知縣袁國鈞取列二等試用同知常陞試用通判丁大櫞取列三等以上十一員應佳留省照章補署差委除咨部查照外理合會同署理江蘇巡撫臣奎俊附片陳司伏乞聖鑒謹奏奉硃批吏部知道欽此○○劉坤一片再前准部咨道府州縣無論何項勞績保奏歸入候補班人員以到省之日起予限一年詳加察看出具坊實考語分别繁簡奏明留省補用等因歴經遵辦在案兹據江寗藩司將到省一年期滿在江寗差委之道府直隸州知州等官照章甄别詳請加考具奏前來臣察看得候補道陳桂森禀宇清華辦事敏練候補知府譚嗣同器識深穏時務留心候補直隸州知州陳錫純官方謹飭人亦安詳候補知縣張紹棠年富才優候補知縣王以寀年壯才長候補知府舒霈年健才明候補知縣何亮榘年强才裕均堪以繁缺留省補用除咨部查照外謹會同署理江蘇巡撫臣奎俊附片陳明伏乞聖鑒謹奏奏硃批吏部知道欽此 
 
 

Page 10

 
 
[光緒二十三年十二月初六日京報全錄]  
　　宮門抄○諭旨一道錄前○江督劉奏爲兩淮泰海二屬各灶地被風潮摧折擬請緩徵折價錢糧摺○又奏爲採辦棕毛動用銀數摺○蘇撫奎奏徐海等屬水災擬請開辦賑捐摺○學政趙奏報交卸日期摺○十二月初六日兵部太常寺太僕寺八旗兩霬值兵部引見六十二名理藩院十名侍衞處一名欽天監一名正白滿二名正黄蒙二名咸安宮二名○椿壽假滿請安○明惠因伊子得保奬謝恩○阿克東阿續假十日○興伯續假十五日○召見軍機楊頤○○頭品頂戴兩江總督臣劉坤一跪奏爲兩淮泰州海州二屬各塲灶地被風被潮勘不成災擬請緩徽折價錢糧恭摺具陳仰祈聖鑒事竊泰州分司所屬富安安豐梁垛東台何垜丁溪草堰劉莊伍祐新興廟灣十一塲因本年入夏以來雨澤愆期嗣被風潮推折淹浸各項花息受傷統計收成五分有奇尚屬勘不成災惟積歉之區素鮮蓋藏應徵錢糧若令新舊並徵力有未逮擬請分别徵緩以舒灶力除富安等十一塲本年二月啓徵之光緒二十三年壓徵二十二年分折價及來年二月應徵之光緒二十四年壓徵二十三年分折價均應照常徵收外應請將富安安豐梁垛東台何垛丁溪草堰程莊伍祐新興廟灣十一塲上年二月啓徵之光緒二十二年壓徵二十一年分折價及本年秋成後各應帶徵之光緒十三年分並未届帶徵之十四十五十六十七十八十九二十各等年原緩折價一併緩至來年秋成後由逺而近每年帶徵一年又海州分司所屬板浦中正臨興三塲因本年入夏後大雨時行繼被風潮以致蕩地所種秋禾雜糧受傷較重收成歉薄統計五分有餘實屬勘不成災除隨淹隨復無誤哂掃之鹽池應徵光緒二十三年壓徵二十二年分折價及來年二月應徵之光緒二十四年壓徵光緒二十二年分折價均仍照常啓徵不計應請將板浦中正臨興三塲本年秋成後帶徵之光緒二十二年蕩地折價緩至來年麥熟後徵收其來年二月應徵之光緒二十四年壓徵二十三年分蕩地折價緩至來年秋成後啓徽據各該分司禀經兩淮鹽運便江人鏡署淮揚海道丁葆元派員查勘明確會詳請奏前來臣覆加察核均屬實在情形合無仰懇天恩俯准分别徵緩折價錢糧以舒灶力除飭赶緊查造緩徵折價年欵銀數及勘不成災册結咨送户部核覆外謹會同署理江蘇巡撫臣奎俊恭摺具奏伏乞皇上聖鑒謹奏奉硃批著照所請户部知道欽此○○頭品頂戴兩江總督臣劉坤一跪奏爲採辦棕毛動用銀欵恭摺具陳仰祈聖鑒事竊查前准工部咨行令採辦棕毛二十萬斤分批解部當經部議以五萬斤爲一批分作四批辦解業將頭二三批棕毛十五萬斤飭委運解並將動用銀欵奏明在案兹據署安徽布政使于蔭霖詳稱應辦第四批棕毛五萬斤現奉工部電催應卽派員前赴江西四川湖北一帶迅速採辦所有每斤例價銀三分共該正銀一千五百兩在於光緒二十三年各屬解司正項銀内動給又於耗羡項下撥給協貼價值銀二千六百餘兩又部飯銀一千二百兩並水脚銀一千八百餘兩詳請奏咨前來臣覆核無異除飭令赶緊辦解外所有探辦第四批棕毛動用銀欵緣由理合會同安徽巡撫臣鄧華煕恭摺具陳伏乞皇上聖鑒謹奏奉硃批工部知道欽此○○頭品頂戴兩江總督臣劉坤一頭品頂戴署理江蘇巡撫臣奎俊跪奏爲江蘇徐海等屬水災較重需脤浩繁擬請開辦賑捐以資接濟恭摺具陳仰祈聖鑒事竊照江蘇徐州淮安海州各屬本年入夏以後雨水過多上游蒙浙淮州諸水同時下注湖河漫溢積潦成災業將籌辦撫恤情形恭摺具奏十一月初二日漕經臣等電請總理各國事務衙門奏蒙恩旨截留江北河運糧三萬石分撥賑濟仰見聖慈子惠元元有加無己皇恩汪濊薄海同欽查各該屬被水田地徐州府屬之邳州宿遷兩處係屬成災睢寗縣及海州並所屬之沐陽縣係屬重歉淮安府屬之安東桃源二縣與徐海毗連之處亦有凌傷小民困苦情形以邳州宿遷爲最重海州沐陽睢寍次之安東桃源又次之前經臣等分别籌解欵項發交該管道府查辦撫恤兼辦平糶極貧之户先行酌撥銀米並於各該屬赶設粥廠寛爲留養暫濟目前之急惟是災區過廣户口繁多該處地瘠民貧素鮮儲蓄又遭此災歉各屬民不聊生轉瞬隆冬饑寒交迫地廣人衆爲日方長來年青黄不接之時尤須接濟並各該屬所請挑濬河道修築隄埝俾丁壯趨于工作爲以工代賑之舉約計賑撫各項爲數甚鉅非多籌有著之欵源源接濟斷難籌措江南各司道庫向非充裕近因撥欵繁多實難相抵目下賑撫之資實苦無從籌措臣等與司道多方計議惟有開辦賑捐以資濟用據江寗布政使松壽禀請具奏前來合無仰懇天恩俯准勸捐賑濟援照順直山東湖北四川等省現行章程請奬貢監虚銜封典翎枝及一切推廣優奬各條曁捐助棉衣建坊捐免出學等項以一年爲限期滿卽行停止庶於軫恤災黎之中仍寓愼重名器之意如蒙兪允卽行查照歴次江蘇辦捐成案刊刻實收設局勸募派員分赴各省多方勸募按次造册咨部覈給奬叙所收捐欵酌量災區輕重分别匀撥惟各省物力己窮賑捐久成弩末比次開辦捐輸係於無可設法之中冀收寸效將來捐數能否踴躍殊無把握臣等惟有督飭勸捐各員實力辦理總期多收一分之欵於地方災民多受一分之益倘欵不敷用再由司局各庫籌湊撥濟以全民命而廣皇仁除咨部查照外謹合詞恭摺具陳伏乞皇上聖鑒訓示謹奏奉硃批著照所請户部知道欽此○○陜西學政臣趙惟熙跪奏爲微臣任滿交卸起程恭摺仰祈聖鑒事竊臣於上年八月二十九日業將陜西全省歳科並選拔各試一律完竣情形專摺具奏奉硃批知道了欽此臣以辦公餘閒料理新建崇實書院創立規制妥訂章程預捐中西致用書籍輿圖以資肄習並選擇各屬試卷中文理清眞詞章典雅及策論之明通時務算術之淹貫中西者刊布流傳用示風氣總期爲國家多培一人材庶微臣稍寛一責備臣於本年七月由三原晉省考選並錄取遺才九月後會考優生接試武塲錄遺事竣回署遵例報滿將任内應辦事宜及剔除十弊恭疏具題在案兹新任學臣葉爾愷業經抵陜臣謹將學政關防書籍文卷委三原縣教諭黄玉堂於十一月初七日齎送接受臣卽束裝起程回京恭覆恩命所有微臣起程交卸日期理合繕摺具陳伏乞皇上聖鑒謹奏奉硃批知道了欽此○○頭品頂戴江西巡撫臣德壽跪奏爲己故知縣原叅虧短交代銀兩己據叅後全完懇恩開復原官俾資觀感恭摺仰祈聖鑒事竊查己故知縣張國楨前在建昌縣任内交代算明虧短徵存正雜各欵銀六千四百四十四兩一錢八分六厘屢催未據完解經前撫臣德馨會同前署兩江總督臣張之洞奏請暫行革職勒限追繳欽奉硃批着照所請該部知道欽此當經轉行欽遵勒催追繳去後兹據藩司翁曾桂臬司張紹華督糧道劉汝翼會詳稱查該革員張國楨前在建昌縣任内交代己於二十一年閏五月内算明造具册結詳咨送部聲明所短銀兩歸於另案勒限嚴追辦理今據該故員家屬將前項短交銀兩如數完解清欵並據後任張學培等會同出具交代清楚總結到司伏查張國楨前在建昌縣交代原叅虧短正雜各欵銀六勂上百四十四兩零今據該家屬於被叅後如數完解清欵自應照案詳請開復以昭激勸開具完解各年丁漕等欵細數清摺會詳請奏前來臣查該革員己故知縣張國楨虧短交代銀兩於被叅後該家屬如數先完尚知愧奮合無仰懇天恩俯准將暫革己故知縣張國楨開復原官俾資觀感除開呈完解各年丁漕等欵細數清摺咨送户部查核並咨吏部曁湖北撫臣外謹會同兩江總督臣劉坤一恭摺具奏伏乞皇上聖鑒訓示謹奏奉硃批著照所請讀都知道欽此 
 
