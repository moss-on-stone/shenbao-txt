# 1911 - 48 - 4913663

 

Page 1

 
 
   
 
 

Page 2

 
 
宮門抄 
正月二十四日召見軍機勞乃宣 
論說 
[論預算上事業擴張費與租稅及公債之關係（寒）（再）（續）]  
　　（五）就中以租稅創設之官業。（如鐵道）祇增一方之便利。與該官業遠隔而且無取引關係之地方。納稅者比於公債支辦。而覺其負擔之不公更甚。况兩地産物有競爭的關係者乎。此爲負擔不公之第三點 
　　（六）在有完全一般的租稅制度之國。尚有前記之弊害。况無完全租稅制度。而有特别複雜之稅法。其不公特甚例如當支辦事業擴張費。該國家增徵如何之租稅乎。若於租稅全體同率增加。則不但收稅費非常增加且於不完全稅制之下。其負擔必愈見爲不公也。如此而重課一二種稅 
目。如地租或所得稅者乎。其不公之弊殆不可以名狀。因之使地價下落或變廢某種職業。致産業之狀况。大有激變。意中事也 
　　（七）論者必以公債爲無論如何事情。亦必致收奪産業資本紊亂産業。然其資本之收奪。則任意之收奪也。故若其旣經投下之産業。甚適於社會需要。而利益極多無論何人。亦不願應五釐内外之薄利。而仍應之者。是其所被收奪之産業地比之國家之官業。於社會經濟上視之而較爲不急者。社會經濟。雖廢一方之不急事業。而在他方得舉急需之事業。故結局不可不謂社會之利。反之租稅則爲强制之收奪也。社會之經濟上。無論爲急需之事業與不急需之事業。均無注意進退之餘地。其結果有破壞社會上之必要事業者 
　　（八）依期納租稅（如地租所得稅營業稅及酒造稅之類）爲主之財政制度其以增稅支辦事業者。更有一大不利在焉。蓋擴張之事業。從一定之計畫而進行不能有間。故於此所需之經費。每月槪支出年額十二分之一。依此比例苟不取資於公債以爲財源。而採用期納租稅。則收入未必能按月而得。於是經費與收入。收支上往往不能一致。而不得不發行大藏省證劵爲一時之補救。然大藏省證劵。比諸普通之確定公債。利率必高。且向巿塲之流動金資。時時爲巨額之呑吐。故攬亂巿塲之金融妨害商業者頗大。吾人以爲不如自始由低利之確定公債之爲愈也 
　　（九）募集公債於外國時。因其收回資金。使物價騰貴。以致諸多貨幣。爲貨物之交換及爲利息而流出。固也。然關於此點之第一問題。當視因外債而創設之事業。其爲必要與否。是也若此第一問題旣認爲必要。其伴之而有如何之變動。是爲第二問題。此則不可不討論與增稅及國内募債之難易及其結果如何。况物價之騰貴。得依外債收回之方法而抑制之則正貨之流出。一旦隨取寄之外國資本。偕利息而流出。其結果却有救治物價騰貴及産業紊亂之效。要之有利而不見爲害。也 
 
 
 

Page 3

 
 
我國豫算。起於宣統三年。政府與資政院之磋商者。大半緣此。幸而度支尚書守撙節不加租稅之訓。然國内事業之待辦者正多。量入爲出。安可以長此終古耶。故新政繁興。其隨於新政而起之費用。要不可不參酌緩急。以爲籌集之計。記者敢以片言决之曰。國家支出之費用。其爲軍備及其他行政改革者。當以租稅支辦爲當。其爲鐵道電話等之生利事業。費用當以公債支辦之爲宜。持此以衡天下事庶乎其可也 
譯論 
[變相侵略論法國大學公法總敎習具林述甘著駐和一等書記官陳廣平筆述（十）（五）（續）]  
　　公法家多謂租地之辦法。即收入版圖之變相。因名之曰緩期收入版圖又謂之曰不平等之公共主權按照此公共辦法。一國得保全主權之名一國得實行主權之利。此說似覺矛盾旣謂公共。必兩面平等。彼此辦事必互相商榷未有公共而不平等者也 
　　凡公法家解釋此項問題。多偏於表面。注重保全主權字樣其實保全主權。俱是空談。不過掩人耳目。使不覺其變相侵略之政策耳 
第十節租借政策之效果 
租借辦法爲變相侵略策中之最有實效者試詳論其表面内容以證保全主權之不可恃 
　　先以租借兩字而論。已覺名不符實。租借兩字。出於民法。不得用於國際上。凡民法上所謂租借者。譬如甲之財産租借與乙定一租價乙應按期照付。查租地條約。並無租費字樣。旣以租借爲名。而無租借之費。則不得謂之租借矣。間有一二條約。提及租費。然亦甚微。蓋此項條約。大半均無租費也。以理論之。君權國權。本無租借之理。更有何費之可言。是不得以民法比 
　　古昔時代。以爲或係國君之産業。然此說久已作廢。因現在時代。已進於文明也惟對付殖民地。則文明國不廢其說。且視爲唯一無二之政策。故以土地租借與人者。名曰租借。實非租借。蓋舉其君權國權。并治理人民權悉數而割讓之也。即謂之服從奴隸。亦奚不可。據此可知租借名目。不得用於國際條約。凡用此名目者。皆失其本相。解釋未當者也。 
　　查約内尚有佔據統治等字樣。與向來佔據統治之解釋。又屬不合。所謂佔據統治者直。包括立法司法行政三大權。彼之所謂代爲統治云云。特自爲計耳。如奥之佔據坡士尼赫士戈維納等兩省。名曰代土耳其統治卽是奥之目爲計。固非有愛於土耳其也。迨一千九百零八年十月。奥竟宣告各國將坡赫兩省收入版圖。其實自佔據之日起。該兩省卽屬於奥矣。（未完） 
專電 
[電一北京]  
　　東三省督撫電奏防疫關係重大如臨大敵非優定撫卹難昭激勸獎銀擬分四等一等萬金并照陣亡卹典奉旨該部知道 
[電二北京]  
　　樞垣擬調武衞全軍赴奉天勦辦鬍匪以免外人藉口干涉内政 
[電三北京]  
　　郵部盛尚書吳侍郎奏覆查明官辦鐵路被叅各欵請將梁士詒撤去鐵路局長及交通銀行帮理兼差 
[電四北京]  
　　又片奏請裁圖書編譯局併交研究所奉旨依議 
[電五北京]  
　　郵傳部奏報會同籌辦甘肅新疆鐵路事宜奉旨依議 
[電六北京]  
　　出使某國大臣電告政府旅順大連海港目下難議收回容俟緩商 
[電七北京]  
　　學部侍郎寶煕連日至軍機處會議學務緊要新聞一 
[俄人安得不滿意]  
　　字林報載二十三日北京電中國答覆俄國之公文不認曾有違背一八八一年條約之處其措詞則異常和平文中歷舉約内各欵且謂以後自當謹守條約義務至領事署設立之時卽將實行徵收貿易稅並當續飭華官善待俄人云云觀此則兩國所爭各點不難善爲調停矣俄國官塲文告與所致之照會措詞各異都中現正嚴厲批評此事同日倫敦電云據華盛頓電稱中國外務部已通告中國駐美公使謂俄國駐京公使對於中國之覆文已有滿意之宣言倫敦泰晤士報推測俄國必不以實行恫嚇之舉（占據古爾哲）爲要圖中俄條約兩國均有不滿意之處今則 
 
 

Page 4

 
 
可以和平修改無所梗阻矣中國隱然謂俄國乘中國疫荒交困之際强施要求其言稍覺失當蓋據事實觀之殊不信然也 
文匯報載二十三日北京電云中國現將照覆俄國之公文送交駐京俄使柯洛斯托凡茲君文内於俄國要求六欵大槪都已承認惟聲明中國從未妨害一八八一年聖彼德條約許與俄國之權利俄國之詰責實屬失當云同日栢林巴黎倫敦聖彼德堡之輿論皆謂中俄爭端可以和平調停二十四日倫敦電云據聖彼得堡電稱俄政府視中國之覆文殊爲滿意 
[增將軍計將安出北京]  
　　增祺此來初因趙爾巽有移督東省消息希補其缺現在東督决意不動無可冀望而閩督松壽適爲輿論所攻頗不安穩增乃降格以求其次現松督已得某樞臣挽回更動之議亦已作罷故增刻正在徘徊四顧時也 
[李經方與張松二督北京]  
　　近聞樞府各大臣以駐各國欽使及領事等官例應附屬内官制外務部之後須詳細編訂查新授郵部侍郎李經方於使署制度頗爲嫻熟故擬奏調入館以便協同籌訂俾資完善又聞日前憲政編查館商請軍機王大臣添派閩浙總督松壽兩廣總督張堅白加入參預外官制之列聞朗軍機已允爲代奏請旨定奪矣 
[民部財政之筋疲力盡北京]  
　　京師原設探訪緝捕兩局後即歸併爲一名曰緝探局刻下民政部爲節費起見於前日特發堂諭將該局歸併於内外巡警總廳日來該局正辦理一切交代月内卽可裁撤所有該局總辦崇鎧帮辦王治馨均調歸民政部憲政籌備處當差又内外城工巡捐局歸併一事年前提議已久曾經民部堂官核准在案然迄今尚未實行茲得個中確耗其緩辦之原因係爲該局向屬於内外廳種種關係極爲密切故最後决議改期於今年五六月歸併蓋兩廳及各區之歸併亦已决定於此時實行矣 
[度部核减各省河工經費北京]  
　　度支部澤尚書與紹陳兩侍郎議商擬將直隸山東河南浙江等省河工一切事宜大加整頓並將河工經費减去三成昨已飭直督江督閩督魯撫遵照實行倘有碍難實行之處迅速電商本部及農工商部核辦 
[雷主政調查西路鹽政北京]  
　　督辦鹽政大臣澤公擬派度支部主事雷多壽調查陜西新疆甘肅鹽政一切事且已紀前報刻聞雷主政已擬定二月擇期出京前往陜甘新疆調查蓋因雷君去歲奉派調查各省禁烟事宜尚無弊竇故也 
[澤尚書進退之標準北京]  
　　澤公近因財政困難不易清理且豫算揭曉其不敷之數千萬亦無法彌補大有退志日前豫算案奉諭有所變更澤以度支尚書之資格更不慊於心故該部特再上一摺請繼持豫算聞將以豫算之能實行與否爲其進退之標準云 
[條陳整理大清銀行辦法北京]  
　　劉冕執上度支部整理大清銀行條陳云竊惟今日大患首在憂貧救貧之法在利國而兼利民若利其一方而遺其他方非計之得者也蓋扼其綱要則披瑕導窾事易而功偉失其綱要則補苴罅漏民病而國疲大清銀行乃幣制整理之機關抑亦財政整理之樞紐也何以言之幣制與中央銀行相輔而行缺一不可例如整理銀行而不整理幣制則銀行自相束縛同一銀行所出鈔票總行不能通行於分行分行不能通行於總行分行與分行間亦不能通行通行之則銀行立被損害此整理銀行必整理幣制之明證也至整理幣制尤必整理銀行其理亦有可述今以吾國大流通貨幣之額之多悉行改鑄過速則周轉不及過遲則新舊雜糅欲救其弊非整理大清銀行發行鈔票以資周轉不可惟大清銀行之宜整理論者皆知之矣其整理之方法如何竊謂宜令大清銀行首將現貨及發出鈔票貸借出入平均數目每週據實報告若現存貨幣不足當發出鈔票三分之二多則設法漸收現貨俟足額時行每週刋登官報不必使信用日足根本日固（各國中央銀行每週將平均額表布告俾衆周知日本之日本銀行於次週第二日將平均額表刋登官報廣告欄内今大清銀行不遽行此法故信用極薄上海各國銀行不收受其鈔票實堪浩歎）一面將度支部大清銀行及各省藩庫現貨運廠趕造新幣以備兌換而資周轉發行新幣時由大清銀行搭付鈔票兌收生銀舊幣信用旣厚民間感鈔票之利便樂於使用則吸收之現貨必多現貨旣多大清銀行乃得據保證準備法增加多數證劵資本俾政府得興實業今設例說明之如大清銀行吸收現貨四萬萬元用比例準備法其証劵資本可得二萬萬元依學理可得八萬萬元但鄙意整理時用比例準備法整理後宜用伸縮制限法故寗失於愼用绅縮制限法多寡更無一定今假定亦爲此數政府則可提倡實業興辦實業大公司二十每公司定股本銀二千萬元政府各承受半數共計二萬萬元作成証劵向大清銀行抵押欵項大清銀行受其抵押証劵卽可如數發行鈔票不必準備現貨故大清銀行一加整理則國家驟增鉅欵以興實業而實業乂擇其裕稅源而便民生者爲之富强又何難立致耶夫以吾國地大物博四萬萬元之現貨必尚能存在以 
 
 

Page 5

 
 
吾國民之信仰政府大清銀行依正當辦法昭示大信必能吸收多數現貨無可疑者所患辦事之人於大清銀行根本性質未能透逹致失調和全國金融之妙用孜孜惟小利是圖則財貨委地而上下憂貧甚無謂也惟古人云言之匪艱行之維艱竊謂行之尚未爲艱惟眼光四注條理明晰切實行之者之維艱耳茲見金融日迫調劑者實未得宜謹條陳整理大清銀行根本辦法以便推行幣制救濟巿塲蘇民困而紓國難是否有當伏候鈞裁 
[郡守辦事乖謬之大參案北京]  
　　御史儼忠奏稱知府一官爲州縣之表率而首府時有交審之件責任尤爲重要儻不論是非徇情枉法則吏治旣不堪問小民何以得安以臣所聞如廣東廣州府知府嚴家熾年少任性承審案件乖謬尤多如番禺縣令楊恕祺酷吏也當停止刑訊之時辦女子許有一案竟敢濫用非刑爲衆人所攻擊爲大吏所訪聞相委該府澈查該府係該管上司例有處分不肯據實禀覆代爲祖護酷吏遂無所懲始興縣令程璟光貪吏也在任一年贓逾千金被人告發經委員田明曜查實例當革職究辦委該府復審該府竟以繳贓記過完結罪重罰輕貪吏何以知懼翁源縣令蘇毓麟滑吏也賴債悔婚王耀庭到府禀控呈明書信庚帖憑據該府不問情由不傳被告將其收押派差遞解回藉判斷如此闔省譁然新寗縣附貢黄澤瀾私串匪首黄大牛保糾黨搶刧白沙舊墟殺斃多命得贓數萬復恨舉人馬登第呈控賄匪攔河刧傷提府審訊該府不究主謀未獲匪首勒令馬登第具結銷案收押經年案懸不結又新寗局紳陳爕疇藉辦清鄕誣良民陳宗蕃爲會匪勒索重賄又主唆陳蔡氏揑控陳國煜陳守善等擄斃伊夫國泩刑斃滅屍經縣差將國泩搜出復聚衆拆燬陳國煜房屋種種惡迹由縣詳府該府得賄輕縱陳爕疇竟逍遥事外此皆嚴家熾辦事乖謬之實據也夫訟獄爲生人之大命全恃地方有司虚心研訊庶幾寃抑得伸嚴家熾袒庇屬吏縱容劣紳顚倒案情暗無天日若不認眞查究何以袪習弊而策治安應請飭兩廣督臣派員提案審訊從嚴參辦庶吏治肅而小民獲安矣覆摺續登 
[禁烟近事記]  
　　外部與英使最近之談判近聞中國外交家又與英使開禁烟談判我外部云敵國欲恢復自由禁烟主權禁止入口而期實行禁烟貴公使以爲可行否英使曰陜甘之地種戶尚多何得遽言禁入外部云近聞陜甘有許多回民擬聯合抗禁如使其不滋變亂當需五萬兵之鎭懾力亦甚非易爲之事也英使曰汝旣不能禁種又何可禁人耶乃無結果而散都中外人評論云禁煙關係性命原係道德問題中國不禁中國無道德英國不禁英國無道德豈英人因華人無道德遂亦自暴自棄曰我英亦甘願無道德歟想文明之英吉利人斷不出此 
　　英人果上書踴躍耶前記英國禁烟會勸人聯名上書請救政府急速禁止印烟入中國並讓還中國之禁烟主權一事茲接倫京來函言英國有一千餘處聯名上書又自各屬地上書者亦甚不少云 
　　政府應亟備正式公文三年前萬國禁烟首次大會聚於上海内容尚未宣布去年該會記錄出版讀之有實足駭人聽聞者其内記有一次聚會時中使言我國欲急行禁烟擬縮短禁烟年限英使云此汝個人之見非貴政府之意設貴政府果有此意何至事先竟無一字之公文其他内容詳情不能細述總其要槪中使於會中極欲縮短禁烟年限美德兩國使臣力表同情英使極端反對他國服從英論按當時無政府公文美德兩使尚力表同情今年於海牙禁烟大會之先政府若出有急行禁烟之正式公文則可預决其必多賛成矣寄語政府勿蹈前車之覆轍 
[北方疫勢已有轉機矣]  
　　字林報載二十三日北京電云北清鐵路歐洲搭客清疫處業已裁去關於防疫諸事現已逐漸進步染疫而死者迄今共有一萬九千人又云中政府請歐洲各國恊力研究哈爾濱傳疫原由設法以除此害歐洲咸以此舉爲中國新氣象之顯徵云 
[京師防疫片片北京]  
　　京師發見鼠疫後使館界内祇禁華人車馬往來本未完全遮斷交通茲悉自十六日始已實行禁止華人出入并聞禮拜一日各公使會議謂中國防疫諸多不合如三禮拜内疫氣不止各公使决計暫行回國美使主張至上海暫避如東南有疫再行返國云 
　　王府大街三巷胡同（舊稱三條胡同）西口路北有廟觀一所常宿苦力多名於十六日上午十句鐘有苦工二名在廟前之路上咯血數升頓行斃命形迹頗似感染鼠疫内城總廳接報即派醫官診察屍身並行一切消毒事宜是否確係鼠疫刻尚在核騐中 
　　民政部自辦理防疫以來祇收買鼠子經費之一端已所費不貲聞昨由度支部先爲撥給銀四萬兩以備應用該部衞生司唐司長日昨建議請將京城内外所有舊溝一律修濬以便排泄穢水又以戲園酒館妓院客棧等最易發生及傳染疫症擬另訂規則嚴行取締俾免傳染疫災 
[京師近事]  
　　直隸財政副監理官陸仲芳主政業於前日到京聞因新簡之正監理 
 
 

Page 6

 
 
官沈邦憲現正在京故來京面谒并進見譯公禀商一切聞陸副監理之意以直隸清理財政業已就緒擬設法留京不願再回差次云 
　　安徽財政副監理官熊正琦於十三日下午五點餘鐘乘京漢之快車到京次日往赴度支部謁見譯尚書議商該省財政事宜並另有他項事件俟議妥即行回任 
　　錫督爲統一軍政起見有設立參謀部之計畫前派參謀處總辦管雲臣來京與政府面商政府不以爲然故將兵備處敎練處合併於督練處而以參謀處直隸于軍諮處矣 
　　直隸藩司凌福彭以北洋事務極繁衙署遠在保定不第往返維勞亦日有碍公事日昨面禀陳小帥詳陳衙署移于天津之種種便利業蒙小帥允准入奏 
　　自凌福彭升任直藩後順天現任候補如周牧唐令及候選投効之陸倅等十七人曾經凌所賞識者均先後赴保聽委現聞此十七人中到任者已十有二人派工藝局等優差者二人其餘亦有差委故刻下順天人員咸聞風興起前往運動者頗不乏人云 
　　十六日國服滿期聞監國特於前一日面諭樞府諸大臣略謂時事艱危凡屬臣工均宜力崇節儉現在國服雖滿凡一切繁文末節可省則省萬不可踵事增華徒資縻費此意并應通諭大小臣工一體知道樞臣散値後已交諭各衙門一體遵照矣 
　　去年軍諮處衞隊兵戕傷隊長並斫斃數人一事當將該兵及其甥送交駐南苑之第六鎭辦理以該衞隊兵均調自六鎭也現聞該兵已定死罪其甥則减等辦理 
　　學部唐春卿尚書與寶李兩侍郎商議擬將參事廳總務司專門司普通司實業司會計處司務廳圖書局調查局督學局國子丞歸併爲六局將各司名目銷去其所定一切詳細章程俟探明再錄 
時評 
[滇礦交涉又起波瀾乎]  
　　雲南之英法隆興務公司。現又迭次照會。大起交涉。滇督頗爲棘手。此亦一亟應研究之問題也。查隆興公司章程。訂自光緒二十八年五月十六日。迄今已九年矣。而尚未開採尚未議結者。則自有故該章程第九欵云。（公司將來發售各礦股票所應竭力設法廣招華股凡官紳士商均可與公司合夥生理與外國股東一律看待出售股票應在歐洲及中國各大埠同時舉行）乃自該章程訂立以後。公司並不將章程如何規定如何成立。如何提欵。如何分成等一一宣布於滇人。卽出售股票。該公司亦未廣告表示。以故訂約數年（旨四五年前）而滇人尚茫然不知有隆興公司者。蓋欲故秘其事。以拒絶華股也是與原定章程不合應行作廢。其條文有云（此礦務章程由雲貴總督及礦務大臣與隆興公司所派之總辦法國總領事官彌樂石議訂）又。云（七處礦産雲南大吏允奏請國家給與該公司承辦）夫總辦派自公司明明非派自英法政府。而總辦之權限亦僅在於公司範圍之内實一商業性質。而非兩政府所締結之條約也照例章程作廢。政府不能干預。以故四五年前滇人據。此二端。盛倡收回之議乃大吏因循遷就。至於今日而彼爲公司者。反請政府嚴厲交涉非特要求採掘并索償損失。得毋已甚乎 
　　記者曰。滇人所據之理由甚正。以章程觀之。旣不曰家國公司而僅曰隆興公司。是爲商業性質。在法律上一私人之契約也旣曰給與承辦。則是非英法兩國公有之利益。而僅爲我國贈與隆興公司之利益可知在事實上一政府之特權也。旣曰契約旣曰特權。則彼國政府均不得出而干預。歐美各國之先例凡創立公司原定之條規若不遵守。則契約作廢。特權收回固無可强辨者也 
[中俄交涉之旁觀者]  
　　自日俄此次交涉起。而各國之議論紛然。吾人對於旁觀派之視線與其舉動。亦不可不研究之也 
　　某國之對於俄也。則論者謂其自兩皇在巴斯丹相會而後即已商定政策。故俄人可以放膽無憂。而其對於中國也則聲明其說之不確。謂兩皇並未提及中國兩字。某國之對於俄也。則發聳動俄人之議論。謂中國輕負條約上信義致俄人有激而出此。而對於中國也。則隱示友好之意。力任和解其困難。是二國者之深意隱謀我人固可於言外求之矣 
　　雖然。尚有自命仗義執言之某國。向嘗立於旁觀之地位。而滔滔大發公論者。今何默然乃爾 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督奏明蘇省裁營節餉辦法南京]  
　　江督張以江蘇綠營經疊次裁减後數本無多現除水師各營應劃歸海軍部辦理及徐州鎭標暫緩議裁又提鎭爲欽簡大員不計外所存員弁自副將以致額外共七百九十二員弁兵丁自什長以至正兵共四千七百四十一名若必照四成裁减須將官弁兵丁均匀裁併方能符合惟各營防汎所轄兵丁多寡不一恐少數之處過於零星不足以資守衞又慮什長正兵難於配置且各防汛均設有千把外委等一名如照四成實裁則兵有少數之存留弁必曠數汛而一設旣不能裁此而留彼又不便併甲以爲乙此皆窒礙爲難情形再四籌酌惟有分别各處情形各隨其宜變通辦理可裁併者裁併之可减少者减少之或有不裁官兵而酌减俸餉者惟江北徐州鎭標向與徐淮巡防隊分叚設防現値淮徐一帶水災飢民載道又被東匪攔入地方不靖正賴該鎭各營巡緝保護勢難遽裁又揚州鹽捕營係專辦緝私與他營性質不同擬照裁减緝私營成案酌裁五釐餘則通盤籌算力求撙節計裁參將以下三百十七員弁什長正兵一千五百五十三名計每歲通共裁减俸薪餉乾庫平銀七萬四千七百八十三兩一錢五釐八毫制錢二十五千二百四文與部定四成之數尚不過於懸殊所裁員弁兵丁應給恩餉擬千把以上各給恩俸五年外委額外各給恩餉一年如非本省及本府縣籍貫者酌給川資什長各給恩餉三個月已裁之員弁兵丁卽截至宣統二年十二月二十九日止停放薪餉至其中有年力富强者置散投閒未免可惜擬飭各標營長官認眞考核如有材堪造就者應將未裁員弁兵丁中甄别陶汰去其不勝任者即以此項人員補充或將所裁兵丁挑選及格送入巡防隊警察營隨時酌量妥辦所裁各營汛地有無衙署及隨營所管官地裁存馬匹應飭該標營長官查明據實呈報所有軍械服裝並印信條記等件並應全數點明呈繳各營所裁馬步兵各若干飭候裁定造册繳核此後防守汛地各項事宜如何畫分權限不使藉口推諉卽責成各鎭將會商籌定另行奏明辦理日前已會同蘇撫程德全江北提督叚祺瑞江南提督劉光才等合詞恭摺具奏矣 
[度支使皆主張緩設杭州]  
　　浙撫增中丞上年因奉度支部咨商以該部現擬統一全國財政擬將舊有藩司改設度支使專缺由度部直接專司財政當經中丞以布政使兼轄吏治一經改設殊多窒碍等情電復大部各在案茲聞撫院近奉大部咨覆略云本部前議劃一財政擬設度支使專官與部直接曾經分咨貴撫籌商在案茲據各督撫先後具覆到部均以財政尚未一律規畫妥協外官制亦未實行似擬從緩籌設等因當經會同政務處王大臣酌議亦以所陳各節尚屬實在情形决議此項財政新官暫緩籌設合先咨覆希卽查照聞已即日轉行到司矣 
[吉林禁烟公所之好賣買吉林]  
　　吉林自實行禁烟以來設有禁烟公所對於烟官烟戶並無嚴厲之辦法惟烟膏專賣一事則大獲厚利凡省城左近之存有烟土者均已收買一空收買之後熬成土膏由總銷處發賣現因省城烟土已經買罄而吸煙者仍多未斷戒故該公所特派文牘科馮某前赴寗古塔一帶收買烟土刻已運到烟土七千餘兩聞其價値較省城每兩可省小洋三角之數日内仍擬派人前往採辦說者謂該公所所得項巨欵大有可觀云 
[甘督查明趙爾豐被參情形（再）（續）]  
　　又原奏趙爾豐辦理墾務迄無成效墾夫逃歸及糜費川省庫帑挪用鐵路公欵數百萬一節查川邊墾務自光緒三十二年開辦在巴塘鹽井鄕城等處已開三千餘畝尚非毫無成效墾夫由關至邊每人每日止給川資銀一錢已支銷銀二千餘兩其牛工籽種係按領地多寡臨時酌給擬俟墾地成熟按年收回尚未列銷但所歸墾夫多關内人民不知關外情狀及一出關水土惡劣天氣奇寒紛紛思歸又慮入關被獲故由雲南邊界逃走存者固多死者亦復不少查非刻减工價亦未堵以重兵至川滇邊務開辦經費一百萬兩由各海關湊集解藏其常年經費自光緒三十三年川省撥解油捐銀十五萬兩有餘此外按年撥解糖油兩捐共銀四十餘萬兩奏明動支各欵俟辦有端倪再行列銷其鐵路公欵於三十三年七月經郵傳部派主事王宗元道員費道純分收支存三項調查報部在案此後改爲公司歸紳商自辦雖欲挪用紳商斷不肯自揑報銷代人賠累之理此查明趙爾豐等被參各欵之實在情形也臣伏查此案或詳核卷宗或證諸輿論或取有切結雖皆事出有因亦多傳聞失實惟趙爾豐前在永寗道任内辦理叙永土匪任用官紳罰及無辜固非該大臣有心羅織究不免失於覺查應否量予懲處之處伏候聖裁非臣所敢擅擬候選知府傅嵩炑都司鄭子均隨辦匪案擅作威福並不查訊紳民通匪實在證據乃竟恃勢勒罰銀幾二十萬兩甚至波及婦孺毫無顧恤若非沈秉堃查明核减難保不如原參之鬻妻賣子以償實屬忍心害理恣意妄爲鄭子均於賞給唐楊氏李炳南欵内從中侵蝕銀三百餘兩更屬貪黷無恥均未便稍事姑容應請旨將該二員一併革職永不叙用鄭子均情節尤重並請發往軍台効力贖罪以昭炯戒所有被罰未繳銀三千八 
 
 

Page 11

 
 
百九十一兩零應請免追並將契據發放各戶以示體恤知縣用候補府經歷范國溥聲名素劣分省補用知縣吳俁不戒於火燒毁營中糧米該二員均請交部分别議處打箭爐同知王典章旣多物議應請開缺另補以肅官方寶豐隆銀行股東喬世傑旣經查明結交官長把持招摇以致商民側目而趙爾豐以川藏官欵專交該銀行一家存匯是趙爾豐之被人指摘皆由該行之專利所致應請飭部查明喬世傑如有官職立予斥革發交原籍地方官嚴加管束不准出外罔利其餘各員查無不合應請免其置議十二月二十九日奉硃批另有旨 
分類新聞 
政界 
[札飭查報各署現時行政費南京]  
　　江督張制軍昨准北洋大臣陳電開查資政院審查各省預算删减之數先未協商自多碍難照辦之處除督撫公費按照清理財政章程應俟政務處核定其行政各項經費曁司道公費並各署局科長科員薪俸均應各就地方情形陳述理由請政務處核辦財權爲行政根本敝處已將直省情形切實電處請裁酌辦理云云張制軍接電後已分行各署局所各就所屬財政制用切實情形詳議復辦矣 
[縣廳推諉鄕鎭案件之藉口蘇州]  
　　蘇鄕滸墅關某姓家日前被盜匪搶刧後某姓當塲扭獲一盜即赴長洲縣署喊報經長邑張大令飭赴地方檢察廳起訴乃地方檢察廳長復以定章司法警察及地方官吏均有協助本廳之責令各鄕鎭司法警察未經成立則勘案相騐等事卽係地方官之責此案應由地方官往勘後送廳辦理等情互相推諉致令事主控訴無門迨後始由地方檢察廳將該事主扭解之盜收押一面請長洲縣張大令前往踏勘情形移廳訊辦并經張大令會商元吳二縣以嗣後此等案件究應如何辦理通詳各憲核示矣 
[規定審判廳與軍事匪案之權限杭州]  
　　浙撫增中丞以各省審判廳成立除刑民訴訟悉歸管理外所有土匪嘯聚就地正法等重情尙未規定日前始准館部咨復遂備文通飭全省各屬云准憲政編查館咨行議復東三省請示已設審判廳各處就地正法之案仍援法部原議聲明無論土匪馬賊會匪游勇應否就地正法應以有無嘯聚藪澤抗拒官兵形同叛逆者爲限果有前項情形自係派兵勦捕卽以軍令從事本不在問刑定罪之例等語查浙東各府屬山海交錯土匪充斥嘯聚搶却掠擄又勒贖往往而有陸捕則遁入海水捕則仍登陸浙西各府屬梟會各匪勾結煽擾亦所恒有要皆執持槍械甚至製備號衣旗幟分散票布事主喊捕則拒傷事主官兵勦捕則抗拒官兵此等案犯實皆土匪會匪游勇之類一經巡防隊勦捕緝獲果有嘯聚藪澤抗拒官兵情事應卽援照此次憲政編查館議復法部原奏辦理歸入軍法範圍以内省會由兵備處審訊核辦省外由各府廳州縣營務處會同各路統領帮統管帶審訊明確呈核辦理母庸送審檢各廳以示區别除咨行外合將憲政編查館原咨三件通頒札發札到卽便遵照辦理 
[贛省開辦貧民大工廠江西]  
　　贛省署巡警道陸長佑奉文開辦貧民大工廠係就進賢門外南昌府所轄工藝廠基礎改議辦法仍以街捐充當常年經費額集貧民三百名入廠學習粗淺手藝以樹憲政基礎業於正月十七日禀報開辦惟陸觀察現以貧民衆多其間不無黑籍之輩已諭行政科長汪直刺念祖擬具章程卽就該廠附設戒烟所遇有嗜好之人限日戒去以除荼毒 
軍界 
[砲臺軍火被竊之奇聞福建]  
　　閩口砲臺於上臘月朔失去魚雷藥數百磅幸素日虚報軍火頗有餘剩遂以抵補詎初七日南北岸砲台藥庫中又失去栗色藥餅數包並毛瑟槍三枝該台管帶查悉後備極張皇嗣經購賠彌縫始獲無事 
[炮科畢業生援例禀請津貼福建]  
　　閩口砲科學生去夏畢業分别送部考驗合格授與文憑並奏獎協軍校等職嗣後派往各地砲台供職者寥寥數人而在省候差者實居多數茲經畢業生謝葆琛等禀叩長門統領懇請詳督援保定陸軍畢業生之例按月給以津貼聞松督尚未批准云 
[皖南裁减綠營之手續安徽]  
　　皖南鎭于鎭軍以奉飭裁汰綠營各員弁雖經籌有出身未必均能卽時安插刻已咨呈皖撫擬請援照浙江裁减綠營辦法所有奉裁各缺無論年届休致及回籍候差者均請發給恩俸十年以作養赡川費之資什兵人等亦請發給恩餉六個月以示體恤至各營書識均已辦公有年毫無貽悞請於發給恩餉之外仍由該鎭擇其文理明順人品安詳者呈送考騐分發陸軍巡防各營隊充當書記軍需司書等差用示矜恤 
[兵備處提議撤回各地防軍湖北]  
　　三十標統帶楊君開上年春間奉派統領二三兩營駐紥湘省去年卽擬撤回經湘撫楊俊帥咨留協助冬防兵備處以該二營駐湘已久恐妨操課擬飭於二月内拔隊回卾上年臘月派往崇陽縣靖匪步軍一隊現在該境土匪業已解散遂飭撤隊回省至漢鎭彈壓各營亦擬陸續抽隊回省操練預備陸軍部派員來鄂檢閱 
學務 
[福州府中學職員變動眞相福建]  
　　福州府中學於宣統元年秋間成立監督揚廷綸庶務兼敎務王振先齋務吳曾褆陳肇鋆等均爲經始之人然監督多不到堂挂名而已其中修訂章程編制學級訓練學生及整理一切校務率賴王君振先及陳吳諸君之力去年監督北上歷五閱月校事尤賴諸君維持詎年假期間監督南旋以福州府曹守對於王君不甚滿意於自行辭職後兼代王君辭職並函知王君王君得函後親往詢以曹府尊何不滿意監督以有私憾爲言（謂因承源刑訊事聞王）君在城議事會曾建言宜參劾）併謂現時福州大抵以私憾去職故亦自行辭職等語王君又問辭職應出自個人本意何勞代辭監督遂自認冒昧嗣致函王君略謂府中學校務繁𦣱而庶務一席關係尤鉅吾兄才優學裕弟固臂助久資但各局所多有兼差恐精神過於煩勞於心實有不忍云 
 
 

Page 12

 
 
[收回敎育主權之困難杭州]  
　　外人在江干九龍頭地方買地建造學堂省憲飭籌經費擬向設法收回嗣增中丞復據藩司詳稱案查育英書院在江干九龍頭買地擬造學堂誠於我國敎育主權大有關繫原宜收回自辦以重主權惟司庫支絀情形已逹極點所需經費洋一萬元委實無欵可撥惟事關敎育主權本司於無可如何之中竭力籌洋二三千元以資補助不敷若干請飭地庫協籌以資濟用等情當經札飭杭關督糧兩道會同籌議在案現由督糧道曲觀察詳復云查是項收回育英書院買地擬造學堂經費原爲保全敎育主權起見關係誠非淺鮮職道衙門但可設措自應合力通籌共維大局無如糧庫正項入不敷出前已開摺陳明其雜項亦各有待支之欵預算案内核計尚有不敷委實無可籌解云 
[修理高等學堂之敷衍江西]  
　　贛垣高等學堂新造洋式堂舍費去工欵拾萬餘金自去秋迭次轟動倒塌之後學生荒廢功課爲日已久業經王提學責成監造委員馬令献廷於年假期内設法修整詎馬委員僅僅飭匠粉飾敷衍而自治公所查其工程實屬草率其中必有不實不盡之處現擬陳明贛撫按照工程報告册逐處點騐再行責令賠修 
實業 
[慶餘莊實行破産之手續杭州]  
　　杭垣慶餘銀號於舊夏擱淺虧倒五十餘萬官廳爲維持大局派員清理荏苒半年僅償官欵其普通存戶二十八萬有奇分文無著衆情憤激自行組織維持會原擬帮催官欠調查隱匿奈團體薄弱辦理仍無大效現聞諸幹事以該莊停巿瞬届期年曠日持久存戶等不難默認决擬要求莊東呈報破産訂期本月廿八續開大會當塲布告（一）自四月十二日起至十一月初十止存欠付總數（一）十一月初十維持會成立之日起收付實存情形（一）將全莊房屋押産及莊東沈氏破産交出之件一槪收入維持會限期變價（一）擬聯名呈請撫院嚴追官欠欵項實行參追手續（一）將實在可收欵及變産欵併計若干總核存欵大數可攤得若干數當塲報告一面另擬辦事規則添舉幹事及總幹事分得責百實力進行以謀結束 
[閩路第一段工程告成福建]  
　　閩路第一叚工程於去臘廿五告竣由嵩嶼至江東橋計五十六里設站五曰厦門曰嵩嶼曰海滄曰石美曰江東橋每日入欵平均可得六十元現又與廣福華祥兩糖廠商議接軌將來糖業興盛該路營業當更發逹茲聞江東橋一站業在初十左右亦已開車矣 
[贛省商况之一斑江西]  
　　贛省潯陽客歲商業之壞爲從來所未有錢業倒閉數家虧空頗大惟土業稍好然又消耗於無形之妓賭（去臘某土業少東連日輸去一萬八千餘金）其餘各業非生意蕭條即管事虧空大於商業有碍現經商務總會召集各董事會議嚴定章程以示整頓然亦晚矣 
雜記 
[嗚呼金山令之治盜松江]  
　　金山縣境汆來廟附近朱姓於上年十一月二十八夜被盜數十人明火執仗打門而進係一熟人爲引導搶刦銀洋衣飾物件不下千餘金事主身受重傷翌日報縣勘驗月餘後拿獲盜首歸案訊辦詎嚴令升堂略詰數語卽飭暫收監禁並不認眞訊鞫嚴究盜黨以期水落石出云 
[嗚呼周櫃書之末路蘇州]  
　　震澤縣櫃書串同家丁匿詔私征一案審明定擬各情已記本報茲悉此案該櫃書周小雅卽周承志畏罪自盡後經長元二縣相驗後飭令周妻領棺乃周妻堅不領棺必欲將前封周家屋房財産啓封給還方允領棺至今屍棺尚在監傍周妻又迭赴府署哭求給還財産昨經蘇州府何太守據情詳請各憲核示奉蘇藩司批云周承志充當櫃書稔惡營私罪浮於法積此造孼錢以遺子孫及身不保適以速亡可爲炯鑒前奉憲飭查封家産充公以蠧吏贓私辦理地方公益施得其當尚復何求更未便因置産先後强爲分别惟念該犯已伏其辜罪不及孥本司推不忍人之心似於舊置田房項下酌提數成給還犯屬亦尚近情究應如何辦理旣據並詳仰候撫憲核示遵行 
[嗚呼正巡官之藉口安徽]  
　　獻歲以來省中各大憲禁賭功令極其嚴厲民間賭風頗爲肅清惟各區正副巡官嗜好甚深無日不隱匿友家打牌摇攤其中以二區正巡官李文鳳四區正巡官潘光烈尤爲酷好昨有人戲之曰君等皆係警界中人何能如此彼等則曰新正遊戲無傷大雅卽警道顧觀察亦常與陸軍小學汪總辦等打牌消遣何况我等 
清談 
[章程果足以爲治本歟]  
　　天下之事不貴乎明定章程也而貴乎定章之能執行 
　　以觀吾國。有一本之發生即有。一詳明密合之章程相與綱維而左右之然究之定章者自定章執行者自執行二事固各不相謀也稽之往古徵之來今有治法無治人夫固無一事而非然者 
　　今者民刑事訟費暫章法部又擬定矣披其辭米嘗不採東西各國規制以成文也然試問異日執行之後果能執東西各國規制以相繩否。吾逆。料其叢弊猶昔也納賄猶昔也斷獄者之上下其手。亦無非昔日之巧取濫收以重爲民病也 
　　嗚呼猶是人心猶是風俗而謂章程一經明定即足以杜吏役之誅求促憲政之進行也吾恐天下必無如是之易事 
雖然今世固猶有執釐訂章程以爲憲政進行之手續不察大局之危急不諒國民之苦衷而故緩其召集國會之年限者 
[雜錄（四續）]  
[永昌府屬歷史上之遺跡]  
　　○鐵柱在永平縣屬漾　唐中宗景龍元年六月。吐蕃宼邊。遣唐九徵敗之於漾立鐵柱以紀功於此 
　　盤蛇谷保山縣屬蒲縹打板菁下兩山壁立中有道路窄險非常。相傳武侯征南時火燒藤甲兵於此 
　　啞泉水在盤蛇谷旁。即武侯征南時之啞泉也旁立有碑題曰啞泉　　龍關鎭在龍陵廳南十五里前後左右山形壁立俯視芒川並三台諸地爲鄧子龍將軍所建 
　　幽蘭亭在騰越古靈祠内騰入王紞汪城易經張潤諸先生讀書處 
　　關索嶺在保山縣城南六十里相傳武侯征南時。關索隨軍至此林木叢雜巖谷參差旁有鄧公祠 
　　老鄧營在龍陵廳屬鎭安東十里鄧子龍將軍駐兵於此故名 
　　得勝橋在保山縣城南姚關外鄧子龍將軍大破缅宼於此盡馘其象烹之以享戰士。因以得勝名橋以誌紀念　　尙書營在騰越城南五里來鳳山後。明王驥駐兵處亦曰軍營堆 
　　寶井在猛密司地明置中官於此督取寶王（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[自治公所試辦負販團]  
　　自治公所昨日出示云照得城議事會上年冬季議决設負販團一件案開城區域内貧民固多而小學畢業之學生一時無業可就輙成游蕩者亦復不少茲仿日本負販之意籌欵二千元試辦一團凡貧生願作負販需貸資本者自一元起至五元止分作五等貸給覓保具領分期歸還以資週轉等因並附負販團簡章移交執行前來合行出示曉諭爲此示諭本城區域内各初等小學以上畢業生知悉如有願作負販需貸資本者卽赴本公所具報先行呈驗文憑將生名籍貫往址何學堂畢業願貸若干元作何負販塡明貸據並妥覓保人俟查明准即偕保証人來所簽字領欵掣給憑單其各知照 
[驗米委員何若是之暴虐耶]  
　　船戶于錦堂承裝浙省秀水縣漕糧七百石來滬在浦東楊家渡招商局棧前停泊前日禀明浙江海運滬局派令馬委員前往驗兌詎斛手某甲於事畢後私向船戶索取陋規某米棧夥王雲卿出爲攔阻遂致爭論旋被馬委員得悉立卽一併拘局指爲串弊命將該斛手笞責四百板枷示碼頭一月王責一千板亦枷一月嗣經斛頭等到局代求遂將該斛手提回釋放而棧夥同人援例禀懇馬委員則置之不睬仍着帶往碼頭荷枷示衆王以無端被誣愧忿交集昨忽呑服生烟以圖畢命幸經看役察悉立時報知該棧設法施救未知能保全性命否 
[鄕民大打巡防局續誌]  
　　曹家渡巡防東局巡勇至高鑑之所開之老處灶内查究私售燈吃後被各鄕人糾衆到局毆傷黄忠利等四勇已紀昨報茲悉當晚該局員陳二尹即將唆衆肇事之地保宋益甫及受傷各勇一併送縣由田大令在簽押房升訊黄供十八晚八時查見高鑑之所設之小茶館内有烟具四副留人吸烟小的正欲拘拿被地保宋益甫出爲勸阻越日禀知局員飭傳該地保到局詰問詎宋兼充油廠工頭是日吸烟者亦均係小工因此帶領百餘人到局遽將小的毆傷頭額等處應請嚴究又據謝來興供稱小的與黄同局當勇並未往捉今日宋帶人到局將黄毆打並傷及小的左目小的逃至西局又被若輩追來傷及西局王金喬賀坤和兩勇是實王賀二勇供與謝同質之地保宋益甫供捉烟一事早已解勸了結今日如何毆打實出不知大令得供判宋交差各勇著均退去自行醫傷候提高鑑之到案再行訊辦 
[江撫電告呼蘭府並未激變]  
　　黑龍江周撫台致滬道劉觀察電云近閱京滬各報載呼蘭因防疫激變府城失陷查該處辦理防疫安靜如常現在疫漸减退并無激變失陷情事刻因防疫交通阻隔竊恐以訛傳訛匪徒藉端造謡最有關係應請轉諭滬上各報館一律更正是所盻禱 
　　按呼蘭失守之謡係出挑撥好事者之口實則毫無影響本館已據京友琛明報告載入二十三日本報要聞欄 
[頒發新幣防弊章程]  
　　本縣田大令昨接蘇撫程中丞札開准度支部咨稱各項新幣已飭由京局陸續鑄成暫就直隸省先行試用其餘各省亦應於明年一律推行惟行用伊始易滋流弊各省對於自製國幣龍元其信用轉不若墨圓時有勒價挑剔等事殊非尊重國幣之道現當推行新幣之際在鑄造一方面不無從中偸减即行使一方面更難任其抑勒若不預防實爲幣制前途一大障碍茲將擬定防弊章程咨請轉飭查照章程大綱錄下（甲）鑄造應防之弊一成色低潮二重量虧减（乙）行使應防之弊一一律通用二私出紙幣三抑勒洋價 
[簡易識字夜塾招生入學]  
　　城自治公所議事會去年冬季議决設立簡易識字夜塾以便年長失業者就學業已擇定城内大境及羣學會城外東區小學城南小學等四處先行開辦每夜敎授兩小時昨已由學務科分發簡明傳單廣勸有志識字者報名入塾傳單錄下小時不曾讀書到了年紀長大無論做手藝做生意終是吃虧現在上海城自治公所要使地方上多識字的人所以開出幾處夜塾專收十五歲以上不識字的男子敎他讀書識字又敎他算盤又敎他寫帳寫信等種種方法每夜只須兩點鐘滿了一年可以畢業給發文憑就算一個識字的人此等夜塾有人進去不取分文連書籍也是奉送勸你不識字的人快快去報名不要錯過了這個好機會 
[中國學生會開會紀事]  
　　寰球中國學生會於正月二十日假萬國體育會開新年大會首由會長李登輝君報告開會宗旨次伍秩庸侍郎演說略謂游歷外洋時每遇西士輒詢寰球中國學生會之歷史本會名譽早播全球是亦吾國學界之榮同人之幸要知本會事業全恃各會員贊助而成願諸君固結團體共謀進步母自棄其權以貽外人之訕笑卜芳濟博士演說凡能創極大事業者必有極大思想思想爲萬事之母無思想則百事皆廢矣本會五百餘會員富有思想者自不乏人如能盡力做去勿灰其心勿餒其氣必有獲收大效之一日周詒春君演說前年在美國聞有西友目中國回即叩其中國近事西友云現在中國進步甚速惟其程度適與敝國紀元前三千年相等余聞斯言不禁愕然去年偕二三知已遊於漢口見路人隨地涕唾到處便溺穢臭異常公德之心如是其程度槪可知矣大抵吾國人思想薄弱眼光甚短每舉一事創一業常半途而廢並無大志可勝浩嘆竊觀豪侈之家將歷年所有積蓄盡置田産自以爲有恃無恐又令子弟早婚得多産爲幸爲子孫計不從根本著想徒使其倚賴祖業無獨立性質此亦思想薄弱眼光不遠之所由來也勞裘博士演說人情每視同類爲親異類爲疎親則近之疎則遠之此誠大憾事也天地生物原無分彼此當今之世宜視天下爲一家則爭鬥自消滅矣朱少屏君演說二十世紀有强權無公理有眞勢力無眞法律所謂公理法律不過强國之愚弄手叚而已吾國積弱至今外人之對我 
 
 

Page 19

 
 
躭耽逐逐侵權略地之事紙不勝書而國人猶夢夢然也知其急迫情形者惟學者耳故處今之世非設學會不足以圖自强本會成立六年於茲志在集合全國有志之士共謀國家進步具有愛國思想者皆可入會凡吾同志自應極力維持範圍雖小關係實大熱心志士曷起圖之是日公推伍侍郎爲名譽會長並投票選舉會董十二人姓名如下李登輝三十八票曹雪賡三十六票唐露園三十五票鄺富灼三十五票周詒春三十五票徐崇欽三十四票黄佐廷三十四票朱榜生三十二票徐鳳石三十一票朱少屏三十票張籋雲二十七票韓玉麟十九票 
[關於德源錢莊案之批詞]  
　　滬道劉觀察批復直隸補用道劉安泩呈文云查上年十一月間蔡前道以德源莊如有收欵應一併先償公項不便分歸劉氏墊欵呈奉督憲批飭核明轉移任道台知照等因業經移知在案據呈前情候移商任道台蔡前道核辦此復 
[船戶抗捐逞兇]  
　　承包浦江船捐及垃圾免照費之連錦堂前日至南巿裁判所禀稱收捐夥友王兆榮談桂香去冬同划船戶周大扣等向泥船戶蔡阿炳蔡阿弟蔡桂泉華關泉顧金泉華阿炳顧雪舟等四船收捐竟被抗霸逞兇將王談二人毆傷擊落門牙逃回鄕間求請查究等情即經裁判員飭派偵探前往川沙拘獲華阿炳之父華掌生一名旋經該處紳董顧仁軒地保尹仁發等擔保約限三天准將被控七人一併送案請示核辦昨該偵探已回滬據情禀復矣 
[懲治自殘同類之匪黨]  
　　匪徒小癩痢（即趙雲山）小黑子（卽兪發）王東生王旺生等前將庽居雲南路長春小客棧内之同黨楊洪發拔至鳳林里内用刀戳傷一併逃散嗣經老閘捕房包探蔣文彬顧阿根將該匪等先後查獲解送公堂收押在案昨日復由捕房將各人併解公廨請爲復訊先由蔣顧兩探禀明緝獲情形並稱小黑子與兩王均在法租界屢次犯案須求嚴辦訊據楊洪發供稱小的係湖北人曾在督捕營當差去年因營官犯案正法卽行來滬另謀生意並非隨同偵捕充作眼綫且與伊等素無仇隙無端被戳十一刀受傷甚重求請嚴究訊據小癩痢供稱小的與楊係是同黨平日專在長江一帶行竊此次因分贜不匀是以謀害質之小黑子供稱前在南京當兵現已辭差與楊同鄕當時並不動手乞鑒旋由長春棧主兪炳忠偕夥許三上堂證明當日實由小黑子等將楊拔入對面弄内用刀戳傷各節訊之兩王供均推賴孫襄讞商之英翰副領事判小癩痢小黑子各押西牢三年兩王各押一年期滿一併逐出租界並以小黑子與兩王在法租界尚有另案着送法公堂訊結後再送西牢禁錮原告楊洪發亦非善類本應併究姑念已受重傷着即逐出租界 
[東明小學畢業批准請獎]  
　　城内曲尺灣東明兩等小學於已酉年終舉行第一次畢業計最優等吳厚坤優等劉季辰唐和羹樂道中等段長庚趙齊福等六名業奉樊提學批准程度相符照章彚案詳咨請獎 
[私塾改良會定期開會]  
　　私塾改良會定於本月二十八日下午二時借六馬路仁濟善堂開會補發上年師範講習所第四届畢業文憑曁初等小學第二次畢業文憑各塾師酬勞及學生獎品並分别攝影以劉記念是日并由幹事員報告上年上海及江西兩事務所辦事情形 
[組織施種牛痘總分社]  
　　痘科醫生郁頣培前曾禀准滬道在租界内集資設局施種牛痘乃弟燕生久習斯技今亦願盡義務就南門内兪家弄郁宅設立壽嬰牛痘總社擇期開種並在英法美三租界各設分社一在美界天后宮逢三六九期一在英界保安堂逢二五八期一在法界同仁輔元分堂逢一四七期按期施種槪不取資惟以事屬創辦籌欵不易現有歌舞臺諸伶人願爲贊助定於二十八日演劇一天除開支外悉充該社開辦經費並聞是日凡購有包廂正廳戲劵者如有小兒欲種牛痘可憑劵邀至家中引種二等劵自行到社不取號金另有牛痘指南一書臨時在歌舞臺戲塲分贈云 
[徐鳳祥還押待罪]  
　　徐鳳祥於去年鼠疫風潮時曾將戈登路捕房印捕逞兇毆打並奪取該捕鎗械在逃日久茲被靜安寺捕房包探陳雲忠在曹家渡緝獲解至公堂訊供收押昨晨復由陳探解案請示判徐還押候禮拜五解案訊辦 
[僞造電車銅牌]  
　　陳根生僞造電車公司銅牌混充賣票人乘坐十五號電車不給車資被查票人察出鳴捕拘入捕房昨解公堂訊明判將銅牌燬去陳押兩禮拜以儆 
[城内]  
　　徒然累及保人○著名地販蔡雲峯去年因盜賣公地經本縣田大令飭提到案判令罰洋一千元交保限繳在案詎蔡保出後屢請邑紳巢某函縣辯護希圖免罰大令不允照准昨又飭提保人追究矣 
禀請關提被告○盧湘颿欠欵避匿屢經債主控奉本縣田大令飭差往提迄未到案茲由原告訪聞盧避匿浙江餘姚縣境内昨特禀請大令關提追究 
兇手死期不遠○閘北巡警局馬隊副隊官周洪勝之妻周邱氏被兇徒孟有才即孟長才謀財害命一案孟犯獲案後在監患病業已治愈本縣田大令以該犯罪大惡極未便久稽顯戮昨已飭吏備文預備解府過勘 
召領迷路小孩○一路巡警分局昨出牌示云本月二十日午後有男孩陳有才一口年十三歲崇明北沙人在邑廟迷路由二區巡士查見帶區據供父名金奎推車度日昨夜隨父來滬至邑廟走失等語除送堂收養外合即示仰孩屬知悉務即覔保投局認領毋得觀望自悞 
一路警局批詞○民人周嘉福禀批石氏爲該民髮妻年前挾物背逃非盡該氏之不貞亦由該民管敎不嚴之咎前准來詞發堂收押能否悔過豈該民所能逆知乃先供願限期領回茲忽禀求離異微特無此辦法而中道捐棄該民之蓄意不善已可槪見應着尅期投局具領無得妄冀非分不准并斥商民巢雨隆禀批據禀范廣林呑没帳欵求追等情應准傳案訊理至陳香鳳戴金貴兩人究竟若何串唆來禀悉未指實可免置議民婦馮陸氏梁批據禀王康森賴欠不還求追等情是否屬實候飭傳案訊奪 
[南巿]  
　　學徒私逃○崇明小孩王永江在城内老天主堂街某骨牌作内習業前日因懼師貴打私逃出外在太平碼頭迷路由四十九號巡士帶至裁判所詢知不願習業飭探送至崇明同鄕會劉候轉交家屬具領 
[閘北]  
認獲失贓○周奇生之　某氏昨將徐阿弟扭至四路分局控稱家中失竊皮棉衣服三件今見徐所穿之衣確係失贓請爲追究黄正巡官准即提訊徐供奇生这姪周根和曾借小的衣服後被遺失故將此衣抵償並 
 
 

Page 20

 
 
非行竊判責五百板押候提到根和再核切勿虐待○孫永如前偕媒人陳如卿至四路分局控稱養媳陳氏被其父陳祖炳留匿在家向領不放等情已紀前報昨陳將女交案經黄正巡官傳孫到案具結領回並諭不准虐待如違察出究辦 
學生不知自愛○巡警總局批南洋巡警學生陳炎凱禀云查該生在區當差時甚不得力前經開除在案茲復來局砌詞冒瀆實屬不知自愛所請着不准行並勒限半月内赶緊離滬如再逗遛定予拿究不貸 
勒交被拐女子○前報記陳步藩偕証周大山沈萬明在四路分局控告王庚山姦拐姪女小四子一案昨經黄正巡官覆訊王供在船上與該女遇見後將伊帶來上海寄養小的之嫂王劉氏處刻已不知去向判王交保限五天將女交案如違嚴比 
[英租界]  
　　竟忘患難之交○公廨押犯侯松齋控同押之馮廷香竊取火油爐等情因馮於去年十二月二十九日保出昨由寶讞員飭派差探將馮提案先據侯投案訴稱馮於去歲保出之時將火油爐一只乘間竊去至小的所借馮之絨線衫一件已於歲杪托人寄還洋二元應請訊究旋據馮供商人在押時與侯同房見其衣服單薄曾將値洋四元之絨線衫一件借與穿着迨後商人保出向之索取彼言正在嚴寒難以脫下自將火油爐交付商人暫時作抵並非行竊判馮仍將火油爐交還一面著侯繳洋二元給馮具領 
舉贏太不文明○截髮西裝之流氓喬雪甫專在租界内藉端滋擾前日被一百八十三號西探與華探張子卿拘入捕房昨解公堂經中西官略訊一過判押候查明於禮拜五訊辦 
匪徒無惡不作○匪徒王阿寶徐松林郭阿夫張仁林李才生等串拐福建路趙國珍帽店學徒周茂林至法租界長春小客棧内鷄奸被趙偵悉報知捕房將谷人一併拘解公堂訊明屬實判將該學徒送押棲流所一月期滿着趙領回管束王等各匪均押候核辦在案昨日復訊得悉該匪等尚有串竊浦東及城内各戶衣物之事且查王徐郭三人均係過犯判與張李一併送縣按例懲辦 
弔驗棧帛簿據○英商太古公司控管棧人范文寶私出貨物六十七件昨由法捕房將范送至公共公堂請爲訊究先據管棧司事王如生等上堂証明范舞弊情形訊之范供多推諉判押候呈驗簿據於禮拜五訊核賭徒大起衝突○蘇永祥丁善生劉雨軒三人在東棋盤街七十四號茶館内因賭起釁互相鬥毆由捕一併拘入捕房昨解公堂訊供屬實判各罰洋五元充公 
雉妓受苦不堪○濟良所昨解不愿爲娼之雉妓王小寶到廨請訊據王妓供稱東台縣人母死父存自幼許與同鄕人張阿秀爲妻因被姑雪待走出由叔父小峯誘至滬上押入汕頭路十八號門牌鴇婦吳王氏所開之妓院内爲娼因苦逃出求請超豁判暫留濟良所候移傳其夫到案再陔吳鴇交保候示 
違背禁烟改令○張金福金寶生王阿六馬榮廷均因私設烟榻容留外人吸烟由捕併解公堂訊明屬實判張金王三人各押七天馬罰洋十元充公烟具銷燬並着各具切結如再違犯將屋發封 
[美租界]  
　　預防天花○工部衛生局西醫昨特派人至虹口一帶傳諭各洗衣作東夥人等每星期一往局佈種牛痘以防痘疫傳染 
不應剥衣○小工袁阿明因欠新記洪路陳文壽之飯錢昨日被陳遇見剥去衣服袁即報告捕房由捕頭飭探將陳逮案諭令給還衣服欠欵另行控追 
大閙茶館○吳阿桂蔣阿郎二人昨在吳淞路某茶肆内口角棺毆由店主鳴捕併送捕房候查核辦 
馬夫逞兇○馬夫嚴阿坤昨在華記路毆打車夫吳阿二致傷吳这頭部由捕併送捕房押候究辦 
[法租界]  
出店不知禁令○捕房出店楊阿生私將香烟遞與押犯適被捕頭查見以其有違禁令解廨請辦楊供小的新到捕房不知禁令求宥判押兩禮拜示儆 
房客欠租逃避○普安坊某姓房客虧欠房金數月計洋十七元前日忽然逃走所遺什物由收租人楊榮生禀廨請示聶司馬着即收管抵欠 
拔債○瞿長順魚行主上年在廨控告李春芳虧欠洋數千元奉判交保分期拔還去年杪照拔洋一千元迄未遵繳昨日傳訊李倩某甲投案代爲禀稱李因事出門有洋三百元囑送到案餘洋俟李回申措繳聶司馬命將所繳之洋先給原告領去餘限本月底先交二百元二月底再交五百元如違提究賴債○宋某虧欠下東門同仁昌魚行貨欵二千餘元年終分文不還遽即逃避宋妻阮氏現去携物圖逃當被行主得悉將氏拘入捕房送廨請究氏供丈夫避匿何處並不知悉所欠之欵均由丈夫經手婦人從未預聞求察判押限七天交夫到案訊追 
海上閒談 
　　湖北某統領組織捕鼠隊京師某報以多載鼠疫事人稱爲鼠子機關報。今上海雖無組織捕鼠隊之統領。然居民捕鼠甚嚴鼠子已無容足之地。或謂上海各報。家家登載鼠疫事鼠子有多數之機關報。爲之鼓吹。何懼之有。記者曰。報紙愈鼓吹。而鼠子愈苦。吾知上海之鼠子。仇視報紙。甚於政府。甚於官塲。雖然鼠子亦愚甚。今上海旣無鼠疫。何不援據報律。控告毁壞鼠子名譽 
　　愚民之不知法律。由於無敎育。無敎育則無知識。而肆意妄爲不問違背法律與否。於是種種暴動之禍以起。今西鄕鄕民因禁阻私售燈吃。而擊毁巡防局。此種愚民。雖曰可惡。實則可憐故曰如得其情。則哀矜而勿喜 
 [ 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法部擬定民事訟費暫行章程（續）]  
第十六條承發吏執行押交押遷每件收執行費五角其執行逾二時者每一時加費二角但雖不及一時亦作一時計算臨塲無可押之物産者收費二角五分 
第十七條承發吏執行拍賣應收執行拍賣費所得銀數多於債權之額時以債權額爲準拍賣所得銀數執行拍賣費三十元以下銀六角　五十元以下　銀一元　百元以下　銀一元五角　二百五十元以下銀二元五百元以下銀二元五角千元以下銀五元千元以上每千元加銀一元臨塲停止拍賣者費五角未臨塲前停止者三角 
第十八條承發吏通知催傳時每件應收費銀二角 
第十九條承發吏往五里以外實行前數條職務者每五里路費銀一角路遠不能一日往返者每日食宿費銀五角火車輪船已通之處其路費由審判廳核實計算車船皆可通時應以最近之路爲準 
第二十條當事人到庭費每次銀元五角給食宿費者到庭費减給半數 
第二十一條中證人到庭費每次銀元五角給食宿費者不給到庭費第二十二條鑑定人及通事到庭費每次自銀五角以上至五元以下其需多時或特别技能者得加給相當之報酬均由審判廳酌定鑑定所需費用悉照實數核算 
第二十三條當事人由四十里外到庭者食宿費每日銀二角五分中證人鑑定人及通事銀五角前項人等路費每五里銀一角五分火車輪船已通之處其路費照實數核算車船皆可通時應以最近之路爲準當事人在外省或外國時路費由審判廳酌定 
第二十四條推事及書記官實地履勘之路費及食宿費悉照中證人之例 
第二十五條訴訟時必要費用在本章程第三條各項外者悉照實數核算 
第二十六條非訟事件費准照前各條所定數目計算其因執行判决及非訟事件選定經理人時經理費由審判廳酌定 
附則 
第二十七條有違背本章程所定數目任意需索者准被害人控訴計贓科罪 
第二十八條凡各項印紙由京外各檢察廳發行有僞造及私售者除没收其現有之印紙外科以二十元以上二百元以下之罰金其知情買取者科以十元以上百元以下之罰金仍没收其現有之印紙 
第二十九條犯前條所定者不用刑律上减輕加重及數罪俱發之例第三十條訟費之豫繳及保證協助等事項照民事訴訟律所定辦理該訴訟律未頒行時應以暫行章程爲準 
第三十一條本章程於奉旨頒布之日施行審判廳未成立地方暫照舊章辦理不適用本章程 
[民事訟費律說明]  
　　一民事訴訟大都保護人民私益其訴訟所生費用各國率由當事人負擔之推原其故蓋在防人民健訟之風省國庫收支之周折 
二本律係合各國民事訴訟印紙法執逹吏手數料現則及民事訴訟費用法而成查日本印紙費歸國家手數料歸執逹吏民事訴訟費用歸訴訟關係人三者雖殊然訴訟法中統名之曰訴訟費用故本律綜合爲一不特便於援引且承發吏旣取津貼主義其手數料自應歸審判廳收入 
三徵收訟費各國主義約分三種一實費主義例如本律第十九條第二十五條及二十二條第二項第二十三條第二項是也一法定主義例如本律第四條第五條第八條第九條第十條第十二條第十三條第十四條第十五條第十六條第十七條第十八條第十九條第二十條第二十一條第二十二條第二十三條第二十四條是也一酌定主義例如本律第六條及第二十三條第三項第二十六條第二項是也 
四民事訟費最重名目數目非由法定或不免巧取濫收故本律除第一條正名外第三條臚列各項名目第四條至二十四條詳定數目槪取法定主義以杜弊端 
五計算數目之法於訟費最關緊要新幣制不日實行故第二條定以銀元計算 
六本律第二十五條内稱本律第三條各項外必要費用者依外國訴訟法計有郵電費公告費運送費寄存費監守費執行時借助司法警察或兵力費及審判廳命令聘用律師費等類 
七附則中規定各項罰則其主義與刑法不同故不能不規定於此然祇就其拘束官民兩面者言之其僅拘束官吏者以與人民無關尚當另定 
八附則中豫繳訟費例如調查證據費非由當事人豫繳不爲調查是 
（未完） 
國外新聞 
[暹邏國君入賽馬會]  
　　二十三日倫敦電云據曼谷電稱暹邏國君以御馬六匹入曼谷賽馬會共勝五次此爲暹邏有史以來之第一次 
[英國前届預算案之盈餘]  
　　二十三日倫敦電云大藏部財政官郝白好和司君在下議院宣稱前届預算案預算盈餘之數爲二百九十七萬金磅已增至四百三十萬金磅入欵稅原下可收二十二兆九十五萬磅已增至二十四兆金磅（以上譯字林報） 
[無綫電報最近之成績]  
　　二十四日倫敦電云法國哀番爾塔與坎拿大近曾互通無綫電報蓋因用一種名音火星之物故有此成效云 
[英國提議上議院否案權議案]  
　　二十四日倫敦電云上議院否 
 
 

Page 27

 
 
案權議案已呈入下議院覈議與上年呈入者文詞相同 
[土耳其廢皇之禁錮]  
　　二十三日柏林電云土耳其廢皇寓於薩洛里卡州阿拉的里私邸向用警察看守今將代以軍隊 
[美國排拒亞民近舉]  
　　據舊金山消息云開列福里亞州上議院現有人呈遞議案志在使中日學生與美國學生分校授學此種議案與上届所上者同一策畫行將引起華僑日僑之抗議尚有他種激烈議案擬取制東之之民所至各城之處以便巿政局可以阻止彼等購地居住云（以上譯文匯報） 
小說 
[軍情小說湘纍怨（四十五）]  
　　第十回冒軍功安心陷良善體好生有意釋無辜 
且說王大老爺見那班軍士。一齊喧閙起來。心上雖然也吃一驚。郤見他們止有七八個。人也不放在心上。哈哈的笑道。你們說我不應擅自打他如今打了。便怎麽樣呢。你們心上有不服的。只管到督師大臣那裡去告我就是了。說着。便喝呌親軍。帶着這個人。送到楚督師那裡去。按律定罪那班軍士。眼睜睜的看著王大老爺上馬走了。不敢攔阻。想要把那武弁追搶回來。却看着這位王大老爺後面跟著十名親兵。大半都有洋槍。不敢動手。只遠遠的跟在後面看着。只說這位王大老爺到了督師大臣營外。便有許多武弁。走過來。見那個武弁被他們押著。大家十分詫異。一個個都走過來。問是什麽事情。那武弁止說我在外面查察黨匪。平空的遇見了這個人。不由分說。打了我二十軍棍。還要把我帶到這裡來。請督師的示。那班武弁聽了。七張八嘴的嚷起來。都說豈有此理。這是個什麽人。敢於擅責我們大營裡頭的將士。還不快把他放下來。大家紛紛紜紜的。嚷成一片。王大老爺不慌不忙的。走上一步向著那班將弁說道你們衆位不必生氣。有話見了楚督師再說。我也没有工夫。和你們細講。說著便呌過家人取出一個手本。交給營門裡面一個武弁道。請你禀報一下。說湖南醴陵縣知縣王濟民求見。那班武弁。正在氣忿忿的亂嚷忽然聽見了這幾句話兒。知道就是那大名鼎鼎。殺退革命黨的醴陵縣王大老爺大家便都住了口。不敢多說。把王大老爺上下打量了一番。便也對着他陪笑道。原來你就是醴陵縣王大令。且請在這裡等一回兒。待我去禀知督師。說著。便怱怱的走了進去。不多一刻。便走出來。對著王大老爺把手招了一招。王大老爺便跟著他。慢慢的走進去。到了中軍裡面。楚督師出來見了王大老爺。那神情甚是倨傲。王大老爺暗想這個東西他把我當作平常的官塲中人看待。今天我且敎訓他幾句也呌他知道我的風骨 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
