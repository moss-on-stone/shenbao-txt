# 1885 - 290 - 4904502

 

Page 1

 
 
[五十五號畫報出售] [  申報舘主人啓]  
　　京師前門甕洞内來一遠方孩子頭足俱備而無臂印度之勒鐃地方有一孩子一頭兩身四手四足兩孩之年俱在十齡以外造物生人無獨有偶大是奇絶用兩圖之以供衆覽報首畵譜一驢一麒麟均係任君阜長所繪後附淞隠漫錄圖說一則准於十六日出售此佈 
[禁烟扼要說]  
　　洋藥自流入中國以來受其害者不知幾何人不知幾何年其初厲禁綦嚴吸食者竟有性命之憂迨漸而久焉吸者愈衆其禁漸弛至于定稅收厘之後視洋藥爲公然可以吸食之物於是食之者愈衆受害者愈多有心世道者惄焉憂之因而百計千方思籌善策以爲禁烟之地如張香帥撫晉時禁種鶯粟盖以山右地方向來膏腴自土人多種鶯粟以牟利置五榖於不問遂致一遇荒年毫無儲蓄餓殍載途苟不禁之將來必至人人以此爲業而流毒更爲無窮夫是以雷厲風行毅然禁止此禁烟之一端也左文襄前者曾議大加烟稅較前不啻倍之繼而必部議行開源節流章桯亦本文襄之說定其稅前時不過每箱稅銀三十兩者驟加厘捐八十六兩此雖爲籌辦餉源起見然以爲烟稅旣增則烟價必貴吸烟者往往錙銖必較今烟價驟昻則必有無力購買者用是而漸次可以减少以至于無是亦禁烟之一端也曾劼剛襲侯現與外洋訂定加稅之約云將來可增至每箱一百一十兩則卽興部定章程稅厘兩項合算正同會侯之意盖亦不專在加稅而在禁烟可知也不過以加稅爲禁則其意有二從此而吸食之人因價昻而生懼心從此漸能戒絶固屬美事如其不然則亦於餉源大有裨益此其法之善爲何如者若禁内地徸植鶯粟其意亦有兩端倘因禁種土烟之後而人因洋土價貴本土無從購辦由是而漸知戒淨殊爲美事卽其不然而向來種鶯粟之地一經禁植則必將盡種五榖少一畝鶯粟之地卽多一畝五榖之地設或偶遇凶年必不至如前此之毫無積貯是其用心誠　謂遠矣大矣吾竊以爲兹二者皆非禁烟扼要之方也洋藥雖巳加稅然細核之一箱加至一百十兩再極而加至一百七八十兩較之於前則固增出四五倍矣而一箱之中土則幾何一人吸食鴉片癮之小者每日不過一二錢多則止於四五錢極多而至於一兩一兩餘止矣以一箱之數分而析之則一錢一兩之價所增者能有幾何彼旣經吸食有癮則每日多費數十文或百餘文殊不惜也則是以加稅爲禁烟者必不能以禁烟徒使販運烟土之人藉此而反獲厚利而已至於禁種鶯粟謂爲多種五榖起見猶之可也謂爲如此卽可以望禁烟則斷斷乎其不可何則所禁者第山右一省此外他省皆不能一律盡禁也卽曰他省之官憲亦皆如張香帥之用心一律嚴禁而内地之土不生外洋之土卒不能絶又將奈何謂内地之土旣絶而純食洋土則價必大昻成將無力購吸此言則决乎不然盖旣有癮不得不吸則雖洋土甚貴亦將設法購辦以供呼吸斷不能因價昻而漸生戒心徒令中國之銀錢其流出於外洋者日益衆多而巳故吾以爲禁烟之法此二者皆非扼要者也然則扼要之道安在哉道在分其等類嚴其法令而巳人之品類不齊查察殊苦不易然先從官塲查起有嗜好者雖能員必參内而都　院嚴密糾繩外而各督撫認眞舉劾則數月之中凡有官場悉行斷癮由是而自上至下自官而士自弁而兵凡在幕府者皆不得以烟霞爲供養有則立卽辭夫凡在膠庠者皆不得以燈火爲清娛有則立卽斥革凡在行伍者皆不得以槍泡爲玩具有則立卽懲儆或在編氓商賈則亦於編稽戶口時另置一籍名爲黑籍鄙不得與齊民伍苟能　此法以認眞舉辦不出三四年而烟將不禁自絶矣否則不如弛鶯粟之禁俾中國之人皆得食中國之烟中國之烟愈種愈多則價亦愈賤吸食者雖多而烟味究不若洋藥之濃重則將來亦無異於現在之水旱等烟且中國之烟旣多則購辦易易斷不至購食外洋之土卽購亦必不加多如是則以不禁爲禁而反妙於禁且不使中國銀錢流出外洋卽中國之人不能　除痼疾而於外洋則無利焉是亦禁烟之一法也然而中國秉鈞諸人亦能念及於此也否　 
[德日交涉述聞]  
　　德人占取南洋日斯巴尼亞屬島一事小吕宋總督派一文官偕一兵船前往該處比至則見該處懸有德旗乃請德兵官與之理論謂此事實與公法不合情同强佔德兵官答以我但知奉命而行不知其他彼此爭論良久德兵官回至船上該日員亦登兵船揮令開砲相擊而船上之日兵官不從謂但知奉命查視相機敉定並未奉開兵之命日文員决　開兵兵官執意不從文員强之再三兵官乃取手鎗向該文員肩上開放受傷之後送之人艙隨將船開囘小吕宋將情禀知總督並解該文員請爲究辦云說見外洋新聞紙 
[蜀省闈題]  
　　四川乙酉科鄉試　塲四書題子以四教文行忠信舟車所至人力所通天之所覆地之所載日月所照霜露所隊凡有血氣者莫不尊親湯執中立賢無方文王視民如傷望道而未之見賦得上到江源第一峯得源字五言八韵○二題五經題易經君子敬以直内義以方外書經三載考績三考黜陟幽明庶績咸熙分北三苗詩經呦呦鹿鳴食野之苹我有嘉賓鼓瑟吹笙吹笙鼓簧承筐是將人之好我示我周行春秋秋蒐于紅昭公八年禮記祭坊與水庸事也 
[親勘河工]  
　　京師濬河各情均經列報現聞京師外七門城河挑竣將移濬前三門十七日醇王乘騎由順治門出西便門赴彰儀門繞城而行從右安永定左安廣渠進東便門經前三門惟日方中士卒舉鍤成雲觀者如堵統領營官哨弁往來督率醇王攬轡而過并將勇丁所打木夯親手扶弄各官弁不及叩謁深懼失儀醇王以做工認眞甚爲喜悅其時張中丞在前門迤西與一統領講論工程做法聞報卽乘騎前往醇王巳出西便門南去聞醇王騎一顚馬其行甚快頃刻繞城計之已行四十餘里各勇人等聞醇邸親看工程咸相謂曰雖浸晒於烈日泥濘之中亦甘心也兵心之鼓舞如此亦足見賢王之深得人心矣 
[浙垣談屑]  
　　劉仲良中丞監　浙闈關防嚴密事必躬親每塲點名危坐竟日未嘗小憇各士子在場之日倍加謹愼以致内外嚴肅巡綽周密至放牌日夜至四更猶在至公堂端坐時或至外龍門巡視一周迨　三塲憲躬已覺 
 
 

Page 2

 
 
不支而中丞猶力疾從公高坐點名病容滿面直待大門封後始乘輿入内至出闈後則署中文卷筍束案牘山積尤覺日無暇晷本月初司憲躬又患感冒愈爲不適初八日學憲恭請會考優拔之期憲駕亦未能親至仍由宗師一人考試云○王賡虞少司農之太夫人於四月中出殯奉安於留下之范婆嶺佳城鬱鬱華表巍巍一切工匠甫於秋間告竣九月初八日司農之次公子以省墓歸道經古蕩地方輿夫疾走如飛爭誇捷足適兩旗兵演砲歸來共帶醉意一兵手提鳥籠一則肩負洋鎗聮袂閒談頓忘後顧輿夫高喚讓路勢已不及一時兩不小心致轎槓與鳥籠相撞撞斷籠絲一根鳥亦驚鳴旗兵不禁大怒順手將輿夫照臉兩掌且扭其髮辮而毆之並欲踏碎其轎公子急忙出輿代爲緩頰且許出洋五元以爲修鳥籠之費該兵不由分說竟將公子紡綢大衫扯碎推墮田坂中復扭輿夫毒打其同行者又不解勸復從旁而加功致兩輿夫均受重傷公子身如雞肋何足以飽尊拳幸各鄉民爭爲扶掖另喚肩輿送歸兩輿夫亦狼狽而返公子回家後面禀椿庭司農大怒卽於次日往拜都護請爲查辦恭問松都護現方署理將軍印事軍令嚴明立卽飭傳佐恊各領查明是日炮臺山輪班兵丁立提到案革責重辦恭都護於初十日親至清吟巷回拜司農兩旗兵巳於十一日各荷巨枷遊街示衆聞十二日須至古蕩枷示一日後再送至司農住宅門首枷號請可農發落云○杭垣衆安橋上向有土地裏所祀者爲興福明王相傳卽岳鄂王偏校施將軍全也按金陀粹編載神挾利刃匿衆安橋下刺秦檜以馬驚逸檜得免神遂爲亂刀所砍而死杭人哀之遂立廟祀於此係眞蹟也廟自宋至今香火不衰庚申之劫燬於兵火里民聚資重建甫於去冬告成丹靑土木煥然一新緑水紅橋依然似舊傳說九月八日爲神誕日里民懸燈結綵載酒牽牲同申慶祝自初七日起至初十日止晝夜笙歌演戯聽者肩　觀者踵接白廟落成後此爲第一次執閙此外若彌勒寺太平社等處皆爲神之分廟亦各捐資慶祝笙歌不絶云 
[吳苑秋聲]  
□□質庫之設原係富紳巨賈家擁厚資置産則嫌其呆滯存放則慮遭虧倒故爲此便民之舉不斤斤於牟利而值十當五期滿賣包亦自獲利兵燹後蘇省各典舖或拚分公開或小押攺設大抵資本無多必須招致外存欵項得以轉運不窮甚至領取生息宫銀以資挹注故雖限期甚迫猶多虧耗倒閉之事自左文襄公在江督任内嚴申禁令無論典質各舖槪須二十七個月滿期此令一下資本不足者自知無可濫竿紛紛報歇所留各戶均屬殷實可靠而貧　得以緩期措贖受惠無窮誠善政也亦鐵案也無如近年市面日衰加以海氛告警所有當鋪絶包銷售滯絀各商虧折甚鉅幾於蹙損眉山現值文襄騎箕而夫各典商因瀝情環禀由李署方伯據稟詳明督撫兩憲請嗣後攺爲十八个月以恤商困而仍無傷于民己奉督撫批示如詳辦理因時因勢酌子變通該典商等當永頌恩施於無旣矣○某甲家在小市橋塊曾充某署長隨狐假虎威往往藉勢行惡私識鴇婦某氏暗藏姊妹花數株窟啓雨雲慣以引蝶招蜂爲事前因蘇地禁令綦嚴一舸五湖載往浙省嘉禾一帶以博纏頭月前雇一婢言明按月包價十番乃此次出門適彼處亦禁流娼以致廢然而返大爲折閱該婢曾支洋四元竟欲向甲索取拔欵七十鳥以未做主意不但不能找付且欲索取前洋齟龉之餘將該婢衣飾扣住甲又大言炎炎意圖嚇制該婢寃抑塡膺竟奔赴朱竹石廉訪公舘門前泣述誘引勤逼各情門役不敢容隠立卽回明廉訪當傳總巡蔣君一桂帶　掩捉拿獲妓女三口及琵琶烟具各物甲與鴇婦亦一并帶去訊明後廉訪判將甲重責四百板枷示小市橋以警鴇婦掌頰若干立子驅逐出境三妓查有夫男各給領回管束所有婢女被掯之衣飾追田給領亦傳親屬具領回家更有該鴇親生女一口年及破瓜丰姿楚楚若由伊母領去異日恐仍墮溷飄茵因發交善堂擇良妥配似此辦理周緻俾小妮子得離火阱豈非造福無涯哉○今秋疫癘盛行各鄉尤甚光福一帶斃者更多有池沿村者在虎山之陰面臨西崦居民不及三十戶均以擊鮮耕地爲業山水秀麗租稅無憂眞世外之桃源也村中共男丁二十七名忽遭時疫傳染次第倒斃十九人兒啼婦哭之聲不堪卒聽天灾流行誠慘矣哉 
[天津賽馬日期]  
□□天津定於廿二日起廿四日止賽馬三日所有與賽馬匹預期於初十日兩點鐘前在值年處報明入册逾期雖有騏驥不能入選矣新購馬場地頗低窪現仍四面皆水尙未塡高圈築仍在舊馬場比賽云 
[乙酉科福建鄉試題名全錄]  
第一名□童其浚上杭廪□陳文明長樂附□謝鴻福永春廪□王伯鶴晋江廪□劉元駿福州增宋滋蓍政和貢□胡迪光武平附□蔡建賢延平廪□林岐鐃福州廪□蔡玉樹莆田附第十一名□鄭培堃長樂廪□林□材同安增□林逢鴻侯官貢□葉在琦閩縣附□李錦章甌寗附郭曾程福州附□林占梅羅縣貢□王允晳長樂附□夏聮琛福清附□林志濓福州廪第二十一名□陳日翔鳳山附□端木棻福州附□盧顯西永定廪□林承賢福州附□陳兆楷閩縣監陳飛熊侯官監□吳鳳彤侯官廪□葉大瑄閩縣附□陳□諴長樂增□鄭守莊閩縣附第三十一名□黄曾益漢軍廪□黄彝鼒長樂附□葉奎山同安廪□陳邦柱興化附□陳承恩安溪增方崑玉閩縣附□張銘恭侯官附□謝鴻昌閩縣附□劉連修漳平附□陳炳庚長樂附第四十一名□許南英臺灣附□王瑾若福州附□吳季珍侯官附□張鳳騫侯官附□余瑞鏞古田廪劉孝恭連江附□李孔修福州廪□李毓芬侯官附□周耀靑海澄附□鄭祖周侯官廪第五十一名□林廷儀宜芋廪□施仁甸晉江監□林文斗侯官監□游□琛侯官副□鄭□襄侯官附王作舟福清增□蔣□訓閩縣監□鄭炳章侯官附□劉齊鑫福清附□蕭鼎銘莆田貢第六十一名□葉懋禧臺灣附□伊任藩寍化附□何際亨建陽增□黄曾冕漢軍附□林圖南福清附陳□慧閩縣附□張□綱漳浦廪□林崧　閩縣廪□胡善登福州附□陳兆豐福州貢第七十一名□林鳳藻臺灣附□蘇兆愷福州增□林鈞澤侯官拔□李庚輝侯官附□温玉成莆田廪張元奇福州增□曾壽圖侯官監□鄭集良崇安廪□陳桂芳漳平附□王瑩修福州附第八十一名□普□純滿洲附□陳泳芳閩縣附□邱聿徵長樂附□鄭彦彬閩縣廪□邱炳萱長樂附林景星閩縣監□王懋祺閩縣貢□林蔚昌侯官監□林喬新閩縣附□鍾景崧侯官附第九十一名□謝錫光臺北廪□陳性觥閩縣附□林作櫆福寗附□吕登元同安廪□趙慶椿侯官副鄭賢照閩縣附□林□薌閩縣廪□林□凱長樂附□陳毓鑫侯官附□徐德欽嘉義廪第一百零一名□薩□鏐侯官附□鄭□籛閩縣廪□江尙賓連城附 
[副車]  
第一名□吕鴻香龍岩附□葉在衍閩縣附□張葆謙永福附□翁燕貽閩縣附□林振光長樂廪 
 
 

Page 3

 
 
周子岐屏南廪黄獻煊甌甯增李寳機侯官附鄭宜緇侯官增劉燮元侯官監 
第十一名魏肇昌閩縣周夢虞福鼎附江畬經侯官附黄維新仙遊增陳銘楷閩縣增 
劉澧閩縣附陳雄圖連江增 
福建鄉試全榜名次早經由電傳到照碼譯登昨又接到官板題名全錄姓名籍貫羅羅清疏合卽詳校而再登之[  本舘附識]  
[使星北指]  
出使英俄兩國大臣劉芝田方伯由金陵乘輪抵淞等情已登前報昨日本埠官場傳述劉星使仍乘兵艦於非日啓行俟赴都請訓後再行出洋云 
[觀賽船記]  
西人之於賽馬也賽力也賽跑也大率於游戲之中寓校藝之法至若賽船則蘭橈桂楫放乎中流恐後爭先錦標爭奪盖有中國競渡之遺意焉昨爲賽船之第一日午前細雨霏霏溼人衣袂午後愁雲四捲斜日滿林中西士女欲壙眼界者相與挈隊往觀擠立兩岸如蟻聚如蜂屯　數隄畔畫船隄上馬也河中船隻早巳禁止往來以免碰撞又用小火船兩艘以爲之衛此皆照向章辦埋其賽船之法每次或二船四船六船不等每船或四人六人八人不等大都以數人划槳而以一人掌舵烟波蕩漾之中但見鷁首輕飛鸛波亂濺未幾而拍手聲喝采聲喧然並作則勝負一矣是日共賽五次第一次法蘭西兵船小艇共赛係德格雷兵船小艇勝第二次英人與德人共賽係德人勝第三次老巡捕房與虹口捕房共賽係老巡捕房勝第四次匯豐銀行與太古洋行共賽係匯豐銀行勝第五次兩舢板共賽一揷藍旗一揷紅旗係紅旗獲勝迨至暮色催人始歌陌上花開之句云 
[設廠施粥]  
每屆冬令道憲在南門外創設粥廠並建瓦屋數十椽以便老弱乞丐棲息其中目下薄寒中人轉瞬嚴冬將至邵觀察仍照舊章於十月初一日設廠施粥并派委鄧大令嘉績在彼照料一切惠及窮黎誠哉莫大陰隲也 
[鹽梟拒捕細情]  
鹽梟拒捕一事兩紀前日報端兹復訪得其詳爰再錄登於左按該梟頭目共二人俱籍湘中一爲郭老四一爲大老四帶領臨船三十餘號時在奉南各處販售私鹽有何姓者日前新入梟黨偶犯黨規被責軍棍二十八下驅逐出帮何懐恨於心時圖報復前日兩匪在大團帶領鹽船二十餘號裝鹽一萬數千包駛抵龍王廟地方抛錨暫泊何聞之奮然曰時不可失事不宜遲有此好機關吾仇庶幾稍雪矣遂報該處左近巡防營營中管帶初猶未敢信以爲眞何復稱請將小的妻子鎖閉營中如敢妄言虚報請連小的梟首示衆可也營官遂帶領合營兵丁數百名前往擒拿時未天明各匪皆安然就枕一聲號起四面兠圍兩頭目見勢不佳泅水而遁所遺手下匪徒雖經拒敵然皆力不能支紛紛然棄械而逃頃刻風流雲散官兵乘勝追赶獲鹽船二十八號軍械無數復由該處鄉民撈獲梟黨屍骸九具營中則失去趙茂春土克蘭所帶小船兩艘知被該梟掠去營官因飭人前往索回至以後如何俟探明再錄 
[飭提漁戶]  
蘇松太道邵觀察接得新關稅務司禀函略謂本邑陸家嘴地方有該處鄉民抛泊魚船數十號浦中船隻往來殊多不便禀請核辦等因爰卽據情扎縣辦理莫邑尊奉文後立傳該處地保着轉飭各魚船戶一律遷入浦灘不准抛泊江心有碍水道並着具結備查此月前之事也邇日該魚船復萌故態依然泊入江心稅務司遂復禀道札縣辦理前日邑尊飭差單提該魚船戶等到縣訊究想必有以儆其後也 
[拍賣攤償]  
粤人李仁山開瑞生和號所欠各店鋪銀兩一案備列前報兹悉捕房將各貨拍賣得銀五百二十九兩當將銀票呈案惟據麥總巡捕頭聲稱尙須提派捕看守之工資及發電到港扣留火腿皮蛋藥酒等電費兩共洋一百零三員六角并譚昌記之房租當時因所有一切傢伏一能搬移俟定案後允爲照付算至拍賣日爲止應付房租銀五十七兩五錢又有受雇之工人四名工資亦無着今該工人等同捕在彼看守將　酌償工資又有搬運扛挑等另費均合照除其餘銀方可攤償等語昨午傳集各原告至公堂候示羅太守查得長豐裕大顧三錦等綢莊泰來同德昌等洋貨鋪共二十六家被欠洋二千二百餘元今將拍賣呈案之銀除去捕房派守之巡捕工資電費房租外尙餘銀三百九十四兩八錢三分六厘合成洋五百四十三元其間有二戶被各戶公禀控與李串通不得攤償外照扯二五五折均攤共派洋五百另八元餘洋三十五元撥給工人四名及償另費原票仍交捕房着各店舖齊至捕房按數領銀除先將現銀攤給外尙虧銀洋一千七百元另飭將李仁山帶案究問李仁山仍執如前太守命將李仁山復行管押嚴追 
[父子重逢]  
前據包探孔長生在密蠟路見有張錦山將年祗五齡之孩名金順託江北人陸要扣價賣與萼人張阿楚因情節可疑　問支吾一併送案由羅太守飭將各人押候覆訊等情巳列前報兹聞該孩金順之父係南京人張成方在籍開設包金舖者因子被人拐失後妻氏氣忿交加巳成瘋症爲此張成方出外找尋今適在滬住在法租界之客棧内購閱申報就奔至會審署認孩的係巳子喜出望外投案申訴　領太守飭將一千人帶案庭訊張成方訴明前因月稱與張錦山原是相識者是日茶叙後我就失子張錦山尙與我帮尋豈料卽被彼誘拐太守命孩認父無錯隨問張錦山俯首求恩張阿楚供因無後欲買作螟蛉不知彼係誘拐來者陸要扣供曾與張錦山相識據言窮極從原籍帶來親生子託我價賣原是該死太守先喝笞張錦山三百板仍行管押再行發落陸要扣减責百板張阿楚當卽開釋孩則當堂交張成方領去張則再四叩謝領孩而退然非該包探之遇事畱心張姓父子不將永無見期哉 
[英界公堂瑣案]  
周阿順稱現在捕房充當一百十三號三道頭巡捕前日落差後在路閒行至寳善街地方偶觀測字詎被竊賊摸去時辰表一只現由包探康阿順查獲竊犯王富保搜出城裏之益昌當票一紙計當錢二兩八錢的係我失之表該包探申訴前因並稱當在城中未便往吊當票呈案王富保供湖南人來滬探友未遇流落初犯行竊乞恩願卽回籍羅太守姑念王富保初犯從寛限令三日内動身回籍不得逗留于咎當票存候移請上海縣吊贓再行傳領○張耀昌稱開老虎竈茶館有三人來吃茶與堂倌口角被毁壞檯凳盌盞共值洋三元向償不依交捕拘案毁物呈騐王四王阿生徐長順等同供情願賠償羅太守隨判王姓等合賠洋二元完結○華捕解送爭擺小菜攤爭毆之孫椿福張阿小請訊孫供我因擺攤被阻口角張供我先設攤他來覇佔爭論羅太守姑念孫張均係小本營生斥釋着各安分不得再行滋擾十咎 
[法界捕房瑣事]  
十一日報列施文進訴五歲女孩被朱三拐去經朱供出同黨李老松將孩寄與李阿大家由李妻翠寳託張太太賣與臨平里廣東人家一案當經法包探將臨平里粤人莊平寳卽張文波拘案供出係虹口頭壩地方人所買翁太守着將張交保尋到買孩之人往廣東將孩領來追還身價前日張忽領粤婦王彭氏投案禀稱前月二十八日由粤來滬買去之孩巳死無從交出翁太守謂張於初訊時巳有防死之說且張曾供往返粤東須二十天今乃五日卽有信明係設計嘗　着將張及王彭氏分别管押在案昨晨提間依然狡　太守詰張與王彭氏何日會面答稱在交保出外後遇見翁太守謂觀爾前後所供可見小孩未死旣不供認着先掌頰正待用刑王彭氏供實未由粤來滬係居虹口聞他人說小孩巳死其實不知翁太守着將張文波管押王彭氏交保限二十天將小孩交案○前報列松江來滬之航船被沈昌松騙米四 
 
 

Page 4

 
 
担將沈押追在案今因沈在押患病送至仁濟醫院昨日提問仍稱無錢繳還太守着將沈責三百板釋放免枷○包探嚴頌眉孫寳生獲到四川人周德順搜出押票數十紙翁太守着近處押舖先行吊贓餘票着押店就票上註明物件及吊到贓物有茶肆中所用之銅面盆并烟鎗元縐女夾衣布衣大小雨鞋兩雙所註票内有鞋子衣片銀鑲籐鐲等物太守再三研詰據供從常州搭航船因别人先上岸錯落衣包並非已物翁太守謂拿錯衣包並無不合初次何不供明着掌頰六十下還押候比○龔璞如控陳如松欠銀一案除徐炳春處早經料理及龔所代借洋一百四十元尙無着落陳如松出外後其子陳建伯管押捕房日久無人担保現患濕氣潰爛臭穢同押之人受累不淺法捕頭商之翁太守請爲女揷太守以陳建伯初時係郁姓原控着法包探帶往總會詢問張姓將陳交代如不肯收着同龔璞如將陳送回龍華鎭相近小木橋家内交與該圖地保并於禮拜六傳陳如松到案若再不到由縣關提 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十一年九月初七日京報全錄]  
　　宫門抄○上諭一道錄前○發抄旨四道○吏部靈奏爲遵旨議處摺子○豫撫孫奏報查撫灾民緣由片○陜督譚奏請分别寛免議處片○湘撫卞奏委署府篆片○黔學政楊奏報歲科兩試一律完竣摺子○江督曾奏察看道員請留補用片○都統謙奏爲奏　摺子○九月初七日兵部太常寺太僕寺八旂兩翼值日無引見○卓公假滿請安○花尙阿衕專操大臣恩○山東學政陸潤庠請訓○山西學政高燮曾請訓○江蘇試用道林瑞枝謝恩○截取知府趙舒翹預備召見○大額駙豐陞阿各請假十日○芬車續假五日○剛毅請假一月○兵部奏派署小五處派出嵩山○倉塲奏漕船五日回空○靈中堂遞遺摺○召見軍機陸潤庠高燮曾趙舒翹○發抄楊昌濬奉請將前明署興化府奚世亮補入昭宗祠莆田縣訓導盧堯佐補入忠義祠奉旨禮部議奏欽此○又省城福清連江等處颶風情形奉旨知道了卽着該督等飭屬妥籌撫卹毋令一夫失所欽此○又劉瑞祺署藩司劉倬雲署臬司解煜署鹽道等缺奉旨吏部知道欽此○又候補守邱瑞錦等期滿甄别奉旨吏部知道欽此○○大學士管理吏部事務臣宗室靈桂等謹奏爲遵旨議處具奏事内閣抄出光緒十一年七月二十七日奉上諭陳士杰奏秋汛大漲上游埝堤漫决現籌賑撫情形一摺本年六七月間山東黄河因雨盛漲長清縣之趙王河　堤大碼頭民埝刷開口約寛十餘丈數十丈不等其玉符河民埝亦因山水冲决並有淹斃人口情事覽奏殊堪軫念卽着陳士杰委員飭往查勘趕緊籌欵將被災戶口分别賑撫一面將未經搶築各口迅速堵合毋稍延玩長清縣知縣蘇杰着革職留任候補遊擊戴守禮着革職仍留防所以觀後効本年下游决口尙未堵合兹上游又多開决陳士杰督辦無方實難辭咎着交部議處欽此欽遵到部除長清縣知縣蘇杰革職留任之處臣部恭錄諭旨移咨該撫欽遵辦理並武職應由兵部辦理外查定例修築黄河堤岸定限保固一年如于半年冲决者總河降三級留任公罪等語此案山東黄河於本年六月間因雨盛漲長清縣民埝漫决數處欽奉諭旨陳士杰督辦無方實難辭咎着交部議處等因應請將山東巡撫陳士杰比照修築黄河堤岸半年冲決者總河降三級留任例議以降三級留任係公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞聖鑒訓示遵行謹奏奉旨巳錄○○孫鳳翔斤再臣前將裕州龍泉寨外居民被水大槪情形附片奏陳一面檄飭南陽府馳往確切查勘妥籌撫恤在案兹據南陽府知府濮文暹督同裕州知州朱柏壽禀稱勘得龍泉寨外係南北通衢本年五月十一十二日大雨如注連宵達旦寨北之牛心山與東北之黄石山兩處山水齊發將寨外民房冲毁六十家當時居民逃入寨内只淹斃李復全等六名冲失客商貨車一輛幸水退迅速附近田禾尙無捐傷惟冲塌草房一百五十間内大戶七家塌房二十五間力能自蓋無須捐資其中戶四十一家冲毁草棚一百二十九間每間給錢五百文下戶十二家塌房二十一間每間給錢一千文又被災大小男婦中戶八十口下戶十四口每大口給米三斗小口减半共計中下各戶給米二十七石有零修房等費合共一百三十六千有零爲數無多已由該州捐廉撫恤該處本係大道居民於被災撫恤後卽時修盖草房照舊生理民情安帖毋庸再加調劑等情禀由署布政使許振褘具詳請奏前來臣查裕州龍泉寨外猝被山水冲淹隨時涸退旣經該府州勘明田禾無傷不致成災冲毁草房又經該州捐廉撫恤不致失所現已照舊謀生自可無庸再爲調劑所有查勘情形及現在民情安帖各緣由理合附片具陳伏乞聖鑒謹奏軍機大臣奉旨知道了欽此○○譚鍾麟片再前准戶部咨奏請將協甘新餉未經解足六成之江西四川河南安徽湖南湖北各藩司兩淮運司山西河東道交部議處奉旨依議欽此欽遵咨行到臣查四川新餉已解到兩批共銀四十一萬兩並補解十年餉銀五萬兩核計巳及六成安徽報解銀一十二萬兩核計已及六成河南於五月十七日報解銀十一萬六千兩共解銀三十六萬六千兩核計巳及六成河東道於五月二十四日報解銀四萬兩共解銀二十二萬兩核計已逾六成兩淮運司於五月二十九日起解銀四萬兩共解銀十二萬兩核計巳及六成以上五處查核日期尙未逾一戶之限至江西解到第一批銀五萬兩其報解第二批銀五萬兩尙未收到計共解銀十萬兩核算原撥八十五萬兩不及二成湖北原撥銀三十三萬兩報解銀二萬兩尙未收到核計不及一成湖南原撥銀十六萬兩報解未到缺二萬兩核計不及二成若不分别辦理則解少者與多者同干吏議殊不足以昭公允相應籲懇天恩將四川安徽河南三藩司兩淮運司河東道五員免其議處並請飭下戶部移知吏部查照辦理是否可行謹附片具陳伏乞聖鑒訓示謹奏軍機大臣奉旨着照所請該部知道欽此○○卞寳第片再署長沙府　常德府知府劉燡現委護理岳常澧道篆務所遺長沙府缺自應派員署理查有永順府知府吕世田老成諳練堪以委署據藩臬兩司會詳前來除批飭照委外理合會同署湖廣督臣裕祿附片具陳伏乞聖鑒謹奏軍機大臣奉旨吏部知道欽此○○貴州學政臣楊文瑩跪奏爲恭報貴州歲科兩試一律完竣仰祈聖鑒事竊臣於上年十二月十五日業將按試下游八棚及回辦貴陽科試情形繕摺奏明在案本年二月初一日出省遞辦遵義大定興義安順四府科試至五月二十五日事畢回省自臣上年考試各棚恪遵宸訓力求整頓一切而上游各屬生童咸有所聞此次按臨四郡惟安順棚有一童生舞弊未成卽經發覺懲治者其餘皆恂恂翼翼謹秉塲規棚内棚外一體靜肅查文風則安順大定相埓而遵義較優興義較遜士習亦樸謹者多與下游無别臣仍當隨時隨事開誠訓勉先行後文期無負朝廷樂育邊庠之至意除通省錄遺及會考優拔事宜再行次第舉辦外所有考試歲科完竣情形理合具奏伏乞皇太后皇上聖鑒謹奏軍機大臣奉旨知道了欽此○○曾國荃片再捐納道員等官循例分發人員試用一年期滿應行察看才具分别煩簡奏明留省補用兹據江甯　政使梁肇煌等會詳試用道許薩阿年五十七歲湖南附生投營効力於克復江西龍泉上猶崇義等城案内保以訓導不論雙單月選用截勦石逆越境克復來鳳縣城案内保以訓導侯選缺後以知縣在任候選同治元年赴金陵大營迭次攻克東關銅陵闡雨花台案内保以知縣留於江蘇補用並加同知銜克復金陵案内保免補水班以直隸州知州仍留江蘇遇缺卽補並戴花翎四年引見到省歴署銅山縣知縣海州直隸州知州十一年在湖南協黔捐輸局遵例由候補直隸州知州報捐以道員指分江蘇試用光緒十年閏五月初十日　派王大臣騐放堪以發往奉旨依議欽此六月二十一日行抵江甯就近繳照加扣赴蘇程限六日以六月二十七日作爲到省日期扣至十一年六月二十七日試用一年期滿又二品頂戴按察使銜試用道胡家楨年四十七歲浙江監生遵例報捐鹽大使指分兩淮在江北粮台報銷案内請俟補缺後以知縣用並加五品銜直東肅清出力保攺同知銜十一年報捐免補本班離任以知縣仍歸原省補用十三年九月到省嗣在直隸捐助晋賑案内保戴花翎並於蘇滇案内捐升運同加捐道員分發指省江蘇試用光緒五年七月初十日欽派王大臣騐放堪以照例發往奉旨依議欽此四年航海赴潮州等處勸辦晉賑出力保加按察使銜奉旨依議　此六年二月十三日到省天津捐助棉衣案内秦加二品頂戴奉旨依議欽此是年十一月初三日聞訃丁母憂回籍守制接丁父憂服滿起復於十年四月二十六日回省連閏扣至七月初七日試用已滿一年分案詳請甄别加考具奏前來　該員許薩阿等試用期滿應行循例甄别留省補用臣查看得許薩阿才大心細爲守兼優胡家楨年强才敏振作有爲均堪勝煩缺道員之任合無仰懇天恩俯准將試用道許薩阿胡家楨留省以煩缺道員補用謹會同護理江蘇巡撫臣譚鈞培附片陳明伏乞聖鑒謹奏軍機大臣奉旨着照所請吏部知道欽此○○山海關副都統奴才謙德詭奏爲由通州遣撤黑龍江馬隊官兵騐放出關恭摺奏聞仰祈望鑒事竊奴才接准管理神機營大臣都統善慶咨稱准神機營咨奉懿旨所有神機營派填通州防軍均着撤回欽此等因前來自應遵照辦理所有黑龍江馬隊官兵分作兩起飭於六月二十八七月初二等日由通州拔隊起程並由神機營派委候補道王福祥等五員照料出山海關至盛京回省等因咨行查照轉飭地方官照章應付車輛並准兵部咨行前來奴才當卽分飭地方各官遵照在案茲於七月十六十八等日該省官兵先後到關奴才派委左翼協領增禧帶領司員等前赴關門照冊騐放去後旋據該恊領報稱查騐得管帶黑龍江頭起馬隊統領奇普松武一員恊領一員　總一員委叅領五員兵二百三十五名管帶二臣馬隊委叅領五員兵二百三十五名並神機營派委道員王福祥等五員均如數騐放出關等因呈報前來奴才核與該統領等呈遞花名冊數相符查該官兵等沿途行走尙属安靜地方應付車輛亦無遲悞除分咨查照外所有撤回黑龍江馬隊官兵騐放出關緣由理合恭摺奏聞伏乞皇太后皇上聖鑒　奏軍機大臣奉　知道了欽此 
 
 

Page 12

 
 
[光緒十一年九月初八日京全錄]  
　　宫門抄○諭旨八道錄前○發抄旨三道○直督李奏請奬勵摺○又奏保舉人才片○雲督岑奏請飭部議卹摺束撫陳奏籌欵賑撫片○河督成奏節逾白露河工搶護平穏摺○大臣明奏爲臣子假滿回京當差綠由夾片○九月初八日刑部都察院大理寺侍衛處值日無引見○禮王等秋操完竣覆命○伯王假滿請安○誠端致祭明陵回京請安○嵩山謝署小五處恩○山西按察使嵩崑請訓○那公請假十日○召見軍機嵩崑○發抄穆圖善奏長門禦敵出力之文童劉魁等另核請奬奉旨　部議奏片併發欽此○又請將異常出力之革職同知范友琦開復原官留閩補用奉旨覽欽此○錫綸奏請將招募餘丁潰散辦理草率之署屯阞協革職奉旨劉文和着革職留營効力仍着隨時察看倘不知愧奮卽行嚴叅懲辦該部知道欽此 
○○欽差大臣大學士直隸總督一等伯臣李鴻音跪奏爲歴年創辦沿江沿海各省電報先後告竣有稗軍國大計請將出力各員擇尤奬勵恭摺仰祈聖鑒事竊泰西各國徧設電報通消息於數萬里外旦夕往還呼應臣以中國洋務海防諸大端事機皆關緊要非此不能靈捷今成效昭　實賴羣策羣力查承辦各員皆能於從來未經之事勞心苦思胼手胝足設法　辦或躬率工匠勘路植杆設線終歲在途頻經危險或晝夜傳遞緊急軍報寢饋不遑甚至積勞成疾或重洋護運料物涉歴風濤以及各省總分各局與沿途工次曁天津電報學堂調度教習各員均屬異常出力有裨軍國現值各省大工告竣若不酌給奬叙不足以勸將來前准左宗棠曾國荃楊　濬劉銘傳劉秉璋咨請會同奏保飭據總局道員盛宣懐開單詳送聲明粤省辦理官線各員另請兩廣督臣奏奬直奉官綫另行核酌等情前來臣查黄河合龍工程及接遞外洋文報均照異常勞績給奬有案今創辦電綫大工及由電接遞軍報事極艱鉅其勞績實皆過之而稗益國家控制中外全局尤大且遠自應擇尤請奬其出力稍次者仍照尋常勞績核擬俾示區别謹開單恭呈御覽仰懇天恩俯准照擬給奬以勵人才理合會同南洋大臣兩江總督臣曾國荃閩浙總督臣楊昌濬福建撫臣劉銘傳浙江撫臣劉秉璋合詞恭摺具陳伏乞皇太后皇上聖鑒訓示謹奏軍機大臣奉旨佘昌宇等均着　所請奬勵餘依議該衙門知道單二件併發欽此○○李鴻章片再國子監學正銜江蘇文生謝家福帮同盛宣懐辦理電綫事冝實心實力井井有條凡有所見地無論遠近事無論鉅細皆竭誠籌助其議論亦多可採用在電局五年甚著勞勩前值直晋豫旱荒倡集鉅資助賑經臣等奏報蒙特恩賞給職銜近年各省偏災無不與二三同志多方勸貸分投拯救計歴年所集賑欵不止數十萬全活災黎亦不止數十萬其他義舉知無不爲久爲各省官紳所共悉一介書生而有民胞物與之量體國經野之才實爲難得該生識略閎通辦事幹練講求吏治熟悉洋　若畀以牧令之任出居民上臣敢保其必爲地方造福兹於電務出力因係特賞職銜之員無可擬保惟人才可惜應否量授一官以資展布而示鼓勵之處伏候聖裁謹附片具奏軍機大臣奉旨謝家福着以知縣留於直隸補用吏部知道欽此○○降二級留任雲貴總督臣岑毓英跪奏爲道員在軍營立功後積勞病故請旨勅部照例義卹恭摺仰祈聖鑒事竊查布政使銜雲南迤南道沈壽榕係浙江海寗州監生由候選按察使經歴投効軍營隨同前督臣吳振棫劉嶽昭等轉戰四川雲貴等省疉著勞績歴保至道員補用並加布政使銜賞穿黄馬褂賞給强都巴圖魯名號補授雲南鹽　道嗣因案開缺經前任督臣劉長佑前撫臣杜瑞聮奏委統領各營練軍辦理東南兩迤防捕土匪事宜於光緒八年五月初一日奉旨　卽飭令道員沈壽榕帶兵出境等因欽此該道員卽統各營出關至越南安平府所屬之都竜社駐防是年六月間奏補迤南道吏部核准覆奏奉旨依議欽此十一月間該道因積勞過甚在受瘴致疾經臣飭將防務事冝交代清楚回省詎該道員就醫甫經稍痊卽以前在鹽法道任内曾舉卓異請咨赴部引見行至四川省舊疾復發未能前進報由四川督臣丁寳楨據情奏請開缺旋於十的十二月十二日在途病故臣復查該道員沈壽榕前在軍營著有勞績遽因積勞病故殊堪憫惻要否仰懇天恩勅部將道員沈壽榕照軍營立功事竣後病故例從優議卹之處出自鴻施除將履歴咨部查核外謹會同雲南巡撫臣張凱嵩恭摺具奏伏乞皇太后皇聖鑒訓示謹奏軍機大臣奉旨沈壽榕着照軍營立功後病故例從優議卹該部知道欽此○○陳士杰片再北岸被水各州縣雖已散放急賑一俟戶口查齊亟宜赶放普賑需欵尤鉅現由臣督率司道於通省官吏一體勸令捐資助賑計捐集銀約四萬金其紳商殷實之戶亦擬勸辦尙未集有成數核計欵項不敷尙多應由臣會商司道設法籌措赶緊散放以免流離失所除官紳捐繳銀兩查照賑捐另請核奬外理合附片先行奏明伏乞聖鑒謹奏軍機大臣奉旨知道了欽此○○頭品頂戴河東河道總督奴才覺羅成孚跪奏爲節逾白露黄河長水漸消兩岸險要工程現俱搶護平穏恭摺仰祈聖鑒事竊照立秋前後沁黄水勢卽次易漲各廳搶工情形前經具奏在案查武陟沁河復於七月初二日長水一尺二寸萬錦灘黄河於七月十二日長水汢尺十五日續長四尺雖在前水　落以後河身足資容納而來源仍旺秋溜激湍搜淘倍加勁疾致南北臨黄埽壩廂辦甫有端倪復又紛紛報榻而南岸之上南中河二廳前此出險處所片叚較長兩月以來竟無日不事修築不容片刻稍停料石一再續添隨到隨用未能存積現仍一面分投趕購一面催司撥欵接濟俾　應于而裕　防北岸下北廳祥陳汛頭二堡河形狹窄溜逼堤根舊有之埽石各工先後刷蟄卑矮及塌没入水者不一而足情形亦甚着重幸工料先期儲備兵夫齊集工所得以撒手搶辦始漸平穏其餘南北四廳形蟄工叚均飭該管道督令各廳營審度機宜緩急　其卽愼廂抛以資抵禦勘明續廂掃工現已盤壓穏實者係南岸上南河廳屬鄭州上汛八堡託二壩下首順堤二掃至十掃係光緒十年渟修下汎九堡順堤九埽至十七埽係光緒七年停修共埽十八叚庇料俱形朽腐水長溜逼各　底先後匯凈赶卽按叚袖還中河廳屬中牟下汛三堡順堤五埽至二十掃係光緒十年緩修汎漲大溜趨刷朽底匯淨補還新埽十六叚下南河廳屬祥符上汎二十堡魚鱗二壩下首空擋託頭壩埽工五叚光緒十年緩修又託頭壩下首　擋順堤埽工四叚挑水壩埽工二叚均係光緒八年停修交汎後河溜逼注各朽底先後匯塌凈盡補還新埽十一段北岸黄沁廳屬唐郭汎攔黄埝新二壩下首埽工七叚順三壩下首空擋埽工六叚均係光緒九年緩修水長溜逼舊底先後匯凈補還新埽十三叚衛粮廳屬封邱汎西圈埝第一道託壩埽工二叚第二道託壩埽工二叚又西圈埝七埽下首埽工二叚均係光緒十年緩修河水陡長溜注逼淘埽底匯淨補還新埽七叚祥河廳屬祥上汛十五堡下首挑壩迤上順堤埽工六段均係光緒九年緩修十六堡第二道挑壩下首順堤埽工三段係光緒八年緩修均因水長溜注各朽底先後匯凈補還新埽九段下北河廳屬祥符下汛頭堡挑水三壩下首空擋埽工五段挑水五壩迤下埽工三叚俱係光緒九年停修售工伏秋期内水長溜注各埽底陸續匯盡按叚補還新埽八叚以上各工奴才逐一詣騐辦理悉合機宜抵禦河溜可期得力惟汛期尙有月餘此後來源之旺弱工叚之險夷均難預料仍當督率在工文下各員上下周密巡查實力防護不任一處一時稍有懈忽以仰副聖主厪念河防之至意所有節逾白露黄河長水漸消兩岸險工搶辦漸臻穏定緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才明春跪奏爲奴才之子三等侍衛志興續假期滿飭令回京當　恭摺仰祈聖鑒事竊查奴才之子三等侍衛志興上年三月内由本衙門請假三个月來奴才任所省親於五月二十一日到哈扣至八月二十一日假期屆滿當經奴才奏懇天恩續假六個月料理家務上年十月十五日奉到批旨着照所請該衙門知道欽此欽遵在案今扣至本年四月十五日續假期滿應令回京當差緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
