# 1898 - 296 - 4909172

 

Page 1

 
 
[新印東恭博議初二三集及三才略出售] [  圖書集成局代啓]  
　　東萊博議一書識見高　　論明通久已　炙人口惟坊本流傳訛字脫簡不勝枚舉今由　藥山房　本局用新　鉛字排印讐校精詳紙張潔白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申南北掃葉山房發售此佈 
[修德禳災說]  
易文言曰積善之家必有餘慶積不善之家必有餘殃書大禹謨曰惠迪吉從逆凶　影響伊訓篇曰作善降之百祥作不善降之百殃儒者不談因果然禍福之來皆由自取天作孽猶可違自作孽不可逭其理固昭昭不爽也晚近以來人心不古天災流行接踵稠疉天之於人猶父母之於子也父母無不愛之子天無不愛之人顧乃戕其生命慘不忍聞者旣生之而又殺之蒼蒼者是誠何心哉無亦刧運之半由自召耳夫四海之人孰非兄弟芝焚蕙歎痛　相　以目前言之則東省之水漢鎭之火爲最烈焉東省自本年六月間大雨傾盆連宵達旦致山水河水同時暴漲黃河來源更旺拍岸平堤迭遭奇險搶護不及上中下三游南北兩岸大堤民埝先後漫溢口寛四五十丈至一二百丈不等全河大流下注勢若建瓴塌屋傷人難以數計歴城楊史道口漫水經章邱齊東馬苑博興樂安壽光由羊角溝入海所有齊東沿河舊城及數年前在大堤外另築之新城同遭淹没衙署無存地方官以船隻爲辦公之所高苑四百餘邨僅存其一博興樂安全境完善村莊不及十分之一東阿北岸有地名香山者亦漫堤成口水由平陰肥城高唐禹城長清齊河會合濟陽桑家渡之水直注惠民濵州利津霑化等處壽張黑虎廟等處漫水經陽榖濮州范縣朝城鄆城觀城等處仍穿由運河入黃總計被災處所兩岸合算直長各六七百里横寛一二百里汪洋一片浮屍隨處飄流其倖免者聚處大堤餐風宿露設非多方拯救將來死於飢死於寒死於病者又將不知凡幾嗚呼慘哉漢口於上月十七日東方未白某姓家不戒於火是時風力又猛一轉瞬間燎原無際隣右驚醒而起則已四面皆火無隙可逃蓋東嶽廟一帶編茅爲屋鱗次櫛比最易蔓延旁有深湖一道長幼男婦羣思鳬水以避不料人數過多淤泥又深沾體塗足不能跬步千百人中獲生全者不過數人火旣將茅屋悉數收拾然後截分兩路一由興隆街穿堤而過由金塘繞道至張美之巷而止一由土壋過廣益橋至花布街太平會館後面而止廣益橋又分兩路一由半邊街而前如小郭家巷涂家廠三義殿一帶俱付一炬復由緯子街過夾街及鮑家巷河街而止一由堤街而進如紫竹菴喬家巷以及延壽菴悉付焚如而堤街之南又延及惠滋堂進福建菴過齊魯公所及五桂巷至十方菴上首而止十方菴相近之田家巷小夾街亦化烏有然後由正街至流通巷而止歴時不過半日燬有一萬餘家淹斃者火焚者蹂躪以死者約計二千餘人屍如山積悽慘萬狀嗚呼亦可謂奇災已余乃惻然有感焉天生此蚩蚩之民比年米珠薪桂餬口維艱而又厄之以洪流殲之以烈燄傷心怵目何罪何辜外此又或疾疫困之鋒鏑戕之如揚州附城以及各鄉死亡相屬甚或闔家疫斃殮埋無人至如廣西之梧州四川之大足匪徒猖獗玉石不分刧掠騷擾何堪設想或乃歸之於刧以爲無可如何不知定刧者天天定固勝人挽刧者人人定亦可勝天幸生案樂之鄉當作綢繆之計竊願自今伊始父詔子兄勉弟敦倫飭紀明恥興廉當官者公而忘私居鄉者積而能散庶幾祥和克迓長遊於光天化日中矣抑更有痛者方今歐洲得志大厦瀕危瓜分之圖見者裂眥杞憂之切急於燃眉凡我華人安所托庇恐將如南洋之黑崑崙畢生人奴求免笞駡而不可得是尤不可不及時猛省求所以解免之方也吁我生不辰逢天僤怒維彼燕雀尙爾夢夢可哀也哉 
[諭旨恭錄]  
　　九月初三日奉旨鑾儀衛經歴員缺著張文灝補授湖北督糧道員缺著譚啓宇補授湖南溆浦縣知縣員缺著何莘耕補授山東樂陵縣知縣員缺著何業健補授直隸曲周縣知縣員缺著齊耀琳補授河南泌陽縣知縣員缺著錫鐸補授河南夏邑縣知縣員缺著胡嗣芬補授廣西來賓縣知縣員缺著李景驤補授户科筆帖式員缺著海泉補授詹事府筆帖式員缺著立福補授刑部筆帖式員缺著聨治補授山東道監察御史二缺著張荀鶴余誠格補授詹事府左中允員缺照例將希廉轉補所遺右中允員缺著毓隆補授兵科給事中員缺著張嘉祿補授江南道監察御史員缺著王綽補授擬補吏部騐封司員外郎李威著准其補授截取兵部郎中張嘉猷著照例用保送直隸州户部堂主事存慶著交部記名以直隸州知州用特旨送部引見官江蘇上元縣知縣陳謨著回原省以直隸州知州補用保舉福建候補知縣潘震臨著照例用卓異俸滿湖北枝江縣知縣陳富文著回任准其卓異加一級仍註册候升病痊前山東鄒縣知縣吳若灝著照例用開復前甘肅候補知縣高光斗著准其開復原官照例用特官送部引見官已革花翎三品銜知府用升用直隸州知州江蘇無錫縣知縣吳觀樂著開復原官升階銜翎發往江蘇補用欽此 
[本館接奉電音]  
　　昨晚六點鐘時京師飛電傳來懿旨二道敬謹譯登○九月初十日欽奉慈禧端佑康頤昭豫莊誠壽恭欽獻崇熙皇太后懿旨詞訟爲吏治最要之端必須隨到隨結毫不拖累庶足以恤民命而清訟源近聞内外問刑衙門於應辦時件往往經年累月延不審結甚有創設候審待質各所以及班館名目濫押無辜其間丁役之需索胥差之留難種種弊端不可枚舉試思一人坐獄闔家不安小民各有生計苟非含寃負屈豈肯輕涉訟庭委身法吏乃有司各官因循疲玩習爲故常全不以民瘼爲念殊堪痛恨著刑部都察院及各省督撫詳定清訟章程嚴核官吏功過所有月報各册務須實力奉行如有不肖官吏仍前玩泄視爲其文卽著嚴叅懲辦毋稍枉縱將此通諭知之欽此同日奉慈禧端佑康頤昭豫莊誠壽恭欽獻崇熙皇太后懿旨近來各省奏到就地正法之案以盜犯爲最多此等兇徒其情可惡其愚可憫凡爲盜賊之人每藉口於飢寒迫切流爲匪類殊不思犯法于刑斷無生理况若輩皆非懦弱無能倘使伏處務農本有營生之路投營効力亦有進身之階與囚禁囹圄身首異處孰得孰失且一經事發累及父母妻子捫心自問其何以安深宮軫念民生無日不以尙德緩刑爲念用是特頒訓諭凡我赤子尙其仰體朝廷恫癏在抱之意勉爲良民毋得徒逞强梁自罹法網著各省督撫地方有司通行曉示務使遐陬僻壤咸共罔知用副愛養黎元至意欽此 
[西人安堵]  
　　天津訪事友來函云近者西人之徵兵入護使署也實因義大利國公使之夫人被匪人毆擊而起現在官長已將滋事匪人拿獲重責並枷示天橋及東交民巷步軍統領復派兵士在東交民巷各使署左右日夜巡邏嚴密保護西人因亦帖然於心遂得安然無事前者法國徵兵三十名現已拔隊出京想他國之兵亦當陸續　回矣 
[飛行絶迹]  
　　廣州博聞報云昔費長房有縮地術不過荒遠無稽之　不意時至今日竟爾實有其事　地球 
 
 

Page 2

 
 
之大而能於二十八日環繞一週不較長房尤爲神速耶西人鳩而司翻耳曾著一書謂八十日可繞徧地球其時尙有人嫌其遲鈍者因另求一快捷之法未及二十五年已思得四十日便可環球一週今則只須三十三日或二十八日足矣但必俟俄國西卑利亞鐵路築成方能如願以償兹將其逐站路程錄登於左自伯勒門至俄京一日半自俄京至法而得母司刀克地方十日又至舊金山十日又至紐約四日半又由紐約至伯勒七日計共三十三日然能不惜鉅費乘造最快之火輪舟車則不須三十三日只二十八日已可繞徧地球蓋輪船之至速者於大西洋每點鐘可行二十二海里太平洋每點鐘可行二十餘海里其火車自紐約至匹勒没司一千九百九十英里每點鐘行二十二里有零須一百三十點十八分鐘自匹没司至倫敦一百九十四英里每點鐘行六十里須三點十二分鐘自倫敦至毛司高一千八百里每點鐘行五十里須三十六點鐘自毛司高至及勒賓司克一千一百里每點鐘行四十里須二十七點半鐘自及勒賓司克至法得母司刀克四千五百里每點鐘行三十七里須一百二十一點二十六分鐘自法而得母斯刀克至舊金山五千四百海里每點鐘行二十海里須二百七十點鐘自舊金山至阿馬鴉一千八百六十四英里每點鐘行四十里須四十六點三十六分鐘自阿馬鴉至窒高哥四百九十三里每點鐘行五十里須九點五十四分鐘自窒高可回至紐約九百九十八里每點鐘行六十里須十六點三十六分鐘共計六百六十五點十二分鐘成二十七日零十七點鐘再加七點鐘爲更換舟車之用共計二十八日可繞遍地球 
[川督過無]  
　　蕪湖訪事友來函云升任四川總督奎樂峯制軍由滬拆江上駛赴蜀履新本月初五夜憲節行抵鳩江地方印委各官並道憲張觀察米厘局陳觀察均至江干迎謁制軍接見有差翌晨解維上駛水陸各官仍恭送如儀 
[中丞勘界]  
　　姑蘇訪事友人云新任江蘇巡撫德中丞蒞任以來已逾匝月現經洋務總辦劉子貞太守禀請至盤門外閱視靑陽地租界情形本月初九日午後中丞命駕戾止遍閱絲紗兩廠及蘇關巡捕房公堂馬路等處時地方文武各官皆隨侍左右閱畢太守肅入商務局設筵讌會水陸紛陳衣冠濟楚頗極一時之盛 
[愼重江防]  
　　蕪湖訪事友來函云長江水師提督黃芍巖軍門於上月二十一日秉節泝江而上巡閱各省營伍行抵某處接得兩江總督劉峴帥電信隨卽折回二十二晚七點鐘旌旆過蕪是夜軍門行次東西梁山以是處爲長江要隘現在時事多艱江防尤關緊要因接見駐紥是處砲臺陸小賓副戎談論多時朂以所部軍士須時時操防以期有備無患至兩岸砲臺僅駐兵三百人未免單薄尙須添集勁旅以資扼守俾江天鎖鑰永遠固若金湯 
[振興礦務摺]  
　　頭品頂戴浙江巡撫臣廖壽豐跪奏爲浙東礦產商認籌借資本開採設立公司援照山西章程請旨准予開辦以擴利源恭摺仰祈聖鑒事查浙東各府屬多山之區煤鐵等礦時露苖質就地貧民無力延聘礦師勘騐或以土法挖取獲效甚鮮地利未免委棄疉經臣遵旨招商集股開辦以需欵較鉅華股驟難籌集迄無成議兹據在籍分省補用知府高爾伊禀稱晉豫兩省礦務奉准貸欵開辦並總理衙門核定山西商局與福公司所立合同内有他處用洋欵開採各礦一律仿照之條浙東衢嚴兩府產煤温處兩府產鐵約估興辦需銀五百萬兩擬請設立浙公司借貸洋欵以衢嚴之煤鍊温處之鐵交相爲用利益廣收已向義國惠工公司商人沙鏢納貸欵五百萬兩訂立合同並取義國公使薩爾瓦葛保欵單一切悉遵晉省礦章辦理呈送章程合同採單懇請奏咨開辦等情當經電商總理衙門一面先將章程合同保單備錄咨送察核在案查高爾伊家道殷實商務熟諳其貸欵請開衢嚴温處煤鐵各礦已與義商訂立合同取有保單自非空言可比且浙西杭湖等屬亦有礦山高爾伊請立浙東公司擬改名寳昌公司飭令先遣礦師勘定何鄉何山何種礦產繪圖貼說查與該地方情形無礙方准開采將來辦有成效卽令設立推廣現核所擬章程與總事衙門抄發晉省礦章悉屬相符相應請旨准予開辦以擴利源除分咨外謹恭摺具陳伏乞皇太后皇上聖鑒訓示謹奏奉硃批著督辦鐵路礦務局大臣會同總理衙門妥議具奏欽此 
[拘獲巨棍]  
　　蕪湖訪事友來函云和州姆下鎭有巨棍范白虎者向與大帮鹽梟聨絡一氣胥吏官差莫敢誰何事爲州尊石直剌所聞特禀請省憲檄調西梁山精健大營派隊四十名前往拘拿至則范　已變服逃逸嗣經梁山營陸副戎訪悉范潛匿距姆下鎭十五里之峯山店姘婦某氏處卽於八月二十四夜親督大隊猝然圍其居宅范鴛夢驚回卽拔刀破壁逃出幸四路俱有伏兵遂得成擒立派張姓消弁押解赴州州尊升堂研鞫范供認各罪案不諱遂釘鐐收禁附近鄉民聞信後聨名歴訴平日被害各情牘積如山幾於不勝枚舉想一經定讞卽當明正典刑也 
[文宗過潤]  
　　鎭江訪事友人云江蘇學憲瞿子玖宗師自江寗試畢卽起程於本月初七日貓晴轉午時經過潤州停舟六吉園碼頭丹徒縣王大令預飭辦差人等搭蓋綵棚虔申迎迓俄而道憲長觀察率同印委各官登舟投剌宗師接見之下茗談良久始各興辭而出及鐘鳴四下卽命解纜順流而下按臨通州舉行歲試瀕行新湘各營健兒咸列隊江干鳴槍恭送 
[施當其厄]  
　　漢口訪事友人云上月十七日大火燬屋之多斃命之衆實爲各埠所罕聞事後經漢陽縣李廣侯大令查得全家畢命者共有二十三户此外亦皆流離失所殘喘苟延令人目不忍覩楚督張香帥關心民瘼不忍膜視爰籌撥官欵銀一萬兩妥爲振濟益以各善堂捐助之欵彚交保甲各局於本月初三四日在藥王廟陶聖庵兩處設局散給貧民當風餐露宿之際得此義粟仁漿莫不歡聲雷動頌萬家生佛之惠我無疆也 
[金匱盜案]  
　　姑蘇訪事友人云距無錫城二三十里之某鎭爲金匱縣轄境是處久大當鋪係某富紳所開資本甚鉅月初某夜三鼓後突來强暴多人明火執　　行搜刧事後檢查所失約有十餘萬金之多因卽告知當主開單赴金匱縣署禀報縣主某大令下鄉勘騐後卽飭差役嚴密查緝並行文至省請鄰封營縣一體協拿並附賞格遍貼通衢略謂能將是案破獲者賞銀五千兩想重賞之下必有勇夫盜黨雖狡　難倖逃法網也 
[蕪湖火警]  
　　蕪湖訪事友來函云秋陽燥烈百物枯焦居家者宜如何留意防維以免意外乃本月初六夜更魚三躍時二街水龍局上首某姓裱畫店忽報火起於樓面登時紅光上燭毒燄横飛幸水龍近在咫尺間立卽馳至汲水狂澆得漸熄滅事後檢查共計焚去樓面兩間餘未殃及至起火之由因店夥工作稍倦伏案而眠致將火油燈潑翻延及紙堆之内云 
[潯陽絃韻]  
　　九江訪事友人云前營守備丁仰之守戎如高因爲二豎所侵遽於本月初二日出　帳下健兒無不聞聲惋惜○招商局總辦黃梅西觀察謝世後公子擇於本月初二日扶柩附江永輪船東下　回粤東原籍安葬○城外張官巷安茂福茶棧有餘屋一所其圍牆　霜剝蝕年久失修本月初一日夜半　然一聲忽爾倒塌壓傷比鄰某倡寮福兒及愛蓮姊妹花二枝傷勢甚重无妄之災殊可憐已○初一夜　碼頭陳宅十二齡男孩因擊翻洋油燈延及身上遍體焦灼火毒攻心卽於次日斃命罍花一現能不慘然○名　某姓經某當道保　赴京　　上月杪過潯 
 
 

Page 3

 
 
[星軺北上]  
　　前出使德國大臣許竹篔星使任滿回華由嘉興秀水珂里復至滬上昨晚由行　起　　招商局　　　船晉京陛見本埠文武印委各員皆恭送如儀 
[名士來遊]  
　　日本森君槐南爲詩人春濤先生之哲嗣幼承家學弱冠卽以詩鳴於時昔年子浪迹東京　　　壇　相唱和意甚得也今秋隨前内閣總理大臣伊蕂靑畝侯相來申時子方病榻淹留槐南亦以時事方殷未敢與晤一面洎子病較適槐南隨節返自鄂中昨日訪諸三井物產會社弦詩讀畫情意殷拳倩中書君作舌人清談至二小時之久臨别出近箸浩蕩詩程見眎披而讀之雖寥寥數十首而明珠美玉幾不勝收不禁擊節欣賞曰有是哉蛉州蓬島間洵乎爲才人之藪哉　錄其尤佳者如夜發大磯到岐阜明日泛長良川作萬里觀風此夜行連看銀漢照人明今宵重溯藍河水便是浮槎第一程仰陽亭次丹羽翰山韻四面烟巒積翠同倚欄顧盼覺神雄衆星象緯參差逼萬國梯航咫尺通此去雲濤從汗漫誰能天地脫牢籠也知葵藿傾陽性長掛扶桑杲日東中秋看月有懷長城雁影幾廻翔忍過完顏舊帝鄉月魄銜寃迷絳市露華流恨滿銀牆溯從河漢人何在照到崑崙夜未央驚見瑶池啓明鏡蛾眉蕭瑟是秋霜登州海上卽事曉從威海入烟臺齊魯雲烟眼底開岱嶽喜迎新稷契秦皇帳望古蓬萊當年覔藥樓船盡昨日操戈礮壘頽獨有傷心丁令鶴飛來涙濺浪花堆至西苑紀事詩四首典麗莊嚴尤不减唐人早朝大明宮之作眞傑搆也其一曰滄海安　正及時昆明錦石動漣漪九天閶闔開魚鑰兩國夔龍集鳳池往日畫圖觀象戰先朝御製賦氷嬉今皇勤政應無比特召王賓近殿墀其二曰太液溶溶接紫霄牙檣錦纜木蘭橈鏡中舷憂瑶華島樹杪虹浮玉蝀橋馳道靑槐擁仙仗妝臺白塔想雲軺聞言間　雞鳴後瀛秀園門下輦邀其三曰星環　帝座儼分行雉尾徐開　　　微見御爐絲冉冉旋聞天語玉琅琅中興政已期振作外國臣今願對揚咫尺蓬萊清淺水自兹同濟屢搴裳其四曰天潢銀漢共仙篙註謂慶邸　　　恩榮有幾遭中海新聲詠魚藻上林故事賜櫻桃晾鷹南泊奇毛健拄笏西山爽氣高倘許宸垣行攬勝好從退食記金鰲顧槐南不僅以臺閣體見長　　　人香草之思尤足薄西崑而儕李温猶憶往者與僕輩作紅葉館雅集所作題扇詞調倚望江南小令緣情綺靡艶溢緇毫及在永坂君石埭處得讀戒後詩覺蠶繭絲抽纒綿無盡蝶衣粉褪消瘦誰憐今者别已八年　　繞頰而艶情綺思猶時時流露于字裹行間其長崎偶贈云棖棖絃索諳長崎無數嬋娟各樣姿同是相思川畔草不知何草最相思噫其殆挾五色筆修離恨天而悮墮紅塵世界者耶何哀感頑艶乃爾也爰志報端以表欽佩 
[太守到差]  
　　南巿籌餉貨捐局總辦孫太守玉裕前奉撫憲德中丞檄飭另候差委所遺差使札委江蘇候補知府王太守仁棟來滬接辦太守奉札後卽於前日蒞滬筮吉昨日到差各同寅紛往道賀馬龍車水絡繹於途 
[觀察答謁]  
　　昨日午刻蘇松太道江海關監督蔡和甫觀察鳴騶至敬業書院答拜新任上海縣王欣甫大令適大令因公赴蘇卽由家丁禀明擋駕 
[善堂感德]  
　　本城普育善堂費用浩繁開銷支絀幸由前任上海縣黃愛棠大令設法維持得垂弗替堂中留養窮民感恩戴德公製萬民傘送至縣署頌揚善政 
[萸會續聞]  
　　重陽佳節把酒張園實係浙江同鄉官紳三十餘人公請許竹篔星使作登高雅集開菊尊所以敦梓誼也前報誤爲陳哲甫觀察設讌用爲更正以存其眞 
[飭查案牘]  
　　署理上海縣王欣甫大令接篆後赴蘇謝委現尙未回署中一切公事已由幕賓預爲核辦昨日由門丁傳諭刑書查明命案未結者尙有幾起並監押人犯共有若干名開單呈核旋卽查悉内外監押犯四十餘名待質自新兩所八十名命案雖多均已禀詳訊結其未經訊結及兇犯未獲者僅有數起不知能清理積案俾得囹圄一空否 
[形跡可疑]  
　　前日英界正豐街被火情形已登本報事後經包探趙銀河顧阿六等詳查起火之由始悉恊泰烟紙店曾積欠房租洋銀一百餘元收租人屢向催索苦無以應越日卽投保火險銀若干兩當起火時经鄰某烟館内粤人某甲聞聲起視時火尙未穿屋頂及毁門而入則見火勢炎炎店中間其無人因　取水澆灘奈火力正熾不可遏抑遂釀此災兩包探以此中不無疑竇卽於昨晨將協泰主某乙拘入捕房押候解送公堂訊究想一經庭訊不難水落石出也 
[情同梟獍]  
　　有金巧生者家居南市篾作街不務正業專事游蕩前日爲其故父金某四七之期不知何故與其母金陳氏互相詬詈并將靈卓掀去其母怒甚奔赴十六鋪巡防中局控究局員潘仲泉二尹飭地甲將金拘案研訊以其性同梟獍實難輕恕判責一百板當堂向母服禮然後著領回管束 
[醫院紀事]  
　　寍波府屬某邑人邱阿法在楊樹浦怡和紡紗廠内爲小工昨日爐中開放熱氣偶不留心致被週身泡傷經内人舁送同仁醫院求治未知能免性命之虞否○昨日小工王阿林行至北蘇州路被車輪軋斷其臂鮮血直流痛極而踣經人舁送同仁醫院求治恐將來難免殘廢矣 
[上海縣署瑣案]  
　　前者楊奎氏控陳四金同妻吳氏將婢女桂金誘拐變賣由法界公廨移送至縣黃大令提訊之下陳供稱在楊奎氏家傭工被欠工資洋七十五元向之索取祗肯寫立借據不付現洋小的不允氏許將婢女桂金領回作媳後到蘇州婢忽因病身死並非誘拐亦無變賣情事時大令因原告不到無從核斷而陳吳氏又將臨分娩之期遂判令將陳收押吳氏發堂候產後再訊迄今爲時已久原告尙未投案陳在押所患病甚重由看役查明入禀内署王大令諭令赶緊移文法界公堂迅催原告楊奎氏投案質訊以便核斷如再不到卽將被告保釋○前日下午戴阿三被何光達戳傷額角偕同妻姚氏投上海縣署據情控告適縣尊王大令赴省未回遂由典史蔡少尉代爲騐訊戴姚氏供丈夫向操煤炭業在工頭何光達名下工作被欠工資六百餘文向索不付反被行兇並令學徒小桐生助之爲虐致傷額角房主因見丈夫傷重恐有性命之憂逼令搬遷小婦人情急爲此舁案求騐並請將兇手從嚴究辦戴阿三供與妻同周景春供是地保此次戴阿三被何光達毆傷後小的聞知赶往調處勸令醫傷息訟無如兩造皆不允從少尉飭仵騐得戴受傷屬實諭交地保領去延醫調治候提行兇人到案訊辦 
[妙伶手翰]  
　　九月初三日貴報登恐被株連一則讀之駭異此何事耶遂使猿鳥驚欵杜蘅蒙恥數千里談詞風影敢剖白於先生長者之前際雲於午節前卽在内府請假半年回籍修墓迨出京後所部之玉成並三慶班均未奉傳進當差兩班顧曲車馬寥寥因之三慶星散玉成到津在租界天仙部開演至今座客常滿未嘗不娥眉見妬於梨園子弟中也惟際雲自請假以迄來津不第有册可稽有時可攷且全眷仍寓京師如稍有越分情罪所謂驚弓之鳥入林唯恐不密而敢逗留津上乎而敢以一身出亡置一家於不顧乎必無是理也夙仰貴館主持清議迥異恒流凡有采訪事失實立予更正都人士皆交口譽之非諛詞也可否仰賴賜照原函登諸報末則感何湔洗靡有常窮不勝瞻盼屏營之至專此奉懇敬請箋安際雲想九霄叩首 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　淮安府屬其邑人杭長壽陳國臣孫如德等均由原籍裝載草　來滬求售泊舟南馬頭問鄉人　　無端向杭等訛索錢文任意滋擾適有淮陽公所中人經過見而不平立喚三十二號巡街捕勇將韓拽至捕房由捕頭王榮培先行管押昨午解至馬路工程局局員朱森庭明府提案研訊杭等伸訴前情并稱同帮中亦屢受其害叩乞重懲韓供不敢訛索明府判責二百板移送改過所覊禁以冀悔悟○已故浦東楊家渡圖董張積　之弟積仁前日遞禀馬路工程局控被楊永潮欠洋二百元積久不還叩請追究局員朱森庭明府准　於昨日傳齊案中人升堂研訊張供小的之兄在日楊永潮欲充本縣灘船埠頭須費洋五百元托先兄移借洋銀二百元現在兄已逝世向之索取一味抵賴不得已投案控追叩求懲究楊供小的承充灘船經紀時曾倩張積賢介紹得以成事當時許酬洋銀三十元後付過五元尙須找二十五元今積賢逝世伊弟積仁妄聽旁人言語誣稱小的曾借洋銀二百元如果屬實似此巨欵豈無借據叩乞明鑒明府復訊張曰此欵究竟有無契據供稱此事由先兄一人經理當時信以爲眞並未立據明府以旣無借據碍難判斷候飭差傳同前曾經勸之楊顯華姚和尙覆訊 
[英界晚堂瑣案]  
　　唐日新控吳子濤欠銀不還前日下午經帮審委員劉穆庭二尹提訊唐供浙江人年三十三歲與吳素識吳在内河輪船爲買辦今春招監生合開船局用小輪船二艘往返申蘇設立兩局蘇局名順和歸吳經理申局歸監生包辦每日水脚洋二十七元另立合同爲據今被吳積欠銀一千三百兩屢索不還是以投案求追吳供蘇州人與唐合開船局當時合同上註明蘇州順和局一切往來歸小的專主至四月間唐忽令王庭杞至蘇接辦所有諸事均與小的無涉亦無欠銀之事劉二尹著兩造各邀公正人將帳目結算明白開列清單禀復核奪○森順恒茶棧主兪楚槎控汪應春將貨霸阻並騙取洋銀前晚劉二尹提訊兪供本地人與衢州葉同春茶棧素有往來上月間向購茶葉一百箱計銀一萬五千兩由葉令鍾押運來申行至杭州左近被汪將貨扣住時葉身畔藏有洋銀二百元悉被搜去故由葉將汪扭至申江控案請究聞汪已將茶葉七十七箱私運至滬寄藏某客棧内求先提案給領汪供徽州人年五十七歲在衢州開設土棧兪曾欠小的往來銀一千兩圖賴不還不得已將貨扣留葉供小的運茶一百箱行至杭州相近被汪將貨搬去並被奪洋銀二百元聲稱如有違言立卽推入河中叩求究辦劉二尹以汪形同搶刦著卽管押候函致茶業公所請董事查明禀復後復訊核奪 
[英界公堂瑣案]  
　　四百八十三號華捕禀稱昨晚七點鐘時粤人蘇金邦及方國標李車在靑蓮閣品茗忽大呼四馬路失火致驚茶客紛紛奔避迨後茶博士查係子虚向之喝阻蘇不服反將茶博士毆傷眼角方李在旁助虐是以一併拘案請究蘇供實因酒醉所致方李不認帮毆經署讞員鄭大令判令將蘇枷號一禮拜方李各罰洋十元○呂友蘭禀稱開設小客棧昨晚張阿土前來借宿乘間竊取棉被一條並銅鐘等件當塲追獲送交四百二十四號華捕今已送案叩求究辦大令判責二百板○水巡捕某甲禀稱莊阿慶所駕米船攔阻河道小的以其違章囑令移去伊不服反至工部局誣控小的曾向索銀五兩爲此送案請究莊供並未至工部局喊控大令判罰洋銀三元○包探胡瑞龍禀稱江北人方柏甫私造小車照會八張售與沈福榮繆阿生陸芝賢等今特一併拘案求卽訊辦方供無力捐照爲此魚目混珠之事沈繆陸周供向方買來每張出洋四角不知私造大令判將方重責二百板枷號兩月沈繆陸各罰洋一元二角撥充某醫院經費○工部局控益大馬車行馬夫左三和駕無照之車兠攬生意向之理論冒稱洋人包車是以拘案請訊左俯首無詞大令判罰洋三十元撥充善舉○包探沈阿鶴禀稱瞿長芝行竊吳光德棉夾綢衣四件經小的緝獲並起到藍縐紗夾衫一件叩求究辦瞿供稱數日不得一飽無可如何出此下策大令判責二百板發回捕房管押一月○　包探禀稱昨日小的巡至吳淞路見沈星元陶九開將袁九高扭住兇毆恐釀人命扭案請懲沈陶同供並未行兇大令判各責二百板發回捕房管押兩月○本地人胡阿榮禀稱在治下開設飯店雇李義元供值堂之役而令妻弟顏端蛟司理帪目李前因舞弊已將生意停歇不料狡獪多端近日竟以巧言誘顏盜用洋銀顏年幼無知被騙至五十六元以爲李已在寗波代薦佳就急欲動身幸經小的詰悉情由投報捕房由包探竇如海將李緝獲送案請究李供詞狡展訪事者未及備錄大令判責二百板顏監守自盜著責手心一百下起案之洋給還原主 
[法界公堂瑣案]  
　　流氓蘇阿如因妬姦起釁將同黨矮馬高雙目挖去經包探拿獲蘇之同黨混名小麫筋又令探夥至城内拘拿逸犯開泰等各流氓旋被開設賭攤之張阿根李阿有馮阿三陳阿五等將探夥刦去肆行毆擊身受重傷遂奔捕房禀知捕頭復飭包探嚴頌眉帶領通班探夥至城内邑廟豫園將張阿根等諸人一并擒獲解回捕房至傍晚時開泰遣同黨蔡寳生來租界濳行窺探亦被一并拘獲昨禮拜二堂期讞員朱森庭明府會同何繙譯升堂包探將顧松全卽小麫筋及張阿根等諸人解案請訊探夥曹德生孫福金投案伸訴前情並將抛入河中之濕衣呈騐張等言語支吾明府與何繙譯會商著將顧松全等六人一并禁押捕房俟拘到開泰阿壽蘇阿如等各流氓一并嚴辦探夥曹德生所受之傷著自行醫治○金利源二十二號棧房司事楊靜軒投案控稱有建帮諸客將菉筍寄存棧中被扛夫張阿朋李春桂等硬行挖出喝阻不理反敢行兇以致建帮諸客咸抱不平聲稱以後不敢將貨寄棧故將張等拘案請懲明府判各枷號半個月發碼頭示衆期滿責釋○前期長泰米店遞禀公堂控住店新閳之和生輪船買辦王爽臣積欠米洋六十七元向索不還明府准詞出票飭提昨日堂期包探偕原告到堂禀復聲稱局員張老爺與王有戚誼不肯交出僅許折價歸還原告以米價昻貴獲利甚微不肯折扣因此來案禀復明府謂俟本委函致局員將王交案再行核辦○老沙遜洋行經租人朱錦芳偕西人投案禀稱房客陳阿大積欠房租三十餘元現陳將房轉租與人所收房租不肯交出特拘案請追陳阿大供所欠洋二十三元内有十餘元爲轉租之房客所欠求鑒明府飭押候交保限五日内理楚○偷兒王桂林連次犯竊前晚又在江永輪船竊取搭客元縐夾衫經包探當塲拿獲解案請辦明府判責二百板○鄉人王但生携一衣包向押店質錢包探見其形跡可疑盤詰之下知衣由家内竊出爰特解案請訊明府判責五十板贜存待領○小竊趙小卿在某輪船圖竊未成爲探夥拘獲解案禀稱在身畔搜出當票二紙明府判責二百板當票存案○包探禀稱裘子元在北京輪船行竊鋪蓋一副當塲拿獲贜已交還失主解案請訊明府判責一百板○包探禀稱王阿二在招商局棧竊取生鐵拘案請辦明府判責一百板 
[美界捕房紀事]  
　　楊樹浦老公茂紡紗廠女工沈翠林向與本邑人張金德同居前晚工畢回家房中所有衣飾均不翼而飛張亦不知去向因投捕房控訴捕頭允飭包探將張查獲解送公堂訊究○昨午捕頭特飭三十三號西包探及華包探洪阿寳至西華德路餘慶里查問毆擊天主堂司事黃某之各流氓令於三日内遷　他處如違拘辦○前晚小竊顧長林至吳淞路某烟館内竊得烟槍一枝旋經包探劉阿炳查獲解入捕房押候送公堂究辦 
 
 

Page 10

 
 
[浙省官報]  
　　八月二十三日藩憲牌示安吉縣縣丞缺委試用府經田授復署理龍泉縣典史缺委試用典史姚維鎭署理宣平縣典史缺委試用巡檢王家槐署理松陽縣典史缺委試用典史陳大椿署理蕭山縣西興驛丞缺委先用巡檢胡慶臣署理 
[蘇省官報]  
　　八月二十八日各大憲均於今日已刻恭詣胥碼頭寄請聖安卸任浙江學憲陳由杭州來卽辭進京江安督糧道吳在院上禀辭管　撫標飛划營補用副將歐陽成松禀知出巡回靖江縣周禀辭直隸州項兆驤由寗來同知恆坦上元江寗江浦六合知縣張恭彝崇明海門又黃楙吳江震澤川沙又林士菁鹽城阜寗安東又沈　華婁金靑均禀謝奉委抽查保甲差又倪曾　禀謝奉委赴蘇松常鎭太各屬稽查鋪遞差又李筠禀謝奉委洋務工程局差又松年禀辭回滬常熟縣沈禀辭○二十九日候補道王樹蔭由寗來同知熊良瑞禀知奉委赴崇明騐收塘工差又袁保基由松滬局解餉來卽辭又黃安謹禀謝奉委赴高湻溧水句容等縣抽查保甲差卽辭知縣王培鈞禀銷查勘長洲縣荒熟田畝差元和縣施禀謝飭知准補武進縣缺府知事沈喆由寗回藍翎五品銜兼襲雲騎尉江蘇試用縣丞朱成榮安徽人由京騐看來省禀到管帶靜平輪船把總簡傳斌禀知　浙江學憲陳赴鎭江管帶靜鯨輪船把總捕浦永新禀知送文巡捕赴滬候補道朱福清通知奉撫憲委文　處督辦差撫署文案同知查燕緒知縣王慶埏楊錦江劉廷　方敦吉蕭啓英林毓菁均禀知奉撫憲加札知縣范一福禀謝奉委豐沛碭邳抽查保甲差藩轅牌示照得太倉州吏目金爾昌撤任遺缺查有試用巡檢張兆咸堪以酌委署理○九月初一日同知熊良瑞禀辭赴崇明騐收塘工知縣李筠禀知本日接辦洋務工程局差婁縣屈禀辭知州洪爾振禀知奉撫憲委仍辦接收呈詞委署武進縣縣丞馬永釗禀辭赴任道庫大使吳陛鏞禀辭赴寗見制憲縣丞張廷琛由内河厘局司員差次來卽辭又鄧琦禀知湖北賑捐案内議叙五品銜主簿楊世輔禀知奉委接辦中路二段巡查差典史楊錦章禀知交卸署甘草司巡檢任事回候補班補用知縣劉家傑湖南人由湘騐看來省禀到又府照磨梅祖培浙江人由京驗看來省禀到候補府經歴朱寳禾於本日丑時病故 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年九月初一日京報全錄]  
　　門抄○諭旨一道錄前○滇督崧等奏爲遵旨查明知州被叅各欵據實覆陳摺○九月初一日刑部都察　　　寺正紅旗值日無引○禮王等秋操覆命○錢應溥謝賞假一個月恩○載萼謝授通政使恩○端方謝候補臬司恩○徐　寅謝候補道恩○吏部呈月官卷○召見軍機國秀馮金鑑○○崧蕃裕祥跪奏爲遵旨查明知州被叅各欵據實覆陳恭摺仰祈聖鑒事竊臣等承准軍大臣字寄光緒二十四年四月二十日奉上諭有人奏知州骫法虐民請飭查辦一摺據稱雲南廣西直隸州知州劉雲章貪酷妄濫嗜好甚審理案件一味刑求縱容丁役勒索案費以致士民譁怨等語著崧蕃裕祥按照所列各欵確切查明據實具奏毋稍徇隠原摺著抄給閱看將諭令知之欽此欽遵寄信前來臣等遵卽行飭藩臬兩司委補用知縣秦定基前往會同現署該州知州張恩洪不動聲色密加訪查兹據該印將奉查原叅各欵採訪人言證以案卷所有實在情形禀署藩司陳啓泰臬司興祿逐一覈明詳覆臣等覆加確覈如原奏廣西營把總唐杏林汛兵陳占鰲毆傷送縣騐究該兵之父陳朗赴州串控劉雲章故縱門丁立使添控姦情差提勒罰銀兩唐杏林無力措辦劉雲章竟誣以强姦兵之妻禀請叅革嗣唐杏林訴控提省訊無其事劉雲章又勾串委員勒逼悔息一節查唐杏林係廣西營右哨二司把總分防邱北縣屬温瀏陳占鰲向充汛兵光緒二十二年正月陳占鰲之弟陳發柯被民人嚴官長毆傷許給醫藥銀二十兩約交唐杏林轉給是月二十五日陳占鰲銀已交付率弟往領唐杏林見傷愈未給陳占鰲在汛吵閙唐杏林喝令親丁將其毆傷復自毁其帽誣以戕官將陳占鰲弟兄送縣經邱北縣　騐明陳占鰲兩膝臁肕被毆骨損成廢訊悉前情釋放飭醫隨據其父陳朗赴州具控該州移營傳案質訊據陳占鰲供指唐杏林强姦伊妻　被毆唐杏林則稱陳占鰲逞兇戕官供詞各執劉雲章將唐杏林送營看管唐杏林乘間脫逃查拿不獲隨會同署廣西營遊擊許聲亮卽以情禀經臣崧蕃批司查明詳請將該把總唐杏林奏叅革職飭緝審辦光緒二十二年十一月十七日奉硃批著照所請該部知道欽此嗣杏林以州營婪贜誣陷等詞控訴復經批司提省發交雲南府知府林紹年督同讞員委員齊集兩造質訊明確委因陳占鰲索取養　　兩起被毆送縣控州傳質遂至互相誣詆二次所控强姦戕官各節全屬子虚並據唐杏林供明毆傷陳占鰲成廢交營看管畏罪脫逃營官　該州無勒索銀兩情事經該府議擬禀結以汛兵陳占鰲以强姦重情誣衊本管汛官本屬罪有應得惟被毆成廢例得收贖請免置議革弁　杏林敢姓交付養傷銀兩不爲轉給輙喝令親丁毆傷陳占鰲致成廢　按律罪應革職且革職不足蔽辜因追繳奬札所保把總與遞保千總守備　不符恐有假冒情弊當將該革弁發回該州監禁飭令查明詳辦是該州劉雲章並未勒罰銀兩已據唐杏林自行供明兹復委員查訪幕友　亦無索賄情事此唐杏林與陳占鰲彼此揘控以致傳聞失實之原委也又原奏該州派舉人詹太和清查彌勒縣錢糧依勢作威苛罰民人　泰等銀一百七八十兩貢生羅汝賢銀二百兩羅汝賢赴控劉雲章卽誣以抗糧毆差詳革一節查彌勒縣秋糧向係撥運交州轉發兵朱劉　因歴年積欠太多不敷供支於光緒二十二年六月禀經委員補用通判汪應芬赴縣清查並據該州諭委舉人詹太和會同設局辦理查有　趙永泰拖欠錢糧詹太和私議罰銀二十兩並因貢生羅汝賢抗不遵辦詹太和聲言解州羅汝賢畏懼自許罰銀二百兩尙未過付卽經劉　查知諭飭不准罰銀令將羅汝賢帶州訊問詎羅汝賢濳　屢傳不到始以抗匿錢糧詳請暫革衣頂傳訊究辦並將詹太和撤換劉雲章旋　請給咨北上接署州何進賢到任趙永泰等赴州具訴詹太和被控逃匿差傳不獲禀經前撫臣黃槐森將該舉人奏叅褫革查拿審辦迄未是詹太和私議罰銀劉雲章一經查知卽飭不准將其撤換尙無不合迨詹太和被控逃逸係在卸任之後亦非庇縱可知究竟詹太和曾否得贜入手應俟緝獲之日審明例辦又原奏職婦楊李氏家被盜傷人得財獲犯送案會匪李連柯等搶刦婦女放槍傷人雖經該鄉紳董呈案劉雲章諱盜匿報一節查職婦楊李氏家於光緒二十二年正月二十七日夜被賊匪入室搶刧得財拒傷伊女逃逸一案業據劉雲章勘報并獲犯王小二陶開緣二名移交後任訊詳由司委員會審明確王小二一犯臨時畏懼不行事後夥賊分給贜物塞口依例擬徒照章改　陶開緣一犯訊因贜迹未明監候緝獲逸犯質審又會匪李連柯等一案係光緒二十三年二月二十五日署州何進賢任内州民李春林起釁殺傷李小四身死李連柯在塲帮毆業將李春林緝獲取供後在監病故詳報委騐李連柯在逃未獲並無搶奪婦女放槍傷人情事雲章任内之案又原奏該州到任兩年苛罰數千餘金皆指稱修理城垣衙署其實並未修理不過小有塗飾所交收數百金耳而鉅欵難　州城官地詳請變價以充經費藉圖公私牽混掩人耳目將婪罰巨欵盡入私囊一節查該州城垣及衙署前兵燹坍塌毁壞年久失修前峻楷以辦公無所禀准將城内爐廠廢地變價修理劉雲章到任照案變價獲爐廠及署前空地價銀一千四百七十兩估勘補修坍塌城垣共長二十二丈三尺工料銀四百二十八兩補修州署工科銀六百四十七兩吏目衙署工料銀三百二十餘兩學署工料銀三百零六兩共料銀一千七百十餘兩除所變地價外尙不敷銀二百數十兩復據劉雲章請將民人王安等因揑契匿稅照例罰辦充公入官銀二百六十濟工需批行照准其城垣係委卸任廣西營守備晏國安監修州紳李斐然等經管銀兩情因該州及廳學各署均各自行監修該州復捐廉養濟院所用各項工料價值皆已登記印薄工竣分别造具細數清册報經善後局委員騐收取具石泥木匠領狀並保固甘結存案劉雲章經手銀錢亦無婪罰鉅欵公私牽混入已情事以上各節均係查有案據劉雲章並無婪贜揑誣諱盜匿案之實在情形也至於原奏謂該牧　妄濫嗜好甚深祭祀遲至午刻審案一味刑求以及丁役勒索分肥各節均據該委員密加諮訪並詢之該州懦學楊曾吏目龔炳陽等俱　　章祭祀行香依時而往該員等均隨班行禮並無遲至午刻始能行禮之事審理案件亦不聞有遲至深夜一味刑求情事丁役索賄事固○然未據有人告發更何能確指其四六分肥現均查無實據應毋庸議臣等伏查該員劉雲章由科甲出身光緒元年分發來滇歴任保山寗縣調署鎭雄昆陽等州均能稱職尙無貪酷嗜好聲名十八年升補廣西直隸州委令先署因所屬彌勒縣撥運兵米歴年積欠禀請委員會查田糧事本最易歛怨該員賦性粗直辦事不無操切復因委紳非人以致物議滋紛臣裕祥前在藩司任内原擬將其撤省察看肇因該員給咨送部引見卽詳委何進賢接署該員闪代清楚已於上年十二月具奏惟查該員旣於該州民信未孚人地不宜相應請旨將劉雲云廣西直隸州缺由臣等隨時詳加考查酌查補用革弁唐杏林奬札名字不符有無假冒革舉詹太和有無私罰得贜入已各情事均俟分明緝獲照例審辦所有遵旨查明知州被叅各欵謹合詞恭摺據實覆陳伏乞皇上聖鑒訓示謹奏奉硃批著照所請該部知道欽 
 
 

Page 14

 
 
[光緒二十四年九月初二日京報全錄]  
　　　　　○諭旨二道錄前○吏部奏爲遵旨議處摺○晉臬景奏交卸藩篆仍回本任摺○江督劉奏爲自强軍出力員弁擇尤保奬摺　　　邊奏爲撥解船廠經費片○又奏浙江省歸併營汛扣裁各缺摺○九月初二日工部鴻臚寺鑲白旗值日宗人府引見十七名　　　十九名户部十一名理藩院三名南苑八名○文治假滿請安○湖北臬司瞿廷韶請訓○恩順由口外賜奠回京請安○岫巖城　　　　阿謝恩○煜綿謝充侍衛班領恩○文熙請假五日○吏部奏派考漢廕生派出壽者徐會澧李端遇○召見軍機瞿廷韶　　　○○大學士管理吏部事務臣徐桐等謹奏爲遵旨議處具奏事内閣鈔出光緒二十四年七月二十七日奉上諭前據御史文　　　　貴總督崧蕃與臬司興祿營私各節當經諭令王毓藻確查兹據派員查明覆奏據稱崧蕃潔清自重雲貴文武官無異辭其被叅賄賂　　　　均查無實據臬司興祿識字無多辦理各局不能核實武弁亦多出其門下代求差委操守難信殊難勝任興祿著卽行革職另片奏叅　　　　兵黃呈祥與督署門下張升等相識禮物往來等語尃　大員與督撫　人交接殊失體統黃呈祥著一併革職至崧蕃與興祿同官日　　　　職字無多其辦事槪可想見何以未經叅奏該督門丁王姓張姓私收門包物議沸騰均有失察之咎崧蕃著交部議處餘著照所議辦　　　　道欽此欽遵到部除興祿革職之處臣部另行知照並武職應由兵部覈辦外查定例官員徇隠者降二級調用私罪又失察家人收受　　　　者降一級調用公罪等語此案雲貴總督崧蕃前經御史奏叅現據貴州巡撫王毓藻查明據實覆奏欽奉諭旨交部議處等因臣查　　　　崧蕃與興祿同官日久該員旣識字無多其辦事槪可想見該督未經叅奏應請將雲貴總督崧蕃照徇隠降二級調用私罪例議以降　　　　該督又失察門丁收受門包應請再照失察門丁收受門包降一級調用公罪例議以降一級調用查該督降二級調用處分係私罪毋　　　　抵銷其降一級調用處分係公罪例准抵銷可否准其抵銷之處恭候欽定所有臣等遵旨議處缘由理合恭摺具奏伏乞皇　　　　示遵行謹奏奉旨欽此○○二品銜山西按察使奴才景星跪奏爲恭報奴才交卸藩司篆務卽赴臬司本任日期叩謝天　　　　聖鑒事竊奴才渥荷殊施摧授山西按察使本年五月抵省接署藩司篆務曾將任事日期恭摺陳奏在案兹奉撫臣胡聘之行知　　　　布政使何樞業已到省應與奴才卽飭各赴新任以重職守等因遵於七月二十二日交卸藩司印務旋准署按察使河東道楊宗濂將　　　　移送前來當卽恭設香案望闕叩頭謝恩祗領任事伏念奴才滿洲世僕薄質庸材由分巡而晉筦鹺綱監司濫厠甫陳臬而先權藩　　　　彌隆兹届瓜期漸無樹建復宣鳳紀益懔氷淵矧山有爲秦隴要衝臬司乃刑名總匯弼教必先禁暴端宜情法之持平察吏始可安民　　　　之克當奴才自維檮昧深懼難勝惟有殫竭愚誠勤求治理隨時禀承撫臣悉心整頓加意爰書以期仰答高厚鴻慈於萬一所有奴　　　　篆卽赴臬司本任日期並感激下忱謹　摺具奏叩謝天恩伏乞皇上聖鑒謹奏奉硃批知道了欽此○○頭品頂戴兩　　　臣劉坤一跪奏爲自强軍出力員弁遵旨擇尤保奬恭摺仰祈聖鑒事竊江南自强軍操練有成洋員期滿回國前經臣奏請奬　　　並聲明副營哨等官可否仿照北洋武備學堂成案由臣擇尤酌保奉硃批著照所請該衙門知道單併發欽此旋准總事各國事務衙　　　星執照頒發前來業經轉行如式造製分别頒給各洋員祗領在案伏查自强一軍規模悉仿德制延用洋將弁三十餘人分充統領營哨　　　以華員爲之副約束兵丁隨同訓練卽以備異日將領之選復設總理營務處藉資鈐束以爲全軍之樞紐三年以來成效卓著全壐營務　　　相機因應得以盡心教練副營哨官和衷商確昕夕督操於戰陣一切機宜切實講求亦能確有心得用能整齊純熟成此節制之師均屬著　　勞始終奮勉現在該軍歸江南提督李占椿接統營務處業已裁撤自應擇尤請奬以示鼓勵奮北洋武備學堂出力人員於光緒十三年　　　常勞績請奬奉旨允准有案自强軍係屬創辦與尋常按年例保不同自應比照辦理惟各該副營哨官多由學生出身或係把總末職　　　有頂戴照章應咨部核奬謹將應行奏奬十三員總其清單恭呈御覽其餘各弁由臣咨部核辦合無抑懇天恩俯准勅部一體照擬　　　昭激勸出自逾格鴻施除飭取履歴分咨總理各國事務衙門吏部兵部查照外所有自强軍出力員弁遵旨擇尤保奬緣由理合恭　　陳伏乞皇上聖鑒訓示謹奏奉硃批著照所請該衙門知道單併發欽此○○邊寳泉片再光緒二十四年七月初二日承准軍機大臣字寄光結二十四年六月初十日奏上諭國家購求武備非添設海軍籌造兵輪無以爲自强之計前經召見裕祿詢以福州船廠情形據奏工匠機器一切均足以資興造惟所需欵項較巨必須於原撥常年經費外另籌的欵按年撥解麻足備製造船砲之用著各該將軍督撫遵照單開指撥數目妥籌辦事等因欽此遵旨寄信前來計單開福建十萬兩當經恭錄劄行署福建布政使李興銳會同善後稅釐兩局司道欽遵妥議籌撥去後兹據該司道等詳稱閩省常年餉罚本形　　自撥解洋欵以後司局帑藏搜羅罄盡善後海防支放欵目迭經裁節無可騰挪現經設法通籌惟有在於閩海關每年應解稅厘局洋藥厘金銀三十九萬兩項下劃撥銀十萬兩就近徑解船廠應用尙餘銀二十九萬兩仍請照案撥局湊解京餉詳請奏咨前來臣覆核無異除先電請總理衙門代奏並咨部查照外謹附片具陳伏乞聖鑒謹奏奉硃批該部知道欽此○○頭品頂戴閩浙總督臣邊寳泉頭品頂戴浙江巡捕臣廖壽豐跪奏奏謹將浙江省歸併營汛扣裁各缺繕具清單恭呈御覽仰祈聖鑒事竊照浙省水陸標營裁官併汛先經臣等將酌議辦法附片○奏明在案嗣據各鎭協體察形勢報裁各缺又經飭司妥議詳辦兹據浙江布政使惲祖翼按察使丁峻會詳遵就提鎭副叅游報裁各缺通籌彚核統計浙省水陸三十九營除海队營專司塘工嘉湖二協冼已奏准定案寗波城守海寗乍浦三營地當緊要設官無多均應請免議裁外其提標衢州鎭標紹　台州金華嚴州藥清太平玉環楓嶺溆浦衢州城守大荆盤石又定海海門温州處州四鎭標泰山瑞安平陽鎭海寍海定海城守石浦温州城守海門城守麗水又撫標左右杭州錢塘太湖等三十三營分别繁簡共擬裁副將二缺叅將一缺游擊大缺部司五缺守備十六缺千總二十九缺把總四十八缺外委七十三缺額外十一缺連同上年嘉湖所裁二十二缺統裁二百一十三缺年可節省銀三萬餘兩其裁缺所遺防務應以何員移駐或以何員兼管容再斟酌情形歸於裁存員弁分撥汛地案内核議開報所裁員弁統俟奉部　准分别撤回另補未補以前干練照缺給予候補俸薪外委額外仍准支食本身馬戰糧餉用示體恤詳請察核具奏等情查核所議尙屬妥協除咨兵部查照並再督飭各營赶將所裁各缺應以何員移駐何員兼管及已併各營尙有裁存各缺應歸何營管轄分别妥　　　　　　核詳辦外　會同浙江提督臣陳際清合詞具陳並繕清單恭呈御覽伏乞皇上聖鑒飭部核覆施行謹奏奉硃批兵部　　　併　欽此 
 
