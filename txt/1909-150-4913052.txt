# 1909 - 150 - 4913052

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　四月十九日召見軍機連兆松茂文增吳炯崇山榮光 
諭旨 
　　四月初十日經内閣奏 
　　派王大臣驗放分發北補用道李國棣直隷試用道林葆恒湖北試用道郭調元許星箕程頌萬山東補用知府李聯壁江西試用知府彭承先廣東試用知府許瑩章四川試用知府黄國元新彊試用知府王乃發南河試用同知張慶堂浙江試用同知揚世瑚任承濟廣東試用直隷州知州董銘山東補用知州陳業劉文翰湖北補用知州傳世鉁連銘恕郭維祺直隷試用知州張汝震河南試用知州增　江蘇試用通判唐愼坊安徽試用通判張錦文山東試用通判王梓河南試用通判胡鳳蓀豫河試用通判袁宗哲甘肅試用通判陳才良湖南試用通判王知勗蔡自煜廣東試用通判陳榮壽廣　試用通判楊兆熊雲南試用通判胡孝綽貴州試用通判羅列宿江蘇補用直隷州州同謝王春山東試用直隷州州同葛雲騫河南試用直隷州州同王廷棟任焕甘肅試用直隷州州同范沛芬張星瑞褚恒劼湖北試用直隷州州同許在衡馮汝簡四川試用直隷州州同姜孟侯直隷補用知縣汪承謙江蘇補用知縣翁有成安微補用知縣朱祖怡山東補用知縣李恩銘山西補用知縣莊清華王聚奎河南補用知縣陳兆璇田忠本左宗徵洪國垣陳繼棻陜西補用知縣崔廷獻劉師亮浙江補用知縣陳秉衡廣東補用知縣何宗英四川補用知縣謝必鏗雲南補用知縣毓珊貴州補用知縣劉廷福奉天試用知縣趙榮山直隷試用知縣萬駭聲劉振鎔周翊清查履忠江蘇試用知縣許廷樞薛振基王昭培山東試用知縣張錫爵徐乂夑山西試用知縣朱孫芬河南試用知縣王瑞莪承致年　恒鈞李照岷爭錫周世楨陜西試用知縣曾瑞靈甘肅試用知縣郭炘浙江試用知縣許沅李學源張迪襄江西試用知　徐明鑑褚德紹陳鳳業湖北試用知縣徐墉立李谿汪宗洙沈爾昌張冲霄汪大觀湖南試用知縣楊基厚黄大逵况廷紱廣東試用知縣汪觀濤魏丙榮四川試用知縣王作善王仁闓徐傳鈞徐大煜謝文華史廷琥直隷試用布庫大使王藻虞福建試用布庫大使王文柱長蘆試用鹽運庫大使王原潔兩浙試用鹽運庫大使林飛兩淮補用盬大使劉釗長蘆試用鹽大使任德普翟愼典柴晋芳梁恩霈兩淮試用鹽大使許振灜兩浙試用鹽大使李芾寅黄敷恩福建試用鹽大使孫克修曾沂春兩廣試用鹽大使朱光彜陳國瑤雲南試用鹽大使毛宗銓均堪以照例發往保舉山東候補知縣劉孝存堪以照例用十一日覆奏奉旨依議欽此諭說 
[諭近日官民交困之原因]  
　　天下之事。不損即益。不盈則絀。損于上。則益于下。盈于彼。則綿于此。此人情之常。無足怪者。迨至上下交損。彼此俱絀。而天下之大局。乃始儳焉不終日矣。幣政者計臣之經制。操齊物之權。毋子相因。以劑其妙用焉者也民患輕。作重幣以行之謂。之毋權子。民患重作。輕幣以行之。謂之子權毋。於是乎百貨流通。上下交益。此圜法之本意。而亦幣制之妙用也。而近日銅元之現象何如。而近日銅元充斥官與民之影響又何如。 
　　原各省鼓鑄銅元之命意。所以濟私銷之弊也。然而私鑄之弊即生于其間矣。工費省。赢羡多。一元之費。往往不過二三文耳。而己足當十文之用。大利所在。人爭趨之。其始也此省與彼省爭其繼。也部臣與彊臣爭。其終也彊臣復紛紛以餘銅尙多。凟請再鑄。而與部臣爭。鼓鑄無藝。人人自便。壞决隄防。一潰而不可收拾。巨奸大猾。罔利私鑄。而洋私土私。紛然並起。于是乎利固有所偏重。而害亦遂有所獨注。各州縣征解課欵。所入者以錢數。所出者以銀計。一征一解。賠累不堪。昔日所號爲贏餘者。而今則彌見其不足。然官或猶有他項利益。足以相抵。且匀定公費。即在目前。其害尙有底止。至于民間則銅元市價。朝晚不同。銀市飛漲。百貨。昂貴。今日所進之貨。至明日而物。價又異。錢厘出入。所耗不貲。商賈折本。窮民食貴。偶一减折。巨禍立見。人心皇皇。迄無善策。加之國家。以一錢爲當十。民間則以當十爲一錢。制錢之私。銷未見其少。而銅元之。私鑄。益形其多。夫以窮民日用零星之物。僅値數文。今則舍銅元而未由行。用即物價之間不無奇零。今則市上但有當十。銅元。而絶少當一之。制錢。出入貿易。不便尤甚一地之風波未平。而一地之風波又起。智驅術馭。應付俱。窮此其受禍之烈。更有非州縣所。可同日而語者矣。 
　　大抵圜法之流弊。厥有二端。不日私鑄。日私銷。而私鑄之害。實尤甚于私銷。綜觀歷朝之錢法。凡係太平有道之世。質價不甚相違。及其叔。季則往往。價逾于質。而盜鑄數起。爲公私患。王莽之十二銖。陳宣帝之六銖以及孫權之一當千一當五百。唐肅宗之乾元重寳。重輪錢寳。夫非以救一時之弊。而爲此不得已之舉乎。然自是而民不聊生。姦僞並作。主莽孫權陳宣。無論矣。唐之乾元重寶。是明定爲以一當十者也。至代宗而以一當二。重輪乾元。是明定爲一當五十者也。至上元而减爲三十。至代宗。而以一當三。且三日後而大小諸錢。皆一以當一。錢也者前也。所以前民用也。錢之關係于民用者至大。而輕重之際。往往治。亂因之此非其明效大驗與。即以有宋一代言之。慶歷之錢爲特重。而熙寗。而紹聖迨崇寗初而蔡京當國。以銅少不能得乃考古人子毋相權之說因作大錢。以一當十舊時鼓冶。凡物料火工之咨。率鑄十錢得息者一二。而瞻官吏運銅鐵各費。尙悉在外苟稍加工。則費一錢之用。始能成一錢。今則不然。當十錢者其重僅三錢。加以鑄工三錢。得大錢一。而費六錢已得一十錢矣。利之所在。多有盜鑄。公私受困民不堪命。大觀初。蔡京罷政。朝議改爲當三。而折閲倍焉。自是雖縣官亦不能鑄。而大錢遂廢。撫古思今。不得不爲銅元之作俑。痛哭而流涕矣。　　抑又聞之。兩害相形。則取其輕。兩利相形。則取其重。今日之州縣。因銅元而賠累。已不堪矣。不汲汲焉。爲拔本塞源之計。則州縣之困。終無已時。况即官與民之困而兩較之。擅銅元之利者官。受銅元之害。者亦官。以州縣爲親民之官。而顧與民同受銅元之害。是不啻間。接而受害也。若小民則未受銅元之利。實受銅元之害。雖欲减折而市價不齊。恐異日風潮。更烈于今。雖欲緝私。而質輕價重。恐私鑄之弊。勢難禁。絶爲今日計。似宜奏停鼓鑄銅元。而急鑄一文制錢以爲之輔。以銅元爲母。以制錢爲子。必子母相權。子多于母而後相機停鑄。仍一面嚴緝私鑄。以維圜法。如是則民困蘇而。州縣亦胥受其福矣。賈生有言。事有招禍。而法有起奸。蓋推情察隠。而觀其弊所究也。然則柄國者之謀事。可不愼哉。 
 
 

Page 4

 
 
專電 
[電一（北京）]  
　　郵傳部奏洛潼鐵路改由洛陽北境起循官道至 
潼關三百七十里費一千六百萬元此路關係國 
防運兵令該公司照奏定期限趕速造成 
[電二（北京）]  
　　樞臣會議以天氣漸熱擬奏請改於每日四鐘視 
朝 
[電三（北京）]  
　　察哈爾都統誠勳奏遵旨令潘效蘇繳清台費即行釋 
回 
[電四（北京）]  
　　禮部奏派李擢英充禮學館提調 
緊要新聞 
[鄂督電商自治研究所講授科目]  
　　鄂督致民政部電民政部鑒湖北諮議局兼自治籌辦處禀稱奏札發憲政編查館核復自治研究所章程内講授科目有境行法制大意一門範圍頗難臆定若詳言法制則第四五六之三項已列專鬥第七又賅一切所餘法制　多若統言大意又似包入第二科究竟如何酌定請電詢示遵等情合電逹祈示復龍虞 
　　民政部覆鄂督電湖北制台鑒虞電悉現行法制大意指現行一切制度之槪略而言如官制軍制審判制度之類既與第二項法學通論專講法理者不同亦與第四五六項解釋單行法規者各别希即轉飭遵照此覆民政部灰 
[翰林院講習館之内容北京]  
　　翰林院奏設講習館聞其大要辦法即就原有編書處公所改爲講習館令本署侍讀侍講以下各員均入館講習其講習學科章程以理學爲體以政治學爲用其政治學計劃分九科一曰外交二曰度支三曰學制四曰兵制五曰法津六曰農工商七曰民政八曰郵政九曰理藩令諸員各認一科悉心研究 
[徐尙書亦知以立憲救亡北京]  
　　本月初十日郵倘徐世昌呈遞封奏一件已誌本報頃悉其内容略云今日非立憲無以救亡而欲逹救亡之目的非積極實行目的終不能逹自去年預備期限詔下勒令各督撫各部院按期具報在朝廷原欲收實行之効内外臣工縱能仰體聖意然其中豈無一二敷衍者摺尾申言古聖人之所作爲端在發星耳目激厲一世之人心日本明治初元五誓實爲今日之師資云奉旨留中 
[奏擬汴洛鐵路收捐章程河南]  
　　汴撫吳重憙片奏 
汴洛鐵路工程告竣自應援照京漢成案分設貨捐局抽收貨捐惟路線與京漢南北幹縱横交錯貨物輾轉相輸若非另立收捐章程劃分權限誠恐捐局林立偶一重征商民即有所藉口因擬暫行章程八條以資遵守庶權限分明不獨下恤商艱即鄂豫直隷各局亦得均霑利益立法公平自可推行盡利四月十四日奉硃批該部知道 
[汴省籌辦調查方法河南]  
　　河南巡撫吳重熹奏稱前准憲政編查館將調查局章程咨行到豫當經升任撫臣林紹年飭司妥議籌辦復以事體重大非飬成多數調查人材不足以有濟因飭各屬選送士紳來省學習調查統計事項未據送齊旋即卸事臣到任後復飭催送前項人員即在省城法政學堂内附設調查員養成班分課講授至上年十二月底始行畢業本年因辦理諮議局選舉該士紳回籍後大牢借充選舉調查員未遑兼顧他事現在選舉大致就緖急所先務自以設立調查局爲第一要圖經臣與司道悉心籌畫即就臣署西偏修建房屋設立調查局一所派委特用道蔣楙熙爲總辦特用直隷州知州徐壽茲爲帮辦另設提調一員稽核局中各事所有科長股員均經照章分别遴委復派布政使朱壽鏞監理一切已於三月二十七日開辦伏查調查局定章分法制統計两科包舉靡遺事體繁重創辦之始不患其不密而患其失眞必使各管官知此項文件不敢與從前册報視若具文而後可窺其實際臣連日督飭該局司道率同局員釐訂細則編製表册以便次第頒行一面飭催各府廳州縣設立統計處即以曾在學堂調查班畢業之士紳先儘充當各處調查統計員以期聯絡一氣至該局開辦常年各經費統　司庫設法籌撥除開辦經費若干俟造房屋告成再行核定外計常年活支額支各欵約需銀一萬六千七百五十餘兩均屬再三撙節無可再减應請作正開銷以重欵項四月十四日奉硃批該衙門知道 
[淮鹽請展期奏銷北京]  
　　江督端午帥片奏淮北票鹽從前每綱額引二十九萬六千九百八十二引以十個月爲一綱嗣於甲辰綱加增新額九萬引本請作爲試辦不入原額旋經部議仍令併入原額限期之内前署督臣周馥復請變通新引定爲三十六萬引請以一年造報部議改爲十一個月歷經循辦在案惟查北鹽銷路向以正陽關爲大宗而正陽關銷又以豫省各岸爲最要自京漢火車通行蘆鹽成本鋭 
 
 

Page 5

 
 
减售價較廉凡豫省蘆淮引界相錯之地無不因淮鹽本重受蘆侵越且因嚴緝鄰私與鄰有交涉之案亦層見疊出奴才節飭在事各員設法挽救無如淮蘆鹽價多寡相懸終不免隠受侵佔前年奴才因豫省加價輕重不一曾經奏請减免淮鹽加價二文當時以豫省有待支專欵項未經定議本年復援案陳奏並請將淮邊三十里内蘆鹽子店一律撤退是蘆侵淮岸情形業經先後奏陳在案茲據兩淮鹽運使趙濱彥查明戊申綱鹽自上年六月初一日起至本年閏二月十二日止共計銷六十七萬六千餘包未銷之數尙鉅相隔奏限僅五十日無諭如何設法萬難依限銷竣且受病之原旣由豫岸蘆私侵佔又以歷届奏銷多以在壩訂售開除大票之數爲斷不必全綱盡運出湘於是歷綱套搭至丁未綱壩銷報竣之日前綱己售未運出湘之積引爲數已鉅若不稍寛奏限將積引澈查疏通不足以清界限而杜壅積詳請具奏展緩三個月奏限以資整頓等情前來奴才覆查同治四年光緒十年因淮北壩銷壅滯均經前督臣先後奏請展緩三個月奏銷在案本年戊申綱壩鹽積壓事同一律尙非出於無因合無仰懇天恩俯念北鹽積滯准將戊申綱奏限展緩三個月俾得設法疏銷以清引限四月初八日奉硃批度支部議奏 
[旅寗皖學界電爭礦權]  
　　致外部電北京外部王爺中堂大人鈞鹽銅官礦廢約事最後之議决現值代表與凱商力爭千鈞一髮務乞大部堅持以保國權而全皖命旅寗皖屬學界吳洪敬楊立濬章尙蘭等六十人迫叩 
　　致皖代表電北京皖學堂轉代表諸公鑒銅官礦事經力持聞有轉機吾皖幸甚仍乞堅持勿懈以竟全功江南高等學堂皖屬學生吳洪敬楊立濬章尙蘭等六十人公叩 
[錫督辦理内政外交之方針奉天]  
　　東督錫清帥前日午前赴各國領事署答步旋至日本總領事署謂小池總領事云凡中日兩國關於東三省之交涉本大臣切盼從速和平議結小池君答曰凡所有一切交涉案件定奪之權操自貴大臣而敝國亦甚望和平議結暢談半鐘餘始行回轅後據小池總領事語人云錫清帥對於中日交涉意見擬一秉大公和平辦結中日懸案可望速結矣 
　　鍚帥到任後先從事於裁員减薪己迭紀前報茲悉奉省從前開支各官員廉俸薪津公費歲逾二百萬清帥　任後見司庫一空如洗積虧至數百萬不能不先從裁汰人員入手故己裁去二百餘員每年節省經費四十餘萬然於眞正辦事各員仍優予薪水並未稍减目下失望之人造爲謗言四出散布蓋欲藉以洩忿云 
[京師近事]  
　　政務處日前咨行法部略云前由本處封交上年核議未定之司法權限草案應請速行詳議咨復以便會同憲政編查館復核訂定爲將來實行司法獨立之預備 
　　法部戴尙書日前咨行各省督撫文云各省按年開辦之各級審判廳署當查有適用房舍即作爲廳署勿得動欵另行新建衙署以節國帑 
　　南满洲鐵路附近安設之電局日使早允我國收回自辦現已由東省電報局派員前往接理一切惟日人對於此事甚不愜意故接收事務頗爲困難　　政府以各省釐金係一大宗欵項但抵還外項尙多虧折現已决定辦法改歸稅司代徴如蘇州淞滬九江浙東宜昌貨釐鄂岸皖岸之鹽釐已通飭各省遵照辦理矣 
　　駐京美使柔克義前奉本國政府飭調升駐俄大使現擬於五月初二三日間將所有差務一併交付頭等叅贊即出京赴津搭坐日本輪船先行回國再赴俄履任中國外部昨特設筵餕别 
　　海軍大臣前定每月會議六次今日事件加多故改定每月九次逢三六九等日會議而澤尙書則因各省監理官將次出京部務繁劇不克叅列會議如有重要事件再行特定專議日期 
　　檢閱第五第六兩鎭大臣陸軍部左侍郎姚錫光現已將六鎭軍官兵土等内外各課閱畢已派員繕錄清册不日即赴山東檢閱第五鎭第六鎭統制趙國賢昨傳知該鎭十一協管帶等官將各營軍装整理齊妥以備開發因鐵尙書擬飭該協於本月十八日開往保府駐紥故也 
　　濤朗兩貝勒昨與鐵尙書商議禁衛軍第一次訓練之兵（即本年所編成之兵）悉由第一鎭選拔精壯者充禁衛軍所有軍官亦由該鎭内調撥日前第一鎭統制何宗蓮已將該鎭各軍官及挑取軍兵銜名注册開送察核不日即行訓練 
　　此次帝都辦理選舉事宜本在順天府範圍之内嗣因事屬創始故特由直隷總督自天津派來吳君一員帮向管理一切 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 [ 
接緊要新聞 
[陜省改辦巡警高等學堂陜西]  
　　陜撫恩壽片奏查陜省巡警學堂於光緒三十二年八月開辦曾經奏報在案維時諸務草創所訂章程係参酌本省情形分設速成簡易各科分别教授上年遵奉奏設巡警道專官綜理其事當經奴才飭令按照規則認眞整頓正辦理間准民政部咨頒奏定巡警學堂章程即飭遵照辦理茲據巡警道張藻詳稱陜省巡警學堂簡易一科業經開辦三年畢業六次計得學生六百餘人足敷目前之用現擬遵章將學堂改爲高等毋須再添簡易新班自應專辦完全一科造就優級學員以備將來任使其課程擬於警察法律各科學外酌加國文以培根柢添設學生額數本年先取一百名作爲甲班嗣後每年續取五十名分爲乙丙等班俟甲班畢業再招丁班遞相推嬗三年以後每年均有畢業人員可用並擬定學堂規則具詳請奏前來奴才竊維巡警爲内政之根本必須學有專門始能勝任將事該道所陳係爲力求深造實事求是起見　屬可行已飭妥爲辦理四月十二日奉硃批該部知道 
[粤督限破劉道被刺案廣東]  
　　劉道士驥被刺一案迭紀前報茲聞粤督以此案事關緊要當卽致電西撫張堅帥商議先行選派委員澈底根究并星夜札發所屬勒限破案札文略云　巡警道及中軍副將先後禀報在籍廣西候補道劉道士驥於本月初九日七點半鐘在城外永安里寓所被匪徒刺傷身死省城重地胆敢兇謀戕斃在籍大員該管地方文武巡警兵弁臨時不能保護事後又未能緝獲一匪捕務巡警均屬廢弛已極殊堪痛恨查該員係赴外洋招股創辦西省實業聞已招集鉅欵并携带礦師回粤其所招集欵項究有若干該道已死現存何處應即先行查明除電逹西撫院並委員澈查外合就札飭札行該司道處并分飭南海番禺二縣及文武選勇派差懸賞購緝限十日内務將本案兇匪悉獲訊明因何事故戕斃實情錄供詳辦如逾限期定干獲咎聞番禺縣已出示如能拿獲本案正兇者即賞花紅銀一千元引拿獲案者折半發給茲并將唁電録左 
　　桂省電電報局胡駿生劉鳴博觀察初九晚在寓被刺警署想已查得詳情伊子劉作楫來電求帥昭雪立持此電親往劉寓轉命慰唁并囑將被刺情形能否知兇手係何等來歷詳細具電仍用密碼速復勿延槃蒸又電永安里劉少銘聞尊翁損痛極乞略示原因豫 
又電永安里劉少銘聞報慘偒謹唁昭焱 
香山電永安里劉觀察第閱各報駭甚究如何即電覆敏叩 
[咨商籌議海軍艦隊近情廣東]  
　　海軍王大臣昨將籌議興辦海軍情形分咨來粤略分南北洋兩大艦隊凡自蘇界以上屬於北洋艦隊管領自蘇界以下屬於南洋艦隊管領每一艦隊設提督大員司令部旗艦一隻頭等戰艦暫備四隻二等巡艦暫備八隻三四等巡艦共備十隻水雷艦一二隻報知艦運送艦共三四隻砲艦十餘隻水雷魚雷艇每隊三四十隻每戰艦統以水師鎭協大員每巡艦統以水師叅游都人員均各就所統之艦爲旗艦每艦十餘艘爲一隊合二三艦隊即成一軍現正妥擬艦制俟議定即行會奏 
分類新聞政界 
[蘇撫請假電奏蘇州]  
　　北京軍機處鈞鑒啓泰於上月感冒風寒致患咳𠻳潮熱等症當以地方緊要新政煩多仍照常接見屬僚判閱案牘未敢冒昧乞假逐日醫調諸証漸已輕减近乃以勘案過堂重感風邪痰多氣逆時作寒熱精神頗形倦怠醫云必須靜養方可早日復原擬懇天恩賞假半個月調理所有日行公事委藩司代印代行遇有緊要事宜仍由啓泰力疾辦理不敢稍有延誤謹請代奏四月十二日軍機大臣奉旨陳啓泰電奏悉陳啓泰着賞假半個月欽此 
[札屬安輯流亡飢民南京]  
　　江督端札海州文云准浙江撫部院增咨開江南海州飢民張子英入境滋擾現雖資遣出境設再連接而來地方惡其屢擾勢必别生事端咨請飭屬設法截留妥爲撫輯毋任復出滋事等因本部堂准此查此案前准浙江撫部院咨據石門縣禀報海州難民丁秀庭等入境滋事被防勇用鎗放傷劉亞順身死並傷王毫一名等因一案當以徐海民人每於秋後以乞食爲名成羣出外最爲惡習迭經嚴飭禁止並按年飭派委員扼要堵截上年海州蝗不爲災收成甚爲豐稔因何仍有難民出外究係取道何處何以堵截流民委員毫無覺察飭令海州謝牧及堵截流民委員鍾守王牧刻日查明禀復並責成謝牧妥爲安插在案茲准前因合亟札飭札到該州即便遵照一俟前項飢民遣送到境即行妥爲安插勿任復出滋事是爲至要 
[札飭迅籌脩備火政杭州]  
　　浙撫增中丞札飭司道府縣文云杭城市面繁盛民房舖屋多用板壁竹籬一遇有警輙被延燒加以道路狹窄施救爲難河道淤涸取水不易縱水會畢集每致人力難施束手無策此次官巷口火災焚燬市屋多至數百家商民財產悉成灰燼且有燒斃人口之事憫惻殊深欲爲消災防患之圖不外平時之預防臨時之補救兩種辦法平時則寛留街巷多築磗墻民間建造房屋除臨街之屋照章縮進數尽外宜每隔數間或數十間容留寛巷一條作爲公路兩面厚築堅實磗墻以障火燄勿惜地而貪於造屋勿省費而率用土墻勿搭雨篷勿用板壁照上海工部局辦法凡民間蓋造房屋應先報明巡警道派員查勘地勢飭令如法建築以弭後患此平時預防之法也臨時則拆毁近火房屋以斷火路此後遇有火警倘不能一撲即滅即將附近房屋由官督拆其被拆之屋宜如何攤認津貼由藩臬運三司巡警勸業兩道督飭府縣邀集紳董妥定章程詳請立案此臨時補救之辦法也以上兩端係爲思患預防起見此外有無妥善之策應由司道府縣悉心詳議實力籌辦除分行外合亟札飭札到立即遵照先行籌議詳復察奪 
 
 

Page 11

 
 
第二張第三版H < [ 
交涉 
[旅寗贛人對於余案之熱誠南京]  
　　余發程一案英領擬以卹銀了案各圑體電籲省憲力爭迭紀前報昨日旅寗贛學會上南昌撫台電云南昌撫憲鈞鑒英捕擊斃余發程民命國權攸關乞主持按律懲凶毋認錢抵致激民憤江西旅寗學會李作舟等三百六十四人公叩又上九江道台電云九江道憲鈞鑒余發程案事關國權民命乞速按律懲凶毋認錢抵致激民憤江西旅寗學會李作舟等三百六十四人公叩 
[三都廳簽字之貽誤福建]  
　　福寗府屬之三都地方係海口門户實關緊要前經大憲議將蚶江通判改爲同知移駐該處以固疆圉慮事已極周詳詎日本忽逞詭計隠向民間購地照會三都廳恩司馬簽字立案英德法三國羣起紛爭嘖有煩言而日本則以三都廳已經簽字爲辭堅不肯讓因之松帥頗覺爲難云 
[飭議行輪拖貨章程鎭江]  
　　鎭江日商戴生昌日清等小輪公司所往來揚州清江等處之小輪向祇搭客並不拖貨茲該商等禀由該管領事照會江督擬用小輪拖帶民船所装客貨以翼擴充商務請准予辦理等因端午帥以行輪拖貨係約章所准未便駁阻惟此事關係内地釐金與小民生計特札飭鎭關道劉觀察會同金陵釐捐總局淮揚道妥議章程禀候核辦 
軍界 
[陸軍關防除去暫充字様南京]  
　　江南陸軍第九鎭徐統制以該鎭上年秋間蒙部派員考騐欽定名次所有統制以下各官弁之關防照章應行除去暫充字様另行刋刻應用當經詳奉咨請陸軍部核復照准昨由江南督練公所具備處分别刋刻統制以下各官弁關防四十六顆轉送前來己分别轉發各營祇領一體啓用 
[營制更張問題福建]  
　　閩省陸軍暫編之三十七三十八三十九四十等四標前因餉項支絀遇有勇丁病故斥革往往有開無補現因疊奉部咨催整營務已經孫靖珊統制議將各標缺額逐一補足并將綠營漸改徵兵分作十六營每營四百名名日巡防隊分駐各屬以資鎭懾 
[限制講運總藥鎭江]  
　　鎭關道劉襄孫觀察現奉江督端午帥札開准陸軍部咨稱嗣後各礦局購運炸藥應令先行咨報本部核准電復再行給照講運並飭各關驗明數目放行以示限制等因觀祭當即函致本關稅司查照矣 
學務 
[節婦捐資創辦幼稚舍蘇州]  
　　蘇撫陳中丞片奏據蘇州提學使樊恭喣詳據金山縣詳稱該邑節婦湯朱氏捐洋一千元糧田三十九畝九分四釐零歲收租米五十餘石創設懷仁幼稚舍一所於光緒三十四年春間開辦迄今已閱年餘幼稚生有五十餘名鄉里稱爲盛舉核計所捐田洋并値銀二千兩左右例得仰邀旌獎詳請具奏前來臣查學堂章程紳董捐設學堂一人捐資較鉅者由督撫奏明給獎等語今金山縣節婦湯朱氏慨捐田洋創辦幼稚舍併計値銀二千兩洵屬慈幼爲懷慷慨好義出之婦女尤爲難能相應請旨將金山縣節婦湯朱氏建坊旌表給予樂善好施字様以昭激勸 
[裁撤師範高等預科南京]  
　　江寗提學司陳以裁撤江北師範高等預科並擬將各生分送省城各高等肄業詳請江督轉咨立案當奉端午帥批云查江北師範從前附設高等預科辦法本未妥當據詳將高等預科裁撤一律改爲該堂師範生其願轉入他校者准予分送程度相當之學堂補習等情條理秩然以後可免種種困難裨益該堂大局實非淺鮮應准如詳辦理聽候轉咨學部立案 
[學生强硬之一斑福建]  
　　閩省師範學生因考前未令預備散堂罷考停課退學大起風潮刻已平靖姚提學以該堂課程罷三星期之久不成事體議將級長斥退六名示懲餘仍入堂肄業以肅學規詎學生固結圑體决不恪遵已電逹江侍御春霖代爲據情入告請旨定奪 
實業 
 [P物產會添設辦事處蘇州> 
　　蘇府物產會監督何肖雅太守前奉江督札飭創設物產會派充監督會同紳商組織一切以備明年勸業會與賽地步已紀前報茲悉何監督以該會事屬創行頭緒紛繁自應先設辦事處預爲籌畫與商會創設之事務所相輔而行共謀物產會之成立訂定簡章錄下（一宗旨）本處謀物產會成立之限期而爲監督之機關（二地址）本處借盤門小倉口農業學堂餘屋爲辦事處所（三權限）本處之權限如左（甲）本處對於物產會協贊會各事務所有接洽進行方法並徴集其報告之責任（乙）出品之徴集及陳列會塲施行之事務木處有協助檢查之責任（丙）各事務所辦事之規則本處有催促及詳報之責任（丁）本處有贊助評議員會城立之責任（四職員及職務）總務科幹事二人總理本處一切事宜交牘科幹事二人撰擬函牘編制章程徴集報告核定各項辦事細則各事宜本科掌之書記二人司理繕校之事出品科幹事二人臨時幹事員無定額出品之催促及檢查本科掌之並担任天然品内農產部之出品庶務科幹事三人臨時幹事員無定額收發文件收支會計及處内一切雜務本科掌之 
[錫金農務分會之督批無錫]  
　　江督端午帥批錫金農務分會總理周道廷弼禀云現在欲謀富强之策自以提倡實業爲首務而實業中農工商三者尤以農業爲工商業之本根蓋商之輸運工之製造而農則主出產未有天產不富而坐收運輸之利原料缺乏而虚獲製造之功者况江南素號農國樹藝之首出自天然今又經該道組織農會熱心提倡� 
農務日有起色自在意中所擬辦法先從試驗種植改良肥料籌設農桑半日學堂數事入手尤能握要以圖本大臣實深嘉慰摺開章程亦臻周密旣據禀報農工商部應候批示祇遵 
 
 

Page 12

 
 
雜記 
[吳城鎭罷市情形南昌]  
　　贛省新建縣屬吳城鎭爲江省第二門戸商旅繁盛前因唱戲滋事經該鎭商務分會禀呈該鎭同知王儒稭出示禁止在案旋因東嶽廟仍然演戲經王司馬將該廟會首胡小江拿辦詎地方棍徒於三月念八日聚集多人沿街勒令閉市如不從者用石亂擊以致閉市一日王司馬率同該鎭主薄並稅局委員安太守排解被擊並將稅局哨弁巡勇擊傷五人吳城營參將彈壓勸導亦不解散後將胡小江釋放始行開市 
[調驗人員同罪異罰之原因福建]  
　　新任閩縣葉大令新第調署西河關鹽大使華鹽尹晉恩均於初六日入局調驗烟疾奉委崔大令兆祥馮大令聯元監視當經搜出帶洋烟加回明尙方伯轉禀松帥立將葉大令華鹽尹驅逐出局而華鹽尹以年已古稀宦囊饒裕無志功名槪爲葉令擔咎上禀督轅認洋烟係伊所帶葉大令亦即上禀請假兩個月限期戒斷本月初十日藩轅竟懸牌示准葉大令請假兩月其閩縣缺委即用縣張大令斯鈺署理至華鹽尹業已撤任并經叙稿據實奏請參核以爲藐視禁令者戒 
[贛撫對於徐道受傷之歉忱南昌]  
　　贛撫馮中丞復浙路公司電云養電敬悉徐道測路玉境受傷甚重歉念無已前准電咨早經嚴飭廣信府玉山縣妥愼保護不料漫不經心深堪痛恨茲已立電衢州局專送該府縣飭令會營派員督率兵役迅往該處嚴拿首要務獲重懲探明徐道已否出境慰藉護送俟得覆電再逹徐道傷勢如何並希詳示以慰懸系承念極感薄德穹官時用儆懼不吝見教至爲榮幸 
[自治局籌辦處派委提調蘇州]  
　　蘇省諮議局籌辦處治局籌辦處經撫憲陳中丞札飭原辦諮議局籌辦處官紳辦理局務外另委現辦六門厘局候補知府陸懋勛充當提調業已分札飭遵矣 
[江督祈雨紀聞南京]  
　　江南久不得雨致各處蝗蝻蠢動民心皇皇江寗府縣設壇祈禱並派員赴句容請龍神來寗亦無效果江督端午帥憂之特於十五日步行至龍王廟虔禱胡暮兩次督轅距廟甚遠而督帥不以爲苦是晩十一點鐘時果大沛甘霖至十六日午後始稍止入夜又雨至十七日未息 
 [P獲匪電請正法徐州 
　　徐州清鄉局道府等電禀省台文云據巡防馬隊王管帶獲匪徐得勝即徐安吉林炳科一同解局提訊該二犯供認迭刦唯寧天泉槽坊目擊拒捕殺人並刦邳民崔思春得贜二案徐得勝另刦安徽靈璧會塘溝店舖一案核與前獲之紀合全等供相符請先電飭正法當經江督蘇撫核准電復將該二犯即行正法仍令錄供補禀 
[圖書館已立基礎常州]  
　　郡紳惲心耘觀察等擬撥雙桂坊忠義詞餘地建築圖書館具禀各憲月前已奉督憲批准立案並捐助洋五百元以爲之倡十四日午後陽湖陳大令親蒞商會會同惲紳諸人督同圖董地保並陽湖工房丈量該祠空基約十餘畆現劃出一畆四分作爲建築圖書館之用其起造經費則由惲紳擔任籌集 
[罪人及孥之慘刑山西]  
　　朔平屬某縣崔姓因爭產事原告某甲在中學堂肄業運動該縣令不問曲直重笞被告某乙並及其子以致殞命（該子年十六因父被控隨看審判被差人牽連受邢而死）某乙憤極陳死子屍於大堂上擬欲鳴冤衆虎役大聲威嚇曰速領去免老爺動怒如再不去爾亦自尋死地矣某乙不得已遂收子屍痛哭而歸 
[電飭清鎭小輪暫行停班鎭江]  
　　揚州府嵩太守昨電致鎭關道謂天氣亢旱寳應所屬之氾水界首等處河道水淺行船擁擠小輪往來誠恐滋生事端請飭由鎭江來往清江之小輪暫行停班一俟水漲再照常行駛劉觀察接電後當即諭飭華洋各小輪公司遵照辦理 
[監學熱心優拔安徽]  
　　順天府高等學堂監學官安徽増生王鳴瑞以本年舉行考試優拔貢生擬俟暑假後即料理束装回籍應考惟恐考期迫近貽悮報名期限刻已呈由順天府尹咨請皖撫轉飭提學司先行入册以免貽誤 
[潘傑小史（五）衡義]  
　　時丁盛夏。。鎭集湫囂熱塵倍屣。而回顧野鄉雲樹。凉風四來。田歌時起。空氣鮮潔。鎭若鄉有天壤别。 
　　鄉間有二少年。一偉丈夫。一弱女子。徘徊散步於森林間。森林在鴿林渠後。箐深叢密。枝葉交蔭。無異神。仙窟宅。 
　　弱女衣晈潔純白之裳。戴廣邊浮凉之帽。帽爲風吹。傾側欲堕。女乃以手承之。與偉丈夫談笑甚懽。 
　　偉丈夫怱顧訽弱女曰。余有一事甚奇特。爾欲聞之乎。余將以其事語汝。 
　　一弱女何人。即潘傑也。偉丈夫何人。則弗侖痕也。時　傑等已至北非　。契來爲之灑掃精舍數椽居焉。屋周徧植橡樹。亦藩傑所好也。故潘傑鍾愛弗侖痕之情由是益篤。而鄙棄契來之心亦由是益甚。 
　　潘傑日固願聞之。請速語我。 
　　契來曰。北書房地位幽静。多樹木山水之觀。甚宜於夏。若使工者擴其窓牗。則光線更佳。治其花草。則衛生更適。然後購新器物以資潤飾。置骨菓品以壯　瞻。則此室更善。惟乏一主中饋者。爲我助耳。 
　　潘傑聞言。即於路旁摘一花蕊。回擲契來曰。此花綦佳。汝識此否。契來接花。凝目視潘傑不語。潘傑自知鹵莽。心漸生媿。 
　　弗侖痕忽執潘傑之手曰。余今　汝以古事。潘傑頷其首曰諾。惟默念弗侖痕辭色有異。不敢復與之戲謔。乃正色以聆弗侖痕語。 
　　弗侖痕撒其手。緩緩語曰。我自幼時。即赴與斯届蘭立亞。居留奥地者十有五年。此之謂多難困苦之時代。 
文苑（來）（稿） 
[已酉四月望匋帥步禱得雨]  
　　喜賦一律（樊增祥） 
　　歲旱眞逢傳說霖。一銖水抵一銖金。满天梅雨孤臣涙。幾滴楊枝菩蕯心。曉市頓平秔稻價。夜燈傾聽竹荷音。欲知甘澤來何處。巷陌尙書履跡深。 
[喜雨賦呈寶華瞻園兩公（陳三立）]  
　　灾象垂成郡縣猜。稻田龜坼麥苗摧。羽書方急捕蝗令。甲卒増屯戲馬臺。一雨騰歌速市屋。有人請命雜塵埃賤儒得飽俱天幸。題句行邀軟脚杯。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[伴野製麫機器發售]  
本　所爲特長者則大略如下○價格外便宜○機器鐵堅製固且輕小運用甚便○每架一人運動不要氣力○麵形之粗細方圓隨意製出○每天製出甚多○本行籌備樣子以及圖樣希貴客隨時來駕敝行賞識機器或賜函需付圖樣不取分文　高田商會英租界博物院路第八號謹啓 
[耳聾須知]  
僕年未五旬兩耳重聽已歴十餘載求醫服藥毫不見效且耳内常鳴作響心殊焦厭每謁見大憲諸多不便今幸友人指示英大馬路萬康醬園對門德仁里内廣東陳恆德堂精製耳聾奇藥靈騐無比僕聞其言將信將疑親至該堂先購耳聾丸一元服之覺有略效著人再購六元服之三十餘日果得全愈功德欽佩乞登報伸謝　庽上海道署北首江蘇候補同知杜承恩啓 
[新法醫痔一次包愈]  
日本新到專醫内外痔瘡藥水不論如何年久根深百治不效之痔但用此水將注射筒代爲注射一次患者即覺毫無痛苦從此根除 
此水乃日醫師伊籐寅之助所製凡用過之人皆云不論所患痔瘡如何危篤如何痛苦一經此水之注射卽覺痛苦盡除所患全愈其轉危爲安之異眞使人有快慰難名之狀尤妙在注射筒之用法極爲簡便不論何人一見即能使用一用之後卽不論内痔外痔脱肛腸紅等症皆可立愈靈效妥速至於如此眞古今未有之治痔第一妙法也本藥房深知此水及注射筒之療痔功效確鑿實在可憑是以樂爲販買俾華人患痔皆可共受共益如有不靈可向本店將藥價如數索還决無異言售價每瓶連注射筒一元七角内服珠熊八寶化痔丸每匣一元雙料二元重症用雙料其效倍速（上海美界仁智里十三弄括打藥房發售 
[瓣香廬藥室萬病囬春虎骨熊油膏]  
此膏通三十六處血脉鎖二十四道骨節專治風寒濕熱手足拘攣骨節酸痛久年痞塊女子血瘕以及腰疼心痛痰核疼痛胸膈脹滿小腸疝氣夢遺滑精陽事不舉心胃氣痛脾胃虛寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔中透入功能通經活血止痛軀風凡百疾病應手奏效雙料每張洋一元用舊後送到本廬作洋三角單料七角不靈包退包還附近假冐格外小心須認明瓣香廬牌號在根德里内方是的眞　上海盆湯弄新橋南首朝西見洋貨號轉灣約二十家根德里内瓣香廬藥室白 
 
 

Page 18

 
 
各省籌辦諮議局 
[初選舉投票]  
　　浙江（杭州餘杭） 
　　餘杭初選舉於十五日投票第一區到者六十九人第二區到者一百十六人西鄉第六區到者一百四人其餘各區未知實數是日二區監察員俞君成允因售買蠶種未回汪君榮恩因烟未戒絶祁君祖翼因事辭職故俱　到由初選監督派禇君成模胡君有霖董君鴻業三人代理 
[初選舉開票]  
　　安徽（寗國旌德） 
　　旌德縣初選當選人名票數列下江翰九十六票曹成美三十九票方振甲五十六票汪時慶三十一票朱柱清四十六票宋鍾俊三十票王昌期四十票 
[複選舉開票]  
　　福建（泉州） 
　　福建諮議局全省額定七十二名泉州府屬應得一十二名本月初六日舉行複選晉江南安惠安同安安溪曁厦門金門各埠之初選當選人均齊集投票初七午刻由複選監督管太守當堂開票茲將當選議員姓名錄左黄謀烈施菼（晉江）李慕韓（惠安）林輅存林逢春林邦楨（安溪）黄必成許贊虞洪國噐洪鴻儒陳士霖（同安）葉福鈞（南安） 
[初選舉訴訟]  
　　浙江（湖州烏程） 
　　湖州警監修業生徐光耀查得程邑一區選舉名册内之盧桂楨孫祝齡二人一係營業不正一是府轅書吏按照諮議局定章不合資格應請撤銷並請將應有選權之世襲雲騎尉錢冕羣附生朱容光朱秉鈞照章補入於本月十三日禀請湖府夏太守核判當奉批示云世襲雲騎尉錢冕羣朱容光朱秉鈞旣有選舉資格當調查造册後初選監督　示之時何以不依限赴縣請補又盧桂楨一名所禀營業不正究竟所營何業並未叙明現在期限已過距投票僅隔一日碍難准理至孫祝齡一名據稱係本署書吏現經本府傳問即係現充收發科書吏孫啟增自應照章停止其選舉被選舉權仰烏程初選監督迅即遵照辦理 
[複選舉訴訟]  
　　江蘇蘇屬（蘇州） 
　　常熟縣附生周書等六人以蘇州府屬新議員俞亮劣跡多端不合議員資格赴臬轅呈控略云二十三年分俞保義曾控新陽漕書經府憲批飭長洲縣訊辦旋有人說項遂罰洋千元革去五品職銜後俞保義改名亮前年曾入南菁學堂因滋事革退前次唐學憲按臨蘇屬俞得規保攬江陰考童入塲事發旋將廪生斥革其餘種種作惡魚肉鄉里不止一端禀乞批飭斥退議員另行選充 
[瑣聞]  
　　浙江（杭州） 
　　東塘陡灣區管理員杜君惟禾監察員胡君振聲於十六晨五句鐘雇舟送投票匭至縣駛至三家村地方忽遇盗匪五六人將舟扣住欲將投票匭開視杜君告以並非銀箱萬不可開幸該盜亦知初選舉投票匭遂中止即將管理員監察員舖蓋衣服等件盡行刦去並聞十五夜二更時王家莊投票區監察員之船已先被搶刦云 
　　福建（泉州安溪） 
　　安溪藍田鄉生員徐壽祖品行素謹近因應泉州府複選之召輿至徐州嶺被土匪十餘名攔截刦去衣物並將該生用手鎗擊斃富由林星輝邀集各當選人赴府署皇遞公禀立蒙管太守札委會營馳往剿辦土匪猖横於此可見一斑 
本埠新聞 
[西門電軌主權似難收回]  
　　滬道蔡觀察以西門外法電車公司所行電車侵越華界前由總工程局擬與合辦曾經照會法領核議去後旋據復稱以西門外之電車工程局如欲合辦則南市馬路亦須安設軌道行駛電車倘能允照方能合辦等語似此則權衡利害所得不足以償所失且查西門外馬路歷由法公董局修築致難阻止胡合辦一節祇得暫從緩議昨特據情禀復江督呈請郵部查核 
[巡警總辦維持公安]  
　　巡警總辦汪觀察鑒於义袋角祥森火柴廠炸裂之慘特於日前諭飭警保科調查各路境内種種危險之營業或嚴加取締或勒令遷徙嗣據馬路工程課員馬歐之禀稱查得閘北一帶火油棧鎔銀爐鱗次櫛比漫無限制邇來商市日盛烟戶日繁危險情形不堪設想日前源昌祥油棧之火幸在白晝然已延燒舖户十餘家之多若在昏夜勢必更甚至鎔銀爐則爲害更烈緣鎔化時必用硝鏹水不獨藥性甚猛易釀火患且其氣味辛臭附近居民觸之易患肺疾殊與公衆衛生大有妨碍應請禁逐云云汪觀察閱禀後即飭各局區正副巡官着保傳諭各油棧各銀爐限五日内一律遷移如違究辦 
[信義銀行停閉續誌]  
　　上海信義銀行停止交易已誌昨報茲悉該行未了之欵計活期定期共約銀十七萬兩又未經收回之鈔票約有六萬該行總理候選道尹克昌因無力應付即於前日親至道署請蔡觀察將伊看管詳叅革職查抄蔡觀察以此事應請上憲核示遵辦遂即電禀度支部農工商部曁督撫各憲酌核示遵一面札行公共公廨立即派差到行看守聽候商務總會核明帳目再定辦法 
[聲明信義倒閉訛傳信成]  
　　上海商會致廣州商會電廣州總商會鑒閱貴會上月廿九報載接漢電信成銀行倒閉此電何人所發極詫查漢口信義銀行曽因某姓傳單大受恐慌與信成絲毫無涉事關該行名譽貴會素稱核實乞速更正 
 
 

Page 19

 
 
並盼根查電復滬商會庚 
　　廣州商務總會復上海商務總會電上海總商會鑒庚電悉已即飭商會報更正餘俟查明函復廣州商會文 
[滬道注意人命]  
　　浦東洋涇鎭地方客民楊廣平毆斃沈姓鄉民一案曾將楊拿解總局訊辦楊堅不供認飭解上海縣研訊在案茲悉道憲蔡觀察以此案事關人命出入較重究竟該客民是否楊廣平毆斃應傳該處地保訪查明確據實查復再行核辦因札行上海縣遵辦 
[寗紹商輪抵埠]  
　　寗紹商輪公司向福州船政局購買江輪一艘業於昨日領駛到埠船身寛大堅固行走穏速超等房艙十二間可趁二十四人頭等房艙二十間可趁四十人二等房艙四十間可趁八十人三等統艙可趁三千餘人其艙位之明亮空氣之流通機噐之靈捷實爲罕見聞略加油漆後即可於下月開駛寗波上海兩埠 
[洋商控追定貨損失]  
　　商人楊升遷前在英界開設懋昌洋廣貨號嗣因虧蝕停閉該號未停之前曾向英商義記等各洋行定有洋貨逾期不出以致各洋行受虧甚鉅現查悉楊某避匿無錫原籍因由各洋行具禀英總領事照會滬道請飭該管地方官查提楊升遷解滬訊追虧損 
[究辦盜賣營地]  
　　本邑某董日前具禀提轅聲稱江南提標右營水師把總趙如芳將城内九畝地營基劃剩之餘地及百隊廳之地私自盜賣請爲查究等語劉華軒軍門特於前日札委提右營叅將先將趙如芳拘住派人看管禀候核示 
[城内]  
　　開徴上忙○新任上海縣田大令定於本月二十日開征上忙條銀昨已出示曉諭矣 
　　焚燬　畵○東區巡弁李金鰲昨在邑廟花園查見張阿四等擺設西洋戲景雜以淫畵立即將張拘入東區判將淫畵焚燬張嚴斥罰辦 
　　虚行故事○昨日午後新任上海縣田春亭大令升坐大堂查點書史差役當堂諭飭勤愼辦公不准將案捺擱如違嚴懲 
　　追償花價○粤人李逢光曾於光緒三十三年三月間由廣東載來苿莉花四百五十株託陳阿容代賣於王阿雲錢鴻福朱招福計共洋四百餘元現除陸續收過外被王欠洋一百三十四元錢欠洋四十三元朱欠洋二十四元屢索圖頼昨日具禀投縣喊控田大令諭候批示　辦　　償還傷費○趙阿六昨至一路巡局控稱夏永興欠小的錢二百八十文向索圖賴反被毆傷頭面請究訊之夏供認不諱願償傷費判夏給趙養傷費一元斥釋 
　　賞罰計數○一路巡警分局昨日出示云所有三月份本局所收罰欵計張雲槎等六案共罰洋三十一元一角巡警長弁賞功項下計張長發一名賞洋一元記過項下范朝山等三名共罰洋九角 
　　道批三則○徐錦榮禀批查内港小輪由通商此口歹通商彼口或由口岸至内地並由該内地駛回口岸向准報明海關照章辦理若由此不通商口岸之内地至彼不通商口岸之内地非奉政府允准不得擅行往來該商置辦小輪擬由太倉開往瀏河沙溪崑山等埠彼此均係不通商口岸之内地未便由道准行惟該處河道往來行輪有無窒碍仍仰太倉州迅速查明詳加體察核議具復以備查考毋違趙文彬禀批案經訊明控欠屬實先則交保限繳嗣令交案嚴追繼又催保切理一昧宕延殊爲可惡仰總工程局裁判員再予勒限催繳如仍不遵即行着交送縣押追具報勿延沈蔣氏禀批此案由局詢據秦紳復稱該氏索賠洋四百元莫訪梅祇許一百元另由木匠派洋五十元共一百五十元勸莫姓再加五十元堅執不允等語是該氏前禀顯係失實應不准理業已飭縣轉諭知照矣 
　　官事○商務總會董事補用同知王震提右營參將楊金濤昨均到道拜會代辦四路巡警分局正巡官補用知縣孫濤清請假一月四路一區副巡官蕭鳳祥謝委兼辦正巡官差綢捐北卡委員鮑德和禀辭赴蘇道署發審兼收發委員候補知縣李善微禀知奉委赴蘇繳呈舊關防回滬 
[南市]  
　　修築碼頭○公義碼　年久失修板木零落行人每多傾跌附近各行商運送貨物亦甚不便業已公同議定禀請總工程局勘明轉告業戸赶緊興修以便行旅 
　　重申禁令○總工程局前曾諭禁年未成丁之人推拉東洋車及用破車載人以防傾跌乃邇來仍有陽奉陰違情事爰飭各巡士隨時拘拿並將破車帶局照例充公 
　　根究收贜○藥材棧房時常失竊藥料兹由各同業查知有陸某者專事收贓爰議禀請工程局查拿嚴辦以絶後患 
　　先還一半○已閉肇隆猪行主倪秋霞控申協記肉莊主周桂泉欠洋三百餘元又源昌猪行主吳松甫附控被欠洋一百三十四元九角由工程局判周交保理處在案茲因抗不理楚提案復訊判先交一半餘俟交保陸續拔還 
　　調換車輛○小車夫楊彭祺在城内車運泥土夜間將車停在城内詎被同業姚洪寳將舊車調換揚之新車逃逸後姚將車推至江灣鎭被陳洪春索討舊欠將車扣住昨楊在途遇見扭控南區解至工程局訊明原委判姚交保出外赶緊理還 
[閘北]  
　　攻訐巡官○四路三區巡士貢長康今年正月在一區境内抽頭聚賭迭次被人告發未經懲辦日前復向彭浦鄉民某甲勒詐洋三元由寳山縣八圖地保過付後經畢副巡官訪聞飭派巡長將貢解送一區行經鐵路貢忽躍入溝内希圖以死挾制迨解局之後貢即詳細供訴攻訐該副巡官之短四路分局藍副巡官得供後判即解送總局訊辦 
　　巡官請假○四路分局孫巡官因病請假一月遺差由總辦汪觀察札委四路二區蕭副巡官暫行兼理 
　　形跡可疑○大源永鎔銀爐失竊生銀已記昨報嗣由經理人陳寗和將形跡可疑之工人陳三兆盧阿升孫阿彪三人扭至四路分局請究陳等不認判押候查明覆訊 
　　因賭起釁○徐阿珍曹逹武陸金天張木根等因賭起衅徐被曹毆傷旋即扭至四路分局判曹罰洋两元了案 
[英租界]  
　　能否商讓○和商望賚洋行控恒利號主楊介堂欠銀不理前日午後由廨會訊原告洋人稱被楊欠去貨銀一千五百餘兩求追楊供興原告往來貨銀已有十萬餘兩此欵可以商讓判楊交何限一月自向原告清程 
　　限期歸還○華安保險公司控陳子祥陳品南虧欠保險費銀一案前晚由廨提訊該公司經理殷人鑑投案求追訊之陳子祥供認欠銀九百餘兩陳品南供認欠銀二百二十餘兩均請寛限歸還判兩陳交保具結限二十天繳清 
　　伶人負欠○粤人楊浩芝控湖北路春桂戲園伶人三麻子即王洪壽欠洋三千六百餘元前晚由廨集訒該伶人祇認欠洋二千元判交保候派差協同兩造對明賬目再訊 
　　弔查契據○黄肇昌不還張順生之方單前晚由廨提訊因两造供詞各執判黄將契據呈案再核 
　　作頭欠洋○黄春記控木作頭張雲亭因包造顧全聊房屋虧空貨銀前晚由廨將張提案因人証未齊押候傳顧到案訊核 
 
 

Page 20

 
 
　　洋東追欠○南京路謙和洋行洋東愛文司控式拉夫石榮卿虧空賬銀昨由捕房派探將石拘入押候解廨訊追 
　　洋行失竊○九江路瑞記洋行失竊鈔票洋一千元現洋一百三十五元昨由捕房飭探往查當將形跡可疑之司帳陳西園出店沈金榮管門人徐紹松一併拘人捕房押候解廨訊究 
　　家賊難防○新閘路四百三十七號門牌鄒厚甫之子益卿近在寗波原籍家内竊取現洋三百餘元並金飾珠寳各物計値洋一千餘元逃逸昨鄒投報捕房請爲查緝捕頭准飭中西包探密查 
　　不認行騙○英人巨耳威騙取南京路福利公司雨衣雨帽等物被總巡捕房一百八十三號西探查獲解入捕房送至英臬司署研訊不認判押候查明茲辦 
　　匿名信函○老閘捕房前日接到郵遞匿名信一封内稱福建路普慶里八十七號妓女花雲闌家有容留幼女情事捕頭姑飭包探查覆謂並無其事云　　庽客猝斃○金隆街新長豐客棧廳客青浦婦人洪氏前晚忽患忽痧斃命由棧夥王鴻祥報知捕房將尸車送虹口斐倫路驗尸所飭保報縣相驗 
　　汽車肇禍○庽居蓬路九百八十九號之馬花文前日乘坐滊車行經福州路雲南路轉角因駕車之葉阿大駛車不愼將公和馬房之馬車擅壞馬亦　折一脚由巡捕將葉拘入捕房捕頭飭將傷馬倩醫驗治因馬已成廢營即戳斃掩埋葉押候解請公堂訊奪 
　　雉妓拉客○雉妓王二寶金二寳在途拉客由捕禀捕頭請龐出單傳訊 
　　氣忿自盡○成衣匠曹阿財係常熟人現年二十五歲賃居老閘橋北新唐家衖愼裕里二百七十九號屋内茲因伊妻逃逸偵尋無著於前晚吞烟自　嗣經隣人查悉報知捕房飭保報縣請驗 
　　庽客行竊○蕪湖路西上林街七十七號小客棧内前晚被庽客吳金生竊去衣服銀洋及保險單等物昨報捕房飭探查緝 
[美租界]  
　　丹國君主壽誕○前日爲丹國君主壽辰滬上中西官紳均往丹署道賀總領事亨君欵以茶點而散 
　　葡人聚衆賭博○吳淞路某里前晚有葡人多名在内聚賭被捕房訪聞飭探拘獲十三人各存洋五元保釋 
　　警局抑何畏事○張生全昨日經過北四川路界外某日人家門前不知因何忽被毆打張即報告該處警局斥出不理繼復至捕房控告捕頭諭候飭探往查核辦 
　　日人欺侮車夫○某日人昨雇潘金海之東洋車游行二時之久不給車資向討被毆潘即投報捕房捕頭諭候飭探查辦 
　　葡人毆打傭婦○張陸氏在北西川路六十九號某葡人家帮傭被欠工洋兩月向討被毆昨日投報捕房捕頭飭赴葡署控吉 
　　女孩逃回母家○高陳氏前將女孩阿娥賣於羅姓昨忽逃回母處由羅報捕飭探將氏及女一伊拘入捕頭飭將女孩交羅領回了案 
[法租界]  
　　更改定章○法公堂向章凡遇拘獲積竊及圖竊未成之犯判令驅逐出境者即由包探帶回捕房拍照　紙分存各捕房以便日後辨認茲麥總巡以似此辦理未免煩瑣因於即日起更改章程嗣後無論何時發判驅逐出境須押至禮拜六一併映相然後逐出 
　　艦兵滋閙○停泊浦江之法國兵艦水手兵丁三人前日登岸游覽行至公共租界與法國兵船上之弁兵口角用武致將德國船水手兵毆傷後由巡捕一併拘人英捕頭以各水手兵丁旣屬法國即派中西摆捕移送法捕房轉送該艦請該管兵官發落 
　　竊取拷綢○法馬路大豐祥洋貨店櫃上置有拷綢數疋前日被人藉端買物乘隙倫去該店即報知捕房飭　查緝 
小說 
[俠情小說縵卿小傳（一名像片案（十七）] [  㷳著]  
　　第十一章洗塵讌 
　　燈紅酒綠談笑正歡。忽燕山公之家僕入。白有要事趣歸。燕即不俟終席曰。我食已充足。請先去。漫曰。我亦可以去矣。偕行正好。縵聞而暗引其裾。燕曰。公無亟亟。請畢餐事。無負主人情重也。漫笑應之。於是均起送燕。縵更送之樓下。而返。女奴入。曰以侑觴來招者。計有五處。頃以客在。未便入白。縵曰。何人也。女奴曰。（萬年春）（第一樓）兩餐館。共三處。招者不知何許。人其二則（招商局）及魚鴻浦也。縵曰。餐館中均辭以疾。餘二處我少頃即赴。令傭保速備與。汝即以未竟之餚核進。漫曰。亦已過飽。饌可無須。我亦行矣。縵曰否。我有極切之陳訴也。歸正速。請必俟我。即令女奴呼碧雲至。曰我赴客招。不出四十分鐘即還。汝爲我監鬍公。毋令其或遁也。碧雲曰諾。 
　　縵卿旣去漫與碧雲略一酬對。即起欲行。碧曰。將何之。漫曰。入城耳。碧曰。縵卿以鬍公屬我。倘逕去。我無以對縵卿也。漫曰。是不過縵卿之戲言耳。與卿何尤。碧曰。否否。我不能受縵卿詰。且維時尙早。鐘點未及八句。何汲汲也。以兩手擷漫衣。使不得去。漫無已。姑坐候。乃未九句鐘。縵果回。謂漫曰。我來速否。轉謂碧曰。累汝一晌。謹謝汝。碧即起曰。鬍公屢欲去。我監之使不得行。今我可以卸責矣。謝何爲者。卽出門去。 
　　漫於是復起曰。卿令我坐候卿歸。今旣歸矣。我可以去矣。縵忽薄怒曰。欲去逕去耳。無喋喋爲也。背燈斜坐於床。默不一語。漫一笑赴床前。以手挽之曰夜。已漸深。非有他也。何怒爲。縵曰。然則略坐何如。漫曰。謹如約。縵愠似解。即牽漫並倚於床曰。鬍公請少憩也。即出其纖柔之指。理漫之。鬚膩聲曰。鬍公。仍憶前日在江西會館中。燕山公之計劃耶。漫佯問曰。何謂也。縵微哂曰。公眞竟忘之耶。果爾妾亦不必贅語。容徐圖之可耳。漫曰卿言我終始不解也。縵曰。此時我固非必欲公解者。會當自解耳。忽又莊色　漫曰。今日能勿去否。漫訝曰。何出此言。卿視我爲。何如人耶。縵曰。我固知公必不許者。蓋我之言此也别有故。非欲以坑井陷人者。公無懼怯乃爾。漫曰。何懼爲特。以爲相知不在此耳。卿言有故何指。縵曰。公究入城否。漫曰。城則必入。稍晏或可耳。縵不對。乃出其懷中如錢之金時計視之。曰此時九句十五分。請以十二句鐘可乎。漫曰姑暫留。縱有故。意當毋需。此六十五分之時間也。縵不語起立。至門外呼女奴。低語。聲細不得聞。漫頗惑 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
文牘 
[浙江籌辦地方自治文牘（續）]  
　　札飭各屬出示招考文（二） 
　　兼理地方自治浙江諮議局籌辦處司道爲札飭事查奏定地方自治研究所章程第二條各省省城自治研究所遵照逐年籌備清單統限本年年内成立各府廳州縣自治研究所應俟省城第一届聽講員畢業後即行派赴各屬一律成立各等因良以自治事宜煩重縝密非先事研究不足以資造就而期諳練本處兼理地方自治事宜亟應遵章在省城設立全省自治研究所招考各廳州縣合格士紳講習自治章程造就各屬辦理自治人員惟是辦理自治與地方有密切之利害關係研究之始影響於前途者甚大向來遇有招考等事通都大邑占額或且及半偏僻之區苦無一名錄取者亦往往有之勢必至不能普及茲由本處擬就招考簡章並附刋保證書式樣遵章招考各廳州縣本地士紳來所聽講以期周徧而圖統一除函致勸學所教育會外爲此札飭札到該縣即便出示招考按照招考簡章内所定各條認眞辦理毋得視爲具文閣置不顧以致有志就學者無從應考此次事關自治不得仍前延玩務於所定期限内申送到省以便尅期開辦毋違 
[致教育會勸學所函（三）]  
　　敬啓者本處前奉撫憲札飭於本年九月前兼理地方自治事宜業將籌辦大槪情形禀准通行在案本年應即在省城設立全省自治研究所招考各廳州縣合格士紳講習自治章程造就各屬辦理自治人員本處以事關自治開辦之初尤宜愼重當經查照民政部章程擬就招考簡章若千條曁附保證書格式札發各廳州縣出示招考深慮各廳州縣或有閣置轉致有志就學者無從應考因一面仍由各處勸學所教育會直接保送以期普及貴會注重教育夙切欽仰此次研究所招考關係自治前途至爲重大相應肅函奉懇並寄奉招考簡章保証書格式十張希即查照辦理俾貴處士紳得於限内隨時報名投考裨益實非淺鮮除札各該廳州縣外合行函懇並希先行見復爲荷祗請公安兼理地方自治諮議局籌辦處謹啟 
[附研究所招考簡章]  
　　第一條本所以講習自治章程造就各屬辦理自治人員爲目的每廳州縣招考額定四名加三倍收考以資選擇 
　　第二條凡願赴本所投考者遵照奏定自治研究所章程應就各該廳州縣居民内須具備左列選民之資格一有本國國籍者二男子年满二十五歲者三居各該廳州縣之城鎭鄉接續至三年以上者四年納正稅（指解部庫司庫支銷之各項租稅而言）或本地方公益捐二元以上者五居民内有雖不備第三第四之資格而勸學所教育會公同保證其素行公正衆望允孚者（原章本以城鎭鄉議事會議决爲限此時城鎭鄉議事會尙未成立姑予變通辦理以免向隅）本所爲兼儲各廳州縣自治研究所講員起見除前列各欵外仍須文理優長者 
　　第三條有左列情事之一者雖具備前條各項之資格仍不得赴本所投考一品行悖謬營私武斷確有實據者二曾處監禁以上之刑者三營業不正者四失財產上之信用被人控實尙未清結者五吸食鴉片者六有心疾者原章尙有不識文字者一項照前條旣須文理優長則不識文字當亦在不得投考之列故不載（未完） 
專件 
[無錫丁福保無藥療病法序]  
　　嗚呼吾國不死於病而死於醫與藥者每歲不知其幾千萬人矣蓋今之所謂醫者其術咸淺陋不足道貿然以藥物入人口輕者以之重重者速其死善夫吾友張紹希部郎之言曰今之庸醫吾無以名之名之曰暗殺黨 
　　暗殺黨散布於醫學社會也由來久矣班氏藝文志曰有疾不治恒得中醫德清俞氏廢醫論曰獨執區區下劑欲以奪造化之權操生死之柄不亦惑乎此皆不藥之說也雖然由是言也人不幸而病將委心任運而不之顧歟抑别有療治之法歟而古人不我詔也余滋惑之 
　　或曰其人急需之物可以已病如貧人所需者財富人所需者官老人所需者壽需之不得則病及旣得之則色飛眉舞其病有不期愈而愈者此不藥而已病之一法也或曰患者鍾愛之人可以已病人心私愛必有所鍾或嬌妻美妾或押客孌童或至親密友病劇無聊之際使私愛之人忽來相親如魚得水未有不耳目清明精神陡健者此亦不藥而已病之一法也或曰平時契慕之人可以已病韓非至秦秦王見之曰寡人得見此人與之游死不恨矣漢武帝讀相如子虚賦而善之曰朕獨不得與此人同時哉晉時宋纖隠居不應辟命太守楊宣慕之畫其像於後堂出入視之使當秦王漢武楊宣臥疾之日忽致此三人於榻前則其霍然起舞執手爲歡有不知疾之所從去者此又不藥而已病之一法也 
　　如或所云誠善矣然皆心理的疾病之療法也而非心理的疾病之療法則未之聞焉吾嘗索諸我國之醫籍無有也更索諸已譯之東西醫籍亦無有也余滋惑之 
　　今歲正月華君純甫以所譯醫書一册示余余讀之不禁色然喜躍然起曰得之矣得之矣醫書非他乃日本系左近氏新著之無藥療法也雖區區一薄蹏書而不論心理的疾病與非心理的疾病舉凡可以無藥療治者胥於是乎在且於各病之厦因徵候療法靡焉不詳而於沐浴療法空氣療法運動療法飲食療法按摩療法等尤三致意焉嗚乎美矣備矣觀止矣蔑以加矣 
　　是書之未出也余渴思之旣有年思之思之鬼神通之而是書果出現於醫學最發逹之日本矣今且將出現於吾國矣吾知是書一出我國醫界必將幡然改觀暗殺黨縱猛且悍或亦稍殺其凶燄未可知也此余所以欣然有詞不自知其煩且費也 
　　宣統元年已酉無錫丁福保仲祜識 
 
 

Page 27

 
 
[各業行情表]  
[查倉單　四月十八日]  
存銀　存洋　拆銀 
麥加利　五萬　九十五萬　九十二萬 
匯豐　一千一百零五萬　三百三十三萬　　五十萬 
德華　三百廿七萬　三十三萬　二百五十萬 
正金　二百六十三萬　四十三萬　二百七十三萬 
道勝　八十九萬　二十二萬　一百四十二萬 
通商　四萬　三十萬　四十萬 
東方　七十八萬　五萬　一百十三萬 
花旗　五萬　十九萬　七十萬 
華比　五萬　五萬　　一百萬 
和蘭　七萬　三萬　二十萬 
街底　八十五萬　七十萬 
大淸　十萬　七萬 
[銀行進出欵　四月十八日]  
麥加利　大條銀　六百八十二條 
又　拆洋　十萬 
匯豐　大條銀　一千六百二十二條 
又　拆洋　五十六萬 
德華　　大條銀　三百十條 
又　金押　七萬 
又　拆洋　五十五萬 
正金　大條銀　八百八十五條 
又　押洋　三十五萬 
道勝　大條銀　一千零三十一條 
又　拆洋　四十六萬 
東方　拆洋　十五萬 
中國　拆洋　四萬 
花旗　拆洋　十五萬 
總共存銀一千九百九十萬　存洋六百六十六萬　拆銀一千二百念七萬　大條銀四十五百三十　　金押七萬　拆洋二百三十六萬 
[匯票　四月十九日]  
上海匯至倫敦 
銀行電匯　二先令四辦士七五 
銀行卽期　二先令四辦士八一二五 
銀行四月期　二先令五辦士 
銀行買進四月期匯票二先令五辦士一八七五 
又　六月期匯票二先令五辦士三七五 
帶根匯票四個月定貨二先令五辦士三一二五 
又　六個月定貨二先令五辦士四 
大條銀　二十四辦士三七五 
上海匯至法國 
銀行電匯　三佛郎零一分半 
銀行買進四月期匯票三佛郎零七分半 
上海匯至德國 
銀行電匯　二馬克四十五分 
銀行買進四月期匯票二馬克五十分 
上海匯至紐約 
銀行電匯　五十八個半 
銀行買進四月期匯票六十個八七五 
上海匯至印度 
銀行電匯　一百七十九個七五 
上海匯至香港 
銀行電匯　七錢四分六二五 
上海匯至日本 
銀行電匯　八錢五分六二五 
銀行買進三十日期匯票八錢四分六二五 
[金銀錢洋　四月十九日]  
現貨標金　四百零六兩 
足赤條金　四百十二兩 
沙金合赤　四百十四兩 
英洋　七錢四分二釐 
龍洋　七錢三分八厘 
本洋　九錢五分 
小洋　六錢五分六厘 
銀拆　一錢三分 
洋找頭　七錢一分三釐 
錢找頭　一千文 
銅元　一百八十二千文 
市錢　一百五十二千文 
衣牌　一千三百五十文 
[洋貨]  
[四月十八日義記呌莊行情表]  
○彩呢　黄褂　大紅每碼五錢九分六釐新洋六錢零一釐　海馬　大紅五錢八分九釐　新洋六錢　牛牌　大紅五錢一分三釐　深洋五錢零三厘　鵝牌　大紅五錢零七厘　新洋五錢零九厘　○洋紅標五磅旗女每疋三兩一錢六分　四磅福壽二兩五錢一分　五磅繡女每疋二兩八錢五分　三磅半八仙每疋二兩四錢二分　四磅二兩五錢　四磅半二兩八錢　五磅二兩九錢一分　五磅半二兩九錢三分　六磅三兩五錢八分　七磅三兩六錢五分八磅四兩一錢一分　三磅半母子每疋二兩二錢一分　四磅二兩三錢九分　四磅半二兩四錢一分　五磅二兩七錢九分　三磅半利市二兩二錢一分　四磅二兩三錢九分四磅半二兩四錢一分　五磅二兩七錢九分　五磅半二兩八錢二分　六磅三兩三錢二分　七磅三兩三錢九厘　○漂布　織女每疋二兩一錢八分 
[米麥　四月十九日]  
機器白米　六元次五元六角 
常帮白米　五元九角次五元五角 
蘇同白米　五元七角次五元三角 
松江雙轉白米　五元八角次五元四角 
珠角雙轉白米　五元七角半次五元三角 
機白蘆籼　五元七角次五元三角 
蘇同蘆籼　五元五角次五元 
機白元　六元一角次五元八角 
常帮白元　五元九角次五元六角 
蘇同白隂元　五元七角次五元四角 
常小麥　四元三角半 
新蠶荳　三元八角次三元五角 
[油餅　四月十九日]  
船牛元　三兩六錢 
船文墩餅　一兩九錢二分六釐 
[煤油　四月十九日]  
老牌現貨　每箱　二兩四錢零五厘 
英牌現貨　又　一兩七錢八分 
十字現貨　又　一兩六錢七分 
咪吔現貨　又　一兩七錢八分 
[郵政　四月二十日收信時刻傳單]  
寄往各埠　交由　本日截止收信時 
崇明保鎭　小輪　單日　上午八點鐘 
常州　本日　火車　上午七點鐘又十一點四十五分蘇州　火車　又　又 
又　火車　下午二點四十五 
無錫沙頭　火車　上午七點鐘又十一點四十五分 
鎭江　火車　又　又 
南京　又　又　又 
杭州　又　又　上午十一點四十五分 
太倉　火車　又　又 
嘉定　火車　又　又 
南翔黄渡　火車　上午七點鐘又一點四十五分十 
安定崑山　火車　又　又 
瀏河浮橋　火車　又　又 
羅店　火車　又　又 
寳山江灣　火車　又　上午九點鐘 
茜墩　火車　本日　上午七點鐘 
靑浦重固　小輪　又　上午九點鐘 
珠家角白鶴港又　又　又　 
奉賢新場　民船　又　上午九點鐘 
閔行南橋　小輪　又　上午十一點 
南潯湖州　又　又　又 
泗涇七寳　民船　又　又 
大場　專差　又　又 
川沙南匯大團民船　又　下午三點鐘 
海門廟鎭　小輪　又　下午五點半 
周浦　專差　又　正午十二點 
寧波　輪船　又　下午八點鐘 
張江亭林　小輪　又　下午八點鐘 
張堰莊家行　又　又　又 
洙涇楓涇　又　又　又 
章練塘　又　又　又 
杭州　小火輪　又　下午四點鐘 
嘉興塘棲　又　又　又 
嘉善石門　又　又　又 
莫干山　　又　又　又 
以上每逢禮拜日上午十一點下午三點半掛號信件應於所限時刻前一點鐘送交郵政局 
長江各埠　下午五點鐘 
寄往各埠　輪船名　截止收信時刻 
每日更改單　四月二十日 
烟台　安平　又　晚九點鐘 
天津　又　又　又 
牛莊　泰順　又　又 
香港　美富　又　又 
廣東　又　又　又 
威海　官陞　又　又 
烟台　又　又　又 
天津　又　又　又 
福州　樂生　又　又 
厦門　淡水　又　又 
汕頭　又　又　又 
威海　順天　又　又 
烟臺　又　又　又 
天津　又　又　又 
若有信件等遲悞投遞可卽來函本局郵務長代查以免躭擱 
本局近日所登收信時刻曉諭傳單近日冗長不便排印爰擬删繁就簡將每日限定各口郵件收信時刻專開一單登明本日報章其餘一概拆去不復再登此啓 
 
 

Page 28

 
 
   
 
