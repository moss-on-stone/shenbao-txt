# 1914 - 225 - 4914708

 

Page 1

 
 
專件 
[驗契條例]  
第一條本條例專爲查騐不動産舊契確定權利關係而設其新契投稅方法仍依現行契稅條例辦理 
凡立契在本條例公布前者爲舊契公布後者爲新契 
第二條凡舊契除已經呈騐交費外均須一律呈騐 
第三條呈騐舊契時無論賣契典契每張均應交納查騐費一元註册費一角 
第四條凡國有公有不動産之舊契呈騐時免收查騐費但以收益爲目的者不在此限 
凡房産價格在三十元以下者祇收註册費 
第五條騐契收費及註册事務歸向來經管稅契之官署或局所辦理 
第六條騐契之期自本條例施行之日起以六個月爲限但因有障碍不能遵期呈騐者准其於限期内到驗契處聲明事由酌予寛限 
第七條凡抵押借欵之舊契應有債權人代辦呈騐其查驗費歸僨務人負擔 
第八條凡逾限呈驗之舊契每逾限一月加倍徵收查驗費一第九條凡逾期未經呈驗之舊契遇有訴訟事件始行發覺者應俟判决確定後依第八條加倍處罰但不動産在騐契期限未滿以前因有訴訟糾葛未經判决其所屬者應俟判决確定後依第三條辦理 
第十條凡逾期未經呈騐之舊契經檢查官及利害關係人向騐契處報告查實後依第余條加倍處罰 
第十一條本條例施行後凡買賣不動産其舊契未經呈騐者買主除依第一條新契投稅方法辦理外並須補繳舊契查騐費 
第十二條本條例施行前未稅之白契除照現行契稅條例補稅外一律繳納查騐費 
第十三條凡不動産向無契據者應依申告表式逐一塡註由鄰近不動産之所有者二人以上署名簽押以爲保證送呈騐契處由該處會同公正士民五人以上調查明確核定價目塡給證據其限期及收費辦法准用本條例之規定 
前項之公正士民由該管行政長官會同地方自治會遴選之第十四條凡無契據而有官給管業執照者准用關於舊契各條之規定執照上未註明價值者其估價之法依第十三條辦理 
第十五條凡已經呈騐之契據俟登記法施行後依法請求登記繳納登記稅時其前繳查騐費額得視爲現欵計算之 
第十六條本條例施行期以財政部部令定之 
第十七條騐契辦事細則各地方行政長官以命令定之 
[契稅條例]  
第一條本條例所謂契者指不動産之賣契典契而言 
前項契約用紙由財政部定式頒行各國稅廳製發 
第二條繳納契稅以貼用特别印花方法行之 
前項特别印花由財政部頒發 
第三條不動産之買主或承典人須於契約成立後六個月以内依左列稅率貼有印花赴該管徵稅官署呈騐註册 
賣契稅契價之百分之九 
典契稅契價之百分之六 
先典後賣之賣契得以原納興契稅額劃抵賣契稅但以承典人與買主屬於一人者爲限官署地方自治團體及其他公益法人爲不動産之買主或承典人免納契稅但以收益爲目的者不在此限 
第四條訂立不動産賣契或典契時須由賣主或出典人赴該管徵稅官署塡具申請書請領契紙除繳納契紙費五角外無論以何種名目不得徵收他費 
前項之契紙費由賣主與買主或出典人與承典人分擔 
申請書之格式由財政總長定之 
第五條不動産之賣主或出典人請領契紙後已逾兩月其契约尙未成立者原領契紙失其效力但因有障碍致契約不能成立時得於限内赴徵稅官署申明事由酌予寛限 
第六條原領契紙因遺失及其他事由須補領或更換時仍依第四條第一項之規定繳納契紙費 
第七條不動産之買主或承典人逾第三條之期限不依本條例繳納契稅者除納定率之稅額外並處以應納稅額之十陪罰金 
第八條繳納契稅時匿報契價者除别換契紙改正契約補繳短納稅額外並處以左列之罰金 
匿報契價十分之二以上未滿十分之三者短納稅額之二倍匿報契價十分之三以上未滿十分之四者短納稅額之四倍匿報契價十分之四以上未滿十分之五者短納稅額之八倍匿報契價十分之五以上者短納稅額之十六倍或由徵稅官署依所報價收買之 
第九條本條例施行前訂立之不動産賣契或典契未經稅契者自本條例施行之日起六個月以内依第三條之規定補納契稅但因有障碍不能繳納時得於期限内赴該管徵稅官署申明事由酌予寛限 
第十條前條之不動産賣契典契逾限不補納契稅並未於　限内申明事由或匿報契價者准用第七條第八條之規定 
 
 
 

Page 2

 
 
第十一條本條例　行細則以財政部部令定之 
第十二條本條例自公布日施行 
按尙有所得稅條例錄今日本報第二張 
時評 
[祭天祀孔（冷）]  
余以爲今日之政府解散國會是也修改約法是也修改國會組織法是也人多此看議之而我獨以爲是者蓋政府旣欲力任中國則因其务之所能權之所及以達其志之所在不如是蓋不能也而於此祭天祀孔則我獨以爲非是 
我以爲非是者非謂天不當尊孔不堂敬也蓋祭之祀之不得卽爲尊敬而祭天祀孔與今日政府所設施所致力者無大關係也有祭天祀孔者而必禁止此不必也旣不祭天祀孔矣而必興之此亦不必也民國之初原無祭天祀孔之典而必復之此豈有所不得已耶 
或者謂世道之衰人心之薄致有慢天而褻孔者祭之祀之所以振興頽俗不知中國道德之衰根在不誠祭之祀之中心未必其尊敬而尊之敬之安必其必祭祀也有力之人苟能以誠感俗則天爲我人所同覆孔爲我人所同仰斷無慢褻之理苟其不然前清末季之人心安必勝於今日哉紛紛多議焉何爲 
命令 
一月十二日大總统令張敬堯蔡森均給予二等文虎章此令又令甘肅敎育司長馬鄰翼調京另候任用此令 
又令據署湖南都督兼氏政長湯薌銘電稱石門縣知事田昌領醴陵縣知事劉煌然安福縣知事舒紹亮或因案濳逃或棄職避匿或詭稱因公溺水斃命或不俟交代先行濳行覆查彦芳劉煌然兩犯前於電呈湘省亂後罪狀案内業經彚請通緝外請通飭各省將田昌領舒紹亮二犯一併協同嚴緝務獲遞解究辦等語查知事職在守土責任綦重應如何守法奉公朿身自好乃該知事田昌領等竟敢弁髦法紀棄職潛逃實屬乖謬已極應由各省都督民政長通飭所屬一體嚴拿務獲遞解究辦以儆官邪而維治本此令 
一月十三日大總統命令據財政總長農商總長呈稱商業幼 
稚急宜採保育主義擬訂保息條例請示遵行等語詳閱條例具見周密應卽照准其保息率應卽定爲甲種六釐乙種五釐以示本大總統奬勸實業之意此令 
又令兹制定公司保息條例公布之此令 
又令前經國務院呈稱大政方針内應辦各事所適用之法律立待籌施不　再緩　准先行擬訂作爲現行條例提前頒布業經照准在案兹據國務總理熊希齡農商總長張謇呈稱前清農工商部採取各商會所編成之商法調查案復加修訂定商律草案較之前清通行之商律增多二百餘條頗爲完備今擬將公司律之一部改稱公司條例作爲現行條例之一凡二百五十一條请先行頒布其施行細則及商人通例商事條例等諸關係法規仍由農商部擬訂呈請頒布等語查公司條例目前切要之需應卽頒布其施行細則及商人通例商事條例等案卽由農商部趕速擬訂呈請頒布所有前清舊商律卽於新條例施行之日廢止此令 
又令兹制定公司條例公布之此令 
又令川邊經略使兼都督事應卽裁撤尹昌衡着留京另候任用此令 
又令任命張毅爲川邊鎭守使歸四川都督節制此令 
又令任命汪聲玲會辦福建軍務此令 
又令任命戚朝卿爲熱河民政廳長舒和鈞兼任熱河軍政廳長此令 
又令甘肅國稅廳籌備處處長欒守綱調京另候任用此令 
又令任命王舍棠兼署甘肅國稅廳籌備處處長此令 
又令外交總長孫寳琦呈請任命區惠爲僉事應照准此令 
又令國務總理熊希齡内務總長朱啓鈐呈據奉天民政長許世英呈稱秘書姜可欽科長馬振理電請辭職姜可欽馬振理准免本官此令 
又令兼代陸軍總長周自齊呈據奉天都督張錫鑾呈請任命丁超爲吉林都督府副官長應照准此令 
又令兼代陸軍總長周自齊呈據江蘇第四師師長徐寳珍呈稱陸軍砲兵少校顧思進等濳離職守從逆有據請褫革拿辦等語顧思進着卽禠去陸軍炮兵少校與在逃之李冠東韓仲介周鸕何德榮等一併由各省都督民政長通飭所屬嚴拿懲辦以肅軍紀此令 
又令據福建民政長汪聲玲電稱前據雲霄縣知事陳燦華報稱查禁烟苗荷步村周姓紏衆抗拒槍斃連長當經派員密查迭據報告陳燦華籌辦周姓命案搜集周家箱櫃五十餘件周姓人口搬逃全無供據陳燦華派差勇各戶搜查釀成衝突連長丁海春聞知赴援中鎗喪命並斃馬夫差勇各一名荷步村亦死男婦七人現全鄉逃避又詔安縣知事郎慶祥虧空公欵數千元會營清鄉勒罰鄉民十餘萬元被控纍纍殊駭聽聞經派員查辦具報屬實等語知事爲親民之官職守重要宜如何奉公潔已愛惜民生詎該員等貪黷性成殘民以逞實屬大干法紀陳燦華郎慶祥均著先行褫職由該民政長分别提案訊究從嚴懲辦以儆官邪此令 
又令兼代陸軍總長周自齊呈據晋南鎭守使董崇仁請將拿辦逆首鄧文龍等出力之白瑞明授爲陸軍炮兵中校郝樹屏授爲陸軍步兵上尉楊蔭江侯永建授爲陸軍步兵中尉應照准此令 
專電 
北京電昨日政治會議議祀天尊孔案頗多爭議馬良謂可設典祀官並掌他項祀典總統不必親臨尊孔尤與宗敎前途有碍卒以多數主張此乃吾國最久習慣並非創舉與宗敎無關之說付審查 
北京電五國團主任已到齊熊希齡總長屢催開議聞團頗以金融緊迫又慮熊内閣摇動以未得歐電爲詞不肯開議 
北京電膠州至高密及濟南至順德兩路係於上月三十一日與德互換照會協定者大綱仍係中國借德欵造築略如津浦又因此德人照膠澳條約所有膠州三十里内開礦權作爲抛棄 
北京電日前財政部電駐法胡惟德更正路透電稱某法報所載法比資本團現正出售中國八釐公債六千萬佛郎地丁作抵之事謂此係南京政府時之内國公債不得售與外國且所稱代理之野基與浮斯大二人與政府並無關係云云 
北京電農商部聞漢冶萍現又續借鉅欵已電飭公司須將合同條件先行呈部查核方准簽字否則無效 
北京電西蒙會議至今無結果蒙古勘界事除畢桂芳外外部更派駐墨公使陳籙於赴任前會同前往庫倫已派定聯俄主動之杭達親王 
北京電昌黎案久無結果曹次長宣言將辭職以謝國民 
北京電陸軍部電令各省凡退伍官佐年金一槪停發又電各省所有從前設立之講武堂軍官養成所講習所諸機關自部令到日取消 
北京電陸軍大學覆試定二月九日魯浙鄂等省學員已報到南京電馮督昨日移駐都督府南京電韓省長現委劉廷璜辦理印刷廠馮國勲兼理江寗鐵路局均已到差 
杭州電朱督令飭各統領各知事嚴捕匪盜意詞頗厲 
杭州電步兵九十八二十四兩團朱督飭令全數退伍并限本月内辦理完竣 
特約路透電 
北京電昨日政治會議計論祭天祀孔二案祭天主衣古服行叩首禮祀孔案馬良出席反對謂將引起國民宗敎之衝突孫毓筠答稱該議案與宗敎無關繼付審查聞袁總統議於隂曆新年依舊制赴圜丘祭天一 
北京電袁總統現正在預備一重要之議案擬付政治會議討論該案主廢省制改用州縣制北京電昨日正午國會兩院殘餘議員八十七人經王家襄在參議院休息室餞别 
北京電英文京報載有社論謂日本要求賠償光復時所受之損失總數約近一千一百萬元按國際公法家前輩哇彼海姆博士曾謂按照萬國公法國家從無賠償此項損失之責該報又謂某某數國竟以無恥勒索庚子賠款一舉爲前例深可抱憾此項要求之中必有各口岸增兵保護外人産業之費及因中國革命擴張海軍之費而華商因産業被毁無力付清所欠外人之欵亦必開列於内日德法三國最爲無理英美之要求適得其中吾人之意中政府應行之唯一方法當以同式公文致與索賠之各國要求以此事付海牙公斷云 
北京電曹君某將於星期六日赴滬專查上海工部局所建各議 
成都電此問仍在搜查鴉片惟當道辦理此事之勤惰殊不相稱某知事近派人由邊界小徑運烟來此竟爲盜刧且失來福鎗多枝馬邊廳土司已遵當道之命出示禁種罌粟已種者皆令拔去 
廣州電交涉長胡君（譯音）藏有軍械子彈爲偵探長探悉搜屋查獲旣而復經送還蓋龍督曾准胡藏鎗自衛搜屋之偵探乃受懲罰並由某員向胡謝罪各報今日均評論偵探之擾民謂若輩往往任意入人之屋從事搜查如無所獲即揚長而去 
廣州電康有爲請都督省長恢復地方紳董制俾使學士富戶得以約束平民 
熊本電昨夜火山西邊之高隈山亦爆發山巔及四面皆噴射劇烈之火燄周圍海水皆沸且有猛潮第二巡洋艦隊昨夜駛抵灾區且續有軍隊馳往危險各點昨夜地震不絶毁屋甚多並毁道路及鐵道若干英里火山周圍之景象已全然更變觸目心酸灰屑隕落甚重幾不能張目現狀極爲危險天文臺豫料尙有更烈之爆發現已毁屋一萬三千所逃亡或不知下落者七萬餘人 
熊本電火山復爆發地震復起昨晚沿海一帶起有怒濤 
東京電鹿兒島第一難民昨夜行抵東京據稱火山之爆烈始於一月十號當時地中隆隆作響聲極可怖是夜無就枕者衆皆預備食物收拾行李以備非常十二號晨先行遣發婦孺正在預備出走之際櫻島火山轟然一聲衆向海濱狂奔由海濱望之半山間裂一巨洞濃煙烈火噴入空際高約數千尺旣而復炸開三隙鎔石噴射不絶於是全島乃處於烈燄之中繼之以山巔猛烈之爆發灰石之隕如雨當時景象之慘非筆墨所能形容爆發之際且有雷鳴其聲之烈遠遇砲轟旅順口大陸之民隔海望見島民羣趨海濱來往如鼠以覔船艇或逃生之法鹿兒島曾派艇往救難民均滿載而歸且多有以一手攀艇側之木而抵岸者各船艇均被逼從事援救惟爲數無多殊不敷用島民曾圖泅水而達對岸溺斃或爲煤氣毒悶死者甚多鹿兒島狀若戰場房屋多遭震坍且有爲隕石壓倒者灰屑之落密如雨點是日下午火車均滿載難民開離該地且有多人攀附車外一若蜂蠅余（難民自稱）因不能擠入車内曾緊扳車外鐵攔而抵人言云死傷人數殊難檢查大約永不能知其確數矣 
譯電 
北京電今日政治會議曾討論外債及修改海關稅則問題國務總理亦與議 
北京電祭天祀孔案昨在政治會議提出已付特别審查該會議昨復提出一案全國孔廟凡改作學校或作他用者均當一律遷讓規復舊觀 
北京電英文北京日報載稱袁總統議於隂曆新年親行祭天禮已命内務總長及司儀長預備一切 
北京電王家襄湯化龍均由袁總統聘爲高等政治顧問惟尙不知二君是否將忍辱受聘北京電汴督張鎭芳將以下列重要議案呈入政治會議討論一各省行政員槪不得干涉中央政府之政策二廢司法獨立之制三恢復前清考士之制四各官員須按資格任職 
柏林電布爾茄利亞國會因不能盡責已由布君解散 
墨西哥電墨政府宣稱内國外國各債之利息一律停付 
要聞一 
[謁黎（元月十一日寄）（遠生）]  
黎副總統到京時適記者南行今記者旣到京則吾曹聞記者對此德望並隆中外欽仰之偉人不能不表示一番敬意因以國會議員湖北某君之介紹偕某某二君約見黎公快然允許約以初十日午前十一時許往謁並約予以賜食之光榮以吾曹藐然與公無素而闊達優禮如此足見公之平民主義也 
是早某君約予等同往新華門入總統府以先有約故司閽處（即由大總統之司閽處傳達）卽命余乘氷船赴副總統所居之瀛台不須更入門外之招待室候命矣 
海子中之積氷已層疊深固故向日之以船行者今以氷船行矣船形似轎最多可容六人船夫着毛革之鞋行於氷上從後推轉故極迅疾瞬息已達瀛台矣入門則兵衛三伍而立稍邇即有與此介紹某君操鄂 
 
 
 

Page 3

 
 
音道寒暄者余前此聞黎公在鄂時近衛已盡易北方軍官足不盡確余等所入之客房榜曰副總統辦公處卽前之景星殿此處一爲秘書室一爲副官處其對過即慶雲殿則飾以洋式陳設右爲應接之洋室左爲大餐間即副總統賜余等以午餐之處也 
秘書室伏几而辦事者有二三人皆樸素無華副官爲少將唐君在寅則竹布之衣謙光可挹唐君蓋始終隨侍副總統在鄂時固不常出門到京後絶對未出大門一步者也副總統之眷屬及廚役乃至馬車御者皆已偕來惟其左右之領有徽誌得以隨時出入總統府者只六人餘輩出入皆須隨時傳達或許可足見黎公約束之嚴矣 
慶雲殿中陳設稍新景星殿則普通木器數事足供起坐而已其中問爲副總統每日會客之廳余所見二殿中前清南書房供奉之墨跡依然如舊皆光緒時全忠恒勲徐會漕所書長額大字皆錄诗經書經中成語之關係爲君之要道者字尤板滯無味某君謂做皇帝最苦連行書都看不見可謂確切余意今日何復更須此等物事宜並置之高閣而稍易以美術的陳設也 
殿外置有轎子一頂蓋即清制所謂二人肩輿者凡副總統往謁大總統或大總統來訪副總統均坐此等制度之轎實則二公所居相距最多不過二百步矣 
余等在殿中候命而是日適值段芝貴氏自南返京即日來謁總統及副總統坐談極久候段氏出則更會客二班畢後已十二時故副總統不於常座見余等卽命余等在慶雲殿中之應接室接見入殿後副總統卽入余等行最嚴肅之一鞠躬禮後依次入座副總統略詢數語卽命入對過之大餐間會食矣 
副總统之丰釆讀吾通信者想已面接或已見其冩眞固不煩余之叙述余有一言足慰讀者則公之丰采健王絶無風塵之色而一種嚴肅和靄之氣自是令余等生畏悅之容是也 
餐座中並副總統共五人二客係鄂人中有一客乃從湖北新來者余與某君則非鄂人余首問副總統前此何時曾來京公答尙係光緒三十四年余問亦常住過北京否公答首尾不到一個月故公之語言乃純然湖北口音也 
座中所談以湖北事爲多公詢自湖北新來之某君以都督府近狀以軍隊近情而尤以個人消息爲多凡稱其人必稱其號不稱其名並荷關念其人有無飯吃余以知公之深於情也公語及裁兵退伍事云我們總要給人家一條路走故我前此於所裁之人予以退伍金自二千元不等以彼有此欵或耕田或做小賣買不致他變也 
公又語及某事有一名言謂總不可以激烈對待暴亂他們本來暴亂若以激烈（意同操切）待之則必鬧出事來余証之公起義後在湖北之行事此寥寥數語蓋足以盡其精神也至其所語何事則吾輩秉新聞記者之德義當然不能洩漏也 
座客詢及章太炎近狀請公設法保全得公答必可無事因大總統亦雅意保全之也惟彼前日來府穿大毛衣執一羽扇挂起勲章見人就丢茶碗打人如此難怕不鬧出事來送往各處各處皆不肯收故暫送拱衛軍之敎練處招待剛纔我（黎公自謂）與口口口商量呌他們務必請他夫人來京伴住令有一種慰藉或不至生他變那怕盤費都由我出亦可某君答其夫人甚有學問前此有家信來太炎不忍閱看謂看後恐消磨其與人家拚命之心黎公答所以我們必須請其夫人來伴居總統是必給他日用的若到他處去這一宗常年的款何處去出云云足見公之篤於待士也 
余於此一席中更悉公之不吸菸不飮酒座客皆飮白水一杯而已鄂中某君語我曰公自奉旣薄固以推愛及客在鄂時開茶會常以中國自製八角一瓶之勃蘭地酒供客客有不堪引滿而罷去者座上水菓往往窳苦不可食余等是日雖飽德無窮然公之儉薄固有可以証明之資料也 
會食旣畢承啓官報陳次長來謁卽參谋次長陳宦是也余等乃謹興辭而出問之人云公到京後亦已不甚聞問參謀部事惟陳次長常往禀承而已 
余歸後有某君問余以謁見黎公後之所感余方囁嚅無以形容某君即謂其天眞照人處最爲可慕余不覺點首嗚乎神聖哉優美哉此天眞也 
[任重致遠之政治會議]  
兩議院精神猶在政治會議審查救國大計之結果係遣散議員回籍惟其呈覆大總統之文中有兩院議員雖經遣散而民國國會之精神猶在之语換言之即議員暫行遣散而國會之機關仍確立不移也現在政府中有人提議謂將現有議員一律厚給川資遣其回籍其餘兩院内之辦事職員仍是照舊不必更動擬在新國會未成立之期内給以年俸以見政府對於國會决非有意解散實因時勢使然不得不暫行停議也云云聞此說贊成者甚多大約可望實行 
資遣費擬定辦法資遣議員辦法政治會議行將解决兹探悉熊總理對於資遣費問題已經擬定三項辦法一該費數目由本院核定呈明大總統鑒核照辦一該費數目由本院核定後咨交政治會議通過再行照辦一徑行呈請大總统指示辦法其給資數目之分配統候大總統裁决本院毋庸預議以上三項辦法已於日前特開加班會議以作最後之解决云 
外交團派員調查各國公使以現開幕之政治會議爲民國目下唯一之議事機關其對於各項問題之討論實與民國前途有非常關係已各派專員担任調查該會議之一切消息隨時報告以資考究並聞各使署派定之員如下英國使署三等參贊和棣法國使署繙譯員現署頭等繙譯官伯瑋德國通譯副參贊都愛禮美國使署漢文參贊裴克二等秘書莫爾幹日本使署三等參贊高尾亨二等漢文參贊小村俊三郎俄國使署二等通譯官卜内特奥國使署書記官吉迪努斯意國使署漢文參贊賁薩 
[南京政聞錄]  
長江巡閱使現已於上海設調查局一處南京設稽查處一所經費已奉大總統令飭由江蘇省長照撥 
馮都督與宜興周女士結婚以交涉公署爲女府悅賓樓爲男賓招待處派禁衛軍混成第二團兵士守衛樓上房間預備海陸軍外交内務各部代表來寗宿室今日忽督署知照已無庸預備守衛已撤去悅賓樓仍照常招接生理 
宜興匪勢甚熾匪魁徐鎭芳現糾集大幫匪徒將搶掠張渚巿已由都督省長電軍警嚴密捕拿 
省長據宜興縣議會議長楊壽祺電稱該縣謡言紛起情形急迫即飭許知事嚴緝匪魁懲治江寗鎭守使王廷楨已指定小營前第九鎭司令部房屋爲衙署昨蘇州鎭守使殷鴻壽以奉直會館太僻已電告都督省長遷移前都督府爲衙署 
淮關監督徐錫麒因船戶私運鎗械嫌疑業由蔣護軍使派隊解送來寗聞馮督以此案非緝到在逃之船戶不能水落石出故尙未審訊 
[雜評一（無名）]  
昌黎案昌黎案去今已數月矣南京事件今已了結而昌黎案獨無結果者豈弱國之對於强國無交涉之可言耶曹次長之憤而欲辭職宜也 
革命損失案北京英文日報謂革命損失案各國索賠多過分唯英美尙得中中國可交萬國平和會公斷云云余謂一國之有亂事猶之一國之有災凶國有災凶他國且救之恤之今因中國有亂乃有因以爲利者問心能無愧耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[又有總統閣制說發生]  
總統閣制問題在去年八九月以前各黨政客各界言論之有所表見者幾不以此事爲一問題近忽發現此說且進步異常迅速此後變化如何尙未可知兹記其梗槪以供研究 
星期前有人上條陳於總統謂内閣制有八害廢現内閣制則有四利繼又聞川中某名士亦上書稱現存閣制實爲約法最大之流毒非去之不可又有某某會理事竭力鼓吹此說至欲定爲一黨黨義又有總統府顧問美人古德諾氏條陳總統極稱美制之善於是此說乃日盛蓋主此說者多學士聞人 
據某政客言主此說之各人頗人與現内閣有關係者溯自現内閣成立之始卽形摇動嗣雖見怪不怪其怪自敗然其間各種風說各種手段近挑遠逗聲東擊西五花八門不一而足今旣有此總統閣制說之發生則其說若實行不惟現内閣將因此退讓此後亦將不再見有現内閣之制度注意倒閣之各派自必大爲歡迎云云 
[稅務進行紀]  
三年度預算之歲出旣規定二萬五千萬元按之上年之歲入實不敷七千萬元以外今欲抵補此項所虧則籌辦各種新稅爲不能避免之事刻除騐契等稅業經實行外而政府所注重則爲增加稅率兹將與此問題有關之各方面之進行事項略誌於左 
擔保有關之各稅我國稅則除地丁等我國自有主權不計外熊總理昨特飭財政部將曾經擔保債欵各項進款最多之各稅分别呈閱以便移交外交部核議頃聞該部特將此項擇要列爲三件（甲）海關稅向來坐扣外欵皆無盈餘去年盈出四百餘萬兩修改後贏餘應在五百四十餘萬兩以上除增加之奢侈品稅另案辦理外亟應與各國繼續交涉（乙）印花稅預算原列二百萬元應查各省現在所收之確數擴充後須達至五百萬兩以上外商通行各鐵路等處宜極向外人交涉推廣（丙）增加之鹽稅前二年内之所收不過四百五十萬餘兩去年已增至九百餘萬兩以整頓預計須逵至前清所定之四千萬兩云 
外交團會議要點我國欲行修改關稅各公使已會商多次特於日前又開會議研求此中緊要問題聞各使之所注意者厥有四端（甲）裁釐以加稅必須裁釐惟常關一項宜斟酌明確是否盡行裁去（乙）修改稅則所謂修改者却應與現在物價之漲落以爲標準時閱十年之久自當重行釐訂然中國若欲增加稅則其修改當爲另一問題至其如何修改之處及中國内地整頓後之稅則並各國進口之稅率均應比較清晰始有一定之參考（丙）陸路通商查前清所訂中法越南通商條約及中俄陸路條約中英缅甸通商條约均有邊界貿易减納進口正稅之條例此刻修改關稅自應與此案另有分别（丁）增加烟酒稅烟酒稅中國現旣列入消耗品内必定格外提議加增其與修改關稅同題不能並論以上關於提議修改時皆欲提出云 
稅務司洋員之調查各省稅務司皆聘用客卿充任兹據財政部最近調查者照錄如左北京安格聯鄧羅費妥瑪赫美玲南京盧力飛漢口柯爾洛上海莫賢理慶皮蘇州黑澤禮吉杭州鐵士蘭甯波柯必達温州包來林福州單爾厦門巴爾九江穆厚達長沙偉克非岳州葛　汕頭克立基廣州梅樂和九龍勞達爾南甯安得士北海阿岐生蒙自譚安騰越好威樂蕪湖阿拉巴德膠州阿理文琿春林德厚大連立花政樹秦皇島歐森吉林偉博德奉天穆厚敦宜昌韋禮士鎭江代棄爾江門吳樂福三水勞騰飛梧州胡斯敦瓊州白賴修龍州韓森思茅羅範西哈爾濱花森芝罘梅爾士重慶斯泰老安東侯禮威牛莊艾瑞時天津瓦伊珊三都澳何其森沙巿麥嘉林駐倫敦赫承先 
[墊欵聲中之新舊兩年關]  
商稅提作抵押上年財政部與中法實業銀行訂定六百萬磅之借欵（合一萬五千萬佛郎）每月先行墊欵五百萬元至本年二月始行發賣債票及至十二月不允墊欵探其原委蓋以其時尙未指定抵押品訂立正式契約故不允墊欵其欲扣還他項小欵者以中法銀行經理羅卑又爲瑞記洋行及保商銀行經理其先瑞記保商兩行曾墊零星小欵及政府欲與中法銀行訂立一萬五千萬佛郎之借欵羅氏遂欲將兩行之零星墊欵扣回而成一中法銀行之整借欵其時中法銀行借欵雖有成議而政府尙未提出正確之提保品故不允再墊迨上年十二月二十日左右年關逼促一切開支尙無着落於是財政當局異常焦急乃查有前清趙爾巽爲度支部尙書時所指崇文門商稅抵押滙豐銀行借欵現將滿期可以另作抵押遂提出此項稅收爲中法銀　借欵之担保經雙方同意而正式契約遂告成功財政難關始克過去云 
函商提前交付熊總統理以隂曆年終各項之支出尙屬不少前中法銀行借欵規定之墊欵八百萬法郎除已交過三百萬法郎外下餘之五百萬法郎原訂於本月二十五號即隂曆十二月三十日交付因距離隂曆年關太迫昨特函商該銀行代表提前三日交付以資應用該代表當不至過於留難也 
[財政討論曾頒布章程]  
昨日（十一）財政部訂有討論財政會章程用部令頒布今照錄之第一條本曾宗旨在會集中外財政人士發表意見討論方針以爲改良財政之助第二條本會以左列各員組織之一總長二次長三中外財政顧問員四總長敦請之會員五本部參事司長六總長選派之會員第三條總長爲本會會長次長爲副會長並由會長就會員中選派正副主任各一人管理會中一切事務第四條本會應議事項如左一關於整頓賦稅事項二關於改革幣制事項三關於收回紙幣事項四關於銀行制度事項五關於國庫管理事項六關於會計改良事項七關於發行公債事項八關於其他財政事項第五條前案各項會議時得由會長指定會員數人爲審查員專任調查及研究之責第六條本會會議分爲三種甲正式會議每星期一次全體會員出席乙預備會議每星期一次第二條第三四五六項會員出席丙審查會議次數不定審查員出席第七條本會會員除原有職務之薪俸外對於本會均盡義務不另給薪水或夫馬費第八條本會得　用速記生二員並在要部酌調錄事以司繕寫事家第九條本會議事細則另行規定第十條本章程自公布日施行之右列章程訂妥後該會所敦請及選派之會員現已定二三十人一兩日間卽可發表云 
[裘平治第二]  
日前有狂生何秉忠者上書大總統謂現在旣復漢祚宜循漢制等語當由總統將原呈發交國務院嚴行批斥兹錄院批如下以爲無知妄言者儆奉大總統發下呈一件閱悉共和爲世界最良之政體亦近今大同之趨勢法美先進諸國艱難締造成續已彰吾國共和成立五族一家悉本政治改革之初衷並無種族猜虞之猜虞之謬見况清廷讓德詔墨猶新友邦贊成國交益睦允宜盪帝制之毒螫示寰宇以更新用以綏定人心鞏固國本前據裘平治等呈請規復帝制業奉大總統嚴飭查究在案該生等豈無聞知乃復以旣復漢祚宜循漢制等詞逞臆妄陳乖謬已極本應嚴予懲辦姑念鄉曲陋儒罔知大體從寛免究倘再以此等謬妄之談摇惑觀聽斷不能屢邀寛典一也凛之此批 
[國務院懲戒狂妄委員之訓令]  
國務院訓令各省民政長及山東鹽運司云國家用人量能授事賢則雖仇必舉否則雖親必黜近年以來仕途淆雜廉恥淪亡甚至差缺肥瘠亦任意要求毫無顧忌人心澆薄一至於此殊堪痛恨山東候補知事郭秉謙薄有才能到京投効本總理以該員熟習東事發交山東運司酌量差委不料該員竟恃爲上級官署所指令輒敢規避擇噬肆口雌黄兹據該員函稱壽運司由京回省即往叩謁據云柘寗分局歷次委員皆因虧賠辭差該局行當裁併汝旣不願去亦未便相强當另位置一處等語秉謙復以時局如此何敢奢求但得無賠累之虞無論何所皆當遵命乃日前發下委命一件係派赴濱蒲利接辦官運分局蒲利兩縣荒岸已久去歲商辦公司不肯兼此三邑直至今夏始有一本處人將就包辦而公家又借給五千餘金不認盈虧僅完課稅而已論優劣固與柘寗並駕論辦事則較柘寗更難措手若换一委員去辦無論如何必須賠累人所共知今特委此等衆人不要之差豈非大開玩笑壽運司到此未久人言嘖嘖固不能全信而於秉謙之事即百思不解其故若謂局差不能擅動則壽運司到任後大小局差已更換十餘處所委皆同來之人頗乖人望而專以虧賠棘手之差委秉謙明知其不能去故以之敷衍塞責此中隱情諒蒙洞鑒等語似此狂妄情形目無綱紀若不嚴加懲辦將何以挽頽風爲此令飭山東運司即將該員撤去差使交懲戒委員會嚴行議處該運司於該員要求時曲意容忍未即據實直陳難免意存瞻顧著一併嚴加申斥嗣後中外各官對於上級各署發往差委各員詳加審擇如不稱職即行罷斥勿得稍有瞻徇致乖公義仰卽通飭各屬一體遵照此令 
[閣封新社會報近聞]  
國務總理熊希齡日前因停封新社會日報一事公文尙未發部而外間卽得有消息以致該報自行停版未及執行殊屬不成事體故於日昨到院以此事必爲本院人員所洩漏特嚴飭各秘書密查係何人洩漏必須嚴重辦理當由該院秘書長將所有錄事開單請閱據個中消息謂此項文件起草繕寫經過之員將來均不免牽累以故連日該院人員大爲慌恐其對於新社會一方面現又聞熊總理之意仍擬照原議執行其呈文已於昨日呈遞大總統略謂熱河行宫古物係曾經呈報在案並由内務部知會清内務府派員看同封鎖該報此等言論不獨誣蔑個人名譽且挑撥漢滿感情破壞共和實非其他可比請卽飭令巡警廳卽日停封並禁止永遠發行聞總統已批詞照准大約一二日卽當執行矣 
[京庫電線案之解决希望]  
由北京至歐洲各電報向以由北京庫倫間電線爲捷徑由此線至俄領伊爾苦次克經俄京而逹倫敦故各國公使署及商人與歐洲之通電以由京庫線爲最便若無京庫線則北京與歐洲之電報須由芝罘上海至日本長崎而達海參威經伊爾苦次克俄京以至倫敦曲折紆回所費用之時間甚多而需費亦鉅自庫倫宣言獨立後京庫間各電局一時不能執行職務政府不得已乃派外人至庫倫與活佛約將外蒙境内之電線暫時中立歸外人管理仍繼續電報事務俟後再議當得佛允諾目下周總長以中俄協約旣經成立蒙事已和平了結所有此項電線問題例當速行解决以重交通應如何辦理之處擬日内卽提出國務院會議云 
[勦辦白狼之最近文報]  
鄂軍兼領湖北都督段總長昨有電致中央略稱信陽石旅長報告匪徒逼近確山遂平各車站當於八號添撥砲四尊機關鎗一連開赴信陽助剿九日午後九點鐘據石旅長報告於本日午後兩點半在新安店北十里小爲莊遇匪約馬兵一營步兵二千餘名戰鬥歷三小時匪向東北七八里之蔡店退却我軍停止射擊此役計斃匪二十餘名馬四匹傷匪甚多我軍陣亡副目副兵各一名受傷一名現正嚴密防剿云云豫軍河南民政長張鳳臺昨亦有電致大總統國務院陸軍部交通部略云本月八號確宿縣南三十里黄土坡土匪千餘暴起毁斷鐵路電綫駐馬店南火車因之不通現北洋第二師約一營與匪鏖戰公事車經過流彈飛入斃警士兩名搭客數人鎭芳現正出巡由民政長商向參謀長電請飭備補軍徐統領撥駐鄭許軍隊一二營赴確宿一帶堵剿并電信陽石旅長振聲高統領文貴派兵嚴勦兼飭鄰近各屬嚴密堵守以防竄陷此電到京後又來一電云確山悍匪已經官軍擊散電路皆通合亟電陳云云 
[揚州誣告黨人機關案]  
昨晚（十二）第七十五混成旅長張景湖忽接告密謂北柳巷葉慶松爲何海鳴代表在城中化莠所組織機關家中私藏軍火甚多云云張旅長立發戒嚴命令并派沙牌長率同兵隊荷鎗前往將葉前後門圍紮以防走脫嗣由沙君入内命兵士將葉箱櫳什物及牀上下翻檢幾遍並無軍火唯查得雨衣一件電報繩一根爲葉前在吳浩部下充當軍官及在電報局内所用嗣由沙將葉帶至旅部預備審訊適查化莠所機關部者報告并無証據而葉家亦証據毫無於是張旅長知事屬寃誣而前第四師副官長周芸台及縣知事温志犀亦皆訟其寃得以不成大獄大約俟有人保釋即可開脫矣 
[地方通信]  
[蘇州]  
鎭守使調查台兵傷人案蘇防台兵第五營柯營長所部兵士朱丙聲等毆斃衛兵鞠長福一事當經軍事處長田文彝會同蘇防步兵事務處長盧鹿平提訊明確擬定將該台兵朱丙聲按律處以死刑王耀德監禁已電達馮都督查核並將朱王二兵收禁候示在案迄已多日並未將該犯兵等執行兹聞殷鎭守使到任後即向盧鹿平君詢及此事盧將詳情告述殷鎭守使謂旣經訊明定案何以遲遲不行特調取此案卷宗聽候詳核辦理 
派兵駐廟巡防水警總廳長盧鹿平以蘇垣胥門内朱家園紏察使廟一帶地處荒野而又四通八達恐有匪徒潛蹤竊發特飭派蘇防步兵一連駐紮該廟内由該運長排長等督隊隨時梭巡查緝以保治安 
[鎭江]  
濬河之交涉丹徒城廂巿董事會籌欵挑濬河道業已興工所挖泥土卽以塡築美最時左近故漲灘地以冀灘地加高將來得以砌造房屋詎近爲鎭關理船廳西員查悉以該處灘地濱臨大江一經春潮漲發泥土必致崩潰於行船大有妨礙因令停工刻由該董事會呈請縣知事親往履勘以便與稅司交涉矣 
日艦蒞鎭游歷十二號上午十時有日本巡洋艦二艘由上江駛至下椗江心該二艦弁兵相約登岸至烏洲山各處游歷聞二艦小泊數日即須開往滬江 
[揚州]  
學堂照舊開學此間陽曆新年商民雖未遵行而行政司法各官廳及公私學校皆已遵行放假慶祝兹温知事以揚州各學校假期已過飭於昨日（十二）一律開學現各校已遵令開課矣清鄉會辦抵揚揚屬清鄉會辦丁立棠前曾自省電揚謂將於初六日抵埠嗣丁届期未至由縣知事電致東台丁君之家敦促至揚提議一切咋（十二）丁已蒞止庽居天成旅館隨即至縣拜唔縣知事並敦促臨時清鄉局長吳次臯進行一切矣 
[杭州]  
團兵崗警衝突杭城自光復後軍警積不相能已非一日雖經長官竭力懲戒然終不少悛改如十三號下午龍舌嘴大吉祥客棧有二十三團第三營兵士在内聚賭被十二崗崗警偵悉報告署員當即令派警長率同警察二十餘人各持鎗械前往解散詎團兵等一見警察非惟不知退避並且偕同地痞數十人互相抵抗經該警長拿獲棧主及地痞等五名内有崗警某被團兵用磚塊擲傷頭部傷勢頗重當卽舁送浙江病院醫治昨由該署吳署員將該團兵等抗拒毆警情形呈請警廳核辦聞夏廳長已呈報都督轉飭衛戌司令將肇禍兵士查辦矣 
城站劇院開幕杭州城站模範劇院早已落成電話電燈及檯椅均一律布置完備前聘請京津文武藝員及滬上高等新劇家近已連翩來杭昨奉官廳給發許可證準定陽曆一月十六日開幕 
[天津]  
段軍統過津陸軍第二軍統段君芝貴及隨員人等已於初十日由浦口專車北上至晚七句餘鐘到津小作勾留卽於當晚十點半鐘原車赴京 
誥誡南行警士警察廳長楊敬林君對於調往南京上海警士爲文誥誡略謂自從上海南京等處爲亂黨所蹂躪該各處警察已失其保護人民之能力故皆調撥北洋警察前往維持究竟同是警察所以獨信用北洋警察者因爲北洋警察素日宗旨堅定而且久著名譽實有保護人民之能力故此才得此等信用前赴南京之官警已爲該地方人民所歡迎此次君等赴滬亦應自己鼓勵以圖上進所最宜注意者第一須勤勞盡職辦事和平保護人民之生命財産維持地方之公共安甯第二須團體堅固合力同心服從長官命令以行職務第三須認眞清理匪人勿受匪人運動致改變其宗旨總而言之北洋警察名譽必宜保全君等個人身名亦宜愛惜是則本廳長所厚望者也 
[廣東]  
仍征自治經費李省長通令云案查前奉内務部養電各級自治職員薪水夫馬等費即行停給等因當經電致各路綏靖處轉行各縣遵辦在案查各屬前因辦理自治按照定章就地籌有附捐特捐各欵如經呈奉核准仍應照案征收緣此次奉電停給祗係自治職員薪水夫馬等費而關於舉辦地方公益事項需款正多設或各知事稍有誤會以爲自治職員薪夫各費旣經停給遂將捐欵槪行停收恐於地方行政各事宜轉多窒礙合行令仰各知事查照所有前經呈准征收自治經費仍照原案賡續征收藉充地方一切公益之用毋庸停止此令 
銷售水仙　之托辣斯閩省漳州所産之水仙花頭實爲世界惟一名花不過二十餘秋居民多以種花爲生計總計一年收入金約有二十萬元左右頃有新寗實業家查得其稍售地點計外國則以美京紐約居多數每年配到一百萬粒歸德忌利士洋行購買次則英京倫敦年銷八十萬粒由義利洋行採辦法京巴黎銷六十餘萬粒高麗年銷四十餘萬粒係瑞仁洋行轉配至中國内地則以煙台牛莊上海廣東等處銷場最暢因擬　集鉅資聯合彼省人士組織一大公司實力推廣銷場並研求種植新法以闢利源云 
[專件]  
[所得稅條例]  
第一條在民國内地有住所或一年以上之居所者依本條例負完納所得稅之義務 
第二條　在民國内地雖無住所或一年以上之居所而有財産　或營業或公債社債之利息等所得者僅就其所得負納稅之義務 
第三條所得稅之定率如左 
第一種一法人之所得千分之二十二除國債外公債及社債之利息千分之十五 
第二種不屬於第一種之各種所得五百元以下者免稅　超過五百元至二千元者自五百一元起以上之額課千分之五超過二千元至三千元者自五百一元起至二千元之額課千分之五自二千一元起以上之額課千分之十超過三千元至五千元者自五百一元起至二千元之額課千分之五自二千一元起至三千元之額課千分之十自三千一元起以上之額課千分之十五超過五千元至一萬元者自五百一元起至二千元之額課千分之五自二千一元起至三千元 
 
 
 

Page 7

 
 
之額課千分之十自三千一元起至五千元之額課千分之十五自五千一元起以上之額課千分之二十超過一萬元至二萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起以上之額課千分之二十五　超過二萬元至三萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起至二萬元之額課千分之二十五自二萬一元起以上之額課千分之三十　超過三萬元至五萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起至二萬元之額課千分之二十五自二萬一元起至三萬元之額課千分之三十自三萬一元起以上之額課千分之三十五　超過五萬元至十萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起至一萬元之額課千分之二十五自二萬一元起至三萬元之額課千分之三十自三萬一元起至五萬元之額課千分之三十五自五萬一元起以上之額課千分之四十　超過十萬元至二十萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起至二萬元之額課千分之二十五自二萬一元起至三萬元之額課千分之三十自三萬一元起至五萬元之額課千分之三十五自五萬一元起至十萬元之額課千分之四十自十萬一元起以上之額課千分之四十五　超過二十萬元未滿六十萬元者自五百一元起至二千元之額課千分之五自二千一元起至三千元之額課千分之十自三千一元起至五千元之額課千分之十五自五千一元起至一萬元之額課千分之二十自一萬一元起至二萬元之額課千分之二十五自二萬一元起至三萬元之額課千分之三十自三萬一元起至五萬元之額課千分之三十五自五萬一元起至十萬元之額課千分之四十自十萬一元起至二十萬元之額課千分之四十五自二十萬一元起以上之額課千分之五十自五十萬元起每增加至十萬元對於其增加額遞增課千分之五 
第四條計算所得額之方法如左一第一種第二項之所得須由各事業年度總收入金額内减除本年度之支出金前年度之贏餘金各種公課及保險金責任預備金以其餘額爲所得額二第二條之財産所有者及營業者之法人其計算所得额之方法準用前欵之規定三第一種第二項之所得以其利息之全額爲所得額四第二種之所得須於一切收入之總額内减除由已課所得稅之法人分配之利益第一種第二項之利息及經營各種事業所需之經費並各種公課等以其餘額爲所得額議員歲費官公吏之俸給公費年金及其他給予金從事各業者　給放欵或存欵之利息及由不課所得稅之法人分配之利益以其收人之全額爲所得額田地池沼之所得依前三年間所得之平均額估計之 
第五條左列各種所得免納所得稅一軍官在從軍中所得之俸給二美術或著作之所得三敎員之薪給四旅費學費及法定養贍費五不以營利爲目的之法人所得六不屬於營利事業之一時所得 
第六條第一種第一項之所得應由納稅義務者於每事業年度之末將其所得額並損益計算書報告於主管官署第一種第二項之所得應由發行公債之地方團體或發行社債之公司於給付利息之前報告於主管官署 
第七條第二種之所得應由所得者於每年二月預計全年之所得額報告於主管官署二月以後新有所得之發生者應隨時以其預計全年所得額報告於主管官署 
第八條第二條之財産所有者或營業者之個人准用第七條之規定法人准用第六條第一項之規定 
第九條第一種之所得額主管官署本於各法人及發行公債之地方團體或發行社債之公司報告調查决定之 
第十條第二種之所得額主管官署本於調查所得委員會之調查報告决定之調查所得委員會閉會後有新納稅義務者發生時主管官署本於所得者之報告調查後决定之 
第十一條主管官署每年就第二種所得者之報告或雖未報告認爲有納第二種所得稅之義務者調查其人數及所得金額交調查所得委員會調查之 
第十二條調查所得委員會之設置區域以租稅徵收區域爲凖 
第十三條調查所得委員會委員由主管徵收官選派之 
第十四條地方殷實公正士商前年度會納所得稅並爲第七條之報告者有調查所得委員之資格但有左列各欵情事之一者不在此限一未成年者二褫奪公權尙未復權者 
三受破産之宣告確定後尙未撤銷者四有精神病者五受滯納國稅處分後尙未經過一年者 
第十五條調查所得委員以四年爲任期每二年改派半數仍派委者得連任但以一期爲限 
第十六條調查所得委員之議事規程以財政部部令定之 
第十七條調查所得委員會調查完竣後須報告於主管官署第十八條主管官署認調查所得委員會之調查報告爲不當時得令再調查再調查後仍認其决議爲不當或自交令再調查之日起七日以内尙不報告其决議者主管官署自行决定之 
第十九條主管官署决定第一種第一項及第二種之所得額後須通知納稅義務者 
納稅義務者接受前項通知後有不服者限三十日以内叙明理由請求主管官署審查之 
第二十條主管官署遇有前條之請求時須交審查委員會依其决議決定之 
審查委員會以徵收官吏及調查所得委員各半數組織之 
審查委員會之所屬區域及其他規則以財政部部令定之 
第二十一條納稅義務者對於前條之决定仍有不服時得爲行政訴願或訴訟但已届納稅之期雖爲前項之訴願或訴訟仍應依照决定之所得額先行納稅 
第二十二條調查所得委員得酌給旅費及公費 
第二十三條第一種第一項之所得稅以各法人每事業年度終了後兩箇月以内爲納稅之期 
第一種第二項之所得稅由發行公債之地方團體或發行社債之公司於給付利息之時依率扣除彚繳主管官署 
第二十四條第二種之所得稅每年分兩期完納 
第一期七月一日至七月三十一日 
第二期翌年一月一日至一月三十一日 
第二十五條第二種之所得額决定後如有减額至五分之一以上者得叙明事由呈請主管官署更正 
主管官署遇有前項之呈請者須調查後决定之 
第二十六條納稅義務者隱匿所得額或爲虚僞之報告時經主管官署調查决定所得額時不得有異議 
第二十七條本條例施行時期及施行細則以財政部部令定之 
雜評二（默） 
兩狂生今日報載有兩狂生其一郭秉謙計較差缺而爲熊總理所痛斥者也其一何秉忠請復帝詞而爲袁總統　痛斥者也郭秉謙之狂官場中比比皆是惟不敢公然狂之於總理之前何秉忠之狂從前雖僅有一裘平治而實亦不僅一裘平治蓋今日之鄉曲陋儒旣多而此種之嘗試又不盡出於鄉曲陋儒也第以鄉曲陋儒斥之固已寛矣 
嗚呼旣有瘋子又多狂生國家安得而不瘋狂 
○兩年關政府前以陽曆年關困迫而促成中法實業銀行借欵今又以隂曆年關困迫而催提中法實業銀行墊欵然則多一年關而政府多一困迫也 
夫隂曆年關近惟商人用之何以官界於財政上之關係而亦仍有此難關歟雖然政府固不僅有兩年關且日日過年關也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[棋盤街暗殺案六誌]  
恫嚇會審員 
奬勵小馬夫 
查察暗殺黨 
暗殺商務印書館總理夏粹芳並悞斃夏廣仁之兇徒王慶瑞經公共公堂訊供不諱並在捕房供係住居長浜路東洋式房屋内之某甲主使曾經捕房帶同兇徒前往搜查未獲兹悉公廨自將王慶瑞訊押後連接揑名郵信數封語多恫嚇現關讞員已諭飭捕房嚴行防範矣 
夏粹芳君之小馬夫胡有慶曾於夏君被擊後拚命窮追得將兇徒拘獲聞者咸讚美之兹聞工部局議决由局賞洋二百五十元商務書館中人亦以胡忠勇可嘉自應從優奬賞初擬給洋五千元嗣恐驟得多金於胡反有不利故擬每月由館給洋六十元終身享此權利並俟其傷痊後禁勿再爲馬夫以免奔走道途或爲他人尋仇報復云 
捕房總巡麥高雲君自棋盤街發生暗殺案後以捕房近在咫尺該兇徒連開多鎗實屬膽大妄爲此後若不嚴密查察匪膽勢必益熾爰於前晚爲始通飭各捕房於每日午后六時起至十二時止分派中西包探及印捕荷鎗實彈在各馬路轉角要道守護巡防如有形跡可疑及身懷兇器之暗殺黨准即捕拿解究以絶後患 
[偵探捕獲暗殺黨]  
北巿警察分廳長徐國樑前日據偵探李鴻强報告探悉暗殺黨人沈中和住居英租界五馬路大河旅館卽日赴寗謀害政界重要人物徐君卽派偵探數名在滬寗車站守候前晚將沈逮捕經徐君親在沈身畔搜出晨部軍需總統長沈中和報照一紙又在棉被内搜出証據甚多當即秘密預訊聞沈供認南京安慶兩廣武昌漢口九江等處均有同黨云云昨日徐君已將沈解送鎭守使署交軍法科訊辦矣 
[省釋暗殺案嫌疑犯]  
湖北軍官戴天冠於陽曆去年十一月二十七號被同居之長江積匪曹達坡（即趙大浦）與王逸安等在北西藏路鎗擊斃命後當由捕房將跡涉嫌疑之一百九十九號華捕劉金標及曹之姘婦錢黄氏一併拘解公共公廨迭次訊供判錢黄氏無干開釋劉捕押候會商堂諭宣布在案昨由捕房將劉捕解案請示即據劉之辯護士徐思義律師上堂聲稱此事迭經堂上傳集人證質訊明白正兇曹達坡等在逃未獲核與被告毫無關係應請省釋王襄讞與美領强君會商之下以謡傳兇徒曹達坡在皖省緝獲未得確實消息且經函致湖北濳江縣知事移傳戴之家屬來滬投質兹據該縣知事函復以戴母鄭氏戴妻王氏因貧不自給無資到滬惟請嚴緝正兇究辦劉捕旣無實在証據應准省釋遂判劉捕交保釋放仍飭緝兇解究 
[偵探員協緝黨人]  
江蘇陸軍第二師師長朱熙以蘇垣破獲之黨人羅壽田朱石（卽朱七）張洪軒等供有同黨朱卓文張思傑韓復恢江是墀張克明張承烈張小川劉大猛李文輝潘一峯黄新泰等十一人現均濳匿上海吳淞一帶私運軍火希圖煽惑軍警乘機起事除將羅朱張三人槍斃外特於前日委偵探長周某來滬訪拿一面密令駐浦步隊第一營廖營長選派幹探會同周探長認眞查緝昨廖營長立派營探龔鏡秋會同來探曁上海鎭守使署高等探員各執拘票憑照赴車站輪埠密爲查緝 
[嚴查黨人私運軍火]  
海軍總統司令李鼎新君聞有黨人希圖運送軍裝赴浙起事特於昨日派軍士四十名分乘小輪兩艘駛往龍華灣江口駐防如遇小輪及民商各船經過均須詳加查驗另派砲兵二十名乘坐小輪一艘駛往製造局對浦一帶巡邏如有黨人運械着即扣留報告懲辦 
[結盟反獄之妄想]  
法捕房管西牢十四號西捕頭偵知押犯陸子卿爲首糾同王掌生陸子生等希圖反獄脫逃當即禀明藍總巡飭將起意之陸子卿及王掌生陸子生解送公堂訊供不認前日提同已送檢察廳之要犯趙阿二到廨質訊據趙供稱呈案之監内各鐵門鎖匙實係王掌生所製交於陸子卿由陸子生匿在牢内成衣間内陸等三人復起意在監結盟共有三十餘人小民亦在其内另用鐵絲探開脚鐐小民亦會開的本約隂曆本月十四五兩日如逢天雨一擁出監先將安南捕等人致死再刧取手槍等械開放監門逃走到石灰港齊集適因天晴故未實行讞員問何時在監拜盟答在陽曆本月三四號小民因事關重大所以密報包探是實讞員旋命傳陸子卿陸子生王掌生三人到案諭曰此事趙阿二已明白供訴爾等不必抵賴王供小民等曾與趙阿二在監吵閙致被挾嫌誣陷求恩成全訊之兩陸供甚支吾惟求開恩聶讞員與法副領事德君磋商良久以陸犯等起意拜盟反獄情罪重大卽由德君判陸子卿加押西牢三十年王掌生　押二十年陸子生加押十五年趙阿二仍派包探送還檢察廳收禁 
[地保愛惜主權]  
上海巿政廳總董陸崧侯君前日呈報上海縣洪知事略云據二二七保七圖地保陳介堂呈稱竊身今届臨當地保緣圖内新築　隆馬路之東首原有法華官路一條昨日法工部局忽將該路翻砌關身圖内之事爲合陳明鑒核等情查寳隆馬路東首法華官路係屬華界法工部局不應越俎翻砌實與路政權有碍應請照會法總領事諭止工部局越界砌路免失主權以重交涉爲此呈請察核施行等語昨由洪知事批答云據呈法工部局翻築官路等情已悉查此案前據該圖地保呈報前來業經派員履勘屬實候彚案函請外交部特派江蘇交涉員設法交涉可也 
[租界煙禁之商榷]  
前淞滬警察廳長穆杼齋君前因租界禁烟事宜擬具條陳呈由韓省長轉達内務外交兩部以備採用兹悉外交部業已令行駐滬交涉員楊小川君按照穆君所陳各節參酌租界情形會商領事團切實進行以除煙害矣 
[中國銀行兌換劵之信用]  
江蘇省行政署通告云財政司案呈准南京中國銀行函開本行奉部令來寜組織分行並經收江蘇全省稅款事宜兹擇定城内珠寳廊房屋爲本行地點現籌備就緒定於一月三日開業所有本行兌換劵已由總統行頒發到甯發行此項兌換劵均儲十成現金爲兌換準備以昭信用特恐各界未及周知爲此奉上兌換劵様本三種函請　公署出示曉諭各界納糧完稅一體行用並乞令飭六十縣行政公署出示曉諭各界一體週知等因並附一元五元十元兌換劵様本名張准此除通令各縣知事出示曉諭外合行通告各界須知此項兌換劵現金儲足信用鞏固一切納糧完稅均應通用無阻仰即遵照等語現此項文告已頒地到滬矣 
[等商裁减軍隊問題]  
上海鎭守使鄭汝成君昨因裁减軍隊問題特於午刻偕同海軍總司令李鼎新君乘坐馬車至滬北交涉員署謁見韓省長籌商一切良久始散 
[兵輪運送子彈]  
江蘇都督馮國璋君邇因缺乏子彈分撥各營特商由鄭鎭守使轉商海軍李總司令調撥建威兵輪於昨日十一點時在製造局裝運子彈數十箱旋即起椗開往南京交卸 
[鎗廠工匠之爲難]  
兼製造局督辦鄭鎭守使以本局快鎗一項現已用罄業奉部電着將鎗廠赶速開工以濟軍用惟查該廠舊例每日僅能造配快鎗十二桿殊屬緩不濟急應自此次開工以後嚴加整頓每日務須製成三十桿已令軍械處飭匠遵辦兹悉鎗廠匠目陳金寳以所限每日出鎗三十桿非獨機器不敷即各匠日夜工作亦恐不及最多每日製出二十桿已較從前增多八桿昨已陳明軍械處長請求轉復矣 
[水警保護民船]  
水警第一專署長沈葆義以浦江迤西至松江一帶各小港口濳伏梟盜船隻甚多每於黑夜荒僻之處見有民船經過持鎗刧掠刻届舊歷年關往來民船較多亟應妥爲保護除　飭所部五營長各派　船輪流巡查外並於前日會同該專署幫統沈子祥督率師船出發至松滬一帶浦江嚴密梭巡以資保衛 
[給發北警制服]  
淞滬水陸警察督辦薩鎭冰君由北京續調巡警來滬暫在小南門外巡警敎練所居住已誌前報兹悉此次所調北警共二百名又巡長八名署員董姓一人由解恩桂君督帶來滬前日解君特偕敎練所蔣帮敎親至廳署已將制服等件領回分發各警聽候分派服務 
[請求添派巡士]  
尙文門外一帶所築馬路係就城濠基地改建與法租界毗連巿面日見其盛惟所派崗警尙不敷巡察當此隂曆年終恐有匪徒乘機肆刦是以由第一區第二分署署員魏光熙呈報第一區署長轉禀薩督辦請再添派巡士一排在該處添佈崗位以資巡察 
[北巿分廳之地點]  
第三區署長徐國樑由漆滬警察薩督辦薦任爲北巿分廳長已記前報兹悉徐君准於今日將北巿分廳遷設共和路警廳舊址組織各科辦事機關即日到差視事 
[八字橋派警駐防]  
北巿徐分廳長以三區轄境八字橋地處鄉僻亟須派駐長警以衞行旅特於前日呈准薩督辦撥派警備隊二小排駐防該處分班巡邏 
[積習礙難干涉]  
中央政府近得各省報告謂東南各省商民除廣東一省外餘均沿用隂曆故對於陽曆年節極爲淡漠應如何處置之處請示遵行等情袁總統深恐地方官吏藉端擾民特頒電令一道飭令各省民政長轉飭所屬地方官不准强行干涉慶賀隂曆年節之慣習悉聽人民自由以安人心聞本邑行政官廳現已奉到此項訓令矣 
[日員謁見鎭守使]  
日本海軍少將銜黑井君於昨日午後三點半時帶同日本譯員二人乘坐馬車至滬南製造局謁見上海鎭守使鄭汝成君當由鄭君延入欵以西宴盡　而别時已鐘鳴六下矣 
[領事答謝知事]  
新任上海縣知事洪伯言　曾於蒞任後循例往謁各國領事經紀前報昨日午前英總領事法副領事俄總領事均詣縣公署答謝經洪君迎入客廳茗談片刻始行告辭洪君諭飭地方巡警持鎗站隊恭送 
[禁放鞭炮之布告]  
上海縣知事公署昨日發出第十號巿告云照得上海地方每當舊曆年終人民積習相沿或藉酬神祭灶乙時多有燃放鞭炮之舉通宵達旦聲聞不絶小則足以消耗有用之金錢大則或因此而致　火患殊無謂也况現值戒嚴期内人民燃放鞭炮本在應行取締之列當此舊曆年關將届深恐人民仍狃故習致違禁令除函漆滬警察廳曁南北商會并令行上海閘北兩巿　體查禁外合行布告各商民人等務各遵照特此布告 
[游戲大會預誌]  
寰球中國學生會定於十七號晚八時假座四川路中國青年會舉行新游戲大會其預定節目錄下第一節一音樂二活動影戲三檀香山歌（本會音樂團）四新戲法（李松泉學士五體操（陳英梅女士之女學生六活動影戲七三人合歌（卓康成學士及二卓女士）八新戲法（李松泉學士九奏琴卓女士十活動影戲十一檀香山歌（本會音樂團）第二節十二新戲（學生鏡）本會夜館學生合演 
[貧民小學校定期畢業]  
南巿大南門外中道橋南貧民小學較定於一月十八日即隂曆十二月二十三日上午十時舉行寒假休業式並補給二年第三届初等畢業証書刻由校長穆杼齋君邀請政學各界届時蒞校觀禮 
[再誌空中發言之奇聞]  
公共租界六馬路仁壽里二百九十三號門牌魯人姜信余家空中發言已誌昨報兹悉前晚老閘捕房捕頭曾偕八十六號西探及華探錢壽生等前往察看據其家人云方纔仙人來過適有總巡捕房譯員牟松濤來仙人稱牟松濤先生來了並有住居白克路昌壽里之親戚薛王氏因日前被盜刧去巨贓曾問仙人該盜等逃匿何處據稱現在逃匿杭州拱宸橋某旅館内淮不肯說出該盜等姓字彼時有衣匠在旁仙人曰小裁縫快去縫衣勿管閑事我家前失洋傘一頂亦問仙人據稱在改名阿秀之女傭房内業已檢出等語捕頭不敢遽信卽令姜姓婦女再與答話候之良久並無聲息捕頭遂卽退出並諭看管之華捕妥爲照料以免觀看之人擁擠肇事及至昨晨十時半老閘捕房一百四十四號西探及七十九號三道頭西捕等亦往窺察卽由其家人向空語曰昨日捕頭來訪大仙何不發一言諒已生氣故今日又來請言明原委語畢客堂板壁上砰然一响空中語曰昨口我亦在此因人多不願言語並言姜信余第二子現在原籍擇期來年五月十三日完姻爾家厭我在此欲遷往九畝地新造房屋内彼處　此處之平安如去我須隨往繼又云我因在　驚動多人甚不安逸從此回山去矣不復　來遂呼阿秀開門言畢絶　聲息該西探稱奇不置遂燃燭遍照並無影響始行退出未幾姜忽接到家鄉來信其次子果擇於明年五月十三日完姻莫不驚訝又聞昨日前往觀看者人海人山仁壽里數弄竟爲之塞捕房深恐人衆肇事復加派印捕一名到場照料並令姜於前後門上貼一字條謂大仙已去毋得擠入觀探違則送究請諸君原諒云云觀者乃漸漸散去至昨報所載太古公司保險部大班亦與交談一節今知該公司中西人員並無前往探問者當係傳聞之誤也 
[仙人犯罪]  
女巫金王氏自稱仙人住居小南門内花園弄前曾勾引附近榮劉氏之女榮小玉出外圖賣後被榮劉氏將金王氏並小玉　獲扭送第一區第三分署轉送司法科移解地方檢察廳訊供収押一面起訴審判廳昨由推事端　棻　同田檢察官公開刑庭辯論榮劉氏供明當時一切情形質之金王氏供本地人年四十二歲與榮劉氏素來認識餘供支吾問官以金王氏拐騙榮小玉屬實和誘罪當然成立判令還押聽候宣判 
[新法警受賄]  
地方檢察廳新法警程宏於前日奉諭查對保單該保人給伊小洋三角程不受其人疑其嫌少加給一角程仍不收旋被值日新法警董嶽文取去事爲該題汪廳長訪悉遂於昨日將董斥革提案預審當卽備文押送第一初級廳訊明究辦 
[再誌虚設商號之騙]  
宏泰洋貨號控吳永康在三馬路三百六十九號虚設裕康號串同測字　婁寳元將假支單騙貨等情由廨判婁收押候提吳到案併究在案昨經公堂復訊之下以婁並不知情判令開譯仍飭提吳我案訊究 
[誑騙押櫃]  
湖北路五號　戶陳伯美控鍾春福以薦充戲園賑房爲由騙取押櫃洋四百元昨由捕房將鍾拘解公堂訊據供稱係轉託案目周景泉薛葩君代謀判交四百元人洋並保候傳齊人證再訊 
[註銷盜賣單地案]  
鄉人周月泉控陳生林陳錦祥陳敬千盜賣抵押單地業經公共公廨連同得主王生甫傳案分别交保候訊在案前日午後由廨會訊兩造各延低表律師到堂互辯關讞員訊得前項單地原告早經絶賣於被告之父陳咸咸執有杜絶契據因與英哲副領事判將案註銷被告一併開釋 
[别有糾葛]  
虹口茂海路成衣店主婦王董氏控陳能海徐如興紏人來店擅取衣服機器等情昨由捕房將陳徐二人拘角公堂經王襄讞會同美領强君訊因别有紏葛並非擅取判將被告開釋兩造如有紏葛着另行起訴歸民事案訊理起案之機器等物交原告領回 
[冒名募捐]  
善堂董事孫壽之偕證董良生控沈國祥朱福元冐用善堂名義在北京路募捐向阻不服反糾閘北第一分署巡士鄭芝山滋擾等情昨由捕房將被告三人一併拘解公堂訊實判沈朱鄭三人各押六禮拜以儆 
[詐欺未遂之處分]  
無賴王阿增李阿慶前因向李來生藉端拆梢在途爭執由巡警拘送警廳轉送地方檢察廳預審明確判令收押起訴審判廳昨經惲推事官會同田檢察官公開刑庭宣判問官命提王阿增李阿慶至案詰問均俯首求恩問官以詐欺未遂罪當然成立判王李二犯各拘役三十天以儆 
[强搬棧貨之訴訟]  
浙省蘭谿人草紙客商陸見蘭赴第一初級檢察廳起訴謂有草紙一百九十件存在南巿洪生碼頭茂記紙棧不料該棧忽然閉歇所存之貨被同鄉人方龍生唐慶雲到棧强行搬去藏在某公所旋又寄於法租界芳記棧内希圖吞匿請爲追還等情當經派令法警查明確有其事候提一干人證到案訊明核辦 
[小車夫吞匿貨物]  
川沙航船戶陳春行裝載布疋十件來申雇小車夫高阿六送至滬嘉車站三菱公司轉運局交卸不料高另雇徐元元轉託高川川車送嗣悉該公司僅收到八件其餘信摺等件亦俱被吞匿旋將高第三人尋見扭至第一分署暫送第一區移解第一初級檢察廳訊明追究 
[稻草船乂被搶刦]  
滬南薛家洪及内地自來水廠等處沿河所泊之西鄉稻草船戶時被江北流氓於深夜糾衆上船肆刦財物雖經獲破一二匪徒訊明懲辦此風仍未稍殺前晚又有船戶王姓被匪搶去皮坎肩兩件洋銀三元及零星物具報由第一區第一分署飭探吳榮拘獲韓五包子一名　署詰問供出同黨沈四麻子小五子陳阿四等數名當將贓物起出解送警廳司法科訊究一面緝拿同黨務獲究懲 
[匪徒攔刦類誌]  
虹口百老滙路一百另七號順利雜貨號主鄭某前日午後在海寜路興順里被匪待三人攔住持刀恐嚇　去鈔票洋三百元事後鄭投美　房報請飭探查緝又南京路五百六十八號源盛號夥前睡在河南路被匪六七人攔住拔刀恐嚇搶去龍洋五百元卽投總巡捕房請飭債緝 
[縱火案定期開審]  
浦東廿二保三十八圖莊家宅鄉民莊泉生莊子卿莊記生莊松　等偕見證婦人徐洪氏許沈氏等在地方檢察廳控徐順林縱火圖害當經該廳將徐順林提案預審明確起拆地方審判廳兹定於本月廿號開庭辯論昨已由檢廳飭派法警下鄉傳提一干人證到案候審矣 
[再紀馬夫與汽車夫之爭端]  
馬夫謝寳生莊齊生等同控汽車夫陳阿根葉阿根楊金發馮芝卿等在七浦路用刀戳傷等情迭經公共公廨訊判各被告存洋交保在案昨晨復由關讞員會同德韻餥君升坐特别公堂研訊兩造仍由律師到當辯護良久中西官以原被均非安分之徒判被告仍各存洋交保候禮拜六復訊核斷 
[車夫與小販爭毆]  
某車夫昨向小販胡阿生購買食物因論價不合口角爭毆扭控捕房經捕頭訽明分别斥釋免究 
[鄉民逞兇之原因]  
談家橋鄉民趙小猫挾仇戳傷開絲頭廠之王阿三一案前日經閘北初級廳戴檢察官提集一干人預訊據王供趙疑商人與伊妻朱氏通姦行兇報復又提趙小猫王朱氏訊供一過判朱氏交保趙還押候查明實情再行核辦 
[逼勒再醮　]  
戴月華扭徐杏泉鄭毛大錢玉耀劉王氏等至四區控稱俟妹戴氏因夫故在家守節被徐等勒逼冉醮請爲究辦崔署長預訊一過判移檢察廳押候究辦 
[婢女不堪虐待]  
女孩女品前日在黄浦灘徘徊四顧由捕查見詢係迷途即帶入捕房送留公廨昨由官媒將女解案請示據供年十三歲係安徽人在卡德路張姓家爲婢因遭虐待走出聶襄讞商之美領卓君判女送幼女所留養 
[法警查獲土匪]  
鄉民徐長生家前被左近土匪糾衆行刦投報警局及各級廳查緝在案兹據第一初級廳法警查獲酆廿七一名解案請訊檢察官以失主所報失贓之數不在初級廳範園以内乃於昨午備文將酆押送地方檢察廳押候傳到失主質訊究辦 
[巡警拘獲竊贓]  
陳順發不知由何處竊得綢皮衣服八件被巡警人贓並獲拘送司法科於昨日午後解送地方檢察廳請爲訊辦汪處長諭令收押贓衣暫存候查明失主傳案具領 
[闕席判决]  
沈雲峯與薛寳潤爲股開絲廠及押欵糾葛在廨互控前晚復訊因沈不到由原告律師上堂請追孫襄讞以沈臨訊不到應卽缺席判决照商會理處辦法着沈繳銀一萬四千兩利息姑免並着薛將受抵之契據呈候分别給領如沈無力措繳則將受抵契據之産業給諭歸薛執管 
[擔保人歸還一半]  
同泰升磚灰行主金福基因鄔榮堂不理担保王龍生結欠發貨出立期票洋三千元控經公廨訊判限理嗣鄔以前項期票係金勾串司賬私自出立延請律師投廨互控前晚復訊兩造律師仍各到堂互辩聶襄讞判曰案據商會查復鄔前在商會曾承認結欠貨價洋一千九百餘元惟王龍生所　造價是否收到因無佐證未便懸揣本公堂酌中定斷着鄔照還一半計洋九百餘元限兩禮拜内先繳洋五百元餘限八禮拜分期付清違干未便 
[律師原諒被告]  
通泰錢莊執事黄耕伯前延蒲有律師控張源盛毛冷店主張鑑英不還往來銀五千餘兩訊明屬實判張交二千兩人銀兩保限十四天繳案兹已逾限由捕解案請示蒲律師投稱張實情困難祗能先繳洋五百元餘俟明春再繳本律師念其拮据情眞請堂上照准中西官允如所請判張交保妥理 
[洋商請假回國]  
法公司行二班味乃君與道勝銀行二班某君邇因服務有年請假回國於前日乘法公司郵船起程是日下午法總領事甘世東君副領事德賚沛君及各國官商均至公司碼頭送别 
[多年服務之報酬]  
法總巡捕房三道頭捕罷爾特君在捕房辦公多年近向法總巡藍維藹君請假九個月回國當奉藍君准許特給全俸兹罷爾特 
 
 
 

Page 11

 
 
君已乘輪啓行矣 
[洋人酗酒滋事]  
英人某甲前晚乘醉在途滋關並以洋瓶擲破人力車夫某乙之頭部由西捕查見一併拘送捕房捕頭命將受傷人送醫院療治甲解英署請究昨經英領事研訊明確判押厦門路西牢兩星期以儆 
[因病倒斃]  
前日午刻有身穿藍布棉祅褲藍布作裙年約三十餘歲形如小販之某甲在四馬路二百八十七號聚和飯店内果腹忽爾倒地身死當由該店中人報捕將屍舁至虹口斐倫路騐屍所昨由公廨王襄讞會同美領强君蒞所驗明委係病斃查無屍屬即飭地保報堂棺殮厝壇召領 
[公共公堂瑣案]  
仇金水控王子善不還貨欵又張榮昌控陳毛郎借洋不還又陳福賡控陳煥章不理欠欵又美婦白太太控辛菊初不理抵欵昨由捕房將被告各人傳案請示判辛交一千兩人銀並保餘均交保候訊 
周培仁控周鍾聯盜賣上邑二十七保十一圖由英商新瑞和掛號美册第一千三百二十二號之契地昨由捕房將被告傳案研訊兩造均延律師到堂辯護中西官會商之下判被告押候函請會丈局督同地保勘明核 
郭公先控流氓陳德泉串同在逃之張小婁王小和等在界路攫取大小洋五元數角由探將陳解廨訊押在案昨經中西官復訊屬實判陳押西牢八月 
姜阿福控張阿寳帶刀　門圖竊又浦東和覺　　控章遲卿顧阿二串竊值洋二百餘元之銅件銷贜於彭海州昨由捕房將被告各人一併拘解公堂分别訊明判張押西牢一年半章顧彭押候提齊人證再訊 
流氓陳阿生因攫取居曼卿家小孩金鐲並竊山文心家衣物由探查獲昨解公堂復訊屬實判陳押西牢一年 
同孚路二十一號居人葉鐵秋控女傭高阿四竊取值洋六百元之鑽戒由廨訊判高女管押候查在案昨經公堂復訊仍無實據判高女開釋 
張金生因在北西藏路摸竊華仁山值洋二千餘元之皮夾昨由捕房將張拘解公堂訊供不認讞員以張非善類判押西牢三月 
[誌謝]  
麥倫書院定於正月十六日（隂曆十二月二十一）星期五下午三點鐘行年假禮請人演說並給發學生畢業証書兼演兵式體操昨承監院包克私君柬邀觀禮書此誌謝 
[雜評三（訥）]  
信用信用之一物虚懇無薄又非可執途人而强之也然而有一標凖焉銀行信用之標準何物乎預備金是也且所守其信用者必自官廳始吾以前事證之 
所謂北洋銀圓也銅元也固明明現貨也强之一律通行而巿民終以其不十足而必折减焉况紙幣乎故基本金之必須十足　存也 
前此屢屢通今北洋銀圓與銅元可以納糧完稅然而官廳視爲具文不肯收納於是民間之使用乃益因之减折故信用之必自官廳守之者此也 
今中國銀行兌換劵之現金已十足儲存信用之基礎立矣此後惟望各官廳之一律收用而勿視爲具文耳 
○習慣非特信用之不能强也即習慣亦不能强商民牢守隂曆亦習慣之一也政府體貼民意而令勿干涉焉誠不可謂爲無見然習慣雖不能强革而亦未嘗不可提倡而勸導之以期其逐漸改進若僅以不干涉爲盡責則習慣又安有改革之日哉 
[來函]  
[公共公廨會審官函]  
頃閱報載周阿尤身懷實彈手鎗游行經捕盤詰希圖開鎗拒捕被獲一案英領康君擬禁錮西牢十年鄙人以五年以上罪犯磋商移解康君不允因判發押五年期滿帶堂再核等語實均訪事傳訛此案中西會判俱係禁錮五年並無西官擬押十年中官磋改五年之事應請更正爲荷 
 
 
 

Page 12

 
 
   
 
 

Page 13

 
 
自由談 
游戲文章 
[民國二年風流史] [  劍秋]  
已見於覺迷君所著者不錄 
正月駐荷蘭國使署參贊靳志私姘法婦逼令原妻改嫁 
靳河南人娶妻張氏生有二子靳出洋後另娇法婦及歸國見故妻尙在遂逼令離婚他適說者謂靳吐棄土貨尊重洋貨云廣東省議員邱樹人姦保民妾大理院判爲無罪 
粤人廖禮耕之妾陳五妹與省議員邱樹人和姦其夫提起訴訟經該省審判廳判决後邱樹人不服上控北京大理院院判以廖與陳五妹絶無關係邱犯罪不能成立論者均頌其公允二月英雌唐羣英因與鄭師道秘密結婚太戰於長沙日報社敗績 
先是有浙人鄭師道者登廣告於長沙日報略云道英在京因道義感情成婚姻之愛已憑族友一再訂盟於便宜坊爲國步艱難儉禮從事今偕返甯省重証花燭以樂慈幃云云唐見之大怒指爲損害名譽率領女將興師問罪掮去招牌搗毁排字所該報社控之於審判廳判决唐羣英賠償損失鄭逃去 
三月偉人譚人鳳擬與老寡婦王昌國結婚未成 
譚人鳳晋京後由女士沈佩貞介紹與湘省孀婦王昌國結婚並約定一年之中祗可共處數月敦天倫之樂事將成爲大自由報等揭載並加以評語婚約遂破 
四月南通律師兼省會議員顧南庸强搶民女爲妾 
顧見碗店主彭某之女珍娜目逆而送之曰美而豔因使其書記强委禽焉彭不允顧情急搶珍娜而去事發顧逃至南京省會匿焉 
五月蘇州飛划營艙長劉保勝以小脚紅鞋自盡 
先是劉與本營領哨張青來之女有私女贈以小脚紅鞋一雙訂爲夫婦張知之以女另字劉乃置紅鞋於前以快鎗自擊死蘇州地方檢察廳長藉查烟爲名逼令年輕婦女脫褲 
有殷某者夫婦皆有烟癖檢察長查烟至其室逼令其妻脫褲相示實行其檢察職務 
游學生關瑞麟因私娶西婦逼令原妻離異判决五等有期徒刑革命偉人勲二位章炳麟與湯國黎女士結婚於上海之愛儷園旣而拆之 
章性　遏嘗累月不易裏衣女士　其汚勸之不聽密月未終卽舍之而去章遂爲鰥夫如初 
六月前國務總唐紹儀薙其鬍鬚出其姫姜與洋行買辦之女結婚於虹口之扆虹園 
初唐在北京與德婦有婚約旣而事忽中變唐忽忽不樂至棄總理而逃是年夏唐至上海見某洋行買辦之女而悅之遣人通殷勤焉女要以三事曰去爾之鬚毋剌我吻出爾之姬姜母與我爭食挖爾之腰包三十萬存於某銀行以爲汝死後之享用唐求妻情急一一允之 
外交部秘書顧維鈞棄其前妻張氏另娶前國務總理唐紹儀之女 
顧自結婚後其妻張氏憤甚欲提起訴訟旋以懾於國務總理之勢而止 
杭州警察廳司法科員鄭連升硬指良家少女懷孕剝去衣褲當堂檢騐 
是日警廳督察員林柔遠因捕拿土娼誤入艾姓家拘獲男女八名由司法科訊鞫科員鄭連升遂將艾姓二女剝去衣褲袒胸騐乳撳捺小腹指爲已有三月胎兒二女羞憤欲死鄭樂甚十月張勲派署之江寗縣知事左祅周出示保護釣魚巷妓女秦淮妓館興桂堂等八家恐爲張大帥部下辫兵滋擾呈請給示保護左以極豔麗之詞批准之其警句有曰第恐花間蜂閙藉故起慾海波瀾頓敎枝上鶯啼無端擾情天風月又曰雅願三千粉黛免歌折柳之詞安排十二金釵權作護花之使人咸謂左在事深於情云 
蘇州警察長石人俊之弟石亮川與其姘婦三阿嫂以殺嫂嫌疑被逮事白釋之仍爲夫婦如初 
北京人某因新婚第一夕其妻無落紅證據指爲不貞控請地方審判廳判離 
十一月江蘇省議員沈朱軾以與綢緞莊主程某吃醋爲程誣指謀亂與其嫌婦阿招同時被逮於閶門妓館 
是夕沈方在妓院置酒歡呼暢飲樂且無極忽爲憲兵等横拖倒曳而去拘押司令部使其飽嘗孤眠滋味阿招亦失去金戒三枚 
安徽學生胡孔禮以發魘被捕 
女子朱佩芬由鄂抵皖胡見而悅之恩食天鵝肉以三次革命之說爲弔膀資料朱怒訴之當道胡遂被逮 
十二月國會議員出售姨太太 
議員之姨太太大抵皆八大胡同中人物自國會解散後停止薪公議員落魄長安窮無聊赖乃忍痛割愛將其馬車及姨太太出售以充回籍之費二 
醫話 
[說傳染病] [  丁福保]  
能於頃刻間斃衆人之命者莫如急性傳染病他病皆起發甚緩從國家衛生上考之不至一時及於狼狽若急性傳染病則非精究豫防之法即不免有慘害之虞若於公衆衛生未備之國家其傳染尤爲可危故吾人須主意傳染病之豫防及摸滅法 
日本政府所定爲傳染病者爲虎列位亦痢腸窒扶斯實扶垤里亞天然痘百斯篤猩紅熱發疹窒扶斯八種此外之傳染病因學術研究愈進而愈多當昔醫學未備之時諸家立說均謂各種傳染病彼此相同至醫學盛而研究其病源始得彼此不同之點如虎列拉之原因惟起虎列拉赤痢之原因惟起赤痢其原因旣各不同則其豫防法及撲滅法亦因之而異且須人人盡與醫士相接研究其法始得普遍達其目的焉 
迄今漸知傳染病之豫防法處理之道亦較前人爲優其豫防第一法如何在使傳染病毒之本體不入人之身體中是已然天然痘流行之時雖甚注意食物不飲生水不食生物而仍不能豫防天然痘何耶蓋天然痘之病原乃由呼吸器傳入非與飮食物共從口中入人體内故雖甚注意於飮食物而不能防天然痘之發生反是如虎列拉赤痢腸窒扶斯等决不由他所入人體内故虎列拉及赤痢之病毒混於塵埃中人雖呼吸之入於肺臟亦不傳染若身體創傷而虎利拉赤痢之病毒更不能從傷處侵人蓋虎列拉赤痢腸窒扶斯等常混於水與飮食物以入胃中胃弱者遂不能阻其黴菌之直入腸内故欲豫流此病毒而但求空氣之清潔是未知其要點在水道改良食物之注意病原不同則其入人體内之道亦不同也 
傳染病入人體内之道醫學家分之爲三一消化器由口經胃以入腸中二呼吸器入於氣管及肺内三不問身體何部有創傷處即由之侵入其由消化器侵入者以前舉之虎列拉腸窒扶斯赤痢三者爲主由呼吸器侵入者以天然痘實扶垤里肺結核爲主由傷處侵入者以破傷風及百斯篤爲主然百斯篤亦能從呼吸器侵入以起肺臟百斯篤（未完） 
自由談話會 
章太炎先生欲至使館界内行乞或謂中華民國太覺少色余謂此舉實爲中華民國生色夫以太炎之文學而爲丐則其餘不爲丐者可知矣公使團必爲舌橋不下電告其國人曰支那之丐者其文學且勝於吾國之博士 
昔汪精衛先生發起進德會用意至善玉成不少今仿其法創儉德會立簡章規則五條使同志者有所憑依可以謝絶花天酒地之徵逐 
一不狎邪二不賭博三不必以酒肉宴客四不必華服五不輕寒素之士 
首先入會者童愛樓丁悚[  鈍根]  
小說 
[玉女魂（三）（英國羅生女士士著）] [  中華雪英譯]  
第三章 
邱洛德是夜懊喪而歸入室嗒坐謂洛羅曰先生今夜此行本屬蕩檢詎所遇者與赴會之初心又大謬洛羅曰此亦爾自招之我家表弟固竭誠循禮於接待女賓之術未嘗稍虧邱洛德漫應曰然乎惟彼等言論舉動俱極傖荒所以侮先生看無乃太甚洛羅佛然曰母假惺惺强作撇清語惹人厭聞汝亦太童　須知引爾赴會之誠不特排愁亦欲擴爾眼界果以彼等所爲爲有　芳規從此不游可也邱洛德愕然旣而奮起掠去帽圍作憤聲曰我誠不願再游此等樂境本非我輩所宜厠足從此不游亦保身之一道使校長知我今夜所爲不知怒詈至於何地且此事烏能終秘而弗宣洛羅曰姑娘聰明人將意此事或爲他人所洩獲讉必滋甚行將自出首諉其過於我乎肇禍由我譴責所不敢辭然我捨他人而與爾偕行爲愛爾也詎結果乃若是旣又泫然曰觀過知仁我過僅云疎忽非大慝也惟校地清嚴不容有此果校長知者必輟我席革我名終乃揮我於門外嗟乎往者之孤苦伶仃將復偪於我矣邱洛德聞言大不忍起而前殷然握其手曰先生勿戚吾愛先生必不洩言以相累我祗自恨今兹所爲大違禮法洛羅興致復彭曰斯言吾未能信若歸途所遇之少年以吾意度之汝豈能無意與之晋接耶邱洛德曰我與彼絶無介係不過曾一遇之耳意彼爲君子人也先生應知苟與一人有片時之雅而於意無忤者烏能恝然捨置言已致頗忸怩若不勝羞愧旣乃出函於懷示之曰彼以此投我我何以處之洛羅曰姑披而讀之邱洛德曰是不能我母嘗垂戒凡陌路之少年有投函於我而不先呈母者必弗拆洛羅笑曰不意汝孺驀之誠有若是顧汝亦自顧終身大事耶讀此而自揆之神聖不可犯之自由權卽父母亦烏能强制苟以此函呈母渠將謂汝有外交蹈不義必强爾離校歸家幽拘之使無一息之自由汝雖欲重見此英俊之才郎可得乎邱洛德曰吾方得意於拉丁文及音樂烏能遽離校果先生以爲可者先生爲我遽還此原函謝其忱悃並絶其妄謬之干求背親以撤男女之防藉私函以相酬酢生平所不爲也言已置函於几意將就寢洛羅曰姑娘亦太憨生乃不欲探此中好消息使我得函而不讀悶葫蘆眞難消受旣復反覆把玩其函曰是郎君誠寫得一手好筆法矣邱洛德引身腉視曰果隹先生之譽誠不謬洛羅又歆言曰是郎君温文英武面有斑曾患痘症乎邱洛德曰先生誤矣渠誠肌瑩膚潤焉有斑洛羅曰我視郎君兩眼若藍蔚少神光邱洛德曰先生誤矣我視渠兩眼若烏珠神光奕奕洛羅曰好女子彼眼之爲藍蔚也烏珠也何與於我汝終不欲讀函中語且從此將不聞其音不見其人矣邱洛德拾函默默一若不知作何語而可洛羅曰吾知彼將去美利堅使後此汝將欲有聞於彼彼將爲情死以彼愛汝之深雖臨命猶且爲爾祈幸福爾乃一不知以彼之函則弗啓以彼之情則弗動且不於其長征遠别時一寄聲慰藉於汝安乎邱洛德聞言心大動手指若振淚涔涔下濕函封柔聲曰函封濕矣無傷乎洛羅不答邱洛德曰先生我讀此而復歸之可乎洛羅曰胡不可邱洛德乃啓函隨啓隨語洛羅曰先生聽之無論此函云何我終不爲作覆著者曰嗟乎吾書至此心痛若芒剌爲陳數語以質之有道諸君凡女界之徽譽尊榮及種種神聖不能犯之精靈其所以發達至於無上者皆由羞惡之心存此心不存蕩檢踰閑無有旣極其發端固甚微終至胥清白純粹之美質隨其肉身淪於汚賤猶夷然不以爲恥或且妬他人之得享榮譽爲形已之惡或恨他人之保存清白沮己爲惡之心必欲傾之誘之使他人盡失其榮譽清白而與己同爲一邱之貉若洛羅者豈秉性與人殊哉然而我則不寒而凛矣維時邱洛德沉吟默誦津津若有深意洛羅靜察默審知讀書者之春心已潛萌於其所播之惡種門徑通矣乃力鼓餘勇關其當前之愁　歆以後日之歡娱並坐燈前噥噥密語而次夕遂挽手作濮上游矣 
香山先生鑒尊譯天眼通多引證而少法術篇幅太長本報不能容請止寄 
 
 
 

Page 14

 
 
 [Ｇ> 
[會審公廨諭]  
案據英商賚賜洋行控徐錫奎及胡芸青不理押欵一案訊得此項押欵係徐錫奎出面由胡芸青作保但徐錫奎抗不到案逃匿無蹤爲特登報曉諭該被徐錫奎速將所押之欵五百兩及利息從一千九百另九年六月廿一號起至付銀之日止如數償還原告如再不還欵惟有給諭將該産第六千五百九十一號道契拍賣旣賣之後則所有徐錫奎於該地産上之一切利權亦當一併消滅矣切勿觀望自誤此諭 
[華清池洋盆特别減價]  
啓者本店爲推廣生意起見將裡面洋盆格外修理清潔由外洋定到磁磚浴室來路洋盆值堂酬應週到兹從隂歷正月初二日起每位統間銅元十六枚房間廿四枚以副　惠顧諸君光顧之意謂予不信請嘗試之年底舊規五天加倍洋盆仍照原價此佈　本主人特白 
[强種精血丸　病後之復元　注意]  
凡患病者精血必驟然變壞及病退身安精血亦復其常度惟往往有累月窮年之久病百般醫治雖幸就痊然力乏神疲飲食少納總稱爲病後未能復元不知此皆精血爲久病所害若再拖延病根愈深元氣愈竭故法當精血兩補 
傷精失血之後　瘧疾之後　咳嗽之後　新戒鴉片之後　輕者一瓶重者數瓶奇效　凡此種種皆是最難復元非服此丸大補精血不可 
總發行所上海中英大藥房外埠各本分號各大藥房均有發售 
[我危險之咳嗽如何得醫治此南昌百山村小學校教習袁權君之言也]  
四年前余患咳嗽甚劇所有精力消耗殆盡狀如肺癆每日恐懼成爲癆症夜不成寐頭常昏暈少一動作便覺乏力余因深恐成癆急求醫治無奈嘗試多藥毫無效騐且漸深重幸有舍親陳君在五洲大藥房蒙贈韋廉士大醫生紅色補丸二瓶勸我試服余按法服罄大有轉機氣力增長服至六瓶病體大獲全愈覺此身所得如是之康樂自幼並未享受迄今舊疾從無復發夜能安睡胃口增進精神氣力更勝疇昔矣　韋廉士大醫生紅色補丸醫治胸部軟弱乃因稠濃鮮紅之新血補益其肺部也是丸又爲醫治　風濕骨痛　臀尻酸痛　腰背疼痛　筋系刺痛　血薄氣衰　胃不消化　陽萎不舉　皮膚各症　以及婦科諸症之良藥也　中國各處商店凡經售西藥者均有出售或直向上海四川路八十四號韋廉士醫生總藥局函購每一瓶大洋一元五角每六瓶大洋八元郵費在内 
藍色牌子貼於此處 
[如何可不費分文得一精美之五彩新年月份牌]  
凡服韋廉士大醫生紅色補丸諸君可以不費分文得一精美之新年月份牌係十四種顔色所印成者惟將補丸包皮上之兩頭藍色牌子剪下貼於此紙塡寫姓氏住址寄至上海四川路八十四號韋廉士醫生總藥局自當奉贈 
住址.....................姓氏.....................由何報剪下..................藍色牌子貼於此處 
[廣東仙壽窩　百補人參再造丸加料衛生丸]  
此丸專治男婦老少氣血不和諸虚百損心腎不交遺精流帶兼治戒烟斷癮之後氣力不佳精神不足飲食不舒本窩精工監製此丸有培養元神之力能補先後天之功價廉物美藥到病除如欲體壯者實有再造焉加料每洋一粒雙料每洋二粒單料每洋四粒衛生丸價同 
[參茸烏鷄白鳳丸]  
本窩秘傳良方耑用麋治婦人遵茸烏鷄專法製煉虚弱經期不調隂陽兩虧産後失調久不受孕及赤白帶下等症一切服法另載仿單每洋四丸加料每洋二丸經期腹痛丸每盒一元寗坤至寳丹每盒洋五角舖在上海二馬路晝錦里請認鐵拐李爲記廣東仙壽窩啓 
[ＢＯＶＲＩＬ大力牛肉汁]  
爲滋養品中之著名提煉絕頂全美者凡牛肉所含之精華悉皆攝取縮納於内 
此等牛肉補品實爲中國不可或缺之物牛力肉汁爲用浩繁可充滋補之飲料可作日間煩熱時之清凉劑可爲臨睡酣夢之導大力牛肉汁爲厨役之無上贊助品大力牛肉汁可製適口之鮮湯而於烹調煎煨各項佳餚用之能益增其甘美愈覺其滋養 
君欲滋補品時切勿服尋常肉汁或牛肉茶 
大力牛肉汁用時不須用祇須冲以開水而攬匀之ＢＯＶＲＩＬ 
[新開漢口大旅館擇於陽曆六月念二號大開張廣告]  
十大特色如左　一四層洋樓　二地處適中　三陳設華麗　四中西飲食　五樓外有樓　六升降電梯七交通利便　八報室玻樓　九花草怡情　十伺應周到　本館力除積弊不用接客如有函電知照者定時自派專司歡迎倘貴客有多件行李不妨點交輪船值房茶房由敝館持信搬取可也 
價目東樓　壽字房每間每日一元　福字房每間每日三元　禄字房每間每日二元　喜字房每間每日五角　西樓　佳字女賓房每間每日四元　美字女賓房每間每日三元開設英租界歆生路花樓口 
[上海汽車公司　Ｍ]  
經理美國頭等著名美其根廠新式快車 
[特别新樣快車出租]  
價目　每點鐘洋五元　坐位　大車可容七客轎車可容六客　時候　不論晝夜均可開馳 
地址　江西路四十二號　電話　四千另三十五號　 
本公司經售搿司令汽油及修理汽車並備文明婚轎車出租如蒙　賜顧無不格外克已 
[遵照新章之小學校陽歷一月應用秋季始業共和國教科書第二四六八等册]  
商務印書館出版共和國教科書 
初等小學 
教育部審定　北京　山西　河南　龍江　陜西　四川　貴州　江蘇　奉天　採用　新修身　八册　每册實價三分 
教育部審定　北京　山西　河南　四川　龍江　陜西　湖南　貴州　江蘇　奉天　採用　新國文　八册　每册實價五分 
教育部審定　北京　陜西　龍江　湖南　四川　貴州　江蘇　採用　新算術　八册　每册實價三分 
高等小學 
教育部審定　北京　河南　龍江　湖南　四川　貴州　江蘇　奉天　採用　新修身　六册　每册實價三分 
教育部審定　北京　山西　山東　湖南　貴州　龍江　陜西　河南　四川　江蘇　奉天　採用　新國文　六册　每册實價　五分 
教育部審定　北京　山西　山東　湖南　龍江　陜西　河南　四川　貴州　江蘇　採用　新算術　六册　每册實價三分 
教育部審定　北京　山西　河南　龍江　山東　湖南　四川　貴州　江蘇　採用　新歷史　六册　每册實價三分 
教育部審定　北京　陜西　山西　湖南　四川　貴州　江蘇　奉天　採用　新地理　六册　每册實價三分 
教育部審定　北京　山西　山東　龍江　陜西　河南　四川　江蘇　奉天　採用　新理科　六册　每册實價三分 
上列各書有春季始業秋季始業二種春季始業用書專備各校沿用舊習慣者之用再各書均有教授法合併聲明 
[請看！！！患胃病者請看！！！欲壯身者胃症良藥胃活]  
[胃病與康健與事業之關係]  
胃者身體中中樞之機關也。胃弱則全身從之衰弱者天下醫家悉認爲公理故身體康健與否全視胃部强弱。胃部健壯則身體自然健康始得經營事業可知胃之强弱係關人生禍福之分。諸君留心保護胃部最爲要緊 
[有此等病兆者]  
速服胃活而可拔其病根也胃弱。溜飲。食欲減少。胃痙。胃痛。腹脹。胃炎。食傷。吞酸嘈雜。大便秘結。惡心嘔吐。胸痞。各胃病服之莫不立見奇効 
定價大罐大洋一元二角　中罐大洋六角　小罐大洋三角　試用大洋一角二分 
無胃病者　常服胃活、能保胃健、增進飲食、血肉發達、身體强壯矣 
本舖東京大阪山田安民藥房　總經理上海河南路東亞公司 
[永年人壽保險公司有銀出借]  
啓者本公司備有現銀專做頭等押款欲押者請　駕臨本公司與經理面議或投函接洽上海廣東路十號總公司啟 
[百代公司　真正新片到申]  
汪笑儂　吕月樵　小達子　小連仲　等新片均到其中西皮　二簧　梆子　青衫黑頭　崑腔　東鄕調　蘇灘　𦝤𦝤調　揚州調　大沽調　一應俱全前荷　諸君欲購新片屢蒙枉顧敝公司殊深歉仄今新片業已到齊爲特登報奉聞　卽祈　稅駕揀取是盻 
 
