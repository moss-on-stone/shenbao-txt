# 1906 - 34 - 4911784

 

Page 1

 
 
   
 
 

Page 2

 
 
[論過渡時代之可危]  
　　十年以來新政萌芽之最多而又最可恃者莫如去年去年既發其端則竟其委收其功者當自今年始故丙午年爲新舊交替之過渡時代今之論者無不同聲祝丙午歳之進步非偶然也雖然天下最可喜者爲過渡時代爲其去黑暗而入開明舍其舊而新是謀也天下最可危者亦惟過渡時代爲其舊者已破壞而新者未建設故也於茫茫大海之中乘長風破萬里浪較之望洋興歎者固有希望之可言矣然當其離此岸而未達彼岸之時波濤洶湧危險萬狀之機亦往往於此際遇之其得達彼岸與否尚在未可知之數也吾人今日處此過渡時代得母同有此感乎試按今日社會之狀態而述其可危之理由如左 
　　一則由於舊敎育己廢而新敎育未興也科舉廢而選舉之法一變舊敎育之制度亦失基依據而不能獨存於是嚮之從事於科舉而恃以爲衣食者皇皇焉如窮人之無所歸此數百萬不耕而食不織而衣之徒嚮則雖類於閒民而猶有所恃以爲生故爲民之蠧而不至顯見其害今則無所於歸其四溢而爲患者或恃刀筆以魚肉鄉愚或挾私見以阻撓興學尤其甚者假新學之面目以擾亂一方之學界者有之以謬種之流傳而遺誤一校之學生者有之敎育者國家最神聖而不可褻視之一部也今若此則各處學校林立而起其所造成將成爲何等國民耶種因在一時而結果在十年二十年之後我爲中國前途計我不得不爲將來負擔之國民危矣 
　　一則由於舊道德將廢而新道德未興也中國之道德其規律之嚴爲各國所不及無俟言已然天下之眞理無窮而禮旣因時制宜則道德亦必有隨時勢而損益之處所謂損益者固其節目居多而大綱則所謂百世可知者也乃迂闊者執道不可變之說并節目之損益亦訾爲悖亂之言喜新者乃變本加厲矯枉過正醉心於平等自由之說欲概施之於類似野蠻之國民於是政界學界均爲之紛然不靖以男女平權結婚自由爲女學之宗旨於是社會之風敎將大受其惡影響以豪傑自命而脫略小節不修邊幅於是士風一變爲尚放蕩輕廉恥日本爲效法泰西之先進國其國之有識者常以此爲憾然則今日一種糠粃周孔士苴仁義之議論其爲風俗人心之隱憂庸可量耶 
　　一則由於舊刑制己改而新刑制未備也凌遲斬梟爲中國之酷刑固已至於刑訊之法杖笞之制以文明之國民律之誠不可一日留然法制之隨民俗程度而異者政治家所公認也刑罰之世輕世重者又法家之精言也今使以歐美等國文明之刑制施之於非洲野蠻之民其不適宜不待智者而始知也我國民之程度雖未至與野蠻一律然禮義廉恥生於富足國民懷刑之心恒與其貧富之程度爲正比例生計之困蹙卽其易觸刑網之一大原因故輕刑之制必與富民敎民二事互相依賴而進否則徒以長民之奸而己至刑訊固非理之尤惟必賴裁判之法偵探之術有以輔之而刑律重口供不重憑證亦必修改之而後可否則狡者抵賴之方百出宜乎承審者之困於讞案而姦民益無所忌憚矣此非吏治上社會上一大可慮之事乎 
　　由此觀之凡效法於人之事必先有其預備而後見諸事實不爲粉飾具文尤必循其階級而後能其進有漸不至陵亂而雜施敎育之預備在師範師範立而後可以言新敎育國民之階級己底於尚公德守公理而後可以言新道德旣富既敎司法裁判之制大改而後可以行新刑律不揣其木而齊其末我見欲速者之反以不達而貌襲文明者之將重爲異目憂也 
 
 
 

Page 3

 
 
 
[中俄協約之談判所]  
　　十四日北京電云中俄恊約之談判所尚未議定大約以外務部或俄使館爲之譯字林報 
[法國要求航路權]  
　　十四日北京電云法國刻又要求中國准其在潯州等處得有内地航路權蓋駐紥柳州之兵業經撤退而思有以取償之也譯字林報 
[英德美各國要求東三省開埠時之利益京師]  
　　外部人云日前英德美各國駐京公使赴外部與各堂憲會議事件大致要求東三省開埠時多讓地叚以備擴充商務並於該處擬派領事而資保衛外部如何答復未能盡悉（受） 
[鄂督有調兩廣之說北京]  
　　日前政府王大臣會議粤督岑雲帥因籌路欵與紳商衝突輿情未洽應卽奏請更調查鄂督張香帥熟悉兩廣情形素爲粤紳悅服擬卽調補兩廣以資治理云（伯） 
　　按此條與昨報所紀謀任兩湖總督之秘密運動一條可以參看 
[張百熙有入軍機消息京師]  
　　政府現議奏請添派軍機大臣藉資襄理一切日前各大臣會商擬以張百熙在軍機大臣上學習行走惟因慶邸政躬不豫是以未能定議（伯） 
[慶邸擬辭退要差北京]  
　　據政府中人云慶親王前因辦理某事未洽聖懷頗不自安已擬辭退軍機未蒙兩宫俞允邇來邸躬時常不豫自謂年力就衰難膺重任意在决計奏請開去軍機大臣及外務部差使以免貽誤要公云（上） 
[電飭長將軍巡查天山北京]  
　　前新疆巡撫潘效蘇往天山巡查未畢卽被參革現聞政府以天山一帶遼闊須酌添官缺以資鎭攝故電飭伊犂將軍查明天山形勢奏請施行（閏） 
[改革官制先聲北京]  
　　聞政務處王大臣會議改革各省官制分設四司以布政使改爲理財司按察使改爲掌刑司巡警局改爲警察司洋務局改爲外交司仍由督撫統轄四司以下各道府直隸廳州縣悉仍舊制其餘佐貳各缺一律裁汰（吕） 
[政府决議緩裁三院京師]  
　　政府會議裁撤奉宸上駟武備三院事宜嗣以該三院事務雖簡於公欵開支並非過鉅一俟出洋考察政治大臣回國後再議改設内部所有供備内用之衙署均歸内部管理此時該三院應令照舊暫緩裁撤（盈） 
[會議巴塘設官詳誌北京]  
　　日前政府諸公會議巴塘設官一事擬設巡撫藩司各一缺分巡爐雅道一缺以此道管轄刑名須加按察使銜其瞻對巴塘裏塘設一道所有打箭爐雅州明正等處各設知府一員此外添設廳州縣等官並於打箭爐添設總兵一員揀派協統分駐巴塘卽將建昌鎭鶴慶鎭等營一律改習憲兵近日所議己有端緒惟須電商川督查核情形再行人奏（受） 
[商部乙巳年紀事簡明表]  
　　一本表體例悉仿甲辰年紀事簡明表辦理自本年正月起至歳月封印日止所辦各事依類編例名曰乙巳年紀事簡明表其封印後所辦各事當附入下届表中以免遺漏 
　　一甲辰年公司註册僅和宗本年增至六十餘宗足臻商智日開漸知保護之益又本部顧問官議員曁駐紥各國商務隨員各省商務議員均有增派更換兹統依類列表附後 
　　一甲辰礦務僅五宗本年增至三十餘宗各省商會僅七宗本年增至二十五宗故特添列發給礦照及商會總理兩表以便與紀事表互相叅閱 
　　一路礦議員本年甫經奏准現在路務議員僅派詹天佑潘志俊二員礦務議員僅派陳樹涵朱鍾琪兩員故暫不男列表 
[農]  
　　畜牧公司同安陳元鼎禀辦由厦門商務總會轉報擬集資本三萬元十月二十批准設在厦門 
　　皮毛公司伊犂將軍馬亮奏設奉旨議奏六月初二日本部會同户部議覆照准 
　　貴池墾務公司創辦人劉卅珩等八人股本二十萬兩六月二十七日註册 
　　通海墾牧公司創辦人張謇股本二十二萬兩有限七月十四日註册設在江蘇通州海門 
　　阜生蠶桑公司創辦人張謇股本二萬元有限七月十四日註册設在江蘇通州 
　　澤生水利公司合資人大生紗廠通海墾牧公司資本十萬兩有限七月十四日註册 
[工]  
　　中等工業學堂藝徒學堂七月十七日學務處會同本部户部議覆御史王金鎔請設藝徒及初等中等各學堂摺内奏明派本部右丞紹妥擬章程次第籌辦所需款項奉旨由崇文門溢徵稅項酌撥三成七月二十六日本部籌擬辦法奏明奉旨允准隸屬京師高等實業學堂辦理現正籌辦 
　　京師勸工陳列所三月二十一日奏明辦理四月初六日派本部員外郎祝瀛元等爲總理恊理曁事務長九月二十八日奏給關防並擬訂辦事採取寄售游覽章程四大綱設在正陽門外廊房頭條胡同俟工程告竣擇日開廠 
　　永年機器紡織有限公司職商楊來昭等禀辦擬籌股本四萬兩先行購紗織布三月二十五日批准立案設在北京 
　　常昭裕豐泰機器紡織有限公司職商朱譜守等禀辦由上海商務總會轉報擬集股本三十萬兩五月初六日批准立案 
　　華綸機器紡織有限公司職商趙善培禀辦集股本二萬兩用人工機器購紗織布七月二十三日批准立案設在遵化 
　　和豐機器紡織有限公司職商頋釗等禀辦由創辦人認集股本 
 
 

Page 4

 
 
四十萬元八月十六日批准立案設在寗波 
華澄機器織布有限公司職商祝廷華禀由江蘇議員陸樹藩轉報擬集股本九千元紡織各種花布九月二十六日批准立案設在江陰（未完） 
[北京擬闢商塲京師]  
　　北京自經庚子後城内外洋行林立雜居已非一日前經各國駐使請將北京闢爲口岸當由外部照約駁回然規畫久遠究不可不預爲計畫聞巡警部擬會商外部將崇文門内劃地一區俾内外城各洋商店鋪一律遷入作爲商塲今春卽可實行（辰） 
[咨解本年内府經費京師]  
　　光緒三十二年各省應解内務府經費共銀六十萬兩刻己由部分咨各省督撫查照按數解京抄列如左 
　兩江鹽課銀五萬兩　　　　福建茶稅銀五萬兩 
　廣東鹽課銀五萬兩　　　　九江關常稅銀十五萬兩 
　江海關鹽課銀五萬兩　　　閩關常洋稅銀共十五萬両 
　太平關常稅銀十萬兩（閏） 
[擬辦賦役全書北京]  
　　政務處擬辦賦役全書請派各大世察核在京各部院衙門錢粮欵項原額及現在收支銷算數目在外則直省錢糧現在熟田應徵起存數目等項其在内責成各該管衙門在外責成督撫考核編定呈備御覽（閏） 
[譯學館英德俄法四科將次招考北京]  
　　日前學務大臣會商以譯學館擴充學舍現己竣工擬加學額添設英德俄法文字四科刻已傳諭該館提調招考正取學生四百名備取八十名分撥各科肄習俟將應用試卷備妥卽行出示招考（上） 
[學部電催陳中書赴京集議鎭江]  
　　北京學部電催鎭紳陳慶年中書卽日北上一切事宜均候中書集議（工） 
[鄭巡檢奉調出洋蘇州]  
　　蘇撫陸春帥接准出使荷蘭國陸星使電稱需員辦事查有江蘇候補巡檢鄭延祜堪以派充隨員請速飭令出洋卽日來荷等因經春帥轉飭遵照　巡檢奉 
文後卽於正月十三日禀辭赴寗謁見江督後再行擇期出洋（永） 
[酒捐委員發廳看管寗波]  
　　辦理甬郡酒捐委員朱其選積虧捐欵八千餘金本月十二日浙撫張中丞札飭寗府喻守將該委撤差嚴行看管太守奉札卽將朱委員發交典史看守一面飭鄞縣高令親往該局勒令交卸局務以便另委妥員接辦（具） 
[飭屬一律開辦警察江西]  
　　去臘臬憲余廉訪查知各屬保甲有名無實因行文勒限臘月内一律仿照警察頒發章程開辦巡兵站街等事如違詳撤參處不貸（百） 
[江督札飭籌防局速撥開濬黄浦經費文金陵]  
　　兩江督於三十二年正月初十札江南籌防局云據蘇松太道袁禀稱竊查修濬黄浦河道一切辦法關繫主權職道疊與駐滬各領事磋商力爭仰蒙内外堅持改由中國籌欵自辦已奉外務部與駐京各國公使改訂條欵會同畫押奏准咨行遵照查第二條内開議定章程畫押後三個月内中國自行選擇熟悉河工之工程司等語職道查有荷蘭國人奈格精於河工品學兼優中外推重曾爲日本聘用多年甚爲得力光緒初年遊歷到滬攷察黄浦情形光緒二十四年爲上海洋商總會所邀著有浦江說帖光緒二十八年又添一說帖以補前之未備前後考論極爲詳細職道由電禀明遵飭轉和總領事阿福柯電約奈格來華一面函嘱稅司覔到奈格治河論說另行譯漢寄呈現據和總領事來函奈格定於十二月十八日由法屬馬塞地方乘英公司蒙古利亞船啟行約計明年正月杪可以抵滬查工程司專管濬河工程浦江淤河變遷無定應如何開挖方有成效需用材料機器應如何籌備始可合用雖奈格未到難以預定然目前應先料理者如測量河道水勢清查兩岸漲灘均屬應辦之端水利爲地方要務本應關道與稅務司會同辦理而稅司及河工程司均爲中國用人一切應聽關道核定權無旁落應與改約之義相符惟關道任重事繁難以兼顧己奉外務部由鄂調到三品頂戴員外郎辜湯生駐局坐辦相助爲理查辜部郎兼通英法德三國語言文字得有英國大學羅馬希臘經科博士文憑足比中國進士並得有德國國家工程學堂修業文憑志趣端正學問優長各國皆知今坐辦黄浦工程内有與關道稅司工司會商考察之工務外有代關道與各領事會議改善之交涉頭緒紛繁責任至重該員外向來薪水最優現奉飭道並酌定每月薪水銀八百兩以資辦公此外全河水勢何處較深何處較淺應逐叚測量準確沿浦灘地某處歸某商管業某處爲無主官地應逐一清查種種事家雖亦係辜部郎主政然局中事務繁重必需老成妥愼之員爲之毗贊職道禀奉派委候補道何道維樸作爲駐局襄辦月支辦公薪水銀三百兩至濬河經費本年七月間開報共收庫平銀三十七萬四千三百九兩有奇在案截至現在止又共收庫平銀四十二萬九千八百七十二兩餘零核計上今兩年統共收到庫平銀八十萬四千一百八十餘兩閩省認解之三萬兩尚短二萬數百兩安徽認解之三萬兩尚短二萬両金陵銅元應還籌防局借本尚短五萬兩應請分别催解至各省銅元一項己奉財政處户部奏明停鑄所派銅元餘利此後卽己無著而河工開辦伊始在在需欵勢難停工以待擬請咨商户部另行指撥的欵源源解滬勿稍延欠緣工程司佔定工程一經禀准施行分别購置材料機器卽須大宗出欵現存九十餘萬儘數備撥不敷甚巨兼之局用一切亦應預爲之備欵旣應手工能從速外人不致藉口另生枝節庶可仰副始終挽回主權之至意等情到本大臣據此除分别催解外合行札催札到該局卽便遵照會商將欠解銀兩從速撥解以濟要需母違此札（布） 
[上海道慰留關讞員批]  
　　公共租界關讞員辭差一禀己錄本報兹將道批鈔列於後會審一差責重事繁非熟諳交涉精明强幹之員不能膺此巨任該丞以差以來恪守定章力 
 
 

Page 5

 
 
保主權本道久深嘉尚稽之輿論亦莫不衆日交推禮義不愆人言何卹况西報私衷偏見尤不足爲憑務望勉力從公切勿遽萌退志至西報任意誣衊華官損人名舉有違報律仰卽查取報帋送閱以憑照會領袖領事查禁可也此繳（顚） 
[白爾佛之前途可望]  
　　十四日倫敦電云聯合黨之意向不久將趨歸白爾佛君卽倫敦市中之稅則改良亦並無反對白君之意自由黨獨立員美森君亦曾表其中立之旨云譯字林報 
[俄開議院定期]  
　　十四日倫敦電云俄國己定陽歷四月七號爲舉行選舉之第一日而以是月二十八號開國會譯字林報 
[日贈寳星於俄將]  
　　十四日東京電云俄國派人收俘虜之陸軍中將達尼諾甫已由日皇奬贈頭等聖寳徽章 
[撤在韓中國使館]  
　　十四日東京電云中國駐漢城之事理長已奉命將駐韓使館撤除祇留中國總領事署爲代表中國交涉事件之機關 
[日本陸軍定期大操]  
　　十四日東京電云日本己定期陽歷四月三十號在東京舉行陸軍大操 
[哀耳蘭政府之舉動]  
　　十四日倫敦路透電云哀耳　之樞寗院已將英政府之壓制規則廢棄 
[法總統接見英議員]  
　　十五日倫敦路透電云法總統羅勃脫已接見英國倫敦羣會之議員極表歡迎之意 
[俄革命情形]  
　　十五日倫敦路透電云俄人革命之舉刻尚無己沙拿畏斯德撤及勃拉洛斯托克三處突起三次炸彈事傷斃無數有俄人高維爾威開者在比利時之禽脫地方被擒家内共藏大鎗二百枝手鎗五十枝火藥二萬包譯文匯報 
[摩事會議情形]  
　　十四日桓林電云德法兩國之代表人於巡警問題尚無確議巴黎太唔士報及提勃兹報尚要索未能滿意各欵之須歸於妥善云 
[德美商約近狀]  
　　十四日柏林電云德美兩國議立暫時試行之商約刻已十分進步譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[駐京各使覲見賀年京師]  
　　正月初九日已刻皇太后皇上升乾清宫德使穆默英使薩道義日使内田康哉法使吕班和使希特斯義使巴樂禮美使柔克義俄使璞科第葡使阿梅達比使博賚爾奥使訥巴恩墨國代辦使臣阿達密拉覲見賀年（也） 
[深宫注重蠶桑京師]  
　　内廷消息云兩宫議及現在講求實業深宫宜知稼穡艱難常年雖有祀先蠶採桑之典日久相沿已成虚應故事因特面諭内務府大臣飭擬籌欵購呈蠶子桑秧以便皇后率領妃嬪實行學習敎蠶繅絲之法俾爲天下風焉（上） 
[内廷選女日期北京]  
　　日前户部堂官呈遞摺件謂現屇選入滿蒙漢秀女之期本部擬於二月初七日選擇文職官員五品以下武職官六品以下秀女年在十四歳以上十七歳以下方能入選等語聞兩宫允諾矣（閏） 
[各省解到都察院經費京師]  
　　都察院堂官將新添各省籌解飯銀調查清楚乙巳年共計收到飯銀三萬六千三百七十二兩計開如左河南三千兩山東二千一百両福建二千五百六十二兩長蘆四千零六十二兩新疆一千河東三千零六十二両奉天一千雲南四百江蘇六百陝西一千安徽一千兩廣三千五百六十二兩江寗六百四川三千五百六十二兩江西一千浙江二千零六十二兩兩淮三千八百兩（閏） 
[移查小輪私帶貨物九江]  
　　稅務局移知官輪局謂内河各公司小輪新章均准裝載貨物允宜設法攬載酌收水脚以資挹注惟奸商私販類多夾帶貨物走漏稅捐輪船茶房水手人等難保不因裝有商貨藉此影射亟應預爲防範嚴密稽查凡有客貨赴輪報裝必須驗明完納統稅執照件數相符方准裝運如有夾帶未完稅課之物卽行提局充公相應移請貴局轉飭各輪照章嚴查（石） 
[創設浙西小輪公司杭州]  
　　杭州往來蘇滬之三輪局前已訂立合同頗覺獲利兹有某富商因轉瞬蠶汛上市特創設公司備有小輪數艘專走杭嘉湖及南潯海鹽平湖等處（的） 
[安慶又設閱報社安慶]  
　　皖省自去夏周君兆熊等在東門外創設一皖江閱報社今正又有某君等借城内同安嶺財神廟又組織一集義閱報社定於十五日開辦（丁） 
[黔撫過常湖南]  
　　升署貴州巡撫岑堯階中丞於去臘中旬行抵常德郡城文武官員均至河千迎迓中丞接見後卽登岸拜客次日府尊周鏡如太守武陵縣陳理卿大令設讌瓞園公請中丞並請提督十四日軍門志忠岳常灃道韓觀察慶雲座簉聞中丞在常勾留七八日之久直至十八日始行啓節赴黔（佐） 
[未能辭退平糶事務九江]  
　　九江糧食公所抽費一分以備平糶之助曾舉增生趙文瀾經理趙以任大責重禀辭縣批查該增生品行端飭力事精詳久經本縣訪聞確實此次委辦平糶事務已禀奉道府憲核准該增生自應不辭勞苦盡心經理母得推諉（石） 
[比追酒行繳捐揚州]  
　　揚州酒業認辷捐款後經酒董王鍾灝等禀報已收二千餘串詎馮德茂等六行意存觀望刻已爲縣差提案比追矣（步） 
[鄉民械鬥傷人寗波]  
　　新正以來鄞邑各鄉民時有械鬥之事最巨者爲大嵐山地方李忻二姓因爭奪山地糾衆械鬥一案李姓傷十餘人忻姓傷一人有李得方者被忻姓擒禁當由李姓宗長赴縣喊控高子勛大令立委鄞江分司趙巡檢帶差往騐將李得方帶回衙署一面由大令飭拿兇手訊辦（故） 
[傳習完全師範杭州]  
　　杭省高等學堂監督陸勉儕太史以師範未立爲學界缺點張撫亦深以師範乏人難期成效兹就高等學堂内設立完全師範傳習所定額二百名已出示招考如各學科稍有門徑年在三十歳以内者均可報名俟畢業後派充各學堂敎員及准私立學堂延聘以廣造就（的） 
[更易督辦整頓巡警杭州]  
　　杭省舉辦警察己逾三載耗資甚鉅毫無裨益兹經張撫派隨節來杭之候補道袁觀察思永爲督辦重加整頓并延敎習訓練巡士及擬定巡警章程至凡充當巡差之各員弁亦須先期學習云（的） 
[蘇臬司批斥訊案不公蘇州]  
　　總理通崇海商會補用道張咨呈蘇臬臺畧云通州三圩鎭魏公和花布行由滬發交龔長順船样銀四千元并鉛託等物裝運回通行至崇明廟港遭風傾側半沈港口溺斃五人船夥秦兆元吳文富經大生輪船救甦帶滬告號遣夥赶往船已無蹤詢據土人稱係該處匪船顧全福等乘危鑿穿船底將洋銀等件攫掠俵分復經陳金貴受該汛弁曹純臣之命斷練取錨飄船滅迹一案州縣訊斷不公咨請親提訊辦等情署臬司朱竹石廉訪以沿海居民乘危搶奪最爲惡習而該處汛弁有保衛商民之責不卽赴救彈壓竟任令匪徒攫取財物事後猶爲狥庇實屬有意玩縱察核此案龔長順船上失去銀洋四千元既有莊帳及號信可憑自是無疑數目亦不至以少報多乃該前州謝牧不向供認鑿船搶物之顧全福等究明得洋確數竟置客欵於不間僅念船户孀妻弱子無以爲生責令顧全福等共罰繳洋六百元給予龔長順之妻劉氏共領訊斷實欠平允誠如來咨所云斷無獨顧船家以匿贓爲賠贓反作撫恤之理斯言甚爲明確况案經委員勘船繪圖禀復七艙鑿孔九洞船内石子俱在足見船側未沈一切細物業已掠取决無獨遺最重之洋箱顧全福等供止鈎得帳箱有洋四十餘元顯係狡供避就特該牧偏持己見不爲研究耳旣曹弁典仁曾許還洋二千元了事尤見客款所失四千之數己有著落其知情故縱情形畢露現謝牧業已開缺卸事該代理州蘇牧素尚明練自應卽飭提案研訊秉公核斷詳辦並將該汛曹弁詳請示懲以通下情而蘇商困等情札飭太倉州遵辦並照復通崇海商會查照（吉） 
[臬批贛榆盜案蘇州]  
　　去年贛榆縣治城頭鎭恒隆油坊被盜行刦五六千金併拒殺鄰人王宗義等三命一案現經臬憲朱竹石廉訪批示云據詳估計失贓有四千八百餘両之重如此鉅贓爲江北各屬盜案中所罕見且有油酒各缸九只難於掩藏失事半年雖已獲犯兩名又無正贓眞供尚不知是否正盜捕務廢弛民難安 
 
 

Page 10

 
 
枕果能關心民瘼宜首治盜安良嚴飭懸賞勒緝正兇該前縣陳玉斌逾限三月並不估計詳報遲延希圖趨避現已交卸仍應請記大過二次一面責成接任縣劉廷鳳勒限訊緝追贓（且） 
　　按十三日本報載江北提督劉延帥通飭治盜文大言炎炎自道己能一若無難緝之盜者此等重大盜案已懸半年蘇臬司何不移知江北提督歸彼緝獲以一試其自誇之技乎 
[誣指醉漢爲盜蘇州]  
　　閶門附近之某鄉某姓家於去臘杪某日有盜匪多人意圖行刦當經鄰人鳴鑼號召衆鄉人圍而兜拿盜衆見勢不佳四散逃逸時有渾名牛屁丫頭者正在酩酊之中聞警奔至　某盜手中奪得單刀一柄向人業中亂舞蓋猶以爲盜尚未去也詎衆鄉人卽以其爲盜因將其獲住捆解有司衙門請辦旋經董保人等聯名其保始得釋放（且） 
[梟匪拒捕刃傷弁勇鎭江]  
　　江北沙頭地方新正以來梟匪在該處搭棚聚颰抽頭初十日緝私營陳管帶派弁勇前往拘拿乃該梟匪各持刀械抵拒將所獲數犯奪回哨長周某勇目張趙二人均受重傷陳管帶聞警後又加派巡勇赶獲梟目一名常卽送縣釘鐐收禁巾詳上憲（再） 
[嚴禁花會福州]  
　　福建臬司朱廉訪聞近有綽號番仔充當臬府差役私收花會特飭警務總局獲拿到案押辦侯官胡邑尊因此示禁花會故此風近已稍戢云（其） 
[滬城官事]  
　　商約會辦候補道楊彝卿觀察文駿昨詣道縣各署謝步○候補道周金箴觀察晉鑣又湖南人江蘇候補道唐子中觀察郁華直隸候補道翁寅臣觀察順孫昨均因公分詣道縣兩署拜會唐觀察由省到申後現住道署翁觀察住昌壽里○婁縣知縣屈吉士大令泰清華亭縣知縣趙豹文大令夢泰文報局總辦李景枚明府汝才江蘇候補縣徐子德明府芳懷浙江候補縣楊壁章明府瀛奎等昨亦先後詣道縣署禀見拜會（君） 
[鎭董禀商要公]  
　　閔行鎭董事顧君丹泉偕劉君世杰昨日至申到縣禀見汪大令面商要公良久始别（曰） 
[創設鐵路電報學堂招考學生]  
　　滬寗鐵路公司近需電報學生屢向電局假用終非持久之計故經當事者議定另在新閘地方設立鐵路電報學堂擬招考學生六十名定於本月十七日投考聞報名者已有數倍矣（力） 
[浦東擬請改辦警察述聞]  
　　浦東爛泥渡楊家渡等處各巡局近因防務疎忽辦理不善該處各董有擬禀請道縣各署仿行警察之說不知確否（尺） 
[派員押運新造各砲赴省]  
　　江寕督練公所去冬禀奉督憲飭滬南製造局赶造仿照日本新式之炮架銅車炮及過山炮大小共計三十二尊委兵備處文案劉命侯明府到局試騐刻已製齊計裝一百三十五件另有炮藥一件商請南北洋總統薩軍門札委保民兵輪裝運會辦方觀察復委炮廠委員王承慶少尹佩堯率同工匠三人又委炮隊營幇帶張炳齋守戎帶領炮敎師兩名定於今日押赴金陵交納（寳） 
[法員逝世]  
　　法總領事署副總文案官都　　　因　病請假調治前日殁於公濟醫院法總領事以都君平日辦公勤愼殊深憫惜命將屍身擡回署中從豐棺殮昨將屍棺裝入馬車至新北門外大天主堂行追思禮畢然後舁至八仙橋西首外國坆山安厝寓滬法國官商執紼而送者頗形熱鬧（臨） 
[巡士頌德]  
　　滬城東南西北四警察局巡長巡士等因關道袁海觀觀察卸任在卽昨日恭送德政牌八扇萬民旗四面萬民傘一項（曰） 
[絲廠開車]  
　　美界各絲廠於去臘底先後停車度歳兹悉瑞綸勤昌等廠已於前日開車綸華永泰等廠則定於二十左右（似） 
[縣差帶回]  
　　本縣汪大令前晚十下鐘己由松郡公畢返縣所有劉金松謀斃施錫堂案内牽涉之縣差丁照榮帶松之後以府憲戚太守無暇會訊依舊帶回並經面奉府諭著於本月下旬左右將應訊人証及該差並南匯縣仵作一併親帶至府聽候訊核（嚴） 
[傭婦跌傷]  
　　楊樹浦路誠昌榮洋雜貨店傭婦某氏昨日由樓上失足跌下受傷甚重由店主送入同仁醫院求治（似） 
[備桶積儲垃圾]  
　　滬南總工程局總董查得各裏街垃圾自掃夫掃過以後居民傾倒不便因備橘桶一百餘只編列號碼定於日内分置各處以便隨時傾棄俾清道路又查悉大東門外城脚垃圾諭令夫頭多備船隻限三日内裝往他處（寳） 
[煙客猝斃餘聞]  
　　昨報紀寗人阿芬在望平街祥園烟館無端斃命一則兹悉死者爲裘鑑卿自堂倌將屍背回後門弄内卽經捕房傳諭查明有無親屬迅速棺殮旋由屍弟裘　榮於當晚備棺安殮寢事（力） 
[航船覆水遇救]  
　　留防太湖水師歐陽恊戎趾麟於正月初六日出巡初十日巡至澱山湖時狂風大作見有往來蘇松航船爲風吹覆恊戎急命水師弁勇竭力施救當塲救起船主搭客共十五名就近交周莊司巡檢孫二尹逢陽留養資遣（似） 
[送請安揷瘋人]  
　　八百零六號華捕送瘋人華巧福到公共公廨請爲安揷讞員關司馬飭差送棲流所留養並出示招領當 
[禀懲火夫行兇]  
　　前晚製造局警察營内有某什長與火夫因細故口角事爲幇帶劉萬祥千戎聞知親到厨下查問該火夫不服竟將厨刀向千戎猛砍幸經警察兵奪住千戎大怒會同委員曾太守廣鐘昨日禀明會辦方觀察將火夫懲辦（寳） 
[搜拿賭棍未獲]  
　　北新涇中叚賭棍拒捕擊斃什長陳廷甫一案前日原差奉諭往拿供出爲首之陳仲三陳秋泉等數人因該處巡勇連日亦在搜拿若輩早已聞風逃逸未獲一人乃將五圖地保朱某帶縣禀復又聞此案該處居民鋪户以該局勇等不應索費擾事故有聯名禀縣澈究之說云（曰） 
[照請催訊]  
　　彭叙五前因地産糾葛涉訟由英領事函請上海道袁觀察札飭英廨赶速訊結在案兹因英總領事查得此案迄 
 
 

Page 11

 
 
第十一版 
今尚未定讞故於昨日照會道憲催請札廨訊明復核（曰） 
[訂請會訊]  
　　俄商西皮利克投本管領事署控華人王寳山吞没工資等情俄領事闊雷明君循例照會公共公廨讞員關司馬簽差協探於前日將王傳案昨日司馬照會闊君訂於二月初一日卽禮拜五午後二點鐘蒞廨會訊（力） 
[牽涉妓院事被拘案由]  
　　昨日報紀金華甫因牽涉妓院之事被捕房拘拿一則兹悉金前在某律師處曾充繙譯去冬辭歇有高三者向與金善欲娶公陽里金鴻仙爲室金力任之無如鴻仙負債約有一千餘元經金再四斡旋折償四百五十元卽將鴻仙領去龜傭等畏金之勢無可如何不謂事爲捕房訪明故於前日下午由五十四號西探帶同華探王阿巧在石路協成祥烟舘將金拘獲押入捕房聽候解訊至捕房提票案由則聞金尚有冐充捕房繙譯並濟良所華董至石路公陽里將妓女金鴻仙硬行拔去之事云（當） 
[覆訊定貨糾葛案]  
　　英商信餘洋人延雪律師控掮客俞富記定貨紏葛經關司馬會同英副領事提訊之下以兩造供詞各執判候復訊在案前午後司馬又與英副領事復訊俞延侯律師到案代辦雪律師將定貨後如何糾葛情形伸訴一過侯律師稱此案各執須俟本律師與原告律師商量定妥再請堂上訂訊中西官因判一併退去著於一禮拜内商妥俟復到後再行訂訊核斷（當） 
[局事紀略]  
　　陳渭甫昨在邑廟内乘間糾黨搶攫燒香婦人王李氏金挖耳一支爲警察東局巡士拿獲解局經郁二尹訊得贓己抛失判重責手心五百下斥退○邑廟西首引線弄内日來每晚有人聚賭抽頭以致晚間時有無賴三五成羣在彼拆取小頭意鬭乘賭攫洋等事鄰人恐肇禍端禀局環請禁止○滬南各雞鴨行近因同業價目改爲洋碼各販户集議停賣前日有行販沈木生到蔣大盛行内阻止衆販不許交易被行主扭送廿三七鋪經局員朱二尹訊限交出爲首之人訊核（嚴） 
[總工程司紀事]  
　　前晚總工程局訪悉滬南王家碼頭某姓家抽頭賭博特派巡士往拘被逃未獲旋又查得潮惠會館門前仍有賭攤卽飭所丁前往驅逐○鄉人李全雲前日牽乳牛一頭小半兩頭行經新馬路巡士恐伊販賣拘局請究經總董詰得係賣牛乳者判即交保將牛給還了事（尺） 
[公共公廨晚堂案]  
　　王承駿控吕愼卿沈紫園等串吞股開同恊祥號股銀一案前晚奉襄讞金大令　　王供奉諭飭吕沈兩人理楚詎置不睬求請究追原差禀稱奉飭督同清理吕沈挽人願出洋一百元均夫允洽請示訊之吕供去年　月曾由李桂福出勸小的乃一股東家沈亦小股已允墊還王洋一百元奈王不允難以理楚訊之沈供詞畧同併稱代付房租一日計洋三十六元　　倪祥慶現在不知下落旋有王兄承勳投供吕沈交帳不出倪祥慶串通一氣共被　　股本洋四百元求追大令以各執一詞碍難定斷判一并交原保算帳仍候提倪到案訊奪○陳吉蓀控王德卿擔保伊子秋江收帳潛逃一案亦奉提訊陳供開愼惠五金號用王秋江收帳由其父德卿出單具保詎料去年八月私向裕源裕通兩廠收取帳洋五百二十五元人卽避匿當向德卿理論延約至今分文無著求追訊之王供秋江實欠陳洋三百九十元現在不知下落叩求減斷大令以王供認欠洋屬實判王還押交保限半個月理還如違提押不貸○許鴻春控張阿大管因圖串拐妻子吳氏一案奉訊押交已詳本報前晚又經提比張一味求恩管之保人邵如山供求　三天將管交案大令判張還押邵姑釋出依限交人違干比究（當） 
[法捕房紀事]  
　　江北人林阿龍年二十六歳　業薙髮匠邇因貧病交加前日倒臥法馬路途中經巡街捕雇車舁送捕房捕頭飭送仁濟醫館療治無效旋即身死遂報知同仁輔元堂備棺收殮待屍屬認領○朱富貴吳金邦前在四明公所左近强刦行人衣服失主報捕拘訊旋有滬軍營甲乙二營兵持營官名片請帶回自行辦理大令以原告不到准其帶去○流氓郭二郎身藏兇器蹲伏道傍爲包探拘獲解究大令判押捕房一月○朱阿二阮阿曾在招商局碼頭私竊白蠟爲巡丁拘獲請究大令判各押七天○金瑞生在某烟間聞燈與值堂人口角行兇拘入捕房大令以原告不到准予保釋（臨） 
[美租界捕房事]  
　　吳和慶竊北蘇州路鄭阿三衣被報由劉包探拘獲押候吊贓送究○湖金桂搶取行人銀表等物由探顧福其拘押候辦○吳阿寳在北蘇州路將二百四十號東洋車板擊破由捕將吳及該車夫一併帶入捕房捕頭著吳賠洋二元了事○某西婦乘包車至外大橋畔將劉喜交馬車板撞破索賠不允由二百三十七號捕將兩造一併帶入捕房捕頭以劉自不經心斥不准理（似） 
[同仁輔元堂籌辦上南川義賑局第九次清單]  
　　顧蘭記洋三千元陳生記洋三百元趙申泰洋二百元陳錦華張小洲張半耕張書卿企雲堂朱霞升久記叻莊恊記郁麗生嚴元和曹恊順孫榮生蔡金魁以上十二户各洋一百元怡情同人洋六十元存德莊范德盛石仁孝徐榮甫奚鶴林舒義記以上六户各洋五十元周瑞庭保滋堂顧勝記振興各洋三十元餘慶堂張賈德泰蔡順記楊恆泰朱森泰各洋廿元陳耀文十五元工部總署同市愛爾德懷寳堂留餘堂敬信堂愼記號邵秀山包雲祥田炳豐無名氏各洋十元怡豐號張源興唐立記包德記傅寳來黄茂川史銘良陸良久無名氏各洋五元陳光甫洋五十元同茂盛辟瘟藥粉十包以上共捐洋五千四百九十元由顧蘭洲經募姚新記一百元王袁氏十元由　　春經募以上共收捐洋五千六百元正 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
