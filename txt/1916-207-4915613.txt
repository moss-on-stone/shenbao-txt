# 1916 - 207 - 4915613

 

Page 1

 
 
   
 
 

Page 2

 
 
時評 
[做官忠言（二）] [  冷]  
　　旣起做官之念而又有做官機會矣且不必問其抱負如何先應自忖能犠牲一切否利固犠牲也權亦犧牲也有時生命亦犠牲也名譽亦犧牲也所不可犠牲者唯良心而已何則國家財政困乏應有之官俸尙且或減或欠安有利之可圖官吏分内之權力僅能曰施之職守斷難濫用於私事則其權於一已何益天下紛紛尙未全入正軌身體或有危險而心力又有交瘁之時則死而後已之决心决不能免况乎開創之始衆疑所歸眞摯之行羣謗所集故每有人舍其利權舍其生命而其結果反受人擊而至灰心者尙未能犠牲名譽之故也 
　　是故今日而發願做官實爲至苦至辛之事而無絲毫報答之可望做官者第一不可不知者也 
[專電]  
　　北京電大總統函兩院准一日親到補行宣誓 
　　北京電國會朔日開幕畢休息兩星期正式開會 
　　北京電政府密定三種手段（甲）對國會取聯絡（乙）對各要人取推崇（丙）解决各省亂事取銷融 
　　北京電公文程式頒帖共十三條㈠總統令㈡國務部令㈢各部院令㈣任命狀㈤委任令㈥訓令㈦指令㈧布告㈨咨㈩咨呈㈩㈠呈㈩㈡公函㈩㈢批 
　　北京電收束全國軍隊編定法㈠正式陸軍額暫五十萬編爲四十五師或三十師及三十混成旅㈠非正式陸軍額暫十萬人編爲二百五十營一律改警備隊 
　　北京電巴匪犯突泉縣洮南鎭使吳俊陞督隊迎𠞰身負重傷 
　　北京電孫殷總次長均明日到部 
　　北京電陜省長定李根源 
[譯電]  
　　廣州電二十七日李烈鈞軍隊攻擊白雲山爲龍軍擊敗李軍三次進攻石井兵工廠未曾得手廠地受燬龍濟光刻發行民軍所不承認之紙幣二百萬元（二十八日） 
　　香港電中國飛行家譚根現被扣留以待警察調查衆料此案之性質關於攻治惟内容未詳美領署頗注意此事（二十九日） 
　　以上路透電 
　　北京電段總理忽上書辭職以患病爲言而未提及政事但黎總統不允其請國會雖不足法定人數定於八月一日開幕陳錦濤向五國銀行團及美國借債五千萬元之計畫今已失敗以政局未清之故 
（二十九日）大陸報 
[東方通信社電（日本人組織）]  
　　北京電中國銀行職員有全體辭職之勢曾向黎總統段總理陳述一切事情因此徐恩元大受譴責（三十日） 
　　北京電廣州電云龍濟光揑造已得政府允准之僞電圖向麥加利銀行借欵二百萬元龍更以軍費使用之目的發行紙幣三百萬元强迫各銀行各錢業通用因此市場大起恐慌該同業當即會議將暫休業（三十日） 
　　北京電殷汝驪承諾就財政次長之職並有兼任鹽務處長之說（三十日） 
　　奉天電吳俊陞剿辦巴布札布蒙軍旣將突泉克復二十六日又在突泉西方與蒙軍交戰詎吳左肩負傷退回突泉蒙軍之勢復張各地之宗社黨亦有響應之勢事勢重大洮南戒嚴（三十日） 
　　北京電國務院因定招待新聞記者方法徵各部之同意均表贊成今後除須秘密之政務外均可公開（三十日） 
　　北京電内務總長孫洪伊决定就任言明並不更動屬各員因此部員皆甚安適（三十日） 
　　南京電馮督軍以曩曾嚴禁各軍人入軍人同德會乃近又有武術研究所之組織其趣旨與軍人同德會毫無以異實即該會之變形因此大爲憤怒本日特傳警察廳長王桂林責其不加取締謂余斷不許如此結社之存在倘仍抗違必問以暴亂之罪（三十日） 
　　北京電内定任命伍朝樞爲外交次長（三十日） 
　　東京電長春電云現在北京談判交涉之吉長鐵道改訂事件九月之前可期了結新借欵之額日本擬貸以六百五十萬元中國則希望一千萬元且有將此欵流用鐵道以外之恐故有中沮之勢因該鐵道迄今已消費至六百五十萬元也（三十日） 
　　東京電鐵道院近發告示將大正二年九月鐵道院第八十二號中日旅客及行李連絡運輸之件改正一二如京奉鐵道定名爲中國國有鐵道京漢鐵道之漢口改爲京漢鐵道石家莊鄭州漢口第八條之次加增一條訂定連絡車票（此間電文不明）運費及行李運費付還之件第九條推作第十條定八月一日施行（三十日） 
[戰電]  
　　（英人路透電） 
　　巴黎電今晚公報云亞貢有地雷戰事法軍以炸彈擲擊敵軍後佔據兩陷穴法軍在末斯河右岸錫哇芒防禦工程西面得有進步法軍在伏斯巨兩次擊退進攻之敵軍加以重創他處有尋常之砲火（二十八日） 
　　巴黎電今日下午公報云德軍在松末河及末斯河陣線進攻大受損失而退法軍在錫哇芒防禦工程附近奪回戰壕數道（二十九日） 
　　倫敦電今晚海格將軍報稱英軍暫獲倫格伐爾敵軍最後之要防英軍佔據倫格伐爾時俘敵若干人波齊愛萊附近終日有短兵戰事他處有活動之砲戰英飛哨隊昨在巴波末附近毁敵機兩架（二十八日） 
　　彼得格勒電薩哈洛夫將軍現正猛攻波爾杜洛伐加河渡口德軍固守該處以圖保衛通萊姆堡之大路且使白羅第免受俄軍由西北面側擊東陣線之奥軍防務乃以白羅第至萊姆堡爲其總根據地萊姆堡若再失陷則奥軍勢將崩潰（二十八日） 
　　彼得格勒電斯洛尼哇夫加河及波爾杜洛伐加河全陣線之敵軍均經俄軍擊敗俄軍已佔據白羅第　軍且擊破魯克西面敵軍全陣線敵軍紛亂敗退被俘者九千人内有大將兩員並失砲四十六尊（二十八日） 
　　薩洛尼加電塞軍近開赴前敵行抵鐵路盡端時即派步隊往佔伏拉北面希臘邊界内之山脊一處嗣見布軍駐紥該處故卽進攻逐走之布軍現正轟擊該山脊（二十八日） 
　　倫敦電公報云今晨一時三十分鐘前德飛船三艘攻擊東海岸在林肯與諾佛克兩處擲落炸彈三十二枚地方未有重大損失人民亦無死傷許多炸彈落於海中有一處敵飛船爲抵制飛機砲所轟阻不能逹其目的地敵飛船似大爲迷霧所困（二十九日） 
　　巴黎電公文云德人强驅法國北境人民出境迫令工作與海牙條約大相違背法國屢有抗議悉無效果查德軍所佔區域内中立國代表多被逐出而其僑民雖欲享俘虜所　有之保護且不可得故法國今已請各中立國發揚人道之觀念（二十八日） 
　　倫敦電英國大東輪船公司不魯塞爾號之船長佛里特氏因三月二十八日曾擬撞沉德潛艇Ｕ字三十三號致在不魯日受軍法之裁判聞被控理由乃根據一金時計上所鐫刻關於撞沉潛艇之文此時計聞由船長處檢得伹迄今審判詳情尙未接到英外相葛雷於此案未開審之前電請駐德美使爲佛氏謀相當之辯護電文略謂船長之行動在英政府視之極爲合法因此乃自衛之方法與武裝商船利用武裝以謀自衛而拒敵人之行逕同一根據英美兩國固皆承認商船有以其武裝自衛拒敵之權利也（二十八日） 
　　倫敦電各報聞佛氏鎗斃消息異常震怒咸謂德國此舉與其自已所制定之海上法律且相違背其罪惡較諸慘殺加夫爾女士有過無不及大東鐵路經理謂佛氏於三四月前曾避一潛艇此即爲其唯一之罪狀佛氏遺妻一子女七家住杜佛何特時人因其善避潛艇呼爲鎭治海盜之豪傑德人則深恨之以其視潛艇如無物也（二十九日） 
　　威林頓（紐絲綸）電强逼軍役議案已由兩院通過（二十九日） 
　　華盛頓電駐美墨使稱美墨間之交涉刻已有美滿之解决衆倍墨總統已允兩國聯合共派委員之議（二十八日） 
[公電]  
　　譚石屏致大總統電北京黎大總統鈞鑒人心望治頌獻昇平天意眷公誔腐多福人鳳常懷匹夫之責罔識元首之尊兩北分馳志在利民福國見聞所及義當責難陳言謹貢芻蕘聊當芹曝方今法治開始宜與國人相見以誠國會約法迫復於海軍帝制罪人懲辦於逃後事實雖是誠意則非戰局告終疆吏應毌釁禍龍濟光跋扈抗命張懷芝排釁殘民有放無收禍猶未已他如以貪贓枉法應行查辦之湯薌銘轉命查辦廣東以主張帝制最力之段芝貴倪嗣冲王占元輩畏勢不　過間天下何以見公之明與公之威至民軍結刺秉公處理當不甚難報載軍務院撤銷條件一軍鄪八十萬二改　守府三人員位置是否確實非草莽所知惟查該院軍隊未出嶺南借有百萬日金寗不敷用須此巨欵何爲肇慶　處粤邊與前之南京不同設置留守何用革命非謀私利名位豈以酬勞導流俗以倖進之心召向隅者不平之氣事甚無謂安　周旋總之誠信方能服人敷衍斷難致治明允始足御衆巽　必致損威治亂安危胥視乎此人鳳老矣吳山楚水儘堪策杖邀游慘霧妖雲尙望連籌滞撥如果獲覘廢治生又何求倘復禍及蒼生死猶有恨掬誠相告不盡拳拳譚人鳳有 
　　湖北公民爭省長電北京大總統　務總理鈞鑒聞夏壽康將長鄂鄂人誓不承認諸擇任彭養光蔡濟民以維鄂局而愜民意公民向嚴李鴻煜張國恩蘇成章趙光弼熊秉坤曾尙武周兆南桂厲　趙鳴飛文士宗張若柏江炳靈方震方孝純徐紹儒王守愚范鴻鈞邱鴻鈞周震東宋鎭華阮復李質文劉大方宋介藩張鵬程朱文光係瑞麟熊持中李祖詒賀錫圭鄧奉先彭運樹楊家麟王謙宇朱福臣王西倬黃子卿胡元廷陳福堂何維審董楊武陳侯東蔡福來劉采章蕭傑貢偉黃道志吳志成程光列夏周張選朝吳福籌胡宗泗馮紹異張大化吳炳麟胡文瀚朱克刚彭敬三謝勳臣彭林伯李春廷成鎭國李華藻劉應隆廖藻張金源朱春山張　之呂康甫王鴻猷盧濟方覺慧范裝俠湯壽煊張百川匡熙民羅綱周一鶴鍾耀漢王介藩汪洋蕭國　張國威楊志起田𠿿申衡林格天李　等叩 
　　旅滬川人反對尹昌衡電北京四川同鄕　轉張仲和陳國霖鑒　報載兩君電微鄕人意見欲舉尹昌衡宣　四川此種私人妄議本無庸置答唯昌衡禍川歷史婦孺皆知自非聾盲不應獨絶聞見辛亥成都十月十八之變半由昌衡攘奪主動刦掠三日十室九室及孫吳所部截回殘餘虜品尙近百萬昌衡悉入私囊述　姬妾至五六人道悅縫女擁超越宿始厚給資甚者醉與名伶楊素蘭共載警監楊維罰之以金一時　笑謂爲雙絶奸貪無恥已可槪見洎入邊藏涏蠻女美寃殺其父而淫之幾釀鉅變而呑没軍餉乃至百萬有奇軍法當死徒以賄袁左右數十萬僅與　囚今徼倖得釋正宜杜門思過以補前愆兩君以何資格認託薦舉得毌漑其餘瀝思以報惠或冀攀援以博後　二者皆非必别具肺腸矣吾川民軍　牢皆鄕人孰不　知昌衡軼事者而謂此曹乃需此妄人　撫以使之藐視中央耶昌衡　喜自撲文而時時竊比於包文正稗乘野言據爲典寳羣嗤以鼻而恬不自　又晉以多金賕人作傳謂其母孕十四月而始生他事荒唐大率類此讀其傳想見其爲人吾川樸質之風澌滅盡矣童昏若昌衡海内殆罕有倫匹而其禍川隙慝則在　引逃將胡景伊密以都督交易胡氏肆行搜括元氣凋傷至今未振推原禍始尹實尸之至胡拒其歸乃不恤以兵戎相見昭豈寺之事意至可誅今周　王陵基之爲蓋承尹胡遺風而吾川四五年來殆無日不在水深火熱中矣誰階之厲而流毒若斯者國法苟存昌衡仍　歸司敗勿　吾民可欺當路可蒙　魅盡行而朝野皆熟視無覩也兩君休矣勿潤乃公爲旅滬四川同鄕會朱伯爲王石麟學界余祥輝劉祖　吳祖沅余漢曹任遠許協揆張敬吳永　馬冀北常幼盡王志仁軍界胡翼李建動汪朝慶商界馬湘　俊　悔昭李氓江等陷 
要聞一 
[國會内部之情狀]  
　　大總統以國會爲神聖最高之立法機關故對於今次參衆兩院之復活非常尊重日前曾决定俟國會開幕之日即親自蒞臨兩院頒發祝詞現聞此項祝詞業經秘書廳繕就於昨封呈核閱無有改修之處聞此項祝詞非常莊嚴華麗句句有動人觀聽之處並聞大總統與段總理最近對於國會狀態頗爲不一段總理係持旁觀主義擬任其自由趨向决不加以干涉大總統則疑積極設法調和其政爭及黨見之糾葛以冀收良好之結果良以兩院對於政府及各方面之種種問題均尙在隠幕之中而内幕中有兩要問題則極棘手一爲附逆議員資格之審查與汰除一爲參議院王家襄議長之更替意見紛歧者業已多日近聞此兩項手續業均有解决之辦法前者經議員團與政府電商除現任官吏者三十四人不得再任議員外另指出附逆顯著之議員三十八人須汰除議員資格已經政府允認後者王家襄因帝制嫌疑本擬辭職近經指出確曾反對帝制之證據並由王正廷谷鍾秀殷汝驪丁世嶧孫洪伊等爲設法疏通已可望維持其議長之位置此外則現有議員之曾任官吏或將任官吏者亦爲兩院内部之一問題按照議院章程議員原不能兼任官吏而今日議員之中往往有身爲官吏或將任爲官吏者因是而變化以生現在調查所得約有三種一爲舍議員而爲官吏者例如伍朝樞以國務院參議兼外交部參事其意以爲旣因國會停止而爲官吏即不當因國會規復而再爲議員已函參議院辭職如丁世嶧新任總統府秘書長聞亦將辭去議員如殷汝驪始聞將與以財政次長繼聞又易交通最近仍任爲財政次長（已見任命）惟殷方南歸就否尙不可知則其議員身分亦尙飄搖未定一爲舍官吏而仍爲議員者例如張溶本任國務院參議現已辭職向議院報到如李國珍新任農商次長但聞李意仍在議員今日已呈請辭職向議院報到日前外間盛傳政府特派李國珍赴粤疏通意見此說實不確不過江西議員中頗有人主張其說並非政府之意且此議現已作罷矣三爲舍議員而盡力於社會事業者如藍公武已决定將爲社會有所盡力聞已受聘爲滬上 
 
 
 

Page 3

 
 
某報總主筆不再入議席以上不過略舉一例類此者尙不乏人惟議員身分變化之種類大要皆不外於此矣 
[大借欵尙無成立消息]  
　　據財政界某要人云政府此次籌借外欵實因廢除停止兌現及籌辦各省善後事宜以各國對於現政府均持極力援助主義是以外間喧傳大借欵確有成立之希望惟大總統對於借欵各條件非常注意現已責成陳瀾生總長與銀行團磋商大借欵一切重要條件（如擔保品借欵額數借欵息金歸還年限等）聞總統昨諭段總理陳財政總長略謂此次中央借欵增加國民之擔負應　求國會之同意所有各種借欵目下僅爲條件上之磋商一俟國開會後將已商定借欵條件提出表决再簽定合同藉免政府因公借欵致遭國會之反對借欵成立之期至速必在國會開幕後十日也惟是前傳美國加入銀團一節近日情形似頗微有變遷據二十七日天津日報云關於美國加入對華借欵團事美政府之意頗形冷淡而借欵團中亦有不喜其加入者故現時仍未决定或者此事將來消滅亦未可知關於該問題美國中似有兩種意見其一卽今次美國資本家所希望加入借欵團者爲摩根一派此派似於供給軍器與英法關係上對於英政府曾表示加入希望並乞其盡力其二司德列德一派不願加入借欵團而希望與日本提携共結密接之經濟上聯盟以爲此後若在中國創辦事業與日本提携爲有利設與日本爲敵於競爭上須支出許多經費方可獲得利權且其利權經營上未免有多大之弱點此際宜與日本提携而進行對華事業故美國對華借欵問題有兩種見解即加入五國團及與日本提携然皆未即决定至英政府即於加入借欵團問題之熱心比當初與日本商議時甚爲冷却恐加入借欵團問題或不成立但關於與日本提携將爲今次兩國當局之重大研究問題據以上云云觀察中國今後借欵之前途蓋可預卜矣 
[民軍進逼粤垣之情况]  
　　大陸報二十二日廣州通訊云目下魏邦平已據江門及順德之大梁莫榮新與李耀漢已佔佛山而李烈鈞之先鋒隊刻由北面進逼省垣龍濟光不願被迫受辱而退但願以政權交付他人龍仍主張可爲代表之粤人應出而辦辜惟民黨方以武力相加且得非粤人如李烈鈞等之扶助粤省平民於此時即使出任艱鉅能否支持危局　殊可疑也盜匪乘機竊發擾害村鎭計戰區内各鎭被搶者不下二十餘處此說得諸傳聞確否尙難證實等時局之不佳已　疑義外人雖未驚恐然已凖備意外沙面當道時與香港互通消息粤漢鐵路之黃沙車站已爲民軍佔領今日各車悉由軍界指揮云 
[湘省議會開幕後之要案]  
　　湖南省議會於本月二十號行開幕式二十二號第一次開會議員徐明諤提出實行軍民分治案其說明云民國建設以來各省軍民長官其名稱雖有都督民政長將軍巡按使督軍省長之殊而要的爲軍民分治湘省政出多門匪特秩序紊亂萬事不舉且不啻以自已之無政治能力表示於天下蓋惟不能實行軍民分治所以不能收統一之效也今獨立問題已經解决欲救濟目前之湖南勢不得不就事實方面由省議會暫行代爲决定救濟之方法　擬數條統俟公决經衆表决成立次由全體投票選舉審議長以不足法定額數無效僅選定庶政財政兩股股員 
　　二十三日第二次開會將民政長所交之民政府組織大綱案提請研究其主張約分三派甲派主張追認略謂省會無議定官制官規之權况獨立旣已取消中央將來必有統一官制頒布爲臨時權宜計不如完全將民政府擬定組織大綱追認之爲愈乙派主張修正略謂中央制定新官制尙須時日目下民政府成立斷不能無適當法以應時需不如就現擬之組織大綱稍爲修正令暫時有所依據丙派主張採用前巡按使公署組織法略謂省長與巡按使不過名稱之殊今未獨立各省均仍其舊湘省旣取消獨立當然與各省一致不能自爲風氣似對於此項組織大綱無追認之必要更無修正之可言三派各持一是最後趨勢多傾向甲派議長遂以追認付表决起立者過半數旋又投票選舉審議長譚柄鑑得票已過半數當選並選定陳請懲戒法制等股股員 
　　二十四日開會是日議事日程原列兩案（一）湖南軍隧編制案（二）驗契截止案後變更議案次序由第二案提議人袁海鵬報告理由謂袁氏秉政朘削民財百稅繁興而以驗契爲尤苛兩年來有加無已人民久受其困今袁氏旣亡　　共和吾人代表人民應爲民除害并擬定辦法三則一各縣驗契尙未截止者即行截止二驗契之收入自文到日起一月内解欵繳銷并造具清册備核三凡舊契未經呈驗者槪行豁免敬候公决云云全體贊成并以一定截止不報中央付表决多數起立遂散會 
[開放北海爲公園之議决]  
　　七月二十五日國務會議議决三案一爲開放北海爲國有公園一爲擬停止覲見另訂謁見辦法一爲皖省水災賑濟其開放北海案爲内務部提出其原文曰京師爲首善之區閱　殷　四民立集欲謀　會之健康宜有高尙之娱樂以故東西各國於都市所在無不建設公園　布星　俾資晀覽彼都人士於服務之暇休沐之日相與憇賞其間祛無益之荒嬉爲優美之動作旣可消除疾癘兼以陶淑性情易俗移風所關棊鉅特是建設之始首以擇地爲先查京師往日名勝地點或僻在郊原或囿於寺觀按之公共遊覽諸有未宜中央公園雖較爲適中然尙嫌其過狹其他如新闢之先農壇又偏於城之西南一带北城地方尙付闕如殊不足以示普及且以都下户廛之密人口之多僅此兩處公園仍無以適應市民需要本部綜理内務行政對於公共術生負有實力籌辦之責自應及時推廣以饜羣情現在詳加考察惟北海地方最宜改建公園之用該處舊址肇自金元前清因之益增壯　微獨湖水澄淵林木森蔚具有天然風景即原有之各項建築亦無不備極崇問足資展拓以之改建公園允惟上選值此伏暑炎蒸卽略加布置先行開放綜計修墊道路開闢園門安設電燈購植花木及補葺掃除等項暫以二萬元爲額仍造具預算清册詳細說明用資核考查此項興作爲都市行政所關所需開辦費擬即由市政公所先行籌撥應辦事宜即由該公所派員董理至該處地面綦廣殘毁亦多修理工程需欵較鉅嗣後常年開支擬以票價曁租金收入藉資補助並即視此項收入之多少爲園内支出之分配俾期欵不虚糜事有實效云云 
[成都兵工廠之戰血餘腥]  
　　前日兵工廠戰事後該廠工匠員司人等未敢即行回廠周軍因欲趕製子彈槍枝特於日昨出示一律召回各歸職守聞不日即須開工周於收回兵工廠之日即委任前都督府參謀長徐孝剛君接辦廠事徐亦日本士官學校畢業者也楊維失敗後部下之軍一支五六百人向中和場出走一支一百餘人向簇橋温江崇慶去一支一千餘人由北門外崇義橋向西路土橋犀浦　縣直回灌縣新場中興場一带駐紥大有捲土重來之意周軍現尙在亟亟防維中當周楊兩軍戰爭劇烈時有城防司令部軍士約數十人至商業街第二招討軍司令參謀敦延私寓圍捕而郭早已遠颺僅搜獲馬砲數枝當即攜回營中繳報其煮蓋以爲敦與楊通消息也又傳聞楊維某團部係紮於農業學堂内該團某營長於日前大戰之時見勢不佳恐危及已身遂改裝易服裝作小工模樣周軍到被清查未能深究遂免於難一說謂望江縷　濤并旁高等農業學校係楊之團長周星武所駐是早見兵工廠已破乃將該校内公私各物席捲而去 
　　周軍攻廠時下令凡着普通衣服者不能擅加以鎗蓋恐工匠無辜受害也王軍攻入時楊維着夏布汗衫衣緞朝元鞋越　面逃當時軍士不識迨已越過始有工人言係楊維然追已不及矣楊出廠後係向西南方面而走是日有人由簇橋來省言渠到簇橋時乘單輸入力車着短襯衣草鞋率衆約百餘其情形備極狼狽至簇橋時少息又向温江方面去大約係復到灌縣收拾其餘殘者緣楊之蜀軍總司令部尙在灌縣城内也 
　　楊軍去後城内兵工廠已於昨日（十三）照常開工惟城外兵工廠甫綬兵燹之餘尙待整理一切聞日内亦可開工收回兵工廠之前一日係星期日廠中工人早已悉數回家翌晨聞有戰事均未冒險前進故得咸免於難聞楊維去後廠中白藥缺乏周以需用甚急乃於昨日命該廠廠長徐申甫氏多方搜維白藥原料並召集工匠速行回廠加工趕造特成效如何目前亦正難知耳 
　　省城未獨立之先楊維曾到灌縣時有周星武沈力亭諸人歡迎楊遂稱四川護國蜀軍總司令將司令部設在水利廳衙門并出示招聚各路護國軍令周星武爲前鋒總司令沈力亭爲團長更令由介萍爲第五團團長　灌縣城防司令楊則進省見陳宦磋商成軍手續陳乃委楊爲兵工廠總辦厥後周駿進省楊始終不肯退讓因有十號之劇戰戰敗之後聞楊之殘軍仍有一部分退回灌縣該縣司令部尙未撤消前者楊維進省時並留有黃留守及陸團長蔡營長諸人在該縣招集快鎗近楊軍雖敗回其力固尙足一戰也 
　　前外東警察署長蒲定中號屏周川北人辭署長而就楊維被委爲團長當劇戰時蒲率兵二連在眞武宮一帶火線督戰手膀忽被飛彈所擊負傷而走是日外東人民均交口傳說謂蒲署長受傷云當楊維之敗走也午後二時行至雙流北路之通江場楊乘二人肩輿蒲亦在同行之列其時收集潰隊已有四五百人之多該場居民見此情形異常恐懼當籌錢六千釧送作茶資楊休息至數十分鐘之久即開㧞前進向灌縣方面而去 
　　周軍之用炮攻擊兵工廠時附近該廠居民一聞鎗聲驚惶失措四散逃走甚有撲河淹斃者現逾數日屍浮江面咋經雷神廟江防隊悉數撈起暫用棺裝殮出示招領另一說謂附近兵工廠一带所住之居民於周軍未收回兵工廠以前已有多數人户於住宅潛挖深坑以備不虞及至十號戰事發生居民多藏匿其間故得免於危險也然以情理度恐仍前說爲可信也 
[周駿離省前之奇謬軍令]  
　　周駿離成都劉存厚入城暫維持治安羅佩金旋即趧至接收蔡　亦由瀘起程带病進省各節均見報端茲聞周氏當未離省時一意專用狡詐手腕藉口於道途修阻將中央迭次命令槪委爲不知其對於軍人尤極其荒誕無稽之致茲錄其訓令軍人文一通以博國人一粲其文云軍人以服從爲天職本將軍素抱斯旨久爲各該軍官士兵所共悉此次奉令督川適前將軍陳宦宣布獨立政令百出盜匪四起搶　刧場川局糜煙民不聊生停戰期内本將軍奉令督辦剿匪事宜率該官兵等於資内一帶清匪安民適前大總統因病　逝陳宦取消獨立將軍都督似是而非迭電催促本將軍入省接任六月二十五和平入城邇來秩序初定方冀壽辦善後稍蘇民困消　兵禍安輯全川倐有滇軍司令羅佩金不知據何理由妄稱弔民伐罪以實� 
行其侵掠殘暴之志路只因交通梗阻電傳遲滯南鄭來電有中央任命蔡鍔督川曹錕爲會辦等情惟以電碼不明錯訛太多當經一再電請中央明白電示迄今未奉覆示卽使蔡鍔　係中央任命爲益武將軍當此水深火熱之際自應迅速電知來省正式更代羅佩金旣未奉有中央命令徒假蔡鍔名義隆内之役辱凌官兵家眷殘殺居民無算估索民間供億至四十萬元之多似此情形覺由彼開我軍節節退讓彼軍節節進逼本將軍有守土之責各該官兵士亦有保衛地方人民之天職願各努力以保川局除一面電知中央各省宣布該羅司令罪狀外特釧示本軍整勵士氣激動義憤恢復資内以益軍譽而壯軍威其各勉旃有厚望焉此令 
[南京快信]  
　　國會議員秦毓　拘禁蘇獄迄未省釋參議院議員蔣曾燠昨又致馮督軍電略云中央赦令久頒我公又與秦無私嫌將啟社會猜疑謂中央申令效力不能普及吾蘇云云 
　　曾列名勸進之衆議員孫熾昌現稱病不肯赴京與會 
　　報紙條例廢除現省城各報館保押費均已交還 
　　齊省長被人在京控告臚列二十餘欵聞中央已密派涂某來寗查辦齊省長略有所聞昨電京辭職 
　　中央昨電馮督軍微求劃分軍區意見 
　　馮督軍昨電政府報告與松滬護軍使磋商撤回北軍經過一切情形 
馮督軍昨再電政府請規復滬海軍總事令部任李鼎新爲總司令 
　　息借冬漕各屬解到者已有四十餘萬 
來件 
[憲法危言] [  五寵惠]  
　　國於二十世紀殆未有無憲法而可以立國者縱觀環球各國之憲法遠者或已行之數百年近者行之亦不下數十年而回顧吾國則何如者自前清以預備立憲愚全國黔首而人莫不知其爲假立憲然猶可諉諸專制政府之有以致之也迨民國成立主權還之國民宜若可以制定憲法以離國民之要求矣乃不幸而遇背信棄誓之野心家施其强暴之力遠過前清卒致解散國會推翻民國雖欲求假立憲而不可得而幸也此毒燄方張之獨夫今已自斃共和復活國會開會有日　定憲法之聲再聞於吾人之耳鼓嗚呼居今日而始言憲法實屬吾國之大不幸然至今日而尙可言憲法又未始非不幸中之幸也此千載一時之會有制定憲法之責者其可不珍之而愼之哉 
　　當民國二年國會初開之時兩院議員莫不殫精竭慮以爲可以制定一良好之憲法矣於斯時也吾獨抱杞人之憂並不揣固陋而於憲法有所諭列且謂憲法爲不祥之物其得之也必先以殺人流血於前其失之也亦必繼以殺人流血於後當時故作刺激之語警告國人私心斷不願言之或中而不料轉瞬之問一一見諸事實矣何不幸而言中若此回憶昔日對於憲法之制定嘗標兩義一曰憲法者非因一人而定乃因一國而定二曰憲法者非因一時而定乃因永久而定云云亦不過喚醒國人之注意而果也盜竊國權者出擅改元年約法而自定一新約法以爲將來創定帝國憲法之階梯誦其條文無非爲一人　張無上之威權而定亦無非爲後此八十餘日之帝王夢想而定誠哉其爲因一人而亦僅因一時而定也古語云前事之不忘後事之師也我國人尙其念諸 
　　昔日憲法起草委員會聚於天壇成憲法草案一百十三條（俗稱爲天壇草案）此草案爲袁氏所深忌當時萃法學巨子於一堂而經若干次之討論始有此結果洵可爲吾國憲法史上放一異彩顧當時諸君子苦心調和而又處於黑暗專制勢力之下其不能厭足吾人之期望誠爲勢所難免今境過情遷自不宜再留除慽且國人昔之視爲至當不易之主張徒供野心家利用卒　成今日之慘禍亦何可不深資儆惕然則後此對於民國之建設其可不　於此數年政治上之試驗而少變其方針以圖民國長治久安之計乎 
　　此次國會繼續前業制定憲法當然以天壇草案爲藍本惟基於上述原因亦當然有所修改特此草案未經宣布徵之報紙及私家著述所載（谷鍾秀君著中華民國開國史正誼雜誌第一卷第一期至第四期谷君著中華民國憲法草案釋義及時事新報當時記載字句間有出入）略有異同未知孰是茲姑以中華民國開國史所載爲根據因流傳未廣先錄原文於後方以供衆覽乃就管見所及有所商榷海内明哲幸有以敎之（未完） 
編輯餘談 
[變化] [  默]  
　　今日報紙上新發現一種名詞曰變化議員有議員之變化政客有政客之變化官僚有官僚之變化惟今日尙在變化之初期未見　動之亦象也 
　　蠶變而爲蛾雀化而爲蛤乃變化之恒例以生理學言之種良者愈變化而愈良種劣者愈變化而愈劣將來議員政客官傲之變化何如歟吾謂其爲良爲劣關係不僅在自身而國家之命運亦從而變化者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[府院間之權責與禮節]  
　　日來關於國務院會議消息頗爲岑寞以致外間每皆於此時局多事之日對此極覺生疑乃日昨特據國務院人云該院近日所以關於會議方面極屬蹉跎蹭蹬之故其事無他蓋一以京外閣員尙未就任而會議時多半缺席卽不能不無停滯一緣凡有最要之件其閣員兼署他職者尤皆不願負責然而段總理督飭院務之進行則仍如故也蓋段公不論該院之例會日期與否每日除赴公府磋商要政外稍有餘暇即至集靈囿調閱各種案件而日前更於四照堂面諭於秘書長徐樹錚速將該院此後應議待議待决之各件中最要次要尋常等案一致列表以俟閣員到齊時逐項解决並令分函於各機關務於本月三十日以前將應行提出國會各案送呈於國務院云云又一消息大總統當下亦以國務院刻下不能遽開全體會議之故現已定每逢星期一三五日仿照前任總統府舊例仍在府中將各閣員等召集昨已舉行第一次之開會式矣惟聞此事仍屬暫局將來究竟有無更改則尙不能預定至外間所傳府院劃分權限問題一節其由來　遺蓋自今大總統繼任以來深認責任内閣　之有益故一切行政之權已有集中於國務院之　段氏固毅然負責總統亦倍極謙和所　劃分權限不過將此已成之事實著之於條文之上而已且國務院之職權當然須規定於國務院官制之中國務院官制又當然必經國會同意然則國務權限之最後决定權實在國會今之與總統府劃分權限更不過行政部内自相商榷以爲將來提案於國會之地並不能視爲最後之决定故據一般觀察皆以爲此種商榷必能雙方交讓不致引起别種糾葛也 
　　昨報載星期二國務會議議决停止覲見另訂謁見辦法案聞所訂謁見辦法除關於大總統者外因現在實行責任内閣制對於國務總理亦須專訂一謁見規則業在起草中三數日内當可公　按民國成立之初原只有謁見規曁暫行謁見禮節嗣於二年十一月始由公府秘書廳擬就覲見謁覲見謁見覲賀等各禮節至三年四月四日乃有覲見條例之公布平民政治之風度於以無存今之所謂另訂者其實不過恢復而已　 
[孫洪伊到京已謁總統]  
　　新任内務總長孫洪伊君於昨日偕同滬上議員二十餘人乘尋常快車於上午十一時抵京是日除大總統特派公府武官二員外内務部員及警察總監特派警備樂　在站迎迓其他各機關之政客以及孫君友誼等亦皆到站此外尙有步軍統領江字澄亦派官弁帶兵一隊在站迎迓保衛孫氏所携僅有瀛　數口及隨行衛兵一隊前北洋公民聯絡會本爲特備汽車邀迎時因孫氏辭謝坐公府預備歡迎之車隨以軍樂頗壯觀　進城後聞寓西城闢才胡同黔人關彭　宅内下午二時即晋謁總統總統稱贊維持共和之功孫則稱此次民國再造實大總統及段總理首先反對帝制所致而南方將士戰鬭之功北洋軍警維持秩序之力尤有足多總之實中國人心不死故有今日蘭何敢貪天之功以爲已力云云同時又有雲南督軍唐蓂賡所特派之陸軍中將張子貞少將唐繼禹兩代表晋謁大總統面呈唐督致元首親函一件並詳陳滇省最近情形及收束軍事一切計� 
劃聞大總統對於張唐兩代表倍極懮待討論辦理滇省各重要問題歷三小時之久該兩氏始與辭出府 
[蔡鍔與朱慶瀾]  
　　湖南大局尙未大定陳宦已力辭督重之職而劉人熙年力亦衰勢亦萬維久支刻聞政府頗欲以蔡鍔繼劉人熙後任用杜競爭而維大局以蔡鍔之聲望且爲湘籍必爲湘人歡迎無疑但蔡之自身自共和恢復欲歸隱嗣以周陳交惡不得已勉任川督以求息事寗人迨周退陳跑蔡復稱病請中央任羅佩金署理督車湘人聞之逕電中央請蔡督湘中央頗有允意川人爲桑梓起見又復運動留川蔡實有左右爲難之勢也 
　　廣東省長朱慶瀾氏原定日内出京往粤就職茲聞朱氏行期忽又中變探其原因岑春煊昨有一電來京係託某君轉請朱氏暫緩往粤朱氏見之早已遲疑莫决某君旋又持陸榮廷氏來電略謂各省督軍多兼省長一席何以廣東獨否等語朱氏見之益加心灰意冷往粤益無期矣按陸榮廷氏素無權利思想何致有此奇離電又岑之來電亦未言明原因以情理言上說或未必確也 
[湘中近訊]  
　　湘中各界因公舉黃克强督湘雖經電違中央懇准任命又恐未必實行特電　譚組安君由滬入京向中央代表民意譚君以誼關桑梓義不容辭遂邱乘輪至津轉車北上已於二十號抵京寓招待所昨已電告湘政府查照矣 
　　第二艦隊司令饒懷文擬派楚同建威二艦泊駐長沙以資鎭懾定二十一號由漢開駛來湘特電劉督軍知照劉以湘省秩序如恆人心大定如遽派多艦停泊江面反滋驚疑故即時電復饒司令阻止前來已得饒皖君回電照准 
　　劉長老於十九日奉大總統策令暫行代理湖南督軍道於二十日正式就任當卽發出布告一通張貼城廂内外並刷印數萬份寄發各屬張貼俾衆周知 
　　永州望雲亭總司令近日遽萌退志迭次請將衡陽道尹兼職開去委員接替並請派員接收軍隊以便及早交代當道正在遴員接理而該司令求去甚急昨已電省擬就近交由副司令吳楝樞承收並聞該司令已隨桂軍離永矣 
　　劉督軍聞有國事同難會近日派人四出逮捕當日調查及報告人等立予重懲之事以其有乖法紀人道乃下令嚴禁略云　難曾原以悼　忠魂自當遵守法律乃不奉長官命　卽入人家指名逮捕居民驚惶尙復成何景象似此行爲則是以暴易暴即有罪人亦當禀候本府核准辦理以後無論何人有擅自或捕者即以軍法從事决不姑寛 
　　國事同　會以湘省烈士祠房屋狹隘已呈請當道遷回曾文正祠原址以壯觀瞻並擬將前鑄之焦陳兩都督及烈士楊任之銅像竪立烈士祠前坪定於八月間開追悼大會 
　　湖南共濟會以現在南北統一大局底定已無救濟乏必要昨已開會議决將該會改爲民義社當即發出通知書布告各會員一體知照 
　　省議會議員有曾充國民代表如黃右昌胡大　周維翰等三人此次省議會開會彼三人者均不報到大約恐受各議員攻　也 
　　湯薌銘派委之檢查副使周詩當實行檢查時各民軍恨之刺骨自湯氏出走周以不能見容於衆潛匿湘潭希　倖免乃日昨爲民軍捕獲當即拘留擬行鎗斃周乃懇求駐潭桂軍賓司令等爲之保釋得以返抵省垣 
[湘財政紊亂之狀况]  
　　湘省自湯氏出走後舊員星散秩序蕩然督署軍事廳軍需科爲重要機關代督乃命張莊爲科長入科辦事惟其時旣無上手交代又無簿據可查因即請由代督及財政廳委員會同清點該科存欵及營産經理處存欵湖南銀行摺據以清手續現已將前項情形呈　督軍及廳長批示存案茲將該科長清點存欵原呈錄下 
　　爲據實呈報事稱科長於七月五日清晨奉代理都督曾委充現職八時入科僅舊有課員周世棠及第一軍軍需李炎光督率該軍官兵守視餘均星散所有大小庫櫃皆係駐軍連長譚　鑫排長宋有秋新封及李炎光加封科長隨即邀同值日課員周世棠等整理一切至六日午後據李炎光轉告奉曾督令該部截留北軍捲逃篾箱一擔邀同啓封檢視得票洋一萬九千元票紋一萬九千兩科長一面收受一面具領存案至七日因第一軍及第一二兩　領欵甚急道曾督特别命令憑歐陽駿列李炎光等將駐軍封鎖之庫當衆啓發取出光洋一十四萬元交通票洋一千四百三十元紙洋七千九百七十元現洋六百元共洋一十五萬元以應急需仍舊憑衆加封旋即呈請委員盤查各庫以濟頭績而滅負據至九日始蒙都督委員貝君允昕劉君逹峨袁君澤民于君愷蕭君度本廳參謀長謝君紹安第一軍軍需李君炎光與財政廳委員梁君　鄒君雲　危君煥章偕同本科舊有課員周世棠公同清點三日始竣所有實數另摺點呈似此情形經此次清點接收者科長固廳負完全責任惟七月五日上午八時以前一切旣無上手清册交代又無　　　可查科長不能負絲毫責任惟湯督出走之夜該府職　及北方軍隊紛紛取欵有向前代理課長杜燮中投遞印領或墨領者科長護將現尙遺留之證據一並抄呈以　核奪軍需科科長張莊 
　　前報載衡州護國軍副司令吳棟樞請澈查湯薌銘虧欵劉督軍以吳司令所請關於湘省財政特派財政廳長袁雪安（家普）爲清查員飭令檢查明晣造册具報袁廳長以湯督所虧之欵係在銀行官鑛等項下分别挪移並非在財政廳一處提用其一切文卷財政廳難以清查明確不如另設審查會派委熟悉湘中財政與官礦銀行等情形者多大會同清查審定確實以期群盡否則斷難得其眞相特將種種理由詳請督軍核辦劉督軍以其所見甚是是以再派陳炳煥（官礦局總理）爲審查主任袁家普（財政廳長）吳嘉瑞（民政廳長）羅上霓（湖南銀行總理）李洪扶等四人爲審查員云 
[武昌通信]  
　　范前省長逝世之後鄂省官僚派大起恐慌旋因大總統以鄂局重要盜匪難治軍民分權目前實多窒礙故徇武漢總商會之請特任王子春督軍暫行兼署省長電令傳來官僚派極爲慶幸王督軍亦非常愉快當即電呈表示謝忱即於二十六日午刻在軍署舉行接省長新印禮除文武各員齊往參賀外紳商學界亦悉往道賀聞省長公暑各科人員皆暫仍其舊惟政務廳長胡俊采將調署江漢道尹遺缺各官僚正在爭逐中 
　　湖北黨人盧省吾胡隆開黎長壽等去夏在通城縣組織機開圖謀起事被省垣偵探前往破獲搜出證書解經省垣陸軍審判處訊明分判徒刑遞回通城監禁茲盧等固政府已有通令釋放在獄政治犯爰禀請縣知事劉本檍開釋當奉批云查政治犯係指反對帝制者而言該犯等犯罪在去歲六月斯時帝制尙未發生保能以政治二字混之况該犯等犯事原案亦未准武昌縣咨送到縣無從查核所請釋放碍難准行現盧等又以申令僅言犯刑事案者不在釋放之列並未指明帝制未發生以前者爲刑事案帝制發生後者爲政治犯該知事此種解釋殊堪駭異昨已禀訴督軍及陸軍審判處核示 
　　鄂黨人梁鐘漢上年在滬被獲禁鋼獄中現已釋出其漢川原籍住宅因伊兄鐘鼎被軍隊指爲與匪相通業經查抄充公由鄂軍第一旅分防漢川軍隊佔住頃民黨領袖季雨霖特電致第一旅朱旅長請將梁宅發還原電錄下仙桃鎭朱渭清兄鑒近來襄河流域匪亂業生仰賴維持莫名感激漢川梁鐘漢昆仲與弟至交鑛雖主張政治改革此次實未與聞鄂事其三四兄人均誠篤鄕里推重昨據面稱貴軍現駐該宅合眷流離情殊可惆務希俯念無辜立飭貴軍另覓住所將伊宅退出俾得安居實爲至禱季雨霖叩 
　　漢口民黨領袖田桐等八十九人公同宣布解散團體可謂能顧大局惟尙有聶豫向海潛呂丹書等係屬另一派别昨已由蔡漢卿氏派代表與之接洽聶等以國計民生爲重亦願消除個人私怨已承認不日將黨徒解散蔡因所事已畢不日返京覆命矣 
　　省垣附郭湖泗橋地方昨發生大搶案離漢口三十里之舵落口韓繼垣家有兄弟二人並被冒充護國軍者縛擄而去聲言須以四千元贖釋現已報官訪查未知下落又漢陽縣蔡甸鎭前日有八人持護國軍捐簿逐户需索地方巡警不敢過問嗣經防軍訪聞馳往捕獲二人電禀督軍飭令就地斬决某餘各地勒捐强搶擄贖焚殺之案日必數十起聞王督軍昨已通電各師旅團長道尹縣知事遇有假名擾害者無論其爲强搶抑爲嚇詐拿獲即處死刑又沔陽縣鍋底灣地方某敎民因不允捐助被匪焚焼房屋數十棟將該堂潘司鏎何敎習擄去無蹤漢口法領事已向當道嚴重交涉此亦通飭嚴辦之一原因也 
[荆楚雜錄（沙市通信）]  
　　近日因北軍過境鄕民聞風裏足匿不敢出市面極形冷落昨有快利輪船裝兵二千五百名小火輪五艘拖川船二十餘隻晚泊沙津抛開　於江心故兵士上岸無多市場尙不騷擾 
　　有友自宜昌來者云此次北軍在宜騷擾異常商店閉市三日因北兵携帶盡川省中交紙幣入市購物勒令找多數現洋如寳成銀樓中法藥房及各小賣商莫不大受損失又有北兵數名在某洋行因兌換銅元彼此爭執幾釀交涉幸道尹知事會同商會借官票十餘萬整數交換免在市面擾亂聞近已照常貿易矣 
　　荆郡城内舊黌宮後有鄕民二人抬得炸彈一枚不知何物用頑石　之突然轟裂一炸傷腦部胸部立時斃命一受傷較輕焦頭爛額舁入醫院救治尙不知性命有無危險也 
　　荆州萬城大隄每届夏汛漲水異常危險日前距沙市三十里之觀音寺隄脚駁岸陡崩十餘丈隄工局現已戳碎石數十船至該處搶險諒不致有意外之虞 
　　浩子口離沙市百里之遙近有土匪數百人在該地搶刦燒燬當店居民紛紛逃避聞鄂軍第一師派兵一營前往痛剿料能即日撲滅矣 
[湖北之省議會問題]  
　　王督軍覆省議員函逕復者兩奉公函祗悉種切敝意省議會爲一省議事機關至爲尊重現在國會旣奉明令續行召集則相因之省議會自亦當然召集惟召集方法停止與未停止者有無區别是否卽可本於省議會法第二十二條辦理抑須待奉明令茲事重大非關一省度政府必籌有辦法公布以昭大同本督軍尊重民意故於宣逹機關視之極重諸君衆望所歸想亦必有同意也此復敬頌公祺王占元啓七月二十三日 
　　省議員再致王督軍函督軍應下敬肅者接奉大函如親德敎省議會召集方法停止與未停止者有無區别是否本於省議會第二十二條辦理抑須待奉明令尊慮所及至爲周詳伹欲知省議會法第二十二條可遵與否則當視省議會法存在與否以爲斷查省議會法由參政院議决前大總統於民國二年四月二日公布省議會雖自民國三年二月二十八日通令停止而省議會法並無通令取消且新大總统繼任申令熄焼凡法律與帝制不相抵觸者均應繼續有效可見省議會法之存在毫無疑義法旣存在則遵照該法第二十二條辦理或由省長官之自動或由議員半數以上之請求均可召集不失爲鄭重合法之舉况法垂永久令行一時議員等所堅守者永久之法省行政長官所堅待者一時之令雙方根拋不同孰重孰輕諒有明斷議員等麕集武漢早逹六十餘人前上第二次公函已請鼎力主持先將省議會房屋飭交以資籌備在案昨率復敎並未提及想係走筆之漏省長出缺主政無人仍請我公兼籌併顧迅飭該管警察將省議會房屋點交過手先行部署是爲至要再議員等昨開茶話會加派議員胡　　李華　劉亮三人爲代表接洽一切合併陳明敬頌鈞安伏維垂鑒並祈間復湖北省議員黃德馨廖輔仁周之瀚李華　胡國　劉亮等六十七人公啓七月二十四日 
[周駿與陳宦之消息]  
　　成都消息周駿昨特召集各重要人會議以爲無論時局如何吾人總當服從中央命令爲主擬將軍巡兩職暫交劉軍長代理以便朿裝北上蓋亦自知其不可久留矣並聞第二軍軍長劉積之已於昨日由新津至簇橋想日内必可進城 
　　陳宦於七月九號由綿陽河乘民舟而下至重慶改道回京其護從之軍備有技術營約兩營餘皆次第開行如客籍將校團等到綿陽後即卸去武裝其餘北軍官佐士兵亦然且多有將武器寄於綿陽者 
　　近聞新都天廻鎭唐家寺等處有一般富紳集資備食以待被北軍所拉夫役之回歸者然其至也必預驗其肩視其踵倘有傷痕卽飽以飯贈以資若仍膚皮無痕　道坦坦則云此夫頭也以爲自戕川人助紂爲虐飽以老拳贈以足踢謂以示川人兎死狐悲之意云 
　　月前北軍前隊駐紥德陽時勒索軍餉經闔城紳商籌備六千餘元致送次日始開㧞出城是日馮旅長所部北軍後隊又復進城强索軍餉三十萬將城中富紳大户看管如犯重案該縣人民無可如何祗得傾囊貢獻至本月六日約集十六萬送交旅部馮軍乃於初八日開㧞 
　　聞陳宦後方軍隊行抵新都時遺棄鎗械甚多并有造鎗器一具經該縣楊知事收管現已運送來省撤呈矣 
[廣東又出火車被刦案]  
　　廣東江門消息云二十一號北街第一次車往寗到汾水江站時被匪三百人蜂擁登車刦掠一空當場槍斃燒火二人傷司機一人護車警察一人擄去收票二人搭客男女百餘人鄧本殷之胞弟鄧本雄赴新會城公幹亦被擄去及知事派隊百餘專車到步匪已駕二帆船向南垣遠颺因無 
 
 
 

Page 7

 
 
　　小輪各軍無從追捕據述　事時情形如下是日早九鐘時候由北街往　之頭事至汾水江站車正停輪距先有匪徒六七十人預伏軌道堤下見車已停卽提駁壳　向車頭轟擊當場轟斃司煤工人一名傷司機人臂膊搭客盡伏於車卡底下　等乘勞登車將頭等搭客八名二等十八名三等三十餘名盡驅之下車約共數十人所有搭客皮箱急袋俱從車窗擲下三等車客則略爲揀擇女客亦被擄去數人護車警兵被匪轟斃二名搭客傷者十餘人隨由專車載到江門醫療　匪行刦持有冲茶三八水車渡灣泊該站水步尙未開行七排　渡來城亦駛經該處匪等即將該兩渡攔住隨驅搭客下船并　刦之而去直向横海逃遂聞被擄之搭客多由外洋旋歸損失不貲 
　　另一訪函云是日朝寗陽火車頭車由江門返台城行至汾水江站有匪徒百餘人乘小輪一般車渡二艘駛來灣泊該處附近河面遙見火車將至匪等放槍指嚇鎗傷司機一人斃大伙二伙各一名傷收票員二名喝令停車先登頭二等車分投搜劫復將兩車搭客數十人擄去勒令三等車客挑負贓物下船然後釋同聞頭等車有某某要人三名亦被擄去逾時鐵路公據情電報縣署軍警追緝則已不及矣又聞該匪百餘人分水陸兩路迎刦一面將　頭司機人陳燦李進陳彭放鎗亂擊陳燦李進登時殞命陳彭連被三鎗皆中要害奄奄一息恐有性命之虞計被擄搭客約一百六十餘人 
　　士茂西報云新寗火車於禮拜五早八點二十分鐘由江門開行至九點十五分鐘駛至新會附近時被賊一隊各執器械將火車截住向車放鎗轟擊致傷司車人並火夫兩名據華人所報則謂該三人已斃命有某郵差亦搭該車其足部被鎗傷五處恐有性命之虞各賊劫掠後并擄去頭二等搭客三四十名三等搭客八名以備勒贖當時有賊船兩艘泊在附近乃接應各賊携贓而逃者也 
[皖垣近訊]  
　　前皖城紳商學各界電請張督軍遵令省釋胡孔禮等一節已誌前報張督軍業經電逹倪省長飭承審處高處長查明具覆在案日昨高處長又接倪省長來電稱田象坤暫押候查洪忠愷仍押候清理路欵其餘則遵令省釋今日（二十七日）胡孔禮趙畏天甘其麟徐澍侯等已省釋出獄紳商各界早已預備歡迎并定期開會 
　　承審處奉令撤銷所有各件倪省長業令高處長一一清查故昨日（二十六）高處長已將各案清理凡有關於政治犯罪者今日已携卷宗親赴懷寗監獄提訊以便轉呈省長道令省釋計今日傳訊者有謝文彬等二十二名不日均可開釋 
　　前皖軍執法處奉令撤銷所有前派之軍隊刻已撤回原防地點又行政公署之軍隊刻亦遷回營部 
　　第八路李良臣統領以該路各營實習打靶定期已滿特令各營自八月一號起再演習野外戰術以覘實效 
　　前第八路三五各營軍隊分駐北門陸軍小學測　所及西門馬營各處現因修理營房暫假湖廣會館及涇德會館分配駐紥一俟工竣即行遷往 
　　省城　廳檢查輪船往來客商及城門出試入盤查客棧均仍嚴厲現紳商等以政府早已解　皖省何能獨自爲政公電張督軍力請撤除以便行旅 
地方通信 
[南通]  
　　軍警官更替三圩　警區徐區員擅理民刑訟事屢經人民控訴奉飭撤差遺缺由警局委派黃楚　前往接充前保安隊隊　于鳳鳴防守有功已遞升爲警術團　稽查長所遺隊長職務已委喻某接補又駐通警備隊第八營排長袁承炳因事辭職其排長一缺暫委季長林兼代 
　　混成旅調回駐防南通之蘇軍混成旅兵士防守地方尙稱得力現上峰因大局底定所有派遣出防各處之軍隊一律調回原駐處所故該旅兵士近日預備束裝殊形忙碌 
　　東城墻傾圯東城墻因入夏後苦雨連綿頻加輪灌本月晨忽　然一聲傾圮數丈幸未傷及鄰近居民房屋及人民生命楊市區長據報後已往查勘以便轉詳縣署核奪 
　　縣會長護賓縣議會會長于振聲日昨特假座有斐旅館議請　會議員及官紳等討論議會召集辦法杯酒聯歡興盡而散 
[揚州]  
　　開會籌備學欵江都欵産經理處刻因鹽　等項一時不能取用轉瞬八月分學堂開學經費難以應付故由縣敎育會焦凌兩會長提議於本星期内特開敎育行政會議以便早爲籌備 
　　電燈風潮未已揚州振明電燈公司因電線未裹橡皮致爲各房主反對組合保産會以圖抵制等情迭見前報詎該公司股東在齊省長處控告錢瑞生君阻撓營業現經省委單某來揚查辦各房主遂定於三十日假圖書館開會以謀對付現錢君已投案請縣質訊未知若何結局也 
　　刧案翌日即破揚州舊城十巷徐姓家於日昨被匪刦去衣飾等物損失甚鉅事後由該失主赴警察第三分區報案朱區長當卽飭警緝捕次日警察在大東門石灰巷拿獲刧犯劉殿爵一名聞係前清武生曾充運署馬弁云 
　　擬提房捐修街近來露雨爲災楊城街　損壤溝渠淤塞現由商務分會提議疏築其經費除在縣知事署領到内捐項下修街費三百千文外尙不敷用爰提議抽　房捐擬於月租内提取二成由房主房客各認其半以便輕而易舉 
[江西]  
　　公債溢過原額　省財政廳長羅述稷前以本省軍費不敷發行短期公債二十萬元所有規定利息及發行債劵緣由曾經詳請省長咨部立案嗣因用欵浩繁不數支撥先向中國銀行借貸二十萬元暫資周轉詎料此欵瞬即告罄再向中行墊借亦苦爲難爰擬加借短債以濟急需當飭各縣從多勸募現計所募之數已逹三十萬元尙有未報到之處業已飛催結束將來到齊可有三十四萬元之譜較原定債額有增自應再請省長咨部立案以昭核實故於昨日將短期公債超越原額及發行利息等情具文詳請省長核咨矣 
　　准予洪匪自新贛省會匪向多擾害地方壓經官吏查辦未能盡绝現李戚軍民兩長以大局業已解决全國統一凡我國民正宜改過自新同心同德協贊共和故於昨日撰就告示發交官紙刷印所排印數十份以備分訪各道尹轉飭所屬散貼曉論並徧貼　城俾衆週知　示諭旨謂如有呈繳會匯票據者當堂銷燬准千自新寛其旣往倘敢估惡不懐造　煸　者隨時查拿訊辦 
　　　防軍開往撫州贛省省防陸軍第二團全團已陸續出發僅留兵士兩連及團部在省旋經李督軍命令將團部移駐河口以便就近節制茲李督軍又以撫州爲四邊八逹之區特令該團在省之兩連内分兵一連開往該　業於二十七日由該團第二營營長商湧川統帶出發官佐兵士統計一百六十人　用大小民船裝載前往 
[安徽]  
　　逆子試父之　閔桐城縣南鄕竹　保陸軍中校王光裕有前妻子慶申現年二十一歲亦在某營充當兵士前月回家見其父娶有後母且生有四子心頗不悅在家吵閙不休其父遂將其禁鋼詎本月初旬慶申陡起不良於夜深時將鎖　斷覓得　刀一把步至父室竟將其父連砍數刀而死其後母驚覺大聲呼救亦彼砍傷慶申即拔門潛逃不知去向翌晨經　族街保報縣由該縣蔡知事委員驗勘屬實隨即緝拿兇犯迄今未獲維時該知事以事關逆倫案情重大擬數日間能將兇犯拿獲即以瘋摩懲辦了結不料事已兼旬仍未緝獲不得已於昨日始群報上憲閔倪省長已將該知事記大過大次限十日内將兇犯拿獲懲辦 
[山東]  
　　諸城事將就解决吳大洲致張懷芝電云張督軍鑒諸城事將就解决岞山完全無民軍足跡吳大洲叩 
　　周村郵局已交通周村自護國軍佔領郵局後卽斷絶交通現該鎭市面業已回復原狀吳大洲爲交通便利起見一面飭各郵局照常營業一面出示曉諭軍大保護業已於本月二十五日照常交通矣 
　　蝗災竟斃人命歷城縣自二十四日以來由東面飛來大宗蝗　秋禾被食殆盡災象已成不可救樂該縣知事李樹瀛於二十六號帶領警隊二名親赴各被災區域切實勘災分别獲理酌賜恤免又東鄕劉家灣地方蝗蟲遍野該地民民盡出撲打日前有王姓婦亦持袋於田間撲得半袋即負至家中置於室内桌上並將二齡之女孩就便臥桌前匆匆掩門擔讙赴并取水以爲煑食不意去未半時蝗蟲將袋嚼破紛紛攅出羣集女身猛咬亂踏血流遍體迨其母歸時女已哭不成聲僅有一絲之呼吸矣趕爲敷治無如天氣炎熱毒氣内攻當晚遂斃 
　　歷城校務近况龍口鎭李占五組辦之私立第一高等學校附設國民學校國民班學生蕭富有等九名曾於假前舉行畢業試驗所有各生試卷經各敎員評定完竣除依次榜示外近已遵章報告歷城縣署頒給各生畢業證書矣北園張家莊勸學所新接辦之鄕立第一國民學校今定期二十九日舉行第一次成績展覽會昨由該校職員張芹香會同敎員刋具公啓通知本區各級學校届期整隊蒞校參觀晏公廟縣立第一模範國民學校暑假前甲級生十二人試驗及格已升入縣立高等小校肄業茲通告續招新生一級定期二十八日舉行試驗以便隨班上課 
[廣東]  
　　僑商街發現炸彈二十二號晚十一時許東堤僑商街羊城醫院右側門口内忽有炸彈爆發　然一聲炸毁門限横石及門右牆壁一孔適有警長巡至察勘情形即着段警看守該院不准院内各人出入隨即回區報案電請警廳加派警隊前往搜查當塌執獲製造炸彈之器具及藥料多種遂將兩人拿解訊辦現由該管區署加派特務警察四名看守該院 
雜評一 
[說團結力] [  一子]  
　　國家一團體也分子之間團結力强則國家穩固分子之間團結力弱則國家危亡 
　　吾國國家其分子間團結力之强弱如何茲姑勿論惟念自歷史以來國家之統一純侍壓力壓力强即分子之間本無粘性亦能强爲固結而成一團體清室旣覆壓力　滅袁政府代之反變本加厲國民雖　連無告而外貎則似尙　靜者何也壓力爲之也 
　　然而壓力終不能久　也專制政治不適於今日之趨勢故卽帝　不生袁政府亦汲汲不可終日今旣　我共和則我　之團結不恃壓力而必恃相互之間之粘性無待言也 
　　所謂粘性者何勿爭權利勿爭意氣分子間之不自相衍突是也所以表示粘性之力量者何各種之民意機關是也吾故首以此責望於代表民意者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[詢問調回北軍之虚實]  
　　駐紥吳淞陸軍第十師兵士近日互相傳說謂本師全部將於日内開拔回京事爲師長盧永祥得悉以本師開拔與否並未接奉命令當即來滬向楊護軍使詢問虚實據楊君答稱本署亦未接到命令究竟關拔與否大約俟國開議後方能定奪云云 
[恢復商團之積極進行]  
　　滬地華界商團恢復之聲愈唱愈高昨聞商團公會前基本隊領袖以從前各業先後織多至二十餘團均有領袖王任其事此時亟應聯絡一致進行故訂於日内邀集開會討論辦法並請將前年官廳收去之軍械檢齊收條查明確數以便要求發還俾資操練云 
　　附錄上海商團通信處來函上海商團前清之委由曾少卿先生發起李君平書等組織提倡各業舉辦成效卓著辛亥九月上海光復頗得商團之力各界稱許不置癸丑一役地方官廳爲辦理清鄕起見飭繳槍械代爲保存各同志因此星散已届三載邇來約法已明令恢復地方自治亦將次舉行商團原爲輔助軍警之不足保衛地方之治安現由舊同志提議復辦之舉誠不可緩今多數主張統一辦法將以前各團體舊有名稱合而爲一定名曰上海商團假定小南門外水神閣學商公會爲通信處不日召集各團體會長隊長職員等公共組織正式籌備處俾便進行以期早日成立敬乞貴報登載以告同志不勝盼禱 
[綢業大起恐慌]  
　　自歐洲開戰以來意比等國産絲之區均受戰事影響無絲出售是以我國江浙皖等省所産之絲繭自上年迄今銷數較前約增二倍業此者皆大獲其利今歲春夏間之頭二蠶繭現已收買一空惜收成不佳統盤祗有六分上下以致絲價頻漲綢價亦因之增昂近聞杭嘉湖等處擬於明年添開繭行七十餘家刻正設法領取執照旅滬各綢商聞之以如再添開繭行數十家則蠶繭必被收盡綢業無絲可織雖對外貿易固急於對内貿易而以生貨易彼熟貨出入必不能相抵况倚此爲生者統計不下數百萬人將何以堪故已紛紛將情訴知錢江會館雲錦公所緒綸公所盛經公所湖濮綢業南京綢業及七襄公所國貨維持會等於前日邀集綢業同人假中旺街錢江會館集議旋即公禀浙江督軍呂公望請爲設法阻止發給繭行執照以維綢業生計云 
[商家請除民害]  
　　小南門外水神閣一帶商家至淞滬警察廳聯名具稟謂該　吉祥樓等各茶肆爲帮匪聚集之所每至夜間若輩在附近各橋樑託名納凉搶刦婦女首飾等物受其害者已頗不乏人而敲詐良民之事則更數見不鮮雖巡警崗位近在咫尺而於若輩軋人勒索之事則置若罔聞商等深爲不解據聞此種帮匪盤踞該處者約有三四百人之多内有若輩稱爲老頭子者數人如王德榮（綽號黃魚肚皮）曹阿五（綽號癩痢頭阿五）姚某（綽號小米蟲）等皆是尙有蔣榮春（綽號蔣　嘴）趙三三（綽號强盜小三三）周某（綽號老師太）等爲若輩之先鋒隊似此騷擾民何以堪爲此請求提案究懲以除民害而靖地方等語徐廳長閱稟大怒當卽密派幹員前往調查一面飭派偵緝隊長翟世清督同各隊士前往該處按名拿辦並諭飭該管一區一三兩分駐所勒限嚴拿毌稍徇情包庇違干未便云 
[大通路發生盜案]  
　　前晚九句餘鐘有盜匪四人突至新閘大通路祥鑫里二百六十一號門牌林雲州家叩門入内各出手鎗恐嚇刦去金鐲兩副銀帳鈎一對寶銀四隻迨林報告新閘捕房派探往拿盜已遠遁卽向事主詢明該盜等均穿長衣口操江北音年在三十内外業已回訴捕頭轉禀麥總巡通飭各捕房中西探捕一體留心偵緝 
[苧蔴與夏布之市况]  
　　苧蔴出産以九江漢口等處爲最多本年收成甚佳新貨已經上市調查上一星期内太古公司之安慶武昌洞庭大通等輪運來漢口貨一萬二千餘梱沅江貨四千四百梱積存滬地者現有一萬五千餘梱銷路亦頗暢旺東洋莊及浙江等帮購去不少現在市價較新貨初到時每搶已跌落銀八錢至六錢不等計沅江蔴統貨開售十三兩四錢漢口貨頭號十五兩四錢二號十三兩八錢三號十二兩六錢統貨十三兩三錢 
　　粗細夏布爲贛蘇之特産近因提倡國貨購者甚多故本年生意大爲發逹内中以蘇省所産之京莊夏布尤爲暢銷價格之昂亦以京莊爲首屈一指故滬地之業此者今届頗多獲利現因節近立秋國内銷場漸次落市惟客帮預辦秋莊夏布以供來年之需交易仍復不少惜韓國銷路近頗清淡故市價多已回落矣 
[記烟酒聯合會之評議會]  
　　中國烟酒聯合會昨在事務所開評議會烟酒兩業到會者共一百三十餘人湖北代表張志澭漢口代表王祖荃安徽第三區菸酒公所代表鳳仲屏吳湧泉鳳吉康翟昌侯揚州代表祝正坪紹興代表章楠庭沈秀山周又山泰興代表徐錦程崑山代表潘遜賢常州代表徐士變海寗代表儲鑑卿吳江代表顧文奎硤石代表干格安等皆預焉午後開會秩序如下一總幹事陳良玉報告前日大會後辦事之經過階級一提議改良稅則問題總幹事聲明本會處於請願之地位須靜候政府解决不得踰越範圍一提議各埠分會問題（甲）蘇湖代表主張照商會辦法各縣各埠各設分事務所以資聯合而期一律（乙）賴副幹事主張除發轉託各埠商會通告本業外另由兩業函知同鄕同業之在他埠者以期普及公决雙方並進一提議修改章程公决卽照現定章程辦理惟將各埠應設分會及經費問題另於常會時加一公决 
[調查烟酒公賣之利弊]  
　　自烟酒公賣局成立以來該兩業商人即聯合請求改良稅則以謀統一今農商財政兩部特派專員分赴各省調查徵收烟酒公賣費有無流弊及與商界感情如何以憑核奪松滬兩處調查員史久龍現已在滬北設立駐滬調查機關由部頒發關防卽日啓用昨已移請各機關及商會等一體知照矣 
[工商研究會又開籌備會]  
　　中華工商研究會昨日（三十號）在交通路中華國貨公司開第三次籌備會由沈卓吾君主席併歡迎泗水敎育家朱遐九君朱君在南洋各埠創設工會著有成效此次回國擬在上海組織總工會以資聯絡中華工商研究會特請朱君演說工會情形並辦理成績朱君略謂外人待遇華工甚苛橋民智識過淺易起不正當之舉動致與外人交涉著著失敗非結合團體導之以正前途現象至爲可慮然非仰仗國内逹者鼎力扶助恐難見效還希貴會諸君不棄鄙陋時錫箴言云云繼由華豐製針廠顧正偉君報告縫衣針製造情形出示針樣與外貨已不稍遜苟能再事改良且可過之是日本擬决議章程以時已晚定下星期再行討論暫舉徐賡華蔣企範平永泉徐調均爲臨時幹事一俟章程訂定再舉正式職員到會者共有五六十人云 
[鐵道協會歡送國會議員]  
　　中華民國鐵道協會於昨日下午二時開歡送國會議員大會於英租界跑馬廳一品香到會者二百餘人除議員外滬上各名流亦多蒞會會場秩序整齊共抒偉論頗極一時之盛二時半開會由該會主席涂恩澤君致歡送辭議員代表呂志伊君答辭會長孫中山君因臨時發生要事特由馬君武君代表到會演說甚長并有來賓多人演說中國鐵路利弊滿座爲之動容茲將各演說辭錄後 
　　主席涂恩澤歡送詞今天本會歡送兩院議員諸先生承諸先生惠然肯來不勝榮幸之至本會早已預備開會歡送因爲天氣炎熱而本會會長孫中山先生又因國事多忙致延緩到今日實在抱歉得狠本會係研究鐵道學術機關與中國鐵路前途關係頗大將來一切進行全仗兩院諸先生左提右挈此本會所希望於諸先生者也思澤代表同人謹此歡送 
　　議員代表呂志伊答詞今天承鐵道協會諸公開會歡送同人等因開會在即多已北上不能全體到會深爲抱歉志伊謹代表同人致謝並有意見發表鐵路之爲物一在經濟之關係一在行政之關係先言經濟則土貨因交通不便運費至多故較洋貨尤貴亦莫能與洋貨競爭每年之損失殊爲不少國家經濟界因此受莫大之影響次言行政則當知行政最貴敏捷中國行政機關每多隔閡不能靈活何莫非交通不便所致即就軍事而言國家有事動員非至三四月之久不能齊集可謂中國無國防之兵而祗有殃民之兵矣試觀北軍之在湘蜀除姦淫擄掠外别無能事似此殃民之兵可全部裁汰今後邊境置國防兵内地惟置警察已足而力求交通發逹趕修鐵路將無用之兵及一般游民并不犯大罪之囚犯充作路上工人旣可修路又能除害兩全之計孰善於此即此二關保國會同人行將提議尙望協會諸君有以輔助進行尤有一層中國交通之不能發逹由交通系把持盤踞舞弊營私今後欲謀整頓非先打散交通系不可協會諸君皆路學專門且深知交通中之黑暗及其内容望從速調查搜求證據以提出於國會使議員同人得揭破其黑幕而破壞之也此就除弊而言至於以後交通上之建設路政之改良貴會與國會同尸其責當從容商榷力謀進行以貫激貴會之主張而盡兩院同人之天職是志伊今日所希望於諸君者也 
[再誌製造局之減政]  
　　製造局李總辦曾奉部飭裁減各廠工匠以資節省已將鑄銅鐵廠工匠先行裁去三十二名其餘各廠擬自八月起酌量裁減先行復部在案茲查砲廠砲彈廠鎗廠工匠雖多惟製造快砲與砲彈機關鎗手鎗等項均經由部限定每月造成若干不能遲悞現旣因欵絀裁減則每月額定之數亦應變通故於昨日分飭各廠委員迅即會同匠目人等預爲計算復候核辦云 
[嚴緝攔刧小輪之盜匪]  
　　本月六號本埠絲繭業順記振秀申昌成泰昌恒等號托立興輪船局之立康輪船裝載洋四千元至湖屬收買絲繭行至青浦縣馬力港地方被盜搶刦事後經該業會館總董曁總公所總協理迭次呈報官廳請求嚴緝至今未獲現滬海道尹因奉督軍署飭知當卽轉飭所屬一體協緝其文錄下爲飭緝事本年七月二十五日奉江蘇督軍署第一一五七號飭開案據上海絲業會館董事許應萃楊兆鰲戴文溶楊文鏞等禀稱窮董等前因新絲上市同業裝運銀洋赴内地採辦絲經咸以航路不靖商業困難曾於本年六月十二號電奉通飭隨時保護在案不意本月六號同業順記振秀申昌成泰昌恒等號由立興輪船局湖班立康輪船裝洋四千元運寄浙江吳興縣屬菱湖鎭次日忽聞該輪有被刧之耗詢據立興輪局復稱確有其事係在馬力港被劫當經電請飭緝贓盜俾免遠颺茲據該輪船老大朱阿春來館報稱六號夜十時行經青浦縣屬馬力港地方突來盜船十餘隻盜匪百餘人開槍勒令停輪約有盜匪二十餘人各持槍械由船頭一擁上船將洋悉數搶去搭客行李洋銀亦被搶不少餘盜向立康附掛之水警船開鎗拒捕卒因盜多警少致傷水警數人該盜匪等於搶刧後卽威逼立康開輪先行使人無可跟其蹤跡等語業經董等報請青浦縣飭緝在案伏查該處實爲江浙往來要道尤爲申湖各商財貨必經之路歷年以來屢遭盜刧現在奉飭搜剿之際而該盜匪等仍敢糾衆百餘人乘船十餘艘開槍拒捕肆行搶刧實屬目無法紀若不嚴飭跴緝贓盜務獲給領從嚴微辦其何以戢盜風而安行旅此次順記被刧貨欵至四千元之鉅血本損失營業停滞商界寒心慄慄危懼爲此具禀上陳伏乞督軍迅飭該管地方營縣曁水警廳勒限嚴緝務獲懲辦以靖萑苻而維商業實爲公使等情據此除批禀悉查此案前據許應萃等庚電曁楊兆鰲等删電卽經先後分飭蘇常滬海道尹曁水上警察兩縣並駐蘇第二師師長旅長等趁事出未久盜匪不及遠颺會同上緊跴緝嗣據水警第二廳電詳該輪被刦及連日偵緝情形復經迭次嚴批飭緝務將贓匪悉數破獲盡法嚴懲并飭先將保護不力之巡官張誕秋曁青浦縣知事分别記過申斥勒緝倘逾限不獲即將該巡官等一併懲處不貸各等因在案茲據前情候再分飭嚴拿懲辦以安商旅而靖地方仰即知照此批印發外合亟飭行該道尹仰卽查照上緊嚴緝毌再延宕等因奉此查此案前於七月十三日奉督軍飭知遵卽分别通飭協緝在案奉飭前因除分飭通緝外合亟飭仰迅　加　幹役　隔嚴　毌再片延切切此飭 
[聞其語未見其人]  
　　江北婦人王魏氏住叉袋角小船上前晚怱有多人蜂擁上船將該氏捆縛幕住雙目刦去衣服等物事後由氏投報水巡隊據稱耳聞匪徒中有素識王國豐之口音在内請爲提究當經該隊長警國豐逮案解送司法科經嚴科員訊得原告所訴證據不足惟該氏堅求究辦判送地方檢察廳訊核 
[搜查私土烟膏]  
　　洋藥公所於前昨兩日協同新閘老閘兩捕房中西包探先至無錫路九十九號門牌搜獲似係紅土煎成之烟膏數缸帳簿十八本繼至派克路七百十三號門牌搜獲私土一併帶回捕房存候化驗並請公共公廨飭傳該兩户到案訊究 
[米商公會第三次大會記]  
　　閘北米商公會昨日午后開第三次大會副會長計馥堂因事未到其餘如鎭昌碾米廠代表蔣君源盛廠代表張君曁正會長陳叔敏副會長陸子賢等均先後到會陸子賢宣言第二次公决之公益捐於各客售出時每石提錢二文無錫蘇州唯亭等處各客各米行來信均已贊成惟巢湖等帮未能一致鄙意公益捐不妨緩圖至本會各會員所允之經常費每石提錢一文已於本日起實行但本會開辦伊始諸君宜固結團體對内對外一秉至公凡各行違背會章應以何種方法對付請衆公决旋經張子宜蔣石雅蔣景文等討論良久謂如有破壞本會條件者可發通告書關臨時會議公同議决對付方法萬勿操切旋公舉祝厚甫爲幹事長蔣景文爲評議長全體歡迎後有朱桂申演說歐美團體之堅忍無論組織時如何困難無不任勞任怨務逹完善目的衆皆拍掌迨散會已六句鐘矣 
[河海工程學校添招新生]  
　　上海縣公署昨出布告云案奉江蘇滬海道尹公署飭開奉江蘇省公署第二九○二號飭開案准全國水利局咨開茲據本局直轄河海工程專門學校詳稱本校預定計畫於第二學年添招新生兩班本年秋季始業即爲第二學年之始應於暑假期内預行招攷新生查本校經費係由直魯蘇浙四省攤撥所有招生地點自應於四省各擇一處舉行以昭公允第一次招生係在天津濟南上海杭州四處此次仍定於八月中旬在此四處招取學生兩班取額共六十名其應考程度以中學畢業爲準除登四省各報廣告外理合詳請轉咨直魯蘇浙四省省長出示公布等因准此合卽咨行貴省長即希查照公布實紉公誼等因准此除分飭外合亟飭仰該道尹即便轉飭所屬一體遵照出示公布等因奉此合飭該知事仰即遵照辦理等因奉此合亟出示布告仰各週知 
[縣敎育會紀事二則]  
　　昨日爲上海縣敎育會暑假講演會開始講演之期上午八時開會由會長吳懷疚報告開會宗旨及應行研究種種學識課程畢即由楊聘漁開講鄕土地理胡少剛講體育方注王壯飛講社會服務共四節嗣後每日講演課程由各會員擔任義務 
　　上海縣敎育會昨致各市鄕學校函云八月三日上午八時起上海參觀團報告各地各組參觀成績事關敎育實况誠吾人研究之資料爲特通告請貴校長届時准臨並通告各敎職員或學界同人偕來聽講不限人數會場在縣立第一高等小學校内暑假補習會 
[青年普益社演講社會服務]  
　　本月二十九日晚七時青年普益社特請胡貽穀君演講敎青上社會服務之模範是晚天氣凉爽來賓甚衆首由趙之惠君主席請該社主任包傳賢君唱歌一首以娱來賓乃請胡君講演略謂社會服務輸入吾國不過數年約分三類爲家庭社會國家蓋人有家庭之培植有社會之陶鑄有國家之保護乃克成立故社會 
 
 
 

Page 11

 
 
服務實爲吾人應盡之責社會服務亦有一定之費格則敎育界自宜首當其　近來各學校學生已覺其責任而創辦各種如東吳大學清華學校聖約輪學校皆設立貧民義務學校或組織演講團分往各處演講術生道德等重要問題或分佈印刷品使人民間接受其利益惟社會服務心賴靈力抱愛人犠牲之主義堅持到底故社會服務發生於基督敎蓋基督平生無非舍已救人尙望各界人士以服役社會爲已任則民國之强計日可待也詞畢鼓掌乃由包君報告社務宣布閉會 
[蠶桑實業會之談話]  
　　前日下午蠶桑實業會假座嶺南樓開茶話會到者四十餘人由吳炳誠君爲臨時主席宣佈開會宗旨次由倪備征君提議組織裁桑公司購地種植禀請農商部立案等事繼由顧維淮君發言裁桑非先從育蠶之改良不可並宜組織蠶桑報章分送農夫閱看一面派員赴鄕演講願諸公猛力進行云云又由徐遂康嚴少山陸兆鴻沈榕村富夢良沈榮光諸君相繼討論散會時已薄暮矣 
[興業銀行修正章程之部批]  
　　本埠浙江興業銀行因修正章程禀請農商部備案昨由縣署轉到農商部批示云查該銀行修正章程與各項表式核與定章相符應准如呈備案除原件存部外仰即轉飭知照 
[步兵保衛商民]  
　　步兵三十八　馬團長以新築之新橋路眞人路局門路康衢路打浦路七賢路等處均係荒野之區時有匪徒刧奪行人財物情事昨特飭行所部各營長每日輪派步兵一班荷鎗游行以衛商民 
[警廳開會集議]  
　　淞滬警察廳長徐國樑因邇來城廂各處失竊之案時有所聞究其原因實緣各處巡警崗位稀少以致宵小易於托足照此情形自應添置崗位惟添派一警統計餉項軍裝每年約需洋三百元之譜現值財政困難殊難籌借爰於前日飭知各區所警正警佐等於午後二時到廳由徐廳長開會提議應否多添崗位聞對於經費一層未能解决是日徐廳長並飭誥誠各警對於人民在途發生事端須和平對待最後由各警正佐報告解嚴後一切防務直到四時許始行散會 
[發放七月份警餉]  
　　淞滬警察廳長徐國樑昨日飭知所屬各區署所警正警佐以七月份警界餉銀已由省中頒發到廳着即日備具領狀來廳親自蓋章具領以便轉發各長警承領云 
[梟匪潛運私鹽]  
　　兩浙緝私統領蔡和林訪聞梟首老王和等近率羽黨二三百人携带鎗械子彈聚集上南川奉金五縣毗連之欽公塘外潛將淮岱私鹽運至沿海灘等處起岸銷售於浦東各鄕鎭醬坊昨特飭行第二第三第四魏馬徐三營長迅卽李兵駛往查緝 
[三偵探均已拘留]  
　　婦人王陳氏控松滬護軍使署偵探馬善鳴程錦驥郭先耀等姦佔伊女王阿二並被恐嚇等情當經地方檢察廳傳集一干人證開庭預審判郭收押馬程兩偵探交保候再研訊在案前日下午又將王陳氏母女並馬程兩偵探傳案並提同在押之郭先耀研詰一過判郭還押馬程兩偵探亦分别收押候究 
[夫婦幸獲生還]  
　　陽曆七月二十八日圖南輪船救回被拐之王大官王沈氏夫妻二人送至救濟婦孺總會留養經會詢據王大官聲稱年二十六歲嘉興人前在嘉興爲藥店生意去臘歇業於六月初二日同妻沈氏來滬住英界同慶公小客棧初四日有一張姓到棧與之攀談問爾等來申何事王答欲將妻子尋人家帮傭張云上海帮傭所獲有限近來厦門工價甚大如做二三月可得數十元何不往厦帮傭王云無熟人引薦又乏川資前往張云如爾夫妻願往川資一切我可借你與你們同去厦門地方我的熟人狠多又可以替你們引薦生意王大官夫妻一時爲其所惑誤認張爲好人隨同伊搭輪往厦詎料抵埠後將王沈氏另寄一老嫗家張姓即伴同王大官不使伊夫妻見面住未　日該老嫗竟將王沈氏圖賣滬令爲娼該氏不從乃用籐條遍體痛打沈氏無奈只得假意允從該老嫗次日出外購衣擬修飾之俾送往娼家沈氏見事危迫即乘𨻶逃出求巡警引至圖南輪船詢悉其情即將沈氏收留船中擬带回申此二十五日事彼王大官尙未知也二十六日張姓與王大官在茶樓啜敬忽一寗波人奔至與張密語王沈氏逃走被王大官竊聽當時託詞下樓馳往圖南輪船訪得妻子在輪該輪買辦復將王大官留下與其妻相見不一時張姓亦趕至被輪船執事痛駡而逃王大官夫妻始得生還由圖南輪船函送救濟婦孺總會派潘金榮將其夫妻送回嘉興以免再陷匪手云 
[妻妾大起衝突]  
　　紹興人陳祝三向爲豆業賃居南市新碼頭與某醫生同居陳妾錢氏偵知陳於去年十二月間曾在北市三馬路娶談有時之女爲妻久不歸家日前錢氏乘陳不備至談氏處將衣箱兩只搬回内有衣飾等物值價頗鉅陳則不與計較推談氏不肯干休於前日傍晚六時許偕同其父及母談朱氏及親族朱老大談紅玉等男女六七人至錢氏處大興問罪互相用武談氏業已懷孕腹部受傷由警一併带至一區署傳同傭婦錢許氏及解勸之王雨生等由董警正詰問因其情節離奇飭將一干人交保候示並令談氏自赴醫院療治再核 
[誘逃婢女之追究]  
　　劉陳氏至法公堂控稱曾於四月二十五日被陳明貴誘逃婢女一口並捲去首飾銀洋等物約值洋數十元找尋多日今已將陳尋見請求訊究陳明貴倛該婢前由阿文領去現匿何處不得而知劉陳氏又稱阿文與明貴係是兄弟應請堂上責任明貴尋交阿文到案嚴追聶讞員判於兩禮拜内交到阿文再行訊核 
[破獲花會機關]  
　　花會賭博專開空門受害之人不知凡幾雖經各官廳迭　拿辦因若輩神通廣大故鮮有破獲近又有著名賭棍傳阿發（即杭州阿發）伍寳寳黃大衣及水菓月生等糾集同黨在華法交界戲館街地方聚賭花會爲法捕房探捕查悉協同華界巡警前往拘獲王阿二等六人並抄出賭具一併拘留候究惟阿發等仍乘𨻶脫逃昨有因賭被害之人紛投警廳請求究懲想必能澈底根究以除後患也 
[聚賭抽頭之薄罰]  
　　福州路五百三十二號門牌潮州人蕭阿三家又卡德路五百二十三號門牌王四記家均因聚賭抽頭被捕房查悉於前日派探分往查獲賭具將蕭王二人傳至捕房禀奉捕頭轉禀公共公廨中西讞員着各罰洋五元充公賭具銷燬 
[定貨糾葛類誌]  
　　日商瀛華洋行在公共公廨控告恒裕昌號主徐惠平不交承定玻璃二千箱一案上星期六由廨傳訊原告延律師到堂譯訴前情請追損失銀四千兩並證明被告之貨係向奥商禮亨洋行轉定禮亨洋行亦延斐斯律師投訴定單上書明時仲康向恒裕昌定購並無日商字樣係屬華人控告華人案件故禮亨控告時仲康一案請先註銷王襄讞商之日副領事西田君判將日商控案註銷至奥商控案即着斐斯律師自赴奥領事署請求銷案所有時仲康與徐惠平定貨糾葛着另行具禀起訴 
　　森盛恒茶棧經理俞楚槎在公共公廨呈控洪敬齋不交承定茶葉五百箱一案上星期六由廨復訊原告延律師上堂譯稱此案已與被告代表律師商明移送茶葉公會理處並據被告代表律師投訴原告所述各節被告亦表同意中西官判被告仍交原保候函送茶葉公會理處復到再核 
[訴訟程序之糾正]  
　　李心一在公共廨呈控朱九思朱重新揑賬侵呑公欵一案上星期六由會審員王肇之君會同德裴副領事復訊原告延斐斯律師代表譯稱此案係由民事發生仍須照民事案另行起訴此時應請暫緩進行俟民事判决後再行開審刑事被告律師聲稱此案旣係民事應請將刑事案註銷中西官判被告仍交原保着原告補繕民事禀詞候下禮拜六再行訊核 
[限期交出債務人]  
　　同興館主與陳萬興高金發同至法公堂控被杜志琴虧欠包飯資洋四十三元四角又陳萬興控被杜虧欠代墊木料工賬洋十二元三角又高金發控被杜虧欠往來貨洋三十五元同請訊追杜志琴供店係馬炳章所開商人祗向擔保請察聶讞員判限一禮拜將馮炳章交案再行訊核 
[先還借欵]  
　　林臣紹前至法公堂控稱唐建英曾將田單一紙向義和店中抵借欵項被欠本利銀五百零三兩有抵據爲憑又欠正泰店中往來賬欵洋九十餘元向索延約請求訊追唐建英供祗欠義和銀二百八十餘兩確以田單抵押餘係林谷兩姓所欠求察中西讞員判唐交五百零三兩人銀並保限一禮拜措繳至正泰之往來欠欵著原告將賬呈案查明再核　 
[追繳接盤客棧之尾找]  
　　湯林椿至法公堂控稱前由華木根楊星泉爲中將申發客棧盤於王全根接開計盤價洋五百四十元當時收過四百元尙少一百四十元立有憑據言明二分起息現向索取置之不理請求訊追王全根供欠洋一百四十元確有其事惟盤店時有披樓一間亦列入盤據後由湯林椿雇人前來拆去當時言明即以此貼償嗣向湯索還憑據一味游約今卽借此揑控求察聶讞員判交尋常保人限一禮拜交還本利洋一百六十五元以清糾葛 
[被訴人交保候訊]  
　　唐晋記在公共公廨呈控鮑蕉芬不理欠銀五千八百八十兩又泰豐米店主余邦善控夥徐士豐虧空賬洋二千一百六十八元又餘發行控陸槐庭不理貨銀二千七百餘兩又張芳平控馬順生不理抵欵洋一千元又楊沁香控王新伯不還墊欵洋三百元又趙坤林控王新伯掘賣墳泥又羅芝培控沈廷芳不還米價洋九十餘元業經捕房將被告各人傳至公共公廨請示中西官諭令分别交保候訊 
[貨車撞傷行人]  
　　杜也寳前晚行經吳淞路被某號貨車撞倒頭足受傷由捕巡見將杜带入捕房轉送同仁醫院醫治 
[醉漢碰撞汽車]  
　　陳金惠前晚在漢璧禮路酒醉胡鬧將某號汽車上之電燈撞壞陳亦受傷由六百三十五號華捕將司機人及受傷人併解捕房經捕頭察得陳之傷勢無甚大碍一併開釋 
[監犯病斃]  
　　華特路西牢押犯陳阿根刑期未滿在監患病送往海能路工部醫院醫治無效於前日身死捕房將尸車送驗尸所查無家屬飭保報堂收殮 
[雉妓深夜拖人]  
　　雲南路四十六號門牌雉妓朱三寳西藏路二十七號門牌雉妓王寳寳勞合路四百九十六號門牌雉妓孫金子均在南京路深夜拉客被捕查見一併帶入捕房轉送公共公廨發交官媒看管候訊 
[駐廨華捕升級]  
　　捕房派駐公共公廨之二百二十八號華捕高萬生因辦事妥愼經麥總巡查悉昨將該捕拔升試用包探着赴新閘捕房當差 
[東南區清潔捐易人承辦之布告]  
　　工巡捐局出示云照得本總局東南區清潔捐前因承辦人欠繳捐欵照章撤退另行招商投標接替商人汪洽記按月認繳捐欵銀一千四百零五元係屬多數得標應歸接辦茲據預繳三個月捐款並出具認包切結加具合美行及協盛元保狀前來除給諭承辦並通詳松滬護軍使江蘇省長察核備案曁咨請滬海道道尹淞滬警察廳查照保護外合行出示曉諭爲此仰該區域内住户人等一體知悉東南區清潔捐務自本年八月起由商人汪洽記接辦一切辦法悉照向章毌得違抗切切特示 
[禀請給贓懲盜之批詞]  
　　松滬護軍使署據商人益炳蓀周景臣陸增全黃晋榮禀請給領贓物嚴辦盜匪常於昨日發出批示云禀悉盜犯朱松泉朱富全張富春朱桂生黃全元張奇奇等六名前據警廳拿獲解署業經訊明朱松泉朱富全張富春三犯夥衆行劫三次成五次之多均屬積慣爲盜罪惡昭彰法無可逭已接律一併判處死刑以昭炯戒其朱桂生黃全元張奇奇三犯或係帮同行劫在外望風或只夥劫一次均屬情罪較輕應分别或處徒刑已照章一併移送檢察廳按照通常程序辦理起獲贓物已飭發警察廳給王認領並飭緝逸盜務獲解究矣仰即知照此批 
[滬海道公署批示二則]  
　　南滙縣民人郁中和　裕和稟爲劣保魚肉鄕里民不聊生環請飭縣革保以順與情由稟悉據禀各情案關公役藉端歛錢如果屬實尙復成何事體仰南滙縣知事查明嚴辦據實詳報此批副禀發 
　　商人林寳生等禀組織　器公所黏章請求立案給示保護由禀件均悉該商等聯合同業維持業務自無不可惟查該所簡章第四條凡同業非在本所註册領單者不得營業是情同壟斷跡涉霸持第六條第三項調查各店生意多少按數抽釐又易滋騷擾第八條近因生意減色聯同重訂劃一價目察罰加減又近於高抬市價均屬亟應删改仰該商等另議妥章再行禀辦可也此批 
[淞滬警察廳批示三則]  
　　顧樹圻禀批據詳已悉該商前次被竊究竟是否即俞老祥所竊事實亦難確定前經該管區欲將俞老祥带案該商又出而阻止現旣據禀稱有種種可疑姑候通飭查拿獲日訊明核辦可也一面仰查明該俞老祥如有薦保即送至該管警區究追此批　　曹吳氏禀批曹文祥係解松滬護軍使署訊明判處監禁非本廳所能過問仰即逕禀署核奪可也此批 
　　康阿炳禀批據禀各節似有理由雖契約欵項問題非巡警機關所得過問惟案經久延亦屬非是姑候飭拿王卞氏到案並仰該民人自行尋覔隨時投報一面提訊保人嚴追候到庭之日再行酌奪可也 
[飭發警察崗規禮節（二續）]  
　　（一）本埠警區所轄𤳱野偏僻地方甚多凡站這些地方之崗位總要目光四射注意瞭望萬不可以來往人少懈怠精神手持鎗械尤要愼重以防匪人襲擊（一）本埠婦女向來不拘男女界限隨便與人談笑惟巡警站在崗上爲人民之表率要當自尊自重遇有婦女走近崗位詢問道路應當正言相告萬不可藉詞調戲以失威望在小待僻巷或𤳱野無人地方倘有婦女過往更須嚴� 
重自持萬不可任意談笑損毁個人名譽（一）警笛爲警察號令所繫如遇圍捕盜賊及重大事故必須召集隣崗巡警協助辦理時始可吹用如遇細微小事萬勿妄吹因本埠道路行人衆多一聞警笛俱駐足聚觀則於交通上反多窒碍（一）本埠巡警爲中外觀瞻所繫服裝最要整潔站崗時必須將警帽帶正衣褲鈕扣一律扣齊警棒槍械揩擦乾凈站崗姿勢尤須直立端正總要使中外人民一望而知本廳警察有優美剛强之氣象再站崗時必須携帶鉛筆小簿一份以便記載不可遺忘（一）上海地方華洋雜處各區轄境每多與租界毗連之處竊盜刑事案犯此拿彼竄尤爲慣技如遇租界有追捕現行逃犯入界等事應卽盡力協同逮捕於獲犯之後與租界來人偕同到區報明長官一面將犯訊明即送總廳然後或由公堂或總巡捕房正式公函再行將該犯交來人带去内地巡警在崗追捕人犯亦與前項辦法相同（一）遇有外國人不識路徑或酒醉等事應妥爲保護如有違犯警章及刑事各案亦須和平帶區報告長官輕則送交鄰近捕房重則由長官報明總廳立送該管領事署核辦不得遽予拘留以傷睦誼（一）崗　持鎗願照定式不得横拿侍棍不得舞弄以免誤傷行人（一）崗警在崗不准吃烟食物與人閒談總要站立路中來往梭巡不可呆立並不准倚靠牆壁擅入店户（一）本區管界内公署學堂廟字共有若干街道路徑由某處通某處區警須要熟悉以便行人問路可以隨時指點並遇有竊盜易於緝捕（一）站崗時如遇有殺傷路斃人口及各種離奇事項須立即報請長官核辦（仍未完） 
[氣候報告]  
　　（上海徐家滙天文臺天氣測候報告） 
　　已過者之報告七月二十九日晴雨計在台灣頗爲低落但晚間琉球島南部等處又未有報告大風之消息中國沿海岸有頗凖當之信風上海天氣晴好七月三十日上海氣候甚佳氣壓仍較尋常爲低東南輕風爲靜空氣所横阻三十日午後四時前二十四小時内温度至高九○至低七二去年同日至高九二六至低七八 
　　未來者之推測七月三十日午後四時三十分鐘預測本平洋大風仍徐徐向美柯島而進明日東海南面或因此而有不佳之天氣上海境内將有北風 
雜評二 
[除民之害] [  納]  
　　所謂革命云者非僅革去專制之名也凡專制時代之有害於民者皆當革去之也然有形之害革去也易官吏之暴横也捐稅之煩苛也朝四暮三之政令紛擾也一旦奮然去之則害可立革若夫無形之害則革之也難因專制之故而惡習慣滋長焉劣根性養成焉社會上一種弛慢苟偷之象徇私自使之心日見其醖釀而蔓延焉凡此皆非一朝一夕所能革去者也 
　　無形之害甚於有形吾故望今日之除民害者當注意於無形而不當僅去其有形者也 
來函 
[陸春霖來函]  
　　敬啓者昨閱陽曆七月二十九日貴報第三張所登毁壞名譽之澈究一節與實情不符於鄙人名譽大有關碍因將實情開明一單送上務請貴報登入至要至禱陸春霖敬啓 
　　商人陸春霖前投道尹公署禀控族人陸少蘭陸濤濤等將二十五保二圖内祖遺公地朦混地界私自賣出賄通地保張兆岐私自蓋戳朦請道契等情當奉批飭上海縣知事傳集澈訊並咨會會丈局註銷道契發還地單當經縣知事傳訊在案乃陸少蘭陸濤濤等自知情虚延不投訊忽赴道署誣控原告陸春霖情虚運動縣幕延擱等情前三日縣知事奉到道飭當時傳集原被告地保人證澈底訊明原告陸春霖確有地單歷年糧串執證所禀是實惟被告陸少蘭陸濤濤自已延不投訊反敢揑情上控毁壞名譽沈知事嚴加申斥當將陸濤濤陸少蘭之子春實收押移解地方審判廳按律究辦並諭陸春霖照單串收　或赴廳禀追等情地保張兆岐即順松私蓋戳記業經押禁斥革吊銷諭戳 
[補錄命令]  
　　七月二十六日策令黃廷棨給予二等文虎章劉信誠黃家僎夏得祥楊　緒竇世芳給予三等文虎章温其蔭陳杰壽徐鎭洪楊葆琛石振青張運璣數寶琳給予四等文虎章林蔭祺周宗典劉慶治李繼德王協崑王夙儒王富貴徐金標陳乃聖周占奎張富　韓長勝霍有濟王紹成馮泗源劉士忠邊英魁何開復周鶴鹏王汝楷蘇榮宗蕭維翰郭青雲韓玉麟王庭植陳鴻書楊榮春給予五等文虎章鄒保春姜鈞宋振庭吳新運張正甫蘇得魁張樹霖馮志祺趙作屏趙福興張青雲韓洞金俊榮李昭傑呂春發張成麟陳炳雲丁振相杜金城胡錫德李代長張仲熙張俊東陳永勝孟傑武永蘭趙榮培賀硯田楊兆蘭孫錫瑞龐守誼魯鳳嗚李鍾英鄧汝爲給予六等文虎章陳毒劉文泰張繼忠金永成任有德曲繼明張德海張庭獻于憲章王德興宋吉華張欽石學修宋克禮葛有忠干廷楨張金山王貴璐湯國棟鄭瞻雯要　會李青陰高守爲吳蔭庭劉栢鈞胡立勳劉華蓮高謝義金成蔭宋文焕王寳田劉沛郭鑑衡董衍緒給予七等文虎章鄒錫光田有權吳殿棟給予八等文虎章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[禍首不肯投案之原因] [  胡調]  
　　拿辦禍首之申令未頒布以前諸禍首已焦急如喪家之狗旣頒布以後更遠颶似出塞之鴻伏處洋場雖宣言我必自首遠適異國仍惟恐人竟窮追心口不符飛行絶跡嚴拿雖已有令投案終屬無期於是詈之者曰禍首畏死而偷生羞之者曰禍首言大而膽小笑之者曰禍首生有捷足故能籌一已之安怒之者曰禍首從此遠游乃可避萬人之唾而以愚觀之皆非諸禍首不肯投案之原因也茲將其不步投案之原因縷述於下以奉告閱自由談者 
　　（一）政府未派代表勸駕也諸禍首前日或爲參政或爲總長或爲法制局長或爲報館總經理非顯宦即屬名人下令逮捕殊與尋常人之犯罪無别惟派恭而有禮善爲說辭之人以我公不出如蒼生何等語前去殷勸方見尊崇今未聞政府派人勸駕宜其不肯投案也 
　　（一）交通部未贈特别車劵也今日赴京諸議員爲各省人民代表其身分仍屬國民併非官僚交通部猶拍電奉告贈以特别車劵（見前報議員遵法不領）獨未聞以特别車劵贈諸禍首是重視多數代表民意公僕而輕視少數殘害民命之顯者也諸禍首聞之必生忌妒之心旣生忌妒之心必有拒絶之意焉肯投案乎 
　　（一）京師法庭未預備開歡迎會也諸禍首當帝制復活之時聲勢赫赫壓倒一切駕臨之地未有不舖張揚厲而迎之者今日法庭亦宜編松枝於門前高樹國旗懸燈結彩以表歡迎至於惠然肯來四字之匾額借重籌安兩君子集成洪憲八忠臣之對亦必大書特書懸之法庭之上以伸頌意今一切未聞法庭布置殊失敬意尙望其肯投案耶 
　　（一）監獄未特别建造併備僱監獄中一切人特也諸禍首平日所居俱係華而且廣之屋門房花廳書室寢室固無一不備此外猶有園有林又有明窻淨几繡榻錦衾以爲吸鴉片义麻雀粉自黛綠肉屏風環繞之用若令照普通罪囚章程僅有屋中之一榻棲身其餘一切無有其何以堪此監獄所以宜特别建造併備僱一切人物也今乃寂焉無聞禍首必不肯投案矣 
　　此外如鐵練及手鐐脚銬俱宜鍍金衛生丸之鋼殼宜點翠歡送時宜搭席棚放砲八響又令各寺撞鐘八聲招待到底周到如此諸禍首聞之諒未有不連袂偕來者 
塵餘觚剩 
[最近歐戰餘聞南非洲脫險記譯世界雜誌第三十七號（續）] [  劉鳳生]  
　　名林佛萊者渠正游壓郊野以射獵爲娛德人誤探子拘之旣無證據足以佐其罪遂以戰事犯處治之正月八號余等與囚犯十四人自獄中領出由委得胡克又至一獄獄設於陸軍營是夜余等卽宿於是獄焉翌晨監獄者給余等一蒲藍内有汗衫絨毯毛巾及刀勺等物遂領余等至車站居民羣集而察焉余等自委得胡克而至加拉彼勃又至俄干亞台後又聞將復遠行翌日（正月十六號）兵士犯共計四十七人内有官六名乘牛車往佛蘭斯方丁fransfonlein余等晝臥而夜行途中水草甚鮮間有得之於田莊中之孔穴者旣寡而復遠貨車每輛俱有德兵守護之外尙有騎隊一軍官統轄之余等至俄烏特鳩爲正月十九號俄烏特鳩一重要陸軍驛站也是處余所見者悉爲聯邦隊之官員拘爲囚犯者也余等勾留此間約二小時所幸時得與彼等會話其中有一隊長名透樓𧔔斯余與之商榷前此消息可否能轉� 
逹我軍渠謂余若欲逃出實難有此機會余告之以故彼首肯焉於是余等三人同行六軍官居於後翌晨二十四號余等抵該處弗蘭斯方丁爲陸軍驛站頗關重要與委得胡克有電報電話直接交通距鐵道約二百五十英里余等行至鐵欄　籬又見有囚犯二百九十三人彼等居此處已四月於茲矣余等初入是營即建一帳蓬以避皜日夜即臥於其内造法以厚毯及防雨布束緊擇以二木棍取石以爲錨儼然成一小營足居二人喈德門爲南非洲來復槍騎隊與吾同居此小帳蓬内馬丁斯與勞佛則臥於其旁之樹下余復設一竈而一切更屬完美無缺矣（未完） 
海外摭奇 
[紙製之烹具] [  委望]  
　　格致家新發明一種紙袋之烹具婦女多喜購用其袋所用之紙係植物製成無吸收及透水性肉及粥等均可於袋内烹之并無汁溢之弊無洗滌之勞且可不洩食物之香味該袋之價每打等四辨土至六辨士不等然每家一年所用該袋之費足供購辦極美之烹具一付因婦女皆愛紙袋之便利故亦不惜糜費焉 
小說 
[偵探小說情塲蠧史第四章（續）] [  天虚我生]  
　　大偵探白雷格時方獨坐讀其日報忽聞有歌聲一片緩緩而來其辭曰凱撒之雄風頺兮功必敗於垂成上帝助吾英兮以神風錣彼之齊柏林且歌且雜笑聲白雷格固熟聞此歌者知其徒丁克至矣時丁克已推門而入其愛犬潘魯則搖尾咋舌以從其後丁克之年才十六七故其舉動猶有穉氣及見白雷格在座則大頳立止其歌曰先生歸耶白雷格微笑曰孺子吾歸已久汝未知耶丁克曰吾方歌乃未知先生歸白雷格曰汝歌甚佳亦汝所自撰者歟丁克聞獎則立笑曰然吾蓋信口而謳用以快意初不計其舞句之俚白雷格曰詞句亦佳而音節尤妙曼果再少加琢磨者則辭台之上且爲汝留一席地矣言次忽憶一事卽曰孺子適間密斯替萊至汝亦嘗見之乎吾適覩其名刺云俟午刻再來訪予以予度之其人殆必有非常之事蓋其筆跡頗潦草不齊而午刻二字尤復書訛夫替萊者實爲倫敦聞家今乃惠然下顧而來者又爲女郎則其事之重要可以知矣又曰丁克倘吾聽非幻則密斯替萊必已至汝不聞門鉿振響乎汝曷下樓迎之吾適見居停主人似方睡起頭蓬蓬然如野义必難出見客也 
 
 
 

Page 15

 
 
   
 
 

Page 16

 
 
   
 
