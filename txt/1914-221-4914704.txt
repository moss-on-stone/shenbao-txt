# 1914 - 221 - 4914704

 

Page 1

 
 
游記 
[新疆旅行記（二十六）（單騎）]  
　　閱者諸君鑒此等游記爲本報所歡迎閱報諸君中如有長途旅行者或於啓行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
　　二十八日出格子　墩西北行上坡五里大沙梁平坦如互過岡川四十里腰站子有泉一片草墩茫無涯際水脉甚長五里减灘有水可耕種咸不甚多五里哈家園子草場有牛羊羣土沃草肥可殖民鑿井引泉亦可灌地抵長流水住有泉眼五一眼水源獨旺汩汩其來土人於泉旁築兩池水色淸美上池可供汲飲下池淘洗各物汙流洩於外成大池以澆園地連日所遇水源稀少不敷應用今則有餘矣其地生胡桐樹大徑六七尺枝葉如棠梨棍下如柳邊地特産也餘樹亦繁茂白桑樹大數圍關帝廟居其上過廳中泉深丈許味極甘冽出安西以來未見樹木今則風景頓異居民十家店五家兼種菜蔬蓄牛羊 
　　二十九日六時西北行地平可耕出甘草水脈亦淺過腰站子北二里有方泉寛丈餘深亦如之四面皆鹽場長十里寛二里結成鹽厚不滿尺性輕而鬆年久風沙積厚土皮數寸掩蓋其上質礓而虚一踏卽陷掘之即鹽塊惟帶鹹氣尙有雜質類岩鹽年久即成礦鹽若加煎熬即成純鹽又二十里草厚土肥水泉亦多北距大渠三十里地平如砥可以開渠引水鑿井築室招民居住種地設店以便行人定可發逹二十八里大泉灣漢民回民各數家種若干石牛羊馬各等若干頭二里即黄蘆岡居民十餘家前有大渠種地八石馬牛羊甚多店鋪數家亦一小站也十五里一棵樹有美泉灌地耕民賴之纒民三十餘家漢民二三家牧畜設店馬牛羊甚多頗稱饒富推北山雪中隔沙窩戈壁三十餘里若設法開通用瀉水浸灌以彌其底多植樹鋪石以固其岸能永享利益十五里戈壁頭無草木二十里新莊子渠長百餘里兩岸綠楊環繞渠極堅固漢民三十餘家各種地百畝餘皆纒民十里柴湖廟村戶毘連綠樹垂隂又十里卽哈密漢伊吾園城以土爲之溝渠縱橫樹林深茂回城在其南里餘風影尤隹綠隂夾道淸風貫其中水聲潺潺草木暢茂城内外小學堂十所回王自設漢文學堂四所學生僅百名纒生較多八九齡皆能通漢語識漢文將來畢業分布南疆敎習纏民十年之内回疆皆通文言語敎化旣同民志自固關係非淺也自長流水至此凡百里皆可耕之地泉水甚旺而北山雪水僅隔數十里若開通戈壁沙窩導雪水爲渠或鑿井引泉則良田數萬頃可活十數萬人殖民於此最合地利且新疆省城距此不遠爲其後路庶於國防上大有裨益也 
　　三十日休息未行下午回王招飲 
　　六月初一日晴黎明出哈密過回城西行三里回王塜台商二丈餘綠色圓頂繚以垣牆寛約十餘丈門北向回王歲時致祭者也十七里屹塔纒民一家路旁有泉水土脈肥厚二十里西一棵樹古樹一無居民泉水頗多足可墾地二十里五屯河壩多淺溝有水草北距天山百餘里望之宛然在目前積雪封頂六月猶白山北巴里坤今之鎭西廳也居山之隂天氣較他處更寒聞四月尙下雪厚可尺餘居民以爲豐年之兆積雪融流渠水汪洋足資灌漑故也山南哈密廳天甚熱兩日來汗常浹衣十里頭堡纏民十八家漢民開兩店一舖可以留宿自此以西土地饒沃有泉無渠土人不知開井故多荒場北山五道溝水極大能灌百餘里地惟出山十里即入大石塘四里又經戈壁灘二十里二堡住有大泉村樹濛籠居民十餘家二堡以東凡二十里無水泉若仿吐魯番之坎井法從水入沙石處兩邊作剪刀形上張下合三五丈鑿一井再由井水二尺下開暗渠目下以洩井水引入明渠即可灌地矣 
　　初二日晴黎明出二堡西北行二十里大沙坡泉水尙大西行十里大墩泉水甚旺又西北行五里白楊溝農民引渠水種地田産尙多又五里三堡漢民十家回民四五家車店飯館小官俱備纒民三十餘家種地若干蓄馬牛羊甚多十里柳樹泉有渠水迴繞村樹銜接過此以西爲戈壁灘天山雪水北來冲刷年久巳成沙磧寛約五十里灘中無居民灘北尙有農戶居民一二家十五里道嶺子住上坡二里許有大泉漢民五家四店一舖回民兩家一店一舖纒民一家種地牧畜 
　　初三日晴六時出三道嶺子北偏西行入戈壁灘十五里鴨子泉纒民一家有水草種地其南二十里如磨子石有回王煤窰由此西行又西北行三十五里七子泉漢民一家種地有大泉一小泉六七加濬寛深可灌地兩頃西南行五里駱駝場有泉水五里沙墩子纒民一家有水草三十里瞭墩驛住駱駝場以西岡阜忽高忽下碎石鋪地崎嶇難行驛中有大泉可灌地以外荒地尙多漢民九家纒民一家店舖藥店俱備蓄牛羊八十餘頭 
 
 
 

Page 2

 
 
時評 
[國會正式解散（冷）]  
　　國會千難萬難而正式成立又千難萬難而正式解散今後復不知若何千難萬難而再正式成立 
　　我嘗論中國之事忙忙碌碌者不忙碌於其 
事之本體而忙碌於其治事之機械譬諸官一治事之機械也乃因有官不治其官所應治之事而日以官爲事升也降也調也革命鑽謀也傾軋也改革也規復也已忙碌不可言狀而所以設官之事則幾忘之也又如兵一治事之機械也乃因有兵又不治其兵所應治之事而日以兵爲事招也散也變也改編也維持也已忙碌不可言狀而所以設兵之事則其餘力也 
　　今若會亦然一治事之機械也所以有會必有所事非會卽事也乃因有會不治其會所應治之事而日以召集也解散也解散也召集也即進而覘之舉其會中之人員也議其會中之章程也其忙碌已不可言狀而會中應議之事則無暇及也是故中國多設一治事之機械則多一忙碌而於事無絲毫之益豈特國會然哉 
[命令]  
　　一月九日大總統命令比年以來東三省各官銀錢號及廣信公司發行紙幣過多以致價格日低現銀益乏通貨旣無標凖商業皆近投機國民生計實有岌岌不可終日之勢而國家財政亦因幣價低落致收入减少而支用加多旣病民用復虧國計本大總統顧念邊陲實深眷慮非從速妥籌辦法不足以蘇民困而救時艱惟整理紙幣首宜統一發行機關庶於紛繁錯雜之中得收綱舉目張之效茲特簡派專員督辦東三省官銀錢號及廣信公司事務嗣後凡三省官銀錢號及廣信公司所有整理紙幣事宜悉由該督辦會商三省地方長官呈明財政部核辦以一事權此今 
　　又令任命徐恩元署財政部制用局局長此令 
　　又令任命伍元芝署奉天國稅廳籌備處處長此令 
　　又令任命巢鳳岡督辦東三省官銀錢局及廣信公司事宜並充東三省中國總分銀行會辦此令 
　　又令任命潘鴻賓督辦東三省中國總公銀行事宜並會辦東三省官銀錢號及廣信公司事宜此令 
　　又令任命丁士源爲江漢關監督此令 
　　又令外交總長孫寳琦呈請任命施紹常爲僉事王繼曾爲政務司司長劉符誠王廷璋爲秘書應照准此令 
　　又令財政總長熊希齡呈請任命李士熙姚傳駒署秘書張茂炯署僉事應照准此令 
[專電]  
　　北京電今日巳有命令照會議議决停止議員職務由財政部酌量給資至造法機關一層尚無明文此項命令昨晚夜深催國務員副署者 
　　北京電九日令巢鳳岡潘鴻賓任東省總分銀行會辦與中國銀行統一制有磚係財部呈請之誤將另更正 
　　北京電余今早謁黎甚安健云自光緖三十四年進京前後共住月餘後未曾來京詢同座鄂人以鄂中近情及軍隊並米價消息賜余等同食終席不及政治聞黎近頗搜讀舊書 
　　北京電明日袁讌使團並請聽戲並爲介紹副總統 
　　北京電段芝貴今早到京即入謁袁黎 
　　北京電章太炎尙住敎練處黎屬人接其夫人來袁仍允給月薪必可無事 
　　赤峯電開魯以東蒙匪猖獗故該處軍管區域尙未解嚴　　 
　　打箭鑪電川邊上級軍官孫紹騫等二十餘人日前聯名電請大總統催尹使到任其略曰尹使督兵戍邊二年於茲露宿風餐困苦逹於萬分爲天下人民所共諒幸各將用命尹使又能與士卒同甘苦勉維其難尙無貽誤尹使晋京顔使接替蕭規曹隨一仍其舊數月以來輿論翕然不可謂非川邊之福也但餉項缺乏巧婦不能爲無米之炊尹使晉京假期祇定三月目的專爲請欵皇天后地實所共知現假期已滿尹使尙無回任消息所請之欵亦復茫無頭緖各兵士質問紛紛均謂尹使尙無回任消息所請之欵亦復茫無頭緖各兵士質問紛紛均謂尹使何失信用若是况稻鄉等處伏莽尙多倘軍心解體匪徒煽惑地方擾亂誰任其咎務請大總統俯念川邊重地飭尹使早日回任以保信用而固軍心云云 
　　雲南電謝使汝翼已抵榆城據聞沿途遇兵之處搶掠一空人民疾苦慘不忍聞謝使現正籌辦善後事宜 
　　福州電劉總長已遵中央命令將都督府取銷一切文卷於本月三號移交李鎭守使接管劉總長仍以巡閱使名義監督裁兵聞劉總長正月底亦可旋京 
　　哈爾濱電俄皇派遠東鐡路總監廓國福册夫氏慰勞東淸鐡道各守衛兵並頒奬賞九十萬盧布分給各兵 
　　南京電蘇省三年度預算經費現將各釐稅增加比較數足相抵 
　　南京電江蘇行政歲出經費八百餘萬現已減存三百餘萬元　　南京電交通部與郵政局訂定衙署局所郵遁公文函件曁購郵票辦法三條昨經審計分處函請省公署轉飭遵辦 
　　南京電金陵機器局現將置新機修舊機豫算臨時費交審計分處審查 
　　南京電張巡閱使委桂仲庚爲長江稽查 
　　南京電韓省長委茹慶琛署寳山知事 
[特約路透電]  
　　北京電袁總統已頒布極長之命令正式解散國會並有命令命拘辦哥老會會員且令各省都督民政長如發覺該會支會應卽解散之 
　　北京電政治會議昨開第二次會議議員出席者七十七人審查會於一月六號開秘密會擬定之報告曾由全會討論二十分鐘之久旋由議長李經羲宣稱討論業已終止請付表决救國大計案即經一致通過繼乃討論審查會關於修改臨時約法之報告内謂此舉當另組機關爲之亦經一致通過 
　　北京電據英文北京日報載稱自一月五號起上海海關入稅悉將存入中華銀行上海支行其他各口岸亦將照此辦法該欵悉以海關稅務司之名存入須該銀行擔負完全責任至如何處置須聽稅務司調度且可隨時由稅務司索閱賬目所定合同可於一月前知照取消 
　　北京電今晨駐京外交團復行開會討論要求革命時所受之損失問題並本月十二號總統府宴會時應守之禮節 
　　北京電昨夜北方美僑協會開成立會該會以增進美國商業利益爲宗旨亞丹斯君曾演說力請增加領事署辦事員據謂德國商業之膨脹乃精細研究世界市場之功效云 
　　北京電孔學會中人近復請政府贊助定孔敎爲中國國敎故他敎團體亦竭力運動反對此舉五敎聯合會不日將開大會籌商計畫擬以定國敎之弊害昭示全國國民　　張家口電有蒙人八百名由北抵此此皆南方蒙人附從北方蒙人在杜倫諾爾周圍從戰者北蒙領袖回庫倫後即由何宗蓮招撫若輩張家口現頗安謐業已解嚴 
　　張家口電據台保爾（譯音）消息北蒙之人與東蒙之人現感情甚惡北蒙之人以哈拉特新爲領袖駐紥台保爾附近東蒙之人以馬龍甲爲領袖駐紥距台保爾東北六十里庫倫大道上西巴爾台以北目下無華軍蹤跡 
　　開封電聞白狼巳在駐馬店附近拆毁鐡路一段 
要聞一 
[搖落乎不搖落乎（遠生）]  
　　說最近之内閣運命 
　　將倒！將倒！不日即倒！此京中一般之擬議也然總統府人則稱絶無其事政府自身亦似不知有此事與官中關係略爲密切之報紙亦稱似無其事此如演戲臺下鑼鼓巳準備散場而後臺及做戲者依然如故北京政界多謎若今之内閣運命亦一謎也 
　　記者今日尙未敢下判斷惟叙述所聞事實之差爲不謬者以貢諸君判斷之資料而巳 
　　總統府秘書長梁士詒最爲注目之人然記者却敢斷其一時無作總理之望即梁自身旣不待作交通總長亦更不愿作財政總長故尙不能以野心家目之但其地位則頗能得風氣之先者也梁之語某君曰最奇怪的外邊的議論人人都以爲内閣將倒這話從那裏說起内閣方上戲臺並没有唱戲如何便倒此一事也 
　　其次與梁權力相伯仲之張秘書一麐亦面答記者之質問謂此等謠言（卽指内閣將倒云云）南邊造得最甚然公府中却無所聞好容易將人家請得來如何無故將人倒下去不變成兒戲麽此又一事也 
　　若内閣將倒之說爲確者則代組内閣之人自必爲徐世昌若徐决絶不出自然是趙秉鈞但關於徐之出處共有三說而三說均得之要人一說謂徐决不出一說謂不曉得徐幾時來京一時恐不見來一說則謂徐非俟見正式命令後必不來京記者今日則深信後說爲確蓋徐氏本甚消極非待至水落石出决不出也外間謠傳袁總統推徐爲進步黨理事長代籌黨費七萬元果爾則即爲組織内閣之先聲但余詢之進黨要人則絶對稱無其事或實有一部人有此希望耳至趙氏巳赴直隷新任似不至忽然變易云 
　　據以上論之似一時無搖落之徵兆然天下事乃有不可思議者則反對之現象及議論亦同時發生於此一隅是也記者曰此之謂搖動以一面有離心力一面有向心力也） 
（一）内閣命脈旣在大政方針故梁任公以方針用舍爲去留之决心則自夙昔巳有成竹而今者廢省問題殆有不能實行之勢要人紛紛反對巳見報端省之下設道道之下爲縣巳復於前淸三級之制矣乃前此所議不常設不普設之巡按近且漸議普設漸議巡按得兼轄國稅廳長及審判廳長果爾則直無異於巡撫雖其得失是非另一問題但此議果行則與今内閣之改革根本計畫相反故今内閣若倒於政見則省制必爲其根本原因地方官制現尙未交政治會議去年十二月三十一日熊總理宴請譚延　時曾公言祗能將區域問題交政治會議討論至根本之改廢問題則更無交議之理若果然交議果然推翻則内閣自萬無存在之理此語記者間接聞之被招座客之一人似不妄也（二）近來梁任公最有力之左右勸任公辭職者日多（三）今日更晤政界一要人謂今内閣或倒於財政問題以新曆年關雖勉强拉扯過去而尙不能不藉重於拉扯著名之梁士詒之力及到舊曆年關至少亦更須拉址數百萬雖民國成立以後日日拉址年年年底拉扯算不得一件希罕但今日而講拉扯亦恐不能不更藉重拉著名之梁士詒果爾則財政總長有萬不能不辭職之勢故今日有二三報紙皆喧傳熊將辭財政總長之兼職但兼職係熊所自請若及今而辭無異自奪其内閣之生命矣 
　　（四）更有一種謠言謂總統對於某某極不滿意此中傳聞甚多不煩絮述但余以詢之總統府要人則力稱並無所聞惟總統意總覺内閣辦事太遲緩此是積精勵勤之總統之素性向來如此决不能據爲不滿意之証但余郤從反面証明向日頗謳歌崇拜内閣中之淸流之總統府要人今皆有一種厭倦之意見於眉宇矣 
　　（五）外間相傳某派反對内閣由來巳久此外則有憲法期成會派有法制局派有失業之官吏派有交通部系之反對財政系派有政治會議中之一派梁士詒謂人反對内閣之聲純係有二三野心家想入内閣之故今此等野心家巳漸失望而罷故内閣漸穩固梁之言特指某個人其實事實决不許如此簡單今以吾所觀測則此等之反對派並未見減少 
　　（六）據某閣員之觀察内閣殆將以無疾而終此公姓名及其議論内容未便發表 
　　（七）前稱與官中關係略爲密切之報紙雖常常記載内閣一時不致搖動但彼等乃時露反對内閣之態度 
　　以上皆余所觀察以爲現内閣之危機者也然則内閣將以有權力者之宣言如上所云遂能保證乎抑或以此等危機而遂搖落乎余意二者之不中於事實相等謂卽日搖落者或係神經過敏或係别有作用謂現狀穩固者非神經過鈍抑必係别有作用正確之事實乃在此二點之中間蓋縱有搖動亦必在一二月以後張秘書所謂總統决不爲此兒戲事者是也 
　　吾之所憂乃在現内閣對於上下無甚吸力等於一極長竹竿虚懸而無着耳 
　　有一二故事軼聞須附記於此者（一）以故事論中央關於用人極爲秘密卽小之至於各部遷調人員至簡任以上者多爲次長所不及知至於歷來總長更迭則尤秘密中之秘密秘書擬稿中空人名往日往往有明日提交議院而今日擬稿之秘書尙不知將任何人者故即有搖動其搖動之具體的事實决非外間一時所能知者也（二）近有倡内閣一部瓦解說者有云熊去而梁張留有云梁張去而熊　余絶對以此說爲訛蓋此三人富成連鷄之勢又有一汪大爕亦决無留理（三）將來修正約法亦必採内閣制袁總統巳語要人不願採總統制恐將來法定必如美制内閣對於總統負其責任矣（四）近今更有一說謂現内閣之 
 
 
 

Page 3

 
 
第三版 
倒必在約法修正削去同意權之後斯時特任乃爲有依據但此說恐有過當蓋各國全權公使之特任及張謇之特任爲農商總長固早巳定有先例矣 
[再紀政治會議第二次審查會]  
　　政治會議第二次審查會初六日舉行救國大計及修改約法案次第解决昨報巳紀槪略茲爲再述其情形如下 
　　審查時之秘密審查會向帶有秘密性質舊時叅衆兩院開審查會禁止旁聽鍵室談話政治會議亦沿用是例又參以幾分官廳通行之機密主義於前日開審查會時併書記員亦不得與聞所有記錄皆由秘書長自行執筆又報告書油印只十五份非審查會不得寓目審查員退後亦多守其如瓶之口不肯以審查結果稍洩外間 
　　朱審查員之報告書朱文劭前係國會議員此次與政府派之秘書長顧鼇同被指爲報告書起草員前日開會提出報告朱所草報告書確能對題作文不溢分寸他審查員閱之亦皆愜心貴當視陳瀾洲之併審查員亦思謝却者似有間矣 
　　審查之結果此次審查槪就朱顧二員所提出報告書反覆討論報告書之對於救國大計及修改約法之二議案其措辭偏重於解釋方面於問題之根本上則出以一字不着盡得風流之態聞前日討論結果關於救國大計一案以原案有給資回籍另候召集八字分作三層解釋（一）給資一層是否給資以政府財政爲衡有則給資無則停給（二）回籍一層是否回籍聽之議員之自由（三）另候召集一層是否卽係舊國會議員俟將來國會問題解决時再行决議舊國會議員之未被取消者現尙認爲有法律上之議員資格至關修改約法一案審查結果以約法之須修改總統命令中巳明白指明無待討論其待討論者係修改約法程序之如何修改約法之程序以組織修改約法機關爲第一步因决議組織修改約法機關其用意在表明萬不以政治會議充作修改約法之機關而已審查告竣因即日議定以本月九日爲大會會期以爲形式上之通過而歷久未經解决之二大問題亦因以有解决之日矣此兩案之外其最大交議案即爲大政方針問題聞此兩案議覆之後大政方針即可提出據聞熊總理對於此案倍極注意届時尙擬親自出席說明政府此次所擬定之大政方針原欲到國會出席宣布者今國會停滯故暫先提交政治會議議决以冀早日實行而爲行政計畫之標準又聞大總統以此等頒布之件關於將來行政標凖極爲重要現巳有數省都督民政長逐條簽注附以說明呈送到京奉命暫存秘書廳俟集有多處再交政治會議討論　便修改云 
[國務院招宴新聞家詳記]  
　　設立新聞通信處 
　　日前六號熊總理在國務院中邀集駐京外國新聞記者宴會到者二十餘人席間熊總理演說新聞家之關係與近來時局之趨勢甚爲詳盡外賓亦各有所陳答是日與陪者有魏易王景春二人探聞此席聚集之原因係因熊總理意思欲在國務院中設立一通信處將外國之緊要新聞譯爲中文中國之緊要新聞譯成西文以期彼此可得確實消息一以杜謠傳而免誤會將來主持其事者卽爲魏易王景春二人故是日一同列席按魏君與林紓合譯小說甚夥其英文程度之高久爲各界所共認王君亦精於西文者胡熊總理畀以此席云 
[閣令封閉新社會報紀聞]  
　　國務院發閣今封閉新社會日報一事聞此項命令確巳發出昨日到逹内務部惟尙未至新社會報館今將訪聞所得詳誌於下一前日午前外間忽傳内閣有封閉新社會報之說當有人以電話詢梁總長是否有此閣令經梁轉電詢熊總理方答謂實有其事總理云命令已經出門事巳不能挽回至此始知此項消息非僞傳也聞其封閉新社會報之原因據外間傳說實爲新社會登載熊總理竊取熱河行宮古玩事事見該報時評約在去年十一月二十七八日後隔十餘日警廳忽傳詢此事經該報兩次函辨係轉抄上海某某日報新聞案巳結矣不料經數日忽又傳究時評事乃由警廳移送地方檢察廳但檢察廳始終並未傳問據所聞檢察廳以事體甚小且以警廳一紙函信未便起訴云云了之該報亦卽於十二月二十三日二十七兩日將前時評更正此關於竊取行宮古玩案經過之事實也惟據自梁總長處傳來消息云熊總理於電話中曾說明行宮古玩一事關於個人名譽者可以不問惟該報又載有孤兒寡婦等語挑動淸室惡感有妨治安萬無可寛宥云云而據新社會報中人自稱兩月以來之報紙并無此等字樣則或者電話中言語模糊致有誤會亦未可知但至昨晚命令尙未執行究不知其中有無挽回也 
[請卹宋敎仁之母]  
　　國務總理熊希齡呈大總統文云奉發下常德宋敎修電一件内稱宋敎仁母萬氏十一月十六日身故等語查巳故農林總長宋敎仁有功民國前在上海遇害曾　大總統優加撫卹此次該故總長母萬氏身故旣據電呈前來廳否酌予卹欵之處理合呈請鑒核奉批據呈巳悉前農林總長宋敎仁前在上海突被戕害曾經優加撫卹今其母又復身故悼惜尤深應再由財政部酌予卹欵以示優異 
[全國水利局官制條文]  
　　全國水利局官制業於一月八日公布命令巳見昨報茲將官制十四條照錄如下（一）全國水利局直隷於國務院掌　全國水利並沿岸墾闢事務（二）全國水利局置職員如左總裁副總裁視察僉事主事技正技士（三）總裁一人總理局務監督指揮所屬各職員（四）副總裁一人恊理局務總裁有事故時代理其職（五）視察二人承長官之命巡視工程或駐在工次監察工程事務但有分設之必要時得增設之（六）僉事二人至六人承長官之命分掌局務（七）主事八人至十二人承長官之命補助僉事分理局務（八）技正二人至六人承長官之命掌理技術事務（九）技士十人至十六人承長官之命補助技正分理技術事務（十）僉事主事技正技士之員缺以局令定之（十）（一）全國水利局因技術上之必要得酌聘顧問員（十）（二）全國水利局因繕寫文件及其他庶務得酌用雇員（十）（三）各地方分設水利分局得設局長分理之（十）（四）本官制自公布日施行 
[南京政聞錄]  
　　敎育部咨韓省長略云江蘇私立法政專門學校（在蘇州）准暫予備案私立鎭江法政專門學校（在鎭江）私立共和法政專門學校私立民國法律專門學校私立中華法律專門學校私立中華法政專門學校（均在上海）私立金陵法政專門學校江南法律學校南京法律學校私立南京法政學校（均在南京）九校全係營業性質均碍難准予立案此外尙有私立南京大學私立上海民國法政大學私立南京民國法政大學私立南京民國大學均由寗遷上海者）應請飭令尅日停辦至私立神州大學應請飭令改辦法政專門學校云 
　　鹽城公民薛子元等向省長處呈控該縣佐治職庇匪坑民情罪重大韓省長巳訓令鹽城知事黃雋明白聲復 
　　前張督所委之江寗鐡路局長裘楚材及電燈廠長均辭職至前委辦八卦洲之趙會鵬則巳得馮督與省長之同意委任爲水上警察總廳廳長 
　　省長委任楊毓奎署理睢寗知事因該縣地方不靖催促即日前往蒞任 
省長委前寳山知事錢淦爲内務司辦理統計主任編纂員 
[雜評一（無名）]  
　　川邊軍官之聯電藏道不便於蒙古藏人亦難治於蒙古入藏之軍尤非中央所派遣其陷於進退爲難之欲亦其宜也雖然久置不問非僅可憫亦恐有患非所宜也川邊軍官之電巳哀呼矣願政府出餘力一爲計 
　　章太炎之無事阊主炎忽而出逸忽而復返忽而大閙總統府忽而被留敎練處副總統請接其夫人總統許仍其薪水太炎亦可以稍安矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近議决之幣制草案撮要]  
　　現政府爲謀幣制之統一特於國務院開幣制會議以梁任公爲會長吳鼎昌湯叡姚傳樞爲會員每星期開會兩次參定整理幣制之方法茲巳於前日議定國幣法十三條並國幣法施行條例十一條今撮其大要錄於下（一）單位以庫平純銀六錢四分八釐（卽二十三格蘭姆又九七七九五零四八）爲價格之單位定名曰圓（二）種數銀幣四種一圓半圓二角一角鎳幣一種五分銅幣五種二分一分五釐二釐一釐（三）計算國幣計算採十進法每圓十分之一稱爲角百分之一稱爲分千分之一稱爲釐（四）限制一圓銀幣用數無限制五角銀幣每次授受以合二十圓以内二角一角銀幣每次授受以合五圓以内鎳幣銅圓每次授受以合一圓以内爲限但租稅之收受國家銀行之兌換不適用此種之限制（五）代鑄以生銀託政府代鑄一元銀幣者政府須應允之但每枚收鑄費庫平六釐約純量千分之九以上爲幣制會議議决之要點至其間有較之世界各國幣制之原理有變通適宜之處如採用銀本位及主幣准許代鑄並改六釐鑄費兩條其主張之理由如左 
　　採用銀本位之理由言幣制者自當以選定本位爲第一義本位可供選擇者有四一曰金銀複本位二曰金本位三曰金滙兌本位四曰銀本位複本位之不適用歐美各國屢試屢挫鑒彼前車毋庸置議金本位之美善衆所共知然中國現蓄之金實不足供全國幣材之用購諸外國勞費太鉅國中現用之銀驟難處置或致釀金融界非常之變擾且我國人性好貯藏所鑄金幣得之者常扃諸篋笥市面媒介動生障礙以此諸原因故明知金本位之良而未敢遽採也金匯兌制在蓄金不富之國爲調平對外滙價計誠爲妙用然行之而著效者皆屬殖民地恃母國以爲之卵翼我國情勢適異詎易效顰即曰借一大宗外債存放外國市場以致平準然偏毗於甲國即對於乙丙等國失其權衡利未形而弊且先覩故法雖善而行之維艱也以上三種旣皆不適用所餘者唯銀本位制而巳以今日世界大勢論銀本位固長可持久無弊雖然惡本位猶勝於無本位今日中國所大患者無本位也與其夢想最良之本位而力未熊逮徒致遷延何如因勢利導採一較易行之本位以整齊之而爲之過渡此所以暫行採用銀本位微意也若夫此過渡期間則愈短愈妙政府則雖行銀本位然當汲汲注意爲改進金本位之預備焉 
　　代鑄主幣收費之理由凡主幣必須許自由鑄造稍治貨幣學者皆能明其故無俟喋述然各國成例有收回極輕微之鑄費者有並此而不收者今本案將收六釐其理由有三第一現在市面通行之各種銀元其巿價實在所含純銀之上據津造幣廠報告而論今年平均每元市價約合行化銀六錢九分二釐今本位旣定爲庫平純銀六錢四分八釐約合行化銀六錢八分四釐合與市價相差約八釐今旣欲暫認舊銀元與國幣有同一之效力非設法平其市價不可加鑄費六釐則距離之差甚徵自易爲力第二查天津造幣廠現在八八五以至八九或過之北洋銀元每元鑄費鑄本約加增一分上下若改制後按九成更加精鑄則鑄造成本須合行化銀六錢九分零今若不加鑄費或取加太微則鑄造之工賠累無極今試以全價收費計之則每日鑄幣五十萬元國家應賠累四千兩左右每月應賠累十二萬左右收舊銀元以改鑄則每月賠累當在四十萬兩左右所費益不資矣造幣爲國家一種義務原不容計較勞費然當茲竭蹶之際苟能有一分賠累卽間接輕人民一分負擔於義固不爲悖也第三各國鑄造主幣其收鑄費最多者不過千分之二三揆以本條例所收相去似太懸絶不知金之償值視銀三四十倍鑄金加千分之三定等於鑄銀加千分之十使銀幣而收鑄費太薄則人民貪其多銀色之純喜鎔化以作他用隨鑄隨燬稽禁何從且吾國用生銀習慣不能立卽絶此弊尤大前此所鑄大淸銀幣物色較高今漸匿跡市場皆坐此故宜防於預此在歐洲舊用銀國稍有造幣經騐者皆能言其故矣以此三理由故認鑄費六釐爲最適當約千分之九零較前法幣制則例千分之十三巳减去千分之四矣云云現此項國幣法巳經擬訂妥洽不日提出國務會議决定後始能呈由大總統公布施行 
[政海旋渦中之軍事長官]  
　　自客歲冬間以來政海風雲變幻不測中央與地方軍事長官幾於斗轉星移盤旋不定新年以後政海旋渦猶掀簸未息茲誌其内容於左 
　　海軍總長劉總長赴閩本爲遣散軍隊現在劉離任巳久海軍重要機關似未便長此懸擱據個中人言刻下滬亂巳平大總統之意頗屬意於鄭君汝成發表之期或當不遠惟據他方面消息則謂劉在閩事宜業經終了所有善後各節俟與汪民政長官妥後卽日赴廣東一行以視察軍隊情形至視察完畢卽當首途回京果爾則鄭之位置又須視劉回任與否方能確定也 
　　陸軍總長段總長代理鄂督本係暫局卽周總長之署理陸部亦係暫局惟是黎副總統旣不回鄂則此等重要機關政府不得不早定一永久計畫前此大總統曾擬以王士珍管理陸軍現在函電交馳迄未得其同意回顧一時人物中足以繼段任者實無其人故段不久仍當回京又屬無可商搉者也 
　　鄂贛兩督叚公旣不能久於武昌則鄂督一席必須物色人才預備接替自去冬以來各界傳說有謂當屬段香岩得有謂當屬藍秀豪者其實理想之談終不免於隔靴搔癢在政府之意則以武昌綰轂南北雄視長江莽得才幹名望赫赫素著之員萬不足以資鎭攝若贛督李純威鎭江右又係平亂首功故將來湖北都督十之八九當以李純膺選李旣有代叚督鄂之說則繼之者當屬何人是亦一問題也現據各方面消息有謂以趙維熈暫行署理者此說未盡　實又一說謂贛督暫不派人所有都督職權暫由護軍使兼攝此等辦法蓋與閩去任時　出一轍政府欲爲裁督計劃之張本此固最可徵信者也 
　　閩陜兩督閩省不再設都督其理由巳見昨報自孫道仁來京後政府擬與總統府高等軍事顧問之位置大槪不久亦即可成爲事實現在陜西都督張鳳翽又有來京之說據政界消息亦謂張督來京後另有位置云 
　　長江巡閱使巡閱使張勳現在雖巳就職然果長久與否尙不可知且張勳曾有電謂到京以後仍須辭職現在政府之意以爲張果堅辭亦可照准至將來之繼任者擬於藍秀豪王芝祥二人中　任其一云 
[行政區劃之新消息]  
　　全國之劃區議關於行政區劃熊内閣巳提出改省爲州案日前張總長又建議改省爲道近頃内務部又提議改省爲郡并巳發表其理由書頗爲詳盡其名目雖微有不同然其區畫内容無大差異關於此問題將來如何决定雖未可知前日袁總統曾向某顧問語曰省制之宜加修改以計行政上之便利固不待言唯中國目下財政諸多困難各地方尙未全復舊觀現時只宜以維持現狀培養元氣爲要勢難爲急激之改革故改省問題目下即經議定但施行之期至速亦在民國四年之後也云云 
　　邊省之劃區議政府自中俄恊約成立後對於國疆整頓爲注重除劃歸綏及烏昭兩盟爲一區域仿照熱河制特别辦理業經核准外日前某總長又提議趁此時機宜將沿邊各區再照此制辦理以資控馭而固邊陲其擬定之區域（一）東四盟除去東盟一帶業劃奉省管轄者外其餘之部分併合察哈爾右翼四旗等爲一區域以多倫諾爾爲郡治（二）劃甘肅之西寗府一屬與靑海全部併合爲一區以西寗爲郡治（三）劃甘肅之安西州與肅州兩屬與阿拉善額魯特旗額濟納土爾扈特旗及甘屬寗夏長城以北平羅賀蘭山等處併合爲一區以安西爲郡治日内即將提出國務院會議云 
[袁總統邀南海任政治議長電]  
　　袁總統電請康南海襄辦政治會議已略紀前報茲聞此電大總統於元旦所發錄其全文如下康南海先生鑒目今國勢艱鉅經絡萬端允宜聘舉賢能勷維贊助務獲漸臻上理永鞏山河如公中外名流擎天砥柱智慮旣能衛國經濟尤足匡時夙仰雄才傾誠佩服查政治會議甫巳組立惟事理繁難議長一席非公莫屬一俟終喪敢請移旌北指鵬程有日良叙匪遙謹致數言代抒愛慕大總統東 
[加派王宣撫赴藏會議之電請]  
　　護理經略使顔　電北京云大總統國務院外交部鈞鑒竊中英藏在印會議訂約一事瞬將履行大總統注意西陲所派陳宣撫使貽範爲外交專家必俾主權無損領土保全逖聆之餘欽佩莫名惟希從速解决以消隱患本口據回鑪復命西藏宣撫使玉鑑淸來府面稱宣撫行抵道孚奉大總統電令捧讀廻環無任惶悚竊宣撫奉命赴藏實宣共和注意撫綏邊地夷民即有所行自當昌請尹經略轉電大總統核示辦理何敢冐昧貪功嗣據駐防各軍報稱前方逆番紛紛調兵幾有攻撲之勢不得巳派員至番開導亦係單騎隻身今成都英領事忽有進兵邀功之電未免誤會失實即請轉電中央解釋訛誤又稱番官仔仲盤據溜筒江悶定係爲進取江卡鹽井地步洛桑吉麥縣吉盤踞雜瑜桑昻係爲進取乍了地步洛隆宗碩板多一帶屯集重兵係爲進取恩逹地步意欲牽動全局然後直逼昌都又云逵賴有請外兵由工布出波米爲各路之後援德洛二土司裏塘土司瞻對貢覺營官等不時揑造謠言恫駭邊民並致書宣撫謂瀘水以西均屬藏地澳旗官兵如不急早派回藏兵一到玉石無分等語亟肄以圖我多方以誤我猶幸我軍嚴守秩序屹不爲動是以狼子野心未得大逞又稱藏地番民厭亂巳久波米拉里夷民陽則迫於一二番官之淫威勉强充役隂實屢派心腹來昌輸誠宣撫以交涉期間自當恪守大總統曁尹經略之命令飭各軍嚴守戍地靜候大吉嶺會議之解决以免貽人以口實且逹賴班禪向背各異所屬喇嘛頭目各懷意見冰炭不容逹賴雖黠亦以反對太多頗生悔心無如迫迫於不肖番官之慫恿第三者之煽惑狐疑莫决不知適從是以在印則提議和平在邊則大肆侵略推其處心積慮不願越察專待印度會議不過欲假借外人勢力格外要求朦混州邊情形妄圖利權應請詳細轉呈以免會議之時或有失敗等語　覆查該宣撫呈述各節自屬實情此次赴印交涉非有熟悉邊藏情形之員難免不蒙蔽牽混大肆要來稍有遷就恐誤邊局致負中央重視國土之至意合無仰懇大總統垂念邊藏關係密切賞准加派王宣撫使鑑淸尅期赴會與議以備陳宣撫使之諮詢藉逹邊情稍資補助庶謀不得妄逞和議早日告成實爲全國之幸如蒙允許卽請任命以便迅速前往鐔係爲維持大局起見是否有當伏乞鑒核示遵不勝迫切待命之至護理經略使鐔叩印 
[粤省停止縣議會改辦團保之倡導者]  
　　粤李民政長令陽春縣知事轉函議參兩會各員准予暫停該會以辦團保文云據呈該縣議參兩會各員現擬全體辭職將機關停辦騰出經費藉辦團保等情请示前來粤省匪氛遍地民不聊生目前急救之法自以興辦團保整頓警察爲要務自治雖屬要政但地方財力祗有此數彼盈此絀理勢宜然與其騖自治之虚名徒增糜費何若徑行停辦轉可騰出有用之款項籌衛多數之人民於事較有實際該縣議參兩會職員因地方之爢爛苦經費之難籌僉以爲團保宜急議議可緩全體呈請辭職具見各職員等節財紓難見義勇爲披覽來呈良深佩慰若不即予照准轉無以成諸紳急公之素志慰人民望治之盛心應卽准其一體辭職該縣議參兩會并准照該會所呈暫行停辦俟將來匪亂敉平再謀規復節存欵項籌充團保之用該知事應速按照定章力求進行尤須敦勸正紳共擔責任官紳之分誼等同舟該各職員等旣已倡議於前尤望維持於後地方治安匪異人任凡我有衆實利賴之除將來呈飭登公報外仰卽轉函該會知照此令 
[粤省又有三黨案]  
　　沈秉仁拿辦前淸武弁陳西屏當道以其有助亂情事早經逮捕訊辦在案茲民政長昨奉國務院訓令開據旅港新會商民林樹榮吾稱著匪陳西屏卽錫蕃前淸藉弁庇匪坐地分肥反正時乘大局紛擾益肆意橫行本年七月間陳逆宣布獨立該匪復同時在鄉響應昨經龍督派委下鄉將該犯提解回省并將所部羽翼八名一併押回嚴訊刻聞多方運動希冀狡脫特搜尋該匪助逆布告兩件撮影附呈懇飭按法嚴辦等情到院查陳西屏逆迹本院早有所聞疊經電行粤督究辦在案現在旣經拿獲證據確鑿自應嚴行懲辦茲據前情除批示外合亟抄錄原呈令行該民政長將陳西屏等先行訊實按法嚴辦一面通緝在逃餘黨悉數嚴懲以淸餘　仍須審核期無枉縱其知事沈秉仁身膺民牧而反助逆殃民殊屬弁髦法令亦應從嚴懲治以昭烔戒并將詳細情形即時呈報云云省　當將陳西屏一名函請併案核明辦理其沈秉仁一名於卸署新會縣知事後是否回籍抑逗遛省城除函請潮梅綏靖處查拿解辦外復指令警廳查緝矣 
　　凌鴻年撤差民政長令云現准都督公函内開現據商民黄文安等呈稱現任江門警察事務所長凌鴻年乃逆黨杜貢石之戚爲國民黨中堅人物與陳景華最深交陳逆當長警廳時凌鴻年爲敎練所長平日狼狽爲奸人言嘖嘖及至陳炯明宣佈獨立竟敢倡言討袁依附叛逆陳失敗逃走凌鴻年復敢與陳景華極力運動軍隊意圖再舉幸聲威所指羣醜潛銷今凌鴻年又運動來江門其心實不可測仰懇立予查辦等情相應函請貴民政長希爲查照轉飭警察廳查明具報核辦等由准此查江門警廳事務所所長凌鴻年現被控依附叛逆應卽撤差聽候查辦遺差即以楊通美就近接充 
　　張瑞浦槍斃日昨廣州綏靖處將順德安撫隊長張瑞浦卽張九一名槍决聞去歲十二月二十八號綏靖處帮辦潘斯鎧乘輪行抵陳村着人通知張九到輪商議淸鄉事宜張連晚與潘帮辦頗爲接洽詎三十號晚張復謁見時潘卽飭衛隊將張押留乘夜解回省城三十一號上午十時衛兵四人將張鎖解廣州綏靖處（卽舊日財政公所）張身穿絨呢大樓足登珠皮革履手上鐐銬到綏靖處時據坐號房木椅有人詢張現犯何事張謂帮辦謂吾辦公懶慢云云談次謂刻下腹飢煩兄弟代買雞蛋糕數件即猜人從衣袋中取銀半角衛兵給與茶一盅食畢即由包委員訊實綏靖處遂批令槍决十二時巳綑赴北校場行刑矣聞係因有人密控經當道查明故辦理如此神速云 
[川中之新氣象]  
　　蜀官界恐慌川省官場積習甚爲腐敗陳民政長自奉大總統曁院部嚴令考騐并設立高等文官懲戒會後擬卽遵照文官任用施行法文官甄别法各草案切實辦理日前巳通令各屬謂凡合格之選雖疎必登苟無資格雖親必黜云云故川省官界大起恐慌也 
　　觀察使出巡十二月十三日上川南道周觀察使督率衛隊四十人赴穆坪一帶剷烟及淸匪隨行者有實業科長王晋階内務科員黃鏡堂大約月底返署署内一切事件交内務科長楊利賓代辦刻巳電逹省公署矣又聞前任梁觀察使交代未淸以致該署無欵辦公暫向榷稅關撥借一千五百元以資應用茲聞偕欵亦將告罄而所派財政科員呂培運來省領欵惟梁巳將欵項預支有餘省公署亦未批覆故該署辦公異常拮據云 
　　小梁山巳破始陽場側近有薛家崗者别名小梁山素稱匪藪有著名巨匪薛老毛子者曾經前淸及現任天全知事屢拿未獲本月十六日夜半周君親帶衞隊三十餘人將匪巢襲破并將薛老毛子及羽黨數人拿獲卽在該處槍斃示衆天全縣獄原囚有薛華廷者亦老毛子之族人也前經縣知事拿獲因團務中人牽制是以監禁未辦現亦一并提出處斬矣 
　　淸鄉軍得利游擊淸鄉軍隊業巳派員出發昨在東月坪縛回匪首牟子俊鄒衍貴及黨羽等八人經張司令長訊明罪重者正法輕者飭令取保歸家毋得再犯聞雅屬一帶刻下巳安靜矣 
地方通信 
[松江]  
　　第二高等小學呈文華亭縣立第二高等小學校爲議會追認不敷呈請縣知事核交參事會代議文云據報載華亭縣議事會爲追認第一第二兩高等小學校决算不敷案函覆貴知事文内開第二校不敷銀二百二十九元有奇内如校長不兼課程致修金溢出監學一職各校皆無此名目僕役旣給工食不應再以公款支給僕賞綜上各項約可省銀二百元之譜（中略）等因據此細核函辭實與敝校辦理情形深爲隔膜不得不再分别陳之查敝校向分四敎室每星期共上課一百四十四小時每小時月送脩金洋一元除去校長認課八小時不支脩金外實得一百三十六小時應送脩金一百三十六元惟英文脩金每小時較他科學增加四分之一按時計算每月仍須送洋一百四十四元經張前校長第一次預算聲叙明白有案可稽校長遵照執行三個月共送脩金四百三十二元每月適合一百四十四元並無絲毫溢出又安有校長不兼課程之理又監學一職亦係遵照前校長預算開列各校雖無此名目然各校開支主任敎員或管理員等脩金　校亦無此等名目即以監學當之此名稱上之關係非經費上之關係且以上二項自民國元年四月起至二年一月止張前校長曾照前開報銷一次校長接手後又將民國二年二三兩月按照前開報銷一次均經議會通過並未指駁茲屆四五六三個月决算係照舊開支而議會忽起指駁理由何在索解爲難至僕賞一項亦萬難節去因近俗薪工　長學校工役别無他項進欵而工價又小非有例賞不足以使帖服松地各校向於額定薪工之外向學生收取僕費以爲例賞之需嗣經前届縣議會議决免收此費將縣欵貼補故茲届敝校四五六三個月决算册内收入項下有學務課貼補僕費洋三十四元二角一欵議案具在固所特許者也今指爲不應支給豈有異借人以刃而誣以殺人乎以上三項議會認爲可省二百元之證然其所議前後不符難於遵照（中略）爲此重行聲叙呈請貴知事察核議會之毫無理由即文參事會查取歷届册案將尙不敷洋一百二十九元零迅予追認以資歸結無任盼企之至謹呈 
[鎭江]  
　　百日大刼案近聞鎭郡南鄉寳堰鎭地方於五號被大股匪徒白日搶刦各情迭紀報端茲悉鎭郡警務總所張警長前日曾 
 
 
 

Page 7

 
 
親往查勘勘得該鎭各店戶計被刧五十餘家至今尙在閉市人民被匪開鎗擊死者九人巡士及人民受傷者十九人調查各店損失約十萬左右張警長覩此慘狀再三撫慰允回城轉逹劉縣長妥籌辦法劉知事亦於九號帶同公役衞隊人等並請龔旅長派兵一隊下鄉防護並將查勘情形呈報都督省長矣 
　　嚴查造謠匪徒龔旅長以邇來鎭埠杯弓蛇影謠啄紛紜極堪詫異顯有人播弄其間日昨特通飭所部各營官弁等一體嚴查如有造謠匪徒務獲懲治馮督派駐鎭郡之憲兵及第五師各營弁兵亦終日分班梭巡故地方尙稱安靖云 
[江寗]  
　　省農會召集之先聲實業司現調查本省農會各縣成立計有四十餘處亟應按照農會暫行規程由各縣農會推舉代表組織省農會以謀農事上之改良茲定於三月一日爲省農會召集之期凡各縣農會已完全成立者應按照規程推舉代表届期與會至未曾成立之各縣統限於三年一月二十五日以前先行組織完竣並各舉代表到期赴會倘再玩延逾限不報非各該知事有負責任即地方人民放棄權利省農會第一届開會時不得列席云 
　　條布商業認稅不准董安治等代表江隂條布各商業具呈國稅廳承認稅項經張處長批以未經本處批准安能作爲定案前巳令飭該縣稅所自三年始全行撤歸散收在案蓋按貨徵稅最爲平允所稱商情驚惶殊堪詫異即緩改散收期限一節亦應毋庸議云云 
[嘉定]  
　　婁塘命案補紀嘉定城北婁塘鎭附近各鄉地處偏僻人多獷悍一般惡少聚衆習拳酗酒滋事幾無虚日每日廟中演戲磨拳擦掌向人尋釁以爲試其拳勇之地前月十八號在婁塘鎭城隍廟看夜戲與　字二十四圖人王飛鵬尋事口角王急避得免二十三號又遇王於本鎭五路堂茶館内不交一言將王打倒拳脚交下徧體鱗傷有陸阿全上前勸阻亦被毆傷羣兇見王垂斃始呼嘯而去王之家屬聞信赶至王僅能言兇手有四人認識一朱加勝一朱阿吇一朱金一袁阿大而朱加勝朱阿吇爲主餘人認識不淸云云陸阿全亦證明此四人爲兇手王言後未及一點鐘卽斃翌日縣知事兪志善到鄉騐尸由尸屬扭獲朱阿吇交縣知事帶回拘留其他皆未弋獲王妻楊氏年三十二歲子纔三歲日赴官署泣訴知事惟以靜候緝兇之空文謝之而已 
[廣州]  
　　廣州市情之冷淡現在計算陽曆本是新年惟習慣驟難遽除因是省中商民人等對於陽曆新年多淡然置之而仍沿用隂歷若以昔時情形比之今已將屆所謂尾　各行商業自必陡然繁興乃細爲調查則又冷淡一如平昔且各行商業莫不懷有收賬難之懼所差堪點綴年尾情形者祇有各廟宇之接寫揮春及各處洗滌舖戶之各等景象而巳此外殊無所見云 
[雜評二（默）]  
　　改省議之退步改名議起於臨時政府時初則爭三級二级也繼則爭區域大小也紛議不决而擱置今之議改省所爭者何事曰爭名稱而巳 
　　一說改省爲州一說改省爲道一說改省爲郡州與道與郡區劃無甚差異不過名稱之不同耳試第就名稱論之此三者均爲我國古時所行用然今之主張此三名稱之意則各有不同主州制者含有採外國州制之意也主道制者則以道爲前淸本有之名稱含有沿用今制之意也主郡制者則别於前淸而含有復古之意也其實區劃旣無甚差異名稱又何庸上下古今博稽中外而齗齗以爭乎 
　　雖然廢省而改劃區域爲實際上之改革鄭重以定名稱固無不可倘若因反對者多廢省本義已暗中打消而僅變換其目前之名稱則更無謂之甚矣 
　　籌邊策之進步從前之言籌邊者曰練兵也糜欵巨萬而邊事仍不靖者無他以僅注意於對外也其後稍稍悟乃變其策曰移民實邊似已注意於對内矣而邊事仍不定者何歟以但知移内地之民而不知治理邊地之法也今者旣開闢西北各邊地之商埠以振興其商務又改劃各邊地之行政區域以整理其政務復補救東三省之紙幣以發逹其財政其殆籌邊者手段之進步歟 
　　雖然此種大計晝非負虚名而無幹才者所能濟也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[棋盤街暗殺案二誌]  
　　英租界河南路（卽棋盤街）商務印書館總經理夏粹芳於前晚六時半在該書館門首被人開鎗擊傷殞命巳誌昨報茲悉當時追捕兇手之小馬夫係揚州人名胡有慶兇手曾開鎗拒捕擊傷胡之右耳尙有流彈傷及途人賀阿毛之左足其時兇手坐一黃包車往南車夫因後面有人追喊大爲疑惑故緩緩而行及將就獲之時兇手又開一鎗槍珠落入祥豐衣莊水落内卽經五百十一號華捕攔住帶入總巡捕房經五十號西探總目安姆斯脫郎在樓上大寫字間秘密詢間聞該兇徒名王慶餘現年三十二歲山東人供係某人允給巨資囑令將夏暗殺云云 
　　馬夫胡有慶與途人賀阿毛傷勢尙輕現均在仁濟醫院醫治大約一星期卽可全愈 
普悉夏被擊殞命後公共公廨關讞員卽乘馬車至商務印書館詳詢一切而返現在夏之屍體置於虹口斐倫路騐尸所昨日適值星期公廨捕房一律休假故定於今晨會驗昨巳由關讞員諭令捕房傳集一干人証令赴尸場候示一俟騐畢卽須舁回閘北寳山路庽所然後收殮又聞夏君僅有一子年十六歲在梵航渡約翰學堂肄業前晚卽聞警回家云 
　　又一訪員報告兇手開鎗轟擊之時適有住居七浦路與夏君同姓不宗之夏光順安徽人年十八歲亦被流彈穿入右腹從右脇而出夏光順忍痛雇坐黃包車飛馳回家告知其母當即投報捕房捕頭立飭中西探前住將受傷人車往虹口同仁醫院求治當經西醫騐明將傷口敷藥安置於三層樓上六號房間不知能免性命之虞否 
[偵探守拿暗殺黨]  
　　南京軍事偵探總隊長馬雲龍偵知暗殺黨田子亭胡秉柯曹松泉婁企喬何恒公李書誠等十餘人近擬由湖北九江等處濳至滬上希圖暗殺軍政各界重要人物巳乘日本公司某輪船來申昨特電致駐滬探長楊標率同偵探陸翔等前往浦東報告廖營長撥兵同往該公司碼頭守候查拿未知有無蹤影 
[蘇浙迭出盜案之原因]  
　　馮都督以近來蘇浙各屬盜案迭出探其原因係有著名梟匪唐阿生馮得勝史家心張從法林正路魏家敖魏家法李四曹子吳小頭高三戴得榮胡阿梅徐老窩子趙老窩子左老窩子等勾串當地土匪引領搶刧得贓之後以船爲家往來無定因此各處刦案難以破獲爰卽電請浙江朱都督飭屬協緝並於前日移文淞滬警察水陸督辦薩君請飭水陸巡警一體查拿務獲嚴辦 
[鎭守使調兵駐防]  
　　上海鎭守使以製造局迤西外日暉橋地方係爲西鄉來滬永陸要道尙無防兵駐紥該處地甚荒僻現届舊曆年關商民歸賬之期亟應駐紥軍隊以資保護故於前日令飭補充兵第六團龔團長撥兵一排馳往外日暉橋駐紥 
　　鄭鎭守使又查得西門外斜橋以逹製造局之西　亦爲往來要道現下本局雖有三營駐紥而徽甯會館南首之老營基址尙無軍隊屯紥該處尤爲製造局咽喉自應添駐軍隊俾成犄角之勢昨巳令飭現駐龍華之龔團長抽調一營着令來滬卽在三十七團舊營基址駐紥以資防禦 
[裁减軍隊之急要]  
　　上海鄭鎭守使轉奉國務院電開本院前曾通電飭將各處裁撤軍隊情形酌擬辦法速電院部復由財政部將度支窘難情形電逹諒均逹覽現在國家財政萬窘若非各省軍民長官戮力同心裁節大宗欵項則負債愈深解欵無日難免外人監督之禍爲此再行通電務希速議裁减辦法以紓民困而維國脉統希十日内將籌劃情形電復到院以憑核辦等語現鄭君巳轉行各軍隊長官一體妥議矣 
[再誌恢復公廨管理權之預備]  
　　規復公共公廨管理權問題經外交部孫總長與駐京公使團屢開談判已有頭緖會審委員一席允由中央政府委任惟須精通西文熟悉外交且得領事團同意者爲合格所有管理傳提事宜之探捕擬即裁去仿照内地審檢各廳辦法考取承發吏及司法警察惟此節尙未定議茲聞駐滬領事團近又接到北京公使團來電以公廨讞員一事業與外交部磋商定議將次實行令將應行興革事宜從速佈置俾資整頓云 
　　又聞公廨關讞員自轉奉部飭後除巳飭承將外人經管期内辦理手續詳細造册呈請駐滬楊交涉員核轉外前日復具長禀一通歷述受任以來會訊華洋交涉各案及力爭主權種種困難情形亦巳呈請楊君轉逹外交部核示矣 
[請求保全墳墓之急迫]  
　　法公部局在寳昌路附近開築寳倫路越至華界碍及民房墳墓曾經各業戶先後至上海縣公署聯名具禀呈請保全前日又據唐屋泉等投署禀稱法公部局所築之寳倫路有礙民人等祖墳該局曾經諭令搬遷但該墳爲數十年祖墓其中棺木頗多一時不易搬動爲此繪成圖樣請求保全等語當經洪知事查得此案前據二十七保七圖地保陳介堂等以有碍主權來案具禀巳經派員勘明轉詳特派交涉員照會法領力爭在案茲又據禀前情姑再派員往勘復候核奪 
[取締土行膏店之初步]  
　　駐滬外交團以近來租界内土行膏店觸目皆是殊與禁烟條約大有關碍業經提議决定於即日起所有土行膏店之執照槪不發給此爲入手辦法聞尙須定期公開會議取决一切云 
[丁漕先抵舊欠]  
　　上海縣知事曁催征委員昨奉省長通令云財政司案呈各縣積欠辛壬兩年忙漕正稅經本公署派委會同催徵並迭次文電催解不啻三令五申迺近據各該縣呈復輒以民久滯納爲詞似此疲玩因循永無淸結之一日應由各該縣查明辛壬兩年欠完數目將各欠戶名下所收本年丁漕先行抵完舊欠以資結束庶糧戶有所畏懼年度亦本棧開設四馬路老巡捕房東首惠　里石庫門内茲因可截淸一面仍將各戶應完二年丁漕勒限催繳毋任疲延其征收手續均仍照規定章程實行不得稍有　貸合行訓令該縣知事委員遵照辦理 
[協緝釀成命案之賭徒]  
　　淞滬警察署昨接省長通令云内務司案呈據溧水縣知事呈竊知事訪聞白鹿鄉團丁因查賭起衅傷身死當卽親往查辦以昭核實旋據該鄉董佐陳常袁運生報稱梅家村有聚賭情事派經本鄉團丁陳傳柏陳維經等往查陳傳柏被傷身死陳維經受傷甚重並呈開張國珠馬小光棍王老九文貴等四名爲賭首梅文燦梅華銀爲屋主等情一案當經知事相騐明確詳細推鞫緣此案於上月十九日夜分由陳常派令團丁陳傳柏陳維經携帶槍支刀件前往查賭先之以收受賭費繼因不遂其欲彼此衝突陳傳柏卽開槍示威致在旁賣糖食之張二誤被轟傷頭面彼時人衆手亂羣起閧爭陳傳柏遂被衆人打傷越時殞命知事騐得陳傳柏小腹有致命木器傷一處斜長二寸五分寛一寸五分靑黯色左脊背左後助均有鐡器傷左大腿有刃尖刺傷一處餘無故委係因傷身死究竟正兇爲誰幫兇爲誰質之在旁略受徵傷之團丁陳維經誤傷之張二亦不能寔指其人非將張國珠等悉數獲案不足以資折服而成信讞查梅家村離城四十五迨知事趕到時該賭徒等早巳聞風遠颺返署後正在票拘該賭徒等移送幫審員預審之際又據白鹿鄉議長張綱杜芳等呈請罰欵事結知事以案關人命未便聽其私和不允所請迭飭法警嚴拿逸犯張國珠等務獲解案訊辦以重人命迄今日久未見獲到一犯茲據法警報稱風聞該犯等巳逃至溧一陽句容一帶地方未便越境拿辦等情據此除將全案移送幫審員核實辦理並將該梅姓房屋發封嚴密緝捕外其賭徒四名相應呈請訓令各縣知事警察廳協捕歸案嚴訊懲辦等情據此除指令外合亟訓令仰旣遵照一體協緝務獲究辦 
[國務院更改契紙價格]  
　　江蘇韓省長昨日訓令上海縣公署云准財政部令開准國務院函開查驗不動産契紙徵收費用一節前經擬定章程公布施行係每契一紙其價格滿三十元以上者徵收一元業於前月實行本院爲增加收入起見議决照價格值百拍一其巳經呈騐繳納費用者照此次所定標凖如果有餘卽行退還倘有不足仍當補繳請卽通飭施行等因前來相應通令各省民政長會商國稅廳長查照辦理等因除分令外飭即一體遵照辦理 
[縣公署宣示驗契期限]  
　　上海縣公署昨發出布告一道照錄如下照得接管卷内案奉財政部擬訂劃一契紙章程舉行檢契酌收手數料以示與稅案有别收入之欵補救財政困難以抵挹注之用上年奉文正値戰事初平呈請展緩未准前知事交卸本知事接准移交並奉省令改委會同催辦應卽遵章切實進行報明即於本年一月一日爲開辦日起仍以六稒月爲限扣至六月底爲止（即隂曆癸丑年十二月初六日起至甲寅年閏五月初八日止）爲騐契之期所月民國元年以前典賣各契不問巳稅未稅均應一律呈騐填給新契每張祗收紙價銀一元註册費一角契價不滿三十元者祗收註册費一角三十元以上至數百元數千元之契價不論多少槪收一元一角（按契紙價格現巳更改）此外别無費用驗過之後白契成爲紅契永遠管業稅過之契加給新契永受官廳保護出錢不多獲益非淺民國元年一月一日起典賣未稅各契照章納稅不收紙價倘有匿不呈騐一經查出或被告發不但加以懲罰以後房屋田地被人侵佔兩造訴訟交涉法庭之上不作爲憑買賣交易不能爲據與其吝惜小費貽患將來不若及早呈騐免生糾葛各業戶在此六個月之内速將契據送縣知事公署附設騐契處呈騐萬勿遲疑觀望錯過時間一經截止追悔莫及爲此劃切通告仰各一體遵照切切此布 
[食物店亦受暗殺影響]  
　　英美工部局定章凡界内大小各酒店至晚十二時以後不准再賣違則拘罰乃近來南京路四馬路福建路湖北路一帶各種食物店每至十二時以後將酒貯於茶杯或置於飯碗内掩人耳目通宵售賣茲爲麥總巡查悉以邇來界内匪徒充斥暗殺頻聞該匪徒等難保無假名沽飲暫爲駐足之所若不嚴行查禁殊碍治安故特通諭各捕房捕頭每晚十二時以後多派探捕分至各食物店及大小酒肆認眞查察如查有深夜賣酒者卽着回禀捕房轉請公廨出單傳究 
[新閘又出盜案]  
　　前日傍晚有口操江北音之盜匪六七人至新閘愛文義路昌壽里一千七百二十號門牌薛王氏家以問信爲由一擁而入各出鎗械嚇禁聲張當被刦去值洋一千餘元之金飾各物事後經該氏報請新閘捕房捕頭得報立飭通班中西探捕前往兜拿未獲業已禀請麥總巡通飭各捕房中西探捕一體嚴密偵緝矣 
[逃犯之罪案]  
　　前在公共租界河南路戳斃華捕之兇犯沈哭寳卽沈阿三自在地方監獄逃出之後復經法捕房拘送公堂以其不應拒補判押捕房五個月嗣爲該廳查明函請法公堂將沈解送到廳前日下午由張檢察官提案預審沈哭寳俯首求恩問官查得該犯於前淸宣統元年四月十一日犯案嗣由前淸上海縣知事田寳榮訊實判定監禁七年迨辛亥年滬上光復以後該犯在監迭次滋事經地方審判廳訊明加禁七年總共收禁十四年去年七月中滬上戰事發生該犯即乘間逃逸實屬愍不畏法應按照在獄脫逃罪起訴審判廳訊明判決遂令釘鐐收禁候示 
[浦東盜案續誌]  
　　浦東高橋鎭小周家宅凌德德家被盜搶刼適連長周魯峯等督隊巡夜當場拘獲盜匪陳金龍並起獲贜物巳誌昨報茲悉當盜匪肆刧時適巡警第六區第二分署署員嚴善增巡官孫國寳同時會哨經過卽會同周連長等四面圍住該盜等胆敢開鎗拒捕幸兵警奮力抵禦始將盜匪繫退當場追獲贜盜除將該盜交由周連長解赴駐浦第一營廖營長略加訊詰轉送鎭守使署訊辦外嚴署員昨亦將協捕情形呈報督辦惟當圍捕之際防營兵士王梅生被盜擊傷業由周連長延醫診治現孫巡官嚴署員均親自督同警探至天燈口等處偵查務獲盜匪懲辦云 
[王管帶巡緝匪盜之布告]  
　　江蘇水警第三專署第一營管帶兼任勤務督察員王保成昨日布告云案奉總廳訓令内開蘇省各屬港汊紛歧素爲盜匪淵藪自寧滬肇亂以來更形骚擾又加以潰兵四散尤爲可慮現在冬防巳届自應詳細籌畫頒給本届冬防辦法令飭進行以期嚴密防範而弭隱患等因奉經遵照所頒條例於五營内每抽師船三艘撥歸本管帶率領游巡蘇滬常熟崑山無錫宜興溧陽等處各鄉周歷嚴查然匪盜得聞本軍兜拿嚴緊難免不潛匿偏處以避軍鋒設或商民確知匪蹤所在應速前來密報庶可率師往拿盡法懲辦而保治安惟是師船聯檣經過各鄉深恐商民誤會致啓猜疑爲特布告諸色人等一體知悉須知本軍皆係恪遵紀律凡有登岸購物交易均以現錢斷無賒欠硬買情事各勿懷疑切切此布 
[再誌爭奪生意之惡鬥]  
　　鎭江人姚三向居美租界東嘉興路日前因爭奮浦東太古公司碼頭小工生意糾集五十餘人携帶器械至浦東爛泥渡與小工頭丁大嬉子大起衝突巳誌昨報茲悉事後由第五區警察署將受傷人送請紅十字會療治後卽將幫凶之小遂頭即小撞頭及婦人丁石氏卽小通子之妻連同受傷人劉小狗子之妻劉夏氏及小工頭丁大嬉子之妻丁張氏一併移送淞滬警察廳發交司法科訊辦昨經司法科科長訊據劉妻夏氏供稱當時由丁石氏來家約丈夫劉小狗子吃茶丈夫遂卽同往未幾忽然聞呼救聲當由鄰人報告謂吾夫巳被人用刀戳傷氏即赶住果見倒　訊之丁大嬉子之妻丁張氏供詞略同並稱鄰　孫寳相見勢不佳上前解勸亦被戳傷五刀倒臥在地等語司法科　得供之下諭飭劉夏氏丁張氏暫退候訊丁石氏拘留勒限將伊夫小通子交案嚴辦並以此事係小蓬頭一人主使並且持刀傷人殊屬不法諭飭押候禀明督辦按律懲治 
[浙省訂購軍械到滬]  
　　浙江都督朱介仁君前派范君來申會同製造局軍械科員謝邦淸君向英租界地亞士洋行訂購軍械現巳由該行運到計快鎗二十五箱子彈六萬顆朱都督仍派范君來申商請鄭鎭守使派委謝君同往該洋行逐之檢點裝箱運回製造局定於星期二由滬杭火車運浙備用 
[硝磺局早無總巡名目]  
　　督辦淞滬水陸警察薩鎭氷君昨日令各區警察署云案准江蘇全省硝磺局公函内開查本局總巡許文韶早經前潘督辦取消昨據　局報告有戴如心等四人假託總巡緝私隊名義在上海一帶遇有商人購領硝磺分運各處乘間拆梢請飭嚴拿究辦等情除批示外相應函請貴廳長以後凡有詭稱總巡緝私隊請隨時逮捕究治以安商業而儆奸邪等因准此除分令外合亟令仰該署長卽便轉飭所屬遵照如遇有詭稱該局總巡緝私隊而訛索商人者應即拘案究懲以安商業切切此令 
[自來水管爆裂]  
　　虹口兆豐路附近塘山路口馬路下所裝之自來水管昨晨忽然爆裂流水甚多當由巡街捕報知捕頭卽傳電話至該公司速派工匠前往修竣 
[洋棧洩電肇禍]  
　　前日四句餘鐘成都路十七號某洋棧内因引擎間洩電霎時火光四射至肇焚如當經捕房皮帶車馳往澆息燬去板屋一間 
[修船廠失愼]  
　　成都路大王廟後信亨修船廠於前日下午五時突兆回祿經救火會西人到場救熄該廠左右幸無隣居故未殃及他屋昨日新閘捕房特派中西探調查起火詳情以憑核辦 
[華新布廠受騙]  
　　騙士薛某前日至新閘華新布廠購定値銀一百餘兩之膠布三十疋囑送至法租界中華公司取銀迨至該公司由薛之同黨囑令送貨人某甲將貨交薛隨伊同往取銀甲允卽同去詎至中途被逃迨甲回身尋薛巳無蹤跡業巳報請英法捕房一體查緝矣 
[妖言本無效力]  
　　洪生碼頭廿四號門牌揚州人顧壽山家私設香檯惑衆斂錢近有同鄉入顧福柳因其伯父有病被騙誦經費洋數十元無效而死心不能甘訴知第一區警署派巡長協同四百零八號巡士將佛像香檯等件起出遂將顧壽山帶署拘留候究 
[郵差誘姦女子]  
　　郵差顧秀生卽阿炳前日在西門外見女子吳金圕王阿蘭由某絲廠工作而出顧卽誘至公共租界華商旅館内姦宿旋又回至西門外估途齟齬被巡士查見帶至第二區警署問明兩女均住褚家橋附近吳女年十五歲王女年十七歲因王阿蘭前與某西飯店侍者炳生姘識顧係炳生之友遂致牽引姦宿吳女不願是以在途齟齬旋解警廳司法科預審分别暫留候傳炳生到案質明再核 
[薩督辦接管廳事之佈告]  
　　督辦淞滬水陸警察事宜薩鎭氷君昨日佈告云照得本督辦准上海鎭守使鄭公函内開頃奉國務院電開奉大總統令哿電悉所陳淞滬警察廳長穆湘瑤因病辭職並請將該廳所轄各事由薩督辦接理勿再補署等語應即照准巳電飭江蘇民政長遵照辦理矣等因合電逹等因奉此除巳令行穆廳長遵照交代外相應函請將該廳所轄各事接理爲荷等因准此本督辦業於本月一日接管淞滬警察廳事合行出示布告仰各區署隊一體知照切切此布 
[調補長警之指定]  
　　第一區警署署長龔颺生君昨接淞滬警察督辦薩鎭氷君第十號訓令云爲令飭事照得本督辦前設警察敎練所原爲各區署是警輪班就學藉資深造起見現在該所就學長警成續尙有可觀除水巡騎巡兩隊任務不同長警有缺應另選外自後各區署遇有長警缺出一應即將敎練所就學長警選調補額以資派遣而免紛歧除分令外爲此令仰該署長卽便遵照辦理 
[督察員代理署員]  
　　第一區第一分署署員張　近向淞滬警察督辦薩鎭氷君辭職巳奉核准照辦另委督察員倪炎暫行代理昨巳發給委任狀定於今日接差 
[第三區長警會操]  
　　第三區警署署長徐輔洲日前通令各分署每逢星期六齊赴三區會操一次前日午後一時各分署署員巡官均率領長警齊集操場合操鎗法並在該管界内遊行一週各長警口唱保安歌步法整齊精神活潑至傍晚始各散歸 
[縣公署之星期休息]  
　　上海地方審檢兩廳向章每逢星期日一律休息惟上海縣公署例不休息今洪伯言知事亦於昨日爲始諭令每逢星期日一體休息以示體恤惟各科中凡遇星期日應輪派科員一員書記一名在科承值云 
[狹路相逢]  
　　寳山縣金九　談家橋地方有開絲頭廠之王阿三前晚由外歸家在途被仇人趙某拔刀猛刺王之頭面胸膛等處連中七刀受傷倒地嗣經家屬得悉將王舁回家中延醫療治　傷勢甚重恐有性命之憂昨爲四區崔署長訪悉特飭偵探前往調查再行核辦 
[販烟犯納賄無效]  
　　三區第二派出所巡官傅明業前日會同探警在火車站緝獲販土犯王阿保楊福齡王德堂郭永生于金魁等五名搜獲大土兩只又五大包一中包三十三小包及烟灰土皮烟膏等物先後解經徐署長訊明屬實判送初級檢察廳請辦當搜查時楊福齡欲以洋兩元行賄探警要求釋放該警不受署長以其恪守警章傅諭奬勵 
[查獲秘密烟間]  
　　榮惠香李雲福在法租界私售洋烟任人燈吃茲被包探查獲於前日解送公堂請究榮李同供自知不合求恩寛宥聶讞員商之德副領事判榮罰洋三十元李罰洋二十元充公留候繳洋開釋 
[烟膏店違章]  
　　福建路七百十八號門牌協和小烟膏店　深夜挑膏違背警章被捕查見即將該店主張餘坤傳至捕房寫字間禀明捕頭諭令存洋五元保出候示 
[典守者不得辭其過]  
　　江蘇海運局房屋前有陸軍第六十一團全體目兵駐紥在内自去年七月中滬上戰事發生之後該團即行撤消所遺局房並其中一切器用什物曾由上海知事派員查點一律發封另派二十三舖地甲錢德妥爲看守在案不料前日忽有竊賊挖洞入内將局中大小物件竊取一空次日經該地甲查悉卽赴知事署報告洪知事昨派科員帶同催征吏等前往勘明再核 
[失竊報捕]  
　　新閘橋路任姓家前晚被賊竊去值銀二百七十元之衣飾各物昨日開單報請新閘捕房飭探張天林協同二十一號西探前往查緝 
[學徒被虐潛逃]  
　　甬孩馮新寳在公共租界二馬路飯館内學業被虐逃出前日在大碼頭露宿由三百五十八號巡士查見帶至第一區警署供年十四歲家住小東門内留候屬人認領 
[迷路小孩待認]  
　　淞滬警察署昨據徐家滙警署解送迷路小孩黃賦能一名（又名能郎）身穿元色洋緞棉袍元色布棉馬甲小辫無帽當由司法科訊據供稱年十歲崇明灣港人父名根基在本地飯店司帳此次同隣人金福堂來申住親戚趙炳初家囡出外游玩迷路詢以飯店地方牌號均稱不知遂即懸牌招領 
[截留被拐小孩]  
　　小孩來友阿榮二口被匪誘上輪船欲往他埠販賣經法包探查見將兩小孩拘住詎該匪卽乘間逃去旋將來友阿榮於　日送廨請奪詰之來友供南京人阿榮年幼言語含糊聶讞員判將兩孩送堂留養待家屬認領 
 
 
 

Page 11

 
 
[歇夥仍難卸責]  
　　魚行主蘇韻生前至法公堂控歇夥沈寳興陳祥林放出賬洋一千四百元嗣因自行營業不肯代收判令交何料理在案茲因沈陳仍不向各戶歸結前日蘇又投案請追旋傳沈陳到案詰其因何不理沈陳仍推諉難收聶讞員判均交人銀兩保限十四天繳洋一千四百元違干未便 
[米行討債還債]  
　　許少臣王伯甫前延蒲石律師爲代表至法公廨呈控恆豐米行股東林運宣瞿寄衡經理陳鼐臣等虧欠米價銀三萬兩迭經訊供押追在案前日又由捕房將虧欠恒豐米銀一千四百兩之過之俊提獲連同林瞿陳等一併解訊原告許王二人到案請追詰之過文俊供祗欠銀五百三十六兩許王同稱過欠之銀現有該行經理陳鼐臣可據讞員即訊據陳供過實欠銀一千四百兩延宕不理聶讞員謂過曰恒豐欠出之欵早經公堂諭令各戶自行投案聲明料理惟爾抗置不聞遂判將巳認之五百三十六兩先行繳案其餘與陳鼐臣算賬再核林運宣瞿寄衡陳鼐臣着於年内措繳銀五千兩始准交保 
[紅十字會紀事]  
　　紅十字會第二次南京徵文共收二千另四十一卷業經評定甲乙計取黄文海邢慧民葉謹等六百卷業將全案繕貼南京分會門首定十六十七兩日給奬其第三次徵文共收一千八百八十七卷該會總辦事處現正聘人日夜校閱擬於舊曆歲底揭曉云 
雜評三（訥） 
[再論夏粹芳之暗殺案]  
　　去年之種種暗殺案或爲黨人或爲軍人或爲社會上之普通人而未有及於商界之要人者我今於夏粹芳之暗殺案舍因何被殺之關係不論而論其事實論其所處之地位則不能令人無感 
　　由去年之暗殺案而再上溯之則方金兩人之被暗殺亦商界中人也夫商人祗知營業上之競爭而已况夏氏爲書業之領袖而書業又爲最文明之營業非他種商人可比而今亦慘遭暗算然則世界之上無在而非危機吾不能不爲商界悲而尤不能不亟盻此案審訊後之眞相也 
專件 
[中國銀行代收關欵合同]  
　　一銀行允照稅務司指定辦法辦理收稅其收存之稅欵在銀行時銀行担有完全之責 
　　二銀行所收各稅欵須照各稅務司辦法立具稅務司名下之賬簿稅務司有總稅務司授以隨時由各項賬内提出欵項之權 
　　三銀行所有稅欵應何時及如何滙解均聽稅務司指定辦法如須收該銀行直接解滬交總稅務司洋常等稅賬目項下者其匯水應由稅務司會同銀行雙方訂定 
　　四銀行辦理收稅事宜須於海關附近之地點備有辦公處所如無適宜之地則可商由稅務司在關署内設一收稅公所以期便利 
　　五銀行允辦理收稅人員其人數才識足資接待客商敏捷能副稅司之意俾免貽誤躭延等弊 
　　六銀行允按照稅務司所定名目將經收稅欵分别注明逐日並按照稅司之意開具淸册送由稅務司核對 
　　上海關所收各項稅欵本按關平紋銀計數銀行允即照該地方　　　　　　　　收其　　之數目須自稅稅司商定劃一自商定後如無稅務司簽允更改之據銀行不得任便增减其地方通行之錢幣折算關平紋銀之定數須在銀行及海關門首宣示俾衆問知 
　　八銀行代收稅項應由海關給予酬勞費或每月核給與定數若干銀兩或照所收稅數每百兩酌給若干俟每月底全數照付若按收數計給酬勞除船鈔外所收稅項均應計數提付 
　　九如兩邊有一邊欲撤銷此合同當於一月前通知惟若因維持稅項起見應另定征收稅項特别辦法稅務司仍有立予撤銷合同之權如照此辦理銀行仍須自裁止代收稅欵之月起展至次月底止照第八條所載辦法得其酬勞之費 
[江蘇漁團總局章程]  
　　組織辦法 
　　一此舉編查宗旨係專爲淸理匪源保護漁業而設事屬軍政與地方行政事實不同 
　　二總局地點現設於省城大夫第下之新廊地方暫賃民房爲辦公之所俟覓有相當公署再行遷移（按現巳移至浦口改設總局） 
　　三總局名稱現奉江蘇張巡閱使頒發木質關防一顆文曰江蘇全省編查漁團總局（現改長江内洋編查漁團總局名稱）之關防其應設分局之信守俟派定段落後另由總局刋發圖記　　四全局任務現奉江蘇巡閱使張札委正副局長各一員主辦其事各科員司以次均由局分别編制委任 
　　五開辦大略已奉江蘇巡閱使張通飭各縣知事隨時帮同輔助並出示曉諭 
　　六應設各分局現查漁業大帮向分五帮故擬劃分五段擇其適中要隘之處各設一分局派一區長管理其事上以仰承總局下以通逹漁情事亦繁要勢非熟悉情形不可故各區長之任擬即擇各該邦董中身家殷實廉明有爲者由局委任俟開辦後如察看各區實有不能周及之處當再酌量添派 
　　七分局用人除由總局各派監視員一員外餘則應由各局酌量繁簡自行編用具報 
　　八分局以下尙須分設團領准各設事務所一處其所内一切用人亦准各自量用具報 
　　九特設巡船十號以備分巡之用惟現因經費無出故暫雇民船容再訂造舢板 
　　編查之法 
　　一先分區淸查漁船戶口人數按船編　烙印另列表册俟查訖後每船各發旗幟一面憑照一張以便稽考嗣後按春秋二季換發一次 
　　三編成十號卽爲一聯舉一船爲聯目率領其餘九船如查有外匪藏匿即責成該聯目隨時驅逐仍一面報告甲頭轉報究辦　　三十聯編齊卽爲一甲舉一人爲甲頭管轄十聯船隻隨時查察如聯中查有通同作奸者亦卽隨時密告團領轉報究辦　　四十甲排成作爲一團擇該帮中聲名較著事理通逹者一人爲團領設事務所一處遠近約束惟該團領是責遇事持平辦理隨時報告區長核示惟重大事件則應由區長轉報總局核辦不得擅專至何團應隷何區俟編查後按地分配 
　　五以上聯甲團頭領准各由該管遞相遴保統由各分局轉呈總局由分局給諭充任不得私相濫派遇有更換亦准此辦理 
（未完） 
[張總長道制草案（四）（續）]  
　　山東 
　　岱南道治滋陽滋陽曲埠寗陽鄒泗水汶上濟甯蘭山郯城費蒙隂莒沂水鄆城嘉祥新泰泰安須城即東平今改肥城萊蕪東阿平隂右岱南道地距泰山之陽原屬兗沂秦三府今除日照滕嶧及濟曹西南　改隷外兼得曹濟東部諸縣凡轄二十二縣治所設滋陽舊爲兗州府治今亦津浦鐡路所經 
　　岱北道治　城歷城章邱鄒平　川長山延鄉　新城今改齊河齊東濟陽長淸貝邱卽淸平今改博山惠民陽信濱利津霑化蒲台商河靑城高唐恩臨淸武城夏津德德平平原陵臨邑禹城聊城陽穀壽張荏平博平 
　　右岱北道地距泰山西北原屬濟南武定東昌三府今除運河以西諸縣改隷外凡三十六縣治所設歷城舊山東省會 
　　膠東道治烟台福山蓬萊黃棲霞招遠萊陽東牟即甯海今改文登榮城昌陽卽海陽掖平度　昌邑膠高密卽墨臨淄千乘卽樂安今改壽光昌樂臨朐安邱諸城日照博興高苑益都右膠東道漢膠東國地原屬登萊靑三府兼得沂州之日照凡轄二十八縣此一道中以濰縣最爲繁盛又當膠濟路線本可設治然路權不爲我有而烟濰鐡路又期於必築故宜設治烟台以誘起國民外海競爭之觀念也治所設烟台舊有登萊靑道所駐亦通商要港也 
[湖北]  
　　鄂江道洽江夏武昌鄂東卽壽昌今改嘉魚蒲圻咸甯崇陽通城通山大冶漢陽夏口漢川黃陂孝感沔陽黄岡黄安蘄春蘄水麻城羅田安陸隨雲夢應山應城 
　　右鄂江道古鄂渚地原屬武昌漢陽黄州德安四府今除廣濟黄梅興國改隷外凡轄二十九縣治所設武昌舊爲湖北省會荆江道治江陵江陵公安石首監利松滋枝江宜都宜昌長陽興山巴東石寳即長樂今改秭師鍾祥京山潛江天門荆門當陽遠安 
　　右荆江道古荆州地原屬荆州宜昌安陸三府及荆門州凡轄二十縣治所設江陵舊爲荆州府治亦荆南道所駐從古重鎭 
　　漢廣道治襄陽襄陽宜城南漳棗陽穀城光化均鄞房竹山保康南陽南召鎭平春陵卽唐縣泌陽鄧内鄉新野淅川商南 
　　右漢廣道地居北嶺之南中包漢水古稱漢上原屬襄陽鄖陽及河南南陽府今除鄖西竹谿桐柏舞陽不列外凡轄二十縣南陽一府本在漢水流域近年襄河暴漲時時爲灾治本之法宜於上流多植森林當劃爲一區以資治理即交通上亦以此爲便治所設襄陽即襄陽府治亦安襄道所駐秦楚樞紐最擅形勢 
[江西]  
　　灣陽道治九江九江即德化今留府名湖口德安瑞昌彭澤星子都昌永修即建昌今改安義武寧艾即義寗今改廣濟黄梅平固即興國今改奉新浮梁鄱陽樂平德興靖安晋興卽安仁今改廣濟銅鼓 
　　右潯陽道古潯陽地原屬九江南唐饒州三府兼得南昌之義事武寧奉新靖安湖北之興國黄梅廣濟凡轄二十三縣廣濟黄梅諸縣地近九江改隷最便治所設德化卽九江府治沿江巨港豫章道治南昌南昌新建豐城進賢高安新昌上高吳平卽靖江今改新喻新淦峽江玉山廣豐興安弋陽貴溪鉛山瀘溪東興即新城今改南城南豐廣昌宜黄崇信臨川金溪東鄉分宜宜春萬載萬年餘干上饒 
　　右豫章道古豫章地原屬南昌瑞州廣信袁州臨江梅州饒州建昌八府今除萍鄉樂安改隷外凡轄三十三縣治所設南昌舊江西省會 
　　贛南道治贛縣廬陵泰和吉水永豐平都卽安福今改龍泉萬安永新永寗蓮花甯都瑞金陂陽卽石城復古贛雩都信豐平固即興國會昌安遠龍南長甯虔南大庾南原上猶崇義樂安右贛南道地踞南嶺之隂水皆北流原屬吉安贛州南安三府及寗都州兼得撫州之樂安凡轄二十七縣治所設贛縣舊爲吉南道所駐章貢二水至此而合且通嶺南之要衝也 
 
 
 

Page 12

 
 
   
 
 

Page 13

 
 
自由談 
游戲文章 
[嘲便壺] [  佐彤]  
　　巨口朝天背像弓奇形怪狀孰爭雄提携早向廊沿外進出宵忙錦被中絶世癡呆無女伴一生交結有男風下流長夜便便飲雅量人難及此翁（二） 
[組織造謠學校簡章] [  語溪蠖屈]  
　　一名稱本校爲揑造謠言恐嚇社會起見故定名爲造謠學校　　一宗旨以顚倒黑白淆惑聽聞爲宗旨 
　　一敎員敦請富有經騐之造謠專門家爲敎習 
　　一科學分特别普通兩種 
（甲）特别科（海市新編）（辱樓雜誌）（捕風捉影談）（縱橫政策） 
（乙）普通科（謠言新法）（銷花指南）（亂說敎課書）（歴代造謠史） 
　　一資格以口齒伶俐隨機應變者爲合格如有言規行矩不會謊語者槪不錄取 
　　一學額無定數 
　　一經費天將兩金儘可自由取用不必另收學費 
　　一考期隨到隨考不拘時刻 
　　一試騐每星期一次但能無中生有使人信以爲眞者當予以相當之奬勵 
　　一年齡不定限制如有志願入學者儘可報名投考 
　　一畢業以程度之高低定畢業之遲早 
　　一權利無論巳未畢業皆享有信口雌黃之權利 
　　一校址暫假子虚里烏有路空大房屋一所爲校舍 
　　一附則本校組織伊始如有未盡妥善之處容當隨時修改 
　　發起人破壞黨同人謹訂（巳） 
[貧民五更調] [  野鶴]  
　　一更一點月正低寒冬天氣呀呀得兒噲西風凛冽棉衣當在典舖裏典舘裏欲禦寒呀贖出没有錢呀呀得兒噲難過落雪天 
　　二更二點月正起一斗飯米呀呀得兒噲九百銅錢兩日吃仔剩微幾乘微幾食口多呀難乎其爲繼呀呀得兒噲只好餓肚皮 
　　三更三點月正凄開門六件呀呀得兒噲醬醋油鹽菜蔬貴來吃不起吃不起豆腐店呀也要漲價錢呀呀得兒噲一塊兩文錢 
　　四更四點月正微光隂如箭呀呀得兒噲難過年底各店賒賬來索欠來索欠有幾個呀弄得尋短計呀呀得兒噲實在眞可憐 
　　五更五點月正西勸勸財主呀呀得兒噲捐些銅錢襄助善舉竭力些竭力些救窮民呀免得流爲匪呀呀得兒噲萬民感激你 
栩園詞選 
[偶成] [  癡逸]  
　　曉晴日巳照闌干猶擁羅衾怯嫩寒底事昨宵留薄醉酒痕猶逗小眉端瞳瞳曙日滿廻闌一枕温香夢未殘畢竟小鬟不解事無端催起玉闌珊 
　　才疏志大種愁根贏得衫襟遍酒痕酿夢昏昏終日裏一聲秋到更銷魂家國漂搖何日安狂瀾欲挽歎才難傷心極處惟尋醉衣上徧多淚酒瘢 
劇談[  鈍根]  
　　禮拜六晚寰球中國學生會開歡迎新會員大會名媛淑士相率蒞止有檀香山某某二女士縐厚背四弦琴曼聲而歌某某三君和之歌皆檀香山土語音節舒徐或嬌婉如鶯囀或淵淵如伐鼓海上繁弦急管苦厭巳久得聞此曲一滌塵襟令人神往夏威竊竊揣想其風物也 
　　李松泉自海外學得戲法年來寄跡滬濱社會多巳得見其技皆稱美是晚亦登臺試小藝歙人反縛其手能自脫著衣服便捷逾常人又使二人各握紙牌左右立能使左者之牌入右者手而握者不自知也其術之奇幻不可思議類如此此特小焉者耳 
　　寰球學生會設有夜館夜館之學生與敎師是晚亦登臺演新劇雖佈景簡陋做工不若新民等社之生動然若徐史兩君亦頗滑稽可喜是可見新劇一道慧心入無不能之也 
小說 
[紀事小說軍用學校] [  濟航]  
　　噹。噹特噹鼕。。。鼕鼕鼕洋號連聲銅鼓數响某軍自甯抵徐矣頂盤辫腰纒巾藍衣黑帽袖章或紅或白其狀態則雄赳赳氣昻昻馬隊也步隊也砲隊也穿街越巷紛紛入城各尋屯駐地且行且語曰某營駐某學校某哨駐某學校旦夕間詩書絃誦之堂一變爲息馬投戈之地矣城内某高等小學名譽頗優美固鐡中錚錚者也地處幽僻外人鮮有尋得之者不意某會劣紳某因仇視學校故暗嗾辫兵强佔之一片乾凈土遂被戎馬蹂躪先是校中人恐軍隊佔住也未敢放假除夕日學生正在遊戲間突來辫兵二人衣黄呢套腰指揮刀至則謂校中人曰吾奉大帥命移師駐此此處頗寛廠須讓出吾等特預告之耳校長以婉言謝之曰貴客來此保護歡迎之不暇區區一校何足惜但爲閒地則可耳敝校課業未終生徒濟濟如必遵命奈此百數十學生何請另覓别處爲幸二人厲聲曰此不讓彼亦不讓吾等將露宿耶汝勿呶呶校長曰縣長前有保護學校令請枉駕見之可乎二人曰吾只知奉命來此覓地餘事吾不管也乃悻悻然去至門首卽出紅紙條貼之上書統四某軍馬隊各營某本部貼畢而去校中人驚魂未定方籌對付之策少選又來馬兵數人甫至門下馬擎鎗指門旁紅條厲聲曰是誰將此撕被者紅條乃奉令張貼此豈非侮我大帥耶何物小學胆大若是快快說來適有一生在側答曰此事或頑疲小兒所爲吾等賢不知孰意竟觸其怒卽持鎗作欲擊狀幸經校役力爲緩頰乃止然餘怒猶未息復以策馬之皮鞭撻之至數十下始止此幼稚生飽受鞭撻痛哭不巳馬兵復指校中人作辱詈語曰吾即率隊來誓不汝干休倘畏避非人類也且行且詈而去校中人覩其野心勃勃狀態獰猙恐遭侮辱白餘學生乃各鳥獸散倉卒間書物等收拾不及有携去者有遺失者有損壞者書籍紙筆狼藉滿地校長也敎員也亦均匿跡銷聲如鼠見貓如鷹逐雀各覓藏頭地矣次農馬隊來下馬直入登堂入室如居家然指敎室事務室及校長敎員諸室曰若者爲統領房若者爲文案房若者爲軍裝衛兵房於是解甲卸裝均欣然自由佔住矣旋見講檯黑板數具指曰此可爲牀榻此可爲馬槽乃共舁之出餘若桌椅檯櫈均東搬西運若查抄家産然院中樹木數株並編竹爲籬之花園二處乃皆摧折爲薪供其炊爨而沙凈砥平之操場更糧草山積徧置馬樣溲糞成堆積穢不可嚮邇猶復擎鎗鵠立門站崗兵門禁森嚴外人莫得出入致校中人風流雲散敢怒而不敢言咸有過我門而不敢入我室之感云 
[諷世小語佛口蛇心] [  佐彤]  
　　來！！來！！來！！新來阿姐快點替太太去買點心太太肚裏餓哉一垂髫婢輕脆吳音如春鶯初囀打起半幅軟簾在那裏呼喚主婦年逾五旬鬢煞巳漸露幾莖花白然肌膚凝雪自目含春看去至多三十光景無何外邊急匆匆進來一傭婦問道太太要吃　個點心婦曰本來我早晨個點心勿是雞絲麵就是蝦仁麵有幾日吃個蟹粉燒賣倒也可口獨是今朝拉浪念經弗能彀吃葷耐去看看阿有啥玫瑰或者百菓斗糕做四塊縛來吃吃不過耐千萬關照俚篤覅放猪油弗然吃仔葷念個經要白白哩格傭婦運聲應諾而出 
　　室中几淨窗明陳設精雅無半點塵埃紅木器具漆光可鑑中間檯上供佛橱一二供三官一供白衣觀世音四杯凈水依次排列花瓶細腰長頸係霽紅窰斜養着三兩枝鮮花芬芳撲鼻瓶之前擺一　盂式銅香爐年分當亦不少一縷六雲無風自裊直繞樑間只見主婦徐徐起立手捻數珠輕移蓮步朝佛橱恭恭敬敬雙膝跪下拜了四拜然後輕翻貝葉低聲諷誦起來如是片响慢呑呑立起將佛珠在壁上掛好重復坐定此時傭婦巳將點心買來另有一婢年可十五六歲一手取了一雙金銀牙筷一手斟了一杯八分滿的香茗徐徐送至婦之座右婦一霎問吃完糕回轉頭來問道阿蘭昨夜叫耐做個物事拿得來讓我看兩個丫環嚇得面如土色無詞對答婦曰阿是巳經忘記忒個哉吃飽仔飯到底心勒篤啥簡浪我算得千叮萬囑要緊箇别人家就要來拿箇咳年紀一年大一年只曉得吃吃白相相眞眞該死怪弗得黃家太太來住仔幾日常常埋怨我弗會管以致俉篤無得怕懼昨日我困末不點鐘俉篤做到天亮末亦做好哉一婢揷口答道太太自家一點鐘困丫頭等到收拾收拾已經大點多哉倘然再做起生活來今朝日裏個事體叫啥人做呢婦聞言大怒說道耐弗差耐弗差倒是我太太差面色鐡靑忙向壁上取一籐鞭拖那婢女進房即命自己脫去衣服跪下不許動婦執鞭着實敲打婢不敢啼哭聲喊惟悌泣哀求婦一頭篤一頭打眼見得該婢體無完膚的了婦怒不稍殺重命站立褫其下衣婢面無人色哀懇不巳掃從頭上拔下一根金挖耳直欲刺其私處婢極聲呼救隨地亂滾一閃手婢巳鑽入床下可憐上半段身體鑽了進去下半叚被床底下許多東西阻住依舊路出屁股與兩腿之間被婦任意亂刺血痕狼藉祗見婢兩足伸縮得一個不停幸虧外面通報進來說道一姑爺來哉婦方釋手那婢女巳氣息奄奄目不忍覩記者詢其　右無日不然毒打婢女則如此誠心念佛則如彼我佛有靈將　其媚而福之歟抑亦怒其毒而責之歟（　） 
[社會短篇買年貨] [  景炎]  
　　光隂如駛日月幾何而時巳歲暮矣一般保守舊曆者無不興高采烈忙忙碌碌以預備度此殘歲於是數日來南北雜貨肆中無不主顧盈門利市十倍也有某老嫗者俯腰曲背髮巳半白腰圍布裙頭戴風帽扶杖獨行蓋余家對門之老寡居也嫗終歲勞勞猶不得一飽歲暮之日嫗以貧困無告乃以所織紙箔物告貸於吾家得銀蛈一枚嫗乃欣欣然持之歸喃喃自語曰當購某物若干某物若干又某物若干噫此區區之一枚巳足供老嫗新歲之作樂矣乃至英租界大馬路之某南貨鋪中購辦品物旣至該店主顧者如蟻爭先恐後一若銀行中之兌鈔票無不以行得爲快者而彼櫃中人方橫其眉睜其目怒其容高其聲其接待主顧之一種凶橫之氣使人難堪蓋彼以爲若不如此　客不足以示其威時老婦立待巳久人亦稍散乃且咳且語向櫃中人曰噲先生若爲吾秤某物若干櫃中人置之不聞久之不得巳又叫道噲噲曰先生曰先秤噲噲！！於是櫃中人怒曰咄老嫗購區區物值得如許呌囂乃秤物擲之嫗乃瑟縮向袋中取錢急切不得而咳又大作卒於其最裏之衣袋中得之而櫃中人益大怒曰速速！！主顧而個個若汝者則吾店早將閉門矣去去！！速去！！嫗敢怒而不敢言乃持物匍匐歸家時巳滿街燈火矣歸後述其事於余記者曰英大馬路之某南貨店固滬上之鼎鼎大名者一何謾客之甚耶言語稍一不下即遭其辱寄語該店滬上商店林立南貨肆又奚止汝一家若恃其老牌子之不足慮則吾恐其營業將一落千丈也 
[零碎紀事色迷迷] [  朱石痴]  
　　阿餘者某米舖之店夥也年正弱冠一日距店約半里許之王姓家有某甲之妻因與某犯和姦爲本夫所獲怒不可遏遂將婦沉河溺斃當沉婦時阿餘適過而見之心豔婦色歸時頗涉冥想念念不巳遂成心疾越日昻然步至河口竟向沉婦處投身而下登時溺斃數日後有人報知家周爲之撈屍殮葬云 
　　石癡曰此我鄉事也余日前回里友人述之嗟夫了靑有言情者身之贓鍾情之輩往往因情殺身可不戒哉雖然人苟無情其人復何足取要在愼之於始耳阿餘之死令人可笑而又可憐也 
鈍根曾以通俗敎育課本及新新百美圖二書介紹於閱報諸君茲承紛紛函詢其出售處謹爲答復如左 
　　通俗敎育課本發行所北京路十八號美華書館 
　　新新百美圖發行所四馬路東段二十號大共和日報館 
 
 
 

Page 14

 
 
   
 
