# 1905 - 206 - 4911599

 

Page 1

 
 
[電傳諭旨]  
　　六月二十九日奉上諭鐵良差口較煩著開去正藍旗滿洲副都統　　欽此同日奉 
旨英慈著調補正藍旗滿洲副都統所遺黄州副　都統著文瑞調補歸化城副都統著樸壽補授　　欽此同日奉 
旨慶恕著賞給副都統銜作爲西寗辦事大臣照　　例馳驛前往欽此同日奉 
旨庫倫辦事大臣著延祉調補欽此七月初一　　日奉 
上諭甘肅鞏秦階道員缺著賀元彬調補張鐸著　補授四川川東道欽此 
[電傳宫門抄]  
　　七月初一日召見軍機端方 
[論抵制美約之結果]  
　　我國自與東西各國通商以來數十年中辦外交者無一不歸於失敗其始也以不知外國之强侈然自大而敗其繼也以深　外國之强步步　　而　當其議一欵爭一約恒秘不使民知　民即知之亦以爲政府之事與我儕無涉也及一畫押 
 
 
 

Page 2

 
 
之後我國之權利現入於外人之手則雖欲挽回而已無及四萬萬人子子孫孫遂長受此束縛而不可脫矣是雖限於國勢之强弱而亦非盡政府之失乎然究其原因彼何以强不過恃全國民之力以與外人義交涉而已我何以弱不過恃一孑然孤立之政府以與外人議交涉而已與外人議約之必有賴乎國民蓋如此其重也 
今日抵制美約之舉政府失之於前而全國人民爭之於後以國民之力助政府之辦外交於以見我國上下之一心其善一爲救海外之同胞而全國激昻各趨兄弟之急難於以見我國民之團結一致其善二以是二者擴而充之我國之與列强並駕齊驅蓋亦非難矣雖然此不過就此事之發軔言之耳凡事一發動之後不諭其爲成爲敗心有一結果焉隨於其後而其結果之影響又必不專屬於此一事不弟及於一時或且關係於全局牽動於數十年以後即此爭約之結果而論之我不禁旣爲之喜而又爲之懼焉 
夫我國處今日之地位應抵制外人事不可勝數也昔也以不知文明之辦法　除野蠻之暴動外别無抵制之術也今則民知日漸開知權利之不可讓人侵侮之不甘順受而和平抵制一法尤足折衝於樽俎之間於是以美約一事先爲之萌芽雖然美禁華工之約特我國民受屈辱之一端耳推而論之滿洲之土地人民我國主權所在之地也日本旣不允我參和局但許於和議成後與中國直接商議歸還滿洲之條約此條約果能滿足我國之意　否尚未可知也伊犁蒙古地方俄人常有窺伺之心併阻我張家口之開放日俄戰局雖結而我國之難方未已也各省路礦之權大半入於外人之手其合同之種種可議放棄權利者不一而足是又不可不賴我民之力以爭回之也 
　　是故今日抵制美約之舉而奏其効也則改舊約删苛例猶其効之小焉者也我之民氣自此愈昌團結之心自此俞固外人之視我也益不敢起其輕侮之心則收回東三省爭回路礦權杜蠶食之陰謀拒列强之要索乘此破竹之勢以挽救之吾國前途之發逹殆未可量也若團結不堅勢不能以持久而其結果終歸失敗則此禁約之不能改廢猶其害之小焉者也我之民氣自此愈餒外人之視我益有輕藐之心此後與外人交涉之事政府之無力能爭者我民遂亦無容喙之地矣願吾國民母以期望之過奢而遂致一　不能復振母以意氣之紛爭而馴致團體忽焉解散萬衆一心以此次之結果爲我國民死生存亡關係之所在庶幾不蹈前日之覆轍乎 
[各報關行致振華堂洋布公所函]  
　　敬啓者敝業同人於本月二十一日集議本擬限期停報美貨因恐有碍於貴帮六月十八日以前所定之貨不能流通非保全團體之道所以議定六月十八日以前之貨函請商務局調查明白將六月十八日以前之貨分别註册或貼印花或蓋圖記以便有所區别敝同人見有印花圖記者即是六月十八日以前所定之貨照常報裝倘無印花圖記者卽是六月十八日以後私定之貨一概不代報裝庶可杜塞貪利之徒不至再定此請已兩次函逹商務總會迄今未見商會示復不知何故奈據聞有萃大盛洋貨號於六月十九日向公平行冩定美貨數百包已見諸報章此等貪利忘義之人實堪痛恨倘再弗整頓將來必有效尤豈不有碍拒約之大局被西人所笑故此事不得不速爲辦理且調查六月十八以前之貨分别註册實於公所各商大有禆益緣刻下限期以前之定貨未經註册反至一時難售倘以經注册以前所定之貨能有印花圖記卽不作其美貨庶可光明正大出售客帮不致停銷務請貴公所從速辦理　貴帮中或有一二家存有私意不願註册此議不成敝同人等衹得再行集議停裝不寫美貨報單此乃公共之事中國四萬萬人無分　賤皆有責行敝同人等旣以連合一心結成團體無論何項　力或行東出場阻止敝同人等皆堅持到底不爲所動耳是否卽祈登　示覆因敝業同人甚多貴公所無從飭知專此上逹再　見申報登有廬山居士籌議疏通已定美貨條陳頗爲妥善貴帮前定美貨各商何樂而不爲乎（外） 
[四月同鄉會告誡抵制禁約]  
　　七月初一日午後三時四明同鄉在本埠四明公所當衆告誡抵制美國華工禁約由周廉生周嘯天戈朋雲翁英華諸君次第演說聞者俱拍掌稱快兹將决議辦法照錄如左一遵照商務總會之議不用美貨不定美貨二函致各處四明同鄉羣力抵制美約諸合於和平辦法三定七月初一起每日午後三時在四明公所演說不用美貨之義（外） 
[蘇帮書坊同業集議抵制禁約]  
　　昨日蘇帮書坊同業集議抵制美約不用美貨午後由該業董事管秋初及諸同人咸往祝少英部郎處集議（見） 
[銅鐵錫業公所簽允不定美貨]  
　　本埠銅鐵錫業公所以美國禁約苛持華人於六月十八日集議將花旗紫銅青鉛鐵釘等一概不定以表同情兹經各業簽允照錄行名於左老順記　義昌承　可熾承　唐晉記　愼裕　晉益升　承茂順　愼泰恒　萃泰　同昌順　泰順合　湧興裕　餘康　餘泰　源興順　袁萬順　福泰　昌記　裕豐　黄萬盛　昇昌源　仁和　鎭昌隆　王大有　萬聚　萬豐　天元　馮湧昌　德泰　德昌　王茂興　徐立昶　信大　順餘　俞義棠　俞馥棠　烏榮卿　烏耀卿　夏寳棣　孫茂盛　俞子德　魏升榮　許大和　嚴福海（外） 
[紗花布業集議抵制禁約]  
　　昨日南市紗花布業刊發傳單訂於今日午後二點鐘在毛家弄崇通海紗業公所集議（近） 
[彚錄各埠抵制禁約致曾少卿函]  
寓漢客民書美設苛禁虐我同胞海内同憤合羣抵制皆執事發起而提倡之熱血膨脹欽拜者五體投地矣然讀各埠商學界函件及報紙所登演說大抵以改良爲目的而爭廢約者則絶無僅有現已實行抵制尚希我公增其熱力不畏艱難佈告各埠同志不爭至廢約不止（後略） 
定海岱山商民書　此次抵制美約薄海同人聞風響應足徴同胞團體日有進步我寗紳商見義勇爲固不乏人而全無熱血性亦復不少（中略）敝處孤懸海外民風誠樸有名望不素著鄉里所推如朱君葆三其人者若得一紙書來未有不萬衆一心踴躍從命者（後路） 
　　青浦沈文淵葉宏灝書（前略）敝城連次會議不用美貨並相戒親戚鄰里男婦老幼概勿買用美物雖針黹鞋　之　亦不犯同 
 
 

Page 3

 
 
會所定之條會議時典商到者僉云以後如有花旗布疋亦一律不當（後略） 
常熟英文講習社書抵制美約執事熱心提倡竟能見諸實行凡我同胞皆當起敬僕等僻處海隅見聞不廣然於此事甚表同情今由同人宣誓自實行日起不再購買美貨并以力之所及盡勸導之義（中略）若能實行到底不特爲海外同胞造福且於我國民將來世界上之位置大有關係也（　） 
[蘇州士商决議實行不用美貨]  
　　六月二十八日蘇州士商在閶門外麗華茶園大會决議實行不用美貨園主陳世忠君慨然允借并代布置一切下午兩時紳商畢集由招待員接入各給題名劵一紙先將美貨最要各種代品曁各種布樣張掛場内門首卽由議長將開會宗旨會塲規則宣告同志由來賓蔣季和太史及武仲英君等十餘人曁會員等以次演說慷慨激昻淚隨聲下擊掌之聲幾如雷震皆一律贊成决計誓絶美貨　有素業香烟之怡和祥施炳卿君以訂有一年合同意尚猶豫未决來賓武仲英會員蔣伯雲兩君層層駁詰曉以大義施君亦見義勇爲决意簽名誓將合同廢去并有都亭橋大有成烟號吳訥士君宣言品海等香烟已於十八日一律停銷店内所有存貨准於明日下午送至元妙觀當衆焚棄以盡實行不用美貨之義務是日來賓按人分給美貨商標一紙計共送去六千餘張然見遺者尚屬不少云（容） 
[長崎華商抵制美約]  
　　二十九日東京電云在長崎之華人現已定議自七月初一爲始不購美貨譯宇林報 
[彚錄各埠致外務部電（爲抵制禁約事）]  
　　小吕宋粤民電續禁工乞拒簽字小吕宋粤民同叩厦門商民電美續　禁約苛待華人遣使晉京要求畫押懇設法堅拒以救民生免各國效尤大局幸甚厦門商民叩 
福建厦門耶穌教電美約苛待華人懇勿簽以重民命免他國效尤福建厦門耶穌教公叩 
蘇撫覆電鹽電悉遵已傳述　意轉告各商並抄電函知上海道一體轉告矣鼎咸（按此卽覆那尚書之電也）（麗） 
[日本議和隨員宣言]  
　　七月初一日倫敦來電云因美國各報關於和議上傳播使人悞會之言故齋藤氏不得不聲明此等皆係無稽之談并稱和議條欵已亦未知譯文匯報 
[德使爲江督辯誣京師]  
　　六月十九日駐京德使照合外務部云各報載有御史黄昌年叅周督共計十欵内有五欵皆因見好德人殊令本大臣驚心動目雖聞經張香帥查明均無實據然觀該御史以贈與寳星視爲奇怪疑周督見好德人不知周督在山東不過按照德約應有之事辦理而已並非特别與德人交好且如至江南後引用德人引亦見德人之可用而用之非有所私意也如此不經之肓論人盡知之而猶重煩政府飭查使本國政府人民聞之殊爲扼腕若　貴親王曉諭該御史使之明白最妙否則如此妄謬之語傳載報端周布天下殊可歎息云云（生） 
[電請商允俄使釋回西豐縣官京師]  
　　日前盛京將軍致外務部電云西豐縣令德凱被俄兵帶去前經兩次電逹未蒙示復現因拘留在公主陸敝處與俄人隔絶可否由大部徑商俄使令其釋回之處統候鈞裁（出） 
[直督電告日人蹤迹天津]  
　　日前北洋大臣電致外務部云拋朝陽楊鎭等電　蒙古奈曼王府内支應日人匪隊約百餘名於十一日自沙陀向逹爾罕王旗内去訖並有日官松得祿等在内府外分住匪隊亦有騷擾火神廟並無俄人此項日隊行　莫測（生） 
[海參威委員電覆滿洲情形海參]  
　　日前海參威委員李家鏊電覆外部云奉電諭後除受地方官保護者外所有中國商工人等遵即隨同委員前赴哈巴羅夫哈湊得羅布一千散給貧民以支火車之用紅鬍子在滿洲邊境作亂請電飭吉林各縣令保護中國越境之良民海埠華商之產已在委員處註　官產亦經開有清單一併抄送海參威砲臺統帶矣現駐哈巴羅夫哈因華商懇請照料公文隨帶餘禀詳李家鏊（生） 
[川督錫電告喇嘛仇教飭查明保護成都]  
　　昨法領事稱瀾滄洪潞江之間地名匝洪（匝洪想即雜貢）有喇嘛仇教請爲保護　語查川界至瀾江爲止其地似非川　當經電飭趙道杳明保護一面電知滇督統俟復到碐陳巴塘毘連滇境勾　實在意中前已迭電滇督派軍堵擊自當遵示隨時會壽辦理良銑（崑） 
[川督錫電覆巴塘軍情成都] 　　 
　　日前川督錫制軍　覆政府云咸電悉巴塘軍務奏明後卽經併力赶辦惟行兵以足食爲先關内外運路極難采糧又須在雅州以上諸費經營且該逆四出勾煽助辭如下瞻桑披七巖等番皆思蠢動不先解散勢難懸軍驟人迭經派員分　設法勸諭事外各番意稍歸順兵食亦已漸足馬提督已進札裏塘趙道爾豐卽出關繼進不日集師奮進改剿聞該逆紏衆數千將自裏至巴隘口抗守容再將進剿情形隨時電聞（崑） 
[滇督電告拿獲蠻匪情形雲南]  
　　日前滇督丁制軍電致政府云李守盛鄉禀維西李倅祜祐探稱巴逆羅進寰郭宗札徐鋒印蠻信譯　係約維　土弁和文曜勾結僧蠻一同起事該弁事露欲逃赴巴塘經李倅誘拿正法將其弟喇這老三拘禁候審又經李守拿獲蠻匪老和别怒帼鈕阿戞四名懲辦人心稍定惟各寺喇嘛數千素不守法雖經李守極力開諭鎭以　威未知能否帖伏已電飭李守分别良善妥愼辦理力保教堂並俟川軍聲息可通即會商堵剿瀾潞兩江之間雜貢地名在滇在川查明再復鐸統（岡） 
[桂撫致外部論辦理邊防電廣西]  
　　日前廣西巡撫致外務部云前奉敬電迭與岑督電籌辦法竊雜維法汛移退改行民政當係審察邊界地方較前綏靖故行民政以補軍政所不及桂邊雖袤延而土地人民本歸州縣轄治此時似無須别立名目與法應付桂旣設立邊防邊界民政與邊防汛政事本相因　須歸一以後距州縣過遠邊界較近地方所有交涉民政似宜田辦理邊防大員遴派文員譯員擇地駐扎隨時會商汛員妥辦文書一氣呼應靈通倘遇事有爲難田邊防電商督撫夁議若行此法則勘地勢籌經費議章程選人員绵應及時籌畫惟鄭京卿求去甚急邊防 
 
 

Page 4

 
 
改章未定桂省經費奇亦難得交涉人材鈞部垂念邊陲統籌全局應如何妥協之處伏電示（生） 
[唐京卿請派張蔭棠接英藏議約京師]  
　　西藏議約大臣唐京卿紹儀先請另行派員商議英藏條約奉旨不准現又請以張蔭棠接辦因茌印度感受暑溼患病也並請將張賞給京卿銜云（水） 
[外務部電駁駐德星使請調譯員北京]  
　　據外務部人云日前駐德欽使來電請派繙譯數員前往德國以資襄助現經外務部王大臣議商本部事務紛繁尚屬乏員任使所請揀員赴德之事碍難允許業已電覆駐德欽使（師） 
[練兵處派員移駐蒙古北京]  
　　練兵處議商政府以刻下蒙古地方諸多不靖防務尤關緊要必須添兵駐紥　昭愼重聞練兵處已電致楊玉書軍門迅將統帶大營一併移駐蒙古實力防守藉資鎭懾（師） 
[粤省督撫電爭廣九鐵路權利廣州]  
　　日前粤省督撫電致外務部云盛宫保電悉廣九鐵路一付　人則權利盡失粤中無論如何必須籌欵自辦以保路　勸非空　抵制　　　使堅持以　大局無任感　（出） 
[潮汕鐵路會勘情形廣州]  
　　潮汕鐵路自　辦至今議論紛紛或禀請剔退洋股釐正合同或禀請更改路線疎通水道十三日王叅議丹揆與沈觀察至菴埠會勘路線時各　紳耆均往禀見沈君友士并携帶地圖前往遂陳說潮州地理及水道大勢略謂潮州地居嘉應各處下游菴埠等處地勢東北高而西南低今鐵路軌道旣横於西橋梁又堵塞於南其中百數十鄉居民恐成魚鱉殊非兩全之道又復陳說數事一表明潮人爭路宗旨係爭國界非爭州界係保全鐵路非破壞鐵路二請飭林麗生認定妥溪籍貫并將督憲批示禀部立案三請飭該公司將各欵合同全數登報如有包修薦人等事卽請會同岑雲帥釐正後咨部立案以定人心而絶後患四水道一層旣沈觀察履勘將來應如何妥爲更改或應如何多開水眼之處當俟道憲　裁王參議遂將公司所有章程合同等件　行持出令沈君披閲並許登報宣佈以息羣疑其後汕頭商會諸紳董亦陸續往見所言磊略相似且謂此事諸人併無意氣雜乎其間不過以鐵路關係地方重大現若不言將來或别生交涉更屬不美參議頗以爲是又許作演說以解釋此問題云（谷） 
[京漢鐵路借欵咨請外商二部核奪京師]  
京漢鐵路因全工告成尚需借欵沙多函致盛宫保請十六兆佛郎克宫保只允十二兆佛郎克其餘四兆佛郎克應於行車餘利中籌措各情已紀前報兹悉此事已由宫保咨請外商二部核奪矣（水） 
[皖撫電請力爭所訂辦礦合同安慶]  
　　日前皖撫誠中丞致外務部電云查洋商在華辦礦應以合同爲憑此　合同上年係凱　翰在京與貴部改訂各欵　爲明允該商等自應　　况合同内旣無哈華託之名該公司及凱約翰亦未知照有案則哈華託貿然出信復擅自派人開辦實屬違背合同揆之法令尤不足爲據　英使旣以此藉口除飭商務局另備公牘咨呈外先此電復倘邀照章力爭尤深盼禱（玉） 
[重罰小輪拖船逾額載客京師]  
　　總稅務司以近來行駛内河小輪貪利多載以致時有不　之虞擬於前定章程五條外再添一條如小輪拖船載客逾額查出罰銀五百兩出有災患扣留重辦現己咨各督撫轉飭各關遵照矣（亦） 
[江督致上海道袁製造局總會辦魏方電文（爲在滬添設銅元廠事）]  
頃接户部咨就上海機廠地添設銅元局是否合式或改造或添建奏派丁憂候補京堂陳宗嬀赴滬查勘如果合宜卽將購買機器開辦事宜歸其一手經理等因除咨行外特先電逹望先部署照料馥艷印（嘉） 
[示知華比商會之有益]  
　　　者駐滬比總領事薛君照會上海道袁觀察以比國勃吕山京城現在設立華比商會講求各種貨物以爲推廣華比兩國理財之益起見等情觀察　照會商會並出示曉諭曰本年六月初八日奉南洋大臣署兩江總督　札光緒三十一年五月二十九日准駐滬比總領事薛照會照得比國京城現在設立華比商會係爲議求商務使本國　　國均能推廣理財之　又該會擬糾集華比兩國商賈工藝人等赴會各將所見互相贊助以廣財政往來之利益曉諭各商工藝人等　知悉並於六月十五日奉蘇撫憲陸札同前由各到關奉此合行　諭爲此示仰商賈工藝人等一體知悉云云（欣） 
[英德以波羅的海爲公海] 　　 
　　六月二十九日柏林電云英海軍擬至波羅的海巡游一事早已通知德政府以波羅的海爲公共之商柏林及倫敦兩處衆人之意尚無不合議德文報 
[德報不認專有波羅的海]  
　　七月初一日倫敦電云柏半官報不認德國有封鎖波羅的海之意 
[海員遊英]  
　　七月初一日倫敦電云法國工部局欲於十月内至倫敦遊歴此係特别之事因其將於倫敦地方設一特别議事會也譯文匯報 
[德布商約]  
　　六月二十九日柏林電云德國與布　加里亞之商約簽押譯德文報 
[庫頁島俄軍勢蹙]  
　　初一日德文報云東京傳來消息日本一小隊已占據克司服兩立海灣在庫頁島之俄軍現成孤立之勢定將投降於日 
[荷蘭攻南洋土人]  
　　二十九日倫敦電云沙拉排亞來電云荷蘭兵在西里伯島東方之白巨地方上岸時土夫雖從堅壘内極力抗拒終無成功遂盡潰逃死者二百五十六人　蘭兵死者三人傷二十六人 
[德皇訪丹麥政府]  
　　二十九日倫敦電云德皇已從但脫克地方至哥本哈根以訪丹麥政府 
[俄國亂事]  
　　二十九日字林報接倘敦電云俄國仍有同盟罷工及肇亂之事警察全行紊亂○七月初一日法文報云由 
 
 

Page 5

 
 
　　 
俄京傳來消息俄國工人爲罷工事有慘酷之境　　　　 
[俄將設立國會]  
　　二十九日倫敦電云從俄京傳來消息云大臣議會之意　甚喜地方選舉之制將用此以設立國會　制凡民　二十五歲以工有自由權者必受有公地歲納賦稅每省及二十大鎭應各　　選舉會比會中再選定代表委員其選舉之法皆用投票農人無獨自選舉之權其代表委員須兩縣會選出縣會員須中郡會選出　字林報 
[觀張園東洋大戱志略]  
　　張園東洋戱於　夜九點半鐘開演先　雜技西種大致皆準重心之理而特以趫捷勝次藝妓演東洋古戱　　後至角力場有力士九人更互相撲觀其奮迅猛厲之概令人油然興尚武之思中西人士無不拍掌觀者約數百餘人至十一點半鐘而散（适） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑督整頓吏治之批詞廣州]  
　　日前岑督聞得河源縣姚令貪庸劣跡當經札行惠州府　查現　　　　　　　 
該府已據實禀覆旋奉批示云禀及另禀均悉河源縣姚令藉辦學爲名官紳下串同舞弊共計縣署得銀二千餘元又復嗜好甚深違例擅派收發下鄉相騐種種貪劣荒謬實堪痛恨惠州府經歴黄用光查案不實河源縣教諭黄倬關說事件以上三員一併由司先行撤任遴員接署姚令得贜有據撤任不足蔽辜應由府先行委員馳往代理一面派員將姚令押解來省看管勒追贜欵聽候叅辦所禀牛捐公地兩項皆係練習員李廷璋出名禀招並有致送黑銀情弊以辦學之人而爲此卑汚之舉猶敢來轅混瀆揑開牛捐每年僅六百元更屬膽玩應將畢業憑照追繳由府查明該生有無經手侵蝕分别追繳並查取入學年分通詳斥革以爲藉學營私者戒禁革門丁改用收發原以祛除積弊今收發黄熊飛膽敢鳴鑼下鄉並收各項黑銀倚勢妄作一至於此應勒令姚令交出訊辦如係在逃卽行禀請通緝池麗南賄充牛房應卽停辦撤銷鄺乃恭賄買公地并卽繳銷印照將　退還爲建造學堂之用如敢抗違均予懲究不貸道府爲州縣親臨之上司即爲督撫耳目之所寄本部堂蒞粤以來愴念民生凋敝欲求補救以整頓吏治爲先迭飭各屬道府考察屬員認眞舉劾而實力奉行者究不可多得此次該府先派黄用光查案不實復派趙煥奎前往密查卒能使和盤托出眞僞立見似此辦事精實一絶瞻徇爲本部堂蒞粤以來所僅見實足以媿勵羣僚風示各屬使道府皆能若此認眞民隱安有不通吏治安有不起色乎大局阽危非吾輩用情之日願吾賢守持之不懈並願各道府交相勉之仰廣東布政司道照辦理並分别移行遵照仍錄批報明撫部院曁候批示此繳另禀存（冬） 
[蘇鄉學務蘇州]  
　　蘇鄉吳縣屬光福鎭西崦小學堂係鎮董馮紳奉府憲許子元太守照會設立馮紳本擬抽東平王廟香火資充作學堂經費經廟僧一再懇商遂作罷論另有木瀆鎮董馮茂才伯淵在鎭另籌的欵開一學堂禀請吳縣令轉詳學務處立宗定於七月初一日開學額設學生三十名一概不收學費（遵） 
[貞女詳請旌表蘇州]  
　　清河縣孫壯彩大令因縣屬孫姓女被張藍田乘間調姦因之羞忿交加自行服毒身死當將張拘獲擬以絞罪孫女貞烈可嘉詳由撫憲奏請旌表現已奉旨依議矣（　） 
[巨梟解省蘇州]  
　　著名巨梟魏家園經飛划右營米管帶在浦東購綫緝獲於二十二日由滬解省撫憲陸春帥飭押發吳縣張子蓮大令收入内監一面奬賞米管帶銀洋三千元想不日即當請令正法矣（　） 
[梟匪正法蘇州]  
　　前經飛划當副左旗領哨凌沈二弁在横扇拿獲拒捕之羅胡二梟匪解由發審局訊實詳准督撫就地正法六月二十三日晨由府尊許子元太守會同城守仉曾兩叅戎請讼行刑（道） 
[九江]  
　　彭澤縣候選訓導黄麕清與監生丁恒才爭地赴道轅具控奉批查此案先據監生丁恒才等來道具禀業經批府飭縣勒拘集証確訊詳辦在案該黄字八號洲地如果係該職等管業控縣詣勘明確毫無轇轕有册爲憑則艾曇等自不能任意揑控據禀前情仰九江府卽飭彭澤縣迅遵前今批示趕緊勒　被告艾曇及艾錦華等到案傳集原告人證查核册案質訊明確秉公斷詳察奪毋稍　延○貴谿安仁兩縣鄉民因爭界鬥毆殺傷人命經營縣彈壓竟有毆官捉　情事現在安仁縣民人潘黄喜赴道轅具控瑞觀察批示云查此案現經本道委查確情當因宕延日久貴安兩縣均委不結故擬以滋事地方旣在貴谿境内卽飭令貴谿縣就近勒拿毆官捉兵正犯從嚴懲辦命案首要兇犯均在安仁卽責成安仁縣勒限嚴拿務獲傳證訊取確供開摺禀道解候提勘禀奉督憲批示業已分别飭遵各在案是案經酌擬辦法雖屬兩縣究各任有專責且現在貴安兩大充均係新任自毋庸慮再　護據呈前情仰饒州府卽飭安仁縣迅遵　今批檄趕緊　拿此案首要兇犯務　關提屍親人證提同在押之吳鑑中等悉心研審務得確情開錄供摺禀候酌核審辦一面由縣查明貴邑羅姓有無斷繳未繳仍行越取情事據實禀復核奪均毋違延切切并候由　札行廣信府轉飭貴谿縣迅將毆官捉兵人犯　名勒拿到案確訊從嚴懲辦○十一日有李姓眷　由金陵附江裕輪船上駛行抵九江距有匪徒謂李係拐帶藉圖訛詐并欲乘間劫奪財物經輪船買辦飭送警察局總巡嚴孟番司馬判重責四百板押候遞解回籍瑞昌縣民人陳啓蘭等赴道轅貝控徐體乾等糾衆圍殺焚燒抄搶等情瑞莘儒觀察批示云所呈如果屬實原　兇横第畢竟何人見證未據叙明亦難遽信且披閲來禀案已控府并不靜候批示輙來道嘵續亦殊不合惟控關糾殺焚搶其中究何情節仰九江府卽飭瑞昌縣迅先查明案情禀復察奪一面勒拘被告徐體乾等到案傳齊原告人証秉公研訊確情分别究坐詳辦均毋違延○木帮公所董事屈順興前以同業張隆興等抗捐不繳等情具控張隆興亦控屈藉公苛派已經道憲批示兹屈順興復赴道轅具控奉批此案迭據具禀均經批府飭縣差傳張隆興等復訊應出帮費如未　清勒令措繳在案迄今日久木店張隆興等如應出帮費究竟已未清繳尚未據該縣復訊禀道殊難核　據禀明情仰九江府卽飭德化縣迅遵前今批示差傳張隆 
 
 

Page 10

 
 
興等到案齊集董事屈順興等嚴加查訊畢竟已未繳清務得確情刻日禀復察奪仍一面將私立碑石立時飭毁不容再有違抗致干嚴辦（名） 
[蘇州]  
　　准補南匯縣李紫滶大令自交缷吳縣署篆奉藩憲效方伯飭赴新任大令卽於二十一日詣各轅禀辭履新○蘇省當五錢因各處不能通用由官塲設局收回兹悉督憲周玉帥行文至蘇飭將所有當五錢一併造册解寗長元吳三首縣及寳蘇局委員於二十二日將存積庫内之當五錢較准分量備舟送寗（道） 
[湖北銅鑛一覽表]  
　　產地　　　　　　　　　　實驗評語　　　　官採與否　　竹山縣白羊堊礦　　　　　頗佳　　　　　　已開採　　　又　大礦山礦　　　　　　同右　　　　　　同右　　　　建始縣東鄉土玉河礦　　　最佳　　　　　　同右　　　　又　北鄉下霸觀礦　　　　劣　　　　　　　未開採　　　又　銅廠坡　　　　　　　含　硫太多劣　　同右　　　　利川縣金子山礦　　　　　最佳　　　　　　已開採　　　又　米湯溪礦　　　　　　劣　　　　　　　停採　　　　又徐家樑子礦　　　　　　砂輕銅少而劣　　暫停採　　　恩施縣東鄉河礦　　　　　佳　　　　　　　已開採　　　又　南鄉苦寨小礦　　　　同右　　　　　　同右　　　　又長沙河礦　　　　　　　同右　　　　　　同右　　　　又小水田後山礦　　　　　尚佳　　　　　　待採　　　　又歲餐漕礦　　　　　　　劣　　　　　　　未採　　　　宣恩縣界金魚塘礦　　　　極佳　　　　　　未採　　　　又　銅廠溪礦　　　　　　劣　　　　　　　同右　　　　又　鶴峯界之銅板雲礦　　質多鐵而劣　　　同右　　　　又　南鄉大山坪冾潮溝礦　同右　　　　　　同右　　　　又　罈子峒礦　　　　　　含硫太多而劣　　同右　　　　又　忠興壩蕭家坳　　　　質多鐵而劣　　　同右　　　　咸豐縣中堡礦　　　　　　略佳　　　　　　同右　　　　又　北鄉老泥壩礦　　　　尚佳　　　　　　擬採　　　　又　大毛坡香水潮礦　　　劣　　　　　　　未採　　　　又　銅廠礦砰　　　　　　劣　　　　　　　同右　　　　房縣隱玉河口礦　　　　　尚佳　　　　　　同右（成）　 
[湖北釐金局卡一覽表十七日稿]  
縣河口　　　　　　分局　　　　　　　二十四串　　　　　　　　 
府河口　　　　　　分局　　　　　　　二十串　　　　　　　黄花濚　　　　　　釐金專局　　　　　四十串　　　　　　　黄陂縣城　　　　　分卡　　　　　　　二十串　　　　　　　孝感　　　　　　　釐金專局　　　　　三十串　　　　　　　黄州府鵝公頸　　　釐金專局　　　　　五十串　　　　　　　沔陽仙桃鎭　　　　牙釐專局　　　　　四十串　　　　　　　新隄　　　　　　　釐金專局　　　　　四十串　　　　　　　下巴河　　　　　　專局　　　　　　　二十串　　　　　　　武穴　　　　　　　牙釐專局　　　　　七十串　　　　　　　　州　　　　　　　釐金專局　　　　　三十六串　　　　　　麻城歧亭　　　　　釐金專局　　　　　四十串　　　　　　　應城　　　　　　　膏關隨稅釐局　　　六十串　　　　　　　長江埠　　　　　　牙厘專局　　　　　四十串　　　　　　　天門　　　　　　　牙釐局　　　　　　四十串　　　　　　　岳口　　　　　　　釐金專局　　　　　二十串　　　　　　　沙洋　　　　　　　牙釐專局　　　　　四十串　　　　　　　河溶　　　　　　　牙釐專局　　　　　三十串　　　　　　　安陸　　　　　　　船釐局　　　　　　六十串　　　　　　　荆州府屬釐金並荆宜施牙帖沙市專局　　七十串　　　　　　　太平口　　　　　　分卡　　　　　　　二十串　　　　　　　江陵郝穴　　　　　分局　　　　　　　二十串　　　　　　　宜都　　　　　　　分局　　　　　　　二十四串　　　　　　江口　　　　　　　分卡　　　　　　　二十串　　　　　　　宜昌　　　　　　　水陸釐局專局　　　五十串　　　　　　　襄陽　樊城　　　　牙釐專局　　　　　七十串　　　　　　　張家灣　　　　　　分局　　　　　　　四十串　　　　　　　東津灣　　　　　　分局　　　　　　　四十串　　　　　　　南漳縣屬武安堰　　分卡　　　　　　　二十串　　　　　　　老河口　　　　　　牙釐專局　　　　　七十串　　　　　　　鄖陽　　　　　　　釐金專局　　　　　七十串　　　　　　　宗關　　　　　　　稽查釐金總卡　　　四十串　　　　　　　下新河　　　　　　稽查釐金總局　　　五十兩　　　　　　　沌口　　　　　　　稽查釐金總卡　　　四十兩　　　　　　　　以上計共六十局卡總局一其餘他項貨捐局及鹽務等局皆未及（位） 
[諭知船捐易人]  
　　馬路工程局浦江船捐自易吳炳衡承辦後恐各項船隻未能知悉昨經總辦翁太守飭傳全帮埠頭到局倩黄二尹諭話著即轉知各船一體繳捐毋得阻撓如違提究（欣） 
[俄領事請假回國]  
　　駐滬俄總領事闊君近因政體欠和禀准本國政府給假調治所有一切公事均由副領事柏羅君代辦作已照會道台袁觀察矣（近） 
[英界失火]  
　　昨晚七點半鐘英租界大馬路抛球場對過廣福泰外國衣店忽然失愼救火會洋人急驅皮帶車往救方熄計延燒福生照相店朱鼎成茶食店等共市面樓房六幢（見） 
[信包被劫]  
　　前晚上海信局包封經人担往南翔詎行至中途某處突來匪徒若干人將包封全行劫去該處一帶屢有劫奪之事不識有地方之責者何以終充耳不聞也（容） 
[火油炸傷斃命]  
　　上月廿六日法大馬路同順昌新衣店命學徒以鐵器撬開原箱火油遺火箱内灼傷店夥陳阿泉及司帳郭某一人即送至同仁醫館求治張阿全旋因傷斃命報知捕房飭傳屍　到案具自行棺殮結暫由店主出資備棺成殮延至前晚陳亦醫治無效而斃一星之火連傷兩命火油之猛烈可不愼哉（居） 
[飭緝販私]  
　　松江府田太守近來訪得南匯川沙兩縣交界之處每有匯棍糾合外來光蛋販賣私鹽於鹽務大有關碍爰札飭各縣等一體嚴爲緝拿（近） 
[代發勇餉]  
　　駐滬撫標滬軍營勇餉昨日已奉上海道袁觀察札委松海防沈司馬前往點名代發（近） 
[追倒欠]  
　　前者王衍椒遣抱王升投英美會審公廨控張桂笙等倒吞銀兩奉訊將張押候追繳前晚讞員關司馬提案集訊 
 
 

Page 11

 
 
王升供稱張桂笙係洋布店股東且銀洋進出歸其一人經理實屬責無旁貸豈能推諉不理爲特仍求追比張桂笙供此店亦友人所開小的在店居住行醫度日並不經理店務現在王姓之欵已央陳松桂代爲調停擬還洋一千元惟現洋祗四百元其餘出示票據仍求展期措繳司馬著張仍還押候補傳保人再訊（見） 
[上海官事]  
　　統帶常備軍第二隊陳玉笙總戎有珍昨目因公由原籍徐州來申住鼎陞棧○准補如皋縣周松森大令景濤　至道轅禀呈履歴○本邑守備葛歧山守戎鳳齡昨日因病　弁到道轅禀請給假三天○撫標　軍營管帶龍葆珊鎭軍昨飭丁到道禀銷病假○昨日道憲袁觀察因有要公先期知會前本埠美總領事海格局君訂於今日三下鐘在洋務局接見商議要公四下鐘再見德領事克君互商一切（近） 
[上海縣案]  
　　浦東總巡緝私巡船艙長陳德勝被鹽販毆戳斃命案内拿獲收押之潘發貴高八牙前晚復經縣尊汪大令研訊潘供湖北人向係販私餬口高八牙本亦販鹽緣鹽販百餘人挑鹽過渡良民划船徒勞往返不得渡貲衆各裹足不前潘因購一破船專於夜間划送私鹽每担洋一角鹽販不敢短少分毫陳德勝先被焦湖帮毆繫後捉湖北帮私鹽亦延蜂毆時高執扁担在塲曾否帮凶並未日見求鑒高供前曾販鹽現在某甲划船上爲夥專載私鹽每日甲給工洋三角小的並無船隻陳德勝亦係私販被沙和尚等兇毆戳傷小的實未且毆大令判各還押候再訊辦○硤石航船户顧阿五盜賣鼎裕行託裝之木耳洋菜兩包由行遣船主沈阿虎控奉汪大充訊飭賠償六成詎顧抗不遵賠兹奉提比惟求寛限令判還押將船變價理償○徽州會館左近　積尼菴被劫案内獲到之首犯陳阿福供出之施省三由浦東總巡局拿解到縣訊不承認大令飭仍收押兹查得另有施省三其人爰將在押之施省三提案略詰判交保候示（近） 
[新租界巡局紀事]  
　　閘北樹德公司經理人投是處巡局禀稱有江北人朱四張松林陳小六專收臭牛肉煮熟售賣穢氣薰蒸租户屢來饒舌請爲查禁等情局員章二尹准即派勇往查屬實傳朱等三人到局著各具不再售賣切結斥釋○　應人張恩炳投巡局誣稱伊叔鴻元逞兇毆人局員章二尹傳鴻元訊問供恩炳私付房租謀逐小的與之理論被其兇毆求鑒二尹察得兩造均非善類判交地保著　遷居完案（見） 
[會審公廨早堂案]  
　　長江梟匪章長林迭次犯案由揚州府江都縣獲案訊判永遠監禁詎被乘隙越獄而逃由江都縣差跟蹤到申尚未拘住已由包探趙銀和見其形跡可疑拘解至案當由江都原差投案聲請解回讞員關絅之司馬會同代美訊判之英德副領事將匪訊明屬實著先責一百板移送上海縣核奪○前晚婦人王陳氏行經福州路被流氓李有生攔路調戱情急鳴捕李竟持蠻不服反將巡捕號衣撕破因之解案請究司馬判責三百板押捕房四個月○豐泰昌控陳裕純欠銀不還由上海縣移文請提昨晨牌提到案判押候過堂移縣核辦○陳阿三控衛阿培行兇訛詐報由包探劉光正獲案昨晨解辦判押西牢一年○前者羅永德延律師陸舌儒控陳有芳兠售銅元騙取銀兩等情由關司馬訊判交保清理昨晨陸律師又投稱奉判之後陳仍未繳銀惟由保人先墊銀二百兩已繳存本律師處司馬著陳仍交原保從速理處○前晚大東電綫公司司事李和卿與大北公司内之費文卿在長裕里内酗酒滋事由捕送究判李戒責二百下押捕房兩月費戒責一百下押捕房一月○馬車夫楊阿四以傷馬駕車由西捕拘案判責五十板押捕房一天傷馬送交公醫馬房醫治○王紀生控被丁錦濤吳阿五無故毆傷由探解辦各責二百板押兩禮拜罰洋五元給原告養傷○馬夫秦阿法許榮生均以快馬違章由捕先後解究判秦罰洋二十五元許將保洋三十元充公○朱洪桂先後行竊裘寳生陳阿岳家之洋傘烟槍等物由探解辦判責二百板押三禮拜○粤廖鴻泰控吳彩頭吳阿林竊取衣物值洋一百八十元由探解辦判各責二百板押捕房兩個月○章定楠控田少銘捲逃衣物牌提至案判移送上海縣核辦（見） 
[法租界公堂案]  
　　杭州人陳士傑前投法公廨呈遞田單契據聲稱數年前在治下西門外九圖置買糧田二畝有奇以爲墳地餘田託左近之胡老炳照管耕種糧白田胡完納　因　回原籍無暇來滬今知被胡姓盜賣求請究追胡屈氏供此田無人顧問已數年矣去年忽有陳姓來認祖墳恐有冐認糾葛情事投縣聲明備案歴年糧串均存縣署大令斥退候傳是圖地保到案訊明再核昨日姚金山禀稱係九圖地保此田實係張姓業產托胡照管代完糧白屬實大令著下期來案候核○萬阿全禀稱有陳友鄉與伊友來店開燈竊去烟槍一支逃逸將陳扭案請追陳供與王阿榮同　吸烟因小的睡著被王　去烟槍大　飭陳帶去指提王阿榮到案訊究○王金生控張阿四行竊衣服吊到原贓送案請領奉大令訊供判枷一月責四百板贓還失主○瞿松泉禀稱前日有李兆隆　店購買銅器六件計洋十餘元遺兒子同往收洋詎李中途逸去致兒子不能　店小的前往尋覔原贜具在此人似有瘋病求請免　大令著當堂開釋贓交失主領回董乾生禀稱在吉祥街開設糕糯鋪前晚被歇夥吳桂生潛人店内竊去官紗長衫銅角小洋等物當場　獲送案情辦大令判責三百板○積竊　阿二在城内行竊去衣服携至法界爲包探拘獲解案請辦大令判押三天責二百板（居） 
[美租界捕房]  
　　某西人飲酒過醉倒臥於百老匯路由捕送入捕房押候至酒醒釋放○包車夫施阿二在耶松船塢手持柴銅值洋數十元爲船塢西人撞見拘入捕房盤詰之下據稱由出店宋錫山囑　携出當由捕頭飭探將宋拘獲押候一并送訊○賃居漢壁禮路一千零四十九號門牌房屋之某姓家前晚被竊頭面箱一口内儲銀洋及金銀首飾等值洋四百餘元昨由失主投報捕房飭探查緝○甬人忻廷法前道經漢壁禮路突被禮查西客邸侍者名阿土者紏衆行兇報由捕房飭忻自投公堂控告詎忻前晚又經該處復被阿土兇毆忻又報捕請究捕房仍飭自投公堂控告（古） 
[蘇省官報]  
　　六月十五日撫轅牌示慶　賀事恭照光緒三十一年六月二十八日皇上萬壽令　應遵光緒三年欽奉懿旨於三十六日五鼓俱穿朝服齊赴萬壽宫行慶賀禮又示諭候補通判郝爾泰知縣金乙麒張可均葛恩元均於十六日來轅覆考委辦教練處提調通判謝謙前日到差　州判夏際唐禀知奉委勸辦奉天實官賑捐差縣丞章承銘翁喝球周以　均禀調奉委阮試執事差宣繩武禀知奉總辦奉天善後賑捐局委辦賑捐差委辦南路警察武捕局馬　華禀謝三十年分夏防　内蒙記功兩次十六日通判王　禀謝奉委代辦銅元局新廠管理物料庫　校準廠器知縣李嘉福禀謝奉委銅元局　廠差葛恩元禀知奉撫憲傳考甄别縣丞沈愷儒禀謝奉委署蘇糧道庫大使事十七日臬轅牌示六月分考候補佐　月課定於廿四廿五兩日考試先赴牙厘局投履歴内　中書銜新選吳江縣教　徐在滋禀到指分江蘇諸叙試用通判謝垚由京來禀到知縣李維漢禀謝奉委赴江北緝捕差委辦奉天善後賑捐蘇州判夏際唐禀謝奉飭留蘇差委十八日委辦銅元局新廠管理物料庫兼校準廠通判王頤禀知昨日到差准補荆溪縣張渚司巡檢鄭清廠禀謝奉飭赴本任二十日知縣殷勳 
 
 

Page 12

 
 
萬銘璋均禀謝奉委銅元局舊廠稽查各處分銷即日到差應德完禀辭管解京餉赴都道庫大使羅鼎禀知謝蒙督撫憲批准三十年夏防案内酌委署理勞績一次記功一次二十一日撫轅牌示六月二十三日恭逢火帝聖誕撫憲親詣辦理鎭江下游釐捐　局　府志元專丁來省禀謝奉飭三月連盈蒙給予記功一次准補南匯縣李禀辭赴任二十二日委辦閶胥門外總察知縣戴運寅禀銷考騐來福洋鎗差二十三日候補道劉能緝禀知到武備學堂督辦差委署太平　同知高繼昌禀謝奉委赴東臺縣會審案件差知縣王維登禀謝奉委　解京餉差縣丞陳儔禀知奉常州府許委來蘇領當念銅元差府照磨姚佐廷禀謝奉飭二十九年押解名容縣秋審人犯蒙記大功一次巡檢陳祖鎔從九歸祖望均禀謝奉委院試稽查差管帶留防太湖水師左營陳正珀通知宜興防次來省卽調無錫防次差營務處緝捕委員鳴皋禀知由滬解犯來省 
[紅十字會捐欵]  
　　啓者本會前承四川川東　台賀觀察交來駐渝日領事德丸作藏分送撫卹旅順病傷人捐欵洋三百八十二元銀三十二兩三錢三分三厘四川建道台馮觀察募助渝　銀一百四十兩崇　莊交元揚州永興義號舉三十八兩倘來生助洋二百元南通州徐壽慈完願洋一百元周伯英代募范實咸龍洋七十元錢莊氏爲媳王氏求病速愈龍洋五十元王蘅孫助洋四十二元采郡曹廷浩求父病速痊洋二十元夢游祥生爲蘅　　　各助洋十元朱杏浦經募萬二區洋十元開下卅三圖洋五元戰事蔓延和議　　災廣欵絀將伯徒呼承緒大善士鼎力勸募解囊慨助仁施洋溢感荷難名除掣收照並函復外乞登報末用誌謝忱上海萬國紅十字會同人謹啓 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄四月初一日外務部欽天監侍衛處值日無引見植公續假十日吏部呈進月官卷召見軍機 
粤督岑桂撫李等　奏爲遵旨查明廣西被叅道府知縣各員酌擬懲處摺 
頭品頂戴兵部尚書銜署理兩廣總督臣岑春煊頭品頂戴廣西巡撫臣李經羲跪奏爲遵旨查明虞西被叅道府知縣各員酌擬懲處恭摺覆陳仰祈聖鑒事竊於上年八月欽奉寄諭翰林院奉編修趙炳麟條陳廣西辦匪五策擬呈代奏一摺著岑春煊柯逢時李經羲體察情形酌核辦理所稱李曰謙殃民名節並著　明據實嚴參原呈著鈔給閲看將此通諭令知之欽此又於上年九月欽奉寄諭有人奏廣相匪勢彼猖條陳　一摺著岑春煊李經羲體察情形會　妥籌奏明辦理另片奏叅總辦梧關稅務道員黄錫銓會辦知府程道元徇利朘削贜欵纍纍知縣李曰謙釀成柳州變亂等語李曰謙副經飭查尚未據覆並著確切查明據實具奏毋稍徇隱原摺片著鈔給閲年將此各諭令知之欽此除將原呈原奏條陳各節詳細會商另摺覆奏當將被參各員情節先後派委分省補用知府陳開熾廣西平樂府知府徐宗蔭馳往柳慶梧州各屬詳查兹據該委員等禀覆前來臣等　加察核並証以人言稽諸案牘如原參該省捐稅以梧州爲大宗總辦補用道黄錫銓本係徇利小人日以朘削爲事下關之卡優於中關該道以中關陋規歸公掩飾耳目下關之榖米大肚艇稅拖帶貨物小輪稅以及各項陋規大半侵吞入已倚巡役郭高郭祥爲爪牙遇事生風商民交困一節查改辦統稅即　剗除舊弊涓滴歸公起見中關陋規固不待該道舉以歸公下關陋規亦不容該道私之入已至榖米大肚艇一項其船腹船身較諸尋常船隻爲深廣榖米散放在艙較尋常船隻難於查驗從前抽收釐金時米商到梧專用此艇載米報稅過關以圖瞞漏近改統稅榖米稅係由出產處所起運時完納即有應補數亦經沿途各卡補訖到下關時不過查驗放行無須納稅故　腹艇　停泊歇業者且日以多下關稅旣無稅可收該道自無侵蝕其拖帶貨物小輪商民名之曰輪船拖渡　在大河查騐訪諸輿論其弊尚輕惟下關有所謂淺筏口稅者其弊較重經委員查出漏稅貨物確據雖數目有限然足見實有弊端又罰欵一項道路暄傳諸多侵蝕内以烟土爲尤甚經委員查得有公安詳一起完公烟土計重二千四百餘兩調查該店簿據原價值銀八百九十餘兩而黄錫銓所報變價銀數除提一半充賞外一半充公銀僅止二百八十餘兩原叅謂其陋規入己事出有因至郭高曾經黄錫銓派令管帶緝私小輪旋經省局行令驅逐郭祥經黄錫銓薦在上關查船以巡丁升爲司事同人羞與爲伍現已銷差此二人當差未久查無實在劣迹惟與黄錫銓同里平日又以小忠小信見好於該道信任稍過以致物議沸騰此查明黄錫銓被參各節之實在情形也又如原又試用知府程道元結交平安銀號司事李箎石贜欵纍纍者此人經手程道元初充廣東會館客長包收賭規遂擁厚資捐升知府營謀得梧釐兼署梧守梧州五屬屠捐宏義堂前撫批准　辦羅道元謂該堂辦理不善另招永和堂承辦人皆莫喻其故嗣知永和賄託李箎石送過銀元二千故將宏義堂革退梧州柴竹行之設公濟堂因柴竹公欵爲陳朝棟江煦等所侵蝕商民鄧泗記黄利記禀准撫院化私爲公每年報効經費銀千五百元出公濟堂撥給於程道元涖梧陳朝棟賄李箎石關說送禮千元改招均益堂接充陳朝棟等爲司事而公濟所繳學堂經費歸於烏有矣程道前充會館客長時與公平押鋪嚴姓有隙及視梧事令府署親兵持洋槍往押旋邇帳房蘇廉甫卽蘇老三持票往該典詐銀千元該典允給五百元付百元持回府署因恐該典播揚謀使蘇老三暫移出署以杜人口蓋託斥逐蘇老三之名陰爲重罰公平　計厥後該典又出銀二千五百兩始寢其事一節杳程道元係廣東東莞縣人爲諸生時鄉評即已甚劣嗣後來梧充當廣東會館客長所辦事務如商家有事應禀地方官者必用客長先通聲氣賭館應繳規項亦由客長關說甚至包收包繳藉分餘潤程道元充客長時是否如此雖難追究然其捐納知府賣賴衆商之力以向充客長之人一旦居官於其地榷稅於其地謂其一無恩怨弊絶風清誰敢信之據委員傳訊平安銀號司事李箎石有無與程道元過付贜欵除公平押鋪罰欵二千五百元經該押鋪商人駱韶　當堂質對李箎石已供認外其餘恃無佐證堅不認供至枵州五屬屠捐據委員傳訊永和堂商人陳維嶽有無賄託陳維嶽不肯承認訪諸人言有謂屠行司事託李箎古向程道元說項明送銀一千二百兩者有謂程道元暗得銀二千五百元係由李箎石經手者然杳無實據未足據爲定評柴竹行一事檢查本案卷宗均益堂司事係陳耀棟無陳朝棟之名傳訊陳耀棟當日曾託何人關說據供並未託人關說一切均係遞禀批準檢查程道元此案批詞内有將均益堂所出公禮一千元以四百元津貼公濟堂以大百元撥充巡警費用之語原參所指千元一欵似尚無入已情事至公濟堂所繳經費調查歴任移交册籍欵目頗多遺漏原參謂此項歸於烏有不爲無因又查蘇廉甫籍隷廣東生長梧郡聲名向來惡劣程　元爲客長時卽與交好後署梧州府以爲帳房押槍詐索各事實蘇廉甫與程道元同謀所爲惟卷查所罰銀一千五百元修理緝捕碼頭以五百元撥充育嬰堂經費以五百元撥還挪借公欵此查明程道元被參各節之實在情形也至李曰謙先後被參兩次大抵議其養成陸阿發梁桂材之勢及信任帳房張姓與盧元溪李振聲並任性濫殺查李曰謙目光緒二十五年九月到宜山縣任爲人小有才能色厲内荏地方人皆畏之所用帳房張姓號俊卿湖北人與李曰謙舊好干預公事任意招摇宜山人虚元溪係屬著名賭棍平日結交匪人與陸梁二匪素識後因納交張俊　遂見知於李曰謙派令管帶衛勇李曰謙一日往理苗辦匪被困盧元溪出之於險李曰謙懷之彌加信任盧元溪更明目張膽包收慶遠各屬賭規與　俊卿暗地分肥二十七年五月李曰謙派盧元溪及龍門團總梅慶雲率帶勇練下鄉辯匪盧元溪梅慶雲乃籍捕匪之名擇肥而噬四處搜搶銀物妄殺無辜並將素有嫌怨之人綑縛送縣旋經各村民紛紛上控由各上司飭縣究辦李曰謙僅將梅慶雲革去團總監禁二年盧元溪所帶衛勇全數裁撤而於盧元溪及各勇練　搶銀物則不追究至原叅殺戳監犯一事則非由盧元溪而起係因監犯劉八密禀匪犯韋保同父子句串左外之劉玉松韋朱氏暗遞鳥槍火藥圖謀劫監李曰謙聞信即　兵役搜監得鳥槍馬刀火藥等件隨將監犯三十三名處斬事後始行通禀惟祗報十三名並補叙劫監情狀揑稱當塲格斃五名斬决八名光緒二十六年陸阿發梁桂材自龍州竄入河池蔓延各屬李曰謙見匪勢日盛力求交缷已奉文調署宣化　猶迫不及待請於本府暫以天河縣趙鎭清兼署宜山卽日缷事改裝另服 
 
