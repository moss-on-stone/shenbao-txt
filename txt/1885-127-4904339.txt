# 1885 - 127 - 4904339

 

Page 1

 
 
[三十八號畫報出售] [  申報舘主人啓]  
　　管理甬江招寶山炮臺之吳吉人遊戎於攻戰之暇扮作漁人模樣親往法船偵探虚實忠勇實冠等倫恢復諒山一役爲中法接戰以來未有之大捷我國効忠者衆敵人亦自悔禍故議和之電不後而不先兩圖編入此次三十八號畵報准於二十六日出售其畫譜之羅漢圖俱係任君阜長所繪筆墨之妙不煩贅言畫報仍然九圖後附淞隠漫錄一則閱者鑒之此布 
[經藝淵海例言]  
　　邊孝先儲將腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄉會墨之中式者大都五光十色炳炳麟麟盡能事而蔚巨觀經藝之菁英乃大洩焉僕心好之而徧覽坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訊而投贈者積有卷軸嚴定去取又查各經中之可以命題而前人未經涉筆者出資倩名手分題補作其除淘汰不計外共得文一萬篇交點石齋縮印成帙將次竣工爲錄例言以告同志一名曰時文必尚入時經文尤非時不可是編所采雅合風會凡簡淡高古之文概從割愛而坊刻之濫竽充數了然無味者更無一字闌入求當於時而巳一經藝所以覘才華沈博絶麗斯爲正宗是編專取考据精核據引宏通故字數有多至八九百　開拓心胸　者快之一佳文旣夥去取綦難是編一題至多不逾三四首然必各備一格或訓詁體或騷選體務取書卷詞華並擅其勝故無疊床架屋之弊一五經旣分選文亦必相稱畸輕畸重殊欠精當是編銖兩悉稱每經約二千萹多則酌刪少則補作熊肥蛤瘦之譏吾知免矣一是選經飽學家反覆校勘寄字奥句訂定無訛初不敢草率從事貽誤當世盡區區之心而巳一是編專倩精於書法者工楷冩眞前後一律每頁八萹紙張潔白字跡　黑裝訂亦極精雅表裏統觀歎爲僅見以上側言從原書錄出先行佈告蓋恐壟斷之徒魚目碔碐雜投欺世購者辨别不精勢必重貽後悔所願海内君子於購辨是書時詳加審視勿被所蒙訂於四月初出書如願躉售速來點石齋面議此佈 
[論兵勇滋事]  
　　治兵之法古人嘗言之矣威克厥愛允濟愛克厥威允罔功可見統帶兵弁必威重令行而後可以軍伍肅然此固不易之常經也漢李廣以寛聞程不識以嚴聞人多樂李之寛而畏程之嚴然後人之效法二君者則甯爲程而勿爲李細柳眞將軍㶚上棘門實同兒戲耳然其所謂寛者不過不設刁斗令軍士各就善水草處駐紥且使人人自爲戰而不以軍規繩之降而至於今日則變本加厲愈趨愈下其統帶諸人往往初未知兵凡軍中應如何二令五申應如何一懲百警皆茫然絶無所知直至以衛民之兵轉以擾民始聲其罪而致討焉則已晚矣昨報列兵勇滋事彚錄一則閱之而不禁慨然也嗚呼今誰是知兵者哉今誰是善於將兵者哉左李諸公功高望重不能時親細務卽其躬在戎行亦祗將將而不將兵此下則營務處之權爲最重無論何省凡督撫之營務處雖其官不過道府而提鎭以次均歸節制非營務處之可以節制提鎭大員實則假督撫之權以爲權而營務處之諸人果皆知兵與否則亦未可知也夫福建所撥之援浙各營本以浙海被侵時事急迫故調此援兵以相救應今則中法和議巳有端倪浙防稍鬆故援兵止於温郡而不復前行大約請閩中大憲軍令再定行止此路援兵多係廣勇與温郡之練兵旗兵素未浹洽一遇細故口角相爭漸至用武此本意計中事况據稱廣勇之滋事者不止一二　如闖入人家閨闥以圖奸淫捱身於婦女雜沓之區以圖調戲此等事旁觀者見之必將大抱不平無怪練勇旗兵之憤氣勃發也夫治兵之道亦非專以嚴爲高也兵勇之滋事大要有數端其有本係遊勇賦閒口久流落不覊平時之困苦流離已非一日忽焉而重登軍籍則彼舊習未改每恃營中之勢横行不法因而滋事者有之又有素稱勁旅調撥他處恃以爲援應之師彼則自以爲到彼立功所全甚巨遂欲惟所欲爲以爲人方感恩之不暇斷不至敢於違命因而滋事者有之又有平時亦恪守營規不敢滋擾繼緣軍糧不給欠餉過多日用所需動多支絀卽不敢喧譁索餉釀成巨禍而强賒硬買自救目前因而滋事者有之又有統領各員存私舞弊軍籍則每多虚額兵糧又不無尅扣狡黠之兵勇默伺於其側以爲上旣不公下焉者尤而效之當亦無如我何遂以有挾而求有恃不恐凶横囉唣諸多不法而營官亦以粧聾作啞虚與委蛇者處之於是號令不行彈壓不𦚣因而滋事者有之凡此數端皆兵勇滋事之所由來也今此駐紥温州之兵勇其屢次鬧事究竟是否由此數端則固未能灼知然以意測之大都不外乎此數端者近是說者謂其咎在於兵勇而其實則未始非營官有以致之盖營官苟平時督率有方公平廉正則彼兵勇何敢放肆至於此極平日不能整肅營規隨時稽察嚴密防閑及至情罪昭著而始若豁然夢覺笞之　之革之辦之甚而至於以軍法從事殺之梟之噫其能免於罔民之誚乎夫爲兵勇之人大抵赳赳武夫性情暴戾剛很自是不免但軍令森嚴輕則責軍棍插耳箭遊示重則斬首軍前此其人於軍中之規矩詎有毫無所聞知者而猶敢於横行若此其意中豈尚有營官哉豈尚有軍法哉然其所以敢蔑視營宫藐視軍法者則必有其所以然之故其所由來者漸匪一朝一夕之事也或者謂某處之人剛而很某處之人狂而悖决不可用以爲兵然天下之大又豈盡以地限吾則以爲普天率士無不可用之人視乎用之者何如耳吳宫教美人戰千古傳爲佳話以江南土薄水淺人多柔脆又加以弱女子娉婷娿娜豈能稱戈比干鼓進金退悉按軍令而一無遺誤然以孫武子一經教練居然成軍此卽盡人可用之明証特無孫武子其人則雖有强固之性果毅之士不但不足以却敵而捍民適足以害民而資敵嗚呼詎不大可痛哉方今中法停戰詳細約欵迄今議無眉目聞法船之在中國洋面者雖未顯然敗盟而已公然搜查往來商船隠隠有伺隙蠢動之意此時各處應援應防之兵不但不可撤且宜格外加愼加嚴如駐紥温郡之兵勇自謂可不必赴援而任性縱恣至於如此其極噫是誰之過歟書竟爲之擲筆三歎 
[上諭恭錄]  
　　三月二十一日奉上諭慶裕等奏查勘永陵應修工程請擇吉興修一摺　欽天監於本年四月内選擇吉期先行知照卽着盛京將軍會同工部侍郎屇期敬謹興修欽此同日奉上諭鍾濓奏患病日劇懇請關缺冋旗一摺盛京兵部侍郎鍾濓着准其開缺回旗欽此○二十三日奉上諭本日在神武門外叩閽之護車順喜着交刑部嚴行審訊欽此 
[木舘接奉電音]  
　　昨得京友來電有三月二十八日旨一道敬謹譯登○三月二十八日奉旨着於四月十五日在保和殿考試試差人員欽此 
[詳註前電]  
　　三月二十三日本報所登天津要電一則當因電音過簡其中尚有微訛刻得津友來函云傳聞 
 
 

Page 2

 
 
二十日奉有諭旨吳清帥革去左副都御史賞加三品卿銜持節往俄清理吉林交界事宜其撤去北洋會辦者殆以王事賢勞不遑兼顧也至因何將左副都御史革去亦未詳悉總之與革員張幼樵無涉合亟登報陳明然三月二十日邸抄本舘業巳接到並未見有此諭津反所傳恐亦未確也 
[北洋大臣李批沙寗船公禀]  
　　據禀已悉本屇漕糧暫由洋船攬裝原爲權宜之計目下海氛漸靖該沙船本可照章承運惟太古怡和等行所訂合同雖逾正月十五開運期限能否不致爭執殊難懸揣或由少甯船酌貼洋行棧租各費責成原辦人員妥爲調處仍歸沙寗船全運六成但向來該船只能駛運一次今年時令已遲以致米色蒸變如約計船不敷裝似應仍由沙船分給輪運下次不援爲例事關天庾正供更繫華民生計允宜杜後患而仍不誤今漕仰江浙督糧道妥速察酌辦理具報仍候督部堂撫部院批示禀抄發此繳三月初六日 
[招商輪船運漕滬局咨江蘇海運局稿]  
　　爲咨商事竊照敝局　承貴局曁浙局撥交已經兌騐糙白粮米四十餘萬石當因海運艱阻敝局暫貼棧租交存旗昌洋棧今據駐棧司事報稱米色蒸變積久變甚等語查今屆漕糧雖因秋潦日久米不堅實然各州縣所解米石無不加意剔選故賠累數倍於往年騐兌之際又經貴局格外頂眞故米色轉勝於歴屆不意稽運存留如此其久雖經先事預防於上棧之際加厚糠墊多留空隙廣開風窗無如下水上騰巳屆季春之月令塗泥厥土本屬禹貢之揚州天不易夏而冬地不易南而北糙木至立夏後無不全行蒸變者色旣黄黑相間質亦空鬆無實故俗諺有四糙黄米之說婦穉皆知謂糙米至四月黄變不可舂白也敝委等生長吳越　自田間上冬卽慮及此曾於十月十一等日電商盛道憲接奉電開只管旗昌所裝四成並無百廿萬石并已回明傳相如竟甫開卽封停運蒸變人力難回亦不干咎院札已五百里排遞辭卽誤漕等因又於本年正月二十三日禀奉北洋大臣批開據禀江浙糙白粮米現在斛收寄棧自應如此辦理以免船户守候滋事惟南方地濕雖令加厚糠墊多開風窻恐交三月漸有蒸變仰仍設法防備如果人力難挽只有聽之屇時起運應祭看成色與糧道議明妥辦仍將情形隨時具報等因是米色蒸變本屬意中早邀各憲明鑒惟事勢旣極其艱難人力務期其殫盡徧詢老於儲米者云每交立夏將米包翻出架空裝儲則蒸變之患略可稍弭惟洋棧規例每石翻出重裝須費一分五厘四十萬石卽須六千元又棧租十萬石外四月分起均須照算上棧之際又留空隙占地五十萬石之多每石棧租袋租共計四分已按月貼銀一萬六千兩若再翻空占地益多棧租益重水脚本無可餘此費又將誰屬轉輾躊躇擬請貴總辦委員到棧分别察看將已經蒸變之米先行翻騰其餘應否全翻稍弭蒸變之患聽候貴局酌量情形封呈米樣詳請飭遵如果所費無多敝局仍願賠貼稍酬我國家通商惠工之恩如其力所難任擬請另行核議至本屆漕米雖經蒸變然州縣已窮於賠累局棧亦困於收藏朝廷以大局爲重非急轉輸京倉又儲米甚多同此陳朽應否將天時所限人力難拖各實情詳請先行奏咨以卹漕困之處悉惟恩便須至咨者 
[輦下述聞]  
　　前報載京師疫癘盛行一事聞刻下疫氣尚未少减不特華人互相傳染勿藥難占卽寓京諸西人亦半被病魔作祟雖有西醫奏功仍非易易也○前報載丁丑進士内閣中書李某虐妻致斃一案兹聞李字春舫業經刑部定讞擬以徒罪三年疏上皇太后大爲不悅著改爲發往軍臺効力贖罪刑部遂遵將李君起解李不耐孤衾挈其寵妾同赴配所已於日前起程矣○日本使署向在東四牌棲北六條胡同房舍尚屬寛廠惟與西國各使署相距太遠酬酢　來殊形不便而荷蘭國公使常不在京使署常年空閉日人遂羅而致之現已鳩工修葺不日將卜鶯遷矣○前報所記田姓奇童近患河魚之疾醇邸命遷入三家店機器局總辦恩翰臣觀察處藉以養疴想天相奇人定能災消二豎也○本屇黄花魚到京崇文門吏胥因陋規未能遽得多所留難不卽呈進販魚者以進呈之前巿中不能發售鬱而不宣致多朽腐云○升任浙江藩司許星臺方伯到京後暫寓賢良祠以便召對沈仲復大京兆　蔚如中丞亦相繼而至德星聚於一隅誠一時盛事也 
[四明雜紀]  
　　中法停戰多日而法兵船現泊鎭海口外者仍多少無定故日來水陸各營防範較往時更爲嚴密○宗太守去任未幾花會串客赶會開賭等事卽己故智復萌其中惟串客爲尤多離城一二里竟敢搭臺開演並未聞有一起獲案者非差保之容隠朦庇而何○保甲分局張白海委員前夜拿獲竊賊送府陳太守並不發落反斥該委員多事殊所未解○鄞縣件作僅戴炎一名並無接充之人程邑尊現特出示招募○鄞江橋章村王家車頭薙髮店墮民葉如金之妻年二十九歲於日前爲雷攝出門外端跪不仆衆趨視之則髮已被雷火燒去而人未震死見者皆莫明其故俄而該氏告衆曰我於年前某日曾以水銀拌飯將毒我夫夫適有事外出不食未死昨日又萌此念巿得砒霜將以毒翁今僅焚我髮而未殛我躬殆天所以儆我也聞者悚然 
[五茸譚屑]  
　　新任時太守前以正任博太守急欲交卸晉京故奉委之後僅詣蘇州謁謝衛中丞卽行擇吉履新督轅未遑禀謝今太守略將公事理有頭緒於二十六日啓行前往金陵謁見制憲其瀛眷向住滬城前月接篆僅帶同貨捐局舊友兩人及僕從四五名輕裝赴郡趙清獻琴鶴之風何多讓焉現聞金陵公旋將過滬挈眷進署云○正任博太守政尚寛和性情平易屬員紳士愛戴殊殷惟地方公事及一切善舉以率由舊章無所更始之故不免漸形廢弛時太守精明幹練振作有爲到任未久事必躬親卽如前月二十日親赴郡屬育嬰堂查點收養領養各嬰孩一節曾經列報蓋堂董實不料太守之親至也是日觀者擁擠皆知太守之實心任事一時城鄉喧傳殆徧各經理善舉者已爭改舊轍整飭不遑矣聞松郡善堂經費較他處獨多卽以育嬰堂而論計有華婁等屬腴田四千餘畆每歲收穀八九千石尚有青浦等縣當舖生息故太守推誠保赤首先整頓闔郡士民已曉然於新使君之風厲矣○西門外秀塘橋年久失修石級傾圯籌欵興工頗非易易太守躊躇再四擬稽核各善舉中之餘欵提充動用抑另設法勸捐皆以甫經蒞任民信未孚不便輕躁舉動故擬俟秋冬之際再行邀集紳董籌欵修築於此見太守之欿然白視無求治太急之心焉○前月廿八日爲東嶽誕期松郡向章　會三日廿六日各神出巡西門一帶次日周歴城外至廿八日進東門還殿會中儀仗之外無過清吹細樂香亭馬纛各色旗繖以及幼孩馬上故事壯夫臂香龍燈擡閣高蹺地戲之類一無所有殊不足觀然　動城鄉來者不下萬人東西城大街一直五里摩扃推背幾難厠足巿河亦爲之塞樓頭燕語畫舫青蛾頗有長安水邊之盛而會中擡諧神轎者與馬上綵旗每過一叚必絶塵飛奔以博觀者之笑亦風氣使然因之墜舄遺簪有極情形狼狽者聞某年因春雨過多神不出巡後果大疫故會雖平常而司事者奉行惟謹云 
[訊案述實]  
　　前載張五解蘇質訊一案刻悉前月廿七日經臬憲細加嚴訊並無實在確據原告亦稱事屬傳聞業經責懲天下事本難逃一實字大憲已燭張冤聞將不日開釋以免冤陷云 
[麥田望雨]  
　　天津來翰云時經立夏尚未雨逶郊原以致二麥乾枯絶無蓬勃氣象倘再雨澤愆期恐麥秋必大减色矣 
[西江瑣記]  
　　八旗會館落成一事前已錄登上月初五日復行團拜之禮德中丞居首席總查七門之逹太守及候補各員以次列坐梨 
 
 

Page 3

 
 
園絲竹盈耳洋洋直至日落虞淵始各興辭而散誠盛會也○初五日晨有小竊至進賢門内東嶽廟竊取神像銀盔適儈徒洒掃殿庭見而追獲旋卽送官究治○某甲在廣潤門外八叚地方開張烟館雇某乙爲司　初八日賓東偶因細故口角相爭乙不勝其忿卽吞紫霞膏而斃人謂甲乙售賣烟膏害人不少以此始者亦以此終天道報施不爽於人何尤焉○下屬與上司同城動　掣肘惟有才者足以獲上而行其志亦惟有德者足以容人而昭其度署贛州府王大守筱初素以明敏著聞　年由簡調繁同城駐有贑南道文觀察官場中以太守意氣頗盛虞其與觀察或有齟齬乃太守徑情直遂應行者行應止者止一切措施亳不瞻顧徘徊而觀察亦信其志之無他優禮有加始終如一卽往來一節亦見其相得益彰也初太守之謁觀察也觀察不欲以禀見相勞多辭之有公事則由僚幕轉致迨觀察之答禮也多親拜而不會又不欲以恭迎相勞可謂體恤之至矣而太守意其爲簡也一旦觀察　駕出轅拜會太守坐甫定太守以府署花廳太狹不足容大人爲辭觀察知其意返駕回轅卽以其號房悞傳拜會之命特革役以謝過太守亦感悟卽革府號房以明罪上下浹洽如初說者謂非太守之賢能不足致觀察之優　非觀察之寛宏不足成太守之伉爽君子于是兩賢之○十三日候補道督辦書局繆芷汀觀察之女公子于歸署糧道陳遂生之公子妝蓲頗盛　喜者絡繹於道百兩御之爛其盈門向之見於詩者今乃目遇之○近日有湖北逃荒人百餘名至江近處居民往往無端失物如江南會館存錫器一櫃封鎖甚固昨啓視之則錫器全失而封鎖如故又老東嶽廟僧人積有白金二百餘兩亦封鎖依然而白金己化蚨飛去識者謂鐵𥃲盤裝枌逃荒模樣混入人家暗行其術故地方官已驅逐出境矣○候補府顔筱夏太守上年署理南昌府措置裕如旋提調牙厘總局事務亦井井有條今因晉京引見己交卸牙釐局務十三日南昌一府二縣同在江南會舘爲太守祖餞招梨園侑觴賓主盡歡而散○會垣優差以牙釐局爲首善後局次之軍火保甲局又次之而提調一缺皆係知府班十三日善後總局提調馮太守培之交卸局務接辦牙釐總局提調而善後總提調則以軍火總局提調周太守翰如接辦其軍火提賙則以新補府姜太守蕭波接辦劉太守小馨會辦又總查七門城内保甲逹太守敏齋現已交卸接辦者爲候補府宋太守梓儕云○近日撫建大水章江洪流驟發湧至滕王閣計初九日漲水一尺二寸夜漲水九寸初十漲水九寸夜漲水五寸自十一日至十三日漸將退清不致成災○初十日藩憲委陸錫康管解固本地丁銀進京十三日委李燮管解軍餉赴金陵委張葆和管解鹽餉往金陵揚州○德化縣印務委周明府文潮署理前已列報今悉明府定於十五日由省往德化履新 
[强姦幼女]  
　　蘇鄉木瀆鎭有名阿虎者年逾弱冠向爲小快船夥前日路經某村落見有農家女阿大者亂頭粗服未滿十齡偕其七歲弟叱犢河邊臨流照影阿虎挑以游詞女童眞爛漫漠不關心阿虎情不自禁竟將女推仆草地縳而汚之小女竭聲嘶喊其弟亦赶告其父一時村衆畢集將阿虎縳住痛毆一面交該處地保看管連夜載女報縣飭穏婆騐明圖姦未成僅屬浮傷遂提阿虎到案鞭背掌頰各四百笞臀六百釘鐐發化莠堂禁錮以懲　惡云 
[吳淞紀事]  
　　昨報列吳淞鎭團丁拿獲游勇一節當經河鹽廳吳君研訊解案之二人據供昔曾當勇現因染病銷差無以度日不得己在印家宅開設烟間聊資餬口吳君謂烟舘早經奉禁爾等猶胆敢抗違私設實屬目無法紀本應重懲姑念異鄉患病情狀可憐着卽出境不許逗遛二人叩謝而去隨訊西局團丁謂爾等巡夜原以杜宵小而安閭閻設見有私開烟館及藏垢納汚之處亦應禀請本廳示下不應擅自拘拿如此妄爲亦屬非是遂飭將團首二人各笞百板以儆該二人以事由東局團長阿大唆使今反置身事外欲與評理旋經兩局勇丁出爲排解始得寢息○昨晨威靖兵船自張華浜展輸赴申聞新授湖廣總督裕制軍由天津航海至滬換輪赴楚履新故長江提督李與吾軍門飭派該兵船至申預備送往也 
[續述要犯解回事]  
　　要犯解回一節昨報祗登大約兹聞曹錫榮父母均巳年邁膝下祗一子因援例備情籲請留養臬憲俯准所求爲特札縣批差將曹解歸上海縣查明是否雙親年老丁單再行核辦云 
[惡棍毆人]  
　　前日上午張桂泉扶母王氏投上海縣控稱兒子在火神廟左近學塾讀書昨日傍晚讀罷回家中途忽被流棍葉源源及其弟阿松兩人剝去衣服我母聞而向論反被毆傷求請騐傷提究帮審委員王鴈臣司馬飭將張王氏扶至案前檢騐旋據仵作禀報兩腋果有傷痕司馬准卽出單提葉弟兄到案訊究張王氏母子叩謝而出 
[中途倒斃]  
　　昨日上午十點鐘時有一幼童扶一年約五十餘歲之老人行至本城縣前街驀然倒斃好事者詢之該童據稱死者姓金名阿寳浦東龔家路人向爲泥水匠僦居老學前家中尚有親屬刻因患病命我扶赴縣南濟善堂求治不料畢命中途迨下午由屍子某甲命人抬回備棺收殮 
[調停命案]  
　　昨報列本城天主堂左近傳姓薙髮店學徒富寳吞烟畢命一則兹悉富寳姓金昨晨其兄某中抵滬趕赴該店見弟慘斃心實難廿遂欲涉訟琴堂當由沈之姊氏央該處四鋪地甲出爲調停令沈出錢三十五千以作棺檢之費甲堅執不允未知如何了結也 
[魁星閣災]  
　　前日清晨本邑文廟魁星閣中忽然烟霧迷漫火星亂迸門丁知悉呼救當經鄰人奔往灌滅事後學師宣廣文將門丁解送上海縣署請爲研訊傍晚許捕廉前往履勘見閣門扃鐍如常不知火何由起想一經研訊門丁當必水落石出也 
[拳棍移縣]  
　　楊吉侯者專以教習拳棒爲業聚徒百餘人常在本埠南巿三泰碼頭一帶横行不法爲害地方前日有陳阿二卽籮間阿二向友某甲索逋因之口角甲卽糾集楊黨數十人至聚順酒店向阿二尋仇以致被毆受傷旋經阿二之母陳趙氏扶子訴諸城内總巡局馮蓮士剌史准詞飭勇協同地甲前往提楊到案研訊先據阿二母子供訴前因隨詰楊吉侯供稱不敢犯事求請明察剌史謂爾等均非安分之徒本委早經深悉今兹到案未便寛容着卽一併解送上海縣訊理 
題新印詩草酬徐君子靜兼呈昕伯桂笙兩君并引天瘦閣詩半六卷往年屢煩友人錄稿頃始用活字排印成上下二册凡五百部前後計費二百金告貸於同年同門之厚於資顯於仕者二人未有得也得子靜仁兄之助乃底於成感愧交集謹賦二詩題之卷首先呈昕伯桂笙兩仁兄教鑒去臘予六十五歲初度兩仁兄爲予置酒朋飮復和予自壽元韻足舒久客之悲彌深知已之感且連年屢聞噩耗賴兩仁兄屢登予詩俾中外朋好知予尚存此與子靜之助排舊稿皆予之所極難忘者也歲在乙酉三月旣望李士棻并記於滬上寓館黄金適用易爲功支拄廉隅緩急中詩草粗完千古事酒徒高會百花叢詩稿印成藉答遠近朋好屢勸付梓之誼暇時當倣去臘生日昕老所議食單邀諸至好一醉稻梁辛苦隨陽鳥予近壽桂老有才華枉給稻梁謀之句洛才讀之謂惻然動心豈知吾輩無一日不在稻梁二字束縳驅使中除非城佛生天未有一人能解免者可嘅也指爪東西踏雪鴻細讀龍門游俠傳斯人何减布衣雄○侯喜詩聲起少年　思紙價貴於前坐銷福分名何補枉費工夫格未全古少今多命曰詩半香草美人騷彷彿鳥心花涙杜纒繇予詩去騷杜何啻霄壤然感時恨别每 
 
 

Page 4

 
 
託於吞花臥酒以冩無聊之極思如萬事向衰無藥起一身放倒聽花埋一聯郭筠仙侍郎以爲寓言十九中有無限慨歎此眞神明於詩知我之言也九州聞有神交在身後知誰願執鞭 
[蘇省撫轅抄]  
　　牌示四月初一日行香文廟撫憲武廟臬憲文昌太陽風龍神藩憲天后風雲雨神糧道憲火神龔道劉猛首府吕祖總捕郡廟吳縣郡廟長洲郡土地元和縣○二十七日管帶太湖水師正前營安徽候補府李松榮禀辭回松江候補同知陶守恆常昭内河釐局來上海縣莫寶山縣吳禀辭候補縣范端揆禀辭赴婁縣催提海塘工費差從九恩長禀知奉首府委秋審執事差藩憲譚臬憲李糧道憲王明日均止轅牌示四月初二日祭常雩壇撫憲親詣行禮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[瑣案彚登]  
　　翁太守昨晨臨捕房時着提在押之陳阿新研訊陳供耿伯勝實姓王時偕婦在烟舘吸烟短榻横陳調笑無度故知其非夫妻至起事之時我路過客寓門前聞喊捉姦上樓觀看見有男女多人在彼太守謂别人未知伊姓惟爾知伊姓王况事後爾又送婦至某處諒爾在烟舘時已知伊等蹤跡斯時便指使捉姦究竟共有幾人陳堅稱此事並不與聞實由安興喊呌捉姦了頭與阿四卽飛步上　餘不知情太守謂包探夥探知消息前來問爾爾竟將衣扯破實屬可惡今先懲爾行兇着笞一百板仍行管押俟提到阿四等人再行究辦訛詐之罪○又提收賣銅洋之恒昌莊學徒張明德到案間究竟銅洋從何處買來答稱實是門莊收下伊等來換係沈克桂先生經手與我實不相干惟見伊等將洋四元換去銅洋八元至次日又將洋一元換去銅洋二元有帳可杳並非謊供太守飭張仍舊還押著於今日解案○客寓主徐財林訴稱半月前有陳寄生壬生昆季來寓借宿次晨寄生將紅嗶嘰被拆去　花然後竊去壬生留在寓中無如年紀甚幼無可究追前日在本城遇見寄生向伊追問據稱此被已於十二日質在小東門外安和押店得錢六百文質票當日卽賣與鄭家木橋舊貨攤上得錢三十五文云云小的因所失甚微不值涉訟卽偕寄生向原攤將票贖回詎擺攤人兇狠異常不肯與我無奈請追太守研詰寄生供認屬實旋據包探禀稱寄生管押後伊弟壬生自行投到據稱實情飢餓不堪因之行竊備捕頭着暫留捕房今日一併解案太守着包探帶陳前往傳到買票人據供姓陳名阿慶所買押票已於十四日將物贖出旋卽賣去太守着將陳阿慶帶往押店問明是否己贖再行核辦 
[英界公堂瑣案]  
　　平和洋行主人控失駝毛等情已列前報昨又覆訊平和洋人聲稱據丁鳳槎言有人寄存駝毛十担之譜意欲售錢我憶及失竊駝毛甚多疑是贓物向之索看樣子及至孫阿茂陳阿海兩家舊貨店所有駝　均匿不交閱實屬可疑始行報捕拘案今丁亦　質丁供向爲掮客日前林桂姚向我弟丁全泰言孫陳兩家俱有駝毛託銷全泰轉向我言始令取樣交與洋東卽批爲失贓全泰供與相同孫供開設舊貨店兼收羊毛牛豕骨破布等貨同業陳阿海說有羊毛十担託我代銷我轉託王子良子良又託林桂姚後由林桂姚託丁全泰復託伊兄丁鳳槎至交去之樣原係羊毛並非駝毛不知丁如何取出駝毛樣以致平空受累陳供與同王子良稱陳託孫嘱我輾轉託人求銷者的係羊毛並非駝毛太守商之翟副領事以平和指贓無據碍難究追飭將孫陳仍交捕房查明實在再核○童壽堂訴稱昨在巷口與華捕王茂生閒談忽有殷木弟前來妄指我等在是處小便竟圖訛詐與論遭毆爲此報捕拘殷到案一百三十四號華捕王茂生禀稱昨適落差不穿號褂途遇相識之童壽堂與之閒話詎殷誣指小便起意訛詐殷供洋東雇我照雇閒人不得在此作踐昨因伊等在弄口小便喝阻不依以致爭執並不圖訛巡捕頭禀稱查得殷木弟素不安分疉經犯事送懲旣稱洋東用伊照顧是處　以拘至捕房後並無洋人來保殊　謊供請辦藉端圖訛之罪黄太守判將殷　候過堂笞責百板以儆○羅阿毛訴　戴七寶至其　假作購　衣　再四揀選論價　成乘　竊去元　繼紗裙一條　卽知覺追赶由捕阻獲人贓今　解案爲此投質戴認竊求恩并稱實因失　　魄衣食不屬初我　竊　　恩典從寛　後決　再犯自當故過自新黄太守判管押半月以示薄懲贓交　領○袁茂　訴稱失去不服有　　迹現知　友人陳　甫　竊向　不　爲　交捕送案　供因欠友人之錢多方逼索不得已向袁借衣興　償欠　許匪行贖還實因無力以致躭延詎被反顔指竊交捕如今願匪措辦錢文歸還原物黄太　以袁旣　陳相識着卽　錢贖還了事 
[同仁社公啓]  
　　本社章程舞論書畫挨號動筆不得指明某人前日登報未及聲明爲特奉聞並增山水高雨之女扇閔亦谿 
[悼亡]  
　　巫醫術竭竟無功往事團欒一夢中妝閣塵封人不見空餘淚眼對西鳳鳴鷄弋鴈十三年家政脩和競並賢今日喚卿卿不應散珠一斛我安穿凄風一陣夜生寒讖語重提鼻轉酸日者占流年有凄風一陣夜生寒之語心事滿腔無處訴背人痴倚曲欄十猶記齊眉舉案時瑟琴靜好樂怡怡早知今日仍長别何必當初詠結褵萱堂乘養甫經年又賦鮒鸞劇可憐就使媧皇能　石也難補　奈何天大厦難憑一木支茫茫天壤難　之從今最是傷心處夜半嬌兒　母時　瞻兒女涙成行石爛江祜恨倍長我有一言勞記　蘆衣誓不使卿傷挑燈冩盡　腸　漏轉户殘尚繫思侍婢不　人意閟　疑愛月夜眠遲[  青溪坐春館主程蓉生求政草]  
 
 

Page 11

 
 
[光緒十一年三月二十一日京報全錄]  
　　宫門抄○上諭兩道錄前○發抄旨六道○缺單○吏部額等奏爲請旨摺子○粤督張奏特叅不識文武各員摺子○楚督卞等奏請調補知縣摺子○　撫潘奏察看知府片○楚督卞奏籌解京餉片○粤督張奏委署知府片○將軍慶奏委署知縣通判片○三月二十一日刑部都察院大理寺侍衛處值日無引見○繼公假滿請安○許應騤請假十日○恆秀世序預備召見○吏部呈　夏季搢紳○召見軍機恒秀世序○發抄桂祥奏查明巴拉桑斃命案定擬奉旨刑部速議具奏欽此○穆圖善奏移設總卡收稅情形奉旨户部知道欽此○又收支平罰銀數奉旨户部知道單併發欽此○楊昌濬奏知縣託綸欠欵摘頂奉旨着照所請該部知道欽此○又陣亡官紳議卹奉旨均交部分别議卹欽此○又修製軍械銀數奉旨該部知道欽此○光緒十一年三月分缺單知府甘肅慶陽高士龍開缺送部引見廣東韶州寄克愼開缺送部引見○知縣四川犍爲凌夢魁近河南西平張紹曾四川三台翟本初貴州甕安魏廷錫俱丁○府經歴江西九江李逹義丁○典史安徽盱眙丁家福丁貴州安平李榮革○○經筵講官大學士管理户部事務臣額勒和布等謹奏爲請旨事光緒十一年二月十六等日准左翼監督文秀右翼監督松溎各將差滿日期照例豫報等因前來臣等查得左右兩翼稅差期滿例由臣部將各衙門保送人員並八旗内務府俸深人員職名開　具題恭候欽點更替近年俱係專摺奏明請旨均蒙特簡大員管理在案今查左翼監督文秀右翼監督松溎於光緒十年四月十三日接任起連閏扣至十一年三月十二日止均屆一年任滿例應更替理合專摺具奏請旨簡放並將上三屆左右翼監督各員繕冩名單恭呈御覽伏候命下臣部行文左右翼遵照仍俟一年差滿豫期報部奏請更換爲此謹奏奉旨已錄○○兩廣總督臣張之洞跪奏爲特叅不職文武各員請旨懲處以振頽風仰祈聖鑒事竊臣欽奉光緒十年五月二十八日諭旨吏治軍政財用民風各端着張之洞於到任後將一切應辦事宜認眞經理總期有利必興無獘不革等因欽此臣到粤之日海防已警征繕修防日不暇給按考粤中政事吏道龎雜固不待言卽兵食諸大端大率紀綱廢弛淆紊無章惟有先就查出各員據實上聞分别懲儆查有總辦機器局江蘇候補道温正紹經管該局多年料價旣多不實工匠亦不足額初議繁多應請旨先行革職澈底查辦勒令賠繳試用通判張光裕委辦前山厘局緝私勇丁缺額太多公項亦多含糊試用知縣丁墉委辦河口厘局於司事巡攔中飽隠匿縱容不究聲名甚下以上二員應請以府經歴縣丞降補仍勒令如數賠繳試用知縣吕椿培委辦四會厘局挪移厘欵浮開公用惟前數年於厘務頗能整頓尚有前勞足錄應請暫行革職勒令如數賠繳再行奏明辦理順德協副將利輝性情近滑委帶艇船勇丁懈弛多不在船操防亦有缺額署水師提標後營遊擊陽江鎭中軍遊擊黄增勝所部勇丁多不足額派守砲台並不講求操練以致損壞洋砲二尊惟利輝於省河情形頗熟黄增勝年力正强氣概尚壯防務需人之際應請均予革職暫留本任以觀後効如再不知警惕卽行從嚴叅辦記名總兵張殿雄委帶輪船勇丁不足不遵調度行止自由且有縱容子弟販私情事應請以叅將降補記名總兵張志鰲承修輪船扣减價值改壞機器以致其船遂廢應請卽行革職該總兵現在廣西龍州軍營應仍留營効力統帶潮普軍候補遊擊方恭身弱多病難勝將領勇丁亦不甚足應請以守備降補所部潮普軍改派候補遊擊方治統帶花翎候補遊擊梁肇騤藍翎候補都司陳良傑委帶文子船並不在船住宿講求操防惟梁肇騤　尚明幹陳良傑尚諳砲法該二員應請均摘去頂戴拔去翎枝再不振作卽行嚴叅此外文武弊端不可枚舉大抵粤東政繁俗雜吏媮軍玩養成積獘已非一朝苞䒤情面習爲故事叅不勝叅撤不勝撤若一疏而劾數十百人未免駭人觀聽兹先奏劾數員以示風軌其地方各官應由臣另行察看甄别並懇嚴飭通省文武大員各宜精白乃心正己率屬同任勞怨司道總局督察屬吏提鎭統領督察各營庶幾微臣得所藉手可冀漸挽頽風所有奏叅不職文武各員請旨懲處緣由理合繕摺具奏伏乞皇太后皇上聖鑒謹奏奉旨已錄○○頭品頂戴署湖廣總督湖南巡撫臣卞寳第頭品頂戴湖北巡撫臣彭祖賢跪奏爲煩缺知縣揀員調補恭摺具陳仰祈聖鑒事竊查前准吏部彚咨截缺單開調四項最要缺湖北江陵縣知縣柳正笏留省察看於光緒十年十月初二日奉上諭坐十一月初七日行文按湖北省照限减半計算應以十一月二十九日爲開缺日期歸十一月分截缺在案查定例知縣應調缺出俱令於現任人員内揀選調補又籌餉新例内開各省現任人員如言歴俸未滿者均經捐免之後准其一體升調又准部咨嗣後凡保題升調人員應令於保題疏内聲明該員任内有無積案及欠解錢糧承緝未獲盜案如承審案件並承緝盜案徵解錢糧已起降調革職叅限概不准其升調各等語今江陵縣一缺爲荆州府附郭首邑政煩賦重治理本屬不易且有堤工重務修防尤關緊要非精明幹練才識兼優之員弗克勝任臣等在於通省實缺知縣内逐加遴選查有東湖縣知縣龍兆霖年五十三歲湖南寗鄉縣人由從九品銜於咸豐七年隨營効力旋因籌運軍餉請以從九品未入流留於湖北補用議令補交三班銀兩十一　克服赤両嶺賊壘出力保奏奉上諭着免交三班銀兩以府經歴縣丞仍留原省遇缺儘先卽補並賞戴藍翎同治二年隨同水路各營因守蕪湖金柱關兩城保奏奉上諭着免補本班以知縣補用並加知州銜三年克復金陵保奏奉上諭着賞換花翎四年二月回省請咨赴京閏五月初十日經吏部帶領引見奉旨照例發往九月十二日到省五年在本省捐米局加捐二級十二年辦理厘金出力請加二級光緒四年赴京銅局加捐本班儘先並銀捐候補班前先補用嗣委赴武昌讞局審案准給四品升銜又委訪拿襄河一帶囤户保奏奉旨交部從優議叙　後委署長樂廣濟孝感南漳等縣篆務六年因辦理晉捐出力請奬九月初六日奉旨以直隸州知州在任儘先卽補題署東湖縣知縣七年十二月十八日到任八年十二月二十八日試署期滿經吏部題請實授九年七月二十一日奉旨依議欽此該員龍兆霖幹練有爲辦事果敢歴在長樂廣濟孝感南漳各署任曁東湖本任措置一切悉臻妥善並無積案及承緝盜案欠解錢糧已起降調革職叅限等事以之調補江陵縣知縣要缺洵堪勝任歴倖試俸雖未屇滿已據該員遵章按例定捐免銀數以十成實銀徑赴部庫交納與例亦屬相符據湖北布政使蒯德標按察使黄彭年會詳請奏前來合無仰懇天思俯念地方緊要所有江陵縣知縣要缺准以東湖縣知縣龍兆霖調補實於吏治民生均有裨益該員係現任知縣請調知縣銜缺相當毋庸送部引見又該員係初次調煩毋庸核計叅罰所遺東湖縣知縣員缺湖北省現有應補人員容俟接准部覆再行照例擬員請補謹合詞恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○潘鼎新片再定例未經筮仕人員如捐過班分發簽發各省令該督撫詳加察看試用一年期滿如果才堪勝任卽據實奏留遇有相當缺出酌量題補兹查廣西分發試用知府何耀章業巳試看一年期滿據藩臬兩司出具考語詳請留省補用前來臣查分發廣西試用知府何耀章志趣不苟才足有爲歴經差委並無貽誤應請留於廣西遇有缺出照例按班補用除將履歴咨部外謹會同兩廣總督臣張之洞附片陳明伏乞聖鑒謹奏軍機大臣奉旨吏部知道欽此○○小寶第片再准户部咨預擬光緒十一年分京餉案内提撥湖北鹽厘銀一萬兩行令分批起解等因又准户部咨奉上諭光緒十一年内務府經費撥湖北鹽厘銀五萬兩陸續徑解内務府交納等因欽此行令欽遵辦理又奉電旨廣西軍餉着鄂湘兩省截留京餉無論何欵迅速籌解等因欽此業經欽遵將本年第一批京餉鹽厘銀一萬兩截留湊解廣西軍餉附片奏報在案兹復據湖北布政使蒯　標署鹽法武昌進瞿庭韶籌撥第二批京餉鹽厘銀二萬兩並第一批内務府經費鹽厘銀一萬兩解平餘拾費布袋繴鞘等項銀三百三十兩飭委試用知縣武思睿補用直隸州知州楊壽昌會同管解赴京交納等情詳請奏咨前來除分别繕給咨文飭發該員等小心管解並取起程日期另行分咨外理合會同湖北撫臣彭祖賢附片具陳伏乞聖鑒謹奏軍機大臣奉旨該衙門知道欽此○○張之洞等片再亷州府知府謝鉞於光緒十年十二月初四日在任因病出缺所遺亷州府知府篆務應行委員接署查有高州府知府李璲穏練精詳深知大體堪以調署其所遺高州府知府篆務查有候補班儘先補用知府常穆亷靜不浮辦事　細堪以署理據廣東布政使龔易圖會同廣東按察使沈鎔經具詳前來除檄飭遵照並將該府謝鉞因病出缺情由另疏題報外所遺亷州府知府缺相應請旨迅賜簡放以重職守臣等謹循例附片陳明伏乞聖鑒謹奏軍機大臣奉旨知道了欽此○○慶裕片再調補錦縣知縣張錫鑾准補蓋平縣知縣沈裕義准補開原縣知縣李葆善准補通化縣知縣黄毓森均先後奉准部覆應各飭赴新任以專責成再懷仁縣知縣俞承卿調省察看所遺員缺查有候補通判金作壎明白幹練堪以署埋海龍城撫民通判楊文圃因病呈請開缺所遺員缺查有候補儘先通判馮士懋老成練逹堪以署理除分檄飭遵外理合附片具奏伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年三月二十二京報全錄]  
　　宫門抄○上諭一道錄前○大學士靈等奏遵旨議處摺子○黔撫李奏酌裁武弁摺子○直督李奏審明定疑摺子○三月二十二日工部鴻臚寺鑲黄旗值日無引見○徐桐等塲差完竣覆命○廷禧前往口外　奠請訓○恩公假滿請安○四川總兵夏毓秀請訓○立山舒麟預備召見○召見軍機立山舒麟夏毓秀○皇上明日夘正至奉先殿壽皇殺行禮○○大學士管理吏部事務臣宗室靈桂等謹奏爲遵旨議處具奏事内閣抄出光緒十一年二月二十四日奉上諭前因御史黄自元奏叅署湖南巡撫龎際雲任用非人徇私納賄等欵當經諭令卞寳第確查具奏兹據該署督查明奏稱龍際雲被叅徇私納賄各節查無其事惟誤聽人言委令已革道員李光燎管帶勇營實屬疎忽等語龎際雲着交部議處欽此欽遵到部恭查同治四年九月初五日奉上諭御史王師曾奏獲譴較重人昌請不准留營差遣以杜倖進等語所奏不爲無見嗣後遇有各項廢員其被叅斥革情　較重及軍營僨事各員均不准留營効力以肅營制而儆宫邪等因欽此又律載凡不應得爲而爲之事理重者杖八十係私罪降三級調用各等語此案署湖南巡撫龎際雲被叅各欵據署湖廣總督卞寳第查覆原奏内稱李光燎前者統帶營勇未能得力復以處家不善致釀弟婦姪女三命劣跡昭著龎際雲誤聽中書成果道推薦之言委令管帶奮武四營實屬疎忽等情奉旨交議臣等查寵際雲委令革員李光燎管帶營勇雖因悞聽成果道推薦之言惟查李光燎叅革原案情節較重應遵同治四年九月諭旨不准其留營効力該署撫於劣跡昭著之員率行委用自應照例議處應請將署湖南巡撫布政使龎際雲照不應重杖八十私罪律降三級調用例議以降三級調用係私罪毋庸查級議抵所有臣等遵旨議處緣由理合恭摺具奏伏乞聖鑒訓示遵行謹奏奉旨已錄○○署貴州巡撫布政使臣李用清跪奏爲遵旨酌裁緑營武弁以節冗俸而重餉糈恭摺覆陳仰祈聖鑒事竊照案准兵部咨議奏節餉併兵條陳六事一摺於光緒十年二月二十五日奏本日奉旨依議欽此欽遵抄錄原奏知照到黔臣查今日之急務自以理財爲要而今日之耗財實以養兵爲甚部議與其養無用之兵徒滋糜費何如節有用之財留備邊防條陳裁併六大端洵爲時局所關自應力圖補救凡屬疆吏理宜認眞整頓共濟時艱仰慰宸厪查黔省自光緒五年易勇爲兵以馬戰歸練軍以守兵昻緑營復足十成原額並未留一勇營迄今五稔節省餉銀不下數百萬兩九年三月前撫臣林肇元會同督臣奏明裁兵二成八月又奏明於二成之外再减一成以作各營公費均經欽奉諭旨允准在案是現在額兵疉經裁核似難再减惟各哨武弁原以領兵兵數旣裁弁亦當併臣與督臣提臣曁四鎭總兵往返函商按照兵數之多寡汛防之廣狹先將哨弁併裁以冀稍節俸餉兹擬酌裁提標左右前三營把總三員外委六員安順城守營外委二員大定協左右兩營把總二員外委二員平遠協左右兩營把總二員外委二員定黄協左營外委一員右營把總一員外委一員遵義協左右兩營把總二員外委二員羅斛營外委二員歸化黔西平越三營外委各一員貴陽新添仁懷三營免裁鎭遠鎭標酌裁中左右三營把總三員外委四員松桃協把總三員外委一員銅仁協把總一員外委六員清江協把總二員外委七員丹江台拱兩營把總各三員外委各三員思南凱里黄平天柱石阡五營免裁古州鎭標酌裁中左右三營把總三員外委三員都匀協把總一員外委二員上江協把總二員外委二員黎平營把總二員外委一員朗洞營把總二員外委二員荔波營外委二員下江營外委一員威甯鎭標酌裁左右兩營外委各一員畢赤水城兩營把總各一員安義鎭標酌裁中營把總一員外委一員左營外委一員右營把總外委各一員永安協左營外委一員右營把總一員外委二員長壩營把總一員外委一員普安安南册亨三營外委各一員統計提鎭各標協營共裁把總四十一員外委七十員每歲可節省俸銀一萬兩有奇所有已裁員弁其人年力尚强營務弓馬可觀者無論本營外營出缺卽行調補以資得力而免向隅至千總以上各員能否裁併現已咨商提臣四鎭查明另辦除由臣隨時查察如有空額挂名老弱充數等獘立卽嚴叅以肅營伍並飭署藩司查明每年節省數目造具清册另行奏咨外謹將酌裁武弁緣由會同雲貴總督臣岑毓英貴州提督臣羅孝連合詞恭摺　陳伏乞皇太后皇上聖鑒訓示再撫標左右兩營駐紥省垣重地巡緝宜嚴兵數未减弁亦難裁合併陳明謹奏軍機大臣奉旨該部知道欽此○○大學士直隸總督一等伯臣李鴻章跪奏爲審明殺死一家四命首從兇犯照例分别擬辦恭摺仰祈聖鑒事竊據昌黎縣禀報民人于庭弼等因强搶任張氏之女任萬頭殺死一家四命一案當經批飭提省審辦兹據臬司松椿督飭保定府知府朱靖旬昌黎縣知縣張烐審明擬議解勘值臣駐津飭委藩司崧駿代審無異臣覆加確核綠于庭弼張泣選王緒蔣分隸昌黎盧龍等縣王緒蔣係于庭弼妻弟自幼出繼外祖改從王姓俱遊蕩不務正業于庭弼與任張氏家相距里許稔知其夫任蘭英其子任和盛等出外謀生張任氏及年甫十四之任萬頭均係任張氏親女張任氏已經出嫁與三歲幼女張枕堂兒同在任張氏家居住光緒九年十一月間于庭弼與張汶選王緒蔣各道貧難于庭弼起意强搶任萬頭價賣得錢分用張汶選等允從至十二月初六日張汶選王緒蔣至于庭弼家會齊卽於是夜三更子庭弼携帶鐵槍頭王緒蔣牽拉驢頭張汶選徒手偕至任張氏家王緒莊在外等侯張汶選用石砸斷窗櫺與于庭弼進屋任張氏等驚醒喊嚷于庭弼用言嚇禁與張汶選用棉被將任萬頭裹住開門搶出交王緒蔣架上驢頭先行䭾走任張氏等識破于庭弼口音指名喊捕于庭弼畏懼商允張汶選將任張氏等致死滅口張汶選順拾地上木棒毆傷任張氏右手腕骨折張任氏懷抱張枕堂兒赶攏帮護張汶選撩棄木棒將其揪按倒地于庭弼用鐵槍頭將張任氏頂心偏右顖門左顋頰毆扎致傷骨損張任氏在地滾駡張汶選拾起地上石塊將其髮際連砸致傷骨損並砸傷其右耳根任張氏喊駡于庭弼將其按倒用石塊連砸傷其頂顖門左額角太陽穴髮際左耳根骨均碎裂張枕堂兒在地哭泣于庭弼用石狠砸傷其頂心偏右骨塌張任氏任張氏張枕堂兒均卽殞命于庭弼攫取布衫一件棉褲一條與張汶選逃回其時王緒蔣已先回至于庭弼家將任萬頭强行姦汚迨于庭弼等回家互相告述情由于庭弼見任萬頭哭駡不依恐致破案起意致死張汶選王緒蔣找得猪毛繩一根結成單股活套套勒任萬頭項頸于庭弼拉住繩頭將任萬頭背勒起身張汶選王緒蔣跟隨同行至台頭寺西將其擲入井内淹斃于庭弼回家後將所得任張氏家衫褲棉被燒毁滅跡次早經張任氏之夫張蔭全前往見任張氏等被殺赴縣呈報于庭弼亦於次早佯爲不知與地方李明盛送信經該縣張烐等勘騐獲犯究出實情提省審辦據各供晰前情不諱案無遁飾查律載殺一家非死罪三人者凌遲處死爲從加功者斬又例載殺一家非死罪三人爲首監故者將財産斷付被殺之家仍剉碎死屍梟首示衆又聚衆夥謀入室搶奪婦女已成爲首者斬立决爲從者皆絞監候因夥衆搶奪婦女抿捕殺人者無論已成未成下手殺人之犯斬决梟示又律載謀殺人從而加功者絞監候又强姦者絞監候各等語此案于庭弼糾邀張汶選等强搶任萬頭已成因被任張氏等指名喊捕胆敢商允張汶選將任張氏並其出嫁女張任氏及張任氏幼女張枕堂兒一併致死復因任萬頭哭駡不休與王緒蔣等用繩將任萬頭背勒擲入井内淹斃實屬兇惡已極該犯糾搶婦女拒捕殺人按例罪止斬梟惟張任氏張枕堂兒均在任張氏家同居卽與一家無異應依殺一家非死罪三人律凌遲處死業經病故應照例剉碎死屍梟首示衆飭縣查起該犯財産給付屍親收領張汶選聽糾夥搶任萬頭帮同致死張任氏等復聽從用繩將任萬頭背勒擲入井内淹斃按殺死一家四命爲從加功罪止斬决惟張任氏被于庭弼用鐵槍頭毆扑致傷後尚能滾罵未致戕生後被該犯用石塊砸傷頭上卽時殞命其爲該犯所殺無疑應依夥衆搶奪婦女拒捕殺人下手之犯例擬斬立决梟示王緒蔣當于庭弼等將任張氏等殺死之時已用驢將任萬頭䭾回並未目擊惟始則聽糾夥搶繼則强姦已成後又聽從謀殺任萬頭身死下手加功按照各本律例厥罪均止絞自應從一科斷依謀殺人從而加功律擬絞監候與張汶選各於左面剌凶犯二字該犯王緒蔣三犯絞候情殊淫凶可否改爲立决聽候部議任萬頭以茅檐少女猝遭强暴抵死哭罵致被慘殺情堪嘉憫應附請旌表以慰幽魂于庭弼之妻于蔣氏及其子例應緣坐現俱在逃應飭嚴緝獲日另結至于庭弼在監病故業據清苑縣騐訊明確並無别故刑禁人等訊無凌虐情弊應毋庸議除備錄供招咨部外所有審明擬辦緣由理合恭摺具陳伏乞皇太后皇上聖鑒勅部迅速核覆施行謹奏軍機大臣奉旨刑部速議具奏欽此 
 
