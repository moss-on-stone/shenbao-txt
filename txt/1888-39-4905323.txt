# 1888 - 39 - 4905323

 

Page 1

 
 
[一百四十號畫報出售] [  點石齋啓]  
　　愛道之人自朝至暮飲不一次酒上加酒俗名寶塔酒此會意也客有談奥國肉寶塔酒者則竟象形矣此酒非大宴曾不輕以欵客用則設機器一具狀類塔上有美人環坐口唱新詞手挽輪索俄而酒從顚頂洒下香滿四座盛以尊罍取供酬酢誠觴號一新焉畫准念六日出售前後仍附漫游淞隱兩圖說 
[論省囚息訟]  
　　歲云暮矣爆竹聲殷殷震耳堂上燒雙紅燭如臂拜先祠之遺影祀竃突之神模雖狹巷窮閭桑户蓬牖莫不親屬　禮婦子臚歡斗酒隻鷄團聚一室相與叙家常談故事慶年歲之豐收顧桑廨而色喜此情此景令人神往而不能已獨是天涯游子海上覊蹤旅館蕭條孤燈兀坐雖强顏歡笑不聞故里之聲音雖把琖澆愁盡是他鄉之風味誦白樂天憶得家中夜深坐還應說着遠游人之句得毋有黯然而消魂者乎客有解嘲者進曰我輩出門惘惘浪跡飄蓬不爲爭名卽爲爭利固當舒壯志恢宏業拓遠猷不宜抑鬱牢騷窮愁潦倒一若英雄末路之所爲且夫人苦不知足耳旣得龍又望蜀人情大抵然矣諺有云比上不足比下有餘人生遭際亦何常之有哉試思百結鶉衣朔風凛冽呼號巷陌蹀踐街衢較我輩之卒歲優游相去已不啻天壤况乎年盡威逼避債無臺昔之羔裘豹袖穩步康莊者拉衿扯辮醜態百出或以貨欠追偪而控告管押者有之或以虧空逋逃而搜拿監禁者有之或以偷摸爲生發之端及弋獲而枷號於巿廛者有之或以賭博爲僥倖之計及懲究而笞杖於堂階者有之是皆窮無所歸孽由自作鋃鐺被體絲戰覊身宛轉於囹圄之中匍匐於鞭箠之下以此而與我輩較猶粒蟻之於山鰲榆雀之於溟鯤又安能望其項背而幾其萬一也哉余乃矍然以興悄然以思而慨然嘆英法公堂蔡二源太守王鴈臣司馬之歲暮省囚其恤民隱體民情爲獨摯也向來租界讞案其細已甚不過鬨爭之小故口角之微嫌穿窬之狗盜撞騙之馬走以至梁鴻賃舂而無所償馮驩責劵而無所獲上宫失屨而求之弗得頭須守藏而竊之以逃固非罪大惡極爲王法所不赦爲人情所不容者可比誰無父母誰無妻子誰無兄弟誰無友朋而徒以此一眚之瑕牽連而不已一端之過波累而無窮遂至逐隊於階囚乞恩於獄吏歲時伏臘桃符椒頌之都非令節新年燕語鶯啼之莫報斯不亦大可哀乎省之哉望歲之思可慰來暮之歌斯興管仲之春風相和趙衰之冬日可愛宜乎載道口碑頌揚不置也若夫盜首訟師土豪地棍諸重囚則不獨孽無可逭罪不容誅卽使布靡涯之恩而哀矜之出三尺之法而撫字之是直以出神之虎咒縱諸深山以陷阱之豺狼放諸曠野其有不奮躍而咆哮摶噬而攫食者乎將見欺凌里巷騷擾閭閻鷄犬爲之不安天下從此多事矣寧使一家哭毋使一路哭固不得以經界讞案歲暮省囚爲例也且夫囚之當省也豈獨歲暮爲然哉南匯袁邑尊再三出示諄諄告誡勸民息訟斷案則一堂了結批呈則岀去牽連以化莠民而安農業并撰息訟歌一道遍傳四鄉俾愚民聞之了然易曉嗚呼所以恤民隱體民情者意良苦矣無如世風日下惡俗難移數月以來健訟攔訟刁訟唆訟等伎倆習慣爲常依然如故雖申之以條教臨之以九鋸而漠然無所動於中或且以官府之苦口娶心爲尋常告誡間嘗原其所由思其所致大抵城巿間游手好閱之輩原野間鄉愚無知之徒其始皆馴善循良安分守已視差役如狼虎仰官長如天神凛然而不敢犯一旦有爲事牽涉者有被人告發者心忐忑而不寧足趦趄而不前苟有可以息訟者無不唯命是聽矣至於萬不得已而一履公堂一經質訊與班差地保書吏門公相認識遂不覺侈然自大以禀帖爲輕車以衙門爲熟路謂可以挽曲作直化敗爲勝於是健訟攔訟刁訟唆訟之風起在城者要結書吏包寫呈詞并以攬地方之公事爲出息在野者聨絡差保强覇鄰里并以抗業户之租籽爲才能卽有犯事到案以爲供詞狡賴堅執不承則官亦無如之何可以僥倖漏網積而久之蔑視刑就玩弄官府明目張瞻無忌無憚在城者流而爲訟師在野者流而爲訟棍噫嘻此風可不問耶此俗可不革耶詞訟之繁多固不止於南匯一邑詞訟之當禁亦不僅於歲暮一時吾願賢有司處處留心時時加意隨事察訪立法懲究俾訟師無所售其技訟棍無所容其身而健訟攔訟刁訟唆訟者流亦無所施其伎倆庶幾省囚之德政澤被城鄉息訟之歌謡聲聞阡陌不亦休哉 
[諭旨恭錄]  
　　十二月初十日太常寺題正月初一日元旦祭太廟後殿奉旨遣隆懃行禮欽此同日又題正月初九日祭祈榖墳奉旨朕親詣行禮欽此同日又題正月初十孟春時享太廟奉旨朕親詣行禮後殿遣凱泰行禮東廡遣英俊西廡遣銘勳各分献欽此同日又題正月初十日祭太歲壇奉旨遣隆懃行禮兩廡遣愛廉李端遇各分献欽此○十二日奉旨工部郎中員缺着書通補授禮部員外郎員缺着焜齡補授昌西陵禮部員外郎員缺着錫拉蘇補授户部主事員缺着咸茂補授禮部漢軍堂主事員缺着聨縈補授刑部司務員缺着繩武補授理藩院蒙古司務員缺着秀英補授誡昉著以七品筆帖式用燕起烈著照例用禮部漢軍堂主事員缺着文彥補授兵部漢軍堂主事員缺着文炤補授太常寺司庫員缺着鳳祺補授廣東欽州州判員缺着張廷弼補授雲南昭通府大開知事員缺着李冠瀛補授雲南永北直隷廳金江知事員缺着張廷恩補授雲南普洱府威遠知事員缺着陳松補授雲貴總督衙門筆帖式員缺着文續補授甘肅新疆巡撫衙門筆帖式員缺着瑚圖禮補授欽此○十三日奉上諭李鴻章奏神靈顯應請頒匾額等語北運河西務汛河神廟素著靈應歴年大汛水勢異漲經該處官民詣廟誠求旋卽化險爲平實深寅感着南書房翰林恭書匾額一方交李鴻章祇領飭屬敬謹懸挂以答神庥欽此同日奉上諭前因京師入冬以來未經得雪朕迭次親詣大高殿拈香並派惇親王奕誴等分詣詩應宫等處拈香同申祈禱昨已渥沛祥　郊原滋潤仰荷昊慈垂佑寅感寔深允宜敬謹報謝本月十五日朕親詣大高殿拈香時應宫着仍派惇親王奕蒙昭顯廟着仍派貝勒載漪宣仁廟着仍派貝勒載瀅凝和廟着仍派貝勒載澍同於是日分詣拈香用申祀謝仍冀仰邀鴻貺渥沛頻施以慰農望欽此 
[本館接奉電音]  
　　昨日下午三點鐘時本館駐京訪事人由電飛傳本月二十五日諭旨六道謹敬譯登○十二月二十五日奉上諭禮部奏遵議休致江西巡撫李文敏捐田贍族可否賞給匾額請旨辦理一摺李文敏克承 
 
 

Page 2

 
 
先志想修宗祠義蔣廣置義田並贈書院膏火等費養贍宗親加惠寒唆古誼可風着南書房翰林恭書匾額一方賞給前撫祇領以示嘉奬欽此同日奉上諭户部奏遵議譚鍾麟請將解運甘肅新疆各員分别奬叙開單呈覧一摺甘肅新疆關係緊要所有掃數批解各員自應量加奬叙山西布政使張煦河南布政使劉瑞芬前署河南布政使許振褘前安徽布政使阿克逹春湖南布政使孫翼謀均着賞給頭品頂戴前山戴布政使高崇基前署山西布政使嵩崑前署湖南布政使寉穆之湖南布政使劆德標湖北鹽法道江人鏡均著交部從優議叙前署湖北鹽法道瞿廷韶山西河東道邁拉遜着均着賞給二品頂戴前護山西河東道兪廉三着賞加隨戴二級前安徽布政使升任漕運總督盧士杰前陜西布政使升任陜西巡撫葉伯吳兩江總督曾國荃湖廣總督裕祿湖南巡撫奎娬湖北巡撫卞寶第山西巡撫剛毅江蘇巡撫嵩駿安徽巡撫陳彝前河南巡撫邊寶泉均着交部從優議叙以示鼓勵該部知道單併發欽此同日奉上諭溥廉奏病難速痊懇請開去差使並請停俸一摺溥廉着准其開去差使並着停俸欽此同日奉上諭兵部左侍郎着師曾轉補綿宜着調補兵部右侍郎理藩院右侍郎着慶福補授欽此同日奉上諭兵部左侍郎耀年由司員洊升卿貳管理神機營事務補授總管内務大臣勤愼從公克稱厥職兹聞溘逝軫惜殊深加恩著賞給太子少保銜照侍郎例賜卹任内一切處分悉予開復應得卹典該衙門察側具奏伊子祥陰着加恩以主事用欽此同日奉旨正白旗滿洲副都統着容貴調補廂白旂滿洲副都統着續昌調補鑲紅旗漢軍副 
[鳳闕恩光]  
　　上月中旬李傅相奏稱東海關自洋藥改歸稅釐併征扼要口岸須添巡役稽察偷漏而此費無從籌畫請於洋藥稅釐項下每年開支銀二千五百兩以資應用奉旨交户部核議欽此刻該部議得緝私經費各省皆未議准蓋因洋藥稅釐自今年正月初九日開辦至明正初八日甫滿一年俟期滿後由總署與各稅務司通盤核計某關經費需欵若干各關統共需欵苦干再由户部定章開支其山海津海兩關今秋曾經傅相奏請開支經費當經部中議駁至該關所請開支經費一節與山海津海兩關事同一律亦難照准遂於二十左右奏駁當日奉旨依議欽此旋經咨行傅相及各該關道遵照矣○李傅相行咨户部内稱前經總稅司所擬章程曾將此章轉飭東海關道遵辦現據該道詳報查得烟臺行店近年生意蕭條紛紛歇業其烟館大半小本經營勢難捐欵相應將該道查明情形咨部查核施行該部以此係實在情形卽作罷論已咨覆傅相矣○山海關道廷觀察彥咨行户部内稱營口委員高增墉於八月二十日在差次聞訃丁憂經手文件當卽交代清楚禀辭回里奔喪查得該口最爲衝要因派通判陳懋接辦相應將改派營口委員銜名報部立案○江安汛弁兵訪獲倫挖厝墓之狗兒等三犯錄取口供解詳步軍統領衙門訊辦蓋因外城内外各處寄厝之棺被掘者不勝枚舉是以各營汛竭力巡緝云○止藍滿都統慶邸定於本月初九日前往興平倉支領本固山十二月弁兵甲米諭由旗行知該倉監督等是日開倉預備支領○十二月初八日例赴大高殿南海瀛臺中海萬善殿供粥拈香由内傳旨遣奉恩輔國公載濓行禮欽此至北海小白塔等處供粥循例由總管内務府大臣行禮云○初八晨有山東某甲行于神武門前適喇嘛進内前往中正殿甲卽雜在其中以圖溷入該門值班官兵向前阻止甲不服遽於衣内掣出木棍向前亂擊致將值班兵丁毆傷二人並將喇嘛一名打倒在地幸神機營恊巡官兵趨至會同該處官兵拿獲捆交偏吉步軍校看管並經司鑰長訊問甲語多荒誕似有瘋疾因禀請景運門值班護軍統領備摺奏將該犯交送衙門訊究○户部片行正藍廂紅廂藍等旗應領十二月甲米折色銀兩本庫定於十二月初十日已刻開放其各旗營應領十二月分馬乾等銀本庫定於十二日辰刻開放○工部於本月初八日舉辦京察過堂大典滿漢各堂憲清晨進署署門懸彩所有各滿漢實缺候補正郎副郎主改筆政小京官等咸穿補褂預備過堂○八旗滿蒙漢驍騎鎗營現奉專操王大臣交諭每年自封印日至開印日例應停止操演一月除將該練兵所領鎗械於二十一日呈繳本旗存庫外其各練兵仍按原定操演日期齊集本旗照例點名○禮部頭傳八旗官學候補教習賀璵限三日親身赴部騐到並備帶筆硯以備塡寫親供當堂核對筆跡 
[西醫將盛]  
　　醇邸近日服徐君延倬之藥名膠芍而以鐵酒三錢調服肝風鎭定腎氣歛藏起居漸覺如常飲食漸能消化肌膚潤澤血氣充盈醇邸以將相親藩身任天下之重蒼生託命關係安危一旦痼疾頓除固皇太后皇上如天之福蔭而徐君之贍識鐵酒之功能均不可没聞徐君抱負奇才此次挾策上干學毛遂之自薦所謂天授非人力者前數日曾襲侯仰蒙召見皇太后垂問西醫之源流甚備襲侯推闡其學奏對詳明天顏甚喜此後九重埀眷四海從風海外醫學其將徧行於中土歟錄時報 
[飭查失摺]  
　　船政大臣奏摺在驛中遺失一案蘇州府魁文農太守訊供之下徒陽兩驛書夫人等僉供包面並無印花約厚一寸餘太守以此數語爲案中緊要關鍵遂詳禀撫憲咨查後兹接到裴星使來文云此摺裝以漆盒内用黄棉裏襯外用油紙密包公文四角亦用黄布亮油紙總包外加夾板頭繩照向章並不黏貼印花約厚二寸多云云隨由上游札飭經遞各屬查明厚薄如何速詳核辦 
[粤督還轅]  
　　兩廣總督張香帥前赴瓊州曾登前報兹閱香港華字報知香帥于本月十四日坐兵船回至汕頭十八日抵香港小住兩日卽於二十日秉節回羊城督署至查辦瓊州之事若何則尚水詳悉也 
[招考學生]  
　　廣東海防善後局廣東水陸師學堂爲出示招考事案奉兩廣督部堂張廣東撫部院吳會摺奏請改廣東博學館爲水陸師學堂以储武備人才奉旨允准在案兹查水陸師學堂章程額設内學生外學生營學生三項分派華洋教習課以經傳策論英德語文算學天文地輿輪機鎗砲及凡水陸將領應知應能之事現在開辦之初除内學生卽就博學館舊學生選充營學生由營選充外其外學生一項尚待招考凡良家聰穎子弟曾讀五經能作全篇時藝及茂才異等積學之士有志講求武備者無論本籍外籍生監文童年在三十歲以内均准開具三代籍貫年貎向水陸師學堂報名聽候示期會考選荐四十名送候督憲閱定錄取二十名取具家屬甘結紳士保結入堂試習三個月甄别留堂後月給膳銀四兩係文生月給六兩學識出衆者倍之在堂以五年爲限限内不得自行告退歴考優等奬賞有差五年學成分别詳請從優奏奬仍擇尤酌派出洋肄業以資考鏡而求精密合行曉示爲此示仰生童人等一體遵照自中外交涉以來粤省人才蔚起實開海疆風氣之先方今防海籌邊需材孔亟度不乏志切同袍之彥出應斯選以仰副大憲作育人才之至意本司道有厚望焉特示 
[八閩軍政]  
　　本屆軍政之期閩浙總督楊石泉制軍業將兩省水陸恊鎭都守等員應舉應叅者具疏題奏計正荐官七員督標中軍副將楊興科漳州協鎭中營遊擊陸桂棠羅源營遊擊施才學陸提標後營都司邱連升建寧鎭標左營守備陳茂榮閩安協鎭梁梗材汀州鎭標右營千總范炳洪叅劾官九員不及官汀州鎭標右營遊擊謝義罷輭官汀州鎭標中營守備宗齊儀建寧鎭標右營千總陳鳴臯有疾官彭湖副將新改海壇協副將蘇吉良年老官閩安恊左營守備藍清芳福寗鎭標右營守備張瑞發浮躁官漳州鎭標右營守備楊方平建寗鎭標江營千總李齡雲霄營守備游道酬浙省正荐官六員杭州城守協副將林耀光紹興恊副將楊喜和樂昌恊副將秦懷亮處州鎭中營遊擊雷芸桂湖州協中營都司穆同春升補玉環守備金華左營千總蔣賢選叅劾官七員材才不及官定海營右營遊擊鄧福年老官湖州協左營千總邱錦榮温州城守千總蕭國春有疾官金華恊鎭右營守備梁以士嚴州恊鎭左營千總婁集雲罷輭官温州標標左營都司張仕官杭州城守營千總陸占魁 
[温郡火警]  
　　温州日前新河街應道觀巷口某家不戒於火延燒二十餘家温州府李太守卽傳該處地保將被災各家查明丁口開單 
 
 

Page 3

 
 
　　以憑散給錢文旋於次日委員督差前往查點姓名男女每名散錢一千四百文小孩八百文共計散給青蚨一百數十千皆係各當道捐廉　給亦可謂好行其德矣又聞温郡近有一種放火匪徒每至夜深卽以洋油澆灌籬笆小屋放火延燒計圖搶奪物件故新河街兩次失愼早已　人疑是放火及十六夜瓦巿殿巷某雜貨店隔壁竹籬又被匪徒用洋油焚燒幸店内正在做年糕當被看見立卽救熄匪徒已乘間逃逸矣又温州西門内天鴛官巷底某甲家於廿二夜二鼓後不戒於火該處四面均係菜園僅燒平屋一座各廟水龍聞警馳到火場火已滅熄多時矣 
[香港賽馬]  
　　香港西人定于華正月十一十二十三等日爲賽馬之戯啼鶯語燕乍報新年月駟雲螭各矜捷足游觀之樂蓋可知已 
[九江雜誌]  
　　正任九江府曹朗川太守秉濬陛辭出京已紀前報兹悉十六日曹太守挈同瀛眷乘坐江寛輪船抵潯德化縣鍾澤生明府率同印委各員詣招商碼頭投遞手版太守傳見有差因晉省在卽换坐紅船兩艘連日入城上鎭道衙門並回拜同城文武各員小作勾留一俟雪霽風平卽當晉省○十二三日九江得雪然平地不過積雪寸許隨落隨融至十五六等日東風大作寒氣逼人滕六君與飛廉氏跋扈揚威雪花如掌旋落旋積約三晝夜之久下隰高原已積有二三尺許凍合玉樓光摇銀海蘇内翰句正可於此時詠之○九江洋醫院設立洋街多年捐貲施醫施藥頗著成效現因醫院經費不足經英稅務司率同英德法俄各商人擇於十六日在新關土棧内演唱西戲觀劇者正坐每位二元東西旁坐每位一元八點鐘時中西士女相率往觀頗有如水如雲之盛未幾西樂失奏魚龍曼演袍笏鮮明妙舞清歌頗令觀者爲之神往○德化縣鍾澤生明府自今夏攝篆以來盡心民事實力奉行因水旱之災屢告乃禀請上憲動放積榖一千八百餘担復於修堤時乞撥帑項以工代賑其於救災之事靡不殫竭心力仍以中澤哀鴻嗷嗷待哺明府又印發捐簿勸各鄉殷實士民集資充賑災民無不以手加額古有召父杜母明府方之殆無愧色○關道李觀察九江府崔太守德化縣鍾縣府深恐明春青黄不接之時小民謀食維艱倘米販居奇漲價民不聊生何堪設想不得不爲未雨綢缪之計十八日鍾明府帖請潯巿綢土鹽雜貨四幇殷實紳商至體仁堂讌會諭以地方災重力薄借諸君臂助共挪出米本錢四千緡往安徵蕪湖一帶販運中則米來潯平糶照貲本發售每售一人以五升爲度其餘釐金關稅均由李觀察捐廉完納現聞各紳商激發天良踴躍從事已照殷實字號妥爲分派遴委廉明董事輪流往下江販運限至麥秋時停止此誠救災之良策也 
[殺人自盡]  
　　張書常湖州南潯鎭人家資甚鉅捐至道銜在英大馬路鴻仁里開設德泰錢莊已則賃居洋房與宋子藹爲莫逆交遂訂金蘭之譜宋海鹽人日前宋以年關伊邇因向張措銀二百兩時張急於回里行李均已下船並雇小火船爲之拖帶待潮而發行色匆匆以婉言辭謝宋謂我兩人異姓弟昆情同手足豈區區者而不于畀乎語次悻悻然現於面驀有五友來送張行張喜甚喚人預備西工大餐七人圍繞轟飲飛紅貼翠意興甚豪不隄防禍伏蕭墻宋已殺機頓起至十點鐘席散四友先辭歸惟宋及某生在室少選宋又向張告貸張仍不允宋曰我有要語與君細商請至西首房中一談可乎張曰諾卽隨入屋是處房屋一字三間中間置扶梯東卽餐飯處西爲客座某生仍在東間驀聞火鎗聲忽趨西室則張宋已倒地而殂某生見而張皇僕從見已釀成命案紛紛擾擾昨日由家人投縣請騐以屍親未齊尚未相騐此殆夙世之寃歟 
[英界火災]  
　　前晩十二點鐘時五馬路西首德人里失愼警鐘報處英法美各水龍絡繹馳來取水澆灌麥捕頭亦督令中西探捕畀藥水龍分投噴救計焚去樓房四幢說者謂亦侮空房起火定爲匪人所縱云 
[搶火類誌]  
　　唐金福訴稱家居德人里隣家火起被匪人攫去皮箱内有翡翠手釧一對金簪等件約值洋二百元由捕阻獲人贓送案請究朱巧福俯首求恩蔡二源太守判笞一百板管押三月贓交唐領○朱錦堂訴稱失去黑皮箱内有洋銀三十二元及各種衣物由捕阻獲周阿狗箱内之洋已歸烏有今蒙送案叩請嚴懲周供友人囑爲搬物誤取伊箱蔡太守判笞一百板再行管押贓交朱領○王阿得訴稱失去磁瓶等物由捕將人贓並獲郁長生供行乞度日路上拾得磁瓶太守判管押十四天贓交王領 
[上海縣署瑣案]  
　　前日蔡子文控稱范省墀吞没存銀叩求追繳裴邑尊飭差將原被暫行看管至晚范又喊稱我係文生何致交差看管裴邑尊升堂研訊范稱生員前開陳天一帽鋪用蔡爲夥歴年虧宕不肯歸還反將生員扭控殊出情理之外邑尊謂無論爾果文生與否旣經被控總須看管遂仍交差靜候傳案質訊○前有劉梅氏之女婚被蟻媒張阿萬并妻王氏及陳阿二等誘賣與廣東人馮阿麟當付洋兩元其餘約日清楚豈知馮蓄意不良卽挈女潛回廣東原籍梅氏追人無着遂將該蟻媒扭入英捕房蔡太守訊供之下送縣請懲前晚裴邑尊升堂訊究梅氏訴稱小婦人貧苦無聊將十一歲之女兒售與馮家爲養媳得洋兩元馮卽私挈女兒回粤大氏供稱鍾阿四等領女孩到小婦人家託賣小婦人轉託陳說合與馮不料馮竟挈女潛返張陳所供從同邑尊謂蟻媒販賣人口實爲可惡判張陳各笞二百板荷以巨枷發交租界示衆候將女孩交案然後釋去王氏掌頰一百下交官媒看管亦候將女交案釋去梅氏飭差送回英公廨候示 
[英界公堂瑣案]  
　　華捕見女傭謝阿大在途拉客拘案請究謝供姑蘇陸墓鎭人現在妓女唐文仙處昨送姊妹動身並非拉客蔡太守判暫發官媒俟備文遞籍○徐桂元等控稱曾將棉花售與鼎泰花行付下銅洋持向經付之宋蓮林調換宋竟不依爲此報捕拘案蔡太守研訊之下宋不承認混用銅洋太守諭俟傳到行主再訊此係日前之事本報前已詳登昨據行主陳仲林投案聲稱我行所用洋銀均有月牙式硬印徐等所換者確非我行用出未夥素來誠實决不舞弊原告諸鄉人皆住寶山縣境彭王廟素來兇横異常徐等與宋各執如前太守謂徐等換洋並無原印事難臆斷槪不准理徐等再四求償太守謂然則姑由本公廨墊洋六元着各具結領回銅洋存候銷毁 
[移資助賑]  
　　鄭州之災數郡邑淪爲巨浸人多飽于魚腹慘更甚於鴻嗷諸大善士拯皳惟殷久已不分畛域無奈災區太廣接濟殊難專賴仁人君子痛念痌瘝共襄資助兹接友人交到惟善爲寶册兩扣内列如臯沙君居士因病愈樂助英洋十元又林梓鎭沈君蘭翁移壽筵英洋五十元均祈保安延壽其欵囑解河南接濟災區惟冀同登壽宇永絶病魔漙大地之皆春慶江南之永泰尤望推廣仁術天下同心實爲灾黎之大有慶也[  上海三馬路東晝錦里籌募河南賑捐處謹誌]  
[南匯縣袁勸民息訟歌]  
　　本縣勸人息訟各宜洗耳靜聽爾等一時氣忿最喜匍伏公庭雖由小民鹵莽　因唆訟太精此辈如同狗彘眞是人面獸形鄉民聽其播弄反說待我有情同到城中告狀官司未定輸贏書差皆要使費中証還須奉承寓處烟茶酒飯様様非錢不能贏了破費錢鈔誣告立刻受刑重則軍流徒犯輕亦枷號責懲唆詅逍遥事外反向爾索錢文說你供口不好並非我計不靈不是我去囑託豈能枷打從輕究竟所爭甚小何必費錢勞神自已吃了苦楚又要結怨親隣徒使訟棍書役遂其虎噬狼吞有錢尚可設法無錢借債滿身本利愈滾愈多只得賣田還人可憐省吃儉用買得薄田數畆爲了些微嫌隙漸漸家産赤貧父母妻子埋怨飢寒悲哭連聲親友見了嗤笑背後還要批評替你通盤打算此事做得無名本縣爲民父母勸爾忍耐在心萬事思前慮後心氣第一和平受人百般欺侮鄰里自有公論錢財田土細故應聽鄉黨處分卽或吃虧折耗譬如花費衙門本縣已諭董保隨時爲爾解紛地方兇惡訟棍聨名控喊來城不是木籠立死定要辦他充軍凡爾合境百姓息訟最是正經士農各勤本業工商俱要認眞能聽本縣苦勸方是南邑良民 
 
 

Page 4

 
 
[上海陳家木橋電局豫皖賑處廿五日事略]  
　　吉林電局來電兹賑銀一千三百四十兩六錢一分七厘年内票號不肯匯俟新正匯上合先奉聞按吉電局現爲李仲敏司馬接辦本以災賑爲心此後籌欵尤能源源不絶也○頃接濟南轉到汴梁轉運所楊樂庭先生電八批鑣解銀已到朱曼翁署河北道接辦爲黄海樓觀察餘詳函訴叩○戯鴻堂交到兪蔭甫太史楹聨移賑洋十八元并述及此項楹聨月銷去二十幅矣○湖北江村賑所來賑欵又蘇電局巢十一批已到先此報聞 
[奉題種榆山人胡悅彭硯兄醫論]  
　　總角論交四十年讀書深得漢諸賢蘭臺久矣無人問直溯淵源著此篇精心搜輯古人方赤餅紅鹽彚一囊妙都别開醫世界名言至理獨端詳[  浦濵老漁瞿浩然拜草]  
[送别保秋丞明經]  
　　小樓幾度快登臨酌酒論文結賞音客路頻教裁錦句江天時切望雲心留行無奈鵑啼阻惜别猶煩蝶夢尋誰唱陽關三疊曲河梁迢遞日西沈[  甬東小樓主人甫稿]  
[奉題鎭撫公思庭先生事略後並請高昌寒食生指政]  
　　吾慕魯仲連韜略饒胸中著論雖未逹高節空羣雄當其國困時談笑却西戎今讀鎭撫傳豪邁一何同少小稱鄉里數奇磨命宫改弦覧禳苴長嘯賦彫弓秋風吹廣校一試輒成功復荷賢者顧千里遠相從備位臨清衛匹馬靖奸凶閒時一樽酒賦詩拓心胸羽檄上國來建梁瘁其躬處死誠有道泰岱仰高崇清風激千載令名垂無窮[  種榆山人胡悅彭拜稿]  
[蘇省撫轅抄]  
　　十九日府經歴孫鼎上海來謝委署上海縣吳淞司巡檢事委署昭文縣白茆司巡檢吳鈞謝委卽辭赴任張壽椿禀知丁父憂○二十委署無錫縣典史魏湘謝委卽辭赴任○二十一日侯補縣馬霪恩禀銷解豫餉差從九周元城銷寶山塘工差○二十二日候補府袁恭宏禀知辭奉委赴江陰騐收河工差侯補知州錢繩勳禀辭奉委赴宜荆釐局差○二十三日縣丞甘燿森銷胥門外編查保甲差並禀知辭奉首府委赴江震丙縣監放孤貧口粮差 
[浙省撫轅抄]  
　　十二月十六日准補嘉興通判王世鈞禀知奉藩司飭知准補叩謝○十七日楊道洽禀奉札調舢板赴嘉湖遊巡于二十日拖壩入内河○十八日請補金華府繼禀銷假禀見叩謝准補昌化縣周雲章禀奉飭知請補昌化縣缺奉到部覆叩謝周銳出京引見回省禀到○十九日侯補道鄒仁溥禀知順直塤本日撤局進見楊和捐禀知藩司飭知請補臨安縣禀見叩謝 
[江督轅門抄]  
　　十二月十五日同知周肇文銷代辦下關釐捐差陳光烈知縣桂正華汪懋琨均奉府委發審差藩轅牌示沐陽縣訓導李召猷推升遺缺查有大挑二等教職戈錚安往署○十六日蕃春鎭韓晋昌缷事回正任宿遷縣黄金鉞辭赴大勝關釐捐差○十七日知州張兆鹿奉府委發審差○十八日梅埰奉委督轅發審差○十九日葉琳奉委上江兩縣帮發審差署沐陽縣文　禀知遵札赴燕子磯船廠勘騐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十五日新任運憲田都轉接篆泰分司沈分轉抵揚分發巡檢唐鹺尉光杰禀到十六日寶應縣杜大令法孟十七日江陰田恊戎明山均到揚公幹十八日汪鹺尹一鶚辭赴通泰查探水勢十九日海分司項分轉到揚 
[助賑摭要]  
　　處世莫大乎行善行善莫大乎拯飢彼災户困苦流離所恃各處善士竭力維持俾沾實惠武林朱芷香仁丈公議將普渡箔灰售洋十二元移助鄭賑浙紹羅家莊金杏山翁求耳症速愈助賑洋二十元益記洋實寶號撙年節酒筵洋二十元移助鄭賑閩漳川龍溪署李葆菴翁助賑洋二十六元浙紹諸曁利用號六百十號救命摺募五善士助洋二十二元另九十八號救命摺募六户善士助洋十五元鑑湖居士一田二孫出天花幸獲平安助賑洋十元蘭溪同門托盋子善士代募四十二號救命摺善士共洋八元委解災區售箔灰而得價恤患良殷裁酒席以培仁濟人毋緩定袪耳恙端本心慈視嬉戯於兒孫平安悉慶仗轉輸於僚友勸募孔勤托鉢醵資傾囊樂助凡此哀嗷無告者胥贍助賑多方焉[  上海北巿絲業會館籌賑公所愚弟少欽施善昌謹誌十二月二十三日]  
[恭祝武陵漁隱顧子相仁丈花甲大慶里言四章錄請教正並乞高昌寒食生大手筆點鐵]  
　　臘鼓敲殘又是春先生花甲正逢辰嘉平月廿三爲先生誕辰星日立春宜推黄石爲前輩畢竟蒼天佑吉人往事烟雲休感嘆重光日月倍精神誰云覊旅無知已贏得詩名播海濵壯懷當日請從戎役筆曾收掌握功可奈中年傷血氣竟成老病困英雄先生中年投筆從戎疊遭宼亂致傷血氣雙目失明痌瘝在抱施仁術先生在滬辦理善堂事務不憚勞瘁爻象能精悟化工先生素精易理雅擬前賢蘧伯玉鯫生何幸挹高風天教文字締奇緣客裏相親已一年談道味逾甘蔗美耐寒心似老松堅和平養性調丹藥先生善調衛生之劑著作成書繼玉篇先生中年著作盡付兵燹現僅存詩詞集已有發蒙對句行世晚景桑榆無限好人間原有地行仙蕪詞曾祝壽星明今歲元旦曾以壽星明一曲預祝大慶今日躋堂晉兕觥爲乞碧翁斃錫福　酣紅友共多情隱居不讓淮陽老耆碩還推洛社英指點梅花千萬樹爭春意氣自縱横崇川驪睡軒主未是草 
[奉和驪睡軒主誕日述懷倒次西湖花隱韻錄請高昌寒食生申左夢畹生同政]  
　　海上頻年富錦囊襟懷曠逹異疏狂高風落落琴書伴化雨彬彬桃李塲寶劍豈教常在匣簪花會卜舉於鄉里言聊補岡陸頌相約添籌晉酒忙[  鶴沙斗酒聽鸝生郁周張文彬拜稿]  
[丁亥祀竈日爲舅父花甲初周恭賦四律預祝千秋錄呈桂丈吟壇教正]  
　　春回斗柄壽星明是日立春頌上南山酒滿觥運等馮唐垂白首才如張藉亦青盲舅父於病後失明連天烽火曾投筆舅父曾辦金陵鎭營又案破賊樓蘭早請纓仗劍歸來人不識頭銜已拜九重榮鎭營飢撤舅父曾保至同知覊棲海上客爲家廿載勞薪兩鬢華舅父辦理普育堂善舉不殫勞悴廿載如一日鬚髮强白矣太息田園歸刼火只餘詩酒作生涯閒來細辨君臣藥老去何心富貴花消長盈虚參易理舅父善調衛生　尤精易理蘧賢寡過可同誇著述千秋壽棗梨舅父著有詩詞稿兩卷待梓發蒙對句已刊行於世詩名竟　虎頭齊才華健若摩天鵠時事明於照水犀舅父盲於目而不盲於心素性一生惟惻隱焭民幾輩賴提撕廿年襄理祇園久只有清風兩袖携舅父　堂辦事清介自持不染一塵南國春回敞壽筵稱觴先進曲秋千菲才敢引賢甥譽舅父有殘篇收檢賴賢甥句小子何人奚克敢此壯歲還邀哲舅憐卿客申三載受舅父推解之恩擢髮難數愧說文章歸阿士願酬恩德戴同天行看仗國添籌日再獻臺萊祝嘏篇[  西湖花隱楊槐卿就正草]  
[上海四馬路文報局内恊賑公所經收賑捐十月下旬清單]  
　　念六日河南賑本埠恊源莊交來鎭江晋源莊侯檢堂先生募無名氏求子病速愈洋五十元又無名氏洋八元劉怡記六元五角萬順無名氏二户各五元余義和二元又錢一千三百五十文新發祥張其士王貽順古階平袁海堂永太昌安記福記復興昌廣興正泰餘慶堂九牧堂百忍堂無名氏三讓堂十六日各一元五忠堂王友三　户各五角瑞和德豐復盛人和利興和日昇祥吉豐立本八户各五百天祥四百秀記萬鎰二户各三百以上共寶收洋一百元○天津胡盲齋鄭東坡二君經汪鳴岐翁募書帶草堂洋拾元汪明新堂周耕餘堂二户各　三圓胡世賢堂黄餘慶堂無名氏王青山無名氏李務本堂莫占福劉耀宗羅東朝九户各二元王阜德嚴興啓何揖　悌縐房徐河南居士趙燕翼　藜書屋京兆氏陳文超黄餘慶王永作子政十二户各一員安德順鄺和陸延陵養性居袁禮軒崔星憔趙鳳儀李樂善沈林昌唐敬亭趙泰興十户各五角漢沽鐵踰局同人銀一兩三錢寶收英洋四十四員原平銀八兩○本埠南巿阜昌參號五振廷交來杭垣信源金鋪募無名氏二十元○　州蔚人氏人員○松江馮君交來怡軒富心願十元○無錫春圑氏交來順天精善堂募王端仁等三員○浙江張涇釐局募李日華　五角厘局四角福厚延義江慶模三户各三角趙龍奎二角○浙江蕭山東門守拙主人爲先慈七十冥　資福五元○本埠順成莊交來常山正字監棧募敦裕堂祈病速痊二元○安昌中孚號募心佛子洋一元郁甡茂四角傅丹記倪友記張恆豐願人四户各錢五百項鳳龕山東合二户各四百同順百魏青記緒興沈文臯義興成裕王階平徐六盛大來鼎森九各二百倪香山倪湖三倪朗山小山少山穉山無名氏名印丹記王鏞記隨願人十一户各十百知是主人八百文共寶收洋八元○本日共收河南捐英洋一百九十六元原平銀八兩 
[上海北巿絲業會舘籌賑公所施少施少欽經收山東順直河南賑十月十九日第一千五百五十六次清單]  
　　浙寗洪輔弼輔鼎爲母病許助灶書移賑洋二元隱名氏三元陽張鴻彬十元金陵畢子蕃求母咳嗽病全愈二元鎭江尊禮堂一元廖門士氏敬完病願並祈平安庫平足紋六兩由浙糧署帳房寄記晋甡莊合來規元六百五十五兩二錢梅萼堂宋一元少莊氏楊求家中平安二元幼雲求心疾愈虚對開二元○通州力不逮心人募自助一千零六十文李春同余心齋　靜也三　各八百文在騰蛟四百文文方慶雲二百文共六户合洋四元○西塘平川旅舘募不書名寄廬純錫堂三户各洋三角隱名氏小留村人不留名余有仁四户各二角余成生余寅生六竹居户和一角共十户合洋二元○河南賑浙寗轉心心室洋一百元京都長白張門黄氏京平銀二十兩由滬軍營蕭軍門合來洋二十七元五角吳興鈕氏求病速愈二百元十善蒸爲弟緒薌資冥福二十元孫祿增爲次女病速愈二十元鄞邑沈藩卿求疝氣病速愈五　鎭梅杭力薄子十元吟梅舘主人湯餅資移助由義豐順來十元葉崧甫奉先慈席恭人遺命以紙錢資移助由立大莊來四十元無名氏四元古虞心愿氏求子十元潘和甫求子病愈由武林裕源記晋甡庄交來三十元者　鎭正太平飛雲兩坊醮餘五千又謙睦堂洋一元六十文二户合洋六元○常山正字棧募公記源大各洋五角愼成四角餘大三角正源公記清吉福大平安五户各二角福裕信誠源大豐三　各一角共十二户合洋三元○勉力子蒙聞一子補過氏各洋一元二角黄書芥八角蓮生桂生各二角夏普笙力勉子守拙生靜菴靜香居藕龕六户各一角共十二户合洋五元○蘇閶怡和茶行募葉綬廷求保長孫關福關煞關通平五安吉洋二元王伸眉酬愿放生資助求早得子八元五百七十八文謝承啓求保身體平安四百三十七文三户合洋十一員○永吉泰募周汝益二千文無名氏一千文求母延年清○無名氏三户各五百没者安四百又二百無名氏二十二户各二百共三十户由立大庄合來規銀六兩八錢○求有益劑規銀四錢洋七元坐花書一元二户由漢口有成據號寄來○乍浦朱來安募深滬金源慶舟洋五角浙東涵養軒朱祈慈母壽康五角二户合來一元 
[上海四馬路高易公舘内籌賑公所募杦坪經收河南皖北賑欵十一月初八九十等日第二十三次清單]  
　　初八日香港華醫院第七批規元一千兩正無名氏洋五角老恊興局來閩省樓秋甫翁募　陳氏董思安宏遠堂延津樓秋甫余本臣謝芳庭陳桐卿王燕石延平稅釐東卡羅春茂毛汝儒沈林氏各錢四百文無名金全敬各二百左　盛珍一如楊幼菴馮鼎銘各一百共錢六千四百文伸來花洋六元寶順局來祥册姑蘇恆義源洋三元素安　二元項敬德堂恆裕昌姚文熊養素廬李潤　無名氏無名氏各一元共洋厚十二元鐘鼎册泰和堂二元五角知足人七角郝于如五角汪植堂三角李淦記胡壽記方華記胡記安記各一角其浮五元和泰局來救災圖單浙寗同豐號洋一元祝世忠祝世度各中元共洋二元救災圖單百勉氏洋五元○○初九日愛盲堂第八　洋四千元伸規元二千八百八十兩正祥字册三晋力不足人求合家平安洋一十元恊源局來祥　硤右普雪齋洋一元○○初十日元芳帳房來救命　摺何盧氏求病愈洋五元李華叔翁來保　間滋生木行洋三元傅錦瑞一元潮州府正堂　少愚太守來普寗縣盧大令募祥字册楊寗縣廬洋二十元羅敦上洋十五元保安總局惟正局烏石局横溪局貴與局里湖局麒麟局羅敦上各五元共洋七十五元伸規元四十八兩八錢正漢口荃業公所來無名氏錢一千文休邑余崇儉堂錢一千文漢鎭余氏錢四百鐘氏錢二百文余氏孫氏胡氏程氏和一百共錢三千文伸來洋三元蔚盛長號來源南任宇田翁募寗册受福堂錢四千周鑑吾蘆實興顧春生三省堂隱名氏不留名不書名無名氏無名氏培蔭堂貴福堂留耕堂袁興盛劉源珊同福堂鼎隆堂各錢一千文張貴陽錢五百文問心賞錢四百共錢二十千零九百換來紋十三兩三錢九分申元一十四兩一錢三分致大局來太倉濟茂典王翁募祥册恊和客席元記各洋二元許福緣陳敦倫芹香氏各一元金戈戈漢合人各錢五百念文一修氏五百文顧循古朱子記延陵氏屈悞氏各四百安記信古陳立鈞王各三百共洋七元共錢四千零四文伸來洋四元老正大局來崑山寶成交吳興保安氏募救灾圖勸單無名氏洋七元保安氏求灾免悔洋五元無名氏錢二千七百文無名氏錢七百六十文求免無事人四百文平安民四百文無名氏三百文無名二百無名五户信愿氏保安兩户不留名各一百文無名八户合錢四百共洋十二元共錢六千零六十伸洋六元合來洋十八元廣義棧來楚南劉炳臣節省薪水洋二十元唐宇久曹子珊各錢三百文王楚善二百共錢八百文宜都縣伍春階大令募祥宇册不書名銀十二兩無名氏四兩無名氏二兩四錢懷古堂一兩六錢延陵堂瑞錦堂無　逐各錢五千江洲漁隱錢三千文蘭陵堂無名三户各錢二千無名鑑泉老人愧義堂各錢一千文不書名九百無名六百野仙五百共銀十兩共錢三十一千伸銀念兩共來都平紋銀四文兩銓昌祥局來祥册新利記錢五百八十吳畹亭錢五百張裕記四百敦進銘王殿記賈榮輝各二百共錢二千零八十伸來洋二元政大源局來祥册拯急册公和茂錢二千三百五十顧榮昌穆天興莫恆源大豐厚五聚書屋各洋一元顧德源五角裕興隆汪太太各錢五百　程子泉馬寶霞各錢三百高沛甫伍桂林王愼齋張麗生陳蓮生林敬芝汪朗如張樹機唐泰閏金福之陳御卿金蓉照高茂松無名二户各二百趙雙壽等三户合一百五十朱主泰馮壽康張太李太各一百共洋五元五角共錢七千五百伸洋七元一角沈天和局來祥册徐州南關鹽局募尹福慶孫思恆高六安王聚順兪李船程端生各錢一千韓務本龔崇實劉寶善張政修詹履端各五百共錢八千五百伸來徐紋五兩四錢二分○○以上三日共收規元三千九百八十九兩三錢三分洋一百十二元一角錢八百文○○本月上旬統收規元一萬零八百三十三兩七錢九分六厘洋七百零七元二角錢二千四百五十文銅洋三元 
[上海四馬路文報局内恊賑公所經收賑捐十月下旬清單]  
　　二十七日蘭溪恆升醬園章君募章栗甫洋一元張聲野八角從善堂六角是倣山房汪立朝吳耀廷王用賢四户各五角吳序賢四角羅高德吳心田二户各三角張禮三無名氏汪春林羅四喜孫烏均楊雲山六户各二角汪森羅竈壽無名氏星夜氏四户各一角有恆心銅洋一元○本日共收東賑洋七元銅洋一元○○又收河南捐本埠恆豐洋貨號交來鄂楮梅代廣記洋十元○又交來湖北軍火局募力不足齋洋一元三蕉書屋錢一千味庶軒朱惟申藏頴書房心膽室求是生五户各五百無名氏四百陸永錫記陸餘炊餘小舍四户各三百陸成二百又湖北候審公所募廣陵生汪復初二户各錢一千飲虹沉冠香二户各五百陸杏記三百共實收洋九元小洋二角錢十二文申報舘交來姚仰陶先生經募各善士洋四元○浙紹震亭莊募山陰馬信帆周氏董氏三户各二百范姓杜姓二户各三百四十董邵陳徐馮駱葉徐八户各一百實收洋二元○滬報舘交來東瀛寓公募豐記號三元陳禮記葉鴻記敦仁堂胡鼐泰號德泰號泰昌義記七户各洋二元朱輔記蔣其泰包詩友順記三餘恆記昇記顧蓮生森茂大記號十户各一元○本日共收河南捐英洋五十二元小洋二角錢十二文 
 
 

Page 10

 
 
[上海四馬路文報局内恊賑公所經收賑捐十月下旬清單]  
　　廿五日河南捐蕪湖錫山牧子募交太平縣西果堂不留名洋十元○壽州愛蓮居士本洋一元○蕪湖黄無名氏募遂意氏啓賢氏二户各洋二元功德趙氏李善慶鄭善氏伯善氏繆善氏厚德氏七户各一元　陶氏國治氏　善氏五善氏好善氏兩合氏肥漢子大號春冬德池氏十户各五角合平安二合氏二户各一千多記六百瀛記四百荆無名問賢氏秀中氏王三杜六五户各二百實收洋二十元○本埠盤記交來湖南常德府孫太和成經募公餘堂規元十五兩○招商滬局交來汕頭分屬會舘親睦堂温募嘉應鄧文修福麟炎記行熊杰臣三户各三元郭天豐致和生郭恊豐郭氏郭開源五户各二元天裕棧萬福崇宜春棧黄和書林士貞大同昌温兆琳黎子岷八户各一元○又募鐘發記温兆琳温接英鍾銘永張吉祥李明熙李美泰温賑記李煥文等九户合一元○本埠啓昌洋　交來不書名五元○本埠麥邊洋行交來廣東藉安善士一元○本埠晋龢庄交來蘇州醬業公所潘仲溪先生募第九次程通甫翁募無名氏廿元知不足齋六元鮑同夫程益三程禮耕知足子四户各二元陶韻琛吳靜夫楊戟門孫綬之四户各一元無力人六百四十戴雝伯　德芬二户各五百徐復興四百江魯珍募養和主人四元貝叢桂二元金履素金知止戴金德江汪氏江吳氏楨記如記七户各一元德英書屋環山書屋二户各二百葑溪子募兒無疾病一元生記二百七齡童子寫字錢金生點心錢高氏熔氏四元各一百實收洋五十五元○滬報舘交來朱頌椿翁募不留名錢十一千文周元記五千秋桐舘謝啓秀程寶慶三户各一千錢華袞二千一百東山草堂六朱頌記五百伊蓮記白梨花舘二户各四百樊宣德三百共實收洋廿三元○江西謙吉堂募醉經山房洋四元無名氏二元退步居一元陳良茂銀一兩三錢出福祥錢三千三百何水豐霍萬順二户各二千余有富崔楚溢吳玉堂三户各一千胡山章龔生清無名氏不留名不書名不留名六户各五百共實收廿一元○江西福興潤信局交來江西上高縣署募壺瓶山人銀一兩沈澤思堂碧梧居士傅有懷堂三户各五錢章承志堂沈滋德堂沈香竹居三户各三錢郁樹德堂童亦政堂靜參子吳福言堂王槐茂澤思沈六户各一錢實收原平銀四兩○九江迷悟山房交來共蕙翁募程海軒查濟臣朱濟川對崇　洪蕙溪致和衣福記義記查秋帆傳修堂十户各一千魏月樵八百譚明章熊耀華二户各四百當義記吳俊茂涂啓泰夏衡鈞盧孔焜吳福祥雷育才劉耀文楊荻洲陳憲雷榮盛夏玉成吳曉昻章一孝十四户各一百實收原平銀八兩○又交來補過氏洋一元○寶應季少芝翁募陳夢九二千林桂生一百實收洋二元○本日共收河南捐英洋一百六十六元銀元十五兩原平十二兩本洋一元 
[上海三馬路與昌恊賑公所陳竹坪經收山東直隸河南皖北賑捐十月廿二日第八百四十二次清單]  
　　慈航普濟册天津隱名氏一元無名氏銅洋二元○餘大莊交來浚德堂徐解紛人共二元六角○又册京都無名氏松雪堂隱名氏三户各一元師一單四元晋介上國二元錫嘏堂楊一元三角以上實收洋十元○又册萃昌順經募各户三元○錫山南陽氏十元丁間孫氏三十元宜貞氏求壽保康健十元生記一元銅三元不廣塞銅洋四元無名氏銅洋二郭善慶求合家平安三角天津願母長榮子二元○○另收河南賑○蘇州金大有木行續募無名氏五十元草屋子清芬　胡吳步青芸蔚山人胡吟山五户各一元春暉書屋敦彝堂許各五角以上共洋五十六元○樂善友人念元○繩武堂三元靠天吃飛來的各一元以上共五元○繩武堂三元存心在先　巧退省山人三户各一元陸順堂三日廿文以上合元三角錢十一文○蕪湖緣揚書屋四十元○開裕記二元○鎭江廣義和三元○杭州成裕典吳經募八户共一元○恊同慶交來同記號潤記無名氏三户恊記中和堂七户共七元○京口有源號寄來尤捷三李澤生魏拱宸吕炎卿殷孔昭五户共五元○晋成莊募胡仁良魏百賢著桂馥謝祖培四户各五角錢宏春三角劉春輝二角以上共二元五角○王淑卿經募七户合一元○無錫縣署仝人經募高捷秋龍笏丞知足軒無名氏四户各二元無名氏朱瀛州范泰無名氏嚴蓉塘饒文波六户各一元周滋記賀履貞合一元以上共洋十五元○杭州保善典諸友祈合典大小平安二元又募永善堂黄不書名吳午橋三户各一元怡遠堂方三元程英三吳治伯吳海珊祈目疾速全潘受於四户各五角吳佑沂吳偉如各二角半以上共洋十元五角○蘇州琢成募彭城必記五陳寶善四百延陵必記養心書屋在心存心堂程恩誠堂各二百文五户各一百以上共洋二元錢三百文○本埠新昌泰和記來陳亦權巖裕梁各四角源記仁記恆益興萬聚魁德豐和義和順恆記餘慶堂八户各二角譚英甫泰利立元金恭甫四户各一角張寶生劉詔豐温立三唐品一王國興五户各二百十三户各一百以上共洪一元八角錢二千三百文○丁小愷一元六角甘良栢懋啓文孫元根平德昌任賢才五户各二角朱永祥張嗣壽闕正大陳經山孫開運元琴保基甘良連許本洪任盛海朱立榮丁家財十二户各一角徐家煜一百關立明廣成各五十以上共四元○無名氏三角陸增先一角沈容廷筠庄含青邵琢卿杜元易王鼎順詩恆青元姚悅道徐萃生馮忠漢邵寅甫張鑑山陶子信宋錫九鄭愼欽施楚卿周惠泉無名氏各二百無名氏金純脩各四百沈炳宏安濤文銘本生張永生張永生百文榮光盛元亨裘信發兪定梅嚴利生陳才發方呈豐高金生鄭愼生各一百無名氏九十文朱錦榮五十文以上共洋六元五角以上均是道有福册○恊同慶寶號交來厦防廳唐容石司馬洋一百元刑席陶翼臣廿四元以上共洋一百念四元○金汝舟助棉衣洋三十二元五角學善生二元儒宗記一元○普濟册山東黄邑永來盛號匯來德春憶經募隱名氏五十元又二户各十五元崇德堂四元禧順堂二元德裕堂九福堂公義堂利成號中盛恆德春億恆泰興新堂强恕堂張子鶴耕餘堂和順堂號皁豐興十三户各一元叢文治五角逢鋑范循良戚匯之李德傑顏景開各一角以上共來洋一百元内佑看出銅洋二元○又册豫康來安記錢四百文少齋氏二百沈記一百五十文如心氏仰記伴梅居各一百文以上共一元○蘇祥泰來王雲亭祈次女病速愈十元無錫德源徐一元德泰莊交來揚州自勉居錢六千無名氏四户錢一千四户錢一千四百有心無力人王秉衡守拙子各二百以上六户共來規銀五兩七錢另四厘○銘恩册雲成莊交來杭州無名氏一元五角以上共收河南賑四百五十五元銅洋五元規銀五兩七錢四厘小洋三十六角錢二千六百十一文○○本日共收英洋五百三十元規銀五兩七錢另四厘銅洋十六元小洋四十五角錢二千六百十一文合併聲明 
　 
 
 

Page 11

 
 
[光緒十三年十二月初十日京報全錄]  
　　宫門抄○諭旨四道錄前○提督李奏巡閱營伍事竣兿閱兵輪操練情形摺○蘇織造奉奏部章核减過鉅請照絲價核减並劃分界限摺○滇撫譚奏滇省鄉圍士子供給酌擬改折摺○雲督岑等奏請酌加鹽價恊濟豫省賑需摺○十二月初十日理藩院鑾儀衛光錄寺正黄旗值日兵部引見三十六名都察院二名正白漢三名○福中堂續假五日○召見軍機蒙古王公○○江南長江水師提督奴才李成謀跪奏爲恭報微臣巡閱營伍事竣接閱兵輪船操練情形回駐太平府日期恭摺仰祈聖鑒事竊奴才於本年二月初四日遵例出江巡閱營伍按閱兵輪船操練當經奏報在案拜摺後乘坐登瀛洲兵船抵江寧與南洋大臣曾國荃而商一切應辦事宜旋卽起輪赴吳淞防次督飭各船弁勇操練洋槍陣圖及各項技藝並親率南琛南瑞開濟保民登瀛洲等船出巡洋面由大職山至浙江之寧波鎭海舟山普陀及好順洋石浦等處察其形勢記其扼要在羊山操演大砲打靶準頭於三月初一日回抵吳淞校閱各弁勇陸操事畢料理入江又面飭營務處吳安康督同各管帶等按期演習並令隨時具報以免鬆懈轉輪口駛閱看瓜州鎭標四營進巡提標五營湖口進標五營操閱湖廣岳州漢陽兩鎭標八營按營考核各員弁軍政槍礮中數均在八九成以上各營水操陸陣籐牌刀矛技藝俱極諸熟要必其討軍實而由儆乃能進有勇以知方奴才接見各營員弁逐一曉諭中之以片令激之以天良並照密存記拔廾鼓具忠勇之氣間有技藝稍疎者立時革責咸知儆懼在湖北武昌省城及安徽蕪湖縣與兵部尚書臣彭玉麟兩次晤商整頓江防事宜經過各省日期均會同各督撫臣隨時具奏在案今屆軍政之年六法人員應行彚齊核辦巡閱各營後旋卽赶回太平飭催造册悉心甄别以昭核實適閩廠新造寰泰快船由該管帶吳安康駕回江南禀請親騐比往該船按騐各項機器極爲靈便船身馬力與鏡清關濟兩船相同鏡清船前因裝配魚雷以同隨時保民赴閩並飭開濟偕行順巡洋面均經據報返防合之南琛南瑞登瀛洲龍驤虎威飛霆策電威清測海共計十三船奴才隨抵吳淞按船點騐隊目水勇人等一律足額精壯復率各船出洋北駛巡抵山東膠州丫髻山及青島一帶洋面轉在四礁石並大職山操演船陣大砲皆有可觀水道沙綫礁石風濤沿途考騐各管駕因平日講求天文測量之學屢試不悞各船管輪管隊人等於行駛訓練諸事亦屬相嫺熟勤嚴所歴洋面均係安謐於十月二十四日仍率各船 
駛吳淞閱看弁勇陸操陣式行列悉能變化整齊是皆由各管帶平日實力講求所致當經奴才分别給賞以資鼓勵並諄諭營務處吳安康等逐日督率勤加　練俾成勁旅務知兵輪爲當事之急必須兵皆精勁餉不虚糜勿以技藝已熟任其偷惰總期無事足副巡防之任有事克供驅策之勞伊等聽聞之下無不交相感奮奴才受恩日重悚懼日深夙夜捫衷惟矢此不敢欺之一念任難勝而心務盡才未逮而守必敢不避怨嫌不事遷就如遇有兵輪應辦事宜隨時會商南洋大臣曾國荃遇有江防應辦事宜隨時咨商兵部尚書臣彭玉麟曁各督撫臣妥爲布置俾臻周密以期仰副聖主愼重巡防修明武備之至意奴才於十月二十八日回駐太平府仍當隨時校閱精益求精庶弁勇有所警而不敢偷安每字有所備而愈昭鎭靜所有巡閱營伍事竣按閱兵輪船操練情形以及奴才回駐太平府日芿理合恭摺具奏伏乞皇太后皇上聖鑒訓示謹奏奉硃批知道了欽此○○蘇州織造奴才奉曾跪奏爲部頒織務工料新章　减過鉅籲懇天恩俯准按照絲價核减並以奉又之日劃分界限俾免辦理棘手恭摺仰祈聖鑒事竊奴才卷查光緒九年冬間户部於核銷杭州造報光緒十年分辦解駕衣等項案内將經絲緯絲絨絲練染大紅深色淺色圓金等七欵核减三成　單奏明行令三織造一體按照杭案定　辦理之處各前織造屢經奏駁嗣不得已於十年八月間將經緯絨絲巿價酌量核减其圓金大紅深色淺色巿價各减一成聲明蘇州嗣後岀除淺紅名目循照杭案一律辦理開具清單會銜具奏部臣以一面之詞碍難憑儀奏令江浙督撫確查具覆嗣各督撫臣但就絲價查報染金等項並未提及光緒十二年九月奉到部文所有三處絲價准如江蘇撫臣衛榮光所議自光緒十年分起按照七年分奏准經緯巿價上用减一成官用减一成五厘絨絲照緯絲巿價减一成二釐作爲上用減一成七厘作爲官用奴才於奉飭後當卽督飭書吏將前織造經辦年以後各欵遵照减定絲價並奏明按照杭案减一成之染金等價分别造報在案今於光緒十三年八月十二日接奉户部文開本部具奏申明織務例案擬减章程　單具奏一摺於光緒十三年七月二十九日奉旨依議欽此刷印章程行令遵辦前來奴才查奉頒章程凡織務一應工料備載無遺除絲價前已减定外其餘各項工料較例價多至倍蓰者令减三成其與例價不甚懸殊者令復例價奴才逐欵稽核証以時價委難遵辦惟念奴才受恩深其具有天良當此時事多艱凡有可以設法撙節者自應力求撙節藉圖報稱伏思織造衙門應用一切料物以絲斤爲大宗其銷價浮於例價者亦惟絲價爲最甚部臣初議經緯絨絲染金等項統减三成迨後絲價旣蒙議准上用减一成官用减一成五厘定案則凡現奉議减三成各項應請統以絲價爲衡按照七年分銷價分别核减以歸一律而昭平允其與例價不甚懸殊奉飭規復例價各項内有織挽匠工扁金二欵應請一體核减一成其圓金布疋等項以時價比較銷價不啻倍蓰寔難核减應請仍照成案辦理至奉飭應照成案酌减辦理之綉匠綉洋金匠緯絲匠畫匠洋金線五欵奴才考核至再綉緙等匠與挑倒花匠織挽匠工藝迥殊且係臨時受雇非有常年工食者可比從前所報工價係連飯食併計委無浮多洋多線亦有高低之别具最高者每兩實需銀六兩以上且近來金價大涨線價亦因之加昻以上五賑目下委難議减應請俟奉傳有大宗活計通行察酌辦理第查現在所減各欵多有原議所未及者且練染圓金前已按照杭案减一成動支造報今則遵奉章程仍各就各處例案議减其中不無歧異若統令自光緒十年爲始辦理實形掣肘合無仰懇天恩俯准以此次奉又頒到章程之日劃分界限凡奉文以後奉准撥欵辦理各項均照現减工料章程動支造報其在未奉文以前撥欵辦解各項免其紛更庶可不致重煩案牘辦理棘手謹將奉文以後應銷各項工料價值及奉文以前應銷之價分晰繕單恭呈御覧所有奴才遵奉部章各項工料請照縣價核减劃分界限分别辦理各緣由理合恭摺具奏伏乞皇上聖鑒訓示謹奏奉原批户部議奏單併發欽此○○頭品頂戴雲南巡撫臣譚鈞培跪奏爲滇省鄉闈士子供給酌擬改折恭摺仰祈聖鑒事竊查滇省科塲經費每屆文闈例准銷銀七千餘兩　於公件地丁及裁減耗羡項下動支發交正副總理雲南雲南府昆明縣承辦爲修理貢院製購器具備辦内外執事官役食用及供給三塲士子米飯葷素菜蔬饅自月餅水菓等項之需事竣核實造銷歴屆均經照辦在案無如滇中自經兵燹加以邊防百物昻貴數倍疇音辦理每形竭蹶而士子三塲供給由官輾轉購辦人數旣衆尤難裕如臣屈計明年戊子科轉瞬將屆止在通籌台計適據闔省紳士在籍翰林院庶吉士羅瑞圖甘肅候補知府倪藩等聨名呈請自光緒戊子科爲始將文闈三塲向例供給士子米飯菜疏等物酌量改折價銀各自備辦入塲取食无便等情呈經檄飭藩司曾紀鳳臬司史念祖糧儲道譚宗浚鹽法道湯聘珍核請照准具詳請奏前來臣以文闈應子士子三塲供給一經改折則物自備用料米無暴殄之虞價折定節累黍可預操其數所有米令一切食物應准每塲實折至例給内外官役食用臣當隨時督飭該司道等酌量豐儉之宜杜绝浮腎之弊力求撙節凡買物價值皆令如數應付尤不容其藉瑞擾累以副朝廷嘉惠士林之至意除咨部查照外所有滇省鄉闈士子供給酌擬故折緣由謹會同雲貴總督臣岑毓英恭摺具陳伏乞皇太后皇上聖鑒飭部立案施行謹奏奉原批該部知道欽此○○太子少保雲貴總督臣岑毓英頭品頂戴雲南巡撫臣譚鈞培跪奏爲請酌加鹽價恊濟豫省賑需恭摺仰祈聖鑒事竊臣等恭閱邸抄河南鄭州决口大溜直趨下游居民田廬　被淹没仰蒙皇太后皇上軫念豫民受此奇災除内帑銀萬兩並河南巡撫臣倪文蔚所請截留銀三十萬兩外復加恩着將光緒十四年分江北及江蘇應行河運京漕並水脚運費一併全數截留以資賑撫仰見宵旰焦勞嘉惠災黎有加無已之至意凡屬臣下孰不當力求援拯以濟時艱昨臣等迭據上海籌賑紳董電請恊助前來更何敢稍分畛域惟滇省地處極邊土瘠民貧一切仰給於人自顧殊形竭蹶然此次黄水冲溢灾區甚廣飢民待哺情殷豈能忍爲膜視當經率同文武量力捐輸無如杯水車薪仍屬無濟冉四籌商伏查滇中生計以井鹽爲大宗據鹽法道湯聘珍禀稱暫於各井食鹽項下每斤酌加鹽價錢一文以一年爲期約可得錢三萬串左右兹擬先向商號挪借此欵曁臣等所捐儘數解交上海賑局轉解豫省以齊急而於萬難設法之中作得尺得寸之計是在滇民食鹽一斤暫加一文尚無損而災民得此挹注救一命卽得一命之保全但事爲鹽政所關臣等未敢擅便是否可行之處伏候聖裁所有擬酌加鹽價以濟豫賑緣由謹合詞恭摺具陳伏乞太后皇上聖鑒訓示施行謹奏奉原批着照所請該部知道欽此 
 
 

Page 12

 
 
[光緒十三年十二月十一日京報全錄]  
　　宫門抄○提督雷奏遵保甘軍赴邊防守出力員弁摺○皖撫陳奏已故監生捐助書院膏火等請照例建坊片○鄂撫奎奏委署知縣缺片○直督李奏知縣到省期滿請照例序補片○又奏請旌表孝烈片○又奏革總兵片○又奏額徵在京各衙門帑利銀片○又籌辦鄭工稭科片○又奏知縣到省期照例補用片○將軍謙奏神靈顯應請頒匾額片○十一日吏部翰林院正白旂值日吏部引見三十五名宗人府五名正黄滿二名正白滿五名正紅蒙二名廂曰滿十名廂紅滿三名廂藍漢二名○裕理前往口外賜奠請訓○召見軍機蒙古王公○○頭品頂戴陜西固原提督臣雷正綰跪奏爲遵旨酌保甘軍赴鳳凰邊門防守出力員弁分繕清單籲懇恩准給奬以示鼓勵恭摺仰祈聖鑒事奴才於光緒十三年閏四月初四日接奉神機營札開具奏甘軍出力人員是否由營酌保抑或由該提督自行奏予保奬請旨一摺欽奉慈禧端佑康頤昭豫莊誠皇太后懿旨卽着雷正綰擇尤奏請奬叙毋稍冒濫欽此欽遵恭錄行知等因奴才當卽轉行各營員弁遵照伏念奴才於光緒十年八月奉旨統率甘軍馬隊各營隨同神機營官弁馳赴山海關外駐防營口於奉調赴鳳凰城扼守邊門本年正月因邊境安謐奉旨撤防當飭各營弁勇分别留撤及准假歸里餘仍帶回甘省自　分防三載寸効毫無廼荷○天恩俯念將十跋涉微勞准予奬叙聖慈斷厚感激莫名謹將出力員弁擇其尤者飭繕清單恭呈御覧並將在營文武員弁履歴曁咨保各員履歴册隨摺送部至神機營及本旗各員弁履歴俟查取至日補行咨部所有遵保甘軍赴邊防守員弁緣由理合恭摺具奏伏乞皇太后皇上聖鑒訓示謹奏奉原批該部議奏單二件併發欽此○○陳彝并再據布政使阿克逹春詳稱據太平縣洋據舉人孫璧文等公禀該縣監生劉發連向在湖北漢口鎭貿易以本籍仙源書院經費不繼於上年八月間將歴年積存餘資在漢鎭購買巿房一所價銀一千一百七十餘兩捐作書院公産議自光緖十三年八月爲始將所得租銀助充書院膏火又另捐銀三百兩存漢鎭公濟典生息作闔邑考試諸生入學經費該監生現已物故其生前義舉未便湮没禀縣造具圖結清册呈請褒奬等情由司核明具詳請奏前來臣查士民人等捐助善舉至一千兩以上者例准建坊給予樂善好施字様該監生劉發連捐銀一千四百餘兩置産生息以助書院膏火並生員入學　費洵屬好善急公有功桑梓核與定例相符合無仰懇天恩俯准已故太平縣監生劉發連照例建坊給予樂善好施字様以昭奬　除圖結清册咨送部科外謹會同兩江總督臣曾國荃安徽學政臣貴恒附片具陳伏乞聖鑒訓示謹奏奉硃批着照所請禮部知道欽此○○奎斌片再署鄖縣事本任襄陽縣知縣胡成均因案撤任所遺鄖縣知縣印務亟應委員往署以重職守查有利川縣知縣徐嘉禾事理精詳民情愛戴堪以調署據布政使蒯德標按察使覺羅成允會詳前來除檄飭遵昭外謹會同湖廣總督臣裕祿附片具陳伏乞聖鑒謹奏奉硃批吏部知道欽此○○李鴻章片再道府州縣無論何項勞績保歸候補班人員應自到省之日起予限一年詳加察看出具切實考語奏明分别繁簡補用兹查有候補班補用知縣林紹清到省一年期滿例應甄别據藩臬兩司詳請核辦前來臣查該員林紹清心細才明堪勝繁缺遇有應補缺出照例序補除履歴咨部外理合附片具陳伏乞聖鑒謹奏奉硃批吏部知道欽此○○李鴻章片再前因樂亭頟縣顧肇鏞借用已故家本劉永錢項並未全還劉永之妻劉周氏呈控不認致劉周氏情急與其女劉撰兒投河淹斃當將顧肇鏞奏叅革職提証嚴審按例治罪旋據藩司松椿臬司陶莫審得顧肇鏞先於光緒四年在省陸續賒用鋪户米麵等物共欠京錢二百十餘千係由劉永墊還迨劉永病故顧肇鏞亦代付衣衾棺木等費京錢一百餘千劉周氏復於十年十一年兩次到顧肇鏞会所要回銀一百兩在顧肇鏞統計已還一本一利而劉周氏謂尚有欠項但無確據顧肇鏞因屢被纒擾曾許再送銀兩嗣後劉周氏信候並未送銀遂赴臬司呈控飭發清苑縣移提顧肇鏞之現用家本王升審問顧肇鏞以前許送銀本是誆言囑令王升証無其事以致劉周氏情急輕生於十二年八月十四日投河淹斃其女劉撰兒亦卽投河殞命傳訊屍親人等供詞相同正在覆訊間顧肇鏞在押患病取保後病故現已無可追究應卽擬結除革員顧肇鏞業經病故無庸置議外家丁王升於清苑縣堂訊時率聽顧肇鏞所囑証無許送銀兩之事實屬不合應照不應重律杖八十折責發落劉周氏短見輕生亦無庸議惟劉撰兒年甫及笄能孝於母見母投河卽以身殉殊堪嘉憫擬請飭下禮部照例旌以表彰孝烈理合附片具陳伏乞聖鑒謹奏奉硃批該部議奏欽此○○李鴻章片再查記名總兵拉利巴圖魯胡應芳自裁遣後逗遛津郡揑詞訛索且有聚賭情事實屬行同無賴除飭管務處驅逐回籍外相應請旨將該總兵胡應芳卽行革職以肅軍紀伏乞聖鑒訓示謹奏奉硃批胡應芳着卽行革職該部知道欽此○○李鴻章片再據長蘆鹽運使賀良楨詳稱光緒十二年額徵在京各衙門帑利銀十八萬九百三十三兩一錢六分四厘除奉部覆准减停京引二萬道應减徵利銀五千八百四兩一錢三分八厘尚應徵銀十七萬五千一百二十九兩二分六厘先因上年正課緩至十月奏銷接徵帑利爲日無多不克全數徵解本年春間運務緊要勢難兼顧旋經該司不拘卯期嚴行比追除累叅各商未完銀四萬三百五十兩三錢三分六厘實徵完銀十三萬四千七百七十八兩六錢九分又應解户部紙紅飯恊餉飯隨解飯山東司飯六分扣平内閣飯共銀八千四十七兩五錢一分八厘又應解内務府筆帖式護　校修理衙署攤繳參價捐補參價等欵共銀三萬六百七兩七錢三分以上帑利並年例等欵共銀十七萬三千四百三十三兩九錢三分八厘内户部紙紅飯山東司飯等欵並内務府内殿廣恩庫步軍統領鑾儀衛大僕寺等處帑利銀兩已於光緒十二年十二月派委官吏分别解交應解户部各欵帑利銀兩亦於十三年十一月初八日委解起程交納聲明叅商次欵另行彌補累商未完續徵補解等情造册詳請具奏前來除分咨查照外伏乞聖鑒謹附片具奏奉硃批該衙門知道欽此○○李鴻章片再欽奉十月二十七日寄諭鄭工决口亟應迅籌堵合着懔遵前旨飭屬代購料物源源運赴工次等因欽此遵查謹堵口門必先廣備料物鄭工關　大局凡大隣省均宜實力恊籌臣先已函詢倪文蔚等用數及如何埰辦旋奉十月十二日電旨並准豫省來咨擬在天津採辦麻料大名一帶採辦稭料卽經分檄天津大名各地方官會同豫客委員迅速擇地設廠分投購運仍由豫省給價並咨商倪文蔚飭派河南候補道何維楷在津辦理轉運事宜令該道一體覓購據報已購定麻料二百餘萬斤業經分批由衛河運赴工次八十八萬斤正可應急其餘接續起解至大名一帶距豫雖近因直東河工需用稭料過巨鄉間存積無多又值地方災歉新産稀少但鄭工待用孔殷臣仍嚴飭該鎭道等赶緊設法籌辦總期源源就近解運速濟　需理合附片覆陳伏乞聖鑒謹奏奉硃批知道了欽此○○李鴻章片再道府州縣無論何項勞績保歸候補班人員應自到省之日起予限一年詳加察看出具切實考語奏明分别繁簡補用兹查有分赴順天差委候補知縣王繼武到省一年期滿應照章甄别府尹臣以該員年力富　尤具明敏咨會前來臣查該員堪勝繁缺俟有應補缺出照例序補除履歴咨部外理合會同兼管順天府府　臣潘祖蔭順天府府尹臣高萬鵬附片具陳伏乞聖鑒謹奏奉硃批吏部知道欽此○○奴才宗室謙禧跪奏爲廟祀正神靈應顯著懇恩頒發匾額以答神庥而隆報享恭摺仰祈聖鑒事竊圍塲總管色楞額咨呈圍塲唐三營街南舊有龍王廟　異素著凡遇水旱偏災禱無不應去歲夏秋連旬大雨街東大河水勢盛漲濵河房屋多被冲塌居民奔赴祈禱立獲安全本年六月十八十九二十等日大雨接連三晝夜河水大發直逼村東冲塌房屋勢甚洶湧人心惶懼當經總管色楞額前往查看人力難施倉持莫措就近率同該處紳士商民人等恭詣龍王廟虔誠祈禱旋卽晴霽轉危爲安一方居民同深感戴懇請轉請欽頒匾額一方以答神庥而隆報享等情呈請前來奴才杳廟祀正神實能禦灾捍患有功德於民者例得奏請頒發匾額今圍塲唐三營龍王廟素著靈異實屬有功於民合無仰懇天恩俯賜頒發匾額一方交奴才敬謹祗領轉飭圍塲總管色楞額摹擬懸挂以答神庥而隆報享出自逾格鴻慈除咨行禮部查照外所有圍塲唐三營龍王廟靈應顯著籲請匾額緣由理合恭摺具陳伏乞皇太后皇上聖鑒訓示謹奏奉硃批另有旨欽此 
 
 

Page 13

 
 
[光緒十三年十二月十二日京報全錄]  
　　宫門抄○諭旨一道遺前○晉撫剛奏爲審明謀殺一家六命案定擬摺○江督曾奏爲淮南照收川鹽加厘片○將軍慶等奏擬請緩修各工摺○又奏協領免其引見片○皖撫陳奏懲辦各匪並仍請勒緝逸犯片○十二月十二日户部通政使詹事府正紅旗值日兵部引見四十二名刑部四名太常寺三十二名廂黄滿六名正白蒙七名廂紅蒙二名圓明園九名○榮祿假滿請安○欽天監呈進月蝕圖○掌儀司奏十五日祭奉先殿慶王行禮○召見軍機肅王曾紀澤清安那貝勒○○山西巡撫臣剛毅跪奏爲審明挾嫌謀殺一家六命重犯按律擬辦恭摺仰祈聖鑒事竊查岢嵐州民人張四銀仔挾嫌毒斃小功堂伯張萬逹等一家六命一案前據該州知州馮壽頤騐明獲犯訊詳當因案情重大飭據該州親身押帶犯証至省飭發太原府審辦去後兹據太原府知府兪亷三審明擬議解由按察使嵩崑覆審勘轉前來臣親提覆核綠張四銀仔籍隸岢嵐州傭工度日伊父張應逹自幼出繼三門張郡爲嗣已定張萬逹係張四銀仔小功堂伯其子張元記仔係張四銀存小功堂兄分居各度張閻氏係張元記仔之妻張小旺仔張三女仔係張元記仔之女白春娃仔係張萬逹家同居雇工張四銀仔與張萬逹先無嫌隙張四銀仔因家道貧寒屢向張萬逹告借不給心懷怨恨光緒十一年十二月間張四銀仔因妻病故乏棺殯殮向張萬逹央借錢文張萬逹不允反用言譏誚十三年三月十五日張四銀仔拉驢向張萬逹押借錢米張萬逹仍不應允張四銀仔斥其薄情張萬逹嚷駡喝令白春娃仔與張元記仔將張四銀仔綑溥稱欲送究免再纒擾經鄰人岳喜雲趨到解勸始將張四銀仔放走張四銀仔因張萬逹相待刻薄猶欲送官究治益加忿恨起意將張萬逹一家毒斃洩忿四月二十九日張四銀仔進城内趙光全藥鋪揑稱種地毒虫買得信末四兩是夜三更時分張四銀仔順代小口袋至張萬逹家墻外挖洞進内先在缸内筱麵竊得一袋遂將信末放入麵缸和餘麵攙匀仍由原路走回次早張萬逹等睡起瞥見墻洞查看缸内失少筱麫數斤别無失物知係被竊未經理會仍照常取麫做食移時合家腹痛嘔吐料係張四銀仔挾嫌下毒經張萬逹之弟張富逹並鄰佑張銀逹等前往查問忙同灌救詎逹萬逹張閻氏張小旺仔張三女仔張元記仔白春娃仔毒重均先後因毒殞命張元記仔之幼女張林女仔受毒稍輕經救得生張四銀仔畏懼逃往各處躱避報經該州騐訊選差幹役嚴密跴緝旋將張四銀仔拿獲訊供報經批飭提省飭發太原府審供前情不諱詰　起釁别故亦無同謀知情之人案無遁飾查律載殺一家非死罪三人者凌遲處死註云同居雖屏工人皆是又例載殺一家三命以上兇犯審明後依律定罪一而奏聞一面恭請王命先行正法又鋪户人等貨賣信末不究明來歴貪利混賣致殺人命雖不知情亦照不應重律杖八十各等語此案張四銀仔因挾小功堂伯張萬逹屢次借貸不遂並喝令白春娃仔等綑縛欲行送究之嫌輙敢起意用信末謀毒張萬逹並其子張元記仔張閻氏孫張小旺仔張三女仔雇工白春娃仔先後身死並另毒張林女仔平復實屬居心很毒兇惡已極查張萬逹等五命係屬一家白春娃仔係張萬逹同居僱工亦應以一家論該犯謀毒上功兄妻張閻氏至死應同凡論雖張萬逹張元記仔二命係該犯小功尊長惟殺一家三命罪至極刑無可復加自應按律間擬張四銀仔合依殺一家非死罪三人者凌遲處死律擬凌遲處死當經臣於審明後率按察使嵩崑臣標中軍叅將瑞璋恭請王命將該犯張四銀仔綁赴巿曹凌遲處死仍飭將首級解回犯事地方懸桿示衆以昭炯戒該犯訊無財産妻子逃後亦無另犯不法及知情容留人家應毋　議藥鋪掌櫃趙光全雖訊非知情故賣第不查明來歴輙將信末貪利混賣以致釀斃多命亦應按律問擬趙光全合依鋪户人等貨賣信未不究明來歴貪利混賣致成人命雖不知情亦照不應重律杖八十例擬杖八十折責發落餘屬無于槪毋　議除全案供招咨部查核外所有審朋謀殺一家六命重犯按律擬辦緣由理合恭摺具奏伏乞皇太后皇上聖鑒謹奏奉硃批刑部知道欽此○○曾國荃片再淮南於光緒十年十一月奏准川鹽加楚每斤加抽厘錢三文當時議加之意固因海防需餉亦因湖北加抽淮鹽江防厘錢每斤二文深恐川價輕於淮價侵灌益甚嗣經四川督臣劉秉璋奏請將江楚加抽川厘一律停止經湖廣督臣裕祿以湖北添撥母軍衙門　餉不敷周轉奏請將停收限期暫爲展緩數月臣以川淮事同一律鄂加淮厘旣經緩停淮加川厘自應同時展緩於光緒十三年正月奏奉諭旨允准在案原兾湖北將加抽淮鹽厘停收則淮南所加川厘亦可相繼議停現准湖廣督臣先後來咨以湖北因恭辦大婚典禮要欵舍前項加厘别無挹注奏請將川鹽加價仍與淮鹽照舊抽收十月初六日奉硃批着照所請户部知道欽此知照前來臣查川鹽借補楚境多方饒越防不勝防本駸駸乎有侵灌之勢今淮厘未停淮本較重自不例先停川厘使川價並輕有碍淮鹽課餉仍應隨同鄂省照舊抽收俟鄂省停收淮金再將淮加川厘議停免啓畸輕畸重之弊所有淮南照收川鹽加厘緣由理合附片具陳伏乞聖鑒訓示謹奏奉硃批着照所請户部知道欽此○○奴才慶裕阿克丹跪奏爲永陵泊岸先後冲刷各工擬請緩修恭摺具奏仰祈聖鑒事竊奴才等於光緒十一年冬月間據駐守永陵保護泊岸委員並旗民地方官等詳稱因山水陡發將泊岸由辰方起至申方止各叚冲刷情形並龍石路被冲樁笆間有沉陷叚落丈尺各數目逐層聲明派員履勘屬實當經隨時奏明俟方向相宜事奏請興修奉旨此項應修工程一俟可以開工卽着奏明辦理該衙門知道欽此欽遵在案嗣於去歲十二月間復將今年午未方宜修辰已申方均不宜修擬請緩俟辰已方應修之年先由草倉河上游辰已方修起以重要工而節經費等因奏明亦在案兹於本年十月間據駐守保護泊岸委員防禦依蘭並旗民地方官等詳稱今歲大雨時行之際山水雖係泛漲所有前報被冲泊岸各工依舊惟申北岸被水冲刷間有沉陷湊長四五丈寛深均一二尺不等會詳前來正在具奏間適准欽天監頒到欽定吉方立成新書奴才等詳加核對明年辰申方宜修已午未方均不宜修自應遵將辰申二方奏請興修惟查辰方係草倉河上游被冲無多已方冲刷情形較重申方居未兼係下游若儘將辰申二方泊岸修築其已午未緩修惟恐大雨時行倘遇河水漲發水勢趨下漫溢已未方難期工堅徒費錢糧且申方居次尤下更恐不免復冲之虞奴才等再四思維詳加審度與其急求修整暫顧目前不能經久鞏固莫若俟辰已二方宜修之年兩叚工程一併興修樁聨絡叚落較長卽遇河水發漲亦可相資並助不致復冲緩俟午未方宜修之年卽赶緊接連興修庶期工歸實濟餉不虚糜所有陵寢泊岸要工擬暫緩興修緣由理合恭摺具奏伏乞皇太后皇上聖鑒訓示遵行謹奏奉殊批着照所請該部知道欽此○○慶裕片再揀選協辦曲倉監督應行給咨送部引見所有光緒十四年監督擬派蒙古右翼副都統銜恊領德源接辦查協領據送内倉監督因係一年之差並無擬陪人員如有經手未完事件前經奏請免其送部引見歴蒙恩准在案查該協領德源現在派充盛字營統領未便遽易生手合無仰懇天恩俯准免其送部引見俾資訓練理合附片具陳伏乞聖鑒謹奏奉硃批着照所請兵部知道欽此○○陳彝片再本年三月間寧國府屬宣城南陵等縣有會匪勾結謀逆紏黨刧獄未成肆意搶掠情事卽經拿獲匪犯熊海樓等十二名審明照章就地正法梟示並獲被誘入會之文再支等三名擬杖遞籍由道移司詳經臣將拿辦緣由奏奉諭旨飭拿逸犯遵經分飭嚴拿去後嗣據該府縣會同保甲局員王懋勳先後續獲匪犯曹青停等八名訊供開摺禀請分别就地懲辦鎖繫鐵桿據經批飭臬司張岳年詳議前來臣查此案匪犯曹青停嚴鈺城楊興堂覃樹增鍾少春林長發郭文彬譚照由均籍隸湖南曾充營勇因事革退並不安分謀生曹青亭嚴鈺城楊興堂覃樹增鍾少春林長發六犯胆　聽糾入會派充執事迭隨匪衆在宣城南陵之間肆意刼掠復圖攻城刦獄實屬形同叛逆郭文彬一犯雖非西河滋事案内夥黨惟胆敢商同在逃之吳有楚倡立會名口號放飄糾黨分派執事曾邀在光之王南山何淋入會以致王南山等輾轉設會糾人搶刦滋事卽屬爲首倡亂罪不容誅旣據該府等會訊明確應卽將曹青亭嚴鈺城楊興堂覃樹增鍾少春林長發郭文彬七犯查照奏定章程就地正法以昭炯戒譚照田一犯訊係被脅入會未經聽從行刼與甘心入會隨同滋事者有間應請鎖繫鐵桿二年期滿遞保嚴加管束毋任復出滋事除批飭遵照仍勒緝逸犯何淋等務獲究報外謹會同兩江總督臣曾國荃附片具陳仗乞聖鑒訓示謹奏奉硃批刑部知道欽此 
 
 

Page 14

 
 
[光緒十三年十二月十三日京報全錄]  
　　宫門抄○諭旨三道錄前○晉撫剛奏籌議移駐縣丞摺○又奏到小期滿知縣照例補用片○又奏審明覊禁盜犯反獄同逃定擬摺○豫撫倪奏開復知縣摘頂處分片○十二月十三日禮部宗人府欽天監廂白旗值日禮部引見一名内務府八名太常寺三十名廂藍滿五名○載謝授職恩截取知府燕起烈預備召見順天府奏京師得雪正寸有餘召見軍機潘祖蔭高萬鵬載燕起烈○○山西巡撫臣剛毅跪奏爲籌議移駐縣丞以資巡緝恭摺仰祈聖鑒事竊查晉省潞安府屬長子縣縣丞一缺係乾隆二十七年以該縣地方居民繁庶每有邪教各案出於其間原設知縣一員力難兼顧奏請添設縣丞一員同駐縣城佐理編查保甲巡緝奸宄等事自添設迄今已逾百數十年今昔情形迥殊昔年所謂邪教久已絶跡加以丁戊大祲而後城内烟火凋零未揚知縣稽察易周不復賴縣丞恊助而該縣所屬鮑店鎭距城四十里爲豫晉通衢要隘行旅輻輳户口繁多該處舊有把總一員前於裁兵案内裁撤詰奸禁暴不可無專司之員該縣與縣丞均遠駐城中殊覺鞭長莫及請將縣丞一員移駐鮑店分定經管地方凡姦盜賭搏邪教等項作奸犯科之事責令就近彈壓查拿實足佐該縣所不及據藩臬兩司援照長始縣縣丞移駐西火鎭成案詳請具奏前來臣維設官分職原期有裨地方自應援時制宜俾無冗曠之弊今長子縣城内事務較簡所屬鮑店鎭現當冲要議將縣丞移駐係爲愼重地方起見合無仰懇天恩府准因照成案將長子縣縣丞移駐鮑店鎭實於治理有裨如蒙兪允應請飭部另鑄長子縣移駐鮑店鎭縣丞印信頒發鈐用俾昭信守再該縣丞雖經移駐事未加煩應仍作爲部選簡缺歲支廉俸及署内原設吏攅衙役悉仍其舊另於長子縣額設民壯内撥給八名以備分派稽察其鮑店鎭前撤把總衙署足敷該縣丞移駐毋庸另籌經費合併聲明除咨部查照外所有籌議移駐縣丞以資巡緝緣由理合恭摺具陳伏乞皇上聖鑒謹奏奉硃批吏部議奏欽此○○剛毅片再查吏部奏定章程嗣後道府州縣無論何項勞績保歸候補人員均令於到省後子限一年詳加考核等因歴經遵辦在案兹補用知縣劉綸候補知縣姚學鏡候補班遇缺前先補用知縣謝坰先後到省均已一年期滿據藩臬兩司加考詳請具奏前來臣查補用知縣劉綸穩練老成候補知縣姚學鏡安詳謹愼候補班遇缺前先補用知縣謝坰才具明晰考以律例皆能通曉俱堪以知縣各本班留晉補用除各員履歴清册咨送吏部外理合附片陳明伏乞聖鑒謹奏奉硃批吏部知道欽此○○山西巡撫臣剛毅跪奏爲審明覊禁盗犯反獄同逃按例定擬恭摺具陳仰祈聖鑒事竊照太原府監覊禁盜犯傅老二等拒傷禁卒反獄同逃當獲尚汶旺李腎二名一案前據該府兪廉三禀報經臣飭將該司獄孫沛撤任勒限緝拿一面專摺奏叅欽奉諭旨疏防監犯反獄之管獄官山西太原府司獄孫沛着卽革職等因欽此欽遵行司親提審辦並飭勒緝去後兹據按察使嵩崑會同布政使張煦提集各犯及刑禁人等審明擬議解勘前來臣親提研鞫覆加查核緣尚汶旺李腎分隷河南内鄉直隷南樂等縣尚汶旺因聽從獲盜陳幗本迭刼霍州汾西縣事主郭福林等家得贓李腎因在潞城縣聽從獲盜李二麻仔結夥十人以上持械搶奪過客申天樂等銀物臨拿拒捕殺人在逃之傅老二因在猗氏縣聽從獲盜鄭寅行劫中庸德等錢鋪得贓楊葆琳因聽從獲盜馬九城迭刼襄陵縣同豐慶等鋪得贓郭杰卽郭唐兒係因經擬徒配逃後復在榆次縣聽從逸盜范鈺山行竊事主史致高家臨時行强得贓賈心兒卽賈廣心因聽從逸盜王老二等迭刼絳縣太平縣事主李得石等家得贓各案内均審依强盜已行但得財者不分首從皆斬律各擬斬立决李腎加以梟示先後解勘經臣審題聽候部覆之犯閻九汶因在太谷縣起意紏邀楊隴兒等行刼事主杜夢元家得贓亦審依强盜律擬斬立决解經提審尚未具題之犯先後由司發覊府監收禁已革太原　司獄係沛係順天太興縣人原籍浙江山陰縣同治七年到任孫玉孟大璽籍隷太原縣向充太原府内監禁卒光緒十二年因陽曲縣監被淹未經修復應覊縣監要犯悉數改覊府監該府兪廉三因重犯衆多每日親自查騐飭令加意防範十二年六月二十六日尚汶旺李腎傅老二楊葆琳郭杰賈心兒閻九汶因留禁府監慮恐有死無生彼此愁急商意越獄因防守嚴密無隙可乘傅老二倚恃力人起意打開監門一同逃走尚汶旺等允從約定三二日内乘間動手刑禁人等均未知情是月二十八日傍晚該司獄帶同刑書張榮進監收封騐明各犯刑具完固將尚汶旺李腎傅老二楊葆琳郭杰賈心兌閻九汶七犯仍收入西籠房裏間籠内派禁卒孫玉孟夫璽小心看守封鎖監門帶同刑書出監是夜三更時分雨勢甚猛傅老二潛行喚起衆犯告稱正可動手先自扭斷鐐鍺並將尚汶旺李腎與楊葆琳等刑具帮同扭斷扳折籠棍尚汝旺李腎均携鐵鐐傅老二等分携鐵鐐籠棍撬毁窓壁先後鑽出院内孫玉等驚起喊追傅老二等各用鐵鐐籠棍拒傷孫玉顖門左額角左肩中右肋右胎膊左手腕並傷孟天璽左耳左右胎膊胸膛脊背倒地嚇禁聲張因時在昏夜何人毆傷何處未經看清内監更夫晁志來因人多勢猛不敢近前傳老二與閻九汶撬起檐口階石砸開内監門一同逃出外監經外監禁　孟瑜更夫張平下前攔阻均被嚇退傅老二等又用階石砸毁外監門蜂擁而出維時該司獄驚聞監四喊嚷卽帶領丁役前往與刑書及外監禁卒人等督同喊拿傅第二等各用鐵鐐籠棍逢人亂毆分竄逃逸時值該府兪廉三因連日大雨汾河漲發深慮奔决爲惠漫溢入城親赴西門一帶徹夜防守該司獄卽差人飛報該府回署會營督同司獄兵役捕獲尚汶旺李腎二名餘犯奔竄無蹤卽經該府懸賞勒緝勘騐訊供禀報經臣批飭將該司獄撤任專摺奏叅飭司委審覆勘並提集獲犯曁刑禁人等訊供前情不諱詰係畏罪聽從反獄同逃刑禁人等並無鬆刑賄縱情弊嚴究不移案無遁飾兹查此案自光緒十三年六月二十八日反獄脫逃之日起扣至十月初八日百日兩滿已無續獲應卽擬結查例載盜犯原擬斬梟斬决若越獄脫逃被獲者於本地方斬决梟示若因越獄傷役者亦擬斬梟又罪因結夥反獄如有持械殺傷役卒爲從各犯不論原犯罪名輕重悉照刼囚科罪又糾衆刧囚止傷役卒者將爲首及帮毆有傷之夥犯擬斬立決又筆載獄卒不覺失囚者减囚罪二等反獄在逃又减二等聽給限一百日司獄官减獄卒罪二等各等語此案尚汶旺李腎因自知罪于重辟法無可寛輒敢聽從逸犯傅老二扭斷鐐銬拒傷禁卒反獄同逃實屬愍不畏法本應照刧囚例科斷惟刧囚止傷役卒罪止斬决該犯尚文旺李腎係罪應斬决斬梟之盜犯越獄脫逃本例已應斬梟自應從重照盜犯越獄本例問擬尚文旺李腎均合依盜犯原擬斬梟斬决越獄脫逃被獲者於本地方斬决梟示例各擬斬立决梟示禁卒孫玉孟天璽奉派乍守監犯並不小心防範致傅老二等反獄同逃雖身先受傷訊無鬆刑賄縱情弊第疎忽之咎難辭自應按律問擬孫玉孟天璽均合依獄卒不覺失囚者减囚罪二等反獄在逃又减二等律應於逃囚傅老二等原擬斬决罪上統减四等各擬杖八十徒二年定地折責充徒年滿預詳請釋刑書張榮雖係帶管監内事務並不在監值宿與專充提牢者不同外監禁卒孟瑜内監更夫晁志來外監更夫張平雖據供學出倉猝力不能制惟未能先事預防均屬疎忽張榮孟瑜晁志來張平均應酌照不應重杖八十律各擬杖八十折責革役太原府司獄孫沛事前失於覺察以致傅老二等反獄同逃至七名之多雖當時隨同捕獲二名究屬疏於防範仍應按律問擬孫沛合依獄卒不覺失囚減囚罪二等反獄在逃又减二等司獄官減獄卒罪三等律應於禁卒孫玉等杖八十徒二年罪上減三等擬杖一百業已革職應毋庸議有獄官太原府知府兪廉三當傅老二等反獄同逃正值汾河水發深慮奔决爲患漫溢入城親赴西門一帶徹夜防守且刑律内亦無有獄官應行治罪明文惟查咸豐十年直隷張家口廳反獄成案經刑部將有獄官於管獄官杖二百罪上减一等擬杖九十光緒元年直隷保定府反獄成案因該府李培祜正值扃試經部議將有獄官於杖九十罪上再减一等擬杖八十此案兪廉三正赴西門一帶防水無從防範核與保定反獄成案情事相同相應請旨將太原府知府兪廉三交部援案議處並請將原叅摘頂處分查銷出自逾格鴻慈孫玉等傷已平復應毋庸議逸犯傅老二等飭緝獲日另結除全案供招咨部查照外所有審明覊禁盜犯反獄同逃旋卽被獲按例定擬緣由理合恭摺具奏伏乞皇太后皇上聖鑒飭部迅速議覆施行謹奏奉硃批刑部速議具奏欽此○○倪文蔚片再前署確山縣事候補知縣裘献功因虧欠交代丁耗等銀一千八百五兩零逾限未繳由前撫臣邊寶泉據詳奏叅欽奉諭旨裘献功着摘去頂戴勒限追繳欽此欽遵行司勒追去後嗣據該員遵將原叅虧短各項銀兩均於限内先後措繳掃數全完據藩臬兩司會詳前來臣查該員原虧丁耗等銀旣於奏叅後依限全繳尚知愧奮相應請旨俯准將前署確山縣事候補知縣裘獻功原叅摘頂處分准其開復以昭激勸除分咨外理合附片具陳伏乞聖鑒訓示謹奏奉硃批裘獻功着准其開復摘頂處分該部知道欽此 
 
