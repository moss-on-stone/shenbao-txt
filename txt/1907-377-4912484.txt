# 1907 - 377 - 4912484

 

Page 1

 
 
   
 
 

Page 2

 
 
[今日本報目次]  
　　第一張上諭宮門抄論說（對於各省設立諮議局之意見專電緊要新聞淞滬要聞 
　　第二張畫史要摺（晉撫恩奏陳督練公所辦事章程片分類新聞 
　　第三張滑稽小說（支那旅行）國外新聞本埠新聞訟案通信各業行情表 
上諭 
[九月二十二日奉]  
　　上諭順天府奏請賞給同仁粥廠米石一摺所有同仁粥廠加恩著賞給粟米三百石以惠窮黎仍著俟敎養局開辦後另行變通辦理欽此 
[宮門抄]  
　　九月二十二日召見軍機鍾培 
論說 
[對於各省設立諮議局之意見（續）（二）（十）（日）（進）]  
　　德意志帝國。合二十六聯邦三自由市一帝領而成。共同事務。由帝國主之。各别事務由各聯邦自任之。其立法機關。則合聯邦議會及代議院而成一帝國議會。聯邦議會爲上議院。其議員五十八人。每届由各聯邦政府任命。使代表各聯邦。蓋猶我資政院有督撫保送之議員矣。代議院爲下議院。其議員三百九十七人。由各聯邦人民中公選。使代表德意志帝國國民。此爲中央議會之制。而各聯邦之各本國亦各自有其掌握立法權之議會。半爲二院制。半爲一院制而其議員除有少數之貴族外。餘多半爲人民公選帝領奧薩斯及洛倫一州。亦施行德帝國憲法。而於其本州。别有州參事會。參與地方立法事務公選議員五十八人。此爲各地方議會之制。今我於京師議院外分設各直省議會。其與德意志帝國議會外。有各别之各聯邦議會。情勢略同。此則德制不無可資參酌者也。 
　　英吉利本境。分六十四行政縣。其轄境及事權。均不足儗我直省制度。此外各藩屬。如印度香港海峽殖民地等。直轄於英政府之下。其立法議會之議員。亦由勅任而不由公選者爲多。此以施治於異種。亦不足爲我所取法。惟北美之英領坎拿大。其憲法同於英本國。建立責任政府。行政權屬總督及樞密院。立法權屬二院制之議會。上院議員。爲生來之國民及歸化人之有資格者。下院議員。爲人民公選。喜望峰殖民地。亦行責任政體。行政議會。以總督及各官吏組之。别有立法議會。分爲兩院。其議員均由民選。濠大利亞之各州。亦多建設責任政府。中如維多利亞州。行政權屬州知事。並依責任內閣之輔佐。立法權屬民選議員之議會昆斯蘭州。立法及課稅權屬議會行政權屬州知事及行政會。有行政會副議長。及專任行政會議員。對於議會負單獨及連帶之責任。南濠大利亞州。行政部無解散立法議院之權。各部行政長官。對議會須負單獨連帶之責任。其他類此者尙多。所謂對於議會負責任者。蓋如我國近時。辱國喪權之 
 
 
 

Page 3

 
 
丁振鐸。以滇人集矢而褫職濫刑好殺之張曾敭。以浙人鳴鼓而去位。清議與論所不容。卽不啻爲議會所傾覆。今者直省新官制。如東三省合署辦公。旣實行第一層辦法。是卽仿照英國各藩行政議會之制。東督原摺固曾聲明。惜不别設立法議會。而定爲責任政體是僅採其所便者藉以集權。而去其所不便者。以之避過。此則於各省議會之設立。英制亦不無可資參考者也。 
　　我國旣擬改君主立憲政體。則一切政治上規劃。自以取則於英德日三國爲宜。卽如設立省議會一事。旣揆之日本府縣制而未必能悉合是則取德國各聯邦及英國各藩屬之立法議會而爲折衷之定制可也。其最關重要之組織選舉及權限將繼此而略述之。 
　　就省議會之組織及選舉而言。論者旣主改易諮議與廳局之名。又主除斥官紳混合之制。則所謂省議會者。固純然爲代議之民會而非顧問之幕僚。其議員出於本省之商富士紳。其選舉屬之人民有効之投票。其議長亦卽由議員中推選。以此內一目的。外清權限自無待評論所當論者。爲選舉區及選舉權。（仍未完） 
專電 
[電一（杭州）]  
　　國民拒欵會昨發傳單合全省府縣巿鎭定十月初十日開特别大會籌路股拒洋欵速勘杭甬路綫 
[電二（北京）]  
　　度支部尙書澤公諭催司員速辦統計預算决算表 
[電三（江西）]  
　　贛撫請派前江南提督李占椿督辦贛南等處團防 
[電四（雲南）]  
　　滇督錫良電告外部英領請改騰越告示字樣實屬有意爲難今錄呈示文乞竭力主持 
[電五（廣東）]  
　　粵提秦廉訪電奏遵旨馳勦欽匪請飭張督隨時接濟 
[電六（保定）]  
　　陸軍第一六兩鎭日內在涿州大操陸尙鐵奏派鳳山爲統監 
[電七（杭州）]  
　　嵊縣匪亂縣令電省請兵 
緊要新聞 
[電召岑春煊入京北京]  
　　岑宮保告病開缺之後兩宮屢屢埀念曾由樞垣致電詢問覆電每以未愈爲詞前日軍機大臣又面奉諭旨著岑春煊迅速來京陛見如病尙未愈儘可在京調理毋再遲延欽此當日已由權垣廷寄該督欽遵矣（山） 
[朗潤園集議要政詳誌北京]  
　　十五日會議政務大臣集議改分川省一事擬在四川毗連藏界各地酌添撫道各一缺兩府一廳三直隷州三十餘州縣再合原有之十一府四廳八直隷州並土司縣州一百三十有二分爲東川西川兩省擬行知川督詳細繪圖送京考核以便奏請施行聞某邸力贊此舉是日又披閱黑龍江巡撫程德全並都察院代奏陳發檀等奏稿共十一件　下午四鐘餘始散會（黃） 
[廷寄趙督專辦鄂事北京]  
　　鄂督趙次帥日昨電奏該省興革事件甚多可否與前督電商辦理各語當日軍機大臣面奉諭旨該督於通省應辦改革事宜悉心妥籌善法專辦勿庸電商云云當日已由軍機處覆電欽遵矣（酉） 
[民政部請撥膏捐北京]  
　　民政部封奏內外城巡警數目驟增每月口糧須五萬數千之鉅核計現在鋪捐總數每月只一萬五千接濟官醫各局尙屬不敷因思臣部本有奏准撥用膏捐二成欵項擬請飭下度支部先行照數籌撥的欵俟年終膏捐解到卽行劃還似此通融在度支部不過一轉移間而臣部應給巡丁餉項得以按期照管裨益非細云云奉旨著照所請該部知道（山） 
蘇杭甬拒欵電文 
[蘇州鐵路學堂致王總理電]  
　　蘇路公司總理王鑑借欵議成路權掃地生等對此頗懷不平他日學成爲異族驅使殊不甘心請竭力挽回始終勿怠並示辦法蘇路學堂 
[鄒嘉來覆蘇路公司電]  
　　兩電敬悉分屬丞參本無主持之權安有强迫之舉諸君子爲桑梓計弟何人斯敢忘斯義道路傳言不同求諒惶悚而已嘉來 
[浙路公司致上海分公司電]  
　　浙路業務學生台州寗海生員鄔鋼自 
 
 

Page 4

 
 
聞借欵警耗卽欲隨湯總理北去力阻始止連日不食搥胸夜哭十七日噴血以殉浙人知與不知無不感動禮拜六開大追悼會湯總理自滬歸親往柩前行禮哭之甚慟 
[蕪關搜獲軍火三誌蕪湖]  
　　無關道在美順輪搜獲軍火己兩誌本報茲聞此項軍火係前皖撫恩中丞向上海逸信洋行所訂購者當緝獲後關道卽函請新關稅務司轉函滬關稅司查究昨由滬關寄來護照一紙照錄於下 
　　安徽巡撫部院恩爲給發護照事安省現向上海德商逸信洋行訂購一千九百零四年七生半最新式克魯蘇過山管退快砲十二尊子彈三種共計七千二百顆隨帶各件馬鞍等副均由該洋行自上海運至皖省交收合行繕給護照爲此照仰經過沿途關口一體驗照放行毋得留難阻滯該洋行亦不得影射夾帶致干查究切切須至護照者右照給逸信洋行執此光緒三十三年二月初十日給（少） 
[蕪商電阻日本購米蕪湖]  
　　十六日商會因日本在蕪辦米特開會集議當由兼攝總理巫植才擬就電稿由各帮商董薟名電禀江督皖撫設法阻止茲將原電錄下 
　　南京督憲安慶撫憲鈞鑒去歲民間儲積一空今年全省收成未及中稔穀價旣已昻貴近復雨多潮漲圩堤被淹二麥難種春荒可慮現聞日本來蕪購米羣情惶駭後患孔多未甘緘默應請大帥力爲主持速電外部婉阻院民幸甚蕪湖商務總會協理兼總理巫祖楷曁會員同叩銑（儀） 
[正太鐵路定期汧車正定]  
　　正太鐵路現在工程告成本月初二日郵傳部五路提調梁士詒帶同何關兩司員至正定府石家莊騐收工程并與儲欵公司代表人總工程司挨士巴尼議定行車事宜至十四日早車回京現議定十月初一日全路開通卽延請官紳與報館人員舉行開車禮聞部中派某侍郎爲接待員（青） 
[太倉沙溪鎭匪亂三誌]  
　　松江提台劉軍門昨准蘇撫電開沙溪鎭事姚直牧計己電逹蘇省土客各帮種類紛岐蘊孽旣久養癰必潰沙溪但發表之一端耳應如何清釐以保治安之處祈藎籌見示等因軍門當即復電云沙溪匪類猖獗當派都司劉世金守備蘇慶隆率領砲艇搶划星夜前往會同該牧相機剿辦値此百物昻貴民食維艱不逞之徒日多勢必鋌而走險時局如斯别無良法惟有嚴飭蘇屬地方文武水陸各營加意巡防如匪黨嘯聚即無分畛域會商痛剿（或） 
　　另一訪函云此次沙溪匪亂係巢湖帮著梟管大老窩子爲首因二十八年在彼處聚賭鄉人鳴鑼拒逐曾受大創此次遂往尋仇擄去鄉民六人意在勒贖省兵報後與管梟相見鏖戰良久管梟飲彈而斃另擊斃梟黨七人營兵亦傷斃兩人所有被擄之鄉民六民即由營兵救回現餘黨逃散地方已安靜如常矣（此） 
[萬頃湖又起風潮蕪湖]  
　　萬頃湖閙租風潮文仲雲觀察示諭照五成上租後其佃户之善良者業已次第繳租詎於十七夜該湖佃民不知又因何故聚集多人將球琳堂與服疇公司搶毀一空幸經巡防四旗管帶張芳馨都戎馳往彈壓湖衆始散現公司中人已紛紛回蕪報請地方官勘驗緝究大約又將大起風潮矣（曲） 
淞滬要聞 
[駐滬日領爲三五公司案照會浙撫文]  
　　（前略）接温州三五公司經理員富罔千春報告據稱華七月念一日晚有一華人在該公司倉庫與辦事所之間向內窺探形跡可疑勸令他往不服將其驅逐即有隣近華人聚集六七十人投石辱罵其後愈聚愈多勢將破門擁入經僕人出勸漸漸解散忽有截髮洋裝之留學生進門操日語譏諷遂有無賴十餘人隨聲附和勢甚兇險此時並無巡警保護不得已持械自衞該學生竟執日商藤田之手扯令出外並當衆演說聲言近來日商到温非爲經商實欲佔領土地據條約洋人不能在城內居住若不驅逐恐爲台灣之續等語於是鄉愚雷同幾釀巨禍其時地方官聞驚與否不得而知惟於晚間十二下鐘始有一巡警官到塲查察亦無保護之意延至次日二十二日勢尙安謐到晚又來無賴三四百人商人等因恐再有暴動預於上午向道台力求保護免允派兵彈壓豈知竟日無一兵派出再四促求始派巡捕兩名站立鋪前看守其時無賴等漸行散去該捕至二下鐘時亦自他往迨念三日有房主來告留學生將約齊温民五六百名到此襲擊少頃又有人來言明日當有五六百人聚擊日商傳說紛紛一日數驚是日遂有商會董事黃直民之父某舉人遍發傳單邀集商業工藝人等會議　傳單云日本人違約在城內開店恐嗣後來者日多各業被奪後患無窮將至台灣地步實屬可恨准念四日午後二句鐘在商會集議云云旋有知縣出示禁阻本公司派人往錄示語抄錄未竟卽被學生將告示揭去其時又有留學生與黃直民及金姓等揚言日商違約在城內租屋居住無非爲佔領土地起見當合力斥逐至念八日卽有張之湘禀請嚴禁房主招租日商並经葉一煒徐吉記趙慶實等爲湋例租屋請提案罰究等語此等野蠻舉動原非温州衆商民本意實被刁生劣董勾引迫脅不得不勉强附和現雖風潮漸息而該學生等排日運動難保不再滋事端爲特臚列實在情形呈請照會華官將當日起意運動肇禍之人按名嚴辦以遏亂萌而全睦誼等情本總領事查該日商等均係體面商人在温開設公司原爲振興商業起見温州旣爲通商口岸無論城內城外皆無阻止洋商營業之理此次禍起倉猝出於該商人等意料之外乃貴部院不察虛實輕聽地方官一面之詞於迭次來電均歸咎於日商狎妓飲酒激動衆怒所致而於起釁之原因紳士學生等之煽惑運動官吏之保護不力辦理失當槪置不問不聞使洋商　被惡名奸民逍遙法外言之殊堪痛恨即如來電所言狎妓飲酒一節温州地 
 
 

Page 5

 
 
方向無妓館且該商等是晚並未飲酒卽使有之亦爲宴饗之常事何至激動衆怒幾成不解之仇况此事起點不過因爭鬪細故當時苟有一二巡警善爲排解何難了事乃以城鄉熱閙之區有地方之青者平日旣不知加意防範直至聚衆滋事禍及洋商一任無知妄動之留學生狂言煽惑加以紳董十類之主張排外直欲一網打盡使洋商不敢留溫而後怏鄉愚何知安有不助桀爲虐者設令北方之强處此試問何堪設想昨又據貴部院電以據道府查明必非留學生煽動事後揑造該學生方由日本假回何仇於日商云云尤欠公允就在東京留學生而言其數累千盈萬流品不齊傳聞乖謬之舉動不一而足中外人皆知之或以留學生爲名竊取皮毛主張保土地保種族極其流弊祖國且不顧何論隣邦蓋貴部院亦明知此間消息以事屬兩難不免有此違心之論所謂掩耳盜鈴奚啻偏聽已耶以該日商等不遠數千里而來挾資營業關於身家性命者何等重大詎肯以游戲細故爲孤注之一擲在造爲是說者將以飲酒爲常事不足以致其罪必誣以狎妓重以持刀威嚇而後可以聳官長之聽卸保護之責自立於不敗之地豈知案情虛實自有公判控詞誣告罪且反坐幸而鄉民畏法得以自行解散設令聽若輩煽誘禍機勃發至於不可收拾貴部院尙得以毫無根據之詞含糊唐塞乎總之事前旣不能防患未然盡心調護事起又不顧照約保護秉公辦理僅以簿責一二巡警寬縱了事種種悖謬非澈底嚴究不足以弭後患而符約章爲此合再照會貴部院迅飭地方官切實保護毋任再有疏虞並將主謀滋事籍端煽惑之留學生以及創議傳單揭帖禀請驅逐日商之黃直民父子及金姓張之湘等一併提究從嚴懲辦所有主張不准洋商在温州城內營業並以租屋爲違例之謬誤亟行出示開導即希核察施行並立賜照復無任盼切（遠） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[晋撫恩奏陳督練公所辦事章程片]  
　　奏爲擬定督練公所員額薪公辦事章程恭摺具陳仰祈聖鑒事晋省前因新練新軍混成一協遵照奏定章程設立督練公所選調知兵人員分任兵備參謀敎練一切開辦情形業於光緒三十二年八月二十七日專摺奏明奉部覆准當經轉飭遵辦在案奴才維軍隊爲代表國家之實力處競爭劇烈之世非整飭戎備不足頡頏列强故軍務行政尤應改良以張國勢茲查一二標步隊六營馬砲各一營軍樂隊半部均據報漸次編成公所爲總匯之區當經奴才率各員查照練兵處分設司科定章叅証各省情形酌量事務繁簡擬定分股治事辦法兵備處分設考功籌備軍需醫務四股凡考核章制籌備餉械及關於各營功過賞罰等事屬焉叅謀處分設運籌測繪二股凡贊佐調度籌畫軍務考察中外輿圖形勝等事屬焉至關乎訓練軍隊與審定陸軍各學堂課程管理敎育等事皆屬敎練處該處擬先設二股一曰敎育一曰校兵所有辦公人員量事酌派或兼攝或暫虛但期用當其才不必人求其備查北洋各股提調委員月支薪公等項皆按等分别發給今晋省係仿照北洋核減辦理不敢以有限餉項養彼濫竽每月撙節開支計需額支經費庫平銀三千四百五十餘兩通年共需庫平銀四萬一千四百九十六兩零遇閏加增活支在外至所擬章程厥目維六曰辦法曰職稱曰薪餉曰治事曰任務曰規則權限職務分晰載明其有三處互相關係事件仍飭令和衷會商總之實事求是各專責成振刷精神庶有積健爲雄之一日奴才交卸在即應由護撫臣接辦督飭認眞訓練所有未盡事宜仍隨時斟酌損益奏明辦理除將辦事詳細章程分咨陸軍部度支部憲政編查館查照外所有擬定督練公所員額薪公辦事章程緣由謹繕摺具奏伏乞皇太后皇上聖鑒敕部立案施行謹奏奉硃批該部知道欽此 
分類新聞政界 
[奏准吏部添缺北京]  
　　吏部近日部務殷繁人員亦形擁擠于文選司考工司奏請添郎中員外郎主事各一缺現已奉旨允准（子） 
[批駁清河縣禀請緩征錢粮南京]  
　　江督端午帥批清河縣陳令維藻以秋禾歉收請將錢粮分别緩征禀云查忙銀漕米等項俱係國家維正之供地方遇有水旱偏灾准其勘明請緩此乃出自特恩豈可視爲常例近來各州縣花户人等偶因雨澤愆期或水勢稍漲往往揑報灾荒希圖請緩不肖州縣因而扶同揑禀道府直隷州等亦復視爲見文爲之加結照轉以致豪强之族藉此抗完錢粮而貧弱無告之人反因之日膺敲比公家坐失固有之利小民仍無實惠可沾深堪痛恨上年江北各屬水災甚重民情困苦是以奏請停征以示體恤本年各屬秋收頗稱中稔應將緩征積弊一律洗除近來時艱孔亟需餉甚殷各項捐輸搜羅迨徧丁漕爲朝延分內應得小民分內應完之欵更與他項捐欵不同斷難任其欺朦致使正供虧短該縣請緩田地二百三十九頃六十畝銀八百七十三兩一錢七分七厘米二百九石三斗八合七匀爲數過多其中恐有浮濫應卽責成淮安府親往覆勘大加删減另行禀復核辦（商） 
[光化縣移治之詳情武昌]  
　　湖北光化縣移治老河口一事己略紀前報茲得藩學臬三司會詳鄂督原文節錄如下襄陽府屬光化縣老河口地方濱臨襄河西逹秦中北連豫省實爲楚邊要區水陸交通商賈駢集盜賊會匪時復出没其間而縣城相距十五里實難探制自當因地制宜以期扼要節經飭令該府縣詳加籌劃茲據襄陽府知府曹允源禀稱請將光化縣移駐老河口地方期于治理有裨核計建設縣署捕衙監獄等項工料需錢三萬串籌此鉅欵殊非易易本司等查老河口向有土堡一座建自乾隆年間向由各帮商董於各項商業中每錢千文抽捐六文作爲歲修經費其實歲修一項無須如此鉅欵所抽歲有盈餘皆係充作商業公益之用茲擬商之各商董於所抽堡工經費每年酌提若干爲修造縣署監獄等事之用分爲五年陸續辦理其原駐舊城之均光營守備應卽移駐河口以資彈壓舊城民户本屬無多應令均光營參將於 
 
 

Page 11

 
 
所屬汎弁酌撥外委一員移城駐紥俾便巡察典史有監獄之責應隨監獄一併移駐　縣學敎諭訓導各員及壇廟學堂槪仍其舊以免縻費河口旣改設縣治沿河土堤應卽一律修理完固以資捍衞此項工程卽飭該縣承修一面卽日先行移駐河口一面從容督丁修理所有會議緣由理合　詳云云（今） 
[厘卡改用委員安慶]  
　　安慶釐金局各分卡向例僅用司事現皖撫馮中丞擬改用委員飭各卡員自行選擇禀請札委業已將原有之各司事分别考試量才錄用矣（孔） 
交涉 
[部咨中日交涉仍用漢文武昌]  
　　鄂省趙次帥昨接外務部咨云前因駐京日使照稱以後中日往來交涉文件均用日文業經本部嚴詞辦理拒絶嗣後中日往來文牘仍用漢文相應咨請貴督轉飭所係屬道遵照（音） 
[吉撫不允日人設置監督吉林]  
　　吉撫近接日本領事照會內開奉本國政府命令擬在吉林交涉局設置監督一員以便直接各項國際交涉等語朱經帥當將原件發還不允所請而日領未改一字仍將照會送來現正交涉此事未識如何結果也（天） 
[江夏縣拘拿銀行買辦之交涉漢口]  
　　駐漢俄領照會鄂督略稱道勝銀行漢口買辦陳延慶積欠銀五十餘萬兩正在託人設措忽於九月初一日夜被江夏縣飭差扭案以致伊友等不願擔任該欵遂無著落本領事有保護該行之責不能不向地方官理追惟聞陳延慶被拘之由係順豐洋行買辦韋應南所控查韋前因虧欠道勝行欵意欲牽扯陳延慶彼此私債搪塞故疊經飾辭誣控其中並作污衊之詞牽涉俄國領事府及道勝銀行因名譽所關故特照會江漢關道請予傳拘韋應南到案嚴辦乃江夏縣蔑視領事府違悖約章貴部堂整飭官方宜如何處置按陳延慶在充當買辦卽地方官因案差傳自應將印票送請本領事簽字許可方能傳喚然該管官司只有關道及夏口廳若江夏縣分疆而治斷無越境拘人之權該縣輕聽一面之辭並不查及所控情節有污衊俄領事府及道勝銀行率准差傳不全洋行商人顏面如捕盜賊竟於夜半在臥榻扭出裸衣赤足拖赴武昌其妻亦受傷甚重所有貴重衣物均遭搶奪該縣如此妄爲大干法紀請將該縣治以應得之罪云云（酉） 
[英領侵議粵督不善外交廣東]  
　　駐粵英領事日昨電致政府畧謂粵督張安帥辦理外交殊多不合聞其內容約指二端一係巡警傷人一係英女士被劫云（地） 
[籌還路欵本息漢口]  
　　粵漢鐵路贖回時曾向英國息借一百十萬磅每年付息一次又還本帶息一次刻届還本帶息之期湖南應攤解銀十六萬兩昨己由岑中丞匯解來漢交匯豐銀行轉匯矣（今） 
軍界 
[飭查攤扣營兵餉銀南京]  
　　江督端午帥札飭福山鎭楊總兵慕時文云據福山鎭標右營都司陳凱禀稱該營額設千把外委八弁兵丁四十名內除書識四名實存兵丁三十六名（中略）特將攤扣各兵餉銀情形禀請派員前往密查並開呈公帳清摺等情當經札委張令乙炘前往福山左右營按照摺開各節嚴密訪查茲據禀稱以上各情均經分别密查確實禀呈鑒核等情據此查各營公差等項支用錢文由各兵丁按各攤扣最爲綠營惡習自應嚴行飭禁以肅營伍至該右營此次公差等帳查係每兵應攤扣洋八角該營放餉每名间扣至一元一角零是於公差帳外又復浮扣三角該兵丁薪粮有限何堪一再剥削且該營旣已格外浮扣何以該都司仍復具禀請免攤扣殊不可解究竟浮扣三角係屬何員侵蝕亦應切實查明分别懲儆合行札飭該鎭迅將各營攤扣兵丁公差等費通飭查禁如再有前項情弊定即嚴參懲辦其右營浮扣三角之數究係何員尅扣一併查明禀復核辦（　） 
[禀請承辦全省軍米蘇州]  
　　無錫紳士華觀察國瑞具禀蘇撫略謂各國軍米必有專辦之員今中國係由上發價令各營自行購買並無專官料理其米均零星購自商鋪於是價値貴賤悉聽巿儈操縱以獲利而奸猾之商藉包辦包運之名夾私偸漏假公濟私弊端百出防不勝防且軍學研究日夕不遑乃使之謀及饔飱時分心於數米稱薪之事亦甚非練兵之道所宜職道濫竿陸軍歷有年所於兵士之甘苦素所深知是以勉力從事在蘇省設一軍米總處就省城全軍每月需米額數目備的欸先赴各地採辦預備嗣後各營食米即按月赴局購領其價僅照原數酌加局用二分運費則據實抽取不得高抬牟利職道因義務起見並非藉此謀利如蒙採擇准行并請賜札委爲本省總辦軍米義務員如有假公濟私目背宗旨一經查覺願甘重懲云云（必） 
[提台親自發俸松江]  
　　提標世職候補等俸向由各營自發流弊甚多茲劉軍門懸牌示知定於十月初一日親發世職候補等俸預飭中軍造册届時著該員弁親身到轅面領（此） 
[研究所招考兵士蘇州]  
　　蘇省督練公所附設之兵士研究所現因缺額甚多經總辦袁觀察續行招考連日報名投考者約有三四十人觀察遂於二十日命題考試茲將題目錄下漢高祖傷胸捫足論行已有恥論軍人對於國家之責任論（必） 
[哨長緝獲帮匪安慶]  
　　宿州著名帮匪楊鳳鳴前經省憲迭次飭拿迄未弋獲現由威靖軍巡防第二旂哨長購線緝獲禀由該軍統領移解宿州詳請皖撫核辦（賢） 
學務 
[兼辦蘇鎭兩處學務南京]  
　　江督端午帥近日札行蘇提學略謂准京口副都統奎函開京口學務自委王令宗炎辦理以來敎員學生無不悅服日前毛學使道過京江述及蘇署學務需人經理擬調王令前往襄助惟京口學務全賴該令爲理未便另易生手擬請飭該令嗣後以半月住蘇半月住鎭等因查前據該司詳稱總務課長章主事鈺兼充師範學堂監督勢難並顧擬調王令代辦總務課長當經批准並飭責成王令隨時赴鎭照常經理不得有碍駐防學務敎育進步現在蘇鎭輪車通行 
 
 

Page 12

 
 
往來便捷所擬以王令半月住蘇半月住鎭係屬權宜適中之計自應照辦除函復外合行札飭該司轉飭遵照（商） 
[批准派充小學敎習南京]  
　　江督端午帥批旅寗湘學師範生袁興俊禀云該生學術純正於平等自由之說見解獨眞自是學有根柢旣在旅寗湘學師範卒業本此義以裁成後進敎育可期發逹仰寗學司傳驗文憑註册存記遇有各處高初兩等小學敎習需人再行酌派並傳諭該生遵照辦理（諟） 
[捐資組職養貧學校鎭江]  
　　丹陽縣富商王君玉成慨捐巨欵擬在城內設一養貧學堂招收學生一百名入堂肄業不收學膳等費業已延聘畢業生喬士元君爲管理不日開辦矣（射） 
[竢實學堂開運動會無錫]  
　　本月十八日無錫竢實學堂開秋季運動會男女來賓共有一千五百餘人城鄉各校學生整隊觀賽者有二十九校頗極一時之盛（渠） 
[華婁小學酌減英文課程松江]  
　　華婁高等小學堂校長顧君立人接蘇提學飭裁英文札文遂商之西敎習孔君柏生將英文地理等課酌量停减添補國文經史至懷新谷陽兩高等小學校亦己酌减英文鐘點矣（此） 
實業 
[派員赴日考察工藝安慶]  
　　皖撫馮夢帥現委章太守龍光前赴日本考察工藝以便回國後興辦各項實業並咨請日本楊欽使妥爲照料云（政） 
[部咨調查開龍鐵路奉天]  
　　開原至海龍鐵路前經職商王戚兩人禀請農工商部辦理未見部批嗣有遼陽富商張君等數人擬籌股四百五十萬兩安設開龍鐵路已經籌集一百萬兩禀請郵傳部批准立案郵傳部以安設鐵路爲東三省之要政遂咨行唐紹儀調查開龍路線及該商等集股辦法據情咨覆以使批示現唐中丞札飭勸業道開原縣及海龍府認眞調查據情禀覆（青） 
[滬寗鐵路購地事竣鎭江]  
　　滬寗鐵路鎭江至金陵一段現已開工日前購地局委員龔鴻揆明府以事已告竣因將該處所購田地畝數及經手銀錢欵項造具清册呈請蘇撫察核并禀明銷差云（射） 
[札委農業學堂監督鎭江]  
　　鎭郡農業學堂開辦以來頗見進步現承瑞卿太守以遵照學部定章須添設監學一員因特札委成紳元武前往擔任（御） 
[批飭查報礦山四至杭州]  
　　開化縣令詳請核准試探礦山奉浙撫批示云查職商徐士琛禀探鉅谿磜谷兩處礦山早經大部核准惟該職商所呈礦圖未注明詳細四至本年七月問准部咨駁令重繪已蒙前撫部院札飭遵照在案茲據該州詳稱應否准其先行試探請示前來查部章未經發照以前不得舉探希農工商礦局速飭開化縣傳知該職商立將礦山四至丈尺並所至小地名係何姓管業爲界另行詳細繪圖呈候核咨俟部頒執照到時方准開探仍由縣出示保護繳（交） 
[查勘銀礦亟須改良武昌]  
　　湖北施南府屬礦產甲於全省前由該府紳士來省具禀請開蝦蟆塘銀礦經礦務局委員劉樸生少尹前往勘驗現劉君回省禀復謂苗質極佳惟開採未經合法應亟圖改良云（今） 
[水電公司安設水管電桿漢口]  
　　漢口旣濟水電公司現已開工安設水管電桿該公司恐無知之徒出而阻撓特函請警局派員保護所有拆毀民房之處自當由公司賠償修復云（音） 
雜記 
[批准條陳製造嗎嗎罪名南京]  
　　江督端午帥批蘇臬司詳南匯縣請禁嗎啡并擬定懲辦章程文云查製造嗎啡及製造嗎啡針業經通飭嚴禁今南匯縣旣查有誘人打針情事諒不獨該縣一處爲然所請添酌成例另行專條議定罪名自係爲救民除害起見仰候撫部院會核奏咨辦理仍先由該司移行各屬一體照章嚴禁（諟） 
[李參將拿獲大通帮匪蕪湖]  
　　蕪湖緝捕營李叅將近奉皖撫密札指拿帮匪大字班綽號公道大王龔子安又號土壁蛇陶玉春又有通字班綽號海底龍宋老四等當卽選派探長譚貴福帶同探士不動聲色將龔陶宋三名一併拿獲送交蕪湖縣管押由縣訊供詳院核辦另有大通帮匪袁得勝一名亦由李參將訪聞己於前月離蕪因又派弁跟蹤訪拿現尙未獲云（非） 
[江堤决口蕪湖]  
　　江灘一帶圩堤因租界鐵路各處興工挑挖泥土堤埂久已空虛近復旬日大雨江潮陡漲北卡下一帶江江堤竟遭冲决堤內水深數尺該處居民現已一律遷避矣 
[蕪湖官事]  
　　前粵督周玉帥前日由建德原籍來蕪已租定城內洪姓公館蕪釆營兼偵探隊李葆林參戎昨特紳照會分道委員劉倬雲貳尹兼充一級偵探委員（少） 
[批准禀辦家族自治廣東]  
　　粵省霍偉南等擬辦家族自治具禀督轅奉批地方自治固爲預備立憲基礎而家族自治更爲地方自治之權輿該舉人等因族內烟户繁多良莠不一漸至習於强悍門盜成風意欲力挽頽波爰訂自治規則將從前族規細加厘定察閱刊列各欵大都按切鄉里情形修明家族條敎足見該紳等革弊改良約束族衆之意仰廣東布政司會同學按二司卽飭南海縣詳細核明如果所訂規則悉臻完善卽行准予立案並給示曉諭刊發鈐記俾資遵守可也（木） 
[禀報化縣匪亂將成廣東]  
　　粵省林邦籌等以匪亂將成具禀督轅奉批謂據禀化縣地方自紀牧到任以來盜匪劫案頻聞殆無虛日並有西省陸川土匪分道劫掠之謠何以該州毫無防備亦不禀請派兵剿辦高州黃鎭現在舉辦清鄉如果該州盜燄如是披猖亟應通籌兼顧移緩就急派撥兵隊督飭文武搜捕以免蔓延擾害仰廣東營務處會同按察司並卽移行高州道鎭查探州屬匪蹤速卽酌撥營哨馳往圍捕切實搜擒並嚴飭化州立速整頓捕務會營懸賞購綫督飭兵勇曁會約陸川營縣一體嚴緝匪首黎朕懸盧逹廷等務期悉獲按辦一面聯絡紳耆查辦團保實行清鄉以輔官力而壯聲援如果該管文武不知振奮應由該鎭道府隨時禀請懲處並飭將近來匪勢及緝辦情形據實禀聞勿稍瞻徇諱飾（丙） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十一）]  
　　那日天氣甚好日麗風和。一班貴紳貴女。都到甲板上去。隨意運動。也有憑著欄杆。徘徊瞻眺的。也有同著朋友。隨意說話的。更有那些少年紳士。同着個知心的貴女並肩携手的。坐在椅子上密密切切的也不知他們講些什麽。只有這位弗倫費司脫先生雖然也跟著他們。到處亂跑。却没有一個人和他說話。又没有一個貴女和他認得。看了他們的這番情景。覺得心窩裡都有些癢颼颼的。羡慕非常。看著那幾個少年貴女。穿著極鮮艷的衣服飄飄逸逸的。眞如那。巫峽神娥藐姑仙子一般。同著幾個少年紳士纒綿情話。談笑風生。覺得别有一種描畫不出的態度。弗倫見了。好不心中難過。却又没法兒和他兜搭只好立得遠遠的。看著他們口內。啣著一支呂宋烟。呼吸。個不住。自已隨著脚步到處亂走。正走著。忽聽見身背後有一個。女人。的聲音。叫著他道。前面走的。可是弗倫君麽。弗倫聽了這樣的一付清腕喉嚨。心上早觸著了電氣的一般飛也似的回過身來。抬頭一看。只見離著自已約有十餘步遠近。有一個少年女子。身才綽約。骨格輕盈。穿著一身白色的衣服。正在那裡笑盈盈叫他。仔細看時。原來就是五年。之前。的倫敦白友白惠文姑娘。那弗倫爲着船上。的貴女。没有。一個和他說話。心裡正悶得慌。猛然間見了白惠文。是自己數年前的好友。又是個出名的美人。這一喜非同小可。好似得了什麽地球上頭等榮幸的寶星一般。暗想如今咱也有了這樣體面的貴女。做咱的朋友。你們這班東西還敢看咱不起麽。心上想著。覺得一百二十四分的得意。便一面口內答應着那白惠文姑娘。一面放開脚步。飛一般的往前就跑。不料跑的時候。弗倫的兩只眼睛。只顧看著白惠文。的臉。和他說話。得意得忘其所以。那裡還去照顧著脚下。跑了不多幾步。猛然間撲的一聲。把一個好好的弗倫君整個兒的掉了下去登時的不見了。倒把個白惠文大大的吃了一驚。想著正走得好好的。爲什麽會跌了一交。看官你道這個寶貝好好的怎麽就會跌了一交。况且那輪船的甲板上。天衣無縫就是一根針。也掉不到那裡去。怎麽弗倫這樣長長大大的人。又會平空的掉了下去呢。 
國外新聞 
[美國銀巿恐慌四誌]  
　　二十日倫敦電云銀行查察員報告海密耳頓銀行第十二條街銀行及國城銀行皆無礙惟現金缺少不能周轉紐約巿面茲已稍定雖巿價仍低已有轉機之望泊　維登司之合衆托辣斯及利克卜克托辣斯皆經官府派員管理勃羅克之銀行家及萬國托辣斯皆已停付又據紐約電稱各銀行及托辣斯仍有紛紛催提存欵者茲又有小資本之銀行六家停止付欵然其存欵之總數已逹金洋三千四百萬元內閣各員舍財政大臣外全集華盛頓討論補救之策財政大臣今日存金洋八百萬元於各銀行各儲蓄銀行懼被擠逼均申告六十日內不能提取存欵亦有限以三十日者二十日紐約電云有銀行七家均已停付利克卜克仍由官家監理二十一日倫敦電云各財政員因見昨日向各銀行催提存欵者絡繹不絶而各處又預先停止支付存欵故向國民哀告苦情婉勸不必向銀行提回存欵云 
[西班牙王偕王后游英]  
　　二十一日倫敦電云西班牙王后定於星期三日乘英國戰艦爾利腦　沿罷（法國海口）啓程赴波資末德（英國海口）游歷英倫此行大約須一月方可畢事係爲私事之故 
[意大利地震死傷實數]  
　　二十一日倫敦電云意大利非納齊內鎭地震今得確數實死五百餘人傷者約千人 
[德人反對報章論說]  
　　二十一日倫敦電云德國著名新聞記者海丹於其星期報中著有論說謂德皇近爲甲黨所困該黨首領爲前維也納欽使尤南伯親王及栢靈兵隊統帥馬耳克侯爵並謂此黨實釀成惡果云云柏靈人士見此議論反對正力現全歐皆注意此事德爲尤甚大約星期一將審判此事矣 
[法國國防]  
　　二十日栢林電云法國政府當內閣討論國防事宜時聲稱法國如遇戰事有備無虞 
[摩僞皇仍思逞志]  
　　二十日栢林電云摩僞皇海飛近又攻奪麻葛陀大敗而退 
[美添軍備]  
　　二十日栢林電云紐約國民報載美政府擬添造大戰艦三艘每艦載重二萬墩 
[奧皇病愈]  
　　二十日栢林電云奧皇病體今已告愈以上譯字林報 
[頒發日俄交涉黃皮書]  
　　二十一日栢林電云俄政府近將日俄交涉之黃皮書分頒俄京外交各官 
[美國駐德欽使更替]  
　　二十一日栢林電云美國國會議員郎維斯大總統羅斯佛之婿也近將簡派爲栢靈欽使以代加爾梅格托之任 
 [P美總統定說日美邦交> 
　　二十一日栢林電云美國艦隊定於十一月二十二日出發大平洋大總統羅斯佛演說詞畧謂美日邦交素厚今日人對於艦隊出巡太平洋一事萬不致起有一毫之嫌疑云云 
[荷國撤回遠征隊]  
　　二十一日栢林電云荷國政府近將遠征隊自塞來勃島東岸撤回因該處土人俱起反抗故也以上譯文匯報 
 
 

Page 19

 
 
本埠新聞 
[升任川督來滬確音]  
　　電報督辦楊觀察于二十二日午後接升任川督陳筱帥由杭來電云今日動身赴滬須繞道平望明日到滬恐爲時不早云（川） 
[襄讞定期到差]  
　　新委公共公廨襄讞王松丞明府昨日飭丁到廨知會讞員寶子觀大令擇於廿四日蒞廨視事（戎） 
[批准澈究僧人圖賴經資]  
　　僧人寬如前日在總工程局禀控春榮掯付經資茲奉裁判所批示云據禀爾當時由春榮受雇于永清許月給經資春榮騙永清洋三千元運動紳董上控各轅復被春榮吞没裝嚴變價洋數千元所有經資自應由春榮應付今賴不肯給反被驅逐情實不甘請提追斷等情察閱所禀當時鬼域伎倆盡情顯露唯爾之受雇爾實愿爲虎作倀迨境過情遷爾已爲無用之人宜其被逐爾不自悔從前黨惡之非尙敢率行具禀求追經資本應斥不准理唯閱爾之來禀蓋有店鋪圖章並查春榮聲名惡劣爲佛敎罪人據禀各節虛實均應澈究候飭提集訊察辦此批（夏） 
[道批四則]  
　　徐高氏禀批前據徐陳氏來禀批縣確究時隔九月未據見報據禀前情仰上海縣速核原案究明虛實秉公飭遵具報毋任訟延○郁蔣氏禀批爾子郁啓文抗阻禁烟從中煽惑釀成毆董毀學之案業經本道派員訪查屬實行州轉飭提案究懲今閱來禀顯有揑飾情弊仰太倉州速遵前批辦理　報毋任多事抄黏並發○王佛發禀批查王全全之田三畝除全數出租西人易孟士爲業給有五百六十七號道契早經縣廨一再查明並據汪前縣提訊王陶氏供明伊夫王全全故後係立外甥上瑞卿卽周瑞卿爲子季佛發亦係氏夫外甥並未立伊爲嗣等情案已確鑿可証乃前禀批飭之後仍敢混瀆不休實爲刁健之尤仰上海縣飭提到案酌予懲儆具報○汪鴻年禀批此案前經飭縣查取合同驗對迄未據復應卽從速騐明傳集兩造並着交郭建候當堂質証俾成信讞至郭建候親筆原函該縣必妥存擋案何至有抽換情弊旣據禀求准由該令復驗加戳以免藉口其餘各具甘結認罰候派委密查絲廠各節並卽由縣酌核辦理總期一秉至公早日斷結折服兩造毋任訟延是爲至要禀黏發（哲） 
[兇犯解勘]  
　　太倉縣姚直刺前日飭差押解持刀戳斃胞兄之兇犯王阿岳一名到申該差持文到道禀請爲過勘王觀察卽諭飭暫禁上海縣內監聽候提勘（泳） 
[電燈公司落成]  
　　內地電燈公司現已整理齊全定本月廿四日開點昨日遍請官紳學界中人前往觀覽並行落成禮（夏） 
[水管爆裂]  
　　楊樹浦路自來水管昨日忽然爆裂由捕飛報捕房咨照公司速往修理（西） 
[無心失火]  
　　昨日午刻閘北祥源銀樓失愼當卽救熄警局恐有别情將該店主吳莊仁帶入局中訊知實係無心且未保險釋出（衣） 
[上海官事]  
　　河南候補道惲毓珂江蘇候補知府程鴻遇青浦縣趙夢泰江蘇試用縣丞呂佐青撫轅武巡捕崑山汎把總陳萬全農工商部三等顧問官候補道周廷弼商部頭等顧問官張謇鈞和兵輪管帶千總馬廷樹公共公廨讞員寶頤昨日先後到道拜會禀見○試用知縣張丞务禀辭赴蘇○江西官銀號委員候補知縣李詩意禀辭赴贛○候補知縣孫葆珪禀銷出口局差卽辭返省○調補元和縣吳鏡抗禀知接辦出口局差○巡警總局裁判課員候補知縣沈潮禀知奉委代辦浦東三路一區巡警分局正巡官卽日到差（車） 
[淫伶李春來罪案]  
　　廣肇公所董事唐元湛羅崇齡鍾文耀等上滬道禀敬肅者昨敝同鄉鍾子垣唐露園陶協華送來怡泰輪船公司周樹奎函稱已故黃子元星使之遺妾朱氏不顧廉恥結交匪類而淫伶李春來不但與私往來儼然以公館主人自居且誑騙巨資任意揮霍並開春桂戲園朱氏亦無日不到該園聽戲往往同車共載而歸以致醜聲四播遐邇咸知等詣當即四處查詢人言鑿鑿竊思子元在日身爲京堂詎意去世未及兩載墓土未乾而醜聲業已四播不惟子元含怒九泉亦我同鄉所共忿爰將周君原函另無名信一函附呈合鑒伏乞憲合飭公廨關太守將李春來從嚴究辦以端風化而儆誑騙實爲德便 
[附呈周樹奎一函另無名信一函]  
　　敬啓者黃子元星使開甲在日與公等交情不薄今其遺妾朱氏不顧廉恥結交匪類而淫伶李春來不但私與往來儼然以公館主人自居而且誑騙巨資任意揮霍並開春桂戲園朱氏亦無日不到該園聽戲往往同車共載而歸以致醜聲四播遐邇咸知夫子元在日亦中國大員赫赫欽差逝世以來曾幾何時乃其家業竟將敗壞於小人之手公等聞之能不恫歟蓋子元之恥亦卽公等之恥也奎雖不肖頗亦引以爲辱蓋同是中國士夫旣有所知斷無漠視之理公等乘時得勢扶搖直上大可爲遊學同人揚眉吐氣也今子元京卿亦頭班出洋一百廿人中之一而遺孥不競有此醜行充其所至殆不破其家不止故人之所當以寇讐目之者也尙祈追念前情函致滬道審的情節將淫伶李春來按例重辦並將朱氏送入清節堂中以爲不守婦道者戒而黃氏遺產則現在公子年紀尙幼須交妥人或律師代爲經理耳 
　　啓者今有淫伶李春來爲靈芝草一案覊禁新署尙未定案所可惡者該淫伶設計私姘黃君開甲之夫人先姦之後再騙錢財時常同坐皮蓬馬車遊玩花園衆目昭彰人所共知此乃有碍黃君之名譽失黃家之財產而黃君有子有女顏面攸關望貴同鄉出塲公禀雖黃君恐與貴帮無深交者多但貴帮素來出人頭地急公好義此事早已人言嘖嘖逞此機會再不請究眞暗無天日矣請須顧全同鄉塲面切勿袖手旁觀辦與不辦出在好義諸公也 
[譯高易律師致公廨函]  
　　啓者爲因向湖北路春桂戲園主人或股東李春來索欵事强斯敦娘娘與非爾邱先生已延敝律師聞李春來解至公堂發押數日矣且有請將李春來解至城內訊辦者李君係住居租界之人在租界貿易遇有控案須照向章經過捕房而歸會審公堂訊理并聞拘拿李君並無牌票且尙無控伊有何罪名爲因以上情形敝律師嚴告貴分府不得將伊解入城內如不將李春來今日開釋擬請工部局及敝事主之領事注意此事請 
 
 

Page 20

 
 
從早辦理此事 
　　再敝事主於春桂戲園內有利益內李君被逮今日　將門關閉日後惟强將李君管押之人是問 
[公廨復函]  
　　啓者頃接來函係爲春桂園主李春來事讀悉一切查李春來前經本分府堂訊春桂戲園是渠一人所開並無洋股在內何以來函忽云强斯敦娘娘與非爾邱先生與有利益竊所不解卽使以上二人與李春來另有私人交涉亦應申具禀詞由該管領事移送本廨貴律師何得代函請開釋拘人有無牌票捕房自有責成此案應否送縣及有何罪名公堂自有權衡貴律師均無庸干預查來函云嚴告貴分府不得將伊解入城內如不將李春來今日開釋擬請工部局及事主之領事注意並事主所有利益惟强將管押之人是問云全是一派恫喝之詞本分府辦事公正不畏强權嚴告貴律師以後不得將此種恫喝之詞漫相嘗試本分府不能任受也 
訟案 
[上海縣案]  
　　夥搶南巿和晶押店虹口和泰小錢莊之李向榮郭景元經帮審李明府提審李供由郭紏同小的及包老九於前月二十七夜先搶押店後又紏搶錢莊分給眼鏡等物除起案外餘皆當押郭則推諉由李爲首明府判郭賁二百板還禁李仍發押再訊○浦東總巡局函解扛挑竊煤之毛福郎張三周桂生等到縣訊究毛供由混名小山東之崔姓即小先生在浦東白蓮涇口開小貨行專收各洋行失竊煤鐵小的等受雇扛煤乞鑒張周供各扛四五筐判張周交保毛收押俟拿獲崔姓質訊○曹阿樓竊牛售於卜永新被原主認去牛價未還控廳追到洋九元尙欠十九元昨提訊比判還押再限五天繳清（車） 
[總工程局紀事]  
　　吳內吉栗子船被刦沉没一案昨由陳叅軍飭提續獲之同黨李老二潘小扣子潘祥明周寅春胡阿大張氏及扭獲之李金元等研訊斷周賠栗十担計洋三十五元其餘分别酌賠共集洋八十元零五角給與該船户具領○恆有餘票店失竊銅元五十七千扭獲周寳林陳阿春送局後茲又獲到栅夫王阿蘭經陳叅軍集訊判周戒責一百下押候復訊陳王均交保○求新廠送陸寕婆至南區控被圖竊衣包解案因原告未到判押候再訊○划船婦王袁氏與同業石阿三爭渡口角石即紏同曹沈氏等多人在白玉樓爭論打架由巡士拘局罰洋斥釋後復在茶肆格鬥再行拘入判各有不合一併斥退如再滋　定予究辦（夏） 
[公共公廨早堂案]  
　　濟良所前送幼女王阿囡彭阿文等奉判留所候訊在案昨解復訊所董投稱王阿囡在所供明被王汪氏押在妓院內得洋六十元請究訊之彭阿文供由天津來申偶至妓院遊玩被獲求察彭彩霞供與伊女阿文略同質之王汪氏供阿囡實是親生女兒帮讞王明府商之英巴副領事判將阿囡發所留養王汪氏　洋廿元充公彭彩霞退去於禮拜三候查明實情並覔妥實保人投案候示其違禁之女孩阿鳳仍留所諭令其母陳陶氏於禮拜三覔保候領○徐新園之妻曹氏被馬夫劉阿全董阿堂两人誘令至馬房內輪姦两夜由其姊張曹氏偵知報由包探李星福拿獲解究曹氏供訴前情劉供夏間即與徐曹氏姘識求察質之董供求恩典以後不敢再犯明府判各押西牢一年曹氏交其夫新園領回管束劉妻徐氏從寬開釋○施友恆被徐金川疑竊衣服皮統各物報捕解追明府以所控無憑判交保候禮拜三查明復訊○孫俊夫騙取胡禮元皮衣各物値洋七百元控奉提究明府以孫堅不承認判存銀四百两俟原告到案再訊○王德勝楊小丫頭楊阿根等串竊李洪元所蓄之白馬一匹値洋七百元報捕解究判還押候禮拜五再訊○朱阿二前欠老沙遜洋行房租洋一百五十元控奉提案交保　一月還洋一百元在案昨朱繳洋五十元餘求寬恩判自向原告理楚○葛忻永因奉慈谿縣令泒差移提昨由差探解究判押候移送慈谿歸案辦理○徐阿福徐正卿許廷華沈福廷等在家招集陸金榮等十六名賭博由捕解究判徐等四人各罰洋二十元陸等十二人各罰洋三元賭具銷燬（衣） 
[法租界公堂案]  
　　法商沙味與李開忠合做金磅紏葛一案昨李延開逹律師投稱原告洋人旣屬法國管轄例應照法律辦理今原告禀中並不聲明何國人設或原告理屈反坐則一切訟費等項無從追交應請堂上令沙味先交出六百两存案然後訊核○陳張氏失去衣包一個金鈕扣一副疑對鄰鞋底作匠陳臣蘭所竊控奉提訊陳張氏偕傭人馬阿金投案馬稱主母房中未失物之前臣蘭於黃昏時在門口窺探向之詰問囑勿聲張故知是案係臣蘭所爲官判交保候查明核辦○甘如子于德榮張南卿等三人之妻俱被唱攤簧之夏錫卿串同姘婦誘拐藏匿控奉提訊判將夏暫行交保候查明再訊○潘林江王寶華在新租界施張氏小茶館賭博由十四號安南捕往拘反被潘王行兇一併解究王供內酒醉被捕掌頰跌在該捕身上不敢行兇判潘枷五天王枷三天張氏罰洋三元○懿德公司收租人控袁潤生積欠租金一百八十元判交原保限三禮拜理清（舟） 
[美租界捕房事]  
　　居住四考脫路五十九號門牌之猶太妓女欠侍者徐小林工資口角扭控捕房飭投該管領事署控告○女孩阿巧前晚在漢碧理路啼哭由捕帶入旋經其母陳氏領回○塘山路北首朱陳氏走失四歲女孩一口報請查緝捕頭准之○姚倪氏爲保人險涉訟一案昨又由捕房將見証沈周氏拘獲送廨候訊（西） 
通信 
[推廣義塾續添學生]  
　　本堂爲培植人村起見特設華英兩塾歷有年所今議推廣學額每月上午課中文下午事英文算學尺量等課夜班七點鐘起至九點止專課英文在堂貼膳住宿亦可　專習中文者其筆墨紙硯等均由本堂給發如願入塾來堂報名可也廣益善堂司董曾鑄朱佩珍等謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
