# 1882 - 89 - 4903205

 

Page 1

 
 
[佩文韻府展期出售] [  點石齋主人啓]  
　　本齋縮印之佩文韻府業已竣工本擬於月之十六日出書刻因裝訂未齊尚須展緩數日發賣届時當再預出告白也此佈 
[再書愼刑説後]  
　　君子懷刑小人懷惠爲愼刑之説者正欲使人人皆知懷刑之意也夫惟君子懷刑故知以刑爲畏而終身不罹於刑彼小人者初不知何者爲犯法何者爲干咎惟逞其一已之私見憑血氣之勇卒至身嬰法網而無可挽囘此誠大可哀之事也聖主深憫之故明降諭旨歴數刑章使人皆知以刑爲畏而後可以免戮是蓋以好生之德而默化夫强暴之風其意至深且遠矣無如人心愈趨愈下好勇鬪狠之風與夫譸張爲幻之輩日復益多雖刑憲昭然而仍視若無睹彼其心豈眞木雕而油蒙者哉鋌而走險急何能擇不復有所顧忌若而人者按以三尺獲則刑之理所當然咎有應得無足惜者而仁人之心則猶有所不忍也諄諄然不憚苦口開誠布公欲求人之一悟悟得一二人卽一二人受其福推而漸廣或者可以父詔兄勉舉世周知而今日復成刑措之風庶幾爲之一快然而談何易乎民間之犯法由於血氣者固多而由於貪淫者尤衆財色二害誤人性命不少吾嘗謂人品之不齊大半爲境所迫安貧樂道之人能有幾何設或偶有窘迫借貸無門質當無物無可設法遂暫時不顧其品而爲之或則拆梢帮訟或則唆鬪挑爭或則鼠竊狗偷或則明火搶劫皆念之貪所迫而成者也其初猶以爲一時失足將來可作晚葢之計孰知愈趨愈下而其流遂不可终極一旦事敗到官　難輕宥後悔無及回憶昔日食貧處賤之時尚可以肆志適意則又何故而自貽伊戚也貪之爲害如此至於好淫之人則又胆大如天而甘以身命殉之夫知好色則慕少艾不知子都之姣者無目者也人人皆知好色則卽不免生歆羡心生妬忌心因而生殺害心或因搶風或因妒奸或因捉姦兩意方濃而一刀凉沁是亦事所恒有卽使不害其性命而送官懲治其奸罪亦不能免笞臀枷頸尚算從輕發落而刑辱必不容逃此淫之爲害也天下案牘多矣試問外此二字者能有幾何錢債之爭產業之爭地址河道之爭皆貪之所使也婚姻之訟拐逃之訟强和刁誘之訟皆淫之所使也知其源而後可以堵其流然則欲民之免於刑先去其貪淫之心而已欲去貪淫之心非先齊風俗不可近來風氣浮靡費用日奢平日一衣一食往往較昔年加至一二倍不止所入不敷其所出則憂貧之念切而貪心起矣男女之防近日大不如前前者密約偷期尚恐人之知覺或有虧心於廣衆稠人之中無意提及則若人必將頳顔赧赧然似有所動亽中今則不然拚頭搭脚儼然出之於口偷香竊玉怡然安之於心直有習爲固然之勢耳濡目染廉恥道喪視男女苟合以爲無足怪異於是藩籬蕩然而奸案因之愈多此等風氣實爲天下之大害貪心日熾淫惡日衆雖有嚴刑重罰亦苦於不能遍禁此犯法之所以日多也欲弭此害宜先端其風俗使人人皆知不義之財不可荀得非禮之色不可妄于如是而後庶乎有豸然則愼刑説之　又豈容緩哉是書臚列刑　若者罪當斬若罪者當絞若者罪當徒流笞杖一一指而出之讀其書懍然見王章之不可輕犯作奸犯科之念不期而自息其有不識字不讀書者耆老輩爲之講解少年子弟性情未定可與爲善可與爲惡日以此等畏刑懼罪之事詳爲開導吾知氣質當不難變化矣古人有言辟以止辟又曰刑期無刑夫至以辟止辟以刑止刑而人之嬰刑網者已多矣何如當刑辟未施之前而顯示以刑辟之律俾人心目間時時有懷刑之懼而刑可以措而不用之爲愈乎吾嘗論民間當令讀律亦卽此意然律例浩繁讀之不易兹説言簡而意賅所以防民者已得其要領苟能熟讀審思其嘉惠於斯民已屬不少見斯説者尚其尊而奉之以期共免於弄戮也夫 
[褒揚義舉]  
　　前者北地災荒飢民載道議蠲議賑財力頗竭舊金山之中國商人誼切梓桑不分畛域捐銀助賑踴躍樂輸中朝嘉之頒給諭旨裝成卷軸五光十色金碧輝煌用以褒揚該商人等急公好義之意外國新聞紙載此事亟爲譯登於報 
[津信摘錄]  
　　天津西人來信支開平鐵路機器現經官憲收進不准行用該西人以爲此事恐不能久停蓋鐵路運煤較水道尤捷運煤旣速則銷售亦易否則運煤過遲銷路亦必不暢也但此言得諸傳聞未知確否又云北河舟行不便人言藉藉不知北河水道每逢春令往往如此緣冬令水少行遲沙泥不能衝出積漸淤塞及春令一過輪船駛行漸多沙泥隨輪浮動則可漸漸衝出海口而舟行卽無阻滯也 
[廈門消息]  
　　厦門來信言近來厦門氣候頗覺不正初八初九兩日狂風驟雨勢甚猛厲嗣後漸漸晴霽氣候亦轉温和近有西人在彼創行製冰機器夏間用氷可以無須遠購矣聞大風雨時遥見近臺湾海面有木片浮沈不少大約風雨所毁傷徇又云一日有盜匪八人塗面持刀闖入一富家垏行搶刦而去刻下尚未破案也 
[憲節言旋]  
　　兩江總督左侯相出轅赴淮揚一帶閲兵前已列報兹聞河工及大操均已閲畢十二日俟相坐船飭用火輪船拖帶已抵寳應十三日子時過高郵十四日辰刻過揚州在北馬頭黃金壩小駐接見各官後卽刻開行　瓜洲南去大約十五日黎明卽可回省垣也當十四日侯相官船過揚州便益門河口有一婦年約五十餘撲水告狀侯相覽呈卽發地方官秉公提訊傳得此案乃舊城南門内壽安寺巷内教門某姓事某年已老爲揚州府禮房書吏繼娶某氏與其女與壽安寺僧私通去年爲子娶媳許氏西北鄉人賢而能家只有寡母于歸後見其姑與夫之姊所爲心竊非之而未敢言乃姑與女深以媳碍目逼與同污媳執意不從姑與夫姊皆怒甚前日又將僧之袈裟逼令媳洗媳又不允母女更怒是夜子適他出媳遂死某姓卽禀官請驗按此地本屬江都而某禀甘泉官令許姓具結收殮媳母未肯具結故逕赴侯相官船鳴冤并先將壽安寺毁打以洩其忿據聞打寺時隣衆及過路者皆助之云 
[拐匪逃逸]  
　　前數日揚州男女小孩之被拐失而後報保甲局者共十三名大街小巷家家戒愼近有新城疏理道内一小米店帶賣雜貨者其子十四歲於未晚時在一瓦礫山背後如厠遥見一人前走一人後隨中有二小孩約皆五六歲其行如飛不似小孩走相其前一人手則反背於後作招赴勢後一人兩手張開作包抄勢如赶猪羊狀向便 
 
 

Page 2

 
 
益門城跟而去米店子見此情形大疑急歸告父旁有一人云此必拐匪因合五六人急追而前拐匪見有人追來知爲人識破卽逃上城頭擇低處跳出衆人追得兩孩皆男也問之如痴不言不哭急以冷水沃面熱湯飲之方醒見人衆皆生大哭問之所言亦不明白旋卽出帖招認而以拐匪情形禀官云 
[船料到工]  
　　福州船局所造之快船其水缸尚未動工已列昨報兹聞由外洋購到水缸上所用之銅管二千條借未合用因照船圖尺寸應用法尺一尺六寸或二尺左右之長而現到之銅管照尺寸單皆短四分業經匠首勘過以爲如將水缸改小未免於船身有礙其汽恐　周流無滯若仍照船圖之水缸此二千條竟無所用之竊思采辦一事如係購料雖大小間有不合尚可改製如式今乃定購已成之件而與圖不合無論英法尺固有一定之短長卽圖紙上亦寫有一定之分寸該價在萬金以上又非零星小件可比膺此任者何竟漫不經心耶 
[鬥毆疉見]  
　　津沽風氣剛勁睚眦必報鬥毆之案罄紙難書今正一月中所聞涉訟者已有四起矣正月初三馬家口地方柳六刃傷王順傷痕迸裂淺深闊狹不等報復尋仇幾釀大禍幸邑尊善爲調停得以寢息此事方過面繼之者又有河北一案河北立有鍋夥乃無賴　集之區近忽打架居然劍戟如林奮勇致死彼此受傷報驗其鍋夥立於大關河邊由河北汛兵及天津縣役拘拿解案并將鍋夥拆毁事未平復而東新街福來軒河北宜春園兩茶館又出事端雖人有多寡事分大小而人均受傷事俱興訟福來軒之事聞中有差人恃符作難煞難調處云 
[緩開馬路]  
　　天津河北過院浮橋擬就河旁開一馬路直達紫竹林曾由字林報譯錄在報現悉大胡同直達北城根一槪拆通而開設馬路之説尚無影響大抵功程浩大未易興辦且非當務之急前説當作罷論矣 
[局賭科罪]  
　　武清縣已革武生楊鳳岡寄居都城素以局賭騙人財帛永定門外五聖庵之僧與楊有半面交去臘楊托辭欲購塋地囑僧留意僧卽以廟中香火地二畆割售於楊議定産價銀百六十兩約僧遲日至楊庽立劵届期僧踵楊門則楊已集多人作骨牌戲聞僧至便延入室起謂僧曰今日我輸多矣請君代庖何如僧亦好賭者首肯之局終僧輸七百千欲自任楊不許曰請君代庖豈有賠錢之廚子如不見棄敢請來日再聚僧唯唯而去次日復來諸人已拱候多時盡一日長僧又輸至七百餘金出囊鈔二百金并地價以償負餘則求緩楊不許僧大忿恨别後楊恐僧生事瞯其宿某娼家遂遣人片送僧妓到官官訊妓妓稱不曾識僧素却識楊楊之揑控挾怨也官傳楊赴質楊乃藍頂花翎到案官詰何職答以　擊銜候補都司索照次日呈出則名上有挖補痕焉官以案情重大禀送城憲由城送部經部刑訊始供認前情不諱科以冒充職官設局詐騙杖一百流三千里前月起解赴浙云 
[土店倒閉]  
　　南昌磨子巷春和洋土店開設已久忽於上月間一夕閉閂而逸越數日房東見無動靜始邀街隣及坊保同破扉入視則内已空無所有矣嗣據聞該店欠人欵項僅三四百金遂至不能轉運且大受逼迫故出此計按洋土爲賺錢生意乃因此微欵而亦不能支足見市道之日艱矣 
[鬼祟述聞]  
　　漢𦤎挖泥池蕩大有二三畝深不過丈據傳正月某日向晚有人經此見一牧馬奴滿口汙泥狀如瘋癲上前喚問其人如夢初醒自稱係循禮門營中牧馬者從　湖收馬回　路過此處不知如何被鬼攝住卽昏然無知云云其人知爲鬼祟目送之去詎知次日牧者又牧馬湖場薄暮收羣馳乘而歸行至舊處因手上沾泥急下馬向蕩中洗手有人見其甫及伸手人卽没入水中集人往救業已不及此池不通船隻非入水打捞别無良法次日乃出酬格募人撈屍此係漢友來函所述姑照錄之 
[寒食雨雪]  
　　本埠於十五晚大雨雷始發聲昨經列報望前天氣極煖可御袷衣十五日略覺轉冷十六日又較煖夜間十點鐘後又大雨如注電製金蛇雷聲虩虩約歴一點鐘時乃止雨勢至十二點鐘始殺昨晨天陰增冷可以御裘午後微雨中雜以雪珠繼竟飛絮散花繽紛飄漾亦下兩點鐘光景此後冷雨緜緜至晚方歇料峭春寒不似禁烟令節夫以杏雨柳風之候易爲曹衣班扇之思燕寂鶯愁亦去僅見矣 
[控遭串騙]  
　　英界會審公堂據薛捕頭稱虹口地方成興押舖主潮州人翁傳妙投報捕房稱於十一日有向爲土業生理之本邑人鮑吉侯到我舖中稱太古洋行有川土出售行情便宜隨與鮑同往購得川土三十餘塊共重一千餘兩合價銀三百四十兩零該行買辦人本相認識故允我先行出貨再交銀兩我與鮑雇車裝土推行途中謂鮑云雖承買辦相信然一時實難湊齊銀數奈何鮑乘間進言謂白大橋堍之當舖亦收當烟土盍將土付質以湊資我然之隨令車夫推往將到當舖門首突有五六人蜂擁前來將我并王　至下鄉天通庵地方同到該處地保家彼等合商後將土送洋藥局令我交銀二百零九兩二錢然後仍將原土還我等語查該土雖未經報過落地捐然租界章程如有巡丁欲於界中拿私應得報明捕房協拿後解歸公堂核辦巡丁不得擅拿且鮑實行誆騙爲此飭包探同翁指拿到鮑吉侯郭德耀張阿五等三名在郭身畔搜出其自已姓名之巡丁腰牌張身畔亦搜出腰牌乃係鄭則深姓名今將該三人並傳翁一併送案請究前有泰安棧中某客之川土被巡丁拿去某客投縣控棧主串同巡丁計騙某客原欲報捐者此事查亦鮑姓所爲并知鮑前爲土業生意曾冒刻郭新興土行圖章以假土騙人亦曾涉訟憲案等語腰牌呈閲翁供詞與同鮑吉侯供爲煙土生意巡丁拿土與我無干郭德耀張阿五無詞陳太守謂翁曰洋藥局方總辦已備函前來稱爾土在租界外被巡丁拿獲爾已具結情願將土充公再自折價向買如何後悔而又投訴捕房翁答稱實情遭鮑誘騙土在租界中被搶至鄉間旣到洋藥局乃不得已而具結心固難甘薛捕頭又稱邇來租界中無赖串同巡丁拿私之事層見疉出今翁姓之土已查明確在白大橋堍被搶哲繙譯謂此種刁風情同行劫若不從嚴究辦無以安生業而儆奸徒請判鮑張郭三人各押二年太守謂鮑等所爲情固可惡設各判押二年亦似太重况土旣在洋藥局須俟本分府據情禀明道憲再定期於禮拜四覆訊核辦隨飭捕將鮑等帶回管押腰牌存堂 
[分斷繳洋]  
　　失女給領一案兹聞陳太守訊得鄭錦錄實由施子香報信始得轉輾根追尋到女孩至施處起出之虎頭牌係由鮑公館遺棄經乞丐拾作柴料賣與施姓而施置在床後並未懸掛毋庸究辦立釋至董梅華固係拐徒邵和尚知董拐女而胆敢經手托何柳氏張王氏轉賣與粤婦林氏情殊可恨在該二氏尚不知情飭分别押候禮拜二覆訊察斷昨午前林氏投案求追買女之身價洋三十八元董供賣女得價洋三十八元其間我得二十八元六元交與邵妻作邵之中費何柳氏張王氏各得洋二元云邵供並未得洋何柳氏張王氏同供作中各得兩洋實不知其來歴不明陳太守飭將董邵二人管押著合繳洋三十四元再予發落何柳氏張王氏各罰洋四元再具嗣後不蹈前轍結存案該二氏當堂繳洋八元具結獲釋太守將洋八元先交林氏領去 
[失女尋見]  
　　寍人楊姓昨投英界會審公堂控稱昨將晚時我女忽然不見各處找尋無着我女正有人作媒現候回音我妻憂急至欲覔死幸得隣人勸阻始已訪緝之下據人報信稱我女被馬夫莊姓誘領今晨尋到莊處果見女兒在彼訴捕一併拘案請究陳太守訊據莊供前住潮陽樓地方與楊比隣故與楊女認識並無誘領情事請問楊女可也楊女供莊並未誘我昨見莊乘坐東洋車經我門口我自行雇車隨到莊 
 
 

Page 3

 
 
處看伊住處天晚未經回家云陳太守謂女實無恥本當責懲姑念年輕着交其父領回管束莊姓管押半月以儆聞楊女年約十七八頗有姿色莊雖亦在二十左右而容貌殊爲粗蠢云 
[疲馬蹶蹄]  
　　英界會審公堂據惠捕頭稱昨見王紀福所駕之野鷄馬車載客從靜安寺回來馬身甚瘠其情形似甚飢餓而難行者該馬夫尚加鞭催速以致該馬前蹄雙蹶殊爲殘忍爲此將該馬夫及馬並傳馬車主李阿生一併送案請重罰以儆哲繙譯察得該馬寔屬疲瘦請爲從重科罰王紀福李阿生稱情願將馬養愈再行駕車此後不敢違章陳太守飭將馬送至棲流公所喂養判令李繳喂養費洋十元再爲核辦 
[斷令賠衣]  
　　邇來本埠浴堂中恒有客人入浴失去衣服之事或致涉訟公庭法界會審公堂前期據某甲遞呈稱偕友至吉祥街又新園浴堂洗澡及出池穿衣失去元布大襟棉褂一件向之理論該堂倌以爲有牌表明衣帽物件各自當心故竟置之不理當卽同訴法捕房捕頭令兩造出外自行理賠詎該浴堂仍付之不問爲特具訴等情當經會審官准詞傳人於昨日庭訊該堂倌侯阿勝仍執有牌表明之説太守駁謂浴客進池可携衣進池乎侯始語塞太守諭以爾家連次失事似此不當心本擬薄懲今姑寛免着出外趕速賠償又謂甲如被告仍舊玩延許再禀訴提辦甲叩謝退出 
[打傷薄罰]  
　　法界會審公堂昨據捕房解到打架一起人請訊翁太守見一人額頭破碎鮮血迸流詰問何事據兩人同供係作泥水匠者因前晚鄔阿生欲住客寓無貲向陸妙妙借錢十文次日陸向鄔索還詎鄔身畔仍不名一錢以致爭毆鄔稱被陸妙妙打破頭顱陸稱鄔自已趺開者翁太守謂鄔阿生傷痕現在陸隲隲動手打傷無疑本當重辦承念手藝中人且事之緣起尚小從寛着陸妙妙出養傷資二百文給鄔一併斥釋兩造叩謝而去 
[奸婦送縣]  
　　奸婦待究一案法界會審公堂已將傭婦李王氏先行送縣問供昨日法捕房復將開臺基之殷陸氏解訊仍供三年前曾經犯此業已改過翁太守不再致詰飭送縣辦理云 
[撈屍待認]  
　　禮拜六晚十二點鐘公家花園旁側之大橋上有人落水維時潮水正盛無從施救遂致淹斃橋畔水巡捕船及旁人趕將屍首撈獲岸上巡捕用繩繫之拴於橋柱拖之上岸招人認領死者年約五十歲身上衣服完好面貌亦無病容口有微鬚現在尚無認領想係外鄉之人也 
[松堂司馬三十初度敬和自壽原韵]  
　　十載相思秋復春滬江重遇謫仙身歲壬申與君同事數月今忽十載矣羡君年富文尤富問我家貧道不貧古誼論交虚報李遺經教子愧傳薪何期召赴蟠桃宴願祝岡陵入座頻○鸞誥新頒五色書頭銜冰署佩金魚君近報捐同知筵開玉局羣公聚昔東坡三十自壽大召賓客庭覆槐陰學士居君姓王氏花萼聨輝歌翕旣君昆仲四人同居滬上蘋蘩薦潔擬齋如君内助稱賢况當威鳳翶翔日譽滿河東信不虚君舉丈夫子三人弟楚亭拜稿 
　　上海城隍廟之豫園有塘一區寛廣十餘畞上架石橋繚以回闌旁榸台榭而湖心一亭尤據全園之勝爲前明潘方伯别業廟宇而園之興廢亦屢矣道光初安化陶文毅公澍撫吳時創辦海運每歲蒞滬駐節園中與賓僚觴詠今則台榭半　爲茶肆予因喜其清曠嘗與友人啜茗於其中勉成四律以誌斯園之緣起云爾○平泉台榭疉遷移大府曾來駐節麾　昔風流多韵事至今浛海繫遐思靑雲直擁樓千尺春漲新添水一池頻倚回闌間啜茗尋碑讀徧舊題詩○名園結構最玲瓏來往遊人在鏡中高閣凌霄俯飛鳥板橋流水臥長虹陂塘荇藻牽風碧夾岸桃花濯雨紅春色乍酣蝴蝶醉雙雙直逐綺羅叢○湖心亭子喜春晴人境壼天俗慮清王夢樓先生以此四字署額今尚存蓬島客閒來放鶴柳陰路曲聽啼鶯酒思李白同尊醉茶倩樵靑汲水烹到此襟懐獨瀟灑欲從海上狎鷗盟○回闌曲折接禪堂春到園林百卉香窗外峯巒千疉石座中裙屐六朝妝時有東洋士女來遊園中者蜃樓高下迷煙靄雉蝶參差映夕陽坐久待看新月上漁歌一曲聽滄浪[  味馨室主人未定草]  
處 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初四日京報全錄]  
　　宮門抄○上諭五道錄前○直督李奏爲擬請添設學額摺子○又奏爲恭報運司徵解銀兩數目夾片○又奏爲出使道員回華送都引見夾片○提督鮑叅爲恭報銷假起程日期摺子○豫撫李奏爲調署知縣夾片○直督李奏爲知縣回籍修墓夾片○又奏爲特叅知州議　夾片○二月初四日兵部太常寺太僕寺廂黃旗值日吏部引見七十二名○吉和假滿請安○彭世昌謝授廣西左江道恩○　儀司奏初七日祭奉先殿　　行禮○太常寺奏派東西陜查禮派出明柱英煦○又奏改派致祭白龍潭等處派出　泰廷　麟徵○又奏派致祭　　廟泒出廣　○　召軍機吉和彭世昌○○大學士直隷總　等伯臣李鴻章跪奏爲張獨多三應擬請添設學額以廣教化恭摺仰祈聖鑒事竊查迤北之宣化張家口獨石口多倫諾爾　廰地面本係塞外荒　從前經商種地之人皆自他處遷　户口甚少來去靡常是以向無學　近年荒地日闢生聚日繁白草黃沙變爲阡陌望衡對宇漸有市　臣前派員清查墾地升科諮詢民間疾苦其民之秀良者亦有志讀書蒸蒸向上已奏准將該三廳理事同知改爲撫民要缺並於多倫移駐武職大員添設三廳捕　兵弁保護商民在案惟學校缺如士子尚乏進取之路且塞外民多强悍　宜澤以詩書誘以禮教俾可化　質而格愚頑據藩司崧駮口北道奎斌以因時制宜設學誠不可緩酌擬應辦事宜詳請核奏前來臣查熱河承德府屬之平泉豐寍灤平建昌赤峯朝陽六州縣初無學校嗣於乾隆四十一四十三等年護准添設漢民學額每州縣歲科考試各取進文童四名歲考各取進武童二名平泉豐寍文風較盛各設廪生四名增生四名灤平建昌赤峯朝陽各設廪生三名增生二名二年一貢因未建設學宮教官統歸承德府教授兼管其先在密雲等處原籍入學各生改歸寄居平泉等州縣待轄内有現係　生令其各保寄居州縣童生如該州縣中現無改歸廪生暫取地隣保結收考等因今張獨多三廰議設漢民學額與熱河情事相同擬援　成案卽自光緒八年科考爲始每廳歲科考各取進文童四名歲考各取進武童二名如佳卷不敷姑缺無濫該三廳亦比照灤平建昌等縣之例擬各暫設廪生三名增生三名二年一貢　值　費支絀勢難建設學宮教官擬將張家口廳考試事宜歸附近之萬全縣教官兼　獨石口多　兩廳考試事宜歸附近之赤城縣教官兼管府試事宜卽歸宣化府知府教授管理該三廳本少土著民人多係他地流寓點查明已在該三廳屬寄居二十年者准其　歸如該廳考試其先在宣化等州縣原籍入學各生今改歸寄籍者卽不准再回原籍應考内有　係　生令其各保該廳童生如　　身無改歸廪生　取該童生地隣保結收考俟補有　生　由　生保結仍嚴杜原籍寄籍兩處跨考及附近州縣居民赴該三廳冒考之獘如此分别辦理庶邊外文教振興漸知孝弟也信之義殊於地方風俗有裨其有未盡事宜容飭該道廳隨時察議詳辦所有張獨多三廳擬請添設學額緣由理合會同順天學政臣孫詒經恭摺具陳伏乞皇太后皇上聖鑒勅部迅速議覆施行謹奏軍機大臣奉旨該部議奏欽此○○李鴻章片再據　　鹽運司如山詳稱光緒六年　徵在京各衙門帑利銀十八萬九百三十兩一錢六分四厘内除奉部覆准减停京引二萬道應減徵利銀五千八百四兩一錢三分八釐尚應徵銀十七萬五千一百二十九兩二分六釐先因上年正課　至十月奏銷接徵帑利爲日無多不克全數微解本年春關運務緊要勢雖兼顧旋經該運司逐日比追除累參各商未完銀四萬七千六十三兩二分六釐寔徵完銀十二萬八千六十六兩又應解户部紙紅飯恊餉飯山東司飯六分扣平内閣　共銀八千三百五兩九錢四分一厘又應解内務府筆帖式護軍校修理衙署攤繳參價捐補參價等欵共銀三萬八百二兩五錢四分八厘以上帑利並年例等欵共銀十六萬七千二百二十四兩四錢八分九厘内應解户部紙紅山東司飯等欵並内務府内殿廣恩庫步軍統領鑾儀衛太僕寺等處帑利銀兩已於光緒六年十二月十九日派委官吏分别解交其應解户部各欵帑利銀兩於本年十一月十六日分别管解起程交納聲明參商欠欵另行彌補累商未完續徵補解等情造册詳請具奏前來除分咨查照外伏乞聖鑒謹附片具奏軍機大臣奉旨該衙門知道欽此○○李鴻章片再三品銜候選道徐建寅前於光緒元年五月經總理各國事務衙門奏保堪　出使外洋之選奉旨依議欽此該員先在上海機器局歴練有年熟諳製造嗣調赴山東總辦機器局二年十月　　　山東撫臣丁寳楨以該員綜核名實錄理精詳奏懇恩施錄用奉旨着俟經手事竣送郤引見欽此五年閏三月將東懇製造軍　等事辦理完竣　山東撫臣文格給咨北上行抵天津適出使德國大臣李鳳苞奏調該員出洋充當二等叅賛欽奉五年七月二十一日寄諭着臣飭令迅速起程前赴德國等因欽此當卽轉飭遵照並將原領山東咨文由臣咨送吏部存查聲明俟回華再行給咨赴部在案該員在德二年因水土不服致病禀由李鳳苞批准銷差回華道出法國巴黎都城經使出英國大臣曾紀澤委令齋送俄　　換約本進京後遞該員于十月間回抵上海醫治病疮兹已來直禀　 
由臣照案給咨前來查該員徐建寅熟悉洋務於船炮製造之學研究尤精前由道銜候選　中經丁寳楨奏保奉旨送部　遵往德國充當叅員不克赴京該員曾在晉賑案内加捐道員並干　廠生　出洋　業案内出力保　三品銜　旣銷並回華自應以三品銜候選道仍遵前奉諭旨送部引見候旨錄用除咨吏部外　合附片具陳伏乞聖鑒謹奏軍機大臣奉旨吏部知　欽此○○湖南提督一等子奴才鮑超跪奏爲續假已滿力　　道謹將銷假起程日期恭摺仰祈聖鑒事竊奴才于光緒七年十一月三十日承准兵部火票遞　　疾續假原　後開軍機大臣奉旨鮑超　再賞假一月欽此命自天感激無地遵卽愼擇眼醫多方診治奈右目疼痛異　　十餘日未能下榻一步　　一　　覺得手始將紅　　　磨去而翳氣未能　銷　歲以來　未步行出户其他外感雖于舊　仍復　形　動欲安心靜養　續　又滿不收再爲躭延　此春融　解自應力疾　征現　于本月二十日由津起程取道江南沿途　得名醫亦可隨時就診總期　　　以　愈庶幾勉竭愚　報答高厚鴻慈於萬一所有奴才銷假起程日期理合恭摺馳陳伏乞皇太后皇上聖鑒謹奏軍機大臣奉旨知道了欽此又○○李　年片再知縣爲　民之官必須人與地宜方足以資治理臣自到任以來與藩臬兩司於通省州縣所無不留心體察不敢稍涉　就　滋貽悮兹資彰德府　之内黄縣係煩難兼二要缺幅員遼闊政務殷繁且自大祲以後民力未紓撫字催科在在　關緊要該縣知縣王季球於此缺不甚相宜查有蘭儀縣知縣楊恩銘堪以調署所遺蘭儀縣係屬選缺治理　易卽以王季球調署亦堪勝任各該員任内均　盜劫已起四叅之案及錢糧攸關降革處分惟臣到任未及三月例不加考兹據布政使　羅成孚　察使　山以該員　恩銘才具　　辦事勤能該員王季球樸實穏練勤謹趨公請先相調署俟察看果各相宜再請調補等情具詳前來除批飭檄遵外所有實任知縣調署緣由理合附片具陳伏乞聖鑒謹奏軍機大臣奉旨知道了欽此○○李鴻章片再據藩司崧駿臬司方大湜詳稱遷安縣知縣程仁育湖北黃岡縣人該員近接家信知祖塋傾圮修理乏人　請開缺回籍修墓自　俯如所請以遂孝思除飭交代清楚給咨回籍外理合附片具陳伏乞聖鑒勅部開缺所遺遷安縣知縣係屬煩缺容另揀員請補謹奏軍機大臣奉旨吏部知道欽此○○李鴻章片再涿州馬頭鎭益和當鋪於本年四月初六日夜被賊强刧銀兩衣飾等物估賊至　千三百餘兩迄今八月之久僅據報獲夥賊郭四郭大喬六兒三名及原贓首飾數件尚有首夥李三等二十餘人並多贓未獲捕務殊屬廢弛據藩臬兩司具詳前來除照例題叅疏防外應請旨將涿州知州查光泰交部議處以儆玩泄仍上緊設法嚴緝賊盜務獲究報如再不知愧奮延岩不獲卽行覆叅理合　同兼管顺天府府尹臣童華順天府府尹臣游百川附片具陳伏乞聖聖訓示謹奏軍機大臣奉旨着照所請吏部知道欽此 
 
