# 1900 - 129 - 4909726

 

Page 1

 
 
[聲明撞騙[  申報館主人啓] ]  
　　本館近聞有李紫丞者自稱總理各日報致信杭州官塲招搖撞騙但本館從無本姓之人且亦槪不與各處官塲交接恐其有冒名本館之處用敢聲明於此寄語各省衙署局所切勿爲其所惑至别家報館有無李紫丞其人則非本館之所知也此啓 
　　　廣學會精輯中東戰紀本末三編每部一圓李傳相歴聘歐美記九九論各三角半新學彚編八角翻刻罰懲中東戰紀初　編售出萬餘部美不待言今精楫三編冠以新　音繼以新政奏疏章程皆不朽之鴻業而以英兵部觀戰紀實作戰紀書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徵君之精心結撰中國久安長治實括於此　十萬言其與　　編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售圖書集成局代啓 
[新印大字本讀史方輿紀要天下郡國利病書告成] [  圖書集成局代啓]  
　景范先生祖萬讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印　延名宿悉心校　二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備　請認明封而後有二林齋校本庶不悞購仍存上海文瑞樓蘇州綠蔭堂蕪湖河南文苑山房　君就近選購可也此佈 
[聞客述闈姓事感而論之]  
　　賭博莫甚於粤賭博而忘其爲賭博尤莫甚於闈姓父子兄第士農工商與夫仕宦搢紳莫不互相采訪欣欣投買恬不爲怪當同治初未經查禁時學使考官　多拔取眞才卽猜卜者亦多獲利自鄧鐵查侍御瀝陳其害奏准嚴禁而機局爲之一　自張香帥督粤王芍帥護理藩篆迫於籌餉攺名弛禁設立闈捐分司加以截緝字樣而機局又爲之一變自歸某紳承　藉肩巨餉陽居保商之名陰　漁利之計而機局益爲之大變沿至今日科塲失色白弊叢生禁蟹扛鷄以名塲爲利薮偷龍轉鳳竟入化而出神闈姓至此無時不假有買必輸其弊不可勝言矣何以見之學使考官以粤爲最謀放斯缺動費巨貲一旦得差非舞弊無以彌補欲無弊非賣關節買闈姓不爲功此皆顯而易見者猶記葉太史大焯督學粤東南番順則扛神羽二細姓博羅　則禁黃鍾廖三大姓因之坐獲厚利彈章流布共見共聞旋竟緣是褫職并查悉各廠尚有扛禁存欵百餘萬悉數　充廣雅書院等經費然此猶小塲也至於鄉試則見諸某科文梅康顧卓數姓文梅起雙龍一網打盡蓋粤省買票之人不下千百萬買票之銀亦不下千百萬是科揭曉衆論譁然省垣及各府州縣竟無一人獲彩至百餘金者其千百萬之巨彩不知從何扛去後偵悉某紳與某宦以無弄得之各抱不平搜出憑據徧貼城市欲乞大力者澈底根究援引栢中堂舊案治之當道以事情　大恐牽連太多因而中止此事粤中人　能道之至今猶憤憤之情見於詞色在作弄者皆具絶大　通以爲其事不妨嘗試巨貲儘可驟獲因皆尤而效之由小考至於文武鄉會試幾於無弊不作無往不利以闈姓爲致富法門以扛禁爲買票機括錢神用事屈抑眞才主考學　　供　使如某學　之濫取世家子姪冀共彌縫混選英俊少年藉爲掩飾此又扛禁中計之至巧者他如某監臨之略知　弊親帶劊子入闈察出奸謀就地正法然意雖在實心整頓而行之亦不甚爲力總之扛禁之風不絶則　姓將無人過　必致有碍餉源合千百萬有用之資財飽一二人無厭之慾壑人才爲之不振積蓄爲之一空宿儒碵學因屢試　第裹足不前者有之買票之八日積月累盡付烏有者有之收票各廠人少投買卽買之亦不往取根遂致　餉賠累傾家　命者又有之總之闈姓之有扛禁文章之所以無憑據也文章之無憑據榜花之所以難卜科名之所以日陋也今届考差傳聞某紳在粤與某公子某局員數人私議賄通關節扛禁某某等姓雖道路風聞原不足信然人言藉藉非盡無因縱筆論之一以告挾高頭講章爭勝於風　矮屋者預防於先一以告持名利新編猜詳於百家姓中者　觀於後是皆不司不愼之又愼者也 
[星軺抵省]  
　　金陵采訪友人云前者官塲接武昌電信知欽命巡閲長江水師大臣李鑑堂星使定於本月十一日由鄂垣起節不日將蒞白門因之標防城守各營統帶官假湘軍公所置備行臺一面禀請大憲派保民兵輪船迎迓十四日黎明時節文武官弁齊集江干迨亭午憲舟駛抵石頭城各官迎入行臺分班禀見星使僅與司道兩協茗談半晌餘皆飭材官告乏 
[示禁習拳]  
　　京師采訪友人云本年三月迄今每有義和拳匪散播謠言淆惑衆聽甚且匿名揭帖黏遍通　字句支離讀之費解窺其意不過以仇教爲主　拳爲名雖烏合之徒無大伎倆然其愍不畏法亦固誅之不可勝誅也日前步軍統領衙門出示嚴禁其文曰統領崇左霬總兵英右翼總兵薄爲　　嘵諭嚴行禁止事光緒二十六年正月二十日欽奉上諭總理各國事務衙門奏請飭嚴禁拳會一摺上年山東巡撫電稱山東義和拳會以仇教爲名到處滋擾并及直隸南境一帶地方疉諭令直隸山東督撫派兵彈壓此種匪徒私立會名聚衆滋事恐無知愚民被其煽惑蔓延日廣迨至釀成巨案勢不得不用兵剿辦所傷實多朝廷不忍不　而誅著直隸山東督撫　　出示曉諭嚴　禁止俾百姓咸知私立會名聚衆滋事係屬違禁犯法務須革除積習勉爲食民倘仍執迷不悟復蹈故轍卽行從嚴懲辦勿稍寛縱至民教同是編氓該地方官如遇此等詞訟案件當秉公審斷但分曲直不諭民教勿許稍涉偏倚用副朝廷一視同仁之至意等因欽此當經遵奉諭旨飭派官兵嚴密訪查在案除由本衙門再行派員嚴密訪查辦理外合亟出示曉諭爲此示仰京城内外居民人等一體知悉務當各安本分不准聚衆立會滋生事端倘有無知之人設立拳塲煽惑滋事誘人入會習拳者責成各該地面官兵等認眞嚴拿解赴本衙門從重懲辦懔之愼之勿違特示光緒二十六年四月初二日 
[新設郵局]  
　　紹興訪事人云中國郵政局已遍於通商口岸而紹興尚屬闕如兹由杭局總辦派杜姓來紹詣會稽縣署拜會適縣主黃大令公出未晤至府署亦如之爰赴山陰縣署與寗綰香大令晤商一切旋卽賃定筆飛弄历屋擇吉本月初十日開局從此去雁來鴻當較多於民局矣 
[盜劫夜航]  
　　紹興訪事人云本月初七日茶商陳某附探花橋傖塘夜航船赴會稽山中收買新茶携帶小龍圓三千枚裝以油簍不虞登舟時被匪徒窺見行經新橋時已二鼓忽有口操台州土音之人高呼搭船艙中某客應之 
 
 

Page 2

 
 
舵工知非善　柜而不纳台州人卽開放手槍擊中舵工之肋暈　艙中衆客正喧嚷間岸上荒塚後更躍出無數盜匪手執利刃一躍登船將前後艙逐一搜括旋用刀將油簍割開盡取小龍圓呼嘯而逸左營守備陸守戎聞警急駕飛划船追捕追至董家堰拿獲匪徒一各押送會稽縣署適縣主黃大令因公赴省　史施少尉略訊口供下之於獄洎守戎追緝餘黨而鴻飛天外早已不知所之矣 
[圖財害命]  
　　金陵訪事友人云駐紥某處雉堞之某標營管帶某副戎部下兵士某甲收得會欵洋銀三十元同營某乙見而涎之倩某丙爲之説項向借若干繼又自陳其説甲不允乙銜之亟罳以中傷三月二十八日之晚佯與勤邀之沽飲時其醉而要之甲仍不允乙陡生惡念袖出利刃連砍要害致甲登時斃命乙乃罄其所有又恐禍必及身乃連夜負屍擲城下僞爲失足跌斃也者次日居人見之告知地保地保見有刀傷不敢隠諱立卽赴縣呈報縣主訊悉死者係營兵移請營主核奪營主不欲深究含糊了之然丙時向人述其崖略惟終不肯直言甲乙姓名蓋恐遭甲毒手也 
[禾中火警]  
　　嘉興采訪友人云本月十三日黎明時節郡城南門外大街口某姓家有一老婦曉夢初回驚聞畢剝之聲起於鄰舍推窓四顧見比鄰屋面烈燄上騰因卽大聲呼救一時四鄰咸集汲水圍澆未及片時祝融氏卽廢然而返事後查悉火起於義泰茶食店雖不致蔓延無際然擇鄰而處者已無不驚悸欲狂矣 
[甌東火警]  
　　温州采訪友人云本月初五夜更魚四躣明星　天突報朔門内萬歲埭頭火起開門一望惟見鬱悠之燄回回熊熊照耀樓臺明如白書迨地甲鳴鉦報警各水龍卽風馳電掣齊集火　爭吸銀濤四圍噴薄幸是夜風不甚暴吳回氏遂得敗興而回僅焚燬利元吉鞋店某酒店某米铺姜姓外科醫室三茂住宅洎烟消火滅已東方破曉　日曈曈矣 
[吳下官塲紀事]  
　　姑蘇采訪友人云前任蘇州府知彥詠之太守自赴直隸永定河道升任後上憲卽將松江府知府濮紫泉太守題補蘇州府缺所遺松江府員缺者理江蘇藩司吳仲懌方伯於本月十四日牌示遵旨以江蘇遺缺知府余守九榖補授○署長洲縣汪瑤　大令經上憲請補上海縣缺業由吏部覆准大令遂定於本月十八日交卸長洲縣篆馳赴上海履新 
[京師珥筆]  
　　京師訪事友人云此間地方官嚴禁賭局娼寮烟館勒限一月槪令攺業營生前已由保甲局員出示飭遵旣而中城察院復大張示諭略謂倘敢陽奉陰違一經發覺除將房屋封閉入官外併治以應得之罪地方官役如有得規包庇者從嚴叅懲不貸從此輦　之下或可弊絶風淸矣○山東義和拳匪蔓延至保定天津等處已有岌岌不可　日之憂不意三月下浣以來京師糼童亦有三五成羣私習其技者以致訛言四起草木皆兵有地方之責者曷不及早防之○東交民巷甬路一帶近已次第徧植路燈每晚必光明大放好夜游者可無須秉　之勞矣○都中風氣日開東洋人力車推行漸廣貴胄某君素號識時之俊曾出重資定製若干輛倩東交民巷廣源木廠代爲出　貧民之自食其力者趨之若鶩聞一日間能收當十京錢一千二百文亦可謂獨操勝算矣○本月初八日釋家者流傳爲彌勒佛誕辰是日禮部出示曉諭禁止屠宰不理刑名蓋亦體天地好生之心藉以施一日之惠也○吉　請領練餉委員佐領舒冲阿請領本年夏季防餉委員侍衛多倫泰應領各項　兩均定於四月初一二三等日開放又熱河都統委防禦慶喜請領圍塲駐紥官兵俸餉定於四月初四日開放均先期由户部山東司出示傳知 
[營口瑣談]  
　　牛莊訪事人云本月某日關帝廟演劇之時德長生油坊工役張姓王姓許姓等人與人尋釁勢甚洶洶稽查委員徐君聞之率兵彈壓油工不服恃衆拒捕并擁入徐君寓所瓷恣行毁物迨喬副戎馳至而油工已聚至數百人各持器械副戎揮令掩捕始紛散　　　　干許三人及德隆泰油工羅某送廳訊究次日各油坊槪停工作田莊臺牛莊海蓋遼陽等處亦如之事爲山海關道明觀察所聞立卽出示勸諭並委某員傳諭開工各工人抗違如故某日副戎偕海防廳同知劉司馬至德生長婉諭有土某者出言挺撞司馬怒飭責百餘板鎖帶回署并欲追究爲首之人現已照常工作矣○東營女戲館向用英商牌號近因各業工人動輙聚衆滋事當道慮釀巨禍商請英領事禁之是以各女伶現已雲散風流分赴因臺上海矣○營口脚行名日袋頭爲士著殷户世業冋章每豆餅千片元豆百石扛力各三十五吊然餅千片重五萬三千斤須分扛五百次豆百石重三萬五千斤祗分扛三百四十次又以現錢奇絀由店客行棧商諸袋頭製用竹籖每次給籖一枝扛畢總算給予小洋銀酌加一成計錢三吊五百文剝船夫先已允洽惟沙甯船泊處遠近不等價亦多寡不齊故袋頭欲加豆餅至七吊豆子至五吊南帮議加豆予三吊豆餅四吊計每次加制錢一文刻下尚未允洽也 
[彝陵近事]  
　　宜昌訪事友人云凡貸物往來川楚大抵皆雇民船載運船户異常刁惡往往中途留難勒索不遂其欲卽弊端百出甚有盜賊所不忍爲而彼竟毅然爲之者忍心害理莫甚於斯荆江水師統領陳軍門迎祥聞而惡之因卽出示曉諭略謂本統領所轄汛地下自白洋上至培石其中往來商船甚多灘險林立傾覆失事時有所聞各處划船民人每以　救貨物爲名乘間搶劫且有漁划各船日則捕魚爲業夜則盜竊是謀種種情形實屬可惡自示之後凡各處軍民人等與本汛砲船紅船會同力爲查禁不得仍前怠玩查出立卽革懲不貸經此　　誥誠彼問諸水濵者當不敢再行恣肆矣○邇來有等忍心害理之徒用泰西機器針爲人注射嗎　水謂可藉以戒烟迨至瘡痏纍纍其人卽無可救藥每歲戕害生命實蕃有徒近日署東湖縣羅大令鎭出示曉諭略謂奉府道憲札接奉督撫憲札准總理各國事務衙門來咨内開嗎啡樂水針前曾照會總税務司設法禁止進口旋准總税務司覆稱嗎啡爲西醫必需之樂品不能遽禁進口惟有責成各地方官自行查禁境内各铺不得出售云云爲此合行移咨札飭各地方官立卽出示嚴禁等因奉此合亟出示諭禁並責成保甲嚴密查拿自示之後如有賣藥水針謊稱戒烟者許卽禀官拿辦决不寛貸蓋亦爲民除害之意也○數日前此間某某等號商由漢口購得雜貨數百件雇一大號民船轉運行至新堤左近陡遇旋風以致傾覆所載糖礬之類入水卽融後雖雇人打撈然失之東隅者已難望桑榆之補矣 
[雲間夏諺]  
　　松江訪事友人云江蘇省查辦淸賦事宜近將一載而松郡各居户依然觀望不前新任華亭縣林霨生大令爰於日前出示曉諭略謂民間田房賦税自同治三年以迄光緒二十四年均照時值估計投納曾展限半年扣至光緒二十六年六月底截止轉瞬期限將　而遵限完繳者仍復寥寥爲特出示曉諭居民人等一體知悉前奉札飭凡街道左近地圩或將來能營造房屋均需一例納税准估計價值投櫃補繳已　格外體恤自宜激發天良踴躍完納倘仍滿限觀望定當從嚴議罰不稍寛貸想從此食毛踐土之倫犯皆當以急公奉上爲心而不敢復有年希冀矣○前者提標前營遊擊盧遊戎國泰督率砲艇馳赴元和震澤靑浦三邑接壤之章練塘鎭拘獲賭犯金斐然汪雪亭兩名解經華亭縣林霨生大令　供收押邇者金之親族忽繕禀投松江府署及江蘇臬　備陳寃抑府尊張子虞太守閲詞卽批飭林大令查覆大令以此　情節支離殊多不實不盡除禀覆太守外並詳請江南提憲李壽亭軍門核奪未幾軍門由江陰防次貧到覆札諭俟回松親提研訊想不難澈底澄淸也 
[暫緩到差]  
　　新委江南機器製造局總辦潘芸蓀觀察學祖本定於本月十七日棒檄到差兹因别有公幹已展期至二十日蒞局視事矣 
 
 

Page 3

 
 
[示期甄别]  
　　蘇松太兵備道余爲曉諭事照得龍門書院續行光緒二十六年三月甄别課試本監督定於四月二十日在署課試先期仰各生赴院報名並開明某省某府州縣舉貢生監以便先一日由董送道蓋印屇期仰各生於卯刻齊集道轅聽候本道點名給卷命題考試限於酉刻交卷毋違特示 
[敬業樂羣]  
　　昨日係本城敬業書院肄業各生童官課之期午前署上海縣戴子邁明府命駕蒞院會同教諭　廣文點名給卷迨命題後卽與廣文揖呼殿而回 
[縣示照登]  
　　欽加同知銜署理上海縣正堂戴爲查案示禁事照得婦女人廟燒香有傷風化前因有等不法僧　女尼每藉佛誔興會誘惑無知婦女前往燒香男女混雜滋生事端歴經各前縣出示嚴禁並飭僧道司查禁在案誠恐日久玩生仍蹈前轍台行查案示禁爲此示仰合邑僧道女尼及居民婦女並地甲人等知悉嗣後該僧道女尼等住持庵觀寺院務宜各自淸靜焚修不准藉稱佛會引誘婦女入　燒香致干禁令該婦女之父兄夫男人等亦當訓誡婦女恪守婦道毋許輕入寺觀致傷風化倘敢藐玩不遵仍有前項情事一經察出定提該住持及婦女之父兄夫男一併嚴究不貸各宜凛遵毋違特小 
[大令騐屍]  
　　昨報紀本邑虹橋民人姚子雲被人戳斃抛屍河中屍母姚蔣氏屍妻姚馮氏奔投上海縣署泣請伸冤等情當日署理縣篆之戴子邁明府升堂研訊蔣氏供稱小婦人年五十歲兒子姚子雲於本月十一日午後往虹橋鎭購物歴久不歸次晨小婦人到鎭訪　有人言及兒子已由張裕卿送回及至張處詢問適張出外張妻云伊夫送子雲回家行經林家弄忽有劉金祥等數人田麥田内奔出將子雲圍住兇毆伊夫卽逃回家内云云小婦人急至劉家則已舉室脱逃惟在門外拾得衣片上有血跡騐係兒子所衣　衣因卽訴之二十八保十六圖地保艾尚卿不知艾保因何囑緩報案至昨日聞肇家浜有一浮屍趨往觀之果係兒子且兩手用繩綑縛身有刀傷數處叩求蒞騐伸冤屍妻馮氏供詞相同艾尚卿禀稱小的充當地保本月十二日姚蔣氏來言伊子被人兇毆小的以不知生死如何故囑　緩呈控明府卽飭差保往備屍場著蔣氏姑媳回鄉候騐至昨日午前帶同刑仵書差人等前往旣　座屍母姚蔣氏復泣請伸冤艾保禀稱屍身今已撈起明府卽飭仵役如法察騐報稱死者耳後等處果有刀傷委係戳斃後棄屍河内明府親騐屬實飭吏塡明屍格屍母禀稱小婦人願自行棺殮求免發封明府准之飭具領棺切結一面諭令差保提張裕卿劉金祥等訊辦予限三日不得遲延 
[廨地繪圖]  
　　昨報紀查丈新廨一事兹悉委員陳鳳山太守與署上海縣戴子邁明府英美租界公廨讞員翁笠漁直刺會丈後飭書工繪成一圖四面註明丈尺以便呈候上憲察奪 
[流氓揮刃]  
　　湖北人周漢卿在英租界大方棧司接客之役前晚行經美界百老匯路外虹橋堍突被數流氓扭住毒毆並出利刃刺傷腰際始一哄而散周被傷後倒臣卧路旁爲五百四十九號巡街捕所見雇車送入捕房捕頭令轉送同仁醫院治醫生騐得周受傷頗重難保無性命之虞也 
[棧夥已釋]  
　　種火宜懲已紀昨報兹悉英租界寳善街某土棧執事某甲拘入捕房後自稱事出無心並非種火捕頭遣包探劉森堂前往查問雖左右鄰嘖有煩言然並無實據因已將甲釋之使出矣 
[上海縣署瑣案]  
　　日前漕河涇民人王關甫等將族人王阿生焚斃控經縣主戴子邁明府騐明屍身升堂訊鞫前晚命提王關甫王金奎于杏卿王阿和王海咸王咸春六人覆訊六人皆任　　異明府謂前堂已取有供結焉能任爾等逞刁如不實供當加刑責各人始供爾當日小的等公議一齊動手並無首從實因王阿生兇惡太過闔族受害不得已而爲之求恩鑒察明府飭將王阿生素來作惡實情詳細具一公禀以便轉詳上憲核奪至王咸春並未在塲格外從寛交差看管其餘五人一併釘鐐收禁外監○前日英美租界公廨讞員翁笠漁直刺移送錢高林墮水身死案内之姪孫錢四發到縣晚間戴明府倩帮審委員吳端甫明府升堂研訊錢供小的係浙江寍波府屬某邑人年二十三歲　族叔祖錢高林同在治下英租界二馬路浦中駕麻雀杉板船度日本月十三日傍晚時族叔祖因事將小的毆責小的閃身避讓詎料族叔祖用力過猛一失足顚入浦中小的急呼鄰船户帮同撈救奈已漂失無蹤並非小的還毆墮水叩乞施恩明府謂高林年歲幾何有無親屬在滬供稱高林年四十有八族姪錢永良在滬明府著卽管　候撈獲　身再核辦 
[上海局紀事]  
　　日前湖南人某甲在江南製造局旁拾得煤屑數十斤寄與吳燮堂所設小荼肆内嗣被汛捕邵桂知悉指吳窩　偕其夥役羅一子前往索　謂必以洋銀十元爲壽始免送官吳情急浼人緩顂給以洋銀五元旣而悔之奔赴高昌廟巡防局訴控局員馬午橋　軍准詞研訊以邵不應恃符訛詐判令笞責五百板斥革卯名羅笞責二百板枷號三天○本邑人祝邦秀向以販賣鷄鴨爲生娶媳宋氏前日忽因細故與鄰人王海榮顧聚生孫洪生等口角紛爭旣而大肆雌威扭毆不釋旋復扭控於二十三七铺巡防局局員邱友林二尹研訊之下謂兩造均不安分判將王責二百板顧孫各責一百板宋氏掌顂數下交其夫阿　領回管束 
[英美租界晚堂瑣案]  
　　崔國燦控妻趙氏私逃前日之晚讞員翁笠漁直刺倩襄讞委員張柄樞司馬升堂研訊崔國燦供小的係揚州府屬高郵州人向在金陵操雜貸業去年八月娶趙氏爲妻不料今春二月忽然逃至上海兹經小的尋獲是以扭案請究趙氏供小婦人前嫁陳姓丈夫死後被崔姦佔已有四年近小婦人自知犯此無恥之事難對故夫故與離異不料崔時來滋擾求恩明察司馬飭押候備文　送上海縣遞回高郵原籍請本管地方官判斷并諭令崔自行投質○今春二月浦東爛泥渡草奄幼尼阿福卽陳趙氏控住持尼錦濤霸阻還俗直刺著其母來案其領兹者錦濤以阿福並無生母扭廨請究張司馬研訊之下錦濤供阿福因父母雙亡由兄嫂送至菴中披剃爲尼旋被匪人　逃出外今得尋獲是以扭請訊究周雨生供小的係錦濤之母舅餘供與同阿福供女尼不願祝　出家叩求明察司馬謂阿福旣不願出家勒令錦濤卽送交伊兄嫂收領餘人斥之使退 
[美租界捕紀事]  
　　江北某邑人朱得才携妻王氏税居裏虹口某號屋内王氏淫蕩性成與同鄉張老三有染露水姻緣如膠似漆視其夫轉若眼中之釘昨晨不知何事瞻敢商同姘夫將朱肆行毆擊　大聲呼救五百七十四號巡街　喝阻不依乃一并拘入捕房捕頭令　候轉解公堂禀請讞員翁笠漁直刺懲辦○江阿三妙手空空兒也前晚混入北河南路某甬人家行竊布衣等物携之而出適爲巡街捕所見拘入捕房捕頭令押候解送公堂請究 
[施醫開局]  
　　謹啓者本堂施醫給藥冋有定章今准於四月十八日循章開辦先請内科五位徐玉山唐志伊李　之唐子耘朱柳門諸位先生外科一位朱莘巖先生每逢雙日淸晨八點鐘起至十二點鐘止悉心診治以期著手成春如有重病不能到堂就診者可著人來掛號　請醫生往診至於醫金車費例由堂中開銷不取病家分文再本堂給藥除貴重藥品見方卽付外其餘藥劑仍在廣東街潤德堂藥店憑票照給惟經費不敷尚祈諸善土澤困扶危隨緣藥助仗慈航之普渡俾苦海以同超造福無涯感恩曷旣兹將開局日期并募捐緣起乞附報章伏維均鑒[  上海虹口元濟善堂董事嚴信厚施則敬唐榮俊等謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[示諭聲明]  
　　京師訪事人云本年三月赴吏部投供人員内有違例扣選者兹經吏部條示如左出差沈珤慶新投供結核與原京結多叙本身曾祖父母名氏應令聲明胡佺孫新京結核與原註册分發結本身年歲不符新京結多叙胞弟應令聲明周士傑無捐班後註册投供結沈學范互結官名字單溥元未掣籖無註册投供結方裕詩互結官步翔藻並非本月投供尹克昌新投供結及赴選文核與原註册分發結多叙祖母錢氏應令聲明劉晉藻二月留補訖黃梅瑞投供結與註册　多叙胞兄應令聲明穆炳壇互結官步翔藻并非本月投供胡承弼無投供結嚴家熾二月用孫起榮無交代文金乾儀九年十一月揀選不到扣選一次柴寳璜無捐班先註册投供結呂朝斌無捐班先註册投供結　紹祁二十一年閏五月揀選不到扣選一次趙志和二十四年揀選不到扣選一次應令另取新投供結趙春壽新投供結核與原註册　供結本身年歲不符應令聲明高蔚光得缺後加三品銜之案應令聲明何案保舉何年日月奉旨奎華俟交代文羅庚齡無註册呈結馬堃榮二月用劉藻棻未騐貢照殷有澂互結官廖俊班次不符郭世泰供舉知州奉旨日期不符應令聲明周昌齡應令另取新投供結黃顯揚投供結核與兵部咨文本身年歲不符應令聲明楊黼家並無互結官銜名蔡雨田無聲明附監生呈結廣明二十二年十月揀選吉林不到扣選一次徐淸來查覆文核與原註册投供結父名字不符應令聲明譚世杰二月用劉賡年二月用江邦柱未騐監照鄧駒昻無註册投供結范啓章投供不足限文壽無聲明監生呈結未騐照雷光甸無註册　供結劉彤光無註册投供結陳庚經應令聲明五品銜係在何省海運出力並奉旨日期陳其昌查戊戍科進士尚未截取黃燊離營文核與註册投供結本身年歲不符應令聲明許樹棠丁憂未起復崔學尊五品銜應令聲明奉旨晶期傅維新新投供結核與原投供結母　年不符應令聲明七襄新投供結内聲叙曾祖母馬佳氏原註册投供結曾祖母穆　氏因何不符應令聲明趙保三二十五年十一月開黜揀補廣西太平府龍英土州同不到扣選一次俟下次正班到班方准銓選到班時遇有别省之缺仍照扣選如適遇邊遠軍務原揀省分之缺卽將該員坐選朱承俊二十六年二月核計該員　年十以上家無次丁丁濬互結官陶潤波非本月投供葆恂無註册投供結祝華封補訖陳一泉註册投供印結花内並無五品銜頂戴藍翎字樣應令聲明 
[英美租界公堂瑣案]  
　　包探秦少卿　如海陸阿九同解陳永夫至案禀稱此人騙取李玉梅家朝珠一串翎管一枝寳石兩方紅綢一疋報捕後經小的等緝獲人贓送請究辦李玉梅稱職員名著詔候補通判來滬公幹寓居全安棧與龔大人相識陳　充龔大人家丁借去各物迨詢之龔大人始知被騙報捕後在第一樓茶肆拘獲甲到各贓求爲訊究陳永夫供小的係杭州人向爲布業朝珠翎　等物由素識之周受之交來尚有質票一紙旋被包探將小的拘去乞恩明鑒訊至此某押店夥投案供稱初八日周受之來押各物計質本洋銀二十元次日有人來説此項物件係李姓賭輸交周受之付質如周來贖不可被其贖去等語　中　　不實不盡求恩明察讞員翁笠漁直刺商之白繙譯著將兩造一併留候過堂復訊押店夥斥退○法租界包探土金福會同美租界包探石金榮查　冒　品海紙烟之楊如春周榮生沈益榮范少卿王鳳懐戎阿林及徐俞氏等至案經理品海紙烟之晉隆洋人投案訢請嚴究楊如春供小的前因冒牌罰鍰不敢再售起獲之烟尚係從前存下求鑒周榮生沈益榮范少卿等三人同供所售係本地香烟有此四字爲記並未冒品海牌號王鳳懐戎阿林同供小的等向不爲烟業與周相識致被悞拘求鑒徐俞氏供稱願罰直刺判押楊半年周沈范旣經獲案卽著管押三個月徐俞氏罰洋銀三十元王戎二人省釋夫旣有本地香烟四字其非冒牌可知旣非冒牌亦遭管押意者　刺固别有所見乎然而周沈范則若矣噫吁嘻○二百八十四號華捕拘解在途打架之王福太王阿四周四福曹連生至案　究王福太等四人同供小的等素來交好偶因酒醉以致在途胡閙自知不合求恩寛宥直刺判各罰洋銀一元○流氓干晉生向沈阿夫　詐洋銀一元八角經包探竇如海拘獲送案請究沈阿夫投案申訴前情王晉生供小的係崇明人不敢拆梢求恩寛恕直刺判責一百板押候遞籍 
[法租界公堂瑣案]  
　　源興發記兩皮鞋店主前控湖南善後局採辦軍裝委員彭大令宜輝定　拖　馬鞍議定價値立有合同旋因强　用銀四百兩不遂所欲頓思悔議等情讞員朱森庭明府會同法總領事署繙譯何君迭次訊供令彭遵照合同辦理彭不服遂投道轅上控明府卽據情禀知道憲余晉珊觀察觀察批飭署上海縣戴子邁明府訊理戴明府飭傳店主沈學經林和訊　沈林恐一經解縣周折殊多特於昨日投案遞禀請將此案移歸公廨明府諭以道憲大人業已札飭上海縣戴大老爺妥爲核奪爾等可投縣候示沈林同供時將端午所購各物均須歸帳小的等承辦此事已多所受虧若由縣署訊理恐案懸莫結後患難堪叩求恩准明府商之陸繙譯　君謂此案本在公堂呈控應歸公堂訊辦遂將呈案之合同檢出聽候禀請領事照會道憲飭縣移歸公廨再訊○晉隆洋行主人查知褚家橋一帶近有人僞造香烟因之投報捕房捕頭派包探拘獲造烟之沈益　王鳳懐周榮生范小卿戎阿林楊如春徐俞氏搜出香烟數匣解案請訊晉隆西人投案請辦明府商之陸繙譯以晉　開設英租界著將沈等一併　送英美租界公廨請訊○宋金生前控湯倪氏誘領妻子陶氏藏匿蘇州意圖攺嫁求准關提訊究明府准詞備文飭包探　同原告投吳縣署禀請派差將宋陶氏移解上海縣署昨日縣主戴子邁明府派差移歸公廨陶氏供稱小婦人當九歲時由父母　字某姓子過門童養至二十歲尚未完姻夫卽物故小婦人因此來滬傭工後被宋勾引遂爲露水夫妻已三載矣現聞宋欲將小婦人　入花烟館逼作賣笑生涯小婦人不願是以逃回母族求賜矜全明府查閲吳縣來文並所呈禀詞謂宋日此事顯有不實不盡本委已微有所聞飭將陶氏押候查明再核○王金三禀稱前日小的隨領事大人至泰順輪船拜謁法國駐京副欽使僱許金木所　杉板船渡登不料許矢口辱駡因此鳴捕拘案請懲明府判將許笞貴一百板以儆○錢九思控萬興槽坊主張俊卿串拐絲線値銀五十兩明府提張訊供准予交保出外速尋騙子到案訊究昨日錢役案求追明府著保人將張交案斷繳銀二十五兩限五日内呈案給領○王連卿禀稱王阿三周阿桂在八仙橋某烟館向小的百般訛詐是以鳴捕拘案請辦明府判各責五十板○西門籮間頭目陳桂堂見四明公所舁送棺木聚衆把持由四明公所董事控經明府訊供判令枷號一個月期滿責釋旋由陳母耿氏投案苦求願罰鍰贖罪昨日提案著罰洋銀一百元充公陳耿氏一再求恩乃攺罰八十元當堂具攺過切結從寛開釋○鴻興客棧主張阿胖窩留不法棍徒將佘山某姓子肆行污辱控經明府訊明判責一百板交保出外限三日内將行强之流氓阿金阿四交案昨日限期已逾明府著保人交案保人挈同張妻談氏投案聲稱丈夫已赴蘇州找尋阿四阿金今尚未回求恩寛限明府著展限三日延干比追○　記船局夥謝培卿控船户陳東生裝運隆生烟煤短少六墩値洋銀四十八元明府諭令押繳昨日原告投案求追明府提　研訊陳供小的之船已被利記船局扣留是以無從淸理明府謂此案現已涉訟利記不應將船扣留著將陳交保出外限三日内理楚 
 
 

Page 10

 
 
[官報]  
　　督　　示陸　右營遊擊馬　園署事期滿遺篆　查有候補遊擊符明德堪以接署拿口巡檢朱景鎭禀辭回任缷署建陽縣　子俊禀到委署　安　　葆孫謝　　安縣典史周紹昌禀謝赴任飭知福寗右營遊擊　以都司葉世嵩升補　 
[皖省官報]  
　　四月初八日委辦宣城分銷知縣王開甲代理太湖縣于普源　港　卡知州張守誠均辭縣丞許殿榮由南探磺價回東流縣郭繼　到候　縣萬世辭赴繁昌縣訊案○初九日皖南鎭　本富署　陽府通判陳其　均辭寗國府桂　署廬江縣許月菡均到委辦撫憲文案知縣陳增瀾知到差候補知縣陳兆煊謝超委○　十　委辦石牌　卡知縣李第靑本任　陵縣　佐宸署來安縣李維源均到舒城縣蕭仁丙桐城縣龍賡言無爲州吳雲濤均辭陳增瀾知奉撫憲委收詞差○十一日指分安　　用從九黃金輝到江西人布經　吳毓庭知奉委勘估司監應修工程　補知縣趙儀年知奉委辦三埠管釐卡○十二日委辦中梅河釐卡知府林載亨棕陽釐卡通判梁文　　凰　厘卡通判孔廣洋均辭前署定遠縣前通判陶家杰　 
[本年三月初至四月望日醫藥捐]  
　　傅德堂洋兩元徐寳　洋三角羅繼瑞洋兩元　　洋兩元張松雲洋一元　　　　　　　　　　　　 
元朱伯寅洋五角永安號洋一元崔　　洋一元湖北省籌餉局洋一元周詠春洋一元鳴盛堂洋兩元同成土號銅洋七元鄭奎垣洋一元漢關　洋兩角又錢六文朱補拙　　兩角誠心　洋一元壽康氏洋兩元沈　　洋八元胡桂林洋兩元　來軒洋五角祥記洋廿元樍慶堂諸位先生洋三元二角又錢十文戴春思洋二角姚震邦洋一角黃錦泉洋以上共收洋七一角陳氏洋一元胡無名氏銅洋一元錢壽氏洋兩元十五元三角又錢十六文銅洋十一元正附集福册捐　成恆洋一元無名氏洋五元怡美號洋一元陳海平洋一元無名氏洋五角鄭敬業洋一元三力子洋五角補拙軒洋一角翔居士洋一角明鏡軒洋一角關西子洋一角黎以炤洋五角黎以銘洋二角五分黎玉麟洋五角黎陳氏洋二角五分黎龍氏洋兩角來靑室洋兩元梅　　洋一元董耕書洋一元江陰敬之堂銅洋一元徐文煥洋十元黃宅洋四角繼記洋兩角伊日初洋五角南進州無名氏洋兩元以上共　洋廿九元二角汉銅洋一元正滬　天后宮前廣益善堂司董　信厚施則敬朱佩珍唐榮俊葉貽鑑等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光十六年四月初九日京報全錄]  
宫門抄○諭旨一道錄前○漕督崧奏邳宿土匪肆行搶劫會營兠拿懲辦片○燕督裕奏永定河凌汛搶護平穩摺○蜀督奎奏爲攺練洋操摺○皖撫鄧奏報皖省武備學堂情形片○贑撫松奏拿獲會匪訊明正法片○四月初九日工部鴻　寺正藍旗値日無引見○定公請假五日○倉塲奏漕船五日回空○廷琦明誠預備召見○太常寺奏攺派分　大臣派出銘公○召見軍棧廷琦明誠○○松椿片再光緒二十五年六月内　宿土匪李啓瑞劉黑東周脉斗同時結幅肆行搶劫旋經各營兠拿擊敗登時擒獲首匪李啓瑞因偒身死戮屍示衆業由奴才於十月二十九日附片具奏奉硃批知道了仍著嚴拿逸匪劉黑東周脉斗務獲懲辦毋任漏網欽此遵卽分飭嚴拿去後兹據統領銘軍各遂記名提督前徐州鎭總兵陳鳳樓徐州道桂嵩慶先後禀稱本年正月十八日駐防窠猓哨官王振淸探知劉黑東藏匿邳州境内會溝地方當派營官陳尚節程孔武會同淸淮防營營官范榮升唐樹椿署宿遷營守備王世彬與練　馬逢　楊懋壬孔昭郯會同地方官各帶員役練丁馳往圍拿劉黑東膽敢施放洋槍兇惡異常且拒且走官軍追逐十餘里經隊長劉開玉放槍抵格擊傷劉黑東右腿傾跌落馬當被擒獲並獲綽號鎭山虎楊家立一名格斃周學云楊本田二名餘黨四散等情又先據管帶淸淮步隊左營守備唐樹椿禀稱派出千總唐樹桐於上年十二月十八日在海州大朱家地方會同右營協副將范榮陞及練董馬良凱馬元凱拿獲綽號滾地龍周步靑一名均各押解前來隨經發交營務處淮揚鎭總兵潘萬才署淮揚海道丁葆元督同署徐州同知徐泳沂候補同知魏大綜署淸河縣知縣陳崇煌署邳州知州楊增芳宿遷縣知縣陳守昻提集各犯逐加研訊錄供呈送奴才詳加覆核該犯劉黑　本係安淸會匪復敢結黨肆行搶劫疉次抗拒官兵殺斃探訪眼線多名實屬兇暴照著罪不容誅楊家立周步靑與劉黑東結爲死黨同惡相濟均未便梢稽　戮已飭於二月十七日就地正法傳首犯事地方懸竽示衆以昭炯戒所有在事出力員弁奔走半年有餘多方購捕爲地方除一巨患士民同聲稱快不無微勞足錄仍請併案擇優存記侙俟拿獲周脈斗再行請獎俾鼓　除供招咨送刑部外謹會同署兩江督臣鹿傳霖附片陳明伏乞聖鑒訓示謹　奉硃批該部知道欽此○○頭品頂戴直隷總督奴才裕祿跪奏爲永定河凌汛搶護平穏恭摺由驛馳陳仰祈聖鑒事竊奴才前因永定河凌汛届期行令署河道張振棨督飭文武員弁分駐　次妥愼防守兹據該署河道禀報二月初八日以後冰凌逐漸融化河水疉次增長自七八尺至一丈二三尺不等溜勢洶湧該道往來河十逐叚查看南岸之南上二號南下頭號五六號十號二十號南二十五六　南三頭號八號十六七號－ 
南四十三號南五十五號南六十號十七號南七小隄四號北岸之北中二三號六七號涨下十五號北二上六號北二卜六七八號北三十三四號北五頭號十五號或河流坐　頂衝坍坎或溜勢側注埽叚華蟄入水甚有隨廂隨　土壩後潰兩子埝坍塌隄身　裂之處情形危險經該署河道督率員弁多集兵夫動用料物不分風雨晝夜奮力搶廂並用麻袋土沈壓添埽捲由並將潰坍劈裂之處赶緊分投補築相機保護始得化險爲平三月初六日蛤河冰凌化盡水勢漸落查得蘆溝橋現存底水八尺禀請奏報前來除飭將修守事宜認眞赶辦以禦伏秋汛漲外所有永定河汛搶護平穏緣由理合由驛恭摺具奏伏乞皇太后皇上聖鑒謹奏奉硃批知道了欽此○○奎俊片再前遵　　諭旨練兵在於川防各軍汰除疲弱挑選十營每營酌增勇額並加練餉攺習洋操業經辦理情形奏奉硃批知道了著卽督飭認眞訓練仍隨時設法籌餉增募以備緩急欽此欽遵在案伏查攺練各營自上年五月迄今已逾半載奴才隨時親自校閲所演操法分合進退嚴整靈捷頗合戰守之宜槍砲測準打靶亦能命中實有成效可觀自應再就防營之中擇其精鋭推廣添練以整武備查有統帶長勝防軍提督丁　臣前經奴才派赴日本考究兵制現已回川備陳該國練兵之法甚爲詳細擬將該提督所帶長勝防營三營並立字左營一營親兵一營均照前奏辦法飭令每營募足勇丁四百名以及應用長夫人等加給練饟日本年正月起一律攺練洋操連前攺練十營共計十五營編爲威遠中左右前後五軍每軍三營以合十五營之數分飭統帶營官督同教習各就防所逐日訓練其擇勤惰分别賞罰總期精益求精以成勁旅惟川省幅員遼闊伏莽滋多腹地邊圉俱應墿要防範現在陸續攺練計惟随時調操應於地方防務兩有裨益統計此次續增練餉以及營官教習薪費等項歲約需銀六萬兩左右右查有上年酌提各屬辦公盈餘銀八萬兩經奴才奏明帮貼各瘠缺二萬兩其餘六萬兩留充本省練兵之需奉旨允准欽遵在案應將前項餘銀六萬兩作爲此次增練五營之餉核實開支如有不敷由司另行籌給除將練軍營員教習弁勇各額薪工餉項飭造細數淸册送部查核外理合附片具奏伏乞聖鑒訓示謹奏奉硃批該部知道欽此○○鄧華熙片再安徽省遵旨設立武備學堂教授兵學以練將才於光緒二十四年八月修造十一月工竣叅酌南北洋教法訂定章程學生定額四十人教習先由北洋大臣揀選天津陸師學堂出力歴練成才之善士並經南洋大臣訂延日本武員分任其事常年經費及工程用欵在於防軍支應項下核實支用過工費當飭造册報銷臣先後奏咨在案查該堂學生照額取定教習相繼到皖傳濟入堂於二十五年四月開學兵家各項藝能分門肆業添　華員分授經史算術等學以充報抵至年底閲時八月内堂功課外塲操演各限時刻分班練習均已粗具規模祗以欵項艱難應用儀器圖籍尚多未　將來次第購置其價値之多寡難以預計其必需之書籍器皿操衣帽靴隨時購製給發係屬活支無從　計數目至月支委員教習薪水學生　銀逐日飲食及書役工食一切雜支等項計每月應需銀八百餘兩常年共需銀九千餘兩係照奏案在於防軍支應項下按月支給應與活支購製書籍衣帽等欵按年造銷據該堂提調委員候補知府楊奎綬將每月開支各項開具淸摺由布政使湯壽銘詳請奏咨立案前來臣覆覈無異除淸摺咨送户部查照外理合附片具陳伏乞聖鑒謹奏奉硃批户部知道欽此○○松壽片再據淮揚鎭標右營　擊劉永興與巡查委員許秉彝千總彭亮桂會同盱眙縣知縣蕭德驥派出把總李朝隆帶領兵役於二十五年十一月十二日在洋河鎭地方拿獲會匪沈開榮卽綽號七千歲沈　榮一名因其黨與衆多就近　解淸河由淮揚鎭總兵潘萬才禀報前來當卽發交總營務處署淮揚海　　葆元等督同委員曁　眙縣知縣蕭德驥提犯審訊錄供呈送奴才覆加查核沈開榮係會匪頭目廣收徒黨殺害營兵孟德勝鄉約陳仲和綫勇劉姓包姓在安徽省天長盱眙來案定遠徐州及江蘇省六合桃源宿　等處肆行搶劫放火傷人均不記次數並供稱渦陽土匪起事時曾經勾通招人　　接應等詞實屬罪大惡極未便稍稽　戮隨經批飭於本年二月十七日就地正法傳首犯事地方懸杆示衆以昭炯戒所有拿獲首要會匪各營弁尚屬緝捕認眞著有微勞擬請照章存記彚案請獎俾資鼓勵出自恩施除將供招咨部外謹會同兩江督臣鹿傳霖附片陳明伏乞　　　聖鑒謹奏奉硃批該部知道欽此 
 
 

Page 16

 
 
[光緒二十六年四月初十日京報錄]  
宮門抄○諭旨一道錄前○蜀督奎奏爲請加銅價摺○護秦撫端奏報銷籌辦振捐用過銀錢糧石數目摺○皖撫鄧奏爲揀員請補知縣摺○四月初十日内務府國子監廂藍旗値日無引見○江蘇布政使聶緝槼請訓○英奎預備召見○内務府奏派致祭昭顯廟派出海公○掌儀司奏十五十七日祭奉先殿溥侗恭王行禮○召見軍機英奎聶緝槼○○頭品頂戴四川總督奴才奎俊跪奏爲川省例定銅價不敷採購擬請援照滇案暫行加價以維銅政恭摺仰祈聖鑒事竊川省鼓鑄制錢採辦紅銅例定每百斤支銷價脚銀一十二兩良以從前物價平减故定價極廉近則人工炭火數倍於前採取攻煎需本過鉅歴年承辦均屬不敷疉經前督臣將賠累爲難情形先後瀝陳在案當此庫儲支絀撙節各費之時苟可設法　挪何敢再行瀆請無如事勢窒礙有不得不據實上陳　查銅斤例價自嘉慶以後漸形不敷然前數年市價每百斤尚僅二十兩之譜所需官銅各廠匀派每百斤發價一十四兩於定價之外司庫已須賠貼而廠户勉强承應尚且萬分爲難今則銅價漲至二十六兩上下與官價相去懸殊各商無力攤賠以致相率歇業而川省例定按年鑄錢十二卯又先後奉文加鑄四卯統計每年應鑄十六卯乃近年　鑄一二卯銅斤猶不能接濟出錢日少錢景日荒銀價愈低商民愈因現當議興礦務銅政尤當務之急若仍泥守成規不增銅價則廠户不肯折本開採勢必住卯停工絶制錢流通之源啓奸民偷挖之弊不但於錢法大礙且繫地方之隠憂查雲南銅價例定亦十餘兩上年經督辦礦務臣唐炯奏請每百斤加價六兩四錢連前共二十兩奉旨交部議准有案川省銅斤冋購諸甯遠府屬與滇省廠地毗連同一官辦而川滇兩歧似亦無以服廠户之心而杜其口不能不審時度勢及早維持擬請援照滇案每銅百斤准以銀二十兩暫行購買一俟銅價稍平卽當規復舊例此項銅本歸外籌撥應請無論正雜各欵准予開支據布政使周馥詳請奏咨前來合無仰懇　　天恩俯念川省銅價不敷准照滇省加價之案每銅百斤暫以銀二十兩採購實於銅政民生均有裨益除咨明户部查照外理合恭摺具奏伏乞皇太后皇上聖鑒訓示謹奏奉硃批户部議奏欽此○○護理陝西巡撫奴才端方跪奏爲興安等府屬光緒二十三年籌辦災振用過銀錢糧石數目分晰造册報銷恭摺仰祈聖鑒事竊查陝省光緒二十二年夏旱秋潦興安商州等屬秋收歉薄糧價增昻寗陝等廳縣界連災區亦較往日加倍翔貴兼之鄰境川楚同遭荒歉致陝境糧價愈漲民食愈　均經撫臣魏光　　同前藩司李有棻分飭各府州廳縣並委員查勘分别被災輕重籌辦冬振動用銀錢糧石總數先後奏報在案兹據被災　重之甎坪白河紫陽　利與所屬之鎭　及鎭安山陽孝義被災較次之洵陽安康漢陰石泉及界連災區之寗陝與所屬之江口及商南定遠西鄉南鄭等共十八處造報動用銀錢糧　各數目統計二十二年冬振二十三年春振共收用原存義倉京斗糧七萬五千一百七十一石零採買京斗積榖二萬四千四百八十七石零積榖糶價錢六千一百二十九串零常平倉京斗糧一萬九千九百二十一石零社倉京斗糧一千三百四十二石雲光緒三四年賑餘京斗糧六百三石零又就地集捐銀七千三百七十兩零集捐京斗糧一萬三千七百二十七石零集捐錢二萬八千九百串零又由司籌發銀五萬三千一百七十八兩零内動用二十二年釐金奏銷開支備賑銀二萬六千兩二十三年地丁釐金奏銷支賑濟銀二萬七千一百七十八兩零又借撥南鄭城固西鄉等縣京斗糧一萬九百五十八石又勸借市斗糧二百六十七石勸借不敷京斗糧二斗八升零銀一十五兩零錢四百五十五文以上銀糧錢文除支用外計存各色京斗糧一萬四百七石零收回平糶糧價銀八千八者五十九兩零糧價錢八萬八千九百三十二串零由署布政使升允造具賑撫貧民口糧籽種雜糧錢文細數淸册詳請具奏前來奴才查光緒二十二年夏旱秋潦南山興安等府屬災情輕重不一辦理是年冬賑及二十三年春賑各地方官及委員等均皆竭力經營實事求是民忘飢饉户鮮流亡委屬實虑均霑所用銀錢糧石亦係實　用銷毫無浮冐相應仰懇天恩俯准飭部覈銷至勸捐辦賑尤爲出力官紳曁捐助銀糧錢又各富户俟各屬照章造具獎册到齊再行　辦再查前辦賑事甫竣各廳州縣先報用欵大槪情形均屬約界計算現係逐欵淸釐是以報銷細數未能盡符又前奉部咨商南甯陝二廳　係未被災之處似不得與各災區同一振　等因遵查該二廳縣因界連災區糧價加昻有碍民食當飭開倉　糶散借並未發銀振濟惟寗陝廳主簿所轄江口一處地處高山土瘠貧民向頼洋芋包榖餬口是年陰雨太多收成本　又逢鄰境告災糧價奇昻窮黎因以乏食本地旣無倉糧散領又乏富室勸借以致調劑乏術委員查勘禀請借發平糶本銀三百兩繼請籌給安撫口糧俾免流離失所事竣已據該主簿將原借平糶本銀如數解還並造齎銷册查覈用欵委係會同委員覈實監放並無浮冒合併陳明除淸册咨部外謹　摺具陳伏乞皇太后皇上聖鑒訓示謹奏奉硃批户部知道欽此○○頭品頂戴調補山西巡撫安徽巡撫臣鄧華熙跪奏爲揀員請補要缺知縣以資治理恭摺仰祈聖鑒事竊照太和縣知縣顧懐壬病故遺缺業經聲請由外揀補在案休查定例外官道府以至佐雜等官病故之缺應以病故本日作爲開缺日期每月自初一日起至三十日止截缺一次等因今太和縣知縣顧懐壬於光緒二十五年十月十九日病故應以病故本日作爲開缺日期歸於二十五年十月分截缺係繁難調要缺毋庸　簽應卽揀員請補兹據布政使湯壽銘按察使聨魁查有卽用知縣　樹中堪以請補會詳請奏前來臣查例載應調缺出俁令于現任人員内揀選調補如實無合例堪調之員准以奉旨命往曁曾任實缺候補並進士卽用人員酌　請補又查定例州縣以上應題應調缺出如係題缺請升調缺請補或題缺請調調缺請升俱令於摺内詳細聲明各等語今太和縣知縣係繁疲難調要缺地方緊要政務殷繁民情强悍素稱難治非明幹老練熟悉皖北情形之員不能勝任查現任各員内非現居要缺卽人地不宜其留任實缺候補卽佐雜應升人員内均難勝此繁劇之任亦無奉旨命往人員應卽在於進士卽用各員内擇其人地相宜之員酌量請補兹查有同知銜卽用知縣王樹中現年三十四歲係甘肅皋蘭縣人由附生應光緒十五年已丑恩科本省鄉試中式舉人壬辰科會試貢士甲午恩科補行殿試三甲第七十三名朝考三等引見奉旨以知縣卽用欽此簽分安徽二十年七月十五日領照到省二十　年委署太和縣湖北振捐請獎同知銜十十四年交缺安徽振捐請獎花翎現署毫州篆務該員年强才練振作有爲以之請補太和縣知縣實堪勝任與例亦符會詳請奏到臣覆查得該員實心實力强幹精明核與請補之例相符合無仰懇天恩俯念員缺緊准以該員王樹中請補太和縣知縣俾資治理而重地方如蒙俞允該員係卽用知縣請補要缺知縣銜缺相當毋庸送部引見除將履歴淸册咨送部科查核外謹會同署兩江總督臣鹿傳霖恭摺具陳伏乞皇太后皇上聖鑒勅部議覆施行再此係調缺例應請補現經揀員請補實係因地擇人例准據實陳明又此案係調缺請補應請攺題爲奏合併陳明謹奏奉硃批吏部議奏欽此 
 
