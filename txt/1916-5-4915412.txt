# 1916 - 5 - 4915412

 

Page 1

 
 
   
 
 

Page 2

 
 
時評 
[路透電文之二疑義（冷）]  
　　今日北京路透電稱周自齊將赴日本慶賀日皇加冕夫日皇加冕已舉行於一月前矣乃不派專使於加冕時而派於今日此何故也 
　　今日北京路透電又稱帝號雖定暫時不稱帝國對外尤宜稱民國夫國家之在世界對内對外一也而必别之曰對外尤宜此何故也 
[命令]  
　　一月二日政事堂奉策令錢金山史憲章傅鎭年忠鵬孫肇賓謝高元均給予三等文虎章此令 
　　又令陳紹寛吳光宗毛根均給予三等文虎章楊敬修給予四等嘉禾章甘聯　周兆瑞張潤淸均給予四等文虎章此令 
　　又令史久紹高志學袁克勵均給予四等文虎章此令 
　　又令外交次長曹汝霖著口升特任此令 
　　又令參政院奏稱參政朱文劭因父病請免本職朱文劭准免本職此令 
　　又令任命言敦源爲參政院參政此令 
　　又令袁金凱現經給假任命吳肇邦署參政院參政此令 
　　又令陸軍第七混成旅混成第三團團長馬周著開去團長員缺來京另候任用此令 
　　又令任命劉鴻恩爲陸軍第七混成旅混成第三團團長此令又令范毓靈授爲陸軍騎兵上校張輔漢加陸軍憲兵上校銜此令 
　　又令審計院奏請任命程世謙蕭方騋爲協審官應照准此令又令司法部奏請任命經家鉉爲浙江高等檢察廳檢察官孫景賢袁士鑑陳翺爲湖北高等檢察廳檢察官成應瓊爲湖北武昌地方審判廳廳長應照准此令 
　　又令司法部奏請任命張濟誠張聚慶署山東濟南地方審判廳推事李祖慶署河南開封地方檢察廳檢察官廖文泃署安徽高等審判廳推事郭慶福邵同澤署江西南昌地方審判廳推事李鍾翊署江西九江地方審判廳推事湯子植顏壽署貴州高等審判廳推事康文屬署貴州貴陽地方審判廳廳長應照准此令又令司法部奏請任命張燿許澤新爲京師高等檢察廳檢察官應照准此令 
　　又令參謀本部奏請任命武家棠爲通海鎭守使署參謀應照准此令 
　　又令陸軍部奏請將張榮授爲陸軍騎兵中校並加上校銜闞朝壐授爲陸軍步兵中校吳文田授爲陸軍砲兵中校兪恩桂齊占九岳廣有趙長淸張毅榮張純學均授爲陸軍步兵少校石萬魁安鳳祥吳瑞廷匡喜春王世和均授爲陸軍騎兵少校陳德才授爲陸軍砲兵少校王文韜授爲陸軍工兵少校張志良授爲陸軍二等軍醫正應照准此令 
　　又令鎭安上將軍段芝貴奏已革陸軍步兵中校黃業復才堪任使請予開復原官等語黃業復著准開復陸軍步兵中校原官此令 
　　又令陸軍部奏准兩翼牧場長苑尙品詳請以伊特新诺爾佈貢扎普郭木布那木吉勒扎那吉爾迪拉木扎普色楞多爾吉補委協領應照准此令 
　　一月二日政事堂奉申令内務部司法部奏准文官高等懲戒委員會議决貴州巡按使呈劾前紫雲縣知事李文瑞違法濫押應受褫職奪官處分平壩縣知事寇宗華疏脫囚犯應受降官處分等語着准照所議李文瑞即行褫職停叙實官所犯涉及刑事範圍並提交法庭訊辦寇宗華即行降叙實官以示懲儆餘并如所議辦理此令 
　　又令内務部司法部奏准文官高等懲戒委員會議决四川巡按使呈劾簡陽縣知事孫守正違法濫押應受褫職奪官處分等語孫守正着准照所議即行褫職停叙實官所犯涉及刑事範圍並提交法庭訊辦以示懲儆餘并如所擬辦理此令 
　　又令蒙匪巴布扎布爲積年巨匪狡悍性成暴戾狠毒嘯集黨羽盤踞蒙邊肆行搶刧迭據多倫報告阿巴噶王府及該旗上户蒙民屢被該匪綁掠勒贖漢蒙各户曁往來商旅凡有財物牲畜者無不要索供應並在貝子廟附近一帶設有匪卡截掠鹽糧車輛本年六月間竄至阿魯科爾沁境内到處搶掠當經電詰庫倫該匪是否由其派出如非隸屬即派兵剿辦旋據電復已令該匪不准滋生事端嗣又據探報該匪前經庫倫派兵勸阻竟置若罔聞并聞决於冬間乘中國軍隊之不備内犯多庫國家念庫倫旣無法禁阻蒙民呼籲日急勢難坐視遂於十月間特派林西鎭守使米振標多倫鎭守使蕭良臣各督所部軍隊分途進剿大軍行抵白音阜該匪竟敢率衆抗拒當加痛擊匪勢不支節節敗退聚集游各吉廟籌議進犯經官軍偵知乃乘雪夜繞山谷小徑兼程倍進畫匿宵行於十一月二十二日黎明出攻直搗匪巢該匪仍敢抵敵官軍擒斬甚衆獲械無算遂紛紛潰竄官軍駐游各吉廟仍一面偵探匪蹤以期追獲現在該匪業經遠颺將士經戰累月備極辛勞已令撤退回防俾資休養惟各蒙旗自遭該匪蹂躪後困苦流離殊堪　惻應如何撫恤之處著駐邊各長官妥爲辦理以副國家綏靖蒙疆加惠黎庶之至意此令 
[特約路透電]  
　　北京電工商總長周自齊不日將赴日本代表袁總統慶賀日皇加冕大典籌備處通告各機關帝號雖定洪憲暫時不稱帝國對外尤宜稱民國北京未接雲南消息駐京雲南籍官員電請滇省當道取銷恢復共和之舉并謂如能改悔可保無罪但此電未有效果政府每日舉行軍 
事會議籌畫戰略其詳未知聞政府已决定辦法軍隊陸續南下南苑飛機兩架亦將運南以備征滇之用（四日） 
[譯電]  
　　北京電外交團昨分兩次覲賀袁總統（四日） 
　　北京電南方消息仍佳聞雲南黨人現正募兵以備抵禦官兵蒙自道尹已逃四川外國領事來電謂川兵携貳之說不確據雲南電稱黨人因軍火不足不能久拒頗爲不安（三日） 
　　北京電周自齊將任賀日皇加冕專使大約將與俄國賀使同時抵日（三日） 
戰電 
[其一（英人路透電）]  
　　倫敦電英大本營路透訪員電稱政府欲使海軍知陸軍作戰之現狀特派北海艦隊海兵五十人參觀戰地今海兵已行抵前敵壕中戰士見之驚喜交集政府此舉頗善蓋黑夜巡緝海陬之水兵或疑陸上兵士之生活爲輕易也有一海軍下級將弁曾海戰兩次其艦觸雷而沉居於壕中一夜後即語人曰雖以海軍大將之俸金給予而使予與陸軍易地而處予不爲也予將以此中苦况歸告同伴云云海兵見炸彈戰爭頗爲技癢亦以炸彈投擲敵兵而不値役之兵士爭以戰場生活相告故海兵當可知陸軍現狀爲何如矣（三日） 
　　倫敦電英大本營公報稱陣地南部英軍 
一小隊昨夜擲炸彈擊敵頗得利今日英軍砲擊敵陣尙有效力魯斯東北及伊泊爾東面敵砲活動（三日） 
　　巴黎電今日下午公報謂太胡爾之德軍復被擊退亞貢法軍戰壕砲轟擊敵軍防禦工程頗爲得力德軍逃者爲法軍七五砲所轟今晚公報謂比境及松末河南面砲隊 
 
 
 

Page 3

 
 
仍頗活動香巴業太胡爾附近德軍復以炸彈進攻法軍戰壕受挫而退伏斯巨希爾斯坦砲戰甚烈（三日） 
　　羅馬電意公報稱二日奥軍攻擊加沙高原意軍地位但受重創而退（三日） 
　　雅典電希臘政府熱忱歡迎塞皇（三日） 
　　薩洛尼加電聞塞政府將設立於薩洛尼加與比國在哈佛爾設立政府同一辦法 
（三日） 
　　薩洛尼加電某中立國領事已被聯軍拘捕聞聯軍在德奥領署内搜獲文件證明該領事爲敵國之細作希臘已提出抗議反對聯軍之舉動聯軍又拘捕薩洛尼加各咖啡館所僱之德奥婦女及素有名望之德奥土布人民若干（三日） 
　　倫敦電官場宣稱喬治大佐已於一日佔據德屬喀麥隆之干特敵軍退往東南及南面英軍刻與敵軍後隊接戰（三日） 
　　倫敦電聞國民軍役案將來實行時愛爾蘭不能獨免（三日） 
　　倫敦電日日紀聞報謂閣員西沙氏已辭職 
（三日） 
　　倫敦電大英輪船公司稱波斯號遇救之船客滿太格爵士及其他十人已在瑪爾太登岸 
（三日） 
　　倫敦電英國格倫船公司之格倫奇爾號（九三九五噸）及日本大連商船根柯古丸（譯音）（三二十七噸）皆已沉沒大約轟擊之者即爲擊沉波斯號之潛艇格倫奇爾號由海參威開往倫敦船中人遇救者約有百人（三日） 
　　倫敦電格倫奇爾號於二日在地中海被沉船上共有船客與水夫一百二十人失蹤者三歐人七華人（三日） 
　　紐約電美總統威爾遜蜜月之遊今已中止刻將返華盛頓因波斯號沉失之故 
（三日） 
　　華盛噸電亞歷山得里亞美領事電稱波斯號裝有四寸七口徑砲一尊國務院人員謂此說即使確實亦與所爭之點無關（三日） 
　　華盛頓電美國聞波斯號未接警告遽被擊沉之消息更爲注意奥國駐美代使稱如波斯號果爲奥潛艇所沉則奥政府必迅速矯正此事國務院諸員聞言頗爲滿意（三日） 
[其二（德人德文報專電）]  
　　柏林電一月三日德軍大本營公報云德軍在拉巴塞至貝塞勒大咱北面轟發地雷頗獲效果戰壕敵失埋斃甚多其圖逃者爲德軍以大砲及機關槍所擊德軍且於廣闊之陣線發砲攻擊戰壕敵兵紛紛逃逸元旦日法軍轟擊亞爾薩斯之呂台爾巴區村死女孩一人尙有女子一人携三童甫離敎堂均被擊傷（西境戰况）俄軍復以哨隊及枝隊進攻未得利（東境戰况） 
　　維也納電一月二日奥軍大本營公報云俄軍繼續進攻比薩拉比亞陣線元旦日夜間進攻兩次翌晨復進攻兩次完全失敗下午一時俄軍猛攻土波洛士附近陣地奥軍以短兵與戰卒擊退之兩小時後俄兵六聯隊復前撲多被逐退僅有步兵一大隊之一部分仍在接戰元旦日夜間俄軍且進攻布柴資東北斯蒂爾巴河陣線及白加洛夫東北之戰壕一道均遭失敗上星期四奥軍在東加里西亞共俘敵兵約九百人俄兵枝隊在杜白洛南及柯明境之比萊斯蒂亞尼附近進攻兵力荏弱殊易敗之（東境戰况　　柏林電布政府因法將妄拘薩洛尼加布領事故亦拘禁駐布京之法副領事該員經布政府許可留駐布京協助荷公使代理法國之利益布京電稱希臘當道已請法軍主將釋放拘禁之各領事並派軍官率憲兵看守各領署協約國已允苟須設法處置德奥領事則擬先行通告希政府法將藉口德飛機攻擊薩洛尼加妄拘各領事實不成理由蓋飛機所損者皆聯軍營壘也希民皆與政府同見謂法將此舉大碍希臘之主權君士坦丁電稱波斯骚河附近有土著同告奮勇擊敗俄軍獲機關槍兩枝汽車一輛俄兵傷一百八十人尙有波斯兵一隊攻擊哈瑪丹北面之俄軍獲砲兩尊（三日） 
[東方通信社電（日本人組織）]  
　　北京電四川電云四川將軍陳宦所屬軍隊約一萬五千人中有一部分駐叙州以固該省南境乃自雲南宣布獨立以來因與該省比鄰以致謠言紛起人心浮動且駐屯重慶之四川陸軍第二師長劉存厚爲四川省軍界負有重望者傳聞亦儼然表其反對帝制之意因此陳將軍之態度頗堪注意云（四日） 
　　東京電今日官中開始政治内閣旋開初次會議（四日） 
　　東京電南遣艦隊中之春日號艦定於明日由舞鶴啟椗向蘇士進發（四月） 
　　東京電新年股票初次開盤價約騰貴二十元左右景况甚佳（四日） 
　　東京電澁澤男爵前赴美國已於今日午前乘地洋丸船歸國（四日） 
　　東京電久留米收容之俘虜中有一名於二日逃亡（四日） 
要聞一 
[德國軍需之補充品]  
　　華德日報曰歐戰開幕伊始英人自視其海軍天下無敵若用絶糧封港之計以困敵則敵人必不堪久戰而且必惟其馬首是瞻故一面與德宣戰一面即以封鎖德國領海之事傳檄天下先謂德人之糧旣將盡來路又斷絶不久必餓斃繼稱德國铜料缺少無從製造軍火必不堪久戰一似其計必收奇功者詎知大戰年餘不惟德人未曾餓斃德軍且富有軍火於是乎英政府又宣言棉花可造火藥亦當在禁品之例美國聞信雖力與英爭亦未能挽回英政府之成命蓋英人至此苟以爲有利於已即决然行之也棉花一項自侂月一日實行禁止起迄今又已經過五閱月仍毫無功效亦可謂徒勞心力矣然就其計言未嘗不狠毒也若施之他國如不堪其茶毒者恐亦難免其不奏奇效特施之德國敢　言其勞而無功耳蓋德國農業旣講求有夙而德之工藝又超羣絶倫凡天然物之所缺者皆可以人造物補之如製造軍火所需之樟腦硝磺淡氣膠皮等現在德國皆用人造物代之是也此外如棉花铜料等敵人不亦曾視爲德國製造軍火必需之料乎而現在德國用蕁麻以代棉花铜則尙有用之不竭之儲蓄品在茲據司特博士稱在前世紀德國農婦多纺蕁麻成線以織布及美國棉花蜂擁輸入德國市場方始唾棄之視爲莠草即有種之者亦多植在壠畔之間不准其佔用良田今年英國旣宣言棉爲戰時之禁品是其決意不准美棉輸入德國德人遂改用蕁麻以代美棉故德國紡織實業界一自聞英國棉爲禁令後不惟絶無驚惶且欣然色喜焉蓋平時德國購買美國生棉年需五萬五千餘萬馬克今改用蕁麻代棉見其成績甚佳即戰後亦可照舊用蕁麻代棉是於無意之中不期而杜塞若大之漏巵也至於铜料年來因外源斷絶本國製造機器傳達機等遂竭力減用其存貨則更收有莫大之功效焉據所調查現在德國釀造廠糖廠等所有铜管銅鍋铜桶等等凡可以鐵代者尙多不勝計微論其他即如厚花紙印刷所一項每部印刷機必有純铜造之印刷軋車二百件每件計重七八十啟羅格拉姆合中國一百二三十斤以德國之大印刷所之多若統而計之一併用之製造軍火亦可謂用不勝用矣遑論其他乎 
[英議員議和條件之評論]  
　　大陸報云英國議員麥斯特曼氏條舉議和條件如下（一）比國獨立應完全恢復所有比國損失及比人死傷應得賠償（二）法國應得沿萊因河天然防守疆界之勞蘭與亞爾薩斯兩省并得充分之賠償（三）德奥俄三國所原有之波蘭土地應合併由俄皇管轄或由俄皇委派一波蘭王以管轄之（四）丹麥應得德國之施勒斯維格省（五）意國應得奥國之特蘭狄洛及各處焉人居留地（六）突厥應圈閉於小亞細亞中部至於阿美尼亞叙利亞巴勒斯丁美索波太米亞諸處則由各國分據以圖發展（七）塞國應得奥國之波斯尼亞與赫士戈維拉兩省及奥國所有原屬塞人之土地並得通至愛德里亞海之適當出路及充分賠償（八）德國艦隊應一律毁滅或由協約國分得再齊泊林飛船等應皆焚燬（九）德國殖民地應由戰勝國分割以作戰勝紀念品衆信上述各條必爲英政府之意見美國哥倫比亞法律專校主任講師克志威氏從而論之曰愚哉麥斯特曼氏之有分割德奥之言也稍明事理者皆知協約國必不能獲此勝利今麥氏之言無濟於事徒堅日耳曼民族犧牲一切必破敵國之决心耳即使肢解德奥之言果能見諸事實然天下將從此永無安寗之望矣德國之强若是而欲摧殘之蹂躪之則直是播將來戰爭之種而已此余所以謂麥氏之言爲不智也德國雖亦有滅英之囈言然出於無責任激烈新聞家之筆墨而非出於政界之言論今麥氏以官場資格而發此妄言豈非尤屬不幸者乎就戰局觀之雙方皆未能有完全破敵之勝利證以逐日戰情愈可顯然無疑余敢謂戰事縱持久然所得最後之結果亦不過如是而已矣協約國之摧殘德奥與中央諸國之破壞英法同爲世界文化之大害將來歐洲和平果何所恃乎則恃於交戰國之確知戰勝不足爲平和之眞理與夫國家所以能安居發達者僅賴各國互相敬恕之道也故將來和局必爲列强各不失其榮　之和局而非鯨呑蠶食或報仇雪憤之和局否則所謂和局者不過百年戰禍中暫停休戰之和局耳今之謀德者欲限其疆域攫其屬地陷之於二等國之地位而使其不能自㧞不能發展此直夜郎自大之談要知德國文學科學工藝皆大有造於世界以具此勢力之國家豈能居於人下乎德國之文化雖不能强施於歐洲他處然其他歐洲各國亦不能毁滅之蓋世界必賴各民旅所發展之各種文化以增進世人之幸福也 
[東京外交界最近消息飄萍]  
　　日本對我國體問題之態度自與英俄法意等爲最後宣言而後一時頗形沉靜言論界亦少載有痛詈我國政府之言此兩國外交之步驟漸入於機㣲之說所由來也但報紙對於各處不穩之風說則紀載甚盛且不問政府派在野派各報皆似略含鼓吹之意味其用意究安在乎故外間言中日國際上對於承認問題已有眉目乃吾人所未便信以爲實者無已則更於消息沉靜之中求一二事實以證明吾說願贊成帝制者稍抱遠慮暫勿爲無意識之樂觀也 
　　陸公使雖言辭職且有金邦平將實行赴日之說但未去以前自仍依政府之訓令辦事自十二月二十五以來曾一再訪問日本外交部即二十五日與石井外相晤談二十六日又與幣原外務次官晤見皆達要務會談之時間日本各報甚爲注意據所聞則與北京曹外交次長之訪問日置公使者爲同一要件即對於日本之眞意究竟如何竭力探索且稱述我國變更國體之手續業已完了袁總統亦已承認曩五國警言五國宣方中國皆曾回答允爲多少時間之延期然帝政旣着着進行若再延長時間不能對外宣布則政府威信益將薄弱非常困難可否除去所謂嚴重監視之障礙而日本則以目下南方情形爲言當初勸告之精神仍須持續對於陸公使之商請不作何等回答云 
　　又日本之對我態度自警告而後即日監視今後我政府之行動此次雲南又有獨立之風雲日政府頗比之上海等處前次之擾亂尤爲注意十二月二十九日特因此開臨時閣議午前十一時集各大臣於早稻田大隈氏私邸全部閣員皆出席先由石井外相報告二十七八等日所到之電信次則各大臣皆述自已所主張仍决議無庸變更豫定之方針惟依革命形勢之推移關於保護僑商等設定種種具體方法然則日本對於南方之事仍不表示態度即爲與我政府交涉亦尙無眉目之明證承認云云固不知在何日耳 
　　噫第一次我政府言决無亂事未幾即有刺死鄭將軍與製造局之變第二次對外又言决無亂事即有之亦立可敉平未幾又有雲南獨立之變此皆與我政府之對外信用大有關係果能立即敉平否乎帝制對内對外進行之前途胥將以是爲關鍵矣吾人論事但重事實固無絲毫流於感情之處也 
遠生遺言 
[游美隨錄（第八信）（二）（遠生）]  
　　（十一月二十一日在域多利書）域多利之一日誕登彼岸 
　　徬徨於甲板之上偶見一岸偉近似華人之人互相諦視相與目成者久之不久而此君登舟相問君得非華人乎余曰然則握手至堅彼此如得異寳相邀入吃烟室中余以不完全之粤語及不完全之英語互相通意余至此時始知上海鎭守使被刺消息蓋前數日之無線電報電文不明也此君殷殷問故國消息且爲語報紙喧載協商國要求中國加入戰團以承認帝政爲交换條件此君姓李名進居此三十餘年矣余乃托將本埠華字報送至船上一閱共傾一觥而别午後悶睡而李君送報之人來矣相語未久忽一銀髮而偉岸之華人突入吾房簡單二語謂我可護君等登岸可隨我來余之同伴及余喜出望外蓋所謂誕登彼岸之樂至今日始親嘗之足見歐美人地及之不易蹈入此君與關員大氣磅礴寥寥數語以白粉寫字於碼頭之門曰送此二華人紳士以夜中九時以前回船而余等竟登岸矣此君爲執　於關中之一人爲此埠巨僑姓李名夢九余登岸後詢悉乃卽戊戍時保護康南海在此埠登岸之人蓋南海出亡先到日本次即到本埠是余於誕登彼岸之樂以外另增加一重光榮也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美國敎育界情形述畧（王稀美洲通信）]  
　　美國無論男女均須入學至少須小學畢業遣派子弟入學爲父兄之天職人有不自學校出身者非特謀事不易即尋一噉飯地亦甚難若女子而不受敎育則畢生老死深閨無欲與之論婚嫁者故美國男女均具普通智識富國家觀念與之論世界事亦能應對如流非若中國人之徒知一家一縣一省事而不知國家與世界事也 
　　今且以美國敎育之現狀略述之美國至小之村落必有小學一二所以備本村子女求常識學生非數千亦數百全國旣行自然的强迫敎育制度小學敎育之發達固意中事且置之不論一究其大學敎育之情况如何具普通智旘之人民旣衆求高上學業之學生自多此自然之理也美國小學敎育旣發達大學敎育亦隨之而發達據最近之調查全國大學校及各科專門學校之總數共五百九十六校全國大學校及各科專門學校敎員之總數共三萬一千人全國大學校及各科專門學校學生之總數共三十三萬五千人（内三分之二爲男生三分之一爲女生）而各校產業之價値共美金三九○○○○○○○元各校基本金共四○○○○○○○○元各校圖事室藏書之總數都一七○○○○○○卷可謂富矣觀此調查之報告殊令人知美國敎育之發達足以敬慕也 
　　尋常各大學中學生數千人爲平常事東美中美西美各者名大學學生之總數在一萬左右而紐约哥崙比亞之大學學生共十五萬餘人敎員共二千餘人爲全國之冠云 
　　美國各專門學校均建設於相當之地位如可羅拉度省富鑛產有礦業專門學校辟芝伯城爲全國鋼鐵事業之集中地有鋼鐵專門學校麻省新白特福城以紡織著有紡織專門學校活及尼亞省乃美國革命之根本地有陸軍專門學校而各大學特長之科亦以地位而有異西美長於農業加利福尼亞大學斯丹福大學等均以農業著中美富礦產可羅拉度大學開斯大學剖度大學等均以礦學著東美爲商務文藝工業政治之中樞潘薛文尼亞大學以商科著麻省理工學校以工業著哈佛大學以法政著耶魯大學以敎育著泊林斯登大學以哲學文學者哥崙比亞大學以經濟學史學著其他諸大學亦以其地位及沿革有種種特長處學者苟欲求專門學擇其佳者入之則於理論及實驗上均可得無窮之益如辟芝伯大學學生之研究鋼鐵製造學者則辟城有全國最大之鋼鐵廠可旦夕入廠以參觀而研究之可羅拉度有著名之金鑛可羅拉度大學之學生可旦夕進鑛以參觀而研究之費拉特爵費亞（潘尼文尼亞大學之所在地）爲東美著名商場之一潘尼文尼亞大學之研究商科者可時刻與各種社會接觸以求商務上種　情狀也如此則實地練習之功效勝讀死書萬倍矣 
　　美國各大學之分科組織甚爲精密學者可擇其性之所近者而學之各大學中分科之最多者莫哥崙比亞大學若有法科政科醫科鑛科鐵路工程科物理科化學科城市工程科童樂科建築科敎育科文藝科美術科商科新聞記者科外交科銀行科歷史科哲學科純粹科學科經濟科各國語言科遠東語言及歐洲各古國語言科心理學科生理學科地質事科算學科體操科等諸大科餘細小者且未論及諸大科中更有支科則分科之多可想見矣各科均有一長爲之首總理一切事務醫科礦科物理科化學科生理學科等均另建房屋廣備試驗儀器以爲實驗之用常年經費數百萬用之毫不客惜則美國人民對於敎育之熱心自有爲人所不可及者也（未完） 
[雲南獨立前之醞釀]  
　　雲南獨立事雖自唐繼堯漾電始行發表然所以醞釀之者已非一日計日改革國體之聲浪傳到愼省以來無知小百姓固亦不知輕重仍日出而作日入而息似覺毫無關係而口中只言不論君主民主只要能保人民之治安而在有識者流早已大半俱存反對之意（如滇中各報均極端反對）謂前次投票贊成者乃係出於强迫實非甘心殆至十二月二十左右省城更聞有發傳單倡言反對之舉各處謠風甚大人民異常驚恐儼若有大亂將至風聲鶴唳草木皆兵之勢米價由二元三四一斗漲至五元有奇尙無止境民生日迫有觸即起蓋亦此次起事之一前題也全省國民會議議員初選已舉行甚久而複選選舉直至十二月十八號始在巡按使署舉行投票是日巡按使署自轅門至大堂均高搭彩棚滿佈國旗表面頗覺輝煌而投票内容則不堪言狀 
[雲南告警後之鄂訊]  
　　雲南宣告獨立其事現已徵實聞中央除令川黔湘鄂四省將軍派兵防堵外並令長江上游警備司令曹中將琨率北洋第三師進攻該師原分駐重慶宜昌岳州各要隘奉命後已急馳入川向滇南進發惟滇省與各省聲氣阻隔交通不便當道又極秘密謂無事變一切詳情此間尙不能悉僅聞留鄂北軍第二師第六混成團已開赴岳州塡防第七團則開往宜昌而留贛北軍第六師十一旅亦有一部分昨乘輪逕往宜昌過漢之時曾在漢陽兵工廠裝配軍火并調去修整槍砲工匠若干據此以觀第六師亦必往滇也武漢傳說雲南事變業已多日商民初多不信近見各軍隊紛紛調動出發始知滇變確實商務遂大受影響金融吃緊異常昨王將軍發出韻示云雲南少數暴徒用强脅迫電局妄發各種逆電希圖煽惑耳目報紙據以登載無非道聽塗說現在中國各省一律平靜安謐軍警保護森嚴儘可安心營業閱此示文商民乃益信滇事之非虚矣 
　　武漢郵局早即由警廳派員檢查出入信伴報章包裹各項聞寄出信件有被扣留只寄信筒者至他埠寄入之信查有可疑處即立刻拘究受信人業已數見不鮮茲王將軍以近來黨人改變宗旨機關多設在外縣故近在孝感等處獲案不少所有各縣郵局自應一律嚴加檢查昨已商由巡按會飭各知事督飭警所派員駐郵局按日妥愼檢查並以近日商民因檢查信件之故信件多不投郵局改送民信局現信局旣不能查禁亦應嚴加檢查故附飭各縣及武漢警廳令各民信局每日須將收遞各信送由檢查員驗訖方准封寄否則查出重罰或勒令歇業 
　　近來各地方警耗頻聞而各處官民每飾爲祥瑞之說如前傳黄陂某地於隆冬時候忽柳枝發靑桃樹開花融融若陽春三月經該縣紳報告來省當道置不之理又傳宜昌縣某山崩裂數丈内現靑龍一具躍躍欲活咋王將軍昨悉已派員前往攝影並將該山繪圖備呈御覽 
　　陽曆元旦爲官場休假慶賀之辰武漢各機關原有慶祝帝國開基燈綵五光十色依然一新無庸設置所有慶祝典禮已决定在行宫内舉行三十一日兩署已傳知所屬於元旦齊往慶賀至商民人等則仍治舊習營業如恆 
　　昨陸軍部電鄂調查各師旅營長以下及一切軍佐詳細履歷以便論功議叙已由軍署轉飭迅速　報又武昌總商會因巡署轉來農商部關於皇帝登極酬奬實業家之電詢斟酌數日始决定舉奬布紗絲蔴四局總理徐榮廷業已函復巡署查核彙辦至漢商會請奬者聞有宋偉臣李柴雲吳祖棟盛炳紀等數人亦經詳報巡署核示矣 
[江西之黨案與滇事]  
　　昌武李將軍近因謠言紛起特飭府内偵探與十二旅之部探員嚴查有無黨人匿跡旋有十二旅探員蘇維祺譚大祥蔡煥廷等探得臨江人劉霖現任第十一小學及十二小學國文敎員豐城人羅振聲等前在上海交通部與李林等接洽派劉爲江西主任羅爲副主任來贛設立機關俟本省陸軍移防後約期舉事所有鎗械炸藥糧餉及委任狀等件均由上海運輸當將以上情形密報齊旅長旅長諭令多購眼線務得確實證據然後捕拿旋因滬亂發生内地防範益加嚴密黨中行動不免稍露該探等遂於十二月二十八晚十時分投逮捕計先後在德外十一小學拿獲劉霖一名萬子祠獲陳博夫一名曁杜衡范忠蔡聲榮孫福及閔某熊某等十餘名解請齊旅長親加鞫問據供與黨人勾結等情不諱並供江四組織之機關部定曰衛軍團以劉霖爲正參謀羅振聲爲副參謀云云齊旅長遂即詳明昌武將軍將所獲人犯一併移解軍法處訊辦李將軍因雲南反對帝制風潮特於三十號午後以臨時命令囑警察廳閻廳長通電各機關召集政紳商學界領袖及各報館主任先赴警廳由閻廳長引赴軍署共十一人依次坐定將軍主席先述所負保固治安維持秩序之責任并以望　商紳學報各界復將滇事之遠因近果詳述一過洋洋數千言不及詳載當有宋育德請將軍以前次贊成帝制之國民代表名義電請政府舉兵伐滇同時高巨瑗主張以現在所舉之國民會議議員聯名另電政府請速用兵梅台源又主張商學兩機關亦各發一電將軍唯唯贊成於是决定共發四電將軍乃舉茗送客出時已鐘鳴五下矣 
[搜拿中之粤東黨案]  
　　省内將軍行署於昨日上午十二點鐘據探報有黨人混跡城内勾結好事之徒希圖擾亂龍將軍即時下令將軍署之附近如榮慶坊粤秀街尾等處多派心腹士兵持鎗守衛并派員挨户搜查後在榮慶坊三十六號門牌廖寓内捕去兩人又在粤秀街尾捕去身穿黄斜軍衣者兩人查此四人俱係廣西人即時綑解將軍署訊辦聞有兩人新由廣西來者有兩人現充軍人者惟此投所捕人數外間所稱至爲不一繼又聞是日實由駐於三元宫之陸軍一營長普玉祥派隊前往搜捕計在粤秀街横街粤興里拿獲五名均身穿縲緞棉袍者又在德宣横街榮慶坊十七號屋内拿獲四名刻經分别解究姑並誌之以待續訪是日該處居民睹此情形紛紛關門閉户然軍警林立尙各相安無事龍將軍以城内地段前經飭行稽查公所及警區嚴行查察並於新遷入之住户認眞檢查業經據報並無黨人混跡城廂在案乃近日軍隊仍有在城内拿獲黨人之案可見各該員等稽查未能詳晰殊屬疏忽故昨又飭稽查公所及各警區等嗣後對於各住户遇有形跡可疑舉動務須認眞檢查母再仍前率忽致干嚴究此外復加派偵探搜查并將駐紥觀音山一帶及駐四城門原有軍隊一律酌量抽調以免日久弊生至檬菓樹街尾之九眼井街上通三元宫與觀音山振武樓相距咫尺龍將軍亦以其地軍民雜處難以稽查昨特飭匠將九眼井關岳廟前之閘門堵塞便行人不能由此逕進三元宫將來擬在關岳廟前建築砲台俾與振武樓相策應應元宫下昭眞菴之比邱尼及應元宫之火居道士刻下均須遷移别處居住 
　　省外四號下午五點鐘香港正警察司馬沙及副警察司頃氏帶同華探長侯亨等十餘人到西環山道某屋搜出炸彈炸藥及各黨違禁品甚夥聞係國民黨要人鄒魯所設之機關後在該屋拿去十二人 
　　黨人吳桂森等四人在港乘輪往江門據欲轉來粤垣惟一到江門即被偵探指引軍隊將吳等一併擒獲詳解將軍行署提訊時各皆侃侃而談直認不諱昨日下午龍將軍已令執法員將吳等四人一律鎗斃 
　　黨人譚民三香山小欖人粤吏據密報謂譚某有謀爲擾亂情事當飭警衛軍統領袁帶密拿袁即飭駐紥該鄉護沙副營長伍顺添督帶兵士數十人會同該區警兵并團保局紳何某麥某等於昨晚七時許到小欖金魚池十五號門牌譚某住宅搜查時譚並不在鄉故未將其捕獲搜查約一句鐘始行收隊而去 
　　日前新會縣顏知事搜查林姓祠堂聞其所以搜查之故則因有某線在將軍府報稱新會城某處有黨人機關藏有軍火預備起事是以即派施史兩委員携文到縣飭其秘密行事顏知事派軍隊協同到五顯冲林祠查搜無據後於木屋内見婦人形跡可疑在床下覔出子彈遂將該婦林湯氏（其故夫係林兆松嶺背人）及祠内林軍彰林銓林榮林耀炳葉廣一併帶署隨問林湯氏所藏子彈係何人所交稱爲林族辦事人詢辦事人在何處則云有時在林鶴鳴之洋樓聚集當即分隊往該洋樓見鐵門緊閉有學生四人林蘭孫（即鶴鳴之子）馮士卓黎應元莫榮楚在外宵行欲回林宅見門口軍隊林立詢其何故軍隊以彼係林宅人卽將四人帶署隨派人看守明早再飭隊入宅遍搜均無違禁物其學生則縣署飭令軍隊優爲招待後由中學及北門街高等小學校保出而所獲數人亦一併釋入惟林湯氏則仍押候訊究 
[杭城兩市塲之盛衰（靜眼通信）]  
　　杭城新闢兩市場一爲城站一爲旗營記者目擊其開創之狀况與盛衰之更迭爲約述其歷史與現狀如下 
　　城站發韌於湯蟄老鐵路時代購地特多有馬路有花園市場布置頗費經營前淸末年僅露頭角民國光復始形繁殖其時模範劇院迎駢茶園利市三倍故城站旅館第一樓等各商肆乃如毛而起民國一二年時城站氣象月異而歲不同此一時也洎夫三年之春旗營開闢著手進行社會注目之點移向彼方面一般投資之家亦競向湖濱購地建屋迄四年之秋漸見完成於是眉梢初展之城站忽受西子湖頭之迫壓而寵衰愛移大有門前冷落車馬稀之槪焉就兩市場之自然地理而論固各有適宜之點城站汽軿時發實爲上下游交通之樞紐蓋江墅火車力能合錢塘江運河爲一氣也薦橋羊市街一帶舖户民家夙所薈萃故城站市場易於吸收顧客此其長也至若旗營在地勢上更占勝著自武林之錢塘以至湖湧金淸波各城門車路直達合上中下三城之區域融成一貫其南北路線傍最繁盛之街市而行大有酣睡榻旁咄咄逼人之勢况乎人心愛美中外胥同靚妝西子實睨其旁宜乎一日千里壓倒城站也三年之夏旗營馬路新闢屋宇未成蘆棚草舍之中遊客紛紛已滿其座迄冬季而西園初創霜高露冷雪虐風號在勢應無顧客然生涯亦頗不惡至四年新春且一躍而登大吐其燄嗣後劇場旅館飲食之肆照相之館櫛比鱗次　裳之女靑衿之士羣萃乎其中或蕩小舟以迎風或登高樓以望遠攘攘熙熙休哉太平之世 
　　至四年之冬而形勢忽變漁陽鞏鼓動地來驚破霓裳羽衣曲蓋杭地自聞肇和兵艦之砲聲將軍府爲　衛計變新市場爲警備區域警察加班站立要區譏察行人於是西湖新舞臺即以營業困難停演子有鐘鼓勿鼓勿考宛其死矣他人是保當歲聿云暮之際而忽有此種現象不獨爲新舞臺悲且連帶關係之各商店惜民也 
　　冬日之湖濱其氣象本不及春夏秋三秀重以政治關係遂成天人交迫之象擅寵西子一朝竟遭冷錮而華所已過之城站乃搔首弄姿重張旗鼓復得諸游客之憐顧焉 
今世少雪中送炭之人而多錦上添花之客城站之今日亦猶是也目前時勢所趨對於城站幾若爲敺淵之獺使旗營之客裹足不前而以吾民脂膏所豢養多數之游士麕集於城站旅店中（初選當選人來杭投票並不預定期日日給旅費一元有待至一月餘者）爲城站各商謀生涯之發達故今冬之城站乃不與吾國國勢相侔而有日闢百里之象 
　　雖然政治關擊其阻力僅限於一時也他日東風解凍南風解慍萬象回春之後安知旗營之氣象不又隨時運而轉移吾願得時者勿遽驕失時者勿遽悔也 
[奉天前途之危象]  
　　日人在奉省加價收購糧貨糧價翔貴各種物價亦因而增高商民甚爲憂慮等情已誌本報茲據吉長日報載奉天來函云奉省前途之可慮不僅此一端前辦烟酒公賣事宜燒商迭起反抗風潮雖經有力者調停滅輕公賣餘欵表面上業已開辦委託各稅局按照酒稅辦法分期代收細察其内容燒商之資本輕㣲者已搭入外商股分竟懸外商牌號不特公賣用款無著且併從前原有之稅欵而失之此外遷入鐵道佔用地之中向稅局禀報歇業者時有所聞當局對此亦乏挽救之法此可慮者一 
　　東路淸丈設局已久段兼按使飭委金鼎氏爲全省局長後謂此舉爲珔經界之要圖又可增加收入設法整理以期進行按該局定章分爲業主地浮多地兩種丈出浮多責令業主繳價固屬分所應爾而業主之地每畝令繳註册領照費三角試以一方計之須繳七十二元不問民力能否擔負此西豐反抗風潮之所由來也今更添派繩員前往實行勘丈乃外人乘此時機竟派華人多名前往引誘地户將地讓渡於外人而以地上權永歸地户小民無知入其彀中者聞已不知凡幾此奉省前途之可慮者又其一 
　　南滿雜居條约實行後日人聯袂偕來分往於各縣者實繁有徒聞日本當軸因我國地方制度種種不良凡日人居住計有二十户以上者即派警兵三四名暗中駐在保護近得各警報告謂衛生與人民生命有莫大關係不特街道塵飛飲水汚穢而各家院内遺溺滿地　穢難聞地方警察槪置不問微聞省 
 
 
 

Page 7

 
 
　　城日本居留會各員已邀集會議上畫領事館决定於明年一二月間在彼帮人民雜居之城市處所實行衛生之權如果傳聞非虚　我主權大有關碍此亦奉省前途可慮之一端 
　　奉省財政僅賴田賦貨稅兩項以支應軍備行政各經費以入抵出本形短絀往年冬春兩季征收暢旺尙不致過於爲難近聞財政廳中征榷人員云今冬各局稅收報解之欵比諸上年短收過鉅竟有少至三成以上者雖屬水災爲患舉歐戰關係然未有影響如是之甚者各機關薪水亟待發放而無欵應付當局頗覺左右爲難說者謂日人今年到奉雜居尙屬少數若至日人滿布之後不知於貨稅田賦上當發生若何情形此亦奉省前途之大可慮者也 
地方通信 
[蘇州]  
　　朱師長赴寗即返陸軍第二師朱師長日昨因有公務趁滬寗快車赴寗謁見馮上將籌商一切朱君因防務吃緊翌日即返蘇垣 
　　會議改劃自治區吳縣孫知事昨日召集城市鄉二十八區董事在本公署會議改劃自治區域擬將城市鄉八百圖改爲八區將前有之市鄉名稱取消改立新區域現聞學區先已决定矣　　崔廳長因謠戒備蘇垣於前晚忽起謠言經崔警廳長得悉立飭各區隊一律荷槍實彈加意防範並寗派偵探四出查察殷道尹崔廳長亦均親出梭巡城廂内外以資督率値至天明方始各歸家伍 
　　縣公署新年休息吳縣公署孫少川知事前日諭飭本署各科於一二三日本公署各科人員停止辦公休憇度歲四日起一律照常辦公矣 
[松江]  
　　敎育圖書館之演講松江縣立敎育圖書館於三號請敎育家黄任之陳主素兩君蒞館演說男女賓到者甚衆先由館長雷君彥報告黄陳兩君歷史並代表全體伸歡迎之個隨由黄君登檯演說略述美國三的哥埠之市况（演詞甚長不備載）次由陳君繼續演說謂吾人須破此我字之障庶幾各存責任心他日盡責任於敎育盡責任於實業而地方之利賴多矣云云合座聞兩君演詞掌聲不絶至五鐘始散 
[鎭江]  
　　警察改局之開幕鎭江警所改組商埠警察局已誌前報一月一日上午八句鐘章知事　局行開幕禮局内各職員及城鄉各區區長巡官巡記均依次晋謁章兼局長一一接見旋即派員宣讀開局訓辭事畢撮影以誌紀念午膳後始行返　 
　　考取巡記之發表丹徒縣知事兼鎭江警察局長章君飭傳前警務所及城内各區書記巡記在署考試已誌前報茲悉章知事已將錄取在案之各書記巡記發交王警佐轉飭知照茲錄王警佐飭文如下爲飭知事案奉縣長飭開照得警察事務所及城鄉各區巡記業經本知事於上月二十八日親加考試評定去取除警察事務所書記田福昌唐炘取列一等張國榮劉輔臣高爾壽取列二等二區巡記胡寶經六區巡記徐炳森均着照常供　外三區巡記李炳魁調充五區巡記其未經取錄及考試未到者均即另補查有趙葆靑堪以派充事務所二等書記何培樁堪以派充一區巡記十一區巡記劃啓熙堪以調充四區巡記至十一區巡記另候派充爲此飭仰該警佐即便分别轉行知照仍將該書記等到差日期具報查考切切此飭等因奉此除分别轉行知照外合亟轉飭各該區長一體知照 
　　拿辦沙棍之省飭丹徒御隆鄉小沙洲柴灌前有湖北帮匪糾衆搶割消息經該區區長聞知派警到濰禁阻並由該灘主報告警所請飭保護在案茲經齊巡按使偵　係由丹徒儀徵兩縣沙棍串同哨弁率黨持械强割洲柴爰電知沙田局轉飭丹徒縣章知事及印委各員查拿該沙棍等從嚴懲辦 
[揚州]  
　　滇警中之影響自滇耗傳來揚城謠諑紛紜人心頗爲不安地方長官恐有人乘機擾亂有礙治安特飭軍警稽查旅客巡邏街巷日夜加愼不稍疏懈城門提早關閉防範頗爲嚴密而各商業更受影響近日金融恐慌出入貿易大遭虧損應進貨物除必需品外暫行停止資本微薄之小商號更不敢進貨以致生意淸淡市面蕭條轉瞬陰曆年節各商民恐往來賬欵難以理結刻均憂形於色 
　　洒捐照舊征收酒捐歸併公賣局征收曾誌前報現因捐率未能劃一經上峯籌議定於三月間實行昨縣公署特飭城廂酒捐征收委員一律照常征收並出示曉諭各槽坊酒舖遵照繳納 
[杭州]  
　　省會中校之新年懇親會節届新年杭垣各中學均行放假師範校長經君子淵等發起爲敦篤友誼聯絡感情起見擬集省會中等以上學校敎職於一月二日在西湖圖書館開新年懇親大會上午八時開始叙會十一時在公園攝影十二時歡讌隨行餘興其招待一切聞自是日上午八時起在錢塘門外泊大船二艘專事迎送風雨無碍會費每人一元到會時無須携交由各校會計處支算至於遊戲則皆任意携帶　局室内運動器具及紙筆等亦備遊藝之用聞届時輿馬盈門劃舟滿舉到會者計二十餘席除攝影歡讌外一時詩歌琴樂種種趣事頗有可歡也 
　　淸算處電催股欵浙路股欵淸算處主任葉揆初君以四年十月十日應償第四期股欵前奉交通部來電展至五年一月即行劃解業已届期又五年二月十日應償第五期股欵現已爲日無多昨特電請交通部略云前項兩期股欵共計洋一百八十九萬餘元請一併飭交通銀行總管理處迅於陽曆一月内劃撥本處以便分償各股東事關圖信幸勿稍延云云 
[江西]  
　　慶賀元旦之佈置戚巡按使以將届元旦例須慶賀特飭庶務員將洋樓上交涉處布置完善週圍紥彩預備元旦慶賀所有儀式已飭銓叙科詳細擬定將軍府及各機關亦已預備一切矣　　候補議員之續選贛省國民會議議員業經選出曾誌前報惟候補當選人祇選出陳紹祖包應昌二人尙少八人故於二十九號續選旋即開票當選者爲雷恒文龢謝遠涵吳　夏敬觀李國樑葉先圻吳琦等八人 
[湖北]  
　　預備甄别縣佐段巡按前擬甄别縣佐定一月二十四日考試業經通告在案茲悉叚巡按已責成政務廳長爲監考官所有考試場規並一切手續槪由政務廳長辦理惟因鄂省合格縣佐有四百餘名大都返籍住省者甚少故昨日段使特擬通告交政務廳長加銜繕文分行各省各屬招集曾經審定縣佐人員務於一月二十四日以前來省聽候傳集甄别倘逾期不到不准補考叚使復指令在政龐内設一報到所凡合格人員務向該所投品四寸像片來省報到該所應各給手條一紙爲考期對像入場之單據該報到所業於昨日正式成立矣 
　　甄别知事考語分發到鄂任用之知事一年期滿者前已迭經巡按使甄别留鄂任用茲復舉行第四次到省甄别所有各員考語探悉如下李之幹才具明敏尙有經驗譚世禧任事穩練文學優長胡琦練習法律聽斷素諳周壽廳法學明通具有閱歷包亮采操守廉潔舉止安詳李祖元年力富强法理通曉杜顯裕任事明敏具有經驗鄭永禧學優文赡新政尙諸　綸藻文事優長諳於學務彭學汲法理明白具有才幹徐庚年富學優明於法政高自明緝匪興學富有經驗譚景綸年富力强諳於聽斷程敉功學務諳練具有閱歷吳勤修才具穩愼性情樸誠劉　源公　諳練究心法學郭光　學有專長才堪造就汪秉忠任事篤實操守廉謹錢昌厥嫻於法律聽晰明允 
　　五里界之搶案南鄉五里界地方王家槐王作賓家於上月二十七日半夜時有匪徒四十餘人明火執鎗破扉而入各匪口操土童汴音入室搜搶財物隣人李德恒上前呼救被匪殺傷斃命搶去財物數達千金搶後揚長而去日昨王作賓來省赴地方廳陳訴被搶情形請派員前往勘驗 
[東三省]  
　　慶祝新年前日爲元旦佳節段將軍率同政紳各界拍電中央祝賀復在兩署分班團拜並與各職員會飲以示歡忭段軍使於元旦前曾分電各軍民長官大略謂元旦祝碫已代表致賀凡有防護民事之重任者不准擅離職守並須較平日格外謹愼以免疎失 
　　梨平築路梨樹四平街至鄭家屯一條輕便鐵道前有該兩處紳商韓光亞趙毓鍾等擬　資興修未果嗣經王鐵　會同張知事詳請上峯轉咨財政交通兩部撥欵一半餘一半自籌聞當道已向正金銀行代表小田切氏商借三百二十萬元其中即有此四鄭鐵路要欵一俟合同訂定約本年二月初即可興工矣 
　　巨匪就捕鎭安上將軍前曾懸賞嚴緝著名胡匪兎子閻王中央樂等七名有能拿獲者每名賞銀二千元前日（二十九號）該匪中央樂（匪綽號）由公主嶺來鐵到站下車午後二鐘在鐵西關被駐鐵陸軍百五團張祥五團長拿獲搜出手票二百餘元帶至團部審訊供認搶掠不諱該團長以案關重要親帶軍兵一連於四句鐘將匪裝上囚車連夜解省交該司令部轉送上將軍署法辦 
雜評一 
[今人好同說（默）]  
　　好同惡異人之常情也吾則謂好同二字有界說焉强人以同於我者所謂好同也舍我以同於人者亦所謂好同也然而强人就我之同同之私也凡百私心自用之人皆欲强人同我者也舍我從人之同同之公也凡百虚心接物之人皆能舍我同人者也廣此一念於國家即違反民意之政治與好惡同民之政治所由分也雖然所謂舍我以同人者亦同乎是非之公理而已若昧乎是非之公理而一味徇人之意以爲同則其結果必將同乎少數人之一黨而仍不得謂爲同之正者 
　　今之每一問題起輒譁然曰贊同贊同我國人亦可謂好同者矣然而果合乎是非之公理否耶 
 
 
 

Page 8

 
 
[吳製星期戒烟丸]  
此丸戒烟第一靈●南到閩粤北天津●戒斷之人三四萬●並無一個出毛病○一料只戒七分燈吃烟癮癮大照加每料價售七日斷癮非爲貴●十天斷丸爲奇珍●呑丸三天糞色黑●烟虫烟積去干凈○大洋二元五角暫在○上海老垃圾橋北首　且無胸胃並氣痛●不吐不瀉不遺精●因病上癮病不復●還能照常辦事情○門路源昌里 
[解百勒麦精魚肝油商標]  
'KEPLER'UM商標Ｃｏｄ　Ｌｉｖｅｒ　Ｏｉｌ　Ｗｉｔｈ　Ｍａｌｔ　Ｅｘｔｒａｃｔ解百勒麥精魚肝油補神壯腦生肌長筋常人服之下强身革礎虚弱服之生抗病能力至其療損補　之功常令人驚嘆不已誠全球歡迎之絕妙補品也各埠大藥房均有代售空盒可換贈品其辦法請看左角贈書券ＢＵＲＲＯＵＧＨＳ　ＷＥＬＬＣＯＭＥ　ＣＯ　ＬＯＮＤＯＮ　ＳＨＡＮＧＨＡＬ寳威大藥行中華上海將此券裁下與解百勒空紙盒寄下卽有　品郵贈如無紙盒寄郵票二十分可得解百勒　品空函無効（Ｉ） 
[頂上英國織襪衫褲機器]  
啓者本行所售之織襪機器乃英國名廠製造物料堅固精良靈捷異於尋常出貨精緻快速並能翻新花樣織成之襪光潔可愛行銷甚易故本行各種襪機在歐美各國博覽會賽會共得有頭等奬證賞牌二十八枚之多即此一端可見本行織襪之優美全球爲第一耳倘蒙　賜顧價目格外克己若閨閣名秀欲購機學習者本行有女敎師指授敬請各界　諸君駕臨一觀始信物美價廉　上海福州路二十號英商茂成洋行謹啟 
[醒獅牌凈石膏粉]  
此石膏粉製煉精美質凈色白爲恒茂廠出品國貨中實首屈一指者已訂定歸上海華英大藥房經理凡賜顧諸君認明醒獅牌商標是荷該價列后○一磅聽洋一角半○七磅聽洋九角○五十六磅聽洋四元二角半○百十二磅聽洋八元此佈 
[包愈斷根心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球場北首杏林軒啓 
[交通銀行廣吿]  
本銀行設立於前淸光緒年間迄今已届十年額定資本金庫平銀一千萬兩國内設有分行七十餘處國外設有分行二處此外另有代理兌換機關二千餘處凡商業銀行所有之業務如電匯信匯票匯買賣生金生銀往來定期存欵抵押放欵代收票據欵項保存貴重物件代售私家債票諸種營業本行無不具備並奉　政府特許享有代理金庫發行鈔票代募公債之特權所有與各界來往手續俱係按照吾國社會習慣異常通融敏捷收取匯兌等費尤爲公道無論通商大埠僻地遐陬凡本行已有分行或代理機關者均可匯兌是以設立以來疊蒙政府奬勵社會推許所發鈔票凖備充足兌換便利凡公欵出入完糧納稅發奉放餉商場交易以及應付輪路郵電各費一律通用尤爲本行之特色茲將本行總分行地點開列如左　總行　北京分行京兆區域北京通縣直隸省天津　保定　海甸　唐山　順德　勝芳　馬廠　　縣山東省濟南　德州　棗莊　濟寗　烟台　龍口　河南省　開封　洛陽　周家口　漯河　信陽　鄭縣　焦作　道口　彰德　新鄕　歸　　南陽　禹州山西省石　　莊　豐鎭　大同　陽高江蘇省上海　揚州　浦口　無錫　徐州　蚌埠　淸江浦　鎭江　蘇州　板浦江西省九江浙江省杭州寗波湖北省漢口　宜昌　沙市湖南省長沙　湘潭　寳慶　益陽　衡州　常德四川省重慶安徽　 
省蕪湖　安慶　宜城　合肥　運　　亳州廣東省廣州東三省營口　奉天　長春　吉林　鐵嶺　孫家台　遼陽　哈爾濱　遼源　　鹿　錦縣特别區城熱河歸化張家口即察哈爾赤峯新集海外香港　新加波 
[京都天德堂]  
奚点大醫士專治男女花桞毒門　庸醫　包醫 
邇年以來妓館林立樂户納捐日尚繁華無論何界均以冶游爲酬應所必需豈知花界妓館實爲產生花柳臟毒之製造廠也梅毒侵入人身惡烈如狼　虎其害甚於蛇蝎每每於　遙快樂之間不知不覺爲淫毒沾染日後發現惡極險極各種毒症輕者身名兩敗重者遺害全家斷嗣絕後終身殘廢初患此症多　蔽不治忍痛耐苦不敢聲張失誤療治之機漸漸　重及治時又不細擇醫藥然醫病與用藥一端必要按病家輕重虚實毒根深淺各有不同用藥時必要愼重其中失之分毫錯之千里實有天淵之别或者誤投庸醫自稱包治多　大吹牛皮怎麽好怎麽說說的天花亂墜地震山搖一套自誇考其實在實無一專不過鍊取生意門配方臨症之時不知病症深淺作何醫治且用藥時非爲燻頂即爲倒提諸公愼之輕粉水銀等類即爲倒提最猛烈之品此藥服下以毒攻毒將毒攻入臟腑後來必要倒發楊梅升天落地塌鼻壞眼咽喉破爛週　紅斑筋骨疼痛半身不遂癱瘓下痿不能動轉五官破形更相若不勝方且遺染妻妾流毒　孫其害非淺此實醫家未得方法誤人性命也本堂奚占一大醫士祖傳家藏毒門專科善治楊梅瘋癱下部腫爛五淋白濁　口便毒下疳橫痃婦女花柳毒症赤白二帶痔瘡疥癬小腸疝氣小兒胎毒一切毒門或初起或老年舊病逢春發犯或誤服輕粉水銀倒提等藥轉成極凶極惡極危極險大症察毒　深淺輕重定藥資多寡找着妥當保人亦可先期醫痊愈後受謝本堂注重生命起見唤醒迷途指引病家脫離苦海也本堂在申十數年從未登　自誇今届十週紀念爲再　良内容其中特色略載於下特備男女養病房間數所内分上中下三等以便外埠病家來申包治定期不誤膳宿靜養用　一有招待專司病人代煎湯藥服侍週到　一特色也凡有財力缺乏貧病投診醫藥槪不取資非敢謂濟世實見於世上醫藥林立其性質多偏燻頂倒提倘若病者誤服後來復發必要崩天島地尤甚於前病重加十倍輕者終身殘廢重者性命難保豈不險哉本堂另有妙法奇方立除諸劣藥之藥毒轉危爲安與别家水在相同二特色也不論初起新舊男女梅毒疑難等症均可包醫包愈出立保單不愈還洋妙在愈後永不再發雖或五官損壞亦能復還原形生育照常藥不忌口隨便往來不悞公事三特色也本堂誓不欺人若用輕粉水銀倒提猛烈霸品雷殛火焚終身不振門診隨到隨診將本堂歷年臨診考試極靈極驗各藥登明吿白透骨搜毒丸專爲外埠不便來申醫治以備函購妥速此丸耑治男婦一切楊梅結毒白濁血淋小便下疳破爛魚口便毒下疳橫痃以及誤服升藥穿頂爛喉週身紅斑種種凶險各症立服此丸眞有九牛二虎移山拔鼎之力起死生之功每盒二元每打二十元加料五寶丸能解内腎邪火通關竅利便淸内毒從大小便瀉出每付二元敗毒十寶丹耑治楊梅廣瘡下疳便毒魚口橫痃以及外科毒門立服立愈每料四元五淋立止白濁丸耑治赤白二濁下部紅腫痛如針刺立服此丸淸除腎内邪火追淨熱毒瘀精立刻痛止濁消每付一元雙料四元橫痃魚口便毒内消●丸膏●妙在内服外貼裏外夾攻二天消淨每料四元張一元新方下疳散耑治男女小便腫痛破爛膿血淋漓臭味難聞敷患處立能拔毒止痛化腐生肌漲肉五日全消每付二元化斑脫毒丸此丸專治男婦十二樣倒發楊梅翻花梅天泡梅落地梅痘疹梅五心梅圈癬梅入骨梅瘋癱梅穿喉梅紅雲斑梅傷損目鼻梅立服此娋包可病除永保不犯每料洋四十元一料分四付除根保安丸但此丸係祖傳家藏秘寳祖訓按醫又加多年考察屢得實騐確據始敢發明耑治花柳結毒經年累月　綿不愈臥床不起多年梅毒不淸或屢愈屢犯或逢春必發發時忽輕忽重命在旦夕即服此丸可保性命無憂立能除淨骨髓　舊毒根愈後　　一世不發此藥眞有抽骨換胎脫殼之力實誠全球獨一無二毒門至寳保安除根之聖藥也每料洋一百三十二元一料分八付其餘各種解毒丸散膏丹全備不及細載最可惡者近有無恥之徒翻刻本堂登吿報單改頭去尾掉換言語　　仿造僞貨冒充諸公愼之請認明上海四馬路羣仙戲舘東隔壁平望街内京都天德堂牌號方不受無恥奸輩朦騙也招請外埠經理無不格外克己以廣招徠天德堂主人占一氏謹識 
[上海豫泰土棧零剪大放盤新增罐頭烟廣吿只此一家並無分出]  
本棧創設英界打狗橋石庫門面歷有年所專辦大小洋藥川雲各土價廉物美久爲名界稱　茲因禁烟期迫存貨頗豐即日起各土零剪批發及各種公烟一律放盤爲脫貨起見非漁利者可比　諸君賜顧請認明本棧牌號一試方知言之不謬也　本主人謹識 
[吳衡之再啟]  
衡之於上海務商中學校長一席已於陽曆十一月廿五日得接該校責任董事部公函允許辭退當登時報聲明嗣因校主張蕙蓀黃雨辰諸君徇學生之請留　年考畢業事姑爲暫住以盡義務茲已於是月廿六日考畢給憑舉行年假敎務吿完自應引退所有校事槪與衡之無涉惟當維持之際曾蒙陳翊周先生補助經費洋一百圓陶生贻勣一百元鄭生國華五十元共洋二百五十元當交會計黃季生君收入合行登報鳴謝以揚　仁風尚祈　公鑒 
[上海鹹瓜街怡大豐参燕號]  
新屋落成擇陰曆十月十五日大開張特别放盤 
[京都天德堂]  
奚占一大醫士祖傳家藏毒科秘方靈丹妙藥每付八角無論新舊危險各症●來堂包醫出立保單●過期不愈●●即還原洋●醫金藥資分文不取●●特備男婦養病房間●用有招待●●專司病人●代煎湯藥藥不忌口●●膳宿　養隨便往來●不誤公事●謹防假冒諸公愼之認明上海四馬路羣仙戲園東隔壁平望街天德堂便是 
[楊梅疥瘡]  
服藥淸内搽藥除根三日脫凈五天保好不犯 
[五淋白濁]  
血淋遺濁小便刺痛難忍當日立止四天保好 
[魚口便毒]  
橫痃腫硬疼痛當日内消破口流濃五天保好 
[下疳腫爛]  
下腫内疳吃藥下毒上藥止痛二日消腫保好 
[痔瘡漏瘡不用刀剪服藥内消藥拔管七天連根脫落 
[小腸疝氣]  
左偏右　小肚上下走痛三天消凈包好斷根 
[海波葯]  
淸血解毒海波藥經驗功效及其用法梅毒梅毒種類不一大略分爲下疳橫痃魚口便毒之類考其發生原因多半由花柳中而來其毒質與血液混合所致輕則下部腫痛重則徧體潰爛且毒性猛烈最易傳染若不急治其毒由精管而入於脉絡非但毁容缺體甚至貽害妻兒急宜每飯前服是藥一調匙日服三次開水送下至愈爲度切宜靜養瘰癧此症種類更多無論瘡傷或核子及皮膚小塊紅腫脊骨痛與肺結核等皆同一病原而起因其毒質凝滯血中所致如血中之毒質一日不淸則諸患一日不除故淸血即所以解毒毒凈則皮膚光潔小兒熱癤瘡或胎毒服海波藥均有功效骨節酸痛是症亦係血中毒質凝之故盖血毒發現於外　爲瘰癧潰瘡疔疥惡癬其實與骨節酸痛之患相表裏若不急治恐日久則變成瘋癱麻木之病是藥善能行氣消除諸患每飯前開水冲服一羹匙日服三次是藥性質和平不燥不濕功用更屬神速 
皮膚濕氣皮膚濕氣係血毒發現於外如血毒凝滯於一處而是處即發一種爛瘡始則微癢繼則潰爛　延痛無可忍有時發時愈者有經年不治者速服是藥則血中之毒質搜除盡凈滋生新肉永無復發之患服法同上須忌葱薑辣性之物婦科凡婦女自及笄至天癸將絕之時或患毒症如子宫内炎各種血毒變化之症或乳癰及月經不調經閉作痛赤白帶下面黃肌瘦筋絡不舒等症療治較難惟海波藥專治以上各症功能祛除血中毒質行運周身　悉之患靡不由此而愈每飯前開水冲服一羹匙每日服二三次兒科小兒初生或至三四歲時無論男女或因胎毒未凈致生疥癬惡瘡或頭面小瘡皮膚起泡或父母梅毒傳染周身腐爛痛癢不一若不急治非但撫養不易且恐長成之後難以脫根惟是藥淸血解毒藥到病除每飯前用半羹匙開水送下一日三次毒輕者减半○淸血解毒海波藥每瓶二元每打二十元惠顧者認明本藥房地球商標庶不致悞 
上海四馬路棋盤街轉角　五洲大藥房發行各省分店經售 
[美而特益壽膠頌南山獻]  
華封三祝壽居次洪範五福壽爲先壽之於人至可貴重然晉壽言而阿世所好曷若　壽城而使人同登則本藥房之美國特益壽膠允當介紹於社會以博諸君之歡迎矣蓋此秘軟膠純用穀精果汁及血肉有情之物質配以補養各藥製成性味甘平最爲可口服於此時尤爲當令非但鹿角龜版驢皮等膠萬不能及且補氣勝於參　補血購於歸地開胃扶脾超出野山之术塡精固髓無異海狗之腎有魚膘血片茸之滋而性純得燕窩白木耳之淸而味厚卽比之牛肉汁之健身壯髓魚肝油之保肺治癆亦有過之而無不及故凡服此謬者皆得有却病延年之實效其名曰益壽洵非虚語也因已著名有年主治不復細贅每大瓶洋二元半小瓶一元半滿打以上八折外埠各本分號各大藥房均有發售上海四馬路中英大藥房啓 
[生髮葯水]  
BARRY，SCOPHEROUS西諺云一兩免病藥、較一磅治病藥更為可貴、故預防秃頂之法、較醫治秃頂之法亦更易、凡欲免髮脫落者、須用泰客生髮藥水、常擦髮根、自有生長及强固之力、誠善品也、各大藥房、均有出售、美國紐約白克來公司製　　　中國總經理上海通順洋行 
[華革和服靴鞋號廣吿]  
WALK　OVER 
本號自開張以來中外各界士女　賜顧者頗衆誠以本號所製各種靴鞋皆選最佳之革爲之且能獨出新裁製成新式以故本號之靴鞋滬上最爲通行　諸君如須易新靴鞋則請試購華革和服之貨方信與衆不同也本號開設南京路十七凡訂購靴鞋者約期不悞函訂亦可 
[洋房新屋召租]  
現有大小洋房數宅坐落北四川路橫濱橋北麥拿里房間寛大租價克己並無小租北京路淸遠里新造二間一廂石庫門一左所邊小棧房一宅欲租者請到後馬路乾記弄姚慕記接洽或麥拿里四十三號帳房面議可也 
[收買公債票]  
本號專收買民國四年公債票給價從優如欲出賣者請至廣東路三十六號唐舜記接洽可也電話四千三百十二號 
[遺失提單]  
今遺失一千九百十五年十月八號太古大通船一千六百四十次進口第二號提單Y唛鴨毛十二件計重一千二百八十斤之提單一張已向太古掛失别人拾得作爲廢紙特此聲明寓新長春棧九江臻昌吿白 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
[萬國儲蓄會]  
請諸君快得二千元之利益 
本會開辦以來將届四載營業異常發達一經入會時時有可得二千元之希望所尤優異者倘有儲户付欵尚未滿期而半途中止者但得付欵已届兩年之後便可按照統計表逐年所列之數折實九五扣發還較之各壽險公司須待期滿還欵者其利便爲何如將來積資日鉅並有餘息一項得與本會各半分派天下至大至速之利益莫過於此諸君有疑吾言者快來取閱章程便知底細上海法大馬路六十九至七十一號門牌電話第三千九百二十九號萬國儲蓄會 
新增簡便儲蓄章程頭標一百五十元 
社會經濟至今日而艱難已極往往有贊成本會宗旨而力不能按月照章付欵請籌簡便之法者茲本會特徇衆請新增簡便儲蓄章程每月付欵一元而又得奬一百五十元之利益且付欵之期祇十二年六月爲止而仍可享十五年開標得奬之權利其益不更大乎備有細章聽人取閱外埠函索亦卽照寄萬國儲蓄會又啓 
[百代公司]  
大批唱機唱片到申 
各種留聲機器各色唱片茲均到申請即選購可也按本公司金鋼鑽針祇需一支不煩掉換遐邇皆知毌待贅述頃間機片全集用特登報布聞贈送樣本函索即寄 
本公司兼辦五彩電光活動影戲大小引擎影片購賃克己 
[廣正信]  
家藏宿膏罐頭公烟 
今有友人家藏大土宿膏託本號廉價出售今特裝就罐頭以備購者便於携帶也價目頭號◎每洋一錢二分●二號每洋一錢四分●另裝樣盒頭號半元●二號三角●二馬路石路東首三泰棧對門三百七十九號 
[遺失總工程局公債劵聲明]  
今遺失到期公債劵王引才户根八十五八十六兩號計銀各二十四兩八錢除向工巡捐總局聲明作廢外特此登報 
[遺失包袱]  
陽歷元月二號在法界電車遺失白洋布包一個内洋夾一只内放賬簿三本簿面上復豐公二本公和一本於术一只草賬二頁皮鞋一雙如有仁人君子將原物送來酬費洋十元决弗食言此吿寓寳善街老天福棧王有記啓 
[活人多矣]  
凡染脚氣腫之人脚氣衝心性命難保殺人無算舉世皆知本號新發明靈藥一汗即愈輕症二服一元重症五服二元起死回生反掌間矣患者從速購服貧則敬送上海跑馬場耀華啓兼售百病統治之濟衆水喉症回生散婦女百病丸 
[廣植桑秧公司駐滬經理處廣告種目簡章函索即寄奉]  
本公司在石桐產桑秧最盛之區聘請專家講求椹種故自開辦以來頗蒙購者歡迎惟遠省採辦每在春間舟車載運復需時日恐過淸明之後滋水已竭種植殊難發達特此通告各實業家務望從速　惠顧訂購當面授以種植方法并附售餘杭大蠶種此佈　經理處上海棋盤街三馬路轉角電話四六二一 
[王茂喬鑒]  
自十月十五日出門爲日已久究屬落在何處雖早有來信兩封均未寫明住址然汝母在家日夜痛哭哭得雙眼無光如此苦惱爲子者于心何安見報飛速來家或先行通信住處以慰母望方成人子之道但各事均已了結舒齊不必過慮倘有仁人君子遇着報信謝洋念元將親人領到謝洋四十元决不食言　勞合路茂豐烟號舅父林生麟白 
[請看醫家國手許敬甫先生來滬了]  
儒醫許敬甫先生安徽合肥人也先生世傳醫學三百餘年向懸壺於皖江所醫内外雜症莫不手到春回後皖人士咸以亞華陀稱之茲因諸同鄕患症者日多而滬上雖不乏名醫奈始終無一實效是以同人等公聘先生來滬幸得内外雜症皆賴妙手治愈但先生不久北上同人等不忍緘口故特登報預聞幸勿以他醫亂登報紙藉招漁利者同相視也每日下午二點至六點在四馬路石路通利公内施診上午在蔓盤路森益里六百九十一號　旅滬同鄕公啓 
[柏樂天洋行開幕廣吿]  
敬啓者本行已於本月十號設立上海南京路第廿八號沿通商各口岸皆有經理自運美國各大名廠特樣電燈五金花雜罐頭食物衞生新鮮牛奶機器無電風扇以及各種油漆純皮靴鞋機器車脚踏車等類均屬物質精良美麗無比兼辦油貨鷄蛋毛髮出口各貨刻已聘定凌君霆肅爲經理如蒙　光顧一切請與凌君接洽可也 
[新組股東之聲明]  
英界三洋涇橋雙慶里十五號德興隆台棧因前東另圖别業還中國將該棧生財裝修一切等件頂與林政其等接開牌號改添信記二字爲　立據淸結自陰曆十二月初一日起率歸林政其等經理管　　後所有前東來往賬欵及擔保糾葛各種情事向前東自行理楚與後東信記决無關係茲恐各界諸君未盡週知特此登中新兩報聲明庶免後誤　本棧主人白 
 
 
] 

Page 9

 
 
   
 
 

Page 10

 
 
本埠新聞 
[上海之綢緞業（宗朱）]  
　　上海非出產綢緞之地然爲其薈萃之區蓋上海商業繁盛人民豪華成習滬上婦女一時之風尙恆爲内地之先導故無論杭貨蘇貨新花一出必以上海爲試驗場上海能銷則内地之暢銷逢無待言綢緞時行之潮流大槪先滬次津繼以北京然後至漢口而閩粤出此例外者惟滿蒙人喜服之紅黄色貨因此項綢緞滬人無用作衣服者故不必在上海試銷也 
　　上海銷行最廣者爲寗貨蘇貨杭貨南京夙天靑元靑貢緞著名蘇州向以花緞素緞著名杭州自寗綢滯銷後以寗綢機改織摹本緞謂之杭緞近年日貨充斥以國貨與較光彩色澤均不能及於是豪貴之家之婦女與侑酒之娼妓乃競尙外國緞而向時以爲華美無倫之花緞竟成家常衣裙之原料吾國綢緞業最先改良者爲杭州杭商首先組織公司購置鐵機仿造舶來品如九成緯成振新又新天章日新虎林袁震和等廠年來獲利甚宏一年以來蘇商自審墨守舊法難以圖存乃亦效法杭州購置洋機然蘇州自辛亥革命以來資本家如王君駕六吳君研農輩相率避難遷滬久居不歸故市面日益凋零資本日益缺乏内地實業振起終不易耳 
　　絲價在開盤之初不過七百兩舊曆七八月間逐漸增長九月以來美國各綢緞製造廠以歐戰方殷法意等國生絲與熟貨之產額并滅美貨因以暢銷而原料甚缺遂紛紛電滬購貨花旗洋莊於是交易暢旺而絲價則漲至一千兩綢緞業成本旣增乃相率加價南京緞業自舊曆十一月初一日起凡花素貢緞一律加價七釐鈿蘇貨由雲錦公所議决亦自十一月初一日起加價五釐鈿杭貨在中秋時已加五釐鈿至十一月朔由錢江會館宣佈再加五釐鈿而杭州改良機織同業所加亦同以上均已實行 
　　數月前提倡國貨最盛時舶來綢緞銷路幾斷國貨銷場甚佳但五分鐘之熱度轉瞬已過加以婦女無識者多舶來品之銷路逐漸恢復今各貨加價而市面無起色此後零剪之店生意愈益難做舊曆去年如大綸天成獲利均甚巨而老介福老九章生意亦不惡今年則殊不易言而貨價則有漲無減蓋染料織工價均日增也染料與歐戰有關係如靛靑一項幾完全來自德國貨源旣絶價自不能望平也 
[約翰大學之新計（吉光）]  
　　梵王渡之約翰大學爲美國聖公會所設成立於一千八百七十九年迄今已三十七年成績昭然在吾國敎育史中佔一重要位置駐英公使施肇基駐美公使顧維鈞淸華學校正副校長周詒春趙國材皆其舊學生也今得其最新之統計列舉如下學生四百五十人敎員五十人學費每年共收六萬餘元出欵每年約十一萬元校地面積四十英畝校屋價値二十四萬五千元校產估價五十萬元藏書樓中國書籍四千四百三十二册西書七千二百五十册歷年華人捐欵五萬四千零九十五元校長卜舫濟博士任事已二十八年 
[靑年會第八次徵求會員之結束（吉光）]  
　　上海中國靑年會設有練身房泅泳池體育場浴室寄宿舍彈子房閱執處修函室演說堂介紹職業部音樂班聖經班屋頂花園整髮肆大餐館等處會員不限基督敎徒誠本埠惟一之華人俱樂部也會中每年徵求會員一次第八次徵求大會開始於十二月八日截止於前晚八時（一月三日）此徵求結果共得會員三千人募集會費一萬二千餘元不可謂非極一時之盛也徵求之始以舊會員分組十隊十隊之次序如左　　第一火車隊共得二千二百零二分隊長李觀森（聖約翰大學敎員）秘書王志仁凌希陶隊員王正廷刁信德李墨西何振華唐少川陳光甫韓玉　宋漢章袁履登王閣臣等二十人　　第二汽車隊共得一千六百二十二分隊長佘伯木秘書彭少雲許民輝隊員殷鑄夫張爾雲陳漢明翁耀衡汪肅韵等二十人 
　　第三電車隊共得一千五百三十九分隊長聶雲台（恒豐紗廠總理）秘書古爾達等三人隊員聶管臣席煥口張祖柱唐露圜蕭哲夫等二十人 
　　第四汽船隊隊長張嘉甫秘書卓鏞詩等二人隊員李登輝許樹屏趙晋卿邱道生歐陽烈之程趾祥等二十人 
　　第五單軌火車隊隊長黄家懋秘書郝伯陽等二人隊員丁榕唐乃安朱成章張嘉惠歐陽月等二十人 
　　第六氣球隊隊長陳忠立秘書二人隊員楊滄聲等二十人第七逢由車隊隊長徐紉蓀（中華書局事務員）秘書二人隊員穆藕初張敏鑒古達程等二十人 
　　第八飛車隊隊長周錫三（商務印書館編輯員）秘書二人隊員　富灼黄榮輝等二十人 
　　　　第九飛艇隊隊長林桂慶（靑年會中學敎員秘書二人隊員印森伯譚海秋王一亭等二十人 
　　第十濳行艇隊隊長周憲章（中華眼鏡公司）秘書三人隊員陳永樞朱友温張士德等二十人 
[詹溫二人昨已開審]  
　　黨人詹大悲與溫楚珩經中國偵探協同新閘捕房中西包探捕獲解送公共公廨諭着押候訂期開審等情已迭誌前報昨日届期由　閘捕房捕頭派令中西印各捕將詹温兩人押解至廨午後二時半由襄讞員王崧生君會同美領博君在正式刑庭開審先由被告代表羅利士律師上堂譯稱此案未開審前已請改期查被告二人於去年十二月十六號被捕時公堂聲明控案然溫楚珩並無提票亦被拘拿遲至十二月三十號始送控告案由亦祇詹大悲一人仍未說及温楚珩雖控詹私造錢票並未述明地點此案應歸何處公堂審訊控案仍不完全故敝律師辯　手續亦未預備且被告見證未齊又適西歷新年停理讞政惟據檢察處聲言此案於四五號訊理今日已將被告帶堂應請展期因所控被告案情原告代表穆安素乃於昨日午後三時半送來所控有二案爲時侷促敝律師不及至捕房詢問被告口供總之控案被告應有辯護理由至第二被告溫楚珩旣無牌票亦無控案已在押兩禮拜應請先行開釋繼由政府代表穆安素律師到堂聲稱被告律師所請改期一層敝律師極端反對總之被告一方面應早預備至控案早經聲明被告假造錢票後復又混用當此　發生後敝律師不知羅律師代表何人至十二月三十號始悉爲詹大悲代表所被告等由江寗拘獲之陳熙供出已於所致羅律師信内述明現案由單上與敝律師致羅律師之信相同被告律師如另有别學聲請改期非正當辦法查案由單於三十號致羅律師信仙祇有上海中國兩字之分别不能因此而請改期即昨日致信至今日時間甚長已可預備即被告見證須聲明何人是否可靠因何不及到堂理由方可改期而所請改期一層堂上可以不准今日請先審第一控告言至此由美　博君與王襄讞分别宣諭開審第一私造錢票案餘案暫緩研訊即據穆律師聲稱原告見證所控兩案不能分開今春江寗拿獲一私造湖北官錢局票之陳熙供出爲首數人匿居上海故奉中政府通飭緝拿鄂省緝拿造假票人甚難被告等將僞票在内地混用於苦力中人迨至用出始知僞票不能行用豈非苦人又苦至供出曹振武由滬逮捕經公堂預審明白其時中政府即聲請將曹引渡與今日同一請求此案已由陳熙供明被告如何僞造如何混用是時羅律師又投案聲稱堂上如開審此案應請飭令原告及見證人等退出隔别研訊穆律師接稱然則被告見證人等亦請屏退羅律師答稱被告並無見證惟有其妻在堂即經中西官宣諭着兩造見證悉行退出復據穆律師聲稱原告見證由鄂省帶滬該見證吳熙元係一盜匪曾與王道仁梁祖思及被告等在滬商議同往鄂省搶刦富户吳即至湖北探得八里圩地方王姓富户回滬糾合二十人由詹大悲給伊千文之僞票二百張並手鎗六支炸彈二杖赴湖北搶刧當被彼處打死二人計共刧金小洋三十二枚金鐲兩副金押髮六隻現洋二百元千文錢票三百張金葉三捆寶銀數錠返滬後在成都路五百三十八號屋内分贓金葉被詹大悲取去作二十一股分派溫得二股其餘每股得洋一百四十元並由詹提取僞票價洋六十元吳等同黨數人已在武昌鎗斃吳留爲破獲僞票案見證至第二控案亦可證明云云又據羅律師聲稱當被告拿獲時若早將案情宣佈敝律師可以預備乃至昨日始將案情送來故不及預審要求改期研訊又據據穆律師聲稱政府公事已送來多天惟見證人須經敝律師問過方可叙明案由不能草率從事是時美領博君與穆律師問答數語（未譯）旋據捕房代表牛門律師投稱敝律師到堂並非與穆律師同意乃與反對即據穆律師聲稱捕房代表律師與敝律師反對甚爲詫異辯論至此堂上宣佈退庭判被告仍帶回捕房定禮拜三（即今日）午後二時半繼續研訊 
　　附誌昨報載穆安素律師於三號與林調查長等在公廨寫字問詢問湖北解來之見證二人由譯員楊愼之律記一節茲悉穆律師並未到廨是日公廨停辦公事亦未帶二見證至寫字間問供昨報所載係訪員誤報合行更正 
　　再昨接襄讞員王君來函謂十二月三十一日報載詹温二人訂期會訊一節内有失實之處囑爲更正但是日本報並未登載此事特附誌於此 
[澈究擔任暗殺之虚實]  
　　淞滬第一警察署巡官李蘭亭在南市寗紹馬頭查獲向爲挑夫之寗波人尹善生一名並炸彈兩枚討逆軍總司令暗殺隊員委任狀及徽章等件詰據供稱此物由素不相識之人所給並代購棉袍雇令赴甬等語飭解廳署司法科訊究等情已誌昨報茲悉司法科自據該署將尹善生及各證物解案後（起獲證物除炸彈委任狀徽章外尙有討逆軍暗殺隊隊員符票一紙書信一函爲昨報所遣漏）堂經提案研鞫據供寗波人年二十三歲向在上海輪船馬頭充當挑夫是日有一素不相識之某甲雇我送信赴甬給我棉袍一件並信札行李囑趁寗紹輪船前往並不說及行李内夾有炸彈等物詎行至寗紹馬頭相近即有警察前來將我拘住實無圖謀暗殺行爲等語司法科查得此案係由某署偵探報告協警捕獲據供各節情有可疑案關圖謀殺情節重大虚實均應澈究昨已將尹善生連同起獲各證物一併詳解松滬護軍使請爲質訊究辦 
[亞細亞報館第一炸彈之反響]  
　　初次擲彈轟炸亞細亞報館案内之楊玉橋現經松滬護軍使署軍法處研訊明確判决死刑電准統率辦事處於昨日午後在西炮台執行槍决宣布罪狀如下爲示諭事案據公共公廨解送擲炸亞細亞報館炸斃華捕萬素生等三名並炸傷工人數名之兇犯楊玉橋一名到署發交軍法處審訊據該犯供認抛擲亞細亞報館不諱查該犯楊玉橋行炸報館傷害多命實屬兇暴已極罪不容誅應即按照刑律三百十一條殺人罪科處死刑以昭浻戒業經電准統率辦事處覆准照辦應將楊玉橋一犯依軍法執行鎗斃爲此示仰商民人等一體知悉此示 
[江寗警廳長糾正訛傳]  
　　淞滬警察廳長徐國樑君因上海西報載南京時事謂有新到之山東籍北軍圖謀作亂經宣武上將軍覺察調兵圍捕鎗斃七十餘名特致函江寗警察廳長王桂林君查詢是否屬實昨得復函照錄於下頃奉一月二號手示讀之殊覺詫異查南京自亂徒在滬作無意識之滋擾後軍警防範周密毫無亂象之可言且鎗斃兵士一層更毫無其事身居寗垣耳目尙周此種誤傳祈速設法糾正庶免以訛傳誤有害公安 
[拆除龍華馬路之電燈]  
　　龍華馬路自製造局西栅起至外日暉橋西首南洋中學堂爲止沿途均有電燈詎自陰曆本年秋秀以來屢被竊賊將電線偷割計共竊去一千三百四十二磅此項電線每磅値洋四角損失已巨故由内地電燈公司議决將龍華馬路之電燈一律拆去凡居户裝有電燈者亦均停止業於昨日將電桿拔除並由該公司查獲竊賊巧根一名昨送警署訊據供認共竊電線九次判令從重懲辦而楊護軍使因聞該處現無電燈恐有匪徒潛匿是以昨飭三十八團馬團長每夜派兵在龍華馬路一帶嚴密梭巡以杜隱患 
[漢口南京兵災後之債務]  
　　全國商會聯合會禀司法農工兩部文云竊本會於本年十一月二十日因組織中美銀行中美商會聯合會商品陳列所召集全國商會臨時會議並奉特令研究債務訴訟結案辦法徵集各省各埠商會意見另行繕禀具陳上供採擇茲漢口南京兩處兵災後債務情形與其他各處逈然不同非普通辦法所能賅括據漢口錢業公所略叙辛亥以後債權債務不能解决實由於官商牽掣審判亦歸無效旣設淸理處之後期限之遠近減折之多寡每舍法以憐情遲速祇能從衆從前承認於官者已經轉貸於商今日取討於商者自應仍繳於官以收爲償難免欠缺官商一律方得平均此漢口錢業債務之大槪也南京總商會提出意見書以兵災損失之輕重爲償還債務之標凖大别有二一爲商民對於公家所負債務理結之辦法一爲商民對於商民所負債務理結之辦法各擬條欵請爲附案禀陳查京師債務亦以所被兵災與各省不同申明原委另擬辦法禀請採擇有案合將漢口南京兩處所提節略意見書繕錄禀陳伏乞大部鑒核俯賜批示施行 
　　漢口錢業公所節略竊維漢口之商務繁重中外交推敝業爲金融機關全場注重前淸咸同以後官商互市財政因之裕如者實由敝業吸收官局銀行之欵周轉市面移有餘以濟不足故商業益見振興也百餘年來相安無異溯自辛亥一役全鎭成墟漢商損失莫可數計致敝業所放各帮之欵並未能完全收還即敝業所負官局銀行之欵亦因之窮於設法山傾鐘應理所自然而債案於以叢生矣審判法庭非但接應不暇抑且解决無方蓋當大刦之餘其損失旣非自致而遇胥溺之衆即呼籲亦復俱窮於是有一開再開仍難判决者矣即或判决仍歸無效者矣而敝業旣居因人受過之中斷無置身事外之理乃至呼天而訴之後仍成束手待斃之形輾轉徬徨於焉三載此辛亥以後漢口債權債務不能解决之實在情形也嗣沐各大部憫漢市之日形凋敝恐涉同歸於盡之危探本溯源知此日之現象由陳事之未淸於是呈准大總統破格栽培始有淸理漢口債權債務處機關設置當其成立之初即有條規宣布凡屬辛亥兵災之債務無論官商均歸減折分期一律解决以昭公允　於本年八月復奉財政部查大淸銀行商欠案内亦載有准予特别減免之文告核與淸理處條規仍相符合寓撫卹於債務商民感戴同深自奉此依據以來各帮所償敝業之債無不減折分期甚有期限遠至十年之久而減成至二三折之微者其以不動產抵債之户尤爲更僕離終欲求一現欵結賬之家幾於絶無其事淸理處僅仲裁之位每至屈法以憐情各帮又同病相憐更覺口衆而我寡兼之舊交可念埋　何忍自由理債有章遲速祇能從衆實逼處此無可如何此敝業近日種種收債有案可稽未敢稍飾之實在情形也惟是敝業對於漢鎭各帮雖爲債權對於官局銀行實爲債務就單簡而言之敝業特居中之一介紹人耳從前承領於官者已經轉貸於商此日取討於商者自應仍繳於官以收作償有入有出此中欠缺勢所難免敝業旣不能收多還少私圖自肥又苦於力竭筋疲别無設措如何收即如何償但求早輕重累而已至所謂減免之恩不過由敝業引渡普及於漢口商民實惠均沾矣獨憐敝業百有餘家當日所投之資本以及頻年之溢餘統計何止數百萬金當茲淸理之時公欵前途尙復如此更何敢妄意瓦全且即令全數犧牲亦復誰懟若更沐恩施格外何啻再生此敝業現時預還公債擬懇各大部俯賜恩准之實在情形也伏維大總統澤被蒼生各部憲恩周黎庶俯念此次兵災偏重漢口敝業問接受害較衆尤烈伏乞俯賜體恤准飭敝業所欠各項官欵均予按照淸理處仲裁成案一例辦理至於各帮旣以寛限爲一致之要求敝業亦無别法爲提前之預備惟有一併籲懇恩施准予寛限籌畫俾使收欵還欵咸遊戴高履厚之天錢帮各帮共荷一視同仁之賜冒昧上陳曷勝惶悚待命之至 
　　南京總商會意見書謹擬南京兵災後各項債務理結辦法繕具意見陳請附案要求并希公决商京總商會提議一商民對於公家所負債務理結之辦法（甲）雖經兩次兵災而實際未受損失者應按照普通債事辦法除免去兵災後 
應繳之息金外所有領借之公欵須悉數償還（乙）雖因兵災受有損失而損失尙不遇鉅者應依甲項辦法除去息金外　欠各項公欵應准以公家賠償之公債票及一切有價之不動產按數抵還（丙）因兵災損失過鉅至不能履行債務經商事公斷處調查屬實願爲證明者　准視公家賠償成數之多寡得以債票票面之實數抵還 
　　二商民對於商民所負債務理結之辦法（甲）雖經兵災而債　債務兩方面均未受的損失者應按照普通債務之辦法辦理（乙）債權債務兩方面均因兵災受有损失者應由商事公斷處切查兩方面實在情形比照公欵辦法第乙項酌量增減爲公平之判决（丙）債　受有損失而債務未受者應比照公欵辦法第甲項辦理（丁）抦債務受有損失而債權未受者應比照公欵辦法第丙項辦理（戊）以上辦法經陳請立案後無論公欵商欵債權債務兩方面均應遵照於六個月内依法理結逾限不理者不適用之（己）如有特别情形爲本法所未規定者應由商事公斷處援照本法酌斷之 
[六續關於雲南獨立之官電]  
　　滬上軍事機關宣布關於滇事之官電已屢 
載前報茲又有南昌戚巡按使通電一則照錄於後 
　　敬日楊適辦選舉議員滇事先由李將軍發電茲又另電雲南唐任蔡戴曁師長旅長團長并帽商會轉達各界其文如下接貴省漾敬兩電殊爲駭詫竊維亂極思治古今常理今日人人有厭亂之心視少數之亂徒嫉如寇讐蓋曉然於好亂者塗炭生靈而不足與有爲也孰順孰逆孰利孰害孰禍孰福百姓如萝已醒安有自命爲大丈夫尙甘附於好亂之徒而未之醒乎揚在贛　贛往者李烈鈞會倡亂於江西矣不數月棄甲而逃從亂之軍隊傷者傷死者死散者散悉化蟲沙贛民被亂徒茶毒之深盼王師如時雨豈有他哉避水火也人心厭亂厥有明證自清失其政網紀蕩然初以爲共和足以救國救民也及重驗之則極與事實相反於是人人欲變便國體全國選舉代表一致贊成君憲推戴大總統再三謙讓迫於救國救民之大義勉徇所請聞命之下到處懸燈結綵士忭於學農歡於野　歌於肆商旅慶於其途文武官僚亦復想望太平希喜起明良之盛遇人心如此踴躍猶得謂誘脅所致哉乃滇省贊成君憲及推戴之電與各省不約而同則又何也要之人心可順而不可逆以全國人之所大順豈滇省偏隅區區少數之亂徒能逆人心而動搖國體夫處環球大通之世誰不自愛其國虎狼不自搗其穴禽鳥不自毁其巢人之於國豈虎狠禽鳥之不如乎愛國之君子方謂國體大定從此可以振國勢鞏國基獨滇省無端而爲邪說所不乘不惜其國之受患轉以資他國之利忍乎不忍况外交頗稱得手各國并不干涉好亂者何所用心藉口竊料滇省士農工商其乎免鋒鏑之禍願享安居樂業之福與各省人心無以異也即軍隊中必有深明順逆利害禍福者其不肯受從賊之惡名倒戈相向患生肘腋意中事耳公等何苦執迷引起全國人之公憤徒自取覆亡之奇慘現在各省異常痛憤𥞊馬厲兵枕戈以待泰山壓卵夫何待言然公等狂悖之電或爲亂徒所假託否則爲亂徒所誘脅當難懸揣主上豁達大度公等趂今日回頭尙未晚也過此則不堪設想矣揚誼屬同寅敢効忠告公等其猛省之並望滇省之軍隊曁士農工商各界其共勸之等語除會同李將軍遵照政事堂感電另行陳達外謹聞 
[内地電車之推廣]  
　　内地電車公司爲推廣營業起見特在南半城自小東門迤南至小南門爲止鋪設軌道預備開行電車茲從小東門至大東門爲止之民國路鋼軌已於昨日鋪築告竣待至路面鋪平再鋪小南門至大東門一段聞預計南半城之電車約在陰曆明年正月初旬即可行駛又聞内地電車近來乘客較多原有車輛尙不敷用故由總理陸伯鴻君向美商愼昌洋行定購車底六部業已運滬交由求新廠裝配車面材料極爲精美其坐位較現有之車更爲寛敞每部價銀六千兩之譜一俟南半城軌道鋪竣即在此段開車 
[行車時刻之復舊]  
　　華商電車公司行車時刻前因地方戒嚴提早停駛受虧已頗不資現有南市交通已漸恢復故自昨晚起照常行駛至十時進廠 
[商借建築監獄之經費]  
　　上海地方監獄業已勘定在西鄉漕河涇購地建築所需經費約四萬餘元已由檢廳長等與承辦委員　君等往返函商禀准上 
 
 
 

Page 11

 
 
事擬向上海縣沈知事商借銀一萬兩作爲開辦經費一俟舊監獄基地召變當即歸還云 
[南洋足球隊凱旋]  
　　上海三大學足球聯合比賽之優勝者爲兩洋公學（即實業專門學校）内地三大學之優勝者爲金陵大學南洋足球隊經於月之一號往南京與金陵比賽時南京男女各校均往參觀約達四五千人兩校球隊聯袂入場壁上觀者皆拍掌歡呼銀角一鳴球員馳騁交綏僅五分鐘南洋先鋒隊奮前直搗衝破金陵之守隊遂勝一球其時掌聲如雷及五分鐘南洋先鋒隊又由左先鋒隊高吊一球中堅先鋒遂以首抛入龍門此以奇制勝金陵隊見南洋攻勢太猛退而固守相堅持者四十分鐘暫行休息再戰南洋隊復取攻勢僅五分鐘即勝一球惟金陵隊雖敗其英猛奮勇有不可一世之槪轉取攻勢其先鋒隊之中堅如虎馳跳衝過南洋守隊遂勝一球五分鐘後南洋又勝一球金陵隊勇氣未嘗稍衰復勝一球於是南洋四勝而金陵二勝此役兩隊極奮勇亦極文明洵可慶也聞本月八號下午二句鐘（星期五）金陵隊來滬至南洋公學草場復行比賽云 
[夜校學生之交誼會]  
　　昨晚八時寰球中國學生會夜校舉行交誼會學生到者三百餘人主席楊德鈞君先報告開會宗旨及秩序繼請童星門君演試射覆無不命中次史文欽君謎語復繼以游戲兩則頗饒興味莫不鬨堂末由徐紉蓀君試設啞謎給發福引劵至十時始告散會 
[支配賬欵之不同意]  
　　本邑公欵公產經理處因上年風灾賬欵奉省派定五千元現接縣公署飭知已由省署撥發到縣飭即籌議辦法具領等因遵即函約十九市鄉各經董於本月三日開會集議是日各市鄉經董劉東海劉挹雲潘作仁王際亨陶叔延施安生陳友儒楊秉衡錢蔭庭沈肇剛王子雲李焦軒趙志熙嚴味蓮等均到會當經該經理處經理丁賡堯宣布開會緣由請衆討論各經董主張不一有謂此欵宜按各鄉民種田之多寡分别散給者有謂宜移辦公益事業者嗣經决定由公欵公產經理處先將賬欵領出再議用途昨丁經理已將開會情形具詳沈知事請領賬欵矣 
[商業學校之擴張]  
　　惜陰公會之商業學校開辦一年有半學者甚衆惟因囿於校舍未能博收茲特重訂規章擴充學額凡在該校肄業一年以上學行兼優而力不逮畢業者經校長敎員公認並得貸與學業上一切費用迨畢業後陸續繳還凡國文通順品行端正確係無力而有志求學者亦得覓殷實商號作保來校肄業惟半途中止須向擔保者追繳全費其學級則分正科預科預科須有初小畢業或相當程度正科須國文淸通英文有三年程度均須考驗正科授以（中文）商業道德國文歷史中國商法經濟學圖畫體操（英文）文學經濟學修辭作論商品學簿記學商法學商業文牘商業歷史世界地理商業地理銀行學保險學商業名稱商業會話代數幾何三角繙譯德文速記術拍字術預科授以（中文）商業道德商事要項商業簿記商業尺牘商業歷史商業地理商業法規商品學體操（英文）文學讀本文法算術地理尺牘繙譯會話造句至其年限正科三年預科三年納費正科每年五十元預科二十四元膳宿費七十二元半膳費二十四元分二學期預繳操衣書籍自備 
[敎會紀事三則]  
　　北京基督敎聯會電請上海滬江大學校董君續行委辦會誠君及傳道聯會敎務各機關轉知各敎會定於五號爲國祈禱一事本埠基督徒以與前年合禱之旨不同均不贊許業已電復聯會 
　　倫敦會中西男女敎師敎友於一月二日起八日止每日四時半至五時半行世界聯絡新歲祈禱經總書記宣佈遵照漢口聖敎書局所訂之事序單按題開禱第一天柯駿行第二天李福江第三天孫雪山挨次主領 
　　本埠天安堂自立會定於六號晚六時開年會更舉職員報告會務請誠敬一牧師演說並置晚筵聯絡情誼昨已柬邀堂議會全體議員一體參列 
[發現受傷女屍續誌]  
　　戈登路捕房境内新木管山路地方前日發現年約五十左右之刀傷女屍一具已略誌昨報昨經該捕房將屍載送斐倫路驗屍所由公共公廨中西官關博兩君帶同檢驗員蒞所驗明該屍共受刀傷三處均中要害驗　有孟善發投案禀稱死者爲我之姑母段孟氏年四十九歲山東人生有兩女長中大柳其名大洪年尙幼稚求乞度日等語旋傳大柳訊問據供伊母於二十六日出外不歸至翌晨囑大洪尋覔始悉已被人謀斃請求伸雪中西官判孟　發將屍收殮聽候緝兇嚴究 
[電車碾傷工人]  
　　前晚六點餘鐘華商九號電車由西門駛至小東門有該公司小工薛金　與滬杭車站工頭劉桂寶乘車至法租界民國路自來火行街口二人匆匆下車薛立足不穩跌入軌道致被車輸碾傷右足　頃刻暈絶後由該公司車送醫院療治然已不免殘廢矣 
[鄉民受傷殞命]  
　　西南鄉長橋鎭東灣頭農民王克昌前在地方審檢廳控沈文艷沈德裕奪取魚綱向之索還被毆受傷等情當時即經訊實以沈文艷等傷害罪當然成立判令監禁二月王克昌着回去自行醫治在案不料王歸家醫治無效延至昨晨身死屍子王友　即以其父被毆傷斃等詞至地方廳報告請爲相驗林檢察長諭候次日（即今日）派員往驗 
[女工斷指之痛苦]  
　　婦人吳陳氏年二十六歲家住引翔港向在楊樹浦高郎橋新怡 
和紗廠做工日前在廠工作時偶不經心被機器軋斷手指四枝歸家後被翁姑丈夫等逐出惟該氏母屬無人無家可歸前日在華法交界之民國路迷路由淞滬警廳偵緝隊士朱仁泉查見解送司法科訊悉前情判暫送普育堂醫治一面派探會同五區四分所查傳該氏夫屬到案再行核辦 
[地保虧欠錢糧]  
　　二十六保二十五圖地保徐柏生虧欠錢糧六十七元有零屢催延宕昨由沈知事飭吏將徐拘案略詰判令收押限三日措繳 
[兩次騙取烟土]  
　　婦人陳吳氏控粤人李日泉串同楊善卓成兩次騙取値洋九百元之烟土等情昨由捕房將該被告等一併拘解公共公廨經中西官訊供一過判仍押候提齊同黨併究 
[私帶烟土]  
　　顧子惠私帶烟土四包計一百數十兩爲水巡捕房探捕查獲昨日解送地方檢察廳請爲訊辦 
[借票係是揑造]  
　　陸雅囝與陳榮生等前日在西門外將賣笋干之傅桂山軋住拆梢洋數十元傅即鳴警扭控第二區警署陸呈出三十元之借票一張當經王警正察得借票係是揑造命傅將陸扭控上海地方審檢廳訊辦兩造到廳後因在停辦公事期内諭飭傅於次日來廳起訴 
[私毁議單案展期復訊]  
　　裕昌裕順等煤號同控沈梯串同葉新齋趙積香私毁利昌恒記兩煤號議單一案昨經公共公廨復訊原告延律師到堂聲請展期各被告亦均延律師到堂辯護中西官判被告分别交保候再訊核 
[復訊揑造莊票案]  
　　南京路已閉國順國貨號内之王竹淸陳茂濟張炳年等曾將揑造之晋源莊票先後向保泰瑞成成泰源豫豐泰等四十二户騙取値洋一萬餘元之綢緞各物被控捕房由探將王等三人拘解公共公廨訊供收押在案昨晨復訊各原告公延律師上堂聲訴前情請爲追究訊之王等亦延律師到堂辯護關讞員商之美領博君以原告衆多未便隨堂審訊判被告帶回捕房候再訂期研訊 
[女子尙無下落]  
　　浦東爛泥渡客民徐德寳之女翠娥忽被紀鉅林誘逃無蹤昨經徐將紀尋獲借證戈桂生扭控第三區警署當以翠娥尙無下落函送地方檢察廳訊明究辦 
[女子控告巡捕]  
　　公共公廨關讞員昨晨與美博副領事會訊捕房瑣案畢正欲退座忽有女子許根妹投稱昨晚出外購物被某捕房華捕王嘉臣攔路調戲請爲提究中西官諭令退去候查明核辦 
[娘舅隨後追來]  
　　謝福生在閔行鎭誘拐掃人仇王氏於昨午乘輪來申爲該氏母舅吕根元跟縱追獲鳴警一併拘送地方檢察廳留候訊究 
[不認串拐女子]  
　　楊樹浦路一千零七十三號門牌居户徐蘭生偕女賣珠控某紗廠工人王桂生與徐羅氏（即小妹）串拐伊妹徐小妹等情昨由捕房將王與羅氏一併拘解公共公廨經中西官訊供不認判仍分别押候查明於下禮拜二再訊 
[山東人拐匿小孩]  
　　山東人孫山誘拐　袋角潘正昌之十歲男孩潘小五子及九歲男孩殷和尙藏匿楊樹浦希圖販賣被控查獲昨將孫與兩孩拘解公共公廨經王襄讞會同美郭副領事略訊一過判仍分别還押候查明再訊 
[竊洋案改期訊核]  
　　南京路福和烟公司在公共公廨控謝永生竊洋六百餘元一案昨晨復訊據原告代表斐司律師上堂譯稱被告由警局提來現因浙江鄞縣見證不及到堂請仍送回警局等語中西官判謝仍還押候下禮拜二再行訊核 
[訊究搶物匪徒類誌]  
　　匪徒張小福在北江西路攫取羅麥氏金押髮圖逃由捕追獲昨解公共公廨經中西官研訊屬實判張押西牢三月示儆 
　　七浦路一千一百十七號門牌茶棧主馮桂卿控無賴方阿毛糾衆攫取銅元三千枚昨由捕房將方拘解公共公廨經中西官訊供不諱判方押一月示儆 
　　匪徒王新大前日因在廣東路攫取陳周氏金控耳圖逃當經該氏鳴捕追獲昨解公共公廨經中西官訊實判王押兩月示儆 
[過犯潛入租界]  
　　沈阿三前因犯案五次逐出租界有案今又潛來被探查見拘獲解請法公堂訊究訊之沈供稱以後不敢再來求宥判押八月期滿逐出租界如再潛來加等究辦 
[誌謝]  
　　中國體操學校今日開圖畫手工成績展覽曾昨承惠贈人場劵二紙中和國貨藥房贈益腦補心汁兩瓶書此誌謝 
氣候報告 
[（上海徐家滙天文臺天氣測候報告）]  
　　已過者之報告一月三日菲利濱颶風向西北偏西進發小吕宋報稱颶風逐漸蔓延中國北部有反旋風海濱一帶有方向甚不定之涼風四日上海天氣晴燥而微暖東北涼風殊爲和平氣壓漸降四日下午四二十小時内上海氣候温度至高五六·六至低四○·四去年同日至高四三·六至低三四·六　　未來者之推測四日下午四時三十分豫測中國北部反旋風甚大信風復發全海濱大約有自北至東北之狂風天氣銳寒而错沉且有數處降雪 
來函 
[倪潤生來函]  
　　報載新北門内盧家弄盛豐烟紙店爲陳錦卿倪潤生合股開設等語不勝駭異潤生所開烟紙錢店爲協源潤與陳錦卿各營各業事關鄙人名譽請即更正以昭核實協源潤倪潤生鞠躬 
雜評二 
[樂觀態度（訥）]  
　　語言行動心之表示也語言行動之發於外者態度是也態度之流露根於心自必隨心之欣戚爲移轉心有所憂懼則現悲觀態度心有所喜悅則現樂觀態度决不可以矯飾之也忍涙作笑容弱媳見悍姑之態度也然而决不能掩其悲今我商民之態度回如耶各得意人物之態度何如耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[弔友人得官書仿賀進士王參元失火書] [  山陽宋焜]  
　　昨接手書知閣下得官職長才得展僕始聞而喜中而疑终乃大戚蓋將賀而更以弔也紙短情長猶未能詳知其事若果榮任要缺樂享得祿乃吾所以尤弔者也閣下讀詩書習政事惟福國利民是望也今乃有風虎雲龍之遇以擢授高官而閣下素抱之經綸或得施諸實事吾是以始而喜也凡人之言皆曰福兮禍倚人事之不可測或將被惡名也始也涉足仕途於是有高爵之封有厚祿之養偶一不愼而陷於刑辟古之人皆然稽諸歷史可徵雖賢人亦不能持盈保泰是故中而疑也以今日官方不肅蠧國帑剝民膏實爲萬惡之藪而阿媚取容於上官以取顯貴者蓋比比焉故諺有之曰做官無異爲盜士之稍自愛者皆深隱不願仕貧賤如余獨廉恥之心未盡泯滅而不欲出仕以好官之難做而易染惡習也苟守正則不能一日安其位僕默察民國以來見升官發財者往往皆奸邪小人痛惡之是僕恨官場而甘隱居久矣非自今日始也近嘗投稿於自由談自幸得附於輿論機關得秉其筆以痛駡官場之罪惡時亦見採於報端猶有不畏駡而求官者僕良恨措詞之不嚴立意之不深而不能感化彼等之心每於繕文稿時而痛之乃今閣下亦同流俗人之見凡僕之駡文如未聞睹伸辣手刮地皮以示其得意而閣下之才能適誤用以自汚其淸白必致聲敗名裂是高官厚爵之害吾子也雖僕與閣下十年之相知今不能循情爲閣下寛也一朝失足使多年至友不願與君交投稿作諧文駡子而不惜雖欲如向之情投意合其可得乎於茲吾有恨於子是以終乃大戚也古者朋友責善禮有忠告之義匡救其惡君子所許今吾之所陳若是渴望君改過故將賀而更以弔也辭職歸耕其爲樂也大矣伏維晒納焉 
栩園詩選 
[書懐] [  陳蓉仙]  
　　富貴功名匪我思任他世俗笑書癡違時所賴頭顱硬媚藥難將骨格醫幾見英雄能獨立本來豪傑少相知平生不眩風雲會難得龍潛蠖屈時 
　　福與文齊沒處尋難澆塊壘酒空斟黃梁未醒當頭棒白裕能甘抱膝吟不易順從惟世俗最難逆料是天心眼前早分無知已欲說牢騷沿自禁 
　　與世周旋費剪裁亡羊安用再徘徊樓縱好憑他造麟閣何曾爲我開心事願隨流水去功名偏要逼人來熱潮起落三千丈誰爲關弓上越臺 
　　那許　塵染鏡臺半生知已幾人來傷心赤子誰能救裹足黃塵踼不開直道本來容倔强歧途安得不徘徊自景骨格原非賤整備槐衫稱體裁 
欲挽狂瀾力尙禁誰能如我愛君心設身豈肯埋頭睡嘗膽何辭苦口吟舌可戰人三寸在酒能熱血一杯斟所憐世界昏沈久那有賢豪秉燭尋 
　　人問誰識鄭當時數盡天涯少故知出處量無才可恃世情惟有俗難醫登樓王粲何甘隱投筆班超未是癡一石文章何用處枉將才調說陳思 
栩園詞選 
[江城梅花引題筝樓聚影圖] [  章松]  
　　一巵别酒爲君傾酒兒淸涙逾淸欲唱陽關歌曲咽難成樓外楊枝聲瑟瑟漏頻點馬驚嘶到五更勸君勸君慢行程天未明陰也晴住也住也去不穩且叙離情酌我重斟拚得醉時行細數歸期恁樣遠要君聽舊檐鈴新雁聲 
[水龍吟再題筝樓聚影圖]  
　　夜來紅燭熒熒涙珠穿起風流線劉郎前度蕭娘未嫁休傷團扇兩兩三三朝朝暮暮豈無方便况棟花風信棗花簾影依舊見桃花面猶憶去年腸斷夢惺忪光陰如箭玉人何幸眉舒翠黛來同歸燕斗帳香濃綺窗春暖九香深院謝蒼天成就靑衫紅袖雙雙如願 
[八聲甘州前題] [  鄭寄伯]  
　　倚紅窗細柳展新顰纎繊握春葱又羅襦散馥玉璫弄韻雙照靑銅忍話長亭餞别灑淚歎飄蓬彈指離人事溝水西東卻喜鴛鴦成對任銀燈剔燼低訴芳衷把　盟重證雲髻擁玲瓏傲明河天孫期誤待鵲橋塡就儷長虹還愁是夢鄕人晤星眼朦朧 
小說 
[俠情小說紅蘩蕗别傳] [  天虚我生]  
　　第四章（續） 
　　白浪琪初不慮夜深尙有客至則亦不期一愕及見勃斯則嬌笑曰勃斯汝耶今夜東風吹雪汝殆隨風而來歟聲嬌如黃鸝又如幽谷鳴泉淙淙如曳金玉亞猛不覺遍體酥軟幾不自主而勃斯一手則已輕握美人之玉掌而以一指自掩其唇曰吾之美人願毋更呼吾名此間耳目多也折浪琪聞言復呈嬌笑然顏色亦頗不自寗嚶嚀言曰吾友膽細哉實告君彼保安會長固已許我縱偵探耳目布遍全國亦决不闌入無臺垂幕之背蓋如吾輩亦登斷頭台者則彼等國民代表每夜又從何處覔消遣地耶勃斯笑曰女郎亦作慘厲語耶白浪琪色微動雙蛾乃不期而蹙彼蓋雖身處於温香繡錦之中然一念及巴黎流血之狀芳心亦不無忐忑顧其雙回之内則仍滿貯笑容曰勃斯曷入室小坐此間燈頗　久立令人無歡言次遂牽裾先行勃斯從之且引手以招亞猛亞猛當二人語時退處勃斯身後蓋爲美人容光所照轉覺無地自容今見勃斯召已膽始稍壯即躡蹤而行遂入化裝之室此室雖亦不過一尋常化裝處然而一經美人居處則香温玉軟即别有一種旖旎之態銀奩粉盒雜陳几案而名花異卉尤遍置殆滿類皆爲來賓所贈者香氣流動時時襲人衣袂白浪琪乃回顧勃斯將肅之坐視線旣𢌞與亞猛覿面矣亞猛初涉情場態殊腆腼而白浪琪則天眞爛漫轉見洒脫因曰麥歇貴姓亞猛初不料美人竟能垂問喜出望外乃鞠躬答曰鄙人爲聖皆司今幸得見姑娘殊爲三生之幸白浪琪聞語不禁𢌞眸以視勃斯曰聖皆司非即······亞猛續曰然安東尼聖皆司實爲鄙人從兄其人或爲姑娘所見知勃斯亦續言曰姑娘吾友亞猛聖皆司初未嘗與安東尼共事彼蓋素居项倫初至巴黎耳白浪琪𢌞眸一笑顧亞猛曰君乃居英倫耶英倫風景如何亦能爲我言否吾聞海島風物實勝大陸每欲往而不得暇但終有一時遂我素願也又曰勃斯汝奈何不坐勃斯坐白浪琪亦就一繡榻坐而虚其半以目視亞猛亞猛知旨遂亦坐而其誠摯之目光則仍注於美人之面白浪琪乃不禁微頳因取案上花球以遮嬌面唯其剪水之雙瞳則仍轉注亞猛有時四目相値則二人均頳蓋其情絲一縷固已息息相通矣 
[奇情小說秘密汽車] [  東埜譯]  
　　第十五章（續） 
　　滕達歎道可不是嗎柳仙以前雖然不滿意他哥哥也不過爲嘉而德結識一班狐朋狗黨暗中大大的替他惋惜至於怨尤之心是一點沒有的所以一到死生契闊之交天性之親油然發現倘使那一晚嘉而德畢命在鎗彈之下他與我的關係可想而知世界上温柔艷福只好讓你們一對小鴛鴦專利的了勃立南道現在呢滕達笑道現在何須說得他的意思自然同茉莉兒一樣勃立南道這二三年内我和你通力合作那一件事不曾幹過出險入夷行所無事不知怎麽樣一涉床第私情心頭就覺别别跳動越要抑制偏抑制不住可見婦人女子實在是天生尤物最能移易人家性情滕達笑道夠了你要移易性情這地方到了勃立南見汽車夫麥開已把車子停在亞拉夫公爵邸第前便和滕達連翩下車管門僕役領他們到了應接室内略坐片刻公爵夫人里芙匆匆忙忙的走進來滿面笑容眼中却是含着兩包樂涙說道你們兩位來得正好喜信報君知前晚皇后陛下降下一道密旨令我帶領密司茉莉兒和密司柳仙即刻入宫覲見我等不敢怠慢趕緊乘着車子盛服入朝皇后陛下左手携着柳仙右手握着茉莉兒賞鑑之下温語嘉奬并且面諭我們說娟娟此豸我見猶憐旣是勃立南滕達二位少年英雄的佳耦有大功於國家擬請皇帝陛下傳旨特赦他們的父兄一則示皇恩浩蕩二則挨周和嘉而德兩人經此曠世難逢的寛典自能洗心革面較用刑尤有功效三則茉莉兒柳仙兩位容貌德慧都時天仙化身心裏憐惜不過寛待他們的父兄也算是愛屋及烏之意我們當時靜聆皇后一番温諭感激滋零謝恩退出這個信息我只告訴你們兩位你們在這數天以内須要嚴守秘密於是勃立南和滕達喜動顏色齊聲答道遵命 
[ 
[京都天德堂立保單]  
重症立保單世界無二若用霸　　當殛火焚 
立保單包醫男婦花桞險惡毒門全科 
來堂包醫出立保單○近見海上治梅毒之醫藥愈出愈多再看各報所登之告白言語無不八仙過海各○如備○透骨搜毒丸每打廿元過期不愈即還原洋○誇自能考其實在均是謠言惑衆説的巧妙醫治不療病家不愼必上圈套誤投庸○外丸○珠黃下疳散每瓶二元醫金藥資分文不取○醫亂服凉藥倒提霸品毒攻内道後來倒發輕者殘廢重則難保本堂主人喚醒同○埠散○魚口内消丸每瓶四元特備男女養病房間○胞指引病家切勿膳絞本堂奚占一醫士在申治症多年素以誠實不欺從不登報○不膏○立止白濁丸每瓶一元用有招特專伺病人○自誇近來世界上醫藥如林眞假難分故將緊要之言告知諸君本醫生苦心考擦○便丹○便毒白消膏每張一元膳宿靜養隨便往來○花柳一門臨症耑用祖遺家藏秘方靈藥無論男婦新舊梅毒透頂遍身紅斑潰爛○來函○癩癬疥瘡藥每付一元代煎湯藥藥不忌口○瘋　鼻陷紅白淋濁下疳魚口或誤服輕粉水銀等症均可來堂包醫包愈如有的○申購○小腸疝氣丸每料四元生育照常房事無忌○保可以愈後受謝非别家假冒名醫空文誓咒混售劣藥可比　者鑒之門診隨到○就妥○千金化痔凡每料八元諸般營業不誤公事○隨看請認明上海四馬路羣仙戲園東隔壁天德堂牌號方不受無恥奸輩朦騙也○醫便○婦女白帶丸每料二元 
[說部叢書第一集一]  
全書一百種　定價二十元 
本館所印說部叢書皆係新譯新著之作、饒有趣味、早已風行一時、積五六年之力、始得完成一百種、計一百三十一册、茲特裝成一木以便購者得窺全豹、茲將第一集書目列后、 
●言情小說天際落花三角 
有一婦人、被男子自塔頂推落、同時别有一男子、亦偕其情婦遊塔上、以嫌疑被捕、遂橫生無數枝節、情事離奇、不可思議、 
●偵探小說劇場奇案四角 
有學生姊妹二人、因承襲遺產、被人窺伺先殺其姊、并欲及妹、妹之未婚夫、厯盡艱辛、偵得眞相、而獲正兇、 
●科學小說夢游二十一世紀二角 
是書爲荷蘭哲學士所著風行歐洲、書中所述、皆本格致之原理、推世界之進步、奇想天開、新理疊出、 
●偵探小說補譯華生包探案二角 
華生所輯包探案、久已風行、本館又覓得六則、爲各譯本所未見、特補譯之、以貽世之愛讀偵探談者、 
●冒險說小仙源一角五分 
瑞士人攜妻子、航海觸礁、至一新地、以田獵漁樵爲生、觀其經營締造、足爲獨立自治者植一標影、 
●偵探小說案中案二角 
英國某女得匿名信、邀往戲園、女約福爾摩斯同往、旣至、晤某甲、又往見甲兄、至則甲兄被刺、福於江上偵獲兇手、此女後與華生訂婚、情節離奇豔麗、 
●科學小說環游月球三角 
美國有格致家數人、欲游行月球、造一極大之礮、配用合宜之火藥彈子、測準月球軌道、三人入居彈中、旣放礮後、彈子飛出、忽彈落稍斜、不能入月、而相距極近、環繞一周、盡見月中眞相、●神怪小說英國詩人吟邊燕語英莎士比著林紓譯三角五分 
莎爲歐洲詩聖、其所著述、梨園演唱、至今勿衰、此爲其詩之紀事、凡二十則、林君爲譯出、全書約五萬言、光怪陸離、别饒趣味、 
●倫理小說美洲童子萬里尋親記林紓譯三角 
一童子、年僅十一齡、父母遠客他鄕、隻身就道、訪問縱跡、歷無數苦難、渡大西洋至巴黎於無意之中、卒遇父母、遂得完聚、摹寫童年思想、情景逼眞、 
●偵探小說黃金血三角 
英國婦人、冒認前室姓氏、冀得其母家遺產、繼知本支有人、潛謀殺之、後經包探破獲、案情奇幻可觀、 
商務印書館發行 
[古今情海]  
特價十天　全書洋裝八册　價洋二元　特價一元 
本局斯輯搜羅繁富絕後超前分門别類尤見精確茲因印刷所特遭回祿印成之書均付一炬致愆出版之期用特加工趕印准于陽曆五年一月底出書特價本應停止實因遠方函購多如朿筍用特展期至五年一月五日截止以一千部爲限聊答惠顧者之盛意茲將本書之類目列下 
情中貞情中烈情中義情中譜情中俠情中豪情中愛情中　情中私情中緣情中靈情中化情中媒情中感情中幻情中正情中憾情中仇情中報情中累情中妒情中淫情中浪情中神情中鬼情中妖情中外情中通情中蹟情中案 
上海棋盤街文明書局發行各省中華書局代售（四十　） 
[女醫者]  
一名日用衛生寳鑑　出版廣吿 
是書爲醫學大家繆乃澄先生所譯分上下兩大編全書共數十萬言所載最新療病諸法不下數千則皆根究最新醫理作爲問答體凡一切疑難雜症及秘密不可吿人之男女生殖器莫不說明病原且均有治療及預防之方法至於家居旅行應用衛生諸問題應有盡有包羅萬象洵爲衛生之寶鑑苟備一册於座右無異常置一良醫於室中倘偶患各項疾病即可隨時檢查以施治療其效用有遠勝驗方新編萬萬者無怪各國衛生家咸奉爲圭臬也洋裝精本一厚册便於携帶定價一元四角　 
經售處棋盤街廣益書局掃葉山房四馬路國華書局發行所六馬路松盛胡同東方書局啓 
[愛國月報出版披露]  
本報徵文早經披露報端現已組織完善定於陰曆本月終出版茲將五大特色略爲公布（一）宗旨純正本報專以發明眞理毫無黨見偏私或有欵本報與前某報同名者請閱第一期當知眞相焉 
（二）文章優異本報特聘當代文豪分門編纂議論正大莊諧雜出其理想之高超筆意之神妙最足耐人尋味 
（三）内容豐富本報内分社論譯件法令時評紀事文苑樂府說部雜爼餘興共十類都十萬言無美不收無體不備足可使閱者開拓胸襟發揚興致 
（四）圖畫新頴本報各類均插有各種新奇之畫片不獨可以助興而且易於觀感 
（五）裝潢精美本報悉用本裝成册並聘著名書家繕寫俾閱者足可欣然爽目尤便收藏以上五大特色祇略陳一二購者閱之定知其言之不謬也本報月出一册定價大洋六角預定全年十二册價洋六元發行處各省大書坊均有出售　總發行所上海新垃圾橋北洽興里燮記書局 
[新編給圖永樂演義]  
是書依據正史編成演義事跡確實文意通暢每卷加繪圖像于明代諸事最爲詳備毫無荒謬淫邪誠說部中之上乘也全書一函用中國粉連紙印工悉臻考究裝訂精美欲購此書必爭先覩爲快每部定價大洋四角上海總發行處棋盤街掃葉山房二洋涇橋五洲書局各省大書坊均有售處 
[一瓶全愈立止白濁丸]  
本窩秘傳良方水惜工料精造丸散專治三淋五濁等症立服見效每瓶半元十寶搽疳散每瓶五角花柳解毒酒每瓶一元婦科白帶丸每瓶四角上海二馬路晝錦里口廣東仙壽窩啓 
[止痛斷根心胃氣痛散]  
玉樹神油 
此散專用珍珠茄楠等品精製爲散專治各種氣痛不論新舊老症立服立愈大瓶一元小瓶六角零售大瓶一元中瓶五角批發克己舖設上海二馬路晝錦里口認明鐵拐李爲記　廣東仙壽窩啓 
[白濁香甜露]  
此露治五淋白濁眞如仙丹一般靈驗且極香甜可口如溺管十分刺痛小便不出痛苦到要命一服此露立即利水止痛即愈每瓶三角上海抛球場北首杏林軒啓 
[京都致和堂戒烟茶葉香片]  
本堂之戒烟茶葉香片久已馳名遐邇皆知無無老癮新癮包可戒斷妙在戒時絕無辛苦胃口加增無他皆因泡製得法故耳近日烟禁森嚴時機已迫不趁早戒脫更待何時本主人爲便利購戒諸君起見特托上海大馬路晝錦里橘香閣廣東藥丸號代理賜顧者請向該號購辦可也大盒一元小盒半元批發公道用詳仿單 
[参茸野述海狗腎補身衍慶丸]  
本草云海腎狗一名腽肭臍其性大爲養腎補身一切諸虚百損五癆七傷腰膝骨痛四肢乏力以致耳目昏花精神恍惚百病叢生此乃先天不足後天失　服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子不病　年輕損傷之人服後轉弱爲强然白髮老翁久服此丹　病　然弄璋之喜指日可待且能壯筋骨强血氣補命門益丹田開胃健脾活絡培元固本養血烏鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家不靈請來一試如有虚言欺人天地難容其價每料雙料二十兩洋三十六元每兩洋二元每盒洋五元單料减半另有始創參茸補身衍慶酒大瓶四元小瓶二元功效與丸同如購十瓶照碼九折又婦科續嗣降生丹此丹專治婦女經水不調前後愆期赤白帶下等症功能調經旺血止帶煖腎如服此丹何艱伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中市西鼎新里内京都天寳齋謹啓]  
 
 

Page 15

 
 
   
 
 

Page 16

 
 
   
 
