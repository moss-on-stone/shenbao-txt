# 1885 - 229 - 4904441

 

Page 1

 
 
[四十八號畫報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報首之畵譜一圖豕一圖羊均係任君早長所繒筆墨之妙賞鑒家早有定辭　煩贅述准于初六日出售後附淞隱漫錄圖說一則此布　 
[論現籌賑欵之難]  
　　目前辦賑之難較之曩年晉豫災荒殊兒棘手盖前數年各省生意局面雖不十分起色而以視今日之窘迫則尤綽綽有餘四民之中士農二者業皆世守旣無大翻覆亦乏多贏餘若工則自食其力雖巧匠良師名譽隆厘終以一分之技藝致一分之財力有十分者亦致十　欲其常有餘資可以爲博施之舉者戞戞乎難矣至於商賈者流其資本之鉅砌原不從同然而長袖善舞操奇計贏巨商之力足以使通市之盈虛出於掌握擴而充之則天下財貨之源流亦悉萃於一人之操縱故其資可以轉移其功可以挹注以言籌賑苟舍商人而弗之求焉又將奚求哉上海爲通商　匯之處襄年捐賑以蘇揚杭滬爲四大柱捐册所頒徧於江浙兩省且漸及於他省迨後綜稽其數四處之　惟滬爲最　此可見集資之法當在商賈輻輳之地也自是以後北路旱災逐漸平復大祲已消天休滋至籌賑諸君應亦可以息肩乃不虞水旱偏災無處不有天意若甚嘉滬上籌賑之力而不肯遽令釋手者然人之欲善誰不如我後先濟美具有同心從前辦賑諸公有因急公好義爲當道登以薦剡榮之官階者近年以來出而辦理他務如電綫等局一切公司憲委煌煌居然總辦會辦彼其初心原不藉籌賑以爲進身之階而勞勩所在宜沐恩施亦旣出山卽不能再顧賑務於是絲業會館之施封翁少欽接辦其事直至今日不能歇手去歲應賑之處大抵鄕鎭一縣城或山起潜蛟或雨成積潦或旱魃爲虐或風汛成災需銀固不必百萬用人亦無事太多而封翁在滬不過收支欵項與四方善士書函往來多收則多賑少收則少賑不必癉心竭力以飢民之性命伺於其身也乃今年忽有兩粤之災其被害地面與曩年晋豫旱荒赤地千里者相去無幾且旱則漸飢漸死而水則倉卒淹浸田舍人畜同時皆没所遺而未死者居不得居食不得食其苦狀更十倍於前凶耗傳來心贍碎裂炊成無米徒喚奈何盖施君接武諸公辦理此事亦旣五六年於兹遠近聞知無不責備於君而滬上集資至於今日直如羅雀掘鼠之難卽有好善如施君者擬爲出而襄助無如連年辦理諸章程之外已别無良法故亦不敢輕任其事也歴登本報所收各處助資數目淸單與夫陳竹坪善士别出心裁躬親諄勸俾滬上紳商之稍得過去者咸重陳君親勸之雅而服平時好善之名力能出資一千者以陳君之故則多至三千五千兩處所　欵目煩多然以比之曩年晋豫之賑則十未滿其五焉噫嘻風會日下市面艱難卽施君與陳君之心若力亦徒嗟　不逮可謂難矣鄙人竊有所願者當年辦賑之時適値壬午正科鄕試當日經君謝君特創一會名曰元魁奪彩會廣勸應試士子各出其資滿千號則集洋一萬元以九千元助賑而以一千元爲中式者赴都之程費後因創辦稍遲不能滿號而江浙兩省與順天南血中式者共有六七十人榜發之後各孝廉有將應得之程費仍以充賑欵者此舉雖未有大裨於災區而藝林傳播引爲美談况掮資不過數百人而獲雋竟十得其一足見一念之善十餅之微遂得注桂籍之名　獲登科之報吾儒家世寒素束脩膏火縱不甚優給而仰事俯畜綽乎有餘則五元十元之資當亦易於措辦竊謂今年而或仿行則聞風興起自必不少决不至於不滿千號也然而此法收取實難各處寄册遞函輾轉相勸　無瑣碎吾意不如應試士子各發善心自量其力自數元以至數十元皆可樂助蓋應試之人摒當至省其極寒者除納卷謄錄房租飯食三場供給二三十元之費幾欲搜括無遺其家有餘資者則賃住大屋僕從數人起居顯綽飲食豐腆以及冶游之所耗鑽營之所費蓋不能以百十計吾謂於此中用度略爲節省雖倍蓰於元魁奪彩會之所輸亦自易事而存心如此獲報　知舉凡無益之于求一槪可以屛棄矣雖然籌賑諸君苦口良言上而顯官下而細民莫不感動善念急其當急固不獨應試士子宜然也鄙人所見夫亦言其所能言而已 
[英俄和定]  
　　昨日文匯報舘分發傳單云英京來電言阿富汗一事英俄議和業已大定俄廷本欲於阿富汗　　之蘇爾非加地方與英分疆畫界以致齟齬刻下俄人情願退讓故克言歸于好云 
[甄别情形]  
　　六月初三日京歸金臺書院秋季甄别輪應順天府府尹畢尙書道遠命題尙書以公事殷繁未　　遑親莅遂派員來院經理辰刻一委員晶頂煌煌衣冠濟濟鵠立二門口監視門斗唱名發給卷票始尙有條不紊繼　人益擁擠冒名搶票等情紛紛而起戶部某司員亦蹈此習適爲本人扭住定欲索還司員出言不遜其人大怒奉以老拳一時旁觀勸解聲當局喝打聲嘈雜喧囂無異戲場人散委員大怒遂命停止唱名迨爭毆畢諸生未得卷票者復向門斗索取門斗方擬逐一補給無如人多手雜一紙未抽數紙已去門斗憤欲遁去苦於人山人海將其圍在垓心豕突狼奔終難破圍而出不得已再以數票分給然卷票未完人終不退也歴數刻之久卷票散盡方得脫然無累諸生領得卷票卽赴堂上藍頂花翎之某委員公座上換取卷子並無所謂點名册者未幾卷子散盡委員進入内室更衣傳令將門扃閉貼上封條然後將題目牌皇然掛出生題爲仁由已而由人乎哉顔淵曰請問其目童題非禮勿聽非禮勿言詩題秋風生桂枝得生字諸生得題後有以卷請盖戳者盖戳官一一如命迨卷旣盖戳諸生之在院作文者固不乏人而紛紛然硬令開門擕卷出院者竟有大半是日院中頂俻一飯一點皆尙適口惟諸生自晨至午餓火中燒不能復耐見有托飯而過者無不半路要截以供一飽其在院作文者五點鐘時已多繳卷至望日黎明一律繳齊至擕出作文之人則以天雨滂沱道途積水望日午正尙有陸續投卷者收卷官體恤有加槪行收去計共　生童卷八百有奇 
[游勇逞凶]  
　　福州水部門外香巷瑞齡香洋烟店於月之初四日有游勇某甲來吸烟過癮後不名一錢且携　　烟槍而去店主向前擒捉先將烟槍奪回復肆毆打該勇去卽斃命移時有數十游勇將中屍拖入烟店將衣服器具搗毁一空若木料雜件則付之一炬於是火燄熊熊鄰人皆相顧失錯第畏其兇惡不敢向阻近處楚南客棧有某乙者屍親也卽具呈喊控烟店主亦赴縣剖訴初六日經閩邑祁星階司馬勘騐兩造供詞互有同異騐後屍親等竟將該棺埋諸店内業戶某姓卽該鄕之甲長無可奈何擬商請公禀飭遷刻下游勇散布是處以千百計均以搶掠爲事晚間名戶輒扃閉戒嚴行人或不知而過此率被搶刼時聞哭喊聲然居者仍不敢往救此係閩友函述果如是則爲患於閭閻多 
 
 

Page 2

 
 
矣募勇易遣勇難吾於斯而益信 
[杭省决囚]  
　　初九日傍晚仁和縣監中犯忽鼓噪扭斷刑具打開獄門毆傷獄卒勢將奪門而出獄官驚急無措惟親扼鎖門大聲呼救邑尊飛禀上憲調兵彈壓各營奔集該犯始各解散遂將爲首之重犯七名一齊禽獲嚴加鐐銬次日面禀撫轅重加研訊知七人皆係斬决之犯且罪大惡極若再稽誅恐有他變當卽恭請軍令將七人律綁縳押赴清波門外梟首號令是日天氣酷熱非常行刑者謂所罕見也 
[考市未集]  
　　杭垣自初九初十以來各路士子絡繹而至惟貢院前靑雲街等處皆寂然如故房屋之未曾租出者猶指不勝屈雖爲時尙早然亦見世路之艱難也 
[靈輀返里補述]  
　　杭州夏松孫　政與太夫人一同出殯等情昨已列報兹復得其太夫人靈柩回里一切細情再補述之據稍夏子松少宰之德配屠夫人巾國中之第一流人物也自少宰疾殁江蘇學署卽由任所扶櫬回里閉門守節閫外之事槪勿與聞時長公子已得主事次公子亦欽賜舉人繼起有人書香不墮夫人方長齋繡佛含飴弄孫樂天倫以娛晚景迨服闋後長公子以身多弱疾無志功名惟命其弟厚甫孝廉入都起復而已則陳情上表奉母家居旣遂承歡幷圖養疾詎料次冬長公子咯血之症竟致不起靑年早喪白髮奚堪姑媳孀居門楣冷落夫人以夫亡子繼舉目酸心遂携弱媳偕行驅車北上入都後依其次子以慰遲暮夫人前在京邸屢承太后優眷卹問有加不意恩遇方隆而夫人遽悲溘逝且於一年之中其寡媳亦相繼而亡於是姑婦兩棺同停蕭寺歸魂未返旅櫬空淹回望故鄕益增悲痛兹由其次公子匍匐扶喪自京返里於七月朔舟抵武林碼頭略爲停泊定於初四日恭扶靈櫬奉旨入城至淸泰門内水香菴暫厝俟開弔後送入先塋與少宰公合葬稍下數武則爲其子松孫主政附葬云 
[東甌近事]  
　　歐陽健飛軍門政體違和現已懇請開缺前月二十日惠濟輪船駛抵温郡邀請張奎垣軍門商議交缷事情軍門隨於次日乘輪赴寗旋於本月初六日返署○中法和議已成各海口兵勇大半撤遣歸農温郡所募振字營廣勇亦已接奉明文不日卽當撤散所有洋鎗軍械均交總辦傅太守檢收並飭超武兵輪將勇載赴廣東免致逗遛滋事云○處郡自五月以來雨澤太稀禾苗怙槁勝太守出示禁止屠辛日率僚屬步詣城隍廟祈禱以期速沛甘霖日前微雨如絲田園尙未霑足至本月初始得傾盆大雨農民莫不額手稱夢然亢旱過久年歲仍恐不免薄收也○永嘉縣周輯之邑尊蒞任後勤於視事百獘俱除一切詞訟莫不隨到隨審隨審隨結近又訪知永邑土痞地棍往往魚肉　民遂大張告示諭令寛其旣往改過自新倘有怙惡不悛立卽提案嚴辦並將所訪地棍四十八名姓名混號開列示後嗣後或被告發或被訪拿定卽加等治罪云○邇日時疫盛行霍亂吐瀉之症幾于遍地皆然一日有某甲路過試院前忽然腹痛作瀉倒臥同和烟袋店前店隣急爲解救旋卽身亡某乙亦經其處　瀉陡作倒臥吹鼓亭中片刻之間命登鬼　似此災生二竪眞有猝不及防者不知和緩名醫有起死回生之法否也○瑞安縣程步庭邑尊接奉温府札飭諭令各家停柩赶緊瘞埋各紳士遂設局四隅着一人手執高脚牌鳴鑼通知如有未葬之棺或有主無力有山無向各情事立卽赴局具狀卽日葬埋遠則　埋義地云云掩骼理胔誠哉莫大美政也特恐地保差役藉此斂錢則又美中不足矣○本月初一夜東門外洪升錢莊被賊穴墻而入竊去洋蚨一千七百餘元錢三十餘千次日報捕禀請騐勘陸捕廉帶同害差前往看閱該莊所失均係各櫃書所征錢粮店東遂於初三日復赴縣呈請緝追周邑尊准卽會同戴都戎往勘見其墻洞内大外小恐有不實不盡等情因將該店東夥帶署　訊○督辦瑞安厘避之李君后庵因收數起色曾已蟬聨一年迄今復屇期滿大憲遂改委葛君輯生接辦葛君前辦龍泉厘局一切報捐獘病早已熟悉無遺此次接辦瑞安自能勝任愉快也○處郡龍泉縣陡發橫流田禾盡遭淹没幸該縣四面皆止其水易漲易退想不致掃蕩無餘也 
[蘇臺雜錄]  
　　任石芝明府之太夫人年逾八旬板輿就養素稱康健昨忽痰症驟發頗有中風之象一時遍請名醫如馬培之沈羲氏諸君診視之下均云年齒過高藥石恐難奏效惟任明府素極純孝至誠感神或有可延之壽也○土棍訛詐王弁託稱臬臺衙門各役事經譚方伯訪聞飭拿　縣各總巡已按名獲到十一人均予重責枷號臬轅前示衆李廉訪傳諭首縣須定造頭等重大之枷派差看守現已赶辦新枷調換矣○槐花黃矣省中應試秋闈者紛紛結伴買舟考遺才者初四日動身有科舉者則在二十左右今屇舟資甚廉因江划子上次曾有失事篷灣子邵伯划子幾致呌缺各船空泊太子碼頭一帶幾無過而問者故來回五十餘日其價不及二十番已肯就雇矣 
[甯郡雜誌]  
　　甯郡於初八日起天忽暴熱甚於中伏至初十日其熱尤甚寒暑針已升至百餘度卽早晚亦有九十餘度天時不正恐秋疫滋多也○甯郡天甯寺橋下有充當緑頭勇某甲素性兇暴日前忽無故取刀自戮肚腹鮮血噴射家人駭極急爲延醫療治用藥敷裹無如腸已湧出片刻而斃人咸謂爲夙孽云○甯之東鄕人某姓子年約二十許家頗小康其父行商於外久不歸家無人約束日以賭博爲事近裉窩賭家所誘賭負數百元無以爲償窩家議爲代付而勒寫中契某不得已從之繼念無以對家人當夜歸家仰藥自盡噫賭之害人甚矣哉 
[五茸瑣誌]  
　　曾爵帥差戈什哈某到松江李軍門處公幹中營王參戎卽同詣南京謁見爵帥面禀要件云○蘇藩憲現發公欵銀票一張計八千兩着松江府存典生息究屬何欵則未知也○金沙灘粉麵坊盜刼一案業由上海包探眼同拿獲盜夥四人歴經婁邑尊用刑嚴訊而盜犯堅無口供且弔到贓物亦屬非是故將該包探及眼線車夫一幷管押以待對質○某明經廉正自持素不干與非分不知何故與育嬰堂委員口　不禁拍案怒罵某委員往愬府尊張皇其說竟將某明經通詳在案未識作何判斷也 
[襄垣談藪]  
　　蕪湖各土棧公議由商設局認繳稅厘等事本報已屢登不一登邇日各棧議定以駐雲棧主梅某爲局董紏集百股每股出銀百兩儲存關庫以抵每月認繳稅銀禀中關憲梁小若觀察批准出詳矣○梁觀察捐廉賑撫災黎早已恩深挾纊無奈承委各員未免有所梁指團總地保又復冒名濫領多所侵漁致窮庶尙未實惠均沾想觀察聞之當必從嚴懲辦也○蕪邑士子之應秋試者鄒雋之明府特捐廉俸每名給送川資洋二元體恤寒畯一斑可見已○光緒八九兩年江淮賑捐内曾奉准給各捐生虛銜封典以昭奬勸而捐生之報請核奬者幾於寥落如晨星日前皖撫盧大中丞奏請展緩日期一面飭藩憲張方伯用五百里排單飛檄至縣限兩月内由各捐牛檢齊捐票開具履歴報明何項官銜呈請核奬遲則一律奏銷蕪湖縣鄒明府日錄示通衢俾有志顯揚者不致因循自悞云○西門内索麵巷馬姓不知何許人家中若齊人之有一妻一妾而以一婢供使令顧妾悍厲異常視媿無殊土芥稍不遂意卽肆鞭笞然笯鳳囚鸞終不能脫離陷阱惟有逆來順受自怨命乖而已日前偶忤其意竟操刀割其肢體醃以鹽以致潰爛成疽虫蛆滿布隣人見而憐之詢以故婢懼主母威不敢以直告旣而衆廉得具實咸抱不平羣起與妾爲難妾懼罪避去由夫向衆服禮稽顙若叩頭虫時門外觀者愈聚愈多必欲得其妾而甘心後由地保出爲轉圜言其婢如死除從豐棺殮外仍將其妾送官抵命衆始散○邇日赤日空騰異常炎熱寒暑表多至一百十餘度居人雖葛巾蕉扇水檻迎凉猶且喘若吳牛汗流浹背以致瘧痢等疾日有所聞醫生藥鋪幾於寢饋不遑云 
 
 

Page 3

 
 
[行轅事宜]  
　　前日衛中丞駐節星使行轅昨日八點鐘時邵觀察莫邑尊松海防劉司馬製造局總辦聶觀察蔡太守反文武印委各員先後赴轅禀安星使傳見邵觀察其餘免見各員隨紛紛禀見中丞惟邵觀察莫邑尊劉司馬聶蔡兩總辦得挹光輝餘均諭免午後寳山縣吳子佩明府亦赴轅禀見聞憲節日内卽欲起程過淞時尙須閱看炮臺至中丞隨員汪君兆曾前日小駐坐船昨晨八點鐘時始進行轅云 
[令節停公]  
　　今日爲中元令節縣署循例停辦公事一天邑廟城隍神率同四司出巡壇壝莫邑尊恐釀事端　示曉諭各會一切儀仗不准過奢並限辰刻起馬申刻回來不得深夜繞道遊行云 
[冒收冥錠]  
　　本埠同仁輔元堂例於中元節建醮一日以振無祀孤魂城廂内外各鋪戶由堂分發錠票隨緣捐助冥資自送到堂槪弗派人收取乃近有無賴之徒在大東門外浦難一帶冒名收取以兾私肥收至某舖見其形跡可疑因將其所掮之錠二竽　數扣住幷欲將該無賴扭赴善堂嗣經一再苦求並倩人出爲央懇始縱之去 
[節費賑災]  
　　本埠新閘西首廣肇山莊每屇中元必建設盂蘭勝會爭奇鬥麗冠絶一時不特無祀孤魂爭嘗甘露之味卽文人墨士狎客名娼亦無　油碧同乘掎裳閒看本屇董其事者以粤省水災移貲助賑一切儀飾略減繁華故觀者亦殊覺寥寥不若往年之夕陽扇影明月痕車水馬龍途爲之塞云 
[瘋人覔死]  
　　前日下午有一瘋人年逾而立行至英界鄭家木橋西首河干赴水覔死旁人見而呼救其人卽蛇行入大陰溝時觀者愈聚愈多有人至陰溝口探視黑洞洞杳無所覩俄其父到來入洞探索旋出外言入内半里許不見其子再進則有陰溝之總池相阻恐子已死池中言畢泪如雨下聞其人向爲扛夫因圖充小頭目不成反失餬口之處躭擱某親戚家其親戚亦小本營生留住月餘辭之使出其人遂積悶成瘋云 
[迫令爲娼]  
　　昨午有四婦口角爭毆由捕拘至英界捕房捕頭略訊情由據一婦稱某婦雇用大姐係由某氏等荐來　該婦竟將大姐濃妝艷飾迫令爲娼初許每月工洋一元繼則加至六元及向索取仍祗付一元大姐不願忍受告知其母尋到原荐之某氏等與婦評論致肇事端捕頭隨命一倂解歸會審公廨葛大令着交官媒收管侯訊發落 
[分發人員騐看名單]  
　　海防例掣籖分發中書科中書蔣定詡湖南○籌餉例掣籖分發郎中鄧仕康廣東同知黃均湖北○海防例指省分發道蕭允文江西湖南鹽大使鄭學源廣東浙江丁學禮江蘇浙江府經歴張澂之順天山東李郁棠貴州四川陳宗格山東江蘇縣丞蕭廷彬江西福建王福瑄浙江江西州吏目程宗俊湖北直隷吳泰釗江蘇直隷巡檢吳家儒順天山西李鑾相福建廣東李德純湖北湖南張北垣山西陝西劉本淸江蘇北河耿葆澂江蘇浙江莊登瀛江蘇山東恩榮正白山東周鳳藻安徽江蘇張心田江蘇湘北錢應顯安徽江西阮尙圻浙江福建婁奎聨浙江廣東嵇如沂浙江廣東從九品張文晉江蘇浙江謝松年江西四川典史王鐄江西河南王光燦安徽河南孫煦浙江四川王文勳陝西四川吳德詠浙江四川沈金波浙江直隷沈爾章浙江直隷閘官王紹周浙江東河賀祖荃河南東河○籌餉例指省分發道梁琛河南浙江通判張鴻裔貴州雲南府經歴徐德潤湖北湖南縣丞麻琨廣西江西吳絅湖北江蘇胡長震湖北江西秦瑞楫山西江西周廷棫江蘇山東府知事周紹濓貴州雲南按司獄蔡桐浙江福建巡檢龍際雲直隷江蘇萬葉懋安徽江蘇葉再興貴州廣西從九品華善三江西廣東徐文煥湖北湖南典史朱正桐浙江河南○勞績掣籖分發知州藍翎運同銜瞿鴻錫湖南○勞績指省分發知州花翎四品銜許之軾浙江直隷知縣翁兆麒湖南四川藍文淸貴州湖南州同知州銜黃鴻材廣東雲南府經歴張紹庚奉天吉林○俸滿教職呈請分發知縣王寳善浙江○截取呈請指省分發直隷州知州沈瑩慶福建湖南○孝廉正方呈請分發府經歴許崧岳河南○應補呈請公發道麟椿正紅直隷知州吳鴻惠四川湖北知縣傅觀光江西江蘇縣丞丁毓溎湖南江西從九品林國珖四川江西吳世賢湖北湖南未入流趙祥恩山東廣東 
[上海文報局内與昌棧内高易行内三處協賑公所抄登嚴佑之先生廣東來電]  
　　滬諸翁鑒來電悉嚴等十人均住愛育堂梁病亦愈見督藩憲愛育堂董商定十七先赴廣西之梧州查賑兩省中桂林梧州兩府災尤重請速籌接濟非二三十萬不敷霖等十四○附啓者頃接佑公來電　卽登報呈閱情辭急切事勢艱難同人力小任重實已無策可施務祈天下善士垂憫援手飛速惠濟切禱切禱李朝覲陳煦元土松森拜啓 
[上海文報總局内陳與昌棧内高易公舘内三處協賑公所收解兩廣等處賑捐章程]  
　　一捐欵交四馬路浦灘文報局内者王心如經收交三馬路陳與昌棧者陳竹坪經收交四馬路高易公館者李秋坪經收均掣取兩聨收票爲據幷逐戶詳登新報每日結數每旬結總以資徴信○一現在賑需先其所急自應儘解嚴佑之諸君倘每月所收不止三萬金卽當分撥他省其有指捐其處者仍照原指處所代解○一捐款不論多寡一體代爲收解但此係民捐民辦並不核奬○一凡公所筆墨紙張一切費用均另自措備决不在捐欵内開支分文○一捐欵隨到隨解如有以物件助賑者務請變易銀洋交至公所照交來原數掣票○一凡向辦恊賑之善堂局所均已函托代收如有捐欵俱可交托彚解各以收票爲憑各處代收賑捐之處列後○鎭江蘇州杭州及各處電報局○各處招商局○楊州因利局元亨利莊復　茂莊○上海果育堂保嬰保安局○蘇州醬園公所大湖救生局安節局○常州保嬰局○無錫知仁庄○南潯育嬰堂○杭州同善堂○湖州仁濟堂○福州莫裕昌行○福州將軍幕府范君季韓○普安堂登俊里王宅安民里曾宅○臺灣鳳山書院○震澤保赤局○高郵丁君鏡齋○盛澤邵合記○崑山正心崇善局○靑浦積榖倉○雲南府鄧小赤太守○松江輔德堂宜興寳泰庄○江甯善隆莊○河南江蘇會舘○橫濵水昌和澤○長崎廣裕隆○神戶怡和號○仰岡恊振號○新加坡陳君金鐘○湖北岩城淮軍轉運局江君筱棠○紹興水澄巷徐○江西撫院文巡廳何粤閩江浙同人曁經理人李秋坪陳竹坪王心如同啓 
[廣東愛育堂復上海陳與昌收到賑米來書節登]  
　　敬復者前蒙惠來賑銀四千元業已照數領到奉覆兹又接奉手書幷白米四伯　擔亦已提收所有銀米均已隨到隨解各屬災　核實散給矣○附啓者前託裕隆號向長義行所購之白米其洋綫袋及上棧下艙駁力等費共計洋三十九元九角六分裕隆持票來取已照票如數付訖特此附白 
[上海三馬路與昌絲棧陳竹坪經收廣東廣西賑捐七月十二日第三十九次淸單]  
　　邦江安命子大善士指助揚鎭洲圩水灾洋五十元又募來解文桂洋四元土楷章無名氏韻芬書屋五柜莊餘生子楊茂春耕餘堂田年租局陳茂蘭蔚渭濱十戶各洋二元陸書田寄滬客張承之仁壽堂四戶各洋一元屯津蘆洋一元虛對開洋一元侯佩林朱錫元二戶合洋一元許星垣唐慶文王沛之三戶合洋二元孫祺祥王小亭丁雨田姜春源郭玉亭五戶合洋三元恊源莊交來浙慈邑人世德堂周爲孫兒病求速愈洋十元崑山玉峯李閒叟洋十元沙羨半痴子足紋銀一錠重五兩永義昶信局由太倉寄來洪棠祈妻病卽愈洋四元德錩福記洋廣貨號節省西瓜費移賑洋二元吟梅仙舘徐洋二元同得利呂宋票　行募來 
 
 

Page 4

 
 
同隱名洋二元洞庭無力子洋一元裕大和洋一元又募來慈隱居士洋四元天然居士月坡山房二戶各洋一元○共收　一百二十三元虛對開洋一元足紋銀五兩合幷聲明 
[江督轅門抄]  
　　七月初八日上元縣丞甘隆春　委正主考巡捕差○初九日稅課大使羅良禀知奉委簾員　閉典史季作模禀知委隨辦内供給差○初十日知府陳志尹閩浙督轅行營差遣劉烈藩曾紀貴護送投効人員赴湖北 
[蘇省撫轅抄]  
　　七月十二日卽用縣陳汝欽禀銷公幹差卽辭奉撫憲委隨同赴台灣沈熙庭候補縣朱江范端揆均禀辭奉委赴金陵簾差殷勳禀辭奉委解山東堤工餉差汪鳴鳳禀知奉護撫憲委派撫轅監印並銷藩轅監印差典史祝丙南禀知奉委藩轅監印並銷臬轅監印差○十三日卽用縣吳炳候補縣夏愧均禀辭奉委赴金陵　差五品銜同知用候補知縣余庭棻安徽人由淸江來奉憲照章批准委解京餉一次 
[浙省撫轅抄]  
　　七月初九日臬委主薄吳保生富陽縣丞從九品朱承彝開化典史俱禀謝藩司委署○初十日運副王維煜禀見辭赴鄞奉慈鎭兼餘姚緝私局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[嚴禁地桮示]  
　　欽加同知銜署理德化縣正堂加十級紀錄十次周爲再行禁令出示曉諭事照得本縣莅任之始訪聞城廂内外有等無賴棍徒各有混號成羣結黨遇事生風良民被其欺訛不敢與較當經分别示禁查拿該棍徒等稍知歛跡近則日久玩生逐一潛回復萌故智若不嚴行懲究將何以安良善而儆奸頑除飭差查拿外合行出示曉諭爲此示仰闔邑軍民舖戶人等知悉嗣後遇有後開棍徒名目優害商民許爾等被害之家指名赴案具禀一面協同差役捆送以憑盡法懲辦本縣除惡務盡志在安良斷不至害及爾等以始後累其各凛遵毋違特示計開洪松山卽一尊佛漢口人宗顯明卽小閻王本地人萬老妖卽萬里侯漢口人王天保卽王覇天貴州人李老妖漢口人王老細卽坐山虎本地人王大王卽王二老子本地人賈包子王世林林 
[嚴禁賭博]  
　　鎭江租界中早數年前曾有廣東人伍雲亭廬州人汪輔臣因賭聚械鬥之案兩人皆被重辦久繫圜扉賭徒雖自此斂跡然地方官恐日久玩生復萌故習終不能竟釋諸懷前月二十六日督粮總捕崔分府出示曉諭略謂地方聚賭律有明條自應隨　查拿以靖閭閻之害近查得仁和一坊大市街口平雨春剃頭店夥朱聚東張壽山唐永年等仍敢局賭實屬有犯禁令除將朱聚東等獲案分别責釋外合亟出示曉諭仰爾軍民人等務各堅守各業莫受匪徒誘惑陷身蕩家倘再執迷不悟一經獲案斷不以朱聚東等之薄懲發落也其各凛遵毋違特示良有司于民事實心實力卽此可見一斑 
[被竊堪憐]  
　　揚州三祝庵前居民櫛比有尹姓某久出近日始歸搬運行李不防爲妙手兒所瞰至三鼓後竟穴垣而入將某箱内皮馬褂及棉衣等全行竊去甲夫婦於黑甜鄕裏聞警起迫已無影響甲家本窘自念無力報官惟有恨時運不齊相對哭泣而已吁數年辛苦喪於一朝有緝捕之職者盍憫其貧而一爲援手哉 
[破圩續紀]  
　　揚州江潮陡漲將公四圩仲决大槪情形已經列報兹又悉揚城徐凝門外霍家橋南之錢家灣地方亦於初四日破圩水勢尤爲激冲决口門念餘丈田廬漂没無遺淹斃男婦二百餘名口盖是處人烟稠密故受災較公四圩爲重邑尊聞報隨往履勘被災貧民近已陸續來城向各鋪戶居民乞化吁秋成轉瞬忽遭此不測之災瞻仰蒼蒼蒼恨河如也 
[邗江官報]  
　　七月初二日孫鹺尹務本李鹺尹繼鄴均委解南京餉差○張鹺尹錫銘委三江營查緝船私○馬鹺尹炳彝分發到淮雲南人○委署泰壩李仲謙分轉牧初四日缷淮南總局差○代理江都捕廳郭少尹慶齡禀知到任○劉孝廉嶽雲委書局分校差○初六日陳鹺尹壽椿委溱潼卡王鹺尹宏沛委新河口周鹺尹光詒委黃泥港均緝私差○湖北鍾守戎培基解餉銀到楊○初七日項都戎世雄解江西餉銀到揚○楊子穆觀察初八日由棧來○揚州府經廳金二尹日前奉調闈差現聞省中人員已敷差遣可以不動日前府憲委派代理府經歴之王少尉如璋現已改委代理泰州吏目聞日内卽行履任○揚州營叅府朱沁泉叅戎元松春間以大部調取引見北上月杪南旋兹奉督憲檄飭回任於本月初七日在東圈門公館内接印曾鏡亭叅戎缷篆後現仍住衙署俟交代淸楚聞卽料理行裝回池州本任云 
[日報譯聞]  
　　西歴七月初七日爲西人禮拜之期夜半駐泊長崎港之法兵船上水夫皆登岸暢游成飲酒或挾妓歡呼達旦樂而忘歸游至浪平街新政樓妓館呼酒暢飲霎時起釁大肆爭毆鄰人來觀者亦受創不一正在洶洶之際巡捕前來彈壓水夫等酣鬥若狂連傷巡捕數名風月塲作爲戰塲其勢不可嚮邇直至無人與敵始自散去次日各妓院集衆商議謂法人如此凶殘無可壓制不若於其來游之時一槪以閉門羹待之此議均以爲然傍晚法人復來遙見妓皆退避近則閉而不納自知昨夜之非聨袂而去及更深徘徊門外揮拳踢脚破門而入幷殃及隣家酒店氷店見物卽毁見人卽毆事聞於巡街捕頭率衆來勸法兵遂遷怒於巡捕飽以老拳巡捕不得已暗派日人飛報總巡捕房卽命數十名捕役一擁而前法兵始逸巡捕急追法兵見寡不敵衆奔至六番碼頭鳬水逃脫稍遲鈍者被巡捕捉獲二名帶至捕房該兵船洒伊太約卽　將弁六名手持洋鎗至捕房討回犯事之人翌日經長崎縣備文照會法國水師兵頭請將犯事人嚴行核辦並索償藤村等數名藥費及抛　新政樓等之物件該兵頭准卽償銀念四磅七角七分犯事人監禁十八天四禮拜内不准上岸○日報載近來謠傳俄人有垂涎朝鮮永興府之意查永興府屬咸鏡道距元山津止百二十里地土豐腴人物輻湊誠朝鮮一大都會上月二十五日該地河濵忽見金沙當經外國工師帶同向在日本肄業之學生至彼察看選擇地質該處鄕民最惡日人意欲相拒二三月前曾有朝鮮人之久在俄國者衣俄衣冠俄冠由永興府抵元山購牛出口因是傳言俄人欲佔該地也○該報又載朝鮮雨水過多地土潮濕西歴七月二十一日釜山附道大邸至塔東口延長二三百里内川流暴漲沖没雨岸堤防漲至三丈有奇居民不及逃避房屋橋梁俱遭毁壞被難者猱升屋頂無人施救餓殍遍於水面至念七日尙未退去約計沉没房屋數千家人畜之死者更不可勝數積弱之區加之以饑饉誠慘已哉美國新派駐劄北京之某欽差聞已抵横濵由水師官飭鴉洒仔便丸輪船駛往迎接想不日可往天津矣○日報載日本駐德之靑木公使久居德國深悉情形逐次將緊要事件刊印成書寄回本國海軍省招集生徒學習留心時事可謂不遺餘力矣○日廷聞俄人佔據對州島極意防閑無稍疏失刻派中隊一營計兵八百名駐札該地並派水師兵船數艘常泊該處水中岸上更建築砲臺以資防禦云○刻得電報悉西歴八月十六號夜半十二點鐘時佐賀縣下養父郡失愼焚去百餘家電桿五枝至四點鐘始經救熄又聞姖路地方於十四日黎明亦兆焚如燒去廬舍二十四家房屋雖已被燒而家資尙得救其半者亦有五家不知日本今歲何祝融氏之稅駕頻頻也 
[秋夜城西散步錄請夢畹生芟政]  
　　野曠無人至行行傍碧溪露凉村犬宿風急草蟲啼遠市孤燈小荒城畫魚凄露迴望不極心怯欲宵迷○夜坐落月在空林林間夜坐深漂淫異域淚寂寞故園心露重沉秋柝風高急暮砧寢興一無緒矯首自長吟[  紅豆俶稿]  
[重贈夢畹生]  
　　邈矣三古遠友道日淪喪規諫闃無聞徴逐習時尙卓哉夢畹生心期夙昭曠有過必面陳不避俗訕謗嗟予困風塵寂寥獨悲唱牀下一拜見幸乃友直諒風雨陰晦期許我爰咨訪亹亹靡倦容三益洵非妄古道今見之彌增心慨悵願言告同人鑄金而供養紅豆書齋主伯奎氏 
[題華陽王子石世講所撰海說]  
　　星海飄然賦遠征地毬將半促歸程空中百怪魚龍舞足底雙輪日月行七寳樓臺仙世界十洲花佛聰明洞冥述異尋常甚翻覺前人浪得名[  芊仙醉筆]  
[寄懷順德李仲約同年附天瘦閣詩稿求正]  
　　三天高處巢痕在應戀觚稜夢早朝自使西江收杞梓便歸南海狎漁樵棲遲異域錢刀澀隔闊同年嶺海遙留得前塵千首裏滿頭白髮壯心銷[  李士棻寄呈]  
[七夕蔡寵九膝芝房兩仁兄過訪定交拈句志幸]  
　　蔡君謨果饒茶癖膝子京堪號酒狂一夕偕來如舊識雙星並渡趁新凉危言屢惹人思殺善類終知天不亡多謝投詩衰病日賢於駐景檢神方[  弟李士棻拜稿]  
[减潤助賑]  
　　筍里葉君翠巖素工書法同人勸其减取潤資以取粤東西水災賑欵俟有成數卽交電報局彙解災區計楹聯四尺角半五尺兩角六尺三角屛幅照推紈摺扇册頁每件一角楷書鷄毫均加倍在北市四馬路大吉樓扇號老閘大街裘乾豐煙號南市大東門外陳錦章綢莊新北門内彙古樓裝潢店代收五日取件筆資先惠 
[上海四馬路灘浦文報局内協賑公所經收賑捐七月上旬淸單]  
　　初十日收王心容交來津沽隱名氏規元一百兩○蘇州潘壽菴主人募申字一百五十四號軍壽庵居主二元頤庵居主蘸綠山房李祈家口平安贏餘虞文主人鼎臣岐佐吟秋山房八戶各一元童子錢一百文十戶共收洋十元錢一百文○婺東無名氏二元元眞子三角○蘇州文後局募第十批尙太昌内林求脚疾速痊綢業俞霖記永祥庄玉山堂致遠堂漱記丹葵書屋七戶各二元蘭言主人移先考七十冥壽延經懺資五元八齡童子彭碎撲滿一簾計錢一千一百四十三文潘鳳池六十大慶節省酒席費十元蕩口永裕口福免災十元程記傳記保病全華紅杏山房鐵如意齋禮和堂映石居淸記益壽堂九戶各一元男普濟堂蘸　二十元恆吉祥居十元浣薇仙舘三元復昌庄四元無名氏銅洋一元無名氏六百文　程氏三百文無名氏劉莊氏章毛氏三戶各二百文共三十戶共收洋八十七元銅洋一元錢四百十三文○朱姓一元○汕頭英領事同人募申字一百五十五號單蕭揮五四元英巡捕賽士五元陳和盛陳張氏徐李氏不出名張駿聲味古書屋六戶各一元悟善堂陳受宜堂沈二戶各三元鄭源興方道庄贊成洪再黃林氏乆好竹合吳富姚溪記無名氏王天錫十一戶各五角徐恆記一元五角陳慶洪六角區林四角王朱徐王合一元二十五戶共收洋三十元○太倉武安齋募申字一百五十六號單顧經德大房吳行恕堂覺孚記三戶各一元懴心室棣蕚居二戶各二元賛功子質記二戶各五角七戶共收洋八元○英公堂交來周明三聚賭案内罰欵洋六十元○應桂記錢五百六十五文周張姓謝宓淡人先生醫金一元○瞿桂泉奉慈母遺命將金飾移助以資冥福金戒二只耳環一雙壓髮一只共重一兩一錢九分去暗水二分價廿　換見洋三十一元五角八分楊慶和水票一紙隨交原手並收條一倂帶去○硤石廣生號洋一元玉器二件本日共收英洋二百三十一元小洋八角規元一百兩錢一子一百六十六文銅洋一元玉器二件○本旬共收規元三千八百七十五兩八錢四分五厘現銀五十三兩六錢五分申元五十七兩四錢洋七千五百四十七元計元五千五百四十七兩零四分五厘兄對開六個虛對開十三個計元六兩零二分七厘小洋五十三個半計元三兩五錢七分五厘銅洋一百五十八元司元二十三兩二錢二分六厘錢三十千零四百九十六文計元二十兩零一錢九分六厘玉器兩件七項共合元九千五百三十三兩三錢一分四厘連前共收合洋二萬零五百元規元四萬九千三百六十四兩四錢八分六厘初五日　解嚴紳第三批規元一萬兩連前共解洋二萬零五百元規元四萬九千七百三十五兩實不敷規元三百七十兩零五錢一分四厘○在外墊解揚州鎭江靖江沙洲等欵係另行等墊俟捐募歸補後另登淸　不與此帳湘涉合倂聲明 
 
