# 1919 - 171 - 4916651

 

Page 1

 
 
   
 
 

Page 2

 
 
   
 
 

Page 3

 
 
時評 
[救國三信條（二）（冷）]  
　　何謂信條在一方面言苟爲中國人而欲救中國者人人當知此三條之眞義而共向此三條以進行在他方面言無論何黨何派何統何系而有權力於中國者皆當使之不背此三條之主義而無軒輊質而言之此三信條者人人皆當遵守而已 
此三信條者余意當視爲今日含民意中之最要者也然欲宣逹此民意不可苟且出之亦不必激烈行之其第一步祗須將此民意使人咸知學界則於全國之各學校各自開會議决而簽名其上商界則於全國之各埠各業各自開會議决而簽名其上工界亦然各州各縣各種機關亦然然後以此簽名之信條陳之於南北之政府新舊之國會以及有兵權之各當道此即所謂民意之表示也專電 
　　北京電商學兩界數百人赴新華門商舉代表八學舉代表十東海派龔見商傅見學界衆意必欲見東海面詢堅不允散　　（二十七日下午七鐘） 
北京電頃京津魯商界東西留學生男女各校各圑體聞歐約簽字擧代表百餘人赴府質問徐命龔傅出見再三勸慰商界代表已退餘尙集新華門非總統親出證明不簽字不散 
　　（二十七日下午九鐘） 
北京電酉刻予至新華門男女各代表未散堅請總統連晚出見徐謂不破例改明晨見衆要 
求不一咸堅持求不簽字之命令否則願露宿以待 
　　（二十七日下午九鐘） 
北京電龔已將本任及兼任交代結束準備下台（二十七日下午二鐘）北京電昨晚八時龔心湛在居仁堂讌英使朱爾典陪坐者各部總長及外交家十餘人意欲請英使贊助日本交還膠澳事　　（二十七日下午三鐘） 
北京電英使對温杭路再提抗議（二十七日下午二鐘） 
北京電新閣段派承段旨推田但田决堅拒又費一番勸駕北京電安福明日開會就周田取决擬强田田昨向曾毓雋立誓不出（二十七日下午七鐘） 
北京電徐樹錚與靳雲鵬以下關軍米一案屢起衝突交惡甚深（二十七日下午三鐘） 
北京電滬十圑體公電到京新會大激昂（二十七日下午七鐘）北京電各部署向財部領欵財部答以俟正式政府成立後始可有錢（二十七日下午三鐘） 
北京電徐樹錚因邊防第二旅已下令開拔向財部索現金二十萬又爲籌邊事借重奉軍徐定明日赴奉與張接洽 
（二十七日下午二鐘） 
北京電汪代表南下先從取消唐提八欵人手現徐電商西南領袖分别擔任法律上爭點請陸疏通八欵中之另組和議請滇黔兩督調停外交事件請伍主張撤除餘由雙方討論表示讓步（二十七日下午二鐘） 
北京電曹錕以冀南防軍被王懐慶調京六營兵力空虛擬調駐湘直軍八圑開回塡防政府否認（二十七日下午三鐘） 
北京電美出兵在烏耶爾夫烏金斯克列利等處監視俄亂限謝氏之裝甲列卸除退出否則以武力對待云（二十七日下午三鐘） 
北京電駐厦潘師長電稱陳肇英率二千餘由山重進逼後溪我軍防線又灌口一帶亦有粤軍迭次進逼請向彼方詰問免誤和局（二十六日下午三鐘） 
北京電魯紳商王籟芳等電魯洋員貝爾遜激成萊陽海陽聚衆風潮懇籌根本辦法 
公電 
　　四川旅京同鄕全體大會通電成都川報館轉川滇黔省議會敎育會商會農會工會各報館四川熊督軍楊省長雲南唐督軍劉省長貴州劉督軍兼省長均鑒咸日旅京少數川紳召集旅京川人全體大會以滇黔竊據破壞統一爲由謂滇黔會向北京政府提出種種荒謬之媾和條件提議上書通電表示否拒據風聞之詞爲發難之具意在挑撥川滇黔惡感使其重開戰端藉利私圖查川滇黔皆屬護法區域理無主奴之分唐督軍首義興師大卽尤著誠如風聞所謂則是憑護法之名行竊據之實夫豈其然方今外交危迫不宜内訌速亡而川省連年召兵尤不堪再亂増痛至於三省問之轇轕理宜由三省省議會公平判斷付諸上海和會正當解决際此自治伊始諸待建設豈私鬭爭長之候年來川亂頻仍皆由少數旅京官僚政客武人暗中播弄以利黨私此次復爾安能坐視故敝會對於原議根本否决尙望諸君各化畛域共維國是以互助之精神樹民治之大本川滇黔幸甚中國幸甚六月十五日四川旅京同鄕全體大會叩皓 
汀州公電各報館各圑體鑒曹章賣國普天同憤敝邑各界疊開大會願隨諸君子後誓逹懲辦國賊收回青島目的祈時賜敎言爲幸連城學生聯合會叩馬北京中行董監事會通電上海中國銀行並轉商會報館曁各股東均鑒旅京股東沈燮臣張伯訥張琴我等通電對於此次兩院通過恢復二年則例一案本 
董監事會以原電措詞俱非事實不似出諸正當股東口吻因調查股東沈燮臣君現在上海並未旅京已向滬本行聲明發電之事並未接洽股東張伯訥君亦來函聲明發電之事絕不與聞其餘查之股東名册亦不完全則前電自屬挾私揑造本無辨駁價値惟本董監事會對於股東應負完全責任如來電所述恐少數股東不明眞相或爲其謬説所蔽不得不分别解釋原電所稱提撥備抵呆賬純爲預防股本損失起見呆賬果能收回仍歸盈餘分配本届股東常會經董監事在場一再聲明全體贊成原電又稱議員耿兆棟在本行兼差一節耿君係於四年七月到行有行員錄可查距本 
届開會事隔四年其非有所引重見好可知至謂中行當局私設銀行銀號買賣本行鈔票操縱市面等語尤屬毫無根據本監事會對於本行一切賬目均得隨時行使檢查及審核之權於本行内容無不洞悉豈有故裝聾瞶自犧牲其血本一聴當局之所爲而絕不過問之理總之本董監事會受股東委託之重知無不言因來電與事實相返不能不詳細聲明至另有鍾慶堂陸紹勤王生等通電扼要之點更由則例而涉及章程謂宜共同研究一完善之則例及時討論行章等語查六年則例經多數股東認爲無修改之必要自可無庸深辨至討論章程每年股東總會儘可依法提出似更不必旁牽側引愈入支離合電奉聞尙祈公鑒中國銀行董監事會宥 
銅仁商會來電總商會各報館鑒青島問題善謀抵制甚爲欽佩銅處邊陲深表同情更冀毅力堅持以策進行爲盼銅仁商會叩 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京安福派擬請解散和平聯合會程克于寳軒將赴滬爲續開和會運動 
北京電李厚基電請進向南軍區域内剿匪 
　　（以上二十七日） 
北京電汪有齡江紹杰今晨（二十六）偕同南下北京電安福系定勘日（二十六）開會商議决定内閣總理事 
北京電岑西林復龔心湛漾（二十三）電詢問滬會如何進行並主張互相速謀解决之方 
　　　北京電報載當局對於事實問題擬與七總裁直接協商關於法律則歸滬會解决（以上二十六日） 
　　以上平和通信社電 
北京電汪有齡江紹杰今日南下 
北京電駐京英使條陳英政府庚子賠欵退作學費之用 
北京電六月份鹽餘銀圑允先撥二百萬元 
北京電派員宣慰藏番並由沿邊各省分任兵力防範 
北京電府院籌議要求日本交還青島須定約章及取消高徐順濟路約辦法以期令魯代表早回 
北京電總統提交修正中行則例案今日參院因政府委員出席過遲未議 
北京電閩督電厦門緝獲大批烟土悉數焚燬（以上二十六日） 
　　北京電龔請速定繼任人物至期急欲交代北京電江西實業廳長夏同和氏來京决以鄒日煃繼任 
北京電熊克武電西陲多故兵力不熊兼顧川邊北京電巴黎新銀圑擬定稽核中國財政四員英人丁恩法人來爾美人阿卜脱日人阪谷 
（以上二十七日）以上中華通訊社電 
北京電張錫鑾調解奉吉意見辦法擬令開駐松花江馬家船口之奉軍二十九師一旅撤退其新由吉垣開哈之高師亦撤回恢復哈埠原狀已先電張孟承認故昨已啓節出關 
北京電交長内定曾毓雋以丁士源任次長 
北京電張樹元因海陽鹽税風潮鹽務當局頗歸各王運使不善應付相激而成特一再代電鹽署力爲疏解 
北京電將測勘張庫路線設法敷築以利軍用（以上二十六日） 
北京電吉省各界電留孟督政府擬暫不更動北京電新閣非周即田國會二十八假投票决定聞周可得多數 
北京電籌邊使電甘新通告防軍出發期並商令 
於肅州察罕通古兩路照原定計畫進行 
北京電政府爲藏事交涉之預備令駐藏陸興祺曁奉派調查之鄂郡王各陳藏情並抒意見 
　　北京電哈漢章傅言黎黄陂允東海請將以私人名義調和時局 
　　漢口電鄖陽竹谿等處局勢近又有嚴重消息張部陳圑長昨由此間遄回防次（以上二十七日） 
　　以上中孚通訊社電 
路透電 
　　二十六日巴黎電豫備簽約之徳國代表圑乃以外交總長穆勒氏郵電總長格萊斯勃資氏等組織而成彼等將於星期五日晚間行抵凡爾塞和約將於星期六日午後三時簽字 
　　二十六日巴黎電四國會議以牒文二通致徳政府一關於徳軍在波蘭活動事一關於斯加巴佛洛所泊徳　隊沉没事並要求徳國賠償損失 
二十六日巴黎電法總統今晚在愛里細欵宴美總統及和會諸員法總統舉觴爲美總統及和會代表壽美總統起而答謝 
　　二十四日巴黎電高等會議已允儘先由德國賠欵内撥出二千五百兆佛郎給與比國 
　　十九日華盛頓電美國工會通過議案主張於善後時期内取締外人入境 
　　十九日華盛頓電政府宣布將有貨船往來於紐約君士坦丁與黑海口岸之間 
二十四日墨爾邦電新南威爾斯島感冒性流行病日見蔓延昨日雪梨一埠染此症而死者五十一人國外要聞 
[福煦論來因河駐軍之必要]  
　　法國無線電社巴黎通訊云英報訪員晉謁協約軍統帥福煦上將叩以和約中軍事條件及必要保障之意見福煦神采弈弈抵掌而談略曰余在去年八月杪尙未能預定德軍何時就我範圍但知我軍當進行不息直至德軍全敗而後已我軍總攻勢開始地點在瑪恩河時爲七月十八日雙方激戰德國共有兵一百八九十師喪亡於瑪恩者五十五師其後備兵力銷耗殆盡八月八日復有亞米安之鏖戰德軍死亡亦多余見時機已至乃傅令法將亨白將軍不拘後備軍之有無速即進攻並囑英帥海格上將率兵會攻時海格部下兵力亦不十分充足然皆奮力决鬭於是我軍遂沿全戰線而進沛然莫禦勝負大定徳人詣營請求休戰余語之曰我軍必逹來因河汝若反抗則於汝愈不利但無論汝簽立休戰條約與否我軍非到來因必不中止今我軍旣抵來因此後必不可輕易捨之吾人之安危繫於此舉吾人爲民治國决不抱侵略主義但不可不有一天然軍事疆界以防他人之侵略吾人須知七千萬德人常足爲吾人之害不可遽信其暫時之表象而忘其後患戰中四年德人性質迄未稍變恐五十年後之德人猶是今日之德人也此層宜令吾協約國人民共了解之余試取圖爲君言之福煦言至此卽趨至屋隅出大地圖一幅圖約七八尺見方凡西歐天然形勢無不明白備載來因河線係以藍色畫成尤爲顯著福煦以鉛筆在來因河西畫一灣線以表示法國根據和約所欲得之新疆界第此純屬政治界線毫無形勢險要可言福煦指此而談曰沿此界線絕無天險可資扼守苟德人來攻試問吾人能拒之於此否乎余知其必不能也其有險要可守以防德人襲擊者惟來因河耳和局實現若半年後所謂協約軍者將安在乎英軍將散處於坎拿大澳大利紐絲綸等境而美國亦將在美國矣且强迫軍役果竟廢除則協約國一旦有事編綀軍隊費時曠日其困難將不遜於此次戰局初期以英國論當伊泊爾初次大戰時英軍固極勇敢善戰但僅六師而已一九一四年十二月余初晤吉青納詢以何時英國可添派援兵赴法吉答稱明年七月有兵百萬可在法助戰余以寗願在較短時期中得較少兵士不願遲至明年七月而有百萬軍人爲言吉仍答稱非至明年七月不能派出新兵練兵之難有如是者顧彼時形勢危迫協約軍幾瀕於莫可支持之境矣余今有一言須牢記者德人因此番戰事之經騐將來必不再蹈覆轍故其後出兵計畫必先攻破法國北境直趨英吉利海峽奪其口岸以爲對英作戰之根據地此次德人未克如此行動者初意英國不敢加入戰局也後見英國奮袂而起然其所定行軍方針業已實施不能改動矣如謂他日德人未必有武器作第二次之戰爭則未免武斷迨至旣見德人已有武器之時而圖防衛必將追悔不及準諸上述理由吾人所以必駐兵於來因河以爲之備也或謂佔守來因河需兵甚多實則不然試觀法國政治新疆界與來因河軍事疆界比較其形勢則見政治疆界處處有可爲敵衆攻入之危苟保持之須沿全界線駐紥重軍方有實效若來因河則僅有數處渡口須加嚴防舍此而外莫可飛渡故比較言之駐守來因河軍事疆界之兵力逈不若駐守政治疆界所需多也此外尙有一事爲吾人不可忘者戰局初期使吾人得免傾覆者誰乎舍俄羅斯吾人安有今日然則將來之俄羅斯應立於吾人方面歟抑在德人方面歟此 
亦吾人所尤當注意者也 
國内要聞 
[山東請願圑之進行]  
　　魯代表晉謁總統總理時所聞答詞雖未能十分滿意然尙非敷衍不期國務院之批示竟與所言者大相逕庭前日（二十五）原定舉代表六人同馬龍標入見龔陳晚得院批衆情大駭故昨日擬一同前往馬於早九時到山東中學至十時半始同原舉代表李子善張星五張文英張敬承汪吾馨吳鏡孫往國務院與龔陳接談至三時之久代表對於批示逐層駁詰龔則始終和平陳則色厲内荏遭代表痛駁之後始允將原批撤回三四日内必有圓滿　示代表退出已下午一時三十五分矣當代表去後至午該圑未聞有何信息遂同往國務院據云會話尙未完於是全圑整隊出發至西苑門佇立日下以候消息並有露天演説嗣警廳聞信派李逹三景春泉趕到將該圑勸至蔭凉處一時許始與進院代表會面遂相率步回又聞進見時馬龍標氏便衣先入次乃代表六人入見代表等言此番來京係齊魯三千萬父老兄弟迫切託命如含糊奉批實不能歸見山東父老務求政府憫念愚忱隨馬督察長出院時復由省議會代表某君面懇馬督察長維持到底馬氏慨然應許並云此事利害關係我所深知必與諸君一致諸君放心待命可也言畢各退（國務院原批如下）大總統發交該代表等呈一件並據來呈均悉此次歐會和約關係至鉅我國專使於保留山東問題尙在設法籌維政府責任所在於國家領土主權亟當力爲維護於國際地位關係亦必愼爲保持總期熟權利害妥籌因應保全國土國權以慰喁喁之望所稱高徐順濟路約一節查該約尙係草約惟旣經雙方商訂非片面所能取消但當力圖挽濟期於國家有益至二十一條之密約其間經過手續案牘具在當時圖作補救亦具苦心共和國家一切措施悉當準諸法律豈能因無據之言入人以罪合亟批示仰即知照此批六月二十四日（代表通電如下）天津各報館各圑體均鑒本圑請願拒絕簽字廢除高徐順濟路約懲辦國賊各節馬日面總理總理對第一條擬電專使如山東問題不能保留則拒簽德約第二三條亦應酌辦繼見總統主張從同及奉院批則含混搪塞頓食前言似此政府毫無誠意山東問題顯已絕望同人等雖誓死以爭亦恐無術挽回伏望聯合各界遙爲聲援和涙陳詞翹首以待山東各界請願圑張敬承等八十四人叩有 
湖北王督軍覆電云王默軒先生轉山東同鄕會鑒電悉外交失敗魯難方蒞桑梓關懷同深焦灼惟國際狀况複雜簽字與不簽字之間出入頗鉅已密請政府熟權利害妥愼辦理旣深切膚之災用免噬臍之悔王占元敬 
　　天津學生聯合會特派呂其昌盧致德代表天津全體學生於今日（二十六）早車赴京慰問魯代表並交換意思籌以後進行方法 
　　昨日（二十五）新國會開會到二百零五人劉恩格主席魯議員杜惟儉沙明遠等提出議案云爲提議事本院前准大總統咨稱爲巴黎會議各問題政府决定此項草約大體應行簽字惟山東問題聲明另行保留請求同意等因曾經本院於五月二十六日開會一致同意在案夫另行保留本屬萬不得已之提議但能否辦到並無確切把握茲亟宜解决者爲萬一不能另行保留時應令專使取若何之態度近來各界人民爲外交失敗誓死抗爭士罷學商罷市工罷業羣情激昂全國一致所爭者吾國原有利權所冀者政府籌外决心簡言之即國民不簽字主張也倘政府不顧輿論冒然簽字勢必惹動全國反抗以籌外之心理轉而籌内不獨山東問題永無補救即内國秩序亦難維持更遑論夫南北統一也耶應請政府即日訓令巴黎議和專使如山東問題不能另行保留時全約均勿簽字以示决心而順與情外交縱一時不利或不無徐圖挽救機會是否有當謹依法提議敬候公决提出者杜惟儉沙明遠等二十二人連署者葉雪表等三十餘人旋得院訊此案已於昨日（二十五）在衆院提出王訥主張變更議事日程先議此案康士鐸主張改爲建議案均通過即由秘書廳改繕送交國務院矣杜惟儉提案説明云查保留山東問題之提議出自政府本院業經予以同意惟萬一不能保留應取若何主張是不可不先爲解决者按關於外交政府交國會議决手續上政府應將草約全文交由國會同意以定簽字不簽字迄今草約並未送到報紙登刋政府有電巴黎專使有萬不得已時可酌最辦理則是不能保留即可簽字不言而喻政府果眞有此電以本席觀察勢必惹起全國反動方今南北尙未統一内政外交棘手已極全國一致對外尤恐難戰勝於樽俎間若政府違反輿論貿然簽字是於喪失山東添上一番承認而内亂恐亦紛至呇來屆時國會雖仍可否認其簽字無效然補救已晚國内國外更怕生出若干枝節來故與其待簽字後以救濟不若事前加以堅確之表示請政府訓令專使如山東問題不能保留時全約拒絕簽字雖不簽字外交同一失敗然國民尙可原諒政府喚起一致對外之精神現未予以承認仍可尋挽救之機會也本席提案旨趣如是别一報云山東議員杜維儉提起臨時緊急動議云歐洲和會總約聞德國有允認簽字消息是時機急迫不可待而保留青島問題更不能緩本席爲山東議員本院同人爲國民代表對於保留國土問題不能不有具體的表示故本席以動議提出保留青島决議案請變更議事日程先通通過此案立卽咨逹政以便致電陸專使遵辦庶使各國知我國民意所在俾得挽回尙希諸君同意公决等語主席以變更議事日程先議保留青島案付表决贊成者大多數於是討論該議案方式究以何者爲宜討論結果則以國際聯盟問題關係重要應量爲稍留伸縮餘地故贊成改爲建議案者爲多主席以贊成保留青島建議案卽日咨逹政府付表决贊成者大多數通過 
　　政府據魯省各代表陳訴後已電各專使二十三日政府又去一電略云二十二電計逹青島問題眞相不明以致國内風潮迭起雖經政府再四曉導羣情仍形憤激務希迅與日代表和衷協商從速表示完全歸還復我主權免致别生枝節近情仍望詳報 
魯省長官昨電陳詞亦係請政府切電專使倘不克保留必當拒絕簽字 
　　北京中等以上學校學生聯合會致巴黎陸王各專使電云國内民氣甚盛足爲公等後援山東問題如不保留萬勿簽字若公等遷就國民决不承認北京中等以上學校學生聯合會叩 
[美報記山東問題之經過]  
　　大陸報轉載紐約時報五月三日巴黎消息云中國代表電致北京政府請示和約簽否辦法此電甫發北京適有電來勸勿簽字來電係中國總理未接巴黎電時所發略謂如果簽約不獨不利國家且不利代表本身蓋將來回國時將不爲衆所容也巴黎代表不視此電爲最後或正式之訓令但視爲一種私人勸告代表將待後命俟政府接到請示電後發出訓示再爲决定進退代表又接上海和會南北代表聯名請勿簽字之電但中國代表及他國代表皆以爲中國可一面簽約一面登錄反對山東解决辦法之抗議今中國代表已於上次全體秘密大會向各小國佈告和約條件時提出抗議與保留矣巴黎華人以爲英代表貝爾福對於日本要求不問其性質若何因身爲外相不得不予以扶助中國之失敗全由於此今日午後中國某外交家云時局吃緊時威爾遜總統莫能余助余等不怪之蓋渠有莫可制服之阻力也貝爾福則爲余等失敗之主要人物威爾遜固能抵抗日本一國但未能抵抗英日兩國之聯合威爾遜所遇者即爲此種聯合而聯合之成則由於貝爾福之亞細亞政策也云云 
[吳佩孚對簽字問題之通電]  
　　萬急郴州湘軍程總司令頌雲兄廣州粤軍馬總司令愼堂兄永興湘軍第一師趙師長炎午兄均鑒和密得京電有青島簽字之消息曷勝憤惋擬由在湘雙方各將領聯銜通電全國備陳青島之得失利害及青島所以必要交還之理由並我輩軍人携手對外之宗旨以期挽救而重國土茲由敝處擬就通電稿如下頃接京電驚悉青島問題有主持簽字噩耗五衷摧裂誓難承認蓋青島得失爲吾國存亡關頭如果簽字直不啻作繭自縛飲酖自殺也况天下興亡匹夫俱與有責而失地亡國尤屬軍人之辜吾國數百萬軍人厚糜餉糈竟坐視强迫執行不能作外交之後盾以喪失領土是軍人無以對國家而政府亦無以對人民也謹將不可簽字之理由約略陳之此次歐洲戰爭聯合國以公理戰勝强權原爲興滅國繼絕世非爲强陵弱大兼小也即如波蘭捷克斯羅瓦克爲已滅之國尙可恢復而我國固有之青島竟不可收回是我國非加入協約乎抑青島日德戰爭我國獨無犧牲乎已亡者可以復興而固有者不可復得他國加入協約皆獲利益我國加入協約反受損失揆諸公理豈得爲平查列國會議各國自有主權吾國苟不簽字他國亦不能强制一八五六年巴黎會議美國對於海上條例亦不予同意簽字今吾國以存亡關係而不簽字各國當能見諒未簽可留作懸案爲他日樽爼折衝之餘地仗義執言以待國際同盟之裁判懾服簽字是自認割贈即成鐵案他國卽欲以理相繩亦愛莫能助今日美總統之不能爲我爭回何莫非因曩昔我已承認之二十一條件及順濟高徐路線所牽掣束縛乎如謂青島不簽字勢必退出和會卽不能加入國際同盟殊不知巴黎和會與國際聯盟判然兩事蓋和會所以解决此次戰爭事項參戰國方可與議若國際聯盟爲全球永久和平之保障凡未入戰圑各中立國皆可加入即敵國如德奥且得加入而參戰國反不得加入斷無此理且加入國際聯盟原所以保障主權鞏固獨立求於本國有利益未聞有尙未取得將來之利益而先犧牲固有之土地放棄絕大之權利者此次開會之初日意兩國亦曾有退出和會之要挾我國卽因此而退出和會亦無悶焉如謂不簽字則失英法美諸國之感情亦未聞有犧牲本國絕大之權利而博友邦一時之歡心者今日割五城明日割十城此六國之所以亡也如謂英日戰青島時我國尙在中立不能一筆抹煞詎知交還青島自有兵費相當之賠償證諸公法不無先例如謂山東青島爲日本以兵力驅逐德人卽應承繼德人一部分之權利何以美國軍隊於法之亞爾薩斯羅倫兩省英國軍隊於比之法蘭特爾斯地方均協助驅德人犧牲尤爲重大未聞有藉口一二權利之要求唐蓂公之通電已論之詳矣如謂兩害相權取其輕目前之害較輕而後禍無窮喪失要塞軍港鐵路礦產之大權與損失區區不可必得之關税賠欵兩害相權孰輕孰重當有能辨之者且日人此次爭執青島其本意不止在青島其將來希望有大於青島數萬倍者就表面上言之我之對於青島所爭者似乎甚小實際上則收效甚大也某等眷懷祖國義憤塡胸痛禹甸之沈淪憫華胄之奴隸聖賢桑梓染成異族腥羶齊魯封疆遍來口口口口雖虺蛇已具呑象之野心而南北尙知同仇以敵愾與其一日縱敵不若鋌而走險與其强制簽字貽羞萬國母甯悉索敝賦背城借一軍人衛國責無旁貸共作後盾願効前驅彼果實逼處此我軍人卽應爲困獸之鬭也惟懇我政府以民意爲從違以軍心爲依據堅持到底萬勿簽字則民國幸甚國民幸甚等語除分電各軍徴求同意外特此奉逹如荷贊同即乞從速覆示以便彚銜拍發爲禱吳佩孚删 
[内閣問題]  
　　後繼内閣日久未能决定擬補三人中周王旣堅决表示不登台日來安福方面多主張提田東海謂田旣得贊成即行提出亦甚佳於是田氏組閣之呼聲乃甚高但聞提出之方式並不單提田一人將田周同時提出正式與各方接洽後俟得同意後即行發表未知能否不再變更 
　　龔代理視事以來頗感棘手如國民之呼籲於歐會席上弗予簽字異派議員之紛紛質問已覺意興闌珊而本月底政費軍費又相逼而來特聲明兩星期代理期間一到卽行卸責並聞不僅辭去兼代之職卽財政總長一席亦無心戀棧其最大原因係爲近日失歡於某方面故將乘時先避也 
　　東海於二十四日下午派員赴西山邀王揖唐回京安福部幹事某同日赴王處請其速回王於昨日（二十五）下午始返據王意謂無論何派人物組閣若能擁護新國會者必肯予以贊助至於組閣手續以及一切行動純由新總理自由意思云云可知條件從寛之説業已證實 
　　昨聞某巡閲使遣心腹到京訪當軸對於内閣問題有所建議當軸面答謂現在内閣之繼任總於接近和平政策之人物中挑選若以不主和平之人物當此不僅不能轉移時局且於其本人將來之威望亦頗有關係據周少樸之接近者言周於外交問題亦主張簽字故並不爲外交問題而謝絕組閣周之最不愜於懷者八年度公債問題蓋此項公債二萬萬以地丁作抵不啻以地丁抵外債也故甚願現政府打消此議至加入某系問題周氏自言予　家一概可以加入但予本人夙抱不黨主義故須保留此身不入黨籍云 
　　某某兩督因正式内閣無期告成特來電推舉段合肥重組内閣 
[邊訊彙聞]  
　　西伯利亞鐵路共同管理問題前經協約國方面决定現在關於着手進行上協約國已决定建築費四百萬其擔任方法係由日美兩國擔任二百萬其餘二百萬則由中英法三國分别擔任外交部亦已决定加入由交通部直接管理 
　　塔城西南俄境盛產阿片從前往往誘致華工前往種烟一面運華境經新督楊增新與塔城俄領訂立條約禁阻華工種烟如有在俄境種烟華工請俄官一律解交華官接收歷來辦理有案最近俄舊黨統領安甯闊夫在俄屬阿拉庫立湖附近與種烟華工衝突當場被殺二百餘名被驅入阿拉庫立湖内淹死者千餘名被逐入塔城者二百餘名死狀甚慘商人大憤現要求楊督與俄官嚴重交涉 
　　吾國從前在俄國境内祗有在伊爾庫次克地方經前俄政府同意設駐領事現以俄亂方殷在俄華僑不下數千萬政府急欲設法保護如大烏里華商被扣六百六十餘萬盧布一案至今已有六月餘無人管理而此間俄公使亦無權力爲之保護故外交部决將添設駐俄領館據云范其光已正式委任爲駐沃木斯克總領事徐同煕爲該處副領事稽鏡爲駐俄屬黑河總領事管尙平爲駐赤塔領事權世恩爲駐伯力副領事該員等業已帶領館員陸續出京赴任 
庫倫都護使陳毅個電略謂外蒙兵單械乏非中央援助萬難抵制日謝及布人陰謀迅請統籌全局分撥大軍以資援應黑督鮑貴卿甘督張廣建則各有電來報告已撥隊往援鮑督養電略稱業撥步四營機槍砲工兩連輜重運輸一連分紥滿海等處大賚方面已由奉軍一旅進駐洮南亦關緊要懇迅電張使酌派精軍塡駐云張廣建電略稱承示五路出兵計畫遵即軍飭肅州總兵張永桂所部兼程進扼毛目抗制俄黨兼顧蒙疆餘亦均照鈞電標目分駐矣 
　　謝米諾夫運動蒙人布里雅特人派代表赴歐洲相會運動聞近日布人派定林古諾夫蒙匪富陞阿派定諾能丕勒等已經出發先往日本 
　　張廣建電政府云派員入藏一節已飭紅敎佛僧古朗倉曁青海三十六營總管率衛隊由青海玉樹繞行入藏銜命宣傅德意對英計畫如何應付請迅飭外交部統籌大計詳電祇遵 
　　中美通信社消息西比利亞路線兩旁過激勢頗爲猖獗日美軍正在搜索攻擊中一星期前有過激黨百人與日兵在烏蘇里亞交戰過激派敗北次日又與美兵戰復敗美軍死二人傷數人 
　　西比利亞之捷克軍現頗不滿於捷克政府擬散隊回里形勢甚爲不佳 
　　謝米諾夫現至庫倫月初外蒙政府派代表二人往見謝氏與之接洽因謝氏恐嚇外蒙如不從其令將以五千人進攻故也且云美日亦協力助之中央巳派徐樹錚往蒙邊視察妥籌對付方法於月底可以出發先派東省及察哈爾兵之前往相度形勢 
　　黑龍江鮑督軍急電報告云刻有日本大谷總司令乘軍艦張日旗至江口羣情惶惑請示辦法已阻其登岸并與之交涉卽行退去 
[新銀圑之條件]  
　　中美新聞社二十四日北京通信云政府昨接駐英公使來電報告新銀圑所協定之對華實業及鐵路借欵之條件大致如下（一）銀圑（現由英法日及美假定的銀行家組織而成）承受美國政府之普通提議以經濟助力給予中國（二）除已締結之實業借欵外將來一切借欵及讓與權利之事概須向銀圑全體商議倘有任何新圑欲對華經營應設法勸該圑加入銀圑（三）新 
 
 

Page 7

 
 
銀圑組織成後如俄國情形可許俄之銀行家加入銀圑應即許其參加（四）新銀圑組織成後比國資本如可加入時應許其加入（五）每一國之銀圑應專爲該國人民而行動不得代表該國以外之經濟利益（六）日本利益應許加入湖廣鐵路按以上條件殊鮮可評論之處惟規定俄比兩國資本將來可加入頗堪注意又第五條規定一國利益不得代表他國亦屬重要譬如一西班牙銀圑必須眞爲西班牙資本不得冒名代表巴西之利益此規定可以解决從前許多困難且可阻止任何一圑設置一勢力範圍也至許日要加入湖廣鐵路乃大有意味按照所定條件日本天然在全圑内占一份惟特别規定許其參加湖廣路則日本在全圑内所參加之部分將較大也查中政府曾於四月二十四日通告參加湖廣鐵路借欵之各國謂該路之德國利益自中國宣戰後已經取消德人股票及墊欵之本利均已停付所有該欵作爲德國應付中國賠欵之擔保德國在該路之利益將來和局成後亦不許其恢復云附記於此以資參考今晨京中各報均評論此電報其最耐人尋味者爲順天時報及其他數報其論調相同大致謂此條件實行後中國財政將從此喪失獨立又爲滑稽之口吻云學生近來曾大表其愛國心今對於此事將如何動作乎云云 
[南米起運兩大宗]  
　　西北邊防使徐樹錚所轄各軍爲數甚衆需用軍米自亦較多由該處自行採運日昨經該處委員在滬購齊軍米二萬四千包擬先後由津浦路運津發放因蘇省禁米出口咨由陸軍部轉咨財政部移咨蘇省長查照放行財部文略云准陸軍部咨開准西北邊防籌備處咨開本處所轄各軍隊需用軍米二萬四千包每包計重一百五十斤擬派員張國瑞李振揚等分四批由滬押運至津分發各防應用計每批運六千包請分塡護照四紙核轉運放等因查前項米榖委係該處運發目兵軍食照章免納釐税捐銀除令分塡護照四紙每紙運軍米六千包每包計重一百五十斤並註明專在滬埠採辦字樣曁分行外咨行查照轉令騐兑放行並每運一批卽爲登記以運完兩萬四千包爲度等因到部查前項軍米二萬四千包由滬運津旣經陸軍部核准自應准予免納釐税捐銀除分令外合即令仰該廳長轉令所屬經過各關局卡俟分批報運時騐明包數重量與護照相符即予放行并仰按批登記以運完二萬四千包爲度可也聞蘇省長以此項軍米關係甚大且限制在滬購買亦以採自他處不同業巳依照來咨通飭沿途關卡放行矣 
　　北京漕運局總辦吳炳湘電云直隷曹督軍曹省長江蘇李督軍齊省長安徽倪督軍呂省長浙江楊督軍齊省長山東張督軍沈省長上海盧護軍使均鑒統密北京非產米之區向恃轉運南米以資接濟近自南省禁米出境後商運不行米價騰貴京津人口繁庶非設法補救將有缺食之虞迭經内財農各部一再磋議會呈設立漕運局轉輸米糧以維民食並奉派炳湘兼充漕運局總辦業將就職日期函逹在案查此次漕運係根據民國三年舊案範圍收縮力求單簡自與前清之漕運逈異惟漕運一事因前清積弊甚深論者每目爲利藪現旣以顧全民食而有斯舉炳湘又負有地方之責兼任其事竊謂先務之急當在注重民生嚴防流弊按漕運原則原以派員採運爲正辦而値茲國庫空虛籌撥鉅資一時匪易目前救濟似舍招商承運别無良策顧商運之弊厥有二端一爲私運出洋一爲鉅商壟斷刻正釐定章程凡領照承運者必以京津殷實各米商爲限且必以京津總商會轉報爲憑運米數目則必以曾在總商會公開確認需要爲標準並復嚴定罰例以示防閑遴派專員以司監察苟能杜他商之欺朦或稍免旁觀之指摘但茲事繁重汲長綆短疏忽堪虞用布區區諸希指示除招商承運章程俟經部核准再行函逹外將來採運地點仍當隨時奉聞並乞轉飭各地方官及各局所協助稽查藉匡不逮實深企禱漕運局總辦吳炳湘有印 
[黑龍江省學生圑之通啓]  
　　追悼郭烈士 
嗟呼郭烈士殺賊未成竟作厲鬼凡屬同人莫不哀感激昂同聲一哭而爲英雄作不平之鳴也敝圑感懐先烈謹於六月一日特在龍江公園舉行追悼大會其始也經本省當道積極阻撓各校職員竭力禁止追悼盛典幾成霧消敝圑人等堅抱百折不回之志遂不顧目前之利害不用職員之指揮自行整隊齊集會場並田各校代表逐次演説以期喚醒國民以副郭士愛國之熱忱而報烈士在天之英靈是日也陰雨淋漓愈增河山慘淡之色所謂天地爲愁草木生悲者其情其景彷彿似之而在會人員更覺愴然有感爲烈士灑一掬淚也雖在雨天水地之中衣履盡濕冷氣砭骨而各隊靜立仍精神勃勃并然有序即局外參觀者亦終不少動是可證郭烈士忠義之氣可以貫天地而感鬼神彼一般賣國者能不聞風奪魄驚愧欲死哉以上所陳爲敝圑當日追悼之實情也特此謹佈 
[奉吉情勢之險惡]  
　　奉吉暗潮近日愈逼愈緊大有行將决裂之勢昨據吉林消息孟督近來每對人言謂余現下如得中央免職命令立即去職决不眷戀若張作霖欲以壓力傾倒余位置决難默認余現下有一師五圑之兵力與奉天軍隊較雖爲遜色然當緊急時將吉省之馬賊略事招致即足以對抗而有餘言間頗露激昂之色孟督又慮奉吉果至砲火相見對於彈藥之補充及交戰地之保護外人策略均須愼重考慮以故自二十日起將駐在哈爾濱及東清沿線之軍隊開始動員令陸續向奉吉交界之伊通州方面進發以備决戰又於日前自哈爾濱調動軍隊七百餘名駐於長春以固吉省之門户該隊現已到長 
　　奉省軍隊明爲防邊實則欲包圍吉省如混成第四旅早經派駐鄭家屯以備遙制鄭旅長所率之第二混成旅步騎砲工輜各軍隊配置於懷德縣境準備戰鬭爲示威運動駐紥圍裏之軍隊秘密準備動員者一方面在中央運動下令以冀逹其目的惟目下中央之調人與地方代表來奉活動或者不致决裂如果運動無效不知兩省將實力决戰歟抑自消自滅歟爲地方計爲國家計甚不願奉吉實現此無謂之戰爭也 
　　據巡閲使署人云張使昨接北京趙次珊電略云近聞吉林孟督軍有被該省公民控告消息事之有無雖不得知要係出於少數人之私意孟督治軍有年雖無善可述而功過或可參半俄亂事起中日共同出兵保護路線維持治安平心讑之亦非毫無可取况與我公交誼素厚爲地方計爲各人計切不可操之過急致生意外等語但張使必欲去之而後快也 
[厦門之學生潮]  
　　福州逮捕學生之影響 
　　厦門同文書院學生於六月十六晚接福州學生圑加急電云十四號福州學生往見商會會長被軍警傷七人斃一人昨今罷市又電云十六號下午四時福州學生被李督軍逮捕多人乞速援救十七號該院學生會同厦門學生圑將此急電印成傅單於下午二時頃沿街分發並分投演説當卽被第一區巡警捕獲二人送至第一警署於是學生圑及各商圑及各商家咸抱不平齊擁至第一署計千餘人署長劉澤民見此狀况速令將學生釋放並爲道歉學生及商人始退去十八號晨又接福州急電謂福州被捕學生遭虐待絕食傷重病亡請速援云云於是全厦各校學生於上午盡至同文書院會議組織學生講演圑分三十組分組内外街演説青島問題及李厚基逮捕學生事厦門警察廳長及陸軍警察處長於所有演説處所均派軍警巡視並於日本人所開之臺灣銀行新高銀行三并洋行大阪商船會社日本郵政局廣貫堂柏原藥房等處均派軍警保護是日厦門省立第十三中學學生愛國圑致電福州李厚基云學生舉動究出愛國熱誠望勿過壓以挫民氣又致電福州學生圑及福州英華書院嘉其愛國熱誠並報告厦門演説情形同日厦門大同寶善崇實紫陽吉祥競存延陵三育普育桃源等校及女子公學全體厦門敎育會商界全體均致電李厚基請速釋學生以平民氣又致電劉子英及林長民報告福州學生被捕全閩憤激請向政府力爭釋放學生懲辦兇暴軍警十九日學界商界又紛紛分發傅單詞極憤激並有宣佈福州商會會長黃瞻鴻私囤日貨之罪狀者二十號學生聯合會接福州學生聯合會電云巧電感謝被捕已釋黃瞻鴻政府公佈嚴拿疑本早搭輪至厦乞速助捕學生聯合會皓是日福州輪船到厦時厦門各校學生分守於各碼頭形如軍警並登輪查察並未見黃踪影各學生始散此厦門二三日間之情形也 
[武穴通訊]  
　　自青島問題發生舉國憤慨罷課罷市滬寗導其先漢潯繼其後武穴亦長江重鎭自十五日得九江罷市訊後學商兩界躍躍欲動十六日即有洋廣業首先罷市緊閉雙扉後又致函布業公會請求一致進行適是日上午九鐘商會接到督長文電詢問武穴是否平安商家究否罷市等語正會長王在茲副會長鮑丹平當即邀集各行帮董籌議維持市面曁如何電覆當即决定武昌中華大學被警兵毆傷之學生攝影 
電覆文云（督軍省長均鑒文電奉悉　詢敝鎭治安現武今日罷市有十餘家之譜敝會當即分頭勸慰兹據該業無非繼各埠之後表示熱忱務乞督長代宣民意電逹政府俯順與情速安衆望特電奉聞武穴商會叩）一面又電滬漢詢問曾否開市後接回電漢口已於十五日午刻十二鐘開門於是各業將罷市問題取消而水陸各軍已特别戒嚴戎裝以待至十七日晨有人聚集管道隆魏與國等行門首因該　專爲日商洋行收蔴常川有日人十餘名駐武採辦近値頭蔴上市 
每輪運出至少有五六百件本鎭人民以爲各業大都抵制日貨而該業不惜人言裝運如故特前往要渠即日停辦否則以嚴厲方法對待勢頗洶洶該業無法祇勸日人暫爲出境寢事 
今日二十五日又有武穴靈東中學高等東西小學廣濟中學及其餘全體學校假座文書院場爲會址開學商聯合大會公舉代表擬電省長請願下午二鐘全體出發游行頗爲嚴整并口唱國歌經過市街砲竹不絕洋貨業首先開會歡迎恭進茶點表示敬意後至武關廟前登臺演説慷慨流涕觀者動容繼洋貨帮演説抵制日貨提倡國貨遂各散會連日東貨頗多焚燬南貨店周泰康燒去東糖十三包洋貨業二十六日燒燬洋傘一打 
[九江近事]  
　　自傅道尹佈告禁米出口後乃有一般米商運動商會請求弛禁卒爲潯紳所阻近復因滬上米價飛漲該商 
等謀利心切又秘密晉省運動出口而商會連日要求道署弛禁尤力傅道尹以未得紳等同意不敢擅專今日傅特召集紳商會議紳界宣言謂現時米價尙未低落若一開禁勢必騰漲商人要求弛禁有何把握擔保米價不至騰貴商界則以血本所關要求體恤商艱對於米價一層允開會定一限度再行公决聞紳界已致電省長請仍嚴禁其文云南昌戚省長鈞鑒米價飛漲 
民食維艱迭經呈請潯陽道尹佈告暫禁出口在案近聞各米商藉口於成本攸關希圖朦混弛禁但米價仍未低落民食岌岌可危素仰省長關心民瘼仍令潯陽道尹仍前嚴禁母稍鬆懈九江自治籌備處敎育會助理員同叩敬 
日本三菱公司裝運鐵砂之某輪行經陸家嘴地方將民船一艘撞沉船内淹没一人業經船主將屍首撈獲報由地檢廳勘騐但此事關交涉須由交涉員辦理聞吳檢察官已請景監督前往交涉矣 
潯商會副會長辜葆誠因罷市時干犯衆怒旋即聲請辭職逃往滬上暫避風潮現已潛行返潯暗中仍復運 
動各業承認其爲副會長而街上揭帖遍布通衢均係宣布辜之罪狀意在使各業董覺悟不再承認之也此間洋貨帮查獲某貨多件昨在南門口一律焚燬宣示大衆 
九江縣知事袁延闓因前日勒令開市引起地方惡感袁自知難於立足昨已晋省辭職 
[江西學潮之現狀]  
　　江西省城學生界自游行警告後因青島問題尙未解决遂有組織聯合會之舉當時本省學生聯合會代表如鍾祥鷺丁偉段家璵汪宏毅等確能熱心辦事故該會進行亦有一日千里之勢厥後鍾祥鷺未得評議幹事名目丁偉又因别事滬抱消極段汪等因亦不肯出頭做事前之赫赫聯合會幾同無形消滅嗣該會幹事邵祖平盧任華傅競仁恐會務中止致貽五分鐘熱心之譏竭力支持雖無若何成績然對於發行警告提倡國貨等尙能認眞做去近日京滬學生代表陸續來贛見該會頗形冷淡遂極力鼓勸積極進行邵盧傅等因月重行改組之議選派代表紛赴各縣組織分會以資聯絡 
女學界以男學界旣有游行警告之舉頗欲繼起游行義務女校敎員熊韞華曾以此舉商諸女子師範校長金振聲金以事實上恐難做到頗不贊成未幾學生聯合會發生熊即邀集女界多人擬行加入嗣因男女界限有所不便遂又中止遷延至本月婦幼醫院開救濟南潯鐵路籌備會時女學界到會者頗多會後匡秀女學監學金士玨及程孝瑞熊韞華等相與談論謂此次青島問題發生京滬女子俱集會通電爲外交後援而本城女界寂然無聲殊爲憾事熊即主組織聯合會以聯絡感情提倡國貨爲宗旨可免官廳干涉金程等極爲贊成相約赴各女校遊説熊韞華又往商金振聲金又不以爲然女子職業亦與女子師範同一態度熊等以該二校旣不贊成未便相强然又不能因少數之反對遽行打消遂由義務女學女子公學匡秀明德正蒙各校假匡秀校爲會址實行組織女界聯合會而女子師範及女子職業現亦組織提倡國貨會究其宗旨實與女界聯合會同其不肯與於聯合會者以是官辦性質恐受官廳干涉故耳 
[南京學生之痛言]  
　　寗垣罷市官廳方面多歸咎學生强迫甚有揑用南京總商會名義散布傅單誣衊學生者幸學商兩界愛國熱忱出於一致未致發生誤會學生聯合會昨特致函李督軍齊省長申明眞相其函如下李督軍齊省長鈞鑒敬肅者屢蒙訓誨獲益良多愛護青年宜深感激查此次外交失敗内訌未靖五四而後民氣發掦潮流激盪波及寗垣於是商界罷市人多不諒皆歸咎於學生皂白莫分致遭毆打然生等以爲賢長官明哲早在 
洞鑒之中是以隠忍以待乃不料竟有奸人際此時機施行詭計揑用商會名義分散傅單並呈禀我督軍省長以蔽聰聽謂商家罷市係學生强迫所致生等旣受毆打之辱於前復又蒙嫌疑之寃於後撫躬自問惶恐萬分是以生等前致函總商會訊明眞相茲奉復函内開此次商界罷市全係商人自動受潮流之激盪表津滬之同情並非學生之强迫現已偵查揑用商會名義之人並令生等將來函拍照分别寄登滬上各報以釋羣疑而破奸計等情刻生等已將來函拍照寄至滬上各報登載以明眞相是此次商界罷市非生等强迫所致無疑今特將拍照一張上呈鈞座以證明前次所受之寃誣的係奸人陰謀所致且商家罷市商人自有權衡營業之權豈能操諸他人之手以荷槍實彈之警吏令其開門商人尙不允諾豈以赤手空拳之學生勸其閉門商人反輕於一諾乎是以不揣冒昩肅此申明恭請勳安並祈垂鑒 
[灌雲知事販米之公憤]  
　　江北灌雲縣知事陶士英勾通米商子世鑾私運糧米出灌河口爲公民發覺現該商米船已扣留於响水市（即灌河口附近地方）除海屬各界電禀南京督軍省長外其他各圑體亦於六月二十日電禀督長及省議會茲將電文錄下南京督軍省長議會鈞鑒灌雲陶知事於响水市開設華與公糧行私售糧米資給日人六月十日奸商干世鑾等運米七百餘石出灌河口直往青島轉賣日人爲該市人民扣留當即奔報縣署該知事星夜馳往十七日始行返署對於該奸商旣無具體懲辦並該縣駐口稽查員周慶章亦無懲戒且賄屬各界意圖私結其受賂庇縱已可概見查糧食出口係鈞令所禁况復接濟日人該知事玩法賣國律有專條如何嚴懲悉聽鈞裁海屬學生聯合會叩號六月二十日下午九點二十二分發敎會崇眞中學校學生愛國演講圑省立第八師範學生救國會省立第十一中學校學員提倡國貨會 
[杭州快信]  
　　此間學生聯合會業經開會决議要求各圑體公電巴黎對於青島問題萬勿簽字現正與各圑體接洽即日擬電拍發 
　　寗屬岱山鹽警二十三夜與漁民衝突彈傷漁民多命激成風潮羣起焚燬緝私營部及鹽局案情重大會稽張道尹飛電到省請示齊省長蔣運使已分别電覆飭究眞相 
　　甬紹兩市現洋奇缺銀根較杭市爲緊紛紛來杭辦現甬匯每千元竟須九元五角紹匯水定以一元爲限度各錢莊多數不願照匯紹市各商業大受影響 
陸軍部派軍官學校畢業員郭養和等二十餘人來浙見習已由楊督分配各師圑矣 
中央定十月舉行文官高等考試合格者自九月一日起赴銓叙局報名已令各縣知事出示通告 
浙省監獄學校畢業各生人多擁擠高檢廳爲寛籌出路計聞已規定十人一班分送第一監獄實地見習以六月爲期期滿酌量委任 
地方通信 
[蘇州]  
　　警廳注意少年宣講圑蘇警廳崔廳長通令各區云頃據間區北區呈報上海少年宣講圑來蘇查有十六人手持旗織由車站直進間門路經東西中市接駕橋護龍街向元妙觀而去各等情前來查該宣講圑等究係何校學生有無標幟及煽惑或激烈舉動現在已否出境着即查明具復並飭屬格外注意云云一面並飭偵探隊偵查具報警廳對宣講之張皇於此可見一斑 
　　轎役行兇住居金太史塲草棚内業轎役之江北人趨某性極兇橫昨日上午十時許邀同某乙某丙兩人在護　街樂橋南塊酒店内小酌因乙曾欠趨某會洋若干趨向取索致起衝突詎知趙某即拔出身藏之小刀向乙右腰刺進大腸拖出寸許乙遂昏倒某丙意欲上前解勸亦被趙某戳傷頸際痛極倒地幸有附近崗警聞警馳至見已肇禍奮勇將行兇之趙某捕獲連同兇器一併拘至西區第二分所送署解縣究辦受傷之兩人當由該酒店主抬送天賜莊博習醫院救治 
　　電局長之更迭蘇州電報局饒局長近奉交通部訓令調充上海電料轉運處稽查遺缺部委蘇州市公益事務所董事陸清翰接充聞定於七月一日交替云 
　　市辦臨時化騐所聞幕自謠傅播散毒藥以來蘇州市公所在舊學前平江書院内設立市辦臨時化騐所敦請醫士　任化騐所需經費由市公所籌給於六月二十五日開幕發布通告云近時街市賣買物品發生一種散毒之謠以致無識之人易爲煽惑惟毒之有無一經化騐即得眞相本所爲消弭禍害起見特設臨時化騐所在舊學前平江書院敦請精於化騐之醫士吳君佑生吳君帙書二員輪流分任化騐此後社會上如遇有發生此項形似可疑之物儘可携帶來所靜候本所醫員化騐毌得互相爭執自取咎戾特此通告 
[松江]  
　　小蒸盜案青浦境小蒸鎭曹某家於二十三日晚被盜匪十餘人刦去衣飾甚多臨行時燃槍示威以杜追者聞盜黨均以煤墨塗面因之緝捕中人疑其爲附近土棍現經駐防青浦之水警分署長沈子祥通令所屬各長警一律跴緝矣 
　　塌屋傷人二十六日西外仲姓市房屋兩埭忽然坍塌在内開設糖坊之父子夫婦學徒四人均被陷在内比及翻出學徒巳成肉糜夫婦二人亦遍體創痕命在呼吸其子則翻至傍晚尙無下落大約亦不救矣 
　　捕賭糾葛日前楓涇鎭浙界巡官陸誠捕押賭徒二人鎭商姚某往請保釋語言衝突陸并將姚某拘押旁觀者大譁地方無賴乃乘間擁入擠破看守所門窗被押之姚某及賭徒均乘勢逃出陸巡官遽命開槍衆始紛紛退去現陸已申請嘉善縣捕姚懲治地方紳士則以其輕率開槍亦已赴　控請撤　 
[嘉興]  
　　繭廠收買二　鮮繭嘉興四鄉農民今歲育二蠶者十有六七蠶汛頗佳收成約有八成餘現鮮繭已上市大和興濟等繭廠己於前日起開秤每擔暫定洋三十五元左右近日鄉民負繭求售者絡繹於道 
[安慶]  
　　梅雨中之皖垣皖垣自午節　天氣異常亢燥迨至二十日晚間忽然烈風暴雨一連四晝夜未息城内外民房倒塌甚多二十四日下午西門月城城門忽然崩塌共創十餘丈城外逼近之房屋壓倒甚多並壓斃三命刻由警務處劉處長立派警士多名前往監視禁止行人來往一而呈請省憲派員估工修築又宿松縣屬之馬華堤去歲三省會修以來迄今尙未完竣現値江水泛漲呂省長飭令宿松知事委員四人駐堤監察 
[南京]  
　　清江浦設平市分局昨江蘇齊省長通令云案准財政部弊制局咨開據平市官錢局監督陳福頣呈稱江蘇清江浦地方擬設支局一案業奉指令照准此次監督奉令派赴南京造弊廠曾在清江浦實地調查並與中國銀行接洽亟應從速設立以期推廣營業擬懇分别咨令江蘇省長曁財政廳長飭屬維持等情前來查該局擬在清江浦地方設立支局係爲推廣營業維持市面起見自可照准除指令外相應咨請查照並飭屬遵照等因准此仰即一體遵照此令 
雜評一 
[灌雲縣知事販米（默）]  
　　自去歲糧食弛禁之議起蘇人譁然以爭省議會亦不敢背民意而否决之者以民食之關係大也然其時猶非若現時之青黃不接更非若現時之民情激昂而蘇人之所以嚴防出口已如此 
是故今日國人而稍顧地方大局稍念人民公憤稍知一己利害當不敢　爲此昩心圖利冒險私運之舉然而今之商人竟仍有貿然一試者商人猶不足責奈何身爲知事而亦利欲薰心如灌雲之陶士英竟敢勾串奸商爲此齷齪無恥之事耶夫知事爲民表率而乃以此齷齪無恥之行爲率民喪心病狂於斯巳極當局爲清吏治計爲平民憤計均宜有以嚴處之也 
　　　雖然今日官場之販米者又豈僅一灌雲知事哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各界開會反對德約簽字紀]  
　　聯合通訊社消息云自北京政府决定德約無保簽字消息到滬後本埠各界人士奔走相告甚爲憤激昨晨又得歐會和約今日午後二時簽字之耗各界乃分途接洽不約而集於滬西公共體育場者萬餘人公推何葆仁爲臨時主席請衆討論拒絕簽字及善後辦法并發表意見以先電專使力拒簽字會衆聞之齊聲曰死不簽字聲如雷震次由許德珩詳述外交危急之險狀及國人自保之方法末復主張三事（一）急電巴黎專使死拒簽字（二）通電全國請速開國民大會要求立廢中日一切不正當之條約及誓死不承認北京政府簽字德約爲有效（三）不承認北京政府一切之行動及取消新國會次由北京學生代表段錫朋留日學生代表凌炳天津學生代表沙主培安徽學生代表湯志堯唐山學生代表李中襄山東學生代表崔書馨山東同鄕代表張瑞瑄吉林學生代表吳仁華上海學生會女幹事程孝福及商工各界代表先後均有堅决之主張旋又有某小學校之學生陳祥榮（年十一歲）自請登台演説用日貨無異使我之金錢變彼之槍砲而制我死命比喻痛快全體鼓掌彼時唐山學生代表李君因主張仍未表决徒將寶貴之光陰躭誤哭請主席立將致巴黎拒絕簽字之電報拍出全體爲之悲憤欲泣主席即將主張三事請衆分次表决一一通過有南京路商界聯合會某君向衆言曰我國亦是協約之一華工服務戰線者近五十萬人人以戰勝暴德而得利權我國反因之失地辱國而北方政府反來無恥之命令預備慶祝我（某君自稱）敢代表我上海商界如山東三 
欵不保留和約竟然簽字我商界不僅不參與慶祝當下半旗誌哀云云聞者舉帽閧然相和應旋請各界代表起草電稿二則當即拍發其一致巴黎和會中國各專使電云今日開各界大會到者萬人决議拒絕簽字及廢中日間一切不平等之條約務請抵死堅持否則國人必有以對公等上海商工學報大會叩（譯成英文拍發）其二致各省省議會各肥圑學校各報館云今日開各界大會到者萬人决議拒絕簽字及廢中日間一切不平等之條約望尊處速開國民大會對此二事一致主張（署名同上電）并聞當時議定本星期日下午新鐘三時仍在西門公共體育場開各界大會 
[各圑體電拒德約簽字]  
　　中華工會致巴黎電巴黎中國專使陸王顧伍鑒對德和約萬勿簽字工界同人當爲後盾中華工會叩沁救國十人圑總部致巴黎電萬急陸專使鑒種種密約山東問題關係存亡望誓死力爭萬勿輕易簽字如不聽忠告國民一致憤慨誓不承認中華民國救國一人圑聯合會上海總部叩 
　　粤僑商業聯合會致北京電北京大總統國務院鈞鑒山東問題環籲保留奔走呼號輿情一致懇迅嚴電專使萬勿簽字免鑄大錯無從挽救以順民意而保主權不勝迫切待命之至上海粤僑商業聯合會叩宥上海皮商公會致北京電北京大總統國務院鈞鑒日本要求繼承德人在我山東一切權利直欲朝鮮中國昨報載有政府主張簽字之電凡我國民誓不承認伏乞勿竟違反民意主張簽字俾延國脈以待轉圜上海皮商公會同人公叩豓 
[京學界力拒德約簽字電]  
　　全國學生聯合會昨接北京學生聯合會電云近據路透社電歐洲和約定於二十五號簽字關係我國生死存亡之山束問題我代表是否業經簽字正未可知國人於此當注全神預籌應付蓋政府意存簽字業已見諸文電輕視民意事實昭然萬一數日之後警電傅來主權喪失國民苟無準備將必束手無策事前極端反對事後轉無表示一閧之誚萬古貽羞凡有血氣疇能忍此爲今之計惟有各界聯合一致再電政府請其力保主權萬勿簽字如果政府敢於違反民意竟爾斷送主權則我四萬萬國民當宣告於世界萬不承認簽字爲有效以符民族自决主義至濟順高徐兩路草約據政府答覆本會及山東代表均謂尙可設法取消惟墊欵二千萬元應由我國籌還日本山東代表已承認集欵贖路竊謂此事關係全國安危應由各界合力籌集苟能一呼而集足全數亦足表我國民之决心毀家紓難此正其時迫切陳詞不勝禱盼北京中等以上學校學生聯合會叩 
[縹緲中之和議消息]  
　　聯合通信社云國内和議近來頗有轉機北代表汪有齡江紹杰日内即可抵寗平和期成會聯合會代表幹事黃贊元劉揆一陳曾亮王闓憲諸君爲求和平早日實現俾便一致對外特於昨日聯翩北上擬於金陵略事勾留并與汪代表有所接洽 
[美大學俱樂部之决議案]  
　　中美新聞社云上海美國大學俱樂部昨會議反對工部局提議新聞紙及印刷所領照事已通過决議案如下茲因上海工部局提議一附律請下届納税人會議時採用規定凡公共租界内所發行之各種新聞紙及其他印刷物均須領照及受檢查是則此附律將授工部局捕房以專制大權以檢查取締及箝制中外一切印刷物此項附律實違反美國人之理想並違反歐西文化灌輸中國之本意故本俱樂部决議反對此項附律並請一切納税人一致反對之 
[全國學生聯合會紀事]  
　　昨日下午二時全國學生聯合會開本届第一次臨時幹事會到會者有三十餘人先由會長段錫朋報告開會宗旨略謂本會自開成立大會以來各地代表陸續到會者亦屬不少屈指瞬將半月進行事項實無有幾此則一因近日討論外交重大問題不厭其詳一因各股辦事細則未曾訂定職是之由各代表等措辦事宜諸多障碍亦難怪其然也但各股辦事細則訂定後務盼諸代表各盡職責力圖進取俾宏觀瞻方不負海内諸公之雅望云次南昌代表張德錫云訂立各股辦事細則時任意缺席一層請會長應宜注意薊榆代表李中襄云代表缺席時應向總務股請假各代表有謂夜間宜開談話會者有謂早起夜寢宜詳細規定者嗣由杭州代表黃維時云頃聞會長巳主張訂立各股辦事細則應宜先推定幾位起草員將各股辦事細則起草後再付大衆討論較有頭緒當由會長推定湯志先黃維時李中襄羅隆基爲起草員並告各起草員今晚八句鐘以前交稿次討論日刋問題有擬添加訪員數人以資搜集材料者有謂宜廣篇幅者會長云此事細則應歸日刋股自行討論惟主要精神應與評議部議决宗旨相符合云後由上海代表何葆仁狄侃留日代表劉振羣報告昨日與各界接洽事宜頗爲圓滿報告畢散會時已四下鐘矣 
[歐美同學會事務所遷移]  
　　上海歐美同學會暫借青年會樓辦事今已遷至漢口路二十四號三層樓爲事務所云 
[海關新税則之施行期]  
　　江海關監督公署近奉税務處令上海修改税則委員會改正之税則業經各國政府通知承認至新税則施行之期巳决定爲本年八月一日並定准於七月一日正式宣布新修改之税則即便於八月一日履行改抽新税仰即籌備施行 
[漕運米糧免税之省令]  
　　江蘇財政廳訓令各局所長云本年六月十九日奉財 
政部訓令内開查接濟京津民食一事前經國務會議議决招商購運南米由内財兩部發給護照等因經部通行在案嗣以蘇皖兩省正申米禁此項辦法不無窒碍復經閣議擬設漕運局於本月十三日會同内務農商兩部呈奉大總統指令呈悉准如所擬辦理此令同日又奉令派吳炳湘兼充漕運局總辦此令等因奉此查此次設立漕運局係沿民國三年舊制所有分向南省採辦米糧除沿途釐金仍按向章繳納外至經過海常各關時應由各該關查明所運米石數目及運往地點與照相符卽予免税放行除分行外合行抄錄原呈及護照式樣各一份令行該廳長轉令所屬一體遵照辦理此令等因到廳奉此合抄原呈及護照式樣通令各該局所長一體遵照辦理（附件從略） 
[英總領事接篆之知會]  
　　駐滬楊交涉員昨接新任駐滬英總領事傑彌遜照會略云本國駐滬總領事官法業已請假回國所遺篆務奉本國駐京欽差大臣電調廣州本總領事來滬署理未到任以前由正領事官費署理曾於六月十四日照會貴官在案本總領事茲由廣州起程來滬卽於六月二十三日接任視事相應照會貴交涉員請煩查照 
[總商會開會]  
　　上海總商會因今日（二十八）爲本届第十三期常會之期適該會會董聞田二君有關於提議緊要事件報告到會請列入議案當衆討論是以由會預函全體董事會各會董務於今日午後三時一體蒞會以便列席與議 
[美輪儎運大批大條銀來滬]  
　　大陸報云花旗輪船公司愛瓜多號二十八日清晨可抵上海由舊金山載來大條銀値美金三百五十萬元又郵件二百十八包貨物一千噸定於星期日午前開往馬尼利云 
[棉市消息]  
　　羅臣斐公司報告云近一星期中中國棉花之價漸漲一因和約將簽字一因天氣不佳恐收成將減色茲據各地報告雨水太多氣候又冷如通州上海揚子江一帶亟宜晴暖實行割草河南亦雨山西無消息山東直隸天氣均佳目下棉紗銷路甚佳上海各廠及日本均已定購大宗棉花以防歡收通州新花冬季交貨已有三十五兩半收盤者總之今年棉花銷路極廣但不知收成有把握否利物浦紐約孟買市面皆稱穏靜七月份英棉一九一○紐約棉三二四九印棉羅比五八七 
[薄子明等已執行槍斃]  
　　松滬護軍使署前據公共公廨詳解淡水路王錫華家被盜并開槍擊傷傭婦王夏氏一案之薄子明藍湘臣即藍貴本邱萬福即邱文福屈已和即曲以合又名璩濟吾紀小樓周守平等到署當發軍法科研訊現已判將薄子明藍湘臣卽藍貴本邱萬福卽邱文福屈已和即曲以合又名璩濟吾等四名一併處以死刑昨日午後二點時派令衛兵卽將薄等由營倉提出騐明正身綁赴操場執行槍斃並發布告如下案據公共公廨呈解拿獲結夥持槍搶刦淡水路王錫華家財物並開槍擊傷事主家傭婦王夏氏足部曁拒傷六百二十五號華捕身死案内之盜犯薄子明藍湘臣即藍貴本邱萬福卽邱文福屈已和卽曲以合又名璩濟吾田守平紀小樓等六名抄錄供詞到署發交軍法課傅集捕房承辦此案中西包探及事主證人到案提同該犯薄子明等詳加研訊據各方面供證此案係由薄子明主謀指使藍湘臣即藍貴本邱萬福即邱文福屈已和即曲以合又名璩濟吾等前往實行田守平紀小樓均隸薄黨充當使役由薄派令隨同藍湘臣等前往觀看出發時薄子明發給手槍三支交由藍湘臣分配携帶侵入事主家由藍湘臣開槍將女傭擊傷搶畢出門因巡捕上前拘捕復由藍湘臣開槍將巡捕擊倒分别逃逸仍回到薄子明家會齊分贓供證確鑿無可諱飾正核辦問准山東督軍署來咨以薄子明一犯係山東票匪首領前於民國三四年部盤踞青島糾合匪黨携帶快槍出没於沿海各縣專以綁票勒贖爲事嗣於民國五年竟公然率領黨徒佔據山東周村等處肆行搶刦鄕民之財物搜括一空四出綁票每名之贖欵勒索巨萬甚至因刧財勒贖未饜所欲而火其廬戕其人以及姦淫良家婦女焚燬市鎭房屋綜計所犯以上各重案不下數十百起迭據長山縣周村商會市農會呈控有案又於民國七年分派匪黨于東生程兆祥吳占光何玉玉等率領股匪在安邱樂安日照莒縣等處搶劫擾亂先後綁去鄕民多人勒索贖欵數千元或數萬元不等經官軍將于東生等拿獲訊供明確藍湘臣卽藍貴本邱萬福卽邱文福屈巳和卽曲以合等犯均係薄匪悍黨前曾夥同薄子明率領大股匪黨先後在膠縣王台鎭卽墨東南鄕周疃村日照縣午山前村埃下村等處搶架得贓亦均有案可稽並抄錄全案供詞請予併案訊辦前來經飭訊供不諱查此案薄子明前在山東迭犯淫掠焚殺各重案逃避來滬復敢糾合匪黨發給手槍指使搶劫坐地分贓實屬窮兇極惡罪不容誅自應按照懲治盜匪法第三條第二三五等欵及第四條第二三兩欵之規定判處死刑藍湘臣邱萬福屈已和前旣夥同薄匪在魯搶架此次來滬復聽薄匪糾約持槍夥劫得贓分用並敢開槍擊傷事主家傭婦拒斃巡捕亦屬罪惡昭著法無可貸應即按照懲治盜匪法第三條第二五兩欵及第四條第三欵之規定判處死刑以昭炯戒田守平紀小樓兩犯聽糾夥劫罪已成立惟核其情節較輕應按照懲治盜匪法第二條法意仍於刑律第三百七十三條所定之本刑範圍内分别科處徒刑以示懲儆除飭將薄子明藍湘臣邱萬福屈已和四犯提出騐明正身綁赴刑場執行槍决並將田守平紀小樓兩犯發監執行外合行布告咸使聞知此布 
[海關緝私隊查獲大宗紅土]  
　　前日（二十六）上午十一時有輪船一艘由大連開駛來滬停泊浦東楊家渡大倉碼頭當經海關緝私隊登輪搜查在統艙内抄去紅土三箱共計一百八十磅按照現時價値約有一萬八千餘元之譜當將看守土箱之甲乙二人拘解水巡捕房核辦烟土則帶回海關存備候燬 
[警廳請示處置敵僑之部覆]  
　　淞滬警察廳長徐國樑昨日訓令所屬各區署所云案奉江蘇省長齊訓令内開本年六月六日准内務部咨開查本部此次召集警務特别會議各省與議人員關於處置敵僑未盡事宜多有提出問題請示辦法者茲經本部酌加查核分别答復其臚舉事實有概括於現行法令中者在戰爭狀態尙繼續存在以前及非另有明文取銷者外自應仍照舊章辦理除分行外相應决定辦法另繕清單咨請查照轉飭遵辦可也等因准此除分行外合行抄單令仰該廳長即便遵照辦理此令等因附抄單到廳奉此查前奉内務部電召各警察廳長到京會議本廳當派顏警正代表與議並將關於處置敵僑未盡事宜提出問題開單請示辦法在案茲奉前因除分行外合亟抄單令仰該署所隊即便遵照辦理此令附抄單江蘇免遣敵僑應否再予執照重行編號一節免遣敵僑按照本部一月宥一電已於護照加蓋特准居留戳記母庸另行發給執照遣送如已終了緩遣敵僑是否照免遣敵僑一律辦理一節緩遣各僑現在中國國境事實上當然與在留各敵僑無異免遣敵僑如請求移居出境仍否照部頒處置敵國人民條規第一條辦理一節查處置敵國人民條規第一條所謂出境係指出國境而言若請求移居鄰省或本省内地須報由本部特許已遣敵僑濳自逃回緩遣敵僑私自移居應如何處置一節查關於此節應查照處置敵國人民條規第九條辦理 
[崇明知事呈報鹽棧被毀案]  
　　崇明鄕民聚衆搗毀鹽棧一案昨新任崇明縣知事張允高呈報督軍省長及松滬護軍使滬海道尹云本年六月十四日據縣屬永昌鎭東民婦陳黃氏報稱伊夫陳天才於舊曆五月十六日震赴永昌鎭賣布購物道經鹽棧前突聞槍聲竟將氏夫擊斃等情同日并准内洋第三隊隊長咨開頃據駐紥永昌鎭巡官丁國樑報稱本月十三上午十一時有鄕民聚集數千人到鎭打毁鹽棧巡官因擾亂治安即率水巡未携槍械前往彈壓勸解當有緝私旱隊見人衆無法解散遂用槍擊斃陳天才槍傷李培福等巡官所率之水巡聞放槍聲遂即離開不料鄕民人衆不分皂白將水巡嚴鴻典架去巡官聞信往救已被打死抛棄溝中等因復准崇明場知事及警察第七分所警備隊隊長先後以前情分别咨呈前來正在核辦間又據恒豐分棧報稱十三日上午九時有該處施仁章等信口演説鹽棧爲日人所辦戒勿購食劉警佐深慮肇事即召施等曉以利害詎知觸怒維時但聞四面鑼聲不期而集者千餘人持械湧進搗毀各物并砍傷飯司當時緝私兵士見聲勢洶洶不得已朝天開槍意圖嚇退詎反與兵爲敵迫於無奈格傷李培福格斃陳天才始各散去各等情當經知事帶同書吏渡海前詣舟甫抵岸即聞該棧囤鹽草房已被焚燬并據吳滄港邁孀李徐氏以伊子李培福上鎭買物被鹽棧巡兵開槍延至下午斃命等情又詣永昌鎭見街中仰臥屍身詢係陳天才又向東北約里餘勘得已死水巡嚴鴻典屍身在溟溝中均如法相騐塡明屍格除銑日電呈并嚴緝施仁章等訊究務得確情外理合將肇事情形呈報察核 
[革兵游民實行遞解之部令]  
　　松滬盧護軍使昨奉陸軍部訓令云案查民國四年九月本部會同内務部會准安徽巡按使咨請規定革兵游民遞籍辦法一案呈奉大總統批令准如所擬辦理當經抄錄原呈通行遵辦復於民國五年三月三日因山西巡按使咨直豫各縣駁回陜甘遞解遊民案内曾將部定革兵游民遞籍辦法一案重申明令通行飭縣遵辦在案茲復准長沙張督軍江電稱湘省自戰事發生以來主客各軍運輸夫役數逾鉅萬其間不肖者因事革退遂流亡各縣謀生無術每每滋生事端於地方治安軍隊名譽兩有妨碍現經敬堯飭由地方官隨時查拿惟此項人犯罪名甚輕情有可憫旣未便處以重典久幽囹圄只有遞解冋籍之一法俾免窮無所歸流爲盜匪查民國四年六月十六日政府公報内載安徽巡按使咨由貴部規定遞解游民辦法呈奉大總統令准通行有案無如時越多年視同廢置以致遞解人犯他省拒不收受困難實多擬請大部重申前令通行各省嗣後遇有遞解游民革勇應即一律按解前進不得阻難駁回即乞主持辦理并盼示復等因到部除分别咨行外仰卽查照前案轉飭所屬各營汛一體遵照奉行此令 
[兩路消息紀要]  
　　滬寗滬杭甬兩路局現爲優待基督敎徒起見特於昨日規定敎徒購票辦法通飭各站略謂本年基督敎夏令大會定在蘇州東吳大學開會自七月五日起至八月五日止在此期内如有敎會代表前至各站購買火車票者即當查騐購票證准以一程之費購來回票乘車以示優異但起碼票價須在五角以上藉便核算而免參差云 
滬杭鐵路准於七月一日起開行杭滬往返夜班火車裝運貨客一切手續業已籌備妥帖茲聞此次夜車除貨車外其往返之客車行駛速率悉照該路特快車辦 
法故各站停開時間亦與早快車相同其發售之車票即用日間之特快車票以示一律並聞該路沿線夜車不停之站其左近村鎭商民曾向該路局長禀請將夜車經過各站略予停留以便行旅乘車惟任局長之意以此項夜車係特别快車之性質車抵滬站約十時半左右抵杭站約十二時左右尙無岑寂之虞若令各站停留則與慢車何異而到着太晏恐與行旅反多不便故皆據情批復不准矣 
[浦東電氣公司近訊]  
　　浦東電氣公司自開創立會後曾開董事會數次推定童季通爲總經理兼技術主任張蟾芬爲副經理現已在浦東張家浜口購地數畝預備建築廠屋該處地濱黃浦水運便利大號煤船可直逹該廠無須雇船轉駁可省日常運費不少聞該公司擬在張家浜口建築木橋以便交通機器一項現與某某兩洋行磋商數次不日亦可定奪矣 
[青年會之聚餐會]  
　　本埠青年會今晚新鐘七時半循例舉行會員聚餐會主席者爲廣利隊他隊會員亦可與宴屆時並請名人演説 
[英語正音講習會消息]  
　　商務印書館附設之函授社英文科定於本年署假期内借上海寳由路寳與里尙公學校設一英語正音講習會自陽曆七月二十七日起至八月十日止每日每班授課一小時主講員係周越然周君於英語語音研究有素所著英語讀音一書久爲英文界所傅誦云 
[吳淞同濟組織暑假義務學校]  
　　吳淞地富人稠工商漸盛惟民智未開思想多舊有識者每引爲遺憾同濟醫工專門學校學生素重平民敎育課餘之暇常就近講演冀使人人皆能略通中西學衛世界情形今署假多暇更由多人組織義務學校一所按日講習所有經費一切皆自行擔任聞已擇七月一日聞學 
[涵德學校舉行暑假]  
　　新閘派克路口涵德學校於本月二十八日行暑假休業式由校長給發獎品惟因寳貴光陰起見仍每日上午囑令學生到校補習校外生亦可入校揷班聞定八月七日秋季始業 
[海軍公署領到六月餉項]  
海軍司令公署藍總司令以月終將屆所有本月份經費餉項　待發放當經電請海軍部趕速　撥以濟要需昨由海軍部交中國銀行滙到本月份經費洋三十萬元藍總司令當即派員提現派艦運往各艦艇點發矣 
[管理敵僑財產分局之批示]  
　　留德工科專門畢業生劉鶴年呈滙德學費迄未接收求請核情追償由據呈已悉仰即呈核滙費收據候呈京局核示飭遵可也此批 
張陞甫等呈歐戰絕交行輪受困工食無着茹苦經年續呈始末迅予核准給領由呈悉已併送京局核辦矣仰即知照此批 
[建築東渡碼頭之布告]  
　　上海縣沈知事昨出布告云案據浦東塘工善後局董謝源深朱日宣呈稱竊查浦東二十二保四十三圖美册契地移搬公路及東渡碼頭一案前在美册二千三百八十七號等契地之内劃除路線闊二丈浦岸之外劃留浦面十丈以備建築東渡碼頭之用業經會丈局註明該契函送地圖到局旋繪碼頭圖樣送請理船廳察核復行會同會丈局曁浚浦局重行丈量各在案茲查浦平界線距岸線九十尺築水門汀碼頭一座直長八十尺横寛八十一尺共計工料銀元五千餘元由金桂記承造業已與工理合繪圖説帖呈請鈞署鑒核出示令飭該圖保到工照料並請令行第六警區派警彈壓以重要工等情並附圖一紙到縣據此除指令外合行布告仰二十二保四十三圖圖董地保知悉迅即前往建築東渡碼頭工次妥爲照料特此布告 
[豐盛米店之失火案]  
　　浦東花園石橋楊毛毛等所開豐盛米店於前夜失愼該管三區警署曾署長以該店曾保有火險銀五千兩當將該店夥張瑞殿並賬簿十五本轉解警廳訊辦現經司法科劉科長訊得張瑞殿起火原因供詞含混諭令押候傳到店主楊毛毛再行訊奪 
[揚州婆騙人財物]  
　　揚州婦人王周氏以操星相術爲由專騙無知婦女之財物受其愚者不知凡幾前日被住居閘北龔家宅之蔡顧氏彭李氏二人扭控五區二分所云今年三月間蔡被騙去金戒一只値洋十三元彭亦被騙去洋二十二元併請究辦牛警佐質訊屬實判解司法科押候訊辦 
[橡皮輪胎來歷不明]  
　　前日有湯阿二携有黃包車上橡皮輪胎八副行經閘北四區崗警見其形跡可疑向詰來歷詞甚支吾拘入警署押候偵查核辦 
[眞茹鎭之和誘案]  
　　滬北南京路保安善堂門前有諸劍琴擺設星相攤爲業家住寳山縣境眞茹鎭地方伊妻潘氏今年三十二歲又子家林年十四歲女桂仙年祗三歲諸在申日多以致該氏不安於室暗與近隣侯朗甫私識今年舊曆四月十九日潘氏與侯相約携女偕逃予則棄之不顧家林見母走失即報告乃父歸家檢查失物無算聞單投告警局請爲查緝一面由諸向家林盤語據稱乃母在家與侯來往時每有爲成衣匠之高子英從中通信諸即報告四區三分所警局派警同往侯處吊出諸劍琴家一切零星物具並將高子英拿獲送局昨日午後奉諭備文將高函送地方檢察廳究辦諸父子着自行投廳候質當經檢察官提案訊問之下判高收押候查該氏母女並侯蹤跡獲案再核 
[地方廳提早辦公時刻]  
　　上海地方審檢兩廳張梅兩廳長以近來天時炎熱諭令所屬各員並吏警人等着於陽曆七月一號起提早辦公每日應辦事件自清震八時起至午刻十二時止一面並曉諭民刑訴訟人等一體遵照 
[警廳移解烟犯]  
　　淞滬警察六區警署昨在吳淞鎭查獲私燈吃之馬阿三抄出烟槍三支並零星烟具又六區二分所在高橋鎭拘獲私吸鴉片之鍾大章以上兩犯詳解警察廳諭飭轉送地檢廳訊辦 
[同春泰請求啓封不准]  
高昌廟同春泰學徒張文正因於戒嚴期内繕貼煽惑軍警之告白由護軍使署提訊判處四等有期徒刑二年十個月店主朱馮氏除罰洋二百元外該店應停止營業三星期均經執行在案茲因朱馮氏續稟軍署要求提前啓封昨軍署已發出批示云呈悉該同春泰洋布店原判發封三星期已屬從寛現計執行日期尙未屆滿所請提前啓封之處碍難照准 
[汽車撞傷江北女子]  
　　前日下午五點時外日暉橋有免遣回國之德人白得（譯音）乘坐汽車經過甚速致將江北人顏姓之十七歲女子軋傷右足當由該德人急將該女送往上海醫院診治費歸該德人認償 
[羅店人迷路]  
十八歲之羅店人朱阿小因來滬找尋親戚前日至北河南路不辨路途徘徊觀望被巡街捕查見詰悉前情遂即帶入捕房稟明捕頭諭着留候送請公共公廨發落 
 
 

Page 11

 
 
[章水天請緝逃妾]  
　　住居法新租界葛羅路第三十二號門牌之章水天有妾關氏名粤芳小字三姑娘年二十歲係江蘇常熟縣人近被捲取金餙衣物私逃無蹤章即開單報捕請緝昨日又將該妾照片八紙瘚具年貌服色函致南市第一區警署請爲通知所屬一體協緝 
[甬婦信謠獲咎]  
　　寗波婦人顧王氏於本月十九號向北福建路一百七十九號門牌陸新元所開肉莊内購得猪肉一方携回東唐家弄五百二十五號家中不知聽信誰人　語以肉内含有毒質遂向陸交涉經陸百般解釋氏終不信並逢人便説肉内有毒陸知無可理喻更恐發生意外因至該管滙司捕房報告派探往將顧王氏連肉一併拘解公共公堂諭氏收管肉候西醫化騐在案茲經工部局醫院西醫騐明並無何種毒質含蓄肉中繕具騐單保證可食報告公廨於昨傅同原告陸新元將氏帶案經俞襄讞會同英包副領事訊據陸投訴被告當時誣指肉内有毒無理糾纒要求嚴究詰之氏供詞推諉堂上以該被告顧王氏輕信謠言損害他人營業擾亂公衆安寗本應嚴辦姑念無知蠢婦格外從寛判令罰洋十元無洋改押女所十天以儆 
[過犯行竊判押二年]  
　　奚根生前日携帶衣服多件在滙山碼頭被該管捕房包探張林泰查見以其形跡可疑拘入捕房經捕頭詰悉係從張月洲陸阿生趙茂年等三人處竊來計値十餘元因飭收押昨由張探傅同各失主將奚解送公共公堂由中西官訊供屬實以該被告係屬過犯判押西牢二年期滿逐出租界贓給原告認領 
[飯店未領捐照]  
　　工部局捐務處西人查悉沈蘭廷在虹口茂海路二十五號門牌所開飯店並未捐領照會擅自營業有違定章通知該管捕房轉稟公共公廨出單於昨派探將沈傅案經中西官訊實判沈罰洋五元充公並着補捐營業執照 
[控追倒欠貨欵]  
　　恒興昌等多户因被廣豐號倒欠貨欵銀八千餘兩延律師控請公共公廨訊追業經將該店司事李階平傅案諭令拘押先將該號發封候核在案昨由李襄讞與美丁副領事續訊李延朱斯芾律師到堂譯稱李非經理不能負責應請堂上摘釋原告律師起稱查該號未倒閉之前數日尙進有値洋千餘元之貨請派員查抄拍賣云云堂上諭候飭查該號簿據拍賣貨物再行核奪 
[挪用賬銀案改歸民事訊理]  
　　錢培德在公共公廨指控新閘路元益繅絲廠經理胡迪卿呑用賬銀一千九百五十兩票銀三千兩一案昨晨由廨復訊原告代表律師上堂陳述前情請究訊之胡亦延律師到堂辯稱本案係民事性質不應刑事起訴等語俞襄讞核供商之卓英副領事判將刑事案註銷仰原告另行具稟歸民事案訊理 
[輕微傷害從寛斥釋]  
湖北人吳小卿因在滬西東京路與趙松桃口角各出利刃互戳均各受傷由捕查見將兩人一併帶入捕房轉送醫院醫治候傷愈解究現吳趙兩人均已平復昨由捕房解送公共公廨請究經中西官訊據吳供趙因與人打架上前勸解致被戳傷手臂等語訊之趙供稱因吳與人打架往勸被戳受傷是實堂上核供姑念兩遣均受微傷從寛一併開釋 
[自由車點燈違章]  
　　浦東人李秀卿前晚在威海衛路乘坐脚踏車不點車燈被八百八十七號華捕查見以其違章將李帶入捕房奉飭存洋三元保出昨奉公堂傅訊不到中西官諭將保洋充公以儆 
[竊刀賊判押三星期]  
　　竊賊張阿二日前午後至法新租界平治門作場内竊取菜刀一柄而逸當由該作場夥瞥見鳴捕將張拘獲帶入捕房昨解法公堂請究先據原告上堂稟明前情詰之張供詞推諉中西官以此案證明屬實豈容抵賴判張着押三禮拜以儆 
[過犯仍逐出界]  
　　法捕房包探任水揚日前晚上巡緝至法新租界白爾路地方查見過犯王忠發吳根泉兩人在途希圖行竊當將王吳兩人拘獲帶入捕房管押候究在案昨日解送法公堂請究先據該探上堂稟明前情詰之王吳兩人同供民人等實係在外納凉不敢行竊求宥中西官判以王等不應出境復來租界着王押一月吳押三天期滿各仍出界 
[滬南工巡捐局之批示]  
　　滬南工巡捐局昨批廣記公司爲宴慶路口被人傾倒垃圾由云呈悉查辦理清道並取締妄傾垃圾均屬警務範圍據呈前情本局已函請警廳轉行該管區署照章辦理矣仰即知照此批 
[牋扇友誼會週年紀念]  
　　本埠牋扇友誼會成立迄今已屆一載該會全體特定本月二十九號（即陰曆六月初二日）下午假邑廟豫園柴行廳開週年紀念會討論進行事宜昨已由執行部遍發通告於各會員并邀請學商工各界屆時來會參觀 
[謝贈]  
　　昨承商務印書館惠贈婦女雜誌第六號一册特此誌謝來件 
[中華愛國實業圑簡章]  
　　第一條本圑發行中華愛國實業劵以糾集鉅欵興辦實業爲宗旨 
第二條愛國實業劵每張售洋一元凡購一張者即爲本圑圑員倘一人願購數張者聽 
第三條圑員應於所購之一劵外再向本圑購券十張分售於他人即可得十代表之資格由此可遞升爲百代表千代表萬代表等 
第四條本圑發行之愛國實業券須一律現洋購買無論何人不得預領 
第五條本圑逐日將所收入之數披露報端以昭信實而便計核 
第六條本圑發起人應先購劵一百張以上以示提倡惟所多購之劵可轉售於他人 
第七條本圑董事部及幹事部皆由發起人組織之其職務及選任法均另行規定 
第八條本圑俟欵項集有成數當即招集大會籌議興辦最合社會需要之工廠實業並於成立之前按照股份月限公司律向政府註册 
第九條本圑開辦各項工廠實業其組織法曁各項章程另行規定 
　　第十條本圑所辦之工廠實業應有之參事即由本圑董事或幹事及代表之中選充其餘職員亦先儘圑員中擇用 
第十一條本圑未開辦工廠實業之前所集之欵應悉數暫存上海先施公司生息俟集有成數由董事决議轉存於廣東銀行或上海實業儲蓄銀行生息除興辦工廠實業外不得移作他用並定支取存欵手續如左（一）非經全體董事議决不得支取（二）非辦工廠實業不得支取 
第十二條本圑所發行之中華愛國實業劵準十年滿足時收回按左列各級分别換給中華愛國實業圑所辦實業之股票（以購券之日爲標準）圑員券每號十年換給股票二元十代表劵每號十年換給股票三元百代表券每號十年換給股票五元千代表券每號十年換給股票十元萬代表劵每號十年換給股票五十元十萬代表券每號十年換給股票二百元百萬代表券每號下年換給股票一千元 
第十三條本圑所辦之各項工廠倘數年内即獲有盈餘成績者則換給股票之期亦可開會决議酌量提前 
第十四條本圑發行之中華愛國實業劵倘爲非中國人所執作爲廢紙 
　　第十五條本圑發行之愛國實業劵另刊有號碼詳表其各級代表之遞升可以號碼爲記 
第十六條本圑事務所及中華愛國實業券總發行所暫設上海先施公司總批發所内（南京路廣西路） 
[學生愛國儲金興辦實業意見書]  
　　（方椒伯） 
　　椒伯商人也感於學生愛國之熱忱敬以一言爲學生告兩月 
以來全國學生奔走國事犧牲光陰凡所動作有精神有秩序我商人對於學生之觀念因之益增其愛敬而救國之念亦奮然以起知國家存亡與商人有密切之關係不惜犧牲一切以與之爭從前在商言商之説知已不適用於今日内政外交均爲商人所應注意然今當罷學罷市罷工之後所謂民氣戰勝者不過聊以自慰而外交失敗如故内爭未息如故求諸外人外人未必我助請諸政府政府未必我應此固我商人所當注意之時而尤學界所宜切實進行者也夫國家者人民之國家人民欲自存其國亦在於人民自爲計而已求助於人固無益徒託空言亦無補有眞實力量而後得逹挽救沉淪之目的有具體方法而後得收萬衆一心之效果今國人痛心疾首殆無不患國力之弱矣然　何以弱弱於貧貧何以至工商不振實業不興漏巵日多利源日溢他人挾其工商業之政策來相攻擊而我無以禦不敗何待故處今日求外交之勝利希内爭之早息雖爲國民所當呼籲力爭而治本之計則仍非實業競爭不爲功學生以救國引爲己責救國根本之圖宜興辦實業全國學生當此之時急宜聚集金錢爲興辦實業之用吾全國學生數百萬人誰無父兄爲父兄者或居政界或居商界或居工界學生而有儲金之舉各求其父兄出資存儲爲實業之用之啻各界財力悉萃於此鉅數之欵集合甚易效力之速無與比倫學生興起於前工商界必繼起於後各組機關規定辦法積極進行努力勸集但須各人盡心盡力不患欵不立集集欵之後各就其地因地制宜擇要設立各種實業工廠一舉手間全國驟增多數之實業公司十年之後國力不充吾不之信値此民氣方醒大奸時機抵制之策在是挽救之策亦在是此即國民之自爲計也吾可敬可愛之學生乎其以吾言爲然盍速起而圖之 
[來函]  
[駿餘號來函]  
　　逕啓者本月二十五日貴報本埠新聞欄顏料冒牌案一節内載美商愼昌洋行控告漢口路駿餘顏料號經理甄永麟冒用該行商標顏料二十五件寄往他埠漁利等云查敝號係經理孫文卿君並無甄永麟其人所載與事實不符務乞貴報將此函登入來函闌内以全敝號名譽不勝銘感之至駿餘 
[浙江陳列館駐滬征品處來函]  
　　敬啓者敝處昨奉浙江陳列館主任阮君抄來通告本埠及各省縣商界緊要章則八條極關重要乞發登來函欄庶陳列各商有所知悉是所厚感浙江陳列館駐滬征品處上附章則（一）該館自去歲秋間開辦先從調查入手惟宜即遊京津武昌及日本之東京大阪名古屋等處調查各陳列館組織狀况征品章程調查畢歸國實行籌備築館工程七月間可告竣工送省陳列品儘七月底送到外省由實業廳轉咨各省實業廳商會勸征並在滬設征品處上海爲商埠首屈一指改良國貨尤不遺餘力全仗諸公登山一呼萬山嚮應各工商之踴躍應征可操左劵也（二）商品陳列館内附設勸工場一方陳設物品供人研究一面開設商店任人購買（三）西湖爲吾國名勝之區且開闢市場市面振興一日千里敝館地址接近湖濱遊覽自衆收效必多値此振興國貨之時尤爲遊覽人注意研究者耶（四）商家出品血本攸關未可漠視若管理不善儲藏不妥必致灰塵堆積顏色湮舊敝館除責成主管職員特别留心外另設看守生十人以司其事管理儲藏　有貴職並防火患起見所有房屋出品均俟成立後保火險倘有疎虞均援照物品原價賠償此欵已列入八年預算經省議會議决征品章程中尙未列入此條也（五）出品家寄送物件均由館發給收證交由出品人收存物品如有遺失當負賠償之責（六）出品家寄陳商品經過一定期間以後仍可取回發賫但自以取回後無發賣爲度若因陳列時期過久取回不能適用者不妨酌量縮短期限以免損失此層可於出品時預先聲明以便届時取回或交換也（七）陳列館附設寄售部出品家除出品外並擬在杭發賣者可委托館中代售（八）陳列館成立後開一小展覽會比較工藝競勝精神對於所陳物品發生廣告之效力尤大每年邀工商家開審查會一次評定優劣分别獎勵以促進步並編輯國貨商品目錄及月刊季報以資提倡陳列館應與工商家時時聯絡息息相通非若普通機關成立後墨守舊規一成不變也 
[沈龍光來函]  
　　主筆先生大鑒敬啓者前日某報松江通信載楓涇鎭各界假商會開國民大會以僕個人反對致罷市罷課均未實見云云此事傅聞失實本無辯白之必要惟關係地方公事不能不略陳其大概此次開會之事實由僕與諸同人發起以小學生終日演講徒托空言不若聯絡商界共同辦理較有把握乃商同葉商董訂八日開會僕演説略謂學界祗能鼓吹而無實力須賴商界熱心諸君協力抵制各本良心上主張勿貪小利而昧大恥座中頗有感動者而謂之反對可乎是日雖有提議罷市之人以無人贊成而止罷課問題曾無一人提及在會者亦百餘人共見共聞奚容飾説况僕一小學職員有何能力足阻全市民意不符事實顯而易見求全之毀心實不甘用特函左右新登入貴報來函欄曷勝銘感松江縣立第二女高小校長沈龍光謹上 
雜評二 
[總商會開會（庸）]  
　　上海總商會以地位論固全國商業上之有數機關也乃自佳電風潮發生以來正副會長相繼負疚辭職會董諸君又若商會之存否繄於會長一人除泣涕攀留外餘事皆無心問及而總商會之活動遂全入於停止狀態即如最近德約簽字問題新國會解决問題滬上各圑體皆有所表示而總商會獨置諸不聞不問之列前日十大圑體之會議總商會亦曾邀及乃後所發通電該會竟未列名蓋一月以來之總商會殆已在似有若無之問矣 
今聞總商會有今日會議之説不知此會長問題能從茲解决否 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
新談 
[上海觀察談之一節] [  一之]  
　　上海住民之特性十五（不自然） 
我國舊有樂天之説而歐美各國人士動言自然美之可愛蓋凡事不能自然必笨滯無生氣雖欲行樂不可得矣故記者謂歐美人士祇須不遇奇災橫禍每覺人人可以自得其樂而上海人不能如此皆緣智識程度之不及也大凡無知識者遇事不免盲從男子自十五歲至二十五歲血氣未定最易於不知不覺間而自陷於至危絕險之境無論何種習染無論何種罪惡無論何種疾病邪魔祗須此時可能逃過此生或者竟得僥倖以自免也可知人鮮知識最屬無謂事事盲從則處處爲習染罪惡疾病邪魔所騙使而適與（自然）兩字相反矣 
能自然者能具自動自覺之智能者也能知何事優美何事陋劣何事可久何事不可久何事足樂與何事常遠避也以上海論即就其最淺顧者而言如彼競尙西俗一端即足爲（不自然）三字之極大明證以言尋常日用之道中國各肴饌苟能效西法改每人一份其調味之精美適口固遠勝於各西飯店各番菜館油煎火灼之牛排煨鴿等物上海霞飛路等處工料不足構置不良不中不西之小洋房固未嘗視中國式住宅爲略勝也薄搨ＢＮＴＴＥＲ牛油久置生毒而好西餐者甘之如飴錫罐甜乳開放數日受空氣之化合錫毒亦可殺人而以之哺養嬰孩者每置其最心愛之穉兒於最險惡之絕境（黃女醫士之兄嘗因是亡愛兒）英文尺牘之精彩甚多而崇尙西俗者獨不注意及此止於空虛無味之冗句中添入無數（了）字（咧）字（你）字（我）字使之更見虛浮而遂謂我國之新人物件件皆能學步西方人士此皆一種盲從之見與虛榮心有以階之厲也若用外人眼光以觀察此輩行爲則又足以（不自然）一語盡之 
蓋外人之進西餐住洋房駛機車以節省時間置冰箱以貯存牛油牛乳等物皆出於其習性之所當然固無一毫炫奇鬭富之心臂猶豪量之傾尊暢飲禦寒而身被重裘固無所用其牽强也今若有人焉忽以傾尊暢飲者爲足矜奇以身被重裘者爲足示富則將不避嘔吐而酩酊大醉以自苦乎抑將不分冬夏而狐貉加身以取温乎吾知其必不能也 
我國舊俗羣以矯揉造作爲能家人婦子明明可親愛也而大庭廣衆之中夫婦不敢交一言嫖賭鴉片人人皆能痛言其非而不恤躬自犯之其更甚者橫臥烟榻間時一而方長吁短歎以陳烟害一面尙勸人對吸誘良爲娼之時一面説賣笑生涯固甚卑賤一面説藉此生利確有良機陋習相沿深入人心故今侈言改革崇尙歐風以盲從而爲習染罪惡疾病邪魔所騙使者尙以（不自然）三字自苦也吾人欲求眞快樂自宜先從自然二字致力焉 
劇談 
[北京學界演劇記（五）] [  靜]  
　　六月二十一日北京學界仍假第一舞臺演愛國新劇此乃三日中之末一日也主演者爲農業專門學校學生是日宿雨初收微塵不起斜陽西下氣候清和八時以前赴場之人即已車馬繹絡不絕於道記者人座剛及八時第一齣原定劇名爲（　死　）臨時乃改演（新戲迷）詼譄百出奇趣橫生蓋俗所謂閙戲也閙戲演畢增演雙簧一人坐於椅後忽歌忽語其坐於椅上之人則適　背後人所發之聲開口動唇搖首伸臂作種種言動時之姿勢足令觀者　腹但比之新世界京津雜耍中之所演者心手調和之程度猶不免稍遜一籌此則因江湖賞技者流日日從事鍊習之故自難期之於學校諸君第二齣仍照預定劇目演（美人劍）此劇事事略爲説明如次有某報主筆郝南爾（即所謂好男兒也）在報紙揭破某營　處督辦錢濟之陰私錢訪郝求更正郝不許遂誣指郝爲革黨處死刑郝有妹日藴蓮變姓名鬻身爲錢妾乘錢醉戕之倉皇而逃時有孫雪泥者服官北京其弟在籍身故遺書付其女命赴京依伯父以居女名玉蓮行時所携僕婢均爲匪徒衝散踽踽一人適與藴蓮遇相將偕行頗相得一日官兵剿匪玉娘中流彈昏絕於途藴娘以其死也潛取其遺書冒名赴京投孫氏孫愛其才爲介紹中將武某將以妻之武固郝南爾之舊同窗友怪藴蓮之面目酷肖南爾也疑之藴娘亦稍稍露其隱未幾中彈之玉蓮遇盧醫士救治得無恙在盧家數日與盧已預定婚約乃相將赴京謁其伯父藴蓮猝見玉蓮至乃驚極而昏盧某則爲孫之内姪傅某所逐蓋傅幼時亦與玉娘有口頭婚約也未幾藴蓮醒乃泣訴實情於孫氏之前孫絕不之怪後藴蓮赴官自首孫武兩君猶百計營救得改死刑爲流刑三年而返卒與 
武成夫妻云劇分八幕 
雜錄 
[見聞瑣言] [  五九生]  
　　每一天上我家門前總有一二百車的繭子運過一個多月來天天如此聽説都從滬杭甬火車上裝來的料　滬杭甬方面如此滬寗方面也一定如此上海如此别處也一定如此我瞧了心中好生奇怪想這繭子不消説是去抽絲做綢緞的大家爲一水兵閉諸一室遂不果云艦長招諾愛爾日來與吾一談密斯　福逹愛斯弗雷脱亦偕臨此席談論至趣台列克固健談者善詼諧能令聽者忘倦言時絕不及艇中語僅述外事已而漸及弗雷脱諾愛爾復細白所遇繿長聞諾愛爾以母爲女認耐耳爲弗雷脱事大笑不已諾愛爾復日與此相關尙有一事當告君此明迪格爾實一怪魚予在彼未控訴時往訪之冀消此事於無形迺彼竟知吾綖出發之日期並目的且確知吾爲此艇中人因是勒逼吾爲一事謂從其命則弗雷脱事可不問其事即爲之逃税私運一小盒之金剛石至彼得格拉也艦長靜聆其事若至足　至是忽突然起立大呼日福逹愛斯在岸時汝何不以此告吾運至彼得格拉之金剛石幸哉汝未携此自殺之物也 
第十五章嚮道者之歡迎 
諾愛爾日艦長此事殊可惜吾爾時絕未知彼有何複雜之作用然吾終毅然拒之艦長日此言吾樂聞之汝爾時本以此事鳴諸當地長官或海陸軍機關實爲失策今吾告汝彼之所謂金剛石者實一最烈之爆藥藥之分成若何配合初無人知之但悉内有一質僅產於康華爾之荒原爲别處所無吾國軍械部注意是事已閲數月後經詳細分析得知此種原料即稱爲硝酸滑石者必在温度零下五度時始能爆發惟可異者其成分雖查得而按方遵製則全軍械廠無一人能爲者至分析之藥係獲自一開往亞昌格爾之船中此事則爲海軍部炸藥專師約西斯鐵格爾荷特君告而予製藥者何人及何法潛運出境則至今猶爲疑問也諾愛爾日幸在我國此種低温尙少否則殆矣艦長日然彼等製此本非用於英國俄羅斯斯其運銷之地耳亞昌格爾之火災彼得格拄之大炸裂過激黨及德國 
都知道中國是個窮國怎麽却有這許多穿綢着緞的人嗄我知道了國原是窮的小百姓也原是窮的但我們國中有無數的壞官括了民脂民膏個個都是富翁還有那無數販土販米的奸商做那不正當的投機事業也個個都是富翁他們每一個人總有幾個老婆每一個老婆總有幾個兒女那穿綢着緞的人也自然多了只我很替那千千萬萬的蠶抱屈爲甚麽自己捱苦吐了絲做繭自己把自己縛住倒替人造好衣服穿眞不値得有人説世上作繭自縛的豈但是蠶做人的也是如此那就更可歎了 
吃飯這件事實是世界中最可惡最累人的爲了吃飯就多出許多煩惱造成種種罪惡有的吃了一碗飯不够要吃兩碗三 
碗的有的見人家飯好吃就想去搶來自己吃的有的有了本事没飯吃的有的没有本事混飯吃的閙來閙去無非是閙這吃飯問題南北兩方也爲了吃飯打起來打得頭破血淋還是不肯相讓黎黃陂説得好有飯大家吃那就没有事了飯不能不吃第一大家要知足要知這中國好似一隻大飯碗打破了可不是頑呢 
 
[雍正粉彩大膽瓶（古物圖二十二）]  
小説 
[潛艇歷險記（續）] [  翠岑譯]  
　　天近曙　十九號安然在波羅的海中矣水雷早成過去之紀念物雖然水面已有數船望見目飛機巡弋猝不及防艦長台列克因决潛伏降艇海底以待黃昏再上艦長遂自駕駛塔下歸至己室經士官會集堂見諾愛爾坐於睡椅撫弄其弗雷脱却面茂司則在旁語諾愛爾以弗雷脱之　敏可愛謂當諾愛爾在艇外時彼即知之且知主人處於危險竭力欲出覓之後陰謀黨之兩大成績胥用此物也惟吾不解何以彼明迪格爾竟以此事逼汝意者彼以爲外人無一知金剛石之僞面决不至失敗耳諾愛爾又問日此時偵之猶及否艦長日此時吾不敢决可行與否須在吾儕回英登陸之後定之寄往俄國何地汝猶憶之否諾愛爾立應日憶之吾且筆之手簿也艦長日汝誠佳今吾擬如是行之僞造一小盒中貯碎玻璃此物在今日俄國至易得之（以兵燹屋宇破壤故）而送至佛拉迪茂克洛司的維區處觀其若何而處置之設彼僅爲羽黨而無甚作爲則亦聽之若爲主謀知機破而反抗則吾儕自當有以應付吾在陸上是等偵探事業行之已非一次决不懼也艦長言已微笑復續談其所歷險事謂當其方爲水兵時曾在南美洲某小共和國遏制暴動之革命所經亦至離奇奥妙而卒告成功云旣畢自椅起立撫諾愛爾背日福　愛斯予計定矣汝須僞爲過激黨人而介紹予與克洛司的維區予爲英國之黨友某名可臨時定之且與聲明謂雖不能俄語然此來實爲慶賀且冀相助克洛司的維區及黨中冒巨險以爭自由平等之成功而來福逹愛斯日如是得無危險乎艦長微展其眉似詫諾愛爾之膽怯諾愛爾續日於外交方面無慮乎艦長日行爲正當無妨也待與克洛司的維區接洽後吾常報告此事於英公使然斯時猶過早當謹守秘密 
[自由談之自由談] [  不冷]  
　　心理我誠不　彼大員者之心理屢次下台後仍屢次再想上台如謂經綸有未展歟則以前之成績豈忘如謂官癮有未過歟則狼狽之風味亦已領略然則段也馮也何尙躣躣欲試也 
 
 

Page 15

 
 
   
 
 

Page 16

 
 
   
 
