# 1912 - 294 - 4914259

 

Page 1

 
 
[社論]  
　　巴爾幹問題將來之影響（默） 
　　英俄間之關係（續昨） 
　　自巴爾幹問題發生後英國對付之政策最難臆測而外間一種議論則謂英國對於俄奥之間暗中亦有所布置惟自表面觀之俄外相訪英後英俄已稍接近然該國報紙之評論則謂俄外相此行毫無效果意者即此巴爾幹問題之阻力也查奥國宣言合併波愛二州時俄外相伊寺蒲爾斯宼氏早已以達旦奈爾斯海峽閉鎖解除爲交換之條件暗示其承認奥語主張之意於奥外相愛安達爾故宣言之後奥勃（勃利牙亦作不里格里卽乘奥國合併波愛二州時恃爲奥援以宣告獨立者）之行動直主張仰列國會議之裁决以同唱柏林條約修改之說而欲於列國會議實行海峽通過之代償政策然卒爲英國所反對一方面又知由愛安達爾所致大爲憤恨故終取反對奥國政策之態度英國最初本以奥勃之行動爲違反柏林條約（柏林條約第二十五條波愛二州雖歸奥國佔領其名義仍在土皇主權之下）而兩國則已主張先得締盟各國之同意與土耳其之承認蓋英國原來之對巴爾幹政策與對土耳其新政相同均以維持巴爾幹半島之現伏爲利益且關於馬其頓問題之提案奥國曾以急劇之改革牽動時局而爲强硬之反對乃口血未乾而有今茲之宣言故益爲英國所不快此蓋英奥關係之樞紐而亦卽英俄關係之要點也 
[中國與歐洲金融之關係]  
　　據上所述則知英奥兩國於巴爾幹　事勝負大分後必有一番舉動以求根本上之解决木報昨日所譯之倫敦電尤足徵英奥兩國對付此事之預備巳遂漸着手而從前所持穩重之態度亦已爲之一變電云俄國已徵集軍隊向羅馬尼進發奥國現有侵擊洛維巴柴之勢而英國亦已調集海軍預備隊又謂二十八號英外部接見各官甚爲忙碌陸海軍兩大臣亦於是日覲見英皇是可知英政府對於巴爾幹問題近更竭力注意而大局之變動爲期或將不遠也然以記者料之英國對於巴爾幹向屢聲明以維持現狀爲主且尙處於被動地位縱有舉動似不致訴之於武力惟奥與巴爾幹之關係獨切與俄積隙日深且恃有德意爲奥援或竟出於一戰亦未可知故此後各國對此一問題如能和平解决固爲歐洲大局萬一之幸若强國間之交際竟至於決裂則非特兩交戰國於經濟上受莫大之影響即凡與巴爾幹稍有關係之德法意諸國亦受經濟上損害之影響非特與巴爾幹有關係諸國受經濟上之影響即絶無關係如中國亦且受其影響此何以故蓋政治有國界而經濟無國界巴爾幹風雲日緊一日卽各國之金融日急一日柏林聞英國調集海軍之信而股票價值驟跌巴黎聞奥國干預戰事之信而銀行利息頓漲近日倫敦之金融界益形竭蹶此其明證况銀行圑之各本國類多關涉此事自必先受其影響國家雖富有經濟力然一遇兵事問題發生則其經濟力必因之驟縮當此之時供給本國之用猶虞不足尙有餘力以應他國之需求乎故大借欵一事無論銀行圑種種要挾難以遷就即使中國萬　退讓事事允其要求而銀行圑亦將因金融市塲之攪亂債票發行勢必無人購買之故而飾詞以却之矣然則巴爾幹問題將來之影響關係實非淺鮮所願各强國留意於此急謀所以保全平和之策而母沾沾焉僅知伸長己國之權利致陷大局於糜爛可也 
[譯論]  
　　美國大總統選舉競爭（續）（寒） 
　　羅塔兩氏之領域 
　　羅氏之根據地羅斯福氏之地位一方甚爲樂觀而他方又極悲觀蓋爲不鞏固與不確實者不但羅氏之位置然也凡爲共和黨根據地之諸州皆如之夫民主黨乘共和黨之分裂而謀勢力之伸張本屬當然之事且塔虎脫派共和黨之不滿人望因是而羅氏之勢力隆然固也然（一）羅氏成立之日尙淺而基礎猶未鞏固（二）政黨運動機關猶未完備（三）羅氏有三次大總統之嫌（四）羅氏與挵拉斯關係之實否尙有待議會之調查而疑之者頗衆或者以爲對於塔氏之反動不赴於民主黨則趨於羅氏然羅氏有以上之弱點其地位亦不能不入於悲觀今試舉可爲羅氏根據地較確之諸州并其選舉人數如左 
州名大總統選舉人數州名大總統選舉人數 
加利福尼亞一三千薩斯一○明索多一二阿黎顔五北達哥太五計四五然則羅氏欲得當選之榮尙須獲得二十一票也塔氏之根據地若夫塔虎脫派雖屢張虛勢然其不爲人望則不可掩也惟有以共和黨幹部爲後盾於政戰中有百練之功而己矣乂若民主黨獲勝利或者竊竊慮及産業上有大變動藉以利用而爲活動者或其形勢漸次復盛亦未可知然爾來之形勢頗不振塔氏較爲可恃之根據地及其選舉人數如左 
 
 
 

Page 2

 
 
　　州名大總統選舉人數州名大總統選舉人數 
干尼底吉七底拉華爾三馬沙諸些一八愛阿華一三紐罕什爾四洛哀倫五洼滿的四華盛頓七維阿明三賣内六米詩干五計八五若欲塔氏獲勝尙不可不得百八十一票共和黨之中立地如上記爲羅塔兩氏根據地十六州百三十票外左列三州亦共和黨在優勢之地也 
州名選舉人數州名選舉人數濱西洼尼三八威斯干心一三南達哥大五計五六右三州近年共和黨之勢力頗占優越應歸於羅塔兩氏之手然究屬某一氏之手則殊難逆料更數前紀羅塔兩氏根據地之諸州本爲共和黨占優勢之地且兩氏較爲優越惟民主黨之勢力亦不能輕視因共和黨二派之勢力瓜分或者爲民主黨所顚覆亦未可知也 
[命令]  
　　十月三十一日臨時大總統命令參議院議决參謀本部官制本大總統按照約法第三十條公布之此令 
　　參議院咨更正衆議院議河南覆選舉區表茲公布之此令 
　　茲按照衆議院議員選舉法之規定制定衆議院員選舉投票紙投票　管理規則公布之此令 
　　陸軍中將藍天蔚加陸軍上將銜此令 
　　戈克安授爲陸軍中將此令 
　　任命夏壽康署湖北民政長此令 
　　任命章士釗署浙江敎育司長此令 
　　任命林頴啟爲閩海關監督此令 
　　司法總長許士英呈請任命袁青選爲京師高等檢察廳檢察官鄒嶧署京師地方審判廳推事劉元梓署京師地方檢察廳檢察官應照准此令 
[專電]  
　　北京電廣東胡都督因爭裁判權事電請政府向英使要求撤換廣州領事英使拒絶不允　　北京電廣東以地丁抵押洋債一案參議院及該省議會均己反對嗣胡都督於訂立合同將頭批借欵收到後始請省議會追認省議會乃電逹參議院各議員頗不以胡督此舉爲然巳由李國珍提出查辦案 
　　北京電今日參議院討論敦新借欵追認案爭論甚久後投票表决贊同者多數遂通過 
　　北京電海軍部參謀官制安昨日參議院會議咸以海陸軍宜統一說參謀部已將海軍部案否决　　北京電華軍已在科布多與蒙人開戰蒙軍敗竄現正追擊 
　　北京電今日國民黨在六國飯店歡迎梁任公請向瑞琨徐佛蘇孫洪伊張嘉森諸君爲陪賓 
　　南京電交通部昨電程都督定於十二月一號舉行津浦鐵路南北通車典禮 
　　南京電交通部電請程都督日使舘山座參事官現己出京游歷不日蒞寗希格外優待 
　　南京電程都督現飭各關卡將烟酒稅核實徵收以裕國課　　南京電程都督准三號乘晚車赴蘇慶祝光復紀念會 
　　南京電警備隊巳解散各城門現改歸巡警看守 
　　南京電第九師長冷遹現會同銅蕭豐沛碭等縣民政長籌有清鄉入手辦法如下（一）清鄉手續（二）民圑設備（二）兵力編組（四）駐點分配（五）經費籌備（六）人員用法（七）機關統一（八）槍械籌備 
　　南京電陸軍第三十九旅由蔣檢察使到徐熟商遣散可望和平解决一俟部欵到後即着手實行 
　　南京電無錫民政長秦毓鎏改委爲都督府軍事顧問官遺缺調丹徒民政長張鵬接充 
[特約路透電]  
　　北京電參議院今日下午討論克里浦斯借欵某議員謂借欵己成事實故當通過惟政府當知參議院贊成該借款實因政府需費孔　之故繼有某議員提議删去財政總長以該合同要點報告參議院秘密會數字據云並無此事又有某議員指摘政府辦辦事之不合法丁議員則主張令政府將用途詳細報告聞政府現仍未留存第一批所收之欵足證並未將用途辦法切實規定議案中有謂該借欵實因六國銀行圑借款交涉决裂而始訂定故當質問政府日後將否與六國銀行圑復行開議孫議員則指摘該借欵發行之價過廉中國吃虧甚巨後乃投票表决同意者四十人否認者二十一人遂以多數通過 
　　北京電比國鐵路借欵代表曾接巴黎近信謂巴黎交易所必准該借欵債票定價故預料該債票之發行可保勝利現北京尙在討論其他他之鐵路計畫 
　　北京電華字載稱俄國遠東軍隊現多回國準備巴爾幹各事 
　　北京電據某報載稱政府擬派代表赴索倫山游說各小蒙王離絶烏泰使各回本郡索倫今仍有蒙人甚衆 
　　北京電農林部提出組織農林實騐攷查局議案規定該局由農林總長管理内分農業森林畜牧漁業四部該局之辦事員定專門家八人副員十六人管理員四人據政府委員宣稱該局將派代表調查滿洲之森林及山東之畜牧又謂漁業一項若不提前設法辦理則不久將爲外人操專利權現擬於民國二年春初設立此局森林部設於天壇農業畜牧二部設於張家口該議案已付股員審查　　北京電日本衆議觀光圑赴各宴會有應接不暇之勞 
　　北京電聞袁總統已復催請伍廷芳至京襄理外交事務 
　　北京電工部提議於第二國慶紀念時舉行全國博覽會 
　　蕪湖電孫中山已於昨日下午啟程閱看下游各砲台 
　　長沙電黄興已抵此間軍學兩界之人均往歡迎　　東京電路透社得悉駐華日使伊集院君不日將繼林權助伯爵爲駐意大使遺任以山座君補充 
[譯電]  
　　倫敦電據土將賴齊姆提督報稱土軍自昨晨（二十九號）起與布軍開始大戰與戰者共有十五萬人土軍　佔優勢據該將續電云阿特里洛泊爾之大軍現向西面買拉虛猛攻旋在該處遇布軍一隊逼之退至邑拉基里及基曼爾基里布軍死傷頗衆又稱兩軍曾在維柴大戰布軍爲土軍擊退死八百人 
　　雅典電希軍已於今日（三十號）占據浮里亞土軍並未抗拒摩拉斯底爾之鐵路現已中斷 
　　倫敦電希臘塞維亞布爾茄利亞之大軍聨合行動大足惹人注意希軍旣克特里帕太摩斯峽道則浮里亞可唾手而得布軍巳直下斯特納買及曼斯太山谷進取聨接塞那斯及馬其頓幹路中之西爾斯要險塞維亞自在柯泊納羅獲勝之後卽沿伐爾達山谷向南進攻三國若此聨合行動不啻己包圍馬其頓土耳其之全軍而阻斷塞那斯土將賴齊姆所統之大軍往援該地也塞維亞與布爾茄利亞兩軍在伊虛底曰會合後塞軍卽攻克柯泊納羅土軍復紛亂逃退據土耳其官電聲稱土軍與希軍仍在塞菲其西北何茄里交戰希軍現已漸退 
　　里卡電駐芒英國公使及芒國外務大臣已由芒京西汀其抵此覲見芒君尼柯拉斯相談頗久布國某大將曾至芒軍大本營據稱芒軍已於二十八號佔據洛維巴柴之泊里維里 
　　倫敦電據君士坦丁頃接消息聲稱西軍（伐爾達）之地位殊爲阽危惟仍有忠勇之軍一隊固守柯泊納羅抵拒塞布兩軍之進攻然該消息已爲三日之陳聞柯泊納羅之失陷巳成歐洲輿地之古史矣該城之下實爲塞維亞王之弟亞新親王（前充柯薩克軍大佐）部下馬軍鼓勇衝鋒之功土軍在古曼洛伏戰敗之後倉皇奔命爭先恐後亦不暇計敵軍之有若干矣據塞維亞戰報聲稱古曼洛伏一役土軍八萬名死傷六千名塞軍人六萬名死四百名傷二千名塞軍前後攻克大小城鎭十七處土軍駐紮各城鎭者共有十六萬名戰敗之殘兵今己退走塞軍所獲之戰利品内有大礮二百尊來福槍數千枚各城鎭居民卽奉回敎者亦皆安帖以受塞維亞之治理各處均已開市交易且與塞京培爾格萊特可以直接交通布軍所獲之各城鎭亦均設立銀行代理處以便商民 
　　君士坦丁電土耳其廢皇阿白特爾哈米特已於昨日（二十八號）抵此其行止極爲秘密聞己直入巴斯福納斯某宫云賴齊姆提督致電政府謂宼克基里塞一役布軍受創颇甚已不能整軍進攻土軍則兵力大增靜候大戰以决勝負内閣總理大臣業已辭職由基亞米爾提督繼任土皇勅諭新内閣總理大臣努力規畫戰事必俟獲勝而後已布軍對於阿爾泊利亞周圍之戰情絶不宣揚而土將賴齊姆則於昨晚（二十八號）電告政府謂自星期一日兩軍開始交戰至今未停土軍巳佔優勢有布軍兩大隊在宼克基里塞及維柴中間爲土軍截斷歸路大受損失　　倫敦電路透電　得悉各國已在竭力預備會議事務以期得各政府關於最後干涉巴爾幹戰事之意見目下之戰局雖已令事態大爲更動而各國一致行動之政策仍未稍變各國目下辦事意見完全相同惟干涉之舉自非俟大戰勝負分後不能決定最後之辦法云 
　　維也納電奥國首相在國會演說奥國注重和平政策時謂奥國今與各國同一意見進行各事且將擇相當之機會施其勢力協助各國早日阻止戰禍（聽者歡呼）又謂奥國無論遇何大事均宣達和平之願望奥國之政策並非侵略主義然當知歐洲之國雖皆抱和平之志願而無一能間價值以採取和平政策者也 
[公電]  
　　新嘉坡華僑總商會電上海華僑聨合會鑒華僑參議嗣　　　　選舉法四十條請力爭作速修正選舉地點亦應爭在滬上能以總會爲選舉區各埠均有同情意以六　應選赴京外餘爲駐總會代表免致往返徒勞跋涉較爲妥洽所爭如何速復新嘉坡華僑總商會沈子琴吳世榮曁泗水特派員同叩 
　　美洲中華民國總公會電上海華僑聨合會鑒華僑選舉法四十條偏於商會一方面以小數之商會何能代表華僑全體閱報知總會力請修正未卜能否達到目的選舉期不遠如未修正請速再電袁大總統國務院參議院力爭舊金山中華民國總公會叩 
　　按上海華僑聨合會接電後當卽電告北京國務院參議院將原電轉呈乞覆以便電知各埠各圑體遵照施行云云　　斐律濱華僑聨合分會電上海華僑聨合會總理鑒斐島分會於念日開成立大會蒙衆會友謬舉弟爲總理會務曾章名冊付郵遞達乞存案小吕宋華僑聨合分會高標松叩　　南京都督府來電申報曁各報同鑒程都督並無辭職之說近來各報登載程督辭職薦人自代等語均屬失　請貴報宣布以免謡惑都督府 
按程都督辭職之說本報從未登過 
[要聞一]  
　　省制案提出後之視線 
　　省官制案迭經修正此次提出後國務院參議院各抱一種特别之態度特分紀之如左 
　　國務院之態度省官制及省自治制案此次經法制局修正總統府梁士詒等說帖定爲虛三級制送交國務院後趙總理因此案關係重大故决定提前由國務院議决再行召集各省代表到院協議一切辦法以期完善討論云 
　　參議院之態度虛三級省制交院後參議員態度槪分兩種（一）甲種於此制頗具中立態度旣不贊一詞亦不投同意（一）乙種於此制甚爲贊成惟對於總監監督總董一條極力反對其理由以地方旣分官治自治行政及自治範圍自應分清權限免蹈專制惡習主張更正總監無監督總董之必要並大總統不得有解散議會之權蓋大總統有解散議會之權則總監卽可以有　散董事會議事會及縣市各議會之權此中流弊太甚故持極端反對主義云 
[劃分地方國家租稅之爭點]  
　　財政部提議劃分國家稅與地方稅惟田賦一宗應歸何項各方面議論不同本日國務會議將則政部原提議案及各省都督前後來電一一討論終無正確之判决此案尙難通過 
　　原案主張之點田賦爲國家收入大宗性質又復確定應屬國家稅範圍此外尙有種種理由姑不具述 
　　各省電爭之點東三省及直魯豫皖各都督先後來電大抵謂地租整畫一屬直接性質應歸地方稅其餘間接各稅須以國家權力征收應屬國家稅 
　　國務員評論之點約爲三派甲派與財政部原議相同乙派謂中國地租額僅及各項間接稅三分之一若用新法整頓易滋紛擾不如　歸地方俾得自行清理丙派國家財政困難己極非切實　查地稅不能得大宗鉅欵應歸國家稅以便着手 
[財政監督事前事後之聚訟]  
　　各國會計法本有二種制度（一）事後監督支出後之檢查也（一）事前監督除事後監督外於支出時並須經會計院檢查承認也前清度支部本訂有會計法草案向主事後監督此次審計處處長則主張事前監督謂非如此不足以整頓官吏積弊法制局亦頗贊成其說然以爲今日情勢會計處於各部或各軍隊及各地方萬難辦到旣爲事勢之所難而徒居監督之美名反涉事後拘牽之弊兩方面爭持不决於是先以兩種辦法提交國務會議然國務院對此不免茫然故由法制局將兩種辦法說明並將立法例一一記載於是二十三日國務會議决定額定之欵用事前監督法活支之欵用事後監督法因卽據此起草俟下禮拜再開會議議决云 
[六國借欵之五花八門]  
　　此次倫敦借欵成立後六國大借欵頗受影響近日小田切居聞介紹一再磋商雖未充分解决然六國銀行圑内容頗不一致茲探悉其近日情形如左 
　　（一）銀行圑更動原因現在大借欵交涉雖有變續開議之望然該圑組織是否能不變動則爲不可知之問題其更動原因有二項（一）因此次六國銀行圑之壟斷手叚太辣惹起歐洲輿論界之反對兼之各項借欵旬日以來同時并起是不啻以絶好之機會拱手讓人故該圑爲於最初主張壟斷之銀行頗有怨言内部因之横生意見卽此次小田切萬壽之助氏之調停此事亦頗含有深意（二）因各國銀行對於中國投資之事業皆抱絶大之野心現在雖爲失敗仍皆希望將來且鑒於此次受圑之牽挈皆擬另爲單獨之進行以恢復其巳失之利益 
　　（二）日俄脫離銀行圑消息日俄國國脫離銀行圑一事外間相傳巳久然猶有以爲不近於事理者茲據各方面調查此說亦未嘗無因在日本一方面則於數日前東京之電己隱示此意至於俄國一方面本與日本同時加入或將仍一同退出亦未可料且聞俄國代表近日屢不到會此中必有用意但此事即使發現亦絶非數日間事耳 
　　（三）匯豐之退出滙豐銀行刻有擬退出聨合圑消息此事外交圑言之鑿鑿其原因卽以此次倫敦小借欵成立有反對風潮英國外交部人臣及駐　英國公使皆受外交失敗之責備現在英國政府不認有反對小借欵之事卽駐京英使亦屢向俄政府聲明並解釋種種之誤會其意　不欲以小事而發生惡　也滙豐銀行與英政府關係甚密現在英政府因避此種嫌疑故授意該銀行退居中立地 
 
 
 

Page 3

 
 
位此一說也又有人謂現在銀行圑信用日益薄弱卽將來大借欵能以成立其信用亦一時不易恢復不如先自退出或可挽回己迭之信用此又一說也據此以談則滙豐銀行脫離聨合圑之消息亦非無徵又聞該總行大班希利兒於十一日赴港與香港大班及滬行大班會議其表面爲會商該銀行之商業情形實則與中國借欵有極重要之關係也 
　　（四）德銀行之態度此外則德國銀行近日亦在歐洲市場示自由行動之意惟北京德銀行代表尙無何等舉動然該銀行本以歐洲爲根據者若總行態度一變其北京代表亦不能不惟命是從也 
　　（五）六國銀行之改組據外交圑最確消息謂現在六國銀行圑確將改組爲四國銀行圑此消息果確則内部一有變動其結果亦可逆　爲兩種（一）日俄兩國實行退出仍復爲四國銀行圑（一）日俄退出後四國銀行對於以後投貲事項仍取單獨之進行云云此爲近日以來銀行圑内部之變相惟有一可疑之點則關於大借款之條件現在仍復暗中磋商似不應再有變動之事然以上之種種消息亦皆非妄談姑誌之以觀其後 
　　（六）六國銀行圑之互訂合同六國銀行圑對於借欵條件時而要挾時而放鬆外間難得其眞相近日國人之視線莫不注集于此惟該圑前後種種情形如四國變爲六國之裏面内容甚爲複雜當時在巴黎互訂合同探錄於下在合同中占部分者第一部分爲滙豐銀行（在北京有支行）第二部分爲德華銀行（在北京有支行）第三部分爲匯理銀行（在北京有支行）第四部分爲美國資本圑（在北京有代理銀行）第五部分爲露亞銀行（在北京有支行）第六部分爲横濱正金銀行（在北京有支行）在合同上所標明之前四部份銀行前此已成爲四國銀行圑與中華民國臨時政府接洽實行商議關於建設之借欵計數六千萬金磅並立定墊欵合同已交付墊欵數期今日俄兩國銀行因欲享同等之利益屢次商議妥協願加入四國銀行圑成爲六國銀行圑之名義而前次四國銀行圑所交之墊欵日俄兩國銀行亦願按股均攤今訂合同如左 
　　第一欵德國銀行圑係德華銀行與他銀公司所組合而成（銀公司之名另標）代表德國之銀行命名爲德國銀公司法國銀行圑係滙理銀行與其他法國銀公司（名另標）所組合而成命爲法國銀公司美國銀行係美國資本圑組全而成名爲美國銀公司俄國露亞銀行亦然名爲俄國銀行惟匯豐與正金銀行並無其他本國銀行組合故滙粤銀行名爲英國銀行正金銀行名爲日本銀行滙豐正金兩家雖無其他銀行組合然亦可同德法美俄四銀行享同等之權利並可任本國之其他銀行加入在加入之先須得各部份之認可除上舉六國（卽英法德日美俄）之外不准其他國之銀行圑加入此圑 
　　第二款此借欵言明專爲建設中華民國之用由六國平均担負此合同亦由六國與民國公同簽押始爲有效至所有費用除郵費及其他零星小費外均歸六國公認如借欵成立所有優待特殊利益責任義務六國均居同等地位四國巳墊之欵亦按六六國均攤計算如債券發行後或五年期滿不得單獨與中國政府或各省各局結成債務上之關係至期滿如有與中國政府或各省各局所單定借欵條約時須照所定之條件始爲有效（一）小借欵須照大借欵之銀行存欵通行規則可以隨意存入（二）所定之約不得有損害阻碍六國借欵之處不許在他國界内發行公債 
　　第三欵此次借欵各國應担負之責任須實力進行俾得早日成立凡事更當互相商酌以免有害公債票分均之後須在本國市場内發行並須以妥實地點爲發行所惟俄國准在金融市場發行公債票但其數不得過其應擔數目三分之一 
　　第四欵此公債票發行時爲有本國之他銀行欲加入原簽押之銀行代賣此項公債票須知照此圑中之各國照以下所定之條件始爲有效（一）凡本國之其他銀行願加入此圑之一部份者須在該圑與中國政府未成立正式合同以前聲明加入且加勶後不得中途停止發行債票（二）凡願加入一部份或多部份者必經該部份自行商議妥協聲明其理由旣加入之後得與所加入之圑同負發行債券之任（三）零部份及其他本國之銀行彼此不必更分畛域其發行債券之數目須與己經加入之銀公司自己直接交涉其所欲領之債券必須預計發行之效騐以爲標準（四）本圑之一部份與零部份所有關於發行債券之經費均歸一部份自己擔任其由一部份所分配於零部分債券之數目亦不必報告於本圑（五）本圑之一部份以公債票給與零部份時須收手續金若干但不得逾一釐半其零部份所發公債券之價值必與本圑各部份發行之價值一律相等（六）本圑之一部份與加入零部份之合同均歸各部份自定但所定之合同不得修改六國銀行圑公定之合同並不能招零部份擔負發行債券之責任（七）零部份須由本圑之各部份將名冊清單及數目存在及所由領出之處一一塡入自已帳簿（八）本圑之一部份如發行債券於其零部份須各在本國之金融市場竭力調查報告所發行之總數（九）如不得本圑各部份之同意本圑之一部份或數部份不許擅自發行債券於其零部份 
　　第五款除上舉六國銀行圑外不准在其他國之金融市場招集零部份 
　　第六欵此合同自成立之日起除有特别問題發生不計外當於五年期内作爲有效 
[漠北惡風雲種種]  
　　（一）俄使赴蒙之意味此次俄政府特派廓羅維慈爲專使前赴庫倫與蒙古僞政府商訂承認問題據外交圑傳出消息謂俄國使館對於此事尙不肯完全承認僅謂廓氏赴蒙則實有其事至於承認蒙古獨立政府俄國現時尙無此决議并力辯路透電所言爲不確嗣經詳細調查廓氏此行之目的雖非卽時承認蒙古獨立然一切承認之手續及互訂之條件皆將於廓氏此決立之並據駐俄劉代表來電謂此事俄國政府現守秘密態度眞實消息不易調查惟據俄國半官報所載此次廓羅維慈赴庫倫蒙人異常歡迎表示一種極誠　之意等語而對承認問題亦皆不宣布 
　　（二）公使圑對於此事之態度北京公使圑自得此項消息後　開會議討論此事皆以現因巴爾翰問題發生歐洲各國皆不暇東顧俄國乘此時機攫取蒙古實爲取巧之辦法惟此此事必須俟俄國政府正式通諜之後始能決定對待方針現在均紛紛致電本國政府報告此事惟俄使態度非常鎭靜令人難於揣度云（三）升允潛赴外蒙之消息升允潜赴外蒙一節外國報紙己於一月以前即發現此事當時多不信以爲眞政府聞此消息曾致電甘肅趙都督調查此事嗣接來電亦言此事不確茲據外國報紙又傳說升允巳繼任爲庫倫僞政府總理大臣此事雖不知其確情然從各方面証之升允或有赴蒙之事亦未可知至其授爲總理大臣一節據外交圑消息謂現在尙無此事或庫倫活佛現有此意尙未發表耳 
　　（四）蒙旗助逆之密謀外蒙政府自得俄國保護後蓄志南侵已非一日現據外蒙最近報告謂内外蒙旗現在暗中私通庫倫者己有十一旗之多惟一切舉動異常秘密蓋恐爲中國政府所疑忌反以貽誤事機并聞外蒙僞政府曾諭令各旗每旗挑練精兵一千名以備會合南侵之用察哈爾黄白各旗因受外蒙活佛之慫恿各　多開會集議云 
　　（五）達里岡崖之佔據達里岡崖被蒙兵佔據一事聞何都統已派第一鎭馬隊前往進攻現在我軍嵗與蒙匪接戰惟該處本係牧場蒙匪散處各地甚不易於攻擊刻擬續調大隊前往痛剿聞奉天趙都督亦將派兵會剿云 
[時評一]  
　　異哉直省會之要求條件 
　　行政立法兩部權力之消長各國不同其制然不同者祗其强弱之程度與範圍之廣狹而已未有舉行政部以内之事悉爲立法部攬之而去也直隷省議會反對馮督竟由議員提出要求條件四端一曰都督幕府一律更換與省會協商改組之法二曰任用司道須得省會同意三曰各州縣知事自省會所定考試法試騐任用四曰本省財政機關由省會舉人主管此豈省議會應有之權限耶其主張果見實行則非特一省行政官之權力爲之侵蝕殆盡恐將并及於中央之權力矣環球各國有此先例耶 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　吳江又連出刧殺重案 
　　吳江檢察長電云蘇州都督鈞鑒念五（十月）晚據五都區邱也谷等報被盜連刦鎗斃邱古巢念六日晨又據吳漊區張建章等報被盜紏刦傷斃張勤生餘履勘外案情重大先行電請飭營駐緝以安地方吳江檢察長孟廣鐸叩蘇州軍政司盧君准電後當卽令飭太湖飛划各水師統領立刻派隊馳往該處嚴查追緝務獲究　矣 
[白門近事紀要]  
　　程都督接司法部來咨略謂本部成立伊始凡所以斷審判與監獄之改良者非合全國之有　識經騐之人薈萃一堂討論而公決之决不能　通各省之意見而謀司法之統一現定於本年十二月一日財中央司法會議當于八月冬電各省司法　及高等檢廳丞長先期將所列應行調查事宜逐項報告並派員蒞會在案惟是政法分權百端待理凡關於司法並監獄之區域　分經費之籌撥人材之養成分配與夫對於將來　備及擴張之方法相應咨請貴都督飭司法司高等審檢兩長按照冬電詳細預備等因程都督准咨後當飭蘇提法司遵照部電辦理矣 
　　甯垣前次推廣巡警增欵已達三萬七千餘元程都督因財政支絀　飭令該局酌減薪資仍照原議案每月　二萬開支在案現聞遊局長刻已　各科會議擬將本身作則每月減去薪水四十元只支領百六十元各科長改爲每月百元科員改爲五十元四十元兩等並每課有課員二人者裁一人共裁去八人稽查裁十六人司書裁十二人馬步巡及總局巡警各裁一半各區推廣之巡士二十名全裁區官及巡官巡記亦各減月薪十元巡長以下擬不裁减以示體恤聞已議决辦法準於下月初一日實行云 
[湖北興山縣失陷]  
　　湖北宜昌府屬之興山縣自光復以後幾於遍地種煙該縣民氣素悍逆知地方官必勒令拔毁乃聨結哥老會求其保護該會匪首利用此機會廣　黨徒力任保險如官差前來拔毁卽以武力抵抗故以前之知事皆畏葸不敢干涉近日該邑初級審檢廳亦已開辦首將附郭種煙人民懲辦一二其餘限期拔毁於是大觸合縣農人之怒勾結哥老會揭竿起事聚集三千餘人突圍縣城防軍巡警均被擊敗城遂失陷知事與判檢各官均易服逃出知事某君則隻身逃至宜昌惟有判檢兩員奔至響塘鎭匿於某紳家爲匪追及拖出發害並以該鎭有數紳贊成禁烟放火焚其房屋火狂風烈全鎭房屋悉化灰　該　等盡掠所有佔據縣城各署縱出獄囚姦搶燒殺紳民逃亡一空日昨黎公得悉警報立卽電飭駐紥荆州第七鎭統制唐犧支派駐宜昌步隊一營砲隊一隊馳　　滅務早收復縣城以免蔓延而靖地方 
[黄克强抵鄂續報]  
　　黄克强先生抵鄂已紀昨報茲又接鄂友函云黄克强君於十月廿三日由滬乘楚同兵輪返湘原擬在安慶九江小有躭延故預電黎公云二十七號晨抵鄂茲因在該二埠並未停輪是以二十六號上午十時即駛抵鄂垣旋在平湖門外下椗國民黨鄂支部長大瑛君及各政圑黨員在江岸歡迎者不下千餘人黎副總統亦派楊時傑程明超等代表接待沿江滿佈軍隊彈　藉資保該而觀者仍形擁擠黄君率隨員陳嘉會徐少秋　月池楊延浦楊廷南　倬甫等登岸歡迎者均脫帽致敬軍隊則舉槍示敬　君亦脫帽答謝當逕入乙棧行台小憇未幾乘馬車入　　詣都督府黎公親率軍務司蔡濟民司長並各上級軍官曁音樂隊降階相迎至廳室就座寒喧甫畢而民政長劉心源亦偕各民事機關司處長等至黄君逐一周旋畢復起立演說略云　人謬承歡迎誠不敢當惟今日有兩種觀念一是極悲傷的何憶一年今日鄙人督戰　夏陣亡烈士横臥沙場慘不忍觀台有七星旗遍揚寰宇惟列强現尙未正式承　倘再二次破壞埃及之慘禍不能免矣願諸石同舟共濟以國利民生爲前提切勿爭權奪利侵人利己一是極歡樂的同人組織革命以來日在患難　戚之潮流中卽起義後亦從未與在座諸公同室暢談今日第一次一堂歡聚實不知愉快之田　又願自此以往日日若　月月若是年年若是則幸福無量矣演說畢黎公自起答詞大都段揚功成身退之語後在參議廳讌會日本外交省參事山圖次郎亦在座旁雜以軍樂餐畢鐵血傷軍及遺孤養成所學童均全體　見黄君復演說多時詞極淋漓問者感動至夜十時始返乙棧行轅由黎公派近衞軍及憲兵駐紮守衞二十七日黄君視察漢口漢陽戰場傷痍二十八日上午至漢口大舞台赴國民黨全　歡迎大會是日下午啓椗返湘 
[孫中山抵贛紀詳]  
　　孙中山先生於十月七五日晚乘振鷺輪船抵贛南昌各街懸燈結綵江干之列隊　　者數逾萬人隨　迎入百花洲行轅李都督已行拱候出迎行握手禮畢登樓分賓主坐下左列爲軍界右列爲政界略談鐵路政見借債問題及土地國有政策其關於鐵道擬由外人承修一切利權均歸外人惟四十年後須歸中國另附條件不及四十年亦得依股票時價隨時收歸國有以防流弊蓋可免回扣之耗失材料之抬價工包之要挾四十年後不費一錢坐享其成利益頗大况外人修築之時不能不雇華人用華材尤爲利　之利關於借債問題略謂六圑要挾過甚深可憤慨現已與外國資本家數人聨絡擬開辦中西　辦銀行中外各出資本千磅將來中國借債卽由該行出名純爲經濟問題以免國家借債惹起政治交涉且可利用該行發行公債票銷售外國市場云李都督極韙其說談話畢即入席晚餐共四席酒數行李都督起立演說略謂中山先生二十餘年艱苦備常堅持種族革命　而不舍始有今日英風偉度傾慕素深今幸駕臨一堂聚首親聆丰敎快何如之謹獻杯酒爲先生祝健康爲國人祝幸　云云於是皆立起滿飲一盃旋隨行員馬君武君起立演說謂地方集權爲吾黨所主張而李都督爲實行本黨主張之第一賢豪深願猛進不怠造成新江西以爲中國模　請盃酒爲協和先生祝康健云云於是皆起立滿飲一盃李都督復致答詞略謂江西不過粗具共和形式至精神上所差　遠　鄙見對於地方集權信爲民權根基當竭心力以期　張民權以答盛意云云主賓各滿飲一盃中山先生縱談謂中央集權地方分權本來不成問題不過反對者藉此肆其鼓簧實則集權分權皆由人之成見而生如外交海陸軍不容有地方分權其他利民之事不容有中央集權蓋須相因而行不能執一民權爲天經地義專制惡風斷難久存於二十四紀云云席次復言及江西城圍太小因　擴張之法先生言現有街市可不必再改惟須採一最大之地叚另關新埠將衙署公所及學校營房遷至其所則　有者不期廢而自廢改建甚易矣至於地皮祇可由公家購買然恐公家無力或人民不　惟右乘　換契之時任人民自定價值有二條件（甲）照價抽稅（乙）照價收買向來地皮價值本極不齊中國舊法照面積　稅故貧民鄉間之地往往吃虧而富人私有城市之地往往唾手揭利如美國現有一富人從前收買十畝地時該富人某日醉後歸途遇人拍買隨意以二百元立約當時人皆笑其過昂迄今竟成數十萬之富家翁矣故此種致富乃非人力經營所致不過得好機會而己然彼之好機會又由國家路政鑛政而致實非彼有絲毫之力而鄉村力作之農乃至終身困窮故此爲不平之道今設以上甲乙二條件則彼有地皮　不敢昂價以圖出售亦不願低價以圖少稅因昂價則恐稅累低價則恐賤賣因此不得不自出於平價旣出自平價則國家收買之固不吃虧不收買之亦不妨碍但稅則僅可低定如十元之地但收五釐則窮鄉不受恩而繁市即能出稅以裨益公家此爲最公平之道將來此策如行則另建成一偉大之新江西不須多日而江西能從此擴大則南昌九江吉安饒州贛州等地皆可成爲今日之上海但此事從何入手呢須從交通入手交通之法鐵路爲急務然馬路尤不可少蓋馬路費較省便且馬路行自動車自動車費亦較少如每車坐十二人之自動車每里只須萬元可修路之平坦者每里僅五千元或二千元可以修好有此自動車然後鐵路亦能獲利不能距鐵路較遠之人即不便搭坐卽修小枝路亦不十分便利如冷落之地每日枝路開車一次其搭坐者有非常不便若馬車自動車即可每日開十餘次此最但之事也英國從前枝路甚多現皆拆去改用馬路此其明証云云觴數行盡歡而散次日二十六號（一）校閱軍隊（一）商會公宴（一）　界晉竭（一）國民黨支部談話會詳情明日續刊 
[浙議長與都督爭議法理]  
　　浙江臨時省議會莫議長覆朱都督第一次書云承詢議員人數並論立法行政兼任一層法　　深非可臆斷各國立法大有不同　書謂會議法之精理一入官吏即消滅議員資格未知何國法理何氏學說貞之愚陋實未之聞前議會爲法定機關自有臨時議會法可守參政乃人民權利除司法人員受法院編制法之制限外非有法律無可剥奪附去致某君函乞察閱立法機關與行政機關當各守疆界不相　越議員不過半數當然不能開會願公無爲過慮也 
[柏都督論廢城隍祠之理由]  
　　皖垣警察廳長祁耿寰請將府縣城隍廟宇充公偶像撤毁業經栢都督核准實行己誌前報茲經皖城内外公民全體　國霖等以城隍廟非他淫禍可比且遺像卽爲漢之紀信將軍人民素所崇拜今都督欲廢淫祠破除迷信已將該廟兩廊混塑偶像投諸水火後殿亦改爲學堂至中殿紀信將軍顔厄咫尺請予保存以維漢　等情呈奉柏都督批示云呈悉城爲城垣隍爲城濠安得有神爲之主宰攷城隍之名北宋以前不見記載宋人錢舜北廷奉使錄載契丹德光敕設城隍寺爲築城鑿池之官峻宇宏大令廢爲佛寺云云是爲城隍祠建設之始然仍是佛寺之類非謂另有城隍之神元明以來此風漸熾前清時代演爲不經之談謂城隍專司鬼籙某人爲某處城隍此原巫覡之流造言惑衆流俗風靡是爲我國民最大污點本都督廢毁淫禍正欲先毁城隍爲拔本清源之計豈有任聽存在留此障碍物以阻　化之理况紀信死於滎陽事隔二千年何以今日忽然爲神忽然來皖該公民等細一思　當亦啞然自笑矣着仍照前示辦　母再固執 
[皖商對於警廳拘留歇業土商之公憤]  
　　皖垣於十月二十日晚有冒充都督府稽查員三人身佩通行證藉摷查烟土爲名直入王慶昌歇業土店内室奪取銀洋四百元翌日經該店婦　由七區拿獲二人送交警廳懲辦已見前報乃祁廳長非特不予嚴辦并反將王慶昌母子二人拘留以致闔城商民大譁昨日紏約三百餘人齊到商會開會以祁廳長擅作威福虐我商民將來商民何以安生擬卽相率閉市當由商會阻止并議决先以理由質問警廳（一）王慶昌有土係何人報告請交出對質（二）佩通行證者是否督稽查（三）將王母子拘留係犯何罪如警廳能禀由都督將王母子釋放奪去之洋如數償還并將該稽查嚴辦當予和平了事否則再擬罷市以爲最後之　制於是衆商民即請商會總恊理至警廳質問詎祁廳長始猶不見繼聞外間風潮甚烈遂派代表接洽隨由總協理卽將質問理由表示據代表云王慶昌藏有烟土係潘姓報告未及留以待質所佩通行証雖係督署稽查然已取消至將王母子拘留不過廳長之意欲其供認有土卽以洋充作罰金藉以保全二人性命該總協理乃云如果照此辦法恐商界不能承認勢必釀成極大風潮而後已也刻聞祁廳長已將商會質間理由禀呈都督究不知柏都督對於此案如何了結也 
[蔡都督南巡日紀（續）]  
　　三號午前八時四十分出發何道國鈞朱鎭朝瑛彭大隊長權曁鍾管帶等隨行十二時至麫甸小學堂敎職各員率學生列隊恭迎道旁居民均焚香致敬午後一時抵臨安府政軍警紳商學界出郭迎迓者不下四五千人全城皆懸旗張彩備極歡迎攔輿遞呈詞者數十起夜中都督與何道朱鎭張聨長何府長各員議裁改臨個國民軍事聞其善後部署係將得力之隊長以原薪充南防國民軍稽查什兵中有志願陸軍者挑送張聨長查騐入伍其稍識文字體格强壯者送何道撥入巡警敎練所肄業或暫編充巡警其餘哨長加給薪水一月兵丁除算給薪餉外各發五元遣散歸農四號午前九時都督接見紳學警各界人員十一時赴北較場行閱兵式巡視營房隨集該聨官長訓示一切殿以講求學術勵行軍紀上下協和之義午後一時回城至兩等小學堂叅觀一切旋往會朱鎭二時三十分回行臺三時接見商界各員是日犒勞各軍營五號午前九時都督傳見步兵聨隊長中小隊長國民軍鄧營官等來謁慰勞有加並勉以大義皆歡欣鼓舞而去午後五時至南校塲閱視兵房六時紳商各界代表開歡迎會於鎭東寺都督演說鄙人此次南巡幸得與諸君按洽歡聚一堂曷勝慶幸溯自友正以來南防一帶關係至鉅其時　心湛猶未去蒙孔慶朝尙思抗拒幸得朱統領與諸君極力維持集合鄉里健兒保障一方東山坡一戰使孔慶朝負傷遁去　心湛亦因是以逃南防一帶危而復安微朱統領與諸君之力不及此鄙人竊嘗以爲臨安古畇町國風氣剛勁人民尙武自西漢時已然甚或殺人復仇無識者或引以爲臨人病而不知此實臨人之美德但此武勇之氣宜用之於公戰而不宜用之於私門耳（鼓）掌更有進者武勇原於體育而體育不止一端若競船打球騎馬打靶等及各種有益之文明游戲尤當設置之練習之以作其氣而注重體育以變化其氣質則今之臨安人一古之斯巴達國民也雖然鄙人對於臨安亦有無窮之希望者今日之會　政紳商學各界亦宜輔助政界以籌公益（鼓掌）就臨安情形而論有宜急者三一興敎　臨安文風向稱最盛自停科舉辦學堂以來學風固蒸蒸日上但以人數而論建水一屬不過三十餘校生徒不過千餘人是敎育尙未宏也鄙以爲每辦學校須以普及爲宜一籌交通臨安地大人衆物産豐盈而尤以礦廠著名於世然道路崎嶇一雨則泥濘没踝是交通不利商業亦不能甚溥現正衞設鐵路此外馬路亦宜從速集款籌辦以利交通一保富源臨安富厚爲全滇冠然人家每舉不免流於奢侈一居室而建築之費有數萬金至數十萬金者一晏會應酬費有數十元至數百元者因而富室之能世守者甚少且亦無有以數十萬繼長增高至數百萬數千萬者不過徒快一時何如留此可貴之金錢以爲有益國利民福之用（大鼓掌）昔法敗於普賠欵至五十億佛郎約二十萬萬兩賠欵一日不清則駐巴黎之兵一日不撤法人憤激输財於二年内即將五十億之鉅欵償清至今仍不失爲世界第一强國其所以能至此者以法人富於蓄積力能聚財以藏富而復能散財以救國也所望亦君於上各端心營目注努力爲之則不徒有益於臨安於大局 
至有關係也演畢各代表敬致視詞光復祖國屏障滇雲豐功偉烈凌古鑠今都督雅望棨戟遥臨建水僻壤快睹福星紳商學界鼓舞歡欣頌公功德民無能名祝公萬歲保我國民躬逢盛會酒進三巡復三　中華民國萬歲都督萬歲雲南臨安萬歲者三都督復起謂去歲反正南防一帶朱統領之功最偉應各晋酒爲壽復大呼朱統領萬歲一時觥籌交錯鋪極歡洽九時回行臺印發各文件數十件（未完） 
　　黄縣兵變續聞 
　　黄縣兵變情形已略紀昨報茲又續錄如左 
　　黄縣民政長張漢章於十月十六日出示限期七日一律剪髮及二十二號己屆限滿之期鄉間　有未剪齊者該民政長擬派兵下鄉强逼剪髮不料二十一日（舊歷九月十二日）駐紮文昌廟二營一連兵士突生譁變土匪乘間而起焚燒房屋共計百數十間搶掠十餘家幸有駐紮兵隊當將該變兵擊斃二十餘名捉獲二十餘名其餘均己逃竄現正到處嚴拿務獲究辦境内現己安靜矣 
　　又烟台曲參議電都督云黄縣兵變　派馬隊拿獲業已電報在案今晨復接該縣楊興欽敬電據稱犯事官兵多係第三隊共七十八人當夜槍斃兵三十四匪四今又拿到五人官長韓斌侯漢臣朱臯方振邦四名己訊實正法人皆稱快焚燒共六家現派陳俊良胡時杰到該營照料云 
[桂議會表决六司遷邕條件]  
　　北京大總統國務院參議院各部長武昌黎副總統各省都督鑒桂林各司長廣西各局分送各統領各府縣長參議會商會覽廣西遷省南寧問題前准國務院七月巧電經參議院議决南寗爲都督駐紮之地議會等隨同建設　都督旣駐南寗六司又遠在桂林行政機關分立究非長策擬候該省臨時省議會成立後關於遷省事宜趕速提出議案詳加討論再行確定又准國務院八一月眞電以後關於各司之應遷應留一　議會公决各等因茲准議會咨開本會議員張鴻治等七十二人提出六司遷邕案又本會議員王永錫等十四人提出遷邕進行條件（一）民政司主管範圍爲内務行政諸部分宜從速移近都督府以便策畫進行應於一月内遷邕（二）司法直隷中央其區劃與行政區劃不同駐邕駐桂應聽中央命令（三）敎育司因桂林直接管轄之學校頗多應俟緩遷（四）財政司籌畫維持桂林公欵頗需時日應定一年内遷邕（五）軍政司暫駐桂林維持現狀（六）關於遷移建築修改等費由南甯自治會籌備銀十萬元以備動用不得另支公欵經於本會十七日開會討論全體表决是日出席者八十三人贊成者七十人下附錄南寧自治會承認咨籌備處文一併咨請公布施行前來理合通電公布尙希垂察廣西都督陸榮廷叩巧 
[地方通信]  
[蘇州]  
　　失照復獲蘇省巡警總局偵捕隊探長張淦泉於十月二十七號至閭門外查勘無名男屍時遺失印照一張報局查緝在案現該探長張淦泉已於次日在　門外將此項原印照尋獲當卽持回本局由隊官張連陞君稟明石局長仍將此照給發該探長張淦泉祗領飭令照常辦公矣 
　　報歉不實吳縣民政長宗加彌君示諭云照得本年各鄉田畝不無問有蟲傷乃訪聞有種棍徒藉此以爲生涯勾串鄉民紛紛具禀每禀索取筆費洋四角互相招徠任意書寫不顧顚倒是非但圖貪飽己囊故所遞禀内有具稟人姓名都圖與禀詞筆跡不符顯係禀先繕就以待臨時塡入姓名都圖者有禀内尙請詣勘及面詢鄉民則謂稻己收割都鄉愚何知一任棍徙之騙弄其情甚爲可惡合亟示仰鄉農董保人等知悉須知本年田稻收成情形本民政長己委託各市鄉公所按圖確勘果有蟲傷歉收市鄉公所自能據實呈報該鄉民等可毋庸再行具禀倘該棍徒不知歛跡再敢煽弄漁利定即嚴懲不貸其各禀遵 
[湖北]  
　　兵廠易員漢陽兵工廠總理劉慶恩君留學德國克虜伯廠有年品學俱優人極敬仰任事以來剔除浮費不遺餘力致爲同人所怨曾被協　某誣控經黎公派員查實將某撤退俾劉君得專責成乃其才不足以應變仍多不滿僉任之意多方傾軋致劉君極爲恚憤己向黎公祈求解　重遊德國研求造藥新法聞己允其所請佽助五千金爲渠游歷之資所遺總理有以總監工劉葆貞承充之說但運動此差之人甚多尙未識鹿死誰手也 
[時評二（萍）]  
　　政府近日對於蒙藏一方面往往採用懷柔政策錫封晉爵優禮有加吾不知蒙藏於此其亦有悔禍之心而贊成五族共和焉否耶雖然蹉跎復蹉跎民國肇興倐己一年而庫倫獨立警報頻來藏番渝盟鍾頴告急政府愈懷柔邊氛愈熾烈其錫封晉爵之明效大騐亦彰彰矣何政府於此編一而再再而三優禮相加而不已也 
　　記者曰吾且以卜之於明年今日之蒙藏斯可矣 
 
 
 

Page 7

 
 
[本埠新聞]  
　　西報紀借欵問題 
　　字林報云聞倫敦新借欵駐滬代表巳於上星期内交付現銀二百萬兩惟據確實消息該代表僅交銀一百五十萬兩與中華銀行由該行解付當道以供遣散江蘇軍隊之用又聞比公司之鐵路借欵業己續交法郎三百萬與交通銀行此欵係補償由華人監築之路基三十英里所需之費用 
[租界搶案三誌]  
　　公共租界河南路如意里源和錢莊出店張福壽　送寳銀出外遇匪行刧刀傷身死巳兩誌本報前日午後經公共公廨王襄讞會同英副領事康君至斐倫路騐屍所騐明委係刀傷喉管致命當由死者之兄張福春備棺收殮求請緝兇嚴辦並由該莊夥吕茂園袁茂兆等投案訴明曯張送銀情形中西官騐訊旣畢即諭捕房趕速查緝惟兇刀柄上鐫有同慶盛三字某包探以此刀曾在四馬路附近張金林舊貨攤上見過當即禀明捕頭向張詰問據稱二十九號傍晚有一身穿長衣年約三十餘歲之人出洋二角賣去惟面目不能記憶云 
　　五馬路廣成昌烟膏店被匪搶刧槍傷店主亦巳兩誌本報茲悉該店主鍾丁鴻雖受彈傷幸未入腹當送仁濟醫院醫治漸見痊可故昨日該店巳照常開市並悉捕房麥代總巡以該店被刦時有店夥鍾麻皮鍾阿四與匪見面或可辨認昨特飭傳二人至總巡捕房將歷年懲辦之流氓匪棍所攝各小影令其逐一詳加辨認以憑著手根究 
[扣門問信之惡計]  
　　公共租界雲南路會樂里三百二十號門牌蘇婦張氏家於前晚七時半突來匪徒兩人扣門入内託詞問信遽將該氏所戴值洋四百元之金釧一副搶去該氏大聲呼救鄰人畢集卽喚巡捕窮追未獲遂投老閘捕房報告捕頭飭派通班中西包探四出兜拿務獲嚴究 
[發現無頭命案]  
　　江北人王仁路家住西門外唐家灣地方前開餅店嗣因虧本收歇充當小工與裴友山裴玉田爲友素稱莫逆詎自陰曆本月十四晚兩裴邀王到家飲酒去後王不復歸其妻王楊氏向裴詢問則稱當晚卽歸而氏則四處找尋杳無蹤跡直至昨晨始在大南門外三官堂附近荒田内多年暴露之無蓋破棺中發現王仁路之屍身係以蘆蓆包裹惟頭顱則不知去向該氏得悉後往看屬實立即報告西區區員派令巡警將兩裴拘獲解送地方檢察廳請爲騐究陳廳長即委檢察官提案預審該氏訴稱是晚丈夫由兩裴邀去致遭慘斃求究訊之兩裴供稱是晚雖與王仁路吃酒後即彼此分散不知仁路如何斃命問官得供判兩裴先行收押一面派檢騐員帶同法警前往相騐 
[製造局稍慰渴望]  
　　製造局除各廠工匠外所有局中各科辦事員司以及匠目人等薪水均係按月核發月需洋一萬二千元之譜邇來經費支絀已兩個半月未發計共欠洋三萬元左右兹由李局長一再懇請江蘇都督設法維持程都督原擬待部委新局長陳洛書到滬後總核發給現以急迫難緩姑向中華銀行借撥洋二萬元飭先擇要酌發聞所劃之二萬元巳於前日（卽三十號）匯滬李局長即將所欠兩個半月之薪水先發半個月尙餘一萬餘元准於明日（星期六）發給各廠工匠餘欠俟新局長接事後再行核發 
[銀行付還存欵之愼重]  
　　湖北人張振武在京槍斃屢紀前報茲悉張從前在滬時因須購辦軍裝有公款銀一萬餘兩存於道勝銀行前日張妻韓氏挈同幼子少武至該行領取存欵該行恐有不妥着赴會審公堂聲明給諭方能領取以故韓氏邀同張之知友胡立甫蒯理臣並廷律師預備禀請公堂給諭領款 
[再紀敗倫亂紀之怪狀]  
　　下海廟後面崑明路住户徐炳桃因與伊媳姚氏通姦被其子徐紀生所知將姚氏用手槍擊斃後復用槍自擊受傷由捕查悉將氏尸舁入騐屍所業經公共公廨中西官驗明棺殮並將徐炳桃拘押捕房候其子傷愈再核在案昨由捕房將炳桃解案請究聶襄讞以案關亂倫且紀生傷未平復判令還押着於下禮拜四解案訊辦 
[再誌地方紀念會之佈置]  
　　陽曆十一月三日爲補行上海地方紀念會之期市政廳總董己飭在門首紮成大牌樓一座綴以蒼松翠柏並有五色電燈數百蓋光怪陸離頗壯觀瞻滬南商會及商圑公會亦均預備祝賀届時各業商圑均担任分隊駐防巡護學界則停課一天俾便舉行提燈會以申祝賀 
[孤兒院歡迎來賓]  
　　龍華孤兒院定於十一月二號特開菊花大會請人演說及種種游藝已紀前報茲悉該院更商允滬杭鐵路於是日午後一時及五時特開專車以便來賓往返凡有入場券者不取車資屆時亦無勸捐等事亦可見該院歡迎來賓之誠意矣 
[關於城濠路工之文牘]  
　　城濠路工事務工程科昨致民政長函云新北門關係交通要道必須候城墻開通厠坑塡平後方能擇日拆卸庶交通不致阻塞詎二十九號夜間工頭夏長泰因工程限迫急於完竣私將城門拆卸致道路不通與論譁然迨經敝科查悉始於昨夜督飭工人十數名將城磚搬清刻雖交通如常恐外間不察必謂辦事失當殊不知當拆卸城門之前該叚工頭夏長泰並未與敝科接洽事後又不將城磚從速運開以利交通實屬冒昧之至除面誡夏長泰愼重工作外特將此事始末詳陳左右並乞鑒原 
　　又諭第三叚工頭夏長泰云拆卸新北門月城本擬在西首振武台旁先行拆通出路然後動工因是處有私厠一所不肯拆讓故遷延至今爾亦知之但本所自有權規劃十月二十九號晚爾並未來所報告忽將月城拆卸物料堆積通衢途爲之塞致附近居民煩言嘖嘖未知爾受何人主使何致深夜動工且是處係繁盛之區豈能草草從事出路未曾拆通遽將且將阻塞是何理由即着來所禀知究竟受何人之運動如有可原之處尙可從寛究罰也 
　　又通告第一叚工頭云據工匠報稱有冐名市政廳工程師前來檢查照會一節深爲詫異查市政廳與本事務所雖非統一機關然頗形連絡不致肇此衝突定必地痞匪類以圖索詐罔施恐嚇爲此專行通告務希照常辦事不得藉口懸宕致悮要工倘後　有此等情事准卽　送該　　區究辦着即遵照 
[旅滬閩人電留岑鎭撫]  
　　北京大總統參議院國務院旅京福建公會鑒閩得岑使如慶再生彭去餘患未已復得令留辦善後中央碩盡遠　閩人感泣近日岑使忽有請銷鎭撫之電衆意惶惑莫測所以治閩之事與黨派毫不相涉有不利者藉此摇惑以阻賢者任事之意天下豈尙可治閩人爲閩决不願犧牲鄉士以供黨派逐鹿此事萬乞主持岑使事事秉法閩人生死賴之務懇極力慰留使竟厥功閩之利亦天下之利迫切待命旅滬福建維持會會長黄　熙等叩艶 
[熊載揚吞金]  
　　黎副總統日前電致上海警務長穆杼齋君飭拿招摇撞騙之熊載揚已由暗探隊隊長李玉庭在邑廟拘獲解由警務所搜出圖記兩個証據兩張已紀前報茲聞此事業經穆君飭發東區暫行看護候電禀黎副總統請示後再行核辦惟查熊所以獲咎之故則因口出大言到處張皇致被黎副總統訪拿及至逮捕後熊竟畏懼估警務所乘人不備私吞金戒一枚意圖自盡當經守護巡士察出立報穆君飭送上海醫院設法救治得將金戒吐出後仍解回驗明發往東區拘留候核 
[臭風潮之結果]  
　　本埠西門外園地帮前因反對清潔事宜紏衆　毁該所房屋鉛桶什物並毆傷警備隊隊員周西蒲及該所夥友王子香等當經滬軍統領及警區先後拿獲嫌疑犯曹阿全朱全福毛阿二等十人移送地方檢察廳預審并由檢察官前往肇事處查　明白除曹阿全等訊無犯罪証據卽行省釋外尙有毛阿二朱全福二人現巳由被害人王子香指明當時被逼下樓用繩綑縛擁至西門城根將伊毆打毛阿二確在其内毛雖不認其犯罪証據己無遁飾之餘地合依刑　第一百六十五條第三項并刑事訴訟律第三百四十六條第四項判决拘役五十日至朱全福是日在外抬柩並未到場無罪省釋餘人俟獲案訊明另行核辦 
[紅十字會繼續開會]  
　　中國紅十字會前日在匯中旅舘開統一大會業見前報昨日午後二時又假滙中繼　開會當將總會章程經多數通過次施子英君演說紅十字會籌欵方法謂此事全仗羣策羣力先賴報界加意鼓吹提倡並請各部　次長各省都督勸其屬員入會各省紳士勸地方人民入會復得海外華僑互相勸勉以此計之會員旣衆會費目多次　智吉君演說紅十字會應得醫士之協助陳微宇君演說禁止濫用紅十字會記章旗幟及袖章汪植圃君演說初級受傷之關於軍士王閣臣君演說初級受傷之關於工人石美玉女醫士演說女界贊助本會並籌欵法現身說法字字眞切合座鼓掌不置意弼臣君演說編輯紅十字會印刷品以鼓吹本會事業之發達又華拯黎君提議籌欵方法六時敝會 
[通俗宣講社記事]  
　　通俗宣講社總社定陽曆十一月三日午前十時假座大南門外中道橋南貧民半日學校開慶賀地方紀念會並舉行第二十三期宣講卽於是晚聨合北市第一支社東市第二支社南市第三支社七寳支社及不吸捲烟會貧民學校之學生自治會學商公會公餘學社各圑體舉行提燈會游行城廂内外以光盛典　　第二支社亦於是日午後二時在東區老白渡街市立隆德小學校開慶賀會並舉行第一期宣講屆時並有貧民學生自治會赴會唱歌己由該社發起人單貽孫君通告各界周知矣 
　　商圑公會畢業生俞元爵組織通俗宣講社第三支社定於三日開成立會（事務所設大南門外迎春橋高昌廟内）並請人演說總社巳派代表袁頌豐君屆時前往接協 
[海軍司令部紀事]  
　　前送岑鎭撫使赴閩之海圻巡洋艦業於二十九號回滬現泊楊樹浦江面而駐泊口外三夾水稽查私運米石之　民兵艦現須大加修理昨已由海軍司令部飭令進塢另調列字　雷艇駛往該處駐泊查察 
　　又海軍司令部查得策電登瀛洲虎威三兵艦均巳損壞且值時艱欵絀之際擬卽報告海軍部准予裁撤以節軍費 
[一再移进之無效]  
　　匪徒陳紀根曾將賈興三之包車推翻搶刧物件賈即厯賞報緝旋由陸軍第三旅偵探沈福生張炳榮將陳緝獲報請李旅長　押候辦在案茲賈己將賞洋五十元送請軍法長轉賞偵探而法捕房總巡麥君則以此案發生法界須歸公堂究辦飭探移提未奉允准茲麥總巡又於昨日特備正式公文移請將所獲之陳紀根解歸法捕房訊辦聞軍法長仍以此係華案無關交涉堅執不允 
[歸併消防器具]  
　　十九二十舖保安圑經公衆議决　名公安會後同仁輔元堂内所有之洋龍一架皮帶車一輛因會員無多議即歸併於公安會俾便擴張業於前日乘該會週年紀念之期卽於晚間七時齊集各會員至輔元堂將洋龍皮帶車迎回也是園公安會事務所安置一時甚爲熱閙 
[瑣聞]  
[城内]  
　　民政長批示○念五保十　冊書劉石溪禀批禀冊均悉咨來田單畝分旣與冊載不符比對印文與版冊印文又大小顯然且查承阿　名又係周寳林原户與别號同户併串完納可見其單的户心有其人候即檢單連同版　各冊移復從嚴澈究以懲欺僞而戢頽風冊存 
　　地方檢察廳批示○李史榮呈訴俞春舫等僞訴已實請予起訴由批狀悉查此案係於本月十八號送達决定書迄今聲請再議期間早已經過來未據聲明障碍故難遽准周蔭漁呈訴萬復初捲逃帳欵由批狀悉此案業經預審尙未終結着該告訴人卽日來案提同被告質訊 
　　第一初級審判廳民科批示○趙茂華聲明承發吏項師漢收費批本廳承發吏項師漢所以斥革之緣由係因本廳查出該吏因此案在外收受送達各費竟於原數上私行減繳實屬有心朦混之故並非在外多收公費該民聲明各節實有誤會 
　　搶親惡習○使門外住户路鶴元之女前曾憑媒許字妙長連爲室尙未過門近因路索聘過奢妙乃於前日糾衆搶親當被路追獲拘入西區警局昨午併送地方檢察廳訊辦 
[南市]  
　　偵探出缺○市政廳所雇水巡隊偵探顧榮生近患咯血醫治罔效於前晚在家病故昨已由家屬報告市政廳及警務長水巡隊除去卯名别行召充 
　　幸未燎原○前晚九時滬南王害碼頭新開之林榮興糕糰店因煤灶火力過猛延及板壁幾致成灾幸由鄰居帮同撲救得即熄滅旋經岡巡報告東區傳店主林四麟到案詰明無心失火從寛罰洋五元充公 
　　敎士跌傷○昨日午後三時董家渡天主堂神父孟威利君在十六舖雇坐江北人黄錫光之人力車回南行經鹽碼頭突有黄三同業劉達章拉車疾馳迎面互撞致孟君從中翻下跌傷頭顱右眼角等處當由巡士查見將兩車夫拘至東區轉送第二檢察廳訊究 
　　發封房屋○鄭洽記土行前控醫生陸不善定買煙土不償虧損一案兩造俱延律師在地方審判廳辯論多次陸因不服判决赴蘇省高等審判廳上訴發回該廳着照原斷執行而陸則延抗如故昨已移知第二初級審判廳派吏協同司法警察將陸之住屋發封備抵矣 
[閘北]  
　　祇可隱忍○熊寳良前日　船户馮德龍至八區控被誘拐其妻費氏及子女等情當經趙區員訊據費氏供稱因熊多方虐待故帶子女擬搭馮船回籍並非由馮拐逃訊之馮所供與該氏相問判馮具結斥釋著熊將妻與子女領回了案詎馮昨又具禀警務所請究凌科長以據八區報告此案巳經兩造具結註銷批斥不准 
　　賭博肇釁○餘慶里住户張厚　前日與鄰人朱範郎賭博張妻出而干涉被朱毆傷腰　旋由張報告三區將朱拘解警務所氏送仁濟醫院醫治昨經凌科長預審一過判送檢察廳訊究 
　　不期而遇○人力車夫吳福春與葉王氏姘識近忽私取氏之衣物逃　前日吳在三區境内被氏遇見扭控三區轉解警務所經凌科長略詰一過判送檢察廳訊辦 
[公共租界]  
　　此推　諉○南京路　閉恒豐裕洋貨號股東浦禎祥金玉記等同控股東費光茂及股東兼經理朱渭清將店　自召盤串吞股本等情前晚由廨　集復　先由原告浦禎祥投求究追並聲明金玉記因病不到繼據盤頂該店之屠蔭之上堂証明由費朱二人出面召盤計銀五各零五十四兩統交朱手收去訊之朱供所得盤價早己交付於銀錢帳房徐姓轉付與費我祇取洋五百元歸還恒孚金店押欵質之費祗認收到銀六百兩及洋一千元料理錢店往來餘欵均在朱處繼復由費朱二人所延之律師互辯多時聶襄讞以供詞各執判費朱二被告各交原保候再復訊核奪 
　　尙須查勘○鄉人張協先控廿七保南十二　地保沈匠香（即沈妙根）串通圖董張雨田勾誘伊姪張進泉盜賣地産得價分股迭經公廨訊判沈及張進泉各交人銀並保候傳齊人証復訊在案前晚由廨傳同被告之母張吳氏到案復訊兩造仍各延律師到堂互辯良久王襄讞商之英領康君判各交原保候函請會丈局檢齊該地升科單及一切文　送廨備查並候定期前往該地會勘再行復訊 
　　拆卸舊屋○公共公廨會審公堂西首本有廨員住宅一所現由王襄讞眷屬居住因年久失修行將坍圮前日經正會審官關君所見深恐傾倒傷人知會王君擬將該屋拆去以免危險並擬於女押所東首另建圍墻昨已飭令打樣西人訓繪圖式以便即日動工 
　　旣離復合○湖北人吳玉珊控妾陳氏屢次私逃會經公堂提訊因兩造　愿雖異判各具結存　陳氏留候其母領回另行擇配在案詎昨晨吳怱投廨聲稱妾母不愿具領請仍給予領回中西官命將陳氏帶堂詰　亦愿隨回重聚讞員准將離異結取銷另行具結領回完聚 
　　澈究驕子○虹口百老匯路三晨八十五號烟紙店主葉品生迭錢樹　李士有　騙值洋五十元之銅元由廨判令二人各交二十五元人洋並保限將供出之張某交案質訊在案昨晨復訊一過因不能將張交案判錢李合賠洋五十元李即開釋錢因與張串通着押七天仍飭補提張到案訊究 
　　擾亂治安○流氓顧仁榮陳小滿杜阿榮陳阿四等專在租界内紏黨持刀截刦行人財物昨經老閘捕房捕頭查悉飭探將顧等四人拘解公堂經中西官　訊一　判均還押候下禮拜二查明訊辦 
　　怙惡不悛○宫包氏偕証陳氏控流氓張阿福在南京路搶取金環等情昨由捕房將張拘解公堂　知張係八次過犯判押西牢二年期滿仍逐出租界 
　　欠欵不還○陳炳甫因欠張慶文銀洋不還被控昨經公廨將陳傳案判令交保過堂候訊 
　　遺失皮包○昨有薛鉅安乘坐某甲之人力車行至北河南路下車時遺落皮夾一隻内儲洋二百元比及覺察追尋無着當即報請捕房派探查緝 
　　西人酗酒○前明有一酒醉西人在南　路胡閙五百四十七號華捕上前勸阻反被兇毆幸經一百九十六號西捕到來　同拘入捕房禀明捕頭押候解送該　領事署訊辦 
[法租界]  
　　兩案並發○烟膏店主吳松南前向同業蘇德興購買煙膏三罐計價洋一百二十元囑令送在取洋迨蘇將膏送去又囑翌晨往收蘇尙不疑迨届時往領忽稱價目不合即將原物退還蘇察視之已被掉換次貨向論不認爰即訴知捕房傳吳至廨訊究旋有張公培投案亦稱被吳以購膏爲由將次貨掉換計價洋五十五元請求附追聶廨員商之李副領事判將烟膏仍交吳松南領去着即交保限七天交洋一百七十五元給兩原告具領 
　　須憑帳簿○前開正祥源棧之王炳源控倪　雲結欠往來貨銀一千六百餘兩經廨員訊判將帳簿呈候察核在案昨王遣金維　到案代表並將簿據呈閱據倪　稱於上年底結帳時確欠銀三千七百餘兩後將貨物推　祇　價三千餘兩照市價計算商人已受虧六百餘兩原告應再　我二百餘兩請堂上察核廨員以兩造供詞各執判將帳簿移送商會算明後再行訊斷 
　　不欲多率○馬車夫潘阿金駕車不愼致將途人某甲撞傷當由捕房將受傷人送往醫院醫痊因其不願到案故將潘傳至公廨請示　落中西官會商之下判　罰洋五元了事 
　　麾出不理○鄭阿榮前控李記榮　賴借洋一百二十元茲經公堂傳訊李供此欵有某荣館之會欵業已摇着將欠欵在去後因鄭尙欲索取利息故將借據扣留是實聶讞員察核借據果有以會欵劃抵字樣照章不理一併揮去將案註銷 
[時評三]  
　　各國之有律師所以尊重法律保護人權也乃中國自行律師法以來一般無學識之徒及從前之專以刀筆爲生涯者亦皆厠足其間顚倒是非其遺害實甚今者江蘇高等審判廳將定期考試以實行其淘汰之法矣吾不知一般空無所有與略習皮毛之大律師亦有術焉以規避之或請人槍替否 
　　雖然濫竽充數之大律師固可由大法官考試矣而一般濫竽充數之大法官將若之何 
[來函]  
　　沈聨芳並未怨及鮑遦痛（閘北總商圑會函） 
　　本月二十七號報記閘北風潮一則查本會以會長赴京開會討論當時沈會長聨芳述及外人侵越界線問題此次携圖面見外交總長可以陳說而内部之上寳區城問題必須在塵各董扶助我閘北錢市長妥爲處置不可互相爭執以啓旁人覬觎之心各等語而執載沈會長致本圑答詞有籌備處鮑貫參係上寳二民政長所派到差已久未辦一事卽警捐一項屢受市長催促鮑仍故意　擱顯見受人指使破壞成局以致意圑同人前往詰問致啓衝突云云殊於實事有乖且查鮑係錢沈二市長所派亦非二邑民政長所委理合據實表明免得將來於各種實事之結果有所窒礙特此聲告敬請登入來函欄爲感 
[門差欺虐苦力（平人函）]  
前夜由北返家至城内新馬路唐家弄口見圍聚數百人在彼觀看余亦駐足見一穿白衣之人手執切菜刀欲砍一苦力人該苦力人跪地哀求不已余莫明其故洵諸途人據云執刀者乃一路四區之門差韓炳南也故無人敢與之較後此刀失落在地被旁人拾起交與一路三區之一百零九號巡士連同行兇之人一併解區余亦隨去探聽見三區書記員欲將一千人解送總避旋有自稱四區巡員之朱德勝到區聲稱有爭明日再說遂將行兇者保出並將苦力人逐去兇刀現尙存案但城内區區之地警務總局近在咫尺而辦事竟如此之含糊甚非地方之福也 
[委員勢燄（製造避工人公函）]  
　　敝局總務員兼練鋼廠副委員施耕尹本市井無賴目不識丁狗苟蠅營一朝得勢對上則諂諛蒙蔽對下則凌雪横施樹黨漁利無惡不作近來局中經費奇絀萬狀辛工不繼者已數閱月我輩工人祇爲顧全大局起見枵腹工作今施耕尹於例工外副令做熟銅活動機椅四張以供享用工人答以無暇則云暫停例工先做銅椅局中向例論件計工今施耕尹勒停例工逼做私貨是無異絶工人之食也且秉性偏急催督終朝今銅椅己做成一具機件繁多百工齊作閱月乃成嗚呼工人何罪製造局何罪施父馬本懷父姓馬子姓施同人不解）爲總匠目弟姪并爲司事一鼎三足居然自成氣候且職兼總務勢燄薰天堂上一呼堂下百諾誰復敢議其後者第局中經濟萬難工人饔飱不繼做無謂額外之工作受無情額外之鞭　誰復能　施耕尹旣無國家之觀念乃喪惻隱之良心隻手障天埋人入地尙有天地乎尙有人心乎前月局中以經濟困難提議將局中舊存廢銅援照成案禀請都督改鑄銅元以給辛工詎施耕尹乘局長東渡之便忽翻前議改鑄爲售謊報斤兩私跌價格回扣酬勞任意侵蝕幸天奪其魄招摇過甚各報登載弊竇敗露總之設非此人吾輩枵腹必不若是之早嗚呼欲聲其罪聲竹難書祗以性命攸關爲此迫切叩求　筆先生將此函登入貴報來函　内工人　甚製造局幸甚大局幸甚 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[處置閒兵策] [  鈍根胡說]  
　　談國事者輒謂吾國財政之竭蹶以閒兵太多爲一大原因然試詢以裁兵之法則又莫能置答可知裁兵一事欲得妥善之法甚難也鈍根不揣冒味竊有一策於此敢陳述之以供當道者之采擇焉 
　　蒙藏風雲日急外人欺我太甚不以武力解决更何待况當今日而言戰不須别募新兵另籌餉項各處所有軍隊皆口稱愛國竊以未建功業爲憾何如調赴邊疆使與野心國决一死戰不幸而敗則血濺沙塲名埀千古不猶愈於困守一方餉窮械絶敝衣垢面躑躅街頭被居民視爲贅疣乎幸而勝則大勳位嘉禾章何等榮耀大都督參謀長享盡豪華玉食錦衣華堂美妾不亦大遂平生之志願乎故爲國家計無有善於此者爲軍人計亦無有善於此者 
　　或曰子策雖善吾恐諸軍人一聞赴戰而平途逃散也余大笑曰子何必以逃散爲慮哉苟軍人而爲有用之軍人必不逃散苟軍人而爲怕死之軍人子又何樂其不逃散哉且政府今日正苦無資以散兵若兵如是而散非但不須恩餉乃亦不須奬憑逃散之後東藏西躱更不必慮其相聚爲亂吾故曰與其由政府散兵不如使兵自行逃散或又曰然則邉事將如何余曰兵旣逃散邊事又何必問 
海外奇談 
[長壽法] [  頌斌]  
　　法國孟利斯德省沙虞爾路有買利氏者今己有八代男女皆極長壽有年至百歲百十歲甚有至百三十歲者雖有三男二女未臻上壽然亦己至七八十歲故鄰近之人知其家世者莫不錫以佳名稱之爲長壽家近有奥國某學士以其家屬短命聞買利氏歷代長壽之名特於上月十八號至該處訪買利氏參觀其家中起居如何並叩其所以長生之術買利氏敎之曰余家起居並無大異於人惟飲食一節似較他家稍潔凈耳 
　　（一）余家早晚餐及起居作綴皆有一定時刻 
　　（二）余家早膳無論男女老幼均令節食至多不過食一麵包每日祗午晚二餐盡量食之 
　　（三）余家不食牛排等物祇食麵包蔬菓 
　　（四）余家時飲咖啡哥哥茶葉及厚味之食物 
　　（五）余家食時不飲水飯後須隔一小時始飲之 
　　（六）余家餐　隔一刻　始稍食水菓一二種 
　　（七）余家不食鹹物因鹽能變骨爲脆硬也食物須細嚼而後下 
　　（八）余家不吸烟不飲酒不食胡椒不食酸物 
　　（九）余家晨起均至園中一遊呼吸新鮮空氣卽平時亦均練呼吸深沉之法 
　　（十）余家人每日皆體操半小時以舒筋骨 
[無水活魚] [  懺廬]  
魚離水即死盖因鰓之管　不能營其呼吸作用近德人發明一無水活魚之法其法設一木箱箱視魚之大小爲隔堵堵底舖以五分厚之布令飽浸水　因水蒸發空氣常潤復由其下供給酸素則　常潤　雖經數日仍可活潑潑如在水中焉（三） 
[犬胄液之功用]  
　　昔醫學家勞爾林　曾倡一　謂世人血少之病恒由胄中酸液不足之故近波羅君　謂患此病者於每食後略飲犬之健全之胄液不惟大助消化且胄中細蘭亦賴之殺除其殺菌力之强弱視其　舍酸　之多寡而定（三） 
香烟晝二 
偷兒吸 
香烟 
可以代 
火亮子 
尊聞閣詞選 
[滿庭芳寫悶] [  蝶仙]  
　　燈蕊摇紅　花　綠愁邊惟有吟樽没情寒雨又要做黄昏虧　簾衣無縫深深地　住春魂思量遍依然獨醒殘酒手中温　年來多少事心頭眼底幾件留存算鴛鴦福分受盡深恩偏要自尋煩惱生生地扭斷情根只留得衾邊忱角一點夢兒　 
自由談話會 
　　銀圓之入於中國也始而日斯巴尼亞俗稱曰本洋繼以墨西哥銀圓俗稱爲英洋者盛行於東南諸省及中國自鑄銀圓始稍稍分别首推湖北繼稱江南廣東尙不亞於是獨安徽北洋機器等等成色旣遜行用更滯所賴於周轉流通厥惟湖北江南稍佔優勝便中國人面　用中國銀圓所謂本洋英洋早己麾之國外無如　　　返且有人從中居奇如寗波椗嘉爲全英碼頭蘇州以三成　洋爲倒其他各碼頭或以對成或以四六且有龍洋貼水之伸縮今則杭省要求免貼龍洋水矣蕪湖囤積本洋壞市面矣爲今之計宜鑄數千萬元一律成色之民國新銀圓分配各省搜取本洋墨洋務使流通以達信　亦足以輔銀行之不逮也中國而不設銀行則已如中國而必與外商競爭金融機關銀行不可不設銀圓不可不鑄　銀圓而仍蹈省界之别不如不鑄觀近日蕪信報告爲本洋存積恐慌幾致摇動大局我願有銀行思想者三致意焉[  熱廬]  
戲談[  玄郎]  
[新十八扯（續）]  
（丑换衣掛白鬚扮　武上唱慢板）老蘇武搔頭髮心中暗想想起了漢李陵好不悲傷可嘆他　　低做了降將到單于受盡了異地風霜我主命念蒼生把和來講今日裹纔能得整頓行裝慢步兒來至在長亭路上等候他把馬上要舉離觴（坐介）（旦上掛黑鬚唱摇板）嘆少年負奇氣冲　　斗到於今反做了南冠楚囚謝只謝我主爺天恩高厚下赦書許孤臣歸正首邱喜洋洋來至在玉門關口又只見老蘇武兩涙交流（丑白）恭喜李將軍賀喜李將軍（旦白）阿喲慙愧呀慙愧丑唱快板）用手斟上酒一杯叫聲將軍聽從頭今日離亭折楊柳長安不見使人愁忠肝義膽你爲首　名青史定千秋我有一言君記取再休萬里覔封侯（旦唱）故人不必重叮嚀使我李陵面帶羞　絲一抖望前走明日衣冠拜冕旒 
　　（旦雉冠扮昭君上唱倒板）呌小番牽過了桃花名馬（丑扮小番牽馬介）整金鞭埋玉　斜抱琵琶恨只恨毛延壽丹青誤畫因此上含悲涙遠走天涯在單于悶奄奄由冬經夏訴下盡蔡文姬十八胡茄猛抬頭又到了受降城下回頭望來時路一片黄沙（白）奴家昭　自從千辛萬苦到了單于幸閼氏夫人心中如忌怕我奪他的愛寵逼狼主把我送回漢土眞是好生僥倖也小番（丑　介）替我加鞭（旦繞場下）（丑翻觔斗隨下） 
　　按李陵爲漢之名將曾以五各人敵單于十萬衆主帥坐視力竭始　然猶思得當以　而漢武不諒戮其家屬陵卒抑鬱以死昭君傾城國色　代　人爲畫工毛延壽所誤不得幸而誤賜單于遂致琵琶寫怨青塚埋香得此而名將美人泉下差堪自慰矣 
[附戲評] [  鈍根]  
　　三十號晚間大舞台賈璧雲演大劈棺初出場卽有一種輕　　怨神氣流露眉目間活畫出一個少年新寡婦至楚王孫拜奠時陪跪在旁兩目痴注秋水盈盈不必做作淫態而觀者已爲之心蕩神移是眞花旦能手惟繼之以口咬手巾手揷衣下直撲楚王孫之胸此舉太覺過分似可不必至王孫要求劈去靈牌田氏　躇半晌始將靈牌擁於地下若俗手演此必驟然擁牌毫不躊躇矣劈棺一叚田氏手執板斧輕開棺室之門伸首内探俊巡不敢八全身瑟瑟抖戰手中斧若將墜地俄而一念私欲便起決心猛入棺室劈去孝幛　登棺蓋將施砍劈忽又轉念身觳觫手震戰無力不能運斧乃逡巡自桌下復躊躇半晌逡巡出棺室返至臥房門外聞王孫呼心痛聲於是私念又起咬牙忿心揮入棺室慾火炎炎不復顧忌乃劈棺焉此等處描摹戲情妙入細　蓋田氏雖愛戀新歡而亦不能忘情故夫萬不得已而下毒手正興前叚擁牌時之躊躇同一用意用婦人性質大率類此虧璧　體貼得到也至棺蓋劈關時莊子驀從棺中起立田氏大驚從桌上跌下璧雲演得驚駭失色宛然如眞而一調翻空觔斗遠至丈餘亦非尋常花旦　能　及也璧雲演是　可謂色藝變絶而劇中配角　連卿亦能詼諧百出使座客無一不笑演作靈　紙人竟能絲毫不　人　　能　而其神氣　止終帶三分死氣　色衣服均極桂妙蓋　連卿飾此等丑角最爲合宜也 
小說 
[諷小說夢游蟻窟（四續）] [  了青]  
　　原來丙民心中第一要緊的是即刻弄幾個錢用所以不多幾日就把中華民國正而歸經的一本國民捐章程依門傍壁改頭換面和爲自巳起的草與山周等人商妥借着房子挂上招牌開辦起國命捐來了這蟻國一班熱心男女不知底藴以爲是個義舉替他們分頭勸募倒底小百姓有愛國心居然極其踴躍到得後來雖然越勸越少被人看破機關而丙民等一班脚色己是妾媵滿堂楊梅遍體弄得樂不可支還白落了個偉人二字的徽號不想這個時候有一處地方忽然土匪蜂起名呌做蟻勇圑後來越化越大逼近省城國家無餉可籌軍心解體圖名黨中只道丙民眞是大腹賈可以墊些兵餉就推他去做都督豈知丙民一到縱兵搶掠十室九空所以將士尙還用命又仗地方紳士竭力解散居然漸就太平丙民自謂功高蓋世不但視蟻長蟻員如敝屣就有了内閣及大總統的思想那圖民黨勢力也就藉此伸張到得百姓不服各處蟻會紛紛請他辭職他反說我是見義勇爲的義士此種義務是義不容辭的那一班激烈的人就想武力相加責以大義這五色國中幾乎同種相殘漁人收利據人說起幸虧公和黨中出了一個明眼人指點個極有權力的送與他幾百萬義賑他纔潔身而去只可惜一宗大欵被他運往外國存放就此一去不回於國計民生未免大受影響而且猜他心理有機可乘尙想做番事業不料正在游歷忽然做了一夢仍從原路繞過土山走出穴口到槐樹底下坐在石上見他的義友携着義子取出一本書問道這槐國衣冠四字作何解釋丙民道君且靜坐等我醒一醒回到蟻國去再說那知從槐樹下反走進了房屋這夢就不肯醒了（二） 
[投稿潤例]  
自由　　行以來蒙各處文家厚愛投稿絡繹趣味濃深本館感紉之餘亟思有以酬答盛意茲擬得投稿潤例如左希垂鑒焉自本月一號起凡有關於時事諧文小說筆記投交本館登出者分五等奉酬頭等每千三元二等二元三等一元四等五等酌贈書報 
　　附例頭等二等三等四等五等之别視篇末所注之（一）（二）（三）（四）（五）字　爲定投稿者請於月終向本館帳房計字取酬來稿字跡不可太細抄襲他報或舊書者不登原稿恕不奉還 
 
 
 

Page 11

 
 
   
 
 

Page 12

 
 
   
 
