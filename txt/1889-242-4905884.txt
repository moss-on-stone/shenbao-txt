# 1889 - 242 - 4905884

 

Page 1

 
 
[雍正○○○硃批諭旨售書處告白] [  點石齋代啓]  
　　是售向由新案絲棧發兌現於五月初一日越攺歸　　　　　　　　　　　　　北甲昌原本幆房抛瑞塲南紅　　點石齋分局售可購贩償　仍照四十元至其校對印訂　廣無不精益求精早爲有　　　　　　　張股票亦統歸恆泰昌發書此佈 
[詩韻全璧皇清經解編目] [  點石齋啓]  
　　詩韻一書向推珠璣集成兩種爲最自合譬璧出而詩料之外　入詩腋固巳人　便矣近來采輯益富取用愈宏所增之書曰初學檢韻曰月令卹編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分戴某卷某買倉猝檢尋如題勘鑰求無不芻也　印早經售留茲巳三次成書分訂四本碼洋二元 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課　之傑出者而他省有名之估亦並錄人按其入則貨錚　有聲望者爲經則五爲題則千取精不取多也分訂五本碼洋四元本埠在文　樓南北申昌抛球塲點石分局發貨外埠　向各分莊購置可也此佈 
[鹽田議]  
　　鹽之爲物天之所生以供民之用者也鹽雖不列於五穀之中似無與養人之事然人不能一日不食鹽海濱廣斥則或煮或晒可以成鹽四川地不近海則鹽生乎井中鹽井火井往往相去不遠引其火以入鹽井而鹽已用之不窮可知天之所生非盡關乎人力也田是言之則鹽之功用不亞於五穀種五穀之地名之曰田出鹽之地何獨不可名之曰田在海濱沙地卽可謂之沙田在四川井地卽可名之井田旣正夫田之名乃悉遵乎田之制余獨怪自占以來出鹽之地獨不以田名或名以塲或名以池井則尤爲獨步者也夫古言田名多矣有所謂弄田者如漢書昭帝紀上耕於鉤盾弄田注曰弄田在未央宮謂遊宴之田天子所戲弄也鉤盾乃宦者近署也有所謂名田者哀帝紀諸侯王得名田國中列侯公主得名田縣道吏民名田不得過三十頃買人皆不得名田爲吏注名田私置之田是則與庶人所受之私田異已又有分田食貨志稱豪民侵陵分田刦假注分田謂貧人無田耕種富人之田分其所收也刼假劫奪其稅也有曰民田則士民所有之田如顔子所謂負郭者是也又有名華田者見於夏侯湛臘兎賦秣驥華田又有代田則代易之義漢武帝　趙過爲搜粟都尉過能爲代田當時民皆便之以用力少而得穀多也秦孝公用商鞅制爰田割裂田地開阡陌令民田有常制爰自在其田不復易居也王莽更名天下田爲王田行三年而罷後魏孝文帝太和九年行均田之法厥後王安石亦行之而梢改其制不成事者則謂之露田如諸男夫十五以上受露田四十畝此則殆猶古者餘夫二十五畝之遺意至於見諸周禮者則又有宅田士田賈田宮田牛田賞田等名目而多稼者謂之大田又謂之甫田種桑者謂之桑田種秫者謂之秣田種麥者謂之麥田種瓜者謂之瓜田種芋者謂之芋田以此例類推則出鹽者何獨不可謂之鹽田余之所以欲以鹽名田者蓋仍卽欲更鹽制廢一切緝私捕梟之法俾鹽無所爲官卽無所爲私而以其稅任之於地亦如田之完稅則天下從此無事而富國之䇿節用之經胥於是乎在也夫自管子佐齊桓煮海爲鹽而鹽之利乃大著以是富國以是强兵顧爾時亦非若後世之嚴峻也自榷鹽鐵有使而鹽法始峻自鹽法旣峻而私鹽愈多由官言之則曰爲私鹽者欲抗官以牟利由民言之則曰禁私鹽者實專利以厲民夫平心論之官之所取能有幾何亦何至於厲民實則辦理不善之足以厲民耳而其所以辦理不善之故由於官私之界過分若必冺其官私之界而勸國家聽民自便則固無此辦法且國家頓失若干鹽課又烏乎可故欲變通其法非就地徵稅不可前者余曾以此意著爲論說退補山人見之曰僕前者亦曾有此議惜格不行子之所論則正合僕之意惟子言尙有不可行處則以子論有悉廢鹽言之說也夫鹽務中自鹽政運使以下其官不可以更僕數一旦悉舉而廢之不特國家無此政體卽揆諸措事之宜亦孝應出此况鹽地爲田則必多出　若干若悉數併入地方官經理恐亦才力有所不及則何如仍留各官使之專徵鹽田之稅而不與地方之事但將所徵之稅皆照田畝之數斟酌一中之制每畝完稅若干就地徵科無從偷漏就此一徵之後其運售各處并無所禁悉聽其便不但無私鹽之名而且無疆界之判蓋運之多寡視乎銷之廣狹業此者自能因時定計隨地生法不必官爲之籌也若有其地而不願煮鹽或致荒廢此則斷不必慮盖或轉售或轉租不患無人承領田旣有人承領則稅自必有人承納又何足患若此則易其章程而不見紛更之迹官安其故民樂其便而核之就地徵稅按畝完糧之法國家所入之稅額較之目今有過之無不及又何憚而不爲哉余撫掌稱善曰妙哉子之爲此言誠可爲思周而慮遠哉雖然余之所論固尙有所扞格而不能行如子所言則可謂一無窒碍均有益而無損者矣而條陳雖上未見施行上憲卽極意嘉納而行之卒無其期是又何以　故哉山人不答余亦默然退而作鹽田議 
[本館接奉電音]  
　　昨接京友電傳諭旨兩道敬謹譯登○八月初九日奉旨載瀅着授内大臣欽此同日奉硃筆壽昌補授太常寺卿欽此 
[電傳浙江鄉試首塲題]  
　　君子之道至區以别矣日月星辰繫焉由孔子而來一節賦得與君約略說杭州得州字五言八韻 
[電傳江丁鄉試首塲題]  
　　在止於至善拜下禮也至吾從下百畝之田至不負戴於道路矣詩題未詳 
[電傳福建鄉試首塲題]  
　　務民之義敬鬼神而遠之故君子内省不疚無惡於志去聖人之世若此其未遠也近聖人之居若此其甚也賦得年豐廉讓多得多字五言八韻 
[宣南錄要]  
　　新放崇文門正副監督例應於謝恩摺内附泰派某員爲隨同辦事委員卽俗所謂奏委也兹 
聞正監督禮邸奏派花翎二品銜奉宸苑郎中立山副監督文錦如鎭軍奏派記名副都統花翎副都統銜廂黃旂印務叅領明惠○已故莊貝勒之側福晉於上月廿一日申刻薨逝當卽棺殮如儀在邸停柩三十五日蟾後奉安窀穸延僧唪經數棚以修冥福○山左連年歉收水旱頻仍所有靑州德州駐防旗營官兵異常困苦生計維艱該駐防旗兵自 
 
 

Page 2

 
 
咸豐年餉銀减成支放後倍形竭蹶加以年穀歉收諸物昻貴所支餉項不敷日用而班差操演又不可曠若令枵腹從公殊非整頓營伍之意况京師八旗已奉侍恩賞還錢糧照例支給保定等處駐防旂兵先後奏蒙恩准照舊支給實銀靑德兩處駐防亦係朝廷世僕未免向隅擬照成案將駐防兵餉給發八成實銀二成制錢以歸舊制經張眀齋中丞奏請恩施已蒙俞允矣○宣武門内刑部街居住某甲現年二十七歲妻年二十六歲子年八歲雖有母親弟兄不相同爨中於上月廿四日往看其母不知何故與母爭辯不已旋甲回家次晨有某乙謂甲曰汝母負氣吞烟而死汝何不往視乎甲聞言色變向妻密商自盡遂購阿芙蓉膏先令子吞之然後甲夫婦亦吞服迨毒發三人同殞晚間室未燃燈隣人喚呌不答及進門甲躺於院中入室細看其妻子亦斃於内赶告看街兵呈報官廳並與甲母送信甲母到此撫屍大慟遂由鑲紅滿官廳詳報提署移坊相騐嗣聞甲母之死是假死也旁人急於報信以致弄假成眞耳○吏部爲示傳事所有七月分選知州張嘉璧彭繼志通判限仁壽知縣劉宗藩馬芳田尹殿颺凌芬李瑋堂等於廿八日黎明前赴上諭館預備考試畢同補行騐看縣丞徐德彰一併齊集午門前預備騐看再傳彭繼志裴仁壽徐德彰應卽取具同鄉京官印結識認○吏部爲傳知事所有擬補盛京禮部筆帖式德英一員本部於八月初二日帶領引見相應傳知該員於是日丑刻前赴西苑門外六項公所報到聽候點名於膳前帶領引見是日穿紅靑褂備帶補褂並佩帶荷包手巾再傳該員於本月廿九日辰刻衣冠赴部以備演習口奏履歴倘是日告假不到定行撤去引見勿得自悮可也○禮部示傳咸安宮官學候補教習蘇若瑚八旗官學候補教習于丙來等限三日内親身赴部騐到並携帶筆墨以便塡寫親供當堂覈對筆跡勿違可也 
[北通近狀]  
　　天氣炎蒸甚於三伏居民手不釋扇猶苦汗出如漿某日之晚河東小柳店人某甲仰臥空塲納凉閒話倐見西北角上濃雲密布雷聲隆隆急起身入房甫及房門驀兒紫電一飛豐隆下擊頭顱損傷數處次日腫如斗大傷處有黃水迸流人皆謂爲被龍爪抓傷實則悮觸電氣所致也○中元佳節藥王廟啓建盂關盆會并僱班搬演影戱魚龍曼衍觀者如雲葢趙州者通州土妓也靑唇吹火醜若鳩盤抺粉塗脂意欲入内一恢眼界會首阻之狎客施某代抱不平操械至臺前肆行辱詈會首知其不可以理諭約同地保聲言須禀控於官施恐受笞倩人排解願罰影戲一本并具鞭爆花紅向臺前陪禮事始得寢○廣東陸路提督唐沅圃軍門由津抵通駐節東關恒裕店旋於七月二十四日入京　陛見倭協戎率同麾下各弁恭送如儀○山左奇災民生困苦往往將死未死枵腹多時救之則尙可殘喘苟延不救則轉眗轉於溝壑此情此景誠可憫也兹有某善士刊印山東災民圖說遍貼通衢悽慘之情令人目不忍覩安得樂善好施之士大發慈悲俾千萬哀鴻不至飢腸迸斷乎○原任杭州將軍恭留守薨於天津旅次靈柩於七月二十五日抵通諸官咸往吊奠次日進東門出西門石路進京安寢○今年慶榜特開多士皆得遂觀光之願許仲韜觀察體恤寒儒凡潞河書院肄業士子除未經服闋曁未及考羅者每人送鷹洋二元以資元卷之費一時士林中交口頌之○北門内奎星樓前由官紳集資建造現已將慶落成矣○西海子無量寺供奉地藏王菩薩像七月二十九日相傳爲菩薩開眼之期大開寺門香客　集晚間更延釋子談經超度孤魂怨鬼循舊例也○夏間三河縣雖有積潦尙未成災目下秋稼登塲堪稱中稔云 
[鳩江秋汛]  
　　八月初四日爲上丁釋菜之期黎明時成端甫觀察王梧岡叅戎各率屬卜官員朝服冠齊詣大成殿行禮穆穆皇皇洵盛典也○本任蕪湖右領哨都司龍國賓都戎義和接奉憲檄飭回任所遂于本月初五日自大通乘舟蒞蕪投剌拜謁各官示期初六日接印視事○詔商局江孚輪船由滬溯江而上於本月初三晚九點鐘時到蕪有陡門巷某土店主婦自鎭江附之而至將至店主卽派學徒某甲在躉船守候及輪機甫止尙未繫繩甲急躍上輪舟不隄防悮蹈虚空墮入江水各划船赶卽施救適逢浪花高湧援手無從以致隨波逐流渺無蹤影聞甲年纔十七歲並無兄弟誠可憐也○邇口江潮盛漲倒灌入河滾滾黃流平堤拍岸浮橋口下水門等處水已漫延岸上人皆支板以行○蕪湖一彈丸地自通商以後華洋雜處良莠不齊會匪靑皮成羣嘯聚上年在上海輪船滋閙大憲嚴飭查拿雷厲風行一時不逞之徒咸皆斂跡後訪得名之最著者戮諸巿曹若輩宜鑒及前車不寒而栗矣近則閱時稍久禁令漸更若輩遂聞信濳回復萌故態大者截路搶刦小者滋擾閭閻王宇春明府洞燭其奸密派親丁暗中查緝成端甫觀察亦出示遍貼通衢諄諄勸勉大旨謂如果怙惡不悛仍然藐法違犯許圑總地保以及鋪戶居民隨時指名來轅禀報以憑究辦云云並札行明府會同保甲局員劉葆笙别駕妥籌嚴緝詳辦章程并聞憲意以烟寮賭館娼樓實爲藏奸之藪擬卽一律下令禁除云 
[海外盛會]  
　　寓居日本之華商凡遇良辰佳節等閒度過獨至中元節盂蘭盆會各商家均不惜縻費踵事增華其間尤推建帮爲最盛廣帮次之三江帮又次之長崎自七月十三日起寺僧凡受華僧衣鉢者誦經禮懴幾無虚日第一次係廣帮在會館起建醮壇館中廳堂極大左用僧衆唪經右以絲竹鑼鼓打唱頭門以内挨次高懸臺閣雜劇晚間燃點珫璃燈大小不下千盞來觀者如入不夜城中三日夜事竣駕舢板數艘僧衆誦佛號送至對山稻佐鄉義塚渡河時會中人皆放蓮花燈回則飽餐祭筵而散十六七八三天則三江人繼之在三江寺啓會僅延僧誦經以香燭錠帛入寺拜焚而已殊覺寂寞然寺在山上會所廳事卽在大殿之左傍水結屋　樹啓窓四圍古木叅天池内荷花正盛倚檻臨風但見翠蓋亭亭紅裳楚楚有雅人深致者咸於此三日間啜茗彈棋以消永晝俗人則不知領略也建帮此舉遲在廿六七八日各商家於八閩會館打醮外皆預先安排供奉之物若彩燈臺戯若紫菜山生薑山山上或置雜劇或設觀音遊殿或唐三藏取經等故事一律於二十八夜間陳設商衆計有六家稱最大都於香花古董之中擺列餚饌果品多至百數山珍海錯水陸具陳席前更有三牢日本人年年遇此日傍晚必有士女結伴來觀租界中廣馬塲至新地男女雜沓人衆如蟻幸添巡捕壓彈不聞有肇事云 
[理事禁賭]  
　　居留日本之華商廣帮中最多嗜賭徒咸藉花會寳攤爲衣食計曾載前報自花會經理事禁歇後所有大浦九番葉某樓上及開設同知洋貨店之廖某樓上常有聚賭事輕年子弟凡墮其術中如入迷魂陣莫不自願傾囊倒篋甚至典借偷竊以博孤注爲害已久理署雖有風聞屢飭巡捕拿捉無如入其門有店夥望風爲之喝住迨上樓則已無賭具可捉且賭徒皆好武巡捕咸有戒心不得不飾詞以銷差故廖某等抽頭過日不啻富家翁也不料現任理事楊星垣都轉疾惡如仇性不憚勞居恒得閒每獨行租界探訪民情素諗大浦有賭塲上月廿七日乘人不備突入廖某葉某之室見有賭檯及賭帳零落賭具知廖葉二人外更有阿松一名皆罪魁回署卽飭提三人到案並將二家之房東鄧某程某提到分别笞責廖責一百板葉與阿松各五十板收禁候押解回籍又判罰房東各出洋三十元充公示禁交保釋出一時雷厲風行無有敢爲說情者聞局中共有三十六人日上均已趁輪各自逃避矣卽大商家之素好竹紙牌者至此亦爲之停手值并廣東巡捕麥某立出革條不准復充語云懲一儆百除莠卽以安良都轉眞不愧民之賢父母焉 
[厦客談新]  
　　同安縣屬之石蟳瓊頭内洲各鄉城居海港汊邊民皆以海濵爲家從前大半當洋藥局私并或者興販私烟以資餬口近以洋藥統歸海關征解無從藉覓蠅頭遂别出心裁咸以過番客人爲魚肉每遇輪船開赴直阞檳榔嶼等埠若輩卽各携草席先向艙面平鋪迨過番人到來欲求一立錐之地而不可得無奈向若輩商讓若輩必勒索洋銀三四元甚有索至數十元者過番客視爲畏途然亦無可整頓也○厦門保甲總局改建於外清保頂室仔尼庵舊址局中規制一切如前道憲諭令清溝渠掃街道認眞辦理無　徇私局員奉札之餘立卽分投 
 
 

Page 3

 
 
辦理矣○港仔口分卡委員陸君交卸後大憲札委師二尹來厦接辦提督路頭分卡委員費君因病回省大憲檄委前大史巷分卡委員賴少尹接辦何厝鄉厘局委員朱二尹來厦條陳厘局事宜道憲委兼辦厦門稅厘所遺何厝鄉局務暫由局中司事瓜代云 
[憲節過揚]  
　　淮揚海道徐仁山觀察奉命護理漕督所遺淮揚海道缺由曾爵帥檄委郭慕徐觀察階代理觀察本從公白下奉檄之頃卽於本月初五晚挈眷抵揚時則江甘兩邑尊已預飭家丁在碼頭伺候比憲駕至卽偕印委各員出城恭迓初六日清晨觀察命輿入城投剌拜客旋卽回舟遄往任所 
[押犯脫逃]  
　　虹口西華德路巡捕房押犯約共五十名昨日捕頭諭令一西捕二華捕押往下海浦工作至鐘鳴十二下押回捕房午餐正行間在前之犯忽然爭吵不休馴至揮拳互擊三捕皆向前彈壓不隄防在後之犯私將鐵鍊扭斷逸去十八名三捕見之急回追緝并倩旁人相助爲理當時拘獲四名餘均杳無蹤影無奈據實向捕頭申訴捕頭立傳落差各捕全行出外拘拿并用德律風傳語至老巡捕房請卽派捕帮同嚴緝據三捕言此種犯人人皆識面不難次第就擒然俟至黃昏仍未有一名拘得計在逃者共十四犯聞俱係積年老賊久覊捕房者云 
[園門被塞]  
　　滬上楊樹浦由廣帮中人糾銀新築花園招人遊賞卽本報後幅所登大花園公司開張是也前日下午園門左右馬車多至數百輛有馬夫欲入園尋客門者阻之馬夫堅欲入門者怒批其頰於是各馬夫齊聲鼓噪愈聚愈多各自將車拆開卸去馬匹以致園門塞斷游客皆不能出入自由旋經入出爲調停始各驅車而去 
[斷指設誓]  
　　浙西人名阿三者忘其姓弄潮兒也失業無依流而爲賊其裝束仍如舟子專意行竊各船歴年拘獲訊懲已不知凡幾矣日前某商船停泊新閘迤西失去衣物報諸巡防局局員馬君飭地保局差查緝一日某差途遇阿三問以是否由爾行竊阿三堅不承招惟言定有别人行竊該差謂然則當解爾到官候示阿三不允差拽之而行至某舊貨攤前阿三大呼曰我早已改過自新今由别人行竊何仍向找追求乎言畢順手取攤上菜刀刴去左手指一節隨向差言我若再爲賊有如此指時已鮮血淋漓衣襟紅染差不忍覩遂縱之使去 
[省釋枷犯]  
　　法包探禀稱竊賊王生郎王阿二索詐烟鴇楊謝氏之流氓丁福明誣姦索詐之方才發白鴿婦趙陳氏德春棧主李得春刻均枷示期滿送請發落葛同轉令將二王及丁方開釋李自願代父枷責尙有孝思温慰數言亦令開釋惟趙陳氏未便寛容着先行開枷押候與其子光興一併遞解回籍 
[註銷押據]  
　　舟山人朱長生縱妻質娼揑詞朦控歴經研訊俱記報端昨日葛同轉飭帶一干人向之詰究朱呈上供單供認一切同轉間在寍波所得一百二十元有否答稱有惟立據時言明一百三十元後祗收到三十六元事由叔父一人經理契據尙未交與小的問僞死之事有否答稱小的病重時妻確曾携帶洋銀衣服白米回家問九十元一項爾究得多少答稱小的得洋四十三元問此次由何人唆爾興訟答稱有不識姓名唆令小的來控此人已回寗波矣問爾妻尙欲帶回否答稱求施恩典同轉以朱縱妻賣娼疉次得洋花用今又誣告親戚未便姑容飭掌頰二百下范王氏旣係親戚理宜向朱勸導不應任其所爲令掌頰八十下鴇婦楊阿珠不應受押有夫之婦逼令爲娼掌頰八十下隨着一併釋出又帶秀鄉至案詰其爾願隨夫回去否答稱情願回去惟丈夫屢將小婦人抵押恐依舊逼令賣娼須求大老爺作主同轉謂如有此事儘可赴地方宫衙門喊控秀卿又稱丈夫已進西教小婦人尙有祖宗仍須設祭且聞外人言丈夫欲將小婦人關閉教堂内二年同轉謂爾如不願回去儘可直說本分府當將爾發往善堂答稱小婦人上有父母久失瞻依恐一發善堂今生不能見面此次願隨丈夫回去與父母會面卽當剃髮爲尼懴除巷債矣供罷痛哭不休聞者均爲之酸鼻同轉謂爾之押身契據本分府當爲爾當囬註銷答稱大老爺註銷後仍求交還小婦人以便帶回家中呈與父母一看言罷又盡情痛哭同轉准之隨令將朱與秀卿一併還押令朱自具切結並覓的實之人來案具保 
[網開三面]  
　　兇犯徐春春朱金玉拘禁縣監近奉部文恩准赦宥旋由親族遵繳銀二十兩前日之晚裴邑尊升案訊供隨令一併交人保釋諭以嗣後均須洗心革面勉爲好人兩犯遵諭叩謝具結而退 
[上海縣署瑣案]  
　　姚佳坤控蔡阿桂滋擾訛詐裴邑尊飭提質訊姚稱蔡向小的藉端索詐小的無錢應付伊遂擾不休蔡供姚欠小的之錢是以向索豈知反以訛詐見誣邑尊着將蔡鎖示大堂候示○朱子偉與莊楊氏互控一案業已紀諸報端當裴邑尊訊案時朱具詞投案聲稱妻母楊氏將妻覇阻不肯給小的領回楊氏亦具詞訴稱小婦人世居浦東爛泥渡耕田爲業安分習勞朱蜜語甜言誘令小婦人將女兒許伊爲室伊家器物均係賃來并曾誑騙王維榮等洋銀致被控告經前縣憲交差看管旋卽脫逃一去三年杳無音信女兒祗得回家度日今伊忽來案朦控叩求質訊以雪寃誣裴邑尊察閱兩造呈詞以朱旣有舊案飭差暫行看管候查明原卷訊辦○前日英公堂移送柯阿大陳成德請辦裴邑尊升堂訊究柯稱小的向業薙髮前晚閒行英界石路中在測字攤前與陳相遇遂同行至大馬路忽誣小的欲行不端事因之在路爭閙被巡捕拘入捕房解送公堂蒙蔡大老爺移送案下陳稱小的年十八歲家住鄉間日在租界中爲小生意前晚不及回去閒行石路中於測字攤前遇柯柯陡將小的中衣扯去小的駭極狂呼被捕拘押邑尊以柯無恥已極判笞六十板交人保出并著具改過切結陳年齒尙幼夜間何不回家而必逗留租界亦有不是之處判笞二十板交人保釋○竊犯薛咸泉因病求釋裴邑尊騐明抱病屬實飭暫交保赶緊將病醫痊禀候核辦 
[英界公堂瑣案]  
　　周氏訴稱小婦人籍隸揚州現在傭於治下某妓院王寳卿初偕十餘人强借洋銀四元院中人不允旋卽怏怏而出次日王又獨來仍稱借貸院中人與之口角隨有人見其身帶剌刀二柄幫同奪去并喚廚子顧友卿報捕拘獲送懲剌刀呈請騐視顧供小的亦揚州人在妓院當庖丁王來拆梢經周氏令小的報捕以致小的被其阻毆王供小的係本邑人家住西門内父爲木作生理小的則改而操南貨業昨夜路經妓院前無端被院中人毆擊小的並末索借洋銀刀亦非小的之物蔡太守問周氏曰爾與王相識否王緣何向院中借貸答稱並不相識伊等流氓時至院中訛詐不遂所欲卽糾衆逞蠻太守問王曰爾經過伊家時伊家因何毆爾答稱不知其故太守謂天下安有斯理隨問華捕曰當時刀在何人之手答稱顧言有人拆梢小的往拘時刀在該氏手中言向王身邊搜出太守判王管押一月刀存候銷毁○包探顧阿六禀稱積竊朱桂榮曾犯案十餘次刻經小的拘住搜出押票吊得綢洋傘及衣物零星查係柏之勒林二西　及華人王泉永徐壽生等所失今將人贓送案中西各失主投案聲請領贓朱知罪無可逭不敢狡展惟乞施恩蔡太守以其疉次犯竊實屬怙惡不悛判發捕房管押一年贓交各失主分别認領○王小弟自稱縫工控陳新橋張阿三張恒甫姚合生等藉故拆梢陳等供稱因向野雞妓索取洋銀王卽揷身覇阻小的等並不拆梢蔡太守飭押候查明核辦此已詳書報上者也昨日包探顧阿六禀稱奉飭往查兩造所供情形均非眞實王陳等均是流氓王近在鄉間經售一女陳等知之因向索詐太守謂王如果犯法亦不干陳等之事烏得向之拆梢隨判陳姚及二張均發捕房管押三月王嚴加申斥着交人保出設有人告發定予嚴懲○放柤東洋車之王范氏訴稱小婦人曾用沈阿金爲夥後卽辭歇兹有東洋車五輛新加髹飾停在門前昨夜二點鐘時沈忽來舉足踼門三下小婦人拔　開出視見沈持刀割破車上靠背向之喝阻沈持刀向小婦人言爾若出來定當戳爾小婦人無奈任其自去隨卽報捕拘沈至案沈供小的現在某洋行當出店前經該氏欠洋一元六角向索不還囚之口角不料其竟妄指小的持刀割壞伊車小的夜住行 
 
 

Page 4

 
 
中並不出外如何說二點鐘時踢伊之門乞恩明察蔡太守飭將沈暫押令包探顧阿六查明沈在何處生理是否昨夜住在行中以憑獲候核辦 
[法界捕房瑣案]  
　　太來酒店主陳本其控歇夥周長生放火攫洋一案已詳昨日報中昨晨葛同轉臨捕房時飭包探傳陳及司帳人鄒丙高堂倌戎元海隣人劉阿和李得隆研訊戎供稱初六日十點鐘時小的見周持銅爐盖進内二次鄒稱小的見周由内行出立帳桌旁及火起小的卽奔入察看洎出周已出門檢點押包洋银杳無蹤跡計所失共三十三元三角五分劉李同供是日太來火起時小的等曾往撲救餘不知情同轉向周嚴詰周堅不承招喝令掌頰四十下周稱小的並未放火亦無攫取洋銀之事大老爺卽將小的處死小的亦難妄供同轉着押候再訊○昨報紀包探見何桂興持包中衣服形跡可疑拘送案下葛同轉令查明再核等因昨日包探王榮培禀稱奉諭至二馬路陳萬源珠寳店訊問隨由范子靑繕就保單云衣包實係何物同轉遂將何開釋○貨郎兒陳路平控胡阿寳攫取洋琴一案已登昨日報章昨日乾茂客棧主朱阿坤持洋琴呈案訴稱胡來借宿共有十天旋將洋琴抵押二夜庽資陳供稱胡係著名流氓素精拳棒包探禀稱胡曾毆領事車夫葛同轉着笞責二百板從寛釋出洋琴交陳領去朱喝令退下○昨報紀振元錢店夥何介甫控王桂生行竊玻璃窓及錢一千文一案昨日包探禀稱小的奉諭查得王確在余載仁處當馬夫曾因打架兩次拘懲雖非規矩之人並木犯過竊案葛同轉着提王質訊王供玻璃實在停車處樹下拾得同轉着再押五天○七月十二日下源祥烟店主婦夏沈氏控經手人朱子琴收帳人顧時忠串吞銀兩葛册轉疉次訊供令朱顧邀同荐保人爲之理處朱顧挺押不理延至昨日夏沈氏投案請追並訴稱伊等荐保人均在滬上小婦人曾數次往邀無奈皆置之不理同轉着將二人帶案詰其何以延不料理顧供詞狡展朱亦不認欠銀同轉令卽函致荐保人具保出外對明帳目如數繳清 
[助賑紀略]  
　　浦左還讀生遇事慷慨樂善好施近以一索得男祥呈熊夢親友皆備物致送以表賀忱因念山左災黎哀鴻遍野析骸易子慘不忍聞遂將湯餅筵資合成鷹洋十元送交施少欽封翁彚解災區散放夢畹生聞之曰是亦無量功德也寰海一大善域諸君子有弄璋志喜者盍各腰纒慨解爲呱呱者預種福田乎爰略書數語以表之 
[饋藥]  
　　本庄合就七液丹分送如有需此者可至上海小東門内海防廳東首向本庄索取不收分文何恒昌綢縀庄啓 
[患難相恤]  
　　月前日本福岡等邑頓遭水災上海義賑各所集得洋銀一千元匯至日本請黎蒓齋星使轉發助振旋奉星使回示云日前接奉來函以日本福岡佐賀等縣猝被水患壽集洋銀一千元電解轉送散放等情當經將前項洋銀函送日本外務大臣去後兹接復函内開卽將該銀票咨送内務大臣查收轉發被災處所一體振濟此上海協振公所紳士之義舉足徵兩國人民友誼敦睦兹遵貴大臣尊囑辦理此事實所本大臣之喜歡也等因似此不分畛域吾知亞洲之邦交益固矣 
[吳中悅庵主人書畫助賑重訂潤目]  
　　主人卽沈君習之也書法之妙早已紙貴一時然人第知主人之書近時罕有其匹而不知主人之畫尢高雅絶倫也今主人願以書畫减潤助賑自八月初一日起至九月晦日止○紈摺扇書解半畫二角册頁同屏每條一角畫二角對七言角半八言二角極大略加横披帳眉手卷每尺一角畫角半小楷加半撰句加半碑帖志銘壽屏另議書行草篆隸六朝一律畫山水花卉一律劣紙不書點景加倍件寄蘇城剪金橋堍徐太史第或寄蘇城來遠　公泰米棧信資自給六日取件○徐君鳳傳工篆刻用筆古雅非時手可及而所刻鐵線小篆尤覺工緻印諸雲藍紙尾海月箋頭殊可人意石每字三分牙每字四分晶玉每字半角硯銘每字四分件寄太史第高昌寒食生瀛洲舊侶同擬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[䢴江官報]  
　　八月初一日泰州分司沈分轉來揚公幹初二日吳分轉允徠委查泰屬水勢徐分轉望之起服回淮揚州府陳太守由清江公幹回署初三日石港塲丁鹺尹由省回初四日周分轉晉侯委解南京餉起程施分轉𨮗田通屬來揚初五日黃分轉以忠銷蘇州餉初六日周鹺尹士藻委赴通泰查探水勢 
[輓孔樛園秋曹聯]  
　　西域原可通爲貪金帛曾戕使南董今何在君癸未庶吊緣竊記載竟捐軀江陰繆祐孫 
[錄沈韻松大令州大工維詠卽請夢峴生付刊]  
　　滾滾河流萬里來潰隄南去浪喧豗竟憑貴土爲山志倒把狂瀾手挽回束稭輸 
將率土心况懸高價許捐金尺書馳諭編氓泣從此車牛滿水潯吳帥於戊子八月涖工存料極少亟諭居民輸納并定價剔弊來者絡繹纜裹條條龍骨陞樁分一一雁行排横舟野渡濤聲急此是天家作楫材壩築東西土幾坏廠分正雜料兼收筐擡肩負紛如蟻燈斾森嚴莫亂投壩頭有正料雜料黃料等廠正料稭束　雜料纜橛之類黃料糓草也進土視黃旂進正料視紅旂進黃料視靑旂夜工懸燈色亦如之雪虐風饕破屋中千夫蝟縮爨烟空攔門一夜冰如鏡隔斷流澌護壩工十一月杪大風雪上游流冰攔阴口門從此東西霸人夫可於冰上行來而口内水仍不凍眞天助也電燈徹夜明於月鐵軌環堤亘若虹官紀曾誇訪郯子未嫌西俗雜華風工次設電燈鐵路以便工作土爲櫃子柴爲壩辛苦河干閱兩年努力諸有各勤事窮黎膏血水衡錢决口處築壩三道曰正壩曰上邊曰下邊塡士成櫃曰外戧曰裹戧自開工王今合龍約費帑金千餘萬兩止水蘆灰法女媧長繩白道厝薪多未須銜石塡精衛已聽宣房萬口歌畚挶平沙夕照紅正河乾處引河通懸流陡落三千丈順軌滔滔想禹功趨功歲暮百函飛至計安危慮入微敬把臣心格天意疏先春到慰彤闈帥與西掌壩潘彬卿廉訪商榷工程書函往復以百計奏報合龍一疏於歲前到京灘號雞心峙不中沈淪掣向上南攻何當混沌窮穿鑿捲送浮沙赴海東雞　灘爲滎鄭等處堤防之害今尙在上南廳屬河中積漸由來說履霜深秋搶險險非常披圖指點經行處頂溜頻年　設防廂埽年年付浪淘危堤龜坼已周遭廳營火速催推枕救急方多且治標河工廂埽有掛纜推枕法伐石山中萬指胼艱難挽運到隄前十年幕下承恩早砥節還應似石監鎭壓蛟螭曰怪藏南河遷地用尤良堤邊第一防秋法記取磚方與石方碎石工始於南河栗恭勤益之以抛磚秋汛搜　堤根非此不能禦沙河工磚石以方計未雨先聞戒徹桑土搜洋産致梯航沿隄作壩堅於石挑出河流勢不狂帥奏請將善後工程提前趕辦并先期購運泰西之塞門廳土以塗磚石砌成極堅需費亦省大刀輪機駕海邦逢淤時復阻輕艭笑他兒戲疏沙具只襲排犁與混江舊法疏沙有混江龍鐵排犁等名目竊謂今挖泥輪船梭織於　江处海驅濤破浪力量極大然所經水道并不加深仍有阻淺之患　區區鐵排犁等器爲力幾何焉能收效哉海口長堤跡已平　潮頂托埂交横何時置器將沙壓捍海塘高　石成雲梯關又鐵門關海國滄桑世載間一樣　濤今漸落張秋東下勢潺湲大河前由雲梯關出海時汴堤秋漲每患漫溢咸豐間銅瓦廂决口河改趨山東之大清鐵門關出海於是豫省沿堤漲痕頓减齊豫分疆一水穿迴瀾默佑瓣香虔元圭錫後耕夫樂更爲淮揚卜有年○奉檄赴下南廳屬監築挑水石壩次陸吾山太守呈許仙屏廉訪元韻卽以寄贈禹王不作民苦災監河行水皆凡材一穴金堤潰莫塞千村白日蛟鼉來大吏飛章帝馮怒擇能而使咨棘槐九疇洪範弗世　蒼頭特起徒銜枚吳　已溺抱殷念驅䇿史役如嬰孩挽河東行獲神助成功不日吁　咍幾先庚甲舉善後敏政眞足愧魯哀省垣屏蔽屹重障公任斯後誅嵩萊秦皇鞭石陶運甓六旬鼛鼓聲悠哉我時重公與執扑駑馬安敢辭虺隤宣房旣歌萬福至　石亦蹴層瀾開新詩賡和及閒暇窓前將欲舒官梅堪來十　頗離索座無曼倩誰諧詼悵然掩卷起中夜目撥搰柮熏爐灰○次韻答陸吾山太守芝蓋春風鄴下向茨防曉月汴隄來輶軒舊載廉平譽保障新資釃澹才并海神驅秦代石徙溟鯨避漢池灰土功莫訝頻荒度釜底餘生土告哀 
　日前由朱六琴司馬遞示同鄉沈韻松大令由吳清卿河帥莫府郵來鄭州大工雜咏諸作拜讀一過齒頰流芳當卽另錄一分登諸報章其　詩中小註宙長處恐限於萹幅不能全登因謬加删節擇其要者存之大令見之　亦不嫌唐突否也謹綴數語藉以奉聞鶴沙浮磋仙吏侄　張文彬郁周拜識 
[上海四馬路文報局内山東賑捐收解處經收杭州同善堂募六月分細戶清單]  
　　另登○七月初五日江西　金黃潤大廿元朱宜人冥福楚黃饒涵揮山堂寓杭今求病愈系石山樵三戶各十元陳成禮求病愈愿建板洋四元英洋　元銅洋一元陳安保蕭四都不如農兩戶各四元蕭四都林長源節流處兩戶各三元錢　孫文彬胡師罃錢塘淡遠書屋張卓氏爲夫大綬病痛消除陳楚善五戶各二元鄧尉山人仁和吳漁莊求暗病速愈又求下身病愈志善居士愿樂資移賑高平氏目疾愿六戶各一元以上共實收英洋八十元爐丕洋四元銅洋二元合并聲明 
[上海大馬路保安堂瞿梧生經收代文報局分募七月十一至廿九目第八次飯乾捐清單]  
　　張瑞思堂乾發源交來洋八元元無名氏洋五元汪志田義泰北號交來洋三元隱名氏三元王承源蘇州吳濯記綢莊交來求次母病速愈節省延醫費移助洋二元徐係氏隱名氏楊大圓三戶各　元　明全郭金山無名氏洋商椅榻業補衰子五戶各一元恆東茶棧銅洋二元隱名氏洋五角求財氏洋二角隱不僧洋一角無名氏一百文資蓀氏小錢六千一百文桶捐七次洋二元小洋二元六角五分錢六百六十一文○以上共收飯乾賑捐洋三十四元小洋三元四角五分銅洋二元錢七百六十一文小錢六千一百文○又飯乾細數平湖同裕莊交來隱名氏飯乾四百六十九斤成大號九十斤大豐號四十六斤長源號十二斤吳淞同福號十一斤無名氏八斤四兩文無名氏五斤四兩王承凡五十四斤隱名氏三十二斤恆隆號二十五斤乾發源號五十四斤六兩吳　水　五斤二兩周公舘十斤○以上共收助下飯乾八百三十二斤又六月初十至七月廿九止共收買飯干一千二百廿斤付錢十三十九百六十四文○附錄常昭擬善堂董事徐木君周靜卿錢種蘭李吉甫交來第四批飯干程恊和堂經募三百六十二斤翁府前沈經募二百九十七斤强復昌經募一百三十斤擬善堂經募七十九斤天官坊無名氏經募五十二斤以上五戶共合九百廿斤又第五批擬善堂經募三千另六十九斤南門外同人經募一千另五十斤强復昌經募一百另四斤程恊和堂經募二百三十四斤昭文總房經募八百十七斤翁府前沈經募一百廿八斤庫上同人經募六十一斤東塘巿育兀堂同人經募五百廿六斤支塘鎭仲靜翁經募四五廿一斤梅生鎭同人經募八百四十斤董浜鎭同人經募一百九十四斤西門外蔡經募六十二斤白茆辛巿同人經募一百四十六斤窰上同人經募十九斤何家巿經募九十七斤一莊鎭十三戶四百八十一斤補第三批梅里鎭同人經募七十一斤以上共十七戶合助斤千三百廿斤又第六批凝善堂經募一千三百零九斤翁府前沈經募八十斤昭文總房同人經募二百七十三斤庫上同人經募五十八斤强復昌又一百另七斤支塘鎭仲靜翁經募一百廿八斤窰上陸宗翁募三十斤白茆鎭諸善士募一百八十四斤東塘巿育兀堂募白米三石九斗五升飯干三百四十二斤梅鎭諸善士經募三百十斤兩門外蔡純錫堂募二十五斤董浜鎭興善堂王蓉峰杜少虞經募三百四十四斤天官坊無名氏募廿七斤野荸薺茶食鋪助霉糕十九斤大東門外意虞臣等詩善士經募飯乾一千另廿七斤陳糕十九斤南門外諸善士經募六百五十七斤會元坊陳善士助白米五斗以上共十七戶合助飯乾四千九百三十一觔白米四石四斗五升陳糕三十八斤所有在常昭收助飯乾一切費用均由凝善堂賠貼不出賑所公帳合併聲明○又附報銷各捐戶解到飯于鍋巴用駁船車力裝運船錢及收買飯干鍋巴價一應等費開列于左○一付平望鎭善士助飯于駁船車力二百廿五文一付常昭凝善堂來飯干自三批至六批止十船車力共計錢二千八百五十文一付解往金利源車力五次四千六百四十二文一付船戶裝運力計一百七十六担每担六十文合付洋八元錢二千二百四十文一付車蔴袋力五十文一付信力五十文一付收買飯鍋巴計一千二百廿斤付錢十三千九百六十四文○以上共計付出英洋八元錢口四千另廿一文除前單上收存過洋二十元凈墊付洋十一元錢一百另一文○今收振捐洋三十四元小洋三元四箱五分銅洋兩元錢七百六十一文小錢六千一百文○除副付墊用洋十一元錢一百零一文又提存敝處洋廿元外今如數解付文報賑所收訖合再聲明 
[上海虹口元濟善堂同昌利經收造堂捐欵七月十六至廿九日第十二次清單]  
　　鎭江童迪菴翁寄全泰盛局來地字廿二號册勉力補拙子洋四元鐘慶雲一元五角李植庭一元吳世良五角鄭摇山翁募來劉梓銘兩元善邑厘局由全盛局來萬盛德一元不經由全盛局來許增盛一元大字八十一號册全信押銅洋三元趙承志堂求人口平安四元竭力代募無名氏有心人無名三戶各二元陳永澤王芝友二戶各一元陳立村陳淮生和致堂三戶各五角盧蓮生游雪門林小樵曾愼或四戶各二角土凈卿一角隱名氏輯民氏受吟容三戶各一元麥朝滿無名氏二戶各五角麥穗田二元張厚安莊少雲陳益齋夏純卿胡欣伯五戶合一元余緝熙堂車棣生尙仲文歐石丞吳玉德堂五戶合洋二元田沙氏一元有名氏九角李福齋五角郭良臣鮸崑軒曹子春龔子豐賀翼之五戶各三角賀道之雜雜旆張志就龔賑玉劉昌之五戶各二角○以上共收英洋四十三元三角銅洋三元合并聲明 
 
 
 

Page 10

 
 
   
 
 

Page 11

 
 
[光緒十五年八月初二日京報全錄]  
　　宮門抄○諭旨一道錄前○發抄硃批五道○將軍慶奏請開缺調理摺○奉天學政延奏爲敬陳歲試情形摺○護疆撫魏 
奏揀員借補副將員缺摺○閩浙督卞　奏請奬叙摺○又奏撫恤琉球遭風難人摺○豫撫倪奏據情代奏摺○閩督卞奏遴員請補遊擊摺○又奏委解捐欵赴山東片○八月初二日吏部翰林院廂藍旗值日無引見○　公榮祿各假滿請安○瀅貝勒續假十日○八額駙大額駙椿壽惲彦彬各請假十日○許庚身恩光各請假五日○謙光續假十五日○召見軍機○發抄張曜奏請以學政代辦監臨奉硃批着照所請該部知道欽此○又同考官兼派卽用分發人員奉硃批該部知道欽此○劉廣才奏署太原鎭謝恩奉硃批知道了欽此○陳鳳樓奏接署徐州鎭篆謝恩奉硃批知道了欽此○裕德奏歲試濟南等處情形奉　硃批知道了欽此○○奴才慶裕跪奏爲假期屆滿病仍未痊復懇天恩准予開缺調理恭摺具陳仰祈聖鑒事竊奴才前因病勢日增懇恩開缺調理欽奉諭旨賞假兩月毋庸開缺自問何人屢叨優眷兩月以來竭力調治鼻淵之症稍减頭痛如前患病口久精神恍惚夜不成眠幾成怔忡查盛京將軍一缺責任綦重每日公事不下數百仵現在時事多艱奴才精神稍可支持曷敢一再瀆請致負厚恩惟有仍懇天恩准奴才開缺調理一俟就痊卽泥首宮門求賞差使斷不敢性躭安逸自外生成如蒙俞允所遺盛京將軍一缺請旨迅賜簡放以重職守所有奴才因病懇請開缺緣由謹恭摺具陳伏乞皇上聖鑒謹奏奉旨已錄　○○奉天府府丞兼學政奴才延茂跪奏爲敬陳考試奉天府屬曁八旗生童情形仰祈聖鑒事竊奴才前將考試吉林錦州各屬情形業經恭摺奏報在案五月初八日開考奉天府屬十廳州縣並附棚之昌圖四屬興京鳳凰兩廳所屬各縣又八旗滿蒙漢各生童於六月初六日文武塲一律試竣奴才於光緒十三年接任之始卽通飭各學青成教官愼擇廪保復於點名時面諭各廪生令其認眞稽核是以各屬尙無槍代入塲等弊至扃門後奴才事必躬親加意防範一切傳遞換卷之弊概不得行塲規一律肅靜文風以滿洲漢軍承德金州爲最遼陽海城復州次之共餘亦多有清通可造之材考試武塲先令教官督飭認保等公同糾察奴才復於試塲點名時詳細稽核以防頂替各童馬步技勇亦皆可觀均如額取進發落之日又則朂以讀書立品俾成有用之才武則勉以有勇知力以期致果之效冀仰副聖朝培養人才之至意所有奴才考試奉天府屬曁附考各屬旗民各生童歲試情形理合恭摺具奏伏乞皇上聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲揀員借補副將員缺以重邊防恭摺仰祈聖鑒事竊查瑪納斯恊副將員缺前經撫臣劉錦棠奏請以記名提督張清和借補嗣准兵部議奏該員保案不符咨行詳細聲覆再行核辦復經撫臣劉錦棠行查千總一階漏未列保奏請逐層遞减更正部議改爲提督銜以總兵記名簡放奉旨允准欽遵行知在案現在新疆營制已定瑪納斯協營地處要冲亟應揀員請補以重職守臣查署該協營副將張清和樸實穩練勇略兼長且署任已久於營務邊防均屬諳悉以之借補斯缺實堪勝任合無仰懇天恩俯念邊缺緊要仍准以張清和借補瑪納期協副將員缺以期得力如蒙俞允應請勅部發給署劄一俟防務大定卽行給咨赴部引見以符定制除飭取履歴清册咨部查照外謹會同陜甘總督臣楊昌濬恭摺具陳伏乞皇上聖鑒訓示謹奏奉硃批兵部議奏欽此○○頭品頂戴閩浙總督臣卞寳第跪奏爲閩省開辦鄭工捐輸第五次收捐銀數懇恩奬叙以昭激勸恭摺仰祈聖鑒事竊照河南省鄭州黃河漫口需欵繁鉅經戶部議奏請開鄭虎新例捐輸行令各直省一律收捐隨時塡發實收分别造册將副實收隨册送部核辦所收銀兩專欵存儲聽候隨時提用奏奉諭旨依議欽此咨行到閩已將截至光緒十四年十二月十一日原限一年屆滿止收捐銀數編作第四次奏奬在案兹自十四年十二月十二日屆限起截至本年三月底止據王棟等二十員名報捐官職貢監生共收實銀五千六百五十六兩八錢先塡司印實收給領仍俟部頒執照發換據福建善後局司道編作第五次造册詳請具奏前來臣覆核無異合無仰懇天恩俯准奬叙以昭激勸除開造細册分送部監查核外臣謹恭摺具陳伏乞皇上聖鑒勅部議覆施行謹奏奉硃批該部議奏欽此○○頭品頂戴閩浙總督臣卞寳第跪奏爲琉球遭風難人循例譯訊撫恤恭摺仰祈聖鑒事竊據署福防同知唐寳鑑報稱光緒十五年四月初八十六等日先後接護琉球國遭風海船二隻難人鄭維藩等八名又鄭彦昭等九名並隨身行李進省當卽安揷館驛妥爲撫恤一面飭傳通事譯訊據鄭維藩供伊與陳榮光是官吏金得金是船主至代勢是舵工玉山戶等是水手係琉球久未府那覇府人光緒十五年三月二十八日駕坐小船在泊村港口開船中途遇風漂流四月初三日風色稍定隨後駕駛抵五虎口初八日到驛安揷又據鄭彦昭供伊與翰揉直明良達是官吏仲村渠是船主金城是舵工神山等四人是水手係琉球國那覇府人光緖十五年三月十六日在那覇府開船因風不順先後漂泊金門湄洲洋面二十九日抵海壇均蒙地方官賞給柴采銀錢四月十一日開船十二日到驛安揷等情由福建藩司張夢元核詳請奏前來臣查核難人鄭維藩等航海遭風情殊堪憫亟應仰體　皇仁於安揷之日起每人日給米一升監芬銀六厘回國之日各給口糧一個月並照例加賞物件折價給領統於存公銀内動支事竣造册報銷將來如何回國屆時察看辦理除分咨外臣謹恭摺具陳伏乞皇上聖鑒謹奏奉硃批該部知道欽此○○河南巡撫臣倪文蔚跪奏爲據情代奏恭摺仰祈聖鑒事竊准調山西巡撫臣衛榮光咨前於交卸浙江巡撫因舊疾　痊未能遵旨八都陛見卽經在浙奏懇天恩賞假兩個月回籍京醫仰蒙俞允計自到籍以來醫治多時未見有效雖精力稍勝於前而步履未能如常據醫者云治氣之方難求速效非安心調養未易復元伏念封疆任重固不敢久曠職守亦何敢以病軀戀棧目下假期已滿實未能力疾北行再四思維惟咨請代奏仰懇天恩俯准開去山西巡撫一缺俾得安心調治則此後有生之日皆出聖慈之賜倘得舊疾全除行動如常卽當指叩宮門求賞差使斷不敢自外生成稍耽安逸等因前來理合恭摺代奏伏乞皇上聖鑒訓示謹奏奉硃批衛榮光着再賞假兩個月毋庸開缺欽此○○頭品頂戴閩浙總督臣卞寳第跪奏爲遴員請補外海水師遊擊員缺恭摺仰祈聖鑒事竊福建水師提標右營遊擊竇壯龄現經陞補銅山營叅將所遺該遊擊員缺係外海水師題補之缺准到兵部咨第三輪第一缺應用儘先人員行令揀員請補等因前來臣隨於閩省儘先水師游擊班内詳加遴選查有花翎福建儘先補用水師遊擊現任台灣艋舺營滬尾守備蕭定邦年五十三歲廣東香山縣人由行伍隨軍剿匪著績遞保藍翎儘先守備補缺後以都司留於福建儘先補用光緒七年奏補福建台灣艋舺營滬尾水師守備員缺給咨送部引見領朼回閩飭赴新任旋於滬尾獲勝出力案内保奬光緒十年九月十九日奉　旨着以遊擊儘先補用並賞換花翎欽此造送履歴咨准部覆註册歸於儘先遊擊班内序補該員辦事勇往水務熟悉槍砲亦嫻且儘先名次在前以之請補是缺遊擊可期勝任與例亦符合無仰懇天恩俯念福建水師提標右營遊擊員缺緊要准以儘先遊擊台灣艋舺營滬尾水師守備蕭定帮補授於營伍洋防均有裨益如蒙俞允俟部覆到日卽行給咨送部引兄除飭取履歴另行咨部其所遺台灣艋舺營滬尾水師守備員缺容俟部覆照例遴員請補外臣謹會同福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○卞寳第片再准戶部咨福建省所收鄭工捐欵截至三次正除撥用外實存銀二萬四千六百九十二兩八錢應迅速解赴山東應用等因遵查閩省勸辦鄭工新例捐輸自第一次請奬起至第三次止共收銀二萬九千六百五十二兩二錢除第一次案内銀四千九百五十九兩四錢已遵奉部行撥解河南應用外尙存二三兩次案内銀二萬四千六百九十二兩八錢准咨前因遵卽儘數提支飭委候補同知陳錟督同號商於五月二十六日領解起程匯赴山東交山東藩司兌收應用據福建善後局司道具詳前來除分咨外臣謹附片陳明伏乞聖鑒謹奏奉硃批戶部知道欽此 
 
 

Page 12

 
 
[光緒十五年八月初三日京報全錄]  
宮門抄○發抄硃批四道○閩浙督卞奏江西客民滋事官兵勦辦情形摺○陜督楊奏揀補副將摺○豫撫倪奏學政丁憂請旨迅賜簡放摺○東撫張奏請將革員留工差委片○護疆撫魏奏估修城垣工料銀兩片○東撫張奏請免徵酒稅銀片○總兵黃奏恭報出洋統巡日期摺○護疆撫魏奏留員補用片○八月初三日戶部通政司詹事府八旂兩翼值日吏部引見二十四名宗人府十六名廂藍蒙二名○中衡謝授山東兗沂曹濟道恩○那貝勒請假五日○恩景請假十日○召見軍機　崇禮中衡皇上明日卯初二刻升中和殿看版○發抄譚鈞培奏革員楊柄璣才力堪用籲懇因施奏硃批楊柄璣着以知縣留於雲南補用該部知道欽此○又請以馬殿選補劍川管都司奉硃批兵部議奏欽此○又請將白鹽井大使移駐喬後井並請飭立案奉○硃批着照所請該部知道欽此○又知縣任翊等請留滇差遣奉硃批着照所請該部知道欽此○○頭品頂戴閩浙總督臣卞寳第跪奏爲江西客民滋事被官兵擊散謹將現辦情形恭摺仰祈聖鑒事竊江西帮船匪徒聚衆滋事在順昌縣屬大幹等鄉焚燒房屋殺傷人命臣當將派營往捕大概情形馳奏在案續據管帶恪靖威營提督劉端冕邵武營叅將謝尙文禀稱該船匪等糾同大富村地保江西人楊斑虎卽王斑虎率衆滋擾府豐永惠河墩各鄉殺人放火無所不爲二十六日匪船晚泊富屯河邊該提督等會商督帶兵勇於三更時分突然進剿該匪拒傷官兵三人該提督等放火彈燒其船隻殺死及淹死者約百餘人生擒三名餘皆狂奔四散追獲匪首吳富明李有生鄭登元胡先喜四名匪黨楊雲峯邱濤喜蔭時保三名經順昌縣知縣王國瑞訊明吳富明係糾匪首犯李有生鄭登元胡先喜楊雲峯邱濤喜蔭時保或督旗督陣燒殺或在船主謀均屬法無可貸又據㥩靖副中營提督王紫田署建寗鎭總兵王正和禀稱於二十九日率同副將朱長陞等追剿擊散匪徒至泉後山該匪等在山蜂擁喊殺該提督等督隊　擊轟斃十餘名擒獲執八卦旂縱火焚掠之余東南呂貴庭二名並匪首楊斑虎卽王斑虎該匪等紛紛趨山逃竄又順昌縣拿獲哥匪王乾業帶有紅布小旗訊係聽從湖南范立太入哥老會附入江西船帮往各鄉燒殺以上四名與吳富明等七犯均卽訊明正法現時各匪逃匿九龍山等處必須將首要各犯搜捕凈盡以免復出勾結滋擾順昌一帶均係汀州興化等府客民占住落業與江西人爭鬥多年讐釁太深亦須乘此兵威將兩處客民刀槍器械盡數搜繳並勸諭兩釋前嫌所派勇營一時尙難撤退附近順昌之洋口等鎭搬徙紛紛近見兵力已厚多已安堵所有現辦客匪情形謹會同福州將軍臣希元福建陸路提督臣孫開華恭摺具奏伏乞皇上聖鑒謹奏奉硃批知道了卽着飭屬認眞搜捕逸匪毋留餘孽以靖地方餘依議欽此○○太子少保頭品頂戴陜甘總督臣楊昌濬跪奏爲揀員請補要缺副將以裨營伍恭摺仰祈聖鑒事竊照陜西商州協副將任正時病故日期業經臣附片奏明開缺在案所遺該副將員缺係題補第一輪第一缺接准部咨應用儘先人員查商州界連豫鄂林密山深最易藏奸巡緝防範極關緊要非精明幹練之員難期勝任臣隨於儘先人員内逐加遴選惟有陜西升用總兵儘先補用副將陜西固原提標中軍叅將成光裕勤廉勇敢營務精詳在任多年資格亦老以之請補斯缺於營務地方洵有裨益合無仰懇天恩俯念員缺緊要准以該員成光裕補授商州協副將員缺可期得力該員本係儘先副將借補叅將今請補副將銜缺相當與例符合如蒙俞允俟接准部覆後卽行給咨赴部引見以符定制　所遺陜西提標中軍叅將員缺容臣另行揀員請補除查取該員履歴清册送部外謹會同陜西固原提督臣雷正綰合詞恭摺具奏伏乞皇上聖鑒訓示謹奏奉硃批兵部議奏欽此○○河南巡撫臣倪文蔚跪奏爲河南學政現報丁憂循例由驛奏　請旨汛賜簡放仰祈聖鑒事竊據署祥符縣知縣李鐵林禀據山東道監察御史河南學政臣陳琇瑩遣丁報稱該學政之交陳景純迎養在署因患血症醫藥罔效於光緒十五年七月初七日病故該學政係屬親子例應丁憂扶柩回籍守制等情轉報到臣除提督河南學政由臣暫行兼署恭疏題報外所有河南學政員缺相應請旨迅賜簡放以重職守爲此繕摺循例由驛馳奏伏乞皇上聖鑒訓示謹奏奉硃批另有旨欽此○○張曜片再已革副將陳榮輝前於光緒十三年五月因朱河圈民埝漫口淹没埽壩經臣奏請撤去所帶勇營毋庸留工並令將原領工料銀三千二百兩悉數賠繳在案兹據河防局司道詳稱該革員應繳賠欵前據呈繳銀一千兩嗣又續繳銀二千二百兩應繳之項悉數繳清該革員在工有年於工程究尙熟習請仍留工効力等情詳請具奏前來臣查革員向在東省防河有年熟諳工程做法被叅之後卽將應賠銀兩冼先後繳清尙知愧奮現當河工需才之際可否仰懇天恩俯准將已革副將陳榮輝留差工委以資熟手而觀後效出自鴻慈逾格謹附片具陳伏乞聖鑒訓示謹奏奉硃批着照所請欽此○○魏光燾片再新疆北路哈密古城吐魯番綏來四城垣業經告竣省城亦經完工查庫爾喀喇烏蘇廳西連伊犁北通塔爾巴哈台爲迤北重地昌吉縣地當要冲尤屬省城門戶該兩處城垣自經兵燹城樓角亭甕洞均被拆毁城身垜墻復爲雨雪所侵坍塌尤甚前據各廳縣禀請興修以備防守等情當經撫臣劉錦棠飭各防營帮同版築並飭將工料切實估計在案兹據兼理布政使兼按察使銜鎭迪道恩綸詳稱該兩處戶口稀少地方彫殘匠工物料均由他處雇辦價甚昻貴木料均産自深山離城三四百里不等山路狹小脚價不咨先後據庫爾喀喇烏蘇同知估銀八千六百餘兩昌吉縣估銀九千餘兩食糧在外彚詳前來臣覆核無異除飭俟工竣造銷外謹會同陜甘督臣楊昌濬附片具陳伏乞聖鑒飭部立案施行謹奏奉硃批該部知道欽此○○張曜片再臣前因靑黃不接之時糧價昻貴民食維艱飭令各州縣禁止燒鍋釀酒以免耗損五穀各州縣卽據禀報均經遵照辦理糧價因而稍平現在雖已麥收而山東豐稔之年尙須販自鄰省始敷民食燒酒耗糧太甚一時未使弛禁惟應納酒稅銀每年二千一百三十兩今旣禁令停燒自應將本年稅銀暫子寛免如果以後連年收成豐稔再飭酌量弛禁據藩司王毓藻詳請具奏前來除咨部查照外理合附片陳明伏乞聖鑒訓示謹奏奉硃批戶部知道欽此○○鎭守廣東高州鎭水陸總兵官侃勇巴圖魯奴才黃廷彪跪奏爲恭報奴才出洋統巡日期仰祈聖鑒事竊查道光二十三年十一月初七日奉諭旨嗣後水師提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵在案查奉行變通巡洋章程遞年巡洋工班自正月初一日起至六月底止改以高州鎭水陸總兵出繳統巡下班自七月初一日起至十二月底止改以陽江營遊擊出洋統巡等因現值光緒十五年正月初一日屆當奴九上班統巡據下班統巡署陽江營遊擊何定標禀稱統巡各營洋面依期會哨均皆安謐當將兵船禀交前來所有奴才上班統巡日期理合恭摺具陳伏乞皇上聖鑒謹奏奉硃批知道了欽此○○魏光燾片再投効新疆及從前征剿各武員迭經撫臣劉錦棠奏留甘肅新疆補用並聲明俟續查有應行留省之員再行陳奏奉旨允准欽遵在案兹查有頭品頂戴記名提爾金巴圖魯李克常記名提督鏗僧額巴圖魯李洪超記名提督達柔阿巴圖魯王占富記名提督振勇巴圖魯孚玉山記名提督劉永泰記名總兵資勇巴圖魯譚正南總兵銜補用副將胡松額巴圖魯焦大聚儘先補用參將周元吉儘先補用遊擊揚德發儘先補用遊擊劉日華等十員均在疆送著戰功邊情極爲熟悉合無仰懇天恩俯准將頭品頂戴記名提督李克吊等十員一併以原官原銜留於甘肅新疆儘先補用於邊防營伍實有裨益除飭取該員等履歴清册咨部查核並俟續查尙有應行留省人員隨時奏請外謹會同陜甘總督臣楊昌濬附片具奏伏乞聖鑒訓示謹奏奉硃批着照所請兵部知道欽此 
 
