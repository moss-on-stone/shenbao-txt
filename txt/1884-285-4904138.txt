# 1884 - 285 - 4904138

 

Page 1

 
 
[梅香館尺牘告成] [  申報館主人啓]  
　　梅香舘尺牘四卷爲曁陽駱星河先生燦所箸錦心繡口六儷四駢同一官塲酬應之辭而花樣斬新自覺别開生而盖先生入處莖花幕下故能啣華佩實左右咸宜也本舘用活字板印成分裝四本准於九月初二日出售收回工料洋二角五分世有留心簡札者其亦先覩爲快乎 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇邸錢行兵弁鵠立以俟恩遇之隆罕有共四圖之以爲志士勸兹故編入此次十七號畵報准於二十六日出售後仍附淞隱漫錄圖說一則閱者鑒之此布 
[内訌可慮說]  
　　自古民情好動而惡靜昇平之世無知愚民結會聚衆聯盟樹黨其禍機伏於不及覺地方官但知享承平之福以無事爲安卽有所見所聞亦皆以無心置之若輩遂習爲故常恬不爲怪孰知一遇有事之際其害有不可勝言者爾兩載淡水要信一則此信由中國官塲傳電直逹京都旁及滬上本舘聞而錄入於報最爲信而有徵其言淡水基隆兩遭法兵撲犯華兵竭力抵禦幸而俱獲勝仗法人喪胆我武維揚讀之爲之拍案一快繼而又言各路教匪蠢動連道梗阻頗爲可慮云云讀至此又不禁瞿然以驚嗚呼疇非食毛踐土之倫而同處覆濤之中竟自逃於生成之外者該教匪者伺隙而動乘危利菑形同叛逆爲王法所不容其罪固有不可勝誅者矣獨不解此等教匪其濳伏在於何時想其聲氣聯絡隂謀詭秘當必非一朝一夕之故其所由來者漸矣然而平時則從未有人焉明查暗訪嚴拿而重辦之一似當今之世絶無匪類濳伏也者噫此正中國欺隱粉飾之積習所亟宜變更省也夫淡水之匪人不知其所主者何教去年王覺一之教黨至今日而罪人始得然其黨羽之分布於各處者安知其滯蹤絶跡設以官憲嚴拿之故而暫時隱晦潜滋暗長於不及知其爲患實非淺鮮而官塲則以爲渠魁就獲黨羽不必誅求卽自謂該教匪業經消滅此豈確有可信春乎夫所謂嚴究黨羽者非必在牽累無辜但於平時認眞講求吏治凡於此等教黨明查暗訪必使根株盡絶而後已是卽良有司矣越南北寗之戰越南有匪黨爲法内應以致中國官軍無從兼顧遽爾潰敗前車不遠可爲殷鑒乃淡水又有此等教匪鸞動至於運道有梗阻之憂則其爲害也大矣當法人不侵臺灣之時初未聞該處有何教匪豈此等匪徒果因法人内侵之後而始猝然聯合忽爾發難也哉殆前此諱之惟恐不深而此時則防之竟無良策然則臺事之可慮者不在外患之相侵而在内變之將作言之可爲寒心者已上海五方雜處良莠不齊流氓匪類薈萃於其爾平持英法兩租界會審公廨所訊鞫者此等流氓拆梢居其大半自法事旣亟防務戒嚴以來公堂之案牘此類頗少西人遂各以臆見測度或則謂此等流氓現以招募兵勇之故皆趨入軍籍故不至若前此遊手好閒或則謂此等匪徒目下皆不在租界濳伏鄕間以俟紛紛遷移之大家臣賈有輜重財賄經過其地將肆其刦奪之計兹二說者皆見於西報固不敢决共必是亦不敢謂爲必非但刻下上海官憲亦頗以是爲慮故於匪黨濳伏之區分撥兵勇抛要以守勿使匪徒得以濳入租界且前有匪徒在鄕間雇鐵匠打造軍器爲土人所覺近已將該鐵匠驅逐出境此皆見於本報大約官憲之意亦未嘗不於此事嚴爲之防吾則以爲上海之流氓拆梢等匪其猶是顯而易見者也中國各海口埠頭以及省會鎭巿等處匪人之伏處者實不知其凡幾如哥老之會在理之教與夫聯盟拜會鍋匪混星其名目不可以枚舉若隱若現忽出忽没平日之間散處無定一至有事頃刻可以聚集且外間四布謡言匿名揭帖時復有所見聞若此類者其爲思實伏於不及覺而地方官咸安於無事絶不有所舉動若蚩蚩之氓不足介意者竊恐一旦地方有事如淡水之驟逢外宼則若輩必且乘機而動而其禍乃不可救治矣此則最爲可慮之大者也然則奈何曰惟有認眞舉辦保中一法而已爲閭閣除暴安良之法莫善於保甲無論城鄕内外逐家逐户均有門牌可查家有幾人人執何業一一詳記而備載尚有何匪敢混迹於其間此法之創雖由於王荆公而至今咸遵守而不敢議其非者蓋以此法之實有裨於政治也一友聞余是言仰天大笑曰此老生之常談耳保甲之法目下何嘗不行且何地不行而教匪亂黨終未能以屏跡淨盡則又何藉子之重言以申明也乎余曰不然目下保甲之設局門牌之查騐皆虚應故事而已何足以絶奸宄之萌若當此外宼方熾亟當愼防内變則於此事必須格外認眞勤查而密訪核實而存眞以省統府以府統縣以縣統鄕雖數百兆民人按籍而嘹如指掌官不及遍查則更使民自爲查以團練補保甲之不足若輩將從何處存身奈可以常談而忽之也哉 
[粤垣電音]  
　　昨午接到廣東省城友人來電祗有燒米埠三字本館查衛米埠在穗垣西關外係米商泊船之處此次被灾是否民間失愼抑係匪徒縱火并所焚若干均不得知且俟續信寄到再行詳述 
[臺北信息]  
　　厦門西人於二十三日發來一信云有輪船名夾拉登好爾由臺灣至厦述及該船於二十一日下午三點鐘一刻行抵基隆見有法兵船五艘泊於口岸忽有法兵官到船令卽抛錨不得進口隨帶兵來船查視將船中之煤有餘者悉抛入海中查得並無别物乃給以執照船中有搭客華人數名欲上岸法兵官不許見墓隆山上砲臺有法兵駐紥在彼地方仍平靜如常法人與該處土人照常交易堵塞口子各物均已全無至四點半鐘起錨開行至淡水一路山上晚間均有燈火想係華軍紥營至晚八點半鐘不能前進遂泊於淡水之北去淡水十五里地方二十二早見法兵船六艘載兵船一艘日本兵船一艘爾時岸上砲臺已壞華兵亦無蹤跡法兵並不登岸塞口之物尚未取去午前法調數十人上岸不知何事想係查看地叚有小兵船一艘護之開砲轟擊山上營盤至十二點鐘仍回至船上小兵船亦停砲同回見岸上似闃其無人也者該處漁船素多今亦並無一艘在彼據法人言山後伏有華兵有時探頭出視法兵卽開槍擊之至兩點鐘時法船德利用芳開行往北想係前往基隆法提督出有告示凡有船隻到此均不得與岸上人來往有以小綎渡往岸上者法兵則拘之故該船亦不久停卽於四點　開行至念三日下午一點鐘行抵厦門 
[美報譯登]  
　　美國七月二十三日報譯登法國麥登新聞紙之言曰德相　思麥曾與法人言及法國與中國搆兵德國不相　撓但以一事要求前此一千八百六十年德國與中國所立和而重新酌議緣前此德國向中國求取 
 
 

Page 2

 
 
租界中國不允謂當與各國共商今若法人搆兵於中國當爲德國索取租界之地與英法美一律開埠通商并欲在山東海口設埠以停兵船而已按此係法報所言而美報所譯錄者想德國與中國和好夙孰德相又係老成重望安有爲此幸災樂禍之語殆法人故爲此說以恫喝中國焉耳該報又譯法國哥祿害新聞紙云法將孤拔現欲法國與中國示戰因目下攻中國口岸而各國船隻爲中國裝運軍裝辦理殊爲不便也又欲請法廷撥連開花砲彈若干來華以濟用蓋砲彈近已缺乏故也此信息到法國其水師部大臣亦以爲然各新聞紙亦多言應卽示戰現法已預備五萬人一經示戰卽可赴華云按法報此語亦所謂大言不慙區區五萬人而欲與中國相敵多見其不知量矣該報又譯非格魯新聞帋言巴德諾脫有信言接到中國總署照會中國業經示戰而巴德諾脫不受以爲此言不足爲憑照例應告知法國朝廷不但告使臣而已按法人已屢攻中國而巴德諾脫猶作此言是眞無賴之尤耳且中國但見法人卽擊勿失彼之受與不受何足重輕也哉 
[進見日皇]  
　　香港包制軍赴日本就醫此已列報兹閱香港西字報知包制軍於本月初九日偕駐日之英欽差謁見日皇以盡外臣之禮云 
[捕房備盜]  
　　二十二日香港有人報知捕房言三水北地方有盜三百人聚集在彼軍械咸備擬乘船至港行　店鋪巡捕遂預備巡邏水陸一律嚴密稽查是夜並無盜至然來報之人實爲可信殆該盜已知風聲故不敢發刻下捕房須防備數日不敢解嚴也 
[會議新章]  
　　香港官紳于廿一日上午十一點鐘齊集議例局會商時事籌度章程是日署港督馬制軍賁臨之時官紳接見序次就坐言及港中近事各有建白偉論雄談互抒卓見談次馬制軍當衆言曰今日之會因時制宜與尋常集議有所區别也兹者日前港地滋閙一事雖經官軍彈壓安靜如常然此等風氣固不可長在國家辦理自有法度惟宰斯土者職任攸關亦須杜漸防微止其亂階俾無知小民不致悮罹法網庶盡守土安民之義以期共享昇平倘仍有滋釁情事再蹈前轍萬不獲已而按例從事邇時鋒鏑之下鎗砲無情其中性命物業誠有不忍言者耳此豈本署部堂及諸君所願哉故亟欲正其本而清其源務使港地商畏安居樂業免干法紀爲幸也如前日之事倉猝鼓深深荷沙將軍臨事鎭靜立發部兵彈壓故能弭患於無形而總巡捕官玷君飭差守禀洵屬從容不迫辦理得宜更蒙在局諸紳和東奮勉相與有成得以地方肅清安然無事者是皆沙君曁諸公之力也惟查得港中近有不法之徒糾衆結盟聯羣聚黨名爲三合會者其中黨與寶繁有徒此等遊民深爲地方之害若不妥籌辦理貽累無窮嗣後查悉若輩蹤跡准卽驅逐出境其例已由律政司定議不日自可舉行惟本日聚會事出急迫須隨議隨行不能以常例所拘遷延時日貽悮事機也至於比次滋閙原委本署部堂當由電報荅逹駐紥中部巴公使備陳始末推原其肇釁之由未始不因粤垣華官日前所出之告示所致然昨接巴公使電覆有云是早發來電報備悉一切當卽移文照會中國總理衙門以憑酌核耳其移會之文擬由驛傳來港呈閱而香江滋閙之件祈將端倪情節詳細移咨云云至本日聚會所議之例應卽宣明以便辦理者地所議之例依照舉行准至西歴來年四月一號爲率屇期再行酌奪一所議之例係嚴禁本港華民存貯軍裝兵器指明無論刀槍劎斧及凡傷人器械一律在禁惟商船漁船曾由船政官領牌藉資保護之軍裝不入此例一凡屬華民無論舖户人家均不准存貯或擕帶以上所列各軍器除非督憲准其存携方可貯帶其中隨時撤銷均由憲奪一定例之後凡屬華民有存貯軍裝及擕帶者或在疑似或經確見均准巡差搜拘解案毋須官票而行一凡華民舖户船航有存貯軍裝者本港督憲可以隨時發差查緝其奉票搜檢之　遇有恃頏抗拒者准其從嚴拘捕所存車裝一律充公一凡軍裝華人不應有而有者自定例後須遵照報明如有隱匿一經發覺督憲或現價承受或准給還或勒令附載出口均由憲裁一此例定議之後其有增改刪除及禁止販賣或私運進口者均由督憲核奪軍裝充公一此次軍裝例禁自經定議通港地方遵照奉行倘有加增蒯改及撤銷各節悉由本港督憲隨時核奪一議清理會匪綏靖地方而安良民之例倘查有該會黨中人本港督憲嚴密飭差隨時拘押設法逐出本境以免滋蔓如奉押之人欲拚擋一切然後起行則仍須禀請督憲酌奪至所有福逐該會中人數姓名均由總巡捕官開列註册標貼通衢俾衆週知一此次定例之後凡有華文告示或公啓訴詞及無名揭帖之類概不准擅自張貼於當途違者以犯禁論有欲標貼者必須先呈華民政務司署其准否悉中憲奪至本港官憲示諭不准扯毁途污違者按律究懲一定例之後如有扯毁及塗污憲示等情許當日巡差拘案究辦其例罰鍰之數則以五百元爲限監禁則以三月爲率所有輕重究釋均由港官提訊時分别辦理以上所定之例十有一欵係因時事從權變通旣經酌核當卽舉行毋須照常再三參訂致滋貽悮想諸君諒亦有同情也是時官紳詢謀僉同共衷一是咸皆唯唯聽命欣忭而散錄中外新聞 
[軍械充公]  
　　香港滋事之後其會議新章今已錄報又議將店鋪所有軍械盡數呈繳不准私蓄巡捕逐家搜括計兩日内搜出鎗砲刀矛大小軍械統共有五千件之多悉以充公其中刀矛等物有西人購去以作古玩者 
[天津來信]  
　　何太守隆簡奉旨發往禍建差遣鍾太史德祥着往廣西會辦軍務俱已見諸邸抄刻下二君已先後到津不日當聯翩南下天生我才必有用坐而言者起而行郅治承平不難拭目以俟矣○楊柳青萬順當被刦一案已列前報兹悉矢津縣陳大令緝捕認眞務在必獲除懸賞購拿外預相廉俸爲馬快使費一日緝至驎境某村落稍有端倪特無眼線措引深恐悮捉良民適該盜同黨中有一人因分贓不匀自行投首願爲眼線獲盜贖罪刻已獲到兩犯并將眞贓緝獲矣 
[疉倒錢舖]  
　　天津分司南恒豐　錢舖本月十九日忽然荒閉該鋪係換錢兼賢茶葉者當日卽由地面官將屋發封二十日紫竹林某換錢局亦危如纍卵幸舖主素性和易近人至此街隣人等咸集腋成裘多方佽助始得勉强支持越日該鋪斜對門之寶聚豐又閉聞寶聚豐所存錢洋總覈不及百千而帖欠多至一千四百七十四千五百文罄其所有所少尚多經租界委員謝君將司帳人執送津海關道由道發天津縣管押舖主王某住西頭太平衝亦由差保拘獲交案不知如何了結也 
[烟臺近事]  
　　日前有匪人冐充營弁帶勇四名假託巡查沿街訛索無業遊民設局爲牧豬奴戯者往往受其荼毒不敢顯吉嗣有人看出破綻執獲到官將五人各笞八百板飭差牽押遊街俟有人具保方可釋放云○有日本人遊藝中原思欲一擴海天眼界數日前負笈至烟僑居旅邸其名片係岡千仞字欄曾向道署拜謁又喜與文人學士遊每獘筆談議論生風不可一世亦東國中有數人才也○烟台各舖應給輪船水脚銀兩向例必遲至年終方能清付近各洋行以生意艱難亟思　頓遂於日前集衆會譏重訂新革必將前欠交清然後再爲裝軍云○本月二十日十二點鐘時聞口外砲聲槍聲隆隆不絶係英兵船二艘在彼操演幸在日中不致閭閻驚擾云 
[營口近聞]  
　　各營撤退之兵往往逗還滋擾土人潘姓素不安分家有餘屋專留此輩匪徒有教堂中講書之法人葢行生者豢有牲口五頭均異常茁壯偶被該匪所見竟於夜間盜去一頭葢先生訪有端倪卽告知廳尊賽司馬十九日司馬簽差八名將匪拿獲訊辦想潘姓容留窩頓亦不能事外逍遥也○船店所貼各署　火係由前任崇軍憲奏定之章近各船店將各署膏火繳齊惟獨遺廳署不繳屢經催取置若罔問廳憲寶司馬傳齊各店主升堂問訊將欲店主拘押始懼而遵繳云○營地奸徒動輙僞造錢票蒙混前通行經廳憲差役拿獲專造假票之張殿 
 
 

Page 3

 
 
海等五名張係爲首治以徒罪餘均枷責發落本月十九日又獲四名係以二吊之票挖補作二十吊想一經定讞斷不能去網稍竟也 
[鹺務述聞]  
　　前報列黃幼農觀察奉大憲檄委增收湖北萬户沱川鹽厘兹得邗江來信云聞鄂省允增一文半錢由楚統收分解業已移咨曾沅圃爵帥說者謂於南洋餉需不無小補云○兩淮四岸運商前經泒委許閬仙司馬勸諭先課濟餉兹悉各商已允繳銀六十萬兩分作四期繳清似此則我軍餉糈大可無支絀之慮兵精粮足又何患强敵憑陵哉 
[鄂省官報]  
　　七月二十八日來鳳縣對調湖南知縣黎墉往兩院見辭新選枝江縣陳彰五嘉魚縣張開泰鄖西縣逹誠俱赴兩院謝飭知二十九日管帶衡勝勞候補道魏回省禀到候補縣馬銘奉藩憲委稽查順城縣鹽局赴兩院見辭前直隸長安縣費瀛由江蘇來省柰到八月初一日候補府江麟瑞禀見進清查交代局候補州俞寶瑛禀見進牙厘總局銀錢所事務俱往兩院禀知候補府莊斯崧往羊樓峒茶厘總局見辭署興山縣韓鑑見辭赴任候補縣虞汝霖奉撫憲委騐勘操防營兵棚差禀知同日藩憲牌示武昌府篆務詳委署安陸府事新選襄陽府李有棻調署安陸府員缺飭新選之李恩　赴任鄖陽府經歴缺以試用府經歴言南星署理初二日署漢陽縣劉禀知兩院考畢初三日江蘇候補同知張福謙來省禀見執補縣楊泳春候補州何學海奉藩　憲委赴武昌府讞局帮審差禀見候補通判孫繼高候補縣郝鳳林奉藩臬憲委武昌府讞局額外學習差禀知候補縣姜文治奉藩臬憲委漢陽府讞局額外學習差禀知湖南候補同知丁憂陸襄泰自鎭江來管解淮餉委員四川試用縣午瑜禀到初九日禀辭湖南候補同知直隸州吳廷謀卽用縣張葆連俱奉委解京餉禀見初四日前陜甘後路糧台甘肅候補道易孔昭丁憂見辭回籍守制通判陳桂奉臬憲委辦學律館提調禀知候補巡檢周國鈵奉督營務處委往上海一帶採訪軍情禀辭初八日新選枝江縣陳彰五嘉魚縣張開泰鄖西縣逹誠俱辭赴任同日藩憲牌示松滋縣磨盤巡檢員缺飭准補之楊汝霖赴任提台程赴督轅拜會前廣西撫台徐中丞辭行候補道瞿觀察初九日奉委往灄口新招安勝營點名禀知十一日藩憲牌示應山縣平靖關巡檢缺以試用從九徐有仁署理十二三等日彭軍門在漢口長郡公所招馬隊四營已飭赴觀音閣靠後湖點名立營 
[羊城官報]  
　　初三日試用縣章毓桂禀知收呈補用縣敬輔聶大昇俱禀往嘉應肇慶陽江催地丁補用縣鄰業崇禀知進撫轅積案局補用通判張國楨禀辭往茂名電白催當捐保甲局委員張璿禀知會同南海縣往西關看團練初四日補用縣唐汝霖禀辭仕南海曲江催地丁初五日同知龍維霖禀辭往廣西公幹通判李炳瀛禀辭往催羅定地丁初六日卽用縣張問崇禀辭往廉屬催地丁新甯縣周錫璋卸事回省禀到補用鹽大使洪九由京來省禀到興寗縣徐殿蘭禀知解蠟進京初七日補用同知郭中夔禀知委會同陽江同知勸捐試用同知冐樹枬禀知委辦東莞沙捐候補通判潤惠禀知委厘務緝私初八日補用道勞雲翯禀辭回湖南查引地署開平縣莫東奎禀謝委初九日通判談恩錫禀辭赴惠州讞局補用縣黃湘霖稟知委催高雷地丁候補縣鳳鳴由白少廠解餉回禀到初十日候補州李受彤禀銷馬溜洲厘務差禀謝超委一次文昌縣薄紹緒卸事回省禀到十一日大挑知縣楊崧年禀辭往催廣惠地丁銀兩電白縣裘伯玉禀到奉調來省十二日蕃憲牌示高要縣缺委候補縣余上賢署德里司何文英禀辭解官犯往湖南宜章縣交替十三日署佛山同知田明懼河源縣晏聯奎俱禀辭赴任 
[甯道回署]  
　　前報寗關道薛叔耘觀察赴温一事兹悉並非赴温實係赴定海查閱砲臺已於二十七日回甯順道至梅墟砲臺試演巨砲畢回署時已昏黃矣 
[袁江雜錄]  
　　烏少雲孫萊臣兩欽憲隨帶陳雅農納子襄王星瑞周武如四司官於初九日戍刻自江西抵浦小駐襜帷十二日晨卽易車赴京覆命○前報山東撫標護衛等營過浦兹悉護衛一軍係新募之精銳其毅軍乃向紥江南歸李健齋觀察光久統帶現輕曾爵帥准山東陳中丞調防沿海也觀察本忠勲後裔韜略奇材前在左侯相麾下頗得臂指之助今移節山左當可作渤海之長城也○楊庄在藏局之上洋藥局在藏局之下前以楊庄厘捐短絀故歸併於藏家碼頭乃自歸併後年歲豐稔楊庄捐欵較旺而洋樂局則爲洋票侵占偷漏萬端捐欵日形短減大憲今又酌劑盈虚將楊庄厘捐復設洋藥局厘捐歸併藏局兼辦洋藥局委員李司馬卽調辦楊庄云○淮揚鎭標左營叅將王副戎樹楠於初十日在署仙遊所遺印務暫由左營守備代拆代行已禀俟鎮督憲委員署理其管帶之漕標左翼馬隊業由漕憲姚軍門兼統云○十三日已刻河北大橋口某姓失愼幸當白晝所居臨水故卽時撲滅只焚去草屋五間 
[吳淞紀事]  
　　日前駐泊吳淞之龍驤虎威飛霆策電四鐵甲船擬至口外施演巨砲因風狂浪大而止前日風和日煖水波不興龍驤船卽於四點鐘時展輪至三隔水放砲四門轟然一聲海水爲之壁立演畢仍駛回原處泊守○曹肯堂軍門所部慶軍營規最爲嚴肅且另泒朱恊戎盛龍每日帶領親兵數名至財神廟一帶巡緝大街小巷務必親自稽查是以兵民相安毫不驚擾前日恊戎查得營中勇丁一名在巿西李家宅肇事訊明後立責軍棍二百以示薄懲○淞口各防營自得基隆淡水開仗之信後防範愈覺緊嚴前晚有營官一員前往江寗公幹不知有何要事也○聞有大西洋兵艦一艘卽日抵滬船名尚未訪知 
[海上閒談]  
　　虹口頭壩地方有私販硝磺之人渾名花鼓桶小五矮者前日被巡丁查知搜獲私藏百餘斤當卽解往北關至小五矮則聞信遠颺早已杳如黃鶴矣○中國廿三號兵輪於昨午進口停泊楊樹浦同時有鐵甲兵船一艘進口後卽駛往南巿云○前日傍晚各西人觀賽力而回馬龍車水絡繹於途鄕人某甲行至入馬路石路口急欲趨越馬路被車撞倒足骨受傷當經巡捕送入捕房轉送醫院調冶至該車　絶塵而去早已無處訪查矣 
[耆民管押]  
　　前報列寶山縣人張坤泉至金榮泰沙船向彭姓耆民借錢被毆經某木行送至吉祥街醫治無效斃命當由黎邑尊詣騐提訊等情前晚原差提到該耆民邑尊升堂研訊據供張雖時來索借小的並未兇毆前日實伊自行趺傷有船上舵工可証邑尊再三研詰矢口不移遂　將該耆氏管押候提到舵工及木行主再行詰究核辦 
[賭徒服禮]  
　　前報登吳國珍投縣控賭一節兹悉被控者非尖頭蔴子陳阿福實係虹口開賭之蔴皮阿福當日聞吳投控知邑尊必將提究卽邀同黨類向吳服禮並酌還所輪之洋吳始免遞補詞寢事云 
[英界公堂瑣案]  
　　前日本醫生吉田被車天竊取物件濳回通州由公堂派差前往該處吊到原贓黃太守諭令失主償還該差川資洋十三元昨已繳案贓卽交失主領去太守以該差出境緝賊實屬勤愼從公另賞洋五元以示鼓勵○巡捕解送十六人愼犯沿路小使黃太守看各罰洋三角以儆○巡捕解送小竊數起黃太守訊供之下分别判押一二禮拜以示薄懲 
[法界公堂瑣案]  
　　沈成洲者旅居四明公所西首褚家橋附近平日推車爲活本月未捐執照被巡街捕拘入捕房將車停放墻角值班捕頭令沈取錢補捐沈急尋到車主拼凑錢文投捕房捐納時三點鐘後檢尋車輛已不知去向沈駭極將情喊禀捕頭捕頭令出外訪查如遇竊 
 
 

Page 4

 
 
車之人准卽扭送該管捕房移交本捕房核辦沈出外行至英界老閘西首見修車行内正將車足更換沈見係已車盤問來歴該店主稱係曹阿四所託換因卽鳴報英捕房將曹及車一并獲到送歸法捕房會太守研詰之下沈供訴前情曾供本作老虎姓生意適在茶肆有人將車求售卽湊洋一元五角買得嗣見木檔朽壞因託該店修換太守訊其現在仍作老虎灶夥抑推車度日曹供語含糊稱因見價廉所以買下翁太守着將曹暫押飭包探帶沈前往查問該車如何託修并將換下之檔携歸以憑核斷○前報列王素林與朱愈氏因會項轇轕呈控吳阿福一案庭訊後翁太守着司証袁志高調處袁於禮拜二並未投案具覆王朱兩婦復詣案請追太守飭包探傳集再訊朱俞氏王素林遞禀投呈伸訴前情袁亦遞有禀詞太守謂照爾稟中王素林出過七次會錢後帳上卽改巧林名字究竟巧林現在何處答稱有會簿可憑我惟照簿核覆而已太守謂爾本無差處但旣爲司証必知其中梗概究竟此會收齊後應　洋若于前據頭會稱吳阿福結算欠洋六十五元零亦係會中轇轕汝何不從直供訴况王素林稱出過十五次計洋四十五圓朱俞氏出過八次計洋二十四元前後共洋六十九圓爾思是否合符時頭會陳福亭連稱大老爺明鏡高懸袁稱此會共計三十八次收齊該洋二百二十八圓今於二十六會上散去王素林係半會曾出七次計洋二十一圓嗣卽改爲巧林吳稱巧林係我亡妻托名王素林又稱巧林卽係我名因認吳妻秦金珠爲寄母秦卽令我改名　林太守謂此會實係吳阿福取巧朦塞看交保限三日内科理清楚吳嘵嘵置詞謂此會我祗收洋八十圓如何要還許多且陳福亭應將利洋償我太守謂然則爾須將巧林交到再行核算又詢陳可曾欠伊利洋答稱願照吳算扣去利洋七元尚應找洋五十七圓零太安謂會簿暫存公堂着兩下遵斷到期繳洋 
[上海北巿山東江西籌賑公所施少欽解江西賑銀併解藥丸]  
　　謹啓者今裝旗昌洋行江裕輪船脤銀一箱因裝元寶四十只又一零封計庫平銀二千兩又藥丸二箱第元號内裝浙杭萬承忠堂救疫辟瘟丹一千二百九十三錠敝公所虔合純陽壇方正氣丸一千服安徽敦本堂痢疾散五百服另痧藥十四罐七百服菩提丸一罐六十服另托送惜字惜榖善書一百八十本江西習俗向來不惜未榖字紙以致遭此大刼第二號内裝菩提丸十五罐九百四十服痧藥十八罐九百服備函請九江洋關委員朱崧雲同鄕轉解江西景德鎭辦賑善士李筱浦仁兄徐少衝同鄕檢收另函叩託核實散放本定籌解四千兩因念五奉到李徐二君公函囑先解一半請留一半趕辦棉衣本年節氣較早恐冷汛亦早　昌遵卽照辦該公函已登念七日申滬兩報猶恐諸大善士未及詳細周知用再登報奉聞今又奉到景德鎭被災細底情形拜讀後不禁涙下據云灾民受污穢之氣大起疫症今裝去之藥丸正可及時施救矣該函容卽抄登再請公鑒八月念七日 
[閱申報懷沅甫丈並寄陳舫仙方伯]  
　　人心震動應天文迭起紅光散陣雲電報雞籠爭得失風聲鶴唳駭傳聞九重再命全權使百戰重提却敵軍舫翁襄置戰守諸軍屹立長城足寒敵膽亟振凋殘謂越南鋤狡悍力分宵旰劑憂勤忠州李士棻芋仙氏 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十一日京報全錄]  
　　宫門抄○發抄旨四道○太常寺題旨二道錄前○缺單○滇撫張奏爲遵旨保荐人才摺○雲貴督岑奏爲據實叅劾假公濟私之通判片○又奏爲局書舞弊牽涉委員請旨革職以便質訊摺○蘇織造世奏爲餘剩銀兩委員起解日期摺○又奏爲筆帖式留任片○豫撫鹿奏爲變通考試片○又奏爲採辦汴綢起解日期片○又奏委員兼署藩司片○又奏爲記名提督丁憂懇請留營効力片○八月二十一日理審院鑾儀衛光祿寺鑲黃旗值日無引見○伯王等考試繙譯騎射覆命○希朗阿前往口外賜奠請訓○英秀謝授荆州則都統恩○掌儀司奏二十三日祭奉先設享王行禮○召見軍機○發抄陳士杰奏將軍金順學政馮光遹捐助東賑奉旨金順等均着交户部核給奬叙欽此○又候補令朱瀾補萊陽令奉旨吏部議奏欽此○又請將湖南貞婦節婦彭陳氏等旌表奉旨彭陳氏等均着准其旌表禮部知道欽此○又湖南運直剥船出境日期奉旨知道了欽此○光緒十年八月分缺單主事户部廣東高增高　知府四川保甯許景福降潼川廉恩降運同長蘆天津分司沈永泉丁山東濵樂榮慶故知縣直隸成安王軍丁直州判陜西鄜州黃擢先丁州判直隸延慶王照丁府經歴四川重慶邱翊逵故巡檢湖北漢陽徐昭德廣東高要高瀚湖南祁陽李橋俱故典史廣西臨桂熊自楚故浙江象山楊家驤近福建南平邢植東調○○雲南巡撫臣張凱嵩跪奏爲遵旨保荐人才以備任使恭摺仰祈聖鑒事竊臣准吏部咨光緒十年五月十七日奉上諭爲政以得人爲先迭經中外臣工遵旨保荐人才均已陸續存記等因欽此跪誦之下欽悚交深臣惟任事惟能庶艱難之共濟知人不易期名實之相符自愧衰庸敢不秉公訪求仰副以人事君之義顧念臣莅滇未久閱歴短淺考核難周兹查有二品銜廣西補用道蔣澤春咸豐初偕其堂弟源任廣東巡撫蔣益澧統帶湘軍入粤援勦屢立戰功臣巡撫廣西侍派令督辦容縣岑溪軍務所至皆捷全股蕩平同治四年隨臣攻剿南甯府山澤老巢搗穴擒渠始終其事該員沈毅精敏治軍嚴整每戰身先曾迁柳州府知府署理右江道篆居官以廉幹稱現聞總理廣西練軍營務實於吏治武備措理裕如甚以保荐又四川巴縣知縣國璋爲政廉朝百廢俱舉理煩治劇識量恢宏臣今春赴黔道經重慶該道府極稱其賢行其境内保甲團練最爲整齋士民均極愛戴洵屬體用兼備似非百里之才堪以保荐以上二員臣在廣西巡撫四川藩司任内具有見聞澄心審察仰承諭飭敬舉所知斷不敢走採虚聲濫竽充數所有遵旨保荐人才緣由謹恭摺具陳伏乞皇太后皇上聖鑒訓示謹奏奉旨已錄○○岑毓英等片再眞南田糧前因兵燹年久徧地荒蕪奏明予限十年墾復足額上年經撫臣唐烱刊定章程飭令各廳州縣親歴各鄕認眞勘查並嚴禁需索派累在案旋訪聞署大關同知謝光燾有因公科歛青事當將該丞撤任密飭接署廳廖世清確查去後兹據禀覆謝光燾於奉文後派令紳士書役分赴各鄕遇有田土契據因亂遺失者補給執照卽按田價收取照費以爲夫馬火食之用事竣尚餘照費銀八百餘兩呈交謝丞核收已據承辦紳士書役供明並將用過經費全數繳案其交官銀兩據謝光燾聲稱均經撥修衙署書院倉厫並未入已等情臣等查清查田糧本地方官應辦之事前已明定章程嚴禁派累乃謝光燾輙以經費無出藉照科歛實屬假公濟私據稱收銀悉充公用事前並未禀報尤難保非事後揑飾之詞亟應據實叅辦以儆官邪據藩臬兩司具詳前來除飭提經手户書左紀堂等來省審明分别按律究辭外相應請旨將前署大關同知候補通判謝光燾先行革職以便質審辦理謹合詞附片具陳伏乞聖鑒訓示謹奏奉旨已錄○○雲貴總督臣岑毓英雲南巡撫臣張凱嵩跪奏爲厘局書識被控舞弊營私供詞牽涉局員請旨將正副委員暫行革職以便質訊究辦會摺仰祈聖鑒事竊照厘金一項非若地丁課稅有額徵數目可稽弊竇易滋考核宜密伏讀本年春間上諭各省抽收厘金迭經諭令該督撫等據實報部等因欽此欽遵臣毓英督軍在外臣凱嵩到任時准前撫臣移交卷内有守備胡漢連生員楊文龍禀控剥隘厘局書識馬永怕舞弊營私侵吞厘項已經委員傳鶴會同廣南府馳赴兹局將馬永柏拿獲提取簿據一併解省發府審訊一案經臣照案行催並以案關局書舞弊侵吞多金該局委員是何銜名詎得諉爲不知應卽一併究詳去後嗣據雲南府鄧華熙面禀訊據馬永柏供稱伊在剥隘厘局塡寫厘票該局以鹽挑絲烟爲大宗往往有不填大票私自賣放者每月抽收銀錢除報解外所有贏餘概係正委員王樹槐副委員李敬鑄收存另作支銷臣查委員候補知縣王樹槐已報丁憂候補府經歴縣丞李敬鑄亦已撤差諭俟到省之日確實質明以期小落石出該府尚未詳覆忽據王樹槐具禀到臣大意謂辦厘舞弊馬永柏供不足憑其簿内所書委員四六分成字樣疑係廣南府途中勒寫首府飭肯　供據讞局委員向言現當上司整頓厘金之時屬員總須認錯求臣秉公查辦等請接閱之餘殊深駭異查王樹槐係丁憂人員並未謁見本案發府質訊亦未具詳該員何以近切至斯嘵嘵急訴且查剥隘厘局册報自馬永柏拿解之後每月抽收數幾加倍其中顯有弊端豈容含混　否馬永柏妄供誣指抑係委員支飾欺朦意圖抵卸亟應澈底究明俾分涇渭相應請旨將丁憂候補知縣王樹槐候補府經歴縣丞李敬鑄暫行革職以便飭府提集質訊確情據實詳辦以重厘務而儆効尤臣等往返函商謹合詞恭摺叅奏伏乞皇太后皇上聖鑒訓示謹奏奉旨已錄○○蘇州織造奴才世勲跪奏爲解交辦差餘剩銀兩謹將委員起程日期恭摺奏聞仰祈聖鑒事竊奴才衙門每年由潘庫撥給辦差銀三萬兩專辦上用一切沃壉餘剩銀兩解交造辦處　用歴經遵照辦理光緒八年分所撥銀兩前經督臣具摺奏銷並聲明因傳用龍袍褂綢縀等項活計緊要暫行借動銀一萬兩俟派撥之欵解到卽行解京歸欵在案查此欵内借動銀一萬兩外尚存銀一萬五千九百三十二兩七錢三厘相應先行解交造辦處收納今派委筆帖式廣怡領解於七月二十日由蘇起程合將起解日期恭摺奏聞伏乞皇太后皇上聖鑒謹奏軍機大臣奉旨該衙門知道欽此○○世勲片再奴才衙門筆帖式庫使等員向例五年任滿呈報内務府更換如有當差得力歴准奏留在案兹查筆帖式慶治自光緒五年八月初四日到任扣至本年八月初三日五年任滿應行呈報更換惟查該筆帖式當差奮勤織務熟悉現值開辦龍袍褂綢縀等項活計奴才委令在局督催深資得力合無仰懇天恩俯准將筆帖式慶治留任二年俾得收指臂之助奴才爲愼重工程起見是否有當恭候聖裁謹附片具奏伏乞聖鑒謹奏軍機大臣奉旨着照所請該衙門知道欽此○○鹿傳霖片再考試官員經前撫臣飭司詳定章程每年六月十二月彚考一次臣查時當酷暑嚴寒諸多不便且到省人員半年之内每有奉差及分府出省者若因考試調回固不足以示體恤倘俟其回省再考則參差不齊往多有有遺漏辦法未盡妥善現擬改爲每月考試一次凡到省人員彚齊一月由司造册詳送臣卽示期出題考試就便傳寫履歴其有差竣回省人員亦隨時按月列入册内一併送考分别等第存記仍照向章半年彚奏一次並明定章程凡未經考試人員概不准差委出省以及分府當差如此變通辦理較爲核實除飭司照辦外理合附片陳明伏乞聖鑒謹奏軍機大臣奉旨知道了欽此○○鹿傳霖片再臣接准總管内務府咨開光緒八年奏派河南採辦各色汴綢三百疋汴綾三百疋汴縐三百疋本色綿綢三百疋大布三千疋行令迅速解京以備應用等因當經轉行去後兹據布政使孫鳳翔飭據委員採辦得各色汴綢三百疋汴綾三百疋汴縐三百疋本色綿綢三百疋大布三千疋定於光緒十年七月二十七日委員管解起程前赴總管内務府衙門交納開具色樣價欵清摺呈送前來除清摺咨送總管内務府查照外所有採辦汴縐綢綾布疋數目及起解日期理合附片具陳伏乞聖鑒謹奏軍機大臣奉旨該衙門知道欽此○○鹿傳霖片再布政使孫鳳翔現奉諭旨署理漕運總督所遺　司印務應卽委員署理以便孫鳳翔遵旨迅速起程查按察使唐咸仰老成練逹熟悉情形前曾委署藩司三月辦理裕如自應仍委接署遞遺臬司印務查有開歸陳許道陳彝明慎慈祥究心治理堪以委署惟河工時正秋　吃緊該員督飭修守悉臻妥恊未便遽易生手應令暫行兼署俟霜清後察看情形如果勢難兼顧再行遴員接署開歸陳許道以專責成除分檄飭遵外理合附片陳明伏乞聖鑒謹奏軍機大臣奉旨吏部知道欽此○○鹿傳霖片再管帶豫軍精銳營記名提督蔣東才前因母病請假豊回安徽毫州原籍省視兹據呈稱丁憂遵例在籍守制請將精銳營勇另行派員接帶前來臣查該提督向在豫省剿擊髮捻各匪轉戰有年並隨同宋慶西征所向有功近年派帶精銳營勇巡防訓練深資得力未便遽易生手况值時事多艱此項勇營更須諳練宿將妥爲經理以備緩急而收實效除飭該管各營官照常訓練外合無仰懇天恩俯准將該提督蔣東才仍留管帶原營俟其百曰孝滿卽飭來豫　資臂助出自逾格鴻施臣爲將才得力起見謹附片具陳伏乞聖鑒謹奏軍機大臣奉旨着照所請該部知道欽此 
 
 

Page 10

 
 
[雞虫得失]  
　　金風送冷玉露團秋裙屐少年競尚蟋蟀之戯名之曰秋興一蟲之值揮千金不吝於是游手好閒之輩每在斷井頽垣山腰水角物色佳種兾得重價此風各處皆有而揚州尤甚蓋有賈平章之遺風焉上月中旬有回教中人喇姓在城脚土墻中摸索忽聞一蟲鼓翅徐鳴其聲清越以長知爲健將也正欲撩撥忽牆上有人大呼曰我覓此蟲已三四日汝勿妄取喇不聽取草逕撥其人大怒自上躍下及地而踣其子適至另有小孩在旁告以故其子卽　喇不放大呼救命地保住於左近聞聲急至將喇拘住詢悉來人姓鄭父爲關道號房衆卽灌救漸漸氣絶鄭欲扭喇犇縣經衆再三勸解命喇出資棺殮始得無事而所費已不資噫以一蟲之故而致一人隕命一人傾家雞蟲失何時了乎 
[京師命案彚誌]  
　　京師齊化門外南中街回民李某貧不聊生雉經畢命回俗死無殮具用白布纒屍卽日營葬李尚有老母在堂殮時未向官署呈報事聞於同教之痞子某冐認死者爲弟赴東城外坊控告揑稱被儲濟倉邢姓太平倉唐姓威逼自盡邢唐倚勢要挾不今報官私自掩埋云云時李弟在外經營聞耗投案供稱死者係身之兄非張之弟兄死日身適在通州河沿扛糧身母不知官事加以痛兒情切怱怱掩葬等語後有知其事者謂李弟係邢唐二姓央出以質張某之誣張素行無賴遇事生風刻已與李弟同禁囹圄矣○京師東城有兩孩子一趙姓一李姓繞床竹馬嬉戲無猜一日趙姓子偶不小心將李姓子踢傷小腹登時痛極而倒約半刻許始蘇趙姓子駭極卽糾人將李扶掖回家家人詢之知醫者云須服三黃寶臘丸無如各處尋找殊不易得越一晝夜李氏子已輾轉斃命報官騐腹上並無傷痕惟滿身皆作青色盖非因踢傷實由誤服他藥而斃想趙子當從末减不至以戲殺論抵矣 
[附舟肇禍]  
　　順屬通州北門外紀姓由都回通雇坐張姓小舟由東便門至高碑店換坐大船在京之時本已言定包雇詎路上張又邀人附載紀因之心中忿忿至七月初八日忽率健兒二百餘人尋張用武不料早已師漏多魚故張亦預有准備不致赤手空拳兩下約共五百人上下兵刃旣接互有受傷夫附舟本小事耳而竟使氣若是奮不顧身豈北方强悍亦由風氣使然幾 
[謗書盈篋]  
　　張樵野京卿蔭桓通逹治體熟悉洋情因合肥李相國之密保以道員趣召入都覲見時敷陳時政如數家珍大邀宸賞遂拜總理衙門行走之命曾登本報聞京卿到任視事後與各公使壇坫往來折衝樽俎各公使俱目爲能員咸深歎服此次忽降諭旨令出總署無不相顧錯愕風聞各言官所叅各節或指爲監生出身不通文理或指爲善於鑽營徒工詞令或指爲斥革書吏朦捐佐貳雜職專以謟媚逢迎計長官之好遂得歴保道員洊至今職亟應罷黜以肅清班等語此眞所謂欲加之罪何患無亂不能不爲京卿惜而亦不僅爲京卿惜矣 
[盛會誌略]  
　　江上九華山爲幽冥教主地藏王全眞歸寂之所每歲七月晦日爲王誕期金陵故有庵在清凉山上爲習七條割截法者所莊嚴雖不及九華山之銅梁鐵柱然龍盤虎踞帝王都亦足稱伽藍福地先誕期四五日庵内住持向諸大檀越醵資設會施燈綵設鼓樂城南自内橋起城北自北門橋起迤邐至山麓皆以燈棚相炫燿棚下遍懸各色琉璃燈十色五光大似城開不夜又羅列彝鼎金玉各古玩以邀游人曯賞更選奇石高四五尺象巖坡者激以湍水使爲瀑布爲澗泉洄環灌注畫夜不絶堂上雜坐緑男紅女啜茗焚香皆會中人也每棚相去僅數十家家必有一人赴會扇影衫痕朋坐笑語見油壁香車之上山禮佛者伺其過挽就棚下小憇謂之結香火緣庵内旃檀堆積若燔燎然蒲團上跪拜者趾相錯無貴賤無後先喃喃默祝各致其誠往年燈棚專以夜景爭勝雖無錦步障四十里炫燿爭奇然徹夜燃膏較之宼萊公蠟涙成堆有過之無不及焉近因地方官思整頓民風城中冶習一切禁止故競夜色者亦不敢狃於執金吾弛禁之條論者謂卽此一棚之費足抵中人十家産果爾則官斯士者果能率身以儉其所係又豈淺鮮哉 
[窮形盡相]  
　　蘇垣王洗馬卷口前奉叚員拿捉私開臺基一案曾登前報日來縣差押同案犯徧游六門掮牌鳴鑼觀者囂逐乃諦視其牌粘三字調示諭眞足發一大噱者雖禹鑄九鼎未足喻其窮形盡相也示中全文未能盡憶但記其半曰劉朱氏老妖精開台基引誘人正白晝關帳門錢二百卽行淫借床用一百文委員查兩赤笛一條練鎖頭頸三日限遊六門惟老婦尤可嗔傷風俗害人心云云前日將劉朱氏鎖在元都觀裏圍而觀者若堵墻及讀示語都笑不可仰殆官樣文章中之游戲筆墨也 
[詳述局夥被刦]  
　　前報甬江全盛信局夥路被匪人行刼一事情節尚有小誤兹得其詳用再述之上月二十二日全盛信局與正大局等彚有信件三百三十八封打成四包送往杭紹等處付交局夥林小毛於起更時分行至江北岸馬路橋被匪三人似係本地口音用刀砍傷該夥手臂將信包刼去夥卽負痛奔回至天明局主張廣榮帶同林小毛赴縣喊報當經朱邑尊騐傷傳保飭差緝拿旋據差保於原處田間拾獲原贓飭傳事主認領現在除移營協拿外復懸賞格則可知日前所拿獲者非此案之匪犯也 
[續述殺妻自刎]  
　　前報寗波江東後戎地方某姓子殺妻一事兹悉係戎五寶年三十九歲向爲錢業生意現已謝事歸家饔飱頗可自給且與妻伉儷甚篤固佳耦而非怨耦也本境有湯君廟年久失修勢將傾圯而廟産又被各户挪用戎乃不避嫌怨首向各户往索而各户不但不還且出惡言以相誚戎憤憤歸家又遭室人之謫萬慮千悉無從解釋遂日與其妻尋釁妻不之理上月二十四夜已就枕矣戎忽赤身而起聲言捉賊妻從夢中驚起戎卽勒令脫卸上衣妻不得已從之遂被連剌　刀昏暈倒地戎亦向頸上自刎一刀血如箭激始覺痛楚故一手按頸一手猶持刀倚於門前怒目瞠視血污滿面踰時其妻稍甦無人知覺迨天明戎之姪媳手持筲箕出外向河干淘米見之大驚隣族亦聞聲而至卽將戎夫婦舁至床上延醫調治而戎延至二十八日因傷身死其妻奄奄一息不久亦必爲泉下物噫戎卽抱憾於外人於其妻乎何尤而必欲剌之且自刎也天下事之出於情理外者大抵如是 
[陸小素小英兩校書鶯肇貴里夢畹生賦詩賀之爰步原韻卽請高昌寒食生法正]  
　　綺習頻年未盡抛香街乘興指鞭梢何當月滿花芳夜來訪新營燕子巢花開姊妹愛隻棲同住垂楊小院西我是劉晨君阮肇只愁仙境路能迷[  鷺洲揖竹詞人草]  
[呈芋仙詩老]  
　　七千里外兩閒鷗一笑相逢正好秋客裏閒情歌白紵酒邊豪興拭吳鈎棄官陶令腰羞折乞米歐生剌懶投各有騷懷漫傾寫談詩且倚柳邊棲[  申左夢畹生]  
[中秋風雨偕弟買棹返西林燈下憶夢畹生賦以寄之]  
　　千里飄零一醉侯頻年踪跡等浮鷗瀟瀟細雨悠悠水獵獵西風瑟瑟秋江路迢遥同泛棹大涯寥寂桐登棲嫦娥不忍清輝露恐觸覊人萬種愁[  揖竹詞人草]  
[上海北巿盆湯絲業會舘主施少欽經收接募山東賑捐八月初十十一十二第四百十九二十廿一次清單]  
　　金善氏求保人口平安五十元武林菊航氏代募由南巿森泰榮米行來五十元宜石王人移中吕宋票彩念五元常熟楊氏求母平安並自身病愈十六元鎭江裕豐公典移中秋並年節宴費五元求病速愈人由南巿陳錦章來五元朱敦記求館地久長公事平安由蘇鴻源局來二元桂杏子求父母康健由　江輔德同人交順成局來二元○嘉定縣署周君子振募萬善同登昌字九百十六號册任元璵八元梧眞氏十二元吳碧澄四元素芳氏四元吳史氏四元周節昭文兩元　潤生一元鮑汪生一元陳省平一元王惠生一元鍾世貴錢五百文黃海泉五百文蘇翁氏五百文居陳氏五百文邱福金二百文共計十五户合洋四十元○第四百十八次出售助賑彩票第一千九十九號廣泰典來一張計洋兩元以上初十日○休邑邱萬明求病速痊由永安街立記行來三十元無名氏由香港李晋升號來十元浙湖蔣汝霖爲父久患氣急痰喘命助求速痊十元許少汀求母病速愈五元又求妻産後母子平安五元曹成記五元傳門王氏求病卽愈兩元○安徽遺名子爲祖慈祈壽保安由金陵萬全堂交全泰治來雷氏痧丸八百瓶菩提丸五百服以上十一日○安徽廬江錢增動求父病速愈由本埠愼亨庄來五十元世白堂楊代募由江寛船來五十元靜寄東軒主人求兒病速愈由松江輔德同人交全盛局來廿元七齡童子求母病速愈一元乾元號求保生意順遂一元○閔行君偉卿經募萬善同登昌字一百九十二號册馬橋同和興節萊費移助三元　衆友求平安三元馬橋無名居士一元又弘農氏一元又綠梧山人一元又黃南山足對開一元又無名氏足對開一元又募昌字一百九十三號册同源典衆友移節中秋菜費錢八午文怡　書屋洋一元德蔭草堂一元于期小築一元承志堂一元敦善堂一元甡源庄一元全大典兩元恆升興兩元元泰庄一元恆益典二元鄭允記一元周和記一元以上二十户共合洋三十二元錢九十文由閔行顧君秋園來○漢口黃君小舫續募誠心人三元由江寛船來○第四百十九次出售助賑彩票第一千一百號王源泰一張一千二百十三號樂善堂施一張計洋四元以上十二日○寗波無名氏兒病已痊還願十元陳　章移中秋節費十元洞庭陸長卿求自身病卽痊合家平安四元寗波隱名氏求保平安二元殷紀平趙敬伯書畫助賑洋一元七角五分含英書屋　羅店全盛局來足對開一元以上十三日 
[上海絲業會舘籌賑公所施少欽經收江西景德鎭蛟災賑捐第二十六七八九次清單]  
　　武林菊航氏代募南巿森泰榮米行來五十元鎭江裕豐公典移中秋及年節宴費五元高家行廣泰典移中秋席費四元郁凝由本埠元亨號來四元寛記四開洋三元○婁江心有定居十元○安徽遺名子爲祖慈祈壽保安由金陵全泰洽局來雷氏痧丸八百瓶書提丸五百服以上十一日○世户堂想由江寛船來本洋三十元徽州無我氏求保平安由二美堂來四元○漢口黃君小舫續募高安如願氏求子常平銀二百兩勿欺樵者求清泰當平銀十四兩九錢五分義成和錢四千文由江寛輪船帶來以上十二日○建業棣華續助由金陵銓昌祥局來廿元梁溪須氏資先人冥福十元庽浙省湖墅鉛山胡移湯餅資由杭州馮利泰紙行交順成局來十元餘姚胡承昌添丁臨産平安五元杭州綠杉野屋主人由全盛局來兩元以上十三日 
 
