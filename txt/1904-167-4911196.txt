# 1904 - 167 - 4911196

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙　　時兩國受傷之兵例由泰西紅十字會救治獨我東三省黎庶連大烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費　　刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德　　可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[續録鄂督張制軍江督魏制軍會奏江南製造局移建新廠摺]  
　　二百擇地原奏擬用皖省宣城縣屬境灣沚鎮之后啓發山此次臣之洞於赴寗之便順道往勘臣光燾接准電咨亦卽乘輪前往同於十五日馳抵蕪湖會同至灣沚地方其地距大江口七十里距内河卽中江三里春夏秋可行小輪惟冬令水涸時止能行一二百石之民船大率運道暢行之時一年可有八個月但船至二百石卽可裝一二萬斤若在此設廠其機器大件及煤炭可趁此八個月内水大時赶運並無妨礙其餘零小機件料物及造成槍枝陸路砲各項彈藥冬間小剥船仍可常運絶無停阻當卽登山履勘該處一帶山阜頗多皆係斜坡迤邐而上斜度約高十餘丈人行殊不覺有登陟之勞其山頂袤延數百丈横寛十餘丈數十丈不等稍加鏟平卽可聯合爲一並不費工其地槪係堅實黄土並無一石亦無墳墓間有民間種植小樹大率皆聽其荒棄不用如此山阜大約有六七處無論建設若干廠均可取用不窮似此遠江近河高堅平廣兼有此八字之利洵爲難得江北容或有之若在江南並在江蘇附近地方已屬無出其右惟詳加籌度距江僅止七十里尙非極爲深邃之區旣經移設若有更勝於此者自不如籌一勞永逸之計臣之洞自鄂啓行時接晤總辦漢陽鐵廠兼辦萍鄉煤廠道員張贊宸詢據禀稱江西境内之萍鄉縣地方出煤甚富試煉焦炭已有成效現更擬開辦鐵礦擬卽於萍鄉屬境之湘東地方添設化煉生鐵爐若以新廠移建該處則煤鐵取資尤便等情到江後復會商臣光燾詳詢道員張贊宸據覆稱萍鄉縣屬之湘東地方濱臨小河下通湘江地勢平坦寛廣亦不低窪可用之地不止數千畝東距萍鄉煤礦四十四里西距湖南屬境醴陵縣六十里由萍至醴已造有運煤鐵路由醴陵至湘潭縣屬之洙洲現亦接造鐵路約計明年四月可成等語查此路與粤漢幹路相接由岳州至洙洲可自造拖輪及大剥船用拖輪帶運現在漢陽鐵廠開辦萍鄉煤礦轉運機器卽是如此辦法似此地勢旣屬深邃運道亦極暢通洵爲兩全臣等公同商酌前此議於灣沚建設新廠因其地在江陰鎮江上游又不濱臨大江且距汪寗甚近督察較便今漢陽鐵廠商董旣議於萍鄉之湘東鎭創設化鐵爐而萍鄉鐵路已接通該處則將來煤鐵可以兼資至其遠隔洞庭深居堂奥與灣沚相較可取之處尤多且仍在兩江連境之内以之建造江南槍砲鋼藥新局似較灣沚尤爲相宜擬卽定用此地現已派員前往湘東覆加察勘并就近考騐煤鐵性質一面卽行購地備用以免居奇雖目前運送機件勞費較增而將來就地取用煤鐵價廉運速可以歲省鉅欵利益宏多至灣沚地方形便利多棄之可惜擬卽由官收買備用博訪華洋各員僉云以之建設武庫亦甚相宜可爲省城軍械分局及火藥庫派兵駐守將來萍局造成各械及無烟火藥卽分存此處聽候撥運江寗省城上游各省及江南北各處三日購機查原奏廠地擬用灣沚去滬較近除造槍機器須全行定購外其砲機藥機尙可酌量移用祗須量爲添配鋼料原擬仍用滬廠所煉者或兼用鄂廠所煉者故無須另設鋼廠兹旣移建湘東上溯遥遠與其挪運舊機運缷糜費莫如全定新機益臻完美西人覘國者以精利軍械製造儲藏之多寡分其國之强弱當此時艱孔亟外侮憑陵此項械藥不容不力求廣製多藏爲建威　萌之計兹擬向外洋名廠定購每日能造新式小口徑快槍一百七十枝歲出槍五萬枝者新式槍機一全分每日能造槍彈十七萬顆歲出彈五千萬顆新式彈機一全分每年能造七生半口徑長快砲短快砲共二百尊又每年能造十二生口徑十五生口徑新式長身臺砲船砲各二十尊者新式砲機一全分砲彈砲架等機照配每日能造無烟火藥五百啓羅合英權一千一百二十磅歲出藥三十餘萬磅者新式　機一全分應配各項强水機稱是每爐能煉罐鋼一墩者二座煉西門馬丁鋼十墩者一座及拉鋼壓鋼軋鋼烘鋼等新式機爐一全分此外修機翻沙等各項應用機器一律齊備同時分向各洋廠　購應付機價向係於訂定合同後付價三分之一機器起運時續付價三分之一餘俟機器全數運送到廠安設齊備一律找付清楚惟現在時事日急軍實最關緊要必宜及早開造方無後時之患擬與各洋廠商明機價分五年匀付而機器則儘三年内分别先後陸續運送廠地如機器早到而暫未清欵則向該廠酌認利息總期赶早安設完備以便及早開工製造至新局訂購各項機器必須有明習妥實之員親歴外洋機器各廠考校議訂方免種種弊混兹查有候選郎中李維格考求機器製造之學有年嫺習英法兩國語言文字人品亦端潔可信現經督辦鐵路總公司大臣盛宣懷派往外洋考查鐵廠需用機器臣等公　商酌擬卽派委該員將萍鄉新局各項機器就外洋有名各大廠分别考訂議購此摺仍未登畢容再續登 
[雷傳宮門抄]  
　　昨日午後四點鐘時京師友人專電告知本館云五月初四日皇上召見軍機大臣及秦樹聲是日並無明降上諭 
[日艦受損]  
　　昨晩十二點鐘日本東京來電云日本兵輪船新湊函野二號在高麗北海道之福山海面與俄艦三艘相遇日船雖受損害幸已安抵福山 
 
 

Page 2

 
 
[應募國債]  
　　昨晩十二點鐘時日本東京來電云日廷舉行國債現在應募者已有三億二千萬餘圓 
[俄撃運船]  
　　聞之寓滬西友云昨得海參威來　内開華歴五月初二日有日本軍用船十艘分載陸軍二萬名由門司開往元山邇俄國水師提督司克特洛夫督率艦隊巡行遇之中途發砲撃沈其五按軍用船者原係商船由國家賃以供軍營之用者所沈五艘殆卽前報所記之常陸佐渡等船歟 
[輪船火劫]  
　　華歴五月初三日英京倫敦來電云有輪船名蘇祿庚者載有德國某學堂肄業生一千六百人其中强半婦穉駛至美之紐約克海口船中忽然火發甫越二刻許全船悉化劫灰船主不及放小艇救援乃召集衆小輪船用繩曳至水淺處而葬身火穴者已多至五六百人矣當火熾時有倉皇躍入波心以致溺斃者未受剥膚之痛先占滅頂之凶嗚呼慘哉事後查悉其火起自廚房上艙被焚從空壓上是以慘遭斯劫者若此之多云 
[黄河失事]  
　　本埠某西字報云太古洋行有輪船名黄河者華歴五月初一日行至厦門海面無端沈没溺斃人數刻下尙未查明按黄河輪船本名公和西歴一千八百七十九年卽中國光緒五年由上海耶松船廠製造重七百五十七墩曾因裝運火油在浦江中失事迨後逐加修葺遂攺而行駛閩中云 
[備志去思]  
　　武昌訪事人云鄂省士民邇以撫憲端　橋中丞將赴江蘇新任攀轅臥轍咸懷依戀之忱紳士某某等人擬在黄鶴樓下建立去思碑並將中丞小像鐫之石上以示不忘旣而武昌府知府梁集菴太守傳諭各學肄業生及各營將弁各呈小照以便彚送撫轅蓋亦法西親敬之意也 
[愚不可及]  
　　廣州訪事人云已故北海鎮總后鄭鎮軍潤材之靈柩現已回省暫厝東門外永勝寺四月二十五日諸同寅咸往致祭以表哀思督憲岑制軍手製輓幛賻之其文日愚不可及 
[不准加賦]  
　　紹興訪事人云紹屬各邑經征地丁前奉大憲飭知因籌賠欵奏准每兩帶捐錢三百文民間已滋苦累兹者山陰縣湯大令禀稱地方籌欵不易擬就所征南米白糧項下每石再加錢三百文地丁銀則每兩加亦如之某日山府據詳到司卽由藩司翁方伯批回云前因賠欵加收糧捐所欠陳糧量子體卹不得增價詳明通飭並出示曉諭在案各屬征糧原旺淡有時或有玩户屇時不納此差追繳應亦不致久欠據情每石每兩加收錢三百文窮户更加苦累殊非體卹之道現奉户部奏議逾限完漕按石加增應據實查明悉數歸公南米情事相同或卽加增亦應奏明報部不能留充公用所請著毋庸議仰府轉飭知照 
[禁錮訟棍]  
　　廣州訪事人云日前高要縣某大令拘獲訟棍白潔之一名當卽詳禀督轅督憲岑雲帥批其牘尾云照得粤民好訟自昔已然於今爲烈原夫訟事之起大半非甚緊要或錢財細故爭小利於錙銖或田土偏隅佔毗連之界限但得秉公調處父老亦可解紛卽使具狀陳明牧令何難立斷一有訟棍把持其間遂使枝節横生葛藤紛起鼠牙雀角半空架以大題海市蜃樓虚無編爲實事必兩造之結訟愈久而訟棍之得利愈多兩造之積仇愈甚故有一訟而延及數年或數十年惰工失業蕩産破家貽害實非淺鮮揆厥根由無非因一事之微一時之憤聽信訟棍之主唆播弄受禍至如此之深言之實堪痛恨本部堂蒞粤以來迭飭各屬嚴拿懲辦昨據高要縣拿獲訟棍白潔之一名起有憑據查對筆跡批准解回原籍永遠監禁不准藉端减免查積慣訟棍照例罪應擬軍此等棍徒若僅屏之遠方難保不故智復萌害及他省不如禁錮終身使之老死囹圄可爲地方除害也 
[蘇省官塲紀事]  
　　蘇州訪事人云江蘇藩司效述堂方伯近接兩廣總督岑雲帥來電飭卽委員勸募捐欵以濟軍需並頒到空白部照若干張爰委候補同知吳伯英司馬俊通判金潤身别駕殿元分往上海松江等處設局勸募省中則委六門釐局總辦那子賢太守昌就曹家巷設立總局主持一切事宜○委署太湖同知候補直隸州知州德勝臣直牧堪西路總巡瑞輯五大令成到省已及年餘某日撫憲恩藝棠中丞傳至轅中命寫履歴○試用縣丞金二尹以明試用巡檢欒少尹錫璈試用典史余少尹應鑾近甫到省由藩憲效述堂方伯查照新章於四月二十九日清晨飭傳至轅給卷考試 
[六榕消夏]  
　　廣州訪事人云陳隆堂觀察家豐奉廣西撫憲奏派來粤督辦振捐現已行抵羊城就府署前益昌銀號設局開辦除實官七項外並有分缺先分缺間本班先各花樣以廣招徠○四月二十五日商人徐姓由惠州雇船來省載有各種綢縀值銀八萬兩左右二十八日泊於派尾灣去惠州不過百里是晩忽被土匪搶掠一空計潮州帮所寄約值五萬餘金嘉應州屬興寗帮所寄約值六千餘金○上月二十四日之晩省城東門外東猪欄某某等家突有匪明火持械而入肆行劫掠并槍斃更練一名所失各贓數逾巨萬○順德縣舉人譚鶚英具禀大憲略稱廣東時車日艱烟酒乃害人之物雖加重稅亦不爲虐請將二物加重抽收大憲韙之已札發善後局妥議禀覆矣○年來生計艱難銀根短絀省佛各店虧折倒閉者不可勝數佛山會龍街廣聚平碼行分店凡數處每歲出入以百萬計今春已岌岌不可支持司事凌某隨於上月二十二日濳逃統計積欠各銀號五十萬金說者謂佛山一鎭所恃以週轉者不過百數十萬今廣聚一經倒閉全局不免因之震動固不獨銀號受其牽制已 
[閩中雜志]  
　　福州訪事人云閩垣西門外十里許有洪山橋焉上游諸溪之水咸奔注於此飛駛如箭湍急異常從前曾將橋岙衝倒一時赶修　及以木代之邇來藩司周子迪方伯深恐木質日久易於損壞爰仍籌欵修造石梁○花巷陳紳擁貲頗富謝世之後其弟世艮欺凌孤寡侵蝕良多上月紳妻鄭氏據情赴縣控陳縣主某大令准之業已出差傳質矣○福州蠶桑官局督辦何觀察碧鎏查得日前有痞棍林品玉者私向西門外官園摘取桑葉飭卽轉送候官縣署請縣主蘇次杉大令譸懲 
[鏡湖月影]  
　　紹興訪事人云越中所産之茶以諸曁爲最佳日前杭州理事同知斌司馬奉委來此采辦計需一千二百斤烘焙裝箱解運入都交納○越郡延慶當鋪主人夙稱殷實日前鋪中有一學徒偶至某署旁摘取桑椹適爲省差某甲所見指稱竊物拘送署中禀請懲辦　大懼倩人赴鋪中報知鋪主急排解甲言須罰巨資方能了結一時各紳商羣抱不平未識能免釀成事故否○四月二十夜亥刻蕭山西門内大街陳姓洋貨鋪忽然失火炎炎直上勢等燎原縣主李大令聞之急策騎臨場彈壓逾時始熄計李廣興酼臘號天祿堂藥棧源昌錢莊南安酒棧等百餘家悉付祖龍一炬是處係市廛素號繁盛大約所失力不資矣 
 
 

Page 3

 
 
[月湖泛碧]  
　　寗波訪事人云鄞鎮交界處賭棍李阿升李仙本經府尊喻庶三太守獲案　明本擬站籠衆嗣以天主教士孫君力求保釋太守電禀撫憲聶仲芳中丞請小中丞批飭解省訊核太守爰將二李發押鄞縣署旋查悉二李籍隸鎮海前因賭案經鎮海縣主訪拿有案乃命備齊案卷押解省垣聽候懲辦○前者浙江提督呂道生軍門乘超武兵輪船出巡洋面兹已遄回節轅矣鄞　橋各石匠前索加工價一律停工作主恐干未便將爲首肇事之數人扭送縣署縣主周少軒大令研訊之下飭暫管押一面派差勸令照常工作旣而石匠糾集數百人持香至縣署跪求大令恐人衆滋事禀請提憲呂道生軍門派練軍若干名在署前彈壓准由領袖確實禀陳以便核奪○日前甬江各染坊所雇染匠索加酒資爭持不下旋經董事禀請縣主周大令提匠首錢阿才到案諭令照常工作祗以無賴某甲從中把持尙未妥洽○寗郡當關某書吏積欠公欵洋銀八百元延不清繳當寗紹台道惠樹滋觀察將次交缷之日飭發交鄞縣周大令訊辦大令發交典史管押限期措繳違干懲辦 
[郊迎撫帥]  
　　新署江蘇巡撫端午橋中丞之夫人於日前抵滬以美界北河南路天后宮爲行轅兹上海縣主汪瑶庭大令探知中丞將次由滬赴蘇履新因飭辦差丁役在新閘大王廟碼頭結彩懸燈準備郊迎之禮 
[調署邑篆]  
　　上海縣知縣汪瑶庭大令請假三月回籍掃墓督撫憲准如所請所遺篆務委元和縣知縣金調卿大令署理遞遺元和縣篆務以現署南匯縣知縣張玉泉明府調署南匯縣篆務以候補縣陳大令保頣署理 
[限期納賦]  
　　上海縣知縣汪瑶庭大令以交缷在卽所有本年上忙錢糧特於昨日飭差傳諭各圖地保限本月初十日以前一一律繳清違干未便 
[令節停公]  
　　昨日英美等國租界公廨讞員黄耀宿司馬照會德總領事署繙譯官麥令豪君停訊一日法租界公廨讞員陳楚生大令亦先期知照捕房暫停發落蓋以榴紅艾緑重五芳期按照向章固應稍離塵牘也 
[畫船簫鼓]  
　　昨爲端陽佳節僑居滬南之淮揚人製就龍船十餘艘在浦江中爲競渡之戯自南而北折入吳淞江一時筆鼓喧闐旌旗輝映紅男緑女夾岸縱觀如水如雲頗極扇影衣香之盛南市馬路工程局總辦翁子文太守恐人衆易於滋事因飭捕頭派出捕探各數名沿途巡察 
[共賞芳辰]  
　　辦理本邑城廂内外保甲總巡朱森庭明府以昨爲重五芳辰城廂内外各項手藝中人無不輟業嬉游同深慶賞黄壚紫陌不醉無歸因飭局差恊同某營勇丁分投彈壓並函致各巡局多派勇役嚴密梭巡是日江南機器製造局總辦魏蕃實觀察亦查照向章准各廠工人放假一日 
[匪人斷路]  
　　前日南市元昌米行夥陳從邦持洋銀四百元至大東門外元大亨錢莊交納中途突被匪類數人拔刀猛刺隨將洋銀劫掠一空陳負傷而回訴知一切行主卽協同常昭　業公所司事報知十六鋪巡防中局曁保甲總巡局一面舁陳至上海縣署禀請騐傷昨日總巡朱森庭明府特傳十六鋪地甲裘鎭到案研譸確情隨命駕詣常昭公所會議防範事宜 
[緝匪被傷]  
　　邇來英美等國租界各捕頭因日前爲某戲園司阍之黑人名阿生者行經英界汕頭路突被流氓槍斃之後正兇被逃未獲嚴諭包探巡捕加意偵查如遇前曾犯事受懲之流氓慨行盤詰前晩七點鐘後包探竇如海之夥役胡錦堂等人在英租界麥家圈見天津流氓某甲卽尾隨於後旋見甲昻然步入尙仁里迤邐至俗所謂六幢頭者左近適有人在彼口角中卽向之生事遂喝問有何糾葛甲怒袖出手槍扳機猛撃傷及錦堂之腿隨折入同慶里飛步奔逃錦堂負痛幾踣急喚令同伴追至石路天仙戲園門前遇包探趙銀河之夥役李阿三上前攔阻甲連發手槍又撃傷阿三及路人姚毛滎阿三誓死不釋始得拘入捕房捕頭令二百四十八號華捕將胡李姚三人扶送仁濟醫館求治甲則押候解送公堂禀請讞員黄耀宿司馬訊明重辦 
[四月分缺單]  
　　小京官吏部司務趙國璠呈請分發知縣山西陽高俞寶奎丁湖北當陽賈綸龢修墓甘肅金縣龍賡言近河南淇縣史悠履捐升直州同安徽六安薛念祖丁縣丞福建莆何丙勳逾限浙江龍游李茂蓮捐離任府司獄浙江杭州俞綰章革巡檢廣東西寗趙祥曾故典史湖北武昌任煥章故廣東文昌李武周故 
[四月分選單]  
　　小京官吏部司務顧禹權順天監道湖南糧儲陳䕫麟貴州甲知縣山西陽高謝永祺奉天監湖北當陽龍賡言江西甲河南淇縣王同文山東盟甘肅金縣張體信直隸舉直州同安徽六安鄒庭翰直隸舉縣丞福建莆田王祖繹順天監浙江龍游李潤直隸附府司獄浙江杭州趙邦訓四川監巡檢廣東西甯王廷佐湖北監典史廣東文昌李殿昂直隸供事湖北武昌周鼎銘順天監 
[四月分教職單]  
　　教授浙江寗波孫祖華紹興甲廣西鎮安陸慶芳思恩廪四川寗遠王文炳潼川舉正諭浙江山陰陸實銘嘉興舉直隸邢臺周學海順天歲甘肅秦州白册侯甘州陜西吳堡翟伯恒西安湖北麻城鄧祚蘭漢陽俱舉廣西臨桂麥乃登梧州廪四川蓬州楊漳叙州舉訓導安徽建平江紹明太平優河南遂平湯浚明陜州挨陜西宜川侯鈞西安醴泉錢青選興安高陵楊汁延安俱歲福建永福羅兆麟汀州廣東石城植楠廣州俱優四川南部王家楨成都舉廣元王瀛成都歲復諭　直隸清河安廷鈞順天山西樂平尹承紀汾州俱附河南密縣李玉珩汝州廪鞏縣劉宏觀許川甘肅張掖張述銘慶陽俱恩浙江青田馮保奭寗波附廣東遂溪黄雲藻肇慶四川東鄉劉道榮重慶俱副復訓直隸蔚州劉壽山冀州附江蘇吳縣張覲恩淮安歲安徽鳳臺姚永樸安慶山東滋陽吳玉堂武定俱廪山西神池閻翰書太原附河南淮寗李春熙懷慶甘肅平凉馬乾德秦州俱舉安化張维坊階州廪浙江台州王慈寗波歲湖北襄陽王德藩宜昌增武昌龔念學襄陽附廣西太平伍建邦思恩挨四川定遠唐茂林成都舉瀘州蒲榮岱潼川廪雲南麗江傅家麟臨安歲 
[萬國紅十字會來函]  
　　啓者本會昨接烟臺分會來電云連日民船十九艘由旅來烟華民以千計貧苦者均已查明由分會資　回籍姓氏籍貫容函詳等語謹抄乞登報伏希公鑒又本會頃承陜西巡撫升中丞匯到籌墊庫平銀五千兩合來規元五千四百八十兩上海縣汢大令交來上海南北錢業衆商公助洋銀二千元日本赤十字社特别社員孫實甫敬助救護藥品四大箱楊叔衡修車賠欵移助洋銀二元豫興盛助洋銀三十元德昶愼交來蘇州陳鍾昌求瘧速愈助洋銀一百元雙桂軒方助龍銀一百元山陰安昌沈懋同姪元以西鄰失火戲筵資助洋銀一百元[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　四月二十六日兵部太僕寺廂白旗值日無引見崑中堂專摺謝賞紗葛恩徐會灃等謝賞廕生恩掌儀司奏四月二十九及五月初一日祭奉先殿溥侗載　行禮皇上召見軍機大臣及長庚○二十七日刑部都察院大理寺廂紅旗值日無引見慶綿謝賞廕生恩崇勳等呈進會試人數題目並請安煕貝勒請假五日皇上召見軍機大臣及慶綿 
[甌郡官場紀事]  
　　温詶訪事人云浙江温州府知府王雪廬太守近接學政陳石蓀文宗飭知著於五月初二日舉行府試遂出示曉諭定於四月二十七日取齊各屬童生○樂清協副將劉星階副戎偶攖小極於三月三十日溘然長逝所遺篆務上憲委温標右營游擊秦景濤游戎署理游戎奉札後已於四月初三日赴樂履新矣 
[上海縣署瑣案]  
　　有金寳者投南市馬路工程局控陳順榮行兇等情由總辦翁子文太守移送到縣前晚縣主王瑤庭大令升堂研訊金供小的在十六鋪地甲裘鎭處當夥役前因著名流氓張阿弟將同夥喬子山戳傷禀經局員某老爺訪知陳係張之羽黨飭小的一併查拿時張陳均已逃逸遷延至今伊始來滬前日途遇反向小的索詐洋銀五十元聲言若不依從誓當飲之以刃小的情急狂呼救命幸有友人追至帮同拘住已被伊向胸前猛擊一下隨搜獲尖刀押解至局今已送案叩乞嚴懲陳供小的向駕小船並不與張爲伍前日實因金弟向某羊毛店滋閙小的以店中人係舊相識帮同扭控馬路工程局金因此挾仇反將小的送案大令問爾携尖刀何用答稱此係金有意栽誣刀非小的之物大令喝令重責二百板收押所中○郭建侯前曾開設繅絲廠倒欠莊欵三千餘金控經大令提訊發押典史署限期繳銀前晚飭提復訊郭供職員覊押於此無可設法務求交保方可料理大令申斥至再著展押十日繳清到期無著定當攺押待質所○引翔港著名流氓唐福祿前因糾衆訛詐持刀傷人等案控奉大令飭差拘獲收押攺過所三個月兹已期满由管所委員姚殿卿二尹送回縣署前晩大令升堂詰訊以所犯各案不　已極未便輕釋飭再押攺過所三月○陳阿連前被其母以忤逆控告大令訊供收押前晩提案復訊陳供稱父親故後遺有現銀二千兩母親聽從戴某所唆開設大烟館虧蝕殆盡致小的度日艱難言語間不免抱怨並不敢違忤母親大令飭從寛開釋 
[上海保甲巡防局紀事]  
　　前晩更魚三躍本邑城廂内外保甲總巡朱森庭明府督率差勇赴各叚巡查巡至南市十六鋪時局員黄衡堂二尹隨之而往○前晩輪應十六鋪巡防南局會哨之期屇時局員賈礎玉參軍預備茗點以待俄而保甲總巡朱森庭明府曁二十三七鋪十六鋪巡防各局委員次第戾止二尹延入客廳茗談良久始各興辭 
[英美等國租界公廨會訊案]  
　　前者醫生利記投本管領事署控華人陳鑑堂將田契抵借銀兩逾限不贖請准轉換道契等情經德總領事備文照會公廨讞員黄耀宿司馬司馬准詞簽差協同某包探將陳提到前日午後三點鐘時會同德繙譯官麥令豪君升堂詰訊陳供稱前由宋竹亭經手將陳金堂自業田單一紙向利記抵借洋銀三百元又有蔡福堂者將田單抵借洋銀五百元實因宋從中借用三百元避匿無蹤以致逾期不贖司馬商之麥君著將陳押候俟傳到金堂及蔡然後訊核 
[英美等國租界公廨晩堂瑣案]  
　　某號華捕解送迷路女郎張月仙到案請爲安插前晩讞員黄耀宿司馬千堂研訊月仙供奴係無錫人年九歲父名根全在某妓院治庖母親賃居香粉弄第五家出外購物不識歸途致被送案司馬著廨差王慶傳其家屬認領○前者流妓王四寶以强拉狎客經某包探解請司馬訊供四寶稱由母舅李岳全鬻入妓院因著傳其母王李氏來案具領嗣以王李氏所供四寳之婿與四寶所供姓氏不符恐有别情著函知夫屬來案具領前晩有傅王氏投案訴稱四寳係小婦人之媳雖未過門却曾識面兒子年甫十五在福山鎮操成衣業今聞此事用特投案籲求願將四寳領回尙求恩准司馬問四寶日爾今願隨何人回去四寶答稱願隨姑回去司馬著傅王氏覓得妥實保人將四寶領去○管少南控陳亨剛違章釘門等情司馬訊取口供著陳檢還生財然後核奪前晩管投案聲稱生財雖已檢還惟所缺甚多尙求追給陳供管之生財小的業已悉數歸還恐伊所呈之帳未盡可信且管共欠房租三个月應付洋銀一百三十五元求恩斷還司馬斷令管照付二月半房租洋銀一百零七元除前存陳處五十元外應找給五十七元陳不應冐稱捕頭所使妄登報章將門封釘除管應付之欵免追外再還管洋銀五十七元以示之儆○金陵著名拐匪劉得藻拐得普育堂工人孔三之甥女卽何二之女水子挈帶來申串同女棍張胡氏及張劉氏卽張奶奶轉浼平湖阿姐卽林許氏及阿和等人賣與粤人控經司馬提到平湖阿姐研訊之下著交人保出限一禮拜内將阿和交案前晩司馬查得平湖阿姐挺押至今無人具保飭卽提案覆訊平湖阿姐供小婦人本欲倩某押鋪擔保適鋪主不在上海鋪夥不能專主是以一再遷延張胡氏再三研詰味狡展異常司馬著押候備文解赴江寗歸案訊辦○鮑王氏控居雋卿圖賴故夫鮑維新所付輪船押櫃銀及電報墊費等情司馬訊取口供判令居分期拔還洋銀二百元在案前晩居投案訴稱現願遵斷覓人保出措銀繳案司馬限第一次於五月二十日内先繳洋銀五十元其餘分六七八三月底繳清○金陵人朱益謙控尤子才欠付貨價銀九百兩向索圖賴等情司馬提尤質譸尤供照小的之帳核算祇短銀六百餘兩司馬飭交人保出限十日内將帳目理明各携簿據到堂聽候判斷○前者談張氏訴稱前年北方拳匪搆亂時滬上驚心風鶴因之遷避蘇垣有洋銀三千五百元寄與雙彩順堂么二妓院龜奴林鶴亭處嗣後除取過一千五百元外尙存二千元刻向索取竟圖吞賴叩乞追究司馬准詞籖差協同包探劉光震將林提訊林供談張氏所寄洋銀向藏櫃内嗣被子婿林佑之取去請向催之追究司馬飭交人保出限一禮拜内將佑之交案前日佑之自行投案司馬升堂覆訊林佑之供小的與人股開洋布字號因隸資本向母親借取首飾付質厥後母親催逼甚緊小的不得已將櫃所存之欵取贖交還司馬問林願賠若干林供稱小的無力司馬著暫行管押佑之交妥實人保出 
[法租界捕房紀事]  
　　太古洋行第六號棧房甲乙二傭人串竊棉花數十斤被管棧人偵悉連贓送入捕房捕頭令押候解送公堂禀請讞員陳楚生大令訊究○昨日某氏婦雇坐東洋車赴某處行經老北門外護城河濱突被流氓攫去所持象牙骨摺扇因卽投報捕房旋徑捕頭遣某包探拘獲某流氓押候堂期解請讞員陳大令訊辦○輪船積竊某甲昨在某輪船上行竊某客所携行李適爲某包探所見拘入捕房捕頭命押候解送公堂禀請讞員陳大令究辦 
[美租界捕房紀事]  
　　昨日午後一點鐘時西華德路寶盛銀樓學徒成志祥投捕房訴稱奉主人某甲之命至城内某銀作取包金戒指十枚鏤空耳環十副行至北四川路大橋左近突遇騙子某乙出僞金戒指一枚令持至鄰近某銀樓兌換許以兌得銀洋後彼此俵分臨行將戒指耳環取去及知受騙乙已不知去向請爲查緝以便追贓捕頭允之○昨日吳淞路得意樓麵館夥曹阿生獲鼠一頭潑以沸水適爲一百十二號印捕所見拘入捕房捕頭令押候解送公堂禀請讞員黄耀宿司馬懲辦 
 
 

Page 10

 
 
[江蘇省官報]  
　　四月廿七日撫轅牌示新選但徒縣訓導顧光昌知悉於二十八日來轅考驗給憑又示應襲雲騎尉世　江顯於二十八日騐看湖北候補道孫泰圻由鄂省來直隸州德堪禀謝牌示委署太湖同知事府經歴張樾蔭由潥陽公幹回並謝飭知廿七廿八兩年分冬防案内蒙給子勞積班前先委署一次記功四次蘇州府照磨姚定信禀知奉府委監放長元吳　縣孤　口糧差廿八日藩轅牌示諭試用縣丞金以明試用巡檢欒錫璈試用典史佘應　知悉於本月二十九日清晨來轅聽候給卷新章考試○江寗　轅牌示甘泉縣沈兆　署事年满遺缺查有現署邳州知州彦澂堪以調署缷署徐州道穆克登布由甯來直隸州德堪知縣瑞成均禀知奉撫憲傳寫履歴通判金殿元禀奉委勸辦廣西赈捐差主簿冷繼書禀謝飭知廿八年分　防案内蒙給勞績班前先委署一次記功一次巡檢盧炳元謝查獲大宗偷漏蒙紀功三次未入俞尊度交缷署武進縣小河司巡檢任事回廿九日撫轅牌示五月初一日各廟　香文廟撫憲武廟藩憲文昌臬憲太陽風龍神　劉道天后風雲雷雨神均張道火神沈道猛將首府呂祖總捕都城隍長洲府城隍元和都土地吳縣候補道朱宜振交缷松滬　捐總局回同知鄧文堉禀謝奉委勸辦山東工賑捐差辦理軍裝局蘇管糧通判梁書祥禀知赴十里亭稽查火藥新庫通判宋光廷禀知奉藩憲　考甄别知縣　邦鼐禀辭赴荆溪公幹縣丞壽宗耀禀知交缷署震澤縣縣丞任事回金以明禀知奉藩憲傳考甄别典史佘應　禀謝飭知奉部核准　册並奉藩憲傳考甄别三十候補道朱宜振奉撫憲委辦蘇省銅圓局差浙江牙釐局提調候補知府文錦由浙江來直隸州德堪禀謝奉委署理太湖同知事知縣孫光衍禀知奉藩憲委騐收吳縣三堰五閘工程差理問錢厚德由滬來縣丞劉于淦禀謝飭知廿八年分艦門水關蒙記功一次請補上海縣黄浦司巡檢計德柔禀知在駐浙山東工賑捐局獎叙藍翎巡檢陳德修禀銷押解六合縣秋審人犯回委署太湖恊鎭徐　堂在院十禀辭赴任 
[邗江官報]  
　　四月二十三日監掣寳司馬由李角公將來李分轉脩鎔張鹺尹克勛胡鹺尹仲和均委總局學習文案程鹺尹治銷曲塘差二十四日翁鹺尹廷淮由仙六巡護卡來謝調委順清河差掘港場婁鹺尹呂四塲金鹺尹均禀到二十五日齊鹺尉汝庚由泰屬來潘鹺尉鴻鈞由十二圩來二十六日田　尹振圻辭赴大伊山卡馬鹺尹長源倪鹺尹壽鉤均由通泰回 
[洋行街德發洋行曾少卿觀察經收紅十字會捐欵第八次清單]  
　　養雲草廬三十元正誼堂二十元汪日新十元鄭君靜菴痧藥六百瓶均記二十元振裕十元恆義公十元洪愼裕十元厦門瑞記洋行六十元蕪湖潮州公所四十元楊君奎垣四元萬興號四元石叻薛永元五十元楊君澤臣五十元楊添發四十元萬成四十元　成順四十元元發棧四十元沈德記三十元廣仁昌三十元黄榮裕三十元源裕源裕盛三十元劉榮利三十元豐利棧三十元源和二十五元乾合二十五元吳君世奇二十元萬豐二十元郭君斯亷二十元林君孝毓二十元劉君廷標二十元撫名氏　十元林君淑二十元兩豐號二十元郭開陞二十元劉萬裕隆二十元福裕號二十元成興號二十元大興號二十元萬順隆二十元楊兩發二十元共收洋一千零八元痧藥六百瓶[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
山車水注满恐淹田禾被斥爭閙用鋤毆傷黎掛山偏右頂心等處倒地逾時殞命報縣詣驗據犯投首審將胡側仁依鬭殺律擬絞監候秋後處決又興甯縣民劉壽山踢傷小功服弟劉貴春越日身死一案緣劉壽山於光緒二十八年七月二十四日至劉貴春家探望撞遇伊姪正在吸食洋烟特斥劉貴春不應引誘爭閙抓住推跌倒地致劉壽山踼傷劉貴春小腹並踢傷下部等處至次日殞命報縣詣驗獲犯審將劉壽山依本宗尊長毆小功卑幼至死律擬絞監候秋後處决又醴陽縣客民周玉春先因江錫安借欠錢文未償光緒二十五年二月初三日周玉春與江錫安路遇向索前欠被斥爭閙奪棍戳傷江錫安左腮頰左太陽穴等處倒地移時殞命報縣詣驗獲犯審將周玉春依鬭殺律擬絞監候秋後處决又桃源縣民李秋廷戳傷羅何氏身死一案緣李秋廷先與羅何氏調戲成姦嗣因貲助漸少將伊拒絶光緒二十九年九月十六日夜二更時分李秋廷前往求姦羅何氏不允詈罵爭閙奪刀戳傷羅何氏肚腹倒地逾時殞命報縣詣驗獲犯審將李秋廷依鬭殺律擬絞監候秋後處决又永順縣民吳安一毆傷陳應富溺水身死一案緣吳安一先因陳應富向賖買李果爭閙被毆調處給養錢文光緒二十八年四月初十日吳安一撞遇陳應富斥伊前次不應養傷詐索爭閙揫扭拾石毆傷陳應富頂心顯　等處倒地由斜坡滚落堰内被溺殞命報縣詣騐獲犯審將吳安一依鬭殺律擬絞監候秋後　决又鳳凰廳民吳幅勝戳傷吳龍氏身死一案緑吳幅勝幼娶吳龍氏爲妻光緒二十八年十月十二日吳龍氏私自外出赶墟吳幅勝查知喚回被斥爭閙用刀戳傷吳龍氏咽喉等處倒地逾時殞命報廳詣騐據犯投首審將吳幅勝依夫毆妻致死者絞律擬絞監候秋後處决又芷江縣民彭蠻崽戳　緦麻服叔彭象貴身死一案緣彭蠻崽之父彭象蛟先因牧放牛隻踐食彭象貴高梁彭象貴將牛殺斃光緒二十九年九月十九日彭象蛟彭蠻崽路遇彭象貴索賠牛隻爭閙彭象蛟戳傷彭象貴右手腕　處跑走彭象貴携刀尾追彭蠻崽赶攏奪刀砍傷彭象貴頂心倒地逾時殞命報縣詣騐據犯投首審將彭蠻崽依卑幼毆本宗緦麻服叔死者斬律擬斬監候秋後處决以上八起由臬司審擬報解前來奴才提犯親審無異照章攺爲彚奏除供招咨部外摘叙簡明事由恭摺具奏伏乞皇太后皇上聖鑒勅部核議施行謹奏奉硃批刑部議奏欽此 
[熱河都統松]  
　　奏爲霊河佐雜各缺緊要請以試用人員酌量試署摺十八日 
奴才松壽跪奏爲熱河佐雜各缺緊要請以試用人員酌量試署恭摺仰祈聖鑒事竊查熱河佐雜各缺從前遇有缺出先由熱河熟悉邊情之員酌補如熱河無人准由直隸候補並現任人員調補光緒二十四年經前都統壽蔭因口外地方幅員遼闊蒙民雜處分防各缺距縣窵遠非熟悉邊情布置得宜難期得手奏請嗣後遇有缺出熱河有應補者仍以應補之人補之如應補無人請於熱河熟悉邊情試用班内擇其才具優長者酌量試署一年果能稱職再請實授儻辦理不善卽行撤回揀員另補當將留熱差委試用佐雜人員繕具清單恭呈御覧欽奉硃批吏部議奏單併發欽此旋奉部議覆准嗣後遇有缺出如留熱候補委用無人准由該都統於試用班内熟悉邊情之員酌量試署俟一年期满再請實授儻辦理不善卽行撤回另行揀員署理一俟地方防務稍鬆隨時奏明　照定例辦理不得援以爲例等因行知在案嗣於光緒二十八年因奏請准留試署各員將次用竣復經前都統色榜額請仍於試用班内擇其熟悉邊情者奏准酌量試署現在准其試署各員所餘無多奴才查熱河爲邊防要地值此多事之秋緝捕巡防最關緊要尤須熟悉情形之員方足以資整頓兹復將留熱差委之試用佐雜人員擇其熟悉邊情者繕具清單恭呈御覧合無仰懇天恩俯念口外地方緊要遇有佐雜缺出仍准於試用班内擇其熟悉邊情者酌量試署一俟地方大定再行奏請規復舊制是否有當理合恭摺具奏伏乞皇太后皇上聖鑒訓示謹奏奉硃批吏部議奏欽此 
督辦雲南鑛務唐奏爲京鉛免課加價現届限满廠情困苦懇恩展限三年以恤廠艱而紓商力摺十八日 
三品頂戴督辦雲南礦務臣唐炯跪奏爲京鉛免課加價現届限满廠情困苦籲懇天恩俯准展限三年以恤廠艱而紓商力恭摺仰祈聖鑒事竊光緒二十七年三月臣會同貴州巡撫臣鄧華熙奏請將公司代黔採運京白鉛每百斤加銀三錢四分四釐合前共三兩二錢黑鉛每百斤加銀三錢六分六釐合前共三兩以三年爲限並援照光緒十四年成案免課三年是年五月准部咨四月二十一日具奏奉旨依議欽此欽遵知照到臣當經扎飭公司遵照在案兹扣至本年四月二十一日三年限满據該公司禀稱京運白鉛惟出東川礦山一廠公司不惜資本竭力調辦祗望年歲豐收廠有起色得以依限規復　章詎料連年東川秋收歉薄百物踴貴巖路日遠購運艱難所用砂丁不能不增給雇值種種耗費核計現辦白鉛每百斤給銀三兩二錢黑鉛每百斤給銀三兩核扣减平不敷辦價仍貼開支若以限满遽復舊章貼賠更多現值京鑄需鉛正急不敗諉缷不辦惟有據實禀請奏懇恩施展限三年以紓商力等情前來臣查該公司所禀委係實在情形合無仰懇天恩俯念廠情困若准自本年四月二十一日起展限三年白鉛每百斤仍給銀三兩二錢黑鉛每百斤仍給銀三兩照章核扣减平並免課三年其通商鉛斤仍照章上納俾商力稍紓採辦踴躍京運廠務兩有裨益所有京鉛免課加價限满籲懇天恩賞准展限三年緣由謹會同署貴州撫臣李經羲叅摺陳請伏乞皇太后皇上聖鑒訓示謹奏奉硃批户部議奏欽此 
江蘇巡撫恩奏爲審明逆倫重犯按律辦理摺十八日 
頭品頂戴江蘇巡撫奴才恩壽跪奏爲審明逆倫重犯按律辦理恭摺具陳仰祈聖鑒事竊查如皐縣民婦薛王氏因姦商同姦夫沙輪並令伊子薛森謀殺縱姦親夫薛恒林身死並蔡沙氏同謀不加功曁沙輪於取供後在監病故一案前據該縣騐　詳報卽經批飭提省發委蘇州府審辦旋據具報該犯沙輪在元和縣監病故委驗訊詳批飭核辦兹據蘇州府知府許佑身審明擬議由臬司朱之榛復審解勘前來奴才親提研鞫緣薛王氏與伊子薛森並蔡沙氏均籍隸如皐縣解省監故之沙輪係蔡沙氏胞兄已死薛恒林與蔡沙氏之夫蔡柏春均佃種趙烈摥家田畝鄰居往來薛恒林先與蔡沙氏通姦蔡柏春亦與薛王氏姦好均已十餘年彼此縱容光緒二十七年間沙輪因妻故　蔡沙氏家住歇傭工亦與薛王氏調戲成姦薛恒林亦知情縱容二十九年六月間蔡沙氏 
 
