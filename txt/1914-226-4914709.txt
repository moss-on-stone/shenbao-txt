# 1914 - 226 - 4914709

 

Page 1

 
 
社論 
[片馬交涉始末記（一）]  
中國近日最大之交涉除蒙藏外厥唯片馬蒙藏事顯人多知之片馬之事以前雖有所傳然知其究竟者鮮而將來之關係與雲南之存亡非可輕忽也因復盡力搜輯成一始末記亦猶前此蒙藏交涉檔案之意也（冷記） 
民國成立於今二載無在不日荆天棘地中其全世界視線所集而最爲我心腹之患者孰不曰蒙藏然蒙藏特已著者耳我謂中國之患若東三省新疆雲南皆日瀕於危而將爲蒙藏之續試觀日俄兩國經營南北滿今日曰鐵路明日曰駐兵喧賓奪主行動自由尙有我國挿足之餘地乎新疆孤懸塞外聲氣不通財政之困難官吏之黑暗俄人之布署（另詳本報新疆旅行記）亦難望其保存雲南片馬交涉英人著著爭先非入其版圖不止嗚呼日蹙國百里古人引爲傷心况千里至於萬里耶兹述片馬交涉始末如左國人其知所警乎 
光緒二十六年三月十五日滇督咨稱正月初旬有英兵數百率蒲夷千餘人由界外入我内地茨竹派賴等寨該撫夷土守備左孝臣千總楊體榮以理阻之不聽并肆索供應十四日巧言安慰兩土弁使其無備忽於夜間發號槍將茨竹派賴滾馬小江各寨燒殺一空槍斃土守備左孝臣擊斃土練土民八十餘名傷者無算復據委員查明實被燒殺土弁土民一百十四名英兵現雖退出仍在邊界遊弋英員復致書干崖土司稱欲改線枯利河修路以達内地如不允彼卽自修並稱將甘稗寨暫歸英屬等語 
三月十七日照會英竇使稱應請飭英仍守定現管小江邊界勿相侵越等語 
光緒三十年九月十九日英薩使照會稱二十九年聲明自東流入恩買卡河（即小江）諸河之分水嶺應爲界線云云本大臣前文所叙恩買卡河即小江即係厄勒瓦諦江之北流該北流即大金沙江之東流 
三十一年正月石道會同英烈領事上界從尖高山起向北勘去英員則欲按恩買卡河河流分水以大啞口爲界當據茨竹派賴兵部剳付駁論英員照猛卯三角租地成案每年出缅洋一千元或一千五百元作爲永租當時烈領照會稱恩買卡江與龍潞二江分水嶺又云由明光河頭直上高黎貢雪山頂由山頂北往西藏凡水歸龍潞二江者歸滇凡水歸金沙江（原文無大小字様）者歸緬云云兩國會勘有會印圖一張批明不能爲議定界線之憑七月初七日滇督來一咨一函九月二十四日本部覆一咨述騰越廳山川形勢俱極詳明 
七月初七日滇督函稱即照三角成案亦應先將界線劃定再劃租界議租（未完） 
 
 
 

Page 2

 
 
[時評]  
[新條例（默）]  
臨時政府成立變更前清各法制於是有種種暫行條例以待正式國會之新法案也迨正式國會成立初無成效可覩繼且不能開議於是閣員聯銜呈請將適用之各法案作爲暫行條例提前頒布而正式政府至是乃復紛然以條例聞 
關於各省知事者則有試驗條例也任用條例也奬勵條例也懲戒條例也關於海陸軍者則有軍港司令處港務局條例也監獄條例也護軍使等條例也關於財政者則有鹽稅條例也驗契與契稅條例也烟酒稅條例也所得稅條例也關於商務者則有保息條例也公司條例也其商人通例商事條例亦將相繼發表也此外若關於官制之各部官制條正案水利局官制案等雖非條例亦可作條例觀 
政府爲大政方針計固宜有此積極進行之手叚然最後之良國會不生則追認無日中國之行政將長以條例終也夫共和國而可長以條例治國家也哉 
我故望造法機關速造立法機關立法機關速造種種法律以代此種種條例焉 
[命令]  
一月十三日大總統命令　兼代陸軍總長周自齊呈請授倭恒額郭良嗣爲陸軍三等軍需正並加　軍二等軍需正銜夏全良爲陸軍一等軍需並加陸軍三等軍需正銜李恩錫爲陸軍二等軍醫正郭鳳怡爲陸軍三等軍醫正白曉樓鄧長耀周宗霖馬維豫爲陸軍一等軍醫趙傳典穆克布葛海英爲陸軍二等軍醫田金鑄爲陸軍三等獸醫應照准此令 
又令　兼代陸軍總長周自齊呈請授胡人俊爲陸軍步兵上校陳德元王仁山周正坤陳明勝田福塘爲陸軍步兵上尉李鴻春余文發謝恩榮余爕卿夏舜欽張文斌楊燮斌甘文卿李保訓爲陸軍步兵中尉吳洪發李振春張長勝危元良周得勝鄭洪貴爲陸軍步兵少尉應照准此令 
又令　兼代陸軍總長周自齊呈核覆護理甘肅都督張炳華擬以李青雲補授肅州鎭屬高台營都司請予准補等語應照准此令 
又令　兼代陸軍總長周自齊呈核覆鑲紅旗漢軍署都統奎芳等擬以寳山接襲世管佐領德祥積續補驍騎校請予接襲坐補等語應照准此令 
又令　兼代陸軍總長周自齊呈核覆正白旗滿洲都統貢桑諾爾布等擬以煦昌泉海明壽恩良補驍騎校請予准補等語應照准此令 
一月十四日大總統命令　兹修正陸海軍勲章令第十條公布之此令 
又令陜陜西民政長高增爵未消病假以前着宋聯奎暫行代理此令 
又令　財政總長熊希齡呈請任命何樸爲北京商稅徵收局局長應照准此令 
又令財政總長熊希齡呈請任命陸鍾岱爲熱河國稅廳籌備處處長應照此令 
又令　　參謀總長事黎元洪呈請任命李眞爲贛南鎭守使署參謀長應照准此令 
又令　兼代陸軍總長周自齊呈請將剿平贛亂出力之陸軍步兵少校唐祚楨加陸軍步兵中校銜胡家典曾慶波武家樊授爲陸軍步兵少校王玉珍授爲陸軍工兵少校程金彪熊際　潘大文鄭光炳授爲陸軍步兵中校周侣濂王嶺　授爲陸軍步兵中尉章錦郭富江金文鴻孫朝奎姜際清授爲陸軍步兵少尉應照准此令 
又令　兼代陸軍總長周自齊呈請授李鳳鳴爲陸軍步兵少校應照准此令 
又令　兼代陸軍總長周自齊呈核覆鑲黄旗滿洲都統擬以官箴承襲世管佐領請予承襲等語應照准此令 
又令財政總長熊希齡内務總長朱啓鈐呈據山西民政長陳鈺呈稱秘書裘光矅蘭承榮科長陳金綬龐士林石憲文劉懷瑛李褕藻蕭增秀冀學篷周振聲連天祥郝文燦馬作賓技正龐全晋孟汪霖劉昌宜劉學堅李登瀛呈請辭職請均免去本官另候錄用等語應照准此令 
又令國務總理熊希齡内務總長朱啓鈐呈據山西民政長陳鈺轉據河東觀察使高景祺呈稱秘書劉樹銘内務科長侯爾賡財政科長楊柏榮敎育科長柴維梓技正吳子英呈請辭職劉樹銘侯爾賡楊柏榮柴維梓吳子英均准免本官此令 
又令據兼代陸軍總長周自齊呈准兼代湖北都督事段祺瑞咨稱陸軍輜重兵中校明春珊庇護匪徒貽害地方請先行裭革軍官等語明春珊應卽褫革軍官仍由該兼代領督嚴飭審訊按律懲辦以照炯戒此令 
[專電]  
北京電今日政治會議議組織造法機關諮詢案結果當不外前電所云 
北京電前某督電請分别停辦學堂經敎育部駁覆近又有某鎭守使電請切實裁汰學堂大抵以糜欵釀亂爲言交部核議 
北京電高等又官甄别委員會報行細則已發表以總理爲會長其舉行以閣令定之 
北京電政府密派黄祖徽等十人赴各省調查烟苗 
北京電參謀部以萬國輿地會擬測繪吾國全境現已籌畫自辦方法將開辦歷史博物館 
北京電外部所設駐外商務委員已一律裁撤 
北京電政府近提議開放滿蒙俄極贊成並注意於蒙古之全體開放 
北京電俄使以裁撤北京駐兵問題列國久無成議近擬獨立行動首先裁撤 
北京電第一次革命損失政府主張凡屬間接者皆不賠償列使以遷延非計頗將讓步北京電奉督薦榮厚爲奉天民政長政府電韓國鈞入京擬令馮督暫署江蘇民政長 
奉天電福島爲滿蒙鐵道交涉准十六七日帶同隨員來京張都督已電聞中央 
哈爾濱電俄皇又派東清鐵路總理郭國福氏巡閱蒙邊聞郭氏先赴海拉爾繼赴恰克圖 
北京電東省擬向德國某銀行借欵千萬日俄均有反對之勢 
北京電尹昌衡條陳川事歷言川邊之困至上年十月止積欠政費十九萬八千九百兩商欵五十七萬三千三百兩餉項六十三萬六千一百兩上年冬臘兩月亦需銀五十萬兩而川邊之事係創辦籌辦最難非政府設法籌措不可 
打箭爐電邊軍欠餉已有三月之久謡言四起險象環生前月梢有四團兵土向營官索餉幾釀變亂幸中央勞軍使張毅前一日向各軍演說許其不日發給並述大總统如何懸念等因不致摇動全局現中央協欵業經滙到二十萬一律發給故目前甚爲安謐 
雲南電哥匪首領楊文光在騰越就捕謝汝翼已宣布楊罪狀當塲槍斃並聞迤西一帶伏莽尙多唐都督特電中央開辦清鄉爲根本上之解决 
信陽電確山土匪飄忽無常鐵路雖已通行地面仍未安靖開封武昌均無大批軍隊可撥政府已飭駐保二師酌調四五營開赴助勦聞該項土匪係白狼餘黨馬步俱全恐一時此勦彼竄不易除絶根株 
南京電聞馮督省長昨奉政府電令警廳調查全城被刧商民戶口迅速造册預備借欵成立酌量撫卹故南京商民因此又有希望 
南京電韓省長赴滬係奉中央電令商議要事現省公署一切職務由内務司長馬士杰代理南京電蘇屬各縣近日多有派員解送漕銀省庫經濟漸現活潑之象各工廠學校衙署額支欵項得以陸續發給 
南京電蘇州省行政署已奉部令暫不裁撤 
[特約路透電]  
北京電英文京報載有社論痛貶總統祭天之舉謂總統而行皇帝之事雖屬祭祀在此二十世紀亦當目爲不規則之舉動其僭行祭天不言以帝制自爲恐不久總統二字將無色澤該報又謂皇帝之所以躬臨祭天者因自以爲天子故也夫總統爲庶民公選安得因此而高自尊大旣爲行政之元首復爲祭祀之領袖乎 
北京電王湯兩議長曾於星期三日晋謁袁總統討論國會問題一小時 
北京電聞黎副總統或徐世昌將往參與目本大正皇帝加冕禮　 
北京電日本福島大將將於星期日抵京擬庽京五日此行之日的乃欲正式晋謁袁總統 
北京電據順天時報載稱美國資本家提議政府應在漢陽設立鐵廠俾運鐵條至美北京電麥加利銀行已在館界美使署對面得一地址擬興造合宜之新行一所北京電國務總理請廢稽勲局以節經費謂該局開辦兩年受卹者一萬人得奬者三萬人 
北京電江蘇都督電告政府蘇省於今年年底之前可解洋一百萬元至京山西已解洋二十萬元浙江已解洋三十萬元四川已解洋五十萬元 
鹿兒島電地震漸止火山似無續爆之危鹿兒島前傳來之消息殊爲失實罹難者共約六百人鹿兒島之居民多得求惟鹿兒島灣沿岸之房屋三萬所已無一存者歇浦君與東京商國大學地震學敎授某博士旅行至此據稱櫻島火山爆發實因霧島火山活動之故相傳該山爲日本始祖由天下降之地難民二十萬名現皆散布於各山林之間或乘火車逃生鹿兒島各街道積灰如雪景象極異出行者須携雨具蔽體鎭外各街道全經埋没灾區食物極少北方已運糧接濟婦女初則倉皇出逃繼見眷屬離散驚痛之餘多有因而發狂者某婦曾奔回室内救兒旋攫得一兒盡力擠登火車迨抵熊本乃知所攫者非已兒今發狂矣據目覩者云當時難民攢爭車站爭登火車一若羣狼之奪食 
[譯電]  
北京電政府决意從政治會議之請召集特别會議修正臨時約法該會之組織法尚未决定逆料必以能依命令行事之員組織之且不致急事召集政治會議行將討論廢省制問題蓋採用道郡州制後行政費可以節省故也國務院雖抱廢省制之理想惟恐引起各省激烈之反對故政府是否堅意主張實行尙不可必廢省制之舉大足鞏固中央政府之地位摧毁各省半獨立之制近來各省行事往往不受中央政府之節制即以此故軍區旣定軍民於是分治則政府所抱之目的可以安然實行否則驟行如此重大之改革難保不激成事變也 
北京電昨日政治會議討論祭天祀孔兩案辯論頗形激昂馬良及艾知命反對最力謂天字必明其界稅孔子爲神爲人須切實解决云云後由議長李經義秘書某氏竭力安撫衆員令從實際上着想勿從理想上着想且謂近年來人民道德日見墮落此舉不過爲補救計云 
北京電政府已將改省制之議暫行作罷蓋各省因此舉實行有礙財政紛紛反對之故 
 
北京電政府擬於德英法俄美日諸國公使署設商務委員 
北京電袁總統議增官俸　所入可以養廉 
北京電英文京報載稱前吉林都督孟君曾與德國公司訂定借欵洋一千萬圓以供整頓庶政之用已由吉林當局者批准 
北京電北京日報載稱前清皇族四人在奉天被拘 
柏林電據聖彼德堡日報載稱俄國外務部大臣薩沙洛夫君曾告蒙古代表團南滿洲行將宣布獨立 
柏林電德皇閱首相及陸軍大臣奉陳柴彭軍民衝突案之文後已命修改兵士用械規則 
柏林電德國大將桑特斯現已從事整頓土耳其陸軍土政府已授以陸軍大將銜 
東京電現查櫻島火山爆發之後不知下落者七千人大陸之無家可歸者約十萬人東京亦隕有火山灰屑按櫻島鹿兒島等處皆爲薩摩族民之居舊日名勝之區今悉成墟日本全境之火山皆極活動惟櫻島旣已發洩不致再有他患外國敎士均無恙災區食物絶少 
[要聞一]  
[閣制潮流之研究談]  
國會問題解决後政治潮流變幻俶詭一波未平一波又起内閣制度妙緒環生一般研究法理之政客無端對於總統制内閣制厭故喜新糾纏不已此亦政海中乍關之新天地也爰就一二日間各方面傳來消息披露於左 
 
 
 

Page 3

 
 
主張總統制者此制之發生本濫觴於美國當共和開幕之時卽有人研究及此然個人之意見初朱嘗獨標一幟以相號召也且開國兩年以來輿論與習慣旣均以總理制爲顛撲不破之作遂無人獨闢畦町更思以偏師制勝者自近日憲法草案根本推翻乃有以總理制之八害與總統制之四利見諸條陳者其始法制局長施鶴初以三頭政治之患登高而呼喚起國人之注意繼美博士古德諾助之推披助瀾捷於捊鼓此派之流行遂有駸駸不可遏止之勢主張總理制者總理制本沿沿襲法國先例當開國之始曾與總統制旗鼓相互有勝負自約法脫稿以後此派大占勝利總統制遂無存在餘地近日總統制回光返射反動力旣大有萌茁之機於是政府中人分疆畫界判若鴻溝謂用總理制内閣更迭頻繁政權固不能鞏固然用總統制總統權重亦足啓人覬覦引起競爭以先例言法國之内閣屢次授動誠爲可危而美之人人豔羨總統往往行使不正手段以謀非分亦非國家之幸福也云云 
主張折衷制者純粹内閣制二年以來之試驗旣以爲成績不良純純粹總統制在理想上又實有種種流弊於是有一種學說擬欲折衷二者之間棄短取長另爲總統内閣制度此實民主立憲史中别開生面者也爲此說者發源於日本有賀長雄博士近日民視報總統康士鐸　更著爲洋洋萬言之社論以發之至其辦法則係以大權授之總統仍存内閣之名以爲總統之附屬在政務上雖負完全責任而任免則出自總統自由意思不須經國會之承認蓋與議院内閣對待之名詞也故總統而賢固可以運用閣員以襄盛治否則首相輔弼有方萬幾亦無叢脞之虞現在此派之之勢力雖尙式微然濳滋暗長實亦獨標一幟云 
[政治會議之面面觀]  
催議大政方針政治會議成立後大總統交議案件甚多其最中最重要之國會約法兩案已經該會議决刻聞大總統以召集該會本旨如爲會議大政方針現在國會約法兩案旣經解决大政方針一案卽應從速開議昨特咨催該會令其提前議决聞該會李議長現已將此案列入下期議事日程卽日開議矣 
諮詢地方官制地方官制爲現在一最關重要問題惟此問題解决困難之點則在存省與廢省廢省之議政府持之甚力而各省都督民政長亦多有赞同者法制局之草定卽採用虚三級制廢省政道業經國務會議議决此草案披露後反對之各省都督民政長紛紛來電指陳弊害大總統對於此節甚形躊躇决定取决於政治會議現在政治會議業將救國大計增修約法兩大要案解决行將提議此案兹聞大總統日昨特飭國務院將關於此問題之各項意見書卽行檢齊咨交政治會議以便爲討論之參考云 
修正約法意見修正約法程序諮詢案業經政治會議審查告竣兹聞該會各員對於此項問題頗持愼重態度現已持定三種主義兹將其大略探誌於下一嚴覈利害二審度國情三維護統一蓋以該案卽爲將來憲法之雛形故此特别審愼云 
預防議事衝突政治會議李議長爲明確該會議議事性質並防將來議事衝突擬於下次開會時特别提議如左一本會各委員旣屬各省都督及各機關所派之代表對於各要案務須以各省及各機關長官之主張爲主張不得固執己見致起衝突二本會議每次有議决各案應隨時將該案討論之次第並議决之情形隨時分咨各省及各機關長官備查 
[國會問題發表後之議員]  
自初十日大總統命令宜布解决國會問題後所有種種消息特彚紀之如下 
給資回籍一節大總統令交國務總理及財政總長籌畫給資辦法而數目一節並未發表據聞給資數目在總統之意本主張厚給無知財政困難不能辦到將來國務院財政部所擬議之給資辦法大約每人於十一二兩月公費外再給旅費若干亦可謂不薄矣 
參衆兩院在京議員近來紛紛向本院秘書廳預支公費數目多少各不相同至多有借得十一月全份公費者小則有百元及五十元者自昨日命令發表後各議員又紛紛向兩院秘書廳借支公費費計科諸人頗有難於應付之勢此亦議員末路之現象也 
兩院所有辦事機關十一十二兩月之公費均已照常支領本月份公費亦有届期照發之消息惟以後兩院辦事機關是否卽行遣散雖尙無宣布之辦法但初十日大總統命令所謂一應兩院事務應由内務總長督飭籌備國會事務局分别妥籌辦法等語大約新國會未發生以前舊國會之辦事機關應卽先行解散其事務卽由籌辦國會事務局接收按此說與昨報所載互異究未知如何結果也 
[進步黨表决黨義之通告]  
本月五號進步黨曾開特别會表决黨義兹將其函告各支部原文照錄如下執事鈞鑒自政府解散國民黨并以命令取消多數議員立法機關遂致停滯從此國會何時復開憲法如何制定茫然無期夫世界無一年不開國會之立憲國亦無不由人民制定憲法之民主國乃道路傳聞報章紀載或謂暫停國會以行軍政或謂官派議員以議憲章是直舉民主立憲國原則而破壞之矣夫悠悠之口容非事實而涓涓不塞或成江河輿論旣無精確之主張政府亦無明白之表示本黨素以維持民國自任豈能委心任運聽其所之當於本月五日開特别會表决黨義一請政府務於本年内召集國會二憲法必由民選機關制定此實民主國之眞精神立憲國之大經毫無反對之餘地者也除具呈政府並分行各支部各交通處外用特專函奉布即希通告黨員并轉知各分部萬衆一心分途猛進務期達到目的以完本黨責任是所企禱 
[中央統一紙幣之形式]  
中央現行统一紙幣業經由美國印就裝運回京兹將其形式色澤花紋各種區别逐一分列如左 
百元紙幣式縱五寸横六寸正朱色上刻兩國國旗中刻大總統肖像旂下各刻一圓圈註百員二字四角刻一百字底刻古萬字花紋背面刻有大總統佈告（自百元至半元背面均刋大總統佈告） 
五十元紙幣式縱四寸半横五寸半黄色花紋與上同惟圓圈及四角均刻五十二字（自百元至半元正面花紋俱同惟圓圈及四角則刋明該幣額面） 
址元紙幣式縱四寸横五寸藍色 
五元紙幣式縱三寸半横四寸半赤色 
二元紙幣式縱三寸横四寸紅色 
一元紙幣式縱二寸八横三寸八黑色 
半元紙幣式縱二寸半横三寸半白色 
[南京政聞錄]  
中央頒布考試縣知事章程及試驗日期已通電各省民政長在案兹有周文鑫姚士瀛茹祖臯謝成泌陶乃嘉王壽椿吳輔勲等先後呈請省長保送赴部考試知事均經省長批示某等旣合第二條左列之資格應即自赴内務部考試縣知事事務所報名投考所請保送着毋庸議云云 
韓省長昨日（星期五）由滬蒞蘇定今日旋甯 
馮都督將男賓招待所遷至蔣家花園大書國務員代表公館字様女賓招待所歸併丁家橋交涉公署門前已紥松柏牌樓用電燈裝成鴻禧二字 
高等檢察廳長陳福民决定於下星期日交卸赴京 
江浦縣敎育會會長謝則陳又學界代表李誥等先後呈控縣視學王觀釗挾妓賭博省長嚴令該縣知事併案澈查 
[雜評一（無名）]  
白狼白狼之徒横行於汴鄂而政府無如之何此誠今日心膓之患也政府能平二次革命黨而不能平一白狼秀才與綠林之技倆不同矣 
内蒙今日西電有一相反之消息一謂俄人甚喜内蒙之開放一謂俄相語外蒙團内蒙將行獨立何不相侔如是也豈開放卽獨立獨立卽開放耶是不可解矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[幣制借欵之轉圜消息]  
正式談判開始有期幣制借欵一事自熈禮爾氏赴香港後識者每抱悲觀其中原委局外人所知者不過歐洲金融之恐慌與抵品磋議之未洽而已昨據外交界最有勢力之某君談論此事謂以上所述皆非實際上之眞因蓋中國金融恐慌財政窘迫至今日已違極點此項投資於外人一方面頗須斟酌且駐京之銀行團雖有與熊總理直接談判之責而原動力實出於歐洲以致稽延時日不能遽成然近來我國各稅迭議增加收入甚形起色又因陳錦濤氏在歐洲居中斡旋故承借此欵之外資家其熱力復日形澎漲日前匯豐銀行代表皮里亞君曾與熊總理晤面時談及此款極表可成惟必須俟熈禮爾氏來京始開正式談判該氏並謂談判後再行電逹倫敦云云昨據個中人云皮里亞之所謂先開談判後電倫敦者蓋已隂受歐洲之密電並云此欵旣依據善後借欵之辦法談判時卽亦不費磋商由是觀之其去成立時期當爲不遠云 
抵押品確定預聞自日前熊總理與皮里亞氏會晤後幣制借欵頗有轉機之希望熊總理業飭財政部籌備改革幣制之一切問題昨又飭將鹽欵列爲四項一全國各處鹽稅之進欵二近二年鹽款之比較三第一區現在實行鹽斤加價及第二區預備之辦法四除鹽欵担任借欵外之盈餘以上均飭詳細分列交至國務院聞此項意見熊總統理雖未明言然絶非研究鹽欵所需大約即以此爲借欵之担保矣 
李伯二氏討論借款總額熊總理前日在總統府會議要政後即至觀雲榭少息當得顧　李瓜德及伯龍氏均在座熊總理曾提及借欵一事賂謂各省自革命後爲維持一時之財政起見濫發紙幣在所難免惟現在若不實行將舊紙幣盡數收回則將來必至無法收拾然關於此項借欵之草約原定爲二千五百萬磅此刻卽或成立亦不敷用刻銀行團旣擬另訂新約正宜就此增加欵額但該團能否承認及抵品是否合宜皆須預先斟酌當由李瓜德氏與伯龍氏同起宣言謂若按向來鹽欵之收入計之實不能再行担保巨欵然上年之所增收已達九百餘萬又頗足担任此項借欵之用可延長債欵之範圍並海關稅去年亦盈出所欠之外欵故該二氏對於承借此欸極力斡旋務須達到至美地位云 
[新歲聲中之外交譚]  
使團方面之外交團近日對於我國有二項照會一議定革命損失額數革命時外人損失屢開會議尙無結果聞前日外交團又總辛亥癸丑兩年損失額詳加討論按照最少額核定計德國爲九百餘萬元日本爲四十餘萬元法國爲四百餘萬元英國爲一百餘萬元美國則一萬餘元請政府照數賠交現在外交部詳細核議謂各國所開數目尙無大差惟俄德法則尙須核减云二要求開展租界問題據庚子條約東交民巷北面之空地由崇文門起直至儒拉醫院不得自由建築房屋條女甚明無可辯飾不意日前公使團竟無端照會政府要求重新丈量訂立界址並要求將各處樹木一律斬伐以便開拓云云不知政府接得此項照會又將如何對付之也 
我國方面外交部孫總長昨飭部員擬定照會二件照會外交團探其内容略誌如下一關於外商貿易事件以據稅務處及財政部來函内稱現在往往有洋商並不領取護照逕入内地購辦商品並有違章將護照假與華人輸出貨品等事查中國現在整頓稅務之際深望各公使轉飭洋商嗣後務須遵守章程以維稅務二擬定滬上嚴禁事件以中國自經頒行禁烟以來各省已皆雷厲風行期以漸次禁淨前曾照會貴公使團將上海租界内小土膏店一律限止售賣在案惟租界内往往判决華人之烟案處罰甚輕以後擬定如遇烟案發生卽應按照中國現在禁煙章程辦理除罰辦烟犯外將烟土烟膏一律焚燬以重烟律而免流毒 
[京師新談薈]  
庚子拜經會之組織者頃聞龍君澤厚與同人發起庚子拜經會定於本月十四日在安慶會館舉行亦一趣事也兹訪得其啓文尤新頴今具錄於下易曰先庚三日後庚三日春秋繁露有四時皆以庚子日令吏民夫婦　偶處之文經義淵微天道玄秘姑不具論唯我中華至聖之誕生以庚子而近代歷史英人始破我定海以庚子而聯軍之入我京師亦以庚子是天之福我中華也以庚子禍我中華也亦以庚子嗟我邦人射逢是日痛國恥之未雪念聖敎之凌夷能弗汗流浹背肝肺俱裂乎雖然欲挽國魂雪國恥非昌明國敎不可欲昌明國敎則必自拜經始矣經貴行次貴講必先之以拜者作其尊仰之誠養口必　制外之儀也况講經非士子不逮而拜經則齊民可企古昌言必拜而民數賢書亦拜然則拜經之禮無疑義矣南齊臧榮緒每逢庚子日陳經展拜先民有用是訓是式邦人諸友盍興乎來 
總統交議軍務要案總統府十二日下午二時特召集參謀陸軍兩部及軍事處在總統府會議關於軍政事件當由大總統交議要案八件飭於一星期内議覆兹探其議案内容略誌如下一關於巡閱使張勲之職權及其以後應支之軍費案二關於段芝貴辦理甯事善後及關於他處軍隊案三各省防務辦法案四各省裁兵後之統一全國軍政辦法案五關於河南剿匪事項案六大理府善後之軍務案此外尙有藏邊蒙之防務二件後共八案云 
大理院添庭問題大理院添設民庭以清積案已見明交兹聞章仲和院長擬定民庭組織法大致置庭長一人推事四人書記長一人書記官二人雇員四人速記一人庭丁二人其經費預算每月二千三百元本院能自籌千七百元其餘六百元司法梁總長已允資助並聞業已開庭辦事矣 
司法部考試律師之阻力司法梁總長以律師日多計達一千以上擬特加考試以爲限制而重司法詎律師公會聞知此事深不滿意以師本爲保障人權而設位置至尊考試一說全球無此辦法我國未便獨行且律師無受考之必要說者謂律師考試雖難辦到但梁總長立意甚堅决計考試云 
[總統府歡讌外交團誌盛]  
新年以來總統府屢有讌會兹悉十二日爲總統招宴外交團之期是日各國公使及參贊隨員等併各國公使夫人眷屬到者甚多此外並有清皇室各王公及蒙古王公以曁國務員及政界重要人物多半列席頗極一時之盛約計總有四百人上下皇室代表爲溥倫王公代表爲載潤溥侗由外交部總次長一一招待分定席次聞大總統夫人亦出爲周旋優禮有加自午後二時起開筵坐花觥籌交錯萬國衣冠歡叙一堂洵新年來第一次盛會並聞是日廣召名伶演劇共演戲曲四齣劉鴻升所演者爲天水關梅蘭芳王惠芳合演者爲樊江關楊小樓所演者爲挑花車末後壓臺之戲爲譚　培王鳳卿之戰長沙聲歌繚繞賓主臚歡直至六時始行散席云 
[鐵路協會懇親大會誌盛]  
鐵路協會前日爲年例懇親大會之期在本京西長安街該會本部開會到會中西會員及政界路界銀行界商業界各重要人物達一千四百餘人其開會順序賂分二節二時至四時一會長報告開會二由陸君夢熊致頌詞三由梁士詒朱啓鈐周自齊葉恭綽權量諸君相繼演說四茶會四時至六時五撮影六會餐七美術影戲八京師烟火九散會當日由朱内務總長（該會名譽會長）交特别捐洋五百元津浦路趙局長慶華（該會交際幹事）交特别捐洋二百元鮑宗漢君贈電燈全分京奉路李局長福全（該會交際幹事）寄贈東洋花砲藥引花筒各件京奉路關局長賡麟（該會總幹事）寄贈彩花缐燈各件該會開會宗旨專爲聯絡感情宣告所議會務如本日頌詞演說多取滑稽論調頗有趣味兹擇要記錄於下陸氏頌詞其大略云大總統於元旦贈我有多福多壽一句話今將此話特贈同人本會光復以來未受損壞且有進欵加增之效果此乃一半人事一半天運如無梁葉會長及諸重要首領之大福未必有此隹果中國各界朝令夕改不能暖席路員則畢生從事經驗日富大有職任年命相伴延長之况大隈伯云人壽可五百二十歲伍廷芳云人壽可至二百歲將來中國鐵路以多福多壽之故可擴張至地球以外梁氏演說略謂辛亥至今中國各財政機關經此次亂後破壞損失不可勝計鐵路亦係一種財政機關如京津浦滬寗廣九均經陷入戰線而日後調查産業物件一切照常此種價額不下二三百萬絲毫不動實爲最好成續非其他財政機關所可及誠由各會員熱心固結所致至於路事營業不過保守宗旨當移之於交通政治上方爲遠大譬如陸海同成約八千里皆所謂政治鐵路而非單純營業可比故願會員宜有創業思想勿爲守成以自囿朱氏演說略謂名譽會長一席孫中山曾充此職孫氏嘗日在萬牲園曾有築路二十萬里之說大家以爲夢想然總計去年一年之中已結約已計畫之路線已在一萬里以上照此看來二十萬里之理想安知不爲事實啓鈐現長内務亦有一夢想之事卽測繪全國地圖是也現想分二三十年將全國土地調查測量此事非常之偉大非常之困難如於每縣設一機關將田畝水道一切測繪成一五千分之一之圖此事在今日似乎不過理想然以二十萬里鐵路之前例種種安知其辯不到耶葉氏演說略謂中國路務兩年以來繼長增高去年成績尤爲隹美京奉餘利一千四百餘萬京漢一千五百餘萬路政目的雖不在此然比之其他機關却大有進步本會宗旨有灌輸知識一條此條精神在减社會一般人之阻力李合肥當年因辦路事受攻擊最多近年以往日見其少而光復前尙有拒欵商辦種種風潮自本會會員將此宗旨竭力做去此種阻力却已大爲减殺因由社會程度日高將來照此進行必大有益權氏演說略謂凡事宜有精進力今正遊泰山之山下聞脚夫言路窄路險及登山半毫不爲勞可知凡事但取穩健主義漸進主義並於軌道上行動無不達之目的本會成立與某會同時發生意在破壞今本會日見發達不獨某會不能存立卽表示反對之某黨某社某會亦不能與本會抗衡此衆會員維持之力云云全體會員拍掌如雷會衆觀戲盡歡而散 
[白匪阻斷京漢交通續記]  
白狼之黨近日分作數股騷擾京漢鐵路自西平遂平駐馬店確山至新安店沿路皆有匪蹤八號駐馬店新安店乙站均有官兵與匪激戰駐馬店車站已被擾亂由郾城南來貨車幾被掠奪車頭司機人已中彈斃命車上執事受彈傷者亦有三人幸司機副手開足汽力始得脫險而新安店守路巡警亦被殺死二名傷一名八號由北京來漢之快慢車俱至郾城停車不能到漢漢口往京之快慢車亦只能開到明港不能前進京漢交通中阻計歷三日之久沿途電綫桿亦被砍斷至十一號京漢各車始照舊往來河南自有匪亂以來京漢路時受影響然從無如此之猖獗聞除駐馬車站頗受受損失外沿路鐵軌斬斷拆毁不少故九號匪衆敗逃後至十一號始通車先是駐馬店官兵只百餘名匪有四五百人新安店官兵只三百餘人匪有七八百以致不支後經信陽陽彰德雙方援軍趕至匪即竄敗信陽觀察使當日以該地只有北軍第二師步兵一營駐紥深慮分兵剿匪該地或有疏失曾電懇鄂督派兵往援段督因知彰德衛輝新鄉一帶新由北京調來近畿第一師之補充隊步炮四營足資策應故未派兵 
十號信陽來電云官軍與匪人於八號大戰於新安店鐵路附近自晨至夕鎗炮之聲隆隆火車不能開行夜間始聞官軍已大勝利據官軍聲稱已擊斃土匪二百名傷四十餘名該匪等已退至離新安店四十里之内地又西人來電亦云官兵大勝惟兩軍均受損傷匪軍退出鐵路向西而去鐵軌之被拆毁者幸不甚長匪退後卽赶緊修理現在京漢車仍照常通行惟開戰時來往火車遲到一日零四點鐘今日駐紥漢口劉家廟北軍司令部已奉段都督命令選派幹兵三百名　火車開往河南助剿矣聞京漢長票車十號晚七點鐘已抵漢口係本日辰刻由西平開來有搭該車者云沿途狀已平靖惟駐馬至新安間之車不能按時經過須由電話先行探問軍隊於某時車輛可以通過得覆始可開行 
又聞老河口來電云白狼之黨盛裕昌率衆竄擾荆紫關佔領電局旋　退去但電缐爲匪所斷一時尙難修復凡各處電報之經過該處者不能通過 
確山縣傳敎西人飛函漢口敎會云正月八號相離確山縣西南十二英里土匪與官軍激戰官軍被匪軍殺斃二百餘名確山縣城外西人等均於當夜由地方官保護入城九號清晨土匪已抵岔路口只離城五里確山縣城内僅有官兵三百名探聞湖北援軍於十號可到日昨此處獲匪之奸細二名當已正法倫敦會仁濟醫院醫院共收官兵及商民之受傷者計有二十七名云云按據上述則新安店之戰官兵並未全勝不過土匪已退出鐵路改覬縣城耳 
[大理克復之餘瀋]  
大理克復情形迭紀前報兹又得一訪友報告云雲南大理府實爲滇南第一繁盛區域地勢險要此次黨人楊春魁因奉孫黄指使李根源主謀倡言二次革命於十二月八號攻入城中設立僞司令部並分兵佔據附近州縣勢頗猖獗直至二十三日軍官栗飛鵬張一鯤諸君密約李福興君爲内應奮勇攻入僞司令部恢復全城先後拿獲僞軍官甚多特將軍府連日接到各屬報告錄下以見眞相 
嚴緝亂軍羽黨軍府於大理克復時通電各營隊略云頃據大理栗飛鵬張一鯤李福興等梗電稱楊春魁誤軍殃民罪難髮數現榆城恢復楊逆先逃亂黨莫春榮朱雲峯王玉清虞會雲均脫走惟生擒僞總提調董華山其僞先鋒管帶楊永華僞協司令田克勤僞總指揮廖文成劉永福尙匿趙州紅岩普棚一帶已派軍隊前往拿辦誠恐逃竄請一併嚴密查拿等情據此應仰各該營隊隨時偵察嚴密緝拿務獲懲辦勿使漏網爲要 
收復上下兩關軍府昨又接大理來電以我軍克復大理後卽分兵往攻上下兩關匪兵（下關距大理三址里上關距大理七十里實爲天然關隘匪黨駐有軍隊甚多）互戰數時幸官軍奮勇匪力不支當即先後克復然人心尙覺驚慌電請省軍星夜赴榆以资鎭撫楊春魁授首軍府頃又接一報告云此次在榆謀亂之匪魁楊春魁於二十三日爲官軍攻入時伊見事已失敗先行逃走前往瓦村藏匿其意尙有别圖不意爲我軍偵獲隨卽密派軍隊馳往瓦村圍拿詎料該匪尙在屋内用鎗竭力抵抗我軍一面還擊一面用火焚屋該匪無可逃生業已燒斃經多人騐明確死 
鶴慶城克復鶴慶州原歸麗江府管此次黨人佔踞大理後即派僞隊長王萬春帶亂軍馳往將該州佔據現在鶴慶州知事又由鄉調集團丁回城圍攻而入當將僞隊長王萬春及該黨多人一併拿獲槍斃云 
[湖北之灾異譚]  
大雷雨湖北上年大旱自夏至冬未降甘霖麥糧多不能播稱菜蔬非常昻貴省城貧民因井泉湖塘皆涸每無力購水爲炊此兩月天氣猶非常温煖疫症盛行乃十二號之夜四點鐘（卽隂曆十七日）天忽大起烈風旋卽雷電交作大雨傾盆至十三號天明始止居民以現值嚴冬不降雪而降雷莫不驚爲異事僉謂清宣統庚戍年除夕鳴雷翌年革命軍起天下大亂此說正免附會云長江涸本年揚子江水乾涸異常滬漢間往來大輪船時虞擱淺前日招商局聯益江孚二輪由滬駛漢遲延二十餘鐘始到埠據稱現在水勢愈淺九江小姑山兩旁水道僅深七尺餘且被長江上水拖駁夾板等船阻塞有江輪七艘在九江下不能上駛已有兩艘擱淺五艘停泊下錨至民船之被擠翻撞沉者不知凡幾云 
[漢商清理債務問題續誌]  
漢口商務總會因兵焚後債務問題不能解决日前擬就理債草章召各商開會公議各幫以其對待錢帮獨寛大爲反對兹各帮商人復自行在藥王廟開會擬請商會開會冉行妥議辦法商會不允謂只能將草章不妥洽處删改不能重新起草各商帮因復於十一日大藥王廟開會公舉代表陳宜三王禹亭樊步青諸君赴商會磋商修改草章條件以期和平解决 
[鄂省財政機關]  
征收局全國財政開支之源惟賴征收機關收入爲挹注經濟之盈絀視征收比較爲定準近今以來國帑日虧勢難持久且鄂省征收甚形短絀自吕省長王國稅廳長視事後對於財政收入機關大加整頓嚴訂取締雙力併進日事改革所有鄂屬各征收機關一切獘端力加掃除昨吕省長據國稅廳報告謂客年十二月征收大有起色各征收局收入之稅欵總數已較前增至一千七百餘串所解稅欵亦甚踴躍云云吕省長閱之甚爲欣悅謂鄂省財政前途必能日見寛裕云 
官錢局該局爲鄂省財政存儲機關週轉巿面活動經濟均惟該局自賴中央以整顿財政起見擬將該局改組銀行又以經費空虚勢難著手特令高松如來鄂督辦籌畫進行刻下高君已由京起程蒞鄂不日即將視事是以吕省長對於該局存儲各欵甚爲注重以交接期迫應加清理除於日昨委派王茂卿司長會同該局總理魏之綱切實先行查核外并以該局存有未繕官票二十萬張如待移交下手恐生延誤特飭魏總理速行趕繕完齊以完經手之事昨經魏君添延寫生多人盡夜趕繕云 
造幣廠鑄造銅元所以流通巿面鄂省造幣廠爲一最大機關每日鑄出銅元足以敷用惟近來軍餉浩繁又值收燬紙幣之際需用銅元爲數甚夥較前支出頗形擁擠現新任廠長爲整頓内容增廣鼓鑄起見擬將廠内各項機關大加擴充改組添僱軋花鑄造各工師以爲多鑄銅元地步日昨已將當五當二當一三種銅元一律停鑄均令改鑄當十銅元可得多出數千餘元之譜惟廠内存銅無多特呈請省長購辦雲滇銅塊二十萬磅四鄂以便加工赶造云 
收回紙幣處收回紙幣實行已經數月焚燬之 
 
 
 

Page 7

 
 
數已達一百四十一萬三千九百三十六元之多現在兌換處取消所恃爲收回之機關者僅各徽收賦稅之局署但刻下因官票難資周轉已將員辦改爲七成紙幣三成官票（武昌稅局所發月　即如此配搭）說者謂此舉雖出權宜竊恐長此以往紙幣又必永久流行其收回之希望將成泡影矣 
[地方通信]  
[松江]  
省立第三中學畢業松江中學校去秋改歸省立爲第三中學校其四年級學生二十五人上學期終舉行畢業考試呈由省長核准畢業於一月十一日行畢業式首由校長楊鼎復君按名授　並致誳詞略謂中學校主旨在造成健全之國民爲社會之　導諸生畢業後宜勿自視過高致離社會次由敎育司長黄炎培君訓詞大旨謂畢業生中有志升學者須考察該校内容勿驚虚名勿狃遠近其他經營事業者亦宜時時濳心學問以補不足　宜崇尙勤樸以挽頽風云云來賓賈豐臻君顧稼軒君亦相繼演說末由畢業生代表答詞秩序頗爲整肅云兹將畢業生姓名錄後李奎璧陳維辛裴勉葉人騦潘雄飛支錫光范崇衡金端章張永業張仲明張承浚王宗淦馬錫祉蔣鼎成費克明孟德銘于淵曾錢華生葉昌祚秦之銜沈貽易葉世常趙浚朱學俊費恩湛 
[鎭江]  
鎭巿保衛治安之佈置鎭巿謡言百出巿虎杯蛇驚惶萬狀遂由駐鎭第五師二十團張團長及鎭郡各防營官長會同永陸巡警傳戒嚴令各崗警一律荷鎗遇有形跡可疑者盤查十分嚴緊軍警商團輪流梭巡頒布口號保術治安卒賴其力兹復由縣知事出示布告居民禁止燃放爆竹藉防火患以杜驚疑云 
鎭埠痘疫流行鎭埠冬令亢旱雖連日稍得微雨然時入三九轉形温暖民間小兒出天花者每致無救城鄉有小兒之家傳染甚多死亡相繼良由冬行春令加以嬰兒及早種痘之法不甚講究以致一遇天時不正痘疫發生易遭殤殁良可惜也 
[揚州]  
剿辦寳應土匪計畫江北揚屬寳應縣知事李君於日昨與縣議會議長等議定縣境患匪緊要次要地點及出發路程聞以射陽趙家河夏家集王通河等處爲首先出發之地李知事當於午後偕同議董等齊至駐寳浦軍行營面晤營長等提議剿撫力法一俟布置就緒即行出發云 
徐軍统之遺愛難忘丹徒徐故軍统懷禮回籍安葬已紀前報兹悉徐靈櫬由揚發引揚人聞之必欲留徐棺柩葬諸徐公祠以爲永遠紀念徐氏以奉太夫人之命回里安葬不敢有違特爲調和之計將徐之原柩預於十四號夜問運回鎭江聞祠中留一衣冠墓卽築槨安葬該祠以遂刋人紀念云 
[武昌]  
美人要求設立漢陽鎔鐵所　漢陽鐵廠從前每年供給美國太平洋沿岸各工廠之銅鐵計六十八萬噸曾經訂立合同源源輸運自武漢起義南北大戰漢陽大化鐵爐損壞之後每年所出銅鐵僅敷日本工廠之需不能運及美國美國資本家刻已懇其政府向中政府提議要求另於漢陽建設　廠專採大冶興國之鐵　煉運往美國定名爲美國駐漢鎔鐵所與中國漢陽鐵廠各立門戶以示區别聞中政府已經駁絶不允所請美商猶要求不已云 
福利公司取消福利公司者係承攬奉鹽運銷鄂境之大營業也其股東爲鄂巨紳以每引值銀九兩之奉鹽運鄂銷售價二十七兩每年報効四十萬金於政府可獲利一百餘萬漢口榷運局長張道生久欲　消之而力有不遠近爲段芝泉都督所聞特電大總統熊總理即日將福利公司承攬奉鹽案取消另行由官借運蘆川盬濟鄂所有福利續連之鹽一萬餘包已由火車運至信陽並飭運回奉天該股東連日函電求請挽回槪置不復 
[天津]  
進步黨開會紀前日下午四鐘進步黨天津分部假城議事會開成立大會會員到者約一百餘人公推趙君可爲臨時主席報告開會宗旨并謂前由職員會公推閻君潤章爲部長林君墨卿黄君煥卿爲副部長旋由閻林黄三君登台宣言就職後由進步黨特派員郭春清趙君可并黨員王少蓮籍忠寅孫子文相繼演說舉振鈴　會 
[秦皇島]  
唐山工房失愼慘劇秦皇島埠唐山煤礦分局向需華工爲之　煤常有數百人聚宿食等事僅一工房之内詎陽曆年終前一日夜三句鐘時該工房突遭火災霎時間施救不及燬斃華工二十六名之多災後慘象令人不堪入目探其原因是夜有數十名工人裝船夜半歸寢作炊食畢就寢遺薪炊所致遭此禍云 
要件 
[張總長道制草案（五）（續）浙江]  
浙第道治杭縣杭海甯富陽餘杭臨安於潛大雷即新城今改紫溪即昌化今改嘉興卽嘉禾舊用府名 
嘉善海鹽崇德卽石門今改平湖桐鄉吳興長興德清吳康安吉孝豐蕭山 
右浙海道原屬杭嘉湖三府兼得紹興之蕭山凡轄二十一縣治所設杭縣舊爲浙江省會 
甬海道治　縣鄷慈谿東部即東化今改鎭海象山南田定海紹興諸曁餘姚上虞嵊　即新昌今改臨海黄嚴天台仙居寜海回浦卽太平今改卷　　道古甬東　原屬甯波紹興台州今除蕭山改隸外凡轄十九縣自錢塘江口以南爲南嶺支脈所盤紆故沿海多良港今自錢塘江口以迄　　凡沿海之可以設治者皆設治焉所以引起内地之民得有海洋之觀念爲置　之况爭焉耳治所設鄞縣舊寗波府治　通商大埠 
夥東道治富春富　即建德今改淳安桐廬遂安　昌分水金華蘭谿東陽義烏永康武義浦口湯溪衢龍游江山常山開化 
右夥東道地居黟山之東爲錢塘江之上游金衢之氷皆歸之順流以會於富春水勢愈盛終歲可以通舟故當於天台黟山之間自爲一區域原屬金衢嚴三府凡轄十九縣治所設富春舊嚴州府治 
甌海道治永嘉永嘉瑞安樂青平陽秦順玉環 
麗水青田縉雲松陽遂昌琉華卽華龍泉今改慶元雲和宣平景寗福鼎霞浦壽寜福安 
右甌海道古甌越地原屬温處二府兼得福建之福鼎霞浦壽寕三縣凡轄二十縣福寗府三縣地負大緒山切近甌江又皆近海改隸最便治所設永嘉舊温州府治亦沿海大埠 
[福建]  
閩海道治閩侯侯閩侯古田屏南閩清鎭即長樂連江羅源永秦即永福福清寗　德南平將樂沙村即沙復古尤溪順昌建甌建陽崇安浦城政和松溪邵武光澤泰寗建寧 
右閩海道古閩越地原屬福州建甯邵武延平興化五府兼得福甯之寧德凡轄二十五縣治所設閩侯舊爲福建省會 
際海道治思明思明晋江武榮即南安惠安安溪同永安龍　卽德化大田龍溪漳浦南靖長泰海澄龍巖漳平甯洋莆田仙遊永安歸化甯化清流 
右際海道地踞夾漈山東面大海原屬漳泉興化龍巖今除雲霄詔安平和三縣改隷外兼得延平之永安汀州之歸化清流寜化三縣凡轄二十三縣治所設思明卽厦門島閩海要口也閩人之謀生海外者皆於此放洋焉 
揭海道治汕頭海陽豐順潮陽揭陽饒平惠來 
大捕澄海普甯南澳梅長樂高昌卽興甯林子卽平遠程鄉卽鎭平诏安雲霄平和新羅即永定武平長汀連城上杭 
右揭海道城踞揭陽嶺之東原屬潮州嘉應兼得福建之詔安雲霄平和永定上杭武平長汀連城諸縣凡轄二十三縣汀漳潮嘉天然一區域民俗語言亦皆相同自當合爲一道惟金峯以北諸縣距汕頭太遠汀江上流又不可以通舟故仍隸際海治所設汕頭亦沿海通商大埠也 
[雜評二（默）]  
庚子拜經會欲挽救人心保存國粹而重經是也重經必須力行力行必先講讀故講讀亦是也而必拜之者何歟拜之者曰經訂於孔子孔子生於庚子庚子日之拜經所以重孔子也然則拜經之用意不過與今日議祭天祀孔案及西敎聖誕節誦經同一用意是亦爲尊孔者之一見解而必又以英人破定海聯軍入北京兩事均出於庚子而傳會之何耶夫雪國恥與拜經果有何關係耶 
鐵路協會懇親會鐵路協會之穀必以謀中國鐵路之發達也今中國之鐵路亦可謂多故矣歸成路也洮南路也滇鄂路也膠高順濟路也滇越支路也或則借欵建造或則外人要求均與主權有莫大之關係而防弊尤要於創業懇親會諸君處兹鐵路新　流中亦曾綢繆及此以稍盡其協助之責任耶而猶競作滑稽語也何爲 
鄂中災異譚中國承兵亂之後民力凋敝何堪再有凶荒令長江水涸阻礙行輪而鄂中且因久旱不能種糧疫癘盛行近忽大雷兩冬行夏令人民惶恐謡言又紛起矣嗚呼天何厄我之甚耶雖然若日本櫻島之大地震者又何以堪 
 
 
 

Page 8

 
 
   
 
 

Page 9

 
 
 [Ｇ> 
[這個這個！是這個！四萬萬國民好用稱讃的就是這個双美人洗臉粉]  
凡臉上頭髮身躰各部用本粉洗濯去垢增光其効驗如神誠爲二十世紀翹然獨步之化粧品也　怪不得比甚麽上等的洋胰子實在好的多了　總經理上海河南路東亞公司 
上海彭壽堂獨秘人參鷄血籐調經夢熊丹續嗣最速世無其匹乃婦科却病廣嗣秘寳也幸勿錯過 
[真正婦科調經種子秘寳]  
本草載鷄血籐爲婦科續嗣秘寳大補氣血經治百病凡婦人多年不育者服之無不一索而得有奪天造化之功惜眞者難得本堂不惜工本選取眞鷄血籐人參並各種滋補貴品六十四味製成調經夢熊丹妙在王道取勝絕非覇烈燥藥可比功能調補婦人衝任之血平定肝鬱之氣豁痰止咳潤顔壯筋滋隂煖宫止帶定痛倘求子心切連服三旬不使閒斷包可如願以償素未生育之婦服後立能誕降嘉種晚年經斷血枯服者竟能生珠旣孕服之定舉雙雄誠屢試屢驗之妙藥非同市上大言欺人者可比兹特撮其治病最爲奇效者列後　一治婦女氣血兩虚月經不調不能成孕　一治氣虚不能攝血經水過多或崩漏不止　一治多年不孕或孕後疏歇或遇懷孕輒被小産　一治月經停歇或似有孕或疑閉經　一治身壯血熱月經先期或痛或澁腰痛腹痛　一治肝火太旺多怒心氣常痛　一治白帶白淫經年不止　一治經期不定血色不常頭暈眼花腹腰刺痛四肢無力精神怠倦　一治氣鬱不舒心跳多夢盜汗自汗不思飲食以上各症眞有萬試萬靈藥到病除之功惟閨女孀婦服此恐産無父軟骨之子切忌每料八元半料四元　　上海彭壽堂藥房在河南路七號交易 
[戒烟諸君注意]  
本社戒煙新藥係浙江全省戒烟總局局長兼技正徐錫驥先生所發明半年以來完全戒絕者已達二千餘人尤喜戒時不服吐瀉等藥眠食如常七天斷癮絕無後患前由張謇湯壽潛兩先生提倡勸令徐君在上海開辦新藥戒烟社並呈浙江都督朱移咨江蘇都督民政長飭令上海行政各機關通佈廣勸以達禁絕之目的再徐君著有戒烟必讀一書凡關于鴉片中毒理由戒烟方法無不詳載每册定價洋一角戒烟新藥定價大盒十元中盒四元小盒二元 
○總發行所上海清和坊西弄對門浙江路七百七十五號門牌新藥戒烟社各埠總經售處天津日租界謙盛祥綢莊○山東濟南商埠潤昌號○蘇州青陽地慶昌酒行 
天下馳名○種子仙丹○靈騐無敵○鋪在上海二馬路中市西鼎新里内交易○若服他家藥不靈請來一試虚言欺人罪我惟天 
[京都天寳齋人參鹿茸靈芝野术海狗腎扶陽種子衍慶丸]  
本草云海狗腎一名膈肭臍其性大爲扶陽煖腎養精堅固一切諸虚百損五勞七傷夢遺滑精腰酸骨痛四肢無力服則立騐本齋獨得秘藏良方用眞正吉林老山人參關東鹿茸海狗腎並各種滋補貴品上藥君臣佐使相配製成此丸藥性和平不燥不熱四時可服專治男子陽痿不舉舉而不堅堅而不固或精薄如水精冷如氷或未交先洩洩而不射雖年輕損傷體弱之人服之轉弱爲强雖白鬚老翁久服陽足宛如幼年藍田種玉左券可操扶陽種子功效甚速此乃本齋獨得秘寳非他家大言欺人毫無實濟者可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸種子固十分靈騐敢稱第一誠非誇口每料雙料二十兩洋三十六元每兩二元每盒洋五元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照碼九折壯陽煖腎種子膏每張一元○又婦科續嗣降生丹此丹專治婦女經期不調前後愆期赤白帶下子宫寒冷久不受孕等症服之功能調經旺血煖宫止帶凡婦女望子者苟能連服一月中途不間斷即可懷姙如反掌之易素未生育之婦服後一舉成孕旣孕服此必成雙胎此丸功力極大閨女孀婦忌服服則必産軟骨無父之子切忌切忌○價每料十六兩洋八元半料洋四元遠近函購托郵政局穩妥信局愼防作弊○另有扶陽第一海狗腎每條洋十元功勝鹿茸十倍京都天寳齋啓 
[上海藍裕昌土棧廣告]  
本棧向在香港今分設上海寳善街棋盤街口朝北石庫門面開張提選大小洋土門莊開剪零躉批發價比别家公道貨亦頂高如蒙　貴客賜顧請認明牌號庶不致誤　本棧主人謹 
[英界義大土棧零躉批剪廣告]  
本棧在五馬路正豐街兆貴里口洋檯朝南石庫門面開張提選頂尖大小洋藥躉批零剪概照原箱發客貨眞價實童叟無欺如蒙　惠顧祈注意焉 
[昌世學堂招生廣告]  
本堂開辦迄今歷有年所成績頗著今年假後新正添設學額以期教育普及起見現定陽歷二月十一號開課有志向學者速來報名餘額無多幸勿因循自誤如欲詳細章程來堂面取或寄郵票二分即當寄上此啓　虹口外虹橋下蓬路一號 
[存濟局周文卿治小便腫爛白濁横痃聖手]  
余酒後誤入花叢忽焉下身染毒初起尿管刺痛白濁淋漓不休患有二十餘天誤請無經騐之庸醫投以不相當之藥更劇於前小便管底竟爛其半兩傍突起横痃便毒腫痛異常日益加重服藥罔效　嗣蒙我友指示六馬路朝陽萬年樓茶館斜對門存濟局周文卿先生毒門擅長請爲包醫　當服先生秘製丹藥内服外敷立刻止痛未經一星期龜頭漲肉新肌立生横痃魚口逐漸退消險症可畏全愈何速此眞先生當世名醫也　良用欽佩蓋滬上醫家林立丸散繁多試之竟無實效惟存濟局周文卿先生功效如神首推海上第一名醫也　先生祖居滬上九世於兹臨症百餘年苦心研究精益求精無論至重至危毒症四肢疼痛梅瘋癱痿透頂爛鼻龜頭腫爛均可包醫限日全愈出立保單逾限不瘳可還原洋每日門診隨到隨看奏效神速醫資從廉　先生誓不用輕粉水銀倒提升藥如用僞藥終身不振患毒同胞幸勿交臂失之　該局秘製珠黄下疳散　珠黄掃毒丸　立止白濁丸每盒一元　横痃魚口立消膏每張一元　横痃内消丸二元　本埠北石路大興隆鞋號李坤浩謝 
[崔濟方醫生包醫痔漏症]  
此症市上所售丸散甚多往往無效○本醫士眞有家傳靈驗方法試者莫不奏效如神無論新久惡痔或他家醫後不能斷根均可包醫包愈連根脫落永不復發敬告患痔者速來醫治以免終身受累○另備痔瘡内消丸外搽藥每瓶各一元以便遠處函購原班回件不悮○英大馬路北首貴州路逢吉里○清芬堂醫藥室啓 
[競化新劇社]  
假座四馬路青蓮閣隔壁　夜戲　優等四角頭等三角普通二角價目 
每晚七時開演加演電光五彩影戲　醉俠　呆呆　俠民　西冷　憐娥　紫霞　人痴　魂遊　微笑韻客串仙大錢　金鐘　霓裳　愁痴　小丹　隨便　鐸聲　白了　柳村 
好好　含笑　憂世　紫梅　麗琴　和玉　龍精　一喜　漢玉　鳳雁　亞樵　溪釣 
受欺　逍遥　坐花　收舊　獅英　鏡影　猛雄　愛新　醉月　竹影 
全體會員合演　廿二夜　兩代巧緣　廿三夜　主婢易嫁　廿四夜　親妹害兄　 
廿五夜　怨寃奇緣　廿六夜　妓女復仇 
[醒舞臺]  
特請超等文武鬚生　小任七　 
念三夜　花蝴蝶　念四夜　四杰村　念五夜　武文華 
[（祖傳秘製）　廣東鹿芝館自萬應如意油名如假包換]  
本館祖傳始創自製萬應如意油扶正抑邪性和功峻内科外科俱治或搽或食隨宜無病能分益諸經有病則各呈其效馳名已久經騐良多眞爲濟世之慈航護身之至寳也氣味清香與别家不同請嘗試之每瓶一元○五角○一角○五分○三分○自甑薄荷油萬應玉樹神油價同上薄荷錠每錠三角○舖在上海英老巡捕房對門分設杭州清河坊蘇州閶門中市 
[大舞臺]  
念二夜戲價目　二等正廳三角　三層包廂二角　頭等正廳五角　特别包廂七角　日戲價目　二等正廳二角　三層包廂二角　頭等正廳三角　特别包廂四角 
七歲紅　日戲　武松殺嫂　夜戲　曾頭市　李春來　日戲　戰合肥　夜戲　河澗府　賈璧雲　日夜　烏龍院　夜戲　雙紅梅閣 
小如意　日戲　迷人館　夜戲　雙紅梅閣　趙如泉　日戲　烏龍院　夜戲　三本四本新茶花 
[第一台廿三禮拜日日戲]  
特别包廂四角頭等包廂三角官廳四角正廳二角二等一角 
楊瑞亭　討魚稅　八歲紅　銅網陣　盖呌天　武松打店　張德俊　割髮代首 
吳小松　吳小石　雙打花鼓　小楊月樓　粉菊花　十八扯 
[東京活動影戲園]  
開設在美界乍浦路中西書院北首第一百十二號門牌 
本園開幕以來所演各片莫不光明新奇久蒙各界歡迎有目共賞故本主人格外注意不惜重金特向外洋各廠定製各色異彩風景歷史爭戰滑稽偵探愛情等片刻已陸續到申每逢禮拜二五全行更換新片務請各界諸君光臨一觀方知言之不謬矣 
第一位股東　好勝詈駡　英國牧羊場　外行教獅子　著名美女　 
頭二三本英國戰史　價目　登樓每位三角　頭等每位二角　二等每位一角 
[南市新武臺]  
特請京津山陜蘇滬優等文武坤角　甲寅元旦日夜開演 
[第一台禮聘内城最著名客串　汪劉二派鬚生　客串　張處]  
最優等著名客串張君係官家子弟所唱鬚生能以汪劉二派融和貫通故其聲調圓轉時如珠走盤高朗時如長空鶴唳眞近今罕得之人才本臺主親自到京物色見其技藝優長故特託友再三央請方蒙俯允並帶著名琴師孫怡雲同來卽此可見其技之長矣今卽日來申特此預布 
[第一台二十二夜特煩倒串好戲]  
小楊月樓　串司馬懿　粉菊花　串孔明　空城計　蓋呌天　串東方氏　焦慶利　串王伯黨　陳嘉祥　串旗牌　李少棠　串了環　虹霓關 
吳小松　吳小石　小丑　八歲紅　二娘　楊瑞亭　大娘　馮志奎　小生　雙摇會　王瑞雲　青面虎　祁彩芬　高登　李德山　花逢春　拿高登 
 
 

Page 10

 
 
本埠新聞 
[棋盤街暗殺案七誌]  
恐嚇丁汝霖 
拘獲嫌疑人 
商務印書館總統理夏粹芳君及前清閘北巡警總統局參事夏輔宜之胞姪夏廣仁於十號夜六時半同被山東人王慶瑞暗殺於棋盤街該書館發行所門音當由夏君之小馬夫胡有慶協同總巡捕房中西探捕將王追獲解送公共公廨訊供不諱並在捕房連日經五十號西探總目安姆斯脫郎與刑事檢查員侃克君將王帶至大寫字間詳細盤詰仍供由某某等允給巨欵主使將夏暗殺並將各人姓名庽所供明現捕房已從事調查矣至昨報所載商務印書館擬奬小馬夫胡有慶每月洋六十元一節續加探訪尙未可據爲定論蓋以案未定讞究應如何奬勵之處尙雞核定耳 
又聞此案發生後有住居泥城外孟納拉路二十五號洋房内之丁汝霖迭接匿名信函均係恐嚇之詞據云因夏間夏粹芳等請派洋兵至閘北保護丁亦列名簽字之故丁得信後即請總巡捕房派探邵和均前往保護並請新閘捕房加派暗差華捕兩名至住宅前後查察以資防範 
至前日傍晚有身穿西服者兩人在丁丁住宅週圍探望約有一時之久當被五百八十二號暗差華捕查見上前詰問適新閘捕房二號副捕頭經過亦向二人盤詰言語支吾即着一併帶入捕房詳細研詰據身材長大一人聲稱名江國春係南京人移居揚州於陽曆十月初旬來滬寄寓天津路永裕公客棧内已有二月於上月底曾回揚州復來因與友人經過是處不知何事被拘又據矮小一人聲稱原籍雲南名奚中鼎前年光復時由　統軍移駐南京預備北伐迨臨時政府成立　解散於本年七月間來滬寓居山東路（即望平街）全升客棧内與江前在漢陽相識昨在途遇見並不規則行爲捕頭得禀當在二人身畔搜查一過並無違禁之物諭令暫行拘留即飭華探毛伊文恊同二十一號西探卜羅司等分往永裕公全升兩棧檢查在江等行李内檢出黨人僞印僞札以及委任狀票布並往來信件當卽帶回捕房禀明捕頭諭飭嚴行收押昨將二人連同僞印票布信件一併解送公共公堂請究 
孫襄讞即會同英領哲君升坐樓上公堂研訊先由二號副捕頭偕五百八十二號華捕上堂禀明前情繼由西探卜羅司禀明協同華探至江等寓所抄獲各種証據各情形畢即據丁汝霖上堂操西語禀訴大旨謂自夏君被人暗殺後迭接匿名郵信語多恐嚇昨晚又接一信言至此即將此信呈堂請察信内關係並未禀明堂上察閱後亦不宣佈聞係責備不應與夏請工部局派洋兵至閘北保護堂上乃命將被告二人帶案研詰據江國春供稱昨欲找尋友人鄧國核及聯英學會因不識路徑與奚在彼徘徊又據奚中鼎供與在捕房所供相同復據西探卜羅司禀稱查江在捕房時並未言及找尋友人鄧國楨及聯英學會之事所供不實請爲明察英領哲君向江等諭曰爾等是否革命黨江等答稱我等均非革命黨亦不知革命黨名稱哲君聞之大怒以此等答復殊屬刁狡復諭曰一經訊實自當按律嚴辦遂商之孫襄讞判江奚仍帶回捕房聽候查明於下禮拜五澈究 
[又有約期起事之謡言]  
升授陸軍第四師第七旅旅長臧致平近聞外間謡傳潛匿滬地各黨人定於本月二十二號再圖起事臧以此種謡言明係匪徒揑造希圖摇惑人心乘機刧掠現届舊曆年關正值商民結賬之時尤恐無業游民及散兵等潛伏荒僻之處擾害行旅自應嚴加防範並以製造局西栅馬路以及邊碼頭二處係爲西鄉及浦東等處鄉民來滬必由之道爰特諭令海陸軍警察隊長王雅泉君自昨日爲始轉飭高昌廟二十二崗各警兵佩槍配彈認眞站巡一面命令所部三營各派士兵二排日夜分作三班每二十二人各俩槍彈隨同崗兵在製造局四圍馬路往來梭巡以保治安 
又聞鄭鎭守使以近日又有謡言謂有黨人濳赴浙江約期起事故於昨日令傳一二三三營魏周高三營長到署飭派軍隊分赴要道防範現一營魏營長已派步隊二排至浦東白蓮涇張家洪各處渡口駐防二營周營長調撥衛兵一排至南巿滬杭火車站防守三營高長調派馬隊十四匹在製造局東西要道巡防以絶黨人去路所有内河及各小港另由鄭君撥派暗探多名分往調查 
[協緝往來浙滬之黨人]  
浙江都督朱介仁君訪聞近有黨人六十餘名專在浙滬兩處秘密往來希國起事故將各黨人名抄錄移請上海鎭守使鄭汝成君聯絡偵緝免生事端 
朱都督又聞革命先烈徐錫麟之堂弟徐錫藩近與沈培志范鴻生等在紹興等處集衆開會並運動警界希圖約期起事現又潛至滬上暗通黨首私運軍械故特派稽查員馮介梅帶同偵探四名持文來滬並將徐之照片投呈上海鎭守使署請即派探協緝 
[偵探查復黨人蹤跡]  
上海鄭鎭守使訪悉此次在蘇失敗之黨人黄新泰業已濳逃來滬匿居虹口某旅館内因特派探秘密偵查兹據復稱黄確在該旅館内行蹤極爲秘密且有前充上海軍官之陳某等多人亦在其内韓恢因在日本旅費浩大亦匿該館等語現聞鄭鎭守使已商請楊交涉員轉商領事團設法拿辦矣 
[探報起運軍火之密謀]  
上海鄭鎭守使據偵探報告偵悉黨人所購某國軍火現擬在浦東沿海灘一帶私運登岸請即嚴查防範等情鄭鎭守使當於前日密令浦東步隊第一營嚴密查緝昨聞該營廖營長已派營探謝廷發等六人會同該營排長黄少聲於昨日由東溝營部出發馳赴沿海灘之高橋川沙南匯奉賢沿護塘直至江浙交界之湖蕩塘等處密查矣 
[政府派員調查砲台]  
政府以中國各處炮台亟宜調查已派李祖植赴蘇陳晋赴皖朱次璋赴贛朱銘瑶赴鄂江紹源赴浙程經邦赴粤分往調查所有調查事項聞有數端一各砲台經兩次戰事有無損壞二各炮台之砲位鎗械是否一律三各台於戰時平時防守之辦法四各台駐軍是否一律整齊現參謀部已電致上海鎭守使轉行淞澄要塞司令吳長植一俟委員蒞止妥爲接洽云 
[添調砲目砲手]  
海軍總司令李鼎新君邇因所部各兵輪尙須添補礮目礮手商由南京海軍學堂總敎員調派敎練員徐鳳高及海軍畢業生八名練軍礮手十二名於昨午乘滬甯火車來申至南巿製造局禀見李總司令聽候分撥 
[日本學生參觀軍械廠]  
昨有日本學生一百十七人於午前十點半時乘坐拖駁二艘以小輪拖至製造局碼頭起岸先期由該國海軍少將黑井君向鄭鎭守使介紹准予參觀各廠當由鄭鎭守使延入客廳茗談片刻旋即派員導引該學生等分赴各廠參觀嗣於十二點半時仍乘原船而返 
[鄭繼俊怙過不悛]  
湘人鄭繼俊前在斜橋馬路小屋内私藏軍裝曾由鎭守使署工夫隊傳隊長查獲解究判押二月期滿省釋在案詎鄭繼俊前日又潛至三十七團空營房内偷竊軍用物品被工夫隊正目郭正榮人證並獲解請鄭鎭守使發交軍法處訊辦 
[警察分廳長履任]  
閘北三區署長徐國樑四區署長崔鳳舞奉民政部委任爲南北兩巿分廳長已記前報兹悉徐崔二君已於昨日分别履任視事所遺三區署長一缺已由薩督辦委任董希賢字榮卿四區署長一缺委任解恩貴字福臣承乏亦於昨日到差接事 
附薩督辦訓令崔分廳長文照得前穆廳長辭職一時遴選乏人所有廳長任務由本督辦暫行兼攝現在滬南閘北兩分廳已經成立本督辦未便再行兼攝所有近數日内辦理未完事件卽交由該分廳長移知閙北分廳轉行各署分别辦理事關重大者仍呈候本督辦核辦 
[分派司法科偵探]  
南巿警察廳司法科探目汪銓現由薩督辦調至閘北分廳承值其所部偵探六名酌留周敦本余巧福沈友根三人仍在南巿司法科辦公尙有李廷才陳寳元楊錫生三人則撥至北巿司法科辦事昨已分别上差 
[薩督辦定期校閱]  
淞滬警察督辦薩鎭氷君自兼攝廳長後查得所部六區曁各分署巡警程度不齊應即分别考騐以定去留兹定本月十九號卽禮拜二上午九時傳知南北水陸各警察在南巿圖書公司舊址操場聽候親自校閱擇其年力精壯者升充巡長其有不合者一律送所敎練以資整頓 
[薩督辦察看拘留所] 　 
淞滬警察廳拘留所向在南巿第一區署内昨日午後三時薩督辦特偕南巿分廳長崔鳳舞總務科長張錫純行政科長顔璧城親詣第一區署察看拘留所當由該署長龔颺生引導視察一週薩督辦因現值嚴冬所中各犯未免寒冷令於所門加以門帘俾禦寒冷又以該所爲拘留人犯重地令在所門外加以鐵練以免疎虞飭卽照辦云 
[撤銷購土交涉之原判] 　 
鄭洽記土行鄭仲洪前因陸丕善定購烟土兩箱延不出貨控經上海地方審判廳判决賠償損害後因陸丕善不服邀請馬國文律師赴蘇州高等廳上訴兹經該廳民科長蕭敏君督同張清澤徐麟祥兩推事開庭審理業已辯論終結於前日令行上海地方審判廳知照矣判决書錄下　（主文）原判撤銷陸丕善對於鄭仲洪無賠償損害之義務訟費着被上告人負擔（理由）上告人不服之理由以就兩方往來信件陸其標函託鄭仲洪探聽土價以便定奪尙無決定買土之意鄭仲洪復函則稱已代進洋行大土兩箱代進云者顯係代理行爲乃三面關係第三者即老沙遜洋行今據老沙遜覆函八月初四日及前後數日内鄭洽記並無代定大土兩箱之事實其行爲絶對不能成立等語被上告人辯稱鄭洽記土行在申開設已數十年與居間介紹之掮客及專事過行抽用之牙保逈不相同非仲買人代理商之性質如謂目的物不存在則必上告人備銀囑出無土可交方可謂之目的物不存在及詐欺行爲等語查本案解决之點當間兩造呈訴事實在法律上究屬何種行爲如謂爲代理商則必爲一定之商人平常屬其營業之部類爲商行爲之代理或媒介今則兩造職業一爲醫生一開土行非代理商可知如謂爲仲買人則必以他人間商行爲之媒介爲業而被上告人固不以此爲業者非仲買人又可知如謂爲代理行爲則代理人之意思表示必發生本人與第三者之法律關係本案乃爲上告人與被上告人雙方關係並無第三者出而主張權利非代理行爲更可知本廳查閱兩方往來信件鄭仲洪函稱已代進洋行大土兩箱價銀四千二百兩陸丕善覆函謂當接洽照記是爲當事者雙方意思之合致直接賣買行爲蓋賣買爲諾成契約無一定之方式也代進洋行大土兩箱價銀若干云者乃表示賣買票的物之所由來及其種類數量價額非以洋行爲賣買行爲之主體也然賣買原則當事人之一造移轉物産權於相對人相對人支付其代金而生効力故必以賣買標的物之存在爲前提若標的物不存在賣買行爲即屬不能成立本案鄭仲洪函稱代進洋行大土兩箱始終未將標的物移轉於相對人及起訴以後始確指爲老沙遜洋行又不能提出定土洋行之證據原禀内曾言但間有無定土之事無則誣告有則陸當出土迨向老沙遜洋行調查已證明無定土事實合前後而觀被上告人迄不能證明洋行兩箱大土之所在謂爲標的物不存在夫復何辭原判令上告人賠償損害殊無根據蓋本案賠償損害必先證明洋行兩箱大土之存在購入價額若干厥後因上告人延不出土保管料若干或將原物出售損失價額若干而後有賠償之足言今則標的物不存在卽賣買行爲不能成立上告人自無賠償損害之義務基上所述撤銷原判如主文 
[謀殺親夫案辯論終結] 　 
張錦青即張金金與張管氏通姦遽將氏夫張錫根謀殺將尸掩埋花園中由尸兄張錫生查明投報地方檢察廳將尸起出派員騐明並將姦夫淫婦預審明確起訴同級審判廳於昨日午後四時由楊庭長會同端木推事及陸檢察官陳書記官開庭辯論先據尸兄張錫生訴稱寳山縣張三橋人今年廿八歲已死錫根是我之弟查我弟於舊曆十一月十一日下午被害但當時民人未知惟弟出外時曾言往張金金花園找尋伊妻至夜未歸次日民人前去察訪中途與弟婦相遇其時因不知我弟有變故未招呼迨到花園向金金再三詰問始知我弟已遭謀殺爲此具報請求究辦張管氏供年念六歲嫁錫根爲室已有五年自姑死後夫兄與嫂嫂時常唆使丈夫與我口角因此不睦張金金雖與我認識從前並不來往直至十月初三日始與成姦後來續歡二次十一月十一日氏適在金金處丈夫前來呼唤逼令同回氏不允被其掌頰旋與金金爭執金金將夫打倒在地氏即將石灰塞入口内迨夫死後由金金一人前去掩埋氏因畏懼故未幫助張金金供年三十八歲在花園中爲園丁張管氏夫婦不時口角迭經小民解勸令其回家和好十月初三日始與該氏通姦十一月十一日該氏又來花園中取花逗遛不去適伊夫尋來先與該氏爭論後與小民爲難小民將手一攔詎錫根倒地頭顱碰破流血不止小民乃义住咽喉該氏復將石灰塞入伊夫口内以致身死是實旋由陸檢察官將預審情由當庭陳述並聲明此案兇犯不分首從罪當共同嗣由選任辯護律師金鴻翔起言曰此案張金金謀害之罪當然成立無辯護之理由但張管氏之罪應當酌减問官復一再駁詰供詞如前判張金金張管氏分别還押張錫生退去聽候宣布判决 
[電車公司添設貨車] 　 
南巿華商電車公司總理陸伯鴻君以該公司之車已通達滬嘉車站商民來往咸稱便利惟各商家躉件貨物不能載運如雇人力車或小車推運終嫌遲滯是以添設貨車兩輛從十六舖運貨至車站往返便捷已由滬嘉車站公益轉運公司承包經理即在十六舖地方設一運貨公司收付各貨前日已開始拖運矣 
[塡浜築路之工程] 　 
華商電車公司墊撥工費將十六舖橋小浜塡平改築馬路利便交通兹其工程現已及半昨聞該公司已將鋼軌電桿等材料運往彼處预備鋪設矣 
[北京開辦電車之取法] 　 
北京交通總長查得京師地方前有某巨商發起開辦電車至今尙未竣事所費資財已達數百萬而上海華商電車公司開創未久已日見發達是以電致總理陸伯鴻君迅即赴京以資臂助聞並須在滬設一溶化鋼鐵大公司俾以後鋼軌材料可由本國自行鑄造云 
[兇犯自投羅網] 　 
小輪舵工周根和前被船伙陳寳才陳寳興等見財謀殺抛尸浦中嗣經尸妻周梁氏將尸尋獲查明前情禀請地方廳派員騐明卽將陳寳興拘案訊押候緝拿陳寳才到案再訊在案兹陳寳才自謂爲日已久諒無　礙於前日私回消東家内當爲水巡偵探查悉於昨晨馳往該處將寳才拘獲禀奉捕頭函送地方廳歸案訊究 
[檢察廳移傳汽車夫] 　 
法國商人若瑟前乘汽車至西門外斜橋南首與陸軍目兵所乘之脚踏車碰撞碾傷行人楊小窪子當經巡警將汽車夫某甲拘留第二警區諭令交保楊送新普育堂醫治無效而死當時報告地方廳派員前往相騐諭令尸親備棺收殮候示在案嗣由該區員據情報告司法科移送檢察廳尸父楊長三亦到廳具禀請求撫卹昨午經汪廳長備文飭派法警金寳山至法捕房禀明請卽派探往傳該汽車夫到案候訊 
[女學開會之特色] 　 
本月十一號下午美租界熱河路共和女校開第二次懇親會假座錫金旅學表演各種技藝來賓六百人見者無不滿意溕藝中如講解管莊諸子書法如楹聯圖畫如毛筆黑板莫不精理完足神采飛揚後復殿以遊戲一節係表演武訓辦學故事鼓掌之聲不絶於耳十二三四五號四日復於該校中續開展覽會其間陳列如專修科之國文楹聯五尺人物屏條三尺仕女琴條均爲滬上各女校所未見云 
[甲種商業學校舉行畢業式] 　 
打鐵浜私立甲種商業學校開辦已有八年原名中等商業學堂遵民國學制改爲今名十五日午後舉行本科第三次預科第五次畢業兹將姓名列左金振鏞胡振綱趙宗琪金佩蒼高維嶽沈有成張宗濂沙宗朝楊廷梁張宗璆張永全宣溥沈炳初楊若曾嚴敦彝陸泳霖吳了承澤吳伯壎萬曾麒王恂昭杜赓瑞張學儒王緯王天祥汪立幹林庭榮丁宗萬楊詠才馬亦龍 
[華童公學放假] 　 
上海工部局華童公學於昨日（十六）舉行寒假下午時在大講堂開會錄其秩序如下唱歌（全體學生）監院報告丕爾司君演說給英文班學生奬品學生英文演說一莎士比亞大風記第三節首幕周大綸經乾林張鑫海二謝益亭三杜其均薩鎭氷君演說給華文班學生奬品學生袁濬昌華文演說唱歌（全體學生）來賓參觀校舍 
[通俗宣講社宣講預誌] 　 
通俗宣講社定於一月十八日下午二時假座西區肇周路南陽總衖内蒙求小學校開第三十七次宣講會請王立才袁頌豐二君宣講用印花稅及戒烟事宜以期普及刻由西區理事周小亭君通知各界矣 
[滬局拒收電報] 　 
法文報云上月廿八日松江城内天主堂開公敎進行會集議一切由松屬焦總司鐸蒞會主席閉會後會長徐君養田擬就電稿一纸由會中職員公同簽名翌日託某君帶至滬局拍發至京該電内容如下（北京大總統國務院鈞鑒孔子非宗敎家中華非宗敎國民國非尊孔派獨有之民國國民敎育安得限以孔道爲修身大本憲法尙曰草案宗敎已啓紛爭五族共和破裂堪虞試問尊孔諸君愛國與愛孔孰重挾孔孤注致演歐洲敎爭慘劇咎將誰執乞公等主持删改草案以弭後患江蘇松江天主敎進行會徐養田英幼亭張次泉姚文獻張福堂顧鯉庭等叩）詎此電送交滬局拍發該電局生竟拒而不納不知何故竊思該電無一激烈之句較諸前日天津重慶等埠所拍反對國敎之電爲何如耶况邇日各報紙所傳大總統及副總統對於國敎問題絶不注意則滬局之拒此電眞百思而不得其解矣 
[中外人訴訟程序之歧異] 　 
英商安大生洋行控劉雨平認售冷克股票旋忽退回請追損失銀二百九十七兩案内之證人鄭德祺昨經公堂傳案訊問原告上堂申訴理由訊之鄭延律師辯明原告所控各節並無確證被告不能承認關讞員商之英領康君以此案原告不能證實判令被告交保所有存案之保證金二百九十七兩准予發遠並着原告繳存堂費洋一百元如復訊仍無確據卽將此欵酌償被告損失兩造唯唯而退關讞員見兩造退去後又與英領康君言曰會審公堂定章凡華人控告華人之民事案須由原告預繳掛號費及堂費一經訊結歸敗訴人認償惟洋商控告華人之民事均由該管領事照請公堂出單傳訊並不預存堂費如原告所控不實亦祇將案註銷被告所受損失無從取償今後亦宜會商一妥善辦法以免兩歧而昭公允康君答以此事須從緩磋商再核云 
[被告儘可具訴] 　 
徐翰青因蔡鑄成不理結欠鉅欵控經公廨於前晚傳訊兩造各延律師到堂代辯中西官因被告未經具訴判蔡交原保限一禮拜補具訴词展緩兩星期再訊 
[祇可請人理帳] 　 
吳敬耜與王志明因帳欵紏葛吳以王虧欠二千餘兩王以吳虧欠三千餘兩在廨互控前午後由廨傳訊兩造各延律師到堂代辯王襄讞以兩造各執一詞難以懸揣非將兩造帳目請熟悉帳情之人秉公理明難期折服判候函送英領事署請該署買辦陶梅生會同兩造將帳理明限兩禮拜報告到廨以憑核斷應付理帳費銀一百兩俟此案訊結歸敗訴人認繳 
[原被依然爭執] 　 
無錫婦人衛王氏與子培生及女李衛氏因串拐梧州路同鄉婦人沈潘氏之十三歲女兒福弟帶往無錫圖賣被控拘案分别訊押嗣因李衛氏供係出洋四十元買爲養媳呈出契據判候補傳人証在案前日午後由捕將列名爲媒之馮廷邊周阿仁傳至公共公堂訊供不認爲媒並稱伊等之名實由被告揑列訊之原被仍各執前供爭論不休中西官以兩造均有不實非各倩代表律師據實聲訴無從定斷判被告分别還押着兩造各延律師到堂再行訊核 
[合股開店之糾葛] 　 
吳榮根與周錦松因股開鴻昶榮洋紗號糾葛在廨涉訟昨晨由王襄讞會同奥領克君研訊兩造均由律師到堂代辯中西官會商之下判兩造均交原保候函送總商會將賬據核對明白復候再核 
 [P判斷兄弟爭産案>　 
粤人鍾蓮生因與其兄鍾壽齡鍾毓儒爭奪家産並遷移寄厝蘇垣之祖母棺木互相控告曾經公共公廨斷令提給鍾蓮生洋二千元在案嗣因所繳之欵係華安保險公司股單是以鍾蓮生復請公堂於昨日復訊兩造均由律師到堂辯護良久中西官會商之下判兩造均交原保所有呈案之華安股單二百三十股及現洋四百五十元先交鍾蓮生具領餘欵着刻日繳清該股單現巿價值候函詢總商會查明復核一面將判决情形函請大埔縣知事轉飭鍾母朱氏知照並候函請吳縣知事俟鍾壽齡來蘇搬運所厝棺柩回粤安葬時派警照料傳諭鍾蓮生不得阻撓兩造遵諭而退 
[鹽務顧同官來滬] 　 
中國鹽務顧問官英人丹恩君於前晚由京乘輪來滬暫庽泥城外某號洋房聞須與警務顧問官卜羅斯君面商要公云 
[皮貨號受騙近聞] 　 
河南路鄭祥泰皮貨號經理徐岳堂因經幫成衣吳阿桃串同北四川路某洋房大司務陸阿林出店朱梅郎（即小梅郎）藉詞兜攬洋商生意騙取值價銀二千餘兩之貂套兩襲逃避不見控由捕房先後拘押吊出原贜解送公共公堂訊判吳朱二人還押陸交保候再訊核在案前日午後由捕將吳朱二人解廨復訊並據原告投求訊究質之吳與朱互相諉賴關讞員以陸阿林保出未到因商之英領康君判吳朱還押候着保將陸阿林交案質訊再核 
[失火罰鍰] 　 
法大馬路童鶴春藥材店被火焚燒已略紀前報昨由捕房將該藥店執事徐明耀司賬童瑞和及春和客棧之王關春等解送法公堂訊間徐供是夜天將黎明童鶴春藥店内忽然有火查係隔鄰春和客棧所起商人不住店中該店已開八年保有火險銀三千兩是實訊之童供是夜天將黎明由樓上春和客棧起火訊之王關春供開客棧是夜却是隔隣樓上藥店失愼求察聶讞員以捕房調查該藥店貨物充兄並無别情遂商之法副領事德君判徐等罰銀一百五十兩充公完案 
[探警又獲販烟犯] 　 
三區探警前日又在滬甯火車站緝獲販土犯曹榮居梁芳孝嚴萬興蒲賢仁張富春王年生等六名當場搜獲烟土一併移送初級檢察廳分别究辦　又四區探警前日亦緝獲私帶烟土之陳萬如孫竹卿二名又獲私吸鴉片之蔡恆春一名搜出烟土煙具 
 
 
 

Page 11

 
 
等件送廳核辦 
[尙賢堂之星期會]  
法租界寳昌路尙賢堂每星期開敎務聯合會已定爲常例明日（隂曆十二月二十三）開會聞演說者爲該堂李佳白博士題爲論基督敎希望之三要理按基督敎以進取爲主義其所希望自必有足資激發者弗徒視爲虚言敎理可也 
[閘北初級審判廳瑣案]  
婦人張吳氏控開肉店之張華卿積欠會洋七十餘元不還前日經蘇推事開庭集訊判張交保限期繳洋五十五元了案 
婦人顧劉氏控沈慶生欠房阻洋十二元屢討不還反被辱罵前日經蘇推事訊明屬實判沈交保限期繳洋 
[公共公堂瑣案]  
張施氏控吳毛囝等捲物濳逃又英商白根控楊友山不村尾找銀五十六兩又李福生控馬三不理貨欵又江達記控陳順來等不付工資又胡表控吳菱初欠洋又婦人喬氏控徐生良借洋不還又孫鏡湖控馮錫卿等欠租又吳堯臣控王阿四不理欠欵昨由捕房將被告各人傳案分别交保候訊 
永安號控甬人陸仁德（卽羅仁德）僞造致和莊期票騙取值銀一百二十六兩之祥茂肥皂三十箱由廨訊判被告存洋二百元交保候查明再訊在案昨日復訊陸仍不認判派探帶往指傳證人蔡友山到案於下禮拜三再訊 
百老匯路三十五號洋貨店主王方卿控夥程樹望冐取府綢二疋一案昨經公堂傳同見證王永昌質訊實係由程代銷惟貨價未繳判程繳洋四十元完案 
[法公堂瑣案]  
四川人王厚菴前控林運宣陳鼐臣等串吞貨銀經公堂訊供推諉判押令原告開明貨價呈候復訊在案前日復訊王供此項貨銀除收到外尙欠六百二十八兩四錢求恩追繳訊之陳代此欵應由林運宣歸還求察中西官判將陳林押限照繳 
陳才元控稱前日在馬路會見朱春生陳根春兩人出示鈔票兩紙計洋十元换去衣服三件迨小民持票兌換知係僞票報捕追獲解究訊之朱陳同供實係原告自愿將衣交換餘供支吾中西官以朱陳均係過犯判朱押西牢一年陳押九個月期滿一併逐出租界贜衣給陳具領 
迷路女孩楊桂香前日在路啼哭由捕解案請訊桂香供年十二歳在虹廟後楊姓家爲婢因出外遊玩不記歸途判送堂留養候領 
[謝贈月份牌]  
昨禾上海茂生洋行惠贈英國司各脫乳白鰵魚肝油公司布質月份牌十幀畫工精細彩色鮮明實足令人生愛書此誌謝 
[謝劵]  
尙文門蓬萊路愛羣女校定於十七日午後開懇親親昨承贈劵兩紙書此誌謝 
[雜評三]  
[敬告慶祝舊曆新年者（萍）]  
一聲爆竹萬戶屠蘇此實新年之惡習也日猶是日年猶是年何以有新舊之分何以有迎送之别匉訇聒耳閙地喧天試問有益於人生者果何在乎 
而况新曆旣行舊曆宜廢歲祗一新何來二首充斯例以相推即非戒嚴已在天演淘汰之列况今日者尤爲干戈俶擾驚魂未定之歲月乎寄語此邦人愼各父詔兄勉一洗積習母儕禁令於弁髦一若充耳而不聞也 
[專件]  
[販賣煙酒特許牌照稅條例]  
第一條販賣烟草或酒類之營業分爲左之二種第一種整賣營業凡以烟草或酒類大宗批發與零賣商人者爲整賣營業第二種零賣營業凡以販賣烟草或酒類零星售與消費者爲零賣營業其種類如左一甲種零賣營業開設一定之店肆以零賣烟草或酒類爲全部分或大部分營業者二乙種零賣營業開設一定之他種店肆兼零賣烟草或酒類者三丙種零賣營業無一定之店肆於道旁或沿戶零賣烟草或酒類者 
第二條欲爲前條之營業者須赴該管徵收官署領取牌照前項之牌照由財政部頒發國稅廳轉給 
第三條持有前條牌照者每年依左列定額納稅整賣營業四十元甲種零賣營業十六元乙種零賣營業八元丙種零賣營業四元兼營整賣與零賣或兼賣烟草與酒類者須領取兩種特許牌照各依定額納稅 
第四條前條之稅額每年分兩期完納第一期一月一日至一月末日第二期七月一日至七月末日新營業者於領取特許牌照時完納其期之牌照稅 
第五條凡以販賣烟酒營業者須於店肆明記整賣或零賣字様並特許牌照受領之年月日及其號數但丙種零賣營業得將以上事項標明於易見之處 
第六條特許牌照不得轉賣讓與或貸用 
第七條特許牌照遺失或汚損時得叙明事由呈請徵稅官署補給 
依前項之規定補領或更換特許牌照者須納規費銀二角 
第八條營業者廢業時須將特許牌照繳還該管徵稅署轉官報國稅廳將原領證書註銷 
第九條徵稅官吏認爲必要時得檢查販賣烟酒營業者之牌照　 
第十條無特許牌照者爲第一條之營業時除依第三條之規定繳足稅額並補領特許牌照外處以左列之罰金一初犯者處以一期稅額之三倍之罰金二累犯者處以全年稅額之三倍之罰金三犯以上者不得復爲第一條之營業 
前項之規定於兼營整賣與零賣或兼賣烟草與酒類僅領取一種特許牌照者準用之 
第十一條違反第五條之規定或爲虚僞之揭載及拒絶第九條之檢騐者處以一元以上三十元以下之罰金 
第十二條違反第六條之規定者處以二元以上五十元以下之罰金 
第十三條本條例自公布日施行 
第十四條本條例施行前賦課徵收之關於烟酒各稅與本條例所定之稅性質不同者不因本條例施行失其效力 
第十五條本條例施行前爲第一條之營業者自本條例施行之日起須依第二條之規定領取特許牌照 
按昨報所登之契稅條例及今日所登之烟酒稅條例其草案已見前報此係改正公布之件也 
[來函]  
[長裕煤號函]  
敬啓者敝店十號早上煤車北行在新武台及紅十字會門前人衆路狹早向後來電車舉手招呼詎仍急行衝撞當投巿政廳聲訴無效乃至昨日午後來傳須罰洋三元自恨店小力弱無處鳴寃惟仰貴報館主持公道體恤商艱爲特擬稿奉呈至祈照登藉伸公論以儆後來途人共感 
 
 
 

Page 12

 
 
   
 
 

Page 13

 
 
自由談 
游戲文章 
[擬推廣無給制議] [  天虚我生]  
内務部以地方自治職員係本地人辦本地事應行視爲義務通電各省一律停給薪公實行無給制度說者謂爲釜底抽薪之策將使各自治職自行解散初非爲國家財政計也蓋就浙省而論浙省自光復以後臨時省議會議决以田賦收入劃分省稅縣稅兩項所有自治經費係由縣稅支出現難停給不過於地方財政得少舒展而於國家財政直風馬牛耳乃浙民政長轉行部電令各縣扣存此項停給薪費電復總數聽候指撥竊恐此項地方經費未必能由官廳指撥卽使能之亦祇能撥爲警務學務經費而己固與國庫無所補益也惟蒙以爲無給制度旣開先例要卽不妨推而廣之自治職以本地人辦本地事應盡義務宜矣然則各地方行政司法官吏以及警務人員學校敎職各員何莫非本國人辦本國事部令旣以本地人辦本地事可以無給則以本國人辦本國事事同一律要不妨於槪行無給制度則於國家經費庶受直接之補益或謂事實上未必能行而蒙則斷其必能行也前清官吏何嘗有給雖有廉俸之名而無領給之實今之知事何所異於前清州縣今之各科人員何所異於前清書辦今之警察何所異於前清差保今之學校敎員何所異於前清之蒙師學究在前清則皆無給今乃盡由田賦收入項下撥給此項俸薪以蒙所在之二等縣論此項歲出屬於省稅支出者達二萬元以上屬於縣稅支出者達一萬元以上全省统計歲額當在三百萬圓之則此三百萬圓之支出爲前清所無今乃有之是無怪乎國家地方之財政交相困矣果行無給制度則一省可省三百萬全國可省六千餘萬然猶不過就縣屬地方而論省會之需尙不在其例也或曰警務學務尙非急務而設官所以牧民國家田賦悉賴官吏征收一理實行無給世必無甘爲官吏之人矣則將奈何蒙曰否前清官吏何以甘之甘之者爲平餘耳光復後徒以平餘一項悉數歸入地方經費不復爲官吏所有官吏旣無此項收入自不能不由國家給予官俸但使取消縣稅名目仍以規復平餘則一切官俸自可無給平心而論此項平餘亦非官吏所能盡取從前警務學務經費亦均出自平餘現在乃以縣稅劃分爲三一爲警務費一爲學務費一爲自治費以致官俸無着出之省稅計本左矣今如規復平餘仍照前清舊制責成辦學辦警槪於平餘項下支出並查各縣原攤練兵經費等款提解歸省以資輔助陸軍經費則一轉移間旣無俸給又得提欵一出一入爲數豈止一萬萬元要亦何樂而不爲且各縣平餘旣經規復則所設各科亦卽可以一律裁撤仍令規復房科書辦之制以今例昔自不虞其辦事之無人也一切設施旣照前清制度則各縣知事之進益自必仍與前清無異因而規復捐納之制則輸金納粟者自必依然蠅集此一大宗收入又不啻闢一利源也或曰規復平餘不如逕將縣稅提省由省支配之爲得蒙曰不然就蒙所在之二等縣論年額縣稅不過二萬二千餘元撥作學務經費已去三分之二所餘者不過七千餘元耳而年給行政司法等費乃至一萬七千餘元所入不抵所出何必多此一舉抑且縣稅提省與規復平餘之名目不同則其效用自異前者爲干涉主義後者爲放任主義凡事一方面有干涉權者一方面必有種種要求及鋪張舞弄虚耗之弊固不如放任之令其自由支配之爲得也現今政策大率改名換目而按其實何莫非規復前清之制與其改一名目致無軌轍可尋則又不如率由舊章之爲得也果使採及芻蕘則國家歲得有一萬萬元之活動而大中華民國官吏又得享一槪盡義務之美名而自治職之無給制度亦即不爲偏苛豈不美哉謹議三 
尊聞閣詞選 
[月梅] [  袁錫齡]  
梅魂桂魄較如何清淺枝横水不波紙帳重重疎影　銅瓶皎皎暗香多昏黄鶴守窗寒鎖淡白蟾明鏡夜磨知否羅浮芳訊好拈花一笑問嫦娥 
[海濱晚眺]  
碧瀛倒影碧雲連蜃氣沈沈上暮烟古樹栖禽天欲晚荒村飲犢月如圓星明數點波臣窟風送孤帆海客船望遠放開千里目鯨濤駭海北溟邊 
[古鏡用唐代無名氏古鏡韵] [  景唐]  
百鍊龍盤鏡千秋寳匣中磨奩新奪月挂閣舊迴風點綠楊妃垢光青古帝銅芙蓉金字缺楊柳玉台通檐鵲飛應誤山雞舞不窮妍媸原自見一照破塵蒙 
醫話 
[說傳染病（續）] [  丁福保]  
今日旣洞悉傳染病之病毒又明知其侵入之道故講豫防之法較易無論何等傳染病毒苟注意之皆可豫防知其豫防法則白斯篤虎列拉雖甚流行亦可無恐然不知養生而任病毒之侵入則仍易犯傳染病故衛生之道不可不研究也 
傳染病非一時所能盡言今單就肺病言之 
俗所謂肺病者醫家謂之肺結核即肺癆昔人以肺病爲遺傳病每言某家爲肺病之血統其系統必起肺病與癩病視爲同等遂致肺病之系統必避之不與結婚然今醫學日進知肺病（肺病二字並不甚妥姑從俗稱之）亦爲一種傳染病决不爲遺傳病醫學是分傳染病爲急性慢性二者如虎列拉百斯　赤痢等之急起者即爲急性傳染病肺病癩病等自侵入體内至發作極緩即爲慢性傳染病 
肺病何故爲傳染病是因有起肺病之一種細菌取五百倍以上之顯微鏡觀之則見此細菌在肺病患者之痰中以之養於他動物體内則共動物亦起肺病而與人同此爲德國有名人古弗氏所發見迄今醫學社會無有疑之者故知肺病爲慢性傳染病但肺病恐爲傳染病之說耶穌紀元前有名人歇撲氏已倡言之 
肺病之傳播於人是從呼吸器侵入者肺病人所吐之痰中合結核菌甚多殆至幾千萬幾萬萬之數其痰乾燥後與塵埃共飛空中人吸入之即感傳肺病此爲傳染之第一原因虎列拉之病毒至乾即死結核菌則與塵埃共飛空中而不死誠可懼也 
結核不但害肺腸及他所亦能致病歐美諸國且有起於以膚之結核名狼瘡者東洋則無之故害肺者則曰肺結核害腸者則曰腸結核害皮膚者則曰狼瘡其原因皆同一之結核菌也且結核病而死之人數吾國無完全之統計不得知之觀之歐美諸國之統計則全世界死者之七分之一皆属結核病卽七萬人之死者中一萬人爲結核病其餘爲他種疾病也 
小說 
[玉女魂（四）（英國羅生女士著）] [  中華雪英譯]  
第四章 
邱洛德者心思紛亂臨事無决者也次日中懷焦悚數欲自首出呈私函於帥以求導示終以夜來之行大違禮法人必疑己已有苟合之爲雖表白之不能見原於人而後此種種拂逆將紛至沓來大擾其生趣山是而因遂之心生寳則感之甚矣偶爾踰檢人所恒有要在晰理明審機捷而及早回頭耳然邱洛德以爲逢師之怒貽慈母以巨憂此身又不白於同行之姊妹大戚也且校長以私函爲辱玷校規必盛怒以黜肇禍之洛羅此又中心偪仄不能一刻苟安者用是决然曰洛羅愛我深我烏可負彼我維親見夢脫洛維斥以投函爲非禮絶其妄想促之速離此土使後此彼我不復有戀念斯可耳邱洛德具此善根發此懇想誠不失爲清白完善之邱洛德獨奈其志慮不堅何蓋渠於爾日數讀私書每讀則感情滋甚將暮又屢窺時計曰時促矣我願此行爲完畢彼我相關之首尾我必告以男女之嫌明我志不可稍奪庶各保全名譽也時旣届二人又背人赴約夢脫洛維遲之已久相見欣然曰女士不惜芳踵蒙此寒露鄙人輸無限肫誠一歡迎之 
夢脫洛維此來偕彭爾考蓋欲渠拉開洛羅使已與邱洛德長譚可以縱情肆意無挂無礙也至彭爾考其狠毒之歷史後篇自能詳述兹特小叙其人一清閱者心目彭爾考家小康小有才而心計狡猾縱色欲衊道德宗敎家言更不措意其一生所托之宗旨惟自私自利充其自私自利之心雖犧牲他人無量數之榮譽幸福苟有微利於己無不爲而夢脫洛維不察也與之友頗相得蓋夢脫洛維之制行性簡致靜多欲喜新苟有所悅竭其一時不可遏制之誠以求達其目的而後幅文章作若何收束略不之計故動多尤悔然其人非怙惡不省飾非文過者也方其顚倒於一不可匹偶之女郎使得友人焉爲之陳說利害正言以告之曰必捨之不爾且嫁此清白女子以奇羞而汝之終身亦遭大戚以夢脫絡維之聰明必毅然捨置不復戀而彭爾考非其徒也彼不特藉此得領略洛羅之媚態柔情方且力聳其友人鼓勇前進强偪邱洛德匿迹遠行使兩對野鴛鴦雙飛雙宿耳至邱洛德之存心深知與少年男子私接其事至狎而險故於是行視若了脫孽寃之舉在勢所不能無不圖屢讀彼纏綿婉戀之書匪石之心悠然而轉而欲斷之情根遂不能遽斷繭絲自縛愈溺愈深則此行直恨爲多事耳 
夢脫洛維問邱洛德曰鄙人返英在即未返之前君能重過我乎旣返之後君能不忘我乎邱洛德嘆息不語夢脫洛維曰邱洛德嘆息何爲慮鄙人長途悴耶抑悲相揆之速耶果爾鄙人感且不朽邱洛德曰夢脫洛維願君前途永永康泰惟重見之願必難遂夢脫洛維曰好女子那得知我軍人也遠適異國王事賢勞在水與鴻濤巨浪戰在陸與彈雨鎗林戰我之寄身世界直薤露耳邱洛德震聲曰君作此駭人語不虞嚇煞我然我與君必自此别夢脫洛維曰君必與我重見邱洛德曰我不敢夢脫洛維曰胡爲不敢明夕乞惠我作半小時之清談是爲我最後之懇求幸勿却二人行時互交臂至是邱洛德縮其臂曰請　我我不知何言而可夢脫洛維曰君明夕來乎邱洛德曰我當試之夢脫洛維曰然則重遇芳規時再作永别語言已吻女手女聞永别二字遽發柔嘆聲乃執洛羅手怱怱歸校二 
 
 
 

Page 14

 
 
   
 
