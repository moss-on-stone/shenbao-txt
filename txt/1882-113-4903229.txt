# 1882 - 113 - 4903229

 

Page 1

 
 
[論懲辦臺基嫌於輕縱]  
　　臺基之爲害人盡知之因其爲害而事犯到案痛加懲處則人亦宜盡知之然則如殷陸氏之案人固皆以爲縣中勢必重懲而不僅僅以枷責蔽辜矣溯此案破獲之時殷陸氏騙藏人家閨女硬令接客三四日之間計已閲過四人其情由本人供吐而殷陸氏則狡賴不認僅承從前曾經幹過此事現已攺過迨其傭婦到案始合盤托出而該氏俯首無嗣在該氏之所以狡賴者豈不曰藏匿人女並無别行句當則其情較輕不至身罹重罰若自認開設臺基不知官府將何以重治夫我是以匿而不承也乃昨聞縣中定斷僅將所製女枷枷號遊街徧歴租界以示懲儆其餘則並未掌責一下然則該氏不過如此薄罰而止深悔前在公堂時展轉狡賴反致受捕房之責矣開臺基止於枷示誘匿婦女倘經控告到案之後亦必將誘匿者薄施枷打以平原告之氣則誘匿與臺基情罪維均該氏何爲認彼而不認此耶法公堂之送縣也原以捕房之刑止有枷責兩項而該氏老於爲此不知陷人失節引誘良家若干似此輕罰不足蔽辜意縣中特太加懲創庶幾洋場之上風俗人心或有挽回之機絶不料其如是而已也假知縣中不過如此則捕房發落時豈其權不足以行之而必送縣辦理乎夫邑尊之意以爲事涉婦女不可輒用重刑枷示游街所以恥之使其知恥而後不敢爲以一儆百此風不難漸絶而無如此等婦女廉恥道喪斷非枷示可以儆戒也不特殷陸氏於游示滿期之後難保不重理舊業卽其同業諸婦女聞其事者亦必坦然無所憂懼恃官府之罰輕而不肯攺業也蓋枷號之刑本不在五等之内地方官辦理光棍之所用原因棍徒行爲若依律科斷笞責則不足流徒則有餘故笞責之外以此辱之重有十數斤者有二三十江者荷之於頸則不能轉動衙前巷口觸目又易警入此固地方衙門斷决庶獄懲辦尋常過犯之善法也而以施諸婦女則流於苛刻矣婦女犯法罪坐夫男其必不可赦者軍流以上亦必照例比擬若罪有本律而情在矜疑則曰係婦女照例收贖矣何况笞責枷示之輕有不可免者乎然而世道衰微風俗澆薄婦女過犯正有情實可惡不容輕恕者於是掌責鞭背之外特製女枷以示之辱而用意殊不同於男枷蓋男枷使其受苦而女枷僅欲其知恥也雖然有恥之人則可借此以懲彼而無恥之輩反覺情重而罰輕婦女所重廉耻上海之婦女本不皆良家至於開臺基窩姦刁姦之人尚得謂之有恥哉無恥而恥之其爲用亦左矣或曰上海敝俗所最難懲創而實不能已於懲創者有三曰搶火曰拐賣曰臺基搶火而至於放火圖搶也則罪得擬以斬矣拐賣而至於用迷藥拐人也則罪可處以絞矣若僅僅於火場乘機搶物與誘拐婦女小兒或本人知情同謀及不知情而以計騙不以藥迷者則情事較輕不能一律比擬且地方衙門往往不欲辦理其勢有不得不從輕者至於臺基則名色新穎旣無正條又乏陳案比之妓館則出入之婦女亦有良家比之刁姦則苟合之男女初非一起其事惡濁其謀深密其跡詭秘其害無窮援情準理正不知如何辦法而後曲當其罪以故以恥之者絶之亦不得已之法也非故縱也然嘗聞數年前有周小大女扮男裝以無端游戲而至於荷枷遊街者然彼其爲害初不至於如臺基之大也偶爾賭與未必上海之婦女盡學其所爲而經官痛懲尚至若此厥後女堂倌遂得因而禁絶今卽不論開設臺基與喬扮男裝孰重孰輕而彼亦枷示此亦枷示謂此後臺基之風卽緣殷陸氏而禁絶誰則信之噫俗敝至此司牧之過乃猶惜一二老嫗之性命與蕩婦奸夫之面目吾不知站籠之設果何爲也 
[恭録諭旨]  
　　三月初四日奉旨内閣侍讀學士員缺着熙敬補授司經局洗馬員缺着擬正之鍚鈞補授欽此同日奉旨廂紅旗漢軍都統印鑰着奕絪暫行署理欽此 
[輪船被撞]  
　　本月初一日美國輪船名愛勒忒由神户開行赴美下午一點鐘啓輪至晚忽覺前面有船而昏黑中不能辨認稍近急吹號筒而來船寂然不聞一若闃其無人也者遂致兩船相撞來船名止紀綱乃日本國皇乘坐遊玩之船其頭甚鋭正撞於愛勒忒之右邊劃傷全條時有水手臥於船邊被撞傷頭顱具餘遭微傷者數人幸愛勒忒乃係兵船水手等俱爲熟手急將右邊之炮移往左邊俾右邊輕而浮起始得將船身脱出以絮被塞其孔駛回神户以待修理而正紀綱船上不過船首畧有小損並不出辭以慰藉人皆謂其無禮聞駐紫日本之美國水師提督近欲查問此事云 
[放火繁多]  
　　日本橫濵地方近來時有匪徒放火情事一日晚間有西婦在睡夢中驚覺似有響聲初聞甚懼繼而起身察視見有兩日本人逃去觀其行徑似熟悉門户者重加細察突覺室中有烟氣西婦遂大聲疾呼隣衆畢集見室内堆有火油及引火之物業已燃着急用小水龍竭力救息得以免禍目前該處放火之事已有數次居人其能高枕安眠耶 
[巡捕遭毆]  
　　二月三十日神户地方有美國鎖答辣輪船上之水手上岸至某酒館沽飲醉後忽相爭競日本　 
巡捕欲將水手拘獲而水手不服隨與巡捕相毆日捕不能敵致被砍傷一人手臂盡破舁送醫院調治而水手等竟揚長而去路上巡捕又思拘人而卒不可得有一水手入一洋行内暫避巡捕追入行中人亦不帮助水手後被工部局所知遂將該水手拘住其餘水手皆坐舢板渡至船上巡捕亦追蹝而至禀知該船兵官不知後來作何了結也 
[緝獲竊賊]  
　　前報曾載日本長崎地方有庽居之三西人往鄉間打獵遭竊一節當時報捕查緝並無蹝跡兹聞該竊賊已爲巡捕獲到係老於胠篋者所竊之贓俱在必將解官懲辦矣按日本向例犯竊者皆科以死罪不知近日新律又當作何辦理也 
[擬創電燈]  
　　聞得立德洋行之東人擬在中國之北口岸創設電氣燈其製電器燈之機器業已在道想卽可以來華此燈之設爲日諒不遠也 
[高麗雜聞]  
　　日本西字報載有高麗消息云中國李傅相有函致高王之叔高王之叔素來深惡新法者聞已有復函寄轉未識其作何語也又云高麗境内盜匪甚多皆百十爲羣橫行道路奪貨剝衣殺人等事層見疉出云又言高麗之官立法頗爲不善凡民間之物官以賤價强購之然後由官　出以故民間甚爲不平卽通商諸人亦皆以爲不 
 
 

Page 2

 
 
便日本之商會中人禀知領事官知照高官亦曾許爲查究然不知如何究辦也又云高麗近來秉鈞諸人意見不合或有願效中國者或有願法日本者竟若分爲兩黨終不能衷於一是也又本館訪事人來函云高麗國前有武學童四名一吳鑑一李銀突一申福模一張大用在日本東京户山陸軍學校内學習兵法皆是本國挑選大家子弟擇其尤者使肄業焉初至西京係在育英普通學校内學習日本語言文字文語旣通乃赴東京客歲張大用因病回國故今年在陸軍學校者惟吳鑑等三人服色或西粧或倭粧不一前月某學童由東京至長崎謁見中國領事年纔弱冠貌極魁偉初醫倭語莫辨其爲高人也坐次雅善筆談録其舟中渡元海歌一首云海水滔天不似河掦波擊破壯觀多大鵬飛入烟雲裏二月西歸武士歌又讀岳少保贈人七律次韻書懹云悠悠歲月感黄楊鬱鬱東來氣不張豪傑多生今海宇戰塵獨吊幾沙塲流鶯求友穿芳樹歸燕難巢憶畫樑爲國區區伸壯志千艘橫海錦帆掦詰固未見超拔然其人要亦自命不凡也至學童之狂東京學校者除陸軍武童之外又有尹致昊在中村學校俞吉濬在福澤學校皆習語言文字以備他日之用云○高廷又請日本陸軍武員一名用西法教習前日登報兹悉所請之武員係掘本氏在日廷爲中尉官與中國都司等每月受高廷俸銀百元云○近年高麗大員至日本游歴者先後相望然未有拜晤西國領事者今年二月間有高麗宏文館校理金玉均到長崎始與西國領事相往來於外國情形極爲留意三月初又有起注官徐光範由釜山航海而來聞係高麗駙馬云○高麗世子於正月二十八日聘某大臣之女爲妃擇於二月二十一日行迎親禮是日高廷文武齊祝於朝聞迎親儀仗甚繁頗形熱鬧按世子生於同治十三年今甫九齡蓋高麗國俗王子年至八九歲卽先行納妃名曰加冠以爲初定乾坤之意俟年稍長再行完姻此别國風俗與中國自不同也 
[誣良受辱]  
　　杭垣自奉臬憲設立遷善所以來凡地方之惡棍盡被收入網内然驪珠雖經探得而其餘之敗殘鏻甲猶或隐或現時出　　 
而一逞其毒下城有名連福者本一無頼之惡少後於某貳尹衙中掛名爲差遂以衙門爲護身符膽愈張而行愈險其同黨中有大林者同在旗人局中爲小使旋以事被斥逐遂日以遊手好閒爲事近復得連福爲指臂兩人遂如狼狽之相輔而行今春西湖香巿較爲生色兩人日在天竺東嶽等處招摇撞騙嚇詐勒索其獲利眞如賈三倍上月十九日城中雙眼井苍有名阿元者舉殯至東嶽山攢厝其親串之送喪者約有二十餘人阿元生前有寄女某氏向居城東之磨盤井巷其婿名阿虎係背絲包爲業該氏本某長隨之妻而再醮於阿虎是日該氏親來送喪而又斋惜輿金因與其婿徒步而行氏雖淡妝素服而丰姿甚妖艷夫婦携手並肩笑談自得乃行過松木塲半里許忽來兩人將阿虎之衣袖一拖令其同去吃茶阿虎見兩人素不識面驚問何事一人忽大聲怒駡曰不必裝痴作呆可扭伊到局中去再説言罷卽將阿虎之髮瓣一把繼以老拳不由分説橫拖强曳而去直至一小茶室中坐下令其請人調處時該氏亦來至茶店中見其婿爲兩人扭住不容分辨阿虎見妻追到始覺胆壯乃大言吿衆曰我與妻因送某之喪將趁船而至東嶽者包内係孝服兩件卽可解視不意突來此兩人誣我爲拐逃大遭毆辱願諸公助我一洩此忿衆聞言無不髮指爭來綑绑而一人已乘亂先遁祗將一人獲住羣披其頰以數百計女亦上前欲以巨掌贈之幸一老者婉勸之始止夫婦兩人怒猶未息定欲扭送到官嗣經旁人解勸令其叩首服罪并親書服辨兩紙存以爲據始行釋放其人蓋卽某衙中之連福也其大林者則漏網先逃故未遭毒手云 
[難期止屠]  
　　二月二十七日爲庚申年髮逆初陷杭城之期是日城廂内外大小肉舖皆自禁屠宰一日以恤前事而禳災禍云 
[拐孩脱厄]  
　　揚州新城埂子街隆興客寓於前月念五日到有變戲法之男婦老幼十餘人由隣店認保中有一小孩年約十歲光景貌頗清秀口操皖音其舞盤耍碟百鳥像聲等戲極爲靈妙衆重之視爲摇錢樹一日有隣童手携書包自塾中歸徧揖尊長其母給以果餌其父云天氣已寒爲之加衣珍惜殊甚該孩見之潸然淚下旋急拭乾恐人覺也寓主見而心訝密囑孩於人靜後來前屋詢之係池州人不知己姓五歲時母子被拐母已賣去留己學戱法受盡苦楚今因能戱始稍得善視遂痛哭求救主人令入内謀於他客客有爲設謀者次日將孩藏於皖南會館而令人僞謂拐黨云孩遇家人携去鳴官追查其母拐黨果聞風逃去此孩現住會舘同鄉爲籌歸計云 
[反目自刎]  
　　閶門外太子碼頭蒲鞋頭船主金天生數年前拚得一婦婦頗有貲金揮霍殆盡初二日金與婦忽然口角旋至鬥毆經間壁米店某老四勸解而止詎至夜分金竟持尖刀一柄捽其婦之髮亂刺數下頭面血涔涔下隨卽自刎其喉幸喉管未斷尚不致命今兩人雖經傷科醫治然皆奄奄一息未知能無恙否 
[烟囱炸裂]  
　　英租界四馬路老巡捕房東首協隆洋行於昨午前九點半鐘時因煮午餐致鐵烟囱炸裂延燒屋頂板幸捕房近在咫尺經捕頭督令包探巡捕帶藥水龍前往立時救熄不致成災云 
[破案邀奬]  
　　前有洪宦附搭招商局之豐順輪船失去皮箱一只内有古玩玉器銀洋茄楠珠等件開單報英界捕房由陳太守飭捕投趙金張福緝拿在案兹該捕役等在新開河地方緝獲竊賊鄭金光盤詰初時支吾繼而認竊洪宦之箱寄存小東門外天保棧立往起到原贓照單缺少無幾爰將人贓解案陳太守飭將鄭押候懲辦奬賞趙張二捕役洋八元以示鼓勵 
[搶火判押]  
　　開花烟館之婦人馬氏投英界會審公堂訴稱前因隣居失愼我家被人搶去皮箱一只内有銀洋飾等件開單報捕兹由捕房包探緝獲王阿大馬榮榮起到原箱内物尚少數件爰再將起到及未起者分别開單呈電尚求究追包探陳阿九禀王阿大搶去皮箱寄交馬榮榮馬知其來歴不明略給王數件餘則勒住以致爭讑而事遂播揚因得向王馬起出原贓照單核過祗少銀洋十餘元及四開十六開等洋至金戒指金荷花瓣銀練銀鐲等均已起案王供此箱係由不知名姓之寍波人搶得交我轉寄馬處至箱内之物業經寍人取去數事我與馬所得之件均已起案馬供詞與王同陳太守判押王三月馬二月贓交失主領去 
[索鐲涉訟]  
　　浦東洋涇鎭地方有開槽坊之趙某好狹邪遊與滬北英界大馬路善餘里妓王金珠交好去年十一月二十六日趙向王金珠假金鐲一隻稱因親串家有喜事暫借數天卽還其時王正與趙情密遂坦然將鐲除下交給此後趙雖亦往來而蹝跡稍疎王金珠屢向索鐲趙一味支吾迨至今歲趙竟絶跡不往王金珠祗得親赴洋涇鎭尋到趙家問訊乃趙某之母趙陳氏見妓女上門不容分説喝令驅逐王金珠無奈忍氣而回到家後心殊不甘復遣傭婦金瞿氏徐魏氏陸吳氏王劉氏四人携帶鋪盖往趙家坐索趙陳氏令傭人將該四婦捆送上海縣署經莫邑尊親訊見四婦中有受傷者詰問傷痕何來四人齊稱被趙家打傷邑尊問趙陳氏爾子現在何處答稱久产回家不知何在至金鐲之事委係子虚烏有彼特誣索等語邑尊以此案總須趙某到堂方可剖斷着趙陳氏將子交出僕婦四人發交官媒收管 
[受比無供]  
　　本月初六日報列遭毆控姪一案係德順土行夥范阿管控被堂姪范阿鈐指使陳姓四人用鐵尺打傷請辦而范阿鈐稱是晚八點鐘時實在行内何能使人毆叔翁太守飭查明其時阿鈐在行與否再爲核辦初八日法捕房復將范阿鈐解送公堂有該行主范某頂 
 
 

Page 3

 
 
戴到案訴稱阿營是我族姪阿鈐是我姪孫當阿營被打時阿鈐並不在行並查得阿鈐使陳姓四人毆叔每人酬洋兩元事後陳姓等嫌少每人向阿鈐索找洋五元謂如不依給卽將説出故知是阿鈐指便求將阿鈐重懲禁押一年半載以儆凶頑翁太守嚴語范阿鈐依然不認仍飭將阿鈐管押並緝拿陳姓等人昨日獲到一人經太守臨捕房時研訊據供名陳季松在集水街開設油灰店家眷均住店内祗用一夥自己無閒出外太守詰其與范阿鈐認識否答稱不相認識亦不作此項生意故與土行中人全不往還詰之再三堅執不認太守又提范阿鈐詰訊供詞如前并　此事原委無論如何處治終不能説出太守飭令嚴比責至一百板仍不肯認乃飭將范陳兩人分别管押候再訊理 
[招認屍屬]  
　　同仁輔元堂來函於初八日二十三舖副甲報在商船會館旗杆邊有路斃無名男子一口經堂中司事同往收殮年約五十左右微鬚身穿藍布夾襖二件藍布單袴白布襪元布鞋子頭戴氈帽肚兠一隻内有銅馬鈴二個驗無傷痕當卽收埋塚地如有屍屬赴堂認領可也 
[更正]  
　　前報汪哲人明府病故歸柩一節悞述明府以孝廉捐納兹悉明府名昌係辛宋進士以卽用知縣籖掣浙江者且亦未署過仁和縣事惟明府家本寒素健於文雄於酒每以中聖人自况云又初二日報稱蘇省牙釐局經衞中丞札委郜荻洲顴察督辦兹聞是信未確蓋仍是汪耕餘顴察也 
　　酬楊荗才裕勳予偶患盜汗杜門調攝十日心齋適建屏世講自忠來滬寫贈花卉多幅披玩移時遂占勿藥昔人借輞川圖愈疾見桃花開而悟道信非虚語詿以志謝預賀秋捷○當下病魔遁因看新畫屏孱軀調坐臥生氣盎丹靑眼底橫三絶毫端會百靈秋風京兆 
試盼爾佛名經[  壬午三月鍊柔居士李士棻稿]  
[中西書院三月初一日考取學生名次○超等]  
　　蔡鼎元李宗翰李宗琦黃中時李思儉李文庠戴元灝沈如升王廷樑朱鳳昌蕭如寳祝文海陳麎祐孫則許李聯元張鏡湖徐淸洲○一等宋天麟章逖夏象賢沙長鏞蔡花王晋楚朱春生朱文學朱子倫陸增祥張柏松許海鹤錢泰階黃錫煥吳申祜陳堯夫鄧志鋆胡恩培駱汝勤錢俊秀嚴永恩鄭文賛秦駿聲鄭官漸宋天爵布鴻藻唐煥文鄭儀敬鄭官壽謝銘李萬滔布鴻圖林伯英費學詩鄭煦鄭河淸李釗明李萬鈁郁積棫洗　桃金念慈謝延庚孫兆科酈裕龄楊啓家郁積椿范文裘瑞謙王桂榮沈子高馮孔懁夏耀祖黃海珍梁榮耀嚴永琛劉天瑞黃榮○二等浦春泉劉志澄鄔庭椿郁錫朋宣兆榮張連生沈彥章張仲甫魏懷舟應文耀顧志恭余卜魁虞松濤朱麗泉金仁　錢福慶魏佑生孫文富李樹棠趙慶松黃禮福黃榮魁劉實森湯鉅昭朱佐廷錢錫慶來乾坤子克鈖蔡雲翔張金聲吳廷桂葉家驥王維新陸志和黃維祺李桂生徐樹椿許文彬高景行鄧廷　周榮華張廷選湯培生張森壽黃學浩朱理釗張榮生陳壽康張琳蔡紹中吳如蘭郭兆熊蔡紹和林金水○三等范光德陸松金王廷墇曾閏墇王慶麟袁長漪張孝域陸樹香　蘭生沈學文夏德堃王廷瑞潘廷樑周以煒魏彭齡吳榮滋華慶福哈松岩金秋生徐以行張謨唐滿王湯銘李壁光布鴻才王炳臣戴湘濤李壁經吳耕華袁長綸楊澄勛楊葆初符厚福席慶麟鄧定美毛祥生張元祥鄧定潮陳壽根屠貴和鄭金榮李時鰲邱文淸吕福初周維新宣兆基曹增福王家滋茅延錩李壽卿黃異得張志鰲 
[浙省撫轅抄]  
　　三月初四日嚴耆孫銷秀水公幹差並禀謝藩司委署桐　縣事按經歴張佩紱禀辭赴龍泉厘局差○初五日候補同知趙寳申禀辭解餉赴都魏承顥交缷俞匯兼西塘厘局回省禀到○初六日大挑縣王蔭堂由京解餉回省禀到布理問杜禀知軍需局委查下馬頭工程差補用縣顏培方禀　解餉赴都　 
[蘇省撫轅抄]  
　　三月初八日知縣劉步灜銷虹橋厘局差補用都司焦安邦禀知吳江查哨從九黄殿炘上海冬防差竣回 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月念八日京報全録]  
　　宫門抄○上諭六道録前○發抄旨三道○直督李奏東淀水道多被侵種設法淸理摺子○又奏恭報到津日期夾片○總兵吳奏恭報撤巡日期並洋面情形摺子○廣西撫慶奏甄别知縣夾片○直督李奏審明盜匪正法並酌保各員摺○將軍金等奏請留員差遣夾片○二月二十八日兵部太常寺太僕寺廂白旗値日無引見○芸公由西陵回京請安○廣壽續假二十月○惠志慶煕預備召見○召見軍機惠志慶煕○派出考孝廉方正擬題許應騤○現換毡冠月白絨領棉袍褂摘去白袖頭○發抄杜瑞聨奏彚報第十四次忠義請卹奉旨楊蔚林等均着照所請交部分别旌卹單三件併發欽此○傅廉等奏淸查永濟當本利另派新商接領奉旨知道了其遵化等州縣欠交大錢變價銀兩着卽咨催直隷總督勒限解交歸欵　依議欽此○任道鎔奏請將拿獲積匪之卽墨令程兆祥等奬勵奉旨該部議部議奏欽此○○大學士直隷總督一等伯臣李鴻章跪奏爲東淀水道多被民間侵種亟須設法淸理恭摺仰祈聖鑒事竊臣欽奉光緖七年十一月十二日寄諭有人奏直隷缷署文安縣知縣陳紹諶在署任時妄議加增税糧藉端勒捐因案納賄諱盜爲竊各等語着李鴻章童華游百川按照所叅各欵秉公查明據實叅辦等因欽此除原奏陳紹諶藉端勒捐因案納賄諱盜爲竊各欵或有案可稽或須提訊人証俟臣等詳細查明另行據實奏辦外其所叅加增税銀一欵係指現議淸查東淀地畞而言查東淀本甚寛廣東西一百四五十里南北六七十里係爲大淸等河尾間蓄洩之　關業至重乾隆三十七年奉上諭淀泊利在寛深其旁間有淤地不過水小時偶然涸出水至仍當讓至於水方足以暢蕩漾而資瀦蓄嗣後毋許復行佔懇違者治罪等因欽此煌煌聖訓亟應永遠行乃附近鄉民逐漸侵種百數十年來竟已佔去淀地大半現存不及三分之一臣往來津沽親見叢蘆密葦彌望無涯不特難容多水卽淀中舊有河道因而淤墊重煩官欵挑挖該淀旣節節壅滯上游各河遂泛濫爲災動關全局及今不治再閲數十年將東淀胥爲平　矣乾隆年間前督臣高斌雖有河淤地准民墾種之奏然只准墾種無碍水道之地又聲明已報升科者應改爲租息分别上等次等每畝定爲租銀八分六分三分以充河工歲費每户種地不得過百畞仍嚴禁紳袊胥役豪强詭名佔踞今則不論有無關碍水道槪行侵種且係豪强估踞每户至數十頃所呈契單大率假借隠射其糧額則從他處割裂飛洒並非現種淀地之糧該業户等侵佔淀地又飛洒粮額實屬有心朦混本應照例治罪撤地入官惟念愚民不知例禁相沿已久或輾轉價買衣食所貲未便一律禁絶不得不變通辦理當於去秋飭派奏調差委道金福曾天津道吳毓蘭督同沿淀覇州文安大城靜海四州縣斟酌查辦令將實係碍水之地仍讓於水其餘飭各業户將種地若干完糧若干自行據實報出聽候派員勘丈其有糧額者雖不免飛洒情弊暫先就糧核地仍歸原業户承種其無糧額者亦仍歸原户並援照前督臣高斌奏案酌改租息以充治河經費旋據金福曾等酌擬章程四條一曰定界址凡有碍水道及現在水深數尺尚有淀形之處應留出以資蓄水永遠不准栽葦墾種其中有完納葦課水泊等糧者查明奏請豁免若稍碍水道而久被淤墾驟難收回者今於地中多開溝渠使水至仍可流貫一日設垡船淀中須藉垡船衩夫撈泥挖淺凡碍水之蘆葦苲草隨時芟刈以期日久見功應就所收租息多寡以定船數一日議租息凡不甚碍水道地畆有粮額者就糧核地照舊完納無糧者從輕議租上等以每畆三分爲率次則遞减惟淀中漲涸無定無庸升科此後若碍水道仍應停種免租讓地於水所收租息卽作垡船經費一曰均差徭淀地皆在水濵升科尚且不便何况差徭乃州縣苛派書役需索大户則隠射邀免盡累貧民應體察分别裁減均平以昭公允以上各條實係因時制宜格外從寛查覇州文安大城靜海舊例葦課自數厘至六分不等文安淀地租三分至八分不等靜海有至一錢六分者乃原奏葦課舊例自數厘至一分八厘而止並未考查明確現議有糧之地照舊完納無糧之地上等每畝租銀三分次則遞減並無將久經奏定之租額加納八分六分之事且侵種者並未遵照列聖諭旨撤地治罪亦未限以畆數轉予輕　租息尚得謂爲加税聚歛耶此案係臣泒員查辦亦非陳紹諶所能妄議前聞各户中有刁劣之徒侵種多頃久未完糧因而造謡煽惑希冀把持罔利是以傳聞失實事關淸理東淀水道斷難中止致誤全局臣飭金福曾等仍督同印委各員悉心體察持平核辦如再有造謠阻撓及任意隠佔者應查實分别革究並將無糧之地入官庶淀地可漸疏通水道不致阻滯所有東淀多被侵種設法淸理情形理合會同兼管順天府府尹臣童華順天府府尹臣游百川恭摺覆陳伏乞皇太后皇上聖鑒謹奏軍機大臣奉旨知道了欽此○○李鴻章片再臣於正月十八日自省起程沿途查看堤河各工飭地方官照章修防淮練各軍承挑永定河下游均已赴工興作此外各河挑築工程亦卽分投開辦臣於二月初一日抵津駐札籌辦洋務地方事宜理合附片陳明伏乞聖鑒謹奏軍機大臣奉旨知道了欽此○○調補福建海壇鎭總兵健勇巴圖魯奴才吳奇勳跪奏爲恭報奴才撤巡日期並洋面情形恭摺具奏仰祈聖鑒事竊照道光二十四年二月間欽奉上諭嗣後沿海水師各鎭着於每歲出洋時具奏一次俟出洋返事畢卽將洋面如何情形據實具奏等因欽此伏查定例海壇鎭總兵於每年二月初一日出洋統巡至九月底回署查辦營務其十月十一月兩月以左營游擊出洋總巡十二月次年正月以右營都司出洋總巡所有本年二月初一日奴才出洋統巡遵經奏報在案兹奴才自出洋統巡卽督率將備周歴左右營各洋面梭織巡防加意搜捕現在時届冬令察看洋面安靜隨將所統兵船於十月初一日缷交標下左營署遊擊梁先晃接管飭令加緊巡哨不得稍涉懈怠奴才卽於是日撤巡回署查辦營務如探有匪蹤仍當隨時赴洋督緝以期盜戢商安仰副聖主綏皘海疆之至意所有奴才撤巡日期並洋面情形除禀報督臣查核外理合恭摺具秦伏乞皇太后皇上聖鑒謹奏軍機大臣奉旨知道了欽此○○慶裕片再查定例大挑舉人到省後試用一年期滿該督撫隨時甄别堪以知縣用者卽以該員期滿之日作爲甄别日期又准部咨無諭何項出身凡係補缺應具題者試用期滿由督撫甄别具奏各等因兹查有大挑舉人分發廣西試用知縣水嘉榖業已到省一年期滿例應甄别臣查該員才具明敏吏治通達堪膺民社據蕃臬兩司會詳請奏前來除將該員履歴送部外謹會同兩廣總督臣張樹聲附片陳明伏乞聖鑒謹奏軍機大臣奉旨吏部知道欽此○○大學士直隷總督一等伯臣李鴻章跪奏爲拿獲熱河股匪首要巨盜訊明就地正法並酌保出力人員恭摺仰祈聖鑒事竊臣前准升任熱河都統崇綺咨稱光緖七年夏間有股匪百數十人盤踞圍塲重地四出搶掠雖經派軍剿辦而首要孫振邦曹振江等均未就獲請飭屬一體查拿並將該股匪搶掠馬匹暗購洋槍意殃叵測情形奏明知照前來當經分飭各屬文武設法購線實力訪緝旋據任邱縣知縣林穗會同試用巡檢尉念梓於上年七月十四十七等日在任邱縣　縣地面盤獲巨匪曹振江　玉崑張連生要洛耗子及夥犯王洛三等五名訊供禀報續據駐防正定之管帶銘軍馬隧副將潘萬才督同守備蔣廣棟任之濳於十二月二十七日追至祁州地面擒獲匪有孫振邦解省飭交保定府知府恭鈞審究據孫振邦供認向在熱河交結匪人充當大頭目曹振江邱玉崑張連生李洛耗子等手下各有二三十人十餘人不等該匪首自同治元年起結夥騎馬搶掠不記次數嗣與曹振江等盤踞圍塲先以五六十人强刧新設圍塲廰屬燒鍋繼以百餘人强刧赤峰縣當鋪拒敵官兵等供核與熱河來咨及任邱縣訊出曹振江等供情無異卽飭將孫振邦正法其曹振江邱玉崑張連生李洛耗子四起亦飭河間府韋業祥覆審正法一併傳首示衆王洛三訊未隨同上盜另行照例辦理供出在逃夥匪咨行嚴緝務獲究辦臣查熱河匪首孫振邦等糾結百數十人盤踞圍塲重地騎馬持械四出强刧拒敵官兵並有搶掠馬匹暗購洋槍情事誠如崇綺原奏實屬意存叵測大爲地方之害屢由熱河派軍剿捕未獲今經直隷員弁擒獲懲辦足以伸國法而快人心兩江補用副將潘萬才都司用儘先補用守備蔣廣棟任之潜不避艱險深入賊巢格鬥將積年著名馬賊頭目孫振邦擒獲洵爲異常奮勇潘萬才擬懇天恩以總兵記名簡放蔣廣棟任之潜均請以都司儘先補用任　縣知縣林穗試用巡檢尉念梓盤獲著名馬賊巨盜曹振江等四名緝捕甚屬勤能擬請將林穗以直隷州知州在任儘先補用尉念梓俟補缺後以主簿用以示鼓勵理合恭摺具陳伏乞皇太后皇上聖鑒訓示諲奏軍機大臣奉旨潘萬才等均着照所請奬勵該部知道欽此○○金順等片再神機營泒委運解巴里坤滿營軍械委員六品銜候選筆帖式嵩壽於本年十月初一日運解到坤交納淸楚旋至哈密滴奴才升泰道經該處該員懇請隨赴伊犁當差以圖報効查該員年力正强人亦穏愼當與奴才金順商酌留營以資差遣理合附片奏明伏乞聖鑒謹奏軍機大臣奉旨知道了欽此 
 
