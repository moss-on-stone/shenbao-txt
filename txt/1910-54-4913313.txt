# 1910 - 54 - 4913313

 

Page 1

 
 
   
 
 

Page 2

 
 
[申報館特别廣告]  
本館自宣統二年正月十八日起由前東盤歸裕記自辦所有館中各項交代已於十八日結算清楚以前往來帳項悉歸裕記接受此後盈虧及一切事宜概與前東無涉特此聲明 
宮門抄 
　　正月二十二日　召見軍機　蘇嚕岱　齊耀琳靈熙　長紹 
論說 
[論各省設立模範監獄之必要（寒）]  
　　於懲戒之中。寓感化之意。以禁錮之所。爲勞役之地。此東西各國監獄之通例也。中國監獄之壞。垂數十載。其户室之湫隘。規模之窳敗無論矣。即如偶爾犯科者流一入囹圄。則暗無天日。精神銷耗於無形。鞭笞迭加於無辜。嗚呼此豈懲惡勸善之意哉。夫桀驁恣睢。法無寛待。然與其凌虐之使喪其生。何如以勸敎復其本性之爲愈。與其束縛之使速其死。何如以勞力磋其淫佚之爲得乎。况民之陷於刑戮也。饑寒以迫之游惰以驅之冥頑以成之。非生有桀驁不馴之氣。好爲恣睢不法之事。以蹈夫不測之禍也。必也求所以去其饑寒。革其游惰。化其冥頑。使罪不至死者。出獄之後。得以自營生計。而不至再犯。即罪或至於死及監禁終身者。亦使勤於作業。不至坐食待斃。而虚糜國家之帑藏。則獄費可以撙節。而犯罪之人亦可以自食其力矣。况自新刑律頒布。審判廳成立。而司法已有獨立之希望監獄一端本與隱相維繫自當同時舉辦在各省尤宜早具規模以爲各屬奉行之楷法。今者模範監獄之設立。法部已屢有催辦之咨文。惟恐敷衍從事。則雖有若無。是不能不爲吾國司法前途危焉。故於此不可不注意者約有數端。 
[一統一獄制]  
　　各國獄制。有分房雜居階級三種。分房制最完備。而規模遠大。工資浩繁。雜居制最簡單。而等差淆亂流弊滋多。折衷取法。以不需艱鉅之費。而仍無錯雜之弊。階級一種。最爲適宜。稍有識者。咸知採擇。惟 
[上海同濟德文醫學堂招生廣告]  
學生本校開辦迄今三年向照本國章程每年西歷十月一號起至次年九月三十號止爲一學年於中國學生頗多不便今改照中國辦法自每年正月起至十二月止爲一學年以便來學學期德文科三年醫學預科二年正科三年學科德文　德語　漢文算學　地理　史學　動植物學　形性學　化學　幾何　八線　數學　辣丁　體操年齡十七歲至二十二歲納費學費每年一百五十元分兩期繳亦可宿費每月二元膳費每月四元五角應用書籍由校借給酌取保費紙張筆墨由校備具概不取償考期本年正月二十二日二十四日二十六日二十八日早十下鐘在本校試驗開學二月初一日校址本埠法界寳昌路南金神父路側小石路報名處本校或英界白克路寳隆醫院先納費一元取則於學費内扣除不取發還惟報而不考取而不到者一概不發兩處皆可取閱章程 
[綢綾春盤漲價]  
啓者去秋内地絲經漸次提加入冬後愈形昂貴各莊貿易成本難敷不得已同業公議於庚戍元旦日始暫加一分鈿以補不足務祈　貴客商體恤下情俯如所請爲幸此告　上海盛涇公所謹啓 
[上海老九章綢縀顧繡號遷移預告]  
謹啓者敝號開設上海英租界抛球塲北首二馬路口坐東朝西門面自同治庚午開創以來迄今四十餘年至於貨色之精美價値之公平業已遐邇咸知早在　諸尊洞鑒之中毋庸贅述茲因舊基有滄桑之變行將暫遷於河南路棋盤街五馬路北泗涇路口坐西朝東洋臺門面便是興遷有日再行布告誠恐五大洲貴客光臨未盡週知特先奉　聞伏惟　台鑒 
[南北綢業緒綸公所公議增價廣告]  
謹啓者近因用絲日昂貨價步漲若不稍行酌加則虧折伊于何底爰集同業公議于元宵日起頭號寗綢摹本暫售六錢八分頂衣湖縐五錢七分熟羅五錢八分杭紡五錢二分十兩素綢四兩一錢其餘各貨一律照加勉效微勞藉敷置本謹登報章伏希　公鑒是幸緒綸公所謹啓 
[盤店聲明]  
茲盤得英租界大馬路恆茂昌洋貨店一應生財貨物等另加愼記兩字爲業以示區别所有以前恆茂昌與各行號進出銀貨往來概歸恆茂盛老店理涉與愼記絲毫無涉恐各行號未及週知用登申新兩報特此聲明　恆茂昌愼記啓 
[盤店聲明]  
茲將英租界大馬路盆湯衖口恆茂昌支店一應生財貨物等統盤與恆茂昌愼記爲對所有恆茂昌進出往來一概帳目統歸本號理涉與恆茂昌愼記絲毫無涉　恆茂盛啓 
[被竊股票莊摺申明]  
英界白克路脩德里葉公館於本月十九日黎明時被竊帳箱及各物當日已報捕房查究在案而箱内查有葉靜記户浙路股票百股並息摺一扣係美字第一千五百四十三號一紙又葉靜記户蘇路股票廿股並息摺一扣係智字第三千八百六十六號一紙又蘇路紅股票一紙又通商銀行賈燕記户股票十股係三萬四千六百三十五號至三萬四千六百四十四號止一紙又通商銀行肇記户股票五股計五紙第二萬五千二百零四號至二萬五千二百零八號止又怡大莊葉馥記存摺一扣除已向原處掛失作廢外再登各報申明免致外間抵押受騙請諸君注意及之 
 
 

Page 3

 
 
　　各省情形不同。或有謂分房制爲完全而不惜巨貲以遵行之者。或有謂雜居制爲省而不嫌簡陋以仿用之者。總之不當論繁費與否。而當論其適於民情與否。此獄制所以不可不统一也。 
[一區劃獄室]  
　　監獄内部。以各種之取締而異其構造。其拘禁之罪犯。尤以案情之輕重。年齡之大小。男女之差别。而異其管理。故仿各國監房之制。如執行運動服役懲治等塲。與典獄看守詢問檢查諸室。及附設幼年敎誨室女犯服役塲之種類。皆嚴别其界限。使之秩然井然。不相紊亂而後犯罪之人。各以期限之久暫。性質之良暴。異其居處。不得互相習染。以至有陵獵無序之弊。此監獄之建築上所宜注意者也。 
[一備置獄官]  
　　監獄之布置。古疎而今密。故監獄之管理。古簡而今繁。葢往昔之監獄。以懲惡爲主義。除看守檢查等人員外。更無所謂獄吏。而今則有敎員以施敎化。有技師以授技能。且因獄中種種之設施。而監獄遂有專門之學。皆非略識之無之人所能執。掌是以管理人員。亦當預儲不然則制雖完備。而辦理不得其人。囹圄已同虚設。故敎員技師等類。亦當與尋常之學校工廠相一致量能授。職不得以其取缔罪人而忽之也。 
　　此數者爲改良監獄根本上之要義。葢中國自古制浸失。數千年來。視監 
獄爲無足重輕。雖當籌備憲政時代。謀國者無不深思熟慮。以冀其發達然輕視監獄之餘習。猶恐不免深中於人心。而當局者或未能出之以鄭重。故吾又不能不慨乎言之。 
專電 
[電一（北京）]  
各省國會請願代表電催託故出京各代表迅速來京免致鬆勁 
[電二（北京）]  
胡思敬等請收回成命摺并非聯銜係各遞一摺爲江春霖力辯故監國甚怒 
[電三（北京）]  
皖省請辦公債票事經度支部議復照准已入奏 
[電四（北京）]  
滇督李經羲並未出缺因患病請假致有此謡謠 
[電五（東京）]  
日本公衆對於清國西藏事宜甚爲注意東京諸新聞紙時常發議希望清國恢復西藏主權防止他國將來之糾葛且勸告清國政府以和平手叚待藏人俾堅信任 
緊要新聞一 
[國會請願之後盾北京]  
　　聞直隷省之　平保定天津山東省之烟台湖北省之武昌漢口各商會及吉林省之某省旅吉商會現與留京代表函電交馳或勉代表以甯死不返或告以商會各自上書或告以一面直接上書一面運動各省商會繼起請求以是各代表繼續上書之志益望 
　　吉林長春府山東同鄉會致國會請願代表周樹標君函略云去歲上書請願薄海内外同深領望今雖未蒙俞允尚當堅持冀必得請而後已萬勿遽爾言旋本會同人寄居吉長目睹其地主權横被外人侵佔茫茫禹土恐將淪爲異域同人等日夕商榷爲救危計爲保子孫計皆應勉竭棉薄以隨諸君子之後三四月間必當舉人赴京共籌進行方法想我皇上如天之仁當不至棄我於甌脫云 
　　八旗國會代表文耀十八日在振華學校開第二次大會研究繼續請願方法 
　　天津商會爲繼續請求速開國會事於初十日下午開會是日到會者爲永平七屬商會總理谷藹堂王竹林薛梅卿王松樵潘雲巢杜小琴温子英諸君等共數十人聞其大略辦法由天津永平保定商界發起號召全省商界定期來津大開會議再行公舉代表繼續請求現已舉定谷藹堂太史爲起草員 
　　繼續請求速開國會順直團體事務所以某志土所繪之鼓吹國會圖畫及白話演說業經印成日昨函致全國各地方機關略謂同人等擬醒世畫多張將以遍貼里曲期鼓吹各方面分叚繼起目的不達弗止兹將原稿奉上諸同志如以爲可祈卽轉印發佈又郵寄全國各鐵路站長云同人等因開導同胞請求速開國會擬有醒世畫使人望而興起兹寄上數份祈分神代貼貴站以便廣爲傳布 
[政府對於藏事之態度北京]  
　　駐京堪布前日呈請理藩部代奏略云近接藏電西藏現有兵丁三千名以管帶不嚴致該兵等擾亂地方商民不安並常有開鎗傷人之事若不將藏内駐劄之兵調開藏地恐有意外之虞云云理藩部據電即轉送軍機處電請駐藏大臣查覆兹聞已得來電謂藏僧與官兵衝突當即派員會同喇嘛馳至該處開導勸諭幸未成事現尚安靖請轉奏聞 
　　理藩部密遞封奏一件探得内容係因達賴喇嘛潛逃奉飭會同陸軍部籌畫維持藏地安靖辦法 
　　軍機處昨接川督趙次帥電稱連日與番僧開仗互有勝負官兵傷亡甚多軍械不足請速電飭江卾兩督趕撥劈山快砲快鎗若干以資接濟 
　　軍諮處昨寄湖廣總督密碼電報一道聞其内容大致係飭該省軍隊速爲整備現在藏地不靖須與川兵遥爲聯絡聲勢以作後援 
 
 

Page 4

 
 
[英俄不欲干涉藏事]  
　　文滙報二十二日倫敦電云印度藩務部次官芒台格君在下議院宣讀印度總督明杜君致政府之長電一通詳述西藏肇釁原由並録達賴喇嘛訴詞謂中政府本許其仍有從前之威權今已食言云云芒君讀畢電文復謂吾國所致中政府之照會中政府業已照覆惟目下尚未便詳爲宣明二十一日柏靈電云德國某報接聖彼德堡電音謂英俄兩國無論如何决不願干涉西藏問題 
[卾路借欵仍未决定辦法北京]  
　　十四日英美德法四國公使又會銜照會外務部略謂鐵路借欵前已定議今卾人要求拒 
[中國名畫]  
　　邊壽民畫册之六（蘆雁） 
欵實有損害於四國之資本家萬難承認廢約請速籌辦法以全睦誼云云外務部以事關路政即經轉行郵傳部商訂辦法其意在外不傷邦交内不召民怨乃徐菊人尚書連日與各堂籌議迄無兩全辦法至今未能答覆又兼卾路代表及湖北京官不時至宅催問辦法語言中時有激剌徐尚書大有左右爲難之勢 
[戴軍機遺摺之内容北京]  
　　戴故軍機病狀已載昨報茲又聞軍機病篤時頭部忽腫延請西醫診治西醫以爲濕疾用刀從面部劈開一孔意在放出毒水以銷此腫不料病轉加重翌日即冥然而逝其遺摺以在萬壽期内展至十八日呈遞聞戴相易簀時親將遺摺再三删改今探得内容略謂自入樞垣爲日雖少然軍機處爲國政總滙之所應行改革之事垂死餘生萬難緘默謹略舉數端以爲最終之靖　第一項軍機處每日兩餐縻費滋多嗣後應請飭令該處每日裁撤一餐欵雖微細積少成多未始不爲國帑涓滴之助第二項軍機處每日散班太早嗣後應請飭令該處每日必待午後三四時方准散值朝制所關不可太失體統第三第四兩項亦係軍機處應興應革事宜 
[幣制調查局之職掌北京]  
　　度支部各堂以畫一幣制須從調查入手現特擬定幣制調查局職掌如下一開列調查幣制題目發交各調查員逐項調查一核辦各調查員報告書一研究幣制上利獘得失一編訂幣制總報告書并編訂幣制沿革史與改革幣制始末記一幣制疑難問題由局員多數議决一繙譯外國書報有關幣制者一奉堂憲交辦事件 
[學部酌擬曲阜學堂辦法北京]  
　　學部具奏略稱光緒三十二年十一月二十二日湖北按察使梁鼎芬請建曲阜學堂奉旨着張之洞督同黄紹箕等悉心籌畫妥慎辦理所需經費即着該督籌辦並頒發帑銀十萬兩欽此又十二月初一日御史趙炳麟請定敎育宗旨奉旨學術人心關係重大迭經降旨宣示學堂以中學爲主西學爲輔兹據該御史奏稱曲阜學堂開辦伊始請以明人倫重躬行爲要義等語亟應申明前旨俾共切實推行所有曲阜學堂應如何慎選師儒注重行誼着學部會同張之洞妥訂規則奏明辦理欽此當時已故大學士張之洞適在湖廣總督任内與臣部往復籌商未及定議旋該故大學士升任來京奉命管理臣部得與熟商審計粗定規模竊以曲阜爲聖人桑梓五洲萬國久繫觀瞻此次興辦學堂非徒宏敎澤於一時實以肇同文於無外數月以來再三酌議擬以通今合古爲該學堂一定宗旨其大概辦法應仿照湖北存古學堂分爲正科豫科兩級正科爲專門學分習經學史學文學各門選録學生照舊章中學堂曁新章中學堂文科與初級師範畢業生爲合格豫科課程即照臣部奏定中學堂文科章程辦理選録學生以高等小學堂畢業生爲合格至於中學之外凡泰西文字亦當肄習以資博通而文學之外仍以注重行誼爲專歸該學堂係奉特旨設立由臣部直轄管理其學生應由各省選送以昭公溥至於成效之淺深應視得人之良否臣等方在遴選監督之際適准襲封衍聖公孔令貽咨稱查梁鼎芬請建曲阜學堂原奏内稱張之洞當代儒宗黄紹箕學問博洽請飭下張之洞督同黄紹箕招集天下通經守正之士盡心經理一切辦法請旨施行臣有所見亦隨時條上等語當經恭奉上諭着張之洞督同黄紹箕等籌畫辦理是梁鼎芬本在隨同籌畫之列今張之洞黄紹箕未及籌辦先後因病出缺自應由學部督同梁鼎芬及時籌辦擬請旨派梁鼎芬 
 
 

Page 5

 
 
爲曲阜學堂監督等因臣等伏查開缺湖北按察使梁鼎芬前在湖北隨同張之洞辦理學務有年兹准該公爵咨請代奏派充曲阜學堂監督可否允如所請以資熟手之處伏候聖裁所有該學堂應需開辦經費前荷先朝頒發帑銀十萬兩凡建造校舍購置圖書各欵應即於帑項内撙節開支其常年經費核實約計每月需銀三四千兩臣部欵項支絀無可籌撥擬請旨飭下度支部核議或指撥庫欵或攤派各省以資應用十二月二十八日奉旨已録 
[粤督密參丁運司原奏北京]  
　　廣東運司丁乃揚奉旨開缺來京引見係因反對商包鹽餉爲粤督奏參略誌前報兹經探得奏參原稿摘要録下 
　　粤省向稱財賦之區論者多指鹽務爲大宗查鹽務之疲敝臣於改良鹽務摺内言之詳矣方今庶政日新整飭鹽綱至於上煩聖慮詔示天下以興利除弊爲要圖故臣自履任以來即以清鹽蠧禁賭禍爲入手之政策非好爲其難誠不得已也運司丁乃揚壯年服仕素有才能際此整頓度支宜如何自矢公忠力圖振作數月以來臣與之開誠佈公討論鹽務利弊深冀收指臂之效設法改良乃該員於瞻顧之餘積爲畏葸敷衍所至流爲因循不知鹽蠧一日不清即賭禍一日不去况煌煌諭旨注重鹽綱斷不容糾葛纷紜聽其疲敝臣旣忝膺會辦鹽政之命所賴屬僚稱職羣策羣力相與有成似該員之進退徬徨旣不肯破除情面將各項規費早自剔釐此後責任綦重事務尤繁輔助斷難得力合無仰懇聖明將兩廣鹽運使丁乃揚即行開缺仍由臣澈查積獘分别辦理後再酌量送部引見并請另簡廉正綜核之員補授俾得整飭鹽務以清度支粤省幸甚微臣幸甚 
[京師近事]  
　　政務處前日會議以釐訂皇室制度經費曁清理内務府財政府憲政前途大有關係且須於今年入手籌辦惟事屬創始窒碍甚多若僅由憲政編查館曁度支部兼辦恐難妥洽擬請特簡專員會同該兩處籌定辦法次第進行並聞呈遞此摺時即隨摺奏請簡派恭邸曁林贊虞李柳溪兩侍郎爲釐訂皇室制度大臣以專責成而重要公 
　　京官制現已修訂脫稿俟再經詳細磋商即可奏請頒布惟新外官制亦應入手籌辦擬於憲政館奏派之各等諮議官中揀選嫻熟各省吏治者調館任差以爲修訂新外官制之預備 
　　此次内閣選舉資政院議員其備選之第一名爲委署侍讀馬存仁聞馬君在内閣資俸極深人極平和惜於新學法理未經研究說者謂觀此可以知選舉人之志趣 
　　編訂海軍秘密禁令一事年前即有此議兹聞海軍處已奉海軍大臣諭交以東西各國海陸兩軍均有最嚴之秘密禁令現當海軍籌辦伊始所有一切事宜均關重要若預先宣洩於外實於將來軍政殊多妨碍應即參照陸軍洩露秘密章程從嚴核定海軍禁令奏請施行 
　　攝政王太福晋玉體違和迄已多日兹悉太福晋之病係因肝氣太旺所致刻服平肝之劑始占勿藥 
　　郵傳部因張家口至庫倫之鐵路經蒙古各旗部落而條築之欵官力有所不逮故擬變通辦法會同理藩部與各旗蒙古王公商辦招集蒙股以免借用外欵兹聞郵傳理藩兩部現正與在京蒙古王公等磋商集股辦法 
　　濤貝勒出洋考查陸軍所帶隨員銜名經紀前報兹聞貝勒尚擬奏調吉林邊務督辦吳祿貞來京再行同往 
時評 
[其一]  
　　江西提學使。先簡浙路湯總理。再三辭復簡蘇路王協理。豈該省執掌文衡者。必熟悉路工者耶。不然何一再取才於我蘇浙公司也。而政府之用心。蓋其微矣。 
[其二]  
浙路湯總理。奉簡贛省提學。則股東留之。非股東留之。蘇路王總理簡浙省監理官。則股東請其遥領焉。今王協理又奉簡贛省提學。將挽留歟。抑遥領歟。要之必無更舉之事。 
 
 
 

Page 6

 
 
[報海出現]  
本報定於是月廿七日出版各團體送閱三天送登告白七日外埠欲閱本報者請寄郵票七分迅即寄上事務所暫設在上海法界吉祥街十三號海内同志如有鴻篇鉅製惠寄本社無任歡迎謹述體例如左○宗旨　擷彩全國報紙之菁華灌輸社會普通之智識○辦法　每日出報兩張附畫報一張售大洋二分外埠定閱全年大洋八元八角第一張内容之社說時評均由同人撰著間采各報國聞則精選全國報紙或由訪員採聞或擇譯西報俾閱者讀本報一紙無異閱盡各報集本報一年可作一年歷史第二張内容以詼諧之文字鼓舞活潑之精神僉由同人著述間登來稿第三張之新聞畫繪事精確栩栩欲生○内容十二特色○第一張（社說）議論宏正不偏不倚大聲疾呼鼓吹民氣○（國聞）通國報紙擇尤彙選加以訪譯閱者稱便○（時評）季野陽秋汝南月旦莊諧迭出用資懲　○第二張○（文苑）薫香摘艷茹古含今搜羅軼著國粹以存（小說）嬉笑怒駡俱成文章移風易俗起廢鍼盲○（插畫）揮滑稽筆寫蛇鬼形耐人深思發猛省○（談叢）東坡說鬼干　搜神酒後茶餘助人清興○（衛生）飲食起居最宜珍攝研究衛生共登壽域○（投函）兩地相知殊深地系立投函門以通聲氣○（滬談）杜牧看花周郎顧曲選色徵歌姑言滬俗○（肖影　花叢麗質菊部名伶攝留其影如見其人○第三張○（畫報）寫情寫景維妙維肖生人美感此爲良導 
[清河縣禁烟公所調查員歐陽嘯琴君來函并照]  
楚九仁兄大人閣下敬啟者鄙人氣體素弱腦筋失調步履艱緩不良於行咳喘善忘尤其餘事今夏秋間調查吸烟户口夙夜奔馳不無操勞過度憂思叢集精力渙離逐日支持辦公乃意心神恍惚延醫服藥效果毫無有友自滬上來以貴藥房日光鐵丸相贈且具述功效余向謂報章所載每多僞藥欺人故未深信友人勸服諄諄并援服丸愈疾者數人作證余重韙其意姑試服之詎知未逾旬日即步履勝常不匝月痼疾全愈於茲三月體貌丰盈初不料斯丸治病如是之神奇奏效如是之神速也特陳顚末聊伸感激之忱竊願貴藥房採錄余言以證是丸之妙用俾寰海同胞知所寳貴不致舍熊掌而味魚肉尤爲深幸手此即頌壺安惟希偉照弟名正肅十月十八日中法大藥房錄登 
[包愈吐血永遠斷根]  
久遠馳名廣東陳恒德堂秘製吐血神效藥膏○靈驗非凡○謂余不信一試便知 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本堂利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止哮化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購　認明○遠埠函購原局回件信力自給○舖分上海英大馬路萬康醬園對門德仁里石庫門内廣東陳恆德堂謹識 
 
 

Page 7

 
 
   
 
 

Page 8

 
 
   
 
 

Page 9

 
 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年誤犯手淫或後天戕伐太過以致腰酸腿軟耳目昏眩神思恍惚身體委頓等症服之壯陽煖腎固精滋陰益命門之眞火療氣血之虚寒腎經旣足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娱且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟附近假冐須認明瓣香廬牌號方是的眞每兩實洋二元每料一斤收工本洋二十八元雙料治老年久痿每盒洋五元上海盆湯衖絲業會館後寗波路山西路口五開間門面瓣香廬室啓製藥所仍在北京路根德里内 
[培元極品眉壽廣嗣丸]  
此丸力量宏深能收能放有鬼神不測之機服後反覺寂然不動必至緊要之時然後勇氣百倍大得其力眞廣嗣之金丹生男之寳劵也 
與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒何異此丸每次僅服兩小粒計重不過數釐每日服三次統計不過一二分奇在服後不知不覺終日毫無動靜緣周身精髓已爲藥力關鎖牢固不撥不動矣及至臨事之時但取外塗藥一搽立刻神威奮發勇往無前愈戰愈堅彌久剛勁極絪緼化醇之樂未足比其功盡陰陽鼓盪之機尚難形其狀當此之際雖以從未生育之婦經此一度無不成孕百發百中靈驗無雙願世之無子者試服之即知此丸實爲求子要藥矣小瓶連外塗藥共兩元半大瓶五元美界仁智里十三弄括行藥房發售 
[禮和洋行催出歷年本行棧單]  
本棧及外棧已付銀棧單未出貨者限華二月十五日爲止務望期前出清倘逾期不出將該貨拍賣以抵棧租棧單作廢爲此通知切勿自悮至要至禱 
[裕祥當滿衣出售]  
本當滿貨爲數甚多因提莊躉銷市面疲滯今平價零售非貪厚利但以圖　滿貨耳所售本當滿衣各種綢緞粗細皮貨新舊俱全成交後貨價不合准可退貨還洋斷無二言以昭公道特此登報廣告英大馬路石路口本當白　 
[扶陽種子奏效快速]  
欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而遍購種子良藥以兾獲衍後嗣及閱見上海二馬路天寳齋參茸海狗腎扶陽種子衍慶丸仿單其言論方藥極爲周妥實事求事洞中竅要遂即郵信托購一料按方信服又購婦科降生丹二料囑室人調飲於此二年之中妻妾各舉一男從此桑榆暮景足可自娛良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指務爲百煉鋼固精種子旺氣血開胃進食服之立　見效若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言信而有徵也秣陵潘爾疆敬告 
[四明儒醫王振文]  
夙抱濟世苦心○研究諸家醫說○切脈便知何症○病人不必自述○無論外感内傷○可以條分縷析○女科治法尤神○痘瘄另有秘術○非敢虚言誇張○診時立辨消息○門診貧乏不計○出診醫資照律○住鐵馬路天后宫後寳順里三衖 
 
 

Page 10

 
 
緊要新聞二 
[魯諮議局議决推廣龍元辦法山東]  
　　魯撫孫中丞前以大清濟南分銀行所擬推廣龍元辦法協力維持龍元行巿期與鷹洋價值一律及勸令各商家以銀元計物價各節事關通省商情是否可行亟應體察情形悉心核議當即劄行諮議局核議聲復經諮議局常駐員開會協議僉謂中國各種銀元價值紛歧故龍元巿情未能劃一現在南省鷹洋價漲龍元價落以致德華銀行藉口不收龍元即鐵路公司及德華照常搭收龍元亦相形見絀皆由行巿不能一律之故於中國幣制前途大有妨碍今據該分行所擬推廣龍元辦法令官銀號及各錢業協力維持龍元行巿期與鷹洋價值一律均以湖北龍洋爲標準俾便分行及官銀號發行之銀元票便於推行是於維持之中兼寓抵制之意目下即宜實行爲要若勸令本地商家以銀元計物價一節原欲使需給日多以養成人民用元習慣用意非不甚善但現在幣制未定東省銀元尚未暢行巿面龍元不敷周轉驟令本地商家改變其舊日用銀用錢之慣習概以銀元計算物價各州縣情形不同不惟於人民不便且恐外國銀元充斥巿面轉碍龍元之推行莫若由官銀號及分銀行首先推行至以銀計數以錢計數之家亦暫時各聽其便俟幣制確定後凡官府一切收支俱用銀元然後推廣於各州縣自可流行無碍至如鐵路車站收用分銀行龍元票一節旣便商民又關主權前經勸業道迭次與該公司磋商已允實行即德華横生阻力不過因龍元價格低落之故若中國湖北龍元能與外國鷹洋價值一律彼亦無詞可執倘後日柏林總辦復到仍有異議時擬請撫部院惠體商情力爲主持總期事在必行等語當即公同議决呈復撫院核奪並聞柏靈膠濟鐵路總公司已經應許凡大清銀行所出之一元五元十元鈔票鐵路載貨皆可通用已由該銀行布告各處矣 
[續誌卾省查報納稅多額名氏湖北]  
　　（宜昌府電）武昌藩憲鈞鑒奉札調查納稅多額議員查有布理問銜陳清瀛附貢生劉炳蔚堪充互選人除另　文册外合先電禀知縣錢榘禀佳（鄖陽縣電）武昌藩憲鑒知縣遵本府轉發嘯電飭調查納稅多額合格二人兹選送黄應桐年三十二歲納稅在百兩以上趙麟書年三十三藏納稅在二十兩以上特轉禀叩安知縣殷安民叩（歸州電）武昌藩憲鑒本府札奉憲飭選稅額較多者二人查顔登瀛四十一歲正稅三兩三錢公益捐十三串吳汝欽三十二歲正稅二兩六錢公益捐十串牛棠禀（長陽縣電）武昌藩憲鈞鑒稅捐較多查有張興仁六十六歲稅一兩捐四十串鄧繼成六十一歲稅一兩七錢捐三十四串知縣寶書禀庚（東湖縣電）武昌藩憲鈞鑒資政納稅多額議員東湖舉定合格二人郎中陳應龍年三十二歲納正稅三百兩零公益捐四百七十串貢生黄文琪年四十歲納正稅四百三十五兩零公益捐四百七十串零餘另申詳知縣賀祖尉叩庚（襄陽縣電）武昌藩憲鈞鑒互選納稅多額二員吳德超優增生年四十一歲襄陽縣人住吳家樓納正稅一百二十六兩公益捐一百三十九串崔文山廪生年四十五歲襄陽縣人住崔營納正稅六十四兩公益捐七十七中除造册申送外遵札合先電禀知縣久緒禀青（竹山縣電）武昌藩憲鈞鑒遵飭電禀納稅人員熊正國三十三歲年納三十九兩陳之錚三十八歲年納二十兩知縣聶廣澤禀灰（仙桃鎭電）武昌藩憲鑒互選納稅多額議員遵選得胡毓芳四十五歲正稅錢五十串公益捐二百三十一串劉德董三十五歲正稅錢十七串七百公益捐一百三十一串三百知縣羅慶昌謹禀佳 
[華僑請願國會代表抵粤廣東]  
　　南洋華僑聞各省請願代表未達即開國會之目的擬亦公舉代表繼續請求已紀前報兹聞各華僑對於此事異常熱心已聯合二十餘埠舉定陸君夫爲華僑國會請願代表十四日行抵粤省十五日禀見袁督及各當道隨即往見自治局易議長等暢談近日中國大勢及國會不能不早日速開之理由易議長甚表同情其餘諸議紳亦多以此舉爲當務之急且謂各省代表多已在京今陸君爲外埠華僑代表合内外以共勷厥事自不難刻日觀成云 
[粤省維持新軍之善後策廣東]  
　　粤省十善堂院自治會七十二行商等昨以維持新軍大局事宜條陳督院略云此等新軍皆屬良家子弟徵集時鄉紳之保送官長之歡送入營三日卽准予收受學田何等榮貴今蒙資送回籍鄉人向以從軍爲詬病必加以犯事遞解慘蒙不美之名抱屈終身情殊可憫且其中多半自歲暮假出在外休息者一律遣散似爲可惜各標成鎭在即一標三營及砲工輜重四營訓練有年糜欵已鉅此次因軍警衝突以少數而牽累全羣數年之功廢于一旦羣情沮喪其阻碍於新軍前途者甚大前事已矣善後宜籌敢以一得之愚條陳如下（一）遣送散兵至該原籍時請一面知照地方一面逕令自由回家删除交保管束三年之例以免鄉人加以犯事遞解之名或由敝堂會代送一面照會地方官一面送至伊家尤免鄉人藉口非議蓋地方官管束三年多此虚文徒貽口實兵法以攻心爲上似宜推廣皇仁以養廉恥而慰軍心（一）粤省成鎭在即一標及砲工輜重各營訓練多年一日廢棄殊爲可惜其假出之散兵皆屬體面子弟數年吃苦遽被牽累實無面目歸凶父兄其經收受學田者尤恐鄉人追還抱慚無地擬請分别招集回營各散兵愛惜名譽必能互相誥誡以圖報稱而收良效此 
 
 

Page 11

 
 
係爲維持新軍大局起見是否有當伏乞鈞裁 
[廬屬又有匪徒擾事安慶]  
　　日前皖撫朱中丞據廬州府電報該郡匪徒擾亂當飭余協統派撥馬隊一隊前赴該郡相機剿防已誌前報兹聞廬屬無爲鳳凰頸釐卡又有被匪徒搶毁情事緣客臘有蕪湖商人運廬米四十艘共數千石停泊該卡該處劣董某本係痞棍是日縀集勇婦百數十人藉阻禁爲名將米石搶去大半該卡畏其人衆無法攔阻詎正月初旬又突聚匪類數千人將該商所運之米搶掠一空聞匪中爲首者混號黄大爺并有木行行户朱旭初等從中煽惑滋事其勢異常洶湧該卡委員及司扞前往彈壓均被毆傷頃該卡已飛禀省台朱中丞立傳牙釐局總辦至轅命會同營務處酌撥營隊并撥派砲船前往嚴拿懲辦 
分類新聞政界 
[籌商自治議員被訐辦法蘇州]  
　　長元吳自治籌備公所潘所長等因迭接匿名揭帖攻計議員於二十一日開特别會議是日除江所長未到外潘尤所長等各當選人曁當選人被夫攻訐者均經到會約計五十餘人三首縣均蒞會與議當時公推吳紳本善臨時主席蔣鴻元章慰高臨時書記員兹將所議各條略録於下一宣佈閶門外職商函件内係夏顧黄蔣四人資格不符公議旣不列名作爲無效一宣佈吳本善函件大旨謂來信僅云商界並示署明姓氏與匿名無異照此情形將來議會成立恐受影響等語是時吳君起言選舉爭議範圍僅限止選舉章程第五十五條五項現在前條所指各欵應在榜示選民後期限以内一宣佈長元吳三縣士商函件内指謝等十一人而言公議亦作無效一佈告三縣示諭内指申訴不具名者例作無效而言一議夏顧黄蔣四人知會書應即日分送以便答復應選是日議畢後三首縣立即出示曉諭略謂自治選舉議員已畢業經宣佈各在案查核定章選舉訴訟於三十日期内呈控方可照准理應遵辦如被選之人實有資格不合者控經查明自應撤銷如不具名則與揭帖無異祇能作爲無效爲此曉諭紳商人等知悉其各懍遵 
[卾垣求濟飢民之善後策漢口]  
　　漢口去臘到有飢民二三萬人巿面頗形騷擾官商無法阻止故開辦粥廠二十餘處以資救濟近因該飢民仍團聚不回本籍粥廠需費浩大難以爲繼擬於二十日起逐漸停止商界董首等誠恐飢民無處謀食致釀他變特於十七日在商務善會公同集議善後之策聞當塲决議催劉紳人祥等赶緊將後湖填築馬路動工俾得以工代賑 
[截留賭餉撥辦地方新政廣東]  
　　連平州王牧明奎日前具禀大吏略謂查州屬地瘠民貧歷年籌辦學堂巡警諸要政或提賓興印金或就地抽捐貨物仍每年約不敷銀告數百元故此次籌辦調查户籍及地方自治二事微特常年經費無可籌挪即開辦經費亦難籌撥知州身任地方責無旁貸捐廉倡率亦分所應爲無如卑缺瘠苦異常本年正月間籌設罪犯習藝所除動用前任移交罰欵及知州任内添籌罰欵外現計已賠墊四百餘元來日方長勢難兼顧迭經邀集紳商磋議籌欵均據禀請將州屬所抽各貨每年應解善後局籌抵賭餉銀一千元截留在州撥辦調查户籍及自治研究所曁將來各新政經費並請先在知州征存抵餉銀一千八百三十三元五毫内提銀五百元以爲開辦費用知州以事關庫欵原不敢遽予准行惟再四籌商實舍此别無善策旣未便因噎廢食亦不能無米爲炊反復思維惟有俯順輿情先在知州征存未解抵餉項下提銀五百元發給各紳爲開辦費用合無仰懇憲恩俯念地方瘠苦維艱准將現初用抵餉銀五百元作正開銷其餘一千三百三十三元五毫容即另文批解並請自宣統二年起卑州應抵賭餉銀一千元撥留在州舉辦新政費用免予解繳是否之處禀請察核批示祇遵 
交涉 
[洋商採運土貨辦法之决定蕪湖]  
　　蕪關道李梅坡觀察刻批大通釐卡委員胡守樁年禀云洋商不請聯單採運土貨應令逢關納稅遇卡完釐與華商一律辦理檢查約案并無禁止採運明文至日商東孚在蕪開設洋行已准日領函知有案該日商將來採運土貨應即查明有無聯單分别辦理 
[外人來松參閱軍隊松江]  
　　美員黎富思係駐京使館軍務參贊第十四標馬隊都司偕同繙譯宣經疇號鑄顔直隷人北京滙文學堂卒業生於二十一日共乘火車來松持有陸軍外務二部公文參閱軍隊及操演各陣法由中營余參戎親赴車站迎迓以盡地主之誼 
軍界 
[清搜曲仁雄始交界匪黨廣東]  
　　粤省北路雄連陽仁化一帶匪風均極披猖當經大憲迭電飭行嚴辦現據該鎭電禀略謂現在派人確探情形擬定先行就匪風最熾之曲仁雄始交界望制等處嚴行扼搜清辦當即督同林官帶及黄劉各弁連日圍搜先後生擒匪首鄧贊及鎗斃匪黨譚志等十名并會督文武分投挨次清搜勒限綑送嚴禁窩聚一面率弁購線分路截緝以防再竄 
[南洋决議續徵兵士南京]  
　　南洋新軍去年第二次退伍後騎砲工輜及駐江甯鎭江江陰三十三四五六等標共缺額一千三百餘人現陸軍第九鎭徐固卿統制籌議續徵足額以淮徐風氣剛勁已定於二月間派員前往分投徵募 
[滇督電詢陸軍餉章武昌]  
　　鄂督楊護院近接滇督李仲仙制軍來電滇省陸軍官佐薪水原係照章減成支給本年成鎭始改發十成現在滇省欵項支絀擬仍酌減發給未審貴省最初編練係支幾成成立後曾否加增現在如何支給公費原以辦公是否仍與薪水同支不作公用初成鎭時公費如何支給現在仍否减支抑另有辦法統祈分别詳查示復楊護院准電後當即查取第八鎭成軍以來歷史詳細電復矣 
[贛撫電飭撥兵防匪南昌]  
　　江西吉安府永甯縣屬礱巿地方居民繁雜匪徒混跡經該縣令飛禀贛撫請速調防營兩哨永遠駐紥等情 
 
 

Page 12

 
 
當經馮中丞電飭駐吉巡防隊袁統領飛飭永新營隊按日派半哨赴永甯認眞梭巡並諭陳令加意巡緝現當新年萬勿疏懈致匪徒乘間竊發 
學務 
[詳請學費歸正開銷安慶]  
　　宣城沈益齋明府以該邑模範各學堂常年經費及委員監學敎習堂長薪水等欵核原有捐籌欵資賠累甚巨實屬入不敷出且無欵可籌終不免望洋興歎節經會商紳士亦無善策可籌擬請歸公欵内作正開支核銷隨案聲明附册彚報等情通詳省憲懇請立案批示以資挹注 
[學欵處委派會計員蘇州]  
　　長元吳學欵處總董江君霄緯以該處欵項殷繁非有精於稽核之員不足以收臂助現查有杜君酉生久辦育嬰堂務實事求是有口皆碑聞已委派杜君總理該處銀錢兼顧一切事宜 
[師範監督之忙碌蘇州]  
　　蘇省師範學堂監督江紳衡經學司一再敦請業已到堂視事兹聞江紳旣任育嬰堂務又兼學務公所科長並担任自治籌備公所所長近來甚爲忙碌云 
實業 
[禁止華洋小輪行駛夾江鎭江]  
　　鎭關道劉襄孫觀察昨准金陵關道王觀察咨稱現有商人具禀督憲請准小輪在夾江行駛奉批查金陵草鞋夾江係鹽船停泊之所向不准行輪以防碰撞現令小輪限定噸數在於夾江行駛恐開其漸致滋糾葛且輪船行駛較捷繞道外江自必不至窒碍應仍申明舊章辦理嗣後如有華洋小輪在夾江行走即由海關查明船名照章罰辦以儆效尤等語合亟咨請貴關查照辦理等因觀察已函請鎭關稅務司諭飭華洋各小輪一體遵照矣 
[沙巿商業之衰落湖北]  
　　卾屬江陵縣沙巿埠亦長江通商口岸向來商務繁盛俗有小漢口之稱各國均在該埠闢有租界設立領事近因其地水流太急長江輪船咸不在該處停泊以致商業漸移宜昌又因上年荆宜各屬水災巿况愈形冷落據稅關洋員報告宣统已酉與光緒戊申相較進口洋土各貨减少十分之四出口貨如花布藥材等物更異常減色已去十分之七 
[新選商會總協理任事漢口]  
　　漢口商務總會總協理齊相琴汪炳生二君於去冬一年期滿照章應行更替由各商董選定盧洪昶蔡文會二君繼任因時值年關閉會在即故未接事兹于十九日開會新總協理即于是日行任事禮各議董帮董亦齊集議事以謀今歲商業之進步 
[陵水縣將有極大鹽田出現廣東]  
　　陵水縣孚貞生鹽廠公司總理吳世名等日前具禀該縣董令謂大港面前一帶官荒海坦縱横約一百餘丈之寛堪以開辦晒鹽招集股友三十份計可開得石田一十六坵請照源興公司禀准立案辦法援照昌化縣禀准成案俟二三年後經過風浪損壞不鉅再請履勘升科異日如有變遷即將地稅註銷免累後人等情董令據禀批譞一旦能開生鹽田至百頃之多實爲千百年未覩之奇履勘該處並無妨碍居民廬墓等事候即轉禀督院立案 
雜記 
[顧全婦女名節蘇州]  
　　蘇府著名流氓小阿四被獲詳情迭紀前報兹悉吳縣陳介卿大令業已援例擬罪申詳各憲詳文照録如下竊查伶人小阿四即詹潤泉姦淫詐僞招摇撞騙無惡不作人所共知其姦汚良家婦女敗人名節及佔奪馬路基地唆訟漁利被人訐控之案指不勝屈知縣前在商務工程局差次屢經會縣懸賞緝拿該犯消息靈通聞風遁匿致被漏網久未就擒宣統元年十二月三十日奉警務公所憲將小阿四一名押發下縣奉經提案研訊該犯供詞抵賴再三究詰堅執如故實屬異常刁狡檢查光緒二十七年間訪拿伶人霍春祥案内奉前署臬憲朱札以霍春祥惡跡昭彰旣據訪查明確應即收禁母須研訊供詞以杜滋蔓飭縣遵照辦理等因遵經前縣田令即將該犯霍春祥收押流氓公所十年具文報明在案該犯小阿四出身微賤與之一轍而其淫凶不法惡跡昭彰實較霍春祥爲尤甚所犯各案均鑿鑿有據尚何所用其狡賴本可嚴刑審訊以取確供惟其中有牽涉婦女名節之事一經澈究滋蔓可虞自應援照霍春祥成案免其訊供即請將該犯小阿四監禁二十年以示懲儆俟限滿察看能否改悔再行分别禀辦仰祈鑒核 
[奉化鄉民滋閙原因甯波]  
　　奉化屬蕭王廟向有燈祭糜費甚鉅由孫君玉仙等邀同各堡幹事議定撙節戲資撥充學堂經費業經禀縣在案時届元宵突有鄉民二三百人到廟滋擾僉云停止演戲何人倡首各幹事等以其人衆口雜不與計較鄉民竟爾暴動即將廟内玻燈各物紛紛敲擊神房器皿亦多被損且聲稱欲至孫君家搗毁迨夜半時始各散去次日孫君函請魏大令彈壓旋即派差前往未悉能否無事也 
文苑松屬某邑選舉自治議員 
[竹枝詞（來稿）]  
　　府廳州縣近時忙。新政遵行日未遑。諮議局員剛舉罷。又將自治辦城廂。 
結黨營私運動人。茶坊酒肆暗梭巡。點頭知照低低囑。名字君須認得。眞舉人乙級定期先。甲級偏敎後兩天。畢竟主持尊甲級。一單傳後一單連。 
躊躇滿志費疑猜。某氏如何尚未來。幾日前頭曾重託。今朝失信不應該。 
翌日忙開投票筒。姓名高唱耳邊風。一心主念。都因已。那管音同字不同 
濫竽充數互相爭。訴訟爲難一縣尊。請示姑 
蘇籌辦處。儘敎兩造　輸贏 
談屑 
[紀十二公主夜舞求婚事]  
於是諸公主皆起。各啓篋出豓服。對鏡裝束訖腰低髮　婆娑欲舞。少者曰姊乎姊輩皆樂甚而予心獨戚戚不安。斯河故歟。長者曰痴婢。胡善怯汝詎忘王。子數輩。且欲監察吾儕而不得。乃一老兵之是懼耶。即不予以睡藥。彼亦大睡矣。語次相將出。共往視兵。兵仍酣臥。手足不少動。衆見之心大安。長者乃還至其床次。一鼓掌。牀忽陷於地下。穽門大闢兵開目微視。見諸公主自穽門魚　入。長者前導。則大喜。謂時不可失。急一躍起。披老嫗所贈衫從之。及梯運半。行大遽足忽踏少者之裳。少者驚呼其姊曰。噫姊乎。事不諧矣。胡若有人蹇吾之裳。長者曰。蠢哉婢子。此無他牆上釘耳乃俱下。梯盡。忽見一大林。枝枝葉葉燦爛作奇光。審視之。則皆銀也。兵念必折取一枝。藏之出。以作他時左證。因擇一小枝折之。即聞　中有洪聲出。少公主聞之。即又。驚曰。我固知事殊不妙。姊不聞乎。此聲回前此所未有也。長者曰。此乃。諸公子見吾儕至而作歡笑聲耳。繼又至一林。枝葉皆金。至第三林。則枝葉皆鑽石結成者。兵各折一枝。皆有洪聲自　出。少者震懾。長者則又曰。此諸公子歡樂之聲也。已而抵一湖。湖邊泊小艇十二。上各坐美公子一人艤舟以待。（未完） 
[啓事]  
　　瞻廬君鑒貴處住址已忘却希即示知以便通信本館編輯　同人啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[烏里雅蘇台將軍堃岫等奏舉行新政請撥常年經費摺（續）]  
　　再查振興商務實爲致富本原現在烏城商舖本屬無多較之庫倫僅有十分之一二若不設法提倡終無起色奴才等現擬仿照庫倫辦法勸立公會名曰商會自治所擇其買賣稍厚人品端正者派爲正經理二人副經理二人逐日輪流到所籌議一切商務不惟聯絡商情遇事有會歸之處兼可講求自治以重衛生凡有裨商務或地方公益之事皆可由商會籌擬禀請酌量舉行此不過就現有商家簡略粗創俟後商務暢旺舖户集多再行隨時倡導以求進步當此新政創始頭緒茫然擘畫經營務求妥善必須有總滙之區分派員司明定職掌方能運掉靈捷現擬設立新政領辦處一所如考查學務整飭巡警監督商會督理禁烟等事凡有應行新政皆歸該處辦理擬派領辦一員會辦一員幫辦二員委員四員司事二員司書六名雜役六名酌給津貼工食責令分任各事其領會幫辦等員仍令各有兼差並不另給津貼一令兼充學堂監督一令兼充巡警總巡一則督理商會自治一則兼理禁烟事宜分之各有專司合之共理一處以期脈絡貫通條理不紊而諸事易集矣所有開辦欵項並常年經費自應豫爲籌定以期辦理應手除禁烟局用費已有的欵商會自治已責成商家認辦外其建蓋師範學堂規模似宜稍爲宏敞不求華美只期稍壯觀瞻以新蒙人之耳目庶可動其欣欣向學之心擬將學堂分爲兩院内院座立正宜建寛闊講堂五間左正建房二間爲敎員息憩所右正二間爲書籍室東西建學生自習室各六間兼作宿舍外院二門一卒門左右建房三間爲食堂右三間爲辦公接待所　建廚房三間西三間爲稽查員役駐宿之所再配建房屋四間以備茶房曁儲藏各項雜物之用大門三間週圍木牆院落似宜寛大核計建蓋房院並一切棹椅几櫈鋪墊應用什物等項約需銀六千餘兩至建設新政領辦處總以足敷辦公爲度　就萬壽宮後身空地建蓋正房五間東西各建三間四圍木牆大門一座並應備一切器具什物等項約需銀一千餘兩查本處庫存舊有變駝價銀七千五百兩購買洋槍賸存銀入百餘兩儘敷開辦支用但邊遠荒區工匠物烊皆取資内地價極昂貴若照部定價植估計實難購辦俟工竣開辦後僅按實用數目開具簡明清單送部核銷惟常年經費無着恐難持久計學學應需柴薪燈燭心紅紙張以及學　飯食日用紙墨筆硯兼各敎習員役津貼工食等項每月需銀七百餘兩巡警官兵津貼辦公局費等項每月約需銀二百餘兩領辦處辦公心紅紙張燈燭柴薪並各員役津貼工食等項每月約需銀二百數十兩其餘製辦巡警官兵軍衣靴帽冬季皮衣以及奬賞學生發給往查各盟學務員役路費添購應用書籍以及奬給各旗學生紙筆常年歲修等項每年亦須用活支雜支銀數千兩總計一年連閏須有的實經費二萬兩撙節開支方能敷用現在蒙古困難異常斷難擔此重負責之商家而商家無多搜羅庫存餘欵僅敷建房開辦之用反復籌思無從設措查阿爾泰山創辦一切除開辦項外常年經費請領十五萬兩皆由部庫籌撥今烏城創辦各事實爲現在刻不容緩之舉且所需常年經費僅二萬兩已敷動支極邊荒徼重要咸同合無仰懇天恩俯准由度支部每年認撥經費銀二萬兩以濟要需而顧邊局如蒙俞允奴才等當即就現有之欵先行開辦並將各項應支欵項數目核實酌定咨部立案此外若林業漁業工藝鹽鹻之業或因運銷無地不知講求或因蒙性陋劣諸多禁忌目下尚難遽爲推行應俟知識漸開徐圖提倡至於開墾地畝關係民食蒙古素以畜牧爲生不解耕作在烏地附近地方天氣早寒固不宜於種植而所屬三札兩地勢寛廣未必無氣候稍暖可以耕種之區現已飭勸各盟旗令其擇地先行試墾習學勤動冀可開其粒食之風藉以振其委靡之習將來能否由此推廣須視其試辦有無效果因時勸導斟酌辦理所有統核邊情舉行要政並請籌撥經費各緣由理合恭摺具陳伏乞皇上聖鑒訓示再新任參贊大臣榮恩尚未到任未經列　合併聲明謹奏宣統二年正月初六日奉硃批該部議奏欽此 
本埠新聞 
[組織統計調查事務所]  
　　本邑紳董蔡正蒙朱日宣呈復上海縣文云竊於上年十二月初六日奉照會内開奉調查局憲札飭（中略）奉此伏讀鈞諭自應遵照趕辦第細譯部頒章程至細至密奉發各項表册名目繁多事必酌古準今義在窮源竟委職等識淺學疎未諳時務且事關憲政極爲重要安敢貿然從事專誠晉謁辭謝不敏乃復温諭有加不得不勉爲籌維盡力組織以冀補助於萬一爰擬集衆分任之法專請書記識司其事假設事務所辦公俾邀各紳董會議庶可分區别類各自認定共同擔任免致貽誤似此綱舉目張或可措手現與同仁輔元堂董莫紳錫綸梅紳豫棖面商擬將事務所假設同仁輔元堂名曰上海縣統計調查事務所並擬請葉紳永孚爲書記長常川駐所專司收發以便城鄉交接而一事權並擬請各董分區調查以專責任蒙定職等夫馬一項際此公家費絀不敢拜領惟事務所書記等薪金及應用印刷紙品各項可否按月開摺支領候示遵行所有添請調查各紳應請分别照會俾職等得收衆擎易舉之效再查上邑爲華洋通商巨埠租界華界均應一律調查惟其中或有礙難之處應請轉詳道憲立案並移知巡警總局曁道憲照會領袖領事敎堂主敎知照庶免滋疑藉資聯絡 
[復旦學堂監督易人]  
　　吳淞復旦公學監督高夢旦君去臘因回里葬兄禀請江督遴員接辦現由張制軍延定馬湘伯君接充斯席日内即可到校 
[巡士拘拿匪徒之眞相]  
　　總工程局九十四號巡士鄭德奎（綽號小松江）拘獲剥衣攫物之鞋店小主唐少雲解局收押已紀前報昨由孫裁判提案復訊唐供小的至鴻發烟店内購買香烟其時小松江先已在内與該店婦女談笑彼見小的亦與招呼似有不悅遂即一同走出行至弄内黑暗處遽吹警笛號召巡士誣指小的剥衣惟去臘二十八日高阿桃等三人謀刦路人袍褂携至鼎和典當質洋二十元後小的確曾 
 
 

Page 19

 
 
分得洋五元事後仍被借去是實訊之高堅不承認唐雲卿供向在北巿爲皮袋業此事並不與聞王長桂供在宰猪公司爲夥與唐高雖曾相識並無附和爲非之事孫裁判旋飭將在押之丁關榮蔣永生等提案質訊均供並不相識判王戒責四十下與丁蔣一併交保候示唐雲卿無干省釋高阿桃唐少雲均押候補提人証再訊巡士鄭德奎聽候警務處照章究辦 
[縣令嚴懲搶匪]  
　　毛梅郎金阿胖在北香花橋搶奪趙姓小孩之小皮襔棉馬褂各一件被捕頭查獲解縣即經　讞德明府升座訊究毛金二匪一味狡賴喝令各責籐條二百下始各供認判毛等收押贜給失主領回後本縣田大令以匪徒剥衣爲害非淺復提毛金兩犯親訊屬實判先荷以雙連巨枷　頭門示衆兩月期滿再行核辦 
[建造高塔之阻力]  
　　湖北水泥廠兼吉林銀行總理程聽彝觀察日前函請工部局准其在租界中央廣東路西首建造三十丈之高塔一座曾誌前報兹聞工部局因租界内中外紳商對於此舉意見不一而該處地産各主人（其地值銀二百萬兩以上）亦多反對故擬俟西三月二十一號納捐人開常年會議時提出公議再行定奪 
[茶館主弄巧成拙]  
　　閘北四路五區北新涇鎭楊富年所開之茶館去年因聚賭抽頭被滬道蔡觀察查禁封閉在案日前楊又揑造某織呢廠信函投呈該區鄒副巡官懇請啓封旋被巡官窺破將楊拘解一區笞責二百板押候核辦 
[再誌書局承印錢票之慎重]  
　　山東人王朝蕚去冬冒頂山東豫豐厚之名至棋盤街點石齋印書局定印千文錢票一萬張該局中人見其形跡可疑遣人告知與該號往來之祥裕公報關行電詢山東豫豐厚號知係假冒當即報告捕房將王拘解公堂押候查辦在案昨晨復訊先由點石齋夥張壽甫祥裕公夥諸寶璜訴明當日定印情形訊之王供向在原籍耕田初到上海此項錢票係由王朝梅劉鶴田前往定印小的並不知情寶讞員商之美副領事海君判仍還押候移請山東郯城縣查明復到再核 
[不願逐出租界]  
　　舒德生因犯賭案由廨判押一禮拜逐出租界定案已久詎昨晨舒忽延律師徐思義到堂聲請從寛取銷逐出租界四字寶讞員商之美領諭謂徐律師曰凡公堂判定人犯如欲翻案須由律師函禀公堂商明陪審西官然後飭知捕房訂期復訊今貴律師遽帶見証到堂請爲復訊核與定章不符諭畢將案單交還捕房置之不理 
[巡捕亦竟圖竊耶]  
　　石波泉指控華捕張伯生樂寶林在四川路七十二號洋房内圖竊捕頭准將兩捕看管昨解公廨請究寶讞員商之美領判仍一併帶回候英領堂期審辦 
[狎客誘匿妓女續誌]  
　　普慶卑妓院龜奴俞阿虎抑靳阿虎控妓女花月紅被狎客范四誘令捲逃一案昨由公共公廨復訊花妓供被住居老閘新昌里之甬人范四誘出住居華安坊所有弔案之衣箱係范與王姓之物惟俞兇惡異常不願隨回爲娼求請超豁寶讞員商之西官判將衣箱等物暫存捕房候核珠飾鈔票交俞領回花妓押女所一年期滿再核 
城内 
[幸已受傷]  
　　一路巡局函送戴阿慶周阿二高阿全李四海等四人到縣前晚由襄讞德明府審訊周阿二供年七十一歲住城内净土菴浜向做銅杓生意戴阿慶係小的之子自幼出繼戴姓時常酗酒呼斥不聽反將小的毆打今日又持木片將上的眉心猛擊痛不能忍左右隣居見而不平出爲帮助時有高阿全等將阿慶攔阻一時失手擊傷鼻準因此流血灌面高阿全李四海同供小的等與周阿二父子同鄉同業現住一處阿慶酗酒滋事與父争毆無日無之此次有李四海之銅杓担寄放伊家阿慶不允其父向子理勸反被行兇今阿慶自已磕傷小的等並未動手求鑒明府以阿慶旣已受傷一併斥退免究 
[禁約車夫]  
　　一路巡局游巡官批張博厚禀云據禀車夫横行不法准即查究並另出示通行曉諭以儆刁風而保治安仰即遵照 
[官事]  
　　陽湖縣知縣伊立勳昨日到道禀辭回任新委吳淞釐捐局委員補用知縣王禮　禀知到差並銷出口局兼布木捐局差調辦上海出口局兼布木捐局通判唐德勛禀謝到差英廨副會審官同知李修梅禀請感冒假三天高陸行工巡局委員巡檢嚴善增禀請感冒假三天 
南巿 
[巡警捉賭]  
　　南區分辦處六十九號巡士前晚查知茅山殿衖某號屋内有人聚賭輸贏頗鉅當即報告區長派令巡員前往獲住賭徒劉阿南王正榮陳進才袁薌泉陳阿狗等數人餘均奔避旋將各人解區判王罰小洋十角陳阿狗押至天明餘各押三小時一併開釋賭具銷毁 
[强搶首飾]  
　　西門外增祥里跛脚婦人俞朱氏於前日下午四句餘鐘由某處歸來行至里口突被匪徒三人攔住奪去金翠簪各一支該婦當即喊救由某鄉人帮同獲住金阿炳一名　交巡士帶至西區移解工程局訊實判戒責四百下鎖示犯事地方三天期滿押改過局一年以示懲儆 
[不應干預]  
　　蘿間夫趙桂寶於光緒二十六年購買池姓瓦房兹由池姓之壻徐寶生率領乞丐張桂生王土生盤踞詐擾由趙　交巡士帶至南區移解工程局請究裁判員以徐不應干預滋擾飭趙與池姓族人妥爲理處 
閘北 
[姦拐無憑]  
　　陳長發控管春林姦拐其妻張氏一案前日由巡警總局孫裁判飭傳隣居到案覆訊仍無確據判管交保限十天帮尋該氏到案再行該辦 
[省釋無辜]  
　　眞如鎭留防營緝獲形迹可疑之張蘭香王啓福劉東山等迭經警局研訊均誌前報前日又奉孫裁　覆訊並無爲 
[不認拐賣]  
　　住居均濟里之陳金生控張桂生拐賣伊女阿娥由四路一區解送總局訊供各節迭詳前報前日復經孫裁判提案研訊仍不供認判張還押候再訊究 
[何至戒責]  
　　孫鳳苞控　長文欠錢五千餘文屢討不還昨經四路一區黄正巡官　訊周供一時無力歸還求恩寛限判戒責二百下斥釋免究 
英租界 
[曾否預聞]  
　　英商華章紙廠控林俊耀陳成生虧欠貨欵延不料理前口午後由廨會訊被告均未到案據保人許于青投稱會由華信公司經理陳文彬蓋章陳延博文律師辯稱陳非華信公司經理此事與陳無涉請爲察奪德襄讞商之英布副領事判陳交保許押候陳成生到案再訊 
[毋庸代庖]  
　　美商怡昌洋行控同德號股東葉書樵葉蔭根不出定貨前日午後由廨會訊被告倩保人胡福記上堂代質寳讞員商之美海副領事判胡限一禮拜將葉等交案訊核 
[限期料理]  
　　英商信泰洋行控同人洋貨號主陳鳴錕定貨虧銀一案前日午後由廨復訊判陳交妥保限兩禮拜料理 
[不理存欵]  
　　楊炳臣控陳震祥不理存欵 
 
 

Page 20

 
 
等情昨由包探將陳傳至公廨過堂候訊 
[倒欠莊欵]  
　　英商裕源紗廠控姚勤記倒欠莊欵一案昨由差探將姚解廨押候訂期會訊 
[情節離奇]  
　　王錢氏控安徽人方桂請拐外孫阿大等情昨由補房解廨請爲訊究方供在吳淞巡警局當差氏女嫁於小的爲妻阿大即小的之子不應指爲誘拐中西官以兩造均有不實判分别交保候函詢吳淞警局　核 
[澈究捲逃]  
　　三馬路某綢莊主劉潤記之妾陸蘭英即來順被洋貨　客彭子卿誘令捲逃報捕查緝在案兹劉偵悉彭在盆湯弄某洋貨號爲業其叔彭冠巖在滬南安康莊爲執事昨特請由捕房禀請公廨移傳澈究 
[烟囱爆裂]  
　　昨日午前十時江西路六號德商克魯洋行三層樓上火爐烟囱爆裂當由該行報知總巡捕房驅車救息幸未燎原 
[女工行竊]  
　　新閘成都路某絲廠女工徐馬氏失竊金押髮一只知係同廠女工夏阿二所竊報請捕房將夏解廨訊實判夏押女所兩月贓交原主領去 
[茶肆聚賭]  
　　茶館主楊鶴亭張和尚均因聚賭由捕一併傳至公堂請究判各罰洋四元充公 
[沿途敲詐]  
　　王阿春向過犯顧阿春拆梢不遂在途扭毆由捕一併拘獲昨解公堂訊明判陳押一月期滿驅逐出境王押七天 
[竊取銅元]  
　　唐阿福在卡德路電車上竊取徐培芝之銅元八千餘枚當被拘入捕界昨解公堂訊實判唐先枷兩天期滿再押一禮拜 
美租界 
[人贓並獲]  
　　义袋角裕源紗廠夥洪某前日雇王阿紀之小車裝載衣箱行李推至楊　浦地方王忽逃逸將衣箱藏匿伯頓路一百五十八號車庽内昨由包探查獲人贓一併解入捕房候傳失主解廨究辦 
[洋人何往]  
　　西人某甲賃居西華得路一百四十六號剃頭店披屋内屢次逞兇毆人被二房東控奉該管領事訊明飭遷在案詎該西人奉判後連日不歸　由該店主將一應什物車送捕房存候給領 
[欺侮車夫]  
　　某西人前晚雇坐顧阿福之東洋車不給車資向索逞兇由捕將該西人拘入捕房押候究辦 
[疑及侍者]  
　　住居北四川路二十九號洋房内之某西人前晚失竊衣物疑係侍者林以貴所爲昨送捕房押候查核 
[叔嫂失和]  
　　沈王氏住居元芳路六十六號屋内昨至捕房控告夫弟沈昇友硬借不遂尋　滋擾捕頭飭赴公廨控訴 
[包探獲賊]  
　　陳掌榮行竊西華得路九十四號某姓家銀洋衣服由探查獲候解公堂究辦 
法租界 
[仍須認罰]  
　　某洋商用人陳振明前晚一點餘點由滬南雇坐東洋車經過小東門捕房門前不知何故車夫忽大聲吵閙捕房值差捕頭上前干涉陳反抗阻因即一併拘入飭陳罰洋五角陳以事不干已不肯照繳故命交保候核旋由開花烟間之龜奴前往具保捕頭以該龜奴不應貿然干預亦令罰洋一元昨日捕房請廨將陳傳訊陳仍不自認咎嘵嘵置辯聶司馬以陳咎實難辭著令照罰洋五角斥退 
[何時脫累]  
　　同仁昌魚行控吳榮發經手 
孫文奎往來貨物被欠洋四百八十元由廨判吳交保著令交人在案兹已逾限于昨日傳案復訊判吳交原保候備文至甬將孫移提到滬再行核辦 
[前後矛盾]  
　　蕭王氏控吳瞿氏李陳氏串拐女孩一案昨日由廨復訊中西官以見証所供情節前後不符判兩氏交保開釋候再查辦 
[交結犯人]  
　　陳培芳前日將香烟等物私遞於在途工作之監犯被監察巡捕幣見拘入捕房轉解公堂請究陳供無知悮犯求恩寛宥判押捕房七天示儆 
[串通搶刦]  
　　吳阿方朱阿狗串搶途人周吳氏銀洋五元八角並將該氏毆傷由捕拘獲解廨請究判各枷一月押四月 
[新聞畫]  
浙江桐鄉縣人沈鴻生去臘廿一夜與堂兄永生同出不返其妻尋問永生含糊以對後知爲同族運發松林等所害遂於元旦赴縣喊控遷延不理直至初十日始由縣令簽差將兇手拘案訊實次日撈屍見死者傷處甚多且於兩腿各縳巨石其形狀甚爲可慘云 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
法規 
[憲政館核訂法院編制法清單（五續）]  
　　第十五章法律上之輔助第一百五十四條審判衙門辦理訴訟事宜應互相輔助前項輔助除有特别規定者外由事務所在地之初級審判廳行之第一百五十五條各檢察廳於管轄區域内執行事務應互相輔助第一百五十六條審判衙門檢察廳書記官及承發吏於權限内之事務應互相輔助 
　　第十六章司法行政之職務及監督權第一百五十七條大理院卿高等審判廳廳丞地方審判廳廳丞或廳長初級審判廳監叔推事或獨任推事總檢察廳廳丞高等檢察廳檢察長地方檢察廳檢察長初級檢察廳監督檢察官或檢察官按照本法分任法部及提法司司法中行政之職務第一百五十八條司法行政監督權之施尾其區别如左一法部堂官監督全國審判衙門及檢察廳二大理院卿監督大理院三各省提法使監督本省各級審判廳及檢察廳四高等審判廳廳丞監督該廳及所屬下級審判廳五地方審判廳廳丞或廳長監督該廳及所屬初級審判廳六初級審判廳監督推事或獨任推事監督該廳各員七總檢察廳廳丞監督該廳及各級檢察廳八高等檢察廳檢察長監督該廳及所屬下級檢察廳九地方檢察廳檢察長監督該廳及所屬初級檢察廳十初級檢察廳監督檢察官或檢察官監督該廳各員審判分廳大理分院及檢察分廳如置監督推事及監督檢察官時準前項之例由該推事及檢察官行監督權第一百五十九條監督權之施行其權如左一有廢弛職務及侵越者應加儆告使之勤慎一有行止不檢者應加儆告使之悛改第一百六十條審判衙門及檢察廳各員如有前條情節經各該監督官屢戒不悛或情節較重者應即照懲戒法辦理第一百六十一條前數條列舉之司法行政職務及監督權不得有瞻徇請託情事第一百六十二條審判衙門及檢察廳各員關於法律及司法行政事宜如法部及有監督權之審判官或檢察官有所詢問應陳述其意見第一百六十三條本章所載各條不得限制審判上所執事務及審判官之審判權附則第一百六十四條本法自頒行後各省應遵照逐年籌備事宜清單所定年限一體施行 
[又酌擬法官考試任用暫行章程]  
　　第一條法官考試京師及各省統由法部堂官主其事京師由法部奏請欽派通曉法律大員會同考試距京較遠爓通未便省分由法部將通習法律人員開單奏請簡派前往各省會同提法使攷試 
　　第二條法官考試應以左列各項人員爲襄校京外皆由法部奏派一在京師法科大學法政法律學堂或各省官立法政學堂充當敎習或曾充敎習者二在京師法科大學法律學堂法政學堂正科畢業及在外國法政大學或法政專門學堂畢業得有文憑者 
　　第三條考試分爲二次 
第四條凡得應第一次考試者除法院編制法第一百七條第一項所定資格人員外所有左列各項人員准其暫行一體與試一舉人及副拔優貢以上出身者二文職七品以上者三舊充刑幕確係品端學裕者 
　　第五條第一次攷試科目如左一奏定憲法綱要二現行刑律三現行各項法律及暫行章程四各國民法商法刑法及訴訟法（准由各人自行呈明就其所學種類考試但至少須認二類）五國際法右列各欵以第二至第四爲主要科主要科分數不及格者餘科分數雖多不得録取 
　　第六條第一次考試分筆述口述二種筆述及格者再令口述口述科目以主要科爲限筆述除第五條所定各科外應再令擬論說一篇以主要科命題 
　　第七條第一次考試合格者應行實地練習照章分發初級審判廳檢察廳作爲學習人員但開辦之初准其暫以攷試成績最優者分發高等以下審判廳檢察廳學習 
　　第八條學習期滿人員照法院編制法第一百八條所定准其應第二次考試 
　　第九條第二次考試仍照第一條辦理 
　　第十條第二次考試以查騐實地練習優劣爲主仍分筆述口述二種筆述以實地案件爲題應詳叙事實理由擬定判决以對口述以第五條所載主要科爲限 
　　第十一條第二次考試合格者照章作爲候補先補各初級審判廳檢察廳之缺但開辦之初在高等以下審判廳檢察廳學習者准暫以考試成績最優者分别酌補高等以下審判廳檢察廳之缺 
　　第十二條第二次考試不及格者仍發往原廳學習一年期滿再行考試仍不及格者應即罷免 
　　第十三條京師曁直省高等審判檢察廳推事檢察官如現無合法院編制法第一百十八條之資格人員應補者京師由法部外省由提法司呈請法部按照本章程第十一條辦理大理院推事總檢察廳檢察官如現無合法院編制法第一百十九條之資格人員應補者推事由院卿就該院現有候補人員内揀定咨由法部分别奏請補署總檢察官由廳丞揀員報由法部核定分别奏請補署 
　　第十四條本章程與法院編制法同時施行其施行細則另由法部定之 
小說 
[官塲小說玉樹花（十八）（春）]  
　　第五回　蔡亞小就擒遭法網　本能勝被刦失軍裝 
這個時候。木能勝去巡緝去了。營内只有二十多個。人又没有預先防備。猛然間見許多强匪闖進來。明知道寡不敵衆。不敢和他們爭鋒。大家 
 
 

Page 27

 
 
都四分五落的散走。被那班强匪。把營帳裡頭的東西。搶得一空。還搶去了十二　毛瑟快槍。五支小手槍。木營官得了信息。大吃一驚。没奈何只得據實申報。若是換了個狡滑些兒的人。横豎這些軍械一時未見得就會查點出來。就是少報些兒。或者竟隱匿不報隨後再慢慢的添補上去也不算什麽。偏偏的這位木營官。又是個獃貨。竟老老實實的報了上去夏制軍見了。果然大怒。立刻傳了木能勝去。大加申飭。木能勝自然不敢開口。只好低着個頭連連的答應。夏制軍着實把他申飭了一頓。又問他究竟强匪實數有多少人木。能勝乂是個不會說謊的人。便又實說道。約有九十餘人。夏制軍聽了。忽然把炕儿一拍道你帶着一營五百個人。怎麽九十多個强匪。都不敢抵敵。以致遺失了這許多軍械這不是笑話麽木能勝聽了。心上已經有些不服。口中却還不敢講出什麽來。夏制軍又冷笑道。好一個防禦盜賊的營官。在你駐紥的界内。閙了亂子。還不必講他。竟會帶着幾百個人。見了八九十個强匪。就嚇得望影而逃。連軍械都照顧不到。皇上家出了軍餉養你們這班没用的東西做什麽這位木營官。本來是　些痴氣的。大家都不歡喜他。如今聽得夏制軍這樣不分皂白的混罵。不由得心上也生起氣來。不管什麽三七二十一。四七二十八便對夏制軍說道。回大帥的話。標下雖然帶着一營五百個人。却不是紥在一起的。城南一帶地方遼闊標下的兵。都是四分五落的。分作十三處駐紥。每一處不到四十個人。况且還有一半在外面巡緝。營棚裡面。不滿二十個人。强匪雖然不多。却有八九十個人麾下自已又同着兵士。在各處稽查。不在營内。大帥說麾下有五百個人。還不敢和强匪抵敵。這個名兒麾下却擔當不起。夏制軍見木能勝居然頂撞起他來。不覺更加大怒連連的拍着炕儿道。你閙了這樣的亂子。還敢和我頂撞。照你這樣的說起來。是應該遇匪逃避。應該失落軍械的了。還不和我出去。 
國外新聞 
[日本擬增韓國戍兵]  
　　二十一日東京電云據漢城電稱韓國日本戌兵不日又將增添 
[美國水患近聞]  
　　二十一日倫敦電云美國哇哈愛省積雪融化竟成水患毁及省中各地叚無家可歸者約數百人該省及克里扶倫省製造廠之將閉者共有二十家紐約上游地方亦遭水患損失甚巨赫森河現每小時内漲水八寸 
[英國財政將受巨損]  
　　二十一日倫敦電云英國下議院已將財政議决之件通過並無異見財政大臣喬治君宣稱上議院近今之舉動將使財政部受極大之損失現已由公積金欵内提用英金六百三十萬磅以爲彌補 
[英皇注重敎務]  
　　二十一日倫敦電云英皇昨在白京漢宮接見康脫勃羅及鈕兌兩處之大掌敎並敎務會各會員即向諸人嘉奬維持世界和平之勞績並謂朕知文明日進則耶敎愈受歡迎寶愛和平之舉亦將廣行朕故常以吾國能免兵禍爲禱世界歷史中希望和平之念從無如今日之諄切云 
[奥外部大臣宣言]  
　　二十日柏靈電云奥國外務部大臣近於内閣集議時宣稱此次往游柏靈頗能滿意而歸奥政府與德法之邦交已確有進步 
[德國舉定國會議長]  
　　二十日柏靈電云德國洛維慈伯爵已舉爲國會議長 
[摩王屈從法國要求]  
　　二十日柏靈電云摩王麥萊哈菲特已將法國要求各欵批准（以上譯字林報） 
[滬甯火車開行時刻表]  
[滬杭火車開行時刻表]  
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
