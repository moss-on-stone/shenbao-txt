# 1909 - 251 - 4913153

 

Page 1

 
 
   
 
 

Page 2

 
 
   
 
 

Page 3

 
 
宮門抄 
　　八月初二日　召見軍機　那王　澤公　萬本端 
交旨 
　　七月二十六日軍機大臣欽奉諭旨民政部會奏擬訂京師地方自治暨選舉章程繕單呈覽一摺著憲政編查館核議具奏欽此　又奉 
諭旨步軍統領衙門奏遵旨保獎備差出力各員開章呈覽一摺著儂議欽此　又奉 
力請旨獎敘各摺片鶴春著交軍機處存記王文煥著交部從優議敘春常壽延均著在任以知府選用欽此　又奉 
諭旨步軍統領衙門奏變通疏防盜案處分一摺著照所請該部知道欽此 
代論 
[論商家宜注意物品之裝飾（向淑予演說稿）]  
　　第一節　概念　　近攷裝飾之學。在美洲紐約歐洲巴黎已立專門學校。惟東亞諸國不獨無專門學。即在商業學校中。亦未成獨立學科。裝飾之不研究。原因於物質之不文明。從可見矣。頃者為各處出品赴會陳列起見。特開裝飾研究會。訂於本月二十一日起至二十七日止。敦集各屬物產會執事君子。共同研究。今既扒鄙人為主任。亦媿無專門學識。足資講求。惟往日留學時。會於商業實務學科中。飫泰西商學博士蒲魯和商民裝飾之論說。復於報章雜誌及各專門書籍中。稍事紬繹。頗有主張。固不自揣。本所習知。略舉大端。以備諸君子採擇。 
　　夫人類之始也。與木石居。與鹿豕遊。不知有裝飾之事。自有宮室衣服而人類之裝飾焉。久道化成。由人之裝飾以及於物。幾筵設而禮制備。鐘罄列而樂制興。同軌同文。百物之裝飾為之具備。自有市物交換之制度起。而商品裝飾又為美術學中之一事。鉤心門角。意匠日新。其在歐美諸國大商家。以其品物裝飾華麗。蓋欲利用常人之美術心。以擴張銷路。察其效果。殆興廣告相同。蓋廣告者。間接引啟人之購買心。而裝飾者。則直接引啟購買人之興味者也。由此言之。裝飾一事。尤為商人之最宜研究者也。 
　　物產會者。萃農工商品于一隅。技藝雜陳。布粟羅列。尤以裝飾得法。壯人觀瞻。此同人之所以特開研究會也。既欲研究裝飾。則宜先定範圍。學者言裝飾。大要約分二部。其一即商店裝飾。其二則博覽會裝飾也。茲當各府創辦物產會。四鄉出品。雜不可言。驟欲仿照歐美各國之博覽會。裝飾恐難合格。況中國商習慣。喜用廚架裝飾。而最近各國之博覽會。則以本物裝飾為多。此次勸業會塲。雖宜多採本物裝飾方法。惟現於各府屬物產會。及各處出品協會之裝飾。可不求全責備。故此次研究。以廚架裝飾為主。而以本物裝飾附焉。裝飾學者。又分為室內裝飾與室外裝飾。現在我國商店。皆係室內裝飾。而室外裝飾。尚不多見。此次物產會與出品協會。既多係借用會塲。則室外裝飾尤難。故此次研究。以室內裝飾為主。而以室外裝飾附焉。又裝飾學有實用的與理論的之別。大凡美術學者言裝飾。則多偏于理論。商業學者言裝飾。則多採乎實用。我國商識幼稺。裝飾之事。尤以實用的按合乎人情。故此次研究以。實用裝飾為主。而以美術的裝飾附焉。 
　　第二節　我國裝飾之缺點　　今欲研究裝飾。必自知其缺點之所在。就其缺點以謀。改良。且以向所未有之裝飾方法。輸入致用。此亦同人特開裝飾研究會之旨。也茲舉我國裝飾之缺點如左。 
　　一不避光綫。光綫本為物品之勁敵。反射時能使物品之本色變更。善裝飾者不惟能避太陽光綫。且能利用太陽光綫。以彰其物色之鮮美。我國綢緞業。多由斜面取光。凡有色料。每因光綫斜射。變其態度。致失其色性之特長。近有改從上面採入光綫者。又因光綫之照度不勻。隔以黑幕。亦失其原料之本色。諸如此類。裝飾不避日光之害。尚不祇此因。之商品銷售不廣何足怪歟。 
　　二不防氣候。凡物多因天氣寒煖。變其性質形態。學者謂物品之避寒暑。遠勝于人。蓋人遇寒暑而有知覺。物品則。無知覺者也。使人不加以防禦。則物之品性立變。不知不覺之間。不惟不能銷售。且使商號名譽因而損壞。當至有危險之事。如爆發物在熱度高時。常有炸烈之虞。此次會刊塲危險物。雖不陳列。然因物品之性有關氣候者。亦不能不留意焉。 
　　三不去微塵。空氣中混合微塵一物不惟能害物品。且有礙于衛生。故東西洋各國。如飲食品之裝飾。其警察常立法取締。求其精潔。即非飲食品。凡有顏色性質易變之物。亦必有特別裝飾。為之保衛。我國飲食品。嚮不知有裝飾。微塵撲面。毒性物混入其中。至夏季蛟蟲。更易傅染時疫。有因裝飾之不研究。損害生命。數數見矣。若其他物品。以無特別裝飾之故。不去微塵。致變顏色。及性質者。因而銷售不出。成本常虧。不亦甚可惜乎。 
 
 
 

Page 4

 
 
　　四不擇位置。物品裝飾。有用主觀的者。則按照學理。分類布置然此惟便于程度較高之國民。有用客觀的者。則利用常人之美術思想。擇其物品優美者。特別裝飾。以動其購買心。主觀的裝飾。通用于博覽會。客觀的裝飾。通用於商家。中國人民之程度。甚低裝飾之法。自以客觀的為主。閒嘗遊覽通衢。訪購物品。入大肆而求其精美。彼先匿之而以粗者示人。至觀其廚架之裝飾。則精粗雜陳。令人生厭。位置之不審擇。不惟不合于主觀的裝飾。且客觀的裝飾亦不知。良可哂也。 
　　以上四者。不過擇其裝飾之急宜改良者。約略言之。至關于學理之觀察。則裝飾改良之處。尤筆不勝矣。 
專電 
[電一（北京）] 　　延寄粵督有人奏龍裕光性情暴戾遇事兇橫貪名尤著各營薪餉均被尅扣故兵勇滋擾掠戮龍裕光不敢懲辦等語龍裕光自統軍以來屢被叅劾前據桂撫張鳴岐查覆均無實據究竟有無廻護著照所參各節確查毋得徇隱 
[電二（北京）] 　　學部奏圖書館添徐坊充副監督楊熊祥充提調各省有報効書籍及經費者準予奏獎 
[電三（北京）] 　　度支部奏盤查庫欵實存金銀數目甚鉅攝政王諭商樞臣擬卽開鑄新幣 
[電四（東京）] 　　今朝（陽歷九月十五日）政友會開十年紀念會。到者一千二百人總裁候爵西園寺公望演說。謂非有強大之政黨。以高尚無私之議論。指道其間。立憲政府。必難收其效用。該紀念會開會之前著名壯士川上刺殺壯士田屋會塲甚為紛擾 
緊要新聞一 
[新刑律宗旨之純正北京] 　　○新刑律已經脫稿。將前所定者大加更改其大旨注重綱常名教。如有干犯君父而得罪者。仍從重定擬。現擬將改定條文先行進呈再行繕摺奏聞進呈之本。正在繕寫趕七月杪呈進。并有一面進呈。一面出奏之說。因此事關於憲政之籌備期限所關未便過延也惟前日又有某御史。奏請先交各督撫簽註。再行改定進呈。不知因此又有阻礙否 
[江侍御又遞對奏述聞北京] 　　○江侍御春霖前遞封奏留中未發已經略紀前報茲聞二十四日侍御又遞封奏一件。探得內容仍係痛陳時弊與前摺大致相同并謂朝廷用人大權。雖非臣下所敢干預。惟丁。茲時事孔艱。用人一事。關係國家存亡。不可出以慎重。內政不修外交失敗二者相為表裡方今國家整軍請武大政刷新盛強之基於焉是賴某某二處此時雖未具有雛形將來事繁責重不待贅言朝廷� 
簡賢任能。原無偏袒。但茲事體大關係良深。凡在臣民茍有所知自不敢安於緘默云云 
[電商浙鹽能否再行加價北京] 　　○度支部籌畫海軍經費異常為難聞澤尚書日前電致浙撫增中丞。詢問浙省近年鹽務情形。能否再行加價。以備海軍要需。 
[浙省財政叅案將發表北京] 　　○前月度支部接浙江財政監理官王清穆長電一通經記前報現悉原電共有二千馀字歷陳浙省財政情形。并痛陳積弊之深。略謂此次所報各項欵目。不實不盡。若非澈底查究殊不足以昭烱戒并有已經查實各欵應如何辦法即請詳細示覆等語聞澤尚書閱電之後。甚為憤怒。已飭財政處。先行電覆浙省。示以辦法。一面擬於日內將某某兩大員。專摺糾叅以為紊亂財政侵吞公欵者戒 
[澤尚書申誡各省監理官北京] 　　○度支部澤尚書。日前電飭各省監理財政官云派員前赴各省監理財政。於國家關係甚重。前因外間頗有物議而陳惟彥又被彈劾本部堂即已諄諭務須束身自潔今再諄諄申誡該監理官等須知責任綦重應如何慎勉方不有負委任如果再招議論或被指叅。與本部亦有關係。務希自重為要。 
[陳侍郎決計自請辭職北京] 　　○度支部陳邦瑞。侍郎前以部事棘手庫欵空虛每辦一事必多掣肘久有退歸林下之意近因伊子在外滋事。物議沸騰。萬夫指摘。故又復萌退志。屢與尚書議及此事切齒痛恨并決計自請辭職。以息浮議。當經澤尚書再三慰留。并謂國事多艱吾人不可因小事而忘大局云 
[皖京官呈訴丁漕勒價情形北京] 　　○安徽同鄉京官李榮黻等以皖省州縣徵收丁漕勒價病民。日前具呈都察院。請予代奏文云具呈內閣中書李榮黻許植才彭萃文殷良弼翰林字侍講李經畬編修張啟藩王霍昌朱點衣龔元凱許承堯李德鑑檢討王蘭庭馬振憲吏部主事賀欣汪述祖袁祖光熊元翰蒯光鑑度支部郎中鄧慶禾蘇文選胡慶培主事汪應焜呂宗恪潘承翰鄭祖康民政部警官黎宗嶽陸軍部郎中蘇錫第主事潘肇翰蘇錫眉法部郎中鮑琪豹主事呂志元胡慶森農工商部主事李德星地方審判廰推事蒯壽田檢察官呂世芳大理院推事吳和翀等為皖省徵收丁漕勒價病民請旨嚴禁以蘇民困恭摺呈請代奏事竊維皖省丁漕自前兩江督臣會國藩奏準定竟各屬地丁 
 
 

Page 5

 
 
正銀漕糧正折外均加耗羨解費暨官吏辦公等費各有額定價目計正銀每兩有加二錢有馀者有加三錢有馀者或加至四錢不等者其折徵制錢也每兩有作二千三四百文或二千五六百文不等者定額外不準浮收苛取。遵行有年。惟各屬徵收情形或以銀計算或以錢計算雖非一律而定章則專以銀與錢兩項為準至漕米折徵尤係專以錢計若日斯巴尼亞銀元俗呼本洋又墨西哥銀元俗呼英洋民間雖亦行使然非國幣故折徵定章不用從前間或用以上櫃係從簡便起見亦悉照市價折銀折錢無所抑勒乃近今數年來。除安慶府屬之懷寗等縣。近接大吏耳目者。櫃收洋元。尚依市價未甚抑勒。此外離省較遠。如潁州府池州府寗國府太平府六安州泗州和州等處。牽多專收本洋。短作櫃價。每元抑勒。比市價短至三四百文。或五六百文不等。其以洋元折銀也。每元比市價。亦短二三錢不等。或遇畸零小戶丁漕無幾亦必勒繳本洋短價找出即或偶用銅元上櫃。莫不故為苛算。短作六折。或七折不等。至徽州府廣德州等屬多用英洋其櫃上勒價每元亦短二三百文其折銀每元比市價亦短二錢上下更有甚者皖省賠欵攤捐。向就丁銀每兩漕米每石。各加錢三百文。聽民以銅元捐繳。不料近年亦一併勒繳洋元。同受勒價之苦查原定折徵額價比較州縣報解實數本已多留盈馀俾資辦公茲復額外浮苛暗增盤剝敲骨吸髄民力何堪以故近數年來各屬紳民情迫上控者層見疊出如潛山青。陽繁昌阜陽穎上霍邱霍山懷遠宣城太平黟縣南陵休寗績溪桐城當塗太湖望江等縣。六安廣德無為等州。莫不因抑勒浮收上控有案。大吏批詞雖嚴其如州縣之藐視具文何縱或上憲委查亦不過互為粉飾敷衍搪塞皖民奔走呼號仍屬無濟且凡上控勒價為民請命者原迫認不得已該管州縣。甚或挾其私憤。借事中傷。陰圖報復。此皖民所以飲泣吞聲而疾苦壅於上聞也茲當庶政聿新覃恩廣被之際凡屬下情均應上逹職等誼關桑梓情迫痌瘝用敢據實上陳伏籲皇上如天之仁燭照窮黎之隱懇旨飭下安徽巡撫認真整頓。所屬州縣徵收丁漕悉遵前兩江督臣會奏準定章聽民用制錢銅元龍元上櫃。遵照前戶部幣制定章。完納銅元以一當十。龍元七錢二分。不準低折。以重國幣俟將來度支部幣制劃一後再行遵照幣制新章辦理倘有官吏故違定章巧取浮苛以及勒收本洋短作櫃價并低抑銅元龍元病民蠧國者。嚴行叅辦。以肅吏治而蘇民困所有皖省丁漕抑勒病民請旨嚴禁各綠由謹合詞恭摺籲請代奏伏乞皇上聖鑒 
[浙撫預備恭迎海軍大臣北京] 　　○杭府卓太守奉增中丞面諭接廣東電籌辦海軍大臣。擬於八月初三日由滬來杭。現卓守已派委候補知縣張慶澐赴上海迎迓又派候補縣瞿鴻濩戴承緒朱兆蓉請補太平縣胡為和候補巡檢何夢星錢塘縣丞林錦昌候補府經　殷松年等預備省中接待事宜。 
　　洵貝勒準初三日由滬乘火車抵拱宸橋。再換肩與至西湖劉荘。前日由縣趕辦綠呢官轎六乘以備供用聞浙路股東擬聯合全省保路各團體開歡迎大會一面由駐防及十一府代表要求代奏力爭廢約并留總理又聞增撫已飭在城文武各官及巡警巡防綠營等軍初三日晨刻在候潮門外南星車站恭候一面特飭混成協楊協統轉飭各營管帶。預備軍服武裝。於明日下午。在海潮寺會齊翌晨排隊赴南星站恭迎。 
[海軍大臣返滬二誌] 　　○海軍大臣洵貝勒薩提督。前晚由滬道蔡觀察之介弟等邀至靶子路趙氏花園飲讌至十句鐘時始返行轅昨晨滬道蔡觀察郵傅部侍郎盛宮保京口副都統清銳南洋顧問官洋員福開森長江水師提督和軍門製造局總辦張觀察船塢總辦鄺觀察上海縣田大令松海防同知查司馬淞滬釐捐局督辦朱觀察等均至行轅稟安午後三時。兩大臣同乘紫韁雙馬車由行轅起節前導有閘北騎巡隊護衛經過英租界由捕房預派警衛隊在外洋經橋恭候護送至泥城外靜安寺路萬國體育會。是時商學公會全體職員均站隊恭迎華商音樂隊即奏樂致敬兩大臣先至客廰小坐旋由商團會領袖虞洽卿觀察導至操塲閱看操法。閱畢復入客廰頒賜黃緞銀頂國旗上繡。藍龍中嵌紅緞商團兩字。繼由商團領袖宣布大臣所賜勗詞。時已鐘鳴六下兩大臣即駕至洋務局。小憩旋應商團公會之請至南京路滙中西旅館。飲讌直至九句馀鐘始回行轅聞兩大臣決定於今日乘車赴杭。滬嘉鐵路公司。已先在車站預備專車。兩旁蒙以黃緞。以昭誠敬並悉憲駕赴杭後即須返滬製造局張總辦已將新造之改良六密里馬步各鎗。送請閱過。甚為嘉許。遂飭鎗廠委員。趕將該鎗加以裝潢。以備兩大臣帶回京師。進呈御覽。 
[京師近事]  
　　昨聞政務處王大臣與度支部尚書澤公會商改良鹽務。大旨以後製鹽銷鹽。不專統歸鹽商一手經承。凡有確實資本呈部查騐即可任其製造並在原地課稅一次。將雜捐一概裁去。如此辦法出鹽日多將來收稅亦可日加惟澤公以此事所關甚鉅尚待籌商 
　　某樞臣。與禮部溥尚書提及禮學館核訂畫一全國服制。之辦法據溥尚書意見此事極為繁難須先分別階級。上稽典制。下順民情。調查各省之風俗習慣。方能叅考核訂。否則必不易於施行聞某樞臣甚然其議 
　　日前有僧人叩閽致攝政王馬車驚逸曾紀本報現經提署查得僧人係由和豊號茶葉店內走出。遂將該舖掌王。某傅至提署看押。雖由地安 
 
 

Page 6

 
 
門合街舖尸公保未許聞王某允認罰金一百兩云。 
　　日前恭邸。將崇文門監督任內徵收稅課事宜具奏計較上年多收三十馀萬兩。攝政王覽奏後向軍機大臣等頗為贊美聞有另派恭邸充某處要差消息。 
　　宗文門正副監督。特簡博迪蘇壽耆已見諭旨聞二人得簡此差。實由攝政王特簡。以去歲接待逹賴喇嘛博公曾往保定慰勞返藏時又派博公送至保定當逹賴在保爭。禮節時博公頗能力持在。而壽尚書方任藩部。接待一切亦復措置咸宜。故以此差酬之 
　　烏里雅蘇臺。堃將軍日前曾有專摺抵京探悉內容係陳該管各處。蒙營。前經設立簡字學堂。頗著成效。近來蒙人入校肄習者紛至沓來所設學校有限教授雖週擬於墾價項下。挪用欵項。再行推廣數處。以期教育普及 
　　樞府以贖還事清鐵路。問題久未解決昨日片交外務部。從速照會俄使開議。俾得早日贖回 
　　海軍處。現雖設有六司然只有二司定锃曰秘書。一曰庶務。其馀尚未釐定名目。雖皆分有司員錄事等辦公只以第一二三四司別之聞俟籌有端。倪各分職仕。後始能釐定司名云。 
　　禮部左叅議良揆。現在丁憂期內擬赴各國遊歷考察以備服滿後朝廷任使業於上月廿六日乘專車出京聞良叅議係世界教育公會發起人。此次出洋。專車考查各國教育事宜。 
　　學部現設分科大學。業已招考惟報名應考者頗為寥寥。並聞一切規模亦尚未十分安定 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[廣東財政局奏報春季出入欵目北京] 　　○護粵督胡湘林具奏略稱前督臣張人駿於宣統元年二月飭就廣東省城設立清理財政局業將開局日期及派委總會辦各員附片奏明在案嗣由各署局所將本年春季分收支數目。按月應造清冊陸續造齊送局適值正副監理官宋壽徵等亦均到局視事爰會同督飭局員切實稽核將收欵一門區分十八類。一田賦二租稅三鹽課稅釐四土藥稅五關稅六雜稅七釐金八糧捐房捐九捐輸十官業十一雜欵十二扣收減成扣平建曠節存等欵十三教育各項收欵十四書報價十五警務各項收欵十六實業各項收欵十七各廠徵解經費十八名項承商繳餉又支欵一門區分十九類。一解度支部各欵二解各部院專欵三解內務府經費四採辦費五解還賠欵六解還洋欵七協欵八行政經費九交涉費十民政費十一財政費十二典禮費十三教育費十四司法費十五軍政費十六實業費十七交通費十八工程費十九生息還借各欵以上收支兩門每類各裝一冊復備管收除在簡明四柱總冊一本將分類收支總數及各庫存銀實數逐一開列以提其綱至廣州駐防滿漢旗庫。暨度支部造幣粵廠之收支。則另列專冊以免淆混。凡冊內實存數目。即各署局。報告實存之數。其有欵目不甚明晰者每欵皆特加按語詞意未盡者復酌加詮釋以說明之而於各署局重複之欵。則概行刪除。仍遵奏定財政處章程第九條另備專冊隨案送部以備年終核對報銷七月二十一日奉　硃批度支部知道 
[奏覆南洋勸業會籌辦情形北京] 　　○農工商部稅務處覆奏略云宣統元年四月二十五日內閣鈔出兩江總督端方奏陳南洋勸業會。籌備情形一摺附奏赴賽物品請免稅釐一片奉硃批該衙門議奏欽此伏查原奏派舉員董設所分科分期進行各節條理秩然。洵稱詳密。至會塲能否繁盛全視各處運致賽品之多寡為衡原奏所陳各省會商埠設立出品協會及聯合紳商學界設立協贊會所以羅致新奇協籌通運自應由各省督撫協力通籌督飭勸導。並由農工商部隨時咨催。通飭從速辦成以襄盛舉至賽物免稅免釐一節。稅務處查各國通例凡賽會物品進口時均準其免稅運進會塲陳列如有沽售者則於給價時按值抽稅是於所賽物品仍視其沽售與否以定征免今南洋勸業會所有各省赴賽物品自可仿照通例準其以三聯單報運。沿途免征。於出口時在經過第一關出具保結。限期運入會塲。中途不得私卸私售違者倍罰。該賽品陳列後。凡在塲沽售與轉運他處銷售　。照章補征稅釐。其仍將。原物運回本處暨留塲備覽者。則概免補征。似此分別辦理實於提倡實業之中寓有防範影射之意至聯單報運以及在會塲內徵免辦法各章程恭俟命下即由臣處詳晰擬訂咨行該督轉飭遵照辦理總之賽會之裨益民生國計彰彰在人耳目無待贅言查各國舉行賽會皆先由其國君主頒布命令宣告宗旨其詳章細目始由部臣核擬通行該督所請明降諭旨宣示開會綱要係援引各國成例應請如該督所奏明降諭旨。宣示綱要。飭下各省督撫籌辦協會出品各事將賽品分別豁免稅釐並即派南洋大臣為該會正會長。就近督飭經理。庶易觀成。至原奏請派審查總長則須至開會之日萃天下之事事物物陳之一隅以第其美惡別其良楛除徵集外人最新製作取其少數另館陳列專供參考外均由審查總長選擇學有專門。精於鑒別者。分類評定。細核等差。田農工商部發給憑照標牌。推行獎勵實業之政權拓興全國人民之教養比賽之效全緊乎此應俟本年年底確定開會日期。由農工商部奏請簡派大臣為審查總長。屆時蒞塲開會以昭鄭重七月十三日奉　上諭已錄 
[西報譯要] 　　東督預防抵制日貨。字林報載初一日東京電云東督錫良。傅諭各報館。不得鼓吹抵制日貨之舉。 
　　俄報反對中日條約。又載同日電云俄國各報。聲稱中日條約。實與俄國抗敵。東京人士則謂各國若能維持。和平該約自不致有害於他國。云 
　　華僑報効海軍經費。泰晤士報載同日香港電云洵貝勒薩軍門抵香港時。有前南洋錫礦大王陳君。慨助海軍經費洋二十萬圓。洵貝勒特將是人召至海琦號相見。並許奏請嘉獎。 
分類新聞 
政界 
[自治公所推定路長區長。蘇州] 　　○長元吳城廂自治籌備公所前議調查戶口按照警區辦理現因亟須實行於日昨推定各路路長及各區區長定初八日開大會議所有各調查員均由路長區長量地方之廣狹視戶口之繁簡分別委任每員薪金十二元儘一月完畢至商埠一帶尚未推定茲將各路長等姓名錄下中路潘志柟　一區汪國炘　二 
 
 

Page 11

 
 
區潘承頣　三區潘志詢　四區屈承栻　東路石祖芬　一區范端信　二區謝葉封　三區吳勤樹　四區蔣清鍾　南路彭麟保　一區蔣鴻元　二區蔣雲階　三區蔣慰高　四區顏鑅　西路劉傅福　一區李廷華　二區程榮　三區張茂時　四區孫德璋　北路陶治元　一區貝洛　二區張兆容　三區洪玉麟　四區潘家榖　閶胥韓慶瀾　一區沈鳳　二區陳祖述　三區顧賢麟　四區朱錦章　婁齊葑路單聞　婁區盧謙頣　齊區顧玉振　葑區陸紹曾 
[清理財政進行之狀況。吉林] 　　○吉林清理財政局自通飭各屬遵將所有出入欵目以及雜收等項清理明晰分繕四柱清圖報局以便清理按限彙總報部立案嗣接各屬呈報之件多有含混取巧者已經該局駁飭認真清理將所有隱弊和盤托出復呈自駁之後所接之件尚覺差強人意惟旗屬各署所報冊件積弊甚深聞某旗署竟敢明目張膽將所收半季稅欵五千馀吊揑報支銷分文無存該局除嚴重駁飭外復將註釋表式若干分咨送旗務處轉飭所屬各旗署將出入正欵以及各種陋規雜收津貼心紅等項數目遵照表式上之註釋填註如再故違卽便派員澈查稟究聞財政局現特派員分赴各屬衙署局所調查案卷賬目等件業經傅知各該員攜帶履歷一分於日昨午前八鐘齊集公署面謁撫帥候示遵行其所擬派之員計共八人係官膏局收支委員陳灼鄔煥堯度支司科員方茂楨恩樹審判廰推土王榮昌李培元投效吉林四川試用府經歷樂紹奎湖北試用縣丞陳嘉立云 
[自治籌辦處派定人員廣東] 　　○粵督昨札飭諮議局籌辦處云照得廣東諮議局籌辦處現係兼理地方自治轉瞬諮議局成立應專改為自治籌辦處所需編制文牘稽核庶務四項科員業由處中分別選定其總會辦及提坐委員自應一例加札仍以藩學臬運四司為總辦調補高雷陽道王道秉恩為會辦廣州府高守覲昌暨候補府熊世池并分別接充提調坐辦藉資熟手所有會辦坐辦薪資屆時照原數支給 
[蘇省巡緝隊定期裁撤蘇州] 　　○蘇省設立巡緝隊曾經陸軍部批駁嗣由蘇撫瑞中丞以餉項奇絀之際應即裁汰等情轉行巡防營務處核議現經該處議復以該隊各勇本已只開不補是以目下僅存勇丁七十馀名現擬分期逐漸裁撤以節餉糈每月約裁十馀名計四個月可以裁盡 
[裁撤警務處蘇州] 　　○裁撫瑞中丞擬定於本署特設警務文案一席派委候補知縣景大令崧專管其馀一應巡警事務均歸巡警總辦管理以一事權所有前次設立之警務處即行裁撤其前充警務處行政科科員熊士芬則調令充當高等巡警學堂庶務長又委巡檢陳宗彝充高等巡警學堂教員已分別下札飭遵矣 
[自治學員開會浙江] 　　○杭府九州縣暨駐防之自治學員昨日假金則寺巷正蒙學校開杭屬地方自治學會以期交換智識而聯絡氣誼先公推范志斌為臨時會長宣布開會宗旨次投票選舉各縣代表駐防瑞良仁和章學謙錢塘錢因海寗陸鑑棠富陽俞景薰馀杭張守性臨安周淑新城周誦芬於潛羅承業昌化解景仙次投稟選舉正副會長章學謙得票最多當選正會長錢因得票次之當選副會長又次公推起草員吳光鼎任之又次公推書記員王恩普瑞良任之又次公推招待員施霖范志斌任之又次公推斡事十員駐防書鑑仁和屠元禮錢塘洪文彬馀則香以各本縣代表擔任卒張決議章程搖鈴散會 
軍界 
[分定海陸軍管理砲臺責任。浙江] 　　○陸軍部咨行浙撫略謂築造砲臺陸海兩軍均有應行防護責任惟各砲臺中尚有各海陸口炮臺海陸兩軍須互擔責任者內計重要海口大沽煙臺吳淞長江每門福州虎門等八處又各海口二十馀處如以上各海口海軍處擬在該處建築軍港及向歸水師管理之事項自應全歸海軍辦理如須修築砲臺則由陸海兩軍互擔內外防守責任至應如何勘查測定限期修築應俟此次查察竣事後即由部處會訂責任辦法奏定遵行其各海口已經設置砲臺處所一切調查統計改良報告事宜應由各省照章分別咨送部處核辦 
[胥統領撤差原因蘇州] 　　○蘇省統領太湖水師全軍胥明德撤差派員接統等情已記前報茲悉胥總戎撤差之原因係因胥口鎮張家良家被刦鉅贓一案由浙江湖防飛劃營拿獲該案盜犯一名並起有原贓解蘇之時有太湖營弁勇一同解到胥總戎欲邀功妄爭以為該盜係太湖營拿獲令湖防飛劃營同解等情稟報經撫憲飭由巡防營務處查明詳復遂奉撫憲批飭撤差乃該統領一聞此信又欲顧全塲面特倒填月日具稟求請辭差又經撫憲明察其情嚴批申斥 
[營官獲匪記功鎮江] 　　○駐鎮巡防營管帶曾毓麟前奉鎮道劉觀察札委往丹陽辦理善後事宜曾君甫到即往四鄉搜尋匪首果為所得現聞觀察已電稟省憲請將曾毓麟先記大功一次再為核獎 
學務 
[鄂省考試優拔職之特別湖北] 　　○湖北考試優拔職合為一塲定於八月底在貢院舉行照學堂辦法分最優等優等中等名列最優等者作為拔貢優等作為優貢中等作為雜職又考試優拔例應由各本籍儒學出結送考提學司因有在省城充當教員及距原籍遙遠各生回籍報考往返稽延時日是以權準轉飭各學併案造冊呈請核辦　學司昨傅諭各學堂云舉行優拔考試係為舊學生員寬籌出路凡在學堂肄業學生除簡易師範無畢業獎勵者準其與考其馀各學堂學生將來畢業各有獎勵均應遵照部章不準與考早經本司示諭並通飭各屬遵照辦理在案查省城內外各學堂學生人數衆多恐有急功近名私行請假投考合再傅示諭仰省城內外各堂學生知悉務各安分力圖上進將來畢業之後各有獎勵何必以數年之辛苦妄求一旦之僥倖若必朦冒報考無論得失之數不可預知即倖而獲選同考諸生必致攻訐一經發覺或被查實立予扣除該學堂亦即將該生姓名開除並責該堂監學以失察之咎本司為遵部章端士習起見不憚再三勸諭該學生等慎勿舍應有之獎勵妄希未定之功名云云 
[學欵把持於紳士之手湖南] 　　○澧州中學堂監督田南楠以辦理該學堂以來諸多棘手現值水災後情形益覺為難力請辭退昨奉吳學 
 
 

Page 12

 
 
使批示云稟悉前據該州詳稱該職力請辭差並繳還該校鈐記一顆勢難強留等情察閱該職辭稟知該州中學欵項皆把持於一二強有力士紳之手致使該職不能安於其位雖經本司批準如詳在案而默念該州此次被災情形各校現象均有岌岌不可終日之勢該中學又為闔州諸校之表率一切部署正賴得人惟士各有志亦難相強應俟該州遴員到校接辦後再行卸差尚望法令尹子文新舊必告之義毋遽飄然遠引也 
[自治研究所開學蘇州] 　　○蘇省自治籌辦處設立之自治研究所各學員已據各屬陸續送齊特委候補巡檢陳畬充當監學已定於八月初二日開學上課 
實業 
[通飭各屬保舉勸業員浙江] 　　○浙省勸業道董元亮觀察因憲政編查館奏定章程第十五條各廰州縣應設勸業員一人掌考查實業交通等事遵即擬具試辦章程七章詳請撫憲核準在案茲悉已將是項章程刋印齊備擬即札發十一府各廰縣飭令迅連選擇合格員紳出具切實考語詳請札派一俟勸業員委定即由各該縣監督該員按照章程逐條認真舉辦其已經設有農務分會商務分會之處並將章程分別轉發俾便周知 
[試騐新製機器湖南] 　　○廣西補用知縣唐明菁曾於光緒三十年條陳製造機器奉前升撫院趙批飭工業學堂試騐在案近又條陳創造大力機器自來水避砲車火裡球等式稟由勸業道唐觀察移請工業學堂飭傅試騐成績適值該學堂正在修建校舍工塲尚未開工應俟落成後再行示期由金工科逐件試騐 
雜記 
[飭查揑名诬控官長。蘇州] 　　○蘇垣農工商局前奉撫憲札飭照會商會查復常府在蘇購土各情已誌本報茲悉撫憲近據陽湖縣陳鎬稟稱準惲紳等以被人揑名诬控官長函請轉稟察核等情當奉瑞中丞批云查長守被人控告購土吃煙已行司札調來省照章入所查騐仰蘇藩司俟查騐明確據實稟請察辦至控告官長之人應聽候澈究虛實照例分別究坐茲閱來稟原稟列名諸人大都揑造顯係不逞之徒挾嫌攻訐無論所控各節有無其事其心總不堪問究竟此稟是誰所遞應由縣訪獲主名先行密拿到案研訙揑名確情稟候察核懲辦 
[粵督禁賭之先聲廣東] 　　○粵督袁海帥以粵省賭風向甲他省為害最烈必須嚴禁以除民害惟屬員則以番攤一項每年收餉數百萬各項支銷多取給於此必須籌有抵補方能示禁而制憲則擬一面施禁一面籌欵若必須籌有抵補然後禁止則永無禁賭之日矣 
[江督批飭不準運米出洋鎮江] 　　○鹽城縣職員姜書欽等以鹽城阜寗及海外青口臨洪等處海口常有奸民以小船私運出口稟呈江督請申禁令當奉安帥批云運米出洋早經前任端午帥嚴禁在案據稟現在又有藉口販運雜糧私帶米麥出口情事駐鹽城委員王通判國楨並不認真巡緝果與民食大有妨礙應即札飭淮揚道遴派幹員馳往各海口認真稽查並令各屬迅速出示嚴禁所有米麥食糧一概不準出口如委員及各州縣稽查不力及有𧶠放等弊一經訪實定行奏參 
[營弁詐贓案提省澈究浙江] 　　○紹河水師陳魁龍诬詐平水金紳私藏軍火得贓至萬金以上經該處官紳舉發後贓欸一律追出撥充災賑路股各節迭詳本報惟聞撫憲增中丞仍主澈底嚴辦以肅營務詎該郡鉅紳徐嘏蘭等日前聯名稟列謂是案並未干涉亦無公呈情事環請嚴究揑冒旋奉撫院批示謂此案詐贓巨萬厥罪非輕既經查訙屬實即無紳士陳告亦應訪拿究辦嗣後該紳等稟呈公事準如稟借用堂局鈐記以昭慎重所請借用地方官印信之處應毋庸議　又山陰民人周茂榮亦於前日來省分稟層憲謂伊子周耀庭隨同陳管帶魁龍起獲會稽平水鎮金紳家私造軍火一案係奉上官命令並未案外需索茲被寃累泣請矝全等情昨奉藩司批謂此案已準臬司移奉撫憲批提全案人卷來省發府審辦爾子周耀庭如係聽從陳魁龍串同詐訛金寶森家得贓仰杭州府提審明確擬議詳辦毋稍輕縱仍候撫憲暨臬司批示遵行 
[時評]  
　　說人心。 
　　海軍大臣洵貝勒薩提督。周歷沿海諸省。不辭險阻。備嘗艱辛。勘定軍港。以為重建海軍之基礎。誠今日一大紀念也。 
　　籌辦海軍。著手之方。首在軍港。次為軍艦。今軍港定矣。再製備軍艦若干艘。則海軍成矣。福建軍港。購軍艦。非錢不可。則籌畫經費。允應在建軍港購軍艦之前急急預備者。度支部前已議定由部監撥。各省攤派。提取要項。納收捐欵之四法。藉以接硝。則經費不患無著矣。 
　　既有經費。則建軍港。購軍艦。無所為難逐漸籌備。固可按日計功矣。顧有軍港。有軍艦。而無海軍。人才以管理而駕駛之。則軍港軍艦。徒飾外觀而已。烏有實效之可必。是以培植人才。尤應在籌畫經費之前急急預備者。海軍大臣有見於此。曾議派遣學生出洋留學矣。曾議於南北洋設立海軍大學矣。倘能及時趕辦。則三五年後固不患人才之缺乏也。既有經費。又有人才。何患海軍之不能成哉。是故經費也。人才也。為籌辦海軍不可缺一之要素。無經費。則草率將就。難則完備。無人才。則措置乖謬。信寶實用。雖然當此民窮財盡。上下交困之時。而欲集此一批大宗欵項。固不免羅雀掘鼠之噗矣。而人才尤為難得。我國初辦之海軍。駕駛者用外人。教練兵卒者用外人。舉凡海軍中之機密關鍵。一一假手於外人。無事之秋。固不足為我害。一旦海疆有事。奉命出師。則時機之得失。間不容髪。而我國之主將海軍者。毫無海軍之學識經驗。於是互相牽制。彼欲東。我欲西。而事償矣。甲午之已事。固令人至今猴有馀痛者也。借材異地。任用客卿。願當事者勿再存此念。 
　　雖然經費人才。尚不大難。最難者人心耳。今經費如數籌畫矣。人才如額培植矣。軍港軍艦。氣象森嚴。令人不可逼視矣。尚不得謂即可施諸實用也。試問萬一與外人啓釁。上自軍官。下逮兵卒。人人能存戰死大海。飽吞鯨腹之心乎。日俄之戰。彼日本海軍士卒一片勇往直前之心。何等英銳。堵塞旅順。決死隊之檣影猶存。大戰金州。絕命書之血跡尚在。試問我國人能效日人之所為乎。經費可籌盡也。人才可培植也。至於挽回人心之道。則無聞焉。然則將奈何。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[選舉常駐議員] 　　廣東。粵督袁海帥日昨札飭諮議局籌辦處云照得前因粵省選舉常駐議員名數較多撮仿照初複選票式將連記投票紙幅略為展闊二寸以便書寫經前護部堂電請憲政編查館核示在案現接洪密哿電內開銑電悉均照來電辦理此覆等因合行札知札到該處即遵電覆事理妥辦可也此札 
　　附致憲政編查館電憲政編查館釣鑒據諮議局籌辦處稟稱案議局章程第十條第二項常駐議員以該省議員額數十分之二為額等語查粵省議員定額九十一名廣州駐防專額議員三名相加共九十四名以十分之二計算為數十八又小數八當作十九是常駐議員應以十九名為額惟選舉常駐議員用連記法名數較多擬照初複選舉票式將連記投票紙略為展闊二寸以便書寫可否準照辦理稟請示遵等由謹據奉逹乞核示覆 
[瑣事] 　　浙江。浙撫通札催取詳覆諮議局興革事宜文云照得前準憲政編查館咨行各省諮議局章程第二十五條載第二十一條所開第一至第七各欵議案應由督撫先期起草於開會時提議等語瞬屆九月諮議局即應遵限成立自宜預為準備業經本部院札飭該局詳晰研究興革諸端各抒所見限七月二十日以前一併呈候核奪在案現距諮議局成立期限將屆且議員已陸續到齊所有應行提議各案應即趕緊遵限詳復以便彙核起草除通催外合亟札催札到該囗立即查照前札迅將提議各議案尅日詳候核奪毋再遲延 
　　廣西。鬰林訪函云七月初五日為舉行複選期查定例投票事竣即應將票櫃封鎖乃鬱林此次竟不遵照定章封鎖遂於第二日開票合州譁然又月前陳業健等控告初選當選人董盛德覃桂金張文柏三人彭牧將稟擱置不批及複選期近彭牧始於初三日將所控等情電逹上憲旋接上憲電覆至初五日遂將電覆牌示即以候補當選周賢啓李嗚瑜關亨經三人項補惟聞補入之周賢啟亦被黎梓材控告雖彭牧批示毋庸置議然黎仍赴上臺續控云 
[專件] 　　山西諮議局全省議員名單太原府議員十一人　康慎徽榆次　渠本翹祁縣　張煕陽曲　劉文炳徐溝　程毅徐溝　成連增文水　任晉蕃太原　劉大鵬太原　曾紀綱陽曲　賈業榮太谷　王廷賓交城　候補議員四人　馬繼楨榆次　王鴻綬徐溝　韓友芝陽曲　張希詠陽曲　駐防議員一人　延善　駐防候補議員一人　全壽　 
　　平陽府議員八人　潘文治臨汾　周泉清曲沃　劉篤敬太平　賈嗚梧太平　遆長青臨汾　王建歧翼城　韓埛洪洞　賀椿壽洪洞　候補議員五人　仇元　曲沃　呂其祥臨汾　張維藩臨汾　王雲青洪洞　劉子淩裴陵 
　　汾州府議員六人　張照林平遙　可秉箎汾陽　馮濟川孝義　秦龍光汾陽　吳作新臨縣　王延弼汾陽　候補議員三人　馮世祿汾陽　候肇慶汾陽　趙𦝛臨縣� 
　　蒲州府議員五人　景蔚文猗氏　劉緜訓猗氏　喬禊亭猗氏　解榮輅萬泉　張士秀臨晉　候補議員三人　許鑑觀臨晉　徐煥林榮河　許上林臨晉 
　　潞安府議員五人　苗兩潤襄垣　王鶴嗚長治　張毓珍壺關　李承煕屯留　陳希琳長子　候補議員三人　靳天佑長治　粟剛襄垣　原慶瀾平順 
　　大同府議員十人　張世榮應州　李廷誥渾源州　尹欲仁應州　杜上化靈邱　吳鳳嗚大同　張潔廣靈　李玉山渾源州　陳彝渾源州　楊萬鍾渾源州　武鴻藻陽高　候補議員五人　李逢春應州　張宜渾源州　孟元文靈邱　景膏年陽高　蘭承誥大同 
　　朔平府議員三人　胡存善朔州　王者聘右玉　劉懋賞平魯　候補議員二人　楊國華左雲　南元禮　左雲　駐防議員一人　哈福喀澤州府議員五人　趙瑞瑚鳳臺　楊毅陵川　白秉昌陽城　劉志詹鳳臺　李秉恒高平　候補議員二人　田凝旭高平　李兆琨鳳臺　（未完） 
本埠新聞 
[發貼端午帥禁止緾足章程] 　　○上海縣田大令出示云奉府憲札奉藩憲札奉督憲端札開照得婦女緾足有三大害一日弱種二曰敗德三曰害事十馀年來綸音誥誡於上士大夫講明於下凡通都大邑搢紳之家詩禮之族多已湔除積習而鄉曲愚賤及內地頑鈍無識之徒仍復不知改變大抵勸諭之法僅恃文告牧令又多視為不急之務掉以輕心上司一紙之頒輒以抄貼通衢為了事彼窮鄉僻壞之民智識本極固蔽既不知此事之利害切身又未知功令之早經誡諭是以進步遲緩痼疾依然論者又謂懿旨既戒擾民則奉行不宜操切不知朝廷但戒吏胥之滋擾豈容等誥誡於弁髦且恭繹聖諭責以家喻戶曉冀其漸除積習用意至為深厚乃荏苒十年因循如故所謂喻曉者安在為民司牧能不疚心本部堂用是發聾振聵手定禁止緾足章程特嚴賞罰之條以為督促進行之具通飭蘇皖贛三屬各直𨽻州廰州縣遵照辦理事在必行義無瞻顧賢者從而愚者及則懲勸無礙於兼施民使由不能使知則教育何傷於強迫考成既定責任斯專各該廰州縣如有仍前膜視者輕則記過重則撤叅務期十年以內將緾足陋習一律禁絕誓掃南唐以降媮靡之風還我千年以前文明之俗三江士女仁壽同登本部堂與該牧令等俱有榮焉抄粘章程札司遵照轉飭妥速籌辦先行鈔章曉 
 
 

Page 19

 
 
示城鄉限文到一月內將遵辦情形切實稟復以憑考核等因到司奉此合將禁止緾足章程轉發札府即便分發所屬一體遵照妥速籌辦先行抄章曉示城鄉限文到一月內將遵辦情形切實通稟以憑考核毋稍玩延等因並奉署臬憲趙札同前由各到府奉此合就轉發札縣卽便遵照妥速籌辦先行抄章曉示城鄉限文到一月內將遵辦情形切實通稟察核勿稍玩延等因並發章程到縣奉此合行粘章曉諭示仰闔邑軍民各戶一體遵照（章程登第四張專件欄） 
[派員提解私賣營地之武弁。] 　　○江督張安帥查得接管卷內有上海紳董稟控提右營右哨二隊已革把總趙如芳裁缺外委吳炳串通楊參將徐守備私賣九畝地營地及百隊廰曾經劉提臺將楊參將徐守備撤任查辦趙如芳吳炳交新任陳參將看管在案查趙如芳久居上海專以串唆上官私售營地為事現有參署東首新建之屋假席炳文出面其實亦係該把總所建因於前日札派委員到申立提趙如芳吳炳解寗委派督標中協及江寗府知府訙辦該下趙把總推稱患病已先將吳外委於昨日押解赴寗矣 
[出品展覽會明日開幕。] 　　○上海出品所昨發通告云本所出品期已屆截止所有各號送到物品早經陳列員陸續陳列惟已允出品之家尚有少數未曾送到實為缺憾請將豫備各品迅於初三日前送交南市陸家洪中國圖書公司內本所換取收條趕為陳列否則一經初四日開幕即有送來亦無最好之位置矣展覽期及評判其錄下初五日始十二日止為男賓展覽期十三日始十五日止為女賓展覽期十六十七日為評判期 
[自來水公司將次開會] 　　○內地自來水公司現已添換新機器添鑿清水池各處水管亦已接妥不日即須開會邀請官商各界到廠閱看並會商整頓事宜 
[押解盜匪之周折] 　　○盜匪朱開良曹友勝昨由縣捕解送巡警總局路過租界該捕照章持文至捕房稟報詎捕頭不肯簽字仍即帶回收禁候示 
[城內]  
　　踏勘盜案。 
　　○捕廰趙少尉昨往法華鎮踏勘盜匪搶刦泰山堂藥店趙順盛布荘及葉姓等三家一案察得該盜等係撞門而進先搶藥店立提該鎮更夫詰問　供見盜匪蜂擁而來正欲聲張被盜用刀恐嚇因此不敢呼喊少尉喝將該更夫笞責五十板遂即回署稟復縣令核辦 
　　盜賣公地。 
　　○滬上水煙同業阜生等八十五家控告同業王大生裘乾豊陳敘豊等將公所公地盜賣於地販馮震楊曾奉滬道札飭上海縣移會商務總會傅知同業到會商議一面飭差傅諭兩造妥議料理昨聞各同業已到會會議如何情形探明續錄 
　　故態復胡。 
　　○縣署三小子陳扣子索賄舞弊昨經田大令查悉陳扣子曾在南匯縣署滋事已被逐出今又膽敢舞獘實為可惡諭飭將陳收押聽候嚴辦 
　　得主受累。 
　　○顧徐氏將唐長根扭至一路巡局經游正巡官審訉氏供曾於光緒三十二年憑中向唐買得平房六間價已付清嗣後屢次加嘆受累不堪去年八月間曾扭案請辦送押改過局詎期滿釋出後又來硬借竟將門窗擊毀是以扭案請辦唐供並不硬借實因窮苦向氏情商求鑒判唐責三百板送改過局收押五個月再核 
　　拘獲竊賊。 
　　○張家弄唐姓家晾曬衣服被積竊王錦榮用竹桿將衣挑下當場拘獲解送一路巡局笞責三百板送改過局押一月 
[南市]  
　　裁撤隊長。 
　　○總工程局巡邏隊長上月杪由總董議定即行裁撤所有各區派來之巡士仍照常守崗 
　　船婦受創。 
　　○劃船婦王黃氏夫故後與船戶江賓裕姘識前晚忽因細故口角被江持刀刺傷頭𩕚當由巡士拘至工程局訉明各有不合　江責二百下押候交保黃氏斥退 
　　承認姘識。 
　　○高周氏前晚與陸阿賓行至南門外城腳巡士以其形跡可疑拘至南區解送工程局訉明姘識已久判交保候查 
[閘北]  
　　控訴不實。 
　　○邢唐生十上月間偕同張生記至三路二區稟控邢福根售地悔議不還定洋福根亦投總局稟訴此項定洋已逾期二年理應作廢此次實被诬控云云當經總辦批發三路分局就近提訉昨由德正巡官訉明以唐生所控不實將案註銷具結了案 
　　補領執照。 
　　○華純絲廠昨在新閘西街裝設德律風線因未領執照由巡士將工匠趙阿一拘至巡局旋由該廠經理人曹爕元投案具保飭投總局補領執照再行核辦 
　　夫也不良。 
　　○江北人任金生昨至四路二區控告伊妻朱氏私將衣飾借與妻父之寄子陳三屢討不還經該區移解一區昨日集訉朱氏供丈夫娶妾另居虹口將氏百般凌虐反被诬控求察黃巡官以任虐妻诬控嚴加申斥判令具結領回不準再行虐待如違提案重辦 
　　均有不合。 
　　○倪萬昌控外甥施克昌時將其母辱罵昨由四路一區黃正巡官提訉施供母舅寄居小的家內煙癮甚大小的無力供給遂被挾嫌诬控判施戒責二百下倪亦有不合大加申斥 
[英租界]  
　　註銷訟案。 
　　○和尚德昌洋行控買辦晁瑞萱違背貪同一案昨日午後由廨復訉原告洋人偕見證投案請追虧損銀五千兩晁仍延律師上堂辯駁中西官以原告所控毫無證據將案註銷如兩造不服準予上控 
　　將次定斷。 
　　○何丹書控王松樵佔地一案昨日午後由廨會訉原告傅費烈律師上堂代表被告延高易律師到案辦駁中西官會商之下判各退去聽候堂諭 
　　賣良為娼。 
　　○蟻媒王蒯氏莫徐氏王陸氏串拐無錫鄉人丁和根之養媳袁小妹來滬賣與搗婦周鄒氏在同慶里懸牌應客前日由丁來滬在久安里口遇見當即扭控捕房由探張全林將搗與蟻媒一併查獲昨解公堂請究丁偕見證袁阿六投稱袁小妹於八歲時過門於去年三月二十二日出久採桑被人拐去今由陳姓親戚來滬在四馬路遇見通知小的令在石路一帶留心守候前晚適在久安里口撞見扭入捕房轉解案下求恩澈究訉之被告各人均不供認據稱另有包姓等四人拐來訉之袁小妹供被一不識姓名之人拐至滬上寄於王蒯氏家於去年十一月間被人賣與周鎢計洋三百元判袁小妹暫留濟良所王蒯氏等四婦一併押候查明於下禮拜一再訉 
　　客棧污穢。 
　　○小輪船舵工徐天生勾引姚王氏至實善街一百九十八號客棧內姦宿被捕查獲昨由包探傅同該棧帳房王聘山一併解廨請究姘王氏供家住浦左瀾泥渡地方丈夫姚二郎為香作生意前日因腹痛來滬擬往靜安寺求醫中途被徐誘至客棧內成姦是實訉之徐供詞支吾中西上以王聘山不應容留男女姦宿判押十天上日與徐分別各押兩禮拜 
　　不欲多事。 
　　○張昌海控張有來誘拐伊妻王氏逃往杭州由廨派差協探赴杭將張與氏提獲氏於石門灣地方投江自盡等情已詳前報昨由捕房將張解廨訉明屬實判押西牢半年中西官以原告供明氏尸由桐鄉縣驗明自行投江溺斃並無別故並仍愿供養妻母王金氏看張分別具結存案備查 
　　串放白鴿。 
　　○金玉堂控江汪氏張劉氏羅田氏串放白鴿昨由捕房解廨請究判田劉 
 
 

Page 20

 
 
兩氏交保汪氏押候移其夫江友才到案再行訉核 
　　曾否誘匿。 
　　○沈陳氏誘匿李姜氏之女鳳珍昨由捕房解至公廨經中西官訉供不認判女先交其母領回陳氏押候查明再訉 
　　雉妓拉人。 
　　○雉妓金二寶蔣桂卿王鳳仙在涂拉客昨由包探傅至公堂請究判金妓𠟟洋三元蔣王兩妓各押棲流所兩禮拜 
　　不認虐待。 
　　○阮芝明阮芝林因虐待伊弟阮普明昨由捕房解廨請究芝明芝林供與普明同胞並無凌虐情事姑寬判令開釋 
　　持刀嚇詐。 
　　○周趙氏控被倪德喜持刀嚇詐昨經公堂提訉倪不承認判押候查明於禮拜五復訉 
　　亦是洋債。 
　　○顧順祥因借印度人洋三十元延約不還昨由公廨傅案訉明判顧交保限兩禮拜還清 
　　私售洋煙。 
　　○洪阿友在虹口私售燈吃由捕查獲昨解公堂訉實判罰洋五元充公煙具銷燬 
[美租界]  
　　英領公出。 
　　○駐滬英總領事霍必蘭君前日乘順天輪船赴威海衛公幹約四禮拜回滬 
　　印人酗酒。 
　　○印人希姆生脫克生二人前晚乘醉在途胡鬧被捕拘解英署判各押七天以儆 
　　洋人行兇。 
　　○昨有某洋人雇張貴初之人力車至西華得路不名一錢向之索討反被毆傷迨巡捕到來該洋人已不知去向當將張送入同仁醫院請為醫治旋即歸稟捕頭飭探查辦 
　　家庭變故。 
　　○汪劉氏控被其夫汪永才毆打受傷汪亦控被妻母攬去衣箱及洋百馀元捕頭飭赴公廨控訴 
　　又斃一犯。 
　　○昨日西牢內瘦斃押犯王老二一名捕房聞報立飭地保查明收殮 
[法租界]  
　　酒館失慎。 
　　○大馬路鴻運檻酒館於前晚十二句鐘失火樓上生財盡付一炬隣居幸未殃及昨捕房已飭包探將該館經理人傅至公堂請為訉究 
　　履勘火場。 
　　○永安街新昌泰報關行失慎 
一案茲經公堂中西官查得該行坐荘號客甚多且俱保有火險恐有別情因於昨晨由聶司馬會同博安顧寶兩副領事步行至該行樓上樓下履勘一周旋即回署升訉各案 
　　失竊可疑。 
　　○紹興人俞金標由嘉興帶洋二百馀元來申偕住新開河浜公昇泰船票局內詎忽失去洋一百二十元另有五十元一包原封不動俞心知有異立即報知捕房將店夥孫仁卿及同庽之李順興傅廨訉究孫供俞到時並不說及箱內儲有銀洋李供雖同住一處不知其如何失竊判李退去孫交保候查明訉核 
　　注重衛生。 
　　○宰牲所西人查見陸柳三徐再庭二人均在西門華界牛肉作內購有臭腐牛肉運至租界拘入捕房送廨判各罰洋伍元充公又查得洪記牛肉荘所售之肉並未蓋有公司印信有違定章又將雲記雇人車運肉骨亦違租界章程一併送究判洪記罰洋五角雲記罰洋二元 
　　更正。 
　　○前報載粵伶行兇一則茲得同慶園來函以此乃高陞戲園之事與同慶無涉特為更正 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[前江督端午帥手定禁止緾足章程] 　　一現奉民政部奏頒調查戶口章程業經本部堂刋發各屬勸令依限舉辦各該廰州縣應於調查戶口之日即飭經辦員紳按戶散給勸不緾足白詰告示歌曲并逐戶告以此事利害迫切業經本部堂明定賞罰章程俟一年後即於復查戶口之時挨戶查究為家長者應督率家中婦女速於一年內切實遵行免致臨時受罰 
　　一禁緾足與勸放足應分為兩事自宣統元年起凡十歲以下之幼女一律禁止緾足至宣統二年復查戶口之時凡十一歲至六歲之女子均應由查戶員紳親為查騐有仍緾足者卽於冊內註明某戶緾足女子歲人應罰字樣俟一區查竣田該員紳另造應罰緾足女子清冊送各該廰州縣衙門核辦其十一歲以上之婦女緾足已成筋骨已損而能聽勸放足者由本戶自向查戶員紳報明毋須親騐即由該員紳另造應賞放足女子清冊同送兩冊均應載明該家主姓名住址執業以後逐年查戶均照此辦理 
　　一城關鄉鎮均應遍設不緾足會以樹風聲而便考察由地方官勸諭士紳尅日開辦各就本地情形議定會章稟明本部堂立案一年以後如勸諭有效地方緾足婦女日見其少即由該地方官詳請本部堂獎給該會匾額由官親自責往鼓吹懸掛其有女學堂地方應以該堂女堂長或女職員兼充稽查不緾足女董事飭令切實勸導兼任執行賞罰事宜其尚無女學地方以素有名譽之紳董家不緾足婦人充之均由地方官給予照會以示優異此項稽查女董城鄉均應遍設愈多愈善遇有招告地方官事件仍由各該家主代遞其女董毋庸出入官署俟勸辦有效照不緾足會辦法一體給獎 
　　一應罰之戶列為三等平民之家每一緾足人罰洋銀一元（實係赤貧者準酌減）舉貢生員家每人罰洋銀兩元職官家每人罰洋銀四元（佐貳微員準照舉貢生員論）自宣統二年起俟查戶員紳呈報到日由該地方官查照冊開人數分別等級按名掣給兩聯印單註明罰欵數目發交城鄉女董事分往收取罰銀隨給印單為據其赤貧之戶應量為減罰者須由女董報明寒苦實情經地方官核定方準減收遇有抗不繳欵者亦即報明由官諭令向辦慈善事業之董事帶同地甲前往勒令照繳仍不遵者簽提責追如有不持印單前往收欵者即係冒詐亦準該戶指控嚴辦 
　　一應賞之戶以內有年長婦女不便由查戶員紳親騐俟該員紳開報到日即由官按照人數每人製給一兩重銀牌一面上鐫遵旨不緾足淑女七字發交女董事逐戶前往看明再行發給如員紳所報不實即行扣發繳回倘女董徇情濫給查明追回銀牌其女董並應酌量議罰或有不領銀牌願改領匾獎者準由該地方官製匾發給 
　　一本年應罰之戶照罰後由女董再為剴切勸諭並次年查戶之日此項上年已經受罰之戶即由女董挨家復騐有仍不遵辦者照上屆罰金之數勒加一半仍給印單以後逐年照加其應賞之戶上屆未經報明者次年準其補報仍照章騐明給獎惟已賞者不得複領受罰後放足者亦不得給賞 
　　一女董復查應酌給費用由地方官查核該女董所歷地面之遠近臨時酌定此項經費及製給銀牌匾額之費均於罰欵內該實動支有馀則悉數撥充女學堂及育嬰清節等堂經費每屆年終應將收支數目大張曉諭遍貼城鄉並造冊報明該管上司及本部堂查考 
　　一女學堂學生及育嬰堂女嬰一律不許緾足由地方官會同經管紳董實力稽查不得遷就 
　　一地方自治會成立後該議事會及董事會均有協助地方官禁止婦女緾足之義務該地方官應隨時會商辦理 
　　一自宣統二年起由各該廰州縣將該管地方十一歲以下女子分別緾足不緾足及十一歲以上婦女報明放足者按照查戶員紳冊報分別城廂四鄉每處每項各若干名開具清摺年終呈候本部堂查核比較鄰縣摺報以定優劣其成效昭著者由本部堂隨時特予優獎勸諭不力者分別記過撤任 
　　一勸不緾足文告歷年屢經通飭以本部堂光緒三十四年九月所發六言告示天足圖說放足良方及三十年九月本部堂署督在內飭由寗蘇皖贛藩司轉行揚州紳士李新田所撰勸不緾足歌最為剴切惟循例張貼能讀者少婦女尤無從取閱應由該地方官檢卷迅速抄印多張發交查戶員紳挨戶散給家有一紙庶可觸目警心識字婦女得以傅觀收效尤捷務即遵此項擋案如有遣失準其申請補發 
小說 
[奇情小說美人虹] [  英敦勞斯著　瘦狷譯。意] 　　第二十九章　　葛蘭崖謂賃居之婦人。必有秘密之事。此語誠然。顧終莫得其朕兆。蓋此婦杜門謝客。到門凡鳥。不見真鳳。葛蘭崖雖切仰慕之忱。隔樓遙望。一面緣。慳徒深銀漢紅墻之恨耳。 
　　有時葛蘭崖倚闌閒眺。偶見水精簾下。倩影亭亭。室中人亦倚窗外矚。顧為簾衣所隔。霧裡看花。徒增惆悵。時或以手拽簾。則玉手一雙。悉印於葛蘭崖眼簾中。白若凝脂。尖同春筍。證以凱斯夫人長身玉立之語。則為一絕代麗姝。可無疑義。而幽同空谷之蘭。靜異。出牆之杏。葛蘭崖乃益思偵探其底蘊。 
　　一日。從跳舞會歸。體倦卽睡。乃孤衾入抱。冷不成眼。轉側少時。不解所以。因披衣起立。攜椅至窗。拽簾外視。驀覩彼婦所居之室。火光融融。狀似失慎。急掣鈴喚侍者。傾之。侍者至矣。葛蘭崖急謂之曰。速往告吾父及諸僮 
 
 

Page 27

 
 
僕。二百號屋火矣。速去。速去。 
　　侍者奔告諸人後。乃馳至二百號屋旁。大聲呼援。時火光漸熾。樓之前簷已燬。火鐘鏗然。告警。救火機聲隆隆然。目遠而近。街中人幾滿。葛蘭崖亦下樓至於門側。旋見二百號室門。砰然而啟。一清俊之僕。屹立門外不動似待其主人之命者。未幾主人出矣。呼曰。彼得。將安逃。葛蘭崖覩之。急馳白曰。火熾人衆。盍至吾處少息驚塵。主人曰。待之。言已。更返身入室。若將覓其要物者。 
　　時街中惶亂特甚。全屋為衆人所圍繞幾無隙地。葛蘭崖正深惶急。則主人從人叢中出矣。手一小革箱。葛蘭崖急偕之至家。登樓行賓主禮畢。葛蘭崖絀審之。見客服黑色之衣。長裙委地。面瘦。色澤少減。顧秋波澄鮮。髪黑可鑑。雖粗服亂頭而風韻自饒。秀骨天然。真令見者有我見猶憐之態。葛蘭崖因堅請其下榻於彼。客雖不遽允。而心感厚誼。亦不堅拒。乃謂葛蘭崖曰。邂逅相逢。實出意外。吾長日寂處家中。門以外足跡不至也。葛蘭崖曰然。吾聞聲思慕。魂夢徒勞。今夕何夕。得挹芝。光三生有幸矣。客謙讓未遑。答曰。如君慈惠。吾見誠罕。不嫌孟浪。可以尊名告我乎。葛蘭崖乃以已名及家世告之。 
國外新聞 
[軍用飛船尚不足恃] 　　○初一日倫敦電云德國陸軍在卞爾斯魯大操所用之軍事飛船臨陣乖悮甚多卒為樹木絆住即於當晚為敵軍所獲 
[英國霪雨成災] 　　○初一日倫敦電云英國因前數星期內霪雨連綿已有歉收之象目下田苗大都未割云 
[美總統定期回京] 　　○初一日紐約電云美總統塔字脫定下星期二日由皮佛萊啓程遄回華盛頓 
[美國巨商自盡] 　　○初一日柏靈電云紐約合衆脫拉斯總理卡脫爾業已自盡斃命 
[希臘政界近事] 　　○初一日柏靈電云希臘首相及陸軍大臣業已辭職 
[法國飛船之速率] 　　○初一日柏靈云法國飛船家特芒君近乘雙機飛船於五分鐘內飛駛八基洛米突之遙 
來函 
[蘇州疫癘醫院初次報告（七月初八日開辦至二十日）] 　　本院由紳商醫三界捐資創辦專研究疫癘治療自七月初八日開辦適蘇地疫癘初行及十二三日以後城中各處漸行流佈其首發之地為閶門城外繼為閶門城內及北寺左近既遂延至觀前葑門各地內以閶門為最盛調查原因皆由菜館及市肆之熟魚熟肉及不潔之水為之原動力而病之現象比往年更為劇烈查此癥確係霍亂秋熱之時發生最易亦最利害患者不及十二小時已成不救其尤速者竟不過二三小時故其病根之入既如此迅速則雖良醫妙藥亦有不及施救之憾而蘇地風氣未開凡病稍輕恒喜付之毫無知識之薙髪匠等施其針刺勢成危急乃始呼救於中西醫士但時已太遲又非仙神勢亦難以轉死為生矣如十三日在馬醫科抬來婦女已患病十二小時又十二日有谷樹橋某姓六歲小孩亦已患病十四小時施救時已胍停神定五官皆閉手足俱冷服藥後雖獲稍復然終難持久蓋病入膏盲本原亦不濟星按此癥可分三候第一候即瀉吐之時第二候吐瀉漸止而人遂昏迷喉啞足抽螺瘟均現此後至死是為第三候其病在第一候為最易施救第二候尚可挽回倘至第三候則病已成猶物已腐決難轉生而復蘇本院之治愈第一第二候之病者頗不乏人計自開辦以來初八日至二十日共計治療一百三十五人內痊愈有一百另三人而其間已逹第三候而用射血器具救活者如閶門外二標營兵蔣某碧鳳坊巷朱宅男僕及承天寺前驢夫楊桂生為最兇險共計十二人又有閶門永昌荘李某知豊荘孫某等已逹第三候既經救活延十馀小時痧毒復發未及再射而死者三人蓋此癥之第三候藥已無力危在頃刻止有射血法可以一試或能挽回且已射而甦至數點鐘或十點鐘以後恒須再射且其飲食切不可大意必須七十二小時以後方可稍飲粥湯故一不慎即復發而死也又在第二候之末或第三候之初本院屢試以幾阿林之藥甚有效騐如申衙前五福弄鮑宅男及成道街王天興紅木作內女等十馀人均已神志昏厥胍伏氣促等狀而藉此藥以救活者其逹第三候已瀕於危故不救而死者亦多計九入而有未詳存亡者二十三人調查近日各鄉非常劇烈倘天時加熱此疫必復厲倘稍涼即可漸殺矣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
