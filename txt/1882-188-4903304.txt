# 1882 - 188 - 4903304

 

Page 1

 
 
[勸行善以弭災說]  
　　報應之說儒者不道然聖人之言據理而不據數如書稱天道福書禍淫易亁卦文言積善之家必有餘慶積不善之家必有餘殃皆近報應之說不過以理爲主不類乎術數家言而巳蓋天地爲生人造命聖人爲生人立命有立命之道而氣數不得爭權術家嘗竊其說以形氣數之有據謂行善以弭災乃數定而人事爲之挽回不知聖人爲萬民立命者卽在乎行善弭災之内此固定理也夫行善可以弭災原不必己身有災而後行善也兩大之間莫非赤子亁父坤母理一分殊以吾視之不啻毛裹而手足也人之相見地不拘乎遠近情不間乎親疏雖素未謀面之人偶然相遇必稱之曰兄而以弟自居不特士夫然也庸衆什伯之流下至貧賤無賴者其與世相接亦皆有此一誼然則均是人也存爾爲爾我爲我之見漠然不關於心卽非爲人之理墨子兼愛知此同然之誼而用情有所偏一若遠者務使之近疏者務與之親於是摩頂放踵以利天下而其弊至於薄待其親聖人則有泛愛之量而無兼愛之心篤於其親不遺於其疏厚於其近不隔於其遠儒墨之旨相差止此一間耳今人自視太隘事事爲己無天下爲公之量充其極不特秦人視越人之肥瘠且并欲瘠越人而肥秦人利欲相逐智巧相誇無容人之心而有殺人之心一似矯墨氏之失而孰知實背乎聖人之道此世風之所以不古也夫博施濟衆堯舜猶難徒具同胞吾與之意而使天下無一夫不獲權與力之所限吾不能與命爭也然而無其事者不可無是心也今試舉其小者而言之吾人家有恒産身有恒業温飽之福足享一生曰吾祖宗之所留貽也吾少壯之所□習也於人何與焉試思天下億兆之衆其如我之温飽一生什伯之中能有幾人謂彼實作爲不善而降之灾與自暴自棄而己作之孽似也然而其人我當憐之憫之從而恤之方不負我亁父坤母之付託卽不能恤之而僅知憐之憫之亦不乖我同胞吾與之心况乎天灾流行地利之不齊并非由於作惡降殃者我顧漠然不動心也可乎近日各處紛紛以水災告近則江浙各屬也遠則漢沔一帶粤東粤西也若而人者雖有遠近之别固皆不知誰何之人其存亡聽之其苦樂置之夫亦誰責其忍以吾人之權力卽如曩年賑秦晉直豫之饑如出數十金數百金甚至於一金二金何足濟事然苟人人能輸此數而遺民之保全者不少矣卽使力足自養竟無寸絲粒米之赢餘坐視不救而吾心中嘗以此災民爲念止此善氣之感格善機之翔洽亦足以挽天心而消沴戾不賑之賑灾民亦受惠多矣夫能存是心卽所以爲善也故不必己身有災而後行之也目下天氣己轉晴和各處水潦退或甚速田間被浸之物猶可補種秋成有望不至成災固吾人之深願但觀滬上熱鬧塲中繁華境上諸君之朝酒而暮戯日逐逐於粉黛之叢者其果念及水災各處之人日來之景象何如否也夫諸君家有鉅資身有本領歲致千萬金不難謂必如牖下之書生日啖鹽虀粥杜門不出菽水娱親而遺經課子此生誓不到繁華世界未免擬不於偷就是東洋茶館少啖點心華衆會中一盤彈子或是酒樓小酌馬路往來不費幾許金錢而暮暮朝朝五官並用揆之及時行樂之意亦覺未可厚非然鄙人所慮以爲朋儕徴逐若將終身習俗移人恐不見鄭俠流民之圖不知天下有苦境不聞黔敖嗟來之呼不知斯世有寠人諸君手勢闊大如土揮金將來復有賑飢之事卽令一旦發出天良而金盡牀頭徒抱力不從心之恥豈非災民之大不幸哉天生吾人固各畀以宗子之責奈何自負而因以負天不能行善以弭災反至輕身以速禍也鄙人固窮但勉附於善氣感格善機翔洽之中而於諸君寔有厚望故爲此不入耳之言以相勸云爾 
[安南兵事]  
　　法人旣得安南海内急爲自固之計於法人駐兵界内四周圍以木城約高一丈掘濠而環於外卽以開濠之泥傳于木城上以便退守維兵丁多生疾病死者亦復不少黑旗亂黨己懼而遠遁法人以小輪船二偵探亂黨所在將進兵而痛剿之也 
[埃事述聞]  
　　聞得昨日外洋發來電報言在埃及之英國提督發軍書於埃人内言阿里雙地亞地方埃人造砲臺及預備軍械限昨日早四點鐘均須交與英軍如逾期不交當以砲火從事印度商人聞此消息咸懐懼意云按此事緣埃及現在之王名阿拉比自代前王絡底斐之位凡事皆由阿拉比主持格底斐自是無權乃阿拉比與英國意見殊不浹洽故英國欲助格底斐然有此一節歐洲各國或恐與英有不愜之意也上海西商聞知此事亦多惶懼現在運往外洋之貨物茶箱等件均各加保兵險卽英國之商舶亦恐不能穩度蘇彝士河又聞各國領事之駐於該處者均思患豫防遷居船上矣 
[邊事近聞]  
　　本館今閱外國新聞紙知中國於黑龍江地方添兵甚多俄人見之頗滋疑慮故中國派往琿春之領事官俄廷不肯給與文憑祗准作爲專辦商務之員也 
[九江水漲]  
　　九江水勢盛漲前經列報兹聞得該處江水近更大漲有四丈四尺之深水巳上灘且淹至洋房墻邊云 
[漢口來信]  
　　本埠工匠滋閙情形疉經錄報乃有地隔千餘里而事適相同者如漢口工匠之事竟出一轍蓋漢口英領事官現有興造工程鳩匠飭材大興土木詎衆匠忽與頭目擾閙幾釀禍端幸由領事官照會華官飭役彈壓調處方得息事也 
[米匠閙事]  
　　寍郡米匠短工向無行規其工價亦無定數每日早晨聚集老江橋上待雇總視聚集人數之多寡以定價目之高低近有短工姚阿生者挺身爲首□泒知單向各米棧商加工價三檔每檔五文各棧念短工之價向祗四五十文七八十文不等今巳加至二百二十文尙欲驟加三檔似覺太貴皆不應允而姚遂喝令各工不許受雇無如從中有願停不願停者願停者向姚附和不願停者仍往各棧工作姚遂率領附和者百餘人向大和號各棧大肆辱罵毆打長工並勒所雇之短工停歇各棧因其滋擾皆閉門不作交易並公禀甬東分司衙門司官卽飭差役彈壓姚等毫不畏懼反肆毆駡及司官親臨彈壓仍敢嘵嘵無禮司官喝令隨從之役拏獲姚等三名帶至署中訊問而姚之外甥□阿福遂率衆人擁入司衙司官恐人多生事退堂不訊姚卽乘間逸去衆仍在堂吵閙司官復捉兇悍者三人發差管 
 
 

Page 2

 
 
押衆更於宅門外滋擾且在老江橋上蟻聚不散司官由後門出渡過頭渡而進東門面訴宗太守請張軍門撥大教塲營兵彈壓一面飭縣差提所獲之三人到縣衆始散去朱邑尊將三人各杖四百板發差管押一面出示曉諭玆將告示照錄於左鄞縣正堂朱爲出示曉諭事照得把持行巿固干例禁傭趁窮民亦應體恤本月念二日據大和等米棧職員陳大政等呈控米司短工姚阿生等勒加工價拖毆長工並擅入司衙奪人滋擾等情一案卽經本縣差提鄔阿福等逐加研訊據稱向做米司短工每日得錢七八十文及二百文不等現因工價不敷經姚阿生爲首寫貼知單向各米棧議加工價三檔計錢十五文嗣蒙司中將姚阿生帶去係姚阿生外甥喝令往奪餘人並不至各米棧滋擾亦無帮同奪人情事查短工靠此營生議加工價事無不合第不應藉衆逞兇及擅人官署滋事業經本縣訪悉前情知爾等無非聽人煽惑希圖微利所致除專提爲首及奪人之犯懲辦其餘不究外合行出示曉諭爲此示仰各米棧短工知悉爾等務各安分營生不得深聽匪言藉衆把持自示之後爾等凡照常工作者本縣俱作良民看待倘或再聽唆擾有意把持立卽按名提辦决不寛貸各宜凛遵母違特示 
[津門近信]  
　　天津内港裝運開平煤之小艇往來絡繹不絶該船兩艘相接鈎合爲一每艇可載煤數頓如駛至淺灘轉灣處可以放鈎分行開平出煤之旺不卜可知至運赴各埠因招商局輪船運漕孔亟不克裝煤致延時日故擬先將海運回空沙船定裝煤觔而水脚亦甚廉云 
[挾恨毁擄]  
　　寍波奉化縣沈順啓前在小梅山地方糾衆開設花會當被沈崇等公同驅禁順啓銜恨巳久日前乘化崇不在卽糾人將其店室毁擄一空沈化崇不得巳赴府控告宗太守乃仰奉化縣立提沈順啓同地保吕天貴到案當訊明究辦也 
[覆議考官章程]  
　　閩省考官章程前由岑宫保奏准辦理經藩臬鹽道等詳定本可隨時調考沈方伯莅任後以前詳未盡安愜另議章程上詳己蒙督憲批准照辦想例應考試者從此稍可心慰兹將詳文先錄在報其章程明日接登爲議考官章程詳請示遵事奉撫憲案行爲照本部院於光緒七年十二月二十日會同閩浙總督部堂何恭摺由驛具奏擬將捐納勞績各班通行考試分别裁留緣由一案今於光緒八年三月初一日准兵部火票遞到原摺内開軍機大臣奉旨着照所請該部知道欽此除摺稿先經抄發母庸重錄外行司卽便移會臬司糧鹽二道欽遵查照另議如何挨次調考章程詳辦等因奉此遵查此案先奉撫憲牌行妥議章程迅速詳復等因當經張前署司會同本署司道等擬議章程詳請會奏在案兹奉前因伏查前議章程擬請在省需次以及委辦省城差事各員先行調齊考定名次再將省外各府州委辦稅厘及分府各員按府酌量陸續調考本爲自近及遠挨次調考而設惟候補試用應考各官旣須考定成數分别去留若不按班調集統考則題目有難易之分文理卽有短長之别且恐後考各員文理更有通暢或更有不及者一經先行考定成數去留攸關似不是以昭平允未蒙考取各員勢必有所藉口誠如撫憲牌行合羣才而扄試之相形之下優劣自分應請候補試用各員無論在省在外候補奉差先行定期挨次按班通行調集考試核明成數分别照常署補差委停補停委留省學習勒令囘籍其實缺人員一缺一官無虞擁擠自可不拘成數仍應按府調考以示區别是否有當理合會同擬議挨次調考章程開摺詳請憲臺察核俯賜批示祗遵再本司道等更有請者候補試用應考各員委辨省外稅厘居多轉瞬鄉試届期士子赴省應試夾帶漏稅在所不免若非委員親自彈壓稽查非特司巡人等從中舞弊亦恐土子不服查騐滋生事端且科塲應辦事宜在在需員差遣考黜之後誠恐不敷派委貽誤堪虞卽實缺署事應考各員奏期逼届正當催征吃緊之時未能遠離任所揆時度勢鄉闈以前調省考試似多窒磚擬請緩至闈後自知府以下先由候補試用次及實缺署事挨次各按各班詳示試期札調各員抵省彚集同日考試分别去留以清仕途並請憲示遵行 
[送瘟肇禍]  
　　端陽競渡之舉就江蘇一省而論有常一揚二之稱蓋常州固屬出色而揚亦僅稍遜於彼也揚之龍舟以堅木爲身雕刻彩畫窮工極巧十色五光令人目眩神駭水手之衣服皆與龍身一色黄則亦黄黑則亦黑立船首者須選一俊健之少年揚揚得意雖旋風滾浪中屹立不動梢後選一肥白小兒約六七歲以長帶繫一横棍坐兒於上結於龍尾其升高時凌空約三四丈垂下時去水只四五尺當羣龍奪標之時兒卽盤旋反側如打秋千衆爲駭然兒不懼也至於奪標或用猪泡吹氣紥成圓毜五色繪畵抛浮水面羣龍水手於波中爭奪或用活鴨須俟游盤紛集之時挨船講定賞號衆始赴水奪標盡相窮形莫不眉飛色舞遇有官商眷屬出游則羣龍圍集而來大船則獨令奪標其賞號十數元數十元均所不惜如能慱纎纎一指或瓠犀一露則主人翁心花怒開狂呼重賞矣嘻雖曰佳興亦一惡俗也此事久爲蠧役沈某把持年年滋事去年因國制停止今年沈役又欲興辦本官知其情弊特爲嚴示禁止乃奉示後百姓謂年年送曾萬不可少去年因國制未行此舉所以灾疫盛行於是公同禀明只備小脚划一只祗可容五六人裝小龍頭尾插四五小旗金鼓酬神祗於初五日沿河送瘟其船俗名癩烏龍本有此例不意郡人以爲故事僅存觀者如堵是日因此致命者三處一北門外城河口王裕興木行有木簰浮於河干大衆叢集其上主人曉諭不聽忽一聲震響繩斷簰散衆人落水卽刻救起傷者甚多最慘者一銅匠年約二十許臉破腦開左目突出身上尙有損傷抬入天寍門登時氣絶一爲泰和洋貨店之徒飲賞午酒並未大醉行至南門外欲觀外河小龍舟徐步河邊爲來船縴繩一帶翻身落水卽有善泅者數人投水爭救己不知去向次早於三里外浮起聞此徒係遺腹子其母聞之一慟而絶一爲賣鷄鴨之殷囘回登西門城頭觀龍舟舟至西園曲水不禁拍掌而笑大呼羞殺揚州矣言未畢竟從雉堞飛舞而下直穿入河底龍舟人赶卽救起頭己栽入頸内雙目直視氣己絶矣噫一日而畢老少三命方見游戯之事有損無益官憲禁止龍舟殊有灼見也 
[蘇州大雨]  
　　蘇省連日大雨河水驟漲三尺許中街巷停潦斷路行人頗爲不便米價每石己加二三百文低田均被淹沒高田如七子靈岩穹窿鄧尉一帶前己布種黄豆因月初雨水霑足多有翻去荳苗攺蒔新秧者倘以後不再霪雨則河水旣足車戽甚易可卜十分年歲特未知天意何如也 
[殺嫂焚姪]  
　　二十三日蘇省解到通州男女犯各一名間男犯係在女犯家傭工度日女犯係孀居小有貲産男犯有嫂因瓜李之嫌屢次勸叔停止言語之間不無含剌詎男犯頓起殺心卽將嫂殺死并舉火將嫂住屋燒燬嫂有子女四人同時焚死此三月間事當經縣訪明提訊一鞫而服今己定案因牽涉孀婦故一併解省臬司許廉訪卽發吳縣收禁俟部文到卽行照辦云 
[講舍親試]  
　　杭垣下城菜巿橋河下之東城講舍本沈菴之故址也菴中田産甚豐生息頗巨因住持女尼不守清規經薛慰觀察訪拿驅逐廢尼菴而爲講舍收田産而惠士林膏火有貲朔望有課定以一府兩縣輪考各憲皆不與也本月初九日桂文圃太尊初次考試各肄業生皆衣冠到院親自接卷頗爲整肅相傳太尊守湖郡時崇儒愛士於考試事禮儀必備而獎賞必優是以眞才積學之士無不交口頌之也 
[馬戯翻新]  
　　車利尼馬戯獸戯在本埠逐晚開演前以風狂雨驟布篷遭損暫爲停止赶緊修理此均列報前晚修理工竣照常開演其布篷補痕儼然約計不下百十處風雨之力亦可畏矣至是晚所演之戯則更翻新出奇第一齣全班戯士悉數登塲作種種戯劇爭奇門勝花樣 
 
 

Page 3

 
 
一新五花八門幾令人神摇自眩以後次第搬演有前次演過者有未經目覩者莫不精益求精較前格外生色拍掌喝采之聲不絶於耳象戯虎戯尤復異常精采觀者西人爲多華人則板位幾無隙地官房椅位亦頗形濟濟惟一元之有毯客位則坐客不多邇日南風送煖天色晴明非復黄梅氣候想該戯班每晚開塲觀者亦必快然盡興也 
[停公申賀]  
　　本月二十九日係法國定爲民主之期本埠法人張燈申賀繼以是日適開公司輪船故攺期於六月初三均列前報兹悉法工部局於念九初三兩日均閉門停辦公事以抒敬賀之怳也 
[德官回滬]  
　　德領事官福君前曾請假回國現於前日與其夫人乘英國公司輪船一同抵滬矣 
[星使抵滬]  
　　前出使日本國大臣右春坊右庶子何子莪星使前者奏請賞假回籍省親今於本月二十五日午後由潮州原籍乘坐日新輪船到滬暫寓長發客棧聞日内卽擬由輪船北上云 
[廉訪赴宴]  
　　蘇臬憲許廉訪閱看海塘回滬己列於報兹悉邵觀察於昨日請廉訪到署飲宴而本埠㕔縣及英界會審員陳太守亦於昨午就滬北之棲流公所設席恭請憲駕赴宴云 
[乘車跌出]  
　　本埠虹口現在搬演馬獸等戯每夜散塲時觀者紛紛歸去馬車東洋車甚爲擁擠前夜有西人觀戯畢坐東洋車回家巳過大橋到英租界該處車輛絡繹縱横突與他車碰撞該車翻倒致西人跌出幸未受傷仍復乘車而返然則觀馬戯者於散塲時當格外留心也 
[路斃堪憐]  
　　昨晨六點鐘時本埠福建路有巡捕見一華人倒斃於地衣履華整勘驗周身並無傷痕諒因急症所致遀着該處地保訪其親屬招領矣 
[庽客病斃]  
　　英界老閘萬福樓茶館北首之源興客棧内有葛姓客寓居多日頗有病容前日午後携小茶壼出外欲往烟館過□詎出門甫行數武卽便倒地氣絶經人知照二圖地保勘得葛年約三旬餘面白無鬚果有病容身穿藍洋布長衫舊府綢棉襖白洋布短衫藍洋布套褲舊布襪舊布鞋詢諸該棧主據稱葛於五月十三日到彼自言由蘇來滬未識其滬上有無親屬尙存竹絲兩層小方籃一只内有茶盌煙鎗煙斗烟灰缸馬口鐵油壼等件該地保查無屍親報由保安堂派司事往驗實係因病身死並無别故隨爲收殮發壇標記召認物件存堂 
[西婦傷人]  
　　寍人某甲在本埠虹口頭壩地方擺水菓攤爲業前日有一西洋婦手携竹籃籃内有盌經過該處欲以十文錢向買香瓜一枚某甲不肯西婦欲取之去因相爭論不料西婦怒發將手中之籃向甲頭上擲去盌碎頭破血流被面而該西婦卽逸甲跟蹤追赶知其住於二百二十九號屋内乃投捕房訴明同捕往拿顧竟未獲云 
[妒姦勒索]  
　　穿虹浜開鞋底作之南京人某甲向與一江北婦拚識同居如夫婦人不知也此婦前曾拚一本地人某乙現己離異北乙知婦與甲浹洽不禁潑醋前日糾浜北鄉民前往將該婦及甲拔至鄉間逞其荼毒該婦尙有本夫乙思捉姦非巳分内事故復糾其本夫出塲卽在鄉間勒甲出洋五十元了事此等姦情雖各有不合而浜北一帶鄉民屢屢恃衆拔人勒索銀洋此風漸長復恐更有大於此者有牧民之責者宜如何預籌良法以儆兇悍而輯閭閻耶 
[失愼未成]  
　　本埠英租界寳安里西口有平屋數間小本經紀中人多居之内有紹興人某甲作小工爲業前晚取火入帳捕捉壁虱詎稍不留意燃及蚊帳登時烈燄上騰左右隣間警齊起帮同施救幸卽撲滅不致成災云 
[瑣案類誌]  
　　昨報列車夫被傷一節兹悉車夫鄭阿金係坭城外英商畢德衞所雇用者昨由捕房將鄭送案申訴前因陳太守騐明受傷屬寔諭令投醫院醫傷飭捕緝拿行兇人到案究辦○王阿二至英界公堂禀稱王明揚雇去馬車候至二點鐘回說馬車不要與之理論反被毆打由捕拘案請斷王供前日雇他馬車旋因天雨該車並無蓬帳故給洋二角辭之伊卽恃蠻相毆我則未曾毆他陳太守謂衅起細微母得饒舌仍令王明摥給王阿二洋二角完結○婦人施氏至英界公堂訴稱領孩在路行走被賊捋去孩鐲飛逃當卽呼追經捕阻獲將人贜送案求請究辦給領該竊犯邵富春俯首無詞陳太守隨判邵枷示半月贜交施氏領去 
[水手案補述]  
　　昨報列水手案會訊一則其間尙有遺漏盖緫工頭席竹年與副工頭均由會德豐洋東保去并聞洋商以定章二十年爲期殊難更攺若該水手等因工價短少儘可别就行中亦可另雇云云經莫邑尊與陳太守以該水手等窮苦堪憐須略示體恤向領事官互商善法未知能了局否也 
[諭令理償]  
　　土行被控一案兹悉陳太守特飭差捕到虹口惠興押鋪看守不得搬運錢物并飭傳匯記土行主翁某之弟候訊昨晨差捕覆稱據押鋪夥林阿喜言翁弟巳返家鄉故將林姓帶來請訊林供惠興押鋪實係翁弟所開存本雖有二千緍以外其間尙有存項太守將林發押着交翁弟司副領事謂新沙遜行所控定貨不出如照現在跌價另售須令認償耗銀約三千兩又買辦沈世元担保崇德庄往來被欠銀三千三百八十五兩兩共己有六千餘兩今又有老沙遜行附控追銀一千八百七十九兩七錢八分八巴利附控追銀一千六百五十兩又担保銀五百兩共計有萬餘之數如何理儻諸原告亦均投案請追太守飭差將在押之翁姓帶案問其各控數目合否翁稱無錯太守諭令赶緊設法料理延則比追翁執前供太守仍飭管押 
[曉登申園]  
　　疎簾高捲望龍華塔影依稀薄霧遮正是梵鐘初動處曉鴉驚散半天霞[  寄巢主人]  
[申園卽事]  
　　嫣紅姹紫滿庭芳雛燕嬌鶯鎭日狂一片夕陽風景好閒行到處野花香[  寄巢主人]  
[題張志瀛山居讀書圖]  
　　桐陰罨碧靜攤書水色山光世慮除好鳥對人如伴讀閑花相媚約幽居酒盃遣興情何逸畫筆通神理不虚閒向漁樵商事業紙窗行榻坐吟廬[  管秋初稿]  
[題鄒翰飛瀟湘館侍立圖]  
　　仙宫側足幸何如萬個琅玕萬卷書俗物優容通語笑辦香親炙到裙裾壼殷寳唾頻調藥冡瘞芳魂爲荷鋤輸與可兒成快語枉從今日悔當初[  管秋初稿]  
[題陸硯鋤思梅圖]  
　　釵荆裙布自安貧料理虀鹽耐苦辛咏絮恰宜高士伴論詩欲證美人因招從庚嶺魂初斷點憶明妝額尙新疎影若尋須夢裹羅浮飛不到塵紅[  管秋初稿]  
[題滕省三詩稿]  
　　霏霏玉屑俗塵無慷慨悲歌擊唾壼佳句每從愁病得曠懷不爲利名沽旗亭壁畫王司馬綺藻春摛鄭鷓鴣修到幾生成慧業風騷今日見眞儒[  管秋初稿]  
[題查履元紅袖添香夜讀書圖]  
畢竟咿唔意味長侍兒靈慧解添香詩書有福方能讀名利昨無心不碍狂憐我青燈常寂寞泥他紅袖 
 
 

Page 4

 
 
細商量此生安樂同儔羡敢讓清才傲玉堂[  管秋初稿]  
[題黄瘦竹揖竹圖]  
　　何須長揖向公侯君子交還許我不媚世無花眞絶俗虚懷有節肯隨流三更風月心相印幾輩衣冠道共謀應笑鄙夫思食肉北窓清韻訂同游[  管秋初稿]  
[題韓松筠數聲漁笛在滄浪圖]  
　　兩岸蘆花一葦舟筆牀茶竈足勾留抛罾怕碎波心月打槳偏驚水面鷗短曲頻吹翻水調塵纓未濯媿清流扣舷拍韵揚帆去溟色蒼茫似早秋[  管秋初稿]  
[題王毓仙長抛玉軫圖]  
　　瑶台望斷景凄凉舊恨新愁未易忘己隔人天情尙在欲藏釵釧涙成行懶將玉軫冰絃續似見雲衢寳髻粧月殿星宫梯可借青衫瘦影立斜陽[  平江藜牀舊主管士駿秋初甫稿]  
[蘇省撫轅抄]  
　　五月二十三日知縣于實之禀知奉委赴昭文公幹甘㴻奉飭派蘇差委○二十四日直州吳政祥銷蘇城釐局差知縣鄭錫光禀知分寗差委吳成解 
餉赴都辭牌示正任蘇管糧通判曾繼庸丁憂遺缺輪應丞倅正班到班該班内名次在前之試用同知鄭學濓堪以輪委署理惟該丞現奉海運津局差委一時不克回省其未到任以前查有蘇海防同知王恩晉應元暫委兼署○二十五日直州蔣煐銷發審局差到蘇城釐局差浙江候補鹽經歴楊浩由浙委赴瀏河收運岱鹽差來省主簿吳榮甲禀知派寗差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月十八日京報全錄]  
宫門抄○發抄旨五道○江督左奏擬辦淮北加引緣由片○滇撫杜奏昭通府屬請另設專棚考試摺○又奏委署各員片○又奏爲廢員請旨查辦摺子○大臣清奏爲奏聞夾□○閩督何等奏爲調補知縣摺○五月十八日禮部宗人府欽天監正紅旗值日無引見○瑞聨許庚身前往東陸請訓○召見軍機○發抄倪文蔚奏接任廣西巡撫篆務日期並謝恩奉旨知道了欽此○又臬司國英等遞署藩司等缺奉旨知道了欽此○慶爰奏謝署廣西臬蒃奉旨知道了欽此○慶裕奏交卸廣西撫篆起程赴漕督任日期並謝恩奉旨知道了欽此○衞榮光奏前任湖北巡撫潘霨服滿赴闕日期奉旨知道了欽此○○左宗棠片再淮北禁鹽向以四百斤成引歲收課銀不改淮南三分之一道光年間商力積疲雖有認岸之名終年無鹽到岸引滯課懸幾於不可收拾前督臣陶㴻攺行票陸意美法良銷運日旺漸增至四十六萬引商民稱便自捻逆竄擾而提鹽抵餉頭緒棼如同治三年曾國藩設去整理悉循陶㴻之舊十餘來額課雖年清年欵而餘額十六萬引迄未行銷疉經部臣飭令加認足額各前任拘於提辦奏銷深慮增引以後綱分不能提前未經遵辦但引地肅清巳久户口日繁銷鹽自必日暢斷無銷暢引滯之理臣莅任後力主增引之議頻加開導淮北商販亦見歴年承辦尙有餘利可圖於是增引之禀紛至沓來不可遏按臣此次前赴清江途次據新商厚德昌等兩次遞禀請從新請領十六萬引當經核准行知署運司徐文達如數增加商情踴躍雖意外之獲實亦意中應有之事洵於 
國課大有裨益惟額引祗有此數以後續請者仍須暫令停給以示限制所增新引應准歸入己犯新綱一律循環轉運近年淮北奏銷部文定限四個月銷竣係專指正引而言今旣運足全額應限一年奏銷以復舊制臣卽督飭運司殫誠規畫漸收疏銷實效果否能符限制期滿時自當據實奏明辦理所有淮北加引緣由理合　片具陣伏乞聖鑒飭　核議遵行謹奏軍機大臣奉旨鑒欽此 
○○雲南巡撫臣杜瑞聨跪奏爲昭通府　道里窵遠請另設專棚俾士子就近赴試以恤寒畯恭摺仰祈聖鑒事竊查雲南昭通府所轄大關魯甸鎭雄恩安永善五㕔縣文武童生向赴曲靖府棚歲科並試該郡地處滇邊距曲靖幾干餘里士子往返維應試人數甚少是以五屬之中向惟鎭雄永善設存學額前臣到任後雲辦善竊以教化之源須先庠序人文之盛貴在振興是以於各屬呈懇增設學額案内奏　將昭通之大關魯甸安三屬並安平等㕔州縣一體設學定額並聲明應行添設考棚及各學署均由地方自行籌捐辦理等情仰蒙聖鑒俞允並准部覆自光緒九年歲試取進當卽轉飭分别遵辦去後兹據署藩司李德莪詳准署迤東道苑文達轉據昭通府知府景維申據大闢同知周瑞璧代理魯甸通判謝詩純署鎭雄州知州胡緒昌署恩安縣知縣陳葆龢永善縣知縣安寳宸等詳稱昭郡自兵燹以後十益苦寒赴曲應試道里窵遠雖功名之念切每資斧之難籌今奉奏准增設學額計昭郡每届歲科兩試共應取進文武生員一百二十名學校旣宏文風可期日盛自應請設專棚俾士子得以就近赴試免致因跋涉而阻其向上之階兹督同各邑糾楊耀奎等公同籌議擬請於昭通府城摺建考棚一所由學政於曲靖考畢卽接試昭通仍舊歲科並試其考棚現由邑紳署四川提督唐友耕管帶四川練軍提督李培榮等捐資修建至學署舊有公産均不動正欵不邀議叙並請免春造册報銷至應用夫馬及一切經費由該五㕔州縣各就地方公欵每届共籌備銀二千六百五十兩據各該儒學造册取具各士紳切結申由該管㕔州縣府道層迭加結由司核明請奏前來臣覆查無異相應請旨俯准將昭通府屬另設專棚卽自光緒九年歲試爲始由學臣於曲靖考畢卽行接試昭通俾士子得以就近赴考以免跋涉而恤寒畯至修建考棚各費旣係由地方自行捐辦不動正款不邀議叙應請免其造册報銷其餘安平等㕔州縣應建文廟學署各事宜容俟飭催赶緊勘估詳禀至日再行彚核辦理除册結咨部查核外所有昭通府属請設專棚緣由謹會同雲貴總督臣劉長佑雲南學政臣盧崟恭摺其陳伏乞皇太后皇上聖鑒訓示謹奏軍機大臣奉旨着照所請該部知道欽此○○杜瑞聨片再署石膏井提舉謝聨廣調省遺缺查有准調該井提舉現署石屏州知州顧芸應卽飭赴本任所遺石屏州知州缺查有浪穹縣知縣曹廷銓堪以署理又署江川縣知縣楊燦林調省遺缺查有開缺新興州知州黄文炅辦事勤奮堪以代理又署蒙自縣知縣董毓鸞調省遺缺查有補用知縣楊炬心細才明堪以署理又新選南寍縣知縣吳光漢現己到省應卽飭赴新任以重職守據署藩臬兩司鹽法道先後會詳前來除分檄飭遵外謹會同雲貴總督臣劉長佑附片具陳伏乞聖 
鑒謹奏軍機大臣奉旨知道了欽此○○雲南巡撫臣杜瑞　跪奏爲遞籍充徒之廢員恭逢恩詔請旨查辦恭摺卸祈聖鑒事竊前准刑部咨軍台効力官犯張洪三年期滿無力完繳台費應照例改爲仗一百徒三年解交該廢員寄居雲南定驛充徒等因咨行到滇旋復准部咨光緒七年五月十四日欽奉恩詔查辦各省尋常軍流徒及軍台効力官常各犯無論巳未到配及在道會赦開例條欵均准一體减等發落等因當經飭司查明將各屬軍流以下人犯分别准减不准减造册詳經咨部並聲明該廢員張洪尙未　籍應由沿途截留查辦在案茲據署臬司鍾念祖詳據署馬龍州知州鄧炳堯申稱該廢員張洪巳於光緒七年十一月十五日接准前途遞解到籍除騐明外補造年贯情罪清册由司具詳前來臣覆查該廢員張洪係貴州安順府人寄居雲南馬龍州前在順雲恊左營守備任内失守城池身受重傷旋卽擒斬賊首多名並恊同收復審明依例擬徒係職宫請發軍台効力三年限滿無力完繳台費改擬杖一百從三年核其情罪不在不准援减之列惟係官犯相應奏明請旨可否仰懇天恩俯准援减並納贖餘罪之處出自鴻施除清册咨部外謹會同雲貴總督臣劉長佑恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○清安等斤再烏科二城滿營額設換防官二員兵五十名三年期滿向歸烏里雅蘇台將軍大臣奏請更換由綏遠城將軍照數派往經烏城選擇後其餘分撥科城當差前經奴才等奏請嗣後遇有換班之期卽由綏遠城將軍照數擇派造册專送科城母庸一併咨送烏城等因奏蒙允准遵辦在案茲查換防兵旣于烏城無涉所有換防官亦應與烏城分撥一員令其由綏管帶來科以資約東奴才等往返咨商烏里雅蘇台將軍火臣意見相同咨由奴才等徑行奏辦相應請旨飭下綏遠城將軍自此次起嗣後遇有科城戍兵換班之期卽由換防官内分撥驍騎校一員專令管科城換防兵來科戍守以俻差用除由奴才等咨行綏遠城將軍查照外謹附片　聞伏乞聖鑒訓示謹奏軍機大臣奉旨着照所請該部知道欽此○○閩浙總督臣何璟福建巡撫臣岑毓英跪奏爲海外知縣員缺緊要楝員調補恭摺仰祈聖鑒事竊准吏部開缺咨文内開題調三項要缺福建台灣縣知縣潘慶辰革職八月初　日奉旨等因照例應以九月十九日作爲出缺日期勒歸七年九分截缺所遺台灣縣知縣係衝繁難海外要缺兼之附郡首邑民俗廣悍政務殷繁必須精明幹練熟悉海疆風土精形之員方足以資治理臣等督同藩臬兩司遵于内地繁簡知孫内逐加遴選非現居要缺卽人地未宜惟查有德化縣知縣沈受謙年三十九歲浙江蕭山縣附生同治四年補行辛酉科並壬戍恩科本省鄉試舉人戊辰科進士引見以主事用簽分工部營司行走呈請改歸知縣原班銓選加捐同知升銜簽掣福建德化縣知縣光緒二年六月十五日到任巳卯科鄉試調辦同考試官五年十一月引二日回任該員勤愼安詳辦事周妥在閩年久于海疆風土情形深爲熟悉任内並無承緝盜案未獲有關降調處分以之調補台灣縣知寔堪勝任與例亦符雖該員任内奉有未完錢粮分數處分第人地實在相需例得專摺奏請合無仰懇天恩俯念海疆員缺緊要准以德化縣知縣沈受謙調補台灣縣知縣俾要缺治理人寔于地方有裨如蒙俞允該員係簡缺知縣調繁缺知縣銜缺相當母庸送部引見並免核計叅罰所遺德化縣知縣係潾缺閩省現有應補人員請俟奉到部履照例遴員請補據署福建潘司張夢元署臬司葉永元會詳請奏前來臣等謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨吏部議奏欽此 
 
 
