# 1896 - 132 - 4908287

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論火藥不可漫無稽察]  
火藥之爲用烈矣製火藥者知其爲行軍利器也故取法惟恐其不精用火虊者亦知其爲行軍利器也故視之較一切器械加倍鄭重而火藥之弊於是生焉各省火藥局林立競製洋藥其名不一有所謂碎藥者有所謂粒藥者有所謂黑色藥者有所謂栗色藥者近又仿造一種棉花火藥以新棉花爲質用硝强水製成又再以棉花火藥加用磺强水鈉養淡養以脫等物製爲無烟火藥其料皆購之外洋中國人無由知也卽其所值果合貴重與否中國人尤莫得而悉也屈指改製洋藥已非一年矣上年中日之役沿海數千里用兵數十萬試問有一營一壘能收火藥之利用否不惟不能收其利用卽如此項火藥某省某營發若干某防某軍領若干其已運到前敵者計若干其未運到前敵者計若干皆不過徒存其數於册籍中未必有人焉能爲之稽察而指諸掌上也嘗見軍書旁午時除新募防軍所領之火藥或百石或千石外南洋又設轉憲總局由運河遞運天津舟則千檣車則百輛一時所購外洋新槍砲委積如山火藥之盛不言可諭遣撤之日其饋連之夫役猶沿途相望也而卒未聞各軍有繳火藥如數者所以撤後由輪船航海送回原籍其人大半係兩湖三江之遊閒故皆泝長江而上在輪船上屢以火藥肇禍迭見報章此皆漫無稽察之明証也不意近日又有蘇州火藥被竊一事據稱太湖水師後營向在葑門外陳墓鎭駐紥卽前留防之新質營也有火藥數百桶寄在本鎭某道院之後殿近忽失去百數十桶營官劉守戎查得係本營親兵所竊大半售於舟直鎭餘皆消在本鎭某某等鋪三月初九日已將各鋪主拘到訊究吊回二三十桶餘外尙無著落等語因念硝磺禁物也大凡販硝磺者必禀明所管官府請給護照而後可以往來無阻否則與私梟等大干例禁故卽巿面爆竹店與尋常獵戶所用皆係官硝以此物非民間所能自由自便也該營火藥寄某道院本鎭人誰不知之而某某等鋪明目張膽敢銷賊贓得毋利令智昏未暇默計所得不償所失者歟且該親兵旣已售出百數十桶利可知也欲壑難厭一不做二不休勢必竊空而後已將來竊空之後如何出脫計惟有付之一炬以掩人耳目試思一炬之餘殃及者又何堪設想耶不但此也近來刼搶巨案無不以洋槍爲拒捕太湖爲鹽梟出没之區梟船過境居然如臨大敵度其所用火藥無非不惜重價賴人爲之接濟幸而劉守夜猶自知覺極力追究未盡入匪類之手倘竟昏昏聵聵咎將誰歸然此非關防之不密乃儲藥過多稽察不早耳曾記昔年金陵龍蟠里火藥局有失藥一事其局在一小阜之麓外繚以垣委員廳堂皆由南而入距藥庫不及半里庫有勇司夜更以垣後遼廓無居人故守藥庫之營哨常派人周巡焉一日忽報失藥數十桶察其人從後垣空處依梯出入以讑發庫門之匙徐運樂於外垣下遺藥兩桶又委藥繩索扁挑顯非一二人所能從事卽踐踏痕迹亦縱横可數其去也迤邐入竹箐而西蓋西爲清凉門接城外三岔河一帶亦人跡罕到處恍惚從此縋城而逸者然此案後竟未破最後有人見城南某爆竹店藥桶上粘糧臺舊封條究之則云買自某處賊雖獲然究一而二非二而一也迨後蔡觀察滋齋總辦長江水師常年所用火藥乃議設官硝局以杜暢用私硝而營局竊硝之弊不戢而自戢矣其法總局外另設公所選爆竹鋪中之殷實者四家爲四董事無論城廂内外買硝之戶三十斤以下由公所發給小票三十斤以上由總局發給太票准其暢行否則一經巡勇緝獲硝充公人治罪行之數年迄今果未聞有竊硝之事今以劉守戎一營而儲硝至數百桶未免過多嗣後似宜酌爲定章每營該每月領硝若干在營之硝須歸實用此外巿面爆竹等店一律須用官硝庶不至漫無稽察焉如其不然患猶未已 
[本館接奉電音]  
　　昨日午刻京師飛電傳來上諭二道敬謹譯登○四月初一日奉上諭御史彭述奏武營扣餉缺額積弊已深請嚴定罪名一摺著刑部議奏欽此同日奉上諭御史奏近日運營積弊營官公費統領普不給足僅酌子薪水兵勇衣裝等項以及軍營應用之物無不由統領按名分給任意苛派請飭嚴禁等語國家養兵旣用其力當恤其艱帶兵各員自應與士卒同甘苦方能衆志成城若如所奏統領營官逐層盤剝懈军心而滋貽誤實堪痛恨嗣後統兵各官如有藉端苛派等弊或經糾叅或被告發定卽嚴行懲辦决不寛貸將此通諭知之欽此 
[加冕盛儀]  
　　倫敦日報云俄皇舉行加冕之禮定於華歴三月初四日文武百官由避寒宮奉冕至木司哥故京沿途有雄兵護送人民聚觀盛事趾錯於途自三月二十四日起歴二十日民間互相慶賀務極歡愉是日俄皇及后同幸木司哥城外某宮二十五日爲俄皇誕期臣民奉觴上壽同祝嵩高至二十六日始乃事畢二十七日俄皇及后入木司哥城二十八日接見各國賀使二十九日至四月初三日俄皇及后排日幸各教堂禱告并閱視營伍初四日爲加冕吉期宮中賜大臣筵讌民間懸燈結綵五色輝煌十三日爲后誕辰卽在木司哥城祝嘏十四日始駕返森彼得羅堡新京 
[英廷遺將]  
　　香港某西字報云英國現派水師副提督來華其人姓烏思利大約日内將啓程矣意者其將添派兵船游歴我華各處海面乎 
[江陰閙教]  
　　西字報云三月三十日江蘇省所轄江陰縣境有亂民向耶穌教堂滋閙或毁其屋或攫其物紛紛擾擾棼若亂絲想地方官又必費幾多心力矣 
[童子無知]  
　　香港某西字報云廣東省城近有十三四歲之幼童結黨至四百餘人分執洋槍公然作亂某日適一武員過此詰間情由突被若輩褫其衣服而痛抶之大呼曰我輩反矣爾其奈我輩何武員大受傷夷奔入旗營向將軍聲訴將軍意童子無知未必釀成禍患爰派兵四十名前往彈壓不料兵甫至卽被若輩盡奪衣裝赶回營内將軍乃另調兵一百名相機剿撫其時若輩已嘯聚至一千五百名之多不知從何處取得格林砲二尊竟有對壘之勢兵大遭挫辱不敢交鋒西報之言如此姑爲譯述如有然確否尙未得知且俟本館采訪友人來函再行登錄可也 
[二孝紛爭]  
　　西字報云傳聞山東臨清州回教中人與佛教中人有滋閙之事先是有一士人物故其子於三 
 
 

Page 2

 
 
月初八日延僧禮懴羅列鐘鐃笙磬老潔郎合十念阿彌陀突有回人自外入觀見經堂中所懸地獄圖繪一回教屠人死後經閻摩天子罰在阿鼻獄中受無量苦趣以其辱已也不禁怒從心起大踏步而出糾合同教中人蜂擁直前將圖撕破諸僧怒謂吹縐一池春水干卿底事而竟擾及佛門耶遂相與努金剛之目飛步窮追幃中孝子孝孫亦尾隨其後誓不兩立思欲一挫兇鋒旣而諸僧有悔於心深自引咎謂此處布金滿地不妨略給遮差錢我佛以和光混俗爲宗何必多生枝節回人有允者有不充者後得言歸于好罰僧出若干金而喪家堅不依從復具牘訴諸州署州官見事甚細微不欲左右袒祗得浼紳士爲之排解俾息訟案而免忿爭 
[白下火災]  
　　金陵采訪友人云三月二十六日上午十一點時突聞人聲鼎沸聒耳鉦喧知城中有失愼事情急出視之則萬縷黑烟隨風舒捲詢知火起於城北鷄鵝巷某薙髮店是處偪近北門橋大街鋪戶如鱗人烟稠密封家姨更助之爲虐祝融氏遂東衝西突大展淫威幸各鋪水龍爭先灌救街鄰復以撓鈎將房屋拉去火始漸衰計歴半點鐘時燬去店屋前後進三椽尙未殃及鄰右 
[武松肇禍]  
　　金陵采訪友人云城西驍騎營於三月二十四五六等日迎賽都天會神牌旗幟彩色鮮妍傘扇則或以錦繡織成用玻璃鑲就光摇銀海幾令人五色迷離中間雜以明角燈花籃燈八仙燈珍禽奇獸燈靡弗刻劃精工玲瓏剔透此外香亭爐亭鎧亭約八九座龍舟一艘神轎五六乘鑾架全副每一偶像前有全部鼓吹調絲弄竹音韵悠揚有所謂白探者遴六七齡好兒郎傅粉薰香畫眉掠鬢天然俊俏幾疑爲控鶴監中人赳赳武夫更扮成水滸傳中武松顧盻生姿睥睨一切行至水西門内陡門橋畔突有銅作夥若干人蜂擁上前欲挫辱裝扮武松之某甲不料甲有乙丙諸人保護見有人向之尋釁卽各逞男兒好身手拳足交施各有損傷尙不肯罷甲復奮然而起放出奪快活林打蔣門神手叚出其不意捘銅作夥某丁之腕奪刀而擲之於地乙丙遂分執刀矛之類大展威風維時甲見巨禍已成乘機逃逸逾時經本鋪紳董冉三理勸銅作夥始漸漸散歸會中人多有受傷者急爲之延醫療治能否痊愈尙未能懸揣而知而下城外東嶽會中人又采烈興高於二十九三十等日出賽矣嘻其眞不可以已乎何官斯土者不出示禁阻也 
[霞關餘彩]  
　　東京來信云日本駐紥朝鮮之守備兵現屆瓜代之期東歴本月某日派出第一師圑中第一聯隊一大隊計將校兵士五百四十員名乘火輪車至宇品港渡韓設戍○朝鮮内閣大臣紛紛議論欲奏請國王還宮俄公吏則欲迎大院君至館中○俄國公使以陸路通商條約攺正案照會朝鮮外部大臣外部未付内閣會議允否尙難照覆也○傳聞由可興以迄京城亂民重復起事然確否尙須查察也○平壤貢州亂民悉已解散地方安謐華人之從事貿易者皆携　被而來○日本民政局長水野氏近日奉總督樺山氏之命嚴禁臺灣鴉片除有疾者准其吸食外餘人如敢犯禁處以流刑放諸北海道又准龜子報名開設娼館名曰公妓近日日本淫賤婦女之渡臺作皮肉生涯者爲數已不少矣 
[遼東燕語]  
　　營口采訪友人云關道出示興辦商務局令大會邀集各帮將原定公所會館章程及董事值年商姓名開呈海防同知署轉呈道署連日大會集議數四迄無定章惟粤東福建三江三公所已將向章開送矣○敵愾前軍分三營駐紥營口一營駐紥蓋平自奉文遣撤勇丁索餉滋事後宋祝帥特於三月十四晚派福靖兵輪船至營口十九日復駛回旅順防次○三月十七日道署奉省中電札卽飭役在東營慶隆客棧拿獲在配脫逃之内監王有及小内監某甲發交海防同知訊究王供稱犯事後於光緒十八年發遣黑龍江行至吉林逗留不進隨有友人及從役共十一名十八日道憲親提覆訊旋電達省垣十九晚八點鐘時得回電飭將王綁赴老砲臺正法小内監曁從役則於二十一日解省○三月十七日何子寛大令統領鎭東十三營行抵營口分一營駐蓋州一營駐俟家油坊餘則分駐各鄉巡緝盜賊○邇者盜風甚熾一月之内營口所泊之船被刦三次失贓各有二千金之譜事主懼累皆隱忍不敢報官○日來巿上銀價每兩值七吊九百文鷹銀五吊五百文龍銀五吊四百五十文元豆每石三兩九錢至三兩六錢五分高粱三兩一錢至二兩七八錢棉花每擔十三兩八錢至十一兩五錢大尺布十一兩四錢油四兩六錢餅五兩二錢 
[雲津里諺]  
　　天津采訪友人云毛洛王五二人同充大關差役且同住河北三月十九日毛忽與王爭論錢五百文旋約同甲乙兩人尋王械鬥王亦非逆來順受者一聞此信卽髮指眦裂誓與爭衡但毛挾有兇刀以至勢不能敵被毛刃傷要害氣若游絲河北汛弁恐釀禍端命將毛及甲乙兩人送請大關總辦發落總辦以白日行兇此風斷不可長給以名片飭送天津縣署究懲縣主王明府飭仵役騐明王所傷果係致命處遂一面飭其家屬延傷科調治一面將毛以及甲乙分别鞭　飭具保辜狀延至二十三日王昏暈兩次親屬復具呈上曰如王性命不保毛恐亦不免身受極刑矣氣固可妄動乎哉○東新街通義順錢鋪新設枝鋪於宮北額曰通順成徒夥位置甫齊門面修理剛竣雖已交易尙未開張不料三月十八日甲乙兩徒互相戲謔甲突飛一脚中乙睪丸疼痛昏迷倒地不能遽起執事者恐干未便立卽遣人舁送加家翌日竟因傷斃命家屬遂控請地方官究懲○寗波人某甲僑居法租界旁同宴樓後其婦白足緻緻不施行纒如滬上所謂娘姨之類蓄一雛女年甫六齡屢被折磨奇苦萬狀三月二十二日之晚又受鞭笞以致身死事爲地保訪悉二十三日侵曉雙扉甫啓卽擁入室内搜查見屍身用大蒲包裹之置諸桌下傷痕斑剝慘不忍觀遂一面派夥役守屍一面聲言投天津縣署禀報棚匠亦備具竹木搭蓋屍棚旁觀者均耳而目之以爲此次必有以小懲大誡矣詎料甲畏罪逃逸婦邀得不尶不𡯓之某乙於是晨大饗地保旣醉旣飽復以阿芙蓉爲壽地保欠伸捫腹指謂四鄰曰此事實與此婦無干聞已死者係某家寄養當初本已受傷昨晚不過於攤飯之餘扑其兩掌會逢其適遽隕曇花是固不能爲婦咎也酒保某乙固善謔者聞其言笑曰誠如君論不能咎婦當咎米肆主人平日以靑精白粲支撑其腹使之妄作胡爲今旣短命而亡理當索命於閻摩天子前豈能爲婦咎哉蓋譏剌地保得食而爲其開脫也遲至日晡未見賢長官親蒞騐屍翌日棚匠舁竹木以去此案殆已消滅凈盡矣噫吁嘻 
[蓬萊蜃巿]  
　　烟臺訪事人投鯉箋云自海防營裁撤後酌留兵丁分設堆卡此外再欲其巡查街道大有照應不及之勢賴嵩武軍時有巡勇來往不特勇丁少有滋事卽莠民匪類亦因之斂跡潛蹤○生意塲中上年頗有起色箇中人咸欲一試其經營手叚無如大街小巷廣厦蝸居類皆有人室處思欲租一門面而不可得多財善賈者流擁資以待盛矣哉○登屬諸邑素擅魚鹽之利沿海漁戶賴以養生今春網罟所獲甚形寥寥而煮海者亦因之銷塲滯鈍春鱗中向有黃花魚一種每尾不過售錢四五枚今則增至七八枚甚至略遲數日枯魚巿上已無從索取矣○某日泊有廣艇大拖罾船一隻詢悉係登榮水師派來裝載車米者也按此船原係十四條於同治季年經李山農觀察由粤省修造來東前數年匀廠變價今該船巍然獨存者誠因光緒初年曾撥歸旅順口裝運石料大溜暢行未至蛙爛不似他船逐年株守口内者可比○近來牛痘盛行小兒輩永無天花之刦矣乃今春另有一種痘症比之天花色淡而漿薄更比水痘顆料略小起發燥結與天花期限無異長幼不等往往傳染說者謂其人痘毒本深種痘之時發洩未凈所致所幸較之未種牛痘之先事减而功倍第恐痘科失傳將來後進諸醫必視此爲畏途耳○竊賊雖然蕃多而門戶扃固狗盜技俩亦無可奈何因此鄉村僻壤间往往不免某夜某　某姓家被竊後事主卽邀同多人分赴烟臺各押鋪伏以候之黎明果有持贓而來者爲其所獲扭至本　拘槷半日有解事者對衆言曰獲賊私縱私刑皆有不合於是復來烟送官辦理然往返數四未免煩勞矣捉賊容易放賊難不誠然乎○有江湖某不悉其姓氏里居惟口操津語舉動恍惚戲劇中人拳勇略有幾手來至烟街欲售其技滿口大 
 
 

Page 3

 
 
言旁若無人門外漢見之咸以爲少林寺之梨花鎗不是過也有萊陽縣張某技藝品誼所謂彼善於此在因授徒有年兩不相能彼此詆毁三月十八日兩相請教某自料不敵因思先發制人爲上一言不發遽用木棒當頭擊去張急側身躱避已著腰胯乃覓得半叚鎗與之抵敵某卽遁追之三舍始止所過乙處人山人海居然有戲塲中之熱閙云 
[吳山初夏]  
　　杭州訪事人書云酒不爲害乃飲酒者自貽伊戚耳故鄉黨記惟酒無量不及亂朱柏廬家訓亦云弗飲量之酒聖賢杜漸防微不爲不至無如世之貪杯者往往逞其豪興狂飲無度并欲强令不善飲者使之沈醉藉以爲樂是何爲耶杭州后巿街某姓女於三月廿六日出閣晚間新郎回門設筵欵賓入座後有客敬酒請行拳令新郎以不善飲辭諸人强之再三乃云受罰一鍾以領情詎料一盞甫盡繼起者又滿引一觥此客已沈醉滿口胡話新郎無奈飲之謵客遂援爲例於是連飲數杯力不能勝一時頭暈嘔吐袍褂之上俱沾餘由其隨來家丁爲之扶起更衣而立足不定遽倒於地衆客甚覺無味紛紛遁去主人急爲灌治直至四鼓始漸蘇甦草草拜别率領新婦而去新郎到家獨宿於外以至洞房花燭竟夕虚懸其父母怏怏不樂欲興問罪之師賴親友勸止聞新郎本非好飲之徒祗因年輕爲衆所迫致令失禮悔恨無窮而强之使飲者反以此爲樂吾不知其是何居心矣○杭城内有中河一道自江干鳳山水門穿城出武林門外新馬頭止向祗駁船往來河面頗爲濅靜近年每有江北小船溷迹其中以致沿河人家時有偷竊之事扇子巷某姓家後面靠河日前有一賊從河埠撬開板窓入廚下至府深復撬門進内竊其廳堂上錫器及零星衣物約值三十餘千正欲上樓爲主人聞知急從原路逃出追赶無蹤據司爨僕婦云傍晚有一小船泊對岸此時船已不知去向其爲駕船者行竊無疑又新宮橋某柴行棧房三月初旬由後河竊去柴二十餘擔想亦由船搬運而去似此滿城荆有巡防之責者宜如何防範以靖閭閭然保甲局所設巡勇向無水巡名目亦不能獨爲保甲局咎也○杭城祖廟巷磚瓦公所雇一僧人在彼看管僧係越人日間出外遊行街巿禮華嚴經晚間在殿宣誦佛號並無香工亦無客師孑然一身苦志焚修三月廿五日忽來一人叩門僧正在殿上頂禮急爲啓扉其人長跪門前叩求披剃僧詢以故則云窮途落魄無可爲生惟有出家尙可苟延殘喘詢其姓氏住址堅不肯吐僧告以此係公所之地並非佛寺不能收留徒弟請至大叢林中商酌其入云如師父不發慈悲惟有一死該僧無可如何祗得請本巷鄰右前來相勸其人長跪不起痛哭流涕及至日巳薄暮尙不肯去僧又浼請大衆將其拖出緊閉山門其人在門外坐至夜分欲引繩自縊爲巡更人所見解救下來因將其交付地保看管次日由地保再三盤詰知其住居東園巷卽令人送之而歸命其家人好爲收管弗令出外聞此人向係讀書因失館二年家下食指甚多無可度日不得已出此下䇿後聞有戚屬某憐其窘况允爲覓一枝棲先給洋一元以佐薪水或者得此轉機其不爲阮嗣宗窮途之痛哭亦未可知朁記琵琶記傳奇蔡中郎所唱之曲一則曰畢竟是文章悮我我悮高堂再則曰畢竟是文章悮我我悮妻房其此人之謂乎 
[上海官塲紀事]  
　　候補府沈仲禮太守經劉峴帥委令查閱沿江防務前日由鎭江一路看視砲臺順道來滬昨日命駕入城拜會各當道至縣署時黃大令飭家丁擋駕○日前江西候補縣許詩麟明府寳蓮因事道經滬江假寓天保棧昨日命駕入城以次赴各衙署投剌至縣署時黃大令飭家丁擋駕○本月初四日爲江海關道黃幼農觀察攬揆之辰昨日各屬僚紛紛餽送幛聯想屆時頌晉南山定必衣完濟楚也 
[刑訊翻供] 　 
　　南匯縣民人馬俊川與妻顧氏刃斃胞兄馬鶴亭一案解至松江府署翻供發回已列前報前晚上海縣黃大令升坐花廳飭提至案諭曰爾前在本縣案下屢次供明刃斃爾兄棄屍陳廣溝且有母舅陸邦蔭爲証本縣姑念爾年幼鄉愚僅援悮殺例辦理已屬格外從寛皆因訊悉爾兄横暴性成迭次尋釁死有餘辜故也爾如何在本府大人前忽有翻異馬供稱父輩五房惟小的一子前在大老爺案不想必無死罪故暫時供認今至松江府署若照前供出必死無疑是以堅不承認胞兄實被别人謀死小的無端受此寃誣求大老爺超雪大令以其刁狡喝令鞭責藤條一百五十下笞臀二百板馬始稱小的不敢翻供胞兄實是小的所殺大令曰爾再解至上憲衙門須照此供認勿得聽人指使任意翻供本縣當爲爾求請從寛可也馬夫婦叩頭稱謝大令飭在供單上蓋印指模仍還獄内聽候再解 
[美界火災二志]  
　　本邑垃圾橋迤北近已劃入西華綫路作爲美利堅國租界内圖書集成局前小弄中第一百二十四號棲房係江北某邑小車夫龔小郡所居將樓下轉租與木工某甲前日午前龔煮飯飽餐扄門而出及至午後兩點鐘許屋内忽然火起頃刻烟霧迷漫火已冐穿屋頂而甲尙未之知也迨鄰人大聲疾呼汲水灌救而火烈具舉燎原之勢已成幸時在日中易於爲力加之圖書集成局中人聞聲畢集清泉滿挹四面圍澆祝融氏見勢不能支始歛威而退退計焚去樓屋兩幢其時捕房中並未鳴鐘警告迨巡捕聞而馳至則早火滅烟消矣○昨日黎明四點二十分時忽聞蒲牢怒吼旋分一下訪知祝融氏降臨虹口百老匯路第一千零五十四號發昌機器鐵廠一時救火會西人麕集火塲竭力施救其時好捕頭亦督率中西探捕四面彈壓匪徒查肇禍原委據說店後有爐灶間先時遺火爐旁未及覺察忽然發作幸經支更夫役所見急爲喚集工匠等人復喚起街捕奔告捕房皮帶車聞信馳至得以應手而滅祇燬房屋一間云 
[願貼撈資]  
　　安徽霍邱縣人劉國璨沈淪宦海景况姜其大有陶淵明倦飛知還之意無如阮囊羞澀難覓川資近向友人貸得銀一千二百餘兩遂遊同親友王人舜倪國治偕回故里本月十七日附怡和洋行安和輪船就道迨安和失事劉緣木得生而行李已悉付流水不得已重來滬上暫居漠河金礦局中前日具禀英公堂請移知怡和洋行如日後得將行李銀兩撈獲願貼還撈費俾得領回且言有會辦漠河金礦局委員黃君翰森可以作保屠别駕閱悉諭候禀請道憲轉飭查照辦理 
[上海縣署瑣案]  
　　林干氏控姪婿孔榮華唆使寡媳張氏强奪田單肆行毆辱黃大令准詞飭差提案前晚倩曹明府研訊林干氏訴稱小婦人年六十有四家住治下新閘丈夫林桂芳今年六十有八逝世已二十三年矣前妻王氏有一子名曰榮榮小婦人係桂芳繼妻入門後 
撫榮榮長大娶張氏爲媳夫弟林龍山無子以榮榮兼祧龍山有一女贅孔爲婿去年七月二十一日榮榮病故孔唆使張氏毆辱小婦人驅逐門外强將蕩田十二畝及宅基墳墓十二畝有奇之田單糧串一併取去將宅基抵押洋銀一千五百圓蕩田每畝賣得洋銀一千圓共得一萬二千圓瓜分使用此項田産當丈夫逝世時龍山出而爭奪小婦人在葉大老爺案下控告有案可稽及葉大老爺卸任時斷歸小婦人管業林張氏訴稱小婦人年四十有五丈夫榮榮年已四十有八於去年七月逝世婆婆自欲分析家資小婦人不敢毆辱蕩田並未賣去孔供稱小的年三十有八當十二歲時贅於龍山家蕩田確未賣去且不足十二畞僅有一畝有奇宅基是龍山戶名去冬抵與達昌木行得洋銀一千五百圓明府問林干氏曰蕩田究有若干畝林干氏執定有十二畝明府以兩造所供數目大相逕庭判令將林張氏掌頰一百五十下發交官媒看管孔收押待質公所又以該圖地保陳惠亭因别案收押卽飭提問禀稱前事小的一概不知去冬亦未經賣蕩田惟抵押宅基由小的介紹明府飭還押所諭令林干氏退去候查吊葉任舊卷再行核訊○黃大令前奉江蘇巡撫趙大中丞札飭訪拿著名賭棍從嚴究辦爰飭捕役在南鄉閔行鎭拿獲何阿品陳茂春兩名收入自新所兹查得兩犯皆奉賢縣人遂於前日提案研詰同供稱小的等均是生意中人因至閔行販賣雜貨突被悮拘大令飭書吏備就公文於昨日解歸奉賢懸請金大令嚴加管束 
[法捕房紀事]  
　　昨禮拜四法公廨堂期因是日適逢天主教中聖母升天爲四大瞻禮之一祁繙譯無暇到堂會判咨照捕房并咨鄭大令將應訊各案歸下期判斷○婦女擅入烟館開燈久已不准懸爲禁令邇來日久玩生不免復萌故態前日中八仙橋陳順風烟館有蕩婦某氏 
 
 

Page 4

 
 
一榻横陳毫無顧忌包探喝阻不理拘入捕房捕頭命禁押片時釋放惟將該烟館主傳至捕房貴具不遵禁令禁押一宵翌日交人保出不准仍蹈故轍○有名天外阿六者與某婦姘識有年巳生子女各一情同伉儷無如該氏水性楊花憐新棄舊又姘識已革巡逋阿金將子女委棄隨阿金至姑蘇遊玩前日回滬爲阿六扭送捕房捕頭命禁押一宵翌日申斥一番交阿六領回管束○裕大槽坊夥某甲與鄰近某肉莊夥某乙因爭取自來水口角爲乙毆傷扭入捕房禁押一宵翌日坊主自投捕房伸訴業巳理勸明白請將乙釋出捕頭准之 
[美界捕房瑣事]  
　　去歲秋間英公司某輪船停泊吳淞口外被竊水銀及鉛若干翌日破案已將三偷兒懲責惟是案共計四竊尙有綽號八金子一名漏網前晚經包探石金榮查獲拘解捕房押候解送英公堂究辦○林阿雙雇居西華德路第一千二百六十號屋内前日下午四點鐘因事出外迨回見洞門盡啓屋内所有報時鐘水烟袋諸物悉已不翼而飛林卽開繕矢單投告捕房請查緝捕頭頷之○昨日午後有英兵輪水手某甲在百老匯路任情滋擾一百二十四號印捕向之喝阻詎甲異常兇横兼又力大若牛將捕攢毆捕急吹號呌華捕應召馳至立卽拿送捕房覊押○西華德路三百二十四號門牌居人張憶租屋内前晚七點鐘張方晚膳突有菲徒闖入將壁上所懸縐紗皮褂攫之而去張追之不及返告捕房該匪可謂膽大包身矣○昨日午後甲乙二偷兒竊得廢鐵若干在外虹口老街經巡街捕拘獲解入捕房禁押捕頭遣包探施奎江稽查旋覆稱此鐵由公和祥碼頭某號棧房内所失令押候解送英公堂訊究 
[同善共濟]  
　　湖南江西廣西被災甚重赤地千里餓莩遍野赈欵之急刻不待緩蒙壽椿堂主人父病祈愈助賑洋二百元劉保之善士交來無名氏女病祈愈及慈谿陳袁氏祈病愈各洋五十元崔觀榮洋四十元裕記及盛朗卿翁交來隱名氏爲子求功名各規銀一百兩又無名氏助安和船撈屍經費洋五十元下帷室董朱子清代友人眞州海記徐思泉九江同德堂無名氏二戶奪緑館主鎭江無名女瓦梁三懔堂王各助撈屍經費洋二十元任秉之善士助洋二百元傅建勳翁經募各戶助施醫藥洋九十五元六角五分顧浩爲母病愈完愿洋二百元施當其厄天神共鑒凡有所求無不如願是特矑陳乞登報以彰盛德[  上海六馬路仁濟善堂籌賑公所同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局一則]  
　　鄉人徐和和徐永源昆季也住居虹口廿三保十三圖地方其祖在日有地五畝餘售與同族炳成之父事閱五十餘年今昆季二人思售善價遂措置原價向炳成取贖炳成不允二人卽於前日繕就禀詞投圓通寺巡防局控告王壽華二尹飭局勇四名單提該圖地保沈錫桂到案訊核 
[英界公堂瑣案]  
　　包探陳阿九解强杏林徐金芳至案禀稱某日伊等二人乘吳開宏小車行至中途不肯給錢反將吳毆辱胡小榮首來解勸亦被兇毆小的見之拘請訊究吳投案歴訴前情胡訴稱當時小的眼見强徐將吳毆擊向之解勸致觸兇鋒幸有包探到來得以拘　　下强徐同供稱小的等皆本邑人同充機器銅匠車夫半途抛棄以故不願給錢屠别駕判令各管押五日○包探陳阿九禀稱上年九月有泰　某娼家細崽顔阿昌報失金約指一枚兹經小的查得顔之同類金阿四所竊質得錢六千零六十文是以送請訊究顔投案訴稱去年金至小的處私取金約指一枚後向索還迭次延約故指交包探送請究追金供稱小的係本邑人顔所私之婦與小的同居不知因何藉端誣陷其實小的並不竊取金約指尙乞恩寛别駕判令原被告各給　當本一半始准顔將金約指領歸○賊犯王阿三迭次行竊經别駕訊明遞解今復溷跡租界中竊取祝阿三家衣服昨由某包探拘獲解送公堂别駕研訊之餘祝投案訴稱小的家先後被竊布衣數件叩求給領王供稱小的係崇明縣人行竊該死求大老爺筆下超生别駕判令笞責二百板遞回崇明縣原籍贓給還失主○包探趙銀河禀稱蕩婦趙陳氏傭於胡家宅某龜所設野雞倡院昨夜彳亍途中强拉過客是以拘請究懲趙陳氏供稱小婦人係蘇州人窮苦難堪不得已而傭於介院不料龜子時時勒令小婦人拉客小婦人不敢不依尙求明鏡高懸鑑此苦况别駕惡其巧語花言判令掌頰五十下○包探趙銀河禀稱昨日施瑞華之弟全春竊取瑞華家棉被兩條偕沈仁寳赴某押店押錢小的見之拘送究辦瑞華訴稱小的係寗波人與全春爲晜季行被竊棉被兩條今旣查獲請大老爺設法送回原籍免致在此露醜出乖全春及沈同供稱小的等原是好人偶然悮犯求施恩典俾各從此滌慮洗心别馮著交人保釋○包探顧阿六禀稱某　局先後失去鑄字所用之鉛據稱值洋銀三圓半兹小的查知李慶三所竊售與金雷氏所開錫作已被鎔化吊出無多是以一併送請訊究局主某甲遣夥某乙投案領贓李供認行竊惟乙施恩金雷氏供稱丈夫故已多年婦女無知悮收贓物曾出錢二百四十文今已鎔化别馬判令將李管押五日金雷氏罰洋銀三圓○包探黃四福禀稱陸阿三前因犯事送請大老爺遞籍今又來滬圖竊適爲小的查獲竤案請懲陸供稱小的係崑山縣入别駕判令笞責一百板遞回崑山原竊　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
