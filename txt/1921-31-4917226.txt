# 1921 - 31 - 4917226

 

Page 1

 
 
   
 
 

Page 2

 
 
   
 
 

Page 3

 
 
時評 
[苦心（冷）]  
　　有非理之要求者當毅然拒之此無論爲人與爲政不可不知之一端也 
假使不然非理之要求而不能嚴拒則日後必至代人受惡蓋要求之權在人而拒不拒之權在我今日要求而不拒則要求者之責己經過去而自後之責當爲不拒者任之矣 
今日政府之舉動蓋不能嚴拒非理者之要求而不願代受日後他人之罪惡於是日出其掩飾改换之方法思逃避於斯二者之間而又日訴其爲難於人曰此乃苦心嗚呼其苦心人孰諒之 
命令 
　　一月三十日大總統令　審計院院長莊藴寛呈協審官張志徴懇請辭職應照准此令 
又令　向西兵庫給予二等大綬嘉禾章引田乾作給予二等嘉禾章森安三郎黑江英次中村季吉林田芳太郎均給予三等嘉禾章桑名千畝給予四等嘉禾章此令 
又令　鄧文藻晉給二等大綬嘉禾章吳敬慈王灝邵義縈施肇承均給予二等嘉禾章此令 
又令　汪廷襄吳保成均晉給二等嘉禾章顧梓田蔡輯珣均晉給三等嘉禾章方汾玉晉給四等嘉禾章此令 
又令　謝鏡第孫蔚生吳簡郭克興均晋給三等文虎章顧思範晉給四等文虎章此令 
一月二十七日大總統令國務院存記高超著交稅務處酌量任用此令 
又令　兼署陸軍總長靳雲鵬呈秘書劉汝柏另有任用請免本職應照准此令 
又令　兼署陸軍總長靳雲鵬呈請任命王闊城爲秘書應照准此令 
又令　兼署陸軍總長靳雲鵬呈科長曲受豐另有任用請免本職應照准此令 
又令　兼署陸軍總　靳雲鵬呈請任命殷同爲科長應照准此令 
又令　署司法總長董康呈請任命宋樹之署京師高等檢察廳書記官應照准此令 
又令　兼署陸軍總長靳雲鵬呈纂譯官祁彦孺另有任用請免本職應照准此令 
又令　兼署陸軍總長靳雲鵬呈請任命曾祿爲纂譯官李竟容爲科長應照准此令 
又令　參謀總長張懷芝呈請任命張士銓署陸軍第四十七旅參謀長應照准此令 
又令　兼署陸軍總長靳雲鵬呈請任命李祝爲嘉湖鎭守使署副官長邵武爲寗台鎭守使署副官長均照准此令 
又令　兼署陸軍總長靳雲鵬呈准奉天督軍張作霖咨請以王慶喜陞補佐領應照准此令 
專電 
　　北京電　津各界電反對起用張勲請准張辭（三十一日下午二鐘） 
　　北京電　王士珍昨夜起程返正定度歳（三十一日下午一鐘） 
　　北京電　當局因王士珍欲返里度舊歳又催令先組駐京辦事處劉恩源並謀辦事處主任但王尚無表示（三十一日下午二鐘） 
　　北京電　滬電段芝貴曾毓雋二人到滬（三十一日下午一鐘） 
　　北京電　周自齊前向華新團商借四百萬辦公債發息庫劵兌現兩事各行以存現不多拒之此議今日打銷條件節略交還財部 
（三十一日下午一鐘） 
　　北京電　日政府聲明中國到期未還欠欵己四五起如再不還將實行監督財政（三十一日下午二鐘） 
　　北京電　選舉有延期消息 
（三十一日下午二鐘） 
　　北京電　院部處會議對謝米諾夫行動實行取締卽向使團正式聲明並電奉張等照辦（三十一日下午二鐘） 
　　北京電　外長語人云外部不派員赴赤塔談商約優林就我範圍則與談不就範圍擱之我决不求人華僑損失派黑河道尹壽增與阿政府交涉非談通商事 
（三十一日下午一鐘） 
　　北京電　英人聨合商會函政府云敝會對裁釐加稅應請將稅目及稅率改定制度再議（三十一日下午一鐘） 
　　北京電　東京學生岳鑽等爭晉油礦派代表回國請願（三十一日下午一鐘） 
　　北京電　范教長談湘省頗主自治說（三十一日下午二鐘） 
　　北京電　王占元二十九覆院張宗昌河間舊部雨帥新識應請曹張嚴電詰責武力對待勝之不武轉貽地方痛苦况鄂贛餉械兩缺無法調兵聞靳己派白某赴贛面勸張宗昌回防（三十一日下午一鐘） 
　　北京電　財部電贛西榷運局撥十萬給張師餉又由參陸處電張迅將所部退集袁州萍鄉安福三縣新招輸卒一律遣散所借商民糧欵由督軍委員會縣登記備償否則卽依十一師前例辦理 
（三十一日下午一鐘） 
　　北京電　農交兩部對蘇振興電燈廠及電氣廠交涉因蘇紳迎拒不一卽電王瑚復查以憑核辦 
（三十一日下午一鐘） 
　　北京電　湘趙電　張敬堯曾向泰平公司訂購大批軍械彈藥付欵五十餘萬聞張現仍要求交貨敝處聞信己派代表向該公司阻止請政府一致主張將該貨交敝處 
（三十一日下午一鐘） 
　　北京電　甘陸洪濤勘（二十八）日電告己抵蘭州俟向張請示交卸期卽接任（三十一日下午一鐘） 
　　北京電　贛陳電某要人反對吳鈁長贛（三十一日下午一鐘） 
　　北京電　院電各省聲明取消協定並無附條件（三十一日下午二鐘） 
　　福州電　軍事會議厦門汀漳兩鎭守使决規復厦門定臧致平兼汀漳史廷颺任（三十一日下午三鐘） 
　　香港電　自當道通緝内亂犯岑等二十二名南海縣昨出舉報桂系産業有賞之佈告蓮塘街二十三號屋爲莫榮新私産昨己標封　　香港電昨省會散議梁燮勲甫出門被陽汀師範校長梁焕新持葉舉公文拘去由陸孟提出質問省長連署者十八人 
　　香港電　昨官廳查封楊梅賓兩銀號時並誤封梁喬記銀業行因大恐慌 
　　香港電　馬育航欲發瓊崖實業八釐公債二百萬現與地方磋商 
　　香港電　港政府擬派兵赴廣州護海關印兵二百卽發 
（以上三十一日下午七鐘） 
世界路透電 
[巴黎會議之餘波]  
　　三十一日倫敦電　英人輿論對於巴黎會議之結果雖不若法人之得意然皆表示滿意蓋以此項决議愈堅英法之團結且可使自休戰以來妨碍歐洲善後之不定時局不復存在也或有疑及爲後代定法是否可行者但論者謂星期六日之决議己以相共之事業授與與議之國此須有歷半世紀而不中輟之協力至於德國所有之擔負則尚未若初料時之鉅大也第十二年與以後之每年賠欵祇須每人繳稅英金五鎊　即足應付之目前英國每人所繳之稅較此猶大五倍白里安之内閣因此决議當可穏固法國能否以其所可得於德國之鉅欵抵借其現所急需之經費將爲二月二十八日倫敦會議所討論之大問題人有訾議徴收出口稅者以爲此項收入多寡不定純屬投機性質但論者則謂此舉將予協約國以鼓勵德國合理的實力膨脹之動機 
　　三十日倫敦電　德國於後四十二年内應付之賠欵總數爲英金一萬一千三百兆鎊　英國應得二千四百八十六兆鎊法國應得五千八百七十六兆鎊其他協約國合得二千九百三十八兆鎊所徴德國輸出稅不在此數之内巴黎各報估計此項入稅數年之後歳可得金一百兆鎊 
　　三十日柏林電　德匯各報皆怒協約國所定之賠欵條件過於苛刻一致宣佈德國無力照付 
　　三十日倫敦電　英相喬治今日由巴黎回抵倫敦 
　　三十日巴黎電　協約國大會散會後英外相克松氏己由巴黎赴尼斯　英陸軍參謀長維爾森上將己赴比亞里資其他英代表偕喬治氏同回倫敦意外相斯福柴氏回國之前曾於今晨謁見法總統米勒蘭氏 
　　三十日倫敦電　協約國大會决議承認目下之喬其亞政府 
　　三十日巴黎電　星期國日杜爾巴開會慶祝巴黎協約國國際大會承認愛沙尼亞國通過决議案對協約國表示協助愛沙尼亞國爭求獨立之感忱與會者有市政局議員大學教員軍事當道及廠主工人團體之代表 
[比外相之法比談]  
　　三十日巴黎電　比國外相傑思巴氏語比國自由報訪員渠來游巴黎以參與協約國會議之際曾與法總理白里安討論關於法比間關係之現局米勒蘭總統與白里安　其所發關於比國需要之言大爲注意並表示亟欲融化種種困難之願意渠返比京後將與比使辦理兩國間現有之各種懸案白氏於言及附稅問題時曾稱前己提議之協　應暫緩進行 
[英報之英語民族論]  
　　三十日倫敦電　英　觀察報歡迎邱吉爾氏爲殖民部大臣之任命　嗣於海權英日條約　英美友誼之問題必須於今年六月間帝國會議討論之國人對於英日條約而拒之誤解帝國當道應從速表明其爲絶無根據事有須表示明白者卽日本如攻擊任何英語人民則將遇全部英語民族之合力抵拒是己日本在亞洲之權利日本得享受之猶之英語民族應得享受其在他處之權利至於太平洋問題凡英語民族應彼此擔保以防侵略並應同樣擔保日本以免侵略 
[法銀行之經濟說]  
　　三十日巴黎電　法國銀行開股東會　總裁羅狄律氏主席其報告書詳叙目前世界經濟風潮之原因兹表明該銀行勉力防衞不使法國捲入漩渦之政策略謂風潮雖險然該銀行以種種必要之協助　給與商界故能減少經濟風潮之影響凡有請求貸欵者　銀行未嘗拒絶凡有票據係依據商業與出産之合法需要而發者銀行皆尊重之銀行所執之票據一九一九年杪爲一千二百六十八兆佛郎一九二○年杪則增至三千二百七十一兆佛郎而以印契爲抵之借欵其總額亦由一千四百五十一兆佛郎增至二千二百零五兆佛郎該銀行今日敢謂世界之經濟風潮其在法國市場者並未逹到如他國所遭之程度不僅此也法國且有趨向恢復經濟原狀之重要進步此項進步尤可於農田出産之發展出入貿易均勢之起色與國家財政上努力之範圍見之 
[美國海陸軍近事]  
　　二十九日美國天山電海軍大將亞姆斯氏在此間某會議答覆質問謂美國應於縮減軍備開始以前在海軍列强中佔主要地位又謂以充分之炸彈飛機隊可阻止海軍攻擊美國海岸 
　　二十九日華盛頓電　據砲術總理里希氏報告日者試以炸彈轟擊舊戰艦印提亞拉號證明新式戰艦不能用此法毁之或令完全失其動作陸軍航空隊之米奇爾中將前在衆院經費股員會陳述新式飛機可使海軍無用等情海軍軍官皆怒米氏之好爲空言聞海軍部己以印提亞拉號之試騐作爲信證以破米氏之說 
　　二十九日華盛頓電　陸軍總長巴克氏因軍需科之撥定經費將短少九千四百萬元故發通諭分致駐兵各處諭令竭力撙卽按裁費各項内有二月十五日起軍需長一科文官薪俸裁减四成等之規定至於燃料衣著及一切供給皆令節省同様訓令現將發致菲列濱巴拿馬與夏威夷 
[印度近事記]  
　　三十日印度拉化爾電　學生罷課風潮蔓延日廣此間某校之學生一百二十人上課者僅三十人學生罷課與「不輔助政府」之運動有關 
　　二十九日喀爾喀特電　康諾特公爵己抵此間大受歡迎惟因不輔助政府者運動抵制故城中數部分均於同日罷市 
　　二十九日孟買電　波威爾將軍偕其夫人抵此　改革印度之童子軍及女童指導團 
　　二十九日孟買電　紗廠主人開會議决通告廠工　自歐戰告終後廠主獲利微薄現在世界各處商業清淡故凡請增薪者概不允許如工人罷工則各廠或將停工二三星期云 
　　三十日印度亞拉哈巴特電　菲柴巴特暴動者揚言殲除警察未見實行惟警察己有戒備 
[各國近事記]  
　　三十日巴黎電　玻黎維亞使署宣稱玻黎維亞之國會己於星期六日以總統任正式授予薩維特拉氏 
　　二十九日華盛頓電　中美瓜地瑪拉洪都拉斯聖塞爾伐都與古斯太里加四國共組一中美新共和國之約可望於九月十五日批准尼加拉瓜國亦將加入 
　　三十日巴黎電　日本陸軍中將稻垣及陸軍大使小川取道馬賽前來巴黎 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
　　二十八日廣州電　當道現議禁止外幣流行粤省俾廣東省銀行紙幣得以廣行如此議通過則商家均將依粤幣之基礎交易目下滙豐銀行尚未收用省銀行紙幣中國郵務局亦不收用此項紙幣 
公電 
　　四川自治期成會通電　各報館均鑒頃致劉積之先生一電文曰成都劉積之先生鑒讀公眞咸兩電知我公現己命成都各法團開會舉定駱公驌先生爲自治籌備處處長似此俯從民望提倡自治曷勝欣慰惟此次川自治發動係順應世界潮流人民公意以企成其爲獨立自治樹聨省制度之先聲脫南北政爭之牽掣絶非清末官辦之地方自治可比本會及劉但兩軍長宣言均以中華民國合法統一政府未成立以前完全自治以省民公意制定省自治根本法爲標幟所以發表民治之精神力圖根本之改革細繹公電有某某等遵於某日舉定處長等語儼然官辦自治口吻則公對於川人所蘄之自治是否贊同而公所主張者究爲何等自治此吾人所懷疑於公而待明白裁答者一也公於佳日致電北廷承辦非法國會議員選舉己屬不合電内復有擁戴中央初終不貳等語北廷倒行逆施自啓分裂久失宰治之資格尤無統一之能力此種風雨漂摇之非法政府吾人方極端引避視同惡魔而公乃欲依附之以爲號召其與川人之獨立自治主義母乃枘鑿此吾人所懷疑於公而待明白裁答者二也川人之言自治其初步切近辦法即在實行廢督頃者北廷以籠絡挑撥之伎 
倆電令到川以督軍位公省長位熊其他川中將領均各進秩有差致同時任命一護軍使九鎭守使甚至一道五鎭守使一縣一鎭守使滑稽命令不值一噱故自熊公以下諸將領均嚴電拒駁共矢决心無肯以僞命自玷惟公遷延至今未聞表示態度豈對於督軍名位尚不免有所繫戀耶此吾人所懷疑於公而待明白裁答者三也蜀民苦兵累亟矣勒捐籌墊羅掘俱窮軍隊一日不收束則民困一日無蘇息之機全川災黎延望裁兵甚於大旱之望雲霓而公乃違時逆理擴張軍備師長司令有如牛毛招安隊伍有若蜂蟻揚湯止沸究何居心此吾人所懷疑於公而待明白裁答者四也議會爲代表民意機關豈容奸人誣衊損其尊嚴二届省議會依法産出己經年餘天下共見乃時效早失之前届議員鄒宗魯公然糾結三數人無理謗誣妄希自治公近在咫尺此等違法行動不聞嚴令禁止而乃依違其辭任其肇鬨是否利用少數無賴敢爲損壞議會之舉此吾人所懷疑於公而待明白裁答者五也司法機關民命所託雖專横軍閥亦不敢顯加威迫致冒不韙公僅一靖川軍總司令全省軍事民政尚非職權所及遑論司法乃於此宣佈自治之際私向北廷非法總統保委張仲孝爲四川高等檢察廳檢察長至不恤派兵數百圍偪現任程檢察長交代蹂躪司法至於此極何以自治此吾人所懷疑於公而待明白裁答者六也歐戰而後民治之義深中人心一般靑年學子感受新潮咸思憤發一切行爲羣趨於改造社會之一途此爲有力者所當倡導護持俾完成其志事乃一月一號省垣學生因開演新劇横被軍人蹂躪毆辱不堪馴至全體學校悉行解散以全省首善之區忽呈愁雲慘霧之象事前事後均不聞公一念顧及設法救濟縱容軍隊摧殘教育自治開幕之初而乃有此怪事此吾人所懷疑於公而待明白裁答者七也如公始終反對自治則己若無反對之意則當知今日川人所要求者乃爲少數人不復攘奪政權任由七千萬川人自治而又非任少數人包辦自治以愚弄七千萬人仍望公卽日通電宣言從根本上打消依賴北廷憑藉軍閥攘奪政權愚弄人民之迷夢並將吾人所懷疑之點逐一答覆庶足取信於平民而吾人亦當認公爲主張民治之先覺極意歡迎放下屠刀立地成佛毫釐千里惟善圖之四川自治期成會叩敬特電奉聞敬祈查察四川自治期成會叩敬印 
國外要聞 
[日内瓦通信（續）（本報記者少屏十一月二十日）]  
　　國際聨盟第一次大會議（二） 
　　意孟氏於第二次會議中動議本議會所應討論之事件若不分工對付則其進行必甚迂緩故應卽組織各委員會復謂各國對於本議會决議之平權亦神聖不可侵犯并提議應組織委員會凡六而每一委員會中皆必有各國代表稍加討論之後遂由大會採納意孟氏之提議分組六委員會以第一度審查本届大會所應討論各事件之全體其分配如下第一委員會審查日程第七至第十節第二委員會審查日程第十一至第二十節第三委員會審查日程第二十一節第四委員會審查日程第二十二至第二十五節第五委員會審查日程第二十六節第六委員會審查日程第二十七至第二十九節　　十七日午後各委員會開第一次會并各選舉其一會長及一副會長中國代表顧維鈞被舉爲第一委員會副會長此六委員會之六會長按照第二次大會（十六日午前）之决議卽爲大會之六副會長大會對於此議之决定稍經爭論初有人提議以此六委員會之正會長作爲大會之副會長意大利代表提脫尼（Ｔittoni）極反對之謂此種辦法實侵犯大會直接選舉之權并主張由大會用秘密投票法選舉其六副會長英代表福喜爾（Ｆisher）贊成其議但同時亦贊成前一議主張共十二副會長（六爲各委員會會長兼任六由大會另舉）其結果英代表之提議得由大會一致同意表决此等初開會時之普通習慣中事記者述畢將進而紀其較有趣味之問題矣唯尚有應述之一事則聨盟會書記長對議會關於行政部務之報告是也此事列於日程第六條爲各委員會審查所不及兹列述其要目如左 
（甲）聨盟會之組織（一）聨盟行政部之會議（二）聨盟會之經濟（三）關於聨盟議會之籌備（四）加入盟會問題瑞士之特别情形（五）條約之登記（六）永久軍事委員會（七）海牙國際法學家委員會對於行政會之建議（八）盟約二十二條所規定之聨盟會之義務（託治Ｍandates（九）國際勞動組織聨盟會書記廳與國際勞動局之協力（十）國際統計之劃一（十一）提出於聨盟議會之關於聨盟會組織之特别報告 
（乙）聨盟會之政治上義務（子）從萬歳里條約中所發生之特别義務（一）關於丹日（Ｄanzig）自由城者（二）關於沙（Ｓaar）河流域者（三）關於酉彭（Ｅupen）及麥爾麥得（Ｍalnedy）者（丑）聨盟會爲和平公道故之普通義務（一）阿爾滿尼亞之保護（二）土耳其帝國中少數派之保護（三）波蘭奥地利亞及波爾格里亞（Ｂulgaria）諸國中少數派之保護（四）希臘及波爾格里亞二國中少數派之交互移殖（五）波斯（Ｐersia）對於聨盟會之懇求（六）瑞典與芬蘭二國間關於愛蘭（Ａaland）島之爭執（七）波蘭與里薩尼亞間之糾紛（八）黑得曰（Ｈedjaz）國王對於聨盟會之懇求（寅）聨盟會自身所承認之特别義務（一）赴俄考察委員團（二）國際經濟會議 
（丙）聨盟會關於全體人類利益之措施（一）關於波蘭傷寒之掃滅（二）中歐之救濟（三）戰時俘虜之歸還 
（丁）聨盟會爲增進國際間協力所予於社會之帮助 
（戊）聨盟行政部之會議及其所考慮之各問題 
對此報告於議會第五次會議中開始討論以阿根廷代表培銳登（Ｐueyrrendon）及南非洲代表羅布塞西爾（ＲobertCecil）二氏發言爲最多培銳登氏主張聨盟行政部各會員皆應由議會選舉復力陳拒絶别國加入之非謂其結果將致另一國際聨盟會之出産與現時之聨盟會立於反對地位予世界和平以障礙羅布塞西爾指陳行政部今仍在組織時期中來年當有較佳之成績可觀　　此次到會各代表其在會場中發言最多而影響議會之决議力最大者爲英法比意諸國之代表此固吾人預料中事但亦非全憑藉其國力而己其自身之幹練雄辯才有以致之兹分述如下（一）英代表白爾福（Ａ·Ｊ·Ｂalrour）氏爲英議會會長（二）英代表布斯（Ｇ·Ｎ·Ｂarnes）氏爲英國會議員（三）南非洲代表羅布塞西爾（ＲobertCecil）（四）法代表波許槐（ＬeonＢourgeois）氏爲法上議院議長（五）法代表衞萬里（ＲeneＶivani）氏爲前法國務會議長（六）比代表意孟氏（ＰaulＨym）ans）卽此次聨盟會會長而亦比之前外交總長及國務總理也（七）意代表提脫尼（Ｔittoni）氏爲意之國會議長 
國内要聞 
[張勲督辦林墾之内幕]  
　　張勲之熱河林墾督辦發表後全國輿論譁然張於二十七日由津亦循例致一電於政府聲明不就其文係用駢體略謂奉鈞令以勲督辦熱河林墾事宜聞命之餘悚漸無地伏念勲入林不密學稼未能闢土焚萊罔識周官之制隨山刋木徒竊禹貢之編虞衡在昔各有專司檮昩如斯豈能勝任守雲中而起魏尚雖云事不因人過吳下而問阿蒙未免衆皆以目務請收回成命且容圖報來生謹電懇辭伏惟鑒察張氏此舉原係以退爲進之計實則彼頗有興味己從事起草熱河林懇公司招股簡章並謂本人能經募五百萬資本將爲大規模之經營將來尚擬擴充林墾區域至綏察兩區當局亦深知張意己由國務院去電慰留并邀其從速來京就職現張有日内由津赴京之說至此次命令發表之經過據天津某報消息與大奉天主義頗有關係當天津會議時某使曾爲張求長江巡閱某將軍抗之事遂作罷旣而李秀山巡閱蘇皖贛某使又爲張勲作對等之要求冀其巡閱陜甘而陳樹藩張廣建馬福祥之徒皆表示反對事又不成此時之某使蓋己怒氣勃勃葉恭綽之往奉其内容雖甚爲複雜而位置張勲則爲其奉命出使之一大要點葉旣回告當軸曰紹軒不起用前途之意見恐不易釋當軸默然無語次日即復一電謂無論如何凖於隂曆年内位置紹軒電方去而催促之電又如雪片而來謂旣允位置何必遲遲請明白示復我輩軍人不當學政客之態度也時王聘卿辭職呈文方繼續而上蘇人方面亦請廢使未己於是有舍王用張消息蘇皖紳士大駭（贛人不在内因同鄉關係也）遂不敢與王爲難張亦知長江方面萬難挿足遂移其目光向北要求巡閱熱察綏在某使之大奉天主義本包括内外蒙在内張勲欲巡閱熱察綏與某使宗旨正相符合自無不贊成之理恰好甘督事起馬蔡互調某使遂電致當軸請卽於此時發表三特别區巡閱之命令當軸亦有允意命令且將下矣然此中有一八旬老將之姜桂題不能不稍事疏通因於某方面略向姜示意姜大譁怒曰吾在熱河若干年寸職未晉紹軒乃欲一躍而起且駕馭我耶吾老矣不能向上憲折腰紹軒必欲來中央可先免我職姜之憤慨亦屬人情當軸又無如之何然約期且至命令又不能不發不得己遂以林墾之職授張並約稍俟機會即當重用據贛人云　張此次出山深謀遠慮决不若從前魯莽從事並當多用豐沛故人以爲之助所謂辦林墾者雖不過一名目然能善用之固不嫌其空泛也張之第一步在墾字上着手墾地必用人用人又非少數可以成事於是條陳當軸請效趙充國屯田養兵之法招兵墾荒但在倡議裁兵之日當軸必不能允此議於是張乃請從有兵無餉之新安武軍中調撥若干其題目爲寓兵於農減少中央之負擔言之成理不愁中央之不允此層旣辦到　然後奉天輔助兵備若干復有察區之緊鄰以提携不必多費時日即可進行第二步以行其拔趙易漢之計此計若成奉熱與察哈爾遂打成一片所謂三特區巡　瓜熟蒂落卽自然産出矣 
[取消軍事協定之海陸軍换文]  
　　取消軍約一案中日外交當局業於　日實行换文其雙方互致照會己錄昨報兹從某方面探得中日軍事當局换又如下「陸軍换文」中日爾國最高統帥部認爲中日兩國共同防敵之必要業己消滅兹取消民國八年二月五日簽名蓋印之關於中日軍事協定有效期限之協定以本文簽名蓋印之日承認己逹軍事協定第十一條第二項戰爭狀態終了之時機中華民國十年一月二十七日中華民國陸軍代表陸軍中將銜何恩溥日本大正十年一月二十七日日本帝國陸軍代表陸軍少將東乙彦「海軍换文」中日兩國最高統帥部認爲中日兩國共同防敵之必要業己消滅兹取消民國八年三月一日簽名蓋印之關於中日軍事協定有效期限之協定以本文簽名蓋印之日承認己逹軍事協定第八條第二項戰爭狀態終了之時機中華民國十年一月二十七日中華民國海軍代表海軍少將陳恩　日本大正十年一月二十七日日本帝國海軍代表海軍大佐八角三郎 
據政界消息云取消軍事協定二十七簽字二十八换文業經完全妥洽政府於二十九日又通電各省聲明撤廢同時致西南一電係致陳炯明者告以此事昨聞外間對於外交當局换文中有簽訂節略字樣疑另外尚有節略一件但此項節略並非交换條件及保留字項實係中東路日本撤兵手續及軍事聨絡員撤廢手續兩事絶不含有將來軍事協定復活性質又國務院於昨日（二十九日）致電東三省當局及宋小濓督辦謂中日軍事協定業己完全取消所有中東路沿線激黨之取締及日僑之保護概應由我國負完全責任現在中東路沿線之軍隊若干駐守情形望速查明電復以憑研究適當辦法 
[鹽餘庫劵己商妥]  
政府欲發行四百萬元國庫劵　指定以鹽餘中之一部分作爲擔保遂引起鹽務稽核所洋員要求擴張權限之議其所提條件内容如何外間未能知悉財鹽當局迭因此事詳加討論昨聞外交團方面對於政府所提以鹽餘擔保發行庫劵問題業己表示允許雙方磋商之條件亦有己於二十八日下午簽字之說聞近日所磋商之内容較洋員擬案己稍有修改但詳情如何亦未探明至其所以急遽商量就緒之原因則係以舊曆年關己迫眉睫爲應付各方面需費發行庫劵起見不得不從速辦理昨日曹錕趙倜陳樹藩王占元等之撥欵均搭有此項庫劵本月難關可以勉强渾過惟春間以後之會計則無從籌措蓋今後將絲毫無擔保品矣 
[朱謙之有保釋希望]  
　　北大學生朱謙之因去年十月十日發傳單案向警廳自首遂被拘留至今己有數月仍未釋放近日並有朱君在獄絶粒消息北京學生得訊後異常憤激前日學生聨合會與女學界聨合會開聨席會時特派定代表林寳慈鄔翰芳孫文雪三君至教育部請教育當局速行設法保釋日昨下午三時該代表等至教部晋謁教育總長范教長以病尚未全愈由徐秘書代見該代表等詳述當時警廳拘留朱君之不當迄今己有數月朱君在獄中無故犧牲求學寳貴之光隂並受精神與肉體之苦痛致令絶粒自决此等蔑視人權摧殘志士之舉動我等認爲决非朱君個人之事前日雖由教育部與内務部向警廳力保但仍未釋出務請教部以最短期間設法保釋否則北京學生必採相當手段共起援救當由徐秘書轉逹總長允以最短期間竭力設法保釋代表等遂興辭而出 
另一消息云朱謙之自在警廳絶食後引起各方之注意後經某君疏通内務張總長張允爲助然仍擬送法庭判罪然後宣告緩刑嗣經某署長與當局相商廼决定令同學數人具函教部請保然後由范總長備函警廳刻下教内警三方面皆己商妥大約一星期内朱氏可安然同校矣 
[東三省通訊（隠）]  
　　吉省選舉之内幕 
自選舉國會議員之令下一般政客即紛紛然奔走其事各省皆然如山東湖北浙江等省己起互相攻擊之事吉林邊省對於選舉似應稍稍冷淡而抑知不然蓋吉省紳士近有若干人因當選爲議員而大發其財者以致着手調查之初己各自計議現爲各縣報告初選舉人總數之期其全省選民總數傳稱有二三百萬當局者對於此事純粹敷衍但雖欲認眞亦勢有所不可兹將吉林省關於選舉之種種怪狀一述之（甲）僞造選民此次着手之初各政客同抱一種政策曰多報選民於是各縣調查員必爲有勢力者之羽黨調查之時並不按户詢問即行廣雇人員閉户造册初猶不過少數縣分繼則各屬見鄰縣如此辦法遂亦持均勢主義要求補報在總機關中初猶敷衍過去旋因請求補報者過多於是以官樣文章對付不曰何以補報之數比原報之數增加數倍必曰前後所報大相逕庭並廣派人員分赴各縣名曰抽查所謂抽查者無非塗飾耳目之舉如雙陽縣原報選民爲三萬二千九百五十四名補報遺漏更正選民五萬九千三百二十名是其例也其編造選民之法不但各縣各區有之省中亦有包辦其事者大都以原報名册爲藍本將名姓互易或前後倒置洛三洛二觸目皆是貴卿富卿滿紙塡載設欲實際抽查其舞弊之證據俯拾即是也（乙）爭奪權勢當派調查員之時有力者必極力薦舉自己方面之人無論己即派員抽查之先亦必先得該地方有力紳士之同意故名爲抽查實則敷衍了事蓋事實上如果揭發亦極手續紛繁也最近則於實業方面異常注意以便插足其間好在資金上有所活動如吉林華森公司爲中日合辦之林業公司也其中經理一中一日華經理洪汝冲氏係湖南人近被擠去而易以扶餘縣紳士即現在省議會議員柳書堂氏此事本不爲日人方面所贊成日本領事曾到省公署述稱華森公司之華經理兩年三易殊與營業吃虧意在希望當局不易無如相對方面逼之甚急當局不得己仍於一月二十二日發表柳氏之所以謀此席外傳謂因華森公司資金豐富緩急之際可以借爲選舉上之通融此種傳說是否確鑿不得而知但從種種方面觀察確頗有理焉（丙）各樹黨幟吉省政派原以吉林爲一派長春農安德惠長嶺爲一派前者爲第一區後者爲第二區第一區現在首領太多不易團結而第二區勢力最大現省議會副議長劉會同即二區之主要人物而暗中主持之人則爲前衆議院議員賈明善氏現在第二區將較有勢力之縣分一併拉住如此次柳書堂之爲華森公司經理聞亦劉會同一派爲之助力即選舉人員方面亦以與二區方面關係密切此就平日之關係觀之而可以知也（丁）選舉價值此次選舉不能不用金錢無俟言己現在吉省選舉換證外縣己可作爲貨幣通用凡大商號俱有人委託牧用聞每一初選當選人須吉林毛帖一百數十萬吊云總之吉林風氣未開一般人民不知選舉爲何物選民之投票一任幾輩紳士爲之現在有力者俱各奮鬥故雖有攻訐終必調停了結預測選舉之前途終恐弊端百出而己 
[湘議會解體矣省參事會之爭潮]  
省參事會之組織案己經省會通過省會方面所應選出之八人原定十九日投票乃届期得一公民劉崇城等四人連署之來函謂貴會議員對於選舉參事己組織抽籖團抽出一區吳性芳二區王曾圭三區吳靜四區徐新五區趙世寛中路易良直南路李巨容西路何起八人爲參事員吳吳卑卑無人格者也徐趙王李九年會期無所表現者也易何無知識者也並聞該團議定抽中者每人出洋二百元與未抽中之各議員均分似此行爲吾等當予披露云云議長將此函當塲報告後各議員拍案大鬧有主張查辦者有主張不理者有謂不能水落石出則不投票者有謂宜作爲無效仍即投票者彼此爭論不休旋經議長報告今日派守衞查明明日再行投票衆贊成次日開會首由議長宣告昨日之公民函件查得並無其人應即作爲匿名函不生效力衆鼓掌乃分發選舉票選舉及開票後所得結果一區果爲吳性芳三區果爲吳靜四區徐新五區趙世寛南路趙世寛西路何起亦均如公民所指惟以中路之易良直選爲二區參事而另以謝光焯選爲中路參事而己故自開票以後各界均大爲訾議物議沸騰且謂該會未經掣得參事之省議員紛向掣得者追索酬報致内部大起衝突云云於是自愛名譽之議員如吳拱辰袁守仁彭國鈞張漢彝易湘清郭振林羅良幹胡邁丁嗚盛等二十四人即提出辭職書旋譚柄鑑亦請辭職議長彭兆璜副議長廖爕亦提出辭職書二十四日開會時吳拱辰等請由議長將彼等辭職書朗讀一過復先起立發言謂預算成立責任己盡拱辰等均不願再行戀棧加以報紙攻擊難堪尊嚴己失職權不能行使故請辭職云云譚柄鑑廖爕及周芝藩等亦相繼發言聲請辭職嚴國楨主張總辭職楊光大許槼等則反對各議員辭職謂報紙攻擊是少數人私見我等爲人民代表不能因少數人私見放棄職權不過閉會以後須停支公費云云方永元主張存此機關俾政府有要事時可以隨時開會各方爭執頗久以時晚人少改次日再議各議員辭職書錄下（一）吳拱辰等辭職書云竊拱辰等自被選以來變故迭乘瞬經九載材輕任重良深覆餗之愆百孔千瘠愧乏補苴之術外漸清議内疚神明再四思維與其尸位以貽譏曷若潔身而引退特聲請辭職敬希公决（二）譚柄鑑職書云柄鑑隨諸君子後忝列議席諸承敎益本擬俟下届省議會成立始與諸公同時辭職惟忽發重病實難到會出席卽閉會後亦萬難到省服務特提出辭職書敬請提出大會許可（三）議長彭兆璜辭職書云吾湘政局未遽樂觀民意眞詮愧難代表議會之本能幾失議事之主席奚爲近更報載抽籖投票則人言嘖嘖忿爭拍案秩序則物議紛紛二十餘同人忽思高蹈藐兹薄德益疚神明今欲減少愆尤祗有急避賢路議長現職固請衆許解除議員本階亦願一同免去事非得己言不盡宣（四）副議長廖爕辭職書云爕以菲材忝列議席無補時艱良深歉仄兹因病魘纒擾急於息影蓬廬藉資休養用特函懇辭職即希公决照准爲幸 
[鄂西北軍戰勝之又一訊]  
　　鄂西北軍十六日攻下建始二十一日克復施南己詳前報王督以建始施南旣下鄂西不難蕩平除電呈中央報捷外並擬具討藍檄文及緝獲南軍各領袖之賞格齎送前敵飭令孫總司令猛力進攻因是前線各軍益加奮勉第一補充旅長張允明所率田穆兩團擔任左翼由建始進攻利川第三十六旅長張俊峯所率劉馬楊數團擔任右翼由施南進攻宣恩咸豐來鳳第三十五旅長王都慶所率邱團擔任正面由大支坪進攻鶴峯三路軍事均甚得手南軍餉糈不給士卒解體及見建始施南均爲北軍攻陷更爲膽落一聞北軍來攻非繳械投誠即棄槍逃竄駐在雞心場之胡廷翼所部官兵千餘人由該地教堂外人出爲介紹全部向北軍楊馬兩團長繳械歸順白洋坪之豫軍投歸北軍者亦有千餘豫軍司令張矩廉且被第六團劉宗儀部下所生擒押送宜昌收容日内即可解省惟鶴峯方面吳醒漢所部南軍槍械較多軍士亦較能戰其所駐地勢非常險要故邱團進抵燕子坪初與吳部接戰尚不十分順利二十二日乃以砲隊掩護該團前進施以猛烈之攻擊鏖戰四小時吳部始不支午後藍部韓子成王治鍔又率隊來抗施亦敗退劉家司鶴峯縣城遂爲邱團所拔左翼田穆兩團亦於二十三日黎明佔領利川至右翼之宣恩來鳳亦岌岌可危南軍七屬地盤僅存其三其勢危殆 
 
 
 

Page 7

 
 
　　己可概見外間并傳咸豐南寗亦被民團驅逐宣恩萬分吃緊若然則南軍窮蹙或在目前也王督昨接前方捷報後即在署會議對於未下各縣限孫總司令於一星期内克復己下各縣須派重兵駐守以防南軍反攻並以南軍紛從鶴峯向湘逃竄難保將來不仍爲邊患特電請湘趙派兵防堵湘西龍山遏阻南軍之竄入至施鶴各屬被南軍佔據己四易寒暑現在肅清在卽亟應籌辦善後並有會同省長委荆宜道尹劉道仁爲善後專員之說施鶴旅省士紳亦於昨日在某處會議僉謂施鶴人民年來頗感軍事之痛苦現在南軍瞬告肅清各縣民團又差足自衞擬請當道體恤民艱勿再駐兵其地藉輕人民負擔云 
[武昌高師之校欵運動]  
　　國立武昌高師經費無着己經半載有餘近雖經湖北軍民二長借洋四萬元暫事維持但杯水車薪無濟於事該校全體學生以爲非求校欵根本解决不可該校校長談君訥擬於日内晋京與教育部切實交涉昨該校學生維持會開全體職員會議討論積極進行方法首由總務股幹事趙士豪報告開會宗旨略謂本校經費無着校務多未積極進行一息奄奄殊屬不成學校同人等實不能再堪其苦兹當校長北上我儕應以全力爲校長後盾脫教育部仍以虚言相却無切實辦法應即全體北上聽候處置云云并報告（一）教職員校務討論會現正籌劃校欵解决方法與本會作一致之進行（二）校長謂昨晤學生父兄數人均言擬於日内邀集各生家長組織家長維持會帮同本校進行報告畢當即討論辦法如左（一）再函各省畢業同學請電教育部求校欵根本解决（二）四電教育部速籌根本辦法（三函旅京湖北同鄉會及黎前總統·周少樸·袁希濤諸氏從中協助（四）復平政院院長張國淦君來函請其向部帮忙（五）校長晋京後萬一消息不良即派代表赴院請願（六）作第二次之請願書向湖北軍民二長請求再撥欵維持（七）開全體大會請校長宣告赴京方針（八）電北京本校畢業同學會派代表晉叩府院及教部謀切實辦法（九）鄂籍職員提議謂本校及附中附小全體學生中本省人實占十分之七八苟學校倒閉鄂人受害較他省人爲甚亟宜組織鄂籍學生維持分會帮同進行經全體贊成遂宣布閉會現各股幹事正在分途進行 
[江西之張軍問題（南昌通信）]  
　　張陳决裂之現狀　督軍署之大會議 
江西自光復後屢經變亂地方尚稱安謐七年南北失和湘粤戰事發生張懷芝馬聨甲楊春普諸軍相繼入贛助攻湘粤並未與南軍接火商民己飽受騷擾之苦八年張楊馬諸軍先後退出贛境人民頓釋重負九年湘亂又起張敬堯出走時援湘第二路總指揮暫編第一師長張宗昌駐軍醴陵攸縣一帶因長岳路斷率領所部退守萍鄉未幾潘鴻鈞張克瑶二旅及瀏陽姜團相將退駐贛西總計客軍不下三萬餘人當時贛人驚惶萬狀電拒假道而己無及七月萬載姜團因不服繳械遽爾譁變由瑞河西下生米街之役陳軍幸獲全勝始將該軍解散贛人猶以張宗昌坐擁重兵久駐不歸恐有他志引爲大患秋間陳　督電邀張師長來省會晤意冕欵洽契訂金蘭張旋赴京請餉陳又爲電先容並代請開復褫職處分贛人以陳張交歡竊深欣幸秋後潘張兩旅聨翩冋魯中央有令張宗昌留贛防湘認籌餉械贛人對於前之恐慌幾若忘之矣詎張旅京數月樂而忘返所領軍餉揮霍罄盡軍士欠餉數月無衣無褐饑寒交迫軍中至以稻草燃燈惟聞贛西各縣丁漕收入己預支至十年份者大半接濟張軍並前發軍用票己在四十萬元以上張軍實數不過七八千似此鉅欵儘可敷衍數月何以軍士仍舊欠餉實一疑問贛西人民以軍士耐苦無他尚鮮責備迨陳督聞張有督軍自爲之心疑忌漸深屢請撤防陳張意見乃自此始 
張宗昌於除夕回贛因借餉及撤防軍與陳大起齟齬一月十日抵袁所部第一團軍隊忽於十二日開至萬載縣索餉十萬米五千石後數日銅鼓宜豐上高高安分宜新喻等縣均到張軍不先通知長驅直入一如萬載索餉辦法各該縣地瘠民貧何從籌此鉅欵於是縣知事拘禁矣商會長綁票矣郵電局檢查矣陳督初對萬載張軍索餉去電否認並加教訓至是知事己急乃允撥借西岸鹽欵十二萬元匯交張宗昌並與省長各鎭守使旅長聨銜勸告張置不理其駐高安軍隊挖濠築壘駕砲閉城大有負嵎之勢藝己破臉决裂矣高安離省旱道僅百二十里（高安至高郵市十五里至萬壽宫四十五里至生米街三十里至省三十里）一日路程最關緊要聞張似有聨絡故敢輕於嘗試有謂其通李烈鈞者有謂其承奉系意旨擴充地盤者究竟眞相若何尚難證實南昌駐軍僅有四十七八兩團及少數砲兵騎兵接警報後早己開往西山生米一帶糧台駐萬壽宫張軍駐高郵市聞二十四日己下動員令連日高郵市附近兩軍步哨接觸衝突繼而正式開戰此間軍界報告獲勝張軍退守高安然紅十字會運回傷兵數百前途戰鬥劇烈可以想見其新喻一路水道距樟樹一百二十里第三混成旅陳光逵軍駐樟樹及清江縣兵力尚厚有謂新喻清江間亦己接仗者詢之輪船來人則謂張軍尚未西下航路通行如常就兩方兵力觀之張軍分布各縣防線甚長但該軍多由徐州招安而來除槍枝外並有隨身手槍及脚踏車隊困獸猶鬥何况饑軍陳軍餉械充足而安逸己久暮氣甚深道路傳言頗有不穏之象勝敗之數實難判定陳軍數電中央告急請飭十九師長楊春普軍援助齊蘇前因陳反對其爲巡閱副使及撤换李純舊部軍官兩事頗不滿意聞己拒絶援贛鄂王防藍天蔚軍隊尤難抽調聞贛南四十五團己開至吉安預防張軍上竄但鞭長莫及救應未能省城商民飽經風險初猶不以爲意二十八日前敵忽又有傷兵回省始謡諑紛集又轉恐慌矣 
二十七日下午二時　陳督請戚省長以次各官及各界要人齊集督署會議對付張軍辦法議决（一）勸告張宗昌和平解决（一）由各界鉅紳聨電府院京會請兵勦辦陳督窮於應付亦祗有此最後辦法張宗昌來電辯稱第一團不受約朿自由行動然高安貼有師長移兵就食之布告則又何詞以解奉新距高安僅六十里朝發夕至該縣旅省同鄉會己電張勲請勸誡張宗昌不得進兵奉新在各縣中較爲富庶恐將來亦不免耳各鎭守使旅長聨電督長請張撻伐聞均出陳意各電文中歷數張軍禍贛罪狀大致相同詞長不錄（一月二十八日） 
[潯軍警掃除張部勢力]  
張宗昌軍與省軍聞己在高安地方接仗一次張軍敗北現被省軍包圍所有潰兵陳督己擬具遣散辦法有槍者每兵給川資二十元無槍者每兵給川資十元一律遣送出境二十六日潯鎭署奉令飭將駐潯第二路總指揮辦公處查抄吳鎭守使當在第四團部用電話知會警察廳遵照警廳旋派馬督察長偕同該管警署署員隨帶警士八名前往該處立令該處長王銘珍帶同員弁五名乘江永輪赴漢其門首原有駐潯第二路總指揮張行轅長條一紙早經該處自行取消所有該處軍用物品如鐵鍋鐵桶等件悉被點扣惟無槍械子彈門首至今尚派警監視又迎賓舞臺駐有該路看守軍裝兵士王成德祝順君二名存有子彈三千餘顆廢槍四枝廢彈六顆曁軍衣等件亦經警廳派警點扣該兵因無川資不能離潯致被看管前晚在江新輪查獲該路駐京辦公處差遣員帶同護兵張京斌由津運來機關槍用皮鐵背架十五箱每箱八架又小木箱二口内儲電機一架及銅扎線電鈴等件當經軍警盤查所扣留此外尚有雙筒毛瑟槍一枝五晌子彈一百二十顆及該員兵等均扣留在警察一正署今日由署中派警將該員兵等押送登輪乘江華輪赴漢又有該路排長杜恒憲帶同護兵二名由　乘瑞和輪來潯今日又在江干德和飯店查獲兵士五人據稱並非第二路兵士均經分别押送出境矣 
[川省兩劉之對峙]  
川省現狀一如曩昔軍旅之事仍然各分畛域惟劉湘與熊氏同處渝城意見較洽觀其形勢似在與劉存厚氏對峙如最近不讓潼川防地及取消二師師長即可見一般　 
　　潼川防地原係熊氏設督軍行署之地熊氏雖到渝城而尚留有少數軍隊駐紥劉湘亦有部隊駐防戰事停止劉存厚所部第六路楊縱隊由東路開回亦欲駐潼熊劉軍隊均據城不納近聞熊部第一師戴團又由遂寗添兵到潼楊縱隊所部仍駐城外疊與當局商籌尚無解决之法此一端也 
又有劉湘所部第二師師長陳能芳·旅長張秉升團長陳能芬·藍文彬·營長張某在九年末日夜間均經劉湘逮捕次日由劉派人乘元濟輪船送至瀘州交第九師楊森訊辦據聞陳等罪狀在通敵兩字有謂爲通滇黔者而據箇中人言因陳等通劉存厚氏所致劉之師長田頌堯鄧錫侯在渝開秘　會議均約陳氏列席田鄧離渝劉湘卽藉故將陳逮捕據各方情形推測兩劉將來或愈離愈遠因熊克武氏此次下野曾以繼任督軍許劉湘現劉湘正在蓄養勢力一旦膨脹必與劉存厚决一勝負說者謂川省之内訌恐終不能免也 
[邕垣通信民軍暫取守勢]  
百色民軍曾於本月十九日由隆安進逼武鳴下取三江口邕坦武鳴兩處之防軍本甚雄厚陸榮廷恐粤軍由欽廉進窺桂省故將兩處軍隊悉數調至横州永淳南鄉等處防守所餘者祗譚浩明之衞隊及陸軍第一師二營榮字軍一營而己迨聞民軍舉事陸乃囑馬濟馬鋆調横州南鄉貴縣軍士回邕鎭守并調柳州馬曉軍軍隊五百餘人韋榮昌軍隊六百餘人開赴三江口直向民軍進攻統計馬濟林虎馬鋆韋榮昌陸軍第一師馬曉軍各軍隊共有六千七百餘人現均己紛紛抵邕聽候命令聞官軍攻擊民軍之計畫分爲三路并用極猛烈之大砲二尊開赴前線第一路即由龍州黄培桂鎭守使·統率所部二千人携帶龍州南關砲台之國防大砲一尊由邕懷墟向養利縣進攻養利民軍人數祗五百餘人槍彈缺乏不能與國防大砲對敵遂棄去縣城退至都安官軍入城後卽將民房燒毁第二路即囑馬曉軍所部由三江口向隆安進攻官軍曾與民軍開戰於金陵灘民軍因養利失守恐隆安被官軍抄襲嗣即棄去防地退至果德縣方面暫取守勢官軍乘勝直上所經村落均勒令人民繳出槍彈并將民團領袖解回邕垣軍署訊問第三路卽中馬鋆統率所部軍士一千六百餘人　從武鳴思恩兩處向歸德上林兩處攻擊兩方軍隊相遇於下旺地方激戰兩日未分勝負平馬之民軍聞信赴援遂將官軍擊退現時民軍因養利隆安兩處失守己不能進擊龍州滇省援軍祗能固守百色不允與桂軍直接交戰民軍旣不得實力援助自不得不暫時退却惟民軍爲人民所歡迎想一時不易結束也 
[南京快信]  
張勲任熱河林墾督辦後此間與張有舊者連日均聨袂北上求張位置 
陽曆一月份軍政各費己由財廳全數撥解軍政各機關核收派員監發聞嚴財廳長昨語人隂曆年關可穏度惟一月份教育費尚未全發 
繭行條例案王省長二度咨交覆議議會方面責王違法王云緞業方面則以數萬機工生命所關求予維持再交覆議予實無法應付云云又聞機工摀毀議會案檢廳昨己提起公訴審廳定二月三日預審 
王省長擬　政洽研究所改組另擇校址凡月考取列甲等前三名之候補人員均入所研究六月後成績優者遇有差缺儘先委用 
劉存厚代表鄧孝可昨由寗北上與府院接洽 
王省長委臧祜充省署諮議劉純德充司法佐理 
江都廣貨油行各業一百十九家代表張濟如控該縣商會會長朱竹軒戴靜山種種不法　實業張廳長令江都縣知事查復核奪 
銅山縣知事趙興英昨又被該縣士紳控告臚列劣跡八欵王省長令徐　道尹查復核奪 
[杭州快信]  
浙江造幣分廠新廠長沈寳瑩前日到浙接事己商請督軍省長改組内部並於津滬等處選募工匠約二月杪可望開鑄 
督署范參謀長毓靈今日（三十一）因事赴滬杭總商會會長王錫榮昨己由滬返杭 
隂曆年關己届四鄉刦案頻仍大半以賭爲媒介聞杭縣附郭横塘靑石橋等處仍有帮匪聚賭抽頭情事官廳己飭查拿 
省垣自光復後旗民散處流　困苦萬狀本届年關錢塘張道尹於滬上募得欵項令行杭縣派會計陸某會同二區警署按名散放銀元多寡不等共計五百餘户省城善堂亦同時散給米票 
省垣新市場清華旅館等各商號發起新年慶祝會（舊曆）經督署核准現附近該處之杭州靑年會及安康正始社亦一律於門首高搭彩棚裝置五色電燈懸旗誌慶一並間自十三日上燈起至十八日止實行提燈會以資點綴按提倡此舊曆年節令人不解 
地方通信 
[松江]  
　　推舉欵産處董事記　郭于埜縣長於一月三十日下午二時函約農商教育三會及市鄉自治委員在欵産處推舉接管董事事前縣商會各董援舉省議會議决原案具呈縣署請弗予市鄉委員以推舉董事之權經郭知事援照省公報公布之修正欵産處條例證明市鄉委員仍有選舉董事權故是日各市鄉委員仍一律參加惟是日三法團中除農會外教育會到副會長張芝一人商會則完全缺席開會順序先依法開一縣行政會議决董事額照大縣例規定十人（除正副總董）推舉法用書而推舉票用變記名議畢接開選舉會兹將是日選出各董姓氏及票數列下正總董耿公逹（十九）副總董朱世瑾（十四）分董楊文鳴（十七）李修則（十六）張宗幹（十五）盛元音（十四）張汝礪（十六）張福蓀（十四）顧吟香（十六）錢銘銓（十五）周鐵橋（十六）朱昌楣（十五） 
[蘇州]  
　　委查常熟知事控案　常熟縣公民楊祥麟電控代理常　知事楊夢齡濫用職權又狄某控揚知事種種劣跡兹悉省公署己令行蘇常道尹就近查辦王道尹特委汗苕孫赴常調查聞汪委到常後遍訪俞鍾頴邵松年·丁祖蔭·瞿啓甲·徐宗鑑·王鴻飛·殷崇寛等詢問實情以便復道核辦聞楊知事亦己託人來蘇竭力調解以期和平解决云 
　　催繳屠宰稅之廳令　吳縣温知事以迭　　政廳令瞬届隂曆年關軍政各費應付爲難除忙漕正稅己設　啓征外其屠宰稅一項蘇州市與各市鄉兩認商應繳之欵每月亦得四五千元兼以逐月尚有蒂欠乃於昨日令飭兩認商將十二月以前稅欵趕速措繳其一月上中兩旬稅欵亦一併收齊掃解並訓令蘇州市督征　李漢洪各市鄉督征員蔣炳華帮同催追云 
[無錫]  
　　紙業近况　紙號中之坑邊粗紙産自浙省富陽今夏該地水災稻柴原料歉收故價目步漲錫箔一項因杭紹同業競爭因此跌價兹將現市調查如下頭號坑邊粗紙每塊七角七分粗紙每塊四角三分頭號錫箔每塊二元九角二號二元七角四分三號二元五角新尖表三元九角新南屏二元四角新巨尖四元陳巨尖三元五角新本尖四元洋　古八元一角 
[鎭江]  
　　籌設校大布廠　鎭郡織　工廠共有數十家惟範圍甚小所織之布以尺八士居多運往山東河南曁本省江北内地各處銷售者每年營業額數統計約有百餘萬元據布業中人云刻有鎭商王君等擾集股數萬金組織一規模較大之布　聞己得多數布店贊助現正積極進行 
　　反對加征賑捐貨稅加征賑捐一事商會近奉部中電令定於二月十六日實行現聞鎭地各業商對於此種問題仍誓不承認故己預備第二步手續尚須開會磋商對付方法務逹實行取消之目的 
[南通]  
　　大生官股出賣　江蘇省大生紗廠官股八十萬聞主省長以舊暦年關軍費支絀特商由張廠長季直歸南通縣地方買收其價爲一百六十萬元 
　　副官考察實業雲南督軍唐繼堯特派副官李某到通考察實業現駐足有斐旅館張嗇老遣其公子孝若同乘汽車前往唐鍤各實業工廠參觀 
[揚州]  
　　指控鹽　局長十二圩鹽警局長陳宗謨因擅理航業黄　生控馮有谷欠欵案　押被告馮之家屬認陳凟職殃民在運署指控文司長批令揚子棧查復核辦 
聲明搬運銅元　運泰兩屬塲商在揚購運銅元下灶收鹽誠恐警察機關禁阻特由場運食商事務所函致縣署聲明原委並由該所給發護照以利轉運 
　　請領教育經費儀徴縣知事以運塲食各商捐助談縣之教育經費尚未給發特函請江都縣署轉向塲運食商事務所代領以資濟用 
[南京]  
　　和尚熱心災賑北京佛教籌賑會各辦事人員實力籌賑久經社會所稱賞月前談會又派範成和尚來蘇於江北通如揚泰等縣募得現洋六千餘元除滙寄大宗欵項至京師總會外親携若干元於一月二十二日抵寗採辦機器麫粉數百袋昨日特備呈文謁見王省長要求發給護照及通電致交部葉總長請派浦口貨車以備運往災區 
[湖南]  
　　女子美衞學校批准備案　湖南省長公署批中華女子美術學校校長唐家偉云該校長慷慨捐資創辦美術學校擴充女子生計振興國家藝術熱忱宏願慰佩實深惟查本省私人設立學校請予立案者須遵省欵補助私校單行條例開具設立事項呈經本署派員查明始能核准該校遠在上海核與省内設校情形不同姑予變通備案仰即知照此批 
雜評一 
[湘自治之悲觀（默）]  
　　省參事會爲實行省自治之第一步此而能辦到則將來進行大規模之自治自然順利此各省人士之所以力爭也 
然各省人士之所爭正中央政府之所靳前此江浙請設此會即被政府否認近對省自治案且諉爲國會職權非行政所能解决窺其意實不願人民自治之發展故今日人民一致進行猶懼有所障礙若甫經着手而先自起内鬨或鬧種種笑話則非特自壞其基礎適足遺政府以口實也 
湘省今尚在西南範圍非北京政府勢力所能及人民無論若何急進中央亦無法干涉故以現狀論西南各省之進行自治較在北京政府勢力下之各省少一重束縛宜若易於發展乃以倡議自治最早籌備最稱熱心之湘省而今爲組織參事會故竟至輿論譁然議會解體幾令人聞而齒冷則我自治之發展不阻礙於官力之壓迫而阻礙於人民自身之無團結力此則最可歎息者也外人恒譏我國人無自治能力今若此是適以自暴之矣嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日金價又漲先令又縮三辦士]  
邇來先令忽又奇縮各銀行賣進標金甚多昨日先令又兩次改縮三辦士花旗住友匯興大通等四銀行自晨至午後止共買標金四千餘條價自三百四十兩至三百五十六兩不等較之前日尤多華商金業中於下午三時半許人心皆願賣出嗣以議價未合故未成交所以期金由三百五十六兩回至三百四十八兩三時三刻先令改縮揭曉標金最高至三百五十八兩後收盤至三百五十二兩四錢各銀樓首飾金懸牌有改漲一元五角云 
[大條銀源源而來]  
　　二十九日昌興公司之日本皇后號由香港來滬昨晨由拖駁小輪載來本埠大通銀行大條銀一千零零六條又友華銀行一百二十五條共計一千一百三十一條（每條值上海通用銀一千兩）合計銀一百十三萬一千兩各銀行因是銀根益見寛裕聞今日尚有中國郵船公司續來大條銀一千餘條因此種種原因故先令昨日兩次改縮三辦士云 
[昨日滬寗車運來之銀洋]  
昨日（三十一日）中國銀行由南京裝來現洋二十萬元由鎭江裝來二十六萬元交通銀行由南京裝來十萬元由鎭江裝來六萬元滙康元成等莊由鎭江裝來八萬元 
[舊曆庚申年寗紹公司之盈餘]  
　　約二十二萬元 
寗紹公司爲吾國航輪公司之一現在行駛商輪雖祗長江班與寗波班兩路（即老寗紹與新寗紹兩輪）然航業至爲發逹尤以上海至甯波一路爲最該兩輪均係自造之船其運貨量悉在二千噸以上曩昔該公司尚經理烟臺政記牛莊甬興與元一洋行等輪卽增利萬利甬興各船刻己分别解約故該公司今乃專航自有之兩輪矣該公司舊曆庚申年航業上之盈餘據結算至十月份止除去各項開支外己可淨餘十八萬元有奇而十月以後至十二月終亦己約計可餘三萬元有奇大約一年中之綺計至少可餘二十二萬元云 
[老公茂紗廠决定再發股息數]  
老公茂紗廠去年盈餘八十五萬七千八百八十二兩二十八日董事會决定除己發半年股息每股銀十五兩外再發股息每股五十兩合共銀五十二萬兩並定於三月七日召集股東特别大會討論每股本銀一百兩之八千股改爲八萬股每股十兩云 
[一週間雜糧油豆餅市况]  
　　雜糧本星期中各種雜糧市面尚稱平平雖未疲弱然交易稀少頗乏生氣考其原因實由於年關在邇各帮先後停止辦貨雜糧市面將於今日起停止交易明年新正紅盤再行開售本週中大連黄荳現貨計價二兩九錢期貨元月份三兩零二三分三月份約三兩零四五分較之上週所報告之市價尚無上落考近來荳市不振之原因半由於油市疲弱致銷塲不暢且時届歳闌故各帮動辦稀少耳生仁市面仍疲價與上週相差無幾河南貨開價仍在四兩七錢六七分之譜山東貨四兩四錢左右宿遷貨二兩七錢左右其他雜糧如明光菉荳價計三兩四錢寧波蠶荳價計二兩八九錢浦口莞荳價計二兩六錢芝蔴仍未活動聞英美市上此項貨色價格仍疲呆異常洋莊動辦甚少惟本埠尚有交易價在五六兩之問其他雜糧亦均平平總之小麥因粉價不起價格異常疲軟較上星期又形跌落一時尚少漲起之望年關在卽各業行將休息交易不多變化亦絶少也 
　　油荳近一週中油餅市面仍屬平平生油一項愈趨軟疲較之上星期報告非但毫無進步且有一種暗淡之現象蓋緣洋莊銷路不動雖廣帮略有購辦殊不足以引起市面目前生油價格自七兩六錢至七兩二錢惟上星期五交易尚旺蓋　於年内即將停業云 
[日報論中國企業界之趨勢]  
　　譯日文上海公論云近年以來中國企業界極爲發逹各項事業公司增設及擴充者頗多民國七八兩年尤爲旺盛七年度中新設之事業計有八十四公司其資本總額計五千三百五十六萬六千九百八十元八年度中新設之公司計九十處資本總額計三千三百五十六萬七百元以各業平均計之每一事業平均計資本五十萬元較之英日兩國相差霄壞壤華商資力之不足於斯可見矣 
七八兩年度增加之事業旣如上所述對於各省之分配以江蘇最爲發逹計有五十四公司然皆資本微弱以資金總額而論當首推直隸今將七八兩年度中國境内新創設之公司事業詳細分錄於後（下表資本總額單位爲百元（ 
省名　新設事業　資本總額　省名　新設事業　資本總額直隸　三二　四四五八四○　江西　　六一三八○○江蘇　五三一七五六六六　　湖北　　七　八九二○吉林　一三一四○○六○　　河南　　五　八六○○山東　一四　四四四二○　　山西　　四　四六九○黑龍江　一　三二○○○　　奉天　　三　四○○○湖南　　三　七七六○○　　福建　　六　三七三○浙江　一九　一五○九六　　安徽　　四　二七五○　　製造業大戰之後各國窮困異常糧食一項尤患缺乏故頗仰給於生産原料之邦卽舉麵粉爲例麫粉一項戰後需要大增各國皆輸入而無輸出中國乘此時機麫粉業大爲發逹産額日增其輸出之數亦日益巨大民國八年自中國輸出之麫粉數額增至二百六十九萬四千擔國内此項實業之發逹於斯可見七八兩年度新設之麫粉廠計有十餘處之多資本總額逹五百八十萬元其他製造業如火柴公司新設者亦復不少烟草公司新設者凡三資本總額五百三十餘萬之巨惟中國皮毛料生産甚豐皮革公司未見發逹殊足惑耳製造公司創設最多而資本總額最巨者首推江蘇江蘇素爲製造工業最發逹之地其地位之適宜實遠非他省所及其次爲吉林黑龍江蓋該省饒有森林故許多公司隨之興起今將新創製造業公司之種類及其資本之數額詳錄於后（下表資本數額單位爲千元） 
種類　公司數額　資本數額　種類　公司數額　資本數額麫粉　　　一○　五八○○　皮革　　　　一　一○○○烟草　　　　三　五二一○　紙製品　　　一　一○○○燐寸　　　　八　二七七三　其他　　　二八　三九三六木材　　　　二　二○○○　　（未完） 
[袁希壽君演說留法勤工儉學情形]  
　　日前江蘇省教育會開會　袁君演說在法勤工儉學會學生目前困難情形及對於設法扶助之意見兹錄登其概要如下 
勤工儉學會之發起在歐戰未停以前當時法國工徒缺乏歡迎華人前往經華法教育會及各省贊成者之鼓吹靑年學生踴躍西渡顧自戰事終止數百萬兵隊退伍歸來各謀職業工廠驟形擁擠而赴法學生多有法語不熟工藝未習無從入廠作工所携旅費僅足抵法無餘資爲旅學之生活者佘夏間赴法曾至巴黎郊外葛龍埠華僑協會見數十學生坐候工作聚居於會所庭内之布幄中　十月復至巴黎學生之來訴述苦况者愈多於前因更詢訪各方面并得駐法廖總領事以親出調查所見實况見告兹綜述現在情形如下　在法勤工儉學生與儉學會生二項共一千四百餘人（儉學生以極節省之學費來法就學不需作工尚無問題發生但有因欵竭輟學改謀工作而變爲勤工儉學生者其勤工儉學生得有内地資助可專就學者亦即變爲儉學生）除儉學會生外勤工儉學生現約七百五十人左右（尚有新到者數十人不在内）現在做工日得二十佛郎以上者約二百人以内（此項學生頗能安心工作）現在有工可做而工資較少者二百餘人（此項學生内有一部份作粗工甚困苦者）現在學校補習俟法語嫺熟後再覔工作者約二百人左右（此項學生内有無欵維持由華法教育會設法擔保學費并貸與生活費者但以前會中籌得之二三十萬佛郎今己告罄全望補習後自覔工作）現在無工可作或本在工廠因裁減工人或其他事故離廠候工者約一百數十人（新到者不在内）聞華法教育會發起此事時本有條件（一）須能法語（二）須有工作技能（三）須於川資外帶若干抵法後之旅費但赴法學生多不能依此條件遂生困難矣最近情形凡覔工者日與一般求入廠之苦工同候於工廠門外受守門者之叱斥亦有經介紹人一再商榷許錄用若干人而學生以言語技能不熟不合條件之故仍難錄入此爲廖總領事親見而告余之狀况也法國僻地最苦之食宿費每日亦需五佛郎左右此等學生日覔生活之費困苦萬狀竟有求食不得者余實愴然不忍述也 
曾詢學生何不設法回國則答以力旣不能且亦不願其原因或謂出國時人多勸阻我不聽而出今覺無顔歸也或謂本因國中無實用之學校故求之於外國今歸仍無此種學校可入也其願歸者蓋居極少數余察此等學生大多數爲有志靑年急求進取而入此困境（其中亦有浮躁欠良者但實少數）今除己得工作及在校補習後有工作之希望者外其無工可作無食可覔者爲目前之救濟姑想一治標辦法如下（一）除截止赴法此時不再聽其前往外願歸者由總領事商法郵船公司送回（此項遣送川資應設法籌撥）但人數恐不甚多（一）籌一項貸費每人貸與半年之補習費使得入校補習法語或稍兼習挍能半年後可望入廠工作此欵姑以一百五十人計每人一千五百佛郎共需二十二萬餘佛郎約合中國國幣三萬元左右（廖總領事有此計晝惟欵未籌得）俟有工作時令分期繳還仍爲接濟中途輟工者之費此事如能辦到則勤工之目的或可逹耳至於治本辦法則工而兼學在法國勢難兩全其普通工價並不甚高一年做工所剩餘資尚不敷一年就學之費除少數工資甚高者外大率須工作五六年乃能得就學三四年之費用今以八九年在外國之光隂而僅有三四年就學之機會殊屬可惜倘各生之本籍地方或其家族親戚能年助三四千佛郎之費即可停止工作而專就學於注重工場實習之工校或重農場實習之農校三四年後畢業回　我國可增多數職業教育之教師及中等農工業之技師技手其裨益於國家社會者甚大固知此法亦不易全能辦到但意見所及不能不言深願與此項學生有關係之本籍地方及其家族親戚盡力謀之耳　有人謂今里昂大學設立中國學生部此等勤工儉學生皆可收入此言殊誤里昻大學今設中國學會余於歸途曾往視之布置甚爲周備但所容現祇二百人里昂大學校長對於招生主從嚴格且亦須納費試問此七八百之勤工儉學生非作工不能生活者能概容納乎故仍非由國内籌扶助之法不能救濟此多數靑年也 
[華東教育會將在滬開會]  
　　江蘇省教育會昨日通告會員云敬啓者本會接據華東教育來函二月十五日至十七日在滬開第八届年會請本會會員與會秩序單内並己列入本會報告一節等情除由幹事員會　推沈信卿郭秉文張叔良章伯寅陸規亮劉海粟六君代表赴會並請沈郭二君報告本會一年以内概况外合即鈔錄原函及開會時間函逹台端如願赴會請查照單開時間前往云云 
[女靑年會冬令會消息]  
　　王正廷演講女子對於國家之責任 
　　本埠基督教女靑年會　假荆州路三十七號女子體育師　學校於一月二十八日起開冬令會到會者有學生二十九人代表務本女子中學南洋女子師範愛　女校女靑年會半日學校·中國女子體操學校·精武體育會女子部清心女校·裨文女校·女子體育師範等九校開會以來每日有舉班演講游戲昨晨十一時該會特請王正廷博士演講題爲「女子對於國家之責任」略謂世界各國法律易改風俗難移譬如吾國自改用陽曆以來十易寒暑矣然眞能依陽曆而行事者除少數機關外甚屬寥寥卽如日本改用陽曆以來己及數十年但仍依舊曆者亦不罕見可知移風易俗之事甚非易易然改良風俗須自家庭着手而女子又爲家庭中之重要人物因之改良風俗實當由女子始也鄙人尚有數事敢貢獻於諸君前者（一）注重服從二字蓋人能服從方能享眞自由反之則易侵犯他人之自由也吾國學潮屢起皆因學生不能服從所設之校規亦因教職員等之行爲未免有不可仿效之處也譬如英美法德等國選舉總統時國中紛紛擾擾不一而足及至選定後則不分黨派均服從新選之總統墨西哥與吾中國則不然推其故莫不由於輕視法律而無服從之心也（二）中國人大半依賴成性譬如一家中有一人生利則他人均爲分利且亦不之羞嘗見歐美諸國擁田數百畝之家其子女各事所事且自幼年卽知儲儲蓄如此故泰西諸國生之者衆食之者寡吾國則反是分利者多而生利者少故欲國家之經濟不困難亦不能矣（三）須有普及教育但此事亦必賴於女子蓋女子禀性耐勞且易與幼童表同情也但教授一事非盡人樂爲之事因一經爲教員須犧牲種種利祿心且學生天資不一智愚不齊然吾國教育數千年來注重文字因之科學製造實業等事難以發逹故今日當注重職業教育藉以撇除舊習使人人能實用所受之教育也抑更有一言即每做一事須用全副精神去做且須繼續去做萬不可虎頭蛇尾云該會昨晚爲末次之叙會並聞昨晚由各代表備種種特别游戲以娱諸領袖云 
[各界反對起用張勲]  
　　新閘九路商界聨合會致總統電云北京大總統均鑒報載任命張勲爲熱河林墾督辦不勝駭異查張勲爲復辟罪魁民國妖孽人民受害實非淺鮮前者貸其一死己屬特别姑容今大總統竟不惜違反民意於特赦之外又予以林墾重任以致鄰邦羣以法律相笑謗人民尤以國體爲危疑政府是何用心殊不可解應請卽日收回成命以釋疑謗並以表示鈞座保障共和之决心無任盼禱新閘九路商界聨合會叩 
又五馬路商界聨合會全體聞張勲己被命爲熱河林墾督辦深恐復辟罪魁從此活動昨晚特召集會議擬約本埠各團體一致行動　致北京府院懇請收回成命云 
　　上海學生聨合會通告云各團體各報館公鑒國民乎近日來政府倒行逆施兒戲民國法律國民亦知之乎起用張勲之命令非皇皇貽人耳目乎我中華民國國民如欲使中華民國四字永遠沉淪不現於世界上則己如其不然則速當奮起　抵死力爭此民國存亡之關鍵諸公亦知此舉爲民國存亡之關鍵乎夫張勲者殘燒南京肆虐徐州迫總統解散國會挾宣統號令中國帝制遺孽民國罪魁也斷不能容於民國政府於通緝之命令未乾遽令特赦之時國民以爲張賊以垂死之年待其自斃因不苛責乃赦之未己而起用之命令皇皇下矣噫嘻起用民國罪魁是不認民國也起用帝制遺孽是獎勵復辟也政府以不認民國獎勵復辟之命令加諸國民吾民果根據何項法律以承認之乎張賊之罪己如前所言今政府起用之無論任何職守其犯法與袁世凱帝制自爲張勲挾宣統號令中國等特赦爲起用之先聲起用爲復辟之動機徴之事實昭然若揭今張勲非大招衞隊集一般亡國大夫躍躍欲動乎爲其後盾者尚大有人在其爲禍之烈將更甚於前此袁世凱帝制自爲張勲挾宣統號令中國時也爲此特大聲疾呼望吾同胞羣策羣力鳴鼓而攻以救此垂亡之民國也上海學生聨合會叩 
　學生聨合會總會快郵代電（其一）北京總統府國務院鑒國賊張勛人所共棄不加典刑己失政府之資格竟至起用是無異公然與國民爲仇敵如　林墾係實業無關政治是則殺人大盜又何嘗不可置産興業旣可用張勛督辦林墾又何嘗不可用張勲組織内閣又何嘗不可擁宣統君臨中國使諸君屬於張勲所主張之國體之下猶有可說今竟敢於公明正大中華民國共和政體之下而爲此叛逆之舉諸君即國賊之同類國民　不相容也要之起用張勲危及國本國民爲正當防衞起見誓死反對務速收回成命免使己破濫之中國重陷於糾紛之地位匪特中華民國國家人民之幸諸君亦得保首領以没也惟諸君圖之（其二）各地學生聨合會各團體各報館鈞鑒北庭起用張勲其倒行逆施危害國本之處實非言語可以形容夫民國與張勛理不並存今起用張勛將置民國二字於何地北庭年來暴舉事實上固早非民主國家之政府今竟敢起用張勛是不啻將形式的中華民國根本推翻之張勛國賊也起用國賊者北庭也故北庭亦國賊也國民對國賊苟不加以鞭打懲罰此等國民亦國賊也中華民國國體今己陷於死亡之境矣國與國民有密切關係即四萬萬同胞陷於死亡之境矣救國家之危亡救自己之生命時機重大無過於斯全國國民應當誓死反對務除此等國賊而後己倘此等國賊不除中華民國亦必滅亡我四萬萬同胞之生命財産亦將無以自保也臨電神馳務望速起反對是荷中華民國學生聨合會總會 
[省長爭潮中之旅滬鄂同鄉電]  
湖北旅滬同鄉會昨致鄂議會電云湖北省議會台鑒頃閱報載吾鄂代表赴京謀去夏省長致有二十二日北京湖廣會館之風潮旅滬同人聞之心酸吾鄂風鶴頻驚瘡痍滿目生機日促文化凌夷財政困難尤堪蹙首重增鹽價任意開支雜稅横征脂膏幾竭勒索軍餉利用金錢紙幣充盈票本侵蝕破産之禍捷在目前貴會爲盬督機關早在洞鑒故萬衆一心鞠躬盡瘁以逹鄂人治鄂之目的爲將來自治之發展鄂人之幸亦卽貴會之力曾幾何時而少數奸人竟多方排擠去之惟恐不速縱之大有其人彼傖何心出此毒手圍兵省署明施下馬之威代表都門隂作嗾鷹之主授人以刃遂己所爲恨我鄂人爲虎作倀但附權利罔顧民生逞一己之私圖違中央之命令凡我鄂人共當鄙棄貴會代表人民主持公論貫澈前議俯順輿情據理力爭爲民請命惟貴會是賴同人等商場溷跡與夏毫無所私祇以公理所存良心不没遥望鄂渚憤恨交縈臨電涕零尚祈鑒納湖北旅滬同鄉會卅一又一電致北京湖北同鄉會辭　略 
[公民監視選舉團告哀電]  
江蘇公民監視選舉團昨致北京南京電云北京大總統内務部南京王省長鑒前閱内務部皓電認本團組織有超越法律之範圍欲加取締奉令之下殊爲駭詫夫歷届選舉成績具在種種黑幕無可諱言前讀大總統命令歷述前届選舉之舞弊諄諄以愼重將事爲言本團認選舉以人民爲主體地方公民當然有監視之權當然盡監視之責何得謂之超越法律年來國是擾攘民生困苦無一非由選舉不良爲厲之階本團痛切剥膚未忍坐視爰本全省人民之公意發起組織一本良心惟力是視固不問法之地位何著也以　白之行爲正當之組織乃獨不見諒於政府縱不爲民意計獨不念與大總統命令相抵觸乎本團實所心痛夫以雷霆萬鈞之力欲加之罪何患無辭解散惟命取銷惟命惟以後選政腐敗黑幕迭張以遺毒國家人民人民將惟政府是咎本團不敢告怨惟以告哀惟願政府諸君清夜捫心行亦自念其爲中國人也江蘇公民監視選舉團三十一 
[蘇州河建築碼頭之商訂條件]  
交通部駐滬電料運輸處高處長前因運輸電料於碼頭起卸上落諸形不便　於蘇州河畔（即麥根路）建築碼頭一座專供運輸電料之用祗以該段蘇州河係工部局管轄曾經函請江蘇特派交涉公署函致駐滬領袖總領事轉商工部局允可惟間此項碼頭雙方訂有條件（一）由工部局代築其建築費須由電料運輸處擔任（一）此項碼頭專供交通部運輸電料之用其他概不得使用聞己由許交涉員函致高處長查核辦理矣 
[吳淞商埠局重要職員姓氏錄]  
吳淞商埠局自在淞勘定所址尚待修葺卽暫假本埠九江路二十二號設立事務所訂期夏曆新正初五日遷往淞地舉行開幕禮曾見報端兹悉該局全部辦事重要各職員業由張督辦分别委定於昨日備文呈報省公署備查兹將各職員姓名籍貫錄下　督辦張謇（南通）坐辦金其照（寳山）秘書長陳簡文（浙江）秘書管國柱（南通）潘世杰（安徽）陶元鏞（浙江） 
總務科長季新益（海門）會計科長吳兆曾（丹徒）建築科長薛卓斌代理科員薛卓斌陶慶豐（寳山） 
沈景初（海門）交涉科長（尚未委定）衞隊長兼承啓官楊正明 
[美法兩公使聨袂北上]  
駐京美國公使克蘭氏法國公使博柏氏及其夫人於昨日（三十一日）晨同乘滬寗路花車附掛於由滬九點三十分鐘開行之特别快車赴寗轉車北上滬上各界到站歡送者有交涉員許沅·王正廷交際科長陳震東美法二國總領事及商界數人淞滬警察廳軍樂隊地方警察均至三號月台上歡送 
[陳茂記昏夜運米案之結果]  
　　虹口東百老滙路九百四十六號門牌陳茂記米行主陳梅記因於昏夜將米四袋運至元芳路碼頭正欲搬上輪船爲二百十五號華捕查見將陳連米帶入捕房以其有違禁令檢舉至公共公廨兩次審訊情形己詳本報昨晨李襄讞會同英赫副領事升座第二刑庭飭捕將陳梅記帶案續審首由公共工部局刑事檢查科代表費思福律師略述數語次由江海關外口總稽查洋員戈定上堂譯稱本月十五號海關並未在瑞生輪船上查獲私米惟該輪出口時海關准其隨帶食米五十五擔以備船中各人吃食故米袋上蓋有西文吃米字樣之棕印如果私米則其袋上並無有此種紅印一見而明至若四五袋者旣係少數海關縱使查出亦不過問云云時問官及兩造律師卽次第向該洋員重復盤問一過費律師於是聲明原告捕房之人證齊全被告代表甘維露律師遂稱被告實無高抬米價及將米販運出口等事捕房亦無確實證據證明被告高抬米價　要想發財設被告果有上述情事敝律師决不曲爲辯護且願帮助捕房進行一切以儆其他今敝律師當令敝當事人證明此案緣由該律師即命陳梅記站入證欄由問官訊據供稱我做米生意尚無幾年米從行家拆來售與輪船上人吃食家中並無許多裝米器具我業米生意亦係船上朋友以我年老不能幹他項事業故勸我業此專做船上及船上夥友家眷之吃米除此以外餘皆不做與各輪船有往來者約計六七隻平均每天約賣米四五擔並未將家售與船友帶往香港家中吃食之事此番夜半送米往船因船上人於十二時來稱此次開船出口恐多有一兩天躭擱船上食米不敷囑再送兩擔　我因該船天明六時即須開行　故即爲送去不及報告海關該輪共裝食米五十餘石向由買辦報關我米之進價每石係九元五角售出之價爲九元七角捕房所錄我之口供以語言不通恐有誤會云云費律師乃又向陳駁詰數語中西官核供磋商良久始由李襄讞諭謂此案本公堂詳細研鞫今於未判决之前本會審官略有數語發表使外間洞悉此案情形報館亦當詳愼登載蓋以近來奸商囤米私運固足有妨民食苟能破獲本公堂豈有不執法嚴懲但本案被告陳茂記係屬賣米供給輪船及船夥吃食所謂一千三百餘擔者係綜去年一年所售之數 
 
 
 

Page 11

 
 
而言查核賬簿每次所售亦至多不過二十石少則每次三四石且據海關洋員到堂證明該輪己查過並無私米就使每輪裝入四五石亦母須報關不在查禁之列等語本公堂爲司法機關遇事秉公辦理今該被告旣訊明無罪應准註銷諭畢令陳至案申斥數語送與英領會判將案註銷米給具領此案自發生以來省長玉瑚曾電令本埠官場就近調查而交涉員許沅亦因迭據各團體請求故令行公廨愼重辦理是以關正會審官於此案由李襄讞訊結後即將詳細情形備文呈復交署矣 
[滬商在錫囤米消息]  
滬上米價於臘月初旬因在内地搜羅囤積者多致逐步堅漲每擔逹十元左右近日年關將庙銀根緊急到貨爲市面所函頻頻回落業己九元進關昨日米業中得無錫快信謂有上海沈某前於月初時陸續在錫地收買二萬餘石之糙米扯價在七元二三角現存無錫江尖嘴及北門各堆棧中以備明春出賣兹爲南京王省長派員查悉卽傳該棧詢問貨主存此巨數意欲何居該棧答聞係運往上海銷售省長以上海目下不乏食米以是欲傳沈澈究云 
[外洋輪船進口消息]  
　　日本郵船會社之鹿島丸ＫashimaＭsru山西雅圖經日本來申於前日進口乘來旅客中華人有黄壯飛倪士欽温偉吾鄧石甫·鄭受頤·黄紹德·盧觀偉·梁瑞華·等十名其餘以日人爲多該輪業於昨日開往北美矣又有諏訪丸ＳuwaＭiaru亦從西雅圖還滬其旅客共有二百餘名内有日人後籐寛·佐治茂·丸山嘉表·佐治三郎等華人中亦有胡震南·石介石·胡飛·方鼎英·殷汝更·石潮白·胡東霽等八名該輪即將開往香港小吕宋現定二月二十日在申赴美經行維多利亞云又有中日定期郵船近江丸OmiMaru昨自神户大阪來申附搭到華之旅客共有頭等客十二名二等客十二名三等客中華人三十三名日人三十七名頭二等旅客中有華人潘蒲林楊珪廷劉孝純等三名日人有堀江琢磨·加籐佐次·原田助市·中野助治等人運來之進口貨中計有大小紫銅二萬五千塊洋紗布六百二十件鋼條·鐵軌及機 
輪件三百件餘爲雜貨又有竹島丸TakeshimaMsru係從横濱·門司·長崎·開來亦於昨日下午抵申乘來旅客共有一百零五名華人有曾田亮等十四名進口貨以洋紗布疋·及火柴桿等爲多共有二千一百噸又有中國郵船公司之中國號此次自新金山還滬昨得電訊己從日本開出本日八時可至上海仍泊招商局中棧碼頭乘來旅客計有頭等艙二十五名二等艙三名統艙二名　來美郵件二百四十一袋大條銀二千二百十九條雜貨三百三十五噸現定二月三號上午六時半開往香港星加坡云 
[國内輪船進出口貨之調查]  
　　進口貨（港粤）太古公司之新疆輪船由港汕等處裝來香蕉二千三百六十件白糖一萬九千七百三十七包大包冰糖三百包小包冰糖七十包海參一百十四件菓乾七百八十六件白菜八十四擔英國水泥一千桶枝圓乾七百七十三箱松香二百二十件硃砂二十件藥材六十二件檳榔八十六件雜貨二百三十五件扇子三十件又有招商局之廣大輪船在港粤裝來蔴袋二十件白糖一千零十包蘇木四百件沙籐一千六百六十四件葵扇二千零三十五件籐皮三十二件火磚八十四件檀香九百七十二件草包糖六百二十包點銅六百塊拷皮八十件紅皮一百十八件小牛皮一百零三件參燕九件細蓆五十五件金予二箱土襪四十四箱橙千二十箱玉桂二件降香四件銀子一箱餘爲雜貨（長江）昨日太古公司之盛京輪船巾漢口裝來礦砂七百四十桶包砂七百五十包皮油二百四十七桶牛油四十四　白米二千五百五十包菉荳三百十四包芝蔴二百零五包砲竹二千四百十件紙頭三百三十五件雙連紙二百三十二件夏布六十二件棕三十六件茶葉六件雜貨二十七件又有招商局之江新輪船從長江各埠裝來大麥七百六十包荣蔴蔴九百九十一件棉花一百五十六件機花三百件煙葉一百零一件皮汕九百三十九桶生漆二十二桶羊牛皮六十件白米三千四百包小麥一百零一包瓷器六十三件夏布十八件麵粉八百包棕四十三件酒一百二十壜桐油六百桶鷄子一百三十擔銀洋二十五萬元絲二十三包舊銅三十件牛骨三百件銅元三百箱雜貨三百七十一件 
　　出口貨（港粤）昨日太古公司之新疆輪船裝往港粤貨中計有浦口轉運至廣東香港兩處之花生仁及黄荳一萬五千包在上　裝出者爲生汕二千一百簍花生仁五千六百包石羔六百件香烟二百箱金針菜一百十件木耳八十包麵粉二千包大條銀子八十錠土布四十件棗子五十包蜇皮五十五簍活羊四百四十只鹹魚三十包鉛皮一百張電料二十件築材四十件其餘均係雜貨（寗波）昨日太古公司之新北京輪船（本班　駛後便即停行）在上海裝往之貨共有靑糖三千六百四十三包客糖一千三百包苧蔴一百八十六件冰糖三百十包皮油一百五十桶荔乾六十六箱生油四十桶粉絲八十件煙絲三十五件洋粉一百包點銅錫七百塊藥材二十二件桐汕一百簍雜貨五十三件又新寗紹輪船裝甬之貨計白米四千三百二十一包黄荳六百四十六包麵粉一千三百十五包荳油五十桶石籽二百包魚乾海味一百三十件水菓四十二件鐵塊等三萬斤現洋二萬五千元蝦子油三十六桶花生六百七十包花布三百七十六件香烟七十八箱雜貨八百三十八件此外又有浙江省公署在上海誠一社定購之選　票六十箱亦由該輪轉裝至甬江道尹公署收藏應用 
[友華銀行銀市報告]  
中美新聞社譯友華銀行三十一日報告云　上星期六日倫敦銀價近期跌一先令遠期跌三先令四便士紐約價跌至六九又四分之三紐約倫敦滙價三八六又四分之三此間市面極軟弱定價曾跌兩次收市時金鎊三先令三便士又四分之三金圓六四海外銀市均軟弱中美兩國均在倫敦大賣銀印度亦不復買進故一般銀市皆現弱象恐市價須再跌云 
[中國通商銀行分行開幕]  
虹口天潼路乍浦路轉角中國通商銀行虹口分行於昨日（三十一日）行開幕禮總行總理傅筱庵分行主任王心貫謝百殳董事盛澤承邵子愉周金箴陳輝庭朱葆三嚴漁三徐冠南諸君均親自在該分行招待來賓有財政部代表盧　泉司長錢幹臣代表徐恩元及本埠各行政機關代表蘇省各商會代表本埠各銀行各錢莊執事等約五百餘人均由該行職員引導至各部辦事室·銀倉間·保管庫等處屋凡三層滿掛紅幢對聨以及頌詞祝詞等一一參觀畢又邀至叙餐室會餐午膳後始散計是日該行所收各期存欵共有一百十八萬三千餘元活期儲蓄亦有二十五萬數千元 
[滬北商界擬組織商團之宣言]  
　　滬北六路商界聨合會近鑒於時局之急迫特由公議擬組織六路商團刻正着手進行其宣言云民國成立九年於兹國未有利民未受福人人咸咎政府之不良軍閥之專横有以致之實則爲國民者無自立之恒心自衞之正道自萎自腐日處於水深火熱之中不思振拔之故耳國曰民國凡一國之安危胥視乎國民德育智育體育爲轉移如得其道轉危爲安可操左劵倘捨此三者而不圖不識大體不知公益祗可坐而言不能起而行恐日復一日欲求今日之苟延殘喘而不可得也我等商界雖曰在商言言現值我生不辰之際竟將生存之道棄恝如遺决不可也旣有商界聨合會首創於前又有平民公學續辦於後是德育智育己略見一斑矣而體育一門關乎個人之康健全國之興亡更亟乎不容稍緩也社會服役必要學術閱歷精神三者方可謀生活而瞻一家身體若不强健一家之安寗尚可望乎人人固注意也再就强國保家之要素而言之非兵不可歐西各國寓兵於民分言之商也學也農也工也合言之商學農工皆兵也保家以之强國者亦以之我國之兵各人自固地盤摧殘國民之兵也非保國保家之兵也增我擔負者此兵害我地方者此兵教育不振實業不振庫空如洗破産堪虞者莫不山於此兵兵受我養反爲兵害興言及此眞是欲訴無門欲哭無涙商爲四民之一禍患切身其聽其淪胥及溺以致同歸於盡乎故舉辦商團確爲當時之急務也本會同人護决進行純爲自衞悉遵軌道諒各埠團體全國商人必可當仁不讓共勵奮發之精神以謀自救於不敝也但事體重大好謀而成如蒙時賜教言以臻完善尤敝會同人所馨香禱祝也 
[汽車肇禍彚誌死一人傷三人]  
昨日下午三時許有老巡捕房二號暗差華捕無錫人過子英於浦灘新關碼頭下電車爲某西人所駕一千五百五十八號汽車撞倒身受重傷當即不省人事經老巡捕房八百五十五號華捕到來帮同扶過于英往仁濟醫院醫治一面抄錄西人姓氏及汽車號碼呈報捕頭逾時過因傷重身死由院報知捕房經捕頭派捕將屍車送斐倫路騐屍所候今日稟謂公廨相騐又昨日上午十時許有某號汽車駛經北四川路撞傷江北人王阿毛跌倒於地由北四川路捕房二十一號巡捕查見前來抄錄汽車號碼另雇車送受傷人投同仁醫院醫治一而據情呈報捕頭候示又江北人孟雪耕昨日上午十時許行經虹口元芳路口遇有某號汽車駛來一時不及避讓致遭撞倒肩背等處受傷由閔行路捕房九百二十六號華捕前來抄錄汽車號碼另雇車送受傷人往同仁醫　醫治即持傷狀單呈報捕頭候示又汽車夫崔阿保昨日下午一時許駕駛一千七百六十七號汽車行經五馬路外灘撞倒寗波人任紀烈受傷頗重由老巡捕房二百八十一號華捕瞥見當即前來抄錄汽車號碼押令汽車載送受傷人往仁濟醫院醫治旋即　該汽車夫入捕房請究 
[各學校消息併紀]  
　　五馬路義校五馬路商界聨合會義務夜校昨日下午三時舉行休假式開會情形如下（一）該會副會長儲紹基報告開會宗旨（二）公推該校甲級英文主任湯筠君爲臨時主席（三）湯君演說並將一學期來教授上之經過情形及學生之成績詳爲報告（四）給獎甲級生朱欽雲乙級生林玉森得首獎者如銀質獎章及文具等其餘　五名亦有獎給以資鼓勵（五）甲級生代表趙成志乙級生代表林玉森先後致謝詞（六）由主席致訓詞而散　　振華義務學校引翔鄉高郎橋蔣家浜振華義務學校由陳勇三等創辦前日爲該校舉行寒假休業禮首由鄉董王申甫主席次陳文彬報告開會宗旨繼由陳勇三報告賬略及經過情形給獎後由顧伯良翁國勛朱勵公相繼演說末由該嚮音樂社奏國樂賓主盡歡而散 
　　羣賢女學南市花衣街裏施家弄羣賢女學枃夏曆二十日舉行寒假林業禮由校長奚靜餘給發報告單致訓詞後各教員亦相繼訓話定新正十八日開學 
[少年宣講團基地選定]  
少年宣講團總部建築團所籌備處昨通告各團員云己購定中華路尚文門口空地一方爲團所基地云 
[漢口路聨事會選舉誌略]  
　　漢口路商界聨合會昨日開會選舉正副會長及各職員結果以吕靜齋得票最多應當選爲正會長吕當時聲明因擔任之事太多擬薦賢自代凡推舉吕靜齋之票均作推舉周茂之票云 
[家庭日新會常會紀]  
前日家庭日新會開常會於西門體育塲係袁頌豐值主先時請王立才演講進化原理是日三時適黄任之赴南洋四時許送行者悉返到者頗多又請黄樸奇演講美國家庭對於住屋搆造室内設備衣服飲食教養小兒等等繼又决古暦十二月二十九日仍行開會以革舊習遂即散會 
[屈臣氏汽水廠助賑]  
屈臣氏汽水廠憫北方災倩重大特在每日售出梳打水項下撥九五助賑從新曆去年十二月起每月結核一次計十二月共售出三千六百十打應撥助賑洋一百零八元三角此數經會計家薛邁羅到廠核對無訛給有證據現己如毆撥交華洋義賑會矣 
[紅會醫院消息]  
北京電中　紅十字會醫院聞辦己十有餘年近來内容更見進步民國九年診視病人七萬一千四百零七名嘉惠貧病實非淺尠兹因舊曆年假持定於二十九日起停診至正月初七開診主任西醫黄子靜即於假期中回皖省無爲縣省視親墓返申後尚須圖該院發展并成立一救護隊員學校招生授課云 
[聨益施材會開會記]  
虹口梧州路上海聨益施材會於昨日下午四時開茶話會到者爲周岷源余伯陶徐小圃朱子雲蔡伯英陸文中等先由陸文中報告今年會中經過情形及賬目繼將各事布告（一）擬建築會所爲擴張基本俟經費上有建築之能力再行定劃（二）明春附設義務學校招收貧家子弟投以應用智識俾可自立（三）今年報告册上附刊廣告及各慈善機關會長主任之通訊處徴求慈善事業種種辦法（四）本會初旨施材收殮掩埋路斃後又給發衣米今夏　設施醫院復散賑災區事之擴大非昔可比擬更改名稱爲善會（五）明年收條上另改式樣凡今歳存在之收條須由理事主任加蓋印章方作有效以上五項衆皆贊同通過議畢散會是日適　星期貧民領衣米者有千餘人之多故辦事員異常忙碌 
[隆泰信債權人今日集議]  
　　隆泰信花行倒閉後虧欠莊欵甚巨刻由債權方面調查行内細賬尚有人欠之欵可乘年關之際趕緊收取一面通告各股東出爲理償乃各股東及該行正副經理均避不出而以故各該債權議訂今日（二月一日）午後假南市縣商會開會籌議對付方法昨己函商該會會長請爲許可矣 
[函請拆遷浚浦障礙物]  
浚浦局挖泥機船海龍號自十六舖大碼頭起點陸續開浚後刻己開至公義碼頭浦畔聞將來須開至龍華嘴爲止凡兵工廠等處均在開浚之列現己由該局洋工程師預行測勘將路線較準後挿立標記然後函致兵工廠造船所等請爲預行拆遷以便施工一俟開浚妥貼再行修築完固云 
[迷路女孩待領]  
　昨有一年約十齡女孩名鳳珠者在南市十六舖沿浦地方迷路爲崗警查見帶人第一區警察署由王全山署長詰其姓氏住址均稱不知當即函送新普育堂留養以待屬人認領 
[滬城火警傷人]  
　　滬城敬業學堂後而某坐褥店作場前晚失火延燒左右鄰房屋十餘間略情己紀昨報兹悉起火者實係協順泰坐褥店作塲查該店開在四牌樓其作塲在敬業學堂後面陸家宅内作内兼住家眷該店主祝芝祥今年四十歳常州人其妻某氏邇來患病臥床己有多日前晚各夥友在彼工作偶一不愼碰翻洋油燈延燒棉花木柴以致立時冒穿屋頂芝祥聞警趕往上樓將妻救出安置附近因見妻僅着單衣復偕其十八歳女兒鳳寳上樓搬取棉被棉衣正擬下樓而樓梯己經燒斷無從奔逃以致父女二人葬身火窟又其十三歳蘇州學徒名會寳者昨亦查無下落據稱亦焚斃在内昨晨經祝之家屬及夥友在瓦礫塲中將其交女二屍扒出業己肢體不全矣一區二分所王警佐飭警將該店執事吕金大傳案研訊之下立命四舖地甲帶同吕金大投地檢廳報請相騐 
[沈船傷子之訟案]  
　　船户仲同坤由彭善王家滙裝載窰貨來　於二十七日上午行至華漕渡地方被李進保帆船撞沈李即登岸逃逸兹仲以被撞地點係在水警一區第三隊所轄之吳淞港莊家涇附近肇禍之日係東南風李進保之行風帆船照章應從北灘行駛乃李竟違航綫且於未碰之前曾大聲疾　避讓詎李竟置之不理迎面而來以致立時撞沈仲之長子萬餘當時因落水受傷得病救起後暫致李之船上延至二十九日上午八時身故現因李己棄船逃逸業將李船扣留於昨將所扣李船並被撞各情具呈駐滬水警第三隊請爲訊辦王隊長以案關刑事應歸司法範圍當將此案人證及扣留李船一併解送上海地方儉察廳訊辦矣 
[沈家木橋之槍案]  
法新租界杜美路沈家木橋某姓家於前晚十點餘時突來塗花面之盜匪四五人各執器械嚇禁事主等聲張當被刦去金銀首飾現洋等物約值洋六百餘元携職而逸事後由事主開明矣單報告該管寳建路捕房捕頭立飭探目沈德福帶同王榮生包探前往察勘一週據情回稟捕頭諭着務獲各匪到案訊究 
[愛多亞路發生搶案]  
前晚十時許有盜匪五人突至公共租界愛多亞路一百四十五號門牌吳陳氏家賺開大門入内各出乎槍嚇禁聲張常被搜刦去金鐲金表現洋共值一百八十元携　而逸臨行時開放手槍兩響示威迨事主報請該管捕房立飭通班中西探捕往拿該盜等己早遠遁該探等當向事主詢明盜匪年貌服式口音回訴捕頭業己轉稟麥總巡通飭各捕房中西探捕一體留心偵緝矣 
[貨船中途遇暴]  
前晚八時許有自閔行開滬之聞阿二船承裝客商吕公記之白布三十七捆棉花四十五包吕自乘其船押運駛來上　行經南黄浦龍華嘴相近突來小划船三艘上有盜匪五六人内有三匪身着破舊衣均操山東音各持有手槍攔阻前行躍登聞船用槍禁嚇逼令交出銀洋吕身藏現洋五十元聞十餘元均被搜去又將棉花十六包搬去時適有緝私巡船經過始開小船而去昨日聞船到申吕公記客人即開單報告水陸軍警請緝贜盜云 
[石子船傾覆壞及小輪拖船]  
　　停泊南市關碼頭之江北石子船前日午後二時許擬起帆開駛 
因駕駛不愼致遭傾覆舟子男女多人均落水其時適值裕大輪船公司之小輪駛過該石子船桅檣壓於裕大小輪之拖船上該拖船船梢略受損壞經鄰船及救生局小輪等到來將落水者救起裕大小輪之拖船遂不克行駛變方損失皆不資云 
[私造僞幣之定讞]  
福田菴路三十四號門牌内私造大小　洋之陳寳蔭由探查獲人贜押送地方審檢廳訊供明確辯論終結候判在案昨午奉堵鄭推檢各官開庭飭提陳寳蔭至案略詰一過認爲私造爲幣罪成立判處監禁五年以儆 
[汽車撞壤汽車]  
　　汽車夫某甲昨日午後二點時駕駛五百零八號汽車行經法租界東自來火行街由南朝北至法大馬路口適有洋商之汽車向西馳來不及退讓互相碰撞甲事　及車旁踏脚並葉子板車頭引擊鐵壳等處嗣由巡街捕到來抄錄二車號碼將撞壞之車帶入捕房據情稟明捕頭諭候核奪 
[搶彩票禁押一月]  
紀清德日前在法租界某彩票店内購得彩票十餘張行至菜市街被錢寳昌搶去錢又將此柰持至該彩票店求售致被包探查悉將錢人　並獲帶入捕房解法公堂請究先由原告上堂稟明被搶情形求究詰之錢供此票實係在光之某甲所搶令民人持至該店銷賣致被拘案餘供支吾中西官判以證據確　豈能抵賴着押西牢一個月以儆彩票充公 
[攫挖耳禁押三月]  
匪人王小六子前晚在山西路攫取婦人陳胡氏金挖耳一支圖逃經氏鳴捕捕將人贜帶入捕房昨解公共公堂經中西官訊實判王押西牢三月贜交原告領去 
[昨日公共公廨訊案紀]  
昨晨公共公廨民四庭由俞　讞會同美丁副領事訊理（一）資源洋貨號聲請破産案因號主夏資生屢傳不到故己將其請求註銷兹該號又延甘維露律師到案重申前請並稱夏往西北利亞未回該號現被法商稟准法公廨給諭發封其故係夏妻欠該法商之鑽石等價惟夏妻己因病身死夏又未回總之係敝律師聲請破産在前該法商不應請諭將其號發封致使不能營　云云「結果」以聲請人不到請求不准（二）積善堂訴資源洋貨號主夏資生不理六百疋花標押欵案原告代表律師以該號曁被法廨發封但原告受抵之貨係存於該號請函咨法廨將布交還變賣並由原告代表李卓民上堂證明受抵情形「結果」原告呈出抵押證據被告抗不到案應判原告勝訴候檢察處函致法公堂將資源出抵之花標六百疋交由本租界拍賣行拍賣得欵交存公堂再核原告除應得本洋一千元外其利息按月一分計算自隂曆十月初一日起至償清之日止押據一紙附卷（三）馮子靜請求給諭執管其故父春洋所遺第一千六百五十二號美同道契案「結果」准給諭馮子靜將道契地畝過户管理可也（四）妓女招弟（又名楊素貞）請求恢復自由案因龜奴華春林反對「結果」限華春林於十四天内到堂候訊（五）王榮耀訴高桂元不理欠洋五百元案律師請求改期再訊「結果」照准（六）王俊臣訴沈邱氏租屋糾葛「結果」候會商堂諭宣佈　 
又午後民四庭中張襄　會同美約副領事訊理（一）周叔漁訴郭華卿低單不贖案「結果」本案業經登報被告仍不到案應准原告代表律師所請將抵押田單拍賣得欵歸償如再不敷仍由被告負擔利息按月一分計算（二）章雲樵訴楊志林不理押欵案「結果」准原告登報兩禮拜再核（三）孫照烈請求給諭執管孫純甫之遣産案「結果」孫純甫遺産前諭兩造合併管理今據兩造律師聲稱請寗波同鄉會理楚等語　准致函該會請於十四天内將處理情形報告公堂再核（四）婦人趙龔氏與趙志卿離異案律師請求改期兩禮拜再訊「結果」照准（五）陳靜山訴胡世江不理擔保舉薦之人用空賬欵案「結果」改期着彼告補具訴　再核（六）陳鴻烈訴沈筱村不理賬欵案兩造均未到案「結果」改期再訊民一庭山俞襄讞會同日林副領事訊理公記號延高露玲律師訴夏梅堂任炳榮不理賬欵案「結果」改期續訊 
[誌謝]  
　　英美烟公司近日新製一種贏家牌香烟其烟絲係取材於佛及尼埃産復經新法製練是以色味香三者均佳現由上海永安公司經理昨承贈此烟十二罐誌此道謝 
雜評二 
[取締監督選舉（訥）]  
　　人皆知議會分子之不良由於辦理選舉之不愼欲選舉之有良效果不得不賴人民自身之監督故在政府當局誠欲認眞辦理選政亦未有不希望人民之盡力贊助以監督之也當選舉令發表後當局曾以此意表示於衆乃曾幾何時而内務部忽以取締監視團聞以善意測政府不過恐監督選舉引起地方紛爭政府但求無事故以取締爲未雨綢繆之計以不肖之意測政府則今日正盛傳某當局包辦某要人組黨選舉運動之聲傳遍國内政府欲有所便利於己故以取締預防國人之揭發究竟用竟何在殊不敢知將來人民能否實心監督獲有良好之效果亦非所料第以事實諭此種團體之組織實甚正當政府卽不爲遠嫌計亦不應事前干涉之也 
來函 
[華洋義賑會最近募賑啓]  
　　謹啓者天　神州兇荒洊告其受災區域種種　象海内君子亦旣耳熟能詳矣敝會成立以來先後撥解各省賑欵賑品己一百數十萬元而區廣災深顧此失彼日前敝會代表等視察回滬極言直魯豫等處俄殍載道行路傷心冬春兩賑亟應繼續籌辦無如需欵至巨來日方長浩刦未蘇能力己竭欲全災黎之命尚待將伯之呼兹届舊暦年關因念向來風俗歳時酬酢例具壺觴然而華堂一夕之餐何止窮檐千家之食眷懷溝瘠忍飫　珍伏乞諸大善士宏胞與量發菩提心廣勸同人共襄義舉所有新年送禮宴會等資或全數移充或酌　撥助稍分口腹爲饑寒留續命之湯用拯子遺定飽德頌再生之賜慈雲在望待澤彌殷千萬哀鴻同深翹企耑肅祗候台綏恭賀年禧華洋義賑會啓 
[皮絲煙業公會來函]  
　　敬啓者閱貴報一月二十八日（隂曆十二月二十日）本埠新聞債案託人處理一則謂某皮綠店云云查該號係水烟行並非皮絲業想係訪員傳聞差誤之故惟敝業名譽攸關用特函逹請爲更正是所切盼上海皮絲烟業公會啓一月三十一日 
[中華書局來函]  
　　在棋船街失鈔票者注意 
敬啓者本局茶役李永福於今日上午九時許出外購物行至棋盤街怡珍居南段時在路上拾得紙包一個内有鈔銀當即交致敝課等候原主來局說明銀數及紙包上各種字樣領取除於本局門首及拾得處發布廣告外年關伊邇深恐失主待用甚急特備函求即日登入來函欄使失主得早來認取也　　中華書局總店庶務課啓三十一日公布欄 
[江蘇高等審判廳]  
　　判决主文（民一庭）一件王子湘等爲生財　葛及損害賠償抗告一案决定主文）原决定撤銷本案應由江寗地方審判廳移送江浦縣署迅予審判一件蔣曹氏與梅鶴壽因貨欵糾葛涉訟抗告一案（决定主文）原决定及該廳九年八月十二日之决定均予撤銷本案發還江寗地方審判廳更爲適當之裁判一件朱繼山等與蔣馳譽因存欵涉訟抗告一案（决定主文）本件抗告駁囘抗告訟費歸抗告人負擔一件朱幼山與吳玉書因債務涉訟大理院發還更審一案（决定主文）本件控訴撤銷控訴訟費及前上告訟費歸控訴人負擔一件復興有限公司爲地基糾葛不服江寗地方審判廳所爲之口頭决定抗告一案（决定主文）本件抗告駁回以上一月念八日判决主文（民一庭）一件張福培爲股欵糾葛不服江寗地方審判廳之决定聲明再抗告一案（决定主文）本件再抗告教回（民二庭）一件陳康泉等與費克明爲灘地涉訟上告一案（判决主文）本案上告　回本審訟費由上告人負擔一件劉覺與趙鏡清爲基地糾葛控訴一案（决定主文）本件控訴管轄錯誤移送江寗地方審判廳受理預納本審訟費發還一件唐亮寅與祁錦章爲借務涉訟上告一案（判决主文）本案上告駁回本審訟費由上告人負擔一件瞿松林與黄谷梁爲田土涉訟上告一案（判决主文）本案上告及兩帶上告均予駁回本審訟費歸兩造平均負擔以上一月二十九日 
[上海地方審判廳]  
　　公示送逹（全文在本廳揭示塲公布）第十九號（民二庭）一件黄秀齋與袁錫　因損害私權請求賠償涉訟一案業經本廳於民國九年十二月三日决定（主文）本件控訴駁回認費歸控譤人負擔同年十二月四日將决定副本函託宗明縣公署派吏送逹各在案兹准函復該被控訴人袁錫傲早己　　且無家　無從送逹并將原决定副本送還到廳准此合行公示送逹仰該被控訴人袁錫璈遵照特示第二十號（民一庭）一件傅倫乾與李金發貨欵涉訟一案業經本廳判决查被告人魏其根之判决書無從送逹合行公示送逹仰即知照特示 
　　判决主文（民一庭）一件判决俞元度與施運嚴等爲抵欵糾葛一案主文本廳民團九年十二月二十三日之即判决廢棄之施運嚴施運齡應償還俞元度本洋一千元又利洋六百二十七元五角庚申年舊曆十二月二十三以後之利息仍以每月洋十五元書算應付至執行終了之日爲止但前後利息併計不得超過元本俞元度其餘之請求駁回杯案訴訟費用歸施運　施巡齡負擔一件决定朱金氏與宗硯枟遠約聲請假扣押一案主文本件聲請駁回一件决定王雲卿與杜三樂租屋聲問窒　一案主文本件窒礙之聲明照准（民二庭）一件判决李桂生與徐紫峯因執行異議涉訟一案主文徐紫峰與李鴻記解約賠償案内本廳　託寳山縣知事公署查封之坐落寳邑高橋廠五圖商字圩第九十二號第三坵李桂生户則田一畝二分七釐七亳同圖圩第九十五號第十五坵李桂生户則田一分四厘二亳并田上房屋三間又同圖圩第一百十二號第四坵慱漲生户則田一畝六分六釐五亳又同圖圩第一百十號第十坵李桂生户則田一畝門分二釐四亳均　爲原告人所有訟費歸被告人負擔一件决定徐朝茂與俞洋如因保　糾葛一案主文本　訴狀准予　銷訟費歸原告人負擔一　判决張季　與　國安因田産糾葛　審一案主文　件再審之訴嚴　再審訟　歸聲請再　人負擔一件决定　　書與楊逢春因保證糾葛　訴一案主文本件控訴狀撤銷木帝訟費歸　　人負擔一件判决倪耀卿與丁金松等租地涉訟控訴一案　文木每　　駁回京審訟費歸控訴人負擔 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[送竈餘話] [  枕綠]  
　　此方習俗每逢十二月二十三日家家有送竈之舉萬衆一心由來己久時届舊曆年關人方爲錢忙煞却偏不惜犧牲特别可貴之經費與時問以搗此一齣鬼戲斯作俑者其無後乎雖然孔子亦不云乎與其媚於奥甯媚於竈若曹奉行古聖賢之教　又似未可厚非矣 
送竈餞送竈神也吾嘗聞之竈神司一家之善惡歳末昇天以奏於帝家人乃餞其行以盡神人之誼祖餞之物不過二事茹菇荸薺而己問其取義則殊可笑曰茹菇是個也（猶言是的）荸薺不是也其字異其音同也吾以之享神而利用之帝試問曰斯家之人有善行否則將應之曰是個試又問曰有惡行否則又　應之曰不是紳言如是帝賜福矣然彼未嘗思之使神反其道以應之則帝亦賜福乎哉於此可見常人心理欺罔譎詐將自隠其惡以邀非分之福而其設法之愚又每可笑若是也 
在此時期中冥器肆中之小紙轎殊有不脛走而不翼飛之概其銷數之鉅逈非一般出版物可與倫比此項投機營　一本萬利無怪一部分人樂此不疲或謂近來迷信潮流亦復趨尚新奇冥用紙幣汽車等等是其明例使革小紙轎而爲冥用飛艇則列子御風亦不是　不將更博竈神之讚美社會之歡迎邪不知小轎易爲飛艇雛仿且費手續製造廠中趕辦不及利又不能若小轎之厚以勢守舊不足責也竈神去矣大家一致歡送但願神隨黄鶴而去不復歸來以有明年今日之又是此番手續則爲幸多矣雜書至此擲筆一　 
筆記 
[婚宴記（四）] [  圍]  
　　西服之客就火着煙鄭重對曰爾言恐難　　賈者掀鼻咂之曁曰先生當别有高見耶曰他姑勿論耳即若僕者往月小中幸入百金不能集事且以之治裝苟交佳運獲同蔣醫生則必謀辦實業招納我鄉岔苦子弟以爲社會倡蓋僕先與友人約辦實業者救國之良策僕蓄願久而苦困於資小則不屑行故以是爲希望言己又大聲曰僕苟得金豈効彼守財虜者必辦實業必辦實業旁席之客聞聲皆注視西服之客自翊智特則狂吸雪　烟霧陡冒迷漫席間賈者復哂遂脗其杯取投案角之蜜相於口且咀嚼曰然則敢爲先生 
　大志先生之尊意如斯志在得金甚於辦實業不得金辦實業將付東流先生匪善辦實業以理財者也雖然庸俗中安得如先生敢爲先生賀大志同座諸客皆失笑西服之客於是頗忸怩頰上幸爲酒掩莫能辦色彩瞬息談話告終而餘席着興正高施酒猜拳擾攘及於他席西服之客得間起去多感先生罷而微喟主人又出每近一席拱手勸飲并謝客客多强同席飲却之每曰今夜應生　以樂主人愼母寂寂然主人不喜見狂鬧偶近多感之客偃息自如則口緣略動一露圓渦總之默察此際堂中形容歡寂各半諸長老飽經世故僅有清談少年方壯譁樂殊甚多成先生似辨隅坐一白髮者口中呐呐語曰諸少年勿喧今夜羣尋歡樂賀此主人當念主人經此一番跋涉半世韶光己不可挽行將待彼再番大事蒞臨歸諸木匣入諸窀穸人生遭際初祇前慶後弔弔者固屬可悲而不知方慶之去死漸邇己伏弔機少壯可愛莫徒昧此而空求歡樂爲也多感先生思潮起落不待同伴散席往辭主人逕趨回寓一客追踪至責曰爾中歸胡乃不我告令我苦覓多感先生方執筆抽書呻吟答曰然爾匿樓上任我　獨飲而不適恐將致疾是以早旋理日課客曰信也今夕之飲吾亦勿愜聞主人此舉原短於資先期四出百計張羅猶不足廣布請東於朋儕雖初會亦勿遺圖得賀金不意天晴良客麕集雖賴廚者行智巧而酒費難償今夕主客之興兩敗矣多感先生書至此遽擲筆歎曰如爾所言吾儕今夕多此飲（終） 
劇談 
[東籬軒雜綴] [  柳遺]  
余叔岩於秋間應丹桂第一台之聘偕老伶工王長林南下演劇月餘深爲顧曲者所稱賞初不以嗓音枯澀而失其眞　　張奉回主义起點 
價值從可知陽春白雪之曲不必定恃喇叭嗓子而始見重　時也按叔岩私淑譚氏頗能克苦砥礪故得副會貫通確興一般之掛譚氏招牌者有問其悠　雋永之味寳得譚氏之神髓嗓音病枯澀而行腔則純任自如不食人問烟火矣雲林之畫淡淡數筆益覺助人以清逸之致更得王者子爲之配堪云錦上添花宜其爲世所珍也 
新聞拾遺 
[救貧民]  
　　　本月二十三四兩夜南京下關藥善堂各善董爲冬振施放棉衣粥米事宜假座百利戲院勸賑除該院原有文明戲外特請李知我孫醒悟等加演京戲場内販賣團擔任勸售各界化　品生菓香烟等件二十三夜開演文明戲曲由販賣　宣布競賣慈善優待包廂一時好善之士唱價爭買自三十元遞增至一百五十五元結果爲下關南洋烟草公司主任周芷湘君買得當塲軍樂齊奏掌聲雷動另由招待員邀請周君及該公司同人入坐包廂聽戲次早善堂各紳董特用軍樂串爆恭送該緞額至南洋公司聞該公司於門首燃爆歡迎並持助上等香烟數百聽作爲振欵計該院兩夜競賣勸售約洋一千餘圓連同所售戲劵共有三千元之譜云 
[放汽球] [  立德]  
　　　昨日午後三時許晝錦里某香粉店有一華服之婦携一小孩購物甫出門前有一販汽球之某甲手持圓形長形五彩汽球十餘個向婦兜售孩見之欲購其一甲將汽球悉數與婦挑選婦偶不介意忽而脫手於是十餘汽球騰空而飛甲遂向婦爭欲令賠償婦面紅耳赤遷怒於孩嗣經該店夥友出而排解令婦賠甲洋二元了事觀者莫不拍掌云 
小說 
[社會小說衆醉獨醒（二六一）] [  瞻廬]  
　　第四十一回　聞警報將信將疑誇貞操有聲有色邦平娘子見着趕把手巾去擦眼妝着哭聲兒道孩子呀你怎不顧做娘的心碎無事無端去跳甚麽海呀···哭聲兒一扮便像涙點兒却不能一擠便出縱把手裏的絲巾磨擦眼皮無奈越磨越乾越擦越燥便把絲巾磨穿眼皮擦破也不會流出一點兩點的汁水那邊朱氏嗚咽了一會子接續說道雖然出了這個岔兒我的心裏總望這消秘不眞便算是眞也望他絶處逢生有人搭救我此來正待和姑夫商酌一個辦法怎麽姑夫不見面姻伯母也不得相會邦平娘子道他得了凶信急得甚麽似的搓手頓足淌了一會子的涙現在去找我哥哥小賓商議一個辦法若問我家婆婆他從那天杭州進香回來身子便不大健旺直到如今己病倒了多時半個月没有起床了朱氏道依着賢夫婦的主張這件事應該怎樣辦法邦平娘子道我們夫婦倆都是疼愛這個孫子孩子忍心把我們抛撇我們郤捨不得抛撇這個孩子無論如何總要對得起這個孩子自從接到了這個電報我們夫婦倆早定了一個辦法他去找我哥哥便是爲着這椿事我請兩位嫂嫂來家也是商議這椿事（離奇閃爍）朱氏不知他葫蘆裏賣甚麽藥息心靜氣聽他說出甚麽辦法邦生娘子又掩着眼睛說道玉兒雖不是我親生孩子我郤和自己孩子一般看待俗語道『隔層肚皮隔層山』他和我可存這殷異心我不曉得我待他郤没有這條心思可以對得天地立得誓願從道理上講來（越是不懂理越會講理）這防仓便不該覔死然而海水測得夠深淺人心測不夠深淺論不定有甚麽促狹鬼在暗地裏挑撥作弄存着歹心惡竟離間我娘兒倆的情分（語有注射）再不然他在天津不知撞着了甚麽精靈鬼怪（意者其柳樹精耶）一時昏了頭腦亂了心思人攙不走鬼攙直溜無　無端竟向大海　斷送生命現在且别議論他覓死的緣故單說我們得了這個凶信好好一個孩子撫養得這麽長這麽大也不知費了我多少心思多少血汗倘不商量一個穏妥的辦法不但對不起這個孩子并且對不起我們自己 
自由談自由談 
[嗚呼張] [  鵑]  
　　復辟首惡張勲又以任熱河林墾督辦聞矣觀其準備上任興高采烈令人作三日惡竊謂今日吾國之患患在姓張者之多握大權多　不肖於是張牙舞爪七張八嘴必欲擁護此曳尾清廷之一張復令食民國之祿張張相護國難未己吾小民尚安有張目地哉嗚呼張 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇須在五百字内每句請自加單圖若篇幅過長及繕寫潦草字跡不易辨認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬踚）如登載一星期後無人指摘其轉錄他稿者每逢下月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿注明附函恕不作答 
（一）投稿登載時本增刊得酌量增删其字句（一）投稿不登載者原稿恕不發還 
（一）凡投挿盡稿須用　筆或毛筆洋紙墨繪大小不拘盡法須整潔錄後酌酬惟得增減潤飾或不用原稿另紙重繪註明原名 
常評 
[復辟罪魁之起用] [  覺]  
孰爲復辟罪魁張勲是也政府公然起用罪魁其意中幾幾無民國幾幾無國民矣無論有若何不得己之苦衷均無以自解 
或曰此張作霖所强迫也夫政府而甘受武人之强迫政府之能力可知矣一張己無如何又加之以一張此後復協同强迫之又將如何政府苟非别有作用其愚不至此 
或曰張勲意在蘇皖贛巡閱使政府恐大受輿論之攻擊而先起用之以剌投人心也夫張勲之復辟失敗雖愚而尚無損其人格今復使忝顔爲民國之官是政府必欲毀其人格而後己非情也苟非别有作用張勲亦豈願受此 
於是羣情駭怪外論激昻揣測之談紛然雜出或以爲此安徽督軍之預備也或以爲此仍蘇皖巡閥使之預備也或以爲總之皆復辟之預備也而要無一不足以釀成民國前途之危險 
吾以爲政府此舉無論其作用如何可决其有百害而無一利吾願全國國民隨時注意於此後之變相恐一旦有不可思議之事發生而政府之對外對内均陷於窮境矣而國民之生命財産又不知有幾許之犧牲矣 
國民常識 
[團體之要義] [  守書]  
團體二字人類能道之我國人作事凡百均不能追蹤外人者即缺乏團體思想之故惟一之目的莫不以求幸福爲歸然事有非一人所能爲功者於是合衆力以求之而百事乃舉是故團體因衆人之福利而成立苟利益祇及於少數卽無存在之價值大而國家社會小及各法定機關胥準此公理而行吾人生存於社會無一日能脫離團體之生活者團體之惠及個人旣大則個人之報及團體者至少必備下列之條件 
一個人對於團體當有獨立之主見　個人對於團體各有一己之幾分貢獻則集思廣益結果必良所取方針必能正大所行事業亦易成功今之所謂團體言論行動每視少數領袖爲轉移而大多數凡事皆無所可否此所以終無好事業也 
二個人對於團體當有服從之精神　服務團體固不可俯仰隨人又不可固執成見當未成事之先宜從容討論發表一己之主張旣經多數决議卽當絶對服從而尊重之自己主張亦必犧牲否則流於破壞之嫌 
三因團體之利益可犧牲個人不可因個人而犧牲團體 
好利亦人情也但因一己之利而損及衆人之利則不道德之甚况身在團體之中未有團體不保全而個人可以保全之理保全團體即所以保全一身此事爲我國人所難能量宜注意 
西人謂我國無三人以上三日以上之團體言雖過當要之有團體之形式無團體之精神而個人對於團體無正當明瞭之觀念亦無可諱言苟能於上述三端一一做到則對於團體之義務己盡固無事出人頭地之言行也（乙種酬） 
商業叢話 
[鼓勵夥友之一法] [  老薌]  
　　我前幾天因爲見商店裏夥友多不能和氣的招待顧客曾作了一篇「爲甚麽要如此」的談話由常識部介紹給商界諸君今天我又想起一個可以補救這個毛病的一種鼓舞夥友的辦法再把他寫出來與諸大老板商量商量 
北京的同仁堂樂家藥店因爲各種丸散膏丹配合的好並且原料永久一樣不像别家的藥賣的略一出名就偷成減料所以人均信任他每天的買主總是擁擠不斷他店裏的夥友因爲這個就有點驕慢對人不免大模大樣招待不周在顧客方面雖說是買藥治病不得不來終究也鬧的閒言嘖嘖後來店裏主事的人就想了一個鼓勵的辦法每日賣藥的進欵各經手的夥友均各分别記賬到晚統計按所賣總總數提出若干分之一（大約）一吊錢不過幾文錢）給他作爲酬勞各夥友自從這個規矩實行以後再遇顧客上門就各自竭力招呼兜攬爲的是希望碰上大宗交易可以多分點意外的酬勞所以現在要到同仁堂去買藥夥友們總是笑臉相迎不像從前那樣不愛理人了 
按同仁堂這種鼓勵夥友的辦法以店中論酬勞所費無幾在夥友方面論不管多少總是意外之財他旣有這貪圖對於顧客自然要用意招攬就不致再有怠慢之病而且招待一周顧客自然愛來賣貨的餘利也自然增多恐怕那多賺的錢把夥友的酬勞除去還要比往年加增所以在表面論多上這種酬勞費像是於店東有損實在說起來反是於店東有利這種兩全其美的辦法各位大老板何不研究研究效法效法呢（乙種酬） 
道德常識 
[利己] [  莢生譯]  
利己之心人各有之第以所逹目的之不同而種類亦異今以表示之於左 
　　利己之種類 
　　關於形式 
　　關於性質 
　　關於手續 
　　有形利己 
　　無形利己 
　　積極利己 
　　稍極利己 
　　直接利己 
　　簡接利己 
　　有形利己又名物質利己如衣求豐麗食求肥美耳目求娱樂居住求清潔等是無形利己又名抽象利己如建創功業保守名譽等是二者相較則有形利己僅屬身體之樂爲時不永且易妨害别人之利己而致人嫉惡無形利己則農精神之樂韻味悠長人難侵奪誠高尚之利己也 
積極利己如增加財産光大名望等是消極利己如屏除邪惡忌食於酒等是兩者互相輔佐不可缺一如有積極利己而無消極利己則積極之目的不逹如有消極利己而無積極利己則消極之功效不見故必相輔而行也 
直接利己如營謀生活擴張私利等是問接利己如整頓公益改造社會等是二者相較則問接利己之範圍廣於直接利己其功效亦大於直接利己且欲享個人眞正之快樂人類共同之幸福非間接利己不可 
總之吾人利己心之發展當從有形而進於無形從直接而進於間接又取消極以輔助積極庶乎利己之效果次第發現否則心欲利己實足以害己也（乙種酬） 
衞生 
[病室須知] [  佐父]  
嘗覩吾國佈置病室之道關於衞生寗靜諸端大都漫不經意致無形中爲患病人不少良可憫也爰舉數則用告邦人（一）日光可增病人之興趣可殺室中之病菌故病室中宜收多量之日光 
（二）廚下多烟霧最礙病人之呼吸多甜味易起病人之慾念故宜遠隔病室 
（三）多闢汽窗使内外空氣常得交流不可因因令而常閉（四綠色最易安神故病室牆壁宜塗綠色爲佳 
　覺岸樹華甲合乎污世ＭＡＤＢＡＴＨ無自覺心的危險 
（五）壁問除數幅開懷之風景畫外不宜多懸他物以增病人之厭倦 
（六）室中宜置新鮮花草惟須常事調换 
（七）室中器具宜簡單而有秩序以省看護人尋覔之力置藥宜有定所以免有時失誤 
（八燈光不宜與病人直接接觸且病室中不宜懸置鏡子以免病人自見而生憂 
（九）病牀宜靈便而易於移動被褥枕墊宜輕鬆柔軟又病人着身之物宜常以開水洗滌免病菌之棲留 
（十）室中温度宜常在六十與七十度之間冬季可置火爐以調劑惟須遮以屏幕 
（十一）病室中不宜高聲重步病人睡時尤忌然不可竊竊私語以防病人之窺見而生疑慮 
（十二）病室每日宜洒掃數次又宜大開窗户數分鐘使室内空氣爲之一新惟此時病人宜以物遮蓋之 
（十三）病室中不宜燃煤油燈病人入睡時燈光宜絶盡（十四）看護者須精密而有耐心尤以善體病人之心志爲上 
凡兹所陳不敢云備然誠能循此以行則亦未始非療病之一助也（乙種酬） 
科學常識 
[人造銀之審查] [  房山]  
人造石一種近代己盛行於我華無人不知爲工藝建築中特色莊嚴之品若人造銀一種今雖盛行於歐洲我國舶來品非無此種質料之物而大半視爲最佳之白銅不知歐人固名之爲人造銀也白銅多爲天然出品我國滇銅之名甲於各省初非由人造而成者人造銀則純由化學家工藝家配合而成尋常白銅之中含有鋅鎳及微細之鈷而己若含有鉮鋁者其銅卽劣而色且不能凈白至人造銀之原質則與白銅不同其質乃白銅五王錳二五鋅一五銀一○製時先以銅鎔化於大熱度之爐中至十分鎔時速以錳氣二投入約二十五分鐘時以杓設法緩緩取去鎔液浮起之沫然後加鋅及銀鋅之上須鋪炭末一層防其易於化散及易收氱氮如此鎔匀又十分鐘取出則其料己成光彩美凈與眞銀無異此人造銀若鎔時欲鑄成厚料之條或較堅厚之匣者只須由專門家臨時酌量物件所需之厚薄多增其鎔化時刻若干分鐘而己今世人造銀之産地爲英德二國其製法微不同而光彩不相上下特紹介之以供我國講求工藝者採備擇焉（乙種酬） 
雜錄 
[養金魚法] [  胡眉年]  
我最喜歡養金魚然而養了幾回總不得法有一天我同我的朋友講及這事他便告訴我許多妙法我就把他披露出來以供同好 
（一）缸養魚的缸愈舊好新缸無生氣魚難生長冬天宜埋入土中使所蓄的水能保持常度就是天氣大冷魚也不會凍死夏天炎熱宜蓋竹簾平時缸上宜加鉛絲罩以免貓及飛鳥攫取 
（二）水新買的魚往往不多幾時就死這是水性的不對市上所賣的金魚蘇州貨最多彼處都是淡水我們用鹹水河裏的水去養他那有不死應該用天落水和井水去養他水底有了魚糞邋遢要用吸水筒吸去否則魚就不能活了（三）餌魚的食料最好是蟛蜞子在不能接濟的時候將蝦肉和麫做成薄片如餛飩皮子一般放日蚛曬乾也可作他的食料飼養小魚宜用極細的食料蟛蜞子等要研爲細末然後放入 
（四）飼食之時期二月至七日爲飼食時期倘通年给他食料魚因肥而病往往肚子向上不得游泳但將近停飼的時候食料要逐漸減少如其驟然停止魚即立刻消瘦 
（五）産卵之注意　産卵以一二次爲度過多就不能保他的性命所以産了一二次之後雌魚雄魚便要分養過性之後再行放入那就不妨了 
（六）卵子之處置産下的卵要移放他缸否則大魚認爲食料要把他吞下去的移放地點要有日光那麽六日就好成魚如其放在隂暗之處便要發霉了 
（七）魚病之治療魚體上面有時發現一種白腐這是一種細小的蝨寄生他的身上可用他器放些鹹化的水（鹹味能入口爲度）將病魚放入五六分鐘後取出放他缸中蝨就漸脫去脫盡之後放入原缸就不要緊了（乙種酬） 
 
 
