# 1904 - 263 - 4911292

 

Page 1

 
 
[古今圖書集成并二十四史全書增價出售] [  圖書集成局啓]  
本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀三百五十兩惟所存僅數十部賜顧者請速移玉帳房購取遲恐悉數售罄不能應命矣再是書問有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[署贛撫夏中丞奏覆籌餉練兵摺]  
頭品頂戴署江西巡撫陜西布政使臣夏峕跪奏爲户部具奏籌餉十條謹就江西情形切實籌辦恭摺仰祈聖鑒事竊准户部咨導旨籌餉酌疑十條具奏奉上諭現在時局多艱國勢積弱各直省伏莽未靖蠢動堪虞非練兵無以衛國亦非練兵無以保民惟練兵實爲急務籌餉尤屬艱難凡軍中食用所需何在非吾民膏血現當閭閻困蔽豈忍再朘民生是以前此練兵處臚陳籌餉各條僅以酌提中飽加收烟酒等捐飭令各省照辦嗣後復諭令户部就公家固有之利除弊節流統籌妥議兹據詳細覆陳各摺片著卽依議辦理所擬各條均清釐于定例之中並非搜括于正欵之外各該督撫身膺重寄休戚相關司道各官亦皆同受國恩儻能實力奉行確著成效不特練兵有資卽近年各省瑣細之捐亦可逐漸停緩不得意存敷衍延宕塞責等因欽此欽遵知照到臣遵卽督同司道切實籌商除清釐兩淮産鹽銷引整頓兩浙鹽務嚴查甘肅鹽釐變通四川土藥税釐辦法四條均非江西之事酌辦各省加丁加閏一條現在辦理淮鹽督銷局江蘇候補道歐陽霖實力整頓銷數頗稱暢旺應與所銷粤鹽浙鹽分别由兩江兩廣各督臣浙江撫臣彚案覆陳一嚴核錢糧江西額編出賦並無荒缺歴年雖有災緩皆係實欠在民確切訪查各州縣並無私徴吃災情弊間有裁串差催者串一離根卽作完數縱或催繳不足亦責成經徴之員照數認解不准仍作民欠後任接授交代斷不肯通融徇隠尙於庫欵無所出入惟每年丁漕實徴數目短絀甚鉅久以疲玩著稱大抵由于册籍不清頑户抗欠書役欺隠水旱頻仍之數端光緒二十八年四月間曾經本任撫臣李興鋭恭摺詳陳酌議整頓奉旨允准是年所徴新舊地丁比較二十七年卽多徴銀九萬餘兩二十九年又較二十八年多徴銀九萬餘兩二十九年又較二十八年多收銀四萬餘兩是已稍著成效上年能將向來解不足數之籌備餉需東北邊防經費兩欵多解銀十四萬兩即由于此而按照額徴數目計算所短尤多現仍督率印委各員遵照奏定章程按册清户按户清糧實力催追嚴定比較不稍鬆動以期或有加增漸復舊額正賦旣可多收卽歴次提解之錢價平餘一三米價練兵經費亦可從而增益一酌提雜税江西民情勤耕織牲畜本少竹木兩項郤爲出産大宗均已已彚同百貨一律抽納釐捐縣舊有編正各項雜税爲數甚微尚多缺額從無在于集廠各處自設局卡派人徴收雜税隠匿不報之事江省民情蠁悍近年整頓糧釐税當不免時聞滋事地方官如果私收税項萬難一日相安似未便創立名目致滋急讟此摺未畢明日續登 
[電傳宫門抄>］Ｐ 
　　前晚十一點鐘時京師友人專電告知本舘云八月十二○○皇上召見軍機大臣是日並無明降上諭昨晚六點鐘時又接京師友人專電云八月十三日○○皇上召見軍機大臣及徐世昌 
[激戰不遠]  
　　華歴八月十二日英京倫敦來電云本月十一日得路透訪事人由盛京發來電信據稱此間不日將有猛戰已有日兵八隊或九隊合十六萬或十八萬人向此進發目下田間所種小麥均已收割故渾河沿岸一片平原作爲戰場殊便砲戰且俄軍營塞駐紥之處適當其前焉 
[撃退日軍]  
　　昨晨駐滬俄國辦理軍務大臣德希路君以所接華歴本月十二日由盛京發來之官電見示内開本月十一日有敵兵一營兩次來攻我軍駐紥大嶺鄰近之兵但均被我軍撃退 
鍾俄購戰艦○華歴八月十二日英京倫敦來電云據俄京聖彼得堡路透訪事人來電謂頃得報告知俄國波羅的艦隊向亞勒太痕或添購之戰艦四艘今已駛抵立包地方 
[俄軍傷數]  
　　昨午駐滬俄國辦理軍務大臣德希路君以華歴本月十二日上午十點五十二分鐘由盛京發來之官電見示内開本月十一日我軍南面一帶無所更動惟於大嶺一役我軍計共傷死七十人内有受傷較輕者經醫官調治業經復原重任戰事矣一 
[俄將行蹤]  
　　華歴八月十二日英京倫敦來電云俄國各武員俱謂陸軍提督苦魯拔托金將於奉天駐紥幾時若非籌畫戰事必爲措置政治也 
[德艦售俄]  
　　華歴八月十二日德京栢林來電云今日英國之太唔斯報復登云有德國輪船數艘售與俄國爲巡洋副艦但此事殊爲失實蓋德皇於海軍計畫甚爲留意故德國所有兵艦苟於戰事略有用處必不准以一艦售與他邦也 
[西貢俄艦結局]  
　　華歴八月十二日德京栢林來電云逃往西貢之俄艦地亞那已於本月初三日將旗落下艦上所有大砲已缷下數尊存儲機器局水手人等則移居於一巡洋艦中其將校則往法國 
[日軍增兵]  
　　華歴八月初九日哈爾賓來電去近得消息烟臺煤礦鐡路迤東之日軍刻下已得援兵故聲勢頓盛 
[日獲戰品]  
　　昨日駐滬日本總領事小田切君以華歴本月十一日晚十點鐘由東京發來之官電媵函見示内開頃得日本陸軍大將黑木報告謂奪獲俄軍煤炭二百墩鐡線七千碼 
[日俄小戰]  
　　華歴八月十二日英京倫敦來電云俄國可薩克隊司令官蜜司輕果提督所統之兵每日與曰 
 
 
] 

Page 2

 
 
軍必小戰數次故近來傷失人馬其數甚多 
[日俄戰事近情]  
　　昨晨駐滬日本總領事小田切君以華歴本月十二日下午四點四十五分鐘由東京發來之官電函示本舘内開頃接大山元帥報告略謂本月初八日約有敵軍步兵七隊砲兵兩隊由撫順城註離奉天迤東二十五英里及盛京大路而來攻撃我軍駐紥於平台子註離平吉府北十英里之兵遂互相惡戰兩軍相持自日中至下午三點鐘方息其從盛京大路進攻我軍之敵人已進至我軍陣地相距甚近至四點鐘時復向西北退走我軍砲隊當卽向前追逐且戰且走約三十分鐘之久俄軍傷失頗多此時敵軍大隊已逐漸退去惟仍留一隊抵死堅拒直至旁晚七點鐘始爲我軍驅散然此隊俄及初九日尙未退去駐紥之處距我軍前相離甚近 
[再登英藏新約]  
　　日前本報所登英藏新約係自譯西報中兹京師訪事人來函中有英國要索藏番十欵謂係駐藏大臣致外務部原電是否卽照此定約不得而知按此與前所譯登之英藏新而旣多二欵而一則譯自西報一則係華文官電自應以此爲準故再登之一現經番衆允遵按光緒十六年條約所有哲孟雄之邊界須照十六年訂立之第一欵辦理再行重立界石二現番衆應允除亞東而外尙有江孜噶大克地方設立碼頭英國與西藏商民聽便往來買所有光緒十九年訂立通商章程中有不妥之處英國須與番衆會商妥改一俟改定之後亞東江孜噶大克悉遵改定章程辦理番衆允訂亞東江孜噶大克設立之碼頭凡商民至印度採辦貨物往返仍可照現在行走之道轉運如另有商務興旺之地再行商辦開設碼頭三所有光緒十九年訂立條約之内有不妥之處須商改一節再行另案辦理西藏須派主議番官與本英國官會商妥改四往來貨物英國與番衆商訂税則妥訂之後不得再加税項五自印度邊界至亞東江孜噶大克邊界沿途不得設立關卡等項如道路艱險須西藏修理以便商民往返以期無有阻滯亞東江孜噶大克西藏應設番官英國所派駐劄之官凡有致駐藏大臣各漢官并番宫公文信件槪歸該番官接到轉遞卽將來别有商務興旺之地議開碼頭亦應設官仿此辦理六爲因西藏不遵條約并羞辱邊務大臣等妄動兵釁須償英國金元五十萬元合盧比銀七百五十萬元按三年分三期清償每一期二百五十萬元第一期係英國一千九百零六年正月初一日至期應於何地收兑由本英國預先知照番衆或在西藏大吉嶺照派收兑七第一二三四五欵之内開立碼頭第六欵償費各事番衆取其必辦之證本英國兵仍駐守春不俟三年碼頭設立停妥繳費告竣若償費至時繳未完數本英國兵仍駐守春丕八自印度邊界至江孜前藏商人道經之處凡有山寨等项一併拆毁九西藏土地本英國如不應允無論是何外國人一概不能有典賣稱給等情西藏之政事及一切應辦事宜無論是何外國槪行不得與聞西藏無論何事各外國不得遣發官民人等來藏恊番辦理西藏地方各外國不得前來修理道路并築鐡路安置電線開礦等事假如本英國願諾别國修路築鐡路開礦設電綫等事本英國亦一體自行檢點舉辦西藏各項恒産一切銀業不得以之與各國抵押對換租賣等情十邊務大臣榮須與逹賴喇嘛於英歴一千九百零四年九月初二日卽藏歴本年七月二十三日在西招籖押蓋印所用英番文兩則以英文爲準 
[贑省災情]  
　　南昌訪事人云廣饒兩府屬於今夏六月下旬迭見蛟患如廣信之河口鎭蛟水陡漲數丈衝壞店房數百家釐卡一二處興安縣某姓宗祠前忽蛟水噴起數丈同村屋宇人口多被衝没貴谿縣水漫過城衣物屍骸蔽江而下有善士招人撈屍一具給錢四百文一時費至千金同時饒州之樂平縣西南鄉蛟水損傷土靛約值十餘萬而萬年縣東鄉一千數百家被蛟衝没千餘家僅存二三百家有全家溺斃者有祗留一二者有幸而撈屍叢葬者有不幸而屍不可撈任與波臣爲伍者鄰境餘千縣某鄉亦被蛟水傷損禾稼屋宇不知凡幾到處哀鴻遍野情形殊覺可憐某日大憲委錢大令佩青往廣饒府屬劉大令震鴻往興安貴谿等縣王大令化璋往樂平萬年餘干等縣查勘被災情形以憑分别輕重蠲緩丁漕兼辦緩急振濟 
[蘇垣考取政法官紳名單]  
　　蘇州訪事人云省垣官紳報考政法經學務處於本月初三日扄門考試兹已揭曉因紳士中佳卷甚多故照額録取十名外加取三名將官卷中减取三名以符定額二十名之數兹將銜名姓氏照録如下候補知縣力鍾候補知縣金彭年縣丞沈炳榮劉鴻鈞俊廉汪墀知縣宋乃謙以上官員舉人管尙勳舉人程起鵬優貢費廷璜生員潘堯奎蔡承煥戴忠駿河南知縣張慰祖優貢陸炳章廪貢許同莘楊同衡孫潤家舉人韓兆魁知縣劉家怡以上紳士 
[皖省裁官]  
　　安慶訪事人云安省裁汰冗官擬定八十一缺計復設教諭訓導六十缺縣丞九缺徽州同知一缺通判五缺和州直隷州同一缺壽州無爲州同各一缺廣德直隷州判一缺安慶府照磨一缺宣城主簿一缺刻已由司詳請出奏矣 
[潯郡官場紀事]  
　　九江訪事人云日前德安縣教民某某等召優演劇縣主柴大令恐人衆滋事函知教士某君立子禁止是亦防患未然之道也○此間自鎭標前後城守三營制兵裁汰後止留後備軍以資防守每月初由道憲瑞莘儒觀察點騐一次近日觀察赴樂平查辦巨案所有公事皆委府尊代拆代行本月初七日適府尊考試文童正塲委德化縣賀少九大令赴營點名○四川雲南所産土藥販運至湖南湖北江西安徽銷售者統歸湖北收税向於潯城設立查騐分撥局由各省委員駐潯辦理目下江西委朱大令湖北委洪大令安徽委周大令均已先後到潯視事矣 
[鎭郡官場紀事]  
　　鎭江訪事人云新委揚屬運河堤工總辦李觀察有槼由金陵附某輪船前赴差次本月初七日道出潤州小作勾留卽換乘民船向邗江進發○本月初七日駐防鎭郡南洋續備新湘右營管帶武都戎鼎臣因病逝世所遺營務上憲檄委是營帮帶彭都戎庚午庖代○丹徒縣知縣楊襟山大令近奉上憲調辦五庫釐捐事宜本月初八日大令以交缷在卽附某輪船赴金陵謁見各大憲禀陳要公聞不日卽可回潤也 
[南昌客述]  
　　江西訪事人云上月某日黄昏時有匪徒百餘人手執槍刀至臨江府屬湛頭圩自稱專滅教堂不擾平民向市廛購買食物有給錢者亦有不給錢者至二鼓後羣擁至大平圩是處駐有汛兵四十名各匪將其號衣槍械藥彈悉數劫去天明時行至附近某處有兩匪買食米粉不名一錢賣米粉者向之索取兩匪謂予等正欲滅教爾爲天主教中人卽應殺何問錢爲買社粉者畏禍退避然素識兩匪爲附近傳姓某名事後告知神甫轉告臨江府立飭清江縣勒令傳姓族中交犯族中人四出追尋至新喻縣某鄉廟中如得拘獲送案時兩匪已削髮爲僧經府縣訊明解至省垣照例治罪○新昌教案早經丁結查辦委員曹太守樹藩亦已回省销差惟尙有賠欵未繳省憲仍委曹太守再往新昌督同印官及紳士等速將賠欵措齊繳案清理以免延誤而杜口實○江西重修西山萬壽宫需欵四萬餘金由紳士禀請南昌府出示勸捐復由紳 
 
 

Page 3

 
 
士分投勸辦迄今年餘殫盡心力始得鹽業當鋪及大店商捐集欵項若干聞有某紳擬在其中提出二成爲中學堂經費不知各捐户能應允否○江省因春夏之交天時不正人畜患病甚多民間於瘟斃之牛往往寢其皮而食其肉雖爲例不禁然然之最易致疾豐城縣左菊生明府因特出示諭勸諭禁止私宰並勿食瘟牛以免疾病數月以來頗有成效亦賢令尹矜恤農民之至意也 
[鐡甕濤聲]  
　　鎭江訪事人云鎭郡天主堂司鐸施方禮君近奉江南等省主教姚大司鐸宗李檄飭兼管揚州淮安二府教務擬卽買舟馳往藉察各堂一切事宜○常鎭通海兵備道郭月樓觀察邇以時事多艱奸宄最易混迹札飭所屬舉辦秋防除每夜在事各員率領勇丁巡察外復令三五八十等日闔鎭各員會哨一次以戢宵小而安閭閻○著名巨梟葛三子在長江一帶結黨販私横行無忌邇經調署閩浙總督正任兩江總督兼南洋通商大臣魏午莊制軍訪悉通飭沿江文武各員一體跴緝務獲嚴懲日前常鎭通海兵備道郭月樓觀察接奉札文遂飛飭所屬各地方官曁各防營遵照辦理 
[吳江秋汛]  
　　蘇州訪事人云本月初十日下午撫轅接到刑部釘封公文撫憲端午橋中丞卽轉行署臬憲朱竹石廉訪轉飭長洲縣蘇靜菴大令著將男女各犯正法等因大令遂飭差由司府縣各獄内提出男犯十六名女犯一口一一點驗喝令如法綑綁會同營汛督率勇役押赴北寺後大校塲分别梟首○撫憲端午帥訪悉省垣賭風素熾如五聖閣顧子善顧志元葑門内彭姓臨頓路附近某紳元妙觀附近陸姓蔡家河頭楊姓雙林巷胡姓任將橋蔣姓楚庫巷吳姓王姓等家均係著名賭窟嘗飭屬隨時跴緝嚴密查拿本月初八日蔡家河頭楊姓家正在青龍白虎興高采烈之際突經城汛某君偵知帶領勇丁前往掩捕當塲拘獲賭徒數名遂連賭具及洋銀數百元一併解至長洲縣署請縣主蘇大令訊辦 
[茸城近事]  
　　松江訪事人云本月初六夜四鼓時東門内某糕店忽來土棍某甲帶同無賴及槍船上人各持器械毁門而入扭住店主髮辮索借洋銀鄰近汛弁蕭君聞聲出視大加呼叱甲始率黨竄去事爲郡中文武各官所知以城中夜巡異常嚴密而若輩乃竟目無法紀一至於此皆引以爲憂華亭縣孫花樓大令爰密派通班差役四出查緝務獲重懲○金山縣劣差姚晉甫姚杏雨弟兄二人經縣主蔣瀾江大令解請府尊田紹白太守一再研鞫均已供認詳請上憲按律擬懲矣本月初七日杏雨交出洋槍四桿太守提案訊問一切晉甫則以與沈雲如同禁一處恐多不便飭改發婁縣獄中收禁○前日府尊田太守會同華亭縣孫大令婁縣黎大令邀集紳董至普照寺團練保甲局籌議徴收經費之道聞因捐數不足墊欵難支擬由積榖項下酌提利息以資彌補 
[上海官場紀事]  
　　前江西鹽巡道行逸軒觀察鵬九因公來滬昨日命賀赴蘇松太兵備道轅拜會道憲袁海觀察○法界讞員陳楚生大令前以感冐飭丁至道轅禀請蘇松太兵備道袁觀察給假三日昨已期滿病尙未痊因又展假二日○海防同知黄小霽司馬因患感冒曾遣丁詣道轅請假三日昨屇期滿尙未就痊因復展假四日○昨日塘橋鎭保甲巡防局委員任楚鈞五尹亦以病未告痊遣丁詣道轅請再展假三日○本邑城廂内外保甲總巡朱森庭明府昨以假期已滿親詣道轅謁見道憲袁觀察禀知銷假○昨日婁縣黎子新明府籌防局委員魏純䲧大令均詣蘇松太道轅禀知赴蘇公幹卽辭就道 
[讞員庖代]  
　　法租界讞員陳楚生大令前以政躬不豫請假三日以資調養旋假期已滿尙未就痊深恐捕房押犯漸多心滋抱疚爰禀請蘇松太兵備道袁海觀觀察委道轅譯員關絅之司馬暫行庖代昨日司馬至捕房偕謝副捕頭發落各案 
[開辦巡警]  
　　本邑南市製造局砲隊營兵丁前經總辦魏蕃實觀察申禀兩江督憲兼南洋通商大臣魏午莊制軍擬就營内抽兵一百名改爲巡警軍札委謝明府爲帮辦邇來明府已挑選精壯派充警勇每按四點鐘分爲一班俾巡高昌廟一帶 
[會訊盜犯]  
　　寳山縣王緯辰大令押解盜犯周聞萬陳老三至上海縣署以便與上海所獲盜犯廖德裕陳來喜質証夥刼寳山境内王三六家開槍轟傷事主一案當晚上海縣汪大令會同王大令升堂研訊廖陳二犯供當時周聞萬執鐡尺陳老三執木棍同至王家行刼事後各得洋銀兩元是日陳先出洋銀三元偕衆至某飯舘果腹周陳同供廖卽著名盗魁王老九當往刧時小的二人祗在王姓門首看守並未入内兩大令喝令各鞭背五十下分跪鐡練又命踏扛子良久周承認不諱陳狡不肯承兩大令以爲時已晚著將四犯分别收禁内外監約翌日復訪核辦 
[畫地分巡]  
　　自奉旨酌截緑營制兵後本埠提標右營祗剩弁兵九十三名營主周子安參戎核定分巡地叚另立新章繪圖貼説明白曉諭其略云提右營於同治十年議改江蘇營制案内城汛查舊制額設專訊千總恊防外委各一缺專管城内改章案内奉併中北浦三汛退出陸境千總外委仍各一缺駐紥城中離營一里並設陸防守備一員駐紥城内改酌馬步戰兵二百名分布七門四水關曁諸庫藏藥局縣獄等處并准添設額外三弁以資分防一駐東南城外舊制中浦分汛大王廟汛界中離城五里離營八里一駐西門城外舊制北汛分汛曹家渡汛界中離城二十四里離營三十六里一駐北門城外舊制北浦分汛引翔港汛界中離城十二里離營十五里光緒二十二年裁改制兵案内以中浦汛額外奉文裁撤並按三期裁改留守外額馬步制兵共一百十六名又於二十九年裁减制兵二十三名自六月始僅存弁兵九十三名不分馬戰守改爲巡警軍差操兵城垣周九里穿城三里連歸併之城外陸地周圍一百四十二里有奇形勢自城之東南三門外襟帶浦江商賈雲集直北兩門外瞰浦憑江爲各國洋商租界至西南兩門外向係鄉僻今亦廠局林立彈壓巡防均關緊要焉計四址新章東至新章吳淞江水師汛界南至新新章龍華港汛水師界西至新章松城守營新汛界北至新章松後營陸汛界 
[草屋飛灾]  
　　前晚八點鐘時美租界百老匯路兆豐路相近某碼頭上所蓋草屋一間不知如何忽然起火致兆焚如幸四面並無鄰居故無殃及 
[南市瑣聞]  
　　昨日船户陳金泰具禀南市馬路工程局聲稱小的在恊泰號蔣洪興沙船上當舵工邇以船上屢次失竊曾倩更夫代查查無蹤影爲特來案求派水巡捕追緝贓賊總辦翁子文太守准之即派捕嚴緝○前夜南市楊泰記木作内孩子因在馬路中嬉戲致被某姓馬車碾傷經巡街捕將馬夫某甲拘入捕房旣而甲願出資延醫療治得卽釋出 
[上海萬國紅十字會接八月十一日溝帮子分會未電]  
　　溝至榆關是快車如營口客少每日可裝難民二三百人初六至今運送一千三百餘人矣八號信溝未收請飭查芬蒸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚晴暉] 　 
　　武昌訪事人云日前江東小輪船由漢口開往武昌適有委署武昌縣典史程少尉乘之而至未及抵岸遽雇駁船赴任以致覆溺斃命事爲武昌府梁太守所聞以輪船上舵工人等漫不經心無可辭咎飭差傳案研詰以重人命而儆將來○慶昌錢店開設有年往來頗鉅近日忽以周轉不靈遂於本月初四夜倒閉所欠不下十萬金不知如何彌補也 
[江漢炳靈]  
　　漢口訪事人云河街一帶清道事宜一應開支向由税關籌撥行之已久成效昭然兹者循禮大智坊清道局已改辦警察是處支局應歸總局管轄因亦改名警察另委劉大令樹霖爲之經理以專責成○漢上集稼嘴河街順記土店係孫某所開現因虧累多金遽於日前倒閉聞所欠各欵約共一萬兩旣而慶昌錢店亦因周轉不靈相繼歇業共欠五萬餘金不知如何了結也○湖北候補知縣張大令汝溝現奉湖廣總督張香濤宫保委辦圖書舘一切事宜刻已到館視事矣○大智門外馬路一帶向設有清道局係朱二尹遠翔管理兹已改爲警察局其章程亦一律更張矣○准補黄陂縣張大令延鴻近以到任尙須時日奉上憲札委辦理漢陽槍砲廠事務已上院禀謝奉委到差矣○日前漢上錢價跌落嗣以棉花上市需錢孔殷且洋商購買雜糧亦非孔方不可是以目下錢價復又加漲每洋銀一元僅漢錢七百八九十文○湖南人張俊臣在長沙一帶拐賣人口犯案後匿跡漢皋又與鄧姓串通將老君殿黄氏婦拐逃失物甚巨刻下氏夫已禀控琴堂已飭差嚴行拘捕矣 
[禹穴探奇]  
　　紹興訪事人云越郡緑營制兵前曾有裁减二成之議旣因諸多窒礙不克果行兹聞已奉憲札著將紹恊所屬汛防各弁兵分别查明開報如非緊要之所量子裁撤其城守千把外委等缺亦當裁併以節餉需業由萬雅伯恊戎酌量照行矣○紹屬各典商及紗廠等所領官欵銀兩應繳子金類皆延不清繳刻奉省憲委員來越嚴行催提限令解清外復須抽本以應要需○浙江學憲陳蓀石文宗按臨　州舉行歳試已於七月念三日竣事定期七月念七日起馬先期牌行金華府屬著於八月朔日取齊初二日開考○上虞縣訓導缺現奉翁方伯懸牌飭委大挑二等教職程廣文良騏署理廣文現已來紹晉謁府尊卽日赴上受事○嵊縣西北鄉一帶民風甚悍近更有匪徒結盟拜會各於腰間繋一花黑帶爲記謂之烏龍會横行不法衆皆不敢攖其凶鋒復有專在山鄉樵柴之客民叧糾黨類均持長柄鎌刀與之械鬭互戰一晝夜之久傷斃十餘人地方官雖有所聞亦不顧問殊足爲閭閻患也○分嚴差遣之焦鑛澤參軍前奉府尊札飭代理桐盧榨溪分縣任事未久忽被士商聯名上控謂其托稱修建水磡藉端歛錢已奉錫太守密查澈究各士商兹又赴省上控以求秉公核斷矣○越郡市廛行用之錢漸覺短絀前有由省裝運銅元來紹接濟藉沾餘利之商近因查禁甚嚴故皆不敢嘗試日來洋價日跌民間受虧殊不淺也 
[浦東保甲巡局瑣案]  
　　前日鄉民陳金榮投浦東保甲總巡局控劉毛毛等糾衆行兇等情總巡謝岳松明府提劉研訊判責二百板交人保去○浦東祥生船廠函送竊取松木之王阿大施金奎二名至保甲總巡局請懲總巡謝明府提訊之下判令各責三百板枷號一禮拜○江北客民胡二扭控陳大保爭挑貨物不遂所欲糾人兇毆總巡謝明府判責四百板枷號五日期滿交人保出 
[英美等國租界公堂瑣案]  
　　前者洋人某甲控羅榮德收買孔雀牌香烟包内錫紙等情經襄讞委員王松丞剌史訊供限一月内提到洪福來再行訊核昨屇限滿捕房將案中人証傳案請究羅供小的開隆泰祥錫器鋪並未收買此項錫紙洪福來今亦不知何往求恩寛宥羅夥鄭慶雲供稱此項錫紙共收二次第一次出價洋銀六元第二次多至二百元均係女主之意羅實不知情求鑒水巡捕陸阿九禀稱小的奉諭　洪迄無下落惟聞此項錫紙由羅店轉賣與法租界源興盛銅錫鋪剌史商之代理美總領事署繙譯官安立德君著羅仍交原保鄭另　妥人保出俟移傳源興盛店主到案訊明再行核辦○英大馬路長裕里雉妓院鴇婦謝氏投案禀稱狎客許瑜乘間行竊洋銀十四元請爲追究許供職員係安徽泗州人父親曾宰直某縣近爲袁宫保參劾罷官職員偕幕友張仲泉來滬假寓中和棧小作盤桓卽欲回里是晚散步至彼處由妓招接尙有不識姓名之人隨之而入當將烟盤内所置洋銀十四元携之而去時職員身畔帶有洋銀十八元除去夜合資四元外尙剩十四元適符其數被鴇查得致難分辯惟伊稱十四元中有龍銀三元紅印洋銀二元而職員所帶者並無此類尙求明察謝氏供是日此人與另一人同來卽非伊竊應向究追許稱職員與彼素昧平生安能張冠李戴剌史著將許交保開釋起案之洋銀如數給還謝氏斥退○浙江路六百十五號門牌某飯店主郁祥茂以袁榮泉三次混用銅質僞洋銀扭送捕房昨日解案請究郁遣司帳人某甲投案訴稱本月初十日袁來果腹該錢五十四文當付僞洋銀一元找錢而去次日復至應給飯資四十七文又以僞洋銀嘗試事後察悉當卽加意偵察前日又來乃得扭獲務請究懲袁榮泉供小的前在大昌煤炭店執業今已賦閑求宥剌史判押捕房十日僞洋銀存候銷毁○包探李星福解李阿小至案禀稱此人在福州路一百九十七號門牌烟茶舘司值堂之役乘間行竊王連生所置洋銀十元報由小的向之盤詰伊已允交還後忽聽伊姊之言狡不承認尙求明察王供小的藏銀之處惟李知悉今忽失去應向究追李供小的並未行竊何得誣指剌史以王疑竊無憑著李交人保出具安分結存查○美最時管棧洋人偕買辦某甲控新關傭人李三寳竊去火油三聽等情昨日解案請訊新關洋人投案禀稱李在關上辦事歴有年所從無遺誤今彼旣已矢竊稱有更夫某乙目撃何不當時將贜拿獲顯有不實不盡求察李稱當時箱中所儲係向各客索得之糖様更夫見之誤爲洋油遂誣指行竊剌史以疑竊無憑從寛開釋○一百六十六號華捕解貨車夫俞來扣毛同慶楊阿二張爲羣等四人到案禀稱伊等用車滿載貨物由大橋而下小的適在是處巡緝致被車輪碾傷足指今已醫愈尙乞究懲剌史以彼此均不留心從寛判罰洋銀五元○包探沈阿岳解行竊瞿海林張金福金福生等九家衣物之積賊王福森至案剌史判貴二百板管押三月贓給還各失主 
[法租界捕紀事]  
　　通州教民徐某之女翠玉潛逃來滬匿迹浦東八埭頭左近被流氓杜阿榮串同虔婆金老太向朱阿毛説合議定身價洋銀若干嫁朱爲室朱以無人繕立筆據退翠金老太事發解經讞員陳楚生大令記供著將徐翠玉交案發聖母院留養杜朱押候　懲在案昨日代理讞員關絅之司馬提案著將杜朱枷號半月期滿責釋○小車夫張南懷代　裝運行李致失去鋪蓋一件解經大令訊供昨日司馬提案著先枷號三日期滿責釋○陳阿生陳阿根二人向同寓某客棧之榮全根訛詐不遂所欲毆傷頭顱控經大令訊明押候枷責昨日司馬提案著枷號半月期滿責釋○小竊朱利泉在新租界行竊竹籬被包探拘獲解經大令訊供昨日司馬提案著笞責一百板從寛斥釋 
[美租界捕房紀事]  
　　前晚偷兒鄒阿金不知在何處竊得綢衣及錫器等物行經西華德路適爲一百零二號巡捕所見運贜帶入捕房捕頭令押候解送公堂禀請讞員黄耀宿司馬懲辦○前晚跑灘賊劉阿三掩入怡和碼頭行竊舊鐡若千磅　之而出適爲三百三十九號巡捕所見拘入捕房捕頭令押候解送公堂禀請訊辦○前晚日本人某甲闖入百老匯路第九百九十八號門牌某姓鞋店攫取皮鞋一雙飛奔而逸一百七十一號印捕見之帮　迫獲送入捕房捕頭詰知甲所攫之鞋業已失去願賠鞋價洋銀二元五角從寛　出 
 
 

Page 10

 
 
[江蘇學台唐大宗師經募紅十字會捐欵第一批清單]  
　　江蘇督學部院唐洋三百元常熟敎諭周銓洋十元　昭文訓導何廣生洋十元俞鍾願洋二十元邵松年洋十二元龐貽榖洋八元嚴術觀洋十元曾朴洋十元周漯德洋十元薦勤補洋五元沈凝照洋四元楊崇光洋四元張吟風洋二十元俞留餘洋八元玉蘭花舘洋五元附蔭書庭洋四千歸逹順洋四元陸生洋二元王溝暉洋四元朱慈福洋三元鄒鋆記洋二十元李心佛洋二十元程康侯洋十元龐敦飾洋六元陳用儀洋五元李頌閣洋五元周伯漁甲五元吳英洋四元思義堂洋二十元孫敦仁十元毛愼之洋三元徐元善堂洋四元○嘉定敎並龐鴻治洋十六元秦祖望洋一元嚴佐治十一元徐樹培洋一元戴洪恆洋一元　錫　洋一元趙棫洋一元戴思恭洋一元張文炳洋一元葛學琦洋四元○太倉州寳山訓導蔣肇鳳洋十元崇明敎踰徐芬洋十元松江府敎授温筆炘洋十元張瑞　洋一阮尙時洋四元李維向洋一元揚春霖洋五角華祝唐洋五角俞逹璋洋一元徐梓　洋二角陳鵬洋一元張筠洋一元葉壽祺洋一元盛廷伏洋一元在學生洋二角王承焜洋二角在學生洋二角凌瀚○一元朱祥楨洋一元黄煕辰洋一元陳晉洋五角夏尙忠洋五角張作楫洋二角丁守謙洋二元張宿芬洋一元陳兆荃　二元吳鎭嵩洋二元湯史洋一元張書笏洋一元朱煒基洋一元錢邦泰洋一元徐光祖洋一元瞿志鴻洋一元顏兆元洋一元吳葆墉洋二元葉昌藻洋一元吳光明洋一元陳佐漢洋一元　允煒洋一元陳網洋一元莊堃　一元吳宗璘洋一元胡祥洋二元沈迪吉洋一元張澄洋一元保應聘洋一元上海敎諭邱正襄洋十元土慶燾洋一元曹基　洋一元黄文清洋十元潘江洋十元永怡堂龐洋八元李維清洋一元劉世杰洋一元張瑞南洋一元徐蔭曾洋一元劉至清洋四元張在新洋一元又代莫洋二李鴻　洋二元　爾康洋五元　履　洋二元　光垣洋一元沈悦向洋一元金山訓導楊　恩洋拾元楊粟齊洋在元頋騶洋一元翁駿洋五角錢銘銓洋拾二元蔡德繩洋陸元吳文逹洋二元劉鎏洋五角周承仕洋五角莫鏡涵洋五角　成育洋二元徐志雲洋一元黄芳墅名瑞履洋二元沈從先名崇基洋一元倪蘭如洋一元吳秀蘭洋一元奚少明洋元丁松雪洋一元吳文鋭洋二元朱子佳名　禧十一元金　英洋五角徐型祖洋五角吳元洋五角李贊勳洋七角彭元鼎洋一元彭維辛洋一元袁成章洋一元陳煥洋一元陶名珍一元高煌洋二元姚裕謙洋二元高燮洋二元高增洋元沈兆霖洋五角陸　炎洋五角蔡士仁洋五角　鴻洋五角楊履吉洋五角沈澄洋五角孫念霄洋五角吳道錘洋四角吳履　洋四角黄龢四角林梅洋一元录嶽降洋四角錢一潤　洋五角不留名洋四角畢桂昌洋一元陳　　洋一元不留名　一元不留名洋三角不留名洋五角大成典洋四元信和典洋四元吳　臺洋二元奚仲侯洋二元姚文季洋一元顧麟趾洋一元願駿洋一元湯仁　洋五角洋宗瀘洋一元丁彥　洋一元薛宗濂洋一元阮坐春洋一元何廷秀五角　　良洋五角蘇廷棟洋四角張增洪洋五角　紹清洋四角潘正洋四角莊望之洋四角陳兆昌洋四角沈濂洋四角不書名洋五角劉自開洋四角盧勤勳洋五角楊前烈洋四角林名瓊洋一元姚廷樸洋二角上海　　紅十字會同人謹 
 
 
 

Page 11

 
 
   
 
 

Page 12

 
 
臬兩司掣淂新城縣知縣第二缺例應按班序補查知縣病故休一項上次出有泗水縣知縣一缺係以分缺先補用知縣吳兆鑅請補又簽掣第一之新泰縣知縣一缺係以留省另補之郭鴻賓請補不積各項班次今此一缺東省現無坐補原缺裁缺卽用廻避卽用新選新補留省另補以及實缺丁憂起復人員應用鄭工遇缺先人員鄭工遇缺先無人應用新海防遇缺先人員據布政使胡廷幹醫按察使沈廷杞查有新海防遇缺先補用知縣劉維翰堪以請補新城縣知縣等情會詳請奏前來臣查劉維翰三十五成山西洪洞縣人由增貢生於光緒二十三年二月遵新海防例報捐知縣指分山東試用三月十三日經部帶領引見奉旨著照例發往欽此五月初二日到省二十七年遵新海防例加捐遇缺先補用免試用二十九年五月初四日接准部咨該員勤明穏練以之請補新城縣知縣實堪勝任與例亦屬相符合無仰懇天恩准以新海防遇缺先補用知縣劉維翰補授新城縣知縣實於地方有裨銜缺相當毋庸引見亦毋庸聲叙叅罰該員係捐納人員仍令試俸三年除咨部查照外理合恭摺具陳伏乞 
皇太后后上聖鑒勅部核覆施行謹奏奉硃批吏部議奏欽此 
山東巡撫周奏爲揀員請補要缺知府以裨地方摺二十八日 
頭品頂戴兵部尙書銜山東巡撫臣周馥跪奏爲揀員請補要缺知府以裨地方恭摺仰祈聖鑒事竊查東昌府知府李馨於光緒三十年四月初七日奉旨開缺送部引見應以五曰後行文按山東省照限减半計算扣至四月二十六日作爲開缺日期所遺東昌府知府員缺新章改爲題補要缺例應揀員請補查定章經濟特科各員均應按照正途出身除例有班次者照例辦理外所有此次奉旨卽補或補用人員遇題調要缺應先儘酌補等語山東省知府班内現無截取記名分發人員據藩臬兩司查經濟特科特旨保送補用知府魏家驊堪以請補東昌府知府會詳請奏前來臣查魏家驊現年四十歳江蘇江寗縣人由廪生考取光緒十四年戊子科優貢十五年已丑科朝考一等引見奉旨以知縣用欽此十七年應辛卯科本省鄉試中式舉人二十四年戊戌科會試中式貢士殿試二甲朝考三等改翰林院庶吉士二十九年二月於順直善後振捐案内經直督臣袁世凱奏請傳旨嘉奬四月散舘一等授職編修保薦經　特科閏五月考試欽定一等覆試二等六月初十日經禮部帶領引見奉上諭准其保送知府欽此是月充國史舘愶修官八月由本衙門保送經吏部帶領引見十一月奉旨著以知府分發省分補用欽此經臣奏請發往山東補用免其掣簽奉硃批著照所請吏部知道钦此九月初十日到省該員廉正慈祥通逹治體係特旨保送補用人員例不甄别以之請補東昌府知府實堪勝任與例亦屬相符合無仰懇天恩准以經濟特科特旨保送補用知府魏家驊補授東昌府知府實於要缺有裨銜缺相當毋庸送部引見亦毋庸聲叙叅罰除咨部查照外理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
江蘇巡撫端奏爲揀員請補要缺同知摺二十八日 
頭品頂戴兩江總督臣魏光燾調署江蘇巡逝湖北巡撫臣端方跪奏爲陳員請補要缺同知恭摺仰祈聖鑒事竊照松江府海防同知劉元楷於光緒三十年正月二十五日病故開缺歸正月分截缺所遺松江府海防同知係屬緊要調缺例應由外揀調該問知駐札上海有管理華洋交涉事件稽查海口出入船雙彈壓閩廣游民之責非勤明幹練之員不足以資治理臣等於通省現任同知内逐加遴選一時實無人地相宜合例堪調之員惟查有特旨發往補用同知秦錫鎮三十七歳山東樂安縣人由優廪生中式光緒癸已恩科舉人遵例報捐内閣中書分缺先補用二十八年六月補缺旋經保送經濟特科二十九年閏五月十六日赴保和殿考試欽取二等二十七日覆試一等六月初十日經禮部帶領引見奉旨内閣中書秦錫鎭著發往江蘇以同知補用欽此七月初二日給照八月二十一日在甯繳照到省臣端方到任未及三月例不加考臣魏光燾查該員才具明敏辦事實心以之請補松江府海防同知要缺洵堪勝任與例亦符據江蘇布政使效曾會同江甯布政使黄建笎署江蘇按察使朱之榛詳請具奏前來合無仰懇天恩俯念員缺緊要准以補用同知秦錫鎭補授松江府海防同知實於地方有裨該員係補用同知請補同知銜缺相當毋庸送部引見亦毋須查造參罰謹合詞恭摺具陳伏乞皇太后皇上聖鑒訓示謹 
奏奉硃批吏部議奏欽此 
四川總督錫奏爲揀員更補邊俸要缺同知以資治理摺二十九日 
頭品頂戴調署四川總督閩浙總督奴才錫良跪奏爲揀員更補邊俸要缺同知以資治理恭摺具陳仰祈聖鑒事竊照四川馬邊廳同知陳再廉邊俸期滿遺缺前以截取候補同知方裕時請補尙未接准部覆該員於光緒三十年四月十九日聞訃丁艱自應另行揀員更補查例載各省道府同知直州通判知州如係俸旨命往及督撫題明留於該省候補者無論題調選缺令該督撫酌量才具擇其人地相宜者悉准補用又題調要缺酌量以候補人員請補時該省如有記名分發人員應先儘酌量請補如果實係人地不宜始准聲叙以各項候補人員請補各等語查馬邊廳係調要缺漢夷雜處撫馭綦難非精明幹練熟習夷情之員不足以資治理奴才與藩臬兩司於通省現任同知内逐加遴選非現居緊要卽人地不宜其曾任實缺截取記名分發及勞績候補應升人員均與是缺不甚相宜惟查有候補班補用同知趙權年五十三歳浙江歸安縣監生遵籌餉例報捐同知指分四川同治十年十一月經欽派王大臣騐放十一年二月到省光緒二十五年委管懋功廳司知事務三年期滿保歸候補班補用接准部覆扣至二十九年二月二十九日作爲候補班到省日期核計到省在先缺出在後例得酌補據布政使許涵度按察使馮煦會詳請奏前來奴才查該員趙權閲歴有年情形熟悉合無仰懇天恩俯准以候補同知趙權更補馬邊廳同知缺俾資治理如蒙兪允該員係候補同知請補同知銜缺相當毋庸送部引見亦毋庸另請實授除咨部查照外理合恭摺具陳伏乞 
皇太后皇上聖鑒勅部核覆施行謹奏奉硃批吏部議奏欽此 
 
 

Page 13

 
 
四川總督錫奏爲揀員請補副將員缺以實營伍摺二十九日 
頭品頂戴調署四川總督閩浙總督奴才錫良跪奏爲揀員請補副將員缺以實營伍恭摺仰祈聖鑒事竊准兵部咨開請升馬邊恊副將關關泰歴俸未滿應毋庸議其四川馬邊恊副將員缺仍令另揀現任合例人員升調等因竊思馬邊恊副將駐紥邊陲與提鎭相距益遠原以副將馬屏藩非熟諳戎政曉暢夷情之員不足以資控馭前以開泰升補原爲因地擇人今准部駁另行揀補奴才等復於通省現任副將及應升叅將人員内逐加遴選非現居要缺卽人地不宜實無堪以升補之員惟查有提標中軍叅將開泰操守廉介辦車認眞堪以仍請升補馬邊恊副將雖與定例稍有未符然人地實在相需例得專摺奏請如蒙俞允俟接准部覆後行知赴部引見以符定制其提標中軍叅將一缺川省現有應補人員應請扣留外補除咨兵部查核外謹會同調署成都將軍荆州將軍奴才綽哈布四川提督奴才馬維騏合詞恭摺具陳伏乞皇太后皇上聖鑒勅部覈覆施行謹奏奉 
硃批兵部議奏欽此 
四川總督錫奏爲揀員請補選缺知縣摺二十九日 
頭品頂戴調署四川總督閩浙總督奴才錫良跪奏爲揀員請補選缺知縣恭摺仰祈聖鑒事竊照四川夾江縣知縣申轔調補華陽縣知縣　缺接准部覆應扣至光緒三十年五月初三日作爲開缺日期是月分知縣升調遺一項僅出斯缺毋庸掣簽曰應照例按班序補查例載知縣升調遺以候補卽用委用等項輪補鄭工通行内開無論何項留補選缺先用鄭工遇缺先二人海防新班先一人第四缺海防卽海防先輪用無人用舊例銀捐遇缺等項再無人接用各項班次又通行内開第一第二缺用新海防分缺先二人第二缺用舊　防先無人用鄭工遇缺先再無人過班又報捐分缺先用分缺間用人員凡知縣等官於各項試用並捐納正班到班時均准插用又各本班中應先用正途出身及曾任應升者二人再用各本班中各項出身之人等語查川省知縣升調遺一項上次用至拔貢正班之後第二新海防遇缺先知縣夏與賡請補合江縣知縣缺遵照新章坐補原缺等項及輪應到班之舊海防先鄭工遇缺先等項均無人例准插用分缺間人員查正途出身分缺間前出新繁井研縣知縣等缺已用過二人此次應用鄭工海防各項出身分缺間均無人應接用新海防分缺間各項出身之人查有新海防分缺間補用知縣熊振　年三十二歳廣西靈川縣人由附首生於光緖二十四年遵例報捐知縣指分四川試用是年十一日引見復遵新海防例加捐分缺間補用免試用二十五年二月到省接准部文應以是年三月作爲分缺間到省日期核計到省在先缺出在後例准序補據布政使許涵度按察使馮煦會詳請奏前來奴才查該員熊振詡年力富强辦事奮勉合無仰懇天恩俯准以補用知縣熊振翿請補夾江縣知縣俾資治理如蒙俞允該員係分缺間補用知縣請補知縣銜缺相當毋庸送部引見亦毋庸另請實授惟係捐納人員仍令試俸三年以符定例除咨部外理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
大臣玉奏懇恩將佐領斌昌賞加三品銜防禦增春遇升缺出卽行坐補片二十九日 
玉崑片再查凉州駐防營員中藍翎佐領斌昌藍翎四品銜防禦增春等實心任事不辭勞瘁奴才認眞整頓營務兩次剔除宿弊惟該員等不避嫌怨認眞襄辦深資臂助去歳創辦新操管轄森嚴甫及二載練有實效皆賴該員等尙能破除情面洵爲駐防中不可多得之員惟有仰懇天恩可否將佐領斌昌請賞加三品銜防禦增春請遇有應升缺出卽行坐補之處出自天恩奴才未敢擅便實因整頓邊防激勵人才實心任事起見如蒙俞允再將該員履歴造册咨送兵部外理合附片陳明伏乞 
聖鑒訓示謹奏奉硃批著照所請該衙門知道欽此 
黑龍江將軍逹等奏請各員調歸江省差遣片三十日 
逹貴等片再江省雖設有廳治向無候補及揀發人員當兹新政甫興百端待理人材實不敷用初亦擬就地取材無如撫署人員風氣未開語以維新諸務不但茫然不知而且目以爲怪相背而馳辦理愈形棘手奴才等遵上年欽奉諭旨嗣後各省不准濫調人員等因欽此欽遵在案原不敢冒昧瀆陳乃竊撫時局黑龍江情形與各省迥不相同奴才等再四籌思自不能不稍事變通可期得人而理兹查有奉天候補道章樾户部主司蔡鎭藩工部主事何煜湖北知縣辛天成廣西卽用知縣王廷槐等五員皆通逹時務有裨有用之才以之籌措其間於庶政必大有裨益合無仰懇天恩俯念兵燹殘區需才孔亟准將該員等調歸江省差遣以資臂助之處出自逾格鴻施其蔡鎭藩何煜二員旣係部屬應懇免其扣資王廷槐一員旣未到省自應將部照繳銷除分咨查照外理合附片具陳伏乞聖鑒訓示謹奏奉硃批著照所請該部知道欽此 
江西巡撫李奏爲閩省辦理工振勢難中止請再展辦振捐二年以濟灾黎摺三十日 
署理閩浙總督江西巡撫臣李興鋭跪奏爲閩省辦理工振勢難中止請再展辦振捐二年以濟灾黎恭摺仰祈聖鑒事竊照閩省前因水災辦理振撫奏准開辦振捐二年自光緒二十六年七月十二日奉文開辦起除封印期内不計外扣至二十八年九月十一日止兩年届滿嗣因疏濬西南兩港復經前督臣許應騤奏請接辦振捐兩年於光緒二十八年十月初二日奉硃批著照所請户部知道單併發欽此本年春間臣因閩省工振緊要西南兩港工程尙未告竣需欵孔殷援照山東廣西成例請將捐免本班等七項常例捐輸　閩省收捐一年截留外用併請將勸捐人員分别保奬專摺具奏現經户部議覆閩省工振情形與山東廣　迥不相同所請援案代收七項捐輸礙難議准至勸捐出力請奬一節亦毋庸置議於光緒三十年四月十四日具奏奉旨依議欽此行閩欽遵在案伏查閩省連年辦　振捐　濬西南兩港以工代振併籌辦平糶施粥施醫災黎賴以全活近因各省捐局林立收數甚疲是以援案清收七項常捐併請優奬勸捐人員冀捐欵稍　　躍兹奉部議核駁何敢一再續請惟是西南兩港工程關係附近一帶農田民居窮民藉工資以度日仰食者至數萬口之多現在全工尙未告竣儻因欵項不敷驟然中止微特前功盡棄 
 
 

Page 14

 
 
而災黎　萬何以查生且閩省自光緒二十六七兩年水灾以來荒歉頻仍疫癘滋盛本年五月十八至二十三待日省垣疉起颶風償海民居船雙漂没無算復據永春州陳模禀報五月初五六七等日德化縣屬大雨出蛟溪水陡漲至二丈餘高衝塌城垣民房橋梁區路淹斃人口又據漳州府屬詔安縣黄鼎翰禀報五月十四十五十六等日大雨不止溪水陡漲平地水高丈餘東南兩關均遭衝塌淹没田園各等情先後飭局籌欵派員馳赴振撫刻下閩省庫藏奇絀工振又當吃緊之時坐視旣有不安籌捐復難踴躍據福建財政局司道詳請展辦振捐等情前來臣查閩省疉遇風災水患災黎待拯孔殷且西南兩港工程未竟值此講求農田水利之際未便聽其中止前截收七項常捐旣經部駁不准惟有展辦振捐藉資接濟此項振捐計截至本年底止展辦限滿合無仰懇天恩俯准再行接辦振捐二年俾港工得以完竣災黎亦資拯撫至近來各省勸捐人員凡募集鉅欵者均經奏准按照異常尋常勞績分别保奬有案閩省請收七項常捐旣已核駁則集欵尤難於各省若非子以優奬捐務斷難起色是否援照四川等省成案勸捐人員集欵六萬兩者准照異常勞績保奬一員集銀一萬二千兩者准保尋常勞積一員以昭激勸之處出自逾格鴻施理合恭摺具陳伏乞皇太后皇上聖鑒訓示謹奏奉硃批該部議奏欽此 
 
