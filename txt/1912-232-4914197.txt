# 1912 - 232 - 4914197

 

Page 1

 
 
社論 
[張方案與政黨内閣（寒）]  
　　彈劾案之作用 
　　吾國人有不可及之一特質經數百年以來涵濡長育之而今且愈演愈進者是曰個人主義私交重於國事攘利加於公益皆由此主義旁溢而出之者也夫一國之大積於個人個人之所由異卽私之所由起也環球各國强者六七而皆不諱言私多數之法律亦皆爲擁護私權而設私固無可諱言也顧用於我國則憤事誤國往往爲吾人之所大戒此何說也 
　　凡公私之界限有確然不可踰越者在焉私不侵公雖私亦無所妨也强國之民其於私也非惟不侵公一旦危急之際恒舍私以就公焉内國風潮之急烈一遇外來之侮辱則羣轉其内訌之鋒銳以盡力外爭歐美憲政完美之國不必論如日本之國最後進者耳然尚用之於日俄之役則公私之善辨何如矣 
　　我國則不然用之於公私者恆反其道而行之瓜分之禍日急而黨爭依然監督之策將行而黨爭未巳一若戰勝於國内則大欲己償其餘可不問雖爲外人瓜分焉爲外人監督焉無不可也强國之民其爭也舍私以就公而我國人其爭也乃舍公以就私東西人士之程度不相及竟若此歟 
　　張方案之起也國之人頗不直政府以不依法律不可殺人法律之手續未備亦不可以殺人也不依法律之手續雖有危及民國遲則爲禍之事故而國之人不之原也此不可謂非公也然一國之大局如此而列强之環伺如彼國基未固政府豈可動搖彼挾其參議院多數之勢力以事彈劾快則快矣亦嘗爲國家之前途一計之乎 
　　以政府之違法而彈劾勢在必行則違法與亡國孰重行政部與立法部之衝突無事之時非立法部之解散即行政部之推倒機關之更迭於國家之前途無大害也今則不然内訌之漸卽亡國之兆也使參議院議員果因政府之違法而爲激烈之舉則必鑒於國家之前途而廢然自返以利害得失之不可以道里計焉夫因違法而彈劾公也今之彈劾果因違法乎抑别有故乎或假違法之名以逞報復之實乎記者蓋有以辨其微矣 
　　彈劾案之主動者其重要人物有二種一爲與張方有私交者一爲乘機推倒現内閣以組織黨派内閣者張方之殺政府則誠魯莽矣即袁黎兩總統亦自認爲魯莽者也即爲魯莽之過政府亦無即抵償之理故警戒其後可也追悔於前不可也今之倡彈劾者方鼓舞於感情之作用私交重於國家一若雖破壞亦有不辭者抑亦何也夫乘機以竊位陰險之徒優爲之彼以大利歆動於前遂不惜爲倒行逆施之計乘人之危以圖巳利猶曰有爲而然彼因私交之感情而亦與乘利便私之徒循同一之塗徑而行者一言蔽之曰爲公不敵其爲私也是爲吾國之國粹是爲吾國人之特質是爲吾國數百年來最通行之個人主義 
要件 
[民主黨緣起]  
　　國於天地必有與立非徒以其名而己必也有政治上公共之信條深入乎人心演之爲習慣發之爲能力夫然後能植基於不敝而發榮滋長乃有可言也政體之鼎革必與信條之變更相緣鼎革愈驟則其信條之衝動變化亦愈甚君主專制之與共和其信條實立於兩極端而最不能相容者也百餘年來世界各國循斯道以行鼎革者蓋數十計大抵共和信條先巳確立然後以鼎革隨其後者則鼎革不過表示信條之結果其事實發於自然其基礎永不動搖美國是也共和信條自始未嘗存在徒歆其名而襲取之而已則除區區名義之外一無所有而現實之結果乃無一不與名義相反中美南美諸國是也若共和信條雖己入於一部分之人心而涵養未熟銘篆未深其他羣衆浮驚者多灼見者少則全國心理迭刺交戰而政體亦隨之以漂搖無定直至遲之又久信條成熟乃始得所息肩法國是也我國共和之信條蓋發之自數千年以前其根柢不可謂不深遠然中間經暴君汚吏之壓抑其萌蘖爲牛羊所牧者亦數千年於茲矣加以今世共和政體之運用其方式全與昔異彼其首長機關執政機關議政機關乃至各地方之各種分掌機關各自有道焉以盡其擁護共和之天職而莫不有神聖不可侵犯之條件以爲之範圍凡司此諸機關之人對於此等條件非信之極萬守之極嚴則共和政體未有能維持於不敝者也不寧惟是彼司此諸機關之人其地位實受自民衆故能擁護此神聖之條件者舍民衆外無他力也　也多數民衆對於此等條件見之極明講之極熟習之極勤然後能信之極深捍之極勇其自實踐而不肯冒犯也出於至誠見有稍冒犯者如惡惡臭其誅之如鷹鸇之逐鳥雀也夫如是斯僞襲名義者無所容而共和之實乃可得舉矣今我國人民雖在卓異俊拔者其對於此種種信條有眞知灼見之士蓋罕焉藉曰知之而具毅 
力持决心肯犧牲一切以與彼希圖破壞信條之人抗者益不一二覯而芸芸羣衆心目中曾平解共和政治爲何物者什而八九又無論矣以此種現象與美相校與法相校與中美南美諸國相校三者果孰肖此不俟吾黨之明言有識者自能得之也天下事原因結果之相覆無所逃避由美之道斯所穫之實等於美由法之道斯所穫之實等於法乃至與中美南美之比例亦然今我以百年積弱之國處列强耽逐之衝旣不能如百年前之法國憑藉雄厚力足以威四鄰並不能如中美南美諸邦僻處一隅得閉關自競而人莫我虞計今後一年數月間苟非威信確立國本大定則國家與國民皆將永淪九淵而末由振拔此稍有識者所同見也今襲共和之名亦旣半年矣然夷考其　上自各種機關之　施下逮羣衆心目所營注其此視吾黨之理想的共和政體問直無一類似而己而甚乃適得其反一方面則專制時代之官僚隱秘主義因而不革一方而則革命後之暴民掠奪主義日以蔓延二者皆與共和主義絶對不能相容而我乃兼蹈之以此求共和豈非適燕而南轅蒸沙而求　也哉夫吾氏豈其以此即安者雖不安之而不謀所以匡正之則其　實等於默認西哲有言人民對於其惡政治現象而執消極熊度者此卽惡政治所憑依以成立也準此以談則今日愛國之士豈復一刻焉可自偷逸夫涵養共和信條至於成熟固非一朝一夕之事也然日抱此信條以 
 
 
 

Page 2

 
 
强聒於大衆竭其力所能遽以傳播之過有侵犯信條動搖國本者則奮全力以輿之抗若宗敎家然其傳敎也肫肫然如名師之善誘孝子之幾諫而其捍道也則猛驚若應隼奮迅若貔虎也國中君子其有具此精神持此心力者乎行之歲年而國之所以輿立者庶乎定矣夫以吾國民共和之理想發生如彼其古也吾國民之好善而能虚受又爲萬國冠也則此新信條之確立而熟習决非難也是在倡導而己在恊力而巳此固舍政黨不能爲功而政黨欲自效於國亦舍此何以哉各國政黨其以國利民福爲目的也皆同而其所以達此目的之手叚則有種種焉力求自掌政權以實行所懷抱此一種也不汲汲於政權之競爭而對於政府常盡嚴重監督之責此又一種也注全力以普及政治智識傳播政治信條鞏國家之根基爲政體之保障此又一種也茲三法者皆爲自由政治國所不可缺而其效力亦相輔而相成居我國今日而言政黨其第一義恐非能遽現於實也第二義善矣然監督之成績亦恒視所積之實力爲比例若夫第三義或多祝爲迂途或雖知其不可己而有所未遑也吾黨以爲民國之存亡死生實繫於此而國中萬不可無一部分人士盡瘁斯義死生以之此所爲思糾合同志勉有所效也詩曰風雨如晦鷄鳴不己又曰嚶其鳴矣求其友聲其諸獻身於共和政治者庶樂贊之 
命令 
[八月二十八日臨時大總統命令]  
　　前據直隷都督順天府尹會呈請以大興縣移駐黄村宛平縣移駐蘆湧橋並裁撤四路廳等語當經批示在案此項裁廳移縣辦法查照前批自應俟省官制等頒定一併遵行現在省縣官制及北京府官制均未頒定所有大宛兩縣著卽暫緩移駐飭内務部分别行知遵照 
[八月二十九日臨時大總統命令]  
　　國務總理陸徵祥呈稱假期巳滿病尙未痊應給續假十日仍俟假滿後即行視事 
[專電]  
　　北京電昨日共和黨歡迎孫中山孫君謂民國要人第一守定利國福民宗旨第二須有堅忍心今陸總理堅欲辭職務請諸公勸阻　　北京電袁總統堅請孫中山轉電黄克强即日來京商議要政 
　　北京電袁總統命外交總長轉告外交團通州唐山小有風潮巳派兵鎭壓登時平靜勿庸顧慮 
　　北京電陸軍民政兩部自通州事起後防範極嚴昨日切諭軍警禁阻商民遷徙 
　　北京電參議院各議員因張方事各懷意見惟有數議員不甘唾面自乾誓達彈劾之目的 
　　北京電昨日參議院開會人數不足國民黨强欲開議查辦李副總統案與共和黨等大爲鬨閙由議長勸散 
　　南京電江蘇總銀行陳監督保胡鴻猷充當江蘇分銀行理事程都督已允委任 
　　南京電留比江甯官費生七名上半年學費前交銀行匯比因秦監督離比退回現重交銀行匯寄駐比使署轉交周煒查收轉發 
　　杭州電念四團長金華林運動總參議己成熟 
　　杭州電西湖曁艮山門附廓均有大帮軍人鬥毆帶鎗騷擾且有匪盜焚刦人心惶惑 
　　杭州電都督令兩浙新舊軍於九月起缺額兵槪不補缺多者各營匀調 
　　杭州電講武堂長委童保暄兼任 
[特約路透電]  
　　北京電參議院今日（二十八日）討論彈劾問題之際某議員大聲言曰諸君齗齗於彈劾一舉非爲全國之幸福計實爲利己計耳其餘詆斥之言大抵皆同贊助此案者雖於出席之議員中僅有十餘人而皆竭力主張投票表决此案議長則謂本日出席之議員不及法定數故未便從少數議員之意於是並未續議他事一鬨散會說者謂自孫中山到京後政府之勢力己因以增長本日參議院之結果實其確證也孫君現每日往謁袁總統討論重要各務袁總統屢表其景仰孫君之意且以當日組織民國之際未得會晤共相商榷引爲深憾孫君及其隨員連日應北京貴人之請宴者甚爲忙碌 
　　北京電今日參議院開會議員到者僅三十人故未會議即散 
　　北京電鄂省軍界電致參議院謂彈劾議案若不取銷鄂省議員恐難保全性命 
　　北京電旗民上書袁總統請准旗民另舉國會代表蓋恐内地各處爲漢人勢力所抑難望獲選而關於滿洲之旗民又無特别章程之故國務院己將此書送參議院核議 
　　北京電駐紥海甸之前淸禁衛軍昨夜（二十七日）有兵數百名起手刧掠忽遇大雨各兵遂爲氣沮乃卽住手故所失財物爲數無幾迄今未聞有受傷之人駐紮北京附近之軍隊近有騷動之象惟料不至有大擾治安之舉 
　　北京電蒙有己佔據科布多中國戌兵由俄領事出塲調停准其安然撤退　　北京電華軍己將四道溝（昨譯音作西大溝）克復蒙軍稍拒即退華軍現仍集於滿洲邊界 
　　北京電據科布多消息蒙人現欲令該處己繳軍械之華軍四百名由俄境回華蓋恐彼等由他道回國將在途中刦掠也 
　　北京電據由俄國一方面所得之消息聲稱該處開戰之前俄領事曾出調和中國駐蒙大員不從其請謂將力戰至死而己領事及其他俄民乃即離城暫駐附近某城作壁上觀蒙軍二千猛攻中國戌軍華軍登時擾亂蒙人要求若輩降服並提議以此事通告俄領事旋由華軍允可互訂降服條件聞蒙人異常猖獗云 
　　香港電有盜多名携械先後攻擊羅浮及善政兩處稅局將管理局務之歐人兩名捆縳搜索局中所儲之軍械子彈呼嘯而去 
[譯電]  
　　北京電大陸報北京訪員本日謁見孫中山君據稱彼與袁總統情殊相投並願贊助袁世凱以襲總統之任訪員乃問以有其他之候選員否孫君頷首曰或有之惟未指出何人繼問以外間謠傳南北現有釁隙確否孫君答稱此種事雖非必無然今實不致有此余與袁爲兩黨之領袖必能阻止此種舉動也旋又論及銀行家要求監督全國財政一事孫君竭力反對且謂實無監督之必要訪員告以銀行家不得監督之權不肯貸欵爲之奈何孫言果爾則惟有於本國籌欵耳旣而復論及滿蒙事務孫稱今日中國欲圖抵拒侵略實屬全無希望中國今日孤立無助惟待諸數年之後國勢稍强或能恢復己失之疆土若後三十年中華四百兆國民猶不能爲此則將不成其爲國矣且謂中國如欲力戰以拒傷失土地世界各國必鮮有仗義助之者孫君巳戒參議院之友勿再爭論張方一案此事似己完全作罷上海民國西報本爲孫君所辦該報今於孫君歡游北京之際竟醜詆袁總統其意何在令人可怪有以此事詢問孫君者孫稱報館雖由己辦其宗旨如何並不過問云 
　　北京電德文報訪事今日（二十九日）往謁孫中山君據稱彼擬於三星期内取道滿洲日本前往歐洲孫君主張遷移都城因洋兵駐紮京城以内實爲中國之辱孫君豫望萬國借款能早日成立且言中國經過之時代從未有比今日更榮耀者言次頗有得意之色 
　　北京電陸徵祥似將决意辭職何人代之尙無所知趙秉鈞或將有望據政府所接科布多戰事消息並不若其他消息所述之重要蒙人從戰者僅數百人非數千人中政府現正調查洮南府戰情數星期前有日人在内蒙古運砲被殺日政府現向奉天都督趙爾巽索付賠欵 
　　北通州電此次叛兵刦掠頗具調理殃及之地甚廣有一英里四分之一之店面全成灰燼所有商店及住家千户並電報局火車站盡爲搜括一空死者十人傷者三十人損失之數約近一百萬圓敎會並未礙動 
　　喀爾喀脱電北京政府對於西藏之前途極爲關心今己派宣慰使前往拉薩中有華員一人喇嘛十二人此行目的擬將中國政局及中政府之政策詳爲達賴喇嘛解釋該使及隨員人等己於數日前行抵此間即赴開林邦聞中國擬承認達賴喇嘛爲西藏敎主惟無管理俗事之權由中政府擔保達賴喇嘛之安寜及治 
理該地方之秩序云 
　　栢林電據巴黎電稱法國某銀行經理巳與俄國内閣商定啟程赴北京設立新銀行 
　　栢林電俄國洛伏佛萊雅報載稱俄國外務部大臣薩沙洛夫由英法回國時擬過栢林與德相會談 
　　栢林電德國瑞士皆遭大風水淹之區頗廣森林多遭損毁各物收成大遭損失英德之電線交通業己中斷 
　　倫敦電據腦維克最近消息該處情形更爲險惡河水頗漲韋爾斯及米特倫兩地亦河溢頗甚各河流域淹没之地共有數千畝之多據每日郵報腦維克訪事電稱今晨（二十八日）貧户所寓一帶水己漲至十三尺之高無家可歸者七千人婦孺均居屋之上層用梯拯救頗形艱難電燈廠己爲水淹故日落之後四處黑暗異常　今日（二十八日）午腦維克已成大湖之處之荒城水高己及臥室之窗似己達最高之點救生者異常活潑惟因婦人多不願離家頗多阻礙男子泅水逃生者頗多溺斃二人現巳設立救生局市政局己竭力挽救此災有警察救生船一隻毁於沉欄之上乘者險遭非命某報館編輯室己圯河中 
[公電]  
　　成都通信電各報鑒本社連接省外友緘詢稱護理四川都督胡景伊近爲各界所不滿意云云查胡任職以來殲滅佘李二匪川境賴以安謐陸續裁兵萬餘人民輕其負擔各地各界稱譽同聲惟胡君持穩健主義爲革命流氓醉心權利者所深嫉此外别無間言除專緘答復 
外特電請登載代表實情成都通信社感 
　　直隷都督告災急電中國紅十字會沈仲翁會長鑒今夏順直境内霪雨爲災永定瀛沱各大河先後漫溢成口畿南一帶竟成澤國田廬衝損人畜飄流存者亦復露宿風餐無所棲止扶老携幼一任流離滿目凄凉慘不忍覩念餘縣瘡痍遍地數百里一片汪洋實爲近年來未有之大祲自維薄德殃及黎民莫名愧疚現在會同本地官紳趕辦急振無如直隷素稱瘠苦鉅欵難籌從前遇有水患全恃各省協濟此次灾情之重工程之大需欵更殷約計工振二項非百餘萬金不可當此民窮財盡之時實在無從籌畫焦灼萬分寢饋難安因思南方仁人君子向來樂善好施滬上尤爲商富麕集之區勸募尙易聞各省一有祲災鉅萬之欵可以應手而得往年直省被災迭蒙南方各善士慨然捐助全活甚衆功德在民北方人士至今猶稱頌不置可見爲善者之感人深也夙仰我公胞與爲懷心存惻隱所行善事不可枚舉振會又以救濟爲宗旨無分畛域尤爲中外所同欽不得巳爲民請命特呼將伯務乞垂念生靈一爲援手或酌量撥濟或設法捐募此刻流庽海上者不乏殷實之人能得我公苦口婆心廣爲勸募必可積有成數我公見義勇爲諒不至漠然置之將來畿輔飢民得有更生之日則仁人之所惠多矣不勝迫切待命之至謹此奉懇諸希垂察直隷都督張錫鑾叩感 
　　松江自由黨電李懷霜主裁大鑒袁黎擅殺張方兩志士尙敢揑誣黄克强先生名譽是可忍孰不可忍應乞電請總統府澈底查究明白宣布並希登報轉懇法律維持會曁各團體抵死力爭曷勝禱盼中華自由黨員華文鍾等公叩 
要聞一 
[再紀二十三日之參議院事]  
　　省議會選舉法 
　　二十三日段總長至參議院答復質問案詳情己錄昨報總長退席後彭允彛曰省議會議員選舉法案甚關重要可卽照今日議事日程接續開議於是遂入議場開議此案係大總統交議由汪榮寳代爲報告畢衆請即開二讀會議長以卽開二讀會付表决多數贊成遂開省議會選舉法案二讀會第一第二第三條無討論照原案通過第四條凡有中華民國國籍之男子年滿二十五歲以上者得被選舉爲省議會議員政府委員謂此條宜加本省字樣汪榮寳反對謂甲省人原可以到乙省去何必定以本省人爲限委員不然謂非本省人與地方關係不能密切王家襄謂甲省人被選爲乙省議員乃事實上必無之事可不置慮委員謂雖爲事實上必無之事而法律上則不能不規定劉顯治請付表决陳景南謂省議會與國會不同省會議員當然以本省人爲限法文上定須加上本省字樣劉顯治謂加不加均無妨碍彭允彛與陳景南同意李肇甫謂選舉結果己有規定此處可不必加陳景南又起反對謂從利害關係上起見必宜有限制即不於此條加入本省字樣亦宜另有所限制本員主張凡外省人非住居滿五年以上不得被選爲本議員汪榮寳谷鍾秀附議張耀曾反對謂凡議員之得被選權在選舉人甲省人於乙省無利害關係乙省人自然不舉甲省人其被選者必與乙省有利害關係故本員以爲加入此限制適足以挑起省界之嫌不如不加爲愈鄧鎔同意彭允彛又欲發言王家襄止之謂可以付表决矣議長以陳景南之說付表决贊成者少數次第五條第四欵吸食鴉片烟者張華瀾主張删去汪榮寳附議議長付表决贊成者五人少數照原文通過第六條無討論次第七條左列各人停止其被選舉權一小學校敎員二各學校肄業生張華瀾反對主張將第一項删去劉顯治附議谷鍾秀反對議長付表决贊成者十四人少數照原文通過第八條無討論第九條承攬本省工程之人及承攬本省工程之公司辦事人停止其被選舉權顧視高問何故有此條之規定委員答因債權關係且恐與其事業有碍故有此條之規定王家襄謂委員所說之理由均無關緊要且何可因其爲公司之辦事人遂停止其被選舉權委員答因辦事人甚重要故亦不可選舉王家襄深然其說惟辦事人之範圍未免太廣宜將及承攬本省工程之公司辦事人字樣删去李素則主張將此條全條删去議長依次付表决均得少數遂通過時巳十二鐘由議長宣告散會 
[二十四日參議院之無事錄]  
　　參議院以省議會議員選舉法關係緊要於二十三日開二讀會己紀前報二十四日上午九時續開特别會議乃因聞孫中山先生於是日上午蒞京參議院所舉之歡迎員須往車站歡迎而議員中又有個人關係自往歡迎之者亦有數人以是至十時間議員出席者猶不足法定人數議長乃依議事細則宣告散會 
[新内閣改組之動機]  
　　陸總理因參議院攻擊甚力特於昨日扶病親向大總統辭職誠恐未必遽允故先乞假五日赴津就醫力保趙秉鈞代理謂其熟悉情形各總長中任事最久衆望咸孚袁總統目睹病狀只得勉如所請囑其安心調理並照章令趙秉鈞暫行代理惟趙氏以國務總理有事向由内務總長代理深恐才不勝任擬請别人代理然一則因大總統囑勸再三二則因内務總長有代理國務總理之責萬難辭却故允勉力代理五日期滿請陸總理回任或另舉新總理現陸總理巳决計辭職勢須組織第四次内閣袁總統己定不日召集特别大會議討論此問題聞總統政見有二（一）援前南京政府例廢去總理由大總統直接各部總長辦事（一）如上說有礙臨時約法不能實） 
行則組織政黨内閣茲將陸總理迭次辭職續假呈文附錄於左 
　　續假徵祥前以舊疾復發請假五日俾資醫治並請簡賢代理在案現假期巳滿原應卽日銷假以慰垂厪惟醫治多日迄未就痊爲此呈請准予續假五日不勝感禱伏乞大總統鑒准批示祇遵謹呈八月十九日 
　　辭職一徵祥謬承知遇忝秉鈞衡際此艱危敢圖暇逸無如才本庸愚質尤羸弱勉力視事夙疾復攖寢不成寐食不能化積日彌久遂弗能支猶冀趕速就醫早占勿藥迺迄今多日速效難期夫國事方危如累卵要席復豈可久懸長此因循貽誤將何所底果使徵祥力能爲而不爲自無以對國家然使力不能爲而亦爲更何以謝天下恐不但負大總統衣國民締造民國之盛心抑亦背徵祥當年贊成共和之愚悃爲此再行披瀝務請將國務總理及外交總長要席准俟續假期滿卽予免官並從速預簡賢員以維大局而全病軀此後徵祥有生之日皆大總統之所賜也伏乞大總統鑒准施行無任惶悚待命之至謹呈八月二十日 
　　辭職二徵祥續假之期又將届滿正盼德音下沛俾釋仔肩迺咋忽據梁秘書長士詥將二十日原呈退還並傳令准再續假反復思維彌增惶駭徵祥諒德寡能所恃以立身處世者不過開心見誠幸尙能見諒於中外今一誤再誤共見共聞若再觀望徘徊必陷國事於不可收拾獨居中夜抑亦何心不但負國民付託之重抑亦累大總統知人之明惟有續繳前呈懇請查照批准施行徵祥幸甚 
 
 
 

Page 3

 
 
民國幸甚言不盡意迫切再陳伏乞大總統俯鑒愚忱迅予批示祗遵謹呈八月二十三日 
[裏塘之佳消息]  
　　舖張歟實事歟 
　　四川護都督胡景伊通電云本月二十五號接查辦邊事尹都督由打箭爐電稱李支隊長于號日率領所部由西俄洛進逼裏墉行抵撥浪工附近逆番利用樹林大舉來攻我軍與戰至七小時叛匪始潰散乘勝進擊槍斃甚衆時己昏暮未便窮追仍回撥浪工露營奪獲帳棚馬鞍鑿槍蠁刀火藥共以千計卽夜蠻兵撲營戰又大捷此興師以來第一劇戰查該地逼近裏塘過此要隘餘皆平曠巳派胡國淸范猛各率一營賡續西進並力進取裏塘擬首鏟蠻子迎祥餘當一鼓可下詳狀備文郵寄等由除電達國務院轉呈大總統外茲特電陳有電 
[眞可謂警電紛來]  
　　電一奉天趙都督急電云我軍駐烏泰地方者人數不滿一營前日蒙人大隊掩襲我軍未及準備倉卒迎戰致遭小挫急退三十餘里以待援軍 
　　電二趙都督急電云現由奉省派步隊四營機關炮隊一營星夜開赴烏泰請速接濟軍實 
　　電三趙都督急電云兩軍在烏泰開戰俄人出而干涉謂蒙人前曾以烏泰向彼抵借鉅欵該處不能作爲戰地以故開赴前敵軍隊不能直入查所稱以烏泰向該國抵借款項雖有其事然己由淸政府贖回近雖又借數十萬何得以此藉口請由中央嚴重交涉 
　　電四奉天急電云内蒙獨立軍猖獗異當巳由洮南進趨昌圖府境官軍在彼相遇卽行開仗奉天省垣己經戒嚴 
　　電五趙督密電云東蒙古喀拉沁王巳宣布獨立風雲緊急請速籌對付方針 
　　電六黑督宋小濂急電云蒙人因經費無着近屢以呼倫海拉耳附近地方押借俄欵恐將來蒙亂雖息而地非我有近據調查有某蒙王與庫倫活佛議定以呼倫屬境興安嶺等處地方指定作押借俄債四千萬兩以爲築路練兵之用又有海拉耳蒙人總管升富近於俄銀行商議以該處鹽池作押訂借美洋三百萬元以資建修營壘並招募兵丁之用聞兩事均巳簽字欵交半數請速與俄使嚴重交涉以保版土 
　　電七新督由俄國轉來急電云阿爾泰 
烏梁海七旗刻己宣告定於宣統四年七月十五日舉行獨立現將届期實行並云所有附近漢人當受慘戮 
　　電八新疆楊都督急電云自科布多失守後鄰近所屬時有擾亂之事近如齊桑斯克及馬斯 
大山均有匪徒從中煽惑以致居民南慌多乞某國保護某國遂得漁利勢甚危急乞政府速籌對付之策聞巳交國務院會議　　電九趙都督接洮南急電云蒙人排漢之舉業經實行該處居民紛紛遷避吳軍僅有四營兵力薄弱殊形危險請添派重兵以資鎭撫 
　　電十駐英代表劉玉麟來電云英政府近來對於西藏異常注意首相愛士奎斯現巳派出演說團三隊專以煽惑藏番歸化英國爲目的其辦法有二（一）專帶藏番所嗜好之物品及日用品沿途分給以揚英人之博愛主義 
（二）編成白話稿底分給各藏兵以期雙方收效事關主權乞與駐京英使交涉速卽阻止 
[調兵防衛京師]  
　　政府特授那彥圖爲總司令出師北伐一事己誌本報茲悉昨日總統府會議大總統以近畿兵力單薄特與傳良佐叚芝泉等磋商防衛之法段君主張調徐州新募之兵五千人並調陳幹來京拱衛京畿大總統然之聞日内即可由陸軍部發令矣 
[大借欵又復活動]  
　　大借欵停議己久幾無轉圜之望茲閣各國政府頗不願因借欵决裂致傷睦誼而銀行團各總機關亦頗有退讓之意己將此意電致駐京銀行團故二十一日銀行團民代表在馬克耐得庽所開會磋商續行借欵於中國之法聞巳略有頭緒徵電令各國派員來華籌畫一切云 
[承認民國之波折]  
　　誰爲禍首 
　　外交團消息美國政府本擬聯合各國一律承認我國爲國際團體美使前己有照會致外部報告此事目張方一案發生參議院主張彈劾陸總理决意辭職新内閣又有推倒之勢大局甚爲危險故聯合承認之議己宣布暫從緩議昨日英美兩公使偕同謁見大總統亦因此事并忠告大總統宜竭力調停政府與議院之意見 
[時評一（默）]  
　　人謂同盟會之一部分欲藉張方案以達政黨内閣之目的斯言也吾未敢信 
　　然以事實觀之則又何其適相合也蓋自張方案出而參議員即倡議彈劾總理彈劾總理而陸卽辭職陸辭職而宋敎仁有總理内閣之望宋總理内閣而同盟會主張政黨内閣之目的以達此固新發生之事實而與人 
言相符者也 
　　雖然陸之辭職陸固自言病耳若如今日參議員之屢開會而屢鬨散屢議彈劾而屢無結果則欲達摧倒内閣之目的吾知其遠矣雖謂之天幸可也 
小說 
[無名罪人] （八十一）（無名） 
　　克路侯爵笑道這也未必倉竹道什麽未必你若是個胆小的人終生這樣白白的臉兒全没一點血氣的樣子倘若喝了酒後决不至這樣的克路侯爵恐怕不能飲酒被他看出不是眞的鄉下人來急忙取了桌上的酒瓶傾了一杯在手内向倉竹道我們不必多說且飲一杯於是將手中那杯酒一飲而盡這時克路侯爵手指上帶的戒指適被倉竹看見倉竹便道你這戒指是最上等的東西你原來是個貴家子弟克路侯爵被他這一問心中不免着忙自悔當時不曾想到將這戒指除去留了這個間隙連忙答道我卻不知這戒指是上等的是下等的我只知道這戒指是出門時我伯母給了我的我便這麽帶着倉竹冷笑道什麽鄉下人家的伯母有這戒指你的伯母可是甚麽侯爵夫人克路侯爵更加吃驚道難道他在這戒指上看出了我的家世來麽復又答道甚麽侯爵夫人伯爵夫人我都不知道我只知道我的伯母是個平常百姓家的婦人倉竹道百姓家的婦人那裏有這戒指這戒指上的花紋刻着胄甲武器種種記號我是個畫工這此學問我是研究過的其間還有一個特别的記號那是記着他家的家系我不是家系學者看不出是那一家來你可取下來讓我細細一看克路侯爵聽了知道他是個内家不好分辯只作佯爲不知的樣子道你說些甚麽我一點也不知道區區戒指有什麽關係着家系起來 
 
 
 

Page 4

 
 
   
 
 

Page 5

 
 
 [Ｇ> 
[的真始創瓣香盧驥製半夏]  
外埠來信須寫明盆湯弄寗波路口第一百十五號五開間門面瓣香廬驥雲氏發行所方不致誤如由民局先行田郵局來信關開照門市起碼五角以便服試　本廬分設南京花牌杭州陳列所 
崔氏驥製消痰半夏乃驥雲氏與中外各號再二研究廬行試驗始取出而問世自發行以來凡官界軍界商界學界神界文界莫不同聲譽美　推治痰止咳之無上聖品各省寄售紛紛爭先恐後　意歡迎但華人惡習每見發達之物必多方仿造奇巧百出致命采訪者無從鑒別眞僞本奇特將兩江督署湖北臬署京師　禦史衙門曁美國加拿大日本東京轉　臺北大邱部以及各省各縣各公館各衙門　　　驗之書　編裝訂成　並將信國之郵局國記民局木章一律裝入囂之案瞬俾采藥者作指南之車而仿造者無從無其伎倆但咳漱多痰之症救治愈早尋妙若久咳傷其肺管便覺呼吸不熏兼之痰爲膠膩之質閉塞請明之府遵使哮喘大作氣促不順況肺爲華　蓋　　　　　旣傷虛火焦灼胃氣敗先俾火　衰腎水苦　肝　風上過從此益汗骨蒸元氣盡喪蓋人賴氣血而生肺氣不宣則運血不靈氣血兩損便是不起之症矣可不痛或本　創製消痰半夏善能止咳化痰順氣平喘運血液以培元滋腎水以固本能生天一之水能　旣損之金偉力費功天正無敵自出世以來治愈之人不可勝計至此藥之神驗全賴　其糟粕取其精液故能出奇制勝以少勝多若尋常之症只須一大盒立奏奇功購至重至危之症如一息尚存連服一料包可立起沈疴斷根不發本盧實事求是精益求精可能化學名家化驗如無務珍珠能涎香化州橋紅等珍貴之品甘受重罰總發行所在盆　衖走過絲業會　寗波路口五開間門面內室懸上海縣嚴禁僞藥告示大盒洋二元四角小盒洋一元二角每料六大盒洋十三元二角不靈包退還銀外埠批發格外克巳如無消路可以退還　近有假藥害人不少須認明石印嚴工商部執照浙江巡撫獎憑仿單反而五開間門面蓋　　工部局施敦來醫官化驗據方是的眞無僞 
上海盆湯弄走過絲業會館寗波路口五開間門面瓣香廬驥雲氏總發行所啓 
[秘製肝氣立愈將軍丹]  
上海鍊雲大藥房創製　此丹並治九種　心胃氣痛服則立愈　如吃過藥別不愈者請來一試方知實濟　不效還洋　以照信實 
肝氣之症婦女最多或因怒氣傷肝或因怒音不舒致傷肝木從此觸怒即發甚至氣通不顧肝堅如鐘食不下咽寢不安席若不早治雙爲頭眩耳鳴目亦胸痛協脹嘔逆胃呆陰編筋骨疼痛等症且他年正氣一衰其發更甚每有因此殞命者古方有左金丸治法試之毫無效驗今本藥房不惜苦心訪得御方名曰將軍丹無論男女新舊肝敢之症服後神效立見若係二三年新患之症二新即可全愈如其一二年舊恙至多一科永遠斷根包不復發　試萬驗皆尅日見　從無復萌之人如此廳驗未敢私藏特登報佈告件患斯疾者皆得脫呻吟休痛之苦則幸甚矣〇每瓶實洋一元每科六瓶洋五元遠埠信購瑯局回件　上海三馬路百首小華圖科對面鼎豐里鍊雲大藥房發售 
[一補有十年之功]  
彭壽堂藥房始創參茸芝術海狗腎補血生精如意丸此丸純是精液煉成故丸小力大服少勝多一補有十年之功 
此丸乃本堂獨創奇方純採山海生物腦髓精血及各種強身壯體補料用特別新法泡製以化學提其精液煉成合天下滋補各藥均無如此丸之製精藥妙者故力大效速每次只服一粒足抵無數　品與市上冒名仿售每服多至數錢者眞有天潚之別用以補益全體其功不可照議雖極虛　弱之人試　旬日頓覺神氣冠足變為勇健強壯之鑽漢若少年服之則精血　充腎氣愈壯五臓百脈永無　弱之患豈特健陽廣嗣而已哉五十來年治愈　痿虛損各症不可勝數如不見信請試確實功效方知不謬耳凡人色慾過度每患陽痿髓衰精稀　洩舉不堅久洩而不射等症一服此丸則精水濃溫所生子嗣個個強健其效一凡腎氣　損之人可致遺精淋濁夜溺頻多等症一服此丸不特腎　煖健保不夜洩且步遠　十里不覺氣堅其效二又先天不足之人面色必黃肌肉必瘦但服此丸七日面色必轉紅潤肌肉必加重　斤其效三又如衰老之人每患耳豐目花行　　難一服此丸則耳為之聽目為之明毫無龍鏈態養其效四更有最明之雖證凡血枯精竭老年白髮之人但能運服一月則精血充足有鬚髮漸變黑色其效五他如嫩女久患白帶經水或淡或黃甚或乾血成癆一服此丸則經水變紅諸患立愈常服則按月調勻生育繁盛其效六是昏最薩最實之功效萬無一失是丸專增人身之精血以滋養臓腑臓腑健旺故能助筯發力壯全體腦氣種種奇妙戾非尋常　劑可及○一服別項補藥不效者一服此丸血業驟足精神頓旺若能　服不斷可保永無疾病增壽致紀○一命門火衰色傷陽萎自汗盜汗骨蒸潮熟心煩頭眩耳鳴目花等症服之諸病盡除○一下元虛冷精薄如水膳酸腿軟四肢乏力夜不安寐無夢亦遺口乾舌燥虛咳帶紅服之卽愈○一脾駝不健小便短促大解艱澀遇寒則怯遇熱則喘腳重作勝面黃色浮肚腹膨脹一脹是丸便覺精神科撒萬恙俱消○一男婦顏容悴憔肌廚操裂骨節拘　筯絡原定強竣煥麻術步　艱難服之疾去身強並使婦人乳汁濃厚○一勞倦過度及節氣交替只須晨服一念瓶卅六元大瓶加倍單料減半外有參茸術芝海狗精如意酒並用補益尤水瓶四元小瓶二元雙料加倍功力更速○外貼煖腎固精膏尤妙每對二元四角　上海拋球塲南首河南路七號彭寗堂啓 
[西醫大家　劉銘之博士]  
庽上海英界二馬路拋球塲羅威藥房內候診每日上午九時至未來戰十二時門診每號洋一元下午三時出診每號洋六元急症單方隨請隨往醫金加倍貧病施送 
上海羅威藥房謹啓 
[上海匯豐銀行及虹口分行廣告]  
者本行收足資本洋一千五百萬元公積英金備洋一千五百萬元又銀洋一千六百七十五萬元共合洋三千一百七十五萬元另議定備用設本洋一千五百萬元總行開設在香港分行設在倫敦匯門　邏包帶惟亞孟買加拉吉打古隆北廣東福州德國漢口愛巴　化神戶古喇喇伯長　意陸伊雜法國買拉夾呂宋紐約　楖晏實西覓舊金山新加坡蘇拉巴亞天津北京橫濱凡上海行興各商往　暫存本行之銀每日結帳者其息照長年二厘存至廿萬兩為止存一年者其息照長年四厘算存六個月者其息照長年三　半算存三個月者其息照長年二蘆半算其現下所執五利息一年期存單　期轉新單者仍照五利息算付本埠匯　並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈告 
辛亥年七月初三日 
[萬國九洲第一靈驗耳聾聖品]  
京者天寶齋○謹告同胞○耳聲痼疾○我有神劑○服此立聰○效騐神藥包可斷根○上海二馬路丁鼎新里石庫門 
凡患耳聾一症皆因腎水虛損相火上痰或因　火傷肝以臻耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善　男女老幼久年初起一經服此二三盒立覺血氣調和呼吸盡捷補眞陰生津　　浮火除邪熱雖十年廿年舊症服此丸一料立見奇功　重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角 
[國華書局新書出版]  
英音引鑰（全一冊定價一角半） 
江蘇高等學堂教員周之彥編　蓋英字之雙聲巨韻友發音之長短徐疾初學者恒覺其難本書專為初學拚音設法凡各字母之變讀與拚切成聲之方法素與　微詳舉靡遺無論何等學校均可用之 
內分十二課日授一課不及兩星期可畢無論何等難字能於審音詞中檢查之無錯毫厘誠為初習英文研究拚音法之金鍼也 
[共和英文新讀本]  
（第一冊定價二角半） 
江蘇高等學堂教員固之意編書中分生字文法句語三門由　入深曲盡引人入　之妙乃同君昔日任湖州高等小學業教員時授生從之講義成效夙著爰一再商請周君將全書歸讓本局又蒙周君悉心改訂付諸　　以供高等小學校之應用第一冊現已出版寄語英文教員請三注意 
[原文天演論（全一冊定價五角）]  
江蘇高等學堂敎員校　英國赫　黎先生之天演論名轟全球經嚴幼陵先生算為漢文後不脛而走者何嘗數十萬冊數年來統查滬上及各地翻廢者有一百二十餘版之多其聲價之高無待贅述茲有友人由倫敦覓得原本敦請　君　　按嚴譯分為徧叚訂成專要行於世想吾國英文學大家必先購為快也 
[美國制度大要]  
（全一冊定價二角半） 
是書為美國鮑恩敦大海撈針著經沈商　周之彥兩君合譯詳述該國立法行政司法機關之規制範圍　縮銀責任大而至於全國小而至於鄉村市鎮　　挈末附官制附表尤為吾國建設時代之國民不可不備之考鏡也 
[世界政策]  
World　Polities美國威士幹　學教授雷因希 
P.S.Reinsch著 
[世界圜法論]  
Mones 
美國福勒Lallcn著 
[美國政治通銓]  
Governnrent　by　the　People 
[集會規則]  
Parlianicntary　Law 
美國葛來干Gregg著 
以上四書已經本局延聘通人譯成漢文付之印刷不日可以出版 
（本局總發行所在上海四馬路中市坐北朝南門面第一百二十六七號門牌） 
[新到戒煙仙品婦垢丹]  
此丹係最新發明之藥草土名曰雪黃備五味而行五臓性平無毒補血補腎屢經化煉　合成丹有除　清　之功無煙土嗎啡之毒若在癮前服之則　退不作淺者十二日而除　深者二十八天而斷藥能化　能　賓兩善具備洵屬有烟以來未有之奇樂服至第五天宿漬下行大便黑穢且無吐場等患服後胃納日增精神　健並能兼治遺精自汗腹痛瀉痢痰多肝氣等疾凡拘諸病上癮者雪垢丹均能　病兩除所以不獨壯健者為宜卽高年病癮亦能克期戒凈毫無流　盡鴉片一物其毒量與嗎啡高根相同　能熏灼大腦衰弱胖腎敗壞血輸弛楥筋脈久吸之人致生種種不適小則損害名譽廢事失業大則促短毒命斬　弱種鳴呼受禍之烈其堪回首乎烟幸界同胞既知同人之苦心雪垢丹之神嬌妙毅然截止勿使侵我自虫貽誚中外誠有厚　焉○定價每樣包大洋三角每大匣四十包十元每瓶一元每打十元 
總發行上海英租界中旺弄鳳鳴里底夏新公司　德律風二一一七號 
[牙科醫生徐景明敬告有牙患者]  
敬啓者設本醫生牙科醫局於上海　十數年海內宏達惠顧　牙補牙續牙及延治一切牙患均到手奏效膠　賜額贊許登報頭揚巳指不勝風滿清季年商部奏　　洋考察各國商務時牙科內事多田敝學生等料　以致諸君光顧待招　未週卽鑲補亦　或未妥殊深抱歉現今醫生常用駐局凡有　賜顧無論冨貧一體親自接洽本醫生號世爲心又蒙伍總長廷芳王督芝祥徐督紹楨王督人文溫交涉司宗堯登報頌揚聲明減價祇照舊價七折俾　雅誼面免向　再敝局常有夥計辭退學生被黜保無籍本醫生名義在外招搖或命名近似藉以影射漁利恐諸君誤爲所惑貽害不淺爲此佈告有牙患者請　臨上海英界四川路四十號徐景明總醫局四馬路嶺南樓隔壁景明分醫局除此並無分支別認明門牌庶不致悮 
[欲知身體得康健恒久之妙訣]  
請觀此醫士如何讚揚韋廉士大醫生紅色補丸之奇功 
韋廉士大醫生紅色補丸中華各處藥房均有出售或向上海四川路八十四號韋廉士醫生總藥局及重慶白象街分行函購亦可每一瓶大洋一元半每六瓶大洋八元郵費在內 
西醫張紹巡 
張君紹巡由長春英國長老會施醫院畢業後襄理院務十有四年現自懸壺行醫就診者甚衆並在長春開設中興藥房生意發達茲將其來函錄左云○余在長春行道有年治愈之症不能枚舉其中所最奇者莫若病婦徐氏三年月經不行一症自服　韋廉士大醫生紅色補丸後月經照常各疾全消余甚信韋廉士大醫生紅色補丸爲婦科補血獨一之聖藥凡遇有患血薄氣衰諸虛百損命門火衰陽萎乏嗣遺精夢溲四肢疲倦胃弱不化夜不成寐風濕骨痛經水不調赤白帶下等症投以韋廉士大醫生紅色補丸無不得心應手奏效如神是丸絕無損害雜質男女老幼服之可保無虞凡有患以上所述諸症者余極力勸服　韋廉士大醫生紅色補丸可磪證其實有使身體復元之奇功也 
[贈送五彩月份牌]  
本局尙有五彩月份牌並起居須知一書留存凡欲索取者請將此紙從所打細孔處剪下塡明姓氏住址幷貼上紅色補丸之藍包皮頭寄至本局即當奉增送月份牌所剩不多請速來取遲恐不及 
包皮號貼　此處　請在此處剪下塡寫 
丸藥藍色包皮頭貼於此處 
姓氏　住址　省　府 
[白濁香甜露]  
此露治五淋白濁真如仙丹一般靈效具極清甜可口如溺管十分刺痛撒尿不出痛苦到要命一服此露立即科水止痛即愈每瓶三角上海拋球場北首杏林軒啓 
[聲明止付莊票]  
茲有期康　所出之陰曆七月十六期本或第二萬另一百五十三號九八元六百兩　有　　不淸業已止付此票務望中外行號切勿收用特此登報 
怡康葛松　謹白 
[遺失莊票]  
今遺失萬和莊第二百七十六號七月二十日期由恒義公付下計九八元一百八十兩正當即咨請該莊止付作　幸中外各行號切勿收用恐未通知特登申新兩報聲明此佈 
日商石田洋行啓 
[拔毒止癢　癩疥瘡藥]  
此藥無論何種疥瘡小孩黃水瘡滋毒一到止癢頭尾三天便無痕跡大盒半元小盒角半 
上海拋球場北道廣東杏林軒啓 
[油布出售]  
本行獨家經理英國名廠所製等黑油布蓬雨布等類存甚多價廉物賜顧者請來買可也 
美最時洋行謹啓 
[英國通用有限電器公司廣告]  
英國總理處並工廠設倫敦暨英國各大名城中國總理處設上海仁記路第七號門牌 
分設香港天津等處 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下　金缐燈　炭絲電燈　發電機　電氣運動機　各種粗細電缐　花缐　電扇　德律風　電鈴　開關機　積電池　電燈架單　電氣慰斗　電壺　電鍋暨各種零碎電器貴客如需仿他處裝設電燈本公司亟願核實估計以副　雅望倘蒙光顧卽請　實臨察閱一切並面向本公司華經理接洽可也　德律風第一千六百零八號 
[點自來火注意]  
裝置價廉耗費減省 
最便者莫如用自來火也此乃上等燃點料且取價低齌永無失愼之患請諸君裝置一試便知 
在華人屋中裝配不取分文 
欲詢知一切者請臨床西藏路五號自來火公司機務處或南京路念九號樣子房均可 
[美術畫出現]  
精印彩面新式洋裝五彩東洋名勝及風景畫合印全冊一元二角洋裝珂　版東洋美人家庭出　　及海水遊戲全國冊一元六角彩面新式洋裝珂　版中西裸體美人比較大觀一厚　一元六角美術畫之一精印珂　版泰西裸號美人特別挂景四大　洋一元美術畫之二精印珂　版東西裸體美人春睡　四大幅洋一元精印珂　版新攝影孫文黎元洪黃興玉挂景四大幅洋二元外埠郵政局匯票不通之處郵票亦可通用寄費每元加一成計算 
上海四馬路西跑馬廳第三百三十一號石庫門新漢印書館經售 
[人造自來血]  
凡有心虧血虛破金吐血面黃肌瘦頭痛眼花耳聾腎虧陽萎精枯四肢無力手足酸軟身虛腳腫胃弱脾薄以及婦女經水不調白帶赤帶頭痛腰酸五勞七傷諧虛百損等癥服之自然壯心經多血液消百病　　有 
大瓶二元每打二十元 
小瓶一元二角每打十二元 
總發行上海四馬路五洲大藥房 
[吉地出售]  
吉地一方坐落在派克路計地七分之數最合造住宅之用如有顧買者請問華比銀行帳房訂購可也 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[貴重產業出賣]  
魯意師摩洋行　始創自同治十三年即英一千八百七十四年 
今有各處界皮房屋出售或在租界或在寶山華地如貴客欲通葉者附至小行面談再小行門前有詳如表可看此佈 
魯意師摩洋行啓 
 

Page 6

 
 
要聞二 
[總統調停軍民分治之爭端]  
　　　黎副總統昨接大總統電以軍民分治原期福　利民奈名省都督半多反對甚力遷延至今尙末解决茲就各省情形規定變通辦法分作巳行即行緩行虚設四項如得同意卽提交參議院議决施行茲將辦法探列於下（二）已行分治省分如湖北四川山西三省辦理旣有成效即作爲各省模範（二）秩序完全省分如直隷山東河南陜甘五省俟省官制通過卽須實行（三）軍事未完備省分如江蘇安徽江西福建浙江廣東湖南七省地方未大綏靖軍隊尙待安置暫行緩辦（四）邊疆省分如東三省雲貴廣西新疆六省交涉煩重施行特别制度虚設民政長以都督兼任 
[鄂人電留副總統]  
　　張方在京槍斃後某黨人運動參議員提出彈劾政府案黎副總統深恐因此搖動大局深自引咎前巳電致大總統參議院自請辭職連日以來意懶心灰所有公牘均未庽目鄂中官紳商學各界見此情形大爲恐慌紛電大總統挽留勿令退職除武漢兩商會電前巳刊登外茲又將官學兩界電錄左 
　　北京大總統國務院參議院均鑒鄂省首義以來賴黎副總統寬厚賢仁湖北幸而安穩卽東南半壁亦藉以維持近聞電京辭職如聽其高蹈則湖北勢必瓦解而民國危亡且在旦夕敬祈合力挽留以扶大局劉心源夏壽康陶鳳集潘祖裕姚晋圻屈德澤張履鰲張知本李逢年范尙武時功璧吕逵先陳壽熙叩馬 
　　北京大總統鈞鑒張振武正法鄂中輿論翕然乃遠道傳聞失實致起詰問之辭不知副總統爲一省治安起見電告大總統正法實有情不得巳之苦衷敢佈實情伏維鑒察湖北敎育總會叩 
[飭令解散岱山鹽户組合會]  
　　浙江鹽政局長莊崧甫近日行令岱山鹽事長王廉云查鹽户假組合之名聚衆要挾減秤加價而商厫以停収爲抵制岱山爲產鹽大宗厫商成本所在鹽民生計攸關豈容長此爭執相持不下坐令外私浸灌演成種種之惡劇查鹽法志鹽秤定例及前淸户部則例製鹽法馬均以十六兩爲一斤後因貼補滷耗包索有以十七兩六錢爲一斤者而黨山收私案則以十八兩爲一斤度量衡制未能劃一最爲前淸粃政岱山援照黨山收私案行用十八兩秤理由固不充足然通行旣久雖非原則己成慣例業據該鹽事長查明係前鹽院烙印頒發並非私造現在鹽政旣暫照舊章此項烙秤自可循舊暫准行用目前本局正在派員分赴各地調查應俟將來權衡兩方酌中規定公平烙秤頒發各處以歸統一而防流弊至鹽價隨時漲落原無一定或增成减必須察看就地情形雙方妥議呈請官廳核准現據鹽户迭請加價而厫商不允本局一面體恤民艱定一折中辦法不增不减暫仍舊價庶幾兩得其平業經出示通要聞二 
[總統調停軍民分治之爭端]  
　　黎副總統昨接大總統電以軍民分治原期福　利民奈名省都督半多反對甚力遷延至今尙末解决茲就各省情形規定變通辦法分作己行即行緩行虚設四項如得同意卽提交參議院議决施行茲將辦法探列於下（一）已行分治省分如湖北四川山西三省辦理旣有成效即作爲各省模範（二）秩序完全省分如直隷山東河南陜甘五省俟省官制通過卽須實行（三）軍事未完備省分如江蘇安徽江西福建浙江廣東湖南七省地方未大綏靖軍隊尙待安轩暫行緩辦（四）邊疆省分如東三省雲貴廣西新疆六省交涉煩重施行特别制度虚設民政長以都督兼任 
[鄂人電留副總統]  
　　張方在京槍斃後某黨人運動參議員提出彈劾政府案黎副總統深恐因此搖動大局深自引咎前巳電致大總統參議院自請辭職連日以來意懶心灰所有公牘均未庽目鄂中官紳商學各界見此情形大爲恐慌紛電大總統挽留勿令退職除武漢兩商會電前巳刊登外茲又將官學兩界電錄左 
　　北京大總統國務院參議院均鑒鄂省首義以來賴黎副總統寬厚賢仁湖北幸而安穩卽東南半壁亦藉以維持近聞電京辭職如聽其高蹈則湖北勢必瓦解而民國危亡且在旦夕敬祈合力挽留以扶大局劉心源夏壽康陶鳳集潘祖裕姚晋圻屈德澤張履鰲張知本李逢年范尙武時功璧吕逵先陳壽熙叩馬 
　　北京大總統鈞鑒張振武正法鄂中輿論翕然乃遠道傳聞失實致起詰問之辭不知副總統爲一省治安起見電告大總統正法實有情不得巳之苦衷敢佈實情伏維鑒察湖北敎育總會叩 
[飭令解散岱山鹽户組合會]  
　　浙江鹽政局長莊崧甫近日行令岱山鹽事長王廉云查鹽户假組合之名聚衆要挾減秤加價而商厫以停収爲抵制岱山爲產鹽大宗厫商成本所在鹽民生計攸關豈容長此爭執相持不下坐令外私浸灌演成種種之惡劇查鹽法志鹽秤定例及前淸户部則例製鹽法馬均以十六兩爲一斤後因貼補滷耗包索有以十七兩六錢爲一斤者而黨山收私案則以十八兩爲一斤度量衡制未能劃一最爲前淸粃政岱山援照黨山收私案行用十八兩秤理由固不充足然通行旣久雖非原則己成慣例業據該鹽事長查明係前鹽院烙印頒發並非私造現在鹽政旣暫照舊章此項烙秤自可循舊暫准行用目前本局正在派員分赴各　調查應俟將來權衡兩方酌中規定公平烙秤頒發各處以歸統一面防流弊至鹽價隨時漲落原無一定或增成减必須察看就地情形雙方妥議呈請官廳核准現據鹽户迭請加價而厫商不允本局一面體恤民艱定一折中辦法不增不减暫仍舊價庶幾兩得其平業經出示通告並令該鹽事長轉飭商厫從速開收俾免停滯各在案至于組合長得賄包庇前據該鹽事長及五屬公厫呈報到局查組合性質係商法行爲非經法定手續究弱行動能力岱山鹽户組合宗旨未能純正雖結會集社聽人民之自由然不將章程先行呈請官廳核准甚至托孫前總統黄前留守名義僞傳欽差到境四處鳴鑼召集士衆揚旗升砲煽惑人民如此行爲難免妨害秩序前經本局咨請定海縣知事設法解散在案該組合長俞惠民藉名斂錢是否屬實應由該鹽事長會同縣知事查明如果確鑿應即派人協同縣役巡警立提首要送縣懲辦一面將組合長名目先行取消以安商業除咨明縣知事會同查辦外迅將該組合長兪惠民切實分提别究具復察核 
[湖南三次革命敗露餘聞]  
　　湖南亂黨假冐軍官散放飄布希圖三次革命業己敗露伏誅經紀前報茲又覔得關於此事之文牘示諭照錄於左以見此事之眞相焉 
　　湘省騎兵團團長劉文錦具呈都督云月前有匪黨濳入城中散售飄據分上中下三等價値上等售錢一千二百文中等售錢八百文下等售錢六百文聞巳售出二千餘號細檢飄據裏面有辛亥六月初六日劉文字樣並託言劉文卽職文錦之隱名不日將有第三次革命之舉其飄式外面有漢復興三字紅色裏面暗號有愿實忠誠扶翼祖國八字憑証有天星晚會新漢民南楚窮復舊家邦十四字似此假冐職名肆放飄據實堪痛恨除派弁兵嚴密查拿該匪黨外特乞鑒核當奉都督批示云此案經該團長查獲實據發奸摘伏消患未然具見維持大局不遺餘力實深佩慰除將該圑長等及此次出力弁兵另案分别記功奬賞以昭激勸外應卽宣布庶使逆跡無所遁飾云　　譚都督發出示諭云照得吾湘自起義以來兵不血刃秩序井然均由軍民一心上下維持以有今日所有從前各項會黨名義自傾覆滿淸功成之後迭經示諭一律解散取消不准再有私立名目開山立堂放飄歛錢等事三令五申無非化除畛域保全治安使各界人民同享共和幸福乃近日怱有愚頑匪徒假冒軍官名姓散放飄據僞造軍旗暗發口號造謠煽惑謀爲不軌似此目無法紀有意擾害安寗倘非嚴誅首要曷足以維風化而儆兇頑除業經拿獲正法及在逃諸犯外其餘無知之人受其蠱惑或出迫脅均屬情有可原如能甘心悔罪繳毁飄據自行投首者槪免追究决不株連我軍民人等須知民國法律森嚴本都督有保護地方之責除暴安良一秉至公幸勿自罹法網也合行示諭仰即懍遵毌違 
[周家樹威鎭長沙]  
　　湖南軍務司長周君家樹自蒞任後適遇省城重地搶案重疊又有假用軍官姓名散放飄據僞造軍旗暗傳口號並布散謠言將謀第三次革命離閒軍心密謀煽亂周司長以爲此等亂民非用重典不足以保治安於是奮其果斷立將拿獲之搶匪六名斬决越日又將所獲飄匪陳沅等四名斬决（均見前報）越日又將續獲飄匪董松栢等三名斬决越日又將前據河西鎭防營解到搶犯兩起計廖華卿高六四等五名同時斬决越日又由派出馬隊拿獲匪犯五名又在九峯鎭拿獲搶犯四名又獲假冐軍官嚇詐犯一名均經解司訊辦聞亦將明正典刑以故當匪徒俶擾全城震動之時經該司長之厲行大辟地方於以安寗人心亦以大定云 
[甘肅亂機又動]  
　　回部向有新舊兩敎之名目今又有新敎之名稱然各敎極不相能由爭敎而起叛亂者層出迭見現新敎主馬晋西係前叛回馬化瀧之孫新新敎主馬元章係前叛回馬化瀧之姪婿兩造均在寗朔一帶地方傳敎近因敎民糾葛大起衝突兩不相下聞二馬部下各有敎民萬餘蠢蠢欲動若不迅速派員解散恐甘省之禍亂又從此起矣 
[張勳近况]  
　　張勳近派營務處帮辦潘某（係前清候補道）由兗來寧謁見程都督面呈一函中有前此干戈相見原屬各爲其主目下五旗共和南北畛域自當悉泯願與我公復修舊好等語程都督一笑置之 
　　潘某此次來寗除呈張勳函外其重要目的在懇求程都督發還家產查潘某在前淸時曾充南京銅元局總辦光復時呑没鉅萬當經孫前總統命將伊產充公以儆貪吏茲乃運動張勳函懇程都督推情給還聞程都督己交民政司查辦矣 
　　潘某髮尙未剪惟將其髮用油黏貼項前驟見之無異剪辮者及脫去草帽則醜態畢露據云張勳亦未剪辮常語人曰滿裝拖辮洋裝剪辮我們旣爲漢人洋頭滿服殊不相類我以爲將來改裝必須復漢衣冠云云以故部下之聞其語者均不敢剪即偶有剪者見張勳時亦須戴用假辮云 
　　張勳部下現有二十二營均係淮徐魯豫等處人紀律廢弛等諸烏合所部四統領均老行伍頗能服從張勳軍令其餉均由中央政府給發稍有遲欠輒欲暴動故中央政府對於此項軍餉非常注意不敢拖欠一文張勳常謂袁大總統發餉與我我惟知有袁大總統而巳袁大總統要我如何我無不應命也張勳寵妾小毛子隨張在營張勳寵愛特甚部下有謀差者必先得小毛子之允許而後張勳無不唯命是聽否則雖經張勳面許小毛子尙得奪而予之他人云 
[蘇商會呈請查辦盤門分卡之苛捐]  
　　蘇州商務總會呈都督府文云據木業代表劉敬　等略稱木植運自外省進口完納總稅内地分運向免重征民國裁釐改辦貨稅卽經禀奉莊都督訓令各民政長又經禀奉都督訓令稅務公所聲明内地不再重征各在案今有張乾源等木號向上海購運建叚執有上海分單爲該貨己在上海認完總稅之據行至盤門分卡仍被扣住勒令照西廣長木十二貫碼核算須完落地厘捐商等當將迭奉都督指令與之伸辯卽與該卡司事偕赴總公所請示由總公所司員汪松溪斥爲指令不能有效夫省會議案祗定征收一稅舊時各項厘捐一律裁撤况有分運單據照章應免重征乃汪司員又稱上海運單蘇境不能照驗多方留難呼籲無門木排停泊河中盤門輪舶輻輳不獨阻礙交通恐有意外損失血本所關不得己勉由代表等向總公所所長一再懇求繳存担保銀二百五十元始獲暫行釋放惟各號同業商人但知謹守省會議案服從都督訓令値此商業凋敝豈甘再納此滿淸秕政巧立名目之落地苛捐而稅所司事墨守厘卡積習置省會議案曁都督指令於不問而抺煞爲無效忘蘇滬同爲一省而分運單不能照騐指建段短貨之賤値而混照西廣長木貫碼以重征雖經代表等一再伸訴而所長袒徇司員始終爲所朦蔽仍須担保銀元始准暫行釋放若再具禀澶訴明知都督仁慈必能俯恤商艱重申前令第恐稅吏尊嚴仍將目爲無效商力懦弱疇敢與抗惟有源求商會俯賜維持轉代呈請等情前來本會察核所呈分運單係上海茂昌等木號報由上海稅務公所發給載明應征貨物稅項巳由該業認稅照收彙解經過地方憑此照驗等語該本號張乾源等係向茂昌等號購運分銷執此運單到蘇呈驗木植向完總稅前經據呈轉請示遵奉准指令内河槪不重征並登載省公報通飭遵照有案按照省會議案舊有局卡一律裁撤通過各稅一律停止等語凡屬舊時局卡以及落地等項捐局均己在裁撤之列茲據略稱各節所謂盤門分卡未知是否卽係稅務公所抑或别有所謂專収落地厘捐之局如係稅務公所似應遵照省會議案曁都督迭次通令指示辦理况蘇滬同在一省上海運單不能照驗蘇境乃係前淸牙厘秕政淞滬與蘇省兩局不相統轄則然今旣裁撤釐卡改辦貨稅是其性質絶然不同至於稅則載有木植門内進蘇第一機關征稅一次之語竊維木植運自外省由滬分運蘇境同在一省範圍之内己非第一機關循繹文義機關别之爲第一當指未完認稅之貨而言征稅明限以一次决無重征落地厘捐之理溯自光復以後蘇市元氣未甦商業凋敝亟待維持相應據情代呈伏乞查案核示云云現奉都督府訓令上海稅務公所所長查明此項木植己否認完全稅具復核辦矣 
[彌羅寳閣被災]  
　　元妙觀爲蘇城名勝之區殿院嵳峨引人入勝而尤以彌羅寳閣上矗雲霄爲該觀之傑構洪楊兵燹後由浙富商胡雪巖捐資重建高計三層闊有十二楹洵壯觀也詎於陰曆七月十六日晚八時突遭回祿一時煙燄彌滿火光燭天迨經水龍馳救則己付諸一炬可憐焦土矣 
　　另一訪員云本月念八號黄昏時陡聞警鐘亂鳴火光燭天旋探悉係元妙觀彌羅寳閣失愼火從最高第三層燒起自七時燒至十時始熄一時城廂内外水龍到者不下四五十駕乃以風狂火猛無從施救惟環繞四週不使火燄蔓延而己故三淸殿及後面方丈兩旁各殿宇得慶無恙者皆水龍聯合會保護之力也觀内各茶棚及察院塲大成坊巷附近街道之搭盖蓆棚者均各拆除殆盡古蹟名勝一旦化爲灰燼亦一浩刧也 
地方通信 
[蘇州]  
　　縣議會撥增員額江蘇暫行縣制議員名額以全縣納稅之多寡爲準按照各市鄉稅額核算支配吳縣縣會成立在即洞庭東西兩山現經歸併吳縣東山限於稅額祗出議員兩名未免獨少宗民政長以查有用直鄉尙有稅額餘零擬卽撥併東山零數之内增添議員一名以免向隅云 
　　解散漁業團都督府接奉農林部皓電開前准黄留守電稱漁業統一黨種種不法當即電請勒令解散在案茲聞該黨改名漁業團冐稱農林部有案許其承辦沿海各省漁團發給旗照等語到處招搖誘惑漁民貽害非淺倘有其事乞澈查解散等因當己訓令南京府知事曁各縣民政長一體遵照澈查解散員澈　查考矣 
　　裁撤警兵蘇巡警局去年光復時曾添招長警四百名現大局平定經費竭蹶石局長呈請裁撤三百四十餘名以資挹注都督批飭酌量情形辦理茲己照數裁去安然無事亦幸事也 
　　婁江水道圖竣工蘇州民政司附設之輿地測量隊所測婁江水道己於停測期前告竣經隊長黄文蔚君督率製圖股員赶速製圖巳於日前竣事計圖三十七幅頗覺精細業己呈送都督府核閱矣 
[揚州]  
　　調查衛田檔案揚州民政署接奉都督府令准農林部咨案查前淸時代曾將各省田畝撥賞旗丁後爲運漕起見創設衛所開闢屯田均各僅納稅課未繳地價現當民國初建凡前淸一切弊政務宜力求整理但此事端緒頗繁非熟悉底藴殊難着手咨請飭属將此項衛所田户及屯田畝數確實調查造册呈報如有舊案可查者卽查舊案咨送過部以便籌擬辦法令仰遵辦等因汪民政長奉令後以從前劈分揚衛係前江都縣署經辦縣書必有案據當卽諭飭檢呈核辦矣 
[河南]  
　　奬賞兵士魯山之役張統領彈穿軍帽毫無退志共奪得快馬三十二匹槍械子彈無算厥功甚偉兵士亦頗著勞績都督詳禀總統發銀三千兩奬賞兵士每兵約銀元一塊名譽徽章一枚上製二十九協名譽字樣張統領擬演劇八日以賀戰功豐樂園因閉門多日名角今己寥落不敢遽允今特開名赴彰德鄭州邀請金壯丹等多人己定於二十三號在演武廳開演届時定必有一場熱閙也 
　　打瓜害人鄭州瓜子爲土貨大宗自夏徂秋城内外沿街堆積兩旁或載小車到處喚賣食瓤還子每枚僅三五文名爲打瓜爲價旣賤食者極多尤以貧民小户爲最入秋以後瓜市愈擁近日發現一種流行病似痢非痢一息奄奄城東一帶尤甚據醫者云皆係食瓜過多所致且瓜皮瓜子積聚臭惡大碍衛生安得不病寄語攝生家尙其加之意也 
[時評二]  
　　施愚初入塲即被衆議員圍困犯呼亂罵不得己而逃段祺瑞初登演台亦被衆議員圍困唇槍舌劍幾不能免後忽寂然無聲默不作一語乃得從容脫此難日何幸不幸若此記者曰參議員費三數日縛獅伏虎之全力以迫叚祺瑞出席幸而得之必使其俯首帖耳而不敢動而乃輕輕縱去反令揚揚然得意於外曰議員爲我戰勝議員爲我戰勝豈不異哉 
本埠新聞 
[調和軍警感情之爭點]  
　　滬防全軍第一營管帶莊少雲與巡警衝突毆傷三區區員郭文元一事己屢誌前報茲悉此事巳由民政總長李平書君與司令部統領李英若君商定解决辦法除將該管帶撤差外另備榮耀金徽章一面送給郭區員並請郭區員曁各區員到部飲宴藉表歉忱而各區警所要求者則須由李統領派委兩員至郭區員處導迎至部飲宴至許給榮耀兩字之金徽章須用亭子押隊迎送至區交納並須優給受傷巡士鄒玉豐及賣蘆粟之林東樓等傷費方允解决未知李統領能一一照辦否 
[民政總長復陳交涉使函]  
　　拆城塡濠之善後 
　　其一前日接奉大示并附國際法學會魏君來函均敬聆悉沿城河浜湮汙己久居民羣相詬病議欲塡廢以重衛生現在多數人意主張砌溝築路藉便交通業經分投辦理將來銜接法界當妥求管理辦法以善其後然魏君所論各節對於華洋交涉情形如尊示不爲無見己抄致城濠路工事務所查核矣用特奉復 
　　其二上海城外地畝坐落租界以外者洋商往往購置轉換道契作爲外人之業一有爭端彼即執有地產權横相干涉於我内治權利動多妨碍如閘北界外築路交涉時有藉口地主多數等事輒形掣肘城内地產向來不准轉換道契故亦無洋商購置產業第恐拆城後無知居民得價私售擬請行知會丈局嗣後如有轉換道契者一律阻止不准通融以符成案而重交涉或亦綢繆未雨之一端乎管見如斯敬祈卓奪施行毌任企禱 
[開拓軍港之預備]  
　　海軍部劉總長以浙江省之象山港面積廣闊長有二百餘里甚合開拓軍港之用曾於去年發起創辦以爲將來海軍各艦屯集之所嗣因光復伊始諸事紛繁暫時中阻茲擬接續開辦故特命令駐滬海軍司令部於前日飭令聯鯨兵艦駛往象山港規畫一切禀復核奪 
[洋人開賭之罪案]  
　　西人哈潑霍司因在北河南路華界開設賭場經駐滬英總領事偵悉密派警探將二人拘獲在案昨晨復由英領法君偕副按察司提訊屬實判哈罰洋三千元充公如能存金磅二千並連環妥保不再爲非仍准在中國境内營業否則逐出中國霍罰洋五百元着存金磅一千亦具連環妥保否則卽行逐出 
[全皖旅滬同鄉會致皖都督函]  
　　商阻浦軍駐皖 
　　頃閱報載尊處致陸軍部馬電内開本軍於八月三十號實行取銷等語逖聽之下忻慰無增皖難未己待治方殷我公脫卸軍符專理皖事前途幸福竊爲三千萬父老子弟額手稍慶惟近聞有酌留浦軍移駐皖省之說道路風傳頗滋疑慮昨經本會公同集 
 
 
 

Page 7

 
 
議僉謂皖省原有軍隊足資調遣一旦驟增客軍則餉需入所勢不能援照浦軍成案仰給中央吾皖財政困難巳達極點遽加此項餉需人民擔負益重爲現狀計方將休養生息之不暇乃以軍餉所需旣不能責當事以無米爲炊又何堪强災黎以悉索敝賦我都督造福桑梓預策萬全必不出此况主客雜處猜忌易生稍弛防閑即生内訌八月十五號之往事其殷鑒也明知軍事計畫非本會所願與聞况都督撫馭才長更無庸　　過虚而同人等等 
杞憂念切防患未然務祈俯體與論酌核施行無任企禱 
[閘北副市長之辭職書（續）]  
　　伏查閘北創設工巡總局己及十年尙乏完善之章程使保守土地者無所適從副長本擬延聘通才徵集各國向有之書編緝完備凡有外人旅居華界者按照固有之章程不容其不就範圍無如經費不支有懷莫遂綜計閘北警務裁判市政三項月需公費洋一萬七千七百元而省議會僅議决洋一萬二千元儘數撥交警費尚不敷洋二千餘元此外裁判市政公費毫無着落副長疊次赴省委曲而陳仰蒙財政司長王核准暫借三個月除議决一萬二千元外每月借洋五千七百元積至第四個月仍令分爲十二個月按數攤還以符議案副長預算八月分起每月僅領一萬零六百元則月短七千一百元全賴調查之後勸納房捐此次爲外人所阻撤去門牌拘押司員非惟阻礙經常之公費抑且於市議會成立亦被稽遲進行雖經呈明交涉使長切實照會領事團勿准干涉乃外人强權自用杳無定時而省庫扣墊之期轉瞬在目籌念及此跼促不安平時無經常活支之欵以及接待贈答各費皆由市長等自行籌墊例支夫馬更屬無從支撥即如本届奉總長訓諭設華洋裁判所每月公費三百餘金至今該所己撤而欵尙虚懸設立市議會籌備處派員專司其事並調查員之薪水數萬號之門牌業經陸續支給正不知從何歸墊副長自揣不才謬居官廳之地位論名義則有行政之權論經濟則無設施之實日在外交紛乘之境旣無曲諒之誠處此拮据困難之時又乏理財之術若不及早避賢更滋罪戾因於五月二十五七月初四日疊次呈請滬軍都督總長俯准辭職先後奉到指令勸勉備至未准所請自顧何人敢再作矯情之請無如營業一生傾家所不足惜最難者人欠欠人非躬往整理難期就緒對於公家旣如此困難對於私事又如是急迫萬不得巳敢作最後之陳請伏祈總長察核俯念公私交困悉屬實情迅賜指令准予辭職向來本廳一切進行事務擋案具在且與錢市長事事商辦無不接洽並無經手未完事件至於警務裁判各有專責副長一席本與專差辭職者情形不同尙乞訓示祗遵 
　　附此示來牘閱悉所陳係實情准予給假二月假滿希即照當辦事勿萌退志是所厚望 
[民生國計會開預備會]  
　　民生國計會昨在西門外京江公所總機關部開預備會各會員與來賓到者甚衆午後二時開會首由諸宛明君報告開會宗旨略謂本會將開成立大會所有正副生任應由會員選舉現有一部分會員贊成舉黄克强君爲正主任請諸君公决各會員討論良久全體贊成另舉代表至黄君寓所要求承認議畢復由諸君聲言本會總機關部本設此處因房屋不甚寬敞須另賃寬大處所再請公决各會員議定總部移設滬南高昌廟内北市再擇相當地點爲事務所並議正副主任用選舉法選舉繼由會員龔銘鳳君宣言謂本會支部巳達數十處會員不下數千人惟各會員尙不能聯絡鄙意擬令各會員各攝一小影彙呈總部以便日後會面均能相識並定九月三號假座新舞台開成立大會届時會場秩序預先通告如下 
　　（一）搖鈴開會（二）推舉臨時主席（三）報告宗旨（四）會員演說（五）支部代表演說（六）來賓演說（七）選舉正副會長（八）全體攝影（九）餘興（十）掏鈴散會宣告旣畢卽散會 
[僞造鈔票案近聞]  
　　上海地方檢察廳昨接江蘇提法司令開八月二十七日准外交司函開陳爕三僞造鈔票一案由前滬軍部督府移送都督發交敝司茲接駐滬辦公處蔡冶民君來函該犯業由葡領署送還暫發南市市政廳收管請飭上海地方檢察廳移提審訊等語事關司法用將全案卷宗及原信兩件一併送上應請主政辦理等因到司准此查陳燮三一犯旣由葡領署送還暫交南市市政廳收管亟應由該廳就近提訊核辦以維法律合行訓令該廳即便遵照辦理隨發全案卷宗一件以便實行偵查開始預審切切此令 
[租界又出盜案]  
　　昨日淸晨有暴客十餘人擁至泥城外漫盤路八百四十一號洋房　升入内刦去値洋五千餘元之金珠寳石等物逃逸迨由事主報告捕房派出通班中西探捕前往兜拿若輩己遠颺無縱矣 
[提議改革貨物稅]  
　　滬南市政廳董事會以租界百貨均無捐欵南市則房捐牙帖貨物坐賈等莫不有捐爲淵敺魚言之可慨現擬將貨物稅稽查機關遷往市塲以外南設於龍華及滬嘉車站北設於曹家渡及滬寗車站外港則設於吳淞庶使北市與南市稅率相等况租界貨物較之南市多至百倍其稅項亦必加增業由董事會提交公决矣 
[市政廳又擬借債]  
　　南市市政廳係由工程局與城自治公所遞改而成歷今八載曾借過地方公債三次總工程局經借二次均己如期淸還城自治公所經借一次原定分五年歸還除陰曆壬子八月應還第二期現正籌備外尙有三期未還現該廳以市區行政範圍内應辦之事甚多又擬續募公債銀十萬兩以城濠公地租息作抵仍照定章常年八釐起息匀分五年本利償還 
[佛敎公會之作用]  
　　滬南商學補習會各會員於去秋光復後擬將大王廟餘屋讓出作爲駐防之用當時因該廟僧人春榮堅不允從致激衆怒由各商家公禀前滬軍都督及市政廳將春榮種種劣迹揭明逐出所有廟址房屋即歸該會設立事務所了事茲春榮忽將前情訢知佛敎公會會長即赴地方檢察廳起訴堅欲爭回廟產廳長因無案可稽業巳移請市政廳裁判所調查案卷以憑核辦 
[爭奪廟產之調停辦法]  
　　小南門外小天台僧院被市政廳查出僧尼同處即行發封撥歸地方紳董改辦公益嗣該僧諦行至檢察廳起訴爭回廟產己經照准惟因市政廳總董擬歸議事會議决致未實行刻聞己有人出爲介紹任諦行僧將廟產出售領價以故事可和平了結矣 
[商品陳列所預備開幕]  
　　上海實業司長王一亭君日前禀明江蘇都督擬於十六舖外灘前電燈廠舊洋房内創設商品陳列所業奉指令准予照辦王君因卽移知南商會轉知各業迅將陳列貨品提前辦齊以期早日開幕任衆遊覽 
[調查行駛小輪之利弊]  
　　上海縣民政長昨接江蘇都督通令云據民政司稱蘇省内河水道紛歧凡繁盛城鄉大埠設有小輪公司載客軍貨便利商民振興實業莫善於此亟應提倡保護以期交通日臻發達其或有航行路綫與沿途農田水利有碍者亦宜加以取締使堤岸不受損害此事必須兼籌並顧方可弊少利多惟必先由調查入手合亟令飭令到該民政長務將所轄境内現時營業之各小輪公司迅照頒行表式確查塡註呈報並調取各公司自訂之營業規則附表呈送事關本省交通要政毌稍玩延 
[四誌抛棄女屍之破綻]  
　　山東人方公賢用繩勒斃伊妻胡氏希圖抛棄一案昨晨十時復經公共公廨聶襄讞會同英翰副領事升座特别公堂隔别研究方供詞堅執如前即著帶下命提方之同黨劄阿四（即劉四）至案訊據供稱安徽人年二十四歲向在南京前淸藩署爲馬夫現爲馬車生意於舊曆本月初四日與盛德生夫婦一同來滬欲買馬車上橡皮與方素識因其曾借去洋三十餘元與盛同往索取由方爲盛代賃房屋另往我寓英大馬路附近小客棧内時常至方處十二日上午七時與盛同至方處午膳後卽出外游玩下午又往至晚七時晚飱畢與盛同至巡捕房左近浴堂内洗澡約有二時許浴資每人銅元六枚由我付給洗畢至馬路游行至十一時復與盛同往方處櫻下大門雖閉未閂上樓見房門巳鎖當向二房主借取洋火燭之床上己無被褥回思方與胡氏日間曾經吵閙或者同回南京旋經二房主詢及即告以方夫婦己往南京房租由方自來料理言畢即回客棧安歇十三日又與盛至方處探望二次並未至法界送方登輪至胡氏如何身死實不知情聶君謂此案詳情方己供明爾能實訴尙可格外從寬劉仍如前供遂令帶出諭將盛德生帶案詰問據稱年二十歲山東人前在南京當兵業己遣散盛嚴氏實係髮妻近與劉四來滬祗十餘天與方本不相識因劉向方索討借洋同往彼遂爲我代租房屋包飯與方處三飱均至方處飲食旋因嚴氏身體不舒由胡氏送來十二日上午與劉同往方處午膳後一同出外下午又往至七時晚飱因胡氏不食勸之不聽獨自往睡即與劉同往附近老虎灶内洗澡浴資每人銅枚二枚由劉付給劉即同至家内少坐至十一句鐘復至方處詎房門下鍵意料方與胡氏因日間吵閙或者己往南京當與二房主略詢數語遂即出門劉回客棧我到家内安睡至十三日與劉同往方處取還衣服洋傘至十四日復至方處欲借灶煮飯即被捕逮案並不知胡氏如何身死亦未送方至輪船碼頭乞鑒中西官以劉盛供詞不符盤詰再三仍如前供因時己過午不及再訊遂判方等仍分别還押候即日午後復訊再核中西官旋即退入領事憇息所磋商良久各回午膳畢至二時半復升座將各人一併帶案遂宣布辦法以方勒斃髮妻情罪較重判送城内檢察廳據例懲治劉盛兩人押候核辦二户主史慶祥夫婦與盛嚴氏一併開釋 
[通俗宣講社呈民政長文]  
　　上海通俗宣講社發起人顧翕周王立才顧旭侯袁頌豐郁從周等爲呈請備案並給示曉諭事竊維民智未開世風不正宣講有轉移之力人心龐雜俗尙異趨宣講有矯正之功由專制而渡共和去依賴而謀自立長官巳多指示下士每乏服從不有宣講何振精神况天下興亡匹夫有責是以翕周等於辛亥仲夏組織通俗宣講社設事務所於大　門外中道橋南滬南貧民半日小學校内惟每期宣講之處不拘南北隨時擇地而行自始至終己閱一載講期一十七次講員三十六人勸人勤學勸戒捲烟勸人剪髮勸緩易服勸興實業勸用國貨講演衙生各理並勸助餉需及當兵之義務講材雖有不同務達通俗目的又於本年春設分社於北山西路德安里末衖求實小學校内分段籌辦以期實力進行所有各項開支悉由翕周等擔任從未籌募分文惟自忖無才恐多隕越呈請民政長備案並給示曉諭俾得所至宣講免啓人疑目爲傳敎性質致生阻力倘蒙核准施行地方幸甚同人幸甚附上通俗周刋一册須至呈者 
　　民政長批來牘閱悉該社員等自備資斧捐囊精神發起通俗宣講社於南市市隨時地宣講不倦以助敎育之不及良堪欽佩並設分社於北山西路德安里末衖查該處係屬公共租界除移會會審公廨查照一體給示保護外所請備案應卽照准示諭隨批飭發希查收通俗周刊一册存 
[朱司令考察劉河商團]  
　　滬南商團總司令朱少沂君於念六日偕團友馬騤良往劉河　驗商團由該鎭商團司令吳仲裔率全體團友排隊歡迎連日由朱君考察該團步伐整齊操法純熟成蹟頗優朱君己於昨日返申聞劉團於九月八號行畢業禮届時朱君擬　滬南全體團友到劉共襄盛舉 
[國貨維持會代表回滬]  
　　國貨維持會代表吕葆元君（老九章經理）於五月　入都請　呼號奔走己　二月茲於日昨返滬　各界擬在錢江會館開歡迎大會以答厚意 
[尹允諧案將次定斷]  
　　前淸六霍茶釐總辦尹允諧捲呑公欵逃滬經皖省財政局電致駐滬皖軍籌備處代表周星若控奉公共公堂將尹逮案迭經訊判交保限理在案前日午後由廨復訊原告代表德雷司律師上堂聲稱原告調查確實己將一切証據呈案請追被呑銀四萬八千四百八十八兩訊之尹延徐思義律師辯稱被告於光復時巳將公欵繳淸請爲察核聶襄讞商之德巴副領事判尹仍交原保候會商堂諭於禮拜六宣佈 
[預防王松齡化名投効]  
　　江蘇都督查知江防水師排長王松齡擅用刑威笞責商民實屬蹂躙法權違犯軍律除己懲責並革退軍籍外恐其潜往他處化名投効爰於前日分行江蘇各軍營勿爲所蒙以肅軍紀並令滬防各軍隊一體遵照矣 
[嚴拿章洪昌]  
　　高淳民政長日前報告江蘇都督謂有章洪昌因虧欠公欵一千餘元潛逃無蹤請卽分令各民政長及各軍營隊一體查拿解回訊追等情業經程都督允如所請除分令各縣民政長轉移各處巡警查緝外並令滬防各營一體嚴拿 
[接收衛隊營紀事]  
　　陸軍第十師衛隊營奉江蘇都督命令編入江防水師改歸章駕時統制管理仍在浦東駐防己誌前報茲悉章統制因據吳師長移交到營特於二十七號委派執事官賀興琦携帶文册來滬點收業巳改定名稱編爲江防水師第一鎭衛隊營仍以廖守忠爲營長貿君當卽按册查點官佐士兵及軍械服裝均與原册符合惟第二三四等各連兵士因分駐浦東是以由廖營長於二十八號偕仝賀君前赴浦東高陸兩行等處逐細查點昨賀君己回淞禀復章統制查核矣 
[婦人售產之不自由]  
　　住居本城唐家弄之顧瑞曾近被嬸母方氏將祖遺家產私賣與救火聯合會被瑞曾查悉投赴地方審判廳控告作中之沈雲生陸金林等愚弄嬸母將產盜賣等情由廳長准傅兩造於前日特開民庭委推事戴邦楨君會同錄事姚賡壽升庭訊理原告顧瑞曾請秦聯元律師被告顧方氏同媳虞氏延林行規律師爲辯護人沈雲生陸金林雖曾形中又爲救火會會員故救火會亦請狄梁孫律師到堂參加問官先問原告顧瑞曾據供先祖於洪楊起事時孑然一身後來稍有積蓄卽在邑廟西開設顧永興糕　店略有餘資故即成婚在申所生二子長爲先父次卽方氏之夫卽我之叔父後來叔父病故嬸母卽欲分家因祖父爲嬸母祇生一女並無嗣續而其時先父巳生我兄弟二人祖父之意欲將我弟嗣立嬸母無庸分析豈嬸母受人唆使卽奔前淸上海縣揑控祖父逼醮幸縣官明察不爲其欺判令分房屋五處與嬸母只准取租不准出賣當堂立案分居有卷可查及後我弟娶虞氏爲室成婚約三年因病放世又無子嗣亦祗一女故由親族議定以我有二子應將次子嗣立遂即成服出帖不料近被沈陸二人愚弄將祖傳邑廟西營房弄内之產業私行盜賣求請保全被告顧方氏供稱此項產業祖上早己分割淸楚雖遭火焚有抄底爲憑並非公同產業應得自由夫姪瑞曾不應妄控旋經救火會代表狄梁孫律師起言謂此案原告不應以愚弄二字控告該會若云愚弄只能指未成年之人現被告顧方氏年己老成况有完全業產之權何稱愚弄且該屋從前租金每月錢六千文會中出資八百餘元照通律亦極正當更非愚弄請將救火聯合會控案提出并求酌償損失名譽復經三面律師再三討論即由推事戴君准將抄火聯合會控案先行提出遂商明兩造律師候堂上吊齊舊卷察閱後再於下星期五開庭判決 
[調查捆保之手續]  
　　上海縣民政長吴君昨將調查各圖捆保辦法表附以說明發表如下查上邑全境二百十五圖各圖輪捆辦法互有異同現分三類調查以資比較凡按捆輪當地保整齊劃一有地保一人立摺交付錢糧者入甲類表凡按捆輪當地保各捆分任征收各立手摺不由臨年地保過手者入乙類表凡捆首散漫有名無實或並無捆首隨圖董之意推舉地保者入丙類表凡圖中有特别情形甲乙丙三類均不能歸入者另紙開列以上調查表甲乙丙三種責成各櫃征收員會同册書催征吏按照實在情形分别開明限五日内塡齊呈核再向來如何　定捆業　法雖由 
各圖各議未始無普通之習　　各　收員催征吏各就該管保圖陳述大略情形將來應如何改良分捆辦法期於公事民情兩有便益之處得各自條陳意見據實聲明不拘格式以備採擇 
瑣聞 
[城内]  
　　催繳漕米○上海縣民政長昨日通諭各圖地保云爲勒限嚴催事照得忙漕錢糧抵支軍餉要雷征解本有定限豈容延宕時期上年未完漕米前經核定期限分給賞欵通諭各地保遵照上緊催完在案迄今逾限己久查核完數踴躍者固有其人而疲玩 
者仍復不免本年上忙己至限外下忙又届啓征亟應先將所欠漕米催完造報未便　　遷延致形積欠吃重本應摘提訊究姑再勒限嚴催爲此仰各圖各保立卽遵照趕將上年未完漕米勒限陽曆九月初五日止一律照數淸繳完公毌任　欠如再抗違惟有按照法律提辦决不寬貸其各遵照毌違 
　　地方審判廳民庭批示○陳則民律師爲蔣沈氏呈請異議案批狀悉此案前經本廳判决并接高等審判廳照會轉知初級審判廳執行在案據稱新太莊閉歇之後於陰曆二月初十日將頂首錢六百千文如數退還該衣莊股東何恒昌取有收條爲憑并於陽曆四月一日租與新太恒記衣莊股東郎孟松業己訂立賃借該屋契約曾付有頂首洋七百二十元小租五百元蔣姓與何恒昌曁郎孟松之賃貨借約一方成立一方解除并謂卞春波爲新太衣莊經理對於新大衣莊有代理權對於蔣姓房主並無代理權前次所出頂首收條并不用蔣沈氏之名義蔣沈氏所有之房屋不能受前拘束等情查卞春波旣對於新太衣莊有代理權是蔣姓解除新太契約應取得卞春波頂首收條方得爲解除憑証乃不向卞春波聲明解除而向何恒昌取立收條謂爲前項契約業己解除殊難承認况孫補蘿接租蔣姓房屋雖未立有正式契約當卞春波盤與孫姓之時該房主詎有不先接洽之理迨旣涉訟又不出頭參加乃於判決確定之後忽稱巳於郎孟松訂立契約希圖抵制殊不知舊契約旣未解除新契約卽不成立綜核各情其不實不盡情形昭然若揭所請發還房屋之處碍難照准　　地方檢察廳批示○陸炳銓訴朱怡珍誣拐串軋屢纒不休請求傳訊由批據訴稱爾於本月十四日行經邑廟路遇隣女朱阿六許素英隨同遊玩後卽分行歸家後被朱阿六之父怡珍詢問伊女踪跡爾卽幫同找尋無着朱怡珍即疑爾誘拐邀向養和樓茶會理說經爾辯明並無誘拐伊女阿六情事是爾于朱女走失絶不相干而爾在茶會伸辯亦爲衆耳所聞則是非巳白名譽當然無損况朱怡珍又未來廳呈控毌庸故自猜疑自取訟累所請飭傳之處未便奉准 
[南市]  
　　淸厘積案○南市裁判所改設初級審判廳將次成立是以由陳裁判員將所辦民刑案牘大加淸厘己將己結未結及傳審待判并錢債案之判押限繳各案分别列表按事理結並着所丁偵探趕將未審各案人証限日傳到以待判决結案免滋延擱 
[閘北]  
　　擇不處仁○永順里住户無錫人張阿順之妻秦氏前日引誘隣人王唐氏之女至租界某洋房逼令賣奸該女不愿逃回訴由其母將秦氏扭至一區經張區員略訊一過判解警務所司法科押候查辦 
　　尚待澈查○顧狄氏控吕宏義吕楊氏串騙銀洋一案昨經孫所長復訊仍無實供判吕還押候查明再核 
　　抵單不贖○宋茂正控許雲卿央中周馬氏將單抵洋一百元不贖昨經孫所長傳訊明白判許交保淸理 
　　積欠租金○新瑞和洋行經租人陳子仁控租户董阿福徐春生章阿大等積欠租金昨日經孫所長傳案訊明判各先稱一月餘着分期拔付 
[英租界]  
　　後不爲例○廣東路五十九號門牌銅匠店主李阿大因將學徒舒德生私刑吊打受傷被舒控奉公共公堂訊實判李押四月在案茲由其家屬以李妻病重等情具稟求釋昨由捕房將李解案即經關讞員會同美海副領准爲改押六禮拜捕房以此案係王襄讞與美副領事强君原審復帶至樓上公堂請核捕房代表侃克律師投稱被告在租界内私刑凌虐學徒堂上判押四月己屬格外從寬遽准减輕實於法律上有所違背應請察核王强兩君磋商良久以向無此等辦法姑念李妻病危且己判准减押未便再照原斷遂於中西文解單上分别簽明此後無論何案不得援爲定例倘李再有前項情事定行嚴究 
　　蠻横無理○譚錦蓉擅入公廨男押所内經看所之一百十五號一百十八號兩華捕阻止不服反敢逞兇將茶碗擲傷該捕等手指當被拘留昨解公堂經關讞員會同美海副領事訊明判押捕房五天以儆 
　　流氓入獄○流氓汪雲卿王阿二在北福建路攫取熊耀棠忻成智等現洋鈔票由探查獲昨解公堂訊明汪等專在火車站一帶紏黨强搶客商財物實屬不法着汪押西牢三年王押兩年期滿均逐出租界起獲贓物交各原告認領 
　　是否誣控○繅絲女子唐順寳控仲杏生攔路搶取金環等情昨由捕房將仲拘解公堂請究據稱在華界天保里春風館飯店内爲夥不認搶取判押候函致市政廳查明復候下禮拜三再訊　　拐賣女孩○馮阿榮控陸謝氏與李徐氏徐照生陳福壽等誘拐伊家十一歲女孩桂香價賣與白鶴港馬少甫家昨由捕房將各人拘解公堂訊明判謝氏押女所一年半餘人分别各押三月如能將女交出准予减罪 
　　仍照原斷○傳德順控李杏芳倒欠巨欵由廨判李交保邀公正人算明帳目在案詎李不遵堂諭昨晨復由捕房將李傳案請示仍交保着照原斷辦理 
　　人銀兩保○沈順春控前淸上海縣己革地保吳阿濤串同地保沈芹香朦轉道契盜賣坆地一案前日午後由廨復訊原告代表哈華托律師偕証徐增榮崔永堂訴明前情請究訊之吳沈延愛理司沃沛兩律師上堂辯護並據沈供此項單契係本年二月二十八日由廿七保南十二圖蓋戳與我無干關讞員商之觀審之英翰副領事判吳改交七千兩人銀並保沈照前判候函敎檢察廳查明該圖地保彼時何人承値俟復到再核 
　　此推彼諉○南市王家碼頭老虎灶主徐順卿與同業部招福因水爐公所出賣義塜地價涉訟前日午後由廨傳同任子香費晋卿到案復訊徐仍延侯魯公律師代表請究訊之郎費任三人供詞互推判一併押候查明再訊 
　　男孩待領○男孩胡小六子在兆豐路迷路由捕帶入捕房解送公廨請示據供年十一歲淸江人父名胡洪才與母均在原籍判留候移傳家屬來案具領 
　　各有不合○蘇州婦人顧趙氏控白克路人和里五十一號住户沈戚氏該逃伊女桂寶昨由捕房將戚氏拘解公堂訊知戚氏家内爲秘密賣淫之所原告之女由氏撮合被張某破瓜女祗　洋三十元住宿三宵不復再往張以所費不貲向戚氏理論氏卽串同無賴冐充控捕至原告家内恐嚇致女濳逃中西官以兩造均有不合姑寬免究著戚沈氏具結開釋 
　　追交小孩○牛庄路五十一號居人王壽仙控兪阿四王壽祺巢洪祺串拐六歳男孩王金有一案昨經公堂復訊明白判兪與王壽祺押限三禮拜交孩巢無干開釋 
[美租界]  
　　車夫惻隱○前晚天潼路某里口有一三四歲之患病小孩臥 
於地上不知何人抛棄有東洋車夫某甲見而不忍車入捕房飭送廣仁醫院療治候查 
　　撞傷女孩○女孩傅蘭英昨在鄧脫路被一逃馬撞倒磕去門牙二只由捕將女帶入捕房送院醫治 
　　捉姦被誣○林和尙之妻王氏近與舟山路某洋房侍者姘議昨林前往捉姦反被該侍者誣爲嗣竊鳴捕拘送捕房由捕頭詢明開釋 
　　失竊報捕○武昌路二百六十二號邵王氏家前晚失竊衣服首飾値價頗巨昨報捕房請緝捕頭諭候派探勘緝 
[法租界]  
　　無須避暑○法總領事喇伯第君以其夫人公子輩前往北帶河地方避暑業己秋凉暑氣漸消爰於昨日親自乘輪前往陪同回滬 
　　情節較重○金裕方投廨控稱前在烟台光復滬軍充當正目嗣因退伍附乘新濟輪來滬曾帶有銀洋七十五元某晚在船出艙登厠爲同時退伍之劉少卿劉方仁王東生王世朋王德仁應四桃等揪住將所帶之洋悉數搶去並聲言將我抛河内當時雖有上官同行因巳經退伍不受約束後幸同船該人救解得免於難今己報補將劉等六人獲案請究質之劉等同供並無搶洋謀害之事金裕方退伍時祗領恩餉兩月三十餘元豈有七十五元被搶之理實爲挾仇誣指旋據排長張東海投稱爭吵時當向查過因賭起釁向金索洋十元金祗允給三元以致爭論搶洋之事實未目覩請察聶讞員以金所控搶洋謀害等情案情較重未便含糊遂判劉等六人還押候澈查究辦 
　　限令交人○張三控妻陳氏爲李吳氏在蘇州原籍假薦帮備爲名帶來上海販賣與人等情卽經公堂將吳氏及同黨王小狗拘拿訊明判令押交在案茲因在押未交復又提間吳氏推諉不認王順供陳氏由吳氏領往張老太婆處由張婆與七華鎭吳氏得洋三十元我得中經洋四元當原告追究時吳氏云另有一婦囑我帶往七華鎭將陳氏換回因我不肯致被拘拿是實判一併還押着令限交 
　　追交贓物○於二甫係某營軍士因奉上官命令調赴西征卽將皮箱一口寄於章同茂酒店箱内各衣約値洋四百多元去後旋被舊雇之傭人兪阿蘭冒名取去現於訪悉該贓匿在俞之同鄕紹興人陸慶餘家中報捕將贓吊出缺少甚多故即一并解廨兪供尚有衣服六件己寄往紹興餘語支吾陸供不知是冐名取來故敢代存判俞收押陸交保限七天帮同將贓交案再候核辦 
[時評三]  
　　近來滬上發現一種神出鬼没之賊黨衣服整潔而探囊胠篋之手叚頗靈敏商人危之余謂上海本一盜窟也前淸時之官吏搜括公家欵項以匿居租界者有之光復時之志士騙取地方積蓄以逍遙滬上者有之觀其外舉止闊綽結納名流幾疑爲有名人物而不知其探囊胠篋之手叚較盜賊更險此亦上海人物中之特色也 
 
 

Page 8

 
 
   
 
 

Page 9

 
 
自由談 
游戲文章 
[祭形文] [  巨摩]  
　　章子旣别麴友越五日而病越十日而死巨摩與君交最久情最篤以三寸桐棺一坏黄土掩其遺骸於芙蓉城西淸凉山之麓環墓種梅花桃杏之屬三百樹其西有小阜曰菊邱九十月之交蟹爪錦球燦爛悅目東有泉曰辟繄水所經之處十里内無纖塵墓前一泓淸泉不涸不溢味甘冽如酒芬芳撲鼻君死而有知對此聊以自遺所謂盲者不忘視跛者不忘履也部署旣竟乃焚旃檀奠玄醴陳花菓呼君之靈作文以弔之曰鳴呼瘦緣君其死耶旣有此一死君何不早死而至今方死也夫人之爲人曇花耳泡影耳富貴貧賤盡此百年此百年中而幼而壯而老即能如我意之所適亦轉瞬間事耳而君何如哉伴食廟堂建旄吹角可也君則坐守靑毡埋頭牕下畫棟雕梁琳琅滿室亦可也君則陋巷蓬門莫蔽風雨奔走權門乞憐昏夜可也君則睥睨乾坤孤高自賞馳驅疆場威震八荒亦可也君則陶情詩酒笑傲風月人或連騎結駟逸興遄飛君則貨驢買醉徘徊斗室人或肥馬輕裘旨酒嘉肴君則見肘决踵藜藿莫饜人或品竹彈絲敲金戞玉君則四壁蟲吟蚓簫蛙鼓人或偎紅倚翠軟玉温香君則非我思存自甘寥落行與世方習與俗違人之所棄君獨取之人之所吝君獨予之寂寞人間無關痛癢今也大夢己覺精靈永在飛盪天空一塵不染俯視此七淫六濁之世界自必揮手長逝是昔日之花也月也山林也詩酒琴劍也而今安在哉逝者如斯莫之能挽更何須多此廿餘年無聊之歲月生長其間與所謂花也月也山林也詩酒琴劍也作俄頃之周旋留此幻影而增余無窮之感慨哉嗚呼旣有此一死君何不早死而至今方死也惟予與君形神相屬掩君遺蛻後死之責爰卜斯土以安其靈君性好花鳥環君之左右者皆足悅君之耳目君性好潔迤邐前後者又足滌君之煩懣酒池冷冷足供君之酣飲生欲淸醒殁則不妨沈醉也爐煙裊裊靑山寂寂流水無聲林鳥戢翼舉鬯奠君悲不自勝君其知也耶其不知也耶嗚呼哀哉 
桐陰淸話 
　　張方正法雖跡近輕躁亦係不得巳之舉乃參議院諸公責難羣起一般激烈派至欲推翻政府以鐵血手段對付起内禍召外患而不惜不知諸公所謂顧全大局者何在保護人民財產生命者何 
在吾不解 
　　張方興第二次革命爲破壞共和之人袁黎殺之誠爲大局起見乃反謂袁黎破壞共和吾不解 
　　眼架金絲鏡手執哭喪棒穿了一身外國裝便自詡爲新人物不知熱心愛國爲何事徒斤斤焉於形式上注意此等人吾直呼之曰新敗類 
　　在昔滿淸時代國民一聞瓜分消息便奔走號呼羣冀挽救今民國大局岌岌不可終日外人承認之明文未至瓜分之惡耗又來險象環生愈接愈厲在上者旣坦然處之在下者復漢然視之嬉笑歌舞恬不爲怪嗚呼共和國民之程度何專制時代之不若也悲夫[  立三]  
　　我讀施耐菴水滸傳楔子什麽龍虎山張眞人府内有一間空屋被糊塗的高太尉把歴代封鎖扯開掘去巨大壓石遂把前代所收總長在内的妖氛一齊放出來即有許多天罡地煞落在人間害得百姓吃了苦有天没處訴想近來南北統一張眞人早經逃走太尉也没有權了我想呈請大總統把此屋封鎖起來留作永遠的紀念室未悉准也不准[  子枚]  
[海上竹枝詞] [  圭身]  
　　十里洋場百萬人熙熙攘攘逐囂塵多因兩字爭名利演出無窮喜與瞋 
　　無榭歌樓業未凋書場餐館又茶寮出門莫道多消費都爲征人破寂寥 
　　五光十色滿箱廚賺得金錢間接輸國產消亡洋貨盛奢風猶是極端趨 
　　無多草樹不聞鶯輸與鄉人氣味淸却怪紅塵三十里四時不絶賣花聲 
　　迎春兆貴又淸和長得新朝顯者過一自登龍聲價倍門前車馬日如梭 
　　芳名高揭自由花恩客難逢大少爺一曲筵前歌當哭歸來還坐 
野鷄車 
　　翻笑古人秉燭遊未須明月滿揚州乞來新火隣家好不夜奚煩報曉籌 
　　來處無窮需亦奢源頭通海接人家常言財氣同於水怪過滬人用似沙 
　　野雞拉客不開交巡捕經過放手跑人力車逢旁路歇一時奔避棍來敲 
　　錦衣美食擬豪家淫樂還逾風俗奢但博男兒當玩物何須婦道定桑麻 
　　最難平等誇平等絶不自由倡目由租界章程報館筆一般紙上出風頭 
　　公堂先己不能公折獄華官但會同碧眼紫髯權力大請看誰似主人翁 
　　儘說桃源别有天果然雞犬也都仙傷心莫過公園望偏是華人不値錢 
　　越是從前大老官寄人籬下出頭難一條豚尾牢拖住敢說新朝法典寬 
　　羡　財多樂　多膏梁聲色綺兼羅日間不作遊行事也與姬人碰小和 
　　食力洋行御小車帮傭工廠積絲紗游男蕩女知多少不及安貧勞働家 
　　相逢總是說娼優當作寒暄好話頭講甚國民肩任巨也同兒女不知愁 
　　當年福晋最風流前嫁藩王後狎優今日亡淸無可道滿城爭說小楊猴 
　　化得區區幾塊錢洋裝便自詡翩翩形容口吻摹惟肖不愧中華新少年 
　　赫赫軍人也赧然雄誇一劍佩無權差欣用武有餘地會向花間軀命捐 
　　漫譏女子無生計拚此皮囊亦賣錢猶使男兒供奔走愈他獻媚勢豪前 
　　桃紅欵雨落紛紛潦亂楊花撲面塵且莫飽看誇艷福可憐孽海女兒身 
　　矯捷爭先信足誇蹤身慣躍未停車少年不解工趨避萬次何堪一次差 
　　馬龍車水去怱怱半屬征人半寓公難得藍呢官轎過倌人不坐坐郎中 
　　秘密行爲入夜多滿園春色竟如何管他風露秋爲厲且領歡情一刹那 
　　得意春風快着鞭泥塗未必有靑蓮而今四海方多事昐到昇平待幾年 
　　聲聲忽報警鐘忙祝氏炎威不可當隔岸觀他焦爛苦驅除功賴海龍王 
　　盤旋四翼自生風暑氣濳消斗室中無奈今人名利熱總敎凉血不凉躬 
　　衣食何須藉織耕生財有道未經營拆稍敲竹仙人跳誰謂夷場便太平 
　　價廉眞個物都佳俚語編成去叫街料得小兒多喜玩花花色色好生涯 
尊聞閣詞選 
[津門倐忽花行] [  公]  
　　翩翩逋客津門回花枝海外番蓮栽小宴報凉金叵落新妝逭署銀徘徊温柔終老大槐夢此鄉且住誠爲佳有口不言温室樹有手不調和羹梅消聲匿迹草冠挂驚心動魄槍林偎巧借錢工姹女數招隱書成名姬陪墜歡拾得細君鈿交醉况有香賓盃任他軍國如兒戲逃名甘使微名灰坐看驚飆走輪舶袖觀厝大焚薪柴理亂不聞棄天職人世無忤逃飛災朝閧己極非我使黨爭太烈其誰懷桑中是令巫臣專自由花不分瑤釵小院張琴對淸荐閒居作賦吟幽齋湘裴簾几白日靜浮瓜沈李紅塵埋壯士叱咤聲己遠美人旖旎魂偏借鼯鼠之胆喜稍展大都無復驚心骸豈知紅玉當門訪此公詎是蘄王才申申嬀作女嬃詈蹇脩何事寗良媒娉婷倩影姗姗瞥劍仙彷彿離瓊臺南林處女古所有東郭瞰　何由來月下身藏俠客匕天然足蹋飛仙鞋掩柳遮花　鸚鵡詢躍覔徑行莓苔輕妝曼妙南　態長裙繂繡西歐裁客非臨卭豈奔卓地非藍橋安尋裴燕雁雙飛抛海角劉阮一别從天台倒訪漁郎人浦口桃源之徙胡爲哉蝶子避人占芳捫狸奴入夏眠凉階綠楊兩家春滿眼粉垣一角情堪胎愁生雅步軌問訊態回織影憑疑猜驚鴻游龍得偵探斗歡柳黛舒桃腮偶申香訊屬門子編貝徐吐櫻厝開夢幻泡影如電露亦如昔悟今非乖欵曲甫通色然作是何麗質來天街芳姓乍聆駭秋士小學入聽喧春雷織女護令星河渡阿香軌使霆車推恍如紅拂覔楊素宛如小玉仇王魁其鴛屬歟其鳳戚其茝伴歟其蘭儕可曾負心及菲葑莫非躡足　根黄左右支吾亡所可急如律令慌如孩匆匆電話喚銕騎速速星夜催金牌如鳥入籠急顚撲若鼈在筑難搢排不然何遽集於此關防乃及留條娃世間情事類如許嬀鶯足使當梟豺前塵不令旁觀測夙　目應私心哀此因此果未揭暮風流佳話宜話林奇花倐忽怪一現君不見隱紅娘綫紛天涯 
小說 
[滑稽短篇拆字攤] [  瘦蝶]  
　　某鎭來一拆字者設攤於市人爭趨之 
　　一日有客過其攤語拆字者曰先生我要拆一個字 
　　拆字者曰在下的字是要兩個同拆的請貴客隨意寫兩個字來 
　　客乃寫一黨字又寫一爭字　　拆字乾頻搖其首曰這兩個字都不甚佳在下來講給貴客聽這個黨字上面是個小字應在小人當道小字下面就是一只平頂大帽子帽子底下又是一張大口這是小人借了大帽子的威望到處大吹牛皮再看到下面是個黑字那就是小人的心你道可怕不可怕那一個爭字上面是個爪字就是張牙舞爪的小人那裏幹得成什麽事所以下面只有半個事字况且這爪字的形狀像是瓜字那個瓜己經被人分去一片了幹什麽事總要當心再不可任小人在内胡閙 
　　客乃點首而去 
　　未幾又有一少年來立書二字與拆字者曰先生請你也拆一拆 
　　拆字略一展視即曰這是中國兩個字中字加個口字是個串字串字下面再加個心字是患字就是結黨勾串必有大患倘能將上面的口字拿去了那便是個忠字忠於國家自然是好的了或者在那中字左邊加了兩點便是冲字又要冲尅的講到這個國字是極大的圈子圈住了個或字這個或字却能好能歹若是國中的人或勞心或勞力怕不成了個富强的國家倘然國中的人或自私自利或結黨爭權閙　不休那就要圈子裏面爛得七穿八洞不成個國字了總之事在人爲只要大家努力做去勿存私見那就好了 
　　少年聞言太息而去 
 
 
 

Page 10

 
 
   
 
