# 1914 - 315 - 4914798

 

Page 1

 
 
游記 
[新疆旅行記（下篇二十單騎）]  
一甘肅都督之緊要西北國防最重要地點一寗夏一肅州一西寗但三地點均係甘肅管轄地所以甘肅都督不可不擇一有經略有毅力之人任之現在代理都督張炳華年老多病不能勝此重任趙惟熙雖非軍人然心地明白邊情熟悉愚以爲際此靑黄不接之時尚屬相宜至議會攻擊乃係一二人之私見欲圖利權非眞是非也政府當促其從速回任母久稽延致誤大局一面愼選賢能將校任寗夏肅州西寗護軍使以重疆寄前在甘時沿途博訪軍界人物得二人焉一馬福祥一陸洪濤 
　　一外情俄人西伯利亞鐵路雙軌己修至具加爾湖貝加爾湖以東現正在工作尚未一律告成而烏金斯克至恰克圖之汽車現亦通行祇一日路程恰克圖至庫倫之汽車准九月初一日開行亦定一日路程阿穆斯克至塔城伊犂迪化阿爾泰等處交通俄人本有厄爾濟斯河航路中俄人士往來者俱取道焉惟因航船祇通四月至九月其自十月至三月河中氷斷不通殊爲交通上之大缺點俄人屢議建修鐵路以發逹其利源現該路工程業己發動據云一千九百十五年可以至賽米拍拉斯金克（由賽米至塔坐俄國四輪車祇有四晝夜路程）目光如炬着着爭先其視蒙古新疆己如囊中物不復稍留餘地矣而况哈薩纒頭兩種人民隷屬俄國者十之八隷屬中國者十之二彼隷屬俄國之哈薩纒頭常勾引我國之哈薩纒頭投入俄籍以與我官吏爲難南疆拜城一帶北疆老風口一帶地方官因人民投入俄籍辦理交涉至爲棘手而我國官吏平日對於哈薩纒頭素以魚肉爲先撫養爲末専事叢雀之敺故入其範圍更覺易易目前無法抵制而整飭官方亦復鞭長莫及勢難實行惟有速修鐵路徐圖着手總之新疆己在俄人勢力範圍之内欲取即取 
 
 
 

Page 2

 
 
且亦不必興師動衆其所以不即取者時機未至與公法之力擊之也（完） 
時評 
[生計革命（默）]  
　　黨人革命之目的政治關係而己而中國今日則非政治革命而實生計革命也政治革命或可以兵力平定之搜捕殺戮以剷除之生計革命則非兵力所能平定搜捕殺戮所能剷除也 
　　吾言其故蓋政治革命宗旨同者從之不同者卽不從矣有政治思想者贊成之無政治思想者卽不贊成矣受政府激刺者主張之不受政府激刺者卽不主張矣至若生計革命則不論宗旨同否有政治思想否受政府激刺否皆爲生計所迫而將同出於此途質言之卽爲謀生救死而出此也 
　　夫人孰不愛其生命而今日貧窮若此士無力以謀事蓄商無資以營生活工輟其業農輟其耜凡此四民其願槁餓牗下死而無怨者有幾人哉不能束手待斃而又無術以救其死則皆鋌而走險之徒也是故今日之所謂匪所謂盜賊所謂種種失業之游民皆可謂之生計革命黨也由今社會之狀况以推測將來謀生將愈難生計上之革命黨將愈多其勢必將愈甚國家之危險有甚於此者乎政府不於此加之意而日日從事於搜捕黨人殺戮黨人謂彼等反抗政府也而孰知其大多數皆反抗死路者乎政治關係之革命黨僅爲革命黨之一小部分乎搜捕殺戮能盡之耶嗚呼可以悟矣 
[専電]  
　　北京電新約法經起草員修正攺爲總綱人民大總統立法參政行政司法會計厘定憲法手續附則共十章參政院即共和顧問院由政治約法兩會議員及現任總統顧問諮議者組織之凡立法院未成前約法會消滅後一切法律由該院起草並聞該院有權質問政府頗似上院聞憲法亦由其起草再交國民會議 
　　北京電新約法載總統爲行政首長各總長贊襄之梁士詒且自請裁秘書廳及廳長缺謂旣行總統制此後府中所掌惟侍口繕寫二門然自大勢觀之此後政局恐無大異 
　　北京電政事堂前聞擬設於瀛台兹悉仍在國務院 
　　北京電梁敦彦二十日到津有人見之渠謂其以父在港病故擬赴港似無出意然將來必掌外交上全部或一部之事 
　　北京電有人持嚴修信函來謂彼亦肯出但須小學普及並規復地方自治 
　　北京電有人爲瞿鴻機說項謂欲來京袁頗屬其敦勸瞿似將來 
　　杭州電水警廳長徐則恂裁冗員整軍制致被裁者挾嫌造謠妄稱更替事關謠惑軍警今省長嚴令警廳查拿 
[特約路透電]  
　　北京電齊齊哈爾華商殺死俄商數名聞因俄人遇待華人多行非理華人皆存排俄之念故乃促成此舉 
　　北京電聞大冶起有暴動詳情未悉 
　　北京電昨夜黎副總統請滿洲各親王會宴奕劻世續皆在座 
　　北京電奉天造幣廠所造小圜幣向以銀八銅二攙合兹攺爲銀七銅三以故價與紙幣同跌　 
　　北京電滇督電告政府因財政支絀不得己乃動用元二三月之鹽稅以付軍餉請加批准政府覆稱鹽稅己抵外債入項須存稽核支所該督今旣動用將由財政部如數彌補云 
　　東京電西門子公司控告浦萊君以求索還日洋五萬元之民事案己於今日開審原告謂此欵乃作購回里區特所竊文件之用浦萊夫人曾知欵係詐得故曾用洋二萬五千元被告供稱彼曾向里區特購得此項文件送至上海旋悉乃係贓物故復向上海索回由郝門君付洋二萬五千元以充一切費用並分給各人令守秘密另以洋二萬五千元以作被告個人酬金其妻並不知情云云該案己展期覆訊 
　　東京電俄日戰時東鄕大將之參謀長口村海軍中將己任爲海軍參謀總長以繼伊集院男爵伊氏巳改任高等海陸軍會議議員 
[譯電]  
　　北京電財政部報告本年中國應付之各欵如下庚子賠欵二千九百萬元各銀行借欵二千一百十五萬元他項借欵一千七百七十萬元大借欵利息一千三百萬元大借欵五千萬元短期借欵七千五百萬元共洋二萬零五百八十五萬元　　北京電孫寳琦有㣲疾請假五日 
　　北京電平政院綱羅前清御史多人江春霖趙啓麟均在其内 
　　華盛頓電外間盛傳海軍中將費來巨己佔據墨西哥維拉克羅慈死水兵四名傷二十一名旋由官中正式宣稱墨軍巳棄維拉克羅慈 
　　華盛頓電據無線電消息美軍確己佔據維拉克羅慈死四人傷二十人 
　　華盛頓電政府己命海軍中將費來巨佔據維拉克羅慈稅關 
　　華盛頓電美國國務部己請駐墨各國外交家令本國僑民離墨 
　　華盛顿電衆議院昨日（二十一日）並未議決對墨問題展期今日續議上議院之議員有反對威爾遜總統視烏爾太總統爲獨夫者故外交股員會議决以寛大之權予總統對付墨西哥聞威爾遜總統之舉烏爾太之名蓋欲表明并不仇視墨西哥叛黨及其餘人民耳 
　　華盛頓電墨西哥叛黨領袖卡蘭柴將軍及維拉將軍在乞華華關重要會議聞議定美軍如不攻入叛軍所佔之境内則亦不舉兵以犯美軍 
　　班　柯拉電戰艦米西西宓號載飛行家四人及水面飛機駛往維拉克羅慈 
　　柏林電德國與情對於美墨戰爭主守中立且謂德國之利益及在速行解决爭端　　柏林電駐墨德使召集墨京德僑議决先遣婦孺回國將租某公司輪船載之 
　　柏林電葡萄牙政府下令宣布特赦前費蘭柯内閣各員 
　　倫敦電英皇英后今日上午啓程前往巴黎擬在該處盤桓三日將至法外務部赴宴及至樊桑斯校閱陸軍外相葛雷氏亦同行以表敬意法國對於此事希望甚大其志顯欲改三國協約爲正式聯盟英國則並無此志預料兩國元首在巴黎所述之頌詞必將注重協約之完全效力 
　　芒特萊爾電加拿大太平洋鐵路公司宣稱自六月十一日起美國寄往小吕宋之郵件將加速運遞自凡柯佛至横濱十日至神户十一日至長崎十三日至小吕宋十七日至香港十九日然後由上海長崎神户横濱回抵凡柯佛 
[公電]  
　　江陰來電申報館鑒江陰知事翁之銓因禁拜香縱警索賄鎗傷良民斃數命全市騷然公民電 
　　按此電並無發電人姓氏事實如何未敢懸斷姑錄以俟後聞 
要聞一 
[擬議中之政法機關]  
　　徐内閣運命之推測者昨有某政客預測徐東海氏之新式政府云聞徐君己允擔當國務卿各部總長亦多大致略定其内閣之産出自不至難惟其政府之前途果爲如何頗有尋索之價值試就臨時政府成立以來經過歷史觀之唐陸段熊四氏之内閣其運命之短實足驚異或七八月或五六月甚而僅二三月趙氏内閣雖爲稍長亦不過一年左右自不得謂之長命内閣而其運命夭短之原因雖甚複雜要之政府内部有財政問題之困難其外部有國會及政黨之關係互相錯綜以此而致蹉躓者最占其多今也不然財政問題雖依然困難而政府以外無國會無政黨障礙自少况且臨時約法一經修改總統内閣亦同時産出共一施一設無不如意故徐氏内閣之運命當較之從前歷代之内閣必能持久或不至再演出從來之奇態獨所憂於徐氏内閣者惟在閣中各派之人物果能布公忘私協同一致以救濟時艱國事自不難日就上理若各派人物無一致之精神互相對峙爭而不輟則其内閣之運命亦應不旋踵而盡也 
　　政事堂之性質國務卿旣爲各部領班則國務卿與各部長官不能不有一薈萃之機關旣有機關即不能不有事務員之設置旣有事務員即不能不有一比較地位稍高者以爲之統率此總統府設立政事堂及政事堂設置秘書廳與政事堂秘書廳之有秘書長皆事勢所當然直言之政事堂卽略似今之秘書廳名稱雖異實質則同今聞政事堂之議大約己經决定一俟約法發表卽將從事組織徐東海之國務卿己大致定妥該堂秘書長一席非東海親信之人莫克當選由各方面推之聞有此席希望者惟錢能訓氏爲最多又閱現有風說云新政府成立以後擬將財政及陸海軍等部悉歸總統管轄其餘各部卽由徐東海管轄以期各部之統一云云惟此說出諸傳聞是否事實則未敢預决 
　　平政院之草創平政院自編製今及糾彈　例次第頒布後未有何項舉動卽機關亦未成立機關地點尤爲爭論之燒點有謂設於國務院者有謂另行擇地者迄未定局惟總統對於平政院之成立期望甚殷日昨己諭汪平政長速行組織聞汪於日昨擇國務院之一大廳爲該院之臨時辦事處亦可謂草創經營者矣 
　　法律館之駁議日前趙惟熙呈請改訂新刑律主張設法律館延聽専家修訂民國新律一節當奉總統批交司法部酌核議復聞司法部以原呈所陳新刑律不善之處僅就普通人云亦云之批評於新刑律所以不善之處並未能明白舉出卽新舊刑律之比較亦槪未道其眞際不知新刑律與歐日刑法絶非一味剿襲一經對較卽可了然且沈子敦爲舊律名家新刑律經其修訂卽間有略須改訂之處現法典編查會巳經着手修纂民國刑法更無另設立法律館之必要云 
　　未來政局之規畫 
　　新約法大體規定完竣不日揭曉政局上必有一番之改組兹據調查所得若關於用人改組機關籌畫經費種種問題或經當局者表示態度會議辦法在在均堪爲吾人研究之資料爲述如左 
　　用人之標準新約法中規定行政制度於總統之下特設國務卿一席總統日前宴請徐東海極力挽其擔任兼之並有梁燕孫從中敦勸業經東海首肯兹聞是日列席人員除總統與徐東海而外尚有副總統梁秘書長及其他重要人物數人當讌宴之餘東海對於國家用 
人一事頗有所議論大致謂民國締造之初基礎未固用人一事極爲困難若純取新派人物難免遇事矯枉過正不適國情若純用舊派人物揆之現在大局情勢亦恐有所未宜無己國家用人不論新舊惟以量事取才以爲標準而己云云總統聞之頗以爲然至外間傳說謂各部總長徐東海現己擬定某人長内務某人長財政然亦未確蓋約法中規定之行政制度各部總長之外特設國務卿與從前之内閣總理性質逈乎不同所有各部總長並非由國務鄕一人組織亦無連帶關係之意思若謂東海據所知以保荐於總統則有之若謂東海現正物色人才必須以某人充某部總長而某部總長非某人不能勝任恐不免失於揣測之詞也 
　　經費之籌度刻下財政困難逹於極點中央各機關之經費向來入不敷出卽經總統極力核減此時亦尚在籌畫之中並無一定的欵可以供每月各機關政費之開銷也目下新機關之亟待成立其最要者除平政院清史國史兩館外於新約法公布後尚有參政院及立法院等亦須先後設立所需經費爲數甚鉅日前總統特面諭周總長令卽預算一切經周總長詳細稽核大約預算除政治約法兩會議府中顧問處及審計處四機關固有經費外尚不敷甚鉅尚須另行籌畫俟核定後再呈覆總統云 
　　英報之論調四月十七日英文京報論說表示其對於中國未來内閣之意見大意略謂近日中國國政經緯萬端而治理得當與否全在財政總長選擇之得 
人蓋財政總長所處之地位實有平準罰劑交通農商陸軍三部收支之功能故中國將來能否有恢復財政長久之計畫抑或將其所餘産業逐漸銷耗淨盡以抵償重利之短欵者均惟財政總長其人是賴財政總長得人則他部總長有不穏固之財政處分儘可設法救濟云云又謂據中國報紙所傳近日中國政府各樹黨派倾軋甚烈用人惟其統系不問才具操守之如何以廟堂之上而顯分門户不論某派暫佔勝利均非國家之福故徐東海出山之後苟能一洗朋黨之風不惟遴選閣員不問統系而又能表示除總統一人外他人不得干涉其責任之態度則東海之出必可大獲中外之信仰矣云云 
[節減政費問題之難點]  
　　民國成立以來百獘層生而惟一致命之處尤在財政二年以來舉國上下無一考求其致病之所在政府惟知埋怨各省解欵之短絀然終未曾說明各省之收入是否照舊近來益思從整頓租稅下手對於收稅官吏獎勵懲戒不遺餘力不識政府用意所謂獎勵收入者願人民補塡其缺納之數乎抑欲於原納之數以外更思增加乎是則極耐考求之問題也 
　　依各省辦理財政人員所云年來各省之收入視前清並未見短少惟各省短解中央則有之各省收入旣不短少而却短解中央則其病之由來必爲地方支出膨脹然其支出膨脹者果爲何物不此之求日惟窮困無聊欲减政以節流甚至搜括至自治經費且 
 
 
 

Page 3

 
 
　及廢止司法停辦小學以資挹注而於此支出膨脹四字則道及者尚不多見也 
　　各省支出膨脹之所在簡捷言之爲惟一之軍事費以北數省論皖魯直豫軍事費之支出各視前清多出二三百萬者不等政府近於此點頗注意及之據聞現議定節省軍費額如左江蘇原定八百五十萬元現减爲四百八十萬元湖北原定千四十八萬元現減爲四百五十四萬元湖南原定四百二十四萬元現减爲三百六萬元山東江西四川三省統計亦減六百餘萬元 
　　此削減之數不知各省能否同意得同意矣又不知能否如約實行即能如約實行而時局不寜各省軍事仍不能毫無準備以數省節省之欵未必能敷其他各省額外之要求是則大可慮耳 
　　現據財政部消息近日各省請款者又紛至沓來如貴州請撥協餇五十萬廣東遣散費三十五萬察哈爾軍餉十四萬川邊軍餉五十三萬東三省恊餉七十四萬經棚五萬林西餉六萬五千湖南請撥收回紙幣費六十五萬皆臨時急需刻不容緩者此等費用究是否在政府預計之中卽此以推則地方軍事費支出之膨脹　不能因此次節省即可收效而政府財政之整理是亦其難點之一端也 
[政府理財紀]  
　　五月份政費今日中國之財政巳棼如亂絲不特通盤整頓之爲難即中央政費之開支亦無一定之標準本月份各機關應發之薪公等費本屬無着嗣由交通銀行認墊十萬魯省解到百萬蘇省解到三十萬尚可從容支付至於下月之政費應由財政部行文各省令其按照前清規定每省每月應解京餉協餉洋賠各欵數目如數解京以濟要需云 
　　新舊債總額總統日前面緰周總長將我國新舊債欵之總數詳細查明列表呈府以憑查核而期整理周總長當卽飭令部員導諭辦理己於日昨封呈總統其内容約分數項（一）甲午之役軍費及賠償金（一）庚子之賠欵及當時之兵費借欵（一）前清各種普通長短期之借欵（一）建築及收回鐵道之借欵（一）各省之實業借欵（一）光復以來之各種借款以上屬於前清者約計八億六千八百四十二萬五千其中曾還過三千八十八萬四千八百外尚有八億三千七百五十四萬零二百萬其民國成立以來之各債欵本息亦在一億二千五百萬云 
　　中央典禮費舊時之典禮費皆由各省分擔每年應解中央者共計五千四百零三萬七千四百二十九兩民國成立之初業經停止然現在祀孔祀天兩案旣經政治會議通過而關於此項之經費勢不能不預爲籌畫聞總統昨己諭飭財政部將此項用欵擬定籌撥之標準而該部以部中欵項每月本屬出入不敷無此補充且此項經費向曾提議恢復典禮費現在旣無他法籌措仍擬再電各省長恢復此項並聞己經呈覆總統一俟批准卽可發電云　　救濟將來策自中央擬定統一財政之後各省若皆實力奉行决可綽綽有餘其理由大約有四（一）各省所欠外債業由善後借欵内歸還二千餘萬其所欠債欵均己無多（一）全國軍隊巳有定額其不致全體收入盡供養兵之費（一）各省秩序巳定人民對於輸納各稅不致爲難（一）舊稅己由中央指定方法整頓其各新稅亦皆入手施行以後之所收有盈無絀故政府近擬指定廣東江蘇浙江湖北四川山東湖南河南安徽江西直隷東三省陜西福建各省皆按照收入豐歉以爲支配之標準約計每年應解中央六千一百萬元 
[第二次考試之知事人物觀]  
　　未悉標準者第一知事試騐取錄者類皆前清老州縣以致第二屆試騐凡無經騐者往往裹足不前上星期投考者僅有千餘人左右近數日來忽然增加數倍推其原因實由修正知事試驗條例凡前清舉貢就職各員未知其中標準眞相紛紛作升官發財之思想然未知口試時又演出何等現象也 
　　未獲呈報者二届考試縣知事之期在卽日來報到者絡繹不絶　以昨日（十八）尤爲擁擠蓋昨日爲報到終止之日故一般投考者麕集衆議院門首爭先恐後競相投報聞截止報到之後尚餘二三百人未獲呈報徘徊門外大有留連不忍遽去之態其己經報到者業逹三千五百餘人刻聞知事試騐處以此届報考人數過多且考場内月盈兩號不適應用萬難一次考清擬仍照上次辦法分作兩期考試云　　不願赴考者第二届知事試驗定於本月二十八日舉行試期巳近内務部近接各省民政長呈報現任各縣知事不願赴考率皆戀棧畏考遷延不准交卸亦未來省報到等語部中仍令迅催各知事尅日交卸送京考試如再遲延未免自誤 
[都門政界之一夕話]  
　　新約法之公布日期約法會議業巳開審查會數次兹將其要點略誌如下（子）總統制之確定（丑）同意權之删去（寅）分爲七章另有一附則（卯）憲法起草權屬於參政院（辰）總統有公布憲法權（巳）立法機關一諮詢機關一又聞審查會尚須開一次大會尙須開二次豫料約法公布之日期約在二十五日前後並聞該會議員凡關係大體上無甚爭論惟關於章節字句亦頗有爭議云 
　　司法部之没收條例司法部擬定訴訟上没收物品條例呈請總統公布探其條例内容没收物品每年由各機關册報司法部京内由各該衙門京外則由各省高等廳彚報又每年拍賣一次其有應行招領者自招領日起滿一年不領者亦卽拍賣惟拍賣價格在五百元以上者照會計條例第二十八條及審計條例第十六條辦理 
　　外交部之保護僑民外交部以歐美有約各國重要口岸有華人僑居不少尚未派遣領事駐在各該地保護現欲新設領事館但所費不貲現在財力不充恐難辦到而各國向有委任其地之富商爲名譽領事辦理交涉之先例刻擬援照辦理正在籌議進行之中云 
　　汪瑞闓之褫職處分文官高等懲戒委員會核復江西民政長汪瑞闓紊亂財政任用私入一案業經審查議决按照懲戒條例第二條第一欵違背職務議處第五條第一欵褫職處分擬具　告書應請鑒核公布 
[英美烟公司與烟草専賣權之商榷]  
　　英美烟公司案外間盛傳該公司所要求者只二個條件（一）洋烟入口只收統稅一次其餘内地稅悉免（二）該公司之在中國内地取集材料者僅就塌抽稅以免轉運時落地稅釐金等之煩重至該公司之要求與烟草専賣權有無關係尚復懸爲疑問昨據外交界報告英美烟公司日昨己與政府訂約將我國烟草歸該公司専賣由該公司繳特别費若干萬磅以爲報酬云云 
　　上述消息未敢謂其必確且甚冀其不確然外交界聲傳特甚如某某國烟公司且日夜偵探條約内容以謀抵制之方法證以月前英美烟公司代表來京之事實處處適合再無疑問之餘地是則我國烟草専賣前途之大不幸矣 
　　烟草専賣發議於熊前總理有烟草専賣案之草擬繼以種種困難中止此次政府之與英美公司訂約大約不過承前議然熊總理尚無外人承辦之說今乃至招他國公司以爲専賣權施行之代理者較之借欵辦路合資採礦者更進一步云 
[雜評一（無名）]  
　　美佔墨地墨西哥竟毅然拒絶謝罪矣美國亦决然實行佔地矣美墨之釁己開巳無欵美以二十四人之死傷而奏其功美之幸也雖然余謂墨亦原無抗美之意故美墨之釁不久可了無俟曠日持久也 
　　俄人被殺俄人以虐待華人之故致爲華人殺死數人路透電之言如此不知果信否如信則華人之憤激而出　可憐復可哀政府不能保護起而自衛卒至自衛不得而復貽害國家世界寜有若是無告之民耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府大舉勦狼近訊]  
　　字林報十九日北京訪函云據官中消息趙倜馬福祥之軍均抵西安附近故該城現局己較前數日大見穏固隴豫川三省先後派兵入秦晉督閻錫山亦由政府電令挑選勁旅開往潼關政府確信此次大舉必能戡定匪亂預料陸建章所率之軍亦可於本月之内開抵秦境則白匪又將增一勁敵矣豫督田文烈皖督倪嗣冲先後致電政府報告肅清匪患恢復治安秦川大道現由官軍嚴加防守故川省可保不爲白匪竄入川督胡景伊隴督張廣建均電告政府己於省内宣布戒嚴蘇督馮國璋來電謂探聞上海外國租界有白狼秘密機關兩所駐有代表從事購辦軍火運入豫秦兩省及招募遣散之官兵入秦効力應募者每人給旅費洋三百元安家費洋百元己命上海鎭守使鄭汝成查訪機關緝拿其代表矣 
[陳壁案續誌（三一記者）]  
　　至經此次豫審之結果發見别種之嫌疑人此嫌疑人所被指爲之犯罪事實恰與陳璧父子所被指爲之犯罪事實性質互相衝突蓋陳等最先所送之嫌疑人卽董故也至于董升所供陳繹共犯陳與周文潞韓升同在陳緎妻房吃酒一節在續行赴訴之董升等預審終結决定書内法庭己深明其冤無須贅論本辨護人尤不憚反覆聲明者即所辨護之範圍以被委任及指定之關係人所受之嫌疑之不實爲止决不敢牽及其他所以遵守職務性質之範圍并以尊重法庭自由心証之神聖者本辨護人對於陳璧陳繹辨護意見之大略也同時本辨護人受法庭指定爲周文潞黄順成升張義黄貴五人之辨護人本辨護人深幸藉此得盡國家的義務之一部分并藉以逹委任之目的蓋二者性質相符關于本案証明此五人者無下手共犯之嫌疑則被供之謀主自無從發生也此節有四種理由可爲公同辨護之點者第一則陳宅向日待遇上之關係决不足令此五人者爲其死黨如周文潞以一敎讀先生而以積年累遷月薪僅得八元愤而辭工則由死者陳繩强搬襆被入府還職成升黄順黄貴月薪皆僅數元不等張義則爲日雇短工人每日銅子十枚受工僅十餘日黄貴被問陳璧向日待遇如何答稱别人不好也是駡并云待工人也是不好董升被問主人待做工人如何答隨便打駡最老家人焦升供稱陳宅不把下人當人我常挨打挨駡故彼等皆時時告假日日思逃或兼謀他就此等與犯罪并無關係之口供最爲可信故以極意誣板之　　亦不知法官問意所在而直吐其情大　向日懮加待遇雖至愚者未必肯順從殺人　向日刻苦積怨而能以生命殉之竊恐世間無此愚頑之雇傭况一時而得其五乎第二則証以事　並無賄買之情形買兇何等大事多或千金以上少或百金最少亦或二三十金今前後供狀并無買命之錢何能一德同心爲此非凡之舉第三則証以事後並無誘滅証據之跡黄貴口供則稱殺害之後並未計議又被問成升張大食（即張義）都跑了你因何不跑答他們跑時連上頭都不知先跟太太告假老爺的二兒子不叫去他們工錢不要就走了又供成升八月節告假上頭不准他于十七日天未亮並未要工錢就去了（以上豫審時供）又二月九日公判黄貴被問你老爺同五爺没有給你錢否答稱没有又問殺了人之後上頭給了你們錢文没有答稱没有衆口一詞最足証信區區節賞數百文節前批給係陳氏家法豈足爲餌人之証此人供狀旣足供陳璧等之反証亦足見被敎唆下手之毫不足憑矣第四則此五人者其平日關係及性質上决無可聯合一致之理或爲敎讀或爲日雇之小工或爲車夫或爲廚役倉猝之間如何得冶爲一爐今若謂此等皆涉推想請更舉証以明之周文潞者不待何剛德証言望而知爲書癡向日與陳繩感情最佳繩之生前旣被强邀回府形影不忍相離繩之死後彼乃夢中大哭古道可謂照人而乃以生死之交被此疑似想繩九泉有知亦當自爲彼老友呼冤彼非如此死法參謀部之匿名信是否爲周所爲彼之古文抄本己一一存案可按對也張義成升被疑原因因事後假歸所致然張義則妻被拐尋找兩次彼乃聞成升之言謂彼妻在天津故携其日雇所得之百餘枚銅子由京步走至津訪問無着因復回京還其舊主（在陳璧宅以前之舊主）并非遠逃其尋妻不只一次並非在陳宅時始有此事其赴津實由成升之言具見成供不約而同其在陳宅乃日雇之短工來去本可自由且彼與成升同爲被供共犯之一若畏罪私逃則何待成升告以他故乎成升則事多薪少告假不只一次有種種口供可証其臨去之時除黄貴及錢媽外合宅皆知（見彼原供）據焦升供稱向來告假都係　門房說一聲次日我回禀上頭一聲那天他們告假没回來我因老爺没在京故未回禀是彼等因本案發生之關係形式上似爲逃亡而彼等己向老僕聲明在事實上實己告假且到津係仍投原薦之主絶非逃亡可知不然何至故與人以蹝跡黄順則死者被害之日正在門房徹夜鬥牌衆供確鑿旣足見黄貴之供全體皆誣而此人之冤不辨自白矣若黄貴者無知少年法庭所認信口開河具如前述其所供形似自白實則其全體事實旣己動搖内容尤復矛盾錯誤辦護人巳歷歷陳之則關於其自白之一部分當然取消至彼所以信口開河之動機不問有無指使要之下流社會之淺見以爲隨意供認即可放免或爲其最大之原因其理由亦詳見劉律師意見書不復贅述綜之以京畿重地而出此種重案非眞正之罪人伏法則國家之綱紀何存然若此七人之所被指爲嫌疑者一一皆無憑証且一一有反証之可明若今覆盆者長慽於沈冤則漏綱者將永逃於法外個人冤抑法權威信關係匪輕本辨護人據上列理由請求法庭宣告陳璧陳繹黄順黄貴成升張義周文潞七人無罪之判决合具辨護意見書如右（完） 
[銀團新提出之二大條件]  
　　關於第二次善後借欵近情屢誌本報昨悉五國銀行團對於此次借欵始終持監督主義而我國政府則最畏監督非僅爲保持權利起見誠以無活動之餘地則金融作用全失以故日來借欵談判進行復形遲緩能否成立尚在未可知之數最近銀行團以監督主義之發揮提出重要條件有二 
　　（一）董事會董事會由我國政府及銀行團各派本國人員組織之凡借欵成立後之關於借欵重要問題皆由此會議定之 
　　（二）用途之嚴别如幣制攺革需欸若干銀行需欵若干分前指定指定後不得彼此挪移上述二條件成立則我國政府毫無動作之餘地爲監督主義之極端揆之借欵通例亦爲中外未見蓋以中國銀行須聘用洋員條件之苛實過第一次善後借欵十倍然我國政府尚願與之繼續討論者則以彼允墊欵固有以餌我也 
[武漢捕獲大批黨人續誌]  
　　漢口警廳在寳善堂附近破獲黨人機關己紀昨報兹悉十七號午後該廳又探悉由滬進口某輪船裝有重要黨人八名比合停輪江心查緝搜獲大木箱一只內中盡係手鎗軍火及指揮刀五柄暨孫黄所發僞都督民政長師旅長委任狀等證據其木箱上並標有第八鎭十五協三標二營字樣當將該黨人八名如數捕獲皆年在三十左右其中一人着華服漳緞馬甲灰呢袍又五人着外裝（有三人穿靑呢大衣）又二人着布夾衫當卽一併解廳適該廳長周際雲因都督府會議防範黨人被召赴府未歸由司法科辰以電話報告請示都督令鎖解渡江至軍府發交軍法處收押比晚叚督令陳雲岫參謀會同該處長程漢卿開審備極秘密憲兵將各犯押解上樓即下不准竊聽惟聞前日寳善堂所獲胡漢廷等犯係屬彼等一黨其被捕亦胡所吐露且聞此案牽涉鄂軍人頗多極關重要 
　　漢口捕獲黨人後段督即飭軍警緹騎四出緝捕除圍抄女子中學堂捕去女生五名之外又在水陸街校場湖張宅破獲女黨人機關一處拿獲女子三名搜有炸彈數枚手鎗一支又在太平街拿獲梁某一名又黄梅同鄕事務所内亦捕十餘人綜計所獲共有八九十人之多而涉嫌疑及被牽連者實佔多數幸軍法處審訊周詳凡屬無辜均立卽交保開釋其涉嫌而證據不足者押候調查故十八號晨只處决黨人首要六七人係在得勝廟前行刑然未宣布罪狀故姓名亦無人知 
　　叚都督因黨人潛伏約日起事雖首要迭獲而餘黨尚多誠恐其暴動擾亂爰於十七日午後二句鐘傳集武漢各軍警長官至府秘密會議防亂之策責令各長官嚴行約朿部下如有勾通黨人者定惟該長官是問一面加派得力軍警佩帶寳彈晝夜巡緝以備不虞 
[江西近事紀要]  
　　校長辱駡敎員風潮江西公立法政學校校長吳文潔年少輕浮持才妄用其父吳鈁現充南潯鐵路總理吳文潔得充是職後外間己多訾議現因該校長辱駡敎員陳任以致激動公憤該校全體敎員要求敎育總會於四月十七號開會評議到者四十二人首由副會長游錦榮報告開會宗旨並宣布陳任請議事件及吳文潔來書次由陳任演說謂受校長吳文潔辱駡混帳王巴蛋婊子蕙八字並有同校敎員胡蕙胡薰梅士焕三君爲証伹兄弟亦敎員一份子受此奇辱不能不請諸公討論研究辦法次由胡薰胡蕙梅士焕諸君先後演說大致以校長固有用人之權陳君如有不當自可辭退如此辱駡殊非所宜依據本會章程自當將吳文潔會員資格取消次由文景清漆璜洪焕南周爾璧謝繼安諸君討論辦法當提出問題三則（一）由本會派代表忠告吳文潔悔過經衆表决須以正式表示（二）依據本會章程第三十二條第三項將吳之會員資格取消未議决（三）由本會函請行政公署將吳解職未議决討論四時之久仍無結果而散 
　　蘇省電商田賦辦法江西戚民政長及國稅廳王處長現接江蘇民政長電稱奉財政部電開田賦附收經費分配辦公征收兩項等因查蘇省地丁每兩甫加三角擔負己重今將預算内列支征收費歸公另收辦公征收兩費民力實有未逮惟中央財政奇窘亦不得兼籌並顧擬將每年征收費六十萬附正附收其縣署辦公經費查前清廉俸役食向係動支地丁耗羡擬仍歸國稅開支貴省情形如何對於此案作何規定尚祈指示方針俾資參酌等因比即發交國稅廳王處長會商辦法以便卽日電復俾歸一律云 
　　審計分處臨時經費江西審計分處熊處長現以該分處二年度全年規定臨時費共洋二千元按照國務院修正預算案及維持辦法均與原案毫無增减兹查該數目除自二年七月起至本年四月止業經領取調查旅費及雇員費共洋七百三十七元六角外尚存未領之數計洋一千二百六十二元四角特於十七號函請戚省長轉飭財政司悉數動放以資辦公 
[粤東新紀事]  
　　紙幣之維持（一）兵餉减發銀毫兵餉八拆發給銀毫之議自十六日起實行現龍督籌劃下半月之軍餉除潮州兩旅向由汕潮商會補貼全銀現仍可發給紙幣外　瓊廉兩屬商會亦有補助統共每月可省發現銀八萬餘元實際上祇須籌現毫三十二萬元卽敷支拆又此舉全爲體卹兵士起見其目五十元以上之官長搭發三成銀毫則須於原俸額中八折再行九折發給以資節省云（一）紙幣照市行用肇陽羅司令官李耀漢昨具呈行政公署條陳維持紙幣辦法聞李省長披閱後頗然其說擬俟詳細愖酌辦法再爲採擇施行兹將其所陳大致摘錄如左查紙幣低折公私交困雖設會以維持而兌换機關尚未成立現在公家收入俱作十成支出軍餉薪俸等項亦照十足計算而市面竟低折至五成零其中公家吃虧爲數甚鉅現擬定一辦法如紙幣市面祇用五毫零者則公家一切收入支出均照五成計算並通電全省各縣官商軍民一律照此辦法不得私自增加惟是一時所定之價值不能永久不易則以十日或十五一日爲期届時察看市面情形有無增减再照市價計算總期公家收支相抵不致爲黨人從中煽惑云云（一）禁止毁損國幣民政長昨訓令順德縣知事云照得前因省城銀毫缺乏紙幣日低據廣東維持紙幣委員會呈請重新取締銀毫出口及下鄕章程前來前經分别佈告施行在案原爲調劑金融維持紙幣起見乃訪聞順屬地方各絲偈繭市有等無知商民以省城禁止銀毫出口下鄕該處處市面現金輸入甚少若買賣各客將銀毫運往外處銀根必至短絀擬將該處市面銀毫槪行打印或鑿穿一孔専在該處行用以免輪運出口等情如果屬實殊屬故意毁損國幣大干法紀應由該縣迅卽查明分别禁止以重幣政仍將查明辦理情形具覆察核云 
　　亂機之未戢（一）自認黄淡三香港自油蔴地差弁拿獲行刧曹參火船嫌疑犯數人後復日出而偵查以期一網盡使無漏脫於十三號早有一百八十五號華差復偵悉一形跡可疑之人往來於客棧及某某等處踨跡秘密因尾之至天珍茶樓乃將其人拿獲其人被獲後自認名黄淡三係番禺人寓長洲七十九號華差遂將其帶回差館然後按址往搜卒在其屋内搜出三合會徽章一個及三合會與孫眉羽黨之文書甚多惟未搜得曹參輪船贓物差弁以其亦非善類因將人解案控爲三合會會友昨經活道提訊被告不認有罪謂呈堂各物皆非屬伊者乃是某友人倩其由汕頭代帶來港者等語官曰此是香港之犯禁物乃汝竟允與友人帶此等物件來港此言豈能令人入信乎乃判其入獄三個月下令獄期滿後卽遞解出境免其再在港騷擾云（一）兩個陳鐵軍吳貔泰被刺當道下令緝兇昨禮拜一午間（即十三號）偵探率同軍隊在海珠戲園前拿獲行人陳鐵軍一名按陳鐵軍有兩人一爲東莞陳鐵軍一爲佛山陳鐵軍日前訛傳拿獲佛山之陳鐵軍乃王鐵軍之誤閱者當分别觀之因陳與吳同鄕當日同吳坐車往石龍吳被刺後陳獨回省故疑其主使或與謀云（一）設法消弭謠言有東莞人投函報界云近日東莞謠言百出無非蓄謀破壞塘頭厦常平寮埗茶園等區沿途均有人演說中有白狼生烏猿死等謠又城内有聚衆鼓掌稱白狼不日到省等語似此搖動人心竟不聞干涉履霜堅冰兢懼猶及區區苦衷謹掬涙函陳佇盼登錄 
[粤民呈控軍隊騷擾案近聞]  
　　南海案近有南海上淇鄕農民何富香等赴行政公署呈訴稱何姓與陸姓相隔一水何姓人向皆安分遠近咸知舊曆二月二十七日有濟軍千餘到陸姓圍捕竟在本族巷口强拉良民何杏元未聞如何審訊數小時卽行槍斃不分畫夜姦淫婦女十餘人搶掠九十餘家損失二萬八千餘元各情十五日民政長批云該村聚集匪徒官軍前往查辦係爲殲除醜孽綏靖地方自無轉向居民騷擾之理前以外間傳聞當經詢據南海縣知事覆稱兵勇并無淫掠情事現據各情如果屬寳珠屬駭人聽聞候令南海縣查明具覆分别核辦此批 
　　順德案民政長復自治研究社函云昨接公函備悉一是據稱順德良敎鄕因匪牽累慘遭淫掠細繹何雨田等投詞深爲惻然事關民生疾苦亟應查勘除函逹都督外巳由本公署函請清鄕會辦潘斯鎧令委順德知事前往查辦一俟呈復到日再行函請都督辦理即希轉告順德鄕耆爲要又鎭守使復函云順德良敎鄕何雨田等呈控爲匪牽累慘遭淫掠等情一案日前本使略有所聞當即密派委員前往上淇良敎等處切寳訪查尚未據呈復前來本使忝綰兵符素以軍紀爲重每遇派兵赴鄕辦匪必傳軍官當面誥誡洵恐軍隊藉捕騷擾貽害地方此次軍隊在良敎捕匪照何雨田等所呈情形該兵隊竟敢淫掠多家聞之髮指負疚難安一俟查確情形定當商承都督按律嚴懲以肅軍紀而平人心决不致稍有袒庇寛縱也 
　　惠陽案比來呈控軍隊不法者日見其多頃有惠陽縣民謝喜瑞又以軍隊藉端抄勒擾害良民懇乞澈究等情赴都督府控告龍督當以控果屬實殊屬謬妄特令警衛軍第九十五營營長刻日會同惠陽縣知事查明本案實情嚴行分别究辦呈報並批令該民静候辦理 
[浙省之防亂聲]  
　　蘇浙路警巡邏近來蘇浙鐵路時有黨人及危險物品發見滬楓路局長鍾君爲愼重路務起見擬仿滬寜鐵路之例聯絡各站路警實行夜間巡邏昨巳與浙路公司議訂組織辦法隊額以一百名爲限按段輪流梭巡時間每晚九鐘起至五鐘止如有宵小竄入卽報告就近軍隊協力捕獲巳决定五月一號實行 
　　防範私運軍火頃聞朱都督迭接處屬麗水縉雲各縣密告黨人謠言定期舉事當卽電飭各營縣密授機宜嚴密防範外一面己函請國稅廳長密飭各統捐局切實搜檢以防混入軍火 
　　處州宣告戒嚴條例四月十三號傍晚麗氷郎知事及巡防李管帶發出戒嚴令云爲宣布戒嚴條例事照得近日匪燄日張搜出軍火巳非一次本知事本管帶有保守地方维持秩序之責特指定厦河爲戒嚴區域凡戒嚴期内執行條例如左一戒嚴期内得於可疑之房屋及各建築物内自由搜索二客棧店舖不得容留形跡可疑之人如有違反即以庇匪罪執行軍法三不得窩藏槍械及子彈火藥如自行呈繳得從寛免究四禁演劇及燃放花炮高擅招魂等如有違反即將行頭發封并將爲首之人從嚴處治　　組織内河諜報隊杭嘉湖水道自組織水警後均歸内河徐廳長管轄現因三屬加嚴衛戌曾飭閘口大關兩分署妥密布置一面通令第一第二兩總署於分署舊防地點一律巡緝以防黨人越境混入至向泊塘棲之游 
 
 
 

Page 7

 
 
巡三艦抽調一二三等工警及一二等巡警合組諜報隊以通消息而資策應聞仍委廳署督察長兼共和巡艦隊長管理 
　　審訊破獲人犯情形（一）嫌疑犯甬江北岸鼎三公所匿居某黨人黨羽及私藏軍裝子彈被衛戌軍破獲等情巳紀前報兹探悉所獲嫌疑犯七名均係新昌嵊縣人向爲某黨人舊部現己由周旅長派兵押解到省歸入軍法範圍嚴行訊辦矣（一）炸彈案駐拱游擊隊董道勝統領日前（十八號）派哨官陳君在筧橋破獲孫百慶家私藏炸彈等情己誌本報探聞督府軍法處昨提孫妻戴氏審訊經承審官鄭君審據戴氏供稱孫百慶勾結黨人並不知情所有炸彈票證係本月十號有城内伍詠霞携來收藏因孫百慶於前年共進會組織時曾任調查與伍詠霞同事云云鄭君據供後復詰問孫百慶垷逃往何處供稱與伍詠霞於十七號早晨出外迄今未回亦不知去向云鄭君據供後飭令還押一面通飭各屬嚴緝孫百慶伍詠霞到案訊辦 
地方通信 
[蘇州]  
　　營兵捕獲匪徒蘇垣閶門外楓橋鎭附近石板橋地方前日晚間十句鐘時突來一船有匪徒多人均持有洋鎗登岸欲至該處某姓家搶刧事爲鄕民探悉立卽鳴鑼聚衆捕拿該處與陸軍第六圑軍隊營房相近當時營中聞警即由第三營顔管帶及砲台營各派軍隊前來兜捕匪徒竟開鎗抵拒軍隊亦開鎗還擊鎗斃一匪並傷數匪遂將各匪獲住計獲匪徒八名並死屍一具又獲洋鎗刀械多件船一隻察看匪徒情形似係退伍兵當晚送營收押次早一併解送鎭守使署審辦矣 
　　　因公亡身之榮耀蘇垣孝義坊地方失愼水龍夫孫阿三觸電殞命等情己記前報兹悉此事發生後救火聯合會以該水夫因公亡身情殊可憫特開會議决由會撫恤洋一百元存莊生息並在潛安龍上常掛水夫一名工食均給屍屬爲常年恤金並由電燈公司捐助洋六十五元警廳消防隊及各龍友等捐助數十元爲代辦衣棺安殮之資日昨該柩出殯由各龍社特贈輓聯十餘付花圈數個並派督龍員及水夫人等分别執紼送行又有僧道吹手及引路牌馬匹亭子等項頗爲熱鬧沿途又有路祭人民觀者甚衆咸謂死有餘榮云 
[松江]  
　　稅紙竊去何用縣署辦理契稅東西兩櫃雇吏塡寫稅紙存根等日不　給書史許某昨携該紙回家以便夜問從事詎竊賊見此疑絶卷一朿爲綢料遂與零星衣物併竊去該稅紙在竊賊手中一文不值然照每紙一元一角計算賠償費巳在百元以外且蓋有國稅廳印信亦不易覓取當夜許卽馳報警局李警務長立派幹　二十名遍緝無獲翌日許以個人名義　賞尋覓矣　　小學運動會城内荷池弄師範講習所及附屬小學校開辦迄今己兩開游藝會成績優美現定四月二十二號就校中開第一次運動會己將入場劵遍送各界届時必有一番興彩也 
　　信局包封被搶昨夜信局包封道經泗涇附近爲盜搶去各户所寄信件無一存者 
[鎭江]  
　　部員到鎭勘礦丹徒縣高資鎭朝王山向多礦質發現兹工商部派地質調查員英人梭爾格　携帶部文到鎭投縣田劉知事於日昨派警護從該洋員履勘查見該由二十里内有礦三處一爲産鐵質一爲産鉛質一爲産銅煤質　云久巳成熟當即各取一包帶赴上海煉騐以備興工開採云 
　　四鄕巡警攺組徒邑四鄕巡警次第設立計共二十餘區率皆因陋就簡張静庵魯務長履任後查明情形擬定攺組辦法於大港高資丹徒辛豐前清設立司官之處特　區長其餘酌設派出所昨特邀　鄕　趙君仁等商議此事 
[杭州]  
　　餘杭鄕民毁署案續誌餘杭鄕民摀毁縣署己誌昨報昨日（二十號）知事所長均皆赴省鄕人均巳解散地方安謐如常爰將昨日遺漏者補誌之當南鄕人在嶽廟集議時擬效秦庭之哭至署求釋鄕警不放不散比至葫蘆橋汪紳巽和力爲勸阻暴烈者連批其頰幾跌入河只得避逸楊橋公館中數十人擁至丁世仁處索討神袍丁君告以袍爲知事取去衆遂將丁舁至縣署後將神袍領出送至嶽廟始脫干係商界恐匪徒乘機搶刦商圑圑長急發緊急號令令各圑員預備以防不虞汪知事及各科人員目勢不佳均從後門逃出經征員沈君翔甫出爲勸導鄕人誤爲知事欲肆野蠻有認識者代爲聲明得免防營司令部得報羅書記官德軒張執事官漢欽恐派隊彈壓激成暴動特經裝减從親至縣署勸導此皆當時之大槪情形也 
[安慶]  
　　補錄鎗斃三犯罪狀皖垣十八號鎗斃罪犯三名現己宣布罪狀兹照錄如下照得宣布罪狀事案奉都督令開案據省城警察總廳查獲本城東門外吳祁氏家藏有三十年式子彈一千二百九十五粒軍帽糧袋飲盒裹足布等件當訊據吳祁氏供稱子彈係去歲七月亂時砲營兵士來振和夏維和王中立等所遺存各等情到府　提吳祁氏質訊該兵士來振和等三名指証　實將子彈竊取授人膽大妄爲罪無可逭應查照陸軍懲治章程第七條不論平時戰時將官給服裝器械携去者不分首從均處死刑本條懲辦等因立將來振和夏維和王中立三名查明正身押赴北門外刑所按照軍律均予以鎗斃以昭炯戒 
　　庫儲漸有起色皖省亂後庫儲如洗目前稽征漸有起色解欵　源源而來去歳年終司庫存儲現欵八十餘萬元旋以武衛軍餉動放若干而庫儲又復支絀刻聞司庫因歷次經收又漸集至五十餘萬元之譜矣以目前計尚不致無米爲炊云 
　　補充隊將次成軍皖省前次招兵五營别其名曰補充隊聞該軍臨時統部業經成立巳賃定小二郎巷民房爲辦公地點凡軍官佐暫不支薪至其營制刻亦編定仍照防營舊章惟略易名稱而巳成軍大約在夏秋之間 
[雜評二（默）]  
　　墨美之兩事此次墨美交惡有兩事足令人注意焉其一墨之立憲黨卽反抗烏爾太總統之黨也又向爲美總統所覆翼今以與美交涉故其領袖亦致愛的美敦書於美國所謂兄弟閱牆外禦其侮者非耶以視引外人以傾陷本國者何如耶雖欲不謂之愛國不得也其二墨烏總統就織後行狄克推多之制夫所謂狄克推多之制卽總統専制之制也美以其有背共和國之原理獨不承認亦足見美總統之熱心寳愛共和而假共和國之不容於清議矣 
　　大舉剿狼譚今之剿狼者趙馬之軍抵西安豫鄂之軍繼入秦晉贛之軍赴潼關隴軍張於隴上川軍防於川邊中央陸建章之軍亦將風馳電擊而至狼固在籠罩中爾然　聞之引弓虚發而獸不鳴者驚心未至也張網設阱於獸之後者獲溲糞也操豚蹄而號者則獸且攫蹄以去推檻車往者則獸且怒而折其檻撲其人矣今剿狼之軍引弓者有之張網設阱者有之操蹄而號者有之推檻車而往者有之而狼果何如哉嗚呼行見其啣蹄折檻車以去耳 
　　銀圑兩條件銀圑提出之兩條件論者謂監督之苛爲出於通例之外又爲前次借欵所未有政府實難堪此夫監督條件而苛政府固可拒絶之也然拒絶而後銀圑果能讓步否耶銀圑不讓步我能不借債否耶卽銀圑讓步矣允中國自行監督矣而政府果有能力以自監督而不使紊亂否耶閱者勿誤會此言爲歡迎外人之監督也吾蓋謂中國之財政巳陷於無可救藥之地位而己監督亡不監督亦寗有法以自存嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南黄浦禁止夜行船隻]  
　　上海鄭鎭守使近接浙省朱都督來電因悉黨人又有謀浙之舉並聞有由滬私運軍火赴浙情事除通令本省水陸軍警嚴密查緝外應請尊處禁阻船隻不得深夜行駛等因聞鄭鎭守使接電後以本埠浦江爲江浙船隻來往必由之路浙省旣訪聞黨人有私運軍水情事自應禁止商船夜行除令飭十三團第三營飭令駐守浦灘之兵士凡遇夜行船隻傳令停泊守夜外昨己函致海軍李總司令轉令駐泊浦江各軍艦一體查禁矣 
[稽查往來渡客]  
　　駐紥製造局步兵第七旅臧旅長查得江邊碼頭原有空房三間係爲渡客往來躱避風雨而設兹值謠言蠭起之際且對岸浦東設有火藥棧房恐有匪類混迹故於昨日令飭海陸軍警察隊王隊長撥調警兵一棚駐紥江邊碼頭之空房内藉以稽查往來渡客云 
[謠言愈傳愈盛之原因]  
　　日來滬上謠言蠭起羣情惶惑推原其故固由匪揑告希冀乘機搶掠亦由於一般無知商人遽將舊曆端節應收之貨帳紛紛開單收取並有房東將未屆期之房租派人逼索每藉口於一旦有事勢必均無着落（此風西門外及南半城一帶爲尤甚）以致居民更形惶恐所望有地方之責者設法以取締之 
[嚴緝違法用刑之署員]  
　　地方檢廳受理滬南警察三區第二分署署員周毓芬違法刑訊嫌疑竊犯戴和尚倪毛囡一案曾由廳長汪魯懐親詣淞滬水陸警察薩督辦處要求轉飭周署員等到案備質以成信讞嗣接薩督辦公函以飭查周署員己經撤委離署不知去向要證未齊致難向同級審判廳起訴兹汪廳長復於昨日函請薩督辦分令南北兩分廳一體嚴緝解案澈究所有往來函稿照錄於後 
　　薩督辦致汪廳長函敬啓者昨蒙騶從過臨所商移解己撤署員周毓芬一案法所應然氷極贊同當即令飭滬南分廳速將該撤員解送尊處以便訊辦兹據該分署呈稱該撤員己於撤委之日離署現巳不知去向等情據此除批行責令嚴緝務獲解究外相應函復即希察照爲荷 
　　汪廳長復薩督辦函逕啓者接准來函（同前從略）准此查案關署員凟職未便輕縱相應再行函請貴署查照令行各分廳一體嚴拿務獲解究實紉公誼 
[恢復九畝地商塲之意見書]  
　　九畝地新舞臺被隣居殃及焚燬一空業由該台經理呈請官廳部會設法維持在案兹有康逹君者對於該台重建一節亦頗樂觀春成特具意見書投送開明公司以備採擇其書云近閱報章知貴公司被魁陽樓失愼殃及後擬再集資本重建舞台具見毅力熱心無任欽佩竊維九畝地本一荒烟蔓草之區自闢作商場而市面勃興人烟顿密孰不謂貴公司之新舞台爲之媒介也今不幸而被災鄰近店舖因而歇業者己有數家乃貴公司提議重整旗鼓誠爲今日急切之要圖諸君子　明事理學識並優補獘救偏必能規畫盡善鄙人身居局外原不容謬贅一辭惟事關商市盛衰有不得不爲諸君子忠告者夫上海一埠最繁盛者莫若英界法界雖與呲連商業狀况己覺勿如遠甚况九畝地僻處一隅旣不如英界之行商幅輳又不如法界之便利交通僅藉一新舞臺之戲館而欲於南北兩市别樹一幟恐斷斷不能縱新舞台廣羅名伶精編新劇足以號召游人然不過一時之盛曷兄持之久遠新舞台未被災以前之情形己可明證矣爲今之計宜别開生面大攺前局將貴公司原有基地仿照泰東西各國建築一極大游戲場高凡四層形式尚圖最高處造一屋頂花園新舞台亦開設於内縮小範圍開支可省其餘如說書場影戲場戲法場攤簧場彈子房以及茶坊酒肆等凡可以消閒解悶補助游興者均可附屬其中落成之後租屋營業者必紛紛至沓來爭先恐後一經佈置完備誠可爲中國亘古以來未有之大觀來遊之衆左劵可操庶商業可期發逹商市亦經久不衰矣至如何進行之處是在經理者之籌畫得中耳非鄙人所應妄議愚見如此未識當否 
[舉行萬國運動會預誌]  
　　上海萬國體育會定於陽曆五月二號卽陰曆四月初八日上午十點鐘起在江灣賽馬場舉行萬國運動會無論何國紳商士民均可入場比賽其簡章種類列後 
　　簡章一比賽者須於四月二十四號以前向書記員處（静安寺路一百二十六號）領取報名單塡明何種運動後當由書記員登入簿册一比賽者凡替换跑　頭每班須付洋二元别樣運動每種須付洋三角均於登入簿册繳清一比賽者須持本會所出之報名單照章登簿如無報名單者卽爲無效一凡一國之中其人民能得比賽之分數最優者可得萬國爭競銀盾此項銀盾先由得勝之國收藏如該國連得三次或先得四次者卽爲該國之獎品然在未完全時其收藏銀盾之國須央人向本運動會擔保俾本會隨時索還備用一凡個人於此運動中能得比賽之分數最優者則獎以銀杯一具（此人於所勝替换　頭中不算分數）倘兩人分數相同而以能勝第一最多者爲得獎一比賽者每人贈以紀念銅牌一枚一每種比賽得第一者獎以金牌得第二者獎以銀牌得第三者獎以銅牌一替换　頭每班獎以銀杯個人祗得金牌每種比賽　頭其分數計算如下第一得三分第二得二分第三得一分惟替换　頭所勝不得算個人之分數亦不得算該國之分數倘二國或數國應得萬國爭競銀盾其分數相同者須視其國民能得最多第一者爲勝國一比賽者本會依照簿上號數給予號碼一塊每種比賽畢搖鈴一次在第二次搖鈴時比賽各人須立卽至比賽處一凡局外人（即不在比賽者）不得在運動場内游行等事一此次運動會章程均照東方運動會辦理一本運動會來比賽者均係體面紳商士民如有不合格者本會董事有不收受報名單之權 
　　運動種類百碼跑二百二十碼跑四百四十碼跑　半英里跑一英里跑一百二十碼高欄二百二十碼低欄急行高跳急行遠跳撑篙跳擲十二磅鐵球擲鐵盆半英里替换跑（每班四人）一英里替换跑（每班六人）六英里急走 
[縣知事對於物産會之籌備]  
　　美國巴拿馬賽會蘇省籌備出品協會上海分會定期五月一日假大南門外黄家闕路貧民習藝所舊址開物産會業己將事務所從南商會遷入佈置會場整理一切兹悉會長上海縣洪知事以届時開會參觀者人數必多恐有宵小無頼混入肆擾昨特函請警察督辦薩鎭冰君轉飭滬南警察分廳崔廳長預派警察保安隊二十名前往會場内外防護巡察聞崔分廳長巳於昨日撥隊前往矣 
洪知事又以近日軍隊防範甚嚴晚問行人經過防護地點槪須搜索查物産會會所亦在防護線内届時來往參觀之人或辦事人員返家稍遲未免中途盤詰多所周折故己函請鄭鎭守使轉飭該處軍隊一體知悉凡於該會有關係之人往返略屬免予究詰閒巳准如所請矣 
[部員考新砲]  
　　陸軍部近據上海製造局呈報造成七生五口徑身長二十九倍之陸路快炮又過山快砲各一尊又身長十四倍之管退炮八尊均己試放能射六千密逹之遠深爲靈捷請派員蒞滬考騐等情特於前日令委軍械科長韓芳辰君來滬騐得此次所造新式炮十尊實爲我國第一次仿造巳與外洋著名廠家所造之砲不相上下甚爲嘉許囑再續造十尊以應運用除面請鄭鎭守使迅將應購材料價值開單報部撥欵濟用外昨巳將考騐合法情形電復陸軍部查照矣 
[朱局長慛繳地方公益稅]  
　　工巡捐總局局長朱壽丞君昨日布告去照得本局徴收之地方公益稅及紙烟店攤茶館酒肆等捐項均係按月撥充地方公益之用關係極爲重要不容稍有延欠乃本局長蒞局以來查核逐月捐稅往往收不足額甚至上年積欠舊欵多未繳納實爲不成事體雖其中居民舖户不無遷徙歇業及受不可抗之損害情事而以多報少及有意延宕者亦所在多有自應體察情形分别催收未便再任玩延除督飭收捐　趕緊催收外合亟布告各捐户一體知悉須知地方公益事宜全賴前項捐稅接濟興辦現在道路工程需欵浩繁清道路燈雖經劃歸警察廳辦理而按月經費仍須由局照數撥解在爾等月繳捐欵爲數甚微而本局文撥各欵恃此挹注嗣後務將逐月應繳之欵踴躍捐輸並將舊欠捐稅赶速掃數繳納以重要需如有實在爲難情形准爾等告知收捐員轉報到局查明分别辦理用示體恤倘有以多報少及有意延欠情事一經察出定必照章懲罰不貸勿謂言之不先也 
[發封戲館股東之家産]  
　　法租界己閉歌舞臺戲園執事楊价人前在地方審判廳控該園股東汪焦生張竹梅等不理折本銀兩曾經該廳一再辯論判令汪焦生等各照認股之數共繳虧本銀一萬餘兩生案兹悉汪焦生等自奉判决之後仍置之不顧案懸莫結而該戲園欠人之欵爲數亦鉅巳有各債主控經法公堂訊明將楊价人管押比追楊稱家産己罄惟有地方審判廳判决各股東應繳之欵可劃抵法公堂聶讞員遂屢次函請該廳張廳長迅速履行一俟各股東將斷繳之銀交出後卽請移送到廨以憑攤派張君接函後准卽飭派承發吏分往知照詎汪等仍一味支吾延宕是以張君於前日午後飭派該吏協同檢察廳法警分赴喬家浜梅家弄並王家嘴角等處將汪等業産並住屋等一律發封復將汪等帶回收押候示 
[撤消擅掘墳墓案]  
　　楊文榮控浦東洋涇鎭附近鄕民趙丫頭擅掘墳墓等情由第一初級廳移送地方檢察廳預審判候查明再核在案嗣據楊繼續訴稱該墳地昔年押與趙姓實爲楊氏世産趙丫頭亦將該墳地之田單糧串並墳内起出劵版一并呈案謂楊文榮實因索詐不遂來案誣控昨經張檢察官傳到兩造再行預審以被告証據完全而楊文榮並無實據顯見誣控姑寛將案撤消趙丫頭所呈各據聽候飭領 
[開訊侵佔地基案]  
　　陸耕山訴陸增祥侵佔地基一案前日下午由閘北初級審判廳董推事開庭辯論原告律師楊景斌被告律師金鴻翔互辯良久判候傳原中人證到案繼續辯論 
[註銷私賣燈吸案]  
　　捕房查悉王榮黨在開封路四十八號門牌屋内私設烟具招人吸烟遂將王及烟具帶入捕房昨晨解送公廨訊據供稱實因各房客自吸並非私設中西官以證據不足判將案註銷烟具銷燬 
[行賄與受賄同科]  
　　閘北第二初級檢察廳會計員戴斌前因將警署查獲之土運出銷售被檢察官查悉開除而檢點公欵内反多洋二百元詢據戴斌云有同鄕曹爾誠因親戚某甲犯案被拘甲之家屬託曹來滬運動贖罪此項銀洋暫寄伊處請予給還檢察官不允前日曹向戴斌索欵無着扭訴到廳經戴檢察官預訊一過判行賄與受賄同科一併收押候解地方廳究辦 
[西門外發現浮屍]  
　　二十五保十三圖地保沈雨春（即沈阿多）昨至地方檢察廳報稱西門外林蔭路增祥里後面河中今晨見有男屍一口俯伏河内難辨年貌身上似有傷痕查無家屬報請相騐等語汪廳長立委李檢察官沈檢騐員等於下午前往相驗 
[母女呈兇之結果]  
　　住居虹口靶子路三百三十四號門牌之天律婦人韓王氏與其女韓帶子將伊夫韓文坡砍傷身死迭經公共公廨騐訊因王氏母女不認判押候復核在案兹捕房因韓王氏始則供稱其夫因貧困氣貧自砍圖盡繼又稱夫友張咸貴前於光緒三十年分因行竊伊夫之物被控挾嫌故乘夫婦口角之際糾同車夫陳阿金入内將伊夫砍傷前後供詞不符禀奉公堂飭於昨日傳同張咸貴將王氏母女解案復訊昨由捕房牛門律師投訴前情並稱張咸貴今巳傳案應請訊核即據張咸貴上堂供稱於三年前到申拉車度日前清光緒三十年尚在原籍耕田並不在滬亦未因行竊伊夫之物到過捕房實被誣指應求查核訊之王氏母女仍不承認王襄讞與英領哲君會商之下卽由哲君宣諭曰死者韓文坡頭部刀傷確由韓王氏砍傷韓年老血枯因傷身死察核案情雖非王氏有心謀斃然韓死之原因實由王氏砍傷所致按照英國法律王氏謀夫之罪巳經成立應治環首之刑今因本公堂非英國公堂可比且該氏尚非有心謀害姑寛着押女所八年其女韓帶子帮兇屬實着押兩年以示懲儆諭畢卽在西文案由單簽判韓王氏押八年韓帶子押兩年而華官王襄讞因公堂向章無判押五年以上之權力爭無效因判韓王氏押五年期滿帶堂加押韓帶子押兩年 
[兩人同姘一婦之衝突]  
　　往居新閘路二千一百三十二號門牌之江北蕩婦左曹氏先與同鄕人謝文標姘識近復與某甲私姘該氏調停其間故謝與甲往來氏處各不相見詎前日謝與甲忽在氏處會面卽起衝突甲遽持菜刀砍傷謝之頭部一時血流如注痛極倒地甲見肇禍棄刀逃逸迨巡捕聞警到來甲己遠遁因將氏拘入捕房並將謝車送仁濟醫院求治咋晨由捕將氏解至公堂中西官判押候三禮拜後原告傷愈再究 
[遇人不淑]  
　　南京婦人王楊氏因被其夫王興福挈領來申庽居法租界褚家橋祥和小客棧内串同李賓鴻議價洋二百元賣入山西路三百十一號門牌鴇婦李夏氏所開之雉妓院逼娼該氏不願逃出在福州路啼哭被九百十七號華捕查見帶八捕房詢明原委派探將李鴇拘獲分别留押昨晨解至公共公廨先由捕房探捕上堂禀明訊據王楊氏供稱丈夫王興福向爲織帶生意近將婦人挈領來申化名王本三串同李賓鴻得元二百元賣入被告妓院不允則遭丈夫虐待是以逃出求究質之李鴇供認由李賓鴻領來價賣關讞員商之英康副領事判王楊氏暫留濟良所李夏氏還押候補提人証於下禮拜三再訊 
[釋放逼良爲娼之婦人]  
　　住居老閘顧家弄一百十三號門牌之松江婦人張淑芳先將十七歲義女朱阿囡攺名謝素秋在並慶里精勤坊懸牌賣娼近復在浙江路財神弄爲雉妓被女父朱梅生在南京路遇見報由捕房將張婦拘獲解送公堂訊判女先交其父領回張婦押候查核在案昨晨經中西官復訊之下判張婦從寛斥釋 
[串放白鴒之欵竇]  
　　鎭江婦人邵王氏赴第二區警署指控無賴張雲卿勾串蟻媒馬金標誘騙到家住宿後又販賣與織帶作主李順興爲室得價洋三十元彼此瓜分迨過門後氏不願與李同室而臥因而吵閙請卽究懲等情經該署派探拘到張李二人移送警察分廳司法科預審因媒證馬金標業己逃逸當飭移送第一初級檢察廳預審氏供夫在原籍耕田氏因家貧來滬爲乳傭被張勾騙求究檢察官核得情節可欵恐係串放白鴿因即將氏拘留張李二人斥退候查明再提馬至案質明核辦 
[追索妻子之急迫]  
　　江北人張如珠家住油車碼頭舊曆三月十二日被左近無賴王老頭設計將妻沈氏並七歲男孩名小竇誘拐無蹤嗣經張查明將王扭控地方檢察廳由檢察官務審王供明張沈氏母子藏在油車碼頭趙奶奶處判王交保限交在案詎王保出後抗諭不交昨日下午張復至地方審判廳喊冤惲推事以案爲刑事着赴檢察廳繼續具訴 
[並非姦拐]  
　　楊樹浦路三千二百三十二號門牌居民金雲康之十九歲女兒彩英近忽逃逸女父以陳亭如姦拐藏匿等詞報由捕房派探將陳與女一併查獲昨晨解送公廨原告偕妻劉氏投案求究中西官訊明並非姦拐遂判將案註銷女交父母領回自行管朿 
[傭婦拐賣婢女]  
林子和投法公堂控稱使女連喜被傭婦馬毛氏誘拐逃逸今由捕房查獲供出售與陳劉氏一併拘案求請訊辦連喜供被毛氏誘出售賣是實惟主人兇悍如若隨回定被凌虐求思超生劉氏供毛氏携連喜前來言係外甥女因父母雙亡貧難度日情願售賣故敢出洋五十四元收買爲婢有毛氏所出筆據呈鑒質之毛氏供認拐賣不諱聶讞員判毛氏管押一年劉氏斥退連喜交伊主人領去不准凌虐 
[偵探截留賊贓]  
　　水巡隊偵探陳勞華昨在甯紹碼頭查見大昌洋毛店主鄧菊泉將收買之賊贓羊毛一件雇駁船載運當即扣留將鄧及原贓拘解水巡隊交出竊賊陳叙生詰明屬實然後飭送滬南警察分廳司法科預審核辦 
[計論物價之爭鬥]  
　　張松泉鄧金桃二人昨在西華得路向小販任阿桂購物論價不合口角爭毆由捕查見將兩造拘送捕房捕頭詢得事甚細微一併斥釋 
[人力車撞傷兩小孩]  
　　昨有甲乙二小孩被某號人力車撞跌均傷頭面等處在途啼哭由一千一百九十六號華捕巡見帶入捕房捕頭命送同仁醫院療治候再查辦 
[賠償傷費]  
　　滙豐銀行大班西人之汽車夫余忠等因與己歇大司務之妻陳王氏口角扭毆並將滾水潑傷氏之頭面被控迭經公堂訊押並往肇事地點會勘候核在案昨晨傳同見證該銀行出店曹竹豐朱小毛等復訊之下判着賠原告傷費洋七十五元從寛開釋 
[衛生處干涉地貨行]  
　　老閘福建路及蘇州路一帶地貨行鱗次櫛比兹工部局衛生處以其將各項菜蔬任意堆放且因垃圾甚多囑令每家於屋内裝設垃圾櫃以免穢氣薰蒸而各地貨行以每月曾貼車費洋十七元四角由拉圾車隨時掃除不允裝設故由工部局禀明公堂於昨日出單將福建路三百六十八號蘇州路二百十六號門牌張芝山福建路三百七十號蘇州路二百零四號金裕春福建路三百七十四號瞿連根三百七十六號周連生蘇州路二百零七號瞿勝銓二百零九號沈月卿二百十號邱萬雲等七户傳至公堂訊究張等公延律師到堂代表中西官會商之下判各罰洋一元並着照章收拾清潔 
[又有違背烟禁者]  
　　法租界禁閉煙間之後有等無業游民每在密室私售燈吸雖時有查獲從重科罰終難盡絶昨日又有張定甫姚友生兩人違禁私售被探查知起獲烟具解送法公堂請究張等同供自知不合再犯求宥判各罰洋二十元充公烟具銷毁 
[中西官會勘火場]  
　　法租界吉祥街十一號門牌裕源五金店起火延燒鄰居五户事後即由捕房飭探將該店主竇小齋夫婦及店夥等五人拘入捕房經捕頭迭次詰訊起火實情互相推諉故禀請公廨中西官核示昨聶讞員特偕法副領事德君親往火場察看一切聽候將竇提解公堂再行訊辦 
[暫緩缺席判决]  
　　趙子蘭前在公共公廨具訴盛春頣不理欠欵銀六千兩當經傳訊因據被告請求展緩兩星期不外自向原告料理判准交保自行理處在案兹因逾限並未料理故由原告禀奉公堂復於前晚傳訊並由代表律師投案請追乃被告及保人均抗避不到原告律師聲請闕席判决王襄讞以被告前請展緩兩星期向原告料理今巳逾限並未理楚又復臨訊不到實屬有意抗延判着被告償還原告代表律師今日到堂之律費並再從寛展期至禮拜五再訊如再臨訊不到卽照原告所禀缺席判决連同堂費一併限期追繳 
[原被自行理處]  
　　著名地阪王萬生私將與魏天生合資購買曹永春之地基賣與吳緝甫得價吞没被控經公廨連同吳緝甫一併傳案迭次研訊因王供稱前項地産係抵押與吳不認絶賣而吳呈驗契據供稱始雖抵押繼復立契杜絶故前項地産己經轉賣與花布公所判分别交保候傳花布公所司事劉錫鈞到案復訊在案前晚由廨將花布公所前司事劉乙靑（即劉錫鈞傳案並着保將王吳二人分别交案復訊兩造仍各延律師上堂互辯劉亦延律師投案辯護王襄讞研訊多時因所供各執判劉退去王吳仍各交原保限三禮拜着原被四人自行妥商和平理處復候核斷 
[本票無可推諉]  
　　戚鳳樓因協順錢莊經理胡石卿不付本票銀一千兩控奉公廨傳訊候核在案前晚復訊原告由律帥上堂請追並據學徒証明曾經持票至被告處照對允於到期照付並無糾葛止付之語質之被告亦延律師上堂互相辯論良久孫襄讞以被告旣承認票係伊出應負完全責任未便藉詞推諉判胡交原保限七天將票銀一千兩連同堂費一併繳案違干未便 
[仍照原斷交銀]  
　　恒豐號股東林運宣瞿寄衡倒欠許少成等雜糧銀二萬八千兩被控法公堂因押追不交酌　林瞿各還銀五千兩先交現銀二千兩餘銀每月拔還三百兩交人銀兩保限交在案迄今仍挺押不保銀亦不交昨日仍由蒲石律師代表稱林瞿兩人均有身家之人今雖管押尚係優待故有意不交請堂上照律究辦發押西牢以示儆戒林瞿同供在押終難設法人銀兩保亦無人肯保求恩出外設法措置判准交妥保出外限十四天仍照原斷交銀如逾限不交照律科罪 
[雜評三（訥）]  
　　恢復商場之法 
　　今之論者謂恢復九畝地商場之法僅藉一新舞台必不足以别樹一幟斯言誠然若謂再增一大游戲場而即可以别樹一幟者吾猶未敢信也蓋商場之興盛主因究在正當之商業而凡劇場游戲等等僅可目爲轉助品而己前此南市之興盛以該地正當之商業多也若當時其地僅有一舞台能如此興盛耶且劇場游戲等等莫盛於租界我人卽極力經營能與租界敵耶故今日恢復商場之第一義宜勸告商人多開正當之公司商店以植其基再以劇場游戲場等輔之庶有振興之望乎 
専件 
[鑛業條例施行細則（四續）]  
　　第三十九條鑛務監督署長對於所呈文件如有左列各項情事應予駁還（一）中外人民合辦鑛業所訂合同不依第七條之規定者（二）當實地調查之際呈請人不能指出地點或依第二十六條之規定不能說明所調查之事項者（三）鑛圖所載之地域與實在之地域不相符合者（四）違背第一條第二項之規定不於限期内將呈文圖表更正或補呈者（五）於第十七條所規定之期間内不能將許可書或證明書呈送者（六）依第十八條及第十九條第三項之規定不於限期内將呈請地攺正或增减者（七）依第二十四條之規定不於限期内提出計畫書者（八）依第二十六條之規定不於指定日期協同調查者（九）依第四十條之規定不於限期内繳納註册費者 
　　第四十條凡關於鑛業之呈請如巳核准鑛務監督署長卽行通知呈請人呈請人自受前項通知令之日起限二個月以内按照鑛業註册條例繳納註册費註册註册費得由代理人或以掛號郵信繳納之如用掛號郵信准用第五條之規定繳納註册費時須將第一項之通知令附呈 
　　第四十一條凡因鑛業權之設立或變更依前條之規定繳費註册者鑛務監督署長卽於註册時發給或换給鑛業執照前項鑛業執照分採鑛執照探鑛執照二種採鑛執照由農商總長於核准呈請案時隨批發交鑛務監督署長轉發探鑛執照由鑛務監督署長塡發凡因鑛區合併或分割爲鑛業權設立之呈請者或因鑛區變更爲鑛業權變更之呈請者或依 
 
 
 

Page 11

 
 
第二十一條之規定爲鑛種名稱更正之呈請者應添附鑛業執照隨呈文呈送其呈請如經核准卽依前二項之規定换給鑛業執照其原有執照分别繳由農商總長或由鑛務監督署長註消因鑛業權之讓與或繼承呈請註册時應將鏣業執照呈由鑛務監督署長批註鑛業　消滅時應將鑛業執照繳由鑛務監督署長註消或轉呈農商總長註消 
　　第四十二條鑛區所在地方名稱種類境界基點及其面積與所呈之鑛區圖不相符合一經察覺鑛務監督署長得限期命鑛業權者變更其表示之地位但須將調查圖一併鈔示 
　　第四十三條鑛業權者推定鑛業代理人管理鑛業時須呈報鑛務監督署長前項之代理人依鑛業條例及本細則所定關於鑛業管理上一切程序及其他行爲應有完全代理之權如鑛業權者對於代理權加以限制應於呈報時聲明 
　　第四十四條鑛業開始之時鑛業權者須於鑛區所在地或其附近設立鑛業事務所並將開辦日期及重要辦事人員一律呈執鑛務監督署長 
　　第四十五條鑛業權者無論其鑛業權爲設立或移轉自其註册之日起如在六個月以内不能開工或須停工在六個月以上者均須將其理由呈明鑛務監督署長如在呈明期内開工須即具報 
　　第四十六條探鑛權者應將探鑛區圖及探鑛工程表備置於鑛業事務所採鑛權者應將坑内實測圖鑛業簿採鑛區圖鑛業施工計畫書鑛工名簿等備置於鑛業事務所鑛務監督署長認爲必要時得隨時派員檢查 
　　第四十七條探鑛工程表每月須造一紙將開鑿之狀况掘出之鑛量探鑛之日數及工數詳細記載 
　　第四十八條探鑛所得之鑛質探鑛權者如欲處分之須將處分之方法及其數量呈請鑛務監督署長許可 
　　第四十九條坑内實測圖分平面截面二種每月末日將掘進之狀况詳細測定至下月初卽須繪入圖中每年一月七月 
將前六個月之坑内實測關照描一份限兩個　内呈送鑛務監督署長備醒伹依鑛山之狀况認爲必要時鑛務監督署長得命採鑛權者變更其呈送期或其次數 
　　第五十條鑛業簿詳載鑛資採得數賣出數販賣價採鑛日數及工數等項每年一月七月將前六個月之鑛業簿照鈔一份限一個月内呈送鑛務監督署長備查 
　　第五十一條第年一月造具鑛業明細表詳載上年鑛質採得數賣出數販賣價採鑛日數工數呈送鑛務監督署長查核 
　　第五十二條依前三條之規定其應行呈送之圖表簿籍如當鑛業權消滅或移轉之時仍責成原有鑛業權者自註册之日起限三十日以内呈送 
　　第五十三條所呈之坑内實測圖描本鑛業簿鈔本及鑛業明細表如其中有無可記載者須聲明之有應增入者得增入之 
　　第五十四條鑛業施工計畫書將左列各事項詳細記載並繪圖貼自說開辦之日起限三十日以内呈送鑛務監督署長審定（一）關於鑛牀之事項主要鑛牀之位置與其厚度及走向傾斜等主要斷層之位置與其及於鑛牀之影響主鑛質及副鑛質之種類及其成分母岩之種類及其性質與其及於開鑿支柱等工之影響（二）關於探鑛及開坑之事項所探掘之鑛牀位置及探鑛之次序方法新開豎坑斜坑或横坑之位置方向高濶延長成功日期開鑿方法及其目的併坑口之裝置通氣排水及運搬方法鑛工人數及使用機械之原動力有無積水及毒氣磐岩等之危險及於工作並其預防方法（三）關於採鑛之事項所採掘之鑛牀位置與名稱及採鑛之次序方法粗鑛之量與其最低品質及平均品質坑水及廢石之量與其品質及其處置方法通氣排水及運搬方法鑛工人數及使用機械之原動力有無積水及毒氣磐岩等之危險及於工作並其預防方法（四）關於選鑛之事項選鑛之次序及其方法精粗各鑛之量及精鑛之種類與其品質廢水及鑛滓之量與其品質及其處置方法鑛工人數及使用機械之原動力（三）關於提煉之事項提煉之次序及其方法精鑛之量並煉出之種類及其量烟與廢水鑛滓之量及其品質併其處置方法鑛工人數及使用機械之原動力依鑛業之種類與其狀况不能槪依前列各欵之規定記載者須聲明理由 
　　第五十五條依鑛業條例第四十四條之規定鑛務監督署長審定施工計畫書時如認有不合之處得予以一個目以上三個月以下之期限命其攺正 
　　第五十六條依鑛業條例第四十四條第三項之規定凡有變更施工計畫者須具呈文詳載新施工計畫及其變更之理由呈請審定 
　　第五十七條設將數鑛區合併經營則第四十九條至第五十二條及第五十四條第五十六條之圖書等得合併繪具 
　　第五十八條依鑛業條例第五十條之規定呈請派員查勘時其呈文須將調查區域及其理由詳細記載鑛務監督署長如核准前項之呈請須於通知令中將調查日數及需用之人夫物品等開載發交呈請人呈請人準備人夫及物品等届期前往協同辦理（未完） 
來函 
[上海地方審檢廳函]  
　　逕啓者昨貴報新聞欄内載有閘北初級廳擬不裁撤一則閱之殊恠查閘北初級廳之能否存在應俟政治會議結果而定閘北能否另設分廳尤當以本省之法費爲準現在該初級廳尚未奉到裁撤令文當然不生攺組問題所載申詳裁攺一節訪事者未免誤會矣請卽更正以昭核實 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[土地奶奶小傳] [  率]  
　　土地奶奶者江蘇上海縣之浦東人也父某世爲老農以治田爲生熟於耕耨耰鋤之事每於春秋報賽閒話桑麻歌聲嗚嗚欣然若甚自得村之後輩以其富於經騐咸以丈人呼之母某氏亂頭粗服不事修飾惟助夫耕種頗勤自朝至暮常在田間故一洗尋常婦女脂粉之香澤而别有所謂土氣息泥滋味也中年乃生土地奶奶奶奶孕二百五日而誕誕之日雞鳴於門犬吠於户豕騰於苙若父若母均喜形於色謂此女生有異兆他日必大吾宗鍾愛之異於他女奶奶少時好弄舉丹虎阜之玩具惠山之要貨靡不羅列滿前稍長頗有新思想以生於鄕間不克得女校一紙証書出入逹官貴人之門與其所謂姨太太女分子者相交接居恒時鬱鬱焉惟姓喜繪事暇則執筆亂塗習以爲常旣乏明師之指授所繪人物往往幻作牛頭馬面之奇形百出而不窮且善於方罪間畫作地圖日事吮素染毫而不倦鄕愚無知咸詫其土甚且竊竊私議詆之謂泥塑木雕奶奶徴聞其語每喟曰姑奶奶雖不能繡絲作平原尚能搏沙成嵆康若輩蠢如鹿豕豈識姑奶奶之别有大志哉其自命之不薄蓋若此一日有瞽者手三絃其聲琮琮然肩負市招上書胡鐵口斷定終身躑躅道左爲人推測命理羣小兒圍而觀者幾數重喧笑聲與瞽者談命聲相和聲爲奶奶母某氏所聞爰邀之人語以奶奶命造瞽者沈思良久有頃忽蹶然起曰貴造命落土宫係如魚得水之象當膺五花官誥披霞珮作夫人没後且當貴無極血食一方皆大喜厚酬瞽者瞽者躍而去後有問名者其母輙唶曰我女當作夫人若輩臭小子何足以偶我女　蝦蟆想喫天鵝肉寗若是耶如是者數年奶奶遂終未字久之奶奶忽抱病將不起語其母曰某土地以賭博故負其夫人刻正室尚虚行且聘兒作繼室己由某城隍介紹某城隍證婚擇今日於愛儷園行文明結婚禮吉期己至兒去矣語畢遂逝恍聞軍樂聲與笙歌聲猶搖曳天半云至是而瞽者之言始騐時爲中華民國破除神權之第三年 
　　外史氏曰光復後各省都督皆以本省人充任而江蘇獨否蘇人頗以爲辱嗣有某女士爲某都督夫人於是蘇人乃稍稍稍道謂吾蘇雖不生都督而猶幸有都督夫人亦足豪矣比又有土地奶奶出現於上海豈兩間靈秀之氣獨鍾於女子耶後先輝映足爲吾蘇女界兩大人物是不可以不傳（二） 
[古詩别解前讀劍秋君西廂記别解頗餀饒意味今仿其意作古詩别解] [  濟航]  
　　多少功夫織得成中國之攺造共和 
　　雨後全無葉底花二次革命後之國民黨 
　　謝却海棠飛盡絮解散民黨各級議會 
　　總把新桃换舊符老官僚之穿禮服佩嘉禾章 
　　興味蕭然似野僧今日各黨之政客 
　　前度劉郎今又來徐世昌之入京 
　　靑草池塘　戲蛙各省　　亂黨 
　　起視蚕稱怕葉稀今日官吏之於差缺 
　　剛被太陽收拾去前清之舊官僚 
　　盡是劉郎去後栽今日各部之新人員 
　　雲想衣裳花想容國民黨之於孫黄 
　　却疑春色在鄰家政府之撤回外洋留學生 
　　凖擬今春樂事濃政府舉行各種會議及考試 
　　梅雪爭春未肯降皖粤派之暗鬭 
　　清風明月無人管今日政府之行動 
　　謂有源頭活水來中國今日之借欵 
　　不是愁中即病中中國人民之現狀 
　　百般紅紫鬭芳菲政治會議中之暗潮（三） 
栩詞園選 
[蝶戀花和友入春閨之作次韵] [  東園]  
　　病態生防明鏡妒粉淡脂濃紅煞薔薇露燕子不來春又暮東風吹綠垂楊樹畫欄西角無人處只有鸚哥歷歷聞私語好在月兒留不住妾邊來過郎邊去 
[和瓊華女士暮春雜詠] [  能輝女士]  
風颺殘紅眏碧紗階前小立日將斜蜘蛛也有留春意細網量晴絲冐落花 
連朝花謝蝶蜂忙燕子呢喃過短牆惆悵春魂何處去杜鵑枝上洋斜陽 
窗外斜陽鶯亂啼開簾怕見草蔞蔞清明節近韶光老報到春師人未知 
[春暮書懷] [  蒲溪子影]  
　　連朝小雨自霏霏病臥空齋畫掩扉燕子來時春事晚桃花落後酒人稀閒中憂世知無用書裏看山不當歸輪與溪邊埀網客白頭甘老釣魚磯 
[落花] [  慧劍]  
　　領盡春光夢一場繁華銷歇最凄涼　蕪默默依流水野草靑靑怨夕陽離恨欲歸無着處受情卻是可憐鄕香卿今日誰能　難與東風話短長 
殘月黄昏冷翠苕離魂郡是個中銷枝頭富貴渾如　水面文章不解嘲墜白溶溶迷屐齒飄紅故故膩廊腰多情蝴蝶成雙舞猶逐香風過六橋 
甘心淪落欲何之閒訊芳蹤有所思著地似儂沉醉日退房若汝半開時劇憐解語嬌如許澹到無言怨可知闌外曉鶯啼不歇有誰來贈斷腸詞 
看來卿亦可憐蟲飛入愁城不敢紅脈脈心情三徑雨茫茫愁緒一絲風魂銷曲檻疎簾外人在香塵色界中老我旅情猶惋惜爲花請命哭途窮 
筆記 
[漱貞] [  韋士]  
　　漱貞江右某翁姬也姬所出不可攷翁令於浙西有政聲漱貞工文墨多才識翁年老邑事均委之大小繁簡事悉待决焉有幕客汪澤如者某翁故人子也年少翩翩治事敏捷又長詩詞每以簿書故與漱貞語因相熟然的語未嘗他涉某翁亦風雅士漱貞偶和澤和詩詞某翁亦欣然不以爲忤年餘寳主之交情漸深某日澤如於無意中語露微詞漱貞不對但低首暈其雙頰似有不得己者澤如憐之嗣後未更語也無何某翁告休且挈眷返鄕漱貞乘隙招澤如飲臨别漱貞曰今判袂矣年餘契友相感以心情多而緣慳至逢君於巳嫁之後禮敎之防未可踰也何能復有他圖惟是耿耿寸心不能自己一年後可來江右一晤當煮茗剪燭略話舊情也澤如諾明年果投刺謁某翁某翁殷勤相待留之宿澤如轉側不能成寐午夜聞剥啄聲以爲漱貞至也啓關則一秀媚小婢以紅絹裹一物擲澤如懐中嫣然含笑去澤如發絹包視之則一玉扇墜也附一小箋箋略曰今者高賢見枉篷篳生輝矣浙西舊誼深銘肺腑月夕花晨私心如結妾以薄質侍櫛高門坐費靑春荏苒歲月每一念及爲之慨然庭有蕙蘭正含苞欲放妾終日注視傷悲身世不覺涙下澘然繼而思之此花當日雜生在叢莽中使無移而培植之者幾何不隨秋草萎乎然則有今此情况亦花之大幸也尚復何求乎春蠶餘絲願待來生再續耳來婢名阿玉嬌小伶俐憨態憐人容貌極似妾家戚女陸氏女郎特女郎雅秀尤過阿玉君今年巳届冠矣願君速圖姻事也女郎有才名擇壻苛未得所可雀屏正待君射也記去歲冬曾來妾家與妾談詩彼有白玉一方極寳重時時佩之寒暑弗舍妾戲以通靈玉事爲諷彼赧然似納斯言也呈上一玉扇墜昔年在浙西官舍時於泥土中掘得玉色紋絲與陸氏女郎者相彷彿妾藏之未嘗示人今以贈君用作聘禮不愁事不諧也從此使君有婦羅敷有夫而妾亦得厠身氷人之末爲幸多矣痴意如此敢告良友區區之心必蒙鑒諒澤如得書反覆凝視感漱貞誠即託友向陸氏求聘陸氏知爲某翁幕賓也又得玉以爲天緣而不知玉之來有所自也許之遂訂期贅澤如陸氏女郎果才美貌秀如漱貞言某翁又以婢小玉爲贈澤如謙而後受伉儷極相得與漱貞往來如戚眷焉 
　　韋士曰某翁當衰年護持楖栗者又爲少艾使在尋常幾何不棄名敎如敝屣而漱貞獨能毅然斬斷情絲脫身情綱用矯漓俗此等女子殊不多見矣其所謂發乎情而止乎禮義者歟（二） 
自由談話會 
　　有一種商人不精於貨而獨精於冒牌欺人可恨上海一隅其假冒之字號指不勝屈而以陸　荐稻香村爲最夥餘則如張小泉戴春林文魁齋等亦復不少觀其匾字有數十年有百餘年不等寳善街之宏茂昌尤爲好看一龍一龜各有告示及破招牌懸於店門以證其實然孰眞孰假在滬之人亦難於辨　也 
予昔日在英租界見一某某字號土棧旣又於某處見一某某字號土棧予思土棧豈亦有人冒牌耶趨近觀之非某某字號乃某某字號耳然使一般粗識文字者見之必以爲某某字號無疑噫彼爲此名其用心亦可謂狡矣 
綜而言之彼商店之享盛名者乃在始創時不惜工本所至耳吾勸各商人須自創特别各號物貨宜較他家優勝方不愧於商業道德何苦冒大不韙甘受旁人譏笑吾甚不取也[  瑞卿]  
某日進小東門過廟前街某鼓班店門首突見一年約十三四歲之瘠瘦學徒自内向外狂奔背後追逐者爲一精壯男子大約即其受業師時值盛者該學徒肉袒不衣奔至街心不敢再走其師手執籐條相擬學徒欲逃不敢觳　情狀令人見之酸鼻後卒被其師拖回將不知如何處置也鄙人本欲入店勸解生恐反增其師之怒隠忍而退因又憶及某鄕鎭某骨牌店虐徒事近來賭風大盛該牌店生涯擁擠日工不足繼以之夜學徒每至雞鳴天曉始得休息片刻若工作時稍一嗑睡卽遭其師用繩綑縛隨後施以籐條或則拳打脚踢如待盜賊嗟夫爲學徒者日食數碗飯耳諸心雜務學徒承之乃爲之師者吹毛求疵稍不遂意輒以鞭撻相加抑亦遇矣下流社會虐待學徒大率類是推而至於翁姑之虐待養媳繼母之虐待嫡母子女主母之虐待婢女亦莫不類是社會黑暗慘無人道欲不爲印度波蘭之續不可得也[  杞憂子]  
小說 
[寫情小說俠女花彈詞（五）] [  東埜]  
　　第二回驚耗（再續） 
　　素珠小姐含悲忍痛又温存撫慰了一番伏侍他母親　下叮囑老婆子好生陪侍纔躡手躡脚來到廳上見桂香正在盤間那人據那人說主人家屬巳遷入京師小人得了川資明晨即須動身前去報信素珠一想家中都是女流不便留他寄宿卽命桂香給他幾塊銀洋敎他另覓客棧安身那人接了銀洋又向素珠着實看了一眼似甚贊嘆的樣子方始稱謝而去桂香出去關門素珠先自回房他起先安慰母親力持鎭静如今夜闌人静想起自巳的身世來覺得一陣心酸便伏在妝臺之上嗚嗚而泣把簇新的羅衫袖子濕透了一大塊連桂香進房也不曾曉得桂香見小姐巳哭得成了一個涙人兒心中委决不下想了一想便上前去勸慰道小姐我想姑爺是 
　　玉樓己自去修文任爾千呼唤不譍生死悠悠消息斷莫憑絮果證蘭因你嬌枝不耐狂飆雨何必悲傷枉用情豈不聞歐風東漸後中華競尚自由婚世間不乏佳子弟擇婿之權在一身若說婦女良家羞攺適千年前巳有卓文君况與吳家雖訂紅絲約歸妹愆期未實行美玉無瑕方待沽料知錦繡滿前程但看今日河梁畔賞識風塵大有人或得者繡帕良媒來作合好聯異姓結朱陳素珠不待他說完便抬起頭來啐的一口道你這丫頭現在是你取笑的時候麽還不快去睡覺桂香不敢多說且覺得自己所說的話不大穏妥便搭　着自去睡了素珠小姐又傷感了一番方纔和衣睡下一天喜氣化作愁雲眞个天有不測風雲人有旦夕禍福 
　　蘭閨寂寂貯年華涙漬羅衾夢未賒 
　　明月不知人意懶宵深猶自上窓紗 
 
 
 

Page 15

 
 
   
 
 

Page 16

 
 
   
 
