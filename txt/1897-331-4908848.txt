# 1934 - 331 - 4908848

 

Page 1

 
 
[蘇州當日派報并赶遞常無錫] [  申報舘主人啓]  
　　蘇州爲東南富庶之區冠葢紛馳官商薈萃本舘所出報紙行銷甚廣購者如雲兹特格外加工赶早刷印星夜飛遞前往風雨無阻俾嘗日卽可派送以饜先覩爲快者之心至無錫常州亦較前早到一日想諸君子酒後茶餘當必爭先披閲也歸此布陳諸維鑒及 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑録曰醫家心法曰易氏醫家曰止西風早存案曰放氏陽奉金編録曰痎瘧論疏曰逹生編曰扁鵲心書曰本草崇原曰侣山堂類辨曰學古診則集前明及國朝諸名醫者述彚輯成編誠醫學之準繩伋人所宜泰爲圭臬者也原板久已模糊兹本局承博文書衆之囑排印成編賜購者請臨上海博文書局揚州點石裕記選取可也計嘗八册每部俱諸一元六角 
[接論滬上近日市面中國宜整頓商務]  
　　現雖設有中國銀行而規模尙未能廣遠資本尙未能充足卽使廣遠充足而寡二少雙亦不足以濟事而况竭力以爲一 
之者乎故雖設立而華人仍仰西人之眉睫聽西人之轉移則設猶不設矣大抵銀行須先取信國人則自能及遠信者多則存者自多存者多則資本愈足轉運自靈轉運一靈則通國之銀皆可由銀行出入利權歸一矣利權一則國用旣有所恃而民間金銀漲落之價亦有一定之理且金銀不足濟之以票自無擠軋之患查西國銀行創自英人約翰拉烏後人相率踵行獲利日漙所出匯單雖數萬里之遥尅期無悮如有折閲一切存欵鈔票例必如數賠償所出鈔票動至數百萬每歳行中存本之多寡必與鈔票出入之數相抵由官查核不至鈔溢於銀方能取信於人持諸久遠如中國廣設銀行且官商並設仿用西法精製鈔票通行國中無論完漕納税皆可與銀並用鈔票一行則不待禁民間私設期票而期票自無矣現存滬上錢莊之倒閉空票之累人雖爲罕見罕聞之事然亦因國家無極大之銀行無通行之鈔票以致各自謀利不顧根本以數百數千之本而出數十萬之空票人心爲之驚惶市面爲之拖累若有銀行以總其成鈔票以適其用一國皆然則人誰肯信此空票人不能信空票可不禁而自絶矣非但滬上現在開空票之風行不一二年而縻爛若此北省向行錢票亦時有倒閉之事惟市面較小人自不在意耳貿易之道以信義爲先以務實爲本中國商務皆蹈虚空之患所以不能與西人爭勝也以是言之欲行鈔票不能不設銀行然欲設銀行不能不整齊銀弊中國向來用銀大則本嬚重笨小則尤厭零星故自日斯巴尼之洋圓來華人人樂於使用取其便而劃一也後墨西哥銀圓來華又舍日圓而用墨圓現墨圓行用已徧各省且又仿而製之誠美舉也無如所出不多且不能一律是以未見通行冡意華人旣用銀圓宜各省赶製模範如一無論寳銀碎銀生銀皆置爲銀元貿易往來完糧纳税一切使用皆以銀圓爲準旣無輕重成色之弊不更較銀爲便耶楊通政有請造金銀錢一疏慨乎言之雖經户部總署往復商議尙未見諸施行後又有某觀察上李中堂仿造金銀鈔幣及官銀行事與楊通政之疏亦有暗合者并擬創用金銀銅三品錢程式冡意銅幣現旣通行制錢無須創設若於制錢之外再加用五十錢二十錢一十錢似簡便而返形煩重現在京城之當十錢尙不能用之外省亦可想而知矣西國本無制錢所以用紅銅之本士馬克之類本士馬克亦猶之中國之制錢耳若銀圓而製庫平一兩及五錢二錢一錢者則中國之銀圓準以中國權衡固爲正論若金幣則更不可少自通商以來出口之金不知凡幾若製幣自用則黄金不致外溢而又可以濟銀之不足不亦一舉而兩得耶圜法一整則商務自能起色固不待智者而知之也惟當國家多事之秋國庫支絀之候人皆舉辦爲難是慮是以因循莫振若有束手待斃之勢不知中國之財雖外溢不少而蝕之於官藏之於民者向不至十分窮困苟上下一心推誠布公猶可以爲善國説者謂中國如此窮弱見侮於隣邦皆因不能整頓武備之故不知西人最重商務中國苟能整頓不遺餘力西人亦且望而生畏矣且武備首重在餉餉原半出於商商務旺則餉易籌餉易籌則兵自足各省裁兵之舉皆爲節餉起見此明証也西人論華人之弊在自顧自三字聞之不禁毫髮皆悚無論自顧自之弊爲官塲惡習卽近日錢莊之倒閉皆自顧自之見端從此但願食毛踐土之人幸勿自顧自以共期整頓也則中國之幸焉 
[本舘接奉電音]  
　　昨午京師飛電傳來上諭一道敬謹譯登○十一月初六日奉上諭史念祖奏特叅不安本分之道員請旨懲辦等語廣西試用道謝光綺居心巧詐招摇唆事並有自擬劄稿求委差使情事實屬荒謬謝光綺着卽行革職驅逐回籍不准逗留該部知道欽此 
[諭設報舘]  
　　重慶訪事友人云分巡川東兵備道重慶關監督任爲出示曉諭事光緒二十三年十月初七日准總辦四川商務局宋咨案查總理衙門禮部侍郎李請推廣學校及翰林院侍講學士秦請推廣書院各一摺疉奉 
諭旨兪允通行各直省各局各書院遵照在案竊四川僻處偏隅見聞未廣欲奉宣德意必以開通風氣爲先近日京外迭出報章第郵寄維艱流布甚尠兹就渝城商務局附設報舘附黏呈鑒所有開辦緣由除咨呈督部堂外理合具文咨請准子立案希卽出示曉諭軍民人等一體知照計咨呈章程黏單一紙等因准此除將章程存查並行重慶府巴縣外合行出示曉諭爲此示仰諸色人等知悉母違特示按渝報舘業於十月初旬開辦每月出報章三册其報章皆采録各報及時務等書居多 
[設電護車]  
　　京師采訪友人云各直省通行電線設有電報總分各局專司銀錢出入每歳報由總理各國事務衙門曁户部核奪支銷計歴十有餘載矣刻下京都除海岱諸門原有之電線外忽又於右安門外添設電桿直逹大津一路有知其事者謂火車行至中途易於肇禍是以設電傳信俾臨時可防意外之虞其中費用俱歸鐡路公司開支云 
[派兵駐守]  
　　前日烟臺采訪友人來書云膠州青島一帶被德人占據後連日無甚動靜惟聞嵩武軍統領派撥勇丁四五營前往附近駐紥以備不虞 
[德員告示]  
　　德人占據膠州灣一事本報已屢紀之且屢論之矣初六日得烟臺采訪友人郵來德員　出告示照録之曰管駕東方海面德國兵船水師提督棣爲出示曉諭事照得本大臣遵奉本國大皇帝諭旨領兵上岸將膠州灣一地並海岸左近羣島等處全行經守欽遵照辦所應經守界址開列於左計開四邊直線自海岸起由東山至離膠州灣水漲時水面十八里之處從此往北大坡屯兒税卡紼線後至膠州河大古河二河匯流之處往東至海岸及 
 
 

Page 2

 
 
勞山灣中央之處東邊一線自北邊至勞灣中央之處往南自關帝廟島岸以及炸連等處南邊一線自炸連島至笛羅山島之南首北至海岸西邊二處相連之處以上等處該歸德國經守兹由山東省有德國教士被殺之事應冋中國昭雪按本國所欲昭雪當將該地爲質合行出示曉諭爲此示仰青島口等處地方各色商民人等知悉爾等仍照常安分營生不得輕聽匪徒謡言煽惑查德國與中國睦誼素敦前中日失和之時德國爲急力救援以示鄰好之心現兵上岸並非與中國爲仇爾等不必猜疑且德國官員自應保護良民俾得承平無事所有滋事匪徒必照中國例律嚴辦倘有兇徒敢將該處德人謀害者卽歸德國軍法嚴加辦理是以本大臣再三勸勉爾等須知凡德國不得抗拒倘不自量力故意抗違不但無益徒自招禍但德兵經守之處中國一切官員仍以循分供職認眞辦理向後如有禀札之事不便自言之案該員等應向德國巡撫住軍門衙總兵蔡關該上辦至要買地賣地等事非德國巡撫允准不可凡此務宜凛遵切切特示大德國一千八百九十七年十一月十四日大清國光緒二十三年十一月二十一日 
[譯西報論中華鐡路]  
　　德國栢靈益哥報云數日前有總理衙門某員告余謂中國政府不惜鉅資以保全國體將覓一有權之國相助使工商諸務從而振起雖其國未嘗施惠於我而亦不嫌也然則中國商務其有轉機矣乎記三月時余赴北京初到境見鐡路築至之處尙距北京四十咪里五月初旬余離北京見此鐡路已築近京城七咪里堤基則直築至城墻下機器師曲士告余曰此路將來必能獲利惟慮此時闕築造貲本耳蓋附近有一茶行每年有茶六十萬箱由小艇運至北京復從北京轉用駱駝背負經行滿洲而至俄國以此可證此路築成則運載之功其勞逸有大不同矣蓋用艇自大沽口運茶至北京每值一百艇費幾去其六前途車脚猶未人算又有歳輸倉粟五十萬墩亦由船載連而且被竊甚多若有鐡路中國政府可省鉅費有此兩疑故知此路必能有效也曲士再語余曰現下此路已設有數局分董其事聞復設總局推一王大臣主之此王大臣洞悉商情見聞甚廣必能辦事當余未離北京之前又曾與美國兩機器師晤談知彼曾奉中國鐡路公司總辦之命往勘蘆溝橋鐡路工程其謂中國上下人員意見盡與外國人相反故辦事動多棘手卽如北京天津上海等處甚大權貴之人意見亦動輒更變正難望其振興也又極言各厘卡常與外國商人爲難如不將厘金章程大加改革通商口岸官員更難於辦事云 
[渠魁行蹤]  
　　香港循環日報云醫生孫逸仙自前年在粤東倡亂後逃奔外洋曾寄居日本横濵嗣因華官欲設計拘拿一如前在倫敦時中國星使誘拘之法以致聞耗驚懼卽日竄至東京并聞曾與日官會晤數次日官接待甚優惟所言何事甚爲秘密外人無有知者卽日本各報亦未有提及其行藏秘密可想見矣 
[潯郡軍聲]  
　　九江鎭標素稱勁旅自宋佩箴軍門及中衡府萬雲衢遊戎履任後尤殷懃訓練上月十九二十等日前後城守三營萬周二遊戎曁丁熊熊三守府率領全軍在大校塲合操打靶廿一日軍門親臨校閲各健兒年力富强技藝亦頗精熟潯陽地當孔道華洋雜處得此勁旅洵足以壯軍威矣 
[文宗接篆]  
　　新授湖北提督學政王勝之文宗文旌蒞鄂擇吉十月二十八日接篆闔城官吏趨賀如儀前任龐絧堂文宗交缷後連日部署行裝并赴各署辭别聞定於本月初六日回常熟珂里小作勾留然後入都覆命也 
[鎭道新猷]  
　　常鎭通海道長久山觀察下車以來於地方諸事實力振飭近以時屆嚴冬宵小最易混迹每夜親至各處巡查惟所至地方先未言明故不特差役人等無從推測卽總巡以下各員無不赶早到叚未敢稍離前日觀察又親至總局面諭各員凡街巷栅門均於二砲時上鎖行人無燈籠者不准放行街上賣熟食糖菓者須於二鼓以前一律收拾遲則必加重責任日以來巡更益加嚴密地方其可安堵無虞矣○鎭郡土娼鱗次櫛比逐臭之徒往往趨之若鶩而城外小街三元巷等處尤爲烟花薈萃之區無不爭妍鬥艷勾引游閒公子聰俊兒郎龜鴇等恃有護身符肆行無忌新任常鎭通海道長久山觀察訪悉此情出示嚴禁一槪驅逐遲者重辦以故鎩羽之鴇曳尾之龜相與望風遠竄前此淫汚之藪一變而爲清淨之塲雖輕薄子或詬其焚琴煮鶴而老成正士無不頌觀察整頓有方焉 
[邑宰勘案]  
　　揚州仙女鎭爲裏下河一帶米商薈萃之所以出江口門近在咫尺故極熱閙而河南尤爲繁盛兹聞上月晦日之夜河南某錢店正在結算帳目忽有歹匪數人驀然擁入將石庫門緊閉出示手槍利刃向店中人曰有敢聲張者請先嘗此利器於是翻箱倒匣搜掠一空呼哨一聲揚長而去店中有小徒性頗狡黠當匪等搜括時潛由暗陬逸出後門順取銅盆敲呼救命左右鄰以爲火警也紛紛尋取救火器具旣而知係被搶立卽糾集多人迨奔至店中匪已携贓四散追赶無蹤矣遲明店主檢點所失甚鉅開具失單來城報案江邑童大令立率捕役命駕前往履勘允爲嚴緝不識能卽時破獲否 
[邑俟接篆]  
　　正任上元縣知縣陳諒山大令調署太倉州缺以卓異入都引見奉旨仍回上元本任候升大令來寗奉藩憲檄委辦理武闈供給旋奉回任飭知時供給差務未竣未卽履任本舘駐寗訪事友人當卽採録報中而以還我使君標其目兹悉武闈供給已於本月初二日撤局大令當詣督轅銷差次日卽奉藩憲松方伯飭催回任大令爰筮於月之初六日吉時接篆舊治重還新猷聿煥秣陵人士當拭目俟之矣 
[觀察返期]  
　　漢口采訪友人云鎭上淮鹽總局總辦劉彝亭觀察因事赴江寍并隨侍太夫人遊覽各名勝局中公務槪歸蔣明府代理聞返旆之期約在本月中澣也 
[觀察駐漢續聞]  
　　漢口采訪友人云前督修鄂岸淮鹽總局總辦江蘇補用道志仲魯觀察鈞因事至漢皋假寓厚生祥茶棧内寅僚故舊槪不往還惟日與湖廣總督張香濤制軍督辦鐡路大臣盛杏蓀京卿互相商議或曰觀察此來欲開辦平江諸礦又有合辦漢口鐡路之説是耶非耶局外人殊難臆斷也 
[白門火警]  
　　金陵訪事人來函云聚寳門大街日輝巷口紀源興鞭砲鋪開設多年每屆冬季必多購火藥硝磺等料存儲鋪内以便日夜赶造鞭砲預備年下及新正消塲本月初五日午後購得火藥兩小桶未及藏之愼密之處黄昏時學徒劃自來火柴燃點火油燈悮將未燼火柴投於火藥桶内陡然爆烈一時屋瓦齊飛轟轟烈烈勢等燎原隣鋪若某鞋店某粉店均遭池魚之殃省垣各水會聞警督帶水龍蜂擁前來四圍噴救寒泉百道宛如倒瀉銀河祝融氏始力不能支而遁是役也計燬平房二十餘椽灼傷男女各二人驚走幼孩兩人至有無斃命失物等情容俟續聞再録 
[香港火災]  
　　香港循環日報云十月二十九日晚十一點四十五分鐘時金聲亂響震驚遠邇開窓眺矚則見迤西山邊烟燄勃勃直衝霄漢各水龍卽電掣星馳向西而去未幾訪知西營盤第三街六十四號門牌樓下失愼致兆焚如樓上居人逃避不及以致生葬火坑者男子二名婦人九口孩童四口其由窓口跳出者僅得二人聞此屋全係貧民所居猝遭此厄誠可慘也 
[行用僞票]  
　　京師訪事友來函云上月十四日東交民巷亨德利洋行突來一人購買奶油交易旣成計值當十京蚨七千有零其人出京票八千與之洋行遣夥持票將往錢攤打印以辨眞贋其人乃復稱此票擬購他物當欲易以十千之票及原票入手並不易換維云移時再來 
 
 

Page 3

 
 
取油言畢怱怱而去洋行欵之遣夥尾隨於後見其人出門狂奔察其情僞追及挽回由身邊搜出多票使入持往騐視則皆贋鼎也該洋行因前曾收過假票多次積至三百餘緡故而刻意究查因詰其人姓名住址則常姓名九兒係回籍住崇文門外洋行人往報附近官廳官兵立至鎖常於大門外左邊柱上倒縳其兩臂標其姓名居里於背曰使假票人大興縣回民常九兒住崇文門外一時往來行人聚觀如堵詎次早洋行人出外又遇前次持假票來購物者一人於途遂扭之歸搜其腰間又得假票若干張詰之則楊姓行五亦回籍人住宣武門内殆於常有素識焉依様鎖之門外右柱亦標其背曰使假票人宛平縣回民楊五住宣武門内兩人左右相向默無一語而來觀之人愈聚愈夥見兩背標題莫不掩口葫蘆旋經夥友向行主沙君説情將兩人交官廳笞責發落云 
[西學盛行]  
　　津門訪事友來函云津地於西學向來不甚講求自甲午之役升任津海關道盛杏蓀觀察以西學爲當務之急爰有大學堂之設而孫觀察寳琦又有育才舘繼之邇來私塾林立研究語言文字及聲光化電之學者頗不乏人嗟乎時事多艱人材難得竊爲馨香祝之矣 
[越南近事]  
　　廣州省城博聞報譯海防捷報云越南新政府准華人改入法國籍西貢商務局及各報舘咸不以爲然議論紛紛莫衷一是或謂華人只可異視不得使利益均沾西貢商務局常持此論本舘竊以爲太過蓋越南商政全操於華商之手若異視之恐不能保全法國屬藩也查所有改入法籍之華人其意非在於求榮也不過欲沾法國待本國人之利益且可與官塲易通聲氣耳其心情服飾習尙又何嘗一日能忘中國哉北圻近來所獲之賊多有改籍執照其所以改籍者但欲使法人不疑得以肆其爲非之舉耳豈有他哉鄙意優待客民何必定在於改籍若准其人籍則必須擇身家清白其心實能向本國願與本國人同甘苦者方可 
[煉金妙術]  
　　廣州省城中西報云中國古書嘗載術士煉金後人疑其鋪張揚厲未必確有是事不謂近時西報亦有述爲煉金之事者確實與否原難逆料第就事論事頗覺奇異姑爲照譯以資談屑據云美國格致師鶯孟士竭數年辛苦之力製成一種藥水能使白鏹變爲黄金西歴一千八百九十七年四月間在纽约都城機器廠持銀七錠作十分算參銅一分和以藥水放入火爐試騐變化及爐火純青之後令廠中各匠開爐審視以銀作一百分算中有九十分皆係足色紋銀且九十分之中能得精金三十分遂誇耀煉金手叚及各匠詢其變金妙術則又諱莫如深云 
[主司被竊]  
　　漢口采訪友人云日前湖南主考官由湘來漢就江蘇會舘小駐行旌有賊狙伏於内竊去衣物甚多主司因急欲入都未及追贓卽揚帆就道 
[解元來漢]  
　　漢口采訪友人云本科江南解元楊少農孝廉炎昌由江寍原籍至漢皋假寓大敦家巷生記茶棧内連日渡江赴武昌拜謁張香濤制軍及兩湖書院監督梁星海太史緣孝廉爲二公門下士也 
[兩湖開學]  
　　湖北省垣兩湖書院爲張香濤制軍所創建萃湘鄂諸士子夏絃春誦於其中本年因赴秋闈試停課數月刻下試事早經告蕆而院中尙有空額未補制軍因面諭南北兩監督將前次考取各生拔其尤者數十人補送入院肄業卽於本月朔日爲開課之期諸生負笈而來得依廣厦無不欣然色喜頌制軍之嘉惠士林云 
[拖船失事]  
　　松郡訪事友來函云前日有小火輪船自浙中來拖帶坐船三號駛至浦梢猪闌圈地方該處爲斜塘泖河總匯之所水勢自兩路仲出湍急異常遽將拖索冲斷内有一船陡覆於水坐客三人均遭淹斃一客經人救起其喉際已被繩索搤傷幸僅皮肉挫壞不致有碍性命耳 
[幸未成災]  
　　松江訪事人云初四日松江西城門口紫銅作内因晚炊遺火火勢上炎幾肇焚如之禍幸人手衆多得卽撲滅 
[調汛紀聞]  
　　松江訪事友人來函云上海城汛李采臣千戎到任瞬將十載兹聞奉到上臺札文調署福山右營千總而以張千戎調署上邑城汛張千戎前日已來松謁見提憲又聞憲意欲以李千戎署本標左營千總而以左營千總楊鶴波千戎調往福山惟細柳中人咸言李千戎素見重於道憲已代電求南洋制憲免調俾駕輕就熟得收臂指之効不知確否俟再探明續録 
[星使啓節]  
　　出使德國大臣吕鏡宇星使駐節滬北天后宫側行轅恩綸下逮迭晉頭銜已詳昨報兹悉星使定於今日下午一點鐘乘坐小火輪船赴吳淞口再登德國公司輪船於明晨起椗想屆時官塲送别者定有一番熱閙前昨等日星使因整頓行裝極形忙碌所有晉謁各員均飭丁擋駕 
[守戎拜客]  
　　新任本邑城守營張千戎接篆後於前日亭午時策騎詣道營廳縣各衙晉謁前導有提標親兵八名至上海縣署時黄大令命家丁擋駕 
[清道易員]  
　　本邑清道委員候補縣丞袁松竹二尹設局縣署常平倉内雇夫掃除沿街穢物嗣以辦理不善於今春經原任蘇松太兵備道劉康侯觀察撤去差使另委保甲總巡鍾受百明府兼辦邇者明府又須舉辦冬防深恐顧此失彼因於前日禀請察和甫觀察將清道一事另委他員至觀察所委何人刻尙未經揭曉也 
[空票害人]  
　　日來英法兩界各小錢莊紛紛倒閉昨日法界錦源錢莊有向收期票不付始則口角繼則扭毆觀者如堵咸謂此舉害人不淺城内外居民婦女以首飾珍珠兑换現銀甚至以衣服質錢貼票今所執之票無處收銀恐不免有性命之虞所望賢有司大加整頓也 
[諭理空票]  
　　英界捕房麥總捕頭查知租界中各小錢莊邇因出票過多以致紛紛倒閉其中多爲包探所開設者因將錦康等莊主某某諸包探傳至捕房并吊取帳簿查核告以今將爾等懲辦亦屬無濟於事可從速妥爲料理不可累及收票之人諸包探唯唯而出傳聞日内錦康等莊主擬約齊借票及收票者會同商議不知可以免一敗塗地否也 
[請禁小票續聞]  
　　昨日本舘曾登英界捕房麥總捕頭訪知南順泰出售發財小票蹟類騙錢禀請示禁云云未幾南順泰西人卽踵本舘之門呶呶分辯譯其語意謂此項小票照吕宋票得采並非騙錢堅請本舘聲明於報但究竟應禁與否捕房公廨自有權衡若本舘則惟職司記事而已姑照所言附記於此 
[諭禁彩票]  
　　本邑南市十六鋪所轄郎家橋左近留憇閣茶肆另懸恒春牌號排設烟榻以紫霞膏餉人邇以烟客寥寥遂生面别開凡吸烟一錢者贈以彩票一纸票中載明頭彩得嵌寳金約指一枚重三錢於是貪利之徒趨之若鶩前日爲上海縣主黄愛棠大令訪聞以其形同賭博遂於昨日派快役薛貴前往諭禁並將彩票圖式帶回呈案 
[嚴限烟寮]  
　　時屆隆冬匪徒易於竊發上海縣黄大令查得城廂内外各烟舘最易藏垢納汚因於前日傳齊各鋪地甲着按户知照以後每夜限二鼓時一律收市違則發封 
[犯夜受笞]  
　　滬城自舉辦冬防以後保甲總巡鍾受百明府深恐匪徒到處匿跡爲患閭閻是以每晚必輕車减從親出巡查前晚巡至 
 
 

Page 4

 
 
大南門内時已子夜見長豐酒肆及狄姓小烟舘尙洞啓重門人聲嘈雜爰傳長豐主某甲及狄至輿前詰問二人俱不知所對俯首求恩明府叱令各笞責二十板以爲犯夜者儆 
[無禮獲譴]  
　　有劉啓鶴者浙江紹興府屬餘姚人也鶉衣百結形類乞兒前日至南市愼元布莊托稱親戚硬借洋銀斥之不理躺臥店中盤踞滋擾當由店主人片送十六鋪巡防中局請究局員潘仲泉二尹升堂提訊劉供年二十有七向業南貨刻在滬北虹口穿虹浜開設豐泰雜貨店因缺資本殊難支持有叔父在愼元布莊執事擬向借貸供畢在堂上指手畫脚任意吵閙二尹怒其無禮喝令拖下重責一百板詰其如再滋擾卽送上海縣署請究劉連連叩首供稱不敢廼著當堂具結麾之使去 
[懲責賭徒]  
　　前日之晚小南門外天主堂畔冬防局勇丁巡夜至潮會惠舘見有牧猪奴一流人在彼賭博立將聚賭之趙阿四博徒蔣阿高陳阿大張阿木並賭具等一併帶至冬防局轉押至十六鋪巡防中局局員潘仲泉二尹研詰之下趙供蘇州府屬吳江縣人年三十有六向以劈籐爲業現在大碼頭某籐店内爲夥暇時卽在是處擺攤聚賭惟求格外施恩嗣後不敢再蹈覆轍二尹謂旣有生業何設賭害人情殊可惡著拖下重責四百板錮禁七天訊之蔣供係常州府人年二十有三向業銅匠陳供本邑人年三十有二在新碼頭以擺糖炒栗子攤度日前日局勇至是處捉賭將攤拖翻向之理論反被扭案實則並未犯賭務求超豁張供年二十有一賣菱爲業不敢賭博求恩鑒察二尹謂爾等不思安分守已自甘聚賭犯法實難輕恕判蔣等三人各責一百板押禁三天期滿後覓的實人保釋賭具銷毁 
[劣馬傷御]  
　　本地人羅嘉桂向在美捕房司馬車灑水之役昨晨正在配車詎馬劣性忽發狂奔亂跳羅竭力爭持以致臂腕手指俱被咬傷一時血流如注痛極狂呼當經同伴將馬絆住然後送羅至同仁醫院求治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[老人看榜]  
　　江南文武鄉試每屆揭曉之日藩轅榜篷之下觀者如蟻之聚如蜂之屯榜猶未出棘闈之外連袂而來者早已絡繹於途毂撃肩摩異常熱閙昔人之詩曰千門走馬將看榜蓋非徒文人之藻飾也及乎長名榜掛萬目齊觀恐後争先異常擁擠而於武榜則尤甚赳赳諸君孔武有力紛紛攘攘勢如倒海排山故看武榜之時每有擠跌傷人之事今屆十月二十八日子時武榜揭曉觀者密若堵墻兼之宿雨新晴街中泥滑如油有一老翁年近古稀鬚局盡白因有長孫應試馬步全紅技勇亦優草榜留堂中式可望老年人望孫情切扶杖來觀佇立多時始見榜到忽爲人一擁擠泥塗滑澾立足不牢宛如枯樹婆娑因風遽倒旁人大呼救命並禁止後者勿遽向前隨將老翁援起扶往道旁人家喘息良久始能徐步向衆稱謝自向街頭雇車而歸有識者謂其孫已中鷹揚之選翁於此尙不負此一跌云 
[捕賭紀聞]  
　　松江訪事友來函云前日華邑尊趙大令因事至亭林鎭聞去鎭三里許有人演戲集賭遂派幹差某甲前往拘捕該差與該處土人挾有舊怨以爲因此可以藉公報私詎到彼時爲衆圍毆雖經相識者掖之而出然已受虧不淺矣並聞附近某處亦有無賴土著開賭興高采烈計有十四桌之多趙邑尊聞之大爲震怒立卽遴差往捕當獲到頭家湯姓一名業已解案懲治矣 
[約束惡丐]  
　　江西采訪友人云歴年時屆冬初各屬丐子卽沿途行乞直至贛州南安廣東邊界於此過年取其冬暖不致凍斃也亦有氣質偷惰者專在省城行乞且復恃强硬索其强壯者更成羣結黨闌入居家鋪户任意訛錢不允所求卽穢言辱駡擲石抛磚盤踞喧譁裝作毆傷任情詐擾事爲南昌縣孟子卿新建縣文芝塢兩明府所聞會銜剴切示禁略謂各乞丐如再有前項不法情事許卽鳴保綑送來案盡法懲治不知若輩能懾於官法森嚴心生畏懼否耶 
[扣令遷墳]  
　　英商沙遜洋行西人控買廿五保二圖基地一塊内有舊噴棺木失主不肯搬遷昨晨經英副領事薩君照會英界讞員張賡三直剌會訊沙遜洋人禀稱購買此地業經鳩工庀材建造房屋地下有棺木數具通知地保轉告墳主陳炎全不允搬移請爲訊究訊之陳供此係小的外祖父母墳墓因外家無後卽由小的承嗣前者雖將餘地售去惟棺木無力搬遷求恩鑒察直剌商之薩君斷令西人給與遷費洋銀五十元卽日搬移陳稱非百餘元不可直剌怒其有意逞刁判令暫押候示 
[拆梢受懲]  
　　張阿本向陸阿福拆梢洋銀五元適爲包探石金榮查見拘送英界公堂請爲判斷張賡三直剌提訊之下陸申訴前情質之張供本地人不敢拆梢求恩鑒察直剌商之薩副領事判責五百板以示薄懲 
[待詔行兇]  
　　前日午後待詔潘洪寳扭梅桂生至上海縣署訴稱小的無端被伊砍傷頭顱叩求究辦黄愛棠大令諭令差役暫爲收管至二鼓後升坐花廳研訊潘訴稱小的年二十有八係湖北武昌府屬某邑人向在治下大東門外十六鋪所轄太平碼頭郭海坤所開薙髮鋪爲夥與梅同事邇者梅怱妄指小的壞伊聲名小的力白其無伊堅持不信今日小的因事往南行至高昌廟左近與伊相遇不分皂白持刀猛砍小的避讓不及以致傷及頭頂叩求懲辦以儆兇頑梅供稱小的亦湖北某邑人前在郭鋪中當薙髮匠被郭辭歇甫歴九天現在江南製造局前餬口當在郭鋪時潘以穢語相誣小的以顏面攸關囑鋪主勸伊不可任情汚衊不料自經出鋪後潘之穢語更甚於前小的屢思與伊爭鬥祗以力不能敵未敢揮拳今日狹路相逢因取鄰店菜刀向伊頭上猛砍一下大令命仵作騐得潘髮際確有刀傷一處勢頗沈重爰問梅兇刀何在供稱已抛棄矣大令飭役送潘至仁濟醫舘請西醫療治梅則收押自新所隨出堂單簽役平安提郭再訊至昨日將郭拘解大令諭令看管候訊 
[英界公堂瑣案]  
　　騙子徐根郎昨向周朝昌騙取綢衣二件經包探石金榮查明吊洵原贓送案請判周投案申訴前情並言徐專慣在外行騙今由探緝獲求請給領贓物質之徐根郎供崇明人暫時借用不敢行騙直　判責三百板管押兩月○包探顧阿六拘解竊賊張炳炳到案禀稱此人行竊王德順家布衣數件經小的拘獲起到人贓送案請究王投案領贓質之張認竊不諱求恩寛宥直剌判責二百板以儆○包探洪阿寳拘解朱阿星至案禀稱此人行竊張阿順家布衣一件經小的拘獲送究張投案領贓質之朱供初次犯竊尙求從寛直剌判責一百板贓還失主○洪包探又禀張阿岳　入王阿三家竊取錫酒壺一把經小的緝獲人贓送案請判王投案領贓質之張供寗波人行竊該死惟求恩典直剌判責二百板役遞解原籍○積竊姚富明竊取應鴻記綢布衣服數件經二百六十六號華捕拘獲送案請究應投案領贓質之姚供以後不敢再犯求恩饒恕一遭直剌判責二百板管押二月贓還失主○包探陳阿九拘解顧金之到案禀稱此人在路扒竊黄松林身畔銀表一枚經小的緝獲人贓送案請究黄投案領贓質之顧金之一味求恩直剌判責二百板○東洋車夫王阿福拉車飛奔以致撞壞劉玉生所駕馬車之玻璃窓由一百零六號印度巡捕拘案請判劉供所壞之窓須修費洋銀四元求追質之王供係無心直剌判王賠洋四元外再罰洋二元 
[法捕房發落案]  
　　昨禮拜三鄭大令蒞捕房會同鈕副捕頭發落各案命提江孚輪船竊衣包之張掌生照原斷笞責二百板釋出勒令回籍○在某姓作塲竊取玻璃之王小寳李阿三照原斷各責五十板斥釋○泰來洋行細崽王連生竊取主人絨毯衣服等物照原斷笞責二百板還押覓保○流氓王榮泉在途搶帽爲包探拘獲照原斷笞責五十板釋放○小偷劉阿三竊取銅吊一把爲包探拘獲照原斷笞責一百板斥釋○姚阿二在法大馬路竊取鞋子一雙爲　探拘獲照原斷責五十板釋出○積竊王阿三卽斷指小王屢次犯案甫經釋出故智復萌包探拘入捕房照原斷重笞三百板還押送縣過堂遞回句容原籍○湖北蟻媒李士雲吳漢貞帶領吳伍氏王史氏來滬送入吉祥街花烟舘内賣娼爲包探緝獲照原斷李士雲笞責三百板吳漢貞責二百板飭探押送輪船李回湖北武昌吳回湖南善化原籍○學徒楊紀生串竊寄棧之冰糖緝獲後禁押捕房半月昨已期滿命帶案責手心二百下押候具改過結釋放○馬雲州張子友費祖根三犯在輪船硬佔客位向搭客勒索乘間竊物爲包探拘獲大令著各枷號一月責放昨已滿期命帶案疎枷照原斷各責三百板一併釋出不准再犯 
[美捕房紀事]  
　　蘇州府屬某邑人林位新向在英界二馬路某錢莊司炊前晚因有急需在友人處借得銅錫器多件持至虹口頭壩某押铺質錢應用適爲包探遇見恐其來歴不明當卽拘送捕房嗣經捕頭詢得實係借來並無别故遂傳莊主保釋○小賊陳阿寳昨日紏合同類陸阿二潛至虹口新記浜公義局後門扭鎖圖竊爲該局司閽奚阿火撞見立卽一并扭住喚交五百三十五號華捕送至捕房捕頭飭押候懲○西人活住曾在百老匯路開設鐡行昨有甲乙二笆匠冋之算帳嗣因論少爭多致觸活住之怒立喚二百七十九號巡街捕將二人扭入捕房捕頭以兩造各執一詞飭將甲乙押候查明核奪○寗波人鄔某昨晨手持菜籃至漢璧禮路小菜塲購物嗣因論價不合遽與某魚販爭鬥繼卽用武經彈壓菜市之華捕聞聲赶至喝阻不依遂卽一併拘入捕房捕頭以各有不合飭各押乞丐牢片時以儆 
 
 

Page 10

 
 
[官報]  
　　十一月初一日儲材學堂候補道楊辭赴蘇赴蘇見撫憲並過滬招考學生知州閔家鎭奉示甄别調補江都蘇朱江銷武闈内收掌差上海美租界會審知縣張義澍辭安徽知縣王從禮辭蘇鏖貨厘捐通判劉人僑到通判丁相郁江東門知縣劉燡通濟門舒歸儀鳳門葉保慶漢西門均到粥廠差又朱之幹謝委調辦城内保甲局提調並銷發審差又陳鏡河禀知到南八叚保甲差又李祖壽辭正任沐陽縣王之金禀知沛縣任内積榖錢欵經現任結報接收清楚藩轅牌示每州州同汛地彈壓委員郁禧因案奉飭撤叅遺差查有縣丞朱元羹接辦○初二日辦下關掣騐候補道徐傳見辦洋務局候補道黄辦揚州保甲候補道朱搢到署鎭江營叅將彭仁者禀知交缷回請補高郵州湯兗華正任上元縣陳謨叩謝奉文回任知縣黄樹臣禀銷赴鄂湘兩岸查防鹽觔加價回巡道胡禀知石廠勘河道首府劉禀知本日扄門考鍾尊兩書院月課上元縣張禀知赴鄉勘案卽回查宗仁禀知到南門粥廠差李祖壽禀辭回蘇縣丞盧由钧奉委南七九叚冬防卽到差分發江蘇補用叅將徐錦堂禀到　　　右營中哨把總胡占　禀辭赴任院南鎭李見辭督轅牌示署蕪采營守備馮金桂現已病故所遺員缺　部堂查有先鋒官候補叅將鳳山恆署理藩轅牌示中閘查税委員矣承勲期滿遺差查有候補縣丞黄傳烺堪以接辦○初三日欽點禮部主事李秉瑞會鍾山書院山長繆荃孫親拜辭行回通州候補道曾分發江蘇補用叅將徐錦堂辦　錢　捐通判陶人　特用知府阮汝昌縣丞朱元美謝委署每州州回均見統領親軍等旂山西大同鎭劉到見知州周紀常禀知赴長江各砲臺查騐寄存砲位卽禀辭府照磨王常珍禀知奉委漢西門粥廠隨辦差藩轅牌示新選銅山縣利國司巡檢謝堅現已禀繳文憑到省應卽飭赴新任○初四日惜隂書院山長鄒先舉均會安慶恊譚鴻聲到見卽辭儀徽縣朱江卽謝飭赴新任辭○初五日水師學堂候補道柯禀知新聘洋敎習何利得於初一日到堂知府龔盛際叅將徐錦堂運判姚近愷到由揚來候考自强軍營務處提調知縣鄭汝騤到均見前帶飛虎中營叅將戴品遼到壽春營遊撃李經綸辭赴安徽見撫憲通判梁書祥由蘇見撫憲回又龔家準奉洋火藥局委提調差又朱廷佐仙鎭知縣吕承瀚奉委採辦京木江西縣丞江忠修奉委管解憲轅養亷並時憲書等項來寗藩轅牌示　選銅山縣利國司巡檢謝堅禀繳文　來省自應飭令赴任 
[蘇省官報]  
　　十一月初二日署陽湖縣張樞交缷任事回省知縣胡保聯禀謝委署金匱縣事又薛葆楹由江隂　局來署吳縣縣丞沈潮專丁來轅禀謝奉飭調署長洲縣縣丞事縣丞單希曾禀銷齊門外編查保甲差管帶撫標新中水師飛划營内洋水師補用副將毆陽成松禀知出巡　　太道蔡昨已開行回滬○初三日候補道錢志澄由測河回候選知府王宗壽由上海籍來通判陳鴻材由滬勸捐回又薛葆楹禀辭回江隂釐局又方廷鴻由常昭河工米捐局來　檢計德柔吳先煕均禀銷盤葑門外編查保甲差請補元和縣典史態飛禀謝奉飭准補管帶撫標巡緝快航營儘先候補遊撃任毓山禀知帶隊赴青浦金澤鎭駐防○初四日委署金匱縣胡保聯禀辭赴任河東河道總督任道鎔之孫名承弼號伯題本科順天鄉中式舉人擇於本月初十日懸匾○初五日皖南總鎭李占椿到又蔡世濓由五庫局來卽辭知縣蔣金生由上海來縣丞范景賢從九翁珠由寗回禀銷武闈執事差委署鎭洋縣典史沈廷楨禀辭赴任鎭洋縣典史李承蓮專丁來省禀謝奉飭調署金匱絲望亭司巡檢事 
[皖省官恨]  
　　十一月初二日牌示候補典史龔坦委署青陽縣典史試用巡檢胡森蔚委署蕪湖河口司指分安徽試用州吏目曹到江西人安慶衛守備趙匡知奉皋台委冬防帮辦總巡巡檢朱慶雲辭赴涇縣閲卷邵承褘辭赴徽州就醫○初三日新選庫大使汪保誠知任事調署庫大使吳毓庭知缷事知用知縣宋本辭奉營務處委赴上海探硝磺價補縣承尹耀庚鄧紹先巡檢朱秉謨典史金道榮均到赴金陵武闈差回有亮到起服來省吏目傳程遠辭回蕪湖差遣巡檢高釋漙知奉委解老湘營餉赴金陵秦南英委查西門内從　麻森委查東門外均知奉臬台委查　道差准補阜陽沈邱司蔣贊清到由淮北解餉來省○初四日指分安徽新海防試用巡檢莫徴　到浙江人分發安徽試用典史陳營昌到湖北人巡檢蔡蔭楣到赴金陵武闈差回嚴慶餘謝接奉部咨過本班儘先補用典史梅觀春到起服來省鍾厚重知奉臬台委赴霍山提京控案本任藩　　吳　庭知任事署　　廳鈕福傑知缷事○初五日指分安徽新海防試用巡檢桑潤到直隸人卽用知縣王從禮到赴金陵文武簾差回候補知縣熊鈺知奉撫台委赴東西梁山勘估炮臺工程石成之謝超委通判郭文森知辭奉委赴湖北勸辦賑捐巡檢高澤漙辭解老湘營餉赴金陵委署青陽縣　中龔坦知銷查東門外街道差從九麻森知接查東門外街道差 
[上海虹口元濟書堂經收十月分送堂施醫藥一文愿捐清單]  
　　容膝齋洋一元徐蔭泉洋一元共收施醫藥洋二元另唐藥氏施粥洋五元無名氏洋一元另黄瑞記施材洋五元周陳氏愿洋一元銅洋二元曾應昌洋一角鄭懋高洋二角劉安之洋三角區滋彬洋一角共收愿洋一元七角銅洋二元 
[十月各善士寳號工捐清單]  
　　怡情軒唐傑臣各六元陳善亭五元戴耘來四元戴綏翁李光翁徐俊良三月三户各三　　史葆珊黄佐　徐棣山譚幹臣韓山　陳　生南順　老顺　戴　昌福昌復泰順泰鳴昌三户各兩月計十三户各二元源通錢一千八百文源豐潤洋一元八角莊源　洋二元二角何植園李墨君蘇寳森宋晉泰祝源昌存濟堂第樓新顺　老悦生錦意思補齏兩月十一户各一元五層樓洋八角五分嘉綸洋六角錢六十文介福壽康延康厚康彚康和康永康福康餘大衍大宏大正大升大縊大瑞大晋大恊大　　寳順寳源義善源餘源餘泰愼餘崇餘徽餘元甡元茂永豐同豐承裕福裕晋和正祥惠泰存德鉅亨恊昇宏元源吉計四十户各錢六百文北天成泳記九章福來洽兩日四户各洋六角愼餘堂梁焕南龐竹卿豐大益昌隆昇萬　全恆來源八户各洋五角四海昇平樓洋四角錢二十八文青　　成泰兩月各洋四角德源永兩月洋四　　　　　各錢三百文張家鶴恆茂宏章泰鋎章四户各洋三角錢三十文春園洋三角錢二十四文怡昌徴昌熾大施德豐鴻興升其萃樓允章升和晉昌王敦本恆合祥復記裕門門計十三户各洋三角怡大一壺春金合順三户各二百文怡隆曹德大鴻運樓恊興三元同慶樓五雲日昇樓義成通裕恆生　　泰廣盛裕泰恊愼太昌復泰十五户各　　　永愼萬興恊成祥三户各錢一百文又一文捐各户共洋七元三角錢三千五百二十二文統共收洋九十五元一角五分又收錢三十一千零五十四文滬北廣益善　　　　信厚葉成忠施則敬唐俊榮啓 
 
 
 

Page 11

 
 
   
 
 

Page 12

 
 
   
 
