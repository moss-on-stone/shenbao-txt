# 1892 - 81 - 4906798

 

Page 1

 
 
[明愼用刑說]  
　　易曰君子以明愼用刑而不留獄解之者謂明者明於燭理必求其罪當情眞愼者愼於先幾不以濫刑虐黎庶也蓋畫地爲牢刻木爲吏之治　代以下旣不可復幾則刑也者惟期於無刑使民知獄吏之難逃而不敢貿焉犯法夫豈可淫刑以遑罔罪無辜哉近代刑官悞會其意遂泥救生不救死之說一味　頇了事自詡爲寬厚慈祥甚至人命關天而每遇夏時輒以服毒者爲發痧身死其有遭毆致命者則指爲碰撞受傷至明明操刃殺人亦且諉爲被逼目盡在仵作曾讀洗寃之錄其中出入豈不能知然官旣不欲伸寃則若非亦烏敢不順本官之意雖有屍親呼籲惟有令伍伯以皮鞭從事使其忍受無言死者有知亦惟茹恨於九泉之下而已其有自矜明察操切爲懷者則又過於苛求輙以肉鼓吹從事遇有尋常細故亦且加以刑求三木囊頭如訊大盜不顧人之皮肉以逞己之淫威不知官苟躁釋矜平虚心研鞫犯雖狡展何患不得其情若僅曰我係臨民之官民不妨任我敲扑是屠伯也將民之父母謂之何哉攷律載刑具有六　答曰杖二者皆用荆條笞小杖大曰訊卽今之竹板重罪不服責以訊之曰枷項刑也曰鈕手刑也曰鐐足刑也若訊江洋大盜則間一用夾棍此外皆刑法所不載刑法所不載則謂之非刑而已矣今則除夾棍之外又有反縛其手而弔之者謂之鳳皇臺繩圈其頭夾持而收緊之其甚者眼珠至突出謂之上腦　縛其手與辮使反跪於木　者　之　天平旣上天平復以巨木加足灣使兩役用力踏之謂之跴樠子火炙錢使通紅一一貼其背上烙之謂之金錢餅製一板凳尾植木桿將犯臥於上而縛之以磚墊高其足謂之老虎凳此外又有以紙煤薰其鼻者以燒紅鐵　刺其乳者蟠大練於地使長跪者以熱醋灌其鼻中者種種非刑難以悉數夫使果訊江洋大盜堅不承招偶一用之猶之可也乃有官之剛愎自用者細微之案亦以非刑加諸平民宛轉呼號祗求速死噫何其殘忍刻酷竟至於斯乎有爲之說有謂　頇　事自詡忠厚慈祥者其弊在昏暗殘忍刻酷刑及平民者其弊在苛暴二者皆失之於不明不愼僕則以爲皆非也彼不明不愼者惟悞出而己悞入而巳兹則易悞而爲過過出過入是直有意顚倒例文而尙可以臨民出治乎猶憶　年餘杭巨案楊乃武與葛畢氏屢經刑訊幾於死而復生痛苦難熬以致誣服幸得刑部覆加檢騐得以平反然已幾遭刑戮矣至於金陵貓耳山謀財害命之案某武弁悞將寺僧拿獲慘施大刑迫令供招以爲邀功之地旣正法矣閱數載忽獲止兇不事刑求矢口直認於是將某武弁論抵而官之獲　者亦數員噫用刑也而可不明愼乎不明愼矣而可以作刑官乎善乎唐大令甄之言曰昔予之治長子縣也一年之間治羣殺數人之獄者二獄成未嘗加一杖於殺人者之身典司諌曰殺人至惡也殺數人大獄也而公不加一杖從來號爲慈吏者未有過寛若此者也公不忍於所當忍吾恐民風日玩從此得罪者愈多矣則應之曰不然彼殺人者豈其始念則然哉遑一時之忿自陷其身於死而不徐爲之慮也　以一死抵一死亦足蔽厥辜矣又從而杖之是淫刑也吾不加一杖者是爲至平非爲至寛吾爲吏一年夾棍非刑廢而不用俗用之杖雖未能遽廢以從律之制然且薄且减亦不乖制而一年之間令未嘗不行也政未嘗不舉也賦未嘗不人也豪猾未嘗不脹也疑獄隠慝未嘗不得其情也苟治事而事治懲民而民服斯可也奚以刑爲奚以重刑爲夫以一人而殺至數人此其罪大惡極實較江洋大盜而過之猶且息心靜慮以推求不以刑杖示威福然則今之細微案牘一訊卽可了結而輒治之以治江洋大盜之法其可乎其不可乎故我以爲救生不救死固刑名家之舊習未得謂爲折中而喜於用刑不顧小民之痛楚者其於明愼二字毋亦有所歉然歟近見服官之輩有專以非刑逞我喜怒者因作此說以諷之其亦言之者無罪聞之者足以戒乎 
[津電譯登]  
　　新授四川藩憲龔仰遽方伯於昨日由天津乘坐招商局豐順輪船來申本館於昨晚八點三十分鐘始接局電理合譯登 
[金闕曉鐘]  
　　禮部示頭傳覺羅官學候補教習何德懋八旗官學候補教習萬雲路二傳宗室官學候補教習土餘慶等知悉限三日内親身赴部騐到並携帶筆墨以備塡寫親供當堂覈對筆迹毋違○西直門内曹公觀後雙栅欄路南公盛錢鋪所出銀錢票厥數孔繁而鋪中資本不多彌縫乏術竟於二月初七夜閉戶潛逃迨初八日紅日高升鋪門未啓有票者莫不怨恨咨嗟遇事生風之流卽藉此起事口稱持票支錢將鋪屋拆毁便中攫取零星地方官兵拘獲數人帶至官廳解送提署懲辦○年例清明節分遣王公　謁東西陵讀文致祭兹經太常寺繕具題本進呈題請欽遣主公恭詣致祭於二月十四日奉旨致祭昭西陵遣和碩肅親王隆懃行禮致祭孝陵遣奉恩輔國公意普行禮致祭孝東陵遣奉恩鎭國公光裕行禮致祭景陵遣奉恩鎭國公榮毓行禮致祭泰陵遣和碩睿親王魁斌行禮致祭泰東陵遺奉恩輔國公載卓行禮致祭裕陵遣奉恩鎭國公載帛行禮致祭昌陵遣奉恩輔國公榮頤行禮致祭昌西陵遣奉恩輔國公奎瑛行禮致祭　陵原擬　碩莊親王載勛攺遣貝勒銜固山貝子奕謨行禮致祭慕東陵遣奉恩鎭國公桂豐行禮致祭定陵原擬和碩鄭親王凱泰攺遣奉恩輔國公載澤行禮致祭普祥峪定東陵原擬和碩鄭親王凱泰攺遣奉恩輔國公載澤行禮致祭惠陵原擬和碩怡親王溥靜攺遣郡王銜多羅貝勒載濂行禮致祭莊順皇貴妃園寢原擬和碩莊親王載勛攺遣貝勒銜固山貝子奕謨行禮致祭端慧皇太子園寢遣奉恩鎭國公載遷行禮欽此又題清明節遣官致祭　三陵同日奉　旨　　陵遣總管恩常行禮福陵　宗室營主事裕誠行禮昭陵遣盛京兵部侍郎豐烈行禮欽此○值年旗准兵部爲咨行事武庫司案呈准禮部咨稱本年三月内舉行壬辰科文會試例應　欽點左右翼副都統各一員帶領本旗叅領　員章京一員領催五名一同入塲彈壓相應行文值年旗轉行八旗滿蒙漢卽將副都統職名繕寫清漢務於三日内造册送部毋致遲悞如有出差升遷事故及現在有無别項差使卽行聲明以便本内塡寫並　派叅領章京各一員亦造具清漢兼册送部俟宣旨之日帶至午門前隨同　派出之員一同入塲彈壓○吏部爲咨取事文選司案呈查定例内開倉　侍郎衙門筆帖式缺出應由吏部咨取各衙門筆帖式奏請欽派先儘京祭一等人員揀選等語現准倉塲衙門咨閒筆帖式鍾秀年滿照 
 
 

Page 2

 
 
例揀補等因到部相應咨行各衙門於一等筆帖式中保送一員如一等不得其人准以二等人員保送務於三日内開造履歴過部以便彚齊奏請揀選○吏部爲知照事騐封司案呈本部議據湖南巡撫張題以湖南東安縣訓導鄒仁鏡十年俸滿循例保薦等因核與定例相符應准保薦給咨送部引見二月初九日具題奉旨依議欽此欽遵到部合將原奏本抄黏知照湖南巡撫查照辦理○欽派管理八旂官學處爲片行事准廂藍旂官學呈報本旂蒙古景瑞佐領下官學生德全患病多日久未讀書於正月二十六日開缺等情呈報前來除咨行國子監查照外相應片行值年旂轉行該旂○前紀神機管分撥馬步一半隊伍於本年春季移紥南苑駐操兹聞經神機營援章奏請降旨定奪奉旨著於三月初五日入苑欽此○廂鹽旂蒙古固山應入本年軍政之叅領副叅領印務章京公中佐領世管佐領驍騎校等人員奉都統諭令二月十五日已刻在西便門外小溝子考騐馬步騎射以憑揀保卓異○稽查欽奉上諭事件處爲片行事照得本處稽察八旂衙門上年十一十二兩月及本年正月事件現屆三月彚奏之期相應片行值年旗轉行八旗滿蒙漢查照單開日期派令承辦註銷章京赴本處覈對其正月分註銷册檔内詳細聲明承襲案由務於本月十五日以前咨送本處以憑查覈可也計開二月十七日核對廂黄正黄滿蒙漢十八日核對正白廂曰滿蒙漢十九日核對正紅廂紅滿蒙漢二十日核對正藍廂藍滿蒙漢○侍衛處爲知會事二月十四日奉旨朕於明日辦事後勤政殿檐前乘轎出德昌門由西苑門進西華門由右翼門進中右門至中和殿閱視祝版畢乘轎仍由舊路還瀛臺更衣用膳召見大臣卯初二刻伺候欽此○吏部爲咨行事考功司案呈本部具題管解京餉五萬兩以上依限解部交清之承解官江西候補同知劉家棣准照例奬叙二月十一日奉旨依議欽此欽　到部除知照戶部外應將奏本抄咨江西巡撫查照辦理○二月初十日藤六君忽焉戾止積雪厚逾三寸冷氣逼人至十二夜北風號寒幾疑牛吼嚴寒逾甚院落中水滴成冰居人身衣重裘猶覺肌　似粟十五日城外護城河水又凍成一片有胆力者竟可履冰以過河傳聞北口外大雪爲災積厚二三尺云 
[北通客述]  
　　祿米倉花戶某甲被京師棍徒誘至通州城東燕郊鎭意圖訛索卽俗所謂鍘醬也先是甲所雇護院人知甲被誘遙尾其後見已擁過河東急禀報州署請派捕役協拿追至燕郊探悉將甲藏匿吕家店遂於昏夜上前兠拿棍徒見來勢甚兇恐難與敵突取槍將甲戳斃旣而捕役擁入獲住兇手解回本州想須照例論抵矣○東門外土壩渡口春水旣泮各舟子卽料理篙楫重整生涯有某乙者肩負行李來此喚渡舟子索資過鉅乙不允遂被舟子毒毆乙亦孔武有力者急出佩刀連刺舟子三四下隨奔赴州　自首未識州尊若何審斷也○丞憲定於四月内舉行州試蓋以學政將於五月下浣按臨故也○某氏婦今之夏姬也年近五旬雖不能雞皮三少然猶好談風月冶蕩不堪其媳雖汝南碧玉出自小家而貞靜幽嫺素知閨訓薰蕕同器誠哉臭味差池也婦惡之遂詬詈時加百般折磨媳自怨命遭磨蝎大有蘅華館詩生無可樂何辭死之意背人服毒而亡母家聞之率同娘子軍興師問罪將婦家陳設砸毁一空後許以殮葬從豐并延高行僧超度始罷兵而去○二月初八日爲上丁釋菜之期黎明時主祭官楊觀察偕與祭官倭協戎郝司馬等員趨詣學宫依禮拜跪諸生各司其事蹌蹌濟濟無敢隕越以貽羞誠盛典也 
[津沽雜綴]  
　　天下有奉公之官吏無潔已之胥差更無不貪婪之地保良以若輩旣無廪祿以酬其勞復乏薪資以餬其口其舞文弄法豪奪巧偷亦出於事之無可如何勢之迫不得已也天津紫竹林原有地保五名分月當班周而復始今年正月十九日又由王春圃添充一名僧多　薄苦樂不均玉遂臚控原日地保張安然及劉二於捕署地保之充革均由廉捕主持其差役武二向放印子錢於簑衣龜隋五肅羽鴇大三處大三與張向有嫌隙今正妓館一律重開而渠尙以閉門羹待客武以該妓館不開則印子錢總無著落咎張不留餘地遂將張控告鞫審之下原被均遭斥革張以爲武實陷之王亦义桿者流向倚妓女小紅爲生計與隋爲一流人物張遂於已革之翌日仍用禀帖禀報武二包娼王春圃隋五架娼及妓女小紅鴇婦大三等五人於天津府署府憲鄒岱東太守於初十日卽出堂籖差提被告訊究原差曹永升將被告提案外並將金鳳妓寮妓女三口金玉妓寮妓女八口一併捉將官裏去連夜有人向該差轉圜翌晨將金鳳之妓女全行釋放金玉之妓女亦釋三名尙餘五名與被告一併解案訊得武二放債庇娼隋王架娼均有不合而張係已革地保仍用禀帖蒙混亦有不合各飭笞責發縣釘鐐與妓女小紅鴇婦大三分别管押金玉之妓女五名旣經到案不便再令爲娼訉據三人供認羅敷本自有夫候傳本夫及親族具領其小紅之住屋以及金玉之娼寮於十二日發封有饒豐千之舌者謂所拿妓女並無牌票而又提案十二名解案只五名此中當有上下其手者則非外人之所敢知也○上月十三四日雨雪連朝異常寒冷十五日銅鉦高掛北風怒吼幾似虎嘯龍吟寒氣逼人甚於三九豫河巳開復凍北河間亦結水凌三岔河上是日被氷觸破舿船一艘淹斃兩人駁船之幾瀕於險者更不知凡幾輪船於初十日抵口計共二十四艘其中裝漕糧者三艘　貨載客者二十一艘緣海河水淺向必將貨駁輕始能入口而駁船因河氷未泮不能爲力是以進口遲遲至十六日尙有下椗於大沽口外者津人問息尋消巳覺望眼欲穿矣○十六日天雖開霽而春寒尙覺逼人且氷塊隨流而下源源不絶是日清晨有某甲在輪船碼頭失足墮水旁人均蝟縮不前而甲載沈載浮性命危於累卵幸爲日本兵輪瞥見當由水手亟放舢板撈救始慶更生救人一命勝造七級浮屠可爲日人誦矣○上月十九日係合肥相國夫人華誕闔城文武各官一律登堂祝嘏古北口及海軍提督率同兩翼總兵先後到津會逢其適新任四川藩憲龔仰蘧方伯亦因陛見南旋一赴瑶池華宴連日簪纓雲集車馬喧闐誠盛事也○俗傳二月十九日係觀音菩薩誕辰城東大直沽有觀音堂預於十八日開塲演劇爲神祝嘏一曲氍毺兩行紅粉正在興高彩烈時適有陳潘氏被妙手空空兒拔去髻旁簪珥索償於會首衆人謂會首與馬快不同向無緝賊賠贓之責其在戲塲巡綽不過彈壓閒人耳該氏亦以其細巳甚卽以度外置之詎村中有劉二又名勺劉與婦有香火緣力折會首之非請若不賠償贓物不能了事會中少年好事之人不甘隠忍奉以老拳劉寡不敵衆受傷以後血流滿面劉爲大直沽大族卽糾同族若干人興師報復會首人等知不干休亦卽嚴陣以待各以撓鈎棍棒相接斯時也戲塲之金鼓齊停而戰塲之鈎棍具舉一時會　傷重者四人劉等六七人受傷較輕旋卽舁赴琴堂控告未知若何訊結也○附城村落小稍直口顔宅及大任莊吳宅於今年正月間被盜行刼衣物牲畜得贓逃逸由事主赴縣報案正在跴緝間而隣境滄州徐家窪方宅亦因刼案報縣查緝旋知賊匿跡津沽州尊卽商派駐紥該處之樂字營弁督率兵捕來津　緝該弁投文後卽會同津郡捕盜勇丁於上月十八日拘獲金濟四等三名夜間又在南門外小店緝獲朱麻子孫半標子二名十九日又在河東拘獲汪新榮鐵路之旁拘獲陳小皿一併解至天津縣先行訊究金等三人尙無確供而朱汪兩人供詞亦甚狡展惟孫半標子陳小皿供認行刼徐家窪及小稍直口大任莊兩案問其贓物何在供巳變賣花銷同黨尙有十二人逃　四方問官飭將各犯釘鐐收押聽候覆訊分别歸案詳辦又聞捕盜勇於西門外小店捕獲另案賊犯張永泰已與店主一倂解縣審訊矣○梁家園營門外於五年前創建洋樓擬作博文書院招集生徒教授中西語言文字此處房屋軒敞氣象崇閎爲紫竹林洋樓之冠落成以後祗以經費無出無以育養人才故數年來迄未開堂課士惟由津海新關派人看守而已現忽有人傳述此處有妖物式憑牛鬼蛇神每於夜間隠現看房人役均有戒心此殆豆棚瓜架之詞不足盡信然以偌大工程如許房屋置之閒散亦未免可惜矣 
[鷺江宦牘]  
　　許　槎觀察星翼奉委署理興泉永道篆務於上月十四日坐琛航官輪抵厦擇吉十六日申刻接印　厦文武印姿各員 
 
 

Page 3

 
 
均赴道署叩賀○興化府施太守啓宗調署泉州府事於上　　　省謁見大憲旋於十四日乘琛航官輪到厦順賀許觀察任禧小住三日卽於十八早乘舟回泉州郡城○稅厘提調馬儀廷太守宏賓調委泉州府稅厘總局搭官輪回厦接眷赴差○前三卡總查朱子京司馬鑫奉委督辦建寍府松政厘捐乘伏波官輪回厦接眷卽附琛航官輪晉省○漳州府稅厘總局由省憲委陶小琴太守濟福接辦○厦門鼓浪嶼保甲兼通商副員經吳觀察檄委潘西園少尹接辦○許秋槎觀察接印後部署各事於二十日坐伏波官輪晉省叩送卡制軍行旌旋卽接帶瀛眷遄返厦門 
[厦門貿易情形]  
　　厦門市面之壞以去秋爲最甚錢莊郊號倒閉數十家今正漳州石碼各處郊鋪倒者又十餘宾民倒者大率厦門行郊貨欵居多聞徵記號一家已被倒五六萬元以數其餘皆有萬元左右今年臺灣糖市價值甚昻北運至天津烟臺價反平平茶郊現於清明前由各茶棧紛紛遣夥赴淡水内山安溪各路採辦今年亦觀望不前不敢放膽動手巨帮大郊尙如此市面可知矣貢商承辦貟燕全仗各途由火輪夾板裝運入口之貨完報厘捐方能稍抽仲資以爲採辦資本若本地商船載貨出入或内地土産運出口岸卽完厘捐亦無仲資　商採辦燕品每年成本約二萬餘元今市面十壞六七而辦貢規費未能减少大有進退維谷之勢有心世道者能不慨時事之日非也耶 
[礦務需人]  
　　前任貴州巡撫潘蔚如　丞因事到滬滬上官紳與中丞有交誼者前往　見歡然道故見中丞精神　鑠言論丰采仍如前時聞中承尙擬進京因貴州開辦礦務所有出貲股分皆由中丞設法招集須得派人妥爲經理轉運督銷一俟辦理得人然後可圖北上也 
[閩督過滬]  
　　閩浙總督卞頌臣制軍將次來申前報已紀之矣兹悉制軍乘坐福州飛利兵船來申於昨晨抵埠舟泊小東門外寗波碼頭關道憲聶觀察提右營傅叅戎松海防劉司馬上海縣袁大令以及印委各員營中兵弁均至江干迎迓鐘鳴十二下制軍乘坐緑呢大轎入城至文武各衙門答拜旋卽回舟聞制軍定於今日起程北上云 
[伺迓行旌]  
　　羅少耕觀察交卸日本理事篆務後乘輪入都　陛見巳紀本報日來上海縣袁海觀大令探知觀　將次乘輪南下遂預飭辦差人等往各碼頭伺候 
[魂赴宫]  
　　浦東人沈妙庚向以駕船爲業在混名老師太船上爲夥前日下午一點鐘時沈駕舟過浦至法租界太古碼頭駁運買物忙亂時失足墮入浦中竟與波臣爲伍由同船夥及杉板船帮同打撈旋將屍身撈起送歸浦東由親屬買棺收殮泛宅經年消魂一旦噫可慨也 
[風筝肇釁]  
　　楊某者本邑人也家住浦左兪家廟地方向爲人治病生有一女年尙幼穉愛如掌珠前日下午楊女在田間高放風筝適有隣人某甲之子見而悅之上前奪取楊女不允飛步奔逃偶一不愼跌仆倒地及扒起右脚已折當卽痛哭回家楊以甲子始不應爭奪繼不應追逐遂於昨日邀同地保向甲理論事起細微當不難冰銷瓦解也 
[重訊盜案]  
　　光緒十四年九月間本埠協興昌信局航船由蘇來申行至虞姬墩地方忽遭楊萬仁彭義太郭金奎蔣老和鄔桂林等盜匪刦去錢布等物當經事主投上海縣禀報旋由捕役拘獲郭蔣鄔三犯解縣由前任上海縣裴大令訊實解府轉解蘇省邇來該犯等忽在省翻供由省憲發回本縣前晚袁海觀大令請帮審委員宋莘樂二尹升堂研訊二尹命提蔣老和至案謂從前爾等在裴大老爺案下一一供明何以現在省垣翻攺供詞蔣供稱小的原籍湖北素來安分度日不敢爲盜亦無供認行刼二尹曰現有供單在此歴歴載明蔣執定前詞二尹曰供單上　供明先至臺灣充當營勇裁撤後爾卽至滬上推東洋車度日旋與楊萬仁認識糾同彭等入夥由楊起意搶刦信船郭金奎彭義太在船尾搖櫓爾手持竹竿站在船首楊萬仁等坐在艙中行至虞姬墩忽有協興昌信船迎面而來爾卽將該船勾攏由楊躍過該船先行動手搬運布疋爾在後面接應信船上人攔阻被爾等拒傷爾等得贓後立時逃逸次日黎明時行至朱家角鎭爾等將船停泊負布十二捆上岸向長生庫當得洋銀八元五人分派各得洋一元六角尙有五疋存在船内爾等解纜開行至中途遇見營兵前來盤詰爾等情虚躍入水中鳬水而遁復　滬上始被捕役拿獲到案以上情形均由爾親口供出何以迄今忽又翻供上憲以此案由楊爲首爾等不過從犯從輕擬辦不至於死此己恩施格外爾等竟不知好歹反敢翻供殊屬可惡現在速將前情供明尙可寛宥蔣供稱小的以前並無此等供詞二尹怒曰難道裴大老爺揑造耶喝令鞭責籐條五　下責畢提鄔桂林研詰鄔亦一味推諉二尹將從前所供情形向鄔述明問曰爾供前在蘇州當勇旋購小船一隻以駕駛度日由楊萬仁糾同蔣等興爾入夥雇坐爾船前往行刼究竟確否鄔供稱小的向爲傭工並未當勇購船行刼之事小的到案後實未供認家中尙有老母求請鑒察郭金奎所供與蔣鄔略同二尹判令各責籐條五百下分别還禁再行覆訊 
[縣案彚錄]  
　　前日英公廨解送在途搶刼鄉人布疋之陸生發至縣晚堂由宋二尹研訊陸供稱係本邑人家住廿三保十六圖地方去臘廿八日晚間小的欲投宿客棧因無寓　遂向友人借貸不遂所欲躭擱友人家中次日清晨欲與友人出外做工行至中途見一鄉人手持布疋踽踽獨行小的之友頓起惡念商通小的搶布易錢作爲度歲資不料友人將布刼去小的卽被拘住意圖逃逸用洋刀割斷髮辮帶傷鄉人手指該鄉人受傷後住沈家弄家中小的旋被交捕送案求恩鑒察二尹問曰友人是何名姓答稱姓薛名桂住虹口地方二尹著收所候補傳該圖地保到案候訊○前日有陶阿虎至醫生郭杏卿家藉端滋詐經郭飭人將陶送縣請辦晚堂由宋二尹研訊陶供稱係靑浦縣人家住廿九圖並無昆季尙有老母在堂小的因脚上生瘡請郭杏卿先生診治連看八次末後二次被郭用刀挑斷脚筋致成殘廢向伊理論郭每月願貼小的洋四元共收三月計洋十二元在後忽不肯付在靑浦縣涉訟由錢大老爺斷定每月給小的錢五百文有木牌爲証牌在家中此次向伊商借並無别故叩求明察二尹曰原告來函謂爾屢次犯事曾經華亭青浦兩縣懲辦目下不思攺過反向他人滋擾實屬可恨著收所候備文遞解青浦縣訊辦○惡丐瞿長春等糾衆向丐頭滋事由袁大令訊明屬實判令瞿等笞責枷號已列前報前日該犯等枷期已滿晚堂由宋二尹研訊瞿及陸阿全張阿苗同供小的等原籍通州溧陽江北等處流落江湖求乞度日現已知悔求老爺格外施恩二尹卽著疎枷收所候備文分别遞解回籍○沈章又偕子　瑞控福美煤炭店主周文美及其子周阿順吞没股本等情並有同業湧記福昌源大恒等附追虧欠貨銀由袁大令訊供之下判將文美收所著令赶緊清理巳見報章此案懸宕已久尙未理明前日晚間由宋二尹升堂訊比文美供稱係紹興人與沈章文合股開設煤炭店沈得二股半小的得五股去年八月十六日在公所中算帳沈子阿瑞應找出銀若干兩二尹問曰爾子阿順現在何處答稱小的之妻在家患病阿順已回去侍奉二尹曰今日姑念原告未到著還所俟函追阿順來申協同董事將帳算明再行核奪 
[英界公堂瑣案]  
　　前者吳鄒氏訴稱小婦人家在姑蘇内姪女順寳由氷上人傳言許字寍波人王子元已有年矣邇者王竟欲退還無奈函追胞弟鄒阿四來申求恩提究蔡太守飭差提集人証訊供之下王供稱小的由郁寳仁卽小滑腸執柯娶順寳爲室尙未完姻寄養郁處豈知郁竟　順寳有姦以致懷孕並被騙去金銀首飾衣服若干小的不願戴緑頭巾故欲將順寳退去現旣被控求發善堂蔡太守飭發交官媒收管以候提郁究辦郁聞事發避往天津漢口等處日久不歸近始潛返申江一日差役遇諸四馬路拘拿到案太守委宋二尹升堂研訊喝令重笞五百板押候從嚴懲辦○燧昌榮昌燮昌等自來火廠控增泰祥號主吳春發結欠貨銀向索不付各呈清帳求准提追蔡太守飭差提吳并傳原告質訊核辦○瘋子黎明沿途胡閙三百八十七號華捕意欲拘拿黎力大始牛不能就獲旣而三百七十二號華捕持棍而至始帮同拘入捕房 
 
 

Page 4

 
 
移送公廨蔡太守飭押候訊供發落○織造洋布機器局總辦函送不服約束之小工張福興請辦蔡太守飭押候訊供 
[法捕房瑣事]  
　　廣利輪船搭客沈溪泉在四十四號房間骨失去拜匣鼻烟壺面盆筆墨信囊等件疑係茶房陳玉山所竊前日投法公廨禀請提究讞員葛同轉准詞立飭捕房包探往廣利輪船拘提適陳玉山已與友人上岸同至小東門外某老虎灶樓上花烟館尋歡當晚未回包探孫錦榮恐其聞風避匿在船守候一宵至昨日黎明時陳始回船被孫包探拘獲在身畔搜出外國鎖匙七八个查問之下據稱有米一袋存在搭客房間是以常在房間内進出並未竊物孫包探將陳拘入捕房昨晨解案請訊葛同轉問陳曰爾之外國鎖匙從何處來供稱係開閉房所用謂客房祗有爾一人開閉目下沈姓客失去物仵是否爾竊供稱小的不敢行竊謂旣不爲竊何故擅自開門闖入客房供稱小的有白米一袋寄存客房是以出入問爾携帶鎖匙上岸如欲開房將如何供稱船上茶房各帶鎖匙推宋阿八爲總頭目可請查究問爾上岸後直至天明始回晚間住在何處供稱上岸先送走漏水脚之翡翠石頭等物後往花烟間住宿同轉曰搭客房中失去物件爾等終不能置身事外著押候再行核辦○丁正滎在正隆押店内搶奪董光榮衣包一個經巡街西捕帮同追獲送案訊押其詳已紀前報昨晨董光榮又投案禀追同轉著包探將丁逮案覆訊丁初一味抵賴詰問再三始供明小的向在城内桂圓橋相近某鞋子鋪爲夥是日傍晚時小的出城至老北門外小飯店内用膳而出中途遇見虹口附近夏錦昌鞋鋪夥蔡阿坤指使小的至正隆押店以衣服問爲何指定取正隆押店衣服供稱友人奚金泉欠小的等會錢屢向索取無著是日悞認董光榮爲奚金泉是以搶奪衣包旋據董稱丁正榮搶衣被巡捕追獲其衣包己被羽黨接去尙有多人將小的拉住求請免送捕房情願將衣交還時在白畫丁等竟敢聚集多人搶奪物件情同盜賊務請究辦同轉卽將丁正榮還押諭飭包探將供出之蔡阿坤及衣包解案再行核奪○細崽張阿順不務正業私將其母首飾各物運出變賣經其母張周氏送案訊押前報已紀之矣昨晨經包探將金銀首飾衣物等件一倂吊案張周氏復投宁認領同轉謂曰爾子竊物非竊峣可比理須償還押本該氏稱孤苦貧乏尙求酌减同轉判令歸償七成押本共計實錢八千九百四十六文又將阿順帶案覆訊阿順仍執前詞喝令重責手心責至八十下阿順呼痛請母代求免責同轉問押物如許之多押本何在阿順供訴所押錢文均與小朋友阿毛分用同轉著將阿順還押候提到阿毛再行究辦○桂興園浴堂執事因湯才卿吞用房租經堂主蔡炳臣卽秉澄控押諭令交出議單在案昨晨同轉又將湯帶案覆訊據供實無議單惟房租洋已付四季捐等項小的祇用空洋三元照帳核算尙存工洋六无問究竟爾有股分否供稱有股且有中人張小五毛裘根等爲中同轉著還押又傳原告蔡秉澄到案訊問蔡稱亦有杜長生等爲中同轉著邀同中人到案質訊○阜泰小貨行夥陳福卿收買李國友蓮子一桶葛同轉訊理情形巳詳前報昨晨同轉又將李國友帶案覆訊李堅稱蓮子售與阜泰得洋八元時有店夥某甲說明此次價值甚簾待店主自鄉間回申尙可補情價洋由店主婦經手付出同轉謂爾前日在堂上供蓮子係别人所竊出售後爾分用洋五元何以言語前後不符供稱其人卽李阿三得洋後給小的五元並非小的行竊同轉著將陳福卿帶案詰問陳供店主祝德明因收帳前往鎭江小的在阜泰未滿一年不敢收買賊贓謂李國友指定爾店收買豈能抵賴供稱實未收買賊贓此次適有人播弄神通令賊誣扳同轉謂爾店中上次收買藥材小靑皮等物亦由本公堂飭探前來吊贓有案可稽爾亦不必强辯著還押再行核辦○傅新發失洋三百元一案屢詳前報昨晨傅又投案禀請追究小工頭目方阿康唐光林偕同小工鍾裕和顧溪元石又生張懐山等投案候質同轉問傅新發曰爾跌傷處可曾痊愈尙有表兄徐家謨爲何不來供稱小的傷未痊愈表兄因病不能來案問爾是日携洋三百元墮落船艙時見　中有人否供稱見有二人均穿短衣在艙中吊板上確曾目覩問吊板有人應將爾拉住不致墮落下艙供稱小的墮落第一層吊板心中依然清醒及滾落第二層吊板已經昏迷不省人事在後經小工等將小的扛至岸上始有生機耳邊覺有人問我小的答以住在滬南潤元米鋪失去所帶洋銀三百元同轉詰問方阿康等答稱其時尙未裝貸艙中並無小工傅新發墮落船艙有携蓆子之董生富前來通信小的等始知卽行將傅新發扛起問爾言其時尙未作工何以已將艙蓋揭開供稱此係船上人揭開問平日艙面四圍可有繩索攔住否供稱裝貨時不用繩索閒時兩面有繩謂爾等作事太不謹愼若不做工時定　將艙蓋覆上方免陷害他人爾等竟將艙蓋常開且不用繩攔住怠惰已可槪見著將顧溪元鍾裕和等暫押諭令方等出外細查禀覆候核 
[永保平安]  
　　謹啓者敝堂於二十五日接奉劉帥記大善士爲求合家平安樂助敝堂經費洋一百元二十六日又奉日本公司神戶丸蔡光耀善士經募十五戶善士洋三十二元二十七日又奉吕港馮幼菊善士爲弟病愈完愿樂助洋三十元均入敝堂善舉經費天降百祥俾平安之永保日行三善慶仁壽之同登修德自有神欽不啻取懐而予吉人早邀天相果然如願以償司知求仁得仁心心相印安得同方同術源源而來合證福緣共襄善舉附登報牘敬吉同仁[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[牒文照登]  
　　臺地有一惡習名曰放符無論男女遇有仇怨之人將符置入飲食之内能使食者百般病生尅期謝世此等惡習氏間莫不有之而以勾欄中爲尤甚有某大令者曾戲擬一牒請城隍神驅之洋洋千餘言其中抉微發伏足使閱者瞻寒亦可爲一則新　也爰照錄之爲牒請驅除符鬼以除惡俗而保人命事照得殺人者抵律有明條以鬼殺人案無確據陰謀詭計毒有類於射工吸影含沙情無殊于　箭此等惡棍臺地爲多名曰放符中有惡鬼施諸餅餌調入茶湯遇有仇怨之人或見富豪之客安排小點給奉殷勤彼昏不知墮其惡計隨覺食後頭目昏沈遍身發顫或眼珠直瞪肌膚恍若虫行或胃脘掀騰胸膈如遭石壓或昏昏而思睡人事不知或默默以無言形同聾聵凡斯怪狀皆曰中符中符之入難以療治欲根究放符之人而苦無名姓欲招覓解符之法而不得良醫親友集視而長愁妻孥圍坐而飲泣雖有賢父　母孝子順孫徒殷救護之誠終乏回生之策以故放符之鬼愈肆鴟張養符之家益張鼠瞻魍魎成羣而晝見魑魅結黨而宵行員嶠仙鄉幻作鬼方之國太和樂土釀成羅刹之城悽慘情形要難罄述本縣忝宰兹土念切民依睹斯民之疾疢顚連猶舜禹之已饑已溺恨不將放符之犯良肉寢皮無奈密訪至今杳無蹤跡姦如檮杌禹鼎不能象其形怪若刑天靈犀不克測其影特是本縣所不解者人鬼雖自殊途陰陽原無二理鬼之統攝於冥司猶民之統隸於邑宰也尊神治鬼與本縣治民事同一律陽間若有惡棍不法例許官爲訪拿今放符之鬼逞每　行屈害人命一以冥司獨無訪聞任其旣逭陽誅又逃陰網當邪　暴行之日正宜激濁揚清而尊神深居九幽如棉塞耳嘻異矣夫彰善　惡神之責也安良除暴宰官之責也陽世宰官縱容匪類例　道府揭叅今冥司縱容符鬼黨惡不闡是謂溺職胡以虚空紏察各神竟徇庇屬僚壅不上聞乎因思陰　六曹文　卽陽間之六房書吏也陽世奸胥暗通惡棍朋比爲奸事所恆有然則符鬼之在外生事而尊神之冥然罔覺者其殆此輩勾通徇庇乎本縣念切民依忘餐廢寢爰是敬備文牒上告尊神伏望奮發雷霆督飭社公土神添派勁猛鬼役四處搜捕務將全臺放符兇鬼悉數擒拿解案不准一名漏網並詳　閻羅憲押入無間地獄永遠不准輪回一面將陽世養符棍徒飭所司稽其罪案限令五日内一律拘拿悉獲加等擬辦大約尋常地獄不足以處之必須斬絶其後嗣焚燬其家産其妻妾女媳罰入靑縷其田地屋廬封歸黄册彼之惡魂以利义擒赴十八重地獄令其閱盡變相併傳被害之鬼環視行刑以杼九泉之積憤而彰二氣之良能並乞密訪十曹文案如有縱庇符鬼同惡相濟情事應請自行檢舉立將稔惡之司胥革斥卯名從嚴究辦伏思用刑之道必審時尙現在符鬼盛行流毒陽世似宜以峻法制之如陽世勘辦土匪哥老會匪得實許令地方官電禀請示就地正法之例應乞援照陽例分飭社公土神隨時隨處撥令鬼卒嚴緝一經訊實卽由社公土神儘法懲辦不必拘泥解審以免兎脫奸胥鬼卒有通同情弊訊明後立正典刑以塞鬼膽而杜效尤俟數年後此風稍息仍復舊例辦理本縣爲嚴治符鬼辟以止辟起見不揣冐昧妄參末議是否有富伏請尊神酌奪主裁文到希卽飭司詳察施行實爲公便民瘼攸關幸勿氷擱禱切望切須至牒呈者 
[上海六馬路仁濟善堂經收施鬻捐十二月初一至三十日止清單]  
　　邦琪大善士素心居高慕吕正氣堂留餘堂張順記六戶各洋廿元施子仙十八元敦潤堂十五元郭芙力堂十二元羅培心堂山陰金謝華亭應怡軒碧雲軒陳吟香陳王氏敬德堂楊紫楊氏思友氏德華帳房許金官袁增剛袁增毅孫仁甫隠名氏長沙泰記吳安國無名氏松存堂王維舟榮昌廠徐吉隠名氏禮和廿六戶各十元靖遠氏汪榮庭二戶各六元公餘氏五元五角錢四十一文吳　善堂五元一角五分陳　無名氏陳樹德堂靑山氏羅雨峰無名氏六戶各五元無名氏隠名氏愼遠堂嚴瑞邦陸幹臣五戶各四元無名氏朱蘭生陳儀泉三戶各三元周善卿陳上宏三樹堂頤慶堂李陸劉氏陸氏張書山林愼之無名氏吳李氏駱小妹無名氏安康里盛無名氏老誠濟局十五戶各二元曾隠一元九角章順林裘武氏馬裕隆馬榮大蔡國蕊隠名氏孝友讀書堂沈松濤八戶各一元無名氏八角蔡肯堂五角以上共收英洋五百四十七元八角五分無名氏銅洋三十元益昌興銅洋三十五无無名氏銅十元申和銅八元最樂堂柏銅七元老誠記局銅二元杏花舘主羅大善士隠名氏三戶各銅一元最樂堂柏蘭板洋三元吳純夫錢三百廿三文以上共收銅洋九十五元爛板洋三元錢三百六十四文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
