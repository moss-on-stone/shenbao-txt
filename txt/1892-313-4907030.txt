# 1892 - 313 - 4907030

 

Page 1

 
 
[三百十七號畫報告白] [  點石齋啓]  
　　粤垣虎坑山有一大蟾蜍其口之巨能吞牛馬土人以其時出爲患也糾人往捕詎此物能作霧霎時間山中濃烟四塞人面不辨遂止而不敢前進迨霧散烟消蟾蜍已不知去向矣他若嗜棋者有癖愛錢者遇妖慕色也竟爾銷魂助賑也可以驅祟母子有重建之日夫妻聯再世之緣妖鼠能作人言修蛇能吸鳥食及新附點石齋業鈔並臥游圖等准於二十六日出售此佈 
[尊師說]  
　　余所見古今來論師道之書多矣大都皆言爲師之道而不曾言及待師之道此其故由於解禮經者於師嚴然後道尊一語誤會其意蓋古來解此嚴字皆作莊嚴威嚴嚴厲嚴肅等意不知所謂嚴也者蓋有尊嚴之義且有嚴敬之意也我能尊師敬師而後師之道尊卽我所受於師之道亦尊師之所以尊則我有以尊之非師自爲尊故曰師嚴然後道尊自後人誤會此意專就師一邊說以爲爲師之道必在嚴於是有如人之議程伊川者謂其岸然道貌不近人情又有門墻過峻不能容物以致爲人所攻訐者又因扑作教刑及夏楚二物收其威也二語遂以爲爲師之道必當嚴厲使學生有所嚴憚甚而至於時時扑作竟以先生而親執皂隷之役者所謂嚴者豈若是哉且夫子又何以稱爲循循然善誘人也子言避世避地避色避言可以言臣道亦可以言師道師之與臣其名分不同其去就則無以異所謂合則留不合則去禮貌言語之間可以定之矣不合而不去則師之不自尊也就而使之不合則待師者之過也曾聞故老相傳有某武員延師教其子書室中懸一聯曰不敬先生天誅地滅誤人子弟男盜女娼談者謂係年大將軍之事然年公以名翰林山秉旄鉞何至粗俗至此卽使有意爲此驚人之筆要亦不至若是之徑直然學堂中懸此二語則亦未始非清夜之鐘聲當頭之奉喝夫我旣欲子弟之日進有功不必查其功課衡其優劣也但須辦一片尊師重傅之心厚其禮貌體其景况不以虛文爲恭敬不以外貌爲排塲時時存此尊師之念而子弟有不成名者未之有也反是則以師爲不能教其子弟而時時查其功課恐其有别字有破句刻刻爲之恣其挑剔而於師之禮貌不顧也而於師之景况不問也若此者謂之自誤其子弟夫以子弟託之師則豈有不一查其課程者不知書言任賢勿貳去邪勿疑我欲以子弟託人訓誨則固當擇之於平時非可以隨時嘗試亦非可以隨意將就也旣經擇定則其學問早已知之品行早已重之如是而託以子弟又何用自爲稽查爲至於近時之附學者或不能先知其師之品學或於子弟入館之後查及功課果有别字破句謬解胡講則可以辭出另就斷不能當塲指破且不特不應指破卽於子弟之前亦不應說及先生某字教别某字錯解所當委婉開導爲之正其誤而止蓋一與子弟說明則子弟先有輕視其師之心卽將來另從他師亦將意仔玩侮永無長進之日矣故所以尊師者所以遵道也所以尊道者所以自尊卽所以自愛其子弟也猶憶先伯祖每之特館師師由伯祖延聘而伯祖官於外伯褞母親主中饋雖有家人婦子而凡先生飲饌必手自安排恐其不潔也晚課必有點心亦手自裝送夏日則命館僮爲師揮扇冬日則火盆脚爐無不親自點檢送去師爲先伯門生聞之深抱不安再三辭却卒不聽如是者歴十餘年不倦師或有更易而所以待師者不渝也厥後大先伯以乙榜得大挑知縣二先伯以名進士官至郡守文名藉藉至今皆傳誦其文詩又余姪述沂質最鈍而先嫂止此一子甚溺愛之及稍長延族兄爲之課讀每聞學堂中敲扑聲旁皇流涕迨姪自學中歸則嚴督其功課蓋恐其明日又遭撲責也而其待師也則亦敬之如神明從未敢向之討一情其愛子也切其望子也殷故其尊禮先生亦十分周至往往於修脯之外值其家中有所缺少而另外佽助之姪雖極鈍而其後亦博得一衿夫以婦人而猶知尊師重傅之道而卒亦能各食其報雖所報不同而我則不負夫師者師亦不負其弟也爲師而悞人子弟則其受譴也男盜女娼已而不敬先生也則其認罪也天誅地滅此二語也不必問其是否爲年大將軍之事而要亦直截痛快可以發人深省者也然而今之悞人子弟者又誰則肯自認爲悞人子弟者哉然而此時之不敬先生者孰肯自知其不敬先生者哉論師道者其書甚多而獨於尊師之道往往多未列入今故爲之揭而出之待之優始可責之重其亦一思此文義否耶 
[電音彚錄]  
　　昨接吉林電信云軍憲於昨午起節赴東路三姓一帶閱邊○又接琿春電信云恩副帥於昨午起節赴南岡一帶閱軍 
[漢家制度]  
　　多羅順承郡王額勒賀之繼母白氏太福晋近爲二豎所侵醫治無效延至九月十二日戌時薨逝順邸備具衣衾棺槨照郡王福晉例辦殰殮擬就邸中停柩三十七日傳集喇嘛僧道唪經後方奉移園寢奉安○山東巡撫福少農中丞潤以前者因山東候補官人數過多非常擁擠奏請暫停分發一年嗣奉部議覆准計自光緒十七年十月二十七日奉旨之日起迄今將屆滿期察看壅滯情形依然如故蓋緣上午將停未停之際各班赶急到省者紛至沓來各局双皆以撙卽爲心陸續裁併以致上自道府下迄雜佐旅進旅退終歲賦閒若不疏通殊於吏治人心大有關繫遂奏請將捐納勞績兩項自道府以至未入曁鹽務人員自光緒十八年十月二十七日限滿之日日再停分發一年其由部簽掣各項正途人員仍照常辦理九月十三日奉硃批著吏部議奏欽此○戸部山東司示諭兩廣領引委員章耀清知悉請領光緒十八年鹽引限於三日内赶緊赴部承領○管理太常寺事務禮部尚書臣宗室崑岡等謹爲具題請旨事恭照九月二十七日孝慈高皇后忌辰例應遣員恭詣福陵讀文致祭謹案臣寺祀則内載應由陵上官題遣一人就近恭往致祭准宗人府將福陵宗室人員銜名開送過寺臣寺照繕題本進呈恭候欽遣一人俟命下之日再由臣寺轉行遵照謹此題奏請旨九月十二日奉旨遣總管裕誠行禮欽此○吏部爲示傳事所有保送分發直隷州知州之工部堂主事柏齡刑部主事徐慤立兵部主事胡鏞等三員本部於九月十五日帶領引見相應示傳該員等於十三日午刻衣冠赴部演習口奏履歴於十五日五鼓穿補褂備帶天靑褂佩帶對子荷包手巾赴西苑門外六項公所内吏部公所書到聽候排班帶領引　見○倉塲衙門記名漢倉塲委用監督傳補幾竣咨由戸部咨取各部院人員照章帶領引　見恭候記名以便矣次傳補兹將各衙門保送各員經戸部分列三排擬於本月十八日帶領引見候旨共記各十有五員銜名照錄於左戸部員外郎殷育恩吏部堂主事李文晉大理 
 
 

Page 2

 
 
寺右寺丞李桂文内閣中書恒昌内閣中書富壽中書科中書王玉如國子監學正馮聲萬刑部候補郎中劉炬翰刑部候補郎中邊　恩刑部候補郎中龔家尚戸部候補員外郎劉啓翰工部候補員外郎張聯恩戸部候補主事林壽照禮部候補主事韓大鏞禮部候補主事李寳華○固山貝子溥偷之　鎭國將軍浦侗年十六自應嘉偶早諧本月初九日欽奉皇太后懿旨將已故福州將軍善慶之次女指與溥侗爲配欽此刻下内務府已將應行禮儀查案奏咨辦理矣○吏部示傳升補廣東感恩縣知縣潘志賡補授廣西容縣知縣易　惪擬補福建潯美場鹽大使洪恩毓三員於九月十五日帶領引見相應示傳該員等於十三日午刻衣冠赴部演習口奏履歴如是日不行赴部卽將引○見扣除十四日晚在内城左近歇宿十五日子刻穿補褂備帶天靑褂佩帶對子荷包手巾趈西苑門六項公所及吏部公所書到伺候點名帶領引見如排班時不到卽將绿頭簽撤下○吏部爲知照事所有俸滿截取以繁缺知府用之福建道監察御史曹志淸一員於九月十五日帶領引見相應知照貴院轉令該截取御史於是日五鼓穿補褂佩帶對子荷包手巾赴西苑門六項公所内吏部公所書到聽候排班帶領引○見萬勿遲誤因用印不及徑行白片○河南巡撫裕大中丞委員管解汴縐汴縀各一千匹南陽縀五百匹分裝三十餘箱於本月十三日午刻赴戸部縀匹庫挂號投文聽候示期交納○景運門檔房爲咨取事所有本年仰山窪合操帶演交衝馬演轉旗連環應由前鋒護軍統領中奏派四人相應咨行左右翼前鋒營八旗護軍營各將本堂及署堂銜名造具緑頭簽一隻卽日咨送本檔房以便奏派至咨送後如有升遷調轉出差告假等情事亦卽隨時咨報以憑註寫幸弗遺漏○兵部爲批示事武選司案呈據湖北省雲騎尉喬忠呈稱請領襲職敕書並黏連世職名單一紙等情具呈到部查吏部會同本部奏定章程内載滿漢世爵世職承襲後開明履歴咨報吏部造具夾片寫明應襲次數及有無世襲罔替字樣咨送内閣撰給　敕書其已經承襲續又接續者仍將舊軸送閣添寫於鈐寳後由吏部移咨内閣領轉飭各該員承領並取具圖片印結備查等語是敕書向由内閣咨領給發並非事隷兵部今據該世職喬忠國呈請各情應令該員自行赴吏部呈明辦理○工部飯銀處經營闔署堂司官員以及書吏人等飯食銀兩由來久矣現聞兼管飯銀處事務屯田司掌印燕君擬將此項歸節愼庫收放現存飯食銀三千兩查騐並無短少情弊一併交庫業經禀請各堂憲允准出諭遵照施行矣 
[輪船失事餘聞]  
　　澎湖來書述及英國公司船博　喇於上月二十日在澎湖烏婆嶼失事全船沈没僅有二十三人適在艙面得慶更生是日又有瑞典腦威國兵輪船名那而曼者由日本國滿載煤炭開往外洋時則海中忽起狂風波翻浪激機轴損壞致被吹至澎湖吼門猛觸於礁船遂沈下船中中西人共五十餘名僅救起瑞典國人二名餘均葬身魚腹估計全船之值約多至洋銀數十萬圓駐臺灣之英德兩國領事官聞信之餘卽偕西醫生乘新臺灣小輪船前往烏婆媽宫兩島設法保護然大風捲水婆浪掀天小輪船力不能支只得困守港内迨本月初四日始由夏門派科麽少輪船至澎湖探訪兩領事及醫生因附回臺南府刻下臺南各商携銀前往失事處收買沈船中貨物英領事照會地方官如有人在沈船處撈獲貨物須送交官員核收登記以待保險行估定價值抽提四成充賞如私携回家卽作偷竊論按此事前已屢登本報兹又接夏門來翰詳略各有不同因續錄之閱者幸毋以倒黄梅見誚也 
[雙林大火]  
　　雙林鎭爲浙之湖州府歸安縣所轄市廛繁盛屋宇雲連自已丑年六月十六日夜大火延燒三百餘幢迄今尚瘡痍未復不意九月十九日午刻火又起於東横街鮸震泰京貨鋪樓上時值風乾物燥頃刻燎原迨至鄰近見而救援早已不可收拾兼之東横街一帶房屋窄小對宇望衡一經火焚幾若摧枯拉朽以致歴有二點鐘之久卽燬去市房三百餘幢誠巨災也 
[蘇垣冬防委員名單]  
　　中路一叚巡檢張繼勳二叚從九孫繼陞三叚典史楊錦章東路一叚倉大使周第榮二叚縣丞崔鴻宗三叚從九胡得寛南路一叚吏目周梓材二叚縣丞李惟豐三叚典史徐兆澐西路一叚縣丞黎耀森二段巡檢申士林三叚縣丞吳德輝北路一叚巡檢吳晉二叚主簿葉葆齡三叚主簿熊應　四叚吏目馬家桐閶胥門外一叚巡檢張家良二叚從九孟繼祖三叚從九陳乃熙四叚典史應德齡五叚典吏壽紹琳六叚吏目姚揚英七叚吏目凌汝寳八段縣丞王祖望婁門外從九洪鏛齊門外典史汪湛恩葑門外典余郭成 
[珠江寒汛]  
　　前數年大憲在大北門外創立棲流所凡外省游民在此流落者均許入所居住日間出外謀食夜間棲　其中貧民之無告者感　恩施實非淺鮮大憲札委候補通判謝别篤澈爾管理諸事别駕賦性仁慈曲加體恤凡有年老及患病之人不能出外謀食者每日早晚施粥一次俾免饑餒邇者時屆嚴冬别駕見流民無褐無衣情无可憫代乞大憲添撥經費以備施衣之用聞已仰邀允准似此慈祥愷悌澤沛孤寒所内流民孰不頌挾纊之恩哉○某輪船有一西人夜間立在船旁徘徊瞻眺偶爾不愼墜入河中是時夜靜江空無人知覺遂　溺斃其　流至黄沙某魚樣碼頭旋有西人尋至撈以上岸爲之埋葬是亦慘矣○西門外帶河基地方賭館林立呼盧喝雉顧忌毫無初十晚有匪類多人挾持槍械向賭館搶刦賭徒與之格門槍砲迭施如臨大敵賭徒受傷者甚衆有一人因傷及要害登時斃命次日赴縣報案縣尊派員詣騐俟緝兇手究辦各賭館亦不應明目張膽飭令一概封禁不准復開○十八鋪某鞋店於初十日是午因煎茶遺火積薪炎炎上熾辛時當白晝人力易施頃刻撲減不至延燒然鄰里已受驚不淺矣○督憲衙門規模不甚闊大張香帥在任時曾添購民房大事擴充氣象已煥然一新今聞李筱帥以頭門儀門過於淺狹不足以將觀瞻諭飭南番兩縣將署之西偏鋪户民居改建衙署兩邑宰奉諭卽示知該處民人檢出契據呈驗聽候給回價值領價之後統限三日内遷徙毋得延抗○新科探花陳太史伯陶請假回籍安抵府第連日向各憲衙門投版謁見各憲亦如禮答拜高車駟馬爛其盈門可爲宗族交游光寵矣○西關汛官鄧千戎蒞任後卽廣購眼線跴緝盜蹤每夜親自巡查不敢少懈邇來戸無尨吠人慶鳩安非千戎緝捕之力不克臻此 
[蘇省官報]  
　　九月十四日籖分分蘇卽用知縣王樹鼎山西人禀到知縣劉誥由上海絲茶北卡來周濂辭赴金陵解傏差從九張開溥辭赴昭文塘工差十五日同知周起魁江寗來知縣鄭逢時謝飭知部覆准借補太倉州州同缺熊兆姜銷河運差分發江蘇試用縣丞邵鼎浙江人禀到從九陳漣因病禀銷分常差遣回徐銘勳謝飭知十四年分冬防案内記功三次請補丹陽典史高蔭都謝飭知奉部核覆准補斯缺十六日首府魁辭赴各屬覆勘荒熟田畝同知王庚年由寍來吕鳴謙銷解金陵鑣捐餉回無錫縣陳辭知州朱秉衡巡檢陳其瑞均銷官藥局差縣丞李鏡涵銷隨辦官施醫局差候選縣丞許鏞禀知本日接辦官施醫局差浙江候選訓導高瑛銷官藥局奉委待質公所卽日到差十七日同知葉大莊委赴鎭滬公幹卽辭通判沈樂賢銷津局差知縣劉照靑徒陽壇溧會清積案來蘇卽辭從九許秉玉禀謝飭知十五年分冬防案内給予勞績班前先委署一次孟光詒禀知丁母憂牌示照得署震澤縣知縣蔣一桂年滿遺缺詳委候補知縣唐德峻署理又長洲縣典史以上海典史蔡延河調署其上海縣典史以長洲縣典史陸桐華調署十八日通判沈毓驥謝飭知前解京餉奉部核准給予加級紀錄漲渚司子瑞麟禀謝奉札調署宜興鍾溪司巡檢並交卸漲渚司巡檢事從九姚祖詒謝委署金壇縣典史事十九日浙江候補道陳乃瀚由京來孫家澄鎭江來方敦吉禀知回籍守制委署昭文縣梅崇誥由上海來並謝委署昭文縣事藩轅牌示照得署金匱縣典史李晉祜署事一年期滿遺缺查有試用巡檢史久華堪以委署二十日知縣孫家澄辭回鎭江魏士鴻金陵解餉回銷差何啓綬車坊厘局來陳俊康謝飭知記功倂歸勞績儘先酌委署事一次縣 
 
 

Page 3

 
 
丞李湘辭赴山東河工差遣諸輔廷服滿回省布庫章有慶銷河運差鍾溪司巡檢于瑞麟吳江縣典史勞杶辭赴任從九舒法培由滬見道憲回從九葉洵謝辛卯科武圍給予勞績署事一次典史壽紹琳銷常州府差遣廿一日首府魁下鄉各屬勘荒熟田畝回並總捕府惠均禀知本日開辦冬防六路總巡禀知本日撤夏防開辦冬防同知周懋鎬上年夏防記功三次知縣童寳善奉委海運省局文案兼辦籌賑局文案試用縣丞陳秉中由寗派蘇到省元和主簿趙光瑜記大功三次府照魯崇倫署事一次均謝飭上年武圍勞績巡檢王維翰兪尊度銷夏防差吏目凌汝賢繳札銷冬防廿二日知縣何啓綬辭回車坊厘局唐德峻謝委署震澤縣事改指江蘇候補班補用知縣馬枚浙江人禀到從九王裕經銷津局差藩轅牌示照得松江府知事員缺前以分缺間用府知事沈馪請補現奉部覆准補自應飭赴新任丹陽縣典史員缺前以鄭工分缺先典史高蔭都請補現奉部覆准補自應飭令該員前赴新任又示卽傳試用府經吕鍾嶷廿四日清晨來轅新章考試十月初三日松江府恩初四日候補道汪官太太黄氏均壽辰 
[高麗紀事]  
　　西門有三華人與韓人爭毆韓人被創愬於理事署立卽拘訊二人身無執照問住居何處亦不肯言鞭撻再四仍無供狀理事派差押解内渡以了其事○八月十四日巡差在各號查勘人數及隨身執照○十五日道署慶賞中秋廚中遺火幾致燎原幸人手衆多得卽撲滅○鶯粟爲害旣遍中華而鮮人嗜者尤多政府雖頒禁令不能阻止往來商客私下販運者層見迭出可見利之所在人爭趨之也○今年鮮地禾稻豐收蔀屋茅檐中咸欣欣然有喜色○漢城府照會華署謂有某甲在中清等處酗酒賭博向鮮人滋擾華署卽遣差往拘不知能就獲否○中清道盜賊蠭起刦掠行人殆無虛日旅客無敢獨行者○廿七日下午大南門内某甲家失愼延燒數家中國巡捕携水櫃往救祝融氏始興盡而返○龍山理事唐君赴天津公幹由帮辦劉君代理事務 
[鎭江火厄]  
　　本月二十三日午後鎭江山巷後白衣庵前某姓家草房夫火幸當白晝人力易施封家姨亦不甚披猖隨經水龍救滅四隣雖皆茅舍幸未蔓延僅燬去某姓數椽而已至起火之由緣其時寳蓋山營勇在附近教塲操演室中男婦爭先往觀僅留小孩在家供執爨之役以致猝罹此災云 
[鳩江餘話]  
　　駐紥安徽廣德州良字營統領張良臣軍門於月初因公赴省道出蕪湖楊觀察設讌觴之剪燭銜盃清談風月名將名臣風流倜儻亦宦海中韻事也○蕪湖關道監督楊觀察因目下秋盡冬來宵小易於竊發遂面諭蕪湖縣王明府會同城守營張守戎河口司呂少尹典史有少尉保甲巡員姚少尉分爲五日一班每夜各帶勇差嚴密巡綽由城内以迄城外寍淵觀下叚則另由老湘營派出勇丁一百名執戟荷戈徹夜梭巡租界一帶○太平府歲試文童於本月初八日終覆初九日出正案蕪湖縣冠軍爲金姓年僅十餘齡英姿秀發宛如鶴立雞羣論者多以遠到目之 
[安慶官塲紀事]  
　　前署寍國府李雲門太守因案被議所遺篆務由嵩方伯另委他員接署刻太守已將解組歸田矣○調辦鹽河釐務候補府祺子麟太守現已到差視事前辦斯局之准補廬州府范映泉太守聞諏吉本月十八日挈瀛眷赴任履新○指發安徽候補道朱觀察文藻由都門南下於本月十八日抵省謁見沈仲復中丞呈繳到省文憑及辭出復拜會兩司曁各同寅連日各官紛紛報謁輿馬盈門○候補縣許明府月菡朱明府寳笏注明府大奎均奉督辦皖南牙釐局許觀察調赴蕪湖聽候差遣○藩轅牌示新選太平縣學訓導張桂林飭赴新任供職知府孫廷林辭赴直隷山東催補領實收部照知縣郭建勳委查保來各洲水災情形江蘇候補縣王安東禀辭署祁門縣汪勳辭定遠縣主簿王文銘俱禀辭典史汪景鴻委解首級赴靑陽事畢回省候補府楊奎禀知接辦輿圖局提調差直隷州朱大紳奉臬憲委查懷寍縣案件知州兪廷恩赴京引見回禀到 
[照料餉船]  
　　昨日下午有餉船一艘内裝餉銀若干兩由吳秦二委員押解停泊本邑英界自來水橋堍上海縣黄大令得悉立派差役壯捕更夫人等前往照料 
[巨竊成擒]  
　　積竊楊和尚在英法兩租界犯案纍纍前年夏間管押小東門外法捕房中越墻逃逸當經捕房包探會同捕役等一再嚴緝蹉跎兩載蹤跡杳然至今夏楊又匿跡滬上閏六月二十七晚又在十六鋪内萃豐碼頭某烟膏鋪行竊洋銀三百十元銀鐲兩副金約指一枚銀項鏈等物樓止城中四牌樓同福客棧經失主赴巡防局報案請緝前日黄昏時楊又在十六鋪行走被法捕房包探所見當卽阻住盤問來歴楊掘强不依指爲拆梢摺赴巡防局局員以兩下言語各執著押交小甲候查明再核捕房聞信立飭包探禀請葛同轉飭僕持片至巡防局請將探夥及楊和尚一倂帶歸捕房訊究之餘楊稱銀鐲二付已押在法界慶昌質店計質錢十千零四百文金戒一枚銀鏈條被吳淞司當差人役詐去尚有洋銀三百十元尚水指實捕頭飭押候解案訊究 
[會訊西商控案]  
　　英國公發洋行西人來格司投英領事署控稱華商永昌行黄淞林遣徐秀品來行倩商人向倫敦華得乃斗公司定買洋肥皂一千箱議定每箱二十四條重五十六磅由中華匯理銀行匯銀前往事成於西歴一千八百九十二年三月二十五號至六月二十一號第一次附英公司亞來司輪船裝來五百箱於八月初抵上海第二次又來五百箱由中華匯理銀行繕明貨價英金一百八十一磅二先令十一辨士之字條交永昌盖印永昌藉口此項洋肥皂分量不符有心延宕現在貨存公和祥棧房請諭令付銀提出并照償棧租　銀及一切費用佩副領事據情照會英讞員蔡太守太守飭差傳黄徐到案訂於昨日下午二點鐘時會訊永昌延英律師卜易申辯公發來洛司偕買辦華人某甲申訴前情並稱行中爲永昌定購洋肥皂每價銀一百兩提出用銀二兩五錢餘不干涉及貨到卽知照永昌令付銀出貨永昌謂貨之分量太輕行中卽信致華得乃斗公司及得回信言洋肥皂裝在輪船沿途冷熱不同或因遇熱而乾或因潮濕而重以致輕重不一不能言明輕重若干兹將原信呈電况目下上海之操洋肥皂業者非祗永昌一家試問他家皆知此種緣故及至西歴八月十號黄徐又來言須每箱短價銀三錢或二錢一錢始可出貨行中不允蓋歴來代定洋肥皂非止一次决難破例曲從也伊等言如是則祗得付銀出貨並言前代永昌定買絲絨單由英公司船裝來總壞若干應賠銀十五兩但照例此銀應由公司船賠出而黄徐欲行中代付行中已勉允之且告以洋肥皂理合將銀照付如數提去黄徐應允而去不料次日卜律師來信言貨樣不符再須減價憶以前亦有人來說及减價之事行中早已却絶矣卜律師辯稱永昌托公發來格司向倫敦華得方斗公司定貨先有貨樣三箱存在中華匯利銀行歴歴可証每箱原定五十六磅現在所到之貨祗有五十二磅及五十磅　等理應照價折扣太守問黄徐曰爾等是否於西歴八月十號言及减價三錢或二錢一錢及來格司不允爾等已先付銀出貨並將前應賠之銀十五兩收去黄徐同稱當日祗言及如貨樣相符理合付銀出貨並未告以每箱减銀三錢或二錢一錢更未允其付銀出貨至絲絨單賠欵躭延日久本應早收况現到之洋肥皂潮濕不堪分量甚輕初到時尚可秤見照扣刻下行情又不同矣來格司又稱貨未提去如何已知分量大有不符黄徐又稱此貨旣到上公和祥棧卽令出店人前去查看其間尚有不滿箱者聞悅生已出過五箱分量甚輕可爲明証佩副領事問來格司曰爾旣稱凡操洋肥皂業者皆知英國倫敦之貨由公司船裝來爲日甚多沿途冷熱不同稍有輕種之别與經手定貨人不干定須付銀出貨等情 
 
 

Page 4

 
 
能否邀其人來案作証答稱可隨商之太守俟不禮拜一下午二點鐘時再訊卜訟師聞言首爲之肯太守諭知黄徐待來格司邀到同業中人覆訊核辦 
[屍親到案]  
　　前者十九鋪地甲楊馥投上海縣報稱小南門外楊樹上有無名男子自縊身死求大老爷親臨相騐黄大令騐明屬實着善堂備棺收殮旋開明服色出示召認本報已紀之矣前日不午忽有朱某者年約四十左右投縣訢稱死者係小的堂兄向在治下貿易久患瘋狂不料此次竟無端自縊大令著候核示 
[上海縣署瑣案]  
　　大南門内陸姓家被張阿虎竊取鷄跖集康熙字典等書由捕拘張解縣訊供收所吊贓已詳前報前晚黄愛棠大令提張發落張供稱小的係本邑人已蒙訊明求施恩典大令著笞二百板從寛開釋○楊阿四竊取英租界寳鳳銀樓首飾由捕拘送公堂移解到縣黄大令研訊之下楊供稱小的係吳江縣人向來小本經營此次實係初犯叩乞施恩大令着笞責一百板收入所中候備文遞解向籍起案之質票給失主具領○前日將晚巡防西局局員飭解送違忤父母之陳良玉至縣黄大令諭令收所候訊○馬胡氏呈稱小婦人原籍紹興昔年嫁馬調梁爲室及丈夫物故後屢被前妻所生之子樹生欺辱旋經親族理勸令樹生每月貼小婦人贍資洋銀三元立摺支取初尚按月照給至今正起忽聽從店夥莊餘堂唆使勒不肯付並將小婦人攆逐出門小婦人祗得另外租房暫時棲止叩求提究以洩沈寃黄大令准詞飭提到案前晚升堂集訊馬胡氏訴稱小婦人當丈夫故後尚有金約指金押髮簪各一被樹生借去質錢迄今尚未贖還叩求追給胡元生偕妻朱氏投案訴稱馬胡氏是小的之母親再嫁與馬家馬故後樹生每月貼洋銀三元忽于今正起非惟不付反將母親逐出樹生供稱小的在治下開設繩索店父親在日娶胡氏爲繼室前年父親病故親戚議令小的每月貼胡氏洋銀三元今正起胡氏自不來取反誑稱被小的逐出實則伊自願另居至所稱被小的質去金飾因前年父親故後小的適有正用是以向借今未贖還莊供稱小的在馬處爲夥馬故後店務由樹生接管仍留小的在店樹生屢與胡氏口角經小的從中介紹一次後由樹生每月貼胡氏洋銀三元今年正月至本月止共九閱月核共二十七元如樹生不付小的亦願賠償惟日後伊等家務小的不敢預聞矣大令謂樹生本應訊究姑寛宥著照原議自本年正月至今應貼洋銀二十七元及所借金飾均於三日内繳案莊旣爲店夥不應干預家務本應懲責姑念苦求至再亦子從寛交保並令樹生另立養贍據一紙著莊作爲中人親筆簽押日後如有周折仍惟莊是問胡氏如欲另居應聽其便判呈取具兩造遵結備查 
[英界公堂瑣案]  
　　許子萬訴稱有妙墨一册頁倩許正富求售被許吞没是以報捕拘案請追正富供稱此册由小的轉交許文君兹文君已挾之逃逸一時找尋無著不得已備集洋銀二十元繳存案下容小的出外尋到文君請爲追究蔡太守准之○某小飯店主婦卞楊氏訴稱蔣金華尋釁圖訛報捕拘送案下蔣供稱小的向購飯菜雖曾口角不敢行兇蔡太守判令枷號兩禮拜發頭門示衆○東洋車夫顧洪生陸雅三張順興同訴稱李阿二竊取小的等車上銅片售與李長興報請捕房查獲人贓解送案下李供稱小的行竊情眞尚求恩宥李供稱小的不知竊贓是以誤買顧陸張又稱小的等所失銅片共值洋銀八元蔡太守判令將李管押三月期滿笞責二百板遞解回籍李罰洋銀八元悉充某處西醫院經費○包探王阿二禀稱昨日有無賴在虹口向粥拳人借取刀械鬥毆小的聞知卽往緝捕至則無賴均已逃逸惟將粥拳人李和珠韓世一高文奎送案李韓高同供稱小的等素習拳棒近在治下獻技兼貨膏藥雖有槍刀均不銛利藉供玩弄並不滋生事端昨日有人來借並未允從蔡太守諭候酌給川資押送回籍刀械存候銷毁○某質鋪夥方雲松訴稱花中寳持僞銀臂釧來質是以交捕送案花供稱小的在治下羅列百草藥售以餬口有人拾得銀臂釧倩小的付質小的不知其僞尚乞施恩蔡太守飭押令交到拾釧之人覆訊核辦僞釧暫存○趙阿六訴稱沈阿金手持洋烟袋將小的頭面擊傷並毁失諸物因之報捕拘沈至案沈供稱小的偶與趙口角失手悞傷如荷施恩願祝公侯累葉蔡太守判罰洋銀兩元給趙爲養傷之費兼賠毁物○蔣金華等同訴稱家中失去绸衣等類兹由包探查獲積竊嚴金華吊出眞贓特來具嶺嚴供稱小的行竊該死求大老爺開三面之網稍留一綫生機蔡太守判令笞責一面板發捕房管押五月　給各失主分别認領 
[法捕房瑣事]  
　　玉工張祥福被駁船上人毆傷其詳已列前報昨日捕房又將羽當王阿炳矮麻皮等在新北門外拘獲送押捕房候解公堂請究○皮匠某甲前日至某飯店内用膳不知因何曰角竟將鐵擊滟　經飯店中人扭入捕房捕頭令甲賠錢四百五十文了事 
[申報舘恊賑所經收順直山東河南賑捐九月十六日至二十日止第一百七十九次清單]  
　　十六日沈樹庭洋一元○十七日無名氏洋一元不留名錢九十文○十八日江川歐閒主人經募十二戸洋三元玉梅女史洋一元○十九日順德堂韋洋十元鄭程先爲因生日承譚宋何蕭四友惠賜壽儀移賑洋兩元湻安不留名無名氏知過齋力棉人四戸各洋一元黎里無名氏銅洋兩元○二十日香港恆茂友香港鈔票洋六元收見英洋五元八角二分李業善堂洋三元蔡琴淸銅洋一元無名氏洋一元銅洋廿五元以上總共收英洋三十一元八角二分銅洋廿八元錢九十文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
