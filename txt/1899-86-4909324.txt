# 1899 - 86 - 4909324

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[廣學會譯著新學彚編中國度支考英興記正續中東戰紀本末文學興國策時事新諭售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端　敦而　　言天下大同此其左劵合括宏旨藉貽通才○新學彚編四卷裒西灜旅客名篇開東士導師先路理明法備言簡意賅八角○中國度　考二卷詳　　核　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦　　　　支　主着爲師有德則樂興華秘鑰敬告司徒三角半○中東戰紀本未一圓半續編七角文學興國策二角三書併售二圓均與先譯也　　　史　要時事　論等書傅誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可　購圖書棐成局啓 
[恭讀二月初四日] [  上諭謹註]  
　　蓋聞立國之道莫重於養民而養民之道莫先於吏治吏而賢也無擾民之事無厲民之政民得安居樂業而國自治矣吏而不肖無一事不擾民無一政不厲民且以苛歛爲勤能以陋規爲應得小民無辜不堪其累則流亡者多而貧乏者衆矣朝廷設官分職自疆吏以迄微末小臣皆有治民之責者也惟與民最親者莫如州縣州縣所應得者惟廉節耳廉俸歲不過千數百金若僅贍其身家固無不足之慮然今之州縣除贍其身家之外僕從不能不多用也幕友不能不多延也上司不能不酬應也辦差不能不周到也即所得數倍於廉俸恐尚不敷開銷而能不取之于民以供用度乎况乎時至目下仕途擁擠日甚一日因擁擠而傾軋因傾軋而夤緣夤緣之習一開賄賂之風斯起無論得簡苦之缺賠累不堪欲思調優以彌補勢必多方籌措百計夤緣即甫到省垣欲得差得缺者亦不能不夤緣當道稍事餽遺彼甘爲此刓肉補瘡之舉者無非欲取償於異日耳一行作吏取之於下供之於上挹注其間民己不堪其苦而况欲爲子孫之計滿載而歸民之脂膏欲其不盡也得乎恭讀二月初四日上諭前據署江甯將軍毓賢奏江甯八旗自置八卦洲地畝每年收租萬餘兩原爲辦公欵項前任將軍每將自己私用任意開支以致兵丁苦累現經毓賢極力整頓自到任後所有供給概行裁革嗣後署内支銷不准在地程内勳用該署將軍潔己奉公海堪嘉尚各省八旗建防該管將軍若嘗能如此認眞整頓何至餉項虚糜兵不宿飽嗣後務當督飭恊佐等員力裁浮費毋得因仍故習藉口於公費不敷任意朘削因念各省督撫恐亦不免有州縣供給之處州縣藉口辦差苦累非挪移公項即科派民間甚或督撫受其挾持於州縣陋規名目不肯逕予裁革殊非核實辦公之道嗣後各省將軍督撫皆當整躬率屬廉儉自持不准絲毫累及所屬其局所辦公經費亦不得任意浮冐影射支銷庶幾大法小廉吏治蒸蒸日上朝廷有厚望焉欽此皇上明見萬禺欲挽吏治之積習因旗務而念及地方誠爲正本清源之道大抵州縣之不肖在於取民取民之法不一統之皆爲陋規上可之不能逕予裁革者以不免需州縣之供給耳誠如上諭所云責人以廉須先責人以儉人容有儉而不廉者斷未有不儉而能廉者也當湯文正撫蘇時省中無一貪黷之吏可知上以儉率下下自不敢不廉至陸清獻宰嘉定獄中官眷紡織不輘此非儉以養廉之明效大騐耶方今世風奢靡己極而官塲爲尤甚所望有封疆之責者恪遵副訓以儉自持以廉自守不特可以整頓吏治而風俗之衰頽或亦可冀挽回於萬一也 
[本館接奉電音]  
　　昨日午刻京師飛電傅來上諭六道敬謹譯登○二月二十日奉上諭載勳著管理雍和宫事務欽此同日奉上諭鹿鴻文補授通政使司副使欽此同日奉上諭王亥補授翰林院侍講欽此同日奉上諭晋祺著管理武英殿事務欽此同日奉上諭雲南迤東道員缺著曹鴻幼補授欽此同日奉 
上諭榮禄奏新建陸軍訓練三年著有或滋請將出力員弁擇尤保獎一摺新建陸軍經候補侍郎袁世凱悉心　盡　照泰西操注訓練精勤現己歴三年確　成效該侍　　明果穀辦事認眞潔堪嘉尚袁世凱著交部從　　叙所有該軍得力員弁著榮禄傅知該侍　　　陳凡耐保毋許冐濫欽此 
[中韓通商條約]  
　　高麗一國戰乎東海之濱臣服中朝歴二百數十載乃自甲午一役中國失地喪師高王惑於外人之言侈然南面稱帝有心人旴衡時局不能不太息痛恨於敗軍之懦時悮國之庸臣無勇無謀致失此東方屏蔽也兹者朝廷以我華商賈多有赴三韓域畔懋遷有無者苟不明定章程則交涉事宜殊難措置因遣徐晋强星使秉節而往訂成商約十三條其文曰大清國大韓國欲敦崇和好惠顧彼此人民是以大清國大島帝特派全權大臣二品銜太僕寺卿徐壽朋大韓國大皇帝特派全權大臣從二品議政府贊政外部大臣朴純齊各　所奉全權字據互相較閲俱屬妥善訂立通商約疑胞列於左○第一欵嗣後大清國大韓　承遠和好兩國而民人等彼此居停皆全獲保護優待利益若他國偶有不公輕藐之事一經知照均須起助從中着爲詢處以示友誼　切○第二欵自此次立約後兩國可交派秉權大臣駐紥彼此都城並於通商口岸設立領事等官均可聽彼此等言員與本地官交涉往來俱用品級相當之禮兩國秉權大臣與領事等官享獲種種恩施與彼此相待最優之國官員無異使署人員往來及專差送文等事均不得留難阻滯惟所派領事等官必須眞正官吏不得以商人兼充亦不得兼作貿易倘各口未設領事官或請别國領事兼代亦不得以商人兼充若兩國所派領事官辦事不合可知照駐京公使撫回更換○第三欵中國商民並具商船前往韓國通商口岸贸易應完貨税船鈔悉照韓國海關章程與徵收相待最優之國商民税鈔無異韓國商民並其商船前往中國通商口岸贸易凡應完貨税船鈔等項亦悉照中國海關章程與徵收相待最優之國商民税鈔相同凡兩國己開口岸均准彼此商民前往贸易其通商詳細章程及進出口貨物税則請後再行議訂○第四欵中國商敢前往韓國通商口岸贸易工作准其賃房居住或租地起蓋棧房均聽其便凡中國土産以及製造之物與不違禁之貨均許售賣亦准販運各國洋貨進口買運韓國土貨出口韓國商民前往中國通商口岸貿易工作准其賃房居住或租地起蓋棧房均聽其便凡韓國土産以及製造之物與不違禁之貨均許售賣亦准販運各國洋貨進口買運中國土貨出口兩國商民所運貨物如此口不合銷售准其轉運通商别口凡在各口租地 
 
 

Page 2

 
 
時均不得稍有逼勒其出租之地仍歸各本國版圖○第五欵中國民人如有欺凌擾害損傷韓國人性命財産應歸中國地方官或領事官按照中國律例查拿懲辦韓國民人如有欺凌擾害損傷中國人性命財産應歸韓國地方官或領事官按照韓國律例查拿懲辦兩國民人涉訟應由被告所屬之國官員以本國律例審斷原告所屬之國可以派員聽審承審官當以禮相待聽審官如欲傅訊證人亦聽其便如以承審官所斷爲不公亦許詳細駁辯○第六欵中國民人在韓國地方租買地基房屋如有被韓國人侵占者韓國官應爲認眞追還給付原業主收管韓國民人産業如有被中國民人侵占者中國官亦應認眞追還給領○第七欵中國向不准以米穀運出外洋韓國雖無此禁然或因事恐致境内缺食暫禁米糧出口經地方官知照後自應由中國官轉飭在各口貿易商民一體遵辦○第八欵兩國商民彼此通商貿易如缺債不償及貨價不清等事一經涉訟應由被告民人所屬之國官員勒限追還不准延宕○第九欵中國商民准在韓城居住其貿易工作等事韓國官應一律妥爲保護○第十欵兩國民人均准請領執照前往内地遊歴通商一切辦法均按兩國現在遊歴章程辦理○第十一欵凡砲彈槍刀火藥鉛丸一切軍器並硝磺等類應由兩國官員自行採辦或商人奉有兩國官准買准賣明文方准進口如有私販查拿入官仍分别懲罰○第十二欵兩國船隻在彼此附近海面如遇颶風或缺糧食煤水應許其收進口内避風購糧修理船隻所有經費均由船主自備地方官民應加援助供其所需如該船在不通商之口私行貿易拿獲船貨入官如兩國船隻在彼此海岸破壞地方官一經聞知即應飭令將水手先行救護供其糧食一面設法保護船隻貨物並行知照領事官俾將水手送回本國並將船貨撈起一切費用或由船主或由本國官認還○第十三欵凡兩國官員商民在彼此通商地方居住均雇請各色人等勤執分内工藝兩國人民過犯本國例禁濳匿彼此口岸一經兩國官員照會領事官即查明交出不得隐匿袒庇 
[界務持平]  
　　天津國聞報云租地與割地不同己割之地因革不復與聞若租界則自主之權未爲盡失中國自將澳門闢爲葡國租界仍於其地專設同知揆諸主客之義固應爾也邇者廣東九龍既賃與英人界内所有税廠仍照舊章於香港權利實無妨礙辦理可謂持平矣某日兩廣總督譚制軍備文咨會撫憲略謂九龍勘界一事先經札委王守存善前往會辦在案查九龍設有税廠上年領事來文云不移官署則税務司衙門事同一律自應照舊方符原約實力相助之文税務分卡五處在租界内祗管收税於香港權利並無妨碍且税司設有輪巡各船於保衛香港之道尤爲周備上年經本部堂備文照會英國領事官有案該守應與領事及英國勘界委員妥商辦理除札王守遵辦具覆外相應咨會爲此咨會貴部院請煩查照施行須至咨者 
[鄂藩將蒞]  
　　武昌訪事友人云新授湖北布政司善星源方伯由京南下繞道河南彰德府省視金昆途中偶感風寒小作勾留藉資調養近日鄂省官塲接到電音知方伯己於上月望後由彰德起程二十八日渡黄河本月十三日己抵樊城大約二十日左右可抵鄂履新署藩司瞿賡甫方伯因飭署中書差人等前往迎迓江夏縣陳少石大令亦派出丁役預備供張 
[贑學起程]  
　　九江訪事友人云江西提督學政李伯虞宗師按臨潯郡舉行歲試現己一律告竣本月十二日試院命駕赴南康示期間考當啓行時潯城道鎭府廳營縣各官均恭送如禮 
[永嘉决盜]  
　　温州訪事友人云上月晦日永嘉縣主秦鹿坪大令接到臬署釘封公文飭即處决盜犯因於本月初一日清晨七點鐘時會同城守營王敬庭守戎飭將海盜陳可根由獄中提出當堂綑綁派兵押解至市曹時劊子手己持刀而待但見霜刃一揮一顆好頭顱己如瓜落聞此犯在玉環州搶刧茹絲同黨皆先己伏法世之貪利忘害者觀此亦可鑒矣 
[兇棍承招]  
　　松江訪事友人云兇棍陸升堂刃斃翁女一案迭經府尊濮太守詳細推鞫供詞反覆迄未承招本月十六日太守又偕發審委員沈大令升堂提訊陸棍信口妄供太守大怒飭上挺棍半晌仍不吐實十七日午後復經刑訊始認通姦肇釁并將趙大令原審供詞照述一遍太守遂飭還禁獄中聽候解省 
[鄂省官塲紀事]  
　　武昌訪事友人云總辦宜昌川鹽局趙蔚卿觀察報丁内艱所遺差務由督憲張香帥檄委陳復辛觀察兆葵接辦日内己禀辭赴差矣○撫署接收呈詞向例祗有委員一人于次棠中丞因見詞訟紛繁特委孔大令繼鎡熊大令賓分任其事以資臂助而免　延○湖南候補道張觀察鴻順前經大憲委赴上海公幹現由湘撫俞中丞奏委署理湖南鹽法道篆觀察接到電音遵即由滬返鄂赴督轅禀到不日即須赴湘履新矣○新選布政司庫大使書叅軍鳳領憑到省業經數月現奉檄署理布政司經歴己於本月十三日接鈐○魏大令宏先向充江漢關文案委員旋因辦理租界事宜專擅任性經督憲張制軍專摺奏叅大令聞之異常惶急遂致染病不起迨日前接奉電旨著即革職永不叙用交地方官嚴加管束而大令己歸道山吁宦海風波誠不測哉 
[潯陽官塲紀事]  
　　九江訪事友人云督辦江西淮鹽總局逹右文觀察札委徐叅軍光溥辦理姑塘緝私卡於本月初九日抵潯隨赴各當道處拜謁如儀○江西藩憲張筱船方伯委王司馬葆鋆賀明府昌祺管解京餉銀十萬七千兩桂明府森管解京餉銀五萬兩馬明府振儀管解京餉銀六萬兩本月初七八日先後到潯地方營縣撥派兵役護送出境○稽查輪船委員張正南明府學勤之封翁壽終寓次本月十一日　幃設祭十二日發引靈柩暫厝某寺執紼而送者絡繹如梭○辦理義渡局馮萃如少尹瑶芬現以丁憂卸事所遺差務由府尊孫景裴太守委許仲碩參軍植前往接辦 
[白下官塲紀事]  
　　金陵訪事友來函云日前署理江甯將軍毓佐臣帥欽奉恩命補授山東巡撫爰將江甯將軍篆務交都統　介如統制暫行護理旋筮吉十三日啓節赴山左履新是日司道兩恊以下均往江于恭送標防各營亦列隊江干鳴槍志敬○省垣候補中小班人員向有吏治月課每月考試一次由督藩道府輪流扃訊優給奬賞邇來兩江督憲劉峴帥因公帑奇絀擬將此項停止既而候補人員一再禀請峴帥飭藩司查明禀覆核奪胡方伯擬禀請自三月起仍舊考試以示體恤○駐防旗丁結伴至候補道馬漢卿觀察公館聲言欲入局賭錢　察飭家丁毆逐致釀禍端署將軍毓佐臣軍帥謂職官犯賭己屬不應况又毆辱旗丁尤爲罪有應得因言於督憲將觀察隄工局委札弔銷會街奏請查辦遺差傳聞委前辦是差之何鏡波觀察福海接辦或謂將札委志仲魯觀察目下尚未見明文也 
[䢴上官塲紀事]  
　　揚州訪事友來函云委辦揚屬堤工總局馬漢卿觀察聲煥於日前抵揚任事既而上游以杭汛在即東西堤工修防緊要又檄飭許閬仙太守來揚會辦以昭鄭重太守奉札後己於日内束裝就道矣○江都縣朱大令前由江甯蕃憲牌示調省遺缺以正任東夏縣現署泰興縣湯明府曜調署朱大令以任内尚有經手緊要事件未完以故交卸之期暫行從緩○前辦堤工局丁蘭生觀察葆元近奉憲檄署理江蘇糧道適酒米開兌在邇因將堤工赶緊交卸買棹赴蘇己於月之十三日接篆視事矣○兩淮泰分司所屬之河垛塲大使劉鹺尹昌龢因槍斃灶丁經太吏奏請革職歸案訊辦現己定讞擬革職發往事臺効力贖罪所遺河垛塲一缺運憲江蓉舫都轉以新班先候補大使陳鹺尹聨仍詳請題補近奉督鹽憲回聞遂一面牌示轅門一面札飭遵照 
 
 

Page 3

 
 
[漢渚晴漪]  
　　漢口訪事友人來翰云近日沔陽漢川之間時有盜船出入行刧客民事爲漢陽府余堯衢太守所聞委某二尹往彼處巡查並嚴飭砲船勇丁加意防範現己一律安靖二尹爰即回省銷差○前者漢口武舁徐全孝拿獲私造台票之某匪及其黨羽劉作士旋經地方官研訊知此匪姓林學友其名也至劉作士所供與林無異印板均經搜出但少僞雕之藩篆一顆想日内即將明正典刑矣○漢口郵政局向設分局於永寍巷口兹因節省費用己經裁撤凡有音書投遞者須送交下關總局矣○漢口税務司穆君和德近有回國之志因赴鄂省向各大憲辭行 
[滕王春蝶]  
　　江西訪事友人云德勝門外濱臨章江爲小輪船駐泊之所現由美國教士列格司君在是處購地一區建造西式房屋刻己飭工匠規度形勢行將擇日興工按列格司君自去冬至省垣賃居高士橋畔某姓房屋深以規横狹隘爲嫌近日購得廣衙門外濠上舊屋一所擬即改造福音堂以便講書傅教合之進賢門外天主堂進賢門内耶穌堂蓋己成鼎足之勢矣○省城清節堂自去冬集資開辦以來陸續收養孤兒寡婦約共數十人當事者深恐孤兒失教未易成材特於今春延程某爲童子師坐擁皋比勤加督課計生徒十二名己於本月初五日開塾堂中楹帙甚多前護撫憲翁筱山中丞所撰兩聨尤爲傳誦一時其一日志行不愧烈丈夫抱冰雪貞操好偕義士忠臣並傳千古名節獨完弱女子得乾坤正氣足使人心風俗丕振一時其二日撫嫠仿館粲隆文使深宵恤緯無憂互勵松筠介節褒貞本朝廷大典卜異日旌門有詔同邀綽楔殊榮 
[丁簾花信]  
　　金陵訪事友人來函云省垣自正月下浣以來米價騰貴小民粒食維艱至近日而薄煖輕寒雨陽時若牟麥暢茂可望有秋四鄉農人始將所儲倉穀紛紛出糶市中以來源日旺價值因之路平刻下上等白米每石計洋銀四元五角　等者三元有奇聞之米業中人云此後米價尚可望有减無增也每屆冬季例由善後保甲兩局檄飭城廂内外保甲分局委員延請各叚紳董按户勸捐分叚添雇民更招募巡丁設立保衛公所興辦冬防以收守望相助之效至次年二月一律撤防刻下己届撤防之期某孝廉上禀督轅以圑練難於速成請將冬防所招巡丁改爲常年防丁以爲將來興辦圑練張本未識峴帥可准如所請否○鍾山尊經文正惜陰奎光四書院向例由督藩道府輪流考試此外各小書院則由上元江甯兩縣主持其事當現任丹徒縣　伯芳大令權任上元時會同江甯縣主創行四仲新課考試貢廪增附諸生春仲秋仲輪應上元縣值課夏仲冬仲輪應江甯縣值課繼其後者蕭規曹隨踵行弗替刻届仲春既望由署上元邑尊蕭爵寅大令考試題爲秦誓曰若有一个臣至尚亦有利哉今欲救貧弱之弊以何爲先論安内攘外策俄國倡設弭兵會日意何居論李德裕籌邊樓賦官韵未詳賦得杏是春風及第花得花字花生日不拘體韻○前辦金陵善後局懋健菴觀察去年因病殁於差次如君某氏貞烈性成誓以身殉仰樂投繯均經人救免自是屏除羅綺謝絶鉛華如關盼盼獨處燕子樓中日夕追念舊恩頻以淚珠流面未及兩月一縷貞魂仍追侍觀察於地下公子輩殯殮如儀扶柩回旗擇日安葬 
[紅橋新柳]  
　　揚州訪事友來函云日前陽屬仙女鎭某行主遣夥赴揚城兌換洋銀用車載運回鎭行至二橋迤西三汊汪驀遇匪人　之而逸此項洋銀計共一千餘元分載數車比至失事處天己昏暮前車御者行步如飛末後一輛望塵弗及致肇此禍邑宰朱明府聞報往勘立將是處鄉保訊責一面諭捕上緊偵緝嗣鎭上各錢　主以此處向爲通行大道各店時有錢洋來往往徒竟膽敢肆行欄刧實令人防不勝防因公乞邑宰立時破案嚴懲一面邀約同志各店暫停貿易會議妥章邑宰見此情形遂暫駐襜帷邀集鎭紳請先行勸諭各店照常交易定爲緝犯嚴辦刻聞鎭上己安謐如常邑宰亦公畢回署矣○客冬揚州城外截留各處飢民一二萬人地方官紳籌措經費撫養兼施頗費心力現在嚴冬己過天氣温和上游各處己紛紛遣送地方官遂亦會同紳董籌集欵頃分起負送回籍仍照向章於起程時按名先發一日乾糧至邵伯露筋高寳等處沿途預派司役逐日按口給發瓦抵清江再由繼局分别路途遠近按名利子路費本月十八日爲第一次遣送之期除殘疾婦孺及患病出花之小孩准改日資遣外其餘皆由文武員弁暨差役人等按期押送　程連其地方官飭雇船隻製辦乾糧豆餅等物頗形勞瘁飢民實惠均沾當可遄返故鄉重謀生業矣 
[上海官塲紀事]  
　　前日新任江蘇臬司陸春江旅訪由珂鄉蒞滬泊舟滬北觀音閣馬頭江海關道憲蔡和甫觀察上海縣王欣甫大令以及文武印委各員咸往舟次晉謁廉訪一一延入茗談良久始興辭而出午後廉訪乘緑呢大轎入城往各衙門謝步至四下鐘時仍回舟次聞急欲履新定於今晚乘小輪船向蘇垣進發○新任廣東鹽運使國鹺憲俊陛辭出都由天津附招商局安平輪船南下前日抵埠假洋涇浜北辰發棧爲行轅小作勾留即須前赴粤東擇吉履任○馬路工程局總辦兼法界讞員朱森庭明府前奉江海關道蔡和甫觀　委署英美租界會審分府所遺法界公廨讞政另委他員接辦明府以英界事務殷繁正擬赴道轅辭去昨日又奉觀察札文内開　法總領事曰拯稱自該讞員朱令到差以來辦事妥治矢愼矢勤彼此尚屬相宜請飭留辦毋庸更易因特札飭遵照等因明府奉札後即詣道轅叩謝○日前新署江蘇糧諸道王蘭生觀察由省垣乘官舫來滬小泊觀音閣碼頭本邑文武各官咸往迎迓觀察抵岸後排導至江蘇海運滬局暫駐總辦張子虞　守以及各委員紛紛呈遞手版觀察接見有　○正任上海縣知縣黃愛棠大令自去年印篆後留寓滬濵己數易蟾圓日前遍赴各衙門辭行定於昨晚北上○昨日浙江海之滬局總辦許太守星箕假南市浙寍會館設筵柬請上海　　欣甫大令讌飲觥籌交錯水陸紛陳直至日墮崦嵫始盡歡而散 
[南市瑣聞]  
　　前日新馬路清潔所司事扭潘紀生至捕房訴稱伊在界内向居人挑糞有違定章程請爲究辦捕頭盤詰數語即轉解工程局總辦朱森庭明府飭解送上海縣署歸案訊辦○昨晨周順榮在萃豐馬頭金鳳樓茶肆啜茗因事與茶博士互毆由包探拘入捕房捕頭姑念事起細微禁押二點鐘時即行開釋○前日午後鄉人董作梅在南市泉漳會館中觀劇被匪人竊　身畔所帶洋銀三枚旋由包探黃量海唐關泉拘獲竊匪陳阿四有張福成者插身多事欲與包探爲難遂亦拘住既而董又尋獲土子卿一併解至捕房捕頭轉解馬路工程局總辦朱森庭明府提案研訊董投案聲訴前情王供稱小的在滬北某包探處爲夥並未竊物實被悮拘張供小的在太湖水師砲艇某哨弁處當勇丁當時亦在彼處觀劇與董素識不敢多事陳供稱富陽縣人是日在彼處間觀適董遺失洋銀疑爲小的所竊致被悮拘明府判責一百板飭具改過　結張既爲在官人役不應干預閒事申斥邀語從寛釋出王交包探帶雲董控失無憑未便究追 
[法界瑣聞]  
　　前充法界捕房通事之蔡徵麟因事經捕頭斥退後賃屋租界中間設徵康小錢在前年因貼票之事倒欠巨欵被人控告禁押捕房屢向原告商懇保出適有法商承辦開礦事宜雇蔡同往去年十一月由滬起程至漢口換民船上駛行至河南彰德府約同庖丁細屬人等五名逃逸西人發電來滬照會法總領事署請將五人一併拘拿解往白藻泰君即據情轉飭捕頭派包探嚴拿詎料蔡己在漢口被人獲住想難免治以應得之罪矣○法界菜市街醬園弄口有賭徒某甲以廿一門賭具誘人入局騙取資財被包探拘送捕房押候堂期解請讞員朱森庭明府訊辦 
 
 

Page 4

 
 
   
 
 

Page 5

 
 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山頭采蕺]  
　　○紹興訪事友來函云郡城蕺山書院每歲二月由府尊命題甄别前紹興府顧淡如太守曾就試院扃試嗣均於點名命題後任諸生携卷而出越日由禮房收卷呈閲積弊己三十年此次熊再青太守定期二月十二日甄别先期傅學師翁廣文監院謝司馬面諭擬復舊章仍在試院扃門考試令先傅諭各生童遵照屆期太守親赴書院升座點名生童與試者約六百餘人傍晚時陸續交卷而出是日生員文題古之學者爲己童生文題富貴在天通塲詩題賦得三月春陰正養花官韵未詳○正月二十九日之夜山陰南鄉棲鳧村徐姓被盜入室刦去數千金報案後寍琯香大令會營詣勘選派幹役八名分赴各處限五日内赶緊緝獲贓盜逾限無獲定當從嚴懲治各役遵諭赴城鄉嚴密訪查適遇丐頭夥役孫某言及近見平水鄉一帶有數强丐形跡可疑遂與偕往拘獲五人分兩次護解縣署寍大令立即升堂研訊甲乙兩盜供認分得坎肩一件己質在平水某典並供出同黨數人餘三盜供詞狡展堅不承認大令遂飭暫時看管俟起到贓物續拿同黨盜犯再行嚴訊以成信讞 
[上海縣署瑣案]  
　　糞夫閙事迭詳前報前日馬路工程局委員朱森庭明府將投充糞頭之周　　等送縣請訊至晚王大令升座研鞫周供小的務農爲業三年前在租界某姓糞頭處帮工於清潔之事頗爲熟悉今投工程局承充十六鋪及新馬路一帶糞頭每月認繳局費洋銀四百元己繳過一月所派糞夫均穿號衣前日向各户挑糞時鄉民出而喝阻甚且恃衆用武故由小的禀明局員朱大老爺拘獲潘全寳等數人轉送案下至二十三鋪各户之糞並非小的包挑應聽鄉人之便叩求明察張丫頭傅瑞之同供在周處執役前日挑糞時鄉民行兇擊毁糞桶實則此事與小的等無干潘全寳供小的有坑厠兩所在十六鋪界内周充當糞頭後即自稱董事囑小的速將坑厠塡平小的不允彼即以官勢相懾張金英供開設糞行從前十六鋪以南至太平碼頭各户之糞均歸小的傾倒今被周一併奪去頓絶生機尚求恩斷李顧氏供丈夫早故家有邁姑幼子向在二十三鋪開糞行周既充十六鋪糞頭即遍發傅單勒令二十三鋪各户之糞歸伊派人承挑致小婦人一家數口無可謀生尚求矜察童子江供武生在二十三鋪開設糞行每日派夫挑糞習以爲常今周越界把持向之理論即被拘押捕房今既到案尚求公斷大令謂爾既爲武生宜自顧體面何得争此污穢之利周經藍亦不應一網打盡肇此事端童周語塞陳升陸阿狗同供前日由童囑往挑糞被周率衆攔阻喚捕拘拿大令察閲傅單謂周恃勢攔奪殊爲不合大加申斥令退去静候本縣與工程局朱大老爺　議妥法出示遵行不得滋事各人唯唯而退　各公堂移送盛紀坤誘賣霍顧氏一案至縣署王大令提訊之下霍顧氏供　　　滄州沙　鎭胞兄　滬上某洋人處當細崽小　人則依鳳臨里天津人某姓家傭工偶至玉壺春茶肆與盛相遇言及如　　　　每月可得洋銀十元小婦人不天其詐隨至浦　　圑灣盛之姊氏家居兩月餘向索工資無著旋被載至横沔鎭賣與曹　　　　取去身價洋銀一百餘元小婦人知己中計哭　　從曹知不可强因即送回滬上尋盛理論小婦人遂仍向舊主處工作前　　　實物復與盛遇得即扭至公堂控訴念既移案求恩究辦盛供小的係南匯縣人因患足疾偕老母來申醫治霍顧氏無端尋釁　　公堂小的與彼素不相識或被悮認亦未可知盛吴氏供年七十七歲餘語與子相同大令謂兩造供詞大相逕庭姑念成　　　　衰邁先行釋出盛收押改過所霍顧氏交官媒收管俟家屬來案員領 
[英界公堂瑣案]  
　　前晚東棋盤街富仙堂妓院惡鴇范香雲因買女范寳玉不善逢迎致客不歡而散不禁雌威大發肆意鞭笞寳玉痛極呼號鴇益怒毒毆尤甚包探朱阿高聞之告知捕頭一併拘入捕房暫押昨晨解案請究范香雲供小婦人開設富仙堂妓院寳玉性情執抝不能得狎客歡心是以略加訓責至渠身上傷痕實因生瘡所致小婦人並未毒棒横施寳玉供年十五歲幼失怙恃當十一歲時與外祖同往台州親戚家途遇匪人誘拐來申轅轉售入富仙堂作賣笑生涯前晚客去鴇即指爲簡慢肆意兇毆幸由包探獲案叩求超豁讞員鄭瀚生大令商之福繙譯官判將范香雲管押二月寳玉發棲流女所留養○包探陳金標拘解徐阿根到案禀稱此人竊取金文蘭所儲洋銀二百五十元報捕後經小的拘獲送請究懲文蘭嬝娜娉婷花枝招展深深俠拜請領失贓徐認竊求恩大令判責二百板發回捕房管押六月○包探飭如海禀稱陳阿明竊取史阿丙家綢皮馬褂一件報捕後經小的緝獲人贓送案請究史投案請領失贓陳供賦閲日久流落爲非自愧無頭尚求寛宥大令判責二百板贓給還失主○包探沈生全禀稱匪人徐一有在途攫取袁雙喜家小孩耳上金環一枚適經小的查見是以拘送請究袁投案請領失贓徐供此孩將耳環遺落於地小的貪利拾取並非强奪大令判責二百板枷號一月○二百三十二號華捕拘解應雲泉到案禀稱此人駕馬車至大馬路五雲日昇樓門前不善拉鞰致將泳源祥鞋店中小孩撞倒碾傷面部由小的拘送請究泳源祥主婦方胡氏投案申訴前情應供事出無心情願貼償醫費求恩免究大令判罰洋銀十元○包探石金榮禀稱賊犯陳阿四竊取王仁興家皮衣四件及銀表鏡子等件付質後爲流氓張阿三所見向詐洋銀六元四角正在瓜分經小的查知爲特一併拘送請究王投案領贓陳阿四認竊求恩張阿三供阿四自願將贓欵分給小的囑勿聲張並非勒詐大令判將阿四責二百板管押六月期滿遞解回籍阿三管押一月○包探胡瑞龍禀稱陳楚郎竊取張茂全家小車一輛報捕後由小的緝獲人贓送案請究張投案請領失贓陳供偶然悮取並非有意行竊大令判責二百板管押一月○包探顧阿六禀稱賊犯丁阿榮犯案己非一次今又竊取林阿四家綢皮衣服數件經小的拘獲送案請究林投案領贓丁認竊不諱大令判責二百板管押一月 
[美界捕房紀事]  
　　昨日浙江甯波府屬某縣人李阿新周德海因索舊欠在百老匯路互毆繼復扭赴捕房互相聲訴捕頭以事關錢債揮之使出不予准理○昨晨偷兒任阿三混入裏虹口某鄉民家圖竊被事主扭送捕房捕頭飭押乞丐牢半天即行斥釋○昨日午刻江北小竊劉大郎至外虹口公和祥馬頭東張西望見有舊鐵堆積遂乘間竊取若干商爲巡街捕所見獲送捕房捕頭知所竊尚微管押一穹即行開釋○著名流氓大陽子在租界中横行不法日前由包探沈生全拘入捕房捕候補解公堂請鄭瀚生大令嚴行訊辦 
[永膺多福]  
　　洪範五福以壽爲尤先良以福壽康疆人所同欲而要惟力行善事廣積陰功始克致之敝所承忠恕大善士求保平安慨助振欵洋五百元厚記來祥記等十九户洋二百四十元沈步洲慈谿繼志堂各洋一百元蒼溪澹香館主人敬酬前願祈平安順利洋七十元鹽城孫西三餘堂洋四十元隠名氏求夫病愈洋五十元楊慶林堂洋五十元隠名氏延齡求安子林寳善鼎昌元四位各洋三十元沈燕貽翁令親洋二十九元又保甲總局憲戴函開前據楊樹浦分局移送無主竊贓新舊布綢衣等八十一件日久無人認領特開具清單交由振所變價充公等語除將來件另覔售主外謹求一併登報奉聞伏希公鑒上海六馬路仁濟善堂籌振公所施則敬等謹誌 
 
 

Page 10

 
 
[邗江官報]  
　　二月初三日候補縣齊大令堯年禀奉府委留揚帮辦發審楊分轉永錫由姜埝卡來代理中正塲鮑鹺尹毓東禀辭赴任彭鹾尹輔宸銷冬防差○初四日五鹺尹同慶由黃橋卡來○初五日都轉攬棧良展各官商禀祝儀棧提調任分轉新興塲覞鹺尹均禀到錢鹺尹問訓銷南掣查空黃鹺尹塗銷南掣監秤吴分轉毓鑫由淮北到揚○初六日儀棧提調任分轉禀辭朱分轉煦赴省公幹○初七日蔡鹺尹　奎辭赴西岸聽差張鹺尹廳瑞銷冬防差○初八日泰州陸蘭史銑由省回汪鹺尹祖齡辭赴曲塘卡廖鹺尹鴻升銷冬防差○初九日孫分轉原吴分轉用寳均由泰屬查案回章鹺尹嘉玉辭解蘇州餉銀起程○初十日戴分轉文儁通屬公幹回柯鹺尹鈺辭赴新城卡黃分轉以忠回高寳差次俞分轉唐善辭回通屬○十一日楊分曉永錫回姜　卡○十二日龔鹺尹照琨禀知赴四浦掣騐庫大使丁鹺尹兌孚奉委留辦總局五成鹽價差 
[上海六馬路仁濟善堂籌賑公所子英經收淮徐海山東安微賑捐正月初一至三十日第四十八次清單]  
　　初一日楊隠名善士洋八十元○初四日錢蕪生洋五十元楚沅孫氏前因往返水面平安完愿洋十元許承票求輪船平安五元○初七日隠名氏洋五元○初八日沈松茂池壽祺沈方氏均求平安沈炳生求資冥福四户各洋十元○初九日南通州徐毓董洋一百元王紹勳求慈綢洪太决人身體康健二十元王慶代友二角○十一日無名氏洋四十元亘心室主人求南北貨帳平安二十元萼記愿西内史各洋十元王興之五元○十二日梁溪悔過遷善子洋一元完老親身熱早退入二角陳其坤銅洋二元○十三日李平記洋八千元兩齡童子范秉璋病愈完愿四元李培生洋一元○十五日虹口公平帳房汪笏記洋十元○十六日求消災降福人十二元汪國桂十元○十九日隠名士爲親友隆儀惠贈移賑答席代諸君造福隠名士慶祝慈都八十冥壽隐名士求合家平安三户各洋二十元澤溪蘭芬女史四元○二十日八善士洋七十元焯炯尹恆裕各五十元德生義六十元天水患癎子厚記號王瑩如　發森四户各三十元松郡洽昌號來顧留善代善洋廿四元錫堂爲子正　病愈完愿九十氏兆印三户各二十元問琴館主人求家門平安無名氏各十元悟輝求輪船平安五元○廿一日嚴紹裘許夫人爲禮斗纎星資洋廿元丁蔡蘭求父病即愈身體康健四元丁夢蘭祈孩童關煞開通二元○廿二日利川昇元五十兩揚州明德堂洋五十元復壽長求水陸平安順吉洋十七元無名氏一元○廿三日蘿石老人祈第四子病愈二十元蘿石老人第四子求病使愈十元○廿六日無名氏洋一千元金陵隐名氏洋廿三元小洋二百七十角○廿七日星聨氏洋廿元朱仲林二元○廿八日神户復泰號洋五十元仙鎭錫堂爲子正福還愿續來二十元　濱復興昌二元○廿九日榮陽聽泉後裔洋十元○正月份共收規元五十兩又洋二千二百八十七元四角小洋二百七十角扯七三二申元一千六百九十四兩一錢四分一釐以上共收元一千七百四十四兩一錢四分一厘又銅洋二元連前共收元八萬六千零九十一兩零二分六厘除統收賑欵不敷外净墊解元二百四十六兩八錢七分六厘存銅洋二元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年二月初八日京報全録]  
　　宫門抄○諭旨三道録前○燕督裕奏爲籌辦積穀情形摺○又奏整頓清訟事宜摺○將軍延奏爲假期届滿病仍未痊懇恩續假摺○二月初八日禮部宗人府欽天監廂藍旗值日無引見○端王桂伯各假滿請安○崑中堂由西陵回京請安並謝賞伊子獎叙恩○古城城守尉克蒙額到京請安○順王續假二十日○連順請假一個月○樊增祥預備召見○召見軍機崑中堂克蒙額樊增祥○○直隸總督奴才裕禄跪奏爲直隸籌辦積穀情形恭摺繕單具陳仰祈聖鍳事竊奴才欽奉光緒二十四年九月二十二日慈禧端佑康顯昭豫莊誠壽恭欽獻崇熙皇太后懿旨從來君民一體上下同心且屬地應辦事宜雖在官爲之倡尤頼紳民共爲襄理方克相與有成即如積穀歉歲足以救荒著自直隸奉天山東三省爲始曉諭紳民認眞興辦其舊有章程者重加釐定其未有章程者妥議舉行著於接奉此旨後將若何遵辦情形先行奏聞以慰厪系等因欽此仰見聖謨深遠圖匱於豐凡在臣民同深欽感遵查光緒五年升任藩司任道鎔詳請籌捐積穀議具章程八條以州縣之大小定積穀之多寡大治派穀一萬石中治派穀六千石小治派穀四千石最小治派穀二千石分存城鄉倉廠或因地制宜備存廟宇公所或寄存富家糧店愼選社長經理詳經前督臣李鴻章批准照辦在案現在歴年己久各州縣前辦積穀動用開除並出糶存錢實儲在倉各有若干飭令藩司確切查明擬議辦法詳覆核奏兹據藩司廷杰詳稱光緒五年前升司任道鎔詳定章程除張理獨石多倫三廳及承德府七廳州縣外其餘一百四十州縣共派捐穀七十三萬八千石據各州縣具報共辦積穀三十三萬七千三百七十二石零除陸續動用開除並出糶未及買補外實存穀二十四萬五千七百九十八石零當時共捐穀價銀八萬四千四百四十九兩零除動用開除外實存銀七萬一千三百九十二兩零又捐辦穀價制錢京錢東錢延錢四項均折合制錢三十三萬一千二百九十一千零除動用開除外實存穀價制錢三十一萬二千九百四十三千零該司悉心核議請將原捐積穀逾額之平谷等十七州縣同照額捐足之望都清河二縣分委妥員前往會同盤香開摺禀明立案其本折色併收之通州等一百州縣除實存穀石委員會盤具報實存穀價銀錢查明時價按照原額買穀還倉聽侯委員騐收如存價不敷買補准　發商成本生息銀錢倘再不敷責令勸辦足額原派未捐之武清等二十州縣飭令查照原派額數邀集紳商妥爲勸捐限一年捐足報查委騐又天津一縣原派積穀一萬石雖據報該縣富紳設有備濟一社原以接濟貧民請免另捐積穀然積穀爲備荒要政與尋常接濟不同仍令照數補捐各屬遇有青黄不接之時應准隨時察看情形或依存三備七之例詳請出陳易新或减價平糶以濟民食秋後分别免息加息買補儲倉其因災動缺穀石亦令設法歸補不得以缺額具報本年被災較重之區緩俟來年秋後再行舉辦成熟各村仍須察酌勸捐此查照舊章重加整頓之辦法也惟舊章有大邑村設一倉或數村一倉或存廟宇或寄富家一儲倉多則經費無出且擇人甚難挨查匪易借地儲存轉瞬盡成虚耗此中流弊防不勝防或儘數提置城倉適遇災荒移粟移民諸多未便擬量爲變通無論大邑小邑均於城鄉及四鄉適中集鎭分設五倉各委正紳經管或有分巡佐雜就近稽查仍統轄於印宫不時親往盤查以期核實建倉經費准予積穀餘欵開支據實報銷不准另請庫欵等情開摺詳情核奏前來奴才查直隸地瘠民貧並無耕九餘三之蓄近年頻遭災祲議蠲議振但能補救目前原非久計積穀一項仿照常平社倉遺法實爲富今切要之圖該司所議辦法係按舊有成規量加厘訂均係切實可行應令嚴飭各屬實力奉行務期倉廪充盈緩急是特以仰副朝廷子惠元元痌瘝在抱之至意所有各州縣實存積榖及穀價銀錢暨未捐各州縣分晰繕具清單恭呈 
御覽伏乞皇太后皇上聖鑒訓示謹奏奉硃批知道了食爲民天著即飭屬認眞辦理毋得稍滋流弊單二件併發欽此　 
○○頭品頂戴直隸總督奴才裕禄跪奏爲整頓清訟事宜酌定功過章程情形恭摺覆陳仰祈聖鑒事竊奴才接准軍機大臣字寄光緒二十四年十一月十九日奉上諭詞訟爲吏治最要之端迭經諭令各督撫將清訟事宜認眞整頓現在各省多有未經奏覆者著即將現辦章程迅速具奏毋得因循延宕視同具文等因欽此遵查本年七月二十日欽奉上諭各直省州縣於聽訟一事久不講求往往任意積壓累月經年愚民受累無窮亟應實力整頓以除積弊而恤民隠並於原定功過章程外增補道府功過章程等因欽此當經前督臣榮禄飭司將歴届章程增補道府功過彚刊頒發各屬一體遵辦在案欽奉前因復經奴才飭司議詳核辦兹據藩司廷杰臬司周蓮詳稱同治八年前督臣曾國藩奏定清訟事宜　條及功過章程本極詳備間有未盡事宜經歴前司詳明損益大率不離原定之章循引至今各屬於積案監押犯及逸犯四種清辨均係恪守成規按月造報其中自理詞訟尚無憤壓惟命盜雜案或犯供狡展或人証未齊累月經年延不審解經彰署司覺羅廷雍整頓督飭清訟委員將各屬未結各案分别易結難結勒限審辦共有人証未到者分别本境鄰封核定程途限期不准藉詞推展酌定功過詳明立案易結者勒令速審難結者派員查訊數月以來疉據各屬審解積案多起從此詳加稽核按限嚴催自可逐漸清厘一洗困循延宕之習此清厘積案之辦理情形也至原定清訟功過章程州縣記大過三次記過六次者現任人員立予撤任候補人員停委二年有功准其抵銷其記大功三次記功六次者現任實缺人員彚案奏獎署事人員交卸時另行委署候補人員立予超班委署嗣因記功奏獎超委者事不常見議由藩司另册存記其記大功大過不滿三次者如何辦理原章未經議及復酌定等次分别獎懲並增補道府功過章程既以功過考察牧令則稽核案牘清訟委員是其專責亦應酌定功過遇有案件或應催不催及有意徇隐者輕則記過重者撤叅如能清理積案多起每届年終給予超班委署一次由藩司另册存記三年届滿察其勤奮無過者照章詳請奏獎此酌定功過之現辦章程也該司等詳請具奏前來奴才查清訟爲恤民之根本功過即察吏之凖繩立法雖極周詳要在實事求是地方繁簡不一功過亦難報一以爲衡正本清源得人則治如前督臣曾國藩所德清訟事宜第三條躬親六事第四條禁止濫傅濫押第五條禁止書差索費第七條嚴治盜賊皆爲親民切要之圖不能一一預懸功過之格惟有隨時隨事留心考察其有狃於積習怠玩不振者嚴加叅核於清厘庶獄之中寓澄叙官方之意所有整頓清訟事宜酌定功過章程辦理情形理合恭摺覆陳伏乞皇太后皇上聖鑒訓示謹奏奉硃批知道了仍著督同臬司認眞稽核毋任稍有拖延欽此○○奴才延茂跪奏爲假期届滿病尚未痊籲懇天恩續行賞假恭摺仰祈聖鑒事竊奴才於十一月二十三日因宿疾侵尋當經具摺請假於十二月十九日奉到硃批著賞假一個月欽此現在假期己滿而病勢迄未稍减昨復因眩暈傾跌致傷左脅萬分焦灼午夜徬徨惟有仰懇天恩再行賞假一個月以資調理所有奴才病尚未痊復輕傾跌再行懇恩賞假緣由謹繕摺具奏伏乞皇太后皇上聖鑒謹奏奉硃批著再賞假一個月欽此 
 
 

Page 14

 
 
[光緒二十五年二月初九日京報全録]  
　　宫門抄○諭旨七道録前○豫撫裕奏爲剿辦皖省渦陽縣等處土匪漸次肅清摺○又奏布置防軍情形片○二月初九日兵部太常寺太僕寺八旗兩翼值日無引見○大額駙假滿請安○慶公服滿請安○克蒙額謝以副都統用恩○樊增祥謝以道府用恩○朱侯致祭明陵起程日期○麟公請假十日○恩輝續假五日○良培續假十日○兵部奏派管理馬館派出阿克丹○阿克丹等奏派補進武職六班派出兠欽德雲松鶴○宗人府奏派守護西陵派出謨貝子溥植○召見軍機克蒙額樊增祥○頭品頂戴河南巡撫奴才裕長跪奏爲勦辦皖省渦陽縣等處土匪漸次肅清現在豫省出防各軍未便遽行撤動情形恭摺具陳仰祈聖鑒事竊照光緒二十四年冬間皖省渦陽縣匪首劉朝楝等滋事毫州阜陽縣等處同時響應當經奴才派撥馬步營隊馳赴防堵並奉屢次電諭會同江皖官軍合力勦辦疉將布置戰守各情隨時電請總理衙門代奏在案現在首逆多就擒治餘黨亦俱消散地方漸次肅清謹就兩江督臣劉坤一安徽撫臣鄧華熙先後電咨及迤東沿邊州縣暨出力各營將領逐日禀報删繁就簡條舉大略緣由爲皇太后皇上陳之緣安徽穎州府屬向爲捻逆巢窟風氣强悍上年水澇成災年穀歉收糧米騰貴民間生計艱難渦陽縣民劉朝楝即劉疙瘩因飢民衆多乘機誘脅於十一月二十七八等日自稱漢王竪旗起事聞同縣牛世修即牛汝秀家成屯積及舊存槍樂軍械等件遂稍合搶掠扶同倡亂焚曹市集近逼毫州境踞石弓山戕龍山營千總破義門司分股竄入豫省永城縣之童溝集馬村橋聲言將越豫境與山東曹縣刀匪相結於是夏邑縣駱集匪尹薛五丁浩然徐鳶燕等聞風蠢動次有亳州匪首魯鳳林即魯士林自稱大王在州境之泥鰍店豎旗響應最後又有渦南匪首邵大發自鄷家集攻破阜陽縣之王市集穎州府太和等縣及豫省東南邊境同時戒嚴此股匪相繼起事之大略也奴才於十一月初一日初間警報立即飛檄歸德鎭總兵武朝聘督所部練軍二營及出巡東路之管帶豫正右軍前營候補遊擊張連山馬隊一營分赴防堵並飭相機出境援剿旋調統帶豫正左軍中營記名總兵楊鴻禮馬步全營並管帶左軍中營候補遊擊程瑞卿步隊一營馳赴永城夏邑商邱等縣扼要防緝及聞薛五丁浩然等之釁復調出巡河北之管帶左軍後營候補都司徐樹勳馬隊一營專赴夏邑防堵並抽調管帶右軍後營前候補副將朱東成砲隊各二哨馳赴後路爲策應遊擊之師以斷山東刀匪接應又調管帶右軍右營候補都司蔣文濤步隊一營駐劄鹿邑柘城縣境防堵以扼亳州西路嗣因魯鳳林邵大發接踵繼起陳州汝寍府屬告急光州屬境亦宜設備添派統帶豫正右軍中營記名總兵蔣尚鈞馬步全營及管帶左軍左營候補遊擊黃正林步隊一營馳赴陳州府之項城沈邱縣界防堵兼調出西路之管帶左軍前營候補叅將田振邦步隊一營速赴陳州併歸調遣又調出南路之管帶右軍左營候補遊擊陶鳳閣步隊一營移駐汝甯府之新蔡縣防堵又咨會南陽鎭總兵楊玉書督帶所部標營練軍分布光州固 
始等處塡劄其後官軍疉次克捷大致己定惟遺孽四散奔越在在堪虞惟時武朝聘帶兵馳回歸德親赴各屬搜捕餘匪其各軍仍在原處塡劄並歸德府屬扼要之會亭集等處陳州府屬當衝之槐店集紙店集等處亦皆抽撥分派星羅基布惟毗連頴州府地方之新蔡縣實豫省東南適中之地且爲汝寍府光州屏蔽最當衝要僅止一營兵力尚覺單弱適直隸正定鎭總兵藍斯明督帶楚練二營於十二月二十一日到豫當與面商馳往新蔡駐劄並撥陶鳳閣一營及朱東成四哨聽其調遣分屯附近之鳥龍集往流集等處此豫省先後布置之大略也劉朝楝既犯毫地於初三日分股闌入永成縣邊境之童溝集馬村橋大掠一聞武朝聘兵到旋即折回南撲白龍廟及武朝聘出次馬村橋探聞劉逆另股王毛捹即王汝友率衆千餘人北竄乃於初八日督隊越境迎擊至毫州之燕牌坊程家樓地方猝遇匪黨麾兵督戰賊衆併力抗拒兇鋒甚鋭我軍營弁孔昭魁張連山馬隊分張兩翼而以陳錫黃貫三步隊直搗中堅三面環擊自午至申鏖鬭三時許賊被快砲轟擊漸不能支王毛捹旋即槍斃　勢大潰陣斬五百舉人生擒二百餘人奪獲旗幟器械三百餘件潰賊踉蹌奔逸官軍弁勇僅傷三四人是時江南徐州鎭總兵劉青煦率領標兵督會營勇己由宿州進駐臨渙集於初九日至石弓山張家圩遇劉朝棟接戰陣斃賊目劉畫遠生擒賊目劉醜等其斬擒與程家樓之戰略同初十日又追敗之於青潭集擒斬有差劉朝棟以殘寇狼狽南奔適皖省所派壽春鎭總兵郭寳昌及記名總兵韓大武帶隊進扼渦河乘勢搜捕於是渦陽縣民將劉朝棟捆送郭寳昌營立時訊明正法郭寳昌旋即進勦阜陽王市集一股擒斬匪首邵大發餘黨亦皆潰散牛世修一股同時爲皖軍擊敗牛逆孤身逃匿至蒙城縣於本年正月十四日並爲皖軍弋獲其魯鳳林一股本意於劉逆合夥至是孤窮無助即爲楊鴻禮所擒交庇邑縣移交毫州歸案懲辦薛五丁浩然一股甫經蠢勳聞楊鴻禮兵到立即走散丁浩然等己爲鄉圑擒送夏邑縣究辦徐鳶燕等逃至徐州亦爲鄉圑所殺惟薛五在逃未獲其餘各股頭目俘蘋殆盡官軍所過集寨以次駐止其所獲亂黨就近送各地方官研訊確供分别正法監禁果係無辜被脅平民均即保釋此官軍戰勝匪黨潰敗之大略也伏查此次宼亂兇燄猖獗響應三四股延袤四五州縣合計黨夥約至二三萬人三省皆爲震動所幸武朝聘在程家樓首先開戰獲勝未令闌入豫境各股賊匪亦聞風瞻落故未及二旬渠魁授首羣醜削平此皆仰頼朝廷威福應機迅速將士奮勇諸軍和衷共濟所致大勢似可無虞惟該處民俗輕慓反覆官兵至則匪皆爲民官兵去則民皆可爲匪即如此次夏邑縣境本有營練駐守一經拔隊出境薛五等即觀釁而動及兵來則又消彌無事其餘各股亦皆避實擊虚專事野掠情勢大抵相同且薛五一犯現尚稽誅其餘悍酋未必遂無漏　各縣鄉鎭猶有倐聚倐散搶掠糧物之案難保無伏莾揭竿希圖再舉加以荒歉之後復遭兵燹雖己飭司於春撫外另籌的欵加意撫恤並遴員親赴災區查勘散給而青黃不接春而夏爲日方長涓滴之沾溉易窮而飢疲之環伺益衆仍恐有鋌而走險之虞且委員查災放振處所流冗坌集易啓争端尤宜懾以兵力方能以威濟恩相安無事故就現在而論諸軍分布處所均係沿邊扼塞衝要之區步步爲營猶恐道路綿曠防範未能周密斷不敢遽行撤動致滋意外之變應俟新麥收穫體察情形再議量移處置此又目前未能撤防之實情也除將全案肅清會同江皖督撫臣合詞具奏並將在事出力臨敵傷亡員弁及賞卹軍需各項另案辦理外所有剿辦渦陽等處土匪並出防各軍未能遽撤情形謹緒摺條晰具陳伏乞皇太后皇上聖鑒謹奏奉硃批知道了彈壓撫綏均關緊要即督飭認眞辦理毋稍大意欽此○○裕長片再正在繕摺間奉到正月十八日寄諭現在渦匪己據報肅清藍斯明一軍是否應令凱撤回直著查明迅速覆奏等因欽此遵查布置防軍各路情形己於正摺内詳細陳明惟奴才上年奏請籌撥餉項添募四營奉旨允准遵即檄行記名提督尹嘉賓招募豫定左右兩營業己如數挑募精壯尅日點騐成軍至汝寍營參將韓立本所募豫勝左右兩營因其服官汝寍有年久孚衆望當即飭往該處就近招募成軍即在上蔡縣及周家口等處駐劄兼防陳州汝甯兩府邊境此四營專習抬槍因豫省徧地沙磧不利砲車行走汝寍一帶善用昔槍命中擊遠較爲靈便實爲制敵之利器但操練尚須時日現擬將楚練二營仍留駐新蔡縣一帶暫資彈壓俟豫勝等營訓練精熟再行奏明將楚練二營歸藍斯明帶回直隸正定鎭本任理合附片陳明伏乞聖鑒謹奏奉硃批著照所請欽此 
 
