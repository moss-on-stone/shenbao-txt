# 1918 - 165 - 4916288

 

Page 1

 
 
   
 
 

Page 2

 
 
時評 
[内爭與外禍（冷）]  
　　今日以内爭故而外禍已漸見端倪矣其一爲外債内爭不息外債無已蓋不借外債即不能内爭也外債無已利權之喪失亦無已蓋不喪失利權即不能借外債也此其事甚明有思想者人人能知之也其二爲傷害外人有爲戰爭時不暇保護而傷害外人者有爲致力於戰爭無暇剿滅匪徒縱匪徒傷害外人者其故雖異而其爲内爭而傷害外人則一也使傷害外人而外人無所要索已傷國體而害友邦之情矣假使或有要索則國家之受其害更非淺鮮 
　　故曰内爭之故而外禍之端倪已漸見也奈何彼當其事者猶若未知也耶 
[命令]  
　　六月十九日大總統令特授王正雅以勳五位此令 
　　又令任命馬凱爲陸軍第二十師參謀長此令 
　　又令陸軍總長段芝貴呈請將湖北陸軍第四混成旅步兵第二團團附呂超羣免去本職應照准此令 
　　又令陸軍總長段芝貴呈請任命陳光鑑爲湖北陸軍第四混成旅步兵第二團團附應照准此令 
　　又令陸軍總長段芝貴呈請任命陳國鈞爲陸軍第十八師步兵第六十九團第二營營長應照准此令 
　　又令内務總長錢能訓呈准奉天督軍兼署省長張作霖咨請任命張貴良修長餘楊士傑爲營口警察廳警正均照准此令 
　　又令李景　晉給三等文虎章此令 
[專電]  
　　北京電張懷芝入閣如實行則錢田等均將辭職王揖唐等正在運動（二十日下午八鐘） 
　　北京電曹錕授川粤湘贛四省經略使張懷芝援粤總司令吳佩孚副均發表（二十日下午九鐘） 
　　北京電曹張使命未發前先提出餉械要求段允如數照撥張始赴津與曹接洽得同意後回京承認乃發璷吳之副司令由段臨時加入初未徵吳同意（二十一日下午二鐘） 
　　北京電張龍於軍費外均索欵甚鉅到手即行（二十一日下午七鐘） 
　　北京電外人消息吉會借欵等悉數充攻粤之用（二十一日下午七鐘） 
　　北京電電信借欵成立後又有續加一千萬之提議（二十一日下午二鐘） 
　　北京電段確曾對留學生言向日借欵一億日本已允今日晨鐘報載此欵乃以地租抵擔正由西原氏與曹汝霖交涉（二十日下午八鐘） 
　　北京電龍裕光來電告急稱楊錦恒連陷瓊東四縣黄志桓在廉州封船備兵遇沉請速撥勁旅協助瓊防（二十一日下午二鐘） 
　　北京電浙師克饒由閩墊賞十萬元現童部已進逼潮嘉並在饒設善後局（二十一日下午六鐘） 
　　北京電參戰處决議先增邊防日未出兵前我不先發 
（二十一日下午二鐘） 
　　北京電駐日章使密報日本出兵問題尙未完全决定 
（二十一日下午二鐘） 
　　北京電中央選舉獨第三部未投票因原定歸某系黨魁支配臨時安福部又欲加入致起爭議故今日續選（二十一日下午二鐘） 
　　北京電某俱樂部賄買選票原定每票二百元昨晚山西大學派之投票者忽要求增至四百元並加旅費而北洋大學派亦有同樣要求不得已允之先付半現半爲支票今日投票時該俱樂部先印刷名單有閱後即燬字樣果依預定選出胡許吳三名明日預定者爲鄧鎔陳煥章兩名（二十日下午十鐘） 
　　北京電哈漢章等組甘維輪船公司交部已准立案 
（二十一日下午六鐘） 
　　北京電閣議决定七月十二爲恢復共和紀念日（二十一日下午六鐘） 
[外電]  
　　北京電英使署前因當局對於懲辦戕害格拉漢君之兇手一舉寂無動靜故向中政府聲明擬派砲船一艘赴閩浙海濱搜捕海盜並請政府協助進行政府不以爲然英砲船開特末斯號乃載福州吳領事逕行開往政府今提出抗議謂爲損害中國主權不知英員本欲由華員捕治盜匪申請無效乃出此舉近數月内某某數省盜匪横行另有數省方爲戰場致常有外人被擄遇刦或受虐待故急應主張尊重外人生命英員此舉實與公共有益當爲各國僑民所體諒而咸激者也（二十日） 
　　哈爾濱電遠東委員會所發起之特别大會於十八日開會討論亘九小時之久與會者有西比利亞各地方代表西比利亞臨時政府要員前國會議員及哈埠各機關人員辯論良久决定電致北京各協約國公使請速派兵以拒過激黨與德人（十九日） 
　　哈爾濱電聞中國陶司令請俄兵退去愛河車站以便恢復尼古爾斯克與海參崴間之鐵路交通（二十日） 
　　哈爾濱電哈埠車站稅關檢查護照員今日捕獲自上海來之德人二名執有上海所發之俄文護我又自天津來之德人一名持有德文護照近數日哈埠警察已拘獲執有勞兵會護照之德人數名秘密偵察隊近方認眞稽查（二十日） 
以上字林報 
　　哈爾濱電某軍官從謝米洛夫陣地歸來據謂過激黨現用飛機三架以供偵察之用驾機者乃德人敵軍隊伍中近來軍紀較佳因紅衛隊大半撤退而以德奥俘兵承其乏也 
（十九日） 
　　哈爾濱電哈埠英美法日四國領事已將俄人呈請協約國出兵西比利亞之文送交北京各該使署轉致本國 
（二十日） 
　　北京電日本實業銀行台灣銀行朝鮮銀行依照草合同共墊交一千萬元爲建築吉會鐵道之準備金此路借欵將在日本招募即以此路爲抵押品由銀行團管理鐵路行政事宜直至鐵路由入付清借欵而後止今借欵總額尙未决定合同附有特别條件訂明圖們江造橋經費由中日兩國分任（二十日）以上路透電 
　　北就電龍濟光在天津會議後因事於今日下午一時重復來京（二十一日） 
 
 

Page 3

 
 
　　北京電林長民抵京後於前日訪段總理於昨日進謁馮總統詳述在東京所聞日本朝野名士之對華意見聞林氏觀測日本對華政策於南北兩方面斷無所偏傾苟中日國交未曾斷絶則依然與現爲正式政府之北方交涉故不通遂因此而認爲偏傾北方云云（二十一日） 
　　北京電據在京日本銀行家某君所言則電報借欵再添借五百萬元之說尙未成爲事實即如烟酒借欵某方面雖曾交換如此之談話但尙未見何種具體的交涉（二十一日） 
　　北京電徐海鎭守使張文生有將任爲討伐四川土匪督辦之說（二十一日） 
　　北京電哈爾濱來電云祖國擁護請願委員會及其他政黨黨員本國亡命者等（皆俄人團體）開大會議决議呈請願書於日本及聯合國方面諸國方面之援助（二十一日） 
　　北京電日本林公使爲介紹有松法制局長官於昨日上午偕同有松氏訪段總理今日又謁見馮總統外間傳言似與出兵問題有關係其實與此事毫無影響（二十一日） 
　　北京電政府已聲明發表討伐廣東之方針（一）特派曹銀爲四川湖南江西廣東四省經略使 
（二）特派張懷芝爲援粤總司令（三）特派吳佩孚爲援粤副司令（二十日） 
　　北京電日前英國敎師在浙江福建境内被海賊捕掠由英國公使對於中國政府求兩國共同救濟因中國政府不允故英國派遣軍艦而中國政府以侵害中國主權提出抗議然英國公使謂必期搜獲海賊云云（二十日） 
　　北京電龍濟光締結之地方借欵中有關於法國海南島之利益故法國公使已向中國政府提出質問（二十日） 
　　北京電哈爾濱來電云中國政府允美國領事之提議排其他兩三國領事之反對而解除禁止糧食運往西伯利亞之禁令（二十一日） 
　　東京電孫文來日本後怱怱由箱根赴京都更擬赴滬惑謂其行蹤無定者因慮生命之危險之故其實日本當局對於孫氏保護極周此說殊難措信據一般人士之觀測彼之突然離箱根者恐係政治關係有必須赴滬一行之重大原因在也 
（二十一日） 
　　東京電倫敦來電云德國主張撤廢俄國銀行及産業之國有且取消俄國進口貿易由政府獨占之命令又要求改訂媾和條約中國於經濟者若干條（二十一日） 
以上東方通信社電 
　　東京電孫逸仙今晨抵京都即往大學病院受診察及治療因數星期前左眼作痛不特未少愈而且左頰更起焮煄故也診斷後已知爲急性結膜炎孫氏將待便輪返滬二三月後再偕夫人赴東東京則决意不往云（二十日） 
　　共同通信社電 
戰電 
　　倫敦電今晚公報云今晚英軍在蘭斯北面襲敵得利今晨英軍在胡呂施南面襲敵猛戰後　虜數人昨日英軍陣線北部敵飛機殊爲活動曾與英飛機交戰多次敵飛機被毁者二十五架受損降地者三架英飛機失蹤者五架 
（十八日） 
　　倫敦電今日上午公報云英軍在希布台爾勒南面襲撃得利英軍克復十四日所失維曷貝爾干境防營一座法軍在洛克境敗襲撃之敵軍愛恩河流域等處敵砲隊頗爲活動（十九日） 
　　巴黎電今晚公報云芒第第愛及芒第第愛與愛恩河之間砲戰漸形活動法軍在伐爾塞里南面進攻俘虜百人獲機關鎗數架德軍在亞伏柯爾境襲撃敗走前五日内法飛機共撃落敵飛機三十二架法軍射空砲亦撃落四架 
（十八日） 
　　巴黎電今日下午公報云昨夜德軍在自佛里尼境起至邦貝勒東止之陣線進攻爲法軍所敗（十九日） 
　　倫敦電美軍公報云夏陀蒂愛里境及瑪恩河陣線仍有砲戰美斥堠隊昨夜渡瑪恩河俘虜數人（十八日） 
　　倫敦電德國公報云敵軍於夜半發砲猛轟後在亞爾貝爾西南進攻受挫而退（十八日） 
　　羅馬電意國公報云山地陣線大戰較前稍弱惟比亞夫河 
一帶更形劇烈瑪塞拉逹與康特魯對面之敵軍星期一日復圖在右岸新裂口爲意軍所敗受創甚重福薩爾太至加波細斯之戰事激烈如故雙方迭相攻撃敵軍屢次奮力圖進輒爲意軍所阻至夜戰事始止敵軍於此狹隅之地鏖戰四日之久卒不能稍進意軍今已俘虜一千五百五十人意飛行家曾冒大雨參與大戰頗爲得力意軍固守芒台洛北邊河上之陣地至加薩塞拉止敵軍由該山東北凸點進攻兩次第一次在細亞佛拉東北之陣線東面被阻第二次在摩羅至桑安特里鐵路正南受制敵軍在格拉巴山境進攻失利意軍突撃數次俘虜百人敵軍衝撃白倫太河流域之端及佛蘭齊拉河流域東境即爲意軍所制未能逞志意軍於亞歇哥高原東邊奪獲拉齊比查及薩沙東南之高地俘虜三百人 
　　意軍會同法軍猛攻柯斯太倫加山脊之地俘虜若干人西面英軍亦俘多人（十八日） 
　　倫敦電奥國公報奥軍已得威尼斯境内之地多處其南翼已抵福薩爾太運河奥軍且固守所得芒台洛境之地撃敗回攻之敵軍奥軍於三日内在此獲炮七十三尊敵軍在白倫太河兩岸回攻均遭失敗英軍在亞歇哥南面進攻亦未得利奥軍迄今已俘虜三萬二千人獲砲一百二十尊（十八日） 
　　倫敦電奥軍僅佔有芒台洛境三分之一奥軍主力今施於芒台洛與海濱之間志在擁入平原佔據特里維沙但迄今尙無能逹目的之象蓋意軍有未用之後備兵甚衆且戰鬭甚勇故也（十九日） 
　　倫敦電外交大臣貝爾福氏已設委員會調查英人在鐵之産業並紀錄請求賠償産業損失之各案（十八日） 
　　海牙電聞林堡鐵路往來比德之火車每日共有七十二輛英政府頗爲疑訝現請荷政府詳細述明火車所運之貨物俾查其有無供給軍用者（十九日） 
　　倫敦電財政大臣波拉勞氏提出之戰費案計英金五百兆 
鎊已經下院一致通過（十八日） 
　　華盛頓電衆院應海軍總長之請表决將海軍將士由八萬七千人增至十三萬一千四百八十五人此舉經參院通過後即可實行英政府已宣布瑞典條約該約規定美國與協約國得假用瑞典船舶四十萬順聞興登堡將軍現居病院 
　　聞塞克斯拉夫人現管理俄國産榖之伏爾奇亞區並西比利亞鐵路一千五百英里（十九日） 
[公電]  
　　宜興來電申報新申報時報新聞報各報館鑒儲君南强創議暫停稅欵爲停戰最後之請願恐其影響及於地方事業兹特公商已請其取消主張矣特電聲明宜昌縣知事陳曁敎育會農會城市公所四鄉公會馬 
要聞一 
[北京特别通信（一七○）（飄萍）]  
最近之北方政象 
張懷芝之總長熱 
武鳴逝世說與時局總統倦勤說之由來 
　　最近之北京政府除却對内作戰與張羅軍費而外亦旣無所謂政矣然則又安有政象可言兹所述者乃在略叙各機關停滯之狀態以及政界中人一切 
無意識之行動是亦焉象之一種而國家前途至可悲觀之事也 
　　先以内閣全體言之就閣員間之關係而論即不得名之曰内閣如内務農商陸軍等皆與所謂國務總理者不相一致内農兩長頗主和平陸軍則以與徐樹錚不愜之故態度亦形消極此外如財政而兼交通之曹汝霖固以附和段氏之政策爲其生活要素然以與他方面尙有關係之故亦呈暗昧之態度焉其餘無關重要者可以不論故近日之國務院與各部吾人身臨其地但覺滿目蕭條毫無生趣試問政治之重心寄於何處機關則無人能言之者曰在國務員乎國務員不能與聞軍事也曰在國務院乎院中之秘書廳等其主持之人對於時局亦甚隔膜也曰在總統府乎馮又正在恭默而思道也其比較忙碌者爲參陸辦公處然靳雲鵬固爲該處之主任對人輒道悲觀亦以事事掣肘不欲有所展布然則現在之北京政府其重心所在即爲段總理一人乎非也恐在徐樹錚之一人而已 
　　更一觀京津間之政治空氣所謂天津會議者果係何物所爲何事各方面皆以重大題目之實則不過張倪之倫一種無意識之行動欲於此覔得陞官發財之機會總统統問题和戰問題簡言之不如名爲財的問題與官的問題也張懷芝來京勾留兩日兩日之間亦以大半晷刻從嫖賭上死下工夫而其來商重要政務之内幕乃不過與小徐連結謀一陸軍總長地位以易其不甚穏固之山東督軍他無所爲也蓋段芝貴與小徐不愜幾被排斥者屢和以無機會而止張懷芝此番運動將以何使小段去職乎事之成否實疑問也果有其事閣員間乖離益甚内閣或生他種問題亦未可知也 
　　再就政派方面言之現在所有之政派尙在活動者不過安福俱樂部與研究會近日選舉票漲價之聲與中交票跌票之聲同時並起不過一爲酒肉場中之歡語一爲議寒隊裏之怨詞性質大不相同而已安福派之金錢運動近已明目張膽毫無顧忌愚昨與某當局談及此事某當局言司法機關不去干涉我們亦不便干涉所謂恐干未便也安福派如此研究派亦挾金錢以追之終有鷄口牛後之歎吾人視之則一般可憐蟲耳爲其主人之馮段兩公競爭之劇烈可於此兩派之行動見之矣 
　　時局至此終無轉機之希望乎愚今當補述一段事實可作留心時事者之參考段氏第三次出閣之初其意見並不如今日之剛愎而無商量餘地且如錢田諸閣員曹張各督軍亦存一何時休兵之希望長沙攻陷時之機會旣已逸去此後遂難覓一種因緣然田煥庭旣數言於馮段（段初上臺時）而錢幹丞亦屢屢爲與西南妥協之運動當陸武鳴逝世之說未起以前錢以林君紹斐與陸氏有舊錢意不如托林君赴武鳴一行徵求確實意見以定妥協方針屢與段商段亦應允且成行矣無何而陸氏逝世之耗忽至林君乃稍留滯政府中人皆確信陸死之爲事實似絶無再與通欵之必要者錢田諸閣員又託林君先以電詢病狀逾月竟無覆電到京此誠奇離之事實也然昨日政界秘密消息陸君已派人持書來京先與現尙在野之某老人交換意見欲希望此老人者出爲疎通以求妥協之徑路此事詳情尙難發表其進行如何乃最有注目之價值者也昨今之北京政界中又忽有總統倦勤之說蓋馮派之臨時而抱佛脚在在與人以可見一經旁觀說破又難免羞人答答乃故作牢騷之語以自飾焉一方收買選舉票一方言下届决不應選倦勤之說亦作如是觀可矣 
[我國之財政育談]  
　　可駭之目額軍費六年度預算中央收入項下計三萬九千餘萬然實收僅及三萬四千餘萬其中經常軍費佔一萬九千餘萬已超過歲入六成以上而臨時軍費作爲特别支出尙不列於預算案内昨晤財政部某要人言現在每月軍費非一千四百萬元無以應付云云現軍費全賴日本借欵若將鎊虧折算加入其中則每月已爲兩千萬元按現在之戰况推測若戰事繼續一年則至少須兩萬萬日本外債而行政費之缺陷尙不在内現在借欵每成立一宗必附以重大之抵押品或重大之權利試問再借十餘宗借欵之後國家是否已陷於破産之境言念前途眞不禁大放悲聲也 
　　吉會路借欵案此次政府與日本所締結之吉會鐵路借欵日本方面代璷仍係西原龜三我政府代表則爲曹汝霖總额爲日金二千萬元已於十一日在京正式簽字所借之二千萬元卽作爲中國資本與日本合辦該路至日本所以獲得該路權者實根據於前清宣統元年七月二十日外交部尙書梁敦彦與日本駐華公使伊集院彦吉所締結之間島條約而來該約第六條中國政府將來若延長吉長鐵路自吉林南境至韓國會寧與韓國鐵路聯絡時其辦法一律照吉長鐵路辦理開辦時間由中國政府酌量情形與日本政府商定之云云該路沿線雖多山岳少耕地而地質肥沃將來大有希望且該路附近有天寳山及各種金銀鐵等礦産及豐富之森林在經濟上極有價值即在軍事上亦甚爲重要也 
　　奉天借欵案奉天當局向日本朝鮮銀行借欵一節曾紀本報現聞雙方業經簽字兹錄其合同底稿如下（一）此項借欵總數三百萬元簽字後七日交付清楚（二）本欵作爲整理奉天官銀行之預備金不得移作他用否則本利即須還清（三）本欵交付與償還均在奉天行之（四）本欵發行額每百元實收九下五元（五）本欵之一半與共利息息簽押之日起兩年後償還其餘三年後償還如欲展期須先兩個月通知朝鮮銀行得其承認（六）本欵長年六釐半行息（七）本欵利息每半年一付（八）本欵以奉天省本溪湖煤礦之官股全數作抵押設使銀價跌落或該公司事業不發逹朝鮮銀行得要求增添抵押品奉天政府不得違背（九）此次合同由朝鮮銀行代表與奉天交涉署委員簽字後互相收存（十）此項合同未經答押時奉天政府須申明該煤鑛未經押與他人後來亦不得以該鑛轉押他種借欵（十）（一）若於第五條所開期間内奉政府不能清償此項債務時日人得設法管轄該礦將其營業之收益作還付此項債務本利之用（十）（二）若奉天政府不能清還此項償務日人將該鑛收管而該鑛之收益尙不敷清償此項償務本利之用時其不足之數應由奉天政府設法以現金償還 
　　七年公債將出抵七年公債自開募以來消售甚不暢旺聞某當局已提議以之抵押外人商借鉅金現正在談判之中一時尙難成立此事如果成立則内債變爲外債亦可見當局借欵手段之日益巧妙矣 
　　已有地租借欵交涉數月以來借欵之聲不絶於耳如棉紗借欵三百萬元水災借欵五百萬元印刷局借欵二百萬元第一交通借欵五百萬元第二交通借欵二千萬元第二善後借欵墊欵一千萬元第一回軍器借欵一千萬元第一奉天借欵一百萬元第二奉天借欵二百萬元第三奉天借欵三百萬元湖北借欵一百萬元廣東水泥廠借欵三百萬元電報借欵二千萬元湖南水口山借欵二百萬元無線電報借欵五百萬元陜西借欵一千四百萬元吉會借欵二千萬元廣東礦山借欵五百萬元（以上均係日本單獨投資者）防疫借欵一百萬元（係列國共同投資者）運河借欵一千二百萬元（日本五百萬元美國七百萬元）合計之爲一萬萬四千四百萬元大抵我國今日可供抵押之利權無一不在抵押之列我國人之　命拍賣家産其用心亦苦矣乃日來有最可駭人聽聞之消息則財政當局欲以全國地租爲抵押向日本商借一億元之鉅欵此項交涉已由財政當局與日本私設公司之西原龜三秘密交換談話數次唯地租内容甚爲複雜現雙方正在商議抵押後之辦法此項消息我國知者尙少而日人方面則喧傳殆遍以地租爲抵押何異拍賣國家矣 
　　電信借欵額之擴大本月十八日京津太晤十報北京通信云中國政府向日本借欵推廣電報及無線電事交通兼財政總長曹汝霖前所籌畫一切曾經國務會議通過矣聞刻下因添設無線電事業已送交國務會議其增設之地點開列如下熱河塘沽長安重慶及四川與西藏間之巴塘地方各須增設無線電一處按曹總長增設以上各地方無線電之意因恐陸地電線偶受風災折斷其他之損失在所不免彼時政府於各該處通傳消息卽可用無線電報且更可與塘沽口之輪船艦隊往來通逹消息刻且已由日本運到各項材料僅足建設四處無線電機惟第一處之無線電則設於張家口以便與北京武昌及海軍部所定之無線電站互通信息此處應用材料曾經海軍部向日本訂購是以曹總長所擬增設按以上所述之五戲地方估計應需材料約合洋十五萬元此項材料聞限二年完全交付核計政府擴充電報及無線電共需洋六百萬元前云五百萬元者乃傳聞之誤也此項費用即由二千萬元之中日借欵項下撥付至曹總長所擬增設各處無線電報業經國務會議通過惟各總長以電報一事爲政府交通緊要之機關均稱交通部對於建設及修理陸地電線及無線機應負完全之責聞二千萬元之中日借欵業已交清而政府除撥付此次電報費用外其餘欵項業已充作他項用罄刻政府擬再向日本重議續借六百萬元專爲推廣電政之用則二千萬元之中日借欵將來勢必增至三千萬元而後已云云 
　　一千萬墊欵交到說聞第二次善後借欵墊欵未交付之一千萬元因中國南北紛爭與四圍方面之未磋商一致以致延未交付至最近銀行團方面又復磋商大約本月底或下月初即可决定交付 
　　運河借欵一部已收自上年十一月以來日美兩國商務官與中國政府所訂之運河借欵一千四百萬元因未興工故尙未交付此次定由美國裕中公司派員勘定其用費五千萬元已於日前交付於中國政府其餘金額俟着手工成即次第交付 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局關鍵中之四要人]  
　　張懷芝赴津山東督軍張字志於十八日展四時十分乘京奉專車赴津同行者尙有徐樹錚副司令張懷斌鎭守使洪祜參謀等並有衛兵一百四十名聞張督軍抵津後尙須與曹倪兩督開重要軍事會議一次又據由津來京之某要人消息張督軍已於十八日上午七時除抵津比即馳赴曹仲珊宅内報告某項重要問題業已磋商就緒惟對於援粤總司令一職仍力推讓曹督擔任並謂張督抵津後聞在津須小作勾留即回魯省又聞張子志督軍出京時曾留其副官趙某在陳宅所設之臨時辦公處以資辦理一切要務並聞該處十八日收到之要電頗多最要者尙須即轉津埠又據某社消息云日前曹張兩使及倪皖督會見於天津頗就和戰大局及總統問題有所商榷未及决定而張使卽匆促入都政府因擬并召曹倪來京特開軍事會議特曹倪皆病不能來張使雖來京亦無甚結果因又於昨晨赴津徐樹錚亦與同行計時各省所派代表日來已可陸續到津則此後天津方面必更有一重要之會合自在意中特其主張究竟如何今猶未可預測據日人所傳謂張曾自言援粤總司令一席並未承諾至總統問題大總統必舉河間副總統當舉曹仲珊内閣當由合肥聯任否則天津之督軍皆將反對也云云云 
　　龍濟光出京龍子誠於十八日晚九時赴公府晋見大總統據聞龍上將謁見元首後首陳與張子志議定攻粤方針次又報告籌定振武軍軍費辦法並陳今夜即須赴津談至九時三十五分始興辭出府又一消息京奉車站於十八日下午四時已預備花車送龍出京及至晚九時半龍尙無一准時刻出京然當夜必須出京云云又聞龍氏因援粤問題須與曹仲珊督軍當面磋商特於十八日晚車出京赴津至是否由津南下抑仍須回都一次則尙難探悉 
　　曹錕之態度曹銀近狀與張稍異蓋曹氏已絶不回漢口據十八日漢口電前敵直軍已陸續實行北歸吳佩孚師長亦將待一種時機即北歸休息曹等目下决不言反對主戰第認爲直軍任務終了論理論情俱應合他軍交代而已曹至今對和戰大局不表示異議然實際上已脫離關係也 
　　倪嗣冲不來倪嗣冲在津小病十八日來電陳報現病狀雖見輕減惟起坐仍覺艱難飲食不能多進聞府院兩方均甚厪系已去電慰問多次其實倪並無若何重病不過因無來京必要且欲在津主席俾便操縱也又據天津消息倪丹忱病勢尙未十分減輕故來京一節仍須從緩據另一報告倪固因患病未能即日來京然其意兼欲俟張奉督到津後作一度之磋商以便取同一之態度也 
[十八日之中央政紀]  
　　公府消息馮總統十八日下午一時四十五分蒞辦公室披覽重要文電數件二時二十分見田農商總長垂詢閣議經過情形三時延見本府高等顧問莫禮信博士元首因博士新由英國返華故關於歐洲近狀及戰事情形諮詢詳盡四時傳見前財政總長王克敏王退出後元首又與張秘書長師軍事事處長張庶務司長文秘書談話一小時餘始歸内室用晚餐八時半復至辦公室延見兩廣巡閱使龍濟光又聞馮總統於十七日下午四時在居仁堂接見段總理時寥寥數語未及國政當諭承宣官值日者吳君曰余有病凡外間請見者除有要務者外自今日起一概不見又據公府某要人言河間近數日内政躬稍有不適時言倦勤態度頗爲消極云云 
　　國務會議十八日（星期二）國務例會段總理上午九時到院因須在院接見外賓故列席會議時間較遲十時左右各部總長到齊總理比即傳諭不必待彼列席先行開議各總長遂公推錢幹臣總長爲臨時主席按照議事日程將馮玉祥復官案照例補行通過手續次决定財政案六七件十一時以後段總理始入席首將與外人接洽情形報告一次即相繼討論援川規湘援粤各項軍事計劃均係按參陸處原案通過下午一時即宣告散會由田總長入府報告又聞十八日國務會議最要議案確爲討論攻粤行軍方略與挽救川北要隘之辦法其次 
爲奬勵第十六混成旅將校士卒克復常德案及京畿四郊續辦平糶案與撥欵派員賑濟常灃等處商民案一致通過至裁撤八旗官産處與京營官産處合併爲清理京城官産處與馮玉祥請恤臨灃一帶人民迭遭焚刦二案結果第一案通過令財政部與步軍統領署會訂章程第二案准撥某欵二萬元 
　　參陸會議據可靠消息參陸辦公處十八日上午九時曾召集例會一次靳翼清將軍以下各員全體列席湘東湘南陜南各處軍事計劃均有詳細之討論 
十一時後由段香岩報告閣議二時以後則拍致陜川湘三督軍曁吳佩孚師長要電多件 
[陸建章死後餘聞]  
　　昨某報載李蘇督有電質問一層探悉不確惟陸建章之子陸承武確由南京來一電致某當軸質問未被免職何有通緝未去榮典何以驟殺末云承武奉諭轉勸家父就道不料甫抵津門遽遭不測是殺吾父者鈞座也弑父者承武也云云未知當局若何答覆也 
　　徐樹錚對奉軍有通飭一道文云忠密查陸建章身爲高級軍官歷充方面大吏乃不思効力國家反時常出没各省煽惑軍隊勾結亂黨連合土匪擾害地方秩序損壞人民生命財産歷年以來罪惡昭著各軍民長官每舉其名無不切齒痛恨本月十四日經本總司令部在津拿獲當經立予鎗决電陳國務院陸軍部請予追褫軍官即於本月十五日奉大總統令（全文略）等因奉此合亟電希行轉飭所部嚴加查察遇有謬妄之徒膽敢向本軍各部屬意存嘗試妄行肆惑者立行拘留報明聽候核辦上院部原電列後併希查照以上令文電文均應與官長目兵等詳爲講解俾共知遵樹錚篠叩 
　　據十七日天津來信謂徐樹錚將陸建章招致來津鎗决徐胸中似夙有此計畫故以曹錕張懷芝倪嗣冲張作霖名義致電陸氏略謂現在天津開督軍會議爲重要協商望速行北上云云陸氏接電後匆促北上於十三日抵津即回英租界私宅徐樹錚於翌十四日早由奉天軍兵站司令部之雲貴會館以電話誑陸氏謂目下督軍會議正在開會請速來云云陸氏接電後立赴雲貴會館徐即將陸拘禁至當晚遂被害云云又據由某方面所聞謂關於陸氏之鎗决實際憤慨者爲陸氏從前部下及孫洪伊等民黨至於北洋軍人間事實上大約無何等影響而南方民黨與北洋系中取妥協一派當然受極大之打撃預料現狀不至有何大反響發生但陸氏之兒媳孟氏（孟督軍之女）目下在天津親自歷訪各處表示其不平之意又近來京中有馮玉祥旅長獨立之說流傳各處但此係神經過敏者之推測政府近已竭力予以安慰馮雖與陸有親戚之關係應不至不顧現在自已之地位而與中央斷絶關係也 
[新選舉之北京近訊]  
　　　據某社消息云王揖唐氏等組織之安福俱樂部與研究派兩方競爭選舉現據各方報告安福派有佔勝利之形勢但王揖唐等之主張乃爲獨佔的運勳將各派一網打盡自謂可以爲以欲爲然頗聞與之對抗之某方面已有一種準備待將來新國會果見成立時突以鉅費收買若再不能則又以待臨時參議院之法待新國會或竟與舊國會携手以逹其目的獨佔之一派亦將失其活動之力故某方面現有養精蓄銳之概而安福俱樂部之選舉費現雖有人籌墊但須俟某項交易成功然後撥以一百萬或二百萬現亦不甚有充分持久之實力也 
　　中央參議員選舉於二十日投票聞第一部選舉票已概爲某俱樂部所壟斷當選人名單業經擬定聞某俱樂部不僅不金錢兼用勢力故他派莫能與爭至票價則不似外間所聞之高每一票仍不過二三百元所謂 
學者之價值於此可見矣第二部則選舉人名册中僅有二十餘人而議員定額有八名之多大約得一二票者即可當選又一消息云二十日爲中央選舉第一第三各部投票日期據某君調查第一第三兩部報到人數均異常踴躍計至十八日止已逹法定三分二以上之人數則二十日當能如期舉行投票矣又第一部人數過多已决定用三匭分投（即一人入場可投票三次）投票所設在衆議院大議場第三部則僅分天地兩匭投票所設在衆議院小議場並聞農商部此次所派之王治昌等辦理選舉頗稱得力故第三部之各項辦法均較他部爲有條理即查驗證明書一節亦較他部爲認眞又聞直隸之參議員選舉其票價遠在中央之上多者三千圓少者一千圓現有馮大少爺曹五爺及兩楊者（一爲某廳長之弟一爲津埠巨富）均竭力運動積極進行云 
[西報之鳳凰山鐵鑛近訊]  
　　字林報云昨夜本埠接到消息報告北京陸軍部處置秣陸關鳳凰山鑛産事數日前國務院决定鳳凰山鐵鑛不由農商部管理而歸陸軍部管理陸軍部旋與日政府議定鑛由中國開辦惟製鋼事由中日合爲之日人供給開辦經費計日洋二千萬圓按在袁世凱時代日商大倉洋行曾以一百萬元借與華人某公司爲開採鳳凰山鑛産之用但此借欵合同從未由中政府批准歷任農商部長如周自齊張園淦谷鍾秀田文烈四人皆不肯承認此約中政府屢願將一百萬元之借欵償還大倉第日商拒之蓋希望此約終必爲中政府所承認也即現在之段政府亦不允批准此約惟陸軍部今借口作戰計畫允與日人在鳳凰山合立煉鋼廠而以推　人可關鑛山爲條件聞大倉已抛棄其一百萬元之要求而將此利益讓與日政府故此事遂爲中日共同出兵新計晝之一日人欲得開鑛與製鋼兩種權利中國尙未遽允今此爭點正在談判中至於開鑛經費日幣二千萬圓已由日政府擔任矣鳳凰山鑛産鐵塊至大爲中國所未前有且比諸他處之鐵含硫磺質較少故尤合於製造軍械估計可得之鐵約五千萬噸從前農商部所以不肯輕易讓與他人者以此爲揚子江流域發達工業最有　係之要素也 
[湘省最近之戰事（長沙通信）]  
　　近日湘省北軍迭次大敗南軍之一部分已衝出衡山在該縣大舖地方與北軍接火情形已誌本報現聞該處仍在激戰勝負未分張督已令前敵奉軍會同直隸軍隊猛力進攻務期早日撃退並聞此項南軍係屬馬濟所部由桂陽小道抄出以圖衝醫北軍恢復舊地及常寗等屬旣得遂再抄小路包出衡山之前擬俟衡山得手然後再奪衡陽以衡陽所駐北軍尙多非數而包園不足制勝故雖得常寗仍不敢遽圍衡陽以免爲北軍所襲吳佩孚師長亦深知其意遂趕派大隊會同奉軍協力攻撃故南軍雖已抄出衡山前面然於衡山縣城仍難得手也 
　　寳慶戰事南軍亦甚爲得勢惟迄不奮力前進奪取縣城豈亦以寳城所駐北軍過多恐爲所敗耶此則甚不可解刻下南軍正在桃花坪大橋尖山一帶與北軍激戰該處道路叢雜不易辨識南軍遂利用其險阻時出没其間以爲疑陣最近北軍已數次敗挫勢幾不支昨已急電來省請加派勁旅前往援助矣 
在茶陵方面之南軍已同時繞出攸縣逼到石礄故左路情形極爲危急張督迭得前方急電已商同奉軍第二十七師師長孫烈 
臣氏派奉軍一團趕速前往救應聞左路南軍聲勢甚大奉軍能否獲利尙不可知頃據軍界傳聞孫師長有親赴前方督戰之說此次南軍之忽然振興迭獲勝利聞其原因有二（一）新由廣東運到子彈不少無不給之虞南軍遂得盡其所長不再退縮（二）聯軍總指揮張其錦氏已親出督軍指揮進行張氏素得軍心士兵皆極用命有此兩原因故南軍奮勇直前加以適值北軍換防得以乘機衝出以致北軍連次大敗湘省戰局又爲之一變也 
[再誌殖邊停辦後之奉天金融]  
　　奉天殖邊銀行因濫發紙幣被官家嚴加取　禁押行長限期停辦等情歷載前報查奉省金融之腐敗已不自今日始從前卽有架空之弊當未停止兌現之先各銀行早已外强中乾所需現欵率於先日晚間向各錢活計加利買入以備次日應付兌現之用始則如數付現嗣則分成兌現至去春分成亦不能支持竟全數 
停止兌現各行以無所拘束遂任意發行紙幣就殖邊銀行論聞共出紙幣三百六七十萬元所有資本則不過十分之一若所出紙幣均爲貸出之欵有僨户可抵尙無大害詎一經調查其實除浪費揮霍外盡消耗於買賣羗帖搗把銀糧之中連日由財政廳政務廳警務處商務總會派員會同調查雖未竣事然已得其概略其他各銀行均已查畢刻正調查興業銀行又聞黑龍江官銀分號與華富銀行紙幣無多惟商業銀行旣未報部立案竟發不換紙幣原報股本二十萬元而所出紙幣竟超過數倍今因殖邊銀行失敗乃先聲明遵諭收回本行紙幣兌換他幣本行資本充實備欵以待云云將來果能應付與否尙在不可知之數也 
　　張兼長連日召集各界要人開財政會議組織平市錢局廣設兌換所令銀元局趕鑄銅元以備兌現銅元旣足市面通暢則幣制信用可保惟組織之權省長則擬畀之東三省官銀號各銀行則欲由銀行公會公同合辦至此次調查各銀行之内容取締濫發紙幣有意整頓金融不僅由於省議會之咨請並有某要人請求故先由調查入手擬令各行將從前小洋紙幣一律收回由官銀號發行大洋票以爲統一幣制之預備不意竟至演成殖邊銀行停辦之風潮雖尙在調查之中然虧賠之事則必不免當局恐商民驚慌諭令商務總會勸喻商家仍一律照常行使以免牽動金融大局商會孫薛二會長連　召集十七街商董及各大商執事在會間議行　殖邊紙幣僉以該行虧賠甚鉅不能支持致被官家勒令停止將來能否　業尙難頂定當此端節收取賬目之際所入該行紙幣旣多日後若果荒閉則受損實不堪言碍難遵辦云云故此番運用仍歸無效惟日來小商舖尙有收受者至於當舖粉房糧行等各大商舖仍拒絶不收 
[京津間之兩案]  
　　謀害段總理案謀害段總理案之陳炎等經京師警察廳查獲解送京師地方檢察廳訊辦兹由司法界傳出消息陳炎鄧　等與某日人受張勳之運勳謀殺段總理已非一日當經警察廳破獲將日人送交日本公使訊辦陳炎等則正在秘密嚴緝乃陳炎對於中日協約近曾大放厥詞竟被警察廳拘捕解交法廳訊辦地方廳迭經開庭預審陳炎等不認有謀害段總理情事且所答非所問似有瘋病者問官以陳炎爲裝瘋每於開庭訊問時躁急非常而據外人云陳炎實係爲義氣所激喪失心神致受張勳某幕僚之愚並非故意裝瘋惟鄧　到案後意氣激昻直言無隠地檢廳即以陳炎等所著之文字及鄧　之供詞爲證於本月十一日向地審廳提起公訴聞認陳炎鄧　等犯陰謀殺害段總理罪應處王等有期徒刑　投或一百元以下罰金該案起訴後已告一段落矣 
　　匪據楊公子案天津警務處揚處長公子福培往宣化剿匪被匪扣留索欵取贖各節曾紀本報兹聞此事與匪交涉擬出洋數萬元取贖迄未就緒前次匪等本限期二十現在限期行即届滿故十八日已派人馳往再與商議矣 
[直隸又有敎匪出現]  
　　前日棗强縣張知事帶隊巡邊途過一人行路倉皇形跡可疑當飭警盤詰由身上搜出銀牌一面上鑄道敎崇眞會五字五色旗二桿下列八卦又有白布一方兩旁硃印雙龍中印寳塔一座有天命雷山四字並有黄紙書寫語多悖謬訊供名王金郎山東博平縣人於三月十三日奉師父楊道人頭目黑虎臣令大師兄李彦春與他一同赴直隸趙縣元氏内邱欒城等縣會知敎友約十九日舉事供出頭自劉福海等多名四縣敎友五六百名因無鎗械未敢動遂於五日三十日乘欒城大集官不在署集敎友百四十人赴城内先搶巡警局後搶衙署搶了三十桿鎗並未搶財物銀牌是五聖老母賜的頭目每人一塊印布是記號敎友都有此次是回博平交令再約期起事擬由臨清州上彰德合操起事並不由棗强來大師兄李彦春還在臨清替天行道等語當經張知事　禀省長請飭各縣會營密拿並咨會欒城縣拿辦現聞大名王帮辦已派營兵將李彦春劉福海等傘獲又派兵到棗强提解王金郎質訊核辦 
[蕪湖快信]  
　　皖軍總指揮馬聯甲日前開赴贛省之安武軍步砲共十四營原議援湘刻又改爲攻粤俟天津會議解决後馬卽率隊前進 
　　皖省刻新招警偏隊十營歸省長節制三道尹爲司令省長爲總司令 
　　倪督軍七公子幼丹前由浦口乘美利輪過蕪赴安慶爲謀參院覆選當選事 
　　安徽參院初選當選人現已齊集省垣悉爲公益維持會吸牧將初選當選證書送會者由會各給洋五百元 
　　蕪湖美孚油棧碼頭總管英人雷德諾被戕一案駐寗美領事索克斌氏接美孚行電於十八日來蕪英領事歌爾克氏亦因此案於十九日由濁趕回現正查緝兇手 
　　冒充鹽務委員曹遜夫藉封船在四合山搶刦唐尹耕貨船一案曹刻被警察拘獲已送法庭訊究 
　　蕪湖刻有人發起集股十萬元創設濟生公典以惠貧民 
　　蕪湖赭山省立第五中學校甲乙兩班生五十餘人於十八日行畢業式省派試學汪聲應來蕪監視 
[江蘇參院投票之不成]  
（南京通信） 
　　蘇省參院覆選日期原定二十日嗣唔省署中人云初選當選人各縣到省者未齊明日恐難舉行聞齊監督有通知展期十日之說兹悉齊監督按修正選舉法人數有三分之二即可投票而初選當選人亦不願展期遂仍於昨日上午九時舉行投票齊監督親自到場王廳長及各署長均率領長警到場保護詎上午至下午投票人僅有三名餘均未到齊監督以不足法定人數遂依法宣告無效改今日再投聞此三人所舉之三票張審二票黄炎培一票此三票雖不能有效然不能不謂其爲良心上之選舉也據賣票團中人云昨日不能投票之故一方面因票額未組織完備一方面因票價尙未兌現 
 
 

Page 7

 
 
　　江寗九十一票已爲鄭某一人所包買每票二百元蘇屬各票因反對彭某遂與淮揚聯合擁護某公惟價格尙未磋商妥帖徐海各票已决定　叚某約明不散一票　票價尙未付齊以致各自觀望不前耳昨日下午得各方而之消息買賣手續尙未清楚今日投票恐仍如昨日之情形不能産出大約至遲二十三四或可望足法定之人數緣某派大批滙件在三日内可寄到也至於似研究系而非研究系之吳某僅出一萬五千金相差過遠若無人與之聯合恐終歸失敗昨述有當選希望之五人彭某旣爲蘇屬所反對或另舉一人或即爲段某補缺亦未可知 
　　另一報告云江蘇參院複選各初選當選人共八百八十四人已先後回省公署報到昨十九號由江寗地方自治辦事處某有力者發起各縣選舉人在該處集議首先提出韓永清許鼎年張曉松徐果人四名徵求同意由松江初選當選人首先反對倡議概不投票同時與松江一致進行者上下江有三十餘縣遂借某旅社各推代表集議對付方法後各選舉人將證書交於各縣代表保存以表示不願投票者計六百三十三人記者曾至投票所前參觀自朝至午未見一人一說謂是日投票者僅有四人云 
[蘇省會接開臨時會]  
　　江蘇省議會請求繼續召集臨時會文云爲咨請事查本届臨時會自五月二十一日召集開幕扣至本月十九日已滿三十日法定之期惟本省七年度地方歲出入預算案牘繁重審查未畢其他要案亦多待議　據議員半數以上之同意依照省議會暫行法第二十二條之規定請求貴省長於本月二十日召集臨時會繼續開議實爲公便此咨議員張慈明范漢光許蘇民趙應榆李壎沈競沈濟安李綿熙戚麟祚施承模張恩鎔王鳳誥李國銓華藺陳恩沛蔡璜陸文椿朱子愚孫肇圻封緒听孫璋劉坤元高瑩劉穏元郭麟珍張從仁沈廷銘馬駿蔡寳善袁宗沂張嘉行狄迺健屠宜厚楊體仁俞仁愈何少敏唐人傑陳國霖沈世楷楊道樞沈周潘恩元顧寳琛范鎔曹國枬秦錫田黄祖温莊以涖張倚李維翰閔讞孫儆陸渠朱增元顧鏡清張相施漢愚　景琦戴思恭周紘順沈熙照葛錦城羅毓桐黄槐周嘉詠馬敬培陳廷譁陳伯盟沈惟賢朱祥紱王壽喬王豐鍾朱紹文黄如驤施文熙黄申錫金天翮李敬修鄭慈榖姜靑照詹其桂仲頤姚天一金鰲錢崇固王撰曾季通子起東任桂森吳濬宋銘動盧森朱德恒 
[南京快信]  
　　軍署參謀長何　溥已於昨日出京回寗即謁李督陳報在津京會議經過一切情形蔡參軍（森）則於昨日公畢回京 
　　國務院通電軍民兩署七月十二日爲恢復共和紀念日届期 
一律升旗慶祝以誌紀念 
　　駐甯日領高尾氏准明口乘車赴滬航海歸國 
　　陸建章在津被殺李督派韓德銘赴津弔唁並送奠金二千元 
　　參議員二十日投票不成这大原因在組織者嫌需價太巨面賣票者又　價太慶因此交易不成而投票亦不成 
　　省議會第三次臨時會　滿經過半數議員請求咨省署覆准今日（二十一）接開第四次臨時會 
　　江蘇七年度預算經省會修正三讀會通過兹將各項總數錄下歳入經常總計七百十七萬二千八百六十四元歳入臨時總計三十四萬四千五百七十元歲入經常臨時總計七百五十一萬七千四百三十四元支出經常臨時各項總數内務行政費支出經常五一四一八九九臨時一五三九八七二合計二百零四萬五千七百七十一元財務行政費支出經常二三七四八臨時三一五七七九五一合計三百一十八萬一千六百九十九元敎育行政費支出經常一四三四八七○臨時一六○○七十二合計一百五十九萬四千九百四十二元實業行政費支出經常二五四一○六八臨時四三九九五四合計六十九萬五千零二十二元共計支出總數七百五十一萬七千四百三十四元各項預備費數目内務預備費五六八六八財務預備費一五七九五一敎育預備費六七五○一實業預備費一二二九三二 
地方通信 
[蘇州]  
　　參院初選當選人辭職吳縣參議院初選當選人潘承謀因室人病故無暇赴寗複選物呈謝證書請求撤銷另補吳其昌初選監督當即照准一面以第一名候補當選人宋銘仁遞補並發給證書今速依限抵寗投到 
[太倉]  
　　第五區省會覆選事務所開辦江蘇省會第五區覆選監督許炳榛已在太倉義倉設所於初一日開辦日前往申晤滬海王道尹面商公務畢卽行返太該所經費照丙等支給每月六百五十元所内職員計課長程光進吳萼樓一等課員蔡鍾驥吳尙寅陳寳書劉文偉書記徐程湯三名均照定章選派呈報省長備案 
[松江]  
　　飭增屠宰稅額本邑屠宰稅向由商人按年認包萬一千元試辦以來頗有美餘現届期滿由縣出示布告准由商人增認稅額呈縣承包當有宋某等自願年納一萬二千元呈由縣署轉呈省署核示現縣署已奉到省批略稱該縣屠宰稅額如果認眞辦理詎止萬二千元該商如欲承包應飭令續增認包數目以裕稅源否則仍令原包商人增加包金賡續辦理如原包商人不願增認卽責成該知事另派專員徵收散數云 
　　學校休業演說城内天恩堂附設之商業半夜學校現於六月二十號晚問七時舉行署假休業禮由校長班德生邀請上海靑年會全國協會編輯總幹事胡貽榖來松演說並柬請各界士紳赴校觀禮另訂二十一二址二晚間延請美人萬應遠來衛禮兩博士相繼演說亦經班校長分約各界到會聽講 
失愼旋就撲滅二十號黎明西外雷姓因不戒於火燒去柴房一間幸經西區救火會各洋龍奔集換救未被蔓延損失尙微 
[鎭江]  
　　省會選民尙須覆查丹徒縣知事省會初選監督倪和甫昨接齊省長電令云省議會初選已將届期惟因各縣浮濫太多刻正派員調查尚未竣事因之分配各縣初選名額亦難確定應由各縣將選舉期前應籌備各事妥速進行一俟名額定後由本公署分别通知再行開選云云 
　　閩省續招新兵過鎭閩省李督軍派員赴徐州一帶續招新兵五千名刻已募足由徐分批至滬候輪往閩日昨已有新兵八百餘名乘車過鎭駐鎭憲兵咸往車站照料 
　　劉統領過鎭兩淮緝私統領劉槐森日前赴寗謁見李督軍面陳兼統之巡緝隊近來一切防務刻已事畢於日得乘車過鎭暫駐行旌二十日上午搭招商小輪渡江返揚 
[揚州]  
　　查勘壩堤倒塌兩淮張運使迭據攔江壩褚山壩壩夫霍淦等報稱江潮驟漲壩堤倒塌勢甚危險特委員前往查勘以便雇工修理 
　　場商禀控違章通泰全體場商同人泰等以北商場鹽搶堆紊亂規章在運使署禀控張司長特令揚子棧長查照向章挨次上堆以杜競爭 
　　營長遄回防地西壩緝私水師第五營長單殿丞前因剿滅魯匪入境事宜來揚禀陳一切兹已於二十日禀辭張運使馳返西壩防地矣 
　　迭獲私售鴉片江都禁烟稽查員周得春連日在南門外及舊城一帶查獲私售鴉片烟案甚夥先後解縣由趙知事判罰金錢了案 
[安慶]  
　　參院初選當選人報到安徽省長公署籌備國會選舉事務所現據各縣參議院議員初選當選人報到者業已不少大約日内即可到齊昨日倪嗣冲之第七子幼丹亦應選來省卽寓司令部晚間赴江干歡迎者頗不乏人 
　　軍隊移駐二郎河前次宿松縣屬之二郎河爲匪竄擾經該縣宋知事會同駐防太湖軍隊前往剿辦兹倪督軍以二郎河與鄂贛邊界毘連且爲太湖英霍等縣往來通衢地方重要特令駐防太湖城内安武軍第六路第三營悉數移駐二郎河以資鎭攝 
　巡警檢查兵士昨有兵士數人自湘省回皖携有陣亡將士屍骨一箱查船巡警因前數日潛山縣境出有搶案盜匪均身穿軍服見該兵士等携帶衣箱疑係盜匪冒充失士由潛山搶刦而來定欲開箱搜檢該兵士等告以由湘省前敵出差歸來箱内係陣亡將士屍骨并出護照交閱而該巡警定欲檢查及開箱檢視見白骨纍纍始去該兵士等當時並未與之爲難事後卽向警署理論並赴皖南鎭守使署報告嗣經人出而調停已和平了結矣 
[九江]  
　　潯鎭署祝壽之熱鬧今日（十七）爲帮辦江西軍務贛北鎭守使之母俞太夫人八秩壽胡鎭署布置精美各要人致送壽禮不下數百起大總統與贛陳督均贈區額一爲　　　　四字一爲榮高晉國四字所有壽幃對聯縣持如織並以黎元洪所贈壽幃縣之壽堂之上地方除紳商學界外居户送壽禮者亦不少上午八時舉行家祝九時爲本署職員十時爲敎會十一至十二時爲來賓南偉烈大學曁儒勵諾立兩女學學生以及婦幼醫院看護婦（均係敎會創辦者）齊至鎭署祝嘏總統派李定甫直督派張副官魯督派朱副官汴督派吳副官蘇督派趙副官鄂督派石副官贛督派岳副官長戚省長派閻警務長沈第一課長代表祝壽其餘贛省軍政兩界人物來潯慶祝者甚多自昨日以迄明日署中聘請名伶演劇以娱嘉實至晚間十一時始盡歡而散 
[密波]  
　　商會革除現水之會議寗波總商會對於革除現水案曾於十四日召集錢業全體會議結果以財政廳如能多裝現洋來甬救濟市面源源不絶則現升不平自平不生問題至於劃洋因其收付利便之故即上海錢莊逐日收付多係劃賬寗波久乏現洋豈能獨異但使現洋充足錢業與各業往來現洋亦可劃洋亦可此時斷不能停止劃洋自尋絶路予人不便不必另推代表晋省會議以省周折現該會已將會議情形函告杭總商會查照矣 
[嘉興]  
　　參衆票價之飛漲嘉興參衆覆選日期將届兩院初選當選人正在籌備赴杭投票一般希望覆選當選者咸派人至禾接洽每票參院願出一百五十元衆院願出二百五十元來禾者已有三四人競爭甚烈票價因之增漲近日參院已漲至二百元衆院已漲至三百餘元尙未接洽定妥 
　　縣署司法書記辭職嘉興縣署司法書記楊浚泉汪鴻業二人於前日例假日出外游玩適縣署有關於司法案件欲發書記謄寫而楊汪均已出外及歸被張知事詰責楊汪二人以是日爲星期日本屬例假在外並無不正當行爲不受詰責相率辭職現張知事已另委郭藩侯唐庚二人充任矣 
[杭州]  
　　舉行覆選之布告齊省長於二十日出有布告云查參議院議員選舉法第十九條及本法施行細則第十三條規定准用衆議院議員選舉法及施行細則各條之規定等語茲特依照衆選法第六十九條將覆選舉應載各事項通告如左計開（一）覆選日期依參議院議員第二届選舉日期令第三條决定於民國七年六月三十口爲舉行參議院議員覆選舉之期並依參選法施行細則第九條規定自上午八時起至下午六時止爲舉行投票開票之期如本日選未足額應即依照細則宣示次目接續行之（一）覆選投票所及開票所地址依參議院議員選舉法第三十七條第二欵之規定指定馬坡巷公立法政學校爲覆選投票開票場所（一）投票方法投票人依照投票日期到所繳驗初選當選證書無訛應即在投票簿所載本人姓名下簽字（一）投票人每名領票紙一張役票人受領投票紙後應即入所依次投票投畢卽行退出（一）投票用無記名單記法每票祗書被選舉人姓名不得自書本人姓名（一）投票人書寫票紙字跡務宜清楚弗致汚損（一）投票有於投票所内除關於投票方法得與　昌問答外不得與他人接談（一）投票人不得再行窺視（一）投票人倘有冒替及其他違背法令情事管理員及監察員得令退出（一）每次投票如已滿選舉人總數三分之二以上應即關票關畢續投以投至被選舉足額爲止（一）如不滿選舉人總數三分之二時應即依照參議院議員選舉法施行細則第一條各欵規定辦理（一）覆選人當選人名額依照參議院議員選舉法第一欵規定本省應出議員五名 
　　將築杭紹鐵路滬杭甬路路局否認浙路股東搭用京鈔一案因洋賬房主張建築杭紹鐵路經費須在本路滬杭江墅兩線營業餘欵項下分年籌撥以應接軌之需不能再收京鈔以受意外損失到接軌工程經費除錢塘江橋梁計一百二十餘萬元即定本年購地並施抄平工程自明年起再行建築土方按段鋪設鐵軌云 
　　黄岩校薰興學獲奬敎育部昨咨到浙黄岩雙楠國民學校校董鄭　颺捐資興學數在三千元以上應准給奬金色二等褒章連同執照咨請轉給 
　　貧民工廠案省城貧民工廠廠長壽昌田舞弊貧汚初經全體藝徒舉發奉飭查辦現又據省議會提出質問復派省署徐技士仁釗逐欵澈查聞徐稱病辭委尙待改派 
[濟南]  
　　商貨捐搭收京鈔票津浦路統捐局商貨捐均經繳納現洋現聞天津統捐總局接財政部訓令　體恤商艱維持紙幣起見所有沿路商貨捐稅亦按鐵路貨票辦法凡商貨捐稅收現洋六成北京紙幣四成該局奉令已通令沿路各分局卡一體遵辦矣 
　　部令籌辦航空學校軍署接陸軍部咨催令即速組織航空學校大意謂航空爲戰事之補助對於視察敵情尤稱便利惟我國僅南苑設校一處值此軍事孔急自應推廣以資襄助爲此令催貴督迅速籌措舉辦云 
[吉林]  
　　衆議員繼續披露吉林省衆議院議員共計七名吉長道四名濱江道二名延吉道一名業經登載前報茲悉吉長道區應出議員四名亦已於昨日在長春選出其名錄下　長增金蛤川買明善王沐身 
雜評一 
[今日之當局（默）]  
　　嗟夫悲哉今日之當局尙但知自利也耶苟於自已地位有利也主和可也主戰亦可也入關可也司令亦可也宣撫可也經略亦可也對於選舉馮可也段可也徐亦可也對於借債礦可也烟酒可也地丁亦可也所謂自利者何也官而已矣財而已矣當局之用心如是時局復何論哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[夏季提早辦事之統籌]  
　　字林報略云夏季提早辦事美國業已實行全國時計皆撥早一小時歐洲多亦仿行之本埠洋行近年每届夏季間有提早辦事者然非一律此行於午後四時停止夜市頗盛已成習慣如欲提早辦事則必改早停市而後可是以日前滬埠洋商有請將上海時計撥前一小時之議按通商口岸辦公時候全視海關時候爲標凖如上海海關不先將大鐘撥前一小時則全埠斷難一致惟此事關係甚大非從各方面統籌熟計未便貿然實行故稅務司雖贊成夏季提早辦公之制然尙愼重研究蓋上海爲中國全部之商務集中點非各處皆提早一小時則上海未便獨異否則商務上必生阻滯也大約此事將由北京總稅務司辦理俾可通諭各關提早辦公如是則各處可望一致不生隔膜然今夏已不及實行矣 
[商界反對蘇省加稅之進行]  
　　江北改釐爲稅牽動江蘇全省增加稅率 
曾經滬上各業羣起反對商由省委專員沈堃和及前任稅務所高所長詳請蘇省胡財廳長准予暫緩兩月至七月一日實行並經沈專員函致各商會調查所增各項稅率及貨物價額以便參酌修訂在案惟各商之意現值商業凋敝勢難再加擔負且省議便曁南就總商會對於江北改稅一事已開大會計論辦法惟有請求財廳轉詳大部仍照向章辦理業已分函南北兩商會備陳種切該兩會因七月一日爲期甚近未經南京總商會將議决案錄送來會無從研究故特函致南京商會請將所决案由迅即示知以便參考一面預備訂期邀集各業再開大會討論進行方法 
[注意第二電燈廠之組織]  
上海華商電氣公司加增燈價一事曾由南市志成公所等二十六團體起而反對擬另行組織第二燈廠以圖抵制已迭紀前報兹悉滬上高級官廳以雙方爭持多日兩不相下而部中亦未有切實辦法頒布惟電燈關係重要設或電氣公司因此休業而新廠並未預備則於地方治安及商家營業不無影響故已派員調查發起第二燈廠之各代表是不殷實可靠此次集合股本果否已有眉目一經查實擬再電部請示核奪云 
　　又聞志成公所等二十六團體以電燈公司已有休業之說不得不將第二電燈公司之組織手續先事討論以期實行業已議决額定五千股每股二十元合成資本十萬元一次繳足除發起人擔任代招半數外所有二十六團體每團派認二千元其間營業廣闊之團體認股尤爲踴躍並有陳敬堂到所承攬謂伊有基地一方造廠頗爲適宜設不造廠而用現成房屋彼亦有相宜之屋出借供用其租金自願半盡義務該地在豐記碼頭附近並約主事者先往察勘地勢俾便繪具圖說一面草擬簡章並援長沙電燈公司分區辦法向交通部呈請立案云 
[老公茂售歸日人之傳說]  
　　英文滬報云鴻源紗廠售與日人之後今外間復有老公茂紗廠亦將售與日人之說本埠商界邇來紛紛談論此事但該廠經理卒未徵實此說按老公茂紗廠股票近十日曾由銀一百零五兩漲至一百十七兩五錢昨晨復漲至一百二十二兩五錢股票經紀多人因以益信該廠出售在即云 
[再誌迎春坊之暗殺案]  
　　公共租界湖北路迎春坊二弄内於前晚十時半發現暗殺案已略紀昨報兹經老閘捕房包探姚錫卿查得死者爲潘龍生（綽號跑龍套阿根）並無重要關係詢據人言因爭風起釁被其同類刃斃業於昨日傳同死者之母潘包氏見證陳子卿報請公共公廨張襄讞會同英白副領事於午刻蒞所驗得死者委係生前被人用刀戳傷右脇背瘠等處身死填明屍格升座研訊據潘包氏投訴伊子潘龍生現年三十二歲於昨日午後兩時出外未歸至晚得悉被人戳傷在仁濟醫院醫治迨至醫院探望時在深夜該醫院門已關閉故未入内旋聞已因傷殞命求緝兇犯究辦爲子伸雪等語並據車夫孫四投訴昨晚停車在迎春坊二弄口見死者由弄内奔出口中高呼好好當由對面戲園門首之巡捕趕來問伊何事已不能答繼由一人將伊扶至車上由我拖至仁濟醫院醫治餘不知情又據陳子卿投稱昨晚在湖北路來源館晚膳出外見死者坐在黄包車上衣服上染有鮮血詢其何事並不回答又據八百八下二號華捕投訴我在藥風新劇社門前照科此案發生後趕往察看見死者在迎春坊弄内走出口呼好好問伊何事置之不答旋見其腰際流血不止知係被人戳傷惟兇手已經逃逸遂令途人帮同扶入黄包車送請仁濟醫院醫治旋即身死等語中西官得供後即於驗訊單上會同簽判云驗得死者潘龍生委係生前被人用刀戳傷身死着屍母潘包氏具結領屍棺殮聽候嚴緝兇犯解究此諭判畢各乘馬車分道而返 
[查明越貨傷人之劣跡]  
　　匪徒粤人李阿成卓文思陳金權曾於五月十七號串合同黨在北四川路仁智里内持刀攔刦楊陳氏之金鐲金戒並戳傷氏之手腕逃逸經氏報由美捕房飭派西探目利扶司協同一百九十號西探與華探蔣阿林周耀廷薛正昌將李等三人連同跡涉嫌疑之歐阿龍卓豪唐連興唐雲卿王文彩黎耀文婦人陳阿四並抄獲尖刀四柄胡椒粉數包及金鐲金戒等物解送公共公廨訊判押候查照再核在案兹經該西探目查得李阿成與卓陳兩人曾於四月十號在北江西路搶刦張吳氏值洋二百元之金鐲等物又於四月二十號在北四川路某弄内攔刦粤婦馮歐陽氏值洋一百元之金鐲金戒又於四月二十五號在海寗路長奉里圖刦殷趙氏之金飾且本年正月二十四號虹口福德路六十六號門牌新和煙紙店被匪搶去現洋四百餘元並刀傷學徒周承康戮斃店夥張月波一案與李等亦有關係故於前日午後傳同各事主將李阿成等一千人犯併解公廨由關讞員會同日副領事林出君開刑庭復訊先由西探目利扶司上堂禀明前情次由一百九十號西探投案訴明將人拘獲及調查情形繼由事主楊陳氏訴稱我於五目十七號晚九時許行經仁智里突來匪徒三人一人持刀恐嚇一人搶我金鐲金戒一人在外望風現由捕房拘獲之被告李阿成確係當時持刀攫物之人等語訊至此時已薄暮中西官判被告等還押餘人退去候再訊核 
[執法惟嚴之通電]  
　　松滬盧護軍使昨接國務院通電略云現值戒嚴期内政府因維持治安起見執法惟嚴查陸車刑事條例懲治盜匪條例經已頒布在案如有干犯上項條例於戒嚴區域内均得適用云云但上項條例流上早經援用此電之來說者謂因陸建章一事而發云 
[太古公司取締水手伙夫]  
　　海關威稅務司以太古公司香港班輪船時有抄獲烟土情事抄出之處多在水手伙夫房内顯有通同情弊以故函請該公司總船主嚴行取締該總船主頗爲贊成特於前日傳知香港班綏陽新疆新寗潁州開封松江等六輪船主迅將水手伙夫一律調換新來水手伙夫須由水手公所負守全責任並各存保證金五百元以防流弊 
[展期減免運輸國幣之車價]  
　　滬寧滬杭甬路局奉交通部令開准財政部咨開據中國銀行函稱准四月二十三日函開查各路運輸國幣減免車價一案前准函稱此項展期至本年二月十五日又已届滿迭接各行號所函請續展請咨交通部等情當經本部咨請交通部再行寛予續展去後兹准復稱查中交兩行運輸生銀新舊各幣減免車價一案業經再四展期各路亦係營業性質成本攸關本未便再予繼續推展惟旣准咨開現值時局未靖調劑金融供應餉項需用新幣尤爲密切本部特再通融轉飭各路勉爲其難自本年二月十六日起再行展限三個月至五月下五日止其一切手續及制限均照前案辦理除令各路遵照外相應咨請查照轉知等因除分函外相應函達貴行知照可也等因查此案滿期已久前經輾轉陳請不無稽延時日現在奉准展期計至五月十五日滿期之日僅有兩旬此後關於調劑金融供應餉項等事尙須接續進行應請大部咨商交通部可否准將此項展期以四月二十三日本行奉文之日起至七月二十二日止或於五月十五日後再行繼續展長期限以資維持而便進行等情查所稱各節確係實情相應咨請貴部查照酌辦見復以憑轉令遵照等因到部查中交兩行運輸國幣減免車價一案前於本年四月十六日令知各該路准繼續展期三個月自二月十六日至五月十五日爲止等因並於同日曾復財政部在安自行文之日至滿期之日實祗一個月兹准財政部咨商前因自應量予通融展長期限以維大局兹定再行展限自五月十六日起至七月底止所有辦法手續仍照前案辦理除咨復財政部曁分行各路外合即令行查照 
[訪求製造洋磁人才]  
　　工商研究會會員舒軼凡以歐戰未已各種舶來品來源稀少吾國工商正宜乘時發展以挽利權並應將各項繁品先行試造以國逐漸仿行現擬投資創辦洋磁各品惟查此項製造人才現尙缺乏爰於前日具書到會請卽提議設法代謀楊會長以舒旣有志投資創辦是業自應扶助進行遂於昨日開會提議决定由會代爲訪求製造洋磁人才以促其成業已擬具通告分致各界代爲物色矣 
[調查甬商開採贛礦之資本]  
　　上海縣知事致函上海總商會曁四明銀行云奉江蘇實業廳訓令内開案准江西實業廳咨開查礦商謝天錫呈請開採敝廳所屬樂平縣底腦曁社會橋又鳴山等地方三區煤礦一案據稱該商開採該三區煤礦資本係由該商個人籌足銀洋二十萬元存儲上海四明銀行並未招集中外股份及借用外資情事等情前來是否屬實無從懸揣爲此咨請貴廳希煩轉令上海縣按照呈稱各節前往四明銀行確查具覆咨行過廳俾便辦理至紉公誼等因准此合行令仰該知事查照原咨所開各節迅速查明具詢以憑轉咨此令等因奉此並准謝紳天錫以前項資本前經撥存上海四明銀行已由總商會查驗在先乞將行查各節迅賜函詢一俟復到並懇早日呈轉具函前來合亟專函奉逹卽希貴會貴銀行查照咨開各節確切查明迅賜見復以憑呈咨至爲盼荷　　 
[日商廣搜舊鐵]  
　　近因外洋需用鐵料甚繁故有日商派人至長江各埠收買各項舊鐵多多益善所有舊砲及一切廢鐵器即居家破碎之鐵鑊子等亦莫不出價收買陸續運滬預備轉運出口故各公司長江輪到埠每有廢鐵運來昨鴻安公司德興輪船抵埠亦裝有千餘擔之多大都舊砲及寺院舊鐵燭等重笨之件敲碎爲塊以便運卸現均推存碼頭專俟轉運赴日云 
[靑年會建築新會所募捐續紀]  
　　昨日（二十一日）午後一時各隊經募員仍在春申樓聚集報告成績第一隊趙晋卿報告言昨日捐得洋一百元并擬改易各經募隊各稱第二隊歐彬昨日捐得四百十六元第三隊朱少屏捐得上海縣知事沈醖石洋一百元第四隊梅華銓捐得史惟記鐘表號價值二百兩之時鐘七隻此外又募得洋一百元第五隊蘇振廷捐得洋二百元銀五十兩第七隊穆藕初募得洋一百零二元第八隊錢新之捐得劉厚生洋一千元第十二隊李觀森捐得洋一百元此外尙有中華全國協會幹事韋爾白演說略謂諸君爲靑年會建築新會所事熱心勸募令人起敬但募捐手續可分五類兹爲諸君陳之（一）各隊經募員未經募以前自已預先量力解囊慨助則可使各界人士因之觀感（二）各隊員欲向富翁勸募者須先懇託富翁之知已偕往苦口勸募必可獲得隹果（三）各隊員每日務須努力勸募母論其得數之多寡勸募之人愈多愈佳如二十五萬元分二十五人經募則每人應募一萬元更分爲二百五十人則每人募得一千元足矣如此行之二百五十萬元之目的殊易逹耳（五）各隊員着手勸募之初倘遇阻力或覺成績不佳切不可因此失望須更奮勇前進非逹到目的不可韋爾白君又言據吾個人閱歷每遇公益事業盡力捐助事後思之常覺愉快異常云韋君說畢費吳生起言此間每日聚集於各隊經募員報告成績之前必有中外名人來此演說願諸君逐日蒞會勿失機會云時已二時許衆各興辭散會 
[德僑違章受罰]  
　　僑居公共租界南京路五百四十五號門牌之德國人斐立克排特曾至英美工部局註册所報名註册兹因本月十六號未將註册執照照章呈騐經管理註册事務之西捕頭查悉稟請公共公廨出單昨派二十七號西探勒奈及一百十七號西捕羣斯將該德人傳案先由捕房刑事科代表牛門律師上堂譯稱敵僑註册所定章每星期日星期三敵國人民須帶註册執照至註册所呈驗以資查考今被告於本月十六號星期日未至註册報告呈驗執照迨至十七號始至註册所報稱是日因伊妻跌傷伴送醫院醫治是以延誤等語惟被告已有三次誤期屬實故違定章請爲訊究訊之被告供稱是日實因妻子從樓窗跌下受傷甚重伴送醫院醫治故未至註册所報告請爲鑒原襄讞員商之英卓副領事以被告違章屬實判罰洋十元充公以儆 
[騙案展期研鞫]  
　　甬人吳有才吳佩香陳阿炳焦阿善與在逃之某某等七人在北京路一百五十七號門牌虚設萬興公茶棧震源泰記字號先後串騙七浦路一千一百二十號北新街三十二號八仙橋街二百三十五號寶山路二千六百四十五號東棋盤街七十八號等各户值洋二千餘元之茶葉夏布皮鞋年羊皮等物被控捕房業經中西包探將吳等四人一併拘獲並至閘北某當舖吊出原贓夏布一箱解送公共公廨押候訊究在案昨晨提訊由原告徐蘭生黄木生金用廷胡振堂陳紹周劉勝記等相繼上堂訴明被騙情形並由中西包探投訴將被告四人先後緝獲並吊到原贓夏布一箱請爲澈究等語經張襄讞商之英白副領事以此案人證甚多今日不及逐一詰問遂判被告等帶回捕房候展期一禮拜再訊 
[三誌軍官誘拐女子之發覺]  
　　第四師第八旅第十五團二營掌旗官唐人東在松江以威嚇手段逼姦女學生並遣包左福（即包左符）將該女伴送海門道出滬上在高昌廟地方爲林老五報告警區將包與該女一併拘送地方檢察廳訊供收押該女發堂留養候傳女母來案再核等情已兩誌前報兹悉此案現爲該師上級軍官查悉以唐人東身列軍界不應有此不法行爲前日特派魏秘書長等赴松滬等處詳細調查如果屬實擬卽函請司法官廳將此案移付軍法範圍訊辦云 
[火車軋斃行人]  
　　二十八保南十二圖地保許心槎昨午至地方檢察廳投稱今日午前八時曹家渡附近有一不知姓名之男子在火車軌道中行走時適火車經過避讓不及致被軋斃查無家屬爲此來案報請相驗等語林廳長當即委派樓檢察官沈檢驗員等於下午前往相驗 
[兵工廠紀事兩則]  
　　上海兵工廠接陸軍部電令配撥軍械迅速解京候濟軍用故由謝總辦檢發七響勃郎林手鎗若干箱民國七年式之輕機機關銷二十餘尊連同七生五口徑管退砲子彈裝配銅壳藥引於昨日交裝南火車站箱車兩輛定於今日（二十一號）起運至寗轉解往京 
　　閩贛兩省邇來需用鎗彈浩繁特向滬軍廠定造兹悉謝總辦因鎗彈所存無多故將所練之銅料檢出數十擔於前日運往龍華分廠發交鎗子廠趕軋鋼孟着速裝藥配置銅壳以便解濟該二省軍用 
[海軍畢業生實地練習]  
　　海軍司令部因本届海軍學堂畢業各生曾奉海軍部電令分别派往各繿練習業於前日派聯鯨兵艦開往南京將是届畢業生五十二名於昨日運送來滬至海軍司令部接洽後該司令部已定於本月二十五號派宿字湖鵬聯鯨各魚雷艇由滬開赴象山洋面會操魚雷此項畢業生卽分乘該三艇前往實地練習一俟操練成熟擬即補充各魚雷艇敎練員云 
[北京大學招考新生]  
　　上海縣沈知事省立第二師範賈校長均接敎育廳長訓令云案奉省長訓令内開案准北京大學咨開本校本科及預料現定於本年暑假期内在北京本校及上海兩處招取新生報名時期均自六月十五日起至七月五日截止試驗期間均由七月十五日起至七月二十五日止茲時奉寄招考簡章一百二十份擬請貴公署代爲發布並飭知所轄各高等學校及各中校以便志願投考諸生届期分赴京滬投攷實紉公誼此咨等因並附簡章到署准此除咨復外合將簡章照發令仰該廳長轉行發布並行知各校知照此令等因並發簡章到廳奉此合將簡章令發該知事校長仰即查照宣布如有志願前往肄業學生務飭於七月五日以前逕向北京本校或上海徐家滙工業專門學校報名聽候考試母得自誤仰併知照此令計發招考簡章（一）本校設文理法工商五科文科設哲學中國文學中國史學英文學法文學五門理科設數學物理學化學地質學四門法科設法律政治經濟三門工科設土木採冶二門商科設商業一門舊章法科四年畢業其餘各科三年畢業本科外各設預科均三年畢業自民國六年所招預科一年級生起預科一律改爲二年畢業本科一律改爲四年畢業本科畢業生得稱學士（二）文理法三科今年招考預科一年級生本科除文科外概不招考（三）投考預科者必須中學校畢業投考文本科各門者必須高等或專門學校畢業（四）投考預科者其入學試驗科目及程度如下其試題除西文外均用國文文法科預科（第一場）國文解釋文義作文及句讀（讀用點·句用圈○）外國語（英文或法文德文）文法繙譯數學算術代數平面幾何（第二場）中外歷史中外地理理化博物理科預科（第一場）國文解釋文義作文及名讀（讀用點·句用圈○）英文文法繙譯數學算術代數平面幾何（第二場）理化博物（五）第一場若不及格即不錄取母庸再考第二場（六）投考文本科者其入學試驗科目及程度如下一國文各門應試程度須略通中國學術及文章之流變可參考文史通義國故論衡等書國文學門加試文字學一項須略通形體聲韻之大意可參攷王筠文字蒙求江謙說音（見中華書局之國文自修書輯要）等書二外國語（一）曾讀過數種文學書能列舉其内容評其得失（二）曾讀過一種修詞學（三）能作文無文法上之謬誤三數學代數平面幾何平面三角四論理學須習過一種論理學如陳文名學敎科書或張子和新論理學之類五歷史須習過中國通史及西洋通史其西洋史亦可用西文本六地理本國人文地理（七）預科試驗科目别爲主要次要二種文法科以國文及外國語爲主要餘爲次要理科以英文及數學爲主要餘爲次要文本科試驗科目無主要次要之别（八）預科各試驗科目均以六十分或六十分上者爲及格其有一種或二種科目不及六十分而主要科目均在八十分以上者作爲暫取亦准其隨班聽講惟不及六十分之科目須别行補習補習辦法及取消暫取字樣辦法另行規定文本科各試驗科目均以六十分或六十分以上者爲及格（九）每種試驗長二小時（十）學費本科每年三十元預科每年二十五元分三期於開學前繳納如左第一期自九月至十二月本科十二元預科九元第二期自正月至三月本科九元預科八元第三期自四月至六月本科九元預科八元（十）（一）寄宿舍辦法俟規定後另行宣佈　（十）（二）體育會費現洋一元（十）（三）試驗費現洋二元旣繳之試驗費概不退還（十）（四）入學時須填具願書並邀同保證人來校填具保證書（十）（五）報考時須繳最近四寸半身相片一張填寫詳細履歷並呈驗中學校高等或專門學校文憑旣繳之相片概不退還（十）（六）考取各生統限於九月初十日以前到校逾 
 
 

Page 11

 
 
限取消入學資格（十）（七）報名時所填之姓名及年齡以後在校不得再請更改（十）（八）報名時及試驗地點北京在景山東街（舊名馬神廟）本校上海在徐家滙工業專門學校（舊名南洋公學）（十）（九）報名自六月十五日起至七月五日止試騐自七月十五日起至七月二十五日止京滬二處同時試驗 
[震旦大學畢業式預誌]  
　　震旦大學院文科理科博物科及預科學生定於六月二十九日上午舉行畢業式宣布學業成績發給學位文憑業由院長姚博士邀請中外官紳届時前往觀禮並請名人演說想必有一番盛况也 
[工業專校添設河海工程科]  
　　新閘路中華工業專門學校向來祗有鐵路專科近因各處水災頻仍知將來水利上之工程其需用人才必不遜於鐵路故於下半年起添設河海工程專科一班定三年畢業以造成水利專才而應時世所需又該校創辦人余明德現爲安徽水利局測量組長頗能延攬人才聞南洋路礦學校畢業之徐渭功席裕軫二人係余之舊時學生特函招去不但可使其實地練習並可收指臂之助云 
[浦東中學之夏期補習會]  
　　浦東中學校在上海浦東有宏敞之場合地方清潔空氣新鮮誠靑年絶好之求學地也今夏聞該校設有夏期補習便專爲由高小畢業科學程度未克才入中學一年級或已在中學一二年級因事曠課致不能升級者而設其意甚善有志上進者盍往試之補習期陽歷七月十日起至八月底止 
[共和女學校開會預誌]  
　　熱河路共和女學校辦法切實成績優美歷届開會聲名洋溢兹值中高初三班畢業於舊歷本月二十六七八三日開成績展覽會二十九日游技會兼行畢業式聞此次開會較上届尤爲可觀成績會有精美剌繡數十輻遊技會節目約有數十餘種之多會中并設書畫國貨會云 
[通俗宣講社明日開講]  
　　進俗宣講社定於明日（即二十三日）下午三時在南市大南門迎春高昌廟南區宣講所開宣講會請王立才君演衛生方法 
並問該社此期講畢後即舉行夏季宣講分往本埠各區及浦東一帶巡廻演講俾社會敎育得以普及且露天學校學生課業照章一年期滿故於夏季舉辦畢業此次社務之進行實冗於往昔也 
[體操音樂之暑假補習會]  
　　閘北寳山路寶山里中國女子體操學校乘暑假之暇舉辦體操音樂補習曹凡關於兩科之智識技能均聘名師敎授聞曾在該校畢業或肄業及研究體育者皆可入會補習云 
[商會長歡宴新舊稅務所長]  
　　上海總商會正副會長朱葆三沈聯芳等於前晚在滬北都益處設筵公請新任上海稅務所所長陳竹甫前任所長高子勳飲讌以聯情誼嗣高前所長因有要事不及赴宴到者僅陳所長陪坐者爲各業代表賓主盡歡而散 
[介紹斯丹特大字典]  
　　江蘇省敎育會及各省立學校校長同接敎育廳公函云准敎育部編審處函開前據北京五大股分有限總公司函送美國最近出版之斯丹特大字典一晝請求審閱通行各學校酌量採購當經總次長發交本處核閱是書内容豐富網羅文句視英美各大書局所出各種字典有增無減且尤注意於現時適用之意義洵爲當今最適用之書惟該字典因目下船隻稀少開價已屬特低定貨尙希從速等因函行一體知照云云 
[呈報充當長差之分省知事]  
　　江蘇交涉公署前奉齊省長訓讼據政治研究所長俞紀琦呈凡在各機關充當長差之縣知事或縣佐應卽查明任何職務尅日呈報等因陳交涉員奉令後卽經轉令所屬查明具復現據公共會審公廨復稱查公廨副會審官王嘉照聶宗義俞應望李修梅又據會丈局復稱科員許寳綬均係分省任用充當長差之縣知事業將前情呈復省長轉知俞所長查照矣 
[購買漢冶萍鐵路材料之磋商]  
　　交通部前以漢冶萍之鋼鐵可供鐵路材料之用曾飭滬寗杭甬路局轉致各工程師如需材料可向漢冶萍公司訂購在案兹悉杭路洋工程師韋克阿（譯音）查得該公司樣本標明之鋼鐵價格較之美國昂貴二成半應請該公司減價以便將七年分之所需料物開單訂購前口已請由任局長呈部核飭遵辦 
[關壯繆誕辰之祝賀]  
　　昨日（夏曆五月十三）相傳爲關壯謬誕辰各團體公所公會以及工商各帮均循例敬神南北市錢業則於公所演劇故昨日錢行市面祗有半天午間羣赴公所開宴酬神頗極一時之盛 
[調查節婦年歲籍貫]  
　　本城學宮附近向業報關行生理之范裕祥病故後翌日其妻張氏服毒殉節已紀前報茲爲市經薰陸松侯查悉以張氏節烈可嘉自應報請褒揚以勵薄欲而彰潛德惟范裕祥及該烈婦之年歲籍貫均未詳悉故於昨日分函各董事請爲調查開報以便代爲呈縣報省咨部請予褒場 
[三軍艦估價修理]  
　　海軍楚有砲艦及湖鵬湖鷹二魚雷艇均因機鍋損壞應加修理業經藍總司令聲請造船所估價飭匠趕修矣 
[江和輪船又將回滬]  
　　怡和洋行向走漢口宜昌之江和輪船每届夏季必開回滬上接替吉和瑞和隆和等船修理時之班期今届該行已接漢口本行來電謂江和船已於昨日（二十號）由漢起椗駛滬大約二十三號可以抵埠念四號替吉和班開往長江因吉和須入塢修理也 
[西門外火警續誌]  
　　西門外方板橋附近新隆飯店失火延燒前後埭房屋十餘間已誌昨報兹悉該店夥王耀忠張子瑞等前日已由二區一分所馬敬佐備文派警押送警廳昨日午後經該廳司法劉科長提案研訊起火原因據王張供稱我店開設已久本月十一夜十時收市後各夥均已安睡不料爐灶中餘火未熄致肇此禍迨民等驚醒已不可收拾只得匆匆逃命店中雖保火險經此一炬損失不資求察問官判王張交保出外候再核示 
[幸未成災]  
　　前晚九時閘北大統路安祥里口某鞋店不戒於火幸卽覺察由衆鄰居等帮同撲滅未致成災 
[捕獲審檢廳之牌示]  
　　地方捕獲審檢廳長林少旭昨出牌示云爲宣告案件日時通告六月二十一日下午二時宣告檢定普克爲西來西亞被獲訴願一案 
[車夫猝斃]  
　　海門人董桂華年四十五歲向爲車夫住居閘北會館路口昨日上午十時許忽然斃命事爲五區二分駐所查悉將董之二房東拘押一面着地保陳友卿至地方檢察廳具報下午經廳長委派樓檢察官等前往相騐 
[拐案辯論終結]  
　　迭犯拐案之方景文方沙氏夫婦前經上海地方審檢廳訊實懲辦業已期滿釋出詎近日又串同田永德楊新安等略誘孟奇邦家十四歲女兒小羣價賣與郤慶元得洋六十元業經盏據情控訴地方廳昨日午後該廳刑庭長端木棻會同賀木荄檢察官開第五庭研訊方夫婦並田楊等一味求恩賀檢察官起而陳述略謂本案公訴已經成立惟私訴部份除原告收過外尙少四十元請審判長一併附帶照追公判云云問官即諭辯論終結判將各犯還押聽候宣判 
[皮匠誘拐婢女]  
　　江北皮匠姜正良前晚誘拐海寗路一百五十一號門牌林德賢家之十八歲婢女秋紅希圖帶往江北行至半途被林之親戚馬掌遇見報捕將姜與女一併帶入捕房分别拘留昨解公共公廨經中西官訊悉前情判姜押西牢半年秋紅交其主人領回管東 
[男女拐匪逐出租界]  
　　甬人石生産控胡開雲陳胡氏串拐其妻陳氏一案昨晨由公共公廨復訊原告投訴前情請究訊之胡與胡氏供詞推諉中西官以此案迭經訊明諭着被告交出陳氏迄未遵辦實屬刁狡判胡開雲陳胡氏一併逐出租界再來嚴辦 
[病人倒斃尙須查核]  
　　台州人何祥榮年三十九歲向在烏山船上運販樹柴爲生近因患病不能登舟暫居南市十六舖親戚家昨日午後三時由其友人袁仙舟伴至紅十字會南醫院醫治畢甫出院門忽然倒地俄即氣絶身死嗣經崗警將袁帶至第一區問明袁自願代爲棺殮請求免予報驗趙墨林署長以詞出一面未便信實特飭十六舖地甲喬忠查明呈復再行核辦 
[捕頭搜查烟窟]  
　　法新租界霞飛路捕房捕頭查悉張阿二家有私售烟膏情事且容留外人在内燈吃當於前晚帶同包探前往將張拘住並抄出烟鎗三支烟燈四只及尙未煑成之烟膏一鍋一併帶入捕房昨解法公堂請究張供認私售燈吃不諱判罰洋三十元充公烟證銷毁 
[查獲收租潛逃之管門人]  
　　上月二十九號法租界新街東興里管門人丁金和收得該里月租洋一百四十元逃匿無蹤經業主報告捕房請緝昨日午後爲某包探查獲帶解北行轉送總行押侯解究 
[劣孩攫取首飾]  
　　劣孩吳阿三在虹口百頓路欔取姜許氏金耳環圖逃被一千三百十一號華捕帮同追獲人贓昨解公共公解經中西官訊供屬實判吳孩發押改良所習藝五年俾能自立 
[查獲花會機關]  
　　閘北五區一分所長警前日在虬江橋壽德里查獲王冬生所設之花會機關抄出花會簿據解經該所孟警佐研訊一過王承認爲花會聽筒當即轉解司法科訊辦又無賴應財榮串同孫福生在唐家弄四百二十四號門牌屋内賭博花會被包探奚德安查見往將應孫二人連同花會字據一併帶入捕房押候解廨訊究 
[請求離婚之作罷]  
　　婦人陳馮氏前延巴和律師代表至法公堂訴稱該氏因被丈夫陳桂生種種虐待請求離異業經中西官核准於昨日飭探傳訊據原告律師聲稱被告現已托人向原告理勸平和解决請求銷案中西官准如所請將案注銷 
[續誌貪得便宜之受欺]  
　　騙子徐文炳李長根程正喜於本月十四號以外塗泥土重約六斤之鉛餅謊稱在地窖中掘得之紋銀向七浦路三百五十五號門牌居人葉際康騙取現洋六十四元被控滙司捕房由探奚德安金福壽將徐等三人拘解公堂訊判押候查明有無他案再行澈究在案兹悉前日由探將徐等帶至寫字間秘密詰據徐等供稱曾於前年五月初十日向公共租界阿拉白司脫路二百四十五號門牌汪泉卿騙取洋三百元當即禀明捕頭諭者嚴爲收押候解公堂復訊 
[金鐲幾被攫去]  
　　前日爲南鳳祥銀樓開幕之日大東門外森泰花炮店主張松山於傍晚至該銀樓兌購金鐲一副計洋一百五十五元回行至南市楊家渡被流氓三人尾隨其後指爲私帶烟土上前逼索看視張不允給看當給小洋四角爲壽該流氓等愈覺滋疑强行搜攫張始慌急大呼救命當爲崗警所聞立即追捕獲住任阿松一名解入一區警署供係鎭江人路過此間上前解勸致被悮捕等語趙署長飭解警廳司法科訊究 
[興隆票敷衍過去]  
　　福康紙店主許子熙前至法公堂控被夥友趙晰清私收客賬並挪用賬欵爲數頗巨察悉後向之詰問置之不理故此扭案求追訊之趙供認私收客賬不諱判令交保限期料理迄今尙未保出亦不措繳昨又傳訊據原告禀稱現由被告之母托人前來向商人商勸出立三百元興隆票一紙商人因情面難却通融應允請求銷案中西官准即將案注銷被告開釋 
[三保人逃去其一]  
　　徐友堂昨到法公堂控稱前有肉店主徐盤林向商人借去洋二百十二元由德愼館主周杏園及陸文生榮有全等立有擔保據爲憑詎届期往索徐已逃逸後向保人理論亦置不理且保人榮有全亦已逃逸無踪故此投案具控請向保人周陸兩人訊追詰 
之周陸均供認擔保惟徐現居英租界内可以尋交到案中西官判周陸兩人各交尋常保限七天尋交徐盤林到案再核 
[女工私取乾繭]  
虹口梧州路一號門牌又成絲廠女工朱王氏昨晨乘間竊取乾繭一包圖逃被三百九十二號華捕查見將氏拘入捕房捕頭譓飭解送公廨押候訊究 
[無賴調戲女工]  
　　閘北各絲廠女工每日上工故工之際往往有流氓候於廠外任意調戲四區余署長爲整飭風化起見特諭在崗長警隨時注意拿辦在案前日有無賴毛壽盤在長安路西瑞豐絲廠門前將某女工攔住調笑被巡警王桂榮查見將毛拘解區署押候訊辦 
[撃傷眼角]  
　　江北人吳谷照住店閘北胡家木橋前日僣同鄉人莊壽明因賭賬糾葛口角相毆吳之眼角袖蔣撃傷當由五區三分所長警一併拘送該所經唐署員訊問一過諭飭解送司法科訊核 
[皮鞋作主毆打藝徒]  
　　前日上午十一時半法新租界嵩山路捕房軍官路站崗越捕聞近處有人哭喊急往查視見某皮鞋作主將十餘歲之藝徒扭倒痛毆堅不釋手即由該捕帶報捕房轉解總行諭將該徒送醫院驗視作主解廨請究 
[債務人尙未回滬]  
　　上海地方審判廳日前函致法公廨稱有鴻順米店主袁傳順控榮康和號主許善文虧欠米價洋若干元因許送次抗傳不到業經缺席判决現經原告偵悉被告匿居法租界南陽橋地方請飭傳案訊追等語中西官接函後准即傳訊許由伊妻投案聲稱丈夫現往漢口收賬諸求寛限訊理判限十四天由許自行投案質訊核奪昨已届限又經傳訊仍由許妻到案聲稱丈夫尙未到申請再展限中西官判展限十四天着許到案訊核 
[購物乘間行竊]  
　　北福建路七十七號門牌某京貨店夥友朱子民指控杭州人朱炳榮以購物爲由乘問竊取竹布一疋昨由捕房將被告拘解公共公廨經中西官訊實判押西牢一年期滿逐出租界 
[誌謝]  
　　志華藥廠主人高廣志新發明防疫消暑亮丹一種純以華藥製合志在發揚國貨挽回權利由英美大藥房總理發行昨承送來十包書此誌謝 
來件 
[陳烈女殉夫事略]  
　　陳烈女名宛珍浙江紹興縣人祖景泰由紹遷滬設肆於北門因以家焉父遠坡母佘氏烈女其第三女也生而温淑幽嫻貞靜醫齡即有成人風度家近市廛苟無事故足跡不出户庭八齡入許家謨塾肄業十歲出塾與諸姊弟伴讀於家其師授以四書孝經列女傳均了解大義每講談古今忠義節孝貞烈事蹟獨有會意輒深景慕之思稍長晝則佐理家政夜則篝燈事女紅賢女之譽夙馳里閈孝事父母先意承志遇父色不豫必多方怡色以悅之年十二母殁女哀毁逾恒尤得繼母吳氏歡愛之如已出居恒無疾言遽色待人以敬御下以恩戚　鄰里無閒言年十七字滬紳王遠甫四子菁士習賈滬北今春患温症二月間稍瘥穿窬入室驚而增劇三月二十三日辰時卒年僅十有八歲女聞病耗即憂慮減膳迨病劇王氏索女所製物以壓勝女聞之益咸終夜於邑家人百計勸慰卒不解菁士訃至女神色慘沮適天氣驟燠呼婢汲湯水更衣沐浴左右不疑其有他未加防範詎意女早蓄殉夫之志至是潛自仰藥擁衾涕泣呼姊與訣及旣覺察倉皇施救已無及女迺泣然曰兒志早决生雖未獲見夫殁或相從地下阿父救兒適以辱兒請遂兒志兒目冥矣惟慽不得奉父母一日歡期諸姊弟善事雙親勿以我爲念言訖而逝年甫二十女殁於二十三日未刻距菁士之殁僅三時而已兩家父母皆痛惜遂由王氏爲之飾終菁士出殯之日并迎女機厝於王氏之祖塋將擇期合葬以遂其志方今世道凌夷風俗衰隳乃獲覯斯奇節嗚呼可以風矣今之文章鉅公賢士名媛其有賜以傳誌銘誄詩詞輓歌以光泉壤而備彤史之採擇則不獨王陳二族之私幸包爰誌其顚末如是倘蒙諸公撰賜文件請寄上海英租界泗涇路紹與同鄉會代收爲荷 
雜評二 
[夏季辦公（訥）]  
　　夏季提早辦公時間誠與吾華人習慣有種種之因難然即以華人言亦正宜設法以力改此習慣蓋於人身有莫大之利益也夏季中之勞力者較勞心者爲更苦各種勞動工匠在炎署之中大汗淋漓從事工作其苦實難言喻苟能提早工作時間使得減少其酷熱之苦况有裨於衛生更鉅旦工匠非各種營業可比提早亦無相連之窒碍何不起而仿行之也 
　　内地之工匠如水木匠一項即在夏季亦必至九鐘後始到工作絶未有人倡議改此習慣者豈不可異之甚耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[金銀花女士傳] [  四明逸客]  
　　女士生於山谷實降自上界其將生也百花仙集諸花神令暫遊塵實以爲世界點綴其時偕女士而至者有白玉仙綠萼仙黄英仙百花仙顧而笑曰汝三人或玉立亭亭或疏影横斜或晚香幽淡然僅足供駁人逸客名流雅士之賞鑒其最受人世歡迎使見者不衣自煖不食自甘親愛之若豐年玉荒年榖者惟此女士爲然牡丹仙適趨而過百花仙又謂曰汝雖號爲百花王然權力未必能及彼蓋彼能去汝而成家汝不能離彼而立國因喟然嘆曰 
此眞尤物矣他日福天下者汝禍天下者亦惟汝諸花神或不以爲然女士生旣長顔色秀麗被服嫻雅誠翹然獨出顧其親表之居浣紗溪秭歸村者未嘗不丰神絶世行終不若女士之麗都華貴後因與女士往來歲時得其饋贈品始煥然改觀性嚴重寒冷不肯輕下人人之得蒙接見者則無不心花開眼花眩不自知其傾倒之何似咳唾所及視若珠璣冠蓋所至奉如神明非特日用飲食之時酬酢交際之地有女士則燦然增光無女士則黯然少色甚至官司獄訟之曲直國際戰爭之勝負共最後之解决能使仇讐化爲親愛干戈轉爲玉泉者不在於荐紳先生謀臣武士而聽於女士之措置牡丹仙旣倚爲長城卽白玉綠萼黄英仙輩平時自謂無求於世罕與女士通聲氣及至緩急危難之秋終不能不與之商榷其求謁女士而無　者則穴隙相窺踰牆相將駢肩接踵而集雖至觸羅網陷文法而不悔亦可見女士之受人崇拜而百花仙福人禍人之說爲非虚矣然女士實具有大力非欺世盜名者所可比雖以山陬海澨窮荒偏僻之區但得女士命駕往遊爲之從容布置可不數歲而使變爲莊嚴璀璨之場故近今大好世界往往假重女士姓名不曰金銀世界即曰花花世界云 
　　諧史氏曰吾聞女士主計者曰梁婿蓋石季倫之妾梁綠珠義女也季倫寵愛綠珠居之金谷園中明珠十斛珊瑚七尺凡諸珍寳任其取携珠下自藏委婿典收墜樓之後嫣捲所有以豪於世不特中土人艶羡之外洋人亦驩迎之矣又聞外人之入吾中國初曰入貢後曰互市其越重洋破巨浪不憚艱險而聯袂至者實以有女士在耳夫以遐荒之地君后之貴尙欲爭啜女士之唾餘而况乎近地編氓哉（六） 
家庭常識　　 
 [P去桑葉蟲[  非我] 　　 
　　桑樹生有蟲類食去嫩葉即飼蠶亦不能得良絲如採茄子（即落蘇）之葉浸於礬水中日用噴筒將水灌溉根葉則可免此患養蠶家盍一試之 
[香菌盒] [  余元濬] 　　 
　　先用精肥各半之豬肉置食鹽醬油葛粉及豆應少許用刀細細斬碎如製肉圓然惟須更加江瑶柱濃汁入内使之稍薄而有黏性（江瑶柱加水燉濃同汁混入）再用新鮮菌潔水漂淨取兩枚對合將肉嵌於菌内置蒸籠内蒸熟食之如用鮮荷葉襯之尤妙否則用箬亦佳 
[治牙痛] [  余元濬] 　　 
　　患牙痛者用炒大黄三錢樟腦一錢爲末擦於痛處卽愈或已成宿患則可用元参生地木瓜各三錢防風白芷各一錢薄荷八分細辛三分煎湯内服久則除根矣 
工業須知 
[藍靛詳細製造法] [  禾呆] 　　 
　　前見常識四集中有某君之造藍靛一篇法固然也然惜其爲舊矣方今科學競爭時代出品務尙粗巧况我國對於藍靛一物自歐戰以來影響已復不少當兹大戰未息之時正宜設法圖新擇其善者而從之則藍靛前途庶有望焉夫藍靛製造爲工業界中之大事也豈寥寥數百字足以了其事哉予有鑒於此特將藍靛之製法復詳細述之以貢獻於吾工業家之前夫欲詳細必須分門别類而後可予之分法如下（甲）藍之栽植法（乙）西洋之製藍法（丙）日本之製藍法（丁）印度之製藍法（戊）中國之製藍法（己）染色法 
　　（甲）藍之栽植法蓼藍最適於煖地之栽培及土質肥沃排水良好之砂質埌土爲宜但蓼藍性頗强壯即栽於普通之地普通之候亦無不可此印度之所以著名産蓼藍也吾中國及日本所以亦得栽植蓼藍也 
　　欲植蓼藍須預先措置苗床苗床者選敝尺見方之地先加精細之手續使土塊耡起用力粉碎俾土埌精良養分風化易於吸收整地旣畢即可施以服料肥料之種類則以鯡粕大豆粕等爲宜施肥旣畢乃行作畦即可於早春播種播種量大約六尺見方之地播一合之種子爲適度播法不可有稀密之弊旣播之後飾布肥土於其上而輕加鎭壓之更頻頻加水以促其發芽可也 
　　時時加水刻刻留意經數日後種子即已發芽發芽之後當行相當之分株及竭力之除草并又當注意於蟲害且時時宜加以人糞尿　　 
　　如上手續不可或怠經八十日左右苗生長已達六七寸即爲移植之適期 
　　欲移捕蓼藍當於未移植之先將本圃精細耕耘設成幅二尺四寸之作線作線上每一尺四寸乃至二尺之距離即可栽以六七本之蓼藍移植之後中耕除草不可或怠又當其生長之中宜以鯡粕混堆肥而施用之又若土埌乾燥須勤灌水以免旱涸之害其餘一切手續大略與上述同 
　　蓼藍之收穫當莖葉十分成長花梗將抽出時可用刀自地三四寸之商刈之第一次之刈割通例在七八月之後及至九十月之時第一次之刈取已過即可復行第二次之割刈但刈取之時總以早時行之爲要（未完） 
集益錄 
[第一○六問] [  葉耀垣] 　　 
　　常見小兒生數日其口内近腮之處略腫或云此乃　　子之症若不醫治數日後不能吸乳而死曾延中西醫士施治皆無良善之法不能見效卒用婦人施割治之術所挑出之物形如雄鷄之子用墨塗之服以珠黄散雖見略安然十餘日後必染氣喘之疾而死其狀甚慘鄙人連生二子皆罹是症而殤並目睹親友所産之兒其染是症而亡者亦數見不鮮海内不乏名醫如有醫治之良方及預防之善法尙祈答覆則不但鄙人受賜實造福於幼嬰無涯矣 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＯＯＥＬＡＮＤ）法國囂俄著 
　　第十一章贈劵（二） 
　　雅谷曰神父吾人實往北部諸山訪一異人牧師曰是矣君等亦知此路乃至險乎蓋羅拉斯以北爲鑛工獵户薈集之地乃罪惡之淵藪君等隻身豈宜涉彼雅谷曰謝神父厚意然吾生平獨不畏險且此行尤有要事故未能遵神父之勸牧師歎曰少年人往往任性凡人以爲險者翻喜冒險而行吾亦無能强汝然吾此來實懷誠意蓋吾非他即監獄中文殊牧師也吾獄有囚爲羅拉斯之礦工於瀕死之時曾授我一劵曰以此劵行於礦山之中當出入無阻我今老且朽矣留此無用今願以贈先生雅谷笑曰謝君蓋吾腰間亦有勝劵可母須此紙也言時叩其刀柄牧帥笑曰憨哉孺子十羊能敵一虎汝縱有刀又豈足恃願君勿疑愛吾此劵可也雅谷察其意誠乃受之曰謹謝神父吾今佩此謹誌盛意不忘唯吾人僅一面之緣而君乃循循若此此其因果可得聞乎牧師笑曰吾豈有他惟視君態度不羣異日必爲世用故體上帝之心願君得平安耳雅谷笑曰然則吾當謹誌神父之言他日果爲世用必當鬭報牧師曰嗟乎吾豈望報哉若吾生平之志唯愿吾獄中無一死囚昨猶上書於瑟汶將軍求於雅谷男爵婚禮之時得赦十二犯人然此亦不過爲我之奢望豈得竟成事實雅谷慨然曰仁慈哉吾料雅谷必能助成此舉此十二犯人者如果一日不赦則雅谷亦必一日不婚牧師乃握其手曰孺子汝豈能知貴人之心然汝能爲是言上帝亦必福汝今别矣前途珍重後會有期言次遂自跨馬而去史芘格引頸而望之曰嗟乎此人胡健談耶然吾望其不爲戍兵之諜者乃佳（第十一章完） 
 
 

Page 15

 
 
   
 
 

Page 16

 
 
   
 
