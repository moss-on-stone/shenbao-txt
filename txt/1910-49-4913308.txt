# 1910 - 49 - 4913308

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章正月十七日内閣奉]  
上諭御史陳善同奏直省州縣調委紛紛妨害吏治請申明定章以資整頓一摺州縣爲親民之官必須久於其任方足以專責成現在各直省調委各缺其爲地擇人者固所時有其爲屬員調劑缺分規避處分亦難保必無嗣後該督撫等務當遵照定章調委各員不得過實缺十分之二仍於每季彚奏開單詳明母得視爲具文如實有人地相需者准其體察情形分别改補調補俾得各理各任以重地方欽此 
上諭河南開封府缺緊要著該撫於通省知府内揀員調補是所遺員缺著徐承焜補授欽此軍機大臣署名奕劻世續鹿傳霖那桐 
交旨 
正月初十日軍機大臣欽奉 
諭旨籌　海軍大臣貝勒載洵等奏派海軍顧問官一摺道員嚴復伍光建魏瀚鄭清濂均著派充籌辦海軍事務處顧問官欽此 
正月十一日軍機大臣欽奉 
諭旨管理陸軍貴胄學堂貝勒載潤等奏酌擬陸軍貴胄學堂章程及蒙旗世爵班監學專章繕單列表呈覽一摺着依議又奏刋刻管理陸軍貴胄學事務關防并銷燬前發總辦關防一摺知道了欽此 
代論 
[憲政編查館奏核訂法院編制法并另擬各項暫行章程摺（續）]  
　　惟是部院之權限旣定。則審判之責任宜專。查大理院審判宗室覺羅案件。例應會同宗人府。而其辦法向分會府府會兩種。均沿刑部現審舊制而來。然該院旣爲全國最高審判機關。無論民刑各科。俱用合議。已非復刑部發司承審之比。宗人府職掌崇隆。原與審判衙門有别。若仍拘會審舊制。是徒存該署有名無實之會審。致國家之司法權。不能獨立。何以昭示統一。似非朝廷預備立憲之本旨。查日本皇族訴訟事件。向歸控訴院審理。不由宮内省參與。雖審級與齊民不同。而其得享法定裁判之權利則一。維持司法。此爲最要。盛京宗室覺羅案件。現亦歸審判廳管理。京師事同一律。自應變通舊制。將宗室覺羅案件。由審判衙門欽遵法律獨立審判。母庸由宗人府會審。其業由審判衙門判定罪名者。應如何照例執行之處。暫由宗人府查照向章分别辦理。俟新刑律頒布實行後。再定通行辦法。以重刑制而示大公。惟宗室覺羅案件。向歸大理院審判。大理院係最高終審衙門。一經斷定。即無處上控。其權利轉不能與齊民相等。查日本之控訴院。即吾國之高等審判廳。擬請嗣後宗室案件。如係民事。兩造俱屬有爵宗室者。由宗人府自行辦理。其餘宗室覺羅與旗民涉訴案件。由高等審判廳審理。如係刑事。凡宗室有犯在流遣以上。由大理院審理。徒罪以下。及覺羅有犯。均由高等審判廳審理。不服該廳之判斷者。皆得上控於大理院。如此辦理。庶於崇重法權之中。仍寓優待屬籍之意。旣使宗藩枝葉得法律之保障而益尊。抑令朝廷法官。因獨立之精神而益重。至宗室覺羅案件。例應行文遣抱傳質等事。暫仍遵照向例及現行章程。逕由該院及該廳分别受理。以上各端。或會經該部院先後奏陳。或已據各臣工疊次條議。現由臣等審度情形。實均爲司法行政分權最要最 
 
 
 

Page 4

 
 
急之務。應即請旨遵行。其應另訂詳細辦法者。應按照此次奏定各節。由法律館於擬定訴訟暫行章程時。分别釐定。奏交臣館覆核奏明辦理。此外直省創設各級　判廳。凡屬司法行政監督權限。一以法院編制法爲準繩。其餘行政各官。與司法各官。事權旣不相統屬。即不得互相侵越。倘有故違本法者。由法部查明據實糾參。請旨辦理。再審判得失。爲人民生命財産所關。亦爲將來改正條約所繫。任用苟不得其人。則上足以損法令之威嚴。下適以召閭閻之藐玩。衆心散失。貽患無窮。現在財政困難。各直省不惜增加數百萬之負擔。以籌設數十百之審判衙門。原爲清理訟獄。保持公安起見。倘以庸闇陋劣之員。濫竽充數。則經費擲之於無用。各該廳且將爲釀禍之媒。擬請飭下法部。嗣後於考試任用各項法官時。務須欽遵頒定暫行章程。嚴切奉行。不得稍存寛假。其京外已設各級審判檢察衙門。亦應於明年舉行第一次考試後。定期將各該衙門所有實缺候補調用各員。認眞甄别。按照此次章程所定各科目。補行考驗。分别汰留。惟各該司法衙門事屬創辦。固不免懸缺待人。未便過予限制。然與其裁汰於事後。何若慎重於事前。擬請暫爲分别辦理。凡非推事及檢察官者。未經照章考試。無論何項實缺人員。不得奏請補署法官各缺。其現有各項候　推事及檢察官。由該部堂官查驗。果係通曉法律長於聽斷之員。准其出具切實語。奏請補署。現懸各缺。如無前項人員。仍應欽遵定章任用。總以法官悉合資格爲主。俾策成效而洽輿情。惟官吏以考試而來。則倖進之門自絶。而人材以培養而出。則造就之法宜先。若未蓄艾於三年。猝欲取材於一旦。竊恐筆述口答之所得。或不免空疎塗飾以爲工擬請飭下學部通行各省督撫。就京外現設及將來續設法政法律各學堂。次第擴充。以期通材日出。藉爲審判檢察之取資。仍一面别籌奬勵研究法學之方。使法律智識。逐漸普及。於司法前途。裨益實非淺鮮。斯則籌辦審判時所宜兢兢注意者也。至於審判各官。獨立執法。權限旣重。考成宜嚴。其能審判公平克盡厥職者。法律自當一一爲之保障。倘有不當行爲。按法應予懲戒者。亦須明定專條。庶幾範圍不過。擬請飭下法部。迅將法官懲戒暫行章程。會商擬訂。奏交臣館覆核請旨頒行。以飭官箴而肅法紀。所有核訂法院編制法。曁另擬各項暫行章程緣由。是否有當。謹恭摺具陳。伏乞皇上聖鑒訓示。謹奏。宣統元年十二月二十八日奉上諭已録（完） 
專電 
[電一（北京）]  
樞府電致駐藏大臣撫慰僧衆勿庸妄起猜疑自貽伊戚 
[電二（北京）]  
聞趙爾豐有電到京密告藏僧跋扈情形及平日有恃無恐之驕妄有非由朝廷專簡重臣不能鎭壓之語 
[電三（北京）]  
卾路議廢借欵事郵外兩部互相推諉代表見事急請見徐尚書大起衝突 
[電四（北京）]  
戴軍機薨逝攝政王深爲惋惜聞飾終之典頗優明日將降旨 
[電五（北京）]  
濤貝勒出洋攷察軍務隨洵貝勒同行先赴日美兩國定二月内起節　 
緊要新聞 
[四國公使不認卾路自辦北京]  
　　日前英美德法四國公使又照會郵傳部催問前川粤漢路督辦大臣張之洞與各國訂立借欵草約迄今已否核准務带照覆並稱張大臣訂立草約時各公使未聞及卾省有自行集欵之事是以今日卾省人民請將草約作廢一節各國概不認可等語聞徐尚書答以俟查騐卾省集欵是否屬寔即行照覆 
[濤貝勒奏派出洋隨員北京]  
　　管理軍諮處大臣濤貝勒擬往東西洋各國考察陸海軍事宜屢誌本報兹聞此事業經面奏奉旨允准日昨已將隨員名單核定入奏聞共調十六員以本處科員居多中有盧靜遠陳其釆兩廳長并聞單内列名以哈漢章副使爲首惟梁震東氏意不願往事前向濤貝勒力辭故單内未經開列 
[達賴喇嘛出亡近訊]  
　　字林報載十六日北京電云路透代理人所報西藏時局各電據此間人云言之未免過甚華軍入藏者不過二千名僅與藏人小戰而已又文滙報載十七日倫敦電云大吉嶺路透訪事電稱達賴喇嘛業已行抵開里姆邦一路頗受艱辛惟西吉米斯（印族）佛敎中人極願助之故達賴抵此時羣情大爲震動 
[海外華僑之國會熱北京]  
　　聞國會請願代表近接海外華僑來信謂國會請願未蒙俞允各埠特開大會籌商繼續請求辦法已决定公舉代表回國與留京各省代表合詞上書一面電告政府有國會不開國亡無救僑等將永淪異域無復能生入玉門關云云 
[大學堂洋敎習來京北京]  
　　學部榮尚書以京師大學堂爲全國大學之表率規模務求闊大故於去臘特命該堂監督增添科 
 
 

Page 5

 
 
[中國名畫]  
邊壽民畫册之一（蘆雁） 
目延聘東西洋敎習二十員以期完善刻聞已經聘定者有英國敎習二員德國敎習六員現該敎習等業於日昨抵京預備開學事宜并聞高等科定二十四日報名二十六日考試 
[學部編竣簡易識字課本北京]  
　　去臘學部具奏略云上年十二月間臣部奏陳編輯簡易識字課本大意一摺奉旨依議欽此本年春間編輯伊始先令編書各員呈具說帖陳明體例臣等詳慎斟酌選取三種督率編輯計第一種共六册以敎家貧年幼之婚童三年畢業按其學年分爲三編每編二册第一編以識字爲主由單字進於短句短文由名字進於靜字動字其單字以類相連分之爲單字合之則成一句所選敎材多取兒童易知之事物第二三編則稍寓文法所選敎材以道德敎育國民敎育爲主而歷史地理格致等科敎材亦采取焉其排列皆用圓周法蓋恐貧寒子弟未必盡能三年畢業故合各編自爲首尾以冀讀一編可獲一編之益第二種共四册以敎年長失學之子弟二年畢業由簡句進於短文間有引用古人成語亦必擇其易於領解第三種共二册以敎年長失學粗能識字之人一年畢業與第二種程度略同惟全書生字較第二種爲少此三種課本分配之大略也又慮二三兩種開卷皆無單字敎授或有困難更編識字初階一册附於卷首其聯絡法與第一種略同而筆畫較少若學生未識一字者先讀此編續讀課本則入門尤易以上各書均於今年夏間告成臣等詳加校改於本年九月先印數册頒發京師督學局設塾試騐第一第二兩種頗稱合宜即於十二月二十日頒布各省惟第三種印成後復有修改俟明年各學塾開學即當發往試騐如嗣後各省學塾試用尚有未宜仍由臣部飭各省提學使遵照向章每三月彚報一次再由臣部蒐集衆議隨時修改宣統元年十二月二十八日奉旨知道 
[憲政館續訂統計表式北京]  
　　憲政編查館奏稱臣館前訂民政財政表式奏蒙欽定通行遵辦現督同統計局員按類分門續行編訂外務敎育司法實業四種計外務統計部表三十有七省表十有七敎育統計表六十有七省表四十司法統計部表六十省表四十有一實業統計部表五十有三省表三十有八仍各附以解說以便填注而免疑誤竊維統計之法有義例有事實立表必因義例而起填表必因事實而生方今豫備立憲之際論學識則多在萌芽論法制則尚未統一此中斟酌程式按切事情必無顧此失彼之虞　獲右有左宜之益是以臣館核定此項表式與各部所擬不免異同蓋部表兼羅細目而臣館則務綜大綱部表祇計理行而臣館則務規全體其中如司法表内讞局幕友之類雖據理似可删除而今爲事實所不能無則不得以歧出而遂從脫略實業表内農産礦物之類雖檢案初無依據而要爲義例所不可少則不能以難辦而竟付闕遺凡此多端應俟各省按表填報之後逐年修改逐次整齊乃能縷析條分斠若畫一尤有請者上次奏定民政財政諸表統以文到日半年爲限一律咨送到館而能依限咨報者不過十之一二除再由臣館嚴催赶報外此次擬定表式仍擬照舊限於文到後半年内一律填齊送館應請飭下各該督撫嚴督所屬衙門局所懔遵定限赶緊填報如逾限不辦即照貽誤憲政酌予處分以示儆戒至統計年分臣館原奏概以三十三年爲始原以東西各國通例每以十年五年參互比較藉觀進步亦猶古者以三十年之通制國用之義設有一年一事不齊年鑑即爲不備惟其中有應略示變通者如實業農産物類勢難逐一追查不妨聲明暫缺但自現行統計日起即應逐項查填不得再有推諉以期覈實而昭周備十二月二十九日奉旨已録 
[憲政館議覆禁革買人口辦法（續）]  
　　一謂鬻婢之家有不便也今買奴之風久熄而鬻婢之家不獨滿漢官員 
 
 

Page 6

 
 
大族即中人小康之户莫不有之蓋以使用婢女較之傭婦爲便此等習慣勢難禁斷若改買賣爲價僱恐此輩恃係傭賃不聽指揮或親屬人等常來看視致有勾串逃盜等情事不知價買之婢無從驅逐或慮其不聽敎令難於管束若本係傭僱則不聽指揮儘可遺去另僱何難之有至於婢女逃走係因賣身不能自便是以潜逃若由傭僱而來如有不合可以明言告退何必私逃世間但聞有婢女逃走未聞有傭婦逃走其明證也自來鬻婢之家在良善者相待旣寛及年之後嫁人爲妻妾必得其所原與使奴之惡俗迥殊若遇殘忍之人或非法毆打戕賊其生命或衣食缺乏凍餓其體膚種種凌虐慘不可言如改買賣爲價僱此風庶可少殺洵王者好生之仁政也以上諸端實屬均無窒碍至奴婢雇工雖有區别而律例内罪名從同之處本屬不少惟鬭毆故殺則定罪輕重修殊在奴雇於家長奴重僱輕第僱工毆家長死者絞决謀故斬决罪名已特重於凡人當此减輕刑法之時照此科罪實亦不爲寛縱若家長於奴僱奴輕雇重故殺奴婢不過徒一年毆死僱工者已擬滿徒故殺者即擬絞抵人或以此爲疑議不知奴亦人也豈容任意殘害生命固應重人格尤宜尊正未可因仍故習等人類於畜産也方今朝廷加行憲法凡與憲法有密切之關係尤不可不及時通變買賣人口一事久爲西國所非笑律例内奴婢各條與買賣人口事實相因若不早圖禁革迨實行憲政之時將有格不相入之勢臣等公同商酌擬請准如該督該御史所奏將買賣人口之事特旨禁革嗣後無論滿漢官員軍民人等不准以人口互相買賣違者治罪其使用奴婢祇准價雇納妾祇准媒說從前原有之奴婢一律以雇工論身體許其自主有犯按雇工科斷並不輕縱所有律例内關涉奴婢諸條悉予删除以廣皇仁至其辦理條欵謹就周馥原奏清單悉心參核酌擬十條此事掃除數千年積弊爲曠古未有之盛舉應請明降諭旨宣布德音敕下各省刋刻謄黄徧行張貼俾衆周知其律例内關涉涉婢諸條臣等正在核訂現行刑律即當查明删改以昭核實而便引用十二月二十一日奉旨依議（條欵載第二張要件欄） 
[度支部調查各省歲出總數北京]  
　　度支部按照籌備憲政清單第二年應調查各省歲出入總數現據各省監理官先後報到即行彚案具奏其歲出數目已載昨報兹將歲出總數録是 
[歲出項下]  
　　奉天歲出銀一千五百五十八萬七千八百八十九兩零吉林歲出銀五百三十五萬五千六百五十七兩黑龍江歲出銀二百二十九萬九百六兩零中錢　百五十九萬六千四百九十五串零羗錢一萬六千三百八十五元零銀元五千元直隷歲出銀二千三百五十七萬四千一百三十九兩零熱河歲出銀八十四萬一千二百六十四兩零江蘇甯屬歲出銀二千五百七十四萬五千一百八十二兩零江蘇蘇屬歲出銀二千四百八十九萬餘兩江北歲出銀庫平十一萬六千二百四十四兩零湘平一百十二萬六千八百十四兩零錢二十八萬三千三百十一千四百七十九文安徽歲出銀六百七十四萬一千七百七十九兩零山東歲出銀一千五十二萬五千九百二十八兩零山西歲出銀六百十四萬二百五十二兩零河南歲出銀六百六十萬九十四兩零陜西歲出銀四百十二萬七千五百六十五兩零甘肅歲出銀三百二十九萬七百五十七兩錢三千九百千五百三十九文新疆歲出銀三百三十四萬六千五百六十四兩零福建歲出銀六百九十四萬一千一百七兩零浙江歲出銀八百四十七萬三千二百七兩零銀元四百四十八萬九千八百四十八元零小銀元二百八十八角零錢三十萬一百七十八千七百二十二文江西歲出銀七百八十九萬五千一百七十七兩零湖北歲出銀一千八百五十二萬一千四百餘兩湖南歲出銀六百四十二萬四千二百餘兩銀元一百六十餘元錢五十八萬二千五百餘串四川歲出銀一千四百九十六萬四千九百二十六兩零廣東歲出計紋銀六百五十六萬八千五百二十六兩零洋銀二千一百四萬一千七十一兩零廣西歲出銀四百九十九萬二千一百五十七兩零雲南歲出銀六百九十八萬三千一百六十六兩零貴州歲出銀一百七十九萬一千五十六兩零謹案以上所列各數均據各省電咨彚總其各省彼此協撥一收一支欵項尚多重複應俟一切册報到齊另行剔除詳核統歸覆查案内辦理合併聲明 
時評 
[說西藏一]  
豢夷如豢禽獸。寛之則愈縱。畏之則愈驕上次達賴出。亡蹤跡詭秘。心術陰險。而朝廷仍優容之。敬禮之。迎之來。送之去。達賴心目中。固久無我上國矣。 
　　今達賴之潜逃。觀其表面。似畏官兵之威。察其實情。將爲挾制之地。我朝廷雖革去其名號。視之如齊民。而他人且以敎主尊之。或以奇貨居之。則縱蛇入壑。旣前謀之不臧。養虎食人。懼後患之莫測矣。 
　　我是以謂達賴前旣來京。其縱之也太愚達賴今未返藏則懲之也太躁。 
[說西藏二]  
　　達賴存。藏僧未必因之而不反。達賴亡。藏僧未必因之而倒戈。今舊達賴旣革。則新達賴正可有可無。 
　　我朝廷久有改西藏爲行省之議。宜乘此時。带定改革之方針。母託賴於靈異之幼子。 
即不然。亦宜劃清政敎之權限。慎母再事姑息以養奸。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇屬州縣請停攤捐之結果蘇州]  
　　蘇屬各州縣去歲合詞上禀藩憲請停免攤捐一節經樊方伯批飭太倉州吳琪陽湖縣陳鎬准其照免其餘不得援例詳奉撫憲批飭再行悉心核議在案日昨樊方伯又具文呈復略謂奉護撫陸批司呈報前署太倉州吳琪等禀請停免攤捐一案奉批來牘閱悉交代攤欵盈千累萬爲州縣莫大之困累固屬實在情形然不有昔日之濫抵奚勞今日之流攤請君入甕皆州縣自致之蘇屬交代抵欵約計其數當在百萬左右將來預算出入明定官俸此欵應如何安頓良費躊躇居今溯昔不得不歸咎於當時作俑之人司批於停攤一層熟權利害反覆推敲期期以爲不可核與本護院前次批答王革倅士暄一禀用意略同即吳牧琪陳令鎬二人特别允准亦無非爲委曲成全起見惟天下事易於造端難於限制此外各州縣未嬮所欲有例可援竊慮得所藉口一再饒舌則吳牧陳令裨益無多交代大局因此破壞紛紜聚訟糾纒轉無已時希再悉心斟酌復核飭遵具報等因到司查此案前據該牧等具禀卽經批示通飭在案其間惟吳牧陳令二員情更爲難是以特别允准停緩原爲委曲成全起見兹奉憲批以爲破壞交代大局恐此外各州縣援例藉口糾纒無已自應將前次批准之案即行取消一概不准率請停攤俾示限制而免效尤並聞已札飭五府州轉飭前禀列名各州縣一體遵照矣 
[蘇垣征兵滋事後交涉詳誌蘇州]  
　　蘇省四十六標征兵在馬路滋事後經陸護撫與英日領事磋商了案辦法迭記前報兹聞日商一方面業無異說其中國商人全昌德亨等十三家亦已開具被毁詳細清單呈報捕捕轉呈撫憲查核並有呈請商會出塲索賠之說然日商處所允賠欵八千元尚未交付恐本國商人未必能如數照賠云 
又聞當時受傷西人奈頂海姆等去滬之後撫憲曾電註滬英領詢問該西人受傷情形並以征兵在馬路滋事時有流氓混雜其間致有誤傷西人之事自當查拿嚴辦等語經英領詢據奈頂海姆聲稱當時目見均係征兵服式之人滋閙並無流氓在内英領隨即據情電復迨奈君傷勢平復英領霍君特偕副領巴君於十二日來蘇面謁護撫再行聲明當時實係征兵滋事並無他項服式之人在内並面告奈君傷已醫痊不願索償醫費惟請查明滋事根由嚴爲懲辦以免日後再擾及西人中丞告以已將統領營官撤差自當澈查爲首之人究辦英領首肯即於當晚返滬 
四十六標標統曹進肇禍後卽經撤換現陸中丞又將第一營管帶鄭鴻恩第二營管帶曾櫪超一併撤差并將該三員一併發交接辦標統蘇謙處看管聽候查辦其第一營管帶暫委敎練官仇俊愷代理第二營管帶暫委張世彬代理該二員業於昨日到差 
粤省兵變後之情狀 
[粤紳辦團未准]  
　　粤紳鄧華熙等因兵變事電請同鄉京官轉電粤督籌撥餉械舉辦民團原電已載昨報現聞海帥不以此事爲然昨日電覆各京官謂現在軍事大定正認眞辦理善後事宜若再辦團恐又蹈從前積弊云云 
[營勇藉端騷擾]  
　　連日東北郊居民舗户均有營勇藉口搜拿逃軍任意騷擾如藏有洋鎗軍衣或黄斜紋衫褲則指爲贓據肆行訛索至有一屋而日搜數次者又聞初五日方便醫院派員至東郊收殮新軍骸骨時即聞城北人說初四日有新軍十一人被守城兵截拿在小北潼關用刀戳殺棄尸城下此皆無辜被殺者方便善董馳赴檢視則已爲好善者歛資埋葬 
[慰問黄君傳單]  
　　公啓者此次因軍警衝突及新軍要求放假再三誤會遂成此耳不忍聞目不忍覩之現象初三日黄君仕龍前往調停遽被鎗傷小腹含意莫伸凡屬同胞同深艱惜現聞黄君傷口漸愈而羣情注視渴欲一見顔色兹特約期初十午會齊十善堂七十二行商會自治團體聯同闔省紳商學報慈善各界代表在府學明倫堂會齊准一點半鐘起程聯赴北較塲軍醫局詢問黄君近狀以伸景慕而慰賢勞 
[被獲新軍開鎖]  
　　兵變之後連日由防營截獲各新軍收押南番兩縣監獄當時不知如何辦法故一律釘鐐收禁初八日由督練公所訊明後即飭縣派人至公所將各軍所上脚鐐一律開脫聞開鐐者共四十餘人 
[新軍逃亡慘狀]  
　　日昨有村婦一人到自治會稱魚珠砲台鄰近之相對村有新軍十餘人逃在村内爲營勇所困請派人招撫云云該會同人郭仙舟鄧振武麥慕仁等即電知方便醫院救災公所同僱頃合小輪前赴該處調查先到東圃石牌一帶據鄉人言初三四兩日間有逃兵二三人到此面有饑色目言不食三四餐亦無人敢給以飯食者隨即他去毫無侵犯後到魚珠砲台謁台官胡岐山據胡言連日親到各鄉招撫拿獲逃兵八十四名内有二名係該處竊匪所獲之兵大半有饑色無鎗枝經已解囘省垣相對村拿獲之兵亦在其内又陳惠普等到北門外三元里三家店客家庄陳田等處據鄉人云初四日陳田陳某見新軍二人在黄婆洞山棚偃臥面有飢色隨即帶回給以飯食後送交防勇帶回又新軍由鶴邊江夏經過人給以飯兵云我甯餓死不願累爾鄉民鄉人苦勸乃食食竟即去又江夏鄉人于田間見一新軍憐之送以生番薯兵不敢食後不知所之又元夏田磨刀坑客家村九聖宮沙梨園洞旗各處有新軍數十人各村均給以飯食衣物作揖稱謝又沙　　　　頂有兵露宿鄉 
 
 

Page 11

 
 
民給以飯初則辭力請乃食曰决意在此嶺頂餓死今蒙各位救我知世界尚有公道未卜何日答報云 
西報譯要 
[總稅務司去留近訊]  
　　字林報載十六日北京電云據官塲通告中國總稅務司一職目下並無更動赫德病仍未愈裴式楷君並未請假一時不致離華 
[印度禁烟所受之損失]  
　　文滙報載十七日倫敦電云喀爾喀脫路透訪事電稱印度總督立法院財政員維爾森君所呈豫算案擬增抽新稅以冀彌補鴉片損失豫計約達英金八十七萬二千磅有奇新稅之内有每銀一兩徵稅四安拉（印幣名）一欵據維君宣稱印度政府已贊成上海萬國禁烟會議决各件並擬竭力實行蓋吾人之理想惟冀將烟患禁絶耳 
分類新聞政界 
[咨行編定各省統計年鑑廣東]  
　　統計報告編纂年鑑乃籌備憲政最要之端現法部統計處已彚將各省所報統計表編列告成咨行來粤計列表共五十二件其京省民刑人數表係自三十三年三月起按據報部案件分别列入計廣東一表開列命盜搶竊會匪贓私捕亡各案逐一詳列咨粤札行司處一體資照矣 
[外銷欵項不准冒支部費廣東]  
　　粤省財政局奉度支部電開各省清理財政所有外銷欵項均應據實開報向來本應核辦報銷祗有例解飯銀并無他項部費風聞各省外銷多有部費名目殊屬不合事屬旣往姑免深究嗣後除解飯銀外無論何項報銷均不得再有部費欵目倘不法棍徒在外冒名招摇撞騙外有經手報銷之人與之勾串朋分借名外銷欵内冒支部費一經察覺定爲銀兩責令經手賠繳仍澈底根究從重懲辦與受同科决不寛貸務即轉告司道營局嚴飭在事人員一體遵照等因該局奉電後分别移行遵照辦理 
[司法研究所開辦蘇州]  
　　蘇省司法研究所即以大太平巷内裁撤之英文專修館房屋改設檢騐吏學習所附設于内現經臬司左廉訪示諭定期正月二十二日開辦聽候本司親詣行開校理 
[勸業道攷查電政權限安慶]  
　　各省新設勸業道考查電政是其專責將來頭緒紛繁自應劃清權限章程方足以重電政曾由上海電政局擬定章程呈郵傳部核定尚無窒碍情獘當卽照准通咨各省遵辦刻已咨行皖撫轉行勸業道及官電局查照一體遵辦 
[玩視自治縣令記過安徽]  
　　皖撫朱中丞以籌備自治爲地方要政各州縣設立自治公所調查户口人數並造送當選人民正册限期本寛儘可從容辦理查安慶府屬桐城太湖兩縣因循坐誤迄今數月之久尚未辦齊實屬玩視要政已極姑且從寛應各記大過三次以示懲儆刻已行司註册飭知矣 
[嘉興七邑漕務情形杭州]  
　　嘉屬七邑均係　　去冬問雖有荒歉較之湖屬則大相懸殊惟桐鄉一邑因收漕滋事漕務甚爲減色其他則以平湖爲最嘉興次之秀善石鹽四邑亦尚平平故各縣令皆能達有盈無賠之目的云 
[札委省城巡警監督杭州]  
　　浙撫增中丞以浙江全省警務各該管知府於所轄州縣巡警巡警均經札委兼充監督在案所有省城巡警自應以杭府爲監督並兼總辦事宜以專責成惟該府係項任兼差不支薪永至府屬各州縣巡警事宜照章仍歸該守監督現已札委遵照 
軍界 
[海軍處電調統將蘇州]  
　　護撫陸中丞接籌辦海軍處電云江元兵輪管帶兼統江浙巡艦隊千總博順現在調京差委所遺之差委宋文翽接辦中丞接電後隨即札飭博統帶及宋文翽遵照即行交接具報 
[咨行改定軍官學堂畢業年限廣東]  
　　軍諮處軍官學堂投考學員前經該處咨粤選送在案惟該處以該堂章程原擬速成科一年畢業深造科三年畢業但現在詳加酌核軍事之學務以精深爲貴擬一律改爲三年畢業等情復將奏摺及欽奉諭旨咨粤查照 
[營弁刑逼認供之可惡廣東]  
　　去臘南關大巷口運館祥發堂被匪驅門搶刦一案首匪曾郷番令購緝未獲昨由東關汛買弁拿獲刦匪黄亞足一名解番署審訊供稱去臘底有管帶東山廠李澤邀往茶居飮茶將我扭解東關汛刑勒供認李即寫一供詞着我照認謂當時約同李姓并不知姓名六七人入館搜刦我在門口把封等語問官據供後核與解文翻異押候復訊 
學務 
[電召中學監督會議學務杭州]  
　　浙省提學司袁樹五文宗電致各府中學堂監督來省會議學務各監督接電後紛紛晉省聞未到者僅有四府當於初十日起齊集學商公所會同該公所各科長科員提議一切每日上午十句鐘起至下午四句鐘止接續會議五日於十四日議竣聞本年關於敎育經費須添籌八十餘萬之多 
[募捐開辦皖北高等公學安徽]  
　　皖北高等公學自去年蒯禮卿京卿及竇子敬程紹周王蘭庭李斐君等各紳擬取皖北適中之正陽關東門外劉帝城地方開辦學額擬定二百名並附設中學以備補助常年經費由沈方伯允撥六千金前江督端制軍亦允在正陽鹽釐項下籌撥若干尚無確數霍邱薛華芳曁侄篤光又慨捐沃田千畆以爲常年經費朱中丞當已允爲專摺奏奬以爲捐産興學者勸惟開辦經費僅籌有萬金即常年經費亦不敷尚鉅現已刋印籌捐公啓徧託勸募務底於成並聞定於今年春間履勘校址以便興工開辦 
實業 
[示飭粤路股東靜候部員辦理廣東]  
　　粤省勸業道牌示文云奉署兩廣總督部堂袁批據粤路股商鄭吉多等禀粤路公司串黨營私貽誤路事又股商陳樹芬等摺呈粤路弊混情形并以善後改良及速行選舉各節等情奉批案經由部派員查辦該股商等自應靜候辦理母庸多 
 
 

Page 12

 
 
凟仰廣東勸業道轉飭遵照此批各等因到道奉此合行牌示各該股商一體遵照 
[出品協會陳列賽品辦法廣東]  
　　廣東出品協會定期逢三六九日會議賽會各事日昨總協理等會議將江督咨文并别館新增圖式當衆宣佈經定二月初五日將赴賽品物先在八邑會館陳列已電知各府州縣曁行商速將陳列品運到該會俾衆研究本月初九日爲該會第一次會議之期各行商到者極爲踴躍三點鐘開會公推勸業道主席羅少翱宣佈先宣佈開會理由次宣佈會内章程次請會員提議辦法潘君達徵獻議先舉交通幹事分往各行組織俾各行商澈知賽會之利益趕辦貨品衆均贊成隨由舉定潘達徵何劍士陳蓮舫盧竹琴尹笛雲梁佩唐甄錦亭邵晴軒陳勉畬俞海籌陳瑞人梁崧生易獻柳程瑞堂陳日初郭仙舟張純初何月樵黄澤生陳景南全西岩王邵南胡寳臣尹東昇等以後陸續推舉潘達徵再提議先開小陳列所將交到貨物裝潢俾各行商到會參觀以便仿效並添印章程數十萬張派送及存本會任人取閱旋定一六兩點鐘會議乃散 
[請飭磁州礦局另招商股天津]  
　　直督前據海防支應局天津官銀號淮軍銀錢所詳稱奉憲台札據磁州礦務局馬道具禀磁州煤礦富饒久爲外人覬觎亟應速爲開辦除已領過官欵五萬兩外請再籌撥官欵銀十五萬兩先創基礎等情除批飭天津銀號淮軍銀錢所支應局會同籌議詳覆飭遵等因奉此伏查振興實業固爲挽回利權要政自應極力維持以資提倡惟磁州煤礦趙道於創辦時曾經禀定共籌資本銀六十萬兩計官股二十萬兩商股四十萬兩旋復禀准飭由職號在於職所原存通記項下先撥銀五萬兩以資開辦核計所撥官欵已及四分之一按照禀定原委應俟商股招有十萬兩之數官股再陸續籌撥商股亦陸續接招彼此相輔而行自不致於竭蹶今馬道又以該礦必須先立基礎仍請撥發官欵十五萬兩實與原議不符職局號所一再籌商現值庫儲萬分支絀委實無欵可撥應請責成該局仍遵前議趕招商股以濟要需一俟商股四十萬招有四分之一届時職局號所無論如何爲難自應設法續行籌濟以符原議等語當即批飭磁州礦局遵照 
[札飭催運陳賽物品鎭江]  
　　鎭江府承瑞卿太守日昨接奉江督電飭以南洋勸業會開期已迫所有各屬物産會賽品運至會塲後一切交付陳列裝飾等事頗爲繁蹟非兩月之久不能辦妥該會物品旣經審查務儘正月底運送到甯切勿延誤等因當經太守通知物産會事務所各員遵照辦理 
雜記 
[船主謀死護勇什長詳情蘇州]  
　　崑山大巿鎭逃荒飢民閙事後經撫臬憲派員赴崑分别陸續資遣回籍正月初七日有大批飢民一百餘人遣送到蘇經長洲縣趙大令派差赴城内外捉到民船十餘隻即於初八日儎送無錫並分派護勇差役押送其中有一船見捉船當差受累不淺頓起不良遂向小路摇走行至王家涇地方（河面較寛係近常熟地方）船主謂護勇什長楊麻子云此處河面寛大天將晚我們不識路徑請你出艙一望何處進港楊麻子信眞走至船頭即被推落河身死各難民僅男　三四人餘係婦女小孩相率喧嚷該船主肆行兇毆打傷難民數人婦女人等哀求船主即摇近岸灘一併驅人上岸隨即逃逸直至十二日該屍始行氽起經地甲報縣趙大令派捕廳陶二尹帶仵前往相驗棺殮追緝無蹤詎該船主母舅某甲在蘇州某公館充廚司因甥船日久不回至縣前問詢差役等即獲住禀明趙大令提訊供出其甥有親戚在常熟恐在彼處大令當已備文關提矣 
[學董謀充兵書之苦心安徽]  
　　無爲學董張煥勳惟利是趨無孔不入平時包攬詞訟魚肉鄉民姑勿貝論其尤甚者該董因本州兵書兼允學書馬遇孫承辦咨洲每年進欵約六七千元該書可得六七百元張見而垂涎於去歲八月間乘該書赴省送攷優拔陡起贜心遽誣該書一人充當二役屢悮要公函請于州牧革除于牧因學董來函准如所請詎該董於馬書革除之次日又復勾串馬書之清書某（即該董姻侄）充當斯役並代爲進署力保于牧因迫於情面比卽允諭接辦張因此假州署規費之名訛索洋八十元仍復貪心不足於歲底硬挾該書與之合夥囑其子襄辦該房事件現該書已將其子收留充當清書矣 
[塲大使任用非人之處分免矣揚州]  
　　伍祐塲商人鍾同裕等前以該塲陳幕擾害商業禀控運轅經增都轉批飭太分司查復兹該分司黎運判禀復略稱查無實據事出有因惟該幕已由伍祐塲方大使自行辭退即與驅逐無異擬請母庸置議該大使人頗明白治事亦勤雖任用非人疏忽實難辭咎而原心略跡觀過斯可知仁公允旣協乎商情寛宥冀邀乎恩澤俾圖後效勉贖前愆想該大使得此一番斡旋可免任用非人之處分矣 
清談 
[嗚呼吾民]  
外國民之移居於外也。有政府保護之奬勵之。吾國民之移居於外也。無保護。無奬勵。而尚有政府之苛待。如往者僑民回家。地方官均目之爲番客大者誅。小者囚不齒之於平民。然莽莽地球。凡日所出入處。有外人足跡者。無不有吾民足跡。有吾民足跡處。或尚無外人足跡。夫孰謂吾民不冒險者。 
　　外國民與吾民交易。有因破産而欠吾民之債者。有因狡詐而騙吾民之債者。有因身死而空吾民之債者。吾民與外國民交易。一言旣出。勢必踐之。不因破産或身死。而有所變。而狡詐更無論矣。故英國報常稱道吾人焉美國報常稱道吾人焉。日本報亦常稱道吾人焉。夫孰謂吾民無信義者。 
吾民在美國者。聞之人言。身猶著本國之衣。頭猶拖本國之辮。　猶守本國之舊。室猶備本國之裝。口猶操本國之語。學猶誦本國之書。一婚嫁也。而迎新送新如本國。一喪祭也。而盡哀盡禮如本國。不但在美。即在南洋各島。與日本各地者。亦不被化於外國。而依然守吾國之制。夫孰　吾民不愛國者。 
說苑 
[俗稱原始]  
　　爺爺玉篇俗呼父曰爺。木蘭詩不固爺娘喚女聲。杜詩見爺背面啼。爺娘妻子走相送。俱以父爲爺也。今人呼祖爲爺爺。殆以爲爺之爺耳。不知果何所本。按宋燕山府永清縣大佛寺内。有石幢。係王士宗。建末云耶。耶王安娘娘劉氏。是稱其大父大母也。則此稱自宋時已有之。然則當時北軍有宗爺爺岳爺爺之稱直以祖尊之矣。太太古者婦人稱大。最重。故事列侯夫人非子復爲列侯。不得稱大夫人（見漢書文希紀註）自漢哀希尊祖母定陶恭王太后傳氏爲帝太太后。後乂尊爲皇太太后。此爲婦人稱太太之始。今俗無貴無賤。皆稱太太矣。然太太二字。未有入詩者。道光時廣東某洋商黄埔竹枝詞云。丈量看到中　貨大。今年稅較多。初不知所謂。嗣有人閱粤海關報稅單。内開某船太太二十六名該稅九十六元。始知外人囚中婦尊呼太太。故帶來婦人亦呼太太以示矜貴。則又爲外國婦人稱太太之原始云。 
 
 

Page 13

 
 
   
 
 

Page 14

 
 
   
 
 

Page 15

 
 
　　奉送燕醫生藥掛圖 
　　本行自西二月十八號起至西三月一號止凡售燕醫藥滿大洋一元者奉贈五彩掛圖一幅諸君如欲賞鑒者請速賜顧遲恐不及謹此預布諸希見原爲荷 
　　燕醫生各種良藥列左 
　　燕醫生除痰聖藥　燕醫生解血毒藥　燕醫生固髮藥　燕醫生補血除蟲藥　燕醫生去風藥酒燕醫生引病出外藥　燕醫生補丸　經理燕醫生父子藥房啟 
　　本埠分售處　中西藥房　中英藥房　中法藥房　華英藥房　南洋藥房 
　　承諸公保証自來血確能壯身兼治百病 
　　日本神户合盛元銀行馬君青山强體開胃之保證書 
　　○○五洲大藥房諸君惠鑒前月半經郵局送到自來血一瓶業已妥收希勿在念彼時即開瓶照法服之數日間覺身體活動而飲食多餐面色亦覺紅潤心勝暢快之至○○寳局所製之藥眞乃神靈妙品令人佩服弟銘刻難忘也信至之日祈將小號人造自來血再捎來半打仍祈寄至日本神户市海岸通三丁目合盛元銀行内交弟手收可也下略已酉十月一日馬青山頓 
　　上海楊樹浦蘭路姚君代湖州張靈伯君之保証 
　　○○五洲大藥房主人台電敬啓者去冬鄙人購得○○貴藥房自來血四瓶送與湖州張靈伯君張君身體素弱自服自來血後飲食大進精神倍加昨日致書鄙人命爲代謝此○○貴藥房製妙藥之功誠不可沒也請登諸報端以作保証專此敬請○○年安○○○元月十四日姚馨芝頓　　廬州府高塘集務本學堂孫君琴舫試治癱疾之保証書 
　　○○五洲大藥房主人台鑒敬啓者弟前在廬郡中英藥房分店購得○○貴藥房自來血二瓶試治癱疾頗著功效繼復購得六瓶遂收全功因思年老血虧未可間斷中略寄上英蚨四十元奉購自來血一打助肺香膠二箱女界寳月月紅各五瓶仍由原局寄至下塘集郵政分局轉寄高塘集務本學堂可也此佈即請○○大安○皖北老農孫琴舫拜啓 
　　南京龍潭煤礦工程司汪篤君治愈便血之保證 
　　五洲大藥房主人台鑒自中外交通以來未見眞有功效之藥品莫若自來血之奇名鄙人身歷經營二十年由北而南實受風霜之苦時發便血之症求醫不效求神無靈各種藥物不知服了凡幾均無效驗大有性命之憂忽遇友人談及自來血有治百病之奇功每日報上屢登各處保証書且先試購二瓶於十月間有同事○王君便道申江帶來自來血二瓶服至一星期果然血症稍痊精神爽健飲食加增步履勝常眞自來血之功效眞自來血之妙藥特書申謝登報揚名此頌○道安○○十一月初七日汪篤謹叩 
　　漢口中西日報主筆房王君癡梧治痊痔患漏血之保證書 
　　○○五洲大藥房台鑒鄙人患痔十有餘年近二年漏血過甚所有衣服無一未污以致面黃肌瘦脚酸手軟精神恍惚飲食不甘嗣見本報登有○○貴藥房地球牌人造自來血爲藥中補血聖品遂令人至黃陂街中英大藥房購得小瓶四瓶照法服之服至二瓶賤恙已覺應驗後四瓶服盡而十餘年之痔漏竟然全愈矣且又不見别生他病可知自來血誠聖品也日前有月餘未見之友人見鄙人身體精神非如從前之薄弱詢問緣因鄙人以現服五洲大藥房地球牌人造血來血答之友人曰凡事無徵不信今有徵矣現亦購服而有效鄙人不認忘此聖品除已登敝報鳴謝外特專函再謝○○貴藥房造此聖品之至意並候○○大安○漢口中西日報主筆房王癡梧頓 
　　蘇路公司機車處廣陵厲銘君治愈四肢無力之保證 
　　鄙人上月間偶染小恙四肢無力加之週身疼痛素不喜醫藥遷延一禮拜之久不料大便閉塞格外寒心閱各報登有自來血可治百病特購一瓶服至數日如覺稍鬆又購一瓶尚未服完而小恙已不知又找何人也特草數行以紀其效伏登各報以告同病此請○道安○厲銘上言○十一月廿一日 
　　杭州興忠巷德泰恆亨號綢莊林朝永君治愈頭暈血虚之保證 
　　○○五洲大藥房台鑒啓者鄙人現年廿八歲向在杭垣德泰恆綢莊就業已有五載緣綢業事繁用心過度是以身體漸次虧空於去年上春得染一疾初發寒熱兼覺頭暈氣血二虧四肢無力坐少臥多正務難理請醫亦屬不效見各報聲明○○貴藥房人造自來血能治百病適敝同業章士記綢莊小東翁來申託購自來血半打照法試服遂見效驗共計續購五打半之多現已恩病霍然身强力健足見人造自來血有奪命之功實深感恩無以爲報特此數行鳴謝並候○○德安○感恩人林朝永叩謝十一月十三日 
　　安慶招商局碼頭中和棧司賬劉鄭二君治愈濕氣目花胃開之保證 
　　五洲大藥房主人鑒啓者鄙人素患濕氣精神不足飲食不香醫藥罔效於十月間桐城縣張君由浙江回籍庽敝棧相談體弱之苦蒙張君送我自來血半瓶服之四日頗有功效又向○○貴分藥房買得二瓶服完果然精神頗足飲食亦香欣喜之至敝棧帳房鄭君亦體弱心思過度眼目不明屢欲疲倦鄙人勸他服自來血當買三瓶服之日見好又買二瓶諸病皆除家中諸人頗爲好笑此藥總不是人造的實係仙丹需費四五元之譜病患皆除無以爲報特此函謝並請○冬安○執事劉蔭齋司帳鄭立智仝頓首 
　　諸公賜顧須認明全球商標内附五彩認眞劵一張值洋一角方不致悮小瓶一元二角大瓶二元每打十二元二十元託局函購原班回件總發行所上海四馬路老巡捕房對門五洲大藥房抄登 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（長元吳）]  
長元吳城廂自治籌備公所呈籌辦處文云爲選舉將竣參酌地方官行文程式謹陳管見應請預爲核定事竊按自治章程第一百七條内載地方官行文城鎭鄉議事會城鎭董事會及鄉董用諭等語乃章程僅載用諭字樣並未規定程式復查諮議局文書程式奉憲政編查館宥電内開上年本館通行各省文稱督撫行諮議局用劄係仿定例各部劄太常鴻臚各寺順天府並禮部劄各省學政之程式其劄文應首書爲劄行事末書爲此劄行諮議局查照須至劄者云云首不用劄飭字樣末不用劄到該局即便遵照切切母違此劄字無庸硃標與外省督撫劄飭屬員文武須有區别特此通電以昭畫一等因今城廂自治選舉將竣議事會董事會成立在即擬請所有地方官行文議事會董事會用諭一節仿照督撫行文諮議局用札格式辦理以重團體是否有當伏候憲核如蒙俯釆芻言懇即頒定程式通飭廳州縣一體遵行實爲公便 
要件 
[法部酌擬禁革買賣人口條欵十條]  
一契買之例宜一律删除也價買家人婢女例内分别旗民赴該管佐領及本地方官鈐蓋圖記印信其情願用白契價買者從其便遇有相犯以紅契白契分别科斷又買賣人口不僅奴婢一項亦有爲妻妾子孫者今旣以不准買賣爲宗旨自應一律禁止擬請嗣後買賣人口無論爲妻妾爲子孫爲奴婢概行永遠禁止違者治罪舊時契買之例一律作廢 
一買賣罪名宜酌定也查略賣和賣治罪各律例已極周備惟買者不知情律不坐罪因貧而賣子女及買者律例内亦無科罪之文今旣禁止買賣人口則此等情節雖輕未便置諸勿論擬請嗣後除略賣和賣各律例於新律未頒以前照舊遵行外如有因貧而賣子女者於略賣子孫處八等罰律上减一等處七等罰買者處八等罰身價入官人口交親屬領回其略賣和賣案内不知情之買者亦照此辦理律内買者不知情不坐之文即行删除 
一奴婢罪名宜酌改也律内奴婢干犯家長罪名綦重今旣禁買奴婢改爲雇工此後即永無奴婢名目自不便沿用舊法查康熙年間原有旗人白契所買之人以雇丄論之例準此定擬尚非無所依據擬請嗣後契雇貧民子女及從前舊有之奴婢均以雇工人論仍存主僕名分有犯即按雇工人本律本例科斷其與家長之親屬人等有犯亦照此辦理 
一貧民子女准作雇工也荒歲貧民乏食無力養贍子女勢將流爲餓莩即尋常境遇艱窘者亦有不能存活之時若禁止買賣而不籌一善法亦非兩全之道擬請除尋常傭雇仍照舊各聽其便母庸議定年限外嗣後貧民子女不能存活者准其議定年限立據作爲雇工先給雇值多少彼此面訂雇定之時不問男女長幼總以扣至本人二十五歲爲限祗准减少不准加多如雇時十歲不得過十五年九歲不得過十六年之類願减少者聽限滿聽歸本家其限滿後無家可歸者男子聽其自立若欲再雇彼此情願准另立據訂雇按年論值女子如母家無人交其至近親屬領回婚配無親屬者由主家爲之擇配不得收受身價此等雇工與契賣奴婢不同主家當以雇工之例相待不得凌虐該雇工仍當遵守主僕名分不准違犯倘雇限以内主家有虐待情事准本家繳還未滿工值領回 
一旗下家奴之例宜變通也查八旗家奴先年有賞給者有投充者有契買者其名目不一人亦衆多户律内則有放出爲民之例有贖身爲民之例原未嘗令其世世爲奴惟未經贖放者其子孫仍須在主家服役偶犯軍流等罪則發駐防爲奴若犯徒罪徒滿後仍歸伊主不能銷除旗檔其或潜入民籍即干例擬近來不獨賞給一項早經停止即投充契買之事亦不復多見惟從前未經贖放之人以及莊頭看墳等項其賴伊主養贍已非一世與本身契買者不同如果伊主情願放出或准其贖身仍可照定例辦理若未經贖放而必以二十五歲爲限限滿聽其自由則此項人等皆有經管田廬産業事宜亦未必盡願舍去辦理恐多窒碍此項罪名今旣擬悉照雇工人科斷則奴僕之名已可永遠蠲除似不必再以年歲爲限擬請旗下家奴概以雇工人論不必限定年歲伊主情願贖放者聽 
一漢人世僕宜酌量開豁也現在漢人之畜婢者各省皆有而畜奴者實已罕睹從前安徽省世僕早於嘉慶十四年奏明開豁爲良第恐他省尚有昔年遺留之世僕未經開豁者自應酌量辦理擬請嗣後漢人世僕及其子孫概行開豁爲良如仍在主家服役者俱以雇工論其向係雇工及嗣後傭雇男女工人無論滿漢人家均仍遵守主僕名分不得違越 
一舊時婢女限年婚配也民間契買婢女大抵經媒人之手眞正親屬無從查考又或歷年已久或遠道携歸若必責令交遠親屬匪特窒碍難行恐亦徒滋紛擾定例婢女不行婚配致令孤寡者照不應重律擬杖自應明定年限勒令婚配擬請嗣後舊時婢女照定例年二十五歲以上無至近親屬可歸者由主家婚配不得收受身價違違者照例治罪 
一納妾祇許媒說也泰西各國無論何人不准置妾日本近從西例亦無准令置妾明文但中國禮俗民情與東西各國不同未便遽加禁止惟向來習俗有憑媒說合者有用錢價買者自應明定辦法庶與此次宗旨相符查唐律娶妾本有婚契名目擬請嗣後凡納妾者應憑媒說合祇用財禮接娶由妾之母家寫立爲妾婚契不得再以買賣字樣立寫賣契母家准令看視以順人情至爲妾名分仍當嚴恪遵守不許稍有僭越 
一良賤爲婚婣之律宜删除也向來奴婢之於家長名義至嚴故有犯罪名獨重而與良人爲婚婣不能謂家長無責故知情則亦坐罪律内特設專條預防流失重在壓良爲賤冒賤爲良而以良從賤次之其於良賤之分秩序判然殆如涇渭之不可合流東東之莫能易位正始所以 
 
 

Page 19

 
 
正名也然定律雖嚴而良賤爲婚仍各循其風氣人情所習慣法亦莫得而加之今旣禁止買賣人口則以後奴婢名目自當永遠革除同是齊氓似不應再分階級擬請將此律删除凡雇工人與良人爲婚一概不加禁阻並於主家無涉庶與重視人類之意有合至良賤相毆相姦各條及律例内分别良賤之處擬請一概删除以歸一律 
一買良爲娼優之禁宜切實執行也奴婢雖爲賤役尚得齒於人羣若降至娼優託業愈卑品類汚下蕩然無復廉恥之存故例於買良家之女爲娼及買良家之子爲優者皆科以枷號滿徒罪名無如奉行旣久官吏視爲具文買良爲娼之案尚或偶然一見買良爲優則終年不見一案亦未聞有經官舉發者若不嚴申禁令實力執行恐奴婢之名目易除娼優之根株難絶流弊所至將有不爲奴婢或轉而爲娼優者擬請責成地方官嚴密稽查遇有買良爲娼優案件務須盡法懲治勿事姑息 
本埠新聞 
[遣回賣藝華人]  
　　公共公廨寳讞員前晚接奉滬道札開奉駐奥雷欽使電咨奥境海口特里也斯脫埠有湖北天門縣人易大義帶弟易阿福妻楊氏子長春弟媳四寶侄明保等男女大小六口在該埠賣藝由警署報請遣回本國當即派差將易大義等六口護登尼本輪船定於正月十六日晨抵滬着即派差預在碼頭守候遣回原籍等因到廨寶讞員遵即派差至公司碼頭守候尼本輪船抵埠該差等卽上船問明將易大義等男女大小六口一併帶至公廨解案請訊寶讞員商之德師副領事判一併解送道轅核奪 
[巡士串合舞獘]  
　　新閘橋路長興里北首江德興鐵匠店曾於初十晚聚衆賭傳被崗巡查獲十一人拘入四路一區諭各罰洋一元從寛開釋詎門崗巡士陳柏卿竟串通地保夥董阿福從中舞弊謊稱每人罰洋兩元另索使費洋兩元掯匿罰單延不發給昨被黄巡官訪查屬實立傳該巡士及地保夥到案聽候究辦 
[南巿商學會并會]  
　　南巿商學會向章於每月中第三星期舉行常會爲各商研究商學之地十八日爲新年第一次會期兹由會中各職員繕備請柬邀請各商蒞會以盡懽話藉謀商業進步 
[商團開操]  
　　南巿商團公會各會友自去臘停操以來已届一月兹由會長定期今日循例開操昨已預告會友操友概於清晨八時齊集操塲聽候司令員指揮操演 
城内 
[不及追究]  
　　張丁氏前日將鈕洪卿扭至西區禀稱去年十一月間氏因有事往　曾將衣箱三隻寄於鈕處旋於十二月十六日回申即將寄存之箱取回當時因彼此和好未將衣服檢點及至前日開箱取衣始悉失去衣服多件向鈕詢問一昧含糊爲此扭案請究蔣副巡官諭飭轉解一路巡局經游巡官略　數語飭令出外自理 
[房客任性]  
　　于紀藩前日將房客馬龍興扭至北區禀稱馬積欠租洋二十餘元將屋内物件私行搬去並被　賊將裝修各件竊去今在廟中遇見扭請究追旋由該區轉解一路巡局將馬拘留候訊 
[懲辦淫棍]  
　　薙髮匠李邦　將張姓家婢女拖至弄内希圖强奸已紀前報昨經一路巡局游巡官審訊婢女吳阿巧供年十五歲松江人父母俱故去年由親戚帶至上海薦於張姓家爲傭前日出外買物行至虹橋浜小弄被不識姓名之人　住拉至某姓墻門間内硬欲姦汚女子情極呼救由巡警聞知救出幸獲無恙李邦　供湖北人剃頭爲業現在太平街張成基所開店内爲夥前夜由該女子自邀小的跟伊同走忽被誣指圖姦不知何故判李責五百板押改過局二年 
[一女二字]  
　　孔王氏昨將沈松仁扭至北五區禀稱氏住南香花橋去年有隣居沈松仁之姪女由伊母托氏做媒配與王成記爲妻當付茶禮洋一百二十元立有婚帖洋銀交付沈手轉交伊嫂收去詎料前日沈松仁又將姪女另配他人向彼理論一味支吾求究沈供侄女之事均係兄嫂專主云歲底兄嫂病故現在不知何人經手與小的無　該區副巡官以兩造供詞各執飭送一路巡局訊究　 
[道批照録]  
　　徐潤雨等禀批據禀是否屬實應候示期訊明核辦至保人馬炳榮等稱該商等因感冒患病具狀求請交保在棧醫病候訊仰陽管　前往宣明復候察奪原禀保狀附發仍繳 
南巿 
[杳拿賭棍]  
　　日前南區巡員在賴義碼頭查獲賭徒二十九名解區罰洋已紀前報惟爲首紏賭之湯順泉即蒲包順泉及喬雲舟等均在逃未獲故由區長函報總工和局裁判員飭探協提務獲究懲 
[合股紏葛]  
　　前包工程局浦江船捐之朱坤昨將侍者沈法馨扭至工程局控稱前與沈合夥包捐共集股本二千四百五十元沈得一半由沈雇令唐鐘麟司帳被唐舞獘侵吞洋六百餘元逃避無蹤刻届期滿結帳沈倩莫綸飛到塲理勸沈應允我出洋一百餘元後忽悔賴求斷判交保出外仍著莫綸飛秉公理算 
[控告無憑]  
　　温州人吳子卿扭控源源米店主鄭慶之吞没買榖價洋二百七十元一案昨由工程局復訊以吳所控無憑判投原籍地方衙門控准備文關提鄭交保候示 
[累及家室]  
　　蔴絲居主楊聚昌偕中保沈鶴鳴楊順興將丁徐氏扭至工程局控被氏夫丁福堂於光緒三十一年將田七畝之單據抵去洋二百元久不理贖逃避不回訊之氏供丈夫出外多年不知下落判將該氏交中保帶出俟丁福堂回來理處 
[限期勒遷]  
　　總工程局議員一錞遣代表萬星槎至工程局控被花衣街　德和籘店主積欠房租洋八元五角求請　遷昨經裁判員傳訊判限二月初一日遷去交還房屋 
閘北 
[募捐怪狀]  
　　佛店老嫗殷鄧氏前日將徐永甯扭至四路一區控稱五年前被徐取去捐薄一本代募捐欵並先索酬勞洋六元詎徐一去不回今日遇見向論抵賴是以扭案請追黄巡官判徐交保限繳洋六元再核 
[領回逃妻]  
　　鋸匠張小生控周順昌（即周順卿）串拐伊妻徐氏經四路一區黄正巡官訊明　氏匿居法界昨日將氏移提到案判責手心二百下交張領回管束周笞責五百板枷號一月期滿　送改過局禁錮 
[虐待女工]  
　　久成絲廠女　王阿英控管車人郭榮卿時加虐待並以洋刀劃碎手背等情昨經四路一區黄正巡官傳案負訊判郭罰詳一元給氏養傷並飭具結開釋 
[起火即熄]  
　　新閘橋北堍同康恆南買店棧内前晚起火幸即救熄祇焚燬貨物一包 
英租界 
[騙子收禁]  
　　德商亨寶公司已歇用人李芳林因　柴子清騙洋二百三十五元被控收押在案昨由捕房將李解廨請究柴與見証吳子卿陸乃福到堂証明李以代薦買辦爲由騙去洋元並據亨寶洋東投稱李已歇出不應冒名騙洋請爲重辦訊之李俯首求恩判押西牢半年以儆 
 
 

Page 20

 
 
[騙洋收押]  
　　胡生才騙焦長喜洋二十元昨由包探拘解公堂訊明判胡　六禮拜 
[姦騙宜懲]  
　　張順福因犯姦騙案由廨收押候辦在案昨由捕房將張解案復訊判仍還押候英領堂期解訊 
[串騙器具]  
　　范松才朱阿岳王阿根串騙周生林龍甫卿等馬車上器具由探將三人一併查獲昨解公堂訊明判范押兩月朱王氏押一禮拜贓交原主領回 
[瘋子胡閙]  
　　瘋子陸慶如在途胡閙由捕拘入捕房昨解公堂請訊陸供母居滬南高昌廟附近判陸片送該處巡防局查傳家屬領回 
[聚賭罰洋]  
　　朱新祥王阿根均因違章聚賭昨由包探解至公廨訊實判朱罰洋十元王罰五元一併充公 
[防火警]  
　　沈顔伯家違章多積稻草昨由包探傳至公廨判沈罰洋三元充公 
[造屋違章]  
　　英美工部局控沈錫香造屋不照定章昨由包探將沈傳至公堂限一禮拜照章翻造如違提究 
[定貨不出]  
　　日商田邊德商捷成兩洋行控邵笠峯定貨不出昨由包探將邵傳至公堂押候分别照會日德領事會訊 
[失火罰洋]  
　　虹口西華德路林聚豐雜貨店保險起火由探石金榮將店夥王茂金拘押捕房昨日傳同隣証任鄔氏等解廨訊明判王押三禮拜並罰居主銀二百兩送存捕房候分給被災貧苦各隣以資撫恤 
[贓物何來]  
　　虹口蕭景福家傭人狄富春串同婢女瑞香　取值洋二十餘元之衣箱各物逃逸前日被探在虹口薛白氏家查獲蕭所失之大餐盆等原物將氏拘送公廨押候補提人証再訊 
[汽車違章]  
　　汽車夫周雲生駛車違章昨由包探傳至公堂判罰洋十元充公 
[雉妓拉客]  
　　雉妓周大寶前晚在途拉客昨由包探傳至公堂發押棲流所一禮拜 
[不認串竊]  
　　祝大興控曹友生李雲雨串竊衣物昨由包探拘解公堂訊供不認判一併押候查明再訊 
[竊賊收押]  
　　吳明生竊姚阿三衣物被探查獲昨解公堂訊寶判吳押二月 
[又被拘獲]  
　　過犯周雲生復來租界由探查獲昨解公堂訊明判周押三月期滿仍逐出租界 
法租界 
[何嘗煮飯]  
　　楊嘉文鏡架店保險失慎一案前日由廨復訊銅匠店學徒郁戴仁仍投案作証並謂該店祇開二十四天未設廚房每天飯食係由東首挑來豈有燒飯失火之理且失火之日先將大衣鏡運出計有三扛小的親見一扛餘俱由師父山阿根看見判楊還押候傳阿根來案再訊 
[証據鑿鑿]  
　　巡捕王阿二失去馬夾一件嗣在源昌質店查知由一百二十一號華捕王恆昌贖去即向恆昌理論始則不認後挽八十三一百二十號兩華捕陸培增蔡阿福介紹願償遠洋三元阿二不允票由捕頭將一千人及典夥王辛定等一併解廨請究中西官以証據鑿鑿姑寛著押捕房七天示儆 
[車夫被控]  
　　車户主瞿采之昨至公廨控被姚鴻　失去車子一輛向索游移求請追究質之姚供小的雖租車二輛一輛是代某甲所賃未知如何失去應請將甲傳案訊問判姚押候將甲提案再行訊核 
[塗改執照]  
　　某橡皮包車公司西人偕買辦張雲貴投廨控稱管車人伍阿五經手捐領車照少捐三十張擅將舊照塗改朦混致被捕房查出公司受罰應請從重嚴究質之伍供實是貪小求恩寛宥判候禮拜三定斷 
[繳還房租]  
　　菜巿街肉莊主潘潤德翁阿坤王錫侯等欠愛爾德公司房租數月由收租人具控公堂判令交保限期理楚在案前日潘投案交洋三十七元五角翁　四十八元七角王交四十五元概由聶司馬當堂飭交收租人具領完案 
美租界 
[收殮斃]  
　　前晚有一形似小工之某甲在元芳路上因病倒臥由捕車入捕房轉送同仁醫院中途氣絶因即送往驗屍所飭保報縣于昨日午刻派委捕廳　少尉蒞驗委係病死即著地保棺殮發壇候認 
[違章放炮]  
　　密勒路虞茂泰吳忠平二家前晚均因違章放炮被捕查見請廨傳訊 
[來路不明]  
　　陳阿生昨持西服數件向西華得路某押店押錢被暗捕巡見向詰不服拘解捕房押　查辦 
[流氓逞兇]  
　　侍者王金寶昨至捕房報稱小的在吳淞路鶴鳴茶樓吃茶被流氓金阿發等逞兇肆毆請爲查辦捕頭准之 
[妨害衛生]  
　　北四川路梁阿蘇陳阿銀姜生記李阿榮等四户均因堆積穢物被衛生局西人查見報告捕房請廨傳究 
轅門 
[新聞畫]  
署　兩浙運司張鴻順都轉宦浙多年迷信 
殊甚每日所作之事無論鉅細夜必拈香通　 
神明數十年寒暑無間此次移衙之日另備緑呢 
大轎兩乘舁送神像五尊遷往新署路人不知内容 
疑而訽之據輿夫云係雷祖神像爲大人所信奉者也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
大清宣統二年庚戌正月十八日 
申報第二張後幅 
西厯一千九百十年二月廿七號　 
　　參茸珠术海狗腎汁壯陽廣嗣金丹 
　　凡購此藥務須認明崔氏瓣香廬牌號附近假冒須在根德里方是的眞切切小心○附送奇藥包治陽痿神妙莫測比衆不同 
　　海上壯陽種子之藥在坑滿坑在谷滿谷所　得者王道而兼神驗也本嚧自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悮犯手淫或後天戕伐太過以致腰酸腿軟耳目昏眩神思恍惚身體委頓等症服之壯陽煖腎固精滋陰益命門之眞火療氣血之虚寒腎經旣足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娱且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟附近假冐須認明瓣香廬牌號在根德里内方是的眞每兩實洋二元每料一斤收工本洋二十八元雙料治老年久痿每盒洋五元　上海盆湯衖新橋南首見香店朝西轉灣約二十家根德里内瓣香廬藥室啓 
　　商務印書館已酉中學書目上出版 
　　倫理學原理蔡振譯一册一元 
　　原書爲德文後譯日文蔡　先後留學德日參考原著譯成是書說理精透行文高潔洵爲倫理學最精最善之本 
　　中學國文教科書吳曾祺選五册每册三角五分 
　　是書分爲五集由國朝上溯周秦厯代文章之流别悉具於斯不特爲中學善本亦講求我國文學者必讀之書也 
　　中學國文讀本林紓選三至七册各一角半 
　　體例與前書相同并詳加評語指示義法以便學者林先生專治古文名滿海内此書内容無待贅述矣 
　　學部審定中等國文典章士釗著一册一元 
　　學部評云詮解精當凡中文法而不能通於西文法者絶不强爲附會洵屬近今不可多得之書審定爲中學參考書 
　　戰國策補註吳曾祺補四册四角 
　　文章之美左史而外首推國策惟苦無善本注釋不詳讀者憾焉此書經吳先生詳細參訂凡難解之處一一說明 
　　國語韋解補正吳曾祺補四册四角 
　　吳先生旣注國策乃更著手是書以韋氏之注爲主而博采他說以發明之讀者自無障礙之弊 
　　世界新輿圖一册七元 
　　此係參考各國地圖多種較其異同譯成是圖年來世界地理之變遷無不碻實調查詳爲載入銅版精印美麗絶倫 
　　厯代國朝名人書札二册四角四册六角 
　　吳曾祺選○本書博採史傳文集中書札之文自周秦以迄於今凡一百數十家藉此亦可略覘厯代文章之流派 
　　厯代國朝名人小簡二册二角半二册二角 
　　吳曾祺選○本書與前書體例相類惟專採短簡之文雖寥寥數十百言而意味無窮最足增人興趣 
　　學部審定中國厯史敎科書厯代史一元 
　　陳慶年編○學部評語云略據東洋史要爲底本而取爲中史之用旨趣　殊事義較詳改錯不少審定爲中史課本 
　　學部審定中國厯史敎科書本朝史一元五角 
　　汪榮寳編○學部評語云書分三大時期鉤元提要本末悉貫極有裨於掌故之學洵近今敎科書中僅見之作 
　　學部審定西洋厯史敎科書傅嶽棻編一元二角 
　　學部評云抉擇精當編次合法案斷處多俊偉自喜之論足以開濬學生智識於中外交通考證詳碻尤爲各本所無 
　　大清皇輿全圖會典館新修一幅一元二角 
　　此圖係會典館特飭各省詳測精繪爲最善之本本館用銅版精印與原本絲毫不差 
　　汪文端臨郭令公碑何文貞臨黃庭經三角二角 
　　汪何二公書法之妙世所共知本館覓得二公眞蹟各一種付之影印筆畫清晰絲毫不爽以供中學習字之用 
　　以上所列各書均最近出版者其前出之書目繁多不及備載另刋書目提要函索即寄不取分文 
　　請看减省日費新發明之煤灶 
啓者上海爲通商巨埠人烟稠密户口繁多用度因之耗費此固勢所必然無須煩赘然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所其賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角　半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正本公司德律風二千五百十二號　開平礦務有限公司啓 
 
 

Page 26

 
 
法規 
[憲政館核訂法院編制法清單]  
　　法院編制法目録第一章審判衙門通則第二章初級審判廳第三章地方審判廳第四章高等審判廳第五章大理院第六章司法年度及分配事務第七章法庭之開閉及秩序第八章審判衙門之用語第九章判斷之評議及决議第十章庭丁第十一章檢察廳第十二章推事及檢察官之任用第十三章書記官及繙譯官第十四章承發吏第十五章法律上之輔助第十六章司法行政之職務及監督權附則 
[法院編制法]  
　　第一章審判衙門通則第一條審判衙門共分爲四如左一初級審判廳二地方審判廳三高等審判廳四大理院第二條審判衙門掌審判民事刑事訴訟案件但其關於軍法或行政訴訟等另有法令規定者不在此限第三條審判衙門按照法令所定管轄登記及其他非訟事件第四條初級審判廳爲獨任制其審判權以推事一員行之第五條地方審判廳爲折衷制其審判權按照左列各欵分别行之一訴訟案件係第一審者以推事一員獨任行之二訴訟案件係第二審者以推事三員之合議庭行之三訴訟案件係第一審而繁雜者經當事人之請求或依審判廳之職權亦以推事三員之合議庭行之地方審判廳獨任推事業經審理之第一審訴訟案件按照前項第三欵所定改用合議庭時其以前辦法仍屬有效第六條高等審判廳爲合議制其審判權以推事三員之合議庭行之高等審判廳審判上告案件高等審判廳廳丞得因該案情形臨時增加推事爲五員第七條大理院爲合議制其審判權以推事五員之合議庭行之第八條合議審判以庭長爲審判長庭長有事故時以庭員中資深者充之獨任審判即以該推事行審判長之職第九條審判衙門推事審判訴訟案件其事務分配及代理次序即有未合本法所定者其審判仍屬有效關於登記及其他非訟事件亦同第十條地方及高等審判各分廳及大理分院審判訴訟案件　用各本廳及本院之規定但有特别規定者不在此限第十一條審判衙門之設立廢　及管轄區域之分劃或其變更事宜以法律定之第十二條推事員額由法部奏定之第十三條審判衙門權限及辦事方法本法所未定者按照訴訟律及其他法令所定辦理 
　　第二章初級審判廳第十四條初級審判廳視事之繁簡酌置一員或二員以上之推事第十五條初級審判廳如置推事二員以上得以資深者一員爲監督推事監督該廳行政事務其置推事一員者該廳行政事務由該管地方審判廳廳丞或廳長監督之第十六條初級審判廳按照訴訟律及其他法令有管轄第一審民事刑事訴訟案件並登記及其他非訟事件之權 
第三章地方審判廳第十七條地方審判廳視事之繁簡酌分民事刑事庭數並置二員以上之獨任推事第十八條京師地方審判廳置廳丞一員各省地方審判廳置廳長一員總理全廳事務並監督其行政事務仍兼充一庭長各庭置庭長一員除兼充外以該庭推事充之監督該庭事務並定其分配第十九條地方審判廳有管轄左列民事刑事訴訟案件及其他非訟事件之權第一審不屬初級審判廳權限及大理院特别權限内之案件第二審一不服初級審判廳判决而控訴之案件二不服初級審判　之决定或其命令按照法令而抗告之案件第二十條地方審判廳合議庭庭長得派該庭推事辦理刑事案件豫審事務豫審完畢後該推事仍得加入本庭合議之數地方審判廳丞或廳長得臨時派該廳獨任推事辦理豫審事務第二十一條各省因地方情形得於地方審判廳所管之初級審判廳内設地方審判分廳第二十二條地方審判分廳得僅置民事一庭刑事一庭並置一員或二員以上之獨任推事第二十三條地方審判分廳合議庭推事除由本廳選在外得以分廳所在初級審判廳之推事兼任之但每庭以一員爲限其獨任推事仍不得兼任第二十四條地方審判分廳如置合議庭二庭以上或獨任推事二員以上以資深者一員爲監督推事監督該分廳行政事務地方審判廳廳丞或廳長於分廳所在及鄰近之初級　判廳得以第十五條第二項之權限全分或一分委任於該分廳之監督推事 
　　第四章高等審判廳第二十五條高等審判廳視事之繁簡酌分民事刑事庭數第二十六條高等審判廳置廳丞一員總理全廳事務並監督其行政事務各庭置庭長一員以該庭推事充之監督該事務並定其分判第二十七條高等審判廳有審判左列案件之權一不服地方審判廳第一審判决而控訴之案件二不服地方審判廳第二審判决而上告之案件三不服地方審判廳之决定或其命令按照法令而抗告之案件四不屬大理院之宗室覺羅第一審案件第二十八條各省因地方遼闊或其他不便情形得於高等審判廳所管之地方審判廳内設高等審判分廳第二十九條高等審判分廳得僅置民事一庭刑事一庭第三十條高等審判分廳合議庭推事除由本廳選任外得以該分廳所在地方審判廳或鄰近地方審判廳之推事兼任之但三人合議庭每庭以一員爲限五人合議庭每庭以二員爲限第三十一條高等審判分廳如置二庭以上以資深者一員爲監督推事監督該分廳行政事務第三十二條第三十五條三十七條四十四條四十五條及八十條之規定準用之於高等審判廳之上告案件（未完） 
小說 
[官塲小說玉樹花（十三）（春）]  
　　第四回　　逃香港巨匪潜蹤　告奮勇太尊緝盜 
 
 

Page 27

 
 
夏制軍看了首縣的詳文。心中大怒。連連的批飭下去。定要拿訪這個匪首。又加了三千兩銀子的賞格。蔡亞小見夏制軍捉得認眞。便一溜烟跑到香港去。這個香港。是英國占據的地方。中國官吏。没有拿人的權力。蔡亞小挾着重資。竟安安穩穩的過他的太平日子。夏制軍見事隔多時。還没有一些兒影响。不由得怒上加怒。一定要拿到了他纔罷。出了一張告示。把八千兩的賞格。又加了二千。湊成一萬兩銀子。又在告示上註明。不論什麽人。捉到蔡亞小的。官吏照異常勞績奏請奬勵。軍民均賞五品頂戴的功牌。並準以千總用。這個告示一出之後。未免就有許多人想要做官發財。大家去鑽頭覔縫的打聽蔡亞小的蹤跡。無奈他黨羽衆多。消息靈通。竟没有一個人知道他現在香港。不知不覺的又過了幾個月。只把個性如烈火的夏制軍。急得暴跳如雷。十分憤恨。恰恰的這個時候。吕太守正想謀差。謀不到手。忽然想出一個主意道。我何不竟去撞個木鐘。自告奮勇。情願去捕拿蔡亞小。拚着多出銀錢。多買綫索。四處察訪。拿到了這個人。我也不貪他什麽賞格上的錢。只要圖個保奬就是了。拿到了不　說他。就是拿不到。也没有什麽參官革職的罪名。拚着他一輩子不委差使也不算什麽大事。想定了主意。便也不和人商議。竟去制台衙門求見夏制軍。只說有公事面禀。夏制軍出來見了他問有什麽公事。吕太守便自告奮勇。情願自已去捉拿匪首蔡亞小。請夏制軍給他一個月限。逾限不獲。情願聽候參處。一面說着。一面把夏制軍着實恭維了一陣。又說地方官捕盜不力。都是虚應故事。不肯上緊。辜負了大帥一片安良除暴的心。這幾句話兒。吕太守原是隨口講的。不想誤打誤撞的。剛剛合着了夏制軍心上的意思。心上狠是喜歡又被吕太守一陣恭維。登時就高興起來。原來夏制軍見蔡亞小捉拿不到。心中正是二十四分的不快。覺得自已這樣的一個堂堂總督。要捉個小小的匪首。都捉不來面子上也覺有些過不去。如今見吕太守自已來告奮勇。情願自任捕拿。又情願只限一個月。不覺心中大喜。便立刻下了個札子。委他做緝捕營統領。 
國外新聞 
[日本注重國際禮儀]  
　　十六日東京電云西三月二十四號爲南美洲阿琴廷共和國慶賀獨立百年紀念日日政府擬派軍艦一艘前往預會事後將赴倫敦駐泊散母斯河數日 
[英國黨員近舉]  
　　十六日倫敦電云拂里門報載稱政府非從速 
提出關於上議院否認權一事之意見國民黨將痛加反對則數日之内政府必爲所敗或使卑就聯合黨云羅斯培萊貴族將於西三月十四號提議上議院應由審查部討論改革組織各計以便可成一鞏固有勢之第二議院 
[奥德大臣會商政務]  
　　十五日柏靈電云奥國外務部大臣與德相會商政務甚久 
[比國議院近事]  
　　十五日柏靈電云比國議院要求報告比王李畦帕特孔戈文書庫消息聞該庫已燬於火 
[奥俄相親]  
　　十五日柏靈電云奥俄相親之交涉業已議結惟關於巴爾幹問題並未結有條約 
[荷蘭政界近事]  
　　十五日柏靈電云荷蘭女主近設宴以欵前荷屬印度總督赫慈將軍席間深謝其在任之政績該將軍答稱彼受命使荷國重得統轄殖民地之權彼惟盡其責守而已並謝女主所與之助力 
來函 
[皖省賠欵征銀之虐政（續）]  
　　夫賠欵所加之每兩每石各三百文者此民間所易知易從也而就櫃上完納之時兼受洋元勒價之苦其實已不止三百文往往有暗合四百餘文者以櫃上不肯收錢而必用洋元照櫃價折算故也此中虧折惟民間受之官吏得之而朝廷不知也而其虧猶止於洋價一層之剥削 
　　今若改錢爲銀則民間旣聞而生畏不知銀之若何使用若以通行之銀元銅元買銀則平色成色已先受商人之欺此一弊也若用洋元赴櫃以合銀則櫃上之洋價合錢已短少數百文此又一弊也不第此也櫃上之洋價比巿價較短數百文而櫪上之銀價又比巿價多數百文櫃上之銅元則或作六折七折今賠欵收銀則櫃上之銀價旣昂母論民間不能以銀上櫃也即用銀上櫃亦必不收勢必仍用洋元銀元銅元等類折算繳納而洋元銀元銅元等項又有櫃價之低折輾轉反覆始則以錢改銀繼則以銀科錢究則仍以錢數合勒價之洋元試問此三百文不幾三倍兩倍之數乎而猶曰於民無甚大虧乎 
　　且地丁銀爲朝廷之正稅本以銀計算者因完納之時民間諸多不便故定爲折征價額仍以制錢計算又漕米以斗斛計者也亦折成制錢計算無非取其便民而已今皖省大吏將賠欵改錢爲銀果爲便民計乎抑爲愚弄其民乎舍民間易知易從通行之錢而用平色成色不可辨之銀且必重之以庫平民知庫平爲何物乎輕改定章民無所措果成何政體乎且尤有極不便者如上下忙之串票應完銀幾錢幾分旣已折成錢價計算矣兹所加每兩一錢八分銀將折錢計算乎抑另用銀繳乎又如漕米之串票應完米幾升幾合亦已年成錢價計算矣兹所加每兩之一錢八分銀將折錢計算乎抑另用銀繳乎如另用銀繳則散碎之銀分量成色民無準則處處受欺如仍折成錢算何若仍舊爲錢免致多此轉折今以 
 
 

Page 28

 
 
一紙之事串票而或錢或銀糅雜紊亂尤爲極不可行者也 
　　前蘇省大吏於地丁一項當有征銀解銀之奏矣尚屢經蘇紳之力爭部議之指駁夫地丁本以銀計算尚不用銀完納况皖省賠欵本以錢計算者而可改用銀乎豈蘇省之民獨智皖省之民獨愚乎豈蘇民爲朝廷之赤子而皖民爲化外之頑民歟此皖民所以痛哭流涕飮恨吞聲而不敢忍受者也且皖省攤賠欵每年一百萬聞所籌之欵尚有盈餘且如丁漕加捐以及烟酒各項雜捐其辦理章程均係提出十成之一以爲各地方辦公之用春實所提之一成仍歸各州縣私囊所云辦公者均屬有名無實即係賠欵不敷亦應將籌議局各項所捐之實數逐一清釐或將所提一成全行報解當不止多入一萬兩也何必再行苛取於民乎 
　　或者謂皖省大吏迫於州縣之要求不得已爲此曲徇屬員之請遂不恤上欺天聽下拂民情爲此倒行逆施之政策以重困皖民是以官吏之洋元勒價并低折銅元爲未足而更爲之助其虐而增其燄也夫朝廷財政必待監理財政之清釐地方財政必經諮議局之條議今皖省大吏一切不顧而毅然奏請賠欵改錢爲銀巧爲掩飾授州縣以剥民肥已之術果何心乎吾恐皖民將敲骨吸髓而無死所噫 
　　昔范文正公有云一家哭何如一路哭古人之矜卹於民如此也兹皖省大吏不惜剥民以肥官是欲使全皖人民之皆哭藉以博州縣之歡笑也古今人不相及其信然耶方今預備立憲民隱期於上達爰本太史陳詩之義略具梗概以敬告夫當代之執政者安徽同鄉公啟 
[滬甯火車開行時刻表]  
[滬杭火車開行時刻表]  
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
