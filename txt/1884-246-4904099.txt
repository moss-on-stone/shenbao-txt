# 1884 - 246 - 4904099

 

Page 1

 
 
[第十三號畵報出售] [  申報舘主啓]  
　　六月二十八爲萬壽聖節特繪百官朝賀圖以見朝野同深慶幸前者基隆之役業將載績叙入畵　俾衆周知此次馬江開戰雖邅挫折而其　負未分之際互相轟撃各逞威武此情此景太有可觀兩圖俱編入此次十三號畵報准於十六日發售後仍附淞隠漫録圖説一則閲者鑒之此布 
[開印古今圖書集成告白] [  申報舘主人啓]  
　　本館糾股排印古今圖書集成曾疊將情形隨時登報惟前印様張之鉛字其字之大小雖已合式而點畫稍未均稱會有股友來嘱另換字模是以乘外洋各機器在途之時訪得一名手刻工遣善書者寫成字様用黄楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言明除股印外再自增印數百部兹以此書卷帙浩繁照原價一百五十兩不敷開銷姑俟日後再行酌量定價合併附聞 
[法爲戎首確証説]  
　　中法之事現已决裂不卽易於和矣而戎首之名則皆不敢居就法人言之則以爲諒山之役法兵爲華軍所乘忽而 
謂離諒山尙有兩日程途忽而謂中華軍埋伏嘵嘵焉以華軍爲戎首而居然責中國以違約開兵索賠兵費王於大言不慚卽局外各國亦或有爲法人之言所蒙者而就中國言之則無論福禄諾臨去之一條非約非函不足爲據卽諒山之事華兵亦婉言以請緩時日並非執意不退乃法人急不及待遽開炮以相撃然後華軍還砲撃之而法兵因此大敗其咎之啓自半人無可疑者然而華人信之西人惑焉今閲香港西字報見有登載法元戎迷禄官報一通而後恍然於戎首之有所在而確乎無可疑不特華人言之卽彼法人法員亦且自言之夫而後法人當亦無可再辨矣兹特譯港報法官報之言曰禄禄行文本國水師部大臣言遣往諒山之兵官係都成其材官之頭領名格勒丁五月廿四日在途中兩邊深草中有放槍者想係越南土人閏五月初一日都成廪稱已得松塘地方據而守之旋見前鋒遇敵法兵不之理逕向前行而敵軍鎗聲愈多至早至點鐘敵軍始退遂將松塘地方防守停妥查法兵受傷三人乃與華營相詰問華營之前鋒答函稱天津立約固已知之途中禦法者並非華兵並言天津和約極宜遵拳我軍不欲與法人相攻請緩以五六日卽當退兵此信不見具名所言不甚清楚至十點鐘有華官來法營稱係統帥所言亦與函辭相同格勒丁謂撤兵不須多日應早退去至下午兩點鐘又有兩華官至法營並無要言閒談數語而去格勒丁乃回至中軍發哀的美敦書與華官書中以都成出名限一點鐘時卽須撤兵逾期不撤法兵卽當向前及下午四點鐘法兵拔隊前進行未及三四里忽有華兵四千用比波低林明敦云者士等鎗及手槍由山内殺出法軍死兵官一員兵七名傷兵官九員兵四十二人初二日早八點鐘華軍又出隊攻法前鋒營左右夾攻又以一軍抄出小逕欲斷法軍之後其時華軍愈多法兵勢甚危急都成乃傳令退兵至十點十一點時法兵死傷已衆役夫等爲華軍所驅棄所擕而遁糧物皆爲華軍所得且戰且退退出松塘至百力地方華兵始止不追是日法兵官死者一員兵死十人受傷者兵官三員兵三十三名並有兩兵不一 
見下落華兵約有二十營每營三百名是兩日之戰法兵官死者二人法兵死者十七名傷兵官十二人兵七十八名不見者兵兩名以上皆法元戎之官報也法人自言其尙不足爲據乎其言兩旁深草中及路中聞槍聲法人亦知係越南土人而非華軍至天津所立五條約欵則華營中早已知之而且欲遵奉之此其不欲與法爲難可知也約雖已立而撤兵未奉明文請緩五六日傳電禀命此固理所當然豈法兵在邊界者或遇外敵令其嫁兵亦卽不係禀命卽行撤退乎軍中有令天下所同何法人必以一點鐘爲限咄咄相逼試令法人設身處地返已以思夫豈能忍受者則是華軍之相禦仍是應敵之師而彼所謂相離兩日之程途及華軍埋伏之説其爲不經明矣法人旣爲戎首則中國本可向法人索價而顧大度置之及令法人得以藉口此中國之失算也因此一失遂至基隆之役亦俟法兵先行開砲以致砲臺全爲所燬基隆幾至失守苟非劉爵帥次日之捷則該處已將爲法人所據矣馬江之戰亦以不肯先爲戎首讓法船直入長門口法船萃於馬江初三日法船已舉紅旗楊武兵船管駕禀請先行開炮而星使亦拘於不爲戎首之説阻止不聽迨潮水漲盛法船已横揚武管駕又行禀請乘機衝撃而星使復過於持重堅不許先行開砲及至潮平而法船遂開炮轟撃閩洋水師致爲全毁嗚呼傷矣今者諭旨已令各統兵大員得以便宜行事見法船卽撃弗失庶幾不至冉有基隆馬江之失盖亦以法人旣爲戎首正不必有所拘泥也而法人之所以確証其爲戎首則實於迷禄官報見之於是乎書 
[諭旨恭録]  
　　七月十二日軍機大臣交出面奉諭旨所有本日引見之翰林院編修鍾德祥着於十三日預 
備召見欽此同日奉旨稽察鑲紅旗蒙古旗務着英欉去欽此 
[左相督師]  
　　昨晨接到京師友人來電知恭讀十八日上諭朝廷左侯相爲欽差大臣督辦福建軍務 
穆將軍圖善楊漕督昌濬爲帮辦大臣張侍講佩綸爲會辦大臣兼署船政大臣事何欽差如璋着卽來京等因侯相勛高望重中外聞名箔軍帥楊漕督亦久歴戎行韜鈐夙裕此次奉命移節想閩省軍務當必日有起色也 
[捐資助餉]  
　　捐人犯順海防戒嚴籌餉籌兵在在均關緊要基隆之役皇太后特頒内帑以賞有功將士 
殊恩異數薄海同欽在廷諸臣受恩深重固當體宵旰之憂勤爲臣民之倡率風聞恭親王李蘭蓀協揆景秋坪大司徒麟芝葊大司農崇地山宫保董醖卿大司農等擬各出家資以充軍餉稍盡忠君愛國之忱共作敵愾同仇之氣想各直省督撫不乏席豐履厚之人當必聞崠興起卽各處富商大賈捐資練勇輸粟充邊亦豈無卜式其人者上下一心患難相恤斯可以禦外侮矣 
[誤轟英船]  
　　前日下午三點鐘十二分本埠接有福州電報言英國兵船名色飛爾駛過金派砲臺華兵開砲 
撃之傷英兵官一員水手兩名云此殆華兵不察誤以爲法船致有此失按各匣兵船往來各有旂幟華兵並未細察其鹵莽實難辭咎然疆事方亟防守不得不嚴想英國家亦必能深知其故將來或不難妥商也至金派砲臺則據晋源報 
 
 

Page 2

 
 
言有人曾經目撃外觀竟無所捐近視則實已燬壞盖法兵去後華人卽將砲臺外層塗飾完善而裏面尙不及脩治也臺上大砲均爲法兵所毁惟小砲尙存其撃英兵船者殆卽此小砲歟夫通商口岸各國兵商輪船常有往來華兵不知悮撃最足悮事各國旗幟本有印成書籍可購不妨購買多本着營官分給各兵熟視祥認庶幾船到時一望而知不至貽悮是亦當今之急務也 
[法船抵港]  
　　香港西字報云法兵船拉加利桑尼亞爾於十五日駛抵香港將受傷之處入塢脩理聞華官已移請港督不准其修理云 
[海防近信]  
　　本館越南訪事人於初十日由海防發來一信云連日未曾奉書因見海防無事前赴瓊州北海採訪時事乃至彼亦無新奇之事故仍回海防北海地方無所事事各西人皆終日高臥惟有船來則稍覺忙碌船去仍各安眠及回海防見日前寄奉電信所云法國裝兵船得櫺現已回海防其所載之兵並未來華係赴順化緣知越王逝世之信故發兵九百名至順化兵至時越官皆未之知見之頗懹疑懼繼而議定扶立新越南王踐祚法兵一百五十人擁護入宫新王年僅十四歳登位之後法兵官謁見與王晤談是爲外國官見越王之始王亦與之細談據該兵官言新王頗覺聰穎惟身體不甚强健越南凡成童之人往往不甚强健而新王則尤羸弱也近日東京已聞福州信息目下東京毫無軍事故聞福州信息後知已與中國開戰恐將來有大戰事已將東京法兵預備調赴中國刻下海防已預俻千名西貢亦預俻五百名以待徴調此外則一無所事也 
[無理取閙]  
　　前日西字報有日本國家亦有哀的美敦書由公使齎帶來華本報曾亦照録兹據津友來信謂日本見我朝因越南而 
與法人搆釁則琉球事同一律因特派公使於前日到津先見李傳相請立文書以琉球見贈傳相以事關重大不便專主立派小火輪一艘送公使進京聽候總理衙門奏明定奪是眞所謂無理取閙也 
[税司來滬]  
　　前日旗昌洋行之海定輪船由津來滬有德税務司璀琳附輪而來未識有何要公也 
[西舍被刼]  
　　法兵之攻馬尾也英領事先期知照各英人皆遷至兵船上以避兵禍及事定言旋則室中皆已洗蕩一空可食者食之罄可擕者擕之去床椅各物無不被毁英副領事署中悉已蕩然西醫生家醫書藥具盡被糜爛英水師提督上岸查視突被人放槍幸從頭上飛過不然殆矣究不知係兵勇係土匪而被毁之禍較砲彈爲尤烈未識將來作何辦理也 
[學徒奮勇]  
　　金派砲臺旣撃退法鐡甲船拉加利桑尼亞爾之後有局外商船南華過此其船主登岸見砲臺之統領乃前時至美學習之學生固素識也相見甚歡詢之則云砲勇等口糧無幾惟賴賞犒壞法船一艘得賞銀六千兩撃沈法船一艘得賞銀六萬兩馘一法兵得賞銀三百兩故當奮勇攻撃以邀賞惟時法船猶未攻出故砲臺尙完善至今日則不可問矣然則美國學徒之有用於此又見一班 
[福戰續述]  
　　福州之戰屢經詳述兹見西字報復載有閩江戰事餘聞因再録之據云有德國人之爲引港者名烏爾士法船德利用芳雇爲引水不知其欲開戰也仍照常價惟加一倍計德利用芳吃水二丈四尺每尺給洋十五元引入長門口過金派炮臺烏謂此處船行宜緩請兵官令司機器人稍减煤力兵官不允烏言急行恐有失事兵官乃以德律風與司機人言不知作何語而船則仍駛行如前及至馬尾見法船已在彼開戰德利用芳亦卽開炮攻撃烏則急過局外之吳淞輪船至初四日吳淞船開出烏亦附之而行至長開口外有法船拉加利桑尼亞爾放小艇來迎烏上彼船烏不肯法人强拉之以去至初五日駛入口至金派炮台相近泊定砲臺忽開砲轟撃先放小砲彈不能及繼放大砲又放過對面幾及所泊諸小船小船皆遁去法船亦開炮攻砲台放十二砲攻一點鐘之久炮台上放一巨砲中法船左首撃一孔大四尺餘碎木爛鐡飛射斃一人傷三人法副提督利士卑士亦在該船以該船水手已分半至馬江人手不多不敢抵禦遂開出口外旣而法船自内攻出將閩安金深等砲臺悉行毁壞盖砲臺僅能禦外而不能禦内法船自内攻出雖竭力抵禦卒被毁壞金派砲臺最爲堅固今被法人將基址全燬故修治亦難砲臺旣燬法船遂出是役也法兵官死一人法兵死十人傷者四十餘人至長門口外暫泊乃俱往芭蕉山至十一日拉加利桑尼亞爾開往香港該船除被金派砲臺打傷一孔外船身上尙有數彈係被基隆炮臺所中者亦未起出也此次福州一戰法人共死十八人傷五十六人云 
[續録馬江開戰細情]  
　　查得是日開戰七點鐘時揚武船張管帶成及各管駕赴何欽使行轅請令欽使以爲謡言置之不理管帶等回船籌思無策不得已又向欽使請令并請添撥彈子火築欽使特派人至法船問伊是否今日開戰詎尙未覆命而炮聲已震天矣華船以揚武爲最大亦最堅固法人先開砲撃其船尾後撃中間移時沈去是時遣至法船之人亦暗地逃歸某船文案某君逃出福星福勝建勝振威四船開炮力戰别船盡行逃避緣事出倉皇且法炮利害我軍卽先行開砲亦難制勝况法先開砲乎某勇駐紥馬江戰敗逃回説法砲十分利害並無虚發岸上之兵一聞砲聲先行潰散何欽使見揚武兵船被轟沈溺卽避往他處揚武船上張管帶尙未至船已經開戰故船上之砲手慌急異常也何欽使避至淮安鄉是鄉人多在船上爲水手有某姓兄弟三人均被法人轟死遂歸怨欽使打仗之時不先準備致大遭法人挫衂後經地保再三勤慰始不與欽使爲難然是日已狼狽不堪矣張欽使見加此敗仗怒髮衝冠昏倒山上衆兵掖之行聞現在鼓山某祠中已上章自請處分矣法人自初三日滋擾馬江後連日攻撃閩安因螺螄灣金派長門等處勇十無不聞砲潰散砲臺我有捐傷尙幸穆軍憲圖善素歴戎行精於戰陣在長門虚設營壘法人偵知旂幟飛揚杳無人跡遂率數十人登岸將所遺大砲滬塗火油立時轟碎正在收取旗幟我兵突出彼將砲亂放我兵亦奮勇爭先殺死法兵二名傷及數人其屍首皆被奪去此乃計殺法人之實在情形也康守備長慶所帶砲手駐守長門金派一帶臨時潰散初六日法船由海口駛入長門我軍連放數砲只兩砲中法船燒斃法兵數十名船則稍有損壞法人因不敢前進軍憲大喜賞加康守備三品頂戴并銀六百兩兵士皆有賞賚初四以後連日法船由内打出陸兵亦聞砲散潰法船駛至長門該砲台之勇已皆逃逸軍憲不得已調連江營兵數十名分守砲台該兵頗能用計向砲臺邊開鑿小窟潛身其内法船蟬聯而出一近砲台砲聲不絶法見台上無人砲少停止連江兵從窟内突出出法人不意急放大砲撃中伊船共中三砲燃燒法兵數十名左右此乃我軍小勝之實在情形可知兵不在多只在謀畫如何耳穆軍憲標下兵回來述及軍憲所至之處往往彈子叢集緣法船以千里鏡望見故能志眉中目將軍因改裝勇丁模様後張統領堅請將軍退紥二十里連江交界之處將軍不得已曲從其請未移時行營尥子已紛如雨下矣將軍熟悉戎行素有威望駐紥長門甚爲得力所恨勇丁不肯効命聞砲卽逃耳法船於初十夜退出海口軍憲於十一日由連江間道回城省垣民心稍安東南西北四團練及各處保甲俱整隊跪迎所過地方居民多排設香案爭先快覩者以千萬計初六日何制軍請美國某官入城一路派兵護衛甫到督署遠近之民蜂擁而至齊喊將該洋官交出伊與法人串通以和議欺我待潮大時開仗致我軍挫折制軍無奈用善言勸散然轅門外告示亭已被折毁適某太守呵殿而來前驅執有火把衆卽將火燃燒木料其頭門大鼓并張縣尹大轎全付一炬衆將毁及二門幸臬司前來撫慰臬司平日素得民心衆始漸漸解散時已二更後矣次日清晨洋官裝作 
 
 

Page 3

 
 
華民坐小轎由後街往南關派有兵丁暗暗送去衆又以銀價太高米價太貴典鋪欺凌愚懦紛紛至制軍署吵閙制軍立卽出示安民臬憲保甲委員在頭門彈壓午後衆始解散店亦一律罷市自是三四日内城外之民多移徙城内亦有至鄉間者咫尺之地輿金非數百文不行稿未完 
[臺灣郵信]  
　　浙湖凌君英如係金臺文報局委員七月初一日有家書上其令叔嘉六先生由厦門全泰成信局轉接台灣同泰仁信局 
而來者於昨十八日辰刻到滬内言臺北前月十五日被法人攻毁砲臺次日登岸我軍大獲勝仗殺死法兵百數十人並斬獲四首級生擒兵頭一名可見彼之仗鐵甲輪船砲火開花而來我軍之陸戰確有把握人都氣壯斷不懼也且台南安平等口夏秋湧浪天險彼船若來斷不能片時停泊我軍又加嚴陣拒守所以一切安堵如常閩省五虎厦門各口彼雖到有兵輪七八號而我軍每口水陸嚴加防堵兵勇輪船約計四五萬衆彼亦不敢輕易動手亦不過虚張聲勢而已眷口在臺一切安善如常云 
[窺伺臺疆]  
　　傳得法提督孤拔日前乘一兵輪親至基隆察看形勢旋仍回芭蕉山下停泊云按本館先據基隆信來謂法有巴夏爾鐵甲船及一兵輪在基隆洋面在後又得厦門來電謂初十十一兩日法有三船來犯基隆失利而退是則比前多一船矣孤拔殆卽在此船乎 
[援閩續述]  
　　袁浦書來謂楊石泉漕帥奉援閩之旨以兵勇太少不敷調遣函致曾爵帥請於兩江防營内撥調數營帶領援閩初十日丑肇接曾爵帥覆電以兩江防營前經左侯相善將軍奏調數營刻下吳淞防務又關緊要所指調之營萬難抽撥只有健齋毅營紫田中營可以撥調等語漕帥已密電奏聞矣至招勇一節以倉猝未能就緒祇好由清淮防營挑選親軍一隊帶赴閩疆再從容招募以補清淮缺額十三日辰刻浦上接奉電諭大略言擬調江浙各營之奏著江督曾於北來恪靖等營撥留四營交漕督楊帶赴閩省另有旨已令湖南北江西督撫募新勇二千人亦卽交楊迅速挑選成軍刻期援閩以閩省萬分吃緊也並飭漕督楊轉電湖北等省云漕憲現已飭某副將帶銀數千兩向湖北等省辦理募勇之事矣 
[百粤瑣談]  
　　上月二十八日有拐匪二人誘領小孩多名欲往鄉落變賣路經河南適爲差役偵知會同營勇拏獲交縣審辦想邑幸爲 
民除害自當按律嚴懲也○本月初一日番禺縣鄉間兩姓闘毆損傷多人侯明府親往彈壓以靖地方○沙基一帶閒人叢集最易滋事大憲特派兵勇數十名紥于税務司衙前以資護衛○初二日有某都戎統率兵士在東較塲練習都戎策馬疾馳臨一坑深丈許不及控勒竟墜入坑内爲馬壓傷甚矣臨崖勒馬之難也○初三日清遠解到要犯三名府尊當堂審訊發縣監禁聞係往各鄉村槍掠者三人皆不滿二十歳云○初五日有某甲年約三十許衣服麗都行至藩司前有捕勇數人執之而去觀者駭然究不知其何故○法人盡逐境外所有行棧禮拜堂一律查封賣麻街之天主堂聚集教人甚衆勒令五日搬遷不許逗留并撥勇入堂駐守以杜内奸○虎門至漁珠沿途砲台自初八日起輪流操演自晨四點鐘至八點鐘止不許間斷來往船隻但聞砲響不得冒昧馳駛經方軍門出示曉諭矣○大憲欲於十二日封口已照會各國領事旋以商務束手特准寛限俟敵船到日始禁船隻往來刻下夜間輪船不得出入云○各憲出入均不鳴金排道想以軍務緊急故不事繁文也○大憲勸諭舗户舉辦團練不啻三令五申而居民籌欵維艱遲延不决現經大憲體察情形着令不必招勇但每舗派出夥伴一人自備軍械無事則各守門户有事則互相聯絡務使衆志成城杜内匪而禦外侮限五日内一律舉辦由地方官察看舗户無不稱便現皆踴躍從事矣○初八日撫標營勇赴較場操演有兵士甲乙兩人因口角細故遂至不睦迨執軍器列行伍甲竟將長槍剌乙下腿乙大喊一聲昏倒在地營官訝之立將甲鎖拏禀明大憲按軍法懲辦○粤秀山上之鎭海樓現已洒掃明凈俟各憲登樓瞭望 
[募勇臺]  
　　統帶右營馬覲光奉憲紥在江西省城招募兵勇一時應募者甚衆統帥擇其精悍去其懦弱得五百人聞將調往臺灣藉資防堵立功海外痛掃邊氛胥於此行卜之矣 
[信船被刼]  
　　杭垣艮山門外之大河下通嘉禾緜亘數省出城十餘里之遥河身廣闊茫無涯涘由臯亭山一路而下約及數里有地名 
金門檻者一險要之處也舟行往往失事故有此名本月初旬城中順成信局之信班船夜行經此突遇小漁舟十餘只一聲胡哨羣舟盡繞卽有五六人挾刃登舟將所有搜掠一空舟人與信友僅得逃命除零星不計外有現洋一千三百餘元至天明後趕至仁和縣報刦趙邑尊聞報後當卽帶同差捕及舟人失主等至失事處踏勘并傳該處莊里及地保等審問邑尊以該保狡猾怒責二百板卽命差役扭帶回署不期該差爲保所紿許其回家一轉遂被脱逃邑尊大怒欵其得賄縱脱立將該差重笞一千限以三百拿到日來近城各鄉鎭搶刼巨案無日不有仁錢兩邑　侯眞有奔走不遑之勢云 
[英領事告示]  
　　大英欽命管理本國通商事務駐劄福州口領事星爲據實曉明事照得本領事蒞閩關口三十餘年民間甘苦無不深知所以遇事推心担願與爾居民永敦和好共享昇平此意久爲共鑒卽本國商民在口貿易各安本分尤爲人所周知乃邇日中法開戰竟有謡誣本國兵船開砲暗助之語當准本國水師提督函知當下並無其事但因被焚之船將要漂至本兵船與英茶船之傍特放杉板推開并救起多人而已迭經函移列憲勸諭毋聽悮傳各在案蓋英華和好非止一日此次創傷兵丁亦舁出南台醫局醫治共五十人皆係英國醫士二人深爲用心敷治再就生理而論每年英商在口販運茶葉回往本國與英屬各島銷售爲數甚鉅其在本口海關完税數目與各項藉資謀生工藝夫脚尤指難勝屈足見英華兩國有相好無相尤也邇因法船未退城廂内外搬徙紛紛觀之甚爲憫惻兹經查實法船初十夜均已退出海口斷不復來攻撃福州爾鋪户居民人等從此頗可安心無虞未搬者不可再搬已搬者可速搬回各安各業幸勿蓄欵觀望致負本領事一片爱憐之心嗣後路遇英人并望勿加侮慢切切光緒十年七月十三日給 
[厦防鞏固]  
　　厦門來電云日來厦埠疫氣已止人民尙稱安謐惟遷居者仍不絶於道沿海炮台安置克虜伯大砲多尊足以摧敵砲台後面屯紥新募泉漳兩郡土著勇丁數千人歸彭軍門楚漢統領日夕操練頗稱悍鷙另有吳軍門宏洛所部十數營亦分屯台後一帶皆舊日防軍非新招部曲也海面尙無法船來埠游奕惟民心震動一似有岌岌不可終日之勢是在有捍衛之責者以軍心之大定維民情之善變耳 
[吳淞紀事]  
　　昨晨八點鐘淮揚總鎭章作堂軍門乘八槳船由常平火輪拖帶至淞在救生局碼頭停泊旋卽往六營公所拜會陳舫仙方伯面議要公未歴多時仍由原船拖回申浦○下午三點半鐘有俄國兵船一艘寄椗於張華浜○近日海防緊要駐淞各統領均每日至六營公所會晤陳總統商議軍務○陳總統招募之勇刻已陸續到淞或住北廟或住草庵均待點騐入册云 
[滬城瑣記]  
　　浦東人陳某僑居大東門内前晚六點鐘時荷青蚨二千進城被一賊躡跴其後剪去四百文陳知覺喊追突對面一人將陳拉住問何事若斯忙迫陳告以故而賊去已如飛而去始悟此人係賊同黨急跡之已杳不可得矣諺云賊有賊智誠然○居西門内之副甲朱某家一兒年才七歳偶在門外嬉戲忽來二閩人給以糖菓等物誘入某烟館欲圖領至城外求價而沽適朱戚某甲赴該館過癮見兒駭異詢悉 
 
 

Page 4

 
 
原委拐匪見事機已敗急圖兎脱而朱某夫婦已聞風而至上前扭住飽以老拳經隣人苦勸未及送懲否則堂堂三尺法恐不能爲苦輩恕也○西門内某香店内學徒阿生徽州人前晚膳畢在後門外河沿洗盌忽連呼我卽來矣旁人意其與人嬉戲不甚介意國聞朴通一聲猶疑河上所置水缸顛入河内以火燭之缸固宛然而學徒已無蹤跡知已悮墮河中幸時適落潮急令人下河拯起則頭面七竅均有沔泥填塞如法救治始漸獲甦於是闔市譁然謂該處有水鬼求替 
[大有可書]  
　　今歲鄉間花稻均佳新花每担值錢三十八百文左右倘能天高日晶毫無隂雨花稻更可豐登米價亦將來必賤云 
[竊物自刎]  
　　外虹口張仁昌米店本月十四夜被賊竊去帳箱一只箱内銀行票二十七紙計一百兩者一紙餘俱十兩金戒指兩枚金押髮一支英洋八十六元田單八紙借票兩紙當即報明捕房捕頭飭包探往查見並無竊賊出入形跡嗣在屋後籬根拾得借票方單復赴捕房報明有引翔港人習水作之唐雲卿時來修葺屋宇路徑素所熟識且曾欠米洋八元比向素取即還四元店主因而生疑復向催索逼令將欠欵全數缴還唐稱容向蕭王廟岳父家商借店主暗遣人尾之唐在街上遊行一周復至店中不知有人追隨其後遂繳洋四元向店主算清前帳店主將前後所還洋元細騐圖記與所失相符因即通知包探軋唐至凌雲閣烟館細細盤詰唐知難抵賴認竊不諱遣一十餘歳之孩子往其岳父處將十兩妙票十紙取到包探見有贓證擬即拘解捕房唐知事已敗露難哆官刑遂在衣袖中取出小洋刀向喉間連戳三下血溢不止包探急向奪住送同仁醫院救治並將取賍之小孩及銀票一併交入捕房 
[險被脱逃]  
　　昨日虹口捕房解一賊至英公堂適黄太守與翟副領事意見不合槪不訊理該捕仍將賊帶回行至虹口頭壩該賊挣脱圖遁捕急追之賊卽躍入蘇州河泅水逃逸經各船上人帮同拿獲帶回捕房該賊得毋自恨其足之不捷否 
[鄉人被押]  
　　虹口鄉人瞿慶祥被控拘押及保釋各情均經列報兹聞瞿於前放復被中西包探解入老巡捕房管押矣 
[查得物件]  
　　前報某西人及西婦等被鄉人毆失物件由英領事移請海關道查辦在案前日虹口包探王阿二在江灣鎭南鄉殷家巷地方查獲西婦之皮袋及帽子帳簿等物送入捕房惟攫物之鄉人尙未查出也 
[吞烟顛誌]  
　　鎭海人姚春記今年二十九歳本在老德記藥房爲出店現被買辦將生意辭歇姚遂於前晚七點鐘遽吞阿芙蓉膏嗣經知覺送入仁濟醫館醫生正在施救詎外面赶進多人欲將姚春記拖出醫生謂命在呼吸豈能任人拖扭喝令放下延于昨晨斃命死者之友擬待其親屬來滬然後棺殮而租界規例屍身不能久擱祗得從權先殮暫緩釘葢聞尙須　縣請驗云○昨午　二點餘鐘法租界紫來街口春源錢莊中有人吞服洋烟趕請陳君竹坪於三點鐘時到店施救吐出餘毒可保無虞按該錢莊因被夥　同外人將店中資本假名放帳内有錢五百餘千該店主於上月間曾控法公堂將店夥及其同黨送案請追現在店已閉歇矣但二人同是吞烟而有死有不死固不得謂非定數也 
[英界公堂瑣案]  
　　前報列李毛六在沙遜洋行船上竊去小土四船主交捕送案等情昨由好捕頭將李解案禀稱該船共失小土十一塊惟李祗認竊得四塊船主投案訴稱所失之土諒皆李竊李供在船做工已有七月今初次犯竊小土四塊已經起案從前確未行竊瞿副領事謂李監守自盜請判押三月太守謂該船主控失之土獲贓祗有四塊捕房亦查無共竊十一塊之証計贓論罪判押二月足矣瞿君堅請判押三月餘贓仍飭捕房稽查太守謂然則李應押在本署候查翟君之意定須發押捕房太守謂如是則捕房案件毋庸解送公堂矣翟君强令捕房將人贓盡去復查再訊太守怒甚拂袖而起翟君亦告辭退堂致别案均未解訊○太古洋行司帳人錢某因被洋東查知支透銀五六千兩向索無着交捕解案適中西官判案不洽致未質訊經捕房帶去暫押諒今當再解案也○日本人某甲所雇用車夫戴乙竊去時辰表金戒指等禄因尋保人某丙及戴借住之寓主某丁交捕送案太守令交保出外尋交戴某核辦○昨有瘋癲孩子口操吳音在街滋事由捕解送公堂據瘋子供姓賈名阿大父母均已亡故又無弟兄親屬黄太守飭差交頭門地保收管如查有親屬卽便給領 
[浙省撫轅抄]  
　　七月十四日試用從九品顧子壽禀辭赴寗差遣典史翟福田禀知臬委赴江山公幹叩辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[扶桑瑣誌]  
　　前月二十一日高知縣發來電報言該縣所轄之土佐國甲田付多産艮材近因該處林木定例由官管理派有捕 
梭巡为惟民人盜伐一夜巡役八木孝吉等三人盡被殺死並抉破其腹現將關涉之人旅行提訊矣○前月二十夜七点鐘横濵租界百 
番門前有一人渾身血染臥地呻吟旁有二洋人爲之扶掖適爲捕房譯官所見一同帶去詰同知所傷者係車夫年的四十左右在旁之 
租界百八十番屋至其中詳細緣由容探明續述可也○近有自朝鮮歸耆　日本報年前縣派本願寺僧徒入朝鮮國設立説善堂用該國方言宣講佛旨然言者諄諄聽者藐藐法門不二终難矢願皈依近耶蘇教牧師航海至朝鮮擇地　堂排日施謂土人聞之爭先聽説入　者實繁有徒然大半皆卽曲愚民云○傾家抵債之風始自泰西日本自惟新以來政合法律悉攻舊章無淪債之各寡及能償與否一徑官互判斷逾　不還卽抄家備抵近所寫田户小林爾次邸等五百十三户曾借中蒲原郡後　健吾等七人資本培種耕作奈連年　歉初價日廉以致不能返　債主控之裁判署本月初七日官判將小林及各欠户五百十三家盡報查秒以備還抵云○仲縣獄中罪犯多至攺百名監内幾無位置縣民　雲展等六人聯名至東京内務　求將無辜省譯内務卿得禀之下卽　六月二十九日飛飭縣令將在獄人犯開異犯罪緣由禀候核辦先將情有可原者釋放以安民情云○壐年日本當軸皆留心商務各屬設動業課凡百　藝各出所製之勿赴曾比賽由地方官定其説最　别奬賞云○日本現定章程凡十産出口報免税釐邇來　産出口者日益增多較三年前大相徑庭日本户部本年五月分各每關呈報出口貨值銀二百八十三萬三千五百三十六元有奇進口貨值銀百九十九萬有奇以進出兩數比較出口者超進進口貨銀至八十三萬五千五十餘元之多云清淡異常求覓繩頭實非易易而來港營生之人幾至肩摩踵接本年四月查有各國人之留住其地者謿日本男子四百十六名婦女一百零四口至五月間又增四十餘名口中國经約二百名左右英商只一家美商一家德商一家共計洋人約在十名以内國中稱大商者惟掘久恊同兩行此外本金數千員者不過五六家具餘皆爲人作嫁婦女則多爲外國人雇惟小星兼司浣翟云 
[名花雙萎]  
　　本月十三日姑蘇婁門張香橋東某姓　竹店失火適對門某雜貨店女阿巧女兄弟三人同在該店頑耍兩妹均遭焚斃巧獨逸出不致同上焰　天嗚呼吳回虐肆姊妹花凋何碧翁翁之作踐芳菲竟至於此哉是日約計焚斃六七人左右隣雖大受驚惶幸未累茂惟如意軒茶室坍倒一椽云 
[又鷸蚌相爭]  
　　杭垣肉價向在百文左右雖市賈時有漲跌然亦所差無幾前月官巷口地方擺一肉攤生意仍照市價以百四十四文一觔發賣盖此價自去春加增至今未曾稍减今歳市面清淡生意寂寥乃於伏中陡然標紅减價每觔大錢八十八文一時門庭如市應接不睱該處舊有肉店兩家見之大　當卽知照豐樂橋薦橋各舗一律放價較伊更賤八文舊賣八十文一斤一時城中傳播下城之孩兒巷忠清里各市賤至每斤七十二文而上城之清河坊司前各店且皆我行我法各於門前大書特書有六十八文一斤有六十四文一斤者巷有賤至六十文者於是此爭彼賽一時貧家小户之三月不知肉味者無不湊數十文青蚨欣欣然向屠門而大嚼上城河坊巷口飯舘以王萬興爲　著座中客滿門外車盈十餘年如一日焉嗣後則　聚舘相繼而起工力悉敵逾年復有大興舘出焉其對門别樹一禨旗鼓相當各不相下嗣是鼎足而立更無人來爭漢家尺士也上月念一日奎聚舘之左隣新開一舘曰三和樓裝飾富麗門面軒昻坐中則位置羅星樹下則珍羞山積凡邭氏饌經叚家食譜所登者無不畢備且問價極廉而食肉噉飯之徒尤極便宜飯則每盌十文盛以巨椀半升米不不辦苟則每件八文熟者尙重三兩其生切可知也於是三老店中相聚爲謀約於下午後各自關開讓其一家閙熱是夕新店中燈燭輝煌聲如潮湧店中擁塞呼喚不聞一時空囊白食之徒遁去者不知凡幾而且器具都有遺失耗費數十餘千忙亂終朝甚不值也次日三處老店各整旗鼓以相抵敵無不加工選料减價出售故三處生意亦不甚相下但鷸蚌相爭漁人得和爲老　計則得矣彼磨刀霍霍者亦祗爲他人作牛馬耳 
 
 

Page 10

 
 
[光緒十年七月十二日京報全録]  
　　宫門抄○諭旨七道録前○河督成奏查辦伏汛河工緣由摺子○黔李奏凍補參將摺○江撫潘奏委署知府片○浙撫劉奏報道員回任日期片○黔撫李奏爲審明定擬摺○河督成奏參革州同縣丞夾片○七月十二日户邵通政司詹事府正白旗值日無引見○召見軍機○○河東河道總督臣覺羅成孚跪奏爲伏汛期内河水續長查勘兩岸緊要　程一律槍辦平穏現屇立秋仍督飭妥慎籌防恭摺仰祈聖鑒事竊照夏至前後沁黄兩河水勢接續增長並赴工督防緣由前經附片陳奏在案查今夏河源長發較勤武陟沁河復於閏五月十三二十二十五並六月初四初七等日共長水尺四寸萬錦灘黄河於閏五月二十二並六月初三初八初十等日共長水一丈三尺五寸計兩河共又長水二丈一尺九寸之多前水甫消後涨踵至各廳水勢先後報長有大逾往年盛漲之處才於閏五月二十四日出省後先由柳園口北渡沿堤西口歴下北祥河衛糧黄沁四廳察看各廳磚石埽壩雖經先期擇要廂辦高整乃前此長水過形驟猛悍溜逼刷仍不免紛紛匯塌兼有水上埽面揭去柴眉者數叚以下北之祥陳頭二堡祥河之祥上汛十五六堡爲重黄沁攔黄捻曁沁河汛龍王廟次之衛糧東西圈捻又次之均經該管道督令廳營汛弁不分晝夜竭力搶護得资抵禦旋幸長水見消大致穏定奴才卽由黄沁榮澤口渡河而南勘得上南廳河勢自鄭上汛頭堡起節節南圈下缷仍趨重胡家屯五八堡及下沑石家橋東童寨一帶怒濤洶湧異常迅急致新舊帑石各工無不匯塌生險東廂西護幾至策應不遑幸料物夫工均資應手得以分投赶辦克保無虞中河廳中牟下汛二三堡一線單堤全恃婦工保　交汛以來屢生奇險則因對岸淤灘涏峙河面束窄所致迤下八九堡爲舊日牟工金門土性純沙檢閲放案從前鑲辦埽叚水深有淘至十丈以外者現在人字壩坐當溜溜西面舊有埽工屢鑲屢蟄河底加淘尙未能一律追壓到底而該壩上首空襠順堤長一百餘丈向無掃工該叚卽牟工西壩基係柴土築成合龍後改作大堤而柴底淤捫多年遇水卽化堤頂原寛二十餘丈歴經汛漲趨刷陡續匯塌現僅存寛十四丈曲若秤鈎本年入夏後河心忽長淤灘溜由對岸上首坐灣南臥直注該處空襠巨浪沸騰冲突不已情形至危極險奴才督同道廳等臨崖審度一再熟商非將匯塌要害處趕抛磚石壩數道上下挑蓋並壩擋酌鑲護掃不足捍禦撙節確估需用料石磚方爲數較鉅該廳額領錢糧斷不敷用現令先儘工存甎石相機扼要抛護一面分别逐欵添購勒催星速運工以資應手並飭開歸道專駐該工督同認眞趕辦嚴密稽查務期用省得當力杜浮糜用照核實下南廳祥上汛黑堈工切近省垣夙稱險要自交夏令河勢上堤下坐時有變遷十九堡至二十一二堡臨黄掃壩工程節經水長溜趨隨宜廂護現值平復各廳另案土工先就辦有成數者逐一騐收丈尺豐足錐試飽滿間有一兩處辦理未能如式立飭認眞翻築勒限完報不任稍有率延料物用多存少處已按工酌核分别添購俾裕儲備刻甫中伏正河源壯盛之時不論有工無工處所俱應一體周密防範照章委在工候補人員分赴各廳協同助守奴才仍不時往來兩岸督率道廳營委等晝夜巡防實力修守並稽查勤惰嚴核錢糧以異工固瀾安仰副九重廑注所有伏汛期内河水盛漲查勘兩岸要工搶辦平穏緣由理合恭摺具陳伏乞皇太后皇上聖鑒謹奏軍機大臣奉旨該部知道欽此○○署貴州巡撫布政使臣李用清跪奏爲揀員請補參將員缺以裨營伍恭摺由驛具奏仰祈聖鑒事竊照提標中軍參將李景昌由部推升平遠恊　將請咨赴部引見奉旨准其補授所遺中軍叕將係題補之缺應卽揀員請補臣查有儘先參將鎭遠鎭標左營遊撃尙宗光現年四十七歳鑲蓋旗筆帖式領催於同治元年承襲闔族公中佐領充派槍營營總保加三品頂戴補印務章京光緒二年補授貴州鎭遠鎭標左營遊撃三年到省因防勦雲南昭通竄匪並擒斬各府屬號匪在事出力保以參將留黔儘先補用奉旨允准欽此欽遵在案該員前在署撫標中軍任内志壯和平操守廉潔衝鋒陷鋭臣未知其長否惟善於調和諸將參將張連奭鎭守梵淨山著有成效該游撃極言其勇敢有爲舉爲下游分統此次剿辦婺川縣屬下五里地方土匪覃鴨公頭等積提巨憝陸續殲除地方賴以安靜頃據報稱張連奭在思南府防營積勞病故臣因張連奭之殁益思該遊撃汲引之功合無仰懇天恩俯准將尙宗光補授提標中軍參將員缺人地相宜實於營伍有裨如蒙俞允一俟接准部覆卽行給咨送部引見以符定制除咨部查照外謹會同雲貴總督臣岑艈英貴州提督臣羅孝連合詞恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○潘霨片再九江府知府逹春布經臣調省察看所有該府印務查有候補知府朱以鑑樸實勤能堪以署理據潘泉兩司會詳前來除檄飭遵照外謹會同署兩江總督臣曾雨荃附片具奏伏乞聖鑒謹奏軍機大臣奉旨吏部知道欽此○○劉秉璋片再寍紹台道薛福成送部引見替旨回任兹據報於光緒十年閏五月二十一日接印任事除咨部查照外理合附片陳明伏乞聖鑒謹奏軍機大臣奉旨吏部知道欽此○○署貴州州 
巡撫布政臣李用清跪奏爲審審明謀殺三命兇犯内有二命係屬一家按例定擬恭摺具陳仰祈聖鑒事竊據署清鎭縣知縣萬啓先詳報民人劉幅受挾嫌謀殺胡麻三等三命一案當經前撫臣張凱嵩批飭提犯研訊確情按擬招解去後兹據接任無縣徐士謙以萬啓先未及審解缷事該縣到会接交審擬解經安順府知府蒲蔭枚覆訊由署臬司吳自發審明解勘前來臣親提研鞫緣留幅受籍隸大定府寄居清鎭縣與已死胡麻三並其胞兄胡心林茂郭毛狗均素相認識光緒九年十一月十五日張岩昧之妻張留氏逃走張岩昧查有同里素相來往之賀雲山亦於是日出外疑其誘拐托令故麻三胡心林郭毛狗帮同招尋胡麻三等因知劉幅受係賀雲山表弟時向逼　下落並將其家内什物打毁劉幅受已懷忿恨二十四日胡麻三等復將劉幅受捆縳欲行送官經路過之劉正湘問明劉受幅實不知賀雲山出外情由常卽勸散劉幅受以屢被逼迫氣忿莫遏起意將胡麻三等一併殺死洩忿適與素識在逃之張鈺山會遜向訴前情邀其相帮下手並許事成重謝張鈺山應允各擕矢刀往向胡麻三等時常經過之狗塲荒坡地方等侯維時胡心林郭毛狗正從坡後走出劉幅受用刀戳傷郭毛狗左亂張鈺山用刀戳傷胡心林後肋均各倒地胡心林被樹根碰傷左耳胡麻三踵至喊救張鈺山又用刀戳傷其左胯劉幅受戳傷其後肋倒地有曾洪祥經過該處彆見喝阻劉幅受等逃跑胡麻三等當各因傷殞命報經前署縣萬啓先詣騐獲犯訊詳批飭審解萬啓先未及審解缷事接任縣徐士謙到任接交審明議擬解府由司解勘到臣親提研鞫據供前情不諱詰無起釁别故受另有在塲同謀加功之人矢口不移案無遁飾查例載殺一家非死罪二人　殺三人而非一家内二人仍係一家者擬斬立决臬示酌斷財産一半給被殺二命之家養瞻等語此案劉幅受因挾胡麻三等捆縳逼　之嫌起意商允張鈺山謀殺胡麻三並其胞兄胡心林及郭毛狗身死查胡麻三胡心林係屬一家二命自應按　問擬劉幅受合依殺一家非死罪二人及殺三人而非一家内二人仍係一家者擬斬立决梟示例擬斬立决梟示該犯據供並無財産無憑斷給曾洪祥救阻不及應　庸議胡麻三等打　劉幅受家器物身死勿徴逸犯張鈺山及應訊賀雲山獲日另結無干省釋各屍棺飭埋兇刀供棄免追是否允協除全案供招咨部查照外所有審明定擬緣由謹恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○成孚片再河防修守在委任得人而節費辦工尤須力除積習兹值整頓河務之時自應嚴懲劣員以爲通工之勸奴才到任後每值周歴各工必逐廳稽查料物嚴核工程以杜浮冐之弊復於接見属僚時諭以辦工務期核實不准稍涉貪私白干咎戾數月以來留心體察各工員等尙知時事艱難力除浮糜陋習風氣略見轉移而人材優劣不齊倍當認異考核兹杳有中牟下　縣丞汪紹泳　公去能得力前經徹任交缷後並不聽候察看見敢　差出首擅離汛所飭查迄無下落又東平州州同蕭嗣觀信任丁役遇事招摇若不嚴予懲處必致紛紛効尤據開歸運河雨道先　揭報前來相應請　旨將中牟下　縣丞汪紹湶東平州州同蕭嗣觀兩員一併革以肅官常而資整頓此外各汎武弁如有貪劣不職汛務廢　者容查明隨時咨革示儆爲此附片陳明伏乞聖鑒謹奏　旨已録 
 
 

Page 11

 
 
[光緒十年七月十三日京報全録]  
　　宫門抄○發抄旨四道○閩督何等奏遵議使臣辦公經費並隨帶員弁薪水摺○又奏請議卹摺○浙摲劉奏請將税銀仍准照常匯兑片○豫撫鹿奏參革典史摺○東撫陳奏漕船全數逸出東境北上日期片○又奏派員提撥銀兩分别灾偘查放片○閩浙督何奏委署總兵片○大臣文奏請賞還各員　戴片○七月十三日禮部示人府欽天監正紅旗值日無引見○左中堂謝罰一年奉恩○長麟謝充右中允恩○道府趙佑宸恩誠各謝恩○徐承祖謝發往福建差遣委用恩○尙宗瑞請假數日○鍾祥預備召見○召見軍機趙佑宸恩誠　德祥徐承祖○發抄丁寳楨奏石泉等州縣猝被水火分籌撫卹情形奉旨卽着該督查明撫卹母任失所欽此○張樹聲等奏豐順令趙培蘭自揣難膺民社呈請改教奉旨吏部知道欽此○又請將交代全案之前署關平令晏燊原參革職之案開復奉旨照所請該部知道欽此○陳士杰奏軍邱居民私决堤口辦理亦不甚難奉旨知道了欽此○○閩浙總督臣何璟福建巡撫臣張兆棟跪奏爲遵議使臣辦公經費並隋帶員弁薪水恭摺仰祈聖鑒事竊准户部咨翰林院侍講學士張佩綸奉命會辦福建海疆事宜巡歴之費日用之需必使有所取資而後可從容辦事牎俟抵閩後由閩省督撫妥爲籌畫卽將船政衙門月支若干應否比照支給抑或量减奏明請核定其所帶員弁卽照船政局當差人員支給薪水一併核議等因具奏奉旨依議欽此恭録咨閩經咨准督辦　政臣何如璋録送月支公費及員弁薪水數目並旨據善後局司道會同潘司沈保靖議詳前來臣等伏查船政公費月支銀六百兩其船局當差人員視事之煩簡量能授食不拘官階今張　佩奉命會辦福建海　事宜巡歴日用需費較燒部議比照船政支給洵屬允當無庸量减至隨帶員弁因材器使亦照船政局人員量給薪水以資辦公相應奏明請旨核定勅部查照立案除將給過員名銀數飭局造册另行報部外臣等謹合詞恭摺具陳伏乞皇太后皇上聖鑒訓示謹奏軍禨大臣奉旨户部知道欽此○○閩浙總督臣璟跪奏爲副將在洋巡緝遭風淹斃籲懇飭部分别從優議卹恭摺仰祈聖鑒事竊照閩省　因辦理海防設立平海營師船在於沿海一帶梭巡曾將中營　勇委派總兵銜閩浙儘矢副將　叶飛管帶該副將乘坐第四號師船出洋巡　於光緖十年三月　六日巡至惠安縣轄之大岞洋面陡遇狂風船舵吹折船隻沖　撃碎片板無存該副將潘叶飛及該船管駕官儘先把總張榮船户黄德和卽儘先千總黄德開曁全船舵上勇丁等三十三人同時落海嗣經遇救得生勇丁一十二名實共淹斃官弁舵勇二十一員名其淹斃屍身經管駕該營第二號師船　撃賴恩錫等先後撈鳠收殮具報批據閩省善後局司道飭委候補知府梁玉瑜查覆情形相同會　請奏前來臣查該　將潘叶飛廣東清遠縣人由軍功歴次勦匪復城著績　保花翎參將儘先補用並加副將銜同治十三年來閩投效保留福建補用於台灣三次勦平番社案内彚保經部議覆准免補參將以副將仍留閩浙儘先補用並加總兵銜光緖五年十月二十五奉旨依議欽此業經收標咨部註册在案因該員生長海濵悉崠濤沙線委帶平漘中營師船親督弁勇出洋巡緝猝遭暴風覆舟　命其管駕官儘先把總張船户儘先千總黄德開同時淹斃均堪憫惻合無仰懇天恩俯賜勅部分别從優議卹以慰幽魂其淹斃本勇魏東等十八名另行飭局查明造具花名清册並取把總張榮千總黄德開生前履歴詳咨請卹外臣謹會同福建巡撫臣張兆棟水師提督臣彭楚漢恭摺具陳伏乞皇太后皇上聖鑒訓示謹奏軍機大臣奉旨着照所請兵部知道欽此○○劉秉璋片再准户部咨奏請各省自光緒十年始所有應解部庫地丁鹽關税等項銀兩槪令籌備足銀委員親齎交納得再行匯兑等因奉旨依議欽北此欽遵咨行到浙卽經轉行遵辦在案兹據管理甌海關温處道温思翰詳稱查温州辯處痗濵紋銀絶少商人完納關税均係期票毛洋加果槪收現銀旣非甌市所有亦非商情所便現在貿易來温者甚屬寥寥若不通融收納將見商人裏足於大局甚有關係體察情形此後批解税銀有不能不照常匯兑之勢惟部議停止匯兑似爲號商倒欠起見其弊旣在倒欠而不在匯兑則匯兑亦無關碍請嗣後匯解各餉先令承匯之號商按限照數墊解俟上兑奉到批廻冉行發欵給領等情詳請奏咨前來臣查浙海關解部洋税京餉仍請照章匯兑經臣奏冡 
恩准甌海關解部税銀事同一律合無仰懇天恩俯允仍准照常匯兑俟掣獲批廻冉行給還以昭愼事理合附片具陳伏乞聖鑒訓示謹奏軍機大臣奉旨着照所請該部知道欽此○○河南巡撫臣鹿傳霖跪奏爲特參疏防斬犯越獄脱逃之典史請 
旨革職拿　仰祈聖鑒事竊據調署蘭儀縣知縣王季琭禀稱光緒十年閏五月十八日該縣因公進省面禀地方事宜公出季典史胡瀛代折代行旋據該典史申報是二十九日　五更時分風雨交作監犯韓欽蒽乘禁卒人等睡熟扭斷鐐銬越獄脱逃追拿無獲等情臣查韓欽蒽係因姦謀勒本夫王幅沅身死案内擬斬監候奉准部覆彚入本年秋審解勘發回監禁之犯該典史胡瀛專司監獄並不督率刑禁人　嚴密防致令斬犯越獄脱逃實非尋常疏忽可比更難保無鬆刑賄縱情弊據藩臬兩司轉據該管道府揭報前來相應請旨將蘭儀縣典史胡瀛革職拿問以便提同刑禁人等嚴審確情按律擬辦該縣王季球是否先期公出有無揑飾規避另行確查辦理除飭提該典史胡瀛及刑禁人等嚴審並勒拿逸犯韓欽蒽　獲究辦外所遺蘭儀縣典史豫省　有應補人員應請扣留外補理合恭摺具陳伏乞皇太后皇上聖鑒謹奏奉旨已録○○陳士赤片再江北漕船前前於閏五月十四日渡黄人運業經臣奏報在案旋據署臨清直隸州知州彭虞孫禀報十七日各船駛抵該州時值大雨汶衛兩河水勢均行漲發隨卽啓除箝口壩督催前進仍分起套塘晝夜挽送十九日酉刻全　駛入衛河二十六日頭帮卽出東境至二十八日辰刻全船四百五十一號一律挽過德州柘園鎭東境連檣北上兹據東昌府下河通判于壽之等禀報前來臣覆查撫異本年江北漕船自南運口渡黄以至出境爲期不過二十日實爲試運以來未有之迅速除飭脩閘整壩等項預備回空外所有江北漕船全數挽出東境北上日期謹附片具陳伏乞 
聖鑒謹三軍機大臣奉旨户部知道欽此○○陳士杰片再臣沿途接據高苑博興樂安等縣禀報齊東歴城先後黄水漫决均趨下游雖得小清新河藉資宣洩而水大河小難以容納已不無漫溢之處加以兼旬大雨山泉並漲低　處所多受水災惟均未損傷人口等情前來臣當批令各該縣購辦饅蓆分投散放准其開報並飭司卽日季員於上年損賑存餘項下提撥銀兩馳赴各該縣會同查明被灾户口每大口給京錢八百文小口給京錢四百文卽行散放事後禀報以免周折歴城齊東一體照辦其利津北岸張家灘民埝决口據報業經該縣留工防汎員弁設法集料於六月初二日堵合尙未成災該縣甯海莊民埝漫决之水查由小寗河入海相距祗六七十里被淹村莊無多亦經印委各員分别撫卹事後彚報除該縣放過賑銀若干　俟事竣後另行詳細奏　外所有派負提撥銀兩分赴被灾各縣查明户口核實散放緣由理合　片具陳仲紓　懹伏乞聖鑒謹奏軍機大臣奉旨户部知道欽北○○何璟片再福建台灣鎭總兵篆務前經奏明飭委副將楊在元暫署在案嗣據楊在元會同台灣道劉　禀調浙江寍海營參將楊在田赴台遣用聲明係其胞兄經臣批飭不准復查楊在田上年曾　兩次丁憂而楊在元來閩未報聞其接署後輿情亦不甚浹洽正在查辦間准會辦福建海疆事宜臣張佩綸咨商相同應將楊在元卽撤署任咨查原籍辦理听遺台灣鎭篆務查有統帶淮軍來台之 
記名提督章高元勲望素著且係劉铭傳舊部堪以委令接署藉收指臂之效除分檄飭遵外臣謹附片陳明伏乞聖鑒謹奏軍機大臣奉旨着照所請該部知道欽此○○文緒等片再布特哈練軍統領記名副都統副管花尙阿委管總記名副都統佐領賽清阿等二員去歳因演教練軍隊伍不齊經奴才等奏請摘去　戴責令督飭教練以觀後效等因在案今據該管副都統銜總管諾們德勒和爾呈稱花尚阿等自摘頂以來均知愧奮於演練隊伍均皆整齊較前大有成效請賞還頂戴前來奴才等覆查屬實相應請旨俯准將花尙阿賽清阿二員頂戴賞還以昭激勸謹附片具奏伏乞聖鑒謹奏軍機大臣奉旨看照所請兵部知道欽此 
 
 

Page 12

 
 
[高事紀餘]  
　　城東隅有社稷廟一區制甚卑隘廟外古松一株粗如十石甕遍作龍鱗蔭可五六畝夭矯紛拏臨風欲活洵千年物也游人坐憩其下凉氣侵肌誦松凉夏健人之句不禁悠然有會矣○城内東山之顛有二亭焉一曰君子一曰掛弓一日有客於睱時擕朋而往坐嘯其中覺烟火萬家都歸一覽忽濃烟突起如數疊芙蓉約計其地正當寓所急尋途歸則鄰家方遭回禄僅隔一牆呼吸之間水龍適至立卽樸滅不致燎原亦幸矣哉○城東南隅有劉姓花園一區園内有一亭翼然水上亭畔花木數十本紅嫣紫詫頗足怡情再進則草屋數楹盆花數色棕櫚高山詹外活翠沾衣清凉如洗誠東邦罕見物出四圍山峯環繞如列畫屏雉堞縱横隠露於翠栢青松之際城市山林其在斯乎○中華會舘近又購屋百餘椽基頗寛敞惟欵項支絀動多撃肘恐一時難於修整耳 
[死有餘辜]  
　　江都縣有王宏者充當地保作惡多年强娶嬏母及内姪女爲妾本夫皆在不敢與之理論其凶横可知矣又有安慶道友王友章與王宏結爲疿兄同惡相齊奸賣婦女百餘名放火十七盜刀剌入二次種種罪狀擢髮難數近爲上憲訪實交江都縣從嚴訊辦笞貢千餘置之站籠中血肉淋漓見者以爲大快地方除此二害鄉人受賜多矣 
[落花流水]  
　　揚州上游金灣河忽浮下一板板上縳女子腿二自胯刴下雙翹甚繊不盈一掬足上穿小紅鞋誠有如笠翁詞云米大尖頭無處能棲鳳者地保張玉河快曹得見而禀官值日差叱之去張曹遂下鄉斛其繋推之中流任其隨大江東下噫是果何處小嬌生驀被强徙殘害耶安得遇有情人築个葬花瑩掩此遺骸一片也 
[壽聯]  
　　昨見金谿縣增生楊澤清　闔省紳耆公擬恭祝大中丞偉如潘公老大人七秩慶聯語云以百寮師爲萬家佛是醫國手作地行仙祗此十六字而竟能包括一切洵名手也 
[七夕萹]  
　　碧月娟娟開涼宇銀鐙灧灧秋如雨美人卷簾坐湘水慵髻脩眉聞細語去年拜月共今夕今夕關山照離别柔腸九曲細於絲一縷　絲正如織織女機邊星欲動離恨天中折么鳳姻緣不誤誤年華鏡裏朱顏瞥春夢抽刀　此沄沄水一握相思掬不起天上本無兄女愁人間别阜銷魂事凉颸捲袂靈鵲飛玉繩斜轉蓬壺低海水不怙石不爛萬里明沙流向西 
[上海北市盆湯衖絲業會舘主施少欽經收接募山東遭水灾加勸江西蛟灾賑捐七月十四五六七日第三百九十四五六七次清單]  
　　旅甲東粤扶風氏由杏花春舘來規銀十兩漢口來無名氏由何庾明兄來五十元蘇城潘儒巷葉菊如病痊完願四十元洞庭隠名氏祈椿萱並茂由太古昌來十元黟無名氏由北公估局來十元眉山邨夫由浙寗永義泰局來三元甲元堂病愈完願二元○雲隠舘王朱君少梅代募捐册轉託扶風氏代募扶風馥記求痞速愈十元並代墊南陽堂十元雲卿子五元餐雲子一元馬立卿祈安靜二元 
[由綺園交來]  
　　第一百六十二日出售助賑彩票奉賢阮一千零五十二三號二張洋四元以上十四日蟦退省劑規銀一百兩誠集堂五十兩胡朱氏三十兩誠餘堂廿兩四户由本埠朱大全號安徽葉聖田翁來浙寗禮耕堂由滬南叙豐號來規銀二十兩零四錢六分異求病全愈者二百元不求聞壁者二十元二户由全盛局來隠名氏由太古愼昌東洋莊來廿元朱履中由新塍愶記寄全盛局來廿元紹興無名氏求母病速愈五元無名氏由孫祥元沙船來四元立城子求親　家安由江灣泗生局來一元○江右楊學金助仇十洲人物王石谷山水立軸各一幅以上十五日○安定仁記江壽萱父子求保身健病除許助月捐先交六七雨月由蘇全盛局來八元寄居　州客鳴鹿堂求病愈三次續助由全盛局來四元仁和作三子節移中元薦先懺資四元尤樹德求病速痊四元陳炳　省車資由　商局繙譯房來兩元廣東　記二元又四開二元浙江朱有秋一元○元芳洋行白君玉岩代募捐聞何五有堂五元○浙江沈愶　封翁金元直侍御在募捐册念脩堂宋堯年兄爲母求病速愈一百元海昌汪次　爲妻病求速愈十五元苔東崇脩堂承德堂偏州子張恤浙江了子五户各十元吳興師吾儉室印心閣主人青漢居士沈嗣　青漢室五户各五元張恆昌　謙吉一户各六元抱愧子金裕孫堂雨户各三元欣然子李公益張益　張恆順浜源昌洪源生六户各四元沈夢岩沈念袖　少軒沈裳華　筆華樹滋堂葉　恆泰趙悦泰史同泰濮頣和顧源興米同豐劉恊昌鮑源深周可成周源成王全吉志遠堂頣德堂積德堂慶餘堂敦壽堂綿澤堂載福堂六順堂二十五户各二元張少亷秦　卿陳晋軒朱少盧陸景堂褚亷泉石韻　金益卿方少泉徐霞卿鄭補梅　養齋費幼吾孫蓬舟洗夢舟沈本沈逹去沈載舟十八户各一元以上合共三百元由抗垣老福　局來○乍　從　社同人製助純陽正氣九雨箱共計坎阡四百九○第一百六十三日出售助　彩票崑山王宅一千零五十四五六號三張洋六元以上十六日○裕德堂祈合宅平安病者皆愈由本埠萬　樓棧來五十元漢寄只願免灾氏由盤記棧來二十元無名氏同妻求病愈合家平安由孫賛清兄募交全盛局來二十元瀏河鹽局楊印浩得子移湯餅筵資十元蔣晴軒求合宅人口平安四元二户由全盛局來泉唐　　生爲甥　門李佐梟舟中遇風許　卽安十元仁和周又村十元廣陵有心無力子移售金剛經資由楊州全泰盛局來六元東山王思圭爲父求消灾延壽六元定記求病速痊由太倉武靜如兄寄　大局來四元浦東胡咸煕求父病速痊由日生局來四元高家行有心無力子爲先妣兩週忌辰節移經資祈宜福二元又銀洋二元太倉來擬遠堂一元清芬書屋由籌防局來一元以上十七日 
 
