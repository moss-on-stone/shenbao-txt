# 1921 - 88 - 4917283

 

Page 1

 
 
   
 
 

Page 2

 
 
   
 
 

Page 3

 
 
時評 
[喪心病狂問題（老圃）]  
　　自非喪心病狂之徒安有犯衆專欲之舉此北京煌煌之明令由此而推則張勳固喪心病狂無疑何以北京政府竟以煌煌明令起用喪心病狂之徒爲林墾督辦吾聞王陽在位貢禹彈冠以其氣味相投然則任用喪心病狂之徒者亦不無喪心病狂之嫌疑矣藉曰非喪心病狂其爲犯衆專欲固無疑矣 
　　今日北京竭力闢謠言吾以爲闢之之法未盡善也但驅逐張勳終身禁錮謠言不息而自息但防制類似張勳者勿造成第二張勳謠言更不息而自息 
　　今日北京竭力言減政吾以爲減之之道未盡善也駢枝機關莫如淸室较之經濟調查局水利局有過之無不及無益之浪費莫如淸室歲費其額遠過於各衙冗官所費此在張勳復辟之後早應在裁減之列而至今未議裁減此亦謠言之所由來也 
[命令]  
　　四月四日大總統令國務院存記之馬汝琦着交司法部酌量任用孫松齡着交財政部酌量任用此令 
　　四月一日大總統令兼署陸軍總長靳雲鵬呈請授王珍賈世珍爲陸軍步兵少校均照准此令 
　　又令兼署陸軍總長靳雲鵬呈請任命李文海爲陸軍第十六師步兵第六十三團團附應照准此令 
　　又令盧宗呂晋給二等嘉禾章此令 
　　又令王茲棟晋給二等文虎章袁天順王明善均晋給三等文虎章關鐵錚韓國楨王敬紳陳孝全均晉給四等文虎章此令 
　　又令張冕甲晉給四等嘉禾章此令 
　　又令楊兆林給予四等嘉禾章此令 
　　又令何師富馮恩浚晋給四等嘉禾章此令 
　　又令南文熊晋給四等嘉禾章此令 
　　三月三十一日大總統令劉慶恩晉給二等大綬嘉禾章卓焌周長霖均晋給二等嘉禾章劉佐龍劉躍龍均給予三等寶光嘉禾章郭幹卿給予四等寶光嘉禾章張厚生劉宗儀均給予四等嘉禾章此令 
　　又令任承沆于連陞晉給二等大綬嘉禾章馮汝玖給予三等寶光嘉禾章李芳春陳祖誥晉給三等嘉禾章王鳳儀彭楚克晉給四等嘉禾章此令 
　　又令陳德華晉給二等大綬嘉禾章朱錦晉給二等嘉禾章此令 
　　又令陸是元晉給二等大綬嘉禾章此令 
　　又令程道元給予三等嘉禾章秦豫銘給予四等嘉禾章周學仕給予五等寶光嘉禾章此令 
　　又令劉朝欽給予三等嘉禾章劉應堪潘陛葉堯階均晉給四等嘉禾章此令 
　　又令賀智蘭給予三等文虎章此令 
　　又令李介春給予四等寶光嘉禾章此令 
　　又令華錫勉王懋義單鎭澜均給予四等文虎章敖廷銓張繼善均給予三等嘉禾章此令 
[專電一]  
　　北京電某外使云外團抗議端王來京此係小事但爲中國運動取消庚子賠欵而發意在維持辛丑條約之尊嚴（五日下午一鐘） 
　　北京電外部咨參部准艾使函稱新疆烟禁并未實施時有販買情事所報禁絕語多朦蔽請貴部駐新調查員代查參部於支（四）（日）復稱本部調查員學識限於軍事不勝查烟之任（五日下午一鐘） 
　　北京電淸河口闢港借欵合同要黠（一）直隷銀公司承建商埠港灣浪堤燈塔碼頭倉庫（二）官地公司收用民地時價强制收買（三）公司組市政公所設警察（四）公司得設銀行發公債（五）工程師會計員兼雇外人（六）承辦年限五十年（七）簽字人省政府代表直隷銀公司 
　　北京電孫烈臣肴（三日）電院琿春至朝鮮慶源及六道溝至局子街頭道溝三處日本架設電線堅不肯撤請向日使抗議（五日上午十二鐘） 
　　北京電吉電延邊日軍撤退時軍用電綫亦撤去現琿春至慶源及六道溝至局子街頭道溝等處日軍仍未撤（五日下午二鐘） 
　　北京電院電張景惠據錫林果勒盟長稱本旗福佑寺來外蒙專使徵發餉械查本旗態度鮮明且無軍械若彼所求不遂帶兵來擾應請保護等情希飭駐錫軍隊竭力保護（五日上午十二鐘） 
　　北京電崴華商會及二十四行並工界代表挽留邵恒濬請院借我邵領事數年以全民命（五日上午十二鐘） 
　　北京電綏遠電袁天順率部東（一）（日） 
抵五原現奉司令部電飭將袁部退駐察區豐鎭陶林商都一帶休養（五日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電高在田電職部精銳未失各官兵熟蒙情均飭出征而俄蒙匪作戰情形田亦素研究擬晋京面陳一切（五日下午二鐘） 
　　北京電張口訊滂北西烏蘇尼墨爾根及白廟子等處發現敵匪多股沿電桿線南行到處搶掠馬匹墨旗已被刦馬千餘匹（五日下午二鐘） 
　　北京電援庫司令部請撥汽車四十輛（五日下午二鐘） 
　　北京電陳炳焜電院東（一）（日）就護軍使職（五日上午十二鐘） 
　　北京電陳遐齡電劉贊廷率衆四五千進攻巴安甚急（五日下午二鐘） 
　　　北京電敎職員聯席會議報告敎部收支符合卽將原函發表仍推馬姚陳三代表謁范促其解决欠薪問題（五日下午一鐘） 
　　北京電本日植樹在西山舉行徐派農王恭代各機關到者甚少 
　　北京電本日植樹節閣議停開 
　　北京電秦望瀾長甘將成熟 
　　北京電財部修改官制參事會擬依三年員額與職掌參酌元年官制通則訂交閣議取决（五日下午一鐘） 
　　北京電靳促張勳來京就職林墾費先發公債二百萬（五日下午一鐘） 
　　天津電周自齊汪士元來津借欵（甲）一百萬元（乙）六十萬元合同訂妥後於支（四日）午返京 
　　天津電江（三日）晚青年會職工部爲聯絡勞動界感情與貫輸淺近知識特召集人力車夫開會 
　　天津電天津商闢港口由省政府與直隷建築公司組織直隷銀公司資本三千五百萬元已交九百萬合同五十年期满後直政府得將商埠港口各特權估價收回 
　　天津電陸錦兩次來津勸王士珍回京王尙未訂確期（以上五日上午九鐘） 
　　漢口電田文烈微（五（）日）午回鄂掃墓 
　　漢口電王督劉省長微（五日）午親往洪山植樹（以上五日下午三鐘） 
　　香港電駐粵國會議員因籌選總統電促吴景濓南下 
　　香港電唐繼堯冬（二日）電顧品珍聲辯去滇時祇携五十萬爲到蒙自軍用及隨員旅費現滇軍需局存百餘萬外尙有購械一鉅欵存滬將仍由原管人保持 
　　香港電省署設撫黎局任陳繼虞爲局長（以上五日下午六鐘） 
世界路透電 
[英礦工之大罷工]  
　　五日倫敦電首相喬治氏宣稱政府擬竭力覔取煤礦爭端和平解决之法以故運輸工聯合會之人員及工黨著名政客如克萊恩氏漢德森氏等皆鼓起興奮現提出和平性質之建議其主要者爲展長煤礦管理期限惟談判如不儘速復開則此種舉動僅能延遲三角聯盟各部之罷工一二日耳關於航業之職工聯合會昨日宣稱如三角聯盟大會决議主張全體罷工則彼等停止航運云 
　　四日倫敦電工黨領袖如克萊恩氏湯姆斯氏戈士林氏等在本星期杪皆沉默無言此可視爲四月六日三角聯盟最後决議以前或有和平步趨之證在今日實業風潮黑暗中一線原光明希望惟此而已蘇格蘭鐵路工人在格拉斯哥愛汀堡倍資數處開會决定爲礦工後援雖至罷工程度亦所不恤蓋仿英倫各鐵路中心點集議之結果也路工之態度以爲今若不援助礦工則八月間鐵路不歸國家管理時路工不能望礦工爲其後盾也蘇格蘭英倫與威爾斯礦穴今日已有爲水淹没之嚴重報告而里資某礦且因煤氣爆發起火恐該礦穴已焚燬矣礦區工人所抱之恫嚇態度現使投効供役者咸有戒心朗逹礦工聯合會已决定礦產人員連經理與職員在内一律立即停工福扣克之礦山鐵路看護人爲衆抛石擲擊公報載範圍廣大之嚴厲規則數種使政府有權（一）占用糧食蒭秣田地煤煤礦馬匹車輛電車輕便鐵路運河及一切裝備（二）規定各船港之交通（三）不許船舶駛離（四）禁止不卸任何貨品（五）規定煤煤氣水電氣汽油之分配價値用途禁止在任何區域買賣或私藏軍器操練開會游行（七）調用國軍盡公共所必要之職務此項規則使警察不必領取准狀可搜查居宅逮捕嫌疑犯違背規則者最重罰充苦役三個月或罰金百鎊海軍部已取銷各員之告假朗逹礦工之决議如果實行影響極大諸礦穴將於四十八小時内毁壞今日杜萊斯鋼廠業已停工失業者千人礦穴之馬匹喂養甚難蓋有多處已礦工職員阻止廐下盡其役務也西南鐵路自四月六日起停開火車二百輛他路亦有同樣之限制今夜聞大衆觀星期三日三角聯盟之大會必將决議竭力贊助礦工運輸工之態度雖尙未切實明瞭聞該業賦閒者實繁有徒故能否一致尙屬疑問但無論如何三角聯盟之領袖當必先求和平解决方法而不遽下罷工命令煤區狀况日見惡劣保全礦穴之人因工人恫嚇聚衆示威且至少曾有一次施行暴舉已紛離工作之地各晚報載稱蘇格蘭威爾斯多區之工人甚爲囂張法愛夫夏之工人且圖施行非法舉動里克斯漢之礦工開會時演説者促請聯合會勿付罷工津貼而以武器給予前曾服兵役之礦工 
[匈國復辟之末路]  
　　五日維也納電前皇加爾之决計即回瑞士乃由瑞士政府申明如回須速否則不能容納而奥國亦稱如不早定啓程日期則將不予以平安證券之故加爾宣稱擬於今晨首途據洛桑恩消息前后齊太宣稱唯渠知其夫之計畫其旅行之凖備皆渠一人爲之 
　　四日泊拉格電捷克斯拉夫南斯拉夫羅馬尼亞意大利四國致匈政府之哀的美敦書謂加爾如不離匈則四國擬召回外交委員團與匈斷絶關係且將施行軍事計劃刻方在準備中又稱四國决計令匈牙利最後解决朝代問題具安全之擔保並即以匈國西部割讓奥國及解散不規則之軍隊 
　　三日巴黎電法國以强硬態度對付匈牙利之復辟匈之鄰邦皆爲滿意捷克斯拉夫與南斯拉夫二國尤甚捷克斯拉夫與羅馬尼亞各界因加爾逗遛匈境謀獲軍界之贊助頗爲不安 
　　四日巴黎電匈京電稱前皇加爾將即遄回瑞士 
[土希戰事記]  
　　五日雅典電近三日内此間無公報發表各報載士麥那電稱謂希軍之攻擊愛斯基希爾僅爲設計使士軍無心注意希軍占據亞菲盎加拉希薩鐵路蓋希軍旣占據該河西里西亞之土援軍遂與安哥拉隔絶也希軍稱此計已完全勝利希軍截斷白魯薩與安哥拉間之交通後已携俘虜及戰利品退至原陣地 
　　四日君士坦丁電希軍退走之説業已徵實希軍現退至取攻勢前所占白魯薩後之陣線希軍迄今已死傷五千人土軍刻正緊追之 
[美國對徳態度及協約國]  
　　四日華盛頓電聞哈定總統贊成於下星期國會重行集議時再將所謂諾克斯决議案提出案内規定與德國單獨媾和惟將於何時敦促表决該案今尙未决 
　　四日華盛頓電德政府近以正式函牘致駐柏林美國高等委員特萊塞爾氏内謂德國願付賠欵惟望重行討論條件國務院答覆此函時曾通告特萊塞爾氏深望協約國與德國重開談判商定賠欵新規則末稱美國議輔助協約國厲行其正當賠欵要求國務院令德國注意法國維維亞尼抵美前交換之文件此文乃由國務卿休士氏發出休士氏明白宣布美國贊助協約國政府要求德國須負戰事責任休士氏之意德國外交總長西門士博士所具名之牒文表明德政府願與協約國依據新基礎重開談判之誠意休士氏希望他日談判復開當能迅得解决而使協約國正當要求咸能滿意德國亦可從此重事其生利的活動美政府已以此二文缮寄各協約國 
[英國對德索賠及屬地]  
　　四日倫敦電自由黨議員淮愛特氏今日在下院質問印度或殖民地曾否提出或通過如追索德國賠欵案之法制首相喬治氏答稱除紐芳蘭外均無此舉動首相又答自由黨議員白里安特氏之質問謂政府關於按照追索賠欵案分派欵項事未與協約國商得同意 
[愛爾蘭亂事統計]  
　　十四日倫敦電愛爾蘭檢事長亨利氏今日在下院質問時宣稱上年六月三十日止之一季内愛爾蘭新芬黨之暴舉共二千一百五十二次警察死二十九人傷三十七人九月三十日止之一季内共暴舉四千七百七十次警察死五十三人傷九十六人兵士死十二人傷九十六人十二月三十一日止之一季内共暴舉一千七百二十六次警察死七十三人傷九十二人兵士死三十四人傷六十一人本月三月三十一日止之一季内共暴動二千二百四十六次警察死八十八人傷一百五十六人兵士死四十四人傷八十四人 
各國近事記 
　　二日芝加哥電伍德將軍已由此間啓程赴西雅國而由該處遄赴菲列濱 
　　四日德里電據當道宣稱英屬印度及各邦於三月十八日調查户口其總數稍逾三萬一千九百萬按一九一一年調查其總數爲三萬一千五百萬 
　　二日華盛頓電陸軍部定購追擊飛機二百架擲炸彈機三十五架此爲休戰後陸軍航空隊置備戰具之第一要舉 
　　五日瑙威京城電瑙威政府已派代表四員赴瑞典京城與俄國勞農政府委員克興希夫氏談判商約 
　　五日倫敦電每日電聞載稱英政府已接美政府關於雅泊問題之牒文内容未能探息 
　　四日孟買電大英輪船公司之旱船塢工人五千名宣布罷工 
　　五日倫敦電泰晤士報得開羅消息衆擬拒愛米爾菲塞爾氏爲美索波太米亞之元首惟英政府則主張聽將來美索波太米亞國曾選舉元首 
[太平洋路透電]  
　　四日廣州電國會議員一百六十人建議立即選舉總統組織西南正式政府已草定規則如下（一）總統應按照規則各欵施其職權（二）總統應由國會非常會議舉出須得選舉之半數始能膺選（三）總統應完全掌理國家之行政事務宣布法令指揮陸海軍如訂關於國家財政之契約則須提交國會求同意否則須交國會追認（四）總統對外代表中華民國（五）民國政府應設各部分司公共事務各部總長應由總統舉黜（六）此項規則自宣布日起發生效力（七）自此項規則宣布日起組織軍政府之規則即作廢無效 
　　五日北京電羅素之病今日微有轉機惟尙未出險 
國外要聞 
[赤塔憲法議會之宣言]  
　　遠東俄文報載三月二十二日遠東民國憲法議會一致通過之宣言書略謂我革命的人民與强暴謝黨之可憎治權奮鬥兩年有半卒獲勝利但處於國際狀况之壓力下且爲阻免遠東有反對勞農政府之戰爭起見故遠東革命人民乃抛棄其與祖國俄羅斯立即統一之尊嚴希望而採納於遠東疆界内組織獨立自治國之政策此種自治國固俄羅斯勞農共和國一九二○年五月十四日法令予以承認者也寭法議會認遠東設立一種國家可完全保證人民之權利確保時局之安寗與居於境内各公民建設的創作力之完全自由者爲憲法議會之重要職務故以選舉議會之人民名義謹佈告全世界（一）自塞楞格河與具加爾湖以東至太平洋海岸包括前貝加爾·外貝加爾·阿穆爾前阿穆爾·與瀕海諸省及撒哈連北部爲前俄帝國之土地者茲合爲獨立自治之遠東民國（二）（遠東民國與農勞共和國間之疆界從略）（三）在此界綫内之土地上其唯一之權力厥爲居於此土之主權人民是以外兵之駐於境内或外人之干涉此國内政或外人之侵犯遠東俄人權利皆視爲橫暴强覇之行動破壞國際公法與文化之根本原則也（四）前俄帝國在此土地所有之條約權利得修正之而以遠東民國與中華民國間之交換爲根據（五）此後遠東民國土地上最上權力專屬於遠東民國之人民國體以眞正民治與自治之原則爲基礎保障全部人民之主權多數勞動不可變易之權利並以由普及直接平等不記名投票之選舉制與保護少數權利之比例參政制所選出之議員代表民意（六）憲法議會認人民之自動與個人或團體創作力之自由爲發展國家之要件故廢除階級區異與特權並保證凡各公民皆有政治上之自由即身體·住處·信件·不可侵略之尊嚴與報紙·言論·集議·結合·罷工·主張·與旅行之自由（七）永遠廢除前朝所有之極刑（八）今在國家和平組織之初憲法議會特宣吿國内戰事現已完畢所有政治犯皆得大赦旣往不咎此項大赦法議會不日將通過之（九）保全私人產業之制度凡民國公民以及各國來此安分之公民皆由國家擔保其產業之不可侵犯關於私人所有權之限制惟爲全國利益起見時始得施行並詳載於憲法中（十）全國賴以存在之土地以及礦產森林水利皆爲不可轉移於外之國產（十一）經濟採用開放門户政策以便外人工商業並謀與他國通商恢復經濟關係故遠東民國將施行各種計劃以吸收外資發展國家之天然利源但不許碍及遠東人民之主權並以遵守保護工人權利之法律爲條件（十二）遠東民國境内各土著與小民族皆得擔保享有發展國家所必要之廣義自治權云云 
國内要聞 
[北京通信（野雲）]  
　　旅京蘇人之重要會議 
　　今日（三日）下午四時江蘇旅京同鄕會復開斡事會於江蘇省舘繼續討論前次幹事會議而未决之各問題前數日發出通告有廢督裁兵廢巡閲使爲本會向所主張茲因賡續進行亟待磋商等語今日江蘇館内所附設之江蘇學校又適舉行十五週成績展覽會因此所到之人極衆入會塲後推史久光爲臨時主席首由文書幹事報告本日開會應行討論之問題並先將海州鎮守使白寳山淮揚鎭守使馬玉仁覆會之代電當衆宣讀馬電係通常語無可紀白電略稱「猥以裁兵一舉辱荷獎勉感愧交并第自去秋以來南北遣散軍隊凡籍隸徐海者紛紛來歸游民日多隱憂滋切寳山對於防務日夜兢兢總期地方治安藉副諸公關懷桑梓之至意」云云繹其文義似尙以兵隊不足爲慮該會同人對於斯電一笑置之次報告蘇省選舉監視團來函旣畢遂由該會出席各省區自治聯合會代表報告前星期與皖赣兩省同鄕會接洽情形謂皖赣兩省人士對於廢除三省巡閲使之運動較吾省尤爲積極即大會同人亦無不異口同聲認爲正當業經議定辦法三條（一）上書政府詳述巡閲不能不裁之理由（二）以快郵代電分致三省各公團請一致進行（三）函勸王聘卿請其仍本原始主張向政府陳述巡閲使所以當裁之故云云全體表示滿意議定仍由代表會同皖贛代表繼續進行次論裁兵問題同人對齊撫萬覆電不甚滿意前次開會本已推定起草員擬再電逹齊氏今日電稿擬就由文書幹事宣讀一過復詳細討論所擬原有兩稿一稍激切同人乃將兩稿之較好意思較婉文句參併爲一略加修飾遂爲定稿今晚發出電云「南京齊督軍鈞鋻奉感電同人開會傳觀僉謂蒙公獎以熱誠旣慚且悚裁兵節費出於自動非應某方面要求尤爲欽佩至約法上所賦予人民請願之權利公固未嘗剝奪之且尊重之自不待言昔湘鄕與益陽書云富莫大於節用强莫貴於裁兵益陽嘆爲千古名言公服膺曾胡不同噲伍强幹弱枝之說寗適用於今日之共和若汰土而留客汰疏而留親則模範邊防軍前車具在人其謂公何至漕稅抵押殆盡係根據於財政廳報告表册一千一百五十餘萬之數係由省議會某君面述謂非事實僅可飭查蘇人亦甚願斯言之不確無如此項軍費皆出於蘇省人民之負擔不得以特别會計卸責也山東田督軍歲節軍費二百五十餘萬蘇之視魯豈甘讓美公文武兼資前程遠大仍請按照白馬兩師成例一例減去四分之一造福吾蘇寗有旣極願聞計畫竚盼德音」此外該會本日所討論者尙有數事（一）調查在京同鄕編製完全同鄕錄由顧某提議主張打破縣界純以姓之字畫多寡爲排列之次序打破紳士式不必注重政界衆贊成關於調查方法主張有多種議定下次開會再爲詳密之討論（二）清查會館所存碑版拓本並徴集本省所有碑版拓本以便編成錄目詳加說明此亦爲顧君所提議衆以爲此事關係本省文化之保存與發揮自應公同負責辦理（三） 
完成自治法案速將說明書製成由凌某提議衆以自治法案大綱條文已具說明書自當迅速作成議决仍由陳孫兩君擔任尅日成文以資付印其外尙有一二無關宏旨之事不備紀散會時已鐘鳴七下矣（四月三日夜） 
滂江激戰中之蒙事 
　　蒙軍估據買賣城 
　　滂江東北之得力斯台地方於上月三十一日上午發生戰事茲據張家口電訊是役俄蒙匪僅有三百餘人經第四支隊長分撥兩營左右夾擊匪勢不支向東路老官道一帶敗退維時滂江來援之高營全部及機關槍一連先後趕到當即代守防地騰出第四支隊所部之袁營向東路追剿潰匪正跟踪襲擊間又遇俄蒙匪一小股約共二百餘人我軍立用野砲轟擊計傷斃十數人敵不敢抗遂會合前股向正東逃竄現時該支隊防線六十里内已無匪踪惟據馬探報告該匪分批趨向東路意在繞過第四支隊防線潛至後方破壞電線交通使我軍聲氣不相聯絡然後再派大隊來攻爲一舉殲滅之計用意至爲狠毒業經該支隊報由滂江司令部抽調駐守猴頭廟之兩營星夜移駐後方防護一切 
　　又中央接外蒙密探來電稱蒙匪領袖陶什陶前在烏里雅蘇台方面潛伏三年之久養精蓄銳待機而動故其部下之武裝均極完備且精銳之兵有三千餘人最近活佛已派穆爾科林代表赴烏歡迎陶氏從速來庫以便協助進取外蒙佔據各要隘聞陶什陶於日内即可起行赴庫 
　　又援庫總司令部昨又有電抵京略謂俄舊黨屯駐叨林烏得者現均分擾蒙邊以期佔據各重要區域其所規定計畫由恩琴部下分取外蒙北鄙由波魯斯夫部下分佔東蒙各邊至庫南方面因無險要可據暫由屯駐套里木之蒙匪第二支隊先行分别佔領 
　　北京各界聯合會前日（二日）下午四時假北京國立法 
政專門學校開評幹聯席會議莊庶管主席首討論庫倫問題主席報告謂至今數月不惟外蒙失喪内蒙復又危殆本會曾上書請政府速派兵援蒙政府仍置之不問一軍不出置國家於不顧用心險惡可見一斑全塲與會各代表率皆憤形於色乃公同表决辦法三條（一）警告曹張藉口無餉執不出兵揭破其坐而不援之一種自私作用促其速以職守爲重速速援救（二）派艾逹天君代表本會接洽蒙古各王公忠告其勿受奸人愚弄並請其轉告各内蒙同胞勿爲利用致誤自身（三）派代表四人往謁總統理質問對於庫事究竟有無辦法限期速派援蒙軍隊恢復失地復要求其對於難民予以相當撫恤 
　　大陸報四日北京電云蒙古獨立軍與恩琴男爵毫無關係者已於三月十九日佔據買賣城該處在蒙古邊界距恰克圖約一哩守城華兵戰敗後在買賣城搶物放火並殺死俄人六十然後退人西比利亞蒙古軍領袖入城旋即恢復秩序組織臨時政府旣與活佛無關尤反對恩琴亂黨恰克圖駐有遠東民國兵士一師據蒙古軍領袖云彼不欲擾及恰克圖但望依據恰克圖條約享有自治權而拒絶華人或俄人干涉其内政之舉動 
[天津商闢港口之合同（若水）]  
　　直隷行政長官之籌議開闢靑河港爲時已久去歲十月間即積極進行先疏通於省議會繼籌商於士紳本期成功誰料因有借欵問題外交方面某國表示反對遂至中止本年又改頭換面重新組織由直隷省署與中國直隸建築公司組織股分有限公司名曰中國銀公司在農商部註册資本總額北洋銀元三千五百萬元現已訂立商關港口合同茲將合同原文照紀於下立合同人直隸省政府與中國直隸建築公司爲組織股份有限公司名曰中國直隸銀公司在農商部註册資本總額北洋銀元三千五百萬元已交四分之一九百萬元請求省政府允許以下特權俾將來行使此項特權得以發展工藝及各種實業有益於中國及省政府并地方人民爲此訂立合同如左（以下統稱省政府統稱公司）（第一欵 
 
 

Page 7

 
 
）公司之特權（一）公司得在直隸省沿海最適宜之地經緯線度數建築商埠及港灣浪堤燈塔碼頭裝卸存放貨物處所倉庫凡有關新式商埠港灣所必需之一切附屬機關（二）公司得卙酌商埠發展情形在商埠周圍建築新式街市以備輪船停泊普通貿易人民居住及製造工業之用（三）在商埠及港灣範圍以内所有官地得歸公司收用（四）上項地點以内所有民地房舍得由公司照時價强制收買應用（五）公司得斟酌商埠發展情形辦理各項公共事業如電燈電力自來水暖氣水庫溝渠等事以爲公司事業（六）公司得酌量情形於唐山或其他產煤 
地方設立電力機以供城市電燈電力之用但裝設電線一切統須辦理完善以保全地方人民安寗（七）公司得卙酌發逹情形定立章程在本市組織市政公所此項所長須由公司中人選任之所長有否决權但如有四分三以上之人對於其否决權有反對者亦取銷市政公所得設置警察維持治安並得於各項稅捐之外加收附稅十分之一以爲存入公積金之用以上所言在市政公所成立以前所有管理市内規則及秩序統由公司擔負責任故即市政公所成立之後對於公司各種管理事件有發表意見之權（十九）除中國人外所有工程師會計員及其他職員如有必要時得兼僱用外國人員（第二欵）公司之職務（一）公司在一定範圍之内有維持治安及秩序之責并使凡住在該處人民一律遵守中國法律負擔納稅尊重風俗習慣及其他各種章種（二）公司對於港灣街市及其他公用事業須時加修整以期良美（三）公司須設立公積金專備償還債券之用照債務細表按年實行并在各種事業收入之利尙不敷償還債務之前其地租收入一項亦應完全歸入公積金内以厚信用（四）公司爲整頓租地起見凡租地之人須先聲明所租地皮於一定期限之内作何用途如滿期不能照辦公司可以取銷其租地權照原租價收回地皮如該地皮上另有别項產業時得估價償還收買（未完） 
[聚訟中之减政問題]  
　　不能不行不易實行之減政問題聞上星期六已於閣議席中提出討論曾由某總長發表兩種意見第一種爲裁員問題根據减政委員會之規則以各部次長調查其本衙門中之兼差人數及應芟之冗員限日報告第二種爲歸併問題如市政公所歸併内部僑工水利併農部衛戍軍警歸併步軍幣制經濟歸併財政正討論辦法間有某閣員徐徐而言曰减政以裁併駢枝爲入手自係正當辦法惟不應裁而裁與夫應裁而不裁非審愼辦理則易滋流弊例如冗員二字何謂冗何謂非冗若謂顧問諮議冗也則顧問諮議非全裁不可而裁時必有裁有不裁者若謂參僉行走任事冗也則參僉之任事行走而能辦事者實不乏人總之以良心上之主張總以先裁有勢力兼差爲上次及裁冗不然則前次之裁某部一大批某部幾十人其實所裁者均係無告之小部員而優薪厚祿者固未嘗損其毫髮又如歸併機關其中亦有可歸併與不可歸併之分如僑工局之無所事事併於農部固可市政公所雖稍繁瑣而併之於警廳亦未見其難若經濟局則統一未成而資藉於一般議員者正亟裁之適成爲叢敺雀幣制局爲整理全國之幣制機關烟酒署爲整頓烟酒之收入其事綦繁且頣一旦統併於財部不但因陋就簡政莫能舉而堂官之耳目稍有未周其流弊更不堪設想當有某閣員駁云减政委員會現已成立一切裁併辦法不妨由該委員會提議或由閣員交議此時固無爭論之必要惟兼差一層如不兼薪僅給夫馬費則兼與不兼無異似不必斤斤於此但裁員自以冗者爲限云云又一閣員謂各部總長月俸僅千元而交際費及津貼費有一二部竟逹至數倍以上者似非酌定限制其欵更屬虚糜結果歸併機關由各主管部提出意見再議裁員則照元年官制所有參僉事上任事行走一律裁去再裁其他之一切冗員交際費津貼費則限百元以下二十元以上於是一塲辦論始告終結 
　　經濟調查局某委員昨上府院一呈略謂减政以裁員爲入手固屬切要之圖而裁撤兼差人員尤須以現任之總次長作則查某某兩次長兼差爲最多其所得薪俸甚至比總長之薪俸尤厚數倍非從有勢力者着手則减政其名而不减政其實似非正本清源之計洋洋數千言半多譏刺之語某當局頗爲動容 
　　又聞政府爲勵行减政主義除禁止兼差兼薪裁汰冗員歸併駢枝機關外尙有官俸減半之提議近日京内各機關官吏等得此消息均表不滿紛紛爲反對之運動司法界審檢各廳職員更謂法官事繁俸薄倘再實行減半辦法定必一致反對恐不免有同盟罷官之舉動云 
[航空署游覽飛行之第一日]  
　　航空署所辦之游覽飛行上星期六爲飛行之第一日據搭客某君述其經過之情形云余所乘者爲第二次開行之飛機同乘者有一西洋人又一張姓者又周慧賢姚紉萱兩女士共八人南宛乘機塲極大可五百畝入塲者在游覽劵面上蓋戳記仍交回本人以爲紀念並給一銅質徽章（飛鷹式中有五色國旗極好之紀念品也）懸在胸間亦頗美觀乘飛機時有一梯循級而上旣坐定則將該梯扶起即爲一扇門將該門鎖住然後開駛飛機下有橡皮輪初行時如乘汽車者然惟其行較速行約半里始漸離地微作坡勢較之香港太平山火車爲平坦遂入雲際艇中兩面有玻璃窗俯視一切甚爲明瞭天壇之圜丘祈年殿不過如玩具之模型正陽門太和殿亦似瓦製之城門與房子而已先向京城全市游行一周俯瞰三海景山雍和宫中央公園皆歷歷在目然後飛機又向上行北往清華園又折而西過玉泉山萬壽山等名勝更向南直行而回共計三十五分鐘之久乘客頗舒服不危險惟飛機響聲振耳所坐之椅爲籘質座下裝有暖汽管故不覺寒冷艇之後面有厠所下行時亦漸平出艇時與乘時相同該艇名乘風號爲雙翼式候艇之際有北京大陸飯店之分售茶點處可以休息可謂爲快游矣又其搭乘券爲長方形表面左邊上端繪以航空圖下端係前門圖右邊上端繪以車圖下端係天壇圖券中由左往右書以航空署次爲何種又次爲游覽客票又次爲第何次飛行第何號（英文同）背面注意文（一）乘客須按照註號數入座（二）禁止吸烟（三）乘客除手提行李外不准携帶違禁物品照相具牲畜及笨重物品但手提行李須不妨他人乘坐其重量以五斤爲限（四）乘客不得向外抛擲物件（五）臨時發生阻礙不能乘坐此票於下次仍爲有效（英 
文同） 
[京聞拾零]  
　　政府以財政奇窘迄無救濟辦法擬舉行一種特種國庫券以救財政之急屢與中外銀團磋商刻聞華銀團方面以金融尙稱活動政府已困到極處不能不有所扶助現在銀行利率如京津已落至一分二三釐滬漢跌至八九釐若如此時機貸欵政府利息可以提升於銀行方面亦有利益故有允承受特種庫券之表示但華銀團會議結果僉以承受此項庫券必須政府有切實之擔保已將此意由銀團代表逹之政府聞政府對庫券擔保一事將於日内提出閣議討論 
　　美國資本家代表史蒂芬來華後當軸甚望借欵成立惟中多難點驟難就緒曾間接示意於該代表史氏日前遂致電華盛頓倫敦巴黎各總行探取意見茲聞已接得覆電謂前提條件决難變更中國若有借欵必要須將統一佐證表現並須於用途方面詳加考慮最關緊要反是則不能投資 
　　南美阿根廷請求通好一案前經閣議可决後即由外部起草通商條約現已竣事内容悉照中玻（玻利菲亚）商約並無領事裁判權之存在俟提交阿政府承認後即可定簽字又我國與波蘭商約草案月前由部發交駐英法兩使詳加審核茲聞顧維鈞陳籙已將修正完妥呈送到部請即核定施行 
　　中德擬訂商約一事王景岐氏數月以來與德國代表博氏接洽情形頗爲順利所有草約全文上月初旬即已草擬竣事其後更經數度删正結果大體已略妥洽至於約文内容與前年在東京所訂之中波商約無甚出入關稅一項亦將協定制方法改除惟於領事裁判權之撤廢據稱約中並未述明關於山東問題似有另文聲述昨據外交界傳說德代表刻已遣派專員將草約全案抄送德京核閱至簽字一層則以此時協約國因賠償問題與德人爭議尙待解决故須稍緩始可决定 
　　敎職員罷課問題兩星期以來議論紛紛莫衷一是頃問已由政府竭力籌畫並得交通部之贊助擬於本星期内發給欠薪若干嗣後仍可按月撥給二十五萬元以資維持敎育方面得此一宗鉅欵各敎職員之欠薪雖不能全數掃凈相差亦甚無幾各校敎員對於敎育基金問題雖尙無切實把握然以莘莘學子負笈京師寶貴光陰詎可久廢故已有春假後可以通融開課之說 
[武漢籌備參與遠東運動會] 　 
　　第五次遠東運動大會今年在我國上海舉行武漢各界特爲此事於本禮拜二日下午三時在漢口靑年會開會討論組織委辦會事宜到會者有吴任之勞用宏劉子敬曾務初陳時姚嘉榖江順德宋如海傅苑滋葉稚各黃毅然諸君當塲舉定漢陽鐵廠廠長吴任之君爲會長姚嘉榖陳時宋如海數君爲武昌委辦劉子敬勞用宏曾務初江順德數君爲漢口委辦諸君皆願熱心擔任其經費則由各委辦自由捐助暫設設辦事處於精武體育會（即在漢口靑年會内）以距赴滬之期爲時尙有二月猶可及時練習他日與賽選手須先於五月中在漢口華商跑馬塲比賽一次然後赴滬此項委辦會業於前日正式成立據聞湘贛豫三省與賽選手亦由漢會合辦不知確否此外鄂省校務討論會亦奉到敎廳詢問是否加入通知特於一日下午在武昌鄂園召集省垣中學以上各校校長開會討論到十餘人由校務會主任宋康益君主席當經表决一致加入先由各校各推十人每日至高師操塲練習以備應選又聞前三四次大會内五項運動均列第二之鄂人杜榮華此次亦參加運動云 
[江蘇二三四區覆選之經過]  
　　淸江通信云第四區覆選自三月二十日以後各縣初選當選人即翩翩而來各希望覆選當選者亦輦金而至先將旅館包定大門之外高揭某縣某庽字樣其情形無異於前淸之科舉攷試茶寮酒肆無不有若輩之足跡而尤以鳳鳴樓（茶寮）半齋直隸館（皆酒肆）三處爲公開買賣選票塲所至於票價一層始則大言炎炎放價至千元後跌至六百元仍無人顧問迨至三十日左右忽高忽落投票日午後尙有未妥洽者投票所在淮陰縣商會中懸各國國旗餐桌一具票匭冩置其上匭南設監督席監察席各一樓之東偏小門爲投票人出口處其蒞所照料之人除覆選監督外有淮揚道尹淮陰知事警局長管理監察員等均衣冠楚楚穿插其間焉翌日開票結果本區十一衆議員淮屬三人陶然陳伯盟楊源徐屬三人馮士奇夏宗瀚段書雲海屬五人沈蕃楊東嚴葛錦城程肇湜秦炳章又徐屬候補當選一人莊介藩揭曉後除莊介藩一人怏怏不樂外餘皆欣喜無藝尤可笑者其對各投票人前恭後倨與票紙未入匭前噓寒問暖殷殷勤勤之態度此刻成反比例而一般投票人則又前倨後恭滿口道喜一面催結尾賬儼然陰曆除夕商店夥友向人討債者然門前便是天涯路欲上征鞍又暫停正此等景象也 
　　鎭江通云第三區覆選投票情形已紀前報現當選人已經揭曉計（南通）張孝若（無錫）榮宗銓薛學潛蔡培（武進）盛恩頣陳大猷朱恩恩（丹徒）于樹深柳肇慶（宜興）儲南强（泰興）黄家璘其候補當選人五名計江陰鄭立之無錫榮善昌如臯商聯陞武進趙仲和江陰華鼐尙缺候補當選五人於三日續投以期足額 
　　蘇州通訊云（第二區衆議員覆選投票於四日在南顯子 
巷覆選事務所舉行上午十時各縣初選當選人紛紛蒞場先由驗證委員將當選證驗明再由發票員發給覆選票入内寫就挨次投入票匭後由出口處走出頗有秩序商等廳檢察官鍾君縣署一科長何小圃三科長蔣靑欽邑紳宋銘勳錢鼎等均在場監察投票總數共計四百五十票末及下午一時均已投畢五日上午九時開匭計覆選當選人九名候補當選人一名茲紀錄如下陸棫人五十六票（海門）徐承禧四十八票（南匯）李鍾珏四十八票（上海）戴思恭四十七票（嘉定）許厚基四十七票（吴縣）孫袓同四十六票（常熟）楊　四十五票（常熟）葛夢樸四十五票（泰興）沈朱軾三十六票（常熟）候補第一徐宗鑑二十六票（常熟）尙有候補當選人八名定於六日補選 
[南京快信]  
　　第一區衆院覆選三日接續投票選舉候補當選人開票結果選出葉恒陳臣朔張德慶張才斌等四名連前選出之徐泰芳尙缺四名昨日（四日）下午一時仍接續投票 
　　院電省署澈查第一區覆選監督夏翊宸有無串通王鴻藻等舞弊情事 
　　江蘇旅京同鄕會昨電寗垣各團體請協電中央拒絶王士珍南下就任又續電齊督請厲行裁兵查照前電積極進行 
　　金陵道尹蔡寗善三日接篆淮揚道尹胡翔林擬月内赴靑江浦五月一日接篆 
　　黄以霖馬士杰昨日下午謁齊督談二小時辭出省署委岑德懋充統計處副股長財廳委舒志觀赴武進縣提欵 
　　齊督委蘇菸酒事務局長鄭焯（尙未接事）充軍署諮議月薪三百元鄭昨謁齊謝委 
　　淮海實業銀行日形發逹現於城内貢院東街設立銀行籌備處一俟覓定地址即行開幕 
　　王省長今日赴朝陽門外造林場行植樹典禮 
　　省立學校聯合運動會事務所昨通告如六七兩日遇雨依次順延 
[杭州快信]  
　　浙江省憲期成會現推定李次九爲起草員 
　　杭州籌募北方賑欵會昨午後三時開筒畢照市核算共募得二千四百七十元九角九分八釐七毫 
　　今日（五日）植樹節各機關照常辦公惟學校放假一天上午中等以上各校詣江干包山高小各校至舊杭府學宫分别舉行植樹典禮 
　　省敎育會因各校六年决算流支欵項經省議會否决追繳查地方會計法尙未頒布所謂異項不得流支當引用國家會計法辦理國家會計法内有但書一條如異項流支經總統核准亦得流用地方欵項事同一律旣經省長核准當然有效倘但書不能援用則所謂異項不得流支亦復失其根據至於省令限制於七年度始行通令六年度决算在通令前不能追溯旣往昨通告各校定二十五日開會集議聯呈核辦 
　　杭總商會奉令調查所得稅應征稅額昨以各商因惡稅未除一致否認無從塡表送核等詞呈復 
　　浙江留日官費生聯電請増官費並循舊發給巡歷費經省長令飭敎育廳核議呈復後昨已咨請中央核明辦理杭縣律師公會本届常會時建議司法部請裁檢察廳現有已出會律師汪國慶起訴法庭指會長阮性存傾覆政體破壞約法 
[地方通信松江]  
　　古浦東塘行開壩式古浦塘東塘河工告竣於四月四日上午行開壩式郭于埜縣長偕同那鶴年警佐及浚河局各董於臨開壩前沿河步行察看各段工程至十一點鐘行抵東油車浜壩基即令鳴砲開壩視其完全開去始各乘與而回 
　　水陸警破獲連刦犯駐紮泗涇鎭之水警巡長宋子元會同陸警在鎭捕獲盗犯一名訊係王姓江北人前月曾在塘橋附近連刦兪又全兪關林孫丙榮等三家唤令事主到案辯認確係案内盗犯緣該盗面有黑痣當犯案時手擎燈燭首先間入故事主辯認甚眞惟此連刦案發生後該鎭謝國安巡官並未將事主所報轉報到縣現因盗犯已獲無可掩飾始於昨日備文將該盗解縣訊辦 
[蘇州]  
　　豐備義倉管有爭執蘇垣平江路豐備義倉創自前淸道光年間城紳韓範陸儀等先後捐田六千餘畝咸豐時城紳蔣寅等五十三人捐田六千餘畝又姓名失考人捐田一千餘畝得以成立迨至同治六年撥出次田荒田三千七百餘畝歸入男女普濟育嬰恤孤等堂局尙存倉田一萬一千餘畝至同光間潘故董又置田三千八百餘畝吴故董置田二千三百餘畝總計該倉有田一萬八千畝之譜市房三所宣統三年間由潘紳袓謙呈經長元吴三縣核定歸爲縣有辛亥光復以後經臨時州議會議决仍歸縣有由董事吴問潮汪範卿經管前年該倉忽然失愼經官紳迭次公同調查無法淸理於是地方人士以經理非人致有此種現像趁此時機呈請劃歸城有並議定另行改組辦法聘定紳士七人爲董事二人爲監察凡遇該倉事務均由董事會會議施行各董事監察等業經分别聘任到倉正在着手改組之際各鄉董事等以地方義倉原所以備荒而設當然無城鄉之分一旦劃爲城有設遇鄉間荒歉是否一視同仁抑係坐視且歷考舊案該倉實爲全縣所有未便遽予更變已由各鄉董公同具呈省道各署請將該倉仍照舊貫歸全縣所有以免紛爭不識省中若何批示也 
[鎭江]  
　　米市近况鎭郡米市頗爲活動致價格步提高昨今兩日蘇熩錫三帮又復繼續採辦每日江干打斛約有二三千包内地米船尙源源而來奈銷路過鉅故市價有增無减頂好機稱售洋七元八角次貨七元三角 
　　商會舉定會長本月三日爲鎭江商會選舉正副會長之期上午九時各會董陸續到會十二時由張知事警局張局長開匭檢票正會長于樹深得二十六票副會長胡容得十六票王承典得十二票 
[揚州]  
　　催報學童表册江都王知事因奉敎廳訓令以國民學校及學龄兒童調查表久經催塡未據呈送着即迅行塡報等因遂於四日轉令勸學所於十日内查送以憑彚轉 
　　小學呈准添級江都一區二十二國民學校長陳耀卿以學童漸増發逹已逹六十人之多於三日呈經縣署核准添級委孫斌李杰（五師畢業）爲科任敎員 
雜評一 
[統一佐證（默）]  
　　政府之所急急者統一問題也所以急急於統一者爲借外債也今外人猶一再聲明謂非有國内統一佐證决不投資政府乃益不得不盡力於統一矣 
　　統一佐證者何物耶國會爲民國統一之標幟能召集統一之國會即可爲統一之一佐證矣於是政府乃益不得不盡力於國會之選舉然而今日之南方廣東方議以非常國會選總統其他各省方倡關門與聯省去統一國會之說甚遠非特南方即北方各省政府雖日日催選舉然覆選之舉辦者尙寥寥則欲藉選舉以成功統一其爲難不待言也 
　　政府前所行統一之法一以武力統一一以收買統一然武力旣盡收買無財則政府對於統一本已無法然而當局尙欲求捷徑於選舉統一是故統一委員會在今日减政中必裁之機關也乃視爲重要而不裁奔走統一之政客在今日减政中必去之冗員也乃視爲重要而不去其實以此求統一則統一之佐證必不可得而蒙事如此適又添一不統一之佐證耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[灰絲業代表之報告書]  
　　中國絲業團灰絲代表李登魁君於二月十六日由紐約致烟臺絲業公會一函報告灰絲在業銷行狀况及指出缺點希望改良大意與四日本報所載該團報告中灰絲一節略同茲删其重覆者爲錄於下魁承上海東帮及貴埠絲業委派來美參與萬國絲業博覧大會於陽曆正月十三號抵紐約一月以來連朝往各城參觀絲織工廠調查銷絲情形日奔走於中美及東美之間計参　線織綢廠生絲檢查所及絲綢大公司二十餘處美國織廠刻下用灰經者十餘家其資本均在美金五十萬元以上灰經用途大半用以織成精飾椅套桌毯電燈線之包皮及絲絨等絲織品絲襪女式雖亦有用灰經織者然居少數至於織綢則絶無僅有也詢其所以不織綢之原因咸云年來工價太高使費過大灰絲織綢不若白絲織綢之能賣高價合算不通故而不織然因美國自已不織府綢之故故年來日本織之府綢銷路大廣吾國銷行數十年之山東綢反而銷路驟短探其原因良因吾國府綢門面太狹尺碼欠長色氣暗淡以及往往有漿假之病日本綢尺碼門面均照美國式子綢身輕薄色澤光亮婦女均樂於購買即如近二月以來日綢交易甚多期貨已抛至陽曆五六月而山東綢雖亦略有交易然不及日綢十分之一也至於灰經在各織廠調查所得其條紋色澤均甚合宜惟與各廠商談及咸言灰經有缺點二其一搖力不佳上星期在賽會期間有五家用灰經之廠商將魁邀赴午餐特討論灰經設法改良搖力一事據廠商所擬辦法最好將灰經改爲重搖絲條改爲花椒因重搖之後搖力一定見佳絲條改爲花椒即有斷頭一尋即着省工一定不少彼等對於纊絲本無經驗然彼等所用之日本及意大利白絲無不是重搖花椒故勸吾灰經亦可仿照日意絲之辦法也至第二缺點因灰經條綫太鬆粘力不足織商機器太速織成之物往往起毛此事彼等亦渴想吾人設法研精亦乞諸翁一併卙酌改良是荷 
　　萬國絲業博覽會於二月七號開會十二號晚間閉會歐亞各國之與會者有華英法日意印度西班牙諸國會塲分爲兩層上層專賽生絲及自繅絲以至成綢各種工作下層專賽綢緞以及各色絲織品上下佈置備極華魔吾國各帮共佔地六大方分帮佈置亦均可觀賽會六日前來參觀者共有二十餘萬人爲世界罕有之盛會賽會結果雖無憑獎等物而吾國名譽甚好美人歡迎吾人之情超出他國之上連日報章記載中國絲之好處中國爲產絲最多最古之國及中國人之希望甚大等語連篇累牘諒印入美人腦中不少矣會塲之上除美人之織厰外吾國佔地最多觸目均是中國絲之名目在六日之中每日自晨至夜各代表詳細演講片刻不息頗合美人心理故美人愈表歡迎開會過後美國絲業公會會長及絲業旅行會會長親詣魁等所寓旅館前來道謝並表示美國絲商全體歡迎感佩吾國絲商之誠意且猶有一事足以表示美人贊成吾國絲商之誠意者即上海設立生絲檢查所事此事開議於兩年以前原議資本美金六萬元中美各半美人迄未贊成自開會後二日之中美人絲商羣起贊成立集股本四萬元已超原議之額並催促吾人速即進行倘若上海方面創立得人即可開辦矣 
　　魁昨接上海并法國公使來電知法國里昂於三月一號起亦有絲業博覽會之設故魁已將絲樣裝妥准於十九號由紐約啓行直赴法國參與賽會賽會畢後或須赴英意德諸國游歷一週然後返國大約陽歷六月初間可抵上海爾時必當北來瞻謁也云云 
[加拿大禁止華蛋輸入說]  
　　近據出口商消息云自二月以後華蛋之輸往加拿大將受禁阻考其原因由於近年以來華蛋之輸入加拿大者益多致加拿大之土產大受影響（元月底時曾有大批華蛋運往該埠計三十八車之多）以致加入疾恨曾有蛋商集會討論當時主席演辭謂華蛋品質低惡不合衛生云云惟亦有謂華蛋清潔者近來滬上蛋行運往該埠貨色已見衰落是否不久即能恢復殊難知云 
[美國呢絨公司將在遠東設廠]  
　　大陸報云美國絨呢公司派其代表阿爾米逹氏由紐約起程乘俄后號輪船前來遠東調查情形以便於明年在中國或日本設立工廠織製絨呢布疋現已到橫濱行將來滬該公司因美國工資太昂故欲設廠於遠東其地點究在日本或中國今尙未定以意度之似以在中國爲更便利中國工資較日本爲廉不過入口羊毛納稅較多耳須俟該公司代表通盤籌畫後始克决定地點聞該公司收購澳洲羊皮爲數甚多他日遠東工廠成立即用此原料以製成呢絨該公司資本一萬萬元去年獲利六百八十五萬五千餘元公積金三千一百五十餘萬元現擬以數百萬元爲遠東造廠經費云 
[美報紀發現塗改美幣]  
　　大陸報云美國鈔幣近在上海發見塗改混充情事昨有某華人持美國中央儲備銀行（或譯爲聯邦準備銀行）所發行之美金二元鈔票赴美總領署查此票二元字樣被改爲二十元惟改竄形跡顯明可見斷不能欺及美人但此種鈔票流通市面者每日不知幾何故此塗改之票正不知在此國内經過幾許人之手矣又美郵局主任昨檢點每枚二角五分之銀幣忽見内有一枚上有鍍金痕跡混充美金五元之金幣不知受其欺者究有幾人凡收受美國金洋與鈔票者允宜格外審愼以免受欺云 
[裘逹愛資拉氏宣告破產]  
　　某西報云英籍猶太人裘逹愛資拉氏（即新康洋行主人愛德華愛資拉氏之弟）去年尙爲百萬家資之富翁嗣因投機失敗拖至上月佈告破產昨經清查員查明債務共銀三百五十萬四千四百七十五兩有零而資產則僅有一千六百零七兩有零計其主要債户爲愛立恩愛資拉氏二·○六六·五七二兩（金鎊損失）又四三·二三八兩（債欵）荷國安逹銀行四九五·一三一兩（金鎊損失）和蘭銀行九○·六三二兩（金鎊損失）利安洋行四六八·七一五兩（股票損失）馬立師氏一○二·三三九兩（股票損失）久大洋行一四·二三一兩（股票損失）婓利濱銀行二二五·六一三兩（金鎊損失） 
[昨日滬寗車運來之絲繭]  
　　昨日（四日）滬寗路火車由無錫裝來乾豐跳舞牌頭號絲十擔華勝黃花船牌頂號絲五擔振藝銀雙鷹牌絲十擔運繭處裝來乾繭四百六十包 
[近一週中之花紗市况]  
　　紗市本埠紗市自上星期二以來價格提升蓋因大阪紗市大有起色而本埠各帮辦貨甚多廠家每日出紗供不敷求以致價目漲起每日約高五六錢星期六日紗價雖經略疲而本紗仍極高綜本週中四川北帮漢口天津江西野鶏等帮均有購進川帮動辦尤多各支紗以二十支及十六支爲最好因現貨不多故期貨三四月期者開出亦復不少自新年以來紗市未見有如是之活動也昨日電大阪紗價又好一二元本紗遂漲大阪最近紗價在四月期一百九十元二十仙五月期一百九十四元十仙六月期一百九十六元八十仙七月期一百九十九元九十仙八月期一百九十八元十仙九月期一百九十九元九十仙較之三日前價略跌較上週漲五六元本紗最近售開價格計二十支一百五十七兩五錢至一百六十五兩七錢半十六支一百三十五兩五錢至一百三十九兩十二支一百二十二兩七錢五至一百二十三兩較之上週之價雖牌號各有不同平均計之漲四十五兩云印紗日紗亦有成交價亦步高現値客帮辦貨旺盛之時紗價亦頗好云 
　　花市各廠略有購進通花數旣不多且俱屬現貨交易不多最近紐約電訊美棉價略漲計五月期十一元七角一分七月份十二元二角三分十月期十二元七角六分現貨十一元九角利物浦花價亦高上月底時計五月期七辦士一百分九四七月期八辦士百分一二現貨七辦士百分二七連日來棉花無市花價仍在二十元左右暫看定勢云 
[關於納稅會理事部之談話]  
　　聯合通信社云納稅華人大會已以大多數之表决取消章程第六條吾人對此殊可爲華顧問前途抱一樂觀惟當會塲中頗有人主張將理事部連帶取消者當時以按照納稅會章程修改章程須於一個月前提出故未能付之討論然大多數納稅人頗以爲無設立理事部之必要若因產生顧問而必設立此項機關則顧問旣已選定該機關即可取消因西人納稅會亦僅有董事而亦無所謂理事部也昨日曾有人因此項问問題面詢大會書記嚴君諤聲當經嚴君明白解釋紀其談話如下此事前日各路商界總聯合會在一枝香開茶話會招待報界時曾有人向王正廷博士提出此項疑問即經王君解釋謂居住公共租界之華人爲數甚多而一切調查考察手續尤甚繁重此種手續在西人方面即爲工部局應辦理之事惟在華人方面納稅會僅一機關空名五顧問决不能分任此項職務遂不得不設立辦事部以爲種種之應辦事件之辦事人若華人前此要求所得者爲董事而非顧問則理事部即可不必設立因旣爲董事既與西董處同一地位而現在理事部所應辦者即移而爲工部局所應辦矣此爲西人納稅會之所以無理事部而華人納稅會之所以必須設立理事部之理由也當納稅會章程起草時鄙人（王君自稱）初亦主張不必設立理事部後經同人一再討論始知理事部實有設立之必要若無理事部而僅存顧問吾敢言决無一人能擔任此項顧問之職務矣王君所云對於華顧問與理事部之關係解釋極爲詳晣君有懷疑但取王君所言深思之即可了然矣云云 
[女子體操學校女童子軍成立]  
　　西門林蔭路中國女子體操學校成立以來已逾十載曾辦畢業十餘次成效極佳去歲暑假後又剏立女童子軍悉心訓練今已完備因於昨日行宣誓禮今將該校宣言錄下 
　　中國女子體操學校女童子軍宣言慨自童子軍之創始也在英國南菲之戰其用意在使軍人耐勞苦善自動足以自營其生而無勞在上者之督促二十世紀初復以之施諸兒童成效大著不三年而全球風從吾國各學亦多倣行誠盛舉也至女童子軍之發生則在其後蓋自男女平等之說倡女子亦自知其有獨立之人格應盡之羲務與男子並不相殊凡男子對於國家對於社會所能盡其力者女子亦無不能此次歐洲大戰男子負戟從軍奮身戰地國内一切事務靡不由女子承其乏其報德於國家及社會者直不亞於荷戈殺敵之壯士於是沉沉黯淡之女權論復大放光明斯誠社會之幸而亦女界之幸也雖然其人格愈高者其責任愈重旣欲高其獨立之人格必先具其獨立之才能而男子所受之敎育女子亦宜罔不備雖因或種之關係不能銖錙悉合然於大體則固無往而不同此女童子軍之所以剏立也夫童子軍原非爲殺敵致果之用不得與軍國民立義相提並論故其宗旨在鍜錬一已之身心養成高尙之人格而又使之足以盡力於人羣凡不良之習慣倚賴之惰性均剷除之無不盡小之足以自營獨立大之足以獻身國家與社會此固無分乎男女者也本校剏辦以來已逾十稔凡足以副女界之期望者無不勉盡其力以致之今鑒於童子軍之尤足致其用收其效因於去歲創設女童子軍一歲以還略有成效用是制定規律宣告成立務使與斯役者明自立之要義備互助之精神勤勞刻苦果敢剛毅不特於體育上得充景之發逹而於精神上亦得高尙之意志雖華路藍縷創始者未免荀完而大輅椎輪後來者或足一顧邦人君子幸無棄焉十·四·五·第一團 
[各校學生赴寗參與運動會]  
　　蘇省各中等學校在寗垣舉行聯合運動大會昨日本埠各校學生乘滬寗路車赴寗者有浦東中學校學生及童子軍愛國女學校學生中華職業學校學生及童子軍江蘇第二師範學生江灣鄕校童子軍奉賢縣立學校童子軍等約四百餘人内地如安亭崑山蘇州無錫各校亦有二百餘人往寗故滬寗路各列車上加掛三等車二輛以免乘客擁擠 
[路局車務總管注意防疫]  
　　滬寗滬杭甬兩路車務總管以現値天氣漸漸見暖爲愼重防疫起見特於昨日（五號）通電各站倘遇有感受疫癘之人即刻報告該段醫官施治至各車站附屬之寄宿舍等必須特别潔凈以防毒疫傳染各處以多置石灰爲宜列車上須備置有去毒藥水之痰盂而三等車中尤爲緊要此項辦理均責成尾首兩站之站務巡察及站長妥爲佈置仰各查照云 
[京綏路防疫辦法之知照]  
　　滬寗滬杭甬鐵路局前據津浦路局電告因津浦路之德州桑園間附近發現疫症由楊柳靑至桑梓店各站停售客車等情已紀前報現據京綏鐵路局文云本路一帶現尙無疫症惟以交通關係影響滋虞懲前毖後不能不於無形中預加防患已調派醫員黎治安暫駐豐台擬將下行各客車及載有小工災民各列車於未開行前由醫員沿車預行詳察一週確認無傳染疫症者即簽字交站按時開車並飭原駐西直門南口下花園張家口大門平地泉等處各醫員沿途均照覆察以期周密各列車到終止站即調視淸潔預施消毒藥每日各將辦理情形及地方有無時疫隨時報告並將豐台西直門南口三處暫設備閒房二間以備萬一確有染疫者作爲隔離醫院之用此項辦理均爲謹愼預防起見已飭沿路勿得張皇除將辦理情形呈請交通部曁電津浦局請將疫勢情形隨時報知協防外請爲查照 
[修整中之華商電燈電車]  
　　華商電氣公司因交流電機葉子板損壞後即借用電車部份之機器通電以維持各用户之電燈並於每日傍晚五時起將華商各路電車暫行停駛一面將北廠（紫霞 
殿）内之直流電機修整裝配妥貼照常通電各情已迭紀前報茲聞該公司自派人赴漢口電燈公司商借交流電機後刻已接得來信謂已向該處水電廠借取交流電機上之葉子板（即刷齒）兩件業已起程不日即可運滬等情以故該公司已預備裝配手續大約一星期後即可竣事至華商電車自暫停晚車以來所有民國路自小東門至老西門一帶原係華法兩公司之電車每方面各備四輛互相通線行駛邇由法公司自行將線接通華界方面並加撥車兩輛於傍晚俟華商車進廠後即將兩電車加入往返行駛以利乘客云 
[選舉訴訟案明日又將開庭]  
　　楊春綠在上海地方審判廳提起衆院初選訴訟雖於三月二十六日由民一庭長陶嘉春開庭審理宣告辯論終結但審廳長又以兩造旣經補具理由書前來必須再開辯論方可判决故又將决定續行開庭辯論之正本送逹雙方當事人聽候定期傳訊在案昨上海縣公署已接到訂於七日（即明日）上午十時續行開庭辯論之通知書囑令原被告淮於是日到庭候質云 
[厦門日警問題之交涉員復電]  
　　日前旅滬福建同鄕會因聞日本在厦設警已購地建築辦公處勢將實行特致電北京外交部及厦門交涉員請向日本方面提出嚴重抗議茲據厦門交涉員覆電如下旅滬福建同鄕會鑒敬電悉查厦門日警察雖經迭向日領交涉惟該領以案逹政府非伊權力所能解决至今未允撤銷現查日警居駐梧桐埕地方並未懸掛出張所標　亦未附設拘留所至建築辦公處一節自交涉停工後日領並無何種動作近日日商鼎美行已將該地售與華民吴秩初爲業此案除由柯三嚴重交涉外已呈請外部向日使提出抗議並電駐日胡公使向該政府交涉矣唐柯三卅 
[三誌紙紥店失愼之慘劇]  
　　金阿龍並未殞命 
　　上月三十一日晚浙江路七百二十八號門牌莫金森所開之巧玲瓏紙紥店失愼焚斃多命等情曾誌前報茲悉肇禍之蘇州人金阿龍當晚經捕房送入仁濟醫院後所傷由西醫醫治將可告痊（二日所載金阿龍因火毒攻心晚即斃命一說係另一訪員悮報）大約越一二日即可出院又聞某劇塲唱花驗之某伶人是晚在燕子窩吸烟因某甲據榻不肯讓而唱戯之時間將屆遂索生烟吞服過瘾怱遽即去及行至西新橋街忽見烟焰冲天詢知該燕子窩亦被殃及不禁汗下稱爲險事而某甲則執烟槍殉於火云 
[逆倫案之昨訊]  
　　譚地檢長　勘張宅 
　　浦東三林塘張萬與米店主張駕雲遭伊子張欣生毒斃一案連日奉檢廳譚檢察長飭提在押之張欣生朱潮生朱健臣趙杏仁及張妻徐氏等逐一研訊明確以便早日起訴審判廳請爲公判現聞譚檢察長尙須踏勘張宅以成信讞今日（六日）會同郭檢察官並率帶法警親赴浦東三林塘鎭中市張欣生家中蒞勘云 
[滬寗車役身帶烟土之抄獲]  
　　前日滬寗路由滬開常之區間車上有侍役身帶烟土一大包價値四百餘元在蘇州車站被路警抄獲由巡官發電致局長請爲核示 
[昨日舉行植樹典禮之情形]  
　　昨爲清明植樹節上海縣知事沈寶昌例須渡浦赴東溝縣苗圃植樹塲舉行植樹典禮先期由沈知事分别呈請王道尹許交涉員參與典禮昨日上午九時江蘇特派交涉員許沅·滬海道尹王賡廷·上海縣知事沈寶昌各率科長科員如陳霞東楊筱堂張鐵民陸菊龄等齊集南京路外灘乘塘工局特備之公福小輪　浦由塘工局董朱福田延入該局大廳茶點休息少頃交涉員道尹知事各乘四人肩與向縣苗圃進發有第六區董區員率警隨行護衛其他人等或乘車或步行如勸學所長李頌唐·縣農會長吉卓民·洋涇市農曾長沈杏苑·商行鄉農會長顧乾生·及談恭孚陶審安楊東山張逸槎顧品珍朱炎之陶叔延等數十人皆與焉至植樹塲禮節（一）開禮（二）奏樂（三）學生唱歌（四）官長來賓蒞場（五）植樹（六）灌溉（七）奏樂（八）攝影（九）禮畢禮畢後由朱福田導官紳週游苗圃參觀成績由技士陶籲門隨行陳述各種花卉樹木之性質昨日所植之樹係縣苗圃自已培成之樹苗約分四種（一）銀杏（二）杉木（三）桐樹（四）柏樹皆由陶技士編成說明書述該項森林之利益直接間接約有十種上述四種樹苗皆經官紳手植灌溉學校敎員率領學生與會參觀者如江蘇省立第二師範·上海縣立第二高小·塘工義務學校·及高陸兩鄉之永寗·效范·三修·振南·東林·拱北·培朝·問道·西新·都川·等各小校在禮堂唱歌者爲高行鄉立第二校植樹旣畢各人陸續散去許交涉員王道尹沈知事仍各乘與回塘工局乘輪返滬時已鐘鳴五下事後由沈知事備文呈報王省長察核 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有乳腐九百壜毛笋八百三十一件竹器二百十九件杉木七十件下紙三百二十件棉紗一百十件香粉五十包草蓆一百零一件　蜅二十五件木屑三十件茶末十件紙傘十二件竹　十件雜貨一百零九件（長江）太古公司之盛京輪船昨由長江各埠裝來之貨有白米六千七百零一包砲竹一千五百三十二件小麥二百九十五包黃豆二百零五包苧蔴三百九十四件猪牛皮四十三件棕片三十件雜貨四百二十二件（烟津）太古公司之順天輪船昨由烟津裝來之貨有洋酒五百五十七箱鹽一千一百二十包生梨二百六十件粉絲二百二十件烟絲一百八十三件杏仁瓜子四十九包藥材七十四件洋瓶一百件牛皮駝毛一百二十件蛋黃七十件洋參六十三件馬尾五十件烟油八十八桶雜貨十八件（港粤）太古公司之蘇州輪船昨由港粤裝來之貨有甘蔗六千七百四十八件赤糖七千零十三包葵扇三千四百七十一件香蕉三千八百件水泥二千五百桶拷皮六百五十七件草包二百五十件馬口餓一千九百九十九箱藥材二百五十九件雜貨一百八十三件 
　　出口貨（寗波）招商局之江天輪船昨日裝往寗波之貨有黃豆六十二包白糖八十包生油五十桶甘蔗八十一件葵扇五十件香烟四十一箱鹹魚四十四件白馨二十包洋布四箱草包三十件雜貨七十九件 
[友華銀行銀市報告]  
　　中美新聞社譯友華銀行五日報告云昨日倫敦銀價近期漲五先令八便士遠期一先令四便士紐約價漲至五七倫敦紐約滙價跌至二九一此間今日定價與昨同僅金圓跌至六○又四分之一市况終日穩固收市時更復堅定賣出金鎊價三先令二便士半金圓六三出口交易甚少印度昨又在倫敦購銀少許倫敦及紐約銀市均穩銀價一時不至再漲 
[景昌公司絲市報告]  
　　中美新聞社譯五日景昌公司報告云日本生絲市面現已爲供求律所支配價値上之不自然限制已無效力上星期頗有漲價之說今日已跌價日金六十元據云係因存貨多又有新貨續到之故新水第一號絲市價日金一二七○元上海中國機器絲交易仍有限有適合里昂市塲之絲存儲頗多該方面竟無要求云七里絲中號市號價均不動土絲略有日本交易但恐不久發生反動市價如下機器華絲特别大號銀一二五○兩特别號一一五○兩中號一○五○兩七里改良絲上號無存貨市號八一五兩土絲上號五一○兩市號四九○兩 
[本廠荳餅之最近市况]  
　　本埠旗昌源和豐大有等油廠所出之本廠荳餅旺銷時期必在夏令蓋由鄉民購去作爲農田肥料也去年仲夏時節廠餅之價步步升漲每片至一兩五錢之上其漲價原因緣福建帮辦去甚多之故聞與化等處用以壅田培植　粟以是上年建漿之出產不少本年來做荳餅買賣者咸仍注意於閩帮之暢銷希望去夏之價再見於今日前數日間價曾漲至一兩三錢四分昨日閩帮反有售脫價遂頓跌六七分以是人心預料本年福建種土必受取締恐夏令時亦不能如上年之暢銷矣惟昨日大有廠等在市上收進一萬片故市價始得立定云 
[振華油漆公司股東會紀]  
　　振華油漆公司於前日午後一時假東新橋洋貨公所開全體股東會到者三十餘人公推總董樂振葆爲主席登臺報告上年營業狀况與目前亟應擴張情形畢並謂公司成立至今各種出品已受用户歡迎營業已趨發逹惟去年歐匯昂貴舶貨價増公司產品大有應接不暇之勢故外人欲圖合股者時來磋商均經拒絶然資本薄弱則發展遲緩故於上期股東會議决續添基本已當塲認集一萬餘金餘請各股東協力贊助或自添加或代招募以期滿足增添五萬金之額云云述畢經到會股東一致贊成當場繼續簽認二萬金之　尙未足額之數允由各股東擔任帮同代招以固基本而期發逹議畢散會已鐘鳴四點餘矣 
[法租界商業聯合會開會紀]  
　　昨日下午六時法租界商業聯合會舉行常會葉貺辰主席（一）報告此局經募聯合籌募急賑會賑欵除解送法公董局核收外繼又收到倪海源代募無名氏洋二元又本會會員交到募賑大游行時由會代墊餐費合計七元又錢八十文公議仍交法公董局經收轉繳（一）汪偉江惕提議見近日報載由省頒到商團服制圖表此係恢復商團唯一希望亟應趕速籌備以資進行由衆討論良久以爲事關重大不得不詳加考慮審愼從事姑置緩議（一）王馥棠報告徴求會員情形并請各徴求員積極進行俾得早現成效（一）劃屏山由漢口回滬報告一切經過情形（一）主席報告義務夜校春假日期自四月四日起至七號上課日校至八號上課議畢散會 
[令查銀錢行號營業狀况]  
　　上海縣知事接江蘇財政廳訓令云案奉省長公署訓令第一六三三號内開案准幣制局咨開前准國際財政會議本國代表電謂調查各銀行八年分將存放欵項暨發行紙幣數目以資參考業經核辦在案現在各銀行九年度營業賬目業已結算所有前項報告自應賡績造送除分行外相應咨請查照並轉令財政廳迅飭知各商會令將各銀錢行號九年分營業報告資產負債及其他各項表件各檢一分如無前項表件即照另式開列清單於文到二十日内彙總送局以憑核辦等因准此合行令仰該廳轉飭遵照辦理並於文到十日内彙送來署以憑核轉此令等因到廳奉此除分行外合行令仰該知事遵照迅即轉知商會分别 
 
 

Page 11

 
 
調查塡表刻日送廳以憑彙轉事關幣政要件萬勿延誤切切此令 
[徐警廳長誥誡長警]  
　　淞滬警察廳大長徐國樑昨誥誡所屬各區所隊長警謂日前傳見各屬所隊長警業將應盡職務諄切面諭想各長警回歸自必傳各屬棚弟兄一體遵照誠恐口述未能詳盡茲再分項印單傳諭俾衆週知（一）各署所隊長警均要潔身自愛盡我職守對於長官須要服從但服從中須有分别如本管長官敎遵有方指揮有道當然服從不可違背倘官長辦事違法舞弊是敗壤全體警察名譽似此不但不可服從並當到本廳長處出首報告本廳長查實必有不次之賞若用匿名信函告訏照例槪無效官長並無不正當行爲長警挾嫌妄告即屬以小犯上本廳長嚴加懲辦决不寛貸（二）身充警察總要處於公平和平地位方能表率人民排難解紛除應盡之職外平日萬不可與地方人民交接並有入帮派等事查入帮之舉不過爲聯絡多數之人欺壓少數之人以顧目前之快樂豈知日積月累即行肆無忌憚無事不爲試觀在帮末路無不終罹於法警察有糾察此等人之實豈能自身入帮違犯法則其各凛之（三）現充警察大半多係北省之人旣不憚越海數千里而來原爲謀取衣食得一資格升轉官階將來可以光宗耀祖第一省吃儉用餘出月餉務要寄回家内養赡父母妻子第二要保持名譽造就將來升轉資格萬不可稍染嗜好自暴自棄（四）警察每月薪餉無多必須省吃儉用方能積有餘資一朝因事去差手有盤川即可回籍不致流落在外所有各棚弟兄互相酬應等事均應一槪禁免各棚巡長經理火食賬目亦須清楚不可稍涉含混貽人口實（五）查署所隊長警多係隨從本廳長多年之人果係當差勤愼本廳長無不顧惜倘長警不知自愛違法犯科本廳長决難袒護亦必依法懲辦一朝失足追悔莫及何不早自思之互相勸勉云云 
[波敎士在滬江演說義務敎育]  
　　基督敎半日學校滬江大學學生去夏曾試辦之招致貧童敎以讀書寫字等功課今提倡半日學校制之國際總幹事員波維爾敎士因半日學校事三次游華暫居本埠崑山公園五號以滬江學生曾熱心於此項義務敎育故蒞校演說加以勉勵謂中國他處學校辦理此事超出上海之上計中國全國半日學校去夏共有一百四十所擔任授課者七百餘人取酬甚微多有全盡義務者而貧苦小孩入校者共逾八千人於夏季六七星期中學習書寫與尊重國旗實愛國家等課在去夏体假以前波敎士遍訪中國各處專校與中學計四十所學生願從事義務敎育而具誓書者約八百人除耶敎徒外杭州佛敎學生亦創辦半日學校七所貧童來學者二百五十人其辦法與耶教所辦者同擔任學課者爲耶教學校學生但信仰佛敎耳故其修身功課取材於佛學而非基督敎理此乃大可注意者也云云波敎士將在上海一帶游歷五星期八月初方由中國起程他往 
[新唐家弄發生刦案]  
　　住新唐家弄二號門牌張培芳家於三號晚被口操北音之盗匪十人以兩人在外望風餘匪先後碰門入内袖出手槍利刃嚇禁聲張直逹樓上張之臥室勒令張之眷屬將所戴金珠手鐲三副並珠花珠髻心等飾物悉數除下復將鈔票現洋二百三十四元搜刮一空始各携贓逃逸迨張歸家檢點所失約計二千元之譜立即開單報請該管捕房派令中西探捕四出追拿無獲折至出事地點詳詢被刦狀况各匪面貌服式口音回禀捕頭通知各捕房一體查緝外昨復咨請特别機關全體中西探目留心偵察務獲解究 
[汽車撞斃二男孩之騐訊]  
　　住居楊樹浦路之甬人顧阿虎家九歲男孩顧長林前晚八句餘鐘在三新紗廠門口被東方汽車公司汽車夫謝連生所駕之三千五百五十號汽車撞倒磕傷頭部由捕車送同仁醫院不及醫治旋即因傷身死當經該醫院知照捕房派探將屍舁入菱倫路騐屍所昨晨傳同屍屬人證報請公廨李襄讞會同美約副領事於午刻蒞所飭吏檢騐死者委係生前被汽車撞倒磕傷腦部致命塡明屍格升座公位先由二百九十五號華捕禀明當時查見及僱車送醫情形繼由屍父顧阿虎投稱伊子被撞時雖未目覩惟惨遭撞斃請求伸雪又據見證周桂淸投稱當時伊目覩死者在馬路中奔跑致被汽車撞倒云云質之被告汽車夫謝連生供稱實因死者飛奔穿過馬路我因避讓電車以致不及兼顧遂肇此禍等語中西官得供會商之下即在騐訊單上簽判曰騐得死者顧長林委係生前在馬路奔跑被汽車撞傷身死着被告撫恤洋六十元給屍屬具結領屍棺殮又靑口人宋通森家之十一歲男孩宋小芳亦於前日午後在華特路被某西人所駕之汽車撞倒碾傷頭部由捕抄錄該汽車號碼及西人名姓僱車將孩車送醫院不及醫治中途氣絶身死該捕遂將屍轉送騐屍所昨展亦報請李襄讞與美領約君蒞所騐明塡明屍格升座傳訊屍父宋通森延代表律師投求伸雪見證宋海一投案候示旋因被告汽車夫未到經中西官會商之下判令屍屬具結領屍棺殮被告交三百元保出候禮拜四傳廨研訊再核 
[閩汀旅外學生會開會誌略]  
　　四月三號上午十時閩汀旅外學生會假民國路皮絲公會開改選職員大會會員除復旦大學及澄淸中學二校代表因事未到外餘均按時蒞會首由正理事賴穆墀報告開會宗旨及半年來會中經過情形繼即改選下届職員當選者正理事蘇學曾副理事劉倫五書記林士英司庫盧洪植選舉畢即由正理事蘇君主席討論會費及印刊報紙諸事迨散會已十二句鐘矣 
[少年宣講團消息]  
　　游行宣講少年宣講團總部於前日（三日）派游行宣講隊第一四隊陳子和胡硯香陳賢本等赴閘北民德路宣講『烟草之毒害』『庫倫邊患日急』『共和國民之常識』『賭爲喪身蕩產利器』按圖講解使人易於感悟復舉行通俗游藝『亡國苦歌『』奴隸唱春調』聽者二百十餘人下星期（十日）第一二隊出發 
　　徴求展期少年宣講團總部本届徴求本定三月三十一日截止茲因徴求結束事務甚繁兼之外埠各徴求隊均未及結束是以展期至四月十六日止並由生發隊長周生發特備銀盾以贈分數最優者云 
[浙江路聯合會代籲減租之得覆]  
　　浙江路怡和里一帶市屋房東前發通知單擬每三幢石庫門加租五六元不等約加十成之一於是各住户蓋章公請浙江路商界聯合會推舉該會李仲斌邵友笙兩評議於前日假座本路慶福樓菜館邀請房東婉陳商業困難商懇酌予輕減茲聞該房東昨特派出顧　秀代表知照應允每户少加一元云 
[辛酉社徵求會開幕]  
　　東西華德路永貴里辛酉社發起於陰曆正月間以研究學術交换智識爲宗旨前日（二日）開茶話會雖值大雨到者尙有四十餘人除討論社務外並舉行徵求會開幕禮隊以五大洋命名茲將五大洋隊長及參謀姓名錄下太平洋隊隊長馬保羅參謀陳松峯大西洋隊隊長周妙安參謀黃培生印度洋隊隊長金長康參謀郁瘦梅南冰洋隊隊長陳嘉賢參謀甄少珊北冰洋隊隊長劉錫範參謀張爕元聞閉幕期定五月一日云 
[植樹節之休息]  
　　昨日爲植樹禮節（俗稱淸明節）滬上各機關均遵例停止辦公一天滬南工巡捐局長姚石蓀亦知照各科辦公人員休息一天 
[縣商會通告常會期]  
　　上海縣商會向例每月第二第四星期應開常會本月十日又適第二星期開常會之期現由該會將應行提議各案由編定後即預備一切手續昨日已分函該會各會董查照請於是日即陰曆三月初三日午後三時務各蒞會討論會務進行事宜 
[蘇州紙版厰營業之發逹]  
　　自前年五四以來國人之創辦實業者日多邇據蘇州友人到滬述及洪少圃發起之華盛紙版廠係在間門外山塘購地建廠原定資本三十萬元惟開辦時招股不易迨至開幕祇有七成股本餘三成皆由發起人暫墊乃去冬出品後營業異常發逹每日可做紙版十六噸售價較舶來品小去百成之十五外貨現售銀一百兩該廠祇售銀八十五兩致預定者紛至沓來大有供不應求之勢以故獲利頗厚未足之股份三成各發起人見已大獲厚利自願將所墊之銀改爲股本前未投資之一般資本家今均央人向發起人情讓已不可得矣現調查我國行銷此項紙版爲數甚巨該廠出品不能抵十成之一於是該廠又擬組織第二廠云 
[組織兒童聯合會]  
　　文監師路西首均益决志會所設之平民義務學校學生近組織兒童聯合會以聯絡各馬路之兒童教以品行道德及注重衛生之法聞現正着手籌備云 
[春假中之兒童旅行隊]  
　　閘北靑夜國民義務學校爲增進兒童智識活潑兒童精神特組織兒童旅行期每於假日輙至名園游玩昨日（五日）爲利用春假時當由該校敎職員孫道勝陶笑舫周平姜維良唐乃欣及來賓吴憶昔等率該隊隊員二十人往閘北宋園至則先在石像前演講宋君歷史次分隊游戲競爭其時天忽雨乃沿途唱歌而歸 
[閻瑞生活動影戲行將出現]  
　　閻瑞生謀害蓮英案喧傳社會無人不知現聞由中國影戲研究社將全案事實編爲影戲業已開始攝演所有案情均實地拍攝扮演人員多富有影戲經騐者此案本極離奇又經該社多人研究參加材料必大有可觀全片製成共費五萬元　長約萬餘尺不日即可出演届時必可　動一時也又該社以外人影片所攝中國人均囚首鵠而極形不堪殊有玷國體茲擬多攝有價值之影片輪往外洋以介紹我國人眞面目云 
[汽車傷人兩則]  
　　法租界愛多亞路昨日下午六時許有安徽人方子卿在路行走遭某號汽車撞倒跌破頭顯血流被面由大自鳴鐘法捕房一百四十七號華捕到來連同汽車夫帶入捕房請示奉諭着送受傷人往仁濟醫院醫治再核又法租界共舞臺門前昨晚八時許有某號汽車駛過撞倒湖北人葉武雄頭部受傷昏暈於地當經大自鳴鐘法捕房二百零一號華捕前來將汽車夫帶入捕房另雇車 
送葉武雄往仁濟醫院醫治即持西醫所簽傷狀單呈報捕頭核示 
[鐵練擊破頭顱殞命]  
　　昨日上午浦東某駁船上篙工吴小昌於船中遭鐵練壓下擊破頭顱腦槳迸流不省人事及由同船人送至虹口同仁醫院已氣絕身死即由船主爲之棺殮 
[命案犯判處無期徒刑]  
　　前日上海地審聽沈刑庭長會同郭檢察官開庭審理孫心文等用斧砍斃高成漢一案先據屍妻高廖氏訴稱我夫高成漢湖北人生前在輪船爲包飯生意今年舊曆正月初九日下午七時遭同鄉人孫心文李金奎向夫借銀表看時刻擅開致壞夫向理論先則口角繼則用斧將夫砍傷頭部鳴警拘住凶手由浦東十八間頭地方三區二分所送至檢廳騐訊屬實夫送新普育堂醫治無效身死復奉檢廳派員騐明請爲伸冤詰之被告人孫心文李金奎同供當時氣憤行凶不諱惟求恩宥檢察官論告謂該被告傷害致死罪成立審判官即諭辯論終結即時判决處孫心文李金奎各無期徒刑還押候示 
[鄉民被帮匪戳傷]  
　　實山縣境中興路孔家木橋鄉民孔桐生之子阿桃前日上午被淸帮匪徒多人挾仇逞兇用刀戳傷腿臂等處共受一刀傷　　重該匪等將刀抛入浜内而逸由彭浦鄉保衛團團丁追獲兇手一名並在浜内捞獲兇器解送實山縣公署聽候訊辦受傷人由家屬延醫療治抬赴縣署請騐矣 
[天潼路火警]  
　　虹口天潼路四百八十九號門牌某銅錫器店昨日午後忽然起火霎時冒穿屋頂延燒四百八十八四百九十號等左右鄰居當經救火會中西隊員各驅皮帶車到場竭力施救始行澆熄計共焚燬房屋三幢事後由捕房飭探詳查起火情形復候核奪 
[私藏手槍子彈之没收]  
寓居公共租界山東路一百十六號門牌裕記字號棧房内之四　人黃卓如因私藏軍火被總巡房包探白忠麒戴步祥偵悉協同西探開納前往查獲勃郎林手槍一支子驒五十粒一併解送公共公廨飭押候訊在案昨晨由廨提訊據白探稟稱自王文華在一品香番菜館被人暗殺後捕房對於公共寓所頗爲注意上月二十八號得有線人報告謂裕記字號棧内有人藏有軍火搜出手告知西探衐帶同夥役至該棧調查旋在寓客黃卓如床下搜出手槍子彈帶回捕房詰據黃稱在四川充當軍官於督軍熊克武失敗後彼潛來滬上言至此將手槍子彈呈案請察訊之黃卓如延律師到堂辯稱被告前在四川省長公署爲科長此項槍彈並非被告私藏等語經李襄　核供商之美約副領事以證據不足會判將案註銷被告開釋手槍子彈没收 
[信差私取滙票之押儆]  
　　北京路郵務總局指控信差鎭江人陳林生私取由天津　滬之匯票洋二百元冒領花用等情由捕將陳拘解公共公廨押候訊究在案昨晨由廨提訊據郵務副司斯密司上堂譯稱被告於二月五號令其將天津寄滬之快信送至收信人處至三月十號收信人又接到快信聲明前信内有滙票洋二百元來局調查始悉該滙票係被陳林生　用因此報捕將陳拘究云云訊之陳林生延徫師到堂代辯要求格外寛典經中西官核供姑寛判陳押西牢半年示儆 
[不交定繭案仍限保人理淸]  
　　固益洋行前向王植三董　昆定　　子當付定銀訂立合同由鄭佩根擔保後因不交定貨經原告具控法公堂飭傳被告避不到案後由原告律師請求向保人鄭佩根訊追判鄭交保限理不料鄭保出後抗不到案判提案訊追在案前日由包探將鄭拘獲帶入捕房昨解法公堂先由原告巴和律師稱前由鄭允於正月間一併交淸迄未料理今蒙拘案應請嚴追詰之鄭供實因表兄身故是以商人乘輪至江陰原籍不敢避匿請求寛限理楚中西　員判以鄭前次不應抗傳不到罰洋十元充公外仍着交原保出外限理 
[昨日公共公廨訊案記]  
　　昨晨公共公廨民四庭由兪會審官及英包副領事訊理（一）民生傘廠請求破產案前經判定派員理賬嗣因英美各商泰隆等數家洋行延律師反對論候英領堂期再訊今茲届期先由該廠代表律師上堂陳述此案經過手續次由反對者之兩律師相繼起稱查該廠實未以有限公司名義請求農商部註册彼前呈案之執照係商標註册之執照而彼於請求破產時又未知照洋商債權實屬欺朦公堂要求將前下堂論撤銷着其將公司註册等證據交案云云（結果）所有該公司成立之據及會議　據限兩日内着民生傘廠請求人並函致理賬員王松堂檢齊繳存公堂其賬簿等件仍暫由王松堂管理改期再訊（二）永成花廠訴歇夥顧應伯私用賬洋六千餘元案業經判令被告償還並着將方單過户與原告作抵茲顧延代表朱斯芾律師到堂請求將顧開釋俾便辦理方單過户之事而原告律師則稱如准開釋須着交保否則顧將逃避云云「結結果」結被告交五百元鋪保或存公堂洋五百元並着具結出外將方單過户與原告收執（三）朱嘉昌訴應頴生股欵糾葛案「」結結果」結候會商堂諭宣佈（四）沈九成訴蔣少峯冒牌損失案已判决被告賠償損失銀一千五百兩茲被告延甘維露律師到堂有所請求「結果」改期再訊（五）孫秋堂訴葉和尙侵佔地皮冒領祖　案（結果）改期再訊（六）李松濤訴其故妻之　孫胡崇德不賠損失銀一萬三千六百餘兩洋二萬三千元案兩造均未到案未審 
　　又午後民二庭由李襄及美約副領事訊理美商綸逹洋行訴王明何不理擔保王俊記定購玻璃一千七百五十箱貨到不出請追損失銀五千六百五十一兩一錢九分案原告律師請求改期（結果）改期一禮再訊民四庭由兪會審官及日林副領事訊理鄧繼森訴姚鳳池不付期票洋四百入十元案即由原告偕代表朱斯芾律師上堂證明案情質之被告供期票確係伊出惟已被陳姓將洋收去陳立有收淸據係由王汝　王可明作保等語（結果）姚鳳池償還原告洋四百入十元利息免追姚鳳池可向收淸據上保人王　　　　　　　　　　 
補禀再核 
[破壞永裕泰名譽者之儆戒]  
　　本報前載永裕泰洋貨號一事係掮客吴正卿誣衊虚言幾損名譽現經該號查悉令吴罰金移助義賑以儆吴將來信口雌黃 
[指控行賄圖賣鴉片]  
　　公共捕房一千一百五十二號入百二十九號兩華捕指控住居虹口之童阿泉（即老裁縫）行賄洋二百入十元希圖售賣鴉片烟等情由廨訊判童交三百元人洋並保候訊在案昨奉提訊據捕房刑事科代表律師上堂陳述前情請究訊之童亦延律師到堂辯護經中西官核供判童仍交原保候下禮拜二訊核 
[私賣燈吃之科罰]  
　　法租界大自鳴鐘捕房捕頭偵悉居民王阿弟張沈氏兩人家中私設涸榻容人吸食鴉片實屬故意違禁爰於前晚帶同包探等前往抄出烟具等物甚夥連同烟烟客十餘人一併帶入捕房論令烟客薄罰斥退王等交保候究昨日傅至法公堂請究先由捕頭上堂稟明前情並將烟具呈鋻詰之王阿弟等均供認私賣燈吃不諱中西官判着各罰洋二十五元充公烟具銷毀 
[指控誘拐養女之結果]  
　　浙江上虞縣婦人馬許氏被住居虹口塘山路三十七號門牌西婦指控其串同馬阿泉誘拐十五歲養女添喜價賣等情經該管捕房將兩被告拘解公共公廨命押候函上虞縣知事移提添喜到案再訊已誌本報茲悉捕房派往移提之包探尙未起程而兩被告已自行函召添喜來滬投由捕房於昨將一干人證解廨先由原告西婦上堂訴明失女偵查各篩次據添喜供稱現年十七歲兩年前在原告處爲養女時因迭被凌虐故自行逃出途遇被告馬許氏乞其援手經彼將我　去隔兩日同往上虞鄉間家中與彼之第三子成婚今已有孕彼待我甚好不願再回原告處馬阿泉係我夫之兄伊與此案無開云云並據馬許氏供稱當途遇添遇添喜時我本欲通知原告因其再三哀求故遂　回作爲子婦並無價情事等語張襄　核供商之美副領事奥君以馬許氏當時究有擅專之處科罰洋五十元充作濟良所經費添喜准交該氏領去好爲看待馬阿泉無干開釋 
[城隍神會之熱鬧]  
　　昨日淸明迎　城隍會頗爲熱鬧上午十時各會首齊集邑廟後排道出發雜有馬執事陰皀隸大　班淸客串等殿以城隍偶像周游城内外颧者塞途至下午四時許始抵車站路邑勵壇焚燬錠帛然後由　起馬過利涉橋陸家浜淸心書院南中華路進尙文路王家弄太卿坊縣橋出大東門外鹹瓜街集水街迤　回廟各散當出發時沿途由各該警區派警照料尙無　　情事 
[淸道夫請求免扣照相費]  
　　　滬警察各區署所境内之淸道夫役現泰徐警廳長重訂新章通令各區署所警正佐淸道員等遵照每屆月終發給工食時務須分别點騐以免冒名頂替及有缺額舞弊情事並着每人各呈照片一紙彙繳來廳以資查考等因茲聞各該夫役聞悉前情以每人月辛僅五元五角若扣除照相費更　意外損失相約呈請各該上級官懇請免扣以恤貧乏云 
[拘獲漢口假單騙欵案之被告]  
　　朱少齋指控安徽人王鹤亭以假方單托抵騙欵脫逃等情昨由虹口捕房派探徐阿華至崑山花園廿三號洋房内將被告獲解公共公廨請究據朱上堂訴稱王在漢口以假方單託伊向某敎會中之西人抵押洋五百元嗣察出係屬假造控經該處檢察廳將王逮案着交保出外候訊詎彼遂潛逃來滬今旣拿獲請求暫行收押容遄回漢口申請原審官廳備文來提云云中西官得供判王交五百元人洋並保限原告於兩禮拜内備文來廨移提 
[收受失犬之科罰]  
　　揚州人陳金元獲得西人包利提所失之棕色長毛叭兒狗一頭向北浙江路八百十九號門牌内之邵金海調換得白布一疋嗣邵以豢犬無趣乃將此狗與住居海寗路一百六十四號門牌之張阿五調一黃雀前日被狗之原主查出控於該官捕房昨由包探蔣阿林協同西探康仇將以上三人拘解公共公廨經中西官質訊之下以各被告不應收受失物違犯租界定章判陳罰洋十元邵張兩人各罰洋五元一併充公 
[串攫珠花分别押儆]  
　匪人張干生毛宗培因在廣西路串攫婦人李王氏值洋六十元之珠花一朶由探沈阿岳將二人獲解公共公廨奉飭押候調查有無别案併究各情曾誌本報昨晨提訊據沈探稟稱查得被告張干生前在福州路亦搶取婦人葉張氏之珠花一朶現將事主傳案請爲質證並據原告李王氏葉張氏相繼投案訴明被攫情形訊之張毛二人供認串攫不諱經中西官核供判張干生押西牢一年期清遂出　　毛宗培　　年分别　　　　　　　　　領回 
[指控挪用賬洋]  
　　王根亞昨延農復律師爲代表投法公堂控稱原告前在治下開設獎券店雁用王金生爲經理趙安嶽爲司賬現因獎券奉令停售將店閉歇經原告查得被趙等私收客賬及挪用賬洋等欵共計九百八十二元六角察悉向論始則支吾繼則避匿故此報捕拘案請求訊追繼由原告王根亞稟明舞弊情形詰之王金生供雖有此項欵洋實係作爲要用餘詞支吾質之趙安嶽供商人爲司賬所有銀錢由王經手商人並未挪用中西讞員判趙王兩人各交五百元人洋並保出外聽候俟民事堂期訊核 
[誌謝]  
　　昨承新敎育社惠赠第三卷第四期「新敎育」一册又商務印書館惠贈第十一卷第三號「少年雜誌」暨第七卷第四號「英文雜誌」各一册又江蘇實業廳惠贈第二十期「江蘇實業月誌」一册又銀行週報社惠贈第一百九十二號「銀行週報」一册合併誌謝 
來件 
[菲律濱華僑抗爭西文簿記案之通告書（續昨）]  
　　（三）華僑簿記改用西文之種種弊害西文簿記非華人所素習此例實行各商店必須僱用美人西班牙人或菲人充任司賬習慣不同情意隔閡欵待稍有不周則藉端要挾任意罷工或故使賬條錯誤貽累東家受罰其害一小商店無力僱用此項司賬必致以違例被罰即勉强聯合數家僱用一人或因言語不通辦事窒礙仍不免錯誤被罰其害二華僑之來菲島非自營生意則爲人夥友夥友中專業司賬者人數至多驟改西文則原有司賬者必至完全失業其害三華僑商店批發大宗貨品交關往來素以華人爲多賬簿單據使用華文則一望瞭然改用西文雙方必生疑竇事實上諸多困難其害四司賬錯誤罰及店東無力僱用司賬則科以違法之罪小本營生受此例拘束必致不堪虧累而終於歇業其害五店東及夥友皆不通曉西文一切賬簿全靠外國司賬人一手掌管事多則不能帮忙錯誤而不更正甚至賬項來往生意盈虧非詢諸司賬者不能明白此種情實堪危慮其害六商業競爭各有方法商情消息有時不能不暫守秘密者若賬簿字據皆操於外國司賬者之手於商業計劃殊多妨碍其害七華僑商店如僱用菲人司賬則政府查賬亦係菲人萬一有何差錯於店東大不利祇因自已不識西文遂致無由解釋其害八中等商店向來僅用司賬一人事忙時或患病則以他夥帮理改用西文他夥當然不識何能相帮若僱用兩人則需費益繁難以獲利若仍用一人則帳務叢積淸理無從必致有遺失或錯誤之患其害九合資生意簿記全用西文股東不便稽查必有因不明瞭帳目之故致有誤會而生　　者其害（仍未完） 
雜評二 
[植樹典禮（訥）]  
　　前淸春耕典禮爲表示重農桑之意乃行之旣久等於告朔之餼羊矣民國植樹典禮爲表示重森林之意方今各省對此尙視爲重大之典禮督軍省長親涖舉行其形式猶有足觀者然恐敷年而後又將等於春耕之告朔餼羊耳蓋舉行典禮不過示人以注意而其要在平日盡心勸遵以種種事實表示於人然後乃獲提倡之效若第以此文儀提倡則日漸懈怠未有不并此文儀而亦無足顴也吾且弗論他日即以今日北京之植樹言之各機關到者甚少可見在今日中央人物已視爲虚應故事不如前兩年之盛矣 
　　民國之禮存而意亡者固無事不然也 
公布欄 
[江蘇高等審判廳]  
　　布告江蘇高等審判廳第十二號爲布告事案准江蘇律師懲戒會函開案准江蘇高等檢察廳函送律師胡　駿虚搆委任一案業經本會遵章審查　　　　　　　　　　　　　　　　　　　　　　　　　　　　　　駿一名經本會議决應受停職一年之處分依照司法部八年第九七九號調令補訂律師停止職務辦法當然停止其職務相應將决議書副本送請貴　查照希即照章公示施行爲荷等因准此除分别令知外合亟公布一體知　此布中華民國十年四月二日　長林棨 
　　民庭判决一件陳壽昌等與陳　剛爲嗣產　訟控訴一案（决定主文）本案上訴狀應予撤銷本審訟費歸控訴人負擔▲一件潘西林等與勝家公司爲擔保涉訟控訴一案（决定主文）本件控訴駁回以上四月四日一件黃承袓與徐潤泉爲海船涉訟　請一案（决定主文）本件聲請應予照准▲一件婁敬堂與　思文爲嗣產涉訟控訴一案（判决主文）本案控訴駁回控訴審訟費歸控訴人負擔▲一件許其進等與許學澄爲基地涉訟控訴一案（判决主文）本件控訴駁回本審訟費及本判决前上告審訟費均歸控訴人等負擔▲一件周梅村與周吕氏爲解除身分契約涉訟控訴一案（判决主文）本件控訟駁回控訴審訟費歸控訴人負擔▲一件劉少堂與陳實模等爲債務涉訟上告一案（决定主文）本件上告狀視爲撤回應即註銷▲一件徐君道與陸朝桂爲欠租及讓房涉訟上告一案（判决主文）本件上告駁回本審訟費歸上告人負擔▲一件金　元與姚福鄉爲　段涉訟補納印花費前來聲請受理一案（决定主文）原决定更正之本件上告准予受理以上三月三十一日 
[上海地方審判廳]  
　　公示送　（金文在本圖揭示塲公布）第六十號（民二庭）一件金兆熙訴朱文初貨欵涉訟一案（判决主文）朱文初應償還金兆熙洋二百零四元五角七分五釐訟費歸朱文初負擔右仰受送違人朱文初遵照 
　　判决主文（民一庭）一件判决張友林與朱竟成因貨欵控訴聲明窒礙一案主文本件窒礙之聲明照准▲一件判决李伯賢與阮小明爲債務控訴一案主文本件控訴駁回本審訴訟費用歸控訴人負擔▲一件判决姚金金等與姜阿訓等因店業糾葛控訴一案主文原判除駁回姚金金姚倪氏對於姜張張之請求部分外撤銷姜阿訓呈案之盤店筆　應認爲無效姚金金姚倪氏其餘之控訴駁回本案訟費歸姜阿訓負擔（民二庭）一件决定劉伯華聲明窒礙一案主文本件窒礙之聲明照准▲一件决定姜亨聲明窒礙一案主文本件窒礙之聲明照准▲一件判决奚桂芬與朱成章因田面糾葛再審一案主文本件再審之訴駁回再審訟費歸奚桂芬負擔▲一件判决趙文裕訴何氏因租屋糾葛一案主文被告應交還原告人　香圓路房屋二幢並自民國九年陰曆十一月起按月二十元零九角之租洋至執行終了日爲止訟費歸被告人負擔 
　　批示一件楊明顯狀請執行由狀悉候派吏執行此批▲一件孫榮狀領欵洋由准骾此批▲一件　深愷狀　保釋由狀悉　　洪　生交案方准釋放此批▲一件吴朱氏呈爲保留追還棺骨訴　請求備案由查該案業經判决如果不服應於法定期間内聲明上訴所請備案之豦應毋庸議此批▲一件劉學熙聲請抄錄由給發訴狀　本一份抄錄費發還此批▲一件賈松才狀交欵洋由准交此批▲一件李序階狀請暫緩執行由狀悉准予暫緩執行此批▲一件凌佩卿狀領動產由准領此批以上四月四日 
[上海地方檢察廳]  
　　批示蔡源澤狀悉案組起訴仰候審判此批▲唐　綽　悉　集訊　再行核　此批▲李金　狀悉仰即補具理由書以慿核送此批▲陳洪大　悉仰即來應候訊此批▲　阿三狀悉案　　　該民如有不服僅可於法定期同聲請上訴所請釋放之處應毋庸議此批以上四月四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（九）] [  天放] 　　 
二十五日本爲美國感謝節上午十時美人於客廳舉行祝典有禱告演說唱國歌華人未參與晚六時至入時爲船長宴會蓋每次例必舉行惟多在抵金山前一晚爲之此次因感謝節故於今晚行之餐室中遍懸國旗菜單亦印刷特别精美每人一份備乘客留行紀念每人坐側又置紙捲名乓乒ＢｏｎＢｏｎ用力折之拍然作聲内有紙裹物一或爲銀製之小鼠或爲豬或爲小孩蓋船中贈乘客作紀念者也衆旣就坐由拉夫他來君MHANaftaly代表全體宣讀致船長之公函蓋道謝其途中招待之殷勤設備之完善讀畢以函授船長船長陶伯遜CaptainaJHDabson遂起立作簡單之答詞復由某君起言湯米斯夫人在奬品委員部中辦事不辭勞悴如是高年殊不多得吾儕應致謝忱全體起立致謝遂就食肴品較平日種類略多且添火鷄火鷄西人視爲上菜宴會必備之吾人食之殊不見佳味不及中國所製之鷄鴨遠甚餐畢復以五色紙捲贈座客用以互相抛擲餐室中遂遍佈紙條五色相間飄揚空際復有人聚紙條無數蒙人面上以爲快樂又有軟皮袋吹之成球抛擲爲戯至入時始盡歡而散 
筆記 
[遯俗記（上）] [  南通陳无我]  
　　吾所書者其人非有經緯之才及非常之事又不涉於綺思艶念殉情而脫塵寰不過磊落突兀如峭壁之不可援因不容於世乃作大解脫其行彷彿於楚屈原其人張姓自名遯予予謂其名殆遯世之先兆幼與吾隣家貧而節高不屑與富兒友謂挾有金銀氣以臨人吾不能堪稍長喜書書嶙嶙有角似其人稍能詩然不多作作則满紙作悲凉壯慨之音似身之疆塲上瑟瑟聽秋笳覽古人風月花草之作輒棄去曰吾之性不近此喜樂喜聞商聲自按笛弄悲凉鳴咽令人不能卒聽已亦涙濕靑衫以貧迫爲書傭以親故迫爲娶合卺之日面黯如故謂予曰孽矣吾性如野雲一無所定又如奔馬不可羈勒今轡又復之吾豈能堪且生而兀兀何如死而没吾謂生寄死歸人樂生我樂死矣予曰子其效佛家所謂空虚之說以假軀與世浮沈可矣張子曰目不瞽耳不裒五色不絕五味能辨是欺世耳我不能於是交遊絶其跡長閉其户除事其事得俸養其親外餘則不加聞問 
劇談 
[歌塲賸話] [  澹]  
前輩况蕙風詞宗夙工音律梅畹華嘗師事之年來隠居海上頗以聽歌自遣其最賞識者厥惟綠牡丹一人昨以木蘭花慢一闋示余屬爲轉贈玉麟詞云問江山金粉餘幾許此鍾靈儘占斷韶光華年荳蔲芳矩榛苓春鶯駐雲一曲更舞揚腰柳妒輕盈早是天香國色郤敎解語能行書生性格玉瓏玲絶艶十分淸念公子烏衣佳人翠袖約略生平蘭成賦情蕭瑟徧看花容易說傾城寄語仙人萼綠者回老眼須淸求恕居士詞壇名宿也昨亦以高陽臺兩闋贈玉麟云風情旑旎照座花枝麗數徧珍叢渾不是歐碧浪呼名字明妝幻出嬋娟華鐙暖放春妍記取紫雲法曲爲誰吹散人間紅樓隔雨商略間歌舞萬一萼華重見汝應妒鏡中眉嫵河山幾度沈灰消磨絲竹豪哀休笑劉郎郎倦眼桃花不問天台 
　　昨有署名毅者作梨園拾聞譏余好爲人師余謬附敎育界八年於茲職業所在不得不爾何待他人指摘黄生玉麟頴敏好學以師事余余念其誠略盡指導之義務此心坦白初無權利之見存乎其間悠悠之口何足損余毫髮此君將余每日起居動作調查綦詳天壤間竟有如此間人彌復可怪惜乎喫飯更衣兩項尙未列入耳一笑 
　　梨園拾聞所紀頗有不盡然者就余所知者證之則黃戚兩家之涉訟不過口角起釁並未用武黄吉人在公堂控告亦無虐待其子之語至於余與樊君發源出而調停實緣雙方均係素識排難解紛乃朋友應盡之職何待他人推舉眼前細事尙顚倒混淆若是由此觀之一部二十四史更有一語足徴信耶 
　　梨園拾聞又云有鄭醒民者謗譭玉麟余欲披其頰醒民何人其言論有何價值余縱无似豈屑與彼妄爭閒氣哉 
詩錄 
　　辛酉正月自武林往上海訪郭宣倩臨别宣倩以紫檀架銅如來一尊見貽賦此志感　　巨摩 
　　墮落人間世煩冤祇自知敢將微命託故與素心期聽月三弄笛坐花一展他生如可贖不作有情痴 
　　房中供春蘭數盆花盛開有並蒂者詩以賀之　　巨摩 
　　懺恨宜居物外天低徊吾獨念子賢願蘭幻作楊枝水徧灑人間合歡蓮 
　　爲遣東風着意吹同心彌復惜芳姿願蘭幻作生花筆報答平生未展眉（定公句） 
新聞拾遺 
[敲] [  亶]  
　　前任無錫縣知事某履任三年囊　飽綻暇則徜佯於蓉湖惠麓與花舫伎流相周旋一日游梅園興盡下山以左右手倚兩伎誇於隨從曰余可實符古人擁抱之樂矣殊不知爲邑紳蔣某密攝一小影去某不知也此次由常熟卸任赴寗意欲運動吴縣知事蔣忽投剌謁之某卓明來意相見寒喧華蔣謂聞公有吴中之行未稔確期定否某唯唯不報蔣忽曰家山自公去後頓覺寂寥前次曾攝一影擬刋之報章今携陳法鑒未稔神肖否言巳即出照示蓋即當年之擁抱狀也某見而失色蔣微笑辭去楊即挽人說項願出貲四千金補助蔣所辯之兩等小學經費其事始寢 
[刮] [  九二碼子]  
　　本埠新閘路章某性吝嗇善吹法螺　名老甲魚平日恃一滑頭醫士招牌度活素鮮問津日昨其友擺酒於小花園嬲章某呌局奈向無稔妓而情難推却迫不得已呌一過房囡阿二侑酒（阿二本靑樓中人近因年長色衰改花爲葉）藉以捧塲計算其來去車資衹共用銅幣十四枚反得帶回轎飯票一張雪茄烟一枝自譽刮皮手叚之精聞明日友人復邀其碰和程某届時恐無人應局現頗覺躊躇云 
小說 
[社會小說衆醉獨醒（三一四）] [  瞻廬]  
　　第四十七回照紅鸞丈母憐女壻放白鴿頑父駡親兒贈旗隊入門不多時又聽得巷口烏都都同隆隆一隊軍樂欵欵的吹打過來軍樂後面四名黃衣軍士抬着一方「節操冰霜」的匾額匾額上面顫巍巍插着金花鮮艶艶披着紅綢高頭馬上駄着一個軍官在後面押隊這是張中將表揚貞操給與劉貞婦的榮典一行人直逹劉公館門口軍官滾鞍下馬搶步到裹面報喜霎時間三聲砲響劉邦平翎頂輝煌出門迎接這方匾額直逹大廳高高懸掛在正梁上面滿堂賓客一齊瞻仰許多讚歎聲攪做一片細細研究起來（誰在旁邊研究）卻也見解各異論調不同張中將挺着肚子道現在的女界眞是越鬧越糟了開口解放閉口解放這些混話落在女孩子耳朶裡比那炸彈爆藥要加一百倍利害好容易出了劉貞婦這般的節烈人物倘不表揚一下子這便算不得社會的先導了說時手拈着烏菱髭鬚隠隠以社會先導自命安校長汗液未乾氣喘吁吁的插嘴道張大人你老的見得很透闢解放兩個字委實誤人不淺鄙人辦學多年嚴禁生徒們沾染這般習氣倘然他們主張解放鄙人便立地把他們姓名開除（解放與開除其義本可相通）有此一番整頓校風自然淸淑才培植了這般的貞婦賈夷齊在旁連連的搖頭道學校培植之功怎及先朝作育之效自從我世祖章皇帝入關伊紿便以注重女敎風厲天下傳至今日尙有劉貞婦其人替先朝生色聖淸涵濡之澤經二百六十餘年之久其所感人者深矣 
[餘瀋] [  豐]  
　　金錢人人知爲萬惡之物而人人必欲得之者以其可供揮霍而博得諸多快樂也 
　　美人人人知其爲害足以喪身傾家甚而亡國然而人人悅之者以其可供賞玩而滿一時之私欲也 
　　是故世界萬物力能顚倒衆生者厥惟金錢與美人 
 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻　個人者恕不登載 
　　（一）投稿者篇末須開明姓名暨詳細地址最好黏一名片每句請自加單閲若篇幅過長及　寫潦草字跡不易辨認者佳　亦從割愛 
　　（一）登載之稿酌定甲乙兩種報酬甲種　元乙種一元即註明來稿之末其願取酬者投稿時須啓名蓋章於標題下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插盡稿須用鋼筆或毛筆洋紙墨繪大小不拘盡法須整潔錄後酌酬惟得增減　飾或不用原稿另紙重繪註明原名 
常評 
[可憐買票之當選人] [  箴]  
　　選舉買票博議員之虚名而實際上得刑事犯之惡謚揆之良心固已不啻自殺矣 
　　况本届之國議員選舉即有數省勉强辦成而未選舉之省實居多數雖幸而買得議員不避實際上刑事犯之惡謚究何時能開國會稍有政治常識者必能知其結果而尙紛紛投此冤錢其知識之短淺寗有過於此等人者耶 
　　故在彼賣票者之興高采烈不過利令智昏等於妓女之皮肉生涯而不惜犧牲其極可寳貴之手爲金錢之奴隸蓋賣去一票已實得一票之代價矣所可憐者買票之當選人耳何憐乎買票之當選人在道德上爲良心之自殺在法律上爲實際之刑事犯而議員之能否行使其職權則尙在虚無縹緲之間昔有官迷今則官迷之外更有議員迷其可憐正相等也 
　　然更有可憐者則中華民國之民竟以此等人爲代表也嗚呼 
法制 
[女子參政權之我見] [  子潛]  
　　中圖女子參盤桓於油鹽柴米之間不問外事因以喪失人格者數千年矣不謂日前廣東女界竟發現參政運動此中國女子要求恢復人權之第一聲也思之至爲快慰爰寫所感於後 
　　（一）民主國以民爲主者也凡爲民主國之國民皆應有參政權民主國之女子亦民主國之國民故民主國之女子應有參政權 
　　（二）女子爲社會國家及人類之將來擔生育之大任務其功非細故社會國家宜報以參政權使女子在國家社會上得發揮已見襄辦公衆事業共圖公安以快樂其精神 
　　（三）國也家也異其範圍而一其内容也中國女子素以長於治家著旣長於治家矣即擴其治家之才而治國又奚不可乎彼謂女子宜管家不宜治國者不知何所據而云然欺人之談固不値識者一笑也 
　　（四）據心理學家言男子多剛勇果决......之精神女子多精細温和......之精神兩性互有短長行政機關及各議會能男女合用遇事即各出所見互相商量而討論之則辦事上當受益不淺 
　　雖然女子參政之根本當在與男子同受高等之敎育否則理想而已决無實現之日也（乙種酬） 
衞生 
[愼用金屬之食器] [  焦桐]  
　　先哲有言禍從口出病從口入吾人研究徫生欲得却病之方必先防入口之毒自不待言雖然天地間各物質變化無窮往往無毒之物忽觸他物起化學作用而即變爲有毒者此則有礙衛生殊甚吾人所不可不知也茲將管見所及者略述於左以供衞生家採擇焉 
　　凡紫銅所製鍋罐裹面若不敷之以錫萬不可用以烹調食物因吾人食物皆爲有機質其成分中必含氱氣此氱氣與銅化合即爲酸化銅甚有毒也 
　　凡錫器内攙和鉛質者亦不可烹調食物因食物中所含氱氣與鉛化合即變爲有毒之酸化鉛故 
凡鐵器内不可煑荼因荼葉内含有一種合質名曰鞣酸此鞣酸最喜與鐵化合而爲黑色之鞣酸鐵亦有毒吾人有鐵鍋内沸水泡茶往往現出黑色即此之故又凡含有涩味之水菓其成分中皆有鞣酸以鐵刀切之亦現黑色如藕蘋果山查等是其明證食時宜愼 
　　凡銀碗不可用以蒸蛋黃因蛋黃中含有硫黃質與銀化合即爲黑色之硫化銀亦有毒吾人以銀針插入鶏蛋煮之能變黑色即此故也 
總之有機物受各種金屬之變化往往無毒成爲有毒吾人若不幸面人口皆足引起疾病日常所當注意者也（乙種酬） 
國民常識 
[葬事之改良] [  蔡俊夫]  
　　人死營葬入土爲安山陬水澨苟得一片乾凈土皆可爲葬身之地自有葬書興國人惑於風水之說擇地待時停喪不葬歷久而棺毁骸露甚或失其所在者往往而有幸而有地矣定日矣自卜宅卜日以至墓穴完成須耗幾許金錢須竭幾多心力中等以下之人家談及葬事恒有難色職是故也然此猶一人一家之下便利也至對於公衆之不便利更有甚於此者東南地土肥沃人民繁庶計口授田早嫌不足所以田土非常寶貴自有風水之說不計田土之便宜與否任意處置膏腴之田幾無不有土饅頭實其中縱橫錯落旣不雅觀又甚有害於農事且較富之家必多拓田地以爲墳塲雖塲上種有樹木而此種樹木非遇盜竊非自枯死永久無自行斬伐者與普通之植林種樹絶不相同樹蔭旣深四周田禾更必瘦損每年統計收穫之損失不可指數且年代愈久墳墓愈多再經數百年若不毁除則田地皆可變爲墓地若用毁除之法則今日之營營墓地者又奚必作後日毁除之張本耶風水之說至爲無稽試觀田間隴畔荒塜纍纍其穴藏狐貉與鼯鼪者又疇非昔日之待時擇地者耶父母育子女負有撫育之一重義務子女事父母負有養生送死之兩重義務而今日之送死糜費週折余謂較養生爲難且多無益而有損即如安葬一端旣耗過多之心力金錢於可以無須之地更損不少之生產利益於不宜廢棄之區葬事改良夫豈可緩改良之法第一須破徐風水之說地之乾燥潔淨於農事不甚妨碍者皆可營葬第二須提倡公墓每族可置一闔族公墓購地若干畝劃分若干區依次安葬葬滿後可再行關地族之小者或其財力不能自辦族墓者可附葬於地方公墓地方上須辦一地位較大之地方公墓欲營葬者可任擇一區樹碑爲識如此則後之葬者易於舉辦不致久久停喪棺骸敗露利一也墳墓不致四散佔地可不多不致有甚大影響於農業之生產利二也一公墓足敷百年或數百年之用後之子孫不必代代營謀葬地省費心力省耗金錢利三也後之子孫便於謁墓到一處而數代祖先之墓均已展拜不必因墓地四散有勞奔走多費時日利四也墓地旣彙集一處收拾亦易不致荒蕪利五也余家墓地五六處七世祖以上墓在何處已不可考然只此五六處之墳墓淸明前之結籬挑泥淸明時之焚帛掛錢已須費旬日之久余家昆季又多外出恒歷久不歸使其餘而爲怠惰者則五六處祖宗之墳墓不又成爲蔓草荒烟鼯鼪狐貉之窟宅耶宋司馬温公作葬論唐韓洽作譏堪輿歌國人試取而讀之當知不必沉迷於風水時日之謬說但求便於人事妥厥遺骸斯爲得矣（乙種酬） 
道德叢話 
[西方格言（一二○）] [  謝介子選譯]  
　　先職業而後娱樂（英吉利諺） 
　　及時而購其價必廉（意大利諺） 
　　帽旣適合即可用之（英吉利諺） 
　　風波後之平靜最受歡迎（意大利諺） 
　　能致力以爲之可謂已成其半（浩累斯）（Ｈｏｒａｃｅ） 
　　子女恒似其母（南陶）（Ｌａｎｄoｒ） 
　　小鳥小巢（西班牙諺） 
　　盲者不宜急行（英吉利諺） 
　　常變遷者多受苦（法蘭西諺） 
　　愈富當愈愼（英吉利諺） 
科學常識 
[臭氱氣之功用] [  芍簃]  
　　關於臭氱者之二 
　　自然界之消毒 
　　肺癆病之空氣療法 
　　着色物之自然褪色 
　　氱氣爲自然界之掃卒如永無饜足之齒牙爲萬物之消毁者旣詳於氱氣之功用等篇矣但氱氣在自然界中又得藉放電作用化成所謂臭氱氣者而氱化萬物之機能爲之益加强烈自然界之消毒殺菌滅臭褪色等作用兼有需於臭氱氣者至要且大 
　　臭氱氣之氱化力極强與尋常氱氣協同發起變化不啻於無形中燒毁一切穢毒之物落葉腐草死猫腐鼠經時而自然淸化吾人受惠於氱之一原質者至大試觀陰濕之地陽光之所不照臭氱之所罕有（陽光與臭氱氣之關係詳下）腐臭剌鼻瘴氣充塞穢毒莫解人不堪生一反證而愈見臭氱氣之重要矣 
　　臭氱氣在空氣中容積上含有七千萬分之一至四千萬分之一生成原因不限於放電水分蒸發及松節油氣化之際亦能化成此氣濱海之地海風送爽森林之内木氣刺鼻皆臭氱氣之表象松杉等樹松節油滲出甚多葉面發散水氣又盛故臭氱氣存量尤多 
　　患肺癆者病在肺經藥力之所不能直逹昔爲不治之症今有所謂空氣療法者漸能奏效法令病者起居於海邊或森林等地空中含臭氱氣較多之處則臭氱氣吸入肺中不難剿滅其結核菌而復其健康此臭氱氣與肺病之關係也 
　　荷蘭竹布始於荷蘭人之晒白法故名法以水濕之本色布敷於草地曝以日光即能漂白推其作用亦有藉於臭氱氣草葉發散水氣吸收炭酸氣放出氱氣皆能化尋常氱氣爲臭氱氣此氣作用於布之色素而氱化之漂白之功因以告成昔之荷蘭人未明此理謂國内惟哈倫河水有漂白特性倖得專利權若干年未幾爲英國人窺破其眞相於是晒白法通行各處今且有潔白粉起而代之矣然漂白粉之作用實不啻氱氣之臨時製造機於無形中燒化色素耳（象牙萆麻子油等之晒白布帛圖畫等之褪色亦有關於氱化）但於此所言燒毁廢物之作用臭氱氣實與尋常氱氣協同進行其變化非謂有臭氱氣面尋常氱氣遂無關係也（乙種酬） 
雜錄 
[我對於植樹節的感想] [  靑雲]  
　　專重儀式不求實際這是我們中國人的習氣無可諱飾的然而這種惡習在政界的腦中尤爲根深蒂固所以無論什麽事一經政界的手總是無精打彩敷衍塞責罷了然而儀式倒很講究因爲是人人見的所以從外表面看來還没大病然而事的内容却已糟到極了就是現在的植劉節並非是什麽紀念什麽令節明明是一椿提倡造林利民福國的大舉動何以一班行政官對於連遭水旱的災區還不思趁此機會提倡造林昵即使有的也不過認爲紀念和令節一船先期通知各機關各學校說甚麽「届期齊集以重典禮」等門面語就使到了這天也不過買了幾根樹苗就地一插並且拍了幾張照就算完事至於前年的樹存不存新插的苗活不活都是不去顧問的到了明年的植樹節再去如法泡製一回所以自從有了植樹節以來已經多年了好好的樹林倒也没有見過就使有的仍舊和照片上的一樣大並且少了許多這是什麽緣故昵我想「專重儀式不求實際」入個大字行政官不能辭其咎啊（乙種酬） 
 
