# 1919 - 168 - 4916648

 

Page 1

 
 
   
 
 

Page 2

 
 
   
 
 

Page 3

 
 
時評 
[德人將簽定和約（冷）]  
　　據外電各種消息德國會己决議簽定和約是數年來波及世界之大戰事可謂告終矣自今以後各國人民將復脫戰事之覊勒而恢復其平常之活動矣 
　　然而反觀我國依然未戰之情狀也政爭依然未息國基依然未定凡百事業依然未有進步非特不能利用戰時之時機且復因是而益增其困難財益以窮民日以困而對於和約之簽字與否又爲一種最急之問題政府中人尙以掩飾敷衍爲計我人聞之得勿可悲可憤也耶 
專電 
　　北京電魯代表要求不簽約確證方出京（二十四日下午四鐘） 
　　北京電魯請願團代表八十五人昨由吳炳湘馬龍標同人入府提出三種請求徐親出接見語多剖解衆請示辦法頗有難色良久謂可與國院商定代表不得要領而退今午擬再謁龔要求答復否則不歸（二十四日下午四鐘） 
　　北京電徐電陸使膠澳問題昨見魯代表堅持甚力務希鼎力補救迅與英法美各代表等審酌國際之大計體察輿論之激昻俾得回復生權敦睦邦交爲幸（二十四日下午十鐘） 
　　北京電王揖唐又避往西山安系忽向周轉圜謂能供給黨費八百萬則用人權可全 
　　北京電安系己允組閣惟須俟對外和約簽字後現仍由龔代或另擬過渡内閣（二十四日下午四鐘） 
　　北京電徐欲將外交内閣和議三項尅期解决昨今連開府議提出討論列席二十餘人意見紛歧卒未决定（二十四日下午三鐘） 
　　北京電安系密議速組副總統選舉會一致擁段（二十四日下午三鐘） 
　　北京電龔託徐恩元向津美商某洋行成立美金五百萬短期借欵以京兆烟酒稅作抵訂今日簽字交欵本月政費有着 
　　北京電蒙邊風雲益急陳毅迭有萬急機密電到府院請示辦法徐樹錚與參陸部會議决定將西北邊防軍兩旅及參戰軍第一師一團卽日開拔 
　　北京電奉吉交閧形勢益急張軍己集中懷德縣徐擬派張元奇馳往調解（二十四日下午三鐘） 
　　北京電津中行股東亦不允赴會安系允讓步先促開會現尙未决（二十四日下午四鐘） 
　　北京電政府另提修正中行則例案昨己咨到衆院並由李王接洽可望通過（二十四日下午三鐘） 
　　北京電錢復蘇李齊電南北和議竟成泡影良用疚心尤盼公等鼎力圖維同心幹濟導和平曙光成統一盛軌弟雖在野馨香祝告（二十四日下午三鐘） 
　　北京電閣議决定梁建章爲籌備國會事務局長又外團允交關餘惟須分潤西南主張撥五十萬兩使費六十萬兩到期小借欵百五十萬僅存數十萬尙不敷本月政費（二十四日下午四鐘） 
　　北京電和平聨合會電請承認俄新政府並阻謝米諾夫陰謀解除歷年條約（二十四日下午四鐘） 
　　北京電張廣建電日人川村乘筏東下派弁同行（二十四日下午四鐘） 
　　北京電蔡成勲報告烏蒙發現外蒙兵隊又陳毅報告車臣汗郡王稱該旗有匪請剿 
北京電長沙礦業銀行訴湘督違法勒停案平院己受理 
　　北京電汪大燮有使法息 
　　北京電許世英運動組閣 
　　香港電林虎軍與肇慶軍决裂 
　　肇軍多傷亡潰散廣州復下戒嚴令昨（二十三日）東園國民大會議一致贊同舉伍廷芳長粤散會後請軍府卽頒明令並定二十五日再會議期逹粤人治粤軍民分治兩目的（二十四日下午二鐘） 
各通信社電 
　　北京電安福派要求三項（一）須將議員三年中全數歳費一次發交（二）須任命簡任及薦任官五十二人（三）政府須擔保不恢復舊國會及民國六年之憲法會議三事如全辦到新國會即可自行解散 
　　北京電汪有齡江紹杰定徑（二十五）日南下約感（二十七）日可抵滬（以上四日） 
　　以上平和通信社電 
　　北京電胡維德聞將派任日使己電政府謝却 
　　北京電中行則例政府以二年五年兩例均不完備另提修改案咨請兩院通過 
　　北京電總統傳見許世英擬緩宣慰華僑 
　（以上二十四日）以上中華通訊電 
　　北京電組閣無人龔將長期代理龔聲言不負責凡事請命於徐 
　　北京電兩議長聞徐因内阁問題有二次辭職說昨入府進謁請仍提周樹模不必求本人同意逕交國會通過 
　　北京電傳聞無論周田王何人組閣均以方樞長内務（以上二十三日） 
　　北京電汪有齡定徑（二十五日）南下江紹杰是否同行尙未定 
　　北京電院電李純日内决派分代表南下商改條件請轉南方接洽 
　　北京電漕運暫行章程八條財部慮無限制爲產米省份所反對决修改再公佈　 
　　北京電西南要人以大局驟難統一仍有主張自治之說聞由川省楊庶堪條陳而起 
　　香港電陸榮廷国粤系主以粤人長粤擬保龍建章爲廣東省長抵制伍廷芳楊永泰之連動 
　　（以上二十四日）以上中孚通信社電 
法國無線電 
　　二十三日里昻電德政府以冗長之牒文致和會議長宣稱德政府除數種保留外預備簽定和約關於數種保留如戰事責任問題德政府業己提出德政府要求德皇及其將軍不致經過審判四國政府領袖會議於今日午後接得此項牒文晚間九時集議决定所應答覆之覆文和會議長克勒滿沙氏爲答覆德政府通牒起見於星期日晚十時致書凡爾塞德國總代表原函如下德國總代表鑒協約國及共同作戰國之政府己考慮德國代表團今日所交到之牒文惟因限期所餘無幾故不得不立卽答覆德政府應决定簽定和約現所餘之時間己不及二十四小時協約國及共同作戰國之政府曾謹愼考慮德政府對於和約所提出之觀察點且己誠意答覆爲正當之讓步德國代表團最後之牒文絶無憑證絶無可以注意之點協約國及共同作戰國之政府不得不宣告討論業己終結且不能接受或承認任何之修正勢須要求德國明白宣告簽定和約並接受確定形式之和約將來和約簽定後協約國及共同作戰國之政府將責成德國負按照條欵實行和約之責任克勒滿沙六月二十二日 
　　二十三日里昻電今日下午德國國會在韋瑪開會討論是否接受協約國條件問題德國國會以二百二十八樯對一百三十八票宣布簽約 
[中美新聞社電]  
　　巴黎電特派調查德國提議之委員會己將審查結果報告四國會議惟經濟事件之報告不在内 
　　巴黎電五國會議今晨討論匈牙利劃界問題賠償委員會與財政委員會今日審查和約中對保加利亞之條欵 
　　巴黎電協約及德國代表曾在萬歲里開一經濟會議 
　　巴黎電倫納協士致書和會陳說條件太苛酷謂奥國失望己極又指陳邊界問題之複雜 
　　巴黎電威爾遜總統現在四國會議中地位遭受極大困難大約一俟協約對德之最後答復决定卽須回國向國會解說一切 
　　阿姆斯特丹電前德皇御用之游艇米德號己登報出售索價二萬五千鎊 
　　瑪德里德電西班牙班府己承認捷克斯拉扶爲獨立國 
　　華盛頓電美國工黨協會會長剛伯斯君爲首反對禁酒運動曾露天對衆演說 
路透電 
[德國將簽定和約]  
　　二十三日柏林電德國國會己通過信任巴威内閣案並贊成簽定和約 
　　二十三日倫敦電英國公報稱德國擬簽定和約 
　　二十三日韋瑪電官場宣稱德國將簽約 
　　二十三日倫敦電英國公報宣稱德國允簽定和約簽約之期大約爲二十五日 
　　二十三日巴黎電德人再請延長簽約之期限三國會議拒絶之 
　　二十三日巴黎電據有力方面消息和約於二十五日尙難簽定因須審查簽字代表數百人之國書故 
　　十六日巴黎電協約國允於一月之内提出所擬審訊負戰爭責任者之名單 
　　十七日巴黎電今日十代表會議在法國外交部會晤土耳其代表團土耳其代表團由法國軍官護送乘摩托車至會此會目的乃在聆土代表宣述土國現局土代表純以專家資格與會逹瑪特菲禮氏謂歐戰之興土人不任其咎蓋以統一進步黨幹事會曾違背民意秘密允從德皇之故土耳其今願得保安全仍爲歐亞之帝國如戰前然此會非屬正式土代表退出後在客室由招待員欵以茶點 
　　二十二日巴黎電四國會議己切實拒絶德國續行修改相約之請求 
[各國近事記]  
　　十六日柏林電韋瑪社會黨大會拒絶編纂勞農憲法之議主張行兩院制及編纂Lmperal憲法大會並通過反對皇族養老金决議案 
　　十六日巴黎電奥國答案己於今日午後提出　三十頁 
　　十六日柏林電日耳蟃痆亞報載稱斯巴逹團有不日復將圖施猛斷政略之徵若輩於實業區域尤爲活動聞政府現正謀施抵制計畫 
　　十六日丹京電維也納消息共產黨昨日圖施猛斷政略羣衆希圖刦獄政府軍與警察協力攻之衆乃逃散死傷多人 
　　十六日倫敦電路透電社探悉東加里西亞之波蘭軍在洛太尼巴附近俘虜數千人獲戰利品甚夥現與由俄迭薩開出之波蘭軍四師接觸 
　　十六日倫敦電臨時採定之芬蘭共和政體因未得國會議員六分之五必要多數之同意尙未成爲事實該問題將俟國會選舉後决之目下仍施行舊憲法 
　　十六日希爾新福電國會辯論改革議案殊形激烈共和黨議員揚言如不通過該議案則將去攝政員滿勒漢將軍 
　　十七日不魯塞爾電一九一七年比國陸軍戰額以三十五萬人爲限 
　　十七日倫敦電每日郵報希爾新福訪員電稱克朗斯太砲臺己起火己有數處樹白旗過激黨軍艦七艘己升白旗現正駛降英艦隊 
　　十六日丹京電愛沙尼亞公報局宣稱德國己命停止攻擊愛沙尼亞軍 
　　十九日倫敦電今日銀巿星期報告稱現因中國方面收買故接濟無多巿價因以穏固上海匯率爲五先令四便士半 
　　十八日墨爾邦電此間大英輪船公司由孟買分局電屬暫時勿售除印度口岸外之客票因印度有軍人等數千現候船赴英也 
　　十六日倫敦電利物浦亞歷山大船塢今日失火損失約值英金百萬鎊岸傍堆存松脂油數百桶火卽發生於此油桶着火當卽爆裂油入江中火浮火面約二哩附近船雙咸速移避有大棧兩所内堆木料棉花及油等物皆被燒毁 
　　十四日蘇里克電今日君衆示威紀念斯巴逹團被害領袖盧生堡氏因以發生暴動示威者擁入獄内釋出工黨聨合會秘書一人守獄者開槍轟擊死一人傷十八人均入移入醫院 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　六安中國銀行通電北京大總統國務總理財政總長鈞鑒中行信用連年以來因政府借欵不清受其影響己屬靡輕各股東所恃無恐者賴己將二年則例取銷頃悉參院又復通過恢復不知是何居心全體股東鑒於前車血本攸關誓不承認伏乞毅力取銷否則將商股發還披瀝上陳諸祈鑒察六安中行股東全體叩篠北京中國銀行轉董事監事諸公鑒頃悉參院又復通過恢復二年則例此種違法議案誓不承認除逕電政府毅力取銷或將商股發還外伏乞諸公堅持到底至深感禱六安中行股東全體叩篠 
　　季通反對規復蘇省漕運電各報館省議會各商會各農會鑒政府規復漕運頃聞某派己與三井洋行訂約售出五十萬石事之確否不可知然吾江蘇自去年糧食研究會主張弛禁後米價騰貴迄今未平丁茲青黃不接之秋又值罷巿罷工之後人心浮動隠伏危機設再激成米荒風潮爲患何堪設想昨由參衆兩院同鄉議會電致督軍省長護軍使力顧民食立電政府停止停行護軍使復電深表同情督軍省長則謂正在另擬辦法尙未决定夫規復漕運非無磋商餘地此時則萬不可行本省各界利害切層亟宜合電力爭免釀鉅禍事機迫切全省父老幸速圖之旅京季通禡 
　　平和期成會之通電北京大總統國務院廣州軍政府諸總裁各省督軍省長各軍總司令省議會商會敎育會各團體各報館各平和期成會均鑒自滬上和會决裂以後國家生氣頓絶罷學罷巿罷工風潮激盪全國皆由人民痛心觖望有以致此若不急謀賡續開議將併後來言和之機會而胥失之前車來軫憂念何如竊按數月來和議進行情形不能謂南北當局無誠意所以遲疑卻慮始終爲梗者厥惟國會問題耳國會旣處於當事人地位則議和期内自應同時停會以待和會解决乃雙方代表始終顧忌不敢提出此議遂致北代表受新會黨派脅迫南代表被舊會議員包圍和會中輟此其主因况據報載近日北京新國會現象無一非阻撓和局危害國家更有不可不使停會之勢在新國會兩院議員安福系佔其多數恣睢盤踞倒行逆施茲姑就其大者言之一該系因不慊於大總統之振導和平乃故遇事加以刼持遂令元首大權諸受束縛馴至有辭職之表示是該系侵權妄爲直欲陷國家於無政府一政府之去曹陸章諸人實由國民之要求乃該系乘機推翻錢閣以爲報復且提條件多端陰圖壟斷内閣是直接與當局爲難即間接與國民宣戰一膠約簽字問題國家存亡攸繫國人苦心絞腦總期計出萬全乃該系因倒閣與組閣之關係忽主簽字忽主不簽反覆無常惟求自便不特以國家爲兒戲直不知羞恥爲何物一中行爲國家銀行實全國金融命源所在際此國内經濟情形險惡異常國外經濟勢力壓迫日甚凡有人心者當如何力爲愛護乃該系久思破壞近竟匆匆違法通過則例以求揷足其中攫取黨費不恤紊亂國家金融危害商民血本以上所舉但有其一巳爲國人所共棄其餘愆慝更僕難書似此縱一派以凌皪羣倫藉立法以扶持行政循是而往不至陷吾國於萬刼不復不止說者或疑以政府命令國會停會有失國會尊嚴不知現屬力謀和平統一之時凡足爲和平統一之梗者皆應竭力消除舊國會係非常集合今旣言和脫去非常時代應即停會以待解决新國會爲未統一時代之組織旣謀統一自不便于令其執行大權矧國會爲人民代表人民旣認兩會停會爲救國唯一之方政府自應順從衆意免背主權在民之制當此國事萬危吾民鉅痛切膚無責可缷惟有審自身之利害竭最後之請求應懇一面宣示兩會同時停會一面促令代表繼續開議存亡生死爭在須臾急難擇言統維亮察全國平和期成會聨合會叩敬 
國外要聞 
[美國勞動界近訊]  
　　中美新聞社紐約通信云麥色邱才茲州勞倫斯織廠工人二萬五千人罷工一事現己平息各男女工人均己上工此事起於十五星期前工人要求將每星期五十二小時作工時問减爲四十八小時廠主乃將工資减少工人遂全體罷工今雇主允加工資百分之十五所有受此增薪影響之各處棉花羊毛織廠工人逹三十萬人云 
　　鐵路員役協會在科崙勃斯開年會要求增薪每月至少一百五十元又明尼普里斯州之聖保羅城有十六個工人協會之會員五千人因要求每小時工資五角同盟罷工詩家谷牛乳車車夫要求每星期工資由二十六元增至三十五元又辟紫堡街車車員要求一小時工資一元二角紐約糖菓製造工人二千名要求增薪減工均罷工 
　　沁沁納蒂州鐵路冩字員大會通過議案主張一切鐵路員役組織一大勞動聨合會 
　　科洛拉多州鐵路工人數千人開會决議反對丹伯斯氏之被捕下獄并决議反對美軍侵入俄國要求將駐俄美兵撤回 
　　賁色爾凡尼州勞動協會開年會决議組一勞工黨辦一勞工日刋並要求釋放政治犯及戰時犯 
[美國飛行郵政之成績]  
　　中美新聞社云在美國數大埠間郵務航空事業己成爲每日例行之事據波士頓某報載稱此事業開辦己滿一年往來華盛頓費里地費與紐約間經郵務部審查報告謂成績優美又稱發賣飛艇郵票之總收入爲十五萬九千七百元此項辦公費祇十三萬七千九百元（美金下同）目下往來紐約與華盛頓間之郵便飛艇仍係開辦時舊物其摩托亦然而效用如常足見飛機摩托功用期甚短促之說爲不確有一機曾駛行一萬零七百十六英里一年中修理費四百八十元開行費每小時六十五元八角又一機曾行一萬五千零十八英里修費一八七四元七角開行費每小時四十八元三角據郵務部報告此一年中紐約華盛頓間飛機成績有九十二分遞送郵件共七百七十二萬零八百四十封飛機所用機械現經改良目下飛機師駕駛一飛機己能自由降落凡遇大雪濃霧艇身不可得見時亦能應付無虞又郵部報告云人之所以反對用單摩托飛機者因遇雪霧時此種飛機將停止一城巿或村鎭之上一時不暇擇地降落惟用摩托多具始可免此患此爲衆所公認者美國航空郵務業中人現正從事於重要研究以期促進商業飛行之發展云 
[美國商業會議紀]  
　　中美通信社消息云美國第六次全國外洋商業僵議近於芝加哥城開會各省商業實業各界均派代表預會共有二千人之衆洵盛會也以下各條爲該會所議决即待施行者（一）敏捷電報要求政府保證對於商人間往來之電報不加以何種之阻礙以免遭損近如海底電至美國拍至東亞延擱有八日之久其阻滯孰甚焉（二）推廣郵件美國郵件雖甚發逹然每年包裏郵件不及英國件數之半現擬設法推廣之（三）增設領事歐戰以後情形大異新國家之創設者不少各處應多設之商業狀况亦可爲推廣商業之助也（四）造船計畫要求政府對於造船與行船種種限止應予取消俾人民得自由造船與國有船隻並行不悖且美船經過之處當設蓄煤處（五）開放口岸美國現將前不開放之通商口岸之禁令一律解除俾各國得自由通商進出不加限制以振商務（六）振興國貨歐戰以後美國自債務國一躍而爲債權國預料歐洲各國此數年間工商業之原狀不能即刻恢復故必復購美貨代之故振興國貨實爲當務之急此事亦宜於會議時解决之按美國商業素頗發逹今觀此會議决之事件其計畫之周密也若是我國幼稚之商界可以風矣 
國内要聞 
[内閣問題]  
　　龔代總理昨日（二十二）上午晉見於延慶樓因前次聲明擔任十日己屆期滿故呈明請速提繼任人物俾得缷肩東海敦勸繼續維持龔允續行擔任一星期周樹模於前日托涂鳳書向吳笈孫聲明不幹其拒絶組閣之原因半由安福系反對張國淦過甚之故當東海第一次請周出組内閣時周卽有意請張協助欲以内務總長安福系聞訊羣起反對並宣言張如欲做閣員則須先行投降該係同時特派卾籍議員某與張磋商張付之一笑並告以此次决不出爲閣員周又改擬張爲院秘書長以免交國會通過安福系仍反對如故張語周曰公如組閣余不必居閣員或院秘書長之名以個人資格每日到院辦事數小時以盡襄助之義務可也張出此言時實欲促成周内閣早日出現不料安福部聞此消息更驚駭異常謂張似此在周背後籌劃則將來内閣之全權將操於張一人之手遂以反對周用張之故而牽連及於周之本身故加以苛刻之條件以阻止周之出山此實周氏决心不幹之一最大原因也 
更有一奇怪消息謂安福部之幹部見周田二氏旣皆不肯擔任組閣王揖唐又不敢親自出馬此時欲逹安福内閣之目的惟有拉一可爲安福部利用之人以爲安福部之傀儡於是遂思舉出兩人請總統選擇其一提出於國會聞所舉者爲倪嗣冲朱深兩氏蓋目的實在於倪朱不過爲倪之陪襯耳惟聞此種計畫總統巳表示不贊成 
　　據某君云段祺瑞以某派首領久不發言前數日忽然通電力主簽字而其黨徒安福部之議員反在議院拒絶簽字藉爲推倒錢閣之武器及錢閣旣倒改變其主張贊成簽字翻雲覆雨頗極波譎雲詭之妙至該派之出爾反爾實大有作用和約簽字關係中國之生死存亡不但全國人民一致反對即外交當局如陸顧王三專使亦不敢違犯衆怒甘心府怨開罪國民使政府不顧輿情悍然簽字必激動社會不可思議之風潮陷全國於鼎沸之地位内閣必受人民攻擊爲集矢之的故外間喧傳段祺瑞登臺王揖唐組閣皆屬懸揣之詞夫以段王之工於趨避豈肯擔此數日之虛名受莫大之實禍故不得不尋一老官僚使之當此難關代其受過俟風潮平息周倒之後再出組閣張國淦王杜急向周氏痛陳利害謂彼輩勸公組閣實欲以公爲犧牲縱彼派無條件加附亦不可墮其術中何况受許多束縳周聞張言始令人赴府表示不就其所謂條件太苛尙屬表面之藉口非周氏不敢出山之眞因也 
　　有某氏者於日昨上午十時晤見田煥亭於劉浩春處詢以正式内閣之最近趨勢田答云以此次組織内閣之形勢而論實以周樸老爲最相宜蓋因樸老之聲望旣孚人亦正直且合總統希望組織不黨内閣之心理余（田自稱）前日之所以力向周氏勸駕者實鑒於現下情形非周出山實無其他辦法故也某問總統心目中所希望之組閣人物爲公與樸老二人據今日（卽昨日）各報所載周樸老近又决心謝絶組閣則總統當然須再向我公勸駕爲維持大局計我公能否暫時擔任田答云余此時出任總理如果有救國之能力則余犧牲一切出而擔任亦無不可就統一軍界而論余不如段芝老就應付一切而言余不如周樸老以兩公尙無辦法之時局勉强要求余出擔任余焉有冒然承諾之理且就余個人精神而言維持局部事務尙嫌繁冗若强余總揆一切則實力有未能故余前日曾向當座宣誓云政府縱將我槍斃我亦不任總理以示决心並曾聲明不但此次不爲總理即將來亦决不願爲總理云 
[京華短簡]  
　　山東各界請願團昨（二十二）日拍電致魯籍在職各重要將領云武昌王督軍上海盧護軍使衡州吳師長鑒歡洲和約關於山東各條拒絶簽字以及廢除高徐順濟路草約懲辦國賊等問題東人拚死力爭迄無效果因聨各界請願來京作堅切之請求促當途之覺悟惟是勢孤力弱濟否難知我公關懷桑梓伏望協電力爭爲禱山東各界請願團八十四人同叩 
　　中東護路問題現己結束其歸黑龍江護路之區域經劉鏡人代表電告黑龍江督軍係滿洲里至對青山一段由中國編成一旅之兵力分配護路其辦法約有三端甲此項護路軍隊對外歸督軍節制對内由警備司令節制乙此項護路軍隊之餉項由中東鐵路公司發給服裝悉用中國制度丙此項軍隊之職務專爲守護路線此項辦法政府己接得鮑督軍劉代表等來電報告又吾國派駐中東路及俄路技術專員自詹天右君病没後現己改派株欽路局長孫多鈺氏兼充 
據二十二日法文報稱關於華商被扣六百六十五萬盧布一事駐海參威邵總領事哈爾濱傳特派交涉員及黑河施道尹均巳迭次接到該華商之呼籲請求情極懇切政府應設法爲之安慰故日前國務會議曾决定暫將中國應付俄國庚子賠欵每兩月約二十餘萬兩扣留以本月底爲期如果届時沃姆斯克政府對於此事並無解决方法政府即將業巳暫留之兩月份賠欵先行分給該華商等以蘇其困聞按照本年一月一日盧布巿價即該軍扣留該欵之時除利息計外折合銀元八十餘萬 
　　此次天津罷學罷巿風潮起時經曹省長張處長多方維持未致演成惡劇乃聞楊以德擬利用此時機推倒張汝桐冀回警務處舊任王祝三杜筱琴二人爲之聨絡段系運動地方紳商各界以拒張而迎楊按楊於改建民國時對民黨之殘酷人所共見今學生罷學商民罷巿若當楊之任内又不知使商學兩界流出多少熱血並聞邊潔清孫仲英卡月庭諸人皆遭楊之忌恨司法界消息云陸專使曾在巴黎提出收回中國領事裁判權己經協約國代表贊同惟以未經收裁判之前應先確定司法權與有完全之法律方能得以收回裁判權之實力近日司法朱總長對於預備收回領事裁 
[北京學生事件攝影（六）]  
演講時被捕　　學生之就捕 
被捕時之演說　提署捕學生 
軍警捕（一） 
　　判權計畫分爲兩期第一期係將各省區高等法庭先行正式成立附設新監獄第二期則整頓舊有道府縣屬之地方法庭次第增設並改良各監獄 
　　中華佛敎統一會贊揚捨靈大師昨發宣言云今春被日蒙佛敎聨合會要請東渡傳敎亦爲振興佛法無如日蒙佛敎聨合會範圍甚小隨又提倡佛敎統一會我國各界人人贊成有各同鄉會各派代表一人統共三十四人帮同創辦中華佛敎統一會作爲發起其餘數千人均皆贊成又全體學校公推莊陳二君代表隨同組織統一會然此會果能成立不但較日蒙佛敎會程度高大且能聨合西藏宣勸人民免受外人籠絡又能保護佛敎永不衰微人民亦免受刦苦我國人民均有愛國熱心青島尙能注意西藏萬里疆土疎忽至今八年之久再不設法聨絡誠恐日後辦法維艱望諸君帮助統一會進行維持成立賓旗和碩喇嘛贊陽捨靈前日報載敎育部派徐鳴寳會同各代表南下挽留蔡校長一事近學校方面因前三日之籌欵新劇己經演完故北大敎職員代表沈君默亦偕學生代表數人乘昨日午前八時半車出京在天津或少有勾留即赴上海徐鳴寳亦擬日内出京先後在上海會齊同往挽蔡 
[軍事雜訊（鳴）]  
　　蔡成勲電稱蒙事吃緊除派隊分路偵防并請中央籌備增兵協防又據在鳥珠錫盟各王旗報告亦以蒙事急迫防務重要懇接濟槍彈以資協防等語 
　　陜陳樹藩電據井鎭使報告伊盟各旗在阿金河老地方於五月十五日招集廟會熱河白楞旗己派員到處奉天鄭家屯屬逹爾汗旗王光里克圖旗王亦均約定赴會查阿金河老係内蒙所轄成吉思汗墳墓所在地距榆僅二百餘里向例三七兩月開廟會今忽於陰曆五月半開會熱河奉天各旗王均約赴會舉動可疑恐與俄蒙獨立有關係除派隊偵查並電奉晋各督隨時預防外特先電聞 
　　劉存厚鍾體道迭電稱敵軍在廣元屢加兵力我軍防務吃緊餉械兩缺懇速接濟經政府電陜督轉飭漢中張道尹仍在地方稅内按月劃撥十一萬元至鍾師餉項亦在此欵分配 
豫督趙倜來電稱據寳鎭使報告匪道王皺率衆盤踞商邱大顔莊一帶搶掠擾害當撥隊往剿該匪恃衆抗拒復親率各隊分數路團剿激戰數小時該匪力不能支向莊外四竄我軍即分頭尾追數十里始將該匪擒獲并夥匪十餘名訊供正法陣斃二十餘名奪獲快槍土槍二十餘枝查該匪係領杆巨魁歷經剿辦通緝有案此次幸仗威德將領奮勇得以一鼓成擒殲滅無餘地方稱快所有出力將士及傷亡各兵擬懇從優奬卹等語又據豫軍常翼長德盛報稱曹單夏邑一帶匪首劉貴三趙占祥等集衆盤踞夏邑楊莊小劉莊等處擾害地方當率隊往剿尾追多日該匪恃衆抗拒復調隊分路追擊該匪不支四竄潰散經跟蹤力追始將該匪首劉貴三趙占祥一併擒獲訊供確爲杆首亦經屢剿通緝有案當即正法其餘夥匪擊斃殆盡共擊斃數十名得快土槍三十餘枝現該兩股巳剿滅凈盡各將士出力不無微勞陣亡者懇轉請從優奬卹等語前來查該匪等均係積年悍魁此次經該使等分路搜剿得以殲滅實屬異常出力懇從優奬卹乞示遵行 
新督楊增新來電稱據阿爾泰商會長等呈稱前因阿山軍隊索餉叛變戕官經商會同官署竭力維持商由各商號集墊現欵數萬元發給各餉張長官承認立據俟中央滙欵到阿（言明中交票作抵）分期歸還今亂事巳平張長官忽强迫欲以俄國盧布歸還商欵每元以盧布四元合算查盧布因俄亂價值低落每盧布僅值中銀數分似此强迫剝削各商吃虧太甚萬難承認懇轉請中央撥欵如數歸還以免受累等語又接周務學電稱事同前因查張長官所發紙幣如同廢紙迄未收回倘不清理有失國家信用商墊各欵爲維持地方之急决不能令其受此虧耗且到期己久亦難再延懇中央速撥欵交新疆財廳歸還商欵收回張長官所發之紙幣或令張長官自行清理務乞速示遵行又電稱據探報稱塔屬阿莊地方忽來俄兵數名隨帶鬍匪多人在阿莊搶掠殺害鄉紳當獲首犯數名供訊確係俄兵鬍匪除電塔文武官向俄領交涉追賠外懇向俄使嚴重交涉如不賠償禁阻若再有此項情事卽以土匪剿辦 
[管理無約國人民章程]  
管理無約國人民章程業經命令公布其原文如下敎令第十二號管理無約國人民章程第一條無約國人民僑居中國境内時行政官署依本章程管理之第二條無約國人民入境應騐其護照及以他法調查其身分職業第三條無約國人民之浮浪者赤貧者或與内國之公安或衛生有生危險之虞者得拒絶其入境第四條無約國人民入境認爲有携帶違禁物品之嫌疑者應施行檢查前項檢查如發現違禁物品應予扣留其情節較重者並得拒絶入境第五條無約國人民入境後如有不事正業或爲不法行爲有妨害治安之虞者除依法令辦理外得限令出境其查有偵探間諜之嫌疑者亦同第六條無約國人民得在商埠或其他向准外國人居住地方居住在前項地方如須租賃房屋應遵守該地方租賃房屋章程第七條無約國人民赴内地游歷應請領護照在游歷地方不得有所測勘第八條無約國人民不得在内地租賃產美但赴内地城鎭他方傳敎以敎會名義租賃房屋設立禮拜堂學校病院或慈善機關者不在此限依前項但書之規定租賃房屋者須由兩造呈騐契約於該管官廳受其許可第九條無約國人民不得充新聞紙或雜誌之編輯人及發行人並加入政治結社政談集會第十條關於無約國人民之管理除本章程及其他法令有規定者外均依照一般法令辦理第十條本章程自公布日施行中華民國八年六月二十二日 
[奉聞紀要]  
　　張作霖請添設東北籌邊使西北籌邊使己由政府任命徐樹錚充任其職權範圍除統兵防邊外他如屯田築路開礦興學諸大端亦歸籌邊使經營實握有軍事交通敎育實業之全權據使署人云張使以籌邊使權限自在邊防司令之上特於前日致電中央要求添設東北籌邊使一切辦法拔照西北籌邊使成案並力保孫烈臣吳俊陞二氏堪當斯選惟中央如何答覆則尙未可知也 
　　奉吉暗潮之内幕吉督問題自經張使保荐人員電請中央任命後該省各團體以此舉行將促成大亂非吉省地方之福故特公推代表十數名由奉晋京謁見當局請求取銷撤換孟督之令以免地方糜爛現尙未知如何結果昨據某要人云張使欲去孟督固爲其統一三省之舊計畫現下之所急切進行者内中實有隠情當今春南北戰事停止時中央有收束軍隊之耗新編第一師長張景惠恐被裁汰返而與張使籌商辦法張使謂無論如何决不能令中央遣散或撥歸他處是項軍費由奉省地方籌擔左右心腹皆力言不可始决定第一師到奉後其欵設法歸吉黑兩省擔任今第一師亟欲歸來於是張使乃思逐孟以安前敵軍隊獨是虎將軍亦非輕易肯讓人者况隸屬北洋直系與徐總統馮前總統曹經略靳陸軍長王卾督等或係鄉誼或同黨派莫不極力代爲維持張使去孟之步聚自當審愼從事報載藉人民之控訴以運動中央下令免職未始無因近中央對於此事巳派趙次珊秘密來奉兩次現今增子固又復來奉均係爲張孟調和其他若王卾督曹經略亦曾派人前來調停現下雖未妥洽而張使似亦不能不允各方面之請惟將來國務總理如係軍閥派繼任則孟氏仍然危險蓋張使一得命令便可藉題下手現下龔内閣期内决定無妨如能實任則孟氏更穏矣總而言之去孟全在中央一紙命令命令旣辦不到决不能出無名之師以糜爛地方惟有調停了結而己 
[再紀廣東之省長問題]  
　　廣東政局至今日可謂混沌極矣自莫督軍通緝李耀漢之令下地方上立呈杌隉之象自翟汪被逼辭職而省長問題更有呼之欲出之勢廣東分子最爲複雜無論何種問題發生視眈欲逐者大不乏人欲維持粤局於未來之省長不可不注意也茲將各方面所主張之消息探錄如下 
　　（一）伍廷芳兼任說粤人治粤之說爲廣東人所主張日昨粤中各團體提出以伍廷芳爲省長蓋以廣東省長一職一般野心家久思爭逐以今日而論非有老成碩望素有經騐之廣東人不能勝任故以爲非伍莫屬惟伍雅不願蹈程玉堂之覆轍故此說業經打消 
　　（二）岑春煊兼任說昨有署名紳學等界上書軍府請岑公出任廣東省長以爲吾粤自宣佈自主以來政出多門俶擾滋甚欲維持粤局非急謀政局之統一不可故欲岑公暫行兼理庶可消弭黨派於無形但岑氏亦不欲自貶身分投入於此競爭漩渦中也 
　　（三）莫榮新兼任說軍界要人沈鴻英林虎罵濟李根源等昨聨名呈請軍政府任命莫榮新暫行兼攝省長以一事權而杜紛擾此爲軍界中人意見蓋慮維持公安會以公意舉省長則於督軍地位將來不無影響也（四）陳炯明調任說李烈鈞通電以陳炯明禀殊才而負重望且曾任省長經騐完富治理裕如若調任長粤必能振起粤局爲國增重云云但陳所部粤軍方爲桂系所忌此說恐亦不能見諸事實 
以上數說均未必成爲事實此外呼聲最高者爲李根源楊永泰李爲岑派重要人物未必不思長粤以謀發展昨李烈鈞薦文稱其勞苦功高才望有餘堪以勝任岑西林亦極力推舉惟伍廷芳之意則以吾粤民政仍 
 
 

Page 7

 
 
以粤人治之爲宜不如予楊水泰楊亦岑所屬意者其　　 
處心積慮久欲得此席或能償所大欲但粤中各團體以楊所措施多不滿人意故反對者頗多於是又有謂將粤海道張錦芳升任者惟張亦極不願任究未知鹿死誰手也 
　　連日維持粤省治安會集議各社團力請伍廷芳兼任省長并迭次派員請願伍仍堅辭刻各代表以此事爲大局所關維護桑梓責無旁貸再三向伍陳請伍意似有轉圜昨十九號爲軍政府政務例會决定將此問題於是日提出解决各社團聞此特再發出通啓邀約再赴軍府請願其公啓略云本日（十九號）軍政府政務會議關係省長問題茲定於本日上午十二時在東園開會聨合總商會粤省商團維持公安會九善堂七十二行商自治研究社粤籍國會議員省議會議員曁各社團等具書請願敦請伍總裁迅賜俯准兼任廣東省長以解倒懸請於上午十二時聨赴軍政府分謁岑伍兩總裁聽候解决事關省城目前安危務祈依期賁臨云云 
　　另一消息云自肇事發生後省長翟汪己决計辭職日來迭次接見各紳商俱以肇軍相從日久不認撒手不理但求得有結束着落即行辭退并密囑公署内親信人一面料理結束省長任内手續前十六號夕有某要人由電話致電省公署邀翟談話逕詢以汝還辭職否此時胡尙不快快提辭呈翟答以告辭之心巳决我對於省長一席豈復戀棧云云又聞日昨有國會議員三數人進謁翟氏翟謂我之去留無問題隨時皆可離任但以勢力迫我去則我决不去我本由軍政府委任而來此時要我去亦當然要由軍政府正式下令委派何人接任我方允交代等語至談及肇軍事翟謂我本一武夫今次爲地方治安問題亦算萬分下氣他人不見諒諸君及一般廣東人亦總當見諒云云各人答以省長此次處置肇事節節退讓一切委曲求全苦衷外問人無不明白談約半小時始退 
[粤省肇軍之虛驚]  
　　自肇事發生後駐紥本城各處肇軍誤聽全軍繳械之謡言特加戒備前日下午六時許駐紥寳華正中約舊鐵路公司地址之肇軍第九營本部忽傳來惡耗加緊戒嚴派出武裝大隊分伏附近通路要隘並携鐵筆預便挖掘街石築壘一若以爲大敵將至八時許十五甫旋元橋以至寳華巿等街一帶禁止行人來往交通爲之斷絶居民亦相率閉門未敢越雷池一步又昨早八時許駐槳欄街寗波會館之肇軍因幣見身穿雨衣某軍一人肩荷長槍時因雨跑走經過門前守衛以爲有變施放冷槍一聲内部全軍聞聲列隊馳出若臨大敵附近槳欄街楊巷長壽里十七八甫第十甫商店紛紛閉門途人犯奔躱避一時秩序爲之紊亂十時後仍時開時閉未敢照常營業又駐晏公街之肇軍帮統領部兼第七營本部及濠畔街山陜會館之第九營副營長駐紥所亦皆枕戈以待惟城内一帶與省八署鎭靜如常 
莫榮新通電此次通緝李耀漢因其擾亂治安出於萬不得己今不願稍有株連滋生波折惟李耀漢動輒謂肇軍爲其舊部多方脅迫殊堪痛恨亟應將肇軍名目改易以免藉口所有肇軍總司令部即行取銷其現駐省城之溫統領其楷等所部應請省長編爲省署親軍並酌量編足四營至陳統領均義所部即撥歸申司令節制調遣黎統領章鴻所部卽撥歸沈總司令卽制調遣其分駐肇陽羅各肇軍均撥歸林總司令節制調遣除省長所編四營親軍外其餘肇軍一律改爲新編陸軍游擊隊營制餉章仍照警衛軍辦法希各司令查照辦理迅即改編具報榮新叩督軍銑印 
　　李耀漢通電竊耀漢白前末筮仕以逮民國十餘年來始握軍符繼長民政自慚薄德靡所建樹然猥以粤人治粤桑梓之念未嘗去懷凡耀漢立身行事胥以閭閻安堵地方秩序爲準而黨派爭競勢力轉移視若楚弓無預得失其被首鼠之譏者以此其渺猶疑之嫌者亦以此然自維子思曾子易地不同區區之衷毋庸表白是以迭經變亂遭際時艱祇知竭力維持期於鎭靖年來西南有護法之舉北庭有平亂之謀耀漢雖酷愛和平顧調停無術則惟有曲全職責肩任鉅艱上奉中央之任命復承議會之推舉忝膺省長兼統肇軍凡以保桑梓之又安而不知何所謂順逆正僞况西南以護國會而護法揭藥者未嘗不誠然繼起者藉護法而違法則醜態居然畢露或奉總統之命而來就總裁或任護法之官而靦顔北向其幣使往還薪俸支領之事尤無日無之耀漢守土之吏一介武人忠順著於官箴服從乃其天職誠不知何以不能尊重中央而護法者轉得自由通欵此中關鍵實費思尋然耀漢不欲辨也去冬因疾解組僑寓香港天倫樂叙方謂和議將成得復爲承平之百姓淡泊之志共見共聞詎本月十三日莫榮新下一僞令指耀漢爲附逆謀亂悖謬不法閱之殊堪髮指查莫榮新等以客軍盤據粤省食吾粤之土踐吾粤之毛朘削吾粤之脂膏敲剝吾粤之骨髓殘害吾粤之父老昆弟淫掠吾粤之諸姑姊妹斷送吾粤之土地財產罪狀纍纍罄竹難書舉其大端如主使郭椿森購兇暗殺海軍總長之程璧光槍斃護法軍司令之金國治迭次殘戮福軍之多數將士濫殺無辜之主筆陳耿夫盜竊兵工廠之機械偷運回桂夥同楊永泰等瓜分廣東之財政收受賭商之賊欵返運大宗之烟土壟斷巿政之公產抄賣廣東之紙幣敗壞廣東之選政濫借病國之外僨喪失路礦之利權恃其武力而制止省議會開會則蹂躪立法也越權擅派法官則蹂躪司法也强委交涉員海關監督道尹知事則蹂躪行政也有一於此罪不容誅而乃怙惡不悛膽敢扶同李根源等圖謀增殖黨勢展拓地盤攻我肇慶戮我肇軍謀我省長殺我知事并誣揑耀漢罪狀耀漢個人服官桑梓□茸無狀本何足道惟若輩陰賊其心豺狼其性久以征服吾粤奴隸吾民爲職志勢不至使吾九十餘州縣三千萬同胞淪於亡省滅種而不止嗟乎莫榮新等國之蟊賊民之虺蝪也國而有此則干戈相尋民而有此則喪亡無日耀漢爲國家計爲吾粤計本應率我袍澤聲罪致討還我粤省拯我同胞第念兵釁一開其蹂躪者皆我粤土地其殺戮者皆我粤人民凡屬客軍無關痛癢且可藉端搶掠乘勢姦淫是彼雖敗而獲利匪輕我雖勝而受害匪淺兩者相衡何忍使父母之帮重罹兵革之禍是以當事變之起我粤軍民無不奮臂裂眥以圖自固而耀漢慰諭約束制其輕躁謂寗人負我母我負人彼客粤者雖不惜糜爛我地方以佔奪地盤而吾粤人應忍辱負重以維持桑梓此耀漢所由屢受詬辱忍死而不較者也雖然今日之事粤人受客軍之辱其亂尙可消弭於耀漢一身特恐異日客軍復受客軍之辱則吾粤之糜爛正不知伊於胡底此又非耀漢所忍言者矣邦人君子尙祈思之 
[旅京川人活動之内幕]  
頃從某方面得來消息此次旅京川人於六月十五日在全蜀會館開會之事影響於西南局勢署甚大元來四川内部有國民共和進步三黨之爭現握四川政局者爲民黨一派然内部意見不一致共和進步兩黨欲聨合以圖之現在川人之於滇黔一般的頗有惡感而態克武與唐繼堯之間亦有互相猜疑之傳說鐵路派則因路欵不能回川劉存厚則因處陜南軍用匮乏亟於一戰以領餉於是旅京川人之共和進步兩派密有所禀承乘機召集同鄉大會欲以旅京紳學各界名義一面上書府院發令進攻一面致電川人喚起其排斥滇黔之感一面在四川預備公民響應逼熊表示絶唐使失援助然後運動川軍之大爺帮起而逐熊劉亦反攻而約滇黔軍中立則民黨在川勢力可以一掃而凈事後仍與滇黔媾和山共和黨出督軍進步出省長共執政權此其大略也至新出超然派之學生則力主自治排斥官閥軍閥政客之陰謀一方旣厭棄滇黔之野心一方又拒絶川紳之利用故同時有反對兩方之舉動十五日由北京仝蜀會館值年召集旅京川人全體大會籌商川事是日到會者百餘人首由主席提出上府院呈文一稿付衆討論原呈以滇黔竊據破壞統一爲緣由謂近據風聞滇黔提出和議條件（一）任唐繼堯爲川滇黔巡閱使（二）駐八混成旅於四川滇五黔一除協餉外每月尙須由川供給五十餘萬薪餉（三）川軍悉數裁改爲警備隊（四）任用川省軍民長官須得滇黔同意此種荒謬之條件吾川人萬難承認末並歷數滇黔之罪惡請政府加以制裁云云後因大多數反對遂將原案否决散會聞其反對理由爲（一）原呈□舉和案旣屬風聞未便據爲事實（二）原呈有挑撥川滇黔惡感使其重開戰端之意現舉外交緊急西藏問題尤迫宜一致對外不宜内訌（三）四川連年兵燹人民流離現雖着手收束然秩序初安元氣未復不堪再亂（四）川滇黔轇轕大之有上海和會正當解决小之有三省省議會公平判斷至果有不利於川省之事實發生川民自黨羣起爲有力之自衛自治自决以期實現民治空文無補（五）迭年川亂皆由少數旅京官僚政客武人暗中播弄以利黨私此次舉動又有投機利用之嫌疑故不相信云云彼輩並宣言如有濫用公衆名義不恤擾害鄉土以遂私圖而爲種種活動者槪難承認云 
[川省之國民大會]  
　　五月六號四川省城國民大會在欣園開會歡迎名譽理事就職屆時到者頗衆十二鐘開會首由主席蔡大愚致歡迎詞繼由名譽各理事公推游盛庠演說頗中肯衆皆拍掌繼請喻君頴光演說謂國民大會須推廣範圍省城不能代表全川亦猶北京政府不能代表我們四萬萬同胞余不日將出省組織支會臨時再爲報告云云繼又請王君演說由日歸國情况是日到會各員皆表示一種愛國之熱忱如周寳臣白秉虞馬曉珊宋芸子駱公驌賴淑君趙鐵橋楊伯純游盛庠曾子玉安舜卿熊曉岩李靜安譚創之蕭君縱胡素民郭孟芝郭雲樓范春膏李廣勝李新餘胡安漾廖學章劉香浦杜雲帆江三乘文德彬陳舜君蕭子清楊汝襄喻耿光楊述堯蕭劍秋張品三張曲東張揮羽張香谷劉紹霖商俊卿等到者甚多茲錄四川國民大會宣言如下槪自青島喪失主權被侵領土有割削之憂人民懼亡國之慘奔走號呼舉國從同結社集會羣謀抵制京津滬漢國民之大會頻開政學紳商愛國之呼聲早遍同人等分屬國民寸心未死特於本月八號在公園内開四川國民大會團結眞正民意爲我政府後援以秩序的行爲作文明之對付戮力同心誓逹目的茲謹將開會大意到會手續並應行共守各條臚列於后幸到會諸先生垂察焉 
[魯省鹽務風潮始末紀]  
　　此次山東萊陽一帶爲抵抗鹽稅事聚衆焚毁鹽局戕殺警兵風潮蔓延瞬息巳徧數縣旋經王鹽運使將抗稅鹽民設法解散地方秩序完全恢復其前後經過情形一一披露於下 
　　一改行新稅之沿革此次風潮原由改行新稅而發欲知新舊稅之異同與辦理此事之經過當遠遡諸民國以前查東省沿海一帶民運區内所有應完之鹽課向來攤派地丁隨賦繳納從不另外徵收自民國成立以來全國鹽稅抵償外債政府對於鹽務厲行整頓規定稅率頒布新章取消引票階級實行統一辦法並按照借欵合同於各省設立稽核所稽查稅務即於民國三年實行一年之間每鹽四百觔納稅由五元增至八元旋卽加至十元而東省沿海福山一帶十八縣對於新章嚴行抗議不納鹽稅經王運使俯從民意暫緩進行又以該十八縣之攤丁舊稅年額頗巨若待日後新稅暢行始議取消則人民負擔未免較重遂由王使呈請總統將所有應攤年額票課自七年一月起一律免徵以蘇民困及至今年運使以部署屢次催令開辦各縣稅局增己次第設立遂自五月一日起按照新章實行就場徵稅每擔食鹽收大洋四角魚鹽每擔收大洋二角凡在東岸區域以内無論何人販運鹽斤必須就近先赴稅局照章繳稅領票方准赴灘舂鹽自由運銷而一班鹽梟素日以偷運私鹽爲生者至是計無所出遂煽惑愚氓力圖反抗醖釀久之而風潮起矣 
　　二五日萊陽滋事情形先是因有人欲從中取利散布謡言謂鹽局自陰曆初八日起凡鹽商買鹽一槪免稅愚民無知遂紛紛赴王家灘駝鹽人數約三百餘人鹽巡勸令領票不聽一齊搶鹽逕走鹽巡見人衆不敵退伏中途攔阻雙方大起衝突開槍抵禦當被鹽巡擊斃二名追獲十名受傷一名獲驢騾多頭餘衆盡皆逃走由東岸江警長國珍就近禀請烟台朱鎭守使吳道尹分飭營縣協助解散并致電王運使飭該縣知事迅往勘騐彈壓 
　　三八日卽墨滋事情形即墨萊陽壤地相接一班鹽梟各且同等之心理萊陽風潮一播卽墨卽繼之而起及八日行村忍來土匪二十餘人持有槍砲將行村鹽局燒燬鹽警開槍追擊被傷二人鹽梟見勢不敵相率退去迤邐而東將南厫羊郡五家灘各鹽局全行焚燬各騐放員司官警多被慘殺進迫金口聲勢洶洶時匪衆己聚至數萬人及十口又將金口局所房屋焚燬大隊駐紥海陽境内相距金口僅數里之隔耳當由卽墨縣長及各區警長一方致電烟台請援一方分赴各處相機彈壓而匪勢蔓延風聲鶴唳一縣土民遂不得安枕矣 
[閩省風潮之又一說]  
　　此次閩省學生所遭之慘劇己據學生後援會報告情形載錄前報茲又接福建三山通訊社報告大致稍異照錄如下閩省學生風潮初起時地方官廳尙不干涉僅邀集省議會長經學會長敎育會長及各校長敎員等討論阻止方法旋日本領事藉口保護僑商忽要求彼國兵艦進駐台江當局嚴行拒却謂由我完全擔任保護治安决不至有意外之事於是取嚴厲干涉手段派軍警彈壓至本月十四日夜上杭街一帶有學生多人憤商會長黃秉榮所開之恒盛布店私進某國貨入内查騐該店夥聲勢洶洶學生乃愈憤遂起衝突時人多擁擠匪徒則乘勢搶刦地方秩序稍亂軍警到場彈壓匪徒復敢拒捕傷排長一人巡警三人并傷斃路人一名當由軍警拿獲搶犯五人由經學會長敎育會長及各校長認明皆非學生遂拘留候辦次日該學生等復要求商民罷巿多數贊成惟掛某籍各商店堅拒不允互起衝突經軍警排解無事各學生請求法庭拘捕黃秉榮又經閩海道尹警務處長親往開導均無效力十六日早各學生復赴恒盛布店質問謂不得正當解决不能開巿各掛某籍商人遂要求日領保護日領宣言閩省地方官吏失管理人民之權力應由彼國派兵保護一時謡言四起風鶴皆兵經當局婉詞謝絶告以我國官廳定可負維持地方之責請勿過慮乃由當局召集紳商學各界議定辦法加派軍警嚴重取缔將結隊游行之學生一律解散其不允者即驅入各學校内一面通知其家屬領回約束十七日己完全領回地方秩序始形回復十八日各商店均照常開巿至學生控訴黃瞻鴻之案則由地方檢察廳依法辦理 
[皖省敎育界之黑暗（四）（淮陰）]  
　　（二）蕪湖夙爲安徽商業中心敎育界平時尙稱自由以其與政界中人接觸時少也此次學生愛國運動發生之始吾儕即與彼處各校同學共組合省學生聨合會如蕪關公學第二農業第五中學美國人設立之聖雅各及萃文中學皆表贊成並極力進行旋得蕪湖學生聨合會來函謂受行政軍警各方面之壓迫又各校敎職員率皆袖手旁觀且有從而破壞之者進行遲滯職此之由旣而又得蕪湖某中校學友書詳叙此次蕪湖敎育界人之無良特錄於下（前略）此次蕪湖學校對於愛國運動最激烈者爲第二農校第五中學次之蕪關公學又次之萃文中學聖雅各初則不甚與吾輩一致後因在校備受外國敎員之剌激遂一變而爲激進行動然吾輩中學學生智識究有限力量又太弱而行政方面軍警方面尙日伺其旁以圖借事摧殘當大馬路搗毁日商門窗交涉之初起也警察廳宋某大張告示簡直承認此次舉動皆係學生所爲逮馬聨甲自安慶歸開紳商軍警政學聨合大會於烟雨墩馬氏即認定學生爲此次暴動之主使並聲言此後無論學生流氓再有散布傳單提倡國貨等情一經查覺即行槍斃决不客氣馬本一老粗吾輩本不怪他蓋其由疑慮而生誤會由誤會而生仇視皆商學界中之敗類有以玉成之商界中之敗類爲邵某等皆盤踞商會平時以結納官僚魚肉商民爲事者也學界之敗類雖少積極破壞之舉而其消極的態度旁觀的態度以及非笑的態度阻撓學生之進行消滅學生之熱心其罪實浮於商界之敗類如是之敎職員百人而九十九而以敝校校長爲最彼於飯碗保持之勤猶之吾儕欲保持吾祖國吾父母也吾儕學生得此模範其不胥而爲奴顔婢膝者幾希尤可痛者敎育廳長董嘉會於愛國運動發生之後即函電交馳催令此問各校速放暑假軍警方面又屢用其恐嚇手段各校校長敎職員復惴惴焉惟恐學生之有所舉動致與彼輩飯碗有礙聞日人之來也則校内揭示處所揭各處傳單有倉皇扯去並聲言爾等如是舉動一旦有事余等絶不負責一如學生隨在可以發生叛逆行爲者然是不但軍警視吾輩如土匪即各校敎職員亦視吾輩如蛇蠍矣平心論之吾儕此次對於愛國運動未能多所盡力雖由於各方面之壓迫要亦我輩平素所受不良敎育毫無堅定不拔高尙犧牲的决心有以致之言念及此慚憤交集至於此次蕪商罷巿純出於多數青年店夥熱心運動之結果而軍警方面硬欲坐學生以煽惑之罪吾輩實在慚愧而被肉食者流直認商界爲無人格矣故當商界罷巿之日馬聨甲（皖南鎭守使）即下戒嚴令趕派軍隊馳赴長街斷絶交通並挑水夫之往來而亦禁之後經其秘書長某君力爭始准挑水夫通行吾輩生活於此等武夫統治之下痛苦難言覩此現象大難方殷本省當局素視學校爲造亂之地暑假後開學與否不可預卜而此時吾輩早走一日即彼當局早安一日蓋彼等以爲吾輩學生所恃者惟團體耳今則風流雲散巳無足懼吾輩果不出彼等所料耶抑尙有自處之道耶（下略） 
[杭州快信]  
　　潘國綱電稱現在時局漸就和平以前援閩援粤名義度情準情均己不甚適用應即將第一師師長關防尅日派員送閩應用留守司令部己派副官郭相時於今日（二十四）早車賫送厦門防次 
　　楊督軍昨電國務院曁參陸部報告潘國綱接統童軍情形現巳得覆所有閩浙軍副司令一職應否仍留另電奉聞 
　　齊省長昨飭財政廳提前撥解本月份警備隊經費八萬二千三百餘元 
　　蔣運使回浙後調查各場知事所長成績將有大批更動不日發表 
　　新登公民陳振青等以該縣知事譚錫瓚違法殃民劣跡多端特提出確鑿證據來省呈控省長己令錢塘沈道尹尅速派員查明覆奪 
　　奉化敎育會電稱省視學周配義推翻主張滅裁中小各校請予查辦己令敎育廳派員詳查覆奪 
　　浙省濱海各區近來時有商人偷運大批米榖出洋販賣圖利瑞安溫嶺等處尤甚迭經紳民電控省署昨令甌海會稽兩道尹嚴行查禁以維民食 
　　此間連日霉雨河水陡漲三尺城站新巿場一帶營業清淡異常 
[南京快信]  
　　北京國務院昨續來電分代表汪有齡江紹杰改敬日（二十四）南下 
　　汪江不日南下李督昨諭駐滬代表白堅武胡慶培即日赴滬籌備招待事宜 
　　西南迭次來電促續開和議李督因北京尙無切賞復電故亦無法答復昨施愚由滬回告李督云南代表均在滬唐亦允所提八條俟開會後從長計議 
　　南京學生聨合會昨日（二十三）開全體大會到百餘人議决繼續進行次序並不日發行出版物將學界經過情形詳細披露 
　　省城中學以上學校均己提前放假惟曁南學校現照常上課 
　　水井下毒之謡言近因省警廳防查甚嚴亦巳漸息 
　　前次罷巿風潮之際開駐下關浦口之第六師軍隊昨巳開拔回城 
　　徐州張鎭守使電省報告魯省鹽民滋事風潮己平現仍飭李統領嚴密防堵 
　　財廳長胡翔林以本月份軍政各費尙無着落昨派多員分赴各縣及各稅所守提解欵以濟急需 
財政部官產處帮辦吕長鏞奉派來蘇清理沙田事宜昨日抵寗又財部委張殿坤充南京造幣廠檢運銅元委員 
　　閩海關監督馮國勲昨由滬來寗卽轉車北上 
　　建威兵艦昨由蕪湖開駛來寗駐泊 
地方通信 
[蘇州]  
　　預備簽約後之慶祝蘇常朱鎭守使王道尹接奉齊省長訓令略謂接奉中央電開歐戰媾和條約不久即當簽字現各國均己籌備慶祝事宜以待至期慶祝誠恐鹽時籌備倉促故特先電知各省早爲籌備以免屆時迫急等因奉此仰即轉令各屬遵照籌備云云朱鎭使王道尹己會銜轉令所屬遵照 
　　光福盜傷事主吳縣轄境光福鄉十七圖峙崦嶺脚下鄉民張春寳家於陽曆本月十號夜二時許突有盜匪十餘人撞門入内袖出手鎗嚇禁聲張翻箱倒篋刦去銀洋衣物頗鉅並將張妻章氏頭面等處擊傷呼嘯遠逸嗣經失主開單呈報警區由該管第十一警察分所轉報到縣温知事閱悉後立委曾承審員帶同錄事檢騐員等前往勘騐無異立即分報各上峯並通緝本案盜犯務獲究辦 
　　獄犯咬傷看守吳縣模範監獄執行犯胡阿大係强盜罪判處徒刑十年該犯强暴性成在監非但不知悔過竟敢於前日糾約同號犯張二賭博經看守士覺察猶復不服禁止將看守士吳康伯等制帽制服扯破並將李鴻翔之右手咬傷當經孔監獄長函送縣署請予核辦由承審員訊供確實按賭博毆傷等律各判處徒刑一年連前合併執行刑期十三年昨己牌示判决矣 
　　誣指售賣毒粉前日間門内同仁街喧傳有人因擦東洋牙粉昏迷不省人事疑爲含有毒質一時哄動里巷正在驚詫之際適有一菱角鬚之陳憶堂經過其處附近人等誤爲即係賣牙粉之人内有流氓數人高聲喝打羣起拳足交加致陳某遍體鱗傷耳管流血奄奄一息當經崗警救出抬至宋仙洲巷北區第四分駐所其時隨往觀者途爲之塞内有無意識者在警所門首鼓掌暄譁崗警正苦兇手無從查緝遂將開設新衣店之章元來及木梳店學徒查得根二人當場拘住指爲與本案有關一併送至一區轉解縣署經承審員騐訊章等均不承認遂命暫押候判一面將陳憶党抬送天賜莊醫院救治未知有性命之虞否 
[松江]  
　　不許開會李縣長以現在戒嚴期内照章不能聽令人民集會結社爰於二十二日召集全縣警察長官在署會議議决嗣後各巿鄉如有國民大會及救國十人團等團體發現槪由所在地警察官勸令解散適松地在外就學各生之署假回籍者擬於二十二日假座醉白池開回籍學生會詎是日軍警巳在彼巡行學生深恐爲所干涉故未及開會即行散出惟聞各生巳互相密約於二十三日假東吳大學聖經學校開會云 
[鎭江]  
　　絲蠶近訊絲經交易略有起色銷路可望漸暢刻下頂細白絲每百兩可售洋四十元左右各綢莊機戸因價平穏紛紛收買倘以後洋莊活動其價必有漲無落鎭屬各縣農民之育夏蠶者實繁有徒茲悉大帮己屆大眠約在月梢即可竣事蠶身甚佳收成必豐並聞各繭行收買夏繭約定陰曆六月初五日一律開秤云 
[嘉興]  
　　烟雨樓中之大宴會南湖烟雨樓工竣後張知事於昨日（二十二）在該處設筵讌請省城各機關人員曁鄰縣知事濟濟一堂頗極一時之盛警務夏處長水警徐廳長本有來禾之訊故駐禾水警及縣警隊並警佐張光烈崔焜李宗沅均率同警隊軍樂隊齊赴火車站迎迓乃夏徐兩廳長竟未到該警隊於十一時四十分鐘始整隊回城云 
　　開掘第二人井嘉興城中第一公井業己工竣巿心弄一帶居民取汲飲料咸稱便利現第二公井又將着手開掘仿照第一公井辦法開掘泉水井並由就地士紳呈准官廳於水利經費項下撥洋五百元勘定春樹弄芝橋街之間日昨己動工開掘限兩月内竣事 
雜評一 
[内閣與省長（默）]  
　　北方之内閣閭題周也田也孫也王也匠也紛瓇久之而無一成廣東之省長問題伍也岑也莫也陳也李也紛擾久之而亦無一成京内閣之所以無成者以有黨派牽掣把持之故粤省長之所以無成者亦以有黨派競爭操縱之故然則今日之黨派尙以國危爲未甚而决心欲覆亡之耶 
　　今日之國民方萬衆一心以爭此間不容髮之簽字誠懼夫山東問題一簽字則國家之覆亡可立而待也而彼所謂黨派者反乘我國民一致對外無暇顧及之時各出其鬼鬼祟祟之手段挑撥播弄暗鬭取巧以人爲傀儡而自謀增植其勢力鞏固其飯碗地位絶不放眼一觀國内之情勢如何嗚呼如此輩者尙有絲毫良心也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[十大團體致巴黎專使電]  
　　昨日正午歐美同學會江蘇省敎育會寰球中國學生會等各團體假青年會會食堂討論德約簽字問題到者有李登輝沈信卿黃大偉朱庭祺曹慶五席德懋俞希稷朱少屏等議决急電歐洲專使如不能保留青島及山東主權萬勿簽字如或違背民意不保留青島及山東主權而簽德約者當與曹章陸同論茲將原電錄左中國國民認國際聨盟與德約爲兩事顧王伍諸使主張青島及山東權利不保留不簽押國民皆贊成此議務望陸施魏三使取一致態度如或違背民意不保留青島及山東主權而簽德約者當與曹章陸同論上會歐美同學會南京歐美同學會寰球中國學生會華僑聨合會江蘇省敎育會上海商業公團聨合會寗波旅滬同鄉會全國學生聨合會茶業會館廣肇公所 
[歐美同學會痛拒德約簽字]  
　　北京國務院廣東軍政府各省督軍省長敎育會商會農會工黨學生聨合會各報館鑒巴黎和議最要之結果爲成立國際同盟會美總统親身赴會者爲此世界和局能否永久及我國將來之希望均在此是會憲章載入奥約及德約奥約關於我國諸欵利於我當簽押德約山東諸欵不利於我不當簽押奥約旣載國際同盟會憲章我簽奥約即是加入該會將來我國可以該會會員資格提出山東問題及各項弗迫訂立之條件及違法之密約申訴於該會以待公平解决故簽奥約有利而無害若簽德約是明認日本無理要求旣失友邦公道之助又不能再申訴於國際同盟會勢孤氣餒永刼不復各專使中王顧二使法理外交最爲熟悉均主張不簽德約在滬美英法意各團體亦嘗馳電其本國政府助我抗爭是簽德約之有害無利己可斷言爲中國計爲子孫萬世計應卽飛電專使簽奥約而勿簽德約以留他日申訴於國際同盟會之地步中國幸甚上海南京歐美同學會 
[商業公團電阻德約簽字]  
　　商業公團聨合會二十二日致北京電云北京大總統國務院鈞鑒中日密約及山東問題關係存亡報登政府電令專使簽字全國人民必不承認學商工界又紛起集議若再激風潮危險更甚聞我國巳加入國際同盟會友帮當有公論急脈緩受祗在堅持自有轉圜地步乞迅電專使抗爭並告友帮必有相助設即簽字則全局俱輸無可挽救臨電迫切鵠盼示慰上海商業公團聨合會叩養 
[商界對簽字問題之表示]  
　　聨合通信社云昨日各馬路之商店門前均又新懸白布長旗大小不等上書之字悉關歐洲對德和約簽字問題略錄數則可見一斑（對德和約簽字商民死不承認）（山東三欵不保留政府簽字亦無效）（中日密約未廢和約死拒簽字）諸如此類不一而足於此可見吾國商人對於歐洲對德和約簽字之主張矣 
[學商各界特别大會預誌]  
　　江蘇省敎育會訂於二十五日（今日）上午新鐘十一時假北巿青年會開特别會議昨日己預函本埠各團體請派代表屆時蒞會以便與議南巿縣商會及北巿總商會接函後己各推代有一人赴會與議 
[全國學生聨合會消息]  
　　全國學生聨合會昨發表緊急宣言云風雨驟矣禍患亟矣報載北京政府己電令顧王陸主張簽字於對德和約矣嗟乎我國不幸而與抱德意志主義之日本毘鄰覩厥狼鷙行爲狡然思逞宜如何警惕防維戢彼野心保存疆圉乃北京軍閥及少數政僚乘歐洲無暇東顧之際國内無正式民意機關之時與日本締結中日條約二十一條及其他一切密約甘心媚外借欵固私國内少有違言動加殺戮積弊叢惡極於此時茲次簽字問題即爲承認中日條約二十一條及其他密約與否之最後解决山東爲吾國大聖誕生之地青島爲吾國加入協約應收回之利權保留則文化將就光大喪失則神州日就陸沈凡有血氣之倫莫不憤鬱非曰甯不簽字而滅母爲簽字瓦全即曰韓以亡國之人而猶奮鬭何况於金甌未碎之吾邦民氣之盛於此可見一斑况舉國延跋痛哭呼籲工商賈輟業於巿廛絃歌失響於學校販夫走卒隠有哀聲江河萬古懼爲奴隸此種悽慘悲壯之景象任在何國必起與國民提携而北京政府悍然與民意宣戰是甘棄人民而自陷於孤立地位也嗟乎國者我四萬萬同胞公共之國也與鄰國締結條約須得代表我四萬萬同胞之民意機關之同意也削我國而瀹於亡署全國民意於不顧我四萬萬同胞所不能承認也風雨驟矣禍患亟矣一髮千鈞危險萬狀我四萬萬同胞亟起圖之 
　　全國學生聨合會昨致國務院電云北京國務院鑒和約簽字及取消二十一條與一切密約本會己於皓電誓死力爭工商各界亦一致呼籲全國沸騰灈爲奴隸政府如悍然不顧竟與民意宣戰是甘棄國民而自陷於孤立地位國民救國多方勿謂爲無相當對付之法也上海全國學生聨合會叩又致巴黎各代表電云巴黎和會代表陸徵祥顧維鈞王正廷伍朝樞鑒國人因拒絶簽字廢止密約罷學罷巿罷工犧牲無數聞徐世昌近有無保留簽字之電羣情憤激擬通電不承認徐世昌爲中華民國大總統中國存亡公等是係請抵死堅持廢約勿簽字中華民國全國學生聨合會叩 
　　該會昨日又致杭州蔡鶴卿電云杭州探送蔡鶴卿先生國是日非敎育基礎亦摇動矣學生界因愛國運動致被罪先生遠引高蹈臥病故里學生界棄笈欷嘘願從林下想先生聞之亦不忍率莘莘學子而俱與「小休」也伏祈慨然允出復長大學則全國學生將咸被敎澤矣哀憤陳詞乞恕無狀上海全國學生聨合會叩迥又接北京來電云全國學生聨合會鑒比得確信政府將復提田應璜爲敎育總長此事關係敎育前途至鉅希貴會注意北京中等以上學校學生聨合會叩又致北京院部電云北京國務院敎育部鑒報載陳獨秀先生尙未釋放羣情悄悄失所宗仰祈速開釋全國學生聨合會叩迥 
[上海學生聨合會消息]  
　　昨日（二十四日）該會在某處開談詁會議决派代表至各商工團體對於簽字和約一層徵求意見散會後代表即分頭四出結果當續行報告又該會前派赴廣東代表現己返滬報告接洽情形甚形滿意 
[政府主張簽字之又一電]  
　　江蘇特派交涉公署近奉齊省長電稱頃奉政府電開此次中日外交上膠澳問題中央方面爲保持主權特昭鄭重起見迭電陸使切令相機進行審愼圖維不遣餘力衛國苦衷當爲全國所共諒自歐會提出青島成約之後法美英委員協力贊助現日内田外相巳有半官式公文咨逹外交部内稱將青島完全歸還中國收管决無異議等語關於和約各國當然共同簽字此爲事勢所趨要非一二國之所能持異議者我國若不及時簽字與列國一致行動豈非自處於孤立之地位而一切條件必致廢止一切權利必致抛棄矣至保留一層衡諸事理萬難辦到除電陸專使竭力規復主權以裨危局外謹電聞希飭屬知照 
[朱桂莘有派代表來滬說]  
　　南北和議將有繼續開會之希望政府曾派汪江兩代表來滬接洽現聞朱總代表方面亦有派秘書鄭受之於昨來滬與南代表接洽之說 
[美國弛禁現銀出口之影響]  
　　五月十一日紐約時報論銀價昻貴事略謂美國現銀出口之禁令旣己撤除倫敦官場支配現銀之辦法又復取銷世界銀巿乃大開放銀價遂逐漸漲起去年八月英美協定價格爲每盎士美金一元零一分二五今則銀價漲至每盎士美金一元一角四分矣據銀業中人云世界各處需釻頗亟如饜其所求則銀價將繼續增高或將至每盎士美金一元二角九分之定額查需銀之處不僅爲東方卽歐洲亦然聞中國暹邏現皆擬購大批銀貨歐洲諸國求銀甚殷者以瑞士與丹麥爲最凡此諸國咸亟欲裝運現銀其所觀望以待者不過欲得交貨之迅速與運費保險費之公道耳第在目前噸位能否可得殊不可决而保險費亦較購銀人所願得者爲昻他日此種問題一經解决想現銀將源源輸出美境而價格提高矣顧銀之需求不僅限於歐洲與東方諸國即美國財政说亦將不久購入值美金二萬五千萬元之銀貨以實國庫因去年財政部依照譬特門議案（即以庫幣鎔銀接濟他國議案）提出庫存銀幣運往中國印度也財政部何時購銀今尙未有確期據某方面云政府當不亟亟從事於此按國庫提出之銀原作調劑美國與協約國金庫之用運至遠東用銀之國藉以清償債務時英國亟需銀清理而美國儲存銀幣頗多故美國之依照譬特門議案辦理頗能裨益英國當時情形略如下述美國本存銀幣六萬萬元以作同數銀票之準備金政府後向各州積蓄銀行商借銀幣三萬五千萬元而以鈔票爲抵此項鈔票可以政府財產爲擔保品故積蓄銀行可用此鈔票以收回銀票經此一番轉變美國遂得提出銀幣以供出境之需當時國會核准提用三萬五千萬元然確己用出者約二萬五千萬元今雖政府購銀日期尙未决定但終必購回現銀補發銀票而與積蓄銀行清理債務也準此言之銀價恐非一時所能低落第政府爲法例所拘束其購銀之價格每盎士不得在美金一元以上設國内需求太多而政府又不及待至巿價天然跌落之時始購回現銀以實國庫則勢必重頒現銀出境之禁令也今年美銀產額可望增高美國煉銀公司去年出銀一千五百三十三萬七千盎士今年可出二千萬盎士又安拉康逹鑛公司去年出銀一千零九十七萬六千九百餘盎士今年亦可略增其他產銀公司亦皆有產額增多之預備若巿價寛漲過每盎士美金一元二角九分之定額則比較言之銀貴於金按美國幣制銀與金爲十六與一之比例換言之即銀幣價值定爲每盎士美金一元二角九分而金幣價值定爲每盎士美金二十元六角七分故銀價若越過此額則金銀比例率將在十六與一之下據某某方面云如巿價果將超過每盎士美金一元二角九分之定額則政府將有舉動以規正之按上星期政府公佈據稱凡運銀出境之執照可隨時照給不加限制但遇政府需要時可停發執照云云由此觀之政府固保留照給執照或撤銷執照之權也 
[海關上年洋貨進出口總數]  
　　據海關造册處報告一九一八年洋貨入口及轉運出口之貿易共關平銀五百五十四兆八十九萬三千零八十二兩較一九一七年增多五百三十七萬四千三百零八兩直接由各國入口者以日本（臺灣在内）爲最巨計關平鈒二百三十八兆八十五萬八千五百七十八兩次爲香港計關平銀一百六十二兆十九萬一千八百十六兩次爲美國計關平銀五十八兆六十八萬六千零四十四兩次爲英國計關平銀四十九兆八十九萬零二百九十三兩轉運出口至各國者以日本爲最巨次爲香港云 
[英代總領事抵滬就任]  
　　駐廣州英總領事哲美森君日前己乘綏陽輪船抵滬就代理駐滬英總領事之任候法磊斯君自英國回滬再返原任 
[規復漕運與滬米價之關係]  
　　規復漕運局一事聞北京己派員來滬規畫進行其海運仍與招商局商訂按照上次合同辦理惟該局董事會以今昔情形不同尙在審議其陸路運輸聞由某轉運公司（或云匯通）承攬由津浦路線裝運己有人分往蘇之無錫皖之蕪湖等處採辦滬地購進者聞己不少連日米價稍漲或即因此關係云 
[滬杭路運儎大批浙繭抵滬]  
　　連日陰雨浙之内河各處河水暴漲乾繭之由各地船運至閘口車站待車運申者積至數千包滬杭鐵路特於本月二十一夜專闰空車至閘接運茲悉此項乾繭共裝三十一車擬分掛於昨日（二十二）貨車及慢車來滬當因近日百貨非常擁擠是日貨車慢車皆經掛有貨車多輛若再添掛繭車深恐機車之牽引力不足故由閘口站長電請核准於昨日（二十二）下午一時三十分特開繭子專車由閘來滬於夜間九時駛抵上海南站昨今兩日經騐關洋員陸續抽騐尙未竣事兼之天雨不能缷出貨車故該繭尙存車中須俟天晴方能送往各廠也 
[關於籌備松黑江防之消息]  
　　松黑兩江籌辦江防一事經海軍部特派視察員王崇文前往黑省視察並與黑督鮑貴卿議定辦法日前王君來滬又與藍總司令會商派艦設防要事一切就緒當即晉京呈復現藍總司令所派各艦亦正從事趕修大約兩星期即可竣事聞海部擬俟各艦到黑省設防後即設一江防司令其司令一職將來即以王崇文充任並在該省建設造船所一所以便製造軍艦修理艦艇所需經費由海軍部與鮑督軍會同籌劃云 
[麩皮免稅之截止期]  
　　上海稅務總公所陳所長昨日致癵洋總商會曁南巿縣商會公函云逕啓者本年六月二十二日奉財政廳訓令内開照得江蘇省機器麵廠所出麩皮暫免稅釐一案前經由廳於上年八月呈請酌定免稅年限奉部指令暫定以七年度爲滿卽截至民國八年六月底爲止現將届滿又經本廳電請部示茲於本月十六日奉財部寒電俟六月底期限屆滿應即照章征收等因到廳奉此合亟通令該所長一體遵照自七月一日起照章復征母違此令等因奉此除出示布告曁通飭各分所遵辦外相應函知貴商會轉知各麵廠商一體遵照 
[破獲僞造公債票機關續誌]  
　　南巿王家碼頭某米行夥張漑祿與其同業陳錫九及湖北人馬某等因聨絡多人私造民國六年七年等公債票購辦機器並照相具印刷具等分設總機關於西門外林蔭路紫陽里五號門牌屋内及南巿施家衖北巿某處旋被警察廳長查悉立派偵緝隊士會同二區總署由長警前往該處將高某並在南巿第一區境内獲到同黨樂生並在北巿續獲張漑祿等三名起出機器及僞票等解廳由司法科分别拘留候緝拿在逃各同黨到案併究茲聞此案破獲之原因係由張從中墊欵洋六百元與陳等四人將僞債票數千元向北巿某報關行抵借銀八百兩該行因持票赴中國銀行核對察出破綻立將來人扣住送請捕房追究僞票來歷至翌日張陳等至某錢莊領欵時被探獲住張某一名陳則乘機逸去現警廳及租界當局正在會同緝拿在逃各人云 
[工業協會請釋陳獨秀電]  
　　中華工業協會昨致癵洋電云北京龔仙舟吳鏡潭朱公深傳公嶽棻諸先生均鑒大學文科學長陳君獨秀日前被捕旋聞當局釋放現據各方面函電證明仍拘未釋且防閉甚嚴剝奪自由種種虐待竊共和國家人民均有自由言論著作之權載在吾國臨時約法陳君提倡新思想著書立論無非研究學理的關係旣未與共和國家法律相抵觸亦適合共和國民思想自由之心理茲值全國人民憤激甫息之時當局豈可遽興文字之獄而以北京學潮遷怒陳君一人竊恐大亂之機將從此始燦煌等與陳君均無一面之雅爲大局計特據實直陳務懇諸公平情主持立予釋放以全士氣而救國危不勝禱切中華工業協會吳燦煌蕭晉蕃謝申嶽劉瑞融余竣顧健武陸劍公張漢農等公叩梗 
[新平安輪船之航行綫]  
　　上海縣知事署近奉齊省長訓令云案准交通部咨開據江海關監督呈稱接稅務司函稱華商通裕號新造鐵壳輸船一艘取名新平安擬定航綫繕具呈式粘貼圖說請呈部註冊給照送請核轉前來理合檢同呈式具文呈請察核等情並據該商呈繳冊照費到部查該輪擬駛航綫夏秋起上海訖長沙經過鎭江南京蕪湖九江漢口岳州又起上海訖日本經過青島烟台大連牛莊秦皇島天津安東海參崴等處冬春由上海至寗波温州福州厦門油頭香港廣東及南洋羣島等處除由本部註冊填就執照一紙發交該監督轉給承領曁訓令各關監督按照執照内航綫隨時稽核外相應咨請查照分令各該屬保護具紉分誼等因准此合行令仰該知事轉飭所屬一體保護 
[關讞員之息謡通告]  
　　公共租界會審公堂正會審官關君昨發通告云本月十七日即舊曆五月二十日據新閘捕房解柴子芳連藥水六瓶到本公堂訊據供稱伊戚李鴻飛住大通路新康里素患癬疾用各藥房癬藥皆無效惟舊用丸山藥房癬藥有效十六日早交洋一元託至白克路丸山藥房代購癬藥六瓶甫出店門遇衆約百餘人團毆責其不應購買日貨經捕解散行走未遠復遇大衆指稱行使東洋毒藥又經前捕將伊帶回捕房嗣後伊戚李鴻飛遣包車往接伊始由捕房坐李車回詎至山海關路復遇衆約千人指爲散毒藥人蜂擁敺打賴車夫出力奔走幸回李庽衆亦繼至肆行毆毁不容辨白等語據此質之李鴻飛供與相同本公堂亟將解案藥水全交衛生處化騐現據衛生處西醫函稱依法化騐果係癬藥毫無毒質除將柴子芳李鴻飛省釋滋事之人薄懲示儆外合將詳情登報通告足見街談巷議異口同音均稱有人行使毒藥槪係疑以傳疑毫無其事本公堂恐有人行使毒藥害人之謡言滋人疑懼有礙公安茲特錄案登報以釋羣疑 
[處置免遣敵僑之辦法]  
　　松滬盧護軍使因免遣敵僑處置辦法曾電商内務部昨得復電内容要點如次（一）免遣之敵僑應按照本部一月宥一電己於護照上加蓋特准居留戳記勿再發給執照（一）緩遣各僑旣在中國國境事實上當然與在留各敵僑無異（一）處置敵國人民條例第一條所謂出境係指出國境而言若請求移居應報由本部特許（一）其有己遣私自逃回緩遣私自移居情事請照處置條規第九條辦理 
[紀聖瑪利亞女校游藝會]  
　　纈菲路西之聖瑪利亞女校昨因集資組織義務學校事假靜安寺路卡德路口浩靈戲園（Ｏｌｙｍｐｉｏ之意蓋浩靈也）布演雜劇計自下午四時開幕至六時許閉幕到者千餘人集得入塲劵費逹一千元以上將近四時之際先由俞慶棠女士登臺演說略謂諸君熱心今日均爲平民敎育而來非爲看演藝來敬代表未來之義務學校對在座諸君深致謝意俄焉幕啓琴聲鏗然作響電光燦照中有女生十二人爲四排翩然對舞舞罷有另一女生獨出奏琴琴聲方止舞幕大開則『樵夫行醫』之西劇也劇中人物以英語相應對精神活潑言詞俊爽今人如入歐美大劇塲而聞名女伶叙述家庭瑣事視其布景忽而林野忽而堂奥其間飾男子者長靴短服加披肩儼然十七世紀人物劇中情節以衣淡藍半臂黃衫女郎之病態爲最嬌柔以詭稱有病摇錢囊以揶揄樵夫之美少年爲最每妙舞幕將垂掌聲四起觀者瞔瞔稱羡次爲某君之幻術助興亦具精心次休息十分鐘有及笄女生售手帕者有雙丫女童呀呀笑語兜售盈筐之果物者有寰球學生會諸童子軍前後周行事照料者座客中女賓尤多十分鐘後復開幕電光映射若夕陽紅照萬山之中有二女郎廻舞其下蓋第二次之舞蹈也舞罷以十六人至前臺唱歌歌罷復有一形似安琪兒之女郎衣藍捲邊白舞衣對衆軒軒而舞歌舞循環繼起令人目不暇給最後復殿之以「慘夢」新劇全劇大致情節係演一流俗富家女因夢亡國慘狀驚醒悔悟後即立志屏除美服痛戒浪費約諸姊妹慨捐金飾珠翠謀公益以救國云 
[中西女塾演劇預誌]  
　　本埠中西女塾因平民敎育最關重要擬由全體學生排演西劇名曰女子　Ｅｖｅｒｙ　Ｗｏｍａｎ將入座資悉數交由學生聨合會舉辦義務敎育藉以輔助進行己定七月一號星期二晚間八點半鐘假座博物院路拉西姆戲院Ｌｙｃｅｕｍ　Ｔｈｅａｔｒｅ開演自七月一號起至三號止速演三天 
[青年僵消息]  
　　本埠青年會於今晚（二十五）新鐘八時半敦請留學英倫工科碩士李善元君演說（歐戰中英人刻苦之狀况及其愛國精神）李君留學英國十載於茲届時當將其所見所聞詳爲講演也又該會夏季聖經專修科己於上星期三開學報名者計有百餘人中文三班英文五班准今晚八時一律開課 
[上海公學舉行畢業式]  
　　白克路上海公學昨日中學部舉行第一次畢業首由校長楊德鈞君致訓詞次敎務長陳漢卿演說次學監唐豪演說次理化敎員金蓉屏演說次國文敎員張克明林禹川金驥臣相繼演說大致皆勉勵之言茲將畢業者姓名錄下崔文成方曉初林芝英傳希尹朱毓琪虞際唐羅志遠葉昌麟徐禹廷季東崙李家儀包貞孚胡章俊姚世塏鄭堅舒道明王士才王舜禹 
[第八師範招考新生]  
　　上海縣知事公署昨出布告云案准江蘇省立第八師範學校校長郟咨開敝校歷屆招考生徒均經咨請貴公署查照辦理在案現值第一届正科畢業在下學年開始時應准添招預科一級查江蘇省立師範學校學則凡投考各生須得各縣行政長備文保送又於民國五年八月間奉江蘇省長公署訓令嗣後保送學生並應收取本人相片隨文咨送各等因敝校現定七月十五日八月十五日兩期在校舉行入學試騐相應咨請貴知事查照希即出示通告如境内合格學生志願投考者按照敝校招生廣告所刊各節赴縣領文並揀取最近四寸半身相片一張來校受騐至紉公誼等因並附發招生廣告一紙到署准此令行抄粘布告 
[青年普益社建築費有著]  
　　南巿青年普益社創辦以來頗著成效上年冬該社因屋舍湫隘不敷分布又以經費竭蹶未兄擴充致有分隊募捐之舉以先購基地爲入手辦法海内中西熱心志士慷慨捐輪者甚夥現該社日前接滬南聖經學院院長秀愛美女士由美來電己向彼邦人士捐得建築費四萬金該社得此佳□莫不喜形於色 
[中醫專校勵志會近訊]  
　　上海中醫專門學校勵志會昨日開六屆常會提議事項爲着手調查中醫藥品審檢確實刊表分贈次議暑假期内繼續辦法經會員職員簽名留校者計逹二十人合校外生簽名得五十人議决兩項（一）露天演講分發傳單進行不輟（二）籌設通俗義務日夜學社分文字演講白話演講二種以貫輪普通知識國家思想爲宗旨於下屆常會後分貼廣告一俟暑假即行開課 
[愛國團宣講記]  
　　本埠派克路百合里勵志愛國宣講團每逢星期日必派員赴各處宣講前日（二十二日）天雖大雨該團團員仍赴浦東爛泥渡假得意茶樓宣講講員爲周少葵張開濟徐惠施朱文華吳兆麟五人聽者振奮當時又由陸鵬程戚世法奚成良陳元華姚德芳姜克明金楚雄諸人和譪照料故秩序井然 
[泰和襪廠出品減稅之通令]  
　　財政廳訓令各局所云奉財政部訓令准稅務處咨開准農商部咨開據上海泰和襪廠呈稱商廠於民國三年間購辦機器仿造各種絲線襪出品以來各界樂爲購川營業逐漸擴充於前年新添電機絲光線襪剔選上等原料加工督造茲特具備襪樣呈送鈞部核轉准予援照各廠成費由第一關完納正稅一道其餘關卡悉免重徵以維國產等情到部應咨請校辦見復等因並附該廠出品雲鶴牌電機襪絲光襪絲光女襪各貨樣附送前來本處查上海泰和襪廠所製線襪旣經農商部轉據呈明係川機器製造其所具雲鶴牌電機襪絲光襪絲光女襪三種亦經本處騐明實係仿照洋式製成應准按照機製洋式貨物現行稅法於運銷出口時由經過第一關聽憑運商所請或估價或照則徵收正稅一道給予運單沿途所經關卡祗騐明單貨相符並無夾帶影射及漏稅等情弊即予放行不再徵收稅釐惟崇文門落地稅不在沿途稅釐之列仍應照納此外一切辦法以及運單貼用印花悉應按章辦理如此項現行稅法將來或有變更之處該廠亦應一律遵辦除分行外咨行查照等因到部除分令外合即令仰該廳長遵照辦理等因到廳奉此合行通令各該局所長一體遵照遇有該廠前項線襪運銷出口騐明單貨相符即於單内加註月日蓋戳放行毋任夾帶别項貨物隠混漏稅此令 
[水木業公所定期施診]  
　　滬紹水木業公所每屆夏令延請各科醫士舉行送診三月並由該業董事張效良張曉卿等擔任給藥經費今届因舊曆逢閨經該董等提議延長半月定於六月初二日開診 
[略賣案商請引渡]  
　　虹口百老滙路居人祝嘉寳家十九歲媳婦祝沈氏十八歲女兒祝阿毛前被拐匪陸金生略往天津脅迫爲娼繼復挈至長春賣入妓院後經狎客下吉夫詢悉身世寄函通知祝嘉寳訴由婦孺救濟會電知該處分會報告警署將氏與女查獲交由該分會派員搭輪護送來滬適陸金生亦在該輪故到埠後報告滙山捕房派探將陸拿獲連同氏女一併解經公共公堂訊明陸金生判押西牢三年期滿逐出租界祝沈氏祝阿毛併交祝嘉寳領回管束茲悉此案非陸一人所爲尙有同黨沈桂生劉根生兩人近亦被地檢廳查獲拘押昨晨備文派探許二寳投廨要求將陸金生移提回廳質訊俞襄讞與美副領事思君磋商之下以本案發生係屬租界且被告陸金生己經定罪未便一案兩處訊問旣由地檢廳續獲同黨沈桂生劉根生兩名請仍拘押候函往移提歸案訊辦 
[許寳元父子訊明開釋]  
　　住居阿拉白司脫路二百三十四號門牌湖州人許寳元與子永泉被唐子威偕證何其福等指控串同任阿虎竊取值洋四百五十元之絲繭五包業由該管捕房中西包探將許父子二人拘解公共公堂諭交四百元人洋並保候訊在案昨晨由廨提訊又經捕房將本案嫌疑人金裕生帶堂備質先由被告律師朱斯芾氏上堂譯稱捕房將任阿虎緝獲己供認絲繭係伊託許□售許實不知係賊物故本案與許父子無關應請先行摘釋云云詰據任供稱係由金裕生轉託金則堅稱伊不知情中西官核供磋商之下判兩許及金無干開釋任阿虎着押西牢九月以儆 
[宥恕受愚孩子]  
　　寗波孩子鄔通壽因受人指使冒辛和記等水木作塲名義先後持字條向虹口天潼路一百五十一號門牌海寗路一千七 
 
 

Page 11

 
 
百四十號門牌兩玻璃店騙取值洋二百餘元之玻璃四百數　　 
十片被控山該管捕房於昨將孩及其父鄔阿三拘解公共公堂由該兩店經理人唐桂生金福堂分别到堂訴明鄔孩冒名騙貨情形並將假字條呈察詰之鄔通壽供稱此事與父親無干我亦係由一不知姓名之人給我小洋一角令往代取等語中西官核供以姑念被告年幼受愚從寛免究諭交鄔阿三領回管束 
[莫干山聨票星期停售]  
　　滬杭甬鐵路與某汽油小輪公司訂定莫干山聨票合同己於本月十五日起實行茲悉鐵路方面承售此項聨票者係嘉興杭州上海冓北兩站等處所有旅客所帶行李到拱宸橋車站後另由該公司經理人照料裝輪發送上山自開辦以來連日陰雨故避暑旅客寥寥現聞該路對於此項聨票逢星期日停止售賣其往返拱宸橋與莫干山之汽輪逢星期日亦停止駛行昨己通飭各售賣聨票車站及汽輪公司遵照矣 
[敬廳緝獲海門盜案之電覆]  
　　淞滬警廳昨致海門趙知事電云前准電囑緝搶刼長來鎭陳姓家一案匪徒當經分派探警在輪埠搜查經在海門輪船查獲從盜王阿六一名并實彈手槍二支贓洋六百除元業據供認聽從施仲狗張雲霄糾約以小車代爲運贓分洋一百二十九元等供認不諱除再按名拘緝外即希派員即日來滬迎提歸案 
[顔料冒牌案從寛了結]  
　　美商愼昌洋行西人在公共公廨刑事科指控漢口路駿餘顔料行經理甄永麟將冒用該行商標之顔料二十五件寄往他埠混售漁利由廨照准於昨簽票發交哈爾濱捕房派令華探目劉森堂協同八十六號西探將甄提解公廨請究據原告代表禮明律師上堂譯稱被告寄往他埠冒牌之貨經原告商明郵務總局扣留現被告自知有罪業己央人向原告懇求願廿具改過結以後不再冒戤並允賠償相當損失故原告不欲深究應請飭令被告具結開釋並移請郵務局將扣留之冒牌顔料二十五件吊案銷燬云云訊之甄永麟供認不諱並稱甘願具結以後不再仿造原告商標賠償損失求釋關讞員核供商之美丁副領事會同簽判云被告願將冒牌貨物充公應將此項貨物吊案銷燬並着該被告具結以後不得再有冒牌情事准予從寛開釋此判 
[路刦案牽及收贜婦人]  
　　崇明人施隆根因串黨在湖北路攫取婦人王徐氏值洋五十餘元之珠花一朶質洋二十五元並將質劵賣與五福弄一號門牌婦人何王氏亦得洋五元三角分肥逃逸經失主報告捕房前日由探姚錫卿將施查獲吊出原贓於昨連同收贓婦人何王氏一併拘解公共公廨請究經中西官訊實以施係過犯判押西牢半年何王氏不應貪小着押女所一月分别示儆贓交原告領回 
[傾倒垃圾違章]  
　　住居法新租界寳建路地方某洋人家西崽趙富林屢將垃圾傾倒於門前爲捕房捕頭查悉以趙不應違章且碍衛生故於昨日將趙傳至法公堂訊究判罰洋五元充公以儆 
[救濟會查獲被拐婦人]  
　　女子楊招弟被匪誘拐至天津賣入妓院爲娼嗣經女母查悉報由救濟會函致天津警察廳查得楊招弟被賣津埠三不管地方妓院改名金蘭爲娼當由救濟會立委調查員余杏鏞持文赴津將楊招弟查獲於前日乘輪回滬解送到會立傳伊母認明無誤當令將女領回完聚聞余杏□由津乘輪回申時在該輪後艙兄有形跡可疑之男婦二名當即上前盤詰據該婦聲稱爲朱陳氏家有父母且有丈夫夫名朱福才現在塘棲長橋地方開設朱茂昌糖果糕餅店前因與姑口角氣憤走出偕同鄉人來申住在客棧忽有邵小弟及男女等多人初則令伊掉換房間繼則代爲作伐賣與蘇州人陸文元計價洋一百六十元嗣被陸押到北京爲娼伊因不願故仍乘輪南下同伴之男子即係陸文元云云並據陸稱價買此婦有中有保並無違法等語余當將該氏並陸於前日抵埠後解送到會昨己函送地檢廳請爲核辦 
[同鄉索詐]  
　　江北人周子坡昨日行經胡家木橋被同鄉袁連生吳景台二人軋至某小茶館内欲圖敲詐周不願互起衝突經崗警到來拘解五區三分所唐警佐命送□法科訊辦 
[養鷄場工人偷鷄]  
　　閘北敬和里某養鷄場管門人區慕農昨扭塲内工人蘇天楚至五區二分所控稱被蘇竊去鷄數只賣與北四川路永生牲口店内今始查悉請爲追究牛警佐諭解司法科訊究 
[討賭債演成傷害]  
　　李談生昨向李金秋索討賭資無着當用鐵尺將金秋擊傷腰部甚重由五區二分所警一併拘案牛警佐察得兩造皆非善類命解司法科究辦 
[薙髮店夥竊洋獲案]  
　　美界七浦路五百十九號門牌薙髮店夥揚州人徐金堂因將店主趙正宏之小洋鐵箱撬開竊取現洋五十元剪刀一把逃避經趙報請該管捕房派探奚德安將徐查獲起出原贓帶回捕房押候解究 
[傭婦竊取鉅飾]  
　　北蘇州路八百六十六號門牌王筱樓家所雇之傭婦汪王氏因乘間竊取其主值洋五百五十八元之金鐲金戒等物被其主婦當塲察出報請匯司捕房派探朱子藩將人贓帶入捕房詰問口供一過轉送公廨發交官媒看管候訊 
[竊物當場敗露]  
　　粤人陳桂山前日在南京路永安公司綢緞部内以買物爲由　間竊取值洋四十元之外國綢一疋圖逃被該公司用只楊恒瞥見鳴捕將人贓一併帶入捕房昨解公共公廨請究經中西官訊明判陳押西牢兩月贓交原告領回 
[扒竊破獲兩個]  
　　竊賊蔡洪發日前在法租界大世界内摸竊游客張慶雲身畔皮夾一只適被法捕房包探宋阿新瞥見上前將蔡拘獲連同原贓一併帶入捕房昨解法公堂請究先據該探上堂禀明前情質之蔡供認摸竊不諱又竊賊金鈎日前摸竊得銀表一只爲探查悉拘解公堂詰之金供認行竊判各押西牢一月以儆 
[滬南工巡捐局之批示]  
　　商人潘源盛等呈爲運貨阻碍環求准予搬移由呈悉查垃圾屬於警務清道範圍所有該處缷運垃圾俟十六舗碼頭造成後自當隨時遷清併候函請警察廳轉令各垃圾船將所堆垃圾從速裝運可也此批 
來函 
[徐菊如湯節之來函]  
　　敬啓者讀前日報載有南北同會兩會長問題一則與事實不相符查總商會會員等前以請求本會議董開會員大會事初推徐菊如等十人前往總商會當面接洽嗣又推菊如節之二人前往所有談話情形均係開會員會之事此外並未提及報載似有誤會用敢專函聲明尙希登人來函欄内以明眞相是爲至盼徐菊如湯節之同啓 
[和平聨合會來函]  
　　逕啓者日前各報登載本會駐京代表萬福華黃恩隆等隨同京師總商會敎育會與北京學生代表調解罷學風潮一節並轉載京報總商會敎育會和平聨合會駐京代表萬福華等通電本會以萬福華等並未經本會推舉爲駐京代表其調解學生風潮當係箇人行動不應冠以本會駐京代表名目詰詢去後茲准萬福華黃恩隆尤開統胡丙堃李堪等函聲明所用名義純係個人身分並非本會全體之意恐遠道傳聞致生誤會等語相應函請貴報照函登載史正全國和平聨合會啓 
[上海紙業公會來函]  
　　同業林協記售與書業徐勝記日貨模造紙八令彼此成交言明前存之貨因出貨時失貼本會出日貨憑照被由書業公所察出作爲私貨報告來會當由本會邀集同業全體特開大會公議查由該貨確係前存之貨而未貼憑照應照前議定章處置當將該貨值元八十一兩六錢應罰半數計元四十兩零八錢由本會分給半數與書業公所以作報告酬勞以半數充作本會經費以符定章經公决照辦務請貴報察登至禱紙業公會謹啓 
雜評二 
[規復漕運（庸）]  
　　漕運之規復表面爲接濟京師民食顧據道路所傳則漕運局長一席安福與己未競爭甚力各欲得此禁臠以爲取給黨費之地安福以有軍閥之後盾卒能戰勝己未而吳鏡潭遂以警察總監兼攝局長于寳軒之内次且以此去職然則所謂漕運局者殆不啻一官營商業之機關耳 
　　蘇省米禁自省會議决重申禁令以來省當局雖防維甚至然偷運者猶百出其計以遂私圖陽假軍米之名陰行走私之實道路喧傳間接出洋之米大都執有部照以利遄行今於軍米之外又闢一漕運途徑此後偷運者益易於假託吾恐北京之民食未必充而東南之米則且捆載以盡矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性十二（恣情放縱） 
　　上海爲世界大埠之一論其地位上種種性質却與紐約倫敦巴黎不同蓋在其他各國之通都名邑固絶鮮屬諸租借地者上海一隅有公共租界法租界美租界等區域故其地方情形自非中國内地可比非若倫敦巴黎紐約各處人士其品性習尙與英法美全境之住民不相懸□也上海住民之特性最足令人作三日嘔者莫如『恣情放縱』四字祇須興之所至無事不可自我作古代表上海恣情放縱之出產物女子文明戲其一端也讀者試默憶各游戲場所見黃口乳臭嫫母田娃蚩蚩上場狂呌亂跳之怪現狀不知世界之大尙有無意識無情趣之與此輩略相類似者乎記者過檀香山時亦曾觀檀島土民之戲樂矣卒未見有若是之放誕也中國内地之村嫗鄉劇無論若何淺陋亦均有一種不可磨滅之天籟與夫不可輕易傳述之神情斷無如上海之文明新戲止以呌跳二字隨意塞責也 
　　其第二事則爲女界之不喜著裙推其不著裙之心理亦不過曰姑求便利而己然而世界各文明國固絶未有婦人不著裙者即在我國古代雖屬貧戸亦莫不以荆釵布裙著稱於史册也不著裙之風氣實以上海北里中人爲最盛迄今陋俗相傳幾乎普遍於内地矣 
　　其第三事即近者上海方而發見一種不倫不類之書信對人絶無『敬稱』措詞之間復無謙愼之意諒解之語與懇切之誠也此種書信祗可用之兒童嬉戲間相應答决非中上社會有程度有學識者所肯輕易出之而示人以思想程度之不足也推想此輩作此書函亦無非以西文信札中無騑詞我乃不妨變本加厲絶繁文以自掩其陋殊不知英法美之佳士令媛每與人函札往還措詞極其精審寓意極春深厚豈有如我放縱主義諸少年之淺率者若我諸少年敢以對本國人士通函之忽略放縱態度移而施之各西友則豈有不益呈其陋受人輕視者乎然我新進少年每以極恭愼之態度對外以極忽略之態度對國内也此誠世界萬國所希聞者祗可稱爲上海住民一種之特性矣 
新拾遺 
[美國女敎育家梅蘭賴恩小傳（傳）（下）] [  澹墨]  
　　又擬設學校一所以敎育農工子女及貧苦而無依者亦無人爲之助力梅嘗致書於某女士曰予年來爲貧苦幼女籌畫學校方寸機爲之碎卒辭潑壺思敎席募化於諸善士之門不知經幾許困難受若干磋折卒能集腋成裘於一八三六年二月三日鳩工庀材而修新校舍焉梅此時之喜幾不可言喻並顧而樂之日此予有生以來興高采烈之第一日也即此築室之瓦礫木屑亦不啻爲吾眉飛色舞予恨不能如佛家所云使吾身仕作千萬□營此類之學校於大千世界又恨無點金之術使瓦石皆成金□遍營此類之學校於大千世界其心之雄其力之偉在□眉中□亦不數數覯况巾幗耶所有皎章皆梅手□敎昌蘄俸極其微薄學生不論□富均須分執校務人多非之以爲心不能實石□意竟有出人意料之外者一八三八年新棧落成建□等費□七萬□寄宿舍可容八十五人而報名入校者有三百餘人開校到者一百十六人三年後成續卓著聲名大噪史擴張校舍可容二百五十人學生之負笈擔豐不遠千里而來者踵相接一八四九年四月該校之附近疫作五月梅受傳染竟長辭可愛之校以去訃音所至凡美洲大小學校之生徒敎師不論識與不識莫不惋惜嘻呈以遽失此偉人爲可惜皆下半旗以誌哀悼新史氏曰女士平生所最得力者能堅忍能耐勞能舍己以利人能開瓶能爲人所難爲故卒能成大功女士雖死女士之主張不與之俱死女士之餘澤以及大名亦不與之俱死將隨宇宙而千古矣今者美國婦女得嶄然露頭於世界爲律師者有人爲醫師者有人從事新聞雜誌亦有人執敎鞭者更無論己要莫非女士之賜而無不慕女士之爲人惜也天不假年中途遽殞假使玉棺遲降月貌常存其豐功偉績又豈僅如斯而己耶然僅如斯己足涵蓋一切女士之風山高水長矣新史氏又曰予嘗觀美國敎育史其中以女士及開沙林皮卷愛馬惠賴特三人爲最著然女士□首屈一指新史氏譯女士小傳竟又閉目凝思於祖國之女學校擱筆三嘆者久之 
劇談 
[北京學界演劇記（下）] [  觀]  
　　劇中人係川先生田太太及其女亞梅此外則有女僕一人算命瞽者一人亞梅女士與留學歸來之陳君相戀愛將有婚姻成約矣乃田太太旣聽瞽者之言又信觀音菩蕯籤中之語謂兩人不宜結婚結婚必不利田先生却無此等迷信但堅執祠堂規中田陳同姓不能通婚之條文謂此事有悖家法有損名譽力爲阻撓卒至亞梅女十以自己决定主張之故竟背親命康熙綠地三彩蕉葉罇 
隨未婚夫陳君而去此劇描摹中國舊家庭舊社會之習慣與婚姻不自由之痛苦節目雖屬單簡而情景尙稱眞確費四十分鐘即演畢其次即爲「新村正」當此劇未開幕時乃實行拍賣特别包廂之手續限時十分鐘出價現洋七十二元呌賣己歷七分鐘尙無願買之人出現記者以心餘力絀之故只好讓人爲善然僅有三分之最短時間情不能不爲會中人發急乃忽歡呼之聲起於池座之東北方有一人高舉其帽大呼「我要」「我要」予諦視之其人白面短髯色莊容霽則素相識之湖南敎育家胡君子敬也此人曾設私立民德大學辦學有年極有能力此次日代表省教育會到京遂得奪此錦標云斯時睽睽萬目視線全集於一人之身鼓掌之聲雷動大有韓信登壇一軍皆驚之勢於是由會員引導登樓宣示姓名迨幕開戲作來賓猶時時仰望此公丰采不己「新村正」者原爲天津南開中學劇本此次劇中人亦多南開舊學生而升人於大京者今年舊曆年節曾在校中排演一次記者當時己有所記述通信載入本報矣故於劇中事實不復再述斯劇主旨在描冩勾結外人借欵喪權之無恥小人實况以一村爲全國縮影以一劣紳作當國者小像以三五貧苦村民代表大多數哀哀無告之羣衆做來有聲有色其剌激之深感動之大實非常情所能喻當外國公司魏經理搜索房租虐待貧民之時舉座之人羣呼「可殺」常李壯圖責駡吳紳之際舉座之人又羣呼「該打」吳紳係蘇君所扮口吻情致均能酷肖其對於其女勸告之答詞内有「名譽與良心有何用處只要有金錢即有勢力能施捨十斤雜和麵（北方下等人之所食者）就是個慈善家能爲他父親出大殯就是個孝子誰問金錢如何來的」等語□□雜出令人動情以記者之眼光觀之確認此舉眞能收社會敎育之極大效果故樂而尙筆爲之記至今明兩日高等農專兩校演劇情形當繼續作記以告 
小說 
[潛艇歷險記（牘）] [  翠岑譯]  
　　Ｒ十九號於此方向顧己無進行之望惟一措置則俟輸葉清理後退出鋼網耳諾愛爾以手作勢率二人走至艇尾賴一帆索之力諾愛爾援之步下至向後凸出之圇葉機軸上斯事之危極矣一失手將立沉至一百尺下之海底旣下即無生還之望因雖有氣囊可以浮上而終在網内不能逹水面也然諾愛爾謹甚竟得握着輪葉見鋼絲之一部己被輪葉轉動時所斷餘則互相纒繞紛不可解除割斷之外别無他法於是諾愛爾照以電光二人則齊舉鋸斧從事於工作片時諾愛爾聞有細聲發自頂上察之則氣管之塞門未固空氣由此逸出急固之旣畢仍聞有微聲移時漸厲始知係水面船艦之輪葉聲潛艇之身忽動三人幾被顚沉至水底縣張之鋼網蕩動如風中之紗帘蓋六十尺之頂上船艦方駛過而艦下垂一鐵索正橫掃水中也諾愛爾知危險己近自保之策惟放氣入囊而茫然浮至水面蓋知鐵索之端垂一大爆裂彈其力不弱於魚雷德驅逐艦知有潛艇入網方施其水底炸燬之策也 
　　第十三章　房霍本納之威武 
　　德意志帝國皇帝之忠臣海軍大佐魚雷艇Ｖ二百零一號艦長羅勲格房霍本納步入己室且行且思曰較吾地位劣者夥矣吾在此海欲行破壞敵人船艦而不可得朝廷又不發遣吾攻擊俄國之命所忙者潛行艇耳吾今茲抑何閒暇謝吾海軍防禦敵人之力今晚吾迺得以安然酣睡於水上噫吾友房露德君爲吾斡旋吾乃得以自柯克斯海文（北海德海軍防地）調至此間波羅的海彼之功德實不可没思次滿心歡悅解衣而睡忽一水兵闖然入室房霍本納爲之一驚大怒曰蠢物何事者其人曰艦長旗艦有信號至謂有武裝郵船柯莫倫號回自南大西洋載有俘虜甚衆懇吾艦免予檢查逕行放行房霍本納不語怒形於色徐披其新置之外衣及手套覆其冠於首目爲所掩懶然出至甲板立上站橋厲聲問一身長而僵立如屍之副官曰何事副官答曰艦長柯莫倫號己可望見Ｓ十九號適纔有信號至謂將護送彼船至斯戴汀吾知此次决無謬誤閱者須知彼之所謂謬誤蓋有所指曾有德國之武裝商船一艘數在北海襲擊英巡艦對於凱撒之功甚偉回至波羅的海時德巡洋艦誤爲英船砲沉之因是德海軍一通令各艦凡有戰艦經過時艦中士官均須出至站橋瞭望以免誤會柯莫倫號旣過房霍本納正擬回至己室從事於第二次之睡眠怱見二英里外水面上發現淡綠之光怒曰天乎吾今宵其終不得睡乎此光又何爲哉副官遂取一羅經儀測其地位報告於長長官房霍本納曰然則此光爲防禦線第二十四點矣嗟乎誠多事哉魚雷艇遂以半速力前進命舵師向發光之鈣化物面行蓋此光之現即指示彼處四十尺或五十尺下鋼網受有極大之擾亂也 
[自由談之自由談] [  不冷]  
　　勤儉與抵制勤儉雖老生常談而於抵制有密切關係蓋勤則能自出貨多而他貨可勿用儉則用貨自省而他貨亦可勿用故國民普及敎育中亦當注重此意 
 
 

Page 15

 
 
   
 
 

Page 16

 
 
   
 
