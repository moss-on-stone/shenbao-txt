# 1924 - 312 - 4918578

 

Page 1

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 2

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 3

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *時論（特約） 
[國是會議與國是（心史）]  
　　國是也者一國之所是也一國之所是即凡有血氣心知不能更改一字如白日之爲晝昏黑之爲夜果腹之爲飽乏食之爲飢皆一國是之標準也此事斷不需會議而决會議也者未議以前莫衷一是方議而未决各與議人自以爲是迨其决也猶用多少數爲表示則雖以取决者爲國是而其中仍含有不以爲是之分子屈於多數而服從之其不横决而獨是其是者幸也故眞國是必定於會議之先會議所定之國是乃衆非爭勝以勝者爲是之結果也 
　　吾國今日之國是以吾一人坐斗室之中操三寸之管大書數字出而懸之國門吾敢自信其有過而見之者必曰是也即億萬中之一二因其本身利害之關係心不以爲是亦且不敢公然宣之口也此數字爲何字曰裁兵廢督四大字督之下又加數小字曰巡閱督軍督理檢閱護軍鎭守都統等凡有擁兵而兼轄地方區域者皆以一督字括之吾爲此言質於四萬萬同胞之前倘有四萬萬中之數十百人以上指斥爲不是者請罪我以謝四萬萬衆 
　　然若開一會議而提出取决則可卜其必多數不以爲是其不以爲是之說奈何曰兵有去路而後可裁有被裁之兵之生活之費與其改操之業而後可裁此皆老成謀國之口吻當其發言舉然道貌自以爲國之元老者優爲之夫元老則何以偏右萬惡之軍人則以武人專政十餘年不接近握權之人原不知有元老之名稱與其利用元老資格之巧妙民國之初即以亡國大夫爲元老厭惡科舉而又視曾濫科名者爲貴品廢除階級而又視曾充官僚者爲上流是國之以不是爲是者未嘗一日而求其是也今則武人元老相習十餘年久而成精武人所口不能言者由元老出之元老所力不能舉者由武人任之試問全國之所謂有元老臭味者有未任軍人所授之高等官職者乎有未受軍人所給之高等乾修者乎故軍人而欲破壞國是第一當召集元老會議會議本已爲是非之所相持而元老則尤爲有百非而無一是之産物以軍人召集元老不如由軍人派遣旗牌戈什差弁副官之或稍眞率而無惺惺作僞之供人嘔噦也 
　　夫元老之淆亂國是莫妙於豫則立不豫則廢之說以元老爲裁兵之豫備今年豫備未周又有明年明年又有後年而其間兵已不戢自焚塗炭民命毁傷國脈不計次數矣一經塗炭毁傷則善後整軍盡量搜括無論其本以豫備爲搪塞也即眞有豫備已供購械殺人之儲蓄又作善後整軍額外搜括之張本言豫備者所指一度之期限足以造數次之禍而國則已亡更不復勞老成之擘劃矣夫巡閱督理等等職名一出口而廢之此與兵之生計何涉旣廢此職兵已與地方區域分離國民此時不起而爲當兵之同胞代謀生計者更請罪我以謝兵同胞舉債以遣散點名以核實數各招本省之退伍兵以改編本省人指揮之警備隊再以水利墾殖等事業略輔助之此區區被裁之兵同胞苟非爲武人敎壞以殺人刦物爲第二天性者不能不隨時以法律糾正外自餘皆我人親愛之職業中人在地大物博之民國如投盈掬之雪於　牛之鼎絲毫無損其原有之熱度况欲求其雪之遺跡耶故先慮裁兵而後言廢督即武人與元老結托之至計先與廢督而後言裁兵五尺之童皆能負擔兵同胞生計之一部分以三萬萬九千數百萬之非兵之同胞代數百萬之兵同胞謀甘苦與共之生計又有民國地廣人稀之基業以容之天下言化兵爲民之易未有易於吾國者也夫吾國言疆域者不恒云縱横二萬里乎以縱二萬與横二萬相乘適得四萬萬方里以四萬萬同胞生息其間一人可占地一方里生計之寛未有過於吾國者也徒以武人脅吾少數同胞爲兵爭地以戰殺人盈野爭城以戰殺人盈城本已人滿爲患之蘇滬且奔迸而無死所又何論荒凉　遠之區爲兵所阻而無法理其秩序者乎多兵而棄膏腴之大半爲廢壤裁兵而就版圖之固有爲尾閭列强紛紛謀國外之殖民我但安然享國内之生産而窮年累世所不能盡故曰生計之寬未有過於吾國者也 
　　若夫委員制也一頭總統制也地方選舉制也職業選舉制也國會一院制與兩院制也若此之類本無一是有如委員制憂國者謂可以消競爭總統之萌而據吾國試騐之前例嘗有以黨派之盤踞爲廣東政府首席之總裁雖孫中山亦退避三舍然而領北廷之乾薪充南都之掮客席卷而歸徐世昌執梃爲降王之長行政首領之醜未有醜於民國之委員制者也然則人也非法也裁兵廢督而後倖門窄倖門窄而後元老稀元老稀而後有總統之慾望者寡即有承充委員之慾望者亦寡以四萬萬同胞盡力於四萬萬方里之生産日不暇給烏有閒工夫爲國民充公僕耶至其時迫於衆意而勉任公職則無論用何名義皆視爲義務之期限與日本等國之兵役期限略同此則待國是會議議决之國是非今日一國所公是之國是也今試更溯國是二字之起源楚莊王問於孫叔敖曰寡人未得所以爲國是也孫叔敖曰國之有是衆非之所惡也臣恐王之不能定也此見劉向新序是爲文字中有國是二字相連爲一名詞之始古之所以謂一是不能勝衆非者以古本有階級之制决國是於特殊勢力者之手與今之元老略同若由全國之心理求是則如飢之不可以言飽夜之不可以言晝待裁兵廢督之國是定然後其他之國是會議可開若由武人元老勾結以賣我國民我國民其唾之 
國内專電 
　　北京電段近日默察環境以愈慢入京爲有利張馮催之再段言吾計畫所做之事係全國之事非北京之事中山不來吾不能入京西南事非徵中山意見無從設施請催中山北來（十四日下午一鐘） 
　　北京電馮在津日租界自宅元（十三）申刻張作霖答訪馮談二十分鐘張盼馮在津多 
 
 

Page 4

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *盤桓（十四日下午一鐘） 
　　北京電張作霖派鎭威軍執法處長袁子和爲天津警備司令前任張之江將調任京畿（十四日下午一鐘） 
　　北京電王承斌衛隊昨已繳械由奉軍接替（十四日下午一鐘） 
　　北京電原擬山東省長之張宗昌段以魯鄭有功主以張督直（十四日下午一鐘） 
　　北京電外交團對修改優待條件已無問題惟對時局則悲觀近有許多外交與使團接洽關係國均婉謝謂且停一停再說中俄會議昨王加會晤加氏亦云停一停再議問加究停若干日加笑言曰大約日子不多加對俄白黨組織之奉軍請政府注意勿令其回中東路（十四日下午一鐘） 
　　北京電在北倉之奉軍現奉段令向津埠退去免誤會（十四日下午一鐘） 
　　北京電津電話馮住日界宋子揚宅十二日前會議皆段張馮盧四人十三日會議加王揖唐梁鴻志二人免人多口雜意 
　　北京電馮部下出面與奉張接頭者爲薛篤弼劉之龍張亦派楊宇霆楊毓珣二人代見客本人除段外不與其他人交接 
　　北京電張堅持葉恭绅長交通派葉調度京奉津浦運輸事宜（十四日下午八鐘） 
　　北京電津議在津組帥府請段就職 
　　北京電聶薛出京先後被扣聞積欠警餉財部賬僅欠三月而廳中則欠九月據薛稱六個月餉爲軍事處借去故薛之情重於聶（十四日下午七鐘） 
　　北京電有市民多數在國民軍司令部控告王懐慶近三年在熱河種烟收入千餘萬元并有王部下願作證（十四日下午一鐘） 
　　北京電昨前步軍統領聶憲藩潛行逃津在楊村截留聶係部下控其尅扣軍餉且步統向來濫刑苛罰暗無天日聶於烟賭案尤發大財京中有官强盜之號 
　　北京電昨警廳取銷女探查女探本是娼妓秘賣淫者兼差係薛之珩之政策今已革除（十四日下午一鐘） 
　　北京電凌毅將四郊游緝隊收束市民稱快　　北京電攝院接收公府因舊員星散致茫無頭緒現指定項城時老秘書閔爾昌鄭沅丁傳靖馬吉章王壽彭諸人組織臨時辦事處對於收支黑幕重重無人敢負責惟有向被押之李彦靑勒追 
　　北京電某機關接報温樹德已乘肇和艦返靑島並未隨吳赴滬（十四日下午七鐘） 
　　北京電總部得滬電李烈鈞抵滬擬晤孫後北上（十四日下午七鐘） 
　　北京電津電話王承斌與張作霖已互相訪問因王已决解除兵柄自無嫌隙 
　　北京電張九卿由津來京住奉天會館 
　　北京電宋發祥平市官錢局監督定明日就職（十四日下午七鐘） 
　　北京電長蘆運使劉之龍經段疏通可到任 
　　北京電薛篤弼辭本兼各職黄决挽留 
　　北京電聶憲藩已解交國民軍總司令部與李彦靑隔牆優待曹銳在團城不得出派人央奉張請保釋尙無結果 
　　北京電東方時報連日歌頌張作霖功績 
　　北京電姚國楨已抵京住東織布胡同 
　　寒（十四）閣議交部參事于焌年江學韓准辭以蔣尊褘湯中簡任（十四日下午七鐘） 
　　北京電四二庫劵内撥六十萬發警餉計内城各區署三十七萬餘今日發外城各區署二十四萬餘明日發安格聨因鑒於前次移作軍費故此次會同財部直接監放其辦法係外城者移歸内城領取内城則歸外城冀免中飽扣餉等弊此外尙撥五十萬歸政費支配（十四日下午七鐘） 
　　北京電警餉係發八九十三個月總數共六十三萬各警士以此數爲連年未有之豐咸欣欣有喜色（十四日下午八鐘） 
　　北京電清室兩妃及瑜妃柩决三日内出宫 
　　北京電中俄會議會務處仍設前中俄會議辦事處主任嚴鶴齡寒（十四）就職 
　　北京電外部電楊增新徵中俄會議意見 
　　北京電日俄會議破裂日委稻石奉召回國俄要日本負責比利亞日軍暴行之責任并不得將薩哈連礦區割讓於日且限制權利區域日本資財不得過半并廢除最惠國名詞易平等相互原則立約否則俄無商量餘地（十四日下午一鐘） 
　　天津電眞（十一）段宅重要會議各報试巳載議題關於善後六國民大會案八訪據近段者謂雖屬推測尙近似惟段對定國眞旨固待會議始實現尤賴列席會議者首先揭誠始見功 
　　天津電段出山期待孫中山到津協議妥有辦法始定段精神快健據段友云段鋤曹吳旨在救國救民爭國民人格餘無他曹退吳走願已足希各軍領袖認明民國合力建設 
　　天津電奉軍收二十三師軍械約步槍七千枝機槍八十架砲七十尊 
　　天津電李景林部尊重條約移駐楊村 
　　天津電文（十二）葉恭綽宅有宴會對直軍民兩長問題曾討論直省長繼任人以李景林呼聲最高 
　　天津電省議會對省長問題討論多趨歡迎直人李景林長直曾派代表數人分謁段張請納輿情 
　　天津電王承斌眞（十一）通電辭職後即遷寓日界吳景濂宅文（十二）省署搬物大車出轅門時被扣門閉元（十三）早恢復惟守衛崗兵非紅帽箍衛隊 
　　天津電張作霖出私財二百萬賑濟直水災不日運津 
　　天津電奉張派代表王大純持片分謁駐津英日法各領事 
　　天津電津埠各黨雲集謠言因多全虚 
　　天津電歐戰協約戰勝紀念日奉張派法飛行家拉波德氏駕機翺翔英法各花園中參與盛典（以上十三日下午五鐘） 
　　天津電省會敎育會律師會農會各總會文（十二）晚緊急會議决定推李景林棗强人爲保安司令兼執行省長職務元日巳實行　　天津電段馮對吳佩孚行動及南京會議甚注意但對長江似示寬大 
　　天津電英日法各領昨午均親赴曹家花園回拜張作霖 
　　天津電張宗昌已於元（十三）夜十二點鐘專車晋京組織司令部 
　　天津電元（十三）夜由總站開第一零一次客車直達奉天 
　　天津電段昨始出門回拜張作霖馮玉祥畢即返寓就曹家花園會議說似過敏 
　　天津電奉軍一三聨合軍開赴楊村北倉達萬五千人二六聨合軍開赴津浦路各站（以上十四日下午一鐘） 
　　濟南電鄭派五師長孫宗先代表赴津謁段請示機宜孫於眞（十一）晚北上 
　　濟南電省北惠民等縣發現潰兵甚多鄭飭四七胡張兩旅長妥爲收編遣散並令五師補充團于營開往津浦北叚協防 
　　濟南電督署息高恩洪有押回靑辦交代說 
　　濟南電靑島訊吳佩孚於眞（十一）日上午一點乘華甲艦隨帶楚豫肇和永翔及北康等三商輪南下（以上十三日下午五鐘） 
　　漢口電蕭令四十九旅赴豫一部退駐孝感花園餘調回省其駐鄭信一帶孫寇兩旅均調防武勝關十八師及二十一混旅亦停止入湘 
　　漢口電漢商會各團聨合會全省商聨會文（十二）晚在漢商會開聨席會决由三團體聨電請段出山並通電各省請一致促段速與南北要人妥籌善後早定大局 
　　漢口電各團聨合會文（十二）開會贊成省議會保境安民主張决聨合武漢商會發表通電（以上十三日下午六鐘） 
　　漢口電聞吳寒（十四）晚可到漢宋芝田已備查家墩爲行轅劉家廟爲吳軍駐地吳擬晤蕭後即帶軍赴豫 
　　漢口電武漢各團體將開會請吳勿在鄂爲軍事行動 
　　漢口電報載駐彰德黑河口豫軍第三混旅長馬燦林宣布與李濟臣脫離關係又載鄭洛間有軍事行動詳情未悉 
　　漢口電武昌電報局長丁鴻澤因扣蕭表示保境通電元（十三）被捕撤差 
　　漢口電吳派胡銳過漢入川催川軍東下胡元（十三）到漢謁蕭請示蕭令待吳來漢再定行止（以上十四日下午六鐘） 
　　九江電九江軍警稽查處查獲江順輪船大宗紅丸元（十三）日贛北鎭守使吳金彪親往江干監視焚毁計二十萬粒合洋三千餘元（十四日下午五鐘） 
　　長沙電唐生智有返衡說 
　　長沙電省議員對趙請段出山組聨治政府通電未置詞意似默許 
　　長沙電葉開鑫在省籌欵甚忙無回防意 
　　長沙電鹽（十四）代理財長周子賢就職張雄輿仍回第三師參謀長本任 
　　長沙電省議員楊亮卿等反對剝奪女子敎育權及參政權請將提案人程子樞除名 
　　長沙電唐生智令東安縣提徵十六年田賦該縣請邀减三分之一省議會咨請趙轉令制止（以上十四日下午五鐘） 
　　香港電元（十三）晨十時孫偕夫人及伍朝樞黄惠龍等五十餘人乘永豐艦來港寒（十四）早二時抵步至六時轉春洋丸午刻開行赴滬到船送行者三百餘人港日領及吳鐵城古應芬廖仲愷楊希閔劉震寰等在内港聨義工社僱小輪數艘燃爆竹隨送出港港政府派兩水警輪護孫永豐旋返省　　香港電謝文炳電汕謂眞（十一）偕陳炯明起程寒（十四）可抵汕 
　　香港電賴世璜通電請陳炯明出山聞方本仁亦電陳請出山 
　　香港電孫在春洋丸不見客由伍朝樞代達謂孫必在滬宅逗遛數日并謂孫歸期無定北方變化瞬息不同孫北上結果殊難預言（以上十四日下午八鐘） 
　　厦門電方聲濤自粤電鼓浪嶼民軍機關轉陳國輝楊漢烈吳威葉定國略謂諸兄名義已呈請帥座發表希速準備出兵 
　　厦門電陳炯明派代表赴漳平疏通民軍楊學良與龍巖賴世璜部合作 
　　厦門電張毅眷屬元（十三）由漳移鼓浪嶼 
　　厦門電厦門船戶吳姓與李姓爭載鬭毆傷李姓二人陳姓助李元（十三）夜雙方遙放槍示威（以上十四日下午九鐘） 
　　蚌埠電蘇齊代表魏啓中來蚌下車後謁見軍事當局接洽蘇皖一致行動雙方撤防修路恢復交通聞已有頭緒 
　　蚌埠電鳳關監督徐振基履新後聞正陽臨淮明光各分關總辦均已改委 
　　蚌埠電昨今由南運回輸送隊兩次五百名到蚌下車一百八名均解由警廳送至懐遠遣回原籍（以上十三日下午八鐘） 
　　揚州電小學經費因積欠太鉅寒（十四）日罷敎（十四日下午七鐘） 
國外專電 
　　日内瓦電施肇基演說剷除中國烟禍須列强贊助抑止運輸鴉片（十四日） 
特約路透電 
[天津會議情形]  
　　十三日天津電直省議會决議請李景林任省長並派代表往詢張作霖之意見張表示贊成王承斌已離公署住日租界張馮之交誼仍未見進步惟段祺瑞正竭力撮合以免彼此公然對抗張叚關於吳　孚將來行動事意見亦相歧異張欲與吳續戰叚則不願迫吳過甚希望和平解决馮自到津後設司令部於日租界今仍寓該處 
　　十四日天津電路透訪員今日午後謁見張學良張謂目前不致有政治發展其父不願受任何高位俟善後政策實施後擬回奉天惟大約尙將入京一行張又謂其父與馮現甚和好逐日討論時局　均主張推叚爲領袖而爲其實行統一政策叚亦以統一爲目的現正與各省電商一切 
[南北近聞]  
　　十四日靑島電温樹德昨日午後宣布從鄭督理之請就膠州督辦職此間人士甚以爲異温稱北洋海艦隊將駐靑島其維持費月需十二萬元魯省擬移已遣散之第一旅每月軍費七萬元供給之三萬元出諸鐵路特稅餘由省庫撥付温又對報界代表稱彼曾在塘沽勸吳佩孚勿來此免起國際紏紛 
　　十三日廣州電今晨十時孫中山由廣州出發擬今夜八時離黄埔昨晚工界等舉行　燈會歡送 
　　十四日香港電孫中山今晨乘春洋丸赴滬 
[鴉片大會議]  
　　十三日日内瓦電今日鴉片大會開全體大會時各代表詳述各國領土内取締吸烟之辦法日代表稱臺灣吸食鴉片者人數大減英代表述香港與海峽殖民地現狀英法代表皆稱已草擬關於鴉片貿易之公約印度代表述緬甸註册領烟之辦法謂此種辦法可否推行他處須視地方情形而定鴉片之價應加規定因烟價增高則私販亦增多也英代表所擬之草約主張（一）生烟熟烟之進口及製造出售應完全在政府專賣權下辦理之（二）關於零售分銷應訂立條例（三）禁止從各地方輸出（四）學校應敎授反對吸烟之功課（五）零售店舖之　應有限制（六）凡在本各國政府管轄權外經營鴉片貿易者應定爲犯法行爲（七）各國政府應設法互換消息便襄助禁止非法貿易（八）專供醫藥用之鴉片進口此約不適用之　　十三日日内瓦電中國在今日鴉片大會中未受凌爍惟辯論明日將復作法代表所擬取締售烟之草約其要點爲（一）限定售烟地點（二）禁止以烟售與未成年人（三）烟館額數不許增加（四）禁止買賣烟灰（五）禁止私販今日午後最可注意之特點爲日代表之爲中國後援日代表提出一議案對於施博事之言表示信任並希望政治狀况可使各國對華予以和平之合作而收禁烟之功日代表又聲明日本始終忠守不干涉中國内政之主義印度代表提出修正文謂中國非法大産鴉片流入其他遠東諸國致使取締爲難殊可惋惜云中代表施博士對此修正文嚴厲駁斥最後日代表乃撤回其提案 
[法財長之新債談]  
　　十二日巴黎電財政部長今日召集法國各處商會會長集議時演說昨日開募新僨之理由謂國家收入現可完全抵付支出新募之債欵僅用以清理舊欠政府將繼續償還法蘭西銀行之墊欵云 
[德外長之外交談]  
　　十二日柏林電德外交部長史特萊斯曼今日在道特芒演說謂倫敦會議塲中之諒解與和緩精神至可稱讚而與法比執政者談判時此種精神尤爲顯著故有結果且可使人抱法比兩國爲能踐行其義務之信任對英商約刻在談判時頗有成功氣象德國並無將以德貨充斥外國市塲而以嚴酷稅則排斥外貨之　云史氏對於各國答覆德國加入國際聨盟意見書之文表示不滿謂答覆者僅有數國而此數國又不　饜人望云 
[法德商約遇困難]  
　　十二日巴黎電巴黎晨報稱法德關於商約之談判現遇困難因商約中有數點與關於繳納貨物之道威斯計畫難以融洽也 
[西黨人與法意邊境]  
　　十三日桑賴摩電自上週法國與西班牙邊界發生挾械越界事件後意政府已派步兵數團分駐法意邊界並急遣驅逐艦一魚雷艦四前往邊界以防共産黨由法入意作排斥汎繫黨之舉動 
[英國房租問題]  
　　十三日倫敦電英國克萊德般克之房屋經理人數月前曾在法庭請准給諭勒令欠租房客出屋但未即實行至選舉揭曉後經理人乃開始下逐客令以致克萊德般克境内之事態頗形緊張查該境内積欠房租不下二十五萬鎊從前房客曾組織消極抵抗以對付强令出屋之舉動昨日忽有警吏破門而入逐出七戶其中有六戶今日已由表同情者代爲籌欵復入故宅惟第七戶則寗願暫依親友房屋經理人現揚言將以毁屋之罪控告房客同時房客組織自衛協會作全境止付房租之運動又組合斥堠隊乘自行車見驅逐房客者至即搖鈴警衆 
[美國贈酒案與禁酒]  
　　十三日巴爾狄摩電約翰希爾以自釀家酒分贈鄰家數百人之控案今日註銷陪審員認約翰希爾未犯違背禁酒法之罪 
　　十三日紐約電禁酒官場稱私運時期行將過去販私船隻被捕甚多私酒尙由小船自海中遠處駁至沿岸地點今則此種接濟已減少十分之九酒一大杯向售美金三四元今則售價十元 
[墨西哥之議院手槍戰]  
　　十三日墨西哥京城電衆院之爭鬭乃起於兩議員赴休息室時交相詬罵並弄手槍於是農黨領袖叄奇將軍登演壇要求議員摩羅萊斯氏取消某種詰責該員不允是時雙方友人數名各離席出手槍卒乃對轟諸議員頓　散走迨軍警馳抵見院内及附近街道　無一人惟摩氏與另一議員臥血泊中聞均受重創 
[體育家之長距離跑]  
　　十三日倫敦電南斐體育家紐端氏年四十一今日在雨後路濕之時由倫敦跑至白列頓計長五十二哩有奇費時五點五十三分又四十三秒從前各體育家跑此長距離之紀錄悉被打破 
[爪哇地震]  
　　十三日巴答維亞電爪哇在過去兩日内有大地震地大崩裂基杜境内許多村鎭皆毁有一村被傾入河中完全覆滅死者逾三百人失踪者甚衆地震之中心在華諾索波之療病區域該處房屋全數傾覆 
[各國近事]  
　　十三日倫敦電蘇格蘭大學合選下院議員三人現最後結果巳發表計選出保守黨二人自由黨一人英國大選乃告終結下院各黨人數如下保守黨四一三工黨一五一自由黨四四超然派七 
　　十三日波士頓電共和黨全國委員會會長白特勒氏已被舉爲麻州之參議員以接洛志氏之遺席 
　　十三日倫敦電前郵務長季賚威氏現被聘爲馬可尼無綫電報公司之總經理前總經理伊薩克因病辭職但仍充公司顧問 
　　十二日瑞典京城電瑞典學院已以諾貝爾文學奬金給與波蘭小說家賴芒氏以其著「農人」小說四卷紀波蘭十八世紀分裂後之歷史也 
　　十三日巴黎電土政府已准安那土里亞境内法人學校重行授課 
　　十三日墨爾邦電關於航務罷工之會議已失敗今已將爭端提交公斷法庭 
　　十三日哇太華電官塲預計加拿大麥收約共二七一○○○○○○布施爾查去年麥收最後估計爲四七四○○○○○○布施爾 
　　十六日巴黎電法内閣會議巳核准商船適用每日工作八時之計畫 
　　十四日大阪電大阪旅社昨晚燬於火住客内有英人三美人一均無恙 
公電 
　　齊燮元等通電各省區軍民長官各機關各報館均鑒現因中央政府中斷在正式政府未成立以前北京所發僞令槪不承受業已各飭所屬一律遵守特電奉聞齊夑兀蕭耀南孫傳芳劉　華杜　珪周蔭人蔡成動馬聨甲李濟臣李炳之元印 
 
 

Page 5

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 6

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *國内要聞 
[北京特約通信（H）]  
　　北京勢力之消長趨勢 
　　京畿形勢奉軍業已到津有向北京及津浦線兩路分布勢力之說一般人咸信奉軍入京爲不可避免之事而上月二十三日以後在京佔有勢力之馮胡孫等究與奉方能否耦居無猜則爲大可注意者且車通以後（今日京津車不通係特别情形由馮胡軍隊開回及奉軍北上之故）迎段而段未來策士名流及各省代表麕集天津儼然有政治中心之象加以奉張到津非遠孫中山亦有來訊而各種人物雖聨絡已非一日而共同之對直目的已漸將消失赗此後如何尤不可忽視也 
　　昨晚即傳有胡景翼督豫王印川長豫之說命令業已辦就嗣聞胡氏力辭此令未下然至夜問三時則命令依然發表於胡則曰前往河南辦理軍務收束事宜似一種臨時差使而與督軍督理絶對不同於豫長則改爲孫岳今日消息複雜胡氏允就及堅辭之說互有所聞然據參預胡氏機務者所談則胡已有可以赴豫之意其所部軍隊已凖備向京漢路進發證以另一方面所聞則從前國民軍之計畫孫岳由京漢一路以向河南胡景翼由京津線進展以至津浦但山東以段氏關係此次拒吳入境已無問題而入關之奉軍已到天津且向廊坊移駐胡氏已無駐軍之地而孫岳攻保相持數日未能解决加入馮部之李鳴鐘一旅再益以陜軍兩團始將曹士傑王用中驅逐而保定以南至於河南境内則戰事方殷在陜之田玉潔李繹等旅旣入中州而直派之寇英傑李濟臣又欲由豫趨直恐孫岳一人不能了之故轉畀之胡而以孫爲助但孫岳現未回京對於長豫之同意與否尙未可知蓋應戰固以兩人合辦勢力爲厚而同一地盤是否能容兩部分且北京之步軍兩翼五營以及憲兵已由孫氏改編隸諸部下似亦於京欲占力量者則肯否離京而去又未可知也 
　　盧永祥巡閱直魯豫馮玉祥巡閱蘇皖贛此係天津方面之主張向攝閣要求發表者但以目前論决難實見以馮氏主力在京尙非胡孫比也以愚所聞段派之意欲握有中樞而返畿遂不能不有所布置馮胡孫固非段系且胡氏到津初未謁段段遣代表往訪胡亦以代表報之最後始與一面而孫早赴西路始終無一介至津馮之行使固不絶於途而歷史上之關係究不如盧氏密切且盧氏現在奉天將與張同來將來或以張之實力爲盧之實力此固段張相墨契者至長江方面則態度全未明瞭而吳佩孚不能入魯航海所屆恐將入蘇故段派對於滬上之盧何殘部欲保留其實力而昨日張允明之護軍使其發表之原因亦在天津以欲用張以拒吳也然欲經營長江則戰爭恐不能免故欲畀馮以巡閱俾其轉戰東南自擴地域即藉以換取近畿之一片土此津方之意也但此决非馮所欲聞攝閣方面與馮密議其應付之方法則謂巡閱督軍依輿論之趨向恐皆不能存在故胡景翼之名義並督理二字亦刪除之而以巡閱存廢問題待諸國民會議此時不能有所任命使人疑爲今茲改革無革新之精神京津信使往來所談大抵如此然旣有此動機則馮能久駐北京與否亦難下斷語也 
　　今之執政者及國民軍各當局無一舊官僚溯其出身則除馮以外皆舊同盟會分子即馮之周圍亦亦多同盟會派故如修改優待條件使溥儀去尊號離故宫可以行之而無阻且自徐謙入京在馮側頗占勢力徐初到之日即爲馮代草兩電一係致孫中山段祺瑞唐紹儀張作霖唐繼堯五人者歡迎北上共决國是一則專致孫中山者其措詞倍極懇摯有敬率三軍靜候使令之語故北京之民黨空氣非常濃厚外間傳說謂尊孫即以對段又或謂被歡迎之人愈多則段氏只爲若干人之一彼之獨裁心理將無所施段氏一時不肯入京原待各省之擁戴而形勢如此段派所自認爲惟一中心人物者將稍戢其龐然自大之意此兩說是否的確雖不敢斷然要亦近似之說而證以上述之天津計畫則知暗中之勢力消長固尙有問題而奉軍旣已過津張又將先孫而到料中央之地位仍將在段張之手也（十一月八日） 
[天津三頭會議之近况]  
　　東方社十三日北京電云據天津歸客談云聚會於天津段張馮三首領現正一意計議圓滿收拾時局之策此爲事實馮玉祥則自知無維持北京政府之把握故惟努力迎合段氏今可謂正在造成促段决意出廬之情勢耳至在段氏方面則據一部分人觀測或將以孫洪伊等組織新内閣又李景林解除馮軍武裝一事則並非事實十三日天津電云馮玉祥因北京一切設施之不如意而内外人之惡評集於一身且國民軍之軍費亦無可靠之收入故知此時惟依賴段氏爲最安全而對段之態度益形服從至於李景林之解除馮軍武裝事亦知非出段張之意故亦毫無何等言語似惟俟段之穏健之解决耳因此於首領會議若能順利進行所有主要案件能大致了解則相傳於二三日中即將一返北京 
[段祺瑞須待孫張到後入京]  
　　曹錕去位後歡迎段祺瑞入都之聲盛極一時函電交馳代表相望於道而段氏入都之期仍幃燈匣劍不肯遽露全豹此殆一般從政者之必有步調也茲據天津消息段氏所以遲遲未行者並非專爲辦理天津善後與其作出處之審愼骨子裏實有下列之事項尙未解决故也（一）國民軍各將領雖已一致擁段但關於時局辦法尙未確定一種凖則今後立國之道究竟用元老會議而行委員制抑仍選舉總統而行獨裁制此爲時局問題中之惟一焦點孫中山爲南中首領彼欲貫澈其三民主義五權憲法起見自屬絶對主張委員制段氏則爲北方物望所歸且平素主張皆含有傳統的保守意味自屬偏垂於獨裁制現孫氏旣宣言北來段氏不能不一置思議與其分爭於將來勿寗愼行於現在（二）賄選派議員因曹錕退位樹倒活猻散只好另尋門徑以謀所以活動之道值此段氏行將出山之會政客雲集此輩賄選議員亦成羣結隊赴津尋其首領聨絡段氏左右近來吳某與曹某往來頗密銜命迎段之張某且寓陸某宅第連日迭向陸等表示好意冀得保存舊國會之命運恢復其議長之地位但段氏本人對於若輩尙無何等表示其意蓋以爲舊會問題關係甚大不能不靜待各方面之協商以謀適當之處置也（三）此次擁段最力者爲馮玉祥與張作霖兩人現張氏已定於八日由奉起程來津而孫亦有於十日前後北上之說故段氏决定俟張孫兩人抵津再邀馮赴津一行四方晤談之後再定行期 
　　馮總司令前日（七日）派赴天津之代表薛篤弼氏已於昨日（八日）下午三時回京當赴旃檀寺總司令部謁馮報告段大元帥來京期間須俟與中山雨亭及各方面會商將一切辦法大致議妥後方能决定現段大元帥甚盼總司令尅日赴津一晤有種種重要問題亟待商權云云又馮派遣迎段之代表劉之龍亦於昨午專車向京即赴旃檀寺謁馮陳述赴津後與段接洽情形曁天津善後各問題 
　　段合肥入京確期現尙未定惟據段氏左右確訊謂合肥動身之期現雖未定然亦不必預定惟以所期待事項何日籌備妥洽即於何日晋京至其所期待者約有二因（一）須俟張作霖到津後面商和平善後事宜及和平出力人員之地位支配辦法（二）對長江形勢稍有觀望段氏或須待孫中山北來并將建國方針籌商妥協後然後一同到京亦未可知 
　　張作霖已由奉天出發至遲在一星期内當可抵津並有今日來津之說張氏抵津後當然列席於以段祺瑞爲中心之善後會議而爲有力之發言者故張氏對中央政治之態度如何頗可注意此次戰勝後張氏曾召重要各軍政要人開一重要會議决定今後對時局之態度協議結果一致擁戴段祺瑞出執政柄建設新政府東三省取消獨立歸附中央對於北京政局不加干涉但一般世人均以爲張氏對時局善後關係綦重其發言是否信實亦有可注意之價值且東三省獨立取消後財政一項則仍如戰前與中央不發生關係即此一點足爲善後會議討論之中心而段祺瑞對此態度又如何亦大可注意今後一星期内津埠將爲收拾時局解决政治之中心矣 
[段祺瑞與西原借欵日本方面之希望]  
　　日本前寺内内閣時代對前段内閣間成立之西原借欵共計一億五千萬元年來因中國財政困難不特本金未能按期償還並利息亦常延繳故有所謂轉利借欵之成立日本方面每次内閣更迭當事者無不提及此事然卒無相當辦法及此次我國政變段祺瑞有再出山之說日人方面遂首先注意此事多謂段果出此等借欵必有整理之望蓋爲一種聨想也茲從日人方面覔得最近西原借欵之轉利借欵狀况及其現狀如下（一）吉黑林礦借欵（一）自民國十二年七月十五日至民國十三年一月十五日之利息日金一百十二萬五千元餘（二）自民國十三年一月十五日至民國十三年七月十五日之利息一百十二萬五千元餘（三）自民國十二年七月十五日至民國十四年一月十五日之利息日金十二萬五千元餘（二）有線電報借欵（一）自民國十二年四月三十日至民國十二年七月十五日之利息日金四十九萬元餘（二）自民國十二年七月十五日至民國十三年一月十五日之利息日金八十萬元餘（三）自民國十三年一月十五日至民國十三年七月十五日之利息日金八十萬元餘（四）自民國十三年七月十五日至民國十四年一月十五之利息日金八十萬元餘即以上之外爲欠轉利借欵之利息約日金一百萬元合計之約爲七百二十五萬元聞已於上月十三日簽字成立轉利借欵惟參戰借欵二千萬元日本方面擬與此次轉利借欵之簽字同時將其延納利息改爲借欵現正在交涉之中在日本方面之意以爲段出山後此等借欵之本金雖事實上不能立即收回而利息之一部分或擔保品等總可辦到一種結果故咸認西原借欵已屆復活之期云云 
[王芝祥又一希望和平電]  
　　卅電計達諸公仁慈爲懐實深欽仰人心喁喁望治久矣幸賴諸公不棄芻蕘之見忝蒙採擇祥何人斯能不竭衰朽之力以勉附驥尾而使國家永弭兵燹豈不懿歟惟是和平之舉重在實行能實行以蘇民困此實行中之最要者也實行和平必有其所以爲治之法方可與言其法云何去猜去疑相見以誠誠之於中發之於事無不合宜羊叔陸子一晋一吳餽食尙且不疑足見誠之至者雖敵國亦可爲友况民國共和國内同袍何所爲敵旣不云敵疑何自來祥日夜思之國家元氣不可復傷人民瘡痍至今未復誰無父母如骨如肉誰無兄弟如手如足誰無夫婦如賓如朋誰無妻子如衣如服推己及人方可言恕祥也有清服官罪孽彌天除暴雖云安良多殺亦爲大戒此改革以來寄跡佛門所以自懺惟日不足年年衰朽之軀尙可自恃因果前途實利賴之十有三稔屏聲匿跡自甘淡泊豈敢矯情雖奔走號呼無非祈禱和平今年勉維桑梓實非予心雖明居於爐火之上然陷溺狀態有不得不勉爲其難之義是以甘冒不韙以爲諸公和平者之繼見京師首都中外觀瞻治安所關良非淺鮮然而有煥章笠僧禹行諸兄維持祥竭犬馬之勞以隨其後當不致貽笑於友邦也京都安堵如故弗勞注念各地治安尤不得不借重諸公之實行和平也務望相見以誠各具救命之志祥當愛之如父母敬之如日月戴之如天地畏之如雷霆其有誤會之處妄生異議雖刀鋸鼎鑊加諸祥身祥亦不惜風燭殘年嘵嘵之舌爲吾胞與請命諸公奮袂興起以爲胞與蘇困而爲國民慶更生也祥謹當香花供養百拜以聞王芝祥叩歌印 
[張繼等贊同令溥儀出宫電（浴）]  
　　清廢帝出宫之主倡者 
　　此届政府突然修改優待清室條件立令溥儀出宫廢除帝號徇爲一時快舉此事之發動實由老同盟會份子凌毅等之倡議凌與孫岳相友善此次來京參商一切勸孫乘此機會驅逐宣統出京惟馮恐各方或有反響表示暫緩嗣徐季龍張溥泉陸續來京亦慫恿甚力遂有修改優待條件之折衷辦法立迫溥儀出宫而民黨份子復由張繼等領銜首先拍電贊同原電如下北京國民軍馮總司令胡副司令孫副司令鈞鑒共和締造十有三年戰亂頻仍迄無寗日究厥原因實辛亥革命不澈底之所貽禍也中央政府及中外觀瞻國家號令所出之地而殿陛如故宫寢依然朝謁封賜直同帝國衣冠翎頂儼若異邦反令民國統治權代表之大總統側居西苑勢若僚屬國號民主而有此奇形怪狀之觀無惑乎人心不正風俗之日漓也當義師之起舉國嚮應幼主孱弱摧之易如反掌徒以袁世凱操縱其間美曰遜讓陰行纂奪居爲奇貨予以優待禍根所伏滋蔓遂多覩宫闕之壯麗羨朝廷之威福漸生野心妄敢異圖洪憲之禍之竊發護國之師再起袁氏雖殂遺風未泯不旋踵而張勳復辟自討逆以降雖未敢有明目張膽效尤袁張者然而憑藉武力征服各省操持政柄叢集一人此種錯謬見解之爲害於國殊未减於夙昔何莫非足以蔓延帝制思想寡人主義之媒孽猶未剪除凈盡而流之毒耶開國以來政變固多而政權之傳替每屬於思想陳腐之人皆苟且敷衍以爲安者也首都自始未之革命固無怪其然也邇者國民軍興直取首都曹退吳逃已足爲天下快又復令溥儀廢除帝號退出宫廷有此一舉非惟帝制復辟之根永遠斬絶即與民主思想相反之武斷政治亦將與俱盡古曰澄清今曰改造正人心以正風俗者其道在是而非常之原或者疑焉顧不思亡國廢帝其封王錫公者每遭殺戮昔人所以有勿生帝王家之歎也矧在清室預謀復辟忠武之謚佐證已足遜位縱宜優待而謀叛民國之罪則在不赦今僅廢爲庶人而使愛新覺羅氏之後裔常得與國民立於法律上平等之地位豈非忠厚寬大之至者乎故除復辟黨人從此無可假借爲之失望而四萬萬國民對於諸公以首都革命而完成革命事業未竟之功則無不額首相慶謹電抒誠無任欽遲張繼王法勤丁維汾續桐溪彭養光焦易堂王用賓等叩眞 
[清廢帝移出禁城之祥情]  
　　溥儀出宫後之各方面 
　　北京通信一辛亥革命以種種關係本不澈底對於清室有所謂優待條件年貼經費四百萬顧第三條中有即日移出宫禁一條迄未履行一般遺老且欲擁爲傀儡民六張勳復辟失敗後清室未稍受損迨馮國璋徐世昌當國復辟之聲仍復喧傳國會方面屢有提案迄未能成立以是溥儀一般左右更肆無忌憚施威作福賜謚頒諭儼然一小朝廷近自國民軍興其中領袖有以復辟爲慮者欲乘機將此帝制餘孽剷除遂由直人李煜瀛等向馮玉祥建議經馮等於前日秘密討論决定可行一方由内閣於前晚特開特别閣議討論進行辦法先以以軍統領衙門隊兵將駐守神武景山内之守衛隊兩營繳械開赴北苑時清室王公等尙在夢中特開大會議致函馮玉祥等要求依照優待條件仍舊派兵保護馮等置未答覆昨早遂由内閣特派警衛司令鹿鍾麟警察總監張璧直紳李煜瀛往覓清室内務府總管大臣紹英一同入宫與溥儀磋商修改優待條件（聞先經内閣特别閣議改妥僅持以令溥儀過目）即日移出禁城一面由鹿鍾麟預派軍隊一隊將神武門護城河及禁城内護軍警察四大隊（每隊一百二十人）勒令繳械聽候改編清室覩此頓起恐慌當即承認移出禁城交還印璽並即召集朱益藩等開御前會議决定遷居德勝橋醇王府惟以宫内各物除屬公有者應由民國收管外所有清室私産應仍歸清室所有當由溥儀派紹英朱益藩出與鹿等交涉初尙欲將一切有關係之古物均歸清室所有磋商三小時雙方相持當以宫内物件過多决定暫緩一二日再行决定處分果認爲清室私有者當可歸其掌管溥儀亦即傳知各宫内太監等各自分拾物件計太監四百七十人宫女一百餘人即時遣　出宫溥儀與后及貴妃等又復開一度秘密會議比各分頭收拾隨身細軟至下午四時十分分乘汽車五輛由神武門直奔醇王府第一輛由鹿鍾麟坐第二輛溥儀紹英等第三輛爲后及貴妃等第四輛張璧第五輛清室隨從少數太監宫女等至醇王府後俱抱頭痛 
哭至修改後之優待條件共計五條其文如下「第一條大清宣統帝從即日起永遠廢除皇帝尊號照中華民國國民在法律上享有同等一均之權利第二條自本條件修正後民國政府每年補助清室家用五十萬元並特支出二百萬元開辦北京貧民公廠儘先收用旗籍貧民第三條清室應按照原優待條件第三條即日移出宫禁以後得自由選擇住居但民國政府仍負保護責任第四條清室之宗廟陵寢永遠奉祀由民國酌設衛兵妥爲保護第五條清室私産歸清室完全享有民國政府當爲特别保護其一切公産應歸民國政府所有」清廢帝等退出禁城後一面即由警廳佈告闢謠惟聞國會方面一部分議員以優待條件係經辛亥十二月二十六日臨時參議院議决係屬一種法律案如須修正仍應依法由政府提交國會始爲合法今當局如此處置雖係根據原優待第三條令清室履行移出禁城條件實則旣將優待條件修改即係以命令變更法律已有人將提出法律質問案此輩議員提此空談法律之質問案是否别有用意非吾人所敢知矣（聽濤） 
　　北京通信二近日國民軍方面有兩件最足惹人注意之事一爲撤銷步軍統領一爲改訂清皇室優待條件請清廢帝溥儀移出宫庭兩事比較後一件尤爲震驚中外人耳目在當日鹿張李諸人入宫交涉與溥儀移居各情形本報當有詳細之記載無待復述茲僅將清廢帝出宫以後各方面情形詳述如下自溥儀出宫移居以後一時謠言極盛人心頗覺不安其實在國民軍方面及攝政内閣方面對於清廢帝絶無何種惡意論其動機無非爲完成共和體制起見不過臨時議决事起倉卒遂使一般人士一若受重大刺激在普通市民僅當着一段奇異新聞互相傳說在知識階級則或以此舉爲異常痛快認爲理所當然或以此舉稍覺急切不應如此迫促然絶無一人作反對論調者至少數不明事理之外國人及與清室有關係之所謂遺老則不免有種種揣測種種揑造此亦可想像而得者也所最可憐者爲略具家資毫無常識之旗人當五日下午溥儀移居之風聲傳播時即有一種謠言謂國民軍將向旗人家搜索因此逃入東交民巷者紛紛或入使館或入醫院在外國人覩此情形亦復大爲詫愕同時溥儀有英語敎員莊某又復電話亂傳揑詞張大一時使團方面空氣驟緊各公使臨時會議即由此而起迨細加探詢乃知所謂搜索各旗人之說純屬子虚至警廳布告發出人心亦即安定惟社會之謠言猶未盡息尤奇者則謂國民軍將催各王府移居蓋以皇宫與王府同一性質廢帝旣應遷居則王府亦必讓出說者謂造此謠言者意在圖向王府詐財據聞警廳方面連日已派出便衣偵探多人留意偵緝矣又據接近溥儀某師傅所述謂當日溥儀至淳邸後晚間各師傅大臣齊集溥儀見師傅陳寶琛至即大哭長跪陳前衆曳之堅不起且哭且訴謂如此將何以對祖宗陳慰之曰皇上無爾這算不了什麽事自古没有一千年不敗的皇帝况且我朝皇位又不是爲人簒去你也不能算亡國之君並没有對不起列祖列宗之處再說你的年紀如此之輕學問見識已經如此之好將來能做民國大總統這就是能報答祖宗了此時千萬不可悲傷陳言時亦爲之雪涕斯時朱益藩鄭孝胥兩人亦復同聲勸慰直歷二小時溥儀始收淚起立現聞清室遺老方面極力鼓吹空氣謂天津方面多數人士不以國民軍此舉爲然甚且謂遺老團已舉定代表行將入都與攝政内閣交涉天津遺老起而爭議事所或有至各報轉登段芝泉所拍電報詢之國民軍方面則謂絶無此事還有一派造作不根之言或謂某某將利其寳貨或謂此事發動於學界所謂利其寳貨者蓋以清室所藏珍玩古物至多略得些須已足致富所謂發動於學界者蓋以同時偕鹿張入宫者有李石曾李爲北大敎授北大爲新文化之策源地原易惹人注視其實此二層略加考察可謂不值一笑溥儀出宫後皇宫管理之權仍屬於負責之旗員現正磋議清理問題方從事於委員會之組織惟在大多數知識階級之心理極希望清理之際能完全公開以昭大信於羣衆而在北大方面頗希望將有裨歷史考證諸古物多數移入北大保管以便研究學術發揚文化却是實在情形也（市隠） 
[王正廷發表清室問題]  
　　東方社十三日北京電云王正廷今日發表清室問題整 
 
 

Page 7

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *理委員規則八項同時對於所謂以武力驅逐清室一語極力加以辯明又露政府將以應代美術工藝品以及圖書等將來當設博物館與圖書館收藏之之意又據以上整理委員會之規定委員會當作製清室所屬之財産目錄並决定財産中何者當歸清室何者當歸國有設議長一名委員十四名（其中五名由清室指派）監督員六名並由委員中選出執行委員五名委員會先由清室將全財産交出然後將所有財産與書類暫時保管區别國有品與私有品始以之分别交付與適當之各機關及溥儀氏然後將委員會解散其期限則定六個月但遇必要亦可延長事務所則設於舊宫城内 
[吳艦得烟台接濟後南下]  
　　温樹德雙方接洽之結果 
　　靑島通信吳佩孚自離津後即游泳海上迄無一定目的地先本擬由靑登岸西取山東嗣接陳調元擁段協鄭電後自知殘兵敗將難以單獨取勝取魯計畫遂根本打消及行抵烟台煤水給養殆盡逕向烟台鎭守使張懐斌要求接濟張以旣守中立碍難接濟吳不得已始派温樹德回靑請求魯鄭轉電張懐斌趕速接濟以便南下並令温氏以不由魯境登岸爲條件向魯鄭請求温本久想脫離吳氏只以吳氏監視甚嚴行動不得自由今旣得回靑之機遂急轉風舵匆匆返靑温於八日抵靑當即拍發萬萬火急電請魯鄭速電張懐斌接濟吳氏煤水俾伊南下免由魯境登岸魯當局爲保境安民起見只得允予所請使吳早離魯境以免沿海各處風鶴頻驚聞鄭氏已於前日電令張懐斌酌量接濟昨據烟台電訊張僅接濟吳氏煤炭一千五百噸淡水一千噸大米一千袋轉由商會運交吳船矣昨晚温氏又急電烟台永翔艦云吳於蒸晨南下直赴吳淞即派永翔前往護送至三夾水一帶必有杜司令之艦接迎爾時永翔即行返靑云云同時又電請杜錫珪派艦至三夾水一帶迎接吳氏諒今日（十一日）當抵三夾水矣據海軍返靑者云吳氏近來談笑雖自若然精神已失常態飲食已不能進鬚髮蒼白大非極盛時代之狀態矣現僅有華甲船一隻殘部約有二三千名云 
　　温樹德此次回靑據某方消息謂温與魯鄭早有成約當温在津時曾與魯鄭函電交馳磋商多次温對魯鄭中立極表贊同但聲明個人與吳關係甚深礙難立即脫離請魯鄭原諒伊之苦衷對於吳氏力勸桑梓不可糜爛萬勿由魯境登岸並竭力擔任保護之責阻吳不由魯境登岸即係保持魯省治安擔任保護吳氏亦即盡報知遇之恩是温氏之雙方處置均極恰當故魯鄭自不得不有一種報酬以謝温氏據聞鄭温條件即以膠澳地盤歸温支配故温返靑之日王代督辦曾躬親造訪力辭督辦請温擔任温口頭上雖未露允意然内幕中却已凖備連日召集部下開會關防極嚴據聞總不外預備接收督辦等事自前日起已將坐辦港政局長水道局長支配妥協所用人員全係温部秘書諮議各該坐辦局長已於昨日正式接任視事矣近日盛傳温氏督辦已成事實不日即將接任但探諸官府尙無此種命令刻下最難解决者即膠路局長與警察廳長聞温氏方面消息膠澳地盤旣歸温氏支配膠路局警察廳當然不能讓人但膠路局巳奉到交部電令朱庭祺爲膠路局長温氏極力反對朱氏能否到任尙未敢必云警廳長張殿奎辭職以後保安隊長陳濤呼聲最高但温氏不肯撒手力主以海琛艦長何瀚瀾接充近中濟南方面亦羣起逐鹿如成逸菴宫文卿等均進行甚急將來鹿死誰手尙難意料耳（十一月十一日） 
[鄂軍界之態度]  
　　大陸報十三日漢口電云湖北軍界要人刻集省城會商應付時局態度據稱各要人於袒吳拒吳顯已判分兩派獨巡署高等顧問張越波譯音）尙無所表示但料張氏方圖聨合鄂軍界要人一致助吳一般熟悉時局者多稱若輩意見之分歧將致此間有嚴重之發展也 
[魯省中立後之宦海升沈觀]  
　　濟南通信山東久隸直魯豫巡閱範圍又爲吳佩孚故鄉故軍政各界以保洛兩派人物最佔多數自曹錕下野魯省中立後局面爲之大變凡稍帶直系色彩者非被逐即被捕而皖派則又捲土重來喜可知矣茲彙紀之以見宦海升沈之一斑 
　　省長之逐鹿龔積柄之護理省長原爲暫局故魯人之稍有省長資格者日來皆作猛烈之運動最有希望者爲前山東鹽運司夏繼泉夏爲段芝泉舊屬又有舊民治社首領前省會副議長王朝俊之奥援聞黨馮玉祥未進京時王朝俊即終日奔走馮氏之門迨熊炳琦出走後王認爲時機已熱遂就近在京大爲夏氏活動昨又電濟召其黨員朱桂山等五六人由靑島遶海道赴京多方運動故日來夏之省長有已得馮段同意之消息濟南之議員政客及省署職員遂麕集夏氏之門獻其殷勤其次則前山東督軍兼省長張樹元以直皖戰時曾報效皖軍鉅欵段芝泉甚懐靑眼自熊炳琦出走後彼亦即在津方着手運動張前在魯曾長五師多年軍界中尙有一部分潛勢力武定府屬一部分議員亦爲之捧塲除夏外當以張之希望爲最大再次則前安徽省長許世英以與鄭士琦有同鄉之誼故鄭近向馮段方面力保其長魯至現在護理之龔積柄彼以近水樓台又爲鄭之同鄉大有舍我其誰之槪將來魯長一席大約不出上述四人外也 
　　直系之狼狽（一）熊炳琦熊五日由濟南回濟寗原籍時行李滿載火車十輛尙有衛隊一連全副武裝詎行至兗州即被鎭守使張培榮將其衛隊繳械遣散其細軟財物及臨行所購之金條八百兩亦俱不翼而飛厥狀亦極可憐最近又據省署傳出消息謂熊對後方籌備總司令部之開支諸多不實虧短至六七十萬元當局有將拘熊回省清算交代之意（一）高恩洪高自押督理軍法課後監視甚嚴頗露乞憐態其親戚故舊之往探問者須先得督理許可由軍法課長監視方得入内昨有其舊屬某往謁高謂余與君多年故交此際尙祈爲余設法言至此軍法課長厲聲謂此非談私話之時即時下逐客令（一）潘洪鈞中央第一旅長潘洪鈞爲吳佩孚同鄉自被馮軍逮捕後其在濟寗建築之私宅一所已被曹州鎭守使徐洪賓没收潘部潰兵千餘人押至濟寗後猶聚衆不散其勢洶洶濟寗已閉城三日尙不知如何解决（一）柴勤唐鹽運司柴勤唐亦爲洛吳私人而竟敢回濟者據聞柴最後携欵五十萬元至津未及獻吳吳已倉皇出走柴即以三十萬元運動某有力者爲之代向某軍閥緩頰故敢安然回濟但兩謁鄭士琦均未得見柴亦知形勢不佳已飭令各科趕辦交代矣 
　　别一通信烟酒局長周福岐爲王毓芝舊部向帶有顯著之直系色彩與烟酒商人感情不佳刻下直系已倒各烟酒商羣起攻周聞已臚列八大欵預備呈控一班有局長資格者如汪涵等皆思攫而代之今日（十一日）得來電謂王已爲馮槍决此種消息刻下尙未證實然周已爲之驚惶失措矣本省各電報局長皆爲各大官僚之親戚兄弟如龍口烟台之爲高恩洪兩弟濟南濟寗之爲熊之内弟是刻下鄭士琦爲愼重起見巳令該監督從事更換現烟台已已梅英爲局長龍口已改委夏鴻鈞爲局長濟寗已改委成鐘爲局長并已紛紛前往接事矣（十一月十一日） 
[陜劉應付時局辦法]  
　　憨玉琨師移駐鄭洛原因 
　　西安通信劉鎭華被吳佩孚特任爲陜甘新巡閱使後劉對陜局愈益棘手昨特將陜紳宋聚五等招集省署將吳在天津所發各電令發表惟對本人陜甘新巡閱隻字未提時局如此聞劉刻下决不就巡閱職惟因陜軍屢有驅劉運動兼之胡景翼此次又在漩渦中故劉對於在陜陜軍異常防範現决計爲渭北陜軍旅長田玉潔實行成師命田疏通陜軍幸勿暴動連日以來迭催駐武扶之陜軍第五混成旅李奪東開李之前站已到咸長一帶而該旅駐扶風之魏定一團又因時局關係怱停頓不開武功有兩連譁變劉恐牽及陜局左右爲難現已將所部鎭嵩軍嚴際明馬瑞娃韓鳳樓等部之主要兵力完全佈置於渭河沿岸一帶以防渭北陜軍之侵入省城治安則由輜重營與新兵營擔任至對關外大局變化已請三十五師憨玉琨率其精銳移駐豫西鄭洛一帶昨據軍署電訊鞏縣兵工廠已被以前在鄭駐紥之憨部佔踞憨久有督豫心此次奮勇出關名義上因奉津吳電令爲陜西後援軍總司令出兵所以援吳實際上並不如此也陜西自東南東北戰事起後財政困難已達極點向京津滬漢匯欵在平時滙費不過百分之一今則已達滙欵十分之二然富秦銀票尙能取現亦足見劉鎭華之善於維持也（十月三十一日） 
[安徽國民軍之文電]  
　　蚌埠通信皖省國民軍司令部於八日成立高世讀就總司令職後連日積極布置均均緒茲將其所發布告及連日接到各要人覆電摘錄如下（一）總司令布告爲布告事照得年來國事蜩螗民生凋敝禍變相尋迄無寗日本軍爲保境安民順應海内人心趨向起見聨名通電擁戴合肥段公出山救國徐州山東業已接洽妥協均取一致行動本總司令旣被公推就職自應本愛護桑梓之心盡保衛地方之責凡我鄉邦父老子弟紳商學各界務宜各安生業共圖補救如有奸人妄造謠言擾亂治安者軍法具在决雖寬容合亟布告一體知照切切此布高世讀（一）段祺瑞覆電高鎭守使倪旅長程司令並轉各團營長鑒歌電悉年來政象泯棼武力横爭斯民無主國步益艱幸盧張舉義於前馮胡靖難於後神京奠定畿輔敉寗諸君聞風自起袍澤偕行大義同伸曷勝欣慰瑞衰齡野處精神就頽興利國家敢忘建白謬承推許力絀心餘皖省同屬桑梓尙希維持秩序勿令市境驚疑爲要祺瑞佳　馮玉祥覆電憲兵司令文沅轉同志諸君公鑒魚電備悉國事日非非澈底改革無以自存而主持大政尤非得聲望俱隆之元老無以推信同仁等公推合肥段公爲大元帥即本此意遠荷贊同具徵愛國凡我同志莫不歡忻至貴處推舉高倪諸人爲貴省國民軍總副司令爲國得人深堪慶幸除另電致賀外特復馮玉祥靑（一）王普覆電宜密電敬悉時局亂亟非變莫屬諸公擁戴合肥弟深表同情王普叩佳（十一日） 
[粤省北伐軍之進行（毅廬）]  
　　入贛北伐軍樊部反攻與攻贛大軍之繼進 
　　程潛將率隊攻鄂前貽書勸湘人 
　　粤省北伐軍總司令譚延闓自五日返韶關後對於入贛入湘之部隊已催促繼續進行而於入贛各部尤爲積極進取蓋深入贛省之樊鍾秀部豫軍日前進至泰和時忽爲蔡成勳部誘入包圍致遭失敗樊部遂於十月二十六日退守桂東以下暫取守勢一面電催入贛北伐湘軍各部火急前進以便反攻韶關北伐大本營據報特令中央總指揮宋鶴庚左翼總指揮朱培德右翼總指揮慮師諦趕率所部進行宋鶴庚所部中央軍日昨業已集中南雄進攻左翼北伐軍第一師長楊虎與何成濬廖湘芸各部亦巳由仁化出發進至仁化屬扶溪地方遇敵千餘人聞係蔡成勳所轄方本仁與楊池生等部當即開始接觸激戰半日敵軍不支被左翼北伐軍各部隊擊散奪步槍百餘桿機關槍及砲各一尊刻下左翼軍已進至長江圩同日中右路方面亦由朱培德趙成樑等部由中站向贛邊前進湘軍陳嘉祐部開至仁化屬者已達三旅前日又由仁化開至城口圩攻入贛省之北伐先鋒隊樊鍾秀部自退守桂東以下各地據險待援聞北伐軍三路大兵已開抵贛邊士氣一振復於二十八日由樊鍾秀檄令全部由桂東反攻旋將遂川縣再次克復仍鼓奮進攻翌日已深入泰安豫軍招撫使趙傑昨已將進兵情形電告大本營原電云「我軍日前誤入敵方防線小受挫折昨晚經傑督率本部由遂川兼程反攻在營前左安地方大獲勝利得獲敵械百餘桿并有降兵數十人敵旣敗北銳氣大減巳失戰鬭能力我軍乘勝前進謹此告捷趙傑叩一十一月九日又接前方來電北伐豫軍自反攻後連日進展順利日昨豫軍巳自左林進攻藻林敵人常得勝部大敗紛紛退却常部歸降北伐豫軍者約三千人而贛省方本仁近因京變爲維持原有地盤計已有傾向西南政府之動機方氏日昨已派遣專員來韶州晋謁北伐聨軍總司令譚延闓表示來歸意譚以方氏如果志切來歸未嘗不可容納但須由方先行通電表示態度及將所部改編爲建國軍名義方能許以輸誠云 
　　至入湘之攻鄂軍總司令程潛日前已在省領出大帮軍用品及子彈餉項無算程氏六日由省乘粤漢專車赴韶轉赴前敵程氏此行并偕同陸軍講武堂畢業生數百名同往軍中效力程部前鋒業已進至坪石以上日間當與桂省之沈軍聨同總攻程於未下總攻擊令前曾發出忠告湖南軍民各界書宣佈此次出師之本旨程氏致湘省軍民各界書如下「潛去湘久矣故鄉多難寗不關懐愧無及時補救之方恐攖治絲益棼之咎每一審度輒用廢然比者曹吳亂政致動天下之兵我大元帥命將出師不以潛爲不武授以收鄂之任又安能漠然無動於中也吾湘自有清中華國民政治思想勃興文治武功彪炳一世洎於鼎草以還殉道之士益衆或爲國捐軀或爲鄉致命英風亮節史乘昭然民主精神發揚備至惟因大憝未殲國基未固行政自治系統不明元兇每懐撻伐之私湘彦未奏克諧之效屢更事變益見紛歧遂至外侮迭乘自保不暇徘徊往事能不痛心方今奉浙先舉義旂曷喪偕亡異人同感風雨晦冥湘局轉移適當其會潛有數言願吾父老兄弟傾聽及之吾鄉民族素富革新政治之精神護國護法諸役皆爲革命先鋒以故吾湘地雖貧瘠隠然爲革命團體之中堅民八以後西南漸起内訌湘勢日孤不得不求自保年來外表雖近和平而吾湘固有之國民性屈而不伸隠禍甚鉅此　就湘人革命歷史及民族性着眼端厥趨向刷新精神以重振政治之生命者一也吾湘綰轂江流爲用兵必爭之地依違事外勢所難能今南北同時用兵旣無術脫此漩渦即當同時赴此急難况水深火熱國人望治若大旱之望雲霓其希冀吾湘之纓冠往救者尤切順天應人不難一舉而收削平軍閥之效此宜乘時急起以盡救國之義務者二也數年以來當局力謀自保幾於智盡能索然曹吳移兵於腹地陸馬豕突於湘南立憲善鄰其效可覩即令謀保境息民之道亦宜力求在己務使人不敢犯而後進退有所依據此宜審察大局以求植自衛之基者三也綜此三者以求安寗福利進展之道庶幾近之然苟非植其根本而以强健勇往之精神赴之終無由收其效果吾湘年來鑒於環境之艱險一切措施舉多遷就此雖不無可諒然而事勢所至不獨毫無自動之能力且終陷於孤立之地位馴致精神頽喪險象横生憂患之來安知所極此尤潛所朝夕惴惴引爲危慮者也潛奉命討賊志在會合羣賢陳師江漢戡定中原剷除軍閥之根源樹植新邦之基礎務期民治見諸實行政令歸於統一湘事本屬局部但使海内乂安將何求而不得耶潛怵懐舊事瞻念前途敢詡灼見之機先祇覺圖維之難緩一得之愚願我邦人君子審擇而籌處之也倚馬陳辭不盡胸臆）（十一月十日） 
[南京快信]  
　　當局召集之聨防會議内容未能詳悉惟聞議决要點爲聨防各省互維現狀及一致贊成合肥出山 
　　蘇議會電復湖南省議會贊成組織省議會聨合會共圖建設省自治以固地方基礎 
　　徐果人今（十四）謁韓省長催請召集省議會十三年常會以便會議省政事宜 
　　海軍杜總司令昨召集各艦隊司令艦長在行署内開會討論應付時局方針 
　　海軍杜總司令昨接鄭寳菁來電報告已抵厦門佈置在閩厦各艦防務 
　　貨物稅附加二成振捐兩長令飭本月十六日起實行 
　　兩淮鹽運使丁乃揚奉兩長電召來寗洽商要公連日晋謁齊韓數次聞係關於截留鹽欵事項 
　　齊韓兩長以省防營及省會警察於軍事期内維持省垣治安極稱得力特犒賞六千元以資鼓勵昨已按照員名支配發給 
　　省立各學校校長因捲烟稅征收變更昨謁省當局要求保障敎育經費 
　　奉賢地方自治協進會等電省請飭將獲盜供實者按照軍法處治韓省長批謂盜匪應否按照軍法處治當由縣知事審核事實分别核辦 
　　新任江寗鎭守使兼江蘇軍務帮辦朱熙有定十七日接任訊 
 
 

Page 8

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 9

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 10

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *國内要聞二 
[杭州快信]  
　　軍興以後政務財務紊亂異常　局告定並未有如何救濟辦法現各省議員議提質問實施監督 
　　浙省官吏大都變更惟交涉員敎育廳尙仍其舊昨得消息繼任交涉員者爲江蘇道尹許某繼任敎育廳者爲前某校長黄某 
　　馮玉祥代表苗守道二假師長周鳳岐今日（十四）可抵杭軍民兩署已得電告 
　　卸任實業廳長王吉檀昨已赴滬新廳長兪人蔚接事後以第一科長陸咸調第二科長第二科長趙祖霖調充秘書聞將調委秘書科員十餘人現秘書主任王南尙未到廳辦公非加聘任不就 
　　昨（十三）午後陸車監獄聞又槍决人犯探係在省私擅招兵之朱士達張國樑 
　　杭總商會昨（十三）下午又召絲綢米典等十餘業董事籌　借貨金庫兌換券基金仍無結果尙待續商　各認捐公所奉財政廳函擬預借十四年正附捐銀以資挹注並允扣除利息聞綢業已開會議决定照借數約八萬有奇即可呈解 
　　滬杭甬路局長吳夢蘭昨由滬抵杭寓西湖飯店謁見孫夏面商一切要公 
　　建德知事余文爚當閩軍入境時爲孟旅照料兼辦供應著有異常勞績昨晋省面陳經過詳情將膺重奬 
　　浙孫收編駐楓涇七旅方旅長駐嘉八旅范旅長及十六團梁團長等前日因公晋省謁晤孫夏今日（十四）已聨袂　防 
　　省垣中等以上各校羣起索費後已領到八月份經費相率開學惟各校省外學生到校者寥寥至今尙未一致上課 
　　浙省各屬秋收頗豐浙東米價每石五元零浙西亦僅六元零省垣米價迭次减跌昨（十三）又減四角計起米每石祗售七元頂上者九元四角 
[十省聨防會議在寗開會]  
　　主張暫時脫離北京攝閣 
　　蘇皖贛鄂豫陜浙閩及海軍九處在寗開聨防會議已紀前報該會原定十日開會嗣因豫陜閩三處代表尙未到寗乃改期十二日舉行旋川湘來電派代表來寗出席加入會議此會遂成爲蘇皖贛鄂豫陜川湘浙閩十省及海軍一種大結合聨防乃其名也茲聞各省代表已全數到齊昨（十二）日下午二時在軍署西花園會議廳舉行列席者爲浙孫代表宋梅村鄂蕭代表李樹勳陜劉代表李庶瑛李省三川劉代表丁汝晟湘趙代表（姓名未詳）皖馬代表何炳麟贛蔡代表李金藻冉紹雍閩周代表李慶琳豫李代表楊耀嵐江蘇齊督親自主席此外有海軍總司令杜錫珪海軍艦隊司令李景　楊樹莊均列席當推定高毓浵爲聨防會議秘書長其詳細辦法由高起草經各代表逐條討論多數通過略聞各省擔任聨防經費甚巨並表决一致擁段對北京攝閣暫脫關係大約再經一度會議即可完全表决散會 
地方通信 
[崑山]  
　　軍事墊用之借欵崑邑當大軍雲集之時所有軍用雜件以及雜用多由縣署墊欵購支當時稅收停頓欵無從籌乃向各商息借得二萬元利息一分四厘償還期間三四五個月不等此項借欵聞歸忙漕抽還云 
　　補給貧民口糧本邑素有放給貧民口糧之舉此項經費本爲普育堂（慈善機關）所出歷由縣署墊發計二百六十三名口分崑山新陽兩屬崑屬一百六十二人每人每月給錢五百六十文新屬一百一人每人每月給錢四百八十文今年自軍興後八九十三個月均未散給現在戰事已經平定故於今日（十二日）在縣署按名補給貧民莫不歡呼而去 
[靑浦]  
　　紅十字分會之成績靑浦紅十字分會於九月三日成立先後於本城組織收容所三處（縣立第一小學校縣立初級師範學校明倫堂）計收容婦孺二千三百七十二人佘山三百二十七人送往上海至聖善院三百八十二人吳縣分會九十九人療養院附設於本分會計醫愈傷兵及流彈受傷人民等一百三十四人傷亡者四人每日診治内外科日有八九十號以痢疾瘧疾爲多掩埋隊曾在西北鄉戰區埋去十四人刻正辦理善後事宜派員至各鄉調查被災實情以爲將來賑災之預備 
[常州]  
　　商會之加稅會議武邑商會爲貨稅加成一事十三日下午三時特召集各業領袖到會集商辦法到者甚衆僉以當此戰事之後商情困苦已極萬難再加負擔至認稅各業以軍事期内商業完全停頓即按額照繳受虧已鉅何能再加成數一致否認商會當將會議情形函復稅所顧念商情困難免予加徵云 
　　警備隊挽留傅統帶駐常警備隊傅統帶奉令他調全團軍官主張挽留迭向團長有所表示邑紳惲禹九等（亦主張不可更動十三日傅團長因須赴省禀辭離任第二三四營營長劉誦蓀等及惲紳禹九同時隨同乘五點鐘客車赴寗全團士兵亦具呈督署作懇切之挽留 
[鎭江]  
　　收編第十師過鎭收編第十師由滬乘大達公司鴻大輪船於十二日抵鎭隨駛入沙頭口往霍家橋換船計該輪裝載第三十九團第一第二兩營由團長孟昭榮營長劉榮先孟慶元率領張司令聞訊後立派王副官借稽查長朱秉元偵探長向春亭曾毓山探員楊文舉曁縣署偵緝隊員黄椿亨江炳堃水陸總巡人員分乘海虎黄河兩小輪并拖民船十四隻携帶食品馳往霍家橋妥爲招待該團遂於今日（十三）過船拖往清江駐紮云 
[揚州]  
　　電催速解借欵揚州守備齊司令遵照　令會商運使與各商籌借軍用欵項前後共籌到十萬四千五百元俱文解交軍署收用昨奉回電以所籌之數比較限數尙短十九萬五千五百元仰即速籌繳解以應急需云云 
　　各界電留統領淮南緝私統領業經齊督調差遺缺委第三混成旅長李殿臣接充一節早誌本報茲悉各界特電寗挽齊（一）省國議員電南京齊巡閱使鈞鑒淮南齊統領寳善治淮三年官銷暢旺所部軍隊七鬯不驚近兼守備司令地方安堵冬防重要正資鎭懾忽聞遷調如失帡幪尙希俯順輿情暫緩更調淮南數百萬生靈實利賴之朱嘉楨汪秉忠任桂森王彭年凌鴻壽楊士香方慶綱胡震陶達顔作賓等文（一）各界電南京齊巡帥鈞鑒淮南緝私齊統領寶善駐淮數載布置防緝咸宜近兼任守備司令除莠安良商民均得蒙幸福頃突聞有遷調消息際此鹽務菜市地方冬防均值重要尙乞俯順輿情暫緩更調俾資利賴淮南運塲食商揚州銀行錢業公會全體公叩文 
[高郵]  
　　連界組織聨防　縣屬界首鎭紳董陳寳森等以時屆冬令防務吃緊中八五地方係屬　邑邊境爲吾邑接壤之地亟應聨絡以固團防昨日邀齊紳董在土大橋三元菴會議聨防辦法並議决簡章數則以資遵守 
　　搶刦銀洋槍傷事主　縣　蕭陵鄉淌水溝洗世明家於前（七日）晚突來盜匪數十名荷槍持刀搶劫銀洋衣飾等件旋又向洗五家行刦洗五次子與匪對抗被匪槍擊腹之左部穿一小洞性命恐難保全洗等昨已來城報案請求勘驗矣 
[滁州]  
　　公民委員會宣布前知事罪狀電　申報館轉各報館均鑒滁縣知事張樹　恃勢虐民任情敲詐久爲全縣人民所痛惡此次吾皖軍事當局宣布中立保境安民順應潮流極合人民心理乃張知事别有肺腸當皖軍調防過滁時槪置不理並於初八日清晨搬移眷屬箱籠以致人心搖動地方秩序幾爲大亂嗣於晚間爲軍事當局撤任地方人民枵爲痛快比於初九日下午召集公民大會到會者計有千餘人並當會推舉委員二十三人組織委員會向張知事清算一切賬目敝委員會誠恐該知事希圖逃脫當於初十日致安徽第一旅倪　長王團長一電文曰烏衣倪旅長王團長鈞鑒張前知事恃有奥援奴視紳商魚肉人民藉案敲詐苛罰盈萬總其劣跡不可勝書茲承鈞長撤任改委歡聲雷動庚日地方人民以串通機關揑名電保激動公憤不期麕集於鐘鳴寺者數逾千百公同組織滁縣公民大會推舉委員與之清算交代及任内罰欵此係全孫人民出於自動之公意務求鈞長飭令新任予以扣留勿任逃逸至爲叩禱滁縣公民大會委員會委員金炳珩吳山章心培黄厚裕孫典仁陳筱山石柱臣金芾齋樊天一吳葆蓀黄獅力徐梓言張資福賀鏡宇黄維齋章與九魏一吾侯伯俊　潤民金幼卿兪新武孫浩如顧立齋同叩蒸等語合亟電達統希亮鑒滁縣臨時公民大會委員會眞 
[嘉興]  
　　田禾之收穫成色嘉邑四鄉田禾連年均遭蟲災致收成歉薄本年春經地方士紳組織除螟　籌欵收買螟蟲及卵塊以期剷除蟲災費去萬餘金對於田禾方面頗得效果今秋田禾結實受損甚少刻下早稻均已登塲晚稻亦將次第收割其收穫成色除王江涇近鄉及西北兩門外沿塘一帶田禾被軍事損失外其餘統扯可得八成左右惜米價因受金融影響糶價極低除出人工肥料等農人所得　微云 
　　病症流行死亡相繼　嘉興城内外近半月來居民之發生病症者甚夥初起時多患寒熱二三日後即行變症飲食亦因之少進甚或不進醫家多束手卒至醫治無效而殞命此種病症染者頗多因之連日殞命者不少云 
[嘉善]  
　　近况雜錄　嘉善自經范旅長暫組稽查隊日夜梭巡嚴密佈防范並親自出巡以資鎭懾車站亦派軍警檢查旅客以防匪類混入人心於以大定城内各商店業已全數照常開市而各當自閉門後貧苦小民因無從　贖寒衣叫苦連天現由警所每當派兵兩名保護亦已照常典贖矣十六團團部已移駐城内楊王廟松江調來馬隊一營則駐在砲營内各學校校舍之被軍隊借駐者均已另租民房完全開課免妨學業新埭鎭東宏昌烟紙店兼營麩皮生意近因虧耗於前日倒閉總數在二萬金以上嘉善各莊俱有往來致被倒去萬餘金未知如何解决也 
[杭州]  
　　浙省敎育研究組開會紀要　前日（十二）下午三時省敎育會小學敎育研究組開第三次常會計到會者靳振先羅迪先陳純人錢茀棠儲欽之李鋤榛於沛然蔡孟謀蔡庽仁許漢章王懋賡范成佐朱旭昌等十餘人由蔡孟謀主席王懋賡紀錄茲將會　情形錄下（一）主席報告（甲）本組成立後已開　兩次嗣因戰事會務遂致停頓現浙事粗定重行集會惟主席任期一學期已滿應請另選公决仍請繼續連任（乙）請許漢章君報告出席河南十届敎聨會經過情形（子）途次情形（丑）代表人數（寅）會務經過（卯）重要議案（辰）參觀學校（已）社會狀况（二）討論小學敎育講演會聘請講員問題公决函請上海朱經農先生代聘對於訓育有研究者來杭演講（三）討論平民敎育問題公决由提議人草定計劃書再事進行（四）討論小學敎員課外娛樂問題公决由省敎育會添備關於新敎育之書籍雜誌曁音樂運動等娛樂品（五）討論商務書館敎育雜誌載有浙江小學之現狀及其罪人一文論者以十年前之觀察立說與近今小學敎育狀况不符應爲文以糾正之議畢遂散會已鐘鳴六下矣 
[紹興]  
　　賞祊發生綁票案紹興東浦附近賞祊地方於本月十一日夜間發生該處盛姓寡婦之子年甫八齡被匪徒擄掠而去聲稱速備多金前來贖回嗣經該寡婦大聲喊救由村人追趕僅獲住該匪船夫一名解送來城清鄉巡緝隊聞訊後即由徐會辦督率隊兵前往履勘令飭偵探分頭查緝 
[寗波]  
　　新道尹到甬寗波會稽道尹黄涵之辭職省委錢塘道尹張鼎銘繼任曾誌本報茲悉張道尹於十一日晚由杭首途至十二日下午五時乘車到甬是日下午甬地各官紳大都在鎭署恭賀孟鎭守使正式接任不及到站迎迓僅有警察廳長率領保安隊一排江知事率巡防隊一排以及洋廣局統捐局烟酒公賣局各局長商會副會長等人而已張道尹下車後即進城拜會黄道尹現下榻東亞旅館俟擇定接任日期即行遷至署内 
　　定期開保衞團聨席會議餘姚各鄉如城區臨山湖堤寺長河市周巷鎭天元市第四門等處各保衛團均先後宣　成立惟均各目爲謀不相聨合倘使一遇匪警必難收守望相助之效城區保衛團團總葉焜瑤有鑒於斯因發起姚邑保衛團聨席會議討論聨防事務昨已發出通告請各保衛團各派代表於陰曆十一月二十赴城内城隍廟開會 
[天長]  
　　汊澗慘遭匪禍紀天長汊澗鎭於昨（十一）夜十一時突來大批土匪二百餘名持有快槍盒子砲等焚刧全鎭適是日天長劉知事（名沛）在汊當即督同郭隊長帶領全部團士奮勇拒擊激戰數小時匪始退却是役全鎭房屋財産損失極巨並死團士兩人傷兩人居民死一人傷數不詳斃匪四名傷十餘名市面一時恐難復原狀 
[長沙]  
　　童軍聨會正式成立長沙童子軍聨合會業已成立團次之編定以成立之　後爲次序第一團雅各第二團長沙高小第三團湘潭中學第四團妙高峯中學第五團修業高小第六團第一中學第七團湖北高小該聨會製定湖南童子軍章程議定聨合會章程並照章票選各職員於左正主任李惠迪副主任魏樹桓總敎練袁榮森書記李傳範會計兼庶務李聖章并定期舉行各級童子軍考試 
 
 

Page 11

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *   
 
 

Page 12

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *平民周刊 
短論 
[工作和酬報] [  邢寒光]  
不肯出力做事專門想得酬報這差不多是我們中國人的通病 
　　要曉得一個人生在世界上活一天要消耗世界上許多的東西如果不會做事專門消耗這豈不是像蠧蟲一樣嗎中國現在何以這樣窮這樣弱最大的一個原因就是蠧蟲多換句話說就是不肯出力工作專門想酬報的人多人的能力雖然各不相同但總須能各憑各的能力去工作拉黄包車的是用氣力來工作而得酬　發明學術的是用腦力來工作而得酬報所做的事情雖不同以工作來換酬報是一樣的所以我說人們要酬報是當然的權利只是要有相當的工作去換才好（乙種酬） 
短論 
[買彩票的害處] [  周聖德]  
　　現在我們中國各處都有彩票發行大家誤認爲化了幾角錢去買一張竟有得到幾萬元的希望所以一般平民生出了發財的妄想都去爭買到後來仍舊落個空以致本來有衣有食的人家因爲買彩票弄得衣食不全傾家蕩産甚至於不能度日自盡的也有這樣又何苦來呢 
你想彩票的　碼一共有幾十萬或幾百萬你要從這幾十萬或幾百萬張之中去得一個頭彩眞是同夢想一般就是你買一輩子的彩票也得不到的譬如我們在幾萬人熱鬧塲中要去找一個人當然是不容易找的那麽買彩票也是一樣的道理啊我們費了許多心血去尋了錢來丢在這種有害無益的地方去眞是太不值得了所以勸諸位切不可受他没希望的幾萬元引誘以致陷入極痛苦的路上去丨（乙種酬） 
詩歌（一） 
[衛生] [  夢西]  
睡得早精神好起得早清頭腦門窗常開勤灑掃空氣清潔汚穢少勿懶惰要勤勞常運動多洗澡四肢多力肌肉堅皮膚結實身體好烟莫吸酒莫喝烟酒傷肺又害腦衣履防垢汚齒牙要保牢穿衣睡眠勿貪凉飲食只求七分飽萬事抱樂觀切莫生煩惱諸君常記衛生歌無病無災直到老（乙種酬） 
詩歌（g） 
[凍與餓] [  ]  
早早起早早臥天天勤把工來做賺到工資錢不怕凍與餓請看世人受凍餓都是懶的禍（未蓋章） 
大事記 
[溥儀退出北京皇城] [  三光]  
本月五日馮玉祥派軍官鹿鍾麟等入皇城見已經退位的滿洲皇帝溥儀丨就是宣統丨請他依照民國元年的優待條例退出皇城廢除皇帝尊號減少優封費從此以後溥儀和他的族人同爲中華民國的平民一樣受民國法律的保護他們宫裏所藏歷代的寳貨另外派人點查私的歸溥儀所有公的歸民國所有 
　　這事發生以後大家都覺做得不錯因爲民國境内不應該留存專制時代的制度中華民國的都城裏面如果再有什麽皇帝住在紫禁城裏那是不合共和國的精神的照民國法律五族平等凡是中國人個個都是平民我們决不容有人再做皇帝 
傳記 
[葉澄衷小傳] [  絜廬]  
葉澄衷鎭海人清代光緒年間他在上海黄浦江中撑小船爲業有一天一個外國人趁了他的船渡江遺落一隻皮篋在他的船裏葉澄衷就將這皮篋保存起來等在船裏盼望那個外國人來拿不一刻果然那個外國人來了滿頭是汗十分情急對葉澄衷說「你可瞧見我的一隻皮篋嗎」葉澄衷道有的我代你藏在船裏一壁說一壁將皮篋拿出來還他那外國人因爲皮篋裏藏的是貴重東西現在尋着了好不喜歡便拿了紙幣十元酬謝葉澄衷葉澄衷執意不肯受外國人没法只得去了後來這外國人因爲葉澄衷誠實就薦他某公司做夥計這時華洋初初通商葉澄衷又能夠說幾句外國話做事又十分勤懇所以薪水時時增加他自己乂做了許多生意所以不上幾年工夫家産就一天一天的多起來了那時葉澄衷想自己是貧苦出身深覺得未受敎育的苦痛因此在虹口塘山路捐助五十畝田辦了一所學校以完成他的志向就是現在的澄衷中學這校經費很充足辦理也得宜所以學生一年多一年聲譽也一天好一天以後葉先生的令名就和這校一樣流傳不朽了（乙種酬） 
筆記 
[一個好工人] [  滌]  
王二是軋花廠裏一個人他每天早晨上工後直要做到晚上方才休息平常如果没有特别要事也從弗間斷的他原來身子不大好自從進了工廠以後每天的食息工作都受着有規則的管束身子就漸漸的强起來了 
　　王二在工作時還常常留心機器怎樣會運動和怎樣會停止的道理約莫經過了二年的時候他對於機件的配置和修理都已明白了但是還没有人知道他一日廠内機匠偶然有事出去忽然軋花車的機器壞了許多工人便要停工回去王二道「諸位且慢走待我修理一下看他靈不靈再定行止罷」衆工人暗裏都非笑他那時王二用心修理不多一刻居然把機件修好了於是王二能幹的名譽頓時就大噪起來衆工人都驚以爲希奇有的向王二問道「你這個本事是出了多少錢學來的」王二笑着說「我天天在廠裏作工那裏還有閒工夫去學這機匠而且袋中空空一錢不名有那個師父肯敎我窮漢不過我在平常作工時很留心這機件運動和停止的道理所以這回能夠修理哩」衆工人聽了心上都非常愛慕他一面又自己恨自己的不細心不要好 
　　隔了幾日經理先知道了這個信息便加給王二的工錢奬賞他後來王二的本事又進步了就升做到機匠每年的薪俸加到四百多元但是他對於工作仍舊很認眞薪俸雖大用度仍和從前做工人時一樣省儉用賸下來的錢便儲蓄到銀行裏如此十個年頭王二的存摺上已經總結到五千多元了（乙種酬） 
書信（一） 
[告雄投稿平民周刋的信] [  克潛]  
錦標哥 
　　好久不會面了想你現在必定身體很好做事順利我自從平民學校畢業以後就買些商務印書館出版的平民小叢書讀讀而申報星期六的平民周刋門類旣多文字又淺尤其是我所歡喜看的東西我自已想我認識文字講解文義的能力比前略爲進步一些這也是多看書的好處但是只能金哖别人家的文字而不能寫出我自己的意思給人家看豈不是只得了文字用處的一半嗎　所以我們一而而看書一面還要練習做文才好然而光是自已練習做文覺得没有趣味好現在平民周刋不是有投稿的例子嗎我們可把自已做的文字揀頂有意思的投進去倘使取了得了酬金可以賀書報紙筆若是不取也無所損失非但如此因爲要想投稿的緣故對於看書及做文必定格外用心那就有進步了所以投稿平民周刋只有好處而没有害處的現在特地通知你不曉得你的意思以爲怎樣祝你 
健康 
　　克潛十三十二十六 
　　（乙種酬） 
書信（二）[  ]  
[應某某公司招雇門役的信] [  ]  
管事先生 
　　我昨天在申報上看見有你們招雇門役的廣告我很想替你們服務所以今天特地寫這封信來先把我的履歷呈明 
　　我是浙江鎭海人今年三十六歲一向在虹口吳淞路御下洋行裏當門役上月底行裏換了買辦我就被除退了我的身體非常强健一點没有嗜好去年在某某平民夜校裏讀過四個月的書所以也識了一千多個字還能夠寫寫 
　　至於工錢一層多少我也不計較的倘若你們答應了我的請求我便十分快樂了如有回信請寄到閘北中華新路積善里十八號爲要祝你們 
　　營業發達劉志誠十十九 
（乙種酬） 
小說 
[一個廚子] [  宋提]  
王阿三是不識字的因爲他小時候父母没有敎他讀書他常常聽他父母說「一個人不識字還是有飯吃的倘使不識人那眞没飯吃了况且我們家裏窮也讀不起書還是勤勤懇懇的做生意罷」他聽了一想不差所以他長大了就靠着賣糖粥過日子可是他一天到晚東奔西走風裏去雨裏來的勞苦得了不得有時生意清起來還賣不上幾十個銅元你想他一家大小皆要靠他過活的像這個樣子要不要大家活活餓死呢好容易他千方百計請托朋友薦到一家公館裏充做廚子一個月的薪工還不少可是東家很認眞每天吃的飯菜必定要敎他上賬報告的你想王阿三能夠做這個麽丨所以他每天吃了晚飯以後總是四面八方去請求人家替他記賬有時人家出去了或没有空只得罷了可是隔了幾天要記起來竟有幾樣東西忘了又不敢對東家說明没奈何只得自己賠償出來這一來過了一年多他細細一算一年來所賠償的錢與所積蓄的工錢竟是對消這樣說來豈不白白辛苦了一年多嗎這時他頓然明白不識字的苦處後來他立志每天工作完後就到平民學校裏去讀書不上幾個月他居然自己會記賬了他的生活從此也便活動得多了（乙種酬） 
 
 

Page 13

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *本埠新聞 
[齊韓不認北京政府之會電]  
　　江蘇齊督軍韓省長昨會銜通電云江蘇省各道尹各廳長各關監督各交涉員各局處廠長各縣知事各機關均覽現因中央政府中斷在正式政府未成立以前北京所有僞令槪不承受業經聨同各省通電宣布共守合行電令各該機關倘有僞令任免變更一槪認爲無效不得擅受干咎切切是要督軍齊省長韓覃 
[吳佩孚諸艦已離淞赴寗]  
　　據外人方面消息停泊吳淞口三夾水洋面之吳佩孚坐艦華興號及運送艦四艘已於昨晨（十四）六時許拔錨向上游方面駛去另有一艘則尙未離去云 
又據外人消息江蘇湖北湖南四川浙江福建江西安徽河南陜西等省各派代表至寗垣會議聨防辦法俾應付時局保持地盤鄂蕭皖馬贛蔡四川楊森湘趙等代表均巳抵寧閩周浙孫陜劉代表均在途中日内到寗列席會議吳佩孚本人或派代表參與會議其會議地點在寗垣巡閱使署或在杜錫珪司令艦上尙未决定又聞吳佩孚抵寗之消息尙未明悉中國軍艦及運送艦確已至寗吳在艦中與否尙難斷定惟海軍杜司令親至從烟台開抵寗垣之軍艦上安慰將士及詢問在北方之情形云 
　　東方通信社十四日上海消息云吳淞停泊之吳佩孚兵船其中運送船四隻已於今晨六時半開赴南京有一隻雖尙殘留而其他一隻似將追隨前四隻而去南京艦隊大約别無對敵行爲楚泰應瑞則似護送以上運送船於同時已拔錨溯江而上據一般人推測吳船至南京後大約將開赴武昌又楚豫聞已入靑島港永翔則已退回靑島云 
　　中國新聞社云據外人方面消息吳佩孚於前（十一）日下午四時乘艦抵淞口本擬應友人之請登陸來滬嗣以某種關係未得果行當即裝置煤斤飲料於昨（十四）日清晨六時許向上游駛去聞至寗與蘇齊會商後即往武昌云 
　　國聞通信信社云吳佩孚帶領南下之永翔軍艦北河等三運送船於昨日晨六時半已離吳淞上溯船上所載兵士約在四五千之譜惟吳氏是否在此四艦之上昨日仍未明瞭因上述四船之外尙有華興之船該船較前述四船遲到而昨晨四艦開時該艦業已開去據另一消息該艦係於前日下午七時即已上溯吳在離烟台時係乘該艦但中途是滞易船則無從斷定因之吳係於昨晨動身或係前晚即去亦不能斷言云 
[吳佩孚家族已到滬]  
　　遠東通訊社云據某方面消息吳佩孚之家族奉直開戰後由天津回至洛陽後因馮玉祥返京政局大變又避居漢口租界近吳氏因自身行蹤不定湖北形勢又覺不穏特將其家族寄居上海密乘某船已於十二日午後一時抵滬住法租界貝勒路仁和里云 
[浙孫代表赴寗參與聨防會議]  
　　閩浙巡閱使孫傳芳特派本署總參議王金鈺（湘汀）爲代表赴寗參與八省聨防會議並徵集擁段意見王代表於昨晨（十四）由杭乘滬杭路早快車來滬旋於午後六時十八分由北站乘坐PCi號花車特開專車赴寗與會 
[奉張先鋒抵臨城訊]  
　　中外通訊社云據徐州方面電「奉軍第二軍第五十五旅先鋒隊共二千人寒（十四）晨抵臨城（在濟南之南）距徐約五十里鄭士琦電阻無效已電段請示」 
[張允明就護軍使職]  
　　陸軍暫編第一師師長張克齋氏自北京攝閣發表特任爲松滬護軍使因蘇齊預先未得同意故遲遲尙未接任茲悉張氏昨接北京某要人囑即迅速接任電音後除將龍華使署即日着手佈置預備即日接任視事外並因防務重要於昨日（十四日）上午九時傳諭駐紥龍華之所部旅團營長等督同馬步砲各隊兵士齊集大操塲操演各種步伐直至下午四時始各收隊回營休息又函云龍華軍署消息張允明師長對於護軍使署之組織因各種案卷散失關於軍署之經費預算以及人員名冊現正徵求搜羅以期完善云 
[段祺瑞致張允明電]  
　　張允明昨接段祺瑞電云龍華張護軍使鑒文電悉戰禍相尋紀綱廢墜執戈衛國是賴干城來電殷拳過承期許苟利於國寗遂忘懐共濟艱難引企何似此後本處電報望嚴飭該局速發速轉並派員檢查祺瑞元 
[白寳山昨日離滬回防]  
　　江蘇陸軍第一師白寶山所部軍隊奉令開拔回防已於本月十日起分批陸續由滬出發疊誌本報昨日（十四）該師之步兵駐高昌廟營底並快槍四箱砲彈十箱及軍衣木棍軍用等品於下午三時由該營弁至南站索鐵蓬車二輛運往北站隨同白寶山師長併列車專車開往南京云 
　　又訊上海防守總司令白寳由以滬上軍事業已緒東遂於昨日下午（十四）乘車赴寗再轉輪回海州任江蘇海疆總司令職路局得悉後即備花車一輛頭二等車九輛鐵篷車三輛下午二時許即有軍隊滿布北站沿鐵棚均有第一師之盒子砲隊兵士數十人排列至馬路口防備極嚴此外另有第六師兵士一連淞滬警察游巡隊軍樂隊及五區四區警士各一排均荷槍上刺刀在月臺上整隊歡送白氏於下午三時四十分乘坐汽車到北站一時軍樂大作兵士舉槍敬禮到站歡送者有温交涉使王警察廳長及各機關代表等數十人均上車與白氏話别未幾第十假長鄭俊彦亦到遂於五時許開車赴寗 
　　又函云上海防守司令白寳山來滬收編軍隊業已就緒奉蘇齊令調海州駐防前日辭行定昨日下午四時三十分乘專車赴鎭江轉往海州本埠官商各界均往歡送新任松滬鎭守使宫邦鐸交涉員温世珍警察廳長王固磐及總商會會　虞洽卿等數十人時車站上有軍隊二排舉槍致敬白氏身穿黄呢軍服一一握手道别堂由虞洽卿君代表南北商會及慈善團保衛團等四團體面遞歡送詞專車於軍樂聲中駛離滬站茲錄四團體歡送辭如次竊維感懐遺愛詩詠甘棠惆悵别離心傾大樹前當江浙戰起被兵各區室家析蕩瓦礫瀰漫滿目瘡痍慘苦曷堪言狀幸我陸軍第一師師長白公峻靑領隊蒞申收束軍務促進和平本息事寗人之心行保境安民之政棨戟遙臨軍容嚴肅師旅駐在地面安全民樂登春功資撫夏是使人民受保護之福即爲國家建奇特之勛也黄鉞宣威一戎底定丹忱嚮慕萬衆歡呼今者班師凱旋仍回海州重鎭攀轅徒切負弩遠違束帶風流之度倍益縈懐鼓鼙雷動之聲相期永息和德等羣來歡送懇切陳语引領南天不盡馳仰上海總商會縣商會閘北慈善團保衞團 
　　又訊江蘇第一師白寶山師長此次由海州輾轉來滬爲時已歷三月滬埠善後事宜巳告完全結束所收編第十師軍隊刻已安抵海州其隨同來滬之軍隊一團亦於前日回防白氏本人巳於昨日下午四時離滬宫邦鐸温世珍陳世光王固磐虞洽卿姚紫若等均赴北站送行與白氏同行者有第十師師長鄭俊彦蔣參謀長及衞隊營等路局特掛花車一輛頭等車一輛二等車二輛鐵蓬車四輛於四時專車出發其衛隊則搭滬寗車於午後二時半開赴南京轉道回防茲錄其通電如次松滬各法團地方諸父老均鑒寳山此次奉令率師南下在道經淮揚宜長湖嘉松滬輾轉千里荏苒三月現在回防海疆願將平時歉仄之隠衷曁此日寗息之微意爲邦人士一言之師出以律古有明訓寳山嚴申軍令禁犯秋毫然耳目不周容有未察對於地方父老抱憾者一軍士餉糈事前早經籌備臨時或有支絀未嘗徵用地方公公欵惟師行所至辱荷地方士庶招待殷拳深感壺漿簟食之情仍切累及人民之懼對於地方父老抱憾者二寳山奉令駐滬辦理善後不辭宵旰勞形幸得和平解决然遷延有日謠諑頻傳地方秩序未能早日恢復對於地方父老抱憾者三寳山來滬之初即奉委上海防守總司令兼代理松滬護軍使之職軍書旁午偃息不遑深恐隕越貽羞敢生厲階爲梗茲又奉令回防立時就道寗稍徘徊務冀地方人民得早安居樂業惟百端待理未竟寸功十萬災黎未遑慰問對於地方父老抱憾者四寳山一介武夫此次得與邦人士周旋飫聞明敎整裝告别敢掬愚誠炯炯此心希共鑒察白寳山寒印 
[松滬鎭守使開始辦公]  
　　昨聞陸軍第十九師長兼松滬鎭守使宫邦鐸自接任松滬鎭守使後因龍華軍署内有暫編陸軍第一師師長張允明尙未遷出故暫在閘北湖州會館組織鎭署辦公處業已開始辦公云 
[閘北佈滿宫邦鐸兵士]  
　　龍華派員覓地駐兵無所 
　　宫鎭守使邦鐸自就職松滬以來其部下原有第六師及新兼第十九師合計有一師兩旅之衆紛紛開滬分駐吳淞江灣南市眞茹等處尤以閘北爲最多舉凡太陽廟嘉興會館惟善山莊海昌公所以及潭子灣之平江公所譚家橋普善路一帶之公所山莊前爲第一師白部衛隊所駐之裴家橋柳營路新營盤等均爲宫部兵士駐滿各軍尙守紀律且鎭署行轅現設會文路湖州會館耳目較近地方尙安昨龍華張允明曾派員至閘北一帶覓相當處所擬分軍若干駐紮嗣見閘北公私隙地會館廟宇均爲宫部兵士駐滿而地方人士對於兩種軍隊同駐一處且恐滋生事端頗懐恐慌該員見此情形當回龍華軍署復命云 
[各團體請宫邦鐸弗駐兵也是園]  
　　本成疑和路也是園爲上海縣議會欵　處清丈局修志局各機關辦公之所當戰事發生時各機關間有遷北市者近因時局粗定白寳山已由該園遷出回防聞宫邦鐸鎭守使又將移駐該園昨日（十四）由縣議會正副議長莫錫綸李味靑欵産處董事秦錫田沈周清丈局總董姚文枬修志局主任李味靑等合詞函請宫鎭守使弗駐兵該園文云逕啓者查本縣南市凝和路也是園地方原係地方自治各種機關辦公之體自軍興以來交通不便暫行他遷旋爲白總司令駐節之所現在白總司令奉命移節海州儘數開拔軍事次第收束地方一切善後事宜亟須整理所有自治各機關亦應立時恢復俾便辦公貴使下車伊始地方人民得所保障無任歡迎惟也是園雖暫爲駐兵之所而使正待恢復之各機關依然停頓殊於一切善後事宜不無窒礙爲特合詞備函呈請貴使俯賜鑒亮另覓相當地點移駐行轅俾也是園原狀即日回復實爲公便此致上海鎭守使兼第十九師師長宫 
[虞洽卿昨謁宫邦鐸]  
　　請將游民工廠婦孺救濟會駐兵移往他處 
　　上海總商會會長虞洽卿君昨日往晤第十九師師長兼松滬鎭守使宫邦鐸請其將駐於江灣游民工廠及婦孺救濟會之軍隊設法移駐他處以便工廠開工而免慈善機關停頓聞宫業已贊同允俟覔到駐地後即行遷讓云 
[宫邦鐸注意治安之復函]  
　　復十一路商聨會 
　　閘北十一路商聨會前會函請松滬鎭守使宫邦鐸注意地方治安昨日該會接到宫復函云敬復者昨展來函誦悉一是現在聨軍殘部統已收編槍械亦皆收繳前途危險可保無虞况自鄙人蒞任以來對於匪類業經派探嚴拿如被拿獲無不盡法懲辦茲承函囑自當更密偵查肅清伏莽必不至有負厚望云云 
[軍隊調防紀]  
　　駐紮高昌廟之江蘇陸軍第三混成旅第一團軍隊（奉令改編第十九師部下）昨奉宫鎭守使令開拔換防江灣經該旅部函請滬杭鐵路上海南車站撥掛鐵蓬車二十二輛三等客車一輛准今日（十五）起至十六十七三日分作三批出發開往江灣駐紮 
　　駐紮砲台灣蘇軍宫邦鐸之第十九師一部分軍隊將開拔至滬杭路南站（因第一師隊伍全部開拔）定今日（十五日）上午五時路局借車二十輛前往砲台灣載運蘇軍陸六師第十一旅長王凱慶率衛兵五十名於昨日（十四蜛晨七時上海北站乘專車赴寗又江蘇督軍署參謀唐顯章於昨日（十四）下午十一時半乘專車赴寗 
[孫中山來滬之準備歡迎]  
　　孫中山應北方當道電請十四號由港乘春洋丸來滬再行北上早誌本報昨日孫氏有電至滬告以同行者共計三十人准十七日早晨抵吳淞本埠東洋公司已另行備就專接孫氏之小火輪一艘船名褒爾登號又本埠國民黨總部之迎孫者共有五十人届時均須至吳淞口歡迎東洋公司爲愼密起見對專接孫輪各人祗發出派斯（即通行證）五十張不得多出一張蓋防外人之雜入也現東洋公司已經决定接孫之小火輪褒爾登號准十七日上午十時至新關碼頭上岸其餘搭客則另有一輪載來云 
[温世珍宴請中外報界]  
　　昨日五時至七時温世珍氏假聨華總會茶宴本埠中外報界到者四十餘人席間温氏起立致辭略謂鄙人亦嘗服務新聞事業辛亥鼎革之際嘗在南京帮同西友某君爲紐約某報戰事訪員故與諸君實爲同業中人此次膺前政府命來滬任交涉使職滿願早與諸君叙晤適丁軍事倥偬之際嗣又忙於辦理善後未克如願深以爲歉今戰事已過善後亦大致就緒鄙人以新聞界在社會佔極重要地位故特先約諸君相與歡叙茲略貢數語爲諸君陳幸垂意焉吾國内爭十三年來未嘗間斷按諸實際軍閥相爭猶若兄弟之間因家庭細故而暫時失歡終能言歸於好吾人不必代抱杞憂亦不必爲之辨别是非妄加評判蓋事過境遷對敵者猶是一家人也例如月前盧督辦與齊巡帥交惡苦戰月餘今則齊巡帥聨合八省一致尊段而盧督辦亦爲段之親信是盧與齊同屬擁段而爲一家人矣歷次内爭其失歡修好皆相循環吾人實不必爲之擔憂也至對本埠鄙人有三種希望（一）裁撤護軍使遷移兵工廠以絶亂源（二）杜絶私販烟土軍械務使上海爲寗靜無瑕之大商埠（三）整頓南市閘北道路及一切衛生工程以期華界與租界無所軒輊而爲將來按照華盛頓條約收回租界地凡此諸端望本地紳商通力合作而尤盼中外輿論界竭力提倡廣爲宣傳俾悉能達到願望云云後許君建屏　立致辭略稱温先生所舉三端固爲切要之圖然鄙意以爲要點尙不在此今日中國之大患爲軍閥擁兵自衛以便私圖現松滬方面戰事已了而近郊駐兵尙有五萬左右若以此各項軍隊盡　　退則　軍者無軍可護苟實行裁兵則兵工廠將歸無用軍隊旣撤旣裁則百政可舉財庫自裕販土販械亦可杜絶華界市政可切實整頓矣最後邵君仲輝起而致辭略稱鄙人對於温先生個人道德能力素所欽仰對於其所舉三點中第二第三端亦絶對贊成惟護軍使旣宜撤鎭守使自不當委蓋二者名雖異而實則相似者也許君裁撤軍隊之論鄙人亦深表同情若在江浙未戰之前齊撫萬先自覺悟以北洋軍隊退出蘇境先自廢其巡閱督軍之銜而後提倡裁護軍使遷移製造局則江浙之戰可消滅於無形矣温先生對於内戰之見解鄙人亦不敢苟同吾人民乃中國之主人翁一班軍閥實傭僕耳傭僕相爭碍及主人生命財産安全利權時人民安可聽其相爭而不加以裁判制止乎至謂齊擁段盧屬段齊盧已間接結合我人遂可放心鄙人亦期期以爲不可蓋吾人民認軍閥爲傭僕傭僕當受主之裁判安可任其互相結納共戴首領而支配吾主人也云云七時許賓主盡歡而散 
[温世珍祖餞法總領事]  
　　江蘇特派温交涉員於昨日午時假上海飯店宴請駐滬法總領事副領事公董局總辦總巡等並邀宫邦鐸鎭守使等爲陪聞此宴係因法總領事回國在邇本埠官場爲之歡餞是日招待者爲陳世光科長楊小堂秘書筵間有簡單之演詞觥籌交錯盡歡而散 
[孫丹林由杭來滬前日深夜赴吳淞]  
　　吳佩孚代表孫丹林曾於本月九日赴杭與孫傳芳有所接洽茲悉孫丹林已於前日（十三）由杭來滬同行者尙有孫傳芳之代表嚴某孫嚴到滬後即深夜赴吳淞云 
[葉恭綽蔣百器王桂林相繼北上]  
　　廣東財政部長葉恭綽自粤來滬居留亞爾培路鄭某家已有多日茲聞葉氏昨（十四）日北上擬就交通總長職云又前寗台鎭守使浙江自治軍軍政廳長王桂林已於十三日赴天津蔣百器亦於昨（十四）日北上聞蔣氏此行當任北京某要職云 
[宫邦鐸赴寗代表返滬]  
　　前夜由寗返滬 
　　宫邦鐸因松滬鎭守使問題前曾派秘書田姓赴寗見齊面商一切茲聞田氏已於前夜回滬並携有齊氏親筆函件云 
[航業要聞]  
　　日兵艦急赴南京昨日自吳子玉過滬赴寗後此間日本海軍總司令處特令留駐上海之警備艦勢多號一艘立即開赴南京蓋因寧方現祗安宅一艦防衛力薄故又加派此勢多前往云 
　　法海軍增調來滬昨日法國郵船公司之盎高爾號輪由隊賽經西貢來滬船内有從西貢經法國海軍部加添來華之海軍官兵一排計五十一名運載至申並聞法政府以駐華海陸軍隊所需用之軍械刻亦須置配故同時亦運來軍械一批 
　　松白煤又有運到松白煤一項産自英國爲軍艦所用之燃料在歐戰以前此項松白煤頗有運華後自戰事發生即從此斷絶迄今已達六七載矣刻由天祥洋行之商蘇烈號輪開始裝到松白煤二千五百噸聞係英國駐滬兵艦所購入者 
[章太炎再發表改革意見書]  
　　以委員制救時分立爲根本之治 
東南通信社云章太炎氏因連日各方徵求對於政局改造意見昨特本前次所發表意見再發表改革意見書如下鄙人前爲改革意見書以分立數國爲正軌以行政委員制爲中策蓋以分立之說駭人觀聽故仍不廢行政委員制耳爲是說者固不獨鄙人一人而反對者亦衆有謂試騐學說者有謂一國三公莫適爲主者盲知事有必然而或適與他方政制相類則取之者不肯不從辛亥以前吾輩所辛苦經營者正爲排滿耳其於民主共和和固非其所汲汲也而以再立帝制適以專制肇禍是故歸之共和非盲從法美政制也今者人情所向亦不過爲撲滅曹吳曹吳旣敗而合法政府無自産生觀曹吳所以能爲亂者則北洋派之武力統一主義爲之根本今不去其根本而徒以解决曹吳爲快後有北洋派繼之則仍一曹吳也是故歸之行政委員制以合議易獨裁則一人不能獨行其北洋傳統政策非盲從瑞士蘇俄政制也若謂一國三公莫適爲主試思前此政制非以國務員負責而總統爲守府畫諾之人乎國務員不止一人此與行政委員復何異而不見其無主且當總統去職以後國務員攝行大政而亦不見其無主然則總統果無權則誠可以不設總統果有權以己見鑠亂國務員之成議是虚有法制而實不行也由前則總統與國務員爲疊床　屋由後則總統與國務員爲同室操戈於此又何取乎夫行政委員之合議猶國務員之相維也而又無總統以臨其上亦何不便之有談者 
 
 

Page 14

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *或以廣州嘗置總裁數人終以隙末以此爲戒而不悟總統與國務員之仇隙彌甚也府院相爭前事具在當府之强總統有迫走總理者矣當院之强總理有放逐總統者矣此之爲害視廣州總裁制又奚若乎廣州諸總裁所以極於相軋者以初制未善故也有統兵在外者有自不赴任者皆以僚屬爲之代表代表本不能直與總裁抗禮故勢仍并於一家其餘遂生仇衅及其分離則以撤回代表使政務會議不能滿數爲消極之抵制焉今旣鑒於前失當令行政委員非統兵在外者不得隨意離職告假逾月即以候補人繼任亦不得許二人以上同時告假有之即取消名義以候補人繼任如此必無勢并一家之害亦無消極抵制之憂矣今之有望實者才識偏宕試驗可知縱非暴戾如北洋派者其識度亦終不足是故取行政委員制使長短相劑調之適中爲補苴罅漏之術耳其員額少則五人多則七人不必兼領部務如唐代之同平章事明代之内閣清代之軍機而主席者猶首輔與領班但當歲易一人不得永久主席以防專擅之過清時政本在軍機人主亦與軍機同議君少則太后訓政此猶爲有元首者明時政本在内閣君雖冲幼而太后不得臨朝預事直由内閣數人自行其意此等於無元首者而不聞以政事棼亂爲失所以者何則常事之權歸於部惟大事則閣有特策爾若夫委員領部與多置委員至數十百人者自非叢脞必至紛呶吾見其不可終日矣外此有遷都論有國民直接選舉總統論亦皆對症發藥而遷都則重累多費直選所得猶不過今之有望實者故以行政委員制爲差善要是救偏補弊之術終非根本之治也根本之治終以分立爲上策雛形已成人情亦順但恐下士聞道必將大笑耳民國十三年十一月十四日章炳麟 
[安徽自治軍發表宣言]  
　　安徽自治軍駐滬辦事處昨寄來宣言稿云旅外同鄉均鑒馬聨甲盤據安徽罪惡昭著近復朋比吳齊稱兵犯順淫威所及閭里爲墟今曹已被放逐皖軍多數反正馬猶怙惡不悛始組七省聨防繼倡四省同盟禍皖禍國寗有窮期爰承鄉父老兄弟意旨集合各縣警備民團組織安徽自治軍一爲反正皖軍之援助以清馬之餘黨一爲全皖父老之前驅以謀澈底改革皖局底定之日即自治軍解甲歸農之時仍祈海内明達鄉黨賢哲仗義聲援俯賜指示際此分途崛起統系未明恐滋誤會特此宣言安徽自治軍全體將士同叩 
[全國商聨會函詢對時局主張]  
　　上海總商會接北京全國商聨會來函謂前接國民軍馮胡孫各司令徵求民意主張和平之電後曾聨合京師總商會等各團體復電贊同有期永息糾紛重圖建設編訪與情力謀治安庶兵氣消而瘡痍復等語此間秩序不亂歡迎段公主持善後不日召集國是會議貴總商會如有主張請電國民軍辦事處或由本會轉達均無不可 
[段祺瑞將派屈映光來滬]  
　　延攬滬上要人赴津 
　　昨日本埠某君得天津私電知合肥爲延攬滬上各要人赴津參與會議起見將派屈映光南下向唐紹儀章炳麟褚輔成湯漪等敦促北上屈已專函滬友先向各人致意本人不日亦即動身云 
[漕河涇各法團再請飭派憲兵保護]  
　　漕河涇鄉公所議事會敎育會農會保衛團等以日來兵匪混雜搶刦日多昨又呈請張師長飭派憲兵梭巡以安商旅原文如下呈請速派憲兵梭巡以衛地方面安商旅事竊奉鈞　令開查市面近來往往有不法之徒冒載本部克字臂章在外擅作不法情事擾害人民殊堪痛恨除密緝嚴　外合行示禁爲此令仰各界人等一體知悉倘有上項情事發生准爾受害之家扭送來部定予按律重辦决不姑寬切切此布等因奉此仰見鈞座保境安民之至意但臂纒紅布之兵士旣無肩章又無號數是否冒充無由辨别即能辨别矣而在外擾害之時赤手空拳之鄉民安能敵武裝之兵士即能冒險抵抗何能扭住而送究乎即能扭能送必致發生危險欲求治安反滋擾亂一再思維推有籲請鈞署迅予飭派憲兵四出巡查以寒匪膽而安閭里不勝迫切待命之至 
[張允明允將龍華商店駐兵讓出]  
　　龍華鎭各商號代表楊心正等前函上海縣商會請轉呈陸軍第一師張師長迅令軍隊退出商店遷入公房俾該鎭商業得以恢復等情已紀報端茲聞該會姚會長以滬南商業亟應恢復原狀以定人心除將該鎭商店困苦情形函轉外並經正副會長於昨午特赴龍華面謁張克齋師長陳明一切當經該師長面允尅日趕覓相當地點將該項駐兵設法遷出以安商店而便營業云 
[吳夢蘭赴寗]  
　　滬寗杭管理局局長吳夢蘭於昨午（十四）乘中快車赴寗公幹 
[滬寗路車漸復原狀]  
　　滬寗路沿線所駐蘇軍業於昨日（十四）運輸完竣各站兵站運輸司令部亦於昨日一律撤銷已紀昨報所有該路上下行客貨車亦將漸復原狀昨日除添開上下行中快車外晚間並增開上下行貨物車各一次（上午開三十五次下行開三十二次）茲聞該路訂於今日（十五）起客車方面更添開七次（上海上午七點三十五分開十二次滬常快三四等車及十九次（上海下午五點十五分開）六次滬常區間車貨物車仍開上下行各一次並聞該路擬於明日起除夜快車暫行停開外其餘客車槪行開齊以冀恢復原狀云 
[海道運米至津電飭放行]  
　　江海關監督接江蘇督軍省長公署代電（第五三號）云金陵上海鎭江關監督鑒據江蘇善後浦口米捐局麻代電稱茲有天津米商增興厚號由浦口運往天津大米一千九百八十六石現因津浦路線中斷擬改由江輪裝運赴滬轉運天津報請塡給特捐護照並請知照金陵關查騐放行等情查本省自米禁實行後所有沿江各海關均經禁止輪運米石出口現在此項運往天津米石旣經起有特捐護照自與以前禁米情形不同且實因津浦路線中斷之故改由海道赴津更與車運出省情形無異用特電請鑒核迅賜分飭金陵鎭江江海各關嗣後凡遇執有職局特捐護照米石經過時除照章應完關稅外立予查騐放行藉維捐務實爲公便等情現因津浦路線中斷該天津米商運津米石旣領有特捐護照所請改由海道運行之處暫應照准除電復外仰即一體遵照隨時查騐放行具報督軍齊省長韓文印 
[南市錢業遷回營業之觀望]  
　　南市各匯劃莊爲各業商轉運緊要機關自江浙戰事發生遷移北市以來迭經上海縣商會請錢業代表轉知該業以現在軍事結束地方安靜請即遷回原址營業茲聞各該莊家本訂定陰曆本月二十日遷回南市乃近來忽發現淞滬護軍使外又有松滬鎭守使一隅之地設有兩使恐不免糾紛故對於訂期遷回一節尙在觀望中云 
[前留美監督黄佐庭被害案近訊]  
　　已判處絞罪之犯現由美大理院判决重審 
　　前留美學生監督黄佐庭博士於民國八年（即西曆一九一九年）正月二十一日在美被害一案當時頗引起中外入士之注意其後案發宦祥生與乃弟炳生均在紐約被拘解至華盛頓由中國公使館爲原告檢出證據法庭判宦處絞罪其乃弟炳生則因證據不足得釋現據美國十月份Editor&Cublisber雜誌載稱宦祥生於犯案以前曾充美國紐約泰晤士報NewYorkTimes營業部副經理歐道南爾君HughAO'Donnell之打字自此案發生後歐君即極力爲宦設法現悉此案由美律師羅蘭君JamesANolan極力辯護於上月（即十月）十一日經美國大理院之判决允許改期覆審云 
[顧家衖之兵士行刦案]  
　　滬城大南門内顧家衖中有在邑廟爲香夫之某甲日前因其母周期延僧在家誦經當晚設筵邀請親友宴飲致爲潰兵等所覬覦次日清晨有潰兵五六名闖入其家口稱向爾家主告借洋一百二十元即由數人突入臥房翻箱倒篋攫去洋元鈔票首飾衣服等件始揚長而去聞損失不貲云 
[寳山月浦鎭潰兵搶刦被獲]  
　　寳山月浦鎭吳鄉佐室秋家前日（十三）八時許怱來潰兵二人身懐手槍敲門入内希圖搶刦時吳適外出家人大聲喊救當由鄰人飛告該鄉稽查分隊（該分隊即由寳山聨組稽查所派出者）派隊往拘即將該兵拿獲用麻繩捆縛兩手解送寶山稽查處由倪隊長詳加研訊以該潰兵膽敢白晝行刦事雖未遂情實可恨命即暫爲覊押一面呈請憲兵馬司令從嚴法辦云 
[浙慶元縣農會請查失踪挑夫]  
　　致上海總商會函 
　　本埠總商會昨接浙江慶元縣農會函云逕啓者敝邑夏正八月十三日閩軍進城十六開發被捉挑夫百有餘名現多脫離回里惟省商民張學禮乳名江西半年二十四歲曾經高小畢業軀體瘦弱技習油漆在城開設張駿興漆舖近聞回里挑夫傳說菊秋初三日到江蘇金山縣因面部與足均患浮腫釋放出隊迄未抵里毫無踪跡不知病困何方抑係另覔生活失路堪悲敢請貴曾大發慈善代爲調查垂憐援救或賜函覆所在地點俾資遣人前來禱切盼切此致上海總商會會長垂鑒浙江慶元縣農會謹啓 
[寳山參事會將開臨時會]  
　　寶山縣參事會以寶邑急須籌欵辦理兵災善後事宜特定十六日開臨時會討論籌欵辦法昨（十四）有公函致各參事員云逕啓者案准縣署函交戰後退兵食用及駐兵應需急用物品用費等項支用縣公欵一案到會爰定陽曆本月十六日下午二時在寳山路升順里七十三號開臨時會議相應函請查照屆時蒞會爲盼 
[救濟災民之消息]  
　　南翔士紳組織存心善會南翔一帶此次受災最甚雖屢經旅滬南翔同鄉會設法賑濟然災區廣大難民衆多一時勢難普遍茲悉該地紳董李功孚等組織存心會募欵施賑先由基本會員數人助欵三千五百元購米若干石派員赴各鄉村實地調查難民確數然後給以米票俾便逕赴該會領米云 
　　濟生會調查嘉定災情之報告中國濟生會兩次派員向嘉定所屬各鄉查放急賑聞第一批查賑員業經回會報告其經過地點以東趙巷東西高涇村朱家宅東金家八字橋各村爲最苦盛頭村小灣村楊家村吳家村等處次之西趙巷楊家村盛家村葉家橋黄墻朱家橋梅園靑石橋等處又次之共計查過三十餘村該會已運送賑品前往假方泰清節堂倉房爲放領地點事畢後再向婁塘方面進行又二批查賑員約明後日亦將回會報告云 
[滬南軍服盜匪行刦案續聞]  
　　南市商船會館後面弄内十號門牌居戶毛長生家被身穿軍服之盜匪兩人及穿便衣者一人進内以查烟爲由搶取皮衣洋銀等贓物携之逃遁適被毛之生母　報董家渡天主堂保衛團請爲營救即由團員葉明强奮勇追捕得以攔獲一盜尤敢拒捕行兇當塲由該團員連發手槍三響擊中盜之乳旁胸際立時斃命餘盜即被乘機逃脫當經該管一區一分駐所查明飭二十三舖地甲報請地方檢察廳派員騐明盜屍除飭善堂棺殮外並將起出贓物給事主具領詳情已紀昨報茲聞該團司令部以現在地方防務非常吃緊本團部各團員對於每晚出防尤宜凖時到部以便輪流整隊出發擔任防護所有請假一節非實在要事未便預行告假此次團員葉明强於服務時聞地方盜警尤敢奮勇上前追捕盜匪並能當時擊斃一盜實屬異常出力不無勞績除由本團部朱陸兩董事會同總司令朱少沂向天主堂掌院神父述明出力狀况以便傳諭嘉奬外並由是處各商家發起籌備集欵給奬以昭激勸云 
　　又一訪稿云南市南會館後弄毛長生家被兵搶刦經保衛團團員到犁兜捕當場槍斃一兵相騐等情已誌昨報茲聞此案已經警察廳派探調查偵緝惟事主毛長生恐被該死兵之同黨報復不敢在原處居住昨已搬遷他處居住以防後患云 
[防盜調查處章程正式成立]  
　　即日審查調查員資格 
　　各路商界防盜委員會昨晚舉行臨時會到委員陸文中鄔志豪周伯鴻潘冬林謝惠廷等二十餘人委員長袁履登主席報告各處來函畢討論防盜調查處章程首由起草委員蔣夢芸王漢良報告起草經過情形及草章主要各點次由主席逐條提出討論關於調查員之職權及訓練二項討論頗久議决調查員之職權於將來行使職務時關係重大不能不明白規定按照原文略加修正决定調查員之職權僅以調查及報告盜案爲限其餘各條均一致表决通過即日咨照工部局備案并通知各馬路分會即日召集會議投票選舉審查員并照章推出相當人員充任調查職務報告委員會以便審查資格早日成立云議畢散會附公共租界商界防盜調查處章程於下 
　　（第一條）名稱本調查處由上海各馬路商界總聨合會防盜委員會聨合各馬路分會共同組織故定名爲「上海各路商界防盜委員會調查處」（第二條）宗旨本調查處以輔助警力防止盜案維持地方安甯爲宗旨（第三條）組織本調查處由防盜委員會聨合各馬路分會共同組織商准公共租界工部局成立内部組織列下（甲）董事設董事九人决議及執行本調查處内外一應事務由本委員會投票選舉之（乙）審查員設審查委員五人審查調查員資格及其成績由各馬路分會投票選舉之（丙）調查員無定額由各馬路分會推派一人至二人爲限執行調查員職務（第四條）資格調查員具有下列各項資格由各馬路分會推舉并經本委員會審查員審查合格過半數表决後得由本會咨照工部局領取徽章憑證正式服務（甲）年在二十五歲以上五十歲以下者（乙）確在正當商號任重要職務者（丙）聲望素著而熱心公益者（丁）身體强壯無嗜好及疾病者（戊）有殷實商號及各該路分會保證者（第五條）職權調查員得在界内各馬路偵查盜案報告就近捕房或捕房辦公人員預先拘捕遇有形跡可疑之人亦得隨時報告惟調查員之職權僅至報告爲止至其報造之事實須由報告者擔負完全責任與盜案無關之事調查員無權過問調查員行使職權時必須携帶徽章及憑證（第六條）敎練調查員由本委員會隨時派員敎練并考騐其成績遇必要時得由本委會咨照工部局撥給槍械并派高等警務人員敎練（第七條經費本調查處應需經費由本委員會會同各馬路分會籌集之（第八條懲獎調查員因公死傷及服務勤勞者由本會分别奬勵撫卹如有違犯章程不能盡職等情查有實據者由本會除名追回徽章及憑證并由擔保之分會及商號擔負相當責任如有違警犯法情事另由官廳依法處理（第九條）任期調查員之任期一年爲滿不得無故中途退職滿期後由各馬路分會另行推派其連續當選者仍得連任退職後須將徽章憑證繳還（第十條）本章程經本委員會通過後咨照工部局核准施行如有修改仍由委員會過半數之决議咨照工部局核定 
[法租界中華義勇團行將成立]  
　　約在月底開成立會 
　　法租界組織中華義勇團自奉法總領事韋君及法公董局雷君等核准並允發給軍械服裝等件後經魏廷榮葉貺辰等十人組織籌備委員會連日討論進行辦法又在八仙橋德順里法租界商業聨合會内附設法租界中華義勇團報名處日來各商號東夥等紛紛報名入團故定額已滿聞該團將一切籌備事宜完竣後約在月終即可開成立大會云 
[東有恒路之刦案]  
　　前日（十三日）下午六時四十分住居東有恒路二○一四號B在工部局電汽處做工頭之顧龍泉家有人叩門並呼顧名謂彼爲其友有要事相商顧即開門有五人（均上海口音稍帶山東口氣）各持手槍入内向顧商借四千元同時將顧手上之金戒子一隻又其妻手上之金戒二隻並一顧子手上所戴之金戒均捋下攫去並詢銀錢藏在何處强勒顧妻上樓顧妻不允顧見勢不佳亦勸妻上樓將鑰匙交與盜等就中一人即把守前門又一人守後門餘三人上樓在臥室二間内之籠箱抽屜翻開搶去銀錢首飾等物共值六百元並取去小銀箱一隻内藏方單紙若干張然後從容下樓將顧等强行驅逐上樓出後門逸去盜等在屋内爲時僅二十分並未放槍顧等亦不呼喊該屋居一弄之深處外爲東有恒路狄思威路東鴨綠路與梧州路弄口南北及鴨綠路橋有恒路橋均有武裝巡捕惟均不聞有盜案發生云 
[浙江路仇殺案續誌]  
　　羅元芳屍體檢騐情形 
　　住居浙江路愛多亞路口福泰成天津酒店樓上曾充兵士之山東人羅元芳被人用刀戳傷身死已誌昨體當經老閘捕房飭探邵景範舁入虹口斐倫路騐屍所昨午由公共公廨李襄讞會同美貝副領事蒞所騐明刀傷共有左耳咽喉肚腹三處其腸當時已流於外故醫治無效捕房調查屍屬無着而行兇之人事後即行逃避無蹤中西官騐訊之下判曰騐得已死羅元芳委係被人刀戳身死查無屍屬仰保具結報堂給棺收殮候捕房緝兇究辦結附 
[請發還扣留之捲烟印花]  
　　一埠華界捲烟特稅早經實行粘貼印花自江浙發生戰事前何護軍使催提公欵頗急致將南市江夏里捲烟營業稅征收局所存之印花稅票悉數提至軍署嗣後盧何出走此項印花尙留軍署並未發還目前戰事終了營業漸漸恢復各烟商亦急於領用曾由商會具函請駐紮龍華使署張允明師長查案發還在案迄已數天尙未發出聞各烟商現擬再函請商會轉請張氏迅予查明將此項扣留捲烟印花尅日發還云 
[皖典商來滬呼籲]  
　　因馬聨甲科罰五十五萬餘元 
　　安徽涇縣旅滬鉅商朱幼鳴曾在皖省和縣地方開設晉和典該典經理爲休寗人黄培敬該典因一元當票未貼印花被和縣印花分銷所委員趙芳藻知事高壽恒派役將該典上年收贖一元左右之廢當票十萬餘張盡行搜出呈請馬聨甲派委員吳良錦到縣會同知事科以五十五萬四千五百五十五元之鉅數罰金該典除已就近請蕪湖總商會致電天津漢口上海南京曁各大埠商會詢其典業對於四元以下一元以上當票票印花一案是否實行以便呈請上訴外并派員來滬請求本埠安徽徽寗兩同鄉會出爲主持公道打消官廳之非法處分其函云敬懇者晉和質開設安徽和縣有年今年六月間因漏貼印花細事被高知事違法處分例外罰洋五十五萬四千五百五十五元任意摧殘莫此爲甚而該知事所據以爲處罰理由者分爲三項茲將刷印處分書兩分逐條辯駁書兩分附陳台鑒素仰貴會望重吾鄉情關桑梓務懇俯念無辜主持公道此案雖被害只一家而商業前途關係甚鉅敬乞開會援助以解倒懸云云該同鄉會據報後將開特會討論又聞該會據報皖省鹽斤加價因各方反對未能實行馬曾邀請鹽商某加以恫嚇勒借三十萬元卒達目的云 
[社會問題研究會昨日開始]  
　　社會問題研究會於昨日下午二時起在老靶子路女靑年會開慕二時起至二時半爲報名時間本埠女界之報名入會者昨日已有八十餘人二時半起舉行開會由程婉珍女士主席致開會詞後即由范子美君演講「家庭與家庭制度」從歷史上引證中國家庭制度之變遷頗爲詳盡至三時一刻講畢即進茶點次由邵力子講「西洋工業革命與中國社會現狀」略謂工業革命固足使人類生活進步但因生産過剩支配不均而致貧富階級懸殊在中國尤受其影響中國現在連年戰爭均爲所受工業革命之現象云云四時半起又由謝君演講「何謂社會進化」至五時一刻講畢今日下午將往康腦脫路自由農塲參觀此次會期自昨日起至二十三日止除星期六舉行參觀星期日祇下午三時至四時有一度演講其他各日自下午二時半起至五時一刻止均有演講及研究歡迎女界加入該會云 
[八大學足球今日比賽]  
　　復旦與約翰在江灣復大舉行 
　　本年東方八大學足球比賽因戰事影響迄未舉行現定本星期六（十五號）下午二時復旦大學與約翰大學正式比賽地點在江灣復旦大學球塲 
[肈屠聨歡會明日開三週紀念會]  
　　上海新聞記者聨歡會定於明日假愛文義路南園開三週年紀念會十二時會員聚餐一時至二時遊園此時有人道引過時即無人道引二時開會秩序如下（一）戈公振君致開會詞（二）中華音樂會奏中西合璧之樂有凡爾會專家司徒夢岩君等參與（三）中央弦樂隊奏西樂（四）三廉學社演幻術（五）儉德　蓄會會員奏純粹中樂（六）跳舞專家顧愛德女士之表演A趾舞B十月舞（七）南洋烟公司之普陀風景影片（八）汪英賓君之美國新聞事業影片是日汪君並贈送新聞界以美國哈定與威廉二先生之「新聞記者之箴言」印刷於美麗之紙上云 
[總商會今日開會董臨時會]  
　　本埠總商會今日（十五日）午後四時召集全體會董在三層樓常會室開臨時會聞有重要事宜急欲討論昨日業經分發通知單逼邀特别會董與現任會董共同蒞臨以便會商云 
[盜匪分别押儆]  
　　盜匪趙漢臣於前年間糾黨持　至法租界大馬路德和銀樓及天主堂街大有蔴袋店内先後搶劫金銀首飾現洋等物而逸經事主報捕請緝在案茲由偵探督察長黄金榮督察員沈德福探目任水揚包探吳炳泉吳藝芳張炳成等偵悉趙匿跡之處當即前往將趙拘獲抄出手槍兩支旋又續獲嫌疑人羅萬且併帶入捕房昨解法公堂請究先山原告德和銀樓李樊齋蔴袋店主李培良等投訴當時被搶情形詰之趙供認搶刦不諱羅萬有供抄案之手槍由趙持來寄藏不知係手槍亦未帮同搶刦求察聶　員商之法副領事馬君判趙押西牢五年期滿帶堂再核惟法領事馬君在簽字單上判趙押西牢十年出境羅押三禮拜以儆手槍充公 
　　尙有本埠新聞轉入後頁 
 
 

Page 15

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *本埠新聞二 
[東吳留美學生故洋有期]  
　　蘇州東吳大學畢業生滕圭（白也）本擬於今年暑假時與清華學生同行赴美留學出發手續如護照艙位等均已接洽就緒旋因事牽累不克放洋茲聞各事已料理清楚擬於下月八日傑塔克遜總統號啓程艙位已由上海銀行旅行部爲之定妥云 
[私發奬券人仍不到案]  
　　公堂判將被告生財簿據車存捕房 
　　楊鴻生設立中西儲蓄會於公共租界江西路三十九號發行彩票工部局以其違章控由會審公廨簽發傳票飭令總巡捕房包探婁寳生西探目亨脫傳楊訊究詎楊以本人入智利國籍抗不到案諭令飭提昨晨届開審之期楊仍不到據工部局刑事科代表梅脫蘭律師上堂譯稱被告匿跡於智利領事館屢傳不到經公堂簽發拘票派中西包探前往該領事館守候多時因楊終不出外無法逮捕故即入署乃智利領事見西探到署面現怒色口出惡言並指西探不遵條約遂將楊禁於房内不肯交出該西探祇得遄回似此情形該智利領事實失領事資格且此種舉動亦與界内治安有礙應請公堂出票飭提該智利領事到案使其表明有何治外法權並請將中西儲蓄會發封惟該會房屋内另有洋行開設與儲蓄會同門進出如公堂以爲不能將屋發封則請將該會所有物件起存捕房查被告楊鴻生本係華人前嘗與西洋人别而脫合夥開設儲蓄會嗣被别而脫控於西洋領事署將楊傳訊處以罰金一百元當時曾經西洋領事署登報聲明該儲蓄會並非洋商今該會忽變爲智利商國籍隨時更改無定請爲訊究云云該律師即令西探目亨脫上堂向其詰問辦理此案經過情形據亨氏答稱禮拜三奉公堂傳票協同華探往中西儲蓄會傳楊鴻生時楊不在該會因命華探留會守候至下午四時一刻接該華探電話報告楊已入智利領事署我得報即赴智利領署在署外守候多時不見楊出故即入内智領問我何人我以捕房西探答之並出示公堂捕楊拘票該領事置之不理謂楊係智利國人公堂不能受理彼將報告領事團及智利總領事言時面現怒容我候至六時楊仍不出乃回捕房云云旋由被告楊鴻生代表斐斯律師略辯數語經陸襄讞商之英副領事馬君判准將中西儲蓄會内之一切生財簿據車存捕房再核 
　　文匯報云華僑楊某無照發行奬劵一案今日又在會審公廨審理捕房代表梅德蘭請求公廨出票拘捕智利領事問官以無權出此不允所請梅氏申述智利領事行爲實足以危及租界之治安與秩序嗣西探亨脫氏陳述見智利領事情形稱渠在門外立候數小時始得入内及入室智領事聲音暴厲不睬拘票並以向領袖領事理論相恫嚇拒絶拘捕被告云云梅德蘭復請公廨向領袖領事交涉要求撤換領事陸讞　及馬丁副領事遂命發封江西路三十九號房屋及所有賬册財産俟被告到庭時再核一面仍着探捕留心緝訪云 
[今日賽馬之預測]  
　　江灣第一一四次賽馬假上海跑馬廳舉行 
　　第一次跳浜二哩（一）買司得勞白（MasterRobert）（二）彼得司飛（Peters　eld）（三）及克弗令（JackFlint） 
　　第二次初學騎賽一哩四分之一（一）金菊（goldenchrysanthemum）（二）金司克勞司（kingscross）（三）好事得夫hotstu　） 
　　第三次從未得勝之馬賽四分之三哩（一）淡根（dyeken）（二）克司密司辣得而（X'masRattle）（三）曼亞夫華（Man-of-Warn） 
　　第四次拍賣賽一哩四分之一（一）雪佛雷克（SilverLake）（二）倍倍矮司（BabyEyes）（三）靜山鐵（Zincite） 
　　第五次江　都林治杯賽哩四分之一（一）白塔歇浦即北京城（Batileship,lateCtyofPeking）（二）紐西蘭（NewZerland）隇）石湖（Zonave） 
　　第六次一哩（一）生昔　浦（Censorship）（二）蒙司帶（MoonStar）（三）白辣根飛（Erackenfeld） 
　　第七次平力賽一哩四分之一（一）利達　浦（Leadership）（二）惠鐵挪鐵（WhiteKnight）（三）惠點反羅（WittyFellow） 
　　第八次一哩半（一）爬達蘭（Borderland）（二）哈爾濱（Harbin）（三）哈佛司金（HarvestKing） 
[無錫旅滬小學添設夜校及閱報所]  
　　無錫旅滬同鄉會今夏在南北市開辦無錫旅滬小學兩所未幾戰禍突作兩校仍照常上課免荒學業刻以夜間戒嚴稍弛又在第一校（北市永興路）添開平民夜校　班（第二校南市王家碼頭裡街）添開英國算夜校兩班俱不收學費英國算夜校酌取講義雜費每學期小洋六角目下學生尙有餘額有志補習者仍可前往報名又　會爲灌輸智識起見更就校内附設公衆閱報所購備日報雜誌及有益之小說任人入内閱覽不取分文云 
[泰安砲艦行下水禮]  
　　滬南南洋機器廠在浦東六里橋附近沿白蓮涇造船廠内建造之巡洋砲艦兩艘其一業已工竣於昨日下午三時舉行下水禮閩浙巡閱使派駐滬辦事員杜福生君到塲監視來賓到者如該廠股東等約十餘人由該廠招待欵以茶點而散該艦船身計長一百五十英尺寬二二十四英尺深十四尺吃水九尺排水量六百噸每小時速率十五海哩取名泰安尙有一船取名濟南須明年三月間方可告竣據稱該兩艦原由浙軍師長陳樂山氏訂購自盧何下野後經孫巡閱使查得該項砲艦堪資閩浙洋面水師巡船之用故與該廠改訂合同聞下水後俟船面裝修妥當即將駛赴浙省聽候遣用云 
[大夏大學消息]  
　　大夏大學學生爲國民黨員者約三十人前日組成區　部選舉雷蕭二君爲幹事執行部中一切事務近日得中山北上確訊擬全體一致至江干歡迎慰問又該校於星期日上午十時請日本西京帝大法學士蒞校講演題目爲「日本之政治」届時並歡迎各界旁聽云 
[麗園路口倒斃男屍之檢騐]  
　　斜橋附近麗園路口昨晨倒斃年約三十餘歲身穿白布衫下着灰色褲之無名男屍一具由崗警報告二區二分署令飭二十五保十三圖地保查無家屬投報地方廳禀請相騐午後委派王檢察官等蒞場相騐並不明瞭致死之由問官諭令拍照着該地保將屍舁到地方廳左邊法醫檢騐室聽候剖腹再騐旋王君會同寶隆醫院西醫歐本海等蒞室將屍如法剖騐略取腹中臓腑肺肝等帶回化騐事畢諭令地保報堂棺殮　封厝壇 
[德律風公司認獲電話物料]  
　　文滙報云七日華洋德律風公司據報某電料店内有電話物料用紙包裏藏在室隅因即報告捕房由西探福金氏前往搜出壁用電話機兩具電話開關一具店主聲稱係在法租界出洋一百十元購來等語該物實值四十五兩想從江南造船　内竊出經德律風公司人員認明後即交該公可具領云 
[浦東理髮店加價]  
　　浦東沿浦一帶理髮店共有一百餘家近因米珠薪桂百　奇昂前次所定價目實難支持昨由該業領袖召集同行會議加價方法當經决定原價增加銅元五枚自下月初一起一律實行云 
[昨日汽車肇禍案三起]  
　　昨日上午十時江北人蔡　世行經浦灘遭汽車撞倒腿足受傷由老巡捕房一千二百七十九號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨午駛經愛文義路撞倒海門人朱福寳跌傷頭足等處山新閘捕房一千一百八十八號華捕到案抄錄汽車號碼另雇車送朱往仁濟醫院醫治又昨日下午三時崇明人楊凬卿行經新閘路被汽車撞倒頭部等處受傷由二百九十八號印捕到來將汽車號碼抄錄另雇車送受傷人往仁濟醫院醫治即持傷狀單呈報捕頭請究 
[兵士携械誤庽租界旅館之押儆]  
　　總巡捕房特别機關包探王長根前在克能海路滬甯旅館五號房内拘獲兵士高海雲劉文生兩名抄出手槍一支子彈四十九粒解送公共公廨押候訊究已誌本報昨晨提審據高供在第十師充當司務長因不知租界章程誤入租界等語劉供在安徽第五混成旅當兵餘語與高略同中西官核供磋商後判决高劉兩名各押西牢六月期若一併逐出租界槍彈没收 
[奥人冒領護照之罰鍰]  
　　　　奥大利亞人阿蘭克三恨頭（譯音）業新聞記者因至駐滬英領事署冐充英籍請領護照爲英署查明控於公共公廨昨晨由陸襄讞會同英馬副領事傳訊原告英領事署代表律師上堂聲稱查被告生長於奥大利亞之立浮抛爾城此次至英領署冐領護照實屬欺騙觸犯中國現行刑律第二百四十一條請爲訊辦云云被告延律師辯護之下中西官判令罰洋五十无充公護照吊銷 
[梅蘭芳在日抱病定十七日由大阪歸國]  
　　日本電　通信社十四日京都電云梅蘭芳於十三日午後六時在京都公會堂出演後在休息中忽發痙攣卒倒立即受今井博士診療十四日居都旅館辭退一切面會因此變更預定日期定於十七日自大阪首途搭便船歸國 
[王一亭母定期開弔]  
　　上海商董王一亭因生母蔣太夫人之喪訂期陰曆本月二十日在喬家浜梓園宅第開弔並定翌日舉殯回吳興原籍安葬上海縣商會會長姚紫若姚慕蓮昨特通知該會各會董訂於是日上午十一齊集會所以便同往祭奠 
[盜匪解檢廳法辦]  
　　水　巡官張錦林在　華嘴地方緝　行　唐銀泉搖貨船之盜匪袁光熙袁小三子袁小四子及袁光熙之妻袁周氏等四名口並盜船兩艘原贓衣服銀洋等件甚多經徐亞伯督察員提案審訊該盜等供由身穿灰色軍衣之某營兵士爲首行劫得贓不　徐得供後除將盜婦袁周氏暫行省釋外餘已禀奉沈專署長判解上海地檢廳法辦 
[誘拐婦人藏匿之拘究]  
　　安徽人王興桂向爲小工家居曹家渡有媳　王胡氏現年二十七歲八月二十七日忽然失踪王央人四　探訪日久毫無影響前日經人報告謂該氏被婦人段陳氏誘拐藏匿船中舟泊南鄉白蓮涇港口不日行將開駛他往王投報浦江水巡隊飭派巡船前往果將王胡氏段陳氏連舟一併拘解到隊船則扣留原被告着送警廳訊辦 
[傷害案由助妾毆妻而起]  
　　甯波人史茂生住居爛泥渡時助妾史沈氏將妻史忻氏毆打習以爲常前日又起毆打其媳史戴氏上前解勸亦遭打傷且損傷六七個月之身孕戴氏之兄戴永林聞悉不服同妻戴忻氏向之理說茂生一味恃蠻又起冲突以致永林夫婦略受傷痕控經三區派警往拘茂生逃逸即將伊之妻妾拘獲連同史戴氏及永林夫婦併送到區案關傷害於昨午函送地方廳騐究 
[控勒逼遷移候查明再核]  
　　康泳　五金店主康泳江　投法公堂控稱商人前向餘泰號主應柏林轉租房屋兩間開設五金店詎應近來誑指商人做其同樣生意爲由勒迫遷移故此無奈投案請求訊核被告延博勒律師代辯聲稱被告向原告租賃時訂月合同書明不得做同樣生意被告係做南貨及烟紙兌換等營業今有工部局捐照可証而原告今亦做　紙兌換生意足見有違合同且被告並未逼令遷移原告竟來案無故起訴請求將案撤消堂費歸原告負担原告又稱商人實無做　告同樣之生意請求查察陳　員商之法領事辣君判聽候查明再核 
[控不理退票欵案候查賬再核]  
　　法商法興　書館前投法公堂控買辦歐錦堂不理退票欵一案昨又傳訊先由原告律師普萊梅律帥聲稱被告在合同期滿至别家洋行做同樣生意今有見證在案可證等語即據見證嚴子祺稱商人前在原告洋行内爲式老夫雖聞歐錦堂時常至别家洋行實不知有做同樣生意之事又據李新全稱於本年五月十三號由歐錦堂荐商人至江西路六十號門牌福隆洋行爲夥每月薪水三十元歐實係福隆洋行買辦等語歐錦堂稱福隆洋行買辦實係邵川南商人並非福隆買辦有據可證見証李新全前因商人托其代銷紙頭爲價目爭執是以懐恨來案誣指原告律師又稱原告控數内有五百五十一兩之欵今有前途到來理處請求扣除又一千二百六十兩之票欵除蘇姓担負一半外尙有一半歸被告負責請求一併訊追至於被告所稱尙有用金及代墊關稅等項爲數無多與控數相差懸殊請求詳察被告達商律師稱原告應付被告之用金及代墊之關稅超過控　儘可飭派公正人查明賬目即可明瞭等詞陳讞員商之法代領事辣君判兩造　詞各執凖予派公正人查明賬目禀覆核奪 
[淞滬警察廳批示]  
　　朱雅林禀批查本案據偵緝隊呈解前來即經飭科預審並當庭諭知候飭該隊將已獲之嚴榮　等補解復訊再行移送法辦在案仰即知照此批施應氏禀批查爾壻周仁甫迄未投案聲請具領閱時已久未便丹延旣　呈稱已得爾壻同意姑准所請速覓取妥實舖保呈案核明再予提回給領可也魏炳榮等禀批候令行水巡隊查明呈復再行核辦此批許阿二稟批着即覓保具結自　水巡隊聲請將已扣船只給領營業此批胡永祥　批查胡廣有無不供認擊毁團槍支惟詞出一面殊難深信業已飭傳該團丁到案質訊再行核辦仰即知照此批 
[公共公廨訊案彙錄]  
　　昨日公共公廨訊理之民事訟案併誌於下（一）意商寳克洋行訴巳閉正泰錢莊主楊采庭及其子漢丞（即翰丞）不付莊票銀案采庭已逃漢丞在押判决後迄未償還茲原告代表海德禮律師請求執行將被告産業查封備抵但據楊富臣到堂供被告房産已抵押與義記公司管業堂諭改期七天續訊（一）德大　記號股東柳中德延慕思律師訴鄭安生金松滋串同行使化名支票取巧兌現並包庇副經理莊寳齋侵佔鉅欵案堂諭本案兩造同意准無限改期（一）唐仲良訴陳光弼欠房租洋案堂諭被告陳光弼不遵堂諭履笔着將被告房屋發封備抵（一）朱興泰訴大同公司不付支票洋案堂諭飭被告大同公司代表王文武到案遵諭執行（一）張和尙延楊國樞律師訴傅琳祥欠借洋案堂諭原告呈堂借據一紙雖據被告否認經中證金如生證明作中簽字自難認爲有效應判令被告償還原告洋一千三百六十元並着負擔堂費借據附卷（一）美商巴拿德延甘維露律師訴李秀甫賬欵糾葛案堂諭李秀甫交保後月償五十元以清償二百五十元爲止（一）潤康莊延斐斯門律師訴湯漢章欠銀案堂諭湯漢章有病改期十四天再訊（一）陳戴氏延甘維露律師訴陳寳生遺産糾葛案被告延海德禮律師代辯堂諭給諭謝秉衡將本案財産照分析據秉公分配具報倘有人反對得隨時聲請本公堂核辦（一）周周氏延海德禮律師訴陳玉卿損失案被告延許理帮辦商佛律師辯護堂諭本案原告訴追之損失應判令朱永和賠償原告洋二百元倘朱永和不履行判决即着陳玉卿賠償限被告於午後交保並負擔堂費委任書附卷（一）黄天霖訴游客生欠欵案堂諭改期候英總領事官來函辦理（一）朱鴻生訴葉增揚汪志三唐愼齋擔保借洋案堂諭本案主債務人葉兩揚公示傳達不到第二被告汪志三處於保證地位並於辯訴狀内承認立有借票應責令汪志三代　償還原告洋五百　並卢訴日起至清償日止按年八釐利息及堂費　被告汪志三於明日交判决後之保（一）義大莊延佑尼干帮辦施乃德律師訴仁成興等欠往來銀案堂諭本案無限改期被告所交之保撤銷（一）林濱臣訴義大莊嚴吉生不付期票銀案被告代表佑尼干　辦施乃德律師以有和解希望請求改期堂諭本案旣據互商和解着無限　期（一）兪偉清訴嚴吉生不付期票銀案堂諭同上（一）兪曾培訴嚴吉生不付期票銀案堂諭本案和解着即註銷（一）洋人阿伯勒姆延樊克令律師訴徽人將欠貨洋案堂諭限被告於三日内付原告洋二十元其餘二百三十九元着於十二月一日商定售賣店舖時繳存公堂給原告具領（一）馬祥記延朱樹楨律師訴曹雲記欠貨欵案堂諭本案旣兩造試行和解准改期十四天　核（一）寳豐莊訴　衡臣定購牛骨不交請追損失案堂諭被告姚衡臣償還原告洋一百　十五　損失註銷反訴亦註銷堂費被告負　（一）特劉明基小姐訴祥生汽車公司案堂諭原告准免堂費 
來件 
[中國工程學會徵求會員啓]  
　　啓者吾國留學界之學習工程者及國内從事於實業富有經騐者何止數千百人然各自爲政不相聨絡漫然若散沙無實　亦無聲氣對於國内工業問題無具體之主張無澈底之研究實爲工業界之羞中國工程學會有志補救此種種缺憾今夏在　舉行第七次年會時共謀積極進行决定重要計劃頗多其下列各項則尤著者 
　　（一）發行會刋（暫定爲季刋）宗旨爲傳佈本會消息發展工程學　引起社會對於工程之興趣（二）設法訌騐國内工程材料以啓富源（三）徵求會員以厚學會之實力（四）設立會所與工程圖書館以上四者均爲工程學會要圖會刋及材料試騐等等已組織委員會分别從事矣然　力不充無以策進　故徵求會員亦急不容緩者也爰於國内各大埠函請徵求會員代表若干人以利進行茲將各埠各代表台銜列左（北京）周象賢（内務部技正）吳承洛（北京工業大學敎授）郭綘侯（交通大學敎授）楊肇燫（西門子洋行工程師）胡壽頤（父通部）李　舟（京綏鐵路工程師）（天津）胡光　（啓新洋灰廠工程師）薛桂輪（南開大學敎授）金秉時（天津工業專門學校敎授）（靑島）楊毅（膠濟鐵路四方機廠廠長）林鳳歧（膠濟鐵路四方機廠工程師）薛紹清（大昌公司經理）孫寳墀（膠濟鐵路工程師）（上海）李垕身（滬寗鐵路局）兪建復（江南造船廠工程師）張延祥（久勝洋行工程師）（南京）茅以昇（水利局工科大學校長）吳鍾偉（水利局工科大學敎授）（漢陽）程志頤（漢陽鐵廠工程師）（大冶）周厚坤（大冶鐵厰）（汕頭）黄家齊（潮汕鐵　局）（　沙）李待琛（長沙兵工廠廠長）孫雲霄（長沙工業專門學校敎授）（杭州）鮑國寳（杭州工業專門學校敎授）凡與本會宗旨相合表同情於以上各計劃者本會均欲引爲會員庶本會得藉多數會員之學問財力蔚成一有實力有聲　普及全國之工業大團體也中國工程學會徵求會員主任李熙謀謹啓十三年十一月一日 
 
 

Page 16

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *商業市况 
[北京專電]  
　　賠盤整陸六十七元五角玖陸二十二元六角五金融七十八元六角柒長五十八元五角均現貨價（十四日下午五鐘） 
[厘俏拆細]  
　　昨日洋厘早市七錢三分一釐午市七　三分一釐一毫二忽五比前日好起三毫七忽半因銀行稍有吸收南通花用轉旺昨日裝去約三十餘萬進口稀少市况殊屬堅挺查外埠如濟南洋釐竟　七錢五分八釐天津七錢三分三釐左右漢口亦七錢二分三釐外一時斷無運現來申本埠釐價决難减低銀拆早午市仍開二分劃頭白劃收欵寥寥市况較前更軟云 
[上海銀行國内滙兌行市報告]  
　　昨據津門來電滙水行市與前日同計京公　爲一千○五十九兩洋爲一千○○八元津行化爲一千○六十七兩洋爲一千○○七元漢口洋例銀昨電轉長一兩二錢五分計規元一千○三十五兩七錢五分可兌洋例一千兩洋滙掛牌平匯但多數并可貼出蓋該處厘價比較滬市爲小也靑島電報昨已送到膠足每千兩合規元爲一千○八十七兩洋匯牌價爲一千○二十一元烟台估平爲一千○二十五兩國幣滙水爲一千○二十二元香港番平銀昨日開價爲九百七十七兩五錢廣州全毫銀爲七百七十兩又據北京來訊云京津交通現已恢復滙兌可以照常無復再加以限制矣 
[神戶英美匯訊]  
　　昨日神戶午前電日美滙兌賣價三十八元五較上日高一二五買價三十八元五六二五高○六二五日英賣價一先令七辦士九三七五較上日跌○六二五買價一先令八辦士一二五計高○六二五正午來電不變 
[外滙掛牌咸有伸縮]  
　　香滙未動英美日見緊 
　　昨日（十四）本埠外滙掛牌價如英印法美荷均見放長新日兩價皆小惟香港未動計先令長二五掛三先令三辦士七五印滙大半羅比改爲二百二十一羅比法滙長二十法郎掛一千四百五十個法郎美滙大七角五分掛七十六元七角半荷滙大一盾二五掛一百九十五盾半東匯小半分掛五錢零五釐新加坡小二五掛七錢一分香滙仍掛七錢一分銀價大一二五大條恐將見縮先令内盤見軟東滙轉俏美滙亦緊交易以先令東滙最旺美滙次之 
[先令轉軟]  
　　昨日掛牌雖長二五惟内盤甚緊銀行結出十二月份價三先令四辦士一二五至三先令四辦士零六二五買價三先令四辦士一八七五至三先令四辦士一二五一月份銀行賣出價三先令四辦士零六二五至三先令四辦士買價三先令四辦士一二五至三先令四辦士零六二五交易金業購進二三萬鎊進口商買進約十萬鎊之外午後先令益軟十二月份銀行結出三先令四辦士至三先令三辦士八七五買價三先令四辦士零六二五至三先令三辦士九三七五又一月份結出三先令三辦士九三七五至三先令三辦士八一二五買價三先令四辦士至三先令三辦士八七五惟後略平零六二五十二月份銀行賣出三先令三辦士九三七五買價三先令四辦士一月份銀行賣出三先令三辦士八七五買價爲三先令三辦士九三七五成交全市約二十餘萬鎊投機方面亦購數萬鎊内盤比上日軟三一二五 
[美滙交易較呆]  
　　下午價亦見　 
　　昨日掛牌大至七十六元七角半交易甚稀十二月份銀行結出七十七七角二分半買價七十七元三角七分半至十二時許市價即見轉緊一二五銀行賣出十二月份七十七元買價七十七元一角二分半午後市價更爲堅挺十二月份銀行賣出七十六元八角七分半至七十六元七角半買價七十七元至七十六元八角七分半較前日收市價緊起三角七分半之多全日成交約一二十萬元 
[東滙市形見穏]  
　　交易頗旺價趨上勢 
　　昨日東滙掛小半分内盤市價略形轉機計正金銀行賣出十二月份期二十萬元價四錢九分七五又某銀行買進一月份十餘萬元價四錢九分六八七五又某金號購進一月份東滙數十萬元價四錢九分七五至四錢九分八七五又十二月份東滙銀行售出四錢九分七五至四錢九分八七五十二月份銀行買進者四錢九分六八七五至四錢九分八一二五十二時許四錢九分七半之譜成交推銀行買進爲大宗結出者亦有數十萬元午後二時三刻許東滙市價又趨漲風十二月份銀行賣出四錢九分九三七五至五錢零一八七五買價四錢九分八七五至五錢零一二五一月份銀行結出五錢至五錢零　五買價四錢九分八七五至五錢零一八七五惟後略平一二五銀行售出十二月份爲五錢零零六二五買價五錢一月份賣出五錢零一二五買價五錢零零六二五交易以銀行賣出爲多數價較上日緊起三七五尙看續高之勢云 
[標金轉漲二兩一錢]  
　　昨日近期大條未動仍掛三十四辦士遠期長零六二五掛三十四辦士一八七五惟美國滙兌大三分三七五銀價大一二五日美小一二五日英勿動故標金十二月份開盤　漲一錢係二百四十四兩五錢（爲全日最小價）移時購者甚衆致價又漲兩外先令開出長二五餘價亦皆更動其時金價爲二百四十五兩一二五後小至二百四十四兩七錢高至二百四十五兩四錢旋又小至二百四十四兩九錢高至二百四十六兩俄因東滙復鬆金價小至二百四十五兩四錢至十一時四十分許日美滙兌又小一二五日英小零六二五掛一七八七五又私人電報告謂掛一七九錢分九八七五故金價高至二百四十五兩三錢收盤後市開盤尙　二先令開出未動金價爲二百四十五兩六錢　因先令東滙相繼轉漲人心爲此見好十二月份標金高至　百四十七兩後東滙略平金價又小至二百四十六兩三錢移時購者更衆而小空頭亦都抵進故最高金價漲到二百四十七兩三錢收盤因日商抛出千除條故價小至二百四十六兩五錢而散較上日價漲二兩一錢其最高低相差爲二兩八錢據稱今日天條有縮　長少之希望金價不易跌落云 
[紗市猛漲]  
　　紗廠聨合會報告云昨日星期五美國棉花現貨漲十個磅　近期漲十五六個磅音遠期漲二十個磅音印度勿洛去不動東洋三品紗近期漲三元六七角遠期漲四元二十支現貨紅財神大三元標準紗因時局稍靜人心轉好市氣騰高　勢頗有扶搖直上之慨兼之客帮中現貨生意非常踴躍故市面更形堅挺上午近期漲二兩一二錢遠期漲二兩四五錢外面現貨賣價亦漲兩許午後標準市勢仍益緊漲近期又大三四錢遠期不動客帮由江西漢口北帮汕頭蕪湖廣東福建野鷄寗波等帮買去各牌華日紗二千六百包申新紗廠開出十二支人鐘一百六十一兩五錢一百二十五包扣們現出云 
[棉花堅漲]  
　　昨日棉業等交易所標準通花仍趨漲二三錢日商及各紗廠買進現貨亦不少價亦升加數錢大康廠買進十一月份棧交陜西花二百件價三十九兩七錢五日信買進現貨棧交一百件價四十兩零二錢五陳公茂買進現貨棧交陜西花一百件價四十兩零五錢豐田紗廠買進現貨送廠陜西花一百件價四十兩零五錢鴻裕紗廠買進現貨送廠通州花六百包價三十九兩二錢五永豫廠買進現貨棧交餘姚花五百包價三十六兩八錢 
[三品確實穏健（十四日大阪電）]  
　　三品市場因原棉騰貴需要增加日來已　堅勢且此次美棉之俏似頗帶永久性與實需方面海外訂購之電紛至沓來以致賣方反袖手不肯抛出各月期貨因之均趨漲風穏健狀態較前益趨確實 
[公司期貨交易暢達（十四日大阪電）]  
　　三品市塲比來銷胃極佳公司方而之期貨交易今晨約成交一萬包其行情如左 
　　軍艦四十二支十一月期五三○○○ 
　　鐘紡二十支一月期三六七○○ 
　　大分四十二支一月期五二九○○ 
　　攝津十六支一月期三五五○○ 
　　蓬萊二十支一月期三五五○○ 
　　和歌山二十支一月期三五一○○ 
　　雉子四十二支一月期五二○○○ 
　　紫鳳八十支一月期九三○○○ 
[大阪紗市漲跌不一（十四日大阪電）]  
　　棉紗現貨營口上海方面略有交易内需買氣又頗暢達兼以期市趨漲故市中人氣頗形堅俏惟成交仍不多覩行情亦漲跌不一如瓦斯紗跌去三元中等二十支本月期呌價爲三百五十七元次月期爲三百四十五元又無漲跌可言成交極零星 
　　福助三十支十二月期四三二○○ 
　　大分四十二支十一月期五○五○○ 
　　鳳凰八十支十二月期九五○○○ 
　　三馬二十支十一月期三五六○○ 
[大阪布市毫無交易（十四日大阪電）]  
　　棉布市况行情雖趨漲風而因存底稀薄賣方並不呌賣以致市面毫無交易一行情二幅布漲起五分三幅布漲起一角 
[粉市近漲遠疲實銷搜羅現粉甚股]  
　　昨日粉市頗具堅漲之　勢緣烟津等帮因接津電知津埠時局頗稱平穏需要現粉甚殷囑於封河期前儘量出運故昨日交易所上午開盤後烟津帮對於現期粉積極搜羅故本月及十一月份均漲七釐半十二月份漲二釐半正月份亦有二釐半之漲跌下午開盤本月份又漲二釐半其餘各月均具盤旋之勢惟遠期則因各帮進意均淡各廠棧單開出仍盛故收盤結果價難上漲仍與前日收盤價二兩零二二五無甚漲跌本月份價爲一兩九錢二七五計漲七釐半十一月份爲一兩九錢五二五計漲半分十二月份爲一兩九錢六七五壉漲二釐半標準粉成交額上午九萬六千包下午午八萬九千包收市六萬九千包共計二十五萬四千包與前日無增减股票無市 
[洋莊絲銷平淡]  
　　昨日洋莊絲市復　平淡緣海外各處市面又在看疲加以滬上各國絲匯則趨激增以致歐美各洋商進意頓衰廠絲雖傳問藍樂璧洋行談成蠶貓牌百五十担價扯一千一百兩迄難証實七里乾經絶無市面川魯黄廠經亦無交易惟八繭灰經昨由日商進臘正月期上等新貨三十担行情較增十兩 
[横濱絲市轉俏（十四日大阪電）]  
　　生絲現貨三井江商兩家買進甚力賣方態度又極堅强行情因漲起三十元 
　　絲屑亦成交十三四萬斤人氣良好 
[茶市轉旺]  
　　昨日星期五本埠洋莊茶市轉趨暢旺英美德俄各莊均已先後開辦市面頓呈熱鬧之象珍眉一項成交一千六百零五箱來路莊貨售盤自五十六兩至七十一兩土莊　售盤自三十五至四十六兩市價均極爲堅硬大帮貢熙等貨去路仍頗爲暢達大帮成交五百十九箱價自三十七兩至三十七兩二錢五分市盤較前亦無高下其餘針眉珠茶秀眉等貨去路均較前活動寗州紅茶昨由錦隆天裕等行買進五百十二箱價自三十兩零五錢至四十二兩又寗花香片成交二百七十四箱價十四兩市盤均無漲跌 
[糖市疲滯]  
昨日（十四）公會劃盤情勢大略如前現貨八兩二錢二分五至八兩二錢五十月份八兩二錢七分五十一月八兩三錢二分五殊形疲滯後步仍看下遊現今北方大局混沌自津浦路中斷以後北路交易幾已完全阻絶以此靑總　勢頓形銳减年内　日無多大局各不即清明糖價前途難望有何發展可言也燥荷白開八兩三錢五平平而已 
 
 

Page 17

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *本埠增刋 
[森昌設分號於虬江路]  
　　北四川路森昌茲在虬江路大戲院對門四十四號特設分號並聘請各師師色西點洋糖蛋糕之類兼設中西酒菜雅座而該號範圍雖小却别饒幽雅所聘廚司甚負時名大爲顧客所賞識故虬江路一帶之中西人士趨之若鶩蓋以其價廉物美又加適便云 
[上海理髮館不日開幕]  
　　虹口西華德路武昌路口新建西式玻璃門面之理髮館一所由倪某等組織定名上海理髮館連日内部正在粉刷一切甚形忙碌據聞該館之組織煥然一新故其布置之完備裝璜之美麗以及陳設之幽雅均由專家爲之設備並另外附設女子修容燙髮部亦在裝璜部署開幕之日必有一番熱鬧云 
[「邊外英雄」今日開映]  
美國著名影片「邊外英雄」已定今日起在夏令配克開映該片在美國紐約連映一年半在芝加哥連映半年在英國連映九月云 
 
 

Page 18

 
 
1;第一萬八千五百七十八號;中華民國十三年 西曆一千九百二十四年十一月十五號
星期六 * *[秋季賽花會後日開幕]  
　　本埠西人　花會定於十七日星期一在南京路市政廳開秋季賽花大會届　百花　列蓉菊競芳　有一番鉅觀也 
[徐園與貧兒院之菊花會]  
　　康腦脫路徐園爲滬地名園見諸邑誌内部布置精雅近復重加修葺煥然一新園主人固長藝菊復熱心善舉特允貧兒院之　假座園中陳列菊花業巳數日至二十三日閉　陳列各品無美不臻一架一盆猶存古趣中有園主人之黄洒金洒金紫荷貧兒院之洋蝴蝶三變嫣紅各菊均爲土乘而梨香菊嗅之確有梨味尤足貴者也 
[大世界新到童子團獻藝]  
　　大世界游戲塲因秋令游客衆多特將各部份游藝力事擴充並在跑冰塲中搜羅名菊紮成菊花山一座其塲之四週亦滿供佳種異色昨日又新增童子團全團二十餘人年齡甚幼技術極精其中如火繖球鬥啣杯等　俱屬神奇奪目世所罕覩中間扯鈴亦頗精妙惜　　　衆有不能　足地云 
[集會表]  
　　陽曆本月時間地點召集者事　 
　　十五日下午二時振華堂洋布公所　商撥　股份有限公司全體股東會據　公司股東會 
　　十五日下午二時上海　蔭路江蘇總敎育　舊松　慈善董事會開　　會臨時會 
　　十五日至二十三日　座廪　脫路徐　　　院　　花會　花會 
[天氣報告]  
徐家匯天文台昨日下午四時三十分氣象預　云天晴而寒北方微有南風因抵壓自西伯利亞向蒙古進行所致沿海自山東以南有和緩或稍强之時令風又昨日下午三時前二十四小時内本埠氣温最高五六三最低三三八去年同人最高六八○最低三四八 
 
