# 1890 - 233 - 4906233

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[賑物求售] [  申報館協賑所啓]  
　　本舘開　賑捐以來蒙海内諸同仁捐助各種貴物早已製成彩票售完矣兹又承陸續助下七俠五義卅部每部一元二角隷有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感應　要廿本每本一角明聖經廿本每本五分和合大堂　一軸象牙柄冬靑扇一柄金免痴先生行書墨蘭扇面十張每張三角　麗生書畫扇頭十二頁每頁二角白玉墜一枚象牙朝版一方未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早　來蘇乎 
[勸速葬以除疫説]  
　　邇者疫症流行死亡相繼卽上海一隅而論日不下數十人考諸古書春曰瘟夏曰癘秋曰疫冬曰㾮其名不一總之皆疫症也其來也速其亡也疾甚者樂不及辦醫不及延一轉輾而奄然物化近數日中西人每一死者亦有三四人華人死亡尤衆愚夫愚婦莫測所由輒相譁以神鬼若者謂瘟神若者謂疫鬼言之鑿鑿一似形神如在果有臨其上監其旁者於是延僧人禮懴羽士書符設豐筵以致祭出重資以祈解鈸鐃聒耳梵唄高宣以爲此可以驅瘟而禳疫矣乃祈者自祈死者自死僧道神鬼一似相附而行則又委之於刼數甚至有謂天心不可知天道不可問者十數年來别省災荒滬上諸善士竭力勸募集成巨欵普濟鴻施自創辦以至於今所救災黎不知其幾千萬億滬上一隅雖曰靡麗繁華暴殄有干天怒然亦有大造於天下上天以仁愛爲心宜降平安之福乃自夏及秋無疫不危是何故哉或者謂飲食不節寒煖不愼皆足以致疾此實由於人事不可歸咎於天時然調攝之失宜亦已久矣何爲疫症獨盛於此時昨者閲報知西門外四明公所停有屍棺約有千八百具而下海廟義塚棺木亦多暴露天氣炎熱臭穢熏蒸始恍然曰疫之所以盛其在是乎夫停棺不葬最爲華人惡習西人凡立一埠必先謀葬埋之地如上海之有外國墳山凡西國士女之物化者悉　藏於此日後或携之回國或竟葬於此更不變遷無論久暫終無暴露之虞從無有隨意浮厝致人憎其臭穢者雖由西人性好潔凈然亦虞其臭穢旁溢或足以害人耳華人雖有會館而可以停棺不可以安葬間有義塚而所葬亦皆無主孤魂若有親屬者或不知而悞葬之彼且以擅移棺木之詞控官訛詐故有任其棺木朽爛屍骸暴露而不一顧問者噫何其忍哉諸會館间有盤柩之舉或三年或六年將所停之柩彚歸故土則必其家屬之無力還鄉者或有自顧聲名者必懇其再停一期因之愈積愈多曾有友人云某日以事道經四明公所相去尚遠卽覺穢惡難忍夫一區之地而停柩至一千八百具之多想熏蒸之際宜乎其不可嚮邇也酷暑之中旣無清潔世界可以逃避而又聚此千八百具之臭穢風以盪旁通四溢散布於人何以免疫况其不止此乎雖孝子慈孫不忍遂棄其親遲遲不葬或以是故然三月　月禮各有期聖王制禮豈故拂慈孝之心亦謂死者以入土爲安與其日久臭敗取憎於人不若歸諸九原免遭不測故停棺不葬律有明條盖知死而致死之誠不仁也然知死而致生之亦不知也且今之不葬者果皆不忍棄者耶果不忍棄則保守之可也委諸會館而任其臭爛者何爲棄諸荒郊而聽其暴露者又何爲中國之習尚虚文信風水殯葬之儀必極鋪張執事前導僧道後隨送者舟車轎馬以多爲貴以此言葬中人之家不能辨矣某地發科甲某地卜公侯歴歴可徵不難預决不得其地寍靜以待門第愈高所望愈奢世家巨族亦難葬矣禮曰喪三月而葬凡附於棺者必誠必信勿之有悔焉耳矣有虚文者不事誠而事外貌是不知也古者卜曰後日無爲城市非以求富貴也信風水者以枯骨卜功名者不仁也不仁不知是謂人役停棺不葬可恥孰甚豈特臭穢之足以致疫耶雖然會館之所積荒野之所棄其中亦有力難安葬者非必盡尚虚文信風水之所致或者儲無擔石屋少半椽生者且難曰全又何暇爲死者謀窀穸是雖勒令理葬亦必以無力爲詞是不可無以處之也滬上多好善之士何不廣集欵項購一僻靜之地凡無力購地者皆得往葬而官爲之明定章程限以期日過期則勒令掩埋違則治其罪如此則臭可消疫可除矣 
[都門雜志]  
　　京師承辦欽工首推興隆廠商馬得春該商乳名二狗深州人十數年來儼然殷富五月初二豎爲災醫治無效突於上月二十一日逝世人生如朝露不誠然歟○吏部示傳本年六月分選知縣汪鈞澤陳士喆土念祖孫祖烈李子茂鹽運司經歴張汝炘相應出叙傳令於六月二十四日赴部過堂二十五日黎明齊集天安門外朝房預備掣籖是日不到定行指名題叅○太常寺爲題奏請旨事恭照本年七月十七日文宗顯皇帝忌辰例應遣官恭詣定陵讀文致祭准宗人府開送和碩鄭親王凱泰銜名過寺可否卽令凱泰前往致祭抑或改遣近支王公行禮之處臣寺恭繕題本進呈御覽伏候欽裁訓示謹題本日奉硃筆着改遣多羅貝勒載澍行禮欽此○福建陸路提督孫庚堂軍門開華三年任滿奏准入都陛見六月十九日午後抵京駐節煤　胡同賢良寺謹繕皇太后 
皇上安摺各一分齎父奏事處呈遞丑刻趨詣西苑門先將膳牌交樞垣呈進旋由内傳令第二起入覲上詢以閩地要務軍門撮要以對退值後仍回寓所○新放察哈爾都統奎都統斌現由湖北携眷北上於六月二十五日入京擬於翌晨趨詣南海跪請聖安○六月二十五日樞垣片交吏部謂軍機大臣面奉諭旨本日引見截取知府御史何福堃劉心源楊晨等三員着於本月二十四日預備召見欽此當由吏部恭錄交片知會該侍御於是日寅刻赴西苑門外預備並各具銜名緑頭簽一分自行投交軍機處進呈○海部委員由户部銀庫領出銀八萬數千兩交廣豐義和天德興隆等廠承辦萬壽山工程裝箱拉回海部劈分各廠○上月杪至本月初直隷保定府大雨數晝夜河水盛漲幾與城齊大憲令暫掩城門城外逃難民人相率棲止城上涿州迤北琉璃河水亦暴張上游山水下注將大石橋一座冲塌現由官調撥船隻在彼接濟人説者謂滹沱河北徙數十里致將平地改爲大河云○吏部爲批示事據分發行走内閣中書程汝桓呈稱河南祥符縣人由已揀舉人遵新海防例報捐内閣中書雙單月分發行走取具同鄉京官印結呈 
 
 

Page 2

 
 
請騐看分發並呈騐執照到部查該員於五月初四日呈請揀選本部於二十四日過堂其捐案係於五月十九日經户部核准給照核計係在未揀選過堂之先應　揀選舉人報捐俟補交銀兩户部核准再行列入騐看○永定門值班人言上月初永定河漫口加以西山各水匯向東流　外迤西有不　之徒相與撈取什物有人撈和車一輛圍褥套板俱全惟無牲口又有人撈得銀櫃一具内貯百餘金此外尚有撈得衣服桌凳鋪蓋木植者亦不知凡幾有三人入水撈物被浪擊翻以致泛泛中流旋卽斃命誠可謂見利忘命矣 
[滇池災况]  
　　四月中旬雲南曲靖府宣威南寗等州縣暴雨爲災山洪驟發河流漲溢湮没數十村莊房屋田禾悉數毁壞人口亦間有被災者譚序初中丞得報後立飭地方官撥動積榖急爲施賑并飭司籌挪欵項委員前往會同查勘災區分别極貧次貧妥爲散放復將災情輕重詳細禀覆核奪現已馳達宸衷矣 
[石樓秋眺]  
　　安慶信云安徽巡撫沈仲復中丞接到江海關道聶觀察禀函稱有奥斯馬加國兵船一號由漢口回申江經過之處停泊游歴請傳諭各地方不准百姓擁擠羅唣戲侮等因當卽札飭督辦洋務局安廬滁和道丁潛生觀察出示曉諭云　得六月二十二日本局奉撫憲函諭據上海道聶稱接駐　奥斯馬加國夏總領事來函以該國現有字林乙兵船將由漢口駛回上海路過安慶金陵等處擬停泊數天以資游歴夏總領事與季總兵尚須拜謁督撫大臣請預先轉致等因除到時酌派委員以禮接待陪同遊覽外爲此示仰軍民人等知悉當此中外輯睦彼國大臣照約來此遊歴并修拜謁之儀我皖亦當以客禮相待共敦和好凡爾人民勿存輕慢之心届時領事等經過街衢各宜誥誡子弟切勿任意擁擠羅唣觀看及戲侮等情致干查究○某麫坊傭夫某甲年方及壯膂力過人上月二十七日居停令肩荷小麥某鋪行經大西門誤踹西瓜皮跌仆於地行人見而扶起則已氣絶身亡急爲之報信麫坊舁回收殮○六月二十六日恭逢皇帝萬壽節期地方官先期曉諭民間結綵懸懋以申慶祝二十七日之夜有婦女四五人結伴遊行蓮步姗姗鳳頭泥污甫過三牌樓拐角突遇棍徒三五輩肆行戲侮穢辱不堪婦女羞澀難勝卽欲退避而頭上簪環等飾已被搶奪一空後經保甲局巡員到來若輩始鳥獸散○邇來難民多來自山左風餐露宿鵠面鳩形日向鋪户乞錢以資果腹一日挈一小女子插禁求售好善者見而憫惻施與錢文難民遂叩首稱謝而去或曰此哀黨也每見其得錢後卽大肉肥魚盡惰享用非眞避難而來僕則以爲君子可欺以其方見此急迫情形不由不解囊以濟但求我心安適　論其事之假與眞哉 
[醉中溺斃]  
　　松江訪事人云張澤鎭附近某村落甲乙二人昆季行也一日掉一葉扁舟滿載瓜果菱芡之屬至郡喚賣季喜與麴秀才交旣得杖頭資卽沽取梨花春提壼而返其樂洋洋昆急欲回帆乃踞坐船頭且摇且酌時方薄暮不覺深入醉鄉將抵里門驀遇米船數艘　面而至昆恐相碰急喚季起持篙抵之醉眼朦朧中一失足卽隨三閭大夫而去急爲援救早已不知所之待至翌晨東方旣明始經撈獲昆痛弟情切欲向米船興問罪師米船主以事不相干堅持不下嗣經旁人爲之排解贈以貲財始允收殮 
[痛甚蘆衣]  
　　王紫坡家在天津古皇庵西首十數年前就針市街開設源豐錢鋪近已歇業幾如退院之僧家中薄有田園差堪自給妻死已久遺下子三人繼娶某氏黑心符也蘆衣之慘今古相符長次二子懾其雌虎之威相約分居另爨惟幼者受室後仍依膝下藉伸烏哺之私氏終以不屬於毛不離於裏隔膜視之或且格外吹求搜瑕剔垢子無奈棄儒習賈襥被出門氏蛇蝎之心無從發洩遂遷怒於媳時時指桑駡槐媳抑鬱難宣未免勃谿閒作月初連雨積潦盈庭媳并曰親操三寸弓鞋甃沾泥污津俗女子衣飾尚簡略惟鳳頭一搦必使簇簇生新破則親串皆姗笑之謂其女紅孏怠也一日藁砧自肆返俯視纎纎寸趾帶水拖泥爰解杖頭錢入市購繡舃一雙持歸遣婦被氏瞥見問所從來媳以實情告氏謂幾曾見良家女不輯履而購履者終朝絮聒剌剌不休雜以穢褻之言殊難入耳媳泣謂若是則定欲我死矣我何惜一盒阿芙蓉而尚偷生人世耶乘夫他出急覓鴉片吞之比驚救而已玉殞香銷魂歸陰府矣子旣傷母虐又悼婦亡更恐丈人峯不能曲諒苦衷不免災生雀鼠遂亦步婦之後塵而死七十鴛鴦同命鳥一雙蝴蝶可憐蟲草草埋香深深　玉嗚呼傷已 
[蓬萊觀日]  
　　烟臺來信云好善士就潮州會館迤東新建廣仁堂收養節孝婦女及孤苦嬰兒衣之食之無少欠缺説者謂東省所創見蓋亦盛德事也○某夜有局勇巡至塘子街驀聞女子呼救聲知係惡鴇之凌幼妓也　門而入勸令稍寛該鴇切齒而詈曰爾但不酗酒吸烟已盡爾分橫豎非汝親生女誰教汝管人家閒事耶爾若不去請看老娘手叚如何詈畢捶楚益甚勇知不可以理諭回禀局員局員親往喝阻鴇仍復倔强不依局員怒喝令伍伯摑其頰鴇始伏地求饒噫荏弱花枝何堪禁此疾風暴雨幸局員爲保護否則橫遭摧折其苦尚忍言乎此有情人所以爭願作珠旛之護也○口腹每易傷生而以夏秋間爲更甚刻經道憲出示勸民間戒食瓜果凉水及牛犬等肉奈言者諄諄聽者藐藐雖有禁令視若弁髦誠可慨也○炎熱蒸騰兩旬不雨農夫仰瞻蒼昊咸蹙額呼籲曰安得碧翁翁宏施甘澍俾免藴隆蟲蟲耶至上月二十四日癡龍睡醒霖雨終朝十十七八日又繼之天氣頓覺清凉銀燭畫屏頗饒秋意簟紋如水恍疑夢入瀟湘矣○民間訛言四起謂嘉慶道光兩朝俱於十七年饑饉是以欽天監預頒新歴將本年秋冬兩季作爲光緒十七年來歲卽爲十八年一時舉國若狂爭相傳述查律載凡妄布邪言煽惑人心爲首者斬立决爲從者斬監候煌煌律例何等森嚴愚民無知奈何竟造作讕言甘蹈刑章而不悟耶○街道污穢觸處皆然行人聞之每易致病邑宰出有示諭派夫各處糞除而民間積習相沿視如兒戲不識爲民交母者亦有良法以處之否 
[鴛水櫂歌]  
　　六月二十九日早九點鐘時浙江糧道世觀察乘坐官舫行過禾境宗太守率同嘉秀兩縣出城迎接傳見有差各官復至大西門碼頭恭送如禮憲舟用小火輪拖帶當晚卽可抵杭也 
[棧房被刼]  
　　盆湯弄大橋北首旗昌洋繅絲棧歴不年矣其間繅絲房女工房繭子房井井有條前夜十一點鐘繭子房突然起火捕房嗚鐘告警英法美洋龍紛紛馳集總巡捕頭帶同中西包探巡捕舁藥水龍前去其時火已漸息毋庸灌救及至十二點一刻鐘時火勢復發勢不可遏一時紅光燭天黑烟罩地雖有洋龍取水灌救然杯水車薪仍屬無濟於事該棧遂付之一炬至昨黎明時熊熊之火尚未盡息聞所燬房屋機器貨物約值銀十餘萬兩被災後該棧東西兩面捕房派有印捕看守不許人經過亦不許人入内看視惟遥望靠河沿之一大洋房及大烟囱巋然獨存云 
[縣訊淫僧]  
　　淫僧皆大俗姓高名一飛爲松江西禪寺住持曾娶張旭春之女銀寳爲妻挈同來滬張以被高誘拐控諸法公堂宋莘樂二尹飭一併送縣辦理陸春江大令訊供之下判令分别管押候傳原告覆訊此已詳登前報者也前日之晚帮審委員竇明府飭提訊鞫張偕妻李氏投案訴稱小的家在松江西門外西禪寺附近此僧常至家中閒坐不料竟將女兒誘之來滬且女兒衣飾均被當盡叩乞究懲銀寳供稱父親與此僧時時來往小婦人因之熟識當出門時母親亦知悉况交親早將小婦人許字與僧並非私奔叩求靑天大老爺電鑒該僧供稱小僧今年二十五歲於十四歲時出家至光緒十二年張囑小僧坐關後又勸令還俗并將銀寳許字至今年五月銀寳欲隨小僧度日遂於初九日雇定一舟小僧先坐舟中銀寳隨之而至其時有張姪月汀目見小僧囑伊將情告張後張有信鶆此欲追小僧回去小僧卽寄一覆信問張信何在答 
 
 

Page 3

 
 
稱信及庚帖均被張及邱姓取去矣盤詰良久該僧執定前供明府以該僧旣入空門不應受室且旣經到案尚敢飾詞强辯實屬可惡異常仍着收禁擬辦銀寳交官媒收管起案之當票十一紙先着張具領 
[拐婦熬刑]  
　　范丁氏之女秀寳被拐婦陸麻子串通拐匪郭士英誘至丹徒經粮廳獲解來申上海縣陸春江大令訊悉情由笞責管押前晚飭提覆訊范丁氏携秀寳投案訴稱四月二十七日女兒出外糴榖行至大自鳴鐘左近麻子驀以手巾覆其面抱上東洋車載至伊家藏匿三日後挈至某粤人家論價不成遂附輪至鎭江等處秀寳所供與其母略同並稱麻子家中有板壁棕榻等物屋後有小河大令轉詰麻子供稱四月二十七日小婦人偶行街上見秀寳迷失路途因挈之歸至晚領上輪船先至寗波後至鎭江實未在申藏匿當在船時與郭相遇船資由郭墊付小婦人家在法大馬路某當鋪後與某木匠同居及至鎭江郭起意將秀寳求售小婦人不敢謊説惟求大老爺開恩郭供稱小的並未串同拐誘實在輪船上遇見及至鎭江麻子卽携秀寳至楊老頭子家隨偕楊領至四喜堂餘蘭堂福興堂　倡寮兠售小的實不干預叩乞恩宥大令一再研詰各執前詞遂飭麻子跪練閲時良久仍不承招喝令掌頰四十下責籐條六十下依然矢口不移因飭釘鐐收禁郭還押自新所秀寳仍給范丁氏領去 
[舊案斷結]  
　　已革年租地保曹錦昌之母葉氏控上年四月間將從前憑親屬分給與親生女雲娥香粉弄中房屋基地收轉變賣與甘日初爲業由甘永遠出租與仁記洋行主麥格而照例轉換道契委員勘丈曹錦昌因欠公欵押在縣署間悉前情卽行具禀呈控謂該地基係伊弟雲駿遺產被妹夫陳子範朋串變賣現在虧欠公欵奉押限繳求請將該房屋基地發封備抵等因陸大令准卽移致會丈局止丈旋由曹葉氏黏抄分家議據投縣具訴大令飭候質訊前日飭差傳集人証研訊曹錦昌申訴前情曹葉氏陳子範　訴前因分據列名之親屬人等供亦相同大令細閲呈據核度供詞謂此次香粉弄地基閲得曹錦昌之嫡母吳氏所立分撥據内係歸親女雲娥執業見分親屬錢恒業等供証確鑿與曹錦昌無干曹錦昌以虧欠公欵揑稱此地被妹婿陳子範串吞等情經前縣面諭地保姚文彩不准葢戳　致英商麥格而禀明領事移詢前來現旣質訊明白此地本由雲娥執業續同曹葉氏出賣尚無不合將來曹葉氏養老陳子範不得推諉以符分據中之所議各取切結備查候函致英領事勘丈可也分據發還曹錦昌仍行管押案遂結 
[一死一生]  
　　蘇鄉女子徐阿英年祗十八歲與福建人蘇建章姘識鴛鴦雙宿繾綣逾恆住在老閘東首小弄中徐祝三之家近因女母徐丁氏來滬尋女逼令回鄉女與蘇不忍分離由是十人同吞洋烟事爲捕房所聞舁送仁濟醫院蘇救治得活女則受毒已深舁至原處香消玉殞由徐丁氏知照地保報縣請騐陸大令於昨午衐同書役仵作人等往騐徐丁氏稱女已許字原籍鄉人定於八月初三日成親我因婚期已迫來滬尋女初七日查知下落向女言明尅歸鄉初九日又去投門入内見女與蘇同牀共臥狀似吞烟赶急舁至醫院蘇慶更生女竟溘逝現求究辦蘇建章供福建人向爲錢庄生意現在失業與阿英姘識同住一處現因女母前來索洋數十元如數付給又來逼索不得已而吞烟徐丁氏又請自行棺殮大令命仵作及官媒騐明女吞烟身死屬實並無别故飭該氏領棺成殮暫行浮厝該氏及蘇建章帶回縣署訊究 
[玉棺暫厝]  
　　某委員自他處過滬携帶眷口暫寓英租界老椿記棧前日將晚時雇小火輪船赴蘇行至離滬不遠之潭子鎭地方有婢女年約十四五立在船面乘凉偶一不愼失足墮河其時夜色朦朧主人聞聲喝令停輪打撈無如漲潮甚急不知漂流蹝跡莫可如何舍之而去委員抵蘇後立卽發電到椿記棧托爲代撈屍身如有着落一切費用自當照償　午前婢屍在蘇州河盆湯弄大橋北堍旁浮起當由巡捕知照地保周關寳前來見屍身並無寸縷擬卽報堂棺殮適有該處船局夥通知老椿記棧主認明的係委員婢女身無衣服諒被歹人剝去將情告知地保一面置備衣棺代爲成殮舁至殯房暫厝解事靑衣遽傷夭逝是可惜也悠悠逝水覓得香軀又可慰也 
[法界公堂瑣案]  
　　江北小車夫四人同至某飯店滋閙帶翻油鍋燙傷主婦一案曾詳前報昨日捕房將車夫何榮範　湘林兩人解送公堂福興館飯店小主人張阿富訴稱何等四人來店同膳計錢一百五十文妄稱只須一百三十餘文一致堂倌與之口角旋經小的在桌下煤屑中搜得一磁盆告知母親向何等查問何等自知理絀當卽揮拳扭任母親之髮掣板凳擲來悞中猪油鍋登時翻倒熱油潑在母親身上痛極狂呼小的手上亦受傷據醫生言母親傷勢甚重恐有性命之憂務請大老爺飭令舁回自行醫治宋二尹問何趙爲何兇毆何供稱有素日相識之山東人在彼吃飯不知因何與店夥爭閙店夥驀將板凳擲來悞中油鍋致肇此禍及巡捕至悞將小的拘來張訴稱確由何執凳飛擲二尹着將何趙送縣究辦張一再籲求免送并稱何等素來兇橫案結之後店中定受其殃二尹謂事關性命不可不懲遂與祁繙譯熟商派差送縣究辦○昨報紀秃賊勞興成竊售絲客之絲經某包探拘押捕房昨晨連同黨趙福元解送至案失主張塤偕寳善街　興棧夥吳玉堂投案由吳訴稱本月初七日勞張由通州來滬借宿棧中張帶有絲斤勞僞稱代往報捐私得售去張情急竟欲吞烟覓死小的屢次相勸爲之託英包探訪查昨日始知已經拿獲爲此偕張來案求追宋二尹詰張曰爾向操何業如何與勞作伴答稱小的本在通州販布此次與勞同伴帶有絲二百零八兩被勞哄去務乞究追勞供稱有絲一百兩售與南市大生線店得洋銀十三元尚有次色絲十九兩有奇售與别家得洋銀四元問趙係何處人與勞是否同黨身畔洋銀四十元從何處竊得供稱小的係如臬人此次販甲魚及龜板膠來申甲魚售在小東門外某魚行得錢五千數百文龜板膠得洋銀六元尚有洋銀由諸友囑購貨物有帳請查問爾與勞有何交情答因遇諸輪船上言語投機是以作伴不知其爲竊盜之流問張識趙否答稱小的與趙素未謀面二尹以趙似係正人將洋銀四十元給還諭以嗣後須謹愼小心趙叩謝而去復問張曰爾絲值價幾何答稱資本三十餘元售之約可得五十餘元問勞曰爾稱祗售去一百十九兩尚有數十兩窩藏何處答稱祗有一百十九兩二尹着卽還押隨飭包探查吊所售之絲再行核辦勞稱此絲並非張物亦係竊來問爾知其從何處竊來答稱在江北石江地方更房後伊之叔父家竊得小的確曾目覩張一再叩頭稱勞係謊言二尹謂並無原告不必牽扯着吊到原贓再行核訊○鐵店主陳福亭訴稱内姪顧厚生早喪父母九歲時撫養在家今已十九歲矣平日作事荒唐每夜更深始返訓之不改反敢倔强爲此扭案請懲顧供稱小的嗣後情願改過自新宋二尹謂本委觀爾氣色仍尚不知改悔遂着押候掌頰十下以儆後來○法人搿勒麥訴稱同康錢店主程南山借去鷹洋五十元立有票據届期向索程已閉店私逃後　諸羅家灣小船中報經包探拘拿送案宋二尹詰程曰爾爲何不付票洋反敢逃匿程供稱搿勒麥限小的於五天内如數付清至期無洋欲往鄉下母舅處措借二尹曰目下已經拘案擬將如何料理供稱乞恩父保自行理楚二尹着押候交的實保人人錢兩保搿勒麥稱謝而去○捕役王關寳令夥錢多福向鴇婦趙王氏硬借洋銀宋二尹着押候查明核辦昨由捕房將錢送案趙王氏伸訴前情宋二尹問是日錢如何向爾硬借答稱有常州老嫗帶一妓至家寄宿次日卽去忽錢來　借洋一百元無則踞坐不走問王至爾家否答稱王在寄園烟館中候信備捕頭開明王上次犯案情形並所照小影呈電二尹謂王本係著名流氓且大縣中當役遂商諸祁繙譯官曰本委擬將錢送縣質訊如何祁君曰可當令趙王氏自行投質○徐繆氏控子桂卿違忤宋二尹着押候邀到隣人鮑錦山等再行核辦此已見諸報章昨晨鮑偕仁昌煤炭店主姚均渭投案候質桂卿歴訴　 
 
 

Page 4

 
 
情並稱繆時與逃婦爲友况有時將逃婦藏匿店樓二尹问此種婦女從何而來繆氏稱小婦人並無留匿逃婦之事問鮑姚曰爾等隣居諒知細底鮑稱小的與繆氏之夫徐明德交好去年小的因事回家及來申見徐已娶繆氏爲妾其子　卿亦　受室該氏曾將桂卿逐出時小的屢屢斥其作事糊塗後小的勸令仍將桂卿收回店事交伊執管聞徐逐子之事實係悞聽人及因病逝世繆氏屢求小的籌後來食用資的勸令桂卿每日貼錢五千文後該氏嫌錢少不敷時向桂卿吵閙小的不克常爲理勸是以此後未悉細情問繆氏曰爾每月有錢五千尚屬不彀究竟何用塲合稱小婦人曾合一會每月出洋六元桂卿訴稱此會伊私行合就所得之欵私行出借與人鮑稱合會之事店中並無帳目無人知道問姚曰鮑所訴之事爾知之否答稱句句眞情並無揑飾問繆氏曰爾目下有何主見不妨從直供來卽思另嫁他人亦須陳明其故答稱小婦人並無别情仍欲同兒子居住務求大老爺諭令兒子嗣後改過自新二尹謂爾子並無不合之處惟爾不守婦道實屬混帳遂着押候刑責再行核定并諭令　等明日至捕房候質○江北老嫗陳馮氏同子茂正投案由子訴稱母親在家抱病函喚小的偕三弟同去後母病愈接至申江查　　　衣箱所有衣服均已被長兄茂生質錢向詰情由嫂嫂劉氏忽將母親之手揑痛爲此來案禀請照忤逆例嚴懲宋二尹謂些些小事何必涉訟自行管教可也該氏母子遂無言而退○某錢店主王祥和訴稱義泰嫁粧店股東張福福欠銀一百七十兩向索不還求提　繳包探王榮　禀稱張不在店中小的因傳合股之薛中泉　訊薛供稱義泰由小的與張合開與王並無來往張現開長泰生泰兩店請提案研問可也宋二尹飭包控傳張候核○包探王榮培禀稱竊犯吳云祥係積竊楊老九之徒弟日前附安慶輪船來此卽向海定輪船行竊經失主拉住毆之隨卽釋去小的聞之拘案請究吳供稱小的附華利輪船來此並非安慶輪船宋二尹飭包探帶往華利輪船商明禀覆核辦○永泰皮箱店主朱嘉勳訴稱日商公利公司夥邱禮川偕一日人來購皮箱兩口計價洋八元五角由日人出立期票洋九元所餘半元作邱謝禮及届期向之收取該公司已經閉歇無奈將邱扭案請追邱供稱小的先在秀文書局爲夥後日人喚至公司二尹以箱旣由爾經買着押候交出票洋再核○會捕局線勇緝獲棍徒陶金榮卽流過頭金榮及矮子吳金泉蔡阿福等三人送案陶供稱小的現已習上在昇義碼頭操小舟爲業吳供稱小的在和昌仁報關行當出店請交保可也蔡供稱父親在大南門外開鞋鋪小的在店内帮工宋二尹謂爾等從前各有案件放致訪拿遂着一併　縣嚴究○孔李氏卽三寳訴稱去年鄰右老虎竈主王阿大產一女孩意欲送入善堂經小婦人出洋二元央中人立有筆據認爲乾女兒祗以無乳可喂仍寄與王家代哺每月出洋三元言明一年之後憑小婦人領回前日期滿向領王不肯放口角之餘被王擊破頭額王偕某傭婦抱女孩投案訴稱王確將此女寄名與該氏言明仍照親戚來往後忽不許探望爲此口角紛爭驀被孔李氏之夫孔質卿將頭擊破宋二尹謂王自　女孩變賣實屬不是但孔李氏亦非清白人家未便將女孩給領着送交仁濟善堂轉發育嬰堂留養兩造遂遵斷而退○飛雲小火輪船水手洪阿慶訴稱項桂生入艙竊取布衣五件小的追至岸上幸有巡捕帮同拘獲送案請究項供稱小的一時貪小嗣後不敢再犯矣宋二尹着將贓給洪領去項押候笞責三百板以儆 
[購書振厄]  
　　前有某大善士以吳都法乘一部送交本館協振所囑爲變價以助振捐兹經徐蘭齎司馬出洋二十八元購去在善士情殷飢溺志切痌深慨施緝柳之編藉拯翳桑之餓仁漿義粟固應銘骨鏤肌而司馬以從政餘間償救飢志願分來鶴俸購梵筴之琳瑯閔彼鴻嗷救芸生之瘡痏其仁心仁術不更相得益彰耶爲綴無詞以明心感 
[游助赈]  
　　順直水災待賑孔急疉奉署通永道楊藝方觀察來函囑爲亟募華洋合捐之舉並稱捐數大小不遺貴園游客中或有仁人義士巾幗丈夫談及畿輔重災一念慈祥節省酒食游資以助賑者一滴楊枝無非甘露所賴主人運廣長舌發菩提心廣結善緣冉貴園日收游資可否自某日起某日止慨捐助賑登諸報章俾各園主人見之藉以引動善心同此舉辦主人惠而不費而使中西士女於賞心悦目之中审濟急救災之意益徵盛德云云噫拯災恤難同此秉彝慕義從仁烏敢　緩爰遵於卽日起尅期一月凡有所收游　全數歸入賑欵送出仁濟善堂　解災區以資衆福爲此布告游人幸卽羣鼓游與眼前則小娛心目日後必大獲　　是　　[  庚寅七月十一日味純園主人白[得書誌喜]  
　　關帝全書敝堂登報訪求不數日間卽奉蘇城韓大善士印爵函告家藏湘潭寅啓曙先生所輯全書部紙曰板清頗稱善本願廣流傳敝堂遵卽函取已於七月初十日收到計十四本四十卷外木夾板一幅查對無訛立卽照樣發付鐫一俟書後卽富送新書酬韓大善士廣佈聖德之盛舉嗣後海内諸君子立願印送全書者儘可添印敝堂不取以公同此皆神靈呵護感而遂通他書家無庸再寄爲亟佈告周知並以誌喜特啓[  上海六馬路仁濟善堂董事施善昌謹誌]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[登徒龜鑒]  
　　九江老妓名玉紅者興奴老去車馬漸稀不惯抱四條絃對江上秋風細訴生平抑鬱乃僦屋甘棠湖畔高張　　蓄姊妹花三兩枝送舊迎新藉傳衣鉢中有玉蘭者尤物也破瓜年紀嫁杏光陰一笑嫣然足令人魂輸色　以故王孫公子巨賈豪商往往一見爲榮不吝纒頭山積某署厮養混名二百五見而悦之無夜無明肆行蟠踞稱雄花窟人無敢效漁郎之問津者一夜正舉行皇會適約友在房中歡飲猜枚射覆采烈興高不覺玉山漸頽酕醄大醉乃雇甲乙丙三人舁之回行至西門見某宅有少婦數人濃抹淡妝憑闌閒眺花燈過處銀燭生輝益覺玉琢粉裝别饒明艷因乘酒興入以戲言少婦情急嬌啼四隣聞聲　聚意欲捆送保甲局聲請嚴懲二百五知事不諧叩頭如搗蒜旋有人代爲謝罪始縱之歸書此以爲登徒子一流人作前車之鑑 
[英界公堂瑣案]  
　　包探何瑞福稱女子張阿寳投捕房報失寗綢馬褂夾衫等件查獲魏增煇搜出質票分别吊贓共質洋四元六角用剩二元四角一併送案張阿寳供同居之妓女與魏相識　料被竊我客寄存之衣服今請給領魏增煇供甯波人向爲燭店生理現在失業與張阿寳之姊妹行相識因有急需借衣典質質鋪夥請追質本蔡太守判魏增煇管押一月贓交張阿寳領去所有銀洋二元四角酌償質本○包探唐寳榮黃四福稱陳子雲投捕房報被妾陳俞氏捲去金釧翡翠釧各一對金壓髮金環衣服等件開　失單現在妾母俞唐氏處等語立卽前往拘拿起到金翠等鐲壓髮簪環衣服等件一併送案陳子雲稱於光緒十三年春間娶俞唐氏之女爲妾出價洋三百六十元初時相安無事兹忽捲取金飾衣服逃回母處往領不放報捕往拘起到各件尚少衣服俞唐氏供松江人女嫁與陳並非作妾執有陳之庚帖及陳母所寫大紅裙披風給與我穿之親筆字據呈閲現因被改爲妾我女不願陳亦聽我女回家陳俞氏供與相同並稱日前口角時陳子雲言所有金飾衣服任憑取歸母家陳子雲稱並無斯言蔡太守問陳要領俞氏否答稱伊不願隨我太守飭將金飾衣服先行具領俞氏暫發官媒俟過堂覆訊核斷○三圖副地保徐錫根稱與顧春生同居昨日在路遇顧及其母將我打傷報捕拘案顧春生供我妻被徐佔去故與爭執蔡太守問爾妻何在答在徐處徐稱伊妻在妓院帮傭不在我處太守問徐曰然則顧因何打爾答稱伊懷疑於我實屬寃枉太守飭　原被人等分别看管俟傳顧妻到堂核辦○包探張松樵稱緝獲積竊顧阿寳詰行在輪船行　水烟筒洋傘衣服及考籃一隻上寫彩于軒馮四字内有錫花壼及名片圖書並零碎物件據稱在豐順宜昌海定等三輪船上竊來無從指明失主今將人贓送案顧阿寳供寗波人蔡太守問名片圖書何來答稱圖書在路上拾來太守判笞責一百板枷號一月發金利源碼頭示衆期滿管押二月贓存捕房俟失主認領○包探沈金隆稱西人愛份司函致捕房言買辦吳麗堂乘東洋車出外被工頭鄔阿和覇阻行兇跌落下車等情爲此拘獲鄔阿和送案愛份司同買辦吳麗堂稱有地基雇鄔包墊先有一叚出價洋二百八十元業已告竣会洋完結續有地基仍令包墊言明價洋一千七百二十元立有承攬合同今工程未滿一半付過洋四百五十元又要銀洋不付反與買辦爲難鄔阿和遞禀聲稱承包墊泥言定價洋一千七百二十元須二月内工竣逾期議罰我邀錢裕亭爲保人收洋須錢蓋印今工程過半照議應收一半照八折付過餘俟工竣找足卽照一半之八折而計應收六百八十八元現祗收四百五十元向伊找付買辦言須扣用洋三百元爲此爭執昨囑我將合同交閲豈知合同上有買辦吳麗堂經手銀洋等字突將銀洋兩字塗抹遂又爭閙合同呈閲吳麗堂稱並未要洋三百元亦未塗抺銀洋兩字實係初立合同時已圈去銀洋二字愛份司稱務令鄔赶緊完工銀洋不必經買辦之手儘可自向我取至爭論塗抹二字一節我之合同藏在鐵箱内卽可往取呈堂如果銀洋二字亦已塗抺可見非昨日所塗如並不塗去便見買辦擅自塗抹曲不在鄔太守准其取呈狐而呈閲亦已塗去二字太守又詰鄔則稱西人所執合同我不知其塗字我之合同的係昨日被塗保人錢裕亭亦知道錢裕亭稱昨因鄔吳二人爭執邀我前去言因塗字吵閙易副領事謂愛份司之合同在自已鐵箱頃甫取到信實可靠愛份司稱現可丈量如有一半工程卽可照付銀洋太守謂塗去銀洋二字無甚出入現飭鄔阿和同西人前去丈量收洋可也鄔稱我不知西語太守派本署繙譯同去愛份司請令鄔阿和不得再向買辦尋釁且承包工程後忽由鄔來要洋忽由保人錢裕亭來言由伊代付銀洋不能交與鄔手究竟如何太守謂收洋歸鄔保人則但保期内完工逾限議罰而已嗣後不得再向買辦饒舌違干取咎 
[層樓縱目]  
　　四馬路四層樓裝潢華麗外觀有耀名曰富貴不虚也開市之日承主人見招以事未赴閲日寄鷗室主爲余述及第四層樓上精雅無匹生面别開俗塵不染昨乃與東閣詩儔偕遊窮極其巓豁目爽心果如寄鷗所言樓主人見之極意殷勤置酒勸釂並導之遍　上下耳目爲之一新心神因之俱忆偉哉誠滬上之樂遊原也薄醉興辭綴數語民誌之 
[勸移醮移賑説]  
　　僕居滬南董家渡有年矣見滬南風俗每歲　七八月間各業紛紛集貲建醮名爲驅瘟實同遊戲其先延僧道畫夜風經冥　堆若山邱及至出遊街市則燈彩之輝煌排塲之華麗莫不鈎心鬥角賭勝爭奇費用之多大則數百千小亦百餘千其中尤以藥材行糖行兩業最爲奢華今年董家渡鷄鴫行較往歲亦大加出色以紙絹紥成龍船鳳亭檯櫊傘燈戲齣等類雕鏤精巧所費不貲除與花行醃行業已先後出遊外其他各業大都須在二十以後舉行目今各處災　紛來　畿輔則雨水成災山左則黃河堤决以及閩省之出蛟陜郡之氷雹鎭揚之旱魃温州之大風田舍人民莫不冲没淹浸數千里離居蕩析億萬姓轉徙死亡其困苦情形載之報章眞有不堪卒讀者雖經聖天子發帑以振苦於楊枝一滴不能洒徧四方南中諸義賑又皆勢成弩末一時巨欵難籌而災况則如此其凶災民則如此其苦興言及此實有食不下咽者我輩飽食安居已屬萬分之幸又何妨坐視不救以有用之錢財作兒戲之事徒飽僧道貪囊於事仍爲無濟乎各業不管好善之人伏望董其事者大發惻隱之心宏其施拯之願趁未經舉行之際卽將此欵移助賑捐則救未死之災民較之超已死之野鬼此空事之虚惠實福實有判天淵者尤望官斯土者大張示諭申明建醮之不足遠殃救災之大堪邀福剴切勸導事期必成則合之北市各處千萬金巨欵不難立就卽如僕之近隣每年於本月下旬必有爲首者向四隣寫捐名曰同里公醮祗一街中僧道燈燭之費約須用去洋銀百元之譜他處自可概見諺云救活一人勝造浮屠七級况有此巨欵活此千萬被災窮黎其獲福何可限量乎正在屬稿間有客見而怪曰子不信醮則不信矣何必慷他人之慨以强拂人情作此豐干饒舌哉則應之曰方今皇太后尚且節省宮中閒費施解災區况我儕同蟕小民彼則朝不保暮我則樂業安居一經設想於無可設法中尚當竭力設法乃忍擲此千百金集成之巨欵爲無益之舉嗚呼是眞不可以已乎如竟習俗相沿不能輒止則何勿稍减排塲分其半以充善舉以其半舉行醮事不更兩得其宜哉客乃稱善而退想各寳號多明理仗義之人尚乞彼此斟酌激發善心則作善降祥理可操券不必建醮驅瘟而瘟疫自無不平靜矣書曰不作無益害有益因見醮事顺卽醮費不貲徒爲無益之舉爰献芻蕘一得之愚以兾移緩就急濡筆之餘一辦心香不禁爲千百萬災民九叩首以爇之[  鶴沙浮槎仙吏張文彬郁周拜稿]  
　　建醮之事起自目連救母彼教中謂之盂蘭盆事涉虚無原爲儒者所不道至今日滬上之建醮則徒供淫僧妖道與夫流氓地痞之腰囊益覺不堪聞問矣南市尚有各行董爲之經理北市則俱由里内管門人串同附近痞類釘成黃紙簿捱户斂錢大道通衢恐遭巡捕所拘尚不敢肆無忌憚一至弄内則明目張膽纒擾不休每借神佛爲名恣意作橫洎夫貪囊旣飽則略雇下流僧道唪經一二日卽可繳銷餘貲則按股瓜分無非供吸烟嫖娼之用嗚呼噫嘻何爲民父母者竟皆如陳仲子之耳無聞目無見耶因觀此説附記數言彼酷信異端者又將謂筆頭造孽矣 
[靈丹救疫]  
　　謹啓者荷蒙諸大善士誠心濟世邇來疫癘盛行迫水及治昨承京都同德堂孫鏡湖善士惠萬應天中花二百服郁都子痧氣丸六百瓶紅靈丹一百五十瓶李春茂痧氣丸五百瓶無名氏紅靈丹四百瓶痧氣丸六百瓶清江陳張氏痧氣丸四百瓶黃子如痧氣丸一百瓶又蒙信昌珠號交來蘇省金仁壽堂太乙辟瘟丹二百錠均照拜登代送深荷樂善之施敝同人彌深欽佩特誌台銜用登報謝以彰大德而告寰宇如患疫症或代行方便者來堂領取可也[  虹口鐵路寳順里元濟善堂同人謹啓]  
[助賑彚誌]  
　　竊以今歲被災之廣視去年尤甚順直告急之書絡繹不絶籌欵接濟爲難乃昨承洪昌乾布號以開市時承諸親友惠賜隆儀特將謝筵欵移助賑需以爲諸親友造福計來洋六十元又悟餘草舍主求妻病愈洋一百元王季棠太守洋二十元沈仲禮司馬洋二十元漢口攸記善士由吳朗齋托愼昌號來規銀五十兩在諸君子共體時艱殷殷佽助轉移有術旣欣處置得宜祈禱無須定卜康彊逢吉從遠道而　嘉貺憫孑遺而贈廉泉非深明大羲慷慨性成者而能若是乎祗領之餘謹誌謝[  中海六馬路仁濟善堂籌賑公所董事施善昌等謹誌]  
[上海北市絲業會籌賑公所施少欽經收山東福州赈捐六月初一至初九日第二千五伯十二至廿次清單]  
　　貽榖堂朱壽筵資移賑由朱雲帆翁來洋二十元又移其一女三子所呈壽敬八元又移其同學所呈壽敬二元姚公　爲子　高病求卽愈由蘇州永豐莊托祥和莊來廿元又奉慈親積願移助三十元王徐氏求病愈廿元覺緣子求母病卽　十元沈善女久病虚寒虚熱心神不　飲食少進求卽愈十元祝老太太十五元馬翁六元無名氏四元陸昭容四元張愼卿求病愈二元東海行誠子移小兒植梨之費由海鹽寄來二元祥源乙元糸堯齋爲病求愈一元陳殿元一元吳淞懷古堂席求合家人口平安爛板洋三元銅洋七元不留名銅洋一元以上初一日元碧雲軒求生理興旺十元巢秋芳求 
 
 

Page 10

 
 
痢疾卽愈由巢子餘兄來五元李潮儀求母壽五元以上初二日○京口盧益興由蘇新泰來十元武穴春祥典汪鏡泉募冶朗氏十元鳥程吳求家屬平安五元劉河寄旅客沈移薪水錢祈保平安四元吳中李朱氏求病愈一元愼恩主人泰益生各一角以上初三日○樂安映雪氏十四元梅涇迎梅舘主懴罪保福求父康健合家平安續捐十元王隱名六元無錫瑞生莊隱名氏一元蘇省金鼎一元杜不留名求病全一元全泰銅洋二元無名氏銅洋一元以上初四日○廣東麥吳爲夫病全了愿洋十四元張如松求母病全五元松江求安居士求祖母康健一元無名氏童蘭板二元顧源記銅洋廿元隱氏銅洋十一元張鳳記求平安銅洋一元以上初五日○朱涇張振聲求胞弟血症卽痊五元江夏無名氏四元謝愆二元受宜堂沈日本洋二元南翔天水隱名氏求外症速全洋二元武林程來鳳酬愿二元蘇省金鼎募延陵補拙山人一元杭州蔡麇澄爲父七十冥辰求資冥福一元常熟鈕姓善愿一元善卿居士移贈王蓮夫司馬繪資五角盧姓酬愿由甬北升記洋寄來銅洋廿元○蔚豐厚來江右陳同善募佩諛室遺言將打樵錢冥福京平銀十兩松鶴居求目明齒固身健病消二兩長壽齋求身體結實百病不生二兩共三户合規元十四兩四錢二分以上初六日○會稽丁伯良由衡昇直來洋十元太倉李元銓求病速全十元南城陶立中因子病愈永保平安十元懷萱廬爲先慈王太儒人三十周忌懴資移助以次冥福由嚴駱甫兄來二元　瑶池求兒瑞雲病卽愈二元蔡子周二元無錫時長病愈完愿人洋二元病愈氏一元以上初七日○揚州小琴氏爲母劉氏病愈完愿由安孚莊來洋五十元宿遷師善堂五元奚林記四元朱序卿求長孫文麟足疽速痊一元三歲幼女王秀英求病速愈洋一元益泰士行求增利小洋五十角吳姓銅洋六元○泰亨源來芝壽堂銀二兩零四分虚均舘一兩一錢五分守正子一兩二錢八分共三户合洋六元四角錢廿五文○以上初八日○蕪湖大成祥敬畏齋募洋一百元王亭衢求母病速愈一百元江西建昌縣署浙江義島樓延翰祈病速痊爛板洋六十元計重四十三兩九錢京口知非子爲添孫湯餅資移助求保合家平安洋三十元無名氏廿元鎭江愼記仰日堂廿元一粟道大爲女病求速愈十元如心十元胡姓五元揚州柴壽堂求孫病全愈結壯四元臨句師竹齋主人洋四元字林滬報舘金陵訪事友交來無名氏英洋一元銅本洋一元眞州力不足子　板洋八元雙鳳　素堂陳銅洋一元○安孚莊來維揚恊順成號李兆凱霍震炳續募衍慶堂盛英洋四元李明軒崇實夫各二元方水福堂羅寳翰堂楊延慶堂朱松亭程麗生劉禮耘李德菴朱蔭堂孫硯農萬黎亭朱輯齋崔餘菴唐餘延守拙軒主人十四户各一元共十七户合洋廿二元以上初九日 
 
 
 

Page 11

 
 
   
 
 

Page 12

 
 
　　朱炳昌馳名各項蠟丸却病延年 
　　祖傳參茸戒洋烟丸屢經屢驗每瓶洋一角二五○茸鰾赤脚大仙丸補腎壯陽培元種子與養腎丹並用有水火旣濟之功每兩洋二角又一角○乾坤三補丸扶陽種子氣血腎均能調理陽事不舉立見奇功每兩洋三元○龜茸養腎丹添精益腎潤顔壯體夜間小便頻數大有奇功每兩洋二角五分○鹿胎濟陰丹治婦科○般虛損等症每兩洋一元每丸洋二角五分諸參茸衛生丸專大補氣血有起死回生之功每丸洋一元又五角又二角五又一角七○八寳紅靈丹名爲人馬平安散治風痰猝然昏倒不省人事山嵐瘴氣等症每瓶洋一角七又八分五○萬應痧氣丸能治疴嘔肚痛發痧等症每瓶洋一角二又六分○萬應回春丹能治小兒風痰驚促百病等症每丸洋七分○全鹿滋腎丸專治腎水不足精神困倦勞心過度夜寐不寗心腎不交等症每盒六兩洋一元○班龍固本丸專治元陽不足腎虧耳鳴陽事不舉有水火旣濟之功固本還原之妙每盒六兩洋一元萬應如意油萬病能治每兩洋一元五○各種藥丸不能盡錄治病詳悉巳註明各仿單○老鋪自嘉慶十三年開設佛山鎭黃傘巷分枝廣東省城普濟橋香港上環今又分枝上洋英大馬路抛球西 
　　上洋匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分另外公　洋二百三十萬元並新股餘精洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行慶招中外商　凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無驗零躉匯票俱可由津匯兌並代押欵及存銀生息卽至本行而　可也特此　　 
　　包滑大便止咳除痰丸 
　　普澤園號 
　　大便秘結原屬氣弱大腸燥熱血少不能潤滑余患症濚兼氣　痰凝苦無　法今得異方多選靈活血液貴品熬汁配藥淹浸服確氣血充行大益脾胃潤肺滑腸氣順咳止痰化飲食倍進精神足加誠弟一神方百發百中不敢自私用公於世俾同患卽除非用大黃塞削藥配其大黃氣味立能分辨勿疑統治男婦老幼大便閉結脫肛腸紅下血　嗽痰涎氣促胸膈蓄痛飲食少思精神困倦夜寐不甯等症立愈功難述凡服三錢每兩洋角半上海棋盤街 
　　松江鴻寳來老號 
　　本號按月寄運吕宋大票創設以來二年餘矣承諸君賜惠信實兼公近知滬上亦有涉號招牌難免混雜不明逹此聲明只此一家零躉批發分條七角寄恊源局 
　　治喘止咳順氣化痰丸 
　　夫痰之本水也則原於腎痰之動濕也則主於脾痰之結氣也則停於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽業液而成痰失治則留伏經絡結成痰核誠胸膈膨脹或哮喘不能眠藏手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰積己深務須携帶傍身不時服食自使元氣漸復客氣無權痰涎不攻面自愈此丸前在嶺南久經流傳行世用再刋佈四方俾衆　知焉每瓶大洋三角廣東延春閣蠟丸號分設土洋棋盤街北首東向開張 
　　生生堂佈告 
　　店家立招牌爲業客商認招牌爲　今本堂衖口法界大馬路中巿有甡甡堂一店字異音同希圖淆混遠處交局寄買須囑認明本堂老招牌庶不致悮 
　　分條六角 
　　英九月票全半照巿惠顧須認明各行　章寄棋盤街北 
　　始創龍涎香戒烟丸 
　　原夫洋烟之悮人也初時吸食藉爲叙談消　之資漸而流入五經積久遂成痼癮因虛受病百弊叢生於是有戒烟一法紛紛攋方以售於世而往往配入　膏烟灰以爲藉此作　乃易隨漸减食卒之能止癮而不能斷戒之不脫服之無益而爲　滋甚焉夫吃烟者吃其氣味而癮則能成况以烟膏烟灰等　配藥服食渣滓留存動必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之　也本齋得有家傳秘方絶不用烟膏烟灰以助藥之困只選上藥配製爲丸服後不恩吸烟亦無用戒口自然斷癮身體强健飲食　常卽吃者再戒亦隨其便永遠無弊幸而遠方　傳仍恐異鄉外客採買維　特將原方開列於左務使人人週知以公諸世並非專爲圖利秘而不傳方内用牛黃服星川貝陳皮以除痰玉桂洋參沉香木香丁香白扣仁漚　固兼北　於术衛生丸以寗神開胃　組加蘇合丸以袪風用龍涎香以統除烟之　患矣每癮一錢呑丸三分每瓶價大洋五角諸君恐　戒斷卽到本齋包戒斷癮後謝亦無不可本齋原爲方便諸君起見並非有意圖利也丸之妙處兹非徒托空言若有烟膏烟灰　入製丸皇天不佑此丸不獨爲戒烟之用並治一切心氣肚痛癰疽　　筋骨疼痛諸痛卽止如神原方正龍涎香二兩正母丁香五錢上廣木香五錢正西生黃兩半紅肉洋參三兩鮮白扣仁一兩九轉胆星三兩加料衛生丸廿個天生於术三兩去白陳皮一兩正好沉香五錢加料蘇合丸廿個米炒北　二兩正川貝母二兩上肉桂心二兩共末發爲丸一分　杭州太平坊一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
　　精理牙科 
　　啓者凡人牙齒脫落每多不便自泰西補牙之法行於各國咸稱其便滬上補牙向推外洋涇橋森泰洋行主呍牙醫生爲最醫生精理牙科凡遇牙症一經醫治立刻奏效兼售補牙倘年老或他故牙齒脫落或鑲一齒或鑲全口或牙痛爛俱用藥水金銀白錢料象皮等物鑲補好再妙者近得新法鑲牙不用托子妙在牙脚生出均與天生無異永遠不壞飲食如常毫無痛楚予在呍醫生處二十有四年之久盡得呍醫生之妙法近六年來因醫呍生年老凡有牙痛並補牙銀牙來行者均予代爲如法醫治補好歴蒙中外官商稱道不置今者呍醫生己歸道山予因欲廣呍醫牙之傳另購各種新法機器特在上海後馬路廣肇公所斜對門開設如蒙諸君惠臨請卽賜賜此佈牙醫生徐　峰告白 
　　召租 
　　茲者旗昌南首第三百七十七八號朝南洋房二宅每宅三樓三底後連廂樓前後洋臺又芝罘路朝所洋房一宅二樓二底後連小樓房二間花園俱全又鐵馬路恆慶里内平棧房一宅計四進十六　廂棧天井全如欲意者請至本帳房面議此佈老沙遜鞋租帳房啓 
　　上海科發藥房 
　　近閱時症皆是腹痛肚瀉卽成四肢麻木不知人事命在須臾本藥房不惜工本秘製靈藥自有起死回生之效每瓶只取藥本二角如梁斯症速來購取或向十六鋪分店購辦此佈 
　　半顚和尙神道 
　　京都慈松拿顚僧前在京諸友請相呼爲神差今來滬幾載功行海上諸君心有不决或冩八字寄信局或來申面判前程生死結局住竇善街天寳棧樵雅亭啓 
　　九月票批折 
　　全張洋六元分條洋六角上海棋盤街 
　　新開愼泰東洋莊啓 
　　本蔣開設上海法大馬路東首永興里口自運東洋各貨發兌蒙仕商賜顧者務求格外克己以廣招徠特白 
　　上海廣東路十六號公信洋行啓 
　　本行所有十四磅松鼠及魚鎗等牌斜紋布係與上頂棉花織成布身堅固堪用耐久眞上等貨也向承貴客屢顧巳藉四遠　名則交易年多一年由盆貨眞價實若布每疋皆有松鼠藍印而魚鎗牌者亦條藍色印焉貴客賜顧須認憑據庶免魚目混珠第布於各處大疋頭號均有發賣而總其售者只有本行一家 
　　第一靈騐固精種子丸 
　　凡少年傷于酒色腎虧身弱或久　烟霞精神在散或先天本不足故有　　之患或因心有邪恩妄想或因作事勞神亦有此患然有夢而遺爲輕無夢爲重或見色而　精或小便而帶濁等症　丸不寒不熱應效如神誠延年種子之聖藥每元廿粒服法詳仿單○婦科白帶丸非但立止白　兼治婦人諸症　可調經種子藥不靈退還洋不悮每盒一元上洋廣東　　德堂啓 
　　漢口連獲大彩 
　　啓者自英四月分得中三彩之後面六月之四彩九千零九十六號　五彩二萬九千五百七十三號均係本行分格以及四開售出雖小行之榮幸實諸公之　福也今售英九月分票如蒙光顧函購至水昇平巷内請認本行招牌庶不致誤大餘利洋行告白 
　　靳留良醫 
　　金陵劉禎伯夫子專治傷寒時疫瘧痢婦科胎產外症楊梅疔瘡喉齒小兒驚風雜症久巳名馳友請留申寓興聖街京江棧對衖黃慶泰　莊門診不計陳春山易延鈞啓 
　　幽兌銀兩抗發吕宋票 
　　本號承兌粤東佛山銀村香滿澳門吕　匯票並批發吕宋票收兌紅票今焦英九月票全張半張分條均　外埠賜顧原面寄奉不悮上洋棋盤街恊安號啓 
　　　同　　　　頭麝香痧藥 
　　啓者本堂靈驗　藥遠近馳名日前向　記檢購辦川　　　　該客云到有蛇頭麝香一　此是神物四川帶亦　年一聞用以　合丹藥神效靈驗救　症　症小兒驚風有起死回生之功萬無一失本堂在心濟量志在傳名不惜重資採辦以　　效製有萬　　氣丸大瓶一角中瓶五分小瓶無洋一百廿瓶○八寳紅靈丹大瓶每洋七瓶中瓶十五瓶小瓶每洋八十瓶○　香　　丹時症白痧散大瓶一角中瓶五分小瓶八十瓶○睹葛行軍散靈寳如意丹大瓶一角中瓶五分○萬應午時茶每洋八盒○霍香正氣丸○太乙菩提丸○萬應保和丸俱每洋五十丸○　騐龍河香戒烟丸發兌廣東趙同春老鋪分設上海老巡捕房對門開張○鎭江○杭州○蘇州○無錫○江　等處分售 
　　公平保險 
　　本行向代英國利文國公司經理房屋保險歴有年所計公司本銀英金六百餘萬磅專保中西房屋華洋棧房行號店戸之生財貨物以及家用什物等件統可保險其價格外克巳如蒙賜顧至本行保險帳房面議此佈 
　　胡慶餘堂啓 
　　本堂丸散膏丹在申寄售向祇三處南巿兩家北巿仍在集賢里原處發售並未遷移遠近賜顧信購　明原處祥記絲號内不悮 
 
