# 1908 - 238 - 4912785

 

Page 1

 
 
   
 
 

Page 2

 
 
 ]HH [ 
論說 
[論國民宜速籌國會實行辦法涂山四續]  
　　第一主張地方代。表主義者。以爲欲行人口比例。主義。不可不先調查人口。調查人口。非先分區劃。則不能收調查人口之效果。一難也。則應之曰調查區域。可一。仍其舊有之區域而行之也。何則。一廳州縣之地恒劃之爲十餘區區之。名目不一而多數則稱之爲鄉。所謂其舊有之區域者何即一廳州縣之内。所謂某。鄉是也。以一鄉之區域。爲一調查人口之區域則里數不必履畝而升。界址不必截補而定。以舊有之區域。行革新之政策。事不勞而功倍。於事實乎何繁。於理論乎何窒。而又必曰。行地方代表主義易。行人口比例主義難夫亦可以己歟。 
第二主張地方代表主義者。以爲欲行人口比例主義。不可不先有調查之機關調查機關組織之。於方法甚繁。於人才甚乏。二難也。則應之曰護查機關。可一仍其固有之機關而行之也固有之機關爲何。即我國數千年以來保甲之制度是也保甲原始之目的。本爲詰奸懲。惡而設。而清查户口。實爲其最重要之手續。其編制方法。以各户揭門牌一枚。記載其男女職業人口。於塲所有保甲局。於役員有里正圖董各執事。以固有之塲所爲調查滙集之塲所。以固有之役員。爲調查執行之役員。其機關甚完備也。苟以爲不足則更由公益團體中。舉出公正老成。且有學識之人。以督同固有之機關。而爲精細嚴密之調查。調查。亦不至過煩。而又必曰舍地方代表主義。而行人口比例主義。是舍易就難。殆不欲國會之速成也。是鄙意所不敢苟同者矣。 
然猶曰。必待終結調查之手續。而後選舉始可實行。猶費日持久也。則請據各廳州縣已有之保甲册。而編制之。我國數千年以來。自周初行之至今已大備。故窮州僻縣。無復無此者。則以原有之保甲。行調查人口之方法。亦不見其爲不可。即或以爲尚未精細。而由此保甲。以爲底本。一年一 
 
 
 

Page 3

 
 
 ]HH [ 
回改良之。於事。不爲勞。於法不爲。敝人口比。例主義。安在其不能實行也安在其實行。之後不能底於精良也。 
釋明人口比例主義可。實行。而後人口對於議員分配之。法乃可言。即一選舉區内人口滿若干之數。而得議員一名之問。題是也。日本議員數在舊選舉法。則就人口十二萬人。選舉議員一名之比例現行選舉法則就人口十三萬人。選舉議員一名之比例。而巿爲例外。在歐美各國。議員數對。於人口之比例最少者爲。瑞士國。即議員之數。對於人口二萬。爲一名之比例。故各國對於議員一名之人。口比例。除美國外悉。爲十萬人口以下蓋議員數之過多。與過少。皆不免有。弊害。過多則徒致經。費之增大。且議事有。澁滯之虞。過少則生少數專擅之弊。而反於代議政體之本旨。現我國最近之人口數。尚未表見。但以恒理論之。定每人口十萬人。出議員一名爲最適當。惟我國人口之多。甲於環球。其勢非減少議員之數不可或者增至十萬以上或十五萬以上。出議員一名。應無不可。 
以十萬以上人口。出議員一名。是爲通例。而於特别都會之地。不可不行其變則。即凡在交通。繁盛。及人材薈萃之都巿。當減至十萬以内出。議員一。名是也其理由爲。何則以交通繁盛之地。有學。識技術財産者。恒倍蓰於。僻壤而於此稍增加其議員之額。以互相調。劑亦非得已矣。 
抑吾聞之。議員分配額數。與議。院之建築物。大有關係歐美之國。議員數英爲獨多。其下院議員總額爲六百七十我國人口。夙稱四萬萬。以每人口二十萬。當出議員一名。猶須定議員總額爲二千人。是旣爲世界最多之議員。卽不可不有世界無匹之議院。蓋議員分配之數。不特當依政治家法律家之理想爲之。與工程學之智識。亦極有關係焉。今各省籌辦諮議局。聞有提議及建築議院費者。吾甚望其加意於此也。（己完） 
專電 
[電一（北京）]  
　　憲法大綱摺慶邸袁軍機親自改削數次始行入奏於逐年籌備次序亦畧有更動 
[電二（北京）]  
　　原擬第五年開資政院慶邸改爲三年世張兩中堂贊成其議 
[電三（北京）]  
　　署理法部尚書葛寳華不願承審貽榖案有請欽派大臣會審之說 
[電四（北京）]  
　　貽榖子以法部不許隨父人獄并斥其妄控樊增祥大爲憤懣擬再叩閽 
緊要新聞 
[朗潤園最近之會議北京]  
　　初二日軍機處政務處各大臣在朗潤園内致福軒議所集議除孫中堂法部戴尚書未到外其餘各大臣均於午後一時前先後到園是日開議時先將交議之御史俾壽黄瑞麒郵部叅議李稷勲各摺片公同閱看議定各摺片分交應管各衙門擬辦再由政務處總其成又議幣制及製造銀銅幣歸中央鼓鑄一節尚未議妥議至此各大臣休息進茶點復於兩句半鐘入座屏退從者開議中美商訂協約事宜有俟唐侍郎來京再行妥議之語至五句鐘始散 
[鹿中堂慈眷獨優北京]  
　　鹿中堂近出精力就衰時常患病於日前銷假入直後曾面懇開去差使慈宫以中堂執政多年熟悉情形張袁雖到差己久例案究未了然故未允其請温語慰留並諭云如身體不適不妨休息一二天亦不必請假鹿遂連連碰頭謝恩而退未敢再行瀆請 
[籌畫雲南邊務近聞北京]  
　　特簡高而謙爲滇邊交涉大員己見上諭兹悉滇督錫良於未派之先曾電商軍機處略謂仰蒙鈞處洞燭邊情奏准添設交涉大員擬即以世增改爲交涉司駐紥蒙自一切章程仿照奉天辦理抑或另簡高而謙充當恭候聖裁嗣袁尚書力保高而謙故遂請旨特簡 
陸軍部致錫良電云邊防關繫緊要已經奏准派崔祥奎爲統制先練一鎭請一面赶速招募土著以萬人爲率崔祥奎擬赶九月間到滇其應行裁撤之鐵路巡防等營務希先事籌辦按此則略見前報專電 
[李參議請籌禁種土藥北京]  
　　郵傳部左參議李稷勲奏稱鴉片流毒浸淫百年人民受害旣深國力因之消减近年土藥行銷日廣欲禁吸食自非限年减種斷難剗絶根株惟開辦之始不宜過涉紛擾致生阻礙現各省查畝限種按年分成遞减不知所謂幾成者當據何爲標準蓋人民種烟畆數多寡向無實額大都視天時巿價爲轉移若責令自行開報不過隨意塡寫且難保無虚張地畝爲逐年遞减地步即使 
 
 

Page 4

 
 
 ]HH [ 
地方官認眞考查勢難履畝而稽凡日與種户直接者非吏胥即紳董棼擾旣所不免婪索尤在意中徒使黠者多費包苴愿者枉拘囹圄而年復一年種者如故况洋藥旣經减運則土藥益形暢銷利之所在人人爭趨雖冒嚴刑觸禁網所不計也事久玩生恐終無禁斷之一日臣愚以爲止流毒如治潰癰與其延誤多方何如立抉要害查土藥之所以日盛者以成本輕獲利厚故也從前籌加土藥稅釐原擬寓禁於征現在新令初頒方冀尅期禁絶則加重稅率正所以實行禁令擬請就各省産烟地方於本省額征稅釐外按照現辦統稅收額逐年加征一倍無論本銷外運一律征收名爲出産稅一面仍由各督撫嚴檄州縣遵章限制栽種禁止吸食使人人知朝廷意在禁烟不爲增稅一二年後土藥成本日重則利率日微售價日高則銷塲日隘將不待查禁而相率廢然改業敢斷言也當此商戰競爭之世苛征土貨誠非所宜惟土藥病民弱國且占最大之消費額較之烟草糖酒其害倍蓰重稅實符公例擬懇飭下政務處會同度支部民政部曁總理禁烟王大臣妥速詳訂章程請旨頒行欽遵辦理至此項加稅所入亦請援照統稅成案以一五撥充各局經費正稅悉解度支部另項存儲以爲開辦海軍專欵無論何項要需一概不准挪用據現辦統稅凡銷售本境之土謂之本銷多不完納約計每年收數在千萬以上今新訂土藥出産稅章自應並課本銷以符名實則年入稅金不止加多統稅一倍以備海軍開辦之用當無不敷之虞現今海軍興廢係國存亡整備擴張未宜再緩稅取弱民之物品以濟强國之要需如因期限尚寛而售銷不减固籌餉一大宗或以征稅過重而栽種遽絶尤禁烟一大效兩利相形取其重者倘蒙將上項辦法先期宣布詔示宗旨則輿情大順事無阻難以視紛紛查畝不惟有百利而無一弊且辦理扼要操縱亦較有把握矣惟自鴉片流人中國栽種之利與吸食之害適成一大反比例就目前土藥售價約略計之每年不下五六千萬如果尅期禁斷不獨稅入驟减凡種烟各户方坐失此巨萬之重額則善後之計尤應先事統籌以資補救查土藥種植本爲農事附屬英人於植物學理及農業調查素殷講求此後洋藥減銷不能不限令減種既爲生産之干涉必代謀相當之抵補應由外務部商明駐京英使由我派員赴印度産烟各地博訪周諮視其减種之後將以何種植物藉代此項利益審察氣候參觀土脈隨時報告内地俾資效法並飭由農工商部通檄各省加意振興農業如蠶絲一項正與土藥同時上巿利亦相等尤當廣求新法切實倡導俾裕生計而弭隠憂此實治亂無形之關鍵未可視爲迂緩而忽之也七月三十日奉旨政務處議奏 
[俾御史奏請考驗候補人員北京]  
　　御史俾壽片奏各省分發道府州縣佐貳少或數百員多則千數百員不等其中不無幹練可造之材然旣驅而納之仕途之中則不得不專意圖謀差委以爲衣食地步材力銷於閑冗心計困於鑽營此奇異之士所以不興而人才亦因之日就困敝也夫各省差委之事本可數計然各省候補人員人數旣多則疆吏自不能無勉强加派情面應酬之舉况刻值停選之際將來各省分發人員尤爲擁擠自可想見可否請旨飭下會議政務大臣會同吏部及各省督撫酌量變通所有停選各員如有應有分發到省者或已經分發到省後補署差委無期者均准其自行呈請回籍另謀生計靜候到班咨取免爲候補所累現在又當需材孔亟之際所有分發候補各員内如有諳習西法西學及丁藝製造測算輿圖機器化學電學氣學者均准其自行呈明或由吏部或由各督撫認眞考驗分别等差不拘班次隨時存記另行量材錄用其有回籍數年後始能學習精通者亦准其呈明本省督撫隨時考騐量材錄用旣可杜其倖進之門又可開其報効之路則一轉移間化無用爲有用庶人才旣可藉此振興而候補人員亦不致坐以待困奴才爲體恤分發候補起見謹附片具陳七月二十八日奉旨政務處知道 
[催拿戕官案犯之嚴電南京]  
　　江督致海州李鎭台戴叅將謝直牧等電云戕殺陳管帶之凶匪張萬銀王其官迭經勒限懸賞嚴拿迄未弋獲嗣經提帥飭派蓋統領酌帶馬隊赴海會緝兵力不謂不厚並經撫院展限一月時日不謂不寛乃迄今又已多日凶匪仍尚未獲且有屢戕線勇情事實屬不成事體案關戕殺營官兼害線勇情節凶悖斷難任其漏網應再嚴飭迅速會商蓋統領上緊多購眼線分投嚴拿原報有名之凶匪張萬銀等按名弋獲禀辦倘再逾一月之限定即從嚴奏叅仍將近日辦理情形電告督院 
[電飭嚴拿會黨要犯南京]  
　　桃源縣李令近電禀督撫憲云桃境與宿遷接壤處所近有鄰省會匪濳入放票收徒　愚受惑甚衆經龔訪聞密請提憲派隊恊勦已獲匪目孫克耿起出票　　書訊係張妙松會黨由龔親押來浦請道督審現仍協營嚴拿首要出示解散餘黨飭令繳票免咎旣往謹先電聞餘容詳禀江督得報當即電飭淮揚道嚴行審訊禀辦一面飛電徐州道曁各統領赶緊督飭嚴拿首要務獲究辦勿任漏網 
[要報譯要]  
 
 

Page 5

 
 
評論中美聯盟之無效字林西報北京訪函云近日中美聯盟之舉駐美伍公使亦頗贊成此議中國各報因日人在華勢力日增而南滿洲一區將成爲日本之領土故此次對於聯美之議衆口如一莫不贊成惟按諸中國目下情形與頭等國聯盟則尚無此資格京津中國官塲凡有學識者皆緘默不談此事大概不甚贊成必俟異日憲政實行海陸軍整頓幣制改良鴉片禁絶之後始足以語此也 
唐紹儀升調東督風說又函云唐紹儀已於前月二十八日由奉天乘車抵津現寓河南會館與直督楊連帥會商要務唐在奉天時值日本新任外務省大臣小村路過是處故曾會同東督與小村伯爵曾談數次一日徐督唐撫在督署讌曾並談及間島新法鐵路各　題聞小村伯爵面允回國後當愼加斟酌都中各大員皆信中日邦交嗣後可更輯睦唐撫日内即將回京風聞唐於赴美之前　擢升東三省總督俾抵美　可與美政府磋商滿洲財政各務未到任之前仍由徐世昌代理 
德使允阻兵艦入湖又函云駐京德使近答覆外務部照會謂德國兵艦嗣後非有要故或經華官允准自當不再駛入鄱陽湖故外務部業已咨行汀督若有他國兵艦駛入該湖須一律禁阻 
京奉鐵路患水又函云京奉鐵路火車行駛時刻新雖載明自本月初五日起北京至奉天之車不復在山海關停留過夜然來往之車皆須二十四點鏞始能得逹因天津各處車站近日皆有大水日本南滿鐵路受傷甚巨大約須修理兩月始可告竣 
澳洲嚴行華人入境新律泰晤士報云澳洲聯邦議會因華工往往托詞歸國私入澳境爰特嚴定新律以限制之　經首相批准嗣後凡至澳華民必須騐看携有護照者始准入境並須附照相四張兩爲側面兩爲正面至回國華民於啟程前均須具結聲明回澳時决不携帶親戚同來 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
分類新聞 
政界 
[粤督電覆瓊州升科地額北京]  
　　軍機處近接粤督來電當即分交度支農工商兩部查照聞係爲遵查該省瓊州府屬瓊山澄邁定安文昌會同樂會臨高昌化陵水感恩等縣並儋萬崖三州各屬境内已納租稅及現報開墾升科各地詳數請轉該兩部查照云 
[江督催考規避各員南京]  
　　江督牌示云府廳州縣佐貳雜職各員當由藩司先後核議辦法詳送本部堂扃試一次復由本部堂傳考道員一次又由法政學堂申送州縣以下各員經本部堂考試二次均經取列等第分别飭赴法政學堂肄業在案查寗省候補人員自道府以至佐雜人數甚多而應考者寥寥無幾殊與定章不合應即再行傳考凡寗屬候補道府同通州縣佐貳雜職除正途及曾入高等學堂得有卒業文憑並現當重要差使者准與免考外其餘無論廪貢附俊監出身各員均須速赴藩司報名由司造册詳院聽候示期扃試分别等第去留行司註册奏咨事關奏定章程如有規避不考者此後永停差委 
[請查優瘠縣缺蘇州]  
　　清河縣陳令經藻通禀各憲略謂今之州縣賠累不堪惟有擬請分委明事之員查明各州縣將出入分私欵項和盤托出其不足者或每月籌給津貼若干或令兼辦本縣釐金必使終年稍有盈餘可佔不致窮愁日甚乃能責其盡心辦事實心愛民再提出優缺數處探訪平日官聲好者以調劑之寛小過則振拔有由嚴贓私則官箴以肅云云 
[江督獎勵桃源縣南京]  
　　桃源縣李令將到任後辦理地方情形禀呈江督鑒核奉端午帥批示云查閱禀陳到任後辦理各事均甚核實而清查幫匪巡緝盜賊嚴馭差捕尤極認眞具見盡心民事殊堪嘉尚至學堂爲自强始基警察習藝所均爲地方要政仍應將辦理情形分别專案禀候查核近來銀價奇昂各州縣平餘頓減困苦虧墊自係實情本部堂深知其故亟思設法維持昨據江寗府所屬七州縣以及清河阜寗各縣先後具禀均經批令該司酌議詳覆應俟覆到再行核奪該令仍須振奮精神將地方一切應辦事宜隨時實力經理勿稍始勤終怠爲要 
[地方自治擬定辦法長沙]  
　　湘撫岑堯帥於五月間札飭長沙府汪太守仿照天津辦法先從長沙府屬附郭兩首縣試辦地方自治先求曾習法政深明時勢兼有資望之人再籌興辦局所一切事宜等因迄今已逾兩月聞現在己經詳細考求議有端緒一俟呈請湘撫核定後即當尅日舉行 
[電告盜匪正法蘇州]  
　　徐州道府電禀撫憲文云夏防迭獲各匪現訊明劉三即黄九成强刦銅民宋玉藻家得贓放火殺人並刴殺該邑練重褚敬仰身死及拒殺練長廉福成等三命三案廖五丁興仁佫刼銅民姜慶麟家得贓殺人並殺廉福成等兩案陳用典韓鵬各刦銅民楊傑三家得贓拒捕並殺廉福成等兩案任慶春姜五各刦銅民宋玉藻家得贓燒屋一案以上七案均係巨匪鄔景辰悍黨情罪甚重核供相符擬請照章先行正法以昭炯戒蘇撫復電云劉三廖五丁興仁陳用典韓鵬任慶春姜五均係鄥匪悍黨旣據訊認行刼不諱准如所請一併先行止法錄供補禀 
[揚州巡警之特性揚州]  
　　張參事祖溶揚州府嵩恂會禀督撫憲文略謂竊参事等前奉督憲飭將揚州巡警一切應辦事宜仿照江南巡警章程悉心籌議整頓等因竊維行政機關固以統一整齊爲主而尤貴因時因地以制宜揚州爲數省鹽務之總滙淮海各屬道里出入所必經人類雜居善惡互見曩者設局之初一切組織機關雖未合於警察之原理而總局規模頗不狹隘蓋有故也警察爲限制個人之政策則人民之觀聽係之今日警察權力尚未擴張因其不善而特别改良倘規制不崇將輕玩阻撓前途之影響必大謹按憲局新擬試辦寗屬各府廳州縣巡警章程第二條云各府廳州縣不得稱爲總局而第一條有云本章程除清江揚州徐州淮城外俱適用之是揚群警務已許有特别規定之權力參事等因時因地詳審熟籌實有不得不稱爲總局之勢兹已遵照江南巡警章程酌擬一總局五分局之職權處務俸餉等簡章數十條妥繕會銜具禀呈乞憲台鑒核 
[海鹽士紳上控庫書匿歉浮征浙江]  
　　海鹽士紳朱襄鄭福煃黄大年等聯名百餘人以該縣庫書吳祥麟玩法朦混匿歉浮征民不堪命請遴員澈查等情上控各大憲略謂該邑田畝共劃分一百六十一坊該書朦縣詳報者一百二十二坊混稱勘實共報歉田九百一頃十四畝另額緩米僅七千五百六石緩銀一萬三百四十六兩其餘各坊明知其歉胆敢匿歉不發十足征收混掣長短串爲卸罪地步邑尊倚該書爲腹心雖經控究仍得逍遙事外環請遴委澈查則小民不致永遠受害云云業奉增中丞批飭藩司從嚴查辦以蘇民困 
[景寗設立戒烟局杭州]  
　　景寗縣知縣張令炳文通禀各憲合云景邑向不産漿縱民間偶有栽種爲數無多無關生計不必俟至十年以後現由知縣於署内大堂兩廊房屋設立戒烟局一所擬定簡章選取經驗良方製就藥丸藥酒兩種隨時施戒並經刊發單據分諭七都紳董嚴爲勸導所需經費統由知縣籌墊現在報名已有四十五名據各紳董報稱因值炎夏戒者稍存却畏一俟秋後必可踴躍 
交涉 
[札局分印保和會類要江西]  
　　沈護院札洋務總局略謂七月初五准兩江督部堂端咨開六月十八日准出使和國大臣錢咨開光緒三十三年五月和蘭海牙開設第二次平和會歷一百廿七日而會務始竣訂成文之約凡十三立成文之宣告件一立成文之願一其他若義務裁判若限制軍備則姑存一說若保護載國中立國工商若保護中立人民僑居戰國若陸戰條規推及海戰此數者亦謂之曰願不啻虚願矣本大 
 
 

Page 11

 
 
 ]HH [ 
臣奉命兼充隨員當時會中議件已隨時咨報外務部並將會務情形專摺奏陳在案會事畢後復飭員將全會議件編譯成書名曰丁未和會類要凡分三卷附錄一卷按題分列略仿紀事本末體例適與十三約一宣告件及其他數願爲表裡雖非約章正文最足見訂約議旨其所譯錄皆悉明確當查此項議件有數千百法文印本散布歐美東方日暹等國亦當各有譯文我國豈可漠然恝置溯已亥第一次和會所議不傳於中華致令第二次和會有心人即欲獻議而無從深爲可惜若不及早令全國研究將來第三次和會勢必又蹈前轍爲此咨送譯漢丁未和會類要印本二十部即請察覽兼備飭布等因到本大臣准此查所斷各欵均係國際交涉保守和平重要問題其關於得失利害及有無應行推廣改正闡發之處凡與約各國皆得互相研究各抒意見以資下次開會之討論亟應廣爲宣布共相商酌預爲之備除分别咨行外相應咨送丁未和會類要三本等因到本護院承准此查此項和會類要均係有關國際交涉以保守和平爲主義亟應廣爲宣布俾得互相研究以資討論除行布學二司移行一體查照外所有送到和曾類要成書三本合亟札發札到該局即將此項成書飭交刷印所照式排印多本並由該局移會提學司酌中定價分發各學堂備價購領俾得互相研究兼備肄業之用仍將該書逐條核閱有無應行推廣改正之處先行詳請咨復併刷印五分呈院備考切切 
軍界 
[籌欵赶築新軍營舍杭州]  
　　浙撫札藩司文云浙省開練新軍已將三年迄今尚少缺點亟應次第籌度逐漸擴充現經陸軍部奏派大員來浙檢查諸務悉當預備惟徵兵基礎尤以營舍爲最要目下兩標營房工程僅據報圍墻大致完備而房屋未建新軍散紮各處殊於操練管束敎育衛生諸端難期進步查新軍餉需及營舍工程各項經費需欵浩繁經張前部皖奏准規復鹽引勸繳引課等銀爲用欵至今報解寥寥工程欵項仍歸無著言念及此殊深焦灼亟應飭由司局各庫赶速籌欵早日興築以竟全工俾符奏案原知浙省財力艱窘異常各庫同一支絀惟是營舍一項爲全軍之樞紐無論如何爲難必須設法搜羅竭力籌集本部院蒞任之始願與各司道共維大局母得稍存觀望除分行外合特札飭札到該司立即遵照會商詳辦事關急要務當切實妥籌源源解濟 
[憲兵畢業生之實騐鎭江]  
　　南洋憲兵學堂監督陶駿保觀察以該堂改爲將校班後延長學期成績甚美己於暑假前考試畢業惟憲兵各支部需用甚少倘使學成閑置殊爲可惜爰將畢業生四十人中選其優者十二人除留二人爲下學期弁兵科之助敎外餘均派往鎭江江陰各支部及分遣所充當學習官以資實驗 
[派員嚴查匪黨鎭江]  
　　日昨鎭江道劉襄孫觀察傳諭水陸總巡周錦堂著即嚴密查察客棧格外留意如有形跡可疑之人立即禀明懲辦並於每日火車來往時更須注意偵查 
[核復俸滿甄别千總案寗波]  
　　浙提呂軍門將浙省各營本年分俸滿千總十四員照章給文送閩考騐已紀前報昨呂軍門准松制軍來咨以提中千總沈錢權寗城千總成嘉賓錢塘千總潘廷高定中千總吳信智温中千總趙鎭鴻平左千總宋良傑玉右千總朱步魁等摺開領劄月分核與各該弁原報領劄均有不符務須查明更正又查錢塘千總潘廷高定中千總吳信智平左千總宋良傑提前千總陳業餘海左千總陳世良均已年逾六旬究竟年力材技若何尤應送考以昭核實其瑞右千總林國琛年逾六十六歲照例不准再留刻呂軍門己分繳飭遵至 
[帮匪難勦鎭江]  
　　淮北洪湖山陽桃源一帶現有紅帮匪徒與靑帮聯爲一氣開堂放票官兵往捕則遁避於洪湖及官兵旣去則又出湖騷擾現提督徐固帥已飭巡防馬步隊及各營汛一體嚴拿矣 
[陸軍小學監督辭差安慶]  
　　皖省陸軍小學堂監督彭毓騏素患痰飲之症本年夏季以積勢之故恙發甚劇刻己具禀上台銷差並聲明無經手未完事件所遺差務應乞遴員接辦 
[管帶擢升標統鎭江]  
　　駐鎭三十五標統帶蕭先勝另有差委所遺三十五標統帶一差現經江督端午帥檄飭三十四標一營管帶李君文升擢升聞李定於日内蒞鎭接差 
[徵兵無避疫之權利揚州]  
　　駐鎭徵兵内有隷籍揚州者近以時疫大作恐有傳染私自出伍回家暫避計有二十餘人之多刻被標統查知行文江甘兩縣傳集保户將擅離標伍各兵提解到標以便究辦 
學務 
[禀陳開辦平陽兩等女學情形蘇州]  
　　孀婦汪吳希鄭禀蘇撫文云竊孀婦開辦女學於本年七月廿一日開課業己禀蒙吳邑尊轉詳提學憲在案因思幼承庭訓長理家政廢學者廿餘年自悔蹉跎未能研究經史爲家庭敎育之助方今蘇郡女學漸次開辦西南隅雖不多見而女子之向學者實繁有徒爰亟自籌經費於蘇省吳縣境内道堂巷第十四號門牌自已房屋葺而新之并置辦學堂中一切應用物件設立平陽兩等女子小學堂其立學總義敎科程度編制設備敎習管理等悉遵奏定章程辦理并將小戴禮曲禮篇内則篇有關女子公德者節錄之編爲課本他如女誡女孝經家庭内訓敎女遺規等書一律按期講授奉爲修身之資助且作家政白話於來復日演講使知治家之道 
[女學生又弱一个松江]  
　　靑浦重古鎭學董何貫夫君之長女何淸如女士肄業上海育賢女校專習手工成續極優於去年四月間畢業憑批有手工最精可爲師範等語而女士意不自滿仍在該校補習各種科學日夜孜孜不少休息即星期日亦不出校門一步不意腦力過傷竟得怯症出校後猶日手一卷不釋福泉女校暑假時尚勉力前往演說諄諄以勤學相勸勉聞者莫不感動詎七月杪卒因病奄化育賢同學及福泉各生聞之莫不流涕太息聞擬擇日爲女士開追悼會云 
[排日考試優級師範長沙]  
　　湘省優級師範學堂本科預科學生前由吳子脩學使先期通飭各屬選取申送現己先後送到吳學使以本科人數衆多自應分塲考試定於七月二十一日起至三十日止按照本 
 
 

Page 12

 
 
 ]HH [ 
科理化博物英文數學國文編就各府廳州縣分試日期一俟本科試竣按試豫科亦分國文歷史地理一塲理化算學一塲業己牌示曉諭矣 
[旅皖公學定期招考安慶]  
　　旅皖第四公學原係郭太守振鏞等所組織現擬就曾文正公祠暫行借住於本月十一日招考學生分高等初等兩班每班四十名每名每年膳費二十元卒業期高等四年初等五年一俟招考足額即行定期開學 
實業 
[總商會保送名譽調查員杭州]  
　　杭州商務總會前奏農工商礦局憲湯觀察照會請其在會員及各業議董中選舉洞悉商情於實業界確有經騐者由會中加其考語備文保送來局以便委任本局工商界名譽調查員各情現聞該總會己舉定會員顧啟洪董德本二君充選 
[農業學堂請欵無效杭州]  
　　杭州農業學堂校長杜以芬前曾具禀農工商礦局以該堂創辦之始木擬先敎蠶學一科俟有成效再行推廣農林水産各科學現在蠶科已畢業二次因經費萬分困難致農林水産等科學力難兼設可否准予移請藩憲酌濟官欵力爲維持各情經前總辦王觀察核准移詢藩憲兹據顔方伯移復以現在司庫支絀無從挪籌惟查省城蠶學館前奉撫憲批飭擬即改爲農林學堂該校既名農業似可酌量歸併以副名實 
[紗商請減出口稅捐杭州]  
　　寗波和豐紡織有限公司開辦有年頗著成效曾經赴部注册專立商標今舊兩年復極力改良製造研究自植棉花所出各種花紗布疋行銷内地各省日見旺盛現該廠主任顧君以上年明奉上諭有各省紗廠能改良紗布種植製造諸法卓著成效者准予享特别權利等諭爰於前日將改良紗布標本繪圖貼說備文呈請農工商礦局乞轉詳撫憲奏咨核減出口捐稅以獎實業 
[常州分設官銀錢號常州]  
　　江寗裕寗官銀錢局近在常郡西云里賃屋設立常莊分兌英圓龍圓各票並兌換銅元以故巿間裕寗裕蘇兩局鈔票頗爲充斥 
[嘉定西鄉商業公會成立太倉]  
　　嘉定西鄉外岡安亭方太朱橋葛隆望仙橋諸鎭商業公會係聯絡南翔商會組織而成初五日下午二時於外岡保元堂開成立大會首由總董桑熙明司馬總理李功孚别駕報告宗旨次由邑侯楊性甫大令給示獎勵南翔商會談話所坐辦胡鄂初鎭董嚴占六會塲糾儀員桑丹笙等演說散會時已五點餘鐘是日到者有黄渡林劍侯總戎杜心元把戎袁肇春王少堂巡長旅日職商陸松齡君等四百餘人南翔商會之影響西鄉商業之發逹於此可見一斑 
雜記 
[敎民與染帮衝突續誌蘇州]  
　　吳江縣治盛澤鎭某敎民與染帮衝突一事已誌前報兹悉起釁原因該鎭紅坊彩坊練坊等均係紹帮中人是日有染帮某甲經過北巿見有土民兩人衝突扭毆勢甚兇猛甲上前勸解詎二人非惟不遵反將甲大肆痛毆由是紹帮頗爲不平大開會館門三日兾其前來服罪不意二人自恃敎民聲息寂然紹帮大憤相約停工聚集會館商議對付之策擾擾紛紛驚動合鎭吳江縣聞之恐釀交涉巨患又恐鄉民藉端起釁因連夜飛馳到鎭勸解彈壓併電禀省憲立飭飛划營多帶師船赶速前往鎭懾後經管理敎堂之某司事出爲調處使敎民燃燭點香服禮了事 
[乘喪刧掠松江]  
　　郡城東北鄉泗涇左近著名巨富張福山有孫名建祥染疫而亡當援俗禮焚送行衣忽來匪徒多人乘隙攔入向各房搶掠計失贜物甚巨初五日張遣人馳報華署張大令立於當晚雇船初六黎明馳往察勘以便追緝 
[爭舉花捐總董浙江]  
　　山陰蕭山兩邑花捐總董徐維屏因辦理捐務不力業已撤退日前有蕭邑在籍紳士候補知府壽慶慈具禀省憲謂蕭邑花董一職己公舉舉人戎念功接辦請予照准等情尚未奉批兹又有蕭邑紳士州同職銜陳士奎等具禀謂揀選知縣汪鴻鈞熟悉捐務請將花捐事宜即委汪紳接辦未識上台准委何 
[文苑]  
　　紀某令政績二十首（四續） 
烟館烟館烟雲連。城麻内外烟薰天。寄語鄰封衆烟客。欲吃洋烟來奉賢。（鄰邑烟禁甚厲本邑紳士請調查查得請辦朱令置之不問城中烟館林立四鄉亦遂弛禁） 
士元驥足不嫌狂。沈湎糟邱治耒陽。公似學他頽醉樣。未堪判牘五花忙。（朱令嗜酒終日沈醉而乏判斷才尋常一案必數次質訊拖累多人吏役益以得志） 
麻雀啁啾呌寃枉。二百洋蚨罰骯髒。中麻雀大排衙。不許民間飛去逛。（邑有以鬭麻雀罰洋者而朱令自與幕賓日日爲此戲） 
門丁王貴幕周沈。薛夫子兮術更隠。不食汝肉寢汝皮。那洩吾民衆情憤（王貴即王承貴縣印在其掌中能用朱籖提人朱令不問亦不盡知也周卽賬房周榖孫沈即錢席沈培初薛係老幕聞兼八席爲周沈之導師） 
[新小說]  
　　妖怪鬭法（一名西游記補遺） 
話說孫行者自歸水簾洞後。與幾個小猴子厮混。殊覺無味。終日悶悶不樂。原來猴性最驕最淫此次跟着唐三藏往西取經。行了半程多路。便似游歷歐西還來的逹官。居然衣錦遠鄉了。俗語說得好。飽煖思淫慾。今日行者。便是這個毛病。那衆小猴見師父厭厭怗怗。便要商議替他解悶。有一個最伶俐的先開口道。知師莫若弟。師父的毛病大家想也猜到八九。我看見上海報紙。賣藥的告白最多。不如請師父到上海去逛一趟。順便吃幾味藥。恐怕毛病就要十去八九哩。衆小猴都道有理。便一齊請師父出游。行者一聽上海二字。正中心懷。當日便一個觔斗。直翻到黄浦江邊。按住雲頭。向下一看。馬龍車水。女綠男紅。眞好一個繁華地方。樂得行者幾乎跌了下去。遂又定一定神。慢慢的按落雲頭。恰巧落在大新街中。是往來三四馬路堂子的要道。所以格外見得熱閙。看官要曉得。這個地方。雖甚熱閙。却是妖怪出没之所。自午後四點鐘至十二點鐘。千妖百怪鬭異爭奇。妖霧騰騰。怪風咄咄。來往行人。彷彿都在迷魂陣裏。所以行者這副嘴險。攙在裏頭。倒井没有人詫怪。但是行者總自慚形穢。心想拿我這樣毛茸茸的眞面目。走到人跟前去。他人必要廻避的。上海是個邇商要地。不如變了一個商人罷。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[頂上美紙香烟]  
　　廣東彭壽堂　治痰咳神藥　包愈咳嗽痰飲哮喘吐血神藥 
[包愈咳嗽哮喘吐痰血飲神藥]  
　　廣東彭壽堂　治痰咳神藥 
本堂家傳秘方精製化痰止咳順氣四寳半夏露久經馳名活人無算○此露補肺不腻降火不寒滋陰生金開胃健脾補虚療損固本培元有起死回生之功專治男婦傷風咳嗽吐血咳嗽受寒咳嗽氣逆咳嗽肺痿咳嗽痰火咳嗽痰中帶血痰迷心　久咳失音産後虚咳色傷癆咳雖數十年老咳嗽症一經服下立刻痰化咳止哮平喘定吐血即止永斷痰根胸膈寬暢喉嚨爽潤妙在藥甘味香非常適口藥性和平不攻不伐屢試屢驗眞神藥也每瓶二兩一元中瓶二元每料十兩四元○順氣化痰丸大瓶五角小瓶二半○立止吐血丸此丸專治一切虚實血症不論吐血嘔血咯血咳血服之立能引血歸經永不再發大瓶一元小瓶五角○止咳化痰杏仁露每瓶四角○哮喘氣急斷根丹每瓶六角○眞正立止哮喘洋金花每匣一角雙料二角廣東彭壽堂舗分上海棋盤街朝東石庫門交易 
[三日愈癩疥瘡藥]  
每盒二角不效還洋上海英大馬路盆湯弄保太和啓 
　　急救時疫要药　福德醫生回生痧藥水 
　　夏秋之間熱氣熏蒸或侵寒氣或觸穢氣遂致四肢厥冷不省人事俗名發痧痧症者乃險症也其發也或吐瀉交作或不吐不瀉肚腹攪　等現象故有絞腸吊脚癟螺等稱總之此爲　　霍亂　亦即　時疫　朝發夕死暮發早亡故又謂子午痧實有性命之憂往往延醫不及爲之束手殊堪憫憐本藥行製有福德回生痧藥水專治一切痧症無論絞腸吊脚寒熱子午痧癟螺等痧服之立可挽救真有起死回生之妙用其功用效驗筆難罄述居家行路在在必需預備濟人　　善莫大焉　每瓶洋一角　每打洋一元 
　　本藥行自開設以來己歷十有五年自運泰西各國藥料器械等一應俱全平價發兌建有極大藥廠遵依福德醫生珍藏秘方處誠修合各種良藥專備各等社會家用賜顧者請認明本藥行百歲老人及鹿頭兩牌爲記庶不致悞 
　　藥廠設在曹家渡十二號占地二十畆之餘棧房備有中西上等藥料以及各種器械約八萬餘兩之多外埠郵寄郵費自給 
　　上海河南路七號普惠藥行廣白 
 
[絶大效力]  
上海五洲大藥房新發明之人造自來血能增長血液非洲樹皮丸能增長筋肉常時服餌可得絶大效力如右圖所繪者同胞講求衛生務宜注意幸毌交臂失之 
[英商巴勒火險公司]  
本行經理北英商火險公司資本銀四千餘萬兩在申開設最先迄今己數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司賬房面議自當悉心照辦以副○惠顧之意此佈 
[遺失莊票]  
今遺失裕豐莊票第三千一百廿八號八月初十期　元五百另五兩正己向該莊說明作廢己登新申中外各報望行號莊切勿收此佈　文記 
[（遺失莊票）]  
今遺失鼎昌莊票一紙第六千零二十五號八月拾五日期　元二百三十六兩三錢三分己向該莊說明作廢望各行號莊切勿收用此佈　廣生利白 
[培納洋行廣告]  
啓者本行開設在上海洋涇浜第六號門牌壳件洋行樓上辦理打樣起造房屋丈量地方等事無論何種式樣本行均能代打且可代客估計房屋價値　中國仕商如蒙委任取價格外公道　賜顧者請至上開住址面議可也 
[培納洋行廣告]  
啓者本行開設在上海洋涇浜第六號門牌壳件洋行樓上辦理打樣起造房屋丈量地方等事無論何種式樣本行均能代打且可代客估計房屋價値　中國仕商如蒙委任取價格外公道　賜顧者請至上開住址而議可也　　 
[（感謝良醫）]  
余妻患氣臌之病屢請諸醫百藥無效投現寓望平街祥陞公棧周觀文先生精叅西法善治此症七日全愈如遇貧苦者只取藥本洋二元爲此登報　謝寓水眞坊陳步靑　 
 
 

Page 17

 
 
   
 
 

Page 18

 
 
 ]HH [ 
要摺 
[開缺皖撫馮三練兵經費請免提解摺]  
　　奏爲皖省籌解練兵經費報効酌提每年歸公銀　萬二百餘兩體察情形實在辦公竭蹶請旨减免並指欵撥抵恭摺仰祈聖鑒事臣伏查前任撫臣誠動於光緒三十年遵旨酌提盈餘一摺原奏内稱撫臣於辦公經費項下每年報効銀五千兩布政使報効銀一萬兩按察使報効銀二千兩徽寗池太廣道報効銀四千兩鳳穎六泗道報効銀三千兩安廬滁和道曁安慶府等八府共報効銀四千三百兩各州縣除祁門績溪石棣鳳陽靈璧五河來安缺分極苦免予提取外其餘懷寗等五十三州縣各按缺分大小征數多寡共酌提銀五萬一千九百餘兩以上統共報効酌提兩項計每年歸公銀八萬二百餘兩等語並聲明倘遇銀貴之年或災歉停征盈餘無出當隨時體察情形請旨酌免在案臣維報効之義出於至誠若稍有勉强必致後難爲繼州縣爲親民之官必其實有盈餘乃能挹注現在銀貴錢賤無盈餘可提臣奉職無狀動與水災爲緣官皖最久於地方情形較熟向之稱爲優缺今且賠累不支體察衆論並無遁飾據司局詳稱亦正相府設不早爲籌及非獨徵解不前短收日鉅且恐别有取求致乖政體牧令之於民猶乳母之於子即令豐其飲食和以甘旨猶恐誠求保赤之心有所未盡若欲節衣縮食憔悴憂傷而求其子之無啼號易長養蓋必不可得之事也况今日風尚奢侈用度浩繁乳母失所則求去已耳官則職守所繫進退維谷正欵或有侵虧上干國典賠累屈求調劑一玷官箴倘因此藉口巧取於民尤乖朝廷子惠元元之意臣用度尚簡酬應絶稀於藩司任内遵章報解在巡撫任内亦勉効前規默察各官爲難情形含意未伸辦公實在竭蹶若以臣一人之報解如額而各官不能免以各官之不免而州縣不能免是臣報稱於國家者爲效甚微貽累於民生者流弊甚大惟有籲懇鴻慈一律准免臣之進思盡忠者在此退思補過者亦在此伏乞聖恩俯念報効一欵爲各省所無州縣無盈餘可提爲各省近來所同不敢以加累州縣之故間接以累百姓爲微臣欵欵之愚忠恩准免解飭部施行至練兵經費不容稍短查本年鹽觔加價四文自七月初一日爲始以二文解部以一文劃歸産鹽銷鹽省分各半皖爲銷鹽省分應得一文即將此欵儘數撥補隨同部解二文分欵報解如不足八萬二百餘兩之數仍責成皖省如數補足如有盈餘仍抵收皖省他項解部之欵庶於國計民生兩無妨礙除以前三次酌提州縣之案多係欠解零懸之欵無容亟圖補抵者業經臣行司議定分别减免此後責令州縣竭力報解不准稍有蒂欠外所有皖省報解練兵經費八萬二百餘兩請自本年七月初一日爲始准免提解即以銷鹽省分鹽價一文抵補緣由除咨部查照外謹會同兩江總督臣端方恭摺具陳伏乞皇太后皇上聖鑒訓示謹奏七月二十五日奉硃批度支部知道 
本埠新聞 
[滬道請交命案要犯]  
　　鋸木匠張根翔被顧亮卿王瑞生毆傷身死一案美總領事不允解縣請將顧王二犯先由公堂訊胡罪狀再行定奪已誌前報兹得滬道復函略云查洋涇浜設官章程載明如有華人在租界犯有重大人命案件應送上海縣訊辦等語是以上年黄勲伯被王阿仁戳傷身死又本年顧咸卿追拿鎗匪葉莚忡被戳斃命兩案均由租界領事照章送縣按律懲辦今顧亮卿王瑞生毆斃張根翔亦係人命重案未便歸人公堂辦理應請照案飭令捕房迅即送歸上海縣訊明懲辦 
[嚴防私售内地田産]  
　　江督端午帥接民政部來電稱近來外人時有勾串内地奸民私買田産情事殊與主權有碍除咨請法律大臣嚴訂專律外應請通行各州縣以後凡有人民稅契務須註明此係中國人民産業字樣以防奸民貪利私售等語現午帥已轉行各屬遵辦矣 
[擬議清查吸烟人數辦法]  
　　本縣李大令接奉藩臬兩司札文飭將吸烟人數造册詳報業已分移拒烟會及總工程局請爲核議兹局董議得此事須先從地方紳士入手然後推及平民所發烟照應分甲乙兩種凡烟民年在六十以上者給予甲照六十以内者給予乙照如已領乙照而至甲照年限仍准調換惟給照後在何處買膏及吸數若干均須詳細註明照上至四鄉路途窵遠查報爲難亦與縣令商妥擬設分所四處以便烟民具報所有詳細章程聞定於初十日下午兩時在局邀集各議董再行會議云 
[奸徒圖害米店]  
　　英租界大馬路亨逹利洋行前日由郵政局送去一函内由梟匪李七鬍子等六人具名謂近因清鄉緝捕甚嚴在外爲匪弟兄甚衆難以謀生貴行珠寳甚多可否借洋二千元速寄至江灣鎭嚴姓米店以十四日爲限逾限莫怪無情等語該行東即將原函送至福州路總巡捕房捕頭以此種舉動顯係有人圖害米店遂傳諭該洋行勿庸過慮 
[反對拆城之影響]  
　　總工程局選舉領袖總董又將届期兹聞總董李平書君因前此拆城問題頗受攻擊擬先禀知滬道自行辭退而各局董亦擬於初十日會議禁烟後與各議董集議一切以維大局 
[城内]  
　　盜賣基地○陳嚴氏控趙文華盜賣基地一案前晚由縣復訊氏供夫故無依所欠各債甚鉅現被親戚趙文華將地抑價盜賣雖由本圖地保葉伯欽出爲解勸許過洋一千八百元然料理各債尚有不敷求究葉伯欽供趙曾挽小的向該氏勸過許洋一千八百元是實趙供已繳過洋八百元在案判趙交保幫同嚴氏向各欠户商勸理楚 
復訊舊案○沈品之控葉驤雲圖賴存欵一案業已懸擱三年前晚奉本縣李大令傳訊兩造供仍各執判候飭差邀同燭業董事將兩造帳目理算清楚禀復再核 
理處房租○一路一區巡警分局批職員陸祥禀云據禀王正修積欠租金八十餘千文除去頂首外尚欠三十餘千文又抵借生財本息洋一百三十餘元屢催不付覇房不讓仰候飭甲查明協同原中理處息事毋得遽爾興訟 
示禁招搖○一路區巡警分局昨出　 
 
 

Page 19

 
 
 ]HH [ 
示云據北五區函稱現有王錦山其人在外假冐巡警誘拐朱姓婢女情事險飭警查拿外請通飭各區巡警一體協拿究辦等情查滬上五方雜處良莠不齊每有不法之徒託名辦公人役在外招搖嫁禍遇事生風無惡不作此等刁風若不從嚴查究無以安良懦而保治安合亟牌示仰居民人等知悉此後凡有流氓地痞冐充衙門局所差役巡警偵捕等事立卽扭送來局定予盡法懲治决不姑寛并仰本路各區站崗巡邏巡警嚴密查拿勿稍疎懈 
病魔纒擾○新授湖南嘉禾縣知縣吳森元由京領憑赴任定限京師到湘計八十五天詎於六月底到申後爲病所阻不克啓行前日具函到縣請爲轉禀上台准予展限昨李大令已飭承備文詳報矣 
哨弁赴崇○江南外海水師蘇中營一號艇船在吳淞口外崇明洋面與金鈞安帆船碰撞一案業經理船廳訂期十三日訊問昨該艇船副哨把總莫廷俊因奉鎭台飭赴崇明公幹特至遠署禀知准定十二日返滬屆時候質 
官事○上海鐵路釐局委員候補知縣汪紫瀾昨日到道禀請感冐假三天高陸行工巡局委員嚴善增到道禀見 
[南巿]  
　　貪得無厭○新閘華順昌成衣詹主王金奎上月十四日被徐錫堂徐寳竊去布衣料數大件嗣由總工程局所丁顧嚴之夥陸祥茂偵知贓物質在法界某押店得洋十二元五角陸卽向之分贓得洋五元事遂隠匿前日兩徐至南巿設擺售物陸又冋索規費不遂訴知失主扭至工程局訊究兩徐認竊不諱並訴明被陸嚇詐等情判各戒責一百五十下陸戒責一百下一併飭探帶往法界吊贓再究 
索償撫卹○長茂公司之泰寗小輪於上月三十日駛至清江撞沈朱如友之民船船上各人由該輪援救帶至張黄港前日朱如友來滬向該公司索取撫卹當由公司執事劉鎰明送至工程局請究陳參軍以事在清江著赴該處地方衙門控理 
相驗路斃○西門外十三圖地保沈裕春查有無名男子在斜橋西首路斃於昨晨報縣往驗委係病斃遂飭善堂收殮厝壇召領 
[閘北]  
　　續獲盜匪○行刦寳山縣屬應家行鎭義茂布莊之盜犯葉大榮王丑業由巡警總局移歸寳山縣訊辦其供出之同黨李根郎昨亦由探緝獲解至總局押候究辦 
知難而退○巡警局偵探弁孫駿發現以隊中人類不齊辦公棘手於昨日禀求偵探課員孫明府開去差使諭候核示 
[新租界]  
　　巡捕行兇續誌○七百九十四號華　與二百十二號印捕在威海衛路口兇毆某甲因傷斃命已誌昨報前日旁晚本縣李大令帶同刑件蒞驗見死者身受木器傷兩處委係因傷斃命遂飭善堂棺殮厝壇召領 
[英租界]  
　　押　受愚○湖北人張靑山冐資成慶雲等銀樓牌號私造富貴壽考字樣僞金鑲籐鐲持向翁咸春張國榮陳春生李阿根汪福喜吳彩章金玉書周德章等押舗質洋前日由探查獲拘入捕房昨解公堂請究翁咸春等均因受愚投案求究質之陳春山供此項僞金鑲籐鐲係由張某在江北製造囑令代銷求察旋由包探將抄獲之製鐲憑單呈案判押西牢二年期滿逐出呈案各僞鐲給還原告自行消毁 
婦女自由○莊湯氏因與伊夫莊子才口角奔入濟良所昨晨解廨請訊氏供丈夫無業在家時常吵閙是以逃出中西官以氏係良家婦女未便寄居濟良所判改發棲流所四禮拜候莊子才到案訊核 
串同姦佔○奥國公館用人李坤生與陳阿三串同姦佔沈成章之妻榮氏控奉公廨派探將陳阿三查獲候提集人証再行訊核分别　洋○鴇婦陳老三與雉妓王寳玉王金寳王桂寳富林仙姚小實王蘭仙在途拉客由捕查獲昨解公堂請究判陳鴇與抗不到案之姚小寳王蘭仙客罰洋十元餘各罰洋五元 
拐案定斷○顧錫卿朱交郎拐賣崇明人沈裕郎之妻范氏一案昨由公堂復訊范氏供丈夫與夫兄沈根郎將婦人囑顧帶滬賣於周雲生是實顧朱二人同供係沈棍郎托賣並非串拐求宥訊之沈根郎沈裕郎供不承認旋據周雲生投供出洋一百三十元娶來不知拐賣判氏交沈裕郎領回周雲生沈根郎從寛開釋朱交郎仍照原斷還押顧錫卿押西牢九月 
盜案解訊○盜匪葉裕德蔡裕壽鄧王水姚春桂於初六晚搶刦小沙陀附近潘秋濤衣物銀洋並刀傷事主三人已誌昨報昨由包探將四盜解廨請究葉供推車度日衣物在路拾獲不敢紏黨搶刦求恩寛宥判一併押候醒明於下禮拜四再行訊奪 
劣馬狂奔○龍飛馬車行馬夫李福壽前日駕車在黄浦灘匯豐銀行門首馬忽狂奔以致車輪拆斷李被碾傷旋經華印各捕將馬追獲連李一併解入捕房捕頭飭將李車送仁濟醫院醫治候傷愈再核 
公堂瑣案○過犯陳阿全復至租界圖竊押西牢一年期滿逐出高全元湯鴻勲串竊陸阿鶴衣物高押西牢一年湯押三月期滿一併逐出王阿榮陳桂生串竊張惠記等十三户衣物陳押四月王押三月期滿一併逐出蘇左弟深夜賣烟罰洋十元充公陳阿六竊王祥生衣服押候弔贓再訊 
[美租界]  
　　編查門牌○工部局以楊樹浦一帶居民房屋自開租界後尚未編列門牌昨特知照捕房飭捕分投編號並傳諭該處各烟館自本月起一律起損以便照章裁减 
飲酒滋閙○王廷裕田少山陳裕山李福林等前晚在西華得路戎如法酒店口角互毆並搗毁檯杌碗蓋等件由戎鳴捕拘送捕房賠洋六元開釋 
店夥毆人○樂阿秀被宏濟質　夥江一清兇毆由捕將江拘入捕房捕頭以江係正經商人從寛斥釋 
日人無理○王雲甫昨至北蘇州路被東和日本飯店内將近物潑損衣服各論被毆王即投報捕房讀究捕頭准之 
拘獲賭徒○王阿順昨在靑雲里賭博由捕拘入捕房押候送究 
[法租界]  
　　仍著理帳○楚人邵鴻翥前控錫記棧主楊炳臣不贖烟葉約虧銀五萬數千兩經公堂斷由烟葉公所理處在案迄已日久邵不允公所調理因於前日偕同見議胡炳道投廨要求將楊押追景讞員謂此案爲數甚巨若不理明賬目何從核斷且兩造旣係同鄉又是同業自應由公所理算以昭公允仍著邀請董事理妥禀覆核斷 
移提拐匪○丸十二圖地保趙蘭弟扭獲誘拐婦女之周連奎巡捕以其違章併送公堂判趙押十四天周押候交保在案前日南匯縣王大令備文派差投廨請將周連奎移回訊辦讞員准之 
說書無照○老虎灶主殷狗郎雇人說書未領執照昨由捕房傳至公堂判罰洋五元不給車資○沈伯萬前日搭乘電車不給車資由查票西人送掃解廨判罰洋一元 
國外新聞 
[日本政界近事]  
　　初七日東京電云日本元老井上君現患病甚劇東京博覽會會長開君業已辭職聞美總統羅斯佛已命國務大臣羅脫將國民誤會日本博覽會展期之舉設法阻止 
[英國大風續聞]  
　　初七日倫敦電云英國此次大風風力之速率每點鐘約行七十英里田内植物及各種財産皆大遭損傷歐洲大陸之電信交通亦爲所阻旅客皆相戒不敢渡英倫海峽 
 
 

Page 20

 
 
 ]HH [ 
[德國對摩政策]  
　　初七日倫敦電云駐摩洛哥德國領事已自合其納回抵摩京菲士泰晤士報駐台其納訪事電稱當僞王慕連海飛啟爭之初各國公議撤回摩京領事今德領事遽行回京其志蓋欲先發制人殊令人中心怏怏云又電云德政府通告奥爾其西納斯條約於各國謂承認慕連海飛爲摩王之舉能從速實行則摩洛哥之　安亦早日可定 
[日本特製船抵英]  
　　初七日倫敦電云日本特别製造船一艘業已開抵墨塞河該船甲板皆能移動蓋專爲運載海底濳行艇兩艘回國而設也以上譯字林報 
[日使與美大臣談之重要]  
　　初七日紐約電云日本駐華盛頓大使高平小五郎近赴紐約與國務大臣羅脫　談一事美國各報及政府權要現皆討論及此大概謂高君專誠往謁必有重大之舉 
[萬國新聞業大會]  
　　萬國新聞雜誌大會於本月二十六日在柏靈舉行會期定爲一星期之久届時討論各問題（一）凡關新聞雜誌違律之事應在特别裁判所訊斷擬仿軍事裁判所制度設立特别裁判所專理新聞事業各法案（二）新聞記者職務之秘密當視爲神聖不可侵犯（三）研究新聞記者養老金保險規例（四）凡報務之電費郵費均須减輕（五）新聞記者舉動如出於誠意盡職者不得以國律懲之 
[民政黨缺乏選舉費]  
　　初七日紐約電云民政黨近因缺乏選舉費畏常窘困現該會議長已分冋黨員勸募矣以上譯泰晤士報 
[法德對於承認摩王之意見]  
　　初八日倫敦電云法國各報對於德領事回抵摩京之舉大不爲然均著論批駁並聞幕連海飛近在宇其逹地方大受羣　歡迎法國官塲現仍嚴了中立初七日柏靈電云德國建議速認幕連海飛爲摩國君主則各國均可共沾其利各國大半歡迎其說法西兩國現擬從速實行此議德國及匈奥駐摩領事均已離摩因幕連海飛宣告承認摩洛哥各種義務之說深足信任故也 
[埃及國民黨催請立憲]  
　　初七日柏靈電云埃及國民黨催請土王發電允准埃及立憲措詞甚爲懇切以上譯文滙報 
小說 
　　學界小說風流太史（廿二） 
第六回毁偶像銷滅神權歸官辦改良校舍 
且說袁大老爺雙手捧著邢齊天大聖的神像。剛剛走到門外。早見那老婆子圓睜兩眼。赶上前來道。你請出這齊天大聖的神像來做什麽。袁大老爺見了這老婆子氣勢洶洶的。不覺吃了一驚。兩手拿著這尊神像。放旣放不下來摜又摜不下去待要不由分說的。給他撲通的一下子罷想想又是以前曾經和他講過。講得明明白白的。這尊神像。並不移動現在吃掉了這句說話。又覺得有些不好意思。更加看著這個老婆子的樣兒十分著急。眉横殺氣。眼露凶光。好像要和他拚命的樣兒。心上覺。得有些怕他。一時竟不得主意起來。没奈何只得雙手把那尊神像舉得高高的一步一步的縮了進去。依舊把他放在大門背後。那老婆子見了。還不放心。自己走進門來。看了一看。又對著那尊神像扒在地下。磕了一陣子的頭。也不知他磕了多少。方才立起身來走了出去。口中還自言自語。咕咕噥噥的。一路駡將出去。袁大老爺看了。也無可如何。只得由他。只說袁大老爺等這個老婆子走了之後。便想了一個主意出來。不管三七二十一。四七二十八。聚起一班學生來。把這位齊天大聖的金身。打得個稀爛。却悄悄的收拾過了。不給那老婆子看見。誰知隔了幾天。到了卜月初一。那老婆子竟同著許多女人。也有老的。也有少的。大大小小。約莫也有十五六個人。要到齊天大聖面前來燒起香來。一找找到大門背後。那一位齊天大聖的金身。早已無影無蹤。不知弄到那裡去了。那老婆子見了。不由得二十四分的著急起來。便找了袁大老爺出來。向他要還這尊神像。袁大老爺便隨口答應他道。這個神道的金身。那裡好供在這樣齷齪的地方。我已經給你們請到後頭樓上去了。那老婆子聽了。半信不信的。一定要到樓上去看一看。方才放心。 
[安徵全省鐵路勸股票頭彩三萬元]  
　　二十六會八月十八開彩 
　　十四會大票照湖北向章一年作用於八月十九满期速來換股兌紅勿誤過期截止作廢　第二十六會票仍設六萬張不中票原價換取路股兼浙附號副票悉照諸章　於八月十八日在蕉湖開彩　第五十會點號副票准於八月十五日開彩湖南分局歸楊蔭藩翁經理設長沙藥王廟又湘潭廣萬源經理如分銷就近接洽 
[蘇州閶門馬路京都德花樓酒館擇于八月初四日開張]  
　　本館前因翻造房屋改造門面仍在處原坐北朝南小楊樹里對過現己工竣照常交易满漢酒席掛爐猪鴨以及包辦菜席京辦大菜隨意小酌一應俱全並添設上下廂房正廳樓廳寬暢雅坐一切改良及堂館茶房應酬週到凡　貴紳商賜顧庶不致悞 
[北洋灤州官礦有限公司招股廣告]  
啓者本公司蒙　北洋大臣咨准　農工商部立案註册奉飭開辦先集股本行平化寳銀二百萬兩分整股零股兩種整股每股銀一百兩零股每股銀十兩官利長洋年八釐欵分兩期交納次日起息中國紳商士庶均可入股查此礦業用土法開採煤質極佳煤層極旺　勢兼占優勝並蒙　部允特别寬展礦界他礦不得援例如在本年九月以骨交欵附至十零股者另酬紅利股一股作爲優先股一律給息關於營業内容悉按商規參照商律辦理現己集有官股五十萬兩商股數十萬兩額满立即截止如有願入股者本埠　至本公司與天津銀號兩處取閱章程交納股本外埠可向天津銀號所設之分號内交欵匯費前給特此奉聞幸勿自誤此啓　天津三叉河口玉皇閣内北洋灤州官礦有限公司啓 
　　經收處 
　　上海天津銀號庽寗波路一百三十五號興盛棧内　天津天津銀號　保定府天津銀號　唐山天津銀號　北京天津銀號　張家口天津銀號　漢口天津銀號 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
