# 1903 - 215 - 4910886

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀一百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海內鑒之此佈 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海內風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺茲經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈 
[續錄滇督丁滇撫林會奏營員辦匪燒斃多命知府妄聽揑報掩過圖功審明定擬摺]  
　　田南亭揑報勝仗詐稱奪獲砲臺三座石碉一座傷亡兵勇多名槍斃燒斃土游各匪百數十人其餘各匪聞風潰散並嚇逼王升雲供係被王春捆入硐內有游土各匪復揑王春通匪信稿教令王升雲照謄稱代王春所寫田南亭遂以搜獲王春勾結游匪信據訊取王升雲認有游匪供詞報由蹇念咸不加查察據情電禀適臨安開廣道劉春霖赴廣南一帶查辦邊務道出開化蹇念咸田南亭面請提訊雖經該道堂訊王升雲一次案未成招未與　詳亦未及查辦卸事嗣疉經委員及署臨安開廣道等查明前情勘騐被燒各屍開單禀經前督臣先將田南亭蹇念咸撤省分別奏參行據提到全案人證發委營務處司道會同藩臬兩司審辦因供情狡展飭發雲南府督同局員訊明各供詳由營務處司道會同藩臬兩司覆審明確議擬詳解臣等親提研訊據田南亭供認馬敲硐內並無游匪王春亦無勾結游匪實據一時冐昧圍攻放火燒斃大小男女五十三命蹇念咸供認田南亭身臨前敵揑報軍情意料不及委未確查率行轉禀各等情質之王升雲田文龍黃金山龍永福等均據各供前情不諱究詰不移案無遁飾查律載疑賊致斃人命訊係因傷身死悉照謀故殺鬥殺各本律定擬又例載故殺者斬監候又載斷罪無正條援引他律比附定擬此案馬敲硐並無　匪王春亦無勾結游匪情事按其平日敲磕搶掠罪仍無加於盜卽王春放槍拒敵亦因圍攻所致且罪在王春不應牽及無辜已革遊擊田南亭身爲管帶率兵往剿並不確查審愼分別良莠妄謂王春聚集遊土各匪肆行圍攻放火延燒致斃王春全家並硐內傭工種田附學及入硐避兵男婦老幼五十三命又復揑報邀功實屬罪無可逭雖嚇逼教供揑信揑報勝仗各節該員供仍狡展查與罪名無關出入惟據供認並無游匪該革員圍攻放火屬實雖死於燒而燒田於縱其罪坐所由實與逞忿故殺無異查律例並無濫斃無辜多命作何治罪專條自應比附問擬田南亭應如該司等所擬合比故殺者斬律擬斬監候惟情節甚重欽奉硃批著卽從重冶罪應否卽行正法相應請旨定奪已革開化府知府蹇念咸身爲表率親臨馬白距馬敲硐六十里未能遙制惟事前旣不詳查虛實事後又復任聽揑報荒謬糊塗亦難辭咎蹇念咸旣經革職亦應如所擬發往軍臺効力贖罪王升雲在硐教讀田又龍避兵入硐均訊無通匪情事龍永福僅止帮買糧食並未偕往尙無不合應毋庸議黃金山於訊供後業已病故應由該司委騐訊明書醫人等另行議擬詳辦王春罪有應得業已燒斃亦毋庸議田南亭揑造供單信函匿未呈騐飭追銷燬無干省釋未到人證免提省累被燒各屍分別飭屬領埋並飭地方官妥爲撫䘏除供招咨部外謹合詞恭摺具陳伏乞皇太后皇上聖鑒勅部核覆施行謹奏奉硃批另有旨欽此 
[本館接奉電音]  
　　昨日午前京師飛電傳來上諭一道敬謹譯登○六月十五日內閣抄奉上諭本日據禮親王世鐸等奏請加上慈禧端佑康頤昭豫莊誠壽恭欽獻崇熙皇太后徽號一摺朕欽奉懿旨自來每逢慶典雖有加上徽號之文惟現在時事艱難疆圉未盡綏謐廣西尙在用兵各省籌欵方殷民情困苦深宮宵旰憂勤從無暇逸惓懐民瘼時切疚心豈宜更晉徽稱乖予夙志皇帝以恪遵成憲再三跪請亦難俯從但願君臣一德同懍克難之義實心冥政治理蒸蒸黎民乂安卽所以盡皇帝之孝所有加上徽號典禮著毋庸議欽此朕竭誠跪懇未蒙慈允垂訓周詳益徵聖德朕亦不敢有違用特宣示天下臣民當無不同聲欽感也欽此 
[電傳宮門抄]  
　　昨日午前京師友人專電告知本館云六月十五日皇上召軍機大臣十六日召見軍機大臣及英啓楊樞是日並無明發上諭 
[密約近聞]  
　　聞之京師友人云胡馨吾星使屢赴俄外部商議密約俄外部不認星使有商議密約之權星使遂電告當道略謂探聞俄政府已派雷薩璞科第二人專辦遠東事務並予以便宜行事之全權敬乞堅持定見力爭俄約○中俄滿洲密約雖未畫押然駐京俄使當薩氏俄清銀行總辦璞科第氏刻仍百方　旋必欲告成而後已故駐京日本公使內田氏十七日又往頤和園謁見慶王再申忠告謂倘貴國蔑視我日本忠告之言將約畫押必致東亞全局糜爛請三思而行而慶王復答之詞與前無異謂敝國斷不應允云 
[俄人近事]  
　　聞之族順友人云現駐東三省之俄人專以收服　匪爲事該匪恃有俄國　　任意刦掠官軍莫敢誰何又奉天城內俄軍近均移駐於火車站旁增留守一舉一動俄人均從旁掣肘留守無可如何惟命是聽而已 
 
 

Page 2

 
 
○俄國海軍衙門欲在太平洋增造船塢以便修理船艦與旅順口新造之浮船塢相似故自庫倫他脫軍港特派造船師一名至東洋考察太平洋俄國船塢之現在情形以便斟酌太平洋艦隊改築船塢○俄國鐵路公司在津招小工八千名近日各工頭趨之若鶩惟聞攬者須蟄發裝費俟到營口方支給川資云 
[匪擾湖南]  
　　接長沙友人手函云粵西亂黨侵入湘省猖獗異常日前輾在永寳靖州一帶張貼僞示聞所藉口有宗孔教强黃種保皇上除賊臣等字樣趙中丞迭次派兵運械前赴寳永一帶防勦　悉上月十五日又由趙中丞飭撥軍械火藥七百六十起由水路解往永寶各處接濟幷調定字右營勇沿途護送 
[熱河匪耗]  
　　聞熱河朝陽縣地方馬賊愈形猖獗上月杪有大股馬賊數百人撲進街內該縣向無城池可守城內紳富鋪商爲賊擄去二十餘人經練兵團勇聚集追捕倉獄衙署始得無恙聞該縣境內蒙漢馬賊不下五千人均有利械而駐防練兵團勇統計不過二千故亦不能認眞勦辦其協辦團練之紳士等現因賊勢浩大懼其報復故辭差他去卽教堂車站之人亦有被擄勒贖者此北邊之隱患也錄鷺江報　　　 
[名將西行]  
　　廣州訪事人云前雲南提督馮子材宮保現經兩廣總督岑雲帥奏請調赴粵西會辦軍務宮保遵卽部署一切於本月初二日啓節西行 
[留守被劾述聞]  
　　奉天將軍增留守近爲某侍御奏叅摺中臚列十欵一任用糧餉處委員馮樹銘文案處候補道譚國楫朋比爲奸二信用家丁黃祖銘及子黃焯玉又與家丁傅宗魁把持官事不顧聲名三營務處總辦遊擊夏觀浤營務廢弛槪不治理四與府尹玉恒時常用武有玷官箴奉天軍務任其廢弛不思整頓六屬員陳事積延三月始能批准批駁七本欲興辦警務因誤聽讒言又置不問尙有三條未經探悉聞已有廷寄著某大員前往查辦矣錄鷺江報 
[核計捐欵]  
　　江寗省於光緒二十六年開辦籌餉捐輸刻已辦竣經江寗藩司查明全案共收捐欵庫平銀一百二十萬七千四百四十兩六錢七分共放餉需振撫各欵計庫平銀一百十四萬九千四十六兩八錢九分七釐六毫五絲尙存銀五萬八千三百九十三兩七錢七分二釐三毫五絲均係實用實銷毫無浮冐餘存銀兩撥作興建三江師範學堂之用所有收支細數已查造淸册詳送兩江督憲奏咨查核 
[解欵述聞]  
　　聞之廣州友人云兩廣總督岑雲帥前在東省借撥銀八十二萬兩陸續解往廣西上月二十六日又續解銀二十萬兩尙存銀三十七萬兩前月雲帥又電飭解銀十二萬兩往雲貴不知是何用項也 
[誌鴨綠江沿岸情形]  
　　韓京友人函云俄人近者經營龍巖里不遺餘力查龍巖里在鴨綠江口距義州約五十餘里而與大東溝相犄角計俄人在彼收買之房屋已有十七八所此下地皮尙不知凡幾合典價銀達三千六百八十六元沿岸一帶均經俄人築堤植柳並於小火輪　泊之處架造木橋以便運貨上下已經收買房屋皆加改造煥然一新或爲事務室或爲工人居所目下已經盛運鐵材其改造規模之大可想而知並有一室裝設機器若干部未諗所爲何事其技師長名麥基斯外此有會計及事務員數人有俄兵六十餘名馬賊百三四十人馬三十餘匹馬賊魁渠林七及李大本亦由安東縣逃來居於此地公然與外人往來蓋已受俄國之傭有以保護也此外華人苦工及韓人苦工各有數十人俄人經營此地凡事悉由關東總督阿列克休氏之命令而行大東溝與安東縣之間有小火輪一艘時時往還互通消悉風聞彼等且於地中藏有軍銃數千桿然無實據未諗榷否又龍巖里之經營全爲開採森林而設並無自涉於軍事之處至於大東溝則無俄兵駐屯日前有俄艦一艘入港有水兵二三名上陸然無形跡可疑其與龍巖里之間有小火輪之往還船體純白厥形甚小蓋砲艦也又此地與烟臺之間英國輪船及中國輪船數艘間日往還又傳聞通化縣及臨江縣帽兒山之森林刻由俄清人雇用馬賊多名從事採伐計在此俄兵有二十四名馬賊百餘人由馬賊首領張占元領之此項馬賊皆服號衣肩上綴以俄文又大東溝及安東縣等處清韓之人均不無驚惶之虞蓋恐日俄開戰也故該各地方商人刻均不敢多進貨　又淸韓之人無不憤慨俄之橫暴而信賴日本之念於以益篤凡遇日本人均和顏悅色樂與相親又義州並無俄兵足跡市面頗覺寍靜要之由各方面而觀俄人之經營鴨綠江岸可謂極盡能事然則龍巖里事非滿洲事之餘波乎想過此以往俄國在鴨綠江岸勢力之日臻鞏固無庸疑矣 
[監司赴任]  
　　金陵訪事人云此間釐捐總局兼辦木釐局江蘇候補道穆少若觀察自奉兩江督憲檄飭署理徐州兵備道篆日前卽將釐捐木釐事務交卸清楚檢點行裝筮吉月之十二日率同瀛眷由寗起節赴徐履新白門官塲相率至江干恭送冠蓋輿馬爛其如雲 
[首縣接篆]  
　　金陵訪事人云江甯縣盧肅卿大令近奉江寗藩司檄調署理江都縣所遺江寗縣篆以蕭縣知縣袁蘭生大令國鈞接署袁大令奉委卽詣督藩兩憲轅叩謝復赴蘇祗謁撫憲恩藝棠中丞月初由蘇返甯已擇吉月之十二日接篆視事矣 
[委查滋事]  
　　金陵訪事人云淮揚一帶河道向來只行民船邇年風氣漸開始有小輪船逐日往來以利行旅刻下河水驟漲運河兩岸低窪處堤岸岌岌可虞小輪船激浪衝波河流愈　湍急日前有某處圩堤被水冲决圩中田畝盡付洪濤民間歸罪於小輪船糾集多人至揚屬某小輪船公司擊毀器物無算控經地方官判令小輪船暫緩行駛該公司執事來省上控於兩江督轅督憲魏午莊制軍昨特檄委陳大令杭前赴肇事之區查明情形會同地方官妥爲辦理 
[嚴查濟匪]  
　　廣州訪事人云粵西匪勢猖獗異常現復在香港私購洋槍三千桿將次由輪船載運至梧州粵督岑雲帥聞之卽致電洋關請稅務司嚴密緝查以杜接濟 
[查辦述聞]  
　　廣州訪事人云此次粵督岑雲帥秉節西征所有不肖各官隨時撤任查辦除貴縣陳景華發交潯州府沈太守收押訊辦外梧州府杜慶元撤任遺缺則委梧州下關釐金督辦程太守道元兼署兼辦三江緝捕及振捐等局務 
[餉銀解潯]  
　　廣州訪事人云粵督岑雲帥督師西征先在粵東省各庫局籌撥銀八十二萬以備軍務要需寄存各商號隨時起用除巳　續解往若于萬外上月二十六日又解二十萬赴潯州交兌 
[梟匪格斃]  
　　福州訪事友人云日前南路仁記鹽館巡丁途遇梟匪某甲上前欲捕甲奮勇抗拒遽爲槍彈所中遂致殞命後經人舁至館中圖詐館主龔某名登仕版深明刑律謂私梟拒捕格殺勿論近奉大憲頒示明文何得別生事故卽遣丁赴閩縣禀報當經縣主某大令騐明元卽從寛免議 
 
 

Page 3

 
 
[復勘塘工]  
　　杭州訪事友人云杭嘉湖道宗子材觀察自赴南龍頭查勘塘工深以工程浩繁籌欵不易爲慮回省後因禀明護撫憲翁筱山大中丞旋復偕藩憲崔磐石方伯前往察看以便擇要興修 
[蘇省官塲紀事]  
　　姑蘇訪事友人云新授江寗藩憲黃花農方伯建笎於本月十二日由滬來蘇謁見江蘇巡撫恩藝棠中丞聞小作勾留卽當赴白門履新也○蘇州府向子振太守於本月十二日謁見新任藩憲黃方伯後卽赴白下晉謁兩江總督兼南洋通商大臣魏午莊制軍聞太守此行因日內將交卸府篆故將任內一切事宜禀陳制軍也○試用知縣李大令葆鈞於本月十三日由福建珂里起復來省已詣各憲轅禀到矣　候補知縣兪膺附大令都於上月某日交卸東路總巡差卽蒙上憲札委總辦奔牛釐局大令奉札於本月初十日禀辭赴差○指分江蘇試用通判方通剌培湜及試用知縣朱大令棠均於本月十二日由京領照來省詣各憲轅禀到○金陵工程局提調姚太守繩武奉上憲札委來蘇採訪警察章程已於本月十二日抵省○淞滬釐捐總局提調候補知府羅太守道源於本月十一日飭丁來省詣各憲轅禀請期服假二十一天 
[慶賀教皇]  
　　羅馬教皇薨逝後業經舉定教中資格最深之沙耳篤繼其位昨日滬上各教士率同教中人齊集法界新北門外聖若瑟堂以伸慶賀 
[方伯辭行]  
　　昨日午前新任江寗藩司黃花農方伯以起程在卽由泥城外公館中命駕入城赴道縣各署辭行道憲袁海觀觀察縣主汪瑤庭大令均飭丁擋駕午後乘轎式馬車至虹口駐滬各國總領事署拜會各總領事均殷勤延入茗談片刻而別聞方伯定於今曰乘招商局江孚輪船前赴金陵任所 
[委員查弊]  
　　去冬松江府屬各鹽商以邇來各縣轄境私販充斥各醬園貪其價賤咸樂購私鹽具禀投江蘇掣銷鹽引總局請飭查禁督辦程觀察當派委員來滬稽查旋以各醬園醬已曬畢無可查察據情禀覆近日觀察查知目下正當曬醬之際因又委按經歴許叅軍候選縣丞姚二尹前來挨查將次到滬昨日先由程觀察移請蘇松太兵備道袁海觀觀察札飭上海縣及英美法各公廨俟兩委員到時各派差役協同嚴查袁觀察已允如所請辦理矣 
[記商約公所會議事]  
　　本月十六日三點鐘尙賢堂中西董事嚴小舫觀察裴式楷總稅司等特請寓滬官紳商董會議於洋務局東首之商約公所爲創立尙賢堂事也屆時先由李佳白先生宣講尙賢堂宗旨並言明此堂係奉貴國政府所嘉准中西合資所成立而先求中國及華人之益者其辦法有四一建一大公所使中外上等人彼此接交以化畛域二建一學塾特授中西各種實學以作人才註與交涉有益者三建一大講堂按期宣講各國政史及格物之理以開風氣四建一藏書搜並捕物院貯存中西有用書籍表明農工新奇儀器以留久遠且增見聞共計需銀十萬兩內以六萬兩爲建造費三萬兩爲買地費一萬兩爲置物費雖各國已捐未匯之欵有五萬餘兩存行生息者有一萬七千兩足以舉辦而各國必俟貴國人先捐幾許以表熱衷則各國捐欵立卽匯到不然前此已捐者亦勢成畫餅矣處此危急之時諸公素負名望寗忍袖手旁觀乎且此事不同振濟亦非教堂故不能專靠教會之人捐助則不得不請命諸公僕敢以三萬金責之諸公繼由嚴小舫觀察極力贊成且言此堂專利華人而李君美人尙如此盡心盡力况我華人爲文明之胄裔乎今承諸公辱臨均係急公好義之士必不却我也衆皆歡然包捐三萬金當時卽捐者亦已及半餘則趕緊湊集特請嚴小舫周金箴朱葆三唐傑臣四觀察並朱君子文曾君少卿專承其責鐘鳴六點賓主翕然而散 
[書案註銷]  
　　廣智書局前投英美租界公廨控支那書局翻印書籍請爲提究讞員孫建臣直刺准卽簽差將支那書局經理人董寗保瞿端甫等提案會同英總領事署代理繙譯官許君研訊口供支那書局延請某律師代爲分辯中西官判董瞿山捕房交保候復訊察究前日午堂直刺復會同許君復訊支那書局董瞿二人仍延某律師投案候示直剌謂原告並未到案商之許君判將是案暫行註銷支那局所翻之書應卽繳案銷燬否則不准再售董等遵諭而退 
[撤退認捐]  
　　本邑籌餉貨捐局總辦揭述亭太守查悉認包水果落地捐之李維銡多所需索擾累商民因卽撤退移知上海縣汪瑤庭大令另舉妥人承認以重餉需 
[約束渡夫]  
　　邇來本邑稽查義渡委員某君查悉沿浦各馬頭渡夫往往向渡客多索錢文以致鄉民渡浦來往諸多不便爰飭傳各夫頭到局諭令從嚴約束如再抗違察出嚴究不貸 
[工人跌斃]  
　　昨日虹口黃浦路日本郵船株式會社碼頭上泥水匠施阿根在屋面工作偶一不愼失足墮下立時腦漿迸流旋卽殞命工頭某甲卽據情訴知捕房一面告知家屬前來備棺收殮吁亦慘矣 
[上海縣署瑣案]  
　　前在又袋角行劫協順米店之盜犯趙小洪被獲後解經縣主汪瑤庭大令訊明收押自新所候再訊核在案前日趙在所中繕一家書欲達其父適遺失垃圾堆內被灑掃之杜妙卿拾得倩蔡富榮啓視爲趙瞥見急向奪回將名撕下吞入腹中迨後看役王松取閱其信係囑伊父代購藥水銼刀藏於衣袋內定於十八日送至押所以便與同押之某某等毀鐐逃逸等情因卽禀知大令前晚大令升堂提訊趙供四月十五日小的被徐東海糾往又袋角搶劫米店時同夥十二人所劫洋銀爲數無多小的僅分得數元王老六卽王忠平供稱小的與趙同夥行劫餘語相同史得貴供此米店於閏五月某日第二次被劫時小的曾由張長裕糾同前往大令問此信何人起意趙供是必與小的夙有仇怨之押犯所爲藉此圖害尙求明察大令命將王史兩犯還押飭帶蔡富榮杜妙卿顧掌生徐才卿等隔別研訊各犯供詞與看役所禀相同大令知趙刁賴喝令重責一千板攺禁外監蔡等還押○前日劉金扣扭控江四拐伊兩子價賣等情前晚大令提集人証升堂復訊張慶榮供小的在粵人某姓所開烟館爲夥去年聞楊子亭言及欲購一孩囑代留意至今年四月初旬某日適烟客范錦文來稱伊戚江四家有兩孩出售小的當與楊同往查看果見兩孩一年十二一甫九齡詢據江聲稱兩孩皆可售賣翌日楊復往議定洋銀四十元欲買一十二歲者繼復至范錦文家由范寫據交價楊卽領孩而去求鑒范供小的並無經手賣孩之事亦未寫過契據大令以其狡賴喝責四百板掌頰五十下始供認爲中寫據是實江供兩孩係張麻子領至小的家寄養閱時未幾仍卽領去發售小的並不干涉楊供此孩由外祖母欲買爲孫成交後已帶回廣東大令著將楊交人保出速回原籍挈孩交案張范江三人分別收押 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恩及九泉]  
　　金陵訪事人云江寗藩憲李薌垣方伯因城廂內外所有浮厝棺木皆係窮苦小民無力遷移埋葬以致暴露於炎風烈日中不獨無以妥幽魂抑恐易於滋癘疫方伯爰特慨捐廉俸派人在城南城北分置義地兩區委員將浮厝之棺就近代葬並准新喪之家無力購地安葬　赴掩埋委員處報名由委員派役率工代爲埋葬城南義阡在南門外雨花臺下地極寛廣自本年三月以來代葬新舊棺柩幾於累萬盈十方伯又飭於義阡四面繚以周垣以免牲畜作踐日昨圍墻工竣方伯於月之十二日親臨其地驗收工程九原有知應亦深感仁恩共圖結草銜環之報也 
[羊城眺]  
　　廣州訪事人云前任南海縣裴伯謙大令景福自奉粵督岑雲帥撤任聽候查辦惶悚異常現已主於廣州府沈太守願捐銀十二萬兩倡辦小學堂卽附於府設之中學堂開辦以贖前愆當由太守將銀如數收納禀知雲帥從寛核辦矣○粵省膏捐自經上憲批准　濟公司商人吳丕球承辦後初時每年認繳餉銀六十萬兩遞年加增其零徵之法每熟膏一兩捐銀二分嗣因總稅務司援引四花統捐章　申駁山外務部咨行來粵大憲札行原商再行妥議現歸新商吳耀明接辦聞已經丁方伯酌定照前永安堂辦法每熟膏一兩捐銀三分歲繳餉銀减至二十萬亦可謂體恤周至矣○省河各兵輪船前經岑雲帥札委陳守戎廷威接帶時前管帶呂協戎適隨何榆庭軍門赴欽廉剿辦匪類遂致　促卽回省交卸以免貽誤戎機○邇來番禺縣屬五仙橋龍眼洞長墟等處田隴中現有一種嚙禾之虫初生時形似蠶蛾及大如指　五色斑斕非蝗非蝻雖老農亦不識其名蹤跡所臨田禾輒盡農人投以殺虫之物毫不見功若不設法殲除後患其何堪設想耶 
[浦東總巡局紀事]  
　　前日長江積竊顧阿三張德勝至日商大貞丸輪船帳房內竊取衣服數件經船夥當塲拘獲人贓解送浦東保甲總巡局請究總巡謝岳松明府硏訊之下顧張認竊不諱判令移送攺過所禁押一年期滿責釋○前日衛乾生偕姊陸衛氏投浦東保甲總巡局控陸愛增寵妾欺妻總巡謝岳松明府准詞飭差傅陸到局訊供核斷 
[上海巡局紀事]  
　　前日南市大干廟弄之張小妹家失去金簪一支於昨日投報十六鋪巡防北局請爲查緝局員允之二十三七鋪汛捕瞿慶辦公不力經局員韓仲甫二尹屢次提比依然玩延如故因於昨日傳案硏訊限於五日內務將所報各案赶緊破獲如違重比 
[馬路工程局紀事]  
　　前日南市德泰麻袋店夥吳連生由北市送貨而回道經南馬路泉漳會館前突被流氓丁毛毛李金元二人　　索詐洋銀不遂遽肆兇毆經巡街捕拘入捕房捕頭令押候轉解馬路工程局禀請總辦翁子文太守佶襄讞委員黃衡堂二尹研訊吳投案　訴前情二尹判丁責二百板李責手心五十下○南市新馬路十六鋪仁和小輪船局股東施秀生近以執事人吳竹雲所結帳目不甚清楚又被用虧洋銀二千數百元因遂扭控捕房捕頭令轉解馬　工程局黃二尹硏訊之下以所控各節情甚支雜令退去明白具禀以便察斷 
[英美租界公廨紀事]  
　　六百十一號巡捕送女孩高東易及六百六十一號巡捕送男孩兪小生至英公廨同稱此二孩均迷失路途請爲安插由値日差禀知讞員孫建臣直刺奉諭暫交官媒看管候出示招認○湖北婦人江何氏與夫反目貿然至蘇州河邊聳身躍下藉圖自盡經三百九十九號巡捕拘送至署請爲安揷嗣經本夫聞信尋至領之回家○六百九十七號巡捕送邵張氏至公廨禀稱此婦因其弟張二貴右虹口篷路某飯店被人毆斃因至該店滋閙現已報縣相騐捕頭囑拘送來廨押候會訊直刺諭交官媒暫押○日前讞員孫直刺准英副領事竇函　英商道達控華人陳士俊將已付定銀一千兩買定之地畞私請升科盜賣請提案究追直刺遂於前日飭差探將陳提到押候會訊○日商三井洋行控馬晉君不交所定棉花求提追究直刺亦飭差探將馬提押候訊○已革道員張叔和之味蒓園近已租與某洋入接開邇日因管彈子房之劉阿德每於深夜招人入內打彈經捕頭查知以其違　禀請公堂出傳單傳訊究罰 
[法租界捕房紀事]  
　　褚家橋宰牛公司所雇華人某甲與設攤售肉之人通同舞弊以未蓋戳記之肉入市混售事爲捕頭查悉將甲及販戶一併拘入捕房捕頭令押候解送公堂禀請讞員魏蒓塢大令判罰○某甲僑居新租界某里內前日忽稱失去金臂釧一枚將傭婦某氏送入捕房昨日捕頭傳甲與氏質對見氏頗有慚色因著押候解送公堂禀請訊究 
[美租界捕房事]  
　　前日傍晚時葡萄牙人某甲至篷路鎭和雜貨店購物不知緣何起釁遽將手中所持之碗向店夥夏允息猛擲適中肩背血溢如泉因　投訴捕房捕頭見夏受傷屬實令送同仁醫院醫治並允派包探查明甲姓氏再核○前日傍晚時蘇人某乙行經虹口吳松路長安里口忽患時疫頽然倒地一息奄奄雖經旁人設法救援勢已不及遽爾斃命某號巡街捕見之投報捕房捕頭令傳是圖地保查明有無屍屬備棺　殮 
[蘇省官報]  
　　六月初三日藩轅牌示照得金山縣知縣蔣清　調簾遺缺查有卽用知縣李祖壽堪以暫行代理委署金壇縣翁有成稟銷待質公所正委差並辭赴任　判蔣覬笙稟辭赴寗知縣呂慶堂稟謝牌示請補金壇縣缺馮慶灝由荆溪梧桐山保甲來魏士鴻鄭籛均稟謝奉委文闈簾差龔心　由上海綢捐南局來理問錢定爾稟知由江寗解銅圓來巡檢金冕稟謝奉委文闈執事差金燿由　震金壇公幹回初四日候補道陳遹聲由甯回知府梁佩祥稟知奉撫憲委今日考試學古堂監　通判唐　勛由丹徒公幹回知縣盧懋善稟謝奉委守催前南　縣汪令欠交漕米差鄺兆雷何榮烈均禀謝奉委文闈簾差魏本立稟辭赴常熟公幹錢浦稟謝奉委赴嘉定守催江陰縣　　漕米差卽辭黎耀森由鎭江　糶分局來金銓稟謝奉委赴都角銅圓並解戶部銀兩差縣丞郭學齡孫繼釗均稟謝奉委文闈執事差巡檢吳元龍稟謝飭知奉部核准註册　初五日新授　東臬憲程儀洛到節辭行委　徐州道穆克登布由甯來知縣王金壽稟謝奉委提前崑山縣諸故令漕項差龔心沂稟辭回上海綢捐南局盧懋善票知赴滬公幹卽辭黎耀森稟辭回瓜濠平糶分局陳香祖由丹徒　幹回理問陳祖　由雪鴈橋釐卡專丁來省稟謝半年期滿比較有盈奉飭留辦按經歴丁仲　縣丞簡錫恩未入梁伯　均稟　　闈執事差縣丞韓懿稟謝奉委閶門旱關差從九金兆熊稟謝奉委靑浦縣帮辦保甲差初六日藩轅牌示照得太倉州知州蔣　梅丁憂遺缺查有候補前直隸州知州謝陶堪以請補早　縣知縣劉德元由甯來稟謝飭赴新任知州樊　壽由同里釐局專丁來省稟謝半年期滿奉飭留辦伊立勳由吳淞江釐局來兪錫疇由木瀆釐局專丁來省稟謝半年期　　交　收照章留辦兪都稟辭赴奔生釐局差楊炳震由常昭公幹回並謝奉委以闈簾差王金　稟辭赴滬公幹初七日藩轅牌示照得崇明縣知縣李如松調簾　　　經飭委候補知縣陶聨琇前往代　　據該員稟回籍終養繳委前來自應另行更委查有候補知縣楊炳震堪以委令代理委署徐州道穆登布辭行候補道沈侄由甯來並通知奉委　鹽釐局差辦理金陵洋務局提調知府徐乃昌由甯　知府沈鳳韶稟辭回滬委署吳江縣馮汝禧稟辭赴任阜寗縣劉德元稟辭赴任同知李修梅稟辭赴文闈執　差通判　殿元知縣程鵬金銓楊元溥孫多　府照磨汪鳳翺縣丞文渶均奉藩憲　考甄別委署糧道庫大使趙之華稟知　印日專初八日隨辦　約三品銜候選道　蔚光由滬來　縣程屬稟謝飭知一年滿奬敍超委署缺一次瑞成稟謝奉委催　長吳崑新四縣公費差　辭楊炳震稟謝奉委代理崇明縣事張桂期由上海絲茶北　　按　獄黃鉞　　　一丞王傳綬赴武進均奉府委解　級差卽辭　　鄭葆第稟謝飭知奉部核准註册從九金兆熊稟辭赴靑浦縣保甲差初九日候補道沈侄辭　回寗知縣李筠稟　奉　　收錫金雨縣學宮工程差卽辭馮　　稟辭赴甯應德完由金山靑浦兩縣催兌漕項回張桂鼎辭回上海絲茶北卡縣丞潘錫庚稟謝飭知奉部核准註册從九章實現　江陰　丁來省謝委學轅文巡　差 
 
 

Page 10

 
 
[五月朔日至閏五月廿九日施藥等捐淸單]  
　　無名氏銅洋一元寶善堂環璧書屋先後交來三次合助洋三元錦心淸洋二角黃萃氏洋五角魏潤記銅洋一元翁新　銅洋三元無名氏銅洋四元五角隱名氏洋十元竹林計洋九角錢念文無名氏洋五角許七記洋二元宋甫求　平安洋五元唐陳氏洋十元王廷瑞洋二元王者　洋二元戎　珊洋三元陳水東洋二元積善堂沈洋十元無名氏洋二元四角羅恆求求子熊藻病速愈幷合家平安助洋三元求消災悔談祝安洋一元孫識記錢五百文孫敍興錢　千文孫安甫　一千文孫周氏錢二百文沈汶淇洋二元無名氏銅洋二元去非氏三元徐維埏洋四元湯蓮笙翁洋十元鍾信惠洋五元朱全炳洋三角無名氏銅洋四元乂銅角洋一百念四角盧子洺求病速愈助洋二元劉春榮翁九八元五十兩陳徐氏保佑家宅平安身體康健助洋十元胡紹憲翁求妻病速愈助洋十六元陳香如翁求病速愈助洋六元沈魁標翁洋五角岑宅保小兒平安助洋六　唐傑翁交來張五太九八元一百兩鄭福蘭堂痧氣丸五百瓶華英大藥房莊菱翁十滴藥水六百瓶丁甘仁翁　草　四十五種余瑞豐助施茶洋一元山陰二桂軒裘門張氏助惜字籠一百八十隻徐貫　翁助育嬰洋念六元又邵子重翁洋五元又席聘臣翁求產母平安助洋十元孔壽記助施材洋三百元吳瑞生吳簡泉蕭孔瑞堂三戶各助集　册捐洋二元以上共收施藥捐九八元一百五十兩大小洋一百念二元三角銅大小洋念七元九角錢二千七百念文施　洋一元宥嬰捐洋四十一元施材捐　三百元集福册捐洋六元藥水痧氣丸草藥惜字籠等[  滬北天后宮前廣益善堂司董嚴信厚龔心銘施則敬朱佩珍唐榮俊枼貽釗等謹誌]  
 
 
 

Page 11

 
 
   
 
 

Page 12

 
 
   
 
