# 1884 - 192 - 4904045

 

Page 1

 
 
[第八號畵報出售] [  申報舘主人啓]  
　　本舘於畵報後增附淞陳漫餘書說一則荷蒙海内君子僉謂書與畵圖並皆佳妙故購閱者亦未肯間斷免貽日後殘缺不全不憾茲於二十五日發售第八號願諸君早爲賜顧此布 
[霆軍紀略出售] [  申報舘啓]  
　　蜀中山川雄秀智勇魁奇之士代産其間若今湖南提督鮑春霆爵帥其尤著者也爵帥于咸豐初統霆字一軍轉戰十餘年削平數省赭寇雖婦人　子無不震其功業之隆銅　陳世五儀部久在蓮花幕下著有霆軍紀略一書自公從戎以迄撤兵編年紀月大書特書閱之覺褒岳英姿毫素間躍　欲露誠史氏之外編名臣之實錄也本舘以活字板印行每部六本價洋三角五分定于廿二日出書售處仍循曩例 
[論中國目下情形惟有一戰]  
　　有客與　琤山房主人談及時事卒然問曰法人現欲索賠兵費至三百五十兆佛郎之多信乎主人曰電音傳述如此殆非無因之言也客曰中國將許之乎拒之乎主人曰此事所關甚大何敢以私意相揣測聖主宸衷獨　諸大臣入告嘉　度必有至當不易之良策我輩管窺蠡測何足以測高深子但觀諸其後可也客曰　廟之謨猷固不敢以私見測但草茅之見要亦不妨各抒其說君嘗曠覽時事縱論古今洋洋然灑灑然惟日不足而顧於此事獨緘口不敢發一語抑何自薄乃爾主人曰今日之時勢與前此不同法人前者所立草約並無賠兵費之說則是東京一役法人自　不索償於中國今彼以諒山一事爲藉口諒山離鎭南關僅四五十里華兵自守邊疆法人無端以兵來相犯並非華兵往攻　其曲實在法人固天下所共見共聞者又何兵費之可賠也卽使中國曲意引過亦祇得賠償其諒山之所喪而已今而至索償三百五十兆佛郎是直欲於法人起兵從事東京始以迄於今加利而取償於中國諺云趕人不可趕上壁法人以中國向來大度包容不與深較故步步欺入至於如此其極則雖匹夫猶有不免勃然作色者此固義憤所激不得指爲血氣之勇也竊以中國雖向以寛容含忍爲尚恐此次未必肯再忍矣且法人開此大口是亦逆料中國之必不肯許旣不肯許則必一戰　固在法人之意中故當三百五十兆佛郎之說未見以前猶翹首以望和議之成旣聞此說而知中法之不得不出於戰矣客曰法人意中亦未必定出於戰但以兵威相恫喝而欲得此三百五十兆　　嘏甘心焉中國前者已含忍寛容若此今乃獨惜此費以至勞師動衆舉　驚惶是不亦失算乎主人曰是不然也三百五十兆　郎合洋數約計有七千萬元竭中國之稅賦所入四五年中尚不足以饜其欲而給其求此則朝廷斷不能允者鋌而走險窮則思變不與戰而勢必傾其國之所有卽與之戰亦不過傾其國之所有權具輕重而戰之計决矣且無論其勝負之數不可逆料也中國有如許之兵如許之船如許之軍械主客形殊勞逸勢判安知必不可勝即使戰而不勝而亦藉以一伸中國普天率土之公憤所謂雖敗猶榮者固知皇猷必有所斷也客曰是亦不難中國人民之數約計有三百八十兆今苟際此時艱中朝降一諭旨曰法人内侵索償如許若與拒戰勢必使百姓驚憂以至糜爛人民漂滛家室於心實有不忍計不如飽其欲而揮之去然國庫空虚無以應之也爾百姓其人輸一佛郎以給法人要求之欵其有果貧而不能出者或令富家稍津貼焉若此則三百五十兆售郎之數殊屬易集又何必因此而决計開戰置前功於盡樂乎主人曰否否中國之人民其悅外國者百中不過一二所以忍而不發者祇以有王法在不敢稍浡耳然而王道不外乎人情今日之時勢倘令中國百姓人出一佛郎以爲兵餉而竭力以攻法人則未有不踴躍樂輸者卽貧户無從出錢使之編入營伍前驅殺　莫不心悅雖蹈　火亦所不辭若令人出一佛郎以償法人兵費則未有不憤然作色艴然改容者雖在富家尚不肯慨然輸助而貧户無論矣如必欲强之使出恐更另生事端王者順人情以出治安得有此夫法人之所以得安居於中國者實受朝廷蔭庇之德不淺設朝廷不問而聽民之所爲則不但法人决不能一日居於中國卽他國人亦且有同被其累者法人特未之思耳頗聞京師傳言皇太后不願興戎但有以和議進者無不嘉納惟明諭諸臣曰法人而定欲索賠兵費則决不能從惟有出於戰而巳　　聖訓實與普天率土之臣民有一德一心之妙上下同心朝野合志有錢者出錢以助餉有力者出力以禦敵以三百數十兆之衆出三百　十兆之資以共圖法人法人又安取此三百數十兆　　也哉此言非僅誇大　實有至理存焉亦非欲挑二國之戰釁而時勢不得不然正不必以法人之開大口爲懼也已客乃逡巡避席再拜而謝曰鄙人弇陋不足與言天下事但知言和而不知言戰聞子言頓開茅塞卽如　家有八口情願　十六洋以助餉不願出八洋以作賠子之言不啻探予懷而出之也普天率土當莫不同此心敬聞命矣 
[本館接奉電音]  
　　昨由通州電局專發電音到本館有閏五月二十二日諭旨七道敬謹譯登○閏五月二十二日軍機大臣面奉諭旨本年恭逢慈禧端佑康頤昭豫莊誠皇太后五旬萬壽着翰林院恭撰喜起舞樂章二十章呈進欽此同日奉上諭昨日召見之刑部郎中王應孚着交軍機處存記欽此同日奉上諭本日召見之陜西試用道孫毓林着仍回原省以道員補用並交軍機處存記欽此同日奉上諭何璟等奏特叅徵存錢糧延不完解之知縣縣丞請分别革職　頂提屬限追一摺福建降調同安縣知縣黄毓鑫降調連城縣知縣楊淑仁休致峽陽縣丞婁楨已故建陽縣知縣費藎臣各有徵存地丁等項銀兩延不完解實屬玩誤黄毓鑫楊淑仁婁楨均着摘去頂戴勒限完繳費藎臣欠數較多着即革職並提該家屬勒限嚴追倘逾限不完或查有虧挪情事卽行從嚴叅辦欽此同日奉上諭御史趙爾巽奏親信大員非臣下所應論薦昨左宗棠保薦曾紀澤實於體制不合請將左宗棠申儆並將曾紀澤存記撤銷等語從前保薦人才曾有將一二品大員列保者朝廷因材器使自有權衡若謂身膺峻秩卽不宜再行論薦殊屬拘泥該御中請將左宗棠申儆及曾紀澤存記撤銷之處着毋庸議欽此同日奉上諭御史趙爾巽奏捐納保舉到省人員請特沛恩綸准其應抵等語此事前經尚贒條奏經部議駁近日陳學棻復以爲請又降旨父部議奏　准應駁自應聽候部議何得率行凟請殊屬非是　爾巽着交部議處欽此同日奉上諭果齊遜奏病仍未痊籲懇開去差使一摺果齊遜着准其開去乾清門上委散秩大臣差使欽此 
 
 

Page 2

 
 
[京師要電]  
　　本舘在京訪事人昨日專發電音來云月之二十二日王大臣會議後卽照會法署欽使云所有中國在越南邊界之防兵與理無　此次搆衅實法先開仗以致互有損傷願請巴大臣來京商議電音簡略止此數語是中國之未肯照賠兵費已隱然於言外矣又聞駐京義大利欽差衙門發有公電來滬亦稱法之哀的美敦書中朝巳辭絶云 
[法艦南行]  
　　昨報言法　大兵船巴夏爾開行北上兹聞該船並未北往實係南行並聞前駐烟台之法國副水師提督利士卑士亦將率兵船南下其駛住何地未知其詳以意測之前有法人欲取福州之說或者法船此行有覬覦閩海之意乎然八閩天險現各大憲正加意邊防恐法人之志未必能遽逞耳 
[法多疫]  
　　法蘭西有一地方近多時疫一日間而約死五十人其症彷彿霍亂可救者僅十中之一最易傳染推其起病之由大約越南炎熱兵士在彼者身先受病及囘本國猝然發出從此傳二二傳三相尋無已嗚呼天實爲之謂之何哉 
[本埠傳言]  
　　有謂赫總稅務司巳與法公使相見所議略有眉目大欵有三其一欲中國認錯關外統兵之帥應得處分其二所有死傷去弁去兵應　撫恤銀兩其三劉團不得駐越南應另爲安插此三欵中朝已有允意聞醇邸率同總署四大臣至津議約將改賠欵爲撫卹其數多少尚未定見大抵最多不過百數十萬而已傳言如此確否則不可知也 
[粤督接篆紀餘]  
　　張香濤制軍於十六日接篆視事已登昨報兹續得粤中來信云香帥於十五日由香港换坐砲船赴省路經黄埔在各礮臺巡視一周十六日午刻行抵珠海舟泊天字馬頭各憲均至接官亭恭請聖安　軍隨命駕入城砲響連珠旂開大纛制軍端坐緑呢八　轎前旂傘銜牌提爐鑾駕威儀肅穆巍然煥然所帶親兵三百名俱手執洋鎗左右護衛一時紅男緑女望歲情殷咸謂莊中丞後此具嗣音焉憲駕由大南門雙門底轉和惠愛街至皇華館時約兩鐘　旌小駐卽出署　會彭欽憲坐談良久聞有皇太后密諭一道須至憲轅面交故也是日沿途聚觀者約以萬計酒舘茶寮無不利市三倍云 
[黄埔駐兵]  
　　粤督張制軍帶有兵船六艘到省計兵四千餘名現在暫駐黄埔聽候調遣聞内有二千兵須撥赴雲南另親兵三百餘名附廣利船抵省駐紥行臺以備出入護衛之用 
[軍門晋省]  
　　惠州善後事宜刻已辦妥方蔡兩軍門於初八日至省晋謁　憲聞惠州村鄉深僻土客各民難分邪正方軍門悉心經理藻密慮周每隔十里設一官堆派千總佐難各一員兵勇二十名駐紥如遇地方要事各官堆呼吸相通聯爲一氣務使匪徒無從竊發如有聯盟拜會等弊由目堆隨時稽察并許鄉民詣官堆指告民間有寃抑情事離城窵遠不能控告者亦可由官堆轉遞以宣民隱從前滋事者多係客民現飭該民散寄四方以孤其勢軍門恩威并濟查辦各匪無纎毫虐及非辜拔營之日鄉民皆手持香燭沿途跪送聞抵省後須與督撫商議機密大約小作勾留再返虎門鎭守矣 
[永嘉試事]  
　　永嘉縣試正塲於十五晚間出案冠軍陳　係永嘉塲人但該童於去年九月丁外艱服尚未闋遽爾應試柟溪各童咸欲具稟攻訐故該童於初覆塲竟不敢復入云○永嘉縣試文童多　一千零六十九人正塲遺卷祇二百餘本故十八日初覆尚有八百人之多其中有幼童三名邑尊於點名時諭令前三十名同坐堂號詎有一林姓幼童終日不成一字竟以曳白交卷當被邑尊面斥數語此非所謂求榮反辱者耶 
[軍門回寧]  
　　浙江提督歐陽健飛軍門於初十日乘超武輪船抵温時值龍舟競渡餘興未闌張軍門因作東道主陪赴江干玩賞並在署演劇肆筵主賓欵洽軍門卽在鎭者駐節至月圓之夕始展輪回轅是日温郡文武各官以及楚軍左右兩旂各排隊伍站槍卄炮送憲旌云 
[永嘉瑣綴]  
　　永嘉張邑尊日前帶同堂招刑仵人等親往柟溪五十二都上有嶺坑檢騐死屍至初九二鼓後始返　次日提生員翁某童生張某賭博一案覆訊因兩造均係文童時值縣試晚間卽須入塲故案雖未結而原被均先取保俟試竣冉行提訊是日並訊大南門外葉周氏呈控長孫洪煥被娒兒鐵絲蘭等設局誘賭一案但局賭同賭厥罪惟均故葉周氏愿捐海防費一千二百元至誘賭之娒兒等當堂笞責交保釋放兩案斷結後卽排導由大街進試院矣○温郡縣府試向有飛卷傳遞各　邑尊早經洞悉於進塲後立飭辦考書役並親兵等將附近試院各舖户凡有一窓一寳統行封閉再令徹夜梭巡不可稍怠故此次縣試種種弊端革除浄盡云 
[醉兵傷人]  
　　邇來各國兵輪麕萃漢口每逢禮拜之期洋兵逐隊登岸暢飲歡呼幾有不醉無歸之樂五月初八日俄兵在下關沽飲至醉羣孩相隨笑侮旁一男子搖手令止該兵不諳華語悮會爲揮臂指使觸怒性發拔小刀砍中男子手背血濺衣袖路人不平將西兵擁住唤華捕押送該國領事署受傷者亦由捕房轉送醫　療治本月初七日又逢禮拜有西兵醉後行至洋街二碼頭與挑夫戯嬉公該夫以扁擔索子桃兩兵該夫力不能勝意欲委去洋兵大怒揮拳致該夫遍體鱗傷流血如注臥不能行隨有人知照捕頭將該兵扣住一面扶該夫至醫院調治云 
[杭垣竊案]  
　　初六日夜間杭州下城菜市橋地方有一積賊飛簷走壁捷若猿猱行至巷口方縱身上一高墻適爲更夫瞥見告知巡丁四面兠獲當卽擒住送局嚴訊據云名王錦榮台州人城中行竊已經多次不復記憶搜其身畔則有鑰匙撬刀洋火煤吹等物確係積賊無疑想當發遷書所監禁也又前日下二段地方獲一積賊發交該保薛元看管初八日天明該賊將鍊條扭脫出門而遁該保與之同室而臥躍起直追方至門外爲巨石絆足撲地兩膝盖下俱遭磕傷且磕傷當門牙四個血含滿口該保不顧疼痛爬起急追直追入孩兒巷内幸該處茶店已開有數挑夫茗談而坐該保從後追喚一挑夫卽出而擒之然賊雖復獲而該保之含血嚼齒抑亦苦矣 
[查勘礦苗]  
　　津海關道盛觀察查得山東直隸各處尚有　苗甚旺未經開采者爰於月初由開平調到中西礦師前往查勘矣 
[甬東火警]  
　　○二十日申刻甯城崔衙前老順德錫噐店樓上失火延及間壁恊政堂鐘表店幸水龍近在咫尺聞警立至得卽撲滅僅焚樓面兩間而被搶者已不止一家鐘表店失物尤多云 
[秦淮蕭瑟]  
　　秦淮妓藪也紅橋玉笛碧榭珠簾畫舫銀燈水天一色每屇夏令落日放舩調冰雪藕輕衫團扇時相羊於碧波疎柳間直至新蟬聲歇顧免光生而柔　聲中始唱陌上花開之句勾蘭中人呼之爲熱水市計一季之費多至十萬金誠哉銷金之鍋不在　水鶯花珠江風月也今歲貿易塲中大爲減色大腹賈銅山屢倒不能如土揮金以故朱雀橋邊釣魚巷口每夕惟二三花舫容與中流欲求如龍湫舊　所謂萬家蕭管　枝燭　起游魚夜不眠者雲散風流此景不可復梅花天酒地滿目蕭條棖觸舊游不禁喟然一歎已 
[輪船不開]  
　　昨日聞得本埠招商局接到天津來電以少氛不靖戰務孔亟商船往來海面殊屬可虞令浦中各輪船槪不叚貨出口卽已寫定裝貨者亦不准裝是以廿五日祇有江天輪船開往寗波廿六日祇有江孚輪船往長江其餘各船概不開行竊恐戰事之不免也 
 
 

Page 3

 
 
[傳言照錄]  
　　文匯報云本埠製造局諭局内辦事之西人將自己貴重之物搬往租界以免法人覬覦此說未知確否 
[吳淞消息]  
　　昨午十一點鐘有法兵船一艘駛到吳淞泊於口外船上有桅名拉加利桑尼亞爾前月西歴十一號與德利用芳同開至大沽船上有砲六尊均用砲架大砲兩尊活砲台兩座礮係紫銅口徑九寸扯法欽差旗號傳聞日内尚有美國兵船兩艘抵淞云○曹統領現在嚴查營前左近之匪人及賣買人等均着一律遷開不准逗遛營内以八點鐘爲限不准出入如欲進出須知每夜口令砲台前尤爲嚴備刻下吳淞口内中國有虎威兵輪一艘及廣艇兩隻其哨官係宋韓兩姓新募廣勇每隻四十名每晨六點鐘砲台前操演洋鎗隊計共五營正統領曹軍門之外尚有帮帶滕嗣林軍門聞曹軍門軍令嚴肅因有傳聞近在吳淞對港出一盜案事主孫姓向當地保計失物件約值七十元雖經報縣尚未破案本鎭汛官查得此案係附近匪徒所爲故曹軍門令將草房立刻拆去一概驅逐現在趕緊嚴緝云 
[領事北上]  
　　美國駐滬領事哲君士升任駐京欽使署頭等叅贊兼漢文正使新任斯缺者師君亦已抵滬各情曾列前報兹悉哲君交卸後已於昨晚乘輪北上矣 
[局董辭職]  
　　十五日本埠英工部局議事畢董事何君理代自行辭職而退云 
[騐屍續誌]  
　　昨列報請騐屍一節兹得其詳緣法包探孫寳生於前日十一點鐘在法大馬路見一衣衫藍縷之人倒臥地上　之據　姓周名阿二十餘日前曾在興聖街熊云亭所開聚樂園煙館僣人打架以致受傷該包探見周病勢甚危卽送仁濟醫舘醫治無效延至一點鐘溘然而逝該館卽報明法捕房捕頭飭包探至聚樂園拘人適熊出外旁有煙客顧福詢問其事包探卽拘顧及烟鎗帶至捕房將顧管押俄熊回店聞知此事卽至捕房詢問細情途遇德泰昌報關行庖人王開談及遂一同前去備捕頭詢知卽係　煙館主因將熊王二人管押一面報請縣署相騐昨午後三點鐘黎邑尊帶同刑仵書役人等親詣仁濟醫館十二舖地甲金文伸訴前因並稱起釁情由小的實在不知邑尊問熊王二人亦稱周阿二與人打架情事並未聞知况小的烟館甫於十六日開設邑尊卽飭仵作相騐騐得周阿二並無傷痕委係發痧身死邑尊親視無悮因無屍親在塲飭該地保將棺發壇標誌待認一面將熊等三人帶回研訊此事僅據周阿二彌留之際含混一言而累及無辜彼三人者眞可謂無妄之災矣 
[鄉人例斃]  
　　前晚九點鐘時法界吉祥街口某洋貨店門首有一年約四旬之鄉人正在行路忽血湧倒地昏不知人旋有四人自稱係伊親戚謂其失足傾跌諒非無因蓋若輩已注意於洋貨店欲爲索詐地步也事聞於法捕房飭包探查明報堂收殮包探遵辦去後適有落班巡捕路經該處見其倒臥地上卽雇車送至捕房詎其人早經氣絶捕頭因着推至同仁輔元分局而所謂自認爲親戚者尚大言不慙多端恫赫堂中司事騐得並無傷痕停放待殮昨晨有一婦人到來稱係死者之妻死者名張阿焕附近吳淞鎭之張華浜人當卽自行棺殮扶櫬回去 
[阻車生事]  
　　虹口老大橋禁止重車往來以免馬車碰撞曾已列報本月二十日三菱公司輪船抵埠帶有寓華美國人家信總包當卽由美公舘雇車分送各輪船郵寄出店某跟隨車夫由大橋經過巡街捕以其違背定章上前喝止出店答以公舘緊要信函豈容任意攔阻兩相爭執被捕將車貨一併推入捕房出店赶卽報明公館請該領事函知捕頭取回信件現聞領事欲飭查該捕名姓令捕頭解送公館聽候審訊云 
[洋人被竊]  
　　領港西人施魯定住虹口兆豐路第三號西式樓房内日前天祥洋行雇領某輪船出口家中惟留侍者出店等人看守昨晨該侍者童景三驀見主人臥室洞開入内查看廚箱　鐍已啓所儲衣物蕩然無存遂赴捕房報案稱主人啓行時將鎖匙交伊收管伊放在樓上擡毯下至主人物件究有若干則不得而知請飭查緝捕頭卽飭西包探往騐騐得該竊賊撬開地板下風洞蛇行而入潜至酒房復將風洞頂開上樓竊物定係熟識之人姑俟查獲原贓再行緝賊 
[押犯身故]  
　　四月二十一日本報載店司行竊一則公堂判得方錦華交虹口捕房管押六月在案詎方押至兩月因受濕氣漸覺肢體浮腫昨晨五點餘鐘竟因病身死捕頭傳知三圖地保向吳源昌柴行查問一切據稱該押犯現年三十三歲寳山縣屬江灣鎭人家有母妻地保因令該柴行通知死者家屬來滬收殮倘有不合尚須報縣請騐 
[英界公堂瑣案]  
　　住居英界石路松風閣對面弄中之竺姓有一女許配唐毛毛嗣因婚期在邇竺女與母稍有口角竟私吞洋煙斃命棺殮後始告知唐家唐家以其殮後報喪欲索還聘金并湏扶柩回浙江奉化原籍竺姓不允唐又赴縣喊控批斥不准唐一時氣盆老病復發以致身故由唐兄唐瑞興報縣請騐黎邑尊謂爾欲相騐須先具結指明傷在何處至向竺姓瓜葛本縣當可查明曲直核辦唐卽自願備棺成殮請免相騐兹因由縣派差齎文投英公堂請添差恊提竺吳氏訊問該差等同三圖地保馮昌往提該氏未到昨由鉛捕頭稟稱該地保馮昌之夥拉住竺吳氏之壻范茂榮互相爭論范投捕房訴稱差保有索賄情事旋地保同該氏亦來爲此一併送案范供十三日因岳母竺吳氏家做功德爲特前往詎有地保同公差等前來欲提岳母岳母因家中有事懇商暫緩地保卽索洋二十員由我付彼八員豈知我今晨在路有地保夥將我扭住我回　事不于已以致爭執旋有巡捕前來該夥始去我因特報知捕房竺吳氏供與略同地保馮昌禀奉憲差同縣差協同小的於十三日往提該氏該氏家因做功德由范担保畧緩三日我因與該氏隣居故商請原差凶從並未索賄詎過三日該氏竟不肯去致小的在縣受責六十板限交該氏今知該氏意欲遁逃赶往拘拿詎該氏已出後門隨令同投捕房一面知照原差持票前來詎該氏女婿范茂榮先在捕房妄訴但小的並無夥計拉伊之事差稟奉票同地保往提該氏情形略同范則堅稱巳被索去洋八員并被地保夥扭拉黄太守問范付洋有何見証何故要給伊洋元至地保夥拉爾旣有　捕前來何勿指交作無端拉爾之証據范稱其洋由岳母交我轉交地保此時惟差人在彼我確並不相識至付洋之故據言差保提人須要使費故此給伊至我投訴捕房實因地保夥欲拉我且票上並無我名當以拉我之人係非地保正身故未交捕太守又問地保旣於十三日協差往提該氏豈容任意延遲且三日已逾何致今始往提豈亦得賄致又生枝節乎地保答稱因念彼是婦女且言遲三日願自投案詎竟逞刁妄訴得賄小的實在並無得賄情事翟副領事閱得牌票果係拘提該氏却無范茂榮字樣且曾經德國領事簽字當時何以不知照捕房協提至范氏投訴始同該氏到捕房隨請太守會同德領事訊辦太守斥退人証地保又稱恐該氏卽欲避匿乞暫管押太守謂當函致德領事并飭差保前往述明緣由再行核辦○徐阿訓至英公堂稱因失竊衣服疑是友人取去與論已允賠錢六百文當会三百文昨因向找詎有王阿四出頭硬覇不許賠錢且一味持蠻將我頭顱毆破爲此訴捕拘案求請騐傷究辦王阿四供徐與友人索賠錢文兩相口角小的在傍解勸並不敢插身肇釁黄太守騐得徐頭顱受傷屬實飭將王阿四押候過堂笞責百板以儆○金阿寳至英公堂稱失去衣服二襲曾托包探夥杜松林查緝許以得贓後酬謝旋由杜獲住一人交包探送案堂訊之下不認行竊早經開釋完案詎杜又來言原贓已得須先索酬洋二元我以衣價不值二元不欲具領詎杜去後糾同王雲亭戴桂林扭我至茶舘定要番佛二尊且云並無贓物爲此投訴捕房捕頭派華捕同我前往拘杜 
 
 

Page 4

 
 
該捕囑我備洋給彼俟彼收受無可抵賴我遵囑向和順米舖借洋二元先進茶舘交洋時由戴接取華捕闖入一併拘案銀洋尚在呈閱杜供伊托我查得失贓已經交明略索酬意並未言要二元因不允爭執王戴二人係解勸者王戴供與略同華捕禀訴前因并稱杜曾爲包探　早已辭歇至王戴二人係著名流氓專在偷鷄橋南首荒塲一帶藉端訛詐黄太守商之翟副領事判將杜王戴三人一併押候過堂各笞白板以儆起案之洋交金阿寳收領○鉛捕頭至英公堂稱寗人陳谷橋陳高桂來滬找尋嫂氏尋得其嫂與馬阿五同居往領已逸聞被馬藏匿故扭交捕房暫押候解豈知馬在押遭積犯沈子卿陳金和持蠻欺詐不遂所欲沈取馬之肚兠陳取馬之襪子互相滋閙爭執不体值班捕查明前情將老犯一併送案請辦陳谷橋陳　桂同訴前因并稱嫂氏外出久不返家現因尋見與馬同居當囑照料候領詎仍舊與馬通同走脫爲此將馬送案馬供與伊嫂素不相識現因租屋同居伊忽來尋我恐被逃脫早已留神豈知當夜遁逃我並木知道且我租住伊屋豈有着房客交出房東之理又歴訴遭老犯欺詐各情沈陳二人供以後不敢再犯乞求施　黄太守商之翟副領事將馬交保帮同尋緝肝兠　子給還沈陳二犯各責百板以儆 
[法界公堂瑣案]  
　　前日法包探在豐順輪船獲到津人馬啓照童升劉春王福榮王福祥等一案已登本報質訊之下童卄巳認行竊馬則堅不肯承嗣經法包探吊到時辰表一隻昨晨翁太守親臨捕房飭提童升覆訊初仍一味游供迨笞責百板始供明馬啓照行竊是實詰其所竊何船之物同夥幾人供稱同夥四人曾竊過重慶豐順富有保大等船之物太守着提馬詰問供稱曾竊重慶船上箱匣一隻物件均已變賣銀洋四人分用各得三十元之諸吊到之表係從豐順船上竊來至重慶船上之表係馮老分得箱匣已抛在浦江信件早經燒燬碎銀十數兩向城内城隍廟前某店換得洋十四員錢三百文亦己用罄同夥多住英界亦有住法界地火行相近者太守看包控帶同前往將所指之人拘到再爲核斷 
[招認屍棺]  
　　同仁輔元堂來信云本月二十二日巡船在楊樹浦橯來男浮屍一具年約二十左右身穿白洋布短衫褲白襪黑羽縀雙樑京鞋三根鬚頭辫線破搭連一隻當經本堂　埋義塜如有親屬來堂認領可也○又同仁輔元分局來信云仁濟醫舘來報有大英十九號巡捕送來病人一名已不省人事未幾卽故年約有二十七八歲身中面黄無麻檢點該物件有小竹籃一只内有印色匣一只又馬長靑書柬印一個及衣服等刻存堂内所有英洋一元又錢八百文醫舘内囑本局以作棺費故爾以讓棺一具殮理如有親屬卽到本局認領可也 
[更正]  
　　○昨報列領事瓜代一則兹悉由耆君接署非聶君也合卽更正 
[有感卽步縷韾仙史元韻]  
　　○木妖山鬼苦啼飢擊楫東來索幣皮摩近赤城笞火鳳撥開黄海覷金羆重闉未許如羊觸獨木何堪作馬 
騎昨夜匣中風謖謖待看仗劍奪梅旂[  悼仙樓主]  
[讀膄園自傳辭意俱苦蓋今之傷心人也因題長句用慰勉焉更爲詩後下一轉語錄請紫詮宗長兄大人教正]  
　　○寂寞孚名信可知自將身世寫清詞六親同命　悽絶百事傷心祗亂離灜海　情蜻國古文章遭際蝎宫奇降才欲向幽穹問恐畀長年補未遲○再題弢園自傳卽呈仲弢　　并乞郢削千秋憾事非無已一代才人鋟有詩中外屢驚蒼狗變往還長　白鷗隨金閶舊夢縈墟里香海新聞養遯思讀罷撫膺三太息楚騷哀怨莫須疑[  遵義石珊弟王藻章未定草]  
[輪船來滬電音]  
　　三菱公司勤開麥魯昨早由長崎怡和洋行順和輪船前日下午由天津均開回上海 
[上海絲業會舘籌賑公所施少欽代收金澤風災賑捐第五次收單]  
　　廿二日上燈時○永和局交來嘉禾未錫麒善士捐助洋五十元○又全盛局交來同里知非俗客捐助洋八元○二十三本埠大東門元大亨莊交來蘇州潘仲溪大善士先塡解來洋一百十元俟代募齊再來清單○崑山寳順局來玉峯寄隱廬捐助洋十元○姑蘇全盛局來吳中不忍人人助洋十元○寓滬雙　徐氏助洋一元又四開一元○又代交來　林凌氏求生意流通助洋四元一併棠解登報奉聞 
[浙省撫轅抄]  
　　閏五月十九日鄧暄禀知臬委艮山門外保甲差 
[蘇省撫轅抄]  
　　○二十日候補同知張福謙禀奉飭知奏派隨欽差許出使外國差卽辭候　通判張履泰禀知奉飭分蘇差委○二十一日候補通判沈樂賢禀知奉飭分蘇差委分發江蘇試用通判程亦川安徽人禀到巡檢章福齊禀知奉委婁門水關差○二十二日蘇糧道王天津回委署蘇州府敎授張雲鵬禀知昨日接印 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[允給護照]  
　　美國禁止華人本與中美和約不合兹間中國派駐長崎理事官余元眉中翰於中外交涉事務素稱　練此次援據和約與美國楊公使妥商業由楊公使咨明政府允中國駐長崎理事如有華人赴美酌量給子護照俾免向隅想華人之赴美者一聞此信勢必趨之若騖而兩國交誼從此益敦矣 
[高王傳諭]  
　　高麗國與歐洲各大國通商後經營整頓餘力不遺行之一二年居然能成見破除氣象焕然頓改兹聞高王擬於國中設立郵政總局以便函牘往還友人抄示其諭云王諭政府曰自與各國通商以來内外關涉日有增加欲求聯絡聲氣遐邇一體遂命設立郵政總局管辦沿海各口往來　函至於内地郵政亦宜次第擴充俾收公私利益兵曹叅判洪英植郵政總辦差下使之管理該局應行章程及所需屬員並令該總辦禀明施行分付軍國衙門通商衙門 
[高員狀啓]  
　　狀啓者何卽臣工奏摺　不曰奏摺而曰狀啓者蓋高麗向屬中國屏藩不敢與天朝並也兹得友人錄示高國魚一齋經略狀啓一通卽事敷陳尚爲明晰照錄之曰經略使魚允中狀啓三水甲山兩邑處在鴨綠江上游以一衣帶水爲國之界限邊禁蕩然近益滋甚前者特派惠山鎭簽使申鴻均使之抄領砲士沿海巡緝卽見該道簽使所報去年十二月與前仁遮外　管李鳳在整飭軍馬按行兩邑沿邊招撫流民禁戢匪類沿境賴以肅清邊民可以奠安該簽使及該權管等不避艱險認眞辦事宜有應賞以勸來後請令軍國衙門禀處按魚君昔年曾來滬上恂恂儒雅喜與文士往還亦彼國之翹然特出者也 
[星使告示]  
　　高麗地瘠民貧風成刁猾通商後往往有無業游民冐穿華人衣服游行廛市無惡不爲本舘前已錄登日報兹又得該處友人錄寄陳茇南觀察憲示一紙杜漸防微慮周藻密合并照錄以符新聞體例爲出示禁止深夜遊行以便清查事照得漢城地方華人兵商集處年前風聞有本非華人冐穿華人冠服者正月間城内夜斃崔姓藥局人命一案扳稱兇人係華人冠服遍查無蹤至今未獲本月内又有崔成均剃鬚冐穿華人冠服衣履一案似此冐混關碍甚大除另懸賞購拿藥局命案兇手及本非華人冐穿華人冠服者并遴派差役嚴密跡拿咨照移會朝鮮内外衙門東防華軍多泒員弁緝拿務獲外合行出示商民人等知悉嗣後爾等准於每夜二更後關閉店門歇息不得往來街上閒游以便員弁差役清查倘或遇有事故二更後必須出街者宜各帶隨身執照遇員役街上盤查呈騐放行如無執照拿交本道訊問從重科罰此專爲清查冐混起見各宜凛遵　違特示 
[杵夫肇事]  
　　江西米舖杵夫向例重五節舖店犒以酒食及靑蚨三百六十頭節前後息肩三日閏節半之此次閏端陽各杵夫欲援正節例舖主弗允初四日撫州門某鋪杵聲丁丁然春仍不息他鋪各杵夫見而喝阻鋪主因與口角杵夫恃衆撒潑將舖主扭住叢毆適南昌縣劉邑侯經過飭將杵夫拿獲數人帶回縣署各責　百板枷號示衆今而後獨桌欵留游行無事該杵夫亦已如願以償當不以酒肉之微再向鋪主紛紛　舌矣詎米鋪約齊千餘人合詞搆訟故各杵夫又糾七千餘人每人斂錢數百文作爲訟費云 
[豐隆擊惡]  
　　處州龍泉縣南鄉有一蒙師聚徒十餘輩居然南面作　猻王天地元黄喊一年亦覺津津有味一日聞該處某甲突遭官事鬻其床頭人得洋七八十元尚未用罄因飭學生潛往竊取得後瓜分所有造孼錢旣滿腰纒亦不自知良心爲何物矣四月初八日忽陰雲四合阿香車　轆馳頂上忽霹靂一聲將該師及學生十一人盡行擊斃惟一生僅七齡分洋時堅不肯受故未罹是罰噫天道昭彰報施不爽孰謂　翁翁竟可欺罔哉 
[無端慘死]  
　　台郡新河街姚某年已七十有八而精神矍鑠全無老態龍鍾一日午後忽自言自語有類痴迷口稱六十年前夙孼今已發作咄咄書空語無倫次至晚竟雉經而死聞此老禀性純厚素爲鄉隣所推重今遭慘死誠不知其有何隱慝也 
[廣東官報]  
　　藩憲牌示定安縣缺委候補州邱璋錦署徐聞縣缺委候　縣宗樹蘭署四會縣缺委候補同知彭光業署鶴山縣缺委補用縣席寳書署南雄州缺委候補直隸州吳宗焯署新寧縣缺委興寧縣沈春輝署○初六日廣州府蕭韶禀知初七日在貢院考南海花縣併旂籍各又童施放號砲卸新會縣彭君榖禀回新會勸捐縣丞金慶禀知委辦馬溜州稅廠○初七日試用府劉清泰禀知山東賑避奉文裁撤通判符翕禀往惠州查勘水災○初八日試用縣李祖榮禀往江南揚州坐催淮軍月餉典史王懋勳禀銷監造　山火藥局差○初九候補縣葉樹榮禀到服闋回廣州府蕭韶禀知初十日在貢院考番禺龍門各文童施放號砲○初十日從九品唐慶春禀辭解軍裝赴梧州○十一日陽江縣丞薛瑶光禀知查省河黄埔輸船從九品蔡峋禀辭解军火往梧州 
[讀紫詮先生蘅華餣詩錄奉題一律寄呈教鑒]  
　　蛾眉老大虎頭痴嶺表江東遠繫思元亮故知無俗韻子瞻終欠合時宜異鄉託足忘爲客同輩傾心數寄詩經世輸君書幾卷卽論風雅亦吾師[  忠州芋仙弟李士棻未定稿]  
[接錄李芋仙剌史臥游詩]  
　　檢書看劍欵門生此亦南州後起英縫掖昔隨祠泰伯籃輿今喜御淵明白頭爛醉狂奴態靑眼高歌變徵聲因念關中涂大令臣途猶得震文名饒從五井懷涂少卿○　園今有魏長生珠媚花嬌萬目驚魯酒難期同日醉　絃急送遏雲聲九天縹緲眞人想一往　　子野情看近畫樓閒對弈搔頭散髻　輕盈滬園雛伶中有名想九霄者每一登塲萬人傾靡于僅與一面喜其略通弈妙詩以旌之○風流雲散久神傷忽報驚魂赴北邙難得伊人歌舞地解憐吾輩宦游塲深深埋玉宜香土佼佼揮金有俠腸　扇題詩珍重寄墨痕今乘涙痕凉梅　慧人聞子與子聽失官則爲之飲泣○近事忽忽未易詳前塵歴歴最難忘朅來淮海繁華地重說幽燕游俠場貧議蓄錢無此福　謀　榖有何方惟餘一枕莊生夢夜夜相逢在睡鄉浣花餘裔○幾世清修一世逢後身猶誓續前蹤善愁未免　情種任　　難改笑容勢迫死生誰忍别夢隨形影自相從魚來雁　傷心極再面憑銷恨萬重碧王清流○有一朝雲萬里從海南　與故鄉同奇才兩字　君后初　三冬耐雪風再　　香供小像長留瓜　壽飛鴻老來情分鍾兒女我亦儋州秃　翁坡公生日風雪滿天予與　王同拜笠屐圖歌詩侑酒情文斐然○問天何忍悮　娟帶怨含悽又一年肯與靑蓮同在溷獨愁紫玉化爲烟臨池餘力兼工畫捉麈微言半近禪食蓼苦心誰共喻友梅高詠世爭傳湘水靑人○玉梅花下酌紅螺初度今朝喜事多座盡傾三婦豐雙聲齊唱百年歌謬叻御李當　　　會　桃並轡過我比堯夫安且樂洛陽無此好行窩癸未臘月二十二值予生日午間命車同碧玉游靜安寺飲於蟠桃酒樓晚赴靑人之招宛靑亦鳴等勸飲○三星窈窕近　河一曲緜蠻玉樹歌敢望伯鸞偕德曜略同天女詣維摩相　涙似春來雨不動心如井底渡萬叢中今顧盼軟紅塵裏昔經過春痕浣裔碧王舊　也而靑人則滬上新知一索得男三女曰粲往見四子斷送一生○三年看足南朝艷十友能空北里羣敵得香山幾　素何論玉局一朝雲當時爛漫花齊放此際思量酒半醺告訴東風推我愛莫吹紅雨墮紛紛湘靈舘名花十友○千呼不起斷吟　欲返豐魂無異香速化乃如驚蛺蝶再生須避野鴛鴦柳腰櫻口人雙絶碧海靑天夢一場現在尚思圖八馭替他駐京保清揚十友中殊友韻友久成異物詩以遺悲[  餘詩續刊]  
[上海北市盆湯弄絲業會舘主施少欽經收順直山東江浙等處賑捐閏五月二十廿一廿二日第三百四十一二三次清單]  
　　湖南鎭筸鎭標中營守備闕印益美爲室人田氏病愈完愿四元蛟川胡氏報謝平安四元洞庭無名氏一元紹興香雪　楊一元魯懿氏爲足疾酬愿由曾懿齋兄來二○元滬城聯雲草堂园人由劉松泉兄來六合丸二千三百粒靈應丸二千三百粒○第一百三十八日出售助賑彩票和記九百十九號一張養德堂九百二十號一張共售二張計洋四元以上二十日○古吳有心無力子求内子病速愈十元　澤徐聿淙爲母病求痊消灾降福由永和局來五元滬城不留名求小疾速愈四元滬江無名氏三元錫山無名氏三元新塍桐蔭書屋由正派局來二元雙林徐氏爲兒　歲節移一元　荷亭一元錫山無名氏求祉母病愈一元○滬城保息局由葉紫香兄产來蟾　丸五百瓶臥龍丹五百瓶○第一百三十九日比售助　彩票菊記九百二十一號一張計洋二元以上二十一日○揚州項君耕娱項君詩侣來江西許季仁太守經募四省水灾圖蘇字三百八十三號冊羅啓源堂日升號二户錢各三千文億表堂倘卿居吕德　怡茂號　泰　五户各二千文符生盛鳳儀齋熊　生怡和春華齋天寳樓麗寳齋合記長發仁和仁記吉記義順陶厚福堂松記竹記梅記安誠楊棣輝堂　繼先楊子常楊紹宗楊紹祖養德堂　　堂寳善堂靜觀齋傳硯齋撫松書屋靜安軒　補齋貽榖堂　和堂三十三户各一千文克記養記伯記愷記叔記雨記同記寳記　記瀛記茂記預記兆記南記　記會記　記雲記童　　記　記王記芻記蔣記王記　記朱記李記陶記　記彩記慶記卜記芹記蔡記榻記　記福記聘記　記四十户各五百文計共八十户錢六十九千文合匯到規　四十二兩零四分一厘由巨豐莊來○錢唐金山如司馬自蘇垣代募捐冊蘇州費宅茂苑恬敬叟移鹽局節儀五元金閶求安氏一元信昌燭號一元偶然閒燕樓本洋一元河南問記求　平安一元又都亭橋雲藍閣助博古圖一部計二十四本歸併助賑彩票冊○錢塘金山如司馬代售助賑彩票第十六冊一千五百七十八號至一千五百九十號十三張洋二十六元均由全盛局來○滬城保息局由葉紫香兄交到藿香正氣丸二百四十服天中茶二百六十服○浙結林維恭助舊播喴表一只歸併助賑彩票册以上二十二日 
 
