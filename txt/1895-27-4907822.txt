# 1895 - 208 - 4907822

 

Page 1

 
 
[附送捐册]  
　　本埠仁濟善堂年例新正月内以　有一　捐册託本舘　報分送仰祈諸大善士陵報解囊　助以全善舉　故仍是　例送　雜望共結善緣　該堂無綆短汲深之患是爲幸甚 
[新印資治新書出售] [  圖書集成局啓]  
　　資治新書爲李笠翁先生所　辑其中羅列有明諸大老及國初名公鉅卿奏牘文移　聞軼事門分類别令閱者　登　風而採玉泛滄海以　搜珠不特什版中人可資考証卽茶餘酒罷藉此以消　閒愁亦屬相宜本局印以新鑄鉛字刷以雪白紙張計初集十四卷二集二十卷　成十二本裝以錦套每部碼洋一元五角賜顧者請移玉三馬路申昌書室各埠申昌及售申報人購取可也此布 
[新印醫醕賸義出售] [  圖書集成局啓]  
　　武進費　雄先生近時聖手也先生著述甚富已梓行者爲醫方論醫醕　　兩種醫醕原本二十四卷兵燹後板燬無　先生追　錄出雖非全豹而一隅之舉暗度金鍼矣醫方論則取醫方集解逐加評論示以範圍蓋神明于法而不沉于法者本局用新鑄鉛字潔白連史印成每部碼洋三角賑顧者請移玉三馬路申昌書室及售申報人購取可也此佈 
[論置備利器必先儲人才]  
　　有國家者將欲耀威閫外戰勝疆塲非置備利器不爲功器之利鈍戰之勝敗檕焉顧不重哉然有是器尤賴有是人以用之乃能得心應手發無不中當之輙靡如徒沾苗焉以置器爲事而未嘗儲備人才則有是器而不能用且委之以資敵徒費無數金貲曾不得收鉛刀一割之效國家亦安用此利器爲哉中國自二十年來亦嘗有志自强旣在各省設立製造局自製槍砲又時向外洋不惜重價購置各種新式槍砲其於置器一道可謂盡心焉耳矣惟有利器而無用此利器之人徒飾外觀毫無實際有識者每竊竊然慮之本館前此曾著論說冀聳當道之聽聞倘得奮憤自雄力圖振作一洗粉飾因循之習庶可使壁壘一新而無如言者諄諄聽者藐藐積習相沿未之或改豈當軸者别有妙算不必輕　更張而本館亦幾自悔立言之過當矣乃自中倭交戰以來喪師失地時有所聞向時所備利器往往棄之以爲敵用閱西字報載有倭人自夸之語曰此次自與中國用兵以來在各處奪得大砲共六百零七尊但就旅順一處計已有三百三十尊洋槍共七千四百枝但就九連城一處計之有四千三百九十五枝大砲藥彈共二百六十萬零一千七百四十一捲僅就金州大連灣二處計有二百四十六萬八千二百捲洋槍藥彈共七千七百四十五萬八千七百八十五捲以金州大連灣二處爲最多有七千六百八十一萬四千六百六十捲食米共一萬六千九百五十七石另有馬三百六十八四洋圓一百萬又篷帳三千三百廿六頂旗四百四十七桿沙船十五艘輪船三艘帆船二艘挖泥船一艘又刦得操江明時海鯨三輪船另有鑼鼓刀矛喇叭車輛飯鍋水雷散藥扇子雨傘衣服一切零物甚多又砲臺機器製造局各物合計共値洋銀七十兆此係倭人所述詞涉夸張不足深信然試折半計之則中國所失各物已屬不少嗚呼此非我中國二十年來所經營締造者哉一旦邊氛不靖竟拱手而讓諸他人彼怯將惰兵之罪可勝誅哉前車之覆後車之鑒中國有此挫辱自應發憤改圖曉然於利器之不可徒恃人才之不可不儲而孜孜以全力赴之武備庶日有起色矣中國各口砲臺林立南北洋兵船合計數亦不少然當無事之時水陸將領大率以飲博嬉游爲事問以槍砲若何而中的攻戰若何而獲勝布置若何而合宜大率茫然不知所對卽有一二大憲以簡練軍實爲心特派西員至砲臺或兵船教練兵士然心手不相習情意不相聯旣非倉卒所能奏功不出數月已調至他處欲期訓練精純豈可得哉且西員之出色者辦事秉公不肯瞻徇情面每以此不能久任此借才異地之所以未能得力也卽中國武備水師等學堂教成之學生及曾赴外洋游歴者其中豈竟無傑出之才然在上者之用人每以資格爲限砲臺統領及兵船統帶皆以資格較深　充之且有以陸路將領調至海軍者爲人擇地不暇爲地擇人坐使歴練有得之學生雖抱長才亦不得不仰人鼻息默默無所展布有人才而不能用是與無人才同况造就人才之方此時尙未臻美備乎竊謂欲儲將才必先多設學堂擇子弟之聰頴者延西師教授俟其學業有成復派至外洋學習以擴見聞而資歴練將來回國卽派至砲臺兵船量　授職榮以頭銜優以縻糈歲久積勞升遷不次如是則後起之秀皆得自奮於功名而水陸兩軍將弁旣足以供委用此後非由學堂出身者不得濫厠戎行如是則任事有人往時積習不難一掃而空至於練兵之法以德國爲最善常備之外復有豫備平日則按期操練有事則一呼卽至深得古人寓兵於農之法以視中國之有事倉卒招募事罷卽行遣撤者利弊所在迥不同矣果能如此整頓運以精心持以全力不出十年兵事必可改觀何至有器無人徒供敵用反爲區區島國所乘哉欲禦外侮必先備器欲用利器尤貴儲才狂夫之言聖人擇焉敢以質諸識時務之君子 
[詳譯元旦勝倭事]  
　　倭人由威海東西二面攻犯均被華軍擊退　已譯列報章兹西字報館又接烟臺來信云倭人於元旦寅刻來攻威海共有兵船十九號其時中國兵船皆泊在是處偵知倭人之技積慣乘人不備因預期佈置一切昕夕隄防及見倭船鼓浪而來分爲兩隊卽發砲以擊聲若巨霆砲臺上亦爲之聲援倂力抵禦倭人捨死前進先由第一隊兵艦帶同水雷艇數號直偪口門砲臺及兵船疉發巨砲及格林砲轟之幷照以電氣燈倭人計無所施相率遁去有水雷船三號經華軍擊成虀粉船中人俱死於洪濤巨浪之中第二隊倭兵船見之膽戰心驚亟望東南邊逃逸至於陸路倭兵於四點鐘時來犯約有一萬二千人華軍奮勇異常節節扼守由威海至烟臺及永淸諸路類皆無懈可擊所有倭兵大約由寍海州馳至威海之西有一鎭默窺倭兵之意似欲奪而有之當旅順失事後華宮卽四處防範每隔十數里必設砲安營是日倭兵之來經華軍先鋒營所見是營有馬隊八百人大砲四尊其砲有一西人掌管一見倭人四千人漸漸偪近立卽退至樹林中負險前攻再接再厲旣而守威海城之劉軍門飭水手六百人携格林砲十二尊快砲六尊飛馳而至後又調西人所帶之陸軍四千人携大砲十二尊合力抵拒倭人大敗而回至午前十下鐘時倭兵已退至十五里外是役也華軍死水手二十七人兵六十人倭兵無可躱避以致屍積加　及倭兵退後華軍統　派兵前往尋緝拾獲倭兵所棄洋鎗四百餘枝目下華軍已從西邊及北邊乘勝前進矣 
[倭邦火厄]  
　　倭　來電云大阪有一績棉會社於正月初四日午後忽然火起房屋器其悉數被焚大約所失値銀二十萬圓倭奴之窘極矣何堪又喪此巨貲從此不將一蹶不復振哉 
[倭邦地震]  
　　倭報云陰歴十二月二十三日横濵地大震動東京亦如之倒壞房屋甚多壓死民人幾不可以 
 
 

Page 2

 
 
數計噫天之厭倭深矣非常之災層見疉出何倭主猶不知悔悟依然跋扈飛揚耶 
[倭奸解省]  
　　去臘二十二日大鵬恊委標弁二員率同勇丁鎗刃森列押解倭奸陳森泉及匪犯馬角等七名到兩廣督轅聽候發落斷其爪牙羽翼何逞而今而後倭人心膽應寒矣 
[倭船被困]  
　　附近平壤之大東河向有日本輪帆各船往來絡繹近因河水冰凝欲行不得各船之被困其中者爲數不鮮舟中人所需糧食　於購運難免庚癸之呼謂非天之所以警倭使之廢然思返乎 
[倭事瑣聞]  
　　日本美路西報錄倭話一則謂倭軍攻旅順時有倭兵一名提鎗欲向華人攻擊忽有彈丸從對面飛來直人倭　鎗口之中鎗卽從而轟炸倭兵幸得不死事後倭兵携鎗告知兵總兵總命將槍留存窺其意大約以我軍有此驚人絶技倭兵斷非其敵故特留此以示警也○聞在高麗之倭官與高廷定議特派大院君之孫李純玉爲駐紥日本東京公　 
[局外防倭]  
　　中外新報言中倭開仗後業經倭主與英國商妥以上海爲戰外公地不許用兵騷擾當訂允之後各國人無不知之惟倭人似有怦怦欲動之意歎保不食前言英國洞見隱衷巴電致駐華水師提督輔里文著令認眞照料遇有關係重大之事必須守正辦理英國之主持公道力保商塲實中西人所共喻在日本未必　背成約以取大國之怒而英國刻刻嚴防顯示以不容輕舉之意彼雖暴戾其敢狡然思逞乎 
[又借英金]  
　　正月初五日倫敦來電云中國在倫敦倩匯曁銀行貸英金三百萬磅計利常年六厘 
[迎接學憲]  
　　蘇州官塲接學轅來文知龍大宗師筮期新正初五日由江陰起馬按臨蘇郡蘇府桐太守特飭北路四叚海防委員汪二尹述曾前往江陰迎接 
[蘇州火警]  
　　去臘二十八之夜三鼓時蘇州西美巷府署東裏厘口鄧公館因餞歲祀神燃放鞭爆一時火星延及庭中凉篷勢不可遏赶卽鳴鑼報警各叚水龍夫以府署近在咫尺不敢懈怠立卽舁龍馳往吸水狂噴地方文武各官亦次第到塲彈壓幸値風姨歛威尙不致蔓延太甚約閱一點鐘卽行救息僅焚去鄧姓内屋七八椽門面依然無恙諸鄰右雖未殃及然已飽受虚驚矣 
[盜犯正法]  
　　去年小除夕午後省中接到刑部釘封公文當經吳縣凌敬之大令飭差由司監内吊出盜犯一名至縣署大堂略詰數語喝令劊子手如法綑綁當卽會同中軍守備夏守戎帶兵一哨由護龍街押至北寺大校場處决聞該犯係江洋大盜年在五十左右鬚髮皆斑沿途高唱大江東並無畏懼之狀是誠愍不畏死者矣 
[卾省官塲紀事]  
　　湖北訪事人云署兩湖督標中軍謝軍門近已交卸遺缺由上憲另委漢陽恊樊恊戎國泰接任遞遺漢陽恊篆務暫委漢陽都司高都戎代理○漢陽縣李廣侯大令觀濤近奉上憲委署孝感縣事而以孝感縣沈星標大令委署蒲圻縣事至蒲圻縣薛誠伯大令福祈則飭回漢陽本任又武昌縣知縣俞大令成慶與建始縣姚大令學康對調聞薛大令尙有經手事件一時未能至漢上憲因委候補州張茂時刺史暫攝漢陽篆　 
[東粤官塲紀事]  
　　廣東訪事人云新任東學政惲次遠文宗挈眷赴粤履新連幕友家丁計共數十人分乘官舫五號於去臘十八晨行抵省河地方官及各學師紛紛呈手版求見旋卽排道赴日近亭是時兩廣總督兼巡撫憲李筱泉宮保已率同文武各大僚齊集亭中洎文旆遙臨排班行禮恭請聖安禮畢入内茗話稍叙寒暄文宗隨　期是日已時接印前任徐文宗委廣州府教授陳栗川廣文將印信文卷齎送行轅文宗恭設香案望闕三跪九叩謝恩祗領任事○升授河南藩司額玉如方伯奉到部文後當卽具摺謝恩陳請陛見擬於交卸後卽迎　北上所遺臬篆委雷瓊道楊懿卿觀察文駿署理遞遺雷瓊道印務委瓊州府胡太守暫行兼護業已由李筱泉宮保分别下　矣○廣州府張潤生太守將赴八閩南海縣屬某鄉落民人製備德政牌傘送至府轅太守謙讓再　而後受循舊章也○候補貧員度歲　經成竹銘方伯分别極貧次貧榜列轅門示期臘月二十五日在大堂給發計通同州縣佐雜各官應給者約共七百餘員宦途之苦觀此可見一斑矣 
[憲節過䢴]  
　　揚州　事人云署理漕運總督正任江蘇布政使司鄧小赤方伯因松　帥祝嘏事竣陛辭回任爰於去歲嘉平某日交卸登舟揚帆南下行至邵伯河上游某處時方曛黑因之寄椗河干忽朔風怒號全河凍合篙檝膠滯苦不能行事爲甘泉縣宰探間急於二十六日淸晨飭小火輪船注迎沿途敲破堅冰得以緩緩行駛二十七日駛抵揚州江都轉以次文武　委各員均出城恭迓鹽揚等營亦列隊鳴鎗致致敬憲舟在碼頭小泊片刻隨卽揚帆出瓜洲口剪江而南 
[茅龍更衣]  
　　揚州訪事人云去臘二十五日之夜東門外里許某姓家茅舍忽爾失愼以致被焚幸此處四無屋宇毗連僅將某某等姓兩家草房四五椽付之一炬 
[溢浦潮聲]  
　　九江訪事人云輪船扒竊甚多頗爲行旅之害江西巡撫德大中丞委員稽查幷定新章凡有獲案者必於臉上刺字俾後之人易於認識吳儀生明府接辦以來復會同德化縣李翼亭明府出示江干重申禁令謂初次犯案者刺字左面二次刺右面再犯則　律治罪○調　鄱陽縣羅少垣明府庶煦蒞任甫五閱月卽接到家報知太夫人在長沙原籍仙游爰　家丁禀報匍匐奔　 
[靈輀回籍]  
　　原任兵部尙書仁和許星叔大司馬謚恭愼靈柩出京由陸路至淸江浦登舟南下舉襄回籍本館已略紀報章　　悉去冬十二月十九日行抵杭州下馬頭仁錢兩邑宰先期命差役任江干伺候二十日淸晨復親注彈壓城守都司亦排隊出城及　輀登　時近已牌前導有官亭一座奉旨入城牌一對黃色牌二十餘對皆恭邀天語褒嘉字樣上用鑾駕半副幷賜葬所需鋤耙畚箕等物又黃亭二十四座内供御賜珍物賜卹詔書加恩諭旨御製祭文各一道公祭亭三十二座除各直省督撫及六部堂官兵部司員軍機章京總理衙門各官外皆係歴科典試總裁及朝考覆試閱卷殿試讀卷時各門生所獻也繼而官銜　對一副引魂鷄一頭淸道旗二面銜牌五十餘對如賞穿黃馬褂追贈太子太保銜欽賜紥禁城騎馬東安門騎馬此皆特恩所賜餘則爲歴任官銜及各項差使名目牌中間以飛虎旗五十六對牌後鼓樂一班香亭一座　上鼓樂一起馬上旗十二對兵部差官馬八匹彌陀燈片一堂五色長旛十六扇淸音一班引魂亭一座糧食亭一座亭後彌陀玻璃牌一堂繡花長旛一堂軍健馬八匹手持火牌軍棍儈役馬四匹隨有普慈寺僧三十二衆手執藏香排列而行樣馬一匹紥以綵毬上書紫禁城騎馬馬夫二名身穿繡花短靠衣頭戴武土巾馬後淸音一班俄見旗幟鮮明鎗刀森列則城守營兵百名兵後有藍頂花翎乘馬徐行者係押隊武員也　聞鼓樂齊　提爐中香烟　繞八人舁緑呢魂轎一乘轎後對子馬十六匹頂馬一匹鼓樂一班淮鹽局勇二十名係由淸江護送來浙者勇後又有樣馬一匹裝束如前是爲東安門坐騎旋有穿穿靑褂摘纓步行者二十餘人旋問鼓樂聲　爐烟裊裊則公之像亭至焉　繪一品朝服隨　銘旌一座題旌者爲廖侍郎壽恒旌後曰綢綵團十六扇同族執紼　四十餘人皆素冠素衣垂手徐步　公子匍匐柩前各用家人二名扶　以走　柩用龍頭槓　呢盤金罩舁以四十八人前後幼童四名由武林門八城直上大街過平津橋薦橋進佑聖觀巷　鬬富三橋東街經許氏　莊門前排列香案　品羊豕各一族人咸跪而致祭祭畢向北過楮河橋河下至公舊第門者祭儀 
 
 

Page 3

 
 
　前然後由土橋大街詣蒲菖巷普慈寺厝停聞須開吊三日然後於二十四日出殯云 
[之江帆影]  
　　杭州訪事人云浙江巡撫廖榖帥前赴鎭海查勘砲臺去臘十有八日由甬東起程二十日未刻自西興渡江至上馬頭登岸省城文武各官均在彼迎迓中丞接見後卽排導入城○前得瑞雪二次均不甚大至嘉平月二十夜又六出花飄遙天白遍二十一日淸晨但見鴛鴦瓦上微布瓊瑤午後雪花又降入夜未停次晨起視已積半尺許滿城樓閣宛如玉砌銀鋪新歲豐亨可預决矣○浙江學政徐季和宗師查得杭州向有積貢之弊遂行文一律嚴催封印日又札飭三學凡壬辰年以前科考各貢均限二十五日以前報名投考如再　故延挨立將該廩生停烛開缺作爲廢廪以後不准出貢幷將該教官記過是以府仁錢三學廣文於奉諭後卽傳知各生令其赶卽投考隨將　考各生備文上詳計府學五名仁和二名錢塘三名聞宗師批示定於十二月二十八日考試當堂給卷不准繼燭 
[巴東燭浪]  
　　宜昌訪事人云去臘二十後天氣驟寒連降雪花數次無衣無食之人瑟縮難堪城内培元堂及王姓家各煮雙弓米命人肩挑而出施給各貧户及流氓早晚兩餐無憂凍餒又某善士製送寒衣多件擇衣單之人給之可謂不無不補也○某甲年來欠某乙錢二千數百文乙屢往索之不面一日遇甲於途兩相爭論乙　剥其衣正在難解難分之際幸甲友到來從中說合限日歸償乙始訂約而去○有一西人坐民船往重慶遊歴行至歸州洩灘陡遇逆風致船轉入漩　中頓成虀粉西人經人援起船户亦泅水而生惟衣物行李則隨流直下無處打撈矣○有某客由川中販來私錢甚多自云大錢一千可鎔鑄三四千計上等者六百餘文可易一千次者四百餘文可易一千其販徑下路者絡繹於途所以目下大錢希少而私錢益多似此奸商有害巿面豈淺鮮哉○歲杪天氣暢晴作小貿易者不難謀取衣食惟宜地素無鯉魚江上魚蝦亦少現有人往新堤販賣略用鹽漬之載至宜昌尙不餒敗至猪肉則每斤賤至七八十文云 
[豫章紀事]  
　　江西訪事人云去臘十六日同雲密布六出花飛屋角簷牙積厚寸許自是天氣沍寒陰雲密布至十八日復雪花如掌麗遍　階洎十九晨已積至二寸外琉璃世界一白無垠父老舉欣欣然有喜色曰是足以殺石蟬而滋百榖矣豐年佳兆其在斯乎○江右各屬時有藉屍訛詐之風而以萬載縣爲尤甚兹縣主出示曰爲嚴禁命案株連以戢刁誣而安善良事照得殺人償命國有常刑誣告　連律于反坐查萬邑民情刁狡一遇命案族内刁生劣監里中訟棍頑民結黨成羣唆使包攬往往擇把而噬羅織牽累飽其慾則筆下超生指其意則灾殃立至或指爲主令或誣爲帮兇一命動列被告十餘名一案牽連無　數十家尤可異者鄰佑見証無非備質起釁之根由與兇犯之眞假本屬事外之人律無治罪之條乃屍親意圖得賄書差冀飽私囊觀鄰居之殷實誣以見死不救百般恐嚇多方索詐甚至相隔十里五里而亦指爲鄰佑者此誠聞所未聞爲通省所未有之事又有鄉愚短見輕生乞丐因病路斃屍親光棍視同奇貨揑情誣告卽使傳案訊明黑曰立判而善良之家產早已蕩然無遺種種荼毒不可枚舉言之實堪痛恨本縣前次在任歴經遇案删除訊明摘　誠恐積習成風牢不可破今奉檄回任志在竭力整頓合亟出示嚴禁爲此示仰闔邑軍民人等知悉嗣後呈報命案務須叙明起釁實情將下手正兇據實開報不准牽連羅織波及無辜尤　準賄和索詐貽害鄰佑倘敢倚恃屍親仍蹈故轍誣告株連希圖陷害平人一經提案審實定卽嚴究主唆重懲辦爾等如有被入列入被告鄰佑儘可遵傳投案　候訊釋决不拖累倘地棍書差敢於撞騙嚇詐亦卽據實呈　切不可出錢行賄自取咎戾本縣執法如山嫉惡如仇愼毋嘗試致悔噬　○建昌府學教授盧金生廣文於去年七月送考至省恒事畢請假回籍及假滿回任道出省垣一病不起　君挽以聯曰激昻爲志陳同甫排解有心魯仲連 
[江河惡習]  
　　金陵訪事人云夫子廟前近有人以施送　爲名婪索包假蓋亦敲釘錘之别調也其人年約三十許自稱李小　子每到塲先出一紅旗或旗上書京都永盛鑣局　手李後　天下第一　月　　一枝　以細　繩約長二丈許套以木　約長五六寸　將靑蚨三　排於地各離寸許置身丈外以鑣撃蚨言左則中左言右則中右言中則中中復令人立丈外左右兩中指各托一錢鑣左則中左鑣右則中右更以兩錢置兩耳尖鑣亦中如前觀者咸爲喝采其人卽出小木篋取膏藥數張口稱送治五勞七傷閃跌氣鬱腰腹疼痛骨節酸痛跌打損傷九種使各蹲地謂須戒口禁鹽　則受風必斃復出小磁瓶一内貯丹丸曰此戒口丹也如不戒口須服此丹聞者以戒口之難皆願服其人乃戲謂此丹貲本甚巨或須三圓五圓十圓八圓不等衆以爲戲也旣服畢則向索償稱我已言之在前何賴爲有與之　辨者則四圍所立黨羽同聲相和羣起而向其搜索無論帶有番佛花票錢文悉爲伊有意有不足則揮令黨羽忠往取償旁觀者縱有不平奈其人多勢衆無有敢與之較量者似此爲害小民安得當道者嚴加驅逐乎 
[調員赴省]  
　　前中國簡駐美利堅舊金山理事官後調任英屬新加坡等埠總理事官黃公度觀察經縬香帥奏調至金陵辦理洋務所遺新加坡等埠總理事一缺以庇能理事官張弼士太守瓜代此已紀諸報章矣兹觀察已行抵申江定於昨晚乘招商局江永輪船赴白下不知禀見後香帥將派以何項要差也 
[調署要缺]  
　　南匯縣知縣汪蘅舫大令以誠因案撤任　藩憲黃方伯於新正初四日高懸牌示以現署上海縣知縣黃愛棠大令承喧調　遞遺上海縣缺則以准補柘林通判蔡二源别駕匯滄署理 
[保險章程]  
　　現在保險一事於本埠商人最關緊要所有保險單内章程其意與合同彷彿深恐未識西文者不能知悉因譯登於報俾閱者一覽而知焉凡保火險與水險情形不同蓋火險但保本不保利如遇火厄惟照貸本賠償焚去若干卽賠若干事後保險公司須令貨主單開被焚　貨倘所焚者不及所保之數則將焚去者賠銀倘單上所開多於保數則只照保數賠銀如焚去無多或損壞則須將所保之貨如數開單或照所保之數或少於所保之數公司中卽照損壞之數賠銀如損壞者多於所保之數則賠欵由公司與貨主照派其法譬如其貨値銀一千兩而保八百兩損壞者只値五百兩則公司中只能賠四百兩其餘由貨主自認倘商人有貨物存在本埠各馬頭棧房欲倩公司保險須言明其貸存在何棧何號房内公司中可在保險單上注明設遇火災貨主方能淸楚各公司承保各貨必須照保險所列章程辦理因貨主倘未言明意思公司中不能默喻故來保時須言明一切保定之後如未向公司言明不准加保倘日後貨物增添卽可向公司商量加保公司之所以定此章程者蓋欲免以少保多之弊也再有一事保險單内言明家中存積火油只能照工部局所定之數不能多積火藥炸藥及容易引火之物不能存積家中物業之易於惹火者亦不能在家中製造倘不遵此項章程則保險單作爲廢帋　保火險之事惟保護人家遇險時之財物倘各人小心留意則火災自可漸稀火災旣稀則保費可以大减矣 
[督辦赴蘇]  
　　督辦松滬釐捐總局朱竹石廉訪奉撫憲調赴省垣督辦牙釐捐局事宜由家丁雇定大號官　七膄　　小東門吳淞碼頭新正初五日廉訪挈同瀛眷登舟翌日起椗進吳淞港望蘇垣進發法讞員葛同轉親詣送行 
[派員辦事]  
　　上海爲通商總匯之區輪舶聚集之所辦理各事最爲便利臺撫唐薇卿中丞以臺地防務吃緊特委同知銜候補鹽大使周鹺尹國興駐滬辦理一切事宜已於日内到滬矣 
 
 

Page 4

 
 
[笨賊遭擒]  
　　前晚有妙手空空兒混入四馬路四海論交樓烟館東張西望欲一試拿雲手叚當時適有人在彼爭閙烟客俱往看賊遂忙亂中竊取烟客之皮馬褂兩件正欲逃遁忽被原主瞥見立行扭住問其何故取人衣服初尙支吾固詰之始認爲賊當由堂倌將賊送入捕房候解公堂懲辦若此賊者可謂初出茅廬動輙得咎矣 
[劣馬傷人]  
　　元旦以來天氣晴和大馬路一帶游人如蟻香車駿馬絡繹於途昨日午後馬車正盛時忽有一馬身拖皮帶頭有眼照似係配車逸出者從泥城向東飛奔巡街印捕見之立卽迎頭攔截不料馬從側右繞過仍一直向東而去撞倒一人幸未受傷印捕見不能拘住急吹號　知照東首之捕但不知能否弋獲耳 
[花窟稱戈]  
　　法界蘭芳里花烟館鴇婦姚六仔與姘夫姚光華屢次虐妓經烟妓投訴英廨奉宋通刺訪拿避匿不見近　重張旗鼓在原處開設花烟館前晚與借房間烟妓之狎客口角遂以花窟作戰塲未幾扭入捕房翌日狎客之父向龜鴇索子亦被毆傷經捕頭騐明傷痕飭送仁濟醫館療治並將龜鴇一幷拘入捕房押候究辦 
[安括病民]  
　　昨有四百十號華捕等解送在路病民王洪慶趙炳文二人到廨請爲安捕値日差據情禀明宋通剌飭差送至新閘　流公所妥爲醫治 
[傳諭禁賭]  
　　新年賭禁稍弛以致因賭肇釁者日有數起法捕房克捕頭諭飭包探傳諭各賭攤務於初四晚一律停止各賭徒奉諭後已照常安分矣 
[逃犯已獲]  
　　竊　鄭福田前在製造局竊鐡獲送縣署黃大令訊實供詞笞責枷號發交十九鋪示衆至去臘二十九日之夜乘看後疎虞　枷脫逃無奈據實禀明大令大令飭提地甲到案笞責二百板限卽拘獲如違革究現經地甲在小南門外施家弄拿獲矣 
[龜奴凶横]  
　　有某少年不知何許人日往來於花街柳巷間去歲曾由其友代喚某妓侑觴約計局洋五六元年終時妓並未收到此欵前日見少年在外游行身穿靑種羊褂塲面闊綽舉止豪邁無異大家子弟立遣龜奴三四輩向索局洋少年以此欵早經付訖何得復來局係友人代喚亦不能逕來索取局洋龜奴聞言憤甚謂大少爺漂了局帳尙敢大言欺人咱老子豈甘默受耶於是號召蝦兵蟹將將少年横拖倒搜扭至院中贈以老更將所穿之馬褂剥下逐出門外少年遭此屈辱欲赴捕房控告以後不知究竟然龜奴之凶横於此已見一斑矣 
[上海六馬路仁濟善堂勸募施醫給藥咸有一德一文願捐册啓]  
　　謹啓者敝堂歴年經辦各項善舉經費浩繁莫不共見辦各項善舉經費浩繁莫不共見共聞卽如常年施醫給藥一端客歲全年給藥七萬餘帖藥本六千有奇加施靈符外合送純陽正氣丸萬應靈丹臥龍丹雷公散虎晴丸計藥本二千元兼之醫生轎金八百餘元此項經費合計洋九千餘元遂年推廣毫無恒產所恃咸有一德一文願捐册隨報分送蒙遠近善士解囊槪助藉資接濟今歲仍循舊章懇申報館隨報分送捐册再請發棠萬望各埠大善士俯憐貧病苦况敝堂經費支絀勿責無厭之求庶幾共濟春臺無量功德一辦心香莫名禱祝除隨報分送捐册並附小柬叩賀新禧外請登報章恭呈德鋻經理董事施善昌葛繩孝經元善蔣毓棻何芸思謹　 
[同善共濟]  
　　謹啓者客歲送臘之際蒙愼餘堂善士慨助施衣規銀一百五十兩育嬰經費規銀廿兩徐秀珠信女求病速愈助施粥洋一百元韓君山　李君錦華合助施粥洋五十元救狗經費洋五十元陸茂花廠嚴小亭善士募助救狗捐洋六十四元及時施惠各解仁囊行見　隨春至祟銜膺晉錫之榮道與時亨大業煥鼎新之色德門肇慶獲報無量請登報章特申謝悃並叨新禧上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦客雜譚]  
　　厦門訪事人云洋北兩途生理近來大半外强中乾時屆年關往往　　　　　　　記利記爲同安人　　　年利記　後經記尙勉力支持去冬經記又倒計欠銀八萬餘兩各錢莊多被虧累此外如磁街之廉興洋郊又報呂宋埠分行虧　三　　萬興聖街之　豐洋北郊報倒則欠八萬數千金港仔口某錢莊被倒去二萬餘金欵亦巨矣至各途郊字號因銀根緊迫不能支持　　　　　　　誠殆矣　○西商賽馬由董事和記洋行承辦各茶棧售茶經紀均須集銀約共數百圓之多而各洋行辦房海關官銀號亦　　　　捐助經費首事特　辦房就南普陀寺内備辦酒席以請各行買辦茶棧夥之往觀者亦與焉去冬改用外洋小食額定六十人至西人午　　　定三十人又賽馬　例必請地方文武官憑軾而觀藉以彈壓由稅務司爲東道主提道二憲勉從其請擇於十二月十三日往觀首次　日則由中軍　　防　　　計賽馬三日每日七次惟德記洋行某茶師屢居第一合計二十一次茶師奪　標者有十一次之多西商咸不　復於十五日出　　補賽　　與茶師賭輸贏而盡餘興○洋關總巡西人某甲於臘月二十夜在西商會館擊毬間飲酒次晨房門　　　　無聲　崽脫　入觀甲已不　　時氣絶矣各領事署及各洋行聞訃均下半旗以誌哀悼如甲者眞可謂無疾而終矣○現届嚴寒如之　　建綿而時疫仍不稍　且漸次　　至内街及嘉禾山各鄉社而以同安海澄石碼漳州四鄉爲尤甚意者其刦數使然耶並聞凡染疫而斃　　死之　其人口鼻中必有　　　　服事之人一觸其氣卽時傳染而亡因此患疫之家必連死二三人死後親友無有敢往弔唁者 
[索欠釀禍]  
　　金陵訪事人云此間風氣店家放出之帳槪歸三節收取不能蒂欠南門外竹工某甲欠某　　店香燭紙錠錢九百六十又端午中秋分文未付至歲杪遇諸途中向之索取甲曰我非無室家之人何得當街山醜是可忍孰不可　　　　　毆將夥擊傷旋經占主舁至江寍縣呼寃請騐差役告以刻已封印諸事不理爾等出外勸和爲是隨罰甲除償欠外再出養傷　洋一　　　　　花紅服　 
[上海巡局瑣案]  
　　前晚十六鋪巡防南局委負鍾二尹巡至王家碼頭見德盛錩烟館尙未　門　　　　有外人住宿因飭提烟館主研訊烟館主無可抵賴泥首求恩二尹大加申斥諭以此後不得再犯○前晚十六鋪巡勇行至泉漳會館左　　　　昌洋貨店大門洞　有贓在内行竊因卽獲解巡防北局祝二尹訊其名姓供稱小的姓龔名端春二尹飭交捕役看管候辦○十六　　　　局委員李二尹訪　老　　會館前賭攤林立因帶勇前往捉拿當塲獲住賭徒何阿和王長生張阿南三名帶回局中各責數十板三人叩頭如　　二尹准交徐　元具　保釋 
[法捕房瑣事]  
　　積竊某甲屢經公堂懲辦送縣遞籍此次潛來滬上竟敢明目張膽在八仙橋相近之　飯店與値堂人口角爭毆擊毁碗盞等物爲巡街捕拘入捕房頭以其屢次犯案怙惡不悛命押候堂期解請問官究懲○偷兒某乙在小　　　某烟館吸烟乘間竊取水　　二枝當塲拘獲人贓嗚捕送入捕房捕頭命押候堂期解訊○江北人某丙持錫手釧一副至新北門外沿城　之　　店質錢爲店夥拘住送入捕房捕頭命押候解訊 
[美界捕房紀事]  
　　楊金榮賃屋武昌路第三百零九號開設鹹貨店前日午後流氓王阿生向購食物一言不合大肆威風將店中所有搗毁一空經某號巡街華捕將王拿獲解入捕房捕頭令押候解送英公堂請辦○前日午後偷兒楊煥春途　包　　　根急圖兎脫經張探拘入捕房押至昨晨捕頭遣張探帶往查出所竊武昌路某馬車行衣服押候解送英公堂請宋通刺辦理○　　　　　家宅人顧某去秋將已產售與王掌掌執業至歲暮向之增索王不允顧遂糾集羽黨十餘人將王簇擁至鄉間恃衆敲詐致被詐去洋銀一百二十圓事後王忿不能平於日前奔至英界新巡捕房聲訴捕頭遣包探黃四福將羽黨鶴祥拘入捕房旋又前往查搜至則皆已遠避他處矣 
[金陵官報]  
　　十二月十八日總理兩江營務處辦水師學堂兼下關掣騐前淮揚道桂謝委會辦支應局正任壽春　任祖文謝委　　　　　　解軍械委員四川道庫大使葉桂雲由四川解軍裝來淮安府軍捕通判姚紀衡奉飭回任卽用縣王樹鼎禀謝酌補安東縣○十九日新選淸河縣典史崔恆春辭　任○二　日同知鍾祥靈銷勸辦順直賑捐○二十一日正任壽春鎭調署皖南鎭任祖文叩謝辭淮安府軍捕通判姚紀衡辭赴任 
[䢴江官報]  
　　去臘廿一日記名提督統領長勝全軍萬軍門本華抵揚候選道吳觀察學廉廣西候補道鄧輔綿均過揚公幹○廿二日　　　　　　由京南旋銷餉差○廿三日泰分司沈分轉禀辭回署湖北周守戎玉寳解餉來揚李鹺尹世伊委解金陵餉起程○廿四日程觀察儀洛到揚公幹○廿五日北掣　　　延　由淮北來掦○廿六　龍分轉澤鈞委解京餉差 
[申報舘恊振所經收順直振捐十二月廿一日十二月卅止第卅六次淸單]  
　　十二月廿二日沈樹庭洋一元○廿三日順泰棧銅洋七元○廿五日邢基承諸親友　賜隆儀移助洋一伯元○廿六日德源號洋五角祥記洋行銅洋四元廣昌坤銅洋三元○廿八日無名氏銅洋拾四元袁震卿洋五元區禮庭洋一元蘇州江門祝氏求肝疾病愈洋二十元以上總收洋一伯二十七元五角銅洋二十八元 
[上海六馬路仁濟善堂經收咸有一德施醫給藥一文願册捐十一月十六至十二月廿五日淸單]  
　　不食言人善士洋十元張　波玉華女史劉門毛小姐三户各洋五元瞿朱氏王陶菴吳縣劍菴主人無名氏四户各洋四元彭順興盛頌元陳燦祥三户各洋二角趙福卿一元五角德茂王超弼趙肅夫魏亮卿焦有壽李壽根吳敬敷陳瑞亭陳昌年九户各洋一元三元堂一元銅一元張家騏陶　　陳智珠陳正卿四户各五角陳熙潭四角同慶陳伊生各三角唐玉山唐石泉各二角許金身一角一上共收洋六十二元銅洋一元 
 
 
