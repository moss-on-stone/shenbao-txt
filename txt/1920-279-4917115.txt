# 1920 - 279 - 4917115

 

Page 1

 
 
   
 
 

Page 2

 
 
   
 
 

Page 3

 
 
時評 
[測各省督軍（冷）]  
　　苟無帝制自爲之野心决不當爲一已權利故反對人民之公意而與之爲仇何也一已之權利無論擴張至若何限度而終有盡而與人民之公意爲仇必有自仆之日也 
　　芍今之督軍中人而能自度其才識力量决不應有帝制自爲之野心何也才識力量之高於今之督軍什百倍者尚不能倖成况於今之督軍也 
　　然則今之督軍每好反對人民之公意者何也曰非好反對也一則惑於權力萬能之説恐一旦失權而無以自存也一則由於妄用其權力已慣一旦受人限制而有所未便也雖然以余觀之苟能順從人民之意而與人民通力合作者其爲督軍中今後最善保全權力者乎 
[命令]  
　　十月九日大總統令　溯自俄國政變以來影響及於東省鐵路　　所播秩序紛紜於兩國債權利益世界公共交通所　匪細我國自始即决定宗旨令該路脱離黨争關繫是以民國六年迄今迭派軍警維護治安所有擾亂路務行爲槪行禁阻中俄合同内俄政府對於該路之權責暫由我國擔負以保安甯一面妥籌整理該路内部管理各辦法雙方協定共策進行頃據交通部呈稱本年春間與原訂東省鐵路合同之華俄道勝銀行代表續訂之合同現經議定其要點爲增用華員會同管理路事完全將該路範圍置於商業性質之内其中政府代行俄政府職權並以中政府承認俄國統一政府並另行議定該路辦法之日爲止等情當經准予照辦此後該路事務應由交通部率同該路監督等督飭華俄會員認眞整頓力圖改良其該路一帶公私生命財産並由東三省軍民長官會商各主管部妥籌善法切實保護以副本大總統保惠維持之至意此令 
　　又令　吉省琿春等處時有匪黨出没爲害地方迭經令飭嚴密防範乃近據吉林督軍電稱據報告本月三日黎明琿春突來匪徒三百餘名肆行搶掠並有燬摥領館外僑情事業經派隊馳剿並派道尹親往查辦等語聞之深堪詫異着責成該省軍政長官迅卽督飭地方軍警馳往切實剿辦並將查明詳情據實呈報所有該地外僑尤應切實保護勿稍疏虞是爲至要此令 
　　又令　四庫全書爲我國最钜典籍名播海外迄今百載前之分存七部僅餘其三旣有日即淪散之虞而承學之儔亦末由得資沾漑中外人士多有以印行爲請者自應設法仿印以廣流傳而埀久遠茲據教育部呈請籌欵付印並特派專員主持其事着派朱啓鈐督理印行四庫全書事宜即行會商主管各部擬定辦法迅速從事以副本大總統　揚文化之至意此令 
　　十月十日大總統令　虎威上將軍勳一位陸軍上將直魯豫巡閲使曹錕久領畿疆勤勞卓著比歲艱難宏濟有造邦家功業益彰聲施日懋實爲國家心膂干城之寄茲届國慶酬庸論功行賞特頒明令以勵殊勳此令 
　　又令　特任張作霖爲鎭威上將軍此令 
　　又令　特任李純爲英威上將軍此令 
　　又令　靳雲鵬王占元趙倜陳光遠均授爲陸軍上將此令 
　　又令　甘肅督軍張廣建山西督軍閻錫山福建督軍李厚基新疆督軍楊增新均着頒給八獅軍刀一柄以昭榮錫北令 
　　又令　晋授鮑貴卿馬福祥吴佩孚王承斌以勳二位此令 
　　又令　晋授孫烈臣蔡成勳齊變元王懷慶閻相文以勳三位此令 
　　又令　特授張景惠以勳三位此令 
　　又令　特授曹鋭以勳四位此令 
　　又令　特授陳毅以勳四位此令 
　　又令　晋授張作相曹鍈趙玉珂蕭耀南以勳四位此令 
　　又令　特授汲金純孫傳芳許蘭洲秦華何恩溥鄒芬張學良劉夢庚楊文愼倪文漢以勳五位此令 
　　又令　特授殷鴻壽楊以德以勳五位此令 
　　又令　特授王迺斌潘復王毓芝天冲漢李韾以勳五位此令 
　　又令　特授朱熙黄振魁以勳五位此令 
　　又令　特任袁乃寛爲秉威將軍此令 
　　又令　特派内務總長張志潭兼賑務處督辦此令 
　　又令　特派劉式訓兼外交官領事官資格審查委員會委員長此令 
　　又令　任命黄榮良爲駐奥地利亞國特命全權公使此令 
　　又令　簡任職存記李潤霖著發往熱河交該都統酌量任用此令 
　　又令　署司法總長董康呈請任命林志章爲總檢察廳書記官長應照准此令 
　　又令　張志潭晉給一等大綬寳光嘉禾章此令 
　　又令　蕯鎭冰張懷芝田中玉盧永祥陳樹藩張文生均給予一等大綬寳光嘉禾章此令 
　　又令　陸錦蔣雁行均晋給一等大綬寳光嘉禾章此令　 
　　又令　何豐林晋給一等大綬寳光嘉禾章李榮殿杜錫鈞給予二等大綬寳光嘉禾章此令 
　　又令　顔惠慶葉恭綽范源濂晋給一等大綬嘉禾章此令 
　　又令　張仁奎楊春普均晋給一等大綬嘉禾章楊恩培晉給二等大綬嘉禾章李殿臣李景林均晉給二等喜禾章盧鳳書晋給三等嘉禾章此令 
　　又令　周自齊給予一等文虎章此令 
　　又令　田文烈給予一等文虎章此令 
　　又令　吴俊陞白寳山陳調元馬玉仁均晉給一等文虎章孫岳梁朝楝趙明德張榮鮑德山董政國李濟臣曹景桐吴毓麟均給予二等文虎章此令 
　　又令　張壽齡給予二等大綬寳光嘉禾章此令 
　　又令　談國楨任毓麟均給予二等寳光嘉禾章此令 
　　又令　楊潤給予二等寳光嘉禾章此令 
　　又令　宿迺鐸吴恒疆均晋給二等寳光嘉禾章此令 
[專電]  
　　北京電　隴張電甘省本年豐收請知照救災機關前來採運（十一日下午三鐘） 
　　北京電　晉閻電報出省勘災據稱調查晉省被災人數總在八十萬上需糧六百餘萬（十一日下午三鐘） 
　　北京電　奉張電商災民移墾辦法先由政府擔任資送到邊劃定區域免其領田用費（十一日下午三鐘） 
　　北京電　内部爲救災計通電查詢糧價運費預備酌量採辦（十一日下午三鐘） 
　　北京電　李純電二曹勿以振務覊留王瑚俾速來蘇就任（十一日下午三鐘） 
　　北京電　旅京魯人主廢督裁兵自治將請願政府務達目的（十一日下午三鐘） 
　　北京電　陜人公推陳符兩代表到京進行罷免陳督請願（十一日下午三鐘） 
　　北京電　政府電奉張囑分飭三省軍隊協剿鬍匪不得再發生事件（十一日下午三鐘） 
　　北京電　現駐直魯龍軍决計一律遣散（十一日下午三鐘） 
　　北京電　交部共裁顧問諮議編譯調查九十八員歲節十萬有奇（十一日下午三鐘） 
　　北京電　葉交訪求專門人才改良路郵電三部（十一日下午三鐘） 
　　北京電　修訂法律館正副總裁注重監獄改良爲收回裁判權張本（十一日下午三鐘） 
　　北京電　魏使電和會事移交唐使接辦（十一日下午三鐘） 
　　北京電　電令陜甘新三督俄舊黨繞道回國應嚴行監視（十一日下午三鐘） 
　　北京電　交部擬派次長赴歐列席交通大會（十一日下午三鐘） 
　　北京電　魯紳張英劍等來電挽留齊耀珊（十一日下午三鐘） 
　　香港電　佳（九日）魏李與莫在海珠會議莫代表李國治梁士模李代表伍應祺魏偕參謀吴飛親到岑爲公正人派劉彦劉持平代表林派饒子和代表監視議定海珠會議稱和會禁止帶兇器旁聽守秘密議决案由雙方代表簽字定期執行定今日雙方擬條件提出以後各不能續增（十一日下午七鐘） 
　　香港電　佳（九日）各社團在維持和平會集議桂軍開拔費百五十萬不能再加次議籌欵方法决省城商店居民各抽租捐一月主客各半賭館捐三月約共得四十萬餘籌押品另借隨舉代表見莫述會議情形並將桂系軍官反對湯督通電與湯接任佈告呈看莫謂我不發令各軍斷不敢開砲請放心並請李魏勿急致生變湯愛和甚好開拔費有類市物論價不成問題余已派代表到海珠會議 
結果如何當照辦（十一日下午七鐘） 
世界路透電 
[比京之財政大會]  
　　八日比京電　萬國財政大會國際貿易國際貸債貨幣滙率與公共金融四股委員會之報告交大會核議由大會一致通過其中最重要者爲貨幣滙率股之報告不主張固定金價以爲金價未必果能固定國際通幣與國際記賬本位皆未能有補於事至於欲以人謀約束滙率亦屬勞而無功其他報告皆主張各政府宜撙節用度勿超過入欵範圍如有不敷宜加税以補足之報告書中並載有各國國民　於獲取商務上貸欵之辦法 
[討論賠償問題之日尼瓦會議]  
　　九日巴黎電　討論賠償問題之日尼瓦會議延期開幕迄今尚無定議法政府答覆英外相克松之文略謂此項會議固須依議開會但德代表出席發言之會僅可作爲預會其最後辦法須由更高等當局决之 
[五國之交通大會]  
　　九月華盛頓電　五協約國之代表今日在國務部開會商議法英意日美五國間國際交通大會之辦法諸代表此次會期内將議定大會之程序開會之日期與地點聞諸代表頗注重太平洋德國海底電線與雅浦島之最後處置豫料大會之結果可使新聞與商業電報交通得有進步 
[英俄之通商談判]  
　　九日倫敦電　英外相克松答覆俄勞農政府最近之通牒謂英國嚴守約言而俄代表加米尼夫氏則公然破壞對英約定之條件俄國視英俘問題爲兒戲派兵入波斯鼓吹小亞細亞之土國國民黨謀侵柯拉桑造成塔什干之排英結合煽起波哈拉之革命運動阿富汗以擾亂印度邊疆並在亚洲廣施賄賂散佈排英之運動苟勞農政府查果欲成就英俄通商之磋商則凡此舉動槪須停止覆文末稱俄國無故殺害英國土木工程司 
[德法之出入口貿易談判]  
　　八日倫敦電　此間接巴黎電稱法德直接談判賠償問題之説尚未見明文據公報聲稱目下直接談判僅限於出入口貿易之特殊問題關於賠償之直接談判尚未發現 
[愛爾蘭問題現狀]  
　　九日倫敦電　杜白林與愛爾蘭南部現非常注意柯克市尹狀况之消息外間盛謠如市尹餓死則各處將起風潮警察現紛接警告勸令告退 
　　八日倫敦電　前三個月内愛爾蘭路工拒絶駕駛運輸軍警及子彈之火車致發生種種問題政府現正嚴重考慮之鐵路現仍由當道管理且據宣布將取銷津貼各支線近多停止開車昨日倫登特里之火車一輛有携武器者六人乘車致火工　車守均不肯工作乃停止　駛 
[英國煤工問題]  
　　九日倫敦電　煤礦工人領袖斯密立氏勸礦工和緩從事尚有重要領袖二人亦贊同斯密立之言故下星期一日礦工投票氣象較佳斯密立氏之勸告頗足阻遏極端派之勢力聞諾桑伯倫與杜拉姆兩處礦穴約二十一萬二千人不許投票 
[意國之電工問題]  
　　九日米蘭電　電氣廠工人罷工風潮今已由工人與廠主問議定解决辦法電力乃可復得電車現已開行 
[葡國之罷工消息]  
　　七日倫敦電　葡使署聲稱外間所傳葡國罷工消息殊屬失實據昨日葡京電稱葡萄牙公司之鐵路有某段罷工但職員大半照常辦事火車駛行者頗多秩序未亂 
[各國近事記]  
　　九日倫敦電　日美近突然取銷定貨合同爲數甚巨使白拉福區受空前之損失約克夏呢羢業已陷於困苦之境而據織器聯合會宣稱有名之各廠預料貨價將跌惟爲時不久三個月後大約貿易可以復振云 
　　九日倫敦電　泰晤士報載華沙電稱波蘭人對於和平希望漠不注意蓋信今與勞農俄羅斯難以告成眞正之和局且以仍須以大軍駐於戰地隨時備戰之故 
　　七日華盛頓電　波蘭請美國接濟糧食謂過激黨所蹂躪波蘭之土地共有四萬方哩加以收成惡劣故不得不乞助於美國 
　　九日倫敦電　希臘王亞力山大數日前爲一所蓄之猴咬破皮膚初不介意後腸部起病且患黄疸現體温高至一百零二度 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　十一日北京電　美總統威爾遜於中國國慶日電賀中國與中國人民　 
　　十一日北京電　交通部擬收電報附捐以充振欵定同省電一角隔省電兩角國外電三角 
　　十一日北京電　政府明令任天津交涉員黄榮良爲駐奥公使 
　　十一日北京電　優林所稱中政府查閲其國書認爲美滿磋商進行現頗順利之説迄今未由外部證實據外部云所謂磋商者僅至呈遞國書爲止外部因部員更動查閲國書一事今尚未蕆事 
國内要聞 
[琿春事件之電訊]  
　　前日政府接到延吉道陶彬電告謂此次琿春事件係日本警察壓制韓人之反動比爲遠因最近則俄境源渠河毛口歲名（諾烏幾斯克）（撲削脱）之韓人得紅黨之補助軍火後遂即乘夜入琿查韓人不穿韓服與華人甚難分别此次舉動中華人是否加入無從判明現正分别搜查但日本朝鮮總督已訓令駐在會寗之第十九師團之四中隊移來延吉查此次出事地點在琿春而日本進兵延吉其用意甚不解况此項匪類可證匪黨之巢穴在外以内非吾國法權所能及現在一面派兵分駐長領子東溝里頂子及紅旗河方面一面與日總領事談判請其不必派兵並電請督軍由省調兵到延以免人代吾謀惟韓人居住吾境者常有反日行動若從嚴取締似乎坐抑弱之嫌倘不嚴行干涉又恐招致外交兩年以來頗費精神故韓民並無何等舉動此次分明由俄境來之韓黨致事前疏於防範而日領事張大其要求意不在此應請中央派員來琿調查眞相與日交涉至目下接洽事件道尹兼任交涉員責任難辭惟有以擁護主權爲目的而已 
[各界籌賑之辦法]  
　　國際救災總會成立後對於一切救濟辦法現正積極進行聞該會以河間等縣災情奇重亟須辦理急賑當議决先撥洋二萬二千元擬買糧食向該處散放該欵由中外各行分擔其半中國方面應擔一萬一千元由十八團體分擔每團體攤六百元聞北工賑協會業將此項攤欵於前日如數交歸總會辦理 
　　又聞該會前日已將成立情形通電各省云各省分送督軍省長商會報界曁各慈善團體公鑒本會由中外各救災團體組合以統一中外各救災分會迅收救濟實效爲宗旨業於本月八日成立公推大總統爲名譽會長事務所暫設北京西堂子胡同税務處凡關於救災事宜望時時惠教謹聞國際統一救災總會梁士詒德格來青 
　　北方工賑協會以近日各方面對於救災辦法多注重於以工代賑之一途故該會刻正詳細討論進行方法茲錄其簡章如下（第一條）本會定名北方工賑協會（第二條）以興辦工業救濟災民爲宗旨（第三條）凡與本會宗旨相符及具有左列資格之一贊助本會之進行者均得爲本會會員（一）有專門學識者（二）有技術者（三）有實業經驗者（第四條）本會設會長一人副會長二人幹事若干人書記若干人前項職員皆名譽職但因公支出得由會據實數支給（第五條）本會因安置災民進行左列事件（一）介紹職工（二）籌辦各種製造土木工事墾植造林事項（三）勸辦各種工業及謀便利進行起見得代任設計測繪調查預算事項（第六條）本會經費由會員擔任籌集其籌集方法由會務會議議定之但不零星募捐（第七條）本會辦事細則另定之 
　　東三省巡閲使張作霖對於此次北省旱災除個人提倡捐募鉅欵外前日又電中央請將災民移墾邊省以圖久遠聞其所擬辦法將移墾災民由政府擔任移送之責並豁免領田用費至墾地後即由中央分配墾種區域嗣後再由省政府籌謀維持方法 
　　交部以本年北五省災區遼闊難民衆多前爲籌畫賑務迭電各省軍民長官及路電各局查詢豐歉情形一面運輸米糧從事急賑一面規定修築滄石烟濰曹襄三路線基以期多容災民以工代賑惟是各路工程同時並舉需要欵項約在一千萬元以上當此財政奇絀羅掘俱窮之餘内外各債均難立時舉辦爰由國務會議議决就以成立交通事業鐵路郵電各項酌收賑欵俾得早日興工難民得所其附加辦法已經交通部公佈定於十月十一日實行 
[新銀團最近之計劃]  
　　外交團消息拉門德回美之後對於新銀團計畫進行至今益猛近日鑒於中國政府需欵之殷决計先行籌設稽核機關以便將來投資時易於稽核聞其計劃係欲將從前借欵接洽未成之件凡認爲可以併入新銀團辦理者一槪先行劃入以便借欵成立時可以收監督用途之實效其稽核機關内部組織係由英美法日四國銀行代表及行員分别輪任任期定爲二年至於組織法及經費係根據善後借欵設鹽務稽核所之辦法略有增益其詳情尚未及公表之時云 
[九日閣議紀聞]  
　　九日爲星期六閣議例會之期靳氏及各閣員均於上午十時三十分先後蒞院旋即開議重要議案計有六起（一）外交部提出琿春匪警釀成交涉形勢緊迫請迅定應付方針結果卽日頒發明令責成東省長官趕速剿匪以免外兵入境駐紥延吉之孟　長處置失宜應由該管長官立予撤換（二）交部提出中東路路警槍械不敷應用請由陸部酌量撥給案結果因部中現無存械由該路整理項下撥欵購辦（三）法制局簽注辦賑懲獎條例及辦賑犯罪條例請核定公布結果犯罪條例應即撤消另就懲獎條例内附加一條規定侵蝕賑欵滿五百元以上者處死刑即日明令公布（四）内務部提出請簡賑務處督辦案結果即由内務總長張志潭兼任（五）顧維鈞電請撥給國際聯盟會經費案結果交財部從速籌滙（六）内務部提出請任董錫成爲江西廬陵道尹結果通過此外尚有例案數起議至十二時三十分散會由農長王迺斌交長葉恭綽入府報告 
[江西京同鄕亦主贛人治贛]  
　　自蘇鄂提倡本省人治理本省後潮流所趨幾及全國旅京贛人因戚揚治贛以來吏治廢弛劣聲昭著且恃權要以爲護符屢經彈劾屹然不動遂亦於十月三日在江西會館開同鄕大會主張贛人治贛並提出具有省長資格者李盛鐸蔡儒楷二人要求政府擇一任命但吴鈁魏斯炅鄭焯等亦欲乘此時機出任斯席聞吴鈁運動最烈並有宋育德等爲之奔走各方代求援助又有人謂李盛鐸爲安福派人所共知若以之爲省長多數贛人决不承認故結果究屬誰氏尚難逆料總之今日野心家皆欲利用本省人治本省之機會以圖活動反陷地方於紛擾殊可歎也 
[裁釐加税之商榷]  
　　裁釐加税一事當靳總理第一次組閣時即認爲必行之政策經潘馨航次長專辦其事旋因内閣解體直皖軍興事遂中止此次財政總長周自齊氏履新以來對於該項計畫抱定實行之决心聞已於日前通函全國各商會徵求裁釐意見茲將原函錄下逕啓者國家設關征税非徒擴充歲入俾益度支凡所以杜塞漏巵提倡實業其樞要罔不在茲我國關税因受條件之拘束不克隨時操縱以致土貨之行銷日減洋貨之輸入日增商業無從振興國勢益形衰弱流弊所至豈僅影響於歲收若不奮起直追亟圖挽救則際此商務激戰之場將無與人周旋餘地挽救之方維何舍從裁釐加税入手殆無善策此不獨自齊能言之固舉國公認而昕夕所企望者也顧是説倡之旣久迄未能見諸實行者殆有故焉現在全國收入除田賦釐課以外釐金實爲大宗各省區軍政要需類皆恃此挹注故國民安於習慣之旣久雖重受困苦而無辭政府艱於現狀之維持遂隱忍遲回而有待意謂加税有確實辦法方能着手議裁而釐金一項各國皆視爲惡税但直接受其害者固非外商故裁釐加税雖非約章載有專條而累月經年交涉迄無結果每以裁釐居於加税之先輾轉推宕二者事屬相因勢難並舉用是遷延觀望以至於今自齊外觀大勢内察商情其必决心以裁釐爲前提使外人無所藉口始得依據條約力謀加税之實行特國計商情亟應並顧是有不能不掬誠商榷者當釐金旣裁關税未增之際其間時日久暫不可臆定若無相當之抵補將見應付之立窮自當仍照商物一途暫時酌籌的欵彌縫缺額以期兼全惟此事關係甚鉅着手之初允宜審愼期折衷於至當特廣益以集思諸君洞悉商情深明世務尚希發抒意見匡濟時艱自齊不才竊願竭知盡能合内外心力以圖始也 
[所得税徵收規則草案（續）]  
　　（第十二條）納税義務人經過納期尚求完納者徵税官署應指定期限催徵之並爲延納處分之預告前項之催徵得設滾單每里之中每單或五户或十户每户名下註明所得若干該税若干分作若干限每限應完税若干逾限卽執行延納處分等字樣發給里内首名挨次滾催沉單者查明究處（按本條係酌採國税徵收法草案並户部則例關於州縣催徵錢糧之規定）（第十三條）徵税官署得向納税人酌征手數料但不得逾幣一角（按催征規費亦手數料之一種自昔税法曾無明文而事實上吏胥私自需索尤無範圍禁人則枵腹不禁則累民近來各省征收田賦單行章程即多有催征費之規定如吉林省則定爲税額十分之一湖南省則定爲每里五文惟其額增减無常恐猶難免於弊混不若東邦之制定額十錢（銅元十枚）較能杜絶浮冐至我國税征收法草案則亦有酌收催征規費之規定故本條亦有酌收催征規費之規定故本條亦爲特設明文（第十四條）納税人有左列情事之一時其納税義務已確定者雖未届納税期限亦得征收之（一）納税人忽將其住所或居所遷於民國以外並未設有代理人者二）因延納其公諜受延納處分者（三）因其他債務受强制執行者（四）法人之解散者（五）主管官署認爲有脱税之嫌疑者（按本條酌採日制及國税征收法草案）（第十五條）納税人因罹非常之災害及其他不可抗力之情事致不能如期完納或減少其應納税額時得詳具事由禀請征税官署報由督征官核辦經征督征官遇有前項情事時應參照勘報災歉條例及其他成例勘明審定分别蠲緩按本條係屬通例雖勘報災歉條例係專爲征收田賦而設然據日本學者之統計謂所得額之變動强半由於田野之罹災而建築物之遭火猶其小部分者且此項條例關於履勘日限被災分數卽審定我種災害亦可適用是在吏之神而明之耳（第十六條）納税人育左列情事之一時得執行延納處分（一）受催征通知書或滾單後已限滿仍未完納時（二）受第十四條之先期納税通知書而不完納時（第十七條）延納處分應由征税官署派遣握有票證之官公吏親赴納税人之住居或營業所執行之（第十八條）執行延納處分之官公吏對於納税人出示證票後應勸令自行交出相當於税額之現金（第十九條）納税人不依前條之勸告時應實行財産之扣押但就前項扣押之財産如第三者主張其所有權時得於扣押後三日内出其所有權之證據禀請核辦（第二十條）左列物件雖屬納税人之所有亦不得扣押之（一）納税人及其家屬生計上必要之衣服器皿（二）祭祀上必要之物品及石碑墓地墓木（三）職務上必要之禮服制服（四）勳章及其他名譽之標章（五）修學上必要之書籍儀器（六）農業上必要之機械器具種苗肥料牛馬及其芻株（七）職業上必要之書籍儀器機械器具及原料 
[廣州通信（平）]  
　　粤局最近之和戰觀 
　　第一函粤桂戰事其轉移之第一關鍵在乎虎門獨立自虎門獨立然後魏李聯合敢放心在省垣獨立魏李此舉其有補於東江陳軍甚大聞某要人言當時規畫原定於中秋夜鳴砲轟擊觀音山嗣魏邦平略有拘忌以中秋夜爲龍濟光槍斃前警廳長陳景華日期魏現亦當警廳長謂爲不利遂改八月十六午刻各事業已預備但是日李福臨忽又猶豫極力制止僅於是日十時宣布獨立而已隨卽調人紛至極力調和至今日又成一不痛不癢之局説者謂十五六兩日城中桂軍所存不過三千人左右事前全無戒備倘使砲聲一響有精鋭之師乘之勝負可以立决但可惜李福臨所部非能戰之卒魏邦平所部雖有精鋭然不過二三千餘人故終不免於意存觀望而尤爲粤人所不滿者則海軍受粤供養數年當此利害關頭不肯表示决絶態度此糾紛所以不能立解也今調和之説已騰播一星期有餘莫榮新旣無意交印湯廷光無法履新且通電辭職而軍署之最忙碌者則運兵運械到處建築堡壘甚至大新先施兩公司之高樓亦欲借作砲台其力籌戰備如此至於由北江調回由東江前敵調回之軍士近聚於省坦者已在萬人以上若言實力魏李恐未必能與之對抗且長隄天天樓所駕之砲正對福軍大營桂軍馬濟曾大言曰倘一鳴砲我馬某半日之内可以肅清河南其輕視福軍如此所幸魏邦平頗有軍事學識事前善於規畫盡將江鞏江漢等兵艦一槪收集以爲已用於水上交通扼其全權以與虎門相因應此着最爲制勝之道現時各社團對於政府日日會議皆磋商調和然和字實無從説起最初提出和字曾言東江前敵當立行停戰然停戰二字今已不能實行不惟不停且戰極劇烈莫榮新已宣言督軍印人人可交惟决不能交與陳炯朋吾今已催令前敵限三日内剗除陳炯明觀此是對於魏李則言和對於陳則仍主戰也故今勝負之决仍在東江省垣魏李獨立之舉不過使莫略有顧忌而已然省坦戰事亦正醞釀始終恐不能免也今東江上游在戰鬭中桂軍仍甚得手惟陳軍擬從東江下游用猛力以援救故頗注意石龍以截繫其歸路倘石龍得手則惠城之桂軍自然膽落此亦是一策近日東莞縣城業已攻下此大足爲攻擊石龍之一大助力聞一民黨重要分子云陳軍現已用加急電催汕頭速運軍到虎門計此數日内由廣金寳璧等艦以及用鹽務緝私船從汕頭汕尾運軍到虎門者將及五千人俟齊集後即移運虎門之巨砲到東莞縣城由縣城以攻石龍石龍一破惠州桂軍與省城桂軍截爲兩橛然後勝負可判然桂軍亦已知此消息故連日運軍實到石龍者凡數百箱而軍隊之由火車裝載或來或往極爲忙碌大約東莞石龍之間必有一場惡戰蓋莫榮新李根源二人仍視戰爲極有把握所謂輿論所謂民意彼武人殊藐視之也 
　　第二函　羊城局面今日爲不死不生之狀社團方面日日會議日日籌欵僉言以代價買和平然籌欵不憂無着而秉權者全無切實之條件提出識者早知調和二字不過爲緩兵之計今果眞情盡露矣全城之中業已畫分三大戰區砲台林立建築物昕夕加工極爲忙碌日昨魏軍兵艦駛過東隄大沙頭桂軍立即開槍攻擊幾至啓釁其餘堡壘遍築沙包重疊全城皆屬戰線商民惶恐有力者則擇地遷徙無力者惟閉户飲泣而已在人民方面最痛恨者爲軍政府此次鉅禍之釀成事前由岑春煊與政學會勾結包辦和議激成軍府瓦解至現在大禍臨頭岑猶不設法疏解仍欲以一戰决勝負對於粤人治粤一層撇開不言仍以種種貶喪人格語以爲攻擊資料故連日軍府内之政客又復　集揚揚有得色聞又畫策向長江急請救兵以種種危詞相恐嚇矣此次粤督問題相持不决表面似莫榮新之有意頑抗然其實非莫一人之去留而與軍政府之塌台有關莫每對人言謂余於督軍無所眷戀軍餉亦容易解决果若是何至曠日持久滋擾不休蓋其内幕仍以黨系地盤爲第一重關係連日政客或北上或西上皆爲請兵忙而粤省社團沿極力籌欵以望調和此實未明其眞相耳至於魏李方面十六日原决定開砲因爲調和者所阻今言實力桂軍業已大有布置未易倉卒攻下故隱忍不發惟時以筆戰用文書催交督印而已大約目前虎門方面對於由東莞進攻石龍一事極力進行必待由潮汕運回之粤軍力量較厚兵事始能實現現猶在規畫之中而桂省西軍現亦急促東下以肇慶爲集中地點倘使人數齊集則廣三路線必有戰事兩方面今皆努力運兵東路以廣九線之石龍爲要地西路以廣三線之河口爲要地東路陳軍以虎門爲集中西路桂軍以肇慶爲集中將來戰禍爆發其即在此地也 
[山西通信（端端）]  
　　國民大會之促進 
　　山西自（用民政治）標樹以來需才甚急外省學子被收羅至者不下十百人復有不遠千里願受一廬爲民者人才一時稱盛娘子關外之新潮遂不免携帶西來於是數萬之（麵筋學生）個個如受聖洗心潮所感發爲事實如去年之五四運動今年之查貨風潮以及此次國民大會之促進能急起直追不後他省者溯其遠因則導源於客士（與客卿資格稍異）之宣傳 
　　吴剛旣竟伐木之功卽唱國民大會之高調羣衆和之山右客士中有三數輩復爲文討論之登報倡導之集會宣傳之近乃以學術討論會名義發起國民大會促進會九月二十二日開成立會於文廟通過簡章推舉執事後又續開評議及幹事等會籌辦大致妥當遂定於本月三日召集臨時大會於海子邊 
　　是日適爲星期日久雨初霽天高氣爽海子邊爲太原惟一之名勝是日各門皆飾以采棚標以臨時國民大會六大字會場設於陳列所前場中高樹四五丈之大旗上書（山西國民大會促進會臨時大會）繞以萬國之旗學校之參與者約十數合各團體及羣衆之自由參加者實在五千人以上至十時奏國樂開會·唱國歌·次唱大會歌首由主席李墨卿報告開會宗旨次馬鶴天等相繼演説者二十餘人語皆沈痛懇切惜講者不免過火幾至一句一跳躍一語一鼓掌故所聞見者惟跳躍狀與鼓掌聲而已但此會中亦確有難得處是日演説者女子有七八人之多有育德女校年僅七歲之學生朱寅生亦居然登樓開講此其一國民師範校役亦手執國旗參加講演此其二美國某大學教授胡本德博士致最誠懇之嘉獎辭此其三全場最動聽警闢之議論乃不在一句一跳之少年而在一妙齡之女子女士名張秀蘭師範生語音之清利態度之活潑措辭之得當乃不類晋産此其四有此四者實足爲此會生色也 
　　講演至十二時後始畢整隊大游行高呼萬歲而散至於該大會主張之槪要内分（甲）關於促進之方法及國民大會組織法（一）請本省得各縣速立促進分會（二）與各省宗旨相同之團體聯絡進行（三）國民大會選舉之標準爲以一縣爲一選舉區又男女成年學生均得參與選舉又嚴禁官僚政客武人及洪憲復辟安福諸黨之干預（乙）關於將來國民大會之解决事項（一）制定憲法（二）改善外交條約及廢止秘密條約（三）廢督裁兵及實行南北統一（四）取銷限制國民自由諸法令（五）擴充全國教育經費云云 
　　此臨時之國民大會參加者數千人不爲不多實則羣衆心理頗爲冷落學生方面多不與聞官廳方面對於一切羣衆運動素抱不干涉不贊助主義蓋此會之主持者大約不及十人耳吾人於此不能不竊怪此海子勝地春秋佳日何以盛會獨多回憶今春國恥會之集合正當飛絮滿湖今此會之舉行又值落葉滿地風景已改人事未殊吾甚願此轟轟烈烈之羣衆運動勿亦如飛絮落葉之飄忽無定徒爲細柳玉塘作應時之點綴品也（十月三日） 
[福州通信（遂夫）]  
　　省政治會　省議會　造幣廠 
　　福建省政治會議組織於許世英時代李厚基兼長民政後久不提及近忽步武許氏重新組織規定會議處簡章十五條并委周和爲該處坐辦其餘事務以省署四科長輪直業於本月二日假大牆根孫公祠開幕然此種會議實與前劉冠雄回閩所組織福建公會無異蓋彼所請紳商代表與會者大半爲安福系人物無事則與之稍聯感情有事則使之列名通電而已故是日曾請僑商陳嘉庚與會陳以不願與聞政治却之至政界中人更無敢有所論列故謂粤軍已退出閩境該會議將以敷衍地方人士之面子不如謂其有一種保全地盤之作用爲尤當也 
　　福建省議會　寂已久地方有事不過由林翰議長召集在省議員開茶話會而已本届林議長接副議長鄭豐稔之龍巖來函請開臨時會遂於前月三十日開茶話會届時到者十餘人來函贊同者十餘人討論結果以目下粤軍退出閩境地方上應議之事良多固應召集臨時會然照章須四十九人以上方得召集現應俟到達法定人數時再開茶話會商議召集方法未知此會之目的何在也 
　　福州西門外洪山製造廠近來製造小洋及銅元甚多據洞悉個中情形者云該廠所鑄小洋每兩有銀價只值八十四文銅元一枚銅價只值三文半每月赢餘本月起預計可得二十餘萬元以十三萬元增加軍餉餘充該廠人員之月薪及花紅日昨該廠長劉式淵自知成色不佳恐於市面不甚流通特呈軍署略謂職廠鑄造小洋發行以來商民甚見歡迎惟近日市面現有一種外來小洋銀色低劣市面因之跌落商民大有不便職廠名譽亦受影響請咨省長禁止小洋入口以維金融云云聞署頗以爲異 
[開封通信（木木）]  
　　河洛屬發現護法軍 
　　豫省因災情重大官民方呼號奔走於籌賑之中初不料忽有驚人之護國軍一事發現茲特紀其情形如下上月督署迭接探報云豫西偃師各屬有自稱護國軍河南總司令范某等受某方面密命潛赴洛屬各地叢山僻處密設機關並分遣黨衆散布於虎牢龍門澠池一帶廣招土匪意圖乘機擾襲省城（查由虎牢旱路一日夜可抵開封火車僅數時耳）當道以匪徒冒假名義初不以爲意詎近又連接諜報始悉情節較大本月一號督署復得急電後趙倜遂下急令先派宏威軍兩團趕往勦討詎軍隊尚未完抵該境而該首領范某所設之陳村司令部早已聞風籌備立即召集徒衆分途先事包襲兩方劇戰一夜死傷頗衆省軍鋭氣頗挫迨三號拂曉濃霧蔽天對面不辨團長下令衝鋒奮擊喊聲震野該黨勢始不支逕向豫西叢山奔潰遺下軍用物無算官軍用機關槍猛追死亡枕藉子彈雨飛范所乘馬中彈倒斃再換再斃仆范坡旁即經捕獲當即先派一營押護至省記者是日適因事赴洛偃屬各地已分别臨時戒嚴目擊押解情形時范負傷甚重然尚談笑自若並與同車宏威軍某營長云此役係天亡我非戰之罪也由兵士背之上車所有總司令部名册曁護國軍大旗並所獲軍需品滿載數列車據宏威軍某營附云范部雖係烏合頗受教練戰時高吹號頭遠擊近衝亦均有度並云范藉偃師前所宋陵左近有宋代銀窖兩處均爲掘得約有紋銀數百萬半以供給部伍故得死力又聞范向在陜西此役受某方面密遣來豫械彈甚足大約欲師前此盧葉之於陜甘故智也當道以此事關係甚大 
 
 

Page 7

 
 
渠魁就獲後已電中央請示辦法查近來豫境軍隊均駐京漢沿綫故西路防守甚稀連日某方面除遣范及王某郭某等來豫舉事外並有派員向省中各軍暗中煽動意在互相策應之説故當道已分别嚴緝藉明眞相矣 
[吴佩孚在洛之近况]  
　　吴子玉駐節洛陽除訓練士卒外對於地方事業亦積極整頓聞其主張各處盜匪充斥出没不測擬籌得巨欵安設軍用電話各重要城市村鎭互通聲息以期應援迅速又以豫西一帶旱災頻仍賑濟乏術因籌以工代賑之法擬首先建築洛陽大橋因洛水浩大向無橋樑僅有行船行人頗感不便若能建築大橋一座其惠實非淺尠唯該橋規模宏大預計須百有五孔每孔需費八千餘元共計約近十萬元刻正着手募集也吴又以洛陽一帶水利不修故一經亢旱即仰天嗟嘆擬就各地方舊有溝渠之湮塞者大加疏鑿計有八大渠三十六溝估計亦需欵十萬左右果能早觀厥成洛境溝渠縱横密如珠網天旱則引伊洛之水資以灌漑天澇亦可藉以宣洩其利之普不可以數計也又以洛陽位居南北中樞西控秦隴南瞰川湘北接太原東則京漢隴海兩路交貫又屬便利且逼近河洛水陸交通物産尤富煤鐵木石麥米絲棉藥材之類無不左右逢源如能設立大工廠開發天然之利在中國實業界上必可佔得優勢刻已擬定試辦方由與本處富紳積極籌畫吴又在洛陽招收學兵一時開封各校學生紛往投効武昌大學學生投筆來洛者亦不少聞吴對於此項學兵頗爲注意除檢騐身體取具保證外尚須面試覘其學識器宇嚴定課程加决訓練爲國家儲將來有用之材唯前述各工程需欵甚巨一時不易凑集聞有令洛陽縣知事先就境内富商殷户認籌二十萬元先行試辦而洛境富民大半爲盜匪劫掠綁票搜刮殆盡甚或逃至遠方故募集亦甚困難也 
[豫省路界近潮取銷路員俱樂部問題]  
　　河南鐵路幹線凡五就中以京漢隴海·汴洛·三路爲營業中心三路人員太半集中鄭州前此全國鐵路協會爲結合路界團體並聯絡情感研究改良各種事項起見特聯三路重要分子創設一路員俱樂部於汴洛總局左側頃因該局局長華南圭由交通部調任京漢全路工務處處長以部參事盧　署汴洛局長盧夙有理學家之號（前在汴洛局長任内爲駐鄭某師兵士兇毆憤而辭職此次復來任該局總辦）自部令發表後盧因前次被打不免戒心且素性怕事不好交際復因前事該俱樂部人員不爲出力伸氣故此次重膺簡命明義開宗首先即以即銷該俱樂部爲事其原因固由與該部宗旨不合而盧氏表面上則以該部地址向屬汴洛局管轄範圍刻因辦公不敷故請取銷讓出云云連日該俱樂部同人因此之故特開一全體會議僉謂同人所成立之俱樂部交部業准立案前局長尤爲主動最力之人若此次被迫取銷不但大家捐欵均付虚牝與面子上亦難爲情是日座中某某數員建議尤爲激烈倡議反對盧氏重來長局某君更以理學兩字誚之結果仍以該俱樂部目下無地可遷且成立已逾半載園亭圖籍煞費經營不忍廢棄一致主張力争保存刻盧氏所派親信多員來局部署一切據云爲因局務上種種妨礙勢必達取销該部目的盧局長日内來鄭即有辦法然該俱樂亦不乏强有力者若相持不下届時恐須呈部以求解决也 
[山東八團體之財政會議]  
　　主張財政廳用本省人 
　　山東財政久已入不敷出外債纍纍各軍政機關積欠欵項延至三四月迄今分文無着且自直皖戰發後財政廳倡發鉅額金庫證劵全省金融狀况幾至不可收拾茲本省各團體重要人物洞鑒及此亟思補救昨日（六日）特假省議會開各界聯合大會議决致電中央報告山東財政署各種弊害及最近危險情形大致謂原因率由於用人不當且職其事者往往簡自外省蒞任之　對於本省情形在在隔膜措舉興革動辄乖方是以每一人來興辦一事微利未見害先隨之此本省人民所極不能堪而中央亦須留意者也今財政廳長李欽旣已表示辭意卽請勿令再來自後無論如何本省人民對於本省財政機關必須　管理實權以盡其實行監督之責云云一面並已預備妥人在中央方面盡力交涉必期今後掌財政者易爲本省人士而後始達到目的也 
[江西籌辦北賑之情况]  
　　江西軍民兩長在警務處設立江西籌辦北省賑捐事務所並公舉警務處長閻恩榮景德鎭統税局長高蔭昌督署軍法課長潘毓桂書記處長程祖福等襄辦賑捐一切進行事宜已於十月一日成立日前軍民兩長電呈總統備案文云北省亢旱爲災蔓延數省奉大總統兩次明令責令各省集欵賑撫並飭切速舉行復迭准保定曹巡閲使天津曹省長直隸義賑會順直旱災救濟會電知災情勸籌救濟並承准交通部抄示擬定運赴災區米糧核減車價辦法公决議案及修正國有鐵路運送賑濟平糶糧食減價條例當於九月二十五日召集全省官紳商界設立籌賑事務所妥訂辦法趕於十月一日開辦成立總期速籌鉅欵購運糧食救濟災區以副大總統軫念災黎之至意江西督軍陳光遠省長戚揚同叩又聞北省賑捐除由陳督軍捐洋一萬元戚省長捐洋五千元以爲提倡外所有各道廳處局縣捐助洋數均由省長公署開列清單訓令財政廳在各該道廳處縣公費項下照數扣除撥送籌辦賑捐事務所計列豫章潯陽兩道各七百元贛南道六百元廬陵道四百元財政廳六百元政務廳五百元教育實業廳各四百元警務處五百元水上警察二百八十元一等知事缺每縣三百元二等知事缺每縣二百六十元三等知事缺每縣二百四十元其他各廳局所亦開定數目刻籌賑處定於八日假座贛舞臺演戲助振各機關均派銷二百張各商店由警察挨户派購一張聞此項收入約可得二三千元 
[贛省拿獲黨人紀聞]  
　　七日午後二時省會警察廳偵探十餘人在章江門外城牆傍街二十八號拿獲要犯劉海晏一名爲安徽懷寗籍携眷來省未久寄居城外聞月前李蘇督在寗垣狀元境街某旅館内破獲黨人機關黨首僞旅長王子明等供稱彼等俟唐繼堯會師武漢時即起嚮應並供出劉海晏爲其同黨現居贛垣章外傍街二十八號等語李督得供後即密電江西軍警各當道請爲緝拿七日警廳偵探隊遴派幹探赴章外城傍街探視至則二十八號果有其人由偵探王某以送信爲名化裝入内僞稱由南京至省請劉代爲謀事適劉海晏外出其家屬請劉移時卽可回庽王乃坐候片時劉果回家王持信向之詢問姓名劉答稱無訛即將劉扭住一面急吹警笛屋外各探聞聲趨入將劉擒獲搜檢室中尚無危險品物遂帶往警廳復命閻處長抒晉謁陳督請示發落聞陳以此案係蘇督令緝要犯仍交警務處管押俟電李督得覆後再行核辦有見劉犯者云劉年約五旬衣裳楚楚不類下流社會人云 
[杭州快信]  
　　日昨國慶節適值大雨各學校俱派人在新市場城站一帶演講地球大勢晚間一師一中宗文安等校均排隊冒雨出發賽提燈大會 
　　前浙江交涉員林鵾翔沈省長抵任時曾委充本署秘書長後林因病赴東瀛就醫改延吴佩葱接充現吴又辭不就電促林病痊旋省昨已由滬乘特别快車返杭 
　　山西教育會昨函到省本月五日開會選定副會長張秀升充全國教育聯合會代表 
　　浙江地方實業銀行現擬在江干閘口建築分行並極大堆棧經費不下二十萬元左右已購就能地畝派員察勘不日動工 
　　江西第　師校學生參觀團昨函省教育會確定今日（十一）九時由滬乘車到杭並代指定清華旅館爲宿舍 
[南京快信]  
府院昨又來電促李督銷假就三省巡閲使職聞李督擬稍遲數日即電京銷假 
　　巡閲使署官制分三廳八廳正在着手組織 
　　省議會日内擬開談話會函促議員來省免誤會期 
　　邳縣省議員蔣培元病故昨由會函請遞補 
　　昨日國慶紀念各機關各學校均放假一日各軍隊停操一日駐寗英美日各國領事均赴軍民兩署慶賀李齊兩長派温世珍今日赴各國領事署道謝 
　　李厚基派賈文祥陳光遠派陳文起來謁李督江南造船所所長劉冠南内部參事劉馥農部實業僨劵局科長張祖襲過寗轉車赴京 
　　各界定今日（十一日）下午三時假花牌樓青年會開華洋義振大會以濟北方饑民 
　　海軍總司令藍建樞昨由滬來視察江防李督在署設宴欵待齊帮辦陪席 
　　宫邦鐸昨接江寗鎭使篆擬日内視察各要塞　 
地方通信 
[松江]  
　　各學校慶祝雙十　縣立第一第二兩高小於雙十節上午在各該校開雙十慶祝會午後復行執旗游行會兩校學生同時在公共體育塲集合而國旗行三鞠躬禮各奏軍樂及歌辭並各演徒手體操一節然後聯同出發循行市街一週返同時縣立職業學校亦在市街上執旗游行惟未與兩高小聯合 
　　募振會開會情形　松邑各界於雙十節午後假勸學所開代募北省振欵大會先由發起人朱鶴生報告開會宗旨次縣知事代表顧稼軒·聖公會牧師葛丕六·相繼演説次來賓分任認募最後由第一第二幼稚園·松筠女校·縣立第一女高小學生·各演游技一節至二節以娱來賓是日臨時輸捐者有圖書館長雷君彦昆季以母壽七旬筵資移充災振洋一百元及松江銀行·典業公會·夏培心等數十户捐入洋五百餘元均由該會將輸捐人姓氏用紅籤標出以資激勸 
　　救火會操演水龍　松邑救火會於十日午後召集四區水龍十架在北站外菜花徑舉行會操塲上豎一標桿桿巔安一活動標點各龍按次入場激射標點以命中之遲速判各龍之優劣結果第二區東永安龍·第三區塔橋龍·第四區東門龍·各獲牌一方惟第一區則因嶽廟龍與育嬰堂龍速度相並互相争執暫緩給獎以俟解决 
[蘇州]  
　　緝私統部擬遷吴淞蘇屬緝私各營統領司令部從前本駐蘇州前任統領蔡和林君以統部駐蘇殊多不便特改移上海迨後宋明善統領以爲滬上開支過鉅復呈明鹽運副司將統部調回蘇州現任緝私統領劉之潔以吴淞地方爲緝私重要地點統領司令部應設於吴淞地方以資鎭攝而便調遣已派員前往察看一俟擇定地點即行移駐云 
　　三高校友會續辦夜校　吴縣第三高等小學校友會會長楊詠裳曾於去年署假時開辦義務夜校一年以來成續甚佳本届三高校友會重行選舉結果以李叔良爲會長李君對於義務夜校一事主張推廣學額增多教員積極進行業經擬定於十月十一號開學報名入學者已有五十餘人擔任教務者爲李叔良·楊詠裳·鄭熨廷·衛鏞堯·婁松甫·龔寳善·華潤彦諸人云 
　　　蘇垣國慶之冷淡　今日（十號）爲雙十節本城文城文武各官均於清晨齊集植園分班向國旗舉行慶祝典禮禮畢合攝一影以誌紀念各機關各學校各團體均於門首高懸國旗紅燈惟商界則毫無舉動僅　門馬路及中市街察院塲大街等處聞有懸掛國旗者警廳崔廳長特分傳各區届時多派巡警於有衆稠密之處梭巡查察云 
　　女師範之校友會　蘇州新橋巷省立第二女子師範學校於夏曆八月二十七日孔聖誕日在校特開校友會到者有男女教職員等三十餘人畢業女生五十餘人在校學生二百餘人其開會秩序如下（一）開會詞（二）歡迎新會員（該校新添附設中學科女生五十人）（三）會長報告一切（四）修改會章（五）提議校友會附設議務學校如何改進完善（六）改舉職員正會長楊達權女士副會長顧谷若女士（七）攝影（八）畢業生報告狀　及　騐是晚又舉行聚餐會並有種種餘興其中尤以在校師範生之（澈底改造）一劇爲最有理想其他如顔文樏之擊　成章楊衛玉之棒棍相打朱婉蘭之江北媽媽袁筱玉之歪嘴軼聞及乞丐化裝等均皆趣味深濃云 
　工巡捐局事之調和蘇州　胥市民反對工巡捐局各節迭紀前報近悉城内方面有蔣煥庭費促深伯淵等城外方面有韓萃青等以長此相持不下勢力趨於極端結果必致遺笑外人關碍市面特出任調停乘雙十節國慶之期邀請城内外公正士紳及　胥市民代表等假留園設筵討論辦法數項由在席士紳簽名陳請縣署解决 
[無錫]  
　　慶祝雙十節之情形十月十日爲國慶紀念日錫邑縣公署停止辦公一天並在署前掛燈結彩高懸五色國旗水警京懸旗誌慶並給假一日警察各機關照常辦公祗懸旗掛燈誌賀全城錢業停市一天各銀行亦一律休業其他大商號如銀樓綢而業傘廠等均懸旗誌慶學界於上午十時在公園升旗慶祝散隊游行街市商團於下午在西門外公共體育塲向國旗行禮慶祝散隊游行不料天公不做美大雨傾盆全體團員衣帽淋漓盡濕然仍步伐整齊毫無倦容各界莫不欽敬晚間本有提燈會之舉因雨停止聞須擇日補行 
[鎭江]  
　　鎭絲銷路活動　鎭郡絲市因洋莊销路活動故近日各絲行將細絲運滬銷售者爲數其夥市價較前略漲刻下上白細絲每百兩已提至五十七元左右 
　　呈報秋災狀况　本年徒邑出　田禾自遭風旱之災收成大爲减色現經張知事親歷各鄕將實在被災狀况查勘明確並分别災情詳陳省署以恤民隱 
[揚州]  
　　商會選舉會董　江邑商會遵照廳令改組先由會員選舉會董再由會董互選會長九日爲選舉會董之期佟知事以會員衆多恐擾亂秩序特派陳廷芬代表到塲監視結果以錢業賈鼎銘得票最多（二十五票）餘如王覲文·周穀人·王輔臣·武進思·王月波·謝燕山·會萬里·劉建三·朱竹軒·朱明中·陶幼蟾·王敬亭·程穆清·韓燕侯·金建侯·姜慕陶·載静山·馬小春·笪煥章·凌康伯·張善徵·季海琳·吴淦泉·金樹滋·高甸丞·馮亮臣梁敬之·· 
陳雨亭諸人當選云 
[杭州]  
　　關於用人問題之責問電　蘇州太湖工程局王督辦鑒太湖工程局開幕行有日矣兩省人士翹首跂足覘公新猷乃聞浙西水利議事會恃請願之勞妄冀非分組織伊始潘澄鑑約友潛行至蘇假冒且體代表與公協商公果允以秘書及被會員偵悉大起詰責知犯衆怒函約金君松岑來杭調處潘澄鑑因各會員較論肥瘡各不相讓創天定之説於會中當衆抽籤各自認定結果約（秘書二人）潘澄鑑·李開福·（科長四人）張立·沈浚昌·葉向陽·朱景章·（主任四人）錢宗翰·徐七　·金鴻修·曹元朗·（顧問六人）陳其禾·蔣玉麟·盛邦采·徐允一·、張競勇·陸啓·沈浚昌·不願列席會員中·爲烏鎭統捐局長盛邦采代抽聞已開單面交金君要求照委前清時烏拉喜崇阿爲主考時因不諳文義鋪試卷於桌擲錢以卜中否一則擲錢以定舉子一則抽籤以定職員可謂後先輝映然彼乃主試者爲之此則職員自爲之則更奇而又奇矣然若　飯碗主義本不足責所難者我公耳念　日之推戴不能不有所酬勞也慮後此之反對不能不有所敷衍也然竟照單發表則萬目睽睽監視維嚴將曰我公内部組織不爲水利計乃爲督辦計不爲人民幸福計乃爲安揷會員計兩省人士昔之翹首跂足覘望新猷者轉而將何如某等不敢以私意度公惟懸此單静候浙籍各職員之發表是否符合干冒尊嚴死罪死罪夏　麟·沈泩·略澍仁等叩佳 
　　浙江學生會籌賑電　浙江各地學生聯合軀公鑒北方災重區廣益以本省温台兩屬水災餓殍載道民不聊生當此寒冬在近凍餒之患堪虞吾輩誼屬親親何忍坐視望速聯絡貴處各界及早籌賑以救倒懸本會現已着手進行在杭設法籌劃尊處籌得欵項或冬衣等希逕寄本會代收迫切電聞千萬努力浙江學生聯合會灰　 
來函 
[穆藕初自洛陽來函]  
　　擬修陜州至潼關大道　救濟豫西災民　 
　　上海申報館轉北方工賑協會徐静仁宋漢章奏潤卿吴季仁史良材沈信卿黄任之錢新之陳光甫劉伯森營宗敬田祈原王杏塘張則民及諸位先生均鑒弟於陰曆二十四日抵鄭查訪豫地災情始知申地所得信息尚欠詳密山東德州南直隸及豫北彰德一帶固確被災其災情之重爲數十年所未見然沿隴海路線自洛陽而西中間經觀音堂陜州至潼關約四百餘里本年春熟歉收秋成毫無居民室同懸罄覓食無由父母妻子不能相顧流離載道析薪易子慘不忍聞查隴海西路爲隴秦晋豫來往要道行旅往來車　相接不幸被災良民失所狡黠者流爲匪盜四處擄掠人道全無老弱者團轉塡溝壑尤屬傷心現居民之遷徒者十室九空弟在鄭目見災民之乘車過鄭者日有二三百名類皆露宿風餐無處覓食目覩情形惻然憫之不得不思所以救之此嚴無衣無食之流民皆爲吾良善之同胞如能從速救濟尚可拯活多少生 
命故昨發一豫西災情亦重之電諒邀台察在弟意豫西賑濟固以以工代賑爲最善現觀音堂至陜州之路已由隴海路即日開工以工代賑惟自陜州至潼關爲通隴秦晋豫之大道祗以年久失修行旅維艱致於交通大受障碍現若推廣修築之計其利有八此路左近平時雖有盜匪出没爲害尚不甚大自災荒與兵事並乘良民流爲匪者日多若能以工代賑而救濟之則盜風或可稍　而良民亦得安枕其利一現擬修築之路本屬原有大道計長一百八十里依原路而修理之可免曠日持久從事測量之煩勞亦可使災民即獲上賑之實益其利二此路旣爲隴秦晉豫往來大道一旦修整完善商民咸均稱便四省商務當能日有起色其利三隴海東線現將動工如西路能修整通行則隴秦晋豫之土貨可以直達海口其利四數年前德大紗廠曾在陜西之同州·朝邑河南之陜州等處購花祗以滙兑不通旋即中止苟此路一旦搆通之於銀行錢業之營業定多拓展其利五陜花質美甲於他省此路修整後陜花这運申較便則其價定可較廉實於紗業前途大有裨益其利六陜西受不良政治之結果以致土産　積無可輸運甘肅素稱富饒亦因交通不便致商業停滯現潼關至西安一路平陽計二百九十里長途汽車已有不日開車信息則自西安至蘭州亦可互通聲氣如陜州至潼關之大道修整完備與之銜接是隴秦晋豫四省商務定必日見發達其利七上海銀行公會·錢業公會·及華商紗廠聯合會發慈悲大願提倡以工代賑今若修築此路便益商民不但副三會提倡之苦心並可使全國人民留一模範作眞正福國利民之舉其利八有此八利弟因於今日由鄭至洛陽擬於明日親赴潼關調查實况並勘定應修道路詳報告該路修築費至少約須二十萬元弟所經理之鄭州豫豐紗廠同事中有曾在洛潼鐵路爲工程師者計四人若修此路儘可擔任義務務使災民直接得沾實惠不負諸公一片熱忱今日往晤吴子玉將軍談及此事渠亦深以爲然並許修築時曯駐陜州之剿匪總司令妥任保護之責又河南督軍省長因弟來鄭駐派代表開封總商會會長杜秀升先生到談賑濟事亦甚贊成此舉想諸公當亦必贊同也至調查災況詳情及籌擬修路方法俟弟到潼關再行電告尚請諸公先行集議决定預備欵項以便早日興工而使此邦災民得即沾惠澤如荷决定照准即請電示穆鄭州俾得即行招募災民從事工作謹代請命不勝盼禱專此敬頌均祺穆湘玥謹啓十月七日 
雜評一 
[琿春事件（默）]  
　　琿春事件之交涉情勢已日趨嚴重然以公平之道論之在中國方面之官吏平日捕務廢弛漠視地方致令鬍匪猖獗蹂躪商民之不足又進而禍及外人政府應負疏忽之責任對於勦匪不力軍官嚴究懲撤之受損害之外人查明卹償之此後地方治安格外鄭重保護之此皆無待外人要求而我政府亟應自爲之政府分内之責任無所庸其推諉亦無所用其掩飾也政府應負之責任旣如此則外人方面之所當要求於我亦僅以此而止若於我政府應負之責任外而强加以不能負之責任不諒事變之出於意外而必謂華軍參亂有意放縱不求交涉之漸就範圍而必張大其事挾力以求則殊非國際間希望和平之道蓋欲藉此問題爲争論之具者日有詞我亦未黨無詞也 
故我謂今日之琿春事件兩方能以事實公道爲斷則解决正自易易不然將益糾紛而難了矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[彙紀反對文龢長蘇財廳電]  
　　省議員鮑貴藻等電　北京大總統國務院財政部鈞鑒頃悉李督保文龢爲江蘇財政廳長以去就争業經閣議通過羣情惶駭督軍非終身官江蘇非其食采財廳非其屬吏江蘇軍民分治迄今九年不應至今日而破壞今與論方倡廢督更不應縱容武人重滋民怨况文龢年事等於李督甘向李督稱兒至今傳爲笑柄又長烟酒公賣局時私借中國銀行等欵十餘萬元給有局印收據及銀行向後任取償詎移交册中並無此欵銀行復問文龢始認係個人借欵以上兩事皆播之報章傳之衆口似此卑鄙貪詐若竟任爲財政長官不啻中央自棄蘇民現在各方與論咸謂中央集徇督軍之意任命文龢則是中央先破軍民分治之軌人民惟有杜絶財政之源本會爲民意所集不得不根據與論鄭重忠告再蘇省年來兵益加多匪益加熾税益加繁財益加匱人民已痛心於軍事之廢弛何堪復重以財政之紊亂及今整理尤　不及應請俯順與情迅簡廉明幹練之蘇人以長財政江蘇幸甚國家幸甚江蘇省議會議員鮑貴藻孫儆王發蒙黄次山黄炎培夏鴻儀羅會莊徐瀛劉伯昌吴福康黄守孚朱翼雲張福增胡允恭朱祥紱陳大猷朱紹文周積偉周承基朱毓賢陳伯盟胡毓彬夏嵩薛文奎劉春生孫翰宗劉啓佑朱際雲陳錫榮張援叩蒸 
　　沈恩孚等致張一麐電　北京後泥窪張仲仁先生鑒以公謙遜故認王來今財長正擬嚴單而閣議忽通過著名貪鄙之文龢拂人好惡太甚以致羣情憤激停税之議紛起請同思老及在京同鄕速向靳周交涉於嚴單二人中提出閣議擇一發表以平衆怒而慰桑梓沈恩孚賈豐臻朱叔源陸規亮袁希洛張志鶴顧銘謙眞 
　　董永成代電　北京靳總理曁各部總長均鑒閣議懾李威而通過文龢徇龍請而移軍屯蘇畏督如虎視民如芥名曰共和國之内閣實則各督軍之機械瓣新閣政策如斯人民尚復何望近者江蘇輿情所趨咸以不納税爲自决之方一經實行各省仿效再思補救遲矣晚矣尚希迅圖轉圜母使陷於轅僨則江蘇幸甚大局幸甚董永成謹上 
　　公民楊璜等公啓　京外江蘇同鄕曁六十縣公民均鑒蘇省軍民分治肇自民國元二年雖以癸丑之變張勳督蘇省議會解散當時張勳以其極野蠻横暴之勢力　不敢公然以意旨干涉民政且以吾蘇民之反對不久其位繼之者馮國璋馮之貪鄙爲世所稱然乙卯丙辰之間頗知民心傾向共和初未贊同帝制護國軍興兵書旁午馮以維持地方故雖有對敵民軍之舉動而對於江蘇吏治財政亦不因此而有覇特干涉之事維自李純督軍江蘇以來而吏治財政均有不安之現象其初　貎爲分權其後乃漸施其壟斷而左右之羣小又逢迎之而江蘇吏治財政之腐敗棼亂遂不能全爲省長之尸咎矣在先以安福之禍國吾蘇人尚謂李以對待安福之故或略有逾越範圍猶容恕之今則安系已敗全國輿論方在廢督裁兵永塞亂源乃李則急争維持擴張其兵方以固其地盤思以蘇省爲其私邑蘇人對現省長齊耀琳怒其不能盡職維持民政整頓財政乃主張蘇人治蘇之議中央亦允去齊李乃保一貪墨素著之王克敏長蘇中央以調和兩主争執之故任命王瑚爲省長李恐王瑚之不能爲用也於是保其鷹犬之義子文龢爲蘇財政廳長使把持蘇省財政苟使吾蘇人不極力反對此種種作爲使其不敢再逞則李必蘇人可欺張其今力以吞江蘇後必有以江蘇督軍之名行江蘇皇帝之　者是可忍執不可忍夫中華爲民權之國載在約法我中華民國之人民爲中華之主人而江蘇之人民卽江蘇之主人吾江蘇人皆行其主人之權力以對付李純使文龢不能履江蘇財政廳長之任使李純不再侵我吏治共對待之方法則以不納租税爲第一要務蓋中央政府旣不聽蘇民之請求而徇李純之意旨則已不盡政府之羲務不納租税所以表示不信任現政府卽不認李純爲江蘇督軍也至李純貪婪之事實文龢齷齪之歷史已見前數日各公民電中不必再爲陳述願我蘇人奮勉圖之江蘇省公民楊璜袁元齡陳　清薛曉昇　二千五百六十人公啓 
　　公民金翔聲等電　（一）江蘇全省教育會農商會及各公團執事均鑒李氏督蘇於今三年其始以毛羽未豐尚　歛跡今遽得三省巡閲頭銜跋扈頓著竟保乾兒文龢俾膺財政對於中央以辭職爲要挾對於輿論置忠告於不顧要之彼旣蔑視蘇人吾儕何甘退讓當力倡廢督爲前提以實行停税爲後盾旣可廓清障礙亦符民治潮流凡吾三千萬同胞盍急起圖之謹布區區尚希努力上海公民金翔聲王宗英陳曉庚趙秉銓等二百四十六人同叩（二）南京省議會議員鑒蘇省人民荷擔日以增多李督兵隊擴充有加無已予取予求尚恐不　如意遂不恤干涉民政保乾兒文龢俾長財廳中央縱爲年刦持吾民豈甘心承認况督軍在今日論者目爲不祥廢督思潮衆所同具旣未能相安無事正不妨動議廢除彼所挾者師徒我所恃者民意孰勝孰負何難一决公民等當以停税爲後盾不使諸公獨爲君子也延頸跂踵盼提議案上海公民金翔聲王宗英陳曉瘐趙秉銓等二百四十六人同叩 
[蘇公民催促省議員到會電]  
　　（其一）注蘇小議會曁在籍諸議員公鑒陽電度早達覽李督必欲文龢長蘇財廳司馬之必路人皆知繼以怵於公論無可飾詞乃以去就争并問中央是否要江蘇今我蘇人呻吟虐政忍無国可忍亦欲問政府是否有蘇人政府必欲置蘇人於死地我蘇人將何以自處貴會議員來自田間爲各縣代表對於利利害切身争不待緩之事應如何劍及履及誓死力争爲蘇人留一線生機乃蒸日開會出席者聞僅二十餘人以痛节剝膚之事仍以玩日愒歲出之諸君縱不爲議會計獨不爲江蘇全省計即不爲江蘇全省計獨不爲本邑地方計即不爲本邑地方計獨不爲個人身家計乎我蘇人納税冠全國而負擔獨重年來吏治黑暗事業衷歇地方顦顇極矣諸君負人民代表之職曾絲毫不爲我蘇人謀福利我蘇果何貴有此代表耶諸君倘爲李督所威迫利誘而軟化也則已否則爲諸君計當此蘇民生死關頭争窒發現天良聯翩到會共籌對付方法庶幾稍補前愆藉圖晚蓋時機迫切幸母自誤否則蘇人非盡可欺諸君亦未可高枕臥也江蘇公民顧樹森汪家棟潘文安眞（其二）南京省議會鑑報載十日貴會開常會僅到二十餘人確否要知現在貴會任務正大齊俞未去文龢又來青黄不接之際端賴賢勞盡責努力奮鬭萬一忽生變化貽我蘇省以莫大之恥辱諸代表其何以對我三千萬蘇民乎務望諸代表念及本省前途之利害速集南京早開會議拒絶俞文長蘇財廳甚或提及不納租税之舉公民等亦當奔走呼號以隨其後不達目的不止望諸代表及早圖之公民吴文森江志雅鄒誦賢章鼎康趙開運周文浩江運新王人治等四百十一人公電（其三）省議會諸公鑒自臨時會打銷至開本届常會歷時已及數月開會之難如此諸公審知其難宜若何黽勉從事以副民意側聞諸公之中仍有以慶吊細故遷延不到會者在已爲放棄職權對人爲辜負委托揆諸天良可能安謐部督軍財廳等諸大問題尤賴迅速解决懇即蒞會母作備員如果裏如充耳不知悛改則公民等自有相當之法對待以爲溺職者戒尚希在會諸公將不出席人名據實開示朱叔源沈礪龐凇朱莆趙承　張鑑千蘇錫三眞 
[張季直拒龍軍電]  
北京大總統國務院南京省議會李督軍齊省長上海蘇社轉各報館均鑒比見報載龍濟光率軍屯墾江常之説疑爲不類昨見蘇督軍省長致京電知確有此事異　江常漲沙何爲　須龍軍龍軍何爲　須江常漲沙屯墾府院諸公誠頌誠　何乃并中國之歷史忘之昔人屯田寳邊充國燉煌鄧艾芍陂今之内地昔漢魏之　　也江常地非邊人不虚謂欲墾蘇尚有人謂欲實蘇 
漲之地　已盡矣尚難卽墾謂南峽乎尚未漲龍豈將問諸水　況南峽關係江南北各縣利害極鉅正在　勘待决龍即爲人用能以一掌障江乎中國宜屯墾地在東北在西北府院諸公或當有知之者龍果能爲充國鄧艾乎盍往一試否則目有蒙自地盍歸而芸諸且龍以軍來亦恐區區之地不足　也蘇有　云不敢聞命伏願鈞座重加審愼母自收無事之擾不勝迫切張謇灰 
[各省教育會代表定期赴粤]  
　　在　各省教育會代表鄧卒英等日快郵代電云各省區全　教育會代表鑒佳代電討達接粤會青電會地勤業女子師範學校國慶日游行攝影 
平靖請約速行地滬各代表准十六日赴粤特速駕鄧萃英等眞 
[軍隊嚴查散發傳單]  
　　前日傍晚時有人乘坐汽車一輛將紅色油印品遍處散佈其首題爲怎樣才可以得到眞正的幸福呢下面附（政府萬惡）（私産萬惡）（平民革命）（無政府革命）等小題以下均用白話文至七點餘鐘時各警區各分駐所亦接到山郵寄封捲之此項印刷品每一起數十紙大書請即分傳各棚長警觀覽云云及至八點餘鐘時上海防守司令部亦接到此項印刷品立即召集駐防各旅　營長官到來傳令特别加意嚴查並加撥軍隊在車站路·南碼頭·兵工廠·西門·斜橋等處嚴加查察復阻止華商長路電車開至兵工廠方面僅許開至車站薛家浜等處爲止一面令軍士登車檢查各搭客中有無前項舉動之人事後始知分發印刷品者實乘汽車並電車是以至九點鐘時不復檢查下令仍可通車於高昌廟地點是晚軍隊之沿途加防頗費心力直至天明始行歸隊 
[公廨案牘貼用印花之變更]  
　　公共公廨前曾兩次通告民事訴訟須照領事公會議决凡　遞訴狀以及呈案作證之文件字據項　須購２貼印花否則無效實行已有月餘茲悉领合公會對於前定辦法現在略有更變通知公廨故檢察處又發通告一道其文如下爲貼用印花事領事公會諭所有在本廨訴狀及請求書等母庸貼用印花惟作爲證據之文件字　等應貼印花此佈 
[各學校紀念國慶補紀]  
　　（河南路義務夜校）前晚七時半河南路義務夜校開　慶紀念大會一切布置均由學生自動秩序井然其順序爲奏樂開會對國旗致敬來賓演説學生演説職教員演説等到會來賓一百餘人本校學生及教職員到者亦有二百餘人由　校乙班學生徐兆祥主席就席後即請來賓及全體同學起立對國旗行三鞠躬禮次請來賓沈玄廬演説大意謂國旗之五色良有深意紅者血黑者鐵黄者土白者水藍者天色我人實生存於鐵血而以黄土白水爲其居住交通之扶助而又不能脱離乎近於藍之天空故我儕於國旗色彩之間已可知非僅我同胞之須發展尤當推及於世界云云次陳惠農演説云欲求國旗不夜質在我們次狄狄山演説諄諄以教育之目的爲詞且言救國雖屬萬不可緩而救人（即教育）尤不可忽略也次谷劍塵演説云商人每以乏學識爲苦故願説求進步以謀自立次包世傑演説云我們所以要求人格蓋欲全世界之人都有有格並報告工商友誼會之成立欲求 
夥友有　結之精神以發揚商友之能力次錢立琳云義務學校之所以組織蓋欲普及教育救國愛國精神於是始現次葉楚傖云時間制度所以節省時間而爲有益舉動工界旣有八時間工作之要求商界亦有此要求亦屬正當雖習慣上一時似難辦到但依八時間制度而改革我知其必無防碍次童理璋演説大意分國慶義務學校人類平等幾　次甲班學生馬君演説述九年來情况間以自奮之言次該校教員李衡石云同學於國　日得聆來賓諸先生指敬獲益良多望同學諸君以後有精神上之發展次該校校長邵仲　云我校同學宜以求學自勉而從不機會則當以謙和爲貴庶諸同學之求學社會可無阻礙云云演説畢由主席請招待員分贈與會各路學生及本校學生以國旗以誌紀念後即奏樂散會時已十時許矣（勤　女師範）法租界勤業女子師範於前日闰國慶紀念會張掛燈彩佈置完備來賓及學生家　到者甚衆上午九時開會其須序如下一振鈴開會二學生整隊人禮堂三校長報告四向國旗行敬禮五唱國慶歌六學生演講七來賓演講八教職員演講九唱校歌十二呼民國萬歲十一茶點十二閉會學生演講者有史彩貞演講民國九年來國慶日國民慶祝情形盛衷之比較彭佳芬演講今年國慶日慶祝情形之沉寂黄志宏演講官廳借名戒嚴禁止學生於國慶日游行演講及提燈會等事之非是來賓有阮天眞女士温支英姚作賓之演講大旨規勉學生母放棄國民天職庶不負國慶紀念之眞精神並痛諭九年來國喇不寗由於社會不良社會不良由於家庭無教育家庭無教育由於女學不與云云下午二時學一一百數十人手執國旗整隊游行經過北褚家橋霞飛路·華龍路·至環龍路法國公園小憇沿途步伐整齊精神活潑返校時已鐘鳴六下矣（坤範女中學）新閘梅白格路坤範女中學於國慶日上午十二時假座馬玉山公司舉行教職員聚餐會校董沈甫霖主席對於教務　有討論下午二時全體教職員及學生攝影四時在校舉行國慶典禮其秩序首向國旗行禮次國歌及國慶歌等教員演説者爲本科國文主任郁照襄大致謂諸生對於國慶莫不了解但鄙見更當於慶祝中寓警惕之意庶各盡全力以永保我中華民國云云學生演説者有本科生李家梅高蕙琴这國慶感言用問答體次茶點散會晚間滿懸燈彩以誌慶賀（進德會東區學校）楊樹浦中華工對進德會學校爲哈同氏托姬覺彌所辦本届國慶紀念日該校懸旗結彩掛燈於上午十時召集全體學生於操場先由柯執柯君演講民國成立之歷史繼由周藥之演講國慶紀念之意義至下午一時行慶祝禮先奏樂學生唱慶祝共和歌後隨同教職員等向國旗行三鞠躬三呼中華民國萬歲中華工人萬歲而散晚七時該校選擇學生六十餘人舉行提燈會從辛家　口出發經土海第一廠軋花局轉繞平涼路而返（青年會露天學校）青年會通俗教育大通路愛文義路兩處露天學校昨日在大通路買菜場行國慶紀念禮學生到者二百餘名衣服清潔秩序井然由該校分發每人國旗各一而糖菓一包並擇學生之最優者使佩（模範生）三字徽章旁觀四百餘人頗行熱閙音山主席下毓英（報告）繼蘇守垣講（故事）又唱（國慶歌）然後請陶笑舫君演説題爲（國慶之所由成）繼周世勳演説又該會幹事趙士瀛演説（國慶之眞義）後周世勳吹軍笛曲名（從軍樂）旋整隊游行附近畢仍回至原處向國旗三鞠躬三呼中華萬歲而散（國民公　）　山路鴻與坊國民公　於國慶日上午九時開會首唱國歌次由校長劉　錯報告各教員演　唱國慶歌十一時散會下午二時全體男女生教職員百數十人執旗由本校整隊出發游行沿途唱歌高呼萬歲至五時歸散晚間六時半又整隊與普志學校共同提燈由本弄出行前導以大國旗及校旗·自由鐘·醒獅·安福燈·女生則以謝秀娟掌大旗餘均各執蝴蝶燈路經沈家宅王家宅過　橋火車站過寳山路至寳興路回校已十一時矣沿途由五區派警長二名警士六名保護觀者歡呼途爲之塞　（鐵華學校）法租界巨　達路鐵華兩等義務學校昨日下午二時開會補行雙十慶祝陸鐵華校長主席搖鈴開會後由國民科學生用國語演講幼童唱歌奏琴高等學生用英話演講國慶乃請來賓曹亞伯楊子嘉謝碧田汪　超等演説畢由校董會書記英人弗埃脱致謝來賓陸校長復欵以茶點　樂散會 
　中華武術會全體攝影 
[中華武術會慶祝會再紀]  
　　滬南中華武術會因昨適逢星期照例休假故慶祝典禮預於前一日舉行門前高懸國徽燈綵輝煌殊形熱閙會　布置周妥點綴新巧是日到會者有正會長王一亭副會長葉惠鈞教務主任吴志青文牘主任謝强公糾察主任朱少沂並來賓謝復初周桂笙及　邏華僑陳五芝等一千餘我下午三時搖鈴開會一奏樂行升旗禮正在升旗之際桿頭旗繩怱斷桿高三丈有餘會員金炳生宣告奮勇即緣桿而上得將旗繩接好國旗始直上無礙金君勇敢之氣令人欽佩及下全場鼓掌二全體攝影三表演武術（節目已詳前報）四演説行由　邏回國之華僑陳五芝君演説因言語不通由謝復初君轉述略謂五芝遠離祖國於祖國情形外多隔膜心殊懸念此次回國順道滬上得來會參觀欣幸良多貴會拉倡武術保存國粹諸君功候已深成績甚佳我國前途之存亡帷諸君是賴可欽可佩將來俟有機會擬將此强國强身之匣粹推廣於外洋俾隨貴會之驥尾云云繼以葉副會長之演説略謂今日開會諸君竉蒞無任榮幸惟會場狹窄招待欠週良用歡仄武術之重要陳君已先我言之實獲我心惟光降諸君大家留其餘暇來會研究使我國固有之國粹不致淹没是則非特本會之幸而强國强種保家保身之道亦惟諸君是賴云云七茶點八奏樂閉會時已萬家燈火矣 
[錢能訓北上]  
　　前内　總理錢能訓於昨晚（十一日）乘滬寗路ＡＩ花車掛在十一點鐘開行夜班快車上赴寗轉乘津浦路北上到站歡送者如滬海道尹王賡廷·上海縣知事沈寳昌·淞滬警察廳長徐國樑·滬寗杭二路局長趙燧山·懋業銀行各職員陸軍二排·淞滬警察廳軍樂隊游巡隊偵探隊五區陳巡官帶警長八名及路警均排在三號月台上歡送錢君與歡送之人一一握手而去 
[駐日新使訂期會晤日本官紳]  
　　新任駐日本公使胡維德自六號由京抵滬後曾赴浙省德清縣原籍省親茲聞胡公使已定下星期二假江蘇特派交涉公署會晤駐滬日本總領事曁其他日本官紳業已去函通知云 
[許交涉員行將回滬]  
　　江蘇特派交涉員許秋颿前因對俄接管問題多所困難曾北上向外交部請示機宜業誌前報昨聞署中某要人云許交涉員業已公畢出京大約卽晚（十二號）滬寗車可抵滬故各職員已預備到站迎迓云 
[南洋公學校長辭職後之所聞]  
　　南洋公學唐校長辭職屢誌本報近學生方面已由上中院各班代表預備組織校務促進學生委員會討論（一）新校長之人物（二）助教職員理校務（三）要求新校長改革校内之事等此會不日成茲將學生與唐氏來往信札錄下學生致校長函云校長先生大鑒謹啓者先生主持本校垂十餘年慘淡經營得有今日生等受業之餘深知先生提倡學務實爲先覺抱樂育英才之宏願踐正已正人之素志不惜嘗艱冒難爲學子籌劃十月餘年未嘗少懈先生之毅力先生之事業天下自有公論固不獨生等欽仰無已也邇年以來先生以種種原因屢次辭職卒以同學之至誠挽留情有難却復來主持是則先生之顧戀學生及學生之仰賴先生正若母子相依不克須臾離也茲先生復以目疾親老堅决辭職而外界潮流澎湃辦事棘手亦爲一因生等静思默察知先生此次辭職確有不得已之苦衷生等愛護先生不下他人是以不敢勉强挽留以唐佛先生之至意想先生明達亦必能洞鑒生等私衷也惟念生等後生小子不有訓教安免隕越千乞先生休養之餘不我遐棄時賜教言爲幸學生謝升庸江祖岐楊效曾等四百七十二人謹啓唐氏復函云謝君升庸江君祖岐四百七十二位同學公鑒昨日接展快郵欣悉一切敝人不能脱離之苦爲諸君所共和今讀來函實獲我心天下事貴相見以誠歇勝欣慰之至敝人已上第七次辭呈昨托陸蓬士先生宣佈閲之更可知敝人之心跡矣諸位目前能維持現狀静候部中派員接辦尤慰至欲敝人贈言憶前年贈三年級級訓有爲天地立心爲生民立命二語盡矣至矣方今世界國民之苦除俄國外殆未有甚於我國者諸位異日能起而拯救之時時以利人濟世爲心此敝人所深望也宿儒之言尚希鑒納一笑順頌學祉唐文治謹復十月九日 
[南洋公學之無線電臺]  
　　交通部上海工業專門學校即前南洋公學自唐蔚芝長該校後各項科學工程皆備實騐去夏無線電臺又告落成機器希置由電機科教授張貢九碩士主持天線用六條平行綫一百二十五尺高二百尺長發報機之電力用一啓羅滑脱變壓器收報機裝置亞定探報器 
 
 

Page 11

 
 
現在收信範團西至武昌北至秦皇島·大連灣·北京海參崴南至福建廣東香港·臺灣·菲律賓島東至日本長崎横濱等處聽筒傳音高暢收有力之電浪置聽筒於桌上一室之内均可聽來電點劃之音節發報機可達五百海里之外以不滿一啓羅滑脱之天線電力而收效如此之大實所罕見現在逐日試驗將來收報發報信之距離尚可增加聞該校現擬擇日開幕邀請各界參觀云 
[慈善團董今日復議遷塚問題]  
　　上海慈善團董姚文枬昨致各會員函云敬啓者九月二十九日（舊曆八月十八日）慈善團董事會議决遷塚案文枬於九月三十日接慈善團經理凌伯華君來函以保管地位負責太重請董事會遴選繼任之人俾得辭退職務等因正在傳觀間又於十月八日接函催復同日又接會董曹潤甫賈叔香君聯名來函要求邀集全體重行核議等因查此案先於六月三十日提議提出兩問題一時難决作爲懸案此次九月二十九日之議會偏於一問題而於另一問題絶未討論鄙見亦認爲有復議之必要茲准前因爰訂十月十二日（舊曆九月初一日）爲復議之期仍照向例於下午二時齊集慈善團復議務希撥冗蒞臨曷勝盼荷 
[地方自治研究會討論遷塚事]  
　　上海地方自治研究會以滬南翠薇菴對面同仁辅元堂義塚有人倡議遷移有背市議會議案特於昨日邀集各職員開臨時職員會共同討論對付方法後經各職員議决根據民國二年冬季市議會議决案　擬具公呈請求管轄各官廳取銷此種議案當場推定起草員二人以便積極進行 
[租界調查户口]  
　　租界户口五年調查一次本届業由公共工部局定於本月十二號開始調查十八號竣事並函知法租界工部局同日舉行以示一致故今日（十二號）公共租界各處捕房皆派人員各將表册分發所轄地段之商號居家令其照式塡寫矣 
[花業組設公會交易所之進行]  
　　本埠南北市花業中人現發起組設公會並附交易所曾舉代表赴京呈請農商部立案旋得該代表復電謂已奉部批准照辦該業即在滬設立籌備處擬章招股額定經紀人五十五名一俟同業認定足額後即在法租界老北門外典當街賃定相當大厦改組公會並設花業交易所云 
[蓮英案訊理終結紀聞]  
　　松滬護軍使署軍法課長鄧金泉迭次審訊謀斃小花園妓女蓮英案内兇犯閻瑞生吴春芳二人當因閻瑞生背上患瘡頗劇難以提訊嗣經一再醫治業已稍愈故前日續又秘密提訊與吴春芳面質起意致蓮英之死究屬爲誰聞閻已完全承認故此案已訊理終結業正核擬處分執行之期當不遠矣 
[長浜路西人越貨傷人案近訊]  
　　專主已將　愈兇手尚未偵獲 
　　滬西厚昌古董店主何星豐前爲西人誘往長浜路搶去翡翠飾物並被以手槍擊傷面部右目經捕房將其送往徐家滙紅十字會醫院療治至今已有月餘茲聞何之右目已經失明故由西醫將其眼球取出其餘創口已將就痊日内即可出院惟捕房偵查兇手以線索毫無故仍一無眉目云 
[各方面之籌賑聲]  
　　華洋義振會華洋義振會勸募股股長陸伯鴻君昨招集勸募隊推定正隊長五人分白紅藍黄青白隊長朱志堯君紅隊長王一亭君藍隊長陳炳謙君黄隊長席立功君青隊長黄磋玖君并推定陳雪佳君潘澄波君李柏葆君鍾新甫君魏庭榮君朱孔嘉君葉鴻英君許松春君八人爲副隊長即日分隊出發勸募該會昨接此京争振協會來電華洋義振會盛澤承先生鑒佳電敬悉尊府善德夙爲中外共仰此次執事主持華洋義振仁風所被沾漑彌宏河朔災黎喁喁　望敝會同人不揣棉薄勉附末行局面狹隘募集無多就欵計功僅資萬一迭准直隸河南官紳報告災情最重之區直𨽻爲冀縣南官新河趙縣舒城寗晋廣宗邢台内邱南河鉅鹿沙河任縣永年成安邯鄲鷄澤磁縣有肥鄕大名曲周濮陽清豐故城棗强衛水武邑景縣獲鹿井陘贊皇元氏晉餘葉城雲壽新樂阜平唐縣望都完縣安國滿城博野　縣清苑高陽安新完縣深澤曲陽汲縣輝縣新鄕延津封邱獲嘉榮澤圯水登封偃師濟源洛陽洛寗　池陜縣靈寳　鄕滑縣濬縣等縣以上各區有已得雨而可補種二麥者亦有半能補種而或全難補種者敝會已派人前往分别散放麥種及搭放雜糧暫以先治共標而猶偏於一隅實深歉憾至根本大計統籌兼顧非責會之宏規偉力不足以包舉而　遺尚冀迅沛鴻慈俾廣拯濟下風逖聽無任企禱又接華北華洋義振會來電云救濟會成立伊始規模粗具所處地位適當災區中心深悉災區過廣災情重大非有大宗欵項不易普及災黎現正設法勸募以資查放而時入冬令北地天寒較早災民争不能待貴會義聲卓著勸募定有成數可否撥濟若干先由　會代爲切實查放彼此均任救災爲天職諒荷讚同臨電無任企盼并希電覆該會昨致北京内務部轉呈在總統電云本年直魯豫晋等省奇災待賑孔殷中外人士輸將恐後日前恭讀命令中交兩銀行捐助鉅欵業蒙特頒獎額仰見大總統勸善推仁之至意茲有上海英美煙公司捐助洋十萬元怡和洋行捐助洋四萬五千元滙豐銀行捐助洋二萬五千元友邦僑商慨助鉅欵足徵矜重民命畛域不分尤爲難得應如何首先從優獎勵之處伏乞特布明令以示中外而昭激勸華洋義振會會長錢能訓謹呈眞又致北亦吕松麟江少卿電云接慕潮先生青電因放麥種争振已親赴直豫各縣吕江二君請由津浦東光下車查勘交河獻縣河間肅寗饒陽武强武邑衡水至英縣會晤等語請即趕速分任出查將各縣詳細災　隨時電報本會查核爲要上海華洋義振會振務股長盛恩頣蒸昨有無錫楊顯漁先生之母朱太夫人七旬誔辰特節省筵資二百元移充該會振欵又維揚蕭雨田君之母瞿太君素崇儉好佛今朝普陀山歸寓於滬上擬往九華朝謁乃聞直豫諸省旱災慘狀惻然心動遂將旅費洋一百元捐作該會争振云 
　　民國路商業聯合會　民國路商業聯合會總幹事陳君樂山近見北方旱災未悉詳情因此自備川資馳往北地災區審察實情俾以最近災况回告滬上同志以便研究救濟之法聞已定十二日（即今晨）與沈君卓吾同車赴寗由津浦車北上日後定有確切之報告也 
　　中華職業學校　中華職業學校此次由職員學生等發起收撫北省災區兒童施以教養所有經費除減膳及由職員學生量力捐助外復擬就募捐啓分發各處學校請其募集賑捐以充該校教養之費聞各學校贊助者甚多浦東中學已由校長朱君叔源發起贊助即由職教員等捐集銀一百元先行送往該校以後集有成欵再行績送想各學校聞風興起定不在少數也 
　　紹興同鄕會　曹娥江爲浙東經流之一江身淤淺久乏疎通本年陰暦七月二十一二三等日犯風暴雨山洪陡發舊紹屬嵊縣上虞紹興三縣呲連曹江之區冲決隄岸周圍數十里盡成澤國大小百數十村廬舍冲坍人畜淹斃秋收全無十數萬災黎嗷嗷待哺紹興同鄕會迭據會稽道尹各縣知事函電告災並據災區地方士紳來滬乞賑聞已於本月九日開會議决在同鄕會内附設曹江水災籌賑處現正趕印捐啓籌備一切云 
[鐵路附收賑欵之反對聲]  
　　滬寗杭甬兩路鐵路局接交通部令於客票貨行兩宗附徵賑欵以濟北方災黎當經該路局長趙燧出氏將案發交洋員會議以决辦法茲悉洋員對於此案未表贊同惟擬定辦法於全路員司薪工内每人每月照扣十分之一以四個月爲限逾限不再扣除其年扣之欵按月由總帳房造册解送總局以憑災區撥用但此項辦法局長方面以窒礙尚多恐難實行茲經趙局長將各方爲難情形詳呈交通部核奪矣 
[儉德儲蓄會徵求會褒榮宴紀]  
　　本埠儉德儲蓄會近因第二次徵求會（即勸導會）閉幕特於昨晚七時假西藏路一品香菜社舉行藵榮宴不備烟酒該費捐入北方災賑列席者爲報界人士舉該會會員共約二百餘人由楊先芬·沈成栻·任矜蘋·徐芹香等招待先奏國歌餐畢會長楊先芬主席致歡迎詞總隊長沈成栻報告徵求成績自本年七月十五日開幕至八月二十五日閉幕凡四十有二日本擬徵求會員五百人乃其結果竟得贊助會員四十一人·責任會員四十八人·儲蓄會員九百七十六人·特别會員九十九人·共一千一百六十四人連以前該會各項會員共計有一千九百二十八人亦云盛已其在徵求會中占優勝者如下（甲）分隊比較（一）太原隊（二）蘭州隊（三）南京隊（乙）個人比較（一）柴友生（二）蔡康仁（三）張松齡（丙）隊長比較（一）桂林隊隊長王志南（二）福州隊隊長嚴韻笙（三）太原隊隊長王彬彦次俞宗周演説多祝勵語葉楚傖繼起演説略謂列席茲宴甚幸甚幸竊意今之北方巨災苟其人人皆有節儉儲蓄之舉當足以自救救人災情不至於此亦可慨也用望貴會日漸普徧發皇無已尤願吾國之各種之自由儲蓄組織能進而立一種制度俾國人均須勉力從事以備不虞則國計民生庶有無限樂觀耳云云次邱愛貞女士奏琴韻幽美曲罷衆復鼓掌不已女士遂更奏一曲以　之次英人韋燕（Ｃ·Ｃ·ＷＬａｙｎｅ）演説對於該會之組織深表同情並祝其前途努力幸福無疆焉次梁金情女士唱歌亦二曲甚懮美主席繼請英人葛雷飛絲（Ｄ·Ｐ·Ｇｒｉｆｆｉｔｈｓ）女士代贈獎品太原隊得馬玉山公司所贈銀杯柴友生得該會及五洲大藥房所贈銀杯蔡康仁·張松齡均得該會杯王志南得克明洋行所贈銀杯餘如徵求會總隊長及各隊員徵得二十分以上者均有獎品最後由會長答謝贈獎英女士及總隊長等奏樂散會巴十時矣 
[各輪船進出口消息]  
　　國内輪船 
　　寗波　日昨太古洋行之新北京輪船開赴寗波裝出之貨有白米一千餘包青蔴一百九十三件生漆九件洋酒五件蓮子二十五件粉乾三十件紅木五百餘根藥材十六件沙籐三十五件洋釘五十餘桶又新寗紹輪船裝出之貨有白米三千餘包葡萄一百餘件紅棗三十餘包　鐵百餘担香烟六十餘箱籐十件餘爲玻璃一百數十件洋紗洋布數十件 
　　長江　寗紹公司之老寗輪船昨從長江各埠來申裝來之貨有白米三千九百十八包小麥五千四百四十包芝蔴四百八十九件荳二百零一包麵粉五十袋蛋黄粉一百十二件蓮子二十件紙頭四十件藥材十五件麩皮二千件又有太古洋行之鄱陽輪船昨日裝運之出口貨有細鹽三千數百包黄糖四千餘包青絲十件及香烟蔴袋等各項雜貨又招商局之江華輪船昨日亦裝有糖三百餘包啤酒三十餘箱興華公司運赴安慶之麫粉三十餘箱大通復興詳之蘭頭五十餘件又有洋紗四十餘件　香百餘捆及玻璃·顔料·並有申美洋行裝往漢口裕昇昌之紙頭一千餘令 
　　烟津　太古洋行之願天輪船昨自烟台天津來申裝來進口貨計食鹽五千一百五十二包包灰一千件桶灰一千件生梨二千一百八十九件粟子一百十九件水果五百八十九件粉乾一百二十件漆油四十件馬髤馬毛十一件紅棗十九件香烟二十件高麗參八件土酒三十五件桂花十八件天津毛毯十一件至昨日裝出之貨則有白臘七十餘件香烟一百二十餘箱桐油二百餘桶又招商局之新大輪船開赴烟台營口運出之貨已先裝麫粉六百餘袋桐油五千餘桶土布洋布一百數十件紙頭一百數十包香烟一百餘箱面昨日進口之新豐號裝來之進口貨有生梨一千六百件葡萄五百件水果七百六十件鹹魚九百七十件鹹蟹五十件合桃七百十一件花生二百五十件瓜子七十件杏仁四十件水烟一百四十件土布六件蔴蓀十九件 
　　港粤　太古洋行之四川號輪船本日開赴香湘廣東汕頭昨日先裝之出口貨中討有麵粉一萬袋紅荳六百餘包花生仁五千包鷄毛六十餘件大包花衣一百餘件生地五十餘件木耳三十餘件橡皮汽車胎一百七十個電料十餘件又有招商局之泰順輪船本日開往厦門汕頭香港不到廣東昨日先裝之貨有棉花五十餘件毛藍布五百數十件肥皂六百餘箱麫粉三千包洋紗五十餘件生梨三百件三友實業社之毛巾五十餘箱書報紙二十餘件華豐廠香皂及香烟五十餘箱 
　　福州　昨日招商局之飛鯨輪船自福州來申裝來之進口貨有麫粉一萬三百零一袋麩皮三百三十包飛花六十件黄荳四百七十八包土布十六件水果五百五十八件洋紗布一百四十件茶葉四十件蔴五百零五件顔料十三件皮蛋五十件洋灰九十件銅張銅板二十四件冰糖一百零五件油一百七十件剪口鐵皮鐵條一百二十二件皮貨四件銀子二箱青鉛八十件緞子五件鐵釘鐵絲四十四件五連洋酒五件藥材雜貨九百六十四件 
[國外輪船]  
　　中美　太平洋花旗輪船公司之哥倫比亞Ｃｏｌｏｍｄｉａ號郵船自香港來申於雙十節進口搭乘該輪到滬之旅客共有四十名初擬昨日開行嗣以上海之出口貨多至一千餘噸而十號又值封關十一號不及竣事遂改本日（十二號）上午八時半開輪該輪停泊於招商局中棧裝出之貨以雜貨居多至由上海赴美之旅客搭乘該船赴美者共有三十人又昌興輪船公司之蒙梯格爾號Ｍｏｈｔｅａｇｌｅ從温古武來申初定十月六號進口繼又改期十二號旋復改爲十四號昨日該公司又變更日期謂須下星期日進口十八號開赴香港小吕宋又中國郵船公司之南京號自九月十八號由檀香山啓程回國本月二十日可以開還上海二十一號即開赴香港聞此次南京號到港後尚須開往小吕宋云 
　　歐亞　法國郵船公司之包島斯號Ｐａｌｈｏｓ從馬賽來華已於八號抵香港九號即啓椗來申今日可以進口在申停留一天卸貨至十三號即開赴神户該輪此次來申船上載有九月六號以前之示郵件又有巧立號Ｃｈｉｌｉ亦本月六號離開馬賽駛行來滬預計十一月十日可以進口又有英火輪公司之納服藍號ｇｏｖａｒａ九月二十七日從哥倫布出發十月二日抵庇能五號到星加坡頃接來電謂本日（即十二號）可至香港十六號（或下星期之清晨）可到上海云再開赴日本卸貨之喀什格號ＫａｓｈＮａｒ昨接來電謂十號從横濱開赴神户定十二號往門司十四日開還上海大約十六號夜中亦可至申該公司現定十八日裝貨往倫敦云 
[滬寗路轉運來滬貨物]  
　　昨日（十一日）滬寗路運來之貨物如下華盛義由南京裝來新米一百八十三包由鎭江裝來小麥四百二十五包由奔牛裝來小麥三百四十五包由常州裝來小麥二百二十五包由無錫裝來新米一百九十五包悦來由南京裝來瓜子三百九十包由鎭江裝來小麥三百二十五包恒大由南京裝來生梨二百二十五件又裝來新米一百八十三包由鎭江裝來小麥三百八十包由無錫裝來小麥二百二十五包茂新由無錫裝來麫粉六千六百包滙通由南京裝來生梨一百七十五件由鎭江裝來小三百二十八包清記由南京裝來小麥一百八十三包由鎭江裝來小麥四百二十五包同泰由南京裝來新米二百二十五包瑞泰恒由南京裝來瓜子三百六十包由鎭江裝來小麥二百三十五包同興由南京裝來小麥二百二十五包同鎭江裝來小麥三百二十五包永泰隆由無錫裝來小麥三百五十包又裝來山鹿牌麵粉三千七百包協茂由南京裝來新米二百八十五包由鎭江裝來小麥三百二十五包由常州裝來小麥二百二十五包由無錫裝來新米三百三十五包協豐由南京裝來鷄蛋七十五件又裝來小麥一百八十三包恒泰由南京裝來小麥二百三十五包由鎭江裝來小麥三百四十五包由丹陽裝來小麥三百五十包翔茂由南京裝來新米二百二十五包由鎭江裝來小麥三百三十五包由無錫裝來小麥三百五十包運繭處由常州裝來新米三百四十五包 
[謀殺親子案四誌]  
　　船户姚張氏謀殺親子姚阿炳一案業由地檢廳派員騐明呈報在案昨地方廳譚檢察長復將該氏等提案預審以在逃之姚阿俊爲此案主要犯未便任其遠　乃於昨午備文移請淞滬警察廳飭屬嚴緝外一面又選法警着出外購線查緝務獲解究 
[勵志團國慶日叙餐紀]  
　　派克路百合里勵志愛國宣講團於雙十節召集全體團員在總事務所行慶祝典禮上午九時齊向國旗高呼民國萬歲禮事振隊游行租界折至城内分事務所十二時團坐叙餐並邀請顧旭侯袁頌豐入席度間顧君演講由申赴星加坡途中經過情形及日郵船之待遇對於我國航業頗有關礙殊爲詳細講畢合座鼓掌餐後在點春堂攝影而散 
[閔行區教育會改組後之選舉]  
　　閔行鄕教育會前因遵照教育部新定規程改爲閔行區教育會茲已改組定妥並於十月八日開選舉大會及修改章程昨特將改組及更選職員情形除呈由縣公署轉報備案外並函知省縣各教育會查照茲將當選職員誌下會長顧文郁副會長張啓沃評議員范崇衡（兼書記）高國幹（兼宣講）李維華陳昌鳳吴履平梅開　喬增祥楊晴吴恭鑫金作賓駐會辦事朱瑛　 
[閘北經售米糧公會推定代表]  
　　閘北經售米糧公會昨日下午一時仍在米商公會原址開特别大會到者三十餘人已及三分之二即將仁穀公所來函宣而内稱因車米小車夫及斛司欲求加價請舉定代表派會磋商云云遂推定陳叔明范和笙錢君華曹授卿祝厚甫蔣石稚張子賢華棣軒等八人定今日（十二）下午一時齊赴南市仁穀堂公所公同討論議畢已五時乃散會 
[兩路聯合會週年選舉紀]  
　　天潼福德兩路商界聯合會昨午二時在本會開週年選舉大會到者八十餘人來賓二十餘人公推俞國珍主席先由主席報告經過情形次請崔通約吕静齋包世傑相繼演説大致謂吾國地大物博人民衆多而反在各國之後其原因皆由於國民無責任心無團結心有以致之自去年五四以來國民已自决矣故有各馬路商界聯合會之産生今該會猶如孩提已一週歲今日爲該孩提週歲紀念之期我等對於孩提抱非常樂觀希望來日做一大番偉大之事業云演説畢推舉李錦清蔡雲凌杜仰山陳文美爲開票員結果蔡仁初爲政會長黄啓漢何覲林爲副會長蔡百吉鄧秉文陳文美甘頴南鍾玉生唐崇儉歐陽星南等七人爲評議員陳廣海范增福李錦清唐詠裳蔣翼喬黄鋭年李鏡甫七人爲幹事員因鄧秉文俞國珍先後均有來信聲明辭職故由多數以江子榆提補爲評議員檢票畢茶點散會時已王句鐘矣 
[三路聯合會週年會紀]  
　　愛克界三路工商聯合會在愛而近路春暉里事務所開週年紀念會並慶祝雙十節對國旗行禮畢公推承玉書張克友蔣耀泉丁志詳爲檢票員董秉鈞戎明昶爲監票員當塲由主席陳家寳開匭舉定聯員二十九人定於十月十七日再推各股主任分擔職務 
[西人訂期比賽足球]  
　　西門外公共體育塲近時各部運動會人數頗爲發達以故每與外賓訂賽各種運動茲有西人别克斯（譯音）球除通知該場主任訂於本月十七（即舊曆九月初六）午後二時三刻至場比賽足球昨經該場支配與賽員揭曉职下何春輝張子震周孝高孫炳藥饒惠生張玉麟居開第張關通哈元貞王芝綬哈　元龍等又預備員姚麟書俞綬玉曹予瑞陳湘濤唐洒共十六人姓氏懸布塲内俾互知照 
[華義銀行宴客紀]  
　　九江路華義銀行開幕以後　業頗爲發達昨晚（十一）由該行總裁許世英·中央經理金猷澍·滬行長李國芝·嘉克諾等假座大束旅社邀請滬上金融界及商界著名人物宴會藉以聯絡感情是昨來賓約三百餘人中國銀行宋漢章交通銀行錢新之商會副會長秦潤卿友華銀行傳炳奎台灣銀行武甸生山東銀行劉茂桐滙業銀行蔡蓮蓀華豐银行范筱珊中法銀行朱魯異蘇州銀行陳紫照滬軍使代表洪錫卿　商張讓三周佩箴及南北各錢莊執事均翩然蒞止觥籌交錯盡歡而散 
[浦東發生搶案]  
　　浦東塘橋北首銀　圈鄕民黄順林家於前日夜半二時許突來盜匪十餘人用石撞門入内各出兇械嚇禁聲張翻箱倒篋任意搜刦銀洋服飾約值二百餘金之譜携　揚長而去聞該盜等多口操北音内中亦有土著事主已於昨日投該管警署報請飭緝矣 
[德興坊房客續請免加房租]  
　　虹口甘肅路德興坊各租户前因房主加租曾經繕具公函要求免予加增去後未見答復昨又集議對付方法决定公舉代表往謁房主邱渭卿君面陳一切再定最後方針茲將原函摘錄於下（前略）夙仰先生海上巨富惻恒慈詳見義勇爲樂善不倦頌聲洋溢中外同欽自買進德興坊房産以來　曾一度加租各租户負擔雖重以尚合乎情理初不敢有所抗議近接貴賑房通告云自陰曆九月份起每月每幢增加租洋一元等語各租户聞之驚託萬狀莫不疾首蹙額走相告曰必非出於先生本心也緣該處旣非繁盛之區又未翻造新屋實無可再加租之理由况際此米珠薪桂度日維艱方且求减之不暇安有餘力擔任加租耶平心而論市面如此凋疲錢米如此荒貴即不加租已難支持若再加租是無異火上加油使各租户生機益蹙當爲仁人君子所不忍（中略）先生多財善賈祗須營業發達　何難富益加富不必房屋加租也要知房屋加租巡捕捐即隨以俱加實在民不堪命力不能勝云（下略） 
[太和春徽館坍塌氣樓擱栅]  
　　法租界小東門外大街陸家石橋磈太和春徽館於本年四月間開幕生涯頗爲發達故將中間氣樓添裝擱栅地板另設檯櫈以增座客前晚因國慶紀念商界多數休業以是該館生意異常擁擠黄昏八時許食客滿座正在猜拳喝酒之際氣樓擱栅軋然有聲吃客恐有危險離座霎時氣樓擱栅坍落吃客紛紛奔出幸無損傷惟樓下厨房毁壞什物碗盞器皿等件夥友四人略受徵傷而吃客中之無賴者遂不給菜資逸去事後由該館主程興明報告十六舖捕房捕頭即帶同包探陳阿東等親往察勘一過以該工匠工作不堅飭傳到案究辦聞該館損失甚鉅於昨日修理停 
市一天定今日照常開市 
[汽車傷人兩則]  
　　昨日上午九時許有某號汽車駛經浦灘撞倒寗波人董阿菊腿足等處受傷當由老巡捕房四百二十六號華捕到來抄錄汽車號碼另僱車送受傷人投　院醫治一面歸報捕頭候示又有某號汽車於昨日下午五時許駛經白克路撞倒江北人唐明田跌傷頭部由新閘捕房八百二十號華捕瞥見當即前來抄錄汽車號碼另僱車送唐明田往仁濟醫院醫治即持西醫所騐傷單呈報捕頭請究 
[綑毆妻子之押儆]  
　　浦東人趙世泉之妻胡氏今年春間私自來申在法租界金神父路某洋人家爲傭現爲趙偵悉前日偕同舅母沈陳氏在法新租界寳康里尋兒用繩將胡氏綑縛毆打後由巡捕到來將兩　一併帶入捕房昨解法公堂請究先據趙胡氏稱因丈夫無力養活故此來申和傭丈夫時常到來索取銀洋此次因丈夫强欲索取五十元不遂故此帶同舅母等到來將婦人綑縛毆打並欲將婦人帶回家中置之死地幸有巡捕到來拘案請求訊究繼由二百九十七號華捕上堂證明毆打情形趙世泉稱妻子於本年二月初二日私行逃出日前由舅母帮同尋見婉言勸其回家不允故由民人將繩綑住欲帶伊回家不敢知兇亦未至妻處取過銀洋求察沈陳氏稱外甥時常至婦人處托代找尋伊妻前日查得甥媳與汽車夫阿三姘識匿居　康里故此偕同外甥前往尋獲是實中西讞員察得原告傷痕屬實着趙押西牢一月沈陳氏押十四天准予續罪 
[查獲秘密煙窟二處]  
　　江北人沈大粤人陳春和均因在元芳路三十四號東桂芳一百六十六號等門牌屋内秘密出售鴉片烟膏並私設烟具容留陸阿堂陳阿福等燈吃被探楊阿泉張林泰梁寳森與西探目柏生先後查見當將沈等四人連同烟具烟膏等件一併帶入捕房經捕頭略詰一過飭令分别存洋交保收押候解公堂發落 
[被告交保候訊]  
　　美商祥美洋行在公共公廨呈控殷德卿違背合同請追尾找洋五千七百十三元又日商安部洋行呈控沈立三定購棉花不出請追損失銀六千三百三十七兩又孫吉齋呈控王漢章不理欠銀一千零五十七兩又張炳坤呈控林季慶不還欠洋等各案均由駐廨中西包探票傳四被告到案由交保處命照章各覓保出外候訊 
來函 
[許理律師來函]  
　　九日貴報本埠新聞欄登有張雲山請求交保核准一則核與事實不符請求交保係徐鴻翔此案已查明與張雲山無國敬乞貴報更正爲荷許理律師事務所啓 
雜評二 
[蘇財廳問題（訥）]  
　　謂政府無順從民意之心非也試觀各省之省長苟經人民拒絶者結果必易之縱所易未必盡滿人意然亦必較勝於前敢謂政府有順從民意之心亦非也試觀各省之省長初提也必無滿民意之人繼經人民拒絶也又必支撑再三疏通再三待至民氣激昻無可遷延勢不午不易而後易之此文各省皆然者也 
　　是故今日之政府雖未必絶對違批民意然常見其在違反民意之中常見其與人民支撑疏通而日日在無法解决之中人民憤其敷衍輿論詆爲漠視惡名皆歸而結果仍不能不如民意以解决則政府之愚亦甚矣江蘇之財廳問題今又在支撑疏通之中以延宕爲得計矣何不悟乃爾 
公布欄 
[江蘇高等審判廳]  
　　民庭判决　一件周銀大與周董氏爲田房及承　涉訟一案判决主文原堂諭撤銷本案發還武進縣署更爲審理依法判决本審預納訟費發還　一件顔費氏等與顔鴻元等爲欵項糾葛控訴一案判决主文本件控訴駁回控訴審訟費歸控訴人負擔　一件邱禧祥爲嗣産糾葛抗告一案决定主文本件抗告駁回抗告費用由抗告人負擔　一件張雲和與張雲海爲遺産涉訟控訴一案判决主文本件控訴及附帶控訴併予駁回控訴審訟費歸兩造各自負擔以上十月七日 
[滬海道尹公署]  
　　批示　一件奉賢縣民吴福生呈爲縱役庇賊擱案殃民籲求令飭革究由據呈地保曹祥桂庇護積竊各情如果　實殊屬不法仰新任奉賢縣知事查案秉公核究具報此批　一件嘉定縣民金慶雲呈爲寃押已久案仍不判三求令縣迅予秉公法判以解倒縣由據呈已悉查此案迭據具呈業經令縣查訊判决具報在案該縣斷不能置不訊理仰即赴縣呈　母庸來道多凟此批　一件　北三橋國民校長曹者斌呈爲　揑名義謀充要職請賜飭縣查究以懲後患出呈粘均悉仰修訓令南　縣知事查明核辦此批 
　　批示　一件崇明縣民宋藴輝呈爲阻止辦賑扣留船貨呈請令縣查明發還併吊票核銷由呈悉查此案現據順直會館函由上海縣商會呈請到道業　明白旨令在案該商民即赴該縣接洽可也此批　一件南　縣公民陳士英等呈爲浮　昭雲求令復職由呈悉此案前據該民等來道呈訴業　明白批未在案該公民等自應静候另　公正　　接充勿庸　凟此批　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[閒話燕語] [  燕燕]  
　　曩在滬時嘗謂日人經商之謙和勝於吾國人萬萬日人之經商者受錢時必呼謝謝臨去又必鞠躬送之以與一般商家之滿面傲氣以及動輙得罪主顧者相較眞有上九天下九淵之分及至京師一觀其商家之謙冲和祥較之日人之在滬經商者有過之無不及物品選擇如不合宜儘可不買揚長自去店夥從不出一惡聲吾嘗見一瘦瘠士流在香廠某肆購絲襪店友以十幾種貨物陳列櫃上任其自擇而此士流選擇至苛不曰貨次即曰色差結果一無成就尚悻悻而去店夥從容摺疊旣無怨言尤無懟意余其異之若在上海必以至不能堪之詞相加矣菜館規矩尤甚顧客入門店夥之坐者必興温詞以迎及其去也又必雁行以送且滿　口道歉之詞誰謂中國商家不能謙和耶 
　　或曰京師商店之所以謙和絶倫者以京中純乎爲官僚及軍人勢力範圍所限故也客之入其肆也店友固莫諗其誰爲易與誰爲難欺祗可一律待以禮貎諺所謂寗多禮母失禮者是已况京師爲專制時代之首都專制時代極重禮貎習俗相沿牢不可破故如是耳二説亦不爲無見近年以來南風北漸南人之在京中營業者甚夥漸失其禮頗多襲用上海商家待客之故智然一二商店有受軍人及官僚之教訓者不得不歛容就範此亦勢力問題有以致之也 
諧著 
[答夢廬數學戲問] [  丁戉]  
　　原文見十月二日本報 
　　（一）上海之面積適與上洋等（解釋）上海文名上洋然其地不在水中在陸上其地以女子爲本位女子水也其男子非學女子者卽侍奉女子者或養贍女子者故偏旁皆從水羊者美之上半截每者梅毒之無根而傳染者故去木　每且每人皆具此毒質美之所在即梅之所染甚至害滿其身上及而故曰而積等也 
　　（二）長三之價值不僅么二之二倍（解釋）長三在牌得雙么二在牌得單其賭牌九者長三爲長牌遇配偶得賠十一道么二爲雜牌不遇配偶值價極卑微其在妓女長三出必雙非伴以美大姐卽伴以美娘姨若么二則無之矣長三牌十二點么二牌僅三點其妓女占地么二僅棋盤街之一隅長三則占路弄無算故長三之價值决不止么二之二倍也（二）段祺瑞功罪不能抵消（解釋）其功字去武力之力字爲一下加六碼一下者一人之下也權勢雖大從未做過總統六者中華民國六所馬廠誓師困復辟之張勳也其功僅此一次其罪字爲四下加非四下者袁黎馮徐四人之下也或曰黎不在内則孫氏實又與通欵曲總之是四人之下非爲韭字去一九去一者籌安八怪段氏雖助袁徼幸未列詳言之三二三碼三者用安福系三總長二三者除粤桂滇黔蜀外直豫魯晋陜甘新湘鄂蘇皖贛浙閩奉吉黑十七省京兆熱河察哈爾綏遠四區蒙藏兩藩計二十三處均屬北政府隸段氏手下天災人事種種不平種種怨毒段氏純全大違民意功之少如彼罪之多如此斷不能彀抵消也 
　　以上三答如有辯駁指正者卽以我應得投稿自由談之酬資奉讓 
雜錄 
[梁溪烟水錄] [  媚香樓主]  
　　初夏過梁溪夜宿逆旅漏殘人静忽聞歌聲唱爛柯山三闋音節蒼凉極矣餘音裊裊枕函邊終夕不寐詰旦問訊爲燕妓十二紅南來鬻藝小住於此以行色怱怱遂亦置之女兒節再至梁溪招之謀一見已前去矣惘然而行留一詩識之曰午夜沈沈獨倚樓更籌敲起小涼州重來水閣聲先去總是人間不可留 
新聞拾遺 
[説是風水關係] [  頑石]  
　　奉賢南四團之堪輿家李某性極頑固向重迷信日前有鄰人嚴姓家新築一籬當時李曾出而干涉謂此竹籬頗與彼之風水有礙要求嚴姓限期拆除而嚴以主權所在未便任人覇阻故不之理李當亦無如之何閲時未久適李之五歲幼子突患喉症夭亡李卽指爲嚴姓家之竹籬所害當欲將孩屍移至嚴姓家交涉其事幸爲該管之葛警員所悉遂即親作仲連竭力調解乃令嚴姓代李孩起建道場一日以爲超度其事方寢云 
[算他慈善大家] [  車人痴]  
　　杭州清河坊台屬水災臨時捐筒中於昨晚啟筒時得無名氏所助塘工券一張又匿名信一封曰閲報知浙東天災人禍遍地哀鴻而鄙人雖係寒儒然亦衣食無虞家庭滋樂乃尚敢痴心夢想妄冀發則回念災黎曷深慚愧爰將前日所買發財票一紙移助振捐財神有靈則頭彩必中矣 
[大上當] [  陳志範]  
　　本埠新北門内福佑路某姓家一夫一婦伉儷甚篤夫執業英界某洋貨店内昨有一長服者倉卒至其家自稱爲某洋貨店所差云某先生昨染痧症身故因事關租界務請速往成殮若再躭延恐被工部局代殮不及見面該婦聞悉後頓時朿手無措含淚而往抵店則見夫倚櫃上方知被人誣弄及歸家但見大門直開箱篋俱空始悟中竊之計深爲懊喪云 
[小不幸] [  立德]  
　　雙十節夜八時半許浙江路某烟紙店門前懸有國慶紀念紙澄數盞澄爲風吹動中燃之燭側倒燃焚懸燈之麻線被焚墮落時適有一某遊戲場女伶彳亍而過正中其額頓時手舞足跳不知所措髮被燒去不少云 
小説 
[社會小説衆醉獨醒㈠㈥㈣] [  瞻廬]  
　　第二十八回母護劣兒偏心有藥娘憐弱女補腦無丸這兩位女客都是我們的乾姊妹難得在這裏打牌累他們喫了驚賠了錢姊妹分上須不好看當着兩位姊妹又不好把老三的圈套説破姊妹去後我們便告婆婆道這都是老三做的圈套捉賭是虚敲詐是實他敲許婆婆的錢整百整十只要婆婆願給他做媳婦的不好説甚麽現在他的膽子越大手段越很竟敲詐到我們的乾姊妹身上來這兩位乾姊妹素來的情分很好今夜的賭局原是我們千請萬請好容易他們給我大大的面子才來這裏打牌不料平白無端鬧出這亂子宛比我們通同一氣有意做了圈套呌人上當是古道恶人帶累好人老二放了這把野火連累我們見了乾姊妹分辯不清這不是惡人帶累了好人····這幾句話並没有傷犯婆婆誰料老年人的肝火比年輕的還旺聽見我們議論了老三便卽大聲辱駡驚動鄕鄰帶累林太太不得安眠要替我們斷由直（次媳所説更比大媳理直氣壯）張太太搥胸拍肚的喊道好好你們倆串通好了竟偏派婆婆的不是千張嘴翻不過你們兩個牛屎孔你們説老三不好我偏説老三好老三比了你們要加一百倍的好方才巡警來捉賭倘没有老三在旁勸解只怕一條鐵索套了頭頸在場的幾個都要捉將區裏去我是年紀大了便到官廳裏也不見得有甚麽不罪你們年紀又輕口裏又没高没低不肯讓人區裏的老爺不比你們的婆婆婆婆受你們挺撞奈何你們不得你們挺撞了區裏的老爺五百下籘條二百下巴掌打得背皮都裂了縫兩爿面頰同拍熟的猪肺一般到了這時你們受用不受用虧得老三一片好心替你們解下這個刼没良心的賤婦只記仇不記恩正是狗咬吕洞賓不識好人心···· 
[自由談自由談] [  鵑]  
　　西北赤地千里哀鴻遍野其慘苦爲從來所未有他地懲前毖後似宜思綢繆未雨之策西士謂廣種森森可以免旱尤以種按爲佳因共生長速獲利溥也全國果能遵行則不特無畏旱魃而國利民富亦不啻見黄金之鋪地矣 
[大昌煙公司徵文揭曉（乙等）]  
　　祝大小嬰孩牌香烟之進行曁購用嬰孩牌香烟諸君子多子　　吴縣王筱塍 
　　開篇 
　　愛多亞路起紅光。。説是天降麒麟慶弄璋。。花　相輝雙美璧。。弟先兄後異尋常嶄然頭角把啼聲試兩字寗韾名舉揚各埠聞風誇俊物少年時代合稱强庚申戉午差週歲一樣的紙捲烟中算大王酒後茶餘宜作伴欵賓送禮最相當　衍慶麟呈祥喜事堂中擅勝塲珍重一函藏百子笑盈盈宜男預兆到門牆雙丁二陸傳佳話前有元方後季方都把這大小嬰孩作表坊因此上人人戀愛家家喜綉襁迎來百實裝若問孩提何處住西新橋畔是家鄕煌煌世胃軒轅系他是江夏淵源合姓黄會集羣嬰推領袖大千世界露鋒鋩多男勝似華封祝送子的公司是大昌願諸君蘭玉早成行 
 
 
 

Page 15

 
 
   
 
 

Page 16

 
 
常識 
常評 
[要與不要] [  覺]  
　　近今之政局有一奇妙之現象焉貪官之對於地方曰要地方之對於貪官曰不要 
　　要者要其錢也不要者不要其人也夫至地方不要其人則彼貪官者雖尚要地方之錢亦不可得矣 
　　苟政府而覺悟也一反手之間易一不要錢而爲地方所要之人易易也蓋必地方深信其人之不要錢而後地方之錢乃不待其要且將慨然與之俾得辦理地方有益之事愈不要錢而地方愈要其人吾見中國且從此大治矣奈何操用人之權者并此常識而無之耶 
經濟 
[交易所淺説] [  ＬＨ]  
　　民國三年財政部呈請在上海組織懋遷公司懋遷公司者卽今所謂交易所也日本名曰取引所名異而姓質同耳然歐美各國交易所之組織約有二種一爲公司組織一爲會員組織日本取引所亦兼採兩制吾國則祇取公司組織不取會員組織故曰懋遷公司也 
　　懋遷公司有物産懋遷公司與證劵懋遷公司之名稱如米棉紗絲茶五金等品之交易即屬於物産懋遷公司之範圍如股票公債票等類之交易即屬於證劵懋遷公司之範圍欲使全國生産製造品供求適當價格平允則爲前者之功效而使金融流通一切證劵通行無阻則後者之力也懋遷公司之利益不遑枚舉此歐美各大埠之所以無不有此種機關也 
　　溯自去年日人創辦取引所於海上於是若上海證劵物品交易所上海華商證劵交易所相繼設立而上海證券物品交易所資本尤爲雄厚已達五百萬元而主其事者又爲海上商業中之巨　故至今營業蒸蒸日上前途發達未可限量也 
　　或曰此項公司共性質不免侵人營業自巾壟斷之弊　害尤烈辦法苟每况愈下其非成一種買空賣空之機關乎曰惡是何言交易所資本雄厚組織完備爲商業上必要之媒介機關足以平準物價流通金融使物無銷售停頓之虞而價　暴漲暴落之患其禆補於社會經濟殊非淺尠焉有壟斷之弊更何言侵人之營業自由哉際此外貨充斥國貨滯銷國家債劵公司股票不能流通於國内之時交易所之設立實容一日緩安得以賣空之機關視之乎（乙種酬） 
[採用聾啞之利益] [  玉軒]  
　　聾啞乃殘廢的人用殘廢的人還有甚麽利益呢殊不知工廠中雇用他們確能受到超過完人以上的良美效果茲述聾啞之優點如下 
　　（一）遇事勤懇　聾啞自知天之所賦不及他故遇事恒勉黽圖功恐落人後加以心不旁愗腦力充實故對於自造物品確能勝常人一倍 
　　（二）絶無嗜好　聾啞拙於言語終日緘默寡言笑不受他人之誘惑而天然屏除嗜好這種勞工美德資本家求之而不得者 
　　（三）取佣微末　聾啞之性格極和平故對於資本家却能絶對的服從他的薪資縱比别人少些他却能没有怨望和不滿意 
　　以上不過略舉其大　余任某書館事日與此輩爲伍他們操勞却是勝任愉快常受經理的裦獎那不聾啞不勤懇的人見了也漸漸自愧勤懇起來故我説採用聾啞的利益狠多深望我國人加以提倡 
　　聾啞以受過教育的爲佳山東烟台啓瘖學校專造就此種人才介紹各處工廠供職某書館之有聾啞數十人亦以此故資本家有意者止須函致該校梅女校長即可獲得以上吾所述的效果玉軒并誌（乙種酬） 
 
[想像的中國新氣象（二）]  
衛生 
[理髮匠之磨刀] [  布天鳥]  
　　磨刀布欲稱皮刀布理髮匠用以磨刀可鋭其鋒余埀髫時嘗聞先輩以皮刀布　汚穢滿播之衣裳家中羣兒各以整潔相戒勿任襟袖之沾汚如磨刀時所用之布也 
　　一日余理髮時詢理髮匠曰汝之磨刀布已陳舊久沾汚垢盍易新者匠曰新者不合用此布以愈舊爲愈佳余曰舊者縱佳如汚垢堆積何答曰即易新者亦須將舊布上之垢膩徐徐剔下括於新布之上庶可供作磨刀之用 
　　余不禁啞然笑始知磨刀布無論新舊其含垢膩則一也嘗見西洋理髮店中均用皮條貼於木片之上以供磨刀之用今吾國理髮店改用皮條者尚屬少數查皮鞋皮帶今可用國貨製成則磨刀之皮條亦宜用國貨仿造皮則易使潔净布則積垢必多尚望注意清潔者以及衛生理髮店中共促國貨工藝機關仿製而推行之 
道德叢話 
[不良行爲之預防法] [  楊克明]  
　　不良之行爲非行爲之自然而成也必有原動力以發起之焉又非原動力之發起而遽成也必有附和性以贊成之焉原動力發起於前附和性贊成於後而不良之行爲於是乎告成矣原動力者第一步之意識也附和性者第二步之意識也當第一步意識發起之時苟無第二步之意識以贊成之則第一步之意識必全爲無效如見人財物心欲竊之此第一步之意識也然必欲竊而不遽竊以待第二步意識之贊成與否焉苟再一思維以爲是不可竊　欲竊之初心如何蓬勃必驟然息止（息止之後又欲竊時此意識當屬第一步蓋前之意識已息止此之意識又另發也）若當再一思維之時以爲是果可竊則竊之行爲成矣審乎此則吾人不良之行爲大抵第二步意識有以促成之故欲預防不良之行爲當善用第二步之意識蓋道德性未堅定之人（道德性已堅定者無第一步不良之意識）每爲外界所引誘或激刺而第一步之意識遂趨入不良之境當不良意識初起時宜急用制止性以禁遏之（此制止性卽第二步意識）勿任其完全發動若完全發動則原動力甚大有碍制止性之禁遏且制止後易於復發若復發多次成爲一種習慣則雖欲禁遏彼已不受禁遏此所以預防不良之行爲當制止於不妨遏旣慣不良之意識由薄弱而終於不能發動雖遇外界極强烈之引誘激刺而此意識永不復起是即道德心堅定之極點矣或曰吾人一日之間意識紛起安辨其孰爲不良而禁遏之曰吾所謂不良意識者在彼人心中已知其爲不良也若不知其爲不良而致成不良之行爲於道德上認爲無心之失於法律上認爲錯誤犯與普通之不良行爲不可相提並論且不良行爲成立之前鮮有不知其爲不良者大抵行爲暴露　飾詞文過耳吾人苟自愛者其母自欺其心哉（乙種酬） 
法律 
[刑事訴訟律規定之八大原則] [  秋蝶]  
　　（一）訴訟用告劾式訴訟程式有二種一爲糾問式卽訴訟不必待人之告訴而審理審判衙門得親自訴追親自審判所謂不告亦理是也一爲告劾式卽必有原告之訴追番判衙門始得爲之審判所謂不告不理是也糾問式之弊在審判官之責任過重易致司法權之濫用若告劾式必待原告之告訴審判官超然立於原告之外而加以審判自無上述之弊 
　　（二）檢察官提起公訴以起訴權委諸私人其結查有三弊（一）被害人力不足以抗犯罪人則畏懼不起訴（二）被害人慮程序之煩雜則畏難不起訴（三）私和近代法律思想進步認國家爲個人之集合個人受害即爲國害之受害此本律所以採檢察官提起公訴之原則也 
　　（三）摘發眞實　審理訴訟有二主義（一）爲形式的確定事實主義即以具備訴訟律上一定之形式與否爲判决基礎之主義也（二）爲實質的發見眞實主義即不問形式如何而就事實之眞相爲判决基礎之主義也此主義捨口供而用衆證最得眞確故本律採用之 
　　（四）審判公開　審判秘密每與審判官以偏私之機會且易生有嫌疑公開則衆目環視不易行其偏私足示審判之公平但有時因政治上風俗上之不便亦得宣告理由禁令旁聽 
　　（五）原被告待遇同等刑事訴訟以檢察官爲原告官常立於優勝之地位難保審判官無左袒原告之成見本案力矯此弊以兩造平等爲原則被告人得選任辯護人（五十五條）禁止公判庭拘束其身體（三百十四條）得提出有益之證據（三百三十四條）爲辯論最終之陳述（三百四十四條）凡此種種皆是也 
　　（六）當事人無處分權　卽謂當事人不能任意捨棄或撤銷其訴訟也蓋刑事訴訟以維持公安爲目的不能與當事人以自由觀第二百六十一條第二百五十八條之規定可知矣 
　　（七）用干涉主義　民事訴訟當事人有處分權故審判官不得干涉至刑事訴訟當事人無處分權故審判官判决被告人犯罪之有無應干涉而爲一切必要之處分（二百五十六條二百五十七條） 
　　（八）三審制度　即不服第一審之裁判得上訴於第二審不服第二審之裁判得上訴於第三審是（乙種酬） 
工業常識 
[織物原料之鑒别法]  
欲檢查織物原料之種類先宜分解其經緯線惟吾八目方有限决難鑒别故通常多用顯微鏡以鑒别之或利用公學 
的反應而檢出之均隨用者之便 
　　（甲）顯微鏡之鑒别 
　　用三百倍以上之顯微鏡觀察織物之纖維則各現特有之形狀如棉之纖維則形似曾經少燃之草辮目中心至外緣次第增厚但因纖維之熟與不熟形狀亦稍有分别其成熟者現輪狀未熟者則否 
　　麻之纖維爲圓筒狀至尖端而漸細處處有節與竹相似其切斷面爲鋭角多邊形 
　　蠶絲分生熟二種其生者係細長纖維兩根粘固爲一至旣練而熟之絲則見有二圓筒狀焉 
野蠶絲較家蠶絲爲粗切斷面成三角形視之則爲多數細線年組成 
　　羊毛一物柔軟易縮狀如一棒表面現出魚鱗之形纖維細者其鱗狀則排列整齊粗者則否常有無數小孔雜於其間（乙）化學的鑒别　 
　　取欲檢之纖維浸入酸化銅之阿母尼亞溶液中棉則半時間可被溶解絲則須二十小時麻則毫無變化 
　　棉浸於漂白粉液中則變白絲毛則變黄 
　　綠化鋅之濃溶液能使絹絲溶解冷液則溶解緩温液則溶解速若毛及植物纖維則毫不受侵蝕 
　　取格里捨林及硫酸銅之混合溶液再漸漸滴加苛性鈉之溶液至溶盡其初滴時之沈澱物而止然後投入欲檢之纖維如爲絹絲員溶解否則非毛即棉也（乙種酬） 
識字捷法 
[應用字] [  濟滄]  
　　寸　十分也人手退一寸動脈謂之寸口篆文作　从又从一又爲手一以指寸口之所又度名十分爲一寸十寸爲一尺又付也寸者言有法度可忖也凡法度字率从寸　 
　　尺　十寸也篆文作　从尸从乙尸即人乙所識也人臂从肘節問至寸口爲尺又法三尺古竹简書之長度以寫法律者 
 
