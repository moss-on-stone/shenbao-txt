# 1894 - 251 - 4907686

 

Page 1

 
 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黃陂街太平巷口江左漢記石印書局購取可也此布 
[招請漢口訪事人] [  申報館主人啓]  
　　本館欲請一諳練穏妥之人在漢口採訪時事如願俯就望先繕見聞數則並書明姓名住址以便擇定後專函奉訂如不合意槪不作答以歸飭便此布 
[新印徐氏十三種告成] [  圖書集成局啓]  
　　吳江徐靈胎先生精於醫與葉天士齊名著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺執範曰洄溪醫案曰愼疾芻言此外又有外科正宗專闡瘍醫奥妙雜箸四種一爲道德經註一爲陰符經註一爲樂府傳聲一爲洄溪道情計十三種本局用新鉛字印成紙墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌或　售申報處 
[論日本舉動之可笑]  
　　日本自用兵朝鮮以來無一不以詭追行之牙山之戰以多敵少猶不免大受懲創死傷至數千之多末後攻我二三百之殘兵輙自以爲大勝鋪張粉師藉以誆騙其兵民之心而於平壤大同數戰屢次敗北失地喪師幾於一蹶不振甚至陸軍少將大島義昌之頭被高麗義兵割下獻於官軍萬里馳行千年遺臭雖汲西江之水亦不足以洗此恥日廷以兵敗勢蹙統將無人乃委山縣有朋馳赴高麗統攝軍務識者咸料其必蹈大島義昌之覆轍日人雖自諱其敗多方掩飾而盱衡時事者澄觀默察早已如見其肺肝高麗久爲中國藩服二百餘年來貢獻無闕恪脩臣職而中國之所以卵育而翼覆之者亦復無微不至宜高麗君臣上下臣服中國愈久而愈堅也當日兵初至高儷擅踞京城廢辱高王縱兵擄掠城市爲墟此時高之人民何嘗不眦裂髮指人人皆欲剸刃於其腹祗以兵力不濟相與暫時隠忍直待官軍大捷　甲長驅高民始踴躍搴旗爲國禦侮又經官軍給以利械命中摧堅足以殺敵致果而東學黨之識順逆者又皆樂日而就中聲勢響應霧集雲從於是日兵之在高地者處處皆成荆棘號令旣有所不行糧食亦無從取給顚危窘迫勢將束手待斃日人輾轉思維必曰我之兵力不足以制高人盍以詭計籠絡之使彼甘爲我用而不與我相仇曹邱一紙書當勝十萬甲兵矣乃於七月廿六日由日使大鳥圭介與高麗外部大臣議立新約其用意之所在但欲令高麗供給軍中食物眞可令閱者爲之捧腹夫日本之於高麗旣已踞其京廢其王且又縱兵蹂躪地方奸淫婦女此固高民不共戴天之仇也前之絀於力而不敢動者今則有所依而皆欲禦侮節節梗阻處處爲難日人旣屢敗於官軍又掣肘於義民不得已而與之立約一若兵力所不能脅者新約可以牽制之不知高民之仇視日本也已外於日人所派鮮官視若無物慨不聽其號令何有於新約吾知高民一聞議立新約必有以洞見日本之隠微羣起而抗拒之設碉堡以杜其侵凌絶糧食以斷其接濟日本勞師遠涉兵敗於外餉絶於内不戰死亦當餓死西國通例凡兩國有關繫重大之事然後訂立條約彼此遵守以期兩有裨益日本酷效西法惟恐不肖當兵敗餉絶時無所爲計乃亦仿效立約之舉語意周摯勤勤懇懇一若有所深愛於高麗也者而撮其大意無非欲令供給軍中食物固不値識者一笑西國立約彼此遵守至少以一二十年爲期而彼則載明俟中日戰事旣畢此約卽作罷論不但視立約爲兒戲且視高麗爲兒戲矣日本之仿效西法大率類此惟不知其諱敗爲勝之長技從何處偷得衣鉢耳又接長崎電信言日主與宰相兵都水師部各大臣定於本月十四日赴廣島以便調度戎機將來日主尚須親至高麗添兵以十餘萬爲額按廣島離馬關不遠由馬關至釜山浦海程一百廿二里日主之移駐於此蓋以相距較近可以調度一切吾於是歎日主之昏昏如在長夜甘受臣下之欺家而不悟也日兵在高與官軍接仗無一次不敗前後死傷不下二萬餘人日主則絶無聞見惟偏聽臣下誆報以刼我高升輪船爲大勝以攻我牙山殘卒爲大捷詡詡然以爲高麗唾手可得日主亦甘作孤注以爲將來尚須親至高麗不知此正酷效西法之流弊也日本平日訓練兵士一以德國爲師彼見德之攻法德皇與相臣皆親臨前敵遂亦有婢學夫人之舉不知德之攻法連戰皆捷而日本則每戰必敗未可相提並論德之攻法當初出兵時德皇與相臣等早已親出指揮日本不仿效於前値待大敗之後始肯輕於一擲德之與法壞地毗連進可以戰退可以守固自綽綽然有餘裕日本與高麗尚隔一海中國旣以大軍扼其前又以兵輪截其後此時進無所逞退無所歸阱獸釜魚延頸就戮其不爲大島義昌之續者幾希矣原其所以爲此者一則欲以誑慰其兵民一則欲以恫嚇我中國不知日本輕舉妄動無論其兵之不足用不爲用卽其民亦皆不樂窮兵黷武一旦輕身遠出吾恐季孫之憂不在顓臾而在蕭墻之内也中國旣已大張撻伐不制其死命而不止日本雖有恫嚇之言不妨一笑置之惟當厚集兵力以俟擒渠斬馘焉耳 
[本館接奉電音]  
　　昨由京友電傳上諭二道敬謹譯登○八月十二日軍機大臣面奉諭旨本月十五日恭上慈禧端佑康頤昭豫莊誠壽恭欽献皇太后徽號所有御前大臣大學士禮部堂官太常寺鴻臚寺等官著於十三日辰刻在慈寗門先行演禮一次均穿蟒袍補褂欽此同日奉上諭本月十五日恭上慈禧端佑康頤昭豫莊誠壽恭欽獻皇太后徽號朕欽奉懿旨十四日皇帝親進奏書十五日親進表文該衙門敬謹預備欽此 
[電傳山西頭塲題]  
　　首題或問子產一章二題誠者非自成己而己也二句三題若伊尹萊朱二詩題賦得遠水兼天凈得天字 
[電傳廣西頭塲題]  
　　首題敏則有功公則說二題中也者天下之大本也和也者天下之達道也致中和三題古之人得志澤加於民不得志脩身見於世窮則獨善其身達則兼善天下詩題賦得不足雲山賴有詩得詩字 
[法報紀中日搆兵緣起]  
　　西歴本年八月五號法京非格羅日報云中日搆兵業已知照各國矣此事開釁之由人皆約略言之泰西各國行將效魯仲連其人出而爲兩國言和緣有某國欲乘機攫利所以各國咸冀東方言歸於好各國亦隠受其福也兹有邦在司德君洞知時事函示一切略謂日本託言高麗隷其藩封已歴一千五百年此就遠者言之以文過飾非耳其實日本鮮有申明此權　者當一千八百七十八年間中國令韓人開通口岸與泰西各國通商至一千八百八十五年中日立約以弭高亂約中申明中國權利並載明一俟高麗平定兩國卽行撤兵遵守勿替中 
 
 

Page 2

 
 
國屢謂日人於高麗有事從未漠然視之故嚴防其乘機竊發如是者數年至西歴本年五月高復内亂中國立卽派兵二千名並將情知照日本日本亦卽派兵一萬名迨日兵到時高亂已平無所事事矣時中國擬欲撤兵並令日本按照條約一律將兵撤退日本託詞欲令高王更張國政不肯退兵所謂更張諸端無非便日本而妨别國耳中國允照若干欵令高廷遵辦惟力駁駐兵一節至日本于預高事實妨中國權利而背公法堅不依允日本遂發師船赴高麗又乘中國籌備防守時以兵一萬名進襲華兵二千名華兵扼守險要四面應敵致日吳敗衂傷失甚多中國得此消息以日人並未宣戰無故進攻遂亦添兵前往高陞船所載之兵卽頭隊也日本水師提督松島氏卽欲阻住不令前進此西歴六月二十五日事中外皆知高陞船主哈乃邦謂中日和好如故英人自有權利旣已運送華兵亦可運送日兵何得阻令不得前赴高麗蓋其時日人亦雇用英船也日水師提督置若罔聞卽放水雷一具擊傷此船閱數分鐘後船卽沈覆華兵一千五百名同時淹溺所尤殘忍者日人並不設法拯救且又用砲轟擊毫無惻隠之心實爲各國所議華兵同登彼岸者僅一百五十人而已日本因中國責令賠償遂知照各國從事干戈並拒各國調處就武備而論日較中國爲優然中國水師亦係新式船艦快式鎗砲製造各局儲備甚富華兵服飾一如西洋水陸各軍均用洋員管帶並有法國水師員弁爲之輔助且中國糧餉兵丁亦可源源接濟此爲日本所不及者日本之敗可逆料而知矣 
[風傳勝仗]  
　　昨日滬上風聞本月初三日至初五日華軍與倭奴大戰刻已收復韓京計殺斃倭奴三萬餘人華軍死傷者亦有八千人之譜本館以事關重大不敢輕信道路之言亟遍詢中外官商僉云並未接有電報意者此說其出自好事者之口乎然倭奴當屢敗之餘早已鋒芒挫盡禽薙獸獮在指顧間則卽以此說爲露布之先聲亦無不可 
[電促赴防]  
　　記名提督南澳鎭總兵劉淵亭鎭軍永福前以黑旂駐守越南衛霍威名范韓偉績中外咸以飛將軍日之其後寰海銷烽奉調來粤大府付以海防重鎭運籌素裕訓練有方其部下所稱岳家軍者同澤向袍養精蓄銳月前中日有事於朝鮮朝廷曾電調鎭軍至臺灣至今尚未移斾日前京電到粤催飭迅赴臺灣防次鎭軍已秣馬萬兵不日將率百萬貔貅揚帆東渡志酬擊楫氣壯投鞭宋史所稱軍中有一范西賊聞之喪心瞻者渺爾任奴當亦聞風驚走矣 
[北固山訪碑記]  
　　本月初二日爲致祭文昌之期由丹徒縣先期具備牲牢是晿在甫黎明文自關道憲蔡觀察武自鎭江營叅將鄭叅 
戎以下各率僚屬均整肅衣冠齊詣高橋北文昌宮循例致祭恪恭將事穆穆皇皇蹌蹌濟濟誠盛典也○江甯藩司瑞茀俟方伯遵旨入都隨班祝嘏交卸藩篆後本月初八日午刻自省起節乘坐頭號南灣船用小大火輪拖帶順而下卽於初九日淸晨舟抵瓜洲口其時鎭江文武印委各官均坐紅船赴瓜洲迎迓俄而水陸各營勇丁在江于排列隊伍迨棨戟遥臨齊燃放排鎗聲如珠貫各官旋登舟呈遞手版方伯一一接見互叙寒睻始各興辭而出少頃方伯命啓輪先赴邗江然後由内河而達淸江遵陸北上○今歲各項生意自六七兩月大爲减色推原其故皆緣中日失和以致銀根緊急百貨未能暢銷倭人之敗壞商務者豈僅鎭江而已哉○鎭郡自立秋以來雨澤稀少四鄉田禾大半枯槁顆粒無收日前地方官迎請都天大帝入城供奉萬壽宮虔求雨澤迄未大霈甘霖以致人心惶恐邇日各鄉村氓紛紛來城詣縣者報荒王大令暫將呈詞收閱必得親赴各鄉履勘情形禀明上憲再行定奪○有某甲者年未而立江北產也向在上海貿易因病回里由滬乘長安輪船於月之初六日駛抵鎭江迨輪船下椗甲病勢沉重面如灰敗須臾氣絶命返泉臺幸該船某西人見而憫之命水手將屍身舁至怡和碼頭以蘆蓆蔽之其時已更魚二躍矣初七日淸晨經該處地保赴丹徒縣著禀報是日午刻王伯芳大令帶同仵作書差人等臨塲檢騐仵作當塲報明實係因病身死並無别故大令離坐親視一周卽由善堂棺殮葬諸荒阡並塡明屍格招人認領大令遂呵殿而回○新簡常鎭通海道呂觀察海寰領憑南下日前由鎭赴白門謁見兩江總督劉制軍等情已紀前報兹悉觀察於本月初六日淸晨自省垣起程乘坐官舫並用普慶輪船拖帶卽於是日貓睛午轉時駛抵京口並不停輪衝波而下進江陰口由内河逕赴姑蘇詣撫轅繳憑然後蒞鎭履新當觀察逕適時闔郡文武各官齊詣江干恭迓則已烟波渺渺矣○鎭江自上月二十八日得雨後直至月之初六日上午陰雲四合細雨廉纖迨初七日天氣放晴杲杲日出俄而秋颷習習颯爽宜人日衣單袷夜擁薄棉不復如前日之炎威可畏矣○近日鎭郡土價漸漲所有洋街一帶土棧林立門市零售大土每斤約値洋蚨八元七八角中等亦須八元左右西土上等者每兩約値靑蚨三百二十文中等二百六七十文土價雖繼長增高而吸户仍不見少黑暗獄中安得有超拔之日哉○鎭江水陸各營兵士及駐紥練勇終日在太校塲操習馬步洋槍籐牌等隊莫不步伐整齊軍容嚴肅加以槍砲之聲隆隆不絶斯眞有備無患雖日人跋扈鴟張張其能犯我疆圉乎○臺灣巡撫邵中丞日前委福建水陸總鎭萬有才軍門往鎭江等處招募勇丁兩營軍門奉委後卽於六月二十六日乘輪抵鎭暫駐小營盤當卽出示招募現已招成壯勇一千名於本月初六日軍門派左右兩哨官先帶勇丁五百名乘太古公司鄱陽輪船逕赴上海然後載往臺灣操練以備調遣○日前兩江總督劉峴莊制軍檄調湘勇四營馳往淸江塡紥兹該湘勇悉數乘長江輪船於初七日下午抵鎭暫駐德星宮京幾嶺兩處次日由該營統領派哨官四名親至荷花塘浮橋門一帶飭令各江快封雇大小船隻百餘艘初十日午刻該營兵士均乘舟前往矣 
[憲旌雙蒞]  
　　新簡浙江糧道鄭芝巖儲憲嵩齡携同瀛眷出都遵陸南下至袁江換坐官舫於本月初八日駛抵邗水珂鄉江甘兩邑宰前往迎謁儲憲謙遜非常辭不敢當隨命肩輿登岸逕至丁家灣本宅親族故舊均各紛紛往謁藉叙離悰蓋憲節離鄉已將廿載矣兹聞儲憲以糧署事務獲繁未便多稽時日擬小駐襜帷卽南渡履任云○又江寗布政司瑞茀俟方伯奉命晉京祝嘏交卸後由省起程探聞初九日辰刻憲舟已由長江進口約計初十日下午准可駛抵徐凝門碼頭現府縣各憲已紛紛命駕出城預往河于鵠立祗候邇日城外時有大差過境碼頭上辦差人役忙迫非常馬足車塵極形熱閙也 
[招募勇丁]  
　　刻下倭奴犯順肆擾朝鮮凡我沿海沿江各口現均戒嚴無一處不防維周密固若金湯其緊要所在更厚集勁旅間有防營兵丁不敷者必多方招募昨有湯協戎者來揚先於三祝菴竪立大旗招募精壯並出告示一通略云記名總鎭兩江題補恊鎭湯奉統領威靖等營馬步全軍程札委招募淮軍帶往天津防堵如有精力强將願入伍者每日於七點鐘起四點鐘止來局報名註册聽候點選等語不知何故翌日又移局犬準提菴大約因該　院宇空闊便於操練也 
[覆審倭奸]  
　　鎭海拿獲假扮　尚之倭奸一名押解寍郡當經道憲在道署會審因無實供發交鄞縣釘鐐收禁嗣因該匪在監患病飭役小心看守前已疉次錄報兹聞該匪病已痊愈洋經鄞縣楊大令提案覆審因該匪言語不通又無日本繙譯雖能間操官話不甚明晣以紙筆令該匪畫供紙上供詞狡展處以極刑仍無實供獲經道憲親鞫該匪仍狡展如故難以定讞仍交鄞縣收禁再行覆審云 
[寗郡得雨]  
　　寗波久愆雨澤田疇龜坼前已錄報兹自初三日以來連降大雨四鄉土田稍覺滋潤尚未十分鑑足河水未漲舟楫難極但願感召天和雨師再降一律普足高下均霑以慰三農之望也 
[浙闈瑣談]  
　　杭垣初八日各府州縣士子入場　日卯初開點仍用紅燈爲號通省十一府分作十一起隨牌序進營兵接送考具送士子於點名臺下約十餘步須士子自負考具至儀門卽有靑龍中首送至號口而監臨徐季和宗師終日高坐點名處頗覺嚴肅午膳時宗師退入 
 
 

Page 3

 
 
小行臺以藩可趙方伯代宗師督同點名至申初點齊封門各號至上燈時一列封鎖○是夜二砲監臨提調監試升座至公堂巡綽隨文闈總巡登堂至提調郭儲憲公案前請示領戳俄而散下分頭查號蓋戳至分給題紙而竈更已報五下矣○初十日黎明巡綽官手持告條冋各號同張掛趨而視之係監臨告示其略謂科塲功令森嚴繳卷不準給燭逾期不繳槪不發謄爾士子須念功名一悞三年繳卷自宜踴躍爭先毋自貽悞云云○初十日頭牌未放之先士子之繳卷者約有千餘人擁擠於龍門前後正喧嚷間不覺陰雲四起一年吸而雨師風伯並駕齊驅該處有儀門下三楹略可躱避而摩肩接踵早無容足之地露立者莫不自頭至足淋漓遍體而雨愈覺滂沱不肯卽止掟調郭儲憲監試　視察禀請監臨徐宗師冐雨放牌乘輿至儀門士子避讓不及竟將轎擠碎而隨員等竟有翎頂被士子抛入水中者及頭牌旣放漸漸晴霽斯時鐘鳴十下二牌則十二點鐘三牌一點鐘以後卽流水牌矣 
[三禾中瑣語]  
　　杭都統於初六日午後過禾停泊北碼頭各官咸遞手版禀安統制旋卽入城答拜次日開赴乍浦勘視海口防務○近因日奸散布禾地巡察甚嚴宗太守訪悉北門内大街江西會館寓有高麗人太守迎迓都統回親至會館盤間據云係賣字來此查無犯禁之物乃派差護送出境○亢晴已久地方官於上月廿六日起設壇郡廟祈禱後遷至元妙觀各官每日拈香數次仍不得雨惟聞幸外鎭各鄉已沾大雨河水枯涸日甚麗橋河下重載貨船不能行過換船駁運殊多週折也 
[八閩淸話]  
　　南臺上渡周專抽木植厘金上月間有木植一萬數千根配搭火輪夾舨等船出口時洋關查察情形疑係偷漏卽函致南臺稅厘總局請爲查核總局提調郭和卿司馬亦有所聞飭令核對票根均未完厘正欲核辦嗣因該局委員卸事事遂中寢○南臺狀元埕後德太妓院有妓曰梅貴聲名鵲起輕薄少年趨之若鶩初與某甲有嚙臂盟繼又與南人許姓備極綢繆甲聞而妬甚一夕乘醉至該妓處大肆咆哮該妓膽小如鼷退入僻室不敢與較甲忿極將房中器物打毁一空始恨恨而去醋海風波誠可畏也○南臺保甲　總查鄧季林司馬現已卸事上游委周大令士榮接辦近有紳董張姓等十餘人聨名赴上憲禀控勒索禀禮息費各欵上憲業已飭查以期水落石出○閩安關稅丁因刁難米店夥起釁附近地棍乘機搶掠一節已登前報兹悉該米店夥某甲業已到案閩縣方大令提訊之下察知糾衆焚搶重情與甲無涉卽令暫押候回明上憲再行定案○臬司張笏臣廉訪本定於上月廿九日卸事因本任糧道陳展堂觀察别有要公是以攺於本月初四日接綰臬篆並於是日交卸糧印張亷訪仍住臬署新任陳觀察仍住糧署辦公其督辦船政局兼者糧道楊觀察卽在糧署内通商局辦公○臬司張笏臣廉訪奉旨晉京祝嘏現將屆期文武各官連日設筵祖餞情意極形欵洽 
[甌防新志]  
　　温州訪事人云温處道蔣幹臣觀察籌辦海防不辭勞瘁七月二十日申刻輕輿减從親詣蒲洲白象等處踏勘烟墩舊址亦防患未然之意也○温州鎭劉吉園鎭軍剔選精兵日事操練並督飭麾下將弁分紥海口抱要之區亦可謂勤勞王事者已○温標中左右城四營共選練軍五百名每營戰兵居其六守兵居其四筮吉七月十八日辰刻齊赴西門外大教塲祭旗十九日寅刻開操練軍營精兵分四哨統由中營遊擊胡游戎星貴統領四營哨官爲湯許姚朱四千戎分紥永善堂開元寺各處候示調遣○中軍游擊胡游戎星貴所帶練軍皆精於戰務者七月十九日由劉鎭軍升座點名 
[厦事紀餘]  
　　厦門訪事人云近因各埠禁米出口以致厦門米價日昂每石九十五斤須洋銀三元二三角○厦門時疫流行居人畏葸多有移家至漳州同安各處者海汊中時有匪人乘機搶刦官任石潯　塗瓊頭各鄉海賊更肆行無忌未知地方官作何辦法也○每逢鄉試之年寒士之無力觀光者由官派輪船載送因之得忌利士公司商船隨之减價由厦至省每人僅收洋銀二元本年海氛不靖官輪船公事旁午未能載送考生得忌利士公司卽欲利權獨攬將船價加漲每人需費八元嗣又攺爲五六元英鹤皋觀察體卹貧儒一再央稅關西人向嘉士行商攺定以每人較昔加價一元由道署給據赴行中買票至生理中人則仍每人七元嘉士洋行主允之省憲復派福靖兵船於七月十九日來厦載士子進省每人僅收飯食一元訂於二十三日展行得忌利士之爹利士南澳兩輪已先於二十二十一兩日載士子一千二三百人進省矣 
[紅橋秋眺]  
　　揚州訪事人云邵伯楊誠齋封翁樹慷慨好施當仁不讓里閈中咸以善士目之七月二十七日之夜偶覺體中不快家人正欲延醫施治詎已撒手紅塵聞是晚尚在宅中宴各暢談時事意興甚豪乃不轉瞬間卽已人間天上吁不亦異哉○本月初三日爲孟丁秋祭之期先一日地方宫置備牲牢柬請去冬新習之佾舞諸生在明倫堂演禮屆時主祭官兩淮運司江都轉偕文武各員敬謹行禮雍雍穆穆濟濟蹌蹌洵鉅典也 
[履新例志]  
　　江南機器製造總局總辦劉康俟觀察奉檄署理江海關道昨爲援印之期淸晨在滬印委各員均至局中叩賀自西門外至局前車馬紛紛不絶於道鐘鳴十二下觀察排齊儀仗命駕入西門西門外巡防局委員曁守城弁兵均迎於道左及抵道轅早有書役等人衣冠伺候提標右營叅將廖楚材叅戎松海防同知劉乙笙司馬上海縣知縣黃愛棠大令守備程守戎城汛李千戎總巡棄臨恭司馬等文武以次趨轅迎迓觀察端坐緑呢大轎望之儼然轅以外鼓籥齊鳴砲聲大作閱片刻觀察行祭門禮然後三跪九叩首接受關防文武各員一一進見當啓行時製造局　張兩總辦及在局各員巡防局員咸肅恭拜送忠信營砲隊營滬軍營各統領則督率部下健兒列隊道旁鳴槍志敬至正任江海關道苦幼農觀察約於二十左右啓節赴蘇垣聞釋於二十四日接篆 
[二妙偕行]  
　　華亭縣童米蓀婁縣張筱芸兩明府皆於昨日來滬詣道轅叩賀劉觀察履新之喜並向各衙門拜會如儀 
[禁除小票]  
　　邇來滬上華人往往以西商出名設爲小票巧立名目多至數家工部局董聞之卽函請各國領事官示禁刻聞西官已下令禁除矣 
[示禁小錢]  
　　上海縣糧廰以目下下忙條銀徴收之際本城行用小錢實屬有于禁止是以出示嚴禁縣貼頭門示中略謂示仰城廂内外各鋪户人等知悉自示之後爾等逐日行用錢文務必一律制錢毋許攙和砂壳小錢如有剔出小錢著卽全數親齎繳縣聽候秤收給價解局銷燬如敢故違一經察出定提移究不貸其各凛遵毋違特示 
[又訊倭奸]  
　　倭奸福原林平楠呐友次郎就摛後由江海關道黃幼農觀察發交上海縣看守本月十一夜黃大令飭差帶楠至道轅會訊情形已登昨報前晚又將福原帶往觀察會同東繙譯宮劉太守研訊更漏三催始帶回縣署訊供時仍然嚴密訪事者不能探聽詳明按福原倭語謂之富姑哈拉楠倭語謂之苦斯諾吉皆姓云 
[飭覓保人]  
　　昨報記高麗人金仁貴金增國由揚州解至上海縣請爲安揷黃大令准之卽飭差看管嗣查悉二人委係該國商人無庸提訊因飭差傳諭速覓妥保來案保出 
[公堂停訊]  
　　昨爲署江海關道劉康侯觀察接篆之期滬上各官次第趨轅叩賀英讞員宋莘樂通剌亦於淸晨乘輿前往一切公事無暇剖斷飭丁持名片至英領事署及各捕房告以暫停一日 
[法界捕房瑣案]  
　　胡張氏控李玉林糾同曹裕章等數人至家滋擾兇毆攫去洋銀首飾葛同轉訊供情形已紀前報昨日命提李曹至 
 
 

Page 4

 
 
案照原　各笞一百板曹當堂開釋李押候具到切結不准再與胡張氏往來胡張氏掌頰一百下押候具到回籍切結不准逗留○竊賊宓成金在怡和泰報關行内竊取衣服五件當塲拘獲解送公堂昨經葛同轉訊明著笞責一百板押令回籍不准逗留○竊賊許福仲在武陵輪船行竊當塲拘獲搜出竊具解經葛同轉訊明掌頰八十下卽行開釋○揚州人張起法聽從蟻媒唆使將其妻張王氏押入某龜花烟館爲娼龜奴凌虐不堪經巡街捕拘入捕房葛同轉著將吳龜枷號示衆張王氏送入某善堂留養旣而張投案遞禀同轉訪知氏由張親送來滬寓田長記客棧實係縱妻爲娼遂於昨日提案著從重掌頰二百下張供稱小的受人之愚以致如此同轉謂爾縱妻爲娼早已恩斷義絶今日不能領回矣張王氏叩乞恩施同轉問家中尚有何人供稱姪子名以寛現在家内種田堂弟德貴在四馬路開設襪店同轉飭仍還押將張釋出著邀同德貴來案候核○前者寍波人劉永才之妻施氏凌虐前妻之子用籐條鞭責遍體鱗傷隣居咸抱不平控訴捕房葛同轉訊明著以籐條鞭責　稱現方懷孕同轉送至某醫院騐明屬實著攺爲管押二禮拜昨日劉偕其嫂王氏投案稱小孩無人哺乳求准保出同轉准之諭以以後毋許仍蹈前轍○本年七月寗波信客費定梓在北京輪船失去洋信三十一封計洋銀四百餘元已向失主言明賠補後閱八月初六日申報知已拿獲專竊長江一帶船上各物之鉅竊桂德勝陳德元供認在北京輪船竊取洋信十四封計洋二百七十餘元因之具禀公堂叩求葛同轉嚴比○廣東候補知府孫太守在安慶輪船失去翡翠漢器値銀甚鉅經包探拘獲巨竊桂得勝陳得元解案訊供據稱贓在杭州老晉陞客棧由販骨董之紹興人范華二客收去葛同轉立卽備文飭探投縣恊同捕役至杭州該管衙門投遞請吊原贓昨日包探回滬禀稱范華二客已於數日前回紹興去矣同轉頷之 
[善願天從]  
　　羅溪藩守經善士求病速愈助順直賑洋二百元謝綏之仁翁由電報滬局交來念慈氏洋五十元正大莊交來洪承義堂爲子病愈完愿洋五十元吉人固邀天相善願更卜天從却病延年定操左劵迎祥集福永保平安謹代災黎登報叩謝　上海六馬路仁濟善堂籌賑倊所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虹口瑣聞]  
　　前日下午寍波人某甲手携洋銀五元倩虹口某店估看司帳者估畢告以皆係好銀甲遂取而納諸囊中往購月餅數匣给以洋銀一元月餅店夥騐知銅質甲不信盡出囊中所有令其細騐則纍纍者皆贋鼎也不覺色然以駭回至此店冋店夥饒舌店夥默爾不言給以洋銀一元甲連呼晦氣晦氣而去○乍浦路五十號門牌日本僧人所建本願寺香火頗盛昨晨盡携所有回國訐共僧欲八人○某甲投縣供外虹橋東首某店主人某乙拆梢爲數甚鉅黃大令准之飭差二名會同美包探唐淸山並二圖地保奚坤寳於昨午十一下鐘時將乙拿送入城候辦 
[英界晚堂瑣案]  
　　前者王旭成投控鴇婦周小寳措匿其女陳王氏及外孫女秀英偪令賣娼宋通剌簽差張福將一千人提訊王訴稱小的係安徽人年五十八歲向在蘇州開設舊貨店妻子棄世有年遺下二女長者嫁與陳昌榮爲室向住金陵今蓰蘇州次女尚未字人由小的挈之來滬營生日前小的訪知長女與外孫女不知何時來此在周鴇所開野鷄倡院賣倡欲向領回突遭捐勒周鴇供小婦人前在治下賣娼今已嫁葉雙林爲室葉現在川沙廰署當役小婦人與母親朱氏住治下桃源里王曾挈其長女陳王氏次女　珠及孫女秀英至小婦人處轉租披屋半椽並無賣娼情事周鴇之母朱氏所供相同陳王氏供稱小婦人年二十一歲丈夫向在金陵督標營當差上年移營至蘇州小婦人亦隨之而至本年三月丈夫因事至淸江小婦人挈女兒秀英以針綫奉養七旬邁姑迨四月父親由滬至蘇探望婦人家據稱妹子阿珠在滬已嫁富翁何寳泰爲妻欲接女兒至其家游玩小婦人信以爲實遂於四月二十二日將女兒交父親挈之來滬盼至五月初旬音信杳然不得已安頓邁姑在家於五月十二日附船來滬與女兒相見始悉父親與妹子串同强逼爲娼小婦人本擬卽日投案訴寃無奈滬上人地生疎以致躭延迄今近聞父親誣訴周鴇爲特電致丈夫前來投案求老爺雪此寃杜供畢淚涔涔如雨下秀英供稱年十六歲本年五月二十二日由外祖挈來並不知姨母阿珠在此賣倡至二十六日抵埠始知姨母攺名月卿在西會芳里開設野鷄倡院及見姨母卽强令接客先被姨母之姘夫何寳泰姦汚斯時上天無路入地無門不得已任其所爲直至五月十二日母親到滬後始得離此苦海遷居桃源里與周鴇同居陳昌榮卽陳金生供稱職員係金陵人向在督標營當差上年移營至蘇今春因公赴淸江日前接得妻子電音始悉家中遭此不幸之事岳父爲人如畜類旣令親生次女作此不端之事復誘騙職員之女及妻子來滬强逼爲倡職員心不能甘叩求父臺懲究通剌判將王交差管押候備文移送上海縣署照例嚴辦諭令陳王氏及女交陳領去自行投縣候訊周鴇交人保出周朱氏無于省釋○林錦榮扭妻子朱氏至公廨訴稱妻子私逃來滬囑其回家堅執不依請爲判斷宋通剌提訊之下林供稱小的係南匯人向在鄉間爲人支搭草房朱氏於上年二月間私逃日前始遇諸白大橋堍蔡銀和薙髮店内不願回家爲此扭案求究林朱氏供稱小婦人年二十七歲時被丈夫毆擊以致私自來滬現在大南門内藥王廟弄内朱公館爲傭日前因事至白大橋親串家被丈夫扭案今蒙提訊願卽隨回通剌著交伊夫領回管束 
[英界公堂紀事]  
　　寍波人凌開壽娶妻凌氏僑居滬上氏不安於室潛與應福生通凌雖有所聞尚無實據前晚氏挈子女往續舊歡凌知之卽糾同黨類闖入臥房將淫婦姦夫一併捆縛喚四百四十七號巡街華捕至送入捕房捕頭遣捕轉解公堂宋通剌諭令將氏交官媒收管應則押候堂期訊辦○董生順不知何許人落魄滬江幾與卑田院中人無異前日購得紫霞膏一盒背人吞服宛轉路旁三百廿九號華捕見之送入捕房捕頭立飭舁送某醫院求治幸受毒未深灌以藥永一繼而愈醫院主見已無恙送還捕房捕頭恐其中别有隠情遣人解送公堂宋通剌飭交差看管候升堂訊判 
 
 
 

Page 10

 
 
   
 
