# 1912 - 11 - 4913976

 

Page 1

 
 
   
 
 

Page 2

 
 
評論 
[江北大局感言]  
　　江北爲四戰之地。襟湖带每海。瀕江貫河。東列兩淮鹺塲。西臨津浦路線。論其地勢則清淮爲金陵屏藩語其大利。則淮鹽爲國家巨產。東南半壁。江北其新都之樞紐哉 
今日者。張勳雄踞。於徐州。倪嗣冲翺翔於潁上。據淮甸。上游。伺江南利便。大言不慚。窺伺金陵。雖曰漏網之敗卒。不足爲民國之重輕。然其鴟張之目的。固在南京。而首當其衝者。實惟江北。江北。安則金陵有所屏蔽。而張倪二寇。不敢牧馬而南下。否則清淮告警。揚郡垂危欲求金陵之安全。不得不謀江北之大局。欲謀江北之大局。不得不以清淮爲門户。此則勢有必至理有固然者矣。 
　　且夫清淮一地。據海贛之衝。扼通泰之樞。關係於鹽務之大局。尤非淺鮮。通泰之鹽。輸出於十二圩。以暢銷於皖贛湘鄂。舳艫千里。稅款數千萬。海贛之鹽。捆載於西壩。以行運於皖北豫南。而爲淮北歲入大宗。二者皆我民國歲入之巨欵而清淮一鎭。中處其間。數十百萬之餉源。胥隠隠然以此爲長城之恃。彼張倪諸民賊。豈有不睨其富而埀涎於旁者。此殆如陸抗所云江北有警所當竭全國之力以爭存之者矣。 
　　然試問清淮之大局。今何如乎。兵力以餉源爲主要。餉源又以接濟爲後盾。否則責猛將而就地籌餉鮮有不蹈唱籌量沙之覆轍者。雖在蔣公雁行戰勝攻取。負籌餉之才。具堅忍之志。開府清淮。北門鎖鑰。江表依之爲安危。餉源倚之爲屏蔽。然以區區一隅之地。而當張倪兩賊之衝。處鹽務告竭之時。而有强敵壓境之慮。吾知當局者於此。必有以洞燭機先。而豫籌餉糈以慰此危急存亡之江北。斷勿忍坐失事機。委江北以當强敵。而置大局於不問也。 
[專電]  
　　南京到有資本家代表數人現與總統府磋商募集公債一萬萬圓　　　　　　　　（南京） 
　　聞俄國干涉外蒙古之舉係徇袁世凱之請求蓋袁思以該地售給俄人可得價羅卜三千萬枚以備續戰之用 
　　傅言清廷擬以西藏售與英國亦可得價二千萬兩　　梁士詒將派往上海充任議和專使 
袁世凱一再電詰伍代表謂民軍於停戰期内在山西陝西邊界及河南等處淮兵實屬違背和約（然則在 
 
 
 

Page 3

 
 
 [H申報第一張第三版 
　娘子關與穎亳等處進兵者何如） 
　　姜桂題今日（舊曆二十二日）統率原駐黄河以北之清軍（計汴軍五千人漢口退回之兵一萬人清河縣派往南方之第一鎭陸軍約一萬一千人）向道清鐵路進發將往河南抵敵秦晋會合之民軍 
　　陝晋聯合民軍已向汴省進發有勁旅五千人新兵約一萬人 
　　駐紥秦皇島附近之第二十三鎭清軍一千六百人將乘津浦鐵路南下與張勳兵會合　　　（以上北京） 
[公電]  
　　湘軍都督電南京大總統黄陸軍部長武昌副總統上海伍外交總長陳都督及各報館各省各都督各總司令官公鑒前得伍外交長江齊各電深知袁賊狡謀和議萬不可恃無非充彼戰備懈我軍心正擬聯合各省要請大總統及伍外交長不再遷延議和佈告開戰適得南昌馬都督佳電以袁世凱來滬與否及會議地點日期限於陰歷十一月二十七日内答復决不再延長停戰期限等因敝省極表同情務懇伍外交總長卽與袁世凱嚴重交涉將前次與唐代表所訂之兩軍須全權代表電報述和議决裂戰事重開始可發令開仗一條卽行更政若至停戰期滿尙未將君主民主問題解决卽令各路開戰如大總統及各省都督贊成此議即請伍外交長宣佈中外萬勿再與遷延是爲至禱湘延闓叩十號 
　　江北北伐軍司令部電大總統大元帥各都督各分府曁各報館均鑒袁賊行爲狡詐膽敢蔑絶公理翻悔和約一再進兵禍首惟彼昭昭然矣我於此時若復墮彼奸謀遷延時日坐令神州光復之功漸歸水泡何以對死者何以對同胞何以見祖宗於地下寳山憂憤塡胸待無可待惟立候中央政府宣示方略即率部衆前驅而北直搗賊巢語云一日縱敵數世之患寳山深痛惜之乞指教江北北伐軍司令部寳山叩蒸 
　　滇軍都督電上海民軍協濟總會鑒公等組織是會協濟軍餉毅力熱心實深佩慰敝省當竭力贊助滇都督鍔元 
　　貴陽都督府樞密院電各省都督鑒議設中央參謀本部籌畫全局進行方略以謀軍事統一事極重要鄂處前敵不如由鄂會湘先行設立由各省承認再陸續派人到湘聽本部選用或先顧問成立後各省須聽調度否則不如不設黔都督府樞密院公叩徑 
　　桂林軍政府電大總統鈞鑒并交廣西全權委員馬君武章勤士旣各省都督鑒准代表圑蒸電開據臨時政府組織大綱參議院由每省都督派遣參議員三人組織之請從速派遣參議員三人付與正式委任狀來寗等因敝省參議員卽派馬君武章勤士朱文劭三君委任狀隨即郵寄請大總統先爲承認朱文劭已起程并聞陸榮廷王芝祥叩三號 
　　蘇州社會黨電上海社會黨本部轉各報館此間黨員達五十人訂本星期日午後一時假留園開蘇州部成立大會事務所在閶門外姚家弄利濟寺江亢虎君已來蘇州社會黨陳翼龍詹天雁黄俠如青 
　　松江軍政分府電各報館轉陳陶怡鑒本日開會公與先生爲松軍分府民政部總長凡事亟待整理望速來松總司令永建叩眞 
　　又電李民政總長鑒南匯民政長司法長不洽輿論松軍政分府有保持該邑地方治安之責已派員前往監督開會另行公舉謹聞松軍政分府總司令鈕永建眞印 
　　皖軍都督電大總統黎副總統各都督各行軍司令各軍政分府各報館均鑒皖砲營吳管带辭職新委管带段怡昭到差半日該營隊官王鎭東覷升管带未遂膽敢槍殺段怡昭夤夜逃遁務乞一體嚴拿置諸法典以肅軍紀皖都督孫毓筠叩蒸 
　　陶煥卿電各報館轉浙江各界鑒公電以浙督見推僕自維輇才恐負重任如湯公難留則繼之者非蔣軍統莫屬請合力勸駕以維大局陶煥卿 
　　宜興民政長電各報館鑒宜事漸就緒强暫擔一月期早滿現已力辭通告市鄉並呈都督於新正七行另選乞登報以冀旅外同鄉公諒儲南强 
　　浙江議會電各報鑒元月九日大共和報登載一電揑署本會諷留湯督語侵陳陶二公閱之深爲詫異本會並無此電請聲明浙議會 
 
 

Page 4

 
 
[譯電]  
　　著名匪首某某率衆千人進攻渦陽按渦陽在亳州東南約四十英重（毫州） 
　　東京接有消息謂中國民軍擬向美國籌借巨欵以某某兩處爲抵押物（南京） 
　　鈕約輿論謂袁世凱决意續戰必將與俄國訂立密約以爲後援設有此舉或將促起各國之聯合干涉云　　　　　　（鈕約） 
要聞 
中國光復史 
[請求各國承認臨時政府]  
　　昨夜接南京電信。謂南京總統府。已正式照會各國建設臨時政府選舉臨時。總統組織。内閣此爲正式請求。各國承認之前提是日總統府周圍景象極爲樂觀進謁者有司法。卿伍廷芳博士等蓋由總統電招會議要政也。 
[袁世凱來滬議和確音]  
　　南京特别快信云聯軍總司令徐固卿。昨日通告各軍隊首領謂停戰之期業已届滿。頃據袁世凱來電擬親自來滬面議一切故由外交圑商定。再將停戰期限展長一星期至十五號。（舊曆二十七日）上午八時止。如届時再有枝節。當一律進兵猛攻滅此朝食。以慰諸同袍同仇敵愾之心。維在此停戰期内。均須鎭靜。以免藉口。 
　　又字林報云。民軍議和代表伍廷芳博士。倉卒赴寗其原因未經宣布茲據確實消息。袁世凱已有要電答覆民軍旦夕或有重大之事發現。故孫大總統特電招伍代表赴甯密議一切。 
　　或謂袁世凱。已承認唐紹怡前次議定之條件。允在上海召集國會公决。政體。惟此說是否確實尙不可必 
[俄人實行干涉蒙古矣]  
　　字林報接倫敦電云據聖彼德堡電稱。俄國派兵一隊前往蒙古。驅逐蒙古附近流離之。華民并擬將其運至滿洲該兵現已行抵恰克圖邊界。而有一說則謂此舉行因有華人數百名。在買賣城攻擊蒙古官員。故蒙員求助俄人以拒之。 
　　又據北京電。稱此間外交。家對於俄國覬覦外蒙古及新疆西部保護權一舉議論蠭起前此目光悉注於中國之革命今則悉移注於此事矣俄國照會中國之詳欵傅說不一。惟要求之事確有五件（一）中國訂立專約承認蒙古有完全自治之權惟該約須由俄國認可且中國應與俄國約定。維持此約。（二）中國駐紥外蒙古之兵隊均應撤退（三）中國不得再移民於外蒙古（四）中國僅能管理蒙古外交事務（五）俄國應有由恰克圖築路以達庫倫之權利或謂俄國並要求在蒙古各處得有自由築路之專權云 
　　旅京俄國官員聲言俄國要求各節僅係口述但無倫口述與否均屬 
異常强横不得謂爲他人之悮會 
　　清外務部現已豫備答覆聞將明白拒絶俄國之要求 
　　又據北京電稱駐京俄國代理公使已照會清政府請從速答覆俄國九號所致之照會要求承認蒙古獨立一事 
　　又據俄國電稱俄政府聲明外間所傅俄國照會中國要求承認蒙古獨立並預備佔據該地之說實屬子虚倫敦聞之大爲錯愕因北京來電言之鑿鑿也 
　　又倫敦電稱俄人干涉蒙古問題大可令人注意據柏林消息德皇曾 
 
 

Page 5

 
 
謂英日俄三國必因此事互起衝突云 
[紀温宗堯君之談話]  
　　文匯報云。昨夜本報記者往謁温宗堯君。詢問俄國干涉新疆一事温君曰。余亦聞有此說。此事如確則俄國乘人之危。以圖目利實出情理之外夫我民軍革命之宗旨係欲推倒專制政體俾華人得享特别權利及良政府之幸福若然則與俄國商業亦有裨益今該國以自私之。故竟欲强佔中國之土地民軍無論如何必不能棄置不顧且將引起華人排外之思想蓋我黨早已聲明外人。如不干涉中國之事。則民軍自當友待外人也。 
　　記者問以民軍對於藩屬之意見。温君謂蒙人對於革命必當滿意蓋如革命成功。則可與中國本部之人。享同一之權利。且余敢信。吾黨之力必能。管轄蒙藏滿回各地雖各該處之人民程度或有未及惟旣有良政府。卽能養成同一。之程度。美國以屬地。改爲州郡之法。亦不難行於中國也 
　　記者復問以目下大局之眞相。温君謂民軍已發令北伐俟星期一。日停戰期滿。卽須出發。今觀袁世凱之態度。似未必能附從民軍。但袁氏爲人機警多謀令人不測。今袁世凱似猶未决定政策。故無人能料其心思焉。至北伐軍共約八萬之衆將分水陸兩路進攻且北軍之中亦多有表同情於民軍者。雖袁世凱屢次告誡若輩勿降南軍而自民軍觀之殊不爲然蓋此非投降。實係從善也若輩如果來從。則其士官將仍令各居舊職。倘因執迷不悟。而必欲與民軍爲敵。則吾等已預備對付之策。云 
[江北財政部長籌欵記]  
　　陰歷二十一日江北財政部長。陶芷泉君偕顧問官席子佩君秘書員。張春帆君。至寗面謁孫大總統并莊都督。及二十二日詣都督府而莊公已起節至蘇卽於下午二鐘偕席張二君往謁孫大總統談次陶君力陳江北困難情形月内非有八萬金江北大局必不堪問。席張二君。亦相繼陳說。力求大總統維持。總統卽允通電蘇滬都督及張季直君李平書君設江接濟且云現在各事。須合羣策羣力以濟之。僅恃一二人之力。必難有濟。繼又晤總統府秘書長胡漢民君具述江北財政之艱困胡君亦極關切惟陶君以籌款爲難。焦慮萬狀抵寗後咯血忽發。憊不能起。只得暫寓寗省養疴。擬俟少癒。再謁總統。一面派秘書員張春帆君。以財政次長名義。至蘇面謁莊都督。力求接濟。張君已於二十三日赴蘇矣 
　　附録大總統致蘇都督電江蘇都督莊鑒頃江北財政部長陶思澄來寗告急。具述困難情形。月内非有兵餉八萬金江北大局必將糜爛。望協統籌以顧全局。保江北卽所。以保江南惟執事籌之總統蒸印 
　　又致滬都督及李司長電滬軍都督陳民政司長李同鑒（上略）據云執事前已允濟三萬元望協力統籌從速撥給衞江北卽所以衞江南惟執事籌之總統蒸印 
　　又致張季直君電（上略）公素具熱心望協力統籌接濟再江北撥將鹽包運滬抵欵亦望執事籌議總統蒸印 
　　又陶部長致江北蔣都督電清江蔣都督鈞鑒佳日俟張倬不到周君未行澄偕席君張君至甯莊帥已至蘇據云已允撥二萬灰日同謁大總統。力陳困難極承垂念。允卽通電蘇滬都督張季老李平翁。設法。接濟惟澄冒寒就道。棘慮焦心。舊恙旣發。新疢又至。腦暈咯血萬難支持擬在寗養疴一二日再謁總統後卽回滬就醫現派本部秘書員張炎奔赴莊帥處力求接濟惟秘書一職。有事務而無責成。請准暫以財政次長名義。至蘇商懇。事竣取銷。合行電聞澄叩灰 
[可笑可憐之京師]  
　　蔭昌因武漢之戰旣未能僥倖獲勝一旦和局决裂。民軍聯師北上實無可以抵禦之策。故屢欲向清廷。辭職以期歸隠林泉不意此項消息一出滿人羣起反對昨有某滿員遣資政院某議員。往謁蔭昌詢其對於共和政。體是否贊成。蔭謂天下大勢。當以國民心理趨向爲標準。此時國民心理多向共和予若反對。徒成天下之公敵亦無補大局也。某議員又謂。倘國民會議。仍主張君主。則公當若何。蔭知其意偏在君主。乃變其詞曰。此固最善後某議員以此說告諸某滿員。皆謂蔭昌。曾經出洋必非能効忠滿族者。故滿人咸嫉視之。而蔭尤。惴惴不能自安矣。 
　　前日下午河南京官在豫學堂開特别大會歷三小時之久 
 
 

Page 6

 
 
到者凡數百人聞是日議案。略謂東南各省。民軍勢力已成。設或和議無效兵連禍結將在目前汴省地處南北要衝。將來必爲兩軍用兵之地斯時汴民生命財產。勢必盡歸烏有。不如速謀獨立尙可自保且袁氏初出山時。固抱定君主立憲之宗旨。刻因大勢所趨似已改變宗旨。亦有趨向共和之意尤可乘此時機實行宣布獨立則此時旣可爲吾汴省同鄉之光榮而日後亦不至見棄於同胞云云并聞已得諸同鄉多數之贊同矣。 
　　又直隸同鄉京官。前日亦在松筠草堂。特開全體大會議商對於議和不成兩軍開戰應作如何防禦之辦法聞有直隸亦官楊某出席提議。請諸同鄉籌集巨款。編練新軍歸伊統带。以期抵抗民軍等語無如同鄉與其宗旨相合者。甚屬寥寥。竟無贊成此議之人而楊某猶嘵嘵不休。各同鄉乃一哄而散。 
要件 
常州伍逹呈教育部總長各省都督學務議 
[學校教育之規定]  
　　立國之神髓。全恃學校教育。而謀教育之統一。促教育之發達則在社會教育。故學校教育。爲中華民國第一要政。而社會教育於今日爲尤要。謹擬就鄙見所及次第陳述之。今先議學校教育。 
　　一學期之規定讀蘇都督通令。奉孫大總統改用陽曆。公家財政之出入。學堂功課之支配。暫照舊時辦法。以舊曆年終爲歸束。竊計舊曆年終。已在新曆二月十八號。各學校繼續辦理。新曆元年僅有十月。經費與課程之支配。均屬爲難。而訂定學制。編輯課本。更難輕於從事。竊意東西各國間。分一年爲三學期。四月至七月第一學期。九月至十二月爲第二學期。正月至三月爲第三學期。合三期爲一年度。如此則升學都試畢業考試。均在三月。便利之點甚多。吾國應卽仿行此例舊時學校以新曆二月結束。新學制於四月一號實行。一切經費之預算。功課之支配。均以本年四月至明年三月爲一年度。而就新曆三月中實力規畫從容布置。無迫促之虞且舊例年假恆四五十日。於實際亦無出入此規定學期之議一也。 
　　二學制之規定學制之規定。甚非易言。雖如歐美各先進國。尙在時加改訂。則學制之未能確定完善可知。前清學制。定高初小學各四年。使辦學者誤認義務教育之本位。並阻高等教育之進行。其缺失非一時所能罄述。今謹參酌德日學制。衡以吾國情形。期於應用適當。擬定小學六年。中學七年。大學三年。爲三级制。而併去高等小學高等學。初等實業四年。高等實業四年。而併去中等實業尋常師範五年。高等師範三年。修畢小學第四年升入中學。六年小學畢業。則入初等實業學尋常師範學。計由小學入中學大學共十四年。由小學畢業入初等實業學或尋常師範學共十年。以上編制。用之吾國似尙適合。其擬定本制之意見。容另詳論之。此規定學制之議二也。 
　　三優待教員令之規定前此普通教育之不能發達。其病根至深。雖熱心教育家。無以收完美之果。何者經濟之規畫。教員之任期皆隨續隨斷。不能貫澈終始。而教員亦祇得視學校爲傅舍。無由實行其主張。欲扶此病亟應規定教員久任逐年加俸之制。並訂各種優待令。切實施行。俾全國教員怡然終身於教育事業。無復有爲官爲幕之念擾其胸中。斯教育有普及之望。有進步可期。非此則辦學者將流於敷衍。縱有少數熱心家决無補於全局。此規定優待教員令之議三也。 
　　四强迫令之規定國民教育。非强迫不能普及。本各國之通例。或慮吾國人民程度不及。宜從緩議。竊謂今日政局一新。人民心思銳進。正可利用時機。試行强迫。當實行之前一方本應注重社會教育。實力勸導。裨一般人民曉然於國民教育之必要。其窮僻之區實係生計困難。可以半日學校夜學校等展長年限而調劑之。美之各州强迫法及小兒勞作法。雖互有出入。而大致不侔。泮門脫州八歲至十五歲每年須就學二十週違者罰金自五元至五十元。惠屋民　州七歲至十六歲。年須就學十二週。違者罰金二十五元以下。又屋哈塢州。密希岸州十四歲以下之兒童。無在學証明書十六週者。工廠不得使用。犯者罰金十元至五十元。夫全年就學通例須四十週。今但規定十二週或二十週。人民自易就範。行政者但盡力於實行勸導之方並妥訂强迫令施行法而敦促之。教育界之氣象一新。進步。亦自可期其猛速。此規定强迫令之議四也。 
　　五普設師範學校之規定普設學校。固以經纃爲主。然辦學而教師不得人。與無學校等。今欲增高國民程度。必先致力於普通教育。而師範缺乏。卽無教育可言。日本文。部省令每縣必。設一師。範校。至今有一縣設三四校者。德法兩國皆有師範校二百餘所。意大利百五十所。美利堅三百五十所。以中國之大。至少須師範校千餘所。方可圖國民教育之普及。今宜規定。每一州縣必設一尋常師範校。其人少財乏之區。每二三縣必設一師範校。難者如以經濟不敷爲慮。則提用公欵基本金亦所不恤。或卽募集公債爲之。蓋一般公民之眼光。當視普通教育爲組織成社會之原素。無教育即無政治。無教育即無社會。人奴奴人。祇爭此點。是必排除萬難冀其有成。以奠新中國之基礎。此廣設師範學校之。議五也。 
　　右陳五端。僅就鄙見以爲今日學務所至亟至要者。陳述其大綱。詳細節目容另擬陳之蓋就國民教育一端言。非揭明國民教育之本位。則社會不知小學之重要。非實行優待教員。則不能束縛多數人之精社才智於教育範圍。而膨脹教育之實力。非實行强迫令則宣講勸導之効力因以薄弱。普及二字遂將託諸空言。三者必相需而後進行。文野之判强弱之分。悉繫於此也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[張勳竊據徐州後近狀]  
　　逆賊張勳日前。電懇袁世凱調兵。接濟故日來。濟寗州台兒莊等處。調到。滿兵。極多該處。巡防緝私等。營均不敢與之對壘。均已紛紛逃竄。而蔣都督派往。宿遷兵士兩隊亦於日前拔寨回清江浦暫。駐俟會齊北伐軍後併力進。勦故徐州府屬各州縣之僑寓。外商及。天主耶穌等教堂知將。來必有猛烈戰爭。且以張兵過境。亳無紀律。或持單刀。或負快砲。横肆。殺戮。彼等。恐遭殺害。已各紛紛遷避。舟車拖載。絡繹不絶。 
[淮安人反對剪辮]  
　　前有游學生王君函致山陽臨時議會請提倡剪辮。以去滿奴標　。特於日昨。推于君亦。彭宣佈意見。並勸該。議長議員。等以身作則當。由周君仲治喻。君幼坡等次第演說。言詞痛切。衆皆鼓掌。適許君稚威丁君紫。緩預備實行開剪。詎議長顧秋嵐君及議員譚某王某等極力反對。謂提議事件。當於大者遠者。似此。剪髮一事。可聽。個人自由。且剪髮不在法律之中云云。口頭雖屬强辯。而手中堅持豚尾。珍如。拱𤩹。深恐爲人奪去情狀殊屬不堪。當經喻君及陳君紹俠等反覆駁詰。該議長。議員。始無言可對。然因此會場秩序。已經大亂。只見一方面脫帽露頂。牛山濯濯（發起諸君均已無辮）一方面。忍氣吞聲。搖尾乞憐（推伊等不肯除去豚尾之意大半以張賊盤踞徐州將留以爲歡迎張賊之用耳）紛紛然成一擾亂之會塲矣。 
[莊都督蒞蘇矣]  
　　蘇省軍政府接到寗電知代理江蘇都督莊公定於正月九號（卽十一月二十一日）乘汽車來蘇當飭水陸巡警各兵均排隊至車站恭迓是日晚。十一句鐘。都督由寗乘。專車抵蘇。當卽迎迓進城及至都督府時已十二句鐘矣 
[蘇省懲辦抗租匪首]  
　　崑山縣鄉民抗租一案經崑山民政長方還君查悉實係東南鄉謝禄鎭無賴。鍾書徴爲首。鍾本該地無賴。迭犯重案此次抗租事起鍾即到處煽。惑尤敢聚集數十村鄊民。在東南鄉結會拜盟。拒敵官兵。致打死第三營勇丁四人。旋經方民政長會同司法長將鍾書徴拿獲解省經軍政廳盧廳長轉發軍法科員提審卽據供認不諱。當卽。電奉。都督訓令。飭將該犯。鍾書徴押赴黄廢基校塲。按照。軍法槍斃。以昭烱戒。一面出示曉諭各該處安分鄉民毌得驚惶各宜遵章照完勿再違延 
　　太湖廳洞庭山一带鄉民亦有抗租情事卽經該處民政長查係巨匪。朱錦福。鮑福。全等從中煽。惑所致。當將朱錦福。鮑福全二匪拿獲解省昨經軍政府盧廳長發交軍法科員提審朱鮑二匪供認不諱。亦卽電奉。都督訓令。飭將朱鮑二匪。押赴黄廢基校塲。照軍法鎗斃。並卽出示曉諭各該處鄉民趕速遵章完租毌得抗違 
[木凟鎭帮匪互鬨]  
　　蘇鄉木凟鎭舊日駐有飛划鹽捕各營師船十餘號。並有某帮光蛋亦駐該鎭。（該帮光蛋在鎭擺賭與營聯絡）前日晚間到有客帮匪徒二百餘人。在鎭。東　地。列陣以。待該鎭光蛋。亦卽出隊。抵禦。開槍互擊。約歷數句鐘。始各收隊散去。時該鎭店舗居民。均各驚惶無措。閉門躱藏。次日多有遷至省城。暫避者。 
[莊都督勒限軍警剪辮]  
　　蘇垣軍界。僅二標各營早已一律剪辮。其餘水陸各營。及選鋒隊勇丁等尙有六七成。未剪至警界則。拖辮者。更多。昨奉莊。都督訓令軍警二界。如有未。去髮辮者。限至。十一日底止一律。剪除倘逾限不剪者。分别撤。退已由軍政廳盧廳長及巡警局石局長分别轉行各營各路一體遵照矣 
[湖匪戕害洋員之交涉]  
　　湖州武康縣所屬之莫干山地方前因該邑土匪猖獗勢日蔓延民事長慮其攻撲縣城擾。及洋人居處。疊次求省請兵。從嚴。勦辦。一面由費金組陳步棠兩統領督隊游巡。以資防堵。近聞。防兵失利匪勢愈熾。元月九號。卽（二十一日）莫干山旅寓英國武員。（或云煤炭商）斐君突被匪徒所害頭部。共受七刀。死狀極慘。經該寓僕役。飛報英國駐杭領事。卽日照會軍政府嚴重交。涉現由政事部長。褚君特派外交科員三人馳往該處詳細調查再謀對付。 
[杭屬匪亂蔓延]  
 
 

Page 11

 
 
　　杭州舊錢塘縣所轄之上四鄕等處土匪紏集四五千人各樹一幟如大刀會。小刀會。合命黨。保衞圑等種種名目。私運槍械。意圖大舉紳民紛紛告急。當派。兵隊勦辦。而匪勢終未。稍衰。昨日復經該鄉議事董事兩會聯名呈　都督府略稱該鄉匪類横行刧盜重疊自元月初四日。周家浦。孫莊被刧後次。及横山村口雙流。公館村。獅子口。王安埠。林家橋等村鎭。逐日擄搶。大半均青帮大刀會保護會夥匪所爲一夕數擾。民不聊生。幸本月十六日。經陸軍拿獲。匪首。袁錦榮等五名而著名悍酋。支慶生。袁祖淦陳浩然倪關福等。仍得逍遙法外。詎袁匪。到案後。軍法科不加嚴究。含糊開釋致該匪驕。横　甚。聲我爲圑董。今軍政府又派。我爲四鄉。大都督。適有餘杭等。縣竄入悍匪。數千人。均持軍械。樹旗擄掠口稱奉軍政府命令。查緝民間軍火。不數日就地土匪互相。勾結合圖起事。刻在相距十餘里之。分金嶺設寨安營。合謀進取致各鄉居民。扶老携幼。號哭遁逃。而匪勢鴟張。大肆戕害。愁慘情形。難以曲繪若不派兵痛勦則全鄉三十餘里。土地生靈。盡入匪首。等語。蔣軍統得呈飛派憲兵隊先將該匪首袁錦榮拿回於二十二日下午立予正法。再行派隊兜。勦 
[徐女土請修復秋墓]  
　　西冷秋墓自被掘後久已痕跡全無光復以後屢經各同志提議修復尙未實行茲有徐女士擬重行復特電告孫總統云南京孫大總統鑒革命功成中原有主敬賀萬歲然追維義烈。則俠女。秋瑾斷頭流血。實與有力。前華爲　墓西湖。卒遭虜廷毁滅心實痛之。今擬。就原址。建風雨亭。並改亭旁劉祠爲秋社特。聞不門女黨員徐自華叩 
[吉安電留寳太守]  
　　南昌吉安同鄉諸公鑒吉安光復後風潮迭起屢瀕於危幸鄒太守順豫。素得民心。極力維持。得保治。安其操守廉節蒞。事勤敏愛民如子防範未然。實以一身繫吉郡安危。昨聞省議有調去鄒太守消息。軍紳商學農工各界。曁各教會。聞之如嬰兒之失慈父母。奔走呼號。十四日開會决議不期而至者數千人。均誓死力爭以乞。留鄒公拒絶。新任。（留學生朱念祖吉安人）爲目的掌聲如雷。如不得請。恐有。流血之慘禍變有不。可勝言者。除電禀都督外伏乞諸公維持大局俯順輿情爲我郡留此賢太守以靖地方不勝迫切呼籲之至吉安巡防營統領哀坦管带張國卿憲兵部余。國欽巡邏隊張平禄水師營常得勝保衞營王志華廬陵民圑長彭。家禄天主教主教徐則麟福音堂教士許玉堂學界鄒通濟蕭期商界周。汝楫王家棣布業公所王崇鼎育嬰局陳大羅廬陵自治組織處曾鼎頣坊廓鎭自治王汝佐王積厚城區自治謝宗良彭承祖等曁農工各界全體公叩 
[寗垣新紀事]  
　　陽歷初十日。（二十二）下午。顧復生君擕带攝影人。至大總統府攝影以顯民國最大之光彩。當時總次長及在府諸人均極贊成同由李雲農君報告大總統亦甚贊成此舉隨請大總統立於詂府門之中傍列警衞軍四人侍衞。一人攝影一張而去。其時大總統對於攝影人亦極謙和絶無尊大態度 
　　滬淞光復軍昨日假龍王廟招募炮隊及步騎各隊精幹兵士一俟編成隊伍。卽當啟行。北伐 
　　寗垣各軍隊除開往北方外。尙覺遍地皆兵。前日由各軍首領議决。於一星期内再開二萬光復軍分道北上以厚軍力 
　　民軍光復金陵時有張啓厚者横行不法。曾經槍斃陳開蕃之母殺死余芸清之。父被其親屬在憲兵茅司令處控告當即緝獲由丁德喜等出爲作証張承認不諱茅司令以張數罪俱發例須重辦陽歷初十日卽在署門用手槍。向其胸面兩部連發八槍斃之。 
　　江蘇公債票刻已决定停辦以紓民力 
[包衣旗人之暮鼓晨鐘]  
　　民國駐豫參謀處告歸德府知府寳剛文云自武漢起義以來不旬月間而響應者十餘省亦可以占天命騐人心矣現河南雖未光復而以苦於滿清苛。政之。故雖　夫野。老亦莫不各抱義憤。如矢在弦。有一發而不可遏之勢。頃聞貴屬巡。防兵變閣下正。當趁。此時。機早舉義旗。爲各屬倡也。乃計不出此而反反對民黨不遺餘力獨何爲者夫吾漢族不甘滿洲之壓制而必革命以求共和彼眞正滿。人坐享特别利權。二百餘年。不欲一旦失之。因竭力與我民爲敵。猶可說也。不謂閣下爲。包衣旗 
 
 

Page 12

 
 
人而不亦出此最下之。策則眞大惑不解者也。昔我友人有包衣旗某者宦遊河南去官之後視歸京如蛇蝎叩其故則曰吾包衣旗者。乃滿洲起事時。最初之俘虜非徒漢族一種。東胡西狄莫。不有之清旣稱帝。乃與此等人悉𨽻諸内務府。號曰包衣。盡去其漢姓。而别賜滿姓。諸王出閣。則撥給數百户。隨之就封。是爲諸王府之奴隸其辱賤與厮養奴婢。曾無少殊若官至一品。始得加恩抬旗。由王府之奴隸進秩爲帝室之。奴隸否則雖貴爲侍郎巡撫。而一入本王府中尙必。親偕諸奴子躬下賤之。役生。女子者。非奉本王府之旨。不得與。外間結婚。必得送入府中爲之。婢妾吾今若歸雖家。母年已六旬。亦不名於是役焉。言至此輒淚下沾巾。而不能止。嗚呼同是人類何獨困辱至是苟非絶無心肝安有不切齒痛恨者閣下試清夜自思與其殉埀亡之滿洲。而自取夷滅。何若早圖反正。以洗數百年爲奴之辱與其效忠異族。而仍不免萬刧。不復之奴隸。何若自拔來歸。爲子孫購自由之幸福。一反掌間。而禍福榮辱之殊。乃至有天。淵之别。亦何憚而不爲乎願閣下熟思而早决之軍事倥偬草草不恭伏維朗照不宣黄帝紀元四千六百零九年十月二十四日中華民國駐豫參謀處啟 
[湘省軍政述要]  
　　湘桂聯軍總司令沈君秉堃自被舉以來卽籌畫一切進行手續。兩軍大隊已。先行開赴鄂省彼。則定於初十日起程嗣。因部署尙未周到。特與參謀商妥。稍緩出發時日。一俟内部組織完善即刻首途現聞已於十五日赴鄂矣。 
　　湘省學生隊蔣管带近據各生。呈請就本隊内。挑選精壯學生一營編成學生北伐隊會同各軍。一律出發。以期直搗黄龍。早除醜虜當以該生等志向可嘉。隨卽准予照辦。現已組織成立。呈由都督通電各省請卽指定駐紥地點以便出發 
[吉省軍界又生暗潮]  
　　吉垣自十月中旬風聲稍緊惟自上海議和後人心大定政學紳商各界大有卽日太平之想惟軍界不知何故日前又有暗潮個中消息頗極秘密外人不得而知。惟就外間之所傅述者（一）駐吉陸軍二十三鎭第三營管带蔡奎堂前以風潮吃緊兵心搖動爲詞具禀統制孟恩遠請改發實銀。措詞頗極。激烈孟以蔡任管带當以鎭壓爲主乃不特不行鎭。壓反藉詞。要挾言次頗極震怒。嗣經各隊官。向孟緩頰。始稍加申飭。並撤蔡差而罷遺差卽以。法豐額委充（一）硝磺一物雖爲危險之品然因花砲店舗必須購用故極放任日前吉撫忽下命。令以此種硝磺可以製造。火藥。及各項危險品物。故商。家購買此項物件宜嚴爲查核。執照所註。數目。並飭度支司嚴飭各局卡。細爲騐查。毌任奸商舞弊。致滋巨患而軍界愈不以爲然云 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[製造局紀事]  
　　鄂省黎都督邇因需用大砲六尊曾電滬軍政府轉請製造局迅卽撥解茲經總理李平書君查有前攻金陵之四十磅陸路過山砲。六尊刻已修整爰特配齊砲彈二千顆於前日裝載駁船送交廣利商輪運鄂濟用 
十字軍編成後因槍械甚缺難以操練爰於前日禀請製造局撥槍二百桿以資應用惟聞李總理以本局槍支無多。殊難照發。業已批飭該軍暫緩具領矣 
滬軍陳都督前日遣派學生三十餘名至製造局學習各項軍械製造等法。現經李總理分發鎗械炮彈機器各廠實地學習並令各工匠頭目善爲指教 
製造局洋鎗樓工匠胡慶餘朱金寳等前因在廠與司事蘇某衝突由李總理送交上海縣司法署寄押三星期以示懲儆前日押期届滿送局發落李總理。因念該工匠等。平日工作尙勤仍飭。照常工作 
[南市擬辦電車]  
　　現聞南市擬集股創辦電車公司由滬杭車站至外灘十六舗橋止與江界軌道接通。西自斜橋起至滬杭車站止。聞發起者係内地電燈公司總理陸君伯鴻業已具禀民政總長請爲核辦矣 
[舉行祝典之文告]  
　　上海民政總長李君昨出通告云照得中華民國元年元看十五日卽舊曆十一月二十七日前由大總統通電舉行補祝新年等因業經公布在案茲奉滬軍都督函開我國民應於是日並行慶賀民國成立大總統就職之典禮以襄盛舉等因上海爲通商巨埠世界各國觀瞻所繫允宜全體一致切實履行合再通告店舗居民等知悉届日一律升旗懸燈共伸慶賀其各遵照 
[女會員募餉受辱]  
　　無錫振秀女學校堂長兼本埠女界協贊會會員吳王鏡昨日親至都督府報告云今日遇見在某洋行執業之何大洪自稱熱心滅虜願助軍餉若干後至該行取銀彼忽反悔出言不遜反以冒充會員藉端勒索等詞任意誣衊當此民軍興起待餉孔亟之時設任視同兒戲則此後籌餉必多障礙應請從嚴追繳以全名譽 
[民政長諭飭剪辮]  
　　上海縣民政長吳君昨頒手諭云奉代理江蘇都督莊府令内開照得垂髮結辮本係滿清惡欲現已光復百度維新各地人民自應將髮辮一律剪去以還我中華漢族文明現由本都督撰刊四言告示飭發各該縣民政長分貼市鄉各處並應由該民政長迅带分别照會諭飭各衙門局所學堂曁學商各圑體一律先行剪辮以爲地方人民之倡爲此通令該民政長卽便遵照辦理等因到縣奉此除通告並將告示照送市鄉各公所分貼曉諭外合外諭飭爲此諭仰本署辦事人員曁寫生催徴吏並聽差人等一律剪辮以爲地方人民之倡毌違切切 
[强迫剪辮子紛擾]  
　　昨有口操粤音者四人手持快剪在華法交界之南陽橋地方攔住行人代爲剪辮一時在旁附和者甚衆大爲紛擾旋有江北小工數十人各持木棍欲與該粤人等爲難幸有馬巡到來即行解散始獲無事 
[張總長維持國貨]  
　　中華國貨維持會代表張紫蔭昨日謁見實業總長張季志君面呈說帖章程等件當蒙張總長逐件披閱力任維持並云一俟國事大定凡百實業均須切實振興然亦仗全國工商悉心研究共謀進行則我國工商業前途庶可發達尤望蘇杭京江湖盛各屬織綢機户從速改良新出品由各綢緞局陳 
列發行爲各業先河之導云 
[整頓警務之會議]  
　　滬地自光復以來城厢内外曁浦東各區巡警事宜俱歸上海警務長統轄節制茲定於令日上午九時起至下午六時止特邀各該區區員巡員齊集城内一區警務長辦公處會議進行方法 
[通俗宣講社定期慶賀]  
　　通俗宣講社發起人顧翕周顧旭侯袁頌豐因中華民國新曆已奉孫大總統頒布凡我國民例應慶賀爰定新曆十四日（舊曆二十六日）星期下午二時在大南門外中道橋南貧民學校舉行第十二期宣講時特開慶賀會邀集各校生徒來舉盛會並講王立才楊月如顧霖周祁季英尤惜陰諸君蒞社宣講共和之要旨卽於是晚舉行提燈大會遍游城廂内外藉伸慶賀現已由該社總幹事袁頌豐君佈置一切矣 
[徐參領物色人才]  
　　滬軍游擊隊總司令前日面諭參謀員兼工程隊參領徐　濟及輜重隊長錢傑臣兩君謂當此戰務吃緊之秋工輜兩科尤關重要所有將校務須加意選擇以備北伐等語昨日徐君已乘車赴寗物色專科人員俾資督率矣 
[巡士改換帽章]  
　　本邑警務長以城外東南西三區各巡士之帽章向用銅質警字現當民國成立一切規模均須酌量更易以新耳目故已另行製就磁質國旗式樣之帽章上加中華民國四字昨已分别給發更換矣 
[軍人請假不易]  
　　滬軍遊擊隊一圑三營二等行長張紫臣茲因母病禀請該隊總司令給假昨奉批示云據禀巳悉現值北伐在卽軍人担員責任極爲重大豈可任意請假銷差且請假亦應禀由該管營長核轉何得自行冒凟殊屬不合至該行長所禀母病一節是否屬實仰再呈明該管營長查核呈由圑長轉報聽候核奪可也 
[分飭軍營造册]  
　　滬軍陳都督前日接奉陸軍部黄克帥電令速將所部各軍營圑隊官弃兵姓名履曆及軍裝器械一併造册報部等因故於昨日分行滬軍遊擊隊砲隊營敢死隊及一二兩標各營管带一體遵照迅即查明據實造册呈候核轉 
[拐匿婦女]  
　　滬軍一標二營兵士姚德明之妻劉氏因被蘇木生誘拐匿居高昌廟望道橋附近之竟成里内昨日被姚偵知前往捉姦詎蘇木生先己遁去祇獲劉氏及同居之陸雙泉二人當卽扭控高昌廟巡警局經局員楊君提訊判陸交保限繳蘇木生到案再究劉氏暫交伊夫領去候示 
[私用保險費之糾葛]  
　　華安人壽保險公司控寫字人錢佩珂私用保險費銀兩一案昨晨復經公共公廨王襄讞會同英康副領事升座特别公堂研訊原告代表威金生帮辦律師上堂譯訴前情請追保險費銀三百十七兩七錢並稱被告尙騙沈姓保險費洋四百餘元已由見証　　 
 
 

Page 19

 
 
　　人徐某到堂証明應請併追被告代表聖文律師辯稱原告所控私用保費並沈姓附控騙洋均無實在証據應請將案註銷陪審西官康君以見註徐某前日在公堂所供之言不應復至原告律師處取銷出爾反爾係下流社會中人所爲此等見証按照英國公堂律法應押西牢七年姑念無知從寛免究遂傅徐到案大加申斥開釋判錢交原保至沈 
與錢另有錢債紏葛限一禮拜内起訴 
[訴明代名朦保之原因]  
　　東益昌匯票號股東龐元徴張人傑等控司賬李唐二人串吞鉅欵一案李由戴祥生化名胡禄生朦保出外致被逃匿東瀛由廨判將戴押交在案前日午後由廨復訊原告由鍾揚生童惠生到堂代表請追卽奉堂上宣諭謂方今政革時代百度維新不似從前官紳可以遣抱到堂此後須原告親自投質毌庸代表鍾童兩人聞諭退去旋據戴供稱當時由翁敬傅施源生囑令到堂朦頂致被收押乞鑒訊之翁施兩人供均推諉聶襄讞商之比副領事愛勒思君判戴押限一月將李交案翁施二人因有另案着均還押候核　 
瑣聞 
[城内]  
　　無可挽回○地方檢察廳批唐桂泉等呈云據禀已悉查此案經前縣判定張亞本依鬥毆殺人例擬絞旋經司法署查核案情酌量喊輕改爲一等有期徒刑監禁十年己屬從寛本廳成立現准移交己照執行矣所請保釋之處應毌庸議 
　　須用狀紙○地方審判廳條示云准軍政府執法科移送民人鄔茂通控請提追王友林禀詞抄粘一件到廳查民刑訴訟一切手續均有定章而民事紏葛尤多必須當事人親自來廳購狀繕遞方予收受庶與規定訴訟章程不致岐異今據移送未便准理除函復外爲此仰該民人鄔茂通自行來廳遵式購狀繕遞勿得故違 
　　一面之詞○孫益如呈訴唐棣生等勒派賴賑奉上海第一初級審判廳民科批示云合股固憑字據而小本營生亦有一言爲定者未可恃無合同即卸股東責任也爲東爲夥交易　當盡知之豈有受嗾向索指夥爲東之理來呈一面之詞殊不可信仰仍邀同和平了結勿遽興訟滋累 
　　宣布罪狀○上海縣司法長黄君昨將各犯罪狀逐一宣布云照得本署自開幕以來所有從前積案逐日清理除死罪人犯業已明正典刑外查有戴老六等均係供明確鑿罪狀昭著當經分别情罪輕重按照新刑律改定刑期合將各犯罪狀開列於後俾衆週知特此宣布戴老六大治縣人該犯聽從夥刧浦束屈履祥家經前縣原定爲監候處決現應依現刑律第三百五十二條第一二兩項須定爲無期徒刑唐阿六川沙人該犯於庚戌年在普育堂養病與同院養病之吳炳恒口角吳持剪刀向戳該犯奪剪還戳適中咽喉登時身死經前縣訊擬絞監候死者理曲應依現刑律第二百九十九條家爲無期徒刑陸小萌金根辭王梅停慈谿縣人該犯於已酉年由金根蘚起意紏合陸小萌等夥竊西門内劉秀發家爲事主追捕該犯等用刀戳傷事主原擬金根蘚絞監候陸小萌王梅停近邊充軍應依現律第三百五十四條第一二三各項須將金根蘚定爲無期徒刑陸小萌王梅停係屬從犯應减一等有期徒刑監禁十五年沈阿六泰州人該犯在李錢氏棧房爲夥被歇出外復到李錢氏家借錢口角由施世標解勸該犯不服施取刀恐嚇被該犯奪刀還戳施世標身死原擬絞監候釁起死者依現刑律第二百九十九條定爲無期徒刑金鶴倡上海縣人該犯與已死之沈根泉素有仇隙根泉平日武斷鄕曲該犯屢受其欺起意將沈謀死原擬絞監候秋審入實惟沈平日横行無忌該犯受害太過迫而出此應貸其一死依現刑律第二百九十九條定爲無期徙刑高佐庭南海縣人該犯于巳酉年聽從逸犯譚冠之誘騙華工三十名運往墨西哥國充當苦工道經日本事發原擬絞監候被誘之人業已回籍應依現刑律三百三十三條定爲無期徒刑 
[南市]  
　　莫知其惡○西鄕七寳鎭婦人李章氏昨將向業成衣現爲米業　客之陸增祥扭至南區控稱女兒馮李氏在大南門外奚義興未店内帮傭近被陸子掌生勾引藏匿前經控奉保出找尋迄置不睬當經該區移送裁判所經陳裁判訊陸則推託不知判交保趕尋交案訊斷 
　　逐漸追還○德興隆水菓行執事林慶陞偕其夥顧厚餘扭同業益順行夥陳錫九至裁判所控陳前次在行時經放客帳被其吞用洋八十一元二角又代帳洋十六元均置不理求請追還訊之陳供欵係買客所欠一時難以措理判陳交保先繳現洋三十一元餘則每月拔還五元分十個月還清取具遵斷結斥退 
[閘北]  
　　亲婦自盡○江北人董文泉住居藥水廠後草屋内本月初九日憑媒娶顧周氏之甥女姚氏爲室該氏不知何故忽於前日自縊斃命嗣由一區查悉禀報總局經檢察官带同仵作蒞場相驗委係自盡當將董及顧周氏一併拘解總局分别收押聽候訊究 
　　私藏軍火○鄕民陳林華家藏有手槍支前晚擅行開放被崗巡拘解總局昨經孫科長提訊供稱槍係友人所寄因偶聞人聲恐是竊賊是以開槍恐嚇不敢傷人科長以私藏軍火違犯警章着押交寄槍人到案再行核奪 
[英租界]  
　　分别起訴○英商台維洋行控祥盛瑞生兩號不理票銀一案前日午後由廨會訊原告代表高易帮辦律師上堂譯稱祥盛於西曆去年八月十九號向原告定購棉紗付來仁大莊票計銀一萬九千兩到期往收無着彼時因銀根緊迫當將原票退回據稱此欵應歸瑞生擔認惟其紏葛與原告無涉應請飭令祥盛照繳訊之祥盛延哈華托帮辦律師辯稱所有棉紗一百七十包由瑞生收買銀票亦係瑞生付下原告須分兩案起訴方爲正當並據瑞生代表梅吉言律師聲稱瑞生與祥盛糾葛與原告並無關係理應分别控告關讞員商之英康副領事以合同係祥盛與原告訂立應由祥盛料理遂判瑞生交保所有現存之貨着暫緩出售至祥盛與瑞生紏葛准予另行具控 
　　盜黨就獲○王起鳳前夜在虹口狄思威路行走由探查見以其形跡可疑拘入捕房抄出六門手槍一支並槍珠等物旋經查得王於二十夜曾與沈桂生等夥刦引翔港周老虎家現洋衣服並匿贜於肇勤路陸姓家押至昨晨解送公共公堂經關讞員會同美海副領事略訊一過判王押候查吊原贜並候補提人証再行訊核 
　　路街舞弊○鴨緑路某紙廠經理楊杏山控跑街張耀明私用客賬洋五十四元並冒刻蘇州益生莊回單圖章圖騙昨由捕房將張拘解公堂訊究張祇認欠賬洋四十六元餘不承認判押限一禮拜將洋繳案再核 
　　淫惡兇狠○劉瑞昌前晚闖入北四川路甬婦趙王氏家向氏調笑適氏夫趙先生入内撞見向之理論反被兇毆旋經隣人帮同將劉拘入捕房昨解公堂訊知劉係七次過犯着押西牢半年期滿逐出租界 
　　誘拐婢女○王文東家婢女雪珠年二十歲近被飯司胡桂山誘入城内串同曹鬍子等將女带往江陰經王偵悉報請捕房於昨日將胡拘解公堂訊供一過判押限三天將雪珠交案並候提齊人証訊核 
　　串放白鴿○許兆昌與姚童氏串將張少波之妹張氏得洋八十元賣於陸吳氏爲媳未幾復被誘逃經氏控奉捕房昨派包探將許拘解公堂訊供一過判押候函致法公堂移提童氏等到案訊核 
　　懲辦流氓○流氓陳如山陳阿金與王阿三華阿四串竊粤人陸阿紅家值洋三百五十元之烟膏消贜於朱寳生由探一併查獲昨解公堂經聶襄讞會同美强副領事復譸屬實以朱旣有代表律師聲明悞收着罰洋二十元充公陳如山押西牢二年陳阿金押一年期滿均逐出租界並以兩人在法界尙有另案着先送法公堂押滿後仍解回收押王阿三亦押西牢一年出境華阿四押半年贜交原告領回 
　　偷竊時鐘○徐福寳因竊阿拉白司脫路王伯卿家值洋五十元之木鐘由探查獲昨解公堂訊實判徐押西牢一年期滿逐出 
　　侵吞鉅欵○張仲蓀控石長春侵吞銀二萬餘兩昨由包探將石提至公堂請訊判押候下禮拜二訊核 
　　幸未燎原○前晚七時南京路貴州路口何瑞豐洋雜貨號後面忽然起火霎時濃烟四佈幾兆焚如幸即撲滅僅燬零物數件 
[美租界]  
　　電車對撞○四十二號電車昨日下午向 
 
 

Page 20

 
 
東駛至吳淞路閔行路口適六十三號電車向西駛來該處係是單軌司機人各不相讓以致車頭均遭撞損口角爭閙旋由巡捕上前解散諭報公司經理查明核奪 
　　女孩受驚○前日下午有五號電車駛至西華得路碰倒女孩沈阿琴幸未受傷由家屬領回了事 
　　汽車傷人○譚培德昨日經過北四川路被其號汽車撞倒受傷由捕車送同仁醫院醫治 
　　賠償失物○劉阿三住元芳路陸春生所開之小客棧内昨因失物互相口角被捕拘入捕房飭陸賠洋了事 
　　馬車衝撞○王阿慶昨駕馬車至楊樹浦路撞斷路旁自來水管被捕拘入捕房候再查核 
[法租界]  
　　兄不累弟○開猪行之唐桂生前被劉豐順劉豐林兄北兩人欠去猪價洋五百二十六元推諉圖賴茲特控奉公堂傅訊據豐林供弟兄早已分居豐順所欠之欵與小的無干質之豐順供稱該欠實係小的所欠因生意蕭索致難理償須求寛限聶裁判商之顧領事判豐林開釋豐順交保限一月理楚 
　　有意賴債○錢啓誠袁張氏等前控鄰人周勝元借去洋四百六十元避匿不理經公堂提訊判令交保限理在案迄己日久未經保出錢等以周妻積蓄甚富實屬有心圖賴復請嚴追中西官准即提訊判周還押展限月理清 
　　朋友受累○陶長發前偕友人至周洪昌店租去脚車一架顧之友人即避不見面該店以顧等實是串騙爰將顧扭控捕房立將原車吊回惟車燈等件俱已失去連同車租合計應還洋十餘元解經公堂研訊判顧押候交洋十三元給予原告具領 
來件 
[請松江中學校學生蔣君聞鈞詳述戰况開會公啟（吳寳璜撰）]  
　　民軍振起滿運告終楚歌一聲義旗四應凡有血氣之倫咸露風雲之態然或侈談革命臨陣裹足者比比也獨我中校學生蔣君聞鈞即本校經學教員韻笙先生之子衣鈢相傅學有根柢由華婁高等小學畢業升入中學二年於今雖素懷大志要未嘗形諸辭色人亦不之奇也今歲季秋上海光復越一日蔣君投筆前往入滬軍先鋒第三隊駐紮龍華防守火藥局曾請假回家一宵蔣先生勉以大義含涕送行旋奉滬軍都督命移駐蘇州改爲先鋒第二中隊家禀中有死生有命男兒豈畏死哉誠以國民之天職重而不敢放棄云云至上月初八日由蘇起程進攻金陵又發家禀有小兒此次志向非區區圖得功而不顧室家者比實爲同胞起見願大人想明死生有命之理自當釋然否則近於婦人小子之所爲非所論於大丈夫也云云自是以後日夜往來於槍烟彈雨中不稍休息遂克天保城入太平門金陵恢復蔣君與有功焉惟以臂受重傷杳無音信蔣先生躊躇久之乃於上月二十四日由同人等函致滬軍部督未有回音而蔣君適於二十六日晨自上海醫院回松省親時蔣先生在校剪髮見蔣君至欣然曰阿和吾以汝爲死矣阿和者蔣君之小字也蓋知子莫若父馬革裹尸其素志耳同人等就詢情形略述一二聞之色變午後仍赴上海諸同學激於公誼皆服裝歡送以表敬忱極一時之盛方蔣君之進攻金陵也司令官以天保城據南京形勝俯瞰全城瞭如指掌命蔣君等由間道攀援而上突過十餘峯血戰兩晝夜曾不得一食口渴甚則掬濁水以飮之子彈己罄則遍搜積屍中取其未用者以用之及十二日下午四時攻入城内而槍聲竟夜不絶蔣君彈傷左臂血漬重襟猶能裹創力戰轉危爲安然手足胼胝面顏憔悴亦云憊矣不數日金陵大定犒賞三軍滬軍先鋒隊每人給銀餅一枚蔣君慷慨而前語其隊長曰鈞亦國民一分子也爲同胞請命而來不求名亦不求利焉用是爲隊長慰以今日病矣願與諸君痛飮聊作侑酒資爾蔣君正色曰軍中不飮酒毅然奉璧全隊韙之皆不受賞其見地之高感人之深有如是者蔣君於十二日中彈傷延至二十五日始由上海醫院剖臂出彈鮮血淋漓云亦不覺其痛楚也在蔣先生止此一子乃能顧公義割私愛可謂通達之君子而蔣君仰承父志奮不顧身爲名耶士卒耳名於何有爲利耶義務耳利於何有凡蔣君子家信屢以死生有命爲言國民同胞爲重富貴功名置之度外非有家學淵源者而能如是乎有是父乃有是子苟當世之爲父者盡如蔣先生爲子者盡如蔣君非特專制政體可以一掃而空即環球列强不難駕而上之矣雖然蔣君之負創而歸也爲是甚暫同人等之所聞尙嫌未詳今蔣君又旋里矣爰定於本月二十六日下午一時公請蔣君到校詳述戰况以壯士氣凡在學界諒表同情鳴呼面聞不如一見坐言不如起行使蔣君以其所見所行者有味乎言之聞聲之下當必愴然有戚於懷慨然有動於中激厲興起而不能自已者接踵有人同仇偕作北伐之舉不容緩矣此蔣君之所願而亦同人等開會之希望也届期惠臨不勝盼切 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[竈福神哭訴天廷記] [  魯叟]  
　　爾時竈。神與福神。嗚咽狼狽。趨階而前。奏曰。臣東廚司命。一載辛勞廿三陛見。得享家家。祝典。今新元旣改。停俸一年。似非玉皇養。廉之至意。福神亦出。班奏曰。臣福善禍淫。夙抱慈悲之念。年終盛典。聊享口腹之。尊公署開支。臣家雜用。悉賴於斯。今無端停俸。公費何籌。私費何補。應請明降諭旨。爲體恤。小臣之計。俄而諭下。文曰。爾等。職司懲勸。自當啓迪後生。同德同心。以造共和。而入。大同之域。乃累年奏報不實。未免營私。俾腥膻惡種。反享尊榮。黄帝子孫。久長湮没。人情逐利。化公爲私。大漢江山。竟成黑暗。尙爲。無辜也耶。查臣工祀典。原以養廉。今奉職無狀。理合暫時。停俸。以示薄懲。即朕。視聽不聰。致爲臣工貽誤。亦應。去禄示戒。爾復何言。從此振刷精神。潔躬自愛。匪種必。耡賜立國元勛之福。山河旣復紀青年。熱血之功。但良莠不齊。或有僞革命以亂大局。或有受嗾使而作漢奸。或有執迷不悟。或猶審顧不前。似此敗類。何堪久。布中華即飭陰曹從速捕歸地獄。以清妖孽。天視民視。天聽民聽。毌隕厥德毌負帝心。當飭中原祝史。隆典逾於僞朝。民國同胞。祀品厚於虜代凡爾臣工。其各勉諸。 
[川督端方被殺詩以嘲之] [  兢民]  
　　平生巧宦兩茫茫。新舊中西畢主張。甫入成都都地獄。又來宫上上天堂。（聞被衆軍牽至天上宫而殺）千軍萬馬盡仇敵。五花八門皆文章。（用成語端之爲人貌充名士僞托名臣陰害忠良暗殺義烈而今安在哉）多少陶齋金石索。一搬蒼狗好收塲。 
[輓將軍詩並序] [  卜隠]  
　　滿廷將軍一缺。權勢不讓封疆然例以滿人當之。漢人無與焉厚薄之殊。顯而易見。致召革命排滿之禍。迨夫孚。琦轟。鳳山炸獨立後死者死逃者逃。不知凡幾。以今視昔。榮辱盛衰。懸諸天壤。是亦。大可哀矣。詩以弔之 
戰馬今何在。威風八面無。把門今已矣。伸手又如何。挂印平時勝。悶攻一着輸。那堪當面呌。柱倒竟難扶。 
[咏敝掃箒] [  卜隠]  
　　當今人物。如岑西林袁項城。出將入相。雄才重望。非人中之佼佼乎然僕以敝掃箒。譬之偶得一聯云未完晚。節身先退。（西林）欲靖塵氛力不支。（項城） 
海外奇談 
[人化石] [  頌斌]  
　　巴黎來底加報載巴黎萊凡而路附近。因建築大厦。掘地至二十餘尺。發見銅碗及石器等物頗多。均爲一萬年前之古物。工程司魯山爾見。之大喜。令諸工再掘。於是。奇珍異物。愈掘愈多。掘至三十六尺有奇。忽見一大石。長四尺。闊三尺其形如人。五官齊備。四肢亦全。卽臍乳等物亦無一缺。後用水洗之色白如雪。實爲希世之珍。魯山爾乃將此石。送至巴黎博物院。以供衆覽。 
尊聞閣詞選 
[汪精衞出獄喜贈] [  愚公]  
　　時危端賴使君賢。人海相逢意萬千。便說鄒陽應出獄非關萇叔欲違天。朱顏减色吾猶惜。碧血沈寃汝倘憐。今日安劉知必勃。爲煩努力着鞭先。 
[同貽丈蔣山淮生泛舟大明湖]  
　　嵐影四圍忽放晴。憑君打槳記歸程。陸沈二百年來事。不信湖名尙大明。 
怨毒之言 
[戲擬亡清政府籌餉简章] [  張和尙]  
　　竊自民軍起義以來。各省響應。本亡清政府。雖拚命。抵抗。卒無効力昨知以卵擊石。然不得不虚張聲勢。妄想背城一。戰苦於軍。餉不支茲草議籌餉簡章四則如左。 
　　一所有格格。均至妓院捨身一夜以盡義務。無恥漢民。欲嘗異昧者。當不乏其人。則鉅款可以立致。 
　　二所有貝子貝勒捨後庭一宵。漢人中有龍陽癖者亦復不。少售得之資。悉助軍餉。 
　　三某福晉與楊小樓登大舞臺演秘密戲一齣。專邀王府中。姬妾格格等入内。觀劇。如慾火。炎熾不妨上。臺客串。然須報效臨時捐一萬元。想此輩盡是貪淫浪婦。數千萬金。唾手可得。 
　　四袁世凱。馮國璋。等素具滿奴思想。不惜犧牲一身。保存亡清。旣肯犧牲一身。不妨犧牲二身三身以至千百身。茲擬令其夫人女公子輩。奔就守財奴前。施種種媚人手段。效妓女騙錢之法私囊稍裕。背地脫逃。其得欵必多。 
[附特别捐獎品章程]  
　　一助餉滿一千元者獎爛腐格格 
 
 

Page 27

 
 
一個一助　滿五千元者獎挨城門格格一個一助餉滿一萬元者獎雛兇格格一個 
心直口快 
[有感] [  匹志]  
　　天下之所最害者。莫過於優柔寡斷之人。而酷嗜名譽。貌似温厚。其實無一事之可與有爲。誤盡蒼生决非淺鮮。 
吾於是知嚴厲非不可行。苟行之得當能殺人。即能。生人。英雄作事何嘗拘拘小。節哉。 
近觀。時局。糜爛難堪。無知愚民。往往。因細小。之故。而釀成大患。及至時機旣發。當事者極意。彌縫而事愈不可。收拾。生靈塗炭。竟有慘不忍聞者。 
吾益仰望執掌民事者。尤宜未雨綢繆寛猛相濟。要知一時之失措卽貽後患。於無窮。况人心皇皇。當干戈未息。之秋乎。 
新劇 
[带唱半新戲劇斬秋瑾（續）] [  愛樓]  
　　（淨上白）俺命文武員弁前去捉拿秋瑾。爲何這時候還不見到來莫非被他逃走了麽。（兵卒上白）報本府大老爺秋瑾拿到了（凈白）呵呵。當眞拿到了。（兵白）當眞拿到。（凈白）快生綁上來（旦上白）太公祖。秋瑾謁見（凈白）唗還敢如此稱呼。速備刑具伺候。（旦白）啊呀。三木之下。何求不得。俺與徐錫麟。祇有友誼。却非同謀。何得捕風捉影。移禍江東俺平日主張男女革命。並非主張種族革命。還望三思。（唱）呌一聲　貴福奴細聽根苗俺秋瑾　與徐君原是朋交如今事　無憑證有何可招若識面　便可罪罪人不少（貴白）唗好個利口的賤人。你如今招了死。不招也死。你豈不知道俺毁家縣令滅門剌史的利害麽。俺今日偏要你招。衆差。役（衆白）有（貴白）带刑具上來。（衆白）齊備在此。（秋白）啊呀天吓。俺秋瑾祇爲一心愛國。壯志未酬。遽遭不白命也運也。想是不招。定然過去不得。想欲。招來。但同黨不同事。教我如何落筆。啊呀秋瑾呀秋瑾。你愛國拯人。含辛茹苦。原來成這等的結果也。（唱）一霎時忽覺那眼花撩亂不由人肝腸斷心如刀割可憐俺被寃死死難瞑目恨聲聲手握筆方欲畫押（白）吓畢竟呌我寫出什麽來（寫秋字介）吓呌我那裡續得下去哦。有了到不如續成一句秋雨秋風愁煞人的詩句罷。（唱）寫七字愁雨風令人愁煞。（衆白）啟太老爺。秋瑾已畫供了。（貴白）呈上來。（看介）呀原來是七言詩句。彼旣不肯供招難道本府就不殺他不成來將秋瑾綁出軒亭口處斬。（衆白）哦。（秋白）啊呀。秋瑾死了。我如今要勸我四萬萬男女親愛的同胞快快實力去做革命事業。原來這般滿奴一個也留他不得的（行刑介）衆下淚介）貴白殺却漢人如。殺狗豈容局外有人言（下）　　　　（完） 
小說 
[俠情小說劍光寒（十九）] [  賡磐]  
　　中國自甲午戰敗後。國威大損。列强竟夷中國爲三等國。交涉著着進步。隠有瓜分之志。而中央政府中。非乳臭之滿奴。卽老朽之學究醉生夢死。驕淫賄賂。但求目前安逸。不敢抵。抗列强。賠款割地。惟所欲爲。故外國人在燕京之勢力。直駕皇帝而上之。邀遊宫禁。無敢阻難。親王貴爵。對於小民。肆作威福一見外人。百端貢媚。少年等得喬治爲先驅。恣游無阻。然目覩媚外情形。輒泣然出涕曰。大漢河山。滿虜污占之不已。行將拱手讓之外人。彼虜死不足惜。坐令我漢族同胞永淪於即𨽻之儔。爲印度安南之續。痛哉痛哉。此時不。殺滿奴。更待。何時。 
　　喬治夫婦。見少年等憤懣之狀。亦乘間進言曰。吾邦與貴國最稱輯睦。有商業。之關係。而無瓜分之思想。卽他國人對於貴國人民。初無惡感。不過因此腐敗。政府。實爲世界之　瘤。天演所。淘汰。勢不得不進而。代治之。若貴國人民而能推翻腐。敗之舊。政府。重組良好之新政府者。則各國亦當贊成而歡迎之者也。霜孃攘　應之曰然則我必推翻。舊政府少年可人冰。孃俱相視而。笑 
　　一日。喬治夫婦偕少年等同遊頣和園。頣和園者滿后。之淫樂所也極土木之勝。窮人工之巧。少年見之又喟然。歎曰吾聞此。園移海軍費而成之者。夫廢。全國托命之海軍。而供一婦人。淫樂之需世間荒謬事。執有過此者。喬治亦搖首歎惜。於是。少年等。手刃仇人之。心益决。 
　　少年等居留京。師幾半載。物色得名馬五匹。每當月明。之夕。五人必乘之出遊。夜半始歸。喬治夫婦。以爲彼等性喜步月。實則醉翁之。意不在酒也。凡深宫内院。以及諸權要私宅。無不有霜孃等蹤跡。宫廷齷齪之狀。暮夜苞苴之事。皆得親知目覩。卽從而定其罪案。計有百餘人。都在不赦之列。 
 
 
 

Page 28

 
 
   
 
