# 1905 - 273 - 4911666

 

Page 1

 
 
   
 
 

Page 2

 
 
[續直隸山東江蘇三省留學生爲津鎭鐵路事致父老書代論]  
　　雖然據以上所云利害之關係旣重且鉅然猶形式上之利害耳至津鎭鐵路實際上之關係於我三省者其利害固不止是夫卽使利害止是我三省父老猶當起而自辦而不當熟視無覩坐聽他人之代辦矧利害關係更十倍於是耶利害之十倍於是者何則外人假鐵路以實行殖民政策謀奪我三省之財政權行政權及其他各權礦業商業及其他各業簡單言之謀奪我三省主權謀奪我三省士人之性命財産而已矣蓋彼生齒日繁欲殖民於我内地也蓄志已久特以山河阻滯榛莽崎嶇故未能暢行無阻耳倘復攬有鐵路之權則路之所至即兵力所至雨捲風馳何求不得就其遠者言之英之馭印度法之馭越南非鐵路爲之前驅乎就其近者言之俄之圖滿洲英之圖西藏非鐵路爲之引線乎至近日德人之在山東其勢力澎漲莫非起點於膠濟鐵路則尤我三省父老所共見共聞者矣故此津鎭鐵路之自辦與英德二國代辦即我三省存亡之樞紐也區區利害云者區區形式上之利害云者 
夫津鎭鐵路對於我三省之關係旣如斯矣我三省父老聞之必曰自辦必曰速自辦雖然其間尚有二重要問題焉則廢約及籌欵是也不廢約無以爲下手之方不籌欵無以爲實施之具二者固相爲表裏也然某等於此知我三省父老或不能無疑者所謂廢約之難易耳以外人手叚之强硬於未得權利方且藉端吹索横肆要求豈於所已得者而肯放棄哉使其持此約而堅不肯廢可奈何使其持此約而必欲代辦而不允我之自辦可奈何曰否否蓋今日我國與外人爭已失之權利誠有不逮爭外人國家已得之權利誠有不逮顧此路之權利則并非我所已失更非彼國家之所已得其理由有二（一）此約之性質乃契約而非條約條約則此國不遵彼國得而强制若契約則一方面爲國家一方面爲私人即此國不遵彼國不能代私人以干預（二）此約之程度乃豫約而非正約使已訂正約無故亦難以言廢今但係豫約則一紙空文無義務之可言即無權利之可言我第不訂正約則此約無實行之效力不廢自廢矣凡此理由具詳於某等前上政府書中並不備錄要之欲廢則廢操縱由我我三省父老固不必爲之躊躇爲之顧慮也 
審斯言也廢約旣如此其易易然近日英德使臣屢向我政府催訂正約者則何以故我政府之遲回猶豫未能毅然爭回者又何以故此無他由我三省之未能自辦也由我三省之未能籌欵自辦也不能自辦則此約固不必廢不能自辦而廢約而他日仍不免外人之代辦則廢亦寗愈於不廢然則我三省父老勿問約之能廢與否亦問欵之能籌焉否耳政府之所望於我父老者在能籌欵卽我父老之所當負責任者亦在籌欵果使的欵有著則政府知我有自辦之能力必代我以廢約外人見我有自辦之决心亦必暗然消阻而許我以廢約矣未完 
[本館接到日俄和約正文已遞到東京專電初九日酉刻到]  
　　東京發來專電云日俄和約之正文已於初八日遞到日本外務省不日當可批准 
[駐美梁星使電述美總綂允改工約禁例情形北京]  
　　駐美梁使電云昨總綂言四十二月議院開會必令議紳議改禁例大旨係聲明只禁工人其餘人等往來居住均與歐人一律辦理總綂旣以商令議紳改例爲言應請勸導商民勿過激切且候議院消息工約亦可候禁例改寛再行酌議否則約嚴則例難改約寛難期批准必須先改例後定約方有把握（金） 
[駐京美使函覆工約未能展前開議北京]  
　　逕啓者適接來函以工約一事務請改良本大臣兹已閱悉至本國議院開議並未展前仍須待西本年十二月方能大開國會今旣接有聯名公函本大臣自應無拂來意卽照函譯就英文轉呈本國大伯理璽天德披閱矣特此先行逹知是荷此頌均吉柔克義（陽） 
[粵督電陳抵制工約不能以强權禁遏廣州]  
　　日前岑督電逹京師云粵省抵制工約事奉旨飭府縣宣讀商民已遵解散聚會演說均已停止美女公子來粵有人帖匿名揭帖並據美領以馬逹臣潘信明二人最狡滑當飭拘案訊究馬逹臣供認囑令刷印潘等均未知現仍交縣并未釋放領署所用之人被嚇一節諒卽美領前抄匿名函稿之事屢飭查究未得主名而外間輿論謂卽領署所用之人有意揑造以爲藉口此次抵制實由迫於公憤地方官只能設法消弭若用强權驟禁恐激而生變防不勝防除再出示曉諭照章保護外請詳告美使（出） 
[蘇紳請廢寗滬鐵路合同電蘇州]  
　　北京諸位鄉台均鑒寗滬鐵路合同蘇省人民旣未公認况多浮冒乞堅持作廢蘇屬同鄉同叩漁○南京周制台鈞鑒寗滬鐵路合同蘇省人民旣未公認况又浮冒乞公堅持作廢蘇屬紳民同叩漁（外） 
[寗滬鐵路業經督撫奏覆蘇州]  
　　寗滬鐵路前經江蘇京官以借款太鉅估工浮冐禀由外部請旨著江督蘇撫設法收回已紀本報兹悉此案已由周玉帥會同陸春帥聯銜具奏至摺中如何措詞及如何内容尚當探（古） 
[東撫聲明山東鐵路權限并自辦雒口小鐵路濟南]  
　　日前東撫楊士驤電逹京師云三月聞錫貝德來省請　黄泰橋至雒口鐵路查黄泰橋在省東關外小清河 
 
 
 

Page 3

 
 
頭雒口濱臨黄河距省十餘里且係將來津浦幹路之一叚當駁阻錫云本省自辦卽不辦驤擬由黄泰橋設小鐵路至雒口用人力推運以便商民前德員貝斯私謂與膠約不符並云已電告穆使與大部辯論查膠約只准造膠濟膠沂兩道其由濟南接修至山東界仍須另行訂明此次何能干涉現購小鐵路鐵車向瑞記購定約一萬元毋庸借助外人敬先布逹（玉） 
[法擬與華合辦廣西路礦]  
　　初八日北京電云中法兩國合辦廣西路礦一事現已議有進步本月初四日振貝子曾晤法公使提及此事法公使意謂廣西路礦若由中法兩國合資興辦法政府願將庚子賠欵每年减收十分之三云云此事聞係法商嘠色倫從中運動譯字林報 
[核議新昌等處鐵路廣東]  
　　新寗縣邑紳余乾耀等具禀粵督集股已成請築邑内新昌等處鐵路並推廣增築開平新會鐵路與省佛幹路直通當經粵督批飭善後局核議詳辦已紀前報現善後局委奉批即牌示該紳等於三十日到局詢問明確以憑分别核議詳辦云（冬） 
[擬奏派直隸全省礦務督辦天津]  
　　直督袁宮保以直屬宜化廣平等府金銀鉛煤諸礦異常暢旺必須派員管理現已擬奏派直隸候補道張振芳爲直隸全省礦務督辦（陽） 
[調查樂平已開煤礦南昌]  
　　江西饒州府樂平縣素爲産煤之區苗旺質佳可稱利藪兹將已開之礦並開採者之名氏詳列於下一蝦兒坑獅兒口西安里三處於二十九年由文芝塢觀察禀准開採一牛頭山於二十八年由周小瀚觀察禀准開採一藕塘於二十九年由江蘇補用縣丞蔣如松禀請給照開採一保家嶺荷樹坳茅屋塲三處於二十九年由試用布經歴郭鞠禀設羊樂公司給照開採（雲） 
[政府擬改派親貴出洋京師]  
　　據内廷人云欽派出洋大臣澤公前被炷彈轟擊面受微傷現雖漸次痊愈惟兩耳已因此轟震以致重聽交談頗不靈便碍難出洋考察故　上意現擬改派醇王或派倫貝子前往云（　） 
[重整火車站章程以防意外京師]  
　　前因出洋考察政治大臣在車站遇變政府鉅公咸有戒心日昨商之鐵路大臣擬令妥定章程刊刷執照嗣後遇有欽差大臣出京或大臣履任先期咨照鐵路大臣注寫親丁若干僕從幾名以便發給執照届期派勇嚴察如無執照不准擅自出入車站栅欄以防不虞至平日仍照常辦理惟須揀派偵探暗察奸匪蹤跡（　） 
[留學生被日人擊斃]  
　　此次日本國民抗議和約舉國風潮勃不可遏乃該國警察署於彈壓亂民之際竟將我留學生安徽某君擊斃其誤殺耶抑有意也容詳探再錄錄九月初三日中華報 
[藏約簽押唐使將次回國北京]  
　　中英西藏條約已於八月初四日簽押唐星使業已起程回國大九約月内必可抵京（陽） 
[趙次帥微行受窘]  
　　奉天專函云八月十三日趙次帥微服出轅訪察民情適值裏急在路旁小遺站街日兵見之上前攔阻并欲拘回究罰次帥旣不便明說允認罰金正在辨論之際適有本署差官見之越前聲明日兵聞爲大帥即舍之而去次帥始得脫身回轅錄九月初三日中華報 
[電請外部照會阻止洋船廣東]  
　　洋船來往雷州一案早經粵督岑雲帥札飭雷州府不准該洋船駛入該處兹悉雲帥已電請外部照請駐京各使轉飭駐粵各領事傳諭洋商勿得效尤以符條約（尋） 
[派輪護送漁船杭州]  
　　浙撫接到江督咨文内開准商部頭等顧問官翰林院脩撰張咨本年八月初四日據上海各漁帮柱首函稱往年漁船出洋每患盜刼自公司福海官輪藉捕魚以護洋盜風稍息惟是洋面窵遠魚船衆多恐非一輪之力所能周顧因閏公司章程本有保護魚船可隨時咨請調派各省兵輪巡弋之語可否照章轉請撫憲札調兵船分帮護送以保魚業等因前來查甯波漁船聞冬季出洋日期頭帮約在九月中旬二帮三帮約在十月初旬此係漁帮旺出之時其捕魚之船均帶衣糧販魚之船并帶銀洋若非有兵輪護巡恐爲海宼所掠魚商均係小本窮民何堪偶遭宼患爲特據情呈請貴大臣轉咨新撫部院知照浙洋水師吳綂領於九十月間特派小兵輪分幫護送各魚船出洋並在岑山沈家門等處隨時遊弋以資巡緝事關保護漁業理合據情咨請查照轉咨等因到本大臣准此相應咨會爲此合資貴部院請煩查照轉行保護施行云云（雲） 
[洋商請給執照交涉鎭江]  
　　英商瑪天森開設泰生洋行刻欲在金山開採石塊揚子江挖取沙泥專代上海各埠轉運以爲造屋之用曾禀由英領事函請滬道發給執照並飭該地方官准予開採滬道袁觀察以金山是否可以開採揚子江何處可以挖取沙泥均非本道所能專主碍難照辦等語駁復英領事昨又函致道署略謂貴道乃專司交涉之員至金山能否採石揚子江能否挖取沙泥究係何人專主請爲一一查示核辦（雲） 
[紀户部銀行開設情形北京]  
　　户部銀行設立在西交民巷路上月二十九日開張結彩懸燈并放花爆午間升　黄色龍旗衣冠往賀者塡塞衢巷商業之隆可卜蒸蒸日上也（盈） 
[二萬井值銀二百萬廣東]  
　　廣東民人曹鈺革弁羅秋華先後赴督轅條陳興築堤岸附近居民鋪户紛紛佔築請弔契勘騐可增地一萬井值銀一百萬經岑督札行善後局刻日督同南番兩縣查明近日稅契及定期會勘等情兹續聞曹羅二人隨又 
 
 

Page 4

 
 
赴督　續禀謂查得東自川龍口起至龍母廟止已可增地一萬井若再由龍母廟起西至黄沙止亦可增地一萬井合計可籌銀二百萬革弁羅秋華自願効力隨同委員勘丈若無成効情甘治罪等情岑督據禀已札行善後局查明核辦矣（冬） 
[淮揚海道呈請開缺蘇州]  
　　淮揚海道徐樹鈞在督轅呈請開缺回籍修墓聞督憲周玉帥已委候補道黄承乙暫行　理（首） 
[贛撫已允藩司乞假江西]  
　　贛藩周方伯前曾一再請假均經督撫慰留惟方伯歸志甚切兹又請假胡中丞允俟新任余臬蒞省商酌辦理故外間有新臬署藩之說聞余臬已於八月二十五日抵鄂到贛約在重陽左右（信） 
[貢院改爲法律學堂南京]  
　　中國法律之學不明故行法司法各官任聽幕友吏胥武斷已成積習兹江督以推行新政府廳州縣各官非先習法律之學將來挾持無具仍不免借重於吏胥幕友因擬專設法律學堂預爲佐埋新政治事之用其學堂基址擬卽借江南貢院叅酌改良便可適用其名法律例等則悉本近日修訂法律大臣伍沈二侍郎所訂定之新律爲宗旨舊時法律概置不用一俟章程條欵議定卽行開辦（雲） 
[三續湯壽潛劉錦藻浙江全省鐵路議略]  
　　（四）所繳股本决不輕切一應開辦經費由壽潛錦藻分籌墊用俟銀行成立始行歸欵或劃作附股如其成立無期亦由壽潛錦藻認賠不以累人俟銀行成立後收付悉歸擔任壽潛錦藻等不再籌墊（五）所集股本專供鐵路之用卽銀行亦爲鐵路設應辦之事另詳銀行章程（六）川漢榖捐安徽米捐所入頗巨本公司爲利民起見不敢率爾仿行惟鹽斤絲茶烟酒錫萡及各項大宗之貨從長仿辦以裨路股應得生息紅利仍充各該地方公舉彩票非良法本公司擬變通日本贮蓄彩票之例照零票之價内提二成半以二成二釐五作彩二釐五作費餘七成半作爲附股仍給予十兩之零票中國歴借外債明暗折扣聞有不及七八折者此項彩票中者可得大彩否亦得原數之零票何樂不爲利益雖似太厚於本公司尚較外債爲勝自不得以尋　彩票病之詳章另訂（七）股本與社債兼行凡各府州縣各鄉各族必有生息公欵擇其稍有成數者改存公司以期貲力較厚全賴深明大義之紳董婉切勸導此項存息輕重不一擬變通泰西社債劵法凡公欵改存由公司具劵認借作債而不作股多寡概以週年七釐算結（八）有華人願存銀公司作債而不作股者亦照社債法辦理其息亦準週年七釐但非周年不得抽提（九）地股與現銀並付軌　橋梁貨棧機廠車站一切應用地畝如係官産即照各省章程合宜者辦理如係民地無論平民敎民均應讓購不得阻撓查蘆漢章程分上中下三則及荒山荒地各等差會同地方官紳議定劃一價值均用現銀購買其願以地價作股本者悉以九成作十足算如地價不敷正股之價准以零票給之應　錢糧綂照原定科則由公司認納不再干原主之事鐵路所需鐵石木料不能不經旁近田地如損其花息本公司必公估相當之值酬之如竟損及以　之種植則由本公司照時價購入以示體恤（十）散處各府州縣殷實紳商勢難盡識擬以簡章請各府州縣官遴選公正紳士殷實商户多人請代辦招股事宜以姓名函知本公司存册爲將來舉作議董地步未完 
[上海縣升任先聲]  
　　昨日本埠官塲傳述本縣汪大令聞上台有請補常鎭道之說所遺之缺委長洲縣蘇靜菴大令調署未知確否姑錄之以作先聲（近） 
[寗滬鐵路辦事處遷移]  
　　上海寗滬鐵路總辦事處聞於下月十五日遷至四川路粵漢鐵路總局 
[印人槍轟船户案定期會訊]  
　　印度人四大閣門司違章不請護照私至山東青島等處招募華工在肥城縣境持蠻將船夥沈合成用洋槍轟斃當由肥城縣申詳上憲核辦經東海關道何觀察派員將原告郭存喜屍親沈三合見証蔡三等解滬並由南洋大臣周玉帥電飭滬道札廨訂期審訊兹悉關司馬前日接英國國家大律師威金生來函此案訂於本月十三日在英按察使署審訊定於初九日上午請東省派來之委員繙譯人等預至威律師處問話司馬當卽遵照咨會（見） 
[日俄議允互換俘擄]  
　　初八日東京電云得華盛頓消息俄國已允從日本所定之法將俘虜互相交還駐美日俄兩國欽使現在華盛頓會議互換約章之事譯字林報 
[英艦抵日情形]  
　　字林報接初八日東京電云英海軍提督拿爾君已率旗艦五艘於昨晚行抵神户神户總督擬設宴待之拿爾總督已定於下禮拜二晨離神户徑抵横濱○文匯報接初八日東京電云英國支那艦隊部之戰鬥艦六艘及滅魚雷艇六艘於初七傍晚七點三十分鐘行抵神户昨值狂風大雨不能與岸相接而日人之歡迎因之有阻 
[汽船待駛]  
　　接字林報初八日倫敦電云刻有汽船七十七艘（中有郵船十六艘）泊於山持海口專俟蘇彞士運河開通後駛行○文匯報初九日倫敦路透電云蘇彞士運河於明日通行停泊該處之汽船可以進口惟以行抵意斯墨刺爲止 
[英德邦交]  
　　初八日倫敦路透電云英國各報皆表同情於德相普魯親王所云英德不至開戰之一語且聲辨德國外交政策之並不詭秘而不疑普親王之或有他意云譯字林報 
[摩洛哥交涉餘聞]  
　　德文報接初八日柏林電云西班牙已承認德法所定之摩洛哥約摩皇亦已滿意○法文報　初九日倫敦電云摩洛哥約章已在巴黎發刊中有四欵頗堪注意 
 
 

Page 5

 
 
（一）設立警察部並開中央銀行（二）管理變法事宜（三）以公共之工作爲萬國之事業（四）新訂稅章加重關稅 
[英法俄三國聯盟之議]  
　　初八日柏林電云德國泰晤十報馬　但姆　斯立報刻仍續議英法俄三國聨盟事德政府以爲英國注意於亞洲内部問題之約章實不足以感動德國云譯德文報 
[商務印書館贈書誌謝]  
　　林君魏君同譯火山報仇錄一書詳叙墨西哥亡國事哀艷悲凉足以激刺腦筋此小說之近于倫　者又杜君亞泉新編高等小學筆算敎科書　疉分差分以簡科法無不分晰　疏引人入勝又高君愼儒新編初等物理敎科書趨重實騐求適世用二種敎产書均極有裨益于學界者昨承商務印書舘遺贈誌以鳴謝（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫札飭清查武職蘇州]  
　　蘇撫陸春帥整頓營務恐撫標各武員有冒名頂替之弊爰特札飭城守曾叅戎將各武員功名履歴詳細清查呈候察核（育） 
[茂名縣被控批詞廣東]  
　　茂名縣監生梁以彬等以荒政縱匪事具禀岑督奉批謂據禀署茂名縣李令獲匪不訊認供不辦任其含糊取保紛紛釋放控案經年不審呈詞數月始批且任令書役門閽多方需索盡復前任已革陋規變本加厲喊呈傳呈之費更無定數信用傳供林愼亭吏書賴經邦或從中把持或遇案關說致有一衙三官之謠家丁羅逸笙藉送鄉局戮式亦任意勒索銀元甚至局中保釋鄉正該縣竟面諭繳規似此罔顧官箴廢弛吏事尚復成何事體且傳呈門閽兩項久經禁革乃復擅收私用尤屬故違功令惟茂名爲附郡首邑道府耳目切近若縣令昏庸至此该管上司豈無見聞且該縣亦不乏縉紳何獨以監生數人出控其中恐有不實不盡仰廣東按察司會同布政司迅速移行高州道府按照所控各節逐一澈查禀覆察奪如果林愼亭賴經邦羅逸笙實有前項情弊並卽由道行提訊明分别究辦未） 
[商會公議爭奪水橋松江]  
　　西外阜成水烟店聚昌山貨店各有棧房壤地相接其房址阜成則係已産聚昌則陸姓所借均因年久單據全失近來該房石駁將圮各議脩築陸屋下向有水橋一座阜成忽出而爭奪兩不相下交商會公斷商會中人以水橋上面毘連房屋確係陸姓之産因不直阜成而阜成經理人則尚不甘服云（白） 
[盜匪劫奩紹興]  
　　越郡山陰縣屬東浦鎭地方有胡某者向以釀酒致富邇因遣嫁次女備奩甚豐被盜匪偵悉於發妝前一夜明火執仗蜂擁而入將所有衣飾银錢銅錫各奩具悉數刦去并創僕從數名胡見匪衆且持有槍械不敢與較次晨始報縣經王大令率帶差捕往勘限期緝拿（潔） 
[崑山火警蘇州]  
　　崑山朝陽門大街最爲商業薈萃之所本月初三日四點鐘萬盛綢縀莊廚房内忽然失火對門店面均被延燒計共燬去店鋪七家南至同人和錫箔莊北至同昌義南貨號爲止幸爲時尚早得卽救滅未至傷人然所失已不資矣（愛） 
[蘇垣考試仕學舘名單蘇州]  
　　蘇　陸春帥於初七日牌示考試同通州縣已誌前報兹探得當日考試各員姓名如左楊夢齡莫小農趙嗣武謝壵黄文鎬樓慰然胡雲程劉歌雅翰屏歐陽蕚鄧雲卿吳毓芳趙家璧嚴寳騏傳延齡應德完陳慶垓何慶琛尚崇基霍鎔炳孫廻瀾潘起鏞阮崇德文煥林紹貽許慶春廖明潔陳樹年萬繩武葉在泗梁濬年李保鈞吳昌鼎錢國銜郝炳麟徐炳章黄元吉王世勛夏際唐費爕元徐光熙高鴻飛趙恩壽（愛） 
[政務處議覆修改監獄以恤罪囚摺]  
　　奏爲遵旨議覆恭摺具陳仰祈聖鑒事七月二十七日准軍機處鈔交兩江總督周馥奏請修改監獄以恤罪囚一摺奉旨政務處議奏欽此原奏内稱環球各國監獄無不潔凈中國定例本極周密無如晚近以來漫不經心大率地狹人稠污穢狼籍擬令各府廳州縣將監獄房屋整頓重脩狹者推廣卑者升高務使出納空氣不至觸穢染疾至待質公所尤應加意體恤無使重罹困苦又刑部前議山西巡撫奏設軍流特習藝所原欲久覊人犯各有職業予以自新之路自宜一律整頓先自江蘇安徽江西爲始通飭府廳州縣尅期舉辦等語臣等竊維矜卹庶獄仁政所先後世習爲苛酷始有畫地爲獄期不入之口泰西立法時與古合又最重衛生故雖囹圄之地無不潔凈凡罪囚食息一切管理皆有法度中國政令各官於監牢漠不加意間有脩卽不過恐犯逃脫致得處分從無哀矜憐恤之心其地則卑狹污濁闇無天日加以株連拖累覊押日多受苦愈甚誠宜及時修改以廣皇仁至自新習藝所本周禮圜士聚敎體民之意該署督所擬整頓辦法尚爲切實應請旨飭下該署督速令各屬認眞舉辦將來列入州縣事實册内咨報政務處俾資考核原奏又稱庫儲支絀斷難撥欵擬飭府廳州縣籌欵墊辦如閒欵罰欵准其禀明動用無則自行捐辦准照振捐例給奬或予記功委署留任紳商人等有願捐資修建一體照振捐核奬予樂善好施字樣均責成地方官籌辦限以一年竣工習藝所限兩年竣工如延不舉辦者分别撤參等語查修理監覊事關要政倘有閒欵罰欵自可准其動用如能自行捐建果係工程核實辦法合宜應准由該督查明酌給外奬以示鼓勵但當綂觀其治積若何不得因此一端即予留任免致倖濫仍照所定年限有玩視不辦者即行撤參俾昭懲勸至紳商人等一體勸捐誠恩奉行不善甚或借此抑勒反足貽累平民應無庸議所有臣等議覆緣由謹恭摺具奏伏乞皇太后皇上聖鑒謹奏光緒三十一年八月三十日奉旨依議欽此（陽） 
[分發人員騐看名單]  
　　郎中葉昭錚江蘇兼襲騎都尉趙緒普山東主事呂遠鑑山東翟錫祚山東李魯山張伯厚湖南劉湛霖湖南李在瀛四川何爾灴四川馮應華廣東翰林院待詔劉海鵬順天道員楊澧廣東直隸陳爲鑾湖南直隸李廷　四川直隸汪詠沂安徽江蘇桂蓮熙江西江蘇李頤江西湖南朱燦奎江蘇知府花翎鮑國琛安徽山東托龍武正藍滿山西張銑甘肅新疆同知王圻俊直隸江蘇杜祖培浙江江蘇王斯謀江蘇山東檳閣廂藍滿山西蔣嘉淦江蘇浙江汪麒孫安徽浙江四品銜黄秉鈞廣東雲南直隸州知州花翎郭人凱湖南河南知州楊　紳浙江江蘇蘇蔭楠河南江西徐寳芝河南江西羅餘江蘇湖南通判顏緝斯四川江蘇吳鶚江蘇山東湯寳槼湖南趙棫年江蘇惲秀松江蘇雲南鹽運司運判鄭寳頤福建兩淮直隸州州同張瀛河南湖北知縣丁之珖浙江直隸姚榮澤安徽江蘇孫調鼎湖南江蘇屈彥鈞湖南安徽張興留江西安徽河濟元内務府正黄漢山西張志顏直隸山西屠仁彬湖南山西李炳華直隸河南靳綬熙山東河南李廷祿湖北河南于寳軒江蘇河南任杰江蘇甘肅五品銜黄瑞淵湖南甘肅蕭慶魯湖南甘肅韓兆鴻江蘇江西汪特謨安徽江西查富瑜安徽江西胡濬安徽江西宋紹祁安徽江西唐永錫湖南浙江張鴻儀浙江湖北方寳麒江蘇湖北徐土奇江蘇湖北宋煥章江西湖南蔣廷珍江蘇湖南姜汝翼江蘇湖南劉祖錫江蘇鹽大使湯馥荃江蘇山東韓兆潢江蘇浙江伍步昌江蘇浙江翁思廉江蘇浙江縣丞高奎光浙江江蘇陸象垣直隸山東從九品譚璸湖南直隸翟寳書江蘇江西程步雲江蘇江西吏目雷獻章江西貴州未入流李玉書直隸山東趙祥恩山東廣東典史盧振聲江西浙江 
[上海設立私墊改良總會]  
　　私塾改良會現已設立總會事務所於南泥城橋德慶里蒙養院内由發起人沈　戟儀綜理其事聞文明書局查獲私自翻板之人收得罰欵除撥充　齊外以其半 
 
 

Page 10

 
 
移助该會云（南） 
[滬江官事]  
　　江南提憲楊鏡岩軍門日前因公赴甯禀見江督面陳要事業已事畢於昨日抵申○金山縣將瀾江大令清瑞川沙廳左劬孫司馬念慈前崇明縣李蘚青明府如松浦東總巡謝岳松明府鈞北新涇局員陳仲玉二尹爾音本城警察局提調沈稷臣二尹瑚寳警察東局員郁少甫二尹堃南市工程局帮審委員黄衡堂二尹永璣改過局委員姚殿卿明府鵾昨日均至道縣兩署拜會禀見（近） 
[京卿起程]  
　　候補京堂陳麓賓京卿宗嬀奉户部札委考查各省銅元局辦法來滬各情已紀本報兹悉京卿已於前日乘舟赴蘇杭各處查攷一俟返申再赴廣東四川等省（欣） 
[大令晉省]  
　　縣尊汪大令昨日飭傳埠頭預備大號官舫定於今日動身向吳門謁見省憲（近） 
[製造局紀事]  
　　製造局總辦魏觀察前日陪同陳麓賓京卿游閱各廠見熟鐵廠委員司事丁匠人等並不在廠勃然大怒立將該廠撤裁聞委員薪水發給一個月工匠等四禮拜一併開除云○製造局文案委員候補知縣王明府克君近因有事回籍遞禀辭差已奉總辦魏觀察批准另委他員接辦（欣） 
[批示紗商]  
　　淞滬釐捐總局督辦陳亦漁觀察昨日發出紗商恒裕等禀批一道照錄於下纱捐一項據該商等和衷合認足見商情聯絡似可照准准恒裕益錩等前禀加助之學費一千二百元亦應照該商等四家承認與前禀不致兩歧至學費如何照撥仰候詳明撫憲此示再行飭遵所有該商等前據各繳銀一萬兩應如所請以一萬暫儲局庫其餘萬兩著卽來局具領可也此批（近） 
[違忤案赴臬上控]  
　　森和板木行主甘吉昌投法公廨控螟蛉子桂生違忤行兇奉陳大令提訊經族長某兆鴻等五人聯名禀稱桂生並無不合因吉昌新納一妾生有一子故藉違忤爲名意圖驅逐云云大令著該族長秉公理復旋據兆鴻等禀稱吉昌之父遺産約共七萬餘金公議酌提三分之一給與桂生吉昌不允現赴蘇臬上控等情大令得悉之下飭提桂生到案押候過堂復核（居） 
[棺殮浮屍]  
　　前日有無名男屍一具乘潮氽至陸家嘴浦中由救生局二號巡船帶至老白渡碼頭該屍年約三十左右身穿西式短衫褲白絲襪身藏一元之鈔票二張白銅香烟盒一只地甲查無屍屬報請輔元堂備棺收殮（欣） 
[上海縣案]  
　　陳阿妹扭俞阿　高士良到縣喊控藉規毆攫等情前晚經汪大令訊問陳供開同興銅匠店雇陳順發爲夥詎有阿香等勒令順發繳納入行規費錢三千五百文順發無力昨逼小的代繳不允今晨張與俞高兩人將小的喚至茶舘蜂毆並被攫去票洋二十五元張即逃逸故扭俞高到案求追俞供同業向有　規外幇客師做至二十天須繳行費此次行頭阿狗命張與小的等往索是實高供略同大令判俞高各責一百板交保傳諭張阿香賠洋並定以後客夥須做工至三個月後始准收費○梅唐氏喊被夫弟攘奪田租亦奉提訊氏供故夫祖功嗣與四房叔翁宗順爲子嗣翁去世祖姑提出田一百畝分給故夫同輩兄弟内惟夫堂弟祖光獨得一百二十畝立有受産據丈夫遺有子女五口雇馬姓經收田租祖光刻欺婦人孤寡向佃户奪收租資並將馬姓兇毆爲此控求提究大令判飭差傳諭不准奪租外該氏查明被收若干開單呈核○老北門内大街楊姓翻造市房不准新章並未收進一尺由北局汪二尹禀請大令飭傳九鋪地甲徐春訊問徐供楊姓已比前收進一尺五寸局憲飭照章收足二尺詎不遵奉求鑒大令判傳諭楊姓收足二尺不准分寸含糊再抗提究不貸（近） 
[公共公廨讞案]  
　　北京路史維記鐘表店　徒蔡新標不願習業毒心縱火經店主投報捕房將蔡拘究已志本報昨日解訊中西探將放火時引火之破報等物呈騐史維記與見証高步記投訴前情質之蔡供年十四歲八月進　因不見褲帶故　自來火至棧樓找尋不謂被風吹燒新聞紙上因之延及板壁不敢放火店主復稱棧樓終日鎖閉非取貨不開鎖匙存於樓下乃蔡預於早上七點鐘竊去方能入内求察司馬商之德繙譯官師君判蔡責手心二百下發押改良所一年○英公司輪船洋人控小工陳阿三竊錫皮六十六磅當塲搜出請究中西官判責三百板枷七天○小工徐麻子前日向工頭李萬福算帳行兇將李凶毆並欲手提李子擲入井中幸由傍人急阻始止經李投報捕房拘案請究司馬判徐責五百板發押西牢一年○法商大羅洋人住居公共租界因馬夫　祥福阮成福串竊馬料送入靜安寺捕房昨日解　中西官以原告旣係法商移送法廨訊理○小工鍾蘭應混入浦東祥生廠竊舊鐵一百二十磅當塲拘獲昨由水包探陸阿九解究判責二百板枷七天○積賊徐阿四竊坭城外退省路薛雲鵬家珠翠首飾約值洋十六元爲包探張大林拿獲解究薛投案領贜判責二百板枷一月期滿後押西牢一年○捕解馬夫王阿榮沿途　攬生意王阿生停車礙路違章請究官判各罰洋十五元○張書紳庽滿庭芳新豐棧被同棧客朱雲詩竊去金簪二支值洋五十三元訴捕後由探朱桂生拘獲並在身畔搜得洋二十三元於昨日解究中西官判洋交失主朱責二百板枷一月○捕解馬夫王財生至案禀稱御車不愼將路人沈姚氏撞倒車輪在腰際碾過捕頭飭送醫院療治醫生騐得受傷雖重幸無性命之虞今蔣王送請辦判王償該婦傷費洋十五元從寛開釋○趙羣瑞在北河南路調戲絲廠放工婦女由捕　辦判責一百板枷七天○吳顧氏控沈恊洲藏匿伊女阿盤珠　關司馬提訊供係店夥王小所爲判於一月内　交阿盤珠在案前日沈將王小扭至公廨昨經解案司馬判押候過堂訊奪○朝鮮人崔信永控楊子震騙去貨銀曾經疉次訊追在案傳昨日文律師投案請訂覆訊之期關司馬與師繙譯面商之下訂於下禮拜六　後會訊（見） 
[法租界捕房事]  
　　新租界居居蔡榮江前夜在家聚賭爲巡街捕偵知喝阻不理拘入捕房押候堂期解訊　虞寳連混入安定輪船竊羽綢十七疋携贜登岸爲包探　悉拘入捕房押候解究○胡兆成竊麻袋十餘隻爲包探缉獲送入捕房亦飭押候解辦（居） 
[美租界捕房事]  
　　陳漢榮持西函投捕房報稱在海寗路某茶肆突被流氓連香連榮　强行拆梢洋三元請爲查究捕頭准之○顧元林投捕房報稱家居胡家木橋道經嘉興路被工部局管陰溝　人無端用棍打破頭額請究捕頭當飭包探倪仁全查取印人姓氏交原告自投領事署控告○武昌路　陳氏之小孩月初在門前拾得金飾一事對鄰傳蔡氏硬欲分肥致被毆傷面部互扭至捕房控告捕頭　原被　係女流申飭一番釋去（古） 
[同仁輔元堂籌辦上南川義振局第四次清單]  
　　東街同泰絲棧莊來函云小號遷移荷蒙諸親友頒賜隆儀理宜設筵伸謝惟念被水災民飢寒不免用特移助洋一百元以充振濟爲諸君子造福云云又同泰絲綫莊捐銅洋三十元銅小洋四十九角天水丁酉生圻記癸卯生熊記合助災區棉衣捐規銀一百五十兩又　　茶號捐銀二百兩寳元洋行經收又鄭三義堂捐洋五十元氈帽客捐洋五十元行素記捐洋五十元以上時中書局經收共收銀三百五十兩洋二百五十元銅洋三十元銅小 
 
 

Page 11

 
 
洋四十九角 
[上海六馬路仁濟善堂籌振公所施子英經收山東各處等振捐八月初一日至三十日第一百三十三次清單] 　　初二日隱名氏求兒病速愈洋廿元隱名氏求妻病速愈洋十元初五日求生意順遂人洋廿元初六日鎭洋朱門求先姊張氏超生福地洋十元初七日杭州保平安室洋一百元十五日無名氏求兒病速愈洋十元蔣鴻來高炳耀各洋五元益記褚章氏各洋二元戈吟香洋一元徐保生求病速愈洋三元本月份共收洋一百八十八元扯七二六五申元一百三十六兩五錢八分連前共收規銀十六萬二千八百八十七兩二錢九分八厘除解各處振欵外凈存元九百五十一兩一錢四分一厘銅洋八十三元九十五角 
[上寳義務善會經收崇寳川南沿海水災急振第六批清單]  
　　天水丁酉生圻記癸卯生熊記合助棉衣規銀一百五十兩周經訓堂助洋一百元保　相勤業堂愼思堂隱名氏以上各助洋五十元正誼堂助洋三十五元養雲草廬留餘堂李以上各助洋念五元王福卿俞　記以上各助洋廿元查仁記副中營各哨以上各助洋十元謙益司春董健元無名氏無名氏副中營李以上各助洋五元祥發助洋四元復隆增助洋二元同興德助洋一元又自來水公司經收李寳臣助洋三十四元又德發洋行經收舊棉衣四百件九月初一日起初五日止共收規銀一百五十兩英洋五百十六元舊綿衣四百件 
[德發洋行經收上寳義務善會捐欵第十次清單] 　　陳鈞韶洋一百元徐繼善秦子馨王鶴卿高卓然林澹如各一元陳紹棠毛逹卿沈建甫陸蕙芳康德甫朱秋亭唐亷卿無名氏胡仲卿楊少　施惠生各五角共收洋一百十元零五角 
[德發洋行經收上寳義務善會捐欵第十一次清單]  
　　湖南湘潭瑞記福記乾昌合助規元廿七兩純陽了愿氏洋廿元樂善氏洋三元銅洋二元張愼興銅洋一元二角又錫金商會經募第八批王源吉洋十元許德大源記豐裕蔣萬成蔣義成協記各洋三元唐順興洋二元朱永記洋一元五角張茂生楊乘之王桂亭俞蘭九陸竹齋許晴川蔣長發各洋一元過錫九周頌屏趙怡庭李茹泉各洋半元胡嘯翁吳茂興各洋十角王春榮羅子琛合洋十一角寳隆盈昌廣大徐順興順泰劉源茂張少雲各洋五角又談慕韓宋少雲經募舊棉衣二百件銜名列後孫詔德堂張念賡各五十件李良采十八件亷洪茂維善堂沈吉甫各十件沈伯　惇裕堂楊軒　楊永隆陸吟秋陳三官殷根官蔣勝桂通茂生各五件徐振興朱衡甫合五件秦記二件以上共　規元廿七兩大洋六十三元小洋七拾一角銅洋三元二角舊棉衣二百件 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
