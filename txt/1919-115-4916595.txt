# 1919 - 115 - 4916595

 

Page 1

 
 
   
 
 

Page 2

 
 
時評 
[力與理（冷）]  
　　此次歐洲休戰以後人莫不日公理戰勝强力然余謂已往之事雖如此將來尙未可知也必至和議結果以後而後乃定果理勝歟抑力勝歟何以言之蓋今日之歐洲和會中尚有數端正在理與力劇戰中也専電 [ 
[北京電]  
　　巴黎電日初擬藉靑島問題脫離和會因题小理絀擬改以人種案脫離惟本意不在人種仍以靑島案爲交換條件（一日下午六鐘） 
[北京電]  
　　陸使電吿王正廷經勸慰辭意打消（一日下午二鐘） 
[北京電]  
　　張瑞璣卅通電李龍門據于右任漾電謂亁仍受攻一月來于總作此語陜八百萬父老何無問見每勸右任整理内部彼不暇計日書一紙吿滬滬據以與和會爭于日言之滬日信之亁終無恙乞顧大局勿輕信謠（一日下午六鐘） 
[北京電]  
　　陜西宣慰使徐意决派何宗蓮現何以某方面仍反對 
 
 

Page 3

 
 
堅辭不就（一日下午二鐘） 
[北京電]  
　　徐昨召范源濂垂詢解决時局意見勸令仍作調人范以尙非其時對（一日下午二鐘） 
[北京電]  
　　政府得邊報英美法聯軍已開抵外蒙（一日下午二鐘） 
[北京電]  
　　外蒙車林外交長請陳毅代陳謝給大綬勳章 
[北京電]  
　　崴東北蘇昌地方激黨勢盛日派兩大隊往剿除美外各國均派少數軍赴援美軍抵烏烏克斯定紥四五百名槍砲完備凡公共房屋均預備駐軍（一日下午六鐘） 
[北京電]  
　　駐恰謝軍對華人甚野蠻四月八日下午有馬兵二酒後刀劈行路華人三傷甚重李垣正與交涉（一日下午六鐘） 
[北京電]  
　　新督電伊俄領呂巴招纒回數百欲抗新黨新黨又來質問飭駐軍嚴防新舊黨爭並令伊鎭道向呂交涉勒令解散伊犂楊使稱會同許道與俄黨交涉解除纒回各隊武裝惟呂性桀驁新舊黨均不洽請與俄使交涉撤換免後患（一日下午四鐘） 
[北京電]  
　　楊增新電呂巴招回纒組軍隊挑撥新黨與伊犁戰乞示辦法（一日下午六鐘） 
[北京電]  
　　新督電俄黨呂巴在伊犂招集纒回意在編練軍隊並 
發傅單到處鼓惑除飭從速解散外請向俄領嚴重抗議（一日下午二鐘） 
[北京電]  
　　靳雲鵬密呈蒙邊防費核定先籌二百萬財部延不給發請飭尅日照撥（一日下午二鐘） 
[北京電]  
　　曹錕電湘西靖國聯軍湖南第五軍左翼司令方漢儒與參謀長艾某派兵攻我乾城已飭前方戒備（一日下午六鐘） 
[北京電]  
　　張敬堯以各軍防剿土匪需費甚多裁减軍費事擬緩行政府以前敵各軍均遵辦該督未便獨異所請難照准（一日下午四鐘） 
[北京電]  
　　熊希齡昨謁東海力陳中行則例不可變更徐云國會方面當使人排解（一日下午二鐘） 
[北京電]  
　　湘寗兩商會電否認中行修改則例（一日下午六鐘） 
[北京電]  
　　外人消息中央新接濟桂餉百五十萬已由某行承滙（一日下午二鐘） 
[北京電]  
　　張作霖電覆贊從裁兵計畫並願由奉首倡（一日下午二鐘） 
[北京電]  
　　本日閣議决定李大受簡交通部技監（一日下午六鐘） 
[北京電]  
　　鮑貴卿續假十日 
[北京電]  
　　章宗祥請假一月赴津養疴（一日下午二鐘） 
[北京電]  
　　八年預算案本日提交新衆院（一日下午二鐘） 
西報譯電 
[北京電]  
　　路透電社探悉西比利亞政府已决計收回二十枚與四十枚之新盧布鈔票此種鈔票較舊鈔票易於印製過激黨乃發行不止充斥巿埸價値大落政府因市面已壞不堪再擾故有收回之議其所定辦法如下自五月十五日起凡二十與四十盧布之新鈔票公家與民間眥不収用自五月十五日起此種鈔票可向政府所承認之銀行換取同數之収據至六月十五日爲止俟至一九二○年一月一日此項收據之半數可換取他種貨幤其餘半數則換二十年分年攤還之公債券）二十九日（路透電 
中國各通信社電 
[北京電]  
　　張志潭赴滬携有裁兵計晝裁兵後擬將　　 
南方軍官酌量予以將軍府將軍或顧問咨議等職務 
[北京電]  
　　院電甘省緩撤隴　軍隊（以上一日） 
[廣州電]  
　　此問得巴黎來電謂國際聯盟會執行會委員中國有推定委員一人之希望（二十八日） 
以上平和通信社電 
[北京電]  
　　中央電岑西林對和會法律問題請維持 
[北京電]  
　　駐崴林代表電满站爭歸我國守護深賴英美協助請由部向兩國致謝 
[北京電]  
　　劉存厚電舊屬彭張兩部被熊軍逼迫來歸已令退防陝境 
[北京電]  
　　政府八年預算案已提交衆院 
[北京電]  
　　湘督電在湘奉軍撤回（以上二日） 
以上中華通信社電 
[北京電]  
　　東海以黄陂河間均不肯擔任調停昨特密電岑陸直接商决法律問題請勸唐讓步早圖結束 
[北京電]  
　　七年全國歲出總表交登公報公布 
[北京電]  
　　開赴黑省助防之參戰軍有歌（五）日拔隊説 
[北京電]  
　　章宗祥不復回任繼任者爲江庸 
[北京電]  
　　院覆楊新督電呂巴煽惑纒回務嚴防免生變亂現已向俄交涉俟有辦法再行電知 
[北京電]  
　　有人以湘陝迭電請欵資助後善向政府建議先准各該省與新銀圑締借少數善後墊欵俟善後大借欵成立後劃扣（以上一日） 
[北京電]  
　　四川陝西福建借烟籌餉及借烟肇釁皆由匪冒兵名或有匪爲兵政府决商南方分淸兵匪嚴厲禁絕免受外人責言 
[北京電]  
　　内部擬訂統一後對川滇陝閩等省厲行禁烟辦法將提滬議决行 
[北京電]  
　　陳樹潘電吿實行淸鄉對陝北積匪擬剿撫兼施請示遵辦 
[北京電]  
　　調和海交兩部互爭敵艦案之結果由第三者出組航運公司聞劉冠雄將銷假視事 
[北京電]  
　　鹽署電召浙運使蔣邦彦晉京 
[北京電]  
　　内部爲愼重民命起見對於各種醫生將施取締 
[武昌電]  
　　鄂西王懋賞鄂北張聯陞先後電陳防軍退駐情形督署皆已據報中央 
[蕪湖電]  
　　此間因安慶判兵影饗日前頗有驚恐經軍警鎮静近已無事 
[香港電]  
　　軍府及舊議員對於張瑞璣儉日通電頗不满意激派詆爲袒北和緩派則謂當初推其赴陜大爲失策（以上二日）以上中孚通訊社電日本通信社電 
[北京電]  
　　（更正）昨電所云無論已訂定合同者亦可不交付軍器云云係屬誤傳特此更正（一日） 
[漢口電]  
　　美國資本家阿波多氏於昨晨抵漢口今日偕美國總領事訪問湖北督軍王占元聞阿波多氏來漢之目的係視察漢口方而美國商人之情况且將運動投資事業云（一日） 
[漢口電]  
　　錢總理昨日派遣侯祖畲來漢面吿王督軍云現已預定此後一星期間如上海和平會議關於法律問題仍無解决方法則將以命令解散新國會另行召集新國會在國會開會以前所有重要問題概於平和會議中解决之至該時如有人起而反對務請竭力維持云云（一日） 
[東京電]  
　　聯合各國目下正在協議西伯利亞鐵路修繕費及管理費所需欵項爲數甚鉅日本政府亦將負擔相當之數云（一日） 
[東京電]  
　　本月四日將在築地本願寺開各黨各派總聯合之對媾和大會大唤起全國與論且鞭撻政府 
[東京電]  
　　梅蘭芳自本日起在帝國劇場開演觀者極盛（一日） 
[東京電]  
　　日本政府關於山東問題之决意愈形强硬日本貴族院不日亦將用何等之形式督勵政府一般輿論對此問題一致主張不讓一步併無之考慮之餘地云（一日） 
[東京電]  
　　據四月二十八日巴黎所發專電云修正國際聯盟規約已於二十八日午後無所修改而被公式採用由納諾伊力克特拉孟德氏爲書記官長英美法意日五大國及希臘巴西比利時西班牙四國被指名爲委員會之代表者（一日） 
以上東方通訊社電 
[東京電]  
　　日航海術泰斗三浦中將昨日逝世 
[東京電]  
　　日人信日委員若簽字於國際聯盟規約則山東問題當係照日本主張解决各聞不信日委員肯簽字於山東問題延期解决之聯盟規約 
[東京電]  
　　據巴黎電曰講和會議之空氣頗有反美熱英法皆對於威大總統之專橫生有反感推日意之反對謀欲以挫之故威氏以山東問題亦致陷於進退俱窮之情勢 
[東京電]  
　　舊金山電曰墨西哥大總統　蘭閘氏宣言否認們羅主義（以上二日） 
以上共同通信社電路透電 
[歐洲和會近聞]  
　　二十二丹日京電柏林消息今晨海電所傳德國受納協約國條件之牒文内謂德政府之意媾和草約交出之後雙方必談判草約内容並請協約國許凡爾塞德代表有行動自由及得隨意需用電線電話傳遞消息德政府又稱代表啓程日期無論如何須展缓數日 
[二十三日蘇里克電]  
柏林電稱德國媾和代表大約將於四月二十八日離柏林五月一日抵巴黎 
[二十二日倫敦電]  
　　巴黎消息德國接受協約國關於凡關塞德代表之條件乃因協約國政府取嚴厲舉動命呂丹將軍通告德政府必須切實答覆不得延緩以使消除将来之種種誤會此文不啻實際的哀的美敦書 
[二十三日巴黎電]  
　　戰爭責任委員會之報告以戰爭完全責任歸於德奥依據一八九九年及一九一七年海牙條約開列罪案三十二條皆不能推諉有任何軍事目的者報告中又陳述關於敵軍各員責任程度之意見德前皇亦在其列且曾審查設立高等裁判所手續問題 
[二十三日巴黎電]  
　　五大國外交長官今日開會討論關於草擬和約及德國殖民地之諸問題聞議於和約中載一尋常條欵聲明德國放棄其所有之殖民地惟日本則欲加一關於靑島之特别條欵 
[二十二日倫敦電]  
　　巴黎晶報稱媾和草約條件之討論不致延至五月十五日以外協約國將要求德代表簽定條件而由德國國會表决可否協約國不允許條件取决於公民大會 
[二十三日巴黎電]  
　　巴黎新聞載稱波蘭問題委員會探納波蘭東陲　由波羅的海起越白萊斯特里土夫斯克與柯夫諾布格河而逹恰姆之建議 
[二十二日巴黎電]  
　　晨報載稱意奥德新界線似將依照意國要求沿白倫新山隘北面之一線切實晝定德國内亂近聞 
[二十二日柏林電]  
　　末尼克來電徵實郝夫滿政府業已恢復之說且謂共産黨閣員末區桑氏與藍第勒氏就逮李文氏與哇拂氏脫逃政府兵五師現向末尼克進發 
[二十三日柏林電]  
　　白里門因有斯巴逹閚蠢動當道已宣布戒嚴令禁止各報出版及散發小册張貼文字又停閉飮食店影戲舘劇場學校一切公共交通均已停止並命居民自晚間八時起至晨間六時止概不得出戶即在白晝婦孺亦宜深居簡出云 
[二十二日柏林電]  
　　亨堡有亂民刦掠船港部分且與警察衝突死傷人數聖保魯鄉間有戰事警署被毀釋出拘禁三十人 
[二十二日亨堡電]  
　　當道因聖保魯與恩斯布台爾有重大騷亂已命國防隊與警察隊如覓見携械刦掠或抗拒之人即加蒼斃亨堡亞爾土拉蘭斯白克均已宣布戒嚴今 
[二十二日瑞士京城電]  
　　烏克蘭公報宣稱第一過激軍戰於泊里具河一帶者已降烏克蘭國防軍 
[二十二日柏林電]  
　　協約國糧食委員胡佛氏偕隨員多人已抵柏林俄匈之過激潮流 
[二十三日丹京電] 　 
　　降服烏克蘭之過激軍交出來福槍二萬枝砲三十尊機關槍二百架 
[二十二日柯洛恩電]  
　　羅爾區罷工風潮聞已平息惟毀礦及淹礦之舉動所　損失甚大有在戰前可望獲利之礦今多破産 
[二十二日巴黎電]  
　　各方面盛傳匈牙利勞　委員皮那根氏失勢在卽據電報聲稱匈京已成一刦掠骚亂之場 
[二十三日倫敦電]  
　　路透電社得悉據羅馬尼亞確實消息聲稱羅軍攻入匈境頗爲得手羅軍現依協約國命令行事其志全在遏阻過激黨羅軍非經和會許可不欲永占匈國土地過激黨進攻羅國之危險雖未全除但目下羅國地位已日有進步士氣甚佳糧食軍裝等物源源運至大足鼓舞人心 
[二十二日丹京電] 　 
　　維也納消息奥匈間邊界徫衛兵案已增多以便阻止匈國紅衛軍逃人並卸除彼　之武器聞捷克斯拉夫軍已進臨京城之前由其地乘火車赴匈京一小時可逹 
[二十三日倫敦電]  
　　哇姆斯克路邊訪員消據截得之過激黨郵件觀之過激黨處勢甚窘現以强迫手段驅民當兵過激黨俘兵徵實紅衛軍已無戰志之說彼等今與司令部之參謀處不相聯接往往全隊逃散三月三日離亞昌格爾之俄兵支隊已抵哇姆斯克各國近事記 
[二十三日田圭爾邦電]  
　　澳政府現擬即行組織飛行隊豫算開辦費需英金五十萬鎊至於薪金維持費與尋常經费其數亦與此相埓聞英政府擬以最新式飛船飛機汽球共百具送與澳政府 
[二十三日倫敦電]  
　　煤業委員會今晨在上議院續開公共會議討論煤礦國有問題委員會定於五月二十日將最後之報吿書呈送國會 
[二十三日倫敦電]  
　　英國南極探險圑業經組織圑長爲柯柏氏柯乃一九一四年至一九一七年南極探險圑圑員之一此圑擬於一九二○年六月出發一九二六年回國此行之目的乃欲查明南極礦産之地位及其範圍調查羅斯海舆安特碧地數處鯨魚散佈與轉徒之情形隕石舆磁石之狀况及其對於大洋洲及婓洲之關係並增進英人關於南極之知識以圖經濟之發展今已僱定著名船隻台拉諾發號並擬購僱飛機隨行 
[二十二日倫敦電]  
　　路透社探悉南婓赫索枚表圑已致兩英相喬治請由政府招待聞政府關於南婓事件將唯南婓政府波薩將軍等之言是從公電 
[蔡成勳贊成不干政電]  
　　奉讀林莫諸公佳日通電本愛國之熱誠爲時局下針砭并以和議期間破除成見以促進和平相勗勉以脫離政潮爲歸東危言讜論金石可開莊誦再三實深心折溯自政爭以來南北相持神洲鼎沸財窮民困餉竭兵疲固我同胞水深火熱蒙疆則波譎雲詭外交則强鄰環伺如魚肉之登刀俎劣馬之蹶懸崖國之不亡亦云幾希誰爲厲階鑄此大錯推厥由來雖因南北之爭政見各有不同然福國利民南北同心何嘗有二當此千鈞一髪呼吸存亡非羣策羣力曷以圖存非力祛私見曷以息訌非確定中堅曷以整束武力而禦外侮日月幾遷何以猶昨設冉長此纠紛必至無術補苴豆剖瓜分同歸於盡今幸和會重開一切問題當有付託至來電所云軍政分軌而趨一節果能見諸實行則軍事首先統一不爲他人利用從茲履霜堅冰同舟共濟庶孤舟駭浪可慶安澜勳自朿髪從戎以服從爲天職以衛國爲正宗鬩牆之鬭夙所疚心干政之嫌更羞啓齒茲聞息爭之論極表同情謹布區區佇候明敎蔡成勳有印 
[西安張瑞璣通電]  
　　北京大總統國務院參陸處廣東軍政府參兩院上海衆唐朱總代表各代表各報館南京李督軍鍳亁縣停戰事前電已略言之頃接李龍門兄電稱于右任漾電陳督又以全力攻擊亁縣恐兄人陜後謂陜戰全停之言被陳督完人破壤再不得以此欺人矣等語詞意怏怏苦相詰責一若亁縣確有戰事而瑞璣故爲隠飾者夫停戰與否必有確證確據非一人一言所能僞造也一月以來右任自三原函電致滬總以亁縣未停戰爲詞一則日襲擊再則日合圍三則日全力攻擊如右任所言則一月内之乾縣無日不今已十日矣請陜西旅滬諸君電右任探問此十日中陳督攻擊情形如何亁軍守禦方略如何城垣有無損壤雙方有無傷亡陳督共分幾路距城里數若干駐紥何地攻擊何方右任旣爲總司令軍事上之報告當必較他有明白詳晰也若亁縣方面果有全力攻擊之舉陜西八百萬父老子弟當共聞共見瑞璣負監視之責而不聞不見或聞之見之而隠而不言則瑞璣罪當萬死矣夫此次陜西停戰亦時勢所迫使然非瑞璣之攻陜戰旣停不待右任之電而和會即開亦時勢所迫使然非瑞璣之力和會之不可停頓全國有之心理也和會之開非特中國之利亦陜西之利亦靖國軍之利也瑞璣向勸右任速整理内部侔和會告成以便編制右任不暇計此乃如報館訪員有聞必録日書一紙以告滬毎一紙到滬滬上諸君即據函電譁然與和會爭與瑞璣爭試平心靜氣一研究之陜西未停戰以前情狀何如今何如也亁縣未停戰以前情狀何如今何如也亁縣戰事右任日日言之諸君日日信之而亁縣今日日無恙也掩紙思之當憬然悟矣總而言之瑞璣此次入關一言一舉不曲求人諒人亦不諒故謠諑橫生不惜破壞大局使亁縣之戰禍再生滬上之和會再閉箝瑞璣之口而唾駡之而其心始快殊不知停戰與否此何等事豈能以一手掩盡天下人耳目瑞璣雖愚亦當自謀立足地亁縣果有戰事瑞璣職司何事早當布告天下矣又何至陳督日日攻擊右任日日告急諸君日日詰責而瑞璣尙日日推諉掩飾耶此不待辯而可决者今和議行將告成陜西問題隨大局而解决有望矣請諸君勿輕信謠言橫生枝節和會幸甚中國幸甚陜西幸甚靖國軍幸甚瑞璣叩卅印 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[德女平民黨首領之革命談]  
中美新聞社柏林通信云據紐約世界報柏林通信員云記者在彼祇遇一人極言德國目下之危機並不由於封鎖政策乃由於戰事所致之殘毀及糧食之缺乏與休戰後之情形其人即平民黨女首領克拉拉是也克氏深信今日之世界須得平民黨命今當世其所見與過激派首領列寗相同當勞勃忒去莫斯科時列寗最後對渠之言即請渠寄聲卡爾及羅赛與克拉拉今卡羅二氏俱已去世獨克拉拉存耳記者初非謂克拉拉爲俄謀特謂渠方竭力提倡勞兵主義記者與渠作半小時之談話覺其所抱見解不若列寗之褊狹亦不如屈勞司基之激厲克氏之言曰德國將來平民革命必不能免此乃戰爭之天然結果戰後瘡痍满目全國殘破致基本工業界未能爲工人還倩食物即無封鎖政策全國工業之基礎固已虇去封鎖政策誠足令工業資本家益難繼續作業而助長社會革命之勢然此獪在其次政府諾公及一般資本家凡事皆歸各於休戰條約及封鎖政策然彼等縱能稍稍變動時局而國中工人革命亦將不免因戰時工界中人浮於事資本家乃乘機抑勒工人目下德國勞動運動之劇烈爲從來所未有實則亦爲第一次也當戰爭時工人始恍然自覺其力量知國中凡百工業正有賴於若輩而同盟罷工即爲彼等表示力量之地也記者詢之曰女士信德國國内過激派之運動爲不可免乎克氏答云無論革命之形式爲何工人終必戰勝記者曰政府有精兵奈何曰此不能持久者目下平民之一半與其他一半戰將來彼等必覺悟平民自殺之大愚於是互相携手一致反抗官僚此勢所必至者記者又詰難之曰俄國之過激黨於數月前得勢時余即料其必能勝利但德國過激黨恐將失敗因不免有一種猛烈之反動打殺正義耳曰反動力得勢亦爲事所或有政府今正恃其兵力以自豪惟反動力實難摧滅勞工之革命即偶博勝利亦不能久總之吾人對於德國革命已確信無疑果能鍥而不舍必得最後勝利而後已記者曰政府頗欲以各種工業變爲社會所有此蓋對民黨讓步以國自保之意女士又曰政府此舉可以使一部分工人满意而不能使大多數工人满意况在政府中多年之社會黨首領今竟開槍擊斃社會黨人則平民對於政府怨靑益深安能久乎云云 
[航空界之新消息]  
　　法國無線電社巴黎通信云英國海軍部所造之B第三號飛船爲飛渡北海之用者數日内即將出發實爲飛船中之最鉅者按最新式之徐柏林飛船計長一百九十二密逹而B第三號則長二百十密逹最新式徐柏林飛船駛行空中可歷七日之久而B第三號則可歷八日該船可載旅客二十三人及一千二百五十匹馬力之馬逹五座據最近報吿英國US第十一號飛船前日在北海海面爲一環形之長距離飛行由丹麥沿海岸斯不來韋華斯登希里哥倫島而至德國北境是時天氣惡劣而該船飛行之成績極佳爲從來所罕見所經路線之總距離計一千八百基羅密逹所歷之時計四十小時有半飛船升空之處爲婓支富支上升後直向丹麥前進途中西北風甚勁每小時速率約逹一萬九千至二萬海里該船行經杜咸海岸燈塔時距其目的地僅一海里天已昏黑東西莫辨迨越燈塔後風力愈增乃擲前愈勁困難更甚午夜飛船中馬逹一具損壤而空中之一葉孤舟任風飃荡距離原位甚遥美人飛渡大西洋 
中美新聞社瑙福克（美國）通信云美國海軍飛行機飛渡大西洋之舉將由第五海軍區海軍根據地司令裴林傺大尉任指揮事務大尉今日（三月十八）接海軍部官電令赴華盛頓商務一切大尉即將脫離此間職務明日起程赴華盛頓一二星期内即開始飛行今日大尉精人云飛行開始確定何日今尙不知大約將在春季將近天氣晴和之時至飛行之結果苟非氣候不顺必可成功至於飛行之絴細情形須與華盛頓當局會議後始知之按裴林傺大尉爲海軍中最良之飛行家會爲海面飛行數次成績卓著且各種製造式之飛機彼皆熟悉故戰時美國之最大飛行埸管理事務即以大尉任之此次飛行起點據海軍界人云大約在亨潑頓路由亨潑頓路飛行般梅逹約八千英里再繼績飛至愛爾蘭海岸之某點約一千六百英里前兩星期間之試騐飛行亦由大尉指揮會於數日前飛出海面數百英里追上一在數小時前開行之毀滅艇藉以熟悉大西洋面汽船駛行之途其他試騐飛行數次亦均得佳果美海軍中人均料倫敦毎日郵報所出五萬元之賞金定可爲裴林傺大尉所得此間海軍飛行場設立後即由大尉管理戰時該場訓練飛行員之事務大半由大尉任之當一九一五年彼會駕飛機在凡拉克路士天空爲偵探飛行被墨西哥革黨兵士開槍連擊數次彈穿飛機之翼然彼卒安然飛回美國飛機之被槍擊者此爲第一次又海國海軍航空隊之現役人員年齡以大尉爲最老云中美新聞社華盛頓通信云國務院代理秘書婓烈氏宣稱刻已組織一機關期與各部聯絡以推廣國外貿易經威爾遜總统許可令國務院即行開辦按此事久已有人鼓吹惟因美國缺乏商船以致遲滯今卽廣增商船國會亦决將早日通過一推廣對外貿易之政策婓烈氏今日之宣言於航業工商業及經濟界均有遠大關係此处足見政府諸機關將其年來搜討之力以推廣本國商敄且可見政府對於長期信托之需要已予以正式之承認且將移去以前妨害商業推廣之種種阻力現商部已派員在南美各國調查美國工商業可以發展之機會政府官員舆南美各邦代表因此會屡開會議又財政問題及所以輔助推廣商務之法亦經討論俾得舆他國商業競爭立於均等之地们現查南美將開一大發展之時代各國若與有廣大之貿易往來定獲大利又對於歐洲及逹東之商場國務部戰時商業部航務部及商務部均於戰時調查得種種消息知美國工業均有推廣之機會目下所組新機關之主要責任在編具種種報吿表册供商界之參並攷提倡聯合行動以期收孥策　力之效蓋此機關係政府各部分之代表所合組而成者也英國將准女子爲律師 
中美新聞社倫敦通信云男女界限現在逐漸消滅英國貴族院議員勃克馬斯德勳爵所提許婦女充一切法律上職業之議案其第二請會已全院一致通過又政府亦加以贊助故本届國會開會期内此議案大約將成爲法律政府之贊成由財政大臣發表言時極爲熱心按財政大臣曩爲平民議院議員反對女子參政甚力距今數月之前猶力爲保守黨張目高唱其反對女子干政之聲調今熊度忽一變則皆婦女之成績爲之也蓋英國戰事之獲勝婦女亦有大功故向之反對者今一變而爲贊助矣勃克馬斯德勳爵之議案頗簡明大致謂婦女不應被剝奪研究法律執行律師事務及法庭出庭之資格但此議案並不推及於愛爾蘭或蘇格蘭勃氏提議時聲言許婦女入法庭其可否之權全恃律師公會之决定據財政大臣言律師公會原不樂有此改變惟國會如欲爲此重大改革則可保律師公會必從國會之意而贊助之也又德河勳爵謂此案通過之前必先商緒律師公會財政總長允之並謂此議案之字句及形式政府原無照式承受之義務聞與登勳爵對於此案亦予以竭誠贊助云國内要聞 
[北京通信（霜羽）]  
　　中國銀行之現狀安福部忽欲取而破壞之此影響於金融界者必不小現時只衆議院通過參議院尙未開議似仍非絶無挽回之機會然此一問題内容至爲復雜且多與黨派相關今以愚所聞者　縷言之如左中國銀行之産生在民國甫成之日其時認爲唯一之國庫故二年臨時參議院會制定一則例爲銀行唯一之法規蓋其時交行尙未取得國庫資格也此種條例之實行迄於六年之冬未會更變不過以國庫附屬於財政部袁氏謀幤挪用至夥造成紙幤停兌之惡果而已第二次段開時梁啓超爲財政總長王克敏以大樹關係實爲總裁研究系自知閣員之命運不長乃欲得一經濟界之根據逐改正則例增加商股組董事會由董事選舉總裁彼時該系意中之總裁尙未揭曉即則例亦未公布而第二段閣倒王克敏繼長財政乃以敎令公布之又因王氏兼爲中行總裁恐受攻擊亦欲讓出此席於是開股東會選出董事由董事選出馮耿光張嘉璈爲正副總裁而有現時中行之組織此卽目前中行問題之所由起一則修改則例未經國會議决有命令變更法律之嫌一則馮耿光代表大樹系張嘉璈代表研究系董事又多兩系中人中行内容雖非政府色彩而實帶黨派色彩不少也以富有黨派色彩之中行而因則例修改權在董事會之故遂致研究系下野而中行之研究系勢力如故大樹滿秩而中行之大樹派勢力如故且不獨此兩派可爲不倒翁而中行亦不受政潮牽動雖閣員換財政總長換而中行兩總裁終不能換今日龔心湛以安福系之擁載入長財政而勢力不及於中行大樹派研究系又本與安福反對故龔氏不獨不能挪用中行之欵卽平日財政奇窘今日借五萬明日借八萬與小銀行爲綠而以債票向中行抵押有時亦被拒絕故龔氏不慊於中行安福部方面則以任重致遠之欵無着西北軍之費難挪亦欲握得一銀行以爲活動之地蓋去年安福成者設法也以此之故欲以財政總長兼有中國銀行而欲兼而有之則非先將則例修改不可此近三個月中行之醖釀卽恢復二年則例之近因也但推翻中行現狀之說已非一日聞安褔部員會有表示可以自行調解其調解之法無非挪欵問題與人的位置據愚所聞南方會小有接洽安福部員之所言調深恐根本推翻而徐恩元爲漁人則不如姑仍現狀而中行與該部以相當之援助此種協商尙未就緒適中行股東開會原在研究系今入安福部之袁榮叟在會中提出更變組織之説大爲股東董事所駁斥是晚安福即開緊急會議商酌此事有主提修正則例案者有主提銀行法案者而饒孟任謂此種手續皆太迂緩不如直截了當恢復二年則例成功較速乃决以迅雷不及掩耳之手段行之前日衆院常會突然閉門會議臨時變更日程以極短之時間三讀通過而衆論譁然矣此事如逹安福之目的則中行必有大風潮而金融界受其影響蓋合大樹研究兩系之力與安福對抗未必甘心使此絕好之金融權為人所奪加以現在之副總裁卽五年滬行獨立時之行長手段絕妙必不僅各股東來電反對而止而京鈔之價更落矣現京中各界都應及此中幤市價前日六六昨晨六三昨晚六一今晨六二五今午後六三即受此影響者然聞大風潮之起决不在此時蓋馮耿光張嘉璈尙未交卸亦不肯不暫行維持而安福部之進行原分二步第一步即條件問題條件苟成尙有挽回之望聞某次長已有爲任調人之說而態希齡今日入見東海東海告以萬事都應俟和平恢復後再說我可設法勸解竊恐一二日内必有爲條件之商榷者昨今以來參議院尙未繼續開會或卽待條件之磋商也然如磋商不成則必入於第二步卽根本改組以龔心湛兼總裁黃雲鵬任副總裁行中之五總一律易人而原來中行之兩系必合力抵制即各省分行造成五年滬行之故事亦未可知而北京金融將成大恐慌矣中日青島問題之緊急 
[和會情勢又有變遷]  
　　新聞編譯社消息云五國暫管靑島之義以外交上急遽之變化未必能見諸實行確聞某方面接到巴黎消息言意大利之出和會我國外交大受影響因意國如不出會則日本之態度尚不至過於強硬亦不敢輕言脫離和會以要挾也自意大利有此一舉日本乃聲言如不澈底其所主張即將仿照意大利之辦法美總統與英法等對於意國之出會已極感困難今見日本態度如此則和會殆有動搖之虞山東問題或將因此而生極大之變化明知日本利用機會而三國不能不有所躊躇至日本最近所藉口者爲四年五月二十五日中日間二十一欵及去年九月之中日協定此種條約如不廢除日本即永遠據爲外交口實我國代表奔走呼號請求各國主持公道亦已力竭聲嘶國內若再無一致之精神以對外則此次外交之失敗殆足亡國矣又開關於山東問題我國専使會具說帖提出和會大綢約分甲乙丙丁四項甲項係陳述德國租借權暨他項關於山東省權利之緣起及其範圍乙項係陳述日本山東省内軍事佔領之緣起及其範圍丙項係陳述中國要求歸還之理由丁項係陳述應直接歸還之理由說帖中證據完全理由充足各國人士均為　動某方面得巴黎電訊二十三日四國會議特招吾國委員出席說明膠州問題吾國顧専使特往列席爲詳細之說明然仍未有所决定二十七號山東旅京各棱代表假齊魯中學會議靑島問題進行辦法各校代表到會者百餘人首由外交商榷會代表房金崎報吿東省公民大會情形次由劉志和提議討論進行辦法遂表决紳商學各界一致對於此次交涉非收圓滿效果决不放鬆遂票舉孫毓趾王桂芳於二十八號同紳商各界代表謁見總理訽問外交情形及陳述國民對外一致之决心並組織外交雜誌出版社當日到會者莫不表示同心協力一致進行誓非完全逹到直接收回靑島及路礦各權之目的不止又該省新國會議員致巴黎陸専使等電云巴黎中國公使館轉陸顧王専使鍳靑島交涉迄無正式結果全國人民異常惶惑山東父老尤爲憤激公民請願大會到者十餘萬人人心如此民氣可用乞拼死为持主張直接索還靑島及鐵路礦山並廢中日新約臨電神馳母任盼切參衆兩院山東議員全體英文京津太晤士報載巴黎通訙云日本會向五大强國提議凡德國在華所享之權利應照左列辦法列於和約之中（一）日本應將靑島暨各特別機關歸還中國（此條議案依目下情形而論甚不明瞭此中用意或指日本歸還靑島必俟中國允許日本以各種特權然後方能成爲事實）（二）凡附蜀山東鐵路之各項權利應歸中日兩國平均享受惟鑛産權利獨歸日本所有此項問題應由中日兩國單獨解决辦理他人不得干涉查以上各問題大約俟德國和議委員未抵巴黎以前先行解决並日本對於此項重要問題擬用全力談判必獲最後之勝利而後已雖冒退出和會之險亦所不顧也復查日本爲此項爭執之點確抱與列强分離之慨然由情理與事實兩方面觀之此項問題似係日本生死關頭勢所必爭之事也至若他國無論用何壓力以抵制之日本則不肯退讓分毫據日人所懹之思想各國暗圃在華之利益野心勃勃恨不一網打盡其所以出而干涉日本對華之政策者非忠於中國實乃爲自已計耳云云同日該報又載巴黎消息謂中日山東問題將由五大强國高等委員會開會討論日本因有直接關係其參預斯會共同談判毫無疑義惟中國委員是否得能與會乃成一問題也試引義大利與南部斯拉夫爭執一事爲之比較當時義大利推却不與斯拉夫開會談判嗣後經英法美三國敦請斯拉夫委員托蘭比斯開會談判而義大利國務總理奧蘭堵氏雖經英法美三國諄諄勸導始終不肯與會如今中日之山東問題和會中確表二種之意見一則中國所有要求一切業已完全宣佈其五大強國之委員當然不能再與討論因是贊成中國委員不必參預斯會者頗不乏入其第二種意見與第一種大相逕庭即贊成中國委員參預討論據云各在事人物會謂若不准中國委員與會誠恐激起華人之誤會心惟第一種之意見贊成者衆究竟最後如何取决尙依日後情形爲標華但無論如何中日問題欲和平解决洵非易事耳伺日該報又載稱當此巴黎和會進行之際日本各報對於山東問題纠葛情形頗有張大其詞據某日報聲稱近日巴黎和會對於山東問題有何舉動日本政界並未接到此項消息但吾人確信此項問題業經五大强國委員會據情討論惟法理而言中日兩國委員對於此項問題所持之意見竟成對墨之勢然雙方互有他國委員相助與爭蓋日本之意頗欲得和會之允可許其自由處置靑島地言即將靑島交還中國換得其他之特權矧此種辦法當歐戰伊始日英兩國即訂有如是之條約也（此種消息如果屬實殊爲詫異諒日本各報當能覓得確實證據以示諸世人）據云某國委員以爲中國緃使與日本另訂條約予以特別權利以爲交換靑島起見而對於日本是否湛存敵意將靑島退還中國尙在疑惑之中惟對於中國所提之議論甚表同情是以各國委員或請日本委員將與中國應訂交還靑島之特别條欵無妨當埸宣布以释華疑惟日本委員以應訂特别條欸固已决定准駁情形然非俟各國准其掁由處置靑島後萬不肯輕易宣布至日本所要求之特别條欸其巴黎和會能否贊成尙不敢預定也陳樹藩之種烟責任 
[英公使又詰政府]  
　　近來駐京英使爲陜省烟禁廢弛一事已迭有公詰問當局頃聞前日（二十九）英使方面復有公文送達外交部對於從前詰問陝省禁烟一事政府並未切實筋令施行特又嚴重責問其公文大意謂近來上海焚燒存土一事本使等已據情報告本國政府刻已接得本國政府覆電對於貴國此種豪舉及當局毅然勵行禁烟之决心異常欽偑乃近所得各省諜報各省對於烟禁一層實在未能勵行如蘇閩皖湘川廣雲貴東三省新疆等省烟禁弛廢或則明目張膽栽種吸運或則運販各地不加禁止此種情形地方長官實屬放棄責任有意破壞禁煙惟所得報告之中而尤以陜省爲最甚查前清宣統三年中英原定有禁烟條約約文訂明在英國方面按年減運中國方面則應為同等之減種俾期種運盡絕以除華人烟毒現下條約早已屆滿減運一事已完滿辦到禁種責任自在中國茲奉本國政府訓令特行提出嚴重詰問卽請貴政府有以處之也據北京益世報消息陳樹藩因種烟借債二事前被陜西旅京學生聯合會向各方面宣揭英公使向外交部提起干涉政府有派員秘查之說因之大起惶恐近特囑其黨羽在京新國會議員進謁國務總理辯說一切並月月用金錢收買北京大學及高等學校陝籍學生將該聯合會根本破壞聞北京大學校一部分陜籍學生已被收買從事運動破壞惟尙未悉結果 
[京華短簡]  
　　國會問題各方面主張紛歧相去太遠一時不易接近新舊議員方面雖間有主張自身解決者然不能得多數之同意近亦感於進行之困難只得暫時袖手依最近之情形言之安福派中已分為兩派一為王印川之修改約法另組憲法說一為王郅隆之保存新國會只議憲法說而西南方面意見更爲複維對於安福派之主張尙未至接洽商榷之時機因西南方面有主張絶對保存萬國會之一派有主張南京制憲之一派近更有一派主張南京召集舊國會先選舉副總統者意見絕不一致聞府院昨午接朱總代表拍來萬急密電大要謂法律案中止審查爲和議停頓之先兆經疏通後允將困難之點提出談話會交換意見如相接近再移交審查會將來作總提出於和議大會云聞政府接哈爾濱報吿稱俄幤汎濫信用墮落各銀行　　　 
不收俄幤商務停頓渥木斯克政府近又下令將克林政府所出之二十元及四十元兩種紙幣一律收回其辦法係自五月十五日起令將該幤交存國庫及銀行明年一月以前兌給半數其餘之數分二十年攤環此令一出華商首被打擊損失甚大威哈二埠商會决議要求設法取消此令或將所存新幤一律換爲有擔保證券否則將損失各向政府要求擔任賠償或即停業除向駐威總統領及哈埠交涉員與官交涉外祈迅與俄使嚴重交涉並懇電劉公使設法與渥木斯克政府直接交涉政府接藏邊報告昔時前後藏喇嘛意見分歧而西藏劃界事尙難進行近聞達賴與班禪互通聲息前愆藍釋實際上决取一致聯合達賴尙有不日即赴後藏消息又接庫倫都﨎使陳毅來電奉查蒙藏有無關係當即分飭各探員切實凋查今據報吿現在西藏外蒙靑海確有秘密聯合之跡所謀宗旨不外欲圍脫離其中率為某國煽惑云云邊疆問題眞　未艾也據中美通信社消息外傳陝西靖國軍提出劃界辦法四條殊非事實張瑞璣入關之始即聲明不劃界于張等　電促其履行職務均不得覆至謂靖國軍支日電致北京聲明聯合張氏對北山合剿土匪一事不知國務院所得之電爲何人所捏造再與平方面有人言陳樹潘電許蘭洲謂率軍如不能收撫亁縣伊已得張使同意即行進攻故二十二十一二十二乾縣北軍又對請國軍攻擊甚烈搶跑聲連日不斷然張衡玉在省城別無消息日惟殿法縮小民軍而已財政部辦理八年度預算案迄今已歷三月有餘原議定於三月底可以完竣機因追加之案件太多往來駁覆幾費時日遲至日前始由財政部造齊咨呈國務院核復聞國務院核復之後業於日昨送交新衆院議决 [L金陵關扣米之影響 
[政府一再設法]  
　　金陵關扣留大宗私米國務院廔與蘇當局交涉請爲通融释放均被拒绝此次張志潭李思浩南下一爲借欵問題及收束軍隊問題與朱總代表有所接洽一則過南京時擬商由齊省長先將金陵關扣留之米石中步軍统領及龍齊光等所探之一萬五千石先提前放行聞交涉已有頭緒財政部近爲京津民食問題函覆直隷曹省長云前接尊函內開據天津商會呈稱以京津一帶民食向賴蘇皖米糧接濟津商購運蘇皖各米在浦口上棧被扣電逹蘇省放行以维民食等情復經函商本部請設法维持去後當經函覆近據米業公會函稱津商購運蘇皖之米在浦口上俴之際被扣查該商等購運之米實係運銷京津接濟民食浦口裝運米石軍米漕米向不禁運擬卽垂念商艱格外通融即將此項米糧作爲漕米由部發給護照以維商業而重民食等因查京師米糧缺乏業經提案經國務會議擬定按照漕米辦法由商會查明需米擔數指定商號運數及探米地點呈請内財兩部發給護照分飭探運所有接濟京津民食一事當經本部根據來函提交閣議請予援照運京米糧一律辦理業於本日議决通過津商在浦被扣米石卽係接濟京津民食自可改爲漕米由部給照應請轉飭米業公會將各商字號及分購擔數查明呈由尊處咨部俟國務院將議决案函知到部即行會同内務部塡給護照以便起運由部行知經過各關局查騐微稅放行 
[熊希齡又請辭職]  
　　督辦京畿水災河工善後事宜熊希齡請開去各項差使另簡貿員接辧文云竊希齡前奉明令督辧湖南賑務當以夏初待母回沅懇辭未蒙允許現雖改期秋季起程而經手各事必須先行清理以免叢脞除京畿水災河工善後事宜處為順直水利委員會執行機關又因各項報銷未齊留待辦理漸緩交代外其飭運河工程局督辦外交委員會委員湖南賑務督辧等項差使均懇悉予開除令簡貿員接替不勝悚惶待命之至 
[致府關於軍事政治提案（續）]  
　寅設立全國土木共程局土木行政隸於內務部之職掌而全國道路又屬於交通行政同時涉及裁兵改編復有軍事上之作用是推行以上計劃非組織完善執行機關綰握中樞提挈綱領無以奏功現擬於京師設立全國土木工程局并聘用歐美專門技師爲總工程司集合在外國畢業工程學士分科任事先行詳密調查通盤籌算如慮本國人才不足亦可雇用外國有經騐之技師分布各路管領重要之工務以作先遵至於收用土地及獎勵地方自行修理等事應如何由各省道縣地方官吏及人民分擔責成當視政府推行之政策以特種法令定之耳卯組織全國土木工程隊我國歷史上工程之可紀者當以秦始之修長城隋焬之鑿運河爲最以其時考之未使非爲銷兵之計至今中外驚爲偉業今就道路所定之計晝分配人數之多寡編成工程隊加以退伍兵充之仍用兵法部勒而略授以淺近之工程學其應用工具酌爲配置關於工作之事由工程師指揮大概編制分測繪技術土工三類連官長護兵假定五百人道置四營以全國九十四道區域計之消納二十萬人而有餘聚之則覺甚多分之則上見其少也附列工程營編制概略說明如下　工程營編制概要工程營所在地以道尹爲監督機關所有修路行政事務以道尹公署員司輔助道尹執行其收用土地勸導紳民及處分評判等事督同縣知事辦理工程營之任務直接受省 
區該管之土木工程局之調遣其餉需接濟委托所在地之道尹請領監放管帶由陸軍中下级軍官選充或於改編軍隊中之營長連長請願效用留任管帶有管 
 
 

Page 7

 
 
理本營事務維持工程救導目兵之責工程司無定員由中央土木工程局雇用分配専任測繪建造事務關於工程進行方法依總局之規定直接受總工程師命令辦理測繪隊技術隊就改編軍隊中固有之技能選充工兵隊以就地之目兵分配關於技術之事受工程司之教導指揮其不率敎或不勝任者歸本管官長以軍令行之工程管官帶一員書記長一員工程師一員書記兼譒譯一員謢兵四十八名持械測繪隊長一員測繪生八人測繪夫二十名技術隊長一員書記一名技術工目四名木工九名金工九名石工九名砌工九名其他維工六名火夫四名工兵隊長三員工目三十名工兵三百三十名火夫三十名以上目兵夫共計五百零八名工程營物質之設備帪蓬鍋之厲鍬鋤劇錘之屬荷擔筐索之屬木工器具这屬金工器具之屬石工器具之屬測繪儀器之屬輕便鐵道之屬碾路機器之屬起重機器之屬泵水機器之屬護兵軍械之屬行軍電話之屬衛生醫藥之屬照上述計蓋一二等路必須國家籌欵分期着手三等路亦須國家輔助逐漸實行此項財源何以籌畫竊以道路整理凡農工商直接所得之利益固不可限量而間接於政治於教育皆有莫大之利益將來軍事行動之敏捷現在監時裁兵之安揰關聯效果尤為顯著故擬酌量工程情形分期借欵因此項費用即以借欵充之於國民經濟上實有益無損也且歐戰終了後各國關於橋梁機械業而不用材料甚多趁此時機與言借欵卽以若干爲購賣材料之需在彼無須現金在我得收實用矣乙一改革幤制我國幤制紊亂國與民交受其害自前清之季已盛言改革而樂室道謀弗底於成民國以還頒布國幤條例漸有成效（詳見財政部幤制彙編）無如連年軍事迭與中央與地方因預算上之不足均有濫發鈔票之舉（其數目種類表詳幤制彙編）惡貨驅除良貸之結果致全國無一處爲良幣行使之區城媒介物如此紊亂複維國外貿易之不能發達國家財政之無從整理固無論矣國卽内農工商事業及全國人民之財產皆時時有意外增損之危險故民國元二年整理幤制之計劃有先硬幣後紙幣先銀本位後金本位之說蓋彼時固可無待商借金欵以從事整理也（詳見幤制彙編）今則紙幣濫發愈多整理紙幣與整理硬貨必須同時着手而其財源舍借欵莫由卽主張借金欵整理幤制則民國三年先銀本位後金本位之說卽不適用（其理由詳幣制彙編）要之經濟之阻碍急應破除而謀其發逹之方卽須獎勵國外貿易又應便利外人投資更當謀國內農工商事業為根本之發展欲達此目的幤制上認為必要之計畫有三一日商借金欵改定金本位二日以金幤或金幣之代表物分年分地整理銀元銀角銅元制錢各種舊幤三日以金幣或金幣之代表物分年分地整理濫發鈔票（幤制彙編將内外人著作及先後發表之法令均轉載可爲上項主張之參考（ 
[奧劉達慶槍斃福軍之暗潮]  
　　廣東惠州劉達慶所部槍斃惠州保商衛旅營福軍二十餘人一案情辭各執是非不明昨李司令福林已將此中實情詳呈督軍察核文云竊照卑部保商衛旅營統領李雍呈報押船赴惠兵士被劉總辦逹慶恣殺等情一案迭經該統領呈請鈞署核辦卑司令當時據報殊深駭異即經派員詳查並訪諸商民與論均稱劉軍枉殺卑部兵士屬實死者長已矣惟據劉總辦報稱當日捕獲陳锡等二十名均已訊據供認槍刦得賊一節此則於卑部名譽極大關係有不得不辯明者請爲我憲台詳陳之竊維卑司令賦性雖愚頗知大義平日治軍素嚴紀律部下苟有妄取民間一草一木不惜盡法懲治以故商民愛戴感情尙洽如果該押船赴惠各兵竟多至二十餘人身犯搶刦不特被殺者死有餘辜卑司令馭下不嚴且應泥首憲轅呈請議處負荆已睌何暇各人又或該兵士有不法行爲各商民豈能啞忍胡不聞有所控告而防控劉軍搶掠且紛紛來卑部訟冤此中是非曲直不辯自明又查當日劉軍繳械逮捕時並不一加詳察既不將各兵交回保衛營查辦又不呈送鈞署未加審訊進行駢戮事後始橫加以認供搶刦罪名一若恃無生供可證者在劉軍意甚得計誠密矣其如死者蒙冤何商民議論何不特此也彼此軍人同爲民國效力若竟蔑枽公理橫遭妄殺將人人有自危之心安舉得其死力枉殺之後不爲伸雪公論何在法律何存今日即可枉殺士兵異日何難枉殺官長與言及此良用寒心然此固非卑司令緦緦過慮也即以本事證之當劉總辧呈報槍决陳錫等二十名尙有在押曹標陸瑞兩名幸未隨陳錫等而俱盡迨奉軍署揮令解省訊辦自應遵照辦理何爲迫不及待復將曹標等兩人致死豈非應及訊有生供故為是以減其口耶况查曹標籍隷湘省陸瑞肇屬四會人以本非土著之兵竟指爲迭次打單勒收行水其誰信之母亦以死不盡不休欲爲一網打盡計乎似於公理不足言與論不足恤軍紀不足法即軍令亦不足後究不如劉總辧處心積慮果何若也卑司令與劉總辧誼屬同袍案無嫌怨惟爲今日枉死之兵士代求雪冤並爲固結日後之軍心免生疑慮起見用敢不揣冒昩披瀝上陣至應如何辧理之處伏乞察核施行仍候指令衹　實叨公便莫督據呈後已經委派道署張錦芳前往查辦頃因案情重大復委警察廳長建邦平會同張道尹往惠協力撤查并飭江防中司令調撥兵艦一艘爲該兩員保南已於十九日上午啓程前往矣查劉逹慶與李褔林同爲司令而互相水火李指此案爲劉擅殺無　劉則舉此二十二人為盜匪目下暗潮甚烈若不速爲調處恐不免有决裂之虞也據香港華字報云惠州綏靖處總辦劉達慶慘殺保商衛旅營兵隊一事全爲爭權起見劉以東江地域應由綏靖處負完全責任則東江所有輪渡亦應由綏靖處派兵保衛日前會飭某副官示意附近惠城各該衛旅營軍官輪令退出各軍官明知其用意所在婉詞却之謂當請命于统領李雍久之劉以該軍隊無意退讓故有日前仇殺之舉自此案發生後劉知李雍呈訴軍署派員行查故特先晉省莫督日前特請李福林到署讌會意谺當席爲劉李兩人調停和解李辭不赴席魏邦平張錦芳聯同赴惠調查將來返省呈覆未知能將內容實情和盤托出否也聞魏張瀕行時會赴督軍署與莫督磋商又赴河南褔軍司令部與李福林籌議將來劃清權限議自石龍以上歸惠州綏靖處派兵保護石龍以下則由保商營派兵保護此事已得莫督同意惟李則主張先解决劉總辦冤殺問題查劉逹慶係桂人其先世則爲惠州惠陽鴨仔村人查保商南旅營原兼東西北三江地面今北江一路已由李根源滇軍保護惟西江尙可逹及三水今東江方面復爲劉逹慶奪去若照議定限自石龍以下則範圍又復縮小局面殆大不如前矣 
[粵省標賣士敏土廠]  
　　粵政府招商承賈士敏土廠及大沙頭各處此事發生已久緣前朱省長任內以規復中行兌換之故向台行息借三百萬元（其借約第一條士敏土廠（以下略稱甲）向台灣銀行（下稱乙）借用日本金三百萬元第二條本借欵之期限訂由借人之日起以兩年爲期卽日本大正八年四月二日爲滿期但甲若於北京政府大借欵成立時雖在期内可以償還第三條本借款之利息週息八釐每三個月上期提前繳餉但本息金拖延時之利息其息價應由乙與廣東省政府蹺商另行辧理第四條本借欵每百實收九十六元第五條甲對乙特將另開列之本廠土地房屋工場（並附圖說）及機器諾權利等凡屬該廠之一切財產均抵押與乙作為此借欵之擔保但乙於本借欵期限未滿之前承認不干涉廠務第六條（上略）倘甲有拖欠本息時應即以廣東省政府之收入代為清還第七條廣東省政府爲前項運帶保證償還債務特將另單開列（並附圖說）之大沙頭舊藩台衙門廣州府衙門一切土地房屋及東堤海闖官有堤地均抵押與乙作為擔保之質信第八條本借欵甲若不履行債務時及廣東省政府又不履行其運帶保證之債務時乙可將甲及廣東省政府之一切擔保品隨時任意處分之以償借欵本息欵第九條本借款須得北京政府承認第十條本借欵條件以日本文解釋爲正以下略）此欵於本年四月十二日到期粵政府無力償還且前者財政應開投舊藩署地段時台行會以此項地産係屬抵押品之一函請停止開投嗣經交涉訂定投得地價内投得者將地價繳存台行毎届投期台行派員在座然後該地段始獲開投前月去還期已迫魏警廳長恐該項抵押公産落在他人之手乃介紹省港鋸商大新先施永安眞光四公司南洋烟草公司廣東銀行各商人及陳廉伯伍學晃等三四十人於前月杪在東亞酒店談話討論辦法遂定由各商組織一公司名爲廣東全省與業有限公司向政府承買大沙頭及士敏土廠（飛鼠岩石礦在內）二項產業擬集股五百萬卽以二百八十萬爲買價其餘以為經營費也現時以上辦法業經營軍省長核准惟各公司商人日昨尙在香港集議此事大約四月杪卽能定奪查士敏土廠自李開侁開石禁後銷路遂爲靑洲土所攙奪而該廠又無資本經營其機械卽因太舊不甚使用且購人煤炭各用品通是賒帳或以土抵數不免買貴買賤近來土質更壤非得鉅宗資本經營難望起色聞當局此次招商承員之本意（一）因日債到期延擱恐落其手（聞現已商妥依原約展期四個月）（二）因為此鉅大資本家國中實難再覓且地方擾亂動處庫廩本息（三）因欲招徠僑商回粵發展地方事業至大沙頭未投各地現經决意招商承攪除商人已經認領各地及官有街道不計外統計剩餘之數共有九千六百餘井經與興業公司訂定價格准二十四日派委會同承商前赴大沙頭將已投未投各地按　查點分别榷立標誌資辦别 
[蕪湖快信]  
　　安慶判兵刻在伙山縣截獲五名馬鎖守使電令解省聞該叛兵內有一股竄入皖南石埭縣境現駐大通安武軍第八路第三營華嶽安管帶因接省電於二十六日帶隊馳往追剿安武軍軍需處長陳旨章因本月軍餉事由蚌埠於二十九日來蕪與中交兩銀行接洽聞蚌埠安武軍刻有私運蘆鹽數萬包在皖銷售情事財政部已派長盧緝私统領季光恩查辦皖省擬於下學期添開鑛業及甲種商業兩學校地點决定在蕪湖其經費係由裕繁鐵鑛每噸四角公益捐項下酌撥警務處處長劉道章於三十日乘江新輪上水來蕪因商改革警政事尙須在此小住兩日蕪湖電燈公司本年將電表價每碼由二角漲至二角四分各裝電表之行號因誤會而起爭端現經商會調停可與和平解决刻有自大道來蕪者云桐成縣境周家潭地方近兩年來竟明目張膽廣種烟苗官廳為之包庇上年該縣共産烟土三萬兩本年更加增約在起晚兩左右聞新貨已將次收割其定價在當地交貨每兩三元如包送至大通上長江輪船者每兩再加保險費洋一元上海現有土販多人駐大通收買 
[蘇議員請查辧鄭輔東]  
　　蘇省會議員田震東前提議查辧前泰縣知一案雖已列入議事日程因第二臨時會僅開大會一次未會議及現經該議員等一致主張績會第三臨時會不加增公旅費一俟省長召集開會卽行提議茲錄田議員提議查辦前泰縣知事鄭輔東婪贓達法原案如下查泰縣地方各項公款向本完全從未與國家欵有所牽混前縣議會議决有案應任知事行有成例自民國四年鄭輔東　任以來始混合國家地方各欵統名之日公署鄭欵司法經費則於地方欵內動支警備經費則於教育項下借撥司法罸金截留藍用則呈請財應核銷絕不侯高應指令或匿報罰金入聚餘類此者不可枚舉蓋先紊亂財政之統系然後巧取入聚三年花縣十萬腰纏迭經縣組吳振遠歷次禀奉省長飭今將各欸宣布並記大過兩次鄭始終抗不還辦去春飽則思慮請病去職地方各欵蕩然無存繼任胡知事因各欵無著舉措維難召集全縣士紳籌商欵項各紳以擔負增加要求將鄭任交代各卷宗交地方士紳開會審查除四年公價浮收等欵及鄭已彌縫不予挑剔之欵不計外尙有一萬餘元毫無著落伊恃與財廳長世誼現在任閣行稅差似此婪贓達法實爲人民公敵不予咨請查辦案律究追何以儆貧婪而申法紀茲將泰縣費行法第十八條查辦之規定提出大會敬候公决 
[南京快信]  
　　李督派參謀長何恩薄入京聞係參與裁兵會議李督促王巡閣副使赴滬向唐朱兩總代表婉勸勿各趨極端早謀統一俾作外交後盾聞李督决擬將援湘蘇軍第六混成旅撤回蘇防已電張敬尭吳偑孚商同意直督曹錕因李督齊省長堅持米禁昨特派天津縣知事齊耀城（齊省長胞弟）來甯設法疏通齊省長派李新益諸人龍東渡考察日本染織博覺會吳淞海軍畢業學員昨與南京海軍雷電學校學員在下關草鞋埉口中實行試騐魚雷淮揚鎭守使馬玉仁電軍署報吿巨匪朱紹周已於艷日就地正法軍事各機關稽查員昨奉李督論令自五月一日起一律取消省議會議員近日紛紛回里昨日調查在省者不滿六十人恐第三次臨時會仍蘭開議教育部咨各省區中學校應斟酌地方情形增減科目及時間惟須由各校詳確斟酌聲敘理由列表報部金關昨日在清公司大利丸輪船搜獲烟土及危險物品甚多已一律充公下關有人發起義勇救火聯合會不日組織成立昨晚驟起狂风今日仍未稍息聞下民船翻沉數艘城内民房亦倒坍甚多 
[杭州快信]  
　　此間自昨夜一時起颱風大作（來自西北方）勢如萬馬怒號爲三十年來所未有直至今午尙未少熄水路船蒦傾覆不少紹縣西小江尤有溺斃多命惨聞紹蓆塘工聞堪區西塘自伏字號起至率字號止原有土塘外添築石塘工程現呈報一律完竣昨飭鍾局長趕速興修垂拱等字十二號不得稍事稽延浙江通志局開始於民國二年迄今五載尙未吿成且内部辦事人員局設杭城多駐滬上省長已交議展限績辦現經省議會財政股審查結果修正預算册減駐滬各員酌定以八年度爲限報告大會公决杭縣律師吳鋻違法繕狀經高等檢察廳提付懲戒現經浙江律師懲戒會經會長（高審廳長）等公同决議查照暫行章程三十七條第二欵規定予以停職一年零六月處分財政實業兩廳會訂取綠踏莊收蘭辦法現已奉部核准其辦法以浙省踏莊區域不得毘連蘇省并以向設有踏莊之縣爲限一概不准添設以免毘連蘇境藉此運蘭出境且各踏莊均應按照牙帖章程領帖納稅年換牙帖以偏僻中則爲限計應納損稅視蘭行四分之一毎年限四月末日前由縣請領應繳絲捐仍查照絲捐章程辦理罰欵亦如下省議會自今日（二日）起休會兩天地方通信 
[松江改選評議]  
　　縣商會附設之商事公斷除於前日用投票法互選評議員茲將常選各員姓氏錄下沈紀昌蔣光彝周廷珍趙采雷榮祥黃泰華錢以烺周维良閔瓛楊鑄江馮受祜張思永張福蓀舒廷沉張克漢袁鴻達 
[籌備運動]  
　　縣立各高小校定於五月七日在公共體育場舉行縣立學校聯合運動會已由各校在權學所開籌備會三次編定節目支配職務五月一日仍在勸學所績開第四次籌備會是日所議一為佈置會場之辦法議定在城各校各派一人帮助體育場辦事員從事佈置一為支配入場券議定各校教織員每人五紙學生每人一紙一為預備男女學生坐位議定由各校自備聞此次運動會獎品除自備各種獎章外另有李縣長之銀鼎旅篝學界同鄉之名譽優勝族以便奬給競技運動之最優勝者 
[關竊商舖]  
　　近來城廂内外竊案迭出更有所謂　門開者其法先今一人蹈隙竄伏室內至夜深人靜則拔關放入恣意取携昨晚楊德异南貸號亦彼此類竊賊令一十三四女兒伏居梯下詎内躲避不密被店夥擒獲當即送交第一區警察分駐所按律懲辦 
蘇州 
[繭汛魚汛之保護]  
　　太湖地方遠　現繭汛上市之際廝商携銀往來勢必格繹不絶爲特令仰該廳長調派師船護送並於繭汛期內一律設設 
備武裝以寒匪　等因趙廳長奉令後已轉令第二區師區長及遊緝隊長李隊長一進照途理又黃花魚汛正在緊要時令各處漁船載往江浙交界之社山等處捕捉黃魚趙廳長因上年會有海盜搶劫倩事特派師船及淺水兵艦前往遊弋並又　文商請上海海軍總司令酌派兵艦協助 
[道尹傳詢要公]  
　　蘇常王道尹昨日電話飭傅警察廳長崔怡庭吳縣知事温東坡到署頭訽要公該兩員還即乘與前往聞係因前日聞門水關橋發生船婦溺斃一案長警阻撓救援激動公憤幾　事端詢問此案若何辧理當經溫知事崔廳長一一稟復並請已派員詳細調查一俟復到再行呈請核奪 
[全家殺死之駭聞]  
　　蘇鄭離湘城十里之十七圖上馬圩地方有潘勝甫者於上月二十九日赴縣報稱乃娙潘雲鳳年三十八歲向業種田突於三月二十七日衣間將其髮妻潘周氏並子和尚長女月林次女阿根等四人戳傷隕命而雲鳳亦懸樑自縊檢呈兇刀兩柄染有血跡請求勘騐等情當經温知事派員帶回檢騐吏等前往勘騐惟潘雲鳳因何將其全家殺死眞相尙未明悉 
[請維持安節局]  
　　蘇城安節局専辦安置嫠婦善舉經費不敷向由昌善局補助食米一項則由吳紳硯發接濟近因昌善局積年虧耗經縣署邀請將紳季和等著手清查尙未解決安節與昌善有連帶關係故吳紳遂將食米停止發給當經該局黃王祖慶等以需米孔亟函致縣署轉請繼續擔任現奉緼知専核准於昨日函懇該神維持矣 
[司法調查員來蘇]  
　　司法部近派參事余紹宗南下調查各省司法狀況該員奉委後已於昨日由篝乘車來蘇會晤高等審檢兩廳長面詢一切聞勾留數日即行赴浙調查 
[桃塢中校開運動會]  
　　桃花塢桃塢中學校開辦迄今成績照署近該校校長擇於本月三日舉行春季運動大會預印入場券遍發各界以便到時入會參觀 
[同斯美戲欵尙未了結]  
　　胥門大街同斯美南貨號於民國元年間虧欵倒閉經該號主盛許氏（盛杏生之庶母）查得該號歷年營業帳簿多有不符迭經控訴吳縣高等應阠明實係該號經理吳小舫侵吞貸欵所致遂判决着呉缴洋二萬元並將呉收押勒交詎呉在押數載分文不繳迨至上年秋間呉央人說項由殷實商號八冡聯名具狀請求保出自行清理限至本年二月底爲止如届期不能清償仍當送縣押追經温知事批准乃呉保出坙今期限已满並未將此欵料理又經盛許氏具狀請求速將呉小舫提案押追昨奉温知事批云本案業經查卷飭追即據呉小舫以迭次與各債權人磋商減成償還大半未同意者挽不從中理解請於原限屆滿之後績再展限四個月以便清理而資結束等情當以語尙近情姑予照准批令設法清償母再逕延致干押追在案著即知照此批現聞盛許氏已另赴高等廳具狀請求節縣提呉押追矣鎭江 
[定造鹽船]  
　　聞通泰各鹽墾公司已相繼成立惟運鹽船隻多由船戶自備容量吃水俱不合用現各公司特向南通資生鐵廠定造鹽船數十艘期便運輪 
[棉市消息]  
　　近來棉市甚多形活動價格已高每擔約漲三元紗廠收買棉花甚多但種戶屯積之棉尙有一小半未會上市希望漲價再行出售若價再跌出貨恐將減少以近日市面觀之則有有漲無落之勢揚州 
[籌給運商公欵]  
　　兩淮運商使前以場商公借之欠欵准運商之請按引扣還已積至二萬餘兩發交運商核收嗣該商清吉昌等以場商方面尙欠十六萬二千餘兩扣欵需時實屬緩不鴻急復稟准運署先向交通銀行撥借現該行衹允借十萬兩該商以短少六萬餘兩稟請場運局轉向各錢莊息借周局長據此業已函商交通銀行照原數撥給如果不敷轉向鹽業銀行籌借以便運商濟用 
[委員監焚烟]  
　　江都佟知事前將一至二日所獲之烟土烟具等列表報省派員監焚現齋省長業派查勘烟苗委員呉祖培來揚訂於四日監焚安慶 
[派隊剷除烟苗]  
　　安微呂省長前派委多員分赴六十縣會同知事調查有無偷種烟苗現據各委員稟復均無偷種情事惟桐城縣蔡知事稟稱該縣東鄉發現烟苗已會同委員帶隊往剷奈該處鄉民婦孺環繞伏地求免無法剷除特請示辦法聞呂省長已電請倪督飭令馬鎭守使派安武軍一哨即日前往剷除隊矣嘉興 
[銅元回復後之市物]  
　　嘉興銅元向作八文因此小錢充斥縣商會特於前日通告各商號於四月三十日起銅元回復十文銀元作一千三百三十文現商號貨物以洋欵關係均照向售加中二五因是但覺市物之昂貴貧苦小民工資之向以錢欵計者加中實屬　　而柴米油鹽價均陟增貧穷小戶莫不叫苦又以本城各典當洋市並不加長每元仍作一千零五十文銅元仍作八文因是購物者時生剎葛（未邑典市向與商市參差）現各電擬改錢欵爲洋碼以免日後再生糾葛刻正在籌備中此外各商號同一貨物價　不同者頗多預料日後亦必改革也 
[國請美人講演教育]  
　　美人資維思於前年至美國哥倫比亞研究小學教育有年現已返自本國縣教育會特商懇第二中校校長計仰先邀請資維思於三日（星期六）下午三時起在中校大教室講演美國教育昨由該會通知個各學校屆時前往聽講杭州 
[省議會臨時會議]  
　　五月一日省議會開議出席議員一百十二人政務委員三人議長報告日程畢並將反對八年公債文稿電稿宣言書諮詢大會許祖謙祖紹箕均講措詞未委阮性存聲請重擬衆贊成王廉要求議長以後分配議案不可與日程同送因午前送達參看不及許祖謙聲請議長謂財政股審查案甚多近日又無重大案件付議不妨休會一二日以資清理以上兩說均得議長許可陳锺祺動議上年本會議决案豁免茶唐工捐咨達省長後未會照辦應備文質問阮性存並請於原文內加請省長遵守法律一語衆贊成開議第一案購置故會贊李慈銘待御遺藏書籍經費案陳幹以所購目的無非欲得李慈銘手澤代價一萬元並不爲多姜恂如云須先問有無好書任鳳岡擬將書册逐一審查再定買否議長付表决多數贊成公决付特務審查（其時旁聴席上人多且有不倫不類以及著短衣者互相喧擾）第二浙江省補助各縣各縣區私立國民學校經費規程案第三推廣改良手工造紙傳習工場議案原案均打消第四撿民國七年决選第二副議長選舉票案爭持約三十分鐘後議長將本案應否復檢選舉票問題付表决起立贊成者少數原案打消講至此在席議員星散餘案延會再議 
[呉與孔教請查拆毀烏程文廟]  
　　呉與孔教會日前提議呈請查辦拆毀烏程文廟情形已由北京總會核回兹將原文錄下竊查烏程文廟大殿及兩應鄉賢名宦祠等竟遭先後拆毀移修自治辦公處貧民習蕟所致將四配十哲兩廡鄉賢名宦祠等神牌拋棄無遺僅存孔聖一主日暴夜露觸目痛心前經支會報請總會函請內務部迅辧已蒙函復在案查去年省議員選舉通告載明除將選舉人姓名榜貼第一投票區（舊烏程縣學内）以供衆覧外等句該自治辦公處駐此非但不肯保護而反拆毀尤屬明證且大殿束面留存瓦片異常整齊其下之東配東哲神祠應無損壞向亦祠宇神牌片跡無存即西面及中正雖蓋瓦已去而椽木仍齊未有何等傾頽形象即或傾頽其瓦片當在地上何以地上又無形跡非拆毀拋棄而何况相連大成門之西廡尙留三間現在租人居住毫無損壞其條便可證明係拆毀者且大殿以外尙有遠年大木砍去數株一望攝影眞相宛然該自治委員習蕟所長忘其本源貪利妄爲實屬不合至文廟何等尊嚴未便撥作省立第三師範學校之用合詞仰懇鈞座察核迅予派員指勘調查明確按律懲辦以崇孔教而保聖蹟謹呈浙江省長齊計附呈烏程文廟被毀影片二張自治辦公處通吿一紙八年四月全體職員廣州 
[海關搜出港輪軍火]  
　　昨香港某輪抵埔時由粵海關組緝私員等於形似載貨之木箱內蒐獲軍火一宗聞共子彈四箱槍枝一箱藏子彈之箱爲方式緃橫約尺二酷肖盛載普通洋梘木箱藏槍枝之箱則作長方形略如兵工廠用以載機關槍者然此事發生後粵海監督羅誠當將該軍火騐明雇苦力扛進城内聞係解往軍署以憑發落至該軍火究係何人由港帶來則因發現時無人肯認爲物主故未弋獲聞此事本係先期發覺故能盡獲云 
[程璧光銅像已鑄妥]  
　　海軍總長程玉堂護法捐軀攻在民國前由各當道發起程公紀念籌備會關於銅像修史等事積極進行該銅像托伍梯雲在法就近訂造頃伍君來電謂該像已定妥計高達英尺十三尺零五價值及運費保險費約法幣八萬佛郎須半年方能造成雜評一 
[張瑞璣兩通電]  
　　陕西問題前爲于陳之爭于日言戰而陳日言停戰國人莫知其眞相也於是翹首企踵以俟張瑞璣一言以爲斷今則又進而爲于張之爭矣于日言陳戰而張日言陳不戰人依然莫知其眞相則又將俟誰言以證明之乎張瑞璣者兩方所舉監視劃界之公正人也今其言若是南方必疑其爲袒北而北方則必據以爲于言不實之證於是兩方之爭論依然不息而陝事終無解决日矣如以張言爲不足憑而再推舉一人耶彼被推舉者必仍有一是一非之言一方必又不信則陜事爭至何日而止直令人無從窮究吾不知和會對此于張之爭論將取何種態度以對付之也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿四日平和通信社消息]  
　　今日（二日）上午南北總分代表齊集前德國總會開全體審查會聞仍爲討論地方制度此制全案吿成本非數日即能蔵事而連日集議對於方制之是否可由和會制定尙未能解决則内容更無從齒及似此捱延時光此制不卜何日吿成也 
[戊午編譯社消息]  
　　今日（二日）聞仍係審查地方制度案或云北代表祗到二人未開會也 
[聯合通訊社消息]  
　　二日南代表全體均往議場北代表亦有數人出度無他討論僅審查地方制度復因糾纷太多各有爭執結果將原案撤消修正後再行提出故各代表出場甚早云日來和議陷於不生不死之慘境已令全國人驚心動魄茲經多方探訪知和議停議實際僅有一日而和會所遇暗礁則實危險萬狀此種暗礁聞與某國有關而和會中久滯北京來滬不久之某代表即以一身負此暗礁絕塵而馳共對於和議不僅欲使之停頓而止竟有破裂和議以影響吾國國際地位之决心當實行停議之日和會命運已陷於一絲僅屬之惨境幸新近北來之某某兩要人（兩君與北京主和當局最密）施以猛烈之興奮劑僅得回復一線曙光若明若昩該兩要人此番來滬又領受莫大之覺悟知和會果中負暗礁者之毒計則和議萬無可成國事亦淪於萬劫不復因此星夜北行以謀北方軍政要人澈底之覺悟現在和會之能否渡此難關國家之能否存立於世界殊於某君此行之能否收功卜之也　此來和平會議提議地方制度一案經審查完了其對於本案之觀察有主張作爲提倡自治者有主張以吾國不能统一而此地方制度即所以謀统一之一種事件者有主張經議决後可以束縛一切而發生絶大之效力者記者（聯合通信社記者）特訪與政局有關之某君叩其意見某君云吾對於第一閱說無所用其贊否若第二第三兩種主張則期期以爲不可地方制度爲一種法律且爲憲法法典中之一部分和會而可以立法則民刑法及一切法律皆可由和會議决之耶况爲憲法法典中之一部分則憲法全部又皆可由和會議决之耶更進一步自民國初元以迄於今凡已制定已施行之法律（如約法）無不可由和會議决之而修改之耶南北和平會議之權能當不至是顧或者以此等論議非所以尊重和平會議且疑主張和會無提議法律之權則日和會何當洋可議法律特不可無一定之限度耳所謂有一定之限度者凡已制定已施行之法律皆足供和會討議之資料如若此適用甲法又若此適用乙法此外法典之訂定自有统一吿成後之國會在和平會議專注重於政治上之糾紛則得矣 
[補誌唐少川覆舊國會議員函]  
　　子超先生轉賴林陳劉劉秦李田王曹蕭盧董龔劉蔡丁萬鄒鄭陳童劉蔡張梁李吳訥高何黃李張李文諳公大鑒接讀惠書慙感交并賤軀抱恙臥床者幾一月近體力漸復已勉出任事辱承關切尤見高情此次媾和間題之發始爲時已久而遷延曲折卒無所成及歐戰吿終世界大勢將别開一新局面而内審西南各省之現狀與夫内外與論之趨向則媾和一事實爲不得已之舉假令護法義師越武漢而抵幽燕則根本解决之計劃當計日而見之實行和乎會議更無須多此一舉如認媾和爲不得已之舉求於委曲遷就之中而欲獲主張上之勝利當局若心毎不易爲局外人所原諒此固事勢使然也來書所云未可以孤往之心强衆人以同我儀竊有進者天地雖有晦盲之時而公理終有必伸之日中國不亡全賴海内逹人力倡正義惟人心不死國幾亡而仍幸禾亡耳故鄙意不但無强人同我之心而爲國家計則此種天地間之正氣尤須發揮而光大之雖曰静躁不同而殊途同歸一也况國家事非一人一家之私事非容綗各方面之意思無以收集思廣益之效且暮鼓晨鐘在在足以發人深省吾輩辦國家事但求無愧我心而已若夫利用和平會議於個人上有所希冀則公等相知之深更無庸儀自爲表白也謹布區區籍謝盛意尙望時錫南針以匡不逮爲盼専此奉覆并候議祺唐紹儀四月一日 
[朱總代表覆商業公團函]  
　　商業公團聯合會因上月二十九日北代表不到會埸會於前日致函唐朱兩總代表詢問地切所有公團原函及唐總代表復函已誌昨報昨日午後該公團又接朱總代表復函否認不出席之事原函照錄如下敬復埏接奉大教備聆一切二十八日開會並未議及法律問題二十九日雙方代表均到亦無不出席之事惟因是日開審查會由指定之審查員在審查室討論故雙方代表未全列席至政府因財政問題派人來滬要求南代表同意之說尤非事實目下大局危急非速謀和平無以挽回凡有使會議可以進行之法業已焦思至再知關台謹以附聞云 
[蘇人反對大借欵電]  
　　高旭等爲大借欵致江蘇省議會電云江蘇省議會諸君均鋻南北議和代表密商大借外債四萬萬元以全國田賦作抵南代表反對提前簽字但謂時期太早而於此議本所贊成西南覬望分肥絶無抗議查國庫有負擔之契約非經國會議决不生效力前者北庭發行八年公債貴會以事屬違法會致詰責今兹議借外債以全國田賦作抵如此賣國其禍直接及於人民較之賣錢道要塞鑛産爲尤甚蘇省田賦甲於全國所受痛苦視他省獨深凡我蘇人當上顧國家法律下顧身家首先反對貴會為人民代表焉能默然請以死爭非打消斯議不止高旭芧祖權施承謨叩東 
[旅滬皖人組織安徽協會]  
　　安徽旅滬人士頃以皖不堪倪嗣冲之苛政特在本埠法租界白爾路四百二十二號呉興里後設立安徽協會以宣逹全省民隠昨（五月二日）經束邀滬上各新聞記者在一品香宴集席間由桐城光明甫演說略謂倪氏禍皖甚於張敬堯之禍湘張敬堯之爲患僅若疾風暴雨尙不能如倪氏之權謀百出也倪氏在皖省議會均其掌握中物隠爲倪氏機關之公益維持會逼及全皖大小各城而全皖之教育舍徽州一府距省較遠受影響較少外其除皖北各地教育種子摧殘殆盡長淮一帶尤屬不堪設想凡前清季年各皖當軸苦心勸導而得之若干正紳可以捐助興學金若干者迄今悉數變更　化學金爲團防費皖省教育從此遂無望矣若皖民之痛苦七年以來無可吿訴者正多去歲三案若鹽斤加價等事幸經各報發揮正論皖民至今深感不忘尙望報界諸君此後仍勿忽視皖事勿以皖事爲局部問題則爲皖民免痛苦即爲全國謀和平也否則此届和平會議姑弗問其結果如何守事苟不能解决和平必無望也云云光君言畢即由懹遠孫希文君等以安徽協會綠起及簡章分贈諸賓乃相與舉杯暢叙而散兹將該會綠起简章附錄於後 [P綠起> 
　　吾皖苦虐政久矣七年以來皖人呻吟宛轉於兵掠官誅之下卽已窮情極致死者已矣存者可若何往者不可諌來者又將若何吾皖以兵省聞於天下省長等於具臣軍威尊於天帝選舉竟成捐納議會代表强權以言教育則已廢者鄉校鞠爲荗草僅存者師職變爲差缺以言實業則農商本計困於征調官私利源半歸家産以言吏治則假人之名器爛若羊頭親民之州縣夷於畜道以言財政則劃一省以爲家上下朋分爲市非王者而不會國家更無考成以言賦劍則殊取之精巧於桑孔負擔之重倍於亡清以言司法則殊死爲輕典言出刑隨法庭若贅旒威尊命賤以言治安則商埠久成營壘抄擾視爲固然兵變見慣司空鷄犬迄無甯歲本共和法治之邦而有専制黑暗之省際公治開明之世獨爲窮無控吿之人長夜漫漫何時昩旦同人等深爲此懼集合本省人士組織安徽協會不涉黨派不分畛域共籌應與應革之事宜冀收羣策羣力之效益鄉者三案之與全省耆舊紳商奔走呼籲雖則格於事勢未竟全功亦見民氣昭蘇人心未死屬在同舟遇風之際宜有塞源拔本之圖惟我顦顇憂傷之父老兄弟痛定思痛再接再厲同聲相應共策進行則吾皖無疆之福也集思廣益古有明箴出死入生爭兹片刻凡諸約束請視簡章 
[簡章]  
　　第一條本會以安徽同鄉人士組織之凡皖籍公民經會員二人以上之介紹由幹事會認可者得爲本會會員第二條本會以羣策羣力合謀全皖公益及一切應與應革事宜爲宗旨第三條本會設左列各部毎部置幹事若干人執行會務（甲）總務部幹事四人（）文書部幹事八人（丙）會計部幹事二人（丁）調查部幹事十六人以上各部幹事由全體會員互選其各部辦事細則另定之第四條本會如有重要事件發生時得由會中監時公推代表若干人辦理之第五條本會會期分爲二種（一）全體大會（二）幹事會全體大會會期由幹事會决定或有會員十人以上之要求經幹事會議决召集之幹事會會期由幹事會自定之第六條本會經費分爲二種（一）會員月捐（二）特别捐會員月捐毎人毎月一元特别捐無定額交納後即由本會會計部出具收條爲據第七條本會事務所設於上海第八條本簡章凡有未盡事宜由會員十人以上之提議召集大會議决修改之 
[旅滬鄂反對獎券之通電]  
　　本埠湖北善後公會通電云北京國務院内務部財政部武昌王督軍何省長議會商會漢口商會鈞鍳湖北軍事善後獎券發行以來壤金融累人民行同賭博最易引起社會投機之心非立即取消地方將益受困至他省各種獎券并乞禁止不得售於鄂境爲盼湖北善後公會徑 
[前睌大風之損失]  
　　前晚夜半三時許本埠忽起狂風係西北而來直至昨日午後四時始見平息當初起時適值潮水漲平浦江停泊各船除輪船不受影響外各民船之斷練走錨者不可勝數蓋因驟然不及提防之故有兪阿發之豆餅船裝載豆餅五百片正擬乘潮開駛在董家渡浦中被風捲去一百餘片幸靠岸尙近竭力支撑未遭沉覆該餅保有水險又南碼頭外有松江稻柴船兩艘遭風傾覆人口未傷又有大圑開申之某航船在白蓮涇口遭險吹落花衣二十餘包其餘如旗昌棧華通棧等處划船駁船遭風漂泊貸物者均屬不少　　虹口楊樹浦北四川路等處洋房屋頂鉿皮被風吹去者計十餘處公共租界静安寺路法租界霞飛路等西人住宅花房玻璃窗被風擊碎者亦有多處昨日寗紹輪船由甬開行來滬據搭客云經過洋面並無十分猛烈之風抵埠始悉此間大風云　　昨日黎明時有某駁船戶承裝北市某麵粉廠麵粉七八百包在下海浦某輪船旁停候裝輪旋因不及缷竣突遭風災頃刻失事所有在船貸物大半隨風飄失船已進水俄即隨潮飄流至南市浦東方面張家浜口始有水巡隊巡船經過瞥見上前救護將船扣住檢視内中所存麵粉百餘包均已水濕過半當即帶隊至昨日即由該船戶投水巡隊請爲給領一面雇人打捞飄失麵粉　　當風起時淞滬警察廳水巡隊與輪船救生局急發緊急命令各派巡船與小輪等分投出發救護並傳諭各帮船隻停止開行以免危險　　浦江八長渡渡船昨日以風浪劇烈故皆停搖以避危險其他杉板划子等小舟亦多不敢載客渡江昨日浦江交通不致隔斷者幸有各公司小輪往來載渡也 
[海部擴充海軍之計劃書]  
　　海軍部近擬擴充海軍計劃請將沒收之德奥船隻撥歸海軍部應用開具辦法綠由呈請大總统監核原呈已紀昨報兹將該部原計晝書錄左一查民國以來海軍艦艇比較前清時已增加至二十餘艘之多按年經費比諸前清不敷甚巨卽無力添船又難籌修費若不力圖補救數年之後將使垷有各軍艦均成廢物國將不國矣二各國平時商輪所配人等多以海軍退休或後備之人充之戰時則無一非軍官士兵可爲前敵之用法良意美即宜探用三招商局開辦以來現尙以洋員管理各職務匪特利權外溢且使我國各港口山川險要爲彼所知有事時於國防計晝大有關礙長此以往實非所宜今欲圖補救之法應將此項没收船隻由海軍支配人員作爲收回海上航權基礎四歐戰和議吿成之後各國以商業爲競爭之點無海軍則商務無保護安望振興商務不興富强無日我國熟知此項者甚屬廖廖故於海軍多不注意處此海上竸爭之世殆非國家之幸現有此項没收船隻藉此振興航業補助海軍誠爲一舉兩得五前年海軍捕獲德奥商輪除已歸海軍軍用外大小尙有十二艘按各國通例應一律統歸海軍處置彼時爲維持參戰經費起見從權交與交通部賃與大逹公司今歐戰卽已吿終則前項没收之船自應及時收回仍歸海軍處　其辦法另紙開列呈監（未完） 
[遠東運動中國與賽員消息]  
　　第四屆遠東運動會中國委員會代理幹事柯蘭客君現寓白保羅路二號沙納博士宅中昨（五月二日）赴靶子路唐少川君處茶話會之約直迨下午六時四十分計始返寓所據稱此行赴菲律濱與賽者中國南北兩部共得六十人左右沿途有前清華學校教授陳君爲之經理一切北四川路靑年會餐室中陳君毎飯必至實各赴賽員之會集處也各員至下星期日午刻即須登哥侖比亞船出發昨日上午大陸報記者杜愛來君往訪時各赴賽員全體同時留影云 
[遠東運動會中國選手題名錄]  
　　　（一）一百碼及四分之一英里賽跑選手李庭三宋俊祥　王守敬　凌繼揚　每詒林　朱恩德　李大星　黃楨元　張倫　石公輔　時昭涵　顧平和（二）半英里及半夃夃英里以上之賽跑選手王榮春　段鴻蔭　阮神鐸　余美生　尙仲衣　鄒錫　陳樹蓂張德平（三）長距離賽跑之選手朱鎭庚　韋光炯　翟蔭梧翁廣壽　邢壯觀　王榮春（四）阻隔賽跑之選手　朱恩德　宋俊祥　凌繼揚邵鵬　時眧涵　王守敬　陶開泰　王禮武（五）高跳遠撑高跳之選手　黃韻山　陳文瑗　梁仲勤　陶開泰　時昭澤　郭則火　丁旭春　朱恩德　時昭涵　陳崇武（六）擲鐵餅鐵球鐵槍選手　陳崇武　李松齡　高臺臻　崔松岩　劉蔭恩　杜榮棠　時昭澤　逢庭訓孟鴻懋（七）籃球隊選手　王瑞生　谷毓琦　魏樹極　劉明智　郭景儀　孟廣禮　徐名鴻（八）各項運動選手　李大星　谷毓琦　逢庭訓　時昭澤　陳常諤　時眧涵　杜榮棠　劉蔭恩　朱恩德 
[二組國外參觀團預備出發]  
　　江蘇派遣國外參觀團第一組爲省議會議員黃次山等四人已於上月出發第二組爲教育廳第二科科長劉琴生等四人定於五月六日乘春日丸放洋劉科長等現已由寗來滬整治行裝預備出發 
[外埠教育界來滬參觀師校]  
　　尙文路省立第二師範及附屬一二兩部學校近來時有外埠教育界前往參觀如前日有吉林省視學鄒鴻賓偕該省教員十六人又湖北省立第一第三兩師範校長劉耘心高子恒女師範主任王壽軠模範小學校長王知生又浙江鄞縣西城區學務員兼公立通俗教育名譽請演員張保泰王善貴沈綺雲汪玉亭等先後前往觀察一切昨日午前又有揚州省立第五師範附屬小學生事陳蘭舫偕師範生四十六人同至該校各級教室參觀一週備註日紀約歷一小時經楊聘漁君接晤討論旋書留住址而去絲商歸還維持欵項之辦法 
[廠絲出口毎百斤徵銀二十兩]  
　　本埠江浙皖三省絲蘭公所上年冬底因絲廠同業頻受歐戰影響洋莊滯銷積貸甚多周轉不靈年關難度特推舉江北蘭商張紀高嘉興蘭商錢立凡爲代表晋京請求政府撥欵維持嗣經核准在海關餘欵項下撥洋一百萬元由上海中交兩行照付在次年廠絲出口時帶徵歸還會誌前報兹悉該總公所總栛理沈聯芳黃晋紳等因蘭市將起廠絲出口漸旺特將還欵辦法具呈財政部請示兹奉部覆爰特通吿絲廠遵導照辦理兹將原函錄後謹啓者案照維持一欵其還欵辦法前奉財政部批令中交兩銀行朱陶二委員按照民國三年成案由江海關於廠絲出口時毎百觔帶徵銀三十兩嗣由敝總所以市面凋敝商力不逮呈請財政部始終成全減爲毎百觔還銀十五兩現奉財政部電開准照民三還欵減銀十兩改爲廠絲出口時毎百觔帶徵規銀二十兩業已電知江海關税務司准於五月一日起實行帶徵理合具函通吿務望各同業遵照辦理幸弗延誤 
[殖邊銀行開兌之籌備]  
　　北京殖邊銀行開股東會已選出財政部次長李贊候爲總理劉聚卿爲協理對於上海殖邊銀行兌現事宜聞財政部擬以元年分六釐公債票四百萬抵押二百萬爲滬行開兌之準備金現正在籌備中據云本年底可望開兌云 
[殖邊銀行債案之宣判]  
　　中法實業銀行延逖百克律師代表至法公廨控殖邊銀行正副行長徐畿亭王文典不付鈔票洋四千二百元往來銀三千九百二十六兩請追後判候下堂論飭遵在案昨日中西讞員商明堂論兩造律師投案候示先由法副領事德君將西文堂論宣佈畢再由聶讞員論曰此案訊明欠銀屬實者照數清理所請將麥賽欠欵備抵准予展限至本年十月間清還鈔票一節着卽如數清債 
[上星期之棉市報吿]  
　　羅臣斐公司報吿云市面漸漲毎擔已加二兩惟一般投機者趁匯兌率之日漲已將棉價回至從前低額而膽小者因之裏足不前市面上却有起色所可惜者農人仍不肯出其貸以應要求故五六月份之定貸價額仍不一定大多人預料屆時棉價或可低減但此種預料萬難言中耳又據探棉地觀察家言則前途情形未嘗不佳良以歷年來棉之收成素豐農人皆得利加以手中有錢遂不願將貸急急出賣也江蘇省棉田已着手耕種惟以近日雨水太多故進行遲滯耳至於棉市之戕來情形價額不能太低因農人所存之棉尙多也印度紐約利物浦三處市面皆穏 
[英商輪改歸華商後之保護]  
　　江海關姚監督昨接江蘇齊省長訓令云案准交通部電開據上海鴻安商輪股分有限公司虞和德代電稱英商鴻安商讑公司改爲華商輪公司迭經電呈在案現上海鎭江南京無湖九江漢口各埠公司及長安德興兩輪於本月二十一日改懸中華民國國旗請咨飭一體保護以維航業等語前來查長安德興兩輪前據該公司電請發給暫行　照業由部電令該監督照發在案兹據前情除分電外應請轉飭所屬一體保護爲盼等因准此除分行外合行令仰該監督轉飭所屬妥爲保護此令 [P南帮米商加入大會之預備 
　　南市竹行弄南帮米商尃爲内地米貸經銷行家以博佣錢此次米糧出口在浦口被阻影響滬市米價跌落該帮所受損失較碾米各廠爲尤鉅近董事嚴少泉接碾米公所函知初八日大會提議訂立成單條規嚴董即於昨日邀請坐辦顧愚三及各評議員開會計論研究所訂成單預備加入磋議之下即印刊通吿轉知南帮各客屆時請赴碾米公所大會勿自放棄 
[縣商會組設公斷處之著手]  
　　南市縣商會因改組以來尙未組設商事公斷現　奉部令將商事公斷處從事組織並預備依法選舉評議員十五人調查員四人再由評議員中互選商事公斷處處長昨日該會分致各業代表及會董等公函云逕啓者本會遵照部令組織商事公斷處依汉選舉先選評議員十五人調查員四人兹送上各業代表名單一紙選舉票二紙請分别選舉於陽曆五月初六日前將票固封投送到會準初六日下午二時開匭俟選舉確定再行通知各當選人互選處長尃此奉逹即祈察照依法選舉爲荷 
[總商會停開常會一次]  
　　總商會以今日（五月三晶即險曆四月初四日）午後三時爲今屆第九期常會之期適因並無緊要案由交議是以預函全體各會董屆時請勿勞駕以免往返跋涉所有應行提議事件併人下次第十下期常會開時當衆討論云 
[浦東發生吵鬧屍塲案]  
　　浦東大團鎭附近鄉民蘇紀生有田八畝於數年前售與王義隆仍行租種近因租息不清由王姓轉租與莊姓耕種詎蘇不肯交田兩造涉訟已久前日王義隆派司賬協同莊姓前往收田以致與蘇衝突扭毆經人勸解而止事後數日蘇忽身死蘇之家屬即投控南匯縣公署請騐杜知事准卽委派帮審員下鄉相騐當場聲明此傷時有屍戚盛夢生與帮審員辦論指胸背隂囊等處有傷各鄉民和之羣起與帮審員爲難一時秩序大亂將帮審乘與搗毀帮審急乘地保小車逃入某紳家得免被毆然檢騐吏等均已被毆矣杜知事得訊立電滬海王道尹江蘇齊省長察奪一面另電江蘇高等檢察廳派員涖騐至蘇紀生之死或謂蘇素有嗎啡癖因打針重用嗎啡醉死或謂食河豚而死傅說頗不一致俟高檢廳派員涖騐當可明是否因傷致斃矣 
[續誌眞茹警所中之命案]  
　　閘北四區三分所巡警王廷耀觸動蒼機子彈射出擊斃李巡長由該所藍挺英警佐將王斥革備文申送警察廳禀請徐廳長核辦等情已紀昨報徐廳長論飭司法科提王廷耀到案預審一過將王收押函請地方檢察廳派員相騐昨日上午該廳委派朱檢察官毛檢騐員等乘坐馬車前往該警所相騐當據該所各長警聯名禀稱已死李巡長在所服務已有五六年之久該革警王廷耀在所辦公亦已有七八年平日李王感情素好並無嫌隙此次我等可以證明王廷耀實係誤觸槍機所致朱檢察官與藍警佐略談片刻卽命將李屍舁出如法騐得槍彈從心口中央上面（即咽喉下）擊入由肩背下偏穿出委係因傷致命塡明屍格由所備棺成殮騐畢朱檢察官又與藍警佐茗談數語即興亂回檢廳禀復消差 
[法租界破獲製造僞洋機關]  
　　法捕房探目沈德福包探新發前晚巡緝至法新租界見有李金桂手持手巾包一個形跡可疑上前盤問李言語支吾當將手巾包拆開觀看内有铪質僞洋二百餘元當將人證帶入捕房經捕頭詰據聲稱此項僞洋實係住居文德里二十八號門牌之某甲給與民人等語當由捕頭仍論該探目等至文德里二十八號内不料同黨已聞風逃逸祇有婦人蔡羅氏在内當搜查得鉿質僞洋三百餘元及僞四開數百角並製造僞洋之石膏粉電筒等器具甚多連同婦人帶回捕房捕頭諭令將李及氏管押候拿同黨到案再行解堂訊辦 
[行使湖北僞錢票之懲儆]  
　　住居楊樹浦路一百七十七號門牌之湖北人趙松林於上月二十四號身藏湖北假錢票一百張在虹口元芳路東桂芳附近希圖行使經匯由捕房探目蔣榮生包探張金寶陳廣義等查獲帶人捕房詰據供稱此項錢票係在法租界白爾路民德里二十號門牌所居之福建人劉佐成北京人張星荗處購來卽由捕頭加派六十二號西探目柏生協往會同法捕房中西探捕將劉張二人拿獲連同趙松林解送公共公堂諭着一併收押查明澈究在案昨由捕房將趙等三人復解公堂請究先由中西包探禀明案情並將毎張計銅元一百枚有湖北官錢局字様之假錢票一百張呈察詰據被吿趙松林供認販賣假錢票不諱劉張兩人均不承認將僞票售與趙松林張襄讞核供高之英副領事包君以被吿趙松林行使僞幣擾亂市面判押西牢六月劉張二人訊無關係應即開釋僞票銷燬 
[美海軍司令赴浙遊覽]  
　　美國駐亞海軍司令盧吉斯氏欲赴浙屬湖州游覽名勝會請楊交涉員選派交際科長陳世光陪同闪往等情已誌前報昨日（星斯五）清晨八時陳科長渡浦至盧氏坐艦謁會後即換乘小輪赴浙 
[緩補兵士缺額之部令]  
　　松滬盧護軍使前日接陸軍部咨略謂以後凡有所部士兵或因犯事斥革或有事故吿退者所有缺額暫緩塡補須將毎月有無士兵革退各情報部查核應仰陸軍各師一體遵照辦理並卽分令所部各軍隊遵辦等因盧使已於昨日通令所屬遵照矣 
[軍隊减發餉銀之實行]  
　　陸軍部近以國庫支絀籌欵爲難提議酌减軍官軍佐薪餉業經議决除新編制之各混成旅團及補充各團 
 
 

Page 11

 
 
與各省所轄之防軍暫緩核减外所有由部直轄之陸軍各師旅團營長官曁各軍佐人員毎月餉銀均减二成以十分之八核給自五月分起實行除咨明財政部查照並分咨各師長轉令所屬一體遵照辦理外前日咨由駐滬陸軍第十師師長松滬盧護軍使查照盧使已飭所部各軍官佐遵照矣 
[海參崴設軍用郵遞之省令]  
　　滬海道署接省長訓令云案准交通部咨關准海參崴林代將建章電稱崴埠設立軍用郵遞業由建章組織就緖請通飭　内各郵局嗣後如有郵寄海參崴軍政各機關信件不必再由俄局代轉即按照國内郵件納費章程收資逕寄吉林緩芬河郵局轉交軍事郵差遞崴較見便捷等因當經令飭郵政總局通行各郵局遵照辦理去後兹據復稱收寄海參崴軍政各機關信件按照國内郵件納費章程收資逕寄綏芬河郵局轉交遞崴一節卽有現在特别情形可即按照辦理除由總局通飭各局並轉令該管轉飭綏芬河郵局遵照外應請通咨各官署凡寄海參崴軍政各機關信件務於清晰姓名住址外另行註明經由綏芬河郵局轉寄字様以期妥協等情前來除通咨外相應咨請貴省長查照並轉行所屬各機關一體知照等因准此除分行外合行令仰該道尹卽便轉飭所屬一體查照此令 
[火車站發售特别來回票]  
　　現屆滬上春季賽馬之期滬寗杭甬兩路車務總管爲便利觀客起見特發售特别來回票昨日（一號）已令滬寗路之上海北站蘇州無鍚常州丹陽鎭江南京等站滬杭路之上海北站梵王渡徐家匯上海南站松江嘉善嘉興硤石長安杭州拱宸等站遵照其有效期間自五月二號起至十二號止其價目照單程半之平常票價計算惟購此項來回票者滬寗路僅售頭二等滬杭路可售頭二三等該兩路上列各站聯運客票亦將適用 
[亞西亞皇后號之離滬期]  
　　亞西亞皇后號定於五月十六日開往香港及小呂宋 
[免遣德婦赴甬]  
　　遣送敵僑事務局核准免遣之德婦維尼患慈現擬携一女孩赴寗波省親定於本月二號乘新寗紹輪赴浙特呈請江蘇特派交涉員給發護照當經楊交涉員查核無誤除飭承塡給護照外並派檢查所辦事員房書耀陪同至輪一面電致寗波交涉員接護 
[約翰同學今晚在大東宴客]  
　　聖約翰大學同學會上海支部因美國聖公會佈道部總幹事　兼該大學校董會總書記呉德博士游歷來華特於今晚七時在永安大東儒筵開會歡迎該同學各處支部均派代表預會聞并束邀政學而各界與宴云 
[温州會館募捐近訊]  
　　昨日温州同鄉會開幹事會提議建築温州會館事到會者三十餘人由張雲雷報吿前日在京與留京同鄉商辦此事均表示贊助之意呂文起先生在京言自已認捐千元並多方勸募現已認捐者黃溯初六百元章味三姜桐軒林佐新林立夫任琴甫呉璧華蔣季哲張雲雷各二百元王致同陳兢生各五十元張文伯三十元其餘同鄉均允陸續認損想亦不少此事已推定呉璧華在京辦理此間因呂文起先生不日返甌又推定黃敏之謝俠遜偕同赴甌募損並商辦一切云 
[財部考察專稅員將次到滬]  
　　財政部因擬整頓江浙兩省烟酒屠宰等七項專稅特派賦稅司蹇先聰赴江浙兩省考察一切本埠徵收機關已接省令蹇氏現已抵寗不日到滬云 
[賽馬期郵局海關停辦公事]  
　　僑滬西商定於五月六七三天在泥城橋跑馬廳舉行春季賽馬上海郵務管理局長李齊昨發出第三九九號通吿云照得本月五六七（即星期一二三）等日係屬西商賽馬之期此三日内本局包裏處午後例不辦公此備云云又江海關佈吿云照得五月五六七等日爲寓滬西商賽馬之期本關例於是三日内均係上午九點鐘開關十二點封關停辦公事爲此仰華洋各商人等一體知照云 
[婓資福律師將在滬辦案]  
　　大陸報云香港律師婓資福氏昨由本埠英按察使准其在滬辦理訟案行將加入高易律師處辦事 
[徐警廳長攷補書記員]  
　　淞滬警察廳衛生科科長張　臣前奉魯省長調升烟豪警察廳廳長業已赴任就職兹聞張廳長蒞任後查得該廳書記員不敷差遣特函商淞滬警察廳徐廳長在貴廳書記員中選撥兩員來烟以資辦公徐廳長爰特選就該廳書記董贊成松彭年兩員赴烟自該兩員去後徐廳長傳知各區署所警正終佐將各該署所原有書記開列姓氏　歷呈廳以便定期考騐錄用補入本廳書記當經各外區將所有書記一併開呈到廳前日經徐廳長當面考試後計錄取浦東第三區總署書記王岱由四區四分駐所書記王密銓業已留廳辦公矣 
[鮑實猶解送檢廳]  
　　住居北四川路之廣東人鮑實猶闪因家藏還禁品物由閘北五區警署訪悉飭警前往查獲皮箱一只内有子彈二千三百九十八粒連鮑申解警廳訊辦在案兹悉此案昨日午後經警廳備文飭警將鮑連箱彈移送地方檢察廳訊核 
[汪金寶猝斃之調查]  
　　住居滬城果子巷新弄口之汪金寶年四十二嵗向邑廟豫關勸業場附近聞設廣貸店生理歷年虧負至二千餘兩其中一千兩及六百兩兩處借欵均由伊姊與伊妻陸氏代借而來近來該店已閉汪於上月梢謀得絲棧生意但各債權迭次逼索借欵汪無法彌補前日乃與伊妻反目負氣出門次日經汪之前妻母伴送回家代爲解勸於是汪在家食麵少許旋呼腹痛登樓入房安卧陸氏並不介意在厨房炊飯旋命子女前去呼喚則見汪僵卧床上氣息全無該氏得悉大駭立請某西醫到家施救據云服毒而死無可挽救左右四鄉得悉前倩即發生謀殺親夫之謠言事爲一區二分所警署王清和警佐以所傳關係重大急命巡長前往察勘一周當據年近古稀之汪金實母某氏證明伊子平素有病此次實係痰湧氣致斃並無别情該巡長返所吿王警佐又飭二舖地中陸母再往調查實情復核辦 
[鄂甬兩帮小工之互鬭]  
　　浦東華通碼頭昨日午後有湖北扛貸小工數十人與寗波帮堆裝小工衝突互相兇毆湖北帮人數衆多致將甬帮小工王釆香毆傷倒地不能行動當經該公司買辦飭將行兇之劉漢卿拘解三區警署訊究經會署長騐得王釆香傷勢沉重判解地方檢察廳訊辦 
[行兇之人分别科罰]  
　　某輪船夥張華亭昨至法公堂控已歇茶房蕭阿二阿三兄弟一人於日前糾同多人無端在碼毭上將商人扭往行兇後有巡捕到來始將蕭兄弟兩人及同黨陳阿明嫌疑人趙阿貴等一併拘案請求訊究詰之蕭阿二供民人向在船上爲茶房日前被原吿停歇民人心實不甘前往理論詎原吿先將扁擔向民人行兇故此還擊有之詰之蕭阿三供是日雖與胞兄前主理論實未帮兇求察陳阿明供詞相同趙阿貴供民人與原被均不相識亦無帮兇之事中西官判蕭阿二罰洋十元阿三罰洋五元陳阿明罰洋三元趙無干開釋 
[販魚客不交貸物之提訊]  
　　魚行主李春芳至法公堂控水客湯仁泉取去洋一百元不交貸物請追經公堂飭傳被吿不到原吿由逖百克律師代表投廨聲稱魚行同業向章地中先將銀洋交與販魚水客然後裝魚來申投該行銷售行中衹取佣金此項先付銀洋即係定銀祇在賬簿上書明先付某客定銀若干字樣並無别項憑據各同業均照此辦理今被吿收去定銀不交貸物與各同行營業攸關請堂上判决還洋中西讞員會商之下判候漁業董事到案訊明核辦在案現由該業董事投廨說明屬實准予補提被吿到案訊追 
[請求啟封敵僑之芝麻]  
　　潤昶錢莊前有受押德商美最時洋行这芝蔴一千四百包會經報明管理敵僑財産局收管在安今因天漸温暖議恐芝蔴發生霉變致受損失故特員呈管理局請求啓封以便攤晒云 
[挖取泥土案之覆訊]  
　　洋人茄耶而前延逖百克律師爲代表至法堂控錢根潮挖去原吿地上泥土求究錢亦延巴和律師代辯稱原吿之地係與被吿之地毘連被吿所挖係自已地皮上泥土判候踏勘後再行核辦在案昨又傳訊先據原吿律師稱被吿雖係自已之地有自主之權然將地上泥土挖成小浜實係有還定章工部局會於一千九百十四年六月間傳諭各地保須將各處小浜一律塡平且被吿亦會充過地保應明定章今明知故犯應請堂上着被吿從速塡平等語被吿律師聲稱被吿現欲耕種因泥土太高故稍爲挖去至於工部局並無此項定章請求查察中西官判退去候再覆訊核奪 
[存洋繳清完案]  
　　包沈氏前至法公堂控稱有洋六百餘元存於某銀樓内存摺爲憑今向案取本利不還請追等情傳到該銀樓經理李梅堂訊判限繳在案昨日届限該氏續求訊追李將烊如數繳案判洋給原吿具領堂費歸被吿負擔完案 
[控吿揑據串騙之提訊]  
　　平湖人凌哲民偕母陸氏在公共公廨呈控寓居湖北路孟洲旅館内之同鄉人徐仲衡與在逃同黨某某等僞造借據串廳去洋七百元等情由捕將徐拘解公共公廨押候訊核在案昨晨由廨提訊即據中西包探上堂聲訴在四馬路某茶肆内將被吿拘獲情形並稱尙有同黨數人在逃要求展期開審嗣由原吿母子副領事判徐交五百人洋並保聴候訊核 
[火酒灼傷少女]  
　　大陸報云昨夜本埠武昌路五百二十四號門牌蔣宅因火酒着火致灼傷少女二人傷勢甚重常衣抬送同仁醫院撩治恐有性命之憂救火車於十時二十三分馳至偕西探調查起禍原因查知有人將大罐中之火酒裝入小瓶於火漆封口之際漆與酒相觸罐遂爆裂火光熊熊致將在場之少女二人身體灼傷宅主蔣某略受火傷財物損失尙屬無多云英文熩報亦載有此項新聞並謂蔣某之一女一婢爲火灼傷抬送同仁醫院者皆有於二日清晨斃命之 
[孕婦勸相打墮胎]  
　　揚州婦人徐王氏前日向李雪方索討欠欵起寡互相扭毆時有鄉居孕婦袁韓氏上前解勸激動胎氣當即墮胎當由四區崗繹將徐氏王氏李雪方拘拿解署訊辦 
[鄉婦控夫案之辯論]  
　　鄉婦高菜氏呈控其夫高安第不顧　盎一案訊供等情屢誌本報前日午後由公共公廨　續傳訊即據被吿代表朱斯芾律師起稱原吿前後供詞頗多不實不盡被吿方面人證業已證明原吿平日不敬姑嫜私取物件屬實故兩造夫婦感情完全喪失若仍同居必生危險是以請求堂上准將兩造斷離並着原吿賠償被吿所受種種損失等語原吿代表律師亦起稱查被吿及被吿見證所供言詞毫無價值原吿所供係着給赡義今被吿禀円竟請求斷離意者被吿娶原吿爲妻時家尙貧寒故能相安今被吿習就能開汽車以爲可賺大錢頓桒糟糠之婦思再另娶總之原吿係屬女流應着被吿按月津貼等語李襄識核供商之美領思君判候商明堂論宣佈飭遵 
[尋釁扭毆押十四天]  
　　寗波人余人初前晚糾黨在虹口西華德路東桂芳弄口向李文炳尋釁扭毆並將李袋内現烊打失經二百零二號印捕與包探蔣阿林查見將余拘入捕房收押昨解公共公堂請究先由原吿李文炳上堂訴明被吿糾黨尋仇毆傷攫去袋内現烊九元等情織由二百零二號印捕投案禀稱原吿被攫之洋係從被吿袋内抄出等語詰據余人初供稱與原吿係屬鄰居前晚偕往影劇院看劇會小有口角後在東桂芳弄内又與原吿遇見因取笑起釁互相扭毆兩皆倒地敌原吿之洋係從袋内傾出非我攫取等語中西官核供以被吿不應不守本分判押十四天示儆 
[協拿嘉定縣竊犯]  
　　前日嘉定縣公署派傎探兪燿章帶同眼線張德標至閘北五區三分所報稱南翔鎭裕大綢蔣失竊巨　案内要犯魏同才匿居分水廟後請爲派探協拿云云當經唐警佐加派長警協往將魏拘獲轉解司法科押候嘉定縣備文移提歸案訊辦 
[羣丐毆打頭]  
　　近有流丐成拏結隊向各店家索詐錢文爲普益習藝所董事得悉特派丐頭前往驅遂前日上午十時丐頭周阿順張阿興在董家度老馬路口見有惡丐六七人向各店家騒擾上前趕散　丐不服將丐頭毆打旋由崗警查見上前拘獲方瑞生林阿金章阿裕張阿桃趙阿興王褔生等六人解入一區一分所王署員飭解警廳司法科訊究 
[毆傷左眼]  
　甬人倪阿土不知與藍阿生有伺仇隙昨日在虹口西華德路將藍扭住行兇毆傷工眼等處經藍鳴由七百九十六號華捕將倪拘入捕房禀胆捕頭飭將受傷人送醫院醫治倪存洋十元保出候原吿傷愈傳訊 
[鄉民生女憤圖盡]  
　　徐家　種荣鄉民龐季民年逾四十膝下祇有三女近來其妻懹孕龐奢求神　佛希冀和子詎於日昨生産仍係女婴龐頗怨憤當欲桒女婴於厠爲親族勸阻龐憤惱终不能釋邀於昨日下午背人購服生烟圖盡處經家人察覺趕即送往醫院請求救治得獲無恙 
[跳電車跌暈]  
　　小東門協盛海味行學徒冓波人龍有道昨八時許附搭某號電車行經南京路未及車停贸然躍下致跌傷甚重昏暈不省人事由老巡捕房四百八十八號印捕暼見當即前來雇車送往醫院醫治一面歸報捕頭條核 
[穢水傾倒馬路之科罰]  
　　新閘孟納拉路一千二百二十六號門牌居戶汪飛聊前日將穢水傾於馬路被捕查見以其違章回訴抪頭請廨出單於昨將汪傳至公共公堂經中西官訊明以汪違章屬實判罰洋五元充公 
[脚踏車不點燈火]  
　　前晚應順根在黃浦灘小工兪阿桃在東有恒路均因乘坐脚踏車不點燈火被三百九十號五百三十號華捕分别查見以其違章當將應與兪帶入各該管捕房存洋保出昨經公共公堂傳案訊明判應罰洋三元兪罰洋一元充公示儆 
[代妓招客之押儆]  
　　黃包罩夫朱金壽前日在北四川路虬江橋附近代某妓院妓女兇覺生意被八十六號西探查見拘入捕房押至昨晨解經公共堂中西官訊實判押五天示儆 
[捲取車上物件]  
　　山東人王四前日至惠芳公司租賃黃包車一輸拖至虹口塘山路華租交界之荒僻處將輸上橡皮胎衣剝下連前油衣蓬布捲取棄車逃逸經一千三百八十三號華　查見回禀捕頭飭探戕王拿獲押候吊贓廨訊究 
[出店串竊藥丸]  
　　福州路廣華堂藥丸店經理謝錦齊指控出店周友生與王寶生王春生串竊存於馬電路四百三十四號門牌貸棧内值洋四百五十元之清醒丸七箱補丸一百四十八匣等情由捕將周與兩王先後拘解公共公廨訊供一併收押在案昨晨由廨復訊原吿延代表律師上堂譯訴被吿等將串竊之藥丸消贓於松江縣屬之楓涇鎭某藥舖主請爲移吊原贓云云中西官得禀判被吿等均仍還押候函請松江縣公署派　移吊原賊到案再行訊核 
[竊賊質被拘]  
　　温州人林下正喜竊得西華路三百八十九號門牌沈和尙家之綢皮衣服銅鍚器具等件携至某押店求質被探楊阿泉查見以其形跡可疑上前詰悉其情遂將人贓一併帶入捕房押候解廨訊究 
[道尹公署批示兩則]  
　　崇明外炒各界代表施滋培等呈衙署地點環請飭縣集紳投票以期公决由呈悉查此案迭據施疹翹等各執已見纷纷呈請均經批飭呈縣察度情形呈候核辦在案兹據呈稱外沙應設辦公地點應集紳投票公决等情是否可行仰即逕呈縣署查酌辦理可也　　青浦縣民谷錘高等呈藐法啓封惑衆歛錢求令行飭拘從嚴發封懲辦以保治安由呈悉據稱郁九即郁芹香藐視禁令啓封涇祠各情如果屬實應即運赴縣署呈請潵究以维風化母庸來道越凟 
[湘滬警廳批示三則]  
　　商民張延賓批呈悉查姜忠翹拖欠貸欵二千餘兩逃避無踪難保不藏匿在内地所請通緝自是正當辦法准即如呈辦理可也 
[金秋田等批]  
　　呈恋查水巡隊緝獲竊錨犯陳寶文等五名業已發科訊供不諱移送上海地檢廳依法懲辦矣仰即知照 
[胡倪氏批]  
　　呈悉准即派探查緝周福生到案訊究可也 
[誌謝]  
　　昨承雚業場贈四月份游劵二十紙謝謝專件 
[一件以來之中國銀行（四續張公權）]  
　　第三步票價不能增高卽如上述於是不得已商請政府凡各路及徵收機關一律收用京鈔满擬票價得以增高而金融界可保小康奈事與人逮不旋踵而南北决裂各路纷纷軾兵運糧客貸卽少運脚不多京鈔之收入檢徵加之合肥下野風聲鶴唳大有草木皆兵之　而票價遂日以跌落十月底票價七四一流通及存欵額六千一百十八萬零四百三十三元十一月底票價六三八流通及存欵額六千三百五十五萬五千三百三十四元第四步内閣更迭政府益混沌不可言狀財政部原定以幣制墊欵整理京鈔之計劃又不能實行幾乎有日暮途　之嘆於是又要求政府發給短期公債原擬以此向外國銀行押借現金陸續收回京鈔商民不察纷起責言兩行不得已嶯政府聲明債額與票額相差太遠若欲發行收回京鈔非增加債額不可於是乃有長短對搭發售之舉一面添招商股及承做派兑以減少流通劵这一部十二月底票價六一三流通及存欵額六千五百零二萬八千四百零二元七年一月底票價五九二流通及存欵額五千九百三十九萬二千七百二十四元二月底票價五九二流通及存欵額五千九百五十八萬七千七百五十九元　　第五步自七年三月起發貿公債票價略漲然人民來購者殊稀均待至截止抽幾期近始來購貿故雖發行公債而鈔票灾收回乃在六月底票價仍逐漸跌落自六月底以後大局日益不寗各地銀根又復奇緊拆息日高因之票價日落不刘不要求財政部停止墊借京鈔三月底票價六六流通及存欵額六千二百七十三萬四千三百四十六元四月底票價六五八流通及存欵額六千六百八十六萬七千七百三十九元五月底票價六零九流通及存欵額六千三百五十四萬五千零零八元六月底票價六零五流通及存欵額五千八百四十七萬七千二百六十二元七月底票價五八五五流通及存欵額四千零零七萬二千六百九十八元八月底票價五五九五流通及存欵額三千五百七十八萬九千二百四十六元九月底票價五二八流通及存欵額四千四百零二萬四千三百零九元十月底票價五零六八流通及存欵額四千二百八萬六千一百零六元第六步自政府停墊之後中行頓呈生機遂向各分行及中外各銀行商借現金收縮京鈔票價遂得恢復至七折以上十月底票價四七六流通及存欵額三千八百三十七萬六千一百九十元十二月底票價五一四流通及存欵額二千六百五十一萬六千四百十一元八年一月底票價六四二流通及存欵額二千六百五十八萬四千零七十六元二月底票價七二七流通及存欵額二千六百七十一萬七千九百五十一元三月底票價六四八流通及存欵額二千七百六十三萬九千二百八十八元票價卽漲至七折而復下落之原因一由南北和議停頓二由財政窘迫人心向下之故使大局稍定必能再漲也總計前後收回數目如左前年八月底京鈔存欵及流通額六千一百三十四萬一千八百四十六元財政部增墊京鈔一千七百七十餘萬元兩共七千九百萬餘元現存一千七百六十三萬餘元兩抵收回五千一百萬餘元内公債收回三千四百萬餘元招股收回三百萬餘元現金收回一千四百萬餘元　　以目下與前年八月底之數相較如左六年八月底流通及存欵額六千一百三二四萬一千八百四十六元八年三月底流通及存欵額二千七百六十三萬九千二百九十九元計減少三千三百七十萬零二千五百四十七元 
[五結論]  
　　京鈔之整理卽如上述此外與京行同時停兌之汴行歸行已相繼恢復原狀汴行於去腹宣布開兌歸行則鈔票業已收竣開兌之期計當不遠至因南北戰爭而至停業之行有四川與廣東兩行綠兩行資金均爲省政府所借用勢不得不中止營業也現廣東已由軍政府借債撥交吾行一面開兌一面復業四川則熊督已允以監税之三成償遠吾行專收鈔票之用計一年之内兩行定可完全恢復其他各行營業均屬甚佳計未停兌各行之鈔票及存欵數以去年與前年相較大見璔加其數如左六年底未停兌各行鈔票總數二千零七十二萬餘元七年底未停兌各行鈔要總數二千七百二十三萬餘元六年底全體各行存欵總數六千四百九十三萬餘元七年底全體各行存欵總數六千八百六十七萬餘元　　由此觀之各省中國銀行受社會之信用　厚决不以京行一隅停兌而影響全國可斷言也旅居中國之外國人士每以京行停兌横肆譏嘲遂謂兩行完全無恢復之希望蓋未悉吾行之底藴耳夫中行之易於恢復徵之上文固已昭然若揭但求内爭平熄大局稍定得政府一千數百萬元之補助或有資本家之協濟則恢復兌現猶反常爾（完）來件 
[敬吿海内植棉研究家]  
　　穆氏棉場四版植棉改良淺說業已出版『内附第一次報吿及最近第二次報吿係四閱年來實地試騐經過之事實』於植棉事業紀載詳盡方法具備材料豐富於世界棉業狀况棉花進出口額全國紗廠最近調查以迄全國紗廠海關所在地點之最新地圖皆鄭重加入以便參考持棉主義救時主張者得此一卷可以一覽了如非但植棉家得此可以增多其産额即工商家之以棉産品立業者得此可洞逹競爭之要點教育家得此可於生活講材上得新鮮之資料定價一角發行處上海自來水橋南塊三和里德大紗廠批發所内有志發展内國棉産之士知必先睹爲快也 
[蘇州旅滬同鄉會草章]  
　　第一章名稱第一條本會爲蘇州舊　九邑（即今呉縣當熟崑山呉江四縣）族滬同鄉組織而成定名日蘇州旅滬同鄉會　　第二章宗旨第二條本會以　　鄉情共謀公益爲宗旨　　第三章地點第三條暫以上海新　路平江公所爲會所　　第四章會務第四條（對於團體之聯合）與同鄉非同鄉在滬各團體聯絡情誼並爲在蘇及外埠同鄉各團體之策應　關就本會能力所及得受其委托辦理事務第五條（對於同鄉之保衛）旅滬同鄉遇有爭執者竭力和解之如有冤抑受誣因而損害名譽身體財産就本會能力所及經調查確實後設法救濟之第六條（對於公益慈善之施行）凡關於公益或慈善事業就本會能力所及者直接舉辦之或就各團體及個人所舉辦者協助之　　第五章會員第七條會員之資格甲凡同鄉不犯現行選舉法規定之消極資格者經會員之介紹均得入會爲會員乙凡客籍久居蘇州或同鄉居住原籍及他省他國與本會有贊助之關係者亦得以前條之規定爲本會會員第八條會員之義務甲入會時納註册費一元乙會員歳納常年費洋一元丙特别會員歲納年费洋四元戊會員入會後應盡義務以　本會之發達第九條凡會員 
有損害本會名譽妨礙公益事務者一經調查確實公講出會第十條本會設名譽會員無定額由職員會於同鄉中推舉之推定後得其承諾由本會致贈證書第十一條名譽會員之資格甲鄉望素　者乙热心公益者第十二條名譽員歳納常年費洋十元但一次交納會费洋一百元以上者以後不再收費第十三條名譽會員負維持本會之責得兼任職員及贊助員第十四條本會竐贊助員無定額由同鄉於其行業中推定本業領袖二人或四人爲本會贊助員並由本會　請致贈證書第十五條贊助員缺額時就各樂隨時推補之第十六條贊助員應聯絡其本樂中人協助本會並得受本會委託辦理事務第十七條贊助員得兼任名譽員及本會職員（未完）雜評二 
[奬劵之前途（庸）]  
　　浙江塘工劵浙省議會已兩次質問今又提案建議禁止效力雖未可知然有奬票之類於賭博爲法律所不許卽僞造者亦不能科以刑事處分（依大理院解釋）故使浙當道而尊重議會意思保全法律面目者得省議會之建議自可轉　停辦而不容有所遲疑今湖北善後公會對湖北軍事善後劵亦有電請停辦之舉是固踵浙議會之後塵者也　　凡事必有所始奬券之復活以湘賑開其端奬券之停止不知將以何省倡其始此亦可見長民政者之賢否何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十九）] [  一之]  
　　大凡一國之文字猶之一種之學術也或則淵深廣　或則淺　平直或則美妙動人或則索然寡　此萬不能以其難易緩速爲存廢也茂漪在東美各校習給事有以彩筆爲之傳眞者若某教授竟費三閲月有半此等畫法視我中國冩意諸作其難易緩速爲何如若病其難與緩而竟以油　爲可廢則並世之人鮮不羣嗤其狂瞽也　　記者嘗游紐約斐城各大都市之美術博物隘其陳列之圖幅最有價值者毎幀嘗逾十萬美金聞古美術家成此傑構大抵以經年累月之功爲之　如我國古昔傅世之文必經若干次之瀾色與改削也但如尋常報紙　圖亦可以若干分鐘之速筆藏事此可見無諭何種學術可深可淺可緩可速賢者正不必『無事自擾』瀘以『革命』二字驚人也　　記者即根據海外方面所習見之實事而判别文字上學術上遲速之度似又不必拘泥一種成見而　某事必遲緩當改革某事頗輕捷可效法也　諸由畫彩給在美國美術界人人知其爲遲緩矣然如去歳東美美術賽會千百幀之賽品各　數月之久成之者反不能如斐城﹁小由珠女士﹂MissPearlaLHill之以﹁六小時﹂急就章得上賞又如美國學校講師尋常偶在課堂漆板前作一短句往往躊躇甚久非若中國教授之援筆成句直捷痛快也此皆足以證明遲速二字之無準則矣　　記者未往美國之先所遇兼通西文之中國人士絶未言中國文艱於下筆者一履美國所遇諸留學生大抵以中國文不易速就不易明逹爲詬病記者不能解其故因憶得極相類似之一事或足與此義相發明爲記者以若干年來從事迻譯抵美後更無從得中國毛筆是以每草一稿用鋼筆則　捷爽利用毛筆恒覺笨滯不順手矣故在記者目光中若不幸而爲人任鈔倚則其苦實甚於困爲　囚或流從而爲乞丐也但以此事騐之中國舊學界則又振筆疾書横掃疾下視毛筆爲其不可- 
或缺之利器矣其尤奇者中國各友人每見記者以鋼筆起草謂此事甚勞苦云是知天下事熟即生巧必不可拘一已之成見而强令天下人因噎廢食也夫以本國人而欲摧毀本國優美高尙之文字固爲天下萬國所希聞即記者之以旅美久而善用鋼筆亦必不能强人廢除中國之毛筆也 
老申報 
[改妻爲妾見光緖二年五月二十四日]  
　　客言諸皆東鄉之東湖有某甲本窶人子幼時粗涉文理及長家小康娶妻於店口鎭越年餘有四方之志孤身至閩省謀得一官時當粤寇擾浙贊邑戒嚴妻從父母轉從流離備嘗艱苦幸免於難迨平定後三四年妻知某已入仕偕伴往訪某贈銀數百兩而仍送妻歸鄉然某在任已娶某宦女歷任優缺宦襄殊充裕前年吿病回來宦女已卒於閩生有二子挈以同行至紹郡有富家艷羡其人以女贅某爲婿初不知其有婦也今歳回諸邑大與土木廣置田産妻始知而就焉逾日仍送妻歸并邀某親族在宗祠會議將使改作妾媵婦家第兄叔伯往與理論某惟强詞以　之妻族憤甚現聞已具呈入官尙未知諸贊邑尊如何判斷耳吁前日蘇坦有縱妻斃妾事今諸邑又有改妻爲妾者何負心男子之多耶 
新拾遺 
[遠東海國誌（三）] [  許嘯桐]  
　　東印度絮島乃合荷蘭印度（即蘇門德剌及四周印度洋中一部分小島之總稱）卡立門泰帛倫阿難白斯奔加别立頓爪哇馬都剌等及婆羅門洲西伯利犘鹿加三大島之南部分巴布阿之一部的島爾康之西半部並附近數千小島綿延直至東經一百四十一度亦皆屬之約佔而積六十五萬方英里綜計諸島大半爲火山質以窩藏石油聞於世礦產物如鑽石金銀銅鐵錫煤之屬亦復甚夥而土壤肥沃更宜農林誠天窩之區也蘇門答剌西部首邑日潘屯據潘屯河上有著名海口日衣墨海文爲西海岸維一之船埠歐洲郵船每遇涖止潘屯背山面海風景絶佳爲旅行及撩病勝地全境交通便利工業發逹就中以菒品鑛産橡皮爲大宗又有一種最佳之爪哇咖啡馳　全球近復於山中發現一煤礦脈質良額富又團一絶大利源矣東部首邑日白倫奔景色如盡更　勝趣據白偷奔河上離海岸約五十英里時入稱日東印度之威内薩（按威内薩爲意大利北部名城造於百二十島上）可以知其勝概矣全部又區爲數小邦每邦各戴一撒爾頓而受轄於荷蘭殖民總督肾署建於逹里之麥屯適臨逹里河逹里爲全島烟華業之中心種植之田團製造之廠所藝作之工人發行之行號觸目皆是不可計數每年營業甚大工人多來自中國之福建省間亦有自印度來者逹里距新加坡具數小時之海程往返甚易也 
 
[快哉亭（古蹟圖七十九）]  
　　在徐州城東南阿池塘上著名不及黃州者東坡剌徐時命名常與郡人士詩酒流連於是地也 
常識 
分娩日預算法 
　　孕婦自姙娠之第一日至於分娩大孝爲四十週（每週七日）共約二百八十日其預算之法以經來最後之日减三月加七日即得例如本年一月五日爲月經最後之日由是减三月而爲十月五日更加七日則知本年十月十二日爲預定之分娩日又如本年七月十日爲最後之月經來日由是減三月得四月再加七日則知翌年四月十七日爲預定之分娩日此法廔試廔騐雖聞有遲速然總不出一週者新婚初産婦盍一試之[  叔豪]  
小兒調理法 
　　小兒最易受熱故衣服不宜太多胃力甚弱食乳宜有節制若稍有疾病即宜聽其饖餓不可强之食乳以止其啼不然則胸高氣塞目瞠手搐飽脹欲死矣故老練之醫師謂小兒有病不必用藥祇適其寒温停其乳食以清其胃氣可矣誠至言也小兒所居之室不宜黑暗宜通風宜常見日光又宜勤洗浴勤換衣服彼小兒之有皮庸病者多因污穢不漯汗孔汙塞所致也[  叔豪]  
雜錄 
[世界名人趣聞] [  天醒]  
撒落满西國暫學家撒落满識見超絜非人所及一日有二婦即開爭尊一孩甲婦云此係我子乙婦亦云此係我子撒日刑役取刀來將子剖分各人一半僞母聽之不動色眞母則愛甚求王勿剖願以此孩與人王乃知不願剖孩者係眞母將僞母治罪雖事無巨細無不洞測本原即此一端已足見其智慈故今西人贊人之聰惠必此人於撒落满 
[多俾亞]  
　　多俾亞事遵父母遺訓自幼莊車端方喜施貧濟因撫弱扶危生一子亦名多俾亞一日爲葬埋事力愈倦臥　旁適鳥冀墜日中從此成　而家業凋零日甚衣食紕難妻亞納往鄰家傭我紡織所得工價藉以養家時小多俾亞見河水清　擬將灌足猛見一魚鼓浪而來張口欲呑人小多俾亞産天神命力取魚歸向上提出魚遂離水遂將魚腹剖開取出魚心肝膽包蔵之復見父即將魚膽擦父目瞽目復明室家相　云 
小說 
[骨藴社會小說婚詐] [  雄倡]  
　　英國霍華德氏原著Ｆ·ＮotorHowarda密司忒亨利（名）泊金（姓氏）自懵　中欠伸而醒徐徐伸其二足作弧形著於地板而止起坐榻沿寂然不動者移時惺松四顧艙中作輕　熊意至鄙夷不屑蓋身居琴痕之船方宿於臥艙中已乃斥日噫是直　豕聚宿耳安名爲人密司忒洛勃忒斯柏魯之老蓬首起自枕上蠕動不已意若詔密司忒泊金果覺舟居莫適者伙伴之交誼固不必　絆其身儘可立歸其岸上皇居也泊金忽自言曰勿論如何吾行當他謀不復鬰鬰久居此矣此等生涯吾已飽嘗其况味行且舍之他適斯柏魯曰亨利汝安能舍桒海事而不爲汝今已逾老安能更圖他業泊金志高氣抗而言曰汝果欲知吾所圖者不妨奉吿吾行且於岸上爲小營生耳時第三懸榻中絨毯之角忽爾　揭露一目閃閃作光獰視泊金斯柏魯作一長　後乃狂笑不已意得言曰其將於牆隈路隅稗販　履之扣帶及領結等類乎泊金答言非是吾思得一正當之小市肆安居樂業度此殘生斯柏魯焦煩莫耐亟叩何衛以致此泊金笑而不答雖甘言恫喝終　默不之吿已而泊金衣竟登艙面第三榻中之人密司忒甲克馬西迥面斯柏魯曰吾知其謀斯柏魯亟問馬西但曰復當奉吿亦終秘不洩聊以此遁詞自脫而已約逾二句鐘後馬西以譎詐偵探之術已至一小糖果肆外在一小衢之中馬西以猾賊之眼光遲徊却顧已而點首　肩掦掦似自鳴得意遂入肆中即有一嬌小玲瓏之婦人自複室出應馬西遂向之索供甜麵包及牛乳一杯乃徙倚賑榧之上且啖且飲且與婦人攀談温恭作語首言天氣佳次言晨氣凉爽朝曦融曵宜進牛乳麵包婦人唯唯馬西已又變其語調自陳至此實亦訪友友爲上流人名曰泊金役於琴痕之船且曰吾友固自佳品雖其貌不颺然人固不可以貌相婦人亦唯唯面泊金已現身立於　室門中談鋒遂爲之中斷馬西一見即　呼曰咦吾友乃在是也泊金　一點首示意即廻顧婦人曰敬吿令孃爾壼水沸矣馬西曰然則吾决不久漍是間矣言雖如是而身則未稍動而外嚮婦人謂泊金曰君友當亦少臨面共聚進茗禦寒馬西作諧笑曰匪不樂從又格格笑曰不意老伴亨利乃啜　於此詎人所料泊金攢眉曰是有何可笑馬西斜　曰吾乃不能自禁其笑於是遂聚而進茗飮之馬西雖極笑樂而泊金則爲狀適與相反乃至鬰伊卽出馬西語泊金曰此婦人殊雋妙可人意是亦一佳妙之小營生也亨利汝知之乎泊金大怒曰汝殆欲圖以龌齪詭計費友用間密昔司招芬與我之情愫乎此寗云公道 
[自由談之自由談] [  不冷]  
　　分行員安福議員之與中行之交換條件曰位置分 
行員然則議員之思想可以知矣議員何等尊貴而乃求爲行員而不可得耶 
 
 

Page 15

 
 
   
 
 

Page 16

 
 
   
 
