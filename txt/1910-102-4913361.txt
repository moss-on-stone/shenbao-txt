# 1910 - 102 - 4913361

 

Page 1

 
 
   
 
 

Page 2

 
 
[上諭]  
　　監國攝政王鈐章三月初十日内閣奉 
上諭京師自去冬雪澤稀少京春又復雨澤愆期現在節届榖雨農田待雨孔殷朕心實深寅盻允宜虔申祈禱本月十二日派肅親王善耆敬 
 
 
 

Page 3

 
 
謹前詣大高殿恭代拈香時應宫派貝勒載潤昭顯廟派貝子溥倫宣仁廟派貝子銜鎭將軍載振凝和廟派鎭國公溥佶同於是日分詣拈香以迓甘霖而慰農望欽此 
上諭增韞奏查明浙江各屬田禾被災請將應徵地漕等項分别蠲緩一摺上年浙江杭州等屬田禾被災旱風蟲受傷致成災歉及歷年沙淤石積尚未懇復各田地塘若將應徵地漕照常徵收民力實有未逮加恩着照所請所有仁和等二十州縣成災十分各田地並錢塘等三十州縣及嘉湖衛歉收民屯學沙牧各田地與富陽等十三縣及衢所沙淤石積各田地塘應徵宣統元年分地丁等項正耗錢糧漕白等項米石曁沙牧學租銀錢分别蠲免緩徵其被災各縣蠲免銀米各災户已輸在官者准其留抵次年新賦至秋收減色之於濳等廳縣及杭州台州衢州各衛所與被災歉各州縣所未完各年舊欠曁原緩帶徵地漕屯餉各銀米均著遞緩一年徵收以紓民力該撫即按照單開各廳州縣衛所田地塘頃畝分數應蠲應緩銀錢米石各細數刋刻朕黄徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道單二件併發欽此軍機大臣署名奕劻世續鹿傳霖假那桐吳郁生 
　　監國攝政王鈐章三月十一日内閣奉 
上諭貴州貴陽府知府員缺緊要著該撫於通省知府内揀員調補所遺員缺著連培慶補授欽此軍機大臣署名奕劻世續鹿傳霖假那桐吳郁生 
論說 
[論地方自治之執行機關及其比較（雨）（再）（續）]  
英國市政之特色。在議决機關與執行機關。合而不分。而在法與德。則兩種機關。權限各别。英國市會爲議决機關。同時又爲執行機關。市會爲執行機關。非必市會議員全體而執行事務。特自市會議員中。選定委員。而分擔各部之事務而已。英國之市會。有所謂選定委員。其委員即自市會議員中選之者。有常置委員與特别委員二種。常置委員之中。監視委員與敎育委員。以法律命之。各市皆設之。其餘委員非法律之所命。於市會揣度情形而設之者。皆有十員以上之委員。如里巴布爾市其額爲十四。拔米軋謨市其額爲十八。育克市其額爲十二。常置委員。必爲定期之會集。而處理其事務。有時更設副委員。以襄助其事。委員之選定不拘拘於黨派。但選任勝任事務之人而已。委員多久於其職。如拔米軋謨市之煤氣委員。曾於二十八年間。而繼續具職。其餘委員以十二年以上任一職而不遷者。亦不少。蓋委員旣熟悉其事務而有經驗者。除自行辭退之外决不輕動也。至以黨派關係與對人關係而更動之者。又爲絶無而僅有此與德國參事會員同。惟英國之市政委員。皆爲名譽職。而不受報酬委員之數。依都市之大小。事務之性質而定。少則七八人多則二十人。其數非以法律定之。而以市之規則。隨意定之也。委員長以委員之互選而定。此亦毫無黨派關係。但大致多於委員内選定之而已。市之規則。亦有。設定委員長不許以二年以上在其職者。然此例極稀。除自行辭退之外。不輕更動其地位者也。故一人而於十餘年間爲委員長者亦决不少。委員長召集委員會。而爲委員會之議長。主宰會議是其職務。此其一方。爲市會與委員會之媒介者。一方又爲傳逹命令於市吏員之機關也。委員不過分担事務而執行。其决定權。則在市會。委員會之决議。誠不可不得市會之許可或承認。然在實際以委員會决定之事項。市會多承認之。而否認者極少。就委員會之决議。至一再考求。或不加考求而。反對之者。據最近之統計。通英國之市。平均每年不過三件。委員便不過實行之後。以之報告於市會而已。是實際上委員爲市之執行機關也 
委員之種類。各市不同。其所必設者。（二）會計委員掌市之會計預算爲最有力者。（二）財產委員。管理市之土地建築職工之家屋建物（三）衛生委員。爲公衆衛生貧民家屋　塲之監督。（四）土木委員掌街路溝道之敷石。公衆便所等事。（五）監視委員掌警察消防。（六）道路委員。掌道路交通之事。（七）給水委員。掌水道給水之事。（八）敎育委員。監督市小學校之建築設備等。爲其主者。其餘煤氣電氣電車等企業之屬於市有者。皆置特别委員。惟英國之市。有爲他國所未見者。曰國會委員。在國會有關於市之利害問題起則。查審攷究之或。由市而提出議案於國會等事。皆以此種委員掌之。 
英國市之行政事務。以委員組織而執行之。其委員皆爲市會議員。故英國議决機關與執行機關。生意見而致衝突。殆絶無之。以是能圓滿處理市之事務而進行也。是英國執行機關。比德國之市參事會。更覺爲多數之合議體。於　際亦不有何窒碍。而尤何疑。 
德與英。其市參事會或市會之合議體。雖爲執行機關。而在法則異是。市長爲單獨之執行機關。是市長即爲自治體之中心。故法國法律學者。以市町村通常爲市町村長。如英國以執行機關即爲議决機關。正法國所夢想不到。法國以執行機關與議决機關之權限。分别殊嚴。在市會祗有議决之權限而已。執行事務。毫不能容喙。其執行議决而處理市之事務全爲市長之　獨權限。法國爲特别問題之調查考究。亦自市會議員中選任常置委員。然不過攷究就市會所議之問題。無如英國爲執行機關之委員。亦無如德國市參事會之制。其執行機關。由市長獨任。但有數名助役以爲補助。故法國之市長。猶之行政長官。其權限獨廣。職務亦極繁劇。處理事務。一年至少在五百件以上。有美人稱爲如斯繁劇之職務。且有極重之責任。以無報酬而擔負之。其熱心實可驚云。 
法國近亦漸有削市長權限而增市會勢力之傾向。故法國將來效英與德之制。改市長之獨任。而採用合議體之執行機關。未可知也。此亦足見。 
 
 

Page 4

 
 
單獨執行機關。未必爲自治制之唯一良法矣。 
自治爲國民參與於國家行政之一方法。一面爲國民之權利。一面亦爲國民之義務。而要之皆以國民之協同心與公共心爲最要。在國民協同心與公共心不發逹之國。縱以此種權利予國民。其運用亦不能美善。合議體之不適於執行機關。無亦適以證明其國民之無協同心與公共心乎。此與其國民不適於行自治行政亦同。執是說也。將謂古之單獨制之專制政體。獨適合於人民也歟吾國民於。此可以興矣。可以悟矣。（完） 
專電 
[電一（北京）]  
　　廷寄鄂督湘省民變係由饑荒而起宜設法勸譓解散戒飭新軍毋得妄肆殺戮以重民命 
[電二北京]  
今日外務部電詢鄂督湘省外人有無傷害速查覆 
[電三（北京）]  
駐藏大臣電告藏事仍多棘手 
[電四（武昌）]  
　　署湘撫楊文鼎定十三日赴湘任事 
[電五（武昌）]  
　　聞鄂督瑞制軍奏保楊文鼎署湘撫因前日傳言岑撫不測之故 
[電六（長沙）]  
　　湘亂已平息惟湘潭瀏陽等處聞又有亂事 
[電七（揚州）]  
　　拼茶塲如臯灶户因調查户口衝毁學堂十三處 
[電八（泰州）]  
　　東台昨日因貧民搶米罷市電請運府派員彈壓 
[電九（東京）]  
　　日本國際新聞協會西四月二十六日擬請上海德文報主筆芬克君於帝國旅館開晚餐會 
[電十（東京）]  
　　滿洲觀光團西四月十九日至印刷局日本銀行三越商店考察由三越商店以日本食相饗又男爵三井君請觀光團開晚餐會演說日清貿易增進之事 
緊要新聞一 
[長沙饑民暴動紀]  
　　長沙亂事政府於初五日即接該處電報局警告（電文與昨報所載致蕪湖官塲者相同）當日電寄湘撫岑春蓂派兵實力保護外國人民外並飭詳查此項亂民究係何等人民因何生出變端並將敎堂損害情形一併查明確實電復 
湘撫岑春蓂初七日有電到京自行檢舉懇恩開去湘撫一缺并請暫以莊賡良護理以便接手辦理一切事宜當日朝旨未經准任旋鄂督瑞莘帥有加急電數封抵京隨即送交樞垣内容異常秘密惟聞樞臣會議有派鄂藩楊文鼎署撫之說 
　　字林報云内地敎會公所接長沙某敎士函述湘亂原因云長沙民人因岑撫出示有米價每升百文並不能視爲過昻等語行於星期三日（初四日）下午在南門外聚會討論此事僉以前與官塲約定米價最貴不得過六十文今岑撫視我小民生計如同秦越羣情異常激昻適巡警道蒞塲命拘捕會塲中數人於是衆怒益盛齊與爲難當時所拘之人均經押送獄中衆民乃尾之而往旣而圍繞撫署欲見岑撫未能如願遂毁其屋之一部分是晚各敎堂仍照常禮拜雖知百姓因缺米之故略有騷擾然絶不知特别之禍亂已在眉睫間也一點四十分鐘内地敎會公所中人見有華軍駐紥城内愕然驚問據稱亂民已攻擊腦威敎堂十分鐘之久即將來此各敎士聞信急由後門逃出尚未走遠亂民已至幸彼等惟注意於教堂遂得逃抵某衙門黎明六點鐘時城中似復平靖據護軍來報敎堂已被毁各敎士往視之則見各物散棄於地無一全者乃覔得食物少許聊供晨餐十點鐘時有中國敎民來報亂民復在放火焚燒洋人住屋遂於雜物堆中搶取衣服數襲復離敎堂直趨大江登湘潭輪船日甫亭午各處之屋相繼被焚湘潭輪船即在下游近處停泊避難人中之欲赴漢口者均改登祥和輪船於是晚九點三十分鐘啟椗中國敎民被棄在後亂民何以待之目下尚無消息 
　　文匯報載上海日本總領事署接初十日漢口電云留駐長沙之日人三名均無恙現居沅江丸輪船長沙城業已安謐惟聞湘潭瀏陽均有暴動鄕間之民亦騷擾不靖云 
[監國勗勉資政院之手諭北京]  
　　監國日前曾向某樞臣詢間此次資政院選舉外間物議甚多該院爲議政最高機關立憲精神全繫於兹宜如何愼重辦理何得取壞如此次日復手諭倫貝子諄諄勗勉尤注重於考察各議員品行及建議之純正與否毋少偏徇以收集思廣益之效 
[恭邸力請出京調查禁烟北京]  
　　禁烟大臣恭邸迭 
 
 

Page 5

 
 
在　國前陳請擬親赴各省調查禁烟成績監國以此舉於禁烟前途大有裨益惟現在度支拮据各省同一情狀該親王以親貴重臣出京攷查所費較巨且各省道路較遠非三月半載所能周歷未免勞苦爰諭令先遣幹員分往各省俟調查報告完竣後再抽出一二省親往攷查一次庶派出各員亦不至扶同隱徇云 
[外官留補京職補交實銀新章北京]  
　　都察院代奏法部郎中陸覲麟條陳各部院調用外官留補京職應補交實銀呈一件略稱自各部院改行新政以來往往奏調咨調外官對品改用京職如通判以主事用縣丞府經歷以部司務用等類例銀相去懸殊甚至有未經在部核准及只一職銜之員即以京職奏留補用在朝廷量才器使不妨破格求賢而塗徑特開恐啟倖進鑽營之漸查户部籌餉事例改捐降捐欵載有京外各官情願對品改捐者准其改指互捐等語目前實官捐輸早已停止而外官調改京職乃日見其多若不嚴定章程略示限制何以息奔競而重帑藏擬請奏明請旨飭下吏部度支部修訂專條嗣後各部院如有奏調咨調外官對品以京職留補之員一律查其是否實官是否在部核准再今按照籌餉事例改捐互捐條欵繳納實銀其有留補推事檢察各官於籌餉事例無銀數可稽者應照品級相同之京職辦理等語此呈當日奉旨交吏涪度支部議復現經兩部復奏云查在京衙門向無調用人員之例自各新部院先後建設於是仿照外省奏調人員之法權宜集事朝廷求治念切一經奏請無不曲予允從比年以來此事幾成通例奏調不已更有咨調札調者今該郎中請將調用外官留補京職之員令其補交實銀係爲愼重名器起見其說尚屬可行惟查各部院調用各員有早已補授實缺者有補缺後復經升轉者且有補授實缺旋經裁汰者一律勒令補交情形恐多窒碍臣等公同商酌擬請寬其旣往嚴其將來由度支部按照品級分别酌定銀數作爲現行專章嗣後如有由外官調用京職之員除查明該員底官是否相符另行核辦外飭令照現調之官交足銀數呈騐執照方准作爲到署如託故延緩不交俟將來奏留或補缺時由吏部查明照章議駁至此項銀數擬援照從前秦晋順直賑捐成案統以例定三成實銀上兌專歸部庫收捐如非正途出身並應查照向章另行補交免保舉免考試補監等項銀兩其新設推事等官雖於捐例並無銀數可考擬照例載京職品級相同銀數一律核辦三月初二日奉旨依議 
[外官輸入法政知識之新法北京]  
　　上年十一月間學部議覆魯撫袁樹勛奏法政學堂通籌畫一辦法一摺内稱正途人員及曾任重要差使者未必盡有法政知識該升撫所慮趨易避難無人肯投身學問之途自係實在情形唯考騐外官章程事隸憲政館及吏部應將該升撫原奏鈔送該衙門酌核辦理等語現經憲政館會同吏部具奏略云前定考驗外官章程六條原分考試考驗兩項正途出身及曾任要差各員統歸考騐餘則通行考試旋以各省辦法未能畫一上年七月間加訂章程三條内有法政知識宜設法推廣一節係採取湖南法政官校附設自修科辦法除應入學堂各員仍分别入學疑習外其餘正途出身及現任有要差曁考試列入一二等人員均須領取法政學堂講義自行研究遇有疑義隨時函詢學堂答復每届一學期將所圈閱講義及研究心得作爲筆記並送學堂核驗如有曠廢玩棄情事由督撫分别記過以示懲儆此項講義由學堂擇必要學科編纂發給以三學期爲畢業當經通行各省遵照在案該升撫所謂趨易避難無人肯投身學問之途一節自可無慮現在湖北江西河南三省已定有發行校外講義章程大致與湖南自修科辦法相似而尤以河南爲較詳備其餘各省當再由臣館咨令查照前後奏咨章程切實推行以期增進智能俾宏造就竊維法政一科雖重學問尤貴經騐經驗旣富自能措置裕如總在該督撫察吏嚴明實心考騐即其政之或舉或廢以見其人之才絀才優懲勸一秉大公官吏咸諳法理庶幾地方行政日起有功矣三月初三日奉旨已錄 
[陸軍部咨取舊留學生北京]  
　　陸軍部昨咨各省略云游學各國陸軍畢業生已明定送考授職章程分别考試在案惟從前留學各國及在練兵處政務處未定考試章程以前之畢業生現在已經委充各項軍職尚未補有實宫之員自非查明一律中案考騐不足以重人才而昭劃一應請即將此項人員一體查明開具出身履歷學業年分任差資勞年歲籍貫取具畢業文憑咨送到部考驗以便觀其論議才識察其成績資勞即予核定等第并按所充軍職復加核定再按軍職等級查照部定補官章程會同練兵處奏明辦理 
[粤漢借欵已無廢約之望北京]  
　　現聞四國銀行代表以粤漢鐵路借欵一事外郵兩部延不出奏致正合同久未成立竟同在外務部大閙一日外務部各堂莫可如何已會同郵傳部商請政府簽押大約日内即當入告至其用處是否仍歸簩路尚須詳探 
[浙紳籌議日店停市後辦法紀事杭州]  
　　初十日浙省紳商學界因籌議城内日店停市以後退租出屋各項辦法假總商會特開大會到者約百數十人類係各團體領袖三時開會推梁君有立爲臨時主席梁登台宣述理由畢即請各房主報告一切第一係信濃房主程王氏代表宋翰卿第二係仁信堂房主舒子周第三係丸三房主 
 
 

Page 6

 
 
張子舟第四係鍾美堂房主趙賓南代表倪君均謂願令日人遷出復租惟近和堂重松藥房永命堂等各房主均無人到會雖由商會潘總理倩人召集亦未到來旋由沈衡山主政起言重松一家渠始終說華人獨開似應提出但味其用意仍係海上支店故意影射不妨囑令登報說明以便另法取締並云似此延長限期不外宕局應由官廳斥逐之邵伯綗太史言有兩層辦法請各房主决定一限定眞實退租日期一由產主起訴孫佑臣君起言邵君所說不能贊成緣今日地方官不能爲人民執行辦事若說起訴即訴到外務部亦屬無效而遷移目的旣難逹到轉便官塲敷衍之局潘雪卿君問據君意如何答以照民間向來習慣復租不遷下瓦釘門一面標紅召租此爲吾華人本有辦法亦爲房主取締租户唯一辦法闔座均然其說邵君又云孫君所言良是但未下瓦之先必須通告租户禀知官長宣布團體庶先期報告不得謂之無理否則地方官雖事先不善維持事後反多詰責其時有主張届時請派差飭警協同辦理者衆贊成遂取决并將頃間議决各層轉間房東贊成否各產主均一一起立贊成嗣由主席擬就簽字單請到會各產主簽字畢即振鈴散會 
[京師近事]  
　　攝政王前數日常在大内三所起居住宿直至初五日始回府第沿途除民步兩署派警勇護衛外尚有禁衛軍多名在駕過各處荷槍站立各舖户門首頗爲森嚴 
　　外務部照會俄國公使略云東省禁止滿洲糧食出境實因本境萬難自顧并非有意遏糶兹擬略爲變通准糧麥等隨便輸入東清鐵路所佔界内令俄商在哈爾濱製成麵粉再運往阿木耳烏蘇里等處云云當經俄使電逹俄政府請示定奪尚未見覆 
　　聞外務部因西北各處蒙民多有與沿邊俄人互易冠服之事每遇交涉問題極爲棘手昨會同理藩部照會俄使自後如有入籍之事須按照現訂國籍法辦理方能承認否則無效並將國籍法頒發各邊防大臣及蒙古王公各旗閱看 
　　財政處楊總辦與澤尚書陳紹兩侍郎提議以崇文門稅課司衙門年久弊深現當清理財政之際該處亦應清理擬將該署之對房總房銀供房後傳房等四處書吏一併裁撤改用錄事發給薪金每年可省二三十萬之譜聞各堂頗極贊成現正商訂詳章 
　　澤尚書昨諭度支部財政處謂雲南省現報到之地丁丁糟額徵各欵與前任丁督所報者各不相符難免不實不盡應咨該省總督並行財政局從速清查以重預算 
　　憲政編查館前議司法獨立准各直省提法司爲各級審判廳代表直接法部俾免輾轉牽制等情近日吳軍機復在政務處提議仍照前議實行以收司法獨立之效聞贊成者已占多數日内即可奏請宣示 
　　聞郵傳部因東南各省自辦鐵路久無成效謗議紛起擬派妥實之員至各省詳加查察究竟籌得的欵若干造成之路若干已造成未鋪軌之路若干購存之料若干一併詳查以便考核 
　　禁衛軍統制溥侗將軍已於初五日午後由日乘商輪到津並未逗遛隨即換乘京奉快車進京 
　　郵傳部堂官特派參議梁士詒南下調查廣九鐵路所遺鐵路總局局長一差由梁參議特保丞參上葉君恭綽暫行代理昨電謂派梁誠出京者係傳聞之誤 
[時評]  
　　其一 
籌備立憲。必組織政黨。此爲一定不易之理。東西各立憲國。若進步黨。自由黨。保守黨。皆抱一確定之政見。組織成團。未嘗以個人之私感。而變易其宗旨者也。 
我國不惟無此政黨。且無所謂政團。蓋今之所謂團體。若商會敎育會等。皆事實上之機關。非意思上之機關也。 
夫惟無意思之機關。故亦無確定之宗旨。不論其爲君黨。爲民黨。或非君非民之官黨。合五金於一冶。且一視而同仁。則我中國之人。其去組織政黨之程度。或者尚有間歟。 
　　其二 
防病者必於未病之先。待旣病而治之。則元氣耗矣。防亂者必。於未亂之先。待旣亂而平。之則大局壞矣。 
今年兩月以來。若新軍。若饑荒。若調查户口。各處亂事。紛紛疊告。試問未亂之先。曾有一人。思及亂事之將興。而預籌一敉亂之方法者乎。 
我料亂事旣平之後。且必無一人憶及今日之亂。而肯思患預防者也。 
　　嗚呼。此我國亂事之所以終不息。歟 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局臨時會第一日議案南京]  
　　初十日江蘇諮議局臨時會開第一日會議蔣副議長主席先由書記長報告甲第一届常會委任常駐議員通行事件（凡四件）乙常駐議員協議事件（隨時報告）丙本局辦事處職員更選事件（議事課長）丁本局經費事件（另有月表）次議長宣告審議長許鼎霖當選資政院議員應補選旋經選出沙元炳得四十八要當選又補選審查員五人選出財政股陳官彥顧詠葵法律股楊廷棟夏日琦請議股陶惟坻又宣布議案五件一常駐員整頓稅契案内劃撥公益捐三分請督促實行案一整頓稅契案内洋商道契一律征稅請公布施行案一丁祖蔭提議府廳州縣自治請隨同籌備案一覆議調查户口案一覆議停止官紙專賣以免官民交困案一覆議籌辦本省巡警案（速記錄續登） 
晉撫又詢自治選舉疑義 
[晉撫致民政部電]  
　　民政部鈞鑒查調查户口及自治章程有疑義四條奉詢一部頒奏定章程内有户主規定户主蓋指家長而言設全家並無男丁調查時可否權以婦女填冩一部覆桂撫電各種公司可以援用第十六條第三項之規定他項團體能否比照辦理其行使選舉權之方法如何一部章第十六條第三項内納捐尤多者雖不備第二第三欵之資格亦得作爲選民此項規定是否包女子在内如可作爲選民其行使選舉權之方法若何一一家中納捐最多者自應照章列入甲級選舉如有人不願列入能否將捐欵匀配令父子兄弟分有數選舉權乞將以上四條分晰示覆遵行寳銓叩皓 
[民政部覆晋撫電]  
　　山西撫台鑒皓電悉户主照章指現主家政者而言不分男女凡照法律所設之各種公司可援用第十六條第三項之規定至他項團體但係法人均可比照辦理其行使選舉權之方法按第十八條第二項得遣代理人行之又第十六條第三項内納捐尤多者雖不備第二第三欵之資格亦得作爲選民其義即謂不必以男子與年滿二十五歲者爲限若不能自行選舉權者亦按第十八條第二項得遣代理人行之又納捐最多者照章列入甲級不得將捐欵匀配令父子兄弟分有數選舉權此覆民政部 
[浙省納稅多額人選定議員杭州]  
　　浙省納稅多額人互選資政院議員業於昨日選定兹將正額二十名列下張增熙湖州烏程李厚礽寗波鎭海梅履中湖州烏程李厚祺寗波鎭海李厚祜寗波鎭海蔡同瑺寗波鄞縣董圻寗波慈谿胡煥杭州錢塘陸希績嘉興平湖鄭志虔杭州餘杭鍾學書湖州長興錢懷訓嘉興嘉善胡宗良金華永康高如沅嘉興秀水洪德輝金華金華章宗標金華武義張毓琛金華金華李鍾秀寗波慈谿陳鑑金華義烏周淑杭州臨安 
[直督請撥部欵大修河工直隸]  
　　直督陳夔龍奏稱二月初五日奉上諭有人奏直隸旅遂鎭應修工程請提前赶辦並將許台口門一併估修等語着陳夔龍按照所陳各節體察情形妥籌辦理欽此查北運河上游潮白懷三河係由順義縣屬牛攔山南滙爲一河向無隄埝亦未設有汛防每遇盛夏水漲氾濫滋虞　遂鎭即李遂鎭即在潮白懷三河匯流之下游歷年屢被冲塌光緒三十四年李遂鎭村南冲有缺口經振撫局築隄堵塞上年六月間水勢暴漲復將前築隄埝漫溢成口舊河淤塞遂至奪溜東趨冲刷口門二百餘丈全河改經蘇家莊至沮溝村十餘里歸入箭杆河經薊運河入海而箭杆河身異常狹隘勢難容納以致横流旁溢寳坻香河等縣沿河村莊同受其害許台口門即在香河縣境内亦受李遂鎭漫口之害均係必不可緩之工此項工程並不在前署督臣那桐奏定八十萬兩之内前飭北運全河工程局及通永道分别勘籌議辦兹據禀詳前來查李遂鎭水口門南北寬二百九十丈内水面寬一百三十丈中洪水深一丈一尺口門奪溜東注勢若建瓴其原河身業已淤塞而原河頭距口門較遠形勢太灣且無河坎可扼必須於下口河坎上另築壩基以就河頭方可施工現擬節節進占中流添築二壩並築養水盆臨河鑲埽抛石攩護計工長二百九十丈更於上游築挑水壩一道逼溜仍歸舊河計工長一百八十五丈並於原河淤灘挑挖引河一道計工長三百一十五丈河頭築土格一道工長一百丈又對面挑挖順水溝一道計工長二百五十丈又兩壩台接築隄埝計工長二百三十九丈又填補柳各莊兩串溝二道計工長十四丈估需工料十七萬二千六百七十四兩零又香河境内萬駙馬辛莊口門工長一百三十三丈許台口門相距萬駙馬辛莊甚近李遂鎭漫口之水勢甚洶湧冲刷小口門殆非一處如將李遂鎭漫口堵築其源自清施工尚易香河境内尚有淤河工長一千四百四十丈寳坻境内亦有淤河並半淤河工長七百七十三丈均須挑挖深通宣洩水勢計香河寳坻兩縣堵口挑河等工估需工料銀二萬七百一十八兩零統計全工需銀一十九萬三千三百九十餘兩查係核實估計並無浮冒所擬辦法亦合機宜惟直隸爲缺額省分司局各庫支絀異常所需工欵實無可籌相應仰懇天恩俯准敕部照數撥解以濟要需三月初一日奉硃批度支部核議具奏 
分類新聞 
政界 
[院司會籌民食情形杭州]  
　　近日湘省飢民肇禍警電紛傳政府 
 
 

Page 11

 
 
恐有會黨從中煽亂已密電各省嚴密防範浙撫增中丞奉電後昨午後四時分傳司道齊集内署秘密籌商大略以浙省近來民食缺乏青黄不接來日方長而各府屬援請截漕接濟者已紛至杳來省城雖經府縣會紳定期籌　平糶然倉儲有限勢難爲繼米價居奇囤户壟斷在所不免惟有速籌開源接濟俾免匱乏聞已議决先由藩運二庫挪欵派員分道採辦一面分電各屬嚴查囤户禁釀並曾同各地商會勸諭米商限制售價惟奏請截留漕米一端尚未議决並探聞帥意擬派陸軍步隊兩營輪流赴嘉湖行軍以資春蒐而防隱患 
[清查黄道侵虧公欵實數武昌]  
　　前漢陽針釘釘廠總辦黄道厚成因侵蝕廠中公欵經瑞制軍奏明革職當發交武昌府查辦現悉連日首府伍叔寳太守在花廳督同黄革道及收支採辦田家琛等將築廠購料辦機以及出入一切欵目訂貨憑單發貨清單晝夜詳晰清算其不實不盡者均爲指出約共虧欵六萬金當令黄道繳銀元五萬元收支田家琛繳銀一萬五千兩採辦司事朱某繳銀五千兩即將此案了結否則押追不貸 
[皖撫對於審判經費之計畫蕪湖]  
　　蕪湖設有蘇皖兩米捐局蘇局設立在先皖局設立在後一切辦法皖與蘇同惟皖局坐落江口米市扼要之區米業三帮商（米號礱坊米行）一切駁船打包斛手夫工人等凡有事件隨時請由皖局核辦即鐵路鑛務兩局米捐交涉亦請皖局核辦至蘇皖兩局每月開支相同三分卡及彈壓米市員勇等並有關蘇皖兩局公益之事一切月支薪餉向由蘇皖兩局分攤銀三百十六兩五錢嗣蘇局减去六十兩每月祗支銀二百五十六兩五錢皖局仍舊朱中丞現因清理財政裁員節費擬將三卡裁汰節省此銀兩以作審判廳之用該地紳商亦以蘇局設在皖境抽收皖產米釐每年約三四十萬金亦應協濟地方要需如果三卡裁撤將裁卡之欵移作審判廳常年經費則審判廳不患經費支絀云 
[電請扣留闖越關卡之米船蕪湖]  
　　皖省近有湖北大帮磁船並夾雜江西米船共計五十餘艘經過鹽河大通等釐卡均闖越而過藩司沈方伯昨致蕪湖關道電云蕪湖李道台鑒昨因鹽河卡禀米船闖越電請轉飭關員扣留會同鹽河司員勒令補釐在案復接大通卡員電禀米船到通仍闖關卡下駛現亦派員司往蕪會同鹽河司員辦理查米船到蕪時必須赴關掣換船單務祈飭委俟鹽河大通釐補完後再行給單放行至爲感禱植冬 
軍界 
[贛撫消弭陸軍革命政策南昌]  
　　贛撫馮中丞以奏定陸軍訓練章程軍人當以通曉大義立志報國爲宗旨前據萍鄕縣拿獲革兵黄再生即黄驥訊供放票紏人入革命黨平均社會不諱供詞多牽涉已革在逃兵士並有先經另案拿辦之鍾運鈞及現在革拿之礮隊司務長彭克儉在内業經先後審訊確實按律懲辦在案查革命逆說傳自海外若輩自外生成甘心叛逆躬蹈大戮反來誘人深堪痛恨凡我軍人稍有學問智識者决不爲其所惑至平均社會尤屬環球必無之事東西洋各國文明進化久無此說我軍人自待高尚何至入此至愚極妄之會今該匪犯等業已懲辦其餘概不株連當即出示曉諭軍界人等一體知悉並特飭各營設立木匭軍人等如有誤被誘惑收受票布等件速將名號塗去投入匭内或呈繳本管官長銷燬即爲革面洗心始迷終悟之據准予寬免决不追究以昭大信 
[挑選旗丁充禁衛軍辦法奉天]  
　　北京禁衛軍現當退伍之期應即續招新軍以資瓜代昨由該軍派隊官忠和吳兆霖二員到奉札行旗務處飭傳滿漢各旗佐曁宗室覺羅青年子弟有軍人資格者招成一鎭分馬步砲輜重工程各隊聞奉省不能招足須赴吉江兩省挑選於五月底到京六月入伍三年瓜期軍餉每月四兩五錢退伍後頒發恩餉每月一兩以備徵調資格以二十歲以上身體魁梧品貌凝重遍體純凈無瘢痕暗疾者爲合格當選者拍一小照發給執據一俟招齊再行示期首途 
[咨請新兵優免差徭天津]  
　　直督准專司訓練近幾陸軍大臣咨開案據近畿陸軍各鎭兵備處詳稱查陸軍營制募兵制略内載兵丁到營逾三個月查明堪勝操練者即行文該州縣照緣營馬兵例每名准免差徭三十畝其無差徭省分准照生監例具報優免等語歷經遵照辦理在案兹據近畿陸軍第五第六兩鎭各標營咨呈就地募補各新兵到營已逾三月查明堪勝操練造具分縣清册呈請照案辦理前來職道覆核無異理合開具清摺呈請鑒核俯賜分咨直隸總督部堂轉發各該州縣照章辦理等情相應咨行貴督部堂請煩查照轉發各該州縣照案辦理等因當已札飭遵照辦理 
學務 
[酌提廟欵辦學不准湖北]  
　　安陸縣南區士紳現擬將該區廟產酌提五分之四辦理兩等小學鄂學以廟產爲數無多似此提撥恐不妥洽且開辦兩等祗此少數經費勢必因陋就簡應即徵集區内各旗會另籌妥善辦法禀請核奪立案 
[札飭各學速辦敎育計畫書吉林]  
　　吉林地處邊陲敎育初興各項學堂成績品寥寥無幾近因南洋勸業會開會在即敎育成績關係重要學使曹文宗籌畫再四除飭各堂預備國文圖畫習字等項外日昨又札飭各堂彚編計畫書一册以便彚送陳列（一）全堂職敎員學生開學拍影（二）學堂外表拍影（三）游戲體操拍影（四）本堂籌辦之緣起（五）本堂擴充之方法（六）職敎員職任表（七）各敎員分任科目時間表（八）敎授科目表（九）星期内敎授時間表（十）學生班次表（十一）敎科用書或講義表以上各項應各爲一編用上等洋紙端楷繕冩書長十英寸寬七英寸以歸一律 
[省視學提倡善舉之誠懇蕪湖]  
　　省視學彭孝笙君上月二十八日由省奉吳學使委派來蕪查池太廣各屬學務住城内勸學所月之初二日即將蕪埠中小各學堂一律查竣每一學堂除發給學堂一覽表令各校照填外并送湖北沔陽水災捐册一本勸募賑捐各學堂以彭君熱心善舉未便拂其來意均各踴躍捐助矣 
實業 
[銀行籌還運庫官欵杭州]  
　　杭垣大清銀行舊秋因各屬灾歉市面銀根綦緊商業恐慌當即禀請各憲息借藩運兩庫官欵原約三個月如期繳還嗣因年關市面金融萬難驟抽續請展限現聞該銀行以運庫借欵扣至本月初展限届滿即於初六日籌集洋十萬元息洋一千七百元又銀五萬兩息銀七百五十兩　如數上兌銷案收回借劵昨經衡都轉詳報鹽憲矣 
 
 

Page 12

 
 
[哈埠開辦大清銀行之計畫吉林]  
　　哈爾濱爲東省第一巨埠各商雲集年盛一年然銀行與商市大有直接關係日前度支部電咨東督迅速籌撥欵項於哈埠設立分行以資聨絡而振商情兹聞奉省已派張子莊李幼山兩君來　暫寓玉成慶號已租定傳家甸頭道器福興雜貨鋪房屋一俟該舖遷移出屋即行修理開辦並聞銀兩官帖已先籌運來哈爲數甚鉅云 
[烟台預備送賽物品之特色山東]  
　　烟台商會前接勸業道札飭以南京本年賽會宜預備各種物品前往比賽以期交換智識助工商之進步該會即便遵諭備辦嗣又接奉南京會塲函告敦促趕運該商會接函後又分催各處物品速送招商局轉運處以便裝置前往此次所備物品聞以張裕公司（華商）所製之葡萄酒最有價值該酒非惟與外洋抗衡且可駕而上之在中國物品中洵屬不可多得者至該公司新發明之柿酒梨酒亦頗有價值其次爲繡貨花邊（烟埠製造之花邊有寬至五尺五寸者其間山水花卉皆栩栩欲活）槲絲檞綢等類現時所未齊者僅四鄕之條貨木貨等類云 
雜記 
[金山華僑泣訴虐待之苦况廣東]  
　　粤省自治會頃接金山華僑李康時等函云美國自行禁例以來日嚴一日各處華僑幾無駐足之地所幸者上年中國内地倡行抵制美貨以致美國商務頓減各大商家用全力要脅政府改良禁例數年來各處關員頗承優待不料自舊歲六月間美國工商部卿新履任專以嚴行禁例爲宗旨下令飭各處關員復行苛例各華商子弟到美諸多留難嚴詢無辜被撥回唐山者不知凡幾甚至中國游學生持有中國總督護照美領事簽名者到埠百端嚴審不能登岸者十居八九又着美醫生股其衫褲遍體查騐驗其有病症否羞辱情形令人髮指又中國内地商人經粤督領有護照美領事簽名者到美時稅員亦嚴查詢問吹毛求疵口供有半句答應不靈即指假冒撥回唐山破費資財廢時失事孰有甚於此者近美國政府遷其木屋于一海島（該島向係由外加人到來因有疾病不准入境者撥往此地）擬即盡將華商游學生一律載往該島以候關員查詢若係關員以爲合例放行者乃用小輪載返大埠有華商到該木屋住候半月未能得一詢問者無端被留　木屋受苦慘不堪言伏仰貴會各執事諸公胞與爲懷務懇設法對待以救各華僑異日稍得他人優待皆出自大君子所賜也 
[津民迷信神權之可嗤直隸]  
　　昨日津埠左姓家大火其起火原因聞由最高大堅厚之瓦房内貯滿積年榖草門窗用板補泥封不透空氣以致全房五間悉遭焚燬同時又有鄕間積年之麥滑稭垜老柳樹等亦每每自焚聞者咸莫明其故津民對於此類多用迷信解釋不曰天火即曰内藏妖魔天神用雷捉妖故波及之等語近又有丁字沽某富户者全家人等皆迷信大仙每日焚香甚多忽擬在村外修蓋胡仙廟一座名曰還願問其係還何願據稱日前門首有一老者求見宅主當即延入客屋叩其姓名及來意該老者云吾乃胡三仙刻因無處存身惟望貴人設法挽救等語主人素敬大仙方親到後院意欲獻茶及再進屋内該老者已無蹤　因此遂擬修讲還願云 
[新東岳娶妾之怪四川]  
　　新津太平鄕有眞武觀内供東岳神像上年即有娶妻　去冬該廟附近居民王姓女年十三爲瘋狗咬傷病死忽有居士某到王家倒地狂呌云女是天上神虎現爲東岳神接去當姨太太不是狗傷他命王姓信之不疑遂聽居士指揮將女身眉毛頭髮一一剃下並將女指甲捶脫砍桃樹刻女像以眉毛頭髮指甲安置像上擇期鼓吹抬到東岳廟内該處鄕人携酒賀神約有一百多席從此香火茂盛廟内又開一財源矣 
[李襲侯過蕪之擬議湖蕪]  
　　李襲侯國杰前日乘江永上水過蕪由漢入都聞襲侯此次由京赴寗係查辦事件或謂因相府竊案未知孰是 
時乘 
[龍江古城考]  
　　海倫通肯河上有瑪逹呼古城。據土人云。嘗聞其中有鷄犬聲。或於日未出天晴時。隱隱見旗仗騶從。如貴官出游狀。（當即沙漠之幻景）且時有掘得銅人及金玉諸物者。現在開墾。常有古錢發見。不知何代遺蹟也。布特哈有土城。因山起伏。西去數千里。直逹木蘭圍場。相傳兄弟二人築。土人謂之烏爾科。流人出亡不識途。多循此入關者。又省城西北四十里喀喇屯有廢城。中多林木。望之翳然。大樹一株在城後。又省城西南三十里梅楞屯有廢城。土人名之曰郭勒歡城。 
又西五十里綱安屯有廢城。土人名之曰伊特城。計省城周圍二三百里間。古城之已。發見者約有十數。璦琿城東五十里有廢城。曰濟噶蘇城。六十里有廢城。曰轍赫特城。東南百里有廢城。曰德勒德尼城。東北有廢城。曰奇塔特城。邊城城垣。率用土木。是以廢址不過土壁無瓦礫。惟聞呼倫貝爾北境新設卡倫巴圖爾碩。有甎城。方數里。址猶存。　約及肩。其甎式與色澤。皆非近代所有。不知爲何時所遺存者。 
諧文 
[戲擬紳商學界歡迎逹官會章程（續）]  
　　七職任會長有綜理全會事宜之權。副會長帮同會長經理一切。所有各會員能否勝任有無犯規等事。皆歸正副會長隨時考核。 
（庶務長）遇有歡迎之事。督同庶務員預爲佈置一切。務期盡善盡美。不得有拂貴人之意。 
（務庶員）分任採辦珠寳玩器收羅　假古書字畫。并佈置歡迎時應用一切器具陳設等事。 
（書記員）專任繕冩一切頌莽尊操等文字。並彚列交通員各項報告册表。（會計員）收支會中一切洋元銀兩鈔票錢項。 
（招待員）分任京内外沿途迎送各逹官及聨絡各逹官之僕從等事。此項人員。由會長遴選貌俊口敏頭尖臉厚之人方能勝任。 
（演說員）輪日分往各大埠。演說歡迎之緣起及其前因後果。務令聽者洞悉歡迎之妙用。報効巨欵。此項人員。由會長選擇深於閱歷得有奴隸家傳者充任。 
（司膳員）承庶務長之指示。研究　歡迎者之嗜好。雇備不中不西之　子以期適口。而免指摘。至於各逹官隨帶之侍從人等酒飯。尤須加意。 
（交通員）一員駐京。交通政府。以便預知密派大員之姓氏籍員。及　聽該大員之嗜好。即電知庶務長俾得預備一切。二十一員。分駐各該省交通政界。以便預知本省各。要員調動及其關係。探明後。即電庶務長按等接待。 
八附則以上不過暫行草章。尚有未盡事宜隨時公議增訂至。於各項職員。尚恐未能稱職。俟會費充足。　由本會設立歡迎專科學堂。研究歡迎學科。無論會内外人　均可報名入堂肄業。（完） 
 
 

Page 13

 
 
   
 
 

Page 14

 
 
   
 
 

Page 15

 
 
本行經理英國著名廠家所製燒　純碱泡花碱赤燐黃燐鹽　大斯悌令拍臘氷等各種實業材料價亷物美各國馳名裝置之桶　小均可從便如蒙　光顧請駕至英界四川路七十三號本行接洽其價格外克已倘有遠埠來購須認明連手牌爲記庶不致悞 
 
[强筋壯體之效力]  
非洲樹皮丸 
非洲亞破　山之最高峯有種樹皮狀如華藥中之杜仲近來泰西博物家文生氏驗得以之　藥有絕大功用因用化法提鍊其汁熬如桂那之霜製爲小丸不特大補全體筋骨抑且固本扶元功稱第一凡陽痿精薄見色即流甫交即洩各症立見奇效 
滋補樹皮丸功效 
此乃非洲樹皮所製成西國化學家試驗而得功能提精神壯筋肉補腎健陽固精增力常服能助肚腹筋發力助食物消化腸迴多生精液以潤大便體弱力逐乾服是丸　宜隨時運動則四肢筋肉發力而得身壯力健之效果如安坐不動則發力于下半部是丸功力較大不可多服每次至多不得過二丸最佳每飯前呑一丸日服三次開水送下必見奇效 
一常人服之能强壯全身筋肉固腎健陽無遺精夢洩之患 
一文人常少運動少吸新鮮空氣以致冐呆便秘服之能健脾胃必得食量加增大便滋潤之效 
一動作勞力之人服之能手足輕便無腰酸腿軟之苦 
一思慮過度精神消耗筋骨酸痛手足疲軟者服之能精神頓爽四肢活潑 
每瓶一元每打十元托局函購原班回件　海内諸公如蒙惠購請認明全球老牌商標每瓶附有五彩認眞劵一張値洋一角方不致悞 
　　總發行所上海四馬路老巡捕房對門五洲大藥房並各埠大藥房均有經售 
 
[山杜白濁丸]  
此丸專治男子酒色過度眞元受傷以致元關不固化爲白濁日久變成五淋之患若能依法服之自可見效另有白濁丸藥水藥油藥膏藥散均能别　一幟任貴客擇用 
 
[壯陽廣嗣丸]  
此丸陰陽兼補老少均宜最能水旺火不損眞精與别家所售燥陽取樂者不同凡先天虧損後大失調以至九醜陽痿艱於子嗣者俱能治之 
 
[百補固精丸]  
此丸塡精補髓固本培元專治男子先天不足後天失調陽痿不舉精稀易洩及一切夢遺滑漏等　有病服之即能除病無病服之亦能滋腎益精毓麟廣嗣養生者不可少之藥物也 
 
[固本寧神丸]  
此丸專治男婦房勞過度心腎不交男子陽痿九醜婦人子宮寒冷艱於受孕等症服此不但固本寗神且能反弱爲强毓麟廣嗣每日宜服三次 
　　上海英大馬路十六號屈臣氏啓 
 
[天祥洋行廣告]  
本行所售之織造機器自運華以來銷路暢旺誠以該項機器最合居家婦女實業學堂及工廠之用也今接留寓英國廣東梅女士寄來保証書一封用特譯載於下以供衆覽　謹啓者梅用海利生有限公司織造機器爲時已久知其機器工作極佳構造完美梅於暇時並至該公司詳察各種機器咸屬精良無匹極堪需用中國女同胞如需該項機器可向該公司定購梅敢决其必能適用也　梅女士襝袵 
　　　自英國孟哲斯脫丹麥路一百二十五號發 
 
[愛理士證紅衣補丸]  
胃治愈　怔忡及夜夢遺洩承譚剌史來函照登 
敬啓者上醫醫國其次醫人有醫人之良醫乃能製醫人之良藥良藥不多覯有一良藥流行於地球之上則不啻良醫之徧寰球將使寰球咸受衞生之幸福甚矣哉良藥之足寳也鄙人體虚時患怔忡困倦不能耐勞調法多方均無大效爰服愛理士紅衣補丸甫及兼旬胃强體健風塵逐逐而神不疲數月以來怔忡之恙迄未復發有舍親先天不足頻患夢遺自服此丸日益强壯於以歎愛理士醫學精深扁盧再見其仿單所載此丸之功力洵屬信而有徵夫吾國人對於西製藥品往往時懷疑慮不敢輕嘗甚或以爲漁利之媒初無實效殊不知西醫最善講求而又極顧名譽如紅衣丸者苟非幾經考驗達盡美盡善之極點又安能踔　全球其效如神也愛理士愛理士不僅爲醫人之醫直醫國之手叚矣爰撰數言用誌感佩且以吿同胞中之同病者 
安徽本任亳州知州譚祖綸謹啓 
此補丸能補血行氣壯筋開胃補腎提神專治男婦老少一切　面黃骨瘦　陰虧陽痿五勞七傷　精神困倦　夢寐不寗　體虚盜汗　心思過度　夜夢遺洩驚悸頭痛　腦弱善忘　心神怔忡　氣喘心跳　頭暈耳鳴　積滯胃弱肝胃氣痛　膽汁泛溢　虚弱多驚　氣虚便結　積濕困倦　諸虚百損腎經各病　房勞腎虧　心腎不交　肝經各病　血枯偏枯　腿骨酸痛風濕癱瘓　脚氣衝心　四肢酸軟　筋骨虚弱　手足寒冷　腰脇脊痛山嵐瘴氣　瘰癧陰疽　瘡疥膿潰　久愈失調　初愈欠補　少年凋萎先天不足　後天失調及婦女各症　月經不調 
子宮寒冷　産後失調與及小孩先後天不足　疳積瘦弱等病　功難盡述倘内地無從購買請函至上海四川路一百十四號震寰藥廠總批發所購辦可也　　每瓶一元二角　每半打六元　上海分售處禮和洋行 
 
 

Page 16

 
 
   
 
 

Page 17

 
 
   
 
 

Page 18

 
 
要件 
[江蘇諮議局覆議補救州縣困難案擬草]  
　　本局前經議决瑞升撫部院交議補救州縣困難案呈奉撫部院劄復於本局議决節流辦法九欵除裁减輕平鎔耗停止舊案流攤及津貼上司書吏之欵外均已允照施行仍擬變通忙漕將原案所擬隨忙定價及核收洋碼兩法交令本局覆議兹經本局第二次議决上開兩種辦法均定爲不可行事件應請督部堂撫部院仍照本局前决議案務從節流著手將劄文所開各節分别更正公布施行所有變通忙漕辦法本局議决以爲不可行之理由開列於左 
第一就原委事由而論按照此次劄復之宗旨計分兩端 
甲謂由本額之不能缺撫部院劄復内稱改銀完錢本爲便民今因代完之錢數不敷原銀本額自當令應完之人民各補其缺不能令代解之官吏獨受其累又稱前議兩法係補償不足並非額外加增負擔云云按以本額論之現時忙銀折價每兩已增加至二千四百文之多雖應除湊解賠欵之規復銀價二百文實計尚得二千二百文現時市面銀價雖較前增漲然每兩正合一千九百餘文以二千二百文之實數折繳一千九百餘文之額徵方且有盈無絀似未可謂代完之錢數不敷原銀本數人民本未嘗使官吏獨受其累即官吏何得令人民代補其缺原額本無不足而藉口補償加收錢文於額定折價之外謂非額外加增負擔而何 
乙謂由公費之不能少撫部院劄復内稱以公費言忙　二項均須隨以帶收由各衙門無額定之行政經費規復一項尤爲賠欵要需云云按以公費論之若指征收費用而言忙銀之與漕粮二者須加分别漕米自有隨收之公費忙銀向無帶征之公費漕米之有公費係緣昔日全征本色河運未停折改隨加餘耗之舊制若忙銀則征解兩者均較簡便自同治四年改章以後向例但有折價以内不定之羡餘别無折價以外確定之公費不能創其所本無而與漕米公費相提並論近日部頒契稅新章所有征收各欵亦令於正欵内扣支並不准於定額外需索此又最近確證若指一切行政經費而言是則所謂公費者乃應由國家開支之欵非應向人民加征之欵雍正年間裁提耗羡另給養廉亦係取之公家非向民間苛索近年匀定州縣公費之議度支部早有通飭各省亦多已奉行自可迅籌照辦况此次撫部院劄復旣允免解平餘又於各種節流辦法多允照行是州縣之困難什九可以補救不必更議忙銀改征致病加賦若照劄文所云節流九欵即使悉如所議杯水車薪何補大局等語本局以爲必以有限之脂膏填無窮之谿壑則本無饜足之期也第二就所擬辦法而論照瑞升撫部院交議原案共分兩說甲隨時定價乙改收洋碼兩者均須外加公費及規復本局前經議决以爲不可行而撫部院劄復有不以爲然之處不得不更加聲辨仍分兩欵辨正如左 
甲論其名目撫部院劄復於公費一層謂曾摺明有公費字樣設非政典所許必奉旨駁正旣未奉駁即謂自曾奏准始可也又引本局議案中語謂即如所云可見當日征收地漕悉以市價爲衡所餘即爲公費若果不當有此名目則收錢一千四百文足矣安有二千文耶云云按國家賦法向用條鞭蘇省征忙困苦浮收奏定折價以清積弊在同治四年實爲一大改革六百文忙銀公費之有無自應以同治四年奏案爲准此次撫部院劄復固亦承認劉奏爲原案之根据而劉奏之見於同治朝東華錄與會典及漕運全書等刋行定本者但稱征收地漕條銀每兩折收錢二千文並無忙銀公費名目此後同治七年十年雖經兩次奏請增價不過循照原案並非另改新章更無由剏定六百文公費於折征定價之外撫部院劄文據七年十年兩摺抄本曰明有字樣曰設非曰必曰即謂自曾奏准始可也曰可見當日云云直用以意推想之詞爲斷定當然之語是撫部院於此亦尚不免存疑其有無此項名目可以額外加抽自不待辯當同治四年定案之際所以不僅照市折收一千四百文而須定以二千文爲率者下因額定折價當豫留粮價昻貴之餘地故能以定價爲準而不以　價爲衡當日以一千四百文之銀價而折收二千文人民不追咎旣往之多征即可知今日以一千九百文之銀價而除規復尚折收二千二百文州縣亦不當妄冀將來之監取矣（未完） 
本埠新聞 
[咨照長沙亂事敉平]  
　　滬道蔡觀察昨日照會駐滬各國總正領事謂今日奉到長沙來電大局平靜岑撫無恙等語 
[電告海州饑民待賑情形]  
　　本埠商務總會昨上農工商部列堂電云據海州贛豐豆油公司電稱初八有饑民圖搶大豐麫廠彈壓解散復在吼莊地方搶去贛豐黄豆八船聚衆搶刦岌岌可危請公電農工商部江督憲急籌綏靖等情伏乞鈞部迅即電咨江督憲速籌撫輯以保商業而靖地方迫切待命之至除禀江督憲外合亟電陳上海商會職道晉鑣義彬叩蒸海州振務處致上海道電云海州春荒糧草較上年奇貴槃等奉督憲飭令放賑平糶挑河兼施並舉之華承辦義賑亦工賑並行是官義兩賑救活者固已不少第去年西北水潦糧草俱無東南秋季有苗無實州境五十四鎭幅旣廣小民又素少執業歷來冬春俱到外面逃荒現經各處遣回者何可勝數計離麥熟尚有五十餘日哀鴻乞丐奄奄待斃殊堪憫惻之華會同知州提倡施粥大伊山有本地紳士創辦新浦有海豐公司首倡惟各處募捐早經竭蹶想上海爲中外富商大賈仁人薈萃之區向來諸大善舉悉皆仰成於滬此次海州粥廠如多得一二萬金卽可多養活數萬人欵愈多則救活者愈衆公痌瘝在抱遐邇咸欽倘蒙埀憐飢餒登高一呼新安板浦南城及州城張店等處亦皆陸續開辦施粥費每人每天不過十餘錢辦至麥熟一人共費錢不到一千文較放賑尤爲實惠蓋放賑則次貧者尚可養活極貧者購買糧草不到十日振錢必至用罄故需振糶挑河次第舉行而飢餒過多粥 
 
 

Page 19

 
 
廠萬不可不設已設七八處食口尤日見其增本地樂捐者固有官振羲振益當提倡補助值此時艱籌欵甚難乃官欵已蒙督憲藩台竭力籌畫義振已感盛宫保多方勸助或諭商塲開會募化或勸各善士大發慈悲或飭各報館登報勸募衆擎易舉造福災黎煥等當率飢民向南叩首祝公千秋可否祈察核見復不勝感盻之至之華槃煥同叩虞印 
[電請停收茶引路股]  
　　本埠商務總會上南京江督電云據上海茶業會館禀稱前以安徽鐵路按茶每引派股六錢因商力不支禀由商會電請停收業蒙前督憲批准電覆兹聞皖路公司又欲派收祇以茶務困難目顧不暇萬難兼顧仍請據情轉禀永遠停收等情到會查此案前由職會禀蒙批准停收在案兹據前因合再禀求俯准迅飭皖南茶稅局永遠停收以蘇商困仍祈電覆職道晉鑣義彬叩 
[　　江太史春霖蒞滬已載昨報兹聞浙江旅滬學會已定十二日下午四句鐘歡迎會塲設在西門外生生里浙江旅滬公學想届時必有一番盛况也並聞太史此行僅帶一僕一子行李甚簡昨由寓滬興化同鄕紳商於晚間七時假南市南長興酒館欵讌定於十五日再假滬北張園特開歡迎大會 
[法公廨更變向章]  
　　法廨向章每逢審訊各捕房所解案犯除由中西官並坐會訊外由總巡捕頭委派副捕頭謝爾諾氏在旁設坐查核案卷抄錄供詞近因各捕房案牘日繁謝君一手殊難兼顧爰於昨日起所有各捕房解訊之案改歸各原捕房捕頭到廨經手辦理以免繁雜而清界限 
[匯票號夥串吞鉅欵]  
　　東益昌滙票號股東唐進記龐清記延佑尼干帮辦費信惇律師控號夥唐瑞齋李燧生串呑鉅欵一案由探周志仁何正喜將被告兩人一併提獲昨解公堂請究原告代表費律師到堂聲明李等監守自盜各節請追訊之李等延哈華托律師代辯譯稱此係錢債紏葛應請交保候訊寳讞員會商英郭繙譯官判李與唐瑞齋併交銀十三萬五千兩人銀並保如訊有騙呑實據再作刑事案訊辦 
[江海關正稅務司之交替]  
　　江海關正稅務司好博　君新奉政府札飭專辦駐滬浚浦局總辦其所遺之正稅務司由總稅務司札委墨賢理君辦理 
[龔三郎又加給賞洋矣]  
　　本縣田大令因枷犯龔三郎脫逃至今未獲昨又加給賞洋二百元連前共計洋六百元業已曉諭通行諸色人等一體知照 
[限期調查地方田畝]  
　　本縣田大令昨日發出調查地方田畝表册並傳飭上海全縣册書二百十四人一律到縣面諭現奉憲札查造田畝精細詳攷照册遵填限三日内一律查明填報毋得遲延各册書領表唯唯而退 
城内 
[夫壻不良]  
　　浦東鄕民張秋江等前日具禀到縣控稱向爲生源米行斛手趙增釗係小的姪壻前年與江姓蕩婦姘識領至家中棄妻子於不顧縱容姘婦將侄女外孫百般凌虐任意兇毆不給飲食請究大令　　查明再核 
[拾票待領]  
　　前日午後五時某甲到邑廟花園内悅來成糖菓店買物遺失鈔票一捲被買發財票寳慶拾獲現已告知地甲如有人認領者情願給還 
[道批]  
　　魏寳炎禀批已據電請重慶關道並稅務司查扣棉紗並詢明葉永霓飭拘黎生齋王久和　滬究辦仍　函致滬關稅務司加電重慶關稅司速辦丁福保禀批查醫學報于上年二月間由生員土楨禀准給照所稱現已告退之王問樵是否即係王楨著即具禀聲復 
[縣批]  
　　王嚴亭禀批此案上年奉道憲札飭即將經理尹克昌等傳案勒追該商存欵應聽侯大局一併催追清單姑附趙省三等禀批此案已移取開杉票根及原票送縣核訊應俟復到質訊察奪毋得率請交保馮繼志等禀批案經飭傳應即取具在城的保投候質訊毋庸預辯餘批趙省三等禀内高錫蕃禀批案甫催傳應候傳到　光垣訊奪 
[官事]  
　翰林院檢討曾人傑昨日到道辭行松海防同知查燕緒到送銷假浙江候補知縣徐元章江蘇候補知縣趙錄策蘆源港保甲裁查留通巡檢周以恭浙江旅滬學會會長沈祖綿又浙江旅滬公學鹽員胡翔青昨日到縣署拜謁 
南市 
[遷棺]  
　　大東門外高岸頭迤南有荒塜一所浮厝屍棺堆積疊疊每逢春夏之交臭穢四佈行者掩鼻近彭某等以現值天時漸炎穢氣逼人易致疾疫禀請總工程局董設法飭遷當即立飭十六舖地甲查明所厝　棺有無家屬隈令報明如果有主者責成遷葬倘無主之棺函請善堂代埋均母延玩 
[聚賭]  
　　前晚荷花池前清靜尼菴内招留人聚賭被某巡員查知報告總工程局拘獲賭徒陸阿狗徐阿三吳阿二朱裕卿高六才王阿大張阿二郁桂生蔡金福等十六人解局即由當值處詰明飭各罰洋五角從寬斥釋賭具銷毁 
[互扭]  
　　揚州人高子舟前晚在大逹碼頭將飯攤收拾回家適比隣恆順鹹貨棧在彼上貨阻止行路致與棧夥翁寅生口角被毆傷面部　毁物具由巡士解至工程局訊明判翁　醫塲費及賠物洋六元外再罰洋兩元帮　沈增桂罰洋兩元一併充公開釋 
[捉姦]  
　　協順肉莊王金菊山素與青龍橋附近川沙婦人傳奚氏有染前晚正往續歡遽被其夫傅進生狙匿床下搜攫洋二十元剝取衣服並勒冩不再往來筆據　還洋銀八十元約定次日過付事後金赴南區指控飭探拘傅夫婦及同黨湯百奎湯銀奎　至工程局陳副裁判提訊　供在閨時祇十七歲已與金私去年四月金約同在　賃屋開支一切丈夫於今年二月來滬詰之傅不認攫洋勒據祇供剝衣有之判傅不應縱妻犯姦着戒責二百下氏戒責一百五十下押限交出筆據洋銀　等各戒責一百下斥退金着交保候示 
閘北 
[單不放]  
　　前報記朱根生控殷松松圖呑田單措不聽贖一案經總局孫裁判訊明判殷押繳在案昨奉　訊未供殷　虹口賭棍刻雖　押但其同黨衆多時欲與小的爲難求恩作主云云問官諭朱先將押本洋二百元繳案候提在押之松松歲行比追 
[蟻媒可惡]  
　　　桃六在四路一區控蟻媒張顧氏與蔡某串同粤人周阿二欲圖拐賣伊三歲男孩一案曾記昨報昨經黄正　官傳提徐妻張氏及　戚劉麻子等到案覆訊顧氏供仍狡賴周供實由該氏與蔡　等說合欲價賣與小的質之劉供　並未預聞官判顧氏責手心二百下掌頰五十下與劉分别還押周交保候查並補提蔡某到案再行嚴究 
 
 
] 

Page 20

 
 
[賣良爲娼]  
　　江北人龔桂生之妻張氏被蟻棍高金標顏才良等賣入薛愛卿花烟間爲娼經張卓成知風通信與龔將顏扭控四路一區由探將高獲案各節屢詳本報昨奉黄正巡官傳張到案質訊判解總局訊辦 
[工女圖逃]  
　　談阿𠰉之妻談洪氏在裕源紗廠做工被同廠女工張蔡氏韓計氏等誘逃至鐵路被四路三區巡士查獲解送一區昨奉黄正巡官傳到阿昭研訊判洪氏交本夫領回管東蔡計二氏還押候辦 
新租界 
[小火]  
　　前晚一時半新閘路醬園弄十號門牌之後披屋内起火幸經救火會西人駛皮帶車到場救　焚燬披屋二間事後捕房查得該屋内住有席玉書錢田元唐昌成三家均各保有火險恐有别情捕頭特飭中西探是明起火情形禀復核奪 
英租界 
[容留幼女]  
　　南京路老祺昌弄内粤鴇李阿友因容留幼女張寳芝違章由廨訊判李鴇與女一併押查在案昨由官媒將女與鴇解奉公堂復訊明白判李鴇罰洋二十元充公繳釋張寳芝發幼女所留養 
[不交定貨]  
　　英商立德榨油公司控益昌號主沙養瑜不交定購花子一案昨日午後由廨復訉見証沈兆華投訴在滬南開設沈昌記布號去冬曾與沙代　花棉一百包不知餘事又據茅渭如供稱沙與立德公司承辦花子當有友人王軒臣來言旋有沙所設之益昌號帳房劉　甫與沙之子沙錦文托商人担保於合同上蓋戳是實復由原告　師愛理司與沙所延之德雷司律師上堂互辨良久寳讞員核供會商英郭繙譯官判沙仍交原保候移提人証再行復訊核奪 
[押追包銀]  
　　駐滬俄總領事闊雷明君昨晨照會公共公廨以俄　栢羅司　與華商王開乾訂立合同開演馬戲逾期不付　銀請飭傳訊等情經公廨派差協探將王傳至公堂究追寳讞員會商英郭繙譯官判王押候照會俄領會訊 
[領回養媳]  
　　女子韓正寳在唐家弄顧喬氏家爲養媳因遭虐待逃出由捕送廨訊留濟良所查　在案昨晨由所將女復送公堂請示女姑顧喬氏投訴並無虐待情事求請領回寳讞員會商西官判氏具不准虐待結將女領回 
[因火罰洋]  
　　南京路四百十五號胡松茂茶葉店因保險逸火昨由探目張寳榮將該店夥胡亦香胡滿奎一併傳至公堂請究據張探禀稱該店與祥泰烟紙店同門出人保有險銀二千餘兩查係樓上起火請爲訊究質之胡等供稱實因烘茶葉起火求察官以胡等不　判罰洋一百元充公繳　 
[人洋並保]  
　　愛司托皮外洋輪船上水手樂士元等環控管事人張文記侵呑托寄洋二千餘元一案昨奉公堂復訊張供並非侵呑寄洋實係賭負求察判張　二千二百元人洋並保候查明再行訉核 
[抵單糾葛]  
　　姚協亭控鄭雲泉與原中王貴祥徐金桂保阿盛等掯贖田單一案前晚提案訊明孫襄讞判蔣　榮之單抵與鄭姓與姚不涉諭姚退去蔣歸還鄭姓本利洋九百七十四元准將單契領回 
[不願再墊]  
　　解祝三控柯永昌違背合同不付合做滋美洋行買辦應墊銀兩一案前晚訊明柯以已墊洋五百元不愿再墊判解照帳還柯洋二百七十元限一月交清著柯具遵斷結完案 
[拔還米帳]  
　　董連生控朱金桂不還米洋三百元一案前晚由廨訉明官以朱一時無力判　保著每月拔洋十元清理如違未便 
[拐匪索女]  
　　丹陽女子楊三子被匪拐帶來滬因登岸時人擠失散由木匠潘長富伴送捕房解奉公堂訊判涙差將女送回原籍在案詎拐匪李三子得悉　同流氓張大本黄錫晉向潘索女爭執被捕查見一併拘入捕房於昨解至公堂請究潘訴明前情訊之李等供詞刁狡德襄讞會商英森副　事判李管押黄押五禮　張押三禮拜女留候移傳其父揚小青到案再核 
[挖洞圖逃]  
　　西牢押犯袁德勝沈阿福羅玉清因挖洞圖逃被看牢巡捕查獲於昨一併解廨請究經中西官訉得係袁起意判各照原斷押滿後沈加押兩月羅加押一月袁加押三月分别示儆 
[調戲婦人]  
　　無賴莊桂生因攔路調戲婦人王陸氏被控捕房於昨由探將莊獲解公堂訉明判押一禮拜 
[紏黨行兇]  
　　周錫卿因紏黨在北河南路將杜　四用刀戳傷腿際由捕將周獲解公堂訉供推賴　押候補提人証再訊 
[逾期不付]  
　　方關榮控王晵林不付期票一案於昨由探將王傳公堂判　過堂訉理美租界 
[侍者不法]  
　　住居甘肅路三十九號之徐阿元昨偕伊女阿秀投報捕房云女年十七在某絲廠做工日前行經北四川路二十九號某日人家門前被該日人所雇之侍者傅仁來誘入屋内姦宿五天今晨始得放歸請爲究辦捕頭即飭中西　往拿傳已逃逸矣 
[被騙白米]  
　　天遠路隆盛米店前日被騙白米二石車至新記　路周姓成衣店内昨被米店夥尋見將周扭控捕房據供因甲欠衣料洋二十餘元將米作抵云云捕頭命將米車入捕房候再查　 
[私售燈吃]  
　　天　路三百七十六號黄連記挑膏店私售燈吸昨被一百七十四號四探查獲禀明捕頭請廨傳究 
[小孩便宜]  
　　林阿麥徐林生二小孩昨在吳淞路搶取江北婦人銀圈一副由捕一併拘入捕房從寬父家屬領回管束免予究辦 
[收殮浮屍]  
　　昨晨日本公司碼頭浦江内浮來男屍一具由四百零五號捕巡見報知水巡船撈起查明收殮 
法租界 
[保人受累]  
　　前有陳藹炳虧欠張星莊房金洋八百餘元曾由劉林生担保出立期票分期拔還詎于去年十月底應拔頭期欠洋三百十元至今未付人亦避匿不見因此具控公堂飭將保人　廨訊追奉判劉交保限一禮拜料清 
[阿囡交案]  
　　俞吳氏控周友昌周友亮强領女孩阿囡等情經聶司馬訊供該氏曾欠伊洋三百元女孩由氏時帶來家閒玩留住並不强覇奉判交保將女交案再訉昨日周將阿囡交案詎原告屢傳不到司馬判女發堂候提該氏到案再追所欠周仍交原保 
[是否受愚]  
　　朱成大烟紙店出店袁　谷將所取之莊洋一百元私呑一案昨又解訊原告朱占鰲仍投求嚴追袁供是受朋友之愚曾扭送英公堂奉裁判官以口角瑣事判令開釋求鑒聶司馬判交保限兩禮拜將洋交還 
[搶匪潜來]  
　　張阿寳前因搶途人金挖耳奉捕在逃返又潜來法界爲探偵悉拘捕送廨聶司馬判枷一月押捕房半年 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[憲政編查館奏核議法部奏酌擬死罪施行詳細辦法摺（再）（續）]  
　　至該部原奏所稱大赦特赦係君主憲法上大權之一等語恭查欽定憲法大綱君上大權各條内載一爵賞及恩赦之權注明恩出自上非臣下所得擅專等因業經頒行欽遵在案是大赦特赦自屬恩赦範圍惟吾國憲法尚未奉欽定頒布除恭逢恩詔大典應由該部照例辦理及有特旨赦免者應即遵依奉行外現在新刑律旣未頒布實行將來應如何由該部奏請特赦之處應俟核訂刑事訴訟律時再行規定暫應毋庸置議其服制情輕應夾簽聲叙由立决量减監候及例内載明請旨定奪并援案兩請應行隨案减等各項查現行刑律雖未有酌量減輕及宥恕減輕之條然引律减等究屬斷罪當然之事應仍由各該審判衙門按律辦理擬請嗣後遇有此項案件係大理院現審或覆判者即由該院奏請係京外高等地方審判廳判决者各按此次奏定辦法分别呈報法部應具奏者即由該部據判奏請俾歸簡易至法院編制法第一百六十二條所定係專指關於法律及司法行政事宜而言引斷及事實上發見疑誤之處自不在本條詢問陳述範圍之内此折衷原擬以求允當者又一也惟死罪之辦法旣定則遣流以下各罪亦皆立待施行若不同時議及辦理殊嫌窒礙查死囚必待奏報刑律固有明條而遣流以下人犯例准各該衙門依限行文配發舊例除候部覆外並無别項限制且徒罪多歸外結彚咨已成具文答杖向無奏咨專案兹旣統改罰金追徵尤貴捷速若施行必待部覆誠恐遷延拖累貽憲無窮擬請嗣後大理院曁京外高等地方審判各廳所定罪該遣流案件於判决確定後均錄具全案供勘移交各該檢察廳依法執行應發者由該廳行文發後查照此次奏定報部之法分别按月彚報法部存案如係徒罪案件移交執行後摘叙簡明案由分别按季彚報法部存案各初級審判廳判决刑事案件除移交執行後分别於年終彚報法部存案至審判方籌辦之初考績爲目前之急臣館前奏業已聲明一切行政上調查執行各項統由法部總理主持則欲考審判制度之利弊自應由該部調查京外已設各審判衙門每月現審案件分别已未判决照從前現審月摺例改爲司法彚報統由法部按季奏陳以資比較而驗成績且該部年終辦理司法統計之時亦不患無所取材斯爲一舉兩得之道至外省未設審判廳地方所有遣流以下案件例應咨候部覆者仍由各督撫照例咨報大理院俟該院核定咨部後卽由該部轉咨施行其例歸外結之案無論罪名輕重亦應由部行令各該地方問刑衙門分别彚報用樹改良審判之先聲如有任意不報或報而不實不盡者俱應由部查明據實參處嗣後直省未設審判廳地方各該地方官衙門一應審結案件該部於按季奏陳審判衙門司法彚報時即行另摺附陳藉供參較庶於因時制宜之中不失循序漸進之意此則原奏所未議及亟應引申者又一也至大理院現審案件旣不適用非常上告之制若第一審權限範圍過寬設一二年後直省審判廳逐漸成立該院上告終審之案亦必逐次加多届時覆判旣未一律删除竊恐推事之員額有限案　之待理無窮勢必有竭蹶叢脞之一日及今不圖貽累滋大查日本大審院該管特别權限案件僅以皇族之犯重罪及國事季等爲限前次大理院亦經奏明以宗室犯罪及國事犯官犯京控等案件爲其管轄此外則爲奏交之案然奏交之案日多則管轄之權愈紊法部此次奏陳各節旣憬然以違誤或疑誤爲慮若將該院第一審權限查照法院編制法及奏定章程切實劃分使一應命盜死罪以下各案俱以地方審判廳爲初審則遞控而至該院尚何違誤之可言臣等再四審度擬請嗣後屬於大理院特别權限之案應以宗室犯罪在流遣以上及凡犯謀反謀叛謀大逆各罪與夫特旨交審重要官犯曁未設審判廳地方京控案件四項爲限其向由各衙門奏交院審者無論命盜各犯統改奏交爲咨交凡從前例歸民政部奏交之案即應各按區域分别由内外城巡警總廳例歸步軍統領衙門奏交之案仍由該衙門查照奏定司法警察職務曁營翼地方辦事各章程逕行咨送京師地方檢察廳起訴由地方審判廳依法判决以便層遞上控庶與法院編制法所定管轄權限相符違者以違制論其緝捕得力應援案請奬者但有咨案爲憑仍可照例辦理亦屬兩不相妨此外各衙門按照法令無司法警察權者遇有發覺例應奏交審辦之案亦應查照此次奏定辦法逕咨該管檢察廳分别起訴俾歸畫一此又原奏所未議及亟應引申者又一也以上辦法均應擇要規定於訴訟暫行章程如蒙俞允即由臣館咨行法律館迅將此項章程分别釐定奏交臣館覆核請旨遵行并由臣館先將奏定各節通行法部曁各衙門欽遵辦理抑臣等更有進者審判違誤實爲民命所關與其信報部之供勘實不若寄職權於檢察法官果用當其材審判自有持平之日查法部有督理全國司法行政事務之專責前次奏定該部應辦事宜如任用法官分劃區域一切調查執行曁應欽遵逐年籌備事宜清單依限籌辦各項條緒萬端苟欲切實程功已非一朝夕一手足所能爲役目前最要辦法惟有於考試任用法官等事懍遵前奉特旨破除情面振刷精神均按照法官考試任用暫行章程迅行舉辦庶法官悉合資格違誤自日見其稀仍一面迅將已設各該審判檢察衙門應辦事務督飭整理并力爲規畫全局之謀俾直省有所觀型推曁自無阻礙正本清源之計無逾於此所有尊旨核議死罪施行詳細辦法各緣由是否有當埋合恭摺具陳乞皇上聖鑒訓示謹奏宣統二年二月二十九日奉旨已錄（完） 
小說 
[社會小說清夜鐘（十五）]  
　　第四回悔婚姻欺貧愛富抱不平排難解紛龍公子聽了那老頭兒的一番說話方才知道他就是褚氏的族長聽他說話的口風句句帮着自已數說褚觀察的不是知道是個熱心古道的好人方才抬起頭來仔細看他的面貌只見他方面大耳直鼻豐頤兩道劍鋒眉英英露爽一雙三角眼炯炯生芒龍公子看了一看由不得肅然 
 
 

Page 27

 
 
敬起來。便搶步過去。深深的打了一恭。那老頭子連忙還禮。一把拉住了他的手。細細的看了一看。哈哈一笑。對着褚觀察道。我看起來。和你女兒恰恰是天生一對。瓊花連理。玉樹交枝。這樣的佳兒隹婿。你們做父母的何必定要拆散他們。至於現在窮困些兒。看他這船英俊。一定不是長於貧賤的。他日蛟龍得雨。鷹隼盤雲。正自未可限量。你斷斷不要小看了他褚觀察聽了。只得低頭答應。龍公子聽了這番說話。覺得有一種說不出來的感情。在心上發生出來。一時却又無話可說。只得躬身說道。晚生不肖。家道清貧。以致生出這般意外的事情。晚生實在慚愧得狠。那老頭子聽了。又微微笑道。你不用和我晚生早生的客氣。我是你的太伯岳。你是我的姪孫婿。你不應向我用這樣的稱呼。龍公子聽了。感激非常。不覺撲翻身體推金山倒玉柱的。朝着那老頭子。拜了四拜。那老頭子也不回禮。只一把拉了龍公子一手抺着鬍子大笑道。今天這一拜。好像是叩謝媒人的一般。又對褚觀察道。你們以後好好的。不要再閙什麽笑話。要是再說起退婚的話兒。我是不答應的。說着。一面又對龍公子道。我就住在對門。你閒時只顧來坐我們可以談談。說罷。頭也不回的往外就走。龍公子挽留不住。只得由他看官。你道這個老頭子。究竟是個什麽人。原來就是那褚家合族的族長。官名一個敬字。號恭甫。出身翰苑。歷任封疆。後來年紀大了。不願意做官。便告老致仕。朝裡的幾位軍機大臣。却都是這位褚中丞的把兄弟。常常有信札往來。 
國外新聞 
[英國政黨近舉]  
　　初十日倫敦電云愛爾蘭黨員會議决意出其全力贊成預算案哇白利安君及其黨與則决意投票反對國民黨領袖賴特芒君聲言廢除貴族否案權之舉即爲實行内國治制愛斯奎士君之宣言極足爲此事將急遽進行之保證又謂國民黨並未與政府有所約定云 
[美國華僑械鬭]  
　　初四日倫敦電云美國紐約及菲拉台亞省之華僑近因事啟爭械鬭甚烈死者多人 
[羅斯佛行抵匈京]  
　　初十日倫敦電云羅斯佛君已抵匈加利京城白台配斯脫初九日柏靈電云維也納敎主宓虐台里晋謁羅君實出於已意並未奉有敎皇命令匈加利京城接待羅君頗形熱誠 
[英法會剿西斐土族]  
　　初十日倫敦電云斐洲北利其利亞英法屬地政府已派兵六百名會剿孟希斯　族 
[德國汽球遇禍]  
　　初九日柏靈電云德國皮脫番爾特地方有汽球昇空爲霹靂所擊乘客死者四人 
[美國調查囤棉]  
　　初十日倫敦電云據紐約電稱美國檢事長維克歇姆君因聞有人合資購買棉花十五萬包限於西三月至西七月之間在此交貨以圖壟斷棉市殊屬違背合衆法律故已遴派審查官於今日開始實行調查此事情形棉市因之大震 
[新加坡鴉片漲價]  
　　初二日新加坡電云政府已將鴉片之價照印度辦法漲高十成之五（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
