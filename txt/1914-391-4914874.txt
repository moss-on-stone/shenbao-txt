# 1914 - 391 - 4914874

 

Page 1

 
 
   
 
 

Page 2

 
 
時評　　　　　　　　　　　　　　　　　　　　　　　　　　　 
[江蘇公債票案] 　（抱）　 
　　江蘇公債票案由江蘇閙至中央復由中央閙至江蘇轟轟烈烈亦可謂近頃一大案件矣 
　　聞此案者莫不欲一究其眞相但從前所披露爲一方面語今日乃始得聞又一主面語或者眞相其稍稍見焉 
　　究此轟轟烈烈之江蘇公債票案果爲江蘇耶爲公債票耶抑其間别有意味所謂地方黨派也中央黨派也今而後明眼人必能辨之 
命令 
　　七月五日大總統策令法國外部署理政務商務股長公使銜白德祿給予二等嘉禾章領事銜法國外部東方股股員剛麥來給予三等嘉禾章候補領事法國外交總長室辦事員薩璧駐渝法國副領事博德施駐上海法國總領事署候補領事諾吉阿均給予五等嘉禾章此令 
　　又令任命許國楨署理新疆伊犂道道尹此令 
　　七月五日大總統申令據寧武將軍督理廣西軍務陸榮廷巡按使張鳴岐電稱廣西連日大雨梧州潯州柳州平樂等處河水驟漲三四丈至十餘丈不等𨿅容縣城官署民房並均被淹倒塌實爲數十年未有之巨灾懇賜飭部撥欵賑濟等語該省上年水災甚重蓋藏早空今又驟遇巨祲田廬多被漂没人民蕩析　居閲電實深歷系着財政部速籌賑欵銀五萬元即日兑往交由該巡按使迅派妥員分勘災區赶放急賑一面籌運糧米妥辦賑撫以維民食而惠災黎此令 
　　又令駐京法國使館参贊寳海給予三等嘉禾章二等通譯官伯偉商務隨員畢拉三等参贊衛茂林均給予四等嘉禾章二等通譯官多　署庶務官華蘭庭均給予五等嘉禾章繙譯學生德禮禮克給予六等嘉禾章此令 
　　又令張金給予三等嘉禾章此令 
　　又令張超給予五等嘉禾章此令 
　　又令鄭祖彝授爲海軍少將此令 
　　又令陸軍總長叚祺瑞呈請任命劉汝柏爲秘書應照准此令 
　　又令又令海軍總長劉冠雄呈請將去年戰事出力之陳杜衡授爲海軍上校並給予四等文虎章鄧家驊授爲海軍上校吳毓麟授爲海軍輪機上校吳光宗授爲海軍中校曾瑞祺給予三等文虎章應照准此令 
　　又令廣西巡按使張鳴岐呈請將保免知事試驗審查合格之梁石蓀任命爲來賓縣知事應照准此令 
　　又令陸軍總長段祺瑞呈准黑龍江鎭安右將軍咨稱佐領吉克圖單因腰腿殘廢懲事休致等語應照准此令 
　　按尙有命令數道錄第三張 
專電 
　　北京電張謇建議輸入外資辦實業宜定劃一條規合者用否者拒庶性質明瞭轇轕减少而辦此者旣不致營私而害公亦不至負忌而遭謗袁頗贊許 
　　北京電中比公司事確曾擬議但其内容有辦公司則遵公司條例辦礦遵礦業條例而無千萬鎊及隴海作抵之語現其代表函周自齊謂貸欵而願照中國法律者比公司爲嚆矢意在必辦 
　　北京電前派總統府顧問姚寳來等七人赴桂與法國委員會議劃定滇越境界尙有要着未解決姚到京昨往訪法使據聞中法將在沿邊設警衛隊以防華越匪人侵擾邊界 
　　北京電初三付出德英荷俄美意奥直接損失賠償共八千二百八十四萬七千四百零五元 
　　北京電中央爲劃定軍區特電各省將軍徴集意見以備採擇現各將軍覆電到京已有四五處 
　　北京電擬改官爲三等九級並不復品 
　　北京電英國於下月舉行大操照例請各國陸軍人員届時參與中央政府接得此項公文後即由參謀本部派員前往 
　　開封電前白匪餘黨被擒脱逃之宋一眼近復在許州附近聚衆起事以與白狼響應經王汝賢派兵進剿將宋一眼擊斃 
　　西安電中央前在省垣設立軍需分局局長姚濟蒼曾由京携現欵二百萬元接濟各援軍餉需聞此款已用罄姚局長特電請中央速續撥大批軍餉其秦南一帶匪蹝現已漸漸遠離大約多人豫卾兩界陸將軍尙未遷入舊督署 
　　綏遠城電潘將軍與孔鎭守使意見甚深遇事不能和衷協商於邊事大有妨碍中央特令孔使須遇事服從 
　　廣東電連日换幣辦法不善越牆破壁暴動屢起員司束手現定小宗舊幣槪行停收必萬元以上方准掛號兑换行長王璟芳部令回京 
　　廣東電港商陳賡虞電京請將粤路收歸國有力詆商辦無效 
　　南京電都督府將改組擬縮小範圍以節經費 
　　南京電審計分處昨已實行附設巡按使署辦公 
　　南京電馮將軍確查張玉山被誣撤差有擬委諮議消息 
　　南京電憲兵司令陳調元聞日内赴蘇甄别憲兵以覘成績 
　　南京電水警第一廳刻已實行裁減每年減少十二萬元　 
特約路透電 
　　漢口電白匪已出現河南省中央之羅山縣現分兩股每股千人皆由陜西折回聞白狼身受重傷匪魁李鴻賓亦陣亡某處 
　　漢口電官軍現正緊追匪後匪黨軍火無多故皆喪膽衆意白匪死期不遠 
　　北京電藏務會議前星期各委員僅候兩方面續相讓步以便得以轉　今日已正式决裂因藏人要求以靑海之南半部及察木多並所謂三十三部落之地應否併入前藏問題彼此不能同意故乃臻絶境中政府之意此會開議時華軍曾駐紮察木多以外繼乃退至察木多留駐至今故中國預期英國當承認該地屬於中國且中國原議以江逹爲界線讓步七次放棄土地八百英里今願以金沙江爲南方之界線至三十三部落地其人民與靑海相同與藏種全異故不當屬藏云按該會開議時藏人似曾要求靑海全土中國謂靑海人皆目爲甘肅之一部分由甘肅當道兼轄藏人繼允以穆隆（譯音）山 
 
 
 

Page 3

 
 
　 
　　爲界山北之地屬華山南之地屬藏中國堅不承認藏人要求察木多及三　　　　　　　　　　　　　　　　　　　　　　 
十三部落之地當屬前藏與後藏之分别在後藏有自治權不由中國干涉前藏乃屬中國而准喇嘛享有宗敎權及管理廟産之權中政府以爲此事仍有和平開議之機會惟恐印度政府與藏締結條約則中國將視爲不情之舉此次會議之决裂雖由西藏代表調回之故而印度政府顯有可疑之處印度政府大約將於明日宣布會議情形故北京英使署對於此事不肯有所宣言 
　　漢口電星期五日德領事署發給一九一一年中國革命德人所受之損失他國領事署尙未發給 
　　廣州電連日至收回紙幣局兑現者異常擁擠該局乃决議須满紙幣萬元者始照發零星兑欵者大不满意謀抵制政府將來發行之鈔票聞一月之内斷不能收清巿上所有之紙幣 
　　廣州電李開侁於前任實業司羅某納賄一案並未定讞已移交新任巡按使辦理並請嚴加懲罪 
譯電 
　　北京電茲接西安消息白狼率衆萬人在距省垣若干里之某處紥營志在進窺是城城内人民大爲驚慴紛紛遷避陸建章履任後即以開除舊員位置私人爲務故尙恐發生内變匪首張遠山（譯音）歸誠之後袁總統賞畀以師長之任近調任邊界某職張殊觖望北京政府如强令就任衆恐張將附和白狼或將自起剽掠蘭州亦有重要消息抵此謂張廣建曾命馬安良鎭剿白匪馬以無能謝之白匪之得避過官兵或因此所致也 
　　北京電大元帥旗已擬定雙龍式呈袁總統核奪 
　　北京電謠傳馮國璋將任參謀總長 
　　北京電熱河綏遠察哈爾三處將軍均易名都統有文武治權並設道尹由都統直接節制 
　　北京電哈爾濱各報載稱俄國商務大臣擬以恰克圖满洲里亞吉塔及萬疴斯克爲俄國經營中國商務四大中心點 
要聞一 
[江蘇公债票案]  
　　應德閎致本館函敬啟者江蘇公债票一案前因國際信用政治關係不得不保守秘密且退職以後閉門思過與世無爭故對於内外僉壬之媒　　派言論之簧鼓始終未一表白辯證貴報曁滬上相識報館前曾直接　接見詢鄙人亦囑愼重登載區區之私所恃以無恐者原以政府有公平之法律與論有正確之是非不妨忍辱含垢靜待最後之判　耳不意政潮變幻相煎日急而一般社會又多先入爲主輾傳疑今實偪處此已無餘地不得不逐一披露求公道於天下用先抄錄聚要各件請賜刋登曷勝威檮敬頌撰安應德閎啓事 
　　應德閎請願呈文呈爲請願事竊南京公债票一案奉大總統命令發交平政院辦理德閎當時以脱蔣楙熙諸人之手從此得見天日是以會同程前督電呈鈞座表明感幸之意並聲明俟傳案時卽行投質在案嗣聞奉派肅政史曾述棨李映庚到滬先行查辦自應靜候審理惟查平政院係特别法庭肅政職權等於法庭之檢察官與尋常行政範圍之查辦員迥不相同檢察官搜集証據理應雙方兼顧凡文卷證據及其事實有可以證成罪案者亦有可以解釋嫌疑者均應收集羅列参互比較方能定案之成立與否誠以法律之用一方面爲國家懲奸宄一方面爲人民雪寃誣故法律上之檢查起訴一切事項但使司法官吏對於嫌疑人胸無成見卽無秘密之可言此固國民應享之權利而亦司法官吏職務内應有之手續今曾李兩肅政史但與蔣楙熙及其委員曹元度等秘密接洽專以原呈之一二函據爲主而於此等函據之由來及案中重要人證重要關係重要情節理由槪置不問則蔣楙熙呈報到日早可執付有司何必多此一番查辯此案證據尙多日後發現能否認爲有效殊不敢知是被嫌疑者之權利第一步已剥奪淨盡大總統明愼爲懹當亦惻然以爲不平德閎所被嫌疑罪名至重平政院條例一經裁判更無上訴機關審度再三惟有仰懇大總統按照普通刑事辦法飭由上海地方廳起訴其理由有三一現奉大總統公布之平政院訴訟條例凡平政院應行受理各條與德閎等現被嫌疑不相比附二中華民國民人被刑事嫌疑者皆用三級審判制平政院係特别法庭爲尊重官吏之特别身分而設因有特别之身分轉失普通之權利立法本意决不如此德閎等曾任官吏一經卸職即屬平民不應剥奪普通人民應享之權利三現行刑事訴訟律審判衙門章内第二節第十二條審判衙門之土地管轄以犯罪地或犯罪人所在地爲斷等語原案理由犯罪地並指行爲地及结果地而言犯罪地證據最多犯罪人所在地於傳唤勾攝竊押等皆於審理上關係全爲便利故本條以此兩處爲其土地管轄區域等語此案發生於上海一切重要人證皆在上海德閎身被嫌疑又在上海居住故在上海起訴此事與現行法律相符國家法律斷非爲一二人而設用敢據以上三種理由爲法律上之請願理合呈請大總統俯允施行謹呈 
　　應德閎再呈文謹再呈者江蘇財政廳長蔣懋熙本蘇州國民黨支部長光復之始自稱駐寗財政司刋刻印信出示收欵實始終未奉有都督委任也程前督旋委金鼎爲寗財政副司蔣始自行取銷遂疑德閎諸人從中排斥怨毒旣起積而愈深二年七月江寗亂事起省會議長錢崇固在蘇州廣發傳單提倡獨立蔣懋熙陰左右之其時德閎奉大總統令暫駐蘇州蔣懋熙開會倡議抗拒幸爲正紳潘灝芬等所斥其議始寝此皆實在事迹蘇人多知之亂黨旣平蔣懋熙恐人舉發竭力掩飾　緣爲韓國鈞秘書以不　於程前督與德閎之故凡可以傾陷羅　者無所不用其極江蘇地方黨派紛歧入主出奴产可枚舉德閎爲江蘇民政長時絶未引用私人僅就各派中擇尤酌用但事少人多勢難遍及因此遂　各派之怒蔣懋熙利用機會與各派人勾結散布謠言値張壽齡等相繼南來蔣懋熙知其侍大總統最久更利用以爲中傷德閎之媒介於是上半年十一月間乃有侵吞公债票謠説　之報章彼時人言嘖嘖異口同聲僉謂此案搆成非僅財政問題實含黨爭意昧非僅地方黨之關係實受中央黨爭某派某係之影響德閎暗於時局未敢信爲確論但按之事實疑　孔多有不得不凛陳於大總統之前者蘇省報告册正月造送到部迄今已逾半年之久審查亦應早竣謂有侵冒應指出確實之證據謂有浮濫應示以公平之標準財政弊實全在用途旣有用途斷無虚列收欵之理故審核手續首問出欵之是否核實次問收支之是否相符不此之急而忽焉發生抵押不實之説先提出公债票爲問題此可疑一也公债票之抵押有先後兩合同有住來各函據皆存公署擋案乃蔣懋熙原禀絶不提及始而疑爲兵亂遺失今觀蔣懋熙密禀竟有程應遣人暗殺之説此而可誣何事不可虚搆銷減文巻加以誣陷目在意中此可疑二也程前督與德閎先後卸職閉門思過屏絶親朋乃謂匿居租界機謀詭秘又誣以暗殺之卑劣行爲天下之人識與不識皆將失笑此可疑三也熊希齡張謇平生行詣久在大總統洞鑒之中進退人才自有權衡熊希齡在熱河致電張謇詢公债票情形正値新奉大總統任命特任爲國務總理之後措置財政是總理權限以内之事今蔣懋熙原禀目爲僉壬請張壽齡面呈大總統槪予屏斥隱然爲一網打盡之計是否蔣懋煕本意抑含有其他意味此可疑四也元年冬間張謇陳漢第等因中囗銀行事曾有寄韓國鈞函述明槪略此亦公義私情法所不禁乃蔣懋熙原禀借陳漢第一函渾指爲秘書應以影射大總統府之秘書廳其意蓋在張一　知其必持公論故張冠李戴强爲牵附以執其口居心險刻至於此極此可疑五也辛亥九月以後京内外各機關各軍隊用兵各行省報册到部者共有幾宗欵目之是否相符用欵之比較多寡皆在財政部權限以内張壽齡身爲次長一切不問惟於江蘇督過恐後此可疑六也江蘇用疑自辛亥九月蘇省獨立之日起中間經過事實如攻克南京接收留守取銷滬軍以至江寗再亂公署移蘇二年九月交卸之日止前後凡二十三閲月軍用實數不及二千萬元民政費僅七百餘萬元江蘇本年軍民兩項用欵或更節省亦未可知但比較前靖宣統三年预算兩年合計已减少一千五百萬元以上兩年所用總數不及湖南廣東等省發行紙幣之額鑒於經濟原則從極困難未嘗輕發紙幣貽累國家此不敢自以爲功亦庶幾稍輕罪戾財政次長張壽齡對待江蘇則如此對於其他各省則何如德閎深願緩須臾無死拭目以觀其綜核之成績此可疑七也平政院之有肅政史猶法庭之有檢察官檢察官搜查証據宜雙方兼顧凡可證成罪案與可解釋罪案之各事實羅列比較乃可定案之成立與否斷不能專憑報告人一面之詞以爲鐵證乃查辦員奉命南來除向蔣懋熙及其委員曹元度接洽外更不向案中緊要關係人證一詢事實如謂確守秘密則酒食徴逐日日不絶李映庚到滬即寓曹元度家中其所與游者即今日江蘇政界最有權力之常熟派之人亦卽反對德閎等最烈之人此可疑八也事之初起京友一再貽書謂反對之人視此案爲奇貨將借以人興大獄德閎以爲躬際明時必無是事迄今思之雖欲不信而不得不爲寒心也若以黨派關　死於一二青人之搆陷設想就死之日必有從旁指而目之者曰此昔年在上海蘇州間亦嘗爲大總統出一部分之死力效一日之用生前未邀一勳一賞之應德閎今乃死於國民黨蘇州支部長蔣懋熙之手此則引爲大痛死不瞑目不能不於未死之頃一罄吐於大總統之前者也德閎事大總統爲日甚淺而受恩甚深不圖蔣懋熙等以陰賊險狠手段遂使膏澤下阻致德閎獨在一夫不獲之列元首不能造命夫復何言惟念國本飄搖去岸尙遠在官之士皆當竭忠盡智措國家於磐石之安若乃分門立户同舟敵國此黨得志則出死力以擠彼黨投井下石無所不至彼黨得志則循環報復無無有已時國是　危置之腦後宋明歷史可爲殷鑒德閎分居疏遠未由面陳　未益以躬被嫌疑更有何人敢爲剖白用敢不避忌　傾布腹心大總統鑒空衡平明燭萬里願假咫尺俯賜省察德閎雖死之日猶生之年臨頴主臣倉皇待命謹再 
　　應德閎附呈文敬附呈者公债票一案悉由蘇財政廳蔣楙熙搆揑誣陷對於程前督諸人銜恨極深非置之死地不快對人屢有一較手段看誰利害之語寜滬各處早已徧傳人口迨曾李兩肅政史查辦事畢起程而蔣楙熙禀部原稿滬上卽有披露德閎等爲名譽身命起見自不得不作正當之防衛因輾轉設法覓借全稿一份讀之駭歎其附禀兩件一則謂熊希齡張謇僉壬之徒宜槪屏斥一則謂程應兩次派人暗殺措詞如是設心可知若一一爲正式之辯訴不特上　聰聽抑且自污筆舌惟於公债票案最關緊要而蔣楙熙所據爲鐵證者一爲四月廿七廿九兩日江蘇銀行提取债票之函據一爲石柏律師之函謹叙述原文加以辯正如下 
　　蔣楙熙原禀云查軍事報告云元年九月分押滬上二年正月加押西門子則此項债票應在受押人之手何以二年四月廿七廿九兩日江蘇銀行尙有應德閎龔傑取回债票之函據是前此之抵押滬商加押西門子以及合押分押皆文牘中之空中樓閣 
　　原禀又云查江蘇銀行支付卷内載二年四月廿七日應民政長提取公债票函（函云所有前存貴行公债票總結尙有三百六十五萬一千二百元茲由龔司長來取可即照付按内多四萬元以有收回日暉呢廠保證金四萬元在内）及四月廿九日龔財政司傑取票收據簽名之下各蓋圖章何以元年九月竟有抵押滬商之事此可爲公债票並未抵押之鐵証 
　　謹按以上各節爲蔣楙熙搆陷德閎諸人最有力之證據然物必有從來事必有曲折非可憑片面之觀念鹵莽減裂卽加以武晰也假如有人犯殺人嫌疑舉發人報告法庭謂其人身畔有刀可證經檢察官搜查有刀屬實而此刀曾否殺人其人何故藏諸身畔皆置不問但因其與舉發人報告相符遽謂殺人罪已成立有此理乎今執四月函據爲證而於函據之由來及其先後事實絶不研求可謂案已成立乎前得傳聞業於六月三十日詳細呈訴在案茲見原文再將前項函據之事實理由證據逐一復述之 
　　一事實元年夏間程前督接收留守滬軍兩機關德閎時與陳陶遺以督署秘書名義駐滬籌餉約楊廷棟龔傑史家修等相助爲理當時楊龔諸人均未受有委任徒以對於中外商民尙有信用緩急可以挪移同爲江蘇地方辦事故擔任義務之贊助所借各欵繁瑣已甚有一二萬者有十萬二十萬者有向華商借兑者有向洋商借兑者亦有向内地殷富避居滬上之人借兑者訂借期限有二三月者有一月半月者甚有十日五日者借整欵還另欵借巨欵還小欵前者未清後者償期又届多半以私人名議出立借劵此中困難情形較中央政府廣狹不同而艱窘則一今日事過境遷在安坐高談之蔣楙熙何嘗受此一日之痛苦無怪其詆爲不實也迨至九月積欠過鉅不得不略作結束議以债票售抵各户要求先予咨部核准發息再爲分配故雖指抵已定而押品未即交付十二月移押西門子後直至二年七月交割清訖均於六月三十日詳晰呈訴在案不再贅述 
　　二理由押品指抵已定自應在受押人之手但债票未經部准發息有同廢紙與他項押品不同况此類借欵純然感情信用關係當初本無押品自不急急於一時且蘇行銀庫本甚穩妥由省公署代存寄庫更可無庸給費（债票尙未發生效力在受押人先須支出寄庫之費商家營業計畫無此心理）且其中實隱含有促迫迅與咨部之意感情信用四字在蔣楙熙必以爲遁詞但有一事可證上年德閎解職後韓國鈞以大生股票向匯豐銀行押借三十萬議久未成由德閎囑龔傑代爲商妥本年期满商展月餘未就韓國鈞仍函託龔傑磋議就緖蔣楙熙理財能手胡爲乞助於身在局外且被嫌疑之龔傑乎一方面用之一方面陷之　張反復小人惯技本無足怪第舉此一端以爲當日感情信用之證耳 
　　三證據元年五月至九月十二月中間押借各欵有各處收付根據可查西門子之抵押有先後兩合同可據债票之不卽交付除載明合同外尙有往來信函可證公署檔案苟可檢得則蔣楙熙所謂鐵證不攻自破今原禀旣不提及亦不根查是否亂後遺失抑已抽燬滅迹借此誣陷殊難臆測但其中尙有最後移交存案之件斷無遺失之理合同信件雙方存執非一方面所能僞造此外尙有法律上可以証明抵押找絶之件以興省公署檔案無關今暫從略 
　　蔣楙熙原禀文云探聽與此案有緊要關鍵之管趾卿（即管祥麟）於日前赴京趁其暫不在滬之機會遂請律師古柏向西門子洋行面詢該行大班愛哈脱據愛哈脱君云所詢债票號碼均尙不錯惟此票是否可以作用尙不可知我所買進者約値四千元價甚便宜不過爲輸赢計耳此票所執惟本行買辦管某最多其票則交與本行作該買辦之擔保品直接擔保該買辦之營業即間接擔保與華人定約各種生意南京電料亦在其内等語古柏律師調查三次三次洋文復函均已簽字願負法律上完全責任 
　　原禀文云續奉庚電云所呈證據均尙確實惟西門子大班愛哈脱所答之詞須得其出一憑據而大班愛哈脱買進之公债票値洋四千元宜再得一回書以爲根據具見蓋籌周密莫名欽服當又函告在滬密查員遵照辦理無如愛哈脱已托律師高易代辦該律師多方抵禦以不能逹此目的所幸古柏律師前與愛哈脱所譚其三次洋文來函均經簽字負法律上完全責任自可作證 
　　一古柏律師英文信函三件其語意是否與蔣楙熙原禀吻合附説蔣楙熙禀部各件所引張謇諸人信函大都斷章取義無弄鍜鍊所引德閎二年十月因中□銀行事致韓國鈞函詞意更全然相反且明明聲請備案即指爲私函尤爲無理可喻又西門子禀控公廨時德閎曾延律師高易辯護至該行所用律師乃德人满斐特原禀指爲高易是其指鹿爲馬牵扯影射手段已屢見不一見故疑古柏律師三函原文未必吻合也 
　　二讓一步説認古柏律師英文信函與蔣楙熙原禀吻合而古柏律師調查各節有無誤會 
　　附説據蔣楙熙原禀所述古栢律師調查各節係親得諸該行大班愛哈脱之口但古門子對於此案始則禀控領事繼又由領事申送駐使按之事實太覺矛盾故疑古栢律師調查時或有悞會也 
　　三再讓一步説認古栢律師調查各節毫無悞會是否即可證明德閎等之罪案 
　　附説英國律師能否在中國法庭證成中國人民罪案非德閎慒於法律者所敢知且即如所云債票號碼相符是該行執有前項債票已無疑義債票乃無記名證劵該行承買以後大班與買辦有何關係作何支配皆營業範圍内之自由非當日省署所容過問張壽齡電囑向西門子出一憑據得一回書可見張壽齡亦以古栢律師三函不能作證其見解固在蔣楙熙上也 
　　總言之蔣楙熙查見江蘇銀行支付卷中有四月廿七廿九兩日提取債票函據發生種種疑實因即設偵查是職分内應盡之事然使蔣楙熙心地坦白一無成見應首先細查案卷以憑核對案卷或有遺失亦儘可通訊根查或竟約面譚切實研訂若情節不符證據不足加罪亦正未晚所謂公事公辦此非報復之利器傾陷之深穽也今乃陰謀密算利用一鱗一爪之函據居爲奇貨一切證據情節以絶口不言爲上策不知德閎未死之前吾舌尙存其除人證亦豈能一綱無餘芟薙凈盡目維垢辱已久忍無可忍用敢澈底披露上　鈞聞不勝屏營之至 
雜評一　（抱） 
　　藏議乃眞决裂矣政府其何以處此 
　　前清之季凡外交上有重大問題舉國士夫駭汗奔走發電力爭雖技止此猶見區區愛國心今則并此無之矣 
　　今非無所爭也所爭者權利而已其方法則擠排傾陷其性質則地方黨派中央黨派而已 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　　　　　　　　　　　　　　　 
要聞二 
[倫敦巿上之中國債票價]  
　　頃開財政部據駐外財政經理員陳錦　氏報告謂中國債票價格在倫敦巿面近來頗漲當五月下旬元年所發行之五釐金磅公債票平均售價爲八十七磅又四分之一但有時亦有跌至八十七磅五分之一八十七磅八分之一或八十七磅十六分之一者至第一次善後借款五釐金磅債票平均售價爲九十磅四分之一但有時亦有跌至九十磅八分之三或九十磅十六分之一者至六月上旬則元年之五　公債票其平均價格仍爲八十七磅四分之一但有時亦漲至八十七磅又二分之一者至善後借欵債票其平均價格爲九十磅四分之一有時亦漲至九十磅二分之一比較前後兩價格則知政府在歐洲經濟巿場之信用已大有進步矣 
[三年度之學校前途觀]  
　　全國學校之統計敎育部現將各省報告學校及學生數目彚造成册統計民國三年度全國高中小學校係三萬五千八百八十處學生係八十九萬二千五百十四名海陸軍學生尙不在此數之内再有續辦學校附於下届報告 
　　小學敎授綱要之編纂敎育部現爲擴新小學敎育就各種問題研究漸有端倪昨據該部消息部中現有編纂小學敎授綱要之舉業經設員着手研究擬於二三星期以内先編纂大體再經詳細討論以期完善聞其方針議在使小學各敎科書一切注重切實敎授不令流於虚僞以期後生均得日用普通之智識技能云 
　　各縣模範小學之擬設昨日探悉敎育部湯總長擬俟各種研究漸次解决及地方自治規模一經恢復即有一新小學敎育界之意聞其計畫槪略則議就大小各縣分劃數區每區必設一模範小學校完善設備改良敎授並同時設立代用小學校務期普及敎育但其校數多少則依地方廣狭而分差異云 
　　籌邊高等學校之停辦籌邊高等學校設立已經數載現因民國三年度預算未列該校經費業　敎育部飭令停辦其未畢業學生則轉送北京法政學校茲錄該部六月二十六日飭令如下查　經費三年度預算内未經開列該校應即日停辦所有在校畢業學生一律轉送北京法政專門學校特設籌邊一科仍照從前功課繼續講授辦至畢業爲止仰該校長卽與法政學校妥爲接洽辦理云又云查北京籌邊高等學校業經停辦所有未畢業學生已飭令轉送法政專門學校肄業在案爲此飭仰該校長卽行妥爲編制特設籌邊一科仍照該生等從前功課繼續講授辦至畢業爲止除飭籌邊學校校長前往該校接洽外合行飭知仰卽查照辦理 
　　久聞籌邊學校停辦消息初傳出時學生大起恐慌紛紛向該校校長某氏要求維持某氏無以應繼由該校全體敎員向部申請維持乃有歸併北京法政專門學校特設籌邊一科之議聞以該校俄文敎員李垣爲最有力云 
[北京巿政將舉行之兩要端] 　 
　　電車昨聞巿政公所曾提議北京修築電車一事朱總長以北京爲民國行政總機關萬國觀瞻所　且東西城相隔甚遠交通不便種種遲滯電車一項自當亟籌早日修築以利交通特前往農商部與張總長會商由實業借欵中先撥出三百萬爲修築北京電車之費張總長極爲贊許故朱總長决意另設電車專局派員勘測路線一切云 
　　植樹巿政公所自設立以來極力　謀京師巿面之改良或修築道途增開馬路或拆放　城開關城門以期巿民之便利其外復　通城内外多數溝渠以助衛生均屬巿人所共知者昨據探聞該公所又爲壯麗觀瞻資益衛生起見大有增植樹木之意聞其趣旨則以爲城内樹木甚稀除富貴邸園寺廟及城隅一部分外其街巿間樹木零星頗乏景趣惟近年以來新開之一部分馬路兩旁並植雜樹雖能令人眼界稍新然而其樹木又太短不能濃綠成陰於是該公所擬按工程之程序擇修築已竣之道路多植各種樹木以美觀瞻使成凉陰以便行者而樹木之繁疎尤與空氣之清污大有關係故栽植樹木發揮酸素洗滌污濁空氣以資巿民之衛生大約此事不久卽將實行云 
[歷史博物館之籌備進行]  
　　敎育總長湯化龍呈歷史博物館現就國子監地方籌辦擬俟成立後再行開放并令該館兼管文廟情形請爲鑒核已於六月廿八日奉批令准如所議辦理茲錄原呈如下爲歷史博物館現就國子監地方籌辦擬俟成立後再行開放并令該館兼管文廟情形仰祈鑒核事竊准内務部咨開本部呈請開放京畿名勝場所並酌訂章程繕單請核示遵等情五月二十三日奉批令呈單併悉所擬章程尙屬妥洽准予照辦除北海景山頣和園玉泉山外應由該部酌擇一二處先行開放單存此批等因奉此查原呈所列文廟國子監隷屬貴部主管應候本部酌定開放時再行知照並鈔錄原呈及章程咨請查照等因到部查文廟及國子監兩處自民國元年經本部接管當　國子監一處所有辟雍等建築在前清時迭經儒臣攷訂宏此規模關係於歷史學術者甚鉅於歷史博物館性質甚爲合宜是以前經國務會議議决改國子監爲歷史博物館并由本部先就該地設立籌辦處在案歷史博物一項能令愚者智開囂者氣靜旣爲文明各國所重尤爲社會敎育所資本部現正設法進行一俟籌辦完畢自應正式開放至文廟爲尊師重地現令籌辦處暫行敬謹兼管將來應否開放應俟歷史博物館正式成立後再行酌量辦理所有呈明舊國子監業經改辦歷史博物館並兼管文廟情形謹乞大總統鈞鑒訓示施行謹呈 
[警官濫刑斃命之慘案]  
　　湖南益陽縣鐘錶店工人與賣薪者因口角釀成人命一案閙起絶大風潮茲據該邑知事呈省長文云爲呈報警察區官楊輝因案潛逃請通飭緝拿究辦事案查五月十九日据前警務長袁子庚呈報三區區官楊輝預審張潤泉與盛和生互　釀命一案知事接閲之下殊爲詫異案因五月十六日張潤泉與盛和生因買柴起　致將盛和生小腹踢傷隨經警兵送區訊問豈知該區官楊輝不加詳察反將受傷之盛和生笞責解送警察事務所拘留以致斃命請騐前來並據解到兇犯張潤泉一名到署知事當將張潤泉收押一面前往檢騐正擬將該區官撤差質訊乃尙未發表即據新警務長周祖柱來署面呈該楊輝已於廿三日私行潛逃不知去向比經飭令該警務多派巡警四路追尋去後復據該警務長將查訪情形據實呈復並函請轉報通緝等情知事查該楊輝私逃之時尙在周警務長未接差以前誠恐前警務長袁子庚串通一氣有意縱逃復經勒令袁子庚將楊輝交案亦據袁子庚呈復平日與楊輝毫無新故實不知其下落如虚甘坐各等因據此知事查核此案該楊輝籍隸長沙當差已歷數月不意毫無經驗乃竟濫刑妄押施於受傷後之盛和生實屬糊塗已極今因畏罪尤敢不顧職守遽行潛逃更屬目無法紀况楊輝分列職官究與平民有别果僅尙無别故何遽行爲若此其中隱情更難懸揣似此藐法殃民之人若不從嚴懲戒其何以肅官箴而伸寃抑惟現經遠颺無從查獲再四思維祇有擬請大府通飭所屬一律嚴緝務將該逃員楊輝查拿務獲歸案審辦除已由知事另行委員接理該區官事務外理合具文呈報鈞署俯賜查核批示祇遵 
[紀湖南展覽會開幕]  
　　七月一號爲湖南出口協會開幕之第一日會中辦事員及政界軍界各長官均齊集約百餘人惟湯都督伍鎭守使因有要政未蒞會湯公特派前實業司長鄧君爲代表伍公派副官長鄭君爲代表外賓蒞會者則有英國領事日本領事税關監督郵政局長夫婦至十點鐘時搖鈴開會首由商務總會會長宋君報告開會情形並敦請各長官訓詞次都督代表鄧君致湯公意並敦請會員魏君宣讀湯公訓辭次鎭守使代表鄭君云今日得躬逢盛會不勝榮幸觀此會成績尤足徴諸會員辦事勤勞及其毅力願由此日加鞭策使我國進於富强次警察長張君曰本會之主旨在使人民展覽以奉爲模範也我國數十年以來財源枯竭以致萬事阻碍不能進行不得已而借外債籌公債然亦非本源之策也夫財之本源即在實業本會即爲發逹實業之起點外觀似重勸商其實農工俱重者也夫農不樹　則工胡操作而商胡流通耶甚願吾人民無持此偏見尤願人民無徒挾一賽會爲賞心之樂事舍此更不爲社會人心上之體察致負諸公今日之盛心也次鄧君述已意曰當去載俶擾之秋疇能計及此事迨弭平之後都督内爲湖南之實業外爲各國之竸爭始竭力圖維而請舒君主持焉昔南京賽會用費至三萬六千元今僅用費二萬五千元不三四月便已彚集大觀足徴辦事能力次會長舒君答云鄙人自去歳奉命辦理此會自維菲薄且經費艱窘故僅能略具雏形而已然對於後來則有絶大之希望在焉昔巴黎之開始賽會也僅數十人今已影響及全世界矣且巴拿馬之開通其關係亞東視蘇彝士尤甚我國天産素富更望各實業家勉力進行以敵此潮流今開幕伊始蒙諸君熱心惠顧不勝感謝之至次會員杜君云今爲吾懠展覧之第一次也昔南京之會國内之展覽也聖路易大阪意大利之會雖屬國外然政府敷衍了事每至失敗幾無與會資格今幸政易共和人民程度亦日增進此次賽會必有可觀即如我湘近日亦逈非前比矣如玻璃公司之鏡器湘繡之新様敎育用品之創製等豈前此所可夢見者耶且桂滇各省因經費不足至附於他省而我湘人獨能苦力支持成績昭著尤堪嘉許至此次賽會乃遠在巴拿馬巴美屬也我國於其地築屋時美人至升炮二十一響致敬足微中美感情之洽亦足徵美人歡迎我國人之美意今宜有以副此盛情至赴該地之期遠在明年尤望各實業家及時徵集物類以襄此絶世之舉演説畢共撮一影以爲紀念並設西餐欵賓一時觴籌交錯誠盛事也 
[湘省又獲黨人]  
　　湘省前次拿獲之黨人業經先後處决近日又由都督府調查員探悉東門内衡清試館庽有楊禮堂一名隨卽會同東區警察前往查拿適楊已外出即在行李内搜出飄布兩條遂將同寓之陶漢雲蕭子卿羅保林周華彬等四人帶府訊究旋於是日傍晚由警密探伺楊自外歸亦被拿獲送由警廳解府究辦又都督府密查會同北區巡警在水風井來吉旅館拿獲王某張某兩人亦係關於黨人之案又尙德街同福旅館庽有宋文標一名長沙人曾充前四十九標排長近爲某黨人所供出謂與該黨頗有關係昨由都督府密查同東區警察前往拿獲僅搜出排長委任狀一張此外並無他項證據又調查某君在瀏陽門正街破獲機關一處拿捕首要米永基等三名並飄布及危險物多件隨即解府交軍法課訊辦又前次破獲之革新黨供出半江樓茶館館主周鳳生爲該黨僞財政司時周已遠颺遂將其父周子成拿案旋由街隣保釋日昨又有人供周鳳生係該黨之重要人物湯督又飭將周子成拿案監押限十日内將其子交案否則不准保釋又長江上游警備總司令部稽查處近日在岳陽駐地捕獲黨人龍大爲章靈生等及嫌疑犯多名帶處審訊據龍大爲供稱同黨甚多其北路首領爲殷之輅殷之住處距岳城約近百里當即派兵會同知事公署小隊前往逮捕殷已聞風逃逸遂將其祖父及妻室帶案着令限交又岳城南門外東亞旅館庽客甚多日前由稽查處在該旅館拿獲數名帶案訊究當由曹司令飭令知事公署會同警察將該旅館封閉以清亂源 
[江西害民之三事]  
　　赣水災善後之商榷江西戚巡按使現以本省入夏以來雷雨兼旬河水暴漲章貢順流而下鄱湖頂阻不消以致南昌新建豐城建昌等縣圩堤潰決田盧被淹一片汪洋均成澤國早收無望漂失頗多災民嗷嗷待哺孔殷前經將被災情形呈請大總統撥欵拯救業已批准撥發洋三萬元交巡按使財政廳妥爲辦理以資賑濟惟將來辦緩修堤勢所必行且此次災區甚廣應辦手續甚多若不預爲籌備臨時不免製肘查前清時代被災處所或辦緩或散賑成案固屬可稽辦法諸多未善卽如各州縣辦理緩征幾視老册爲圭臬一經查辦即以照册爲藉口優户雖災不緩劣户雖緩不 
災書役又從中上下其手抽插飛洒種種積弊不可枚舉至散放賑銀委派人員假手紳衿得者未必被災未得者實係餓殍且領發時折扣外費名目繁多以有用之國帑徒爲一二私囊之助匪特無益於民而且有損於國如欲實惠及民必先盡除積獘嚴杜中飽昨特與財政廳王廳長會同提議預籌辦法聞已擬定數條矣 
　　義成和巨案之破獲贛省河街義成和錢莊日前被盜竊去鉅欵一案現經警察署拿獲賭犯因而破獲鉅贜在鴉尾船上起出現洋二千餘元元寳二十三只官票二千餘串金器十餘兩連同竊犯李義春彭洪興高福升劉四紅曾宗生陳金保李三元鍾名育李陳氏等一併解交警察廳驗收預審據彭洪興供稱夥賊王興發携元寳七只逃赴潯陽胡老么携官票五百串現洋二百餘元逃回蕪湖現經警廳分電緝拿務獲原贜解贛究辦 
　　鉛山縣匪亂之影響江西餘江縣屬會匪擁戴一幼童假稱眞命天子煽惑人心集匪數百人大肆搶刧被兵追逐　入鉛山縣城意圖暴動雖經該縣蕭知事會同兵警猛力擊退而城内仍多謠言商民紛紛遷避大有十室九空之勢以故附近一帶地方均極戒嚴云 
[江蘇又有力爭附税者] 　　 
　　江蘇太倉縣公欵産經理稽核士紳陳祖　錢詩棣王申吳守元陸國彬吳敬恒蔣汝訪顧聘璜蔣恩錫蔣乃均凌廷模等具禀縣知事請轉詳省署文云爲禀請維持敎育公益免提附税迅予察核轉詳事竊本月二十七日接奉公函轉奉省令取消附税從三年七月一日起一律解交財政廳收一面將附税用途列册詳候核奪支配等因竊查地方附税一項係人民自行擔負以爲地方敎育慈善積糓河工各項善舉之用關係極爲重大以地方之欵辦地方之事官廳有監督而無干涉且敞邑公欵公産自前清光緒三十一年設所清理後各項經理紳董向係實事求是從無侵吞中飽之獘歷年刋有徴信錄送案可覆按也近年學務日漸擴充他如浚河修城購糓習藝院等事正在積極進行經費方虞支絀萬無餘力堪以挹注中央今若將附税取消歸入正項提省候撥其知者以爲酌緩急以劑盈虚權衡自昭妙用其不知者以爲攫民有以歸國有更張是何用心將謂詳審用途則册籍具存儘可飭删冗費將謂預防流獘則調查果實不妨嚴予究懲總之國家税與地方税界限劃分各國均有先例我國甫經規定似不必朝令夕更况各項用途均關地方命脈更無　挪之餘地與其始提終發徒多匯解之煩何如循舊留支藉慰人民之望紳等偎以菲材忝管公欵旣有代表人民之責卽有維持公益之心實不敢勉强遵從致使地方要舉日久停滯無以對我父老子弟想關心民事者當亦鑒此苦衷也爲特瀝陳實情　懇縣長轉詳江蘇巡按使曁國税應察核准將附税一項免予提省由縣照舊核發支配以重要　而順與情大局幸甚 
[蘇垣敎育會定期開會]  
　　吳縣敎育會以附税名目取消入欵提歸省庫地方敎育公益各事巩致停滯亟應研究維持方法特定陽曆七月九日下午三時邀集各巿鄕敎育會會長學務委員及學欵紳董並縣立各校校長在舊學前本會事務所開特别大會已由會遍發傳單布告矣 
[江蘇高等廳廢去批示]  
　　江蘇高等審判廳長蔡君出示云案查各級審判廳試辦章程第五十八條所載裁判種類僅有判决决定命令三種此外並無准用批示之明文又查新頒公文程式令第八條内載官署對於人民陳請之准駁得以批行之本廳爲司法官署其人民於非訟事件來廳陳請者或准或駁向用批示至於訴訟案件關係至重非經法定程序不能卽予發表本廳對於訴訟各件皆根據各級审判試辦章程辦理誠恐人民或有誤會致生種種疑竇不肖之徒反得從中播弄爲此示諭全省人民知悉嗣後本廳除非訟事件仍用批示外其關於訴訟案件均以判决决定命令三種行之槪不用批所有累遞續訴狀者亦不逐件批示以一程序仰各知照 
[馮上將軍入都之通告]  
　　日昨江蘇宣武上將軍通飭云本上將軍現經電呈大總統奉准入都展覲面陳軍政起行以後所有本府日行公事自應照章飭委參謀廳長師景雲代拆代行遇有地方重要事件由各該鎭守使師旅長等隨時商請巡按使指導辦理除電呈大總統並飭委分别咨行外合亟飭行飭到卽便知照 
[浙巡按整理收入報解中央原電]  
　　北京大總統鈞鑒財政部鑒浙省三年度行政費奉大總統批定二百八十萬六千九百八十八元四角比較現在實支之數就經常而論已相差二百餘萬元困難情形當在洞鑒第處此財政艱窘之秋内外一體外省能節減一分用款中央卽可多得一分接濟映光自奉批定即督同前財政司長現署財政廳長張壽鏞悉心計畫權衡緩急綜核支配現經酌定分别施行尙未絲毫超出核定總數其間如司法典禮省會警察水上警察等費不敷甚鉅業就各縣原定行政費内竭力核減提出十萬餘元抵充司法經費並整理司法收入以資彌補警察等費除就核定原數分别支配外再由本省另籌的欵抵補以期經費事實兩無牵碍國税地方税名義現奉取消而地方有益事業仍准繼續辦理不令停輟仰見兼籌並顧之至意自當督同主管員切實遵照部咨審度支配至於整理收入前財政司長張壽鏞赴京會議財政時業將計畫書呈部現該員奉命署理廳長益當督飭賡續進行浙省三年度預算經理得宜新税舊税通盤計算收支相抵當可餘五百萬元除彌補前欠及償還禮和債欵地方公債收回軍票共約二百萬元外計可報解中央三百萬元茲定自七月分起按月劃存二十五萬元　　指　所有計畫財政 
 
 
 

Page 7

 
 
情形除將支配行政費綱數專案呈送外　先電陳浙江巡　　　　　　　　　　　　　　　　　　　　　　　　　　　　 
按使屈映光有印 
地方通信 
[蘇州]  
　　楊知事察看學校吳縣楊知事於七號率同學務科長趙振鷺乘輪啓程赴洞庭東西山察看各鄕學校並須與地方士紳面商籌劃學欵事宜兼巡視地方情形 
　　石署長點騐巡士蘇省裁減水警經費經第二廳趙廳長　定飭照陸軍退伍辦法先裁退巡士一千二百名各給恩餉兩月俟退畢再裁官長昨已發表第四署長（卽飛划游巡隊長）石人俊已親赴無錫常州崑山常熟太倉各處將本部各隊巡士逐一點驗以便退弱留强闻石署長擬俟此次點騐後將分署長（即管帶）先行撤换一二員云 
　　屍親閙事紀聞蘇垣盤門内駙馬堂前吉慶橋戴姓成衣匠之子某甲向在蘇綸紗廠爲夥甲之弟媳某氏氏亦在該廠爲女工前日甲因見某氏在廠有有經薄形狀故囑其弟設法敎訓甲弟即將其妻某氏痛毆一頓某氏被毆受傷後氣憤卧床適又患時症醫治無效至次日即行殞命某氏之弟現充水警第二廳科員聞悉此事即派僕役四人至戴家查問其姊因何而死某科員之妻亦帶僕婦數人前往始則爭論喪費繼復衝突竟將戴姓家器具什物全行打毁並將某甲弟兄二人痛毆受傷甚重致死屍未能即時棺殮戴姓遂將某甲弟兄抬赴吳縣知事署請騐並由縣署派警前往押令將某氏屍身入殮聽候傳集人証訊明　　 
　　停開辦公廳高等審檢廳以現届夏令天氣酷熱自應停開辦公廳凡兩廳人員一律於七月四號起每日早九時到署在各房料理緊要公務至十二旬鐘後即行散出其尋常公務均暫行停辦俟天氣稍凉再行照常開辦公廳辦理云 
[松江] 　 
　　站員降調西車站貨員王甲崇明籍係賣票員王乙之兄前日車上有貨物一宗裝運費應列入甲級轉運公司中人餽王甲洋三元商同减收運費塡列乙級詎爲浙站查知派員調查盡得王甲得賄舞獘情况遂函告蘇路營業長傅甲詰問甲直認不　當即撤退並以站長有監督之責不應茫無知覺遂降調往石湖　小站任事 
　　孤兒失庇孤貧兒院院長朱小鶴君熱心公益對衣慈善事業更孜孜不倦近因院缺費商准滬上熱心家演劇補助方爲合院孤兒稱慶　昨日朱君竞染疾下世合院孤兒聞信皆慟哭失馨所望　起有人竟朱君未竟之志則該院之幸也 
[鎭江]  
　　一等旗民送寗鎭郡旗民生計所所招旗丁備補警衛已紀前報茲悉此廳係奉有江蘇馮上將軍令派員來鎭會同該所長先行按户調查人數一面　赴生計所報名列册由該委逐一點騐身體資格分爲三等榜示飭各具志願書送所聞一等招募入伍二等備補警察三等則令學習工藝共有六百餘名倘有不願者聽之日昨已將一等合格者選齊一百名由火車裝送赴寗其二等三等日内亦備齊名册續送至寗 
　　迎神祈雨之盛况鎭郡自三號起文武各官禁止屠宰虔求雨泽並每日赴邑廟拈香拜禱仍未大沛甘霖田待雨孔亟　謂南門外都天廟神係鎭城福主舊時祈雨甚有靈應乃於五號　赴該廟焚香叩禱恭舁都天大帝神像由南門進城過五倏街堰頭街出西門至大街小碼頭繞道至新河街假降福會堂爲駐神像行轅官民晨夕祈禱頗爲誠懇至城廂内外羣兒編柳覆額擊鼓聲聲舁土龍以行街巿者亦日有多起云 
　　裁併城厢巿警區鎭郡城廂巿警察區域在未改所爲廳以前本分城外爲四區城内爲二區嗣編訂廳制遂於城内外各增一區茲劉縣知事以警察已改廳爲所而城廂巿仍分爲八區值此警費不足萬分爲難特與警務長商議裁併警區仍如前分六區之制云 
[南京]  
　　電禁私設繭行韓巡按致震澤絲業公會轉吳江丁知事電云據該會冬電稱嚴區二蠶成熟華編恒升等繭行擅設分莊並有放船出收情事該行前曾具結停業今抗令碍税復設實屬可惡仰速禁止違卽嚴辦並電復巡按使韓江印　 
　　韓使覆南通電韓巡按致南通晨會張敎育會　商會劉電云二十八日來電閲悉本省自准部文取銷國税地方税名目後深恐各縣誤會減縮敎育經費妨礙進行業經通飭三年度縣巿鄕敎育費仍照舊支配並先電飭各知事知照知注特復巡按使韓江印 
　　電告湖水已漲江北高郵縣知事姚君於日昨電禀韓巡按使現在湖水已漲農田需水亦殷請將各閘啓放半槽以利農田 
[安慶]  
　　警廳規定旅舍辦法警察廳日昨出示云照得旅店之設雖係便利行人而開設過多一則客商稀少虧累堪虞一則良莠不齊禍機隱伏况聞亂黨計畫亦暗遣人明開旅店暗作秘密機關尤應預爲防範本廳長前已召集廳内外各職員公同會議僉謂本年之内但准減少不得增多久經議決實行在案乃近來禀請開設旅店者頗不乏人其中顯有别故爲此明白出示曉諭仰各色人等一體知悉自此示諭之後毌得再以開設旅店爲請閉歇不准暗中頂與他人倘敢故違一經查出定予嚴懲不貸 
　　宣示保險賠償辦法安徽公署所定招商開質章程内有保險賠償各辦法業經公布日昨又通令各屬以此項賠償係耑指商本而言若質物之人旣得質金設有意外不准再索賠償若遭變亂損失應呈報實數設有虚浮卽加五十倍罰辦以示懲儆 
雜評　（默） 
　　改革不從根本着手而從囂囂然爲一枝一節之補救終無益也民國成立以來困於用微特不暇從根本上着想即所謂一枝一節之補救亦幾幾不遑顧及焉今者軍事統率處慨軍隊不足恃而有每省練一旅基本隊之主張敎育湯總長慨敎育界墮落而有每縣設一模範小學之感想其殆稍稍有所悟乎 
　　自自治取消而後各省之巿政不修矣已成者且廢棄之　諭未成者之舉辦耶而北京之巿政則進行甚力如修街道也築馬路也拆城關門也通溝浚渠也今且爲壯觀瞻益衛生計而鋪花草焉植樹木焉氣象爲之一新京師首善固宜爾爾然令我人民可望而不可即可美　而不可摹仿此心未免耿耿耳 
　　巡警知事負責任者也區官不良而至濫斃人命又被從容脱逃爲知事者平日旣視如風馬牛不相及而絲毫無覺察迨其脱逃而後而始呈請通緝觀益陽縣知事公文語語歎息痛恨於巡官之不法詞非不嚴義非不正然試問縱容此不法之警吏以毒害人民者誰耶 
 
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　　　　　　　　　　　　　　　　　 
本埠新聞 
[滬濱戒備紀] 　　（二） 
　　電話之空傳 
　　居民之驚嚇 
　　官　之防備 
　　昨報載前日忽起謠言謂小南門地方設有黨人機關定於五日晚間起事卽由警廳飭派探警嚴密防範一節茲悉徐警廳長係於五號傍晚接得電話報告是晚三時有黨人二起一在小南門一在閘北同時舉事等語故即由電話知照城門内一區三分署施署員及閘北第四區警署薛署長各派雙崗巡士嚴加梭巡並選派警士偵探分路嚴查有無黨人潛匿昨經施署員薛署長呈復是晚通宵加派警探巡士防緝直至天明安靜無驚並派探分往境内偵查亦無黨人機關實係謠言云云昨徐廳長已將五號得聞謠言派警嚴查依然安靖各節分别呈報馮上將軍及巡按使鎭守使查核矣 
　　聞是晚戒備後風聲所播人心惶恐前昨兩日小南門外居民竟有搬家避至租界者無事自擾情殊可憫而前日晚間徐廳長仍令照常戒備城廂内外各要道由各區署派警嚴查各崗位仍派雙崗荷槍防守各城門口加派偵緝隊士會同巡防並由偵緝隊長程錦驥督同傳翟兩副隊長帶同隊士二十四名至西門外斜橋及小南門外陸家浜南碼頭各處巡查以免變生不測云 
　　前日鄭鎭守使以旣有謠言亟應嚴加防範曾經通飭各官廳一體飭屬防護上海縣洪知事奉令後卽飭地方景警務長轉飭各探警佩械在署通宵巡邏地方廳汪檢察長亦派全體法警輪班防守甚爲嚴肅 
[嚴防軍人附和白狼]  
　　現駐製造局之第七旅旅長臧和齋君因奉上海鄭鎭守使密飭以匪首白狼近遣羽黨携帶鉅欵潛來淞滬一帶希圖運動現役軍人暗助内變乘機起事飭卽嚴令所屬傳諭各士兵勿爲所惑慎加防範等因臧旅　於昨日午後二時飭傳十三團周團長率領所部第一二三各營魏田高三營長曁各該營連排各長官齊集旅司令部即將鄭鎭守使密飭當衆宣示並謂近來軍界迭據探報黨首孫黃等已與白匪聨爲一氣遣派黨徒分布各省賄給軍人協助起事等語凡我軍人自應嚴加防範務各回營誥誡所轄士兵切勿受其煽惑卽使該黨果將金錢賄納亦當拒却一面密報長官拘拿行賄之人從嚴懲辦萬勿贫利徇隱致貽後悔云云諭畢分道而散時已五下鐘矣　 
[林天一被捕]  
　　黨人林天一（卽林金虎）聞於去夏江寗開戰時在何海鳴部下充當水陸憲兵司令事敗潛逃迭經江蘇都督上海鎭守使通緝未獲日前淞滬警廳忽據線人報告林天一潛迹滬地當飭偵緝隊協同線人查緝去後前日下午六時在滬城老北門内九畝地附近將林緝獲解廳當由徐廳長飭發司法科嚴行收押預審核辦旋有江蘇都督府駐滬偵探以該當人爲馮都督飭緝之犯到廳索提解寗懲辦徐廳長以該黨人並奉鄭鎭守使飭廰查緝現旣獲案自應就近先解鎭署應否解寧應由鎭署訊明核奪飭俟起解後自投鎭署禀請核示云 
[法領事之人道主義]  
　　法捕房中西探捕曾於五月十四號晚在法新租界寳昌路善鐘路及福開森路等處拘獲嫌疑犯七十五名解經法公堂訊判潘少卿等六十五名分别交保開釋驅逐其情節稍重及須留案作証之李洪毛和尙沈長龍屈洪生陳寳山譚福元鄭洪生楊裕興李金友李福田等十名解送鎭守使署訊辦在案茲由鎭守使鄭君咨照法領事謂李洪等十人業已判决一律槍斃卽日執行法領事以十人中内有數人或則留待質証或則情罪尙輕今不分輕重一律槍斃未免有乖人道故先電致鄭鎭守使暫緩執行並備公函請將李洪等十名移回法界發押捕房再行核辦　 
[新大橋坍陷續誌]  
　　舢板廠新大橋因亟需修建已由閘北工巡捐局招工投標嗣工部局以橋身將陷勢頗危險於日前雇令作頭朱金記包拆包造卽於三日前開工拆卸不料前日傍晚各小工方將橋上之吊力木架拆去而橋下預竪之木椿忽被潮水衝倒致該橋南半截驟然坍墜各小工紛紛落水計傷三人死二人餘均救起當此橋動工後該處各工廠另雇渡船四艘在橋東往來載運工人幸距離較遠未被波及昨閘北工巡捐局朱局長已將拆橋肇祸情形禀報滬海道尹請示核奪至受傷之小工三人已由該作頭舁送醫院療治已死二人車入騐屍所候請公廨中西官騐明再行收殮 
[再紀傳押曹元度之交涉]  
　　財政部特派駐滬裕寗官錢局清理處處長曹元度因德商李希德控揚州裕寗欠欵案由德領飭知公廨牌票間中西包探於本月四號至白克路曹之庽所將曹傳至公廨拘留已紀本報茲悉曹君傳至公廨之日關讞員聞之以案經上訴無庸傳押即與德領面商要求開釋德領以案經與王襄讞判定被告於兩禮拜内繳足保証金或親自到案今旣逾限惟有注銷上控繳銀開釋别無通融辦法爭辯無效惟聞關君以所出飭傳曹君之傳單本無傳到交保字様今乃添此四字殊不可解昨又由向德領質問矣　 
　　又聞清理處自曹君被拘後即電禀省部並報告交涉署速與德領交涉昨日楊交涉員已奉中央電令飭商德領迅將該處長釋回楊君卽於會晤德領時商及此事請將曹處長釋回再行解决此項紏葛未知德領若何對答也 
[法捕房查獲僞鈔票]  
　　法捕房藍總巡近得報告謂近來有人專將僞鈔票在巿混用擾亂金融當飭各探捕嚴行查緝在案昨由探目黃錦榮包探陳山林韓邦逹等偵知有湖南人蔣富生安徽人何子龍等專用假票當即前往拘獲解入捕房在蔣何兩人畔抄出僞造之某銀行鈔票二十餘張據供此項僞票係住居法新租界呂班路文德里二十三號門牌之某國人名尾形周平八卷義助兩人所造交與我等持往巿上混用藍君得供立飭中西探捕前往文德里將尾形周平等兩人獲住帶入捕房詰訊之下判蔣何兩人一併管押尾形周平等兩人候送該管領事署訊辦 
　　又據訪員續報昨日下午五點餘　又經西探目石維也君飭提蔣何兩人隔别盤詰問其製造機器現藏何處據蔣何答稱寄藏新租界顧家宅某姓家並無門牌號數等語石君卽督帶探目黃錦榮包探王銀濤顧三寳華春林等前往該處將製造假票之機器一副吊出但該機器一副吊出但該機器已經拆散共裝一箱石君飭令裝入汽車載回捕房以便澈究 
[訊結發現紀念郵票案] 　 
　　廣東路九十二號門牌潤泰五金雜貨號主倪雲九（即倪雲舟）因私藏已經取消之孫文紀念郵票計洋八百五十七元五角經本埠郵務局查知報由捕房將倪提至公共公廨迭訊供判令存洋一千元保出候再訊核在案前日午後經王襄讞會同德裴副領事升座復訊先由被告代表逹商律師上堂馨稱前項郵票係出資向一廣東人購來並非故意收贜且未聞有取消之通告故被告收買未爲不合應請將案註銷並請將郵票發還原告代表德雷司律師駁稱前項郵票被告旣稱出資購買然又不能將來歷及售買之人切實説明况旣稱係一素不相識之人何以於極短之時間遽以現欵收買不同來歷此中情形亦殊可怪堂上諒亦瞭然且起案郵票有多數均有火焚痕迹則爲在焚化時竊出無疑而被告不自出售轉託金陵輪船買辦朱茂生代銷此中原因實緣上海已在查究决難在巿上出現故託輪船買辦俾可帶往漢口蕪湖一帶因該處尙不及上海查究之嚴且另有一原因乃法捕房包探至被告家中搜查之時被告之妻頗現恐慌之色且圖私藏冀减少郵票之數故此案迭次研訊已得有充分之證據被告犯罪已經成立應請嚴究中西官會商之下以收贜雖無充分證據然收買不問來歷之物究屬失察姑寛着罰洋三十元充公以示薄儆起案郵票發交原告帶去銷燬完案 
[産銷併徴之上下相爭]  
　　財政部之堅持本埠各商業反對産銷併徴新章迭詳前報茲悉總商會曾徇各商之請續電財政部請予變通刻又接到回電云總商會鑒敬艷兩電均悉産銷併徴在商民同一輸納並無不利所不利者併徴之後奸商不能指遠卸近漏完銷税至稱章程繁苛經過一關戳驗一次等語此係釐局税所通例非經産銷併徴然後托驗該總商會素明大義仰仍遵照前電切實勸導各商毌再籍端阻撓致干未便財政部　 
　　萃秀堂之集議滬南油荳餅業連日停止交易並於前日城内公所（即萃秀堂）邀集各行號執事研究對付方法到者頗衆惟茲事體大未經解决聞須再行定期集議云 
　　韓所長之答問各業認税商家已有數業赴税務公所退認其未退各商亦均向韓所長請示現行税則該所長對以此項産銷併徴章程甫於六月二十八號頒布未及詳細研究須待查明是海各業認税情形再赴省陳明窒碍請示辦理惟鄙意各商運貨出外經第一機關托騐後其餘各機關未必再有留難之事云云 
[洋商亦受更改税章之影響]  
　　文匯報云浙省巡按使近定七月一日增徴産捐（按即産銷併徴）蘇省即步其後　其他沿江各省亦悉照此辦法其所增捐率聞照舊例或增四五倍故中外各商羣起反對昨日老公茂洋行舉行呌買因無人過問乃即宣布展期是晨華商似曾開會議决暫停購貨以故昨日下午魯意斯摩今日公平呌莊均未舉行明日怡和及星期四日元芳叫莊亦將暫停中外商人現頗震動聞上海領事團將向華員提出嚴重之抗議 
[楊道尹囘滬續誌]  
　　滬海道尹楊小川君由寗返滬已誌昨報茲悉楊君到署後即將總務科長虞君代辦各事逐件檢查昨即往晤滬英法兩總領事磋商收回會審公堂管理權以後之辦法並將前清歷任滬道經辦交涉未了各事在京分别理明及閘北界務問題持平解决各情向該總領事等逐一陳述然後回署至以上兩事及開庭受訴上控案件須俟外交部將議决辦法發表後分别履行云 
[測淮團由滬出發]  
　　美國測淮團到滬经來交涉公署旣皖同鄕會均公宴歡迎以及各工程師由交涉公署發給護照先後出發各情已紀前報茲該團正副長西勃特康納歇及總工程師密特戴維斯顧問詹美生諸君以與江皖測量局前測淮河及沿灘各小河成績各　業經接洽偕同全國水利局僉事嚴飴亭君於昨日午後一時許專車赴南京謁見韓巡按使隨乘津浦火車往徐州韓莊一帶查勘運河再折回臨淮蚌埠溯淮而上逹正陽關仍順淮河下駛過洪澤湖沿河詳細復測至清江浦會齊再定入海地點皖紳代表夏輔宜張虎臣兩君均赴車站恭送所有該團經過泗盱五靈宿懹鳳壽等邑及臨淮蚌埠正陽沿淮各鎭並由夏張兩君分函介弨各該處士紳藉備諮詢歷年水災之情勢以資考證云 
[製造局先開四廠之預算] 　　 
　　製造局督理鄭汝成君因本局所存軍械無多曾經呈准陸軍部批令先開砲廠砲彈子藥練鋼四廠每月需用工料若干已飭該四廠委員迅速估算在案茲據各該廠呈復龍華子藥廠每月工料預算至少二萬兩砲廠砲彈練鋼三廠每月費用約在三萬兩之譜業由鄭督理呈復陸軍部請爲核示矣 
[陳家橋住户之嘈雜]  
　　製造局望道橋東首之陳家橋係爲裝貨塌車江北車夫聚集之處總共人數有五六百人之多每至晚間人聲喧譁茲爲第七旅參軍王雅泉君查悉以陳家橋距離製造局僅有半里值此謠言　起之際恐有奸徒混雜乘機起事故於昨日親往調查凡車夫居往該處者均須覓取保人報明警察隊方准居住倘無保結槪行驅逐並飭該處地保隨時查察 
[建威兵艦赴粤巡防]  
　　駐滬海軍司令部近奉部電飭派兵艦赴粤協防當已派定建威兵輪前往防守該艦奉令後已於昨日午前十一時由滬南製造局前浦江起椗展輸出口馳赴該省洋面嚴加巡防矣 
[浦東中學附屬小學行畢業式]  
　　浦東六里橋私立浦東中學附屬高等小學於七月六號上午九時舉行第七次畢業式學生畢業者計共十七人茲將姓名綠下陸成韶胡洪寛沈雲鹤龔如淦石如璋楊兆麟趙貽鏡蔣允福陳育麟黃方剛顧元　金源毛鳳翔陳以恩陸修粹黃銀貴朱維琮聞該校於下半年擴充學額添招各級　班生并一年級生其招考期定於本月十二十三兩日云 
[英文夜學校優待學生]  
　　惜陰公會創辦英文夜學已届四載日前舉行暑假大考每班中之第一名下學期免收學費計特班董執庵高等班王光奎中等班楊詠　初等班陳典　其暑假補習科定陽歷本月十六日開學八月二十九日閉學凡該校舊生及下半年在該校肄業者均不另收學費云 
[遣撫所諄諄誥誡]  
　　陸軍遺撫調查所將第一批受撫人員先行派員遣送回籍各節已誌本報茲悉該所於前日午後召集已經調查確實之周德元等二十五名在所拍照並由所長杜中將淮川親自訓誡略謂本所設立宗旨已在各報登載布告曉諭諒爾等早已知悉爾等回籍之後務宜各安生業勉爲良善况爾等爲第一次回籍之人更當朿身自愛以作後來者之表率本中將等有厚望焉至本所因設在華界一般黠桀之徒往往造言阻撓故使爾等懹疑觀望殊不知早已由鄭鎭守使通飭所屬凡係來所報名就撫之人均當切實保護是鄭鎭守使對於誠心就撫者保護惟恐不至爾等幸勿輕聽外間傳言轉生誤會現在本所已派定王中校承蔭護送爾等回籍定十三日啓行惟此項日期本可提前舉辦因恐都督巡按使致各省長官公文未到爾等無人保護殊非愼重之道故寗從緩以求穩妥此係本中將體恤爾等一片苦心爾等當能諒之云云訓誥畢並由該所每人先行發洋一元以作日内内火食零用之資云 
[徐廳長遣散候差人員]  
　　淞滬警察廳徐廳長前日通飭前滬南分廳候差人員云爲飭知事查接管卷内前敎練所裁撤後其在南廳候差各員本廳長極擬量才位置乃適値改組迭奉省飭以經費支絀責令裁减本年支付計算減少照上年實支數目八成發給前項人員本廳長曾奉巡按使面諭實行裁節當茲政費奇絀即現職人員尙被裁汰多人况屬候差更無位置與其寄居逆旅坐悞時機何如舍舊謀新急圖他就前奉鄭鎭守使面諭酌給該員等半個月薪水誠以警費鋭減該員等即使久候在此亦屬無益茲復經本廳長懇請鎭守使允准優給薪水一個月俾充旅費爲此飭仰該員等遵具下半月俸銀收據卽日來廳具領另圖他就愼勿守株自悞 
[四區警署之特權]  
　　淞滬警察徐廳長前日通飭閘北各區署云照得閘北各區距離本廳中隔租界路途較遠送騐巡警頗形不便嗣後着逕赴四區警署由該署長騐看分别合格與否以資抵補一面由四區署長詳報本廳一面由各該區署詳報以備查考至關於長警升降仍由各區署直接詳報本廳核奪所有各該區外勤事宜責成四區署長隨時督飭辦理以免延悞 
[再誌淞滬警廳之减政]  
　　淞滬警察廳長徐輔洲君蒞任後以經費支絀力求節省故將該廳各科科長名義裁去一律改爲科員其行政科併入總務科衛生科併入司法科至各科員名額亦須裁減有改爲書記者又聞保安隊警備隊亦　即日裁汰各區署巡官每署僅留一員一俟議妥即須實行云 
[偵緝隊無須値堂]  
　　淞滬警廳司法課原有値堂偵探四名嗣經徐廳長裁撤改由偵緝隊士輪日承値曾誌前報茲悉徐廳長因偵緝隊士有查緝匪盜之責若再責令輪流値堂未免貽誤要公現已將司法課値堂提犯查詢保單等事改派保安隊士承辦矣 
[打掃夫終日不息]  
　　各區署垃圾挑夫向章於每日上午工作後下午無事現經徐警廳長查得各處街道自經打掃之後仍有污穢不潔者業已飭知各區署路政稽查員嗣後須督同夫役鎭日清潔道路不得貪懶云 
[三馬路之血案]  
　　張阿榮年近五十向在三馬路馮存仁藥店東首工部局衛生分處爲司　前晚不知被何人殺害直至昨日破曉時有一千一百九十八號華捕行經該分處門首見地上有血因即推門詎門未　即隨手推開入内見張頭項間斜插尖刀一把仰卧血泊之中已經氣絶因卽報告捕房派探赴查屬實飭令將尸車送騐尸所禀奉公共公廨關讞員於昨日午刻會同美領博君蒞所騐明委係刀傷咽喉致命判令尸妻張吴氏具結收殮一　　飭探捕緝兇究辦 
[德婦被害案又獲一人] 　　 
　　虹口禮查路德商南門牛肉莊主婦密雪司南門被人謀斃並盜去値洋三萬五千元之金珠飾物現洋一案業經總巡捕房五十號西探總目安姆斯脱郎偵悉是案兇犯朱小八仔逃匿揚州函請楊交涉使備文派探將朱移提來滬因朱患病送請工部局醫院醫治並派包探密詢口供等情已誌前報茲悉朱供出住居　根路華洋交界處之江北人符三與此案亦有關係該探當卽禀奉張代總巡於前日密飭中西包探前往將符拘押昨解公共公堂經聶襄讞會同美領畢君略詰一過以原告係是德商判符押候德領堂期解訊 
[五十元賣去一命]  
楊樹浦沈家灘地方鄕人陸某前以田單兩紙計田一畝數分向同族陸四全之父抵借洋二十元後因陸某及四全之均已故世該單被四全轉抵與羅某押洋五十元日前陸某之子陸興華向四全贖取田單奈四全一時無力歸償竟於前晚在柴房間内自縊身死由家屬報知捕房捕頭飭探將屍體舁送斐倫路驗屍所報請公共公廨關讞員於昨午偕同美副領事蒞所驗明縊　無悞當飭屍妻羅氏具結收殮 
[女子覓死之疑竇]  
　　女子張文卿不知何故於前日午後突至四馬路新關碼頭投浦圖盡當經舢板船户救起交由七百零八號華捕帶入捕房詢據供稱其義父張俊廷在南京路開設洋貨號餘語吞吐繼由該號飯司徐四中投稱號主因事離滬求請給領中西官察核情形以其中必有隱情判女暫留濟良所候傅家屬到堂訊供再核 
[嚴禁承發吏籍端索賄]  
　　地方審判廳廳長袁麟伯君查得本廳承發吏時有向各當事人藉案索賄情事若不嚴行澈究殊與司法衙門名譽有碍是以於前日密派幹員隨時查訪一面嚴諭該承發吏等以後如再有索詐情事一經查出或被告發定當從嚴究懲决不寛恕云 
[保護電車之文告]  
　　淞滬第一區警察分署出示云照得地方設立巡警首以保商民之財産營業交通爲第一要着近查本分署轄境外灘一帶之電車軌道中每有游手頑民及無知劣孩私置鐵器瓦爍各物一經電車觸動每致毁傷機紐及震嚇行客等事似此殊與商業交通大有窒碍查律載第十五章妨害交通罪第二百十一條損壤電車軌道爲危險之行爲者處二等至四等有期徒刑除隨時派警嚴查外爲此出示嚴禁嗣後如再有前項玩弄行爲定即拘署按律送懲或傅其家屬到案議處决不姑寛以儆效尤而保商民仰各遵照毌違特示 
[復訊藏書樓竊案]  
　　寗波范氏天一閣藏書樓控薛阿位馮德甫串竊古書碑帖及歷朝君主圖像銷贜於四馬路來青閣書店主楊雲溪三馬路六宜樓書店主陳立一（即陳立炎）等情業經捕房將各人傅提到廨判薛馮還押楊交四千元人洋並保陳存現洋五百元交保候訊在案昨晨由廨復訊先由捕房將吊到之手卷圖像呈案請察原告延律帥上堂代表請究陳二人亦各延律師到堂辯護中西官會商之下判楊陳仍交原保薛馮還押起案各贜先交原告具領候移提人贜到案再訊 
[三菱公司新屋落成]  
　　三菱公司在英租界廣東路九號新建房屋業已落成茲定於本月十一日（陰歷十九日）行開幕禮自上午十一時半至下午二時備具茶點欵待來賓想届時往賀者必實繁有徒也 
[呈請諭禁之無效]  
　　沙河絲綱兩船帮夥前因生計困難要求各船户加增工資已有三次此次又欲加增爰由該兩帮船户公舉代表高阿寳等至上海縣知事公署呈請諭禁惟聚衆罷工最爲惡習如果滋生事端擾累公安儘可報明該管警區查究昨已明晰批示矣 
[竊取電綫之儆戒]  
　　黃包車夫席對對　因竊取電線由警拘送地方廳拘留在案昨經張推事官會同徐檢察官開庭審理席再三苦求問官以竊盜罪當然成立援照新刑律三百六十七條判席對對拘役二十天以儆 
 
 
 

Page 11

 
 
[私販烟土之科罰] 　　　　　　　　　　　　　　　　　　　 
　　私販烟土之張洪生王裕生嚴安甫等日前由警拘解地方檢察廳預審明確起訴審判廳於昨日午後開庭辯論判張洪生王裕生各罰洋八十元嚴安甫罰洋三十元押候繳洋開釋 
[兩婦突遇三匪徒]  
　　住居新閘路之婦人陳錢氏陳王氏於前晚八時同乘黃包車行經北京路突遇匪徒三人攔住持械嚇禁聲張當被刧値洋三百餘元之金鐲各一副事後該氏等同報老閘捕房飭探查緝未獲晚日已禀明張總巡通飭各捕房中西探捕一體留心偵緝矣 
[阿母請領女皃]  
　　妓女許根寳前因不願爲娼經公堂判發濟良所留養迄今已有六年昨日忽由其母許氏延律師到廨聲稱伊母思女情切求請准予覓保具領關讞員商之美領博君諭候飭知濟良所將女帶堂於禮拜四訊明再核 
[幼女賣娼之干涉]  
　　三馬路二百二十八號門牌妓院老鴇婦蘇瑞雲因將十三歳外甥女秀雲懸牌賣娼前晚應某客之召由瑞雲之妹蘇黛雲伴同前往行經廣東路被老閘捕房中西包探查見以秀雲年未及笄有違定章當將二人拘入捕房禀奉捕頭飭將瑞雲拘至窵字間詢明諭令分别拘留昨晨併解公堂請究蘇鴇延律師貴信惇上堂代辯請將秀雲所帶珠飾發還並請從輕辦　中西官會商之下以蘇鴇不應逼令幼女賣娼着罰洋一百元充公秀雲發濟良所留養三年再行擇配所帶珠飾存候查明是否已物或係租來復候再核蘇黛雲從寛省釋 
[拐賣女孩之判斷] 　 
　　墳山路居户丁李氏控王談氏王楊氏串拐九歳女孩阿三業由公共公廨訊判楊氏交保談氏還押女交其母領回候移提買主蔡戴源質訊在案昨由捕房將蔡傅案質訊明白判王談氏押女所二年王楊氏開釋蔡罰洋四十元充公無洋改押兩月女交其母領回完案 
[無賴之尤]  
　　陳　　　至雉妓院以住宿爲由乘間行竊衣飾前日由探將陳查　　　陳曾竊北京路四百三十八號雉妓張桂香浙江路雉妓吴小妹等衣物於昨日傅同各原告將陳解送公堂訊明判押西牢九月期满逐出租界又山西路三百零六號妓院控狎客宣才州馬金其竊取銀水烟筒等情昨由捕房將二人拘解公堂訊實判各押兩月以儆　 
[援救木作學從]  
　　寗波路三百六十四號木作内之趙金章陳寳山趙阿大因將七歳男孩和尙百般凌虐被捕房查悉昨晨派探將各人與孩一併拘解公堂訊知該孩來歷不明判送救濟會留養趙阿大無干開釋趙金章陳寳山分别交保候查明再核 
[木行追索貨欵]  
　　曹恊順因不理英商祥泰木行貨銀三千二百餘兩被控前日午後由公廨關讞員與英領康君會訊原告西人搿羅夫（譯音）偕代表律師上堂訴明案情請追質之被告認欠屬實判交妥保速向原告　飲理清 
[保人已不可靠]  
　　大源祥協祥和兩號同控俞柏標不理欠銀一案前晚由廨傅訊被告及保人均未到案據原告律師上堂聲稱被告當時交保出外後保人之店已盤與他人今復避匿不到廳請照章缺席判决孫襄讞以被告不到殊屬非是判候飭提並傅保人到案再訊 
[先還三分之二]  
　　張仁甫姚子田陳少卿等前至法公堂控被鍾藹庭虧欠往來銀共計九千兩向索不理判交人銀兩保出外清理在案現鍾已交銀六千兩昨各原告禀稱尙少三千兩鍾有房屋可抵俟伊在三個月内變價歸還聶讞員判將已交之六千兩照數公攤俟房屋售去後仍由張等三原告分派 
[押欵已有着落]  
　　曲敬溪前將烟膏三缸並小匣八千匣向安康錢莊抵押銀四千餘兩又欠往來銀兩九千兩過期不還被該莊控經公堂判交人銀兩保嗣因無保故將烟膏變賣作抵小盒八千盒由捕房拍賣得銀一千六百三十一兩昨日該莊主龐桂南禀稱烟膏三缸售銀二千五百九十三兩核計抵欵所少甚微尙欠往來銀九千兩須請嚴追惟曲尙有東家在烟台開設字號家道殷實可否關提伊東家到案訊追判曲交人銀兩保限一月交銀　 
[機器匠竊取圖様]  
　　虹口東漢碧禮路四百二十七號門牌某機器作主周啓桂偕夥王阿發控同業顧梅生竊取値洋六十元之機器圖様等情昨由捕房將顧拘解公廨請究據原告投訴被告先於日間來購前項様圖祇允出大洋四十五元議價未成詎至晚間復來乘間竊去即由夥友王阿發追獲云云繼由王阿發上堂證明前情訊之顧供此項様圖係祥和廠主囑令往取並非行竊乞鑒中西官以供證屬實且顧前曾犯案着押六禮拜以儆 
[謝贈暑藥]  
　　昨承滬北仁濟善堂送來純陽正氣丸二匣救疫丹卧龍丹各一匣又承滬北棲流公所送來蟾酥丸卧龍丹午時茶各一百服囑代分送祇领之餘書此誌謝 
[誌謝]  
　　西門南城根學宮路西口私立上海女子中學校因校舍落成特於十一號下午五時開音樂會昨承惠入場劵兩紙書此誌謝 
雜評三　　（訥） 
[財部又一嚴電]  
　　吾嘗言滬商如再爭之不已將如粤商之加以懲辦矣而果也今日財部覆電有毌再藉端阻撓致干未便之語未便云者卽懲辦之代名詞也吾商人力徴膽細誠不値財部之一嚇惟據西報載稱外人亦受産銷併征之影響將由外交圑提出嚴重抗議吾不知財部對於外商將來又當若何措詞耶 
[補錄命令]  
　　七月四日策令司法總長章宗祥呈稱吉林延吉地方檢察廳檢察長張武軍檢察官賴景煊服務不力請免去本官等語張武軍賴景煊應即免去本官此令 
　　又令司法總長章宗祥呈請任命杜蔚然爲湖北高等審判廳書記官長應照此令 
　　又令司法總長章宗祥呈請任命張履謙署陜西高等審判廳推事廖成廉宋維經孫平聞人植署陜西長安地方 
審判廳推事應照此令 
　　又令司法總長章宗祥呈請任命陳寳琅黃用中陳興炎劉思誠署廣東高等審判廳推事應照此令 
　　五日策令據署察哈爾都統何宗蓮電陳懲辦亂兵情形曁查明各營官佐分别議處並自請嚴予處分等語上月廿四張家口駐紥軍隊先與巡警衝突嗣有砲一營第一二兩連乘夜作亂附近各營亦有少數兵丁私出附和焚刧商鋪多處經該都統派隊捕拿當場擒斃亂兵土匪多名旣經查獲亂兵一百十五名連同各該管連長張德貞石宗幹唐守義胡祥義舒明通等一律正法現在地方雖已安謐而商民損害已多言之曷勝憤痛國家糧餉養兵禁暴衛民責無旁貸乃禁暴者轉以爲民暴衛民者轉以害民玷辱軍人莫此爲甚實爲軍界中之公敵各該管官長平時旣敎育不良臨事又防範不力均屬咎無可辭炮一營營長朱朝濱督隊官趙文祿於肇事情形漫無覺察著一併褫革軍官軍職永不叙用朱朝濱並交陸軍部嚴審治罪工程營第一連連長華文生於附亂兵丁毫無約束着即褫革軍官軍職該營營長李譽俊砲兵團團長諸其祥砲二營營長趙堃𥿈騎三營營長高毓麟輜重營營長張之浩或事前查察不嚴或臨事彈壓不力未便姑寛着一併褫革軍官留營効力贖罪警察廳長黃業復聞變避匿毫無布置着即褫職並褫革軍官由該都統查明治罪步二團三營營長于汝庠管朿兵丁軍紀廢弛着交陸軍部嚴行查辦該管都統躬應軍寄督率無方致釀事變咎無可辭姑念辦理此案尙爲迅速從寛交部議處第一師執法官于福張北縣知事劉印昌當變亂時或率兵警報截通衢或率憲兵嚴守城防捍衛地方保全甚大于福應授爲陸軍少將劉印昌應給予四等文虎章以示奬勵其在逃之連長關忠國着即褫革軍職嚴飭緝拿務獲懲治並由部查明業已正法之連長張德貞等原得軍官一併追革被禍商民由該都統妥爲撫恤仍嚴查附亂及在逃亂兵分别緝究懲辦以彰國法勿得稍涉瞻徇姑息自蹈孔戾此令 
 
 
 
 
 

Page 12

 
 
   
 
 

Page 13

 
 
   
 
 

Page 14

 
 
　　 
自由談　　　　　　　　　　　　　　 
小説 
[俠女花彈詞（二十一）] [  東堃]  
　　第八回　情　（續） 
　　王氏道這様很好只我等受恩深重當不起一個謝字只喫恩人和素姐的喜酒便了懹壁道不要説客氣話大家又談了一會各自散去到得後天上午柳家邀的那些親友們男的女的都到齊了便擺起酒來外面側廂内男的一席大槪是村農漁夫有懹璧子淵兩人把盞相陪不必細講只説裏面女的兩席那右首一席是 
　　華堂日麗洗尊罍天姥峰高在上頭鄰婦村姑來赴席下邊王氏自相陪右席是素珠爲首中間坐兒女紛紛繞四圍垂碧殷勤來把盞恣情戲謔有餘歡就中略把妍　判好一如混雜魚龍迥不侔燕瘦環肥各成列蠻腰素口盡無愁有的是荊釵裙布風光腻有的是野草山花插满頭有的是粉漬脂痕搽满面據場中扮出跳加官馮家嫂嫂眞清秀艷絶　蛾兩道眉粉面梨涡開笑口羅衫一襲有光輝化爲碧玉情何限便作羅敷也自然侑酒試行調笑令泥人强遞合歡杯漫説道盤飱小巿無兼　却喜他樽酒農家有舊　晷影頻移筵席散家家扶得醉人歸 
　　傍晚席散各親友紛紛散去只有那馮家嫂嫂被垂碧留住當夜子淵伴懹璧在側廂内安歇素珠垂碧同着馮家嫂嫂卧了一房敍談起來甚是親密原來馮家嫂嫂的丈夫和子淵是同宗遠族現在京裏法政學堂畢業充當律師自已母家姓劉名字呌做蜚英從小也讀過書不過現在是荒疏了他素來敬愛垂碧丰姿端灑性情爽直以爲女界中絶無僅有的如今遇着素珠覺得他性情學問容貌又高出垂碧數倍便自笑以前所見之不廣了所以十分敬愛素珠素珠也甚敬愛他一宿無話到得明朝蜚英恐家中盻望定要回去垂碧同素珠挽留不住只索罷了午餐以後秦老夫人同素珠商酌定當明日起程回家并且向素珠説昨晚已託子淵同他女婿商量訂於六月初旬在家招贅成親因爲自已年紀老了急欲看他們兩口兒成禮完了心願素珠只紅了一紅面不置可否只有垂碧聽得素珠要回去了就跑到王氏房裏一把執住素珠的手眼涙鼻涕哭得模糊一片喉　裏哽咽着説道阿呀姐姐呀 
　　我是幼年生長在鄕村辜負韶光十七春絶少親朋與姊妹剩餘木石與爲鄰自從素姐來村上問字評花無限情典籍殷勤爲講解名爲姊妹實師生但願得聨床把卷常親炙相愛相親過一生不道良緣天意妬又將避面若尹邢數聲風笛月盈抱一曲　歌涙满襟兩地相思成永訣敎人那得不偒心 
[俠情小説北美婦（三十三）（美人柏列希著）] [  是吾譯]  
　　隊長曰待戰事敉平畛域化除吾將北來訪汝勃來納夫人俯首稱謝隊長木立俄而勃來納夫人昂首撫　仰視長　曰人生在世志願不償直虚生耳隊長曰敢問住址曰在康乃克的客省之司秃林斯時又含涙而笑曰初疑汝未必來承詢住址始信汝必來則今日之别果非永别　日之盟天地鬼神實鑒臨之隊長曰吾來訪汝恐汝夫不見納奈何勃來納夫人作色曰吾夫乎想汝非指統領勃來納而言也隊長曰吾確係指彼也吾在血列騰將軍處克登以此告我即吾從言語舉動中亦證其言之不謬也如誤認請寛恕勃來納夫人慘然言曰吾實告汝吾乃安特温之女吾父曾在國會爲議員年甫五歳吾母卽棄養故吾父愛之如掌上珠形影不離吾幼時之同學契友有却而司勃來納者即統領勃來納之弟爲按察使譚未特勃來納之子迨後年長友誼進爲愛情當時却而司年　弱冠吾甫及𥬆一日吾途遇意外之事却而司奪身救吾被傷成疾已垂危矣呻吟嗚咽以不能與吾結婚爲恨吾感其殺身救命之恩兼之吾父亦無異言毅然許之成婚未二日却而司卽逝世至此涙如潮湧悲梗不成聲半响又曰彼有阿兄即今統領勃來納長於却而司一倍所有遺産均爲所掌握彼吾甚和善常以手足視之惟近來較疏耳隊長曰不意已失望之人轉有一線之希望也言時卽握勃來納夫人手吻之曰後會有期願汝平安正在戀戀不舍之時忽樓下一人呼曰密納姑娘在此否隊長與勃來納夫人驚惶失措勃來納夫人命隊長速行萬不可在此相遇隊長曰吾從後梯下可也正匆遽時隊長猶抱持勃來納夫人親其吻者再明知斯時不睱拒也隊長乃從後梯下行至厨房少選見桌上陳設山珍海味錯正察視間軍曹安孛進不期而遇喜甚安孛曰吾飢不可耐隊長即命之食安孛坐下且食且譚隊長問曰吾軍傷亡若干人曰死五人傷四人傷者之中有被割去耳者有斷去臂者中有一人危在旦夕矣隊長曰其餘之人能出隊否安孛以手計數如點名然曰止十二人耳然吾須飽食始可供職隊長曰汝可放量進食十五分鐘後吾等出發可也隊長忽思勃來納統領若至則難免惡感不如早離爲愈遂命安孛牵馬來向後門出疾馳而去揚揚得意專望戰事早平尅日北上與勃來納夫人重拾舊歡（北美婦終） 
劇本 
[滑稽新劇錯姻緣（續）] [  天虚我生編]  
　　第九幕檢察官起訴遺棄罪 
　　（公子哭云）只因我從小畏懼母親我雖十六歳了却不曾向母親要過一錢便向母親要時也不給我我想出門去那裏好没錢使用我旣不能向我母親硬要去没奈何出此下策誰知惹下這場大禍總是我母親硬要我娶妻子娶出來的禍水呀（悲介）（儉察）莫伯士（莫）有（檢察）你女兒旣經嫁給柏式寳爲妻那你女兒的妝奩便是你贈與他的物權受贈人拿了贈與物去算不得竊盜應與竊取他人所有物者有異本庭認他不爲罪這些失物準你具領領回去仍交與你女兒只是柏式寳背母棄妻私自潛逃他那遺棄罪是成立的了照例應由本庭提起公訴至於那警察官濫用刑訊本庭亦應分别起訴那莫天理僞証誣告本有應得之罪如今已因别案適用軍法處置按照俱發罪律科死刑者不執行他刑也就不用講了你且回去大約柏式寳的遺棄罪判决下來總可折赎你去預備着替他赎罪罷了（莫代公子求介）可憐柏式寳母死未歛總求堂上從輕發落（檢察笑云）本庭没有審判權限照遺棄罪本律辦他抛了他母親不盡扶養義務若照三百四十條起訴該得無期徒刑或二等有期徒刑呢不過本庭念他是個年幼孤兒格外看過他一層便照三百三十九條起訴應得三等至五等有期徒刑但本庭替他據律保護總可從輕判决你去把贖金備好本庭立刻把他移送過去便了（莫出介）（幕閉）（莫）唉唉你看現在的事體難也不難什麽没有告他也要辦罪可見得父母妻子是不容人抛棄的呢無期徒刑是坐穿牢底一等有期徒刑是監禁十五年二等徒刑是十年三等五年四等三年便是頂起碼的五等有期徒刑也要監禁一年阿吓便算判個五等徒刑聽説不比拘役好把一塊錢一日的去贖如今呌我備錢去贖這個裏面有文章有文章我倒有點兒疑心起來了待我請敎請敎隔壁的律師去（下）（閉幕） 
譯叢 
[幼童警察隊] [  警衆]  
　　美國有城名雅會者有警察隊一以童子組織而成名曰幼童警察隊其職亦在維持秩序保衛治安近日愈見發逹有蒸蒸日上之勢其人數不拘多少有時名簿之上不載一人有時數至二百五十人惟至此數則爲最多不能再有所加當警之幼童均無薪水設值有非理違法之舉則以維護治安之故懲之甚重蓋人莫敢犯法刻下當此職者視爲無上之榮譽假日工程局之旁集有幼童五百或一千求當警察人人謀得一薦書而來其中有富商之子銀行行東之子鐵路總辦之子均鵠立聽候傳唤此二百五十人中另有一小隊名曰開德隊爲該局總董巡白來福所組織而成者其訓練之經驗爲美國他城人所不及料此隊於五年前本無幼童名目其創始原因因該城值放假日如新年耶穌誔日獨立日及各放假日恒有一般童子作種種惡劇向街巿間滋閙總工程局令巡捕照例懲捕而人多難以盡辦又年皆幼稚所犯又多小罪致有無可如何之勢一日值耶穌放假之日各童滋閙愈甚時常聚集於火車電車軌道間作種種非法之舉動是日總巡白來福令巡警凡遇此等幼童在軌道間悉捕以來天甫黎明一警察長即鎖一囚首垢面之惡童至白來福識其人爲該黨之領袖名史傑警察長報告曰頃獲見此人以炸藥銅帽放電車軌上故鎖以來白來福曰然姑置之屋隅警察長從命而退史傑先甚哭泣至是稍靜白來福沈思良久忽謂之曰史傑爾能助我否史傑曰不能我來待罪耳曰否否我不欲罪爾爾能當我巡　使彼各幼童稍安否曰予我一肩章耶白來福頷首曰是也爾可掛一肩章曰然則速予我白來福即釋其縏予之肩章簽於其鶉衣百結之短褂上史傑揚揚而去入其黨中爲言總巡相待之優且彼已得選爲警察衆童歡呼惟一童獨不信且滋擾之史傑遂挾以至捕房其時總巡亦以嚴正之容顔對待之並奬史傑　白來福欲視用奬道之法有無效果遂將向所告史傑者具告來童曰如我者亦能得一肩章否白來福允之兩童逐携手而去去後數分鐘白來福因事他出至午飯始回則見總局之前聚集童子無數計有五百人左右均向之索肩章欲充巡警環而　之喧閙之聲震耳欲聾白來福知此法之可以利用也遂於其中選用五十人予之肩章令即上差其不得選者復用好言安慰下一放假日尙須再選遂散又先预誡謂如行爲悖謬品行不正者即失當警察之資格各童均頷首明日白來重招得肩章之五十人詳示以當警察之職分其責任甚重若有一人再因罪而被獲則全體失其名譽遂題其名爲幼童警察隊至次年耶穌誕日增其數爲二百五十又次年則另選一班故人人皆有得補警察之希望惟得有職分而行止不端者其一年選舉之權人旣視當此警察爲極有榮譽之事故視停選爲無上之恥辱數年以來尙無犯者其在外巡邏之法與尋常警察略異以三童爲一羣沿途巡察見有犯事者一童向相近之捕房報告或以電話致總局兩童隨其人時該童身穿常服且係幼年人固不經意者未幾而巡警至矣至途間如遇犯事者亦爲幼童則施行法律又不同先告該童令同至總局如該童遵從則與之同往不過爲作見證若拒捕即施其逮捕之權可以捉人惟祇許前拖或扶其身不許後拉因恐犯案之童橫臥於地也如再違梗則再電話至總局警察立至莫能兎脱故幼童警察隊爲世界中最活潑之一種圑體也　 
詩選 
[弔眞娘墓] [  滌生]  
　　獨留坏土葬荒烟四字碑文劇可憐慢道紅顔多命薄名山終惜美人傅 
[重過瓜州] [  豁公]  
　　依然星火兩三留南客東南憶昔游烟柳舊橫京口岸浪花新撼酒家樓玉簫聲裏揚州月黃葉村中白下秋形勢長江論天險靑山不斷水爭流 
[茸城感事] [  白生]  
　　蒿目河山百感生一肩書劍走茸城覆巢時局隨泥墮飛絮年華逐浪行常有吟懹酬暮景絶無遊興數歸程故人刦外重携手撫髀同聽塞馬聲 
[楞嚴寫本由中洲先生呈進天皇皇后御覽以詩報芝瑛一首]  
　　天女維摩豈解禪空山幽躅自娟娟蓬萊殿上傅天語此是人間五百年（芝瑛楞嚴經自跋欲於西湖北高峰上建塔藏經竢諸五百年一知者） 
[山齋雜咏] [  嘯霞山人]  
　　屋矮渾如鴨嘴船砌蘭香溢小窗前闭門獨自聽春雨憶到江湖每黯然 
　　韶光如夢惹人愁簾愰無風嬾上鈎寫就新詩清不寐三更花月凈於秋 
[了青追悼會輓徐了青先生] [  槎槎]  
　　自由談又弱一個不了緣已足千秋 
[又] [  非柳]  
　　傅來噩耗文緣了此去泉台阮眼青輓了青君詩文聨語極多不及備載祇將作者名氏彚列於左以誌感謝老朽魏塘巿西五日野民輓了青先生詩第二首末句平生未許識荆州識誤爲譏特此更正 
 
 
 

Page 15

 
 
   
 
 

Page 16

 
 
   
 
