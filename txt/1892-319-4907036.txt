# 1892 - 319 - 4907036

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[十月朝攷]  
　　十月初一日俗呼十月朝滬上人家例於是日祀先好事者更舁城隍以下神像出游請爲振濟孤魂繞行　廂内外會中爭妍鬥麗時不免滋生事端如花十景女犯人燒臂香沿途彈唱之類增華踵事舉國若狂雖歴次地方官必循例奉行高懸厲禁而若輩無知妄作藉神像爲護身符往往視禁令爲弁髦依舊興高采烈風俗如此將海濵鄒魯之謂尚哉有客問於執筆人曰敢問十月朝之說起自何時曰攷之道經十月朔爲　歲臘三萬六千神煞其景赦罪祈求延年益壽原化記十月十日雪崔希眞遇老父於門獻松花酒老父曰松花酒無味乃於懷中取丸樂置酒中味極㺯後以問天師天師曰此眞人葛洪第三子其藥乃千歲松膠也攝生圖曰十月一日宜修成福齋若是則十月朝之說固起於道家爲儒者所不屑道顧古二帝后亦有於此日行賞出令著爲美談者唐武德元年詔諸衛將軍每至十月朔服缺袴襖子宋建炎元年十月一日登舟巡幸淮甸駐蹕揚州唐天寳十三年十月一日御勤攻樓召四科舉人問策外更試詩賦各一道制舉試帖賦自此始宋雍熙三年十月一日出飛白書一軸賜宰臣李昉等曰朕退朝之暇未嘗虚度光陰觀書之外並留意於眞艸近又學飛白書此雖非帝王之業然不猶愈於游畋聲樂乎康定元年十月朔翰林學士賜帝衣紅錦袍其見於唐宋史玉海諸書者千古流傳風流輝映固不等齊東野語迹涉無稽也客曰子之攷十月朝典故可謂詳且博矣然則於是日而迎神賽會其義何居曰當披我吳顧鐵卿先生清嘉錄十月朔俗稱十月朝官府祭郡厲游人集山塘看無祀會其見諸名流歌詠者如徐崧詩曰蕭瑟冬方始迎神出郭門逢橋行愈密倚櫂看何喧鼓吹還終日旌旗又幾　誰當無祭祀能不感頻蘩　雲吳歈曰花自偷開木自凋小春時候景和韶火爐不擁燒衣節看會人喧十月朝徐與蔡皆吳人意者此俗起自吳中沿及各處乎至是日祭先大約沿宋時遺俗按周密武林舊爭十月朔都人出郊拜墓用綿裘楮衣之類吳自牧夢梁錄士庶以十月朔出郊捕松祭祀墳塋陸啟浤北京歲華記十月朔上冡如中元祭用豆骨朵　侗帝京景物略十月朔紙坊翦紙五色作男女衣長尺有咫曰寒衣奠焚於門曰送寒衣吳曼雲江鄕節物詞小序杭俗翦紙爲衣以施鬼之無衣者曰冥衣若是則此風行於淛汴二省不可謂非近古今則滬俗惟在家設祭鮮有上墳署惟吳中則尚有之試觀崑新合志云十月朔墓祭士大夫家皆有之江震志亦皆載十月朔人家祭奠祖考持齋荐亡至　亦祭靈座或有舉掃松澆墓之禮者范志則云十月朔再謁墓盧志并云十月朔名燒衣節蓋是日爲陰祀之日宜祭祖　掃墓與清明同說見神隱今俗多沿之顧鐵　則謂人家間有祭墓如寒食者人無貧當皆祭其先多燒冥衣之屬謂之燒衣節或延僧道作功德荐拔新亡至親亦往拜靈座謂之新十月朝然則各處風俗不同而其於是日展墓祭先則略無所異客尚何所心疑乎客曰敬聞命矣何疑之有所不解者惟此賽會迎神問之會中人曰以降福也以消災也夫聰明正直之謂神旣已血食於兹爲民消災降福宜卽民之求神消災降福亦宜也乃必滬上之爭妍鬥麗時不免滋生事端　而有靈固　之乎抑將深惡而痛絶乎且城隍神例應製爲木主今塑　偶已覺踵事增華乃爲踵事增華之尤者如頃所云花十景女犯人燒　香沿途彈唱之類敗壞風俗褻越神明豈竟神之無靈不爲懲儆耶抑或神亦樂此不疲耶我聞上海城隍神爲元秦公裕伯隱居不仕化及一鄕殁而爲神自必有明明赫赫者而會中人竟若此之曲爲獻婤不將大怫神之本心乎曰神心之怫不怫僕烏能知僕惟有望上海縣黄大令令出惟行風行雷厲永遠禁止不准故態復萌敢有陽奉陰違者懲之毋稍赦若是則神當欣然以喜而闔邑民庶自然福降災消矣泚筆之下跂而望之 
[鸞坡筆]  
　　各部院保送倉監督十有五員已將銜名照登前報兹經户部於九月十八日帶領引見奉硃筆圈出户部郎中殷育恩吏部堂主事李文晉大理寺右寺丞寺桂文内閣中書恆昌中書科中書王玉如國子監學正馮聲萬刑部候補郎中劉炬翰户部候補員外郎劉啟翰均著記名以倉監督委用欽此○管理太常寺事務禮部尚書臣宗室崑岡等謹奏爲具題請旨事恭照光緒十八年十月初十日慈禧端佑康頤昭豫莊誠壽恭欽獻皇太后萬壽聖節應行遣官恭詣顯佑宫讀文致祭謹案臣寺祀則内開例由臣寺卿等中題遣一人致祭應將臣寺滿漢卿等繕入題本進呈恭候欽遣一人以便届期恭往將事謹此題奏請　旨於九月十三日奉旨遣太常寺少卿溥善行禮欽此○廂藍旗恩護軍統領普訂於九月二十二日卯刻在阜成門外南城根二股馬道揀選廂藍護滿洲護軍校三缺蒙古護軍校一缺並挑補七個甲　護軍二十一缺除傳知應揀應挑人等是晨前往預備外已咨請稽察旗務侍御正黄正紅廂紅護軍統領届期前往揀選官缺○禮部爲咨行事儀制司案呈本部具題議覆湖南巡撫張奏請將年逾百齡之湖南寍鄕縣壽婦袁喻氏旌表等因核與例案相符應請旨准其旌表一本於九月十五日奉旨袁喻氏著照例旌表加恩賞給上用縀一疋銀十兩餘依議欽此欽遵到部合將原奏抄黏咨行湖南巡撫查照辦理○稽察欽奉上諭事件處爲咨取事本處筆帖式現在懸缺自應照章咨取各部院筆帖式揀選調補相應咨行各衙門卽於是缺筆帖式中保送一二員出具切實考語卽日咨覆本處以憑揀選○新疆巡撫陶大中丞模據哈密通判禀據紳民遵旨於哈密地方捐建已故大學士左宗棠　祠現已工竣請列入祀典每歲春秋由地方官致祭以垂永久等因已據情入奏九月十七日奉硃批禮部知道欽此○正黄旗值年大臣松副都統溎現已升授工部尚書廂紅旗值年大臣色副都統楞額現已調任正黄旗所遺該二旂值年事務應請派員接管經值年旗開列正黄廂紅二旗滿蒙漢都統副都統銜名請派九月十八日奉旨正黄旗值年著正黄滿副都統色楞額管理廂紅旗值年著廂紅漢都統載濂管 
 [ 
 
 

Page 2

 
 
理欽此得旨後卽由值年旗分行八旗滿蒙漢二十四固山一體查照○刑部爲咨　事本部現有題升漢郎中二缺四人題補漢員外郎一缺二人奏補漢員外郎一缺一人奏補筆帖式二缺二人奏留員外郎一人主事一人共六排十一人於九月十九日帶領引見相應開冩排單滿漢各二分先行咨報軍機處查照○營理廂藍滿都統郡王銜貝勒載爲咨行事印房呈稱本旗公中佐領安祿病故遺缺應行咨取三四五品京堂給事中御史理事官郎中侍讀副理事官員外郎頭二三等侍衛冠軍使雲麾使治儀正鎭國輔國奉國將軍前鋒叅領侍衛正副委護軍叅領鳥槍護軍叅領翌尉協尉副尉步軍校與本旗應放人員一體揀選相應咨行貴衙門卽將前項人員保送一二員卽日咨覆本旂以　彚齊揀選○兵部武會試提調慶曾爲曉諭事照得本年壬辰科武會試新中武進士張連同等一百五十一名並各省罰科武進士等知悉限於九月二十五日黎明赴東安門内南箭亭子正白旂侍衛教塲預備覆試各宜凛遵特示○會典館文移處收掌宫倭恆額等謹禀爲禀聞事本館現又續纂得會典十卷請總裁中堂大人於九月二十日到館看書理合禀聞○武會試外塲有宿字圍某省武舉業已弓開十四力仍跪求賞給十五力弓謨貝勒等告以觀爾開十四力之弓已屬强勉今就爾名籍下批註十三力已　出號毋庸求取十五力之弓某武舉執意求賞謨貝勒等允之不虞雨開一次突聞咯吱一聲右膀骨業已脫出痛極而仆立由跟隨之人舁回下處 
[爵帥閱兵]  
　　新任長江水師提督黄昌岐爵帥於九月十八日在金陵行轅接受關防已紀本報兹悉爵帥於廿一日啟節上駛巡閱各處　伍乘坐亭子官舫導以小火輪於廿二日行抵太平府先期檄調金陵大通裕溪蕪湖各營師船齊泊太郡聽候閱操至是爵帥升坐舵樓傳令開演砲陣各舟啣尾而前夭矯盤旋頭砲艄砲一齊轟放陣勢變幻極五花八門之觀操畢爵帥命　入城逕進提署循例祭門升坐大堂各屬員以次行堂叅禮爵帥卽行回舟廿三日下午四點鐘按臨蕪湖文武各官及老湘營俱至江濵迎迓爵帥登岸時身穿黄馬褂端坐輿中黄童白叟鵠立道旁望見顏色謂爵師雖年逾古稀而精神　鑠顧盼自如洵不愧東南保障次晨十點鐘爵　詣西門李宫保府第弔喪畢面諭諸公子謂宜力圖上進毋斷斷於先人薄產致貽田氏分荆之撼諸公子唯唯承命爵帥旋至道署赴謝兩點鐘時回舟卽命揚帆上駛其時江心護送師船密比如　岸上之湘軍陸隊迤邐排列何止二里遥望旌旗飄颭羽葆紛馳卽李太尉出鎭朔方當亦無以過之聞爵帥此次一至湖口次至岳州漢陽然後過洞庭而逹長沙約十月杪可以返斾東下接閱瓜州江陰等處又聞軍　所至整頓操防不遺餘力在太郡接見各營都守千把時逐先詢以舢板頭　受藥若干船之首尾共有若干長横板若干塊各員出自倉卒俱未能背誦如流爵帥因是大加訓斥詰以平日何所事事一面通飭各營將領此後屬下都守千把平時操演砲隊外刀捧义桿亦須人習一器按時面考如并此而不能兼擅恐營務日形廢弛各營自奉諭後赳赳桓桓者咸從事於長槍大戟以期無負期望大帥威嚴亦足震鑠一時矣 
[瓜步鐘聲]  
　　九月廿三日儲憲馬植軒觀察課試惜陰書院肄業諸生輪應鍾山掌教梅山長代閱並代出題兹將題目錄下　落霞與孤鶩齊飛賦以然落霞者飛蛾也爲韻于越爲吳邑爲吳　兩國爲于越一國辨戰國三武安君論古劍古硯各五古一首用五側體○江南江北相隔十餘里渡船來往頗有風濤之險金陵紳士創立義渡帆檣牢固水手衆多定例載客不得逾二十人以免意外之虞行旅同聲稱便惟是長江兩岸地叚遼闊船隻不敷調遣每遇大風輒覺顧此失彼今夏某善士捐貲數千金增造大船十艘仿照湖北武昌救生船式能於驚濤駭浪之中冐險往來行所無事擇於十月初旬試辦近由局紳禀請府憲邑尊赴下關察看李小軒太尊因考試武童未暇前往署江寍縣藍雲峯大令鳴騶出城試登新舟泛乎中流見其駕駛得法欣然稱賞聞於謁見上憲時亦奬紳董辦理之妥善云○金陵地棍日多一日因事逮案者或十餘人或數十人囹圄之中幾爲之滿因籌欵項建造自新所聚地棍於其中以期化莠爲良此事曾紀報章兹聞該處房屋業已落成坐落中正街地方委州縣班一員董其事另有親兵差役更夫二三十人均由保甲局及兩縣輪流更派不另招雇以省經費目下兩縣拘獲地棍收入所中者頗不乏人日給白粥二餐雖不加以刑具然各歸各處封鎖甚嚴不得越雷池一步苟無旗鄰具結切保終身不得釋放此亦禁暴安良之善法也他處若能仿而行之裨益當非淺鮮○江寗府考試武童於九月二十一日考步箭二十三日考馬箭球箭二十五日考刀石雜技二十六日完塲大約二十八日可出長案赳赳者流摩拳擦掌各欲出人頭地究不知誰奪錦標也○金陵官府設壇祈雨已紀前報近日甘霖疊沛農田頗形霑足上江二邑尊禀知二十五日撤壇欲招菊部藉酬神貺轉瞬龍王廟前金鼓喧天笙歌聒耳顧曲周郎自當聨襼偕來也 
[江右試事]  
　　南昌新建兩縣考試向係同日舉行以杜跨考之弊本年歲考前經南昌縣朱紹霞明府新建縣陳鶴春明府均定於初九日開考當因人數未齊遲至十三日始行扃門考試兹將各題登錄於後○南昌正塲首題可使足民如其禮樂○新建正塲首題小人行險以僥幸子曰射有似乎君子失諸正次題未詳十九日初覆題則有慶慶以地可以與知焉及其至也雖聖人兩明府辦理試事極爲認眞每於初更入塲四更開點至次日夜闌始行出塲披星戴月不憚勤勞衡文亦獨具隻眼童子軍中　有才華者無不立加賞拔聞有王姓童見新建西昌書院經費不足自願捐錢四百串以助膏火禀請查照置產納糧在二十年外者准其入籍之例黏呈糧串核示祇遵明府查騐相符嘉其義舉照例批准王姓童得以逐隊入塲蒙取前列 
[浙省官報]  
　　九月十四日候補運判胡汝翼禀知運可委解第四批京餉差叩謝許國瑞禀知藩司委青陽匯釐局委禀見叩謝錢增勳禀見銷浦湯二縣勘荒差宗得福禀知奉委赴寍波勸辦順直振捐叩辭海鹽縣侯禀見叩辭赴任候補府經歴葉承恩來省禀到聽候騐看十五日前深州直隸州江槐序禀奉委湖屬勸辦賑捐差巢鳳儀禀奉該杭屬勸辦順直賑捐差叩見正任江山縣典史羅堃禀奉委兼辦順直推廣振捐局核奬差候補巡檢于儉禀知藩司飭知咨補大錢巡檢缺叩謝從九品陳萬鉷禀知前辦　縣絲捐蒙記大功二次叩謝十六日牌示仰拔貢就職教諭葉誥書分發委用訓導沈彥猷知籺於本月十七日來轅聽候本部院考騐委用毋違特示同知姚景夔禀見銷建淳二縣勘荒差秦光簡禀知前辦艮山門外保甲總巡蒙記大功二次常功一次叩謝通判梁佑年禀銷富諸二縣勘荒差嵇金弧禀謝記大功一次典史高煥禀知　司委下一叚冬防保甲差○十七日寗嘉分司高黄仁和塲邊俱禀見禀知運可委勸辦鹽商順直賑捐差吳壽昌烏鎭局專丁來省禀知十一日交卸兼代烏鎭同知事新選　縣丁良翰禀見遂昌縣江繼曾晉省禀到禀見大挑縣楊炳灼禀見試用縣趙嗣康安徽人由京分發來省禀到就職教諭葉誥書試用訓導沈彥猷俱禀謝考騐候補府經歴俞履祺起服來省禀到並禀知臬司委望江門外冬防保甲差十八日候補縣葉滋純由寍郡來省禀銷閩捐局差禀到禀見縣丞侯資森禀奉藩司飭知咨補富陽縣丞禀見叩謝從九品徐延年禀知臬司委上三叚冬防保甲差叩謝十九日署樂清恊余朝貴禀見禀辭赴任試用府錢謙由京引見領照來省禀到運副程佐清由寍郡專丁來省禀謝加賑案内保加四品銜大挑縣鄭遇夔禀知防軍局委騐楚湘水師營師船差府經歴海齡由京騐看來省禀到縣丞席素德由京騐看來省禀到叩見二十日傅澤鴻交卸處州府回省禀到並禀知聞訃丁父憂通判李濵由籍起復回省禀到邵同珩禀見辭赴嘉屬勸辦賑捐署建德縣典史于泩禀知藩司委署禀見叩謝候補府經歴葉承恩捐免騐看來省禀到叩見二十一日牌示仰新海防試用府經歴戴賓鴻縣丞鳳錫礽知悉於本月二十三日來轅聽候本部院騐看差委毋違特示景寍縣侯康田禀見禀辭赴任候補縣熊志方禀銷平湖縣騐勘倉　回省禀知糧道委催前安吉　故令交案銀 
 
 

Page 3

 
 
兩差禀見潘金甡禀知藩司委管解第七批京餉差二十二日同知郭懷　交卸金華通判回省禀到程煜禀銷解籌邊京餉差候補從九品歐陽承忠禀知臬司委下五叚冬防保甲差叩謝 
[議修圩隄]  
　　江省本年始而被水繼而被風終則旱魃爲虐被災之處不一而足迭經災民禀報各大憲批飭勘騐辦理圩堤被水種坍者應修則修不應修則駁有某堤應修估費僅二行餘串卽經委員興工修復某堤雖應修估費須二萬餘串欵項過鉅經大憲批飭可否仿照清江縣現辦章程由富户出貲貧户出力自行修理不動官欵令地方官禀覆察奪共餘估費稍鉅者皆照此批示說者謂清江工程甚小是以不動官欵而事亦集若工程鉅者恐難仿照然自有此批則動輙禀請官欵者可免紛紛覬覦矣自當仰體憲意 
[茸城紅葉]  
　　松郡自夏徂秋雨澤稀少四鄕禾稼收成未免减色婁邑天馬山一帶田畝素稱磽瘠今年收成尤歉經夏大令禀請府憲於九月二十六日同坐官舫察看情形賢司收厪念民艱不辭勞瘁於此可見○東門外吳某不務正業頗有烟霞痼疾娶妻某氏細數芳齡儳逾花信纎纎女手針黹頗工賺得杖頭錢以補家計之不足書空咄咄日坐愁城恒以遇人不淑爲歎吳尚以未能任情揮霍遂於客冬將床頭人鬻於上海三馬路某妓寮得洋百餘元氏之母族微聞消息疊叩淵源吳又指東話西以傭工滬上爲名多方掩飾母族忿忿不平遞禀琴堂求請提究不識高坐堂皇者果治以賣良爲賤之罪否○棠梓橋東首宋張二姓望衡對宇上月中旬各失女孩一口年約五齡鳴鉦尋覓自旁午以迄薄暮蹤跡杳然上燈以後有有郊上四圖唐雲飛年近耳順衣衫藍縷面帶愁容手携兩孩躑躅於東嶽廟左近適孩家倩人尋至不辨是非羣以唐爲拐匪有查姓子赴黄墟覓醉回道經此處信口胡言唐愈不能分辨被衆蜂擁入城遇宋於途扭入華亭縣署吳大令升堂研訊唐供語支離且有查姓當堂指証毫無疑竇當卽喝令笞責千下押入待質公所再行察核延至次日傍晚該圖紳耆聨名具禀力剖冤誣經大令批飭提同一干人証覆訊至某晚將行提訊而城廂内外各項亦無不聞風而來在縣署一帶探聽肩摩轂擊擁擠非常大令頗覺爲難嗣經某封翁出爲轉圜令查出洋八十元宋出四十元爲唐頤養餘年之用始得冰消瓦解 
[巧騙]  
蘇州閶門内穿珠巷某珠寳鋪門前於數月前來一游方僧手敲木魚長跪諷經鋪中人以爲恒有之事不以爲意某日忽來某甲頗似客官模樣乘坐緑呢大轎帶長隨二名衣裳之燦　聲勢之　　　　　動一時鋪中各夥以其爲大主顧歡笑承起甲坐定令鋪夥將上等珠寳取出當卽揀定貴重者約值二千金遂於身畔摸出某錢莊銀票一紙令鋪夥持往該錢莊估看少頃鋪夥奔回言票係眞者仍交甲手時僧人在門前合十稽首叩求募化鋪夥以交易紛繁喝令止聲該僧非但不聽反高聲求化甲佯謂曰此僧何爲者鋪夥具告之甲遂取出番佛一尊交僧曰汝且取此可往别家再化僧不受跪於甲前叩求增添甲大怒卽將銀票擲於地上曰我以此一併送汝何如該僧連連稽首口稱不敢卽在地上拾起交與甲手仍取一洋而去僧旣去甲以銀票作價交於鋪夥遂將貨物携置懷中登輿而去逾時鋪夥復至該錢莊取銀莊夥曰此僞票也適所騐者已取銀去矣鋪夥瞠目半晌喪氣而回嗣知甲與僧串通一氣設此騙局將眞票擲地時僧已易以爲票銿夥不及覺察致墮其計嗣聞該鋪已控於官蒙允飭緝但不識能否弋獲耳 
[六橋烟柳]  
　　有某甲者其先世向在杭垣聽鼓浮沈宦海閱數十年及甲半生潦倒無以爲家流寓滬瀆藉骨牌爲生涯今秋買棹來省與同黨張某謀設賭局勾引某公子誘得番餅二百枚脫身遠遁公子之兄察知弊竇具禀錢塘縣由朱大令飭差往拿甲已如黄鶴高飛不知所往張某則爲差役拘送到案訊問之餘初猶不肯承認及笞貴一千板始將情形和盤托出現聞大令須俟拘甲到案將原贓追還始可結案也○雲貴總督王賡虞制軍之孫女公子與在籍内閣中書高仲英内翰之次公子聨秦晉之歡九月二十四日爲親迎之期先用鑼帽銜牌四人綵輿迎娶旣而改爲八座送歸公子家省城各官以及地方紳士咸往賀嘉輿馬喧闐旌旗赫奕極一時之盛○每逢秋末冬初江北人之養鴨者結隊而來或數百頭或數千頭鴨性喜水今秋天氣晴燥河水皆涸及至省垣鴨已紛紛倒斃不得已將死鴨沿途賤售每翼大者百餘文小者數十文庖人用米汁浸去血水調以五味登諸盤中食者不知其爲壞物也彼操易牙術者其手則靈其心已不可問矣 
[减收經費]  
　　欽加鹽運銜署理漢陽府正堂欽加同知銜調署漢陽縣正堂爲出示曉諭事照得漢鎭創立官育嬰局當經委員勸諭仿照六文會章程令各鋪户書簿認捐共成善舉兹據該紳首等禀稱自六月起開局收捐月少一月所有樂輸之家率皆意　推諉以致大半效尤懇請飭委會紳認眞勸諭俾得按月核實催收藉資撫育等情據此查新建育嬰局現已竣工亟須照章廣爲收育經費所需最關緊要該鋪户等所認捐欵旣以爲數稍多未能照繳應卽從寛核减以示體恤而便催收合行示諭爲此示仰漢鎭鋪户人等知悉自九月初一日起所有育嬰捐欵一律酌减四成凡捐錢一千者實收錢六百文大小捐户照此核减至攙和小錢本于例禁繳捐之欵務當悉用街市通行制錢勿得取巧滋弊自示之後如再有推諉遲延定當由縣票催以重經費而全善舉該鋪户等尤宜共效急公勿得自取煩擾致干咎戾其各檩遵勿違切切特示 
[東瀛選勝]  
　　日久素喜花木而於種菊尤加意焉上自君王下迨士庶均於三秋流連賞玩惟是人世繁華終不及皇家富麗往時宫中 
有一本開至數百朶大如盆盎傳爲美談今日皇與皇后於十號午後二點半鐘同坐御車往赤坡離宫觀菊卽在花下飲宴凡皇族各親王各王妃及各大臣各省勅任官奏任官皆得叨陪末座冠履如雲洵足爲東籬生色矣○福島少佐奇人也游歴泰西一肩行李策騎徑行足跡所至官民咸厚待之以故每到一處必有消息通報本國今夏游俄羅斯内地曾因馬病稍稽時日迄今已至西伯利一帶日人謂斯人有此壯游外邦人不拘貴賤均以青眼相待本國人若漠不相關將何面目以對外人理直醵金以慰跋涉之勞旋有河村伯井上毅渡邊子爵清浦奎吾長岡子爵等爲首約期會議醵金之法○閩人黄石老早歲至日本貿易卽獲厚利長袖善舞不數十年創成鉅業娶妻生子又得佳婦以承歡幾有此間樂不思蜀之意不料年未花甲頓遭蹇連喪妻後又被日商倒帳由是歇業而壯心猶未巳也見日人之製樟腦者類致豐亨閩地多樟若雇日人製作利可操劵而得祗以三十餘年不歸故鄕遂致蹉跎至今春間遇日人淵上係製樟腦發跡者與之談論意見相同願合股從事黄遂挈子婦并雇工等逕返福州察看情形近日淵　接黄來函備言閩省樟樹有取之不竭之勢但需工人製造淵上遂募鹿兒島縣下工人二十名皆係　練强幹者並騁請素在長崎裁判所當中通之立見正義爲通事同搭肥後丸赴閩觀此則閩地又開一利藪將來華人能傳其法利更無窮矣　内務大臣井上伯於上月三十一號之夕招後藤土方河野諸大臣等在宫邸開筵欵待高知縣貴顯六七人當時新聞傳播以爲大臣宴客之常今聞是夕首席正賓爲谷將軍于城將軍於明治二十年因改正條約與井上伯意見不合忿懣不平辭職而退後遂與井上伯避面兹者井上伯膺内務之任欲與將軍棄嫌修好設席以招將軍將軍欣然應之主賓酬酢盡歡而散○田本帝國議會又届開院之時奉諭准於陽歴十一月廿五號召集各地方所舉議員廿八號舉行開院禮○日月之蝕爲天文中一大變象故則天者必先期擇地以便登高眺望陰歴九月望日之夜月蝕是夜子時初刻月輪欲蝕天文家咸登觀象臺舉頭仰視市井中人亦有開窗遠望者忽見浮雲一片蔽翳長空遂使登高延頸者罷興而散較之中秋無月其恨尤甚說見長崎報○三宫義允中田敬義大倉喜八郎横山孫一郎等擬設立一會名曰喜賓會成後凡各國貴賓來作汗漫游者謀所以勞來而安集之盖有孟嘗好客之風也○中國駐日公使汪芝房星使齎國書晋謁日皇已紀前報　歴十一月二號午後兩點鐘星使整 
 
 

Page 4

 
 
肅衣冠乘馬車進内廷謁見皇后循外交禮也是日午前十點鐘新任學習院長田中光顯在宫中伺候面奏院中生徒功課情形○本月三號爲天長節應行祭典早旦宫中神殿裝飾一新午前九點鐘宫内省官吏均到奏樂開扉遥供神饌九條掌典長朗讀祝文日皇預於八點鐘出宫往青山練兵塲閱兵由皇后恭代行禮捧玉串及皇后拜畢宫内省勅任判任官以次行禮至十點鐘樂聲洋洋皇篤還宫於是諸新王各大臣勅任官各國公使公侯爵華族等陸續進内以待祝賀有頃日皇出御豐明殿受賀旋開祝筵以宴公使等餘則賜金以代酒饌是日皇太后曁太子亦在宫城新宫召皇旗諸親王偕王妃行内宴禮卜晝而兼卜夜所有宫中伺候諸色人等一體賜給酒饌外務大臣亦於夜間設會外國官長及朝野紳富到者不下數百人至深更始散○二親王同日涖任一爲陸軍步兵少尉大勳位嘉仁升任步兵中尉一爲陸軍騎兵中尉大勳位載仁升任騎兵大尉按嘉仁親王卽東宫太子升任後旋於四號二點鐘出門赴近衛歸轉步兵第一聨隊將校集會所將進級事披示大衆五點鐘還宫○此次有印度空大魯國親王名他壳魯灑哈蒲來遊日本抵京後欲見日皇旋於五號偕英國代理公使行禮參謁 
[虹口火警]  
　　美租界白大橋北首迤東蘇州路豐順里内第一百九十二號房屋係寍波人某姓婦所居昨日九點鐘因炊午膳忙亂之中碰碎火油燈以致裂炤飛騰冐穿屋頂延及左右鄰英法美三界洋龍風馳而至幸取水甚便得以立時救息已焚去樓房十四幢拆倒三幢里内皆係小户人家被災後露宿風餐殊形困苦云 
[失火卽熄]  
　　滬城魚行橋西首有王長泰磨坊係本邑人某甲所開屢閱星霜生涯鼎盛前晚二鼓時該店後停草屋中不戒於火冐穿屋頃紅光燭天經店中人急命出店人等汲水灌救該處某善堂洋龍近在咫尺首先馳至竭力澆灌始得火滅烟消查起火之由因遺火積薪致肇此禍居家者可不爲曲突徙薪之計哉 
[路斃堪憐]  
　　滬南大東門外水關橋北堍昨有無名男屍一具年約四十左右身穿布夾襖内襯外國夾襖並無鞋帽足穿半　另有棉被一條經十六鋪地甲查無親族投報善堂備棺收殮 
[巡局瑣案]  
　　寗波人某甲在南市王家碼頭開設長春槽坊前日下午有張思乙等至該店飲酒直至玉山將頽始呈酒保算帳酒保見有小錢若于向之掉換張曰區區者爾亦計較耶大肆咆哮敲檯拍凳甲上前解勸張等不分皂白扭住便打將甲毆傷中不肯干休將張等扭至十六鋪保甲南局請究局員鍾偉臣二尹提訊之餘以張等究有不合著令向甲服禮至甲所受傷痕並無大碍著自行醫治○趙福郡梁瑞儀前日相約至滬南義興飯店各修五贜神殿旋因惠鈔與值堂人口角趙梁胆敢用武將店中各物擊毁一空值堂人卽將趙梁扭至南局請訊鍾二尹研訊之下以趙梁不應用武令將擊毁之物照數賠償以了其事○楊元發水果行出店人某甲扭水販袁掌生至保甲中局訴　被袁滋擾不休求請訊究局員以事起細微著袁服禮了事○郎家橋五昌茶食店係寗波人所開前晚被賊挖門而進窮去綢布衣服址四件約值百餘千次晨店中人始行知覺開明失單投保甲局具報未知何时始能破案也 
[英廨瑣案]  
　　王兆壽控陳禮卿欠洋不還值日差禀明陳太守飭候訊供核辦○寍波人顧氏因患瘋病在街胡閙由巡街捕帶至捕房移送英廨蔡太守飭差查明有無家屬覆候核奪○有薛炳生魏于民因臥街頭由巡捕帶送英公廨請爲安插蔡太守飭發棲流公所醫養再候安置 
[法捕房瑣事]  
　　東洋車主某甲前日扭送車夫某乙至大自鳴鐘捕房訴稱被乙將號衣褲擅自出售求請追究昨晨經謝捕頭向乙訉問乙供稱被甲妻某氏借洋三元二角屢索不還故將衣褲扣住捕頭卽將乙釋放聽其自行料理○小竊某丙前日在江天輪船上行竊鞋籃一隻正欲逃遁被失主追獲扭送捕房捕頭訊明行窮屬實蔣丙管押鞋籃給失主領去○某丁在八仙橋相近某小烟館内竊取烟槍一枝經包探查獲人贓送入捕房管押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城官報]  
　　九月十一日藩憲牌示孝感縣丞事務詳委補用府經歴潘遵枋者理十三日候補同知盛春頤自荆州公幹回省赴兩院禀到並蒙保補缺後以知府用禀見謝署竹谿縣何　孫見辭候補巡檢崔其釗自關點兩届期滿回省優奬二次准補蒲圻縣典史劉慰祖俱禀見謝十四日管帶知津輪船補用千總王恩平禀辭赴島口藩憲牌示廣濟縣知縣印務詳委補用知縣謝元祖署理十五日候補巡檢白瑞生奉藩憲委署安陸縣典史禀知謝藩憲牌示漢川縣典史員缺飭准補之喬南赴任江陵縣虎渡口巡檢事務詳委枝江縣江口巡檢周詐康枝江縣江口巡檢事務詳委江陵縣虎渡口巡檢陶楷俱調署 
[江西書院課題]  
　　經訓書院九月官課題攷朋盍簪簪字古文作橬馬作貸京作哉當從何本攷成王卽位之年或云襁褓或云十歲或云十三當從何說攷卷耳首章我字疏云后妃自我箋云我使臣又云我君何以前後異義攷匠人營國方九里注云上公之制鄭注尚書大傳又云天子之城兩說何以不同攷士昏禮姆纚笄宵衣注以宵爲衣特牲饋食禮主婦纚笄宵衣注以宵爲衣兩說何以不同大飲烝天子乃祈來年於天宗烝爲何禮天宗爲何神攷攷庭實旅百容貌采章嘉淑加貨杜以爲主人答賓劉炫以爲賓答兩說孰是黜周王魯傳無明文董子書已有之試攷其義攷　謂之闑禮記孔疏以爲一闃儀禮賈疏以爲二闑兩說孰是艾千子與陳臥子論文書書後徵刻朱文端公藏書十三種啟九月九日王子安宴滕王閣作序賦以落霞孤鶩秋水長天爲韻擬謝康樂九日從宋公戲馬臺集送孔令詩○豫章書院九月師課題知止而后有定定面后能靜靜而后能安至壹是賦得誦詩聞國政得詩字或安而行之或利而行之至及其成功賦得講易見天心得心字 
[上海六馬路仁濟善堂經收南北兩市各米竇行米麥雜粮捐玖月十一至二十日止第二十陸旬清單]  
　　同泰公寳行錢七千二十五文元昌豐六千三百三十三文同吉泰六千十二文永愼和五千六百六十二文萬順公五千三百七十四文同順四千七百六十六文豐和四千五百五十一文生源四千三十三文穗祥三千九百九文豐記三千八百五十二文乾利三千八十八文愼茂豐二千四百四十文裕祥二千一百九十文恆祥一千八百六十九文　昌泰一千六百十八文振豐一千五百七十文聚源一千二百九文義記公一千一百四十七文萬源二千一百八十四文大和一千七十八文德盛四百七十四文恊記三百五十六文元生長三百三十七文三和三百二十七文錦祥三百十四文德大三百十一文咸茂三百一文恆源二百四十八文潤元二百三十六文義生一百七十八文宏茂一百七十一文萬昌一百四十九文天成義一百三十五文同德一百十六文晉泰一百十四文恆裕一百五文唐永愼九十文協豐七十五文北同泰五十九文恆隆一千三百四十一文昇記四百八文衡大一百九十六文德大六百六十文源順恊六百四十二文錢恆泰五百八十二文大興合五百九文浙興和二百七十文同興一百七十八文長豐五千四十四文裕昌二千九百三十六文仁和利三千四百二十三文正義隆三千三百十九文震大三千二百五十文賣泰三千二百九文潤和三千三十六文元吉泰三千十四文松盛二千七百九十文長義二千四百八十三文衍源二千一百七十五文元和一千五百七十三文潤泰一千三百二十一文生泰一千二百八十文萬生一千一百九十文鼎昌源九百七十一文三泰九百五十文餘大七百七十七文鎭生七百七十一文長泰七百五十五文葆生六百九十一文天文六百七十二文天元五百四十八文泰興四百二十九文萬祥成三百九十九文聚泰三百九十七文萬隆三百八十五文愼餘三百七十四文南元昌三百八文萬盛泰三百七文葆茂二百八十八文愼生二百七十文義記二百七十九文元泰二百十九文和記一百九十九文同泰一百五十三文愼益一百二十六文和生義一百二十文和泰九十五文萬祥六十五文甡義六十二文萬成五十文以上九十户共收錢一百三十千四百九千五文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月二十三日京報全錄]  
　　宫門抄○諭旨三道錄前○發抄硃批四道○大學士李等奏爲遵照奏准章程會議具奏摺○雲督王等奏滇省製造火藥工料廣奉部駁實難再减請勅部核銷摺○將軍長奏在籍大臣因病難速痊呈請代爲奏懇開缺調理摺○九月二十三日吏部翰林院正紅旗值日吏部引見十九名禮部一名翰林院十五名欽天監四名廂黄滿六名正藍漢三名○八額駙等由南苑　　請安○恩公續假二十日○大額駙文治各續假十日○果勒敏續假五日○工部奏派管理火藥房派出松溎○内閣呈進勾　本○召見軍機崑岡周德潤阿克丹○發抄鹿傳霖奏北山各屬歉收應徵錢糧展緩奉硃批著照所請户部知道單併發欽此○又潼商道周綬赴任奉硃批知道了欽此○又夏季分委署各缺奉硃批吏部知道欽此○悳銘等奏廢員文潤等年滿無力完繳台費再留四年奉硃批著照所請該部知道欽此○○大學士臣李鴻章等謹奏爲遵照奏准章程會議具奏事内閣鈔出福建學政沈源深等奏請宋儒游酢從祀文廟一摺光緒十七年十月二十三日奉硃批禮部議奏欽此欽遵到部臣等查咸豐十年閏三月大學士軍機大臣遵旨議定嗣後從祀文廟應以闡明聖學傳授道統爲斷除著書立說羽翼經傳眞能躬行實踐者淮各該督撫臚列事實奏請從祀外其餘概不得濫請又同治二年六月臣部復奏准請飭下各直省督撫學政恪遵咸豐十年奏准定章不得援案率行陳請如爲文廟中必應從祀之先賢先儒方准該督撫會同學政詳加考核奏明請旨並將　欽定書籍中引用若干條論贊若干條先儒書籍中引用若干條論贊若干條一併詳細造册送部由禮部會同大學士九卿國子監議奏等因在案兹據原奏内稱宋儒游酢字定夫建州建陽人少有志聖賢游學至京師程頤一見調其資可與進道言於兄顥酢將樂楊時執弟子禮見顥於頴昌盡棄所學而學焉徽宗召爲監察御史屢疏陳言歴守四郡時百姓方困徵歛而朝廷市材調夫無虚月所在　然酢處之裕如民不煩而事集去則思之不忘學者稱爲荐山先生楊時誌其墓曰子受業明道先生兄弟之門有友二人焉謝良佐　道公其一也公得邑河清余往見之伊川謂余曰游君德器粹然問學日進政事亦絶人遠甚師門見稱如此則所造可知矣朱子書云游公清德重望皎如日星其流風餘韻足以師世範俗又云定夫事業未得大施獨有中庸語孟說埀於世又云程子於游酢稱其頴悟　摩謂楊不及游御批歴代通鑑輯鑒紀程頤門人稱游酢爲成德尤著所著有中庸義易說詩二南義論語孟子雜解各一卷文集十卷今多遺缺查程門高弟游楊並稱顥最愛時頤最愛酢又游酢與謝良佐楊時吕大臨號程門四先生朱子於酢所著述嘗採入四書集註該紳士等以楊氏以下諸儒多從祀廟廷游氏獨闕等情呈請具奏擬請飭部核議等語並將游酢遺書十卷咨送前來臣等考宋史道學傳稱酢與兄醇以文行知名所交皆天下士程頤見之京師謂其資可與進道程顥興扶講學招使肄業盡棄所學而學焉第進士調蕭山尉近臣　其賢召爲大學錄遷博士以奉親不便求知河陽縣范純仁守頴昌辟府教授純仁入相復爲博士　書齊州泉州判官晚得監察御史歴知漢陽軍和舒濠三州而卒又考欽定四庫全書總目載游薦山集四卷首以論語雜解中庸義孟子雜解爲一卷次易說詩二南義爲一卷次師語師訓爲一卷次文七篇詩十三首附以墓誌年譜爲一卷又有拾遺孟子雜解八條詩二南義二條又考御纂性理精義御纂周易折中欽定詩經傳設彚纂於游酢所著易說詩二南義師語師訓等書頗多采錄又考御纂朱子全書内有論贊游酢德性甚好等語又朱子大全文集載所撰游御史祠祀全引楊時所撰游酢墓誌以爲知先生之深而言足以命其德且信於後宜莫踰於楊公者先生之道學德性於此可以觀其詳矣等語亦無異詞又朱子遺書伊洛淵源錄游酢遺事五條第一條卽引二程全書内程頤稱游酢資質温厚楊時雖不逮酢然煞頴悟之語至朱子四書集註頒行學校所錄游酢說最多學者人人誦習尤其顯而易見者此外先儒諸書如宋李士英道學名臣言行外錄明朱衡道南源委國朝孫奇逢理學宗傳黄宗羲宋儒荐山學案所稱引論列游酢之處大略相同臣等綜稽載籍悉心核議竊以道德學問三代以上當折中於孟三代以下當折中於程朱今游酢有程顯程頤爲之師有楊時謝良佐輩爲之友有朱子採其著述錄其遺事筆之於書况遭際我朝列聖御纂欽定諸經籍著錄其說尤可據爲千秋定論是其人足以闡明聖學羽翼經傳固已無愧至其生平出處稽之史傳亦無可議允爲躬行實踐非空言著作家可比且考御批歴代通鑑輯覧載未理宗嘉熙二年燕京建太極書院及周子祠以二程張楊游朱六子配食由是河朔始知道學是游酢在當時已與程朱諸賢爲人心所共推重又程門中楊時謝良佐尹焞諸人皆久已從祀文廟游酢道德學問亦無慚於數子臣等公同商酌擬如該學政沈源深等所請以游酢從祀文廟其位次應在西廡楊時之次所有臣等會議緣由理合恭摺覆奏是否有當伏候訓示遵行此摺係禮部主稿再福建學政兵部右侍郎沈源深係原奏大臣是以未經列銜合併聲明謹奏奉旨已錄○○雲貴總督臣王文韶雲南巡撫臣譚鈞培跪奏爲滇省製造火藥工料屢奉部駁實難再减仍籲懇天恩勅部核銷恭摺仰祈聖鑒事竊照雲南製造火藥一項按照軍需則例每百斤合硝磺炭價人工器具銀四兩四錢九分三厘一毫二絲五忽係乾隆年間辦理軍務核定之案維時人物殷阜百貨價集日用所需無不便易迨車興以後土地荒蕪人烟寥落元氣過虧物力非常艱窘以今衡昔殆若天淵一切料價人工實有較承平之時增至一倍有餘者光緒九年遵照部章將製造軍火價值大概數目造册咨送立案計火藥每百斤價銀十一兩五錢嗣將自光緒七年起至光緒十年止用過火藥價值先後造册報銷旋准工部咨册開製造火藥需用銷斤按市價採買較例價浮多礙難核准移咨轉飭承辦各員詳細查明聲覆核辦等因咨滇行局當查近年軍火愈造愈精配合諸物益加詳審軍需例載火藥一斤用硝十一兩八錢磺二兩一錢柳炭二兩一錢近則加用硝四分减用磺炭各二分無非審諸物性之宜以適製造之用配合旣各不同提造人工因之有異其價值低昻則尤視乎時務凡物皆然所有開報工料價值均係實用實銷並無絲毫浮冐咨覆查照核銷旋又奉准部咨雖據聲稱軍興日久物力昻貴亦不至相去懸殊實難照准並將自光緒七年起至九年止報銷原册三百五十一本又十年分報銷原册一百一十二本先後發還行令按例核實删减另造妥册送部核辦等因查軍需則例内載四川軍需案内硝斤價值因需用浩繁經該督奏明加價查該省硝斤原有例價未便援爲定例議定嗣後仍照該省例價核辦或因實在價值不敷該督臨期據實具奏等語是價值漲落無定原許據實具奏辦理雲南自乾隆迄今百年之久情形大相懸遠而製造精細尤迥異乎從前光緒九年造報大概數目係百斤合銀十一兩五錢嗣經詳細稽核隨處撙節故報銷祗合銀十兩三錢八分五厘三毫有零實係據實開造並未敢因九年報定有價稍涉浮冐今奉部飭令自行删减實屬無可再删據雲南善後局司道史念祖等詳請　奏咨前來並將奉發原册四百六十三本仍懇咨送工部核辦等情臣等覆加查核係屬實在情形惟有仰懇天恩俯念滇省製造火藥工料價值原係實用實銷並非臨時浮報賞准飭部照案核銷以後工料如有低减仍當隨時督令核實造報斷不敢援爲定例除將原册仍咨送工部查核外謹合詞恭摺具陳伏乞皇上聖鑒勅部核覆施行謹奏奉硃批工部議奏欽此○○奴才長順跪奏爲西寗辦事大臣在籍因病難速痊呈請代爲奏懇開缺調理緣由恭摺仰祈聖鑒事竊據頭品頂戴都統銜賞穿黄馬褂西寗辦事大臣雲　尉世職奇車博巴蜀魯薩凌阿呈稱薩凌阿於上年正月址六日在任聞訃丁生母憂卸事回旗九月二十八日抵吉林原籍守制百日服滿請假修墓嗣因憂勞成疾並觸發前在軍營所受舊傷曾經兩次續假呈請代奏均奉恩旨允准在案無如數月以來仰體聖主矜憐之意悉心調治現值假期届滿而傷疾迄未就痊據醫者云氣血虧甚非靜心調攝但恃藥力斷難奏效伏思西寗辦事大臣一缺責任艱鉅固非病軀所能擔荷矧遠隔萬里亦難力疾登途輾轉籌思惟有將疾病情形呈請代爲奏懇鴻慈俯准開缺調理倘此後仰邀　庇醫治稍瘥必當出効　驅不敢稍圖安逸自外生成等情呈請代奏前來奴才覆查無異所有辦事大臣在籍因病請代奏開缺緣由理合恭摺代陳伏乞皇上聖鑒謹奏奉硃批另有旨欽此 
 
