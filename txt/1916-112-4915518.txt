# 1916 - 112 - 4915518

 

Page 1

 
 
遊記 
[羗海雜誌] （士）（一）（生入） 
　　靑海正東二旗 
　　和碩特南右翼後旗台吉達克　 
　　和碩特南左翼末旗台吉吹達克 
　　靑海東北一旗 
　　和碩特東上旗輔國公巴旦令 
　　靑海東南七旗（黄河南四旗河北三旗） 
　　和碩特南右翼中旗親王汪克楚 
　　和碩特南左翼中旗台台吉克吉 
　　和碩特前頭旗台吉札布 
　　土爾扈特南前旗台吉色特爾布木 
　　輝特南旗輔國公貢格 
　　綽羅斯特南右翼頭旗貝勒達什納木札爾（即爾什凱氏） 
和碩特南左翼次旗台吉汪克楚阿里布坦達爾吉（卽居） 
里蓋氏） 
　　前四旗駐牧黄河南後三旗駐牧黄河北 
　靑海正南五旗（均駐黄河北） 
　　和碩特南右翼末旗輔國公丹盡 
　　喀爾喀南右翼旗台吉額爾得尼厄爾喀托克托鼐　　土爾扈特西旗台小策令 
　　土爾扈特南中旗台吉達什敦多布 
　　土爾扈特南後旗台吉額爾得尼吉濃丹仲 
　　靑海西南一旗（駐牧黄河北） 
　　和碩特西後旗台吉沙拉 
　　靑海西八旗 
　　和碩特北左翼末旗郡王策令阿拉布坦 
　　和碩特北左翼旗貝子索納木達什 
　　和碩特北右翼末旗台吉沙哈却爾札布 
　　和碩特南左翼右旗輔國公策令納木札爾 
　　和碩特西左翼前旗貝勒達什旦令 
　　和碩特西左翼後旗台吉哈爾噶斯 
　　和碩特西右翼中旗台吉巴爾當　 
　　和碩特西右翼後旗台吉恭布 
　　靑海西北一旗 
　　和碩特北前旗台吉達麻林色布滕 
　　靑海正北四旗 
　　和碩特北右翼旗貝子達克里布 
　　和碩特前右翼頭旗台吉滾楚克札布 
　　和碩特西右翼前旗郡王滾楚克達什 
　　綽羅斯特北中旗貝子羅卜藏挿漢 
凡和碩特札薩克二十一旗土爾扈特四旗綽羅斯二旗輝特一旗又喀爾喀一旗與二十八旗别族同牧共合五部二十九旗分左右翼左翼十四旗右翼十五旗内親王一郡王二貝勒二貝子三輔國公四台吉十七其游牧地點均按最近情形與舊册均有小異者（舊册載靑海正南七旗正西六旗西北二旗）因當初劃界時祗查其大槪地有肥磽未能細别而均分之後來擇地而牧　族遷徙有因而世居者以其遐遠荒僻亦不復追求聽其沿爲世業後番子渡河刧掠旗民更奔避之他迨安挿河南投誠八族之番又割裂蒙地彼時蒙古亦有移攺牧地者 
 
 
 

Page 2

 
 
時評 
[緊要關頭（冷）]  
　　今日之日其所謂中國緊要關頭乎操切過甚或至不可收拾苟且了結又必遺禍將來所謂不操切不苟且而人人實事求是淸心以應時勢之適宜者此今日當此重要關頭之要義也 
　　我爲此言非謂相伺觀望無聲無臭以待天然之解决也我正爲相伺觀望無聲無臭之主義足以啓操切與苟且之端故爲是方以求其明白貫澈努力前進以共赴正當之途也 
　　蓋以緊要關頭决不能再以不緊要之方法處置之也 
命令 
　　四月二十五日政事堂奉策令任命財政總長孫寳琦兼鹽務署督辦此令 
　　又令任命馮德麟帮辦奉天軍務此令四月二十五日政事堂奉申令江西巡按使戚揚呈據新喻縣紳民臚陳前知事惲金堂政績聨名籲懇轉請援案時赦特語惲金堂旣據該縣紳民詳陳任内事實確係因公獲各情有可原本大總統依約法第二十八條特赦惲金堂免其執行以示寛與交内務司法兩部查照此令 
　　又令據山西巡按使金永呈爲期明民國四年被吳各　實情分數擬請分别蠲緩錢糧以抒民困等語上年晋省陽曲等縣夏麥秋禾先後被水旱蝗雹相繼爲災灘地被冲收成無着若將各該縣應繳錢糧仍行照常徵收民力實有未逮應准照所請將陽曲等縣應徵錢糧按照册開分數分别蠲緩以抒民困該巡按使即將册開數目刋刻布告張貼曉諭務使實惠均　用示國家軫惜災黎之至意交内務財政兩部查照此令 
　　又令江西巡按使戚揚呈爲續報民國四年贛縣進賢等屬災歉所有應徵新舊錢糧籲懇俯准分别蠲緩遞緩開單祈鑒等語上年江西省贛縣進賢安義三縣或被水成災或收成歉薄所有贛縣應徵四年錢糧曁進賢安義二縣應繳元二三等年丁米若責令照常輸納民力實有未逮應准如所請將贛縣進賢安義三縣錢糧丁米分别蠲緩遞緩以抒民困該巡按使即將單開數目刋刻布告張貼曉諭務使實惠均霑用副國家軫惜民艱至意交内務財政兩部查照單並發此令 
專電　 
　　北京電交通部飭各電局嗣後政事堂致獨立省電照發餘有碍軍政及國際者扣留 
　　北京電昨分電前敵查報南軍近狀（一）各軍配置槪要及約數（一）設防情形（一）有無行動 
譯電 
　　北京電不日將有明令宣布以軍權讓交新内閣且將宣布召集國會日期（二十六日） 
　　北京電北京各華字報皆載有馮國璋致黎元洪段祺瑞徐世昌王士珍電文謂袁總統如不能鎭定時局則宜勸其舍棄虚榮否則將勢成孤立云（二十六日） 
　　北京電嗣後各公文直接遞交國務卿不復先呈大總統（二十六日） 
　　北京電昨日内閣開重要會議討論議和問題（二十六日） 
　　北京電順天時報載稱梁啓超通電各省將軍巡按聲明項城政策之失敗新内閣之無用（二十六日） 
　　廣州電南省諸領袖與龍濟光似已消除意見龍氏暫任廣東都督聞北兵已在廣東北海濱登陸（二十六日）以上德文電 
　　北京電嗣後總統命令由國務卿副署（二十五日） 
　　北京電聞政府現調查近今北京搖動時離京各員擬一律黜職（二十五日）以上路透電 
特約路透電 
　　香港電蔡乃煌已由龍濟光諭令鎗斃（二十五日） 
　　福州電今日午後路透訪員往見新裕第三機師　爾據摩爾云失事時適有大霧星期六日午後六時渠與第二機師在機器室時接到舵樓傳來停駛之調令略　船身微震當時疑係抛錨所致旋聞（開　速率前行）之訓令繼又聞第一機師大呼（停止）第二機師又聞後令乃向艙面奔走一面呼　三機師曰（來）艙面大亂摩爾　斷救生艇蓋之繩未曾看見外人船首已沉當船身半沉時摩爾獨從船尾躍下抱住救生艇蓋後由海容放小船救起摩爾並無悲言新裕員役十人兵二十五人遇救（二十六日） 
東方通信社電（日本人組織） 
　　北京電袁氏因見南方革命黨之行動不能一致以爲大有可施手段之餘地故退位問題己稍有變化之形跡云（二十六日） 
　　北京電據致府某要人言政府前日接到廣東方面報告謂岑春煊由一部分黨人舉爲兩廣都統卽將組織臨時政府惟多數黨人有反對此舉之意今後恐難免有多少紛擾云云政府接到此報即集重要人物密議决乘此機收買中立派之軍人並内心不悅岑之人物一面派人前赴南方運動使生内訌冀破此局事爲政府反對派深知即電南方警告同志務當堅其志向勿聁袁政府之收買及離間等術（二十六日） 
　　濟南電濟南商埠旅館前日有形跡可疑之中國苦工四十餘人被捕究問之下知爲居正密派來濟遂悉處刑靳將軍接到段祺瑞組織内閣之報以爲南北調停必能成立山東今可無需宣言獨立故專努力維持現狀頻謀懷柔民黨之策但民間有志者看破靳氏之無能爲故甚冀望純然獨立（二十六日） 
　　東京電倫敦泰晤士報北京通信員電報謂南北兩方頻由間接之路徑談判正在進行惟因南方固執袁氏退位條件和議終不能成現在政府因各省稅金之途杜絶以致財政困難軍餉不能給發究除袁氏退位外無他法袁氏目下若得保障自已並其與黨之性命財產可以將職讓與副總統但袁因準備帝制消費至二百萬鎊之多南方領袖果允保障財產與否尚係疑問倘袁肯出從速實行退位以避地方擾亂之途時局不難平和解决云云（二十六日） 
　　東京電北京電云近有揑造日本向中國新要求十二欸之說欲利用所謂辱國紀念日企圖排日蓋出袁派使民心向外之中傷策如新要求云云實爲可笑無稽之談（二十六日） 
　　北京電北京政府財政窮迫之結果除依賴梁士詒之財政手腕外無他策擬將財政一切權利悉畀與梁今後政府殆有靠梁士詒養活之態（二十六日） 
　　東京電日本募集外債四千萬元係於二十一 
日開始發賣昨日截止旣達募集之額應募者仍續續不絶（二十六日） 
　　東京電中國駐日陸公使由門司乘大東丸船逕赴天津（二十六日） 
　　東京電日俄鐵道連絡會議已於今日全部議畢明日開本會議後即可調印（二十六日） 
　　東京電經濟調查會完成之經過於二十五日發表（二十六日） 
戰電 
（英人路透電） 
　　巴黎電今日下午公報云法軍在末斯河西面大敗敵軍敵軍兩次攻擊摩爾化末法軍新陣地完全失敗繼復用流火進攻但爲法軍砲隊及步隊擊退德軍被逼退回陣線負創甚重亞伏柯爾砲火頗厲德軍圖佔法軍前鋒哨營受挫而退末斯河東法軍第一第二道陣線砲隊頗形活動法軍擊散勞蘭敵軍之偵察隊德飛機一架以炸彈擲擊登扣克死婦人一傷男子二此外所損頗微（二十五日） 
　　倫敦電海軍部宣稱星期日英海軍飛機以炸彈擊瑪里亞扣克敵軍飛機處頗　效果星期一日晨間復與比飛機會攻繼乃安然飛回英飛機一架星期一日在齊不魯外擊沉德飛機一架今日德齊泊林飛船襲擊東海濱英飛機追擊二飛船六十英里且以炸彈擲擊德軍艦數艘潛艇四艘英飛機均安然飛回僅傷引導員一人又失一人（二十五日） 
　　倫敦電陸軍部稱齊泊林飛船四五艘昨夜在諾福克與塞福克海岸施攻僅有兩艘飛入内地擲下炸彈七十枚重傷一人損失餘情尚未查悉（二十五日） 
　　倫敦電愛爾蘭事務大臣裴萊爾氏今日在下院稱愛爾蘭都城已發生重大亂事郵局已被佔據死十二人大局當可無碍裴萊　又稱亂事發生於昨日正午電線被斷故不能得悉詳情惟克拉軍隊已抵該處裴氏屢言大局無礙至曾否拘獲叛黨彼無所聞某議員詢聞愛爾蘭都城晚間七時是否在叛黨之手裴氏答稱叛黨僅佔據該城五區並未全佔聞有兵士五名已被擊斃（二十五日） 
　　倫敦電荷蘭船白克爾斯特羅號（七三六噸）在北海爲德潛艇發砲擊沉船人已由一英船救起英商船巴里西亞那號（四七六三噸羅斯號（二六六六噸）皆被沉羅斯號水夫十一人遇救（二十五日） 
　　倫敦電公報云愛爾蘭都城二十四日午時發生亂事有一大隊贊成叛黨之人挾武器强佔郵政總局割斷電線及電話線並佔領各要道各碼頭目下查悉軍官三員兵五人團練與警察各二人已被殺又軍官四員兵七人團練六人受傷亂民死傷之數未得詳報愛爾蘭他處皆安靖（二十五日） 
　　倫敦電開斯蒙爵士星期日解至倫敦刻拘禁於陸軍監獄中聞關於開氏自開戰後在德國一切舉動之證據將於審判時呈出（二十五日） 
　　倫敦電二千澳洲兵與紐絲綸兵排隊過倫敦而至維斯明斯特敎堂舉行英軍在加里波里登岸勇戰之週年紀念並追悼陣亡之戰士是日英人有奇異熱忱之種種表示澳洲全境皆舉行　悼會凡遊戲事宜一槪停輟（二十五日） 
　　倫敦電維斯明斯特敎堂舉行紀念會到者約四千人内有傷兵多名及帝國各處之代表英皇與皇后蒞敎堂時堂外衆人歡呼大作紀念禮節頗簡單但甚動人（二十五日） 
　　倫敦電首相愛士葵與諸閣員會商要政故未赴紀念會（二十五日） 
　　倫敦電晚報稱今晨四時英倫東而海岸外曾有劇烈之砲火直至五時半始止曾見砲彈墜入海中（二十五日） 
　　倫敦電海軍部宣稱今晨四時三十分德國戰鬭巡艦一隊偕同巡洋輕艦及驅遂艦出現於勞斯托夫之外英海軍遂與交戰歷二十分之久德艦隊乃回英巡洋輕艦及驅逐艦追擊之岸上死男子二婦孺各一物質上之損失頗微現悉英國巡洋艦兩艘驅逐艦一艘曾中彈惟無一沉沒（二十五日） 
　　倫敦電陸軍部宣稱彝士河東加蒂亞境之戰事較前更形劇烈英兵一隊勇守杜達爾　軍棄屍七十具及俘虜戰品若干澳軍追敵者復俘多人英騎兵一旅終日與敵交戰二十四日飛機八架攻擊加蒂亞土營而全毁之且重創敵軍敵軍似已由加蒂亞境退走（二十五日） 
　　倫敦電今晨各報批評秘密會之政策每日新聞報謂陸軍實數無必守秘密之理由若政府不能以根本上事實宣告全國則下院議員必多不滿意今愛士葵波拉勞吉靑納已商定星期三日與工黨議員私生行集議大約工黨所得聞諸政府者較今日國會尤詳云泰晤士報與每日郵報皆捽擊禁人發表内閣密議情形之閣令每日郵報謂政府此舉乃欲使報界麻木泰晤士報聞下院議員應　抗議此種禁令（二十五日） 
　　倫敦電陸軍部宣稱敵飛船數艘昨夜襲擊愛塞克斯及康特其數未悉惟不出四艘爲英軍以抵制飛機砲猛轟繼乃退走無年成就（二十六日）　　倫敦電海格將軍報稱敵軍在佛里柯爾及沙歇轟發地雷數枚無所損傷英軍轟擊松末河北面之敵陣地沙歇與拉巴塞運河間及亞美蒂愛爾砲隊頗活動晚日有天空戰事二十九起英飛機偵察隊曾被攻但均安然飛回敵飛機二架落於其本軍陣線（二十五日） 
　　華盛頓電聞駐德美使來文有德國對於美國之要求願有讓步但一面旣須使美國滿意一面又須不激動德人之輿情故覺爲難等語美人早知德國之所謂讓步此種措詞不能在美國政界發生大效力（二十五日） 
要聞一 
[西報之蘇皖軍事消息]  
　　字林報二十四日無錫通訊云鎗聲已息南軍已退北軍已追至鹽橋（譯音）北宣且從無錫常州向江陰方面追擊今日有兵千人從南京抵此昨日一役僅傷數人民間頗驚恐但紳士尚鎭定大約今夜鹽橋將有戰事又蘇州通訊云蘇州自星期六日以來謠諑紛傳市面頓呈岑寂之象城門七時即閉七時半起禁止夜行全城沉寂萬籟無聲惟間聞空巷　吠而已星期六夜每處失愼警鐘不鳴救火車往來亦絶無聲息星期六晨砲船六艘各拖帶小船六七滿載兵士槍砲開赴吳江蘇城南八英里曾有小戰星期六午後砲聲隆隆不絶於耳聞獨立軍戰敗損失二百餘人不知確否據官報云官軍死傷七十人大約獨立軍今日尚須在平望决戰按平望北距蘇州三十英里南距蘇浙邊界約九英里 
　　字林報云昨日（二十五日）本埠海關及招商局皆未續接新裕沉失之消息惟本報從私人來函得悉與新裕同行者尚有愛仁新銘公平三艘今已裝載北兵三千行抵其根據地聞作戰之根據地即爲附近福建海岸之詔安南軍將於此聚集與海軍合攻粤省又有中國軍艦廣東與福江兩艘刻亦裝兵由滬赴閩去 
大陸報二十四日南京訪函言浦口近狀謂北兵第十二團於開出浦口之前在先行掠搶然後拔隊之說居民聞之大爲慌恐幸將届出發之時張勳派兵來浦名爲護送實財監視北兵遂與張兵聨袂出城互丁防衛而去此　山東兵前在南京之行爲尚未爲人所忘却今番來浦居然以保衛浦口免遭北兵擔刦爲責任是誠笑談耳又同日字林報云南京通訊云滬寗火車今日開行兩次僅 
 
 
 

Page 3

 
 
至常州爲止時事急迫但官場决　力持鎭靜維持秩序笨重行李不許出城張動兵士萬人聞已行抵浦口外人多抱樂觀表面上一切安靖字林報二十三日蕪湖通訊云記者近由上海抵蕪沿途表面似尚安靖實則暗中頗有不靖之氣象船過大通時不許停輪船客不許登岸兵士防守　船刀鎗森然在江陰時中國砲船以　望　直照來船至船去始已砲台則已於四日前高竪獨立旗迨至南京聞官兵三千五百人已奉調開赴江陰交戰且聞滬寗火車業已停駛目下上海至宜昌各口岸皆有外國砲船一艘云 
[無錫大激戰續誌]  
　　蘇省駐錫各軍與澄軍交綏一事已詳誌本報茲悉二十三日黎明禁衛軍一部分乘招商局小輪開赴靑暘附近尚未登陸澄軍開砲襲擊以致被傷多人遂由偃橘劉潭橋向後退却下午一時至近城之顧橋第十師混成營聞信趕即上前救援四時餘雙方相遇於半塘圭寺扼守塘大橋激戰澄軍力猛屢圖衝過戰鬭甚烈第十師混成營楊營長即放大砲抵敵僅能拒住嗣第十師混成營因地處平坦無處　藉不得已亦向後退下直至梨花莊後背而江陰騎兵步兵砲隊復乘勢追下楊營兵即飭營兵回身接戰陸軍警察及蘇軍亦相繼趕至開放機關鎗陸戰砲隆隆之聲不絶於耳駐錫各軍并力向前至七時澄軍始退回靑暘半夜十二時鎗聲稍息間有一二發天明始止此次雙方之兵力第十師混成營計步兵三連野戰砲兩尊機關鎗一連馬隊一連作戰鬭中心其餘禁衛軍陸軍警察蘇軍則爲之輔翼澄軍約有步隊三營馬隊一連砲隊一營携有野戰砲十五尊大砲兩尊機關鎗兩支二十四日晨南京馮將軍派下第十九師步隊兩營由師長楊春普統帶來錫該營隨即開赴前敵楊師長駐節馬路啓泰棧已由馮將軍任爲錫地攻澄總司令二十四日盡夜均不聞鎗聲想未開戰當戰事已起王知事隨通知各機關特别戒嚴各城門於六時即閉商店一聞鎗聲早已罷市王知事率令　隊戎服跨馬至城廂一帶梭巡電燈電話通夜不息王知事並墊發洋三千元犒勞軍士二十五日各商店照常開市交易寥寥秩序未亂警察照舊站崗昨聞有水警一部分譁變向西門榮巷上居民索洋數百元逸去餘經鎭壓而止師專署長亦已回歸城内今晨司令部在火車站取决擒獲之變兵四名除下監禁數名滬寗火車亦已照常開行矣 
邑中各紳商如孫鶴卿蔡兼三薛南溟錢竸生等諸君以吾邑爲商務繁盛地區全省金融機關所在鋒鏑甫交居民已驚惶異常特於前晚赴城内蘇軍營本部會議辦法并將情况聨名禀請江蘇陸軍第四旅司令部設法保護公　路之大同醫院以戰　旣啓該院係　慈善情質爰由院長華景輿將該院攺組紅十字會醫治傷兵於院前懸掛紅十字旗幟上午到有　　受傷之兵士一名又上海紅十字會於前日因聞無錫已有劇烈之戰爭特由該會組織戰地救護會西人某君等數人於昨日上午由滬來錫往商會　長孫鶴卿君等晤商後隨即由汽油船開駛臯橋一帶從事救護蘇軍第四旅旅司令部本住洋藥公所茲以城内遷善　已修茸完好故蘇旅長於昨日下午將全龍統行遷入矣 
當戰事激烈　東北門一帶以接近火線故流彈甚多芋頭沿河之某店有一砲彈洞壁而過光復門内某草蓬之勞力者適在牀鼾睡亦爲流彈所中其圖書館曁駁岸附　流彈亦多唯僅洞牆毁物未曾傷人又聞以流彈殞命者竹場巷内保興當内學生一名馬路惠中客棧内旅客一人其一受傷胡橋韓宅内吳某在房間整理物件忽有砲彈由屋上墮下繫碎玻璃傷婦人一名視棧弄口福泰衣莊旅客宜興人朱文蘭在屋内談話不意流彈自空中落下繫傷頭部其餘以此重傷殞命者聞尚有數人 
[澄警聲由之常州防務]  
　　江陰獨立後謠諑朋興常人日處風聲鶴唳中其一種驚皇狀態筆亦不忍描述昨日接得無錫消息　錫澄軍隊激戰七時澄軍將撲錫城今未開市云云又見火車中段停止人民更形憂惶一若大禍立至因此遷避者頗不乏人今日知兩軍衝突現方靜聽和平解决常錫車已開始覺稍安惟張團長張統帶昨接馮電　江陰告變現已三路進攻常州緊要區域仰速會督軍警扼要堵截故近來三河口鄭陸橋焦墊等處節節駐防昨又命第十九師部兵第七十四團開往協防秦望山火藥庫亦派重兵把守馮將軍又恐常地空虚難保不無變動聞昨又調數營開來駐防昨日常州劉紳張紳及其他諸紳士家眷紛紛乘車赴滬避難澄錫民人來常避難者甚多 
旅長方更生自江陰領兵一營來常駐紥北門外天地　内已有多日昨聞方旅長已奉上官命令開抜離常日前已帶領全體兵士開赴秦望山駐紥 
　　自澄　傳來連日謠諑甚熾本城各城門及各緊要地方均派兵防衛縣公署關防亦異常嚴密聞翁知事昨日特調寗垣派來陸軍二排駐紥縣公署以資防衛 
　　全縣春季聨合運動會因時局不靖經縣敎育會召集各校長磋商是否如期開會當經議决由該會請示縣署核辦茲聞翁縣長以現在防務正在緊要之際特飭令展緩舉行各校應仍照常授課藉資鎭靜 
聞江陰南菁學校因地方俶擾已於十九日散學吾邑人士在該校任敎務者亦均陸續回常 
昨日商會中特備上等筵席四桌邀請張席珍張岐山兩團長等上級軍官其餘下級軍官則設席於市公所内計共十桌本邑紳商陪席者爲翁志吾劉叔裴瞿萼罄莊心安劉韶九龔瑞蓂惲次遠沈子貞盧錦堂吳應銓汪春畬曾則先莊糼蓉沈子萱劉斅動郭次芬諸君一時觥　交錯備形歡洽論者謂從此吳越一家呈歉忻之象軍民一體無乾餱之愆本邑紳商受福不淺矣 
[嗚呼浙江逃將軍] （特别通信） 
　　嗚呼杭城自四月十一夜獨立軍起攻入將軍府後此赫赫有聲之興武將軍朱瑞竟以失踨聞而寓中資產什物被刧一空家屬狼狽流離奔走僅以身免余過其間覺將軍署之屋宇連甍接棟兀峙湖濱猶昔日也電燈之烟突澽水之高塔依然聶立於空際也守衛之兵隊擎鎗站立於門外其人其服無絲毫更變也獨其中手握虎符之將軍則杳如黄鶴一去而不復返矣黄粱未熟而富貴功名頓成夢幻記者於將軍雖無恩怨之咸顧咫尺之間乃立見其榮悴過華屋而唏嘘撮所聞而縷記豈徒供輶軒之採抑亦爲後車之鑒爾 
將軍少時曾在嘉興縣學校肄業即今之第一高小學校也旋入南洋陸師學校與第六師長葉頌淸爲同學畢業後末爲當途所注目曾由其族叔桂　與徐某函薦入軍營後乃稍稍得志舊時同學乃連翩而出擢葉頌淸爲師長疎呂公望而遠之（呂初爲師長因非同學乃排斥之使爲嘉湖鎭守使）其縣校同學被擢开入要職者頗多桂辛之子姪於政界内均得有優美之局差且聞其同縣人徐君言桂辛凡有爲人請托者雖未必人人得缺而將軍之報德固過其量矣其於徐某亦然國家設官置吏當爲地擇人而將軍往往爲人擇　吾浙各地方公共機關以海鹽人及台州人爲多當事者每蹙額相告引以爲苦此其證也 
將軍署舊在梅花碑其公館在城頭巷平時戒備極嚴車轎過之輒受檢查即手携物亦須由守兵檢視守兵又凶暴對行人往往失禮前都督湯嘗爲所辱其肩輿至爲守兵所破他人可無論矣一般勞力之人常相語曰前淸雖專制然大吏自衛之嚴不及今遠其巍巍將軍乃膽怯如鼠蓋不獨居近左右之人受其損害栅門閉後雖有急事不得出入其寃恨無可告訴也及移至新市場後亦然此次變生肘腋守衛之兵臨機倒戈乃知前次對外的戒備眞無益耳天下事固有出於所備之外者惟赤心置人之腹中庶精誠所感士卒歸心乃可恃也 
新市場居西子湖畔城牆卸後馬路告竣市屋新建投資者衆城市之民方期得此樂郊藉供遊娛未幾時而大殺風景　將軍署横亘其間戎裝軍士站立街衢過者驚心而遊客因之裹足昔日投資之家紛紛退出而市場因之不振夫獨樂何如共樂將軍徜徉湖畔自爲計則得矣其如衆人因之不樂何大好湖山歸我獨佔固爲造物所忌且自二次革命之後政府顧慮財力對於官公機關有五年内不凖新建之令而將軍獨以數十萬脂膏建此巍巍之公署雖擁護功高政府亦優容之顧貧瘠如斯獨不爲吾民財力計乎 
　　從前官吏往往懼輿論之攻擊尚有所憚而不敢爲朱則旣有手叚以對付報章議會又解散正確輿論爲所箝制遂可爲所欲爲迨大勢旣去而衆矢羣集將軍之過失乃紛至疊來記者非敢爲下石之計也實則悠悠之論至是時乃入於吾人之耳鼓嗚呼其眞耶其僞耶敢訽諸當局之良心或曰將軍多財家資可四百萬余謂將軍少貧何以驟增得此應者曰南京光復時將軍頗有所洎二次革命政府又賂以五十萬籌安會發生後中央特派員來浙曾携有四十萬金聽將軍自由使用此皆特别收入　　浙江軍隊缺額者幾及半數而每年三百萬金之支出其中所浮報者尤多（此說由軍官中傳出）果如所言則將軍之貪財誤國可知矣抑余又聞諸近人言將軍在原籍建宗祠及第宅花園其數共四十萬而公署内之第宅所用洋式器具精美無比儼然王者之居此則獨立後沿途拍賣人人共見者也去年生子賀者咸贈禮物所値頗鉅頃有軍人以小兒金冠四頂向典舖質錢云嗟乎以數年前末秩　官一旦革命乃發大財無怪人人豔羡咸欲逐而去之与 
軍　　立　要素　餉糈徒耗員額多缺固不足以捍衛人民而軍火爲戰爭要具又軍隊之所托命也浙省此次獨立幸滬軍保守中立無戰爭之事耳不然全省人民皆以朱將軍一人封侯之故　糜爛矣蓋省中軍火已於前月間爲將軍解送中央以攻征滇軍殘戮同胞之用嗚呼毒矣 
將軍以革命得志身旣貴顯乃痛惡他人之革命壬予以　黨人之被戮者不知凡幾有時偏裨小卒爲中央所不注意者乃用各種之偵探以捕戮之是以不可以已乎 
嗟乎將軍逃矣以　患肺疾神經過敏之人遭茲蹉跌聲名旣裂資產又喪吾料其不能久堪也雖然一將軍雖敗而今世之類似將軍者何限吾哀將軍乎抑不僅爲將軍哀乎是在善讀吾記者 
[西報紀宜渝近訊]  
　　文滙報載四月七日宜昌通訊云近日仍有官兵　道宜昌開往西方赴西之兵共約五萬人而尚有多人候船出發現因江水高漲不能紥營江濱故已攺駐各寺院馬隊之馬匹觸目皆是受寒而死者爲數甚夥聞北兵曾在施　府方面戰敗委棄該城而走就此說察之施南府屬之利川來鳳兩　似已有戰事不久將延至宜昌矣又聞沿江五縣已入南軍之手再北軍逗遛於巴東是否由於五縣之失手抑由於兵士之不肯前進無從知之默察大局似北軍之交通線已被截斷惟宜昌距戰地尚遠以上諸說僅得諸傳聞尚未能視爲事　也 
又　四月十二日重慶通訊云中國時事極難得可恃消息路透電社對於法國公報美國通牒英國財政日有報告不　壓 
其詳而對於中國無日不發生之要事則愼重隱避無所陳述本地報紙亦復較前遜色去年重慶有報館四五家今年僅餘　家近日某報因轉載成都報紙關於滇軍戰局之新聞致被軍界封閉於是重慶僅存報館一家矣　關於政治之謠言今亦默然不作蓋吾人在戒嚴令之下間牒到處皆是不能多言也商業仍甚沉寂商舖存貨多已售罄新貨不能續到宜渝間各貨船皆被軍界　發以充軍用即有一二船上駛然重慶萬縣之間地方不靖舟行甚難且甚危險近有二汽船中途　攻一信船被刦卽外人至此亦惟有折回而幸收成甚佳米價漸跌 
[南京快信]  
　　張勳派統領李紹臣（原駐南宿州）帶兵五營赴援無錫昨抵浦口今正由浦口輸送中倪嗣冲亦派四營來蘇現在蘇皖邊界候船裝運滬寗昨日通車省城秩序如常惟軍警戒備較前加緊 
　　山東靳將軍派丁佛言來寗晤商馮將軍内容非常秘密聞丁不日將由寗赴滬 
　　執法處昨槍斃黨人六名罪狀未見宣佈 
　　吳傑臣電報大通安靜並請通緝在逃管帶張順林倪嗣冲派秘書王王書　送交代淸册及重要文件赴徐州請張動接收 
　　齊巡按昨日午後三時赴軍署會議内容極秘 
奉天張作霖派副官長張某及軍事諮議石人俊（前蘇州警廳長）來徐州與張勳晤商要事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[組織新内閣之各方觀察]  
　　段氏就任原委新内閣不日成立其所以如是急速者據當局者表面之措詞蓋謂南軍主張退位甚堅擬頒請假之令又以繼任無人恐至釀成分裂之禍黎副總統不欲攝行其職徐東海於軍事方面又不足鎭定故强令叚芝泉氏組織内閣仍兼長陸軍俾請假時代理有人不至搖動根本且特搜羅新人物充國務員以折服南軍之心云云然而事實如何則爲另一問題矣查叚芝泉氏當民國二年時曾任内閣總理嗣因攺爲總統制叚不願仰人鼻息毅然去職此次重整責任内閣段本不願再爲馮婦因當局諄諄勸諭復有徐菊人倪丹忱叚香岩王揖唐相懇不得已而再出此但祗允暫時擔任仍請物色賢者以爲替人當其未任命之先已曾取有叚氏同意　無謝辭之舉叚君已定於星期日午時入　謁見即於星期二（二十五）上午到政事堂接任視事政事堂依舊存在惟内容則將仿照從前國務院辦法特設秘書廳專辦全堂文書事件徐樹錚氏（徐現任將軍府參軍爲段君最親信者）　　秘書長之希望叚芝貴氏此次來京外聞盛傳其將在新内閣中佔一位置有云係參謀總長者有云係陸軍總長者惟發表後一無徵實又以叚氏旣任内閣總理一席一般政界中人遂以爲當局者有意將軍權貢諸内閣多謂之爲軍事内閣而爲政府吹鼓者借此題目乃又有武人内閣之紀述大旨蓋謂有此内閣項城即可不必退位也至於徐菊人氏旣經辭准當局旋聘爲高等政治顧問徐已允就惟定於下月間回籍一行已得當局之允可矣 
　　藉重内閣底裏北京目今政局自形式上觀察雖責任内閣將見成立攺良政治可以從事敷衍然究其實際不過藉重内閣一端預爲卸却職責紆緩調停寛籌善後三要件而已第一内閣總理人員一經自由選定將來種種因難情事籌劃殊覺便利交遞亦不至過於爲難如是卸却始免異議横生而安全可保第二西南各省氣勢日甚主張退位一致堅持毫無轉圜本擬急遽引避險象叵測甚或顧此失彼扶東倒西自屬當然之患故此可以遷延時日多方救濟俾南方銳氣稍形末減而諸事自應順手第三自帝制發生以迄今日戎馬倉皇人心渙散顧内顧外莫遑安處何能計及個人善後有此樞機可以提出條件婉轉磋商尚人餘地想南方諸領袖務必折衷認諾勿得全然拒絶以上數端皆旁人爲袁公設想圖謀萬全之籌畫而在另一方觀察此種内閣仍居於輔弼地位事事仰承當道鼻息實際上與總統制無異現在正式國會未召集内閣果對何人負責加以所擬人物仍皆舊日政海中官僚不過移東就西稍易地们略換名稱若欲即此以平南方之人心而爲調和之地步恐非易易南軍必不受其欺也 
　　將發南方電文據政界消息全體國務員發表後即將聨銜分電西南各省其内容可分數層第一層述國民之希望責任内閣現已成立第二層述前行總統制係因庶政待理項城不得不總攬行政大權及現在察覺總統制未收若何良好結果是以有責任内閣之另組第三層係照錄二十一日組織政府之申令及表明項城退步之心迹第四層係表明組織政府業經成立項城徒擁總統虚名已無實權則南軍所要求退位問題亦可放鬆一步第五層係謙抑套語略云某等才輕任重時虞隕越諸公不棄錫以敎言匡其不逮云云此電約二千餘字 
[退位問題]  
　　梁任公密電湯濟武兩次通電各省反對袁項城繼任中華民國大總統各節已詳誌各報茲聞某巨公近日迭次致電蔡松坡湯濟武要求取消袁公退位條件惟迄今未得覆電前晚（二十二日）忽接梁卓如氏個人密電一件其大致係以袁公不肯退位即係無和議之誠心亦可毌庸再將調停期限延長俾免貽笑外人經某巨公將梁電密呈袁公核閱尚不知如何處置也 
　　徐敷政勸退日來勸退之書函文電日漸加多大有前數月勸進文電之盛况茲見項城鄉人徐敷政勸退書一通頗爲懇摯可見豐沛子弟亦知今日大勢之所趨矣其文末叚云在公以爲攺絃更張可蓋前愆以吾觀之即解散參政組織内閣實行憲法保護民權對此一線殘局難望挽回於萬一然主依於國國依於民刻民以自奉者猶割肉以充腹腹飽而身斃主富而國亡矧民猶水也主猶舟也水能載舟亦能覆舟以是知人主之禍非自外來恒由身出爲公懸揣焉知肘腋之間無虎狼蕭牆之内無爆裂故曰禍福無門惟人自召斯言誠不爽矣然聖明之所以能善其身能得其民者惟推心置腹拯水火而登袵蓆解倒懸而厚民生且民爲邦本本固邦寗孰不知國家之存亡惟視民心之向背以爲轉移故民心思漢王郎假之而有餘民心去漢孔明扶之而不足今民心渙散如士崩瓦解雖伊周復起亦束手無策嗟乎熒熒不救炎炎奈何願公三復云云　　兩將軍反對叚香泉倪丹忱兩將軍現均到京於二十日下午曾偕同叚芝泉總長入内謁見卽在抱膝軒密議良久聞所議者係爲目下和局計畫及當局退位問題之研究段倪兩將軍均堅持不能退位嗣由段總長提出種種困難問題請該兩將軍解釋雖均發表意見然並無相當之理由及辦法惟堅持以不退位爲宜而已雙方意見頗形齟齬遂毫無結果而散聞段已不回奉天本任倪則仍於日内出京 
[亟亟運兵與保護鐵路]  
　　南北提議調停靜待和平解决爲近日政界人之一種口頭語然　之實際毫無可恃中央調撥北軍絡　於途除於本月十八號湖北新到北軍二千名之外日前駐紥通縣之陸軍第十九旅亦由旅長　治平統帶南下拱衛軍砲隊三營亦同時南下携帶大砲子彈甚夥刻又聞奉天二十七師二十八師有必須各調派若干分駐長江要塞以資防守之提議惟張馮兩師長均不願將軍隊分散全師南下亦不甚贊成此次段香岩來京與此事有關係並有軍事之意見面呈袁公然則一面運動和議一面籌餉增兵將令擔任調停者左右爲難矣 
　　政府現以南北和議無成外間謠言日緊一切防範不可不格外從嚴俾免他虞茲據政界某要人云日昨當局傳見交通總長梁崧生氏進府籌議特别增加防禦各路線種種辦法且以津浦路線爲南北往來之要道更宜認眞保護以免革黨有所圖謀聞梁總長對於保護路線頗有建議并獻條陳一件當邀留覽 
[贛人最近之視線] （俠平通信） 
　　各省紛紛獨立贛人表面雖自稱鎭靜實則人人心理咸有搖搖不定之觀念一月以前皆恐湘省有警故今之視線咸注射於袁州一方以該處與湘接壞且有醴萍鐵道交通尤便故也近則廣東獨立而贛人之視線前之注於袁州者今皆轉注射於贛州以粤亦贛之隣封與贛屬之大庾僅隔一梅嶺民間消息皆言林虎已早在香港坐候時期今則粤旣獨立林虎來贛之時期已成熟不久即將督率部下渡越梅嶺而來且人民所深慮者以某軍意旨殊難捉摸耳 
　　省中各項男校雖照常上課而省立女子師範及其他女校則已於本星期先後停課令各女生及早回籍矣 
　　省外各屬謠諑尤甚如樂平一帶現時正屆靛商運貨出品之時而皖南茶市亦適於斯時開始經營其往來亦以樂平爲孔道近因時有本省獨立之謠或九江有警之耗以致靛商茶客徘徊中道行止莫定其進退實甚狼狽也 
　　日前樂平商學各界曾聨名電詢省城行政公署及九江商會略謂時局日非謠言繁起省城現狀究竟若何各大吏對此時局究作如何之主旨並詢問九江秩序及該處對於當道有無意見之陳訴但均無覆電益覺懷疑遂派人前往九江省城探聽一切以作準蓋該處駐有北軍甚多謠諑亦甚故尤爲擔心也 
山東最近之恐慌與戒備 
　　四月十九日山東泰武將軍署忽接到靑島黨人來電同日商會巡按使署等各機關亦各接到同樣之電文（該電内容略見昨報）末有三日内若不將兵權讓歸黨人定即舉事玉石不分同歸於盡等語署名爲孫文所派東北軍總司令居正字樣當時海南軍民初接該電時大爲驚愕公舉代表謁見靳將軍請爲保護靳將軍乃一面急即電調沂州混成第一旅第一團來濟助防一面召集紳商表明中立維持地方治安之主義 
二十二日下午八時膠濟快車抵濟時忽來短衣窄袖不帶行李惟各持一小包共計四十二名内有自稱革命黨首領之劉黻一亓錦堂二名率領至緯四路天和棧内借寓由稽查局察覺急電靳將軍派兵前往該棧一併捕獲押解軍政執法處審訊膠濟路在城陽站之中國行棧向來每日卸積貨物平均在六貨車之數今因即墨有不穩之報自十八日起停止發送而上海之中國行棧亦有向靑島濟南之貿易先爲電告令其自十八日停止發送蓋連日風聲勃起頗爲危險而商家運送重貨寄於靑島者亦絡繹不絶故膠濟鐵道最近之收入自一萬五千至一萬七千上下較十二月與三月之收入大爲加增云又連日來膠即兩縣居民異常慌恐十九日午後三時四十三分由濰縣開赴靑島之第十二號列車其乘坐旅客除多數赴東貧民外赴靑避亂者居多微特膠即之富商聨袂而往即兩縣之婦女亦多有冒風塵而往者抵埠後紛紛投客棧中借宿僝弱病軀倩人扶曳其一種驚惶之狀態下車時猶現於眉目間云 
　　張將軍勳現已預備由徐州赴安慶接任將軍事務以山東與皖省接連近擬派定武軍十五營開至東省保護地方並聞京畿某軍亦有奉命開赴德州保護兵工廠消息 
[鄂省又起恐慌]  
　　鄂省連日布防愈爲嚴緊將軍署中守衛原祗衛隊一營及機關鎗一連有速射炮二尊機關槍六枝分置署内外防守二十一日之夜因又得有緊急報告將軍復召負有維持地方治安責任各官來署會商一切倐即散會而留鄂北洋第二師王師長亦即令飭所屬砲隊二團王團長撥兵一連拖快砲四尊由南湖防地移至軍署協同衛隊將該犯安置於頭二門内參謀長副官長等各要員皆親出查看軍署頭二門於前數日曾有令夜九時關閉非奉有要公之員得有守衛司令官之允許不准出入茲於是日又令提前於夜七時後即關閉非奉將軍令不准出入署中辦公人員不在署値差者五時即退出一切人員不准會晤親友各城門六點鐘即閉惟爲人民通行大道之漢陽文昌平湖三門遲閉半點鐘人民見此張皇情形愈爲恐慌然至今尚無事變發生也惟聞江漢道尹署後胭脂山上二十一日曾經巡警於草中拾獲火藥一包約重數斤當道故疑黨人有在山上開放土砲攻擊官署之舉此所以愈加戒備也 
　　前日有紳士數人謁王將軍叩以對時局之意見所言似甚堅决而其對於希圖破壞者懲處又甚嚴厲如前日軍署後都司巷之火其起火者爲林興發租賃未開貿之雜貨店進屋不數日即起火且該處火起而附近吳家巷内又有火起事後兩處縱火犯均未拿獲乃將林興發房主郭鵠臣及僕人陳漢與林之保人蔡復盛鞋店主曁被延燒之劉正興木作坊主一槪拘送軍法處訊辦均押未釋現郭之戚族街鄰等以房主與租户原以舖保爲證以習慣言無處不爾以公令言黎前都督亦曾出示謂房客如係要人房主能指交保人即可卸責今林之保人已經到案何更牽累房主與鄰右乎聞已具禀向處請保尚未奉批至城外陳懷順魚行夥留宿之黨人被獲後與行主原無涉茲亦不能免累該十人在處訊究均不肯承認謀炸軍署云 
[嘉善戒嚴之情形]  
　　嘉湖兩屬自宣布獨立後已由呂司令官下令戒嚴人民之集會結社與新聞雜誌圖畫告白等均在監視之列民有物品之可供軍用者與人民私有之槍砲彈藥等至時機必要時亦須禁止輸出或限令呈繳至於電報郵政各局以及客棧船埠等亦一律監視檢查其防範嚴密情形較之未獨立以前蓋不止數倍也 
　　護理浙軍第六師師長童保暄與嘉善輜重營長沈宗約於昨日（二十二號）乘三號區間附掛之專車赴善抵站時將中午乃由嘉善司令支隊派兵迎迓童君下車後身着便服逕乘騎至司令支隊暫駐並接晤各上級軍官下午二時復往西門輜重營會商佈置辦法三時後坐搖車返禾於呂司令公寓駐節一宵次晨即行回省 
嘉湖戒嚴司令官呂君公望以嘉興原有巡警因 
稽查旅館車站輪埠以及巡邏各處實屬不敷分配擬共添募臨時巡警三十名每月薪餉服裝需洋三百六十餘元擬在於警備項下開支如不敷即在額定解省警欵内提撥聞已於二十日電知杭垣都督府矣 
　　中國銀行業經嘉湖戒嚴司令官呂公望氏委任袁寅昉爲監理官並諭知行長韓景綏嗣後出入數目按月列表報告司令部備核 
　　軍政執法處於日昨成立糳經呂司令委任袁寅昉知事兼充處長郭瑤琴吳鑒汪憲章爲執法員所有普通民刑案件仍由司法處審判執 
[紀金山要求獨立事]  
　　松江通信云前有人秘密招兵至誅涇鎭即欲起事經勸退向廊下一帶而去曾誌本報至二十二日夜十二鐘忽有民黨李某率領二进餘人駕舟驟至先將駐泊之水警截擊並奪槍械槍艇譚警官以事起倉卒無可抵禦泅水逸出立向總部報告時李等即入金山縣將知事林開棻拘住迫令宣告獨立一面將獄犯縱釋鎭人聞信紛紛逃避李係閔行沈專署長　部曾充一等巡官總稽查員惟銷差已逾兩月沈署長得報立率師船用小輪拖帶侵晨駛往鎭壓一面函告松司令部請撥兵相助何司令即調步馬砲約二連部署舟楫正待出發下午得報知李等已相率他去由沈署長張知事出示安民松軍遂暫止不行近日楓涇松江兩處居人多有圖避戰禍挈眷遷居洙涇者今反大受驚恐洙涇縱釋之獄犯有吳東餘楊洪福顏希蓮三名逃來松城爲警界拘住解縣暫禁矣 
另一消息云金山縣治朱涇鎭向駐有水警巡船十艘由巡官　譚淸河管帶本月初又由沈專署長派遣巡官李鏡人督率巡船十艘水警敎練生五十人到朱防堵舊曆二十二日傍晚時譚李兩巡官部下忽羣起要求宣告獨立兩巡官告以金山非戰守之區獨立與否須視松滬爲轉移斷不能輕舉妄動各警士堅執不聽當即荷鎗排隊手圍白布　擁至縣公署前放鎗兩排時林知事及各科人員均在晚餐聞警避去搜去現洋鈔票八千餘元並上房金飾衣服又向東市萬鼎順醬園借洋四百元監獄人犯盡被釋放縣警鎗械亦被掠去擾攘終宵居民大起恐慌譚李兩巡官無法遏止亟借閔申商輪連夜贵遣人至閔行報信二十三日上午沈專署長親率巡船三十餘號淺水兵輪兩艘到鎭查辦而譁變之水警已盡向呂巷廊下一帶而去乃與林知事及紳士黄芳墅商會會長丁一飛等會商善後事宜立卽出示曉諭居民照常安業並派李蘭亭巡官督隊追捕鴻飛冥冥難以弋獲矣聞此事之起因水警巡士領餉不得因借獨立爲名攔刧縣署雖尚未擾及居民而一時搬遷者已絡繹於道矣按此說與上說不同未知孰是姑並錄之以俟後聞 
[南京之恐慌與戒備] （特約通信員） 
　　江陰獨立吳江繼起省中態度先有傾向獨立之勢然至十七日召集紳商表示維持治安宗旨與紳民要求之維持治安似不相同因之人心惴然昨日滬寗車忽然不通謠言乃又大起　 
　　江陰之獨立其司令蕭爲成爲七十四混成旅之參謀長事起後方更生旅長率未應三營猛攻砲台爲守兵開砲三次死傷甚多南京乃遣十九師之三營又禁衛軍一營開往常州援助十九師内有前第三師冷遹舊部每營僅二百四五十人軍心不甚一致聞未戰之先已有逃去者江陰民軍分遣支隊開往常州行經新陽鎭距城約六七十里與駐防軍隊開戰民軍携有大砲三四尊戰有數時不敵防軍而退此前日交戰之情形也 
　　南京於二十三日夜開小火車運兵數營開往常州又徵集車輛轉運械彈分赴城内外要塞天保城雨花台富貴山等處 
　　將軍署忙碌異常署中職員不得在家住宿一律居於行署巡按使署門禁格外加緊各旅館茶館稽查極嚴特由警應另派保安隊稽查不由平常區署擔責戲園兩家已停演搬家者經警察禁阻稍爲減少而單身出避者紛紛不絶聞有某洋行爲保兵險之營業設有刧掠當由伊請求賠償各家商舖均將重要貨物賬簿打成包裹携出城外以免兵禍人心惶惶蓋遠有癸丑之役近有無錫之事不得不爲之慓懼云蘇松常各屬皆財富之區江蘇精華所萃旣有兵事財政大受影響稅收固短縮江北各縣解欵觀望不前今日之江蘇非從根本解决恐不能挽此危局也 
[地方通信]  
 
 
 

Page 7

 
 
[北京]  
　　紀中國公學紀念會四月十六日中國公學大學部　成立三遇年紀念大會並於是日舉行大學預科文法商三科畢業式大學本科政治經濟商三科開學式又法政别科法律政治經濟兩科畢業式是日到會全體學生及各職敎員各界來　共一千八百餘人自開會迄閉會秩序頗爲嚴整 
[湖北]  
　　黎黄陂招集舊部黎黄陂前由鄂入京帶去護衛差官二十員衛兵四十名上所由瀛台遷出曾將該護衛官兵一槪資遣回鄂各歸鄉里茲因黄陂復出問國事不可無護從侍衛爰電請王將軍代爲招集該舊人入京仍供原職昨已如數召集由軍署發給川資免标飭其赴京矣 
　　警察添增馬巡隊鄂省警察合計處中消防游巡探訪警衛各隊及各區署所站崗巡警共一千五百餘人近當　因地方多事須厚植警隊勢力特令編制保安隊五百人日前已挑選二百五十人編爲兩支隊昨聞將軍又令飭警務處將該保安隊攺爲馬巡隊不再添募騰出餉項爲馬費 
[安徽]  
　　水巡士誤被擊斃長江水上警察廳長程炎勳因聞大通於十八號突有事故該處警察署長逃避無踨因坐平鏡小輪前往調查詎行至桂家壩地方忽有兵士放鎗一排將小輪巡士傷斃一名程廳長即將小輪折回據情禀請省憲電詢定武軍吳統領該處是否駐有兵隊如係匪徒即請派兵往拿云云 
　　蘇軍官赴皖募兵李使昨准江蘇馮將軍電稱寗垣防務吃緊軍隊不敷調遣擬編練巡緝隊以資補助特派陸軍少將劉槐森分赴九江蕪湖兩處招募壯丁千人希飭所屬知照等情李使准電後即飭知蕪吸縣遵照矣 
[南通]  
　　犒賞軍警日前槍斃黨人伏龍等十四名曾載昨報茲經馮將軍轉電中央頒發賞欵一萬元分給軍警以資激勸日昨管鎭守使接到省電後即分别咨飭張旅長榻警局長馬工商團長唐閘張實業團長等到署議定按名分發銀元四枚市區楊區長孝侯訪得城内三餘客棧屢次容留來歷不明之人跡涉嫌疑特將房屋發封其棧主已聞風逃逸總商會亦籌集四千元犒賞軍警某巨公因軍警保衛地方亦敦勸各富户輸助巨欵俾便陸續分發以示鼓勵 
　　美艦過境昨晝任港忽有美國兵艦一艘過境當由洋舳板卸下兵士三名駐港軍隊詢明來由後除保　該國兵士等赴基督敎堂接洽外並用電話報告鎭署該兵士等在敎堂談約數小時隨即登艦而去 
　　取締商輪二十號鎭署接馮將軍快郵代電大致謂恐有江陰逃兵潛往江北一帶凡來往商輪過境自二十號起暫行不准靠攏上下貨客等因管使接電後立飭蘆涇天生任家等港警區一體遵照辦理 
　　戒嚴狀况通海鎭守使署自十六號起東西兩栅欄均特派臨時步哨嚴加防守往來行人及車輛轎馬悉由步哨指示由署前壁牆後繞道而行商會開第一次大會後工商　即將東西南城中分爲四大區域凡區域内之各商店原充團員悉由各區隊　召集會聚臨時分防所内無分日夜槪着戎裝以備緩急各銀行門首均由　　　兵保守午後城南某客棧到有香客甚衆巡警深恐有變特報請楊區長前往稽查詢係香客始許容　三城門於夜間八時即關閉進出者老形跡稍有不檢必須盤詰迨至十一時上　後非有口號不能出入水警張分署長於各港駐防警船特下戒嚴命令地方軍警皆照平時規定區域分段巡　各旅館之稽查較平時更爲認眞紗布市價日内頗跌 
[鎭江]  
　　謠言中之防衛近日鎭郡謠言日甚謂連日已有人秘密會議多次聞某某銀行某某錢莊某某富紳家等均在被劫之列章知事得悉除會同軍隊嚴密防範外並飭警區加班梭巡嚴禁燃放爆竹免駭聽聞一面出示布告大局實在情形諭居民勿信浮言商會亦即日召集商團防衛故現在城内秩序安然各學校照常上課淸鎭輪班及各鎭鄉航船依舊開駛所有外人敎堂醫院曁各銀行均派兵保護城門遲開早閉往來船隻一律檢查　昨日午後馮上將軍電調海軍列字魚雷艦一艘由滬開駛來鎭駐防其艦長爲商場菴二十二號上午十時美國兵艦一艘亦由滬駛抵京口下椗江心保護彼國商民 
　　派員查勘砲臺江蘇要塞總司令王廷槓氏以鎭江象山圖山焦山各炮台關係緊要茲値防務吃緊之際特派員前來查察情形以示愼重聞該員昨已蒞鎭矣 
　　副稅務司返鎭鎭江關副稅務司薩立思君於去年請假回國現届期滿已於日前抵滬二十四號乘輪蒞鎭銷假視事矣 
　　司令接事手續鎭江要塞司令葛應龍於二十四號接事後即行接見各軍官諭以大義曉以服從詞頗廉遜旋將視事日期通知各機關並出示安民其示文略謂本司令現奉馮上將軍密飭以維持治安力保地方爲當今之要務南軍刻已停戰定有極和平之解决仰城廂各商民人等安心營業毌得自起驚疑輕聽謠言云云並聞日内葛司令須親赴象山各炮台一巡云 
　　商會籌發軍餉鎭江商界自聞浙耗業已槪不進貨往來交易不多米市紗市價格大跌鈔票幾不能行用商會乃大慌急一面竭力維持市面使錢業洋釐不再增漲一面特開會議招集紳商各界籌議對於時事辦法現又因軍隊不穩恐釀事端聞已准第一旅長之請竭力籌欵給發軍餉使不致變生意外 
[揚州]  
　　揚州又槍斃黨人駐揚混成旅第一百五十一團陳兆豐團長昨日拘獲黨人魏竟成賀廣等押送縣知事署由旅部參謀長趙蔭團參謀劉哲明曁陳沈兩團長會同周芷貞知事研訊據魏供稱係江北一帶坐辦賀供係由黨魁遣派來揚運動軍隊並有馬龍　朱立奎亦供係同黨其餘馬化蘭陳永和朱金藩王德宿及彭泰和藥店主均無關係由縣訊得供詞電禀馮將軍曁巡按使於昨（二十二）午後接到回電着處以死刑旋於二十三日黎明將魏賀馬朱四名押赴西門雙井地方鎗斃刻第一百五十二團顧廷藩團長部下偵探繆某在鈔關門外輪船碼頭捕獲前揚軍第十一師逃兵李祥林亦犯黨案嫌疑業經解送縣公署鞫訊供認不諱當即釘鐐收禁 
[蘇州]  
　　吳江戰事之餘聞此次吳江之役北門外荳腐店内有一小孩及大港口地方一名小癩痢被流彈擊斃又有由蘇騎騾子回吳江之士民二人在半途中彈斃命其餘尚有未悉者數人　　署長日昨將拘獲被嫌疑之十一名押解到蘇經水警趙廳長交司法科訊明先將一等巡官呂殿臣三等巡官歐陽連科周得聖吳荷生四名交保釋放其餘彭某等六名發吳縣收禁候示 
水警第三專署署長仉志鵬以平望黨人徐樸臣亦已退出平望他去遂於二十五日下午五時從吳江乘坐淺水兵輪將收還第四分署棄下之鎗船等一併帶蘇交由第二廳廳長趙會鵬君核辦并面陳善後布置情形趙廳長即日會商朱兼使將在事出力人員開報馮上將軍請奬此役蘇軍方面現據調查確鑿聞共死士兵十七名傷水警五人現仉專署長飭送天賜莊醫治縣州警察廳司肖科長謝寳華奉委吳江縣知事差業已赴吳接事遺出科長一缺已由　　　　請趙雲生代理道尹以一等科員仲毓桂坐升遞遺一　　　　以二等科員王兆　保升至二等科員缺以本科之湯鏞　　　提升均由今日飭委分别交接任事 
[松]  
　　軍警驅逐梟　　　日有人報告横山地方到有大帮梟盜百餘名匪船十　　　欲開賭並圖搶刧等情經那警佐立派警察並禀請何司令派馬兵二三十名冒雨馳往驅捕翌晨那君復親自率警前往本日軍警回城知梟帮祇四十餘名船七隻黨類雜聚有形同流丐者現已一律驅逐出境旋聞仍需調北軍一連前往駐防以免後患　 
　　撈獲陣斃梟屍十六夜十一鐘聞西南隅炮聲隆隆多至二十餘出居民丁此時局咸大恐慌翌日遷徙驟盛嗣悉浦江中大帮鹽梟連檣駛出鹽捕淺水兵輪突前截捕發炮互戰以致砲聲不絶本日五庫浦濱撈獲死屍五具大約即前夜陣斃之鹽梟也　　監犯越獄未成人松江縣獄人數過衆蠢蠢思動已非一朝夕矣今日有人入内漏言謂金山獨立北軍出防警察多赴横由城内軍警已空無所有云云獄犯聞之驟圖逃遁竟在内將三禁卒綑縛尹典獄員見形式有異向警局報告時已下午三鐘那警佐立率李合生巡長馳往察看獄犯已覺外間有備乘勢由四犯首先衝出時守衛警察祗有兩名那君見事急立取衛警之快鎗實彈當户李亦口吹警笛手放鎗支兩犯受傷略退復有四犯衝出再放再退獄犯在内鼓噪牆被攙倒各犯竄後垣圖遁那君復發一鎗斃曹元祥一名時第一區員沈君已聞笛率警踵集前後守住未幾軍隊亦至李知事亦率小隊臨場獄犯始知難歛退當場查見脚鐐多卸藏身畔以備出獄後當作器械當以人數太多不及逐細推問乃一併鎖錮室内以便明日提訊說者謂此役幸在白晝不致釀成巨禍若在深夜則警察防衛不及且鎗聲砰然民居先亂必有不堪設想之景象矣 
雜評一 
[江蘇之問題] （一子） 
馮將軍之銑電曰江蘇人心浮動不幸黨人乘間生心軍隊疲於奔命發端甚微禍害極大届時即欲盡守土之責亦恐力不從心云云諒哉言乎馮將軍何其洞悉江蘇之情形也今者黨人已生心矣軍隊已奔命不邊矣所謂發端甚微者已見其端矣馮將軍雖未至力不從心之時而數百萬江蘇之民已皇皇然若大禍之將至馮將軍何不於未至力不從心時一拯救之乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界又得無錫消息]  
　　無錫爲江蘇省出產米麥及蠶繭最旺之區每年營業所値不下二千餘萬之巨近年以來更爲發達目下正値飼養春蠶之際不料發生戰事錫地人民紛紛避難商舖閉市本届蠶汛其受虧不知何若昨日本埠商家又接該處來信謂獨立軍已退至江陰駐守而北門等處最繁盛之處商舖米行今日雖已照常開市惟交易者仍寂寂無聞且滙兌不通各紗廠與麯粉廠米廠執事工人早已離散是以均未開工而四鄉育蠶者自聞戰事發生亦已離鄉現該處各商董已迭電馮上將軍齊巡按使籲請竭力維持以挽危局現繭市在即若再紛擾勢必不堪設想蓋以春夏頭二蠶產額約値五百萬上下不但爲蘇省一大財源而於全國財政亦頗有關係云云 
[續誌金山不靖消息]  
　　金山縣地方不靖由水警第二廳第一專署長沈葆義督帶師船前往彈壓已誌昨報茲悉此事係由駐紥金山縣屬株涇鎭之兩浙緝私第四營及水上警察於本月二十四日午後四時在該鎭倡言獨立藉索餉爲由擁至縣公署取出庫欵九千元縱放獄犯一百餘名（典獄官不知去向）旋聞軍隊將至即相率散去迨沈專署長於次晨率隊到洙兵警已散乃酌派師船九艘留洙協同林知事辦理善後沈則帶隊仍返閔行昨已將辦理情形報告楊護軍使查核矣 
　　另一訪員報告金山縣原有警察衛隊及水警各一百餘名並有兩浙緝私第三營所部緝私隊一連駐紥珠涇事前有黨中要人與緝私隊等暗中接洽是　某黨魁率領多人至珠涇赴縣請其獨立林知事婉詞拒之而署外附和之警衛緝私等隊忽然喧鬧林知事乃先助軍餉洋七千五百元所有獨立一層允再妥商正在爲難之際適水警二廳第一專署長沈葆義督帶師船十餘艘弁兵約有四百人已抵珠涇荷荷鎗實彈登岸鎭壓各黨人卽率同附和之警衛緝私等隊向西而去沈專署長以黨人旣未滋事又已四散地方秩序如常因亦率隊而返 
　　又聞淞滬警察廳徐廳長於金山出事後即出示曉諭浦東邊境各居民宜各安居樂業勿聽謠言如有警信切勿輕啓門户出外附和如敢故違或密藏危險物品一經查出定即按法懲治云云 
[新裕輪船運兵失事續紀]  
　　招商局新裕輪船被逼壯裝兵由津南下行至温州洋面爲護送之海容巡洋艦因迷霧觸撞全船覆沒已由招商局派海晏輪船急赴失事處打撈屍身大略己誌前報兹悉新裕輪船管理副賬之邵錦齋亦罹斯厄所有該輪船主及大二副等各洋員之家屬均於舊曆二十二日下午二時乘海晏同往尋覓屍　究竟能否將船撈起須俟海晏於二十六日回滬始有實在消息云 
　　文匯報云海關巡船流星聞新裕遇禍消息即開往失事處今日已載新裕船大副斯密司君抵滬餘員存亡現尚未悉 
[總商會對於借欵問題之復函]  
　　日前寗波同鄉會錢江會館廣肇公所等公函總商會請函致美總領事轉呈美公使美政府將借欵止付取消一事頃得總商會復函已據情函致美總領事查照施行矣茲將原函錄下徑復者前准貴會等公函以各報登載政府借欵友邦爲黷武之資必致戰事延長禍及商務請以此義轉函駐滬各國領事轉呈各該國政府查照以維商務等因當經敝會函致駐滬花旗商會詢問有無其事是否美國國家借出抑係美國商家借出以何項爲押抵品並先函復尊　查照一俟復到再行奉告前日又准公函内稱確聞該欵已匯到美金一百萬來滬成爲事實事機急迫商情惶恐請轉函美領止付取消等語敝會以駐滬花旗商會尚未答復又經二十二日常會議决據情函致美國總領事查照施行矣知系厪念此復甯波同鄉會錢江會館廣肇公所上海總商會啓四月二十四號 
[吳淞防軍中發見密函]  
　　吳淞防軍自前次因受黨人運動圖謀獨立之事敗露後盧副使查察軍紀更形嚴厲聞前日有部下排長一名兵士四名相聚偶語適爲書記所聞立報長官將該排長等五名一併看管搜其行嚢内有某某兩黨人具名信一函其内容大致囑令讓出砲台當加恩餉三月等語遂將人信併解師部訊辦至其供詞如何因嚴守秘密未能宣布惟盧副使自破獲此案後即日下令戒嚴於下午六時即行阻止交通云 
[法總巡注意界内界外之安危]  
　　法捕房石總巡因連日各報均載江陰吳江等處發生戰事已派幹探數名分投出發詳細調查以明眞相又以來滬避難之人大都投入法法界賃屋居住恐有匪徒乘機搶刦特飭各探捕嚴行查緝一體護衛 
[周道尹飭屬嚴防]  
　　滬海道周道尹以所屬各縣日來時有不靖消息昨日特派專員分往金山等縣調查並飛飭各縣一律舉辦民團加添地方警察以重防務 
[地方官不得擅離職守]  
　　上海縣沈知事昨奉齊巡按使通電以現在大局未定地方官有守土之職遇有發生事故旣不能弭患於事前應如何定謀於　後乃輒以出走藉名報告以　諉卸嗣後凡遇重大事件應由專差電文報告除特准外不得擅離職守如違定按守土條例辦理莫謂言之不預云云 
[安撫南滙災民]  
　　聞省道兩署以南匯縣境災民甚多當此時局不　難保不受人煽惑滋生事端昨　商由財政廳撥給現銀四千元運送該縣葉知事妥籌安撫 
[救火會思患預防]  
　　華界救火聨合會因近來謠言甚多特於关晚爲始通知各區救火會會員一律輪流駐防毌許遠離以防火患第三區二十舖各會員咸穿制服銅帽每間三小時爲一班通宵達旦妥愼防守 
絲繭同業之大會議 
　　本埠江浙皖三省絲廠繭業總公所因時局紊亂江浙皖三省均有軍事關係而英法日義各國商人按照條約分赴内地投行採辦蠶繭爲期甚近已先請各領事函致北京各公使向中國政府聲明條約請速咨會江蘇馮上將軍齊巡按使浙江屈都督安徽倪將軍李巡按使長江張巡閱使等預飭各縣知事曁水陸防營軍警籌備保護外商分赴内地銀貨往來之善策如有疎虞由政府擔負賠償責任並由各國領事直接照會三省長官妥商辦法且有某國因備欵最鉅聲稱如中國政府無確實方針惟有權宜辦法作自衛之計等語總公所總理沈聨芳協理黄搢巨二君因邀各内地分公所四十餘處董事曁廠商繭商於前日至總公所開會公議到者甚爲擁擠首由沈聨芳君報告開會宗旨並述歷年以來之保護情形大致謂本總公所係由中外商人合組而成各廠均延洋商擔負公所經費今日時局不靖正値鮮繭登場之祭若勸各國商人暫停進行非但内地各鄉民年來習慣賣繭不爲繅絲者多養成鮮繭無行購買其損失何可計算更以中國現銀枯竭每年三省產繭繅絲値銀不下三千萬兩少此大宗進項下半年銀根更難周轉影響及於各業卽如公家吸我絲繭捐稅等項每年約有數百萬元少此大宗入欵亦屬不堪設想近年上海繅絲女工不下十餘萬人若果不收蠶繭絲廠輟業將來小民生計更窘亦於地方治安有關有此種種關係殊覺進退雨難今請全體到會應將各縣若何保護辦法各抒所見以便本總公所據情分禀三省長官先自籌備以免外人藉口致失主權且爲大局計無論獨立之浙江未獨立之江蘇安徽均宜遣派軍隊保護客商使鄉民之生計如舊公家之徵入不虚是不僅謀私人之盈虧實補苴東南之政策個人希冀如此各省軍政各界均宜善爲維持云云旋由總理楊信之君聲說浙江弨興產繭最早下月初十前後即須前往採辦失此時機不可收拾當經各廠商紛紛陳述某處宜派軍隊某處宜撥兵輪以及軍欵運貨各種辦法均由沈總理採擇手訂禀稿曁條陳禀請三省上級官廳妥爲保護並知照洋商絲公會及各國廠商轉告各國領事分投辦理至搖鈴閉會已七句半　矣 
[三誌南市大火]  
　　滬南鴻安輪船公司棧房失愼焚　　鉅一切情形已兩誌本報茲悉該棧房此次失愼計棧房碼頭貨物併算在内燬失之數共約七十萬左右内外三四兩號棧屋估値銀四萬曾在華與公司保有火險四萬碼頭一萬未經保險客貨六十萬保險與未保險者各居其半内以漢口立興號之柏油六十件爲最鉅此外如菸葉棉花雜糧點銅等貨居其大宗日昨二時半各保險公司洋人至火場查驗情形預備拍賣新闈河泊司救火小輪昨已開去惟英工部局救火小輪尚在彼處灌滅餘燼云 
[警署後發現危險品四誌]  
　　滬城一區三分駐所（即水仙宮）後面天燈弄坑厠上發現鋪蓋一個内藏砲彈由警查獲禀明宋警佐轉　警廳徐廳長飭令偵緝隊秘密查訪在案茲聞此案業經該隊查得有羅姓王姓等均與此事有關現匿西鄉徐家滙附近業已馳往查拿矣 
[向瑞琨談論退位之電稿]  
　　北京分送呈徐相國楊左丞段總長張總長鈞鑒瑞琨此次至滬本爲中美輪船公司而來以北方報紙亂載調和於是滬土及外國報紙連日所載皆以袁探目之甚至有以炸彈手鎗水陸夾攻者瑞琨死生不足惜而國事從此可知矣瑞琨伏而自思此次所戰爭者退位不退位耳退位世界之學理也不退位北方之事實也學理與事實相爭祗有採用　和之法項城前次願變更國體瑞琨等當即有所陳奈人微言輕此次相國出山亦復有所論列然言不見信蒙相國及諸公平日謬相推許故再敢直陳項城三數年來被僉小播弄威信旣失人格亦虧兵力財力有時而盡廣東浙江旣見告矣山東江蘇亦危在旦夕財賦之區　爲盜藪牀第之地亦見兵戎而外人相信之深似亦不及往日且强鄰逼處不退不休及時退位猶可自全否則不堪問矣瑞琨若依他人見解則祗有退位一言依箇人愚見則此中不能不稍分次第非此則北方必亂甚至首都之地亦見干戈見則外人必出而干涉似亦非項城美德嘗聞副總统對親友宣言亦期期以爲不可爲今之計一下令暫守元年公布之約法二召集國會以議定憲法等問題如都督將軍之權過重似亦非國家前途之福三遵照元年成式國會開在南京四急赦黨人五組織責任内閣六將兵權財權交於内閣七宣言退位出遊外國目前先電民軍首領俟得其回電直下一令將此七者列陳而於退位一層尤不能不反復詳說庶南方將士或見而意消北地人民亦曲諒其苦非然者中國立亡與其做亡國總統不如及此退位猶可以自全也瑞琨現在一商人耳區區之愚敢　一得幸垂察而直陳焉向瑞琨叩 
[眼線供詞矛盾]  
　　虹口西華徳路盈祥錢莊於去年九月十四號被盜劫去鈔票現洋金鎊等賊並開槍拒捕擊斃莊夥汗雲發嗣經美捕房包探蔣阿林據眼線呂文林（即　皮　六）報告此案　　　　英法兩界故即禀由捕頭協　一百九十號西探帶同呂文林按址拿獲江北人顧三孫大陳五陳子祥（即　脚子祥）陳友餘及得賄庇盜之六百零二號華捕陳錦春等六人拘解公共公堂訊供不認呂則堅指顧三等夥刧拒捕當經中西官判令併解護軍使署軍法課訊無確證復將呂等七人發回美捕房候廨公堂研訊在案前日午後由捕將該盜等解廨經王肇之襄讞會同英康副領事升座復訊據呂文林供稱此事係由包探蔣阿林囑我帮同破案並非由我指拿即由捕房代表牛門律師向呂盤詰一過中西官以呂文林供詞前後矛盾且誣陷人罪實屬不法著押候會商懲辦顧三等六人訊無爲盜實據判令一併解送上海縣公署分别遞解回籍交地方官管束不准再來租界 
[又一私販烟土之訟案]  
　　虹口漢璧禮路同興押店主翁雲喬因與寓居福州路某旅館内之周菊年私販紅土被洋藥公司西員愛實勒江海關調查西員勞勃司與禁烟驗銷局查悉以其有違中國第二百六十六條刑律於前日報告老閘捕房派探將翁周二人查獲搜出私土十包一併帶入捕房昨解公共公廨經會審員王肇之君會同英康副領事在樓下正式刑庭研訊據被告代表禮明筆師上堂聲稱聞原告代表律師欲將此案解請樓上公堂歸英卓副領事陪審今旣在樓下刑庭應歸英康副領事事訊理惟此案手續尚未備完應准被告交保候訊即據禁烟督銷局代表穆安素律師投稱此案無論歸康領或卓領陪審敝律師並無意見惟本案與寄吾氏同一案情此案證人即寄吾氏案内之見證曾經卓領訊問如歸康領審理豈非多費時間查被告私販烟土不但偷漏關稅並違西層一九一一年中政府與英政府所訂條約及禁烟期限關係甚大若任其私運則上海所存印土無售罄之日應請將被告押候訂訊申西官會判被告各交三千元元人洋並保候訂期研訊 
[上海醫院收歸公有餘聞]  
　　南市上海醫院收歸公有已於四月一日接收茲悉該醫院監院張竹君在該醫院共欠外債等項三萬餘金前經地方紳　與張監院議定除將建築費等洋七千零三十元作爲張女士捐助外尚有華洋各欠欵共計二萬三千五百元由地方擺任現已詳准沈知事在公欵公產項下照數給於張監院以便給還債户銷賬聞張監院已於本月三日爲始與該院脫離關係矣 
[全體美僑之歡迎]  
　　美國加勞林埠卸任總督華二世君於前日乘輪來滬假寓禮查旅館僑滬全體美商特在該旅館公宴華君以表歡迎並有現任美提督温德和君爲之陪席頗極一時之盛 
[警廳長力闢謠言]  
　　淞滬警察廳警餉月計四萬金向歸省庫支發由該廳分上下半月赴省領回散給從無延欠乃近日有人謠言謂省庫支絀該廳警餉無欵可發事爲徐廳長所聞以齊巡按使以力保蘇省治安自任對於保護地方之警察素極重視應發薪餉自能應時支發斷不任其停頓聞已通傳各長警安心辦事勿信謠傳云 
[鐵路局請認地租建築費]  
　　淞滬警察徐聽長前奉江蘇齊巡按使諭飭在滬寗火車站建築女檢查所派妇檢查員實行搜檢曾記前報嗣因此項政策恐多騷擾復經齊使取銷所建之　皮房屋攺爲男檢查所徐君正擬派員開辦忽接滬寗路局　局長函請認繳地租及建築等費業經徐君據情詳請　巡按使核奪矣 
[停止考試之文告]  
　　上海縣公署昨日發也通告云本年四月二十四日奉滬海道道尹公署第四九五號飭開本年四月二十日奉江蘇巡按使公署第一七五九號飭開案查學續試驗之道試爲期已近現因籌辦防務擬將道試暫緩舉行業經本使於本月十五日電請政事堂代呈在案茲於十八日接准政事堂電開感電代呈奉諭蘇省道試應准暫緩舉行交堂飭銓叙局並交督促稽查員查照合達等因承准此除分行外合亟飭仰該道尹立即遵照晚諭周知並飭縣將甄錄試一體緩辦此飭等因奉此合飭該知事仰即知照此飭等因奉此合行出示　諭爲此示仰應試人等一體知照特示 
[漏稅行賄之無益]  
　　浦東爛泥渡碼頭順昌羊毛店夥趙阿桂前日與南市董家渡　與祥羊毛店夥某甲在董家渡碼頭起運牛皮四十三張倫漏稅欵崗警見形狀慌張詰問來歷言語支吾當即一併解至一分駐所詰明漏稅且由該警報告謂當時向之詢問不肯實言並於中途授給洋兩元拒不收納等語諭飭趙等罰洋十元以爲行賄者戒並着自投稅務所報稅 
[車箱内查出藥水]  
　　南市一分駐所巡長前晚在南碼頭等處檢查人力車有無　　危險物品運來境内前經查後黄包車夫呂福卿之車箱内贓有藥水一瓶當即拘至該所詰其何用據供由友人在北市送給專醫胃病當將該藥水送至公立上海醫院由醫生驗得委係醫病可用旋即省釋 
[鄉人犯夜]  
　　前晚有形似挑糞夫之甲乙等四鄉人在小東門强欲進城該處崗警因其時在十二點鐘以後照章不准出入向之攔阻甲乙不服竟敢行兇當由鄰崗到來帮同拘獲二人押送警局餘被逸去 
[沈知事又得獎章]  
　　上海縣知事沈實昌因征收契稅出力由齊巡按使呈請政府奬給五等金鶴章前日電傳到滬本埠各官紳即前往道賀 
[棄妻重婚之訴訟]  
　　引翔港附近鄉婦瞿徐氏至上海地方廳控告其夫徐玉嘉（卽瞿　　）抛棄不顧且憑陶三三等爲媒在外與婦人蔡氏重婚向之　問反遭凌虐等情林檢察長以該婦所控各節語多支吾因飭法警將瞿玉階提案昨經檢察官提案研訊判瞿玉階暫押候提蔡氏並媒證陶三三等到案再行訊究 
[打碎醋罐頭]  
　　向在會館場開設烟紙店之陸桂才素與生義碼頭婦人某氏有染近陸探悉該氏又與船户鍾長生來往昨午糾合多人在關碼頭某茶肆聚吃講茶一言不合互相兇毆彼此頭額面部各受傷痕由警到來將陸鍾拘送第一區解至地方廳訊辦當經檢察官驗得兩造受傷甚微判令押候訊究 
[賣良爲娼]  
　　鎭江婦人汪李氏被邵恒志劉李氏串拐來滬押入西藏路三十九號門牌吳少堂所開之雉妓院爲娼被氏之胞姊王李氏偵悉控由捕房於前日派探將以上各人一併拘獲昨解公共公廨經中西官逐一研訊明白判吳開釋餘人押候備文解送丹徒縣知事署歸案訊辦 
[拐案尚待質訊]  
　　楊懷成與妻李氏在上海檢察廳控告曹良酺與住居公共租界七浦路之張玉成李桂林串拐伊家七歲女兒小桂枝十五歲女兒二姑娘業經該廳將曹提案訊押前日派警持文報請滙四捕房將張李二人查獲昨解公共公廨請究先由來警帶同原告夫婦上堂訴明前情訊之張供二姑娘於去年七月問由理髮匠王某介紹出洋一百二十元賣爲義女已於去冬病故即將賣據呈案李桂林供稱小桂仔係出洋八十八元買爲媳婦係由曹良　爲媒中西官判張李二人各交三百元人洋並保諭令來警將曹良酺送廨質證冉核 
[汽車違章肇禍]  
　　二百三十一號華捕及包探陳順寳昨至法公堂禀稱汽車夫張阿德駕馳汽車行至民國路由東往西照章應靠南首行駛詎張在北面疾馳致將行人章金生撞倒碾傷足　今在醫院醫治未痊先將張解案請究張供因南首停駐黄包車甚多故向北面行 
 
 
 

Page 11

 
 
駛偶不　愼誤傷行人後　格外留心求宥　議員判賠償養傷損失等費洋五十元再罰洋二十元充公以儆 
[駕車不愼]  
　　昨午後二時有朱德仁乘脚踏車在法租界敏體尼蔭路疾駛將行人胡士德掃倒跌傷頭面爲巡捕瞥見一併拘入捕房着令朱給胡養傷費洋五元另罰洋兩元以儆 
[船户與西人衝突]  
　　船户王江郎前日泊舟金利源碼頭當爲管碼頭西人查見以其有碍路線喝令駛開王不服遽以竹篙行兇該西人即報告水巡捕房飭探將王拘獲昨日函送地方檢察廳訊辦 
[家庭之變端]  
　　引翔港鄉民王毛𡇨前晚與其父王生林細故爭執生林持刀將毛𡇨頸項肩背戳傷勢極沉重當送同仁醫院醫治 
[命案並無證據]  
　　向在虹口吳淞路揚州人湯武所設理髮店内爲嗲之王伯年於月实猝斃後王之親戚以被湯武等毆傷身死控由捕房報經公共公廨驗明棺殮並將湯與案證李得勝王子潮黄福堂一併拘解公共公廨迭經訊供收押在案昨晨由廨復訊湯武延魯定格律師代表上堂譯稱此案曾由醫生到堂證明死者因喜烟酒腦部受損以致身死與被告等並無關係應請將案註銷質之黄福堂亦延丁榕律師到堂代辯中西官以屍屬所控被毆身死並無充分證據遂判將案註銷被告一併省釋 
[工巡捐局催繳捐稅]  
　　工巡捐局長朱壽丞因地方多事各種捐稅大都觀望昨特諭飭認稅各機關如船隻稅淸潔捐等項迅將積欠之欵掃數淸解並令稅務處收捐各司事將本月份稅欵趕緊徵收如有疲玩之户積欠不繳應將舊欠捐票連同新欠之票一併呈報以憑移咨警廳協警督催如有實在貧户無力繳稅者一俟禀明自當豁免云 
[原告貼償飯資]  
　　土店夥楊兆康前因經手放賬被主顧朱雲齋虧欠洋二百二十元被店主控經法公堂集訊楊已如數賠淸朱則押　至今分文不繳昨又提訊朱供實在無力　　求宥原告繳上飯資洋六元仍求押追判朱還押限繳 
[請向保人追償]  
　　王崇洲前至法公堂控稱王芝山前將賤價田單一紙抵去洋二百元由某姓擔保今逾期已久向催不贖請求追繳因被告挺押不理判將該地拍賣作抵在案現祗賣得銀二十五兩尚少洋一百七十元昨日原告又稱當時洋銀交與保人請提保人訊追判被告還押候傳保人到案訊核 
[被訴人傳案交保]  
　　張子祥在公共公廨呈控葉秉堅不付利益洋三千七百五十元及欠銀七百八十四兩又德實豐等同控葉兼堅定貨虧銀二萬二千五百五十兩又陳子祥控陳金實欠洋三百二十元昨由捕房將該被告等傳至公共公廨請示中西官諭令分别交保候訊 
[匪徒攫取金挖耳]  
　　匪徒張德金前日在雲南路攫取沈葉氏金挖耳由捕追獲昨解公共公廨經中西官訊實判張押西牢九月示儆 
[禀催拆除坑厠之批詞]  
　　城内蒯家弄住户蒯鴻烺等前因郁姓在弄内建築坑厠妨碍公衆衛生聨名具禀各官廳批飭拆除在案茲因郁姓抗不遵辦是以該住户復赴廳縣禀催錄其批示如下淞滬警察廳長徐批禀悉此案旣由工巡捐局諭令停工在案除飭區查照辦理外仰候函請工巡捐局飭知工程處諭令拆除可也此批上海縣知事沈批禀悉查此案前據該商民等請飭拆除業經本縣飭警查覆已由工巡捐局飭知工程處諭令停工在案茲據前情候再咨請工巡捐局查核辦理仰即知照此批 
[滬海道尹公署批示二則]  
　　蕭學裕禀爲縣批矛盾請求飭縣迅予執行由據禀各情是否屬實仰候飭上海縣知事查案詳復核奪此批副禀發 
　　南滙縣漁户朱妙安唐雋禀爲網基一案奉批聲陳請求核飭回復原案由案經本公署歷行詳晣批示仰仍照前批辦理毌 
庸多凟此批 
[工巡捐局批示照錄]  
　　承辦閘北淸潔稅人朱福年禀請求給還墊欵由禀悉查該商所稱賠墊欵項早經楊前局長於該前接辦時批駁在案且卷查前辦商人陳賢慶於民國元年退辦時並無給償墊欵之請求而周商義盛接辦之時亦無以此項糾葛具禀等情時隔四年事屬間接卷無證據斷難照准且此次來禀所列欵目核與該商三年前三月間所禀前後不符尤屬矛盾所請應毌庸議仰即遵照此批 
雜評二 
[武力] （訥） 
　　此次帝制問題有一明效大驗者無他即武力不能壓民意是也西南事變初起中央何嘗不欲竭全國之力以平之至於今日乃欲解决於武力之外是亦一明證矣蓋武力之效力僅足蹂躪地方而止除蹂躪地方外無絲毫之益即人民之心但感蹂躪之苦以外無絲毫之變動也然而今日猶有不悟者何歟 
來函 
[國貨維持會致各業函]  
　　逕啓者前巴拿馬賽會調查員楊自容先生研究商業熱心國貨久爲本會所景仰此次赴美調查尤具熱忱故對於賽品之良窳無不周諮博訪詳細參考以爲國貨攺良之南針而於吾國商業前途應行研究攺良諸端更爲注意焉茲本會擇於四月二十九日星期六下午二時特開茶話會恭請楊先生蒞臨到會詳細報告以資研究藉謀進步並請南洋錫山黄則登先生蒞會報告該埠商業情形以圖發屢海外貿易届時務希撥冘早臨萬祈勿却爲盼此請日祉國貨維持會啓四月二十七日 
 
 
 

Page 12

 
 
   
 
 

Page 13

 
 
自由談 
游戲文章 
[不可解之文章] [  寄塵]  
　　中國文學繁賾微奥而溥通之人又往往未得良好之敎育於是偶一舉筆輒復謬誤百出貽笑大方茲以見聞所及筆之于左不特爲談笑之資亦以供學文者之研究也 
　　坊間所售之尺牘書中有兩句云（今逢洪喬之便寄奉一函） 
此語不知何解 
　　某舊書店之市招曰（專售古今舊書）舊字之上冠以古字是謂疊牀舊字之上冠以　字是謂矛盾此語不知何解 
某馬路之女子機器縫紉學堂門首貼一紙曰（僅可入内參觀） 
（此語不知何解按此六字中之僅字必爲别字若就其意解之則爲（僅可入内參觀參觀之外不可有他事也）豈非笑話報紙載有一告白爲詳列醫者之名其標題曰（病家一覽表）此語不知何解所謂病家豈指醫者耶一笑 
　　某學堂之章程有一則曰（學生出入課堂皆在敎員之前敎員出入必起立致敬）此語不知何解蓋上文言學生出課堂在敎員之前則敎員出課堂時堂中已無人下文又言敎員出入必起立致敬不知敎員出時尚有何人向之致敬也 
塵餘觚剩 
[天涯客話] [  胡寄塵]  
　　章鐵拳 
　　章鐵拳者江湖賣技者也張兩拳如鐵刀斧不能傷因以爲號實則不善技擊惟以鐵拳耀於人得錢米以自給性嗜酒每酒酣耳熱慷慨激昻談少年事至悲哽處則泣涕嗚咽不能成聲聞者皆掩面垂涕不能終聽而去章曰吾本山左農家子父爲富人佃歲歉租無所出富人追之急則以二十千錢典吾爲富家奴入其門待我酷日使春米春必以杵富人厭吾遲則罰去其杵以拳代之而日必責米一斗稻芒刺膚内不敢厭痛苟米不成則笞捷更甚於是也初典以二年爲期及期吾父力不能贖於是遂廢契永爲之奴而二年來吾拳亦肌肉盡削瘦骨如鐵蓋日與稻臼磨鍊而然聞期滿莫贖仰天嘆曰嗟乎吾其永沈於奴域歟是夜入富人室哀以情不可反舉杖痛揵格拒間揮拳中其胸富人倒吾於是知賈禍急奔去比至家放火焚吾廬扶父母匿山谷間竟夕明日易乞丐裝出境道聞富人受傷死顧吾廬及父母亦復付一炬無從究然吾自此漂泊江湖矣自以吾拳能殺人遂自附於賣技之流博錢米養父母嗚呼夫誰知吾雙拳固百鍊來也言時意氣激昻奮發至殺仇時舉拳擊案案輒爲穿一孔面鐵拳亦痛哭不可仰矣 
綠沉沉館筆記（技擊類）　純　指頭[  江南燕子]  
　　技擊内功有壁虎功癩蟆功金　罩鐵布衫易筋經等門類繁多不及備述糼時喜習武而更　聽古英雄比　每當夏日如年蟬嘄乍停夕陽西下時披葛　半臂持蒲葵　乘涼於瓜棚豆架間聽二三老農互談往事足破岑寂以　野史之資料也回憶一事最足　人尚武精神者浦左某鄉鄉民愛練習柔術内功以防盜賊有王某者拳術中之魯殿靈光門下極盛王能隻手舉數百斤有拔山選鼎之槪脾晲一世目空餘子設茶肆於某鎭威名藉甚從未有與之比較者一日忽來黑面且瘦之老者從門外進屋地磚粉碎王知是勁敵思獻技以伏之乃隻手提紫銅巨　徑至老者前泡茶冲水老者伸一指倒插茶杯中連　面穿一小孔笑顧王某曰如此庶不溢水請冲滿王色變急謝過焉老者狂笑若鴞鳴大聲呼王曰若個好男兒何前　面後恭也拂袖徑出王留之不住懊喪而已從此不敢復談技擊矣 
宣南劇故 
[耕塵舍劇話] [  瘦碧]  
　　花衫中路玉珊今雖年華老去然風情綺　時猶流露於眼角眉梢間唱則珠圓玉潤　則不假雕珠自能傳神河堵工醉酒烏龍院鐵弓緣花田錯鴻　禧等等令人不　百回讀也其演雙釘記一劇人多稱之然　毒兇悍之氣令吾不敢逼視又能小生劇八大錘之陸文龍黄鶴樓之周公瑾潚洒倜儅不在素雲下吾曾一度見其串雁門關之八郎與蘭芳合演允稱璧合今則彌自寳貴不輕易演唱矣玉珊早年與候　山齊名今俊山絶跡歌場起視花衫中尚存先正典型者惟玉珊與小朶耳 
　　杭州惠興女士以身殉學天下悲之田伶際雲摭其遺事排爲戲曲座客有　　泣下者林琴南先生爲賦齊天樂云一襟天寳年間恨凄凄寄懷筝柱小部花辰　宮雁侯挑起深愁無數湖光正曙看供奉宸班按歌金縷水碧山明四弦能作海淸語歌喉初轉變　替貞娥訴怨何期凄楚地下寃忠人間酸涙黯到無情飛絮收　更苦演獨　函伶翠　陰庭户數徧　　吉光留片羽翌日際雲得此詞設盛宴以謝畏盧 
滄浪餘韻 
[小鹿樵室詩話] [  吳遇春]  
　　里居無事約二三同志於茶餘酒後隨拈二字爲嵌字詩鐘楊幾國丈最工此道傳誦佳句極多如方馬一聨云司馬靑衫商婦淚上方寶劍佞人頭又三鴻一　云三月風波江上下鴻溝界劃浙東函極渾穆又極悲壯切時 
　　黄天河學博吾松名士也生平服　亭林之學志存經世惜終身困於儒官不得見諸施行其所著金壺七墨及傳奇數種久已𦠇炙人品茲得比玉樓遺稿一册分詩文詞曲四卷其高足楊峻卿弟兄所刻詩極悲壯蒼涼七言如雲龍山遠眺云彌天碧樹空啼烏近郭黄昏不見人郡樓偶成云天空雕　摶雲遠江冷芙蓉墜露淸有感云風號古戍秋聲死月冷荒城野哭高除夜贈李芝生云老我孤懐餘憤激知君愁緒倍侵尋題劉椒泉詩卷云苜蓿何能覊傑士芙蓉無奈屬秋風秋蟬答南　云搖落亦關天地意感傷翻累道途人除夜焚寄碧蓮云　枯見骨難爲淚心死成灰尚有魂絶句如過掦州云晝　停處即爲家秋氣侵人入鬢華風葉作聲殘月下　　飛　玉　斜名　　地總　零酒件岒朋散若星獨有平山堂畔路兩三　　對人靑　其詩可想見其懷才不遇寄情於文字之外者也（未完） 
詩選 
[雜感] [  泗濱野鶴]  
　　爲問當年　後琴如何也解覔知音　嶆邱　類世墳　　情懷薑俗心酌涸貪泉矜盎盎譚餘弔詭夢沉沉料應　　所聘較共秋風命孰深 
[小雨]  
　　　然風至捲輕帷去舍行藏信我思此日斜陽差覺老更堪殘兩欲成絲離人鬱鬱寒初虐故道荒荒烏未知便道淸翁一編稿不應解得幾多癡（悶甚以黄山谷詩自遣） 
[賦呈姚鵷雛先生]  
　　泖峯靈秀鍾姚子下走聞名三載强論蓩略同定　健相逢　惜實之狂槐邊螢慮蠅蠅攘荊璞芒毫鬱鬱藏醉裏慘神聊痛哭巵波解照九天荒 
　　毛錐聊復遣離愁虎視鷹揚孰與侔便叩鈞天渾已醉更餘壯顧未相酬羡君逸翮未忘擊顧我雕蟲行自羞漫儗陽阿　髮去一聲唱澈子同仇 
自由談屑[  鵷雛]  
　　各存一保存祿位專攬事權之心於是僞言僞行無所不至大局 
瓦解私人之安富尊榮隨以俱盡所不計也 
　　事理所指勝負隨之徒曰聲望足以服人恐未必然 
小說 
 [P賴胷自述日記[  新]  
　　亞德乃粗聲曰若是則吾妹與瑪生必威君弗淺而君亦可得五千法郎之進欵女郎見其兄又作傻語則微瞬止之向予曰先生尚有所詢乎予曰無之君今所語已儘足供予偵探之研究多無須矣女郎乃起立向予告别亞德偕之遂出門去予亦起立手撫袋中二百法郎之錢帖念此間已有法郎二百而尤有五千二百法郎行且入吾袋中吾其成小康矣是曉乃餐於咖啡館中食牛腓一盞實告諸人吾自拿破崙大帝被放予亦辭去偵探職務之後久已不食此風味矣 
　　（四） 
　　予餐後遂向派司寓　而行至則大詫蓋門前竟已滿佈警察阻不聽予入且詢予名誰何予乃告以予名海克忒賴胷即居於此屋者警察始釋其鎗推門令入予入立向臥室面奔心中忐忑唯恐文件有失及啓地板一視則此價値五千四百法郎之密紷固安然尚在予乃大喜欲狂遂取而懷之念薛魯當亦已歸彼所居在三層樓乃往視則睡已久矣且謂當彼歸時警察即已在門阻不聽入告以名姓始入及入則又不許更出獨坐　聊乃遂臥耳而其原因則以有人告發居停主人爲拿破崙黨徒故遂受監察予聞語知事不關已心不期一釋唯有一　所用以深　者即此宅中但能入而不能出則明日者吾將如何與查理士及女郎相會則吾五千二百法郎不仍將失去而此二紙等於廢册耶此時予目方注窗外一小花圃中此園之西南有矮牆一道可以踰越而過牆邊紫藤一架時方着花爲月色所照狀殊淸幽予乃自念吾致富之路其方在此乎使我竟踰此而出又誰知之即或爲人見獲則吾亦但須詭爲往訪情人者則又誰或疑之念及此予討遂决立藏文件於裏衣之中逕向花圃而行 
　　正誤十四日海外摭奇欄最小之孩一則誤道譯者佩玉兩字二十一日美人　製飛行棧一則係佩玉所譯誤刋函公合更正 
 
 
 

Page 14

 
 
   
 
