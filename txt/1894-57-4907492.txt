# 1894 - 57 - 4907492

 

Page 1

 
 
[三百六十五號畫報告白] [  點石齋啓]  
　　西國某女伶丰姿絶世而以隆準爲嫌因詣醫院求治經醫生爲之斷削務使高下合宜弗致美猶有　誠神乎其技矣他若仙子之淩波　　之嗜雪散票因而被困逐鬼反以驚人龍神則求附於舟犬羊則互鬥於野多財者　成大患大度者雅善容人及册頁叢抄等圖說准於廿六日田售此佈 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝　序文聯額詩詞歌賦各體具備京　同德堂藥局主人由都門覔得原稿照戒繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印　四驪六朱艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福　口京都同德堂藥局三馬路申昌書畫室購取此佈○此　　成多人購取錦套赶製不及百餘部買客未曾有套乞往添補可也 
[本報紀不願出獄事系之以論]  
　　日前本報載有吕宋人名麥利阿那前因犯法收禁意圖逃遁三次被獲共計在監五十八日至正月初九日監期始滿此期内曾因患病在醫院療治不盡在監其人生於一千七百七十七年至期滿釋放時已一百十七歲云云按在監五十八日之日字係年字之譌蓋其人所犯本罪監禁之期本無如許之久因其屢次圖遁屢次被獲遂於本罪上迭曾其罪致監禁五十八年之久如本輫祗禁若干年初次圖遁被獲加禁若干年二次三次圖遁被獲再加禁若干年遂歷五十八年之久當其出獄時已一百十七歲屈指讦之則其入獄之時當在五十九歲斯時也甫過曰艾之年正在有爲之日人非木石豈甘永對獄吏與世長辭龍性難馴蠖屈思動其屢圖逃遁者出於情之不自禁也所恨逃遁無方監期屢展賜環無望插翅難飛身落寞以誰憐情抑鬱而孰訴流光苒苒逝水茫茫倐至一百十七歲則往日之精神已消磨於無何有之鄉其所以願長住囹圄不願出外者亦出於情之不自已也其人以犯罪被禁本無足取而其享壽至一百十七歲一若天之嗇於其遇而豐於其齡者中國於年老人例有賞賚或賜銀幣或樹綽楔盖以壽爲人生所難得故國家特示異數以表人瑞而犯罪者則不在此例未知西國亦有旌表年老之例否又未知西官肯憐其老而賜以恩否姑不具論惟攷中西各國享高年者古時常見其多今時漸見其少中國當盤古以還無懷葛天之世渾渾噩噩狉狉榛榛民之生其間者不識不知享壽每至數百歲降及中古嗜慾漸滋年歲漸蹙然彭祖以養生治身爲事猶享壽八百三十餘年計其一生娶四十九妻生五十四子可謂極人世未有之遭逢矣漢有蘇子訓客濟陰宛句後遁去時有百歲翁自言童兒時見子訓賣藥於會稽顔色不異於今後人復於長安東霸城見之與一老翁摩挲銅狄盖皆數百歲人也沿及後世菁華日竭夭札日多凡以壽考稱者不過百餘歲而止西史載乾坤甫　時有男女二人滋生族類實爲兆姓之祖此二人皆享壽九百餘歲惟其禀於天者厚故能化生繁衍洩造物之奇立生民之命後世人民資禀漸薄壽算不及往古之綿長然享壽至日餘歲者近日亦時有所聞嘗閱西報載葡萄牙國有一女子生長鄉曲居賤食貧壽至一百二十九歲其所居在山麓之上此女年雖老耄尙能穿岡越嶺而下徜徉乎水次捕取鱗介以佐盤飱亦可見其精神之矍鑠矣大抵富貴之子享高年者少貧賤之人享高年者多豈天之賦昇獨嗇於富貴而獨厚於貧賤耶非也富貴之子極飲食之慾羅山海之珍不辭饕餮之名務侈腴甘之味不知膏粱饜飫則贜腑不堅口體充盈則筋骸漸弛享年之蹙未始不由於此若貧賤之人所餐不過粗爄　嗜不過園蔬淡泊之足以養身遠勝肥甘之足以賊性壽算之長未必不基於此抑更有說者人苟置身富貴上焉者將欲致君澤民强兵富國立不朽之盛業播美譽於無窮中焉者亦必創一業立一事使一已享其成萬世蒙其利下焉者亦必謀貨殖之方爲之孫之計早作夜思惶惶焉如恐弗及精神消鑠卽欲緜壽算而不可得若貧賤之人但知力作不解營谋克荷天眞自緜壽算昔人有言人身在世如爇燭然置於當風處則易燼置於無風處則不易燼此語良有見地不敢謂人世壽夭之數盡由於此然靜觀默證其理要有可信者古之人頣神養性返樸歸眞豈自絶於世哉亦欲有以全其天耳今麥利阿那監禁至五十八年之久可見吕宋刑法之重然因監禁而反享大年所困在彼所全在此乃知榮辱之權君相得而主之修短之數君相不得而奪之人可不脩身以俟命乎哉 
[本館接奉電音]  
　　昨由京友電傳上諭二道敬謹譯登○正月二十四日奉上諭三載考績爲國家激揚大典中外滿漢諸臣有能恪恭職守勞勛最著者允宜特加甄叙其平庸衰病者亦難曲予優容兹當京察届期吏部　單奏請朕詳加披閱禮親王世鐸大學士額勒和布大學士張之萬兵部尙書孫毓汶吏部左侍郎徐用儀　贊樞廷盡心經畫和衷共濟悉協機宜均著交該衙門議叙大學士直隷總督李鴻章老成碩望重任克膺兩江總督劉坤一宣力有年勤勞懋著河東河道總督許振褘實心任事勞怨不辭均著交部議叙兵部尙書鳥拉喜崇阿衰邁多病理藩院尙書松森禮部右侍郎景善理藩院左侍郎志顔才具平庸均著原口休致理藩院右侍郎慶福才具稍短年力尙强著開缺以三品京堂候補餘著照舊供職欽此同日奉上諭張聯桂奏拿獲哥老會匪訊明懲辦請將出力員弁奬勵一摺廣西平樂府屬上年秋間哥老會匪蔣德標開堂放飄糾合匪黨覃因祥等約期起事經張聯桂飭令副將梁效賢會同知府陳兆奎等督率汛練前後密拿當將首要各犯拿獲正法脅從解散地方安靖辦理尙爲妥速所有在事出力之副將梁效賢著以總兵交軍機處記名遇缺請旨簡放平樂府知府陳兆奎著在任以道員補用永安州知州鄧文淵著在任以同知直隷州知州前先補用永安州吏目蒲錦池著在任以府經歴縣丞候補守備蔡龍光著以都司仍留撫標　先補用荔浦汛千總陳建勳千總梁文允均著以守備儘先補用把總邵興才著以千總儘先拔補外委何元弼著以把總儘先拔補以示鼓勵仍著該撫飭令將弁嚴拿逸犯賀羯龍等務獲究辦毋留餘孽餘著照所議辦理該部知道欽此 
[鷄窩走水]  
　　蕪湖江口鷄窩街向本一片荒凉近因逼近租界人民鋪户麕集於此草瓦各房次第興造一變而爲繁華景象本月廿二夜兩點鐘該處龍王廟西北某姓木棚失愼時値羊角風狂火鴉軍因高瞻遠　將迤東一帶茅龍支批節解俄而延至小營盤北墻邊又折至鶴兒山下横衝直决紅燄薰天下啻萬枝絳蠟老湘營相距較近首先舁龍赴救獨當一面少頃昇平百家驛前各鋪民龍紛紛馳集昻頭噴水火鈎火把同時並舉閱一點餘鐘火始少衰約　 
 
 

Page 2

 
 
焚去八九十户若以屋計之將及一二百椽當火熾時附近流氓小工等咸思乘亂攫物幸保甲各委員蕪湖縣王明府徒步臨塲督勇彈壓並令圑總伺於路口匪人始不敢公然搶刦至其細情尙容續述 
[一炬可憐]  
　　距邵伯數里之昭關壩亦南北通衢之閙鎭也濵臨運河列居東堤之上居家鋪户鱗次櫛比十七日更魚初躍該鎭捐局北首某姓家忽遭回祿其時堤下客船堤上居民咸從夢中驚醒赶卽披衣起視但見轟轟烈烈勢已不可嚮邇男啼女哭擾擾紛紛幸取水甚便衆人合力澆灌祝融氏始捲旗而返事後查悉共燬鋪户居民二十餘家捐局客丹皆得無恙時當歲首猝罹斯厄被災各户皆於堤上露宿風餐加以連日天氣驟冷其凄楚情形足令人代爲扼腕至起火之由聞因某姓晚炊時遺火積薪延至初更遽爾轟發寄語居民可不爲曲突徙薪之計哉 
[會匪蠢動]  
　　江右各屬與湖南廣東毗連會匪不少新正初四日江西萬邑接准湖南瀏邑文稱上年臘底該縣有會匪蠢動之事飛告隣封一律防範堵剿萬邑周明府晉省賀年於初五日一聞此信卽於次日折回蓋萬邑界鄰瀏邑當預備一切以期有備無患也又上邑亦於是時接奉南安文稱該郡邊境某山毗連廣東南雄州臘底亦有會匪蠢動之事雖上邑遠隔千餘里刻下尙無大患然南安逼近南雄一有警報則南郡不能高枕無憂惟湘粤江省上年皆收成中稔人心尙屬安靜會匪雖多當不難指日敉平又聞南雄邊界梅嶺地方毗連南安舊臘會匪嘯聚其中兇鋒甚熾風鶴頻驚江撫德曉峯中丞當卽飛飭駐贑親兵營駐吉剛字營駐省吉字營先後馳往前敵會同南安兵勇相機進剿廣東亦派勁旅會師堵剿想大兵雲合不難指日蕩平又聞舊冬有湖南匪目在新昌天寳地方散賣飄布有九龍山忠義堂等悖逆字様該匪目以富者買之可以保家貧者買之可以發財等語多方煽誘當時游手好閒之徒買布入會者人數不少而勤謹自主者皆畏而不敢近臘月間經新昌縣尊訪聞拿獲匪黨十餘名解送瑞州府尊覆訊俟定讞時解省正法惟聞府尊有矜恤之意欲分别辦理如平日犯有搶竊各案當日情罪較重者卽擬大辟倘平日尙未犯法當日僅被脅從卽擬减等刻經縣尊親自詣府連日審訊不日卽可定案於嚴密懲辦之中仍寓愼重矜全之意眞不愧民之父母也 
[江右雜聞]  
　　江撫德曉峯中丞前年辦理教案寛嚴互用民教相安去臘復恐日久玩生特頒告示剴切曉諭發給各屬一律張貼適有某縣有民教齟齬匪徒播弄其間勢將决裂一見中丞告示卽渙然冰釋劉公一紙書不勝於十萬甲兵哉○上邑文風向遜於高安新昌而八韻尤不講究江明府於興起書院創設課程添膏奬並聘湯主政主講席另立詩課涵育薰陶和聲鳴盛多士皆受裁成明府歲捐廉至數百金嘉惠士林亦近世所罕有也○瑞河上游高上新萬四邑船户不下二三千各有埠頭以資鈐束無如各埠頭假公濟私歲索每船數百錢謂之帮貼遇有差事封船復敢得賄賣放江明府洞悉其弊將埠頭名目革除倘遇公事需船照價平雇不復封船合河船户無不稱頌　 
[行抵石城]  
　　新授蘇松太兵備道魯公甫觀察由蘇過滬重赴白門已列前報兹接金陵信知觀察已安抵石城想回滬接篆之期當不遠矣 
[榮攝藩條]  
　　江蘇臬憲陳舫仙廉訪接督撫憲札委署藩司已登前報兹悉廉訪擇吉本月二十五日卯時在本署接印想届時脚靴手版又當接踵而來也 
[儲憲行期]  
　　江蘇督糧道吳廣涵觀察承璐筮於本月二十五日啓程赴滬乘輪北上 
[中丞甄别]  
　　正月二十二日爲江蘇撫憲奎中丞甄别蘇屬舉貢生監之期是日黎明各士子齊集貢院靜候點名俄而中丞排導而來扃門命題文題困而學之至見得思義詩題爲此春酒得春字午後各士子卽紛紛交卷至鐘鳴四下中丞始呵殿回轅　　 
[府學府命案餘聞]  
　　江甯府與季廣文之子鴻詒鴻申並廚司張衡殺斃查太太一案由承審官錄供上詳督撫憲照例批司覆訊案中人証不日當押解蘇垣矣近日有客自江陰而至白下言廣文之女公子因兄弟久繫囹圄家道蕭條度日艱窘遂服阿芙蓉膏而斃此本年正月中旬事也覆巢之下終無完卵廣文有知當痛哭於地下 
[嚴禁入會]  
　　兩江督部堂劉峴帥出示曉諭軍民人等其略曰照得結會樹黨私立排號久干例禁前因沿江一帶哥老會匪散票給人結爲黨羽當經飭上下江嚴拿匪目多名訊供正法兹復聞有安慶道友編立排號暗作記認蠱感鄉愚爾等百姓須知結會匪徒卽爲國法所不容稍一失足便遭噬臍之禍自示以後宜各革面洗心勉爲良善毋蹈前轍云云此正月二十日示也徧貼通衢衆目共睹凡有血氣者其愼無負大憲諄諄誥誡之意歟 
[密拿靑皮]  
　　江甯府李太尊出示嚴拿地棍其略曰照得省會之區有一種無業游民三一成羣横行衎市謂之靑皮久爲閭閻之害若不嚴拿懲辦何以儆凶頑而安良善除將著名靑皮開單札飭上江兩縣密拿外爲此曉諭城廂内外人等知悉自示以後爾等各安本分毋蹈前愆倘敢故違重辦不貸此正月十八日示也未識黄堂令甲能使若輩震懾否 
[漢水春鱗]  
　　漢口舊俗每於正月半前迎賽龍燈銀花照耀鑼鼓喧闐至十五晚尤形熱閙童子皆執紙竹所紥紅燈向通街雜貨鋪索取蠟燭雜貨鋪逐一付給並不索値各童歡呼而出萬千燈火來往於六街三市間國號恒春城開不夜彷彿遇之○花鼓淫戲久干例禁每遇新春地方官恐若輩仍蹈故轍無不厲禁高懸無如利之所在輙置法令於不顧近日仍有無賴子弟在隱僻處搭臺演唱敗俗傷風關繫非淺在上者曷其奈何弗禁○漢口馬王廟河街有陳某者以賣瓜子花生爲業本月十七日忽因細故與婦口角婦以受屈難伸遂私購阿芙蓉一盞呑下陳未及知覺有頃毒發　香魂竟歸泉壤人可逞小忿而忘大害乎哉 
[老嫗跌斃]  
　　蘇城有一老嫗肩負禮物一擔行至閶　一時人多擁擠兼以道途滑澾一失足卽倒於地旁人見其略不少動近前視之已體冷如冰魂游地府矣所有火腿皮蛋等物盡被乞兒攫去當經該處地甲飭人看守一面尋覓屍屬爲这棺殮諺云生有地死有有方信然　 
[妾薄命]  
　　蘇鄉横涇地方有某甲者年近而立家道小康妻某氏已生子女各二甲生平别無所好獨有東方朔喜納少婦之癖遇有屬意者輙視黄金如糞土而又受制於大婦一聞獅吼不覺毛骨皆悚數年前曾娶一妾遭大婦凌虐未半年而殂又置一妾未及一載卽效黄鶴之高翔一去不返去秋復央媒出重資購鄰鎭某姓女爲簉室方謂驚弓之鳥自當加意衛護矣孰知大婦悍潑性情較前更甚稍不如意卽唾其面而批其頰毁其容而嚙其臂或令終朝凍餓或令永夜長跪種種凌虐不可言喩去冬某日不知因何觸怒將其上下衣盡行剝去一絲不掛鞭撻交加幾無完膚旣而扯其髮吊於柱上喝令甲以烟籖燒紅剌其兩乳哀號之聲達於户外妾受此磨折屢欲求死而不可得旋於歲底祀先之日乘間逃逸甲四處偵緝杳無蹤影嗣知妾匿迹母家足不出户當卽飭人往召母家以並未歸甯對甲卽投木價司署控告并乞追償身價金二尹准詞飭差提妾父某乙到案集訊之下乙將甲與大婦凌虐之狀盡情供訴甲不肯承認乙供稱如不見信可請相騐二尹謂甲曰此案本司未便臆斷當將全案送至吳縣署請辦未識凌大令如休判斷耳 
[五茸春雨]  
　　松郡自獻歲以來游手好閒之輩競作花骨頭戲誘人入局騙取資財城廂内外牌九盛行一局之中勝者負者自十數元 
 
 

Page 3

 
 
以至百數元不等少年子弟一經入彀未有不心蕩神移旣卜其畫又卜其夜間有變其局爲搖攤者白虎靑龍瞬息間千變萬化解事者動以利害而若輩竟置之不理若以爲新年行樂非此不可他如洙涇係金山縣駐守之地富商巨賈値此新春閒睱呼朋引類戲作摴蒱更有紳士自恃衣冠公然於高堂大厦中大開博塲千金一擲元宵前後賭臺林立不下一二十起劉邑侯訪悉情形躬親查察賭徒始不敢明目張瞻○茸城西門外全寳記胡桃作開設有年生涯茂盛秀野橋堍山貨行張某與全夙有往來約計積欠鷹銀五六十元客臘有江北人某甲滿載花生五十餘擔由張作合售於全某作内計洋一百十餘元在全之意欲將張欠欵扣抵找付奈張囊槖空虚勢難應命欲待乞緩揣知全夙性慳吝又難轉圜遂效黄鶴之高飛且待全如何料理詎全以張避匿不面多方推諉竟爾不名一錢甲輾轉躊躇計無所出不得已懇求某紳出爲排解令將張所開行帖暫抵欠欵照數交付與甲無如全堅不應受致干某紳之怒面禀琴堂縷述一切張邑尊訪知備細立飭幹役籖提到署全自恃監生衣冠進見口呼公祖邑尊見其舉止不端大加呵斥喝令重責全知事不妙情願照數繳案具結而退刻下張邑尊以地方店鋪時有欺負客商之舉出示禁止張貼通衢邑尊眞善體民心哉○某甲年近不惑孑然一身早歲曾爲某店出店夥嗣因癖嗜烟霞致失枝棲以花骨頭爲生涯沿街擲骰以博蠅頭近爲造化小兒所苦倒斃於西門外某鞋鋪前地保查知並無家屬卽經禀報善堂殮以桐棺瘞諸荒壟嗚呼慘矣　 
[前後藏喇嘛記]  
　　西藏古之吐蕃元明爲烏斯藏其地分三部由成都出打箭爐七十二驛至巴塘曰前藏自巴塘至大招寺本吐蕃建牙之所今達賴居之曰中藏自前藏之札什城南十二驛及札什倫布曰後藏今班禪居之又十二驛至濟隴又三十驛至石宿橋爲後藏極邊地過橋以西則廓爾喀矣古佛法出五印度更在烏斯藏以西逾葱嶺越廓爾喀其水爲南洋之孟羅孟加臘卽印度海乃佛教所出今爲英國所併西藏非古佛國而距天竺甚近唐太宗以文成公主下嫁吐蕃賛普好立寺廟故經教至多元世宗封西僧人思巴爲大寳法王領其地嗣世襲其後西藏遂爲釋教宗主明洪武初太祖以西番地曠人悍凡元代法法王國師來朝貢者皆因其故俗許世襲以化獷俗永樂時又有哈麻立册爲大寳法王者又有大乘大慈二法王闡教輔化贊善闡化護教五法王其餘國師者又封二十餘人徒衆相承襲故終明世無西番患自元世祖尊八思巴爲帝師共推爲紅教宗其教先娶妻生子而後出家至永樂十五年有宗咯巴者以紅教習呑刀吐火失戒定慧宗旨乃改爲黄教黄其衣冠遺囑二大弟子世世以呼畢勒罕轉生大乘教呼畢勒罕華言化身也二弟子一曰達賴剌麻一曰班禪剌麻華言無上也前藏達賴又相傳爲宋卡布及門高徒世世轉輪爲之每將死則自言其在生處其弟子如言物色之得嬰兒卽奉以歸謂前剌麻所託生也其眞僞不可知而準噶爾喀及内部落各蒙古王公皆尊信之爲佛教大宗所轄寺廟三千百五十餘所剌麻三十萬二千五百餘人百姓十二萬餘户後藏班禪額爾德尼其名位視達賴剌麻稍次而諸蒙古人亦崇奉惟謹所轄寺廟三百二十七所剌麻萬有三千餘人百姓六千七百餘户其剌麻稱胡土克圖者不可勝計皆同土司各轄番民不設官吏僧多於民君並於師胡土克圖者華言高弟也又布達拉山者華言普陀也普陀有三一在天竺南海中一在中國浙江定海一在西藏平地直上二峯高百餘丈其一達賴居之一爲高行剌麻靜修之所達賴所居山勢疉甃而成樓十三重金殿三金塔十僧舍萬餘間金玉銀銅佛像無數寳氣充滿其中西殿則宗咯巴遺跡有手足印在爲民所頂禮也其大小招寺皆唐公主所建有贊普及白布國王女像在其内贊普先娶白國王女後娶文成公主也而崇角園經園諸勝梵唄徹山谷尊嚴窮七實班禪所居札什倫布寺倚山面江氣勢雄闊金銀樓閣與布達拉山等當明萬歴初第三世達賴遺大學士張居正書自稱釋迦牟尼中國始知有活佛自是紅教法王亦俯首稱弟子改從黄教化行諸部落東西數萬里熬茶膜拜視若天神番王徒擁虚名不能行其號令我朝定鼎時達賴知大東有聖人出遣使獻金佛念珠頌功德乃遣使迓達賴至京建西番寺居之及行餞之南苑受金册印封西天大聖人自在佛以八旗兵送之是役也費帑金百數十萬其後爲厄魯特刦去聖祖仁皇帝命皇十四予允題爲大將軍統兵入藏收復其地擁達賴歸坐牀於布達拉以爲綏安蒙古之計初有番目頗羅鼐　功封王爵總統兩藏事其子朱爾默特叛遂不復封王統歸達賴及班禈管理於是以教主兼國王之事猶倚　天朝以爲重乾隆四十五年純皇帝壽八十班禪自後藏來祝壽王公以下莫不膜拜而西山一僧直至其前斥責甚厲謂其入中國享用華麗非其宜班禪聞之愧服米幾以出痘死於京師不能自言其所往生然達賴班禪弟子言其師受生數十世猶是一人者亦荒謬無從考稽大率民間子弟擇其慧者一人而立之而已又聞向稱呼畢勒罕者多係王公貴人之子故中有假達賴之事則其謬可知惟是聖人以神道設教自元明以來皆以呼畢勒罕之神奇駕馭番衆西北　　　　　　　　　　　 
諸國旣視爲向背而中國亦卽用爲銜勒使不以此鎭服僧俗則西番數百萬衆狼性野心互相雄長且决裂不可制蓋邉方好殺而佛戒殺且神異能服其心所謂修其教不異其俗也大聖人變通盡利鼓舞盡神如山如海莫測高深矣　 
[恭迎太守]  
　　寳山縣馬漁珊明府靑浦縣錢伊甫大令知松江府恩詩農太守由松來滬約於前日泛棹滬江恭迎五馬傍晚時太守由大馬頭命駕登岸詣道轅謁見聶仲芳觀察晤談良久興辭而别 
[仙侣同舟]  
　　上海縣黄愛棠大令本定於今日前赴江寗兹以松江府恩太守擇於廿四日由滬赴寍大令遂改於前晚與太守同行二鼓後太守率同寳山縣馬明府靑浦縣錢大令上海縣黄大令等命駕至金利源馬頭登招商局江寛輪船向白下進發又松滬厘捐總局督辦朱竹石廉訪亦於前晚乘輿出城登江寛輪船同赴金陵 
[預備犧牲]  
　　二月初三日致祭文昌帝君初十日祭先師十八日祭關聖帝君此向例也上海縣黄愛棠大令以祭期將届特於前日飭差及牛頭地甲姚順榮等預備祭牛猪羊等物以便臨時應用 
[捲物逃遁]  
　　楊樹浦自來水廠小工張榮春者本邑人也其妹鶯鶯年近花信雖乏沈魚落雁之容頗以待月迎風爲事嫁與同鄉王慶華爲室王重利輕離去年赴俄國業軋垃司地方充當小工天涯浪跡亦不以一字寄家鶯鶯望眼將穿芳心暗惜遂與無賴子永春結歡喜緣不料春光微露被族叔某甲偵知前晚糾合多人蜂擁而入一對野鴛鴦雙棲正穩遂加以黑索如縶豕然附近居民齊來看視旋經魯仲連其人出塲排解令永春出洋八元併書服據以了其事遂令鶯鶯回母家居住不料情絲難斷竟於昨晨席捲所有而遁倩人遍處尋訪杳如黄鶴後經夫家人齊來饒舌初則口角繼而用武遂扭張榮春至楊樹浦小捕房具控捕頭略問數語因事無憑証置諸不理後不知所終　 
[帮凶投案]  
　　中和棧接客夥吕三邀同泰昌大方高陞永安萬安榮華各客棧夥煤炭阿三等刃斃泰安棧夥朱阿萬案内帮兇之周凝福畏罪逃遁經上海縣黄大令備文移提法讞員葛同轉立飭包探提到凝福之弟周財福解送縣署凝福知事不得了於昨晨自投捕房訴稱當打架時被廣東人猛擊一掌適中眼眶當時惟在塲附和並不行兇克捕頭見其眼皮靑腫知非肆口妄供遂命押候解送公堂請葛同轉移縣辦理 
[移提棧主]  
　　煤炭阿三去年曾在榮華棧爲夥肇禍之後經上海縣備文恊提法捕頭立飭包探將榮華棧執事陸忠孝交縣差帶回前日又據原差薜貴投案禀稱奉縣主命請提棧主到案葛同轉商請法捕頭派探往提昨日該棧司帳某甲投捕房聲訴在押之陸忠孝卽係該棧股東願具切結送案並無揑飾捕頭恐有不實著候商請葛同轉再行移復 
[疑竊無憑]  
　　太古棧寫字西人昨日致書於法捕房聲稱寫字房内無端失竊洋銀四十五元寫字房鑰匙只有二個一係自佩一交侍 
 
 

Page 4

 
 
者請爲查緝克捕頭立飭包探郁廷湘傳到寫字房侍者某甲訊問似無行竊實據西人亦知該侍者素來誠實捕頭卽繕一函並侍者所帶鎖匙二個飭探送交西人自行處置 
[小工打架]  
　　有王雪棠者在滬南南碼頭地方開設小烟舘以度日昨早突有糧米小工甲乙等十餘人欣然入室一榻横陳呑雲吐霧後甲出外小遺忽與安徽帮糧米小工口角以致用武甲被安徽小工拔往南首肆意痛毆經該處十二圖副地甲桂棠經過上前喝阻始各釋手 
[攔路行兇]  
　　鄧某者不知何許人向爲皮匠囊中頗有積蓄在滬南西陸家浜開設油酒店生涯不惡附近人家咸以鄧皮匠呼之鄧於前夕上燈時有事出外行經荒僻之所忽有無賴三五輩飛步向前將鄧攔住大言曰今夕在此相遇尙能插翅奮飛耶言畢從懷中摸出利刃向鄧猛剌數下鄧痛極狂呼欲將匪扭住奈身受重傷無力動彈匪等見鄧已受傷遂四散奔逃鄧仍高聲呼救有頃行路者聞聲而至詢問何故答以途遇仇人被將利刃剌傷其人爲喚小車將鄧送回店中惟傷勢甚重不知能免性命之虞否　 
[恊緝盜犯]  
　　去年十二月初七晚三更時長洲縣八都滸關鎭地方監生王亭悟所開乾裕錢土棧被盜匪明火搶刦失去衣服錢洋等物値價甚鉅店夥黄禮生呼號拒敵被匪刃傷次日由王恊同該都地保惠卿祥投縣禀報當經長洲縣王明府會營詣勘飭捕緝犯未獲恐贓盜遠颺立出賞格如拿獲全案贓犯者賞洋四百元僅獲一名賞洋一百元知風報信賞洋五十元移文來滬請上海縣派差恊緝黄大令接准來文已于前日飭差恊緝矣 
[會訊水手傷人案]  
　　傳訊屍屬已見昨日報章兹悉黄大令於前日帶同屍母楊施氏屍兄楊阿林及儲友福見証羅永福並書吏差役人等命駕至美租界德國領事署會同德領事並繙譯等開堂審訊所訊者祗有寳山地方受傷之張阿三見証郁金華汛官王君瑞生等三人其餘楊施氏等均未問供當中西官研訊時各人所供讞詞錄後張阿三供稱寳山人耕種度日去年德國水手行兇之日適小的有事與友人郁金華同往吳淞及事畢回家路經鐵馬路直北荒田正行走間仰面忽來西國水手數人飲酒過醉東公西歪小的卽欲避讓詎料水手等拔刃直剌小的走避不及頭面均被戳傷郁奔跑甚速幸未傷及小的受傷後屢次醫治現已痊愈叩求伸雪郁供稱亦係寳山人務農爲活是日小的與張阿三由吳淞歸家道經鐵馬路後面忽來西國水手多人持刀向張亂剌小的見而大驚奔告駐紥該處之汛地官前來彈壓張已受傷今始平復王瑞生訴稱係汛官駐紥寳山境内是日上燈時郁金華來報稱有西國水手在迤南地方持刀行凶當帶汛兵往拘見西水手等並不奔逃上前拘拿亦不倔强遂與受傷之張阿三一併送至寳山縣翌日轉送德領事署大令與領事再三盤詰各人執定前供時已鐘鳴十二下大令與領事退堂午膳一點鐘後又升堂駁詰至五點鐘始退堂所供一切與早堂相同 
[勝造浮屠]  
　　謹啓者敝堂接奉無名賢善女樂助賑洋九十元銅維善堂沈善士洋五十元蕪湖匯康莊銅洋九十元順直災區靑黄不接春賑孔殷乃蒙衆善解囊扶持義舉勝造浮屠七級敬呼菩薩千聲乞登報章用伸叩謝上海六馬路仁濟善堂籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[以盜察盜]  
　　三水縣屬西南以東海上南北兩岸一帶數十里村鄉眦連被刦頻仍鄉民受害者臥不安枕雖有官差營弁查拿奈狐羣鼠輩晝伏夜動無從知之邇來訪悉營兵何亞添恃符聚夥肆行刦掠各局疉禀大憲責飭該營弁將何亞添交出誘以引拿全夥歸案便宥其罪而超生之添知罪不可逃聞宥其罪便回族中作線將半畝園窩主並著名之匪三四人誘出就獲各匪俱供認不諱惟當堂指供各案俱添主謀且得贓數倍云地方官以添身爲兵丁有捕益之責而反爲首聚盜未使姑容兹仍揖留嚴訊聞已招供果爾則該處百十鄉村從此尤吠無驚矣 
[被拐遇救]  
　　佛山鎭上邇來拐風甚熾花紅賞帖懸遍街衢凡童男穉女之被拐尋覓無蹤者僂指不勝鶯崗劉某小販也子女三四人甲出肩挑在家恒少其妻日事針工以佐家用兒女輩亦任其出門嬉戲習以爲常矣本月十二日其八齡長男偕其五齡次子因隨觀人作　子無轉折至數街回時迷失歸路不禁啼哭拐匪知其可誘乘機冒作兩兒戚屬特爲携返遂拐去之行至文塔脚新路將下艇矣恰遇劉之中表張某從陳何訪友回見甲子兄弟神色迷惘心知有異轉視有兩匪隨之自念當堂識破彼匪二人恐非其敵遂佯爲不識也者反步隨之甲子或行或止沿途啼哭匪誑之曰將到汝母家奚哭爲及遇途人十數輩張卽大呌拿拐匪當酬重賞回顧釋手而走途人詰得其情追已不及張遂携同兩孩交劉領回方兩孩失時家中偵騎四出舉室徬徨迨張携回始知被拐云 
[題主盛儀]  
　　前辦揚屬堤工總局歐陽觀察之太夫人仙逝及設奠發引等情已誌前報兹悉觀察預於十九日恭請兩淮運使江都轉題主是日觀察備全副儀仗曁對馬頂馬至運署鼓吹恭迓都轉身穿吉服端坐緑呢大轎至花園巷觀察公館由陪賓者導至靈前都轉卽用紅筆將木主跪題是時庭院内鳴砲三通鼓吹大作都轉題畢仍由陪賓者延至花廰大排筵宴都轉略坐片時卽興辭回署門外觀者擁擠異常無不責嘖然歎爲生榮死哀云 
[純孝可風]  
　　湖北黄陂縣西南鄉趙村有趙孝子者於去年七月間喪母殯於山陽趙以終天抱恨卽營一草廬容棺之外兼可容身昕夕　伏於其中幾無頃刻離迄今已數月戚族見其瘠苦異常有勸其歸家者孝子不爲動從來憚暑怯寒人所同然而孝子獨淡焉忘之如上年七月天氣炎熱人處曲廊廣室猶揮扇不已孝子廬於墓側麻衣如雪未嘗稍釋至三冬人皆擁重裘孝子祗彼單　絶不畏冷有餽食者見其身有熱氣熏人遠近來觀者輿馬塞途無不憐其孝憫其苦或給靑蚨數百至數千不等孝子不辭亦不謝其以紙錢香　來弔者孝子則匍匐叩谢聞其在三四齡時食乳必立於地下不坐於母膝恐母疲勞也稍長知温淸之儀至十餘歲因母患病二次刲股以進病若失其純孝殆根於天性非沽名釣譽者所可同日語也他日者輶軒下採綽楔旌揚不足光志乘而登國史哉 
[英界公堂瑣案]  
　　王張氏控被阮全章偕妻阮鍾氏毆擊幾致墜胎宋别駕訊供之下飭俟該氏傷痊再訊已列前報昨據王張氏投案訴稱初與阮同居近日移家尙有零物往搬忽被毆擊迄今傷已痊愈阮全章供有房屋轉租與王張氏居住繼見伊時有男子來往殊不雅觀囑令遷移後伊另租房屋所有衣物器具均已取去忽來尋釁致相口角其妻阮鍾氏供與同别駕判罰全章洋三元給王張氏養傷完案○一百十三號華捕禀昨見馬車夫陳鶴全在街心裝配駕車違犯定章拘案請　陳鶴全供不知定例初次違犯宋别駕判陳罰洋一元充西醫院經費○三百九十五號華捕禀梁阿定醉後闖入妓院任意胡閙致碎火油燈幾肇禍端拘案請訊梁阿定供在西人處爲侍者偕友飲酒微有醉意不敢肇禍宋别駕飭將梁阿定交洋東保去○孫楊氏訴稱寍波人向同鄉人袁阿元索欠口角爭擾之間由捕拘案袁阿元供與該氏同鄉借欠伊錢一時無力歸還宋别駕謂爾等旣有鄉誼不必肇訟著袁阿元赶緊師償俾釋紛爭○一百十四號華捕禀稱粤人張阿時前因犯賭奉判遞回原籍今又來滬是以拘案張阿時供前曾犯事遞籍現在來滬貿易不敢再蹈前轍宋别駕飭將張阿時押候仍行遞籍○粤婦王林姑失去洋傘棉被報由捕房在押鋪吊贓疑被西人柳意士色非行竊宋别駕訊供不認飭將柳意士色非交捕房帶回俟查明再訊前報已紀之矣昨據包探張阿五禀稱王林姑失竊傘被現已查明另有柳意士衣虎的可司行竊又在洋行竊取年乳肥皀等件柳意士色非亦與通同初將竊贓寄在粤婦李阿林梁阿根等二家後將傘被取出押錢有李長興自覩寄贓故又續獲柳意士衣虎的可司及受寄竊贓之李阿林梁阿根一併送案王林姑投案請領贓物李長興稱見西人柳意士衣虎的可司將傘被牛乳等件寄與李阿林梁阿根等家押店夥稱傘被確由柳意士衣虎的可司交來押錢柳意士衣虎的可司供詞支吾柳意士色非供不知伊如何行竊李阿林梁阿根同供不知竊贓是以受寄木幾卽被取去捕頭禀柳意士衣虎的可司犯竊情眞應由英正領事定罪柳意士色非其實知情然無領事管束請爲發落别駕飭將柳意士衣虎的可司交捕房送英領事署發落柳意士色非從寛保釋受寄竊贓之粤婦李阿林梁阿根各罰洋十元贓交失主分别認領　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
