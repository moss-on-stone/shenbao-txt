# 1908 - 84 - 4912631

 

Page 1

 
 
 
 
　　 
 
 

Page 2

 
 
今日本報目錄 
[第一張]  
　　宮門抄論說專電緊要新聞 
[第二張]  
　　要摺分類新聞清談新理想國 
[第三張]  
　　小說本埠新聞國外新聞來稿 
[第四張]  
　　小說公牘 
　　 
 
 

Page 3

 
 
論說 
[論今日當注重仿造洋貨（西陽）]  
　　不用洋貨之風潮發生於某君之不用美貨繼續於某銀行之不用英貨今粤人之議不用日本貨爲第三次發現之事然某君之不用美貨相持幾一年某銀行之不用英貨傳單甫出即被提押今粤人之不用日本貨言方出口而外部之嚴電已至噫我國民其未之思也 
粤省自辰丸案結後各商義憤塡胸咸思所以抵制日貨之策夫使抵制而果有效則昔年抵制美貨早已有效矣然則如何而可曰以仿造洋貨爲第一要義近聞粤商抵制之思想頗有進步聞有數業均議集合羣力仿造日貨以爲抵制惟其主義在與不用日貨並行此則各粤商當再加斟酌者也 
何以言之人之購貨在於適用其貨爲甲國所造人固購之其貨爲乙國所造人亦購之此購貨之公理也吾若有貨以代之則人必並購焉是吾分彼之利也吾若有貨以勝之則人必擇購焉是吾奪彼之利也此扺制之公　也吾旣無物可以勝之又無物可以代之而僅以空言不用雖演說千萬言傳單千萬紙僅可鼓動少數之上流社會人不能約束多數之下流社會人而盡强其不用也况上流社會中亦豈無自相矛盾者乎不用洋貨之必無効果可斷言也 
吾勸吾並通國民勿輕排外貨也勿待排外貨而始言調查也調查者不二法門也調查必設會入會者皆任調查之職立總匯處以書記任之凡洋貨之原質化質産地造法功用銷路會友皆調查之而報告於書記書記分門别類登載簿册而報告於會友並繪圖貼說發行商界勸令仿造造成一物亦報告調查會會中設一陳列所在人觀覽每日開會一次比較仿造之優劣以驗此會之發逹與否是爲商界實地研究抵制洋貨之基礎也 
抑又有說焉吾國商界習慣貪小利不顧大患往往仿造洋貨裁減工料射一時之利及人人知其腐敗則銷路頓塞一敗塗地記者嘗見某牌香煙以某巨商肖影爲商標不禁感慨係之某巨商滬上第一流人物組織此香烟公司者也其宣示於商界者固曰抵制英美香烟公司也然所製某牌香煙爲得煙中最劣之品東洋車夫亦不願吸而煌煌然以肖影爲商標不大可恥乎香烟如此他業可知巨商如此他商可知以此爲抵制是惟恐彼之不發逹而故以吾之劣品顯彼之優品促之使逹其目的也吾願商界中以此爲大戒凡仿造洋貨必勝之而後已其次爲同等不及則銷滅之勿爲商界羞此中國前途之幸福也 
日本商界能化無用爲有用又能投人之所好又能用和平之手段與他國人結納以恢張其商塲之勢力此彼之所長吾國所當學步者也而成本輕工料簿光怪陸離之物不久即壞此彼之所短吾國所當改良者也彼前三十年商界之窳敗猶吾國耳今之風馳電掣雄長亞東者以仿造西洋貨之利居多若彼亦用排外之法使三島之中不得有西洋貨則亦無仿造之利恐三島之外亦不見有日本貨矣今之談海戰者曰當取攻勢不當取守勢商戰何獨不然總之環球交通之世以交換爲利不以閉絶爲利也 
吾國之衰弱逹於極點所能與外界相競者商界而已然商界之抵制外界政界旣不能爲之前提國民又不能爲之後盾摇摇焉立於無所憑藉之地惟有實心實力從製造入手使本貨不劣於洋貨本貨多銷一分即洋貨少銷一分得寸得尺至盡銷木貨不銷洋貨爲逹其目的無取乎一時虚憍之氣爲外人口實也 
專電 
[電一）北京（]  
　　江督奏上年淮北灾賑借墊頗鉅請展辦江南振捐一年業由度支部議准覆奏奉旨依議 
[電二（北京）]  
　　東督徐世昌密陳東省交涉困難情形政府决議令唐紹儀回任恊助 
[電三）北京（]  
　　張中堂請定立憲年限某大臣謂江浙拒欵粤人拒艦民氣囂張暫從緩辦爲是 
[電四）北京）]  
　　拿辦京員案某大臣以陶顧所擬罪名太輕故尚未判定鍾某已擬定卽日起解 
 
 

Page 4

 
 
[電五）廣東（]  
　　粤路於二十八日開會宣佈年結股東到會者有一千六百餘人藩臬府縣警官及各界均赴會核計六釐周息有餘並非移本作息 
緊要新聞 
[蘇撫允兌京師銅元北京]  
　　陳陸袁三大臣奉命　收銅元設法外銷電咨各省督撫商辦去後茲得蘇撫陳伯帥復電謂京師銅元充溢現由諸公力籌外銷以維市面仍限以一次爲止具徴擘畫苦心亟應遵照辦理容俟尊處委員運到後核明時價照數合銀兌還如能在滬兌銀尤爲便捷並祈酌辦示知 
[續記蘇路股東開會事]  
　　二十七日蘇省鐵路公司開第二次股東大會因提議事件未完於昨日午後二時繼續開會到者約二百人摇鈴入會提議）一（開會選舉權數各股東討論良久始决定（被選舉權）凡交足五百股者有被選舉權新股交足二千五百元者亦可得被選舉權凡一人舊股新股合成交足二千五百元者亦可得被選舉權（選舉權）凡交足二十股者得一選舉權新股交足一百元者亦得一選舉權如零股可聨合滿二十股亦可得一選舉權繼提議舊股未交足應延遲至何時爲限經衆決定延至九月底爲限（二）權數之限制馬議長主張無限制沈信卿主張用兩級選舉法須大小股東兩無妨礙雷繼興謂兩級選舉法行之頗難遂决定暫照浙江章程十權以外遞减自十一權至百權合兩權爲一權自一百權以外再遞减（三）選舉起草員議長謂起草員當選學問優長不必拘定有無股本且應致送薪水王小徐謂起草員應徵求各股東意見書如股東意見應否列入草章内均須說明理由後投筒選舉得最多數者四人孟昭常雷奮王季同方還爲起草員尚有次多數者沈同芳曾樸等數人次提議南北綫問題（甲）滬杭甬局之組織馬議長詳說此路雖有借欵股東不必恐慌應籌組織方法一人起言此事應請總恊理先定如何辦法報告股東然後决議不應將此困難問題詰問股東王協理答言現在並非籌定辦法乃預備組織方法應舉協議員與浙公司商酌辦理沈友卿謂浙公司將開股東大會蘇路股東對此問題應具意見書以備與浙公司妥議（乙）北綫鎭徐海清儀泰各綫之規畫張恊理先詳說規畫大綱次報告海清一路與運司訂有草合同歸官築辦常府股東羣起反對有謂此路讓歸官辦運司即爲第二政府股東一定受虧有謂如此辦法將來官受其利股東受其害現可預决有謂此路欲歸官辦則送諸官欲歸商辦則由公司建築不應有所牽制有謂如欲先辨海清我等股本盡數索回爲大局計自應先辦鎭徐幹路後决議將已訂之草合同暫行擱起俟九月開大會時再議現在先辦鎭徐一路繼有鎭徐股東要求舉辦北綫總恊理中須推定一人常川駐辦議允照辦理遂閉會 
按公司旣以規畵南北線爲最重大之事則理應先行提議乃今日議事秩序反將此事列在後面迨至提議及此時已垂晚各股東已散去大半矣 
再誌辰刃案結後之狀况 
[張督禁止暴動之示諭]  
　　粤商調查日本輸人工商各品以爲改良工藝張本雖屬遵守文明規則在法不能干涉惟制府張安帥仍恐有意外舉動行出示誥誡謂照得辰凡一案已爲外務部與日本駐京公使議結近聞粤中商民頗因本案甚形憤激吾民愛國痛癢相關誠爲國家之福然此項民志用之正則强國可以成城用之偏則囂陵適足憤事即如日本戰勝强俄日本外部大臣小村奉使赴美會同俄使議欵一時因所定條約不滿國民之意舉國騷然以外部大臣小村爲叢矢之的於是警署遭焚軍艦被毁乃至政府頒出軍令以立憲國而行專制手段地方始就又安究之俄日之約無所更改徒將已國物産多所損失此有識者所痛惜也廣東口岸外洋互市最早素多明通之士世界大勢交涉情形尤皆深悉無意識之暴動决可信其必無凡屬商場領袖尤應深明理勢妥爲勸導本部堂竊願與吾粤紳商士民等守無則加勉之訓共保安寗秩序一面振興實業本通商惠工務材訓農之眞實力量以逹我明其政刑大國必畏之宗旨惟忍乃成正我國今日上下應共明之義也合就出示曉諭爲此示仰所屬軍民人等一體知照 
[自治會調查傳單節錄]  
　　公啟者此次日本二辰刃私運軍火案迭接各處來函日凡數百起大旨謂應速詳查日本貨物凡遇該物爲我國所無者宜留心仿效爲我國所有而未精者宜設法改良等語與本會調查日貨改良工藝宗旨相符用特函請貴行商刻日詳細列表分别註明交由本會宣佈俾我同胞咸得以改良工藝振興商務即所以昭雪國恥者亦在於是至買賣係個人自由文明規則切勿千涉他人買賣致失我國民文明人格是爲至要 
[紀自治會十九日以後情形]  
　　粤商自治會開國恥紀今大會詳情己誌前報十九日各商以赴愛育堂商辦平糶暫停會議惟早飯前後即有千數百人紛集會内各自討論旣而愈聚愈衆與十八日開會時無異各人以未見會員佈告開議紛紛詰責問實行文明對待之法究應如何著 
 
 

Page 5

 
 
手須速籌商等語各辦事人乃告以今日議辦平糶必須另日邀商斯時人數旣多又以餘憤未息大有拔劍斫柱之勢適衆中有戴呢帽者羣指爲日貨堅請脫下燒毁該人笑予之旣而紛紛檢查座中之衣服鞋帽烟仔各件互相指摘略有爭辯衆咸大譁於是人叢中見有無數烟仔呢帽各相抛擲門外天堦下又紛紛將抛擲之手件燒燬情形亦與上日相同喧嚷時警兵聞噪恐釀暴動即到彈壓會内辦事人又分頭勸止並告以務堅團體切勿溢出界線各皆靜聽辦事人遂書一紅倏張貼會前聲明議辦平糶暫停演說并令辦事人站立門口逢人宣佈來者乃不復入至四點鐘始盡散去迨二十日衆又紛往人數迄未少减是日爲自治會内原設之戒烟總會星期會議人旣擁擠各會員均不能入祇得以電話告知飭令改期再議哄動時又有責自治會不能盡義務者旣而有一西裝者來衆疑爲外人偵探怒目相視幸各人咸知不可暴動之義得免滋閙是日亦嘈雜數點鐘之久始各散去 
[粤商對付日貨辦法]  
　　十七甫玉成公司燒燬日貨後風聲所播十八甫各洋貨店亦多有大書特書日貨欠奉買日貨者請勿進等字樣其餘揚巷及城内雙門底各街亦多有此舉動又揚巷曉球里各洋貨布疋店每日經紀到門多商售日本貨物自十八日自治會議後即行止截交易其有旣定之貨亦馳電止勿載到各日本莊亦多暫停辦貨以觀動靜有東鬼基炳記小集貨攤擺賣烟仔火柴等物而輔以紙花十九日炳記以紙花爲日貨即燒毁適有王某經過其地因指某牌煙仔謂之曰此亦日貨何獨不毁炳記答曰果日貨耶即收拾之王因謂之曰汝小生意不忍汝虧血本當以所值告我炳言此四十餘盒無多值干再三强與銀元炳僅受三毫五仙遂并烟燒之且日貨以海味爲最占多數聞諸行老擬定日集議分别辦法釐定章程使衆遵守粤省玉石一行以無日貨故不能効力昨有行中多人倡議由行中集股開設工藝廠仿做日貨俟組織略有頭緒卽行聚會定議又雙門底威建藥房所賣日貨不少招牌高掛凡十數件十九盡行收去來往人皆爲之拍掌該藥房側有東洋貨莊其門面雕刻招牌猝不能毁即以紙封去東字改作西字 
[詳紀藏印商約近聞]  
　　字林報北京函云駐藏辦事大臣張蔭棠近奏報政府謂藏印通商條約尙未竣議乃英載君遽於正月二十日自新拉起行歸國務請外部轉問駐京英使載君之行是否暫回抑另派何人繼續提議若果無人接議即將回至拉薩請切實示覆至英員應與張蔭棠議結各事調查錄下 
關征抽各物稅之前印度茶當准其由印度邊界人藏所征之稅不得重於華茶輸人印度之稅而張則欲將印茶稅則照英國印度地方征抽華茶之稅一律辦理 
）二（英員要求此項商約須用三種文字即英文華文藏文是也張則以西藏爲中國藩屬文字不能用於條約猶印度文之不能用於條約故祗允照例用中英文字惟又聞張又議於商約擬結後將條約繙譯藏文二通一存印度政府一存拉蕯藏官以資攷證 
（三）英員要求爭執事件謂印藏員吏如有爭執常報聞於兩方之上官判决如上官不能解决乃歸中英政府判决張則謂上官一語須包含駐藏大臣且喀爾格泰之印度政府遇有與藏官爲邊界事或他故致爭執者必須通知駐藏大臣此外各欵均己議結矣 
[新法鐵路問題]  
　　字林報二十七日東京電云得北京消息都中各外交官對於牛莊西商商會之决議（已見前報）均謂日本阻撓新法鐵路有背滿州機會均等主義無有承認其說者又云三井銀行及正金銀行因此决議己退出商會矣 
江浙防匪彚聞 
[嵊匪蠢動近情]  
　　嵊縣逸匪王金發近又謡言起事浙提及寗紹道前已派兵防堵近聞呂軍門有親自往勦之說昨日嵊縣馮令禀報王匪糾衆起事情形略謂據紳士面稱探得王金發等今日在北鄕天竺寺特開大會到者五六百人商定十八日在後張莊起事十九二十等日率領大股攻打城池事屬十分緊急非得重兵防勦不可除會營派撥兵役查拿外合再飛禀察核迅賜派撥軍隊來嵊勦辦以免疎虞省憲接禀後已分電各防營速行馳勦近聞該匪已聞風遠匿未知確否 
[沛縣格斃巨匪]  
　　沛縣李大令寳田電禀各憲云本月初晚探聞巨匪谷長學潜赴曹莊知縣立帶勇役督同鄕團奮力圍拿登時將該匪格斃除騐明另禀外謹聞 
[松府請查暗濟軍火]  
　　松江府戚太守訪聞江浙梟匪有勾串滬上棍徒暗購軍械以小舟駁運接濟情事特干昨日密禀滬道分飭局卡一體嚴查禀究 
[朱哨弁之生機]  
　　駐紮浦東龍王廟附近之哨弁朱大斌被梟匪供攀接濟軍火一事現瑞督辦以朱平日究竟有無通匪形跡未能明晰抑係爲匪誣攀已於前日電飭該營管帶明白查復以馮核辦 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[伊犂將軍長庚奏練兵購械興學興牧商]  
[務工藝情形摺（二續）]  
伊犁向爲產馬之區水甘草茂欲興地利應以畜牧爲宜奴才前因辦理牧政必有諳悉邊情之員方能措置裕如是以電請軍機處代奏將塔爾巴哈台領隊大臣扎拉豐阿調至新彊省地商辦繼因扎拉豐阿奉旨簡放塔爾巴哈台參贊大臣奴才復經電奏請將塔爾哈台領隊大臣穆物春調補伊犁額魯特領隊大臣俾資臂助蒙恩允准遵即咨曾署伊犁將軍廣福並照會穆特春令將採買馬匹牛羊擇地立廠各事分别妥愼籌辦並選派誠實可靠諳習牧務之員妥爲經理去後嗣准廣福電稱與穆特春商議擬擇伊犁東南山内庫庫烏蘇地方並東北山内之哈什河源地方兩處設廠牧放馬匹牛羊冬夏皆宜試辦之初暫購馬一千匹牛一千頭羊二萬隻先行開牧其經管牧放之人擬由察哈爾額魯特官兵内並土爾扈特及哈薩克部落内揀選誠實耐勞諳習牧養善於經理之人妥爲牧放請給鹽菜口糧俾資盡心牧務奴才亦已電覆照辦並飭令承牧官兵等常川住廠妥爲經理以期蕃息此奴才籌辦牧放之大槪情形也至於商務伊犁土產各物雖不僅皮毛一端而實以皮毛爲大宗前任伊黎將軍馬亮早經奏請招商集股設立皮毛公司已由商部戶部議准尙未舉行查皮張羊毛皆產自我蒙古哈薩克部落之中俄商安集延等蘭人各游牧　其洋貨換易皮張羊毛收取而去又將生皮製成熟皮羊毛羊羢織成哈喇氈片等物仍行販回售與蒙哈各部其售賣氈片以高價索值收買皮毛以抵價準折往返盤剥恒什倍以取償非將各部落精華吸凈盡不已况彼族游行各部落中鬻其奇巧異物使人豔羨富有啟其外向之心於我邊防有大關係是皮毛公司爲伊犁亟應自保之利權不敢視爲緩圖已於本年十月咨請署將軍廣福飭派額魯特領隊大臣穆特春總辦皮毛公司事務並添委能通哈語熟習商務之候選縣丞王際昭素悉蒙情明白商務之同知銜蕭連中幫同經理訂擬章程尅期開辦一切仿照商人辦法先行集股在城設立總公司查照蒙古哈薩克日用所需茶葉布疋以及各貨先行購買儲積以備各游牧有願來購者與之按照時價公平定議不使蒙哈吃虧其皮毛或隨時交納或按春秋二李交納悉聽其便並於各游牧適中之地設立分公司以便蒙哈交易而免跋涉惟騐收羊毛須檢擇抖晾淘洗潔淨方易出售至於運赴俄國銷售之人查纒回中有常赴俄國莫斯克瓦及波斯土耳其等處貿易之殷實商人可以令其前往抑或就近賣與俄商安集延等亦按時價公平定議不使吃虧以敦和好股本需銀三十萬兩無論華商纒商以及滿漢人等均准人股大致公股居半商股居半惟不准入洋股將來辦有成效除應納稅課並開支公司薪工費用外獲有盈餘按股一體均分其在事出力之人仿照商民向章酌給人股結算獲利亦准按股均分每次結帳後將公家所獲盈餘奏明專欵存儲以備擴充别項商業之用章程規則除參酌地方情形量爲變通餘均遵照奏定商律辦理俟擬妥後另 
行詳晰奏咨立案其商會亦於春間飭派署伊犁府知府許國楨傳集各商號極力组織俟奴才到任後即當督飭辦理此奴才籌辦商務之大槪情形也振興商務原爲開籌餉之源而欲商務興旺又非工藝精良不可新疆物產雖饒而製造不佳奴才前因吐魯番素產木棉中外著聞電飭署吐魯番廳同知錢宗彞建蓋局廠打造機車收買棉花先雇纒匠試織樣布並電咨新疆撫臣聨魁飭由藩司於已革撫臣潘效蘇等呈繳冒銷各欵銀内發給湘平銀一萬兩以充經費並函飭署甘肅寗夏府知府張炳華曁張家口歸化城紳商代覓製裘製革織毯等匠嗣錢宗彞因案撤任所有吐魯番織布局事務業由奴才改交新省商民同盛和號天津職商周恒彬接辦尙無虧折其由寗夏調來之製裘織毯　匠由歸化城張家口調來薰皮工匠並由天津購買學堂工廠印書局應用各項器具物料曁天津調來機器木匠鉛印石印等匠及由新疆南路續募之織毯匠均已先後到伊業經電飭伊黎滿營協領博貴分設局所一律興辦復因工藝之技能貴在製造之精美必須有各種機器而後能工價省而造作精奴才於去歲訪有知州銜上海機器廠兼銅鐵廠委員楊鴻儀精於機器圖算製造係上海製造局出身由學生歷充兵輪司事工藝學堂敎習大沽船塢總辦金陵機器局委員爲前辦上海製造局道員毛慶蕃所識拔人亦誠樸諳練當於上年冬間電飭駐滬道員黄中慧約訂該員來伊並電商前兩江督臣周馥轉飭現辦上海製造局總辦道員張士珩准令該員在滬局選集各項上等工匠十餘名購置汽機鍋鑪車刨鑽刮等項機牀及各材料分起運解來伊以備製造運用各項器械並就伊黎所產各種物料製造各項用物以興工藝而開利源該員已帶同匠工十三人並諳習圖算測量之路工學堂敎習楊復鈞萍鄉路工學生賀家箴於六月由俄國西伯利亞鐵道同至伊犁因前購機器小全現又添置汽機鍋鑪全副及製造鎗子全併據黄中慧電禀已向洋商訂購須俟明什夏間方能運解到伊前於九月間已電由署將軍廣福轉飭設立局廠令楊鴻儀先行督率工匠修整售有洋鎗礮位並製造軍隊所需之指揮刀等件擬俟奴才到伊即設藝學堂仿照商部奏定藝徒學堂簡草分爲通修專修兩科多覓聰穎學徒飭令楊鴻儀督同帶來各工匠分門敎授彼時上海所購各項機器亦可運到當茲創辦之初惟有先其所急將緊要應需各物先行製造以後逐漸推廣自能日有起色總之商務以工藝爲根本而工藝又以機器爲關鍵創始誠屬艱難但能勉力辦成實於邊防裨益匪淺此奴才籌辦工藝之大槪情形也以上六端一切詳細情形容俟奴才到任後分起專案具奏並咨明各部立案其應開單造册者亦分别繕具單册隨案咨送所有奴才現辦各事大槪情形先行恭摺具陳伏乞皇太后皇上聖鑒謹奏二月十三日奉硃批著即分條認眞籌辦速收實效勿得徒託空言欽此 
分類新聞 
[政界]  
 
 

Page 11

 
 
[奏保巡警勸業兩道長沙]  
　　湘撫岑堯帥以巡警勸業兩道各省多己奏設爰遵旨奏保湖南候補道賴觀察承裕爲巡警道沈觀察祖燕爲勸業道均試署一年俟期滿再行請旨補授其原摺略謂賴道才長心細明練勤能仕湘三十餘年情形極爲熟悉從前歷仟廳縣勤恤民隱卓著政聲於緝捕保衛等事尤能切實辦理措置裕如深資臂助洵湘省最爲出色之員沈道學裕才優廉明篤實任事勤奮勞瘁不辭於民生利弊商務工業均能因地因時留心研究云云（敏） 
[奏請催繳革令欠欵長沙]  
　　湘省己革知縣慶瑞前在攸縣署任内有應解司庫練兵經費銀二千一百六十餘兩又裁併糧庫漕餘公費等欵共銀五百二十餘兩迭經省憲札催未據解繳前由藩學臬三司會詳撫轅當經岑堯帥會同鄂督趙次帥附片具奏勒限兩個月内迅將前項銀兩分别解清倘逾限不解或解不足數再行照例嚴叅查抄監追以重庫欵聞己奉硃批著照所請（亦） 
[添派自治局員蘇州]  
　　蘇省自治局現經藩司派委法政學堂最優等畢業學員候補府經馬貽謀爲駐局委員並派候補知縣陳令銳經理往來文牘均令常川駐局認眞經理該員等己奉札謝委到差（禾） 
[蘇藩甄别僚屬蘇州蘇州]  
　　二十六日蘇藩瑞方伯懸有牌示云照得奉行憲政編查舘考驗外官新章凡分發月選初到省及本係在省候補人員自道府至佐雜均應送院考試分别等第或去或留或入法政學堂肄業正途出身高等畢業學生現當重要差使者准其免考合亟牌示周知凡我同僚務各備具文牘來司報名是何出身庽居何處現當何項差使有無高等學堂畢業文憑應詳細聲叙俾可核明應否考試造册詳院倘或不在省垣即出家屬同鄕迅速傳知准其陸續投報由司隨時存記按月送考一次此係特行新章與各同僚補署差委均有關繫幸勿觀望交涉 
[部催桂省補解洋欵廣西]  
　　桂藩准度支部咨催廣西欠解俄法款光緒三十年九月分四成銀三萬五千兩三十一年三月分六成銀五萬三千五百兩共銀八萬八千五百兩欠解英德欵光緒三十年冬月及三十一年二月原撥加撥之欵共銀五萬兩務速彚解等因余方伯當即轉飭財政局妥籌核覆）乙（ 
[議建天津新領事署不准]  
　　在天津建一新領事署之議案卒經議院駁斥不准 
[德國添資經營魯礦]  
　　文匯報二十六日栢林電云青島山東礦務公司現已增添資本一百五十萬馬克 
[津浦路債在英德召募]  
　　文匯報二十八日倫敦電云五釐起息之津浦鐵路債欵五百萬磅己分别在倫敦德國招募發行時價每收現銀九十八零四之三 
[誣控拆毁敎堂湖州]  
　　湖州長興西北鄕合溪鎭地方有無賴棍徒勾串天主敎租楊定榮房屋爲講堂假傳敎爲名肆行敲詐本年正月間房主楊定榮因租金分文無着將墻門天主堂三字用石灰糊抹至本月十九日該棍徒因向與楊士耕挾有嫌隙詭串敎士赴縣誣控楊士耕拆毁敎堂該縣丁令以事關敎案於二十日親往踏勘見該敎堂毫無損失惟天主堂三字被房主湖抹其餘各節盡屬子虚聞現已函復敎士請釋嫌疑（比） 
[軍界]  
[欽軍又獲勝仗廣東]  
　　日前郭人漳因沿海防務緊要特親赴大菉防東籌布一切并探海賊蹤跡詎督同楊鄭各員弁舉兵往捕時賊等即在該處之東砲台地方抗拒致傷什長護兵各一名旋將匪目韋子彬勞見新二名斬斃並生擒十一名截獲洋槍十一枝匪船一艘並起出被擄四人現已發交徐陳各委嚴訊懲辦（甲） 
[咨查湘省陸軍長沙]  
　　湘撫岑堯帥日前准陸軍部咨開近來各省興辦陸軍所有營制餉章及一切訓練編制之處例應由部派員前往查驗不日當有委員來湘等因堯帥當即知照該軍協統預備一切（亦） 
[分派水師扼要駐紮湖南]  
　　湘省新編飛輪水師現派右營駐紮常德爲西路巡防該營湯管帶已於前月到差逐日在該處察看情形擬將所有舢板船隻分駐該郡所屬之筆架城上下兩卡德山河洑夾堤韓公渡牛鼻灘社本舖黄船廟各要隘業已會同武陵縣羅令出示曉諭 
[軍界組織武學社湖北]  
　　卾省軍界現擬組織武學社已舉定彭君仰光爲會長會所即附於魏家巷鐘祥學社内聞不日即須開辦音 
[請撥兵輪巡緝江面武昌]  
　　鄂省巡警道馮少竹觀察以水上警察尙未舉辦急須用兵輪巡緝江南以清盜源業已詳奉鄂督批准飭將江武兵輪歸其管理但該輪係楚武兵輪改名船身朽壞須請欵三千六百金赶緊修理（今） 
[巡警請發鎗枝安慶]  
　　無爲州巡警業已次第舉辦城内共設巡目四十名日前該州彭直牧具禀皖撫請飭軍械局發給槍枝以資巡緝 
[學務]  
[通飭開辦蒙養院蘇州]  
　　蘇藩瑞方伯現通飭各廳州縣凡有清節堂及育嬰堂者皆須附設蒙養院一所以爲普通敎育地步（禾） 
[毛提學愛才破格蘇州]  
　　游學預備科畢業生鄭杏蓀具禀毛提學請予錄送本省高等學堂肄業膳宿等費以家寒求請減半提學以該生有志嚮學特傳署面試學業以其才識甚優特准破格送入高等學堂學膳等費准予一律免繳（魚） 
[建設半夜學堂厦門]  
　　厦門近來學堂大興不下十六七所近又有邢君叔輝創設半夜學堂於外清夜間七點開校功課爲國文官話算學俾貧民子弟得以入學肄業（夏） 
[請提寺產興學安慶]  
　　廬江縣師範學堂畢業生許逢甲等具禀 
 
 

Page 12

 
 
提學司開辦初等小學一所所需經費擬提實際寺田地若干畝作爲經費未知能否批准（孔） 
[撥欵建築法政學堂長沙]  
　　湘紳陶觀察企曾等前年在省垣創辦法政學堂一所設額一百二十名所有辦事員及各科敎習均能熱心經理去冬第一班畢業學生程度頗優當爲岑撫帥優加奬勵現因該校係租賃湘鄕試館設立恐難持久堯帥已飭就貢院内優級師範學堂餘址另建一法政學堂改爲官立已撥官款八千金以爲建築之費至常年津貼亦擬按月酌加（亦） 
實業 
[札催川漢鐵路工程武昌]  
　　鄂督札催川漢粤漢鐵路局總辦略謂現在庫欵支絀兩路不能兼顧暫將粤漢緩築惟川漢一路務宜妥速勘辦限三月初一日開工（甲） 
[暫緩開闢瓊州商埠廣東]  
　　部飭粤省大吏將瓊州漢口開闢商塲一事茲經粤督咨覆謂瓊州地方甚爲瘠苦商務不甚暢旺民間生計各事亦多未興辦暫時實難開闢且開闢商塲必須測量水勢地勢並審度於海岸防務有無關係方可着手現瓊州商埠己有海口一處以外各地正在籌添防備並測量海道形勢設建海軍獨立港所有開埠一事按照該處現情應暫從置議（青） 
[照請查報墾務常州]  
　　常州府王步瀛太守日前照會商務分會略謂奉上憲札開各屬荒地甚多亟應由地方官查明報知墾牧樹藝局相度地勢興辦墾務查有私自墾種成熟者勒令升科以裕賦稅如未墾種應速招工或集公司領墾等因相應移知該會務速設法會查本境官荒詳覆核辦（木） 
雜記 
[四川革命黨獄案四川]  
　　護川督趙爾豐奏將革命黨文生張治祥黄芳黎慶餘楊淮江永成等禁錮終身王樹槐監禁十年曾紀前報茲悉此案之主動者實爲文生張美廷揵爲人騙娶一婦得奩資千金生一子旋出其婦而游谥成都金盡隨委員之巴塘利一番女多金誘爲婦旋因事爲地方官押歸打箭爐廳張脫獄後即挾番女歸成都未幾番女病死張所出之妻聞張歸省訴於警察警察治獄頗嚴張懊甚思僥倖以一事自勉張識成都令王惔之親兵管帶某密與計議值學生大運動會之前十餘日張密意與各學生往還酒食徵逐張故大言革命後生不知其計酒後狂言或出不遜張一一錄之點綴成供而告某管帶管帶告王談派兵指拿士數人即張治祥等是也護督初主立决得警察局賀綸夔首府高增爵力爭始免一死然已永遠監禁王令因此委富順大缺美廷因此得入縣幕其妻不敢再控）如（ 
[批飭協緝擄人勒贖案犯安慶]  
　　皖撫批休寗縣王令懋清密查刦案禀云據摺陳童王金擄人勒贖拒捕傷人一案首犯在逃尚未弋獲官兵之三女被捕頭張林奸拐濳逃該縣差役如此横行何無怪盜賊充斥未及兩月疊出搶案三起且均在南鄕一帶該處與浙江遂安接壞匪徒出没靡常齡令罷軟無能養癰貽患且聽任粮書張雲鵬藉勢招摇散役戴九肆行無忌其平日庇縱書差己可槪見業經撤任示警仰按察司即飭該署令將各逸犯迅速購線密拿并移知遂安縣一體協緝張雲鵬戴九劣跡昭著亦當盡法懲治勿以輕縱爲人受過切切）政（ 
[泉州大械鬥之結局福建]  
　　泉州劉蔡二鄕械鬥三年共約擊斃三百餘人焚燒大小房屋不計其數刻經李太尊再三調停言歸於好所擊斃人命每一命賠卹銀六十元所燒房屋不論大小每房賠洋三百元兩造遵依具結完案合計洋銀九萬數千元之多己先繳一半聞其起事原因乃爭祠堂基地數尺之土釀成如此大案泉俗鬥很於此可見）　（ 
[清談]  
　　有一合資之商店焉股東委一經手人以理處其事一旦有人出其資財欲取而代之經理人不能禦而隱忍之立契約議章程此正該店危急之秋各股東所急宜預聞者　未幾而各股東會議乃經理人不將此項根本問題與股東商量辦法而曰前帳不必算損失不必問我且與汝再圖以後之新事業則爲股東者心何以安今蘇路之股東會得母類是 
顧或者日開會時間甚促故蘇路開會時先發代表函電錄要等書以代臨時之報告然函電所發表者僅爲已往之事而郵部與公司磋商存欵情形適在緊要之際宜於此時先與股東解決者也今公司旣未提及各股東無從發問於是枝節横生會場之規則遂致紊然無序 
記者謹以一言告之曰今日路事危於一髮公司宜負責任以當其衝股東宜踴躍入股以維於後而其關鍵處則在公司與股東之和衷商辯弗稍存絲毫之意見而已 
理想小說新理想國）七續（ 
[）二（道路之自動]  
　　惠而斯氏研究節省時間及勞力之法以爲汽車輪船等物速度雖捷而人之乘坐者尚有壅塞不適之患因又創一道路自動之理想每街築自動道路兩條一東一西或一南一北日夜行動不息疾如車輸由人隨意往返隨處上下不需人力行走并設坐位及售賣食物等處惠氏嘗云數年而後必有能蓬我之希望者 
　譯者按云思氏創此論時人頗笑爲空言　乃不謂法人已有繼起而行之者昔年巴　黎萬國博覽曾有自動模範路二條余曾　步行其上製造頗巧其法如日本精細之　木箱蓋上作穜穜細工能自伸縮人立其　上飆飆旋轉而行與尋常道路並列速率　與汽車相等是惠　此制亦能行之於數　年之後惟據法人云此路祗可作直線一　二條不能東西南北參互交錯於全國然　則惠氏之理想或又未必盡能實行者矣 
[（三）家屋之圓式]  
惠而斯氏欲改良個人之衛生及節約酒掃之勞働乃創一圓室之制以爲今日房屋通行之方式其四角堆積塵垢易致污穢非特掃除費力且於衛生大有妨礙若圓形之家屋則清潔不留塵埃必爲居家者所喜惠氏曾作一小模型窓亦圓式窓外輔以木格從壁中裝置之使塵埃無自委積惠氏此種理想從建築上　驗而得頗目信後此必有創行其法者 
　譯者按云現今各國建造圓式之屋頗多　即日本人川柳之詠所謂改良庭除之周　圍省洒掃以迎賓客者亦已寓有圓室之　意特惠而斯　早已理想及之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（四）]  
　　雪蘭聞克洛夫之語不得已盛粧而出與佐克相見於餐室之中佐克驟覩雪蘭之面覺世界之上無一人可以比喻其美恍如上清之天女御風而行竚立空中摇曵作態一入凡人之目中覺視線所及精神爲之一振心房之中乃奇癢不可忍幾至失其靈魂之感覺斯時之佐克木立室中　　然注視雪蘭之面左右不知所可雪蘭見此佐克之狀態面目黝然五官之位置至覺不適自念天地之間乃有如是醜惡之男子力回其首掩口欲笑顧恐爲佐克所見立移其椅背此佐克之目光而坐 
有頃佐克力趨而前欲握雪蘭之手雪蘭忽歘然起立左顧微晒意至輕藐佐克者鰥夫也四十未娶殊不知有男女之爱此時忽覩此妙曼無倫之女子心中目中乃止有雪蘭之一人絕無他種之雜念榮其腦際以爲此女子者即爲救世之上帝力能超拔吾之靈魂歸於清凈之世界吾苟不能得其超拔者吾之靈魂亦且無幸計此時即雪蘭力擊佐克之首而肆口毒詈其父母者此無識之富人亦將引以爲無上之榮幸斯時之佐克方俯首至臆出其和婉之音吐以謂雪蘭曰密司海倫吾今日乃得見密司之顏色佐克語時意態至謹冀此美人答以親愛之語詎知雪蘭聞佐克之語漠然不動若投一葉於汪洋萬頃之大海中浩淼而不知所極較之當時之情形乃至爲相似佐克受此非禮之冷落心經中乃絕無毫髮之芥蔕以爲此特女子之常態至不足怪 
佐克自見雪蘭以後乃日日過從克洛夫海倫之第中長日與雪蘭相見而雪蘭之待佐克至爲落寞時露厭薄之意態佐克惛惛然如在夢中殊不自覺克洛夫亦時時譽佐克於雪蘭之前且竭力誇飾其富厚爲倫敦惟一無二之巨商又言佐克之父今爲議政大臣門閥至貴凡貴族富商之女子皆欲爭與佐克結婚而佐克必欲得一至美之婦乃肯與之訂緍克洛夫長日以佐治爲談資聒諸雪蘭之耳欲振動雪蘭之欣慕舉所有之愛情付之佐克之手中佐克之婚事一成克洛夫八十萬磅之財產得矣 
 
[本埠新聞]  
[要事]  
[新任滬道到申]  
　　新任滬道蔡伯浩觀察昨日由寗乘坐鈞和兵輪抵滬遂乘馬車至滬北洋務局駐節聞觀察擬先往蘇省謁見撫憲然後返滬履新 
[考察軍械委員回京]  
　　陸軍部派委候補道王子青觀察來滬考察製造局各項工廠茲已事畢定於今日乘坐新銘輪船赴津所帶各項器械物件已由滬道函請稅司免驗放行矣 
[稅司反對設立稽查收捐公所]  
　　滬道梁觀察商准松滬釐局擬飭貨捐局論令商人在南市永裕碼頭附近設一稽查收捐公所以防偷漏釐稅曾經函致新關稅司核議在案茲悉稅司以此事殊多周折若慮偷漏釐稅祇須飭令捐局司巡人等認眞查察如遇裝輪貨物未曾完納釐稅之件應即扣留究罰蓋因該輪船等所裝貨物未必槪屬華商設有洋商裝運貨物又必多所藉口且常關與洋關所辦之事本屬各歸各辦此事殊不妥洽業已函復滬道查照矣 
[巡警局批准興修馬路]  
　　閘北北河南路修築馬路一事已迭誌前報茲由該處商人禀奉巡警總局批示云據禀各節具徵見遠思深殊堪嘉佩即日飭派工程委員會同工築課員并三咱巡官傳集地保前往勘明該處馬路查照地址寛闊以四十英尺爲度劃清路線竪立界石嗣後無論何人如沿該處馬路一帶建造房屋不准再有佔越其已造房屋侵礙現定路線尺寸以内者應俟翻造時一律報明收讓以期漸復舊路除禀請撥定專欵赶速興工并出示曉論外希即知照候兩江督院曁巡道衙門批示遵行 
[續誌租界盜案]  
　　英租界棋盤街三十一號門牌寶德錢莊於前晚八點鐘時被盜鎗傷店夥一名已誌昨報茲悉受傷者係劉子和當時因高聲喊救並被該盜等用刀戳傷左臂現在盜黨仍未緝獲劉在仁濟醫院醫治聞受傷之處並非要害蚵無性命之憂云 
[函請驗放蘆鹽進口]  
　　兩淮乏鹽引運由鹽院端午帥商徣蘆鹽四十萬包以資周轉等情已誌前報茲悉午帥前日電致滬道謂所借之鹽現已由蘆先運八千八百包裝頴州輪船約於二十九日到滬轉運鎭江交卸飭即函致江海關稅務司先行准予驗放進口其餘鹽斤即裝華容鎭江兩輪續運約出月初二三可到昨梁觀察當即函請新關稅司驗放進口 
[楊家渡碼頭坍塌]  
　　浦東楊家渡碼頭年久失修於前日忽然坍　　塌幸未傷人現已雇人打撈修葺矣 
[南市防範盜匪]  
　　總工程局以租界盜案迭出深恐竄入南市特於昨日諭飭偵探等留心訪察以保治安 
[幼妇壓斃]  
　　新閳牯嶺路田長林家女孩榮珠年十二歲前日傍 
 
 

Page 19

 
 
晚時至西首作塲拾取木屑詎被支撑之方木坍下壓斃當即由捕送至斐倫路驗屍所飭保報縣相驗 
[火警彚誌]  
　　前晚三十鐘美界三泰路某鹹貨棧失愼延燒左右鄰屋十三幢焚斃丁長林一名又昨日午後四點三刻鐘公共公廨後面甘肅路某剃頭店失愼延燒比鄰樓房三幢 
 
[瑣事]  
[城内]  
[矯正學生惡習]  
　　上海縣李大令出示曉諭云奉松府戚札奉提學使毛札開照得前劉海爲近年閨閣裝束已不雅觀爾來又有鬢髮兩綹下垂耳際者亦係婦女自相倣效之所爲非正式也各學堂學生以丈夫四方之志豈宜蹈巾幗婦人之飾衣冠膽視聖賢所愼除牌示外合行通飭等因到府轉飭札縣奉此除照會勸學所轉知各學堂經董一體誥誡外合行出示曉諭仰各該學生知悉爾等倘有違犯各處學堂槪不收錄其各遵照母違 
[嚴禁裝扮犯人]  
　　道台梁觀察以每届城隍出巡之期有等流氓以及無恥男婦扮裝犯人並大鑼擋花十景十逍遥等名目有壞風俗茲届清明又值各處匪徒充斥之時深恐有前項惡習引入匪徒滋生事故特札飭縣令届時一體查禁以端風化而免肇事 
[局批]  
　　一區警局游正巡官批商人胡祥鈞禀云查此案業經提訊該商民聲稱胡文廷借伊首飾圖騙該胡文廷亦稱該商民借伊洋五十元未還是以諭令自行理處茲該商民又復鶆局具禀懇請嚴追拐騙首飾等情而於借洋一面毫未提及豈該商民借欠之洋已還耶仰果無其事耶仰候再行提案訊寔核奪此批 
[官事]  
　　巡警總局參事官前江西補用知縣夏翊宸巡警總局書記課員江蘇試用知縣景崧候選同知李兆麟選用通判陳嵩屏昨均到道禀見江南　河水師提右營後哨把總李時芳由金山來滬到道禀見 
[南市]  
[因事停訊]  
　　總工程局裁判所昨因新任滬道蔡觀察由寗來滬例應迎謁故停訊一天 
[婦人迷路]  
　　鎭江婦人孫沈氏在途徘徊不辨道路由巡士帶至工程局詰知其夫孫仁標在鎭江開設雜貨店伊在上海尋姑不遇等情命送堂留養候人認領 
[請照購槍]  
　　南市商團公會向信成銀行籌出洋四千元在外洋定購洋槍昨特具禀滬道請給護照 
閘北 
[竊犯招供]  
　　二路一區拘獲之竊犯王九山劉修開李金品王小妹等昨由總局孫裁判提訊均不認竊嗣經各青藤條三百下始各供認於去冬在垃圾橋某洋紗號並虹口某銀樓行竊後置辦划船一艘於今正開往蘇州在桃花塢地方夥竊李公館衣飾求　判仍還押候再訊核 
[巡士記功]  
　　消防隊巡長巡士不受私賄在潭子口捉獲賭徒陳學禮等解局懲罰後昨　觀察特將該隊巡長巡士記功一次以示激勸 
英租界 
[復訊搶犯]  
　　流氓陸連香紏黨在滬南永盛碼頭搶取南滙鄕婦張朱氏衣物田單及滙豐銀行支票並將氏之八歲女孩推於浦灘携贓逃逸由探周志仁張寳榮將陸緝獲昨解公堂復訊屬實判陸暫行押候拿到同黨於禮拜三再行訊究 
[會審盜匪]  
　　行刦崑山縣屬某敎氏家之盜犯孫仁才王三劉三　尙朱阿蓬等經公廨判押在案昨又解究襄讞員王松丞剌史與英巴副領事會訊仍無確供判一併還押候再復訊 
[欠銀交保]  
　　和商臘召頭控洋裝華人林祝三欠銀不理昨經公堂提訊林延巴實律師到堂求保襄讞王大令商之西官判交保訂期會訊 
[改傳爲提]  
　　印度人角達生控楊樹浦鄕民吳錫錫欠銀不埋公廨因屢傳不到諭飭改換提票往提 
[寄養幼女]  
　　濟良所昨解幼女王阿招王阿巧到廨請訊判暫寄濟良所候禮拜三查明再訊 
[混售牛奶]  
　　陳阿方奚阿掌出售無照牛奶由工部局洋人查獲昨解公堂請究判奚存洋五十元保出陳還押分别查明候核 
[船戶還押]  
　　船戶李關榮將荳渣掉換油子一案昨日解廨復訊判仍還押候函至上海縣將應訊各人解案再行訊核 
[小工被拘]  
　　張大龍史金標犯夜由西探查獲解廨據供在浦東楊家渡爲小工素來安分求宥中西官判還押候飭差探至該處查明再訊 
[電車公司控案三則]  
　　聘白爾電車公司控馬夫王阿三違章不讓電車昨由公堂提訊判王罰洋十元充公該公司又控坐客陸阿榮混用假車票經中西官訊明並非徦票實係軋過之廢票判押滿一天開釋又控侍者何日休將石子置於軌道内判令具結交保開釋 
[公堂瑣案]  
　　徐紀堂竊某洋人銀盃洋刀訊供不認判押候查明再訊過犯王阿生竊劉文炳等衣服押西牢半年逐出積竊胡金生竊衣押西牢五月逐出杜乃安竊華平之絨毯等物杜供在香港三次犯竊判押西牢四月逐出崔萬忠竊陳鎭記衣物訊不承認判令交保候查明再核頑童林仁生竊舊鐵判送棲流所留養候伊父林妙發來案具領胡仁福竊妓院衣物押三禮拜逐出 
[美租界]  
[跌斃]  
　　泥水作學徒濮錫奎昨在百老滙路相近文昌路地方建屋從高墮下登時斃命由捕車入驗尸所飭保報驗旋由尸母投縣求免自行棺殮 
[互毆]  
　　昨有王阿明陳阿三張阿金陸阿六等七人在蓬路口角互毆由捕一併拘人捕房押候送究 
[吊贓]  
　　王光根失衣數件在吳淞路發記押舖查獲原贓報知包探吊回給領 
[失竊]  
　　狄思威路顧陸氏家失竊皮衣等 
物報請捕房偵緝 
[法租界]  
[限期上控]  
　　筆篤洋行延博士律師控同豐莊主錢晋甫不付票銀二千六百餘兩一案昨錢投廨禀稱此案情節不合須至道署上控中西官判候一禮拜下堂諭後再限兩禮拜内上控博律師稱如被告上控須令認償損失費用銀兩 
[不認爲盜]  
　　馬差捕在新租界拘獲夥刦靜安寺西榮泉浜秦桂香家之盜犯張二一名昨解公堂訊究張供鹽城人現當小工並不爲盜判押候再核 
[流氓何多]  
　　流氓吳如生陳洪生在新租界搶刦兪潞生金絲眼鏡皮袍等物報由捕房拘獲送廨訊究判吳枷二月押四年陳枷二月押二年 
[骊夫罵人]  
　　壳件洋行馬夫陶阿毛在新租界不服安南捕查問捐照肆口辱罵禀由公堂傳案判罰洋八元 
[牛奶無照]  
　　顧金福售賣牛乳牛乳未領工部局執照昨解公堂請究判顧交保着交棚主韓友林到案訊明究罰 
國外新闻 
[墨西哥小鎭遭刧]  
　　二十六日紐約電云墨西哥國凄拉柏鎭約有人口一萬二千人近遭地震全然淪滅字林報按云二十五日得徐家滙天文台報告謂是日上午七時起有甚遠而頗重大之地震想即是此 
[韓國請撤日本駐兵]  
　　二十六日東京電云韓國樞密院提議國 
 
 

Page 20

 
 
中亂事仰仗日本勦辦大爲可恥當請日本撤退駐韓兵隊一面實行徵募民兵所有日本官員除敎練職員外應一律解職現已將此議呈請内閣核辦 
[坎事大入境例展限]  
　　二十六日倫敦電云坎拿大政府宣告入坎人民須有二十五金洋之例本定於三月初一日期滿現擬展至年終 
[海牙美使之疑問]  
　　二十六日倫敦電云駐海牙美使爾之事頗屬不可思議德政府雖謂並不拒絕然確有不認希爾爲駐德公使之言傳至美京 
[韓報主張暗殺]  
　　二十六日東京電云近有報紙一種名曰韓人大同報出版之數有二千本内載論說一篇辯證韓國暗殺事之正當 
[法國議准征摩兵費]  
　　二十六日倫敦電云法國衆議院已議准撥特别欵爲摩洛哥遠征之費當法議院辯論摩洛哥事件時議員喬菜謂法國砲隊在摩慘殺摩人婦女孩童甚夥政府置之不理並斥其妄言 
[公司閉而復開]  
　　二十六日倫敦電云紐約利克克大托辣斯去歲經濟恐慌時首先停止支付者現已重開 
[法總統遊英之効果]  
　　二十六七日倫敦電云法政府爲法總統赴英之故請議院准撥特别欵十三萬佛郎并謂此行可鞏固英法之邦交並增進兩國之商務云 
[德奥恊商馬基頓問題]  
　　二十七日倫敦電云德相蒲魯親王于星期日赴奥京維也納大意欲與奥外相愛侖塔爾商議俄國所議馬基頓改革之政策 
[巴爾半島鐵路問題]  
　　二十七日倫敦電云土爾基政府對于波爾茄利國所請聨接蘇非克斯登笛爾鐵路及克瑪拿筏鐵路之議頗有允從之意 
[改日俄使館爲大使館]  
　　二十七東京電云聖彼得堡及東说兩處俄日使舘約于三月中升改爲大使館駐俄日使本野將仍其舊惟今駐日俄使貝克梅帝夫則將于四月初前往北京以上譯字林報 
[德相擬訪意相]  
　　二十六日柏林電云德相蒲路親王擬赴羅馬時往謁意相奇利啻及外務大臣鐵托尼隨後即赴維尼斯及意國北方游歷　 
[馬基頓改革問題]  
　　二十六日柏林電云俄國對於馬基頓改革之條議業已發表其間於治理之策尤爲致意 
[俄國政事瑣聞]  
　　二十六日栢林電云俄國維德伯爵及諸大臣均謂俄國財政必當設法改良並言海軍部改革之後當興辦重建艦隊之舉以上譯文匯報 
[来稿]  
　　松屬路股會之通告 
敬啟者今年二月念五日本會開會集議各團體經招股人到會者三十餘人今將决議事件錄呈公鑒 
　　决議事件 
一件新股銀向存銀行及莊號者現應仍存原處暫不移繳公司亦未便　抽動俟北線規畫大定後即行登報訂期會議移繳公司如遲至六月　底北線尙未大定亦應開會决議辦法 
一件此次蘇路股東會股東意見書有請暫緩添舉董事修改章程並續　定新舊股東大會日期以期新舊股東均平權利者本會亦贊成此議並何公司聲明 
 
 
 

Page 21

 
 
   
 
 

Page 22

 
 
   
 
 

Page 23

 
 
 
　　 
 
 

Page 24

 
 
蕪湖畢光國謝亞支奶詩 
　　裕麒大文明殿予素癖烟霞日不離榻垂十餘年未嘗無戒心血苦之良藥去年六月間正泰實行禁烟若不奮發將來必有恥辱悔之無及今正適友人過從與論戒烟藥品甚稱上海亞支奶之益時予亦急未暇擇即如述購服初不料其神效如此今已减盡丸顆毫無疾苦席君之功偉矣予心德之用撰七絶六章登諸報細俾烟諸君知有靈藥不致沉溺不返斯亦支那之幸也豈徒至謝席君去爾烟刦於今已百年○何人有力可回天○沉淪不少英雄輩○暮暮朝朝一榻眠○强隣壓境○○○聖躬憂○衰弱難爲遠大謀○一半人民烟霧裹○誰加棒喝醒當頭○○○諭旨頻頒爲禁煙○戒煙又恐病魔纏○幸君不秘� 
生人術○從此生人遍大千○吸煙如死戒如生○煉得靈丹丸轉成○一服永教離苦海○病夫翻覺鐵錚錚○平生氣弱病常侵○致令煙霞痼癖深○多謝席君施妙藥○起衰功復勝茸葠○亞支奶眞無上品○奇方聲價本千金○諸君交臂如相失○浪説人人有戒心○ 
　　上洋盈康恆記煤油火柴抄莊 
　　本號開設老閘橋北沿浜西首歷有年矣早已久遠馳名貨眞價實專運美孚老牌白箱煤油各國散艙聽油兼集各牌火柴洋燭品海香烟茲擇是月廿八日開張如蒙貴客賜顧其價格外克已此佈 
　　遷移廣告贰月念七中井洋行遷到泗涇路九號門牌 
　　（泗涇路）專運東西洋各式紙料張及（棋盤街東首）美人摇絲老牌東洋緞匹 
　　上海添設章東明信號紹酒棧 
　　本棧現設大英抛球場後北首自釀遠年花雕京莊紹酒各色花露藥酒自運牛莊高貨眞價實久遠馳名如蒙仕商賜顧格外克已特此廣告謹擇於三月初二日開張 
　　　艾羅醫生補腦汁 
　　療肺藥等良藥十種黃醫生天然戒煙丸韋廉士大醫生紅色補丸黃製日光鐵丸新亞公司閶閣助姣妙品維引格林電氣袜電漢口廣東蘇州南京香港　　西安開封太原太谷江西屯溪常德廣州　州台北常熟無錫嘉與鎭江蜀州清江加坡杭州賑州威海各埠中法大藥房一例發行上海中法老藥房啓 
　　亞西亞火油公司廣告 
　　本公司今將設分局於中國各處將以前由咪吔洋行瑞記洋行代表之向日最著名之僧帽牌及十字牌火油收回商標自行發售各華商可與本公司直接交易現擬將咪吔兩字剔去改作亞西亞公司賜顧者幸留意及此至牌號仍用僧帽牌及十字牌不加更改雖將咪吔兩字改作亞西亞然其貨仍是原公司之貨請認箱上所印牌號庶不致悮請惠顧諸公留意閲仿單上僧帽與十字兩牌即印於火油鐵箱上之鈐爲證本公司有極美人燈專爲點十字牌油之用其光異常各客家均有出售價洋每盞一角二分 
　　專代化驗礦質 
　　敬啓者我中國礦産　富近年各省資本家頗留意開礦惟專門礦師甚少化驗不易本藥房特約外國駐滬有名頭等礦師及一礦質化驗所專代各處化驗礦産可出化驗憑單凡五金及各種礦質均能分晰詳明如蒙惠頋訂期迅速並可秘而不宣持此廣告上海棋盤街中英大藥房謹白 
　　三井洋行經理明治火險東京火險日本火險共同火險 
　　茲者本行經理明治火險東京火險日本火險三公司數十餘年辦理妥協賠欵迅速中外紳商深所共知餘不再贅今有共同火險公司已歸本行經理專保南北市房厰棧其價格外公道諸公光顧請駕臨四馬路址四川路口四十九號門牌本帪房面議可也三井洋行特白 
　　大隆藥房化痰止咳奇藥痰化爲水 
　　本藥房秘製半夏餅專治男女咳嗽哮喘痰飲吐血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中带血久咳失音産後虚咳老年哮喘傷風喉痛頑痰壅寒等症無不應效如神藥性和平携带極便補肺不膩降火不寒滋俼清金補虚療損盛發之時隨意含服一二片立刻痰消咳止咳定喘平如不信將餅和痰入内立化爲水眞百試百驗之奇藥也每瓶一元小瓶六角順氣化痰丸大瓶五角小瓶二角半上海望平街大隆藥房啓 
　　吐血全愈 
　　僕久患吐血醫藥鮮效幸購上海英大馬路萬康醬對門德仁里内廣東陳恒德堂神效吐血藥膏六元依法服食果然年常日立止于今三年有餘未見復發功德欽佩無量乞登報伸謝吴江縣署中許師爺誌 
　　英商巴勒火險公司 
　　本行經理北英商火險公司資本銀四千餘萬兩○又家定火險公司資本銀三千餘萬兩在申開設最先迄今已數十餘年專保房産貨物棧厰一切火險險遇有不測無不立即照賠保價格外公道如蒙紳商賜顧請至五馬路口第二號門牌本公司帪房面議自當悉心照辦以副○惠顧者也此佈　 
　　併股聲明 
　　自丙午年開設虹口寳源漆店因歷年虧折各股東亦有不頋合股吴青記吴慶記章鴻記三人願將寳源號内生財貨物等項槪歸蕪併與吴渭記一人爲業所有行欵銀錢往來槪歸寳源聚記理直不干推股三人之事特此兩造聲明寳源聚記啓 
 
 

Page 25

 
 
   
 
 

Page 26

 
 
小說 
[家政小說不良之母敎（一）（家政改良社來稿）]  
　　種瓜得瓜種荳得荳從不曾聽得種了荳結起瓜來也不曾聽得種了瓜結起荳來要吃瓜要吃荳應該在散播種子的時候豫先辨個明白若種子下錯了到後來懊悔來不及了我今請把幾件故事講來與列位聽或者也可以做些改良家敎的作料 
且說古時間有一個少年小名呌做桃兒這個桃兒的性子萬分暴燥萬分兇横三句話不對便握緊了拳向人打提起了脚向人踼有一天要呷茶喊婢女去泡茶婢女走慢了一步回來被桃兒惡駡駡個不了還要伸手去打那婢女怕打將身體一閃茶壼嘴猛向墻上一撞頓然撞去這茶壼是碗砂的撞在墻上那有不破的道理此時桃兒怒上加怒提起脚向那婢女盡力一脚婢女頓時跌悶了不做聲那桃兒還放出小主人的身分把那婢女踢個暢快踼了許多時候不曾聽得他討一聲饒低頭一看曉得闖了大禍快快走出門去避了幾天他父親回來嚇個半死急忙把那婢女擡進醫院幸喜救治得法漸漸醒轉來醒雖醒了傷痕滿身疼痛不堪在醫院調養多時纔得復舊桃兒父親賠償了無數醫藥費無數恤養費纔得罷事停了幾天桃兒探得婢女不曾踢死洋洋得意回來向母親討東西吃他的母親幾日前受了他父親的埋怨到這時候見了兒子回來不免埋怨幾句那裡曉得這桃兒一些不肯認錯看了看父親不在家中正好將脾氣發作發作便高聲喊道你這老婆子一向順着我今天偏要得罪我來便趁勢把大廳上擺設打個粉碎幾乎把老母扭打幸喜他老母眼快一看勢頭不對急急逃到鄰家去纔没事咳咳人家常言道養兒防老不料養了兒子竟要想一拳一脚斷送他的老命列位不要錯怪這桃兒的兇惡性子就是他的母親漸漸養成的請索性把桃郳幼時的歷史講來聽聽便曉得做爺娘的對着小孩子一舉一動當格外謹愼了桃兒六歲時有一天在宅子裡大聲呌喊他的母親急忙走到桃兒身旁舉起硬木棒來向椅子脚上痛打了幾回便安慰桃兒道這隻椅子不好絆倒我兒我兒忽哭我已經替你出了氣（未完） 
[公牘]  
[直省官紳學界籌設目治研究社禀（續）]  
[七會議]  
第十二條本社社員每年會議一次研究一切改良事宜 
第十三條評議員由事務員招集各會議如評議員五人以上之請求　亦得開會 
[八社員及名譽贊成員]  
第十四條凡欲爲本社員者必須品行端正由本社社員介紹經五人　以上認可方許入社 
第十五條凡有學行位望對於本社樂爲捐助提倡者均推爲名譽贊　成員 
[九職務]  
第十六條本社社長經理社中切事務 
第十七條本社事務員協司社長經理社中一切事務 
第十八條編輯員編輯本社雜誌 
第十九條評議員評議本社各項事件 
[十權限]  
第二十條本社一切事務必經評議員多數議决始得執行 
[十一社費]  
第二十一條凡爲本社社員者每年應交社費一元 
第二十二條凡本社社員除應交社費外並得特别捐助不拘多寡 
第二十三條本社職員除庶務有給外均爲名譽職惟編輯員視事之　繁簡酌訂酬金 
第二十四條本社出入欵項備置清簿登記每届年終登報公告 
[十二選任]  
第二十五條社長事務員及評議員由全體社員選舉之 
第二十六條社長事務員評議員之任期爲一年任滿改選其再被選　者得以連任 
第二十七條編輯員由事務員及評議員選舉之 
第二十八條編輯員任期爲一年任滿改選其再被選者得以連任 
第二十九條庶務由社長選任之但須評議員多數之同意 
[十三退職]  
第三十條社長有全體社員三分之二以上認爲不能稱職時得今退　職 
第三十一條事務員評議員有全體社員過半數認爲不能稱職時得　令退職 
第三十二條編輯員經事務員評議員半數認爲不能稱職者得令退　職 
第三十三條社員如有毁壞名譽經評議員認定者得令退社 
[十四附則]  
第三十四條本社章程如有應行增損之處由全體社議員議决後禀　請督憲存案 
 
 

Page 27

 
 
 
 
　　 
 
 

Page 28

 
 
   
 
