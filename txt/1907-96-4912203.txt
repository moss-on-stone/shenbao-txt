# 1907 - 96 - 4912203

 

Page 1

 
 
   
 
 

Page 2

 
 
[今日本報錄]  
第一張上諭宮門抄論說專電譯電緊要新聞飢荒錄要本埠要聞第二張專件各界新聞第三張畫史國外新聞本埠新聞訟案通信振務上諭 
[二月二十九日奉]  
　　上諭此次學部會同翰林院吏部帶領引見進十館畢業學員所有考列最優等之修撰王壽彭編修左霈潘鴻鼎潘昌煦均著記名遇缺題奏二甲庶吉士郭則澐胡大勛朱壽朋陸鴻儀陳善同夏壽康顧承曾史寳安楊渭汪昇遠張祖蔭張濂范之杰王大鈞張家駿龔元凱徐謙吳增甲王農昌商衍瀛張恕琳均著授職編修並記名遇缺題奏三甲庶吉士水祖培林步隨馬振憲均著授職檢討並記名遇缺題奏考列優等之編修趙東階檢討倪炳文坤煊賞加待講銜二甲庶吉士張之照楊廷綸胡藻于君彥胡炳益陳樹勛區大胄均著授職編修並賞加侍講銜三甲庶吉士延昌著授職檢討並賞加侍講銜考列中等之二甲庶吉士路士桓藍文錦賴温肄均著授職編修三甲庶吉士那廷幾著授職檢討考列最優等之主事顧準曾呂興周朱爕元孔昭晉越曾檣徐彭齡均著准其留部以原官遇缺卽補考列優等之主事汪懋琨饒叔光史國琛張新曾龔慶雲劉敬丁毓驥李玉振趙黻鴻欒駿聲郭銘鼎徐冕何啓椿任祖瀾袁祖光何文崧張圃均著准其留部以原官儘先補用考列中等之主事談達隆杜述瑞王枚張蔭椿蔣尊褘黃兆枚吳建三王恩衍均准其留部考列優等之内閣中書劉啓鰲蕭丙炎均著以原官末班儘先補用庶吉士華宗智周功溥羅經權主事徐瓞熙恭正王鼎李漢光楊純藻魯藩白葆端胡位咸楊巨川均著以知縣歸部卽選欽此 
宮門抄 
[電傳宮門抄]  
　　二月二十九日召見軍機誠勳 
論說 
[論政府將重用使臣事（續二月二十六日）]  
　　推政府之意。以爲立憲之面具。雖爲國民所看破。而外國則猶有不盡了了者。重用使臣。則各國必喜。譬之遣僕於友人之居。歸而重用之。則友人必以爲我將法彼也。則與我必益親。親則可以無患。苟如是。政府之用心誠苦矣。交際之術亦巳周矣。然而對於内國。果有益否乎。此政府諸公所不可不研究之問題也。　　使我國之使臣而曾涉獵法政之學乎。則無諭其人之如何。而婦人醇酒烟霞賭博之餘睱。耳目之所濡染。必有所感觸。必有所激動。本其。曾經涉獵學。輔以揣摩時好之意。其於政治上之問題。或亦有一知半解之可。獻則用之猶不爲無得。然而非今日使臣之所能。可斷言也不能得而求其次則普　之學稍有所得者。雖不能有補助政治上事業之希望。而有所陳說。或可於工藝商業上之名物。猶能辦别一二。免盲瞎臨池之險。斯亦國民之幸福也。然而今日之使臣。能之者幾。更思其次。則有類於騒人墨客者。本其搜神拾異之念慮。飾以耳聞目擊之景色。敷陳一二。有當於政府諸公優養林泉之興。因而得有公共可享之淸福。則雖盲猫捕鼠。適然而遇之。而國民不得不拜其賜。抑亦不得不歸功於政府。然而今日之使臣。能之者又有幾。　　夫然。則我國之使臣果可重用也否耶。設曰重用。之其影響於吾國之前途爲何如耶。吾國民其一思之。夫今日之使臣。大抵由鑽營而來彼其人固非有才調學術閱歷者也。抑政府固亦未嘗養成之也。不養之於先。而欲用之於後榾杏而求其實。其此之謂乎。夫使政府重用使臣之意。而出於眞心。出於爲補助豫備立憲計。出於爲國民前途幸福計耶。則留學歐。美之中。學術閱歷深於使臣者。正復不少。何爲而不登庸之耶。若曰爲外。交計。則辱國之使臣。宜若可以撤去矣。然而駐日楊使之抛棄國權引用警察歷有年所者。政府豈不知之耶。抑知之而姑容之耶。如曰不知。則昏瞶太甚。如曰知之而姑容之。則是明明以抛棄國權爲外交之天職矣。以損辱國體抛棄國權。爲外交之天職之人而從而重用之。則我國外交之前途危矣。於是言之。政府之有是議。殆非爲預備立憲計。何也。彼固知今 
 
 

Page 3

 
 
之任使臣。者非有政治上之能力也。抑亦非爲外交計。何也。彼非不知今之任使臣者。多損辱國體抛棄國權者也然而有是議者。若曰交際之道則然耳。嗟乎。曾是今日之國際。而可以此等方法了之乎。夫亦曰吾用此　。則旣可博外人之歡心。又可淆人民之視。聽以爲吾又將改革。將取法於東西各國。而以使臣爲先導焉。耳鳴呼巧矣。 
專電 
[電一安徽（二月三十日午刻）]  
　　二十八日常塗縣境有痞棍滕某紏衆千餘人將過境之徐海振米强行搶刦縣令叚愼徽到塲彈壓竟被圍辱旋由防營調集舢板救護出險（流） 
譯電 
[倫敦電一澳洲船隻不用中國人之議作罷]  
　　英國殖民地商人現在倫敦開會商議航業已將凡各項船隻曾在澳斯大利亞或紐西蘭註册者皆不用中國人或東印度土人一條撤去蓋從英國代表員之請也殖民地各代表員仍保守對於此事立法之權 
[倫敦電二俄國廠工滋事可慮]  
　　俄國勃林司克地方之著名鋼鐵廠因羣情洶洶謀害該廠副總理遂將廠門關閉停工以致閑居無事者有五千人謀食不得者有二萬人 
[栢林電一俄國國民院核計預算表]  
　　俄國國用預算表經國民院反復討論後己交委員數人再行核議 
[栢林電二葡萄牙學生停課]  
　　葡萄牙國大學學生相率罷課 
[東京電一日本股票市面恢復]  
　　日本在外國所立借債保證因股票市面漸復其舊故又異常見信於人 
[東京電二郵船失愼]  
　　前大阪商船會社之郵船一艘於昨日（卽二十八日）失火直至船艙被焚後尙未熄滅 
緊要新聞 
[美國大學贈送學額南京]  
　　江督端午帥上年出洋考察政治在美國叅觀各學校與各校長情意極爲欵洽聞耶路大學願贈每年學額十一名（免收學費）威爾士利女學贈學額三名（膳宿學三費槪免）幹尼路大學贈學額六名（亦免收學費此大學限定四年畢業故每年雖祇六名逐年遞次送往則三年之後此大學内常有中國學額二十四名）現經午帥札飭寗蘇兩學司在各學堂挑選合格者二十名聽候考驗給咨（王） 
[詳紀加捐淮商鹽票問題揚州]  
　　江督擬加捐淮商票本電查老票花名已誌前報茲悉趙都轉以此項老票花名日久年深難以查考蓋因各商以老票未捐票本慮將來或恐開捐故有并未易主而有心更名爲規避計者亦有實係易主更名者並有更而復更改易至三四次者展轉紛繁淸查不易現擬變通辦法大致新票繳過票本者有庫收執照可憑老票無此官件將來核辦時卽飭將完繳票本庫收呈驗若無此件卽係老票似此則新老票不難區别而牽混之弊亦可以杜計議如斯不卜能獲極峯之採擇否　　新票本每票一萬兩已於認運時隨繳老票本數目未見明文傳聞可以稍行减少綠該商前已疉認報効故此次格外體恤　　老票無諭是否原商承辦或已更名易主均須按票照繳蓋認票不認人兩淮四岸老票計五百引大票七百八十張壹百二十引小票六百張若以每票一萬計之合九百餘萬兩　　淮商此次大捐實由自取綠去冬江督札委吳學濂觀察許東畬太守來淮調查鹽務時卽擬在淮籌常年報劾三四十萬兩籌議多時未能就緒許太守卽告衆商曰江督現已查悉淮商老票本未經完繳若此捐不認隨後恐有大捐等語衆商視若罔聞堅不認可故今日有此特别舉動　　兩淮運司趙都轉札飭淮南局略謂常此淸查開捐之時凡有禀請更名之票應一律停止以杜弊混俟將來查明後再行核辦　　近日鹺界中聞此大捐將至惶懼異常一應收售租賃均各裹足票價之落如水之趨下前大票增至一萬五千餘兩小票至三千六百餘目下雖廉價出售亦無問津者（氣） 
[郵傳部唐侍郎致粤督各電（爲九廣路股事）]  
　　九廣合同已簽印港商願招股本按照合同辦理中英一律自可照准惟原訂每百磅爲一股如復以十元爲一分未免零散須責成該商舉擔保人經理此事承担費每百磅應得一磅半卽可與該担保人如招不足數或别出情節皆惟担保人是問若經理得人卽與公司言明劃出七十五萬磅留作華商股分除將正合同備交交龔道等賫呈並將招股詳細情形面陳外希查核見復　　九廣路股原定一百磅爲一股如嫌太多可劃成小股分招似無不可惟招不足數免擔保人負累一節勢難辦到至該合同等件已交龔道於二十七日回粤面陳一切辦法　　頃據中英公司稱倫敦市面甚佳擬半月内卽行出票惟所擬留華股分七十萬磅究竟能否按期照數交足須責成一二殷商担認再所招股分應按金磅市價交銀但此欵甚鉅香港銀行能否按照合同給週息四 
 
 

Page 4

 
 
厘亦須與其商定等情查此次借欵一百五十萬磅計應購外洋材料車輛事件約需一百七八十萬磅其在華所招股銀可毋庸匯英以省往返匯費惟招股必須按期照數交足究竟遵處擬責成何紳担認希飭其預商匯豐以期換給並乞電復（奏） 
[挽留蘇路王總理各電]  
　　郵傳部致蘇路公司電蘇路公司張季直殿撰鑒靑電悉頃王總理亦有電來辭業經本部致電挽留郵傳部蒸　　蘇路公司致郵傳部電北京郵傳部列堂鈞鑒蘇路總理王淸穆前蒙電允挽留同深感幸公司爲商辦性質總理爲股東公舉浙路總理湯壽潜奉諱亦迫於公舉仍總路政蘇省事同一律王淸穆衆望交孚設或辭退恐股東解體關繫甚鉅蘇路開工未久萬乞鼎持并求電知王總理照常任事以釋羣疑而固大局張謇王同愈許鼎霖董事查帳員全體公叩馬　　郵傳部復蘇路公司電蘇路公司張殿撰鑒馬電悉前因王廉訪電辭蘇路總理曾經本部挽留在案頃王廉訪復來電固辭恐難强留特此奉達郵傳部宥　　蘇路公司復郵傳部電北京郵傳部列堂鈞鑒宥電敬悉總理王淸穆固辭路務現經衆股東一再挽留迫以公義已允勉留敬聞蘇路公司張謇王同愈許鼎霖董事局全體叩豓（川） 
[電商撥用運庫振欵揚州]  
　　日前趙渭卿都轉接江督端午帥電云江北災振執事提借十萬分作十年攤還惠濟災黎甚爲感佩至云運庫存欵應候部撥係屬實情所請先奏後撥亦爲愼重起見鄙人深知尊處爲難已將本衙門應捐銀十萬兩改由滬關借撥矣一俟各處電復到齊卽當彚案奏咨至去年借運庫銀三十萬兩原擬俟磅餘奏准撥還嗣因磅餘經部議駁桂捐久未撥到無從歸欵已於奏明冬振就緒摺内聲明備案現擬奏請作正開支以免日久虚懸其尊處現捐之十萬兩仍請欵存儲聽候撥用爲屬（吾） 
[江岸崩塌傷人安慶]  
　　皖省建德縣與望江兩縣交界之上橋鎭下遊一帶沿江堤岸以歷年大水浸潤忽於上月二十四日旁晚倒塌數十丈壓沉客船數艘所傷人口亦頗不少次日各該地方官馳往勘驗後當卽禀知上憲請籌善後（先） 
飢荒錄要 
[灣沚搶米餘聞安慶]  
　　灣沚貧民搶刦福成景福兩米行下河米石並將縣丞徐昭序毆辱等情己紀十三日本報專電茲悉事後厘局丁幼蘭太尊函請宣城縣蒞灣查辦並經該處董保等極力調停勸諭貧民將所搶之米退還并向徐縣丞服禮認罪始克和平了事（詞） 
[禀請淸查長興縣積穀杭州]  
　　長興縣積穀於客墾繳價項下指撥錢三萬串逐年按章領息買穀存儲迄今已歷八年有餘按息核算應辦積穀一萬餘石現在積穀倉内存穀核算不及三千石短少至七千餘石之多全被經手倉紳吞蝕現奉上諭淸查積穀加以各處米價翔貴長邑產米之地己漲至七元有零鄉間搶米時有所聞甚至有因搶米案而正法兩犯之事目下天雨連綿米價益漲人心惶惶幾有不可終日之勢該縣旅杭學界蔣復山周恭先張燦如諸君在旅杭湖州商學公會公同商議特於二十三日公禀撫台張中丞請遴委淸查該縣積穀開辦平糶以資接濟而重民食（别） 
[富陽縣禀陳搶米情形杭州]  
　　富陽縣西北鄉長福六莊鄉民搶莊董馬爕墀穀二三百石查該鄉民等均住新順五長福六白昇七等莊現經富陽禀報到省以居民搶米情出急迫按諸紏搶律法固難寛容惟按名查辦勢恐煩擾且究係何人爲首一時亦難得主名此案辦理之方宜先追繳原穀公平糶賣其價給還原主然後訪查爲首之人嚴行懲辦現責令俞紳等各就各庄逐一查明何人搶存穀石若干逼令卽日送繳該村適中廟内聽○足價變糶其業己食用無原穀可繳者則照定價如數措繳云云（别） 
[鄂省定購暹米漢口]  
　　鄂督張香帥前因武漢米貴派人往蜀中購運曾誌前報茲香帥以來日方長深恐川米不能源源接濟特飭夏口廳與漢口某洋行訂立合同代往暹羅購米聞四禮拜卽可到漢云（今） 
本埠要聞 
[蘇撫致美總領事電（爲申謝助振并派員料理事）]  
　　上海美總領事鑒頃接呂盛兩大臣電知貴國現派兵船裝運麥粉八萬石直赴鎭江約西五月初旬可到届時貴領事尙擬親到鎭江料理接運敝國江北災區得此接濟裨益非淺貴國政府厚誼貴領事熱心謹率該處灾民先行申謝並已會商制台派員前往料理起卸轉運事宜以期妥洽特聞撫院陳印（而） 
[英領承認道署特派讞員之妥洽]  
　　滬道瑞觀察前以控案日多特派寳子觀明府爲本署發審委員業經照會駐滬各國領事在案現英總領事照復略稱似此辦理甚爲妥洽如經駐署發審委員斷定之案其尊重卽與貴道親斷無異惟重要刑事案件向由公廨解縣若能由貴道或發審委員提審尤爲鄭重云（社） 
[日領匯解本國紳商捐助振欵]  
　　駐滬日本總領事接到本國外部來函稱中國淮皖各地飢民道路流離深爲憫惻業由本國紳商捐集洋九萬一千元茲特匯寄請轉送華官妥爲散賑等語現日本總領事已將該欵逕匯江督請飭核給矣（奏） 
[濬浦工程將歸德商承辦]  
　　開濬黃浦河道工程曾經各洋商投標以靑島德商維林洋行估價爲最廉現聞駐京德國參贊耿尼慈君已將承辦節略面呈外部並稱該商歷辦本國河工所用工程司均有才幹云（坐） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[農工商部丙午年紀事簡明表（七）（續）]  
[公司註册表工]  
　　中安烟草合資有限公司創辦人唐世鴻資本二萬两十一月初三日註册設在烟台　　合義和繅絲合資有限公司合資人婁景輝等七人資本二十四萬元十一月初四日註册設在浙江蕭山縣轉壩頭　　通惠公紡織股分有限公司創辦人婁景輝股本四十萬两十一月初五日註册設在浙江蕭山縣轉壩頭　　裕興榨油股分有限公司創辦人程恩培等股本二十萬两十一月初六日註册設在安徽阜陽縣　　永吉銀硃合資有限公司合資人羅玉書等九人資本二萬五千元十一月初六日註册總棧設在廣省城分棧設在香港等處　　吉祥磚瓦股分有限公司創辦人徐象藩等股本一萬两十二月初九日註册總號設在江西雞籠山礦　　保源滇料有限公司創辦人陳庚昌等七人資本四萬元正月初九日註册設在江西景德鎭　　憑心煤礦合資有限公司合資人靳德冀等十四人資本十七萬两六月二十四日註册總號設在河南河内縣小許莊　　湘裕湘盛合股有限公司創辦人黃敬輿等售鍊銻砂股本十萬两十月初四日註册總號設在湖南善化縣分號一設漢口一設上海　　大成合資有限公司合資有黃進修等九人售鍊銻砂資本三萬两十二月初三日註册總號設在湖南善化縣分號一設漢口一設上海　　商 
　　泰興典業有限公司合資人錢琳記等五記資本十萬二千五百元正月二十四日註册設在江蘇丹陽縣　　廣源典業無限公司合資人王屺瞻夏崇德資本一萬五千元正月二十四日註册設在江蘇丹陽縣埤城鎭　　潤源典業無限公司合資人徐鑑記等四記資本四萬元正月二十四日註册設在江蘇丹陽縣珥陵鎭　　匯昌典業無限公司合資人趙曾記温蔗記資本六萬元正月二十四日註册設在江蘇丹陽縣　　祥泰興典業無限公司合資人袁幼記劉念記資本二萬元正月二十四日註册設在江蘇陽湖縣漕橋鎭　　恆源典無限公司合資人萬梅記等四人資本四萬八千元二月初八日註册設在江蘇武進縣奔牛鎭　　義昌典無限公司合資人陳樑等六人資本五萬八千元二月初八日註册設在江蘇金壇縣　　溥源典無限公司合資人萬梅記等四人資本五萬元二月初八日註册設在江蘇金壇縣　　阜興典無限公司合資人喻乾榮等九人資本四萬元二月初八日註册設在江蘇丹陽縣呂城鎭　　永濟典無限公司合資人惲季記等三人資本三萬元二月三十日註册設在江蘇武進縣弋橋鎭　　商務印書館有限公司創辦人夏瑞芳等五人股本一萬元三月十一日註册總號設在上海分號設在京津漢口廣州　　裕商輪船無限公司合資人程英伯等四人資本五千两閏四月初六日註册總公司設在常州分公司設在宜興蜀山長興和橋夾浦湖州等處　　信成銀行有限公司創辦人周廷弼等六人股本五十萬兩閏四月初九日註册總行設在上海　　濟大典合資無限公司合資人盛頤記資本四萬元五月二十日註册本典設在蘇州　　濟源鄉典合資無限公司合資人朱駿財等六人資本五萬元五月二十日註册本典設在江蘇武進縣　　濟源分典無限公司合資人朱駿財等六人資本三萬二千两五月二十五日註册本典設在江蘇武進縣魏村鎭　　同源典合資無限公司合資人陸耀珍等四人資本三萬元五月二十五日註册設在江蘇吳縣東渚鎭未完 
内治部 
[同知署改設洋務局安慶]  
　　皖省原設洋務局賃住民房極爲窄狹茲以同知原屬閑曹且官廨甚形廣大擬將洋務局遷入同知署内以便辦公刻己由督辦楊文駿禀請皖撫派員估工撥欵修葺（非） 
[駐美欽使奏奬隨員北京]  
　　出使美墨秘各國大臣梁誠日前因留差續調人員三年期滿具摺到京奏請奬叙旋奉硃批著照所請茲將各員銜名照列於左三等叅賛知府銜候選直隷州容揆請免選本班以知府不論雙單月儘先卽選並加鹽運使銜繙譯官四品銜候選直隸州陸永泉請免選本班以知府不論雙單月儘先即選並加鹽運使銜繙譯官花翎雙月選用同知楊蔭椿請免選本班以知府不論雙單月儘先卽選並加三品銜使署學生布經歷銜梁敦復請以布政司經歷歸部不論雙單月儘先即選並加四品銜（京） 
[電飭贛撫整頓吏治江西]  
　　政府以江西一省吏治龐雜地方官則遇事敷衍營弁則緝捕無方以致盜梟會匪出沒無常自非澄淸吏治整肅營規伏莾不克肅淸商民終難安枕應卽電飭贛撫認眞整頓力戒因循實於政治民生大有裨益云（義） 
[委催欠解錢粮安慶]  
　　皖省南北各州縣去歲以受災頗重所有上下兩忙以及漕米等欵未能掃數淸解現藩台馮方伯查有數州縣欠解甚巨特委知州陳兆蘭赴桐城太湖宿松望江知縣李延慶赴婺源祁門黟縣績溪黃家璋赴貴池當塗蕪湖繁昌羅賀瀛赴六安霍邱劉秉棪赴歙縣休寕分别催解（孔） 
[皖藩牌示安慶]  
　　鳳陽府通判朱雲驥期滿遺缺委試用通判王鏡堂署理調署合肥縣王懋勛留辦泗州賑務遺缺委蕪湖縣沈寳琛調署遞遺一缺委本任廬汪縣知縣謝維喈調署（化） 
外交錄 
[再誌日人毆斃貧女事鎭江]  
　　日本煤船因貧女拾取煤塊兇毆致命各節己略誌前報茲悉該貧女早經出嫁懐孕數月緣下身疊被脚踢旋卽小產而斃現有人向屍屬威嚇利誘以一百六十元爲撫卹大約可以了事矣（小） 
 
 

Page 11

 
 
敎育誌 
[蘇蘇女學校開會紀事蘇州]  
　　前月二十八日蘇蘇女學校開二週紀念會及遊藝會各處女賓來觀儀者計有八百餘人如景海渤海蘭陵大同武陵大賚振華初級兩級竹蔭固本各女學均整隊而來頗極一時之盛今將開會秩序錄下（一）鳴鈴入坐（二）合唱紀念會頌黃帝校歌（三）開會辭（四）來賓演說（五）唱歌游藝會歡迎（奏琴雷壽徴按拍彭菶先）（六）歷史說中國進化之阻力（周猗琴）（七）化學養氣助燃性水面流走紫焰促合生火（彭菶娟）（八）風琴獨奏（彭菶先）（葉振權）（九）算術（華捷）（十）美容術（司令褚惠子）（十一）博物植物之繁殖法（馮寳珍）（十二）球竿操（司令潘承立）（十三）地理說地球（柳平權）（十四）啞鈴操（司令馮寳瑛）（十五）黑板畫圖（陳毅）（十六）唱歌進行（司令潘承立）（十七）來賓演說（十八）合唱校歌勵學（奏琴馮寳珛按拍彭菶先）（十九）鳴鐘出坐（二十）閉會附（游藝會歌）春日兮淸明大衆兮歡欣澤兌講習倍精神日知亡月無忘其所已能况茲畢歲以劬勤成績紀藝能增願就有道相是正吾同學德言容工共修勵勉爲女界倡先聲（二周紀念會歌）溯往事到前春吾校乍經營閱歲考其成譬之桃李纔發生轉瞬柳靑靑花開兩度到如今重逢寒食再過淸明莫負好光陰（川） 
[院府縣考試經費一并飭提枋州]  
　　浙省各屬院試經費前奉學部咨行令分别提留提學使當經詳院請全數截留以一半提省解司撥補各項學費一半留作本邑興學之用業經張中丞並咨明學部在案但迄今未奉部復而各屬士紳以辦學需欵紛紛禀請將截留之欵撥用支提學特行詳院以各屬學費刻不容緩所有咨部請將一半留作本邑學費之處祇可作爲定案並擬請中丞通飭各府督飭所屬各廳州縣體察各地情形會同地方紳士妥籌分派至縣試經費亦屬各縣平餘項下與院府試事同一律亦請一併撥作興學之用現已奉中丞批准矣（别） 
[學董告退常州]  
　　武進縣屬夏溪鎭鄉董莊鼎仁去年禀辦武壇小學堂一切經費均由該鄉車斛行及肉舖茶鋪認捐詎該校開辦後又有金某另開一經正小學堂所有經費亦禀請於車斛行茶肉鋪抽收是以該處商人連武壇學堂前次所認之捐亦不肯繳出現武壇學堂開辦已及一年虧欠不少經董莊君以無力賠墊業已具禀請退矣（去） 
軍事界 
[電奏拿獲匪首嚴步恆情形北京]  
　　江督蘇撫江北提督會銜電致軍機處云上年海州匪徒嘯聚搶劫疊經方等調派文武竭力兜剿拿獲要犯多名訊明懲辦匪黨解散地方又安己將一切情形先後電陳並訪聞匪首嚴步恆竄至下游蘇州鎭江一帶聲明選派弁兵分投偵緝俟獲案另結欽奉電旨著仍嚴拿匪首嚴步恆務獲懲辦毋任漏綱等因欽此當經方等通飭各路文武嚴密查拿夔龍復以嚴步恆旣有竄至鎭江蘇州之信誠恐遠颺他處弋獲無期卽經嚴飭各防營多購眼線探訪消息緝拿務獲不准任其脫逃茲據節制太湖水師全軍前太湖協副將歐陽成祥禀稱遵卽選撥弁勇帶線四處訪查探悉該匪竄匿金壇縣境之學浦地方經所派勇弁率衆往捕於二月初十日協同拿獲該匪尙敢開搶拒捕幸各弁勇奮力追撲始得就擒等情並將該匪於十四日解送到蘇伏查匪首嚴步恆本係靑幇頭目上年海州匪徒起事該犯身爲東路股首紏衆搶劫犯案數十起復與官兵拒敵凶悍異常雖暫時勢窮逃匿設竟任其漏綱必將乘機勾煽爲患不可勝言現在幸經弋獲從此該匪黨聞風胆懾不至灰燼再燃實爲地方之福堪以仰慰宸廑除飭司審訊確供照章懲辦並將尤爲出力員弁另行奏懇奬勵外所有拿獲匪首嚴步恆緣由謹請代奏（知） 
[叅謀學堂定期授課湖北]  
　　鄂省考試叅謀學員巳經揭曉計正取四十名備取十名定於二月二十七日入堂肄習各學員仍在原營往宿並不開除原差一切伙食用物等均由自備限三年卒業分别擢用總敎爲日本鑄方大佐茲將科目年限敎員等列下第一年科目基本戰術帥兵術戰史兵棋叅謀服務（平時戰術）以上敎員鑄方大佐編制學原理（中國及外國）敎員寺中猪介兵器學（原則及應用）敎員丸山築城（臨時築城及交通學）地形（學理及運用）　要塞戰法以上敎員松林衛生學敎員吉川經理（平戰兩時）敎員荻原歷史（古今興亡之槪要）敎員山田法律（國法及國際法）　算術（自數學至三角術）語學（東語）以上敎員南孚第二年科目基本戰術支隊應用最近戰史支隊運用叅謀服務（平時戰術）以上敎員鑄方大佐編制學原理（中國及外國）敎員寺中猪介兵器學（原則及應用）敎員丸山築城（臨時築城及交通學）　地形（學理及運用）要塞戰原理及應用並戰例軍人衛生槪要敎員吉川經理（平戰兩時）敎員荻原歷史（古今興亡之槪要）敎員山田法律（國法及國際法）算術（自數學至三角）語學（東語）以上敎員南孚第三年科目基本戰術鎭及鎭以上之運用　　最近戰史支隊以上運用叅謀服務（平時戰術）以上敎員鑄方大佐編制學原理（中國及外國）敎員寺中猪介兵器學（原則及應用）敎員丸山永久築城地形（學理及運用）要塞戰原理及應用並戰例軍人衛生槪要敎員吉川經理（平戰兩時）敎員荻原歷史（古今興亡之槪要）敎員山田法律（國法及國際法）算術（自數學至三角術）語學（東語）以上敎員南孚（畧） 
[派員赴美觀海陸軍賽會湖北]  
　　鄂督張香帥以本年美國舉行海陸軍賽會特咨明外務陸軍二部鄂省派第八鎭統制張彪前往並帶陸軍員弁十餘人藉資考察所遺第八鎭統制一差己委黎元洪代理聞張定於三月初啟行云（安） 
[詳定駐防各軍巡緝界限湖北]  
　　鄂省綠營經鄂督奏定逐年裁撤現聞巡防綠營營務處司道以舊日綠營原有緝盜專責現旣裁減則所留營員未免無事可辦至州縣勇役無多一遇變故力難彈壓擬將駐防各軍劃分地叚責令巡緝以輔不逮並酌定功過章程以示懲勸刻已會詳張宮保矣（安） 
 
 

Page 12

 
 
實業類 
[創立礦務學堂武昌]  
　　鄂省派往比國留學生肄習礦學惟須十年方能畢業鄂督以近來各處礦產需人辦事若俟各生畢業回國未免緩不濟急因此擬設一礦務專門學堂招生肄業二年畢業延日本人敎授一切刻己委員勘地以便建設校舍矣（音） 
[預備會議對付粤路風潮鎭江]  
　　庽鎭廣幇禮和等各行號皆曾經收粤漢路股爲數至巨近以粤路風潮甚劇擬於日内開特别大會會議對付之策現已預備一切矣（小） 
[設立商務實業學堂常熟]  
　　前紀常熟昭文二縣商務分會商董王希𤪤等擬就商會附設商務實　學堂等情今悉會中已舉張君爲總� 
理訂有章程若干條投提學使署禀請立案當奉周提學批准惟管理員名目應遵部章改爲校長所擬章程間有與部章不符之處尤宜悉心改正云（出） 
[咨覆浙撫復查漁團事杭州]  
　　農工商部咨行浙撫張中丞云爲咨復事接准咨稱案准部咨分札寗紹台三府迅將歷辦漁團章程抄錄詳咨去後茲據該三府將前項章程開具淸摺先後詳呈請咨除再札飭温州府速將三聯團照船牌驗單圖樣赶緊送候核咨外相應咨送查照施行等因前來查此次咨送寗温台三府現辦漁團章程大致就該各處情形辦理尙無不合惟該處漁户是否悦服保護是否得力與蘇省現辦漁團章程大致能否一律浙省除該三府外己辦漁團尙有幾處事關弭盜安良之舉考察不厭求詳相應咨復貴撫查照迅飭所屬按照以上所指各節詳細聲復並將歷辦情形及三聯團照船牌驗單圖樣咨送到部以憑核辦（别） 
[商務局整頓茶業漢口]  
　　漢上爲茶業淵藪近來屢有奸商攙售僞茶朦混漁利實於中國商業大有妨害茲漢口商務局總辦擬按照農工商部所定章程派員切實調查如查出作僞情弊立卽科以重罰（今） 
瑣事欄 
[詳誌鄉民縱火事常州]  
　　武進縣屬小河霍興洲洲董郭世賢家被鄉民縱火焚燬房屋巳詳前報茲悉該處自開辦學堂後所有經費均令六沙頭分派去年該鄉自遭水災居民困苦而所派之捐仍不能免是以六沙頭沙民會議與郭爲難并立有合同謂嗣後所有郭之田畝六沙之人均不准耕種該縣賴大令當日勘驗時因人多口雜未能將肇禍之人拘拿究辦現已通禀各憲請示辦理矣（一） 
[諭飭赴京取咨安慶]  
　　安省保送舉貢業由沈提學考取分别給咨前往茲查有婺源縣舉人潘超張星照及六合縣舉人等四名尙未到司具領咨文殊屬玩延因懸牌示畧加申斥並將咨文四件封交合肥縣舉人陶鎔先行携帶至京卽諭該舉人潘超等趕速朿裝徑赴京城騾馬市大街廬州會館内向舉人陶鎔具領（孔） 
[咨明緝獲匪犯情形安慶]  
　　壽春鎭總兵前日咨呈皖撫略謂據卓勝營沈管帶位勳申稱會同靈璧縣令衛獻瑶帶隊赴北鄉一帶在魚溝地方卽飭地保帶路訪查張家大路游家集搶米一案抵京浀地方橋指點拿獲祁二毛王心早二匪卽去歲張家大路搶米之匪黨復巡抵楊查悉燒槍斃命案情惟係於正月初五日匪首徐三邀同百餘人（其中亦有楊橋人向）解道禮借錢四百串解不允經楊明善調停許借錢八十串又說四十串徐三以錢數太少遂挾嫌帶同衆匪搶掠米粮卽燒毁楊明善住屋並槍斃楊明孝一名又巡抵錢家廟地方遂緝獲匪首徐三余成才魯學勤魯榜家等四名徐朱氏一口並搜出洋鎗灣刀藥彈等件甚多標下業己將徐三等犯一併壓解皖北營務處究辦等因據此相應咨明云云（美） 
[圖董作惡宜誅蘇州]  
　　蘇鄉光福鎭劣董馮筱卿因向賽會鄉民勒捐肇釁被吳縣張直刺查出實情等情屢紀前報茲悉此事又經顧姓俞姓等圖董五十餘人聯名投縣及蘇州府臬轅三處禀控多欵并有向開水菓店之顧某因其妾被馮强占向之理諭馮以經紀中人不應娶妾爲辭罰繳國民捐洋五十元始准領回顧畏其勢如數照給詎款銀交去仍不將妾放回因亦繕禀投縣控告現張直刺己准詞飭差拘縣矣（出） 
　　按馮某積惡纍纍已非一日必待縣主查出實情鄰圖始敢控告可見　　該董平日凶燄之盛但圖董之爲馮某者多矣又安得一一發其覆而　　懲其奸乎 
[菴產撥歸學堂之紏葛安慶]  
　　懷寗縣保寗庵產業甚富前經紳士以學堂經費支絀禀請撥歸學堂嗣由該處民人陳某等以該庵基地實係衆姓公產迭次控告近又在撫署上控當奉批示云據禀保寗庵基地非僧自買實爲衆姓之地等情查基業以印契爲斷東佃以承約爲憑前據安慶府詳並衆紳公函查明此地實係庵產由僧完課佃人均有承約存庵並非私業其各覊庄錢由學堂給還住屋願自遷者亦給移費必令得所等語是該處基地之爲庵產信而有徴還錢給價辦理亦尙平允該民人等何得稱係己業此案前批藩學兩司會同詳覆仰該司等再行詳查如果實係庵產卽飭府轉致諸紳將屋價移費寛爲酌估毋任失所以示體恤（取） 
[敎士捐欵助賑蕪湖]  
　　蕪湖各敎會西敎士因皖北災情浩大倡議捐集巨欵購米一千五百石運往灾區散放並聞美敎士又在本國募捐二萬金匯解來蕪由太范兩敎士携欵親赴皖北散放以免灾黎流離失所云（少） 
[委員毆傷木工安慶]  
　　皖城東門外龍子礄地方去歲由督練公所購地起造徴兵第一標營盤限期二三月間竣工故一切工程督催頗急昨有督工委員因過於催迫致與木匠孫姓鬭毆並將孫姓頭面打破傷勢至重現工頭己禀報督練公所擬與該委員理論云（若） 
[杭關總書迭被上控杭州]  
　　杭關前總書姚少笙營私舞弊被控斥革現尙覊押仁和縣署中新充關書韓學文茲又被人上控撫轅陳中丞卽札飭袁巽初觀察澈究（士） 
[定期演說戒烟揚州]  
　　振武戒烟支社設於東關街楊巷府敎育會内定期三月初二日下午演說吸食鴉片之害並傳授戒烟之法（立） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史 
國外新聞 
[英大員不允翻改罪案]  
　　二十九日倫敦電云英國殖民部大臣額爾金伯爵在上議院答人之問謂所定英人葛羅幹及餘人四名於西四月二號在斐洲納布立地方所犯之罪案無唐翻改因當時土人三名僅犯無禮犯上之小過而該英人等竟召集歐洲人約一百名以挫辱之倍極殘忍也 
[帆船輪船損毁數目之調查]  
　　字林報云西正月間各項帆船全毁者有六十六艘受損者有一百十九艘輪船全毁者有三十三艘至僅僅機器汽鍋受損者有七十五艘 
[西班牙君主到京]  
　　二十九日倫敦電云英國君后已由嘉德基那地方乘坐御艇前往密諾揩西班牙國君主阿爾芬𤨏己回瑪德利京� 
城 
[英國煤罷市漸平]  
　　二十九日倫敦電云英國塞德海口煤工罷市半已平定 
[英國更調殖民地總督]  
　　二十九日倫敦電云南斐洲那特爾殖民地總督麥高勒孟己简充錫蘭總督遺缺由香港總督南森接補遞遺香港總督一缺由北尼支利並辦事大臣魯格德補授 
[駐法英使宴請日本親王]  
　　二十九日倫敦電云駐法英國公使褒德君於昨晚宴請日本伏見宮親王英日兩國使署人員及法外部大臣畢初君皆赴宴 
[摩洛哥將立無線電報]  
　　二十八日柏林電云英法德西班牙四國立約商定在摩洛哥辦理無線電報設立電局之事 
[德法講信修睦]  
　　十八日栢林電云駐德法國公使葛孟彭第一次入覲德皇時問對之詞皆聲言德法邦交益見輯睦兩國以對於各項未决之問題皆允互相輔助是蓋兩國志願之所在也 
[折本自盡]  
　　二十九日東京電云橫濱巨富之繼子因做賣空買空生業大受虧損己覓死自盡譯字林報 
本埠新聞 
[農工商部札上海商會文（爲研究桐油改良事）]  
　　爲箚飭事光緒三十三年二月初六日准駐美梁大臣咨稱據參贊周自齊呈據湖北學生陳輝德禀調查桐油銷塲及條陳整頓辦法懇請咨商分飭實行等情查桐油爲我國出口大宗美國用以調和油漆近年入口數目日見加增内地商販未能與外洋銷户直接交易經紀從中抑勒獲利遂薄而不肖水販又將副項油料攙入希圖混銷貨物到洋必經化分提煉始合配　該生陳輝德調查一切尙有見地理合備文咨送查照核辦等因前來查桐油行銷外洋每年至九十餘萬磅之多大利所在急待振興如果美國公司成立直赴漢口交易外人資力雄厚將來操縱市面中國油商必至竭蹶如茶商故事該生陳德輝所陳兩種辦法大股本公司固難設立公舉總理專辦出口亦不易辦到惟必須就產油最多及油 
 
 

Page 19

 
 
商總匯之處設立桐油帮公所先行討論一面設法與歐美通函調查確有把握切實整頓聯合出洋與外人直接交易利之所在衆所必趨分則勢孤合則力厚并次隨時將聯合情形禀報本部咨行駐歐美大臣派員照料庶幾樂觀厥成利權可保相應印刷原禀札仰該商會總理等切實開導各商遵照辦理可也此札（川） 
[尙賢堂會員公餞川督]  
　　本埠尙賢堂中西官商會員訂於初二日晚間七句鐘在虹口禮查西客店爲川督岑宮保餞别並請呂盛李三大臣滬道瑞觀察及各國領事作陪中外聯懽當極一時之盛也（怡） 
[違禁添設烟間]  
　　烟禁章程原定限期六個月内不准添設烟間曾由道憲通飭巡防各員查照在案現新閘橋北街十圖地方忽有陳金寳在該處添設烟間由太陽廟巡防委員沈二尹飭令閉歇不服并檢出陸公盛認損爲憑二尹以陸公盛一户亦爲去年淸查時所無有違定章因即函請上海縣從嚴核辦（樹） 
[絲船被扣無從查究]  
　　英商公和洋行在南潯購就絲頭裝船駛至靑浦縣境被巡船扣留當禀由英領事函致滬道查辦茲瑞觀察飭據靑浦縣張大令查覆境内厘卡并無扣留絲船情事亦未據該商來縣禀報無從查究瑞觀察當卽據覆英領事矣（夏） 
[防維火患]  
　　日前浦東爛泥渡地方盈豐泰燭鋪失愼詳情曾登本報滬道瑞觀察查得此次焚燬鋪户如此之多殊屬可駭且消防本警政應辦之事當飭總巡謝明府購置洋龍及一切救火器具其價槪歸報銷一面即示諭各地主將來造屋均須讓進三尺並飭妥議善後章程禀候核奪云（車） 
[電催香港禁烟章程]  
　　江督蘇撫擬將禁烟章程仿照台灣香港辦法當飭滬道抄取章程現因香港章程尙未抄到昨經江督電催瑞觀察己函致新關好稅務司迅速代查矣（車） 
[道訊僞造鈔票案]  
　　前由川沙廳左司馬申解僞造正金銀行鈔票之陸德昌一名昨奉滬道瑞觀察提訊據供此項假票共有十張係周秋堂之妻沈氏交給嘱至川沙購買洋紗計先後用去四張確非小的自造周秋堂亦在租界混用瑞觀察判查明解辦陸仍發縣寄紥候示（車） 
[李大令赴蘇]  
　　本縣李大令接篆後尙未謁見省憲茲於昨日乘坐火車赴蘇禀見各憲面陳要公（車） 
[派差押解兇犯]  
　　搶米毆官之陳阿根王和尙二犯由縣差緝獲責押候辦己紀前報昨靑浦縣張蓬仙大令特派護勇持函至縣請將該二犯帶去歸案訊辦李大令以該犯係搶米首兇特加派差役押解以防疏忽（疏） 
[求免相騐]  
　　昨記情急吞烟一則僅江婦捄活江已身死當由捕房飭地保報縣請騐茲悉江壻已託友入出爲和解故江妻已分投捕房縣署求免相騐矣（莊） 
[交犯權限]  
　　前報記順興客棧主葉阿元串同棧夥將病客張友生抛棄門外當卽報由本縣蒞驗茲李紫璈大令移文公廨請將棧主葉阿元棧夥黃阿林移縣訊辦英巴副領事以租界之犯應歸公廨訊辦着將葉黃二犯送縣訊供後仍交還公廨處辦云（泉） 
[兇犯送縣辦]  
　　流氓顧福生陳金富徐桂生及王和尙前在寳善街行劫信局包封洋三百零六元由探併獲解廨其顧陳二人卽王大吉門前開鎗拒捕重犯已移縣訊明伏法現本縣李大令又移文公廨以判押西牢五年之王和尙係顧福生等同黨請送縣嚴辦關太守當照會英領事將王和尙從西牽提出俟送縣過訊後仍發押西牢（泉） 
[劫去四萬元之提單]  
　　益順盛報關行夥王福生于前晚十點鐘行至中國通商銀行門口被流氓三人將王所携提單十六張一併攫去忽又將副提單八張擲還當將碱人扭住半途又逸一人卽將二人送入捕房管押其攫去正提單八張約値洋四萬餘元云（舟） 
[商務總會定期開會]  
　　上海商務總會定期本月初九日下午一點鐘開特别大會業己傳知商界將該會試辦章程或須酌改之處先期逐條標註送會參考以便臨時公决禀陳農工商部立案云（南） 
[接濟民食]  
　　總工程局設立官米平價局原備各州縣繳價承領接濟民食前日接荆溪宜興兩處來文並彚繳價銀到局請給米三千石又南匯縣方大令來文領米一萬石均自行雇舟駁運局董當卽禀明滬道給發（永） 
[挾仇縱火]  
　　鍾喬林挾仇將南市洽興街發昌客棧縱火焚燒經人卽時救熄棧主俞根福當扭鍾至總工程局喊控奉飭押候訊究（永） 
[法界堂期停訊]  
　　法廨讞員陳楚生明府昨有要公特照會費繙譯將公當案停訊一期（絲） 
[羣學會新屋落成]  
　　羣學會前因學舍不敷禀准滬道借撥小南門白粮倉舊址建築屋舍茲已工竣擇於三月初九日行落成禮（車） 
[上海格致書院三月朔課題]  
　　（策論）雋不疑以春秋治獄論開礦利弊說（算學）已知橢圓兩心之距爲二甲又二心距切線之距爲乙丙試求橢圓面積之公式如令甲爲四十乙爲二十五丙爲三十其眞數幾何試繪証其法本處之緯度可用若干法以求之試詳細演算之限月杪截卷逾限不收（川） 
[札委巡警局員]  
　　丁憂浙江候補知府李承淵奉滬道委辦閘北巡警總局參事官兼巡警長又知縣景崧爲書記課員孫鴻猷爲綜記課員縣丞雲鵬爲測量繪圖課員鹽大使姚玉成爲收發委員（𣏌） 
[警員另定名稱]  
　　本城舊有東西南北四警局奉滬道瑞觀察諭改爲東西南北四區局長改稱副巡官巡警總局改稱城内中區總局長改稱正巡官（車） 
[上海官事]  
　　調任四川總督岑宮保前廣東陸路提督李福興昨均到道辭行○候補道何椅孫前金山縣劉怡到道拜會禀見（車） 
[謝贈]  
　　昨承校經山房惠贈敎授歷史講義最新蒙學歷史讀本最新蒙學植物各一册又商務印書館惠贈丁未年第二期東方雜誌一册書此鳴謝（了） 
訟案 
[上海縣案]  
　　太陽廟巡局函解張王氏控許金全覇揩表弟婦周施氏一案王氏供表弟周四發出門將妻施氏交托婦人近在南京來信命施氏前去許竟覇掯施氏供丈夫外出婦人被許金全誘姘茲欲往南京許竟不放許供恐張王氏别有奸謀大令判許具不准阻攔結斥釋○夏福壽扭控謝瑞賢藉欠牽牛訊究夏供川沙人前買謝牛一頭出價洋四十三 
 
 

Page 20

 
 
元去年交楚後借伊洋十五元每月利洋四角又借二十元每天利洋一角並不拖欠詎謝竟將牛牽去見扭控謝供牛價尙欠三十一元又欠借洋三十五元大令判由地保帶两造回鄉邀同隣佑理處如不能了著赴川廳控告○丁秀橋扭控丁四泉移匿祖骸訊究秀橋供因售去坟地掘起祖棺丁四泉將祖骸移匿勒索四泉供係同族該坟係上七代祖大令以二丁昧良藐法判一併押候嚴辦○三林塘巡局解受傷之任海朝並腰刀一柄函稱刀係任所執持訊之任供小的在烟間有張鑑堂挾怨紏人持刀亂砍遁去丹係張物大令飭件驗得右膝盖刀傷頗劇判送仁濟醫院醫痊帶回復審刀存案○斐縣地保吳國良在租界緝獲在上邑德河涇搶楊三益米船之吳桂松解訊桂松飭供在地上擄得搶遺之米四五升國良供桂松曾到米船搶米大令判押候質審餘犯飭保速交（車） 
[總工程局紀事]  
　　駁船户趙其生承裝白糟行至洪昇碼頭被吳淞簽船互撞沈沒當撈得白糟十二包所失尙多當將船户張官觀扭局押候訊究○西區獲解搶刦徐曉雲蒙夥盜陳海奎呂金才朱小二子三名提訊陳供由徐桂芳紏約往刦分得洋二元呂供同刦米曾分贓朱供詞狡賴判一併解縣○洪生洋貨執事袁鍚之扭趙子亭控稱冐揑棧單私取洋燭肥皂十一箱趙供由歇夥巫某囑托代取官判押候交巫再訊○張阿一馬車行至西門外有陸松泉許阿大潛坐馬車後墊斥阻被毆由巡士拘案官判陸戒責三百下許責一百下押候再訊○通裕信局帶有天津文報局劉某洋信一封被局夥夏金松將洋四元盜用劉日前來中查悉扭案陳明府判罰洋二十元信本賠給（譽） 
[公共公廨早堂案]  
　　劉漢卿投廨禀稱日前因妻病托鍾王氏來家照料妻故後王氏將値洋五百元之金手釧擕去向詢據稱願賠洋四百元近王氏忽攺稱有金壓髮簪及金耳挖前存妻處又稱妻欠伊洋三十元商人均一一予之伊又謂妻子欠渠洋二百元將金手釧擕去作抵商人以王氏如此敲詐心實不甘報捕將氏及金手釧送案鍾王氏供伊妻欠洋二百元故取此作抵襄讞王明府判將金手釧一雙交劉領去王氏冐去之金飾追還併押本廨九月○劉東記控錢慶來行竊芝麻八百磅報探查出四百磅請究明府判押一月○萬泰祥洋貨店控蕭德芳竊去元色絨八碼及外國襪等物報探拘案判押一月○過犯石桂生經中西官判令逐出租界捕見石匠又至租界送案石供己痛改前非求宥判具的保不准再生事端○貨車夫史章甫碾傷祖定恆足骨判將史管押候原告傷愈再訊○張金生在河南路設賭誘人拘案張供賭徒逃去小的係課拘明府判從寛斥釋○何阿龍竊平和洋行羊毛一包送案判押一月○唐宦送轎夫張順賢林進卿到廨稱遺失綢馬褂一件此衣應轎夫經管請著交原贓明府判交保限七天將褂交出○包車蔣小金張雨記將照碼不符之車在界内招攬生意爲捕拘案判蔣斥釋張罰洋二元○工部局醫生控石維盛牛乳棚牛乳攙水石己三次罰辦不改判罰洋四十元○龔春發逐出租界重來行竊胡寳玉等數家衣飾判押西牢二所期滿再逐出租界○華捕將某號出店陳榮林拘入捕房謂陳毆捕解案陳延博易律師聲辯陳被捕毆打反誣控見証新順記夥供親見捕將陳痛擊中西官互商判陳榮林罰洋五元完案○新瑞和控陳錦堂欠租洋四十六元昨由中西官提訊判陳繳洋二十三元了結○捕送迷路女子到案女供是南京人餘言含糊明府判暫發濟良所俟移文江寗上元二縣飭查其母來滬認領○上禮拜内有鄒生桃控妾順寳串同其母曹趙氏捲逃金珠首飾龍價三千餘元判令七天内交贓昨到期解案順寳供詞狡賴判再寛限一月將各　交齊如違嚴辦（莊） 
[公共租界捕房紀事]  
　　吳耀明控金瑞年售地紏葛抛棺圖詐由廨出單請新閘捕房派探傳金訊究○梅白格路宋姓疑廚司張　發行竊控由捕房派探禀請公廨出車傳究（百） 
[法租界捕房事]  
　　顧阿根竊夏姓金飾扭控捕房捕頭著押候解究○陸鴻飛前控車夫嚴阿根竊得値洋八百元之珍珠飾物逃逸拘獲後供有陳軸亭同謀昨陸又府陳尋獲扭送捕房著押候解究○某車庽主控王學才行竊車輛王狡不承認着押候解究○王阿生向途人行竊張阿華行竊火塲廢木均着押辦（浩） 
[美租界捕房事]  
　　肇勒路某木噐店遺火木花幾　　災捕房飭　　核○崑山路洋房侍者抛工由洋東報知捕房飭探查辦○沈啓招之媳包氏被人誘　　報知捕房飭投公廨控告○葛如山姚子泰竊得舊木多根由捕拘入飭各押乞丐牢一天　吳阿祥　持洋刀沿途出售捕　係竊贓拘入捕房捕頭查係小本經紀釋去○　璧禮路粥店主　子順報稱己革華捕阿王紏衆將銅元及銀洋等攫去飭探查辦（西） 
通信 
[安徽會館之通告]  
　　謹啟者我皖同人於本月十八日在會館開會公議改良會館辦法當塲投票舉定本年値年總理郭月樓先生協理吳鑑泉先生蘇岳宗先生查帳董事宋鈺堂桂望之潘偉人江榦卿諸先生以後會館一應事宜卽請此次被舉諸君公同釐定合行佈告同鄉諸位先生統希台鑒安徽紳商公啓 
振務 
[如臯敎育會經募淮海義捐第一次淸單]  
　　沙君健菴洋五十元張君樹屏洋廿元周君子閒洋十元周朱蕙女士洋十元簡易科諸生合助洋四元小洋九十二角趙君子石何君映榮盧君應昌仲延禔君胡森朱君崇基沙君煥文沙君牖民石君瑜光各洋两元何君映桐小洋廿角馬君紹祖祝君光鉌沙君元棻各洋一元五角潘鶴淸葛風淸沙精齋范葆初并聽軒繆均平屠銘宗亦保陳鏞姚家泰冐樹人康省時吳敬寅汪内炎蔡興華許峰竣周　　徐志民項子淸花介眉任雨樓陳錫哉沙徐淦閔之中周如升章順林徐紹違朱汝夑沈邦基許憲基宗琪明德陳國傑賈書城祝光祖陳儒丁邦貴各洋一元姜佐周范繼玉各小洋十角沙士度周祥潤各小洋八角閔之成揚邦俊夏定保祝光粲沙煥乾閔承頤沈本賢閔之餘各小洋六角張國强沈興用合洋一元黃鍾董文瀾石重光唐海秋吳堅王廣田繆鰲馬同生明楷鄒　陶　　徐昌熾各小洋五角石子淸朱點一趙炯冐福崇薛家鍪陳佩聲周南李華　陳惠新董文龍劉福佑徐乾劉寳璜劉淸江顧自警沙先沙煥廷顧元忠李培基陳樹　陳雲龍張新國徐維籥仲延禧王壽葆吳葆元王菼仲瑞卿各洋四角田建中許鹿劉景生郭明馨各洋三角汪迪光　儉培王福源戴杰吳鍾華沈顯根盧福蔭王倬田李應椿李邦槐各洋两角馬經陳達義合洋五角任永玉凌瑞銘合洋五角張稀有光朝選合洋五角陶淺　宗合洋三角何邦幹李維黃叢　逵昌合洋四角又經募女學校周懿彬君洋四元嚴寳睿張杏秀葉德娥周洪玉吳麗蓉各洋一元嚴元貞張學媛劉鍾秀各洋四角黃潄芳小洋三角吳淑貞徐菊芳蔣德貞項徴蘭劉潤珠董苹生錢珍成玉各洋二角沈英沈華合洋二角以上共收大洋一百六十八元小洋四十一元三角爲特登報以揚仁風 
[丙午十一月十二月份經收月捐淸單]  
　　李珊記洋二百元道署洋四十元　求特廿元華英大藥房吳渭川二户各洋十三元怡情軒祝蘭舫二户各洋十二元陳善亭洋十元泰昌洋八元季雪巖貿孚周湘雲南順記趙馥疇天順祥周兆　七户各洋六元信昌裕隆燮昌二户各洋五元通濟小洋五十角朱葆三徐貫雲譚幹臣韓山　老順記戴生昌祝源昌華豐孝友堂魏大慶樓孝忠福招商局十二户各洋四元源豐潤洋三元六角呂義泰洋三元五角莊源大洋三元二角新順記順泰復泰義昌成道信胡綏之俞順利樹德公司八户各洋三元楊萬順洋二元六角寅記余洪記恊興大昌源順五户各洋廿六角盛大隆洋二元四角申園小洋廿四角戴運來汪萃利第一樓徐俊良穌寳森老悅生大觀樓　章愼餘堂天餘申茂瑞昌順烟雨樓陳志雲元昌聚昌源昌王陽生華興怡泰昌葉天德燕慶園芳園永豐可熾順尹子卿三井廿八户各洋二元恆升小洋十六角李珊記章佩華鳴昌董天頤四户各洋十五角金松泉洋一元五角中和保安丹會和記三户小洋十三角　成久章北天成永裕成怡園五户各洋十二元陳富齊洋一元萬有全益昌龐有卿思補齋梁煥南湯蓮年隆昇宏源易安居九户各洋十角謙記咸章升和三户各洋九角新新園大昌德信昌泰椿源曹雨泉順大六户各洋八角其萃樓施德豐徴昌怡昌晉昌恆茂萬椿　泰益昌全記萬森十一户各洋六角靑蓮閣義盛一壺春正德大大倫同順萬茂豐記通泰天祥十户各洋四角本商會舘錢七千二百文源通錢三千六百文存濟堂豐裕二户各錢二千文義森昌錢二千四百文介福嘉綸和康壽康晉和愼餘大元甡元茂衍大恆益永豐存德恊昇宏大宏元源吉寳租寳順承裕正大升大彚康崇餘永康瑞大晉大敦和義善源福康兆豐恆德仁大源利森康厚大餘瑞元鈞康壽豐鎭昌鉅豐志大鉅元鼎康鼎康鼎裕同餘久源明德同福鉅亨瑞裕洽餘恆興瑞豐信大順康像　會餘　豐瑞利元豐正　崙餘寳大裕源長德森恊豐六十户各錢一千二百文張家元成永裕慶裕大章九和宏章泰裕綸八户各錢六百文怡大號怡大莊二户各錢四百文永愼錢三百文恊成祥萬興二户各錢二百文英法美三界一文願大洋四元小洋三伯五十二角五分又錢三十二千五百十七文以土共收大小洋六伯三十元零零五分錢一百三十七千六百十七文滬北大后宮前廣益善堂司董曾鑄龔心銘施則敬朱珍佩祝大春葉　　　　　　　　等　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
