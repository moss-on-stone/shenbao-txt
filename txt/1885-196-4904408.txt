# 1885 - 196 - 4904408

 

Page 1

 
 
[四十五號畫報出售] [  點石齋主人啓]  
從前烟舘傭用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示業此風庶可永絕特繪兩　以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上　善諸君子壽欵不遑爲圖以當將伯之呼助本齋照　八　列入畫報之首願見者厪懷飢溺惻隠同深其畫譜暫節一期下次卽當續出畫報於初六日出售後附淞隠漫錄圖說一則閱者鑒之此佈 
[論中國收回招商局事]  
近聞中國仍將售與旗昌之招商局收回自七月初一日起歸中國自行管理此說也得之官塲據稱　有電信殆己　而有徴余聞之喜而不寐於以歎中國之大有人在法人閱之當亦有不勝心折者焉自去年招商局易主統歸美商旗昌洋行管理外人無不聞而色變以爲中國之創設此局經營締造何等艱難辦理以來已閱十餘年各處開闢碼頭載運客貨往來稱便前此江海之利悉將爲西人所擅自向旗昌購買輪船訂定期限歸我中國自行管理自是而後日加擴充規模漸備於是江海之利雖不能全爲我華商所獨據而西人之利權究亦爲我華人所分甚盛舉也夫以我中國地大物擄苟能認眞整頓則行之旣久西人之利且將盡歸於華人卽曰初創之時規制或有未能　善之處然殫心竭慮務求其妥當稳固有利者興之有弊者除之人之得用者留之其不得用者去之不徇私情不存偏見應獨斷者遇事不妨立決應公議者有事必期和衷顧全大局專爲中國興其利源用是以富國者爲强兵之本是局之開設所關豈淺鮮哉去年忽有售與旗昌之舉論者遂不禁譁然有謂殆係恐法人有截奪中國船艘之事而姑爲此說以欺法人者有謂招商局實多積弊難於整頓因乘此推出與人者衆口鑠金紛紜不靖惟有識之士默然不置一喙靜俟以觀其後蓋此事出入所　甚鉅秉軸諸公宏謨默運必有一至當不易之理其中關鍵固不可以淺見測亦不可以率意言也至於今日而愈恍然矣觀於法人披猖之時出口輪船無不恣意搜查無端截刦如平安火船之裝有軍士則被擄以至西貢矣匯利輪船之載有白鉛則被拘以至澎湖矣其他如怡和之輪船亦被扣留日本之輪船亦遭搜查我中國旣不能禁之使不敢逞其志則苟招商局各輪船高豎龍旂鼓輪來往被法人見之其有不截留以去者乎雖曰萬國公法凡兩國兵爭不得害其商務我中國並未邀截法國商船而且於法國之商人教士等奉有仍加保護之旨然當彼此憤不相下之際又豈能凡事皆以口舌相爭我中國雖存寛厚之心而法人仍不免有疑忌之意以故一經開戰法公司船卽不至上海但在香港而以信件託他國商船轉遞彼旣慮巳之公司船爲中國所拘則見中國之船其有　横肆刼奪者乎掠其船擄其人刼其貨可以大有益於法國大有損於中國此事法人優爲之矣倘恐其截留而竟將各輪船停泊内地不復駛出使彼無從劫奪爲一時之計則得矣然而兵連禍結不知相持至於何日如相持半年輪船卽停泊半年相持一年輪船卽停泊一年則無論輪船久停不用漸將朽蠧卽各處分局一切開銷各船人工一切用度何一可以從省吾知彼此堅持無須多日但數月之間而招商局一無進項但有出項資本且將漸罄幸而戰事獲息江海仍可通行而其勢已將不支矣今以售與美商之故而改換旗幟通行江海法人見之而無可如何輪船可以不停旣無朽敝之虞復有攬載之用此其計出於萬全爲何如者而况前時積弊亦可藉此而一爲澈底清查應收者收應解者解其所用之人應減者減應易者易乘此機會得以破除情面改絃更張是固運用之妙所謂隨機應變因利乘便者也迨和周大定然後仍由中國收回一轉移間而舉措咸宜斟酌盡善向非有成竹在胸智珠在握曷克與語於斯哉或謂此一舉也似乎美國有暗助中國之意而不知非也美商以價購中國之招商局彼亦安能預料戰務之卽日停止商局之立時收回設坂中國不幸而法禍一日未弭則該局一日歸旗昌經管所有利權自統歸於美商美商利中國之利固非專以利中國迨兵禍旣息而中國仍向之收回則美國與我中國睦誼素敦安有不可通融之理前可以旗昌碼頭輪船悉數售與中國卽今日何不可以所購之商局讓還中國故此事始終辦理皆不使人有所藉口大局毫無所碍而招商局歷年之積獘則自此而痛加掃除矣不避嫌怨不動聲色於以措置而裕如法人知之其有不氣沮心折者哉惟願此次收回商局之後大加整頓益爲擴充從前之獘弗使其再有遺留將來之利必使其日更豐盛庶幾所以富商者在此所以富民者亦在此卽所以富國者亦莫不在此此其道在於節用此其要在於得人 
燕京雜紀○京師之西距蘆溝橋十數里有某村村中有一古廟廟有銅佛數尊上月初有匪徒十數軍夤夜御大車數乘至廟外將竊佛而載之去村人聞車聲轆轆然咸從夢中驚起是村本有守望之約鑼聲一傳衆人畢集匪徒惶懼而奔約行里許適有某甲臥田中看青苗聞後面喊聲突起截住去路匪徒見勢危急以長矛剌中腸出而斃足時追者將及匪徒復狂奔棄車一乘並驢騾兩頭爲村人所獲次日赴宛平縣控告吳邑尊卽飭張役捕賊張役禀稱京縣向無捕頭無捕賊之職邑尊大怒卽將張役笞責而押禁焉○旗籍某甲爲河南縣令其父爲某省觀風使殁於任所四月間甲扶櫬旋里暫厝朝陽門外東嶽廟遵制守墓小住廟中眷屬亦同住焉雖在縗絰之中仍有歌舞之樂不一月而置從良妓二人爲妾載以歸廟道士知之將控之官甲大窘乃出千金賂道士以掩其口○戸部廣東司書吏張姓者字子衡庽居前門外西河沿四月間張抽籤獲充山西司某科經承向來六部新得經承者皆有許多花費雖至才科房亦須數百金方能接辦張因妙手空空月餘尚未入署屢向親串挪借終成畫餅正在焦急之時偶與家人口角不覺忿極潜吞阿芙蓉膏而死張上有老親下有妻子而輕牛若是死者巳矣其如生者何○管理御膳房章京查得該處留在外間閒人多名實屬不成事體當卽盡數驅逐並諭嗣後再有此項情事一經查出卽交愼刑司懲治决不寛貸○法欽使巴特納於五月廿七日午後帶領繙譯官赴總理各國事務衙門謁見各堂官小坐片時款以茶點盡罹而去○修理南中海估勘動工挖海修船建葢各園庭内羣房等工計需銀四十餘萬其仿照圓明園形勢改修中南海及添設内外堆撥朱車園門各處計需銀三百餘萬現尚會議等核並未興辦也○前鋒統領德福曉諭兩翼前鋒營八旗護軍營嗣後禁廷各門值班章京應由各該營於護軍叅領或副護軍叅領内派往入值以一事權而　統攝不准冉以委護　叅 
 
 

Page 2

 
 
領空銜花翎暫委其事所以昭愼重也○善厚帥派員帶領親兵四十餘人由通進京赴神機營投遞咨文請領兵餉當經神機營持文回堂定於初四日開庫兌放○聞京東寳坻縣迤南各村落自四月杪至五月初蝗蝻遍地傷害禾稼農人盡力捕捉然究無如之何且自春至夏久無雨澤丁男子婦莫不有旱乾之嘆也 
[追述機船阻路事]  
蘇彝士河挖泥機船沈下致阻舟行並後將機船取起一切情形均經節次登報兹閱外洋新聞紙知該機船本係用鎖鍊繫住緊傍岸邊繼而鍊忽中斷機船隨波汎至河心適遇一輪船駛過以致撞沈英法各公司船及過往各船俱爲所阻閱十二日而後起出理在則往來如常矣追述之以補前報之所未詳 
[甬東紀事]  
甯波藥局一案撫憲將委馬觀察詣甯提訊等情己列前報刻悉此案巳經薛觀察將收發火藥之守備馮忠皋記過示懲委員亦一併撤去駐局之提標練兵李昌林等四名送營分别責革施順記花砲店擅押官硝數千斤之多飭縣提店主到案責枷又出示嚴禁各花炮舖祗准酌量應用火藥隨時購諸官店不得私購來歷不明之物且不准買積多斤至銀樓藥舖所需硝磺每次所購不得逾十斤倘敢故違或有濟匪情事一經訪悉定卽飭縣提案照例嚴懲云○洋藥局委員邀集同寅全江北岸廣東客館爲銷夏之會日長無事相與手談事爲巡捕房西捕所聞帶領花捕數人往捉各跟役見而攔阻將捕辱毆該捕旋據情訴知水務司當經水務司照會關道求請提懲薛耘叔觀察覆以並無賭具何得率請照辦置之不理 
[西江談柄]  
四月初旬安慶連陞戲班渡江而至豫省色藝之佳實爲近數年所未見有某旦者花容玉貌艷奪櫻桃每一登場尤足傾動流俗纏頭之擲紛若繁星五十餘天中不覺虚縻巨萬現掌班者資愈巨興愈豪己馳書上海趕辦鮮艷戲衣以兾動入顧盼風氣所開漏巵無底誰作俑者嗚呼噫嘻○月初撫署文巡廳某君公出失竊衣物甚多四處稽查未經破案旋有水夫某甲手持當票求售捕役查得卽係是案竊贓當卽將甲拿獲送案研懲初供票由路上拾來研訊再三始稱由勇丁某乙交伊洎拿乙訊供又稱買自不知姓名之人逐節根查致累營官撤委矣○上月翰林院庶吉士傳太史汝梅由南城原籍挈眷至省垣小住劉綱夫婦望之若仙不料住未多時其夫人遽歸瑶島想太史營奠營齋不免吟繐帳風凄之句矣○上月九江關餉已解過大批多次月杪復委候補縣周邦翰大令候補同知戴司馬鴻恩分解銀兩進京大約因道憲交缷在卽所有經手征存銀兩應行掃數解清故一月之聞委解稠疉焉○省垣龍神廟歲久失修丹青剥蝕上月大憲委候補縣張大令鳳齡監督修理現已竣工復委卽用縣胡大令欽騐收工程○梁湘南宗師於上月廿三日由廣信回省俟七月中錄取遺才八月抄會考優拔貢生當可任滿入都矣○歷任學憲按臨各屬必先瑞州取其爲祥瑞之義也現瑞州府屬高上新三縣業巳舉行縣試府試則定於本月上旬想童子軍中當有出人頭地者矣○日前饒州府城某店偶然失愼一時灌救不及延燒四十一家祝融氏之威可謂烈矣 
[宜昌瑣綴]  
前日上海招商局總辦唐君偕一西國礦師坐江通輪船抵宜聞將往長楊地方開辦礦務并查前總辦李君虧空之事云○前有管兵與領事署中傭人口角爭競幾釀事端幸俞總戎恩威素著士卒傾心領事官亦能與地方文武和衷商榷故得弭患於無形也○城内外舖戸各自出錢於大南門外二圓覺菴前高搭艸臺演戲五六日蓋因端陽競渡餘興未闌故復招菊部以頌昇平也○自宜昌至漢口一帶多有被水淹沒者近日水勢時漲時退安得河伯早日退舍俾我民得免其魚之歎耶 
[東甌脞記]  
援浙楚軍福字中營勇丁駐紥温蟬街威濟廟某夜二鼓後勇丁某甲擬出外購買食物哨官阻之該勇堅欲出營哨官惡其掘强扭住小衫意欲扑責遽　然一聲將小衫撕下一塊其貼邊中藏有哥老會文憑順勢瀉出哨官當卽將甲拿住擬欲禀明統帶劉觀察送縣究懲甲跪地哀求乞全螘命同哨各勇亦環跪討情哨官遂責甲軍棍一千立時驅出○連日東北風甚烈微雨如絲凉氣襲人較　陽卽前懸如天壤聞菰溪窰頭出蛟近山缸窰被水冲坍者不知其數所幸各鄕早禾將熟箕畢不能肆其毒威否則　畔輟耕又將興無年之歎矣○營兵王某家在東門外鮓魚巷屢以火藥銅隋等物私售與柟溪槍匪日前有柟溪人某甲以鷹餅六枚向王購藥中有低洋三元向之調換故火藥亦先付一半餘俟將洋交清再行續付事後其母誤將蚊烟點放洋油箱上不知箱内裝有火藥致火星墮入藥内轟然而起幾如石破天驚房内一子一女并母均被燒傷屋上椽瓦紛紛作蝴蝶飛次日受傷各人卽登鬼籙吁亦慘矣○中法和議旣成劉觀察所統援浙之福字楚軍尚有兩營駐紥各營哨官督飭勇丁每日兩次往三牌坊底右營守府小教場操演洋鎗各陣口令甫傳愴聲如一若非勒於演練曷克臻此○前報載台州哥老會與洋槍匪滋事一節兹已訪悉仙居三十一都爲洋槍匪麕聚之藪日前竟將該處駐劄之楚勇四誚截攔狂衝致兵勇不知不落且近來温台邊界土匪蠢動時有所聞搶刼之案層見疉出一波未平一波復起不知當道者果何以處此也○督辦青田鹽厘局沈明府聞訃丁艱由温處牙厘總辦札委郭君外峯前往接辦已於上月廿八日束裝就道矣○處郡麗水之碧湖青田之海口及永邑毗連之菰溪等處均出野蛟致溪水陡然漲盛幸各處離山較遠居民廬舍尚未遭水冲坍云○温處鹽厘總局常仲黼太守因鹽務改易新章禀覆遲延卽行撤委現已改委傳太守澤鴻於上月廿九日乘永甯輪船抵甌六月初一日接辦局事矣○柟溪鎗匪搶刼之案日漸蔓延馴至西溪之員埠地方亦所不免當道議將楚軍右旗調駐西溪碧連已於上月廿八九等日就道矣 
[五茸紀事]  
金沙灘粉麫坊刼案之盜犯前在上海獲到四人兹悉已於初六日押解到松矣○賭棍阿德裕之妻名阿六羽黨甚多有母野叉之號自德裕爲朱管帶拿獲後阿六之黨卽由某信局寄一信寫明送松江婁縣公館書中皆係狂悖之語信局夥不知貿焉　去公館中人欲向該局根究恐不能脫然無累也○前松城正營因海氛不靖移駐黄浦灘荳腐坪地方近以房務稍鬆李軍門咨明曾爵帥擬于月内撤回城内○育嬰堂前董用空經費甚巨時太守先將司帳人錢某管押捕屢以屢以便追繳 
[因傷殞命]  
前報列太古洋行之小輪船汽營炸裂一事其被燙之第二司機器人經巡捕送入醫院兹悉其人旋亦因傷殞命矣 
[讞員返滬]  
英公堂會審委員黄芝生太守赴蘇謝委後己於昨日乘舟返滬聞須再赴金陵謁見制軍然後擇吉履新云 
[自行回籍]  
包採吳深德管押期滿解案遞籍等因已列前報兹悉吳已央同鄕人具保自行回籍隨偕母妻附輪返里其川資由捕房給發云 
[研訊火頭]  
法界火輪磨坊街韓錦昌成衣店樓房失愼一節前已兩登本報兹悉成衣店中人謂火從樓上同居之周姓所起因將周阿四送押捕房昨日解案捕房將獲到之搶火楊二生張四榮同解成衣店主並未投案周供小的在四馬路薈芳某妓院爲傭成衣店樓上共住三家均係妓院中人是日火　時小的等均在妓院燒至寸草全無反說火由小的而起示恩伸雪翁太守隨訊搶火各人楊供搶得綠呢棉褥一條張身畔搜出錢一千文供從寄園烟館找出時偕二十三保十圖地保在該園吸烟聞有火災前往觀看遽被捉來太守問包探火起時是何時 
 
 

Page 3

 
 
候答稱在九點鐘後太守謂楊係積竊搶火無疑着笞一百板枷號一月張旣携錢在手何得逗留火塲近處明是搶來亦責一百板免枷周所供各情尚屬可信惟難保其此時必不歸家當着包探細爲查訪再行核斷旋着交保出外 
覆訊命案○唐伏龍在小東門外遭人毆斃一案由縣拿獲兇手林阿喜訊供收禁各情本館早經列報昨日下午莫邑尊飭將該犯及炒麵店主高阿四婦人阿金卽楊衛氏一併提案復加研鞫三人所供皆與前報相同邑尊隨飭差將林帶回監禁申詳候核並着高阿四楊衛氏分别交保大約不日將詳解府司定擬矣 
枷責流氓○著名土棍李湘交由總巡馮蓮士剌史訪拿收押情形列入昨報昨日午後剌史飭提該犯研訊據供小的素來安分營生不敢犯事此次實係被誣求恩鑒察剌史謂爾之所爲本委早經訪確今何尚敢遑刁乎喝用藤條鞭背三百下笞臀六百板荷以巨校發交十六舖地方示衆限滿責放 
請追捲逃○今春俞雲階在英會審公廨控小耳朶阿壽串同私識婦人閔航阿三及張潘氏等誘拐伊妻一案黄芝生太平惟　是訊判將阿壽等分别責懲李氏交俞領回管束該氏回家後無顔對人吞烟斃命日前俞復赴上海縣控稱伊妻自二月十八日出外時被捲袱包一个内有衣飾等物未奉黄太守究追顯係阿壽等從中隠匿爲特叩請提追當經莫邑尊准詞飭提去後前日下午升堂集訊俞伸訴前因詰之小耳朶阿壽供稱向在書塲爲夥本分營生並無誘拐情事至失物等情更不知悉邑尊卽命提閔航阿三詰問據稱家住閔航女工度日俞　李氏素來相識今春三月初六日該氏驀至我家訴稱因與伊夫口角因之出外小婦人詢悉緣由當卽信致伊夫前來閔領去並無誘拐事情且與小耳朶阿壽無一面緣豈有與伊私識之理邑尊謂俞曰爾控阿壽等捲物情事然並未有人眼見又無證據可憑俞稱當時我妻偕張潘氏出外請提潘氏研究邑尊著將阿壽阿三二人暫行分别交保候提潘氏到案再行覆訊 
法界公堂瑣案○前報列袁尤氏卽袁俞氏訴稱丈夫袁阿金與彩視街湘園烟舘女堂倌大寳私識租屋鐵馬路小婦人尋至湘園被店主阿二女堂阿金大寳等關閉兩日翁太守飭包探傳到店主關阿二及其母關王氏大寳與袁阿金早巳遠颺女堂朱阿金被間壁寳記烟舘主陸大寳通信亦卽脫逃因將陸一併拘押解訊翁太守詰問之下關供大寳住在我家阿金從鄕間初到店中並無女堂太守謂旣稱不用女堂何以有兩人拘獲袁俞氏之事究竟若何答稱袁阿金果與大寳私識袁俞氏則私與胡子山來往被袁偵知將其拉回意欲另爲女頓一時苦無房屋以故寄在我家關閉一日夜朱阿金供金　蕩口人丈夫在薈芳里傭工現已回鄕太守謂關曰爾用女堂較别人更爲可惡别人俱係日久現爾則新近雇用隨飭笞責二百板　號三月朱阿金掌頰一百下陸大寳着交保候查關王氏先爲釋出着交前爲女堂之大寳袁俞氏斥退○竊犯謝步雲遞解回籍後復來滬上仍在八仙橋地方昨有小車夫戴谷香投案訴稱昨晚謝毁門而入竊去衣服知覺窮道得巡捕將伊拘住尚少布衫一件謝供語游移太守謂爾係遞回原籍之人當先責二百板送縣再行遞籍○捉獲賭徒一案昨捕房將鄕人扭送之錢春陽巡捕捉獲之陳阿妙解案請訊鄕人楊眞眞訴稱小的來滬購買荳餅將衣質錢八百文路過該處在旁間看卽有一人代押錢二百文將錢扣去繼見手中尚有錢文竟欲硬奪幸有一人代爲喝住取轉錢五百文拉到一人送案翁太守詰之錢陳二人皆俯首無詞不能强辯太守着將各責一百板枷號一月以儆○日前潘聚南訴稱被華捕扭入捕房掌頰並將髮辮繫鐵欄杆上等情本報早經述及昨　又投案伸訴前因并稱昨日祖母三朝後卽復來申求請公斷且當時由捕倒拖而進致膝盖等處俱擦傷拖進掌頰後又將花鎚敲撲以致眼角青腫三道頭又復掌頰翁太守詢之捕頭此事可曾查過通事禀稱小東門另有一西捕並非上差之捕知悉其中底細曾寫信交與捕頭内云伊眼見東洋車夫向婦人索加車　潘將洋傘毆擊車夫華捕上前解勸又遷怒於捕大肆咆哮將捕擊打况關進時臉上並不青腫至次日始行青腫或伊自在監碰傷且伊竟如瘋子一般因之管押潘稱拘進後捕頭並未問話卽行管押豈有是理太守謂伊家中有人病故故帶領女眷小兒奔喪回籍忽被流氓糾纏恐有失散情事心内更覺慌忙此乃情急所致捕房問事之人家内並無事故心内不應該亦　忙亂現在此事如何辦法可否俟領事核斷本分府在此辦事一秉至公並無偏袒備捕頭稱伊今牽涉三道頭捕頭公堂不便核斷如要告時請着伊至領事處控告可也太守謂請捕頭查明且待下期再當核奪 
上海四馬路浦灘文報局賑寓起解第八批粤賑啓○啓者敝處又承鎭江電報局曁各善士惠濟賑欵一千數百元特於初九日乘禪臣洋行輪船赴粤之便仍託韋文圃先生代匯愛育堂第八批洋二千元理合奉聞再敝處託申滬報館所分捐啓如蒙各處善士發心募捐可就近交託本地向來經收協賑各省之善堂局所彚總代寄以期簡便遇陳竹坪先生挨戸勸捐收捐時亦儘可交付事同一律無分畛域也陳君冒暑勸賑不遺餘力捐數則開登詳細結核分明見義旣極勇爲辦法又甚周密同人辱在下風有不勝其拜倒者矣謹啓 
上海文報局賑寓　賑廣西三等加急電音○寄嚴佑翁云函悉公究肯去否○佑翁復云霖往賑須有後路糧臺速復○寄佑翁云大家肯做後路速來滬議○寄天津盛杏公金苕公廣西災重佑之允往賑非　萬金不能動身乞代求中堂沈京兆各撥助萬金可否速復○寄京都周筱棠老伯潘偉如表兄陸九芝世伯兩廣水灾巳集賑欵交廣東愛育堂廣西更重嚴佑之允往賑非三萬金不能動身求籌濟并電示捐册另寄○中堂李府尹沈憲鑒歷年順直災粤助賑十餘萬今粤災廣西更甚嚴作霖欲往賑非帶三萬金不能行可否順直各籌萬金乞電示 
上海陳與昌起解第二次粤賑啓○啓者初十日第二次起解粤賑洋二千元托禪臣洋行由北京輪船裝連廣東省城　育堂紳董陳春田觀察收放承捐免水脚不勝欽佩再日前登報小啓所載各戸捐項登門收取一節現因衆善士紛紛携交多有隠名氏者其已捐未捐無從挨戸辨别未便造次登門故改章請諸君子順便帶交小棧爲感乞登貴報佈聞[  陳煦元拜懇]  
上海三馬路與昌絲棧陳竹坪經收廣東賑捐六月初九日第七次清單○郭經畬大善士募來西烟　會洋一百元葉杏村洋廿元義隆號交來無名氏洋十元姜思堂規銀五兩平安氏裕亨繭綢莊大春繭綢莊玉芝堂張恒裕曷號陸乾大昌號陸廣利相交來仁壽堂朱通和各善士萬裕醬園九戸各洋五元餘蔭　屋蘭桂運芳日昇昌雷誦芬蔡同德質業公和隆三晋源廣大號公泰衆友義泰號巨興隆巨興和十二戸各洋四元不留名洋三元高三益榆大莊兩戸各洋兩元　角退厄居乾泰　蔚盛長鄭李氏保病求痊北大生泰源號又交來孫竹記乾盛亨元豐玖日新增裕大號益昌興洪源莊利亨庄通和糖行吳錫　永裕泉延壽堂任伯年翁交來天津馮十九戸各洋兩元綠槐書屋平安客不留名　保太衣莊復元號恒新湘記復興康記種德堂義源號又各友萬有利吳潤基吳徐氏義隆號公泰號九豐林天頤大源永同源順李順昌義隆鄭子良羅秉剛汪瑞記延年堂復泰來全亨交來林氏又陸秋記吳緒興鄭明記永和局交來無名氏金又　名氏方三十四戸各洋一元王大生交來譚棟勝怡大布庄兩戸各洋五角廣惠和募來林健卿劉慶孫兩戸各洋五元又梁　謙洋一元森盛珊記洋十四元又募來漢中朱元隆洋三元又漢中恊記洪乾元恊裕　三戸各洋四元又漢中森茂德洋一元褚和盛募來杭省程章氏洋十元又褚莊氏求産保平安洋五元又力不從心人規銀四錢九分三釐又蟻負一粟子規銀四錢三分王耀祖翁募來王順泰洋兩元又二友又棧司葉至敬三戸各洋一元四十六號冊同茂棧募來韓鳳貴洋四元楊洪源冀紹南兩戸各洋二元張汝驁陳德錦李明三源源春楊源山王天益易萬興戴渭賢田永記立寳齋王慶雲十一戸各洋一元公和號林竹山戴邦勲三戸各洋五角○共收洋三百八十五元五角規銀五兩九錢二分七釐合并聲明 
 
 

Page 4

 
 
[浙省撫轅抄]  
六月初四日臬司豐禀奉委文闈提謂差禀安禀謝候補道盛禀奉委文　監試差禀安禀謝候補縣陳錫蕃禀知臬憲辭委赴台州寗波公幹叩辭巡檢王彭年由京騐看來省禀到○初五日彭祖述禀知厘捐局委處郡厘局差禀見禀謝前署餘杭縣彭禀知　粮會委餘杭南北湖差禀見　宣半縣鍾禀見禀　　任安吉典史　禀辭赴任州判葛奎厘捐局委瑞安厘局禀見叩辭未入流向人煥禀知　司委署浦江典史禀謝○初六日新授藩司許禀到進見分省候補縣伍振鴻由京來省禀到 
[江蘇撫轅抄]  
初七日藩轅牌示照得元和縣縣丞賀金相現飭前赴淮調元江青縣丞遺缺查有試用布理問王善錄堪以署理○初八日委署川沙同知黄禀辭赴任候補通判方葉烈禀辭解餉赴都藩轅牌示照得漂陽縣知縣朱畯病故遺缺輪應正途正班到班該班内查有候補知縣朱緗堪以委令署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏疏恭錄]  
欽差大臣辦理廣東防務兵部尚書一等輕車都尉臣彭玉麟兩廣　督臣張之洞廣東巡撫　倪又蔚跪奏爲廣車援桂規越會今桂省主客各軍力戰破敵保全南關連克文淵州諒山省長慶府觀音橋各城壘及遵旨撤兵回界嚴防各綠由恭摺詳陳仰祈 
聖鑒事竊惟廣東奏派馮子材王孝祺兩軍入越恊勦當於上年十二月奏　在案至本年正二月間諸車保關復諒大挫凶鋒當經而廣西撫臣潘鼎新隨時電奏臣等僅於桂電所不及者間有奏陳惟來電與各路禀報頗多異同深恐或有參差挂漏卽不足以服將士之心現在欵議粗成邊防猶亟謹將詳實戰狀上爲皇太后皇上陳之查上年十二月法　大股自船頭來犯十九日攻谷松二十九日陷諒山本年正月初九日入鎭南關桂軍將領楊玉科戰殁董履高重傷諸軍多潰推蘇元春所部及陳嘉六營尚完於是法踞諒山於關外十里之又淵州築臺　炮爲堅守計龍州爲全軍後路商民驚徙游勇肆掠逃軍難民蔽江而下廣西全省大震自太平南甯以逹尋梧皆電報所通水路所逹紛紛告急請兵桂林空虚倥偬籌備先是帮辦軍務前廣西提臣馮子材曁廣西右江鎭總兵　孝祺於臘月先後抵龍而募軍未足裝械未齊土孝祺率數營馳援出關而諒己潰馮子材原有　八營尚在東路僅帶中軍兩營駐龍州元旦聞警乃留一營彈壓限本親率一營赴南關與　孝祺軍　截潰勇一面調八營來關晤商撫臣潘鼎新告以守關無須該軍令仍顧東路遂以所部全紥關外派站親往督勦初九日南關告警復檄西援十一日聞信折回　法己於十一日晨焚關自退馮子材素有威惠爲桂越人心所嚮還人關衆心稍定乃建議於關内十里之關前隘跨東西兩嶺間督所部築長墻　里餘外掘深塹爲扼守計謂桂　宜稍養銳自任以所部萃軍守之營　嶺半令王孝祺動軍屯　其後半里許爲犄角　是時帮辦軍務署廣西提督臣蘇元春毅新軍陳嘉鎭南軍俱屯冪府在關前隘之後五里蔣宗漢廣武方友　　軍　屯憑祥在幕府後二十里潘鼎新率鼎軍屯海村在幕府後六十里魏綱鄂軍屯艾　防艽封在關西百里王德榜定邊車屯油隘專備抄截兼防入關旁路在關外東二十里獨廣軍兩枝當中路前敵時值北海封口西電皆謂法將由欽廉攻南甯斷桂軍後路而廉州並無統將臣等因桂軍漸集擬調馮軍回顯欽廉又恐難於移動當紳電奏調廉仍令馮子材酌度進退緩急一面　商該　辦或　移或只調兩營或全不移動聲　卽日東援以定衆心聽其斟酌因潘鼎新屢電不以馮軍爲得力必不肯言留故令　帮辦自酌知其力任大局必　權度旋接潘鼎新覆電謂蘇元春目艽封調回　令馮軍回廉馮子材覆電則言該軍吃重兩營亦難移調當卽電復令其專顧桂防不必援廉此正月中旬以後廣軍布置扼守前敵之實在情形也於時馮部全軍日成桂軍休息漸定越人密報法將出扣波裴艽封攻牧馬繞出南關以北且斷唐景松馬盛治兩軍歸路蘇元春率軍曁魏綱車趨艽封以待馮子材遣五營扼扣波　邀之二十七日法數十騎率教匪至芄封官軍先在警走扼扣波之馮軍突出奮擊敗遁　其䭾車火大象一摛匪黨一二月初二日法人又爭扣波遇馮軍脫洋衣洋帽挂林木而竄芄封卽長定府法以越官長定府知府紹己殺其子遂無西犯意馮子　請於　鼎新調蘇軍還中路　揚　將以初八九日犯關馮子材料法必於初七日禮拜一出兵决計先發制敵羣　多不欲戰番鼎新以士氣未復止之馮子材力爭率王孝祺軍于初五夜出關襲敵　　賊壘三安巨砲我軍以入街心白五鼓戰至初六日午刻賊益盛土孝祺馬中炮斃　騎戰率死士由山後攀崖而上破其二壘斃賊甚多賊敗　我軍傷亡亦多未刻找軍飢疲乃還此二月初五初六兩日廣車倡議出關力戰彼壘之實在情形也初七日注果悉起諒山之衆併力入關直樸關前隘長牆攻廣軍營壘　子材告諸軍曰法再入關有何面目見粤民何以生爲土孝祺以淮軍爲龍州人所詬病諸軍多輕之憤甚皆誓與長牆俱死法以開花砲隊循東西兩嶺進向下轟擊以槍隊撲中路法謂越人皆馬内　目以眞法兵居前黑兵次之西貢洋匪又次之教匪客匪在後炮聲震天遠聞七八十里外山谷皆鳴槍擇積陣前厚者矣寸　我軍死戰傷亡殊　東嶺新築五壘未成爲敵攻踞其三王孝禎自率小隊抄敵後仰攻敵稍却戰至申刻蘇元春援軍至合力拒戰　軍竟日不食至夜仍未收隊是日土德榜自油獈出軍夾擊踞文淵之對　與敵鏖鬥數時互有傷亡遇賊連軍火乾粮之駃馬無　逐之皆返走法糧械遂不得人關初八日清　復大戰賊來益衆炮益緊馮子材居中蘇元春助之王孝祺當右陳嘉莊宗漢當左右路　東嶺敵炮　猛馮子材典諸統領約有退者無論　將遇何軍皆誅之　於各路設卡以截殺逃者馮子材王孝祺各刃退　數十人　勢狂悍致死已薄長牆或已越人馮子材年將七司短衣草履待矛大呼躍　長牆率其　子馮相　馮相華摶戰將士　開栅　湧出諸軍覩馮子材如此無不感奮關外游勇客民千餘聞馮千材親出陣　自來助戰伺便隨處狙擊馮軍扣波五營自關外西路夾夾擊　背於是諸軍合力死鬥　兵火器雜進十孝祺部將　瀛率隊　鋒袒臂裸體衝人敵　故所部勤勇傷亡　多陳嘉爭東嶺　壘將宗漢繼之七上七下陳嘉四傷　退至酉末王孝祺已將西路賊擊敗親率軍由西嶺抄敵後與陳嘉等合擊而王德榜之軍亦自關外夾擊東嶺之背遂將三壘全數奪回是日王德　自清晨出軍甫谷待敵援賊至率隊衝之賊截爲二援賊因回槍擊德榜軍我車奮擊大勝部將張春發蕭得龍戰　勇斃法酋法匪甚多餘衆敗走獲其騾馬五十餘　所　皆槍炮揮麵餅洋銀之屬德榜遂自外夾擊東　奪還三壘法鏖戰兩　彈碼己盡而後收隊軍火被截惶懼無措頃刻間砲聲頓息遂大潰　軍注意勒殺賊翻　　澗　竄　匪路熟先逸法兵多殲　戰所斃眞法兵黑兵千餘法酋　十客匪教匪數日逐出關十里而還是日　子材土孝祺身畔屢　開花砲　墜洛木　我軍曩　法戰　挫之時率皆隂雨霾　是日大開晴霽風日　明　初七初八二日廣軍會合桂省　客各軍　戰大捷之實在情形也稿　完 
[英界公堂瑣案]  
華捕禀稱前日午刻　遇張阿雲身穿短衣腰腹彫脝似藏物件爲特阻住搜得手鎗十枝帶　捕　送案請究手鎗呈案句探陳阿九禀該捕拘張管押時捕頭詰　鎗由北京輪船上某粤人囑伊送往注界某京貨舖銷售富命小的帶伊到船指交粤人豈知竟無　指張供小的本邑人向爲挑夫前日在碼頭　粤人令送鎗至法界元大京貨鋪時粤人踢隨在後見我被捕阻查因卽逃去及偕包探到船粤　竟不　承認該包探又稱查得張專爲　包送手鎗設成查破情願受罪不肯供出交鎗之人葛大令謂是鎗顯係由張包送盖　稱粤人跟隨在後巡捕查問時何　指交又問包探旣帶張到船曾否指明粤人是誰包探答稱並木指明何人惟稱交鎗　人不　船上大令商之易繙　飭將張押候查明夾帶禁物之　及銷售之店再行核辦手鎗存堂○甯人莊阿金訴稱小的向爲扛夫前月初曾向萬春樓茶肆　汪某賈得油紙扇一柄後在别家茶肆突來江北人劉祖傳聲言　扇是伊失贓小的告以來原囑往對質劉見　依拳打脚踢以致小肚受傷幸逢巡捕拘劉并送小的至醫院據醫生言小　受傷　重右腰左足亦均有微傷請爲騐傷究辭劉　撑船餬口此扇實由小　失去後在伊　中認　致與爭執誤傷葛大令騐　莊受傷果重隨向劉曰油扇同樣者甚多豈容妄指失贓口凶毆執隨判罰　五元給莊養傷完案○陳　福稱路遇素不相識之二人軋入茶館妄稱欠洋與論爭執致被摸去銀洋三元爲此報捕拘案吳阿　陳阿得同供陳典别人尋釁遭毆　等並無摸取錄洋之事葛大令謂吳陳平空訛詐摸洋情殊可恨判各　號　天以儆○吳阿五稱昨在茶館携有新鞋一雙突有鄭阿五妄指欠錢喝同一三人硬將我鞋質錢五百文爲特報捕拘獲送案包探顧阿六禀稱鄭係著名流氓浜北彭王廟人吳報捕後由小的獲住搜出質票原錢尚在併送案鄭供吳欠錢五百文屬索不還昨見伊有新鞋故令質交我葛大令謂鄭質票尚在爾手何敢飾詞圖賴押候笞　二百板以儆　案之質票及錢交吳領去○甯人吳三茂訴稱小的素與同鄕林三虎爲友昨至林處忽稱箱内失洋二百元强索賠償逼立票據不依林竟糾同馬夫三十餘　毆傷小的幸有人見而關照胞兄吳二寳報捕拘林請爲騐傷究辦二寳供與　同并稱小的素業錢莊林係賭棍林供三茂在籍亦爲賭徒小的偕之來滬用去洋二百元故○伊認償一半並未糾人毆擊葛大令判林營押一月　儆○某西人控失洋銀一百六十元疑係廚司洪小炳　竊及葛大令飭將洪押候查明再訊各情已列前報昨西人投案聲稱失洋後見有鐵鑿遺存查知洪曾向杉板船戸陳阿敖借用鐵鑿因邀陳認明是鑿確係　物洪行竊無疑洪仍供東家銀洋放在寫字房惟侍者汪全生可以出入日汪辦有新衣　未行竊亦未向陳借鑿緣胷與陳口角故乘洋東失竊藉此揑誣汪供洋　失竊後因遺鐵鑿查明借鑿之由莫不疑洪行竊陳訴前因葛大令商　易繙譯謂該洋人指竊雖無實據　洪情有可疑姑判管押　月汪旣有監守之責疏忽之咎亦所難辭諭令扣罰月辛工錢店夥甘雲卿訴稱失竊錢五千六百文報捕查得賊從比鄰木作内來因將該作中何阿增拿獲據何言係葉雲來行竊因又獲葉送案包探康阿　禀稱起到錢三千五百文尚少二千百何供與葉同摺而臥不料彼於夜間出外行竊幸得尋獲送懲葉供實因何友方阿二行竊該包探又稱查無方阿二之人葛大令判葉管押二月何招留匪人罪有應得着賠所少之錢二千一百文交甘領去○月前包探康阿順拿獲竊鐘之韓同喜旋有同裕昌京廣貨舖楊永林投案認贓韓堅稱鐘從引翔港叔父家取來葛令限韓三日内邀叔父投質等因已列前報昨捕房又將韓及自鳴　送案該包探申訴前因捕役張　禀稱韓在押曾囑徐姓親戚代招叔父不肯到來大令詰訊之下韓仍執　前大令謂爾叔父何不　案殊見爾行爲不法　稱在押不能去遨又不識字無從寫信諒叔父此時尚不得知大令謂巳有徐姓替爾代邀何謂不知判押一月贓交楊領○包採陳阿九禀稱華捕在路陣獲竊犯土阿太携烟鎗布衫等件帶至捕房又搜出許多押票吊得紡　長　衫布衣等物查得失主共有三家今均傳案天主徐　金周阿得妓女　　珠之大　役請領贓 
 
 

Page 10

 
 
王俯首求恩各押鋪請追押本葛太令判王管押一月以儆起案各贓分别給領着各認償押舖半本 
[畫潤助賑]  
粤東水灾告急凡有人心者聞之莫不惻然兹余許願畫紈箑白件助賑餘件不畫是舉實爲樂善起見非敢高目居可故祗每件减取英洋二角其潤資請无交絲業便館施少欽先生收去卽持收據併件送至敝寓照畫若斯則點滴歸公以絕私謙弟恐未能週知特請登報倘蒙諸君樂從祈惠顧焉[  朝陽樓但仁里劉公館劉棣堂啓]  
[减潤助賑]  
蓮峯外史山水行書琴鶴道人梅石隸書刻均大減潤助賑三個月於六月初一日起至八月三十日止城外愼盤街大春府綢莊城内小東門馬姚巷萬信昌布庄兩處收付小件三日大件十日二君潤例同定左扇册琴條每洋五分四尺屏倍之五尺屏又倍六尺屏三倍楹聯　堂幅推屏加倍餘件另議泥金加倍潤到落筆 
上海廣肇公所經收廣東賑捐五月廿四五日第三冊清戰○廣永誠洋二百元○廣惠和一百二十元○同昌利廣德泰祥安合安生和泰生昌泰恒順昌同泰聽和祥止棧元記禮和昌王裕隆十三戸各洋一百元存心居士　七十二元四角廣和興隆盛合均泰司徒源記耀記五戸各助洋六十元義昌謙裕和泰祥發源怡興隆合記普源公楷記廣生源義德合合成成興　公信安福元押福如押福祥押廣興昌十六戸各五十元廣興祥求母長壽子谷三十元同發昌二十五元代故友高子佩二十三元關雪記同昌順何敦仁堂安泰公司義昌隆昌記永利貞永興和和記生泰　遠昌隆泰安棧謙順泰同興公長發棧大有章兆昌成寳裕逢和合東昇隆太古昌全信質廣揚興恒茂和以上廿四戸各助洋二十元冋吉祥同安榮怡順昌同發祥以上四戸各十五元廣發和生記永祥泰安安瑞昌和裕豐恒裕源宏均益安和祥李爵卿祥記趙岐峰萬安樓江亷三江鐸臣禮耕堂正義隆仁和利何雲裳以上十九戸各助洋十元無名氏洋八元劉財興隠名氏各洋六元接元堂永興利聚利貞劉餘昌無名氏鄧瑋生李福源堂德陞榮羅晋行恒安泰卓國卿江俸儔清河阡羅道生羅寳善堂馬釗記梁芝還羅柏行辛柱臣十八戸各洋五元許怡隆祥合忠恕堂利源敬衛翼善堂上四戸各　四元　萬建高留餘堂鳶飛堂高荷天盧名隠五戸各三元　美隆衛杰庭信昌　安帳房　益之楊祥兆楊益開祥記謝餘春吳受記吳澤田楊寳珊羅献行龔春浦孫松堂陳吉灙記有心無力上十八戸各二元湯仕榮無名氏江　三楊華生周東初江尹同梁汝鍍裕茂和李長春楊啓昌辛澤華力與心違子上十二戸各一元另吳　圃手經募洋二百十元細張巳登前報又自五月廿六日至六月初六日隨收隨錄覓閒别墅洋七十二元吳少琴還願五十元春記廣有餘陳輝廷三戸各三十元鄭門李氏紋廿兩太古源鍾靄堂蔡如柏陸敬南汪永享春源馥翁葵卿七戸各二十元周春源十五元恒　春蘇如阡梁月樵東和安貽鄂堂朱少谷耕義堂湯廣實記鄭茂光上九戸各十元胡永昌劉蓬山二戸各六元汜恒源祥元　張信之蔡侣陶李日垣華吕士林湖泉黄小舫趙佐卿張星初無名氏黄所堂無名氏十三戸各洋五元悅昌文梁海籌信女無名唐子祥蔡子周五戸各洋四元許勉齋余慶生吳永鏡鍾沛泉無名氏劉泳彰吳謙禮堂顧雲錦高慳診羅汝揚十戸各二元黄芬泉容鏡亭陸朝煒卓栢不濟事有心無力彭城氏趙舜卿林智蓮駱　賓吕儀山卓富　郭麗泉唐潤三梁澤科各一元又太古棧經募李　齋唐虞卿各十元梁卓軒海口辦房各五元吳維康周錦堂吳斗垣潘曾源李麗里海口燒　公司吳頌頤鄭業孔柱挺馮雲佳馮氏李其昌各一元梁蔭廷盧渠卿麥珍祥麥秀廷梁艶鄭利記郭功彦黎樂鄺棠梅口船無名氏潘仰之各半元　吳琨圃續募丁宏泰十二元王順泰十元同和六元同生福舒三泰各五元福聚公張敬德堂各四元時和孫荻洲三泰鐵號各三元程典臣吕玩亭黄鏡泉聚泰來同源昇葆厚堂溢餘軒周科文愼記謝永昌王濟泉朱桂蓀唐晋記各二元吳積善堂一元五角宋杏齋黄業曾吳日烜王春記袁叔明吳梁氏龔雪村各一元鄺另介壽堂兩次共洋一百五十元 
上海四馬路　灘文報局經收粤賑六月上旬清單○初七日敬泉六元三角無名氏保平安一元○新大號募世一號單茅　茹鄭庭三王曾庸三戸各一元莊益三垻　三劉同熺三戸各五角徐文貴三角孫金裕二角共洋六元○餘姚葉一元○豐泰莊募電字九十二號冊豐泰莊念元陳遠仁堂五元無名氏二元隠名氏不留名力不足人囊澀子四戸各一元有心無力人無力人知微子三味軒力不從願人微微氏居之安求安氏八戸各五角共三十五元○江海關募世二號單滸　口汪益甫各二地吳俊卿汪子泉各一元共六元○王近仁居一元郭記銅洋三元○蘇州東美巷陳募世三號單六十戸共洋七元銀一錢四分○無名氏一百元○陳倬雲翁募滬字五十七號册譚光韶願力微薄子陳宅三戸各一元吳顯無名氏馮震揚無名氏四戸各半元有心無力求外洋茶速售五元大夢童子一角共洋十元一角○周錫三一元王念劬翁募吟莪氏吟莪眷属各十元潤記席正記張裕記姚採記周佑記五戸各二元共洋三十元○悟恒齋篆杳書屋從善人三戸各二元黄錦詩舊破表一只○英公堂交來會總洋行罰欵十五元○半安居募世四號單衆友二元錢四千三百文胡善房二元有心氏六桂堂方陳博房余樹記世彩堂劉五戸各一元三槐堂王王芬記各半元董善記三百文陳梅記陳茂記徐政記黄慕記蔡新記五戸　二百文共洋十五元○祥泰布號十元常熟義隆莊節　西瓜五元○雙鳳公記募世五號單毛子雲程冠英俞麗生程履之吳俊傑餘記於勤桐蔭書屋八戸各一元吳子原勉力子福記三戸各三元劉子玉程復三吳觀棨膳省記四戸各二元吳月坡汪卿華王季常河間氏孫崇菊　原生六戸各五百文客謝茗八百廿文劉裕泰温石順各四百文吳肫甫吳芝堂各三百文零三百五文共洋三十元○吳叔匽書潤小洋三角保平安五元揚州勉善子曙海樓王各一元益記五十元○鴛湖鹺寓募世六號單鴛湖鹺寓榮德堂各四元鳳輝堂福記泰記恒記四戸各二元養心書屋玉樹堂餘生子怡怡書屋四戸各一元共二十元○杭州源大號十五元蘇州知非客五元蘇州愛古堂二元沈學丹黄學靜沈照澤沈求濟四戸合二元蘇　桂善氏力不從心各一元此稿未完 
 
 
 

Page 11

 
 
[光緒十一年六月初二日京報全錄]  
　　宫門抄○上諭兩道錄前○御史殷奏請飭部酌量變通摺○閩學政馮奏報科試並舉行選拔情形摺○雲督岑奏查明請卹片○閩督楊等奏匯解京餉起程日期摺○又奏籌解銀兩片○大臣文等奏請酌給委員薪水銀兩片○閩督楊等奏甄别各員片○又奏請合建祠宇興辦緣由夾片○六月初二日戸部通政司詹事府八旗兩翼值日無引見○伯王謝加級恩○大額駙假滿請安○張曜謝授廣西巡撫恩○文暉謝查城大臣恩○召見軍機張曜○○山東道監察御史臣殷李堯跪奏爲吏部選補章程未能悉協請勅部酌量變通仰祈聖鑒事竊吏部握銓衡之柄實爲用人要端觀其選補章程動輒援例往往於例多所牽合而於理轉失持平雖迭經諸臣條奏時有增損而尚有未盡恊宜請爲我皇太后皇上縷晰陳之一凡部曹到部後他部有缺得咨選惟約計到班亦須十餘年之久其於原部公事已爲熟手遽易他部轉易生疏悮事殊非國家歷練人才之意臣思以本部之缺銓選本部之人彼此無慮偏枯又何必六部通銓致有遷地弗良之患此項人員以後似應改歸本部銓選以重部務一各部請補題缺人員向歸堂官揀選酌量非特愼重部務亦所以鼓勵羣材近年保舉紛繁吏部定有輪補章程其由保舉得補題缺者不一而足甚至未經在部辦事之員亦佔部中題缺殊不足爲本部辦事者勸似應飭部將現行章程詳加酌核除選缺仍照舊輪補外其額題缺出將保舉奉旨在先人員與資深應題應補人員由堂官揀選酌量一例請補仍不得將保舉者連用二次以示限制庶在部當差者益知奮勉一小京官截取一班向來選補舊章較勞績班爲優乃有由截取班得勞績本班先者部中專歸入勞績班遂至京禦有人永無到班之日且併其分發亦不准呈請殊屬向隅查進士班及考班中書等官或保或捐而得本班先者不聞斷其原班而專歸入勞績損納班况此等均係實缺保荐奉旨記名人員與備有勞績者不同似應不斷其截取原班仍准其呈請分發以免阻彼進取之路一教職挨貢人員部中按輪銓選而歷查選單實可到任之員大抵物故者多及至外省行查到部己閱多時部中仍復照班補選以致實缺日久虚懸查同治年聞部章令各直省每當年終將挨貢現存應選人員由州縣造册彚詳藩司咨部按册開選乃因循日久視爲具文往往有延不咨覆者其故由於各省藩房借此爲委署人員地步以希圖漁利藩司並無處分是以催督不嚴積弊難返應請飭部酌定藩司處分使書役不得舞弊認眞造册以免懸缺而疏選途一廪增附考取教習以教諭訓導用者損作歲貢與未經捐作歲貢者選班逈别查光緒九年分部奏定章程無論已否捐作歲貢均無庸捐免　舉誠以此項人員係欽奉特旨准其與考是以奏准一律無庸　免保舉則其選班似亦應一律插選以歸平允以上五條皆臣見閱所及可否飭部施行之處伏乞皇太后皇上聖裁謹奏奉旨巳錄○○福建學政臣馮光遹跪奏爲恭報科試八府二州並舉行選拔情形仰祈聖鑒事竊臣於上年五月十一口謹將各屬歲試及福甯府歲科並試情形具報在案嗣於八月十九日出省辦理科試仍由興化次及永春泉州漳州龍巖汀州改歲後按試邵武建寗延平於木年三月初七日回省接考福州府屬至四月初五日考畢計通省科試一律竣事各府州應考人數與歲試不相上下報考經解及史論詩賦者倍多於前文風有蒸蒸日上之勢一切約束關防俱照歲試務求嚴密諸生童尚能恪守成規不致稍踰至本歲舉行乙酉科選拔臣分場校閱擇尤錄取務得學問賅博品詣優長之士以仰副聖主育才至意兹俟積牘稍清再行定期考錄各屬遺才所有科試事宜除遵例分别造册並應磨勘各試卷送部外理合將試畢八府二州及隨棚舉行選拔情形恭摺具報再臣所過地方民情均極安謐省中入夏以來　雨霑足早苗豐藯堪以上慰宸厪合併附陳伏乞皇太后皇上聖鑒謹奏軍機大臣奉旨知道了欽此○○岑毓英片再臣於光緒十一年三月十三日曾將查明陣亡將士遊擊楊開曙等十員名奏請剌部議卹並聲明尚有未據各管查明官階各員容俟續報在案兹查有補用守備武上林鄔雲耀監翎補用千總劉豫仁藍翎六品銜補用把總陳鴻光六品軍功劉文振莫如法從九職銜周煥然等七員名據總兵丁槐堂呈稱均在宣光一帶打　陣亡呈請補奏議卹前來臣杳該員弁等力戰捐軀深堪憫惻合無仰懇天恩勅部將武卜林等七員名照陣亡例從優議卹　慰忠魂除尚未杳明銜名　弁容俟續奏曁陣亡勇丁造册咨部外謹阿片且陳伏乞聖鑒訓示謹奏軍機大臣奉 
旨武上林等均着照陣亡例從優議卹欽此○○頭品頂戴閩浙總督臣楊昌濬革職暫緩交缷福建巡撫臣張兆棟跪奏爲匯解各欵京餉委員起程日期恭　仰祈聖鑒事竊照光緒十一年分部撥内務府茶稅京餉銀五萬兩戸部茶稅京餉銀二十萬兩固本京餉每月五千兩洋藥厘金五萬兩當飭司局籌解並因部議停　匯兌曾經奏明閩省並無現銀擬令商號先行墊解俟有上庫日期提欵給領曁委鹽大　許衍棟督商籌墊内務府茶　戸部茶稅固本京餉洋藥厘金各銀萬共四萬兩　京投納在案兹復解内務府茶稅銀一萬兩戸部茶稅除墊還洋欵及已解外如數找解銀一萬四千兩又固本銀一萬五千兩洋藥厘金一萬兩委候補知縣成心中督同號商如數籌墊進京投納該委員定於四月二十六日起程俟報到上庫日期再行提欵發給據藩司沈保靖並稅厘善後兩局司道具詳前來除分咨外臣等謹合詞恭摺具奏伏乞皇太后皇上聖鑒謹奏軍機大臣奉旨該衙門知道片併發欽此○○楊昌濬片再光緒十年分閩省短解内務府經費銀二萬兩固本京餉洋藥厘金各　萬兩添撥稅厘京餉銀八萬兩彚欵 
奏請一併暫停由部議　准將添撥稅厘緩解六萬兩其餘二萬兩併各欵京餉均難停緩等因轉飭遵辦去後兹設　湊　補解内務府經費固本京餉洋藥厘金各銀一萬又添撥稅厘二萬共五萬兩委令候補知縣成心中督同號商先爲籌墊進京役納該委員定於四月二十六日起程仍俟報到上庫日期再行提欵發給據藩司沈保靖並稅厘善後兩局司道具詳前來除分咨外臣等謹附片陳奏伏乞聖鑒謹奏軍機大臣奉旨覽欽此○○文緒等片再奴才等前因江省需員差遣曾經附片奏調盛京卽補協領張永錫來汀聽候　遣欽奉諭旨張永錫着准其調往差遣欽此欽遵在案今於二月二十六日到江查該員前　奴才文緒辦理營務邊務深資得　擬將該員委充文案翼長所支薪水查照奏定章程翼長每月給銀四十六兩除檄飭遵並外理合附片具奏伏乞聖鑒謹奏軍機大臣奉旨該部知道欽　○○頭品項戴閩浙總督臣楊昌濬革職　緩交缷福建巡撫臣張兆棟跪奏爲試看期滿人員甄别留閩補用恭摺仰祈聖鑒事竊查定例捐納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察　出具切實考語分别補用又歸班進士截取赴部准其隨時呈請分發籤擊各省試用一年昭例甄别又大挑分發各省之一等舉人到省一年該督撫切實甄别詳加察看其能勝民社之責者卽以知縣用等因遵辦　案兹福建試用同知周士　陳談試用通判宋維釗候補知縣李承緒進士截取知縣陳煥新大挑知縣康林桂先後試　　滿俱應照例甄　　　臬兩司會詳前來查該員周士榮勤明稳練陳　明幹有爲均　以同知留　宋維釗辦事稳洽堪以通判留閩孚承緒樸實耐勞陳煥新才具明敏庸林桂趨公勤奮均堪以知縣留閩分别按班序補除將各該員　歷咨部外臣等謹合詞恭　具奏伏乞臬太后皇卜聖鑒謹奏軍機大臣奉旨吏部知道欽此○○楊昌濬等片再原任福建按察使張運蘭在武平縣地方殉難經升授學士前督臣左棠等會奏優卹並建專祠同時殉難之記名總兵賀國禎等知縣沈田玉等一併附祀奉旨允准又巳故通政使劉典　閩連克堅城剿平賊壘經前督　何璟奏准於福建省城及立功之汀州府城各建專　在案查福建前辦專祠每案僅銷銀五百兩近來　料昻　張運蘭祠宇附祀者多尤須寛大計　實在不敷以致遲延未辦現經委員湖南知縣　卓廉等選購省會西門内寳定舖民地一　擬請將張運蘭劉典合建雙忠祠每案工料銀五百兩共給銀一千兩在於存公欵内核支不敷若干另行設籌劉典尚有應建汀州府一祠飭催擇地另辦據布政使沈　靖詳請奏咨前來臣等覆核無異飭俟工竣委員騐收取造冊結圖說具詳請題曁咨部外所有合建祠宇動欵興辦緣由臣等謹附　陳明伏乞聖鑒訓示謹奏軍機大臣奉旨該部知道欽此 
 
 

Page 12

 
 
   
 
