# 1913 - 9 - 4914327

 

Page 1

 
 
　　中國郵政局特准掛號認爲新聞紙類明治四十二年四月二十二日第三種　便認可第二版 
社論 
[俄蒙交涉檔案（廿）（四）（無名）]  
　　一烏里雅蘇台將軍所屬（甲扎薩克圖汗部落十九旗）西路右翼左旗額爾德呢弼什將勒圖扎薩克圖汗兼扎薩克多羅郡王一旗西路中左翼左旗郡王銜扎薩克多羅貝勒一旗西路左翼中旗扎薩克鎭國公一旗西路左翼右旗扎薩克鎭國公一旗西路中左翼右旗扎薩克輔國公一旗西路中右翼末旗扎薩克輔國公一旗西路左翼前旗扎薩克輔國公一旗西路左翼後旂扎薩克輔國公一旂西路右翼右旂扎薩克輔國公一旂西路右翼右末旂扎薩克輔國公一旂西路左翼左旂公銜扎薩克頭等台吉一旂西路中左翼末旂扎薩克頭等台吉一旂西路中右翼左旂扎薩克頭等台吉一旂西路中右翼末次旂扎薩克頭等台吉一旗西路左翼後末旗扎薩克頭等台吉一旗西路右翼前旗扎薩克頭等台吉一旗西路右翼後旗扎薩克頭等台吉一旗西路右翼後末旗扎薩克頭等台吉一旗西路輝特旗扎薩克頭等台吉一旗（乙三音諾顔汗部落二十四旗）中路三音諾彦旗三音諾彦扎薩克和碩親王一旗中路中左末旗扎薩克和碩親王一旗中路中右旗扎薩克多羅郡王一旗中路右翼右後旗扎薩克多羅郡王一旗中路中左旗扎薩克多羅貝勒一旗中路中前旗扎薩克多羅貝勒一旗中路額魯特前旗扎薩克固山貝子一旗中路額魯特旗扎薩克固山貝子一旗中路中末旗扎薩克鎭國公一旗中路中後旗扎薩克輔國公一旗中路左翼左旗扎薩克輔國公一旗中路右翼中左旗扎薩克輔國公一旗中路右翼末旗扎薩克輔國公一旗中路右翼前旗扎薩克輔國公一旗中路左翼中旗公銜扎薩克輔國公一旗中路右翼末旗扎薩克輔國公一旗中路右翼前旗扎薩克輔國公一旗中路左翼中旗公銜扎薩克頭等台吉一旗中路中右翼末旗扎薩克頭等台吉一旗中路中後末旗扎薩克頭等台吉一旗中路左翼左未旗扎薩克頭等台吉一旗中路左翼右旗扎薩克頭等台吉一旗中路右翼中右旗扎薩克頭等台吉一旗中路右翼中末旗扎薩克頭等台吉一旗中路右翼左末旗扎薩克頭等台吉一旗中路右翼後旗扎薩克頭等台吉一旗中路右末旗扎薩克頭等台吉一旗一阿爾泰辦事長官所屬烏梁海（甲鳥梁海左翼四旗）散秩大臣額爾克舒諾一旗副都統察罕博勒克一旗總管扎薩克鎭國公桑散扎布一旗總管扎薩克鎭國公圖魯巴圖一旗（乙鳥梁海右翼三旗）散秩大臣扎薩克固山貝子巴勒丹多爾濟一旗總管扎薩克鎭國公瓦齊篙扎布一旗總管扎薩克鎭國公棍布札布一旗　　查烏梁海雖屬蒙古然與喀爾喀四部落語言各别性質不同聞並不贊成獨立惟地勢偏於一隅被喀爾喀四面包圍不能與民國通聲氣遂亦附從　　一科布多參贊所屬（杜爾伯特等十六旗）左翼杜爾伯特旗扎薩克特古斯庫魯克達賚汗一旗左翼杜爾伯特中旗扎薩克多羅那王一旗左翼杜爾伯特中左旗扎薩克多羅貝勒一旗左翼杜爾伯特中上旗扎薩克固山貝子一旗左翼杜爾伯特前右旗扎薩克固山貝子一旗左翼杜爾伯特中前旗扎薩克輔國公一旗左翼杜爾伯特中後旗扎薩克輔國公一旗左翼杜爾伯特中下旗扎薩克頭等台吉一旗左翼杜爾 
 
 
 

Page 2

 
 
　　中華民國二年一月十一日星期六（申報）舊曆壬子十二月初五日第二版 
　　伯特中後左旗扎薩克頭等台吉一旗左翼杜爾伯特中前左旗扎薩克頭等台吉一旗左翼杜爾伯特中後右旗扎薩克頭等台吉一旗左翼輝特下後旗扎薩克頭等台吉一旗右翼杜爾伯特前旗扎薩克和碩親王一旗右翼杜爾伯特前右旗扎薩克多羅貝勒一旗右翼杜爾伯特中前旗扎薩克鎭國公一旗右翼輝特下旗扎薩克頭等台吉一旗　　以上各旗雖屬獨立其實被脅並非附從如左翼杜爾伯特旗扎薩克特古斯庫魯克達賚汗現經民國加封並給雙俸蓋其心未嘗一日忘民國者也（未完）命令 
　　一月九日臨時大總統命令任命任秉璋爲陜西高等審判廳長張耀爲陜西高等檢察廳檢察長此令　　領參謀總長事黎元洪呈請任命林仲墉爲福建都督府參謀長應照准此令　　司法總長許世英呈請任命朱養廉陳寛香倪寳森署京師地方審判廳推事應照准此令　　署綏遠城將軍張紹會電呈稱伊克昭盟達拉特旗扎薩克固山貝子遜博爾巴圖首贊共和請予晋封等語該貝子深胡大義殊堪嘉尚應進封貝勒並加郡王銜以勵忠誠此令　　指令國務總理據該總理轉據法制局呈稱擬將該局參事胡礽泰等八員均叙四等秘書謝緒璠僉事梁鴻志等二員均叙五等等語應即照准此令　　指令國務總理據該總理轉據法興編纂會呈稱擬將該會纂修姜廷榮等八員均叙四等等語應即照准此令　　指令國務總理據蒙藏事務局呈稱擬將該局秘書文斌叙爲五等等語應卽照准此令專電 
[北京電]  
　　外交問題疊起内外皆恐牽動借欵俄使己電本國政府謂俄已决不承認賠欵展期如中國仍延不交欵請示如何對待法比兩國公使聞亦與俄一致行動 
[北京電]  
　　庚子年賠欵事件昨日陸總長復與公使團會議仍無結果 
[北京電]  
　　相傳初六日俄參贊格拉衛赴外交部提出五條一承認我國有宗主權及由此權生出之各權利二蒙人得練兵自衛三除蒙古外别國不得殖民四俄於領事署衛隊外不再派兵五此後締結詳約據此大綱議定惟外人多以此説不確 
[北京電]  
　　政府電詢各省都督能否將印花税備作大借欵抵件且述庫倫交涉近狀究應如何對付 
[北京電]  
　　英德二公使爲調停中將印花税備作大借欵抵件且述庫倫交涉近狀究應如何對付 
[北京電]  
　　英德二公使爲調停中俄交涉起見請外交部禁止各省抵制俄國貨幣 
[北京電]  
　　聞俄使對於某國售賣軍火於中華民國一事甚形反對暗中設法阻止 
[北京電]  
　　察哈爾何都統電告政府謂前有俄人多名形似暗探當即善言遣送出境惟目下又有俄人數名欲入滿洲北京等處要索護照礙難阻止 
[北京電]  
　　新疆楊都督以回部摇動請任楊樞及馬安良爲宣慰使 
[北京電]  
　　省制省官制自第一次提出參議院已半年有餘法制局最後之省制草案爲虚三級制又經人反對而罷袁總統對皮頗爲焦急以此等重要法案旣如此延宕須俟至國會召集之後而目下各省官廳之紊亂又不能不速謀統一乃飭施局長草擬暫行官制施素主張道制者故存道不廢以爲他日施行新制之預備 
[北京電]  
　　黄興因路事不日來京 
[北京電]  
　　敎育部將立考文苑校訂古學搜羅著作以存國粹 
[雲南電]  
　　法兵在開化堅築營舍似有暫不撤退之意 
[南京電]  
　　程都督擬於日内赴浦口查察商場建設事宜並分往鎭澄淞等處閲視礮台 
[南京電]  
　　程都督擬將軍務司遷入都督府署辦公以便接洽 
[南京電]  
　　江都縣知事應省長昨改委李鴻扶接任特約路透電 
[倫敦電]  
　　下議院議員琴萊爾君今日在院一再質問關於克里斯浦借欵及六國借欵抵押物比較之眞相琴萊爾君復質問外相葛雷謂六國借款成立之前葛雷君可否探得關於該借欵穏健與否之獨立意見以維持認購債券者之利益葛君答稱此事余不能出而干涉蓋謂凡認購券之人觀於呈交國會之報告書與其他公衆消息則對於各項債欵之利益分别對照自當胸有成竹也 
[北京電]  
　　都人士之意六國銀行團代表今日在巴黎開會必能贊成借欵草合同之條件六國銀團駐京代表及財政總長已最後商定該借欵按五釐起息此間一般人士多不謂然惟銀行家現信今日巴黎開會或當决定借欵應以五釐起息俟過若干時後再爲减輕云 
[北京電]  
　　政府已嚴電福建當道即行拔除興化府屬所種鶯粟如不得已則用軍隊實行此舉 
[張家口電]  
　　據近由庫倫來者聲稱各喇嘛非常注意武事時時習練打靶兵操惟蒙古商業因有戰謡極爲凋敝致貧民皆異常窘困 
[張家口電]  
　　據北京英文日報載確實消息謂中國鐵路入利之豐實所罕有京奉鐵路盈餘之數幾近英金一百萬磅滬寧鐵路收入亦大有進步津浦鐵路獲利可操左券故政府宜按定制開始實行發達鐵路計畫改革計畫應由總機關部入手而後推及全路據上年情形觀之中國實富有復元之氣力而以科學之目光觀之尤足以見中國未闢財源之遠大又謂振興鐵路之熱心當首推孫中山君孫君能使大衆知鐵路與振興中國關係之鉅國人尤當感激云 
[東京電]  
　　桂太郎新被簡爲内閣總理今日路透訪員往晤桂氏謂余往聘俄都奔喪返國荷今皇授以大侍從與掌壐大臣之職彼時余極願離絶政界委身於今皇一人詎意國家多故前内閣因而推翻今皇忽命余總理内務大非余初願所及故余欲將余之計畫完全佈置定妥尚須假以時日惟余行政方針當以余前此兩握政權時所遵循之程序爲基礎遠東和平實攸賴焉路透訪員詢以日本今内閣對付中國之態度桂氏答稱余爲英日聨盟之主動力此後加以改訂一九一一年復加修正均由余一手辦理余之行政方針觀於以上數事已可　見一斑英日聨盟以維持遠東和平爲唯一之目的故余之政略亦當與該盟約之眞諦極相脗合蓋余與日本之所蘄望者唯和平而已余前此兩秉國鈞時所以竭力銷弭阻止遠東永遠和平之障礙物者職是之故桂氏又謂中國現狀今仍不免杞憂夫擾攘因循實皆禍胎此爲世界公例中國今日大局隠伏危機惟所以演成此種狀况者其責實在中國不得委咎他國而日本亦不能任其咎也中國急當奮發圖强脱離今日阽危之境以臻長治久安之點異進行此事可以盻望日本金力臂助日本對於中國毫無幸災樂禍之心不特無此心且功望中國大局早日奠於磐石庶兩國彼此通商得漸益發展桂氏又謂日本切願竭力扶持中國俾抒中國之困不佞敢信他國亦同具此意蓋中國一日不靖則大局一日不寧而各國杞憂亦一日不能消釋也訪員繼問六國借欵成立之後各國將即承認中華民國否桂氏答曰此事不敢擅决中國首當表明動用借欵入項確能令政府得臻穏固之地位及當昭示全球中國能於全國保守法律維持治安六國貸欵中國之目的蓋願中國得機釐整内政故六國借欵合同之簽約爲承認之動機此則可以無疑者也旋又論及滿洲問題桂氏絶對不認有併吞該省或更改該省現狀之説其言曰日本於滿洲已得某某權利將善加保守中國實無庸懼日本之侵犯中國人嘗謂有權恢復已失之利益以致滿洲地方中日兩國人民時起衝突最堪憤歎中國當取法日本謹愼將事俾免發生不幸的意外事變此日本所深望於中國者也桂氏論及擴張陸軍（卽增兵兩師團之計畫）略謂此事現暫擱置惟其中實多誤會蓋擴張陸軍並未發生於大陸政策若日本果有是意則區區兩師團保濟於事哉繼論及海軍政策謂現内閣並無擴張海軍之意但求使海軍得保現時之勢而已將來軍艦年久後不適於用則自當以新艦充數也末論及財政問題謂現内閣當遵守每年贖回國債五千萬圓之規程不再借新債並當於節儉國用一端加以最嚴重之注意自今年至明年之財政預算案當按照去年至今年之成案辦理因時間多促不能預備新預算案之故至於振興重之注意自今年至明年之財政預算案當按照去年至今年之成案辦理因時間多促不能預備新預算案之故至於振興全國農工事業内閣尤當特别注重現在進口貨超過出口貨亟宜設法减少而進口貨中食品尤占巨額故桂氏深望其减縮盖謂日本農業若加以改良則國内食品之産額必當大爲增進尤以朝鮮台灣北海道三處與日本某某數處爲更要譯電 
[北京電]  
　　豫省衆議院議員選舉之結果統一黨占二十人國民共和兩黨各占一人 
[東京電]  
　　日本外務省極端否認各報所載日政府欲在滿蒙兩地取侵略政策之風説並反復聲言現内閣之外交政策係根據英日聨盟之原則即維持遠東現狀與和平是也 
[倫敦電]  
　　土國與巴爾幹各邦之和議並無進步兩方面現均盼列强果决之辦法故列强現正在互相籌議惟列强維持和平之意雖依舊未改而詳細辦法迄未商妥亞得里亞那堡城問題尚未解决而愛琴海羣島復引起困難蓋精廳要求將此項羣島盡據爲已有英俄兩國均贊成之惟德意奥三國以希臘驟增偌大領土擬均出而反對布國與羅馬尼亞之爭端迄今亦未和解十國均料俄國將來必左袒布國總之列强對於巴爾幹問題之同意現今正未易言也 
[倫敦電]  
　　塞維亞政府通告列强謂該國爲維持共同和平起見俟和議有成即當將亞得里亞海之軍隊一律撤回望列强將該國此項退讓態度加以注意並勿再要救該國爲其力所不能爲之事今日下午（九日）各國駐英大使復於英國外交部集議 
[倫敦電]  
　　據巴黎消息列國在土京一致之舉動大約須俟本星期末實行現在列强對於亞得里亞那堡城已彼此同意對於愛琴海羣島問題之意見稍形紛歧蓋英俄法三國均願將此項羣島盡屬希臘而德意奥三國則願將大部分仍屬土國 
[布京電]  
　　布國總司令薩佛甫氏與土國陸軍大臣賴齊姆會晤後並無結果賴氏擬以軍糈供給亞得里亞那堡城因提起該城之歸屬問題薩氏答稱前一問題由休戰條件規定之後一問題應由媾和會解决 
[倫敦電]  
　　倫敦商務總會决議在遠東設立分會凡在中國日本巫來由島羣島經營商業者均當入會派倫敦怡和洋行總經理凱斯惠克君爲會長公電 
[江西各公團致北京電]  
　　大總統國務院江西公益曾民主黨本部共和黨本部轉各公團各報館鑒贛督李公電請軍民分治并請簡任民政長於是汪公瑞闓適膺斯命李公恪盡都督之職大總統行使約法之權各得其當孰敢異詞汪蒞贛數日李公函促履新俾分治之説見諸實行惟李督之賢能明大體矧分治之後責有專歸治匪練兵李公是賴造福桑梓寗有津涯乃行政機關少數官吏爲保全祿位起見始則嗾使公團爲之出面圖窮匕見復敢公然聨名逕電中央抗拒命令民國時代何忍見此按民國約法旣經頒布則本省臨時約法當然失其効力（贛臨時約法有任用民政長須得議會之同意故云）乃猶挾此以惑社會觀聽其謬一軍民分冶實爲大政方針李督之電同鄉示以輿論利導爲詞彼等乃謂李督主張分治係欲輕個人之担負非出詢謀之僉同且欲以蔑視大政方針反對輿論者厚誣李督其謬二任官特權屬於總統載在約法今彼等旣以官司去位爲要挾之圖復以冬防吃緊爲恐嚇之術無論各司中之吳介璋賀國昌程道存符鼎升蔡思靈等未經得臨時省議會之同意而飾詞同意以欺政府以誣人民籍曰不然亦無以地方輔助機關否認中央行政計劃許其行政專官以破壞約法上特權其謬三具此三者足見若輩居心無非自私自利大總　顧念大局主持大權旣允分治之請應促實行之期以饜輿望而鞏國基江西臨時省議會議長劉景烈假副議長宋育槍劉芳蕃共和黨支部民主黨支部商務總會農林總會自治研究會江西民報大江日報新江西報感要聞一 
[西藏問題之惡消息]  
　　蒙藏風雲日緊一日達賴與活佛聨爲一氣而英人與俄人復從中干涉蒙藏問題直無一解决之機茲得最近藏事消息彚誌如下一蒙藏通使之眞相連日外間傳説蒙藏私通茲得最確消息西藏達賴所派堪布赴庫聨絡活佛一節全行屬實該堪布名台耳其一千九百一十一年曾充達賴喇嘛赴俄請援之專使此人善操俄語此次來庫假俄領事館爲行館並進謁活佛多次終日與杭達親王岑喇嘛三音諾顔汗談叙云　　二西藏獨立之確期聞達賴喇嘛所派之堪布進謁活佛時帶有達賴手書書中大致謂已將自立爲藏王並贊成庫倫獨立惟推算須歷若干刦數始能鞏固云云現得最確消息西藏達賴獨立之期已定於陽曆二月一號　　三達賴來電之强横大總統於去冬致電達賴喇嘛謂民國成立五族一家西藏旣在中華民國統治之中不當稍存異志倚服外人以開國權破裂之端達賴旋於年底電覆大總統謂共和初布國勢未固大總統當善自維持至如藏地藏人自有保全之策不必遠勞焦慮番衆所以不滿於中央政府者皆由駐藏漢兵騷擾太甚有以激之即如廟字被漢兵燬棄者頗多掌兵符者不能節制何能令番人之不反抗云云措詞極爲强横　　四西藏英兵之確數英人迭次增兵西藏前由政府電飭駐藏辦事長官鍾穎詳細調查增兵確數昨政府已得鍾長官覆報大略如下一亞東一千一百餘名二噶大光三百餘名三江孜六百餘名四拉薩七百餘名五日喀則五百二十餘名六加托克一千二百三十名七聶拉木二百六十名八察木多三百六十名 
[外交團會議賠欵展限問題詳情]  
　　庚子賠欵一延期一事駐京公使團因中國政府之請求曾兩次開會討論惟因其中尚有二三國未奉到本國政府之訓令故此問題去年遂未能解决茲據最近調查上年公使團之會議此事態度甚不一致表面上雖謂俟接得各國政府之詢令再行取决其内情尚不盡然茲將各公使之態度别誌如下（甲）反對展期派此派以俄公使主張最力其理由則以此項賠欵本爲革命後積欠之欵無論如何萬無再行往後推展之理至其反對之内容仍係關於蒙古事項其意蓋欲以此爲交換之條件非中國先承認俄國對蒙古之要求俄國必不承認賠欵之展限俄國對於此事本爲有關　國之 
 
 
 

Page 3

 
 
　　中華民國二年二月十二日星期六（申報）舊曆壬子十二月初五日第三版 
一其承認與否此中亦大有關係然俄使開會時雖未明言蒙古事項而其言外之意旨則從可知矣此外替同俄使之論調者以法公使爲最甚蓋俄法本爲同盟國其取一致之態度亦勢所必然但法使於表面上雖贊同俄使而内中尚稍有維持之意持論尚不甚堅執俄法兩公使之外尚有比國公使亦不主張展期之一人其所持之理由則與俄使稍有不同蓋謂庚子賠欵一項久經各國政府列入常年歲入之一種若一變動則各國已經成立之預算不能不受間接之影響故亦持反對之説惟不似俄使之强硬耳（乙）承認展限派俄法兩公使旣取同一之論調反對展限償付其餘各公使雖不能駁拒俄使之提議然其中英美日各公使皆有允認大借欵成立之後再行按數撥付之意於期限不過暫緩一步并非即如中國之要求展期至一年之久但此事旣經兩國以上之反對主張承允暫緩之説者亦不便遽然承諾致傷反對派之情誼因之屢次會議皆難取决遂不得已以未奉訓令爲詞展至今年再行解决（丙）調停派之要求英美各公使對於此事暗中已立於調停之地位即與俄國有同盟關係之法使亦頗有從中維持之意因碍於俄使之情面不便明確表示當公使團會議之後日本公使約同法公使於三十一號到外交部聲述公使團會議之情形并謂中國如要求各國展限償還賠欵各國亦不能不要求中國先將各處借欵之已届期限者卽由大借款交付之第一批内如數扣還以清轇轕外交陸總長以此事關係財政方面故未置可否　　（丁）結局之窺測此項問題之結果在今日雖殊難預料然証以各方面之調查此事旣已混過年節公使團必於最近期内再開公使會議解决此事至於如何之結果則仍須以大借欵交付時爲賠欵補還之日中國政府展期一年之要求雖不能辦到而俄使强硬之反對亦不能發生絶大之効力况日期已經過去即不承認展期已先無効不過所爭者即在久暫之分别耳將來之結果大槪如此 
[借欵消息近報]  
　　借欵交涉日有進步其關於大借欵事件不日即能成立卽小借欵之取消合同克利斯浦公司亦有允認之意茲將大致情形分誌如下　　一關於大借欵者大借欵之合同草案本由北京銀行團起草電寄敦倫總行會議修正其内容共　二十一條年前十二月二十六日周總長在參議院所宣布者卽其全文茲聞此項借約大體本無甚更動惟條文之中於簽字之先尚不免稍加修改年前周總長到銀行團聲明此項借約原將聘用外人爲審計處及鹽税廳顧問一項亦規定在條文之内現擬將此條删除中國仍照原約履行當時銀行團以轉電倫敦爲詞日昨周總長又到　豐銀行與各銀行代表接　大約此事或可辦到惟銀行團亦擬於原訂條文稍加删改外間傳説大借欵又生波折一節實係指此至於合同成立及倫敦修改後之内容大致如下一俟倫敦再開會議决定之後卽由雙方正式簽字其期限應在二月初一日以前仍須以倫敦會議之運早爲標準一此借欵原定以二千萬磅爲總額現因取消克利斯浦借欵增加五百萬磅合計爲二千五百萬磅爲總額一此借欵之利金銀行團曾要求六釐周總長僅出五厘現又有五釐半之説一此借欵以七年爲不付利之年限一此借欵應自第八年起爲償還年限至第四十年還清一此借欵以鹽税爲抵押但鹽税未整理之先應擇省税中之可恃者充之一此借欵之用途其分下列各項（甲）中央應交付各國過期之借欵（乙）各國在中國因革命所受之損害賠償（丙）地方應交付各國過期之借欵（丁）解散軍隊之費用（戊）收回革命時所發出之軍用手票及從前濫發之紙幣（已）中央之行政費（庚）整理鹽政及改革行政之費用一由中國設立審計處監督借欵之用途聘用外人爲該處願問周總長前請各國取消設立四局己經銀行團承認一此借欵之折扣須俟將條件訂妥之後始能雙方同意定之一此借欵分三期交付以六個月一律交清周總長要求銀行團於舊曆年前交付第一期銀行團僅允至多不過二百萬磅　　一關於小借欵者駐英代表劉玉麟昨日有要電到京分致財政部及國務院略謂克利斯浦已允將千九百十二年小借款取消其未交付之五百萬磅不再行交付我國政府給該銀行團以十五萬元係稱爲補助之費甚爲滿意惟實行取消此合同中第十四條仍須由駐英使館與克利斯浦會社總理當面開議實行日期當在本月十五日以前云 
[俄人終不容此五百萬兩之股本耶]  
　　一索於抵制俄幣　　再索於革命損失　　年前俄公使會回外交部提出要求案以去年民軍起義滿洲之俄國僑民所受損失甚鉅現在俄國政府决議將俄亞銀行之華股五百萬兩抵償損害賠項要求中國政府速爲承認外交部接到此項公文當卽答覆俄使略謂去年起義滿洲地方秩序並未全然破壞各國僑民亦無受損害之事實豈得與長江各省視同一例故對於此項抗議中國絶對不能承認倘俄國政府堅欲以此要求賠償則中國亦右對待之法應請將日俄戰爭之時所有華商所受損害及俄國政府所允認之賠償金應卽限日交付始能議及此次滿洲之賠償問題云云俄使接此答復後現尚未有他項舉動 
[參議院質問鹽務稽核所]  
　　參議　議員王家襄等對於財政部鹽務稽核所之設立認爲侵入官制問題業於前日提出質問案略謂查鹽　署官　雖已　交到　尙未經本院議决何以財政部於另訂鹽務徴收辦法中竟規定在北京設立　務署署内附設稽核所用華總辦一員洋會辦一員主管所務並　在各産鹽地方設立稽核分所用華洋所長各一人致六國團有要求將該辦法列入借欵合同之舉試問未經議决之官制是否認爲有效機關成立尚無根據附屬機關如何發生似此節外生枝將未議决公布之官制加入與外人借欵合同之内不知是何政策有無侵害立法權限實屬欵問爲此遵照院法第六十二　提出質問書即希明白答覆 
[民國元年鴉片輸入之增加]  
　　此即實行禁種之明證去年海關收入總數共銀三千九百九十七萬兩較前年實增三百八十萬兩平均計之去年海關全部收入較前年實增百分之十八分别記之　江流域諸部寳增百分之二十五惟有一特别現象爲我國人所不可不注意者即去年之鴉片輸入額大增此蓋由於内地减種鶯粟面吃烟者一時不能驟滅以致鴉片需要反較前年增加計上海去年海關取入共四百三十萬而鴉片之收入占其中之二十五萬此外則以蕪湖漢口二埠爲鴉片輸入最多處廣州汕頭厦門三埠爲鴉片輸入額最少處至總計鴉片之海關收入增加額約八十萬兩故以去年海關収入増加總額三百八十萬兩計之鴉片增加額幾占總數五分之一此亦我國禁煙前途之一大阨運也雜評一 
[各道官制之疑義]  
　　廢省存道爲别一問題必視地方官廳組織中其統系若何而後可以論斷其是非若今日省制依然而遽議及道制是枝指駢拇也各道官廳組織之命令胡爲乎來　　旣成爲地方官之一級相與對待之議事機關必隨之而起於是有道之行政官即有道之自治體行政廳有費而自治體又有費國民之擔負乃大增　　使此擔負增而國民有實利吾烏乎敢厚非然研究其結果非惟國民增加擔負而已也且有階級過多牽率箝制之弊焉不意吾政府乃有取於此　　或曰政府亦苦矣無論中央與地方官職有限而志願之人則其衆如林有挾勳勞而來者有挾故而來者亦有挾大人先生之紹介而來者或者政府欲留其酬酢之餘地乎 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國二年二月十一日星期六（申報）舊曆壬子十二月初五日第六版 
要聞二 
[莊都督籌辦浦口商塲之計劃]  
　　浦口商場督辦莊君藴寛業於一月一日由北京隨帶開辦經費三萬元來甯旋卽赴滬刻因滬事已畢昨又來寗現租訂三元巷袁海觀房屋設立事務所日内卽可開辦聞其着手辦法擬設測繪處測繪浦口地形從事塡築設田畝登記處收買民地至其開辦一切經費及將來建設欵項均由中央接濟内部編制容俟續探再錄 
[寗垣警局曉諭烟民之文告]  
　　甯垣巡警總局長游靖戎對於禁烟事宜極爲嚴厲前日又誥誡各區烟户云照得本局以禁煙期滿前經飭區傳知各吸户自民國二年元月一日至十日止速將所有煙具烟灰烟照等件分别繳局銷燬并飭出具切結及出示曉諭各在案期限已滿萬難再展所有禁煙處善後事宜旋奉江蘇都督民政長指令著卽歸併本局衛生科兼理並准於衛生科添設稽查員多名逐日分赴各區嚴密查察如各該吸户人等仍敢於二年元月十日以後私將烟具烟灰藏匿不繳或開燈復吸者一經本局稽查員及就近警區各長警察覺定卽拘局解送司法官廳從嚴懲辦除通令各區一體遵照辦理外合再出示曉諭爲此示仰各吸户人等一體知悉須知此項禁令載明國法萬不可犯倘有無知吸户仍敢嘗試者定卽拘局送廳按律治罪决不姑寛其各懍遵毋違切切特示 
[揚州北鄉大刧案續聞]  
　　江都北鄉公道橋連刧數十家一案曾由該鎭董事阮霞青等來城報告卽經徐軍統委派四十八團第一二營馳往彈壓在案茲悉該團團長陳少楓已於八日捕獲該案盜犯十三名（皆有辮髮）解送來城并於該鎭當場擊斃盜犯二名禀請徐軍長核辦唯檢察廳長笪君至鎭履勘後則謂阮重等所報失實意在將阮等拘留現該董等亦已於八日午後在舊城公園提議預備對付之法矣 
[退伍兵與内河小輪衝突]  
　　日清内河輪船公司小輪大葦丸前日駛至界首之四里浦地方偶因糧駁等船停塞航路不克前進暫行停泊適近旁招商小輪亦在該處載有退伍兵士多人斥其無故停船竟將該丸水手沈懷寳等三名毆陽當由該公司電禀都督府交涉現程都督除另行查辦外誠恐再有此等情事發生辦理棘手特令江都鄭知事先事嚴鄭君已遵令出示並照會輪船委員遵照辦理矣 
[甘肅叛徒正法]  
　　陜省於去歲冬間兵變時主謀要犯王寳山潛逃甘省旋又在蘭垣謀亂當爲趙都督覺察即於十二月二十日正法矣茲將陜甘兩省來往要電錄左　　趙都督電西安張都督鑒據探報陜人王實山改名鳳岐曾在邱彦彪營内充執事官後升管帶於貴省北城軍隊譁變後遯至蘭垣有暗藏軍火私招黨羽希圖作亂情事所探是否屬實請察明密覆以便緝捕訊究立候電示維熙佳印　　張都督電蘭州趙都督鑒佳電悉王鳳岐確係敝省兵變主謀要犯正在通行嚴緝該犯逃入貴省又敢私藏軍火希圖作亂實屬愍不畏死請即費神拿獲訊明正法以遏亂萌而寒匪膽此覆鳳　印　　趙都督電西安張都督鑒覆電祗悉當即飭警將該犯王鳳岐即王寳山捕獲據供於貴省北城兵譁變濳逃到甘不諱查該犯前在敝省砲隊服務暴動之後遣散回秦乃梟獍性成到處滋事殊屬愍不畏法因刻下敝省暗潮甚惡不便解赴貴省歸案已於今晨遵來電正法矣特聞再敝名月來伏莽頗多時思蠢動貴省上次逃軍中如尚有著名頭目敢祈密示俾便按名緝拿以靖地方度公嫉惡如仇必不容若輩擾害公安也候示祇遵趙惟熙哿印 
[整理瓊崖大計畫]  
　　粤都督令財政司文云據瓊崖綏靖處總辦古應芬呈復籌畫應辦要政四大端及繳呈疏濬海品港道圖書一本逐經披覽實深佩慰蓋以瓊崖孤縣海外島國之人豓羡已久亟圖整頓獨恐難絶覬觎惟有改良政治固結民心始能固我屏藩所陳要政如警察撫黎航航實業墾牧數端同此問題而言之悉中肯要行之足以實踐非同膚泛之論亦非高遠難行之事是在百執事實心實力行及期年可以覘其功效具見規畫悉合機宜惟警察改良當從海口商埠切實辦起以壯觀瞻而資鼓舞撫黎分局旣照舊復設並規復黎民學校則民黎交涉之訟須派明幹之員平其爭端自無土客無理欺凌之事以上二節本都督偶見及之仍應由該總辦悉心酌核妥善辦理至洵掘海口港道照施工程師所計需費銀四十萬元以及擬辦輪船公司需欵若干有無的欵可以支撥能否官商合籌抑先由公家撥欵開辦應由該司妥籌核議具復察奪以便飭遵 
[粤省蠶桑之大利]  
　　廣東蠶絲出口以民國元年調查已得五千餘萬英洋而以順德一縣占四千餘萬爲最佳惜各縣株守舊法不肯研究蠶業近有來自順德者據云元年七八月間有某西商在容桂購絲謂廣東絲質雖好但無良工飼育蠶兒蠶弱則絲質必劣賣價必低任意低减絲價邑人無法抵拒亦緣各縣向無蠶絲出産若順德價格一低足以制廣東全首命脈等語説者謂順德致富之原因亦賴有蠶桑生利若各縣合力振興蠶業一致進行廣東全省以順德縣爲比例之税率值百抽五每年政府歲入增加數百萬蠶桑誠爲最易收效也近聞有日本蠶業畢業生潘君假廣東蠶業學校開辦以新舊法作試驗由個人團體合資不支政府公欵若能實力任事以粤省之天然蠶業與外國競爭定操必勝之券願各縣有志實業者合力圖之 
[鄂省審計廳束縛民政府]  
　　鄂省審計廳係出納審查廳改組者卽日本之會計檢查院專以審查各機關用欵覆核報銷爲職權隸屬於軍民兩府之下該廳廳長朱樹烈君向來與民政長夏壽康君異常冰炭日前夏民政長將劉民政長任内所開報銷内陽曆上年七八九十等月報銷交令審查竟被指駁六七十欵之多各項合併計算聚成一萬餘元並又具呈詰責夏君略謂鈞府爲吾鄂民政最高機關宣如何撙節以身作則乃竟任庶務之浮濫殊不足以昭核實而端表率除請飭大府庶務課嗣後遵照規定數目辦理外此項浮支濫用之數應責成經手人員賠繳以儆將來而昭大公其文詞幾如上級官之對待下級官夏氏政意頗難堪然亦無可如何也茲將所指駁各欵之有趣味者錄下一原册七八九十月每月津貼厨房銀元三十元查火食旣係包　不應另給津貼此項通例各機關已一律遵行大府厨房詎能獨蒙優異耶應删除（按此項津貼係因前劉民政以每月六元之火食不能下箸故日加津貼一元單獨開食）一原冊自七月至十月支紙捲烟銀元九十五元查大府會議甚繁捲烟消費較多他處固屬應爾然未免失之過甚又八月雜項下支香檳皮酒三十二元十月雜用項下各色洋酒銀九十一元大府爲全省表率去奢敦樸端在幾微况值提倡國貨撙愔物力之秋凡百舶來品物尤須嚴行屏絶爲吾鄂人民倡自是厥後望勿輕易取用俾此類奢侈消費浸成巨欵而起侈風一原册自七月至十月共支茶葉錢一百九十一串銀元五十八元支水烟錢一百零二串茶烟一項聞大府章程有不由公家發給之規定縱由公家發給未免過巨以後不得漫無限制以至聚少成多致滋虚糜又八月雜費有西瓜水菓嗬囒水等費十八元亦經列入此種欵項允宜清絶不能開報一原冊十月火食項下支來賓便飯添菜點心酒席錢五十八串銀六十三元旣係便飯非正式宴會且共費至如許之多必須叙明何項來賓因何事由以明公私界限又八月十月但簡略開報支魚翅大便飯及酒席兩桌銀元數十元此項酒席因何事由未叙明不能支銷一原冊自七月至十月共支焦炭銀七十五元錢七十二串查火食旣係包辦炭費自不應仍用公家若藉口於茶爐爲數不應有如是之巨一原冊十月支送池女士川資銀二十元此項餽送係私人交際與公家無涉若有别項清由應述明核銷 
[宿松選舉大弊竇]  
　　選舉運動幾爲各省之流行病然從未有如皖省宿松縣北鄉一區松塘莊選舉調查員黎宗幹父子翁婿狼狽爲奸之荒謬者該調查員當調查選民時即掯匿選舉票一千餘張臨選時又不宣佈日期以致投票者人數寥寥幹得自投省議會票五百餘紙幹子範自投衆議院票九百餘紙幹婿周濬文自投省議會票二百餘紙然其最足令人髮指者則當初選衆議院議員時衆擬投段曾瑩票一百餘紙均被幹父子勒令阻止改塡己名由是選民大動公憤當於尚未開勵時提起訴訟聲明無效詎稟未批而榜已揭曉幹父子均高列榜首該區人民更憤不可遏頃已聨名公舉代表方君可亭赴都督府控告矣 
[旅外華僑最近確數]  
　　袁總統對於調查外洋華僑人數異常注重前於上月十號間已通電駐外各代表領事飭其詳細調查從實覆報以備考查茲聞各使均已陸續查明呈覆其表列人數如下一台灣二百八十萬二香港三十萬三澳門八萬五千四日本一萬一千五暹羅二百五十五萬六高麗四萬三千七安南十五萬八千八澳洲四萬八千九歐洲四萬九千十瓜哇九萬五千十一菲律賓八萬一千五百十二南北美洲二十八萬二千三百十三各處小島共計一百七十六萬九千 
地方通信 
[常州]  
　　清理交代武進縣前民政長屠寄因濫支公欵被人告發解髮爲血夜血枯髮落本主人由格致化學考出一種生髮　用活血生髮諸　七　　　馛　　　　　　　　　　　　　 
職新知事程君到常後因選政旁午無暇接收又因屠前任彌補需時故寛期日現由省長派委員嚴君來縣會同原告士紳莊洵孟森諸君督飭新舊主計總務各課人員逐欵清理隨時交代聞其中濫支之欵如高等實業農會等共有二萬餘金新任斷難承認云　　改建鼓樓武進鼓樓被焚已紀本報茲值巿議曾冬冬季當會之期由巿董事會提交議案擬將該樓所餘圈牆盡行拆去就其原址改建五層洋房租設商店藉興巿面樓下通衢則照改良街道案擴充等語議曾付初讀會議交審查後再行解决昨由張鏡淵君等前往查勘俟詳細計議卽當具書答覆云 
[鎭江]  
　　候補當選江蘇第三區複選省議會議員候補當選人如下趙奉昇劉志敭蔡晋成高鏡清蔣馳譽莊洪張洪盛培元楊承侃姚祖秦薛英薛麗豐白文伯白少伯李嘉謨錢秉瓚陸鳳詔王允中曹啓文華振楲鄒登泰宋葆煌吳蔭渠徐承治周桂榮金望嶺唐國華繆兆桂吳其樹任濂程乃績儲仁潘推亮戴社臣包宗武胡鎔鄧寄梅徐錫卿吳受祜楊錦雲荆雲錦陸國襄朱嘉麒任有林嚴居敬貢漢章賀志成虞廷銓史可興彭俞項育民宋士良周以謙葛楚材林寳善程昌鼎吳佐祺李景升單雲璐郁甲于宗敏孫寳書翟則恒沈來蔭范罕顧鴻闓李濱南祝光越許遂麟張汝霖姜渭璜劉寳琳李維垣楊登瀛朱崇禮于一泉朱世樑馬有人周錫琛陸崇游蔡衛樞曹克仁王佑荃朱成樂陳祖興郁士龍陸可羣秦文濬張佐虞　　陶駿保不配前鎭江都督府參謀陶駿保於光復時爲前滬軍都督陳其美所害雖弳其兄陶賓南爲之伸寃乃爲諸偉人調處功罪迄無定論茲聞袁大總統已於一月五日將陶駿保事蹟宣付國史館立傳矣 
[揚州]  
　　打毁捐局北鄉公道橋向無酒捐局近由鄭頌周知事派委周芷香君前往勸辦詎該鎭酒業大肆反對竟將周君所立之酒捐事務所打毁現已由周來城報告業由鄭知事派員前往調察情形歸案辦理 
[浙江]  
　　省會覆選揭曉浙江第四區覆選省議會議員已於月二日在永嘉縣議會舉行投票卽於當晚開票應選出議員三十一人刻選出三十三人但内有六人各得十四票須抽籖定之茲將其姓名錄下　　倪漢波吳鴻年毛蒙正唐黼墀林錫泉陳度林卓葉景僖潘渭璜項廷楨朱景疇李嘉言張烈吳鳳岐湯國琛黄守謙竺旦鄭俠胡國銘鄭祖康項際虞周錫經李芑林同謝自申包楚州陳振椒唐兆庚於譜言徐定趨孫如怡姜周國維候補議員李傑曾廣漢蔡齡王鴻猷宋齊曾又士姜蔣㑊鄭贊謨朱顯邦郭雲章朱景洛王遒陳錫麟黄解陳堃周培均伍任蔡賡葉金鰲王侃朱正胡鍾英劉德懷劉慶烈何琳蔣柱鄭濟川夏廷军寙 
[山東]  
　　新年盛况一月一日山東周都督在珠泉精舍開茶話會邀請各行政機關人員省議會各議員各團體員各報館記者預會十時開會十二時而散至各機關均休假三日署前均結有松髯牌坊國徽高颺殊稱觀美各街巿亦均五色彩旗　風飄漾商埠局且停止售票三日任人觀覽惟因天氣較寒遊人尚不甚多云　　李匪梟首巨匪李四考前在鄆城就戮其首級近己解省卽在普利門外梟示至其家屬之在鄆城李家河者均已　易姓名逃遁四方一月二日經中路巡防在鉅野之張村鎭查獲李匪妻子業已解送施鎭處懲辦矣 
[廣東]  
　　元旦紀盛粤省於一月一日各官署均匍陳美麗都督府門口以生花組成牌樓扁額盤景點綴屯火輝煌蔚然大觀至各司署曁軍營局所亦紅花綠葉輝映國旗江防省河内之兵輪皆懸萬國旗幟於是日正午鳴礮數十响以伸慶祝大小學校雖在年假期内亦一律懸旗燃燈以張慶與至省垣内外商店亦多懸旗慶祝長隄一帶酒樓旅館及洋貨舖更形熱閙以故隄岸游人比常倍覺擁擠云 
[河南]  
　　慶賀新年汴垣政界於一月一日假江蘇會館爲會場督藩學稟以及各道各衙署各局所各法定機關均於上午十點鐘一律到場恭祝民國萬歲並演劇一日以誌盛舉學界敎育總會及各學校商界商務總會及各商號均懸掛國旗張燈結彩各局所各團體大槪門首紮以柏枝彩門上邊大書特書民國萬歲普天同慶開國紀念共和萬歲等字樣各局所停止辦公三日一般人民相見亦彼此互行一鞠躬禮以賀新年云 
[江西]  
　　購地築營軍政司令新建縣知事章燧文云據該知事呈奉都督訓令飭卽購買蛟橋地方營基一案以據裘鏡秋邀同桃花鄉自治會議長裘鼐來署稱該地春夏爲牛食草場秋冬爲居民樵薪若建築營房於小民生計實業不無損失且該地居民稠密軍民恐有衝突地非險要征調難期敏捷請另行擇地等語轉請查核前來查該處荒地甚多營房所需不過横寛八十丈直長八十丈已足應用與居民牧牛樵採兩無妨礙至謂居民稠密地非險要此等扭揑情詞顯係該議員等有章阻抗該知事不能切實開導殊屬玩悞合再令飭該知事即便遵飭前往令飭事宜妥速董勸務必尅日一律購齊呈復核辦倘再飾詞聳凟藉故宕延卽係該知事辦事不力即行呈請酌予處分不貸　　放欵助賑贛都督近因四鄉災情極重籌欵賑濟爲數頗鉅乃閩省都督亦因屬地災情甚重特派胡宗華林心和陳毓浚携咨來贛乞助賑欵以便就地採辦米榖運閩放賑措詞極爲懇切李都督慨念本省災重米貴不允所請迭經磋商始於三號特令財政司轉飭省庫動放英洋五千元交委具領匯閩散賑以爲贛省捐助之欵云 
[安徽]  
　　佛敎會成立中華佛敎總會以皖省名刹林立亟應組織皖支部俾便互相聨絡以宏宗風特於一月三日午後一句鐘就近江寺支部會所開成立大會是日各寺院庵觀均公舉代表到會參議一切進行事宜頗稱一時之盛雜評二 
[選舉人心理之實測]  
　　吾雖不爲選舉人然而一般選舉人之心理則可什知其八九　　上焉者本自已所信仰不受政黨之支配亦不爲人所運動純然以自已之意思爲意思者也其次則以政黨之意思爲意思也又其次則富於村落思想以地方主義之意思爲意思者也又其次則殉交游重然諾而以交誼上之關係爲意思者也最下者則無意思只知計金錢報酬之厚薄而已　　以目前之現象測之無意思者當居百分之六七十至能以自已之意思爲意思者則百人中殆無一人焉謂予不信請今日至江蘇第二覆選區投票地一考察之本埠新聞 
[捕房擴張勢力之進步]  
　　北四川路界務問題迭經外交部與駐京英使嚴重交涉詳情屢紀本報茲悉彼處横路亞富台而司路及麥拿里阿瑞里三處本在華界範圍以内前因該路不通官道未經閘北巡警局派警站崗現届嚴冬宵小易於濳匿故由警區特派暗警兩名前往巡緝詎爲北四川路新捕房捕頭偵悉以彼處接近租界應由捕房保護亦於前晚派令華捕數名前往站崗不識警區將何以對付也 
[懲治烟賭之凖繩]  
　　上海縣公署曁商埠巡警局昨奉江蘇省民政長通令云案准司法部咨開鴉片流毒爲禍最深賭風劇烈害亦匪淺不加禁絶何以固國本而厚民生惟是着手之初首在調和政法若行政過於猛進則司法不能健全暫行新刑律第二十一章二十二章旣將鴉片賭博罪分别規定而大總統先後禁止烟賭令文亦一以刑律爲根據自不得於刑律明條外别定刑名近聞各省有將此等罪犯率行槍斃者所謂刑亂用重疾惡如仇用心原可共白但時地旣不屬戒嚴範圍罪犯又不合軍事性質遽予槍斃非人道主義所應出亦非法治國家所宜有操之過促恐速效未收而實害已見當亦非設禁者之本心除通令外相應咨請貴民政長飭屬嗣後遇烟賭案件凡已設審判廳地方即由審判廳未設審判廳地方即由州縣均查照暫行新刑律辦理以尊人權而重法律此咨等因准此合行訓令各該縣知事各該巡警局一體遵照 
[軍人大閙江灣鎭四誌]  
　　光復軍衛隊在江灣鎭訛詐滋事迭紀前報茲悉被兵士蔣德生開槍擊斃之麵舘夥李寳生前日已由寳山檢察廳派羅檢察員蒞場驗明即着屍父李錫榮具結收殮當時有偵探隊員倪順泉與六圖地保王忠邀到見證茶館主傅廷高麵館夥顧連生飯店主王小炳等到場供明目覩兵士邱長明向鄔顯昌拆梢並親見蔣德生開鎗轟擊須請澈究並聞該鎭董事陸某以李無辜受害其父一貧如洗殊堪憫惻現擬捐集洋一二百元以資撫恤至兵士叚長永已在仁濟醫館因傷身死並未報騐已由該隊備棺收殮矣 
 
 
 

Page 7

 
 
　　中華民國二年一月十二日星期六（申報）舊曆壬子十二月初五日第七版 
[國民黨開懇親會紀事]  
　　本埠國民黨同人昨日假座兩巿新舞臺開懇親大會並歡迎新加入之國民總會工業建設會以及新黨員到者約千餘人午後二時奏軍樂開會首由臨時主席居覺生君報告開會宗旨並聲明歡迎合併黨員理由畢復奏軍樂居君卽請理事長孫中山君出席全體起立行一鞠躬禮孫君答禮畢登台演説略間今日本黨開懇親大會係本年新正第一次大會民國成立已經一年然政府辦理種種政事尚未組織完全我國民黨係民國一大政黨應負國民極大之責任惟尚有不知共和政體之國民黨員均應極力提倡本黨係同盟會改組要知同盟會早經發生在前清時代乃一秘密團體一般革命同志犧牲生命財産流多少鐵血擲無數頭顱建成共和政體從前革命黨較之現在國民黨相去天壤革命黨在前清時代不能公然　會演説同志尚能奮發精神達到共和目的深愿同人仍振昔日之精神俾得鞏固國基卽就憲法而論亦須知識精神始能達到完全目的滿清時代受種種破壞現宜切實建設以臻完美　英美等國先多破壞亦逐漸建設而成中國數千年來未更之國體一　而爲共和務宜鞏固國基俾有國强民富之一日而本黨所定黨綢主張三民主義國民尚未盡曉須明白宣佈要知黨綱重於道德公埋前滿清政府因不重道德公理所以推翻云云次因工業建設會代表鍾衡臧君國民總會代表沈縵雲君先後登台報告成立後經過手續及合併理由復由戈朋雲吳稚暉兩君及張昭漢女士相繼演説畢即由中美英睦誼會代表陳國權君演説略謂今日開懇親大會鄙人乘此時機爲諸君敬告所有伍廷芳王寵惠兩君與舒蕙貞等諸女士並鄙人等所發起之中美英睦誼會現正進行其宗旨以美國與中華民國政體相同而國民感情素篤是以互相聨絡以維持世界之和平並邀同英國贊助一切因英國迭次宣言如中國有鞏固聨合之政府無論何種政體任中國人民自願俾商務可以進步且願以外交手段相助之故將來如有他國與以上宗旨表同意者亦得隨時加入再本會無分男女凡有以上二國國民資格具普通知識稍知世界大局者無須介紹均可到本會事務所簽名入會爲本會會員總以國民外交之手段進行本會之意旨一俟成立後卽以此宗旨一致進行冀達彼此扶持之目的一時簽名入會者頗不乏人繼由邊鏡宏女士奏琴神州女學校全體女生登台唱歌畢居主席請全體起立高呼國民黨萬歲理事長萬歲中華民國萬歲遂奏軍樂散會 
[漢冶萍公司追索鉅款]  
　　漢冶萍煤礦公司控林虎侯舞弊營私侵吞鉅欵等情前日午後由公共公廨飭探提案先由原告代表德雷斯律師上堂譯稱被告揑改賑目侵吞各欵共有三十萬兩之鉅現經查出確有證據者有四萬八千兩應請嚴究被告亦延代表高易帮辦丁榕律師到堂辯護並由前滬軍財政司沈縵雲投案具保當經孫襄讞商之英領翰君判林交妥保候訊如臨訊避匿或託故不到須責令保人如數賠償 
[招摇撞騙之禁煙人員]  
　　前日午後有江都縣人夏爕堂至城内禁烟局手持自己名片上書江北公所幹事員兼查滬上膏土事宜另有一片上書查禁煙膏土人員等字樣面謁局長自稱於滬上禁煙事宜頗爲熟悉要求錄用嚴局長接閲名片因有兼查滬上膏土事宜字樣知必冐充本局名義在外招摇尤敢來局要求錄用實屬膽大妄爲當即將夏拘留親自解送上海縣公署請爲嚴究　　另一訪函云夏茂岩又名爕堂冒充禁烟局調查員在外招摇勒索受愚者已不計其數而夏以並無調查員之憑證究有不便昨日突至該局向嚴局長索取委任憑證嚴君大怒命送上海縣公署請辦昨日午後經知事吳君研訊夏供鎭江人前爲客棧生意因此與販運私土之人認識此次有友人田仁林介紹與調查員王文紹接洽嗣由商人指引到大和輪船及十七號門牌等處查獲私土洋烟各物該調查員並無酬勞給與商人不得已親到局中禀見局長並無别情求恩寛恕吳君以夏所供一切顯見在外招摇本應究辦姑念一再苦求從寛判具改過切結押候交保開釋 
[查究冐名索詐]  
　　近自禁吸鴉片以來每有不肖之徒假冐調查員名義恐嚇勒索無所不爲茲爲禁烟局長嚴君訪悉以本局調查員如果查有私吸私售情事均須拘局發落何能受賄業已密派親信友人分投偵查以便拘拿究辦 
[法總領事易人]  
　　新任法總領事甘世東君交卸天津領事任後即乘輪來滬業於前日接事前任喇伯第君即於昨日乘公司郵船回國 
[取締學生欠繳學費]  
　　上海縣知事奉省民政長訓令云敎育司案呈案查二百三十八號政府公報載敎育部訓令第十四號内開本部第十五號部令學校徴收學費規程業經公布在案惟各校學生間有不能遵守規程照繳學費者宜加以限制以重學款凡按月收費之學校學生欠費兩個月不繳及按學期收費之學校學生入學後逾兩個月不繳者均應由該校長令其退學仍責令保証人繳清所欠學費毋得延誤此令等因合行訓令各縣知事轉行所屬各學校遵照辦理 
[敎育研究會開會預誌]  
　　小學敎育研究會原定每月第一日曜日爲常會期茲因本月第一日曜日適在年假期内故延至第二日曜日卽十二日午後一時在尚文門内上海縣敎育會開第四次研究會請馬羣超吳景遜兩君演講日本小學敎育最新之狀况非會員亦得蒞會聽講 
[派遣軍艦出防]  
　　駐滬海軍司令部李總司令以此次考查各艦砲械業已告竣自應仍令分赴各洋面照常巡查故於前日命令海籌海容兩巡洋艦由滬駛往福建駐防並令楚豫砲艦開赴大通防守 
[袪除以官酬功之積弊]  
　　混成第三旅李旅長昨日通令所屬各營云奉都督令開准陸軍部箇電内開陸海軍勳章令業於初六日公布凡在本令公布前後建立功勳及武功勞績人員均請遵照本令條文分别請奬以憑叙勳務知按職授官與論功行賞截然兩事自經此次通電後勿再以因功奬官爲請免蹈前清以官酧功之弊希查照等因到府准此除分行外合亟令知仰該旅長查照轉飭所屬遵行等因奉此合行令仰該團營長遵照毋違 
[禁烟局催繳煙具]  
　　禁烟局長嚴君以禁止吸食鴉片迄今已届旬日曾經示諭各吸户着將烟燈槍盒即速呈繳銷燬原以十號爲限茲已届限各烟民仍多觀望故於昨日出一簡示云滬上禁吸鴉片早經三令五申爾等名隸黑籍其各滌染更新速領藥照戒絶速繳土膏槍燈若再執迷不晤定予拘送法庭一律從嚴科　愼勿視爲具文 
[地保玩視烟禁]  
　　禁烟局長嚴君前因查悉滬西曹行鄉地方仍有私售吸情事曾派調查員下鄉飭傳該處地保偕同諭禁詎料該地保丁某非但三次抗傳不到尤敢在鄉私售嗎啡代人打針抵癮實屬罪無可逭業於昨日呈請縣知事飭警拘拿該地保到案從嚴究辦其餘私售私吸之人亦請一併查究 
[抵押鉅款之糾葛]  
　　陳一齋等控樹德公司主任葉又新不理抵欵銀五十三萬兩昨由捕房將該公司經理湯佑鋆傳至公共公廨請追先由被告代表哈華托律師上堂譯稱被告等所設之公司係屬日商原告應赴日領事署控告卽股東葉又新亦已入籍西洋湯係洋商用人照章應由該管領事簽字始可往傳請將傳單註銷原告代表高易律師駁稱查該公司係已故甬商葉澄衷所組織葉又新兄弟三人亦未必均入西籍今因被告抵産逾期不理是以控請將産業推歸原告執管收租孫襄讞商之英副領事翰君判湯交保候訂期會訊 
[崇明貨船遇盜]  
　　崇明船主朱老四陳喬等前日由原籍裝載棉花三十餘包及黄豆等物來申求售舟泊楊樹浦油車碼頭前晚一時突來盜匪七八名各執兇器登舟行刧陳喬從夢中驚起喊救卽被各匪用刀亂戳受傷倒臥各匪遂將舟中所有刧上盜船揚帆而去昨晨朱老四協同該處廿三保十二圖地保並倩人將陳舁至地方檢察廳報請騐究陳廳長准即派員驗明陳喬右手左足各受刀傷一處諭令自行醫治一而委巡長梅南枝帶同法警馳往踏勘並請商埠巡警局協派探警緝拿贜犯務獲訊辦 
[聲訴砍斃流氓之原因]  
　　著名流氓卜小毛前因姦佔堂妹卜氏爲妾被族叔卜林春唆使江金福等將小毛砍斃業由商埠巡警局將江及林春查獲函送地方檢察廳訊究在案前日下午經葛檢察官提案研訊卜林春供浦東人死者係是族姪前因其在外與已經伏法之范高頭羽黨作奸犯科是以不與來往此次小毛又將民人之姪女姦佔爲妾同族屢向規勸一味恃蠻民人因此懷恨暗使江金福等六人將小毛砍斃以除地方之害現在民人旣被獲案惟求恩宥江金福供殺死卜小毛一事悉由伊叔卜林春主謀民人是夜雖曾同往並未動手俱由伊等將小毛砍斃是實問官得供判卜林春江金福分别収押候禀請陳廳長再行核示昨日又據卜林春之父卜妙全偕同廿四保四十七圖各農人民馬楚九等投廳禀稱姪孫卜小毛作惡多端久爲地方之害此次將伊殺死實爲地方除一巨蠧惟我子卜林春擅自主謀實有不合可否恩賜交保俾自訓責如逢傳訊仍當投案陳廳長諭候批示辦理 
[保國會設立戒煙濟貧社]  
　　五族少年保國會翼進團員周金箴王一亭沈峻範錢貴三陳明達奚賡虞鄭錦峯張吾軍高信孚雷汲韓諸君以現值烟禁森嚴貧苦煙民往往四無錢購藥戒脱維艱情殊可憫特在本部决議設立戒烟濟貧社先行送戒一百名額滿後再議續添凡願戒者由各團體或妥實保人具函保送由該社聘請西門外義弄至誠戒煙局專家給藥看護刻日戒斷所有藥資房飯均由該社捐廉供給一以袪除　毒救濟貧民爲宗旨亦可謂熱心慈善者矣 
[城内]  
　　召買房産第一初級審判廳公布云照得案據朱楚康呈訴孫友三抵産不贖迭次命令清償延不遵行前經本廳依律執行查封在案詎期問已久該被告仍不將債務理償本廳自當按照定章循序執行茲經函致水木公所委任鑑定人會同原被兩造秉公鑑定現已鑑定該屋坐落西馬橋南首路西廳三百號門牌計樓房六輪後有順披一個并隨屋基地約三分交通便利核定最低價額銀一千六百兩報告前來本廳理合繕具公告實行投標拍賣如欲買受此項房屋者迅卽自行往看確實開明買受人姓名住址及出價若干並加蓋店舖圖章即日投函本廳定於本月二十二日即陰曆十二月十六日開標核驗總以投標價額之最高者爲該房屋之得主標準限十日内將價銀如數繳案立即發給單據過户管業一面將所收賣價除本廳照章酌提執行費用外照給債權人具領以償債務爲此合行公布曉諭仰各界人等一體周知從速投標幸勿觀望 
[南巿]  
　　第二初級審判廳榜示○照得民事訴訟律規定凡民事因財産而訴訟者從起訴時照訴訟之價值征收訟費非因財産而起訴者照百元以下之數征收本廳自中華民國元年十月初一日開廳以來遵照　理除判决案件實因當事人貧苦無力准予免繳外所有十月十一月十二月三個月征收訟費數目業經呈報江蘇都督核辦在案惟恐人民未能曉然其喻爲此榜示仰各周知須至榜者計閧十份分高啓祥等三案共收訟費六元七角十一月份俞竹軒等十一案其收訟費三十二元八角十二月份印蘭生　十二案共收訟費四十一元五角統共三十六案收訟費洋八十元五角　　劃一領條○商埠巡警局長穆君昨日通令各區長云照得各區隊每月需用經費服裝公用物品等回由各區隊繕具領條加蓋圖記來局領取在案但各區隊所具領條形式不一殊不足以昭劃一今由本局規定格式分爲物字費字兩種並訂就使用法六條印就札發各區隊各該區隊自奉此次通令後於領取經費及公用物品時務須按照領條使用法分别使用勿誤此令計領條使用法一本領條爲劃一起見爲手續法中之一定格式一本領條編號分費字物字兩種凡具領銀錢者適用費字號領條具領服裝及其他品物者適用物字號領條一本局領條由本局印就蓋用騎縫鈐記分發各區分别使用各區使用時再加蓋各本區圖記一各區所領之領條用完後須將存根繳局備查始得再領新領一領條中字跡須塡寫清楚不得潦草塗改如有塡寫錯誤必須改正者亦只可另塡一紙其塡錯作廢之領條須附存根繳局備查一本領條自通知實行後如仍有他紙具傾者作爲無效　　不實不盡○住居浦東老白渡之江北人彭關榮自幼聘定同鄉郭姓女爲室尚未完姻近被該鄉無賴蔡立中將女奪聘爲第四媳經女母來信知照彭即向籍將女領之來申詎甫行起程即被蔡將女奪去並取去衣服洋銀等物亦卽來滬該船抵埠後彭卽扭控第一區移送第二初級檢察廳預審以此案不實不盡着送地方檢察廳訊核　　暗無天日○揚州人邱文生昨日由南京乘太古公司之大通輪船來滬探親該輪尚未下掟突有野鷄挑夫王連生等四五人强將其行李抛於駁船上邱等被逼不堪即行上船詎駛至中流忽然停船勒索船資洋四元邱給一元不允竟將傭人梁福推入浦中幸卽援起迨駛至大達碼頭時即由一區巡長將王拘獲解區問明移送商埠巡警避嚴加懲辦 
[閘北]  
　　拐賣婦女○鎭江人朱翟氏去年來滬學習女工借住火車站同鄉桑利子家八月間被前清時會充水巡隊巡士之邱崑山以代荐傭工爲由拐往他埠販賣前日由氏之親戚王翟氏將邱尋獲向詢狡賴扭控巡警局解送司法科押候訊辦　　忤逆不孝○周根松扭其子周介安至巡警局控告不務正業屢誡不悛反敢行兇肆毆等情前日經凌司法長提訊介安供係閘北商團會會員餘語支吾判押候移送檢察廳按律嚴懲　　私運鎗管○船户王連章秦家順裝運舊槍管一百二十支被偵探隊查悉將王秦二人拘解司法科經凌科長提訊據供向虹口瑞豐鐵行出洋二元四角購來判押候查明再核 
[公共租界]  
　　尚須覆訊○向在前清江蘇藩署（即今民政長）充當漕總之汝文軒因被通源洋貨號主唐炳生紏開鉅源洋貨號騙吞股本銀三千兩並值價甚巨之珠飾等件控經公廨追繳在案前晚復訊兩造仍各延律師到堂辯護良久孫襄讞判唐交原保候復訊　　早已完工○新君旅舘主沈秋槎控趙永利逾期不交定造之鋼絲橡皮輪黄包車二十部請追所付定銀三百兩前晚經公廨孫襄讞訊據被告供稱所定之車早已完備因沈不付價銀是以不交孫君以被告旣已完工應着原告繳價出貨遂判各將銀貨繳案聽候分别給領　　有心朦混○汪福興前日持沿質鍍金押髮至虹口天潼路宏濟當舖内圖值洋十六元當被櫃夥汪洪義察出以前次亦曾被混遂鳴捕拘入捕房昨解公堂請究原告投訴前情訊之汪福興據供該押髮係在漢口出洋十元向周姓買來不知僞質關讞員商之英領康君以被告有心混質着押一月僞飾銷燬　　訊明竊案○北京路震和茶棧控周震泰張其良丁國倪丁正鴻串竊茶葉十二箱消贜於四和茶葉店主林榮福友興店主李楨祥由廨訊判丁國倪與周張兩人各押三月丁正鴻與林榮福均交保候補提李楨祥再核在案昨由捕房將在押各人與李並林之代表張愼言一併解案經中西官研訊明白判周等三人仍照原斷還押丁正鴻與李及林之代表各罰洋二十元充公無洋各改押三禮拜　　定貨糾纒○和商望賚洋行控龔晋康定貨虧銀等情業經公廨判龔交保限理在案茲因延不清理昨由捕房着保沈繼昌將龔交案訊追據龔供稱刻正與原告理處請爲寛限判押候函致和領訂期會訊沈開釋　　究有不是○林炳生與沈才富之十二歲男孩桃桃同居客棧希圖價賣被沈控經公廨押候查究在案昨由中西官復訊林仍不認誘拐問官以林究有不合着罰洋十五元充公無洋改　兩禮拜孩交其父領回　　恩斷義絶○揚州婦人楊吳氏（卽吳桂仙）被其夫楊小八仔賣於山西路一百二十八號鴇婦周王氏所開之雉妓院内爲娼該氏不愿逃入濟良所昨晨由所送廨並經捕房將問鴇及氏夫楊小八仔一併解案經孫襄讞會同英領翰君研訊明白以楊將妻賣娼夫婦恩義已絶不准將氏領回姑寛判與周鴇一併斥釋吳氏發濟良所留養另行擇配　　男女無恥○甬人陳方才之妻方氏近與薙髮匠唐金泉妍識匿居阿拉白斯脱路前日方氏與唐在北浙江路同行被陳撞見扭控捕房昨解公堂訊供明晰中西官以男女均屬無恥判分别各押兩禮拜氏期滿後交陳領回寗波原籍　　騙子入押○鄭美章因騙取周春林之鉛粉消贓於倪金林被周偵悉昨報捕房將二人拘解公堂訊明判鄭押一月倪罰洋十八元充公　　無可辭責○神州旅館寓客章齊惠因失竊值洋二百餘元之考籃囑令茶房報捕請緝詎該旅館帳房陳春山出爲阻止章卽自報捕房於昨日派探將陳拘解公堂訊究中西官以旅客失竊旅館應負責任着陳幫同尋緝如違准章起訴歸晚堂訊理　　並非刑事○華商旅舘主王榮堂控夥劉玉如私用帳洋二百九十九元昨由捕房將劉拘解公堂訊係虧空不涉刑事判被告交保限七天清理如違由原告另行起訴歸晚堂訊理　　妨碍衛生○奚阿春阿三因在虹口出售接攙水牛奶且借用捐照被衛生西人查見一併拘送捕房昨解公堂訊明判奚罰洋二十元如無力繳洋改押三禮拜曹罰洋十元無洋改押七天並飭補提借給捐照人併究　　欠欵不還○凌宏軒控梁伯華欠洋四百元不還昨由捕房將被告傳至公堂交保過堂候訊　　煤氣殺人○蘇州人劉金大同妻王氏在北太和路四號法國人某甲處爲廚司兼充侍者傭婦七號晚間夫婦二人歸房睡臥至八號清晨洋東呼喚不應令薦保某乙入内察視見王氏已死口鼻内有血流出劉則奄奄一息當報捕房由中西包探到來將屍車入驗屍所劉送同仁醫院醫治至昨日下午公廨關讞員特偕康副領事蒞騐始知該氏係受煤毒而死劉已甦醒惟未痊愈當飭劉妹具結收驗候再核奪　　女孩迷路○前日下午有年約五六歲之女孩在吳淞路迷途由九百一號巡捕帶入捕房送交濟良所留養候領　　索欠爭鬭○陳富林昨在西華得路向張阿友索欠起衅互相扭毆由印捕一併拘入捕房捕頭以案關錢債斥退不究 
[法租界]  
　　仍須押追○大安棧接客夥陳漢卿先領工資洋一百六十五元僅出門接客一次旋卽私接他棧生意領資出門嗣被大安棧得悉控經公堂提訊屬實判令交保限交茲因仍挺押不理復由原告戴懷桂控奉提訊陳供無力措還須待覓到生意再行料理聶讞員申斥不准仍命押追　　各得一半○湖北青年學堂學生沈均堂何明桂因被某棧主陳應生吞没寄存錢二百四十千控由公堂追出嗣因兩人爭領不已由廨將欵交於輪船買辦轉交湖北青年學堂收領在案茲據捕房報告謂該船買辦不允担此責任且何沈二人亦不願赴漢故仍送案請示聶讞員商之李副領事判將錢給於沈何二人各半具領了案　　小工吵閙○太古碼頭各小工前日在輪船上向小工頭要挾逞兇後有巡捕上船拘獲吳永昌李金生二人解廨請究吳李仝供我二人安分工作並無聚衆行兇之事實被誣陷求鑒聶讞員判押候查明核辦雜評三 
[治匪不當爲一時之計]  
　　長江一帶之會匪名目繁多縱容於前清時代至民國成立以後非但不稍斂迹而且日益蔓延搶掠騷擾居民不堪其苦此種匪黨根深蒂固非僅僅撥一兵輪派一軍隊所能一鼓而盡也其治本之法必於水上　察陸地警察種種組織完備先去其託身之地絶其勾結之門再於繁盛巿場廣設工廠以收納其猶可爲善者使不致絶無生路而後土匪有肅清之望若因舊曆年終之關係而僅帥前清冬防遺意爲警備一時之謀則更非根本之圖矣要件 
[釐定税則草案]  
　　釐定國家税地方税法草案政府已於去年咨交參議院議决茲將其全案錄左　　第一章現行税目之劃分第一條左列各項定爲國家税一田賦二鹽課三關税四常關五統捐六厘金七鑛税八契税九牙税十當税十一牙捐十二當捐十三烟税十四酒税十五茶税十六糖税十七漁業税　　第二條左列各項定爲地方税一田賦附加税二商税三牲畜税四糧米捐五土膏捐六油捐及醬油捐七船捐八雜貨捐九店捐十房捐十一戲捐十二車捐十三樂户捐十四茶館捐十五飯館捐十六肉捐十七魚捐十八屠捐十九夫行捐二十其他之雜税雜捐　　第二章將來新税之劃分第三條左列各項定爲將來應設之國家税一印花税二登錄税三繼承税四營業税五所得税六出産税七紙幣發行税　　第四條左列各項定爲將來應設之地方税（甲）特别税之税目一房屋税二國家不課税之營業税三國家不課税之消費税四入巿税五使用物税六使用人税（乙）附加税之税目一營業附加税二所得附加税　　第三章地方特别税及附加税之制限第五條地方特别税有妨碍國税者財政部得禁止其徴收凡特别税經財政部認爲不正當者亦同　　第六條凡地方附加税不得超過左之限制一田賦附加税不得超過百分之三十二營業附加税不得超過百分之二十三所得附加税不得超過百分之十五　　第七條遇有特别事項須加增加附加税之成數時非經財政部認可不得超過前條之制限　　第四章附則　　第八條第三條所列各種税法另以法律定之　　第九條地方税之分配由地方團體自定之仍由該管地方官吏報國税廳查核　　第十條俟新税法實行時凡舊税無特别保存之理由且與新税相抵觸者應即廢止來函 
[維持大同民黨機關處致混成第三旅李旅長函]  
　　英石先生鈞鑒敬啓者頃閲本日報載貴司令部前日接據郵局遞到南巿公民劉壽生函云茲有湘人吳再漢在外招摇撞騙冐充混成旅稽查員一節同人深爲詫異查吳再漢君係於上年八月由大同民黨知稱黨領之章水天再四邀請到總部委充紏正長與章水天朝夕相從吳君秉性剛正初不知章之行爲故爲所惑嗣因目擊章之舉動違法悖理屢諫不聽近復愈出愈奇竟結合私人妄舉章爲蘇督又朦電政府稱有三十餘萬人意存要挾政府遂其所欲同人以敝黨係純粹民黨萬難任一人之專横狂妄牽及全體而負此劣名於是全體職員咸表同情設法維持大同民黨爲急務故於本月五號開維持大會宣布章水天罪狀事事確切詎章竟賄通私黨多人到場擾亂秩序希圖强覇種種事實有人証可據前項揑名之函顯係章懷私急以杳無証據之空言欲加報復此等鬼蜮伎倆誠小人陰險之尤想先生乃高明特達之士自當洞燭其奸諒不至爲其所惑也除將章之罪將及報紙附呈鈞鑒升耑此敬頌勛安惟希亮察維持大回民黨機關處謹啓 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年二月十一號星期六（申報）舊曆壬子十二月初五日第十版 
自由談 
游戲文章 
[説票] [  了青]  
　　中外通商以來票之名愈出而愈多票之用愈推而愈廣試略言之其關於營業者則有鈔票滙票支票發票抄票股票郵票以及火車票輪船票電車票而此數票之中則又有半票免票來回票長期票月頭票軍用票團體票種種之别其關於射倖者自白鴿票吕宋票爲濫觴繼之者遂有湖北票江南票廣東票安徽票膠州票大連票一時工於漁利之徒復取大票號頭製爲小票名目繁多不可枚舉若名稱稍舊而爲官場所用者則火票馬票牌票提票傅票是也爲民間所用者則借票期票當票租田票租房票承攬票是也至若酬贈之品則又有所謂酒票肉票麵票燭票糕饅票桃棗票凡不必立時取物者皆得以票代之此外若呌局票若請客票則游戲所資若富有票若貴爲票若票布則結黨所用更有稱伶界曰票客稱商界曰票莊稱貨曰大票小票稱人曰此票彼票則雖有票之名而無票之實故不具論乃近有一種似營業而非營業似射倖而非射倖似官非官似民非民似酬贈非酬贈似游戲非游戲似結黨非結黨而亦稱之爲票者則選舉票是也怪怪奇奇變幻百出斯蓋票中之至有關係而亦票中之至無價值者矣三 
[滑稽戲評　二十世紀大舞台之好戲（續）] [  瘦蝶]  
　　王有外陳正光之錯裏醋王起檢察官飾埽邊老生出場卽自言自語陰謀鬼計一副狡詐面孔囑咐警察時唱慢板聲調穏愜無　可擊唱罷復向警察唱幾個肥喏得勢之至陳正光起農部尚書衣服都麗舉止闊綽呵叱御者驅車急行尤見顯官指揮如意之槪旣抵葵花家正欲開宴忽見警察排闥直入急欲躱避潛入廚房見有狗洞即鑽穴而出方及半身已爲警察瞥見遂被捕而去鑽穴一叚做工唱工俱臻神妙言世寗起刑部尚書唱倒板出場聲情激越至中途聞陳被捕驚墮車下惶遽神情呼之欲出進場時一路拐着腿一面笑説（酷罐頭已打破了老陳做了我的代者我也不犯再去喝酸風了快些回去罷）幾句頗　人頤惜就此終劇割去研訊一叚殊令人有神龍不能見尾之憾唐英雌之拳打金鑲雲唐與逃佩媛同爲打出手之能員是劇唐起武小旦翻三只台出場使羅漢拳全套起落有法的係少林正派使拳旣罷卽雙足分開作一字步能持兩小時之久足徴硬脚工夫服西洋裝乳架凸起腰帶緊纒意氣飄揚體態娬媚唱西皮亦輕圓流利字字清綻打房間時率領蝦　蟹將到處蹂躪　似女豪傑氣象金鑲雲乃花旦跪地哀求戰慄幾無人色　子哀絶動人在唐之天足上連碰七七四十九頭唐始罷手出門時猶切齒於乃弟之破壞平權不得手刃之以成大義滅親之美名引爲恨事此爲最文明之新劇關係祉會前途殊非淺鮮固不得以撒潑視之也　　　鼎臭之烏龜剪尾按此係漢臺台之拿手戲北京演之已步其後廛矣梁起花臉手持名片出場徧示座客上書滿奴梁鼎臭並唱漢調述其一生之歷史純用鼻音吞吐紆徐聞者擊節稱賞這謁副總統拒而不見歸庽時神志懊喪唱西皮一叚沈鬰蒼凉令人感泣旣歸寓爲門人强迨剪尾瞋目厲聲大呼反了失驚情狀逼眞繼而持尾大哭一若尾之不可須臾離者摹寫頑固黨之保尾確肖哭罷復以手自撩腦後長歎一聲雙眉緊蹙尤見做工之周到　　全班合演之議現形記是劇全班合演初以爲必熱閙　觀詎意旣出場則索索無生氣起議員之角色或油頭滑腦或愁眉苦臉或脅肩謟笑或滿面烟容連連呵欠或吹牛拍馬專工迎合窮形盡相刻畫無遺出席議事時各唱新十八扯一叚東扯幾句西扯幾句半死半活忽陰忽陽聲調平平毫無可取較之漢舞台新編之新十八扯竟有天淵之别惟描摹議員之遇事弛懈識見鄙陋情狀惟妙惟肖當推爲做工戲之拿手寄語該舞台下次排演此劇時其亟注意於唱工也可三 
海外奇談 
[最新奇之廣告法] [  頌斌譯]  
　　巴黎巿中自警廳禁止招貼後巿商乃用種種變幻之方法或專雇數人携廣告牌沿路而行或製廣告衣服半送半賣於巿現時最奇而最盛者則爲足印之廣告法於靴底附橡皮印一塊印文皆以細孔排列而成靴背藏注水器穿靴者步行時靴背之水下注於橡皮管徧及靴底斯人足跡所至之處卽印出無數鮮明之廣告文字此法最易引人注目故行此法者頗多云 
尊聞閣詞選 
[和人壽廬主除夕元旦韵] [  率]  
　　涉世帶居憂患中百年枯薨亦匆匆傷心拚把光陰負佳節誰知歐亞同（滬人呼新歲爲外國節）棋局頻翻如此日唾壺擊碎咽悲風尊前搶盡相思淚恨我未　鍊石功 
　　葭琯嘘回黍谷春符桃爆竹及時新三朝瑞雪澄清兆五色卿雲糺縵匀民族重光留紀念我生深恨未逢辰徒工文字嗟何補故紙堆中夕復晨 
自由談話會 
　　光棍取財巧立名目詭詐百出何所不有然從未聞有以寄跡皮肉生涯之娼家公然託名閨秀藉助賑爲名遍發美人劵之彩票自鬵其身以引誘貪財好色之愚夫者乃有之則自滬上所謂青樓進化　妓師陸鎭清之妹始嗚呼異想天開一至於此是誠得進化之三味矣昔人謂爲象箸必爲玉杯爲玉杯必食熊蹯豹胎吾知此風一開必有像姑契弟屁精等託名大家貴公子繼起而遍鬵龍陽券以引誘世之斷袖　者矣民國社會之進化其蒸蒸日上若此亦可哀也夫 
　　讀陳琳檄而愈頭風讀子美詩而驅瘧鬼余患肝病數月百藥罔效日來讀率公所著民國新紀元史覺胸腦頓暢急將四物湯鬱金佛手等藥盡棄之霍然而起痼疾若失嗟乎以董狐之筆寫　魅魍魎之形簡而賅詳而約自龍門子長以後此調不聞久矣昔板橋居士願爲青藤山人門下走狗今息影廬主願爲率公門下鈔胥未審其許之否雖然一言敬爲率君告願君奮如椽之筆以後按時紀事續成一部中華民國新外史以啓後人此則四萬萬同胞所馨香默祝者也[  息影廬]  
　　據駐英代表劉玉麟報告云英俄兩國欲我先認蒙藏獨立彼方承認民國質言之要我先棄兩大族恣彼大欲然後徐議交情耳俄不足責吾獨怪乎素號文明之英國乃亦野心勃勃如是雖然承認云者形式也非精神也精神足不必人之承認亦可自立精神不足雖經人之承認亦不能自存不觀乎日本乎僻處東隅初未嘗得列國之承認也然自明治維新一　而居强國之列此無他精神足故也又不觀乎巴爾幹半島諸小邦乎列强固承認之矣其終不能脱士俄之覊軛者精神不足也吾願吾民國四萬萬同胞人人臥薪嘗胆咸具禦侮之精神則將來國富兵强彼歐美諸邦直可附庸視之承認云乎哉　　禁烟手續華界已着着進行乃租界放任如故新開土行之廣告幾多於仁丹之巿招上海爲烟鬼逋逃藪之説不信然哉雖然幕蕪釜魚雖安不久吾願此間黑籍中人早自爲計勿以暫時漏綱爲幸一旦决裂追悔無及也　　黄禎祥犯法而忽授少將或有爲張振武抱屈者予曰墮淵加膝不殺便憐善將者固應如是雖然張振武死矣禎祥勉乎哉[  槁木子]  
劇談 
[紀小張二奎之空城計] [  率郎]  
　　大無台前旣請小張二奎客串該伶年祗十三四工架檯步俱甚老當似非初次登場者全劇唱來尚屬動聽惟識字太少根底甚淺唱工白口俱落呆滯而達不出神理説三句再探神情不能一步緊一步摇板（空城計）之計字頓挫得聲太低暗老軍譏議時對城呆望許久忽接唱（老軍們因何故紛紛議論）不合戲情理宜先側耳細聽（放大了胆）之胆字亦放得竭（就在此琴）之此字用齒音曲折頓挫延之甚長精采頗好慢西皮一叚（散淡的人）之人字提足全神轉出紆徐折入鏗鏘動聽（下南陽）之陽字轉折亦清新飄逸恰到好處入後俱極平庸良由年太幼弱中氣不足之故操琴一叚拉胡素者存心偷賴敷衍未幾即戞然而止减色不少城頭一段二六（郤原來是司馬之馬字延長其音倍於尋常（等候你司馬到此）之此字亦然至曲終而氣反充足甚奇且手揮目送熊度安閒神氣鎭靜做工亦從容之至 
小説 
[政治小説鐵血男兒（二十八）] [  常覺獨鶴]  
　　第十一章 
寸陰易逝一彈指頃預約之十分鐘已過且將近半小時矣陶米洛甫久候門外不復可耐乃即叩關時白來特方用速記法取約文另紙繕錄甫畢事聞撾門聲厲急以所抄一分納革靴中故作從容之詞曰陶君其不耐久待乎請卽入内陶遂進以手闔門面露小豫色謂白曰鄙人不敏竊不知殿下果何事猶豫但約文簡要不煩從否可一言而决事勢危迫殿下若再遲疑寡斷西奥司亡無日矣白倚牆而立手執陶所書約文目炯炯注視陶面毅然曰以僕所見僕倘如命簽字西奥司名存而實亡據約文所載條件直驅西奥司入俄國勢力圈耳商權操之俄手學校須授俄文陸軍爲全國之保障税關爲財政之命脈又盡歸俄人掌握吾西奥司損失國權至於此極不知雙方締約所得者爲何種權利陶曰西奥司獨立及俄國友誼不已由此約嬴得乎白嗤之以鼻曰所謂獨立實瓜分之代名詞也所謂友誼實侵略之口頭禪也僕非騃豎君其誰欺陶忸怩曰知已知彼斯可立國殿下明於責人亦嘗一察貴國實情否耶西奥司以蕞爾弱小之邦爲列强競爭之的孤立無援終致危亡敝國因睦誼素敦安忍坐視遂不避艱險力肩保護重任固非有瘠人肥已之心也乃不蒙見諒拒絶協約失時機於交臂貽後悔於噬臍竊爲殿下不取至謂殿下能不假外助以獨力支持危局則誠屠門大嚼之談螳臂當車之技徒快人意未見其有濟也　　白躊躇有頃復曰僕可簽此約陶以手指約文曰在即位前亦無全權可簽此約陶以手指約文曰殿下所慮誠是惟鄙人早計及此約後固註明目前暫行畫諾俟殿下登極後當重行正式簽字也白摇首曰僕此際尚不得自居爲西奥司王倘以私人名義貿然簽字斷難發生効力且僕亦殊不願結此喪辱主權之協約致貽日後國人之唾罵陶聞言頗焦急默念事已埀成功虧一簣實非意料所及乃謂白曰然則殿下意究如何言次狀頗悻悻　　白聞陶言思不如紿之爲脱身計遂曰僕踐祚後誓當立簽此約决不食言惟斯時實不能强人所難謂予不信可覓公證人來僕當卽宣誓以昭信用陶籌思無策不得不從白語乃正容曰殿下一諾干金鄙人决無異議適有敝友可作證人但一事須爲先容敝友乃此處税務長沈著有智鄙人素引爲同調此屋卽彼居廬特借以屈留大駕殿下見罪宜責鄙人無與彼事幸勿遷怒白曰敬從君言決不損其毫末陶乃出移時復入後隨二人一爲少年衣藍色軍服望而知爲俄産其一年稍長鬚髮作黑色狀類文人目光閃燦無定狀至惶愧蓋西奥司人也趨前對白行鞠躬禮白岸然受之復作鄙夷態顧陶曰是即證人乎陶應曰然軍服者爲巴格隊長此間防營之司令乃西奥司軍界中之最忠勇者彼爲華猛現任税務長兼民事長才堪治劇上游咸器重之　　白凛然持約文謂衆曰諸君聽之僕誓於履西奥司王位後即將此約簽字（諸君當知白來特固永無履西奥司王位之日卽此約永無畫諾之時此誓雖設猶不設也今之動輙立誓者殆亦師白良法乎一笑）並决不褫巴格及華猛之職以正其食祿不忠之罪明明在止實鑒吾言二 
 
 
 

Page 11

 
 
   
 
 

Page 12

 
 
   
 
