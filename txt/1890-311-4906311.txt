# 1890 - 311 - 4906311

 

Page 1

 
 
[二十四史第二次出書展期] [  圖書集成局啓]  
　　本局排印二十四史所出第一批早蒙與股諸君來取原定九月底出第二批祗以校讐印釘精益求精是以略稽時日現擬展至十月二十左右出書届時當再登告白布達也 
[新印小五義出售] [  中報館主人啓]  
　　小五義一書歴記各義俠行蹤體例雖不脫章回而事跡新奇筆情天矯空前絶後生面别開中間叙黑店之兇殘緣林之　閨秀之錦心　口　士之義膽忠肝以及老僕忠忱名流雅事惟妙惟肖亦莊亦諧不特可步七俠五義之後塵卽以視水滸諸書亦無多讓本館　得都中善本排印　美較小字者天壤相縣刻巳告成分裝十本每部定價碼洋五角以副先覩爲快之心售處在本埠申報舘帳房及申昌書室各外埠分售申報之處亦有寄存諸君子盍購置案頭俾酒後茶餘藉資消遣乎 
[附送勸募協賑順直捐册] [  申報館啓]  
　　順直被災待賑孔急關道憲聶候補道憲胡奉南北洋大臣委辦恊賑順直捐務設局滬北大馬路凡有捐助隨時塡給印收按期登報以昭信實如願請獎叙者查明奏定章程翎枝封典升銜職銜貢監十成監生又推廣新捐之鹽運使職銜叅副將職銜並被議人員亦可捐復意至良法至美也今特刊印捐册若干扣托本舘隨今日報紙分送見此册者幸俱踴躣輸將以廣施濟而博褒榮所厚望焉 
[諭格言聨璧感人甚易]  
　　格言聨璧一書爲山陰余蘭生先生所輯而甬江袁松濤陳玉麟兩先生爲之付梓者也施少欽封翁又爲醵資重印以廣善緣日前蒙以數部見惠余推封翁之意卽舉以分贈同人尙有一册置之案頭晚霞生見之愛不釋手遂割愛以贈之越數日欣然謂余曰承子所惠之書歸而挑燈讀之句句嘉言行行懿行令我觸目警心覺從前所爲諸事有與之暗合者則不禁喜心生有與之相悖者卽不禁懼心生蓋反覆𨿅誦口不停念手不停披心不停印竟不知東方之旣白焉且不僅僕之忘倦而已陳姬伴我讀聞僕讀至得意處亦不覺首爲之肯數日前曾泥我欲暫出一坐馬車以寛悶氣又欲泥我觀某戲園新戲僕許之次日適當西人賽馬之第一日欲令人雇馬車以一騁其志陳姬阻之曰昨聞君所讀之書不啻淸夜鐘聲當頭棒喝妾至此而始知從前所作皆不可以自問今而後方欲以此自閑其心庶幾棄邪而歸於正高坐馬車招搖過市非妾輩之所宜爲也僕謂之曰此子前日之所欲而我當時之所許者也我不食言或者止此一行以後不復爲此何如姬曰不見可欲其心不亂今當曉夢初醒深自儆省抑此心使不復出於邪正當吃緊之際若偶一出游則安知不出見紛華而亦忱敢敬謝僕又謂之曰某戲園新戲將出子前此請一觀之今何如矣姬曰崑班文雅尙屬相宜但須先探其戲中有無越禮之事而後可以定去否正戲可看淫盜之戱不可看也僕聞之不禁狂喜故以聞於吾子以見此書感人之易如此余曰此書之出已久凡讀書之人殆無不家置一編或以供揮灑翰墨寫扇頭寫屏條之用見此書者當不乏人何以吾子之感獨捷而如夫人之感乃尤捷是可異已晚霞生曰上不足異也儒生在窓下用功者有年凡於書當無所不讀格言聨璧本係摘他書中之名言碩論可爲模楷者錄而成聨彼讀書人見之則直視爲老生常談何足爲貴夫四書五經中多少至理名言原以教人爲人之道而今之讀書者則不過視爲八股中之作料初何嘗體之於心旣不體之於心又安能見之於行先聖先賢之至言尙且視之不甚重輕况其爲此摘錄數語直將以斷簡殘編視之又何能返躬自省也乎僕雖幼業儒然廢學也早少長卽動熱中之念奔馳道途北至燕都南至百粤又復馳域外之觀遵海而南遍歴乎新加坡檳榔嶼直至暹羅南洋各國羣島幾於游歴殆盡勞勞者十數年矣雖足以拓耳目長見聞而究不能手不釋卷以故先時所讀諸書十中止存五六近年則隨讀隨忘者居多盖不足縈心者卽亦過而不留也今見此書言言可以印證字字可爲揣摩如久睡而忽覺大醉而忽醒醍醐灌頂不是過也焉得而不動其感若夫陳姬則初未嘗讀書其認識數字粗通字義乃從小曲歌詞中逐漸磨出目中所見從無止經之書耳中所聞絶少正經之語今一且見此聞此僕又爲之句講而字解之正如小兒初學語言呀呀者不絶於口初學行路踽踽者不絶於步其引之以入勝也何難之有僕乃因此而竊有所見以爲古來大聖大賢固無不由讀書中來而古來之大奸大惡何莫非讀書中人彼大奸大惡其讀書也豈與人異哉顧何以魏武短歌膾炙人口半山文集盛行於時而所作所爲乃截然如兩人他若秦檜以第一人及第嚴嵩以靑詞見知此其人之文章當必有加人一等而夷考其行則又判若兩途轉不若商賈中人與夫閨中婦稚目不識丁者偶與之言先哲名言古人懿行感悟爲較捷也子又何疑耶余聞其語愕然以驚色然以駭憮然以思怡然以解揖之曰余悟矣余悟矣余聞教於吾子也多矣 
[本館接奉電音]  
　　昨由京友電傳上諭一道敬謹譯登○九月二十九日奉上諭昨據秀吉奏宏義閣迤南庫門鐵鎖脫落當經諭令内務府大臣確查具奏兹據奏稱本月二十七日衣庫司員呈庫門封條鐵鎖有拆卸扭落情形查點物件失去褡護三件等語禁城重地竟有賊匪覷竊情事殊屬不成事體着護軍統領認眞緝訪並着步軍統領衙門五城御史一體嚴拿務獲送部究辦欽此 
[京師近事]  
　　前報紀武會試圍塲不戒於火云云兹聞所燬者實係烈字圍左營王守戎瑩有防守之責業已咨交刑署尙未定處分若何也○正陽門外燕家胡同澡堂掌櫃某甲晨起見澡池方換新水一泓淸淺不染纎塵思欲洗滌具身以遂泳游之樂詎意甫經入水卽時氣閉家人急延陰陽王批示殃榜買棺裝殮舁回聖人云死生有命信然○正陽門内東交民巷一帶偪近大淸門宜何如整嚴肅靜乃近有殘花敗柳羣萃巷中每當夕照銜山卽艷裹濃粧喚妹呼姨絡繹門外紅情緑意勾引狂且登徒子一流人有欲赴陽臺選夢者略給纒頭之錦卽可長夜留歡似此汚穢不堪幾與滬上臺基一律倘官署置之不問是將使皇都勝地盡變爲濮上桑間矣吁可慨哉○聞之京西人云本年五月下浣某日大雨滂沱之際琉璃河水勢突然增高居人恐有決口之虞無不中心危懼少頃阿香氏推車而至銀鞭一閃厥聲隆然雨後視之已震斷橋背巨石數塊日前經官署雇工修理行見虹腰雁齒依舊煥然一新矣○某繡貨局有 
 
 

Page 2

 
 
一學徒年甫十二齡其師督責過嚴遂於上月逃逸深恐家人追問因遍黏告白懸賞以求正不知能珠還合浦否也 
[穗垣霜信]  
　　廣東學憲樊宗師查知各縣廪保有預考虚名爲包槍進塲地步者此次科考諭飭先期三日將應考名册繳進以便稽查初九日考　會縣文童該縣府考人數共四千有奇是日領卷進塲者僅得三千人其餘悉屬虚名皆不敢冐認混進從此弊絶風淸眞才可期輩出彼碌碌然因人成事者當不能僥倖求售矣○考試定例片紙隻字均不許携帶進塲功令森嚴豈容干犯初七日考新甯增城等縣文童有某甲另紙起稿被巡差瞭見禀由學憲提甲訊問甲供初次觀塲未諳規矩乞恩寛宥學憲觀其年貎已在三十以上顯係槍冐遂發交提調官照例懲辦以儆效尤○候補守備羅介卿守戎前曾署理西關汛千總又帶靖衛營勇駐守沙面宣力有年勤勞卓著後因其有收受陋規情事罣議罷官現在機房彩花金彩兩項械鬪不休大憲查知守戎前任西關汛官時素爲機房中人所敬重聞擬將守戎起用委令調息此案以教駕輕就熟之效云○前日由外洋購到銅條甚多大憲委試用通判李别駕達璋逐一騐收聞此項銅條係備鼓鑄制錢之用云○全省厘務總局房屋年久失修日形頽圮局中委員禀請大憲撥欵興修業蒙批准並札委候補同知王司馬長裕督辦工程想鳩工庀材當在指顧間矣○交代局提調候補府潘植生太守奉調總辦白沙廠釐務遞遺交代局提調一差已由藩憲札委善後局提調候補府方柳橋太守兼辦矣○司道大憲連日在龍王廟設壇祈雨每日黎明各憲徒步至廟拈香默禱龍王廟在粤秀山與各衙門相距頗遠大憲爲民請命屏去騶從䖍爇心香未知蒼蒼者能鑒此精誠否也○九月初十日西關黃沙地方有匪徒多人擁進某姓家持械行刼某姓畏其兇暴不敢聲張迨匪徒散去後始鳴鑼喊捕然已杳無蹤跡矣刼去贓物約値銀百餘兩聞已禀官追究云○合浦縣知縣缺委候補通判鄭怡元别駕敦善署理已由藩憲牌示轅門矣 
[曉諭官輪]  
　　蕪湖設有稽查官輪局凡上下差輪例須停泊待騐九月十六日晚有某官輪拖帶原任山東運河道陸觀察靈柩回籍抵埠持該局員照常帶勇坐小划船往查及將傍攏時船忽倒輪激起波浪以致划船水手墮入江中事後用撓鈎沿江搭救亦無蹤影局員隨禀知道憲厚恤水手家屬以免死者含冤觀察又出示一通其略曰案奉前南洋通商大臣劉札准總理衙門咨中國兵輪官輪往來各省出進江口海口毋庸經新關洋人之手稽查咨令各關自行派委妥員認眞查騐以專責成仍將查過兵輪官輪有無夾帶貨物按季造册呈送備查等因歴經遵辦在案兹據委查官兵各輪委員梁典史禀稱九月十六晚九點鐘有兩湖督憲新添楚勝官輪由滬拖帶原任山東運河兵備道陸靈柩赴鄂經過本口並未停輪候騐該員坐划赶攏致被回溜冲翻溺斃水手一名禀請查辦并乞出示曉諭前來除飭將溺斃水手從優妥爲撫恤一面函請江漢關轉禀兩湖督憲通飭該省管帶官兵各輪船員弁嗣後凡有官輪兵輪經過本口務須一律停輪候查以符定章外合行出示曉諭爲比示仰往來各省官輪兵輪員弁水手人等知悉嗣後該輪進出本口務須遵照定章停輪聽候委員查騐造報不得仍蹈前轍致于禀究毋違特示 
[彝陵棹唱]  
　　前月以來城内兩度失愼查得皆因火油而起近日官憲有鑒前車爲未雨綢繆之計命地保沿街鳴鑼喊呌天氣亢暘各家小心火燭第一不准再用火油點燈並不准鋪户擅賣火油亦不准洋船裝載火油來宜如不遵示一經查出定當嚴懲不貸○去歲交秋卽雨一雨數月致令秧苗菜甲大半漬損今歲交秋卽旱雖有小雨土脈未能沾潤不但秋稼失時卽園田菜蔬亦未能欣欣向榮近日靑菜每斤貴至十五六文羅蔔小菜亦然欲辨菜根滋味者頗不易易所幸米粮由南省而來不致大漲小經紀人易於餬口尙望天公早沛甘霖俾菜麥得以早種庶來歲可卜豐稔云○城廂内外居民因祝融氏屢次稅駕咸有戒心現有耆老數人向各户勸捐錢文一俟集有成數在城内某廟設壇祈禳以兾閭閻蒙福竊謂諷經建醮無非爲媚神佞佛計其事恍惚而難憑孰若移助振捐使災民得沾實惠省無益之費作有益之事有識者當不河漢斯言○宜昌城垣年久剝落前任宜昌府存太守曾捐廉二千兩以備修城之費現有城内紳耆向各殷實鋪户勸募經費蚨飛旣集雉堞聿新自可資捍禦而壯觀瞻矣 
[拘獲妖人]  
　　張雲翹者松江仙婆涇人年逾花甲素習縫級本年春忽鐫一印章邊作雙龍孢珠形文曰聖身護師到處招搖擅目鈐用事爲恩詩農太守訪聞密委華亭縣查辦葛邑尊隨於上月二十七日三鼓時躬率差役四出兠拿獲諸西門附近思項弄中某姓成衣作搜出違禁之物帶回縣署升堂研訊張供稱小的因子媳忤逆故守長齋曾於夢寐中有神靈指授令刻此數字之印邑尊再三嚴訊張語無倫次如醉如痴乃令押諸待質所候禀明府尊定奪 
[庚寅夏季甯郡辨志文會課案]  
　　漢學超等十名王亨彦陳瑞昌汪開祉胡振濂張宗錄胡承瑗吳廷採陳卓人范盈烺胡耀光特等十名陳和庚陳鳳洲梅鼎恩范崇禮鄭鈺林授經吳廷撰王廷鼎夏國珍錢文霈○宋學超等八名王亨彦吳廷撰王雅三黃炳煥吳廷採王亨兆林鍾崙王炳謨特等八名姜莊臨李永康張鴻桷鄭鍾祥陳錫哉傅汝礪朱炳林陳卓人○史學超等十名李達朱逢甲朱理泗汪開祉吳廷採李永康顧儊基王思永胡宗儀姚曾榮特等十名周承勳吳廷撰沈亮棨周保榖張善韓張宗錄馮忠勤陳錫哉韓善徵吳善逵○天算學超等十名程之驥曹仰欽孫兆熊夏循坦韓恩榮馮澂胡燿朱熙盧雲鵬韓保徵特等十名汪佐宸盧雲熊汪文炳李炳緯王鴻賓沈春瑞張桂芬李炳年王仁熙胡華○輿地學超等十名施仁紞黃炳煥吳廷採陳廷揚施仁績汪開祉吳廷撰施仁綸張德容林炳蔚特等十名孫兆熊戴羲費協邦許文蔚孫毓麘秦在鎔張鴻桷吳善逵錢文霈王敬烈○詞章超等八名殷松年張景翰顧士超馮善徵梅士銘吳寳忠錢保壽陸鑄賢特等八名韓善徵厲鍾麟湯桂第王文鍇施昌熾褚德紹陳鑣史祖壽 
[蘇垣編查保甲委員名單]  
　　東路布倉大使周第榮從九申士林吳世灜南路府經歴劉祥瑞縣丞劉葆懿從九張嘉謨西路主薄葉葆齡從九朱錡蔡寳釋北路從九汪兆焜桐彬未入吳捷元中路按司獄林守廉縣丞馮景霓徐世煒閶胥門外從九何國恩江起潮未入蔣朝琛葑門外從九胡榮棠婁門外未入饒用釗齊門外縣丞朱正輝 
[丹旐回吳]  
　　潘鏡如觀察殁於貴州靑溪礦務局差次前已列報兹聞其乃兄黔撫偉如中丞派親兵五十名文武兩委員并家丁等護送靈柩東下已於日昨安抵漢口隨傳電信到滬着親屬及執事人前去迎接大約本月初旬可以至滬當卽在高昌廟前公館内開弔也 
[格致書院秋季特課題]  
　　格致書院於四季正課之外例有春秋兩季特課春季由北洋大臣命題秋季由南洋大臣命題此次由兩江總督曾沅圃制軍命題兩道俾多士共切觀摩悉心講求時務以歸實用首題絲茶烟布合論二題西學儲材說蓋以當今致治之道莫先於富强而欲强必以　　　則未有不强者絲茶烟布四者爲中外通商貨物之大宗誠能於此得製造之宜求消流之廣用以裨上而益不足國而利民不獨漏巵可塞而則用烏有不足者哉顧欲探其實際而握關鍵之所繫則在乎得入而已矣且製物必由西學中出乃能造乎其精以西學而儲人材曷可緩哉夫儲之於平日方能用之於臨時凡事皆然况乎西學哉宮太保命題之意誠得其要領矣院中肄業諸生當必能自抒識見而上 
 
 

Page 3

 
 
副所望今自出題之日爲始限至十一月杪一律止截過期概不登收繳卷仍至三馬路格致書室領取收條作憑可也課卷不拘格式長短大小悉隨其意惟須固封以杜弊竇 
[滬上官報]  
　　調任江蘇潘憲鄧方伯將次來滬已列前報兹悉方伯交卸後取道金陵乘坐招商局江孚輪船於昨晨八點鐘時舟抵金利源碼頭本埠關道憲聶觀察提右營陳叅戎松海防劉司馬上海縣陸邑尊以及印委各員均至憲舟迎接聞方伯暫假滬北天后宮側爲行轅云○華亭縣葛邑尊於昨晨乘舟來申當卽乘輿入城至上海縣署拜會○聶觀察札委陳寳渠太守爲巡防局總辦擇吉昨日到局任事局差地甲均遞手版叩賀按太守曾署松海防同知後奏設英界會審衙門卽以太守任讞務辦理十餘載中西悅服咸稱第一好官今又改爲總巡定必有一番新政也至蔡二源太守因病請假已閱一月零十八天昨已力疾從公判斷捕房各案矣 
[彈壓節會]  
　　昨日爲下元令節本邑城隍神循例出巡本縣陸邑尊深恐無賴之徒滋生事端預飭差役人等分叚彈壓 
[明珠暗投]  
　　本邑人張某家住本城三牌樓地方家有八齡之子愛如掌上明珠前日下午該孩在門前玩耍忽失所在張偵騎四出蹤跡杳然至昨晚尙未尋獲 
[朦控收押]  
　　顧孟氏控孫世福姚文彩等盜賣田地一案由陸邑尊補提蔡月卿及原地主王阿木經中梅長發梅松林到案於前晚升堂集訊顧孟氏供丈夫顧祥三在日價買王多多之田三畆二分去年將單契托趙發茂向洋人蜜司藏克抵押銀兩取過定洋數十元後因地保姚文彩索賄不肯簽押致遭蔡月卿等覇吞地價現在該田在垃圾橋左近可往指看叩求訊斷陳其山供爲抱呈餘語與該氏略同並稱現在情愿不干此事勸爲罷訟惟來省釋王阿木供王多多是小的之父親在日時將田一畝二分由梅長發等爲中得價四百四十元賣與潘元昌當時經手潘元昌買田者卽係顧孟氏之姘夫顧祥三我父收過洋三百元尙有一百四十元至今未收而顧祥三經手之田每每以少報多現在該氏所持之單契係與我田毗連之王桂華王才保王元元等執業之田實係𢝘契誣控求請明察梅長發梅松林供與王阿木略同孫世福供前爲潘元昌經　王多多之田價早經付淸有顧祥三之收條爲憑叩求鑒察蔡月卿供在洋人蜜司藏克處爲買辦去年有顧孟氏央趙發茂將單契向洋東抵借銀兩後因姚文彩不肯簽押知係假契洋東不允回却而顧孟氏屢來吵擾並有陳其山卽陳阿貴出爲擔保致被哄去洋九十六元四角洋東因此懷恨伊等反來誣控小的現愿將詳細情形錄寫親供求請鑒核邑尊訊得王阿木來案供明顯係陳其山出頭唆訟且據孫世福供明王多多田價早已付淸其爲顧孟氏姘夫吞用無疑而顧孟氏尙敢借單影戤來案朦控着將陳其山收所顧孟氏交官媒聽候覆訊究辦餘人分别斥退候示 
[英界公堂瑣案]  
　　某米鋪主孫佑廷控稱唐梅鳳包攬敦信洋行工程央行中細崽鄔世園作保向店中賒取食米積欠洋七十餘元向索不還應向保人收取是以粘呈細帳請追蔡太守庭訊之下孫申訴前情並呈帳簿又稱監生惟鄔是信故帳上列鄔姓名下註代唐字樣鄔供稱小的與孫向不相識因行主雇唐包攬工程應需工人食米囑小的向孫處作保言明設有短少可在工帳上扣除現在唐尙未與行主將工帳算淸如何孫卽指控小的究竟此米非小的所用孫稱唐與行主曾否算帳均與監生無干當時發出之票皆寫鄡名今特呈閱愛副領事問鄔代唐向孫保取米石有無憑據孫稱各業往來作保惟一言爲定米石亦然監生店中由人保取米石者甚多今鄔竟推諉不理則將來保人皆可效尤矣蔡太守與愛君相商曰唐旣木向敦信行主算淸帳目可否請函致敦信行主將孫米價扣留愛君曰可太守遂飭孫俟副領事備函照扣價銀給領○包探張松樵禀稱積竊王阿才奉大老爺遞回寍波原籍今又濳來滬上在虹口圖竊經小的拿獲搜出自來火紙煤等賊具爲此解案請究并將前犯各案及遞解後復來復解各案緣由開單呈電王供稱小的疉次犯竊今雖來滬不敢再犯矣蔡太守謂爾旣不圖竊賊具何用且已一再遞解豈容又來遂判令笞責二百板發捕房管押六月期滿再行發落賊具暫存候毁○王小沛訴稱家中失取錫茶壼水烟袋等物由某包探查獲小賊朱錫林吳小娘起到原贓送案請判朱供稱小的年十五歲行竊該死吳供稱小的年十四歲由朱邀同行竊蔡太守判令將朱責手心二百下吳責一百下交其父母領回管束贓給王領去○張東臣訴稱被徐炳堂竊去水烟袋一枝由捕阻獲人贓送案徐供稱小的失業頻年流落在此初次犯竊尙乞恩寛蔡太守判令管押七天贓給張領去○二百八十號華捕禀稱昨日小的於巡路時見孫福元在某馬車行門口裝配馬車有違工部局定章况前曾因違章送案判罰今已第二次違章矣孫供稱小的急欲駕車故在門外裝羊角蔡太守謂工部局定章不許裝配馬車碍路汝豈未之知乎遂判令罰洋二元撥充某西醫院經費 
[法界捕房紀事]  
　　日前永安街某裝船行飭出店人某甲送現洋四百餘元票洋三百數十元至某錢莊甲利令智昏私鐫錢莊回單印蓋諸送銀簿上見將洋票侵吞嗣經行中人覷破其情向之追問甲胡言亂語反誣錢庄上人乾没行中人搜其身畔則票洋歴歴無訊因卽扭送捕房押候解訊○某竊賊在江天輪船竊得一衣包經某包探拘獲人贓送入捕房管押昨日備捕頭向之訊問着將原贓交還失主賊則押候送懲○某竊賊在駁船上竊衣一件人贓並獲送押捕房 
[上海絲業會館接到順天施子英來元號信照登]  
　　敬禀者初十日叩辭登舟十一日夘刻鼓輪前進途中風平浪靜於十四日申刻抵大沽口當以船重水淺遲至十六日尙難進口因卽換坐民船傍晚抵津寓宮北地名世昌洋行十七日專電禀聞並請將製就棉衣赶速運解度邀慈鑒十八日謁見中堂奉委速赴寳坻辦冬撫並諭黃思永殿撰現在都門附近各村查賑頗能認眞核實前曾到津敦請函致滬上各賑所量爲撥濟當以各賑所集欵不易且曾分批報解銀米不便再行函告此次帶到賑銀一萬四千金可否酌撥四千金飭卽妥商禀報等因伏查順天各屬災重户多斷非男與劉蘭翁潘振翁三人所能兼辦今得愼之同年分頭辦理涓滴歸公則義賑多添一局便可多辦一縣似應酌撥賑銀顧全大局且前接愼同年來函請欵當時大人覆電亦有欸旺再撥之說此時欵雖不旺而其殷殷好善之心與災民亟亟望救之情似均難於膜視已遵諭將電報局所匯之十月初十期津公砝京公砝化寳銀各二千兩交由中興和儘數匯京計合京二兩平足紋四千零六十六兩四錢仍定十月初十照付一面卽由男禀報順天府兼尹憲備案存查以淸欵目下賸津公砝化寳銀六千兩規元四千兩准二十一日携赴寳邑擇黃莊一帶極苦村莊躬親查放核計不敷尙鉅擬先禀請官欵湊放藉濟目前之急惟將來應否解還一時未敢懸擬且寗河毗連各村亦應一體賑䘏惟有仰懇各賑所迅籌續解免致辦理爲難劉蘭翁聞已在武淸設局開辦該邑爲渾河大溜所經飄没村莊無數大約一萬三千金斷難敷用潘振翁聞在大城縣查辦冬振以該縣地勢而論本係著名窪區汪洋巨浸不卜可知是否禀請官欵抑卽動支從前借撥之二萬金以道遠音疎無從查探將來如蒙續撥或竟由男散放或分撥蘭振二公仍當察酌情形妥爲核辦惟續解時無論歸直歸順必須指交男等手收方能照數請領一面分别函示以期接洽男等承辦賑務惟當勉竭鈍愚擇極重極苦之户妥爲查賑以仰副諸君樂善之誠男前在申時勸有新棉衣二萬件昨今兩奉電示知蒙太古和興兩公司分裝一百十包窮民瑟縮堪憐得此足資温暖望風　謝功德無量下剩二百九十包仍求分批速運男向不 
 
 

Page 4

 
 
没人之善卽當禀報上憲將各公司急公好善情形及賠墊運費之處詳細上陳聽候如何獎勵也至此次電報局所匯之一萬金除將十月初十期四千金轉匯京都外其餘六千金均係九月底期男萬不能久待因與中興和掌櫃鄭嘉麟兄熟商將存義公記應繳之三千金由中興和先行墊付准二十日向收其源豐潤應繳之三千金並託籌賑局胡仲山兄向詹内生兄商允二十照付均屬難能可貴中興和並能將别號所匯之欵先期墊發更與賑務者裨將來續解時無論京津兩處擬請專向兩號匯兌以中興和津號之鄭嘉麟兄京號之渠潤三兄扩源豐潤津號之詹内生兄京號之秦遠帆兄從前均有往來故凡事皆可通融辦理也昨晤寳坻紳士知申報前載寳坻分設粥廠十處現以各項雜支過鉅律改放高糧並稱本年水勢較九年十二年兩次被災尙大三尺故附近城郭高阜各村至今尙未涸復則黃莊八門城一帶窪區必更不堪設想數年前男以水面測量地勢大約黃莊等處足低近城八尺有奇所幸十四年春辦理工撫之時在極窪處所挑挖洩水河一道鄉人呼之曰普濟河現在洩水極暢田畝必能早日涸田且匯歸大河之處建有石閘一座本屇亦未冲毁故潮來時向水高於地水則下閘板截具來路潮退時地水高於河水則啓閘板暢其去路盖放賑不過救目前之急至小民之能否生活仍視明春之能否耕種故疏消積水尤爲辦荒政者所宜講求者也永定河北上二號漫口業已設法搶堵京通一帶積水當可逐漸見消惟地勢高窪不一必有水旱不通之處查户領賑必更爲難此外各河漫口亦經擇要堵合惟明春加培各工需欵甚鉅卽以賑撫而論明春必更重於今冬盖目前專爲餬口之計明明則尙須兼籌籽種前人辦　荒政有荒尾重於荒頭說洵不誣也署安州知州章定安兄愷悌慈祥盡心民事此次該邑被災獨重無一完善之區男疉接來函情詞懇切讀之令人酸鼻定翁前曾查賑寳坻按户親查與義賑辦法相似現在敦令撥欵接濟苦於無法可想萬分難過定翁賠累不支來函絶不提及一字惟專爲災民請欵尤令人敬佩不置頃晤前署安州現任灤州之宮玉甫兄據云從前在彼辦賑將稍可自給之户一概删除亦有十六七萬口之多此次災情更重户口必更加增而定翁禀請賑欵四萬兩尙未奉批照准故不得不借助義賑除謁見運道各憲代爲懇求外擬仍叩求各賑所各捐户諸善長六發慈悲迅賜解濟使十餘萬嗷嗷待哺之民得起溝壑而登袵席不勝迫切待命之至届時寳賑辦竣必當　查户因人到彼散放並擬電請在東之周樹聲兄一同前往主持局務藉資熟手樹兄前隨金苕人憲臺放賑多年亦曾獨當一面男今春在東辦理齊東賑務與其共事兩月確係查賑老手毫無冐濫當曾自愧弗如故盼之尤切耳江陰王席珍兄前經劉蘭翁邀赴此間辦賑至今未到昨晤蘇對山兄知蘭翁曾經電詢應請函致江陰保嬰局紳董轉請速來幸弗虚望正任滄州知州袁敬孫先生係同案奏調辦賑之人現於九月初五日交卸本任不日卽可抵津中堂以順屬籌賑局必須添派得力人員大約當在京通一帶提調局務男到寳後卽設局在離城四十里林亭鎭上之火神廟中取其四面可以照料新任寳坻爲張琴大令前年同辦工撫一切可以熟商也正肅禀間接奉第一號訓示金漁山附函照轉交讀悉一切男心急口直事後往往自悔惟當凛遵函諭謹言愼行不敢稍事疏忽藉慰慈厪棉衣五十包已託世昌洋行何景山兄卽日報關提取和興運六十包尙未到津將來續解時所有提單請另函封交景翁代收代解幸弗附在號信之内號信亦望請景翁轉遞坙匯票一項亦附入景翁函中卽可抽票號照收候取或卽解交籌賑局憲亦妥一切已面託景翁當不致誤也連日謁見上憲並訃各處謝孝非傍晚不能回寓比晚餐後各友來寓晤聚又非二鼓不散夜半具禀不盡欲言統容明日再行續禀祗叩父親大人金安男制則敬百叩謹禀省之弟附叩九月十九日第一號心如逢辛蕃甫春圃詠南蓮珊子萱諸位世伯及申報館仁濟堂絲業會館諸尊長前均此叩安恕不另禀再會館仁濟堂兩賑所如有捐户請坊請隨時鈔示履歴卽當彚案禀報合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[濟世同心]  
　　同生北貨行開張楊家渡承各寳號諸翁貺分本擬設筵欵待聞山東災區甚廣需用孔亟移助賑洋三十元想同人心存濟世莫不忻然韙之也[  上海北市絲業會館籌賑公所施善昌謹誌]  
[上海六馬路仁濟善堂籌賑公所施少欽經收九月十一至二十日止各賑捐淸單]  
　　第十批順直賑捐淸單○天順祥票號楊新之先生交來四川豐都縣何詒孫大善士湘平銀二百十一兩六錢批　規銀二百廿二兩九錢二分天水永澤堂求保合家平安又助棉衣欵二户合來規銀一百五十兩寄安居士規銀二十兩蘇城宋培之翁寄來祝修性女善士爲孫元綱病體敬求速痊安慶全泰盛局來安徽無名氏敬祈平安吉慶羅店金惠大善上敬求母病速全思源氏四户各洋一百元普陀山女弟子朱蓮明爲母以資冥福洋一百元又爲夫敬資冥福先繳洋五十元許門宋氏求病速愈洋六元嘉善錢循咳先生寄來錢華滾善士敬祈痰喘咳倉等症速愈洋五十元殷綬嵩祈保病痊洋四十元陳唐階棉衣欸古虞俞松齡　安翁交來周鴻吉敬求至人患病速痊三户各洋二十元永泰豐局來嘉善錢循亥翁常郡朱德　合第捐助敬求福祿永康裿園交來山陰朱子範敬求長子病愈林捷三先生交來丹徒了餘氏添孫子吉湯餅筵移丁小愷敬求病愈消災降福全盛局來杭城隱名氏王約庭求合家平安杭城隱名氏第二次資助無好無能人爲室人患病許顧立愈蘇城鴻源局來衆善堂十户各洋十元鋤雲　堂縫任棉衣手工洋八元吳縣張仁山爲媳産後求病速痊吳縣朱雙卿求子病速愈廣平氏張乾記四户各洋五元隱名氏求平安延唆求安子敬求家口平安隱名氏敬求平安吉慶蘇通順局來蔣家暄爲母吳氏求病速愈龍少山爲叔竹均求患中風病速愈五户各洋四元林銘新全盛局來朱涇范止孫父病求符以兾速痊商澄源爲室人趙户求符治病以兾速痊諸邑顧頂財張東初求病速愈無名氏求病卽愈迎旭堂莊懷翁交來毛招生謝春華黃良詩保姪平安延陵求安子求保妻兒病愈十一户各洋二元徐高我求病愈無名氏敬求平安華吟泉术倉繆季豐童馥堂募來無名氏徐輔　敬求母病速愈無錫通順局來隱名氏敬求消災降福葉祖培求符治叔病全七户各洋一元隱名氏敬求大利二户各洋五角孫蓮甫先生交來樂安氏敬求合行消災降福銅洋十九元又欲求麟兒洋十一元永寳堂王銅洋九元古黟守樸齋募由老公利局來五户江觀照日本洋一元守拙人洋二元胡炳中洋一元吳程氏胡江氏二户各洋五角興仁晉和莊來三户杭省陸錦州洋四元紹城周福興福邑徐玉閠二户各洋一元萬壽宮明靑大和尙洋一元又銅洋一元册來五户廣惠和劉僕差二户各洋五元林展朋鄧鴻佳劉遜圃三户各洋三元册來三户嘉定趙永泰洋五角王燮卿洋三角劉阿六洋二角沐陽縣同善堂由孟敷五先生交到二册計三十六户又册外三户不書名錢五十千文　養田財神會二户各錢五千公和典錢三千張輯卿錢二千徐子均彭信子和泰合恆盛號吳樹業堂五户各錢一千郝禹心黃鍚五二户各八六票錢一千各合實錢八百六十文戴漢臣黃獻廷趙惟寳王遜山汪注臣禮記號張錫三王秀升周薌甫無名氏五户支雨田劉維誠夏宛香曹成甫凌錫五黃蔚甫二十户各錢五百文程梓臣錢三百文以上共錢八十二千另念文合來洋八十元錢一百廿文新安方盛氏生辰節省十元周楚南張竹村雙壽堂三户各洋一元附善堂銅洋六元程聖齋銅洋一元徐子文先生助洋四元又交來一册計二十四户不書名洋三元恆祥典二户黃三餘堂二户吳樂壽堂萬春世春不留名公信號八户各洋二元保安居姚廷獻消災氏王裕泰松壽堂大生四美杏春號新順公大永興義興昌春和莊乾源泰十三户各一元齡記號銅洋三元郁芝田銅洋一元○以上共收九八規銀三百九十二兩九錢二分洋一千零五十元銅洋四十元錢一百廿文○第三十二批山東賑捐淸單○後馬路永成棧交來隱名氏大善士助九八規銀三十六兩六錢五分正 
 
 
 

Page 10

 
 
   
 
