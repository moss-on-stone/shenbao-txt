# 1889 - 62 - 4905704

 

Page 1

 
 
[新印欣賞齋尺牘告成] [  申報館主人啓]  
　　欣賞齋尺牘爲健沙司花史曹仲甫先生所著大約皆貿易場中通用信札自事賀弔信以及陶候起居短簡長箋門分類别四駢六　　　　　　　尺牘中别開生面者也析疑齋主人讀而愛之謂足供操奇計贏者饋貧之　益智之　爰託本館以新式鉛字印成計書六卷分釘四本刻已告成每部售洋二角半由本埠申昌書畫室及各處申昌出售賜　者請就近移玉購可也 
[新印十粒金丹出售] [  申報館主人啓]  
　　十粒金丹一書著作者姓氏標題多用對偶盖遵章回小說之例而中間雜以七言句若詩歌者則又　　詞各　其中叙　　國公高贊侯事　雖皆　無故寳而一經描寫無不栩栩欲生他如俠女貞姬刁奴强冠紅粧義士曰袷名流要皆刻意搭　惟妙惟肖而尤妙者　意淺近不涉　　不特學士文人藉以遣興卽緣牕靜女黄髮慧重亦能一目了然毫無疑義誠小說中之别　生面者也現在裝釘告成每部十二本價洋七角本埠由本舘帳房及申昌書畫室出售各外埠則慨歸申昌及經理申報人此佈　 
[恭印光緒十四年諭旨告成] [  申報館主人啓]  
　　本舘例將歴年諭旨恭印成書以備敬謹繙閲如綸如綍傳布寰區盖有年矣兹已將光緒十四年諭旨印成一帙校對裝釘無不精工分寄本埠申昌書畫室及各外埠經理申報人處每部工料洋一角五分正此佈 
[荒政要言]  
　　救荒之政備於先者莫善於積榖善其後者莫良於招墾二者盡之矣然積榖之道惟義倉社倉常平倉法爲至當然行　　　　　　　 
之不善歴久弊生往往官居俱累今合諸倉之制祖其意而變通之其法鄉間或一莊各設一倉或數莊合設一倉城市或一族自設一倉或一街共設一倉集榖之法於樂歲秋收後鄉間計畝捐攤每田地一畝出榖一升半升城市照户量輸每家資百金出榖二升三升其田產過百畝家資逾千金者聽其樂輸不爲限制一切出納公同立簿登記分别　管新收開除實在四柱擇地方老成殷實者數人輪流司之按季酌給薪資不准胥吏與事榖已積有成數當年夏至前後分三期發借每石取息榖一斗五升是力田之家無論佃田自田有鄉隣的保親書借券均准酌借惟每户借榖不過三石麥不過一石其遊手無業無保者不許借給秋分前後三期用原斗量還歸倉不准抽換借劵以舊欠轉作新　其交還榖石必須車屬凈盡不准以　壓霉變搪塞抵交如踰期不還卽惟保人是問小荒存七出三借與貧民較常年而減其息若遇家中變故每石祗收耗榖五升不取其息大荒存三出七或濟或貸或糶按烟户册抽查極貧次貧稍貧三等丁口分别大小彚造賑册照章給之其老弱無告及孝子節婦士人之貧者倍與之　或先在此莊捐榖之家後移居他處遇此莊散放不得以曾經捐榖回向轉索新來之户從前雖未捐榖遇有散放亦應酌給不得獨任向隅蓋積榖原係各保各境必須畫清莊落雖救恤無分彼此而榖少人多不得不稍爲限制年終首事傳集紳耆莊保會算榖數造具册結報官每年利息除開支首事薪水看守工資及修理倉厫工料等項外以一半轉作資本糶榖一半置買田地收租如此歲歲相沿則田地愈廣積榖愈多貧民雖未能遽含哺鼓腹而亦可無大飢之患矣是舉也專以備歲荒而利貧民别項公事卽有急需不得輕移以免耗散其量斛升斗之類悉請官給盖以賞罰之權歸於官則人知所畏以出入之數歸於民則官無可私官民相制其事可經久遠至若建倉儲榖之法初時倉廒未立或神廟或公祠或殷實之家倉屋有餘者均可暫爲借儲一俟榖石稍充城市則合各街公買地址建修倉厫周圍高築塲垣旁築池井以防不測鄉間無城郭可恃或遇兵宼騒擾則榖石掠散刻難捐積須擇附近村莊有險足恃之山修築堡寨建倉於中有急則並婦女牲畜衣物徙居之如修倉五間以四間盛榖中留空倉一間以備整修倉房及新榖發熱搬移榖石之用其倉中鎖鑰灰印等件首事隨時檢收不得交守倉人經管致滋弊竇至於招墾尤爲善後之急務爲民上者先將受害之區分别荒地叚畝用官定弓步逐叚丈理畫定疆界編列字號總計上中下地畝若干查明有主無主分别造册登記然後禀請經費設局招民開墾願承種者赴局報明領取地票無主絶產墾熟後卽准換給執照作爲已業有主產業限定三年原主能歸家者查明契據確切在未經播種前到者卽令承種人退耕准其接收管業在已經播種後到者須俟收穫畢始准接收管業每畝憑中酌給承種人開墾之資如葢有廣舍秉公估價不准借口掯交承種人退耕後官爲另給荒地以資耕作如原主無力給承種人開墾之資情愿另領荒地耕種者由局報明取具兩造甘結存案卽准承種人換領孰照官於照後批明葢印以杜爭端其或原主歸來僅存婦孺有契據而不能指認者照契内所註地叚畝數訪查確實准領田招佃若契紙證據俱無鄉保鄰佑已絶僅存婦孺逃歸確能指認地　者另行記檔准其招佃耕種不准價賣俟三年後别無事故方准領照管業至當業平時立契價值較昻目下田地荒蕪價值甚賤原主倘以當年當價昻於目下買價不願贖取者准當主執契約赴局呈報官爲批明葢印卽准作爲已業若原主已絶而服内有力親屬願出資向贖者准其贖取若當主契據已失卽將其業歸公另行招墾以免憑空混冐考湘隂左相國頒發新定甘肅善後墾荒章程每領墾上等荒地一畝　定開墾之次年收穫後繳地價錢五百文中地每畝繳錢三百文下地每畝繳錢一百文其半熟之地限定領墾之初年收穫後每上地一畝繳錢二千文中下地以次遞减至應納地丁倉糧統限以領墾三年後查照原額起徴其地價錢文卽由局按限催收造册呈報以備丈地紳員薪水及地方公用之需又考湘鄉劉撫軍安輯陜西延綏各郡章程領墾三年後照例徴收錢糧外每畝輸歲租三年自墾後四年起至六年止每上地一畝按倉斗輸租榖二斗五升中地每畆輸租榖二斗下地每畝輸租榖一斗其榖各歸各鄉設立義倉存儲照積榖法存放以備荒歉此皆酌度時勢量爲變通歸於至善者也若臨時救荒則惟有施給米湯以潤飢腸盖久飢不可與以飯食恐傷腸胃也給米則仿保甲法户給腰牌立户首以稽之勿使奸徒假冐必使實惠均沾也减價販粥暗濟窮黎此嘉善陳氏之法所謂隱行其德者也設局典質衣物田產仍聽贖還而减其息庶以杜奸貪之乘急朘削也不降米價以招遠商來者旣多自有生路也此外又有潔淨街道以避疫氣及時昏配以免離散皆當因其勢而利導之以上乃寄湘漁父大稿而有心人錄以見示者爲之彚而存之以待當事者之採擇可耳 
 
 

Page 2

 
 
[大婚盛儀]  
　　光緒十有五年正月二十七日皇帝大婚於二十六日下午一點鐘皇帝御染貂朝冠紅絨緓上結九龍起花金朝頂上嵌一顆避塵大珍珠服眞金龍袞朝衣上穿白風毛龍掛挂一百零八顆紅珊瑚朝珠乘輿出乾清門前引後扈儀制如例走隆宗門至永康左門門檻下降輿步詣慈寗門門左奏請皇太后御慈寍宫皇太后由内出宫至升寳座皇上行三跪九叩禮畢皇太后還宫皇上步至永康左門升輿進隆宗門走後右門至太和殿後降輿升殿續燕甫徐頌閣兩少宗伯恭引皇上詣册寳案前閲視册寳畢皇上升寳座續徐兩少宗伯分詣册寳案仍以龍袱謹照式包固退王公文武百官排班行三跪九叩禮畢欽派奉迎正副使進前跪宜詔畢大學士入殿恭捧節出以授正使節者何以寳葢下挂黄雲縀幡筩之形也正使授節後皇上起座還宫正使持節前行副使遂之内閣禮部官舉册寳案出隨正使至階下續少宗伯捧册徐少宗伯捧寳分置龍亭内預經伯邸芬謙兩鑾儀使率校尉詣乾清宫請皇后鳳輿出乾清門走後左門中左門至太和門外以俟止副使出午門以節授於禮部官持以行正副使前詣后邸前列番單馬四十匹鞍䩞悉具鞍上以垂繐黄毡遮負每馬以上駟院司轡一人恭牽列對排行其後則侍衛十員咸朝衣朝冠跨刀乘馬列對而行其後御仗一對龍旗一對曲横黄葢一柄皆校尉衣紅駕衣持行後卽禮部内務府司員皆朝衣朝冠乘馬對行後則禮部官朝衣朝冠乘馬持節中行此後龍亭金册在先金寳在後每亭以校尉八人肩荷以行後卽九鳳木輅一輛以白馬套行後有黄轎車兩輛以騾套行金頂黄雲鳳縀轎二頂皆校尉八人肩荷並行後金吾仗四金立爪四金臥四日月掌扇四鳳掌扇四皆紅青縀邊黄縀心上繪日月鳳各式雉尾掌扇四紅孔雀掌扇二黄藍縀執扇各四上繪金鳳日月各花樣又紅縀上綉金百壽字執扇四後則青黄赤白黑傘各二畫雉尾孔雀緑縀各二藍白黄紅緑大鳳旂各一旌斾各一以上儀仗皆係新製咸用校尉衣經駕衣持以對行後有校尉十數對亦衣紅駕衣各抱以金瓶金罐金罍金筩金什等物後有校尉四十人衣紅駕衣紅纓冠青纓各持提燈一個燈以牛角做成上繪五彩描金龍鳳中書紅雙喜字旁繪五彩描金雲福以硃紅棍上雕做金龍頭口銜鐵練以挂燈後又有校尉四十人各皆持木把燈燈與提燈一樣後卽前引總管大臣二人乘馬導行中卽一柄九鳳三層黄雲縀曲柄傘鑾儀校持行後卽皇后鳳輿輿墻不罩外圍露出本來原做木框飾以黄油框孔小大不一孔内實安木板上黏紅青縀各皆繪洋眞金飛鳳其下以黄雲縀做托泥輿葢以黄縀鋪縵輿頂以金打成大逾於升頂旁圍安五鳳形大如鵲悉以眞金打頭尾羽毛與鳳無異輿蓋四隅各一金鳳頭向外立内圍黄雲縀飾以金鳳靠背亦用黄縀上繡九鳳中嵌雙喜字墊則金紅寸蟒縀紅青縀作邊上繡金鳳以校尉十六人恭舁杆則飾以黄油上貼雙喜字皆衣紅駕衣繫緑綢帶頭戴青絨冠上以紅絨纓高起葫蘆式金起花托上插黄羽翎足穿灰布薄底快靴以青皮作黝每逾半射地卽換一班扈從除欽派十大臣外侍衛官員數十騎出午門端門天安大清各中門棋盤街交民巷兵部街長安街迤邐而至方家園皇后邸沿途道路鋪以黄土兩旁鋪户閉門門前皆挂彩綢大小巷口内結蓆棚外障藍帳八旗步營官兵皆號衣戰裙把守巷口攔禁行人車馬往來甬路兩旁每届　步　有前鋒護軍營官兵一人袍褂靴帽跨刀鵠立每官廳懸燈結彩廳官補褂佩刀帶兵排立經過各衙門雖無官役排立亦皆縣彩挂燈正副使至后邸后父率子弟跪迎於大門外候過隨入節與册寳權陳於案鳳輿儀駕以次權陳預經内務府備龍亭四座於鍾粹宫前院迨皇上由慈寍宫還内命總管二人敬請冠服陳於亭以太監舁亭出瓊苑東門至順貞門外鑾儀尉官飭校尉接舁每亭校尉人人前列龍旗御棍内監首領二人蟒袍補褂乘馬導引欽派恭送冠服之福晉曁恭侍命婦隨行出神武門地安門迤邐而抵皇后邸及至子初正副使先行册立禮後奉迎禮福晉敬授冠次第禮畢皇后升鳳輿樂部預備鼓二十四面大號金號各四於后邸外皇后鳳輿啓行導迎樂前導設而不作前引侍衞伏馬儀駕册寳亭等如來儀僅提燈手燈悉高燒紅燭並有首領二人蟒袍補褂乘馬導引内監八人步行左右扶輿輪班列替後扈執　尾槍十人佩儀刀十人欽派扈從大臣侍衞官員在後乘馬護從福晉命婦宫娥另路而進神武門以竢出方家園走小街迤邐而抵大清門沿途排班站道官兵如前兩旁密列紅雙喜字燈高燃紅燭照如白畫計燈不下十萬盞鳳輿進大清門兩旁龍鳳燈皆燃至金水橋正副使下馬侍節入前引後扈皆下馬步從進天安端午太和各中門儀仗止入中左後左至乾清門龍亭止正副使覆命禮部堂官率屬棒册方寳總管内務府大臣導入交泰殿恭陳左右案上以退鳳輿入乾清門至乾清宫執事人等退出乾清門侍衞敬合槅扇福晉命婦恭請皇后降輿入中宫報時鐘已交過三點矣應俟二十七日酉刻恭請皇上入坤寗官行合卺禮從此母儀天下輔君德而襄郅治率土皆歡草茅下士謹拜手稽首恭紀盛儀云 
[鳳池柳色]  
　　　　門外月壇現經工部查修向例每十年皇上親行告祭一次大約今年八月又當舉行盛典也○前門内自棋盤街迤北至户部街禮部署前客春曾經福箴亭協揆飭令興隆木廠鋪盖石路一叚約一數丈刻聞協揆復飭木廠由禮部署前接修石路直至宗人府署前止計有三百餘丈日内卽當興工也○正月十七日午後前門外串鑼頻敲各處水局聞警急招汲桶飛向南行聞失愼者乃崇文門外迤南石板胡同悅來店也各水局齊到立將火撲滅只焚去房屋四五楹草堆一垜其起火之由係由鄰鋪祀神施放兩響爆飛火遺於草堆上遂致延燒也○正月十五日張燈時有一青年婦在前門外大棚欄獨步逛燈舉止輕佻不似大家少年子弟追隨其後狎褺游戱勢頗難堪婦大怒作申申之詈諸人怒將該婦揪住任意囉唣並將其履脫去幸經地面官瞥見急率官兵前來查拿諸人始各鳥獸散○正月中旬營城司坊各署因接刑部及步軍統領衙門密票查拿著名土棍二百餘名之多當經各署密派幹役陸續拘到數十名皆交刑部審訊傳者謂客臘二十間有一人送銀至恭邸府中忽被匪人搶去所失約有千金某侍御疑係前門外著名土棍所爲因之奏請嚴拿云　　 
[拿解劣紳] 　　 
　　上年臺灣彰化縣屬民變一節事經劉省三爵帥委總理全臺營務處前貴州布政使司沈吉田方伯前往查辦旋據方伯覆稱前署彰化縣知縣李嘉棠不能弭患未然亦屬咎有應得當與通匪之紳士施家珍等一併叅革在案惟事關重大非澈底追究不足以成信讞近又由省帥密派張廉泉貳尹前往彰化將施家珍等數人拿解來省一面將彰化縣李嘉棠扣留對質是非曲直想終不難水落石出也　　 
[滬尾觀潮]  
　　滬尾距臺北三十里輪船至臺北者必由滬尾進口近因輪船小有停泊凡沿海人操桃葉桃根業者依岸築茅屋三間并携姊妹花數枝鬥艷逞嬌香巢隱約能使往者來者博一夕之流連而不肯恝然捨去此中人以名阿文者爲巨擘餘亦環肥燕瘦各擅其長於是登徒子往往爲之問渡云 
[寍郡試題]  
　　潘嶧琴宗師考試寍波闔屬經解各題前已錄報兹將排日試題照錄如下三十日考奉鎭象定生員題奉化而武生亦一怒而安天下之民个王亦一怒而安天下之民○鎭海自耕稼陶漁以至爲帝無非取於人者取諸人以爲善是與人爲善者也○象山非惡其聲而然也由是觀之無惻隱之心非人也○定海城非不高也池非不深也至委而去之○通塲經題朋盍簪詩題賦得土肥稻壟看深耕得深字○初一日考闔屬優生題色斯舉矣至則吾從先進詩題賦得鴨緑平堤湖水明得堤字五言八韻○生員補考題間嘗竊取程子之意以補之經題大臣法小臣廉詩題賦得春和景明得明字五言八韻欠兩考者作八韻○初二日考府學鄞慈生員府學如此則無敵於天下無敵於天下者天吏也○鄞縣吾之不遇魯侯天也藏氏之子焉能使予不遇哉公孫丑問曰夫子當路於齊○慈　　 
 
 

Page 3

 
 
谿恒公之於管仲則不敢召管仲且猶不可召○通塲經題寅賓出日詩題賦得檣出江中樹得檣字五言六韻○初三日考教題楚書曰楚國至仁親以爲寳詩題賦得諸生講解得切磋五言八韻○覆生經解題釋滄浪蒼筤隨　協運徴古學題擬唐王起墨池賦以臨池學書水變成墨爲韻擬李白送賀監歸四明應制一首算學題天元如積說九章算術訂誤○初四日考奉鎭童生奉化可奪帥也至與衣狐貉者立○鎭海柏之後彫也至唐棣之華○通塲次題以士之招招庶人通塲詩題賦得天顏有喜近臣知得臣字五言六韻○初五日覆生員題是故以堯爲君至王子比干詩題賦得海明先見日得先字○初二日示三十日正摥考試定海生員内有西藏四號試卷文不對題殊屬荒謬着不列等仍作欠考論仰該學嚴行戒飭並將姓名開摺申報毋違特示初五日招覆西生五號慈谿生員覆試不到未據報明事故應降三等末今姑從寛附列二等之末以示體恤 
[潯陽雜記]  
　　江湖售技之流多蟻聚於龍開河品大碼頭一帶吞刀吐火走索弄缸給以　眼三五枚便可暢觀半日近有人新翻花樣支搭布篷一架圍二三婦女其中彈唱淫詞供人觀聽其人亦頗妖冶惟蓮船泛泛不能如窅娘之作新月形而已○龍池寺邊某宅正邀客作　　戱忽聞門外有剥啄聲局中人駭曰官來捉賭矣相率狂奔頃刻四散有狙伏婦女　下者主人恐干未便不敢問也久之聲息寂然牀下人乃潛通天明入内檢點則衣　簪珥被竊一空卽合德之瑪瑙枕太眞之金訶子亦皆隨風而化頓歸烏有之鄉乃恍然於有賊混入賭客中故使人呼咸叩上門佯避以肆其探囊之技賊誠狡詐矣哉 
[烟臺續信]  
　　昨報列烟臺有滋閙之事今接訪事人來信知係訛傳蓋前日雖謠言四起甚至潛具舳舨以爲遷徙計者究不知何所見而使然事後各鋪晤談彼此皆付之一笑云 
[失而復得]  
　　正月中旬有兩蒙古人各牽一駝出安定門外各提水桶向河中取水及回頭時兩駝已無蹤影兩蒙古有驚惶失措向　營守戎衙門禀訴失駝情形守戎立派多役各處搜捕直至次日始得下落盖竊駝者乃西山煤窑會首也此會設立多年凡京西南有畜駝者每一駝皆須在會首處報明由會首發給一票黏貼駝鞍上仍遵會章按年交會錢若干文倘有不遵此章者會首手下羽翼甚衆時時尋訪每見駝鞍上無黏貼會票則不問誰家之駝立牽至會首處俟本主來尋由會首按會章科罰如報明會首之駝倘有失落則由會首如數賠補亦頗公平故近年不入會者少矣兩蒙古人所牽之駝係新進京某逹王所畜者會首羽翼於牽駝時只見其不貼會票並未察明是否西南一帶駄載之駝幸會首見機急同守戎兵役將兩駝送交某逹土邸中婉言解釋某逹王亦未深究若一經官則會首恐不能脫然無累矣　　 
[慶賀盛典]  
　　蘇松太道龔仰蘧觀察於前日懸牌頭門内云恭照光緒十五年二月十六日崇上慈禧端佑康頤昭　莊誠皇太后徽號壽恭二字理當慶賀是日五鼓朝服赴萬壽宫行慶賀禮凡道屬各官届期一體隨班叩賀自十四日起至十八日止五日内咸穿蟒袍補服掛朝珠着一體遵照 
[儲憲赴津]  
　　江蘇糧儲道景月汀儲憲於前晚乘坐招商局某輪船北上本埠道廳營縣咸恭送如禮　　 
[循例祭海]  
　　海關道龔仰蘧觀察昨晨偕松海防劉司馬上海縣裴邑尊英會審員蔡太守至滬南龍王廟祭海因此蔡太守預飭捕房停解一日公事併歸今日解訊 
[花油勿食]  
　　近來租界地方店鋪出售花核子油較之牛莊豆油價目每斤約賤數文貧民貪賤買之聞此油以石灰鹻水泡製人家小兒出痧痘及婦人分娩之後誤食此油十死八九此居家者所宜留意而遣傭人買物者尢宜加愼也　　 
[諭遷猪作]  
　　飭遷猪作一案節登前報前晚各猪行主投案禀明屠作共有二十餘户邑尊諭令已遷者可置弗論未遷者須一律照遷如違傳案訊究 
[濬溝續述]  
　　本城新北門内大陰溝重新拆造已列前報昨日新北門内外均以籬笆暫阻行人須俟城闉一竣方可照常出入云　　 
[股東被押]  
　　小東門外公順氷鮮行股東施某於前日投法公堂遞呈禀詞聲稱該行係三股所開以股東胡某爲經手今查得帳目被胡吞去洋銀二千一百餘元向之詢問一味含糊且不肯將店務料理請爲提究葛同轉准詞飭法包探同原告前往將胡某提到法捕房暫押昨晨經備捕頭略問數語押候解案 
[赶緊料理]  
　　陸洪與趙晉咸爲買臺灣來滬之木料先據陸洪投法公堂遞禀黏票投追趙晉咸欠找銀一百四十兩及傳趙晉咸到案據稱祗欠找尾銀六十兩陸呈之银票伊稱已經失落商懇復出不能作銀兩造數目不符前讞員王雁臣司馬着交保算帳事隔數月依然各執不能了結而官木局司事劉趙兩人赴道轅上控龔觀察批令法會審員赶速訊結王司馬查得兩造均是流氓着一併管押捕房後趙晉咸繳　認欠之銀六十兩時將歲闌劉趙兩人急欲歸里投案請追王司馬着劉趙減去銀二十兩趙晉咸名下原控欠一百四十兩除繳計銀六十兩外尚少銀八十兩着趙晋咸再繳銀六十兩以便給官木局了案趙於歲底繳到銀六十兩給劉趙二人領去取到領狀備案惟道轅尚未詳銷而陸洪名下王司馬着押追所收去定銀及所得用銀候繳銀核辦在案新任讞員葛蕃甫同轉以陸洪尚押捕房道署尚未詳銷因於前日傳趙晉咸到察分别開導着具一詳細禀帖到案不可拖延日子况據爾供與陸向不相識爲買木始認識何以肯將銀票多出據趙晉咸供稱在押時陸洪有信與趙明軒託人帶出此係伊之親筆其時監生適值保出故將信扣下今特抄呈求閲實不知伊若此播弄葛同轉將信閲畢謂爾亦不必牽扯着赶緊了案以便詳銷着退去 
[調停了事]  
　　吳金海扭陳阿昭莊囡囡至捕房言被陳阿昭等誘其胞弟關林遊蕩請爲究辦巡捕頭命包探唐寳榮將一千人一併移送英會審公廨旋據吳金海求請銷案盖已經人調處明白也 
[諭繳房租]  
　　高定洋行經收房租人李阿大控稱租户張茂昌黄河福余大旺張萬興趙仁順等欠租屢索無着實在疲玩求請提案斷令搬移蔡太守准詞立卽差傳張等到案案訊據供稱我等各租房屋每月租洋二元祗欠月餘求恩寛限措繳情願搬移李稱被欠房租已有二月太守斷各租户如果卽日搬移可付房租一月若至本月底搬移者須繳一月半租洋三元各具遵斷切結退去　　 
[安置病人]  
　　華捕見有貧病臥路之李長順雇車舁至捕房捕頭命送英公堂蔡太守飭差送李至棲流公所醫治再行安置　 
[上海北市絲業會館籌賑公所接江隂籌賑局來信]  
　　杏蓀少卿竹坪蕃甫心如蓮珊詠南子宣善長先生大人閣下客歲祀竈日奉到瑶章卽宜名覆惟歲已將闌且冬賑未竣不克列陳以致遲遲深爲抱歉敬維獻歲以來春祺集燕德祉增鴻擴胞與之懷斯民共濟妙運籌之策與物爲春頌祝私忱定符以慰敝邑因旱成災荷蒙大君子不棄微末之言於無可設法之時惠撥濟助且恃登高之呼而響應者近則本省各憲遠則京津傳相更勞子翁遠涉重洋來賑敝地寒者衣之飢者食之莫大恩德弟等謹代十萬災黎作九頓首誦萬家佛以申感激之私耳冬賑查實户口散給錢洋及各項支銷另繕清摺寄由雪堂先生轉呈清鑒惟本年春撫豪無把握雖蒙錢觀察奉委兼辦前日來江察看允代請欵但所　　 
 
 

Page 4

 
 
需甚巨恐難如願以償苟蒙諸大仁人不以馮婦爲譏再泛慈航洪兹普度則重生黎庶咸戴父母之恩矣肅泐布聞祗請仁安恭賀春禧統祈霽照教弟吳鳳韶鄭惇五錢蔭生周佑曾頓首 
[町田柳園領事招飲聚豐酒樓詩以謝之卽送歸日本]  
　　漢上輕移使者軺君近自漢口來一堂風雅快招邀燭龍燄吐輝生席詩虎威騰氣逼霄劇喜冠裳星共聚誰言花月酒能消梯航萬里斯爲盛要賦承平賀聖朝○果是當今第一流王郎天壤姓名留六鰲曉策豪情邁新儂自號策鰲游客三鶴朝呼逸興遒用漢袁用機事指翔老夢入白雲巒影活鹽川一堂先生工畫山水烟迷紅甲藥苗搜岸田吟香先生精醫自號海上賣藥翁當筵名士多於　只愧鯫生是拙鳩○曾從萍水結良緣酒聖詩王轡共聨鹿挽深山紅葉地謂岡君鹿門鷗盟秋水白蘋天謂北條鷗所談經夜靜猿依座寺田望南精通襌悅曾棄家脩道說劍心雄虎堕涎曾根嘯雲名俊虎前官海軍中尉今日故人頻悵望神山何處渺雲烟○纔喜相逢手便分仙槎遥望海東雲珠江花好曾爲客君曾任廣州領事蓬島春濃又送君大雅文章宜壽世君公暇每潛心著述清時槃敦重脩文似聞興亞仍聨會還仗雄才張去聲一軍已丑仲春六日上海黄協塤夢畹生拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海虹口元濟善堂施醫贈齋一文愿第四次清單]  
　　安徽子寄來九八元十兩大吉祥八户廿九願全年洋十元錢四十文梁福禧五元允章號求安于十願全年洋三元五角唐袞卿翁二元募來高岐山容禮當二户各二元萬長春番菜舘來彭福善堂二元羅寳　四友堂沈茂順陳麗明四户各一元全發源麥均大思遠堂洪吉如陳熾卿陳幹　昌參號樹德堂區啓光恆記霍詔愼堂鐘陳氏求終身平安十二户各一元胡煥記無名氏怡大川興義四户合二元錢一百廿易星南昌葉氏二户合一元五角朱士宜江漢章江楷卿方灶瑞汪啓賢平安氏保母安白云士章麗記吉星記許翼記十一户十二願全年合四元二角杏花樓正月至四月一元二角益源莊衆善士四元錢一百廿華彰號二元泰和賑房五角募來黄正三古氏盧氏鶴年陳張氏盧氏慶良杞桐八户各五角陳梁氏黄氏愼宜堂三户各三角陳梁氏崔氏盧氏沈維溶何南越華光學王慢亭袁維熊何景緒汪杏坪顧潤堂童士剛袁時升汪子靜王夢花沈聨魁馮茂齋郭榮和十八户各二角不具名一角廣成昌梁紫榮穆忠信三户各五角老瑞生衆善士衆士五角錢九百九十眞眞有心無力一願全年錢三百六十羅日屏求母廖氏平安廿願五月錢六百無名氏錢四五十義昌成銅不洋二元鄭茂先念五願正月分洋七角錢念二文朱錦軒翁經募七户念八願正月錢八百四十裕泰號六户三十願正月錢九百裕泰昶五户十六願正月錢四百八十九章號念願正月錢六百胡開文華榮和怡珍居永義源戚益齋馨德堂秦良記吕簡泉陸永懋夏阿貴具昌忠宋國順宋元國元十三户各十願正月分每錢三百豐泰莊致寳長洗亮光廣和記陸秋記五户各七願正月分每錢二百十華榮昌讓德堂陶晋卿戴茂安張炳榮户各五願五月分每錢一百五十聚盛正月錢一百靜慮居華克濟二户各二願每兩六十○以上共收九八元十兩英洋七十三元二角銅洋二元大錢十二千二百四十二文另長捐十六願合併聲明 
[上海北市絲業會舘籌振公所施少欽經收河南皖北奉直揚鎭江陰賑捐正月廿一日至廿四日第二千另另一至四次清單]  
　　慶雲堂由恊同慶號來洋一百元堪明堂劉醫士病愈還愿由恊源莊來一百元又無力人求母病病一元古歙溪邊人爲父冥壽求助冥福三十元維揚退安居士第三次助豫皖三十又初次助奉天廿元漢陽補過齋求病愈由有記號來十元鎭江無名由丁涉生兄來十元太倉去罪氏求病愈十元許斗記由陳萬源來六元桐城裕泰募有心無力人本洋六元又無名本洋二元又葉敦厚堂英洋二元内銅一元劉翁五元周翁銅洋二元無名四元無名銅二元○徽州縣署求病愈人四元江履祥江含章畢左泉程殿英敦庸堂余庚野子雪琴六户各二元橋小亭餘生堂海門王鶴鳴無名許心田許鶴樓吳儀夫許日升許涓三户各乙洋胡愼餘畢受章黄煥庭葉瑞堂葉賓士江宏大江子舟田漢章汪廲川陶輝山十户各五角共廿六户合洋三十元以上廿一日○蘇寳森爲母八十開壽域將筵資移助並求現病全愈由潘二江來規元一伯兩趙子勤前年許天上聖母戲資移助祈航海平安十元丁玉穉募黎敦厚堂十元西壩林衍馥爲子德忠求病愈五元又募知不足齋一元杭省吳龍三募吳汪氏求病愈四元彭根夫二元嘉定錢公舘隴西淑貞女士由杭寄來一元劉棣棠畫潤兩角林泳氏爛板洋八元○汪笏卿募平陽人洋五角延陵氏二角汪冶堂三角五分平陽士七角吳女二孫金城三角江谷福三角國逹國誠一角五室人三户各一角求去哮症一角國逹國誠周氏黄氏女長子次子預兆嗣君千金朱氏九户各五分共廿户合冰三元五角五分以上廿二日○同盛求保平安廿元杭垣曹楚書募劉開泰求妻病愈由源豐潤來十元雙林克復生十元黄遲彰求病愈免災平順十元常熟時泰典同人節省席資五元杭省慶餘莊募王者香求合家平安還愿五元蘇省蕉山書屋爲繼室花宜人二十週忌懺移五元銅一元程心伯求子沙子卽愈四元秀水何元煕爲子求目病愈四元揚州魏益圃四元郭子坪李繩武内少璋懷德堂四户各二元李明如朱子卿梅心泉蔣錫疇煕冰署戴宗禮潤森程松門八户各一元狹石恆康典鄭雲卿祈保平安三元吳松陳元壽兩洋無名求一家平安太平多年二元江都縣署徐誠和月捐二元又保子傷風卽愈二元胡鶴鳴了愿乙洋研田守歲子乙洋劉銅洋二元以上廿三日○武德鹽棧陳雅南善士求却病延年洋一百元張成伯募梅鶴山　由蘇省醬業公所潘仲溪善士托寳和莊來一百元源泰衣莊代募由豐源莊來廿一元雲間寄鄂生由招商漢局來沙平銀十兩高根元求妻周氏病愈五元李茂華求保一家回粤水陸平安五元蕪湖鄭儉德堂由招商局來三元又鐘學珍鄭氏各乙洋郁福坤先捐肝胃氣痛久病速愈兩元高一蘭高錢氏求手臂風痛速愈二元屠甸寺信義烟行無力子求產後病俞二元以上廿四日 
 
 
 

Page 10

 
 
[光緒十五年正月二十六日京報全錄]  
　　宫門抄○國史館奏核保出力人員摺○又奏提調官等不敢邀將片○直督李奏奬浙江省辦賑員紳片○東撫張奏報黄流情形摺○直督李奏總兵等留直借補片○又奏護送貢使出境片○兵部額奏催造兵册片○大臣興等竊奏援案請撥粥廠賑米摺○將軍謙奏查辦潛運兵糈片○正月二十六日推班○掌儀司奏三十初一日祭奉先殿澤公謨貝子行禮○順天府奏京師得雪三寸有餘○召見軍機○光緒十五年正月分教職單正諭直隷肥鄉張彚千天津江蘇泰興董介壽山東曹縣于學海登州山西曲沃趙良臣大同河南禹州范毓秀河南湖北鄖西姚德銘荆州湖南公安王慶祐漢陽俱舉訓導奉天岫巖張九山保定山東臨朐韓詩長東安山西定襄衛作宫絳州廣西陸川覃恩錫柳州安徽定遠洪宜昌徽州貴州印江徐馨貴陽俱舉復諭山東館陶王學益泰安援河南林縣吳光遠懷慶廪滎澤龎紹基南陽廪浙江永康戴穂孫杭州優四川南溪楊令旭恩成都雲南廣通凌晋璋昭通副貴州貴筑黄德璋松桃拔復訓安徽全椒黄士學徽州增山西虞鄉高麗中汾州江西袁州李其光撫州湖北廣濟田文列漢陽公安劉森黄州雲南南寗殷澄質楚雄俱廪陜西韓城趙淳鄜州附福建甯化吳廷杰漳州拔四川眉州田鴻業虁州歲雲南昆陽劉祖蔭臨安副○○國史舘總裁大學士臣額勒和布等謹奏爲核實保奏尤爲出力人員恭摺仰祈聖鑒事竊牙館纂辦文武大臣年表及臣工奏議全書告成於光緒十四年十二月初七日具摺恭進本日奉旨知道了欽此並經臣等附片陳請擬將在事尤爲出力各員擇優保奏於本日初八日奉旨依議欽此仰見聖主甄敘微勞有加無已之至意臣等伏查此次纂辦文武大臣年表臣工奏議二項書籍自同治十三年奏辦後經在館各員辛勤編纂不遺館力俾全書一律告成臣等公同商酌所有提調以下滿漢各員固不敢濫行可奬亦　便没其微勞謹擇其尤爲出力各員籲懇恩施以示鼓勵敬繕清單恭呈御覽是否有當伏乞皇太后皇上聖鑒訓示謹奏奉旨已錄○○國史館片再臣館前提調兼總纂官内閣學士兼禮部侍郎銜李端棻前總纂署提調官太常寺鄉徐致祥前總纂官順大學政刑部右侍郎周德潤等均在館有年此次續纂大臣年表及皇清奏議等書或當開辦之初蒐求博洽或任編校之役考核詳明該員等以歴蒙遷摧受恩甚深均據聲稱不敢仰邀奬敘理合據實陳明應否給獎之處出自天恩謹附片具奏奉旨已錄○○李鴻章片再前因光緒十二年順直水災待賑户口甚衆官欵不足函商南省勸捐協助旋經各督撫臣不分畛域倡勸捐集巨欵源源解濟俾冬賑春撫妥速辦竣已奏蒙諭旨將各督撫臣交部優敘其各省出力司道員紳聲明俟事竣另奏嗣據安徽等省開具出力員紳業經奏請給獎奉硃批着照所請吏部知道欽此咨行欽遵在案兹據浙江省將尤爲出力員紳開送前來臣查該省近年收成亦頗歉簿於自顧不遑之際多方籌畫集成賑捐銀九萬七千餘兩解直濟用全活飢黎不少洵能慷慨恤隣大維義舉自應照案請獎其銀數較安徽等省多至數倍出力員紳因亦稍多其次者業據聲明删减所有浙江布政使許應鑅擬請賞給一品封典二品頂戴浙江候補道鄒仁溥請從優議敘杭州府知府陳文騄請加鹽運使銜候選道紹興府知府霍順武請俟離知府任歸道員後加三品銜知府用試用同知秦光簡朱錫傳均請離同知任歸知府後加鹽運使銜試用同知王慰祖旣祥藻均請俟補缺後以知府用同知用候補通判秦大奎陳廷杰均請加四品銜試用通判葉佩萱候補知縣唐晉郭文塏秦耀奎均請俟補缺後以同知用同知銜補用知縣楊光煕請給五品封典分缺先用縣丞許玉書請俟補缺後以知縣用德清縣典史湯鍾英請從優議敘四品銜分部郎中徐嘏蘭請加三品銜仁和塲大使程雲驥請以知縣補用鹽大使職銜劉景衡請以鹽大使選用六品銜候選從九品樓壽康請給六品封典候選從九品范玉麟請加六品銜以上均按尋常勞績應得封銜升階核擬仰懇天恩俯准照擬給奬以昭激勸所有浙江省勸辦直賑出力員紳請奬緣由除履歴咨部外理合附片具陳伏乞聖鑒訓示謹奏奉硃批吏部議奏欽此○○頭品頂戴山東巡撫臣張矅跪奏爲恭報黄流情形恭摺具陳仰祈聖鑒事竊臣於二十三日長清縣徐家莊工次接據上游濮州范縣防營禀報黄流於二十二日夜間已入東境當經電奏在案黄水挾冰而流聲聞數里兩岸迎溜埽壩預下木樁圍護以防冰凌撞刷臣現駐河干督率嚴防冀保無虞所有黄流入東情形謹恭由驛具陳伏乞皇太后皇上聖鑒謹奏奉硃批知道了欽此○○李鴻章片再記名總兵劉盛楓唐先品蕭良桂總兵銜兩江儘先補用副將劉登玉副將銜安徽補用又將余吉華都司銜兩江儘先補用守備魯道華等六員前隨剿髮捻各逆迭著戰功嗣來直隷防營操巡出力歴年已久練習地方情形應請照章留於直隷分别借補除飭取履歴咨部外理合附片具陳伏乞聖鑒勅部查照謹奏奉硃比着照所請兵部知道欽此○○李鴻章片同據前署臬司方濬帥詳稱廓爾喀貢使及隨從人等出京回國當派候補通判禧麟會同沿途地方官妥爲照料護送本年十一月初十日抵磁州隆陽驛卽於十一月送出直境至河南安陽縣交替沿途供應無誤理合附片陳明伏乞聖鑒謹奏奉硃批知道了欽此○女兵部片再臣部續修會典及編輯則例兵制一門專以各省册報爲憑兹於光緒九年臣部奏頒兵册令各省分晰塡計送部又於十年議覆總理各國事務衙門籌餉併兵一摺令各省裁减緑營官兵造册報部復於十二年四月又以各省咨報兵數多有籠統開報並未分晰營汛馬步守兵名數經臣部繕具清單請飭各該督撫等一律造册送部又於十三年四月復經臣部奏催各省卽將裁定額設后丁數目詳細造册送部行知各在案現今又届一年之久除安徽漕標江西江蘇等省前造之册及湖北四川現造細册均可憑編纂外其餘各省仍未分晰造報實屬延玩現在臣部立等續修會典及編輯則例應再請旨飭下各省督撫將軍都統等卽將現在裁定額設旗緑兵丁數目及何營何汛並分别馬步守各項詳細造册全至未能裁減各省卽照現存兵數亦分造營汎馬步字清册統限文到三月内一體迅速送部倘再延玩卽由臣部奏叅所有催造兵册以憑編纂緣由理合附片陳明伏乞聖鑒訓示謹奏奉旨已錄○○臣興廉臣游百川臣潘祖蔭臣高萬鵬跪奏爲援案請撥粥廠賑米以恤貧民恭摺仰祈聖鑒事竊查通州地方每届冬令王恕園等處設廠放粥歴蒙恩賞賑米八百石設遇災歉每有加增欽遵辦理各在案兹據通州知州趙欽舜詳以本年四遠隣境災重且廣飢民源源而來就廠之乞食人數較多前請賑米八百石不敷散放擬請續撥賑米一千六百石分撥各廠煮放所有柴薪人夫經費向按每石六錢由順天府籌給此次仍請照案撥發以資煮放之用等情前來伏查通州爲水坠衝衢貧民本衆經此水災失業尤多目前糧價又益昻貴該州所禀委係實在情形合無仰懇天恩賞給粟米一千六百石卽由通倉支給應飭該州分撥各廠煮粥施放以廣皇仁至應需柴薪人工等荗除由各廠紳董按照向年捐辦外所有不敷之處卽由臣潘祖蔭等酌量發給所有臣等援案請撥賑米緣由謹合詞恭摺具奏伏乞皇上聖鑒謹奏奉旨已錄○○謙禧片再查熱河地方居民雲集倉厫兵糈諸關緊要是以每届冬令宵小最易竊發之際奴才擬派妥寔旗員逐日巡查以防不虞一面仍親自密訪兹經訪聞十一月十八十二月初五等日有人潛之宫倉官兵餉米寄存關帝廟藏匿情事當經調查收放倉米卷内十一月十八日本月初三等日皆係收米之期並無放項正在密飭承德府查拿間卽據該府廷杰與派出巡查防禦常和均以前情先後禀報前來奴才查宫倉係收存八旗駐防官兵並總管衙門官員曁額魯特喇嘛等項應領餉米關繫重大其每月收放米石向歸苑丞五岱監督由承德府會同騐明數　呈報奴才衙門查核現在旣無事故双未呈報竟將重大兵米潛運出倉殊堪詫異是否該苑丞私自舞弊現已咨會園庭總管迅速查明咨覆以憑核辦惟中關兵糈未敢稍事徇隱除飭承德府將藏匿在廟兵米小心看守仍不時嚴查外理合先行附片陳明伏乞聖鑒謹奏奉硃批知道了欽此 
 
 

Page 11

 
 
[光緒十五年二十七日京報全錄]  
　　宫門抄○發抄硃批四道○雲督岺等奏揀補邊要知縣摺○又　奏鄭工第四卯捐輸請奬摺○雲撫譚奏調署知州等缺片○晉撫剛奏循例請旌壽婦摺○總兵龔奏接印任事日期摺○都統托　奏廢員効力期滿請　旨釋回摺○正月二十七日推班○召見軍機皇上明日寅刻至壽皇殿行禮○發抄　李鴻章奏北洋海軍新設各缺揀補奉硃批着照所請該衙門知道單併發欽此○又請仍以把總郭雲補河屯協右營守備奉硃批兵部議奏欽此○又請以叅將胡金元升署督標中軍副將奉硃批兵部議奏欽此○又海防經費收支各欵奉硃批該衙門知道單一件併發欽此○○雲貴總督臣岑毓英雲南巡撫臣譚鈞培跪奏爲揀員調補極邊要缺知縣以禆地方恭摺具陳仰祈聖鑒事竊臣等接准吏部咨議覆准將雲南順寗縣知縣胡政舉升補元江直隷州知州所遺順寗縣知縣要缺應令另行揀選光緒十四年八月十九日具奏奉旨依議欽此坐八月二十四日等因咨行到滇按照部中行文坐日照限减半計算扣至本年十月十八日五十五日限滿應歸於十月底截缺係極邊調要缺毋庸掣簽該縣地處極邊界連外城漢少夷多事務殷繁一切控馭撫綏責任綦重必須精明幹練熟悉邊務夷情之員方足以資治理臣等督同藩臬兩司於通省應調人員内逐加遴選查有同知銜江川縣知縣熊盛明年五十五歲係貴州平越直隷州甕安縣人由廪生中式同治八年補行已未辛酉壬戍等科本省鄉試第七十五名舉人會試後在部註册揀選知縣回籍投效軍營於剿辦鎭寗州十三族收復安南等縣並剿除安順賊匪下游肅清案内出力保奏同治十二年九月二十八日奉上諭熊盛明着仍以知縣簽掣省分歸候補班前先補用欽此光緒元年十二月在朔南協黔捐局遵例捐指雲南請咨赴部騐看堪以分發復經欽派大臣騐放奏明發往光緒二年五月十一日奉旨依議欽此領照赴滇於二年九月初六日期到省試用期滿甄别留省補用在案委署浪穹縣知縣缷事奏署江川縣知縣經部覆准光緒八年三月十八日到任試署一年期滿遵例捐請實授調署新興州知州於十四年七月二十六日到任藩司曾紀鳳臬司鄧華煕查該員性情端懿辦事勤能前在江川縣任内有民人王世堂等毆傷族弟王成致令自行服毒身死一案撥解遲延一月以上處分此外别無叅罰事件請以調補順寗縣知縣實屬人地相宜與例亦符等情詳請具奏前來臣等覆查該員熊盛明辦事勤謹熟悉邊情合無仰懇天恩俯念極邊要缺知縣准以江川縣知縣熊盛明調補順甯縣知縣員缺實屬人地相宜與例亦符如蒙俞允該員係現任知縣請調知縣銜缺相當毋庸送部引見所遺江川縣知縣係外選这缺滇省現有應補人員應請扣留外補俟覆准到日照例另行遴員請補所有揀員調補要缺知縣緣由謹合詞恭摺具奏伏乞皇太后皇上聖鑒勅部議覆施行謹奏奉硃批吏部議奏欽此○○太子少保雲貴總督臣岑毓英頭品頂戴雲南巡撫臣譚鈞培跪奏爲滇省開辦鄭工新例第四卯捐輸彚案請奬恭摺仰祈聖鑒事竊准户部咨會議鄭工新例銓補章程擬請暫准部庫及各直省開捐實官並常例一摺奉旨依議欽此通行各直省仿照籌餉例定銀數核减四成常例封典虚銜升銜頂戴貢監等項均照例定銀數核减五成由各直省督撫責成藩司核實辦理遵照此次部定新章隨時發給實收按月造册並將副實收隨册咨送由户部核准換給執照隨收飯照銀兩同請奬清册解部等因當經行司遵辦並出示曉諭通飭各屬一體遵照曁將第一二三三卯收捐請奬奏咨在案兹據布政使曾紀鳳詳稱自光緒十四年七月初一日起截至八月底止收獲報捐實官十二名職銜二十名貢生二名監生二十九名共收獲正項銀五千三百四十六兩四錢作爲鄭工第四卯捐輸所收正项銀兩存儲候撥其部監飯照銀兩存俟下卯批解造具各捐生姓名履歴及副實收詳請奏咨前來臣等覆查無異除將清册實收分送部監查核外所有開辦鄭工新例第四卯捐輸請奬緣由謹合詞恭摺具奏伏乞皇太后皇上聖鑒勅部核覆施行謹奏奉硃批該部議奏欽此○○譚鈞培片再署尋甸州知州王國江撤省遺缺查有准補劍川州知州吕調陽堪以署理又安寗州知州高其操病故遺缺查有大挑試用知縣王衍謙精明幹練堪以委署又署邱北縣知縣李堯撤省遺缺　　　　　　　　　　　 
飭現任師宗縣知縣調補邱北縣知縣李鴻楷赴任遞遺師宗縣知縣缺查有候補知縣何肇祺辦事勤愼堪以署理又署大姚縣知縣秦定基調省遺缺飭准補該縣知縣龔化龍又署流穹縣知縣李光舒調省遺缺飭次補該縣知縣王墀又署新平縣知縣鄧廷鑾調省遺缺飭准補該縣知縣甄慶蕙均各赴本任以專責成又署元謀縣知縣張克敏調省遺缺飭實缺該縣知縣傳炳墀回任又順寍縣知縣胡政舉升補元江直隷州知州請咨引見遺缺查有現署太和縣知縣補用知縣王廷棟樸實穏練堪以署理遞遺太和縣知縣飭實缺該縣知縣張曾亮回任據藩臬兩司會詳前來除分檄飭遵外謹會同雲貴總督臣岑毓英附片具陳伏乞聖鑒謹奏奉硃批吏部知道欽此○○調補江蘇巡撫山西巡撫臣剛毅跪奏爲壽婦五世同堂循例懇請旌賞以彰人瑞恭摺仰祈聖鑒事竊據署布政使嵩崑詳據祁縣知縣馬存樸太谷縣知縣趙冠卿等禀稱竊查直隷天津縣人高永泰之妻五品命婦高王氏侍奉翁姑克盡孝道相夫課子卓著賢聲嫡孫高凌霄現任山西五臺縣知縣幼承慈訓長守官方今該壽婦現年八十三歲有子一人孫四人曾孫七人元孫一人洵屬五世同堂職等與該壽婦嫡孫凌霄同官一省誼屬同鄉見聞旣確理合取具宗圖事實清册加具印結會懇轉詳具奏等情前來臣覆查該壽婦高王氏螽斯衍慶鹤算延休聚五代之嘉祥同沐天朝雨露躋八旬之上壽親看累葉科名萊子承歡婦孺咸欣舞綵桐孫競秀曾元並見各飴光孝治於近畿益彰人瑞緬引年之曠曲宜籲天恩除宗圖册結咨部查核外理合恭摺具陳伏乞皇太后皇上聖鑒飭部核覆篱行謹奏奉硃批禮部議奏欽此○○頭品頂戴湖北鄖陽鎭總兵奴才龔繼昌跪奏爲恭報奴才接印任事日期叩謝天恩仰祈聖鑒事竊奴才於光緒十年二月蒙恩簡放湖北鄖陽鎭總兵經前湖南撫臣李明墀奏明暫緩赴任仍留湘省統帶西路防營十三年十月交缷防營由升任撫臣卞寳第代奏籲懇陛見奉硃批着來見欽此遵於光緒十四年四月二十七日趨赴闕廷仰蒙召見二次訓誨周詳莫名欽感並蒙天恩賞假兩月回籍修墓五月十五日陛辭出京嗣以修墓事竣由籍到鄂接奉湖廣督臣裕祿飭知赴任卽於三年十月二十二日馳抵鄖陽准署鄖陽鎭總兵馬朝龍將總兵關防文卷等項移交前來奴才當卽恭設香案望關叩頭祗領任事伏查鄖陽爲秦豫交界之衝總兵有統率操巡之責舉凡整頓營伍綏輯地方在在均關緊要奴才知識庸愚深懼弗克勝任准有勉竭駑　倍矢勤愼隨時隨事認眞經理以期仰答高厚鴻慈於萬一所有奴才接印任事日期並感激下忱理合繕摺恭謝天恩伏乞皇太后皇上聖鑒謹奏奉硃批知道了欽此○○奴才托倫布永德跪奏爲廢員効力三年期滿應繳台費全數交清恭摺具奏仰祈聖鑒事竊據張家口管站部員承祐呈報廢員蔣大彰係廣西思恩府賓州人前任叅將因案革職發往軍台効力贖罪指派十四台當差自光緒十一年十一月二十日三年期滿等因呈報前來接准兵部咨轉准户部行知該廢員蔣大彰應　台費實銀一千二百二十一兩現已在部全數交清等因咨行前來查中樞政考例載坐台廢員三年期滿應繳台費全數繳完者由軍台都統鈔錄該廢員獲罪原案具奏請旨釋回等語今廢員蔣大彰在台効力已滿三年應繳台費銀兩已在部全數交清例應請旨釋回謹摘敘該廢員緣事案由恭呈御覽理合恭摺具奏伏乞皇太后皇上聖鑒訓示遵行謹奏奉硃批蔣大彰着准其釋回欽此 
 
 

Page 12

 
 
[光緒十五年正月二十八日京報全錄]  
　　　宫門抄○諭旨六道錄前○直督李奏保遊擊片○新撫劉奏請展假省親摺○晋撫剛奏知縣開復處分片○東撫張奏提欵充書院經費片○晉撫剛奏請頒匾額以答神庥摺○晉撫剛奏辦理工賑完竣酌保各員摺○河督吳奏開復通判處分片○陜督譚奏都司病故片○陜撫張奏甄别知縣片○正月二十八日推班○召見軍機○○李鴻章片再南運河營守備郝慶瀾前因勞績保歸遊擊補用並加總兵銜兹據天津道胡燏棻詳稱該員郝慶瀾並無經手未完事件請開南運河營守備應以遊擊接班補用聲明南運河營守備另行揀員請補等情前來自應照辦除飭取履歴咨部外理合附片陳明伏乞聖鑒勅部查照謹奏奉硃批兵部知道欽此○○尚書銜甘肅新疆巡撫二等男臣劉錦棠跪奏爲籲懇天恩展假數月回籍省親恭摺瀝陳仰祈聖鑒事竊臣前以久病疉荷聖慈優給假期寵頒珍藥現復蒙恩賞假一月並賞給人參八兩俾資調攝臣自應恪遵批旨加意醫調以期上慰宸廑亦何敢復有所請惟臣少遭客難賴祖母陳氏辛勒鞫育得以有成其後從役四方相依之日恆少今又十八年未嘗歸省上年臣弟自河南回籍省視臣未得歸臣祖母望之尤切每遇鄉人來者必對之泣曰安得吾孫使我一見也臣祖母素明大義年衰病迫亦不至以念思之意形於語言臣是以疉次陳請冀蒙允許近得臣子來信臣祖母於七月初頀傾撲不語有類中風數月醫治未痊家人皆皆輪流坐夜未信係七月初十日發今又數月未得書盖路遠則聞信亦難臣晝夜徬徨罔知所措伏念臣祖母年已八十有四臣受恩深重卽不敢援例自陳而貪祿忘親亦何以仰承孝治且臣祖母平生艱苦所出只臣父兄弟二人臣父於咸豐四年殁於岳州臣叔原任廣東陸路提督劉松山於同治九年殁於金積堡皆効命疆場義不旋踵臣叔無後以臣弟嗣之其在諸孫又只臣兄弟二人而已臣祖母之念臣最苦亦有由然臣所以竊竊上陳者亦以爲宜邀矜憫也臣誠知甫經賞假不應遽有所陳然臣祖母老病侵尋危在旦夕若不及今陳請誠恐永無見期再四思維惟有仰懇天恩展假數月臣得回籍一伸省視現在邊陲無事藩司魏光燾於應辦一切均能措理裕如臣到家後一俟假滿卽當星夜馳回本任於邊防亦不廢事如蒙恩允准可否卽以藩司魏光燾署理巡撫事務俾臣迅速啓程臣不勝迫切屏營待命之至謹恭摺瀝陳伏乞皇太后皇上聖鑒訓示施行謹奏奉硃批另有旨欽此○○剛毅片再丁憂平遥縣知縣楊恩溥虧短任内應交河汾等八處抵攤息本銀三千兩前因二叅限滿未據完繳經臣於光緒十四年七月二十八日奏請將該員楊恩溥摘去頂戴勒限四個月如數清交限内全完卽請開復欽奉硃批着照所請該部知道欽此欽遵轉飭勒交在案兹據署布政使嵩崑詳稱該員楊恩溥原叅虧短息本銀三千兩已於限内如數完交由現任平遥縣知縣楊執事照數收儲縣庫等情呈請開復前來臣查該員楊恩溥虧短任内息本銀兩被叅之後如數完交尚知愧奮相應請旨將前任平遥縣丁憂知縣楊恩溥原叅摘頂處分准予開復以昭激勸理合附片陳明伏乞聖鑒謹奏奉硃批着照所請該部知道欽此○○張曜片再青州駐防滿營本年戊子科應試文生八十餘名照額取中三名出榜以後主考官言及旗籍諸生文理通順若再講求經學人文必有可觀臣公同商酌擬在滿營添設書院以資教習盖以百工居肆以成其事旣有可造之資更得師資友助朝夕觀摩則成就較速興起益多惟購造房屋及束修膏火一切在在需費當由正考官盛昱捐助銀二百兩臣與司道府縣湊捐銀一千兩不敷之處擬請將已革益都縣知縣李湊任内充公鹽價銀五千四百三十九兩零全數提入書院以充經費另再妥議章程奏明立案臣爲有禆文教起見謹附片具奏伏乞聖鑒訓示謹奏奉硃批該部知道欽此○○調補江蘇巡撫山西巡撫臣剛毅跪奏爲廟祀正神功德及民據情籲懇頒賜匾額以答神庥恭摺仰祈聖鑒事竊查忻州城内之關帝廟城隍廟蒲州府屬臨晋縣之風神廟城隍廟寗遠廳之龍神廟皆祈禱屢著靈應本年夏間各處亢旱異常四境禾苗漸形枯　民心惶恐嗣經該地方官率同紳民　誠祈禱無不立沛甘霖各處民情始臻安謐故本年偏災南北皆有惟該處稍勝他屬實賴神明默佑兹據各該屬紳士縣聨名具禀由該管道府詳咨藩臬兩司會請奏懇賞給匾額等情前來臣查廟祀正神實能禦災捍患有功德於民者例得籲懇頒發匾額今忻州關帝廟城隍廟臨晉縣風神廟城隍廟寗遠廳龍神廟保護地方靈應顯著轉歉爲豐輿情共相慶感洵屬功德及民核與定例相符合無據情仰懇天恩俯准頒賜匾額各一方由臣祇領轉發各該處敬謹摹泐懸挂以答神貺而順輿情是否有當理合恭摺具陳伏乞皇太后皇上聖鑒謹奏奉硃批另有旨欽此○○調補江蘇巡撫山西巡撫臣剛毅跪奏爲辦理工賑一律完竣在事出力遵各員旨擇尤酌保繕具清單恭摺仰祈聖鑒事竊照光緒十二年六月晋省汾河水漲冲决堤壩省城及沿河各州縣猝遇奇災經臣督同司道派委文武員弁分投搶築堵禦查災放賑嗣又接辦各項工程費省工速在事各員不無微勞臣曾於上年十一月請俟各工一律完竣擇尤酌保等情具奏欽奉硃批着俟工竣准其擇尤酌保數員毋許冐濫欽此欽遵轉飭遵照現在各工先後完竣分别勘騐均屬工堅料實業將收支數目開單奏銷在案惟查當時汾水漲溢灌入省城各廟宇衙署及兵民房屋多有倒塌傍河各屬田禾廬舍亦皆被淹袤長數百里幾成澤國搶築堵禦救撈賑恤同時並舉在在需員統計派委文武共二百餘員各該員等奉委後或沐雨櫛風搶險堵築或淖泥涉水賑撫災黎胼胝經營不分晝夜迨河工急賑稍有頭緒卽接辦城垣曁添築壩堰各工程購料督工無間寒暑歴時兩戴倍著辛勞固不敢稍存冐濫悉請恩施亦未便概予删除没其勞勩據工賑局司道將在事異常出力文武共三十八員開單詳請具奏前來臣覆查單開各員均係勞績最著再三核减無可再删謹繕清單恭呈御覽合無仰懇天恩俯念搶險辦賑辛苦備嘗准予照請給奬出自逾格鴻慈除將各員履歴咨部查照並將勞績稍次各員由臣酌給外奬所有辦理工賑一律完竣出力各員遵旨擇尤酌保緣由恭摺具陳伏乞皇上聖鑒訓示謹奏奉硃批該部議奏單二件併發欽此○○吳大澂片再查九月二十六日亥刻來童寨東首料廠不戒於火燒燬用剩舊存稭料八垜曾將經管料廠委員東河候補通判白曾輝援案奏請摘去頂戴仍令照數賠補以重工需會同撫臣倪文蔚附片具奏奉硃批白曾輝着摘去頂戴餘依議欽此欽遵仍令勒限買補去後兹據鄭工總局司道會禀該倅白曾輝自奉文摘頂以後頗知愧奮當卽多方設措竭力買補兾贖前愆現將燒燬前項稭料八垜已於十月二十五日照數購買齊全另儲工廠懇請查騐核辦前來臣等覆查屬實委騐丈尺均尚敷足並無架井空虚偷减觔重擬合會同河南巡撫臣倪文蔚附片奏請可否籲懇天恩將該員白曾輝准其開復頂戴以示鼓勵出自逾格鴻施伏乞聖鑒謹奏奉硃批白曾輝着准其開復頂戴該部知道欽此○○譚鍾麟片再准新疆撫臣劉錦棠咨稱提督銜記名總兵借補凉州鎭屬新城營都司龍在田於十四年八月初五日在新疆省城傷發病故臣覆查無異理合奏請開缺其所遺新城營都司員缺容臣另揀請補謹附片陳明伏乞聖鑒謹奏奉硃批兵部知道欽此○○張煦片再前准吏部奏定章程道府州縣無論何項勞績保奏歸入候補班人員以到省之日起予限一年察看才具奏明分别煩簡補用等因歴經遵照辦理在案兹查有候補班前知縣鄢嘉騏於光緒十三年九月十七日到省現已試看一年期滿自應照章甄别臣到任未及三月例不出考據前署藩臬兩司以鄢嘉騏才具穏練辨事詳明堪以本班照例補用會詳前來謹會同陜甘督臣譚鍾麟附片具陳伏乞聖鑒謹奏奉硃批吏部知道欽此 
 
