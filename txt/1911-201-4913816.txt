# 1911 - 201 - 4913816

 

Page 1

 
 
   
 
 

Page 2

 
 
上諭 
[六月三十日内閣奉]  
上諭禁烟焇方今要政前因外務部與駐京英國使臣續訂條件所議辦法尚屬妥協業經降旨通飭認眞　頓以期早絶根株現在各省禁種禁吸確有成效者自可查明先行分期禁運其栽種未絶吸户尚多之省分務當嚴申禁令痛目湔除應如何稽核零賣查禁吸户著遵照歷次頒行禁烟章程畫一辦理惟不得限制商人大宗貿易所有廣東等省於續訂條件以前所施行各項限制及征收各捐已令立停止若再另立名目徒事苛擾旣與增加稅釐之原議不符且於按省禁運之辦法有碍此次禁烟之舉深得友邦贊成各該省地方官必應按照條件切實奉行以期次第禁絶克竟全功倘不認眞經理故事拖延以致妨碍全局定惟該督撫是問欽此 
上諭雲南迤西道着魏家驊調補其所署之雲南提法使著該督另行揀員奏署耿葆煃著試署雲南迤東道欽此監國攝政王鈐章奕劻那桐徐世昌 
宫門抄六月三十日召見内閣總協理大臣劉學謙 
交旨 
六月二十三日欽奉 
諭旨禮親王世鐸等奏内外火器營豫算核减窒碍難行據實陳明一摺著仍照向章支領該部知道欽此 
六月二十四日欽奉 
諭旨盛宣懐奏各省官紳報效災賑鉅欵懇准照優奬一摺池鑒清等三十四名均著照所請奬勵又片奏州同職銜梁京魁報效賑捐銀兩請准建坊等語著依議欽此 
論說 
[日英改訂同盟協約感言（靜）]  
　　英吉利以孤處大。西洋之三島。控馭散布五洲之屬地。本有鞭長莫及之勢。日本以崛起海隅之新邦。欲執東亞之牛耳。亦有力不從願之憾。加以俄人志在大舉南下。則印度朝鮮諸地首當其衝。而我國西北一帶。亦視同外。府早萌囊。括席捲之意。日英兩國東西遥峙。以遠東大局之動靜。與 
 
 
 

Page 3

 
 
第一張第三版 
　　本國之。安危同有密切之關係也。卽有相互聨合之感俾爲各固勢力之計。故庚子之變。英政府以吾國政局頓起瀾。恐海陸軍不能即日。馳馳騁於疆塲遂電請日政府就近發兵。以爲稍卸仔肩之地。日政府雄心勃勃又以得此請托。故弭平拳禍。厥功獨。偉日英同盟之舉。亦即胚胎於此。嗣和議大定。各國退兵。俄人獨佔領滿洲。更有俯瞰藏印之勢。此於日英兩國之關係更形密切。於是締結同盟條約。遂見諸實行而以保全東亞平和爲言。更分言之。又以維持中國印度朝鮮現局爲詞。可見日英兩國用意之所在矣日人以有英人爲之保障故對待俄人之手段亦不涉軟疲相激相盪卒成日俄之戰旋日人以戰勝之榮譽締結和約於朴資茅儼有遠東主人翁之氣概而遠東大局之安危亦有惟我獨任之意英人以欲保持遠東勢力之安穩遂改訂同盟協約延長其時期而日人以此協約所得之特别利益即歸併朝鮮是也數年以來日人在滿洲一帶銳意進取大觸美人之忌即與英人之感情亦微不如前美人赶築巴拿瑪運河識者均視爲日美失和之引線近英美締結公斷條約兩國之感情大增且與日英同盟。條約有牴牾。之處。日人頗不自安。遂急起直追。乂與英人改訂同盟恊約。并延長十年爲有効期。噫日人之外交手叚。眞可謂神妙不測矣。（近年英人每論及日英同盟事。均有期滿不願接續之意。此次日人竟能運其勝算。續訂該約。殊非意料所及。）據近日歐西各報之評論。咸謂此約之成。足爲遠東平和之保。障日英之感情。旣無慮虧損且可緣此消泯日美之嫌隙。俾爲締結日美公斷條約之引綫。或因此釀成日英美三國聨盟。之局亦未可知按目今大勢而論。自英美締結公斷條約日英改訂同盟恊約以來。列强國際間之情况又大變矣上所云云。未可視爲揣測之談也。 
　　日英兩國歷次改訂同盟恊約。其開宗明義第一條。莫不以維持東亞平和。保全中國領土爲詞。一片好意。溢於言表。故日俄之戰。爲保全中國領土也歸併朝鮮。爲維持東亞平和也。在滿洲一帶施其進行之政策。亦爲維。持保全。云云也。更觀英人近年對我之舉動。如窺伺西藏。佔領片馬等度亦爲維持保全云云也。推其用意。大抵日英兩國旣訂協約之後。其對於我國。無論事之鉅細。均可便宜處置。我國之主權利權。旣受其損害。彼猶以維持保全云云示信於人。示恩於我。故就其表面觀之。兩國之同盟雖屬好意。按其實際而論。誠謀人土地之毒計也。且旣以維持保全爲藉口并可任彼之獨斷獨行。而不容他人之干涉。更可制人侵略之舉動。蓋以。維持保全云云之大題目。壓倒旁人之評論。人亦無如之何也。故俄人近來對於滿蒙一帶。日夕進兵而不巳。雖屬强暴之舉動。然其行爲爽捷。示人以命意之所在人尚。不難洞知其奸。若日英同。盟則大異於是。貌托忠厚。陰實可慮。其設計之巧。遠過於俄人。誠世界平和之敵。也苟其眞有意於維持遠東平和。保全中國領土。則英人對於西藏片馬之交涉。何以始終堅决不甘退讓。日人對於滿洲一帶何以得寸進尺。毫無顧忌。是豈别具維持保全之苦心而不得不爾耶。俄人深居北土。久抱南下之志。其對於吾國而施侵略之舉動。固無足。怪以倡言維持保全之日英兩國。而亦忘其素志。效人侵略之行爲。則所謂維持保全云云者。不啻侵略佔領之反面文章也。何足道哉。何足取哉。更推其極而。言之日英兩。國旣以維持遠東平和爲詞。則凡有妨害遠東平和之局者。均應。仗義執言。聲討其罪。故日俄之戰。日人自稱爲世界義戰之一。就當。時情勢而論。猶足當之而無媿色。以無此一。戰滿洲爲俄所有。自經。此戰日人。以領土。主權歸。還於我。固維持平和。保全領土之實証。也然日人自此而後。陽以土。地歸。我所有。陰以權力。攫之而去。是名存而實亡也。就實際而論。滿洲昔日被俄人佔領。今日受。日人。干涉。亦何以。異哉且又何取乎日。俄之。戰哉。噫嘻吾知之矣。日人仇視俄人。惟嫉其所得者而日人不能再得耳。故自廣義言之。維持保全。雖指東亞。及吾國而論。其實惟維持保全本國之獨得權利耳如歸併朝鮮。實爲擾亂平和之舉而日人反視爲維持平和。可見辭句之解釋。隨人之意旨而定。實無確切不易之標準者。現在二次改訂之協約又簽押矣且延長其有効期爲十年矣。吾不知將來之効力。果於吾國之利害關係何如。嗚呼不謀自立。而欲藉人之維持保全。苟延其殘喘。庸有濟乎。語曰趙孟之所貴。趙孟能賤之。深願政府諸公母以日英改訂協約視爲有益於吾國。而鳴其私自慶幸之意也。 
要件 
[世界敎育會歡迎中央敎育會頌詞]  
　　學部奏設中央敎育會。各省學務皆舉賢能之選來集都下。本會先由中西學友發起。設會京師。研究敎育原理應用原名世界敎育會。與中央敎育名義適合經呈學部立案。其先規定原推陳閣學爲假定會長。值閣學進爲帝師遂不與會。同人共議歡迎諸君子。乃權推育仁爲主席。本會事始萌芽。未敢。遽云成立。而心傾羣彦。樂聞德音。承諸君子光臨。實有榮幸竊維各國之。進北興强。悉由於敎育發達。而敎育之所以發達。先有敎育學之。發明顧敎育學在羣科學。中爲一科之。學而敎育學之預備。取資於各科學者甚宏。須先有一切學說之發明始能完成其敎育專家之。學未有學之不講。而可以言敎者也。故本會原名世界敎育研究會。嗣因謀敎育學專門之預備重加規定。分爲四科講學茲因聨合學部中央敎育會。 
 
 

Page 4

 
 
第一張第四版 
值中央敎育會開會時間。提出現今敎育應行研究事實理由。相與討論。期於折衷一是。取其羣論之僉同。以效其千慮之一得。貢於中央敎育會。爲學部改進行政敎育之資。來會諸君子。富於學識經騐。其必有以敎之本會以朋友講習爲主義。以參考中外學術。發生敎育方法爲注點。諸君幸不叚棄。相與爲朋。願列入本會會員講員。俾得時聆宏議。講貫切磋固所歡迎。即以日曜退休之暇。時來參觀。亦所甚願。惟歐洲之政治。發生於學說。其學說發生於學者。而學者學識之優美。推其所從來。則發生於學會。亦望吾國學界宏此遠謨。以學會養成學術。以學術造成政治。而興我國。家則非徒爲行政敎育之補助機關。實貽社會以無窮之幸福也。略攄管愚。以是爲頌。 
專電 
[電一（北京）]  
　　内閣電諭庫倫辦事大臣該處俄兵應隨時防其越界並從嚴約束兵丁力戒暴動自啓釁端致被侵入久佔 
[電二（北京）]  
　　攝政王以各處邊界向均含混致釀種種特别交涉卽飭内閣通電各省速將關於界務圖說彙送呈閱并派大員悉心履勘以杜紏葛 
[電三（北京）]  
　　滇督電奏金沙航綫巳派員詳查并擬陳辦法多端迅速施行以絶外人窺探 
[電四（北京）]  
　　東督趙爾巽密電奏陳徵兵政策計擴張軍隊等八條奉旨飭部參取各國成法妥爲議訂 
[電五（北京）]  
　　江皖查賑大臣馮煦電奏五里碑圩坍五十餘丈幸在白晝居民得以逃避現在水勢横决恐難收拾又九連等七十七圩全行淹没流民百萬和州含山巢縣刻均危殆現正會同朱撫携款星夜往勘搶護懇撥鉅款趕辦工賑奉旨着賑務大臣盛宣懐酌撥速解以惠災黎 
[電六（北京）]  
内閣僵議贛撫馮汝騤奏賠款協款占預算案十分之七請分配通國預算案等情所奏實爲扼要惟宣統三年預算案業已列表仍應照解俟下屇再定分配辦法不日即將入奏 
[電七（北京）]  
　　孫培元奏需才孔亟宜愼重學務并陳整頓辦法一扭業經學部議覆奉旨依議 
[電八（北京）]  
贛撫馮汝騤奏贛省應還裕寗官銀錢局本息因財力支絀難以籌措請展限六個月 
[電九（北京）]  
　　度支部議奏贛省積虧欵項爲數甚鉅准辦公債彌補 
緊要新聞一 
[中央敎育會第二次大會紀]  
　　二十四日上午八鐘中央敎育會開第二次會議到者百餘人（一）續議試辦義務敎育案張副會長演說略謂此事應討論者有二一日人二曰錢人又有兩種一是間接者一是直接者間接者爲地方自治及學務專員直接者是敎員前次袁會員說即就直隷一省比例論之全國應需七十餘萬敎員始足勉强分布以此而論則每敎員每年二百元計之即須一萬四千萬元更如附屬種種即文書簿籍一項計之亦須二百二十萬元則能否將欵項籌到實不可知至論籌欵亦可分兩層說從根本上計畫别之則一爲財權統一應請學部大臣向内閣提議多緩就急而後國庫補助法義務敎育等乃有下手方法其二爲先定稅法但加稅卽是加人民負擔吾國此時旣欲與各國爭衡自不能不與各國人民同一負担但吾國人負担向來極輕一旦驟欲加重試問能辦到否尚有一層乃是學部範圍之事現在小學堂其經費多半用在建築且校職極冗均屬糜費若能嚴加限制則於此省節一分卽可於彼推廣一分如上所說事前之預備尚多是義務敎育實難急於實行即以外國情事論之英國自一千八百十七年方辦去年余在美國聞人言紐約市人實行此制亦不過三年比利時至今尚未辦到可知此事非倉猝所能成者前日諸君不贊成試辦二字余意以爲不妨暫 
 
 

Page 5

 
 
第一張第五版 
存現在欲人知何謂義務敎育必先使人民知不使其子弟受敎育卽不可以爲人爲官者不使其民受敎育卽不可以爲上如此庶乎近之傷謂學部不妨先指定一區域試辦辦之有效再推行於他處至於義務年限尚覺太長人民生計上恐不易辦到卽如意大利其義務期不過三年日本始不過十六個月後增爲三年四年以次推行我國應當如何極應研究還請諸君注意於是張君秉樞謂當宣布施行辦法及辦事次序劉君鳳章謂宗旨須定方法須多研究須備陸君光熙登臺發言大致言國家思想之亟宜養成及我國敎育向無宗旨之弊害因推及於改良敎育統系及敎育行政官制楊君源楙謂應討論内容　一預計普及年限二責成地方三强迫自治局籌欵四先行勸導繼以懲罰張君書雲謂贊成試辦主張取消簡易識字學塾戴君裕忱謂但當决定全國實行或係就一地方試行顧君棟臣遂請付審查徐君炯又謂贊成試辦但於章程各條稍有疑義陳君嘉會謂義務敎育乃目前必須辦之事諸君不必過於求全責備以致延緩語甚激烈遂由會長宣告討論終局付審查當指定審查員十五人休息三十分鐘審查員名單如下陳寳泉沈恩孚吳鼎昌曾有翼顧棟臣胡家祺王式通劉寳慈陳敬第袁希濤胡均金應豫吳季昌胡汝霖　陸爾奎 
（二）議敎育經費諮詢案先由恩君華說明大旨隨由姚君漢章謂應先改城鎭鄉地方自治章程因自治章程中以設立中學爲自治之義務則應辦之小學堂勢必無力再及曾君有翼謂卽就奉天而論警學兩項費用比較學務經費不及警務經費之半此因民政司與提學司視爲權力消長問題故畸輕畸重如此應請學務大臣商明内閣總理大鑒與民政大臣定一兩平之標準徐君炯述歷年四川辦學之經騐謂宜嚴定考成節省糜費林君炳章謂宜提中飽袪宿弊谷君鍾秀謂當除自治公所應用之欵外然後以十分之八計算陸君瑞清謂章程中第三第四兩條可改爲城至少十分之二鎭鄉十分之六林君傳甲謂籌欵仍須視地方官督率何如袁君希洛謂應請學務大臣先商度支部將地方稅釐定彭書清鵬謂應請商明度支部以直接稅撥充黄君炎培謂比分多少不能預定本案中第五條中有推求地方學務章程及施行細則以補未備等語甚要吾輩可即於此求之胡君避城因請發布此項施行細則會長問是否討論終局即付審查陳君寳泉謂尚須討論會長謂時間已届遂宣告散會 
[中央敎育會雜聞]  
　　中央敎育會奏定一月會期原定每日上午開會惟星期休會一日及至開會之後遂改爲間日一會合計三十日减去星期祗有十二次會議今已開議兩次其餘僅有十日除去學部交議之案外恐無多日議他事也並聞正會長張季直君擬於開會十日後即須出京所有會事皆委託於副會長主持 
　　聞二十四日議案本定多件一續議義務敎育問題二敎育經費諮詢案三任免小學敎員章程此外由會員提出者爲唐侍郎文治之停止實官奬勵停止學生覆試提但軍國民敎育三議案（已得三十人贊成）及直隷會員提出七案中之四案（亦已得三十人贊成）後因討論過久故僅議前二案 
二十四日下午開國庫補助審查會已議定辦法指定黄君炎培江君謙孟君昭常起草詳情續登 
　　該會議事日表第三號軍國民敎育諮詢案學部交議師範體操專科案學部交議女子職業學堂辦法案學部交議 
京師報界對於會塲不設新聞席一事頗爲憤憤不平且有直揭不設席之隱衷者故學部中人咸怪某部員之强作主張也 
　　學部自數年前卽有開辦敎育會之議惟丞參以下多不贊成其議遂寢唐春卿到學部力主此議屢集丞參及各司長會議皆未通過而唐大臣之意甚堅各司員雖持反對之說然亦不敢明言故此議得以實行然反對派仍多異議間有贊成者其力亦甚微當時原議即普通旁聽席一律概不設置以冀免去一切閒話後由唐尚不允始行預備普通旁聽劵然須嚴加限制在京議員由學務大臣領取在外議員由會長領取獨於新聞記者則深閉固拒雖唐尚亦不敢故違若輩之意蓋若輩主張甚堅唐尚欲勉成此舉不致有所决裂則亦不得不稍事遷就也 
　　軍國民敎育案練習打靶一層被喬樹柟破壞已經報告茲聞學部所擬改訂學堂課程議案内曾主持於初等小學所授孝經論語兩書一律撤去此案亦被喬極力反對並痛詆此舉實爲亡國之端唐大臣遂復將此條撤去 
[帝師籌備典學紀]  
陸陳二帝師自膺命以來即恭查先朝典學成案穆宗讀四子德宗讀執中大全讀史論略因以請監國監國諭讀四子陸中堂謂皇上冲 
 
 

Page 6

 
 
第一張第六版 
齡中庸義理奥衍恐不足以資啟沃監國謂然則先大學次語孟次中庸可也兩帝師昨又會議謂先朝典學禮節禮部具有成規應咨請内務府行查禮部凡關於皇上入學典禮成案一併檢送以便遵行無誤 
　　陸中堂此次被命師傅非其本願惟義不能辭因於慶邸前詆增命二人謂穆宗時代本須四人慶邸曰穆宗雖係四人而德宗却係二人現在遵照德宗舊制不必加添陸復謂身　羸弱多病秋後時常發咳届時不能入值將復如何慶邸云此時可以請假陳伯潛一人固優爲之聞陸相終覺勉强謂將俟秋凉後挂冠旋云 
[部定覆核歲出預算辦法]  
　　度支大臣澤公因京外各衙門歲出預算各册表現已陸續到部亟應釐定專章詳細覆核即飭財政處楊味雲總辦擬定辦法十條通知各股以便遵守茲將章程錄後以供關心財政者考核焉（一）各省預算歲出表册現已陸續到部應自十六日爲始由各股先行覆核凡應駁查厘正裁减各款均隨時開單通知主管各衙門核辦仍俟各主管預算衙門核編表册送部時再行詳細核對以免兩歧（二（宣統四年係無閏月年分凡國家地方歲出有仍照三年數目連閏月估計開列者應分别駁查以昭核實（三）國家　地方歲出有不按照部定表册格式及此次分配表册所釐定欵目辦理者應分别釐正以昭劃一　（四）照預算章程第九條新增特别重要事件如有誤列入正册乾應撥歸附册辦理　（五）覆核各項歲出經費仍應以上年院核之數爲準其有遠省奉文較遲仍以部核之數列比者均按照上年表册分别駁查並代更正惟各省追加歲出經費經奏咨核准者不在此例（六）各項歲出款目有應列入甲管預算衙門而誤列入乙管預算衙門者應分别釐正（七）有發放各欵（如奉省發放旗款之類迹近重支者概不得列入歲出應於覆核時剔除清楚（八）有應行劃入他股欵目或由國家劃歸地方或由地方劃歸國家者仍照覆核歲入辦法開單送交憲政籌備處核定再行分送各股辦理（九）各股調查案卷及一切應行會商事宜均仍參照覆核歲入辦法互相接洽（十）隨時發生爲難問題由各股開具說帖送交第一股會議解决 
[振貝子位置問題]  
賀禮專使振貝子回國後之位置外間傳說不一總之必占要路則同蓋振貝子自離任商部後閒散多年樞府久有起用之意其難爲之辭天緣湊合忽有英皇加冕一事據聞樞府當日保其赴英時早爲他日酬勞起用地步惟究畀何職則所聞各異一說世中堂决擬乞休將畀貝子以資政院總裁者一說政府擬將壽大臣專辦藏務而以肅邸調理藩部倫貝子調民政部仍貝子補農工商大臣者一說政府之意如一時竟無相當位置則姑與一弼德院顧問大臣之位置者 
[陸軍貴胄學堂之風潮未已]  
　　陸軍貴胄學堂王副官與敎員衝突一事已三誌前報刻聞此事由那總辦錫侯面諭劉監督從速設法了事劉監督乃於日前設筵請聶敎員曁各敎員道歉席散後劉監督復修函敦請聶敎員聶敎員覆以受辱已極無面目再回學堂任課詞意决絶所有此次夏季考試各卷經該堂送至聶敎員寓所請其評定聶將各卷封還聞該堂各學生與聶感情甚厚此次聶某被係各班學生均動公憤羣赴監督處質問并極力要求將王副官從嚴參辦以下聶及各敎員之氣並謂聶敎員平日功課最好敎授不遺餘力非將該敎員禮聘回校不可劉監督因此大爲灸急刻經挽人在兩方面說項尚不知如何了局 
[内閣收覆各督撫電]  
　　收吉撫電憲政編查館鈞鑒吉省法制報告有第一股地方紳士民事商事訴訟各習慣及第二股單行法行政規章共五種統計表有光緒三十三四年度司法表兩種現均編成待送是否仍呈鈞館抑送新設内閣法制院統計局分别核辦敬候電示辦理昭常謹肅庚 
　　覆吉撫電吉林撫台鑒庚電悉法制報告逕送内閣法制院統計表應送内閣内閣灰 
　　收粤督電内閣法制院鑒諮議局議員選舉被選舉資格案查館電學署警道署科長科員不在停權之列其督撫暑之叅事員等有具備局章第三第四第五等條資格者是否照此辦理請示覆岐支 
　　覆粤督電廣州制台鑒支電悉參事員係督撫署幕職佐督撫當行政之任所處地位與諮議局對立應照局章第七條第一欵辦理内閣元 
　　收浙撫電内閣法制院新刑律業經奏定想已刋印可否先行郵寄數分以便研究韞蒸　　覆浙撫電杭州撫台鑒蒸電悉新刑律現巳印出俟校定即咨送内閣寒 
時評 
[其一（雯）]  
憲法大臣歸自西山。開會集議。以定着手纂擬之方針。 
記者曰。今日諸大臣所着手編纂之一部大法典。豈可以有先進國之成例在。而率爾操觚者乎。將來政體之得。失法律之良。 
 
 

Page 7

 
 
否。君民權力之消長。皆於是乎占之。苟或不愼解釋紛歧。根本摇動。必非國家之福。然纂擬之法。又必扼定綱要。而後有端緒之可尋。蓋君主立憲國之法典。凡所視爲重要而不可易者。不外君上大權數條。固無的用其研究者也。今日所急欲研究者。則凡關於救濟之條文而已。自憲法大綱宣布而後政府每借君上大權一語。以壓制人民。又往往藉命令以變更法律。則此憲法中之發。布緊急命令一條。不可不嚴定範圍。以防弊害又如締結條約一項。亦爲君上大權。關係土地主權者甚大。苟不限制。流弊無窮。前車可爲殷鑒。故各國必預定有種種救濟之。法。如須經議會協贊與議决是也。 
　　雖然。今日纂擬大臣。皆爲政府謀片面之權利者耳。而又不許資政院議員。參　嗚呼　何望乎。 
[其二（雯）]  
　　此次學部召集全國敎。育家。開中央敎育會於京師。以謀全國敎育之進步誠盛舉也。乃開會以來。所齗齗爭論者。不過學部交議之三四議案而已。此外會員有提出何等之議案。寂寂無所聞。而已限於閏月初四停止提出議案。何其怱遽乃爾然則都人士稱爲。學部大請客。洵有因矣。 
 
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[湘省水災之電書一束]  
湘省水災情形迭紀前報茲悉常德自六月十五日以來大雨連綿下游阻塞以致復行漲發上下南門仍被封閉水勢有漲無退且甚猛急將禦水板衝破一塊居民極爲慌恐迨二十一日更爲迅速東門外之護城隄告潰無何北門又告封城水線灌入内河人民驚惶萬分紛紛徙避人畜器具漂泊水面者比比皆是至推倒房屋溺斃人命之事時有所聞其垸隄之衝潰商家貨物之浸壞亦屬不少水流澎湃聲以及人民喊救呼號聲澈夜不息湘撫楊中丞近日已電書飛馳廣籌災振一切情形彙錄如左第一電湘撫楊文鼎日前因常德府水災一事致電内閣懇請代奏略稱常德府等自本月十五日起大雨如注漂流居民畜牧無算茫茫大城盡成澤國防無從防疏無從疏人民扶老携幼轉徙流離號泣之聲聞數百里前次大水振濟耗欵甚鉅尚無了期今後遭此奇災益嘆束手江淮賑災現已就緒可否飭下盛宣懐於江淮賑捐項下籌解若干以濟災移黎云云聞奉旨着楊文鼎認眞撫救無任失所並敕盛宣懐竭力撫助矣 
　　第二電湘撫第二次電奏略稱本月十五日大雨如注湘陰華容等縣城外均被淹没田廬化爲澤國人畜器具漂流四處老弱多被溺死轉於溝壑壯者提勇携女爲暫避之計哭泣之聲慘不忍聞現已飭司道設法拯救酌挪欵項分别賑濟惟欵項有定災颧實廣况歲出歲入均經預算案核定雖暫時酌挪撥墊終須設1法彌補究非合宜之道擬請旨飭下江皖籌賑大臣盛宣懐籌欵賑濟以重民命聞亦均交籌振大臣設法兼籌矣 
第三電湘撫楊文鼎日昨又會同鄂督瑞澂電致政府大致謂前以鄂湘同時水灾被害甚慘已將留解之協餉及紳商籌集之欵趕辦振撫惟此次被灾之區甚廣杯水車薪實屬無濟懇飭度郵兩部合撥鉅欵陸續接濟以振灾黎而廣皇仁 
第四電湘撫楊俊卿中丞頃又電致各省以各屬此次水灾居民流離困苦慘不忍聞將來籌辦工賑動需鉅款湘省當此財政奇絀之時勢不能不廣　勸募特請各貴省廣爲倡募鉅欵匯寄到湘並一面電飭各屬速集地方紳商廣爲勸募以期拯此灾黎俾究流離失所 
[汴省官銀錢局又有小風潮]  
　　險哉各省之官銀錢局汴省官銀錢局突於前日傍晚有某營人至局兌款取現而局中僅允付以紙幣因此衝突致起風潮喧傳官銀錢局虧累勢將倒閉於是囘敎中人首先持票往兌（回敎人在汴省商界勢力極大）霎時間羣集喧閙該局總辦不得已以電話請府縣來局彈壓人多勢亂抛石擲磚致祥符縣頭額亦受重傷當時閉門一概不兌次日遂由大清交通兩銀行代兌并由藩司出示擔保撫院出示聲明風潮乃息市面稍稍行用云 
[提學司解散學堂之奇談]  
　　黔友丞云貴州學務因師範人才缺乏諸多困難去歲諮議局開會提出籌設兩級師範議案經該局通過撫署批准十二月内開始籌辦由龐中丞與提學使陳驤商札敎育總會會長樂嘉藻充敎務長樂固深於學務亦熱心敎育惟不韙陳驤之爲人接札後再三推辭龐撫再三挽功樂始就事計經營三閱月校内一切甫克就緒陳學使懸牌招生在本衙門試騐取定正備取學生兩级各二百名隨即開堂授課陳驤本不諳學務因與樂不睦每妄加干涉樂拒不受陳深銜之嗣龐撫因事離任陳遂揑詞電禀學部謂學生程度多不及格刻下部復未到陳驤已將學堂解散矣 
[東三省通信]  
　　南滿鐵路自蘇家屯站至新城子站路綫在日俄戰爭以前遷回昭陵背面始行通過嗣經俄國與前將軍增祺磋商改爲現在路綫直出昭陵前面然該舊路綫雖已作廢仍爲俄國所有至日俄戰後該綫由南滿鐵路公司撥欵收買所有權利一律移轉頃聞韓司使與日總領及南滿鐵路公司當局磋商收回迭次交涉經於日昨一併收回該舊路線計三十八英里收買費仍皖照南滿公司向東清鐵路公司收買之額計四萬餘元俄人經營遠東不遺餘力自陸軍大臣來東後竭力增添兵隊派赴各址駐紥以爲扼據險要之預備本月又由駐哈騎兵第一聨隊内派出一支隊由江輪運往三姓臨江駐紥（按該處早已有一支隊駐紥）一支隊赴距寛城子六十里之米沙子駐紥矣 
　　東督趙次帥蒞任後卽請於奉天公署設立財政審計處一所專管三 
 
 

Page 11

 
 
第一張後幅第三板 
省財政以期統一而便查核當已奉旨允准在案日前趙督以審計處現已成立所有各科人員業經分别委派故特咨行吉黑兩撫請將該省常年行政經費及徵收各項租稅若干彙造清册咨送來奉以憑核辦聞該兩撫接此咨後與各司道會議頗費躊躇云 
奉省民政司張貞午司使在東數載以東省辦事種種棘手久萌退志現與次帥政見不合退志益堅聞已呈請開缺將來承乏斯席者爲熊都轉希齡至鹽運使一缺聞有以朱度支司養田調充消息至署吉林民政司鄧孝先司使蒙督憲調充文牘總核處總辦一時因乏人接署故未到差現趙督以奉交涉司韓紫石司使堪以升署吉林民政使特於日昨電致吉撫會銜奏請升署所遣奉天交涉司一缺則以許久香觀察試署惟許觀察前偕張季直殿撰晋京日前特由公署電催迅速來奉以便早日接事茲聞許觀察已定月底到奉月初接印矣 
分類新聞政界 
[城鄉又有自治區域之爭執揚州]  
　　揚州府嵩太守昨奉江督札開據該府江都縣自治代表王鴻謨等禀永鎭鄉沿河屬城屬鄉請賜判斷一案查自治區域照章以固有界有準永鎭鄉與揚州城治旣有運河爲界何以致起歸城歸鄉爭執其人口之數有無關於自治章程第十一十二兩條之辦法應由府督同江都縣以監督名義分别查勘明晰秉公剖斷具報 
[鄂省試辦預算之大比較湖北]  
　　湖北財政預算入不敷出計二百餘萬四月初一日奏報施行截至閏六月初一日適届三月試辦期滿應卽切實比較徐圖善後由余方伯咨請各署局所廠學堂將四五六三個月内收支欵目並不敷實數彌補辦法列表說明送司呈院彙核莘帥定於下月初十日傳齊司道及各要差人員至會議廳公同比較一次以憑設法維持 
[鄂省實行印花稅之暗潮湖北]  
　　余方伯因預算不敷會同司道議定實行推廣印花稅以資彌補仿照英國百物徵取印花稅辦法先從武漢入手責成各局卡於貨物投捐時按捐欵多寡定貼印花份數所收稅欵由局按月解庫早經出示施行在案茲各商户以强貼印花與另加一捐何異值此商業困難百物昂貴再加以絶大捐欵市面敗壞不足惜小民生活將何以堪紛紛要求各幫董聨合反對先請商會開會研究窒碍種種理由請各大憲取銷原案或照前辦理或修改新章總以公商兩便爲主義萬一不允亦宜妥定最後辦法或公舉代表赴部陳情或由納稅多額議員陳情資政院代奏甚則全體罷市務達目的而後已 
[粤省修正預算之内容廣東]  
　　粤省宣統三年分預算經諮政院議裁張督飭行修正迭開審覈會議迄未告成現度支部催促綦嚴况督憲札行定於本月二十六日開會議廳各將現行修正預算案繳集公同議决聞藩司已將本年預算依據修正各辦法編輯成帙其内容歲人一門連此次息借洋債一百六十萬統計共銀一千五百一十六萬八千零四十二兩零歲出一門連亂事用欵統計共銀一千五百五十二萬五千一百四十六兩比較出入對除尚不敷銀三十五萬七千一百零四兩云外交 
[北京輪撞壞船隻損失之賠償寗波]  
　　北京輪船撞壞船隻傷溺多人詳誌本報二十六下午江北百官船局范春生等各船户因太古洋行賠償此次損失尚無動靜即赴警所請示辦法警務長即與該洋行經理方苞蓮君接洽後卽回所飭警士喚到船司偕各船户蒞埠照單開明當衆估核歷時詳久纔將各船估價略爲塡訖各船户聞信之下有呼吃虧者有已心服者警務長謂此刻不過略分軒輊無事嘵嘵尚須俟呈明道憲再行酌奪各船户便叩求從速禀辦以保生計延至二十七晨各船户見尚無動靜憤憤之心羣思暴動二十八日上午八時船首范春生等仍赴江北警所聽信警務長謂尚未接有道憲覆諭當擬具簡催請嗣寗府鄧太尊探悉衆船户昨因賠款未着又估塡賠償之數頗有厚薄不匀均有洶洶决裂之勢專差丞示警所謂此事務須持平辦理母令小民曁各界藉口等語警務長閱函後飭警催示辦法即由寗道委派鄞縣江大令到所恊商趙委同蒞碼頭衆船户聚求速賠再勿耽擱江大令謂昨塡之數爾等旣有不甘今可自估但無虛誑各船户隨挨序開報價值江令趙委亦親自按户繕記開畢仍按户問渠破壞之船值價幾何亦准伊等自願報數一一登載隨後衆船户又叩求二令給賠損失之外雖坐耗資本不能貪求第我等四五大工貲飯食尚望周濟江令即商趙委謂今日查騐急宜一了百了省却再費手續便照單開明每船幾人每天工食若干一齊錄完令各暫　俟回明道憲聽候主裁聞道憲刻已備函附單送英領事過目懇囑從速轉迅商允該洋行經理如數備欵給領了案矣 
軍界 
[朱中丞巡視圩堤之賞罰安徽]  
　　皖省自上月二十四五等日狂風驟雨江水泛漲所有廣濟圩堤大有岌岌可危之勢皖撫朱中丞以此圩關係數萬生命連日清晨乘坐吉安兵輪往縱陽一帶查勘水勢至下午六句鐘始返惟至魏家嘴一帶見堤埂低窪風狂浪湧將堤冲缺幸經巡防營統領劉利貞嚴督兵士將該處茅屋三間折倒令兵士下水將圩缺處堵住始免冲潰之虞有兵士一人落水手膀損傷當經朱中丞瞥見該兵士勞苦即飭官錢局撥錢二百串以作犒賞之資一面嘉許劉統領回時行至標營目覩兵士數人有臥營門者有坐大橋者均不着軍服言動自如口唱西皮二簧聲音嘈雜不堪朱中丞即將該營管帶記大過二次以示薄懲 
[詳查各營地公産奏咨召變廣州]  
　　陸軍部日前電飭調查粤省綠營所屬之田地産業及台壘營房馬廠各基址列册詳咨以憑有案等因茲張督以現在辦理善後添營隊興實業各事宜籌欵萬難因特飭行緝捕局電請各提鎭速將所屬現任人員所管營地公産及裁缺留存營地公産各等項詳查列册送局詳核以憑奏咨召變藉充興辦實業要政之需 
 
 

Page 12

 
 
第一張後幅第四板 
[鐵路大臣商准遴募護軍辦法湖北]  
　　鐵路大臣招募衞隊極爲愼重妥訂辦法定名爲欽差護軍無論行至何省隨同護駕按陸軍新制暫編一營月餉六兩服制照下級軍佐一樣並不招募白丁原擬在鄂軍提選因不免窒碍特與莘帥商定自開招之日起准鎭恊標營正副目兵及三年級正兵自行報名示期考騐學術兩科合格者由營官保送以昭愼重並定於赴湘後再行來鄂編練成軍云 
學務 
[小學注重國文之通飭揚州]  
　　揚州府昨奉提學使勞文宗札開敎育以小學爲基礎而小學尤以國文爲主課譬如木必有本而枝榮泉必有源而水活去歲部頒兩等小學章程注重國文增加鐘點誠以國文或未明順卽於各項科學不能解析詞義倘令因循習慣將使十年以後謬種流傳通人難索貽誤學子流毒何堪乃近閱各屬小學堂畢業試卷國文明順者固不乏人陋劣不堪者亦復時有各該堂主任敎員平時訓迪旣已無方評定分數復多浮濫除某某兩小學畢業試卷發還分别降等並將主任敎員酌予撤換記過外應即札府轉飭各屬認顚敎授云　 
[高等實業舉行畢業試騐長沙]  
　　湖南高等實業學堂監督曹耔榖直刺以該堂鐵道建築科第二班學生已届修業期滿應行畢業特呈請學司李署使定期試騐並派委科員蒞堂按日分門考騐聞科學有三十餘門之多須至月底始能完竣畢業者共有五十餘人 
實業 
[湘藩詳請仿辦公儲錢局長沙]  
　　署理湘藩黄伯雨方伯以鄂省官錢局分設公儲錢局開辦迄今零户所存銀錢銀元三項已至百餘萬之多吸收錙銖之欵酌予相當之息以周轉於工商營業之途利益相因閭閻稱便湘省際此財政支絀之時亟應仿照設立以資流通爰會商官錢局總會辦暫擬就該局附設於盈餘項下提銀二十萬兩作爲開辦資本即由官錢局添派司事辦理現聞業已會擬章程於日内卽當具詳撫院請示辦法矣 
[商會籌設銀行之先聲奉天]  
　　東督日前札飭勸業道轉飭商務總會籌設儲蓄銀行一節奉天商務會總協理特於前日邀集分會各商董至長安寺會議聞所議大致擬就奉天省城各商舖資本在五千元以上者公同集股組織實業銀行一所聞各商董公舉廉潔者三四人經理其事所投股本常年按二釐行息五年按成抽還並限制外商一概不准入股倘將來能獲厚利再行另設分行於吉江兩省云 
雜記 
[武林城突有黑虹出現杭州]  
　　杭垣六月十九俗傳爲觀音誕向例於十八晚預備宿山紳富眷屬偕游夜湖並經官廳特别許可於湧金錢塘兩門不加鎖鑰以順輿情茲悉是晚三更後忽傳有黑虹一道起自西北蜿蜒東南而没游者盡見一時哄傳謂係疫氣預兆不料二十八晚黄昏復現位置如前其黑如墨闊約尺餘自北趨南確與蜃氣無異致傳者愈夥人心惶然一般父老咸稱此項黑虹同治元年曾一見之中年杭城大疫死者枕籍等語言之均有憂色致近日不肖曾道張大其詞妄稱大士臨凡或云關旁降鸞揑造讕語以爲將來歛錢地步 
[維揚城忽報公園打毁揚州]  
　　揚州舊城公圍自開辦以來設局聚賭開廂招娼假公益之名爲社會之蠧久已喧騰人口忽於日昨有一附近鄰人子酒醉後因園中有人在内挾妓强欲入園觀覽爲茶房所阻始而口角繼至互毆終則由該茶房呼人將其綑縛横加箠楚左近衆鄰聞聲不服霎時聚衆二三百人衝入該園將各種雜物打毁一空現該園主已禀請地方官拿辦各園鄰亦具禀詳述該園種種不法之行爲云 
[姦媳案又將舉行檢騐鎭江]  
　　鎭郡楊家巷職員莊鏡蓉姦媳不從斃命一案於去歲由原審官王得庚來鎭研訊始得實供詎解省後復又反供莊妻李氏並刋發寃單臚陳寃情赴省上控經在提法司發交高等審判廳訊問復由程中丞派委元和縣張令到廳會審迄未定讞禀復昨又派農工商局總辦王道旭莊將原被兩告一併提案訊取確供飭令莊犯具有如非自縊情甘抵命切結刻已定讞以備早晚間蒞鎭開棺檢騐云 
雜錄 
[說一錢之功用]  
　　甘省桃源村。人口二十餘萬。商務繁盛。舟車輻輳巨鎭也。然食物價昂。風俗奢靡。又因連年大旱。窮民不能自給。往往流爲乞丐。其地舊亦多丐因歲荒。比户皆苦之。其地雖有警察。然僅能禁乞人不犯法。至沿户乞食。煩擾居民。警察亦無如何。平民終不堪其擾。共諸驅丐。苦無善法。有有翁者。曾傭於美國。獲貲數千金。歸而家居。樂善好施。鄉以善人目之。適元旦。村中商民。開圑拜會於財神廟。翁亦至。茶話移時。翁向衆人曰。諸君苦丐久矣。某有一善法。能使　中無一丐。時座中一人曰得無施殘忍手叚乎。翁曰否。吾欲創　一樂善會。凡吾村人。無論老幼婦女。均有會員資格入吾會者。每人授貯錢器一具。領受此器者。每日須以一文大錢投入其中。自領受日起不得多投。亦不得不投。吾於每月終。將各會員。貯錢器收回。收錢出。仍發還原人。每月一次。毫不間斷每年終。吾有出入决算表。報告各會員。吾若侵蝕一文。各會員皆可查出五年後。將各會員貯錢器收回。從此義務免除。更不再發再收。如是者。乞丐之數。必日减月削。六七年後。吾村不惟無乞丐之蹤影。且盜賊亦歛　矣。諸君如贊成此事者。請署名於簿。於是座。客皆。鼓掌踴躍曰。不惟驅丐。而且弭盜。其造福於吾邑者大矣誰。不歡迎即五年後。義鐍不免除。永遠擔負。亦無不可。翁曰如此則效力更大。不惟使乞丐盗賊絶迹。又可以進此鄉於富庶。衆鼓掌稱善。（未完） 
[文苑（逸雲）]  
儗杜工部諸將五首用原韵戰雲横海湧三山。憶否和戎欵馬關。天子九重憂旴食。地丁百兆課民間。臺南日換紅羊冷。輪左痕留碧血殷。紀効新書今尚在。禁他戚帥未開顔。（書爲戚南塘所著） 
　　朔方三築受降城。驀地飛揚允國旌。誰肆瞽談惑天聽。亂階拳勇詡神兵。累朝鐘簇傷蒙濁。十六燕雲幸返清。若若纍纍職何事。肯將藻績飾承平。 
甘泉前度警邊烽塵惹秦關百二重專閫何心安鼎食期門奢願覓侯封擎天宰相和爲貴跋扈將軍職未供禦侮維新兩籌費祇今仰屋歎司農。 
　　扶桑　柱影高標庚。甲（庚子甲午）戰輪鐵未銷。東吼鯨濤黄海闊西廻龍馭。碧天寥連屯到處騰胡馬。七葉何人珥漢貂。贏得皷鼙聽入耳。涓埃好報聖明朝。 
　　歐風美雨逼人來。莫遣江南庾信哀。萬里長城需上將。五洲新政盼中台。誓揮斜日戈重挈。漫勸長星酒一盃。絳灌少文陸無武。安劉畢伏臥龍材。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[滬道對於租界捕務之責言]  
　　滬道劉觀察爲會審公廨幕友王博謙被人擊傷一事照會駐滬領袖領事略謂租界暗殺之案三年四見且皆在老閘捕房轄境廣西路附近一帶惟租界控捕密佈竟未破獲一案前途危險後患方長若不嚴厲進行必致廢弛日甚應請轉飭捕房趕緊緝兇務獲澈究等語並擬有辦法三條大旨以後宜於緊要各馬路添設崗位加派探捕日夜駐守嚴定限期勒限破案並訂探捕緝捕功過章程洋洋數百言類皆根據法律其結束處有如再不能保衞治安行將另謀自衞之　云云 
[斬除陳逸卿與正元兆康之葛藤]  
　　英商怡和洋行控慶餘洋貨號主陳逸卿不理担保正元兆康兩莊借欵經滬道劉觀察會同英總領事法磊斯君在洋務局集訊各情已誌前報茲經中西官會商妥洽於前日宣布堂諭如下據陳逸卿供認借欵付與正元兆康兩莊收入慶餘往來賬上復據正元經理何兆政兆康經理魏寳炎分别呈騐簿據正元簿載明庚戌年六月十三日收慶餘銀三十五萬兩而兆康庚戌年六月十三日收慶餘銀十五萬兩質訊該經理等均堅稱並未托陳逸卿向怡和担保借銀又據怡和代表高易律師譯稱此銀係憑陳逸卿之言借給兩莊該莊應負責任當堂呈騐付銀洋文憑據兩紙譯悉匯豐付銀單於西歷一千九百十年七月十九號付慶餘銀四十萬兩同日又付茂和洋行及慶餘銀十萬兩是此兩項銀欵該銀行並非付正元兆康該兩莊於此十萬兩借欵不相干涉證據鑿鑿毫無疑義此項借款銀十萬兩應由陳逸卿獨任付還怡和正元兆康均不担責任應照原斷辦辦理着將上控案即行註銷此判 
[浙撫復浙路維持會電]  
　　爲餘姚路工激怒鄉民事浙路維持會鑒勘電悉此事據餘姚工程處來電已電飭寗波常統領督隊馳往鎭懾並電府縣彈壓解散嚴拿首要矣增艷 
[客棧慣吞財物]  
　　吉祥街廣安客棧自湖北人夏瑞林接開後久已外强中乾輙將客人所寄之銀洋物件借端吞没上月曾有家丁馬升控夏串夥郁某吞没衣箱因訊無證據交保候查在案詎前日又將奉天來滬販貨之寓客魏丙順王桂軒等三人寄洋三百二十元盡行吞没致魏等進退維谷舖蓋行李典質一空竟欲投河覔死嗣有人兩三勸慰夏始允還一百元其餘二百二十元仍無着落因此情急投廨喊控提夏嚴追初猶圖賴繼允出外料理聶司馬申斥不准判限三天覔取人銀並保着即交洋 
[奶娘埋怨東家]  
　　聚元盛荳麥行司賬張潤廷即張涵和控被乳媪姜氏借去首飾屢索不還反唆姘夫徐成煜到家搶去賬箱一隻求提究追等情昨由縣署襄讞承明府提訊先據張供商人螟蛉一子曾雇姜氏哺乳業已辭歇去秋姜氏來稱緣親戚家有喜事商借首飾數件商人素來敬重乳母允其借去旋因久假不還向之催索詎氏竟挾恨勾串姘夫徐成煜到家誣指小的與姜氏有私胡閙不休致被搶去賬箱求恩追還姜氏供前由王荐頭荐至張處爲奶娘被張勾引成姦以致失節所有氏之首飾均被吞没今反來案誣控實無天良至徐成煜其人婦人素不相識除前夫病故外祗被張引誘姘識以故張之衫褲及棉夾衣服均在婦人處今特呈杂作證求請恩斷明府以姜氏廉恥全無喝令掌頰旋據姜氏之女及親族男女六七人一擁上堂同供張潤廷旣姦孀婦復吞首飾今又以徐成煜誣爲氏之姘夫先發制人誣控攫物如果實有其事何以當時並不控告直至借後將近一年始行告發須求澈究明府曰案外之人不應插身多事喝令值差逐出遂判姜氏收押女所限交徐成煜到案張潤廷暫行退去候查明核辦 
[挑糞夫抗不遵章]  
　　糞夫與巡警衝突一案失經本縣田大令飭傳東半城糞頭樓寳珊丁和尚等到案諭令勸導鄉民務遵定章以每日十時前　限豈知數日後各鄉民並未遵章仍於每日午後三四句鐘挑糞各糞頭亦無可設法爰由本城各紳到縣與由大令面商諭傳各地保到案限期遵章辦理如仍視爲具文惟有籌辦清潔所另招妥人包辦云 
[伍侍郎繼述有人]  
　　伍秩庸侍郎之公子朝樞君近在倫敦應考高等法律士計應試者共有一百八十六人考取者八十一人計分三等最優等　人優等十七人餘悉列名中等朝樞君考列最優等之第一名並得奬補助金三年每年得基尼百枚（每基尼合仙令二十一枚）朝樞君於近三年内在倫敦大學及林肯法學院肄業其年不過二十五歲不日將回中國想必能繼述乃父於中國外交上占一位置也 
[大譯家師圖爾君逝圖爾君精通]  
醫學自告退該院職事後即在滬上任華美書局總編輯之職專譯有關人心世道之書籍因見西醫每不直中醫之作用特將本草綱目譯成英文以示西醫俾知中國未嘗無潛心醫理者費數年之心力甫於近日脫稿付印而師圖爾君竟於六月三十日與世長辭想後之讀其書者當想見其爲人矣 
[魏寳炎亦准保出]  
　　兆康莊股東虞瑞清經商董邵琴濤沈縵雲函商公共公廨保出理賬後虞以被欠各欵甚爲複雜兼有股東紏葛非原經理到塲不能明白復又懇請商會轉商公廨准將在押之兆康莊經理魏寳炎保出隨同理賬業奉寳讞員禀准滬道轉咨商會昨已由會具 
 
 

Page 19

 
 
第二張第三版 
函到廨請將魏保出隨同理賬矣 
[水巡警緝獲盜船]  
　　水巡隊巡警前日傍晚在新閘河内緝獲盜船一艘盜匪吳承三一名聞係搶刦蘇州無錫某姓家之盜犯當在船上搜獲金戒四只鈔票洋四十五元銀表一只及馬刀小刀十餘把昨解總局押候訊明核辦 
[文明結婚]  
　　閩縣王君廷琛與南匯西門素英女士於昨日下午二時假新馬路聖彼得堂行文明結婚禮主婚人爲李君平書當時男女來賓甚衆頗極一時之盛 
[城内]  
　　操員休假○本城救火聨合會體育部因天氣炎熱特於昨日行暑假禮俟秋凉後再行擇期開操惟逢星期日仍在該會所講習兵學星期三六則操練一次免致荒疎 
　　道批二則○鴻安輪船公司等禀批查洋土各貨復運出口向須復驗明確以　抽換冐混之弊此項運通商貨稅司飭令照章報驗自係因近來各報關行種種舞弊漏稅不得不認眞整頓俾重稅課碍難准予通融惟據稱驗放稽遲諸多不測亦屬實情姑候函商稅司加派巡扞飭令迅速從事以利轉運可也李堯松禀批案已由縣集訊並將契據送驗未將堂諭抄呈無憑察核本難准理姑叩嘉定縣查明錄案具詳以便核辦抄秥並發 
　　道轅紀事○中國公學監督丁憂江蘇候補道夏敬觀到道拜會高陸行工巡委員嚴善增禀見南關委員分省知府李經澧禀請感冐假三天 
[南市]  
　　查獲僞土○潮州人廖阿三由南京乘坐安慶輪船來滬　有僞土八包抵岸後携至南市被某號崗巡查見拘至裁判所訊究據供在寗垣買來並非僞土係欲寄於王家馬頭廖鴻昌膏店代賣求鑒陳裁判以未黏印花且又違章着即留候傳到鴻昌店主質明再核 
　　是否子女粤人林貞卿前日帶領男女小孩兩口由金陵乘大利刃輪船來滬雇船渡浦被水巡隊查見疑其拐販拘住盤詰遂將行李暫扣解由義判所研訊林供小的在南京某戲圑執業今春妻子病故遺有四齡男孩及九齡女孩兩口因無人照顧帶回家中並無别情詰之女孩哭泣不語判林交保候查明實情再行發落 
　　流氓宜懲○流氓汪梅生冐稱自治公所偵探前日在小東門内遇見　竊祝阿紀指其於去年在新北門外息影公所附近某姓處騙洋三元扭往指認不允即被紏同五六人强剥衣服以致爭閙當由一路五區巡士拘住汪祝二人轉送裁判所請爲發落汪供小的何業銅匠並不冐探判戒責一百五十下押交所剥衣服到案再核祝不認騙洋暫留候查 
　　偷換好來○南馬頭和豐瑞米棧前雇秦寳寳之駁船載運浙江海鹽縣糧米二百石事後卸見短少十四石四斗值洋九十餘元延不理處反推船夥陳根郎盜賣昨由秦將　　陳扭至南區移送裁判所由湯裁判提訊棧夥陳錦堂投案求追陳供當時由秦作主私買篩頭攙換好米賣去後餘洋十三元交給秦妻收取判秦交保繳洋四十元陳亦交保分期拔繳洋四十元完案 
[閘北]  
　　勿再肆虐○孟阿狗同妻婁氏凌虐其媳王氏由鄰居報告崗巡一併拘至四路分局候訊已載前報前日經蕭區長集訊因阿狗夫婦一再叩頭連稱知悔判暫交保開釋倘仍肆虐定即提案嚴辦 
　　妒姦怨命○紹興人馮光才之妻吳氏素性淫蕩前與唐阿二姘識背夫私逃匿居义袋角近又與包車夫沈阿二私姘唐憤恨異常於前日自縊圖盡遇救得生旋由巡邏隊勒遷出境唐訓斥開釋沈還押候核 
押期届滿○紀吳氏董張氏均因犯案由四路分局發押棲流所在案昨已期滿經該所送回候傳家屬來局具領 
[英租界]  
　　含湖定斷○張星橋控馮祖臣奸佔伊妻韓氏　由捕房將馮拘解公堂請究張偕見証馮倪氏証明前情求請究辦訊據馮供曾經出資價娶並非私自奸佔質之韓氏亦稱被張轉賣孫襄讞商之美哲副領事以兩造供詞均難深信判馮開釋韓氏交張領回管束 
　　紏衆搶親○沈守福偕媒証周子六方小毛控未婚壻姚慶華與其叔姚　毛紏人强搶伊女阿毛昨由捕房將姚叔姪拘解公堂質訊明白判各押三天至婚事一節俟期滿後補禀再予訊理 
　　帮尋女子○李兆豐控沈其林誘奸伊女阿金並　藏匿等情昨由捕房將沈拘解公堂訊供不認判交保限三天帮尋李女到案訊核 
　　尚待細查○美商勝家公司控劉名泉吞欵一案昨經公廨孫襄讞會同美哲副領事復訊判劉還押　原告查明再核 
　　被告到案○是長興控朱旭初不還絲繭又劉海控李鑑不付匯欵又潘來卿控朱梅和不還股銀等案昨由差控將被告各人傳至公堂分别過堂候訊 
　　茶館受罰○四馬路清蓮閣茶館主孫雲卿因容留雉妓在茶堂内拉客由廨傳訊交保候查在案昨經中西官復訊屬實判孫罰洋五元充公 
　　積竊入獄○積竊蔡益生蔡梅觀　竊取徐藏龍等衣物由探查獲昨解公堂訊供屬實判兩蔡各押西牢二年期滿逐出租界　　　騙娶妾媵○新閘白克路四百六十五號住户汪德淵控妾母張任氏與馮毛仔串令其　幼章（即張平安捲取現洋五十元並金戒兩枚逃匿等情昨由捕房將馮與任氏一併拘解公堂請究任氏从稱前在蕪湖時由汪之親戚某典舖夥爲　將女嫁汪爲妻祇受聘禮洋八十元及首飾數件詎汪到滬後將女作妾向之理論反將婦人毆傷求請驗究質之馮供與兩造均不相識實被悮拘乞鑒德襄讞商之英蓋副領事判張任氏交保馮押候汪妾到案於下禮拜二再行訊核私收賬欵○鎭江人巫判泉向在文匯西報館内爲式拉夫因私收賬洋二千零五十八元破洋東查悉報知捕房昨派包探將巫拘解公堂請究原告西人偕司賬王　田訴明前情求追訊之巫供認欠洋不諱惟求寛限俟將騰龍池麗新兩浴堂所　股　抽出料埋判押候禮拜四再行訊奪 
　　撞傷西婦○王永全乘坐脚踏車將某西婦撞倒受傷昨由捕房解送公堂訊明判賠原告醫費洋二十五元開釋 
　　弔銷執照○汽車夫楊正怡私將洋東之汽車駛出撞壞被控收押在案昨經公廨中西官復訊屬實判楊押七天並着將所給准爲汽車夫之執照吊銷 
[美租界]  
　　相驗浮屍○狄思威路碼頭旁發現之無名男屍由捕房傳諭地保報縣請驗已紀昨報茲悉死者係粤人何祥向在招商局中棧管碼頭不知如何落水身死前日傍晚田大令蒞驗時屍妻何高氏投案求免自行棺殮乘　衝突○昨有沈元生李雲卿胡春生三人同坐七十八號電車忽與查票之四號印人口角衝突被控捕房一併斥退 
　　少婦　逃○鄉民陳掌昨將其媳戴氏扭至捕房控氏乘夫出外營業希圖逃逸捕頭因詢無証據飭陳領回免究 
　　窮兄極惡○粤人張阿五昨至北四川路一百五十五號莫梁氏家借貸不遂尋釁行見由捕將張拘至捕房經捕頭詢明斥釋 
[法租界]  
　　不應說謊○押店主葉子清收當來路不明之金戒昨由包探投廨禀稱竊賊張福生持戒赴質正欲携洋出門適被小的撞見拘獲並非由該店通知聶司馬以葉前次審訊時不應撒謊判罰洋十元充公張押一月 
 
 

Page 20

 
 
本可自由○鄉人許了頭同母舅劉家法投廨控稱娶阿英爲妻迄已八年近來不安於室背逃出外尋獲送究阿英供與許係是姘識並不嫁伊爲妻聶司馬以供詞各執判交保候查明再奪 
　　專放白鴿○張李氏串同尤吳氏至松江圖放白鴿由婁縣差役押解來廨押候查辦等情已紀前報茲經捕房查明李氏先在閔行鎭爲娼繼由王道士贖身爲時未久又捲物背逃來申與蕩婦尤吳氏串合專放白鴿爲生昨又解廨氏父李寳田投案求領聶司馬不准判氏押候發堂吳氏從寛開釋 
海上閒談 
天氣如此炎熱。而欲埋頭故紙堆中。編輯新聞眞一大苦事。所編輯之新聞類皆奸淫竊盜不講公德之事。令人煩惱憤懣。眞苦之又苦。諸公有能做一二豪爽事。使編輯者。讀之披襟。稱快作一服清凉散者。乎 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
來件 
[中央敎育會學部交議案]  
任免小學敎員辦法（續昨稿） 
四任用期限如係敎新班應以該班畢業爲止如係敎舊班則應接續前人所敎之班畢業爲止其有特别事故不能久訂者至少以一年爲限 
　　期限届滿續行任用者官公立學堂仍分别呈由地方長官核定加給任用書私立學堂仍通告勸學所均彙由地方長官按照第二項造報辦法呈明提學使司查核 
　　五敎員薪俸應依本部所頒小學經費程式内之敎育薪俸表並其附則又有以地方情形斟酌辦埋 
休假 
　　六官公立學堂敎員於任用期中因得停止敎授者謂之休假事項列左 
　　甲其事由於敎員者一親喪二疾病三重要事故四實因　　預備敎授再入他項學堂補習者 
　　乙　其事由於學堂者學堂因災變停學 
　　七敎員自請休假者第一二三項以百日爲限第四項以一年爲限因學堂事故休假者應由該管學務人員審量情事酌定限期均呈明地方長官備核 
　　八凡敎員休假除停學外應由該管學務人員另覓相當之員代理其代理薪俸卽由該敎員應得薪金内撥給仍報明地方長官備案 
免除 
　　九凡敎員未滿任用期限中途辭退者均爲免除其免除事項列左 
一因傷或病致成廢疾不能擔任敎授者二關於檢定小學敎員章程二十條事項三關於檢定小學敎員章程撤銷文憑及文憑執照失其效力者四假期滿後逾一個月尚未到堂五自行告退六學堂停辦七學堂因編制變更敎員溢額致被裁汰以上七項中不論有一項或數項應即免除敎員職任其因第一至第三項免除者該敎員即母庸再行派任因第四第五兩項免除者由該管學務人員審察事實仍得酌量呈請派充敎員因第六第七項免除者遇有相當學堂敎員缺出卽由該管學務人員儘先呈由地方長官任用 
　　十凡應免除之敎員在官立學堂卽由勸學員長商承地方長官傳知該敎員即行離堂公立學堂由區學員或學務員長開具應免除之理由呈請地方長官核定後即由區學員或學務員長傳知該敎員離堂私立學堂敎員有免除者亦應通知勸學所備案 
　　凡免除敎員每一學期中由地方長官申報提學使司查核其有提學使司察知應行免除者應即行知地方長官轉飭該管學務人員知照該敎員卽行離堂 
　　十一凡敎員旣被免除任用書即行作廢 
十二凡關於第九節第六第七兩項免除之敎員得由該管學務人員斟酌該處學堂財力自免除日起酌給一個月以上三個月以下之薪金但另有任用者不給 
　　十三凡公立學堂關於敎員選擇及呈請免除等事自治各員有與區學員或學務員長意見不合互相爭執時得和具理由書呈請地方長官决定 
　　十四以上辦法係爲敎育官制未定暫行應用起見其施行期限即以敎育官制發布日爲止（未完） 
國外新聞 
[英國貴族之政見]  
　　二十九日倫敦電云冦崇貴族致書泰晤士報力主不得實行增錫貴族之政策並懇持異見者勿生黨派意見而漠視國家之大計且謂增錫貴族將陷國皇於政黨而使國人有仇皇之舉云（譯字林報） 
[土京君士坦丁大火]  
　　二十九日倫敦電云據君士坦丁電稱斯丹巴爾地方忽起大火自下午燒至夜半火勢雖稍殺然仍未救熄已燬房屋七百所續電云據君士坦丁電稱斯丹巴爾於昨日下午起火延燒十四小時之久城中被焚之處已達兩方英里焚燬之屋約在五千所以上同日栢林電云君士坦丁大火或疑縱火以亂國家之慶典云 
[英國下議院之風潮]  
　　三十日倫敦電云下議院反對黨領袖貝爾福君及上議院反對黨領袖藍思唐侯爵並首相愛斯奎士君昨日先後在白京漢宫覲見英皇續電云下議院討論上議院加入否案權議案之修正條欵時其騷亂之情狀爲向所未見首相愛斯奎士君立於案上約二十分鐘數欲演說卒爲狂呼叛徒之聲及歡號賴芒特命令人之聲並大呌分開分開之聲掩其語音議長一再干涉極難有效後由愛斯奎士君詳述該議案之原委當其述及愛德華皇駕崩之際卽聞多人厲聲大呼曰誰殺之即爾也續電云反對黨領袖貝爾福君謂反對黨之狂熱今宜恕之但彼甚不以過度爲然政府偶曾悮用君主之特權侵害第二議院之獨立其攬取之大權實爲共和政府指揮人所無云外務部大臣葛雷書提出意見暫停討論此事統一黨議員斯密司君乃起而演說惟諸大臣議論嘈雜無人能聞其言議長乃停止會議大約日内下議院不致重議此事蓋將利用時間以與上議院磋議也 
[法國森林大火]  
　　二十九日柏林電云近日全歐天氣酷熱法國方丹白洛之森林因而大火 
[英國聲明財政大臣演說之意]  
　　二十九日柏林電云據倫敦官塲宣稱財政大臣喬治君之演說並未蓄有好戰之意以隱抗德國柏林聞此演說殊形鎭靜蓋行法摩事交涉毫無與英國利益有礙之處交涉之結果必能得英國之贊許也 
[法西政府開議交涉]  
　　二十九日柏林電云法西兩國政府現已 
 
 

Page 27

 
 
將本國官塲所呈阿爾卡柴一案之報告互相比較 
[西班牙駐摩軍隊患病]  
　　二十九日倫敦電云有西班牙兵百名因患紅痧已回拉拉區今已死去三名 
[日將嘉讚土國陸軍]  
　　二十九日柏林電云君士坦丁陸軍大操之際日本乃木大將曾往參觀極爲嘉讚 
[俄國賽駛飛船]  
　　二十九柏林電云俄國飛船家近爭賽由聖彼德堡飛抵莫斯科之速率華西里甫君雖於中途降地而仍能於八小時内飛抵莫斯科 
[日本南極探險隊開捐]  
　　二十九是東京電云日本南極探險隊補助會會長大隈伯於星期日廣發傳單請資助該隊其意須籌日洋七萬五千圓以便該隊重赴南極（以上譯文匯報） 
小說 
[言情小說投海孤兒（七十二）]  
　　馬利亞曰。吾輩汹懼之間。幾忘麥根矣。司密根曰。此時不能作暇語。汝輩下此舢板。吾往索取食物。語已。立奔。愛力森與沙遜且下舢板。且怒曰。彼無恥之狗。幾將食物悉索而去。乃不顧舟中之尚有他人。馬利亞忽曰。密司脫愛力森。君勿懣怒。彼等棄擲吾輩而行。安非知禍。吾輩後行。安知非福。上帝之措置。凡人不能揣測而得也。著者曰。讀者諸公。馬利亞之言。精確無倫。直代表上帝之宣其命令也。此清瑩純潔之女郎。一言一動。似與上帝通其呼吸。所謂安知非福者。轉瞬之頃。其言騐矣。 
　　此時風雨止矣。海水尚激盪。有聲。船徐徐下沈。沈未及半。忽不動。司密根方取得鐵罐食物。及麵包之桶。怱怱而出。忽舉首若有所見。大呼曰。感謝上帝。吾輩生矣。愛力森見風雨已止。膽亦大壯。聞司密根大呼。趣問其故。司密根引手指曰。若輩視之。此非礁石。馬尼克耶之荒島也。是島兩段大伸。入海極長。吾舟觸礁之處。卽爲馬尼克耶島之右股。没入水平綫以下者吾舟蓋爲風浪冲激至此。倉皇之頃。乃不辨此爲何地。以爲海中之暗礁。無暇審辦。力逃而去。吾舟雖受觸而破。而島股之入水者。屈曲蜿蜓。漸低漸下。吾舟遂因而擱置。不致沈没吾輩留此。乃得天佑。彼輩以小舟冒此風雨而行。危險甚矣。愛力森及沙遜於司密根言時。皆引目詳審。知司密根之言不誣。果馬尼克耶也。惟馬尼克耶之主島。尚在數咪以外。其兩股之伸於海中。乃高下起伏時隱時現。哈麥司東之觸礁。即在馬尼克耶島右股盡處。而一咪之内。尚見礁石纍纍。出没於海波之内。則島股之高出水平綫以上者也。愛力森知危候已過。則大喜。馬利亞及威耳亦皆悅甚。不期數人同跪於地。口中祈禱。且敬謝上帝埀佑。得免於死。禱已起立。始互籌登岸之策。沙遜曰。吾輩宜多取食物。以爲登岸之備。吾舟雖無沈没之虞。然颶風苟再起者。爲勢亦正岌岌。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
第三張第二版 
要聞 
[學部奏擬具游學日本高等五校豫備學堂章程等摺]  
　　奏爲擬具游學日本高等五校豫備學堂章程並定期開辦恭摺仰祈聖鑒事竊臣部於上年十二月二十六日具奏籌設游學日本高等五校豫得摺内開光緒三十三年臣部與日本文部省定約每年於第一高等五校添收中國學生一百六十五名開辦三年留日習普通者人數减少漸有不敷高等五校考選新生名額之慮擬在京師設立游學日本高等五校豫科所需常年經費擬將日本五校經費及監督處經費切實撙節撥充此項豫科之用其一切章程俟開辦時再由臣部酌訂奏魘辦理等語奉旨允准欽遵在案現在此項豫科亟須開辦茲由臣等詳細考訂擬具游學日本高等五校豫備學堂章程十三條恭呈御覽卽於本年秋間考選學生入堂肄業至該學堂所需經費按照上年原奏本擬在日本五校及監督處經費節存項下開支惟查本年五校經費及監督處經費雖經臣部歷次飭令力從節省而以前監督處所用人員裁汰之際尚須給發回國川資學生之醫藥費尚未據報有停止日期誠恐本年節存之款爲數無幾不敷此項學堂之用臣等斟酌再四查有前進士館舊存津貼餘欵銀二萬六千餘兩除本年開辦中央敎育會酌量撥用外約尚餘銀一萬四千餘兩以之撥充本年該學堂經費適足敷用擬卽暫爲挹注俾得及時開辦所有擬具游學日本高等五校豫備學堂章程並定期開辦緣由謹恭摺具陳伏乞皇上聖鑒謹奏宣統三年六月十八日奉旨依議欽此 
　　游學日本高等五校豫備學堂章程 
　　第一條本學堂設立宗旨因在日本習普通之學生日少畢業者不敷高等五校之選拔故在京師設立此項豫備學堂考選各處中學畢業生（日本普通學校畢業者亦可選送）授以日文日語並使補習重要之普通學俾畢業及格者卽可送往日本考入高等五校直接聽講 
　　第二條本學堂學生分爲文科實科二類文科豫備考入第一高等之第一部東京高師之英語部地史部及山口高商實科豫備考入第一高等之第二部第三部東京高師之數物化部博物部及東京高工千葉醫專兩校 
　　第三條本學堂每學期添收新生一百名由各省（駐防寄籍一體由所在之省分考選）按照認解五校經費名額之半（大省每學期送五名小省上學期送四名下學期則送三名上學期送三名下學期則送四名）　選取性行純謹中文通適普通學完備之中學畢業生送入本堂肄業惟均須從嚴選送任缺勿濫（未完） 
來稿 
[寰球中國學生會演說强迫敎育稿]  
　　前晚八時寰球中國學生會職員周詒春君演說强迫敎育其詞如下敎育者非專指學堂功課而言無論一事一物莫不具有敎育原理其進行之階級有二曰同曰異人在幼稚時代必先敎以語言動作漸及文字此無論何人所必經之階級也故謂之同迨年少長成隨其性之所近授以專門之學或工或商由是而分故謂之異此同異二則實敎育學之公例凡言强迫敎育者所應知乃能循序漸進無躐等之弊茲將各國强迫敎育大意分爲二段如下第一段古時之强迫敎育蓋無明定之法令特其敎育含有强迫之意也試舉其例一斯巴達國凡初生之孩必先報官騐其體質之强者留弱者棄七歲即入小學至十八歲習練兵操以禦外係三十歲方稱成丁故人民性皆勇敢雖蹈水火亦不畏縮其童孩嘗受人鞭笞至死不肯求援嘗聞有一學生獲一狐而歸適遇其師乃藏狐於衣内師疑其物究詰良久生終無一言詎知狐在衣内竟爪破其腹倒地而死師檢視之已腹破腸裂不可救治其堅忍痛楚能至死不變可謂奇矣二希臘國初生之孩不受官騐七歲始進學校注重體操音樂兩科習體操者使其身軀圓滿以壯觀瞻習音樂者使其性情和平有温文爾雅之氣故以此兩科爲必要之學至十六歲進高等學堂肄業十八歲入軍營練習兵法二十歲方爲完全國民三羅馬古時疆域甚小其敎育與中國略同皆隨其父之意旨而定學業七歲時入小學十二歲入中學尤注重於辯論演說十六歲後或從事於耕種或效力於營或專考法律或研究政治大半以此四端爲職業凡係羅馬人民必先受此等敎育方爲國民完全資格第一段今時之强迫敎育蓋明定法令而示人以不可逃之軌範也試舉其例一德國學校舊制讀書聽民自便不加勉强一千七百六十三年普魯士七年戰畢始定普及敎育一千七百九十四年乃實行强迫敎育規制漸嚴人民七歲時皆須入學違例者罪其家長十八歲時再入中學肄業此外尚有半日學堂補習學堂如製造機器燭皂洗染灑掃手工等無論其事之鉅細咸有專門學堂務使國中人民無一棄材均有裨於公私以廣其用聞當時增添營伍令新兵各自書名報考每百人僅二人不識字其進步之速如此二法國於一千八百三十三年始設小學至一千八百八十二年乃實行强迫敎育貧民一概免費年至六歲不論貧富即令其入學不從者罰凡務礦業者定例自十三歲至十八歲每日工作不得逾八點鐘婦女皆不准入路礦工作三英國舊有學校皆係個人提倡並無官款補助名爲自立學堂一千八百三十三年英政府始有津貼學堂學費者至一千八百六十一年政府派人赴各校考試學生凡成績最佳者津貼費亦最多否則不給一千八百八十年乃實行强迫敎育人民　在十歲以内悉令其入學讀書不准入工塲至一千八百九十九年復改爲十二歲以内皆須入學較前寛限兩年迨十二歲後祗許作平常工藝且工作時必在日間自早六時至晚六時止若電機玻璃等危險事業皆在禁例四美國美塞云山支省於一千六百四十二年間巳有敎育所設學堂皆係地方公立至一千八百七十年竟行强迫敎育其他各省如愛平或等處始遲至一千九百零三年始頒强迫敎育法令查一千九百零八年報告册每百人中有七十二人能識文字或以爲美國地廣人衆何識字者反較少於他國不知美國因每年有不識字之外國人來美依附計有二百萬名之多故自表面觀之似較少於他國其實不然夫以現時而論各文明大國咸有强迫敎育吾中國積面甚廣人民復多而識字者反少竊謂欲培成立憲國民之資格捨速行强迫敎育外無他法也至初等學校之敎育爲敎育之根本故普通學科最爲注重必使生徒受同一之敎育而後入中等高等各學堂受分科敎育國民旣有普通科學之常識年長以後各依其性之所近使之入專一科乃不致蹈躐等之譏無本之誚此泰西各國所以汲汲然以强迫敎育爲務首也 
 
 

Page 35

 
 
   
 
 

Page 36

 
 
   
 
