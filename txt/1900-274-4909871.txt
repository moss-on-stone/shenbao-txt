# 1900 - 274 - 4909871

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○　鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[盡力溝洫論]  
　　昔宣聖論大禹卑宮室而盡力乎溝洫朱子謂溝洫田間水道以正疆界備早潦者也周禮稻人亦謂以溝注水以澮蓄水可知中古之世必使溝洫無淤滯之患而後雨啺失序井邑偏災尙可以人力爲之補救若是乎濬河之舉非賢有司所宜先事豫籌者哉道光之季侯官林文忠嘗箸畿輔水利議條分縷析若示諸掌顧說者謂西北水利與東南不同西北勢處高原惟在順其自然以免洪流潰決而已若東南則百川會合脉絡流通必加以疏鑿之功庶旱潦皆不得爲害而僕獨以爲與其濬巨浸而使水有所宣洩尤不若開支河而使田疇灌漑可資觀昨報所登丹陽縣劉書圃大令勸民挑濬溝塘諭言而嘆賢宰官所見獨眞實目今决不容緩者也大令以名進士出治朱方目擊丹邑各鄉溝塘大半壅塞而鄉民狃于積習不肯及時挑挖以致亢晴稍久禾田卽戽水惟艱甚至因爭水而涉訟公庭者所在多有目下農功將畢正宜乘暇將溝塘河港一律疏通其有工叚較長者不妨由鄉董耆民查照業出食佃出力之向章刨挖淤泥爲糞田之用爰於日前出示曉諭刊貼城鎭鄉村竊以爲此事有數利焉佃户本多貧苦當挑濬之際旣由業主供食則所餘旨蓄儘可禦冬不致此後風饕雪虐之天尙須出外自求口實其利一支河旣濬則源頭活水節節流通明年戽水灌田取之無盡斷不致農忙之際因爭水而蒲伏訟庭其利二糞田之料卽不出貲購取亦須罱自河中足胝手胼其勞倍甚今卽以挖自河底者壅彼禾田無罱泥之勞而獲肥田之益其利三向來官督開河設局籌捐諸多浮費今惟以一紙文告使民自開浮費胥蠲民沾實惠其利四猶憶昔年于役白下舟過丹陽見河岸高若岑樓水車須接至二三層方能激水使上苟非家有健男數口者幾不可以力田今使支流到處匯通則江潮盛漲之時人力固可節省卽不幸而旱　爲虐雨澤過稀魚塍鳩隴間亦何致紋如龜圻豈非百世利賴而茅檐蔀屋所頌禱弗諼者耶善夫徐君西泠之論三吳水利也其中略謂農民有不治水之人必無不治田之人法卽寓治水于治田而使之各治其田卽各治其水民夫疏田間之溝洫而爲之緯官夫理溝洫之會歸而爲之經而曲直縱横有不畢逹者乎故官督治水則難而使民自治其水則易大令此舉蓋不爲督而爲勸婆心苦口不憚諄諄苟牧民者皆以大令之心爲心天時縱暘雨偶愆小民自有備無患他日者由一邑而推之一省由一省而推之通國二十一省不特東南大獲其益卽西北之土薄田瘠者亦何不可變通盡善使之地利漸興聞今歲丹邑田禾可得七八成之譜其較府屬他邑爲優者因農人用淤泥糞田倍加滋潤故卽兼旬無雨亦無所傷也大令眞能盡力溝濜者哉 
[薇栢鶯遷]  
　　南昌訪事友人云邇者江西撫憲松鶴齡中丞恭奉綸音調撫三吳不日卽將起節而新任贑撫景月汀中丞到省尙需時日遂由電奏請以藩司張筱船方伯護理撫篆而以署臬司春會東廉訪署理藩篆某日已奉旨俞允至遞遺臬篆則尙未悉庖代何人也 
[統領蒞沙]  
　　沙市訪事友人云上月十八日督辦湖北荆宜荆門防務總統沙防全軍候補道朱惠之觀察乘舟抵沙當由江陵縣張芸生明府就七里廟左近預備公館小駐行旌次日命駕入城禀見荆州將軍濟留守及左右副都統某某二統制旋至荆宜施道以下各署依次拜會蓋官塲之禮宜然也 
[搜除餘孽]  
　　蕪湖訪事友人云隔江無爲州久爲鹽梟及小刀會匪淵藪前此大通裕溪之變大都係此中人所爲迭經蕪湖關道吳季卿觀察督同文武員弁購線跴緝先後拿獲正法者已十有八名矣上月下浣某日統帶振字營李葆林副戎復帶同眼線渡江而北拿獲餘匪夏某解赴道轅觀察派帮審委員陳直刺研訊之下供認入會有年此次大通裕溪兩役亦曾從事其間並稱有洋槍六桿倉猝間抛擲江邊蘆葦叢中直剌卽飭線勇押往起出及抵彼處則所謂洋槍者已如鹿蕉幻夢蹤影杳然轉於意外拘獲同黨周姓要犯一名一併解回質證始知兩犯皆巨案山積惡貫已盈現又糾同康梁逆黨中人散放富有匪票乃於本月初三夜密飭蕪湖縣會同城守營傳齊隊伍至天明由獄提出綁赴北門外校塲處决梟取首級懸示犯事地方 
[練勇到杭]  
　　杭州訪事友人云仁和縣陳吉士大令於上月某日奉札赴金衢一帶召募　　兩哨本月初六日帶回省會暫駐貢院中以便訓練成軍備干城之用 
[釐卡被劫]  
　　姑蘇采訪友人云吳江縣境潤溪橋向設釐捐分卡本月某日之夜突　　黨多人一擁而入將銀錢器物刧掠一空旋復闌入卡員公館中肆行搜索所失殊屬不貲現已據情禀請吳江縣　宗大令履勘飭緝矣 
[罪人斯得]  
　　姑蘇采訪友人云省垣各營縣接奉兩江總督劉峴帥札文嚴飭會拿向當督棕某營管帶之辜某事緣湖廣總督張香拘帥獲富有票匪供出辜係黨中領袖曾犯巨案數起請卽拘解湖北歸案訊辦等由辜聞信星夜潛逃現聞匿迹蘇垣飭卽跴緝務獲解究等因本月十二日午後吳縣田大令接得常州府屬某縣專電略謂辜匪已於本日獲住請派砲艇前來護解云云因卽遴派公役多名會同某營官帶領砲艇四號連夜駛往協解屈指十四日之晚當解抵省垣矣 
[匪首伏誅]  
　　沙市訪事友人云上月某日湖北江陵縣張芸生明府奉督撫憲札文飭拿海湖會匪首張賢臣卽張焱臣旋訪知張匪匿跡接路巷爰不動聲色督差拘獲搜出各種證據研訊之下直認不諱遂錄供申詳旋奉回批飭卽就地正法某日由獄提出綁赴法塲梟取首級發往大賽巷懸竿示衆吁人生實難何地不可安居樂業奈何甘心 
 
 

Page 2

 
 
從逆以致災及其身哉 
[查騐師船]  
　　杭州訪事友人云錢江水師防營砲艇爲巡緝匪徒及護送官員押解餉銀之用每届夏令例得雇工修整以免滲漏之虞本年因北省拳匪肇禍兼之上江土匪竊發屢載防軍往駐未及興工現在匪亂已平江防統領鄭遊戎友臣因於本月初六日親赴各路逐一查騐如有損壞者帶回船廠興修 
[約束旗人]  
　　廣州訪事　來函云日前喧傳有某某等數旗人以查拿教民爲由至某姓家將屋宇毁壞室中器物剽掠一空事爲軍憲所聞會同左右都統出示曉諭曰國家養勇首重固防而訓練兵丁猶當輯睦我旗滿人世受國恩自當安分奉公力圖報稱豈可因私仇敵自外生成查有粹德里淸安　廉麟祥宅内有閒散旗人榮瑤霍樂世興因積有嫌隙糾黨多人到門爭論始而辱駡繼復鬥毆以致毁壞什物驚動路人遂有疑爲拿教情事已將兩造提訊查淸安等並非教民而榮瑤等實因積有嫌怨所致卽將爲首肇事之人懲辦矣自後各旗滿人等各安本分切莫妄生事端倘敢故違定必嚴懲决不寛貸 
[沙防嚴密]  
　　沙市訪事友人云自康逆羽黨散放富有匪票案發被獲各處謠言蠭起人心頗覺皇皇湖北江陵縣張芸生明府心竊憂之移知沙防荆江兩營派撥軍士與團防局勇分叚梭巡彼處居民始得高枕而臥 
[沙防足額]  
　　沙市訪事友人云前者大憲委蔣子峯遊戎赴三湘七澤間招募沙防右營勇士一時赳赳桓桓之輩聞風響應皆願戮力戎行及人數旣齊遊戎卽督率回沙分駐禹王宮及泰山廟兩處尅日訓練或軍 
[廟貎重新]  
　　杭州訪事友人云浙省三元坊迤南楚湘忠義祠於同治四年由前撫憲馬端愍公奏請建立歴三十餘年風雨漂搖丹漆類多剝蝕近經湘中官宦集資修整已於本月上浣竣工祠外向有隙地一方周以崇垣爲致祭時停歇輿馬之所平時攤塲林立汚穢不堪此次禀請地方官飭差保槪行驅逐想一經嚴禁不致如前之嘈雜喧囂矣 
[開辦膏捐]  
　　姑蘇采訪友人云北氛不靖餉項難籌江蘇各大憲現擬開辦烟膏捐令董其事者擬就章程數則一凡挑出烟膏一兩抽錢一十文一凡燈吸者每烟一兩抽錢二十文一每榻一張月捐錢一百文本月十二日蘇州府濮紫泉太守傳集一百零八圖地甲升堂嚴諭著向各烟館悉心勸導不得抗違 
[加惠窮黎]  
　　杭州訪事友人云浙省每届冬令由善堂紳董開設粥廠除城内南北東西中五所外並于武林鳳山二城外各設一所以濟貧民自十一月朔日起至次年二月杪止本年北省匪亂各項生業艱難負販食力之流尤爲困苦紳士樊介軒太史等有見於此深恐若輩飢寒交迫一經匪徒勾煽必致後患難防爰禀請撫憲劉景帥撥欵提前開廠俾若輩日得雙弓米果腹庶免挺而走險之虞景帥准之飭由藩運兩庫各籌銀若干交善堂紳董承領開辦除原設七廠外另於下城添設二廠上城添設一廠定於本月十六日爲始每日辰未兩時各放粥一次是亦仁政之一端也 
[巨竊成禽]  
　　金陵訪事友人云前署上元縣蕭爵寅大令曾就新廊營莬裘爲終老之計迨銅符已卸遂棲其眷口於此當北省匪警方亟時遣夫人某氏挈子女回珂里已則偕其寵妾且住爲佳本月初七日之夜忽有賊翩然入室竊去番佛二千尊翌晨遣丁持名片赴江寍縣署曁保甲文武局卡報請緝查各官聞報次第馳往踏勘提訊地甲叱令笞臀五百板勒限三日協同坊快捕役嚴緝務獲未幾上元快役頭目馬林投大令公館禀稱此案賊犯已經小的拿獲一名搜獲贓銀若干送交江寗縣署矣緣馬在上元縣當役有年前因某案收押年餘迨大令下車卽命釋出因此感恩圖報一聞被竊之信卽四出緝拿適在某銀樓見一形跡可疑之人所用洋銀上蓋大令與某錢莊往來戳記遂得成禽惟此案是否一人所爲抑尙有同黨一經江寗縣孫鼎甫大令嚴訊必有水落石出之時也 
[匪患卽平]  
　　沙市訪事友人云上月某日湖北監利縣境朱河一帶忽有匪徒數百　豸突狼奔橫行市肆巡檢某少尹恐生他變飛禀上憲請兵荆南施兵備道憲某觀察立飭沙防營前往省憲亦飛檄凱字營統帶某君協同辦理若輩聞大兵已到知不能敵遂抱頭鼠竄不知所之 
[民心浮動]  
　　沙市訪事友人云自漢口大火之後民間謠言四起一唱百和幾如羣鳥驚弓相與挈妻孥携輜重紛紛赴沙爲樂郊之適雖經大憲煌煌諭禁依然視若弁髦日前沙市快利兩輪船抵沙擔簦躡屩而來者大有如水如雲之盛殊可異也 
[失孩被誆]  
　　廣州訪事友人來函云本月初旬某日省垣第六鋪某星士家七齡幼子忽然失去無蹤正在四出訪尋忽有人來報稱此子實被某姓婦誘去現匿塘欄潘姓娼寮倘酬以洋蚨數翼卽不難掌上珠還也星士聞而喜甚卽倩附近婦女二人隨報信者往領甫至上陳塘報信者卽潛回星士家謂二婦已認明無錯囑其來此領取洋銀星士疑信參半著其妻携洋銀十五元同往適近鄰更練探知此事尾隋於後報信者知機關已洩從小路潛逃更練並不窮追卽偕星士之妻至塘欄向潘姓娼寮訪問鴇兒告以並無其事始悟報信者亦係拐匪羽黨蓋欲藉此以騙花紅也苟非更練察出破綻豈能免墮其術中哉 
[甬江火警]  
　　甯波訪事友人云本月十二日之夜三鼓時眞武宮側牆門内絞花棧房不戒於火霎時光燭雲霄幸各善局爭驅水龍灌救祗燬樓房五六幢隨卽火滅烟消 
[鳩兹火警]  
　　無湖訪事友人云本月初七日之夜曾家塘迤北覺成庵畔一帶茅龍忽然火發居民見禍生倉猝呼救聲喧奈各叚水龍鑒於六月某日救火時曾被營兵横加挫辱相戒不出以致回祿氏益復跋扈飛揚保甲總巡袁澤民二尹不忍坐視勸令驛前　水龍飛馳往救又得保衛精健等營協同拆斷火道僅焚燬茅屋十餘椽得卽熄滅所望有地方之責者向各水龍夫詳切勸諭俾各顧名思義勿以區區小忿貽誤事機庶不負當事者有備無患之苦心乎 
[浙省官塲紀事]  
　　杭州訪事友人云候補府郭太守懷珠前奉糧憲札委押運北上嗣在差次接臬憲榮廉訪札委讞局總辦未到差以前由楊太守鍾羲代理比通局事竣正値海疆不靖由陸南旋途中感冐風寒到省後請假調理刻始告痊爰於本月初八日赴局任事○定海直隷州同知缺現奉藩憲惲菘耘方伯札委温州府通判呂别駕耀弼署理所遺温州府通判缺委候補通判李别駕濵接署鎭海縣縣丞缺委試用縣丞錢堃署理金華縣縣丞缺委試用縣丞李如金署理○嘉乍協總兵章協戎於本月初旬某日接篆後初七日卽親詣撫轅禀見劉大中丞旋又赴兩司處拜會 
[月湖秋影]  
　　寗波訪事友來函云桂花香裹秋凉襲人松下科頭漸有短鬢飄蕭之感寗郡文武各衙門於本月初六日牌示換戴暖帽亦順時布令之意也○去年西鄉羅港某姓家被盜劫掠事後將所有洋銀寄存各錢莊日前盜黨又毁門而入肆行搜索僅得洋銀七十元遂彼此瓜分而去某姓因所失有限並不報官○今歲寍郡禾稻本可豐收嗣因霪雨兼旬田中積水過多致遭霉爛現届刈割之際殊未見滿篝滿車也○邇來米價日昻上白者每石値洋銀五元左右次者亦須三元七八角窮苦小民無不愁　雙鎖矣 
 
 

Page 3

 
 
[翼軫星芒]  
　　南昌訪事人云數月以來省垣謠諑繁興民心異常浮動幸南昌新建兩縣主聨絡紳士將各教堂實力保護使匪徒不敢乘機搆亂地方得以安請如常所慮者商務衰頽銀根日緊致上月下浣某某諸錢鋪同時倒閉外郡亦有聞風效尤者不識維持地方之賢有司將何法以善其後也○上月某日上高新昌等縣天主教民與耶穌教民互毆斃命時各教士皆心驚風鶴避禍申江教民失所憑依殊形狼狽縣主大張示諭略謂教民旣由教士管轄應各向教士伸理以息爭端 
[湓浦濤聲]  
　　九江訪事人云入秋以來天氣亢旱迭經地方官設壇祈禱八月二十二三日始得微雨然楊枝一滴未能遍灑大千不但禾麥焦枯秋收無望且井池俱涸民間提汲甚艱安得碧翁翁鞭起痴龍速沛甘霖以暢生機而慰民望也○秋收歉薄米價增昻現在白米每石須售錢四千有奇數米而炊者無不愁戕雙鎖也○日前署江西臬司春會東廉訪札委九江府經歴黃藻濵叅軍赴德安瑞昌等縣查點監犯循舊例也 
[逆臣留影]  
　　大逆不道之康有爲梁啓超煽惑羽黨潛賣富有匪票聚衆謀叛幸漢皋敗露逆黨次第伏誅鄂督張香濤制軍以康梁二首逆尙未伏法終難免死灰復燃爰用泰西攝影法映成二逆面目咨由兩江總督劉峴帥札發各屬嚴密查拿蘇松太兵備道余晉珊觀察刻已奉到札文並逆照兩張卽飭縣留心訪緝 
[兇犯下獄]  
　　前者沈義心卽小夜壼被人戳斃牽涉董巧福拘押上海縣署自新所中前日董忽向人滋事看役遂據情禀知縣主汪瑤庭大令至晚大令升堂提訊董供稱小的不敢滋事大令詰以是否與蘇阿如同黨董供小的與蘇素不相識大令謂爾在所中不思攺過尙敢唆使同號犯人胡閙實屬目無法紀著卽釘上脚鐐收禁獄中旋提刓取張桂生雙目之兇犯謝炳華詰訊謝供認不諱爰飭下之於獄聽候詳請上憲核辦 
[裁併巡局]  
　　本邑浦東唐橋十六圖及二十二圖二十三圖等處前因梟匪出沒經爛泥渡巡防局員某君禀明蘇松太兵備道余晉珊觀察設立分局派撥營勇巡查兹觀察在楊家渡斗姆堂添設巡防局遂將是處分局撤去統歸斗姆堂管理以專責成昨已行文到縣飭縣主汪瑤庭大令知照矣 
[繪圖詳府]  
　　本邑徽寗會館董前在上海縣署呈控商船會館侵佔出浦地旣而商船會館董亦控徽寗會館佔地迭經歴任縣主往勘至今尙未訊結兩造遂又投松江府轅上控府尊張子虞太守批飭上海縣秉公勘丈等因縣主汪珤庭大令因於上月杪偕各董往勘兹又訂期昨日午前九點鐘時帶同亭耆人等命駕出城會同輔元堂董曹寄耘及前法界讞員朱森庭明府往徽寗馬頭丈勘一周繪就地圓申詳府轅聽候太守裁奪 
[禁占通衢]  
　　前日浦東爛泥渡巡防局員徐二尹飭地甲黏貼六言告示曰本鎭鋪户林立街道異常狹窄兼之各項生意任意當街擺設甚致行人擁擠不便往來阻塞更有流氓匪類藉此乘隙扒竊似此有碍市面擾害何能禁絶諭爾擺攤貨物毋得將街佔越外來肩挑貿易不准攔街停歇行便旣無他虞街道從此淸澈因爲保衛地方爾等各宜明白兹特出示曉諭如違定卽拿責 
[飭收匪票]  
　　昨日英美租界公廨奉蘇松太兵備道兼江海關監督余晉珊觀察札文略謂本年八月二十九日奉兩江總督南洋通商大臣劉札開富有票匪悔過免究迭經通行有案第恐該匪徒多係愚民畏罪不肯將票呈繳應由該地方文武及防軍營哨等官一律設立木桶在桶上書明投票免究字樣並出示曉諭張貼設桶地方凡有該案匪徒眞能悔過者卽將該票自行塗抺投入桶内槪免究追每日由官查騐一次將票銷燬以靖反側此係本部堂法外施恩倘仍匿不自投則是甘心從逆一經獲案定行嚴懲决不寛貸等因讞員翁笠漁直剌業已遵飭備木桶一面出示曉諭並禀覆遵辦情形禀覆矣 
[定期讞案]  
　　新委法界讞員杜大令仁幹自奉道憲委札尙未蒞公堂視事兹悉大令號枝園原籍江西某縣由乙榜起家指分江蘇卽補知縣近以前讞員朱森庭明府已將卷宗移交遂定於本月十六日卽禮拜二與法總領事署繙譯官費亨祿君到堂會訊 
[欠銀受責]  
　　萬隆醬園裕發源號等六家同投英美租界會訊公堂控萬懋醬園主戚松林卽佑康積欠往來洋銀四百餘元延不照付迭經襄讞委員張柄樞司馬訊供押追限前月杪淸理在案迄今逾限多日尙未理淸前晚司馬提案覆訊戚供稱小的園已閉歇無力歸還欲將生財召盤又無受主惟求寛限司馬著笞臀二百板責手心二百下諭令公差帶出點交生財覆訊核奪 
[幾釀火災]  
　　前日淸晨六點鐘時英租界北山西路三百十九號門牌某姓家披屋内所積柴薪不知何時遺火陡然濃烟四塞毒燄上騰家中人駭極狂呼四鄰聞聲畢集協同救熄得免成災 
[病牛煮斃]  
　　近日西人在新閘迤西曠野開掘池墉滿儲石灰將牛數十頭推入其中然後沃之以水石灰見水而化頃刻熱氣蒸騰幾如鼎沸牛卽因而煮斃聞此項牛皆經醫生騐過染有疾病食之恐爲人害故特設法絶其根株也 
[珠沈合浦]  
　　昨晨北蘇州河畔所泊某姓航船上有一年甫十齡之子植立船頭恣情玩弄忽一失足墮入波心時適潮漲水深　流甚急雖經父母設法撈救而掌珠一顆已入海難尋矣吁慘哉 
[上海巡局紀事]  
　　昨日本城巡防西局委員某二尹派勇帶同賊犯某甲至二十三七鋪巡防局禀請派勇協吊失贓局員邱友林二尹准之飭二十三鋪地甲至小南門外協昌押店吊獲原贓歸案訊究○前日寗波某邑人袁春才與駁船户曾發不知因何起釁在南市楊家渡某茶肆互相毆擊茶肆主某甲恐毁物件驅之出外袁不服遷怒於甲扭至十六鋪巡防北局呶呶瀆訴局員文韻松二尹研訊之下諭令地甲妥爲調處免滋訟端 
[英租界捕房紀事]  
　　前晚八點鐘時某氏婦在泥城橋畔踽踽獨行日本人某甲見之突向調戲氏駭極狂呼四百六十號巡街華捕聞聲而至向之申斥甲怒其多事扭住肆毆捕急吹號呌卽有乙丙丁三捕前來帮同將甲扭入捕房捕頭令暫行管押以待解送該管總領事署請懲旋經某日商保去○昨日馬夫王松留在大馬路中駕車疾馳將某捕頭所乘之車撞倒捕頭怒飭巡街捕將王拘入捕房押候解送公堂禀請讞員翁笠漁直刺訊辦○前晚十一點鐘時積竊徐阿根潛入石路某姓家竊衣服五件銅器數件適爲包探陳根寳所見解入捕房捕頭令押候解送公堂禀請究辦 
[吉祥社第一次捐欵]  
　　蘇君寳森捐洋五十元張君道菴姜君蘭亭孫君仲英嚴君子均朱君葆三何君瑞棠唐君傑臣各捐洋二十元趙君馥疇莊君菱晨裘君新甫葉君子衡黃君介綬葉君又新王君柳亭王君海帆林君泰祺各捐洋十元金和順寳二户各捐洋四元以上捐欵均已送交席子佩吳志和兩兄收存藉充本社經費仰蒙諸善長慨解囊金助成善舉施仁造福感頌無量合請登入報端冀邀公鑒陳爕元謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示拿拐匪]  
　　杭州訪事友人云近日杭垣拐匪甚多本月初五日下城衆安橋某鐵店八齡幼女立門前移時卽不知去向同日草市街紅廟前徐某家亦失去一五齡男孩初四日又有三元坊某公館十餘齡之使女失去事爲保甲提調王太守所聞立飭差役會同各叚分巡密訪嚴拿並出示懸賞曰照得省城五方雜處奸匪每易混跡現在訪聞拐案甚多若不嚴加懲辦何以安閭閻而申國紀除飭差嚴拿外合行出示懸賞緝捕無論軍民人等如有拿獲拐匪到局者立賞洋蚨五十元通風報信因而捉獲者一經審實賞洋二十五元當堂給發决不食言但不得挾嫌誣控致蹈反坐之罪各宜凛遵毋違特示 
[委騐犯屍]  
　　松江訪事人云月前靑浦縣汪南陔大令獲疉次擄人勒贖之要犯陶玉卿杜福生兩名訊實後詳請上憲就地正法旋經上憲批飭松江府覆訊大令遂親自押解來郡府尊張子虞太守研訊二犯悉照縣供直陳不諱爰飭發回原縣監禁聽候轉詳本月初七日靑浦縣申稱陶犯在監斃命請委鄰封相騐等情太守遂委婁縣屈吉士大令馳往騐視聞陶犯自知罪在不赦潛吞靑蚨二十餘翼以致斃命未知確否 
[上海縣署瑣案]  
　　前日江兆增兆升兆均兆埮四人扭族長江文瑛到縣控被霸吞公產當晚縣主汪瑤庭大令升堂訊江兆增等同訴稱生員等有祖墳在八仙橋西首近因法界工部局建築馬路致被掘毁族中向有墳地十六畝田單歸族長江文瑛執管今向索取擬變價另行購地遷葬文瑛一味支吾不肯交出求卽訊追文瑛供稱田單確在生員處現願檢齊卽日呈案大令著將田單繳到再行核判○縣主汪瑤庭大令訪悉現住華亭縣境之顓橋人楊阿舟劉阿寳勾通梟匪聚賭害民因移請華亭縣主林大令派差協提歸案前晚升堂研究劉供稱小的耕作爲生不敢與私梟爲伍楊供小的在某廟司香火私梟至廟中强行開賭小的畏其兇狠不敢與校劉阿寶來過五次曾否與賭實不知情大令判責二百板劉筲臀三百板掌頰五十下各枷號一月發顓橋鎭示衆 
[英美租界公廨紀事]  
　　女孩銀弟迷失歸途哀哀啼哭經四百十七號華捕帶入捕房捕頭令解送公廨讞員翁笠漁直刺著官媒暫行留養聽候出示招人認領○瘋人某甲在路滋擾經三百八十號巡街捕帶入捕房捕頭令解送公廨禀請安插直刺飭送棲流公所留養醫治○韓順卿貧病無依倒臥路側經三百二十一號華捕解送公廨直刺飭發棲流公所醫養○涵春等錢莊前被順泰棧主劉禹成虧欠巨欵逃匿無蹤遂將棧夥張文泉扭送公廨直刺諭令交保出外尋劉到案昨日原告赴公廨禀催直刺正在著保人交案卽由張將劉扭解爰諭令押候覆訊核追 
[法界捕房紀事捕]  
　　磗瓦匠金義堂盤踞本邑法租界中恣行不法近由甲乙丙丁四人投控城廂内外保甲總巡局局員傅星崖直刺准詞出票飭差投法總領事署禀請簽字然後拘拿及行至某處見金在某茶肆中恐被脫逃上前拘住某號巡街捕見之一併拘入捕房捕頭詰悉情由命將金押候解送公堂著局差自行投案禀明然後帶回總局訊辦○積竊阿毛迭次犯案怙惡不悛前晚至德培里某東洋莊竊取各物旋經包探緝獲解入捕房捕頭令押候解送公堂禀請新委讞員杜枝園大令究辦 
[美租界捕房紀事]  
　　崇明縣人馬阿三曾在英界甯波路粤人某姓家執御近已辭歇無計謀生因於昨日混入室中竊取衣物携至虹口某押店求質包探劉阿炳見而盤詰言語支吾爰卽拘入捕房捕頭令押候轉解公堂禀請讞員翁笠漁直剌訊辦○前晚瘋人某甲赤身至虹口天潼路手舞足蹈滋閙不休四百五十四號巡街捕見之拘入捕房捕頭令押候解送公堂禀請安插 
[任卹風高]  
　　洙涇奚仲侯爲嗣子文秀病合家虔求轉危保安助洋振洋四十元王重道振洋四十元蘇省恒孚銀樓經募潯陽氏等十户洋銀四十五元小洋銀十二角又南通州徐毓萱完願助濟急局洋銀二十元徐肇溥洋銀二十元一般好善級感實深閩　沈災待援孔迫幽燕浩劫被難人多得有當厄之施實慰來蘇之望功崇救急旣欽厚惠之遙頒善必有鄰竊願仁施之再至肅登報牘不盡　　　上路六馬路仁濟善堂籌振公所濟急局龎元濟施則敬謹誌 
[泉壤銘恩]  
　　啓者敝堂留養老病殘廢之人如遇因病死亡大半由堂中備棺收殮瘞諸義阡所需欵項皆賴各善士協力贊襄兹蒙韓君潤生助洋銀五十元孫君復瑞助洋銀五十元張君小舟助成棺五具皆莫大之功也夫掩骼埋胔禮經備載諸君子恩周地下德合天心將來福壽康寗兒孫蔚起濟濟蹌蹌顯榮無比自不待言乞附報章藉希均鑒滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌 
[白門官報]  
　　閏八月初一日藩憲恩巡道徐總理兩江營務處候補道曾善後局趙洋火藥局楊下關掣騐何商務局劉均見候補道周家駒奉委稽查散勇局又章蔭馬先松蒯光典劉錫庚高元錫喬聨寳均見内河釐捐總巡知府黃家瑋辭分省直隷州王世綬謝委護軍營務處鎭江關洋務彈壓知縣邵文炳知縣洪恩培自揚奉撫憲札飭回省銷差開缺淮揚道謝元福到淸江來登瀛洲兵船董全才辭赴蕪湖拖米指分浙江補用同知曾廣鍾浙江來通判黎錦彝由溧水查災回又崔貞淸江公幹回祥雲輪船陳義堂由滬裝銀兩來金陵營叅將陳麟書傳見○初二日洋務局候補道汪見英國領事孫德雅夏滿爾船主克明管輪卞甯敦大副巴樂周均會安徽通判陳宏蓮到奉安潘司委解老湘營月餉並憲台養亷銀來如縣季逢辛謝委西路保甲總巡卽到差通判許炳常湖北公幹回○初三日攺指江蘇候補道潘汝杰到忠毅前營遊擊蔣文魁叩謝正任如皋縣單儒紳到交缷回謝委調署江浦縣瓜泗厘捐同知周文煦到知府崔鼎奉示寫履歴試用縣齊堯年到揚州來○初四日江防營務處前蘇松太道蔡軍械所候補道朱洋務局汪均見開濟兵船李田到大通回長江提中營都司李傅藻到叩謝領餉鈞和輪船馬廷樹到湖北回○初五日江南提臺李軍門到會統領安徽武衛楚事副五營李定明到大通回卽辭委辦稽查散勇局候補道周家駒禀知接奉關防辭候補道喬聨寳奉憲臺行行安撫王調皖差遣准補松江府余九榖專丁來省禀謝奉委糖捐局瓜泗厘捐同知周　煦辭正任碭山縣陳諴叩謝給咨赴引知縣　鎭山赴引自山東折回並銷撫院行營支應差布倉大使周殿魁禀知採辦第六批漕米收淸○初六日機器局候補道潘學祖由滬來呈騐新造快槍並試佑日本農工各件統領護軍全事楊叅將徐萬福銷帶親軍前營兼營務處開濟兵船李田知府彭家麒到謝蒙憲臺飭司註册正任吳江縣方道濬飛鷹輪船何　璋送李提憲來卽辭長江厘捐總巡知府吳炳仁查卡回威靖兵船王得　禀辭裝兵赴蕪湖○初七日統領人衛福祥等營曹志忠見又福祥中營喻萬德又右營黃泰春均到福建來卽辭赴天津通判王萬選禀知第六批倉米交淸典史李厚堂禀知由北回甯調署江浦縣單儒紳衡字中營哨官周覲濂又哨長何寳卿到保定回○初八日正任糧道吳禀辭上海機器局候補道潘學祖辭統領衡字全軍王參將權可仁銷帶親軍營候選郎中張通典廣方　館提調前候補府劉慶汾均由滬來知府張福謙由日本考察農工回水師前營陳有明前出使日本法德隨員代理義和奥比等國參贊四品銜候選知州谢祖沅均到見帶淮勇左管叅將彭壽長又或營程孔武禀知駐紥浦口登瀛洲兵船董全才由蕪湖拖米回知州張頤慶　經歴陳興嗣均奉委解方物卽辭分省補用縣江廷璋奉委隨解方物文案禀謝辭試用訓導薛佩琮到鈞和輪船馬廷　辭赴上海上元縣龍禀知下鄉勘災 
[上海虹口元濟堂經收七八月閏八月分月捐文愿常捐淸單]  
　　唐傑臣翁月捐洋十元陳可良翁醉樓翁二户各四元黃薰南翁義成號二户各二元陳鴈初翁七八閏八月分三元永增祥萬順豐鉅昌隆三户各一元五角李珊記慶昌祥興昌祥燧泰號長和號裕源恆元昌號七户各九角聚昌號寳興號源泰號生昌號順興源恆昌號利亨號成昶利恆裕昌十户各六角杏花樓五月至又八月一元五角梁日三翁惜字捐四元共收月捐洋四十七元三角○梁日三翁每月廿五愿禮和帳房廿愿華榮和怡珍居戚益齋翁　　堂巢翰齋巢金氏六户各十愿致寳長七愿至義居　愿華榮昌五愿守拙子湧幢氏靜慮居姚子峯翁顧菊生翁童長海翁六户各二願樂善居士胡志明翁陳三元翁熊記四户各三元共計一百四十七愿共計錢八千八百廿文陳鴈記五十愿七八閏八月分錢四千五王岐記三十愿又錢二千七筆　帳房四願又錢三百六張季園翁二愿又　百八十禮發押三願又錢二百七李芹香翁一願錢九十愼安堂滋源三願正至七月分錢六百三九章號不計願一元二湯鴻　翁又六角老升和號一元洽盛恆七八閏八月三角理文軒　莊七八閏八月七角五麥義民翁恤嫠七八月錢一千二佘明翁恤嫠七月至閏八月錢一千八百通共收錢二十千零五百五十文洋　元八角五分 
 
 

Page 10

 
 
   
 
