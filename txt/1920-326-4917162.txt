# 1920 - 326 - 4917162

 

Page 1

 
 
   
 
 

Page 2

 
 
   
 
 

Page 3

 
 
時評 
[流行病（老圃）]  
　　今日北方之流行病爲欠餉而兵變兵變而加以土匪加以災民加以奉直之暗爭此大亂之道也今日南方之流行病爲地方軍黨之内訌内訌而煽動軍隊而驅逐主帥而推戴留後此亦大亂之道也 
　　故無論北方南方今日皆有大亂之道北方苟不亟求統一設法以善其後恐釀成明末李自成張獻忠之亂南方苟不亟求統一設法以善其後所謂護法諸省將淪爲唐末河北諸鎭此非故作危語蓋履霜堅氷其兆固巳見矣 
　　果爾則軍人之富貴亦未可以常保流行病之傳染正自易易而猶醉生夢死魚游於沸鼎之中燕巢於危慕之上自以爲安樂非天下之大愚乎 
[專電一]  
　　北京電旅京鄂人今午開急議决定三事（一）質問政府對鄂治安能否負責對軍人逐省長有何辦法（二）派代表質問黃陂如何爲夏後盾（三）宣佈王督罪狀當推代表二十二人分任辦理下午代表赴府院候見至晡未出（二十七日下午七鐘） 
　　北京電夏壽康由信陽來電述全體軍官勸緩就職並請留王以維秩序己一一照允圍兵經各界調解暫撤（二十六日下午十鐘） 
　　北京電鄂省議會急電府院速留王督並發欠餉以安軍心而維現狀（二十六日下午十一鐘） 
　　北京電今日下午自治聯合會開會（一）廢督裁兵自治制度兩討論會每省推定委員一人（二）對鄂事决計爲鄂後盾先質問政府并去電質問鄂王（三）通電各省催草自治法（四）通電各省引王占元及十一師現狀足徵廢督裁兵必要速籌自决（二十七日下午七鐘） 
　　北京電皖贛代表今午謁府院遞呈請廢巡閱收呈後徐靳均辭不見（二十七日下午四鐘） 
　　北京電今午後宴王士珍勸就巡閱職王力辭職善後會顧問亦不就僅允留京贊助（二十六日下午十一鐘） 
　　北京電政府認廢督爲建設事故統一問題中不列入（二十六日下午十鐘） 
　　北京電十一師變兵由高陽竄入肅淸全城被焚曹錕急電來告謂直隷各軍欠餉多則十五個月少十一月應請中央派員携欵發放否則到處皆有兵變之虞靳商周無辦法並聞周意甚消極將有表示（二十七日下午四鐘） 
　　北京電敎范定明午召集敎職員茶話研究學務改革（二十六日下午十鐘） 
　　北京電閣議添派魏宸組爲聯盟代表内部提恢復地方自治辦法均通過（二十七日下午七鐘） 
　　北京電密令蘇齊滬何浙盧防範黨人煽惑軍隊及消弭新舊議員集會重建軍府事（二十六日下午十鐘） 
　　北京電旅京贛人聞丁乃揚將爲贛省長反對甚烈（二十七日下午三鐘） 
　　北京電張勳仍在運動蘇皖贛巡閱使（二十七日下午三鐘） 
　　北京電財周提議派朱啓鈐赴歐美接洽借欵（二十七日下午四鐘） 
　　北京電電催各省趕辦選舉惟各省復電着手頗感困難（二十七日下午四鐘） 
　　北京電蘆運使定李恩慶（二十七日下午四鐘） 
　　北京電曹銳派政廳長陸長佑來報告畿輔冬振請欵趕辦（二十七日下午四鐘） 
　　北京電黔公團删電王華裔受熊範輿郭重光何麟書等主使調部入省圖謀起事爲陸軍偵悉迫令游擊營解散熊郭正法地方秩序如常惟劉副帥决辭省長由省會推任可澄擔任（二十七日下午四鐘） 
　　北京電駐閩耿團全部調京（二十七日下午四鐘） 
　　北京電陳毅電請以高團改編爲旅（二十七日下午三鐘） 
　　北京電庫商會電俄黨擾庫戰線延長請飭奉軍就近由滿洲里出發並請派知兵大員統轄進剿（二十七日下午三鐘） 
　　北京電吉鮑電告延琿日軍撤退我軍籌辦善後（二十七日下午四鐘） 
　　北京電鮑電謝部竄入滿站己電邵領向崴政府交涉謝部及謝氏運崴辦法邵覆電崴政府尙未正式答復巳另電催辦（二十七日下午三鐘） 
　　北京電安居日署之禍首有人下毒食内經臭出未食現由醫生騐明正在追查（二十七日下午四鐘） 
　　北京電孫振家明日由鄂來京（二十七日下午四鐘） 
　　天津電財廳因災情奇重呈請緩辦所得稅（二十七日下午十一鐘） 
　　天津電漾日保定第一補充旅某副目之父病篤請假連長申斥不准該兵以剌刀自戕死激動公憤擊斃連排長並向各營鳴槍因無響應故未搶刦（二十七日下午十一鐘） 
　　天津電實廳令禁耕牛出洋（二十七日下午十一鐘） 
　　漢口電夏於感日午後六時假漢口商場建築處接篆（二十七日下午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　漢口電孫振家宥（二十六）晚將省篆交與代政務廳長汪澐准卽北上（二十七日下午五鐘） 
　　香港電省長聘劉玉麟爲顧問（二十七日下午七鐘） 
　　香港電孫科提議仿美市制改革廣州市取保育主義緩進（二十七日下午七鐘） 
[公電]  
　　唐繼堯劉顯世通電各報館鑒自國事糾紛政務總裁不足法定人數廣州已無軍政府早由四總裁於六月江日共同宣言在案自此以後軍政府之責任即屬於西南護法各省區各軍乃頃接北政府卅日通電謂西林引退軍府收朿巳將西南統治之權歸還中央等語閱之不勝詫異夫西南歷年用兵護法救國之旨尙未貫澈徒以戰禍頻仍南北交困友邦民意企望和平不得不順應羣情力求由和平正當之解决故對於上海和會迭經一再催促以期和議早成統一實現不幸變故迭乘事機中阻然自和會成立以來中外屬目雖進行稍有障碍而南北代表職責依然存在只能亟圖恢復豈可因噎廢食别圖局部苟和之方故繼堯顯世本救國初志又經於八月宥日通電宣明宗旨仍主由正式和會解决以及廢督裁兵實行民治等關於國家根本大計亦經分别意見北方果誠意謀和即應查照宥電所言逐一見諸實行斯不惟大局之糾紛庶幾有振興之望若徒以一二不負責任之言遂謂西南巳歸統一則繼堯等愛國護法始終不渝此等暧昧苟且之行爲斷難承認謹通電以聞唐繼堯劉顯世叩文印 
　　全國和平聯合會電各報鑒安福禍國徐樹錚實爲戎首未服厥辜神人共憤乃日使館旣包容於前復縱逃於後不特逢惡長奸助成内亂且顯然辱及國體損我主權是可忍孰不可忍政府事前不克據理力爭致有此失此次亟應提出嚴重抗議并催將其餘禍首即日交還以免再招意外惟全國上下現正喁望統一安系餘孽則獨肆其破壞明係受人指揮故吾人於茲宜有根本覺悟一方責當局向日人交涉一方須協電外團暴其蔑棄國際信用及有意助亂之行逕似此訴諸公論庶足警彼野心消弭亂萌發揚正義悉賴斯舉全國和平聯合會宥 
　　湘軍官通電各報館均鑒共和九載禍亂相尋洄溯前因除癸丑一役發難江西餘皆由湖南一隅牽動大局西南門戶西南有事吾湘固首當其衝而湘省擾攘亦未有不波及西南大局者此徵之歷年經過事實莫不如是譚公督湘三次結果如何回首前塵令人心悸此次西南局勢逈不如前川滇之兵禍未消粤桂之風雲又起軍府則組織未成敵人方伺隙而動邦基杌隉莫甚於斯而吾湘當道其萎靡不振之情形猶如前日且金融紊亂宵小橫行措置多乖險象環至苟不經一度刷新力圖整頓將何以保全湘省鞏固西南譚公巧電辭去總司令一職未始非最近之覺悟但吾湘之患不僅在軍政一端倘各機關任用匪人其爲害之烈更有過之譚公雖嫺於吏治然僉壬叢集太阿倒持去之旣有所不能聽之則徒事搗亂雖有善政其如之何麟等血戰數年志在衛護桑梓奠定國家豈忍以保全個人權位危及湘局危及西南故敢本愛人以德之訓擬請譚公速自審度藉息羣喙趙公夷午德望崇隆聲威卓著關於湘政應請主持以定軍心而支危局諸公關懷湘事諒有同情謹布區區伏惟鑒察湖南陸軍第六區司令李仲麟第三旅第五團團長張振武第三旅補充團團長郭步高第十二區支隊長于應祥援粤湘軍游擊司令張智率全體官兵同叩漾午敬印 
世界路透電 
[國際聯盟會記事]  
　　二十六日波爾多電今日聯盟會集議公報如下今晨行政會討論委託管理權委員會之組織法該委員會之職務在收接受託管理國之常年報告而研究之並研究關於執行委託管理權之事件備行政會顧問行政會决定該委員會應以委員九人組成之計非受託國代表五人受託國代表四人遇有關於任何一國執行管理權之問題則該國之代表可以諮詢資格列席於委員會若遇有關於被委託管理境内勞動組織之問題則該委員會可商諸國際勞工局之正式代表行政會繼討論維爾拉境内公民大會之組織擬將此事託諸特派之民事委員會辦理之軍備委員會即討論軍火貿易私人製造軍械與縮減軍備等問題者今日午後開第一次會議此會委員爲英代表費攝瑙威代表藍志中國代表顧維鈞法代表波學懷意代表張塞爾荷代表福光及瑞士巴西丹麥之代表英外部之法律顧問赫斯特向該會口頭報告一八九九年比京會議後取締軍械貿易之計畫與一九一九年大會之結果軍備委員會當决定請赫　特售具書而報告並陳述其聯盟會取締軍械貿易如何始能有效之方　决定請海陸夫空委員會向行政會報告如何貫澈實行一九一九年大會取締軍械貿易諸項决議之方法 
　　二十四日日内瓦電布·奥·芬蘭·阿爾巴尼亞·盧森堡之加入聯盟現可認爲確定但前爲俄國領土之國則非俟其國内狀態穩定而由各國正式承認後恐未能邀准入會 
　　二十五日日内瓦電瑞典·丹麥·瑙威代表提議修改聯盟約章經第一股委員會投票表决計反對者共二十國英·法·意·比·日·中國·南斐·澳大利亞·加拿大·印度·皆在其列贊成者計八國瑞士暹邏皆在其列 
　　二十五日日内瓦電國際聯盟派往維爾拉調查事務之委員團主任查爾第尼大佐電稱波蘭齊里哥夫斯基將軍之軍與立陶宛軍隊今仍在陣線各部分作戰 
　　二十六日巴黎電協約國國際委員團頃命西萊　亞各區於五日内組成籌備公民大會委員會内波蘭與德國代表各占四席官員與敎士均不得加入 
[俄波和議中止記]  
　　二十五日莫斯科電勞農政府巳與波蘭代表停止里加之媾和談判因波蘭不遵媾和草約撤兵至泊里貝河陣線之故聞駐柯夫諾勞農代表通告立陶宛政府過激軍迫於事勢將重占維爾拉 
[英法意與希王問題]  
　　二十六日倫敦電法總理萊矩氏等昨晚行抵倫敦英相喬治氏等特至車站迎迓 
　　二十六日羅馬電英政府已請意相喬里蒂氏或外相史福柴氏至倫敦參與英法兩總揆間之近東大會現悉史福柴氏將赴英倫明日或星期一日可抵 
　　二十五日雅典電希臘首相宣稱今定十二月八日召集國會太后俄爾加氏擬親臨演說 
[各國近事記]  
　　二十六日羅馬電意政府頃發表切實文告否認德報所載意德締結關於西萊西亞及台羅爾之密約之說　　二十六日巴黎電某報載有消息參與國際聯盟之日本代表團否認有以世界語作聯盟正式語文之意 
　　二十六日華盛頓電被選總統哈定現遊巴拿馬運河區域他日從南方游歷歸來將與參議員李德·波拉·洛志·諾克斯·約翰森或霍佛等會商團際聯盟事大約十二月十日左右將在瑪里安集議 
　　二十三日倫敦電糧食大臣在下院答覆質問謂皇家小麥供給委員會前曾購入中國麵粉三萬六千六百噸尙有四萬八千四百噸不日可以運抵此項麫粉運抵之時經專門家騐視質皆佳好惟查有少數麫粉曾在途中受損但毫未用充民食 
　　二十五日瑪德里電萬國郵務大會議决寄往外國之郵資每二盎司以五便士寄算 
[駐英公使之餞别會]  
　　二十三日倫敦電中國公使施肇基之餞别宴會在博物院俱樂部舉行到者多一時名彦如朱爾典爵士等皆與宴朱爾典致詞祝施公使健康並表示其確信中國總統不久當能統一南北之意施公使答謝略謂中國民族善於應變制宜中國所以能歷數千年巍然獨存者以此中國所以能採用最上乘之共和政體者亦因此中國目前之困難非由於人種之無能力或性質之不善但不過過渡時代之氣象耳此爲活潑而非朽敗之氣象試觀法國班樂衛與美國芮恩施之言而可知之也中國苟無外來勢力伸入軍閥中阻其進步則必有和平之發展中國人而發展中國則必趨於和平蓋中國文化之派基於道德也 
太平洋路透電 
[東俄近事記]  
　　二十六日海參崴電謝米諾夫氏現由格羅台柯伏逕赴海拉爾其部下軍隊除一部分抗拒者外餘均解除武裝聞該一部分將於海拉爾解除武裝赤塔政府擬請中政府許中東鐡路區域内之俄民選舉議會議員 
　　二十六日海參崴電海參崴代表抵此後發表赤塔時局詳情之文告謂克拉斯諾施柯夫氏與其在海參崴代表抵赤塔前所組織之政府專斷一切代表寓赤塔時曾被嚴加監視不許與海參崴通訊赤塔現已施行過激黨制度商民寗願停市而不願收用赤塔政府所發行之紙幣又謂各要位均由共産黨把持軍民咸不滿意此項文各發表後海參崴人民大爲震動皆覺於大選舉前有維持阿穆爾省獨立之必要 
[日本近事記]  
　　二十六日東京電陸軍省所編下届財政年度内之軍事預算共日幣二百三十兆人較本届財政年度減少十兆元除航空事務大加擴張外餘均縮小範圍時事新聞載稱海軍預算共日幣五百兆元有奇約增一百五十兆元此蓋因物價昻貴各項費用視前爲大之故 
[北京之罪魁交涉]  
　　二十七日北京電日使署今日午後答覆外交部要求交出安福罪魁之牒文中日當局關於該問題來往之牒文三件星期一日將在東京北京同時宣布近今密謀毒斃安福罪魁之說雖經徵實然日使署當時並未通告中國當局僅報告東京東京旦夕將有訓令予駐京日使中國當局則僅由報章得悉此事京人士之意日使理應儘早以此事照會中國當局據日人消息日兵一人曾爲避居日使署之安福黨購買中國糕餅旋查覺内含木鰲精質據製糕者聲稱有軍官一員曾囑將白粉置入糕内前項消息在發表以前外間已盛傳數日惟日使署迄未有徵實之文旣而漸有詳情洩出一般人士頗爲疑慮後由日使署徵實疑團始釋 
[南北近事記]  
　　二十六日漢口電譚延闓巳抵此間外國租界 
　　二十六日北京電日内將有命令任唐在復爲駐羅馬公使王賡圻爲駐海牙公使 
　　二十六日北京電昨夜北京旅館舉行跳舞會到者 
千餘人收入洋近二萬元移充賑捐該會乃由旅京美國婦女組織 
[日兵在滿拘戮韓民]  
　　二十七日上海消息路透社得滿洲可恃外人方面確實消息據云十月二十三日日軍步兵五百人携機關槍與野戰砲由奉天起行向東而去後在撫順下車整隊東行二十九日行抵興京遍發請帖邀興京與附近處之韓人於三十一日齊赴興京慶賀國節届時應召而來者内有黄新門基督敎堂之領袖等九人迨行至東昌太（譯音）距興京二十一里時竟爲日兵拘去而幽禁之大半日兵留駐興京該處知事適因公赴奉天全縣安置軍事電話三十一日舉行慶祝十一月一日淸晨日兵出城而在東昌太被拘之韓人九名則被東移數哩然後置諸死地不聞其有無罪狀也或斫其頭或刃其胸被殺者内有敎堂耆老三人學校敎員兩人是日境内有一韓人敎堂被燬越數日又有一敎堂被搗毁日兵欲燬之幸華人出場于涉謂縱火焚燒禍將延及全村之無辜華人十一月四日復有一敎堂被燬聖經等書悉付諸一炬並拘去八人内有六人一係敎員二係敎堂耆者巳被在敎堂殺死其慘狀與前述者同查被殺之朝鮮敎徒旣與獨立運動無關尤無政治上之成見其遇害之地點與被殺之情形爲訪員所深悉地係華境日人如此行爲全不顧及中國主權華人對之感情如何自無待言 
國内要聞 
[北京通信] 鄂長問題將有决裂趨勢 
　　千迴百折之湖北省長夏壽康直至二十日始冒險出京赴鄂據漢上所傳消息謂夏氏過江親赴督署拜謁王占元王竟拒而不見識者已知其不妙昨晚由漢北上之車抵京載來自漢至京之客甚衆而奔波南北屢作調人之王芝祥亦在其中王因銜東海靳氏之命前赴武昌爲王夏撮合者夏甫卸裝而彼即怱怱北返其事機不順又可知今晨湖北旅京同鄉會代表孔庚赴王寓探詢究竟王於接見之下未及發言即撚鬚長歎繼復備述連日在鄂奔走調停之苦心乃知鄂王之態度甚强硬王旣自陳調和無效極力表示歉忱又深以世局紛紜頗懼以一省之杌隉而牽及全國言次殊抱悲觀末復自謂余以衰朽之年不幸丁此多難之會行將遁入空山不復再聞理亂矣孔庚與王氏一度接談之後乃知王占元終不覺悟勢將瀕於决裂在鄂人巳成騎虔萬不能再請夏氏返京惟有另籌他種救濟方法兩日來在政府一方面亦接到王占元孫振家來電數件王則始而請病假乞政府許其赴津就醫繼且直接向政府請准解職顯係向政府發脾氣此乃督軍之一種慣技至孫亦向政府辭職表示暫不將省長交代之意則更可異矣政府見王孫來電旣大吃驚聞王芝祥蕭然而歸益形焦急聞靳翼卿已約定王芝祥下午六時在棉花胡同私邸相晤籌商一切矣目下旅京鄂人見武昌情形如此且知政府窮於應付亦頗能體諒不再向靳氏麻煩多數方張仍從「自决」一點入手務必貫澈自治之精神而後已今日（二十五）下午三時復在湖廣會館召集臨時緊急會議據聞其所擬辦法約如下列（一）派代表回省與省議會接恰（二）在漢口組織省長公署（三）移省議會於漢口（四）籌畫由省議會公舉夏氏爲省長以符民選之義（五）速定鄂省自治大綱（六）以全省不納稅爲最後之對付方法此其大略也又聞一方面巳派人赴津與黎宋卿周少樸交換意見就在京鄂人之心理以觀頗有再接再厲之勢究不知武昌人心果何如也但雙方旣已愈迫愈緊短兵相接倘在此數日之間無和緩趨勢則必至漢上又起風雲引領南贍不寒而慄矣鄂省情形如此則受其影響者復有京兆及江蘇蓋京兆之孫旣不果來則江蘇之王亦無從南下也（二十五日晚市隱） 
　　夏壽康之未之鄂也王占元曾電中央拒之其措辭則爲因病請假且謂軍餉難籌不得不辭中央迺派王芝祥南下疏通其結果夏氏可以經王督允許之鄂在中央固以爲疏通有效矣迺夏旣之武昌而王督復有電來請赴津養疴其措辭與拒夏之電如出一轍夏王之間似尙未能融洽王電略云蒞鄂數年因勞致疾兩次電請給假未邀允准茲值軍餉催索無術維持日夜焦思舊疾增劇事繁責重在署萬難靜養擬懇准予解除督職俾得赴津就醫俟病體告痊再圖報稱云云夏氏於二十三日亦有電致中央略謂二十二日抵鄂當卽晋謁王督極稱融洽現已由孫省長辦理交替約三四日可以竣事又曰王督久鎭鄂疆聲威卓著值此時艱尤賴長城頃聞因籌餉積勞致疾遽請辭職擬卽離省赴津就醫迫懇切實挽留以資商承而維鄂局云云夏電雖云與王甚爲融洽而王電所稱似未能與夏融洽者王芝祥由鄂歸或問以孫振家來京期如何王云孫之來京恐尙有日現固未可瘊也是則孫之究竟交代否恐尙爲一問題然據旅京某鄂人之推測則謂孫振家必辦交替縱孫不交代夏與鄂各團體有務令交替之决心孫今交代猶可至京兆雖五日京兆之心未敢自足然因抗令獲各則較之來京而後再圖他徙似尙弗如也至於王氏請辭職之原因則鄂人言者各殊抱樂觀者則謂王氏以前電中央稱病藉以拒絶今經疏通之結果迺爲此以爲文飾證實其病并請欵也明知中央得彼電後必加挽留然後借此求錢别無他意謂王借此索餉固是謂其文飾前電者則非王之態度强硬已各方明瞭固不必爲無意之文餙且文飾亦非由請假進而爲辭職之謂其爲不滿意於夏則可斷言王之初請給假也曾由鄂議員電京留王鄂人對此大不滿意因交謫留王之各議員在留王各議員中亦初未能一致稍知自愛而識時務者知見惡於鄉人之非計迺有致電政府否認留王之舉此外又有軍人留王政府今日得吳新田曁全體軍官漾電云王督因欠餉問題遽爾辭職不獨關係鄂省治安竊恐牽動全局伏懇堅留勉任艱鉅以安大局云云此電與前次省議員電蓋出一轍也現鄂人之在京者以爲督軍一日不去則監督財政或財權自操皆無效果故仍謀去王擬請中央准其辭據深知鄂省軍事情形者言中央如果准王辭職王氏部下亦不敢有所動作蓋王氏在鄂財産頗多鄂果有變於彼亦未必有利也况譚延闓巳出走走王之於湘不能無南顧憂直軍復伺其後内外監視王必不敢動也然而今日武人之行動則正未可料耳（二十四日直言） 
[謝軍最近行動之電告]  
　　昨（二十五日）孫烈臣督軍來電報告謝部近有軌外行動擬以武力攻擊原文略謂中東路沿線喀魯地方集中之謝米諾夫軍隊因不服從護路條約並有作亂舉動當經飭令四旅按照激黨擾邊辦法以武力攻擊云云吉督鮑貴卿昨亦有漾電抵京謂據哈埠總司令部報告日本軍事聯絡員公然到部通告大意以謝激追逐至綏接近滿站極爲危險究竟中國軍隊能否擔負維持秩序保護公安之全責如其不然日軍當派大隊開往保護等語當復以滿站爲我領土當然由我負責勿庸日軍前往一面更向謝激兩軍提出勸告務在距我邊境較遠之處作戰除飭該司令部根據斯旨分别照行外謹陳 
[琿春交涉中之爭點]  
　　琿春交涉據日本答復文書注意之點（一）撤兵（二）中國派兵接防（三）遇必要時日本保留出兵權前日外交當軸訪問日使之結果彼方略爲讓步對於保留出兵權一節改爲遇必要時臨時協定外交當軸復以此項文義仍不妥當復再三向日使交涉將此句删除日使則謂此句係將來萬一時之需現在貴國無庸答復以免爲難而外交當局以不答復即等於默許仍未依允在日使方面以不答復此語爲讓步吾政府似宜向日本要求旣然不欲我答復則不如不提出較爲兩便日使仍未允故現在磋商之點在此聞外部巳備答復之理由（一）日軍撤退延琿乃當然之事實絶對不能有何交換條件（二）中國必能以相當之軍隊維持延琿及防止墾民暴動之全責（三）因接洽未妥故尙未確定用何種文義但原定爲日本遇必要時與中國臨時協定一節本政府旣負延琿治安之全責自不須日本有此顧慮 
[二十五日閣議紀聞]  
　　昨（二十五）日星期四爲國務院舉行例會之期除農商王總長請假外靳氏及各閣員於上午十點十五分先後到齊十五分開會探悉重要議案九起（一）直魯豫巡閱使曹錕呈請任命熊炳琦爲巡閱使公署參謀長案結果通過即日呈請明令發表（二）兩湖巡閱使王占元辭職問題僉謂粤桂擾攘鄂西不靖武漢一隅關係重要未便遽易生手討論結果一面派員前往安慰一面致電挽留（三）任命涂鳳書爲高等文官懲戒委員會委員案結果通過呈請明令發表（四）司法部提擬任張仲孝爲四川高等檢察廳檢察長案結果通過呈請明令發表（五）財政部提出擬於奉天添設海關案結果通過（六）財政部提出減少管理特種財産事務局經費案擬將管理特種財産中務局經費每年核减八萬餘元以節開支結果通過（七）外交農商兩部提出擬派史悠明充任美國絲綢博覽會赴賽委員案結果通果（八）敎育部提出擬派專員赴法領取巴黎大學贈與大總統博士學位案結果通過責成外交部會同敎育部遴幹員呈請簡派（九）外交部提出駐外公使唐在復與王廣圻對調案議决應先去電徵詢本人同意後再定此外尙有例案數起散會後由交部葉總長入府報告 
[大陸報之北京要電]  
　　大陸報二十六日北京電云漢口來電謂鄂督王占元用兵力强逼新省長夏壽康出離武昌北京政府接此電後大爲不安都中人士皆視王督此舉直是反抗中央權力之行爲 
　　據保定消息曹錕吳佩孚兩人因王士珍督蘇張作霖氏從中阻撓致未發表頗爲憤怒 
　　中政府因小徐脫逃特向日使署提出要求現日使擬覆文辯駁不承認日使署有防衛政治犯脫逃之責任並指中政府派兵警把守東交民巷口一事爲中政府承認日使署無此責任之明證 
　　據確實消息日本現願取銷軍事協定將與中國換文聲明取銷至於中東鐡路區域日人警權之要求則將爲另一問題與軍事協定無關 
[鄂新省長就任之反響]  
　　軍隊保護省署與夏宅夏壽康進退維谷 
　　夏壽康二十二日蒞漢甫渡江後卽至督署晋謁王督王適以南湖閱兵未歸夏迺折至省署孫振家出見表面似甚殷勤並謂案卷均已結果請早接篆以便赴京兆尹任夏以未面晤王故答稱諸事倥怱容待商酌返寓後王於下午三時回謁亦以早日接任爲請夏以爲王之態度果眞緩和矣遂定期二十四日正式接篆函達孫氏查照詎料昨二十三日孫氏復函謂交代尙未辦竣請緩期接篆夏以孫昨日面語謂諸事都已結朿今迺變其語氣詫甚比午十一時親赴督署請示於王王雖予接談而詞意閃爍夏仍不得要領而出歸寓後即將以上各情分電京津報告且深悔此行之孟浪據聞王於夏之南下二十一日方始知之經在署一度密議後卽於二十二日電京稱病辭職且更進一步而爲請准離任赴津養疴之要求省議會武漢兩商會及巨紳胡衢農等聞此消息甚爲慌恐均於昨午聯袂進謁面懇以鄂局治安爲重勿萌退志至鄂軍欠餉中央旣允部籌自必陸續接濟我等並可代催以紓督帥焦勞言外並含有請與夏和衷共濟准其接篆意王語甚含糊衆摸不着頭腦退至財政廳請魏聯芳廳長代爲疏通顧王態度似甚堅决督署大堂並懇有本督現在假 
 
 

Page 7

 
 
中槪不見客之手諭而前昨兩晚軍署仍有密議詳情無從得悉省署守衛軍士原有第一旅步兵一排昨晨王忽令第一旅加派軍士兩連分駐省署無論何人入内皆須嚴行檢查即省署職員亦須身佩徽章方許出入據一般揣測此項軍隊純爲保護省長印信非得王命令即孫亦不能自由移交則二十七日實行交替之說當然不成問題矣至夏寓宅王亦派督署衛隊兩連名爲保護但夏以鄂人而長鄂省鄂人方愛戴之不暇又何慮乎意外而必煩軍隊保護之也夏見王孫之變幻若是心殊懊悔顧表面尙鎭靜昨有某君晋謁叩其意見夏語之云予此次南來固知不易對付但以各方面敦促不得不勉爲一行以副鄉望且予以鄂人官京師縱不以省長資格而以鄉紳資格回鄂王亦不能不容予安住武昌云云然其爲難情形巳見於言外政府若無辦法以善其後則未來變化殊難預料也 
　　自鄂督王占元一再電京辭職後因是謠諑紛紜人心惶恐省議會特於前晚函知在省議員定二十四日下午一時開緊急茶話會是日蒞會者三十五人巳足三分之一之法定數由副議長劉楫主席報告開會宗旨略謂王督治鄂有年軍民愛戴茲因軍費奇絀應付維艱夙夜焦思因而辭職本會爲民意機關似應電京挽留代催欠餉以安人心而維軍政當時主張雖有互異但多數以秩序爲重贊成劉議當飭秘書廳擬稿晚間即發原電云「北京大總統總理鈞鑒王督在鄂整飭軍隊保衛地方人民同深感戴頃因餉糈缺乏籌付無方焦勞致疾電請辭職養疴軍民頗生惶恐現在鄂省公欵奇絀軍費待發勢難稍緩無論國帑如何困難務乞即飭財部滙欵接濟并速來電慰留敦勸力疾從公以維軍政而安人心湖北省議會叩敬」屈劉李三議長二十三日巳先以私人名義電京挽留其詞意與此略同故從略 
　　武漢兩商會爲裁兵節餉問題於昨二十四日特在漢商會開聯席會議會長會董均列席僉謂裁兵節餉爲中國救亡之先决問題急應向當局建議以促其行但此時鄂局杌隉不寗縱令即時提出在事實上萬難去做經衆討論結果决於夏新省長就任後正式提出期在必行最後又有某會董起謂近因王督辭職市面恐慌金融緊迫若不從速維持商界必受重大影響擬請徐萬兩會長親謁王督請其銷假以維商業經衆通過徐榮廷萬澤生兩人今午巳聯袂渡江不知王如何答覆現鄂團體旣環請慰留府院及王士珍等又來電勸慰王能否從此罷手尙未可知惟聞保護夏宅之軍隊兩排經夏昨日婉商撤去（一說夏宅軍隊乃孫傳芳所派王尙不知） 
[鄂省鍾祥縣兵變] 天門亦有兵變傳說 
　　新編第七師乃收張敬堯吳新田之殘部而改編者駐防於德安鍾祥一帶素無紀律屢傳變動消息本月二十二夜該師騎兵連之駐在鍾祥縣南境臼口方面突然譁變持槍出營該鎭商民忽自夢中驚覺只聞槍聲隆隆喊聲震野驚慌不知所措該變兵七八十人分途搜索刦掠一空嗣鳴槍數排乘騎向城進發縣知事羅治霖聞警親率警備隊出城抵禦變兵等見城内巳有準備又因負贓過多乃相率逃竄事後羅知事即電省報告王督聞訊大怒急電德安該師司令部令該師長吳新田馳往查辦以憑核奪 
　　駐防天門縣軍隊乃鄂軍第四旅留佐龍所部頃得報告亦謂該縣駐軍於前晚譁變知事謝震被亂軍所戕是否確實尙待調查惟鍾祥兵變則自軍界方面傳出甚爲可靠所謂維持秩序之軍事當局其能力亦止如是而已（十一月二十五日） 
[三紀湘局之變化] 趙恒惕擔任總司令 
　　各省廢督之聲浪愈唱愈高而湘中則寂無聲響乃此次發生變化譚氏即首先通電廢除督軍以總司令讓之趙恒惕而自居省長據外間傳述此次變化之速實因馬嘶團早得有郴系將施攻擊之耗遂搜括公欵預備運送出湘不意事機不密爲某軍所知以我輩武人月餉不過數元而且時時有蒂欠彼輩握財政實權平時所得巳不知其超過數十倍茲復如此搜括實足令人不平因即出而鼓譟除將該欵扣留外並限於七日内一律退出財政界此變化之所由速也云云此說確否吾人不敢懸斷惟譚氏對於總司令職則確已决計交趙昨已特派林支宇魯滌平兩氏將總司令印綬送交趙氏趙仍堅辭故印信三送三返刻仍封存總部聞趙氏巳力勸譚氏勿萌退志謂即迫於公推亦當以正式手續宣告就職决無私相授受之理蓋趙氏非不顧幹惟必各路軍官一致擁戴始能任職現在各軍官意思究竟如何尙未可知故决計暫不就任仍一面發出通電擁戴譚氏刻據軍界中人言譚氏旣勢不能留當然由趙繼任軍界中雖未必盡能一致但經一二番會議疏通自能妥協故人咸料三日内趙必可就任也 
　　此次譚延闓辭職原僅辭去總司令省長職務並不一定要辭近見張振武郭步高（皆第三旅團長）于應祥等聯名通電謂譚氏三次禍湘罪惡擢髮難數特親率所部直抵長沙共伸義憤等語且張團所部竟已由湘隂開拔直向省城因之謠風大作人心益慌譚氏乃不能不一併辭却爰於昨二十三日召集在省各界要人在總司令部特開會議各界到者六十餘人討論數小時結果譚於軍民兩政一併辭卸以趙氏在各路軍官尙未一致推戴之際必不肯任總司令遂請其以師長名義每日至部辦理軍政事宜總司令印信暫行封存俟各軍長官發電到齊再行解决至省長一職則由譚氏援照程潛前例向省議會提出辭職書省印亦隨文送交聽候該會依法處置業已由全體軍官聯名通電譚氏即於是日遷出總司令部退處荷花池私宅外傳譚業已離省不知確否頃趙師長業巳布告安民並派兵扼要駐守省城秩序現尙如常 
[開封罷市聲中之國民大會]  
　　開封商界因反對查禁日貨於二十三日相約罷市曾誌前報詎商人一面罷市而公民又於是日開國民大會不知者疑此次大會與罷市有關其實截然兩事不相關聯數日前學生聯合會開一臨時會議討論要公議定二十二日分組游行講演二十三日假豐樂園開國民大會付公决二十二日適有罷市風潮官廳卽勸各界將大會作罷各界不聽届時仍行開會到會者異常踴躍人數之多爲歷來開會時所罕見由第一師校徐亞超君主席報告開會宗旨（一）琿春事件（二）鄭州抵押問題（此條係臨時加入）（三）鄭焯呑欵問題（四）河南借債問題並聲明今日發言不得軼出上列四項以外否則停止其發言權演說者有張承光·張光漢·尙爾襄·劉鴻魁崔碩甫·李鵬舉·薩爾安·張家駿·汪昆原·霍鴻昌·温榮卿·賈介人等數十人而鄭縣派來之代表劉春園趙承周兩君演說鄭縣與豫省及全國之關係及鄭人對於商埠抵押一事之激昻情形謂鄭人巳開國民大會一次除呈請省長設法維持外並已派代表赴京力爭云云語頗痛切當演說正酣時某君大聲謂以鄭州作抵押品究竟是鄭焯所爲抑是督軍省長所爲若罪在鄭焯卽請當局將鄭焯交法廳治罪若非鄭焯之罪卽請督軍負責大家勿懼其威置之不問也聽者鼓掌掌聲甫歇突有一人在壇下拍案大駡混賬混賬胡閙胡閙即有多人大呼抓住打打打其人見勢不佳衝圍而出並以手探腰際作摸手檜狀乃得逸去一時秩序大亂旋復鎭靜由牧國彦君演說謂鄭縣開作商埠私借日欵一事原係山東人韓茂齋所牽引韓爲魯中之親日派往年在汴私運制錢赴日卽韓某所爲韓開設一羣賢旅館凡日人來汴來鄭皆下榻於此及開闢鄭縣商埠韓又夤緣得充開埠籌備員此中蛛絲馬跡確有線索大家不可不特别注意結果表决辦法（一）琿春事件由公民與軍民兩長分别電請中央嚴重交涉限七日退兵（二）鄭州抵押一事絶對不能承認（三）鄭焯私借日欵七十五萬元盡入私囊公舉代表請軍民兩長將鄭焯扣留交法廳追賠（四）無論何項借欵不經公民同意槪不承認全體一致贊成搖鈴散會是日間有許多商人加入意欲搗亂後以所演各問題與查貨罷市無涉乃不果發 
[福州通信（遂夫）]  
　　兩旬日中之閩垣王殿臣與謝翔高被刺兩案 
　　日籍民搗毁警所案又起省立小學校又罷課 
　　王殿臣副官刦殺一案除孫希貴高孫氏供承不諱外正兇張玉山日前曾經軍署軍法課幾度訊鞫供稱先在高孫氏住宅同王占元李振海商議妥貼於二日晚往王副官宅中行刦並持刀剌殺後與王李分路而去約在南台第一樓茶室分贓如樓上有人改在花船後往第一樓找王李他二人竟不至又往花船仍不至我只得回到高孫氏宅中待至九日仍寂然因外間風聲甚緊始行逃往福淸等語訊問後軍法課課員余乃恒又親到九曲亭王宅勘視一切而王占元與李振海軍署方面偵悉係逃往尤溪昨巳電該地營縣協緝 
　　謝翔高被剌案發生巳十餘日省警廳日前將拘留陳國瑞家屬四人暫許陳國華二人交保追交陳國瑞到案另派探往鼓山鼓嶺各處探捕并電厦警廳協緝間至學生會調查部幹事方立中家中搜查一次其家屬早已避去方立中當時緣瓦而走并無所獲閩侯地檢廳派員到南藍蔚石劉開祥家搜查獲得相片一紙都十一人上書同人奔走國事過厦撮影紀念等字即外間所傳爲鐡血團者顧迄今未嘗破獲一人卽破獲亦未必能得有力之證據連日各商店各社團機關接到中華民國暗殺奸商鐡血團之印刷物中有同人以鐡血爲主義旣殺奸商陳鳴岐父子這回又殺了謝翔高等語殊爲可怪省立第三小學學生翁季霾日前被南門兜橋某日婦毆傷頭部經該校分呈省警廳敎育廳請由交涉署嚴重向日領交涉經日領署覆函稱確有其事惟係該生呼該婦爲日本婆出言不遜所致昨又由敎育廳函交涉署謂婆字在福州人係尊稱而非貶詞仍須函請日領嚴懲尙未得覆而本月二十日南台茶亭警察分所又被台民搗毁查其原因係十九日交涉署調查員林凱到日領署會同日警在南門兜月爿池十八號復益支行緝獲烟犯十六名並煙證多件當時日警亦認爲不法將該支行之牌號及台灣公會會員牌撤去乃翌日又開燈聚吃南台警察第三區茶亭分駐所署員陳羅以牌號已撤華警當然有逮捕之權遂派警八名前往圍捕緝獲華民烟犯九名烟證四十二件帶所正在聽候解送忽有籍民七人各執木棍糾集多人到所聲稱要索回烟犯及烟證該所不允該籍民卽將木棍搗毁並將區内警察痛毆該警察未敢還擊但喝令拘留結果警察受傷四人區内椅桌槍架被毁多件街上圍觀者不平勢將助警擒拿彼乃退去惟最後之許水甯一人足撞門限跌倒就獲未幾即由省警廳電交涉署通知日領事派日警二名將許水寗帶去現正在備文交涉中 
　　中等以上學校敎職員聯合會前經議决本月份之敎職員薪俸次月一日以前不發給至八成時即行停止職務見諸事實者不止一次矣官廳方面亦以司空見慣不以爲意本月一日起中等以上各校罷課至十五日止始補給前月份薪俸八成之數并附條件來月起須遲至十日以内方能照給各校敎職員以交涉無甚結果遂亦上課乃僅經一星期省立四小學又於本月二十三日起罷課查其原因係以該校與各中等學校之省立者當時發給經費成數旣多又向例提前近則不特不提前且較中等學校遲至旬日尙未發給小學敎員職務繁而薪俸薄勢不得不出此惟該四小學之經費月僅二千元左右敎育當局尙不能籌措未知所司何事也 
[杭州快信]  
　　甲種森林學校全體學生因校長石平治自四月間出外就醫迄未回校迭電敎育廳另簡相當人員接替置之不理業於本月二十四日一律罷課並發出宣言泣告請各團體維持 
　　省議會昨提議查辦雲韶案温台全部議員共五十九人到祗六人勉足法定數當表决時有瑞安議員黃某乘機離席查點人數尙有七十六人案遂通過 
　　杭總商會昨奉財部復電稱現行所得稅由本部分别先後辦理普通商店資本在二萬元上或有盈餘者始行征稅並暫免查賬似此以資産爲範圍則窮黎不與以純益爲標準則災歉無關其用途已奉明令指充敎育實業經費並由部嚴定儲撥章程以免挪用事關要政尙盼協力提倡并轉各商會查照 
　　江浙敎育會協進會蘇代表沈信卿顧蔭亭今日（二十七）早車到杭副議長黃任之未到浙代表李傑因父在甌遇刦親往省視擬由張佐時暫代出席 
　　湖北第二師校參觀團今日（二十七）赴滬 
　　屈樹培前奉令赴無錫購米昨已大批運杭 
[南京快信]  
　　省農會以取締繭行暫行條例業經省議會議决廢止昨特電該會主張開放繭灶爲蠶桑前途謀發展 
　　吳淞商埠督辦張謇以吳淞地屬寳山地方交涉必多擬請派省署科長金其照接洽組織特函省署請轉致齊復略云頃承惠函敬悉種切吳淞商埠對内對外均關重要我公以桑梓義務慨任其難熱誠毅力曷勝敬佩承示擬派金科長其照接洽組織一節業巳轉令遵辦矣 
　　皖督張文生因餉絀且用人諸多製肘有不日提出辭職請以張勳繼任消息 
　　本省積存之軍警舊破軍衣約三萬七千餘件軍民兩長已派員押運赴津散給災民禦寒 
　　江蘇警察傳習所定十二月一日舉行第三届學員畢業式柬請各界蒞校觀禮 
　　派往各縣秋勘委員多巳回省銷差惟各縣收成財廳尙未核定故各縣仍未開徵 
　　加徵貨物稅一成助賑聞下月一日即將實行 
　　浦口商埠局函省警廳請將該埠花捐局撤消 
地方通信 
[蘇州]  
　　蘇報主筆出獄十梓街蘇報館前因受安福嫌疑於陽曆七月二十七日被官廳封閉並將主筆朱梁作逮捕解經朱鎭守使判處徒刑三個月零二十天内除在押二十二天扣抵徒刑十一天外應禁九十九天當於陽曆八月十七日發交陸軍監獄執行應扣至十一月二十四日期滿當經朱鎭安使令飭將朱梁任於二十四號開釋矣 
　　蘇垣烟酒稅局近事橫涇酒類第一支　經理吳家元因收數不足辦事棘手迭次具呈辭退現經蘇省第三區烟酒事務分局王鼎臣局長批准遺缺另委酒業富商黃鳳飛接充昨己交接任事又商民邵蔚等具呈控告第二支棧經理吳鳴霄縱容司巡敲詐商民且吳經理素有嗜好應請撤換等情經王鼎臣局長以所控是否屬實應候調查核奪昨已派員往查矣 
　　徧發催租韻示吳縣温知事昨以東橋一帶聚衆抗租風潮自經軍隊格斃鄉民四名曁捕獲首要小陸蘭生等九名後雖己平息惟租米依然不動自非力圖挽救不可爰將分别荒熟收租情形亟繕簡明韻示多道徧發各該圖着地保掮牌鳴鑼俾衆週知文曰照得本年田畝禾稻忽受蟲傷迭據農佃報告業經查勘各鄉其間輕重不等輕荒敢混重荒所有全白田地租米豁免不償收成三分以上均須折完租洋全熟無蟲處所情讓斗米口糧業棧如此體貼自應激發天良一俟租由發到務須踴躍輸將倘敢觀望抗納定即干犯刑章經保催追不力一律嚴究勿枉 
[吳興]  
　　餞别前任軍員新鎭守使王如見業於本月二十三日辰刻晨舊宏文館接印視事昨己呈報督署並分行各機關查照在案所有前任參謀長陳其蔚移交一切昨亦辦理淸楚出署故新任參謀長李承培曁李團長·並參謀副官王良田·張承澤·張乃森·張毅以及軍法官沈秉諶軍需官阮鍾良等即於昨日午後在東門沈家花園餞别前任陳參謀長朱副官金軍需員三人盡歡而散 
　　米價暴漲吳興米價近旬日間忽又暴漲每石已需洋八元八角據該業稱實由於各行市底太空銷路不敷之故然觀前昨兩日北關外米船到者又甚踴躍顯見來源充足故近日米價之漲咸疑奸商囤積居奇所致聞商會會長顔叔舟昨己面聆縣知事有飭查飛漲原因毋使米僧私販誘民之說云 
[鎭江]  
　　請欵推廣學校鎭郡西南鄉丁崗村公民賈潤宗等擬推廣國民學校一所以廣敎育特函請平昌市仲董事轉呈縣署於附稅項下酌撥經費以資興學聞張知事據呈後擬先派員調查如學童果眞發達即予推廣一校云 
　　米市最近消息鎭邵米市昨日江北上江等處米船河下共到三十餘艘貨亦尙稱湧旺各米店因市價過高不敢多進故上等秈米今日開盤每石己跌去二角 
　　金融緊迫近訊鎭埠金融消息邇來日益緊急各項商業均甚淸淡故銀拆日見增高加之各處新花刻正上市需用現欵甚巨是以洋釐亦隨之面漲昨今兩日蘇滬兩埠各錢莊滙銀到鎭收買現洋約計十餘萬元故洋釐漲至六錢九分有餘銀拆亦高至四錢 
[温州]  
　　籌辦賑濟之近聞温屬賑濟各事前由該屬同人舉定呂文起爲正會長張益平等爲副會長於温州城内設立籌賑會一所專辦賑濟善後各事並於永嘉縣署内設立平糶局採辦滬米平價發糶又於籌賑會内附設代辦公米處一所爲温處各屬代辦客米以明年夏間爲止 
[海門]  
　　縣敎育會完全成立海門縣敎育會向附設於欵産處職員由各區選推辦事毫無統系會務因之不振茲於十月三日遵章改組選得黃志秀爲正會長黄照靑爲副會長續於十一月十四日又召集全體會員修改會章補選職員計薛蔭田·黃逢庚·顧含三·陳倬·夏崇洲·龔勵之·蔡德馨·施炳章·沈之祥·劉光海等十人· 
當選爲評議員徐錫麟·張惠疇·朱安欽·陸錦圻·李松岩·黄善同·施仁·黄邦棟·陳賓五·季汝渭等十人當選爲幹事員並議决事務所遷移至郡廟第一校地方寛廠從此可告完全成立矣 
[安慶]  
　　皖商會定期改選會長皖省總商會昨日舊會董開會擇定隂曆本月二十日選舉會長惟前會長蔡正副會長程慶福己連任數次不得再行連任茲有商界新進份子以商會自民國九年以來窳敗己達極點當此改選之際特約集同志發起皖省商事改進會以研究學術促進商事改良而謀商人自治爲主旨（宣言書從略） 
雜評一 
[軍治與變相之自治（默）]  
　　自治當然不容於軍治者也故軍人必盡力反對之然欲反對而無其詞於是以請假辭職示其不平之意以軍隊異動示其擁戴之威以不負維持治安責任恐嚇政府與人民此種剛柔互用之手段爲今日督軍反對自治之新方法恐今後將風行於一時也 
　　除絶對軍治外有兩種之變相一曰軍人自治軍人有借自治之名以成功得則不得不以假自治予民舉凡廢督裁兵分治等等皆可變易面目以敷衍之而仍隂操其實權蓋旣向人民借自治招牌以取得地盤自不能不以自治之名聯償其值非特自全體面亦可藉以自固拒外勢之侵入故軍人自治亦將爲今後流行之一種也一曰官僚自治政府旣宣布其所謂自治於是官吏曰爾欲自治今與爾矣督軍曰爾旣自治不得於所許自治外再有所干預然其實所謂自治仍是官治之變相仍如向來官治之可由武人操縱自治特其名而已矣故官僚自治今後又勢所必至之一種也 
　　然則人民所求之眞自治將何日能實現乎非人民奮力共爭能安坐而得乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬各省自治聯合會籌備會]  
　　昨日（二十七）下午三時各省旅滬人士假蘇社開談話會先是旅京各省自治聯合會成立由江蘇旅京同鄉會推孫少江君到滬徵集意見曾由江蘇在滬人士談話二次推人向各省旅滬人士接洽定於本日開會協商組織方法茲將到會人士及談話結果錄下到會者劉伯昌·王汝圻·陸規亮·朱叔源·陳大猷·朱紹文·黃守孚·張福增·黃炎培·張志鶴·黄守恒·潘文安·穆抒齋·賈季英·黃次山·袁俶畬·湯斐予·余壽平代表陳介安·胡祖舜·梅家璣·高振霄·范鴻鈞·董昆瀛·張知本·蔣作賓·吳山·王玉堂·任矜蘋·管鵬（一）推蔣作賓爲臨時主席（二）推朱紹文爲臨時書記（三）朱叔源報告與朱紹文向各省人士接洽情形（四）陳大猷報告旅京各省區自治會組織情形（五）胡祖舜湯漪董昆瀛管鵬任矜蘋先後報告各省自治運動之狀况（六）結果决定（甲）凡到會人均負向各省同志接洽之責任（乙）於下星期四以前將巳經接洽者之姓名住址開交臨時書記以便通知（丙）所接洽者以同志爲標準不分個人團體並不分省界（丁）下星期六午後一時開發起會先期通知並送登各報本埠新聞（戊）推陳大猷朱紹文君草宣言書於下星期六交會 
[鄭立三等致旅京江蘇代表函]  
　　伯雨强齋二先生鈞鑒爲蘇事累兩先生久駐京師南中同人日深企想鐡老久許而不來各方頗爲觖望揣摩槪可想見議會業經彈劾於前未必能緘默於今將來更有痕跡是中央愛護伊通適以增其反感也子陵就任後出席議會披露財政内幕頗引起各方面之傾向昨在滬同人多有即請暫代省長以便伊通可早脫離者同人因先囑立三等函達台端請卽與在京諸老及同鄉會諸公徵求同意隨向府院方面進行俾可早定蘇局免滯政務至省會正提議民選一層須時尙多現在任職與將來另選並無窒碍也尊此陳達敬請旅安在京諸老及同鄉會諸公統乞致意不一鄭立三等同上 
[嚴財廳長返寗]  
　　江蘇財政廳長嚴家熾日前來滬籌欵現巳事畢於昨日（二十七日）晚乘滬寗路十一點鐘開行之夜班快車返甯矣 
[提督公司將增設太平洋郵船]  
　　提督輪船公司鑒於中美兩國間往來商務日盛商輪營業因此發達即航行太平洋之旅客亦逐漸增多由是急謀增設中美郵船籌備巳將數月確定載重一萬噸之郵船五艘專備行駛中美之用實行成立之期至遲在明年四月間名稱仍用提督公司ＡＤＭＩＲＡＬ其航行地點訂定自美國新金山出發經檀香山·橫濱·神戶·而至上海再由上海開赴小呂宋·香港由港返申駛還美國往來路綫與太平洋郵船公司取同一之航程云 
[江安號輪船行下水禮紀]  
　　虹口耶松船廠代招商局新造之江安號輪船於昨日午後三時在浦東祥生分廠舉行下水禮中外來賓約百人由該廠備小輪在三馬路工部局碼頭迎送將行禮時先攝一影招商局代表傳筱庵君與司禮之施黛蠶夫人（ＭＲＳ·ＳＴＥＤＭＡＮ）及諸來賓均立船後高台上船下水後來賓同赴該廠樓上茶會由該廠總經理潘鼐滌斯（ＪＯＨＮＰＲＥＡＴＩＣＥ）與經理彭司（Ｗ·Ｓ·ＢＵＲＮＳ）職員林良佐君等殷勤招待潘鼐滌斯君先致謝賓詞傅篠庵君代表招商局致詞謝該廠執事諸君並謂該廠工程迅速工料亦甚佳故不獨招商局常請該廠造船即以後各機關有欲造船者最好請該廠造之云云繼由招商局總船主郎英突（Ｗ·Ｈ·ＬＵＮＴ）君致詞活蘭絲（Ｇ·ＷＡＬＬＡＣＥ）君繼起演說至五時始盡歡而散該船長三百四十英尺闊四十七英尺深二十四英尺六英寸載重二千一百五十噸據局中人言該輪之加入長江行駛其實行開輪之期須至明年三月中尙有往來寗波班之新江天·及外洋船江平號·兩新輪年内不及竣工須至開年春間始可出廠下水云 
[新任駐奥公使候欵放洋]  
　　現任天津交涉員新簡奥國公使黃榮良（字子誠）行將來滬放洋今專候政府頒發公欵一俟領到卽將交涉員職務交卸先返安徽無爲故里掃墓然後至滬候船其兄黄子靜醫士（紅十字會北市醫院主任）日内即回籍預備聞黄使年内必首途赴奥云 
[社會服務研究會定期開會]  
　　本埠基督敎女靑年會之社會服務研究會於十二月三日起將在崑山踵十一號半女靑年會會所開十日之會每日有學班及演講班共有三點鐘凡有志入會者除出外參觀車資不計外僅須繳報名費小洋二角凡到班滿十五次以上者給予證書以資鼓勵所定課程中之各程題目莫不於女界有所裨益届時本埠敎會與非敎會所設之各女學校以及醫院與敎堂均將派代表與會以資研究各種問題並聞兩星期日之演講與第二星期六之展覽會男賓亦一律歡迎云 
[反對取消繭行條例之覆音] 省會議案巳交覆議 
　　江蘇省議會議决取銷取締繭行條例一案江浙絲綢機織聯合會中華國貨維持會·認爲有妨綢織各業生計電請蘇省當道拒絶公布巳誌前報茲悉此案該會等現已接到省中復函茲爲照錄於後 
　　江浙絲綢機織聯合會昨接江蘇省公署第一九九六號批云電二件省議會議决廢止繭行條例誓不承認由號代電及箇電均悉取締繭行條例碍難撤銷業巳咨交省會復議矣仰即知照此批又接江蘇實業廳覆函云頃接貴會箇代電開以報載省議會廢止取締繭行條例案業巳通過請求轉呈省長將原案駁回萬勿公布等因查此案業由省署咨交省議會復議在案并未公布無須敝廳再爲轉呈准電前因相應函復貴會查照中華國貨維持會昨接江蘇財政廳復函云箇代電悉蘇省近年絲荒確係實情前經上海蘇州南京各總商會等呈請援照浙省成案將甯蘇常鎭各屬停發繭帖二年經省署令由實業廳及本廳議復請咨農商部核辦現在部復已否奉到廳署未奉行知無憑查悉目前省會提議廢止繭業條例在未議决公布之前僅憑報載未可盡信如必爲綢繆未雨計可逕呈省署核辦或赴省會請願本廳未便代轉此復 
[元年公債决定如期付息]  
　　上海證劵物品交易所接財政部特派員楊由關監督陶瑗氏來函内開逕啓者頃奉財政部宥電内開下月一日元年公債第十四期付息業巳籌畫就緖决定如期發付除將付息號碼表送由中國交通兩總行轉寄滬行登報公布外希向商務總會銀行公會曁各證劵交易所分别通告以慰衆情而昭國信等因奉此合亟轉達貴交易所查照布告各證劵商爲荷 
[花衣市面之近况]  
　　滬上花衣交易本爲商業中之一大宗緣紗廠林立且近鄉多屬産棉之地洋莊客帮皆集中於此故華洋市情一日數易本年通花收成雖不十分豐稔惟通屬各地種植較往年增多如東台縣一隅向不植棉而今歲出數亦殊不少故此次紗價頻跌花價亦因之而受影響近日南市通花儲存棧房者積至一萬餘包之多銷路雖早有大批預期抛出而目下之現貨銷場則價更賤而反滯呆矣今陽曆年關將届銀根又緊客帮皆無躉購美花逐跌故一般通花客人運貨來申觀此形勢惟有自向物品交易所售脫每日有二三百包或三五百包之交易十二月份貨每擔祗二十三兩其價頗低以是業棉花之掮客無不虧折云 
[松江商會反對印花稅新章]  
　　上海南北市兩商會昨日均接松江縣商會函云逕啓者案查印花稅法頒布以來格不能行者多年直至民國六年人民見國步多艱財政困難始勉力擔負然租界商號至今獨未遵行而政府對之不聞有若何辦法獨對於内偶然漏稅之商鋪動輙威奪簿籍橫勒重罰稍不遂慾拘押隨之致小本經營無如被累苛細煩擾莫此爲甚今見縣公署布告以轉奉財政部令自十年一月一日起所有銀錢支票及性質類似支票之憑證貼用印花一分憑摺及賬簿各改貼印花稅一角先期出示通告以便届時實行有不遵貼者依法處罰以資推行此令等因奉此合行布告仰該商民人等一體遵照短漏干罰等因全邑商民異常惶駭節經開會勸導仍復一致反對僉稱各省内爭不已商業迭受影響加以田禾歷被歉收市情凋敝巳達極點照舊貼稅已屬萬分勉强若以新章實行簿摺改貼一角支票貼用一分如此重負商人斷難擔任租界且未通行貼稅内地反欲加增稅不公平誰肯遵貼萬一官廳届時强迫商界當取一致行動等語要求繕立議案并請通電各總商會及各縣商會聯銜進行在案除備具請願書懇請江蘇省議會爲民請命外相應備函徵集意見以資合力進行務請貴商會不吝敎言迅將貴處商情對於印花稅改貼新章之意見卽日見復至紉公誼 
[反對貨物稅加徵賑捐之意見]  
　　稅所加征賑捐各業紛紛反對近又調查江海關稅務司並未加稅常關亦未奉有明文茲獨加征於貨物稅故各業認商以其負擔不公一致羣起否認云 
[勒消控案之查辦]  
　　浙江慈谿縣人李淸鍔前投上海地方審判廳控寳山人孟根生虧欠楠木貨欵洋五六百元曾奉判决飭令被告如數還洋押候交保嗣據正興米號司賬沈志高投案將孟根生具保出外限日交欵茲因日久延宕分文不繳即經該保人將孟送案收押候究在案詎日前忽有地方審判廳錄事趙德模偕該廳承發吏姜士明等多人將原告約至南京路仝羽春茶樓商議欲令以一百五十元了案李淸鍔因吃虧太多當塲不允而散前日李將勒消控案等詞投審廳報告戚廳長得報後大爲詫異立傳趙姜二人至辦公室詰問據趙稱此事全由書記官羅以鹿托我前去等語戚君得供除派吏將沈志高傳案立時備函將趙姜沈移付同級檢察廳訊供收押外羅着書記官長看管候查明實情再行辦理 
[補錄謀斃蓮英案之軍署判詞（續）]  
　　（丁）被告閻瑞生吳春芳之自白（一）據被告閻瑞生供認此案起因乃由伊在久安里妓女題紅館處冶遊四月中旬伊私自結算端節應付之欵約有六百餘元各處設法不着乃於四月十九日私借題紅館鑽戒一隻當洋六百元往江灣買賽馬票詎又全數輸去不得已始起這刦財害命之念旋於四月二十三日先購買哥羅芳藥水一瓶然後往晤吳春芳告以計畫約其帮助許以事成後將所得分潤吳允諾並爲之代約一友即在逃之方日珊伊乃囑吳春芳備繩索一根以便臨時應用下午三時向朱稚嘉借得汽車嗣與被告吳春芳等在福裕里對面鶴林春茶樓會齊六時餘由伊自福裕里小林黛玉家將蓮英誘出登車被告吳春芳及在逃之方日珊立在車後開至第二虹橋附近荒僻處由伊將藥水澆於棉花上交與被告吳春芳示意令其與方姓一同動手當由彼等將蓮英自車上拖下用繩套其頸拖入麥田内施用迷藥並由伊以藥水灌於蓮英口内飾物由吳方等取下嗣伊令吳方二人將蓮英尸體移往他處抛棄時撫其鼻際尙有氣息特甚微伊復囑吳方等務必將其勒斃並將藥水瓶交給吳春芳令其帶去不妨再行施用須視其氣絶爲度當由吳方等一人拖蓮英之髮而帶其頸上之繩一人持蓮英之足將其拖往麥田而去伊始開車先走伊想蓮英經此一拖斷無不死之理後來聞吳方二人云彼等當時將蓮英拖至麥田深處業己氣絶伊曾囑吳方二人將蓮英尸體掩埋不料彼等口頭答應並未去埋至所刦贓物伊分得大鑽戒一隻珠項圈一個碎鑽耳環一隻别針一隻手錶一隻伊被獲後除手錶因因失落無從繳還外其餘各物均己由包探吊到各等情不諱此足證明該被告應負本案之完全責任也（二）據被告吳春芳供認此案係由被告閻瑞生起意閻於隂曆四月二十三日上午到黄德昌茶葉店與伊約定由伊代邀方日珊帮助當時閻告以己購有藥水一瓶囑伊另備繩索一根至下午三時餘伊等在福裕里對面茶樓會齊將繩索備就閻令其看守汽車並將藥水瓶藏置車後箱内繩索藏在方姓身上旋由閻將妓女帶來登車伊與方姓登在車後即行開車直開至徐家滙鄉間僻靜處閻即停車伊等亦下車閻繞至車後將藥水取出澆於棉花上給伊令其動手當由方姓將該妓女拖下車來急以繩套其頸伊即以藥棉花捫其口鼻旋將其拖入麥田内斯時該妓女尙能言語對閻說哥哥你要錢我給錢與你你不要害我的命乃由伊一手將其打倒在地閻復持藥水瓶就該妓女之口灌注適因有一鄉人來閻迎出設法攔阻乃由伊按住該妓女之首使撲於地仍用藥棉花捫其口鼻防其出聲飾物由方姓刦下藏在他衣袋内然後出伊與方姓將該妓女頸上之繩緊纏十餘轉知己垂斃乃棄之去嗣閻恐鄉人轉來致被發現復令伊等將尸體移往他處抛棄並據閻說該妓女鼻際尙有氣息恐未死囑伊等務必將其勒斃並將藥水瓶給伊帶去再行施用切不可令其復活迨伊與方姓二人將尸體拖至麥田深處撫之業巳氣絶方日珊因發烟癮不能久候遂先行伊一人守候心中害怕乃將藥水瓶抛去尋路而回所刦贓物伊分得小鑽戒一隻鑲翡翠别針一隻鑽環一隻别針鑽環兩件係託方日珊代售洋二十八元小鑽戒一隻係由伊自己當洋四十元先後花用各等情不諱此足證明該被告應負本案之共同責任也該兩被告詳細供詞均存卷備考（仍未完） 
[國民大會策進會消息]  
　　評議常會國民大會策進會昨日下午五時開第二十五次評議常會公推盧偉昌主席唐豪紀錄（一）報告出發代表曹朱二君由洛陽最近來函盛稱吳子玉師長主張國民大會始終堅决惟頗招各省軍閥疑忌甚爲憤慨目下曹君因有感冒先赴京朱君乘正太車赴太原後再至京主席報告畢經衆討論决定由會致函吳師長請其堅持到底用評幹兩部名義致函慰勞曹朱二君（二）提議聯絡浦東國民大會案主席謂浦東大團三墩二鄉聯合組織國民大會業經選定代表盛斃梅方仲楫倪楚翹諸君與本會聯絡進行本會自應推舉代表前往接洽當經推定盧偉昌張振遠二君於下星期二（十一月三十日）上午干時賚帶本會公函詣浦東接洽最後國民大會山西促進會代表劉仁航君蒞會交到該會正式推定劉君爲駐滬代表公函衆皆歡迎議畢散會 
　　演講團會國民大會策進會演講團於昨日五時開會公推孫道勝主席張振遠紀錄首由主席將張振遠提議進行方法書宣讀後付衆討論（一）組織出發演講隊陳家寳主張分四隊每隊七人講員不以本團團員爲限每隊至少每月出發一次張振遠附議通過（二）審查演講圖表結果舉審查員任矜蘋周劍雲司徒俠海等三人（三）徵集應用物品經張振遠說明理由結果由本團將應用物品開單咨交總務股製辦馮少山團議通過討論至此爲時己晚遂由主席振鈴散會 
[國内輪船進出口貨物之調查]  
　　進口貨（寗波）招商局之江天輪船昨由寗波裝來之貨有茶葉六百八十四箱乳腐三百罎竹木器三百十八件土酒二百罎棉紗一百件冬笋八十簍瓦器九件（長江）三北公司之德興輪船昨由長江裝來之貨有黃豆二千零四十八包小麥一千八百七十七包白米一千九百零三包磁器四百件·棉花·機花·五百五十六包木耳二百零七件柿餅一百八十件紙頭九十八件水銀六十箱綢子四十九件花生米四十六包牛皮火腿海參十五件又轉甬貨有皮油九十桶苧蔴九十件棗子三十包藥材木耳二十八件又招商局之江孚輪船昨由長江裝來各貨計麫粉二千包白米一千一百五十包小麥六百二十九包黃豆二百十包棉　花四百四十四包紙頭三百八十件磁器五百八十六件烟葉三百三十八件靑蔴一百五十五件牛油一百十七桶土酒五十三罎水烟五十箱皮油三十六桶牛皮黃紙三十八件猪毛上紙二十四件茶梗白絲二十二件生漆十四桶蔴油二十五罎雜貨三百零三件又太古公司之吳淞輪船昨由長江各埠裝來之貨有白米芝蔴一萬五千八百八十包苞米豆麥九百包油一千零九十桶紙頭烟葉二千五百五十件棗子蓮心三百九十六包藥材二百六十二件其餘各貨二千件（福州）招商局之廣濟輪船昨由福州裝來之貨有紙頭一千四百零二件笋千二百七十二件茶葉一百三十七箱軍衣十七件香菇荔乾二十箱蝦干雜貨十件（浦口）太古公司之綏陽輪船昨由浦口裝來之貨有花生仁四千一百九十八包綠豆一千四百九十三包小麥四百零四包黄豆三百十九包芝蔴二百四十包（烟津）怡和洋行之裕生輪船昨由烟津裝來各貨有磚瓦二萬張土酒四百五十罎鹹魚二百九十八件鹹菜二百七十三件生梨一千三百六十七擔烟絲八十四件粉絲八十件雜貨五十六件 
　　出口貨（寗波）招商局之江天輪船昨日裝赴寗波之貨有麵粉二百包花生二百八十九包洋布三十九箱粉絲二十件烟葉七十一件其餘爲雜貨（石浦）越東公司之永利輪船昨日裝往石浦等埠之貨有黃豆二百餘包綠豆二百包豆餅二百張靑糖八十包香烟四十箱花衣五十包洋紗三十件舊鐡三十擔金針菜二十包其餘爲南北貨（烟津）太古公司之奉天輪船昨日裝赴天津之貨有麫粉一千五百包白米五千八百七十包洋酒一千一百六十二箱洋布七百零一箱花衣五百六十七包桐油七百桶白糖三百四十七包紅豆三百包竹頭三百五十件榨菜一百五十三箱糖果一百零八箱土酒一百四十罎苧蔴八十八件汽車六部洋雜貨六百五十件（港粤）怡和洋行之廣生輪船昨日裝往汕頭之貨有現洋十一萬五千元黃豆四千八百六十三包洋紗六百七十一件桐油一千三百桶苧蔴三百四十九件土酒五十罎秤頭八十件栗子二十包雜貨三百六十件裝往香港之貨有土酒一千五百八十罎黄豆二千零四十二包烟葉一千一百十八件白豆三百零一包磁器一百九十三件洋布九十七箱苧蔴五十件雜貨四百四十四件裝往廣東之貨有花生仁五千二百七十三包麵粉三千包黃豆一千七百二十八包爆竹一千一百二十六件土布九百三十九件洋紗三百三十三件雜貨六百零九件 
[大批路軌鐡條運往大連]  
　　烟臺金記之同利輪船ＴＡＮＧＬＴＥ上海由三井洋行經理此次從福州開來並未裝運貨物係來滬運裝大批火車軌道之鋼條赴大連者前日己在虹口公和祥貨棧起運共裝有路軌鐡條二千數百根即於昨日開往聞先往天津次至大連灣然後再赴奉天該輪除路軌之外尙有各洋行附裝之茶葉香烟等雜貨數百件 
[一週間之金融調查]  
　　進出口銀洋數調查此一星期國外所來大條銀共計一千零七十三條又羅比洋四十二萬元此項大條銀轉裝往香港者計一千一百十一條又洋五萬元銀二十萬兩據云此銀皆係粤軍政府所需也尙有現標金裝赴日本大阪計七百零三條此次南京杭州兩造幣廠裝來新幣祗有六十一萬元而國幣裝往長春烟臺厦門蘇州南通州大連山東汕頭等埠共計一百廿六萬元較上届多出半數現銀裝往南京杭州兩造幣廠計七十一萬兩所以今屆市上銀根略緊蓋銀洋出多進少之故茲將逐日進出口之細數錄下「二十二號」通商銀行從杭州來洋十五萬元交通銀行由南京來洋四萬元又大陸銀行三萬元交通裝往烟臺去洋五萬元又長春去洋三十萬元中交兩行各裝南京去銀三萬兩中國銀行亦裝長春去洋三十萬元大陸裝南京去銀二萬兩正金裝大連去洋十萬元本街裝山東去洋五萬元又裝汕頭去洋五萬元又大條銀七十四條「二十三號」英公司輪船從歐美來滬鐡來匯豐銀行大條銀九十四條又有利銀行二十條又麥加利六百九十一條又羅比洋四十二萬元又中國郵船進口運來華比銀行大條銀三十九條又滙豐銀行一百八十三條又麥加利四十六條交通大陸兩銀行各南京來洋四萬元中交兩行各裝南京去銀三萬兩本街東亞銀行裝香港去大條銀三百零六條本街某銀行裝南通州去洋五萬元「二十四號」交通銀行由南京來洋四萬元中交兩銀行各裝南京去銀三萬兩中國銀行裝南通州去洋六萬元本街裝香港去大條銀四百七十二條「二十五號」中國銀行裝蘇州去洋五萬元中交兩銀行各裝南京去銀三萬兩通商銀行裝杭州去銀二十萬兩本街裝香港去銀二十萬兩又大條銀四十六條「二十六號」交通銀行由南京來洋四萬元又大陸銀行亦來三萬元交通銀行裝南京去銀三萬兩又中國大陸兩行各裝去銀二萬兩中國銀行又裝烟臺去洋五萬元朝鮮銀行裝現標金赴日本大阪去計七百零三條滙興銀行裝香港去大條銀九十四條又本街某銀行亦去大條銀一百十九條本街裝厦門去洋十萬元「二十七號」通商銀行從杭州來洋二十萬元又裝去銀十四萬兩中文兩銀行各裝南京去銀二萬兩大陸銀行由南京來洋三萬元又裝往銀二萬兩 
　　洋釐此七天中之洋釐甚爲平穩常在七錢二分一釐七五至七錢二分○二五之間惟昨日午後因又有某銀行買進現洋之故以是收盤稍好爲七錢二分一釐七五觀此情形街底存洋尙豐目今商業上之用途不多不致飛漲也 
　　銀拆自進出口貨呆滯之後銀拆常在四錢之外最小亦須三錢左右緣華商營業之習慣如資本一萬兩營業之範圍須三萬之上均賴錢莊爲轉移機關故今後之銀拆勢必有增無減况陽曆年關將屆銀拆更難望鬆也 
　　國外滙兌上屆調查時鎊價爲四先令十一辦士近期大條銀四九八七五遠期大條銀同上印滙三百十四羅比法滙一千三百九十個法郎美滙八十五元港滙七錢四分東滙五錢九分七五和滙二百八十一盾五新滙四錢六分八七五足赤現售二百八十二兩五錢後至二十二日至二十五日止先令縮至四先令七辦士印滙改爲二百九十三羅比法滙一千三百零五法郎美滙八十元港滙七錢五分東匯六錢三分新滙五錢○二分和滙二百六十一元近期大條銀四六二五遠期四六三七五足赤現售二百九十五兩觀此數日國外匯水之變遷與金價之步高咸出意料之外乃自二十六號迄今鎊價囘漲至四先令九辦士半近期大條銀四八七五遠期四八五足赤價亦跌至二百八十六兩七錢五分其餘滙率均隨先令而變更昨日標金反爲漲價據云滙率雖長而各國銀行之結價仍提高金本位壓小銀價實與表面上不甚符合以故今明日之標金價尙有增高之兆云 
　　銀洋查倉數昨爲星期六調查中外各大銀行所存倉庫銀兩計三千六百四十八萬兩洋二千六百六十四萬元大條銀八百七十四條押欵銀六百十萬兩拆票銀一百五十萬兩較上届二十號少存銀八十五萬兩洋亦少存七十三萬元大條銀少存九十五條押欵銀多一百四十萬兩拆票銀亦多二十五兩由此觀之商業之呆鈍槪可想見茲再將各銀行之細數錄下麥加利存銀二百十萬洋一千七十六萬大條銀六百零七條押欵銀三十萬滙豐存銀一千零五十四萬洋四百零七萬押欵銀二百萬兩道勝銀存一百三十六萬洋四十五萬東方存銀二百三十六萬洋四十三萬花旗存銀一百萬洋一百三十五萬華比存銀八十萬洋三十五萬和囒存銀四十九萬洋九十萬大條錢二百五十二條中法存銀七十二萬洋一百四十三萬通商存銀五十萬洋七十萬中國存銀一百四十八萬洋六百十四萬押欵銀一百萬各錢莊存銀四百四十萬洋一百八十萬交通存銀八十五萬洋三百九十五萬有利存銀四十五萬洋三十五萬菲律濱存銀四十萬洋六萬友華存銀四十萬洋四十萬安達存銀三十五萬洋十萬滙興存銀一百十萬洋十八萬懋業存銀三十五萬洋二十萬拆票六十萬華義存銀四十萬洋二十萬拆票二十萬兩尙有華商銀行團聚興誠等各銀行所存銀洋皆不在内 
[華洋義賑會擬在各省設分會]  
　　華洋義賑會經中西會員議决擬於九江·南昌·杭州·寗波·宜昌厦門·福州·廣東·汕頭·南寗·成都·重慶·雲南府·等處組織分會以期通力合作募集巨欵俾資救濟當分電各省商會其電文照錄於下敬啓者北省災情奇重非募集巨捐不足以資救濟敝會局處滬凟誠恐鞭長莫及現經中西會員議决擬在尊處組織分會作爲敝會募捐收欵機關尙祈貴會顧念哀鴻力予贊助並會同當地敎會及公正士紳接洽進行尅日成立並希電復無任企禱華洋義賑會錢能訓朱葆三宋漢章王一亭陸伯鴻滙豐銀行中國銀行通商銀行中法實業銀行上海總商會同叩宥又致上海總商會函云北省災情奇重非募集巨欵萬難救濟茲經敝會中西會員議决擬就浙贛川鄂等省組織分會以期通力合作衆擎易舉特先通電各省商會請求贊助進行此項通電應請尊處會銜用昭鄭重送呈底稿一紙即祈察奪見復以便拍發爲荷旋接該商會復函云展誦大函並附電稿一紙到會祇悉之下事關賑務急要極應會銜尊擬電稿甚爲妥愜請由貴會即便拍發爲荷 
[北方工賑協會放賑員之報告]  
　　北方工賑協會派員赴北地放賑迭紀前報茲續得該會放賑員馬羣超姜安定君報告爲錄於下距棗强城十餘里陳太湖莊今年受災最劇予等於十一月十九號至該莊調查當由村中父老偕往見住宅雖密而居民寥寥無幾甚有室中器具陳列獨無一人居住究其原因則皆迫於窮餓相率逃亡即有留在家者亦祗老弱婦人而己該莊有七十多戶現所存者僅三十餘戶十室九空慘何如乎棗强城東之大雨靈村與冀州城毗連相距祗有十餘里明初州民多有徙至該村務農爲業者至今村中居民大半皆爲州民雖相隔數百年之久而邑民與州民之間界限頗嚴今年受災以後各處放賑者亦有界限之分予等以同受天災彼此相等故不問州民與邑民一律施放 
[定期發售莫干山車船游歷票]  
　　滬杭甬鐡路於本年夏間將浙省莫干山避暑會收回辦理力加整頓頗受中西人士之讚許自避暑時期過後該路復加頓理以備冬季游歷之需目下西國冬節與陽曆新年轉瞬即届中外人士乘茲佳節往游者爲數必多該路爲便利旅招待游客計特於陽曆十二月十七號至明年一月三號止在上海南北兩站及梵王渡站發售莫干山車船游歷票其拱宸橋至三橋埠之汽船亦己佈置完備茲將其行駛日期及聯票價目等摘要錄下（汽船日期）十二月二十三號二十九號一月三號接日均有汽船由拱宸橋駛往三橋埠其時刻與由滬開往杭州之早快車啣接除此三日外隨時均可要求開駛惟需附費十八元（聯票價目）由上海北 
 
 

Page 11

 
 
站至莫干山成人頭等二十元二等十五元三等十三元小孩頭等十二元二等九元三等八元由上海南站及梵王渡至莫干山成人頭等十九元二等十四元七角三等十三元一角小孩頭等十元七角二等九元四角三等八元五角五分賑災捐欵照加此項辦法己於昨日（二十七）由該路車務洋總管通飭各大站站長莫干山鐡路旅館辦事員·及三橋埠汽船招待員等一體遵照辦理矣 
[南洋公學消息一束]  
　　南洋公學學生分會組織之八省義賑募捐隊巳於前日結束共募到洋七百四十元儲蓄票六十元己交華洋義賑會核收捐欵以嚴智珠張延祥二君經募者爲最多 
　　校長問題自唐文治辭職後由部派凌鴻勛教員代理至今尙未派新校長來校唐前校長雖以親病目疾辭去其提倡國學之志未衰在無錫唐公館内設國學專修館將親自講學云 
　　校中現由張延祥李春明申國權等發起靑年會將在社會服務一方面光行着手辦理 
　　電機科四年級學生由敎員領導赴法商電車公司·及愛迪生電燈廠參觀並講解一切下星期將往楊樹浦工部局電氣廠參觀　　管理科敎員徐廣德訂於二十八日與張女士結婚師生致賀者甚衆 
　　星期二晚學生會請馬君武博士來校演講題爲國民經濟星期五晚有美國西方電氣公司派人來校映演製造電話器具之影片此公司之電話器具最著名南洋畢業生赴美實習者年有數人往此公司云 
[東方八大學比賽足球消息]  
　　南洋與約翰昨日（二十七）爲南洋與約翰比賽足球之期在南洋操場舉行下午二時十五分開始半小時未分勝負至二點五十分鐘約翰球員陳忠賢將球蹴進南洋球門歡呼四起至三時十五分鐘公證人鳴笛休戰閱十五分鐘後互易陣地重行瘊鬥至三時五十分鐘南洋球員杜榮棠從右方蹴進一球同時掌聲雷動至四時十五分停戰結果爲一與一之比不分勝負是役兩方公請霍爾敦（ＦＵＬＬＴＯＮ）先生爲公證人男女來賓參觀者不下二千人定十二月十一號南洋球隊往約翰重賽茲將兩校球員姓氏錄下（南洋）寗樹藩陳汝閎申國權張玉麟杜榮棠錢崇蒞李庭三梁建業陳毓麟王元康陳賢丁人夔李梅先黄守寅劉鏗仇建善葉熙誠周家驥葛福照李伯鴻陳錦榮邱全忠胡振洲林仲英蔡灝張紹光（分正備兩組）（約翰）嚴壽康刁慶歡陳忠賢陳康厚徐騰輝林全輝張福星唐恩林孟德徵馬德泰楊錦銓 
　　復旦與東吳昨日下午一時半復旦大學與東吳大學（在復旦操塲）比賽足球上半時復旦先鋒屢叩球門東吳頗能支持未分勝負休息十分鐘後雙方再上戰塲復旦球員勇氣百倍幾次包圍東吳最後復旦球員秦競從左翼攻進一球結果爲一與零之比復旦勝 
[昨日汽車肇禍彙紀] 傷兩婦之斃一童 
　　昨日上午十一時許有一千六百九十七號汽車駛經虹口吳淞路撞倒江北婦人劉氏受傷頗重當由虹口巡捕房一百二十七號華捕到來押令汽車夫載送受傷婦人往同仁醫院醫治旋即帶該汽車夫入捕房稟候捕頭發落又有一千三百零八號汽車於昨日下午二時許駛經北四川路横浜橋附近將在路行走之江北婦人許尙孟撞倒腿足頭部均傷由北四川路捕房四百五十號華捕瞥見當即前來抄錄汽車號碼另雇車送受傷婦人投仁濟女醫院醫治一面歸報捕頭候示又有江北人十六歲男童郭波羅又名福三昨晚六時許行經北西藏路新垃圾橋堍遇有一千八百號汽車駛來一時不及避讓致被撞跌碾傷甚重當經滙四捕房一千零三十號華捕赶來將汽車扣留押令載送郭福三投仁濟醫院一面帶該汽車夫入捕房請窘旋據書院用電話報稱傷者受創過重不及醫治即氣絶斃命即由捕頭派捕將屍車送斐倫路騐屍所候報請公廨檢騐 
[國貨維持會常會紀]  
　　中華國貨維持會前日午後二時開第四十五次評議會由汪星一主席茲將議决各案列後（一）變昌火柴公司函請介紹該廠出品於福州油頭厦門等處案議决函復該公司請俟加入本會後照辦可也（二）先施公司函送新加坡陳嘉庚橡皮公司出品橡皮鞋底請爲提倡案議决准爲提倡（三）河南開封國貨維持會函寄變股棉紗請調查究係何國貨品案議决公推會員孫緯才先行確實調查明白後再定辦法（四）會計主任龐竹卿轉來普益　藝所自製陽傘請爲竭力提倡案議决試觀樣品質料均稱堅固定價亦廉准予提倡（五）江浙絲綢機織聯合會函請電懇省長駁回省會通過廢止取締繭行條例案經文牘處兩次發電力爭並由副會長主介安親自赴寗而請拒絶昨博省批己咨會復議矣是否有當請公議議决無異議（六）本埠豐　洋行來函調貨至萊陽被學生會扣留懇本會去函證明放行己經文贖處稟承議長去函證明請追認議决通過（七）本月三十日爲本會選舉大會請公推籌辦員以利進行案議决經推定唱票·檢票·記票·糾察·招待·各員（八）華僑鄰輝淸君業已來滬請酌定日期開會歡迎案議决十二月二日即夏曆本月二十三日（九）龐竹卿提議請估定提藍橋地價議决估定作價銀一千兩議畢散會已鐘鳴五下矣 
[今日公共體育場與西人比賽足球]  
　　公共體育場足球隊今日約西人某足球隊到場比賽足球時間爲下午二時半起 
[勸學所定購國音留聲機片]  
　　中華書局爲統一國音起見製造中華國音留聲議片由敎育部派王璞來滬發音又派黎錦熙來滬審查業己審定公布認爲學校學習國語用品上海勸學所所長李頌唐以該機片於國語統一極有裨益且發音淸晰可以多人同聽己向該局定購二十副擬以二副留所十八副分發十八市鄉以便各學校輪流便用云 
[毓英學校學生助賑]  
　　虹口梧州路慶雲里毓英學校高小科及國民科學生因鑒於北方災情重大特發起捐欵助賑由校長郁君創爲分隊募捐分全校學生爲四隊以資競爭一時解囊慨助者甚多而以女學生尤爲踴躍各出其果餌之資爭相捐助該校敎職員亦捐數元以爲之倡計共得大洋四十元小洋三角錢五百三十二文即由學生彙送華洋義賑會聞校長郁君擬製奬牌兩面以奬捐欵最多之一隊云 
[裴國雄返滬]  
　　上海學生聯合會第一義務國民學校主任裴國雄君於九月間往日本及南洋等處考察義務敎育及兒童公育等事並爲該校籌募基金茲悉裴君已於日前返滬即至該會會長何世楨君處報告一切經過情形日内擬在校開會討論進行方針及徵求董事諸事云 
[新閘商界聯合會開會記]  
　　前日下午七時新閘商界聯合會開第十六次職員會到者不足法定人數遂改爲談話會由會長胡鑒人主席謝憲峰紀錄請王肇成報告總會事略謂總會改選正副董今己得該董之同意擬於二十七日下午二時改選分科等又云某某欲分組總會實係少數個人行動故不成問題云云繼由黄肇忠提議本會出席總會代表届期己滿應請改選言畢多數主張改選主席遂用投票選舉事畢王肇成與秦志新爲多數王肇成發言略謂出席代表國係重要未列席之職員非補選不可多數贊成次日上午再選結果仍王秦二君爲多數遂定王秦二君爲出席總會代表主席又謂籌募捐册己有數人捐畢擬請王君交籌賑協會又謂本會會章前己表决擬全體職員通過後即行分發各會員均無異議 
[委員調查菸酒事務之廳令]  
　　上海　公署昨接財政廳七十九號訓令云本年十一月二十日奉江蘇省長公署訓令案准全國菸酒事務署咨開查江蘇菸酒費稅比年以來雖歷經整頓而收數仍未見暢旺長此因循終無成效可觀敝督辦此次來蘇業經秘密委員考察已能悉其大槪惟恐尙未周備亟應委員調查以資參考查有前河南官産處處長何承燾堪以派委爲委員長林金藩吳堯善堪以派充委員馳赴蘇省各區悉心調查何者應興何者應革詳加擬議限期呈覆以爲整理入手方針除令委外相應咨行查照轉行財政廳各縣知事曁各稅所知照等因准此合行令仰該廳即便分别咨行一體遵照此令等因到廳奉此合行通令該知事一體遵照此令 
[省公署整頓捕務之通令]  
　　淞滬警廳上海縣公署昨日同奉省長公署調令云現值冬令宵小易於竊襲各該知事廳長均爲親民之官除暴安良責無旁貸宜如何整頓捕務以靖地方乃本年方交冬令各縣搶刦之案時有所聞甚至層見疊出破獲寥寥捕務廢弛殊堪痛恨茲將各該縣地方出案不及三起或出案雖多而未經破獲之案不及三起者均暫寬免記過仍責令各該知事認眞緝捕務使匪徒聞風歛跡地方居民得以安寗如有能業獲巨盜積匪將該知事照章請獎如地方仍出有搶刦之案分别案情輕重將該知事廳長從嚴懲處勿以本省長臨去之身廢弛捕務致千重咎也除分行外仰即遵照此令 
[五誌冬季檢查印花稅]  
　　昨爲印花稅大檢查之第五天仍在南市第一區境内各商舖分别檢查計查出貼不足數或竟未貼之恒源魚行同順米行長興飯店等三家簿據並大酺樓徽館之取鮮肉摺一扣一併帶回署中暫存事後恒源繳呈罰金洋十元同順五元均得取回簿籍依法補貼其餘飭傳照罰至前一日查獲之宏大南貨店繳呈罰金洋五元公記鷄子店十元將簿據分别順出依法補貼 
[救災民分送冬衣]  
　　天蟾舞臺　爲台屬水災演劇籌辦冬衣刻經各發起人先辦棉衣二萬件由永利永安兩輪分批裝赴台州計臨海·温嶺·黄巖·寗海·各四千件天台·仙居·各二千件交由該縣縣知事轉發災民其二批棉衣正在趕辦尅日亦將運往云 
[頑疲災孩送回管束]  
　　上海縣公署接保嬰隊函云前日在鄭州帶來十歲以外之災孩一百十餘名來滬安揷各工廠習業内有頑疲者九名屢次脫逃故請縣長發給護照並派員兩名以便送回鄭州保嬰會交其父母領回管束云云沈知事接函後送即發給護照一面函致滬寗鐡路局局長請添掛免費篷車一輛又轉函津浦隴海兩鐡路查照辦理現該篷車己掛於昨晚夜車開行矣 
[交涉員赴寗]  
　　江蘇恃派交涉員許秋颿於昨偕南京交涉員温世珍赴寗 
[軍隊赴松演習野戰]  
　　駐紥龍華之步兵第三十九團團長張慕韓於昨日（二十七）黎明督同所管第一營及機關槍連兵士並帶機關槍四架及行軍棚帳等件由龍華出發沿鐡路步行至松江會同駐松之衞隊團兵士演試陸地野戰法約一星期返滬 
[造船所呈請驗收新船塢]  
　　江南造船所購地添築新塢呈部核准在案茲因工程告竣呈請海軍部騐收奉令由海軍司令就近騐收云 
[摀毁灘船之請究]  
　　南北市河道内停泊之艒艒船邇來日見其多前有某公民具呈淞滬警廳請一律勒遷出境等情當奉廳長核准通飭所屬各區署隊傳諭限遷在案嗣有江北人金立和王海南花執金三人自稱爲旅滬江淮客民代表具呈警廳稱因家鄉連年荒歉不得己挈家來滬就勞工糊口現下鄉間農事己畢一旦迫令回籍何以謀生請求展緩至來春農忙時遵諭各回本鄉所有整頓衛生及編案戶口等取締辦法由代表等負完全責任總期土客相安力圖善後云云廳長以該代表等所呈尙屬實情准予展緩至來春實行不料該代表等目的並非爲旅滬同鄉謀幸福實欲藉端歛錢故各客民大有怨言前日有寳山鄉民載柴草來滬銷售之灘船駛經天通庵地方被每船勒捐兩角鄉民等不允致遭搗毁船上器具等物卒仍每船如數照納始放經過後由各鄉民投報該管五區警署請究矣 
[呈請驅逐局騙之客民]  
　　南市二十七舖等處境内近有形似革警之客籍人民在薛家浜等處用賭術欺騙愚民貽害誠非淺鮮刻由公民陶俊賢等聯名具呈淞滬警察廳請爲從嚴取締略謂近有巳革警察逗留滬地三五成羣明目張膽專在薛家浜陸家浜馬路橋校場街一帶地方設局歡騙沿途誘令入賭其賭博之品以撲克紙牌三張或竹籤三支用手　没受其害者不可勝計一遇無知鄉民或商店學徒甚至用强搶洋打架喊哭之事時有所聞若輩人多勢洶莫敢與較商民畏彼如虎每敢怒而不敢言故近日愈形猖獗雖崗警在其咫尺亦竟毫無顧忌貽害閭閻實非淺細公民等目擊情狀不忍坐視因禦係地方公益用特不揣冒昧據實陳明請求廳長鑒核下情迅賜驅逐以保地方安寗云云聞徐廳長閱呈後己通令所屬各區署所隊一體禁約驅除外並令該管一區一三兩分駐所遵照查禁賭博不得徇隱云 
[定購疋頭不出之訟案]  
　　美商吉時洋行在公共公廨呈訴洽愼洋貨號主洪新田定購疋頭貨到不出請追損失一案被告因無人具保故拘押候訊昨由李襄讞會同美丁副領事升座訊據原告代表律師上堂陳明案情並據該洋行大班柏克司供稱定貨時立有成單被告親肇簽字七月間貨色己到被告遽延至九月十九號始來行要求將成單取消其時作同樣請求者共有十九戶之多嗣一再退讓着請求人償還一成損失即予和解彼等尙不願意但此項貨物如被告不出變賣後實虧耗銀一千六百三十八兩六錢八分是以訴追云云質之洪供原告所控受損之數實屬確擊但我在押己久請堂上准予減輕交保以便出外設法料理等語中西官核供以被告承認所控損失屬實應判原告勝訴 
[指控誘拐女子之協提]  
　　高桂香有女名阿四年二十三歲尙未字人近被其同鄉江北人鄭盛廣在閘北華界新橋堍略誘藏匿高遂赴城内檢察廳起訴因鄭住址在虹口愛爾近路高壽里二百十四號厘内故該廳派法警朱寳昌於　日投該管滙司捕房請爲協提經捕頭飭探王桂亭往將鄭拿獲昨解公共公廨由朱警上堂聲請將被告交給帶回並據原告高桂香到堂證明在地檢廳所控案情質之被告否認誘拐供稱該女與被拼識己有六年且有媒妁婚書陸　　　以媒人姓名婚書安在則又稱媒人阿七去年己患急痧而死媒書因家遭回祿時亦己焚去等語陸君以鄭所供顯係遁詞商之日副領事林出賢次郎判將鄭交來警帶去歸案訊辦 
[判决離婚後之餘聞]  
　　王玉林前投法公堂控妻子高氏私逃判令交伊夫後該氏不服延請達商律師投廨訴請離婚奉判高氏貼償王玉林另娶及撫養小孩費洋五百元暫交濟良所留養限十四天繳洋在案現己届限未繳因又傳訊達商律師稱高氏係一女流實無力措此巨欵請求堂上寛限俟其出外作女工針　得錢陸續措繳中西讞員會商之下判着交人銀兩保限十四天先繳洋二十五元尙少餘洋每月繳洋五元 
[理髮匠大鬧長樂茶樓]  
　　理髮匠王和元張長林夏元順李文炳蘇廣仁前日同在福州路長樂茶館内因錢債糾葛始而口角繼乃用武打碎茶壺二十一把茶杯四十五隻桌椅各一張該茶館司賬胡榮貴以平空受損殊覺難隱即出外喚到一千一百四十五號一千二百八十號兩華捕將以上五人拘入捕房昨由包探陳維坤解送公共公堂經中西官訊悉前情以王等均屬違章判各罰洋三元充公外再賠償該茶館損失洋十五元繳洋開釋 
[擅放爆竹之肇禍]  
　　前晚九時許威賽路四百八十六號門牌吳永記油花廠因燃放爆竹遺火於門口所搭籮蓆凉棚頃刻火光燄燄幾致不可收拾幸爲時尙早人手衆多得即撲減事後該管滙山捕房派探楊阿泉查得吳永記燃放爆竹並未向工部局領取執照因即回稟捕頭請廨出單將吳傳案訊究矣 
[科罰三燕子窠之主客]  
　　昨晨公共公廨訊辦私售燈吃洋烟案三起併誌如次（一）通州人王阿二售烟地點在華記路五百九十七號屋内（二）嘉定人嚴炳泉售煙地點在元芳路一百九十號屋内（三）婦人李馮氏售烟地點在西華路寳華里一百二十四號屋内以上三名各科罰金十元案内之烟客余三王忠海兩人各科罰金二元烟具銷燬 
[緝獲浦東刦案嫌疑犯]  
　　上海縣警察所偵探沈雲松昨在閘北緝獲搶刦浦東金家橋閔慶祥銀橋案内嫌疑犯周福慶即小無錫一名解所訊辦 
[萬春芳茶號開始營業]  
　　萬春芳茶號近設徽茶發行所於本埠法大馬路八仙橋發售純潔徽州祁婺兩邑紅緣名茶製法改良裝璜美備並製卐字商標定於舊曆本月十九日開始營業茶葉爲我國出口貨之一大宗該號能研究製法與裝璜營業必可發達也 
[麵點中之新出品]  
　　陶園主人厦門産也近發明一種全蛋鷄蓉麫該麵食法祗用滾水冲泡不須烹煮亦毋須汕醬自覺適口可謂點食中之一種佳品無論居家旅行均甚便利茲茲己在滬暢銷經理者爲北四川路祥順里口之利興號近日門市批發己應接不暇云 
[最近中國棉業調查錄出版]  
　　天津整理棉業籌備處於上年成立先後派員分赴各省調查國内棉業情形今將各員報告狀况編輯成書名曰最近中國棉業調查錄其内容悉依海關質易册編定程式先列各縣狀况次列市鄉分表編首冠以全國産棉省分棉産比較總表及比較圖二閱此於全國棉業情形可瞭如指掌特誌此以介紹於研究棉業者 
[誌謝]  
　　昨承中華書局贈第八十五期英文週報一册謝謝 
專件 
[江蘇省制草案（續）]  
　　第二章政權之分配第四條省設省政府統治省地方行政事務並監督縣以下地方行政事務於發展下級自治必要時得以法令指揮之第五條省政府以省議會·省行政署·法院·搆成之第六條省議會與省行政署法律上之爭議取决於中央最高法院政治上之爭議取决於省公民總投票法院行政事務直隷於中央審判事務完全獨立不受他人之干涉 
　　第三章公民第七條具備左列資格者爲省公民（一）有中華民國國籍居住本省三年以上者（二）年滿二十歲者（三）負擔省稅義務者（四）曾受義務敎育者（在義務敎育未普及以前得另以法律規定相當之程度）第八條有左列事項之一者不得行使公民權（一）公權被褫奪之期間（二）公權被停止之期間第九條公民依法律有左列之權（一）選舉議員之權（二）被選舉爲議員及其他公職之權（二）撤銷議員之權（四）投票表决不信任省行政署全體或省長之權（五）投票表决解散省議會之權第十條公民行使前條各權之方法另以法律定之 
　　第四章省議會第十條省議會以本省公民直接選值之議員組織之其任期爲三年連舉者得連任第十二條省議員之名額以人口滿三十萬出議員一名之比例定之第十三條省議會設議長一人副議長二人由議員互選之議長處理省議會事務對外爲議會之代表議長有事故時副議長代理第十四條省議會設秘書處由議長委任處理事務其官等官俸視省行政署之事務官第十五條省議會以每年四月一日至五月末日爲常會期自行集會自行集會於必要時得延長二十日不在常會期間省長或議員三分一以上之動議得開臨時會會期不得超過常會第十六條省議會議决本省法律預算其官制官規與人民或預算有關係者須得省議會之同意第十七條省議會對於行政事項之設立變更廢止得爲建議案之議决第十八條省議會對於省行政署全體或省長得提出彈劾及不信任案之議决對於本省行政官吏得爲請求查辦之議决彈劾權於省行政署全體或省長違法時行之逕咨中央最高法院判决不信任懽於省行政署全體或省長失職時行之呈請大總統於一個月内交本省公民總投票表决投票結果爲否决時應改選省議會請求查辦權於官吏發生違法侵權行爲時行之分别呈咨中央地方主管長官執行並得請求其逐項答復第十九條省議會議决之法律預算案省行政署須於十日内公布之逾公布期間未交覆議或覆議時經議會仍執前議之議决案與公布案有同一之效力第二十條省議會對於人民請願事項須答覆之第二十一條省議會之議事以三分一以上議員出席之過半數同意爲議决但不信任案及覆議案須過半數議員出席方得開議出席議員三分二以上同意方得議决第二十二條省議會於解散案提出後應即停會經公民投票可决後省行政公署應於三個月内召集新省議會第二十三條議員無論何時有十人以上之連署得爲對於行政疑議之質問限省署以相當期間之答覆如認答復爲無理由得提案經會議决更正或撤銷之第二十四條議員在會塲之言論不受任何方面之干涉在會期内除現行犯外不受逮捕第二十五條議員爲無給職但議員在會期内得按日受取八元以下之公費議長副議長須常川駐會議長得受三百元以下之月薪副議長得受二百元以下之月薪前項議員之公費自開會後到會之日起算其會議時缺席或無故先退者每次扣給兩日之公費第二十六條議員在開會期内未得議會允許繼續二十日不到會者其資格消滅但親喪及痼疾得延長二十日第二十七條議員經原選舉區子分一以上公民之動議·二十分一以上之公民投票撤回時其資格消滅投撤回議員票之投票區從原選舉時投票區之規定倘有妨害投票事實發生致有若干投票區不能投票時即以他區己投之票數與未能投票之區比例以其得數作爲己投之數合併計算（例如二十分一爲一萬票其投票區共十區内有八區合計己投八千票二區爲議員或其關係人妨害不能投票時照比例法應得二千票作爲己投之數合併之得滿一萬票額）第二十八條省議會議事法選舉法另以法律定之（仍未完） 
雜評二 
[旅滬各省自治聯合會（訥）]  
　　自來京滬南北每有舉動必遙作桴鼓之應此次旅京人士發起各省區自治聯合會而滬上亦發起斯會之組織從此自治運動之聲勢必爲一振但吾有言者今日國家欲求根本上之改革舍自治無他法人民欲求得眞自治非下大决心擲大犧牲亦無他法現在武人反抗自治之行動如此國人早巳共見則欲不出全力而以虚聲博得之者勢必無望故國人之組織斯會第一須先具有奮鬭之精神各省團結一致而不稍有異見庶乎有良好之效果若僅爲敷衍面子而設此機關或始雖勇往而終索然興盡如各省所籌備之國民大會雲花一現則非特貽武人笑爲國民羞抑亦國家之大憂也 
公布欄 
[江蘇高等審判廳]  
　　民庭判决（民一庭）一件蔡鑫爲贖田涉訟聲請再審一案（决定主文）本件聲請再審駁回警請訟費由聲請人負擔一件趙永興興舒詠芝爲租約涉訟肇請准予受理一案（决定主文）原决定更正之本件上告准予受理聽候審判一件陳　與張治平爲基地涉訟聲明抗告一案（判决主文）本件抗告發交上海地方審判廳調查裁判一件蔡延舒爲贖田涉訟聲明抗告一案（决定主文）本件抗告駁回抗告訟費由抗告人負擔（民三庭一件蔣陳氏等與蔣沈氏等爲分任債務涉訟控訴一案（判决主文）原判除駁回蔣沈氏蔣培杕其餘請求之部分外撤銷蔣沈氏蔣培杕在第一審之請求駁回蔣沈氏蔣培杕應返還蔣陳氏蔣瑞英房租洋一萬三千九百六十九元七角二分又地價洋二千七百元由蔣陳氏蔣瑞英照原議成數分配蔣陳氏蔣瑞英其餘反訴之請求曁蔣沈氏蔣培杕之附帶控訴併予駁回訴訟費用應歸蔣沈氏蔣培杕負擔四分之三蔣陳氏蔣瑞英負擔四分之一一件周秋士與吳維孝爲贖單涉訟上告一案（判决主文）原判撤銷本案發還上海地方審判廳迅予更爲審判以上十一月二十五日 
　　民庭判决（民二庭）一件洪錢氏與洪高氏爲身分及田畝涉訟控訴一案（判决主文）本件控訴駁回本審訟費由控訴人負擔一件張嘉餘與徐長德爲佃約涉訟上告一案（判决主文）本案上告及附帶上告均子駁回上告審訟費歸上告人負擔一件朱阿弟與趙杏生爲方單涉訟上告一案（判决主文）本件上告駁回上告審訟費由上告人負擔一件劉崇金與歐明順等爲租金糾葛上告一案（判决主文）本案上告駁回本審訟費由上告人負擔一件陳王氏爲債務涉訟再抗告一案（决定主文）本件再抗告駁回再抗告費用歸再抗告人負擔（民一庭）一件朱輔臣與　水康等爲賬欵涉訟控訴一案（判决主文）原判撤銷秦承康應將振盛米店賬簿交還於朱輔臣如不交出所有客欠洋一千二百三十七元三角一分八釐應由秦承康負淸理償還之　戴樹生負理直之職訴訟費用歸秦承康等負擔一件顧鴻逵爲存欵糾葛提起再抗告一案（决定主文）本件再抗告駁回一件吳留五與陳孫氏爲婚姻涉訟控訴一案（判决主文）本件控訴駁回控訴訟費由控訴人負擔一件陳德蘭與陳浩生爲公路迷訟上告一件（判决主文）本件上告駁回上告審訟費歸上告人負擔以上十一月二十六日 
[上海地方審判廳]  
　　批示一件朱子靑狀領欵洋由准領此批一件王舒氏犾請執行由狀悉查本案尙未確定所請應從緩議此批一件王學勤狀交欵洋由准交此批一件王學勤狀請扣留案欵由狀悉巳飭傳矣仰於本月二十七日上午十一時來廳聽候訊明核辦此批一件陳善聲狀請執行由狀悉候呈請江蘇萬等審判廳查核辦理此批一件張霖甫狀交欵洋由准交此批一件唐逸亭狀交欵洋由准交此批一件唐雲松狀交欵洋由准交此批一件陸朝桂狀交欵洋由准交此批一件陸朝桂狀領欵洋由准領此批一件方廣廉狀保錢文志由准保此批一件張子祥狀保張文義由准保此批一件李爕坤狀請給領並續追由據狀已悉此批以上十一月二十六日公示送達第二四○號爲公示送達事案據陳振甲訴郭瑞良等借欵一案業經本廳定期審理飭吏票傳去　旋據承發吏葛介堂報稱報告人郭瑞良郭慶雲早　逃避無從送達等情前來茲復定於十二月七日上午十一時開庭審理合將該被告人郭瑞良郭慶雲傳票繕事各一件依照訴訟通例公示送達仰即嚴守上開日時投廳候訊毋得自誤特此公示民二庭推事鄭之回 
　　判决主文（民一庭）一件判决薛寳順與蔡承奎等票欵涉訟一案主文蔡承奎應償還薛寳順洋三百五十元如不能覆行時顇上蔡錫山顧林生負責代償一件顧臣齋與任雅雲租屋及欠欵控訴一案主文本案廳維持本廳民國九年十月二十日之即時判决聲明窒碍後之訴訟費用歸控訴人負擔一件判决費秀齋與　寳全因牆門糾葛控訴一案主文本件控訴駁回本案訟費歸控訴人負擔控訴人在本審逾額交納之印紙費洋三元一角發還（民二庭）一件判决楊仁山等訴何若然等債務涉訟一案主文鄭升如借欠原告人等本利洋一百十元王汝爵（即九官）借欠原告入等本利洋二百零七元六角葉禮園借欠原告人等本利洋五十五元葉芝春（即乃昌）借欠原告人等本利洋一百十五元均應償還原告人等收受原告人等對於何若然之訴訟准予註銷訴訟費用除原告人等負擔五分之一外餘歸鄢升如王汝爵（即九官）葉禮園葉芝春（即乃昌）平均負擔一件决定陶炳聲明窒礙一案主文本件窒礙之聲明照准一件判决龎達順與兪　氏因奩田糾葛控訴一案主文本件控訴駁回本審訟費歸控訴人負擔 
　　批示一件陳培元狀請執行由狀悉着即來廳候諭此批一件盛榮保狀領欵洋由准領此批一件顧生來狀領欵洋由准領此批一件徐慶文狀交標　由准交此批一件張盧氏狀請銷案由狀悉准予銷案此批一件孫遐卿狀保沈志尙由查保狀上所蓋承記號圖章號主姚姓不允擔保業經承整吏查明報告在案所請應　　議此批一件王福壽麩領欵洋由准領此批一件劉錦昌等狀交欵洋由狀悉繳欵准予存案仰即來　將所呈之證物領去此批一件郭　蒂狀請暫緩執行由狀悉准予傳緩執行此批一件陸韓氏狀請開釋被告並求銷案由狀悉准將被告開釋完案此批一件感振全狀交拍賣印紙費由准交此批一件陸蔡氏狀請立界由狀悉查和解筆錄載問爾與陸麗生之田以東西橫路爲畀址非不分明爾如必欲另立畀石儘可就橫路自行竪立所謂限令陸麗生立界之　應毋庸議此批一件戚　仝狀領欵洋由准領此批一件張丙態狀領欵洋由准領此批一件徐慶文狀領契據由准領此批一件徐慶文狀領房屋由准領此批以上十一月二十七日 
[上海地方檢察廳]  
　　批示黄東生狀悉查警廳送案移片祇有　　氏一　並未將姚阿二　案飭候拘搆訊究此批厲永興等狀悉事不圃己毋庸多凟此批周桂生狀悉候予詣　此批郭潤杕狀悉候再偵查此批邢瑞寳狀悉候查明核辦此批楊仝炳等狀悉仰即來廳騐明再行核辦此批王仁義狀悉候調卷到廳再行示期集訊此批葛趙珍狀悉據訴各節毫無證據所請憑毋　議此批許沈氏狀悉業巳判决毋凟此批馬劉氏狀悉仰即來廳候訊此批以上十一月二十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鶑雛]  
　　新婦第一次歸寗謂之「回門」其夫隨之往若雙宿於女家者須更設座交拜謂之「雙拜佛」否則將不利於女之家族也 
　　余最痛恨於「鬧新房」一舉諺謂「三日無老小太公太婆都要鬧」此等率獸而舞之把戲念是二言巳覺爲「什麽話」矣以「喜菓」贈來賓禮意耳今乃以惡作劇要索之新娘迎拒其間極强笑眞颦之致而鬧者非浮薄之年少即酗酒之醉漢言語穢卑舉動魯莽上等妓院中尙不能忍此種誣辱而竟施之於特來相賀之新娘眞人格掃地矣彼乃更進一層醉翁之意不在酒在乎女賓與伴娘而肆其色邪之念可殺也女賓能尊嚴則莫敢如何而爲貧所迫之伴娘彼輩以爲應行調戲者懷抱解衣無所不至在衆目睽睽中置羞恥於何地而女賓不掩鼻觀之譁笑不念伴娘亦女不過因逐蠅頭之利爲積習所困不敢叱抗同是女身無援之者惡客不念伴娘亦有父有夫使汝妻汝女爲人所窘汝能忍耶余一次見一新作伴娘之村姑受困巳極宛轉可憐余不禁大怒痛斥爲惡者不聽以足蹴之余爲氣所鼓乃生大力羣小均爲余撲然主人以余爲過以彼之爲惡社會間視爲常事而反謂余謾客也今日書此猶有餘憤焉 
譯叢 
[疆場情史（四）] [  碧梧]  
　　英兵華司特一日隨大隊赴前敵路過亂山叢樹忽與大隊相失復昧於路徑不能前進且不敢盲行自念殘暴之德兵方張牙舞爪見人輒噬脫不幸遇之此身必無倖理然亦不能久留此間旁皇道左計無所出迨天色已瞑方徐徐循大道行未及數百碼道旁荒草間忽竄出一人揮手止之華司特以爲德兵來襲擊也亟揚槍按機待之而此人已疾足追來華司特就昏暗之天光觀之覺其身短而瘦不類虎狼之德兵且其後無繼出者心方少定及近再視之乃一年少村女據謂名霞姊適過某地見有德兵一隊方預計于今夜襲攻某村其計若舊村中數百艉必悉被蹂躪故亟欲報告英軍調隊抵禦之並導華司特登正道疾追英軍大隊山路崎嶇步行至苦幸未幾即遇英之斥堠隊華司特詳述前情斥堠隊飛報大隊立派兵若干馳至某村分佈近處入夜德兵果來英軍突出擊之德兵乃大敗某村方得保全論功行賞自以霞娜居第一惟是役華司特身受徹傷即養病於村人家霞娜自任看護職華司特與霞娜年俱少且身相處不免涉於情愛待華司特傷愈時二人已早訂婚約矣其因果亦至奇突也 
劇談 
[菊部閒談] [  舍予]  
　　此次龔雲甫嗓音較上一次來滬響亮偶有一二暗啞限年齡底氣關係（現年六二）非眞疵處吾人不得不目之爲老旦碩果而龔精神矍鑠猶足稱也 
　　尙小雲志日驕而藝漸退嗓且不敵前偶有轉折聽者爲之吃力台步之顚動尤爲難看或謂腿中置有彈簧吾以爲其行步頗似提線戲人 
　　郭仲衡票友摹汪者也天賦雖佳工夫欠足短折尙精冗長則渙散無神謂其似鳳卿則可眞汪派雖王猶有未到處也亦舞臺有一白一綠兩牡丹白北派綠南派也白固在滬日久無待言矣綠爲戚艶冰之徒年雖幼而聰慧頗得師之緖餘登塲以來善體戲情尤合狀婢身分嬌小玲瓏臉上戲態極佳是南方優秀之材吾不禁望其多習骨子戲使根牢蒂實豈僅吃着不盡蓋學底鞏固亦他年之無窮名利耳 
雜錄 
[海天雋語] [  丁戊]  
　　女子之愛英雄多爲身家計鮮爲國計 
　　男子於跳舞塲中目不邪視必夙有情人在 
　　醜婦憎美婢美婦則反愛之 
　　不識字婦人視書籍不如其剪花樣之白紙 
Ｉ 
[原來如此財江] Ｉ 
　　男子於愛字輕言之女子於愛字則不輕言 
　　如辮髮爲傳家所必需祖宗遺容當不僅畫面 
　　桑葉不可以徑衣必待蠶之吐絲百花不可以徑食必待蜂之釀蜜 
　　人之聲譽太上因書而飛其次因報而飛其次因名剌而飛書中之美人不老常艶於紅顔之黃土者 
　　女子寗以小影任攝影人洗削而不輕易落情人之手 
　　蕩婦之愛優人恒以爲即眞英雄即眞才子 
　　大丈夫葬身異域即是爲國家闢尺寸疆土 
　　男子視女子如水女子視男子則如火恐不愼則爲所焚 
新聞拾遺 
[奪標] [  隱厂]  
　　南京夫子廟貢院内昨午後三時許有少年七人比賽脚踏車每人出洋一元共七元以繞明遠樓一周爲度誰奪首標卽得此奬於是廻環飛跑極盡能事最後勝利乃爲一淸癯少年時觀者甚衆莫不鼓掌喝采下車取獎時有一妙齡女郎笑靨歡迎曰君眞英雄也挽手而去有知者謂少年趙姓家居烏衣巷内今夏卒業某校女郎乃其新婚婦云 
[斷指] [  警世人]  
　　當熟海虞市讀書里素業道士朱某之妻日前因染肺病身故其第三弟於乃嫂棺殮後忽謂此種癆病容易傳染惟出殯時用帶於門閾上斬之可免移時嫂棺出門朱如法行之一不留意將刀誤斬指上鮮血四濺昏倒於地醒後見二指斷去旣傷其妻又痛失指號哭不己並大駡乃弟云 
[呑丸寓] [  吳秉恬]  
　　成都路某姓家一小兒年甫兩歲家人以荷蘭水瓶中之玻璃丸與玩弄爲戲兒納口中格於喉際苦不得下復不能出歷一畫夜巳瀕於危嗣有某醫敎以一法用鴨涎碗許灌之入於腹中翌日得隨大便而下然兒則委頓不堪云 
小說 
[社會小說衆醉獨醒（二○六）] [  瞻廬]  
　　第三十四回綠閨寂寞燒樺燭翠袖殷勤捧茗杯 
　　柳宅自經趙仙人裝神做鬼說得活靈活現小賓夫婦又都是鼠膽禁不起恐嚇翠娥又是害怕又是昏悶害怕些甚麽只隔一層薄板便是老祖的病榻聲他喃喃呐呐和五十年前的死鬼講話怎不害怕昏悶些甚麽好好的在詩社裏吟詩結納幾個詩壇韻友却不料出了這個岔子牀上的病人不死不活又不知捱延到幾時去心裏怎不昏悶邦平娘子送過仙人趕緊遣人到寺院裏定經懺又派人到廣化庵靜修師太處定下三千卷心經布置完畢吩咐王嬤嬤傳喚轎夫伺候上轎臨起身時叮囑小賓夫婦道爹爹病得這般模樣做女兒的論理合該在家侍奉湯藥但是有這心無這力一來賤體不大舒服須得回去服藥二來婆婆進香未回家事乏人照料不便抛了家務在這裏住宿好在賢夫婦侍奉病人素來體貼周到翠娥這妮子又是很有孝心的爹爹左右不愁没有人照管我便住在這裏旣不能替你們手脚轉要累你們送茶送湯添酒添菜眞呌做帮忙帮忙越帮越忙一發使我過意不去我竟老老實實的回去了你們嫌寂寞時我留王媽媽在這裏陪夜老人家年紀大閱歷多又很有忠肝義膽你們有什麽疑難事情和他商議多少總得些帮助客堂裏須得打掃潔凈明天請來的和尙都是大叢林裏的有名高僧這三千卷心經儘着明天總可趕完我便請家裏的文曲星題寫簽條送來焚化也呌冥間的尤氏太婆得些實惠····這拉拉雜雜的囑託慌得柳姓全家答應不迭小賓道妹妹儘管回府一切事情我們都理會得 
[自由談之自由談] [  鵑]  
　　秋氣肅殺中忽忽多悲意俯仰低徊不能釋於懷而亦不自知其所以然也中夜枯坐偶憶及生平一二樂事卽色然以喜如層氷凝寒陡受春陽嘘拂融然解凍矣 
大昌煙公司徵文揭曉（丁等） 
[大小嬰孩牌香煙文] [  吳汝全]  
　　宋宋郊與弟祁並及第祁中狀元入謝恩太后曰弟可先兄乎亦賜郊狀元不謂千百世後事竟有相吻合者大小嬰孩香煙是也大孩猶郊也兄也小孩祁也弟也小先大出非如祁之先中乎弟也早己膾炙人口兄也獨遲遲而出發軔之日徧示閭里俾衆咸知正同太后賜郊等也洵香煙界後起之秀有其弟必有其兄宜乎大宋小宋齊名矣吁花萼相輝棠棣競秀錦桃對褓上刻雙璋予當以古人之言而贊二嬰孩煙口無午未之分有兩楷之秀孰繫臂而繫足實難弟而難兄 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要（通一）] [  ]  
　　國際聯盟大會國際聯盟大會開幕後推定會長分劃事務組織委員會等之槪况巳見上刋近數日來巳由佈置而入建議時期茲將其榮犖大者述之以窺其進行之實况美與聯盟會美雖未正式參與斯會然以其所處國際地位之重要實有不能聽之獨外之勢與會各代表有鑒於此特准美國委派代表一人加入辦理經濟與委託代管事件之財政委員會聯盟約章尙待修正今以美新總統哈定對於該會將宣佈意見故修正案特延至下届大會中討論之德國之加入問題德雖創敗是後列强對彼之交涉正復繁而且重故彼之是否加入聯盟亦爲該會之一大問題　此英法意見相背英國之勞工代表頗願其加入贊成之者有瑙威瑞典丹麥南斐瑞士意大利西班牙南美各國之代表中日惟英之馬首是瞻法國則反對是議附和之者有比葡波蘭澳大利亞加拿大捷克斯拉夫等各地之代表各國於此雖紛紛置辯德國實未嘗有加入是會之表示其國際聯盟協會秘書史華資氏嘗謂賠償問題未經解决以前德未便入會德國並致正式抗議書於聯盟議會反對其分配委託代管權之辦法謂按照凡爾塞和約協約國不當以委託代管權自行分派德國殖民地之前途非暫時管理之者　　解决云云署此書者爲德國外交總長西門士渠嘗聲明德國不願請求加入聯盟會者也意見分歧若此德國加入問題恐將延至下届大會取决矣 
　　亞米尼亞題亞米尼亞現處於孤立無援之境美國威爾　總統嘗有願爲保管之意因國人反對未見實行英法各國咸抱獨善主義去之若浼今大會一致通過兩議案（一）諸行政會與各國政府接洽物色於亞米尼亞與基瑪爾間調處之强國（二）組織六人委員會於調處失敗時得研究解决辦法是亞米尼亞問題巳有解决之曙光矣 
　　新國加入聯盟會之資格經歐戰後世界地圖大受變更崛　之新國與此後之政潮極有關係今大會特爲之訂定入會資格四條（一）該國必已履行其所負之國際義務（二）該國必有一負責任之政府堪代表其國家以締結條約（三）該國必有可向聯盟會擔保其履行聯盟約章所載之各種義務（四）該國必有正確之　界面其人民必具一種國民特性上列四端經第五股委員會討論後已得一致通過矣　 
　　希臘政變希臘於一八三二年與一八五三年與英法訂立條約後卽爲該二國之保護國大戰起其首相威宜瑞洛力助協約各國牽制德奥之軍甚爲英法所感懷和會中復仗其折衝樽俎之能卒令希脫英法覊絆而獨立庸詎知於大戰中爲所摒棄之希王康斯丹丁今挾其黨徒捲土重來實行復辟人民戀念舊主翕然從之竟演成事實英法兩國以先於對土和約中許希臘獨立不便以武力阻止之然不願見希之有此政變以動搖國本之情固極著據近日電訊英法政府已會商對希政策而已有反對復辟之籌備並擬與列强妥商一致對希之辦法以止遏之希王之復位其終爲曇花一現之象乎 
　　對華新銀團對華新銀團之草合同英美法日四國銀行團代表於去年五月間在巴黎訂定嗣因日本要求滿蒙除外進行計劃遽爾中止今年美國拉門德氏等特東來與日本再四磋商並與吾國人士解釋懷疑之點頗見順利是項合同巳於上月十五日在紐約正式簽定其効力以五年爲期所放之債以發展中國交通事業爲主旨借債之權祗限於中央政府及各省公署華盛頓與東京政府均已發表文告聲明新銀團之成立而咸謂中國將藉此以振興其交通事務速收其統一計劃而推廣四國經濟活動之範圍云未識吾國朝野對之作若何感想喜耶懽耶 
專錄 
[美國兵和黨之政綱（三）（通一）] [  ]  
　　僑民問題生活程度與公民人格爲立國之兩大要素所在維持之增高之乃吾美政府最要之職務僑美外人之Ｉ 
[紐約華爾街炸彈案之攝影] Ｉ 
　　閱報諸君猶憶九月中旬上海各報紛傳紐約華爾街忽　炸彈爆發損失財産數十萬死傷生命二百數十人之消息乎華爾街者世界金融之中心點金錢魔王之黄龍府也九月十六日突有大炸彈爆發於摩根銀行之前霹靂一聲富豪財盧爲之喪膽說者謂是紅黨所爲上圖即肇地點之眞相聳起右側　　父華盛頓之銅像也 
一部份可望其立即爲吾所同化而歸吾籍惟僑美之純粹外國人民不得超過可以立即同化之數量若外人之文化生活與吾不相上下者當優視之 
　　現行取締僑民之法頗有改良之餘地身體康健之標準當爲提高罪犯與神經衰弱者之範圍當更擴大在僑民出口進口處之查驗當更嚴厲惟旣准其入境後當妥爲指導保護而使其在經濟界上得適宜之機會以維持其生活爲政府管理上利便起見凡僑民每年須赴官廳註册一次此項義務俟正　歸入美籍時即可解除吾黨承認現時摒柜亞洲僑民之政策爲得當而宜保持之 
　　入籍問題吾美現行入籍法律有亟應改良之處凡外人未曾完全同化於吾者不得遽入吾籍審查是否合格之手續當特訂法律以規定之 
　　吾黨主張凡美國婦女嫁於僑美外人後應仍保存其國籍　　言論自及外人反叛吾黨要求凡美國人民當享受其由來已久而爲害法所特許之言論出版集會之自由權並以爲合格選民當有權要求承認其以合法手續選出之代議士凡美國人民不當倡言反對美國法律而袒護推倒美國政府之行動 
　　外國人民在美國治權之下不得有反抗政府及其他美國組織之權 
　　凡外人有擾亂治安之舉動時各州政府皆有權驅逐之然鑒於僑美外人當受制於僑民法律而受不平等之待遇以及現在司法與勞工兩部容或有可議之處故當爲之特立審理機關凡屬僑民皆得向之申訴 
　　私刑么刑惡習尚通行於全國有損於美國公民之人格者甚大吾黨敢呼號於議院之前而以籌劃一最有効力之方法以禁絶之請 
　　海陸軍兵士此届大戰吾美海陸軍士逞其忠通爲世界人類自由力戰　豐功偉績當爲吾人所永久不忘者也吾黨敢掬誠宣誓　盡吾權力以優待之俾副人民頌德報功之情而酬軍士爲國干城之勞兵和黨之於軍人常加以恩惠溯吾黨歷來政績所以待遇之者至優且渥翼護殘廢將助遺族皆嘗立有專法對於此次大戰中被創而以致殘廢者吾黨請於一九二○年至一九二一年度預算案中加入一·一八○五七一·八○三元之鉅欵專作卹養之用 
　　文官吾黨茲重行公佈文官法令當竭力實行而使其權力遍及於全國公民機關近屆議會中共和黨建立完美之退職文官卹養法案訂立文官俸金條例俾凡服務於公家者得公平正直之待遇並議定實行新訂文官法案時施行之權當集中於文官職務委員會此等議案皆足博國人之稱譽者也 
　　郵政現政府摧殘郵政效能之行爲極爲吾人所痛恨電報電話爲其所管理時亦莫不若是郵政人員之久於其事者由經騐而得有特别知識今其薪俸皆較服務於他項公共機關者爲低故吾黨主張爲訂專律以增益之 
　　婦女選舉權吾黨歡迎婦女參與政治並冀其国入吾黨以施活動並深望在未曾採納婦女選舉權參政案各州之共相當員力圖該案之立即通過俾全國婦女得於此届選舉競爭中力爲美國建造堅固之基礎 
　　改進社會人羣之資産材能得確切之保障後社會與工業之安全然後可期聯邦政府於改進社會之權力雖極有限然其措施影響於國利民福者甚大故吾黨誓將根據全國最新之思潮由國會與各州會議製適宜之法案以解法各項社會問題 
　　敎育及衛生吾黨贊成聯邦政府得協助各州振興職業與農事敎育惟以聯邦金錢所施之敎育亦當發達靑年美國式的精神而鼓起其愛護美國之熱誠方爲不擲諸虚牝 
　　十九歲以下之孩童在體格上當得詳細之審察並從面管束之敎以保持健康之道則前此調查所得之弊病可以免除而造福於全國人民經濟與工業生活者當益大凡國中具有資望而爲社會領袖者應在各州力爲提倡體育以收速効 
　　南斐渥礼波俞ＯＶＡＭＢＯＬＡＮＤ地方今秋大水爲災土民淹斃無數水退後白骨縱橫皮肉不知何往矣今年吾國北方災難非在水其慘狀想亦近是 
聯邦政府對於國民禮育未嘗藐視不理然主之者機關紛繁事權不一以致糜費極鉅手續繁重而效能薄弱遺憾良深今吾黨主張聯邦政府中治理體育各機關之權限漸趨集中以資統一而與各州各地者得縣爲一氣相助爲理 
　　兒童工作共和黨對於聯邦兒童勞働法案始終袒護之并主張竭力奉行之若該法有不合憲法或缺乏實行的效能者吾黨當使國會改良之以防流弊 
　　婦女勞工婦女勞工爲特殊之問題故當加以特殊之研究吾黨願國會於政府工部中設立婦女勞工局以便國會及各州隨時諮詢一切 
　　凡政府機關小有婦女服役者若其所司職務與男工相同則薪金亦應相等 
　　聯邦政府撥欵提倡職業敎育時當於婦女勞工之能力與需要加以特别之注意 
　　吾黨願聯邦政府特設法案以限制繁重工業中婦女之工作時間 
　　房屋問題現在房屋缺乏之現象極爲顯著鼓勵增築房屋自爲正當之補救方法惟人口繁盛之城邑居民狀况頗爲不良故於此點亦宜加以相當之注意房産不爲少數人所壟斷使普通人民咸得主有之則眞正之自由完善之治安與法律之効能可以維持焉故無論聯邦政府各州政府皆當設法使人民得以安其居處則全國之平安自可以保持矣當今政府即應將戰期中全國興築房屋設立城鎭之實况製成統計以資考察面圖改良此等統計須詳確而適時俾便按照查察 
　　檀香山對於檀香山吾黨主張將居住該地之外國人民施以良好敎育而以美國文明同化之並爲之訂立自治法案以恢復檀島土民之全權 
　　外交現政府之外交政策實無主義可言吾國對外之權利義務亦無確切可據之意旨非但自貶威信且每惹起他國之紛糾此次大戰吾人作莫大之犧牲而吾人所以加入戰爭之志趣猶未爲世人所洞鑒吾美正氣之勢力爲之低减各國對吾皆有懷疑之態於是吾美竟爲孤立無告之國矣 
　　吾黨主張吾美外交政策當以博大寬厚爲主以正確道德與政治之原理爲根據對於己國之權利當有明瞭之見解而毅然保護之對於他國權利亦當重視之不稍怠忽凡美國人民之生命自由財産與其國際上之權利及美國國旗吾黨將竭全力以保護之而於他國人民者亦加之以同等之翼護凡與他國所訂之約合於法者當履行之以表示愛己尊人之態度對外發生義務時吾人仍當以國利民福前提若爲時勢所迫允受國際上之義務則當取其合於正誼者 
　　墨西哥現政府對墨政策殊爲軟弱而鮮功效以致僑墨與近墨美民之生命僑墨美國人民與他國人民之財産喪失綦大惹起美墨人民間之惡感低抑美國之道德程度美國平日　倡之高尙理義固有之國家威信及政治誠意在墨巳大受打擊並爲全球所不齒矣 
　　美國政府　於墨西哥官僚之行動嘗以文情並茂之抗議書反對之然於公佈此文之次日威爾遜總統即自謂其不必重視而無意奉行於是而美國益爲人所輕視墨人之騷亂更甚而吾國幾無尊嚴之可言矣 
　　吾黨主張若墨　府不能負其應負之職任不能擔保僑墨美人生命財産之安全　前遏止其人民對美之侵凌不能賠償吾人民所受之損失則必不承認之吾黨對墨之　策爲以堅忍不拔之志使墨西哥按照公法與條約尊視吾美國　擔保吾僑墨人民生命與財産之安全 
　　共　黨素爲墨西哥人民之愛友吾人之竭力以保全僑墨美民之生命財産爲請者雖自爲計抑亦有鑒於墨國之長　紛爭將自損其利益而自減其人民之愛國精神也 
　　代管亞米尼亞問題威爾遜總統要求國會付以接受代管亞米尼亞之權吾黨實深惡之苟吾美接受是項義務則將捲入歐洲政爭漩渦而不克自拔矣據威氏所准立之哈伯特委員會ＨＡＲＢＯＲＤＣＯＭＭＩＳＳＩＯＮ之計算謂美國當派遣警察五萬九千人管理亞米尼亞全境第一年中卽須費二六七·○○○·○○○美金以給養之五年之内當增至七五六·○○○·○○○美金此項人數祗足爲平時巡防之用若與俄土有嚴重之爭端時則須增至二○○·○○○人方足防禦威爾遜總統之藐視美民生命不顧美人利益當以此舉爲最吾人對於亞米尼亞人民之孤立無援未嘗不深爲關懷而願以適宜方法竭力扶助之然對於接受無論在亞在歐之代管權則當始終反對者也 
　　國際聯盟會共和黨贊成聯合各國訂立條約以保持世界和平此種組織當以國際正誼爲根據改良公法以鞏固公共利權設立仲裁法院以維持世界秩序世界平和有破裂之朕兆時得以即行召集普通大會俾素以扶植正誼之各國皆得參與是會運用勢力排解爭端而息戰禍如能依此意旨組織國際機關則國家之獨立性質不致碍及遇有變故時美國不致預受約束强迫加入其審察是非以定依違之權亦無被奪之虞並可免去對於世界爭端常處於與國之地位而不能以調人自居之困難也 
　　然威爾遜總統所簽之巴黎條約於此各點皆未顧及其中數欵實爲獨立國家人民所不能承受者流弊所及非但不能終息國際之紛爭而反將惹起不平相奪之患也 
　　現今國際聯盟會之約章與華盛頓傑福蓀門維諸氏　宣佈維持和平之政策大相刺謬吾人篤守是項政策巳百有餘載歷届執政者咸服膺之未嘗或悖今威爾遜總統遽行簽定巴黎約章是違反全美人民數世來擁護國際公法主張强斷制度之　旨而絶吾人日後相時度勢權衡利害審察是非以應付世界爭端之機也 
　　簽定條約之權威爾遜總統與參議員之多數實共同肩負之今彼不顧參院多數之意旨剛愎自用而謂巴黎之約當依原文通過是不啻令參議院議員絶其良知食其誓言抛棄其判决力而聽命於一笛克推多以訂立斯約也按照吾美憲法訂立約章之權實在議會而非總統所能專制者威爾遜總統烏可武斷若斯 
　　雖然參院議員實未嘗因循苟且其於爭巴黎約章時所發之忠誠義勇吾黨實嘉許之吾人並敢竭誠宣佈下届共和黨政府與世界各國所訂之約必能適合美國高尙之理想與文化不背美國人民主持人道之正誼不損美國人民自由參與國際爭端之權與美國人民愛護和平之素志也 
　　吾黨政綱略盡於斯披讀吾黨之歷史試按吾黨所篤守之主義吾人敢重復宣佈吾黨富於毅力與建設材能以此毅力以此材能定能摒棄現政府之武斷政權以恢復憲法之効能履行對外義務而不犧牲吾國家之獨立性質增進全國人民之敎育基礎身體康健與一切治安規復和平狀况免除糜費用途而益增行政之功能改良不平等且繁重之賦稅以蘇民困恢復國家信用解除商界中所受政府之武斷威權防止叛變而仍得維持正道剷除社會中不平等之現象使政府確爲全國人民之政府而非祗爲少數人民之使利而設　遏止人民間不穩疑忌紛爭之現象而使全國人民聯爲一氣以解决當今一切重要複雜之問題苟若是則全國之快樂興盛可以預卜前此光榮之歷史可以永久稱道於全球而此後之擴張可操左劵矣（完） 
 
[災民之骨殖]  
 
 

Page 19

 
 
申報星期增刊 
實業調查 
[參觀江蘇省敎育團公有林第一林塲記（續前期）]  
（四）各林塲栽樹之種類及總數公有林每年植樹約自陽曆十月起至翌年四月止（民國定淸明爲植樹節祇可作爲提倡種樹之紀念日其實此時栽樹已嫌太遲）各林塲合計每日僱工約在四百名以上每人栽樹若干株視樹之大小難易而定種竹最難一人一日栽十株洋槐一日一人栽六十株馬尾松一日可栽八百株櫟樹櫸樹榆樹柳杉漆樹柏樹等均每日一人植百株爲度自民國五年至本年歷五載共植樹七百七十五萬株此外又留養野苗約四百萬株逐年加整理栽培之功亦可望其成材入山一望靑翠濃郁大有可觀夏季凉風習習熱度大減可作避暑勝地苟修治道路則夏秋之間中西人士均將不遠千里而來遨遊矣 
　　（五）管理工人之方法第一區林場在江浦老山之戈家堰萬山之中四無居民工人聚居於辦事所之左右搭蓋茅屋五所冬春工忙人多約在一百五十人以上夏秋工簡人少約在五十人以上此種工人頗難管理過寬則習於游惰不肯守法過嚴則心懷怨恨恐生反對難於駕馭余在第一區林場歷三日觀工人皆按鐘點上工及休息天未明即起每日約作工十小時每日上工及歇工皆按鐘點搖鈴雖在六七里之遠亦一律恪遵鐘點逢雨則披簔戴笠仍由工頭督率作工各分職任事無有紛亂者惟遇大雨則在屋内作工或製繩索或修器具亦不空過光隂工人之飯食及汲水煑湯等另僱二人代治之入市購物亦另派一人專司之每日用册點名數次每月每人祗准給假三日若請假在三天以上則須扣去工資共工資之等級按作工之成績及歲月之久長遞增之工價大槪每月自五元至七元工頭之工價則自七元五角至十二元賞罰公平管理嚴肅而待遇則甚周到起居之地休息之所飲食之堂醫藥之需無不代爲壽畫使得安居樂業所以工人敬愛辦事員且能守分奉職使林業逐年有進步可謂善於管理矣 
　　（六）保樹及防火之籌備我國提倡種樹不下二十餘年而終未收成效者種植易而保護難也盜伐者樵採者狩獵者牧牛羊者皆爲森林之勁敵不得不預籌抵制防閑之策而放火及失火尤爲林場中尋常之事或吸烟或燒紙錢或林中煑飯皆足以致火又或因獵獸而放火尤爲可恨故防火之政尤爲造林者所亟宜籌備公有林對於保樹及防火之政煞費苦心設警務員及巡士數名每區分佈一二人又設瞭望台及巡山夫多名每至冬令又預僱工人專防火患鳴鑼爲號奔走策應如臨大敵所以四年之中林場未受大損失惟四鄰貧戶以樵採爲生者仍准其割取野草枯枝以資餬口而結感情狩獵之人亦准其照章獵獸林塲事務所中亦常年僱獵人獵野免野猪豺狼之類以免傷害幼樹及苗圃此公有林保樹及防火之大略情形也 
　　（七）公有林歲入之逐年增加公有林自民國四年起至今已歷四年有半其前三年均已刋印精密之報告書繙閱之下見辦事人之苦心孤誼力任艱難有非他人之所能企及者而其成績之佳良尤足令人生無限之希望惟百年樹人十年樹木森林之大利至早當在十年之後初辦之三五年但有支出而絶少收入除苗圃之樹秧讓出時酌收苗價年每年可得銀二千餘元外餘皆支出欵各樹之中洋槐成長最速五年之後即可酌伐二十年之中每洋槐百畝計砍伐四次除支出外可得純利一萬二百二十三元每年合五百十一元每畝每年平均可得純利五元櫟樹十五年開伐計一百零五年砍伐十次每櫟樹百畝可得純利十二萬二千八百十七元每年一千一百七十元每畝約十一元五角松林十五年開伐一百十年砍伐九次計可得純利十萬六千九百二十元平均每年可得九百七十二元每畝松林每年可得純利九元七角植樹之利厚如此而又不須勞苦又何憚而不爲耶况利之尤厚者猶有漆樹及油桐之類栽漆樹自第六年起可收取漆液倘種漆千株十五年　收漆六次每次二百零六斤每斤售價一元二角除支出外可得餘利一千零二十一元四角每年匀攤可得六十七元九角十五年之後不能取漆可將漆樹伐去作製器之用其價至少可得一千元栽油桐千株油桐樹之利益亦與漆樹相等自第六年至二十年每年平均收桐子八十石每石價十元計銀一萬二千元二十年内除支出外可得餘利一萬一千零三元七角若將桐子去殻取仁每子仁百斤可榨桐油七十五斤以上每桐油百斤價洋二十元桐子之渣粕可抵打油工價桐油爲著名之國貨行銷國内及外洋二十年之後砍伐桐樹可作桐板最宜製器桐樹千株其價在千元以上桐樹之利共厚如此實與漆樹相等也 
　　此外林場中有櫸樹椿樹烏柏栗樹柏樹棟樹茶樹桑樹白楊赤楊柳杉梓樹棕撊等尙有野苗樹數十百種其中可作材料者甚多其枯枝及雜樹可燒成木炭或作柴薪公有林在江浦縣界離南京二十餘里祗隔一江南京居民數十萬猶用木料及柴薪木炭爲數甚鉅大約十年之後各林場卽可收支相抵十五年之後必可有餘利分給各學校及作公益事三十五十年之後林木之利將不可勝計矣 
　　（八）籌欵修理道路以便輸運林場出産品公有林離火車站最近之處約在十五里左右其遠者約離大路二十里或三十里水道不通陸路狹隘極不平坦不能行車林場中之搬運樹秧及木炭柴薪出外販賣運費太巨獲利斯難若築馬路則運輸靈便林塲中笨重之貨物均可易黃金如建屋之樑柱鐡路之林木電信之杆木以及煑飯之柴炭均可用車運輸旣省人力又省時間且辦事人及工人等均可便於往來於工作上進步亦速所以公有林總局現正籌議修路之事一俟請到欵項即可開工築路他日馬車及人力車可直達林場各省有志於造林者均可相約入山參觀林場之一切佈置并研究植樹及護樹之種種方法不愁行路之艱難矣 
　　（九）鼓吹平民私有林之倣造近數年間山西閻督軍提倡種樹最爲切實勒令各縣市鄉人民依時植樹各省定數幾於全省普及而我江蘇省則全賴人民之提倡私有林金壇有茅麓公司之森林場江寗句容間有龔氏景記公司之森林場皆規模甚大足見風氣漸開江浦公有林左近之人民親見林場之辦法盡美盡善大爲歆動於是就各家之私有山倣造私有林者頗不少其在平地購樹秧栽種者亦不乏人余親見民家多有種洋槐者問之則曰購幼樹於公有林種之生長甚速云云此可見能使民知其利　不勸而自動也我中國山地幾佔陸地三分之一千百年來盡行荒棄殊爲可惜若多方鼓吹勸令購苗種樹實爲富國之上策泰西各國均由政府籌鉅欵辦國有林俄政府佔全國山地十之六德政府佔全國山地十之四其收入之鉅每年皆有億兆計今我國政府尙未暇及此他省儘可照江蘇之法多辦公有林而尤須普勸人民自造私有林按戶按年加種樹木設法公司保護十年之後私有林必可滿目皆是一望靑翠大可作玩賞休息之地而材木不可勝用柴炭亦採取甚便尤爲國民莫大之利益也 
　　（十）植林可減水旱災荒兼可收牧畜之利森林極盛之處遠望樹頂上似有隂雲密佈成天幕之形濕氣上騰猝遇他方面之冷風吹過卽變成細雨所以樹木茂盛之處必能雨暘時若而少旱荒也若夫多山嶺而少樹木之處一遇大雨衝瀉無餘砂石剝落泥沙淤塞於低地愈積愈厚水流不通他日卽成水災倘能多種樹木即可使砂土固結不解而億萬樹木即爲容蓄水量之所不致橫决而不可禦此森林之所以又可減水荒也此外森林之利益尙多植林之場兼可牧羊養鷄數閱月卽可得利且可收其糞以作肥料而榨桐油桕油製葡萄酒及採漆採樟腦油均可作林場之副業其利不可勝計願讀此篇者勸人民實行倣辦則民富而國亦富矣 
　　余又聞江蘇公有林初辦之時人民不免有怨恨疑忌之聲其後局中所僱工人大半收用林場近側之農民利用其農隙之時自隂曆九月至翌年三月止均係種樹適宜之時農人於此時均在家無所事事樂於人林場工作多得四五月之工資而減省其賭博游蕩之費用三四月間種樹旣畢而農事方開始播種仍不妨其正業所以近四年中江浦農民漸見饒足有修屋者有添衣者有置田産者皆賴林場之補助於是始之作怨聲者今均變爲頌聲矣可見創辦實業者之造福於人民者甚大也 
[巴黎豆腐公司槪况]  
（工學世界社法國通信）旅法華人貿易狀况之一 
　　緣起略說李石曾先生留法研究生物學化學頗精很覺得「豆漿」之成分比牛乳相差無幾而價較廉其無危險又比牛乳爲勝便早已有以豆漿替代牛乳之理想（據聞有一次在一化學研究會聽一法國人演說牛乳成分之有危險於是他想用豆漿取而代之的意思更切云）於是回中國招股本擬來法開公司專製豆漿果然招得五萬元内中一萬直隷公欵餘四萬戚友商股並邀他業師的兒子老朋友齊篤山先生來法經理其事初在巴黎城内租房製造豆漿製成後因法人一時不易改其飲牛乳之習慣不十分銷行這是一千九百○九年的事那時便再計劃添製各種豆食品巴黎城所租房屋不夠用故不到一年他移到巴黎西郊之哥侖布於是添置機器加造食品五萬元資本當然不足石曾先生再回國籌欵招足三十二萬元内直隷公股三十萬（但這筆欵子遷延復遷延直至民國二年才交齊來）歐戰　法政府忽要用黃豆食品軍用糧臺上有要商民供給黃豆食品之命令這眞是豆腐公司走好運的時期現在將他的内容一切記述於左並推論其性質之特殊與將來發逹之希望 
　　一名稱巴黎豆腐公司ＣＡＳＥＯＳＯＪＡＩＮＥ 
　　二地址巴黎西郊哥侖布一九二○年四月簽字地皮房屋完全購買到費十四萬佛郎修飾一切零用計共十七八萬佛郎計地皮四千一百米突蓋成的地一千五百米突（方碼）據法工程師云少可值五十萬佛郎多值七十萬佛郎其所以得如此便宜者以初租這地時已訂了條約若干年不得轉租與别人及將來購買時不得過十四萬之價故此中頗佔到幾十萬的便宜（從前每米突地價十五萬法郎現在五十至一百法郎了） 
　　三創辦年一九○九年人李石曾 
　　四資本一次五萬元二次三十二萬元 
　　五股份三千七百股（百元一股李占五十股齊占三十股） 
　　六組織分工藝部石曾先生爲總理商務部前在巴黎貴州韓汝甲君爲總理此部民國二年取銷韓亦去法 
　　七設備房屋數棟工廠工作室辦公室等 
　　機器種類（一）磨麵機七座内去皮者二座磨麫粉者五座每日可出五千啓羅的麵（黄豆）（二）和麵機四座内大者二座每次可和麵三百啓羅硬麵（作點心餅干用者）約一小時軟麵（作蛋糕等者）時間更少（三）壓麵機兩座（四）點心模子兩座每一晝夜大者可出一萬一千啓羅小者五千但並不作夜工（五）發電機二一三十馬力一四十馬力此外尙用所謂宫電者三十馬力故共用一百馬力作豆腐者有磨有煑漿鍋有封罐機蒸罐機等 
　　八職員（一）經理齊君篤山（石曾先生業師之子學於北京同文館知德文曾任任文助敎庚子聯軍入京時商民皆避齊君兄弟能西文供給其軍用品北京船頓胡同之義興局至今猶存齊君一九○九年一月由北京乘西伯利亞鐡道二月抵巴黎同時率來工人五名迄今任職巳十一年家室均居此熱心毅力獨任艱難殊可佩服）（二）週游法國各地及巴黎城内各處招攬生意者若干人（法國各公司經商辦法均如此） 
　　九工人最多之時曾至二百人目下男工十二三人均華人女工亦十二三人均法女僅一錢夫人爲華婦數月前有四川何乃莫女士在此作工現亦去以前無華女工 
　　十工作男工壓麫相麫燒火看爐等事 
　　女工　麫裝箱糊紙於會上等事輕易之至 
　　十一工價戰前男工每日平均四方現在平均二十方女工平均十方（按方即法郎） 
　　女工有論件出者最多日十四方小女工亦至十二方一週或二週給付一次 
　　十二工作時間每週四十八小時星期一二三四每日十時星期五八時星期六星期日均不作工（此於工廠機器火爐等不可省力之故） 
　　十三原料及出産地豆東三省出戰時用之最多蔗糖ＭＡＮＩＯＣ黍由美國來麥麫（一九一六年作點心一九一七年四月法政府禁用麥麫公司用黃豆作麫一九一八年一月又禁止作點心至六月復作（但現在麥歸法政府賣明年八月始得自由） 
　　十四出品點心餅干糖醬醬油約六七種鮮豆腐（此項專售華人）糖醬一項甚得法人歡迎銷的最多戰起糖缺停止現在專作點心每日出六百啓羅而已又從前種豆芽菜運至巴黎大市場出售銷行極盛 
　　十五銷數法國全境比比各國亦銷前有每日收買二千至三千啓羅者 
　　十六開支每月約八九千佛郎（工資薪水零用水··等） 
　　十七營業狀况近三年贏利頗好各件可得百分之二十的利 
　　十八將來計劃改良豆漿除去生氣則法人都將嗜飲牛乳每立突八十生丁豆漿只十二生丁價大廉矣齊先生云他相信將來必有豆食大盛之一日一金錢的關係肉食現在每啓羅二十方豆腐二方而巳二科學的信仰豆食早爲科學所許現在西人祗一習慣問題未决然凡科學所允許的他必想盡方法來用豆食的 
　　十九其他曾得比國賽會優等奬章三個德國奬章三個意大利奬章兩個美兵在法時最喜食公司的點心公司於是時助美兵食亦極出力美軍官曾來信道謝 
　　上面巳說明内容大槪茲有應特别標出者數事一豆腐公司不僅是貿易的實在是工業製造的特别之處一二豆腐公司之設爲理想的及學理的實騐在世界完全爲一新事業特别者二三發起組織豆食製品實有「食物革命」的意義即蔬食主義的製造者齊先生說得好「要排斥日貨總得自己先製造國貨要廢除肉食總得製造可以代肉的蔬食品來」豆腐公司實在是想對此盡一點力的特别之處三還有一件特别的事便是勤工儉學的最初實行者以及這件事業的理想和後來的發達豆腐公司眞是一個最初最初的「本家」呢 
 
 

Page 20

 
 
   
 
