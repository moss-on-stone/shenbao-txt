# 1886 - 152 - 4904722

 

Page 1

 
 
[新出石印小題嫏嬛] [  點石齋主人啓]  
　　石印小題文現已不一而足然祗取其宏富而選擇未精是集係芹香館主人挅輯同人窗課會藝等作請名手選定皆係及時眉樣　爲揣　家之　臬尤妙在與已印之文藪宗挴無一題相同並無虛題重題幾於無題不備共文八千餘首託本齋石印分訂十二本至校對精詳字畫端整猶爲徐　另有廟諱聖諱刋列簡首俾初學者知所敬避云准於初四出書每部價洋五元五角南北申昌並各書坊代售如欲躉售者格外减價請至本　帳房及南市郭豐泰木行或後馬路景行里第二石庫門內郁宅雙梧書屋面議可也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速馳寄其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演已將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎石象若長蛇若巨猴牛首而身似駝鳥首而身似羊者凡人生不恆見不易見之物一一摹繪絲毫不爽不啻入其中而周覽之快何如也再此次淞隱漫録所紀事實皆屬時下著名之詞史曰申江十美亦屬畫手分繪小影傳神阿堵准於初六日出售此佈 
[恭讀四月廿七日降調梧州府知府梁俊上諭謹書]  
　　伏讀四月廿七日上諭前據內閣學士周德潤御史唐椿森各奏廣西梧州關稅弊竇太多亟應查禁各節當經　令張之洞等確查具奏兹據查明覆奏所擬免抽梧關經費裁禁浮收規費嚴禁書吏整頓厘務各項辦法均着照所請行丁憂梧州府知府梁俊未能禁約書巡多取規銀迭經飭查復不據實禀明查禁咎無可辭　俊著照所請以同知降補該員選授梧州府缺於召見時諭以認眞辦事當據面奏曾任言官糾人過失斷不自蹈愆尤予人指摘乃履任後竟於關稅弊竇毫無整頓被叅得實殊於前言自相矛盾用特明旨宣示以爲妄自矜詡言行相背　戒欽此伏讀數過殊覺大哉王言堯典欽明舜典濬哲殆不是過矣夫近今世風不古孰則能先行其言而後從之者然必先試其行而後用其人則亦無此治體故國家以言取人而復於其行事隨時留意果其能副所言則卄之擢之尊之榮之不能副其言則貶之謪之此則所謂聽其言而觀其行聖人之作用固如是已昔人詠史詩曰周公恐懼流言日王莽謙恭下士時假使當年身便死一生眞僞有誰知此盖言觀人之難也然吾以爲周公之恐懼流言至於二公亦未卽見諒似乎當時有百口莫辯有顧破斧缺斨公自爲辯偃禾拔木天爲之辯出郭親迎王爲之辯而周公之心卽大白於天下卽使周公未及辯而遽死而金滕之書後人亦必有發其鐍者則尚無難曉然也若王莽之謙恭下士則人孰不交口贊之眞心向之若果當時卽死則千古而下且咸以王莽爲君子而深惜其死矣故以小人而貌爲君子最易於欺人王荆公囚首垢面而談詩書惟蘇老泉謂其非人情不可近而當時之被其欺者正不乏人以歐陽永叔富鄭公諸人尚且交口贊之何論其他可見君子可欺以其方彼言之娓娓可聽者正欲爲售其術計豈果坐而言者皆可起而行哉顧猶有可諒者士人讀書献策不過侈陳經濟以動人之聽聞其實閉户造車出門合轍者能有幾人地方風土與夫一切人情物理皆茫然無所把握投以艱鉅實踐爲難凡若此者雖言行不相符然力之未逮非心之多私也若立身行已則本可以自主自問所處可以爲何如人則何可言與心違妄自矜詡目不識丁之輩而自誇博覽羣書手無縳雞之力而自矜勇過賁育此卽在儔類之中偶然出口猶將竊竊然笑之而况可以自矜於聖主之前乎近來官塲風氣任往以條陳時事訐奏他人藉以顯𧴛豸之能觸邪鼎鉉之能不覆然考其所陳則大都拾人牙慧並非自出心裁觀其所彈又多挾憤懷私初無公論若是者殊不乏人朝廷以正欲宏開言路集思廣益不欲棄其寸長尺短或量予優容或試加擢用而若輩遂不自審其本來面目儼然以爲具經濟之才掌黜陟之柄迨夫躬親其事則仍心渾渾而視茫茫前之自陳某事應如何辦某事應如何處至此而一無所措其手足於是前之劾人者今將爲人所劾矣夫其前此陳奏之事猶且忘如隔世則當召見之時面奏之語豈復銘諸心版當其到任之日回首在京之時判若兩人且以爲奏對之語不過如文中之用王道詞頭藉以博取稱旨二字而已而孰知聖主之用人正於此加之意也前此面奏數語在梁君若或忘之而今乃明旨宣示若曰前言在耳何竟忘之若以前之所言爲隨口搪塞乎則其心尤司誅若以爲今此所行爲無心誤犯乎則其人復何所取在旁觀者伏讀此諭猶不禁汗流浹背正不知本人見之其感愧憂懼又當何如耶嗚呼朝廷不能無人以共治故旁搜遠攬必欲得正人佳士而置之朝彼士人讀聖賢書言行相顧亦欲得所藉手以展其生平之學術此正上下相須風雲交際之會也而乃朝廷需之孔殷臣下應之獨少不過躁進者流熱中心切摭陳時事貌爲大言攻訐小過自洩私忿不但所陳奏者多係空談無補卽其所自期許昌言於殿陛之前者亦且不能復其前言是尚得謂之良臣也哉幸而皇太后皇上觀人于微洞燭萬里之外直揭其隱以昭炯戒於天下此諭一下不啻疾雷破山一喝直令人三日耳聾吾知自是而後內外臣工必將知所懍慄知所愧悔而不敢率然啓口以致踐言之難亦不敢率意妄行以期前言之復官方之肅肅以此人品之端端以此然則郅治之隆不亦將隆以此也哉 
[本舘接奉電音]  
　　昨日本館派駐京師訪事友人電傳本月初五日上諭二道敬謹譯登○五月初五日奉上諭彭玉麟等奏長江水師總兵員缺遵照定章擬正陪請旨簡放一摺湖南岳州鎭總兵員缺着劉得補授欽此同日奉上諭山東登萊青道員缺着龔照瑗補授雲南迤西道員缺着陳席珍補授欽此 
[靈柩抵省]  
　　廣東胡筱泉學憲靈柩四月廿六日運抵省垣是日由天字碼頭登岸南番兩邑侯先已預備一切省中文武各憲屆時俱往奠醊隨卽排列儀仗等件取道水清門迤邏至東門外之永勝寺暫爲寄厝焉録中外新聞 
[商船被盜]  
　　香港報言有美國帆船名加力司堆尼斯行抵香港其船主述及中途見有盜船行劫商船該商船係華人所駕裝載貨物由港前赴汕頭知有盜船相隨乃傍美帆船而行帆船上之引港西人亦知有盜船覬覦該商 
 
 

Page 2

 
 
船彼此追隨盜船未敢動手旣而風勢漸大帆船行速商船漸漸落後帆船知盜船必有舉動令船上諸人預備鎗械以便救應少頃相離更遠船主用遠鏡測視見盜船甚爲堅固且有帆　檣船身又輕行駛甚速將近商船盜船擬開砲轟擊旣知商船並未禦敵乃用鈎子將船鈎住用網將船纜住初則見盜船只有二人迨後細看則見人數頗多兩船旣並盜等跳入商船將諸人縶住至於有無殺傷則未能詳晰但見盜船將商船帶之以去噫盜賊横行至於若此華官似宜與港官澳官相商設法巡邏搜捕庶幾行旅得以安枕也 
[穗垣雜録]  
　　四月二十四日讞局提出人犯二名押赴撫轅倪中丞升堂訊鞫于廉訪及府縣各官在旁伺候中丞詰問數語卽飭差役綑縳押至市曹凌遲處死沿途有撫標營兵護衛氣象威嚴令人望而生畏行刑之時觀者甚衆聞係逆倫重犯云○督標補用叅將權可仁去年奉委要差劣跡昭著現在摘去頂戴交營務處看管聽候查辦日前參戎以舊傷復發請暫釋回寓調治等辭遣家丁投遞制軍批示該員旣稱傷發着撥醫加意調治惟獲咎甚重所請暫釋回寓一節未便允准○日前獅子洋面有私鹽船一艘停泊并有私梟爲之保護　有輪船出巡　面與之相遇立卽燃砲攻擊梟匪中砲死者一人餘均鳧水逃去計獲私鹽七千餘斤船一隻經管駕王君拖帶至省呈鹽務總局騐收○番禺某鄉落前夜被匪行劫失去贓物甚鉅并刃傷事主當卽赴縣禀報是日邑侯覆試文童未能詣騐遂派幹員會同營官勘明一面懸賞查緝○蓬洲砲船由香港回省裝有洋槍藥彈多件交軍裝局存貯聞此槍係向德國購來實爲上等之物○廣西入夏以來雨澤稀少禾蔴菽麥均難種植薪米因此騰貴小民覓食維艱雖經地方官屢次祈禱而甘霖仍未渥沛云○四牌樓教堂一座係美國教士所建見堂左右皆有旂人居住遂赴縣署禀請出示曉諭以杜滋擾○前日靖遠街有無賴數人因賭肇事始則忿爭旣而持械兇鬥受傷甚重嗣經練勇前來彈壓紛紛散去聞有一人傷要害恐有性命之憂也○近日氣候不正疫症又作有某甲衣服麗都體甚雄偉行至大北門口猝然倒地見者知其染投急爲扶起灌以湯藥少頃復蘇遂向救者叩謝而去 
[訂製快船合同]  
　　中國駐德大臣許與德國士旦丁伯雷度之伏耳鏗廠兩總辦訂定鋼製鐵甲快船兩號合同○第一欵伏耳鏗廠由中國使舘訂令爲中國承造鋼製鐵甲快船兩號併汽機鍋爐暗　及附用之汽機鍋爐吹風器等件又代購鋼面鐵甲以及鐵甲刨鑽鑲配安置船上等工一切俱照合同後所附船身機器水管各程式騐鋼章程分總各圖辦理其圖按照德國海部最新之式均於逐日興工時陸續送呈使舘核定如有近年新行應修應改之處該廠亦當查照修改伏耳鏗允許全船及一切相連物件用最上等之工料又允許按照最堅固最精細一切合理應有之新法造竣時在瑞納們地方交於使舘騐收之員○第二欵每船內有艙面之鋼平甲並康邦鐵甲及可以移動之件如棹椅盆架抽屜一切官廳飯廳臥房物件子藥房擱板等件無不齊備又備一切鐵甲內層墊木及捎拴之鋼角條鐵條螺條螺蓋螺墊並刨平各工又桅桿桅盤等物合臨戰之用桅上有起卸小艇之桿有頂桿有相連鐵件又飛臺鋪蓋箱各件齊備之舢板內有輪艇兩艘汽機各件俱全及掛舢板之曲柄安舢板之架又起錨下錨等架及錨練管縳柱又船舵及運舵各件煤艙之鐵口鐵管各艙口之扶梯蓋板天窗及銅鐵木各栅一切厠房浴房醫藥房所用物件其盤車按照新法或用汽力或用人力及夾緊之件俱全又吹風筒通至子藥房官艙水手艙汽機艙等處船旁窗牖欄杆船首尾雕刻花紋船旁之懸梯艙面之出水管隔堵壁之門船底並隔堵進人孔之蓋隔堵壁之水門及轉運機件各處通語之管又用司通新法之吸水車一切船內通水之管及各吸水器相連之管俱全又二十一生的大砲之磨盤面及轉運　件房廳各處木壁及不移動物件如床及抽屜書架壁桌掛衣鈎架按照德國兵船艙房成式一切門户玻璃窗百頁窗及通船油漆塡艌塞門德土俱由該廠配全該廠代購之康邦鐵甲按照訂定圖說辦理其鐵甲木模及相連工作俱由該廠出費送於鐵甲廠其餘各工料爲船身所不可少者應照該廠承造德海部之船配全惟砲鎗魚雷及放雷各件不在此內該廠應留船上地位以便裝配雷件又按照德國同類兵船應行備齊出海之物由廠一切配全不另加價惟煤炭粮食及路上所用之料不在內○第三欵一切分圖按照造法陸續送候中國使舘核准其畵圖費歸該廠自備此次附於本合同之圖一爲桅桿圖二爲大脇匡圖三爲直剖面圖四爲下艙及二處横剖面圖五爲第一中艙面圖六爲平甲艙面圖七爲上艙面圖以上各有蠟布圖一份內加船線圖係按合同後商改之式○第四欵除中國使舘所允之外該廠不得擅背章程圖說如使舘　有更改該廠必應照辦如費較多或較少卽由彼此互商如商論不定可請德海部定斷如費用較多應行補給如費用較少應行扣减○第五欵該廠允許每船及隨件汽機按本合同訂定程式第一船于光緒十三年四月二十三日卽西一千八百八十七年五月初六日造竣在瑞納們地方交于中國官員試騐速率第二船於光緒十三年五月二十五日卽西一千八百八十七年七月初六日造竣交騐凡下水及送至瑞納們之連費保費俱由該廠自備第二船五月交期係照萬年書是年閏四月推算○第六欵如每船有逾第五欵期限中國使舘可罰該廠每禮拜二千馬克不須爭執卽在應付船價內扣除但有該廠不能爲力之天灾人禍咎不在該廠者毋庸議罰○第七欵中國使舘可派監工人員閱看造船造汽機及各件之工料或一人或數人或常住或暫住此員可以試騐一切物件之料及各項之工無論關涉何事俱可查看如工料有不合式卽可剔退或加印戳不令再用其所剔退者由該廠另換新料伏耳鏗所有廠房書房當造船時監工人員俱可進觀以便查騐所用之料是否合式又該廠應備辦公房兩所及一切器具專供所派人員應用該廠必以中國使館核准之圖另畵一份送於監工以便隨時察看是否按照辦理並可查與所送使舘之圖是否合符監工如擬需另外分圖與造船有益者該廠應行照辦其購料之帳簿工匠之册籍運貨之照單與船相關者均可查看一切合理所需之事俱由該廠出力出費助之如監工有與該廠不洽之處卽訴於使舘彼此設法講妥○第八欵該廠允許船身各處所用鋼鐵板片角條横梁等料必與合同所附騐鋼各料章程相合除德海部派員已騐各料外又允備德國海部核准之一切騐器中國監工可在該廠騐試其所備騐器及管理騐器之人均聽監工隨時赴騐又該廠雇一專司砝碼之人其工俸亦由該廠給付如可用德國內地之料儘可購用○第九欵工竣交船之時船身汽機及隨件應與合同所定程式相符及第四欵應行更改　亦應照辦如有不合則使舘可全行不收或擇其不合者不收或彼此解合同意見互異者司請公正之人定斷如有此事使舘及該廠兩月以內各訂一德國人查明批斷如所訂兩人仍不相合卽於期內或使舘及該廠再訂一人如仍不能定卽由前訂之二人公訂一人如或所訂之人仍議不妥或指彼此俱有錯誤卽公請德海部大臣派員定斷若兩月內不訂人卽爲不訂人之一面理絀如所訂之人三个月內不能定斷亦託海部派員定斷彼此或准所訂之人或照海部所派員之意不必再有涉訟其理絀者應認所訂人之費用此稿未完 
[江省雜聞]  
　　江西學憲梁湘南宗師按臨撫建畢接考饒州四月十九日由饒起馬考試廣信試畢應行回省避暑聞考試各府時塲規寛嚴得中不必使氣矜才振頑起懦而雍容坐鎭士論翕然洵不愧老成碩望其過人者遠矣○江省街道不潔炭渣地屑任意堆放穢氣薰蒸行人苦之且居人晾晒衣服横擱簷端行者不啻受胯下之辱亦屬不成事體已由保甲總局憲出示嚴禁如有違犯提責地保亦整頓敝俗之一端也但各街隂溝多不流通小雨則溢出街面大雨則水深尺許溝中積潦已滿路上濕氣過重晴霽一二日尚有拖泥帶水之虞亟應一律挑濬以便居人○江南防營支應局近委江蘇試用縣丞鄭城來江繪圖從此港汊紛歧關隘林立按圖可索自不致臨事倉皇矣 
 
 

Page 3

 
 
[䢴江官報]  
　　新任湖南鹽法道江觀察人鏡新任浙江温處道范觀察葉池均於上月二十九日抵揚范觀察已於翌日起程江觀察聞小有勾留也○五月初一日周大令士釜銷城內保甲總巡差○初二日新選泰屬伍祐場顧鹺尹懋烈由京到揚○前四川鹽茶道蔡觀察逢年聞本月二十三日在左衛街公館設奠 
[敬業書院課題]  
　　生孔子曰大哉堯之爲君兩叚賦得佳士如香固可薰得薰字童稱其德也或曰以德賦得細葛含風輭得含字 
[縣金尋女]  
　　點石齋出店人阿楊原籍甯波現住本埠老閘同益煤炭店對門年逾知命嗣續猶虛　生一女甫及四齡小字阿英愛如拱璧本月初四日四點鐘時小立門前折花玩劇陡然走失蹤跡全無計身穿藍布夾襖緑布夾褲輭底紅鞋面白長圓頭梳雙了髻中留圓頂有白髮一莖倘荷仁人君子知其下落報信領回俾骨肉團圓不致珠沉合浦則傾囊酬謝所不吝也 
[奄然物化]  
　　前日傍晚法捕房巡街捕見城河浜有一人倒臥地上尚未氣絶當卽舁至捕房轉送至仁濟醫院施治延至昨日黎明身死由醫院遣人知照法捕房查得死者朱桂芳並無家屬祇有外甥顧正南在泉漳會舘南首順興馬口鐵店爲夥無資殯殮遂由法捕頭着包探王榮培報明善堂爲之收殮 
[野鶩紛爭]  
　　潮州人某甲不知其作何事僦居小東門外昨晨携青銅數貫上街買物見一婦人卽與爭論嗣因鬥口不如鬥力遂與娘子軍各張旗鼓共决雌雄其時觀者頗衆甲乃大言曰此婦本係烟花賤質數年前我以重金爲之脫籍鴛鴦雙宿繾綣多時今伊别有所歡視我如陌路蕭郎此恨緜緜何時可了該婦則謂我與爾素昧生平豈可信口污衊且被爾打失簪珥等六件須賠償也方爭扭間而巡街捕至一併拘去法捕頭着將潮州人暫押於今日解案 
[逼妻自盡]  
　　蘇人吳某僑居本城四牌坊左近向爲洋貨生涯其子某甲曾娶玉器作陸姓之女爲室陸家小康匲資　厚過門後中不務正業游手好閒未閱數年漸漸付諸質庫向之婉諷輙遭堂上譏呵甲恃有護身符屢屢向妻强索甲妻惟自傷命薄時常珠涙偷垂日前節屆端陽非得數百金不能過去遂又向妻勒索金珠妻不允甲毒詈不堪妻忿極私服阿芙蓉膏輾轉斃命閱日母屬向甲家興間罪之師甲父懼挽人調處愿從豐棺殮延僧超度事遂寢息 
[未肯釘棺]  
　　昨紀汪桂牛與劉明德爭毆身死報經莫邑尊騐明飭令屍父月桐自行棺殮等情兹悉邑尊回署後月桐雖將其子備棺成殮然迄今尚未釘棺且仍抛在劉處聞尚欲備情上控云 
[發局研訊]  
　　高俞氏之弟俞金和涉訟法公堂翁太守訊斷不遵解送道轅等情節經列諸本報兹悉當日湯觀察命將俞發交總巡局辦理馮剌史飭三鋪地甲看管前日提案推鞫俞仍一味遊移剌史飭掌頰二百下始稱小的確曾聽姊指使上控道轅至匿名揭帖實出不知剌史飭仍交三鋪看管以便禀覆道轅 
[看管椀店]  
　　尹永瑞控追莫榮昌椀店欠欵另有劉振紀吳子清等七户遞禀稱被該椀店欠銀尹與蘇省莫榮昌椀店往來已在長　縣涉訟不應來滬將店盤踞等語羅太守着候批示均列前報嗣由尹永瑞續禀該店夥均已散避請派差到店看管太守以尹永瑞控追該椀店欠項旣據劉振紀吳子清等曾經在縣備案姑將暫押之莫德祥移送上海縣歸案訊理着尹永瑞劉振紀吳子清等投縣候訊并飭差協同巡捕將該店看管靜縣示 
[竊案已破]  
　　杜桂氏所控失竊皮箱查無外賊入內形跡惟對隣包阿玉曾用木板鋪窗口不無可疑因與同　之趙大册趙康林一例送案訊不承認押候查明再訊此已見諸前報昨據包探康阿順至英公堂稱查得包阿玉之弟包阿浩將箱內田單契據從該氏隣家門隙中　進當卽知覺追獲交捕由我盤詰始認行竊并將皮箱衣物交出尚少洋十元該氏亦投案申訴趙大册趙康林同請開釋包阿玉供我弟行竊　不知情旣少洋十元情願措還包阿浩認竊并稱洋已用完宋二尹謂案旣破獲趙大册趙康林無干斥釋包阿浩押候笞責包阿玉着卽措繳缺少之洋皮箱及田單契據衣物等概交該氏先行領去 
[水手溺水]  
　　外虹口太平碼頭前日有甯人某甲等數人在木排上見有龜五六頭游泳水面經甲等捕獲四頭尚存一頭甲欲再捕忽失足落水屍身打撈無着聞甲祗十八歲曾在兵輪當水手現因兵輪入塢修理故有閒暇不料遭此意外之禍也其父母得信之下惟有望江　涙而已 
[英界公堂瑣案]  
　　包探陳阿九秦少卿稱舉人蔡遴元等四人試罷南旋暫寓泰安棧失竊查無外賊痕跡因將該棧茶房陳阿四楊阿毛送案容再細查蔡遴元等遞禀并開失單呈閱陳阿四等稱蔡客被竊寔不知情宋二尹飭將陳阿四楊阿毛暫押着該包探再行細查候辦○于世福稱陳王氏到我主人徐鴻逵家胡閙爲此報捕該氏供兒子曾被徐蓉波借去收絲繭之牙帖不還由我前往催索致與爭執宋二尹飭將該氏暫發官媒以俟覆訊○張裕江稱失竊衣服疑是張阿扣行竊方在爭論卽有流氓羅阿保陳阿林從中圖詐由捕拘案宋二尹判羅阿保　阿林各笞二百板○王阿富稱在日本公司船爲夥有周和尚行竊絨單追獲人贓交捕送案捕頭禀周係老賊慣在輪船上混竊請爲重辦宋二尹商之佩副領事判周和尚發捕房管押六个月贓交王領○包探楊阿炳稱昨見王安卿博破衣五件形狀慌張顯是竊贓是以拘案失主尚未查明王供衣服從鄉間竊來宋二尹判將王管押三天贓存備領○轎役何才福稱被陳阿順之馬車將轎撞壞向索修理洋二元無着以致爭執由捕拘案陳供情願照賠宋二尹隨着陳繳洋二元給償何才福○包探秦少卿稱見王幅牛携衣服手巾包摺扇等件盤詰支吾爲此送案宋二尹判將王管押一月贓暫存俟失主認領○包探秦少卿稱是洋行廚司携牛肉坐施孟郎小車被施竊藏五六斤爲此送案宋二尹判施管押五天 
[心存利濟]  
　　藥物所需大半取材於草木一經裝潢修飾市價卽爲之加昻近有人新設利濟藥局但求正路不事美觀其價則較他處從廉以便貧民購取聞月內卽須開市濟人利物兼而有之夫豈讓橘井杏林獨擅千秋佳話哉因樂得而書之 
[上海文報局籌賑叢譚九十三]  
　　上秋江靖水災經陳田生二尹來滬四次勸籌冬賑并避經手銀錢之嫌囑延善士往放今春又承邑尊陳公其璜學師朱公培源賜函勸助春賑當經商懇各公所粤閩江浙同人延請張雪堂諸公携欵赴賑兹由張君開具報銷來所冬賑共放錢一萬一千八百四十四千七百七十七文春賑共支錢一萬二千零七千三百五十文災民之賴以績命者實惟田生二尹曁邑尊陳公學師朱公提倡之力家尸户祝有由來矣○總辦漢口電報局卒仲平太守性慷慨廣交遊熱腸一片有古俠士風乃蒙俯念東齊在水災民之苦一鼓作氣索册數百本旬日間已荷交到募册四十扣銀八百兩鄂省鉅公夙聞好善者多然苟非李君不憚苦口分投勸募亦安能欵鉅而速若此耶同人 
 
 

Page 4

 
 
感謝之餘不禁爲災民慶更生 
[書畵助賑]  
　　鵡湖沈逋梅州司馬夙擅翎毛花卉信手拈來栩栩欲活尤精漢魏隸楷蒼勁秀媚獨出冠時久爲蓺林欣賞向在吳門今來滬上作消夏遊念及東省沉灾需欵甚迫願以書畵所得潤資一月全數助賑計紈摺扇册頁畵二角書一角對每付四角屏每堂一元堂軸堂匾一元立軸齋額五角以上隷楷行書任點凡欲求書畵者祈將潤資付交四馬路文報局賑所掣一收票連同票件送後馬路乾記弄蔣同泰綢莊五日取件[  文報局恊賑同人啓]  
[蘇省撫轅抄]  
　　初二日撫憲諭六月初一日爲始免褂徐州道叚喆到蘇新陽縣李禀到並謝委調署常熟縣事卽辭候補縣陸嘉穀禀知派蘇差委准補長洲縣主簿陳萬貞禀知本日接印候補布理問梁文錫禀知交卸長洲縣主簿事○初三日新授蘇糧道成金陵回候補縣陳鳳儀禀知奉委軍裝局差指發江蘇本班儘先補用巡檢張家良河南人由京驗看來省禀到○初四日光禄寺署正董寳諴服闋辭行赴都委署銅山縣樊燮禀辭赴任候補縣陳鳳儀禀知本日到軍裝局差探聞新授蘇藩憲易於四月二十八日出京本月初六日由天津乘輪前來擬於十五日接篆之信 
[浙省撫轅抄]  
　　四月廿九日署嘉湖道祁差人禀知由海塘回省禀到江西候補縣胡炳鈞江西來省禀到○五月初一日候補通判徐光鎣禀奉委紹屬絲捐差叩辭前署道頭巡檢劉棨交卸回省禀到巡檢秦蔭墀奉摺飭開復原官禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東賑捐五月初三日第二百九十四次清單] 　　 
　　本埠同興德號交來漢口周質卿錢一千文汪臣敬江貞甫各錢五文　記錢四百文無名氏錢三百文楊林記錢二百文廷記錢一百文又募松記錢一千文逹記槐記各錢五百文又募岫記正記各錢一千文楨記錢三百文瑞記熊兆漢生楚生鴻康鴻鑑鴻鑫各錢二百文又募急單遠正錢六百文漢生錢五白擬思最記楚生各錢四百文秀山錢三百文水坦鴻年各錢二百文又募急單堯齋氏錢三千文坦記錢一千文又募急單施氏趙氏各五百文李氏余氏楊氏趙氏張氏各錢一百文又募急單　禱氏大山各錢一千文鴻澤錢三百文知非子錢二百文又募急單樂善子錢一千文培記錢五百文崑山滿山各錢四百文補過子錢三百文無名氏遠岫芳竹各錢二百文又募昌字准記懷記振記益記各錢一千文以上九册共合規銀十八兩一錢四分○杭州泰馨莊留餘堂洋一元陳靜波舒舜慕各洋五角十户洋一元以上十三户共洋三元○蘇州萃豐布號洋一元又諸友洋一元○野人洋一元○山右　脩堂善士助洋三十元○袁恆泰洋一元○嘉善曹文香經募曹尚德英洋一元紫薇花舘有誠心金榮壽各洋五角二願居士錢五百文共來洋一元　對一个錢五百文○嘉興朱石　經募朱鴛松洋二元朱聚元銅洋四元○西塘周平生錢一千文又　鄭智泉伍星齋各錢七百文共來洋二元錢二百文○瀏河滕壽昌木行經募余點云徐奎滕二周炳顧金寶滕壽昌顧廷先王蔭亭計八户共各洋二元○謙愼安經募麥氏洋一角妙桂不先阿先勝福黄門弟子各錢一百文三十一户錢一千五百五十文以上三十八户共來洋二元○森大經募高富貴錢五百文無名　秀卿無名各錢二百文李阿三洋一角六户各錢一百文以上十一户共來錢一千七百文洋一角○寗波三味堂洋一元○以上均塔册○黎里濟隆典銅洋十三元○慈東隱名氏隱名居士求子病痊二户各洋十元黄秉記洋五元無名氏銅洋五元麥記無名氏各洋二元無名氏銅洋三元張金會洋五角○太倉趙惠孚移助醮資洋八元由致大局來○本日其收英洋八十四元規銀十八兩一錢四分銅洋廿五元虛對三个小洋六角錢二千四百文合併聲明 
[上海三馬路與昌絲棧陳竹坪經募山東賑捐五月初四日第二百九十五次清單] 　　 
　　漢口無名氏錢十千又錢三千又二千又二户各錢一千不書名錢三千又錢一千七户共銀十二兩批見規銀十三兩三錢一分六厘○廣興隆來譚星緣洋四元陳朗東何祝衢各洋一元黄　洋五角無名氏二户洋二角蔡必源洋一角勞少薌錢五千陳昌錢五百袁受光錢五十以上九户共洋十元七角錢一百七十○蘇州久和典洋一元洪雲卿董月巖各錢五百勉力子錢四百董偉保立齋洪榮廷恆泰各錢三百范亮功江乙然李高月德成興裕源江汗竹雲江灶炳各錢二百十七户錢一千七百以上三十三户共洋六元錢四百八十○集昌錢二百周雲卿錢一百五十七户錢七百二户錢一百以上十一户共洋一元錢三十○陳茂昌方舉才各洋一元許元有簡世悼各洋五角阮帝良陳忠喜各洋二角五分陳定漢方舉國各洋二角程仲阮沛仁各錢二百以上十户共洋三元六角錢七百三十六文○鎭江太古洋行募買駿記洋五元葉錦臣洋四元汗錦堂洋兩元三户共洋十一元○杭州公盛衣莊募李洋一元孫次爽勿如心各錢五百都不嘵錢三百五十鄭德全馮品三鍾炳金耔耘蔡一人沈氷如沈梅仙西湖散人各錢二百廿户錢二千七一户錢五百五十以上四十三户共洋六元○石鎭宏盛衣莊經募姚廷揚夏有年各錢五百醉石居錢二百五十客膝匯記亥記聽記蓮記楊梓薌各錢二百六月錢九百十二户錢一千二百十八户錢九百以上四十五户共洋五元○談任之交來陸雲浦胡雲浦悅堂朱玉山史乾爻各洋五角馮太太洋一元陳裕興計桐山各洋二角張子梅洋一角九户共洋四元○蘇州思過草廬洋十元二户錢三百七户錢七百二户錢一百以上十二户共洋十一元又蘇吳硯耕經募十二户共洋一元又蘇益大洋貨　并各友節省飲食共洋兩元又蘇乾吉經募無名氏五十五户共錢二千七百五十又無名氏錢一百五十又四户錢四百以上六十户共洋三元○景福銀樓洋五元○南潯志遠堂募許榮和義莫子各洋一元馬順記泰　翁德興震豐許榮記各洋五角熊仲齋錢五百源泰吳拱昌各洋二角永隆錢三百永裕銅洋一元廖吉泰郭榮利祥泰信成昇榮昌恊利各錢二百以上十九户共洋三元四角虛對洋五周銅洋一元錢一千另另五文以上均塔册○湖州全昌布號各友端節酒筵移助洋十元陳閔山李氏各洋一元慶善衆生洋八元無名氏心愿洋二元温州金壽桂洋一元蘇州力不從心人求父病卽愈洋兩元○無錫急單華興仁募無名氏洋兩元福記柏記足記逹記各洋一元五户共洋六元○本日共收英洋一百另三元規銀十三兩三錢一分六厘小洋十七角虛對洋五個銅洋一元錢二千四百廿一文合併申明 
 
 
 

Page 10

 
 
   
 
 

Page 11

 
 
[薛廬紀感]  
　　薛慰農先生以一代名宿主金陵尊經書院講席殆二十年凡大江南北文人靡不奉先生爲宗而先生亦樂誘掖之破除門户廓然大公故爲所特拔者皆一時之俊尊經例不准外籍與考然借名投卷未嘗絶無其人先生不拘成規遇佳文或卽以之魁多士省郡諸君子亦甚服先生之量之宏而自愧其所見之狹用是先生得廣其樂育以成就後進取高第擢巍科內而詞垣外而牧令所在多有桃李之盛榮絶一時先生晚年好士益篤築室於城西龍蟠里結搆精緻雜蒔花木顔曰薛廬旁有烏龍潭清凉山諸勝景物明瑟豁人心胸前年又於潭西蛇山建諸葛忠武及陶靖節祠每一登臨蒼翠四合洵可樂也先生遊息其際頗以倉山主人自况春秋佳日諸生載酒相從恒踵趾交錯談藝之頃皆恍然觸於目而有會於心蔚爲文章之奇以仰副先生隨處指點之意觀於尊經課藝五刻之序則知之矣自先生殁後而盧雲谷山長以其地僻遠且荒險不可居移住縣學尊經閣中往時問字之車遂無有過四松園一步而訪先生之遺蹟者近有人涉盋山循肥月隄至宛仕亭縱眺一過覺山水猶是風物都非不禁如羊曇過西州門頗有零落山邱之感况乎知已不可再得耶 
[巨盜傷人]  
　　金陵通濟門外某姓以種菜爲業家有五女俱已長成裙布釵荆頗饒風致上月杪有盜於黑夜撞門入逕奔女室衆皆驚起有夥伴覓路求救前後門俱爲盜黨把守遂踰墻而出至隣家鳴鑼集衆大呼捉盜盜見勢颺去而室中某女以拒姦格鬥身受六刀亦烈矣哉所有什物未損秋毫盖盜之注意在五女故也幸得救甚速不致猝爲所污然而家人已心膽俱碎矣 
[戕命駭聞]  
　　師弟猶父子也雖無天性存其間而分定者名自昭義行者恩以起焉不謂世風日變如所聞秣陵關某甲一事有駭人聽聞者甲素無賴貧不自聊以粗識之無爲村塾童子師其徒某乙家小康甲屢向借貸乙厭之一日甲復以所商弗允銜恨切齒乘夜挾白刃剌徒死自知不免遂亦刎頸而亡徒之不能善處其師誠屬少年無知固不足論而如甲者逞忿殺身亦名教之罪人也 
[擬續纂經世文編徵文啓]  
　　嘗謂經世之學論其極則非盡聖賢大學之道不足以致郅隆而觀其通則雖出里巷細民之譚亦可有裨化理聖賢之道後人每苦其難行卽令辟如漢高孝文猶以爲治當卑無高論矣而如論孟所稱南人有言齊人有言之領未嘗不取淺言以訓俗宜民豈務爲高遠難行之說哉盖言無難易莫尚於貴本親用洞察古今事變而婉切敷陳其憑臆拘墟與浮游疎闊者均無取焉然　隹是以爲取舍以羅四海鴻文而續成目編用繼賀氏經世文編之後洵如今王大司成所云非博通而有卓識者不能及矣濬伏處海濵見聞寡陋弟念先子所志所學固貞介拔俗而平日要極留心時務見京外臣工章疏有關治亂安危者往往手録不遺今尚藏有鈔本咸豐几二年邸　存略八册分條詳載瞭如秩如所箸詩古文辭亦多寓扶世立教之旨濬誠蹇拙無似而近十數年來願欲勉成先志講求經世有用之學但知識短淺不能出而與四方賢逹交游及縱觀各家論箸以爲擇識之資耳卽如自咸豐三年後京報以迨同治年甲報未出之先具閒邸抄兵亂遷徙白無一存將欲網羅舊聞裒然成集亦非易易前見湘中饒氏續編於林文忠胡文忠曾文正左文襄沈文肅諸公奏議政書並平江李氏等之有文集行世者已多採輯及之而於賀編所遺如姚子良言洋防塞防之諸形簡略者說詳姚箸海外近稿仍未增補以彌具隙至近今林下纂述曁未發抄之洋務奏摺與申滬各日執所録新聞尤采獲寥寥而多不賅不備之憾司成謂近人所續木善者非以此邪濬别纂續編擬彙輯咸同以來邸報奏議及洋務密摺私家撰述並申滬兩滬所載各論說取精棄粗各以類附而於饒氏所續　不重登以省煩複焉西北邊事則取諸新疆識略西陲要略及朔方備乘諸書以上所舉亦多未購致東北邊情則采之黑龍江外記及崇銘兩將軍辦理奉吉諸章奏西南邊外政俗則撮取黄司馬楙材西輶日記各種至統論當世利病則若馮氏校邠廬抗議朱瞑庵邊事續鈔諸篇亦多可採列編中以補質饒兩編所未及也惟密陳洋務各摺外閒雖有流傳要非得見史舘官書曷免掛一漏萬矣他如各家文集則近自鄉先輩陸嗣憲耳山孚農部心菴姚春木按以上諸先生時代均在邵陽魏氏之前而其文集前編俱未采及凡類此者望同志諸有各隨所見郵示鄙人以補歉深編輯所遺也張嘯山諸先生皆有專集可選外師資若顧徵君訪溪劉宮允融齋鍾孝廉子勤等中朝鉅公若倭又端祁又端及同時宗觀察滌慺方大令存之諸作于或明道或論事或多稽古有得之言又類當取列原學原治諸門以見用世之學之不可無本矣倭曾兩公筆記曁中元師塾言見事體追尤多親切可味故采人法語獨多獨以尺澤之鯢欲量江海之大終慮顧此失彼而多見狂愚之不知量耳第此編之作意任集忠廣益有裨時務故採録兼及生存而持擇必衷至正伏祈海內名流同此志者自篇中已見各書外無論本身箸述他人論撰抑或得自傳鈔凡兹編所應採有均録副見貽以匡不逮而俾免汗青無日之虞斯則末學所企踵以俟者爾上海葛士濬謹啓諸君倘惠郵筒祈寄交上海龍門書院當卽冩奉收條决不遺誤 
[上海文報局內恊賑公所經收賑捐五月上旬清單]  
　　初三日金册韓晏清翁交來泰興何月樵翁經募無名氏英洋十二元李公順張泰恆兩户各六元周德元典周祥元典兩户各四元貽穀堂無名氏緣濤山莊三户各三元彝叙堂朱瑞圃兩户各二元汪積善堂錢五千文敦睦堂樹德堂彝芬堂登和堂大雅堂世德堂何充恆張東明劉鏡夫陳三益李錦和天成和聚茂蔡子慶朱梨堂德和顧瑞夫文鴻藻十八户各一元務本堂四元何留餘堂十六元仁善居仁堂沈漱泉馬佩金四户各五角封利昌行馬玉庭李季霖天生祥李石君張天成六户各一千文張朝記謝隆茂李同太乾太源四户各八百文傅源興劉月軒張志良堯天順毛恊隆五户各六白文胡源興王琴軒無名氏何之壽畢善士扣角堂李治曾李怡簡李怡振孫二保無名氏引年堂曹東甫無名氏十四户各五百文無名氏何隆茂朱耀堂無名氏周文景壽徵堂范元大趙錦昌李少雲朱久茂源來仁和無名氏十二户各四百文有心人無名氏無心人有心人四户各三百文無名氏兩户各二百五十文韓恊盛韓竹生封信元封實甫臥月山人無名氏沈文學無名氏沈黄朱森吉封掌甫無名氏朱瑞卿無名氏張子良顧後生吳子清無名氏無名氏無名氏吕姓余連一余一浚永高福綏堂念五户各二百文無名氏不書名惻隱氏作愧山房積善堂葛天氏渤海堂登貴高春泉祥順朱景堂無名氏汪同興闕同泰譚恆順丁元泰趙姓孫姓周姓吳姓無名氏無名氏鄒裕號張唐氏廿四户各一百文實收英洋一百廿元○銳册南通州程希周先生募泰記號德元號裕和號三户各四百文陳玉三陳禹輝吳貫傅變廷瑶王茂林鄧變堂六户各三百六十文實收英洋三元○金閨福切册廣泰豐糖行交來安徽蒙城縣寄來陳楊氏陳佛生兩户各本洋五元陳程氏三元余劉氏二元魏高氏陳曾氏韓戴氏余陳氏孫錢氏葛蘇氏錢榮華七户各一元程賢佐黄春芳兩户各五角○急單乍浦朱來安先生食來屠柳塘募泰記銅洋一元不留名洋一元正泰蘭記言記三户合洋一元李騰求順風得利五角申秋記唐青記江振意王蘭卿楊訪庭周月停王三和七户各五角高陞華許德興胡榮仁倪龍慶張文成五户各二角宋琴齋李幼亭兩户各二百文實收英洋七元銅洋一元錢四百文盛降邵合記吳靄翁募邵合記盛庄省端節席費二元王師晉堂積存銅洋五元馮除氏徐芝亭不留名平陽氏四户各一元恆吉祥四角孫士芳戚潤卿兩户各二角沈文煒周效山兩户各一角蘇城安節局交來金閶都亭里永康水龍建醮餘資八元錢二百廿八文○高郵丁鏡齋翁募第廿六次三垜恆德典曁諸同人八元杯水主人五百文介祉堂映雪堂煥記無名氏又名氏四户各一百文餘慶堂鄭一千文詹榮財五百文弓長三百文泰豐二百文陳廷翁募蔡雨手二千文項子儀蔡兩村孫權之汪宅之四户各二百文陳廷良三百文盧洤泉翁募陳采蕃四百文夏元瑞二百文韓延林一百文實收英洋十四元杭垣電局募第廿四次趙正揚四元六角八分沈客二元七角伽陵主人陳招第力不足中山江夏氏雲梯仙侣逹紅子上嘗燬煌錉小梅石庵主人愛月山人九尸各一元實收十六元四百三十文任逄翁交來廣肓堂六元張不留名九元銅洋一元蘇城李遠辰善士九元土板洋一元乍浦陳而川善士節端陽酒筵茶費四元銅洋一元○本日共收英洋二百零三元銅洋八元土松洋一元本洋廿三元錢一千零五十八文 
[上海三馬路與昌絲棧陳竹坪經募山東賑捐五月初二日第二百九十三次清單] 　　 
　　汕頭海關董丙堂募燕貽堂錢五千二百五十丙記錢五千全壽堂錢三千盛記錢二千寥記錢一千三百司馬諸氏錢一千一百鳳記知非子求妹病愈司馬霞城各錢一千零五十沈氏無名氏次記司馬翔甫各錢一千祖氏錢七百五十步記錢六百善記錢五百五十梅八行堂錦石堂銘藝慶善八詠樓子記鶴記未有名李氏信女各錢五百耕記隱名女知非子朱氏車氏厚記巖記慰記各錢三百餘記堂記董記星記聚記堂記陳記八詠詩孫吳氏全善洪善沈熙善各錢二百五十幼女錢一百五十六户錢一千二百五户錢五百酧痴子永同發各洋一元以上六十三户共來爛印洋四十元○杭州宏裕經募劉兩芳葉煥章各錢一千胡和甫錢五日五十程如川洋五角李鶴籌程勉齋畢志成汪炳南程佐卿汪巨坤盧熙齡程煥堂邱炳南孫晉川各錢五百陳志浩顧西伯朱朴田王曉村江訓臣吳否莊沈秀槐王蓉塘序東陳亷齋洪耀森耿益齋洪質甫陳勞氏李雲卿耿秋波馬建章王瀛葉曙東各錢二百五十四户錢四百以上三十七户共洋十二元○恆吉號善慶仁記李恆春各洋一元無名氏二户各洋五角垂裕錢六百八十劉東林柳添源徐瑞興胡直記如記道源戈新甫舒春生鑑記潘開春趙雲成梅記各錢三百六十樊永順錢五百以上廿户共洋十元○蘇州周悅來募滿記錢二千笏記錢一千隱記錢六百星記謙記多記榮記各錢五百十户錢二千廿五户錢二千五百十八户錢九百以上六十朚共洋十元○如臯恆大德記動靜洋十元○蘇州怡盛經募桐蔭别墅再生氏各洋兩元無名氏梯雲閣吟香室各洋一元柏桂軒錢四日裕順號錢二百五户錢五百以上十二户共洋八元又蘇恆椿久錢三百另五文朱笏臣錢三百丁少甫程曉雲各錢二百五十八户錢一千六百五户錢五百一户錢五十以上十八户共洋三元又蘇永源泰募無名氏洋一元陳家恩銅洋八元又藩署楊青山募居易堂嘗義和堂李各錢五百六户錢一千二百以上八户共洋兩元○湖城成記募張哲明錢七百周士藝無名氏不留號莊各錢五百玉照堂錢四百蓮記趙雲飛炳記紹記自慚數微潘潮和各錢三百三户錢六百四户錢四百一户錢五十以上十九户共洋五元○杭州雲源油棧募耕堂錢二百五十潘保甲潘田氏何蔡氏各錢二百董維善蔡子湘各錢一百五十十九户錢一千九百三十二户錢一千六百一户錢四千三户錢九十二以上六十一户共洋四元錢三百○寧波慶來號洋一元五角十户洋五角以上十二户共洋兩元○崑山李崧英經募六觀記洋一元恆記蔣誠各錢五百金義記錢二百李承素錢一百十八户錢九百兩册計洋三元○漢口廣儀生經募麥日升洋一元歐樂琴洋五角劉春山洋一角三户共洋一元一角東對一個○老錦椿銅洋三元錢一百以上均塔册○汪永亨盛莊省節酒資洋三元慕韓生祈保平安洋十元宋洪記王坤記平陽氏無名氏各洋五角六户共洋十五元南誠信各堂倌提小賑并各攤油火錢五千六百文滬報舘洋四角五十五文楊大祥洋一元隴四友交來代默默氏爲妻張氏求病全愈洋五十元○本日共收英洋一百三十七元爛印洋四十元銅洋十一元虛對花洋一個小洋五角錢六百五十文合併申明 
 
 

Page 12

 
 
   
 
