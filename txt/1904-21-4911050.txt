# 1904 - 21 - 4911050

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄　各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[美儒李佳白先生講義]  
　　吾聞之亂極則治起否極則泰來此循環之理也今中國之時勢可謂亂極矣否極矣而治起乎泰來乎雖非鄙人所敢臆斷而日夜心香虔禱皇天上帝使中國早有治起泰來之一日是則鄙人所敢自信無愧者夫甲午一役賠巨欵失利權較道光咸豐諸役爲尤甚識時者方慶中國遭此大痛必能悔禍自新力圖强富之效乃二萬萬之賠欵未清十一國之聯軍旋進生民塗炭宗社顚危嗟乎庚子一役誠古今未有之奇灾歐亞罕聞之慘事幸而天眷獨隆瓜分未致卒能立約行成山河如故是所謂失之東隅猶可以收之桑榆者也鄙人不敏謹以此約之涉及懲罰者縷析以陳作當頭之棒喝焉一曰謝罪當拳匪猖獗輦下之時德國駐京公使係德皇之懿戚被戕於途约衣派親王謝罪之　於是醇親王前赴德國敬謹將命夫中國自開闢以來歴朝親貴從未有遠涉重洋赴異國謝罪者乃不意自醇王始誠中國莫大之恥也二曰立碑派親王謝罪之外復在首善之地爲德使建立牌坊經費所需出自中國上　中德及羅瑪三國文字類皆惋惜之辭巍巍峨峨未有不觸目而驚心者也三曰懲縣難以拳　之邪術　無王公大臣提　於上　不致肇禍如斯是故各國請懲首　　臣不下六十餘人面莊王賜盡端王徒流滿公監村　賢　首爲最著者四曰停考凡各省曾榖洋人之府廳州縣一維停試五年如直隷之順末河南之　　　　之德州　　之衡州等　　是　考試爲掄才大　設有罷考情事地方官　　處分乃以數省之多五年之又不　　　　不　士子之羞亦地方之辱應如何奮發有爲以雪前恥哉五曰表情日本使署書記官被董軍殺害派那侍郎桐前赴日　爲之道歉六曰建行凡各國官商以及信教之人死於是亂者除撫恤家屬外又於墳園前樹滌垢雪侮之碑以誌不忘七曰禁軍火各國慮中國復萌故智議定二年有半不准將軍火販運至華以上後患而聲懲罰八曰賠軍費中國應賠十一國軍費共計四百五十兆兩利息在外分三十九年付清而各省之毁教堂教産殺教士教民因而賠償撫卹者何止千萬猶不在此也九曰劃界十一國使館向祇咫尺之地自立約以後卽劃定界限名曰某國使館地異常寛闊且於四周堅築砲臺正對宫廷及緊要衙署一旦有事卽遭不測噫合天下六大洲殆百數十餘國無論其爲自主爲附庸其京都萬無如此之危險者鄙人每念及此不禁爲中國放聲一哭焉十曰毁砲臺中國最要海口首推旅順次卽大沽光緒二十四年旅順失於俄人今大沽雖曰未失而砲臺必須削毁是猶一人而斷其手足將焉用爲十一曰留戍兵自山海關至京師一帶地方准留戍兵或百名或千名不等然則此一役也中國所受之虧使加於鐵石人身亦當有以痛心悔罪也夫不觀庚子之條約乎自始至終全係懲罰之詞無一言片語提及和睦二字吾不解各國之用意何如是之酷哉然而吾又不能不爲中國怪焉夫責人者必執理理屈則公論難逃戰人者必乘機機失則大事鮮就戊戌年羣强要索之際是中國可戰之機也果欲報復卽當擇其欺壓太甚之一二國與之一决雌雄以耀已威而歛敵膽或者可以有成乃不意妄聽邪說肇此不正大不光明之戰爲天下後世所非笑吾不知政府諸公何計之左也且兵與兵單文明之例公法亦然而當時列國之官商教干捨命於華兵之手者寗可勝計是故首禍諸臣雖死亦復何惜所惜者惟民耳彼四百五十兆之賠欵何一非民之膏脂哉所望賢才輩出政治一新具旋乾轉坤之手成補天浴曰之功則不獨中國幸鄙人幸甚天下亦幸甚 
[電傳宫門抄]  
　　昨日午後京師友人專電告知本館云十二月初三日皇上召見軍機大臣及那桐是日並無明降上諭 
[不復婉商]  
　　日本大阪某日報云日俄兩國積有違言或戰或和尚難逆睹東歴上月二十一日日本外務大臣小村君與俄國駐日使臣羅森君晤明告以日廷意見請俄人反而省之迨本月六日俄廷作書覆答所言雖較　婉轉然並不提及滿洲之事獨言求租韓國某處海灣於是日本當局諸巨公深知俄意頗堅不可理喻遂一意嚴修戰備不復與之婉商矣 
[俄甘退讓]  
　　日本大阪某日報云東歴一月十四日午後九下鐘時得俄京訪事人專電謂俄人願將滿洲之事退讓惟電碼不無舛錯以片假名核之羅馬字大約係門戸開闢之意蓋謂俄已允他國在此逢商也 
[議居局外]  
　　日本大阪某日報云俄日爭端日益岌岌泰東西各國人之旅居上海者刻方互相聚　是　　 
 
 

Page 2

 
 
其捕作爲局外中立與戰事無干聞尚未經定局也 
[軍艦東行]  
　　英京倫敦來電云西歴正月十四號日本向美洲捱眞丁國新購之春日日進二軍艦鼓輪東下駛經蘇彝士河是日有俄羅斯戰艦名啞司竦皮矮者偕帶甲巡艦二艘一名獨米利騰司誇伊一名啞洛辣及逐水雷船七號銜尾而東另有英國重一萬四千一百墩之帶甲巡艦二號一名金唔一名矮司甫立之獨先一日駛過蘇彝士河法廷則定於日内遣殺利戰艦駛赴亞東聞此艦重一萬零一十四墩速率一下鐘行二十一海里 
[京津平穩]  
　　日本友人自下之關寓書云東歴一月十五日有某以司輪船名長門九者歸自遼東秦皇島詢之船中人謂京師及天津二處目下雖聞俄日戰信人心尚平穩如常惟俄兵依然屯駐其間商業終於不振耳及駛經黄海則海波如鏡絶不見有俄人帆影輪聲殊可異也 
[廣西巡撫柯中丞奏籌備防營以供調遣摺]  
　　竊照廣西匪勢披猖餉需支絀未遑增募以致腹地空虚游土各匪乘機煽結出城數里搶劫時聞省垣向駐三營本非勁旅本年七月前護撫臣丁體常以各股匪徒趨至柳慶而桂林平樂兩府屬之永寗永福修仁等州縣爲省城西南屏蔽均與柳屬聯疆遂將寛信敏三營全數調赴柳州雒容等處嗣據永福縣禀報匪徒竄入黄冕地方請撥勇防堵當以急切難於撤動遂無以應省防緊要電商湘軍發字兩旗駐紥人心稍安臣到任後察看情形匪勢驟難撲滅省城根本重地又爲完善之區急應增練重兵以防竄突查廣西省未設常備軍臣此次調來江西常備兩營本委奏調來粤之補用道王芝祥統領現飭該道再募兩滎喳照江西章程支發月餉加意訓練尅期成軍是爲廣西常備軍四營又原駐省城之寛信敏三營及福字一旗原駐平樂之剛字一營操練生疎全無紀律留强汰弱併爲中左右後四營委奏調來粤之補用知府黄鳳岐統領是爲親兵四營以常備營常川駐省以親兵營爲遊擊之師庶幾緩急有資足固吾圉至此外各防營皆分駐外府防剿刻難調回容臣隨時查察除飭將營制月餉管帶員弁勇丁姓名人數造册呈送咨部外合將增併防營緣由恭摺具陳伏乞皇太后皇上聖鑒訓示謹奏奉硃批該部知道欽此 
[桂匪難靖]  
　　廣州訪事人云廣西游士諸匪嘯聚左江龍州等處恣意驛騷擾以致郵信不通商旅裹足右江百色諸處道路尤多梗阻游匪大隊時時出没其間隆安武緣新寗均有渡船被刦擄去舟人十有八名上月下旬某日兩廣總督岑雲帥電逹桂省文武各員洋洋數千言大意謂趁此天寒木落及早焚山使土匪無所隱藏易於鵰勦又以署思恩府知府和太守廷彪統兵八營數月以來未獲一匪遂責成文武員弁努力兠禽 
[罪無可逭]  
　　廣州訪事人云十一月二十日督中協謝恊戎遇奇奉兩廣總督岑雲帥密札以武弁李世桂控案纍纍且關涉科塲舞弊之事著卽嚴加看管聽候查辦等因遵卽率同親兵若干名往李寓處拜會李辭以疾恊戎昻然直入邀李至善後局互議一切事機及至局中突出雲帥密札示之告以奉諭拘提本應鎖押姑念爾曾報効巨欵姑予從寛李謂事已至此夫復何言顧僕尚有要事須囑付家人能容一歸以便盡情傾吐乎恊戎許之卽派親軍二十名隨之而往事畢仍帶回協署押候訊供傳聞科塲彌封所書吏八名刻已盡翻供正不知大吏擬如何定讞也 
[稅司瓜代]  
　　廣州訪事人云粤海關稅務司馬君現屇瓜代之期上月下旬駐京總稅務司赫鷺賓宫保電飭盧副稅司繼其任蓋以盧久在粤中熟悉情形易於勝任愉快也 
[鶯遷誌喜]  
　　蘇州訪事人云十一月二十九日省中接奉電傳上諭欣悉署江蘇藩司正任江蘇臬司效述堂方伯升補江蘇布政使兩淮鹽運使恩都轉銘補授江蘇按察使文武各官咸詣臬轅叩賀 
[密查參案]  
　　蘇州訪事人云現任江都縣知縣陶大令在銘被某御史列欵糾參欽奉上諭著兩江總督魏光燾查覆等因隨由午帥電飭署江蘇臬司朱竹石廉訪查辦月初某日廉訪飭傳請補徐州府知府田紹伯太守庚星夜赴邗暗中偵察究不知所參是何要案也 
[蘇州府試四志]  
　　蘇州訪事人云本月初二日爲蘇州府屬常昭崑新四縣初覆之期常熟首題古之學者爲已義次題漢武帝以董仲舒爲江都相論昭文首題篤信好學義次題漢更造四銖錢除盜鑄令論崑山首題政者正也義次題白公穿渠引涇水經渭中論新陽首題無欲速無見小利義次題龔遂治渤海論 
[潤興警察]  
　　鎭江訪事人云鎭郡爲通商口岸五方雜處良莠不齊雖保甲局棋布星羅終苦未能得力前者常鎭通海兵備道兼鎭江關監督郭月樓觀察曾奉督撫憲檄令仿照日本章程將保甲改爲警察遂飭總辦竇甸高大令議定章程擬招年力强壯之人充當巡捕延某西人統率優給工資在事各員除文案收支外一律改作戎裝大令亦窄袖短衣躬爲之倡街衢所設各攤肆一律責令遷移另於城外大閘口左近河沿建設菜市並就薛家巷迤南曠地起造警察總局擇吉上月某日開工至常年經費按照各鋪戸房租每洋銀一元征收一角大約明春卽可開局辦公矣 
[警察添勇]  
　　蘇州訪事人云警察總辦陳蓉曙觀察以省垣地廣人稠原設警察勇丁不敷調遣因禀准撫憲恩藝棠中丞添設巡捕九十名及巡兵五十名已於本月初一日上差辦事矣 
[潤州見雪]  
　　鎭江訪事人云今冬雨雪過稀民皆苦旱常鎭通海兵備道兼鎭江關監督郭月樓觀察心焉憂之特於上月二十六日起諭禁屠宰每日率同府縣各官詣城隍龍王各廟拈香三次竭誠叩禱冀沛祥　迨二十九日之晚狂風怒吼幾如虎嘯龍吟峭寒砭肌重裘不煖滕六君乘興而至梨花片片飛舞階除直至雞聲報曉風雪始停翌晨披衣起視鴛鴦瓦士已積至三寸有奇一時四野農民抃舞騰驩咸以爲來歲豐穰之兆云 
[五茸得雪]  
　　松江訪事人云十一月二十九日之夜更魚四躍時朔風怒吼寒氣侵肌滕六君整斾遥臨相絮搓棉漫天飛舞翌晨起視則樓臺金碧已成玉琢銀裝而六出之花仍時飛時止至午後玉龍三百又復長空鏖戰鱗甲横飛一時農家者流莫不額手稱慶謂爲明歲豐年之兆云 
[漢上題襟]  
　　漢口訪事人云自久亨榮號閉歇後粤商某某等號繼之凡與往來者咸遭波累而尤推錢業爲最多以致市面大爲動摇 
 
 

Page 3

 
 
殊可慮也○漢口創辦電燈公司已有成議一俟電師聘到卽可布置妥貼大放光明矣○庽漢英牧師楊格非施伯　二君創設湖廣月報月出一册甘宗旨以調和民教爲主已於上月刊布流行矣 
[茸城客述]  
　　松江訪事人云上月下旬某日有行劫青浦某姓家之盜匪四名掉舟至白龍潭某米行糴米婁縣捕投及團局巡勇見之詰悉情由拘入婁署婁邑宰屈吉士大令升堂訊鞫飭卽解送青邑歸案訊懲○月初某日之夜某信局划船駛至城北忽有土匪王某一躍而登意圖行竊舟子喚同岸上居人併力拘獲解送婁署請懲 
[籖捐助善]  
　　本城普育堂留養極貧男婦數百名口近以米價昂貴經費支絀由董事禀請蘇松太兵備道袁海觀觀察籌欵維持觀察商之湖北籖捐局委員李平書明府擬將彩票每張加售洋銀二分以資挹注裨益善舉誠非淺鮮矣 
[花縣迎賓]  
　　江蘇補用知縣朱逹三明府籍隷山左與上海縣主汪瑶庭大令有桑梓　昨日因公來滬命駕詣縣署投刺拜會大令延入花廳清談片刻而别 
[示防火患]  
　　總辦本邑滬南馬路工程善後局三品銜江蘇卽補府正堂翁爲出示曉諭事照得南市地方鋪戸林立時交冬令風燥異常居民偶不小心每致易於失火近聞有等刁猾之徒以保險爲可恃一經失火並不救滅任其延燒迨至鄰佑知之勢已焚如貽害地方寔非淺鮮言之殊堪痛恨卽如上月二十七夜萃豐碼頭聚豐洋油行正在鐵箱箝口之時將洋油傾倒在地幾致釀成鉅禍乃該行經理人等不自赶緊撲滅經巡街捕報明本局派人救熄否則不堪設想且洋油爲引火之物存積過多亦屬不合本應提案究辦現據該經理等覓保具結自願罰洋二百元充作洋龍救火公用姑寛准予免究除報明道憲外合行出示曉諭爲此示仰南市裏外各街鋪戸居民人等知悉爾等須知向洋行保險不過恐鄰居失火延及已屋一時不遑遷運之故如果因此圖利以及見火不救其居心何堪共問各行棧堆積洋油現定不得過十箱之外卽有存貨宜在偏僻冷净之處不准堆積閙市中自示之後設或再有前項情弊一經察出或被告發本局定卽提案重究决不寛貸其各凛遵切切毋違特示 
[騐充巡捕]  
　　南市捕房所僱新華捕近因出外滋事斥革數名未及數日投充者已多至二十餘人捕頭遂造具花名册呈請馬路工程局總辨翁子文太守察核太守定於昨日午後帶案考騐分别補充 
[環控把持]  
　　法界西新橋南首菜市街一帶平房數十間係英界三馬路阜康參號之産邇己翻造樓屋歸王德和米店主楊馨山悉數租定轉賃與人每幢於按月房租外復勒出洋銀自四五十元至六十七元不等謂之小費其中椿沁樓三幢半索至五百元商請酌减堅不允從前日義茂祥金福館楊順興正陽館陳永泰椿沁樓聚興館森泰厚生粥店等房客十餘人聯名控諸公廨讞員魏蒓塢大令以楊跡近把持飭提研訊義茂祥等伸訴前情楊供小的出洋銀一千數百元向阜康包收房租今已議定不能稍减如嫌昻貴儘可遷移大令謂加租固由爾主持然倘因此激動公忩敗壞市面爾能任其咎乎義茂祥等同稱情願遷出請將所付小費如數追還楊不允大令著押候查辦 
[劣差受責]  
　　日前德泰洋行主投英美等國公共租界公堂控協記牛奶棚執事人陳連生攙水牛奶中向人混售襄讞委員王松丞刺史訊得陳屢犯此事判罰洋銀六十元案已了矣不料公廨差役某甲之夥錢榮全卽麻皮榮全竟將陳私押一面在北恊誠烟館向恊記主楊子雲卽張子雲索詐洋銀十二元楊連罰欵交付計共七十二元旋卽投報捕房捕頭派包探李星福恊同某號西探將錢拘押昨日解送公堂禀稱向章傳單由廨差持至捕房簽字派探恊傳今錢榮全並不遵章擅與陳連生接洽并在烟館内向楊子雲索詐洋銀七十二元務請究辦楊供稱小的所開牛奶棚與陳連生所開同一門牌號數陳被罰後台差錢榮全向小的關說小的遂爲陳措付洋銀七十二元陳供稱小的所送牛奶實未攙水被控判罰叩乞原情刺史以案關廨差副役索詐未便訊判飭家丁禀請讞員鄧鳴謙司馬會訊及司馬升堂楊陳同訴前情錢供稱小的查得恊記牛奶棚卽楊子雲所開司馬商之英總領事署繙譯官寳述德君判令將錢笞責四百板枷示一月楊前曾科罰洋銀二百元兹又違章從重罰洋銀四百元以儆 
[共聆偉論]  
　　今晚八點鐘時美國名儒李佳白先生仍在英界六馬路格致書院宣講中外初次訂立約章開埠通商之事留心商學者盍早聯袂偕來共聆偉論乎 
[美界火警續述]  
　　美界火警已誌昨日報端兹悉火起於外大橋北西華德路第三千二百九十一號門牌德國人某甲所設牛肉莊内約逾一點鐘時始經救熄是役也延燒近鄰公昌祥洋貨店魯鱗機器店並焚壞恒昌祥洋貨店門面一間計共洋房八幢甲曾保火險銀一萬五千兩公昌祥保二萬兩恒昌祥保一萬七千兩惟魯鱗並不保險未免受虧耳 
[大令騐屍]  
　　新闢公共租界中新閘新馬路福海里姑蘇人俞李氏卽老二家所雇馬夫葉長發猝然身死其妻葉郭氏察見下體血液淋漓因之投報上海縣署昨午縣主汪瑶庭大令帶同刑仵人等呵殿蒞屍場捕頭率同包探張天林徐榮山分投彈壓葉郭氏供稱丈夫身死不明務求伸雪大令曰有傷騐辦無傷究誣法律森嚴爾知之否隨由小馬夫彭阿四供稱長發於本月初一晚忽發急痧醫治不及而整東洋車夫王阿四所供與彭相同陳林生供稱醫生曾往診視已無脈息大令命仵作如法相騐報稱屍身並無傷痕委係患痧而死大令遂飭葉郭氏自行棺殮具結備查俞李氏卽老二不知何許人大令未經傳訊 
[英美租界公廨晚堂案]  
　　日前祝承桂卽祝少英遣其僕俞升投英美等國公共租界公堂控妓傭王阿金張老二及伶人靈芝草卽丁劍秋勾誘其妾祝胡氏卽妓女胡麗卿捲物私逃等情已詳本報前晚讞員鄧鳴謙司馬升堂提訊俞升禀稱麗卿租住王氏之屋今者氏方患病囑其女杏寳來作證人此案有名大阿三者亦知其巓末求向訊供王阿根供稱小的在丁伶處當車夫並不知其誘妓逃逸包探竇如海禀稱王阿根拘入捕房卽供明十一月十九日傍晚五點鐘時載丁伶至德仁里與胡麗卿相會至七點鐘時始出司馬向王反覆研求仍不供認喝令鞭背始稱上月十九日丁伶實與胡麗卿在德仁里相晤丁花言巧語堅不承招司馬大怒命從重鞭背二百下供稱祝妾麗卿小的實不知其何往現已浼人四處找尋矣張老二王阿金二傭皆極口呼冤周阿寳供稱小的向住德仁里六月某某等日屢見丁伶與祝妾麗卿往來張老二亦於此時鑡過司馬飭分别還押限三日内將祝胡氏卽胡麗卿交案違干血比 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月十七日禮部太常寺正藍旗值日無引見興伯續假二十日嚴雋熙預備召見太常寺奏派揀選官缺 
派出敬中堂景灃溥　召見軍機大臣及嚴雋熙○十八日兵部太僕寺廂藍旗值日無引見阿王由旗回京請安恩佑假滿請安裕中堂等磨勘試卷覆命楊文駿預備召見召見軍機大臣及楊文駿○十九日刑部都察院大理寺八旗兩翼值日無引見葵公假滿請安鹿傳霖因伊女准其旌表謝恩楊文駿謝交軍機處存記恩文璞續假十日召見軍機大臣及胡　　○二十日工部鴻臚寺侍衛處值日無引見祥普續假五日召見軍機大臣及孫中堂 
[皖省决囚]  
　　安慶訪事人云上月二十五日安徽撫憲誠果泉中丞接奉刑部釘封文卽飭臬司轉行懷寗縣署縣主鄭大令隨在縣獄提出女犯某氏一口隨復赴府獄提出男犯某甲一名如法綑綁會同城守營都司玉都戎押赴市曹處決詢之知其事者謂二犯係盱眙縣屬弑夫重案也 
[兇犯正法]  
　　蘇州訪事人云前者省城唐家弄行劫洋銀案内兇犯汪興隆經元和縣知縣金苕青大令訊實監禁十一月某日唆通獄犯百餘名希圖逃逸事爲禁卒知覺持械阻之致被若輩擊破頭顱受傷甚重事後大令禀知撫憲恩藝棠中丞中丞批飭將汪就地正法本月初二日午後長元吳三縣主及中軍守備各官齊集蘇州府署府尊許子元太守適在貢院覆試常昭崑新四縣文童委長洲縣知縣蘇靜菴大令赴撫署恭請軍令帮赴北寺大校塲斬决 
[上海縣署瑣案]  
　　唐林春控郁趙氏嚴錦堂張仲文等假做田單騙取銀兩等情前晚縣主汪瑶庭大令升堂研訊唐訴稱前者嚴錦堂向小的言及郁趙氏有田單一紙欲押洋銀若干小的許之隨邀同郁趙氏張仲文面議付來田單一紙其地坐落本城二十二鋪地上有市房十一間欲押洋銀四百元隨領小的前往看明另浼潘心喬蔡雲山二人爲中小的因卽允許由張仲文繕立筆據後因日久本利息俱無爰向房客詢問始悉所押者並非彼處房屋質諸二十二鋪地甲金茂則稱此屋係他人之産押據上所鈐地甲圖章亦係張仲文僞刻並查明此單將二十五保十三圖塗改二十二鋪急冋張等追索僅收回洋銀二百四十元尚少一百六十元求卽追給郁趙氏供此單係方姓之産由王某押在某京貨店由婦人以洋一百十元贖出後張等起意轉押所得洋銀王分用二百四十元今已不知去向小婦人曾付還一百四十元張供郁趙氏倩小的介紹將單抵押洋銀小的不知其僞地甲亦未蓋圖章今已墊還一百六十元唐收一百元再有六十元在陸桂山處求冋追還嚴供小的係木工唐雇小的至伊家工作適有抵借之事遂令作中曾得洋銀三元實不知單係僞造大令判令嚴蔡各出十元尚少八十元由丁姓凿注繳出一面著縣差傳諭陸桂山付還唐六十元○前者嘉定縣人龔根明之妻龔趙氏逃逸來滬與范福林姘識浼趙和尚前來尋獲被范指爲訛許扭控縣署大令研訊之下著將氏交官媒看管一面移文嘉定縣傳龔來案領妻前日龔投案候示大令向之推鞫供稱小的娶趙氏爲妻已歴五載岳父母嫌小的家貧接伊回去旋卽縱之來滬與人姘職小的找尋無著浼趙尋獲求恩給領龔趙氏供小婦人以丈夫貧苦不堪來滬傭工藉資餬口旋與范姘識租屋同住已歴三年此事曾告知丈夫且時時寄錢與夫俾資用度今范不知逃匿何處求賜矜全大令喝令責手心一百下飭龔具狀領回管束 
[浦東保甲總巡局瑣案]  
　　前日浦東美最時洋行管棧人拘送竊取衣服之賊犯孟永安至浦東保甲總巡局請究總巡謝岳松明府研訊之下判責一百板枷號半月以示薄懲○前日某公司執事人拘送在碼頭上竊取衣服之偷兒吳福生至浦東保甲總巡局總巡謝明府研訊之下判責一百板枷示半月 
[南市捕房紀事]  
　　前日賊犯唐小弟濳至陳寳慶船上行竊布帆報經某號巡捕拘獲解入捕房捕頭令押候轉解馬路工程局禀請總辦翁子文太守訊究○舟子周秀高刺篙浦濱被偷兒陳阿三濳入艙中竊去衣服釘靴等物携至某押鋪求質適被巡街捕所見拘入捕房捕頭令押候轉解工程局禀請訊究 
[英美租界公堂瑣案]  
　　偷兒李得勝串同其黨簡阿桂竊取某洋人等家衣物報由包探李星福拘獲連收贓之朱阿二朱曹氏解案請究李簡同供小的等串竊是實襄讞委員王松丞刺史判令將李笞責三百板收禁西獄十八個月簡笞責三百板發押捕房三月朱阿二朱曹氏押候交人保出○前口包探徐阿華拿獲形迹可疑之李秀寳詰之供認在揚州鹽捕營司吹號因卽解請刺史訊供管押既而刺史函詢鹽捕營昨得覆函知營中並無其人因飭提至案笞責二百板發押捕房三月搜出贜物一併充公○偷兒潘掌生行竊趙葛氏家對時鐘衣服等物報由包探倪順泉拘獲解案請懲刺史判責二百板發押捕房兩月○偷兒謝登銀掩入金煊家行竊衣箱等物報由包探顧阿六拘案請究刺史判責三百板發押捕房三月 
[法租界公堂瑣案]  
　　倪錫卿在新拓租界中開設踏布坊傭人王福榮透支工帳洋銀二十五元扭案請究王供倪欠小的工錢四十千收過洋銀十六元有逐月清帳爲憑前者小的因病回家安有逃匿之事讞員魏蒓塢大令著交人保出限禮拜五將清帳呈候復核○吳順林在公館馬路開設粥店積欠房租二月及米價洋銀四十餘元無可彌縫突於前晚逃避房主無可追尋將其夥沈阿大送案請究米店夥錢子卿投案聲稱屋内生財只值洋銀十餘元請免拍賣公攤以便歸抵小的欠欵應付房租亦由小的認付大令准之將沈釋出○張小福訴稱前日小的在江天輪船碼頭與小車夫江小泉爭攬生涯互相口角致被擊破頭顱今特扭案請辦江供有客倩小的雇小車三輛張强欲攬去因此爭論悞傷伊頭大令以兩造各有不合一併斥退○柴如桂訴稱在小東門外開設匯德豐烟紙店近被學徒周廷甫塗改帳目侵吞洋銀四百餘元向之查問反敢逞兇爲此送案請辦周供小的本在近鄰同德習業後由柴邀至伊店爲夥每月許給工資洋銀三元至本月初一日忽借端辭歇小的以並無過失向之理論不料伊竟誣指侵吞大令閱視所呈各帳情節不符著將周押候柴另呈細帳查核○馬夫林阿榮陳阿炳以病馬駕車沿途亂鞭勢將倒斃致被巡街捕拘入捕房昨日解案請辦大令判罰洋銀四元病馬送請獸醫療治○牛奶棚主張阿士將牛奶攙水混售被捕頭查悉送案請懲大令判罰洋銀二十元○陳掌榮在小東門外竊得東洋車一輛車主當場追獲送案請辦大令判責二百板 
[美租界捕房紀事]  
　　前晚有無賴子殺牛阿五者至吳淞路某飯店果腹不名一錢揚長而去值堂人某甲向之索取阿五非但不給反敢逞兇遂喚令巡捕拘入捕房捕頭以事起細微從寛釋出○前晚有甲乙乞丐混入揚子路某木作竊取木板肩荷而出適六百二十三號巡捕所見拘入捕房捕頭姑念竊物　微今押乞丐牢一宵以儆○昨晨染上君子潘長生渾入武昌路某姓家竊取帳箱及報時鐘旋被五百八十一 
 
 

Page 10

 
 
號巡捕拘獲帶入捕房捕頭令押候解送公堂禀請讞員鄧鳴謙司馬懲辦○前晚有王阿生者止宿虹口頭壩第四十五號門牌某姓小客棧迨晨乘間竊取衣物而出旋被棧主查悉投報捕房捕頭令包探顧福其將王拘獲吊出原贜押候解送公堂禀請訊辦○昨晨海寗路鴻安里凍斃一無名男子衣衫藍縷狀若乞兒某號華捕見之投報捕房捕頭令地保轉報某善堂備棺收殮舁厝義阡 
[蘇省官報]  
　　二十五日首府許禀知本日考試長元吳江震五縣文童正塲請補徐州府田庚知縣洪冀昌均禀知今日李文忠公神位入祠知縣黄勷禀謝奉委海運京沽局差松管糧通判劉興基直州判傳振海道庫大使王宗焱縣丞高松蔭均禀謝奉委海運京沽局差陳寳銘禀知奉加札農務局稽核瘘佑工差委署丹陽縣主簿葉承齡正任昭文縣典史楊爵修均禀辭赴任巡檢張景昌禀謝奉委海運滬局差五品頂戴指分江蘇試用縣丞張樹榛山東人由京領照來省禀到二十六日奏調蒙旗帮辦墾務候補道何立坦通知現值天寒墾務停工回内閣中書孫藩圻無錫人由籍來同知萬立銳姚體羲通判吳汝繹知縣王金壽宋乃謙縣函德章朱景藩巡檢何維鏘均禀謝奉委海運京沽局差同知王秉璋知縣沈爾楨均禀謝奉委海運滬局差唐鶴年禀謝餫知管解京餉蒙奬叙加一級紀錄二次花翎提舉銜指分江蘇試用知縣吳鼎桂安徽人由京領照來省禀到二十七日首府許禀知本日考試常昭崑新四縣文童正塲知府朱寳瑩由甯見制憲回知州應祖錫禀知奉委北洋公幹知縣許溎祥交卸署　　縣任事回徐芳懷禀謝奉委海運局差主簿文慶嵩禀謝奉委海運滬局差巡檢毛鴻翥禀知奉委赴吳縣嘉定等縣公幹卽辭廿八日吳縣李禀知隨同莫太守下鄕勘估三堰五閘工程直隸州沈翊清由甯回禀謝奉委海運京沽局會辦差知縣萬銘璋禀謝奉委海運滬局差李福鴻禀謝奉委海運京沽局差鮑德麟禀辭回甯劉芝蘭由甯回府經歴胡廷珍縣丞王孝同均禀謝奉委海渾京沽局差三品京堂經邁辭行分發江蘇候補直隸州戴宗燾安徽人由京領照來省禀到知縣戴壽昌禀知山東賑捐案内奬叙花翎新科浙江舉人錢錦孫嘉興人由籍來廿九日首府許禀知本日初覆長元吳江震五縣文童知府莫枚由奔牛釐局來禀銷會勘吳縣三堰五閘工程差卽辭同知黄琪由五庫釐局來禀謝委署松海防同知事並謝奉委海運滬局總辦差直隸州德存禀知前署海州任内交代於初限内算清吳縣李禀知隨同莫太守下鄕勘估三堰五閘工程回知州府祖錫禀辭赴北洋公幹知縣洪冀昌禀知工藝局今日動工新科舉人王家彦南匯縣人由江隂來辭行會試主簿柴廷棟由滬專丁來省禀知奉道憲袁札委帮辦上海清道局差十二月初一日请補徐州道李經楚由甯來候補道陳遹聲通知在院上禀知新添巡捕九十名巡長五十名均於今日上班知府李相鈞禀辭回松滬局那昌禀謝飭知甄别加考留省補用松管糧通判劉興基禀辭赴松江知縣馮慶　禀謝奉委海運滬局差理問陳祖惠由雪雁橋釐卡專丁來省禀謝飭知徒陽河工案内蒙給首先拔委署事一次 
[粤垣官報]  
　　藩轅牌示吳川縣典史缺詳請以新海防遇缺先用典史沈用欽咨補恩平縣典史缺詳請以新海防分缺先用典史姚章咨補陽春縣典史缺詳請以新海防遇缺先用典史程增壽咨補長甯縣典史缺詳請以新海防遇缺先用典史俞堯咨補遂溪縣典史缺詳請以新海防本班儘先補用典史蕭湘咨補 
[上海陳家木橋電報總局籌賑公所經收山東義賑第二次清單]  
　　香港電局温佐才合家洋二十元又電局同人洋三十元原合來規元三十六兩黄州電局剿募洋一百四十元下關電局王募藕香館主洋十元又紅蕉館主洋一元又蓬萊館主洋一元又惜花主人洋一元又江東樵父洋一元又鳴鶴山農洋一元又東　漁隱洋一元又同茂永洋一元又鼎昌布店洋一元又買鑄秋洋一元又楊漢卿洋五角又吳鶴鳴洋五角又徐堯卿洋五角又陳友雲洋五角又吳儉生洋五角又唐源洋一元又裕盛祥洋五角又譚錫侯洋五角又李丙生洋一元又王曾淞洋五角又葉少齋洋五角又莊和卿洋一元蘭州電局募湘平銀一千兩原合來規元一千五十兩老河口電局莊募洋五百元南通州電局吳募洋六十元小洋一士角貴陽電局募貴平銀一千兩原合來規元一千六十五兩厦門電局葉募一二百四十元原合來規元一百七十二兩以上共收規元二千三百二十三兩洋七百二十三元小洋五十角正 
 
 
 

Page 11

 
 
   
 
 

Page 12

 
 
添購戰馬二十餘匹及馬嚼鞍　全分又定購背包八千個軍毯一萬條皮袋六千餘套糧袋水壺飯盒各一萬餘個短鍁大鍁斧鋸鐝頭及行軍鍋竈藥箱與一切軍裝雜械或以千計或以萬計又造成講堂公所兵房馬棚數千間刀鎗鞍架鋪板卓凳數萬件通計需欵爲數不貲除上年動用者已經臣奏明撥捕外本年自正月起至九月止又需銀三十八萬餘兩除於奏撥本年軍餉案内業已約撥銀十萬兩外計不敷銀二十八萬餘兩其十月以後應需之物亦須隨時酌添數難預計本省藩運各庫及釐稅入欵支絀異常無可騰挪惟有於籌欵局新增烟酒捐欵項下隨時動撥統俟年終截數再行逐細造册核實報銷除咨部外所有北洋常備新軍本年應需雜支活欵續行籌撥緣由謹恭摺具陳伏乞皇太后皇上聖鑒謹奏奉硃批該部知道欽此 
[河南巡撫陳奏核明蘭儀縣黄河歲修銀兩繕單報銷摺初十日]  
河南巡撫兼管河工事務臣陳夔龍跪奏爲核明光緒二十九年分蘭儀縣黄河南岸歲修挑辦石工用過銀兩繕單請銷恭摺仰祈聖鑒事竊照豫省蘭儀縣境内黄河南岸無工處所大溜坐灣生險經前撫臣劉樹堂於光緒二十三年會同前河督臣任道鎔奏請築壩挑護並議自戊戍年爲始援照榮澤縣廣武山成案每年由司庫籌銀數千兩以作歲修之用欽奉諭旨允准嗣後每年由司庫撥銀五千兩歴經報銷有案其光緒二十九年分歲修工欵亦經調任撫臣張人駿援案飭司先期撥銀五千兩發交開歸陳許道派員會同蘭儀縣妥籌修守兹據該道曹福元禀稱遵將此項銀兩轉發委員儘數收買舊石相機防護惟地叚緜長對岸鷄心灘愈生愈大逼溜南臥所建壩垛本屬單薄動輙刷蟄又壩檔相距較遠大溜後匯情形處處危險若添築埽壩節節防守則歲修經費實屬不敷當此庫帑奇絀萬不敢遽請增添該道到任正當伏汛吃緊之時河水又異常盛漲當擇其最要之薛菴第六垛加　接長力求挑溜保灘之法並於第六道石垛下添抛石垛兩個以資擎托溜勢始見外移工程得臻平穩共用備防石一千二百六十七方三分共方價銀五千六十九兩二錢内除動用二十八年剔存石八方四分九釐值銀三十三兩九錢六分並動用本年歲修銀五千兩計尚不敷銀三十五兩二錢四分已由蘭儀縣知縣沈福源捐廉彌補工竣查騐委係實用實銷並無浮冐等情開單禀請奏銷前來臣復加確核單開工叚丈尺銀數均屬核實並無浮冐除飭取册結咨部外理合謹繕清單恭摺具陳伏乞皇太后皇上聖鑒敕部核銷施行謹奏奉硃批該部知道單併發欽此 
[江蘇巡撫恩奏揚州關四口徵收稅銀並撥解數目摺初十日]  
頭品項戴江蘇巡撫奴才恩壽跪奏爲查明揚州關四口光緒二十八年四月起至二十九年三月底止一年期内徵收稅銀撥解數目並請將短徵銀數查照成案懇恩酌改寛免緣由恭摺仰祈聖鑒事竊揚州關由閘應徵稅銀歴經奏明在於白塔邵伯芝稻中四小口徵收按年奏報在案兹據委管揚州關由閘稅務常鎭通海道郭道直詳稱前任道長恒自光緒二十八年四月初一日新關起至二十九年三月二十日止共收商稅銀四萬六百五十七兩零又兩淮運司代徵鹽稅銀二千五百七十三兩零又郭道直自光緒二十九年三月二十一日到任起至是月底止共收商稅銀一千二百三十七兩零又兩淮運司代徵鹽稅銀一百三十三兩零統計共收商稅鹽稅銀四萬四千五百九十一兩零内除鹽稅銀兩由兩淮運司就近解充漕河總督衙門河餉外所收四口前項商稅銀四萬一千八百九十五兩零連同上届存銀一萬一千五百二兩零内提解奉部指撥二十八年分京餉銀三萬兩二十九年頭批京餉銀一萬兩二十八年内務府參價銀四千兩平餘抬費銀一百三十二兩匯費銀九十九兩零統共撥解過銀四萬四千二百三十一兩零餘存銀九千一百六十六兩零暫存關庫彚解奉撥京餉等項所有前項一年關稅遵照奏案復用紅單按戸塡給並竭力整頓實無多徵少解情弊核計現徵之數較前稍增照額仍形短絀緣自江海通商以來南北大宗貨物多由洋船裝運内地出入洋土各貨僅止零星小販且一經洋商報軍請有單照者沿途關卡概不重徵查鎭江關洋稅項下自光緒二十八年五月第一百六十八結起至二十九年閏五月第一百七十一結止共收子口半稅銀三十三萬三百三十餘兩是常稅之短由於洋稅之多雖設法招徠無如貨源稀少是以終難暢旺委係時勢使然並非經徵不力若照减免八五成賠繳一五成之案實屬無力措繳請援照光緒八年以前成案奏懇恩施仍予寛免賠繳等情前來奴才復加查核係屬實在情形所征稅銀比從前亦尚有盈合無仰懇天恩俯准勅部查照該關光緒八年以前期滿部定减免賠繳並免議處成案辦理以示體恤除將光緒二十九年三月底止一年期滿征收稅銀比較清單咨送戸部外理合恭摺具陳伏乞皇太后皇上聖鑒訓示謹奏奉硃批戸部議奏欽此 
[熱河都統松奏熱河教案一律完結謹將收支數目奏聞摺初十日]  
奴才松壽跪奏爲熱河教案用欵現在一律清結謹將收支數目列欵奏報恭摺仰祈聖鑒事竊查熱河自庚子以後辦理教案需欵孔亟挪移湊墊用數雖不甚多而欵目殊形糾葛亟應逐一清釐應銷算者核實銷算應籌還者分别籌還以重帑項而清積牘經奴才督飭熱河道營務處並司員協領等將收支各欵逐細稽查明確詳請核辦去後兹據熱河道錫恒等會同逐案查明内計支欵項下光緒二十六年在朝陽與俄軍議定償卹等欵共用銀四萬九千九百一十四兩零又二十七年議結各屬教案在郡訂立合同計償卹等欵共用銀十萬零四千三百三十三兩又二十八年議結朝陽花子溝教案續增償卹等欵共用銀九千九百兩又灤平縣應建記念碑亭用銀一千五百五十五兩零又歴次辦理教案委員川資匯費等欵雜用銀共二千二百三十九兩零以上統共支銀十六萬七千九百四十一兩有奇均經照案付清此支欵之實在數目也其收欵項下計收直隷善後局津貼銀三萬五千兩又戸部墊撥銀四萬五千七百十三兩又提用各屬生息成本銀四萬五千兩又提用生息利銀八千二百九十四兩又提用朝陽當稅銀五百六十五兩又收各欵升平餘銀一千四百三兩零又收平泉建昌朝陽灤平圍場五屬自行籌交銀三萬二千九百二十五兩零又收東土默特蒙旗自行籌交銀一千兩以上統共收銀十六萬九千九百兩有奇此收欵之實在數目也現在交涉案件一律清 
 
