# 1883 - 138 - 4903613

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論中國宜仿泰西開賽珍會]  
　　賽會之舉歐洲盛行之自通商以來別洲亦有仿行者曩年美國以華盛頓開國適屇百年特設是會以誌慶樂閱歲而日本亦行之四方珍異屇期畢至中國亦准其咨文飭各海關道搜採珍物往赴其會識盛事也去歲又因和國開設珍奇大會上海關道飭辦各物陸續預備計有數百箱派委叅賛通事等三人携帶出洋坐太古公司之輪船已於正月初行抵和蘭境內聞上年所辦之物自中國出產之綢綾錦縀等物以至民間動用器皿各色要貨無不周備亦有中國翌見不奇質贏價賤者但有名色一律列入原非專尚貴重細巧之物也從前初聞美國百年大會之時僕竊疑之以爲泰西風勇所尚如此顧今年此國行之明年彼國亦行之安所得如許珍奇之品而一一羅列之自古天工人巧錯出無多假如此國乍見之以爲珍且奇矣更於他國繼見之卽不甚異焉且巧莫巧於西洋汽機之物大而輪舟火車最有益於國計民生小而時表音琴一切玩具無不臻乎絕頂假如以中國之物與之相養恐不能駕乎粵鎛燕函之上乃今而知賽會之本意原不專在奇技淫巧凡有用之物皆可入會至粗極笨如農具省亦不妨陳而觀之也古時輶軒採風不獨陳詩入市之物犯禁與否卽可覘其國之風氣職方所掌地圖民數之外必考其土產今泰西之設會意亦猶是竊謂西國賽會合地球四大洲之物產而壯觀瞻從前未與中國通商雖有澳門一區爲互市之所而內地土產不知其名無從覓購者何止千百爾時中國之物固不能如今日之盛而東洋一帶日本高麗琉球之產更不能得其一二以故近來賽會之舉每間歲輙有一國行之盖亦幸際極盛之時司其事者愈覺興高采烈耳然中國於各國之會應召而赴而未嘗建議自創也中國此時亦際極盛輪舶西來無奇不有或者謂不必開會而各物已自齊集歟抑謂中國內地風氣醇機假如設會則聲播遠近舉國各狂必有輕千里而來觀者而一切殫心竭力之技又將窮極精巧爭爲炫奇標新之物以轉賞識娛耳目若自開會以迄終會立限一年則民間廢時失業而以有用之財成無用之物所費千萬更將有民窮財匱之虞做寍慶他國之招而不創自爲之議乎顧徐謂不然當開會時不免有震駭通國之慮然民間茍有精於製作者自獻其技量其資本而由地方官酬之則所費固不在民也至於集天下之土產窮葛民之心力皆貢於一隅之地其來觀者彼比互相仿效所繼出者必能愈求精妙將來售之通都販之萬國一時好尚沿習成風其利源正無涯量安得以惜費之故而指爲有損無益耶葢所賽之物不專爲玩好則費在今日而和在將來其事有可操劵者矣若夫羅致他圖之物而使國人效法以分其利更在所必然也中國通商大埠莫如上海其次廣東自輪船直達北洋而氣象一新自輪船徧入長江口而氣象又一變卽如民間食用之物曩時所不能致者今則盡售於市家家可辦是中國之產不啻於上海彙而列之已隱隱成一賽會之局果使當事者慕泰西之風請　廷議而後行吾知內地商民舉有潤色太平之願爭爲羅致踴躍而來彼西國之襄助其間者亦無不竭盡心力矣然則此一會也以視今日和蘭之盛無多讓焉抑有說者目前風氣己開而內地士民猶憚跋涉聞他國開會私心願往特格於財力未與其役不免有餘憾焉若中國自啓其會有不欣欣色喜以大開眼界爲幸者而通商之利經此一番熱鬧其氣象當更如何耶 
[快船紀畧]  
　　○晉源西字報載英國拉比啞船廠前奉英廷諭造鋼壳快船三艘每艘長三百尺最寬之處四十六英尺吃水二十英尺可載三千七百五十墩有十五個生的後膛鋼砲十六尊格林砲兩尊魚雷船兩搜每魚雷船一艘有魚雷十具查該船係英廷專爲保衛商船而設行駛可冀速於鐵甲其堅韌亦相將因該船亦係純鋼爲身者目下船壳業已不水惟機器尚未撮合俟落成後英廷擬分駐各口也 
[厘局鹵莽]  
　　○福州西字報言本月初六日招商局之海琛輪船抵福州載有洋布等物係英國某行之貨業已報關因用小船將貨起駁行甫過橋突有厘局巡丁將該駁船扣住貨則悉搬入局內且押起一人指爲偷漏某行訢諸英領事隨赴該局請其將人貨放行而該局含糊答應仍未釋放聞此事現已具控於上憲道憲於十九日至英領事署面商未知作何商辦該報從而論之以爲該行似此等事巳有數次皆稟請領事官出塲大費周折始得將貨交還然已延誤時日有約期交貨者至期無貨可付必致受罰此次約有四千五百元之貨亦被扣留縱使設明之後將貨交還而已躭延多日此皆由於厘局之無端掯阻是宜亟爲喪辦也 
[閩省新聞]  
　　○閩省友人來信云水師提督彭軍門楚漢戰功素著補授期職己近十年現聞軍門乘振威輪船晉省懇制軍奏請回藉終養向制軍以吳軍門駐鎭台灣未可輕離係軍門因去年有送部引　見之說此時未便承乏故囑軍門且緩回箱無如彭軍鬥志任速行未識能遂其願否○石潯地方向稱盜藪其地距廈門三十餘里距同安縣城四十餘里民多刁悍士少雅馴故莅其地者輒苦之近歸石潯司巡檢所轄頻年巡緝維嚴雖無械鬥之禍然每逢冬令天寒人少往往深箐中有越人搶貨者卽控於巡署縣署而巡署不得擅理詞訟不能不袖手旁觀縣署雖泊差往查而無錢之案縣差詎肯徒勞亦惟有高臥家中空言銷差而已此種積弊縣差皆然而同安之縣差尤爲最著者也○台灣府山多田少其生番之居山杯者與熟番之性逈殊熟番與士人相習言語旣通嗜欲自同尚無捍格惟生番欽食寢處猶有穴居茹飲之風且性極野悍心帶疑忌每見土人偶有動作卽出而殺之以爲快曩年創興勦番之舉雖屬開闢以來之一大轉機但糜費金錢數千萬至今尚無成劫現在每年泒兵防堵亦属循行故事視爲具文卽使防至十年二十年亦不過老師糜餉而己竊謂生番旣爲人類總有可教之機果能變勦爲教善於引諉如文翁之化蜀旣不傷造物之仁亦可節國家之用且可每年少死兵民數千孰得孰失必有能辨之者 
[局騙類誌]  
　　○金陵有　種下流靑皮者卽上海所謂著名拆梢也此種人往往爲害閭閻詭計百出篾街某宅 
 
 

Page 2

 
 
內有某甲衣冠都具而尖頷流視不類端人因其自稱武生疑或梨園子弟中所謂武小生者詢之非是於是嘆膠庠中之流品亦雜矣有貵入局居然劉盤龍　擲自萬面無殊色且頻頻模其囊而自詡曰今日諸公孰有若區區之饒於阿堵者乎有識其本末者知此人素不與人齒因有媚術日隨紈登子弟得無凍餒虞家有女年及笄矣螓自而蛾眉遂售於某碩腹爲簉室得三百金此所以自鳴得意也旁觀者聞之不覺齒冷因其堂名百忍遂解之曰是可忍也孰不可忍也相顧一笑而罷又見甲在彩霞街與其同類某乙妒錦標之不我與也伺攤局之隙拋一籌以亂其盧雉一時李代桃僵上下爭執甲與乙競施一綱打盡之計冒認至七十餘干之多衆雖交口詈之而莫能確辨其爲涇渭也然甲乙驟獲意外之財不數日甲得爛喉症幾死乙被人一毆數日不能起且時時咯血可見害人者徒自苦耳又四福巷口有江湖賣術者流日往街頭與某甲相稔甲輒與之語賭術津津有味術者唯唯而己一日忽謂術者云某紈袴年少財主也我已與友藉游船俾伊入彀邀爾去獨當一面贏則瓜分三之一輸則與爾無涉術者心動欣然許之甫入周紈　果輸五十元術昔欲分彩甲遽沮之云須使紈袴背城借一方可平允術不知是計以爲尚有後命也姑聽之詎紈袴必欲各人獻彩而後心服術者　不知是計急　友處移十元與甲總持於是各舉手曰彩齊全天請張旂鼓不料紈袴孤注之三十元果如願由是以一償三計除去所輸之五十元尚贏四十元甲猶僞不出手紈袴徑從甲袖中搜索而得甲佯怒拍案大呌顧　者曰我去取彩再來指天畫日翩然丁船逕去留術者獨坐艙內久之舟子始告以已散之故術者乃悟爲局騙痛哭上岸岸上有憐之者爲道各人眞姓名且指以速詣縣局報案并託人掩擒成者靑蚨可復然連日闑寂止不知消息何如也聞金陵此等共有數百人鏡花水月海市蜃樓惟在作如是觀省墮如是　耳雖然去害群馬剔敗羣羊凡有父母斯民之責者尚能顧及焉否 
[鬥毆紀實]  
　　○前報有賭棍凶狼一節傳者尚有不實不盡　處玆已查得確實亟登之以正前失所云韓二麻子者本名宗友乃仁和縣之軍犯頭也韓行本強橫而膂力更足以濟之故諸無賴皆深銜之然無敢爲發難者下城聯橋地方有馬升者人皆呼爲地保阿四近因與紙洋錢阿狗爲黨乃於上皮市巷賃居一屋糾集無賴開塲聚賭而韓二麻子逢塲必至往往不歡而散大煞風景以致衆賭棍皆恨之切齒誓必滅此而後朝食翼日爲阿狗挑塲韓又來入局硬賭局終竟輪洋三十餘元韓本思以空言了事是日爲衆人圍定四咱逼迫韓屈於公論不能逞強無奈將隨身所帶之金約指及手鐲并押店之錢票兩帋權爲抵押始得脫身不勝恨恨而歸次夕爲地保阿四挑塲衆賭棍仍然畢集而各帶有拳秤鐵尺等物預防韓之復仇而來也乃賭至三更韓果施施而來卽欲入局而衆不肯與賭韓怒不可忍方欲以老拳從事而衆人一聲齊起衆手交下卽將韓拖倒於地盡力毆打韓狐掌難鳴飽受毒拳旣不喚痛亦不求饒惟無言點受而己有出爲排解者令韓出一筆據不得涉訟卽當釋放韓點首應允有旁觀者冷笑而言路此時問韓何事不允然打蛇不死必遭後患韓二豈肯受人毒打者乎衆聞言頓悟咸謂一不做二不休不如了之爲愈也於是將韓拖入密室重肆毒打或以拳秤或以鐵尺而此外之拳打足踢者無論矣有兩人以利刃斷其左脚筋且舁一臣石欲敲折其脛骨乃連擊數下腿肉傷而骨則如故有黠者謂之曰須以石墊之腿不則一擊立斷矣因如其言一擊而骨折再擊而骨且碎矣最後一人持一小尖刀從韓之腦後用力刺入盖將穿其喉頸也不意用力太猛刀勢稍偏竟從左耳門下穿出彼見刀尖已露卽行拔出而不料其頸肉雖傷而喉管則無恙衆以謂韓必無命故皆住手商議遠遁阿四乃挺身向衆曰旣出命案我與阿狗兩人承任斷不拖累衆人但今日局中贏錢諸君皆不得携歸均須貼我作爲官司本錢衆唯唯各烏獸散聞是夕塲中賭棍共有二十餘人而著名凶惡在塲動手者則約有十人所幸韓雖暈絕一畫夜之久而身尚未死第三日始能開口據傷科云身雖殘廢向命尚可保然非二百餘金則不肯包醫也現聞阿狗等架詞入稟謂韓欲強奸其妻拒奸不遂致與扭打該處地保與隣近人等見而相助以致毆傷若云凶手則不辨其爲誰昨聞仁錢兩邑之各軍犯已聯名具呈爲韓伸寃求理至官之作何判斷則尚未有定論也 
[雹雨交至]  
　　○杭垣於三月十八日天氣炎熱異常居室者僅單衣一襲猶復揮汗不止迨至下午則雷聲隱隱天色昏黑俄而急雨一陣從西北來勢苦倒海惜僅一炊許時仍雨霽而斜陽復出矣次日有客自大關外來者據云該處大雨至晚方止平地水深尺許且復雷電交加有冰雹破空而至雹塊多有酒杯大小下至餘杭一帶雨勢更大而雹亦如之田中所有春花損傷者不少云 
[雷擊殿柱]  
　　○杭垣望仙矯河下有神農殿墻垣高峻殿宇閎深本藥材業之公所故俗皆以藥材會館呼之三月十九日下午後人雨傾盆電光如火而半空霹靂似從殿項盤旋俄而天色愈黑雷聲愈厲忽聞巨霆一聲卽有黑烟一道騰空而出殿廷之左柱自上至下竟似斧劈其劈處則焦痕一道色如桴炭亦不解爲何故一時彼此傳述遠近之人皆夾觀看無不嘖嘖稱異云又武林鬥珠鐵潭地方之施粥廠其廠傍有平披三間亦同時被雷擊去坍塌俱盡廠中司事有驚而逃出者豈亦有妖物憑依耶 
[解餉賽會]  
　　○每年春間吳地圭榖神祇諸廟例有解餉穹窿之舉先期沿街鳴鑼懸旗書明催解天餉字樣遍貼黃榜舉動悖異前有某憲路過見壁間貼有黃紙硃標告條詫爲駭聞卽嚴示申禁無如各處廟祝道流藉以歛錢凡赴櫃完餉者索香金解費甚多每年據爲利藪遂使日久復萌故智本月二十六日爲齊鬥內安齊王督解天餉之期是日宿雨微晴地濘而滑隨會諸人皆鼓典薺集新衣簇簇冠履一色由齊塘昇神遶觀前由吳趨坊折西出閶門登舟逕詣穹窿儀仗甚盛前導有牌數對繼以馬六鎰卽兩人舁一扛羅列長香黃燭元賽極富錦縀若干束香則以玻璃錦盒裝盛均有善男女名姓鐫列燭則方圓不一式皆有硃需金銀元寶大或如五石甕亦奇偉可觀如是者六扛護以勇目計卯角之童十六名區爲四隊若洋鎗若牌刀若腰刀若標鎗皆短衣密紐裝束整齊所荷洋鎗長僅二尺如淡巴菰管而製特精雅聚觀者無不嘖嘖其次則對馬解差牌傘鑼帽不可勝記又有童子十餘人或翎而頂或袍而靴皆白晢可愛菜箱兩架若甚重笨者兩人承以一肩好整以暇人謂其預習乃育此技後有孔雀羽綴成之旗傘冲風羽扇等件皆金碧輝煌極爲富麗暖轎一乘四圍亦綴以雀羽皂隸十餘對凡手中所携刑具皆滿堆鮮花紛紅駭綠并作一團灣腰曲項瞪目互視地滑澾而汗淋漓苦惱不勝言旁人多目笑之而若輩樂爲之最後則燈牌五方旗項馬太保而神轎亦臨沿途又有所謂迎神者廟役在神前嘵嘵背誦不知作何語而砲聲且大作少頃神駕出城登舟帆檣林立畫舫成行又開背水陣矣是時觀者咸嘖嘖稱讚僉謂較賑孤時覺嶄新花樣耳目爲之一新云 
[礦師赴工]  
　　○聞平泉礦產金銀銅鐵鉛及煤質硫磺無一不旺自創辦以來開采之法己得而鎔化之工未精昨知延請精於鎔化之西人五名計正礦司開壳夫副礦司哈子伯專司鎔化字來福專造藥水末士活專司機器士點均於本月二十七晚由海晏輪船北上赴礦曾在上海訂立合同其合同所載每日包镩銅觔及于鉛中提金提銀核其每年盈餘倍勝股本是以日間股價飛漲大有起色其硫磺乃造藥水所用可無庸購自外洋也又聞開平大工已竣今專於開采每日可出煤五六百墩是以股價亦漲如每日出煤至千墩約有五分之利雖利遜平泉而功與平泉相將盖開平股本較多平泉數倍不免攤薄也 
 
 

Page 3

 
 
[奇戲將停]  
　　○前報曾言夏思美戲士於禮拜三至外國戲園開演嗣以在三雅園增演數日故是日亦未往演至禮拜六爲止則不復在三雅園開演定於下禮拜二卽四月初二日在圓明團路外國戲園開演是日戯資悉歸其婦聞係本埠團練兵助成此舉並聞此次演後不再開演故是晚之戲格外奇巧竭盡所長另用電燈幻出各樣遼畫翻新比奇異樣精彩想是晚中西士女聯袂往觀者必將非常熱鬧也 
[瘋犬傷孩]  
　　○禮拜一珊記碼頭有小孩爲瘋犬哎傷其鼻並咬傷他狗三隻復咬一華人之履有兩西人見之無能爲力一人往報巡捕一人尾犬之後由北京路跟蹤而去途中遇拄夫該西人卽取共扛棒以擊犬折其足不能速跑繼而有西捕至以鎗擊之犬遂斃現在巡捕復查被噬之三犬欲悉捕而殺之以免蔓延爲害刻下尚未查獲故近日遇犬卽殺不再故生云 
[懸燈續誌]  
　　○邑廟懸燈已列前報而昨日適遇天晴園中各肆亦有燈綵內園及酒業公所兩處大開園鬥演唱梨園雜劇戲臺之上又有羽士諷誦所謂孔雀經彩旗招飐鐃鈸喧闐男婦老幼接鍾而來而鄕曲婦女爲最多塗脂抹粉正不必以婢學夫人爲病也入茶肆而鬥旂槍數靑銅以市玩物蓋無不利市三倍矣 
[公無渡河]  
　　○裏虹口北首昨有小擺渡船一隻載客十一人乘潮赴江灣鎭看會船小人多潮水又急行致轉灣地方船身忽側而船頭一客立足不穩遂墮于河又一人見之急欲援救亦隨之入水幸有他船經過急用竹稿撈救得以無恙遊興旣闌不敢買棹於中流遂坐車而遄返云 
[工人互毆]  
　　○工部局砌街修陰溝之工人往往不肯讓人動輙生事地火行之工人亦然前日外洋行街外灘潮州會館弄相近處地火燈漏氣管事工頭張和尚飭小工頭殷新橋帶小工往修適該處法工部局雇工頭俞四記帶小工張子谷韓良坤陳樹木王錫春章阿三等在彼處整理陰溝因掘泥之事互相爭打地火行之張和尚以工人中之伍東鈎丁厚化將殷新橋打傷遂鳴捕將張子谷等控於法公堂翕太守訊詰緣由知兩造實係互鬥惟殷新橋稱有內傷做陰溝之張子谷左目上亦有傷痕着法包探等同殷往仁濟醫館騐傷張等五人暫交工頭俞四記例出再核 
[英界公堂瑣案]  
　　○粵人譚阿福稱在虹口水菓行爲夥昨夜與同行移至久樂戲園觀劇天未黎明戲已停演然其掛牌言演三套何故祇演二套衆客亦皆不服詎伶人與園中各人均持刀棍山與我等導衅我等奔出伊等尚敢追起致我同行夥楊阿金身受重傷及由巡捕來拘朱阿好一名受傷人舁送仁濟醫院傷勢甚重包探陳阿五稟據譚云楊受刀棍之傷往拘時譚指行兇者爲朱阿好當時搜無兇器至其園中木棍固多并稱現送醫院之楊阿金據醫生云右腰受傷固重朱阿好供粵人在久樂戲園中經收戲資楊等與伶人不知如何擾衅我未帮同行兇陳太守謂楊阿金旣已受傷甚重恐有性命之患飭將朱阿好押侯備文送縣着譚投縣具呈候訊楊阿金仍在醫院靜候縣示○巡捕解送爭毆乏一起人稟稱蘇鄕人顧阿元朱幅順二人係賣串繩者與土店縣羅才興鄭定興論價爭執傍人張桂福初則解勸繼則帮顧與羅等擾釁爲此一併送案陳太守訊供之下廉得其情飭差持串繩一梱至錢舖估價該差覆與顧等所稟計價還價之數止相符太守謂曲固在士店夥判將串繩十二梱半作價尖三元賣與土店諭令土店夥羅鄭二人繳洋領繩俟繳到銀給償顧朱二人繩價及躭延日期之工資可也張桂福多事判責八十板○富捕頭稱屢東番禺聯人鄭阿福慣充嫖客行竊妓家之牧并用迷藥情事屢經破案送辦遞籍旋知其仍復逗遛租界緝拿未獲詎鄭前幾夜到粵妓羅氏家乘間竊去縐紗裙一條昨深夜時又到該妓家叩門該妓不肯開門卽破門而入并毀擡凳由捕拘獲送請究辦羅氏供訴前因鄭阿福供前曾犯事遞籍今已改過又來滬上尋得夾板船上生意昨因我之友人在羅氏家我往尋友該妓家不肯開門以致口角並未行竊陳太守判責鄭阿福百板管押二個月○奏小金稱駕駁船爲業泊於太古碼頭前曾失竊繩索昨有鮑阿海之船泊在我船之傍圖竊鐵錨被我看破交捕送究鮑供昨午後裝鳥木二百五十担因候潮開　暫泊法租界之太古碼頭秦小金不容我泊船竟將我拖至伊船關閉中艙旋被毆打誣竊交捕我船仍泊太古碼頭幸有船夥照料陳太守謂秦小金控竊無憑且據鮑所稱尚應究誣告之罪今姑寬免斥釋○王阿惠稱在大馬車行爲馬夫昨自客雇車出游該客自喜拉韁　仁濟醫院門前誤撞棗洋車該答自願賠償修理之費及我拉韁向西而行突有冐充巡捕前來拘我聲言須給尖兩元與論被毆馬亦乘間脫逃故將此人送究陳太守問馬係拖馬車者旣稱脫逃或連車俱去乎王答稱連車而去華阿二供並未冐充巡捕我不過從勞解勸太守問華與馬夫相識耶或興坐客及東尖車夫相識耶華答稱均不相識太守飭將華阿二管押著王往尋馬及車尋獲與否應卽稟覆候斷 
[子梁兄于役東瀛賦此柬之]  
　　○秉節赴東瀛迢迢此遠行慈親頻盼遠弱弟早蜚英　兄胞弟子讓壬午科拔取優貢　箕豆三更夢雲山萬里程連床風雨夜猶記昔年情○遊子滯天涯經年刖悵賒路遙魚信緩風緊鴈行斜砧杵縈鄕思風霜感物華三年今過半屈指算歸家歸期約在三載今已年餘 
　　癸未春季弟文彬拜稿 
[落花]  
　　○春陰如夢夢幽幽有客江南倦倚樓怪煞夜來風雨惡自家愁了替花愁　曾設花旙護曲闌輕風細雨怕摧殘而今飄泊隨流去當作俘萍一樣看　亂鶯啼徹雨凄凄一夜平蕪草長齊馬足鞋尖官路上踏殘紅雨作春泥　小園又見綠成陰落盡枝頭蝶恨深薄命終隨流水去等閑空惹惜花心 
　　苕溪紅蕉館主人子美陳鼎甫草 
[送倉山舊主之歐洲卽請諸大吟壇指正]  
　　○吾友倉山主文量倚馬成有書兼有筆能說更能行慷慨逢知己從容賦遠征鵬程十萬里壯志孰堪爭 
　　吳縣徐邦逸生小草 
[袁翔甫大令應聘出洋登程忽促余得信稍遲未獲恭送詩壇領袖遽赴長征興首富時益增離索衷懷惓惓不能無詩]  
　　利涉羲爻筮大川尋源探宿邁張騫鯨濤激雨供詩料蜃氣成樓悟畫禪一鏡遙飛靑海月雙輸穩送夕陽船袁絲妙句今成讖果到中華以外天携將書劍慣離家志壯何辭路太賒幾萬里程囊健筆一天星斗泛靈槎中朝柔遠和鄰國大令徵奇訪物華眞箇長房能縮地與君同渡水之涯當年偶現宰官身卓有循聲著海濵難得殊邦資識見快從異境洗風塵冠裳大雅來名士肴核紛陳饗遠賓一統河山揚　帝德碧曈蠻語笑相親　不讓前人汗漫遊此行直到海西頭采風去日携吟杖大箸歸時壓浪舟似我棲遲山隴笑如君氣度野雲儔遙期拏棹還申浦快述奇聞浣客愁 
　　平江藜牀舊主管斯駿秋初氏待芟草 
[薄游海上卽返蘇臺逕柬藜牀舊主政和]  
　　○難得相逢海上遊一尊共醉酒家樓喜君遇合多靑眼笑　頹唐漸白頭莫訝衣冠時局變須知稼穡古人憂可憐歇浦連天水銷盡黃金日夜流○幼安才調本非常樹幟騷壇意氣揚未許乘風輕去國每因愛日切思鄕鼎鐘有命天難間菽水承歡樂最長只我皋魚成永感春暉寸草倍姜凉 
　　吳門波雲詞客蔣兆棠芸生氏初稿 
 
 

Page 4

 
 
[羚羊峽　在端州]  
　　○合沓峽勢崢怒濤撼巖石側聞雷霆吼仰視天一隙長縴緣危厓飛烏逐行客上有神羊跡下潛蛟龍宅造化肇鴻濛鬼斧恣開闢水源溯牂牁奔走匯潮汐册里喧驚湍奇險盪心魄材巓縈石棧白日慘無色舟行水石爭餓我看山癖篙師報出峽返顧烟嵐碧○出米洞懷古　在端州前明建文帝遯迹處洞中有小竅甚滑相傳帝至時有米從此流出今遺像尚在焉　棄國披緇去投跡南粵中天開一幻境叢石嵌戯空進粥少馮異狼狽狐偃從奇哉洞出米天祿仍未終前後不常見可叅造化功出入與民伍此心恒忡忡朝從嶺北來暮卽還浪穹　從亡錄永禁十九年入粵遊南海諸勝十一月還浪穹山大喜庵　奔走踰萬時飄泊如飛蓬君也太仁慈不肯師姬公大義若能舉及早除奸雄○遊七星巖用韓昌黎山石詩韻　在端州卽石室巖　山神疑鬼光熹微蝙蝠白畫衝人飛一綫漏光容蟻上石罅滴瀝苔蘚肥洞天想自巨靈闢七峯羅列如星稀磨崖石刻萃林立賞玩不置忘疲飢巖竇淙淙暗聞響知有龍窟潛嚴扉妙趣邊人放爆竹山鳴谷應煙霏霏石乳槎枒森矛戟大者犖确三五圍兩㫄形狀怪獰恙歷從太古羅爲衣緇流羽士借棲隱脫却世閶名利機湖山且嘗清靜福白雲閒與山僧歸○登三天門　在端州卽屏風嚴　梵宇出三天奇峰百仞懸歷階陵險上攀索怯危蹎水接新州遠山圍古郡圓瀝湖渾一色圖畫靄春煙○望夫石　在羚羊峽　峽石叢中獨宛然無情似入肯情天末知佳壻歸何處不轉貞心忍待年雨晦風瀟懷正切夕陽秋艸恨長牽蒼梧杳渺徒勞想古木相依孰取憐○登閱江樓　在端州　灼灼殘暉漸欲低憑蘭一覽盡端溪岩分翠色星羅北江溯源頭派衍西春水初生鸚鵒浴亂山相向鷓碼啼至今鄕思欻然起返望東南暮靄迷 
　　珠江杜鳳岐分農甫錄舊作 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
