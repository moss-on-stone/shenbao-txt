# 1919 - 248 - 4916728

 

Page 1

 
 
   
 
 

Page 2

 
 
   
 
 

Page 3

 
 
時評 
[愈趨愈遠（冷）]  
　　爲南北统一故乃謀續和然而一方則派王一方則拒王不但所議之和不能接近並所派之人而亦不能相近矣因拒王之故乃有先謀統一北系之策然而統一自統一分離自分離不但疏吳之策不見效吳且與南將領聯電矣 
　　北乎倪有推段組閣之言馮有不願入京之象我恐不特謀和之意愈趨而愈遠且恐相爭之點愈逼而愈近也 
[命令]  
　　九月三日大總統令　薛福德樂斯考韋禮德德樂時有吉明克奴助奥利維拉格九如郝門雷斯安立得傅夏禮均給予二等嘉禾章柯乃德賚益斯柏朗西馬鐵早川繁雄大山清一郎羅嘉雄内具賽格倪立孫均給予三等嘉禾章德麥賜奇爾得卜樂特安頓德乃驥羅斯岸倉松克恩虚而滿凱柏他音均給予四等嘉禾章此令 
　　又令　董士恩給予三等寶光嘉禾章此令 
[專電]  
　　北京電　王揖唐直電唐總代表轉七總裁文長五百言上述元首畀以全權總理手授證書不得不以一肩承之用敢正告於我全國父老昆弟之前曰揖唐何人蓋國民中愛國家愛法律愛眞正永久和平之一人苟爲和平之梗者雖屬吾友敵視之苟誠意謀和者朝雖吾敵夕可爲吾好友末謂不平不和之害國民應有最後最捷之覺語此行表示謀和誠意引經訓上帝臨汝無貳爾心自誓有渝此者上帝鑒之云云語極空洞並無主張（十一日下午三鐘） 
　　北京電　王行前將電滬唐文稿轉各省長官（十一日下午二鐘） 
　　北京電　昨晚今晨有具名團體相約歡送總代表及王辭别父老謝送兩種傳單在游戲場散布（十一日下午二鐘） 
　　北京電　當局勸李純疏通李促王南來再商辦法並任保護責又李曰垓丁乃揚等主張稍緩再疏通此時無可着手王到寗後有眉目方赴滬（十二日下午四鐘） 
　　北京電　倪嗣冲謁徐要求以段組閣爲主要條件如南方不承認因此不開和議卽以破壞和局宣示中外（十一日下午二鐘） 
　　北京電　朱啓鈐過京赴西山不見客不譚政事（十一日下午四鐘） 
　　北京電　陸靳雲鵬海劉冠雄因經費無出同露辭意現正勸留（十二日下午四鐘） 
　　北京電奥約有改十二簽字訊（十二日下午四鐘） 
　　北京電　盧永祥電滬風潮未平滬護使久懸非計乞速酌選特簡（十二日下午四鐘） 
　　北京電　邊業公債迄未公布倪代徐樹錚詰問東海謂八年公債尙向西南幾度疏通非易謀和伊始斷不容再貽人口實（十一日下午二鐘） 
　　北京電　京報案先將潘某判處徒刑二月拘役十日罰金十五元（十一日下午二鐘） 
　　北京電　盛傳近畿某要人被剌政界認爲不實（十一日下午二鐘） 
　　北京電　熊克武電川陜劃界蕆事已令前線各軍退回原防（十二日下午四鐘） 
　　北京電　陳毅電激黨已逼近哥薩克赴外蒙邊境科布多震動（十二日下午四鐘） 
　　北京電　孫烈臣電謝布富暗謀活動黑省防務吃緊現派秋張兩旅長赴奉請張使援助（十一日下午五鐘） 
　　北京電　楊新督電俄新黨由塔什干派兵千餘來喀捕拿俄領事幸該領先期逃匿伽師縣業電飭哈什朱道尹親赴烏什設法防堵（十一日下午五鐘） 
　　北京電　陳遐齡電藏亂危急餉械俱缺熊克武所云口是心非請各省盡力援助籌備大擧（十一日下午五鐘） 
　　北京電　孫烈臣電大烏里俄軍解除富陞阿部下武裝富部不服被俄兵撃斃數十名其餘軍裝被俄兵收回富勢已微又電稱謝米諾夫七日到奉八日謁張（十一日下午五鐘） 
　　北京電　庫電鄂政府借美金二十萬萬元以西伯利亞鐵路爲抵借日欵以上烏金斯克至恰克圖之路權爲抵現又借日本鉅欵以蒙古鐵路敷設權爲抵雙方成議並派烏里氏來庫接洽事關大局請籌方法（十一日下午五鐘） 
　　香港電　吳佩孚譚延闓譚浩明莫榮新佳日聯電拒王（十二日下午三鐘） 
　　香港電　林葆懌請阻京由越收保民艦（十二日下午三鐘） 
　　香港電　軍府接孫文佳電謂義不再留八月七日後軍府電文不負責（十二日下午三鐘） 
　　香港電　國會謀組南方正式政府甚力運動各方聯名請願主張第一步撤和議代表二宣布北方罪狀取銷和會三組政府（十二日下午三鐘） 
[公電]  
　　吳譚莫等聯電　各報館鑒和局停頓數月於茲混沌糾紛不可究詰其始合全國人奔號呼籲漸見一線之曙光竟因少數人播弄把持而生無數之波折誰生厲階實爲憤恨乃者和會有復活之機人民方翹首以待而北總代表竟以王揖唐當選舉國譁然夫以安福系爲吾國之禍源王揖唐爲安福之人員其於和議結果國家前途有無良好希望不待智者而知謂爲誠意言和耳目豈能盡掩至謂王出一切可負責任是舉種種重大問題國民百求不可得者王氏一出足以負之一若舍王即無人任此非王即無和可言自非别有用心紕繆何至若此且國人之擯斥安福系以其賣國禍民非有私仇夙怨即如中日密約非法國會參戰邊防諸軍王氏或與同謀或爲領袖詎肯犧牲得罪私黨如曰狐埋狐搰非安福私人即不能了此公案國事豈忍再脞苟其民視民聽由當局主持則此時另選賢能補牢猶未爲晚孚等待罪行間深知民意竊願此次爲永久之和平不欲種未來之惡果但知順多數之公意不能任一系之專横公論猶存無間南北安危攸繋惟知國家必以拒絶一人之故謂爲破壞和局之爲則是非曲直日有所歸禍福死生不敢苟避諸公公忠體國中外具瞻乞鑒愚忱共抒讜論全國利賴詎止一時迫切陳詞佇聞明敎吳佩孚譚延闓譚浩明莫榮新叩佳 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　倪嗣冲昨見徐請以段祺瑞組閣作爲議和條件如南方不允即宣布南方破壞和平又請速布邊業公債徐答謂議和伊始勿可滋人口實 
　　北京電　紛傳曹錕被人謀剌但未徵實（以上十一日）以上平和通信社電 
　　北京電　王揖唐已於眞晚出京先到奉天寒日由津赴甯隨員有王世澂史啓藩趙國源周秀文潘之瑞曹曾　鐸等 
　　北京電　倪嗣冲下午四時出京赴津 
　　北京電　徐樹錚將赴奉天 
　　北京電　蘇關楊士晟與閩關孫啓泰對調　　北京電　朱啓鈐吳鼎昌今午來京 
　　北京電　參謀部購飛機百具海部購潛艇百艘總統均批財部查核有無購入必要 
　　北京電　僑工局因華工回國恐遭裁撤擬改名僑務局爲長設機關 
　　北京電　財部新任秘書張壽鏞（以上十二日） 
以上中華通信社電 
　　北京電　長春交涉日使提出六條限期答復今日閣議討論聞對於駐軍問題關係主權决駁拒 
　　北京電　倪昨謁徐面陳内閣暫宜不動和議代表宜速南下裁兵事宜積極進行財政宜借欵興實業徐頗嘉納（以上十一日） 
　　北京電　王揖唐預與北方督軍接洽和事以便開議時得以專决除直曹皖倪已晤外頃又赴奉晤張聞南下後尙須在寗勾留與李商酌一切然後赴滬 
　　北京電　將准蔡元培辭職大學校長有林琴南說 
　　北京電　馮河間因東海以直皖融和南北統一關係此行等語相督迫已允於日内來京 
　　北京電　外交陸軍交通等部爲中東路權預備組織聯合會詳愼討論 
　　北京電　天津官廳呈報直隸學生聯合會將在津召集大會敎部以刻下暑假期滿各校方始開學不宜有此舉動擬設法查禁内部亦飭警廳阻止 
　　北京電　政府聘定威覃耐士氏爲法律顧問每月薪水一千零五十元 
　　北京電　邊業銀行由李思浩總持行務現已開始招股聞俟得有股本三百萬即行開幕（以上十二日） 
以上中孚通訊社電 
[中美新聞社電]  
　　印第安納普利斯電　美總統威爾遜氏於其巡環旅行中在此間演說謂美國對於山東問題之不能復活動實爲若干密約所阻此等密約美國不能置之不顧亦不能請關係之各國置之不顧其言曰當山東問題提出時吾人始知英法與日本曾締約許日本取得其於對德和約中所應得者吾人旣知此惟有力請日代表證明此事並取得其允諾日本將不利用和約中此部分條件而願無條件歸還德國在山東省所享主權於中國夫日本之絶對誠意願履行此項諾言固已屢有保證惟吾目下所欲指陳者日本旣與在戰事中最大兩國訂有密約則解决之途觸處皆受其干涉吾人不能請該兩大國漠視彼等之諾言也此次大戰半爲否認諾言之信義與違反條約而起而國際同盟約章則已規定以後任何密約作爲無效有人謂此項約章不啻爲一種不允再派吾軍人至海外之辦法其實則係阻止吾軍人再至海外之最良辦法耳又關於國際同盟實行一種經濟封鎖之權力威總統論之曰君等須知此次戰事之勝不僅由於人力亦由於經濟力如無經濟力加入戰事且將延長不已凡一國受他國之經濟封鎖者其去投降也必不遠用此和平無聲之經濟法則無須武力而救濟之力甚偉大可驚此封鎖之法並不使封鎖之國以外損失一生命而被封鎖國所受之壓力則以我觀之殆非任何近世國家所能抵抗也云云 
路透電 
[歐洲和局餘談]  
　　九日倫敦電　國際聯盟籌備機關現正在組織中俟對德和約調印後代表贊助聯盟會各國之委員將在倫敦開第一次會議其最初應辦之事内有於聯盟會産生後兩星期内派定管理薩爾流域之委員團及儘速派定丹齊高等委員委員會且將確認德約孟斯爵士任聯盟會秘書長並預備聯盟會在華盛頓開幕之議事日程大約三月以前不致舉行開幕禮暫時派在秘書處供職之員共有十國之多 
　　八日美國哇瑪哈電　威爾遜總統述及參議院外交股員會於以和約報告參議院時採納之四保留案謂美國必須簽約否則當拒絶簽之不能有所修正 
　　九日巴黎電　高等議會贊成交奥國簽字之殖民條約該約關於售賣烈酒軍械及取銷一八九○年不魯塞聲明文件之各條欵事宜 
　　九日倫敦電　協約國派往上西里西亞之委員團内有英美法意高等軍事代表今已行抵薩諾維斯該團曾聆種種證據開長久之會議並赴各鎭與起事兵士所駐之營查視一切後由法國代表社邦將軍命通告起事之人謂將電達巴黎促請派協約軍占據上西里西亞惟此舉因有特别原因須至本月二十日始能實行 
[各國内事記]  
　　九日丹京電　柏林消息獨立社會黨自相分裂極端派擬在斯班杜集議示威但街道早爲携機關槍之政府兵占據政府兵開槍繋衆傷五人衆乃星散白里門亦發生暴重略有巷戰 
　　九日倫敦電　華沙無線電稱勞兵政府受納愛沙尼亞之提議允在比斯柯夫開媾和談判勞兵政府擬於本月二十日商發代表平安證狀 
　　九日倫敦電　華沙消息過激黨與立陶宛將即開媾和談判此舉由過激黨建設立陶宛已派代表前赴戰綫 
　　九日巴黎電　市政人員决議於今日罷工 
　　九日倫敦電　愛爾蘭柯克郡昨有携械之平民一大隊在距費摩數哩處攻撃陸軍運輸車一輛刦取來福槍二十五枝乘摩托車馳去昨晚距斯基白倫四哩處有二三十人希圖攔阻乘托載重車之武裝兵一隊兵士舉來福槍時衆乃逡巡而退 
　　九日倫敦電　昨晚有衆搗毁費摩商店五十家 
　　九日斯士特加特電　在斯太加特槍撃伏比克將軍之少年乃用一玩槍施撃 
　　九日倫敦電　葛雷子爵定二十日起程赴華盛頓就大使任 
　　八日紐約電　裴興將軍今日抵此大受歡迎 
　　九日巴黎電　法國大選舉大約將在十一月九日舉行 
[世界汽力之近聞]  
　　九日倫敦電　英國協會在包恩末資開會巴森爵士演說言戰時新發明諸物繼謂莫倫銷煤甚多出産將竭而採煤成本亦將大增如運輸低廉將以運入外煤爲合算以言水力則英國所有者不足一百五十萬馬力按加拿大水力有二千萬馬力其他英屬他有三千萬馬力其餘世界各處有一萬五千萬馬力燃煤生電所需之資本較諸利用水力所需者不及半數但經常費用則以用煤者爲大巴森又謂一九○四年渠會倡議掘一深十二唯之井估計需費五百萬鎊需時八十五年以取地下之熱力此議發後克麥基爾大學阿丹斯博士曾施諸實騐證明此種計畫可施於灰石地深達十五哩若施於山崗石地則深達三十哩今世人對於地球中層除推測外實無所知若掘地之議果見實施當可予科學以不可計算之價值也意國拉達萊洛地方曾鑽地孔悉發出壓力頗大之汽有一萬馬力之功效現那泊爾附近亦擬採行此法以供給境内大工廠所需之力由此觀之似隣近火山之區域不難鎖空以得汽力云 
[飛行界之新建設]  
　　九日倫敦電　處置飛機與政府襄助飛行商業之問題已由航空部代表及與飛行商業有關係之人在倫敦開會討論航空部大臣謂一月内政局清肅時航空部與海軍部將會同以飛機賤售與組織航空商業之人政府所予之襄助包括無綫電站氣候消息飛機駐所與飛行專家在内爲政治理由計此種計畫將儘速施行云云與會者决定組織財政委員會以考察詳細辦法 
[國外要聞]  
[紐約與倫敦之比較]  
　　中美新聞社紐約通信云麥肯西氏於紐約時報載一文云五年前世界大都會有二一巴黎一倫敦巴黎爲美麗繁華之鄉倫敦爲商業經濟之府今紐約漸興盛人口幾埒於倫敦關於世界航務紐約倫敦互爭極烈世界財産之中心向爲倫敦今已爲紐約所奪矣歐戰後紐約勢力益固倫敦資財漸流出北海爲泰晤士河之門户爲水雷潛艇等所封鎖而紐約之愛勃羅斯海峽依然開放倫敦抵押其數世紀來所積聚之億兆保證品以易取戰費此等保品大半爲紐約所吸收也全世界皆向紐約取製造品因美之對外貿易由紐約經過者幾達半數而倫敦數百年所造成之世界商業機關逐漸鏽蝕旣無暇製貨又乏船運貨一九一四年八月開戰一宣布全世界之靑年英國商人皆急急歸國棄其商業而服戎行蓋盜賊臨門無暇持籌握算矣今戰事已了倫敦雖不殘破實已窮困倫敦人死者百萬凡物皆爲戰勝之犧牲百事廢弛人心厭倦銀行中金庫空虚押品盡去而紐約則戰後未見絲毫破損且更强固更富饒人口亦更多和局旣成世界必紛紛向紐約求助今後之臖盛當不亞於戰爭初起時惟倫敦亦正在休養生息不久當可恢復英人商業之習性由來已久决不因一戰而失或且因此益致力於社會改良也紐約與倫敦彼此之興盛互相關係如紐約今日毁壞倫敦明日即破産反之亦然至兩處地理上逈不相同紐約爲石島倫敦爲一沙泥流域倫敦地面廣闊計有六百六十九方英里紐約中心祗三十六方英里紐約之繁盛壯偉一望而知倫敦之趣味則須徐探而始見紐約最高之屋七百九十二尺○一寸倫敦公私建築物未有逾二百尺之高者紐約大鐵路車站雲石建築宏大無殊古帝王宮倫敦車站所謂查林克老斯者爲世界之門户其建造殊乏宏偉氣象也紐約大旅館之房屋有多至二千二百間者今且擬再造一旅館容二千五百室而倫敦最名貴之旅館曾於同時留住國王及親王五人者祗有三百倫敦與紐約各有應解决之問題倫敦有歷史上傳下之貧人甚多依資助爲生其所處區域頗廣自戰事以來此輩地位頗有進步此殆係倫敦所受戰事之利紐約貧人亦有之然不多見故貧之一字非紐約之問題紐約所需解决者則爲鞏固地方行政掃除辦公事者舞弊之習慣與同他久居紐約之許多外國人是也各國人在紐約者如意大利人叙里安人希臘人波蘭人斯洛文人加立西安人俄羅斯人㨗克人猶太人無所不有其中多不習美語一切習慣風俗思想均自爲風氣他日萬一紐約捲入世界革命之新潮流中則從事革命者必此輩未同化之外人也又紐約向居有黑種人頗多今逐漸增加已成一黑人小城市戰事起後黑人思想漸變其於紐約爲禍爲福三年内殆可見之至論人口當六十年前今所謂大倫敦者有人口三百萬今所謂大紐約則祇一百萬其後四十年内倫敦人口較前加倍紐約則加至三倍十五年前平均紐約十人當倫敦十七人今日則紐約四人當倫敦五人矣預料至一九三二年兩處當各有人口八百萬蓋紐約將繼續依目下之率而發展倫敦因戰時人口損失今後發展恐不能如戰前之迅速紐約所慮者厥惟擁擠商人之來紐約者源源不絶實非紐約所能容房屋稀少租價日增棧房乏堆貨之所謀事者充斥地價奇昻垣耳街四圍之地竟售至二十萬元一哀克以航業中心而論倫敦勝於紐約因倫敦爲自由港故世界商貨可以在彼守候市場即如有一商人欲運貨一批至南美之赅奴安利斯必須先有一聚貨之所倘欲聚集於紐約則與關章不合而倫敦則不然無論何處之貨物可在倫敦船塢中守候至有開往貝奴安利斯之船而後止因此倫敦成爲一世界之棧房今美之商人亦欲以紐約爲一自由港擬請國會决議未知能通過否也總之戰前倫敦爲世界金融中心今已漸失其根據而移於紐約倫敦戰前所儲之金貨於戰時漸次消失倫敦向爲債權者今反付許多利息於紐約美國自一九一四年後增加資本三十億元以後尙方興未艾此皆以紐約爲之樞紐故今後倫敦紐約之消長皆經濟爲之關鍵也 
國内要聞 
[北京通信（霜羽）]  
　　西南拒王電到後之形勢 
　　最近之時局問題固以和議總代表被拒爲最大而其中又不以南北而止仍有馮段二系之問題在今詳言其内容 
　　依事實之順序當先言南北問題所謂南北問題者和議是也未言條件之先即爲人的問題而北總代表王揖唐已被拒矣此歌電之來在八日之夕而其事早在人人意中故其他方面不必言只言遣派王氏之政府當局及王氏之本身及與王氏有關之安系 
　　政府當局得歌電之後已經兩日其如何表示尙在混沌之中有謂業已復電軍府駁斥者原電旣無人知之且有只電長江三督並未致電西南之說昨日公府之餞别宴主人爲東海賓爲各代表陪賓爲龔氏對西南來電絶未一言今日龔氏見李曰垓亦只言王氏之意决計南下代托疏通（李氏未允已見專電）而於政府主張究竟如何亦未長示則政府方面實無所表見也王氏本身則决計南下已定於明日赴奉十四日返津逕由津赴寗據某分代表（非安福系）所言彼等亦於十四日赴津與王俱南且王氏對徐所言則謂此次如議和不成卽係絶望政府不必派第三次代表是直銳然自任以爲舍己無可以議和之人而倪嗣冲旣來京就商明日王之赴奉携段氏函以干張作霖又顯係對於和局問題有就商之事是又明明爲後盾之預備也某要人言主氏此行即如滬上傳來之消息南代表不與開議而王氏亦决不舍滬他適以坐待承認坐待議和如不能開會則謂其曲將在南而王氏終不辭職以去是又握牢議和權而不放也 
　　安福系方面近來雖無正式之表示然觀今日安福系各報皆謂軍政府解體粤桂衝突且孫中山曾經辭職而電中列名皆爲不能承認此電效力之理由彼中人又云滬上已派人來迎蓋彼輩仍執定前此各方已有接洽之說並否認軍政府之能力然彼輩之言而確則安福一帆風順造成統一之大功豈不甚善如其不然則南北問題愈固執愈破裂愈難合併政府當局之旁觀態度王揖唐之銳然自任將無適而可矣 
　　然北方當局及安福中人所以不甚重視南方之拒王此實以吳佩孚接二連三之電引起此事西南歌電且援吳電以爲例也接之事實則吳電來後長江三督及曹錕雖受命疏通而並不出力前日王赴保定面商曹錕而曹顧而言他謂我外有退志只以欠債（指軍餉）太多不能擺脫請轉達徐龔二公速爲設法俾早息肩是亦未得要領且吳與曹李陳王四督關係至密且皆馮派之要人吳爲此電不能疑其與馮派無關也不寗唯是日來政府之所隠憂吳佩孚與張敬堯間終恐釀成衝突而現在情形尤懼爲導火線也故當局之視馮派尤重於南方 
　　原來馮段同時下台有各棄政權之約近日馮派之所譁然者謂段陸之間將以總理與副座互換遂因相忌而相疑馮之至津是否因此之故或爲部下所慫恿或爲當局所招致言人人殊然馮派諸人如師景雲張調辰馮耿光殷鴻壽輩紛紛赴津張宗昌又將北上陳之驥奔走尤忙似馮段兩派暗鬭之說亦非無因加以道路傳聞直隸江西湖北三督皆將有更調之說而爲安系所主張主廷楨求上海護軍使而不得張宗昌之師長决定已匝月而只由陸軍部電告迄今未下明令皆某要人之所爲則尤令人不能不信吳佩孚之電含有派别上暗潮之意味焉 
　　現在段派之態度却較馮派爲柔軟處處求疏通馮派之意見王之赴保即其一端而十四日王氏南行確先在南京周旋數日將以與李純有所商酌有滑稽家云馮段兩派先議和南北兩方後議和王氏實含有兩種代表之性質雖近謔亦甚似也但段派所以求疏通馮派者在不礙其議和組閣兩事其中條件雖未之知而以某方面所傳則或予馮以地位或稍擴馮派之地盤特恐未臻妥協以前吳佩孚尚未肯戞然收聲耳故又以發給欠餉爲名派人畀以二十萬也 
[王揖唐翩然南下]  
不以軍府拒絶爲意 
　　王揖唐日前甫由保定歸來適接軍政府正式拒絶之電但王絶不爲動原定行期本在十二日茲因關於和局事宜尙須與奉天張作霖有所商酌因於十一日晚車赴奉即由奉赴津於十四日與各代表一同南下惟仍先至南京與李督商榷一切至軍府歌電昨日（十日）已由龔心湛覆去一電大致謂歌電敬悉詳繹詞旨實深惶惑總代表以能負完全責任爲職志此次改派王君元首屬望之殷各省軍民長官及各團體皆一致感動尊電以王君地位派别逞意氣之爭值此内外交迫險象環生務請迅行捐除意見徐圖統一王君卽日南行佇候德音曷勝激切云云 
　　王揖唐此次南行抱定多帶人員主義熱心爲王前驅之人已陸續南下近日王氏更向各部調用其平日得意之人故内財陸海各部皆有薦任人員數人隨之南下聞昨夕某部員應其友之招在某處餞筵之上大發高興謂和議成功則將來最少有得勳章之希望不成功則我輩亦可多領公費向十里洋場領略風光云云又聞前日香廠及前門一帶忽有汽車一輛馳騁往來大散傳單傳單之中有王揖唐之歷史有王揖唐之相片并述王君此次南下於中國前途關係如何重大此項傳單飛舞於馬路之中恍似商家散布廣告之辦法且其紙張印刷之形式亦無一不似廣告王氏此次南行亦可謂全神貫注矣 
[倪嗣冲抵京後之行動]  
　　倪嗣冲借養病爲名突然來津當局得訊即電倪促其入京倪乃於前夕（九日）到京因時間稍晚卽在安武軍王宅休息昨日上午先訪龔仙舟王揖唐兩人午膳之後又赴府學胡同專拜段芝泉龔王二人亦前往段宅公同談叙故時間頗久下午三點後倪及段龔王諸人一同入府謁見東海爲長時間之集會聞所討論者除和議問題倪氏主張王揖唐應即日南下外並議及内閣問題主張仍由龔心湛兼代不必更張聞東海亦已納其意見　夕東海并留倪氏在府晚餐段龔王三人中有先去者詳情續誌 
[美芮使回國之榮譽]  
　　各團體皆致惜别 
　　駐京美公使芮恩施博士不日回國北京學生聯合會以芮使在華日久感情極殷近日又對於山東問題斡旋極勞此番回國又與此件有關遂决開歡送大會以致惜别之意芮使以不得空閒託北大校長代表蔣夢麟請其約北京學生會中數人一談九日下午六時半蔣君偕北京學生會所派之代表張國壽傳斯年（北大）戴驊文（高師）瞿世英王德甫（燕大）五人至美使館當由芮使稱述其個人對於學生運動之同情與將來之希望張君以學生聯合會之送别函交之芮使極表感　之意其談話大略如下（傳君）北京與各地學生對於貴使此番回國俱懷無限感想中美邦交以地理上經濟上民性上之關係素來輯睦近更以美國累次仗義執言華人心中以爲貴國實告華唯一之友先生自來中國以學者的態度增密兩國國際間之關係更於政治上經濟上爲許多之輔助最可感者即平日導引華人智慧的發達而自和平會開後更爲友誼的提携援助先生在華數年實留一不能磨滅之感情於華人心上而數年中中美邦交之隆乃歷史上所不可忘者我等對於先生此行於極感惜之中負有無限之希望以爲往者如此來者可知此後助吾華更當無有涯量除於此緊急時期在和約國際聯盟等輔助外自必於經濟上政治上爲無量之贊助尤望以美國民治精神導引吾華智慧的發展使華人於智識上生活上與世界爲一體然後有以固世界之康甯（芮使）盛意極感我來華後對於中國事件極學親切有味特以中華情况非常複繁頗不易得其實在回國之後自必仍從事於華事之研究以爲諸君供獻此番學生運動發生後我實佩敬中國當此時會自必有此類之提醒作用國家事項非學生所能一一處治者但當爲智識的傳播發布刋物以國民智識之提高爲謀更當與農民商人及其他社會日相接觸交互補益圖「國民的統一」然後國家的實力隨國民的知識能力生活而升上我極樂與華人友更愛華人之靑年學生此後國家仰仗於學生者至多望發憤爲之我自必時常爲友誼的協助（傅君）我等對於公使此旨感謝而且佩服數月來之學生運動原爲提醒國人之作用我等深信國家事件非學生可得一一處治者我等並不願一一爲處治特以各種方法喚起國人使共負國民的責任心知一切社會在一國中受同等之利害必負同等之責任有民族的覺悟然後收共治的效果此後當發憤爲學術上之研究謀勞動者之生活以知識喻之衆人以勞力効之社會務使中國大多數人得一新生活然後成中國民族之康寗然後可與世界諸民族同浴於同一文化之流先生於中華問題研究極精先生著作皆我等所樂讀其用精處竟有爲吾人不能自身體會到者望此後續有所著述也（芮使）諸君此言佩極近來學生諸君之見解行事使予不忘於懷余歸國後當使吾國人備知諸君所思所謀所行諸君所謂喚醒國人之作用使國人共有民旗的責任心與覺悟心者實今時惟一之圖至於欲變現今社會之疏散結合爲一關聯密切的組織尤爲使國家健康之要事余極佩諸君之志更切望此功之成諸君個人願將來作何類事業余頗樂聞（傅君）余等所志不一然中國今日之學生簡括言之有一共同之目的即以學者的態度悉心研治西洋近代的學藝借爲考究中國現日各問題之資助求得一解决之方而謀向上之業又願本自己之覺悟知識體力自創一種生活以此生活爲造成新社會之資我等敢代表大多數學生一言將來服務社會中决不向不適時無生趣之舊社會投入願獨立創造新生活以圖淘汰舊生活云云苪使聞此言頗爲感動屢稱將以中國學生所志告於美人使美人知中國未來之希望在此又向此五人一一問其將來所業有稱學敎育文學社會學者不等張君國壽謂現學科學將來當以科學之意義造成一勞動者芮使對此尤覺感動其後芮使又表其希望數事告慰學生皆極懇切最後言事忙不敢承大會送别之意並述永久紀念之忱殷勤珍重而别（附北京學生聯合會送别美使書譯文）敝國現當内憂外患交乘紛逼之秋將欲藉重於先生之明敎者視前尤爲懇切則先生此次離華歸國實令吾人懊喪之情靡有止際自先生駐節吾華以來平日對於敝國政治學術諸端多方啓迪敝國獲益良多吾人此時用敢致肫誠懇詞於先生之前藉以見吾人無限感謝之摰意蓋先生之扶助敝國實爲有價值之行爲敝國人士當永誌勿忘焉中美邦交親睦已久今貴國又仗義執言贊助吾人在和會正當之要求熱忱毅力感謝殊深先生能於旋美之後將吾人所熱望更望貴國人士仍本前此之大公無我同戮力於新世界之組織以奠民本主義（德謨克拉西）於磐石之安吾人不敢自視駑弱亦將審惟力之所能及以爲吾人應當盡力於斯世者此又吾人敢放言於先生之前者也分别在即謹頌途次釐平 
　　又萬國拒土會昨日下午一時在北京飯店設宴爲美芮使餞行到會者有該會會長諾主敎蔡廷幹氏倫敦拒土會來賓三人等共三十人由諾主敎主席演說致謝芮氏歷來對於中國禁烟事務之盡力並代會員布蘭哥君致書於芮使該書首叙拒土會歷年之成績並建議十二條大致請芮氏回國後竭力鼓吹使美國人知禁烟之重要設法訂定禁烟法以斷絶其來源旋由蔡廷幹氏演說謝美使在華六年中協助一切社會事業並盡力爲中國剷除烟害最後由芮公使致答詞略謂此次回國後當稍事休息此後復出山時第一事必吹動美國人民注意於禁止鴉片之重要凡足以妨害中國之實力及工商事業等各項品物均須禁止出口輸運來華並謂中國民族實爲一大民族勤儉知足敬老慈幼皆其國民性之優點加以數千年來之舊文明光而大之將來必有作爲云 
[新省會電拒龍軍赴新]  
　　新疆省議會近有陷電到京云頃准張鉞九等來電内稱迪化省議會敎育會商務會均鑒頃據確信俄過激派窺伺伊犁北京有派龍濟光赴新之說查龍兇悍黷 
 
 
 

Page 7

 
 
慢爲國人所共喻前在粤東殘忍好殺賄賂公行所有精華爲伊搜括凈盡粤人犧牲一切將龍濟光驅出消滅無形彼自敗退小站後又以部下譁變爲京津人所不容亟望北京遣散該軍者不一而足今以俄國過激黨之擾亂設法防遏何事不可而必借重此等不明紀律之軍隊是開門揖盜引虎自衛耳如果此等消息成爲事實諸君關情桑梓禍福與共應請一致反對全省人民實利賴之張鉞九等仝叩麻印等語查新疆孤懸塞外人類龐雜改革之際全疆糜爛又值哈匪西竄中中並未派兵出關援助惟由本省遣派軍隊駐紥察罕通古一帶迭與蒙匪接戰阿爾泰賴以保全迨民國三年以來歐戰期内德人勾結土爾其多方煽惑新疆回助防亦未接濟分釐之餉惟由新省量力籌備派隊防邊數千里封疆宴然無恙民國五年俄人因招兵問題以致哈拉湖一帶激成大變哈布各族紛紛逃入新疆各處者不下數十萬人迭由新省設法驅逐回國數年始獲肅清現在歐戰已終俄國因新舊兩黨之戰沿邊雖受影響實屬俄國内亂與對於中國宣戰者不同新疆素抱穏健主義該俄人亦不能不顧公法越界滋事刻下新疆兵力亦能擔任維持無由中央派兵來新之必要且新疆漢蒙回纒哈薩各族種類龐雜語言隔閡易滋疑忌今内省不來兵於歐戰未終以前而來兵於歐戰告終以後未免羣起猜疑妨碍實多故以現在地方眞正民意而論無論内地派來何項軍隊决不贊成現雖俄亂未平其勢力不能與中國開釁新省邊防已極穏固内省派兵來新一層盡可不必惟此項消息未見中央明文究竟是否確實應請調查明確電示敝會以釋君疑素稔諸公關懷桑梓當不漠視並乞明敎 
[京華短簡]  
　　日使小幡八日訪外交次長對於長春交涉提出條件已誌昨報茲據北京路透電社發表其内容共計六條第一條須在北京解决其餘五條得由奉天日領直接送交張作霖但奉天交涉須俟中國政府訓令張作霖方行開始（一）中國政府前曾明發命令對於被攻撃之日人謝罪並命張作霖鮑貴卿詳細調查該案内容此項命令應正式照會日使館備案（二）張作霖應親向日領事道歉（三）對於攻撃日人之兵士官吏應施相當之　罰（四）輔助兵士攻撃日人之警察應施相當之懲罰（五）東三省官吏應對於軍警各機關發一警告禁止以後有同樣之行動（六）東三省地方官吏對於被傷之日八應給以醫藥費　　 
馮河間近因東海一再邀請本有前夕入京之說乃是夕天津備車之後馮又臨時决定不到北京當晚即以電話通知府院聲明不來之意東海乃於昨早（十日）七時傳見師景雲囑其携帶親筆手翰一件赴津敦請河間即日來京師奉命後已乘八時三十五分京奉快車赴津矣 
　　昨日（十日）新兩院開臨時會由李盛鐸主席王揖唐未到東海因事未蒞會特派朱深爲代表閣員到場者爲龔代理劉朱兩長外海交三次劉恩格致開會詞朱讀總統頌詞龔續讀閣員頌詞後即散會當開會時有衆院秘書廳職員陶基厚忽然暈倒頃即暴斃據聞該員係遇虎烈拉而死云 
　　京報案昨日宣告判决對於被告人潘公弼之侮辱官吏一罪處以二個月之徒刑又妨害治安一罪處以十日之拘役又漏洩秘密一罪處以十五元之罰金惟聞被告人方面不服此等判决已决定上訴 
　　兼領齋堂煤礦督辦呂調元日前呈請政府懇准修築門齋鐵路以利運輸業由交通部核准并已填給民業鐵路立案執照惟附加條件四項如下（一）該項路綫無論工程已未完竣遇必要時得由交通部買收之（二）不得以煤礦及鐵路之資産抵借外欵所募股額不得影射外股如有上項情事經交通部查出時即予没收充公（三）該路會計一切賬册交通部認爲必要時得隨時派員檢查該公司不得拒絶（四）該路線橋樑涵洞及行車一切設備不得與國有京緩路線各項設備有所牴觸應由交通部隨時派員勘騐 
　　江寛楚材一案判决之後招商局方面已提起上訴茲據政界傳述此次該局董事會之來電反對實係股東會之要求現在政府方面已擬出補救調劑之法一方面派員赴滬調查一方面請孫寶琦暗中爲之說合原判之案判决不能更動惟關於招商局之損失問題政府已允爲設法爲之補償大約此案經一度交涉後總可了結又聞昨日上海沈審判長壽堃有要電一道到京報告滬上審理處機關已於三十一日撤銷所有各員仍飭回原職該中將俟辦理收束手續完竣後當卽來京面陳一切經過情形云 
[西南拒王後之情勢]  
　　自北京政府任王揖唐爲議和總代表後國會已連電反對又以軍政府爲代璷西南意思之主要機關久無意思表示乃具函質問亦不見答覆外間方滋疑惑而昨日忽有各總裁聯名拒王之通電表示態度據聞軍府對王揖唐事曾列入政務會議議案中嗣接國會質問書又在政務會議席上提出臨時動議林伍及列席諸人多謂朱去王來理應反對但各人均以未悉唐陸兩人眞正意思故不敢遽然發表反對通電乃先以通電西南各軍代表徵求意見以爲和緩之計當時并有人主張承認王揖唐亦可但先要王承認西南前提之八條件又某軍代表主張併合唐繼堯所擬條件列入要求王氏承認以故經數度之政務會議仍未有所解决至日昨軍府接唐繼堯電文主張拒王最近又接有譚浩明由南寗拍來拒王通電軍府認譚電即陸氏眞意所謂南方兩實力派（指唐陸）皆反對王氏遂有歌電之表示然外間所傳單獨媾和聲浪近日益急即譚浩明督粤消息亦於此事有關係而譚竟又有拒王之電政局之倘恍迷離殊不易窺測也 
　　旬日來省中頻傳有督軍莫榮新將離職消息人多以政局穏定疑未深信頃據國會議員某君云此消息確有自來緣近日陸榮廷已决定以譚浩明督粤而以莫調任廣西督軍惟西省各軍官則多主張以師長陸裕光（陸榮廷子）接譚任月前陸榮廷派前粤督軍署副官韋某等數人來粤即係疏通各方面及軍界重要人物并徵求其同意一面順道赴港邀陳炳焜返桂並云月前省中已屢有不日解散軍政府之謡傳果譚氏調粤將於軍府國會方面必有所不利故數日前總裁岑春煊乘輿赴軍署即因此事與莫爲秘密之談話莫延岑入簽押房密談約二小時事關秘密固非外間所詳云云查莫平昔對人言亦云余欲去此間已久但得有替人隨時皆可交卸近亦每向人作此語然陸雖有此意究不能以命令發表此中手續亦大費躊躇聞陸本意以此舉必不獲軍政府贊同係擬由粤軍界聯名推舉然以多數人之意見測之恐亦難成爲事實也 
　　方軍長聲濤代表王懋君爲大局問題前曾約集各省軍代表磋議數次日昨王君又柬約國會軍政府及各省各軍人物讌集於沙面域多利酒店酒半王君起言今日約請各位盡杯酒之歡并藉以商榷大局王揖唐任北方總代表事已經軍政府正式拒絶日後大局如何變遷我護法團體中人應預謀應付亟望諸君有以賜敎旋由吳議長蓮伯陳師長肇英林議長森呂督辦公望吳代表玉章胡局長謙等繼續發表意見吳議長云各方意見務須融洽内部一致始能對外至融洽之方法則在互相尊重互相謙讓陳師長云此次護法必期法律有根本解决然後國家始能永遠安寗林議長云欲期護法之事能貫澈始終必人人有共同奮鬭之精神萬不可以個人向北方有何種地位問題之交涉以致内部意見横生須知我護法方面自有極尊貴與正義之地位也呂督辦云言之匪艱行之維艱吾輩旣决心身任國事務望大家協同從實力做去勿徒託空言吳代表云今日各方對於和議之無希望似均有根本之覺悟特是此種覺悟不可暫時的一旦時勢變遷又復敷衍時事以誤國誤民胡局長云倘大局有變遷將來戰事發生於後方者萬不可干涉前方軍事之行動歷述去歲湘中戰事本可凈掃北氛乃因後方不悉前方情形力主停戰以致功虧一簣後此當以此爲戒云云由一時讌叙至四時始終席均盡歡而散 
[軍府詰責北方借欵之經過]  
　　廣東舊國會議員前以北方近又有向舊銀團訂借二千四百萬并先與日本接洽之議曾函請軍政府即日嚴電北方取銷借欵軍政府接函後即致電北廷查照軍府旋得北方覆電卽據復國會云據電復内稱養電悉戰禍頻年危機四伏欲靖地方必以收束軍隊爲急務而庫空如洗措手無從中央固不免庚癸之呼西南亦豈能無潰變之懼况世界金融同一奇緊遠非民國初元之比大局縱能早定鉅欵亦難遽借治標救急不能不暫商墊欵銀行團能早一日墊欵即軍隊可早一日收東國家擔負漸輕人民之痛苦漸减無界域之成見何驚疑之可言　慮新舊銀行團爭議未定道旁築室未必有成耳掬誠以告尙祈諒察等語是北方確已着手進行現已由外交部通告外交團鄭重聲明和議未决以前不可借欵外相應據情轉達煩爲查照 
[伍朝樞抵粤紀]  
　　和會代表伍朝樞偕同秘書傅炳常等二人乘中國郵船公司之氈拿輪船於昨午約一點鐘由上海到港粤省政界先派員來港迎接至兩點後伍即坐小輪在尖沙咀登岸改附下午三點快車來省未嘗停留惟秘書兩人則附夜輪抵省一說伍此次偕行者祗隨員伍大光一人夜間八時抵軍府其秘書傅炳常等則搭夜船返省聞伍氏抵省後即將一切經過情形詳陳政務會議并聞伍氏之夫人近於醫院誕生一子行將彌月云 
[長沙雜訊]  
　　湘省華昌鍊礦公司自前年銻價驟落即已虧折不堪兩年來業務停頓幾至不能支持於是另推楊度周扶九等出任總理及理事長設法整理茲聞楊氏在滬已與中美留易公司商定辦法華昌公司將所設紐約之莊取消以後運消銻砂即由中美公司代辦並由華昌公司以五十萬兩之現金入作中美公司股本即以已經運到美國之銻砂作價中美公司承認以後每年代銷純銻一萬噸並允先行墊欵陸續交貨所需手續料即在墊欵内扣除此項辦法並經召集各大股東及該公司在滬職員議决至目下公司業務仍須相機擴充所需之欵已由楊氏在某方面商借現洋一百萬元數日之内楊氏即將入京就商此事此項消息爲該公司某要人傳出據云甚爲可靠 
　　湘督張敬堯前以湘省金融枯竭擬將米禁弛放業經電由中央核准定十月一日開關在案其後以西南兩路迭次發現水旱之災中路各屬除寶慶外悉被蟲傷本年秋收僅得中稔若一旦弛禁榖米價格必至驟增且湘省所駐客軍南北兩方合計不下十數萬加以各省請辦軍米賑米者絡繹不絶使果實行開關必致蓋藏空虚自食不足湘人有見乎此力起反對迭次呈請緩弛米禁張氏不得已乃决計暫緩實行刻已飭知財政廳妥籌一切矣 
　　永興地方日昨忽發大水彈指之間平地水深數尺洪濤巨浪勢極洶洶人民逃避不及死者極多又以突如其來水力更大致房廬牲畜及雜物等件飄没不少至田禾雜糧蔬菜等則一葉無存悽慘情形不忍目覩且災區甚廣從永興起直至耒陽下游合計幾及百里云 
[江西各界聯合會之大打撃]  
　　江西學生聯合會代表盧任華余漢卿等六人因對外問題組織各界聯合會商會尙猶豫不决意欲趁八日商會常會期間請其加入發起且以龔會長初次晤商時即曾允派龔文明余鏡秋二人爲籌備員盧會長及會董中亦多有同此熱忱者該會旣有此表示於是乃出而奔走各界不謂上次商會開常會時忽即變爲自由加入各界皆惟商會馬首是瞻遲遲至今尙難成立學生等查悉商會所以徘徊之原因乃爲偏聽一二見好者之方故今日復推代表前往該會滿望詳爲解釋乃坐候至三小時之久兩會長及各會董均在樓下公斷處閒談各代表求見不獲乃謂學生等雖不足當會長一盼然亦當念其來意無私縱不贊成亦自可面覆數語即請該會職員龔奎卿懇切轉言龔即下樓報告會長皆有難色適羅伯農至頗不以拒絶爲然即慫恿龔君出與學生一面當由各代表陳述國勢淪危風兩同舟之義幾於聲涙俱下末又謂學生亦自知不免爲諸君討厭可否明日請貴會派兩人會同開一討論會先决定應否發起此會如大家不以爲然何能强貴會從同云云龔唯唯否否祗謂俟轉告同人樓下已將開會不能久談各學生代表乃去時已鈴聲鐺鐺龔會長將各案議畢起而動議將適問與學生所談報告大衆己乃不置可否經楊錦垣羅朗山汪建齋徐瑞甫等討論良久不能决旋有數會董請主席以贊成　入反對加入兩種分付表决羅伯農吳季卿主倣抽籖法每人給一紙條贊成者於紙上記一圈反對者記一點投於筒内開視總數爲二十一張記點者十九張記圈者僅二張大多數否認加入經此一場表决並以前自由加入之案遂亦歸於無效矣事後查記圈者一係烟業會董唐左基一係紙業楊錦垣云 
[九江中學風潮之近訊]  
　　江西敎育廳委段育華爲第三中學校校長潯人一再反對詳情迭誌本報茲聞此事由潯籍省議員譚震劉眞等主動先是譚欲以某君爲該校長介紹於敎育廳未得許廳長同意譚乃邀集五屬同鄉會在省開會主張以地方人辦地方學務力請反對段校長謂段任意甄别潯屬學生殊爲五縣敎育前途之窒礙其實段到潯後因見該校學生英文幼穉故將第三年級學生甄别預備將來以英文聽講尙無歧視九江學生之意近來投考該校者九江約取二十餘人亦一證也嗣譚等又派代表來潯邀集五屬學界開會電請敎育廳收回成命就地擇人並責成各縣敎育會取同一態度爲反對之表示（湖口敎育會已有電反對）惟九江縣敎育會躊躇日久頗不願隨聲附和嗣見風潮愈演愈烈恐敎育停滯乃呈請敎育廳弭患未然茲錄該廳覆函如下逕啓者頃接九江五縣學界陳震等電稱豔日九江五縣學界假九江縣敎育會開學界全體大會僉以整理敎育貴在得人九江地處交通敎育興衰爲全省關鍵非得地方適宜人材辦理敎育萬難發展新任第三中學校長段育華地方反對激烈仰懇鈞座俯順輿情就地擇人以平風潮而重學務九江敎育前途幸甚等情到廳查此案起因甚微近則以漸發生誤會若非將委任始末並本廳所抱宗旨爲貴會詳悉言之不足以予解釋而資維持本廳長來贛未久即聞第三中學辦理不善一則主持者固未得人二則九江外校勢力已成本省公私立學校受其反響致呈一種萎靡不振之象當鄧校長未辭職時本廳長已留意繼任整理之人矣段君去年曾見過此次由閩回省晤譚之頃審知其學識甚好且曾留學美洲易與外人提携於辦事上亦具有應絃赴節之用於鄧去後即委是職是本憝長之本意乃爲九江擇優良校長非爲個人也發表半月之久始據各處呈訴宗旨並不一致留鄧拒段分府分縣歧之又歧經分别曉諭去後近由在省五縣同鄉會及九江學界湖口敎育會等函電紛來仍以地方二字爲前提於拒段理由固未之及即所持地方之說亦僅以吉安爲比例殊無充分之根據在官廳本可置之不理夫舊校長果佳留鄧而拒段猶可言也新校長誠不職拒段而請另委人亦可言也今則鄧之成績旣爲都人士所共見段則履任未幾尙無何等設施可資推測於此而言拒是非拒校長也拒官廳用人之權也本省省立各學校凡中學九師範七女學二專門二甲工二所用校長何嘗有地方非地方之成見設皆如彼所言當立呈紛亂之象且吉安二校長誠地方矣而尹羅二君對於狹義之地方仍屬東扶西倒救過不暇設竟用九江人爲校長而潯屬之非九江人者亦可持此主義拒之破壞伊於胡底將置官廳於何地耶此事本廳長對於段君原毫無偏護之意惟就事實上職權上對於要求撤換者實萬無允從之理素聞貴會學識宏通具有世界眼光特將區區爲九江匪爲個人之誠及地方人不便辦理地方學務之意見縷悉言之還希察照曲爲開導維持公私攸賴至段君新到校或有因應未週之處並乞隨時忠告以期完善至爲紉感此致九江縣敎育會 
[蘇議員劾齊之活動]  
　　江蘇省議會加薪派議員因齊省長反對加薪不免懷怨於心近自新國會議員鮑宗漢等提出查辦案又聞省議會將屆召集之期於是乘此機會希圖倒齊揚屬某議員等日前到省住交通旅館函招同志議員來寗籌商預備彈劾之法據其主張先搜羅資料聞第一起彈劾縣知事如金壇趙興霙無錫楊夢齡等第二起彈劾各釐避委員如太史格陳超衡等第三起彈劾省公署某道尹某科長等以上三者皆爲彈劾省長之根據已函各縣省議員廣集證據俟開會有期即提出討論與國會議員取一致行動並與某派約明如新任省長有確實消息某等須荐人若干故目下該議員等甚爲活動惟召集常年會之期省議會暫行法並未規定春秋故東三省今春即開常會然則江蘇本屆會議齊省長允年内召集與否亦一重要問題也 
[南京快信]  
　　院電李督請去電切實開導吳佩孚李督復電已派馬諮議赴湘晤吳疏通　　 
李督與贛陳光遠鄂王占元宣言幹旋和局必達圓滿目的昨又電西南岑陸七總裁疏通承認王揖唐俾和會早開以奠國是 
　　王芝祥徐恩元均於昨日過寗赴滬聞王係奉命赴粤接洽徐係赴美磋商借欵 
　　前由浦口專民公司招往法國之華工茲聞不日由法船運送回國來浦李督已加派補充旅二團駐浦防護李督委趙毓煊充硝磺局長曾樸充本署顧問 
　　下關和記公司買辦韓世昌前因城内外發生時疫特捐欵在城内外設立時疫醫院六處不到一月已治愈二千數百人聞李督齊省長擬會銜電京請奬 
　　陳光遠電贛南吃緊已下特别戒嚴令 
　　齊鎭守使王警廳長昨派軍警稽查十六人駐下關浦口車站阻密滬各團體代表北上 
　　蘇烟酒公賣局長文龢到差後曾派委員分赴各區清查積弊催解欠欵茲聞第六八兩區委員裘翼卿徐履中已將該兩處歷年弊端呈報省局查核 
寗垣布業要求學生會准其將上海底存三十六萬二千兩之日貨運甯鎖售如下允所請各號即另設他法地方通信 
[蘇州]  
　　整頓農會之廳令　吳縣公署昨奉實業廳訓令略謂農會之設原以改良農事研究農學爲宗旨（中略）際茲歐戰告終各種原料缺乏正我國力圖發展之機本廳長服官桑梓已將兩載無時不以提倡改良實業爲念欲求實業之進步尤以整頓法團爲先查各縣縣市鄉農會自暫行規程公布以後依法組織者固屬不少因循敷衍廢弛職務者亦所在多有各該知事均負警察考核之責除分行外合亟令仰該縣暫行縣市鄉各農會其有未經成立者迅速組織照章應行改組者分别選舉如有成立數年竟無成績並不遵章改組即以無農會論應由該縣查明並於一月内將成立日期及選任年限改組時日職員姓名分别列表具報呈候核奪 
[南京]  
　　南京高等師範學校師範部添設補習班　南京高等師範學校師範部以增進各省選送生覆試未取者之程度起見特添設一補習班修業期以一年爲限不收學費膳宿由補習生在校外自理制服等費概免至於書籍用品保證金等概從極省方面計算以期減輕求學者之擔負科目以英文數學物理化學博物體育等科爲限由補習生按照興味需要任擇數科肄業限本月二十一日報到此等辦法旣有合於推廣敎育之旨並可慰遠省學生之志願誠一舉而兩得也 
[鎭江]  
　　米價又漲　邇來新榖漸次登場而鎭地米價反見增漲聞昨日江干米市開盤江北上等新米每石增至六元八角上等陳米每石亦增至七元五角此間人民預測臘尾春頭勢將漲至十元莫不憂形於色云 
　　溧陽縣會議賑濟辦法　溧陽縣各鄉今夏窪雨爲災田禾淹没災黎遍野待賑孔殷各鄉董村耆紛紛呈請撥欵賑濟該縣知事特於前日邀集各董耆等到署會議救濟辦法 
[揚州]  
　　判决查燈衝突案　江都振揚電燈公司人員李福生等前在天寗門街永順油坊查燈與店夥王金山衝突該號東王某以銀洋被刦一千七百餘元在縣起訴電燈公司則謂該號竊電有據請縣提究一案十日經徐承審開庭鞫訊兩造言詞各執辯論終結後判王竊電燃燈證據確鑿被刦銀洋無憑宣告閉庭不服聽憑上訴 
[安慶]  
　　楊善德靈柩抵皖　已故浙江督軍楊善德靈柩六日由杭發引業於十日運抵皖垣省城長官均往接官廳迎迓沿途由軍警保護並有軍樂隊前導繼以牌傘繞市一週儀仗極爲繁盛觀者塞途嗣至天台里新購住屋内停放聞俟領弔後再行安葬浙省派往護送楊柩之張何二人昨特電盧督云杭州盧督軍鈞鑒楊督靈柩本日八時安抵皖萬寒日開弔畢遇船即回謹聞師長張載揚鎭守使何豐林叩蒸 
　　軍米局長兼攝財政廳　財政廳長胡思義現丁父艱財部電准給假治喪假瀟仍令回任等情已誌前報頃聞呂省長已電准倪嗣冲遴委安武軍軍米局長陳旨章暫行代理 
　　因姦故殺五命案駭聞　歙縣南鄉三十一都地方人民聚放而居東連深渡與浙屬餘杭接壤民風素稱强悍有汪灶順者夙無恒業專事遊蕩平日與族嫂吳氏有染詎吳氏淫蕩性成近來又通外姓於是灶順醋海生波𨺗起殺心竟於日前深夜乘人熟睡攝門入室將吳氏之姑及其伯叔子姪等五人均加刃斃汪灶順則於天明時逃匿無踪現經事主汪善啓鳴保往騐報由縣知事親自詣勘一面勒緝兇犯並呈報省署立案 
[寗波]  
　　時疫醫院之成績　定海時疫流行由旅滬巨紳朱葆三等組織臨時治疫醫院迭誌前報茲聞開辦十日間共收病人五百餘名除有八人不及救治外餘均全愈出院且係重症居多施割症者凡六十餘起故地方人士咸讚黄世康楊鍾甫二醫士醫術精深救活如許生命擬公送匾額以表欽佩並欲挽留黄醫士常川駐定惟黄君以上海診所事繁侯疫勢輕減後必須返滬云 
[廣東]  
　　仇殺案交法庭訊辦　粤垣仰忠街仇殺案兇手黄懋麒自捕解警廳後歷經司法課訊問均侃侃而談以父仇已復雖死無悔等語聞者均壯其志且聞黄被捕時在其衣袋中搜得一函係致族中兄弟者略謂父仇已報死而無憾無尚有少妻幼子懇求照料撫養九原銘感等語函面書明山警察廳付顯係報仇後預備自首惟警察發覺敏捷故而就捕致掩其自首之跡此等案情在向來辦理者均援例減等以昭激勸現警廳以此案須由法庭判决方合手續昨經將其轉解地檢廳訊辦矣陽江各團體對黄此舉均甚快心并電請爲之原情論罪茲將原電錄後陽江來電黄子慰結串股匪徐東海連年殘殺擄掠控案纍纍旣奉查辦全縣人士久欲食肉寢皮茲聞被黄懋麒爲報父仇在省剌斃人心大快麒雖違法情有可原乞原情論罪稟續陽春闔邑地方保衛團分局呈勛勸學所長王秀南敎育會會詠春農會陳元煇等印江 
　　醫院女生被擄案續聞　老城舊倉巷圖强女醫院學生本月三日被擄案詳情已見昨報茲聞是日由陳談何蛋家介紹到院之人係持一紙條上書小北門外横枝岡福音堂劉亞榮處請伍先生前往接生字樣各生以劉亞榮處日前伍院長曾到該處接生一次今由陳元興縫衣店之子陳談介紹素悉劃亞榮是伊家姻親故深信不疑時伍院長之子勸其稍候院長即回惟各生均以分娩危險不允久候即飭傭婦檢齊應川各件隨與來人匆匆出門至至氏回時聞訊急報警區派警協同訪查據東門口站崗察警稱適間確見有黑衣女生三人白衣女生二人傭婦一人并少年男子共七人匆匆向北横街而去隨即跟踪沿途詢問渺無踪跡旋經警察一區分署將陳潭何蛋家二名捉獲解交警廳嚴密鞫訊魏警廳以二人爲本案重要人犯業將供開情節派探勾稽四號早經由偵緝長吳國英派出偵探十名分赴東北兩效曁横枝岡一帶秘密偵查探悉横枝岡福音堂并無延醫接生之事詢以劉榮名字則稱數年前確有其人係充堂内伙夫今已物故惟陳潭親到該院所交之條字大書劉亞榮多煩舊倉巷李老先生下署福音堂等字樣訊之陳潭且認劉亞榮係伊姊夫至今仍在横枝岡居住伊之同往圖强請醫係由何蛋家帶一身穿柳條衫褲者親到伊至中途何蛋家托詞有事自行轉回彼即與穿柳條衫者同到圖强請醫所書條字係由穿柳條衫者帶來遞與該院以後之事概不知情等語訊之何蛋家則稱并無到過陳譚住宅據稱是日朝膳後偕一友人同往海珠戲院觀劇散塲後復在長堤雂一沙艇乘凉艇銀二元五角深夜始歸至何人延醫接生概不知道等語該廳偵探以其滿面痲瘋爲人厭惡豈能入塲觀劇且沙艇乘凉價值至貴者亦僅一元左右據供各節　有别情即將内中黑幕再爲詳探查得陳譚之姊嫁與劉榮爲室係由何蛋家之母與之做媒故能詳知底藴且知何蛋家時到圖强醫院倒哨水央伊同往必能取信心計頗工警探查悉各節已有端倪現經上緊跴緝不日當可破案矣 
雜評一 
[疏通吳佩孚（默）]  
　　此次之疏通吳佩孚分之且二義一疏通其勿反對王揖唐議和一則問接疏通馮段間之意見也然吳之反對王揖唐議和即隠然代表馮派意見故合之又爲一義能使吳勿再攻撃王者卽能漸消馮段暗鬭之力此可以意測者也 
　　然而吳前日迭次單獨之電僅表示其拒王之意今之與譚莫聯電則更露其表同情於西南之意矣愈疏通而吳之態度愈强硬吳之態度愈强硬愈兒馮段間之接洽爲難然則今日北方當局之隠憂又豈僅在拒王議和而已哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙江學生反對王揖唐]  
　　本埠各界聯合會籌備處昨接浙江學生聯合會通電云中華民國學生聯合會總會各省學生聯合會鈞鑒竟自命爲總代表將貿然南下矣照此以往苟和議無成則總無統一之望即和會有成亦終成分贓之勢中華民國一塊乾凈土終必斷送於王而無餘也此事大有關於國家前途我國民豈可坐視敝會力薄能微除電達北京政府請撤王外敢哀呼於諸公之前望全國協力通電北京政府反對王揖唐爲總代表阻其南下庶安系勢力莫展賣國志願莫能達到國家幸甚浙江學生聯合會叩尤（附錄致北京國務院電）北京國務院鈞鑒南北統一固是要着惟北方總代表以安系首領王揖唐充任顯係從安系之賣國計劃而已若非即時免王爲總代表則謀統一爲形式而非精神爲僞而非誠害難筆述萬望另簡賢能以達和議最初之目的勿以和議爲名殃民其實是所至禱浙江學生聯合會叩尤 
[各團體電請取消八年公債]  
　　江蘇省敎育會等十一大團體昨爲八年公債事致北京電云北京大總統國務院財政部鈞鑒七日敎令公布八年公債條例輿論惶駭查議决公債之募集及國庫有負擔之契約其職權規定於約法今政府不認新國會有此職權似已深知新國會之非法而不依約法所規定驟然公佈何以取信於國民且此項公債指定以田賦擔保得隨意賣買抵押萬一落外人之手其害何可勝言請從速宣布取消以杜外患而尊約法江蘇省敎育會上海總商會上海縣敎育會上第縣商會中華職業敎育社寰球中國學生會華僑聯合會上海靑年會上海歐美同學會上海基督敎聯合會上海救火聯合會文 
[電請激查浦東電車事]  
　　公民姚文枬等爲浦東事昨致京省電云北京國務院農商部南京省公署實業廳鈞鑑文枬等前以有人發起浦東電車公司聞係外人利用事關主權電請院部勿予批准立案奉批飭查並勒停進行在案近各報載此事又在進行資本一千五百萬元築路二百六十里建橋三十餘座業已繪定圖樣中有某國人資本不日披露等語言之鑿鑿羣情駭詫應請迅飭澈查虚實如果有人托名華商前來立案務懇確切嚴查資本所從出萬勿遽予批准以保主權而弭後患上海公民姚文枬黄火培穆湘瑶朱日宣賈豐臻穆湘玥王鑣沈錡同叩文 
[籌辦國定稅率員來滬續誌]  
　　政府近因規定國定稅率由財部派賈士毅來滬籌辦已誌昨報茲將江海關監督公署所接政府通令略錄於下以前在上海修正之關稅爲我國與各締約國間之協定稅率現因協定稅率旣損國權又减少關稅收入於國家經濟財政上有莫大之不利益惟前定稅率爲盛約所束縛不能爲我國自由損益至於今後對於尙未締約之國及曾經締約而業已宣告廢棄成約之國所有輸入貨品之微稅稅率應不能適用旣有之協定稅率即我國有進行自由制定國定稅率以便應用之必要故已决定除已派員赴滬商訂國定稅率外特通令遵照逕與該員隨時接洽速籌進行方法以底於成而期收回制定關稅權之第一步云 
[川省請償兵事損失之公函]  
　　四川善後協會接四种督軍署省長公署籌振總局公函云敬啓者案據成都南北兩門災民代表鮑恩澤等呈稱恩澤等向居成都各守恒業或積資營貿或置産賃租歲獲餘息罔不先公後私凡納稅完捐未敢稍懈所希望者但求安居保業而已乃丁已二月川滇軍無端開釁禍及無辜人民曹害已不堪言詎料滇軍去后甫及兩月川黔軍又在城宣戰肆行焚掠蹂躪更甚从民之傷斃旣多財産之損失尤巨恩澤等各家財産房屋悉補燬擄聲盡追思慘狀令人心膽俱裂軍事息后迭經警廳商會曁籌振總局派員調查就黔軍所燬一次核計損失已逹數百萬之多考之民國法律按人民因國軍戰爭所授損失國家應負賠償之責如辛亥漢臯起義人民損失金陵戰事議結與夫前歳復辟事起京師因戰所受損失均蒙國家擔認賠償成都遭害事同一律當日被災之户乎籲無門因舉恩澤等爲代表聯名開單開粘附被燬街道圖分報鈞署及内務部懇援案賠償均奉批准查辦有案嗣因軍事復起以致延擱迄今南北和議理聞湘陜各省曾遭兵燹之地均聯翩入告邀請賠償川省人民受害最烈雖經旅滬同鄉發起善後協會爲民請命第道途遥隔恐未悉此地實情仍不免向隅之歎反復思維惟有據實再陳仰懇我省長垂念人民被災情慘准予援案分别咨呈主持南 
北和議諸公加入條件議請賠償俾蘇積困則感戴爲無旣矣所有摇案籲懇賠償緣由除分呈督軍署曁函達上海四川善後協會外理合抄附前次原呈稿批呈請鈞署俯賜查案核辦示遵等情據此查往歲省垣兩次兵燹被災情形與損失數目迭經先後聯銜連同通省災况電達貴會查照該民來呈旣分函貴會有案相應函請并同前案辦理實紉公誼 
[政府新購飛機第一架抵滬]  
　　大陸報云中政府所購之襲志式飛機第一架業已抵滬分裝若干箱暫存匯山碼頭以待轉運天津至大批飛機尙在途中大約兩星期内可由第一次從倫敦直放之輪船運抵上海而主任司機員等亦將隨之俱來今機匠蘭斯台爾氏已到滬於星期三日起程赴津裝機之箱長二十英尺闊十四萬尺高十二英尺轉運之際頗覺因難蓋往來津滬間之輪船往往艙口太小不能容入若置諸艙面則當此大風常作之時又未便冒險爲之也大約將由江輪運至漢口然後附京漢車北行上海經理轉運飛機事宜者爲壳件洋行飛行家若干人現已在京準備裝配機件此輩皆係英國退伍飛行軍官云 
[美芮公使回國之滬聞]  
　　中美新聞社云卸任北京美公使芮恩施博士定於十三日出京回國上海友人接其來書云余於起程歸國之前不克到上海一行實爲遺憾余須趕乘郵船委内瑞拉號而離京之前結束一切事務已無餘暇爲語上海公衆余對於彼等之利益無時不深鐫於吾心深望此後仍時通消息云云 
[法國没收德船載華工抵滬]  
　　大陸報云前德國亨寶輪船公司之船巴逹維亞號載重二萬噸昨晨行抵上海午後即開赴浦口載有馬賽出發之華工二千一百八十九人在浦遣散此船爲捕獲品由法政府收用今至上海係懸協約國藍白色旗俟將來駛回馬賽後將改駛於大西洋戰前此船專行於南美阿眞廷與德國之間云 
[各界聯合會正式籌備預紀]  
　　學生聯合會總會上海學生聯合會昨致工商學界各團體及各地旅滬同鄉會等公啓云逕啓者組織各界聯合會事宜實應時勢之需要久經敝兩會迭次派員與各團體接洽均荷贊成日前各界代表聯席會議復經公决暫委敝會以發起籌備會之責任并由各代表擔任向各團體分頭接洽計已機會成熟茲訂於本月十四日（星期日）午後三時在敝會開正式籌備會幸希貴團體推派代表一二人屆時出席共籌一切是所至盼 
[國産洋式毛線之免稅辦法]  
　　江海關姚監督昨接稅務處令云案查本處前准農商部轉據上海第一毛線廠所製毛質絨線運銷各省時暫予免稅抄呈咨處核辦當經本處以該廠毛線係機製洋式貨物之一種祗能照仿製洋貨現行稅法待遇咨復農商部請轉令運照并轉令將該廠所用商標及製成貨樣送處查考去後旋據該廠將商標樣本呈送到處原呈并以所製毛線成本太貴存積各貨無法運銷確於營業上未能便利仍申免稅之請本處當將送到貨樣詳加考騐其貨色是與來自外洋者相敵成績其爲優美因念現在仿造洋式毛線者僅有該廠一家正在初辦時間當可通融辦理部予免納海關正半各稅一年以資提倡此項毛線近來由外洋運入者甚多旣准該廠免納一年即不能不嚴定辦法以杜用外洋毛線冒充影射希圖漏稅之流弊茲酌定辦法如左（一）該廠毛線據該監督查復每日可製成一千磅該廠係本年二月七日開工自開工之日起扣足一年約應成線三十六萬磅合華秤二千七百擔所有免稅一年之限期應即以運足三十六萬磅之毛線爲定額運銷足額卽作爲免稅期滿（一）該廠所用羊毛原料據該監督查復純係國産購自各省内地照完稅釐則運滬進廠時必已完過上海落地稅其由輪船進口者必更兼完滬關復進口半稅所有該項原料已完各項稅釐之證據該廠須妥爲保存該監督得隨時派員赴廠調查（一）該監督查復該廠毛線所用原料需三磅方造成一磅其餘剔剩二磅係售與洋商出口核計紡出毛線三十六萬磅應進原料一百零八萬磅將來考核原料證據時不得少於此數（一）此項免稅毛線應由該監督另刋專照每紙限運一百磅送存該關稅務司備用凡該廠製出之貨無論報關出口或運入内地均須報關領照以憑騐於惟在滬地銷售者另由該監督刋給過卡特别准單俾與專照運出境外者有别其特别准單滬銷之貨仍連同專照運出之貨并不得逾三十六萬磅之數以上辦法應即由該監督及該廠切實遵行庶於體恤之中仍寓愼重榷務之意除分行外合行令仰該監督即便遵照可也 
[棉市消息]  
　　美盛公司一星期棉市消息云上星期華棉市况大弱跌價銀一兩跌價之故與中等美棉及印度棉之跌價有關且因天氣晴佳收成大有進步預料本季棉花收成不至歉缺但較平時不過得六成或七成九月一號上市之新花足補存貨之缺惟此後天氣如何仍與收成有關今不能預料總之棉價有跌落之趨勢也利物浦市價一月份父貨爲一八·四二便士紐約市價存貨二九·一○元三月份交貨者二九·○三元印度市價新花四五五羅比 
[麵店夥友罷工之經過]  
　　本埠城廂租界麵業夥友罷工一事相持數日至昨日始解决各店一律照常營業茲將此事始末緣由調查錄後薛衖底之麵業公所本爲該業大小行共有之産向歸大行管理每年舊曆五月十三日關聖誕日大小行分日設席會餐大行於十三日舉行小行次日行之本年關聖誕辰適值罷市風潮大行停未舉行小行事後補行大行中之非以做手出身者見小行中人多精蠢倡議將該公所概歸小行管理大行籌欵另建以便大小分立小行中人允之推舉同業二十人爲公所行頭管理其事又以公所房屋朽舊器具缺少也决議每一同業月捐錢三百文分上下半月兩次收集應用事爲大行所知以小行中人計有千數各捐三百每月可得錢數百千小行有此巨欵集成團體將來勢力日增慮非大行之福遂思悔議由公共租界福州路近水臺店主萬財源首倡反對不詐小行收捐故張阿毛何友寶二人前往近水臺收取當被毆撃並拘押捕房送廨訊辦而小行中人次日遂全體罷工提出種種要求與大行磋商多次未能解决後該小行中人公推長興館店主劉寶昌爲總代表出與大行接洽故日前下午特假邑廟點春堂内開會雙方磋議良久公同决定四項（一）公所仍照原議歸小經理大行不加干涉（二）夥友工資向以錢碼計者一律改爲小洋合算（三）張阿毛何友寶已經公廨訊押請求減免刑期二人所受之傷亦由大行代爲醫治如一時未能釋出凡押一月由大行照其原有工資之數各供其家屬（每人每月六元）養贍（四）各夥友次日上工不得再有推諉雙方對此均無異議故昨日起各館均已照常開市矣現小行方面已推定劉寳昌爲領袖行頭商辦公所一切進行事宜以資整頓云 
[過犯糾衆團聚麵館之懲備]  
　　文小羊張榮林陳阿根陳阿金王阿新金雙林等前日同在湖北路三百六十六號門牌素麵店内團聚當被派駐老閘捕房專查特别事件之華探目鍾星南西探目壳羅香等查見將文等一件帶入捕房押至昨晨解送公共公廨請究據中西探目投訴查得被告等均無正當營業且文小羊係逐出租界之過犯餘人亦經公堂懲辦有案可稽今乘常錫兩帮麵館夥加工未遂聚衆至開市之素麵館内此等舉動殊碍治安請爲訊究訊之文小羊陳阿根供多含混而金雙林延律師到堂代表辯稱被告之父現在法大馬路開設西法染坊金雙林前次犯案亦由敝律師代表當經美領將案註銷金實非無業之人請爲摘釋中西官核供判文小羊押西牢半年期滿仍逐出租界陳阿根張榮林陳阿金王阿新等四人均驅逐出境金雙林着存現洋二百元作保限三年内不犯刑事違則提案併究 
[身帶手鎗禁押一月]  
　　江北人孫惠成於本月四號身藏六響實彈手鎗一支行經公共租界福建路被老閘捕房探捕查獲解經公共公廨諭飭押候查明澈究在案昨晨由廨提訊據西探鼐鐵上堂禀稱查得被告在租界雖未犯案然身帶手鎗决非良善禀畢當將手鎗呈案訊之孫惠成供此次由通州趁輪會來滬於四號抵埠因至岸上大便該手鎗不知何人棄於坑厠内即拾納袋内欲携往價賣並不爲匪求鑒張襄讞核供商之美包副領事以旣據捕房查未犯案惟身帶軍火亦屬違法判孫押西牢一月示儆手鎗充公 
[滬南工巡捐局董事會議紀]  
　　滬南工巡捐局昨日午後開董事會到者顧履桂陸文麓姚文枬朱開甲莫錫綸等先經局長姚石蓀聲明開會宗旨略謂本局對於議决各處路線往往有人誤會出而指摘查租界定章由工部局規定路線後如有業户翻造房屋者必待精習打樣之人履勘盟確業主深和工部局之定章無所異議亦無非禮之要求惟華界居民未知本局規定路線種種辦法故有此種舉動請各董會商進行云云旋經各董對於該局所規定之辦法共表同意公决以後凡有居民造屋請領執照者務照局中前所規定之圖式辦理無變更之必要茲將議决安由照錄如下一前次議决各處路線圖樣應請再爲審查案議决尙文路之線仍照原案再行審查 
　　一喬家浜柬叚陶姓等户基地案議决該地每畝以二千元爲度一籌畫特别工程經費擬將肇周路出租公地變價抵充案議决將該處出租公地變價抵充特别工程費用地價每畝以四千元爲最低度一汝南里居民施則敬等請函縣知事示禁該處添建殯房案議决本局對於該處不發殯房執照一寗紹公司請建十六舖棧樓案議决准予建造棧樓并令其知照大達公司 
[西溝港口美契升科之請駁]  
　　浦東塘工善後局昨呈滬海道尹公署文云爲西溝港口規定丈尺永禁填築駁覆美契浚浦升科呈請核轉事本年九月二日奉上海縣公署訓令第五六七號内開案奉江蘇交涉公署第一八六號訓令開本年八月二十四日准浚浦局函稱接七月二十三日及八月二日大函論伋西溝港口之寛闊今據本局之意如爲浚浦及河治工程則有一百二十尺之寛闊已足敷用且本局亦並不反對二百二十尺之寛闊問題倘塘工局果能設法購得灘地前之利榷則此項灘地之升科費銀本局准其豁免茲該局旣未能照辦則現有美册二四零五號契地業主已至本局要求升科本局惟有按照浚浦合同第十二條辦法辦理不能不允其升科業已將該契升科手續預備准其升科等由准此查此事迭接該局來函節經令行該縣飭局核覆在案准函前由合再令行該知事仰即轉飭塘工局迅速查酌辦理具覆核奪此令等因奉此查西溝港口規定寛度三十丈即三百尺限制填泥升科業奉鈞署會同江南水利局查明呈覆省長核准分咨内務農商交通部曁全國水利局照准咨覆令行在案上年有美册二四零五號契主坐落西溝南岸港口報請升科經會丈局訂期會期當以水利攸關規定港口寛度繪圖函請轉致浚浦局查照夫升科本非契内之地能否准予升科亦非契主所能强求按和約外國人在界内租定地畝却不能由己便必須中國官查視其無足妨碍方准租住該灘地坐落浦東内地塘工範圍且在西溝港口攸關航行出入斷不能授引第十二條辦法爲藉口若浚浦局允其升科則侵越地方行政權限妨碍水利違拂衆情此案迭次呈請上海縣公署核辦轉特派交涉員轉至浚浦局限制填築在先該港口規定寛度三十丈復奉省長咨請中央各部局核准並奉鈞署錄咨特派交涉員轉知各司局永禁填築以維航路各在案董局爲地方公益計港口規定寛度不踰浦線當恪守定案辦理應請鈞署據情核轉特派交涉員函請美領事轉飭該商遵照並知照浚浦局河泊司西溝港口限制填築美册二四零五號地契未便准其升科入契並令行會丈局查照以土重權而全公益謹呈 
[奉賢縣改建監獄]  
　　奉賢縣監獄年久失修日就坍壞刻經孟知事詳准齊省長鳩工改建所有監犯四十一名於前日咨請水警署派警護送來滬寄押漕河涇監獄 
[爪哇收到振欵之覆函]  
　　仁濟善堂接江蘇交涉員復函云逕啓者查爪哇賑欵一事前准來函以捐欵三千元合和幣六千八百七十盾由和蘭銀行匯寄爪哇領館請爲致函爪哇領事欵到就近轉飭公正華僑具領散放等由當即函致爪哇巴城總領事核辦並函復在案茲准函稱查此欵業經如數收訖此次美里達埠火山爆裂殃及僑民蕩析流離痛苦莫訴上海仁濟善堂曁出口各業公會軫念災黎慨捐巨欵慈雲垂蔭苦海生春查火山爆裂之地點係在泗水領館連境除將該欵匯寄泗水領事察收轉撥該埠公正華僑具領散放俟接到復函當再奉達外相應先行函復即希查照並轉達謝忱等由相應函達貴堂請煩查照爲荷 
[關於賑濟水災之消息]  
　　仁濟善堂接錢業朱五樓王鞠如盛筱珊葉丹庭函云敬啓者前接惠書因天災洊至今夏霪雨爲患蘇浙皖三省受災均重情悲饑溺自應解囊相助以濟羣生茲以敝業慨災黎之無告同懷桑梓之情業已竭誠勸募凑洋三千一百四十元茲特備送台端即希察收惟此洋請撥解旋滬同鄉會指明捐入湖屬振欵洋一千五百元其餘歸入蘇浙皖三省振欵共計洋一千六百四十元均希台洽附還捐册十一本請察核云云 
　　湖北王督軍何省長以鄂災奇重特派代表徐誦先與旅滬鄂紳關絗之接洽一切昨在東亞酒樓設筵磋商進行湖北水災籌振員勞敬修現奉湖北何省長委充實業諮議官由徐誦先交到公函勞君奉委後當即專電謝委 
　　襄陽水患被災地方多至二十餘縣南洋兄弟烟草公司捐資購備米麫數千包運赴災區散放王督軍何省長特派兵輪專委幹員相助何省長致該公司函云敬啓者日前接晤雅敎承以鄂省水災甚重擬購辦米麫派員分赴災區酌予施放等因瞻仰高賢莫名感佩茲將各縣受災情形開單說明送請查閱并附簡明表以備參考仁漿義粟載詠其蘇謹率災黎爲大君子一伸謝悃專泐敬頌籌祺諸維善照何佩瑢拜啓 
[寰球中國學生命今晚之演說]  
　　寰球中國學生會定於今晚（禮拜六）下午新鐘八時請前南方司法部長徐謙君演講「吾國外交失敗之原因」徐君言論久爲吾人欽佩欲往聽者可無須入塲劵云 
[中華基督敎會明日之演講]  
　　北四川路横浜橋北中華基督敎會明日「即十四號」上午新鐘十一時請趙士北博士講基督徒救人救國之大問題博士乃基督徒游學美國將三十年近與鈕永建王葆眞徐季龍等商組基督徒救國會甚力是日馬文衡主席請全體會衆同唱徐季龍君新著之新救國歌三章以起我同胞愛人救國之熱誠云國歌錄後（其一）救我中華民國·保我共和五族·得救最樂·世界潮流雖惡·强權主義必弱·吾人急起救國·犧牲最樂·（其二）我救國中華·我盡天職不渝·樹我國旗·外交權利雖失·國家基本未虧·吾人急謀統一·嘉哉國旗·（其三）大哉救國主義·範圍世界人類·戰勝武力·互助必先自立·救國不分畛域·世界進化所趨·消除武力 
[各學校消息併紀]  
　　盲童學校　上海盲童學校現值署假滿期訂定九月十五號行開學禮盲童三十名前因休業旋里者今已陸續返校新生報到者亦踵趾相接該校設備漸定收效甚速本年上學期參加南京省立學校運動會曾得甲等金色奬章成績優良風聲遠播爲盲人敎育放一異彩茲又寛等經費添招幼童十名年齡在七歲以上十二歲以下者爲合格膳宿嘗理費月需繳納五元極貧者可酌量核減若有年齡較長之盲人則位置特别工塌學習工藝養成有用之材社會大慈善家及盲童親屬擔　勸　入學之義務者不可失此機會也 
　　師範附屬小學　第二師範附屬小學於此學期始晚間添設英算補習科昨特分致各學生家長通啓云查本校學生於課餘在外補習英算者頗不乏之乘餘暇之時間作補習之長計事固甚善惟敎管方面或致互相歧異陶冶兒童品格不無窒碍本校有鑒於斯特於晚間設英算補習科實欲爲已在補習者圖完美之策而在程度欠高者亦可來校補習藉促進步貴家長聞之當亦樂觀斯科之成立乎今將簡章一紙附奉台覽如學生有志來學者請即報名開課在即務希從速祗頌台祺（附箇章）一宗旨本校之設英算補習科以靑年學子補習社會應用之英算課程爲宗旨二地址本科設於上海市中區尙文路江蘇省立第二師範附屬小學校内三敎科英語算術各分甲乙丙三級每級修業期限各一年四課時每日授課之時在晚問何時始何時終由本校適宜規定之 
　　五休業休業日爲署假冬假春假日曜日節日六學費每科學費月收小銀圓七角兩科兼習月收銀一元應於每月初繳納七給證在一科中修畢三級和課考騐及格者給予該科修畢證書 
　　上海公學　上海公學學生分會自上學期成立以來對於國事積極進行茲值秋季開學伊始該會遂於十一日午後召集各班學生討論改組手續茲將該會被選職員姓名列下 
（會長）王斌（副會長）姚志崇（評議）姚志崇徐應昌（交際） 
王維善（幹事）陳豪程化勇胡翼天（書記）沈懋祖潘光濤等 
　　文學社夜校　大東門外襄鹹瓜街口靑年普益社中華文學社夜校定九月十三日午後新鐘四時行開幕禮昨日束邀各界届時前往觀禮 
[海軍署將設醫務督察所]  
　　海軍司令公署前奉海軍部令飭整頓海軍醫務經藍總司令委派吳淞海軍醫院院長許世芳爲本署醫務科長兼全軍整理專員擬具整頓醫務辦法呈請海軍部核辦在案茲聞藍總司令現擬先設醫務督察所一所派員專司其事按季巡察以期整飭已命醫務科長草具規則呈報海軍部遵示辦理一俟核准即當開辦 
[愛國公司出現]  
　　徐家滙之匯西布廠係滬人集資開辦成立有年所出各色布疋向來暢銷外埠茲該廠股東爲提倡國貨杜塞漏巵起見特在法租界紫來街創辦愛國公司現已開幕除發售匯西廠布正外並向國内各埠工廠定購紡織物品及傘皂等類名目旣多花樣亦新陳列一室供客採辦且售價低廉藉以擴張國貨之銷塲凡非國産概不代售以符愛國名義云 
[奉賢時疫平靜後之演講]  
　　浦東奉賢時疫診察所開幕以來連日均有重症治愈現以時疫平靜定於十三日停止前日該邑學界朱醒華廖麟年王家楨等請診察所醫士趙和卿楊月川蒞奉賢城内第一校演講時疫之起因及預防法聽者二百餘人 
[委趙芹波充護軍使署諮議]  
　　松滬護軍使盧兼浙督以前紅十字會理事長趙芹波在社會服務甚有經騐特委充護軍使署諮議官聞趙君不日赴浙謝委 
[牌照稅新舊認商案控之集訊]  
　　淞滬警察廳徐廳長前據江蘇二區於酒公賣分局劉局長咨據菸酒牌照稅認商陳傑控前牌照主任顧元基移交時欠繳稅洋五千餘元請爲追繳等情旣而被告顧元基投廳陳訴被控欠繳稅洋五千餘元當已繳過洋三千五百元實係抺煞架誣並開呈各縣征收牌照稅實數及種種黑幕經司法科劉科長察核所訴兩造數目不符飭將簿據捐册票根一併檢呈來案候再復訊在案前日劉科長又傳集原被復訊顧元基仍請楊啓爲代表投案聲訴情形並據楊稱當任職時確係經手將顧線與陳傑之洋三千五百元代劃當塲取有收條爲證當陳傑辦理認稅時原似儘征儘解迨後由劉分局長代爲詳請省局長變更常年通扯認額二萬二千元核與實征可得三萬五千元較之前認之數祗有六成零因而不服將找欵洋一千四百餘元延宕至今意圖雙方理論不料反被陳傑抺煞誣控劉科長得供後問楊曰汝知上海縣境實收之數究有若干答稱連西鄉閔行鎭在内兩期共可收一萬八千二百餘元官謂陳曰本廳對於此案已預審明晰兩造各宜退步出外自行調停並令楊從中經勸和平解决陳等遵諭而退 
[丁寳山受傷案候查明再訊]  
　　丁寳山之妻史氏被某洋行管門之江北人田長久引誘成姦賃居於虹口新記浜路二百六十一號門牌屋内日前爲丁偵悉前往與田理論關毆之下丁之腿部受有刀傷即投滙山捕房控係被田用剪刀所戳由捕飭探張林泰將田拘押昨解公共公堂稟稱尙未查明丁傷究係田行兇抑或自戳故請展期以便詳查中西官核禀諭將被告帶回捕房查明解訊 
[控告借洋並無證據]  
　　泰安棧經理馬海州昨投法公堂控稱今年正月問有素識之 
 
 
 

Page 11

 
 
周輝茂借去鈔票洋三百元當時周言攬往香港辦貨俟回申後如數交蓮詎料一去不返至今始在途遇見向索不理故此扭案請求訊追詰之周輝茂供民人並未向馬借過銀洋祗有馬於今春託民人代銷烟土若干包計洋八十元售去後交還六十元民人得佣金洋二十元餘無别項糾葛實被誣控求察官問馬曰被告借洋有無證據答稱並無憑據中西官以原告所空證據不足將案註銷保證金洋二十元充公 
[木匠尋獲逃妻]  
　　寳山人楊關生向居浦東陸家嘴三德里在楊樹浦某廠内爲木匠近因其妻張氏（年二十一歲）不安於室於上星期遷至楊樹浦居住詎該氏突於舊曆本月十六日背夫私逃楊失妻後至浦東一帶訪查無着直至昨晨始悉該氏實被成衣匠白志清姦佔爲妻匿居陸家嘴附近桃園宅四十號屋内遂偕同友人朱有林按址前往破門而人當將白與該氏一併尋獲喚警到來立將人證解入三區警署訊得案關姦佔有夫之婦立命備文飭警將原被一干人說移送地方檢察廳下午經檢察官提案研訊一過命楊等退去白志清楊張氏分别收押候究 
[阿姊毆妻墮胎之控告]  
　　江北人戴滿高住居閘北漢中路聚慶里前將原籍祖遺之用單一紙抵押與胞姊劉戴氏處近持原價向贖詎該氏忽糾同鄰人高清全周步華徐心堂等將戴妻王氏攅毆適王氏懷孕遂因傷墮胎戴即投報四區二分所經倪署員將一干人獲案略訊一過命解司法科核辦 
[閘北小火兩則]  
　　前日下午三時閘北恒通路法北人何阿貴家猪圈忽然失火焚斃猪一只由各段救火會到場救熄又長安路怡興里一弄王姓家亦於前日傍晚因炊飯遺火幾釀火災旋由衆鄰居帮同撲滅 
[徐小四投河遇救]  
　　寄居吳淞路九百三十號門牌之通州人徐小四近因謀生乏術於昨日清晨奔至北蘇州路投河圖盡經一千零三十六號華捕查見急令舟子設法援起帶入捕房經捕頭詰悉其情諭飭留候派探蔣阿林查明伊之親戚再核 
[工人墜樓殞命]  
　　江北人曹雨三昨晚十時許在愛多亞路珊家橋和生碾米坊作工失足自樓上墜下跌破頭顱漿髓外溢當即舁送醫院醫治及抵院逾時即氣絶斃命矣 
[召領疫斃煙犯屍棺與遺物]  
　　淞滬警察廳前據閘北五區警署於八月二十八號查獲烟犯陳連芳一名解送到案發科訊供收押當晚陳在押忽染時疫立送新普育堂醫治無效而死當經該縣函請地方檢察廳派員相騐後諭令由堂棺殮並將陳遺下各物點交檢廳收存候屬認領在案茲悉陳之遺物與尸棺迄今無人認領檢察廳乃於昨日發出召領示諭略謂查得陳運芳係寗波人年四十五歲遺下各物爲大洋四元小洋十一角銅元一枚棉被一條褲帶一根當票一張且該犯爲和尙頭無論諸色人等如有親族久出不歸與所開年貌及遺物相符者應即覓保來案認領屍棺並一切物件切勿觀望云 
[押犯病斃]  
　　袁采福前因侵佔案發經地方審檢廳訊明判决送監執行近因患病發送新普育堂醫治無效延至昨晨斃命由堂報告檢廳經夏檢察官沈檢騐員等蒞堂騐明因無家屬令由堂棺殮 
[巡警病斃]  
　　直隸人馮吉昇現充第四區巡警日前因患脚氣病送南市醫院療治緣症勢甚惡醫治無效延至前晚身死昨日由同署長警等醵資代爲購備衣棺到院收殮 
[破壞烟禁之搜查]  
　　南市第一區警察署趙署長訪悉大束門外吳家弄产貨掮客陸某家私吸鴉片即於前日午前密飭史巡官帶同長警前往搜查陸從後面脫逃致未拘獲當場搜出烟槍兩支烟燈一只烟鋤大小兩只烟具多種烟膏烟灰等連同女傭孫秋菊傭婦陳阿二一併帶回詰問旋據岡警獲解形跡可疑之葉光德到署詰據葉稱在法租界永安街協生柏油白蠟行内爲學徒因往陸家取賭欵致被誤拘趙署長飭一併申解警廳司法科補提在逃人證訊究 
[破獲燕子窠之研訊]  
　　寳山人張蘭葆現充北四川路捕房七百二十號門差巡捕因於北四川路三百九十一號門牌家内私設燕子窠容人開燈吸食鴉片事爲該管捕頭師蒂爾氏所聞密查屬實稟請公共公廨准給搜查諭單前往見張所居之屋地址係華界閘北五區警署管轄雖前門馬路屬於租界然不能進屋執行職務故師捕頭赴該管警署聲明來意由孟春生區員帶領警探與師捕頭於前日協往張家適張捕他出祗將其妻某氏並烟客八人拘獲抄出烟槍二支烟燈三盞烟膏若干並熬烟器具該捕制服照片等物由孟區員一併帶回警署核辦事後張捕得悉即抛差圖逃旋經捕頭飭探緝獲稟准華捕正巡官毛鼎氏諭將該捕卯名斥革帶回捕房押至昨晨解送公堂請究公共工部局由高易帮辦律師爲代表上堂譯明前情並稱查該被告有捕房當差已十有餘年請堂上格外注意現在閘北警署以被告犯事地點係屬華界欲將被告帶去歸案訊辦捕房並不反對云云又由師捕等禀明與警署人員協往搜查及拘獲被告情形而孟區員亦到堂聲明所獲烟犯及被告之妻仍拘押未審請將被告交給帶回質訊後再行送反貴公廨訊辦等語訉之張蘭葆據供該處房屋並非伊家燕子窠亦非伊開云云張逹卿襄讞與英副領事包君會商之下以張身充巡捕竟敢犯法諭准先交閘北警員帶去訊明再行送回本廨發落 
[賣烟與吸烟並罰]  
　　江北人周其香在虹口嘉興路一千五百六十六號門牌屋内將鴉片烟膏售與陳桂生就榻上開燈吸食過癊被閔行路捕房華探薛止昌偵悉禀明捕頭與九十八號西探二十五號三道頭西捕協往將主客二人烟具一副帶回捕房押至昨晨解請公共公堂中西官訊悉周其香破壞烟禁屬實科問洋十元陳罰洋兩元充公示儆烟具銷燬 
[搶土各押兩月]  
　　無賴張世生殷祥生張榮生等三人日前在法租界搶取蔡桂林所持之烟土一大包圖逸當由蔡喚捕到來將張等三人與土一併帶入捕房候究在案昨解法公堂請訊原告臨訊不到先據捕頭上堂稟明前情詰之張等三人供認搶土不諱中西官判各押二月以儆 
[寓客吸烟之判罰]  
　　公共租界愛多亞路十四號門牌全安客棧在十二十六兩號房間私設烟具容留寓客瞿桂王新元王恒意等吸食鴉片被總巡捕房捕頭偵悉於前日派令中西包探協往查明當將瞿等三人連同烟具一併帶入捕房昨解公共公堂經中西官訊明以瞿等故違禁令判各罰洋三元充公烟具銷燬候補傳該棧經理到案訊究 
[茶館聚賭之科罰]  
　　海寗路四百七十二號門牌小茶館内前日有人衆賭被五百九十四號華捕查見將賭具帶回捕房禀明捕頭轉請公共公廨出單於昨將開設該茶館之江雙喜傳案經中西官訊悉江不應邀賭抽頭判罰洋三元充公以儆 
[小茶館未領捐照之科罰]  
　　英美工部局捐務處西人查得直隸路一百五十七號門牌新開之小茶館未向工部局捐領執照係局違章通知捕房請廨出單於昨將該茶館主吳錦才傳至公共公堂經中西官訊明判吳罰洋五元充公並着補捐照會 
[帆船被撞沉没之索賠]  
　　江蘇特派交涉公署近據船商黄壽臣呈稱以商行帆船前在温州洋面被美國三桅機器帆船撞沉前已呈請轉函美領請求賠償損失在案茲復查得該機器帆船名破倫城（譯音）當碰撞時係祥泰木行經理自應由祥泰木行負責爲此呈請迅賜轉函美領迅飭祥泰木行如數賠償以維血本云 
[同室操戈三誌]  
　　北新涇趙家宅鄉民秦錫林因家務起釁與胞弟鑑生衝突鑑生與弟錫生用鋤頭砍傷錫林肩背等處由警拘送地方廳經朱檢察官騐明傷痕發堂醫治旋據秦母張氏禀稱鑑生亦被錫林用菜刀砍傷頭部甚重倒臥家中等語諭候下鄉騐看鑑生傷勢再核等情兩紀本報茲悉朱檢察官於前日下午帶回毛檢騐員乘坐馬車下鄉抵北新涇轉往趙家宅詎秦鑑生並不受傷一聞法官到鄉手足無措即從後面窓口躍出奔逃朱檢察官得悉以其朦蔽長官立飭隨從法警分投往返已無踪跡旋因爲時已晚只得返廳昨午往傅秦張氏等到案根究 
[汽車傷人之科罰]  
　　王銀祥昨投法公堂控稱日前民人由十六舖乘坐電車至東新橋街下車時適有吳才康所駕汽車從背後馳來民人不及避讓致被撞倒碾傷右脚由捕帶入捕房送往醫院醫治現已痊愈請求訊究詰之吳才康供因右邊有車馳來故從左邊行駛誤撞求察中西官判與罰洋三十元充公外貼償原告醫費完案 
[汽車撞傷小工]  
　　靜安寺路捕房小工江北人卞蓮魁昨日午後三時許在捕房附近馬路上行走被某號汽車撞跌身受重傷經四百八十二號華捕查見抄錄汽車號數别雇車送受傷人往醫院醫治一面歸禀捕頭候示 
[僞造金飾各押一年]  
　　匪徒洪鳳奎陳寳卿李三和等三人在法租界愛多亞路租賃界屋一間私行仿造鳳祥裕記方九霞潤記銀樓牌號之金飾使人持至法租界豐順寳昌德盛等押店混質曾經各押店報捕請緝在案現爲法捕房抱探楊振當高阿大偵悉前往該處將洪等拘獲抄出僞造器具及已製成之金戒兩隻金鐲一副金香烟嘴一隻一併帶入捕房候究在案昨日解送法公堂請究先據豐順等各押店禀明洪等前來混質情形又據老鳳祥方九霞各該銀樓主投稱被洪等僞冒商人等牌號應請重究詰之洪陳兩人供認僞造金飾不諱李供民人祇代洪等質富將洋分用是實中西官以洪等僞造金飾判各押西牢一年期滿均永遠逐出租界僞飾銷燬 
[過犯硬借禁押兩月]  
　　崇明人朱新根向虹口華特路八十三號門牌居人周阿元强行告貸被周偕見證方立仁報告該管捕房飭探將朱拘押昨解公共公堂請究據朱供稱前曾與原告同事現因困難故託方立仁向周轉言借洋十元並無如原告所控用言恐嚇希圖斥梢等事中西官以朱係過犯判押西牢兩月示儆 
[竊衣禁押一月]  
　　南京路先施公司西崽華琴生陸續竊取該公司内之陳仁元陸玉生馬金生等五人綢衣十餘件被陸等查悉於昨報捕將華拘解公共公廨經中西官訊明判華押西牢一月示儆吊案之衣交各原告認領 
[滬南工巡捐局批示照錄]  
　　滬南工巡捐局批渡夫代表孫桂林稟爲籌欵修復老白渡碼頭由云禀悉查老白渡碼頭月前爲風潮冲毁行人不便該渡夫等擬照舊有界址籌欵修築裨復原狀自屬可行仰即遵章建築以維公益此批 
[滬警察廳批示三則]  
　　張枬等批　呈悉查通惠旅館茶房張和尙扭訴挑夫柴阿才串竊衣箱行李等件業已移送上海地方檢察廳訊明核辦該民等如有附帶私訴應即逞往陳請可也 
　　朱鈞海等批　呈悉仰靜候查緝母凟 
　　蘇州氏批　據呈鈞悉所訴係屬民事本難受理惟究竟有無哄驅情事姑候傳案訊核 
來件 
[大同學院特别布告]  
　　本院院章以研究學衛明體達用列爲總綱第一條方今國勢阽危民生凋敝推原其故胥由學術之不興人才之缺乏本院此後益當堅持初旨認督促後進潛修學業爲救國維一之圖本院本學期辦法一本上舉宗旨學生來院者應共喻下列之二原則（甲）學生入院爲求學秘先有求學之志而來院旣來求學則須屏絶院外一切事務（乙）學生入院受敎必先有受敎之願而後來院旣來受敎則須遵守院中一切規令 
　　右甲乙二條原爲學校通則凡爲學生者宜無不知惟近數月中學界現象紛擾已甚多數學子不復安其求學受敎之常本院對此無任隠痛是以不辭言費特爲揭出俾來學之士曉然於本院設學宗旨所在不致茫然無所適從其有自審志願不能盡依本院宗旨或行動不能盡以上列二條爲凖則者不如暫時輟學俟所事旣畢志願行動均能如本院之所期望然後再行入院若旣入院自當以潛修學業爲維一之天職倘立志不能堅定中途忽有無謂紛擾之舉動則不問其所託名義何若本院爲全校學子計爲敎育前途計未便曲予優容惟有立即令其停學出院本院立敎夙崇實際不尙虚名苟能正誼明道於萬一不敢妄自菲薄放棄責任特將設學宗旨及辦法與夫本院所殷殷期望於靑年學子者切實布告如此願我同學共勉之民國八年九月十一日大同學院 
雜評二 
[浦東電車復活說（庸）]  
　　浦東電車前因有外股嫌疑經地方之劇烈反對事遂中止今忽又有復活之說而資本所從出仍不能使人釋然無疑我不解主其事者旣知地方之必出於反對何以鍥而不舍如謂敷設電車祗須得主管機關之許可而與情之允洽與否可勿顧及則前此固嘗因反對而中止且此種與地方有聞之鉅大工程斷不能僅憑三數有勢力者之結合而逕情直行一切不顧豈彼以爲反對者之氣將再而衰三而竭而以多方嘗試爲得計乎 
雖然電車復活之說尙未有顯著之事實而姚君文枬等則已分電京省嚴切反對使復活說而果成事實吾知繼姚君等而起者必大有人在未見其再衰也嘗試又何爲哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談垚夫 
　　自由談三字皆用當代名人字跡每星期調換一次　今日係侯堯夫先生手書 
新談 
[京華哭夢餘記] [  鍾黛]  
　　（三）北京數年來之運命（繋於項城之一狂笑） 
　　一千九百十四年夏驚天動地之歐洲大戰如春雷之乍發警電達我北京之總統府居項城左右諸人莫不惶懼失色一若大難之臨我華將爲殃及之池魚者此固大多數人尋常見解無足深異所甚異者彼雄視一世之項城總統接電審視凝思數十分鐘忽拍案狂笑竊喜其爲千載難得之機會耳言人常云智者千慮必有一失項羽拿坡崙德皇威廉二世之流何莫非一時蓋世之雄傑耶謀之不臧反以一念之疏不能如藏拙者庸碌自保必非此輩蓋世之雄傑始意所能逆料也 
　　北京四年以來易總統凡四人經變辭者達三次舊地重經遂不禁有舉目　桑之感但追溯此中治亂隆替之極大樞紐即見端於項城之一狂笑可見士生斯世無時不宜謹惕自持千里長隄潰於蟻穴一生謹惕所倖成之事業不難以一念之現忽與一刹那間之疏狂毁敗之也當項城狂笑時左右有請聞可喜之原因者項城答曰歐洲列强盡入戰渦正我中國發憤爲雄之日我國此時若能聯絡美大總統威爾遜出任調人他日於外交上必可乘機而占優勢其言陳義甚高揆諸一千九百十六年冬威總統出向德奥等聯盟國英法等協約國慨任調和之心事頗覺大同小異所謂『醉翁之意不在酒』徵有不同者祇此兩人間之意向耳故威總統調和不成即起而與德宣戰項城所言未克如願不久即以不能狥東鄰某國無厭之求因改帝制事授人以隙此可見古今來克全令名以終者正不宜有一息之疎狂與玩忽也說者謂歐戰不興帝制運動必不致遽行實現項城若能俟國基奠定政治清寗再後溘焉長謝塵寰不獨其一人令名永保即少數外人亦無乘隙之機國内之督軍團復辟說賣國黨諸野心家一感於外交團方面之難安緘默再鑒於治平之局之法令森嚴自更不敢狡焉恩逞則北京之運命與全中國之人心不將化凶爲吉化有事爲無事乎故吾嘗曰吾人苟欲觀察北京數年來治亂之跡不可不一回想甲寅八月某夕北京公府參與機密者忽驚忽喜之神情也 
劇談 
[東籬軒雜綴] [  柳遺]  
尙小雲之靑衫能爲後起中不可多得之人材李五（運英之乾兒子）以十餘萬金經營正樂社科班僅僅造就了一個尙小雲民國建設之年余無日不在民樂園爾時之小雲頭角猶未露崢嶸也不過爲李五所鍾愛待之異於他人而于延師一層似稍注意初聘唐竹亭繼邀戴韻芳後以孫菊仙之介紹敦請孫怡雲此三人者皆能擅板按索循循善誘薰陶成性而成令名顧小雲頗有意滿自盈之病以爲戲劇技能已盡於欺遂不復嚮口之好學觀其辭退怡雲可以概見而在後台習氣之大雖往日大老板無以過之故同行中多不以爲然其實人貴謙和陳石頭之資望之遣詣且不敢以之　人來日正長母自蹙進事學無止境小雲　旃 
　　比年來社會上各　事　無一不講花樣翻新以眩人耳目戲劇之情彎爲之一雙現時若再演牧羊卷斷寗澗除三害等戲雖呌天復生恐未必果能呌座矣滬上各舞台咸以眞刀眞槍爲編劇之主體亦爲情勢變　之一證新排各戲其法　廣告上有能免却此四字者否故祗虞學會了一餉鐵公　則怎麽呌做宏碧緣怎麽呌做紅蝴蝶怎麽呌做年獘堯均可於中佔一重要地位此實戲劇退化之點余實不敢抱樂觀充其極將來必有敦請江湖賣藝者票一場眞刀槍之日其味較之艶陽樓之出手衡以鼓板者孰　醇孰爲佳然余非反對運川眞刀槍之人不過不能以之爲戲劇之主體更不能每劇皆川眞刀槍以速眞刀槍之命運見得多必生厭此無可諱言者試就鐵公雞一劇論之現在價值較之前數年何如見多生厭不其然乎伶界諸公當自省也 
雜錄 
[塵寰古豔志] [  枕綠]  
　　比利時美人斐玉於十九世紀中豔名無兩父爲餅師所獲至微何物老嫗生此寗馨斐玉之美盡在盈盈變剪横波微盼媚態欲仙法國詩豪許峨氏（VitorLlugo）當魯班納謀復帝國時以鼓吹民政被逐適比曾作美目行以寵之憶有句云世界之美在斐玉斐玉之美在變目又云世界君王爭擲冕來領斐玉秋波盼名士品題千秋佳話美人韻致一代風流有足令人思慕罔極者當是時貴介子弟爭致殷勤人非木石食色固天性也而斐玉則潔身自好屏選綦嚴年二十三鍾情一貧化學師乃父意違且令與維柔鄉别有終老難期紅豆相思懨 
 
[意大利奇諾佛造像之八]  
懨致疾不逾年竟香消玉碎矣化學師聞耗登門慟哭堅以變目爲請餅師意良不忍予之以羅帕衷歸浸藥水中留資紀念終身守鰥焉夫以男子而能矢情靡二求諸素尙貞德之吾華且不易得而乃得諸男女自由之邦則化學師之名宜載情史而傳萬世矣惜其名佚 
　　俄國社會小說家陶斯道氏（LieonTolstor）通英法意德瑞（瑞士）等文所著小說傳誦後世然壯歲好遊著述匪富一時無藉藉名千八百六十年在巴黎作寓公某日之夕侍者以一函進署名麗那蓋非所識席爲美人小字姑柝閱之書曰『曾讀鴻文滋深蟻慕頗思覲見以慰私衷顧旣無葭莩之親又乏蜂蝶之介造次拜謁未免唐突西施即此一幅桃箋投呈座右已覺逾閑第爲至情所驅或亦邀君之諒君本大賢妾非蕩婦商量文字結納因緣祇求神交不拘形跡君果不我棄者盍賜覆某處』陶氏歎知已之難逢感賞音之有在顧念白日蒼天吾懷縱潔而瓜田李下人言可畏因作書絶之並返其原書後返莫斯科之故居與耐玲成婚耐玲爲俄貴族之女蓋雙方於幼時父母面訂百年之好而陶氏怙恃蚤失浪跡頻年故於姓氏身世兩不相知也結褵之三日耐玲忽謂陶氏曰郎客巴黎時亦曾與麗娜有所往返否陶氏頓憶前事怪其能知詰之耐玲赧然曰麗娜即耐玲也曩日獲君覆函不歡累日鳥知嚮所傾折之陶斯道即今日璇閑中之夫婿哉陶氏笑曰今日之郎設非陶斯道則卿將何如然而我固知今日之新孃必昔年之麗娜也（按此語如謂必有如麗娜之才始克爲余婦也） 
小說 
[緹騎外史（三）] [  春醪譯]  
第二章 
　　戲園廂位之次别有一處位置絶雅此處爲一室似小實大四壁髹以白堊並垂葛縹之簾簾頭即漆金盧示爲俄國國徽哈利流眼四瞻矚即語阿達曰阿逹爾我今日乃類觸之船據一石岸無可自救曠觀世界亦不得環中之趣營營擾擾聽其自爲此間尤多羽翼密諜如蜂爾我音浪務低目光務炬燭此宵小外史氏曰夫以英國人興致絶佳酷受自由之天趣一旦處此荒寒之域益以拘繋相隨宜其不相容也參贊身量絶高言語尤辨給似一外交長官面微碩而潔鬚髯則奇黑如羅馬種有染炭爲美被蕪尾之服雙翼翩翩適至膝次行坐均熨貼無藝手挾夜宴伸縮之帽入諸廂位廂門乍合而雙屐敷澤轉折問映炬奇朗哈利旣就坐忽自囊中出一輭木之寒寘諸二廂交界之隙中推之深入已復移倚就壁傾耳隙中之聲浪阿達尙作語報哈利曰爾我今日之會吾眞奇樂吾初不知阿翁何以携我至此曩者吾往往違翁命而今日則並得請柬不能不來哈利曰誰爲主人或即皇帝阿達曰然特請柬不直書官家之命其延異邦人者即由外務僑民局署柬哈利曰爾父不曾俄籍耶曰然吾則英人故有微異哈利笑曰謝天爾乃不曾轉籍此間初非人居之地貌似文明實則蠻野已極此園中珠圍 
翠繞之人一出園門或即爲緹騎所得遣諸西伯利亞治草無許復返阿達聞此似有怗憶即曰哈利吾父昨日適語我一事四十五年之前有一妙年之女子正在戲園舞蹈　完入退問之室而緹騎倐至榜之以去旣赴警所亦不開庭就審即褫去舞衫並舉珍珠金鋼鑽之奇寳人諸宦槖易一犯者糙布之服亦更不許接一親友立時遣諸三千里外西伯利亞迨治礦三十五年忽得間逃歸帝京仍往緹騎之署取得故物縷綉旣剥珠亦久晦歸就里閈亦已無舊日之交親則奇慘自沈於那伐冰河之底哈利聞此曰吾於倫敦報紙亦見此節特不加深信何以若翁轉證之鑿鑿阿達曰然阿翁親得此女子之語女子悵惘峸行止於吾家吾翁亦欵慰之至一月之久彌月而後憂不解終至自殺悲哉哈利亦爲之慘然曰天耶此間故多虚無黨人此等政府尤宜摒出區宇之外阿達白耶聆參贊激厲之言胸次微動嘘氣曰吾爲俄人或俄人乞助於我者我必竭力我亦自信死一暴君可拯千萬之人登諸袵席吾今亦不必爲張狂之語特自信吾必效英雄之故智誅此獨夫此時隔坐之廂位屬諸緹騎坐者忽微笑自語曰哈吾將屬格格魯克殿下言時似大樂搓手擐胸復曰質言之非一千新鑄之盧布入諸杏味盧夫之囊槖者語必不吐且此事或成或敗即仗其人之智力矣 
[自由談之自由談] [  不冷]  
　　妄想一　南方各省中有一能實行民治之精神省事整理合宜以爲民治之模範人民安居事業發達學進財富人無不樂趨之則鄰省自然感化漸推漸遠行諸全國亦不過數年間也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[記收復清鎭縣城事]  
（同治十一年十二月十八日） 
　　貴州十月初九日信息云九月二十四日回匪攻陷清鎭縣城有負嵎相抗之勢是日有某提臺得開是耗帶兵赴援而事已無及乃遣并往宣言於賊衆曰爾等以烏合之衆竟抗王師亡無日矣上天有好生这心朝廷有自新之典果願獻城納欵不忍加誅倘仍逆命惟加之斧鉞而已迨初一日賊使人致函於提督曰昨承大人令武員宣諭罪人等實畏其赳赳之氣若令文員入城罪人等敢不惟命是聽提臺方啓函閱視之際又有僞王張姓者遺牒至曰請大人覊留其使者然後與文官議妥即可統衆歸降提督依計而行至初九日軍營中派文官一員領驍騎二十名並西人一名入城共伸降議將入門賊即稽首馬前若崩厥角匪等夾道歡呼無思不服有不啻簞食壺漿以迎王師者後有兵士五百名雁行而入隊伍整齊號令嚴明賊望之而生畏於是悅服率衆全降是役也恢復城池不費一兵不折一矢又况入城而後官軍之待賊匪極其和好無有傷暴揆諸仁義之師不是過矣 
　　記者曰今人之厭苦武人而渴望文治久矣讀此方知不自今始也年來國内之爭往往於鋒刃之交藉西敎士爲調人不知四十餘年前已爲慣例蓋洪楊之役此例已數見也然而我人之相信不如其信外人之深則將謂之何哉 
國外舊聞 
[俄勢東漸]  
　　俄國電報云有地曰機罷（或譯作機窪在中央亞西亞與布哈爾接壞）其地近伊犁此地之酋長亦儼然小國之君近使人餽禮於俄君其意欲立修好之和約（同治十一年五月初六日） 
　　西字日報云近聞俄羅斯擬於蒙古北界新開二路可以徑達中土以便通商且廣大二國貿易之道查舊有二路曰古爾嘉（Urga即庫倫）曰楷阿加（　Kuldja即伊犁）今所擬開之路未識即此二處否聞去年已有駱駝一百五十隻人數十試行此道辦去中貨共一千五百件云（同治十二年正月二十四日） 
　　記者曰俄於當時已席捲西比利亞而東且割據東海濱而立根據地於海參嵗矣而中央亞西亞猶爲回部各自獨立之諸小國其近鄰新疆者且多爲我朝貢國俄之勢力未及焉即我國界亦未確定也新疆阿爾泰科布多烏梁海之外凡所謂布魯特哈薩克額魯特等族者隠然皆於我有宗主之關係然俄人之經營於此時方銳意進行觀於機窪之通使隊商之入蒙今爲史家絶好資料者當時誰則措意於此新疆回亂而俄兵入境邊外訊千里一朝割藥其來蓋有自矣 
文藝 
[瓊兒曲同治十二年正月二十日]  
　　瑶波秋冷芙蓉泣嬌紅吹死金風急可憐隂涙惜名花愁把嬌兒事重述瓊兒家住百花洲雛鬟生小解含羞繊纎玉手持蘭漿日向山塘盪小舟山塘七里春波緑吳娘舵尾人如玉落日楓橋停晝橈爭歌暮雨潇潇曲妾容生就麗如花風情不解鬭鉛華能諳内則由天性碧玉非輕出小家椿萱腸斷摧何遽孤苦零丁婿家去堯牀相逐弄靑梅兩小無猜早同住承歡嬌小奉姑縴綠窗學繡女兒忙壓線不懷貧女怨調羹更遣小姑嘗雲英許作裴航婦藍橋路忽愁分剖方期宜室賦桃天翻向章臺作楊柳背人珠涙暗中彈變起家門欲訴難望妾還爲錢樹子梳妝逼使入勾欄勾欄姊妹爭膏沐新樣羅衫鬭妝東不是紅兒與雪兒芳各悮入烟花錄妓師心苦敎新聲琵琶銀甲曲難成楷杷門巷家難住鸚鵡簾櫳客恥迎紫鸞　懶梳雲髫曉妝愁把花鈿貼羞持檀板唱楊枝暫勸金樽傾竹葉豪家公子宿靑樓徵歌不惜錦纒頭阿嬌欲得藏金　翻使紅顔更抱愁斛珠難買嬋娟諾不學丁娘歌十索白璧無瑕是妾心黄金容易成姑惡骨肉猶憐哥嫂存相依何惜守柴門典却金釵還換米紅顔薄命總消魂朝炊艱苦心悲痛操作天寒還忍凍蟠蟀燈中夜織機梧桐进畔晨提甕秋月春花又一年風波復起更堪憐重到平康舊居處却敎買策倚門前心堅鐵石原難改玉潔冰清總自矢已說羅敷目有夫非如蘇小甘爲妓鵂鶹啼徹夜房空一點殘燈慘不紅颯颯陰風吹火滅美人畢命阿芙蓉十日尸香顔色好天風環珮歸瑶島妾生難覓返魂香郎意空悲獨活草已訂鴛盟誓不忘拚將一死報檀郎冰肌玉骨何能汚蕙性蘭心只自芳瓊魂夜泣金閶路女貞花艶江關樹表烈誰題幼婦碑埋香羞傍貞娘墓　　瓊兒王氏女姿容態度出人意表少孤住城南之百花洲父操舟爲業許某氏子爲童媳姑艶其姿逼入靑樓逃歸依兄嫂佐女紅自食年餘知終不免服生烟膏而卒年纔十六云時咸豐己未八月十四也（原跋） 
[後三夕汪君曉村徐君善長招泛秦淮再疊前韻（龍湫舊隠）]  
　　閒鷗到處總爲儔醉月頻將好句酬此地風光濃似酒吾儕懷抱澹於秋畫樓三弄誰家笛水閣雙聲小妓謳欲向板橋尋夢去儘敎長夜泛扁舟 
[古意小留犂閣（同治十二年八月初五日）]  
　　妾貌比桃花郎情如柳絮柳絮膛東風桃花愛流水夫自戍遼陽懷人秋易傷瑣窗無一事生怕繡鴛鴦容易又秋風翠薄羅衣補爲道不耽愁奈被詩挑逗戌角一聲聲又擫梅花笛衣已到君無寒砧催刀尺 
軼聞 
[海盜一（同治十一年五月十三日）]  
　　頃有友人來言吳淞獲盜之事該盜等所搶者實係中國沙船非公司輪船也當搶沙船之時值捕盜局輪船巡海方回適與相遇施放槍砲欲盡殲之惟衆寡不敵火藥將罄捕盜輪船幾瀕於危復有捕盜局輪船兩號自天津歸遂與併力合攻該盜等見官兵勢盛相繼投海者二十餘人輪船一號夾板船二號皆被獲並擒　黑人三名粤人十數人解交道署相傳輪船及黑人均屬法國然往法國公所詳詢該公所亦不承認或謂輪船確係法國之物但去歲業已召人承賣或爲該盜等買得亦未可知夾板船二號則不知該盜得從何處云 
[海盜二（同治十一年九月十一日）]  
　　陳心亨南海人居素波巷以販布爲業恒往來省佛間二十四日買舟如陳村歸途遇寇被刦靡遺先是陳偕一友亦業布者也是日同舟而行及抵陳村各討賬訖卽乘舟返甫出海口有小艇一艘蕩槳者六七人凌波如飛横江而來見陳之舟大喝停棹榜人不顧而力棹焉奈該小艇槳多力勁不轉瞬即爲所及强徒數輩紛擁過舟陳及友驚顔如土陳勉强詢某來意一强徒曰汝輩數行走漏固違法紀仍佯作無事人耶陳未及答匪等　紛紛搜檢陳等猶意其果係搜私人役自以無所夾帶任其嚴檢乃方檢艇艙一强徒指一布包出其廟纍纍急爲拆視則鴉片土二件已分剖爲四遂指陳叱曰汝等走私誠乃輕車孰道矣遂欲執陳等并拘其舟陳力辯謂生意中人素不作此犯法事鴉片在艇艙其來歷當問艇家舟人卽辯曰我等藉雙槳餬口安敢爲此所有值錢之物皆客人所携來者耳强徒等曰不必囂辯一同解往關口卽由汝等自行分訴遂叱榜人依舊開行匪徒以四人在陳舟拘守其餘皆回小艇相停而行其時已徧搜陳等腰槖所有收討賬資陳名下一百二十餘兩并友七十餘兩共約二百兩均指爲走私之資謂將一并呈於官陳懇其憫恤自言確係無辜若得解免銜結不盡匪等言贓眞據的若不解官無以懲後陳與友交口懇之一匪曰旣不願見官亦當爲吾等地步汝乃此中熟客當知此中規矩陳乃願以五十金爲酒費匪叱曰一經解官汝等不知苦到何地欲得免此而猶吝惜財物耶陳懇再三欲盡所有以獻匪曰一經呈官何者尙爲汝有而猶借官物充私敬乎陳友曰如不解官即可以此充酒資此亦兩便之事也一匪曰汝欲脫身當於此外備衆人茶酒之敬陳辭以此外無餘物匪曰當寫欠單五十兩即可解網相縱陳曰嗣於何處交收匪曰汝不必多管自有登門收討者陳等遂如命書之匪等指舟人曰汝以舟爲走私梯航非捐三十金則執以見官舟人戰栗無一語匪等乃叱泊岸使陳等登焉并拘舟子掉舟而去陳等狼狽歸來告知所識或言揷贓乃匪等之故智汝怯於見官故遭其焦肉或言當俟其來收單項時執以見官而匪竟不來始知匪假緝私以爲刦掠俾得乘疑信參半時從容逸去而不受緝捕之逼迫也 
　　記者曰民之畏官也甚於畏盜盜乃假官以欺民不然盜得財而已矣詎有盜而索寫欠單者被盜則罄其所有而已矣詎有已失物而又立欠單者然盜可假官官又何嘗不可爲盜果不如所願者安知其不能眞解諸官哉勿謂是往時事焉我不敢謂今之必異於昔耳 
 
 
 

Page 19

 
 
   
 
 

Page 20

 
 
   
 
