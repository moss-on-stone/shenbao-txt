# 1910 - 164 - 4913423

 

Page 1

 
 
   
 
 

Page 2

 
 
論說 
[論刑訊不易廢之原因與革除之要點（復）]  
　　中國刑訊一事。極慘酷無人理。在今日社會。上無智愚賢不肖。無不前斥其非。朝廷亦知有背於人道。而痛予革除。三數年來。詔旨之申禁主務官廳之通飭。已習聞於一般人耳膜然而起視内外問刑衙門。除新設之審判廳外。仍一沿其舊日殘酷之錮習。往往得一被告。不問其是非曲直。有罪無罪。輙施以小則笞杖。甚則炮烙。而非法之刑具。更日出而不窮。近來飛章之彈劾。新聞紙之揭載。日有所聞。其因而褫職以去者。亦所在多有夫人即不仁亦何至忍視人命如草菅。而聽其宛轉呼號於慘毒刑具之下。而漠然無動於中。况上有禁令之監懸。旁有輿論之指摘縱其人惻隠已亡。亦未必不畏王章。不憚清議。而悍然爲之。然則其所以必出於此者。固自有至堅不易破之原因。而要非可以空言革除矣。記者不敏。請論述刑訊不易除盡之原因。與實行革除之要點。夫亦研究審判者之所樂聞乎。 
　　刑訊之所不易除盡者。其原因亦頗繁複而槪其大要。則第一在問刑官誤。認被告人。爲罪犯。夫刑事。被告。不過處於嫌疑犯之地位。未必卽爲眞罪犯。即使其爲眞罪犯而在判决未確定以前。仍不得目爲罪犯此爲一般刑法刑訴法上之大原則。蓋世間往往有極無干係之人。偶因一時之疏忽。而立於嫌疑之地者。使以其有嫌疑之故。而即指爲罪犯。則國家祇用無數之偵捕足矣。何必設有審判官。刑之本義。在懲罰有罪。旣不能於罪案未定之前。逆知其有罪。即不能處以。同罪囚之刑罰。今吾國審判官則誤以被告人爲罪犯。夫旣曰罪犯矣何則刑之不可加哉第二在刑律之嚴峻。人最易感動之物也。聆慈祥之語。則生惻隠之心。覩峻厲之典。則萌谿刻之念。心理上之作用。有不期然。而自致之者。以吾國法律之峻酷。所加之刑恒浮於所犯之罪。問刑官亭獄伊始覩罪人之慘狀。未嘗不惻然憫之。乃未久而視爲當然矣。未久而且以爲過輕矣愷慈之意日亡。殘酷之性日甚。其刑訊被告人也蓋有漠然不覺人之痛苦者。故雖日以殘忍責之。而彼亦不爲所動。第三在官。與民階級之間。相懸過甚。中國沿專制之積習。官民所處之地位。相越殆不可以道里計。民之視官恒尊若天神懍然不敢犯。至官之視民。則幾若隸卒。若牛馬。卽踐踏夷滅。不以人類待。亦不爲過。而法堂之上。其爲尊嚴。尤踰於平常。雖以予告食俸之。大學士苟一朝因事對簿亦無不長跽白事。積此之故。問刑官自視常若有至尊無上之特權。而視階下之嫌疑犯。曾草。芥之不若。欲榜掠則榜掠耳。欲刳剔則刳剔耳。旣不哀矜。又無忌憚更。何往而不刑訊哉 
　　顧此三事者雖爲搆成刑訊之原因尙非搆成刑訊之要素。問刑官而猶有人。心欲勉副國家祥刑恤獄之至意。則所以革除此三積習者其爲事尙易易。獨其間尙有至堅不可破之原因。則非舉現行之法。而廓清催陷。改絃更張之終難於奏效記者請言其故。（未完） 
專電 
[電一（北京）]  
　　浙撫增韗奏象山開港民間謠諑紛起程壁光辦事任性縱兵滋事釀成命案臣前電請海軍處撤換嚴究乃該處意存袒護擱不置理深恐民憤難平或致别釀事端仰懇天恩敕海軍處秉公查辦或另派公正大員前往澈查以重民命 
[電二（北京）]  
　　國會請願各代表公推江蘇代表以同鄉名義謁見吳軍機探詢樞垣意旨 
[電三（北京）]  
　　法部奏廣西考試第一届法官遵章請派監臨考官等官奉旨即派王芝祥顔楷陳愜華三員充任 
[電四（北京）]  
　　樞垣會議鹿軍機假滿後如再請退擬准其開去軍機處差使奏保徐世昌承乏 
[電五（北京）]  
　　法律學堂畢業生准照仕學館請奬係出學部唐尙書之意 
 
 
 

Page 3

 
 
[電六（長沙）]  
湘陰縣距城六十里之石龍橋有匪徒勾結饑民豎旗起事已由省派兵往勦 
[電七（長沙）]  
　　常德辰州大水民房漂没無數 
[公電（常德）]  
　　各報館鑒湘省常德上年災民今夏四月大半餓殍當事多方告糶已苦無策詎意端節後復遭大水村落全行淹没欲思補救非百萬巨欵不能浩刧奇災眞堪痛哭夙仰貴館宣達民情熱心時局尙冀廣爲布告俾海内同胞共爲憫惻救援常德商會李壽熙等公啓 
緊要新聞一 
[溥尚書發起組織中國實業團北京]  
　　聞農工商部溥仲璐尚書近與各堂核議以現在東西各國實業均已著有成效猶復遣派實業家赴各國調查以求競進中國實業甫在萌芽之時急宜設法調查取長補短本部有提倡實業之專責應由本部會同各省組織實業團調查會分赴各國調查實業情形以輔實業之進步聞各堂亦均以爲然擬即由部訂立一切章程尅期實行 
[鹽政處又以洋欵兵餉制蘇民北京]  
　　鹽政處爲鹽斤改售洋碼事復於前日電致江督蘇撫云洪鹽電悉紳商學界求免改用洋碼謂民間計較錙銖自係實情惟浙鹽行銷蘇五屬課餉百萬關繫洋欵兵餉等項要需若不量予維持則商倒課懸貽誤實非淺尠仍祈通飭各屬顧全大局始終維持 
[達賴私借外債之確聞北京]  
　　駐藏大臣趙季鶴密電樞府由樞府封交外務理藩兩部速議具奏探其内容係查明已革達賴喇嘛確有與某國私訂借欵之約並有實據可稽私訂之約均與外部現訂中英藏約矛盾懇請再申前議聲明作廢 
[恰克圖俄人調兵開始交涉北京]  
　　恰克圖俄人調兵一事外務部初守秘密嗣經各報將此事宣布後外部知難辭責已於前日與俄使交涉并電询俄兵在恰是否有威嚇情事聞庫倫等處辦事大臣已將一切情形據實電覆又聞俄兵現分一隊計百餘人到庫倫地方不知又欲何爲 
[威海衛輸入鴉片之風傳北京]  
　　某國現在威海衞違約輸進鴉片爲數甚巨事爲魯撫孫慕韓中丞所知特派妥員前往密查一俟確有憑據卽與某國開正式之交涉聞刻已將此情事咨請外務部查照矣 
[俄使勉認東省新定稅章北京]  
　　哈爾濱三姓璦琿拉哈蘇蘇四處稅關業由吉江兩撫札飭濱關道擬定關卡章程呈請外部與駐京俄使提議俄使以所擬關章多有窒碍俄商之處初不應允現甫磋商就緒由外部咨行吉江兩撫轉飭濱關道會同稅務司一體遵照辦理 
[調查藩屬政治習慣北京]  
　　理藩部壽子年尚書以蒙藏事宜業經籌議辦法惟回部及各土司土番關於籌備事項尙未决定因議由部奏派專員分往回子王旗並土司番等處調查現行政治習慣詳細情形俟報告本部再行妥議倡導改良之法 
[理藩部將續派諮議官北京]  
　　初六日理藩部各堂會議以本部奏派之諮議官原爲輔助憲政之進行而設非隨時贊襄各抒所見不足以資臂助查原派之常川進署各員有充膺要任未能按期到部者（如曹潤田侍郎）因擬再行增調二員並再增調精嫻學務及警政者數員以備遇事諮詢刻正物色幹員日内即將具摺續派 
[憲政館政務處議改實缺作罷北京]  
　　政府擬改憲政館政務處提調等員爲實缺年前即有此議迄未决定茲聞樞府又於日前提議此事領袖軍機之意以兩處在籌備憲政期内雖屬任重事繁然均係兼差與各部院不同况新官制瞬將宣布似無庸另行更張致滋紛擾各軍機亦以爲然决定取消前議 
[稅務大臣議勘查各省厘卡北京]  
　　試行裁併釐卡以爲裁釐加稅之預備係度支部所發起茲聞稅務大臣亦深以此辦法爲然惟以各省釐卡積弊甚深若專由各督撫籌辦斷難核實恐仍不免有敷衍蒙蔽之處擬由本處會同度支部酌派幹員分赴各省調查現在各釐卡詳細情形再由本處會同度支部各省督撫酌核裁併辦法以昭核實 
[通飭各省鹽務人員速造履歷册北京]  
　　鹽政處通飭各省督撫及各省運司略謂本處整頓鹽政以人材爲入手辦法前經提議在京師設立專門學堂專收鹽務出身人員業經行知在案相應再行通知鹽務省分速將所有現在鹽務人員詳細查明該員出身履歷造册送部以憑查核 
[海軍處招募兵丁告捷北京]  
　　頃聞海軍處人云海軍大臣洵貝勒等前曾派員赴山東膠州曹州濰縣等處招募海軍兵丁以期編練茲聞招募某委員日前由山東來電内稱現在海軍兵丁將次招齊約於月杪即可帶領一併回京 
[梁士詒之把持龍斷北京]  
　　京漢鐵路巡警本極腐敗 
 
 

Page 4

 
 
全路道釘遺失每年不下數萬金去冬郵傳部徐尚書特派于守秉良接辦俾加整頓聞該局長梁士詒因于非伊私人事事把持不令接辦至今關於該路巡警事宜仍令京漢局鄭總辦兼理竟將于守置之閒散意蓋以巡警亦有稽查路政之責恐于守接事後將伊原用私人撤換全路又多一雙眼目於己有礙也 
[盧祖華能再施其回天手段否北京]  
　　津漢北叚總辦盧祖華種種劣跡曾經徐菊人尚書札委該路總稽查任鳳苞赴津調查事皆實在而該路總文案歐某竟爲之緩頰並代任擬撰禀覆稿將盧之有無嗜好一節以病推托尙有不常到差一節則以兼京奉路差抵銷之任乃與之狼狽爲奸支吾禀覆聞此次又有參盧者已奉旨交郵傳部查辦徐尚書則委該部左右兩堂前往　覆想李沈兩侍郎當能澈底清查不再瞻徇情面也 
[搜獲日人夾帶私土北京]  
　　日前天津火車來京時查票西人見頭等車内有一日本人腹股均高凸而頭仍如常該西人竊異之以其坐頭等車不敢妄指及至京下車時見此日人之外衣亦異常累墜故觸之中乃堅硬異常日人怒謂何故相犯西人輒以手濳撫其後堅硬亦如衣囊嚴詢夾帶何物日人始變色褫視之則皆私土也 
[魯撫派員試辦沂水金礦北京]  
　　魯撫孫寳琦片奏查沂水縣向有金礦該處在德商原指五處礦務之内上年冬間臣將五礦收回合同作廢所有礦産自應擇要開辦以闢利源當飭勸業道蕭應椿派員赴沂水履勘查得該縣小梁水長莊小安莊葉落溝紅石橋石浪頭溝等處皆係産金區域東西寬約二里南北長約六里沙河繚繞土質含沙挖井丈餘金綫顯露淘沙卽可得金試挖數井淘得之金成色尙佳工費亦省若竟令貨棄於地不特無裨利用而且土人私挖防不勝防臣現派候補道朱照前往妥籌辦理如果辦有成效所得餘利即以補助五礦償欵似於公家不無小補五月初七日奉硃批農工商部知道 
[蘇撫奏報設立憲政籌備處北京]  
　　護蘇撫陸中丞片奏云上年臣署設立蘇屬籌辦憲政會議廳業經奏咨在案嗣准憲政編查館咨開奏請通飭京外各衙門設立憲政籌備處在外由各省督撫責成司道率承辦各員辦理其事等因咨行遵辦到蘇前撫臣寳棻任内即經籌畫於會議廳内設立憲政籌備處移交到臣接續辦理伏查籌備憲政事體重大期限綦嚴自應有總匯之處以資稽核而重考成蘇省原有會議廳成立最早本爲籌備憲政機關應即遵照館咨於該廳内設立憲政籌備處仍由臣督飭司道以次主管行政各官曁臣署會議廳人員分任其事恭錄上年十月十三日諭旨敬謹懸挂俾共遵循會議廳綜宻查决議之綱籌備處負督促進行之責事係相因合設甚便無庸另給薪永除將該處人員銜名開單咨報憲政編查館查核外謹會同兩江督臣張人駿附片具陳五月初七日奉硃批該衙門知道 
[京師近事]  
　　攝政王因各省督撫紛紛奏駁中央集權擬俟今年九月資政院開會將該案交資政院妥議 
　　攝政王駕臨鹿中堂府慰問病勢見鹿精神耗損聲音細弱知不有久於人世故特與各軍機會議繼任之人當時有保郵部徐尙者有保吏部李尙者更有保直督陳制軍者監國則頗屬意於徐尙云 
　　外務部於日昨接駐比大臣楊欽使樞電奏一封係請即代遞者探悉内容爲遵飭調查紙幣制比例並附陳管見一摺外部此次值日時即可代遞 
　　榮華卿尚書於初七日諭知禮學館飭令速大清通禮一趕卽編竣至遲限本年底成書并將開館至今所有編輯成績於月内詳列綱要呈堂備核 
　　民政部各堂因該部現在堂司辦公處所甚覺狹窄擬另覓寬敞房宇多間作爲新署茲聞已經查得西華門内禁衞軍佔用之旃壇寺地址頗爲適用且近接攝政王府遇有公務諸多稱便故各堂昨已商諸朗貝勒有將該地由兩署劃分佔用之說 
　　理藩部壽尙書因查該部舊署原在長安街爲拱衞禁城之計自庚子後始遷移今署未免孤立一隅故經擬定尋查東西華門内外附近地方有合用房宇卽行奏請遷移云 
　　梁尚書於初四晚車到山海關是夜入客棧歇息翌日卽帶僕從赴城北極幽勝之角山寺（古名棲賢宫）内隠居避暑 
　　前陸軍部尚書鐵寳臣病勢已愈茲於日前偕其眷屬及各公子等赴農事試騐塲消遣藉資强健其肢體以備將來報稱國家 
　　南滋勸業會現已广幕當其組織之始本係端午橋在南洋大臣任時所發起現該督對於此事頗動感情日内擬携同都中戚友前赴該會瞻覽一切以符其經營初志云 
　　新簡外務部右侍郎胡維德業於初九日早到天津由津乘四鐘快車晉就已於六鐘五十分到京車站上外務部人員及戚友之迎迓者甚形擁擠 
　　前江北提督王士珍軍門現已來京無可位置聞樞府與洵邸會商以現在海軍處辦事需人擬請其襄辦一切 
　　王乃徵此次外放鄂藩係監國特簡非軍機所保順天府尹一缺樞府 
 
 

Page 5

 
 
某大臣保前署斯缺之錢能訓某邸保開缺運司丁乃揚云 
　　鹽政處提調晏安瀾前後出京赴淮粤等處調查鹽務民怨沸騰道路以目艳聞有運動澤尙奏請賞加三品卿銜之消息旣發大財又將陞官其喜可知矣 
　　初六日下午三點餘鐘有禁衞軍數人騎驢在東交民巷如飛奔走不知何故有違使館界約行至英國使館門首爲守門英兵所阻禁因言語不通幾至衝突幸有熟悉英語者在旁出爲排解始得將該軍人放行否則恐又起一番交涉矣 
　　英國隊兵日前因飲酒已醉騎驢在新街口地方馳驅亂奔誤將一小學生撞倒當由警兵追至公用庫將該英兵追獲至區由區將該英兵及被撞學生之家屬一併解廳當時將被傷學生送醫院調治該英兵解交英公使館當由使館遣醫官至内四區詢問小學生之傷情併聲言已將該英兵懲治並情願賠償小學生醫養費等情由區長答以小學生已送往本國醫院調治至賠償費須再俟數日查勘是否能保無意外之虞再行酌商 
　　各省舉貢考職業經揭曉得取者固揚揚得意惟一般名落孫山者意甚怏怏於是君趨於茶樓酒館以解戰北之悶故日來南城各應酬塲幾有山陰道上應接不暇之勢有熱心宦途者仍思戰勝於將來現正在庽中呻吟他人獲售試作其對於功名業已灰心者惟終日在八大胡同尋樂或有知國會將開考職必停急覓敎員席者於是請考經科大學者有之投考法官者有之更有投考各部錄事者其餘種種現象不一而足然亦可知我國人士心理之一斑矣 
　　山東旅京同鄉近接家鄉來信云刻下登州府屬來陽海陽等縣有匪黨多名將縣城搶掠一空該兩縣知縣聞已奔逃云 
　　那琴軒中堂因外務部事務加繁每遇會晤各國使臣專藉繙譯傳語未免有隔閡之處現在竭力物色京外人員熟嫻各國語言文字者調部差遣以資交涉敏捷現查得前使美隨員布政使銜分省補用道李國成堪膺是選即擬荐以丞參上行走云 
　　軍陸部人云新任尚書廕午樓回國後於軍政事宜應行改良者甚多但尚書對於徵兵制度尤爲注意故俟蒞任後必首將徵兵制度改良云 
　評 
　　其一 
　　德使以沙島總督與閩督所訂華工由華官審判之條約爲一時錯誤所致。而要求中國讓步。何其措詞之狡。而用心之黠也。夫條約旣由兩國家合意而訂。則兩國家自應各受條約之約束力。而遵守其規定之條件。履行其應負之義務。即有發見不利益之處。亦祇能茹痛忍受而無可逃免。今如德使言。則中國與德國訂結條約。亦不止此一次矣。訂約而中國蒙其損害者。更不一端矣。倘中國亦指爲錯誤。而要求德人讓步。試問德使能承認否耶 
　　中國偶行裁判權於德屬地。則以爲損德法權。德人行使裁判權於中國領土。則視爲條約上應享之權利。均一條約也而在德則享。在中則否此又何公理耶。 
　　嗚呼。自今以往。中國亦可效德之所爲矣 
　　其二 
　　近來内外諸臣。自謂探得朝廷意旨。而上疏攻擊憲政者。屢有所所聞。彼謂探得朝廷意旨者。不知果探得否耶。 
　　今者監國諭樞府此後内外一切奏牘。如有反對憲政者。即實行淘汰。信如是。則向之。自詡爲探筸有廷意旨。而上攻擊憲政疏者。固未必眞探得意旨矣 
　　雖然國會未開朝廷决行憲政之至意究未能大白於天下。彼反對立憲者。猶自信爲終能探得朝廷意旨也然則監國此舉。果卽足以關反對憲政諸臣之口耶。 
　　記者曰此非能以空言測也靜觀其後可矣 
　　其三 
　　浙鹽改售洋碼一事其未來之流毒實足以禍吾蘇人而有餘聞主其事者固晏參議也。晏眞言。利之人哉。 
　　今者晏參議亦自其不可。而商請澤公派員調查矣。吾不知此舉。果眞出於務憐蘇民之誠意耶抑將藉此以塞蘇人士哀哀訴願之責耶。 
　　如出於哀憐蘇民之誠意也。則調查之後。自必改絃而改張之而斷不至以怙惡終矣。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省水災乞振要電]  
　　鄂督湘撫致盛宫保等電頃據常德府報稱該郡因黔省山水暴發連日天雨河流陡漲數丈堤岸潰决沿河田廬漂没一片汪洋已成澤國電桿被水冲倒電報不通恐上游洪江沅州亦必被淹刻由文鼎先派戚守朝卿運米運錢馳往速放急賑一面調查災情分别布置查湘省因上年被災米糧偶缺民生怨望匪卽乘隙煽惑乃有三月初長沙之變滿望秋榖登塲轉危爲安不料黔水暴發湘之常德以上又被波及湘民素囂湘匪尤夥故自三月迄今拿撫兼施大局雖定謠猶未息今又重以此災何堪設想湘省此次災情雖未調查明白必較上年爲重非速籌大宗欵項赶辦工賑無以定人心而弭禍患惟湘鄂頻遭災䘲俱在凋敝之後所籌欵項萬不能敷除查明災情電奏外特先電懇諸公一視同仁設法協濟一面勸諭官紳協力挽助藉救眉急曷勝禱盻並祈錫清帥將此電抄送熊秉三京卿一閱災重事急鵠候賜復瑞澂文鼎叩文 
[盛宫保復電]  
　　文電藉悉常德又成澤國必須工振兼施湘鄂災䘲之餘籌欵自非易事各省大府諒能不分畛域竭力籌助上海一隅爲莘帥舊治已將來電登報苦口勸募然近來商務凋敝銀市極緊從來未有弟前奏義振無能爲繼必須别籌良法捐納未便復開報効似宜推廣俊帥如有嘉猷商請莘帥會奏定無不允目下工振不止救民二字煦煦爲仁實亦救時要著凡有血氣斷無恝置湘中糧食經兩帥多方購運不致缺乏否念甚宣鹽 
[皖路或有轉機之一日乎南京]  
　　南京皖路礦公會因楊侍郎到寗發起聨合大會蕪會公舉副會長潘伯和君曁蕪湖股東代表李炳之邵侃如二君先後赴寗會議己紀前報茲悉於本月初十午後二時開會省贛滬正陽蕪湖各公會以及股東代表到會者共約數十人當塲議决八條即行函告蒯總理請其承認辦理並聞在會公議如新總理不能承認卽行另舉以重路事並開出辦法八條錄左一暫行停工算賬（均賛成）一停辦蕪宣鐵路（均不承認）一由各會禀呈郵部派員查賬（均認可）一停工一層由各會函知舊總理即日執行。不便明呈郵部（均認可）一俟郵部查帳後即行開工所有辦法仍遵諮議局案辦理（均認可）一舊總理停工後即行酌量停止公司開支以節糜費並請將停工開支細數即函復各會（均認可）一停工期限應由新舊總理會商訂定預報各會以便郵部查帳查清即行照舊開工不得延誤（均認可）一俟郵部派員到後應由股東及各會派人會同查帳（均認可）皖會吳性元臺敬修張宇澄蕪會潘伯和盧仲農滬會汪允中黄時靑正陽會徐勤侯畢少珊李少美贛會康特璋蕪埠股東代表李炳之邵侃如寗會徐厚餘桂望之劉烈卿以上各人均簽押爲憑 
[瑞督懇請續鑄銀元之無效武昌]  
　　鄂督瑞制軍以度支部擬定國幣則例奏奉諭旨各省現鑄大小銀銅元一律停鑄自應欽遵辦理現查鄂省銅元本已停鑄至銀元一項似與銅元不同目下碍難停鑄特將爲難情形電致度支部略謂從前沿江各省多用墨西哥銀元自張文襄創辦龍元推廣行使商民漸漸信從近十餘年武漢市面及通商各州縣悉以鄂省所鑄龍元爲主杜塞漏巵實已不少現當鄂省商界學界需用銀元甚廣一經停鑄必致週轉不靈且恐影響所及震動市面尤爲可慮惟有商請貴部奏明暫緩停鑄由部派員來鄂駐局經理等語旋又致電度支部略謂長江一帶多行銷鄂省銀元今江浙繭絲上市需用甚夥加以南洋開辦勸業會各省各國商民雲集去路益多相需尤切萬一供不敷求墨銀必乘虚而入熟察情形非有大批新幣運到足敷市面流通萬難停鑄並謂係爲保全大局起見實非羡其餘利云云當准度支部復電云兩電均悉現正遴派總辦不日來鄂預備開鑄新幣湖北銀元鑄造多年流通甚鉅中間停鑄爲日無多似無窒礙且銀元生銀市面一律行使偶爾缺乏銀元何致牽動市面况歸併之始一切交代接收事已甚繁清理亦需時日希仍查照前電辦理並飭經手員事會同監理官點驗機件清算欵目除員司人等應行酌量裁撤外所有得力工匠並應酌留以資熟手瑞制幂得復後殊爲不樂業飭原充銀元局總辦袁道勵準銷差俟部員來鄂卽行移交 
[大連著名華商歇業]  
　　據某日報載初四日大連電云大連著名華商曾某（譯音）業已歇業共負債日洋二十五萬元有奇其閉歇原因係爲近來豆價日漲豆餅一業日京疲滯之故聞該商之歇業華商受其影響者頗多云 
分類新聞政界 
[咨行督撫會辦鹽務之責任廣東]  
　　袁督昨准督辦鹽政大臣咨畧謂嗣後督撫到任盤查各庫應由督撫奏咨其運司交代奏銷及年終盤查均由督撫加結咨送核辦 
[蕪關財政困難之一斑蕪湖]  
　　蕪湖新常兩關收稅異常短絀常關各口收數較之昔年僅十成之二庫欵空虚關道李梅波觀察以本月分應解原續撥英德本息洋欵尙無著落擬向商號暫借匯解將來矣有徵存再行撥還云 
 
 

Page 11

 
 
[實行禁運米榖出口蕪湖]  
　　皖省上年被水成災米糧缺乏内地各處紛紛覇禁以致搶米案疊見皖撫朱中丞爲保全民食計商諸江督張制軍會同電奏暫禁米榖出口四十日並照約先於二十一天前由撫憲出示禁運自上月十六日起扣至本月初八日止爲實行禁運之期聞關道李梅波觀察前日已函致新關稅務司自初八日以後無論何項米榖槪行暫禁輪運出口云 
[衞所錢糧實行改歸州縣征收浙江]  
　　浙省衞所錢糧擬歸坐落州縣征收一節日前財政局具詳撫憲以此項衞所錢糧原係光緒二十八年奉旨辦理之事雖衞所官弁已經裁撤而錢糧征解並未實行歸併以致有衞所州縣不必有隸屬之田有田州縣不必經管衞所錢糧征收不便稽查弊竇因而淆混屯贓懸缺職是之由今請將衞所錢糧改歸坐落州縣征收則使有田州縣卽有稽征之責易於調查則便在官應征之戶得以就近完納則便在民案由監理官往復函商毫無疑義自應轉飭各州縣遵照辦理云云茲將財政局常會提議是案錄後甲征收錢糧方法遵照光緒二十八年上諭辦理乙通飭有屯田坐落各州縣酌定調查屯田畝數辦法限文到二月内呈報調查屯田畝數方法列後屯田畆數由各業戶自行申報申報田畝統不繳價其有已經變賣者照契價稅契未經變賣者估價給照稅契每畝征收錢糧數目與民田一律辦理申報後由該州縣官至該地丈量其有隠匿未報者准人告發各業戶呈報日以半年爲限由城鎭鄉自治會隨時補助辦理 
[禀報紹屬平糶辦法杭州]  
　　紹屬米糧缺乏市價飛漲合郡人心惶惑業經山會米商籌欵採運暫資接濟詎被蘇省遏糶截留迭經官商先後公禀環請電咨騐放在案昨日復經包守通禀以米價奇昻人心浮動現已會紳趕辦平糶暫安危局日昨奉撫憲批札藩司略稱紹郡地方米缺價昻現經該府督縣會商紳董議設平價公所查明貧戶每升减價十文算給米舖貼耗等情事爲接濟民食所議辦法亦尙妥洽應准照辦惟摺式内載第四條係杜藉端紛擾之弊而稽查米舖評議赴折等事必須嚴定規則以期實惠及民仰布政司核明轉飭該府督縣會紳妥爲開辦仍將辦理情形隨時禀報查考 
交涉 
[太郡敎士傷人案業已平復安徽]  
　　太平府天主堂某敎士因打獵傷及幼孩一案關道李觀察當委濮永熙二尹前往查辦已誌前報茲聞該委禀復略謂四月二十九日王義貴之十四歲幼子王成在陽德坊砍艾敎堂某敎士在彼獵雀不知因何衝突致傷王成左腿以致鬨動該縣聞信馳往彈壓立時將衆解散并經騐明傷痕給資調養出示曉諭不准相仇近日王成傷漸平復民敎尙屬相安等情該委又面禀觀察謂太郡人民對於該堂司鐸感情尙好此次之事係某敎士釀成云 
[日人行使僞票案近狀蕪湖]  
　　日人高莊次郎在蕪行使僞票一案關道李觀察前據情詳請督撫憲示在案刻奉督憲張制軍批云禀悉查此案犯人昨據洋務局具禀准日本領事送請暫押模範監獄事關行用假票作僞誑財擾害商務按之中東法律均應嚴辦仰即妥商日領依律訊究以期通商信用一面仍查有無被害之人併案照會領事辦理 
軍界 
[實行提倡尊重軍人主義常州]  
　　三十五標到常操演已兩誌本報惟操演之期適逢大雨居民多以未獲親覩爲憾日昨上午復在中學操器械體操午後在城内外旅次行軍旋暫憩於天寗寺莊紳思緘等囑寺僧代備茶點遍餉兵士晚間中學堂特開招待兵士懇親會中學全體學生及全體兵士紳商學界代表均入座首奏軍樂次中學職員代表屠元博君述辭學生代表吕軍述辭奏國歌次軍官代表張仲書君答辭目兵代表兪君答辭說畢奏軍樂次莊紳思緘演說次賓主用　點隨意談話次餘興中學職員學生歌雅曲風琴獨奏新軍唱軍歌風琴獨奏次吕君浩生演說各奏軍樂十二時散會是日賓主各以進步相勗意氣誠懇羣情歡洽實未有之盛會次日在靑果巷西廟行歡送式中學商會商團敎育會勸學所武陽公立小學育志小學及紳商學界均贈旗致頌詞觀者擁擠塞途行禮畢軍隊即至車站各學堂各團體送之登車返鎭是役爲吾國改練新軍以來之創舉社會之輕視新軍者此次見其軍容整飭技術精熟咸信新軍之可期大效云 
[松守有面辭鹽統消息松江]  
　　松江府戚太守于十三日乘輪晋省謁見新撫台程中丞賀新並禀陳要公聞太守此行實因公務殷繁新政稠疊鹽務一切實有不暇兼顧之勢擬將鹽捕分統一席辭去不知能否邀准也 
學務 
[組織男女小學之毅力安徽]  
　　皖省金保門外養平初等小學堂原太平局義塾所組織者聞該塾創辦於光緒十三年係張紳墨卿發起倡捐巨金募化邀會不知幾費經營始克成立客歲張紳以養心局址夙與該塾毘連且西城遼闊學校少而私塾多乃紏集局紳將養心局與該塾組合爲一改名養平小學堂其宗旨專收極貧子弟學費槪免業於去春禀請立案其校内管理一切皆係張子雲帆姪蔭森担任所延敎員亦屬純粹義務其敎育循循有序附近貧寒子弟樂於就學者幾致座無隙位其經費不濟張紳力爲彌縫省垣小學當以此爲冠又南門内大麥子巷萃英女子小學係丁君劍君獨行組織業於去秋開辦就已居之廳屋一幢爲講堂自修室專收十歲以下七歲以上之幼穉女子敎以淺顯切當之科學使之受自然保姆之敎法爲將來高等女小學之預備學費槪行不收其各科教習全係擔任義務茲届暑假已滿兩學期特將辦理成效情形禀呈學憲立案惟丁家原寒畯獨力難支尙望熱心敎育者有以繼其後也 
[女生要求留日學費之無效江西]  
　　江西留日女學生陶英禀請補官費經王提學同愈批其牘尾云禀悉該女生有志向學專門深爲嘉許惟贛省遊學生定有實額現在逾額過多又值財政困難尙須按照定額遞减經費所請補給官費之處礙難照准云 
實業 
[審查員審查機業之報告鎭江]  
　　日前鎭郡東南門各機匠擬同盟罷工要求增價一節已紀報端茲機業同人因各綢號剝削虧累甚巨公呈節畧請求鎭城自治公所董事會列入議案交由議事會議决辦法並由該業代表附呈虧歇一覽表旋由議事會公舉審查員柳立之張晋 
 
 

Page 12

 
 
齋二君審查機綢兩業情形尅日報告以便議决而免爭執二君被舉後當於十三日上午十時赴機業公所審查一切時該公所已有機業二百餘人環坐一室聽候審查二君當將各綢號答覆四條及該業所上之一覽表逐一駁詰旣而機業亦公舉代表對審查員逐細回答瀝陳各綢號剝削機戶虧歇情形至理至情聲淚俱下二君隨問隨記聞係將綢業情形審查後即一併報告到會當衆决議想各議員當能秉公核議詳請監督持平辦理以免爭執 
[武陽絲繭紛紛上市常州]  
　　武陽各繭行武進西北各鄉其價稍廉然乾繭每担總在百兩以外陽湖東南各鄉鄰近無錫從前收鮮繭時每担竟放盤至六十元左右後經停秤一日始得落盤然乾繭極廉者亦在一百一十餘兩貴者百念餘兩此指本商而言若洋商則極廉者亦一百念餘兩成本頗重獲利與否尙在未可知之數至於絲市繭業發達後飼蠶之家多不繅絲即使有之亦係西路溧陽丹陽等處所來其價聞現售至三十四五元云 
[光福鎭新絲開市情形蘇州]  
　　蘇鄉光福鎭及各鄉一帶育蠶之家本則十居八九近年來絲價日增以致鄉人育蠶者亦日益擴充今届新絲收成較去年加倍各絲行現已於本月十二日一律開市是日統市絲行八家共買進鄉絲約十五件左右每百兩行秤價扯洋四十五元惟行秤較漕平加三有零以合漕平百兩祇三十五元有零以十五件計之需洋一萬元之譜開秤日已如此擁擠則各行之獲利可操左劵聞該處四鄉周圍數十里地方每年共有一百萬元之蠶絲出售（惟鄉人持絲至省城銷售者有六七成僅三四成在該鎭出售）洵爲實業之一人大特色耳 
[寳山農務分會成立太倉]  
　　寶山縣胡榕村大令照會邑紳陶紳慶豐組織農務分會陶紳接奉照會後卽赴各廠將農會爲憲政要圖詳晰演講農民無不歡迎入會者甚形踴躍前日下午一時借寶山縣學堂開成立大會請胡令蒞塲各廠到會得二百餘人公推陶紳爲臨時主席宣布會章後投票選舉總協理陶紳慶豐得五十四票爲總理王紳樹基得三十票爲協理並選舉各廠議董二十八人舉畢時已六鐘遂散會 
雜記 
[蘇垣巡警豈同虚設耶蘇州]  
　　蘇城内外地方近日竊案迭出雖有巡警直同虚設從未聞警兵破獲竊案者晚間之站岡巡警不識所司何事如禁烟公所委員凌司馬公館與撫轅相隔一街亦有被竊鉅贓之事以及北路四區唐泰仁緞莊被竊一案又閶門外朱汝源被竊一案又閶二圖丁學恭被竊一案均皆失贓甚鉅失事日久一無破獲且該局又設有偵捕隊弁勇於此等小竊之案尙不能立時破獲何能保衞閭閻耶 
[松郡水巡任賊横行松江]  
　　初六夜郡城西外妙嚴寺對門志大衣莊四鼓後突有竊賊從後河攛入竊去貨物鈔票零洋共值八百金數巨該處本由商界集資設立水巡是夜正泊鄭通惠後河距賊船不過數武乃漫無覺察翌晨店主喚何巡長詰問該巡長竟意存推諉云 
[揚州鄉民要求開駛慢輪揚州]  
　　江都縣方大令前據各鄉董禀稱略謂洲圩一帶堤工今的新修者均已一律完固連日河水泛漲江潮灌入水勢去堤身僅三尺許小輪往來冲激易於倒塌云云大令當即轉禀常鎭道劉襄孫觀察照會鎭關稅務司戴君示諭華洋各小輪嗣後經過瓜河八里鋪等處照例開行慢輪違卽罰辦 
[木帮灘地遷移案近聞蕪湖]  
　　蕪湖新關遷移疊經稅務處劄催新關基址早經勘定陶溝南臨江帮堆木灘地江面五十丈關道李梅波觀察曾札委洋務局牛谷臣大令委員李仲良參軍向該木帮董事剴切開導並酌給遷費聞該董事至今仍一味游移尙未定議云 
[南陵大水成災蕪湖]  
　　距蕪九十里寗國府屬之南陵縣於端節日起至初八日止風雨交作晝夜不休上游涇太靑銅等縣山洪暴漲水勢建瓴直下至初十日黎明南邑城鄉一帶即已遍成澤國城内如聖廟玉帶橋春谷學堂炎帝廟等處皆一片汪洋菜園魚塘藉塘俱被淹没街市幾無小菜可買登城一望則四鄉村鎭除高山樹木無不在水中較之去年之水略少寸許傳聞同村壩業己决口下游數十圩勢必一掃而空數十萬生靈更不知如何結局也 
[男女平權之結果山東]  
　　補用知縣某與某道有舊某道現得事該令携帶夫人由省來烟晋謁某道冀謀差委久之寂然該令不堪旅悶遂藉冶遊消遣其夫人偵知大怒謂現在男女須講平權彼能如此吾亦何妨步其後塵由是凡妓寮娼館之中花天酒地之事該令足跡所及者夫人亦及之該令所爲者夫人亦爲之此眞可謂夫倡婦隨者矣 
諧談 
[保存國粹談]  
　　中國儒者。崇尙國粹。保守之心。亦云瘁矣殘編斷簡。敗鼓荒碑。好古專家。昕夕蒐輯。而今而後。庶無散佚。惟遺風流俗。餘韵亦多。代遠年湮慮或澌滅。類而别之。或亦好事者之責乎。 
　　鴉片流毒。亘三百年。詔諭禁止。行將斬絶。然而烟具製造。罌粟栽種。得臻今茲之完善者。决非一朝一夕之功矣。從此失傳寗非恨事設鴉片專門部一。 
　　八股向恃以取士者。自科舉停止。八股道廢。二三十年後。將無復知起承轉合者。嗚呼英雄入彀。儘兩朝珊網之搜羅。金陳已遙。痛天上奎章之失曜。設八股專門部二纏足之風。近稍退化。通都大邑。維新女士。高視邁步。氣燄益張。回顧弱　。削趾適履。前塵未昧凌波之芳躅宛然顧影無儔響屧之廻廓孰步亦可憐也伊可懐也設纏足專門部三。 
　　髮辮爲當王之定制是固未易更張者惟世界棣通最難獨異現在軍警各界。類以盤辮爲剪辮之朕兆。况厭故喜新。尤爲世人所同具之心理。髮辮前途。殆難永久。先事豫防。設髮辮專門部四。 
文苑 
[送易實甫觀察備兵雲南]  
（陳叔伊） 
　　易子結習老不除。除官備兵仍躭書。漸西樊山舊同調。賦詩刻燭乘公餘。常言此樂足忘死。持較南面王何加艱辛容易各有致。易樊义手袁捻須。冰堂高足得三子。于湖牛渚悲云殂。兩軍湘楚老對壘。到處墨瀋霑襟裾。去年結社聚京國。斜街高廟常停車。江爲點竄江東竊。諧噱陸弟同周瑜。大江南北看分陜。羣公競厭承明廬。（前兩句言樊山嘲實甫後二句指南齋諸公）湖山賓從足游讌白門柳色聽啼烏。君獨乘傳行萬里。干莫不遣合吳趨。過家上冢古漢壽。武溪西上千。崎嶇。我聞庭衢在八荒。豈能流丸止甌臾。况子足跡徧行省突過李杜　黄蘇。隴　遼瀋舍不顧。半九十里獨何歟。嗟余土偶亦桃梗。送人。作郡非所吁。紛紛魚目滿人海。寳貴麟爪辭驪珠。行當布帆挂入　。江山第一尋吳琚。嬾窺東閣施行馬。況復局促爲轅駒。景宗共羨笳鼓競。新婦方閉貴人輿。生風出火好身手。文囿漁獵聊馳　臨安夢樓不易得。誰與禪悅談玄虚。點蒼西　勿。久鑾東海還駕琴高魚桑溪重修春褉飲釣龍憑弔越臺墟天風海濤上　　。坐看朝日升東隅。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[雲貴總督李經羲奏陳第三屆籌備憲政情形摺]  
　　一曰整理財政滇省清理財政局開辦於上年四月其辦理情形疊經前護督臣先後陳奏宣統元年春夏兩季報告亦經依限咨部在案臣履任後飭據該局造送之表册有五一爲元年秋季報告册一爲盤查司道局庫實存數目清册一爲光緒三十四年全年報各垇一爲三十四年六柱清册附盈虧比較表均於元年十二月先後咨部其元年冬季報告册亦於本年三月二十八日備文咨送自去冬以來復一面飭派局員分赴各署調查卷宗推究沿革考求利弊以爲編輯說明書之底本一面飭局擬定預算表式分别國家行政經費地方行政經費附以衙門出入經費表頒發各署照式查塡勒限報悞以爲試辦預算之根據一面欽遵諭旨奏設財政公所於藩司署内裁併善後釐金兩局俾全省欵項出入悉由藩司綜核一洗從前濫支之弊輾轉遷延之習此整理財政之大槪情形也一曰籌辦各級審判廳滇省審判各廳擬從省城及城外商埠辦起共設高等地方各一廳初級五廳其籌備情形迭經奏咨在案嗣奉法部奏定編制大綱凡省城商埠同在一處者設高等一廳凡首縣設地方一廳初級一二廳等因當查滇省自開商埠緊接會垣南門與同在一處無異原奏高等地方廳數適符部章自當照案籌設惟初級應酌照編制大綱暫設一廳藉紓財力飭據審判廳籌辦處核議詢謀僉同因一面飭就原撥寺廟公屋酌改各級廳署切實勘估撥欵興修一面飭將各廳員缺經費曁各種辦事細則查照部定章制參證本省情形分别酌擬詳候核定復念審檢各廳之設實憲政基礎所存中外觀聽所繫吾民身命財産之所託欲彰司法獨立之精神尤以組織得人爲最要滇省司法講習一科原以儲備審檢人才第學額雖足百名實鮮上駟之選學期僅限一年不免欲速之弊爰飭籌辦處於畢業試騐後嚴加甄别擇其學行較優者留堂補習並於聽講之餘研究現行法制練習審檢方法以爲異日實行之準備計本年六月各學員補習期滿廳署工程漸次告竣再由臣擇期奏明開辦以昭愼得此籌辦各級審判廳之大槪情形也一曰整飭巡警滇省廳州縣巡警至上年夏秋之交已開辦者凡八十四屬曾於省垣巡警學堂先開簡易科附設敎練所並就各府直隸州先後分設敎練所均於前届奏陳在案臣以警政之推行恃干涉爲作用非巡警人員悉受相當之敎育具有專門之智能不足以警衞閭閻維持社會際此財政艱窘人才消乏與其推廣警政謀形式之擴張自不若注重警學求精神之進步故到任以來卽督同巡警道通飭省外各堂所認眞敎練循序圖功至去冬十二月省垣簡易科畢業者凡四十餘人其附設敎練所畢業者凡二百七十餘人各郡敎練所學生先後畢業者凡一千二百數十人遂一面由道督飭嚴汰未受敎育之巡警以畢業諸生分配服務一面仍體察地方情形就省外各敎練所賡續開班謀敎育之普及而於會垣巡警學堂則暫停簡易科改辦高等完全科以資深造至各屬巡警除初設縣治之彝良華坪及著名荒瘠之鎭邊邱北正在籌設外其餘或畧具規模或漸有起色仍飭就已設者力加改良務於保持公安之中寓林養民力之意此整理省外巡警之大槪情形也以上諸端而外屬於上年籌備事項有二一調查人戶總數已於第二届查明彙報臣履任後復經通飭覆查應俟查悉詳報再行奏咨一創設簡易識字學塾滇省未奉部章以前曾經奏准由沿邊翹事地面先行試辦其辦理情並經前護督臣詳晰具奏本年正月接准部章復由臣飭司印行各屬一體遵章籌設亦應俟辦有成績再於下届奏陳臣維庶政之張弛貴因時地以制宜尤視物力爲標準惟是憲政推行實關國本而自治敎育諸要務尤屬振興百度之基臣惟有緩急通籌標本兼治察邊民之程度酌財政之盈虚總期財不虚糜事求實濟以仰副聖明勵精圖治綜核名實之至意除咨憲政編查館曁民政度支法學各部查核外所有第三届籌備憲政情形理合恭摺具陳伏乞皇上聖鑒訓示再此次因籌辦自治等事須俟各屬禀報到省始克具奏是以稍遲合併陳明謹奏宣統二年五月初三日奉硃批該衙門知道欽此 
各省籌辦地方自治 
[江蘇]  
　　華婁城自治公所議事會夏季議案（再續） 
　　議員提議事件 
　　請嚴禁售賣彩票一件 
　　彩票之害甚於賭博前經本省諮議局决議呈請督撫憲核准嚴禁今松郡城内外售票之店依然興高采烈應呈請監督實行禁絶 
　　請嚴禁妖術以除民害一件 
　　金澤陳三太太係妖巫假託害民傷風敗俗急應革除惟屬於靑浦縣轄境應否舉代表聨合靑浦城自治會熟籌辦法 
　　請設閱報社一件 
　　查章程第五條學務項下宣講所圖書館閱報社三者皆爲地方開風氣者也惟宣講所圖書館非可猝辦輕而易舉者莫若閱報社急應籌畫經費從速開辦 
　　請酌减荒地地價俾種桑以興蠶業一件 
　　前據本省諮議局决議本區荒地歸自冶公所管理今查松城荒地尙屬不少若能規定地址遍種桑秧不數年間可大興蠶業實業學堂育蠶已届二頃正當及時籌備也 
　　請黜華崇實藉籌經費一件 
　　車馬有捐法治國之通例今松郡有轎而無車若驟議轎捐勢多窒礙惟郡人娶新婦者多乘花轎互相比賽今擬用頭彩花轎者捐公益捐洋二元二彩半之三彩又半之此出自有力之家尙非繁擾是否可行候公决之 
　　改造橋脚一件 
　　橋脚向有階級現擬於階級中塡成一東洋車軌道以便試辦行車 
　　改良工藝一件 
 
 

Page 19

 
 
就城東南隅火藥庫空房設一工藝廠仿照上海土山灣學堂辦法專收貧家子弟敎以各種手業以冀地無游民而工有進步 
　　商會移議事件 
　　馬路橋工張姓涉訟一件 
　　馬路橋工已成張福同一再禀控事未解决商會跡近嫌疑之地未便擔在查建橋築路在自治範圍之内應公議辦法以息紛争 
本埠新聞 
[改過局押犯大半脫逃]  
　　城内改過局押犯昨日午後大半脫逃約有四五十人出新闢之尙文門至法新租界南支家橋一帶闖入店舖住宅暫行躱避一時大衆驚喊探捕聚集遂至各舖戶大加搜索時有某西人經過瞥見急回寓所携取手槍復出至榖牛公司附近擊斃一人擊傷一人旣由探捕搜獲數犯餘均不知去向時城内差捕巡警方始覺察追趕到此遂將死者傷者生者一併送至法租界八仙橋巡捕房請爲核示斯時尾隨觀看者人山人海羣情甚爲驚駭是夜法界安南巡捕終夜荷槍四出巡查店舖住戶咸有戒心所最奇者各犯逃出時均未將脚鐐疏脫且有手携洋鎗者不知城内之差捕巡警何竟疏忽若此耶 
[湖北難民出外墾荒]  
　　前日傍晚時有湖北沔陽州男女難民扶老携幼約計一百二十餘人乘長安輪船來滬起岸後就十六舖大達里弄内棲止事爲總工程局查知特派巡長前往傳諭該民等照例投赴城内地方官衙門請示安插嗣由爲首之楊尉堂彭桂林兩人赴局申訴求請准其暫宿一宵俟翌晨乘輪前往牛莊轉赴黑龍江墾荒並稱船票俱已購定局董姑且允准統限昨晨起程不准違延又一訪員報告云滬道蔡觀察得悉有難民數百人由漢口乘輪來滬當即派由城内一路巡局德正巡官帶同通班巡警先至城内關帝廟查得該難民係湖北天門縣人均自備資斧赴吉林開墾荒地此次先來一千餘名由萬廷杰楊錦玉楊輔亭王春寳及張姓蕭姓等九人爲首現下住西門内關帝廟者共有三百五十四名住在湖北會館者六百餘名住在猛將樓者五十餘名詢據該難民等答稱暫宿一宵明日即乘坐連生輪船赴吉昨有萬廷杰到道禀見告知一切觀察詢問所呈石瑞珍出名之護照計有二百餘人何以與爾言不符現下石瑞珍是否同來速即查明交出萬遵諭而退 
[領事請阻難民攔入租界]  
　　英領事照會滬道略云上禮拜六以來租界地方時有難民在路行走有碍治安請速飭縣遣散一面相煩禀知上憲嚴飭上江一帶地方官如有此項難民一律截止不准再至沿海商埠繁盛之區以免肇事等語昨蔡觀察已飭縣杳禁矣 
[領事請禁聚赌]  
　　滬道蔡觀察近接英領來文謂滬北吳家洪地方有賭棍潮州招財等在地主陸毛囝等地上搭檯聚賭該處巡避置之不問請即飭縣查禁等怀觀察以先接比總領事照會業已飭縣查禁至今未據禀覆昨特諭飭道轅偵探程聘山密往訪查嚴拿究辦 
[毗連租界處之怪現象]  
　　連日老北門東吊橋堍常有賭棍成羣結隊設攤誘賭輸鸁甚鉅警察視若罔覩佯在遠處徘徊不往干涉該處與法界僅隔一橋而竟有如此之怪現象是变無怪外人詆吾警務之廢弛也 
[敗俗滅倫之駭聞]  
　　瞽者甘增福偕同見證吳李氏張顧氏控告胞兄甘江富同姪甘根生藏匿伊妻楊氏希圖價賣由探將甘江富父子一併查護昨解公共公堂請究據楊氏供稱前晚在嘉興路家内被江富父子拔至四考司路竹匠店樓上丈夫得悉趕來遽被伊等义住咽喉圖害是實訊之江富父子供求寬宥德襄讞商之美仇副領事以事關敗俗滅倫未便輕縱判甘江富父子各押西牢十月期滿一併逐出租界 
[中保自尋煩惱]  
　　吳孫氏控顧慶澄不理抵欵銀一千兩前晚由廨提訊因顧避不到案由差將保人張長根中證沈某傳案請訊沈作揖立訴讞員以法堂訴訟例須跪禀飭沈跪下沈不遵讞員拍案大怒喝令跪下沈無奈曲膝據供與張同爲中保以致被累請提顧慶澄訊追讞員謂旣爲中保未便推卸判沈張均交妥保限半月理清如違提案押追 
[美員約束國民之認眞]  
　　前有美人數名在南京下關某外國旅館設立手搖賭具誘人賭博旋爲上海美官訪聞派差赴寗拘解上海已在美國臬署審明定罪前日該署復派差赴寗拘捕美人一名名克拉克亦與賭案有關已於作日解到今日將在美國臬署開審 
[演說照相新法]  
　　中國靑年會定于十六晚八時請光學專家柯君演說照相新法並用影燈演映照相需用各式彝器及五彩畫片詳爲剖解想届時留心科學前往參觀者必極一時之盛也 
[城内]  
[是否揑控]  
　　金陳氏控程溪泉圖頓欠洋咋由一路巡局集訊氏供光緒二十六年程溪泉因有急用托婦人之弟長生作保借去洋一百元立有借據至今本利無著求追程供借洋已還今被揑據誣控求鑒判程交保候查明再核 
[道此四則]  
　　泰昌行禀批候將續繳捐單一千二百八十紙札發釣船局查到票根復到再行彙核辦理洽記公司陳竹林禀批該商等承攬蘆柴　未交齊着卽遵照合同迅速按期照繳不得諉卸延誤商人宋廷元禀批此案迭經批縣勒令兩造遵斷過割取結詳銷迄今日久尙未了結實因何故耽延曲在何人　上海縣尅日查明禀報母任　元職商邵文龍禀批仰上海縣遵照迭次批飭迅速催提集訊秉公斷結具復察奪 
[匪徒縣]  
　　英廨昨日派差押解前在英界卡德路放火之匪徒石海卿到縣田大令諭　交差看管候備文遞解回籍 
南市 
[累及乃兄]  
　　長義和泰等行及鼎泰北貨行執事陸少盧王子奎烑紫茗等同扭湖州人秦子幹至總工程局控稱秦弟子清於前年在朱家角鎭開設南貨店拖欠貨銀三千餘兩前年年底僅收洋六百元現在店已閉歇餘欠不理求請追還秦供欵係胞弟所欠求恩寬限料理判秦拘留着覓取人銀並保出外理楚否則押追 
[一再姦拐]  
　　船戶許木林之妻徐氏去年在海門家内被永利小輪船茶房陳小江誘同幼子私逃至寗波姦佔許　跟蹤追回不久又逃至滬上昨在荷花池附近尋獲扭控工程局訊明判許戒　一百五十下具結交保如無保人改押三月氏戒責一百下交夫領回管束 
閘北 
[祇得押追]  
　　陳紀仁前在四路一區控住居永順里之沈子鰲圖賴借洋經黄巡官判令交保限四月底還洋三十元詎沈逾限不理昨又著保交案押候繳洋開釋 
 
 

Page 20

 
 
[絲廠風潮]  
　　錦華絲廠女工李裘氏陳裘氏裘阿四等四被管車人扣罰工資致起衝突由巡士拘入四路一區昨經黃正巡官詢問一過即派巡長前往諭令該廠照帳給發以杜爭端 
[抛棄屍棺]  
　　周錫慶姚銀海二人作抬小孩屍棺至川虹路抛棄路旁巡士以其違章拘入四路分局着罰小洋四角從寬斥釋 
[難兄難弟]  
　　戴錦　昨將李阿小李福全扭至四路一區控稱前被　小借去洋十元當由其兄福全担保屢討無著求請究追黃正巡官諭令暫押候訊 
英租界 
[兼收並蓄]  
　　甬人戴文標之妻徐惛甬婦朱王氏之女林弟侄女翠雲均由原籍乘輪來滬被同船之朱紀生誘往　州姦宿嗣由戴與朱王氏報告捕房派　將　與一婦二女一併提回解奉公堂分别收押在案昨日復訊中西官以朱紀生姦拐三人實屬不法已極判朱押西牢三年戴徐氏等三婦女交各該家屬領回 
[串拐男孩]  
　　周阿生姚昌英串拐季督林之五歲男孩季泉昌由探查獲昨解公堂復訊判仍一併還押候下禮拜一再訊 
[誘匿女孩]  
　　張劉氏誘匿湯吉軒之女孩秀貞被探查獲昨解公堂請究讞員以原告未至判氏還押候禮拜三訊辦 
[匪到案]  
　　朱長元拐匿卞孟氏之六歲男孩和尙逃匿鎭江丹徒縣境前日由差協探將朱移提來滬昨解公堂押候英領堂期解訊 
[凌虐婢女]  
　　粤人蕭連芳與妻林氏縱令伊姪蕭阿發將同鄉婦人郭鳳家之婢女添喜凌虐受傷控由捕房將蕭連芳夫婦及阿發一併傳至公堂訊供屬實刋蕭阿發押改良所兩禮拜蕭夫婦各罰洋十元充公 
[私收帳銀]  
　　美商美勒洋行控兪德義私收帳銀由探提獲昨解公堂請究原告洋人請追銀八十二兩三錢訊之兪供已將此欵料理求恩寬宥判押一月 
[無可推諉]  
　　吳裕生控　掌生抵借洋五百元不理前　由廨提訊原告供稱此欵爲韓轉借業已代理淸楚請追訊之韓供與吳合股經營虧折惟合同各據均被取去讞員以韓不應托詞推諉判押限十天淸理 
[勒限淸理]  
　　北洪泰紙店股東居斯盛控前經理之子張松濤私　洋二千餘元一案前晚由　復　據該店司帳人劉成章與見証金友生　同元到堂証明去年張曾設席邀請伊等介紹　之張仍一味推諉判張押限十天清理如違即將乃父生前人股各店業查明作押 
[押追抵欵]  
　　奚松林控錢效良不還抵欵前晚由廨將錢與保人張寳和一併傳案質訊明白判張開釋錢押繳洋一百五十元到案再檡 
[洋商宴客]  
　　上海奥商寳興行開設已久月前遷至洋涇浜五十四號門牌改名興利洋行其陳列各貨樣房内歐洲各物幾已全備本月十二日該行洋東非司甲君邀請華商會宴到者二百餘人一時頗爲熱閙 
[交保理楚]  
　　張亮臣控朱如發不還借洋一百五十元前晚由廨傳同中証馮老貞朱甫生錢顧氏到案　明朱已還過原告洋七十八元二角尙欠洋七十一元八角判朱如發交保限月底繳清 
[須查帳據]  
　　應雨薌控陸炳忠不還往來銀八百餘兩前晚由廨提訊因被告祇認欠銀四百餘兩判陸交保候移送商會查明帳據俟復到再核 
[假造洋酒]  
　　楊雲林出售假造白蘭地洋酒昨被印捕查獲　廨訊明判罰洋十元充公無洋改押十天 
[因賭起釁]  
　　新閘路　老虎灶主顧阿大被楊阿福張阿二張阿福王阿四等毆傷控由捕房派捕將各人一併拘　昨解公堂經中西官訊明因賭起　兩造均有不合判原告交保楊等押候查明於禮拜四訊核 
美租界 
[西婦投河]  
　　前晚一句餘鐘有一西婦不知因何奔至斐倫路港投河覓死幸經八十號印捕與八百零四號華捕帮同援起未被淹斃旋由該捕等車入捕房轉送公濟醫院療治再行查核 
[無妄之災]  
張金記昨過有恆路二百八十四號某洋人家門前忽有一犬自内竄出咬傷張之右足由捕帶入捕房捕頭飭探將人犬一併送入醫院請驗再核 
[中冓之言]  
　　粤人唐國良昨至捕房報稱妻子黎阿三與同鄉關某私姘請爲究辦捕頭因唐所控無憑斥退不理 
法租界 
[爭嗣涉訟]  
　　湖州人吳瑞元前因爭嗣向吳沈氏吵閙控經公堂判令瑞元具不准再往滋擾結存案備查所有爭嗣一節另再具控前日瑞元具禀到廨經聶司馬提訊瑞元稱胞叔故後無子小的例應承嗣所有族長順元順昌均在上海可以博訊沈氏供婦人久居上海從未到過湖州順元等亦素不來往惟檢閱宗圖瑞元係遠房族倒伊曾在縣具控奉此駁斥婦人現已螟蛉一子如不能承嗣則瑞元之父亦係螟蛉想亦不能承嗣聶司馬各退去候查閱縣批再行核辦 
[先究拐案]  
　　周吉甫前控妻子與周寳生私識偕逃又將生女金書拐去圖賣奉判將周妻阮氏收押後旋由周寳生之姊潘周氏將金書由漢口送至上海前日投廨阮氏之兄竹泉亦投案遞禀甲訴伊妹種種不守婦道聶司馬飭帶金書至案旁　訊答稱由周寳生帶往漢口住在潘周　家曾被領往妓院一次後得電報知母親押在捕房始由周姊送來司馬以周妻與寳生是否通姦現無實証然將女孩拐往漢口則已確實　周氏押四月阮　押兩月期滿交本夫領回管束 
[房租無著]  
　　陳士惠虧欠首善堂房金四月私行逃逸被捕拘住送經公堂判令收押茲已日久仍來繳　昨由　租人王谷華投案禀追陳供實難措還判再押十天了案 
[狡猾可惡]  
　　梅子香前控嚴潤卿私挖祖坟坭土經公堂聶司馬提訊判令　保將泥塡好詎迄已逾　仍置不理昨又着保將一干人交案復訊嚴供泥已塡好至墳墓並未毁壞無須修理司馬聞之大怒謂已由捕房勘明該墳被損屬實且前堂供認愿代修好何以翻供判再限三天如不修好定卽押辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[海參崴闔埠華僑王廉欽等請願速開國會上農工商部代奏呈（續）]  
　　四萬萬之人民即我國四萬萬之分體也合之爲國分之爲民國之所以爲國者因有民也民之所以爲民者因有國也國危則民辱民散則國微令各省所舉代表孫洪伊等是四萬萬人民結合之公體也以四萬萬人民所結合之公體請開國會是四萬萬人民自救個人之滅亡即所以保國家之鞏固也當此國步艱難之日人心惶惑之時猶以爲國家大事人民不得干涉而分國與民爲兩造則國自爲國民自爲民民但知有國而不有所分任於國猶之一家數口或數十口之衣食而欲個人供之個人任之其家即不致傾覆鮮能振興孰若一家數口或十口各有所分任之必見其蒸蒸日上也各省代表請願速開國會是盡人民担任保國之責任並非有礙君權立憲之政體亦斷不累憲政之前程蓋彼反側之徒即滿九年之期亦斷不願開國會以希冀上下暌隔徼幸其一擊之手叚靡爛我家國人民此廉欽所以繼續陳情請願速開國會也皇上仁愛寬宏監國攝政王英明俊毅上紹丕基下撫衆庶凡有可以裕國惠民者莫不樂於施設豈有國會爲上下交通之機關内外捍禦之利器而反過爲遲遲或廉欽等固知必有明陳暗諷寓貶於褒或以開國會爲害多益少或以請願爲民氣囂張遂致上累君父之憂下失人民之望蓋彼等良由生長宗邦慣施專制身未入文明之境足未登議院之堂皂白難分利害莫辨遂視請願爲鬼蜮之謀國會爲豺狼之窟誠於中形於外不禁衝口而出而自不覺其阻撓新政壓制民權也廉欽等惟願我皇上及我監國攝政王早竟先朝之遺旨俯順億兆之輿情斷自宸衷速開國會則人民忠君愛國之愚衷從此更形親摯强鄰要挾損害之政策亦將無所措施覊旅華僑亦當受尊敬於主邦沐恩波於域外此廉欽等所以共表同情請願速開國會也苟不然者其害可勝道哉故不論官吏之因循預備之不善雖滿九年之期限仍無成效之可觀當此强鄰壓境伺隙而動反側之徒坐徒時機其所以遲遲而不施强暴之猛舉以制我死命者非親我國家懼我國家也實懼我民氣之尙團結耳目奉旨未蒙允准速開國會以來人心惶惑紛亂如麻廉欽等日接此等警報交相悚懼蓋今日者國勢不振所望民氣固結爲國之助耳苟欲助國家而國家視若無所關係不急有以鼓勵之恐一日國家欲召民而民轉有所疑慮亦不急出而應響之是徒使外人覬覦我上下不一心而欲蠶食我土地侵佔我利權限制我自主層層剝削流爲印度朝鮮之續此則人民所晨夕思慮者耳尤可慮者民氣之固結無非出於愛國之熱忱苟積熱沸騰達於極點勢不至激成禍患不止法蘭西古時君權無限之國也假令路易十五世時早開國會查理十世時與民共政何致煌煌君主之威權歸諸烏有廉欽等伏願我皇上及我監國攝政王俯順民情同舟共濟速降諭旨召集國會置人民於袵席之上措國家如磐石之安我國我民幸甚謹冒死以聞伏乞轉呈代奏 
小說 
[中國偵探小說繡衣盜（二十四）]  
　　第七回拿竊犯縣尊勒嚴限訪宵人名捕到姑蘇 
　　雲濤甫聽了。覺得他的話兒。狠有些道理。便隨口褒奬了幾句。呌他上緊緝。拿不要怠慢。陸雄連連的答應幾聲。退了出來。剛剛出門走不多幾步。忽然想起一件事來。急急的再跑回去。趕進上房後面那一間失竊的房内。四面看了一看。在衣袋裡取出一張白紙來。按在一個箱子上。紙上濕了唾。沫用指頭細細的按摩了一會。方才取下來。對著日光。照了一照。不覺微微一笑。回身便走。雲濤甫問他做。什麽。陸雄低低的到雲。濤甫耳旁。說了幾句。雲濤甫只點。一點頭。也不開口。陸雄走出門來。又去各處客棧船埠。察訪了一回。心上已經有了幾分眉目。恰恰的這個時候。吳吉尋到他家裡頭來。要請他上蘇州去。陸雄問了一問王中堂府裡失竊的情形。也和雲家大同小異的差不多。忽然轉了一個念頭。心上想道。不要這兩件竊案。就是一個人做的罷。如今且不要到無錫。先到蘇州去走一蹚再說。定了主意。便自已走到雲濤甫那裡。見了雲濤甫。只說這件案子。已經緝訪得有些眉目。求大人寬限十天。要到蘇州去慢慢的查訪。雲濤甫聽了。便也點頭答應。陸雄便同着吳吉和幾個得力徒弟。一直到蘇州來。這邊緝案的事情。且把他按過一邊。再說起一個書中緊要的人來。只說蘇州靑蓮巷地方。有一所大大的空屋。本來是一個姓周的。叫做周伯武的産業。只因地方冷落。價錢又大。所以空了一年多些。没有人來租賃。有一天忽然來了一乘中轎。停在門外。轎子裡頭。走出一個三十多歲的男子來。衣冠華麗。氣宇軒昻。後面還跟着兩個家人。走進來看了一回。十分合式。便叫看房子的人去請了周伯武來。當面議價。周伯武本來也住在靑蓮巷口。一請便來見了那個人。問起姓名履歷來。方知這個人生姚。官名嘉祖。是個江西候補道。如今帶了姨太太。到蘇州來有些公事。要租個大大的公館。當下三言兩語。一說便成。姚觀察交了定銀。坐轎走了。隔了幾天。姚觀察又到周伯武那裡去。付了押租。立了租契。不多幾日。就把那位姨太太搬了過來。 
國外新聞 
[法國火車失事慘禍]  
　　十四日倫敦電云法國凡爾賽斯附近維納泊納地方有專車二輛彼此互撞車中因而失火搭客焚死及炙傷者 
 
 

Page 27

 
 
甚衆現已檢出屍身十具惟據各報載稱死者共十九人傷者八十人 
[俄國南部患疫]  
　　十四日倫敦電云俄國南部近有疫氣爲患洛斯托甫一處染疫者已有七百零八人死者一百九十四人亞力山大洛扶卡染疫者七十七人死者三十三人 
[英國未來之皇太子]  
　　十四日倫敦電云英皇將於康華爾公爵生辰（西六月二十三號）賜以韋爾斯親王哲斯脫伯爵之顯號 
[居留島問題續聞]  
　　十四日倫敦電云俄國近發非理之文告倡議急改居留島軍備舊制設立臨時政府歸各保護國管轄。十三日柏靈電云保護居留島各國已各派兵艦二艘前往該島 
[德國大臣紛紛辭職]  
　　十四日倫敦電云普魯士内閣民政部大臣穆爾克君農務部大臣阿利姆克里温君因選舉權議案失敗均已辭職 
[德國整頓陸軍工政]  
　　十四日倫敦電云據柏靈電稱德國現正整頓陸軍工政各事（如電報鐵路飛船等部）以增軍力 
[德皇膝傷漸愈]  
　　十四日倫敦電云德皇膝傷漸次告痊皇后已赴亨寳閱看賽馬足見皇疾無礙云 
[葡萄牙内閣告退]  
　　十三日柏靈電云葡萄牙内閣已聨名告退（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[暹羅華僑之血淚書]  
　　敬啓者我中國微弱人民無處不受外人苛虐乃有國勢較我國微弱數倍者而亦受其殘虐此豈天生華人作牛馬應分供世界之宰割乎不然何獨慘酷若是乎本四月二十四暹政府開收華人身稅華人全體罷市其故緣昔年暹例每三年一次收身稅銀四銖二後增加至六銖不意今年乃設新例華人要年年納身稅六銖至六月如查有仍未納稅者則加罰十二銖並罰一銖爲買索縶華人之費並正額身稅則當共納銀一十九銖矣其平日巡警種種凌虐華人任意毆打且有至打死者華人因此大憤於心故於十九夜遍貼罷市單于通衢云二十四如有華人不罷市破團體者敢死黨以强硬對待此單亦不知何人所發二十二三各人卽紛紛買鹹魚菜脯油米以備罷市巡警則遍處搜尋倡首之人至二十四果工商界及妓界一槪罷市巡警卽清早沿街拍店叫開門各店雖有開者俟巡警遠去又復閉門是日只三聘街約三分有一分開半門者亦未做生理敢死黨覩各店不同心抵制二十五早即聞有謠言本下午四點當以毒手對待至是時果有兩處華人大賭館喊搶斯時巡警吹簫紛紛趨赴各店亦即忙亂閉門如亂世景况焉後聞得只有數人喊搶而實銀錢分文未搶至二十六七八日亦有些文明暴動（諸事另列）亦不過華人戒餾華人而已乃巡警竟於此數日内濫捉無辜華人七八百名并沿途毆打所捉之人（諸事另列）慘呼之聲耳不忍聞目不忍覩試思此次罷市乃因無力抗其苛例於寗失資財不得已而爲此舉此非擾亂安之比乃巡警治之如盜寇焉茲特錄其事望貴報登載並轉寄各行省囑登報章使同胞觸目驚心儼如已亦將受此慘酷者庶幾人人知懼奮起共謀援救之策竊思外人之居我地者稍聞暴動則戰艦立至傷其一命則割地賠欵今中國微弱固無此保護實力然此次如此之大風潮雖不興問罪之師亦當遣戰艦來暹游歷相機爲調和之策乃數萬百精壯華僑國家竟置之不聞不問生死由人而平日之愛國志士熱血男兒及外洋富商則疑爲黨人惟恐殺之不盡吾今哀告我同胞曰中國官吏若仍無愛國愛民之心漠視民命自保其祿位不久亦將同歸於盡然我同胞不可不奮起救援也救援之策如何曰奮起抵制固結團體共謀公益庶幾旋暹數百萬華人不至終爲牛馬乎嗟乎輿圖雖廣大同胞恐無駐足之方人世多樂事華人獨受無限之苦哀哉同胞慘哉同胞願同胞觸目驚心儼如已亦將受慘酷者 
　　茲錄連日華人之文明暴動於下 
　　二十四平靜 
　　二十五因店家有些開門者故新開港龍尾爺兩處大賭館有數人喊搶而銀錢分文實未搶 
　　又有一番人賣猪肉有人以猪刀打其背并抛猪肉于地 
　　二十六有一華人拖手車至横叻街有人開銃以嚇之但未　　又有一華人王越篤拖手車有人即將其車牽入屋内後被巡警將相連三間閑任廣府人十餘名一槪捉入監内 
　　茲錄巡警殘酷毆打華人之事于下 
　　二十五城内有一客人酒店因旁人相吵走匿店内巡警不分皂白槪將全店人數捉去并封其店 
　　又三角路有廣府人四五名行街因辮髮盤起巡警卽吹號圍捉并土人亦同帮手圍捉任意以木棍重毆 
　　又有四五名海南人巡警將其各毛辮聨結由三聘經過以棍亂毆呼寃之聲耳不忍聞 
　　又慈善家因憫無工之人施粥於老本頭廟食之乃巡警指爲爛仔即將全數六七十人槪行捉去任意毆擊傷人 
　　二十六客人鍾振源店工人因袋有載貨稅紙番字載明巡警亦將其人練鎖捉去其人雖以稅紙番字示之彼亦不答俟到警局方始釋出 
　　又有廣府人席店因内有些吵閙聲巡警即入店將全數人捉去并封其店 
　　以上卽已所聞者畧述一二此數日内凡有華人强壯者氣色剛健者髮辮盤起者褲脚有高低者目睛與彼對視者無不濫捉棍毆置之獄中兩日後方有食所食者僅飯與鹽而已計共七八百人并將此七八百人另監一獄日後尙不知如何虐治也 
　　又二十七下午華人商工各界在華暹輪船公司會議調和事至二十八早華人有名望富商十餘人及暹政府大臣沿街安置各店開門做生理登時卽開門做生理現始畧平靜矣庚戌五月初一日旅暹痛時子謹上 
短篇小說 
[烟籤壯士]  
　　長路漫漫。塵土擾擾。此中殺人刦貨之事。時有所聞。凡捆載以過者。必結隊偕行。若有大宗財貨。則必恃鏢客爲保護人。非是則不敢越雷池一步。北直楊姓賈。作羊皮販所獲頗厚。歲暮束裝歸。知道途不靖。以銀易紙幣。藏諸夾袋間。外則襲敝衣。貌爲窶人狀。然後乃就道。意謂足以飾耳目。或者不爲誨盜也。楊有一子名五兒。年甫十四。不依母而依父。楊每出必攜之偕。五兒憨跳甚。在肆中則獨於後圃立一鵠。投以烟籤。謂可爲武器。楊偶見之哂其憨。亦不之禁。至是從父行。而袖中猶中猶蓄鋼籤百餘枝。遇森林輙投之。令著樹際以爲樂。如是者已非一日矣。一日至滿洲。投旅次忽與一相識者遇。相識者故業嫖行。楊得之喜甚。詢所往。則云同道。蓋受聘於某銀號爲之保護者也。楊於是相約偕行。將恃以無恐。鏢客亦欣然有得色。翌晨啓程。䭾車數輛。朱提滿其内。每車押以司事一。鏢客則佩刀躍馬 
 
 

Page 35

 
 
爲衆先。楊之父子共乘一驢隨其後。鏢客顧而蹙額曰。君萬里長征。乃挈童稚以自累。一旦有急。寗復能相。顧楊卑辭曰。仗君威力。或者得無害。且僕所攜亦殊尠。烏足招人注意者。鏢客曰嘻。誰不知君囊中有三千金。乃誑僕耶。是時楊所藏之紙幣數。正與客言符。聞其語輒。失常度。須臾共就道。乃不復相語。是日行十餘里。天驟大雪。雪花撲人面。大如掌。道上絶行人。惟聞車行轔轔。蹄聲得得。與鈴鐸相倡和。及响午始達一村。客謂衆曰。今日無論如何。必再遄行六十里。乃有佳地可宿。不然。危險殊甚。衆雖。諾其語。然腕僵面裂。力與北風戰。窮一時之力。不能及三里驢受楚長嘶躑躅。幾欲背而馳。此時旅行之隊。其惶急不可名狀雪愈急。行愈滯。忽見一角峯巒。起於人面。旣近則山勢險惡若壞雲下壓。石路颯颯。衰草悽悽。戰風作拿攫勢。突有飛鴉一羣。掠空而過。其聲慘厲。鏢客駭曰。是必前途有人驚其巢。乃有此狀。吾輩不可不預爲謹備（未完） 
 
 
 

Page 36

 
 
   
 
