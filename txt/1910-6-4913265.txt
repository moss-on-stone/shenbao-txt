# 1910 - 6 - 4913265

 

Page 1

 
 
   
 
 

Page 2

 
 
論說 
[敬告國會請願代表（醒）]  
國。人鑒於時局之日非大禍之將届以爲非速開國會使人民與政府共負責任不足以圖挽救也於是有請求速開國會之謀自江蘇直隸諮議局倡議。聯合各省詣闕上書後各省聞風響應先後公舉代表聚集海上連開談話會數次討論進行之方針并組織國會請願同志會以爲。永久持續之計當事者之愼始慮終至可纫佩今請願代表己於前日首塗矣國。人對之均抱無窮之希望以爲必能達最初之目的然記者竊有慮焉蓋。請願代表抵京後捧呈請願書懇請都察院代。奏以今之主持院務者論。恐未必允爲代奏即允代奏矣亦恐濡滯不。發即竟即日代奏矣又恐朝廷審愼廻顧置之不理即使朝廷深知民氣未便强抑。或頒一嘉奬之諭。以格於先朝成憲未便擅更期限爲詞則仍不能達我之目。的即使朝廷俯順輿情謀有以慰民之望或將九年籌備期限縮短若干年飭下内外各衙門趕速籌辦。則猶未能償我滿足之希望然此己爲我民得有勝利之結果恐尚未可必耳至云在此一二年内卽行選舉議員開設國會尤恐未易仰邀兪允雖然各代表苟欲其事之或有可望也亦有道焉是在各代表之善爲幹旋耳用敢不揣冒。昧貢其一得之愚願垂察焉 
上年春間首次國會請願代表抵京後懇請都察院代奏請願書掌院者以朝廷己有分年籌備憲政之謀竟未上奏其畏葸玩忽不肯爲人民稍負存肩蓋有如此者此次各省代表聯袂北上雖非可與上年出於少數人之意見同日而論然在院中諸大老視之。必以爲無所軒輊於其間也則設辭阻難亦意中事耳故此次代表抵京後不可將請願書捧呈都察院。即謂爲己盡其責而無所事事也必以遊說王公大臣期得其贊助爲最要蓋代表懇請都察院代奏請願書院中不允代奏固屬可慮然即代 
 
 
 

Page 3

 
 
奏矣。以監國之賢明必能俯允人民之要求。然軍機内閣以及各部長官或。不免造作操切從事徒滋流弊種種語言聳動監國之聽聞而藉以阻撓其事者此乃深屬可慮者也爲今之計代表抵京後。宜一面捧呈請願書於都察院一面遍謁土公大臣說以速開國會之益期得其贊助。如此兩方並進或有萬一之希冀若徒恃一紙呈書聊以塞責。則將来不能得良好之効果有斷然者深願諸代表其注意於斯 
請願代表抵京後首宜晉謁憲政編查館諸大臣將不得不速開國會之理由。痛切敷陳如彼有所問難尤宜剖炮詳明解其所惑務使其樂於贊成而後己。次宜晋謁資政院諸大臣該院爲上議院之一礎與開設國會本有密切之關係倘有善於辭令者說以速開國會之益及不開國會之害。固無不有動於中者次宜遍謁各道監察御史并可由諸代表各以鄉誼而聯絡之將請求速開國會之理由。中說無遺要求其聯合各台諫同上封奏詳陳内憂外患之日迫非速開國會。無以謀救亡之策餘如各部尚書亦宜同時投謁說以不得不速開國會之理由且各部之中尤宜分别對待。未可一例而論如度支部於清理財政之事頗形爲難正在無可如何之際宜說以清理財政以及實行預算决算等非可盡恃中央政府與各省官吏目行舉辦者不得國曾之贊助必難得圓滿之効果。則該部未有不贊成者。又如民政部宜說以籌辦地方自治調查户口舉辦警察等欲使全國一律通行亦非徒恃一紙部文通行名省所可期其成功者必。由國會協力贊助方克有濟。又如學部則宜說以欲謀全國教育之普及非全恃官力所能辦到必藉國會通盤籌畫始可期其推行而無滯又如。農工商部及郵傳部則官說以欲興全國之實業非徒恃國家提倡以及富豪創辦所可期其發達者。不由國會從長計議安能望全國實業家之生色。又如外務部宜說以歷来辦理外交之失敗雖由於國勢之不振然。亦人民不顧國家之利害遇有交涉置若罔聞。故外人益肆其無理之舉動耳今苟開設國會則有輿論以爲後盾足以壯當局之氣列强懾於民氣之勃發。亦必稍戢其强暴之態度也又如陸軍部軍諮處以及海軍籌辦處等宜說以興辦海陸軍以經費爲最要而尤以人才爲最急徒恃在上者之焦勞。籌畫不有國會贊助於下則經費何由而出度部撥欵各省攤派澤竭而漁豈能久持亦應由國會另謀籌欵之法。至海陸軍之兵卒。非切實辦理徵兵不可徒恃召募終恐無裨實用俟徵兵辦有成效再爲實行舉國皆兵之預備則庶乎衆志成城。可備干城之選矣。然此皆非國會成立後上下協謀不爲功至軍。機大臣爲翼贊機密之人朝廷定大計。决大疑莫不惟此是賴苟彼等立意贊成事或有濟萬一存。心反對則事無不敗僅恃監國賢明無益也各代表尤宜分别謁見將國勢阽危非速開國會。無以救亡之理由詳晰陳述以期彼等於監國前。有所發表則其事未有不濟者也。上所云云不過舉其大概而己是在各代表善用其游說之策略耳其中尤宜注意者爲軍機處憲政。編查館資政院及各道監察御史等非。得其應允贊助不可記者於此深望各代表之勿以捧呈請願書爲己盡其責也 
總之此次請。願代表抵京後宜共同一致各盡其能力而爲之尤宜。存堅忍不拔之志。不至達到目的不宜遽爾遄返歷届。各省公舉代表馳赴京師有所請求。均未得賀滿之結果如江浙鐵路爭欵代表銅官山廢約代表以及河南山東礦案。代表等抵京後皆未得勝利喪然而歸此次國會請願代表關。係於憲政之前途至。重且大非一局隅一部分之請求可比各代表允宜始終堅持不稍懈怠萬。一朝廷置之不理斷不可頓灰初念廢然而返儘可向各省公共圑體報告情形以爲再接再厲之舉况日来報。載政府諸大臣自聞各省公舉請願代表之消息己會商數次頗有贊成之意各代表尤應乘機說法以决其志倘能上下一心共謀憲政之實行。詎非我國莫大之幸福歟記者引領北望竊不勝其依依之私也 
專電 
[電一（北 京）]  
設立軍學院一事前因度支部議覆欵絀難籌擬即取銷惟鐵尚書頗不願意 
[電二（北京）]  
段祺瑞奉攝政王諭六鎭成立未久到差後須認眞訓練母視爲不足重輕着速赴差 
[電三（北京）]  
度支部議覆豫撫奏禁止外土輸入應母庸議 
[電四（北京）]  
法部奏廷杰廷銓係屬嫺親應否廻避奉旨母庸廻避 
[電五（東京）]  
 
 

Page 4

 
 
今日（二十四）正午日皇召文武各高官及外國使臣等四百七十名在宮中豐明殿開新年宴會 
[電六（東京）]  
齋籐海軍大臣定於二十五日夜間招待美國太平洋艦隊色拉比哈爾巴兩提督晚餐 
[公電（安慶）]  
各報鑒昨紳學農商路礦各界開聯合大會歡送請開國會代表入都晚聚江干祖餞皖全體叩 
[校正]  
　　昨報所載東京專電大隈伯宣言意尚譯誤兹特譯正如下大隈伯聲言我人深信中國必要脫離外人之干涉能以獨力發展進步方足以保全中國之全土今証以送書使者（即送開國五十年史）回國之報告而益信 
緊要新聞一 
[官界愛國捐議定辦法北京]  
　　某樞臣與某某兩尚書四侍郎曁各部丞叅及某督等連日函電商議發起官界愛國捐大致謂現在國民發起國債會我政界中人亦須激發天良籌欵助還國債否則對於朝廷無顏言及國民國債會之事即對國民一方面亦不能仰面無愧等語一時贊成甚多并有外省督撫贊助其事聞辦法己經擬定大致如下（一）北京設官界總捐會各省設分會（二）視官之大小廉俸之多寡酌定捐數（三）實缺人員按其廉俸每年以三成報捐（四）以三年爲限（指到任之日起扣足三年）三年後不必再捐（五）候補人員無俸無差者捐數多寡聽其自便（六）有差無缺之員視其薪水以二成報捐（七）有缺有差之員無論願與不願於發俸發薪之時坐扣（八）此項捐欵以二千萬爲限如至三年不足限數者由發起人担任補足（九）發起人先行各捐一萬（十）京外文武二品以上大員皆認爲發起人（十一）隨時所收捐數籌足十萬即交大清銀行（十二）隨時所收之數及交銀行之數均隨時登報宣佈 
[國務大臣預定之人物北京]  
　　近日傳聞國務大臣一缺有派慶邸充任之說然據政界確實消息攝政王之意以爲國務大臣之任須擇洞明時局富有學識老臣充任之擬不派親王貝子等充當并聞曾經提及者有那桐世續戴鴻慈趙爾巽四人將来必於四人中擇選其一 
[英使要請振興天津秦皇島航業北京]  
　　駐京英使近向外務部聲稱東三省荳榖出口數目近年己至百萬石但向来皆由大連裝船運往外洋以致秦皇島及天津等口輪船均無轉運此項出口貨生意請酌定變通辦法以免偏枯等語據英使之意欲在長春設關征收出口正稅以後免其重征則與現在大連出口辦法一律將来商人向秦皇島天津等口裝運自較大連便易商人亦必樂爲己由外務部據情咨商錫欽帥查明咨覆再行核辦 
[郵部派員覆勘京奉移站北京]  
　　東省京奉車站量移一事上月己經錫督飭派交涉司繪具略圖咨送郵傳部日前部中復派丞叅上行走兩員赴奉覆勘車站量移之地點并測量地勢業於日昨乘車抵奉拜謁督撫及交涉司韓紫石司使當派測繪員隨同部員赴站覆勘情形計南自安奉車站迄商埠全界止北自小北門邊至北陵御道止將来總站果設何地須俟勘竣後方矣定議 
[延琿實行設關開埠吉林]  
　　中日協約訂明龍井村局子街頭道溝百草溝四處均應開放商埠現各埠地叚己次第圈定所有設關事宜即應次第籌辦昨由稅務大臣飭令駐吉稅務司克勒納前来延吉琿春擇地設立總關至六道溝（卽龍井村）一處與韓境最爲切近擬暫設分關歸總關管轄名曰延吉分關其他各埠俟總關稅司到任後察核情形再議凡兩關徵收出口貨稅均照通商各關現行稅則滿數徵納一切事宜先照通商各口及東三省商埠各新關之章程籌辦惟琿春近俄界沿邊百里内往来貨物向不徵稅應照愛琿關暫行稅章辦理琿關副稅務司己派定哈爾濱關二等帮辦英員賀倫德延吉分關則調派粤海關三等帮辦法員傅怡文承充該二員己帶同供事扞手等人抵延並有吉林稅務司克勒納先期来延布置一切旋卽偕賀倫德同赴琿春 
[俄人經營黑省沿邊之一斑黑龍江]  
　　俄人經營曲立海屯設有巡防隊現將修築營房并擬築造南達滿洲里鐵路在曲開闢八道大街藉示整武實邊之意兹呼倫道宋觀察探聞俄人確有此項舉動卽派巴爾圖和卡官前往調查實情并將俄路之計畫由某處至某處共若千里於我國邊界有無妨碍及街基如何修建兵隊如何增减均着詳晰考查詳覆核辦 
[南滿鐵路又擴張郵便權奉天]  
　　南滿鐵路公司爲 
 
 

Page 5

 
 
交通利便起見己將沿路擴張郵便辦法訂定自陽歷一月初十日起實行即於左開各站辦理各種郵件之交收事宜　臭水子　南關嶺　三十里堡　得利寺　萬家嶺　湯崗子　鞍山站　張臺子　虎石臺新臺子　雙廟子　郭家店　范家屯　撫　安　陳相屯　石橋子孟家堡　下馬塘　連山關　林家臺　秋木莊　二道溝　高麗門湯山城　五龍背　以上各站房均懸木牌寫有郵票售賣並郵件交收等字樣以便公衆投郵或收領来件此外尚有專辦轉交郵件之小站四十二處並聞各該站除辦理一般郵便外並將掛號郵件及信面揭寫價額之郵件以及小包郵件等項一律辦理以圖便利 
[中國大員海外行蹤彚紀]  
一張蔭棠上月新簡美使張蔭棠乘太平洋郵船會社之蒙古號行抵檀島泊黑非釐碼頭中華會館正董事余蘭芬副董事劉景濚前任正董事趙蔭榮值理古今福同乘馬車登船恭迓公使坐電力自動車先至督署會見署督麽士蔑後徑至領署暫駐署督麽士蔑隨到領署答禮商董余蘭芬等道張公使梁領事到中華會館與衆商歡叙并呈公禀一通請除苛禁華工例又呈徐桂被誣久禁求釋一禀公使均予接納公使復諄諄勸諭衆商首不可爭鬥次不可興訟衆商莫不歡諾旋經董事余君請用茶點復出堂略談始興辭赴四邑會館并聞張公使預計本月二十九日可到舊金山該埠總稅務司司子老頓己奉到美户部札開隨張使到者共六十八人内有游學生二十五名跟丁十二名届時請一律優待以篤邦交各華商則公議假座杏花樓設筵公讌 
一伍廷芳前使美墨秘古等國伍廷芳九月二十三日因赴墨西哥恭謝專使會葬之便順道至古巴二十六日抵亞灣拿城該國總統外部均各預派差官一員調備專車汽船會同大清衙門各官赴海口逺迎中華總會館亦雇小輪船一艘高插黄龍旗邀各商圑出迓伍使旋率參隨僕從等登岸古差官迎上雙馬車護送至大清使署華官華商共有高車三十餘駕蟬聯其後旣進使署在二樓洋花廳次第接見各埠會館代表及各行紳商至一點餘鐘之久卽登三層樓總會館客廳與衆商茶叙旋有闔島華商代表廣生堂等十六家商號聯蓋圖章叩轅遞禀以留訂中古通商條約爲請禀蒙收覽是日下午伍使回拜外部乘坐汽車携叅隨等員游埠一週二十八日上午往山下唐人街巡視僑民歡臚夾道又徧往華商大莊號拜客均下車入舖茶話小坐兩點半鐘古政府派武員戎服禮刀率馬兵隊兩旗驅雙馬車三駕到行轅迎接伍使花衣行裝佩帶寳星恭齎國書進城赴總統宮呈遞沿途觀者塞途宮門外馬步兵隊均揚旗舉鎗爲禮全部軍樂大作遞書禮畢總統慰勞伍使辭出宮外軍樂仿奏中國調歡送原派之武員馬兵復拔隊護駕送歸下午往拜各衙洋官各國公使是夕衆紳商設筵公讌席間謹上頌詞伍使亦起致答詞四座鼓掌如雷廿九日復集前宵與讌官商合拍一照分懸使署會館以留紀念午間伍使往游上下議院晚游公園三十日上午往老人院撫視僑耆各家賞賚下午伍使起節使署各官仍率衆紳商恭送下船古總統特派差官持贈相片先到碼頭伺候送行外部亦派官同送到船旣下船伍使率參隨諸員在餐樓呼酒與各官紳商同飲一巡始各揖别 
一良揆陸軍部世襲男爵良揆遊抵紐約各華商極爲歡迎上月十一日何領事與衆僑商假座探花樓公宴男爵及松山張鴻年歐陽祺諸隨員男爵演說甚久謙光可挹十二日男爵卽離紐約搭輪船赴歐洲游歷聞良男爵駕抵該埠之次日該埠西報訪員求見中隨員張鴻年（上海聖約翰大學畢業生）傳譯男爵謂此次来游凡有三事一考查華僑現狀二交通各埠華商三流覽美國風俗惟余等方抵三藩市即聞訛言謂中國大興海軍擬籌欵三百兆元故派本爵来美借欵購辦軍艦戰具等語此實子虚之談来游之眞意實爲與各埠華商考求商務并非國家之命故在美京與總統及各大臣相見亦照常禮不用國際典禮云 
西報譯要 
[英使報告中國禁烟問題]  
　　文滙報載二十四日倫敦電云英國論鴉片問題之白皮書業己宣布一千九百零九年十月二十一號駐京英使朱邇典曾將使署參贊米納君所撰禁種鶯粟報告呈交政府據稱彼信中國己實踐其約言惟彼意須於一千九百零十年鶯粟種植季内印度政府應派代表一二員遍游中國出產鶯粟各省以視此事是否確實英使業己贊成此議並謂如此辦法始足得其眞狀 
[奥皇宴待中國海軍大臣]  
　　又載二十三日柏靈電云德國各報咸著論歡迎中國海軍大臣皆望中國能更行進步二十四日倫敦電云奥皇約瑟己宴待中國海軍大臣洵貝勒薩軍門及隨員人等奥國外務部大臣及其他各大臣亦均在座 
[東撫購回礦產]  
　　又載二十三日天津電云東撫己將東省五處礦產向德公司重行購回價銀三十四萬兩 
 
 

Page 6

 
 
[東三省近事]  
本年黑龍江省各地降雪多逾往年省西呼倫貝爾雪深幾及馬腹所有叢山之中恃射獵爲生之鄂倫春達胡爾索倫各族均無房屋向在巖阿倚樹而居或穴處或用帳棚近因雪封山谷不能行獵聞凍餓致斃者幾有三四百人至蒙人所牧馬羣游放各山凹處因雪凍斃者亦有三四千頭云 
中韓兩國國界圖們江上流曾經中日兩國協定以石乙水至穆字碑一帶爲界此約己經發表多日所有石乙水至穆字碑中間相距數十里之地如樹栅立碑及一切應辦之事中日兩國至今尚未舉辦現吳督辦己陸續派人前往履勘以備日後定界時有所把握并聞長白州刺史張鳳臺日前向錫督提議前訂中日協約内如以石乙水爲界實於中國不利請即與日本交涉收回成約等語錫督頗嘉許此議聞己據情轉咨外務部核奪 
本溪湖中日合辦煤窰一案自光緒三十二年迭經中日兩國會議久未了結兹聞此案日領事小池君及大倉組董事與奉省交涉使屢經磋商日前己和平了局故大倉組之代表佐佐松氏日昨首途回國將結案本末報告本行以便將其細目恊定隨行簽押大約陽歷一月間可望全體辦結 
東省出產向以糧食爲大宗各省多有来此購運者是以特行弛禁以資疏通惟本年霪雨過多秋成歉薄加以各商肆行購買近日價值飛漲貧民謀食惟艱大有慌恐之象現聞督撫憲己札飭各府廳州縣將該屬所管之口岸出口粮食若干本年收穫若干確查呈覆並飭交涉司查明洋商購運粮食以何項爲最多共購若干運出若干速即呈報聞係因粮價大漲擬將各粮禁止出口以免人民乏食 
大連錢莊稀少各兩户稱貸維艱惟正金銀行月息八釐五大清銀行月息一分然平素必殷實巨商可望少資接濟現以年關在邇相率靳貸如合盛元錢莊己漲息一分五仍復靳借此外小錢莊或漲息至二分三分不等然必須妥實之貸主加以朋友之情面或能少數借貸下則散户零星放貸一百或七八十元者均月利五分或至七八分不等亦必須房產契約作押或取相信之妥保該埠銀根急迫於兹可見一斑 
時評 
[國民之花]  
人。有恆言曰議院者國民之花也日本以櫻花爲和魂初設議院時。　日人執此以送其政黨之領袖近年英國女子要求選舉權有女子千。餘人執維多利亞花以送其代表。今國會請願之十六省代表行矣實我國他日國會光輝燦爛之朕兆。而爲含苞欲放之先機歟 
梅花百花之首中國之國魂也國會百政之首國民之魂也今梅花適當開放之時國會代表行將入都之日諸代表品性之清潔他日名氏之馨香有似此花香乎我人將執此以送之 
或曰惜滬上梅花未見將何以代之吾知必有借海上名花以送其行者 
[法政淺近學堂將出現]  
各省法政學堂程度必不高各州縣列入四五等。者必皆文理荒謬可知也此輩安能使理民事咨回原籍誰曰不宜 
乃某撫必欲代若輩設法咨請憲政館設一最淺近之學堂令 
入肄業免其咨。回夫所謂最淺近之學堂若何程度之學堂耶我知必設蒙小學堂而後可也不然必仍嫌程度太高嗚呼此輩而可造就孰不可造就者 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[温州旅杭同鄉致滬學會電（爲揑控湯總理事）]  
旅滬學會諸鄉老鑒本月十八十九二十日杭州危言報載劉堃禀控浙路湯總理六欵於郵傳部據登堃係温人刻查得温州紳商學各界並無劉堃其人定係揑名誣控冀洩私嫌罔顧大局何物奸刁壞我闔府名譽乞代登各報聲明以昭蔝實温州旅杭同鄉會全體公叩 
[浙江師範學堂風潮五誌杭州]  
　　浙省師範學堂風潮迭紀前報兹聞仁錢教育會連日開會集議均以夏監督濫川威權蹂躪師校及教育總會干預師範學堂爲憤刻己聯合各學堂教員具呈撫憲增撫函致提學司亦以提前放假爲夏監督咎惟夏監督則謂此事係撫憲之意故復增撫函中有究竟鈞處有無贊成之言台衡一諾南山不移若尊恉游移而令震武强受揑造之咎湯鑊可蹈幽明可質惟當軸圖之等語 
二十一日提學使批各教員公禀云提前放假顯違部章興學爲本署司目的凡有辦理不合部章者必實行干涉此次兩級師校之事己由司酌擬辦法詳請撫憲察奪示遵仰即知照 
二十二日下午各校教員復在仁錢教育會開會共五十餘人先由王偉人報告學憲批詞且云夏監督違背部章提前放假於各校皆有關係故開會研究今學憲旣云凡有辦理不合部章者心實行干涉則此二日中必有辦法不如靜候消息旋有多數教員云年前日子無多若再遲延恐師校無開課之日擬欲一律停課要求後有某教員謂不如共擬一函與姚作霖先生請其轉懇學憲速布辦法若二日之後辦法不滿足再行激烈之舉動大衆贊成遂散會 
又聞提學使請撤換監督之詳文業己到院惟撫憲尚未批准并聞夏監督昨己上院辭職不知確否 
[浙甌徵兵近狀彚誌温州]  
　　前月徵兵隊官劉鳳威到瑞安謁該縣朱令告以奉命徵兵事宜朱令諾之旋到分局則謂兵額太多不能足數劉告以奉大帥命到貴縣徵兵招募事宜本地方官之責徵不足額難以銷差朱令謂兵數萬萬不能足額如慮不能銷差不妨聽其撤任劉又慰勸認眞辦理終不見聽迨限期己迫胡亂召徵半係流氓地痞間有清白子弟爲差役計誘父兄絶不知情者初六日第一批起程時家屬聞知紛紛到局泣留不肯聽其就道母妻號泣之聲達於通衢時有十數新軍見狀中悔意欲奔逃當爲差役多人勒迫首途而去 
平陽縣王令前恐徵兵不能足額四鄉張貼白話告示并函請紳董提倡故第一批新軍得以從早起程而繼續報名者尚絡繹不絶奈第一批起程時有一鄉人志願當兵爲額所限適同姓某的係獨子前曾報驗合格以家族再三慰留而止鄉人不知法紀竟圖冒充先一夕懇保到局具結經張隊官驗出箕斗不符送縣請究大令遽喝責小板三千押入監房幸某紳進謁時力言鄉民無知其志可嘉若過嚴辦恐於徵兵前途大有影響大令始准保釋然差役又多方勒索各鄉民皆聞而却步致己報名者日内多不到局具結恐第二批難望踴躍云 
樂邑徵兵頗形困難第一次輸遂僅二十九名於本月初六日動身余大令筠先具酒食四筵致餞縣城勸學所商會警察局及各學堂均全體會集西門外山川壇歡送臨行各贈彩旗咸呼陸軍萬歳余大令孫副戎並親来送行時觀者千餘人皆羡當兵之榮耀下次或可望其踴躍 
本月初八日爲温處二府第一次徵兵出發之期温處道郭嘯麓觀察會同商會總理吕文起觀察發起於郡城隍廟開歡送大會是日紳商學界到會者萬餘人首吳守學莊下訓詞次吕觀察致訟詞又次梅君佐羹徐君慕初等演說又次永嘉高等小學生唱自撰軍歌養正吉士二校學生和之大同女學學生則各手執古松一本臨會歡呼我軍萬歳者再時己午刻徵兵代表致答詞即散會啟行商會總理吕觀察仍率同各圑體送至郡東門外輪埠始各散回 
[營口商會集議諮議局議案營口]  
　　營口商務總會於本月十五日上午在西營商會開會集議督撫憲交下諮議局議案設立儲蓄銀行荳業公司等問題先由協理李君序園一一宣布次由各議董各業代表集議良久迄無成說咸以籌欵維艱爲最後解决之辭 
[華僑不滿意於閩省議員福州]  
　　閩報云南洋華僑對於福建諮議局甚爲注意且因保護華僑一案傳至外洋莫不歡聲雷動均欲措貲回國承辦實業乃自資政院議員揭曉後各埠華僑多不滿意因當選某君在潮州師範學堂充監督時拍賣韓山曾受各圑體之攻擊躱逃来閩不圖閩中竟以國民代表屬之又某君充諮議局議員時負氣不肯到局並未爲閩中建一言論今亦舉之故各華僑皆索然興盡聞有同被選舉之李某得此消息擬具書告退未知當局者有以善其後否 
 
 

Page 11

 
 
分類新聞 
政界 
[各屬籌欵設立統計處辦法蘇州]  
　　蘇省調查局詳請撫憲通飭各屬略謂查應設統計處除司道各府先後添設外各廳州縣或己列名目而仍未實行或竟未設立而因循坐誤蓋以統計奉飭選派專員如果枵腹從公何能放手辦事况編纂需費油燭紙工斷難不備調查往返舟車盤川又難節省值此銀貴錢賤忙漕征不敷解各屬無缺不賠無員不虧困於經濟遂不免空言搪塞虚應故事耳殊不思統計以調查爲基緒調查以統計爲歸宿在各廳州縣尤爲緊要關鍵若再有名無實貽悮將胡底止查諮議局章程第十章五十三條内經費籌措專欵撥用而上年選舉議員一切開支各屬又多動用地方公欵報明有案現在應設統計處關係重要實無二致援辦似無不可惟專欵碍難籌指未敢代爲陳乞其地方不急公欵所在多有新章因案折罰集欵似亦非細自可聽該管官于公欵中會商經董或酌盈齋虚動支具報或移緩就急借用籌歸罰金則于應解之餘准予撥支俾經費有著統計處不難一律設齊庶調查事不致悞會掛漏該丞倅牧令等如再不知體恤不明緩急漠視諉延則是有意故違惟有呈請從嚴懲處以儆玩愒當奉護撫批云所議甚是仰即通飭各屬分别布置切實遵辦限一月内詳絀開摺報查勿再遲悞 
[議員擬赴歐洲考查憲政福建]  
　　閩省議員林輅存觀察此次旣經投票選爲資政院議員而觀察以憲政尚未實力研究自行力辭回厦觀察擬措資向歐美各立憲國遊歷并考查憲政以備回閩後措施一切 
[籌辦自治特别大會安慶]  
　　安慶府城籌辦自治己稍有端倪本月十六日假座縣明倫堂開特别大會投票舉定吳君季伯爲所長並籌常年經費五千餘串發起人及幹事員均限於在城紳學兩界其居鄉者則俟来年籌辦鄉自治時歸其組織 
[催議揚屬印花稅揚州]  
　　揚州府前奉上憲札飭核議印花事宜當即責成各鄉董事及揚州商務分會分别辦理迄己日久尚未議覆昨又由嵩太守札飭各屬趕將如何試辦如何推行各就地方情形妥籌辦法條議禀覆 
[施鶴道巡邊紀事湖北]  
　　湖北施南鶴峯二府界連川湘箐密山深匪徒最易出没且爲栽種罌粟之地楊護督曾於日前電飭署施鶴道鄒道履和親往所屬邊境巡察兹據該道呈報出巡日期略謂職道於十月十二日輕騎减從由恩施縣起程前赴所轄宣恩鶴峯来鳳咸豐利川建始一廳六縣與川湘各邊界周歷巡查沿途雨雪霏霏鮮見匪類蹤跡當督飭該處文武切實辦理冬防以期綏靖地方並順道查禁煙苗以期盡絶根株 
交涉 
[教堂運榖之糾葛江西]  
　　荏港天主堂運榖三百石不肯遵完釐稅前經謝埠統稅分口禀經稅務總局批示現又奉撫憲馮中丞批略謂榖米完納稅釐本單行章程久經咨部通行遵守有案察閱謝司鐸来函聲稱教堂採運種種貨物在在無非善舉並非貿易比例定有免釐特章在案等語所云免釐特章均屬無據料謝司鐸来華傳道恪守條約及傳教諭單必無此事顯係司事萬云臣所爲須知人民奉教猶是朝廷赤子從無歧視該教民等亦不准違犯法律背越教規擅自表異萬云臣身充司事宜爲教民表率辦榖至兩船三百石之多應完稅三十三串此無論教民平民均應一律輸納者也何得始持謝司鐸名片繼送信函率以免釐特章無據之詞累及教堂名譽續據該令禀稱該堂又持謝司鐸名片仍堅執向章免稅爲詞諭令聽候憲批不特置若罔聞竟敢擅自將船開行並揚言如有司巡人等追赶扣留定當用武等語尤屬胆大妄爲該司事萬難辭咎謝埠距省近在咫尺該司事聲稱押赴省堂若令任意闖卡不稍究懲何以服商情而裕稅課本部院自蒞任以来深知在贛天主教派與浙相同由来最古其主教司鐸皆富有學問敦勵善行故於民教一訟案件無不詳晰批示務得其平冀以保全教堂名譽現在贛南各屬連年以来漸己相安無事方爲欣慰不料該司事萬云臣尚敢前来當試該船户復敢恃司事爲護符擅闖關卡此而不辦大於傳教宗旨有碍仰洋務局立即具函派員持告謝司鐸即將司事萬云臣革除送縣懲罰照例將榖充公並移行稅務總局立飭謝埠委員會縣查明船户姓名嚴拿重究母稍瞻徇 
[征收日商釐稅之交涉山東]  
　　日商有中户川忠三者開設一中裕洋行專販本國洋火砂糖海帶菜並香港白糖等雜貨運往山東河南地方發售並收賣兩省土產己歷有年所本歳九月九日該行派洋夥櫻井幸三郎由天津發送本國北海道海帶菜六十包計九千三百斤洋火四十箱己在天津鈔關遵章請領内地予口稅單一紙註明往河南某縣行經龍王廟釐局呈驗稅單局員指海帶菜非外國產物飭繳釐稅糾葛數日櫻井乃交稅錢二十二千三百二十文並著該船户作保始放令前行嗣該日商禀明駐天津日本總領事由領事據禀函達海關道蔡請移會各稅局並飭龍王廟釐局將前征稅錢全數交還以符定章現蔡觀察己函復並咨會大名道轉飭查明辦理外兼詳請直隸總督分咨山東河南撫憲查照飭遵辦理聞護理直督崔己照准分咨到東當由魯撫札行勸業道查照矣 
軍界 
[决計創興海軍小學福建]  
　　閩省創興海軍小學早有是議惟兹事體大又兼經費難籌是以復行中輟兹聞政府爲養成海軍人才起見擬奏請宣統二年派海軍副使譚學衡到閩與閩督籌商辦法决計興學以立海軍基礎 
[武備出品協會之組織武昌]  
　　護理鄂督楊制軍近查接管卷内 
 
 

Page 12

 
 
有南洋舉辦勸業會第九鎭軍人組織武備出品協會以爲明歳赴賽之預備由江督將武備出品章程抄咨到鄂查武備出品於軍實國威兩有裨益鄂軍名譽素隆應往赴賽因於日昨札飭第八鎭統制張彪第二十一獨立協統黎元洪赶速組織以待赴賽聞張統制等現己擇定在陸軍特别小學堂佈置一切准下月初旬開會 
學務 
[教育會集議来年學務辦法蘇州]  
　　長元吳教育會日前因舉定會長後午後開職員會會議學務並預算明年學欵正副會長蔣吳二君曁各職員蒞會與議兹將是日議决辦法錄下　一議决公中監督因沈信卿君具函力辭公議敦請日本師範畢業生彭彥賾君（即彭紳福孫之子）主任校務　一議决公中學堂明年准辦實科另招一年級新生凡舊時學生籍隸三縣者由學欵處减貼學費一半餘由學生自繳計全年十二元惟新招之實科一年級生計全年學費應繳二十四元外府各生仍照舊章至該校經費除收學費外每年約以一萬一千元爲率　一議决公立高等小學明年添招一級生每年經費决定以五千二百元爲率　一議决長元吳勸學所經費除所收例捐外每年由學欵處撥塾四百元至半日學堂除收費外每年由處撥助一千四百元該校總理一席公推陸君基　任由會所具函孰請大旨以節費廣額爲主一議决唐家巷兩等小學明年停辦後所有校具房屋收歸學欵處經管該校虧欵亦由處籌還　一議决學欵處額支項下除協撥女學一欵公議自明年起停止外（石子街女子師範學校因該校經費己由育嬰堂担任）其餘照舊補助至學欵處常年開支約以二千二百元爲率一議决任職各員既經票决無論如何應行担任以盡地方義務由會一一具函關照 
聞是日會議規則井然不若從前之言語龐雜至散會時己鐘鳴五下矣 
[師範附屬小學招生蘇州]  
　　蘇省師範學堂姚監督以附屬小學高等四年生業經畢業咨請學憲呈請學部以廪增附生奬勵各在案現在添築校舍力圖擴充庶以次辦齊九級本届應招初等一二年生高等一年生初等一年生須粗識字義略知記數二年生須能作小論己略明減數者高等一年生須作二百餘字論說己習加减乘除者初等免費高等每日收費六角現定於十二月初一日起凡来報名者隨時考試 
實業 
[捐資開辦農林會安慶]  
　　前直隸按察司長蘆鹽運使周都轉謹遵其母遺命捐銀六千兩在原籍建德縣開設農林會附設講習所試驗塲應需常年經費亦由該都轉每年墊銀二千兩以三年爲限惟該試驗塲畜牧種植等事恐有地方愚民棍徒藉口阻撓不免諸多窒碍因禀請農工商部轉咨皖撫飭縣一體保護以興農務 
[請發柞蠶籽種處州]  
　　日前有處州景寗縣學員葉兢西等具禀勸業道略稱各憲提倡實業頒布柞葉飼蠶等通告風聲所樹窮鄉老農無不鼓舞收圖兹查得景邑南城赤巒山下天生柞樹蔓延成林綿亘數里向僅供民樵爨現擬設法提倡試行飼養此項野蠶以裕實業呈請發給籽種等情董觀察以該員所禀具見留心實業惟此項繭種烘育不善恐致廢棄應候蠶工配蛾產子後再行發給並先頒發柞蠶雜誌四本俾得悉心研究並着將產柞地畝預爲删除草萊俾便来春布種試養 
雜記 
[省城白晝搶案詳報之遲延蘇州]  
　　蘇垣閶門外朱家莊地方民人某甲白晝被匪搶刦布疋錢洋並將某甲拒傷一案尚係十月間事目下吳縣陳大令甫將踏勘驗傷情形禀報奉護撫陸中丞批云省城重地出此白晝搶奪重案該縣遲至一月始行禀報贓匪又一無破獲辦事殊屬疲緩特將該縣嚴行申斥批飭勒限半月破獲如再逾限即行嚴懲 
[札委代辭憲政總文案蘇州]  
　　護撫陸中丞以籌辦憲政需員佐理日昨特委胡觀察念修代辦憲政總文案兼會議廳參議以資臂助兹己到差視事 
[札委籌辦處會辦蘇州]  
　　前署蘇學自治籌辦處會辦夏觀察敬觀禀報丁艱交卸篆務各情己紀本報兹悉上憲以籌辦處會辦一席現值舉辦地方自治亦關緊要爰委該處提調陸勉齋太守兼辦己於日前到差視事 
清談 
[國民捐]  
國。民苟熱心集欵者。國民捐可也愛國捐可也。籌還國債會捐可也國民公積會捐可也不。然雖名稱盡善何濟於事 
今乃斤斤於集捐之名稱胡爲者 
[財星拜壽星]  
日前某省監理財政官由津来。京聞係因其夫人於十六日四旬壽誕是日在本宅招致坤角女落子演唱各項戲曲。張筵慶賀極爲熱閙門外顯者車轍幾滿頗稱一時之盛 
或。曰何不移此儆壽之花費以倡國民捐 
明代佚史 
[周顚仙（續）]  
命寄食於蔣山寺月。餘僧来告顚者有異狀與沙彌爭飯遂怒不食今半月矣朕。命駕親往視。之至寺遥見顚者来迎。步趨無難容無饑色。因盛殽修同享於翠微亭膳後朕密謂主僧曰令顚者清齋一。月以視其能否主僧如。命防顚者於一室朕每三日一問問至二十有三百果不飤　朕親往開之諸軍將士爭取酒肴以供之大。飽皆不納所飲食者盡出之於地良久召至朕共享食如前納之弗出酒過且酣先於朕歸道。旁側立待朕至顚者以手畫地成圈指謂朕曰。爾打破個桶做個桶。又閑中見朕常歌曰山東只好立一個省。未幾朕將西征九江問顚曰此行可手應聲曰可。朕而顚曰彼己稱帝今與彼戰豈不難乎顚者故作顚態仰面視屋上久之穏首正容以手拂之曰。上面無他的朕謂顚曰此行爾偕往可乎曰可兵行帶往至皖城無風舟師難行。顚乃曰只管行只管有風無膽不行。便無風於是諸軍上牽以船薄岸泝流而上。不二三里微風漸起又不十里大風猛作揚帆長驅遂達小孤當中流江豚戲水顚者曰。水怪在前損人多伴者来報朕不然其說顚果無知棄溺於江中至湖口　訖人數約有十七八人將顚領去湖口小江邊意在溺死。去久而歸顚者同来問何不置之死地對曰。難置之於死地（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来件 
[粤路公司股東公舉政界查帳禀稿（續）]  
夫粤漢鐵路貫通南北粤爲起點最關緊要當時集股何等踴躍乃經理之人祗知從中圖利任用私人幾有告成無日之虞朝廷於是特簡督辦大臣股東亦請政界查帳今種種弊混己和盤托出職道逺稽浙路總理湯臬　壽潜不受薪水辦路迅速且撙節支銷每中里成本費不過一萬八千餘元又近考寗陽鐵路總理陳宜禧以美國工頭出身回籍創辦寗陽鐵路月受薪水八十元而歷三十五閱月全路一百三十二里即己告成每中里建榮費連車輛材料等項平均計算成本僅二萬餘元惟粤路梁總理誠月受薪金二千兩而泥守商律凡事悉秉承董事局之語處處甘心退讓公司諸務悉聽劣董金菼等及總工程司鄺孫謀所爲把持播弄不敢坉預釀成腐敗不可收拾之局方之浙路湯總理固有霄壤之别即証諸寗陽鐵路陳總理宜禧亦覺相去逺甚以粤比粤恐無顏以見股東且係奏派總理當查帳吃緊之時未奉核准辭退亦未交代清楚輙自起程晋京殊屬不守規則至董事金菼實爲粤路之蠧前　督辦大臣電粤飭縣看管職道等業經遵電委員查明劣跡詳晰禀覆督辦大臣核辦又總工程司鄺道孫謀總司全路工程月受薪水公費港紙銀一千二百兩此次匿單抗查固屬罪無可逭况在工三年成路如此之少糜費如此之多作弊如此之甚工程如此之章率延緩前經股東指攻臚陳罪狀彼猶要結金菼代爲洗刷又聯絡胡舜琴爲之爪牙且利用洋工程司以掩其短實屬貪劣無能職道恭閱邸抄郵傳部奏特參京奉汴洛鐵路貪劣職員一摺於九月十二日欽奉特旨均着革職永不叙用并着地方官驅逐回籍不准逗遛仰見重視路政之至意今粤路公司諸人敗壞路事核其情節較諸京奉汴洛諸人似有過之無不及應如何奏請從重懲罰列憲目有權衡非職道所敢擅擬惟職道更有請者竊維治事之道腐敗亟宜改良而懲前尤當怭後粤路情形就現在而論己疲弊至此若再稍事因循斷無成路之望方今路事奉歸郵部接辦藎籌碩畫必有維持整頓之方惟積弊太深原因複雜　未悉其情而協其宜殊無以觀厥成而副股東之望職道於查帳之際留心體察略得大凡謹作芻蕘之獻恭候採納施行查公司總協理董事憑票選舉本屬正當辦法惟粤漢股東南洋各埠及長江流域隨處皆有此種股商大都不能来粤選舉其克與選舉者不過省垣及港澳附近州縣各處粤人之謀爲總協理董事者即利用此項股票向親友展轉借用名爲串舉愈多愈妙操劵可償所以尚未開票外間己轟傳某某可得矣本年八月届選舉之期適先奉前督辦大臣電諭展限三個月飭發新章交股東簽訂尚未訂妥未届期滿而公司因張大臣薨逝梁總理又奉調出洋遽登報告定十月初一日選舉以職道所聞劣紳蠧商刻己將票串好專候開投此種積弊至大應亟亟設法祛除者也至公司之敗壞全因董事局之有權而尤在總理之無權查商律雖有公司大小事宜悉秉承於董事局之語然粤路範圍至大欵目最鉅且旣經奏派總理己非純全商辦性質豈宜復拘商律况現在在事諸人皆董事等互相援引故弊之所在悉皆諱莫如深似宜一律撤換飭下公司中外股東另選總協理照章奏請簡派其辦事諸人皆由總協理遴選如局所委員之例去留之權操之總理并嚴定虧空浮冒及辦事不力懲罰章程以資董勸董事局則僅有議論之權遇事糾察匡正不得在公司内引用私人結爲朋黨攬權辦事雖與商律不甚相符然權限分明責成綦重或可期日有起色至總工程司爲全路工程所繫必須品性端方操守廉潔而向来辦路卓著成效者始克勝任應請迅賜遴選飭派来粤接充只管測量建築之事不得侵越用人度支包工購料之權一面將公司辦事處所及員司分别裁併節省如此辦理大綱旣握細目斯張當爲粤路前途之幸職道前曾奉委辦理接收贖路事宜今又奉委駐粤分局總辦對於粤路實具無限之感情故望其成功至爲迫切用敢不避嫌怨據實直陳况伏讀前奉前督辦大臣張發下公司選舉辦事章程交股東簽訂前項辦法章程内己具有大凡足見粤路當疲敝之餘非更張則難以圖成久己在張大臣明鑒之中今師其意而引申之似亦土壤細流之一助所有該委員等原禀及迭次簽詢答覆并查勘路工情形映印各摺單理合禀呈列憲大人察核辦理至查帳一事照公司章程本屬每年一次今年股東獨舉政界原屬創事雖各項弊端己經發露乃因堅匿單據弗克抉摘無遺以副股東喁望撫躬循省殊歉於懷惟轉瞬明年二月又值查帳之期似應先准該委員等銷差以清界限而免拖延無益是否有當恭候批示祗遵再此次查帳係截至本年三月二十日止自三月二十以後收支存放數目應歸入下届查辦本案職道會商李提督意見相同又胡藩司先己開缺回籍是以未經會銜至查帳委員等每月夫馬伙食均暫在分局經費内墊支并未開銷公司分文合并附陳職道王秉恩謹禀本埠新聞 
[贛撫電詢籌還國債章程]  
　　贛撫馮中丞致上海商會總理周金箴觀察電云公創議籌還國債各省響應欽佩無己希將津滬章程寄示感盻騤漾 
[帶徵開河經費之文告]  
　　本縣田大令出示云據經辦蒲肇河工職董姚文柟等呈稱本邑開浚蒲肇兩河經費前奉道憲批准墊借庫銀一萬兩藉濟亟需其餘不敷應飭自向信成銀行商借等因在案現在工程各叚均在赶車底水開挑伊邇需欵孔殷目下僅有上年帶徵錢一萬六千千文支付局用以及築壩車水等項己費不資應遵憲批備具領狀請賜轉詳照發庫銀一萬兩以濟工需日後不數再由董等呈請息借商欵接續應用至歸還公欵商欵辦法前於九月十七日呈内業己聲明准以本年冬漕征收錢文抵付商欵其公筴則俟河工竣事照案儘數攤征一律歸墊爲此備文呈請迅賜核轉施行再河工需欵甚亟本年冬漕及明年上忙内應續徵錢三十六文並請查案早日出示曉諭實爲公便等情到縣據此除詳請道憲撥欵外合行出示曉諭爲此示仰闔邑耆農花户保甲人等知悉爾等務將應捐蒲肇工費每畝三十六文隨同正漕一併完納以便歸欵其無漕圖分仍由明年上忙内帶收各宜遵照 
[典業取締押店]  
　　典業董事沈功章姚洪淦等禀呈蘇撫畧云年 
 
 

Page 19

 
 
来市面清淡銅元充斥洋價日長典商預繳正稅現己改交洋碼核之錢數固己暗虧不資且查他邑並無押店而上海一隅押店林立均不輸稅進出早改洋碼實係攘奪典業利權與營業前途大有關碍查英租界之同康美租界之同濟等押店均架本甚巨塲面極大乃亦甘居押店實屬規避取巧置部帖稅章於不顧竊思押店盤剥本干例禁應請維持查禁云云業奉護撫陸中丞核准札飭上海縣丞知商務總會並諭城廂内外各押店一律領帖輸稅概照典章辦理違干禁閉本縣田大令奉文後遵即照辦並移請公共公廨函商英美工部局總董雷君轉飭各捕房通諭租界内各押店遵照憲飭辦理至工部局能否遵行容俟探明再錄 
[調查酒館茶肆]  
　　本縣田大令昨奉上憲札文飭查城廂内外四鄉各鎭共有酒館茶肆各若干家及店主姓氏籍貫開設地方一併詳復大令遵即飭差協保調查 
[電車公司試行新車]  
　　英美電車公司以楊樹浦一帶地方遼闊乘客繁多所備之車不敷分載特在英京定製二等拖車二輛座皆横列每車可容五十人昨日午後爲試車之期該公司柬邀中西紳商齊集公司三句鐘由經理人邀上電車後附拖車一輛自北蘇州路外大橋出發遊行租界一周乘者觀者均甚擁擠 
[教職誘匿人子]  
　　職員張培元曾在湖北江夏縣禀控教職伍紹春誘匿伊子張貞鑑己由該縣提訊伍供張貞鑑現在上海糖捐局爲司事求請派差指提當由該縣給文派差押同伍紹春来滬投縣禀明飭派差役同至歸併糖捐局之貨捐局禀奉總辦金太守查得局中並無張貞鑑其人遂即函復縣署另行查緝 
[延長水巡練習期限]  
　　巡警總局督辦蔡觀察總辦汪觀察創設浦江水巡設局於新閘橋西首委派徐世溥爲總隊官楊士斌爲巡弁易朝宗爲巡記劉培玉爲教練員王元愷鍾錦周張松廷陸均樊汝昌爲巡長挑選巡士二十名於本月初三日送至高昌廟製造局西碼頭南洋江元兵艦學習水操駕駛諸法限三禮拜畢業昨係畢業之期教練員劉培玉察得該巡士等技藝尚未純熟須再習兩禮拜業己禀奉蔡江兩觀察核准矣 
[偵探拿獲盜匪]  
　　總工程局訪悉西門外湖南會館附近有前刦浦東某姓家贓物之盜黨多人在彼匿迹即飭偵探查獲熊鎭坤劉桂和沈漢雲三人解至西區轉送到局押候嚴訊聞該三人均係游勇云 
[磚灰行火警紀聞]  
　　前日夜半西門外華洋橋京江公所後面洽記磚灰行失愼殃及鄰居二十餘家共燬房屋十餘幢事後由西區查知起火之家保有火險銀二千兩行主業己避去當將司帳某甲拘押候查又聞事後有王鴻生王順佐王成發三人在火塲扒出洋銀十元挂至天寳銀樓兌洋五元二角分派不匀在途口角經法租界巡捕拘住送至公堂訊明一併解區轉送工程局押候飭知區探傳同失主来案質訊 
城内 
[圍護井亭]  
　　新北門内七星井亭四圍均右木棚現己朽壞由該處紳商集資改築清水碍短墻上裝鐵欄杆以壯觀瞻刻己興工起造矣 
[公役兇横]  
　　朱文奎被七舖副甲趙龍貴繫傷踉而由一路巡局解縣審訊趙供朱欠米店洋十五元八角被控警局諭交小的理處分大小月底兩期歸還詎朱祇還洋五元餘置不理因此揪扭碰破碗盞伊即自行劃傷頭額朱供己還過十二元八角僅欠三元今由趙　至茶館將小的擊傷求驗田大令驗得傷痕屬實判趙押候再訊 
[驗明傷痕]  
　　挑糞夫王子英吳阿三因爭奪生意鬪毆由一路巡局解縣經田大令驗得吳之頭額被王持匾担擊破判王收押候吳傷痊再訊 
[串放白鴿]  
　　陸阿慶控胡正發串放白鴿前日由浦東巡局解縣訊究陸供本年八月二十三日由胡正發倪陳氏爲媒娶一崇明女子爲妻計身價洋九十元不料係有夫之婦即被夫家領回求追身價胡供己經還過洋六十元交於陸父阿毛之手倪陳氏供亦相同訊之阿毛不認收洋判胡與陳氏交差候查明再訊 
[必非善類]  
　　衞全林前日背一方桌在喬家浜行走該處崗巡見其形迹可疑拘解一路巡局審訊衞供由住居梅家衖之阿庚託伊代掮當即飭傳阿庚到局訊質旋據十九舖地甲禀復阿庚現正逃逸判衞收押候阿庚到案質訊核辦 
南市 
[車夫告密]  
　　南碼頭某烟紙店主陸士翹昨至南區報失錢櫃一只内儲銅元十九千文布兩疋香烟兩大匣又小洋棉被各物旋有車夫劉喜子投區報稱昨晚有江北人孫小蓮十郭仁壽二人雇事贓物送至寗波曾館附近先給小洋三角後加銅元一千該區得報立即飭探同往提獲二人解送工程局訊究孫供認不諱又稱銅元埋在太平橋畔坟旁郭稱此項銅元小的因在三九子家賭負往取詎己被人掘去判各戒責一百下押候飭探帶往搜贓所有起案之小洋銅元先給失主具領 
[浮棍收押]  
　　馬橋人何祥榮之妻陸氏日前私逃来申與表弟時有弟姘識同居風箱弄内旣又被勸學所茶房徐義樓勾誘私逃適被氏夫撞見扭控工程局送次研訊判氏給何領回比又復訊判徐押改過局十月時押四月完案 
[兩案並發]  
　　浦東成衣匠范聚生竊有釘鞋二雙雞數頭售錢二千九百文與吳有金金友松二人分贓同至萬裕碼頭無錫婦人周張氏處開燈私吸被南區偵探查獲拘至該區移解工程局訊明判范等各戒責一百五十下押五天旋又查得該氏家前有流氓小荳腐領去寄存之圖橋婦人陸氏今己不知去向詰之該氏據供陸氏前因迷路由小荳腐領来今己轉寄於南翔某姓家判戒責一百五十下留限三天交到陸氏候訊 
閘北 
[茶館聚賭]  
　　張福春昨在南川虹路吳卞氏茶館内賭博張妻往尋被茶館夥陳二吳洪生等扭住兇毆由巡士一併拘至四路一區請爲訊究黄正巡官以該氏不應違章聚賭判罰洋十元陳吳二人各責一百板具改過結開釋 
[拐匿女子]  
　　陳金生偕兄証李子仲至四路二區控告張桂生拐匿伊女由蕭副巡官移解一區判張暫押候查明實情再行訊斷 
[巡警總局批詞]  
　　吳李氏禀批查巡士韋守奚違犯警章業經飭科革責遞回南京原籍所請開釋之處着不准行莊韋氏禀批佘小七子欠欵不過數十元管押己逾六月究追不可謂不嚴嗣於上月據伊父佘錦春籌繳洋十元交案該氏堅不具領旋因小七子身患毒瘡送往棲流所勢難就痊乃飭該氏自行帶出理處各在案兹據来禀仍以僞疾朦釋等詞嘵嘵置辯實屬健訟所請着不准行趙楊氏禀批據禀己悉己飭偵押照址往提小鎭江並將賴玉照發縣懲辦矣着即知照梁佑臣禀批該商遺失彩票旣疑王美甫所竊何以當時並不控官請究反允立據分領彩洋所禀情形實屬自相矛盾且王美甫等均在大通案無質証何能憑該商一面之詞率將領彩人根究所請着不准行英租界 
[仍准上控]  
　　美商茂生洋行控志興號股 
 
 

Page 20

 
 
東盛志干錢根元不還羊油價銀二千餘兩前經公廨會訊盛不認股東判盛錢各交一千兩人銀並保候函請商會查明盛是否股東再行傳訊在案昨日復訊原告洋人投案求追盛因病不到由差將保人張梅生傳案供求寛限交盛到案讞員以商會来信盛志干己認股東未使再延遂商之美副領事判盛錢二人仍交原保限二禮拜還銀二千零五十兩將羊油出清如再不服准於兩禮拜内上控 
[不認索詐]  
　　王阿榮控廨差王慶之夥錢桂生藉公圖詐一案昨晨由廨復訊王供因張祿村在上海縣署控奪田產牽涉由縣移傳到案倩王覽廷保出曾於十九日到縣質訊詎差夥錢桂生即於次日至小的所開之茶館内據稱縣中又有公文催令小的到案答以業己到縣質過伊稱必須到案旋復向小的索取車資洋三元小的不允即被迫令一同出門因至捕房控告旋據見証楊雲卿張阿三供稱是日均在王之茶館内啜茗目覩錢王二人互談惟索取車資之言並未聽明訊之錢供前日奉諭着保交案因找尋保人王覽廷不遇是以逕往知照並無索詐之事寳讞員商之英布副領事以錢雖無圖詐實憑究不應逕至王處知照判押捕房兩天逐出本廨 
[尚有人証]  
　　順記號控張祥和騙取柏油昨由捕房解廨經中西官訊明判張與掮客葉貴記分别交保候補提人証再訊 
[串合捲逃]  
　　鼎順押店主蕭桂林控夥方厚英與歇夥王潤生串同捲逃一案昨由捕房將王父王文齋及王之薦保吳炳元一併拘解公堂請究判三吳各賠洋二百元交人銀並保著各每月拔洋二十元 
[何時脫累]  
　　王順生控安竹卿混用假票騙取肥皂由廨判安交保限繳洋一百二十五元在案嗣因安延不料理復於昨日將安之保人向薌初傳案訊追向供安雖避匿其妻徐氏業己到案應請將氏収押小的退保中西官不准判向狎候安到案再核 
[逼良爲娼]  
　　陳金福張二柏串拐錢阿牛之妻陳氏押於福州路二百八十號妓院内爲娼陳氏不愿投報捕房由探將陳張二人及鴇婦王阿金一併查獲昨解公堂訊究判王鴇與陳張分别還押陳氏暫留濟艮所候函致富陽縣飭令錢阿牛到案再核 
[從寛不究]  
　　崑山鄉婦張楊氏之媳馬二寳由劉錦根錢福林等薦至德仁里李少卿李張氏夫婦所設之雉妓院内爲大姐李等即逼令賣娼彼氏来滬尋獲報知捕房將各人一併解廨收押在案昨經復訊明晰判馬二寳交其姑領回李少卿等四人從寛保釋 
[騙取金戒]  
　　馬阿甫控金全發騙取金戒等情昨由捕房解廨請究判金存捕房洋一百五十元交保候禮拜五訊奪 
[姦拐無憑]  
　　劉德泰上控匯四捕房六百八十六號華捕王榮生將次女小鸞誘奸藏匿等情業奉滬道批飭公共公廨知照捕房於昨日將該捕解案訊究先據原告訴稱次女小鸞年十九歳己許字於陸如卜之子擇定十月十八日完婚小鸞向在公和絲廠做工被華捕王榮生姦拐求究訊之王一味推賴李襄讞商之西官以原告所控無憑諭即將案註銷 
[追還珠兜]  
　　程曹氏控曹阿毛騙取珠兜一案昨日由廨復訊判曹限一禮拜歸還如違擬辦 
[毆傷巡捕]  
　　張長生因毆傷一百九十七號夜差華捕被控昨由捕房解至公堂請究判張還押候原告傷愈再核 
[旣賠又罰]  
　　李阿雪控被李阿芥毆傷頭額昨由捕房解廨訊明判被告罰洋十元充公再賠原告醫費洋五元押候繳洋開釋 
[請假游歷]  
　　福州路總巡捕房印捕正巡克賴才及二十七號西探昨均請假赴浙屬内地游歷所遺二十七號西探一差由老閘捕房七號西探暫代 
[體恤巡捕]  
　　英美捕房華捕張正巡官以時届冬令天氣嚴寒所派夜差站崗及巡邏各巡士深夜在差未免勞苦爰於每晚飭人挑送熱茶與飲並於西歷本月一號起諭令夜差各捕於一點半鐘上差至三點半鐘落差以示體恤 
[竊案彚誌]  
　　范陳氏控郁裕興劉清山乘火竊物昨由包探解至公堂訊供不認判郁劉一併押候下禮拜三再訊楊阿三竊取霋成洋行洋布等物由探查獲昨解公堂訊實判押四月王友根收買虞阿根所竊王祖榮之機器由探查明昨將王提至公廨押候今日早堂訊究倫章紙廠更夫張毛頭羅金桃陳阿蘭串竊廠内機器等物被西人施樂雅查見控由捕房將三人一併收押在案昨又解廨張等仍不供認判一併押候查明再核 
美租界 
[電車衝突]  
　　昨有某西婦乘坐東洋車行經北四川路適四十六號電車迎面而来勢將衝撞該西婦急從車内躍出跌傷頭面幸無大碍仍坐原車而去未幾又有六十三號電車行經該處撞斷五百四十號馬車之篷梗先後由巡捕歸禀捕頭請爲核辦 
[匪徒搶洋]  
　　洪長慶昨在北四川路界外搶取何金寳之現洋數元被何扭控捕房捕頭以事在華界飭赴三路警局控告 
[屢次犯事]  
　　張阿二即王小岩前搶某西婦之皮篋被獲懲辦有案咋又在途犯事由探緝獲收押捕房候究 
[因賭互毆]  
　　沈阿大朱雙喜仇阿和等昨在華記某路客棧内因賭起釁互相鬪毆由捕一併拘送捕房押候究辦 
[舊鐵何来]  
　　張阿根昨雇小車運載舊鐵數百磅被捕查見以其形迹可疑拘押候查法租界 
[墊欵無著]  
　　洋商福勳控胡載鶴承做買辦違背合同昨經公廨中西官訊明兩造俱有不合判胡所墊之銀免予理追兩造遵斷銷案 
[拘獲被告]  
　　吳殷氏前控李連生在漢口將其夫代葉公館所售之馬價洋三百元吞没来申在途拘住被江阿方硬覇行兇致李逃去由廨判江交保帮尋在案兹經包探將李續獲與江一併廨訊嗣因原告吳殷氏往漢未返判江開釋李押候原告到案再訊 
[屢戒不悛]  
　　公和源記兩牛奶棚屢次售賣攙水牛乳田公堂重罰有案詎日来故態復萌又爲衞生處四人查出將該棚主魏雪元程福源一併傳至公廨判魏罰洋七百元程罰二十元並各押一禮拜 
[押店失愼]  
　　老北門大街合興押店於前夜二點鐘失愼經救火會皮帶龍騙往救熄未至燎原然收押各物俱己損壞矣 
[婦人再醮]  
　　候陳氏前由崑山帶領婦人阿桂寳即朱景氏来甲由其夫阿小爲媒再醮於某甲言定身價洋六十元將次成交被桂寳之姊需索重聘在途口角由捕一併拘解公廨請爲訊究聶司馬商之顧領事判桂寳開釋餘人一併交保候查明再訊 
[違章罰洋]  
　　程企喬前日手携猪肉數斤在途行走爲宰牲所西人查見以該肉並無公司印花有違章程拘送公廨請究判罰洋一元充公 
通俗談（東）（吳） 
上海之貧富最不均資本家蓄藏數百萬工人衣食時時虞不給此等現象最足惹起社會之紛擾歐美工黨之風潮可近證也 
記者曰無傷一旦空盤做著則乞丐可以立成富翁而貧富均矣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護直督崔永安奏己故提督聶士成立專祠請列入祀典摺]  
奏爲己故提督戰功卓著死事慘烈遵旨建立專祠懇恩立案附列祀典以彰忠烈據情轉奏恭摺仰祈聖鑒事竊照前任直隸湜督聶士成於光緒二十六年六月間拳匪肇釁扼守津郡血戰捐軀經前督臣袁世凱於光緒二十八年二月初十日奏奉上諭袁世凱奏提督大員戰功卓著請宣付史館立傳並建立專祠各摺片己故直隸提督聶士成秉性忠貞沈毅果敢歷隨前大學士李鴻章征剿髮捻各寇摧堅陷陣迭著勳勞嗣在北洋整頓海防講求訓練壁壘一新前歳拳匪事起倉猝用兵備多力分衆寡不敵卒以身殉洵屬大義懍然披覽死綏情狀至爲慘烈憫悼彌深聶士成著照提督陣亡例賜卹加恩予諡該提督生平戰功事迹及死事本末宣付國史館立傳並准於立功省分死事地方及原籍建立專祠爲以死勤事者勸該提督子嗣幾人有無官職著袁世凱查明覆奏候旨施恩其陣亡營哨官弁兵勇人等並著查明開單奏請賜卹以彰忠義而順輿情該部知道欽此旋蒙予諡忠節仰見天恩高厚錫予優隆凡在臣工莫名欽感所有天津死事地方業經前督臣袁世凱撥發公欵建設祠宇奏請附列祀典在案兹據該故提督之子道員聶憲藩禀稱故父自光緒十七年統領蘆榆淮練各營即駐兵於寗河縣之蘆台鎭該處濱臨海岸二十年中東之戰日艦游弋窺伺當時雖躬赴摩天嶺前敵而後路編練功軍十營仍駐蘆台布置嚴密使敵人無隙可乘居民賴以安堵旋以直隸提督兼統武衞前軍三十營於蘆台行署之旁建設軍府法令整肅萬衆無譁部民知軍紀之嚴市肆無秋毫之擾前據蘆台紳民人等擬集捐欵遵照諭旨建立專祠藉伸報享憲藩恐累商民有違先志自行籌欵在蘆台建設祠宇冀妥神靈無取華麗現己一律工竣懇請奏明立案由地方宫春秋致祭以昭祀典並請將隨同陣亡之管帶官宋文元吕光烈徐昭德哨弁范振先栗成章費鴻順王繼華李福星張羅富等九員一併奏明附祀蘆台專祠俾廣皇仁而安忠魄禀請具奏等情前督臣端方未及核辦移交前来奴才查該故提督爲國捐軀忠魂不泯自應於蘆台防守地方建立專祠相應籲懇天恩俯賜敕部列入祀典春秋由地方官致祭並將隨則陣亡之管帶官宋文元等九嗣闰併附祀專祠以隆報享而彰忠藎除咨部查照外理合恭摺具奏伏乞皇上聖鑒訓示謹奏宣統元年十一月初十日奉硃批著照所請該部知道欽此 
[護直督崔永安奏駐紥東三省北洋混成一協請仍調回二四鎭摺]  
奏爲北洋抽撥東三省混成協請仍調回歸補二四鎭或收回該協底餉以備補練恭摺具陳仰祈聖鑒事竊查光緒三十三年三月十七日升任東三省總督徐世昌奏請籌撥東省陸軍一片本日奉硃批依議欽此曾於是年四月經前督臣袁世凱奏明由北洋陸軍二四兩鎭内分抽混成一協撥付東三省駐紥暫用原餉俟一年後即照奏案責成該省自行籌付騰出此項餉銀留抵北洋隨練軍隊是月二十三日奉硃批著照所請等因欽此欽遵分别咨行各在案查北洋應協撥付東三省混成協兵隊餉項自光緒三十三年五月起至三十四年四月止即届一年限滿早應停撥祇以該省一再先期奏准仍用原餉是以遷延至今轉瞬明年四月又届第三次限滿年復一年何所底止本省號稱畿輔控製海疆兼爲各國觀瞻所繫分駐二四兩鎭所缺標營亦未便歷久不補致形空虚查該省前由北洋抽調混成協駐東奏定一年期限自因一時難資周轉故爲此暫呼將伯之舉計今一再逾限將近三年爲時甚久在北洋旣力顧大局該省亦籌有規模目下北洋餉力枯竭此項餉需己均由該省墊付何以自安擬請將該協仍回北洋歸補二四兩鎭庶可省補練新隊應需一切征募軍裝馬匹等項鉅欵否則北洋應解撥付東三省混成協底餉概於明年四月停解以備補練而免空虚至明年四月以前欠解該省墊餉應俟江南自强軍餉到日隨時補解俾昭公允據北洋陸軍糧餉局司道具詳請奏前督臣端方未及核辦移交前来奴才覆加查核尚屬實在情形謹恭摺具陳伏乞皇上聖鑒訓示施行謹奏宣統元年十一月初十日奉硃批該衙門議奏欽此 
專件 
[揚子縣新城鎭己辦國民捐規則附略]  
國家者集吾民而成者也當人人共擔其責任而國力始强豈可各私身家而棄其責任乎今列强議監督我財政瓜分我土地誠危急迫切我同胞將爲奴隸爲牛馬永永沈淪萬刦不復之時也我同胞亦知其原因乎爲口食者莫國債若綜計其數十餘萬萬譬如一商號而累若干之利債其事業未有能發達者其精神未有能振作者推之於國何獨不然急其所急莫若籌還國債以振舉國之民氣以空列强之口食矣然籌還國債非組織國民捐不可是以直隸上海南京杭州揚州等處皆己舉行白沙人士獨非中國民乎何猶未興也吾鄉諸父老兄弟果能人人盡其共擔之任不必侈談毁家紓難卽各自節省酒食之資浮華之費亦足以聚沙成山積潦成海况吾鎭旣先爲之倡他處必有繼起廓清國債誠易易爾諸父老兄弟其曷同聲疾呼願先舉行以盡國民一分子之義務乎愼勿棄其共擔之責任而袖手旁觀以聽列强奴隸之牛馬之也 
第一條　勸捐以本鎭四鄉五里爲度不必計及他處本鎭旣己興辦各處自然聞風踵接蓋急公好義之心人所共有各辦各方易於爲力且可速成而免紛擾錯誤 
第二條　勸人以激發義氣爲主乃增國民之勢力不得用勢力加諸國民多寡聽人不用强派 
第三條捐欵經公舉共信無誤者經收每十日總計若干隨存衆信之錢號以待諮議局提撥 
第四條　捐欵願一氣繳足者其義氣固足感人不能一氣繳足者分兩次三次亦可至遲以兩月爲度 
 
 

Page 27

 
 
第五條　收欵時隨給印板收條加蓋經收人圖書 
第六條　捐欵收齊後逐一列榜標明如有出捐欵而無名者或數目不　符者卽行向經收人查核追究 
第七條　各種費用皆勸捐人自備不得開支正項分文 
第八條　無論大小捐民皆可稽查帳目如有隱匿公私即邀同大衆議　罰加十倍充公　發起人吳在文趙變謹啟 
小說 
[短篇小說訛中訛（皥）]  
西西利島上有二。城一名西拉庫斯一名伊弗色斯兩地人。民曾大相戰爭。視若仇讐以是伊弗色斯城中定律。永禁西拉庫斯人之入其。城有犯者處以。死或以千金贖之 
一日伊弗色斯城市中獲一商。人名義强者。西接庫斯人也衆以其甘犯城禁即相與拽至伊城之公爵前。責其償金不則處死公爵見其無金可償。詢之曰爾非不知此城之律何竟冒險而至乎義强曰死何懼我非懼死者。實因憂愁困苦己刺激吾心使無所懼於天下事。今君旣欲知我至此之由則請將我之歷史爲君一一陳之我少生西城長學爲商娶妻後夫婦愛情甚。篤後以事至依必達明地方作六月之小住繼思我事未竣歸期無。日曷若招我妻至共住旣可破旅途之岑寂又足增伉儷之和諧無。何我妻果挈兩兒至兩兒者。我之雙生子也貌相似甚雖我及我妻亦莫能識别之。同時有一貧家婦適亦生二。子貌亦相同婦苦無所自給立意欲出售其子我念事之巧而異也市而養之俾爲異日兩兒之僕厥後兩兒稍長我妻屢促歸期乃於某日揚帆返中途大風起巨浪作舟勢危如累卵。欲行不得欲退不能舟子知無力駕馭相率登小舟逃生獨留我夫婦子僕六人。婦又號咷呼慟子僕無知亦同聲悲泣我百計尋思終無良法不得己。將長子長僕緊繫於一木之兩端令婦亦堅持此木俾得遇救其幼子幼僕則我親爲提携少選風益壯。舟硜然裂一罅水即澎湃入我是時己不復能顧婦惟猶及見彼三人者爲一漁父所救起而我三人亦旋遇一扁舟得不死舟。子素識我逕送我歸至西。城而婦及長子長僕遂從此分離雖見其遇救而終不知生死存亡矣 
國外新聞 
[俄國增練陸軍]  
　　二十二日柏靈電云俄政府擬於一千九百零十年在窩瓦河領土組織中央陸軍大隊 
[歐洲和平氣象]  
　　二十二日柏靈電云西歷元旦歐洲各京城之宴會多無政治性質 
[英國慈善家逝出]  
　　二十三日倫敦電云英國慈善家白萊斯君（曾創設寗波温州兩處醫院）現己因病逝世 
[英國選舉問題近聞]  
　　二十三日倫敦電云英國聯合黨及急進黨之温和派各員皆信此屈選舉之結果全恃冷淡之員蓋此輩今居多數故也 
[英首相演說海軍問題]  
　　二十三日倫敦電云自由黨各員近日連次演說注重海軍問題首相愛斯奎士君在海亭頓演說時聲言他國政府從未如今日之注意英國海軍然據目前之地位以推將来吾英海軍必有無敵之優勢云其他各大臣之演說大旨相同 
[英簡副郵政大臣]  
　　二十二日倫敦電云自由黨國會議員陸曼君前充預算案議會書記頗能勤於職守今己簡爲副郵政大臣 
[海參威砲台之炸彈]  
　　日本每日郵報載十三日哈爾濱電云日昨俄國海參威礮台之一面忽起炸聲旋經查明係炸彈轟發之故惟投彈之犯目下尚未拘獲 
来函 
[侯官陳慶桓来函]  
讀本月初七日貴報緊要新聞欄内有福建選送資政院議員一則殊屬訪員之誤採蓋鄭太史戒煙早有年所此數年監督商業法政歷充福建教育會會長學務公所議紳今春陳學閣入京松督特延爲學務議長昕夕弗遑都人士匪不昭知此次選舉資政院議員日偶受風寒告假然以衆望所歸仍當選第五制軍電詢憲政館應如何選定蓋最屬望者太史也後憲政館以票數多寡爲先後覆太史遂候補第一貴報所載非其實也伏乞準更正之例即行登入来函欄内以昭公道幸甚 
 
 
 

Page 28

 
 
   
 
 

Page 29

 
 
[人身之活寳]  
人造自來血乃人身之活寳人生百體所賴以生長者血也如血多則百體强壯血少則百體衰弱設遇血盡則百體自枯是故凡人不能無血血者誠乃人身之活寳也然吾人欲究身壯力健之術者必以多血爲適宜若近今之衛生家雖常服各極補品而未得十分健壯者何也其故因我國理化未精藥物一道素鮮研究故自古迄今絶未發明不知以多血爲要義噫此即吾身不强之由來也邇者神州睡獅抖擻初醒努力鼓盪我同胞之熱血舊振我同胞之精神無庸疑義速請嘗試能壯民氣强國勢之人造自來血已經及時出現故再行謹告同胞凡有心虧血虚破金吐血面黄肌瘦頭暈眼花耳聾腎虧陽痿精枯門肢無力手足酸軟身虚脚腫冐弱脾薄以及婦女經水不調白帶赤帶頭痛腰酸五勞七瘍諸虚百損之症者服之自然壯心經多血液請將下列服法試驗之自能奇功立見幸勿輕視蓋其中實有絶大之能力也我同胞凡購服自來血須先試驗究有功效若何可用小針刺破皮膚出血一滴滲在白紙上待服過七日之後再用前法將前者滴血之紙與七日後滴血之紙兩相比較後者之色必紅於前此則最易最明之確証也倘能多服則血愈紅而人之體力愈健又如腎虧耳鳴眼花者連服數日眼目自覺清爽耳鳴耳聾自可並除此即顯明有補腎之功效又如年老血衰或壯年勞傷過度體質虚弱面無血色者自必畏寒驟遇冷風即發寒噤者服之半月之後血氣漸充體質自固雖遇箭風亦不覺寒冷矣又有明見之確證如久患爛瘡而不易收口者自服自來血之後則瘡内之二肉刺日漸增紅如能常服收口亦易如婦女之經淡白者服到一月經水當即增紅如患冷經痛經亦能並除凡患破金吐血者服之補血則可以之止血則不可然患吐血之人血愈虧少能不培補則體質愈弱病勢日重尢宜常服以補之當時雖無止血之功然久服之心經壯而吐血之患可以除根也如脚氣水腫者步履蹇滯亦血氣不充之故須連服旬日則腫自消而步自消而步自健矣又如患瘧疾者服之旬日立可除根不發以上一切功效皆最易試驗者也小瓶一元二角大瓶二元每打小瓶十二元託局函購大瓶二十元原班回件總發行所上海四馬路老捕房對門青花石三層大洋房五洲大藥房各埠五洲分藥房以及各埠大藥房均有經售 
 
 

Page 30

 
 
   
 
 

Page 31

 
 
   
 
 

Page 32

 
 
   
 
