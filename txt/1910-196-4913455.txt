# 1910 - 196 - 4913455

 

Page 1

 
 
[王先謙祭酒虚受堂文集]  
長沙王先謙祭酒著述宏富學問淵博久爲世所欽仰前督學三江門下士尤多彦俊所著虚受堂文集早經風行海内喜讀先生之文者彌不欲先覩爲快惜原版市上罕見不易購閱是以特覔　本付之石印以供文學家之有所觀摩是書紙墨精良裝潢考究每部六本定價洋一元○經售處上海棋盤街○集成圖書公司○國學扶輪社○掃葉山房○南洋官書局○外埠各大書舖 
[聲明]  
前見報載溧陽捐局需詐仁和繭行一節查所出小費係溧地向規應三行公派詎由仁和獨出是日徐董在宜聞信因此項小費爲各局所無故電請層憲澈究惟規費爲局中員司公分非潘子良一人所得特此聲明繭商特啓 
[遺失莊票聲明作廢]  
今遺失晉和莊第七千三百零一號六月念一日期計九八規元五千兩又晉和莊第七千三百零二號六月念一期計九八規元七千七百六拾二兩四錢五分該二票均已遺失已向該莊說明作廢望祈各寳莊號切勿收用自誤特此聲明衛鍾記啓 
[遺失莊票聲明作廢]  
今有在本律師掛號之人失去裕源長第一萬零零四十一號六月二十一日期計九八元五千兩正該票已向該莊說明止付並由本律師在會審公　及商務總會存案並登字林西報及申新兩報無論何人拾得作爲廢紙此佈凱第士大律師謹啓 
[收買全份神州日報廣告]  
自元號起至一千一百八十七號止如數送至四馬路愼裕號帳房代收酬洋一百元正此佈 
[遺失莊票]  
今遺失協豐莊第二千二百一號六月十九日期票元五千兩又弟二千二百十二號念日期元五千兩又第二千二百十三號仝期元五千兩又第二千二百十四號仝期元五千兩又第二千二百十五號仝期元二千五百六十兩又第一千二百十六號仝期元二千四百零四兩五錢又第二千二百念三號一日期元三千兩又第二千二百念二號仝期元五千兩又第二千二百念四號仝期元二千三百九拾三兩五錢又第二千二百五拾六號廿四期元五千兩已向該莊說明作廢特此聲明望各寳莊號切勿收用上海四馬路盤記掛失 
[遺失莊票]  
今遺失乾康莊第四千八百廿一號二十期元一千五百兩又第四千八百念二號二十期元一千三百兩第四千八百六十一號二十期元一千兩共三紙此票無論何人拾得作爲廢紙務請各行號切勿收用　向會審公廨存案以及商務總會挂號外特登申新兩報佈告 
[表揚御醫門人謝明甫確有眞傳]  
余初蒞滬濱水土不服突患水腫肢面皆浮就中西醫診治不效反加嘔噁少納腹脹等証　就御醫陳蓮舫高足謝明甫君診治投　即减數服頓消如謝君醫學可謂確有眞傳敢告滬上之患病者幸弗以良醫在近而忽之現寓四馬路麥家圈大慶樓間壁慶雲里三洋涇橋德慶里金陵朱學之啓 
[博山公司第二次大票廣告]  
茲啓者本公司大票擬定改章自行開彩所有仿照湖北六月份開彩之大票已陸續收回尙有未經收回計有三十餘張望購票者速將此票退還原店領取原洋限以六月念六日爲止過期作廢特此聲明切勿自誤自行開彩定期再行續佈 
[出盤聲明]  
本館今將生財機器等件全盤頂與中和印務局爲業限於本月念五日交易淸楚以後往來帳目借欠等項槪與本館無涉本館所有以前往來帳目揭借等項亦限于本月廿五日至本館理淸以後不憑特此聲明美界匯通印書館啓 
[承頂聲明]  
啓者美界七浦路匯通印書館自行歇業所有印刷機器生財等件全盤頂與中和印務局承受今定于本月念五日立劵交易淸楚如　通所有往來帳目揭借等項及有股諸君槪向匯通印書館經理人自行理妥與承頂人無涉恐未週知特此佈告承頂人中和印務局告白 
[壳件洋行廣告]  
本行經理之利寳橡樹粞米有限公司股份定于西七月廿七號截止諸君購有該公司股份者請于八月一號將銀行收條送至本行換取單可也此佈 
[莊票遺失]  
今遺失裕源長第一萬零六百五十二號六月十七期九八元三千四百九十七兩又第一萬零六百五十三號六月十七期九八元三百兩又一萬零零四十二號六月廿一期九八元二千三百十二兩三錢該票業已遺失已向該莊說明作廢望祈各寳莊號切勿收用特此聲明法馬路吉如里曹信義告白 
[遺失莊票聲明作廢]  
今遺失永豐莊票一紙計規元四千二百七十五兩第六千一百五十七號六月十六日期已經作廢望各寳號切勿收用特此登報聲明麥邊帳房永源啓 
[老店鄭同成土號遷移廣告]  
本號始創數十有餘年遠近咸稱貨眞價寔今因舊址房屋翻造暫移新閘馬路江甯會館斜對過壽康里口擇于十九日開張各貨另剪批發格外放盤以廣招徠現有無恥之徒漁利起見假冐本號招牌以僞混眞甚多故將新遷地址登報以便賜顧者認明住址本號招牌庶不致悞特此佈告主人啓 
[皖路公司展期發息緊要廣告]  
本年發息昨經登報以五月底截止茲查徽屯茶商股息未發者尙多若驟停止未免向隅合特展限二个月以七月底截止特此佈告 
[德記洋行經理地球火險公司] 　　 
本行經理英國地球極大火險公司備足資本英金二百廿萬磅公積金二百八十萬磅合計上海規元四千三百萬兩分設上海數十餘年歸本行經理專保南北廠家棧房行號住宅貨色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請　駕臨敝帳房接洽可也　四川路七十二號德記洋行帳房謹啓 
[瑞生洋行廣告] 　　 
啓者本行陳列所在滬開設十餘載專辦局廠所用機器及鐵路開礦榨油打米磨麵印書抽水起重鋸木引擎鍋爐電燈皮帶輪地軸車鑽刨洗鍘剪冲床等俱有現貨向由外洋名廠製造最新式樣承購者莫不贊美本行取價格外克已以廣招徠倘蒙　仕商賜顧請至英大馬路三十三號本陳列所面議可也　　　　　　　　　　瑞生洋行機器陳列所謹啓 
 
 

Page 2

 
 
[上諭]  
　　監國攝政王鈐章六月十七日内閣奉 
　　旨此次考取各省拔貢着於本月二十六二十七日在保和殿覆試欽此　　旨恩存現在穿孝其所管鑲紅旗漢軍都統着載瀛署理欽此軍機大臣署名奕劻世續鹿傳霖假那桐吳郁生 
　　宫門抄六月十七日召見軍機長慶 
論說 
[論政府議撤領事裁判權（選）]  
　　於一國之版圖内。可容外國之有治外法權乎。曰可於一國之版圖内。可容外國之有領事裁判權乎。曰不可然則二者何由别。曰治外法權者。凡他國之君主。大統領外交官。及軍隊等。留滯於一國之版圖内不受在留國之法權所拘束。此列國一般之通例也。故謂之治外法權若領事本非外交官。不過保護自國商務之一種機關。若於在留國有裁判權。則該國之法權。被其侵奪蹂躙。不特失司法統一之權。而國家及人民之損失權利亦日甚一日。以底於邅危。世界各國。除埃及土耳其等。行混合裁判外其有領事裁判制度之國。惟朝鲜暹羅及中國而已。 
　　嗚呼。中國竟降至與朝鮮暹羅等伍。爲外國領事所羈束乎。外國之待中國亦降至與朝鮮暹羅等。伍欲以領事之羈束朝鮮暹羅者舉以羈束中國乎。以此思危。危何如也然則我政府之决然欲收回領事裁判權一事。要哉是舉。固中國人民之所翹首引望者也。 
　　雖然。領事裁判權何由紀乎。夫領事不過通商之一官吏耳其職務權限。本無涉及司法之範圍。然此國之法律及裁判制度。尙未完全。則外國人。民之身家性命財産。不能受法制不完全之國所判斷。以其國之法律及。裁判。爲不可信不可恃。然後有此例外的規定。以條約取得之。使領事裁。判制度。於此國版圖内當然有此獨立之法權。而國際法之訴訟。不得不。歸其審决。此誠無可如之事實。而强權世界所慣行之舊例也。 
　　中國予外國以領事裁判權。而實際上。尙求如日奥所結領事裁判之舊約而不得。（明治二年所訂今廢該約大恉對于民事訴訟日本人爲被 
 
 
 

Page 3

 
 
　　告時屬於日裁判所管轄對於刑事日本人犯罪適用日本法律其制本與中國略同而實行上則逈異）今日而提議收回此裁判權也。以現在外部之才畧能必其有濟乎。以現在外國對付之政策。能必其允諾乎。此卽勿論。顧欲要求撤銷領事裁判。必先内國司法制度。一切悉臻完善。而後持之有故。言之成理。而外人自不能藉辭抗拒。此徵諸中英條約而可。斷。言者也。由前之論。則政府而欲撤除領事裁判權。根本上尙有種種之疑問。 
[（一）刑律問題]  
　　欲收領事裁判權刑律上必與外法頗符合。此先事之。要件也。我國纂修新律何曾不參酌外國最適之制度。最新之學說。以求内外國民之通行。然九年憲政籌備案。實行新刑律。必待於第六年。（宣統五年）而直省府廳州縣。鄉鎭各級審判廳。亦於是年一律成立。然則今日而議收回領事裁判權。無論外人必藉口法律之未完全。以相抗拒。且卽能收回。而内地人民設與外人訴訟。使適無商埠審判廳。以裁判之。將令現在之地方官判斷之乎。抑越境使審判。廳判斷之乎。如上說則不可恃。如下說。則大不便。又况有其他種種之窒碍乎。於此欲求保護人民。之身家性命財産。不特外人之不信。即我人民恐亦難得直也。（官吏多不知律每畏外而屈民且内外法律輕重不同判法互異其勢亦不能行使于内外人民之間）此領事裁判權不易收回者一。 
[（二）裁判官程度]  
　　雖有新刑律及訴訟法。而適用法律者。必賴裁判官。今日中國裁判官。尙在幼稚之時代。其補助各種機能。亦缺而不能完備。無論以意見亂法律。而聽斷多偏私也。卽無偏私矣而。或震外人之威。或攝外人之勢。或窘外人之。交涉往往遷就法律。爲外國作傀儡之。登塲即不然。昧於條約。瞶於外情。偏激之心一生。或陷於仇視。外人之惡象。此蓋徵之過去之交涉。案而可騐者也。蓋裁判官之程度。以通達法律爲體。以堅定識力爲用。而尤以强盛。之國力。以爲之護符。此豈今日裁判官所能。及哉。此領事裁判權不易收回者二。 
　　以上二者爲此問題疑點之大原因。未卜我政府果有以實行籌備。使法律如何。完備法官如何培養以預爲收回領事裁判權之地步乎嗟乎。今日各國之對待中國。無論各種權利。皆思染指之。領事裁判權。其視爲固有物久矣。我政府之議收回。夫亦自知其不可。而故作豪語者乎。 
專電 
[電一（北京）]  
　　洵貝勒面奏籌備海軍事繁責重可否　隡鎭氷留京臣偕叅賛譚學衡出洋考察當奉攝政王諭仍偕薩鎭冰同往認眞考察事竣速回又　　回劉公島問題急待磋商大沽口收回後善後事宜亦甚繁要應否親謁英皇可向外務部及該國公使商定或先電商英政府亦可 
[電二（北京）]  
　　度支部電江督限十日内裁减南洋行政費一百五十萬 
[電三（北京）]  
　　法部奏定派往新疆考試法官之考官川資按照派往各省者加一千兩襄校官加六百八十兩 
[電四（北京）]  
　　駐藏大臣聯豫奏報參贊錢錫寳業已到任並代謝恩 
[電五（温州）]  
　　省委蕭文昭來温裁兵十五日在鎭署點收軍裝兵索恩餉無着鬨閙毆傷跟丁全市震驚 
[電六（東京）]  
　　清國駐日代理公使吳振麟於陽歷七月二十一日請國際新聞記者協會員晚餐 
[電七（東京）]  
　　由中國回日之實業團時受懽迎陽歷七月十八日外務大臣小村在芝離宫招待該團員午餐二十日東亞同文會邀請飲宴二十二日又有人特開招待會 
緊要新聞一 
[廷寄滇桂兩省防緝革黨北京]  
　　軍機處日前奉旨電寄滇桂兩省督撫云孫逆黨羽散匿越南最多輙思乘機起事此次省兵匪之變難保無孫逆黨羽溷跡其間暗中布置著督飭駐防各軍嚴加防範認眞搜緝設再别起事端定惟該督撫是問按此則已略見前報專電 
[四國要求借欵近聞北京]  
　　英美德法四國借欵代表來京爭借湘鄂路欵一節中外各報有謂該代表等不日到京者有謂該代表等已致書外部商訂履行張文襄所訂草約者茲悉該代表等早已到京因各公使往北帶河避署亦即前往商議各公使當告以兩湖時勢囑令少安毋躁近各國政府又電催各使向外部交涉故各公使特行回京向外部各堂要求實行借欵草約外部仍以未經郵傳部回覆答之惟美公使雖已回京其赴部要求者仍係代理公使已則並未有所建議云 
 
 

Page 4

 
 
[中俄交涉種種]  
　　伊犁將軍廣留守電致政府謂有俄人在塔城巴克坤　　處勘測地勢意欲經營鐵路現已派員密查嚴禁昨政府已將原電轉交外部矣 
　　陸軍部壽尙書以阿爾泰山爲西北要隘該處俄兵日增亟宜防備現擬增練新軍扼要駐紥以保邊陲餉項由部籌撥聞已商諸軍諮處尙未定奪 
　　俄兵入蒙一事其數目傳說不一茲得確實報告謂烏里雅蘇台所駐俄兵之數未經親往調查難以妄報惟恰克圖俄境内新造營坊南北長四里餘東西闊里許將來告成定必增兵其庫倫所居俄兵未足三百名内有一百名於宣統元年二月間新增已經外部向俄使詰問據覆因保護彼國郵政而設故我國遂添郵政以爲抵制之方現在除士民不計外其軍士亦僅四五營之多至我國郵路張庫一叚去年冬月開辦庫恰一叚今年四月開辦現在張庫恰郵路業經連爲一氣由恰克圖到張家口計程三千五百餘里限十一日可到聞委員王肇琳已經呈報郵部矣 
　　近來俄國對蒙政策日有進步庫倫恰克圖及烏里雅蘇台方面在留俄民已達二萬人以上茲特調查如下烏里雅蘇台一千四十七名魁蘇約七百名科布多約一千五百八十名庫倫約二千八百名貝加爾州一帶約二千五百名買賣城地方約四千名伊黎地方約七千名 
　　樞府諸公會議在西藏設叅贊二缺俄使得此消息特赴外部聲言兩叅賛中須有一俄人缺否則勿庸添設鄒尙書以其要求無理已經面駁 
　　俄使要求松花江航權外部頗有讓步之意惟胡侍郎極力反對一時尙難定局 
　　黑撫周中丞通飭所屬禁種烟苗大都遵辦惟近據璦琿廳謝泰鈞禀稱江左俄屯種植烟苗甚多曾以此事向俄員詰責俄廓米薩爾以種烟係收子作餅並非備人吸食爲辭似此情形殊於中國禁烟前途大有妨礙云云現由中丞直接照會俄廓米薩爾務請將種烟之屯人查禁以敦睦誼而除痼疾 
　　陜西京官得家鄉函云本省禁烟甚有成效烟地皆改種分糧惟邊地鄂爾多斯在俄屬界内有無賴陜民遷往該地耕種鶯粟畝數頗廣將來運往内地行銷必爲陜西之害請函致陜撫預備禁止以重禁令 
[决議推設邊省版籍局北京]  
　　郵部徐菊人尙書前任東督時曾條陳推設各省邊防版籍局等辦法已由政務處覆議允准推行惟各邊防疆吏皆視爲繁難延緩至今迄未建設昨　尙書又在樞垣提及此項辦法以現在各邊防要政待興均以勘測輿圖調查户口兩端爲基本版籍局關係重要擬日内會同外務陸軍民政農工商理藩各部將前訂章程另行詳加改訂通飭西北各緊要邊防如伊犂庫倫恪克圖烏里雅蘇台科布多各將軍參贊大臣及川滇黔桂各邊防握要之區一律遵照施行於年内一律成立 
[鹿相國函請調騐大員北京]  
　　鹿相國近日病勢輕减頗思理事日前函致禁烟大臣恭邸畧謂京外禁烟政策現雖日漸進行而各省有烟癮之大員若不據實調騐必仍難著成效聞已開列情形可疑之將軍督撫多員請卽切實調騐矣 
[吏部司員得賄案始未紀略北京]  
　　吏部賄賣難廕知縣向來時有所聞而以光緒念八九年間爲尤甚計費六七百兩卽可買得且無須繳納捐免保舉各項銀兩以一白丁所費不及千金儼然知縣分發到省矣本人雖費六七百兩而吏部司員所得者亦微乎其微矣蓋吏部發照向來但憑印結是否本人槪不過問故賄賣一事雖屬冒名頂替吏部並無責任所重者在出結官照章出結不實須降三級調用無如都門各部候補司員過多窮苦者尤多遂甘冒不韙公然賣結在各該省印結局則貪其結費吏部及出結者貪其私賄以致數年來無一發覺者此次黃啓捷之事係由三益興先將難廕知縣買下已領過執照矣適黃啓捷來京託其買一移獎該號遂將所存者轉賣並爲轉託李春泉賄屬吏部改歸改選班共費四千五百金已騐放完竣將出京矣因照費未交清致起交涉事爲御史趙炳麟所知具摺特參旨交廷杰林紹年查辦聞此摺到後攝政王大怒並云吏部非速裁不可派廷林二人者以一係法部一係民政部辦事易於著手故也並諭認眞從重懲辦先由總廳將黃之僕人提去供出主人常與三益興往來次將三益興店主掌櫃拿到直供前情但云係託已革吏部書吏李春泉所爲復將李獲案供係託文海奎徵所辦廷林二大臣遂派差到吏部傳提文奎吏部以未奉旨意并無欽差公事不准傳訊廷林二大臣不得已先行奏請將文奎二人暫行開缺解任歸案審訊文奎始均到案奎供槪不知情文供係王憲章瑞至隆惠所辦雖經手代爲收欵當已轉交王瑞云云初五日傳王瑞隆三人到案瑞竟直認王供其時適因陵差出京槪不知情此案關鍵一在騐封司一在文選司騐封司有印結爲憑可免置議文選司則印結不全且投供在領照之前四月而投供册又顯然看出後添者國子監咨文并係憑空在收文簿添入者種種弊竇一望而知王憲章係投供處總核瑞至係騐放處總核文海奎徵係管股而當時辦理此事非各處串通不可現瑞雖直認而主要在投供處王憲章雖狡展不供仍恐難免廷尙書擬奏請將王暫革歸案審辦以便可以刑訊王雖將瑞文等行賄諄屬毋累及 
 
 

Page 5

 
 
　　已瑞文固未應允查辦大臣亦云非查出改册之弊不能了結刻下正在細閱案卷俾便澈究 
[延聘英人勘查松花江水道北京]  
　　松花江爲北滿洲（吉林界内）交通要路來往船舶甚多中國海關近爲便利該江水路擴充交通暢旺商務起見延聘英國水道工程師查勘松花江上流由伯都訥至吉林一帶之河路預備疏通現已報告政府實行矣 
[軍諮處續派各省參謀人員北京]  
　　軍諮處統轄各省叅謀人員所有各省叅謀處總辦帮辦曁各鎭協參謀官均由該處遴員派充隨時奏聞又此項人員在該處定章以前或遴派陸軍出身人員或即以本省現任司道及候補文職派充亦均體察情形姑准照舊供職由該處加札委派曾由該處於本年三月二十四日奏派各省叅謀人員摺内陳明在案現自四月初一日以後計由該處續派出陸軍副軍校郭世綸一員充江蘇第二十三混成協二等參謀官軍官學堂畢業學員張學顔一員充東三省第三鎭三等參謀官其餘各省原派參謀人員間有在該處加札以前因事撤換即以後任人員接充者計先後派有湖南委署提學使黃以霖一員充湖南參謀處總辦廣西兵備處總辦蔣尊簋一員充廣西參謀處總辦河南候補道何廷俊一員充河南參謀處總辦吉林兵備處提調陳培龍一員充吉林參謀處帮辦軍官學堂畢業學員劉啓芳一員充雲南第十九鎭三等叅謀官茲該處已具摺奏報矣 
[嚴叅守衛官兵之疏懈北京]  
　　總司稽察守衛事宜阿穆爾靈圭等奏參守衛官兵當差疏懈業於六月初五日奉有明諭茲將原摺補錄如下奏爲守衞官兵當差疏懈據實糾叅請旨懲辦事竊本月初三日據稽察章京曾佑等禀稱查得本日午後有侍衞處筆帖式海祥由蒼震門進内奉懿旨交由愼刑司轉交大理院審訊等因禀報前來查守衞禁門責任重要蒼震門密邇内廷該値班官兵應如何認眞巡邏盤查方足以昭整肅乃竟任令侍衞處筆帖式海祥擅入毫無覺察實屬異常玩忽臣等職司稽察自應指名嚴叅以昭懲儆所有本月初三日蒼震門値班之委護軍校崇壽筆帖式海興護軍桂忠等應由臣處咨行該營一併斥革護軍叅領恒春擬請旨交部嚴加議處景運門司鑰長恩隆擬請一併交部議處其値班大臣正紅旗護軍統領誠全督率無方亦難辭咎惟係二品大員應如何量予懲處之處請旨遵行所有守衞官兵當差疎懈據實糾叅綠由謹繕摺具陳伏乞皇上聖鑒訓示謹奏 
[魯撫電奏萊陽亂事詳情北京]  
　　山東萊陽閙事迭紀本報茲得關於此事之電奏亟爲登載以供衆覧本月初六日東撫孫慕帥電奏云派出各軍隊均　初三日午前到城陽下車次第前進尙無續報萊陽四境均有聚衆情事昨由烟台轉來楊道耀林自萊陽冬電云萊城閉門變黨阻截行人搜查官府文報連日四面槍聲不絶等語據東海關道電有寓烟萊紳禀稱愚民被脅實非甘心叛逆已電飭該紳等速回籍勸散但能悔悟决不株連並派招遠縣王藎臣越境勸諭頃又派前署萊陽縣張學寛間道往覓紳耆廣爲傳諭解其脅從以孤曲逆之勢傳聞萊境男女聲言官紳逼納雜捐故變操之過急恐各處響應愈難收拾已電飭將領等一面宣撫如無抗阻干犯情事不得妄行搜勦必先解散脅從方可密拿首要海陽境聞尙靖謐頃又派前任海陽縣道員陳公亮前往查辦勸撫兼施免與曲黨勾結再各軍隊到城陽時膠督派譯員武官五人下士六人在站照料現已回靑租界接壤均添兵扼守防匪竄擾據協統葉長勝登州鎭李安堂歌電各隊先後均抵萊境姜山距城百里道路泥濘輜重未到赴城各路阻隔不通現據紳民求緩進兵願認勸解出示限初七日一律解散庶可矜全被脅愚民首要仍當嚴拿若至限不散初八日准即進勦等語又據東海關道徐世光電寓烟商學界十二萬人已分班回籍勸散並遴委崔令齡續偕同往專注解散以孤曲匪之勢又據警局赴萊探回稱初二日至萊陽林家莊距城四里實難再進初三日有衆集城下旋散衆口深盻委員調停等語查萊民聚衆多係被脅鄉愚大兵壓境爭求解散已可概見遽加剿捕誠有不忍果能悔過輸誠自當仰體皇仁寛其旣往若如期不散祇得迎勦云云聞軍機處即日密寄諭旨大略云旣據稱紳民求緩進兵願認勸解應即速飭解散被脅愚民並查明地方官吏奏明參處毋稍迴護 
西報譯要 
[過路環勦匪問題]  
　　字林報載十六日北京電云過路環亂事雖已平定引起之時局頗足注意中國官塲希望葡軍在該島戰地擒獲之海盜四十名送交華官治罪蓋因該盜等係在中國領土拘執並因海盜所擄拐之華人二十名其犯案亦在中國境内之故現中國砲艇頗欲協助葡軍勦匪葡人以界務未定且該島向由葡兵防守婉辭却之目下中葡邦交極爲輯睦云 
[中國郵政之新措施]  
　　又載同日靑島電云中政府擬於七月初一日實行海關郵政分辦之法每省擬派海關員一人充當郵政總辦悉歸北京郵政大臣直接管轄並擬在滬建設萬國郵政局一所其意殆欲漸次實行收回外國之郵便局十五日栢靈電云中德已訂郵便合同交換寄遞郵包以十基羅爲止 
 
 

Page 6

 
 
[外務部承認俄日新約]  
　　又載同日北京電云外務部昨日以同式公文遞交各國公使承認俄日新約係基於樸資茅條約 
[京師近事]  
　　内廷各處値班弁兵屢次疎忽各稽查大臣有鑒於此日前會議嚴查之法每日各稽查大臣輪班進内住宿景運門以備晝夜在内抽查一面行文各衙門自後所有進内應差各員役須飭携帶像片門照騐對後方准入内否則一律不許妄入以申嚴肅 
　　某御史呈遞封奏畧謂外國寳星極爲尊隆非有特别功勳者不得隨便請給中國現亦仿行惟未免過濫請嚴訂章程以示限制 
　　農部改製劃一度量衡新器現已製妥各省需用母器若干亦陸續咨册到部溥仲璐尙書刻正飭司擬稿日内入奏 
　　陸軍部以從前漕運總督所屬漕標各營衞守備千總等缺祇管漕粮催解押運等事漕督裁後衞守備等缺照常設立現擬將所辦事宜劃歸州縣辦理衞守備等缺一律裁撤節省餉需酌添新軍昨已通咨各省督撫商酌速覆以憑核奪 
　　外務部各堂日前接到新簡駐德使臣梁震東自柏林來電報告已於西歷七月十七號（即中歷本月十一日）行抵栢林接任使事至呈遞國書一事因德皇刻赴京外避暑現須稍緩再行定期呈遞 
　　伊犂將軍廣福叅舊土爾扈東部落郡王帕勒塔不安本分交理藩部議處聞壽尙書以該蒙王通達時務且曾經出洋留學爲蒙王中不可多得此次擅致信函請託出於靑年未加歷練所致擬將處分從輕辦理定爲罰去半俸十年業於十一日具奏矣 
　　内城總廳章宗祥廳丞現擬請假回籍修墓所遺之缺聞民政部肅邸擬委陸天池京堂暫行署理 
　　前八旗高等學堂某提調警務學生也自前數年由某公薦爲高等學堂監學到學伊始專以警察性質鈐制學生破碎零星不勝枚舉惟該監學閱歷甚深趨避最熟當孟監督在任時某始升提調時以孟之親戚故舊布滿該學故某事事避之然從前以其煩瑣鈐制學生者至是則變爲縱容籠絡以故從前學生與之有惡感者至是則變而感戴故該堂監督雖屢易其人而某之位置如故學生亦遂惟知提調愛我不知其他某得此密訣遂堅持不變居常亦頗以疼愛學生自居至某提調之所恃以辦學務者則在乎提倡圖畫音樂培植花草故該學學生之圖畫音樂鼓號爲京師各學堂之冠其他則未能稱是提調性養花故該堂處處皆花往往不惜以鉅欵鑿花池設花攔學生偶損一花則嚴謫立至今聞該提調升入督學局後所遺花木該學學生尙凛餘威不敢折去一枝云 
　　大理院此次覆試凡試卷内有用新名者槪不錄用其未用新名詞者僅百餘本不足二百之額聞定成二大臣出闈後始能出榜 
　　連日學部考試各省拔貢本限八點鐘截止乃考生一味延遲直到夜間兩點鐘始能清塲傳聞試生多没字碑倩人代作每卷酬洋三百元手筆敏速者可作三四卷云 
　　某拔貢來京投考忽動遊興意欲領略上林春色前日晚間趨步遊於石頭胡同潤喜小班選得某妓飲茗一盞拂袖去龜奴向之索費則曰一盃茶亦要錢耶毋乃太無情矣久之於腰中取出錢票數吊與之龜奴怒甚擲於地且曰此係班子非三等茶室也奈某拔貢囊間無買笑資窘迫不堪乃由靴中取出硃卷二册語龜奴曰此在南省購買須一元或至十元之物請以此償茶資如何龜奴接過後撕碎殆盡不得已乃縱之去 
[時評]  
　　其一 
明知天眷之忽衰。難安於位。而先發乞休之議以望人之慰留而又慮聽者之未察其意也。於是故反覆其辭低徊徘溯若欲。休而不敢即休。不敢休而勢又不能不休者。計窮心迫之。狀躍躍然湧現於紙上。而令人相喩於不言。君房以言。。妙天下稱。諒亦不過如是。 
　　顧天下事不如意者常八九。我雖掬不可明言之隱。於若隱若。顯之際以眎。人而人偏故作懞懞。絶似未能深知我意之所在。者我以僞求。而人即以僞應。而我乃大窘。矣 
　　作僞心勞日拙。嗚呼可以反矣。 
　　其二 
　　近日民生之彫敝已至於極端。而掊克之吏。猶肆其無藝之欲。朝下一令曰。勒派某捐夕簽一差曰。押追某欵。敲骨剔髓予取予求。極錙銖之歛。以供泥沙之揮霍。稍不如願則刀鋸桁楊随。之。率獸食人。勢不至盡驅吾民於死亡不止。 
及乎實逼處此鋌而走險。則一般大吏。又加此煢煢無告之赤。予以犯。上作亂之惡名而奏報之措辭。羽書之傳告不曰匪徒。蠢動。卽曰逆黨勾結厚集重。兵張大其事。竭獅子搏兎之威。以滅此而朝食。哀哀小民。忍則死於官。不忍則死於兵。進退皆死。所天高帝遠。深宮縱痌癏在抱。吾民又何以自達耶。 
　　嗚呼。吾觀於近來各省民變之案。而痛專制國之民之眞不易。爲也。 
 
 

Page 7

 
 
   
 
 

Page 8

 
 
   
 
 

Page 9

 
 
[崔製哮喘氣急丹神驗鐵據蓋世奇方] 　　 
此丹乃　香廬發行所秘製活人無算功效昭彰考哮喘之症皆由先天不足不善衛生以致命門火衰氣血大虧偶感風寒則　痰上升　喘氣急胸腹滿悶甚至飲食不進晝夜不安目睜口呆危險異常元氣愈虧其病愈深窮年累月至死方休本藥室不辭勞瘁竭盡心血始製此哮喘氣急救命仙丹無論陰虚陽虚氣虚血虚痰哮風哮　哮　哮等症只須白開水送服三錢藥性一到自然喘平氣順痰化咳止雖數十年無藥可醫之老症服之斷無不痊之理包可斷絶根株保不復發且能扶　補氣降火滋陰益命門之眞火療氣血之虚寒與市上所售之藥大不相同已治愈數萬人如患　疾服過藥水藥丸時發時愈者請速一試庶不負本主人婆心一片也大瓶二元小瓶一元每料六瓶五元不靈還銀附近假冐須認明驥雲氏肖像五開間門面方是的眞一開間便是假冐　上海盆湯弄走過絲　會館後寗波路口五開間門面崔氏瓣香廬總發行所骥雲氏啓 
[沈製生髮膠包出頭髮] 　　 
　　髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑融流血液係生髮之第一妙品專治病後產後陰虧原虚血衰脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶　上海盆湯衖口集益里對門人壽醫藥室主人親自監製 
[庚戌年外交報十年紀念增刋兩册] 　　 
　　本館延定留學外洋法政專家撰著國際法學論說並於正月臘月各增一册逢五發行共出三十四册預訂全年本埠四元五角外埠五元二角外國六元辛丑至已酉九年報價詳載本報所登廣告再本館現因商務印書館翻造房屋隨同暫移四馬路晝錦里口一俟新屋告成仍回原處交易上海外交報館謹啓 
 
 

Page 10

 
 
緊要新聞二 
[湯總理北上力爭借欵不果杭州]  
　　浙路公司湯總理前因滬杭甬借欵問題逾限五閱月遵照章程早應作廢乃部臣猶催繳虧耗屢爭不獲此次股東年會總理受全體詰責幾于衆口一詞爰定期於六月初四日北上向部力爭嗣因劉陳兩協理不允担任盛協理以甬路開工後事繁責重專顧一隅尙懼勿勝進省代理一節堅不肯任致湯君去住爲難正躊躇間復因母病回籍親侍湯藥並電延御醫陳連舫來紹療治幸占勿藥而湯君又病現雖力疾從公究未便長途跋涉並聞杭甬一線郵部疊次來文責令浙公司於一年内築竣逾期卽收回官辦湯君逆知大部此舉具有深衷實爲抵制爭廢借欵而發不得不先自爲計趕將建築一事佈置妥善庶使如限完工俾無内顧現在赴都之議暫作罷論云 
[杭垣商界集議提倡商業敎育杭州]  
　　商業敎育爲現今最切要之圖杭州商會前總理潘君及商學公會正副會長諸君早已提議及此祇以衆論不一兼之敎授乏人議遂中止今歲四月初六日杭州商學公會復經提議及此擬設初等商業學堂以爲之倡已將就緒矣不料數日間陡遭錢店風潮遽爾中止瞬逾數月適値仁錢敎設育會前歲資送往南洋高中兩等商業學堂之師範科楊史二君暑假畢業該會以人才不可坐廢遂移請提學司勸業道照會總商會曁杭州商學公會聯合組織商學公會已於十二日開會集議約計鹽務銀行票號認定二千元然所缺尙多總商會于十五日下午亦開臨時會集議辦法各業議董到者三十餘人新協理王湘泉君亦於是日就職四句鐘入席首由顧總理報告准提學司勸業道先後照會及上年農工商部札飭立研究所當將各件公牘傳觀潘君赤文對於此事尤形熱心謂吾浙商業日形窳敗欲圖補救非赶辦敎育不爲功各業諸君似宜協力贊襄俾資速成王協理起言商業學堂常費年非五六千元不可研究所範圍較狹亦非二千元不爲功現在杭州商學公會業已分别認定二千元不敷之欵尙少三分之二擬先請就已入會各業極力籌措布業議董嚴祝二君宣布該業認捐項下原有之堆金辦學經費可以移提典業董孫君子梅先期到會謂該業應認捐欵槪請王協理代表斟酌年認約在五六百元容再集議報告錢業宓廷芳君言今日敝業到會人數不多應認若干未敢擅擬容卽日開會公决後到會報告于是木業米業縐紗冰鮮柴業布業等亦紛紛起言均擬另行邀議於聯合會以前報告總會遂由全體决議定於本月念五日聯合杭州商學公會續開大會公决實行六旬鐘散會 
東京通信 
[東邦協會特設清國學術調查部]  
　　東邦協會者著名首倡保全清國主義者之機關部也其會長爲現任内閣總理大臣桂候爵副會長爲文部大臣小松原英太郎會計監督爲著名財産家大倉喜八郎前日該會開第十二次大會報告會事現在會員總數日本及清韓居留者共三千六百三十七人會中財産共三十九萬九千六百十六圓其事業以調查清韓之國情爲目的現該會又特設清國學術調查部公舉平田男爵任委員長此外尙有委員十六名調查員百名調查部規則譯述如下（一）本部之事業以調查韓國滿洲蒙古台灣支那本部俄領沿海州等之東亞方面學術（二）每月刋印東亞學術報告書一部其一切費用由會支出（三）每月開學術講演會非本國人不准入座（四）時時開東亞研究資料展覽會以供一般之注意（五）調查部以外之會員如有鼓吹東亞研究之趣味報道調查員之研究者當刋入本會之機關雜誌中（東洋時報）（六）東亞研究之必要圖書如漢文和文朝鮮文及歐洲各國之重要書籍本會當購入儲藏本會附設之圖畫館中以供東洋之研究（七）時時組織學術的探險隊分赴清韓 
[滿韓調查會之實行]  
　　陽歷七月十七日東京每日新聞云十六日午前十時日政府特開滿韓調查職員會公議調查入手之順序十九日决開調查總會决議調查滿洲之各國秘密條約及對清政策 
[日報評論中國人之排外]  
　　同日東京每日新聞云清國近有覺醒之兆一般人民亦知清國者清國人之清國矣此種思想漸透人心而生出一種之排外思想無論外交内政皆呈神經質之現象近如禁止留學生與外國人結婚一事亦其例也聞北京政府對於軍人外交官尤嚴禁不准與外國人結婚甚爲可哂云按該報之資本家爲大隈伯爵主持筆政皆大隈伯之知友 
勸業會塲之見聞錄南京 
[福建館陳列品豐美]  
　　福建日前開館所陳列物品與各館又復不同敎育部女工爲多天産部漁業特富足著其特徵而是擅勝塲者爲工藝美術兩大部陶器門多珍玩而少常用籐竹門如椅如桌並皆爲實用良品木刻如習藝所掛屏花卉玲瓏精細生氣宛然石刻如石皷四面人物鳥獸地高數寸工極精緻皮革如皮包馬鞍靴鞋亦與湖北四川等相埒皮箱之堅緻油漆之光潤則爲各省所無銀器精細銅器質美木刻古玩多多益善鬆漆器具步步入勝玻璃器具亦不少而尤以煤氣燈大罩爲特品不惟各省未見其光亮堅固雖西洋亦所不逮 
[研究會邀各省各府代表談話紀要]  
　　十四日下午三時勸業會研究會邀集各省出品協會各府物産會代表在丁家橋議局新舍開談話 
 
 

Page 11

 
 
　　會到者八十餘人首由會長布告研究會要旨次報告農業研究情形及與勸業會事務所協議情形次提議研究時試騐出品辦法又討論醫藥館藥品試驗辦法次提議通告各地設法組織農民團及各項研究團馬湘伯君言農業須注意換種並改良種子又言趁各省聚會在寗能否設法換種（衆鼓掌）會長請馬君主任農業講演遂定期於十六十七十八三日在會塲開農業共同研究大會馬中驥君報告湖北研究團辦法復討論種種招待方法張仰楓君言組織重於招待並擔任招待蘇屬團唐少甫君擔任組織淮安團黃韌之君報告松江戚太守會同紳士吳伯庚君組織農工商學各界研究團辦法次雜議各問題散會時已六下鐘矣 
分類新聞政界 
[姜堰鎭請設自治事務所不准揚州]  
　　泰州趙牧興雯頃奉江南籌辦地方自治局札云頃據度支部主事李愼維等禀在泰州姜堰設立籌辦地方自治事務所前來查各屬自治事務所應由地方牧令委任士紳就本境内統籌全局合力進行於籌辦事宜始無遺誤若一鎭一鄉各設事務所自爲風氣互分畛域辦理必多窒碍所請未便准行如果姜堰地方因係該州繁要市鎭須提早籌辦應由該州牧遴訪該鎭明達士紳派人籌備自治公所公同籌議以期及早觀成正不必别樹一幟也仰該州傳諭李紳等遵照 
[司道報銷駁回原因杭州]  
　　浙藩顔方伯杭道啓觀察日前會銜具詳中座查造光緒三十二年分修築三塘柴掃裹盤頭各工程册結等項照例造報本日奉增帥明白駁回謂察閱所送修築三塘柴掃工程動支銀數報銷册結係屬前署杭州府三守多任内所造年月留空不塡無此辦法查三守係光緒三十三年正月間卸任此項册結因何延擱至今應於詳内聲明查核原估清摺與報銷清册所列槍柴椿木數目銀數均有不符顯有錯誤應將摺册發還按照所指各節查明更正詳復核奪至是案應扣各署局所提六分公費前經批飭一律革裁所有扣存銀兩應毋庸分給由道經解藩庫存候撥用仰即遵照 
[鹽局酌核乾薪辦法長沙]  
　　湘省督銷淮總鹽局向有乾薪一項每人每月由二三千文至四五十兩不等合計歲支不下二三萬金自近年由歷任總辦節次核减其多數者大半裁撤現仍照發者尙有四百餘人惟每人均係每月二三千文之數其稍多者則寥寥無幾現在袁觀察仍擬再行裁减日昨出有牌示略謂本總局向有乾薪按月憑摺給領係爲津貼寒畯及無依孤寡起見歷年旣久名額過多其中難保無不實不盡現値清理財政之時亟宜確切查明以昭核實所有以前曾經領摺如周仲雲等七十人業已查明仍照舊章給領外其張鼎文等三百六十人務須親身來局赴内收支處呈摺靜候面詢明白方能照發若因事故未能來局即將因何事故並給摺年月係何總辦任内何人保薦一併另紙據實開明隨摺繳局以憑酌核 
[劉館委查閱審判廳工程江西]  
　　贛省高等審判廳及地方審判廳業經當道會委郭大令丙昌勘估工程領欵在北營坊校厰地方興工趕造所有一切工程將次完竣現經考查憲政專員劉太史於六月十一日早晨六句鐘會同撫司道府各官前往閱看並往毛家橋地方罪犯習藝所内巡視一周始各命輿返寓 
軍界 
[札飭軍事報告改章原因安慶]  
　　皖撫朱中丞日前據督練公所叅謀處詳稱軍諮處飭令查報各事係爲通籌全國軍事起見自應悉心考查核實具報除遇有緊要事件隨時禀報外其餘有與軍政相關事件自本年五月份起分次報查惟軍事聲息首買靈通查各地方文武衙門及駐防各軍隊遇有緊要事件向來直接禀報憲轅此次軍諮處札飭職處具報事屬創舉竊恐各沿舊例不免遲誤戎機現經職處將奉發報告規則分别摘錄清摺呈請鑒核擬懇分别通知皖南皖北兩鎭曁巡警道各府州縣并軍械洋務等局以及陸軍防綠各營一體遵照自本年五月分起凡遇有與摺開各條相關事件務須報明職處并懇允准此後據有前項文電報告均即隨時飭知職處以資接洽而免漏延等情除批示外當即分别札飭新舊營隊曁各道局處及各府州廳一體遵照辦理 
[赴鄂領運鎗礮員回湘長沙]  
　　湘省自本年三月亂民滋擾後省外各屬亦時有匪徒相繼起事所有軍隊均已派出防勦需用槍礮及各項子彈爲數甚多本省存儲不敷應用曾於月前由大憲備文檄委試用縣陳大令善蔭前赴湖北漢陽鎗砲局請領鎗砲及子彈若干以資軍用已於日昨解運回湘矣 
[奏叅貽誤陸軍工程人員杭州]  
　　浙省建築陸軍混成協協及八九一二兩標營舍工程前經撫憲派委候補知縣楊令國觀爲　辦並派知縣徐奎齡會同辦理當設建造營舍工程處由該委等招致上海工廠陳生記孫順源等分任承攬取覔在滬舖保訂有合同自去年五月開工起迄今逾限已久屢次嚴催仍未趕造完竣中座異常震怒以該總辦漫不經心任聽工匠宕延實屬玩視要工之尤特於日前專摺奏叅請旨將楊徐二令暫行革職仍勒限兩個月督同保人工匠赶築完竣而重要工並即咨報大部查照 
學務 
[皖撫對于學生毁辱職員之政見安慶]  
　　宣城縣法政講習所所長張汝龍禀敎務長徐光模等聳動學生毁辱職員當奉朱撫批云近日學界風潮層見迭出學生對於職員稍有不洽輕則辱詈重則毒毆凌競之風至此已極學校爲培植人才之地道德墮落根本已失卽科學完全亦無足取况生徒性情未定即養成囂張習慣又安望謹守校規專心向學耶此等惡習若不嚴加懲戒不惟任學務者人人視爲畏途人心風俗所關尤非淺鮮本部院惄焉憂之至職員意見不合聳動學生滋閙破壞全局殊屬不知大體來禀所稱該堂風潮全由徐光模挾私唆使是否屬實仰提學司札飭該府逐節查明從嚴究辦切勿寛縱致長囂風 
[提學司牌示復試中學堂日期杭州]  
　　浙省袁提學以中學堂畢業學生調省復試一案業經由司遵照部章每年於暑假年假時各舉行一次暑假期内定六月二十日取齊年假期内定正月初十日取齊如有違誤愆期報考在後者槪不補考以免紛歧而昭功令等因通飭轉行傳 
 
 

Page 12

 
 
　　知遵照在案茲查宣統二年上學期畢業各生現在瞬届調省復試之期所有該生等以及本所正月間復試宣統元年下學期中學畢業未經與考各生曁初級師範二年以上簡易科畢業各生應即一同由司復試以歸簡便爲此示仰應試諸生一體知悉迅於二十日以前赴學務公所報名投到並備具四寸半身相片各三紙後頁註明姓名履歷以便考試時查驗其排日分科復試日期一并揭示應即携帶筆硯届時來所聽候命題考試計開（二十二日）中學堂國文修身師範簡易科國文修身（二十三日）中學堂經學理化師範簡易科敎育格致（二十四日）中學堂算學博物師範簡易科算學圖畫（二十五日）中學堂中外地理中外歷史圖畫師範簡易科中外地理中外歷史（二十六日）中學堂外國語法制理財 
實業 
[增撫振興浙省實業之計畫杭州]  
　　增中丞札行勸業道略謂浙省物産富饒人户繁盛惜寔業一途素無提倡農事工藝兩不講求商業亦因而日下遂致輸入之洋貨日多輸出之土貨日少如川潰防毫無抵禦此中消耗甚於賠欵債息者數倍官紳若不爲之先導安望振興體察浙省現在情形商民納稅已多頻遭荒歉地方籌欵誠有難言所望各處紳富量力輸將以爲集腋成裘之舉乃或以無人發起相率因循或以力量未充獨難擔任興言及此良用隱憂前者吳紳來浙本部院極爲贊成今聞各埠華僑以南洋勸業閉會咸來考察且在申江發起親睦會以祖國寔業爲已任並擬先設事務所以爲聯合進行之預備此等熱誠尤堪欽佩浙省寔業亟待振興正宜借助華僑以資倡導特札委勸業道俟赴南京勸業會時卽邀吳紳介紹敦勸各埠華僑就親睦會聯絡共爲浙省賛助寔業體察各府所宜酌量照辦以何事爲緊要以何法爲妥善該道預籌大略開單轉勸較爲切寔仍將勸辦情形隨時具報 
[派員赴寗研究實業原因江西]  
　　南洋勸業會早已開幕現經張季直殿撰發起研究會電致贛省勸業道傅苕生觀察選派深明實業研究有得之紳商蒞會逐物研究只求學問不論資格以期促進實業之發達當經傅觀察照會内閣中書劉樹屏鄒瀚沅康達龍鍾洢郵傳部主事賀賛元五君前往該會一同研究俾資考據而謀進行 
[學界熱心路政之一斑長沙]  
　　湘省路事自去年諮議局專案决議多方集股得學界之歡迎聞省城修業學堂全堂敎習學生於去歲十一月組織一成城社以提倡路股爲宗旨現在調查該會自發起至今已繳入公司路股洋銀四千七百餘元均係該學堂辦事人敎員學生等湊集之欵已向公司掣取股票息摺息單并省城周氏女塾各學生亦由湘路集股會繳入路殷洋二千餘元又省城經正學堂亦由學生議定減膳入股按月核算繳入公司已於今年正月起實行矣 
[派委道員赴會考察長沙]  
　　湘撫楊中丞以南洋勸業會開幕已久所有各省出品均已陳列比賽其開會之意原以供人考察互相研究庶能闡發新機力求競勝以興實業而勵工商爰於日前派委候補道韓觀察前赴江寗蒞會考察已於昨十一日由省啓行矣 
雜記 
[悠悠忽忽之諮議局南昌]  
　　江西諮議局正議長謝侍御遠涵業回興國縣籍料理葬父事務　遺議長一職暫由副議長黃太史大壎代理惟諮議局會議廳地址前議永和門内模範中學拆改因其地偏僻尙未决定仍租萬子祠下首曾氏宗祠爲辦公所惟多數議員主張用總鎭坡巡警學堂房屋拆改因事體重大副議長及常駐各議員未敢專擅現擬乘預備召集議員之時開會議决至改選常駐議員外間議論紛紜以聯任者必難多數而常駐議員年支薪金甚鉅未辦要事地方頗有煩言 
[紛紛擾擾之商業界松江]  
　　巡警罷崗由巡官棍責而起詎商界某君素與西外何巡弁不睦前次會議因之左袒葉巡官責備何巡弁謂爲不能事前約束各巡士責革有差惟輿論以此大不能平迨十六日商會遂又發傳單訂期復議巡警處分案並宣布何巡弁辭退理由紛紛擾擾不知若何結局也 
[時來運來之徐總辦鎭江]  
　　江蘇候補道徐觀察乃昌前辦十二圩淮鹽總棧頗收效果茲北京鹽政處以改良鹽務臂助應需熟手方能洞見利弊日前特電調該道赴京聽候錄用觀察旋於十五日由金陵乘大通輪船道出鎭江小住行旌擬卽展輪赴滬航海北上 
[誠惶誠恐之戴縣令鎭江]  
　　金壇紳士賀志成夏家駿等以該縣戴子邁大令得賄包庇書差勒索過户規費通禀各大憲澈查根究戴令得信後異常恐慌頗欲得一魯仲連爲之排解奈亦絶無其人而賀等則對人輙云此事如再不准卽行赴京控告誓不達其目的不止大令聞此益不自安云 
徵聲錄 
[消夏雜感]  
　　賦詩斷章。風人不廢當此長日如年。偶讀古人佳句。往往喜其與時事相吻合。刺取一二。以評時事。聊當朦誦之箴。或無傷於大雅云。 
[志士之時局觀]  
　　閱來世事頭將雪。看到中原劍已霜。 
[社會之心理觀]  
　　酒好且謀今日醉。國亡猶是太平人。 
[大吏之乞糶觀]  
　　遏糶坐看隣國壑。憂天猶說與君同。 
[商界之營業觀]  
　　一曲新聲商女怨。滿盤輸着計都星。 
[飢民之流離觀]  
　　艶福輸君花作妾。窮途看我哭當歌。 
稗史 
[東俄女武士（五）]  
　　其間夫人朝夕向司米爾瑙夫將軍。並圍城中之各將官。請願躬出戰線。服軍務竟不得允准。一日須函琳中尉又來前與夫人隔門叙話。中尉曰余最後之請願。只欲一見卿顔。卽不交一言。亦可以甘心矣。夫人曰。君非戰國之士乎。願勿爲此滑稽戲言。中尉曰。此非戲言。實出自眞情也。夫人曰然乎。若然茲有一問題。所謂問題者無也。即能否許妾出戰線服軍務是也。君若能代妾求得出陣服役。之許可。則當晤面。否則寗死不相見矣。中尉乃慨然允諾。出赴司米爾瑙夫將軍處。爲陳述其衷情再三哀求司米爾瑙夫將軍。亦頗表同情。且甚壯夫人之勇烈。遂許其請卽准須函琳夫人任要塞軍傳令使。中尉得將軍許可狀。歡天喜地。趨返夫人庽處。先將要塞軍傳令使任命之公文。由門隙遞給夫人。夫人接公文。再三檢視後。仍不開門。乃與中尉約曰。妾今亦一戰士也。此次相會。不得以夫婦之私情。憂亂戰士同志之情。中尉曰諾於是夫人始啓扃納中尉。中尉躍進。抱夫人接吻不已。愛情濃酣悲喜交集。全身戰慄恍惚。如醉不知所言云何。夫人推避良久曰。君乃鬚眉丈夫。何至濃情不制如斯。效兒女態度乎。妾是戰士。已忘郤舊情。蓋至此夫人仍莊詞厲色。而使中尉消盡其温柔云。於是夫人强中尉設誓。在戰役時間。不與同棲。必以戰友相待。其家庭私事。一言不提。唯關於軍事。始能通語而已。 
 
 

Page 13

 
 
   
 
 

Page 14

 
 
   
 
 

Page 15

 
 
[泰西靈藥化學補腎生精燕窩珍珠牛髓粉有奪天地造化之功] 　　 
　　泰西安利醫生神藥來滬○欲享上壽欲廣嗣續欲强身體欲除痼疾請嘗此藥定可如願以償誠絶世補品功超市上一等 
　　中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學及泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未聞且各國莫與比倫若謂言過其實儘可立刻試驗只須略服少許飛奔數十里毫不覺喘此補氣力之明證也又行房後或服三錢腰腿毫不酸軟精神照常倍增此補腎生精之明證也故無論虚不受補之人試服數日立見體充精滿面目光昌威重如山連服三旬身體包可加重念磅西人統年常服故體質倍形强壯每歲幾銷數百萬盒之多則功效之神尙何待言南洋各埠華人餌補最信乎此以其血肉之品無尅伐之弊又與華人體質極宜是以信從者衆善能補腎潤肺開胃健脾塡骨髓和血脈平三焦安五臟化痰止痛平肝清心凡先天不足後天失調以致陽痿乏嗣咳血遺精步履無力精神委困一切陰虚陽虚氣虚血虚體弱之症無不靈效如神歷經中西士子試驗鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠埠託郵政局函購最妥信力自給　經售處上海四馬路北首望平街大隆大藥房内假冐甚多認明地址牌號爲記○本藥房並經理韋亷士大醫生紅色補丸批發　寄售處天津大獅子胡同公益仁北京前門外煤市街大紗帽胡同益生昌 
[王著改良風化小說東厠牡丹]  
自强軒始改書藥局舊有防毒種子氤氳至寳丹每盒一元女界宜男寳遇瘡不染調經種子每盒一元等藥照常　出售 
爲敝總理王君靜莊所著（即著冷眼觀者）凡女界一切禮敎大防言之甚詳其中分門别類比靑史尤近人情記事誅心較白簡更多快筆並旁搜新舊社會實事實人措詞嚴正内容豐富洋裝兩本定價五角准六月望後出版先購預約疬者照碼八折大宗批發另議仍在上海二馬路泰和里口沿街八十六號總發行一家出售 
[日本綿貫醫院廣告] 　　 
前任博愛醫院長現本院長兼中日醫學校長綿贯與三郎先生光緒念五年蒞　以來研究中東人士氣候之差異疾病治療之不同等能療治眼科及内外各科華科産科婦科楊梅結毒疑難雜症只現時每星期一至六每日上午赴中日醫學校不授課能候診抱恙諸公每日下午來院接洽可也○靜安寺路念一號即大馬路泥城橋西堍巴利飯店後面洋房電話一六八九本院白 
[博山玻璃公司招股分票頭彩壹萬元] 　　 
　　本公司爲擴充實業起見禀蒙農工商部咨明　兩湖總督部堂在案援照股份彩票成例開辦博山玻璃公司彩票茲届開辦第三次六月份分票全張十條售洋一元分條一角按照湖北大票開彩號數得彩中式紅票均可就近核定本局分銷處北京萬福來天津富而貴又寳興吉林增升潤濟南化劫堂又東升陽又大得利萬利源長沙公益公司漢口陳子宜江西九江生記廣貨號安慶青雲室帋店又華英藥房蕪湖政大源南京裕興康萬寳通鎭江錦昌祥布號又同益號揚州小瑯環通州森昌號杭州大福來又廣彙豐嘉興陸萬成蘇州怡源祥太倉商會寗波立昌號温州益元銀樓福州中英藥房厦門廣來勤記又萬集號 
山東博山總公司及上海南市業盛里分局仝啓 
[拆股聲明]  
啓者本鞋莊於光緒三拾年由陳　熙馬鼎如合股開設今値合同限滿之期陳姓不愿接做憑中歸并馬姓管業業本於月拾三日將貨欵兩下交割淸楚毫無紏葛以後貿易盈虧槪與陳姓不涉今特另加鼎記字樣並憑中查明本號六月拾三以並前無各項票據在外事後查出鼎記槪不承認誠恐未及週知合亟聲明上海南市十六舗福履翔鼎記特白 
 
[楊廣興今遷至四馬路石路中擇於十三日開張]  
本號創設四馬路十有餘年今遷至北石路中市坐東朝西高大石庫門面親自督辦大小洋藥揀選川西雲土精製淸陳公烟零躉照箱批發貨眞價實比衆公道如蒙紳商駕臨格外克已以廣招徠外埠函購原班回件 
[（失票聲明）]  
今遺失元益莊票第七千四百十一號六月念六日期元八十五兩六錢六分又南京泰昌永上　潤蛙棧　子宜兄介匯票第三百八十四號六月念六期元三百兩兩前途說明均作廢紙望各寳號切勿收用特此登報聲明立成藥行告白 
[古怪機器出售]  
今有機器一架開扳時可將路上各種物件反映至檯上欲購者請至百老匯路二號門牌美利豐照相店議價可也或出洋三百元造一房屋與本店合做生　意本店可將此項機器置於所造之屋内招人觀看有意者請來面議美利豐啓 
[金陵中西公記旅館廣告] 　　 
本館高大洋房走馬凉臺會客官廳西式房間浴室妝臺電話電鈴靡不週備房屋寬暢空氣流通有益于衛生合宜乎士女創辦數載大蒙官紳商學各界許爲長江第一特色本館愧承斯譽力究内容如　具被褥一塵不染供應週至品饌豐潔房價連飯金收取從亷非敢自衒聊副各界諸君謬許之雅意倘蒙惠臨不勝歡迎之至 
[盤棧聲明]  
前在棋盤街平和里與陳洪記拚設祥慶公今陳另有别就將棧　一切歸與陳永興受業倘有往來帳目與後東無涉特此聲明陳永興白 
[廣東仙壽窩　靈驗如神　心胃氣痛散] 　　 
　　氣痛有九種氣血熱飲寒虛食虫　是也凡痛必上犯心胃故俗言心胃氣痛本窩此散一自祖傳用茄楠珍珠等珍品爲之按照仿單隨症施治立刻見効每瓶洋六角○大瓶一元○兼售小腸疝氣丸每瓶三角○立止牙痛散每瓶一角　舖在上洋英二馬路畫錦里興讓街口請認鐵拐李爲記　 
[滙通保險公司廣告] 　　 
　　英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房接可也總經理英商華田合謹啓 
[Aehamtua]  
避暑花園徐家匯路九號本園擬即日重行開幕專爲中國紳商學界避暑納凉之地本園前日之築原供歐人游憇中國紳商無不知之園内布置之幽雅點綴之華麗中國全國之名園咸不能與之嫓美今復不惜巨資重加修飾以爲華人備一游樂佳地凡關怡情之戲靡不兼備每夜開演頭等新奇活動影戲其戲片之長可達六千餘尺且逐日換片以免襲舊生厭之弊並延泰西名優奏演各種跳戲中國超等名優分演各種佳　每星期更換戲目以新耳目誠可爲消夏及其一二游客來園者無慮天氣之晴雨晴則露天之劇場華麗奪目雨則園内之大廳可容千人内裝電燈二千餘盞光明燦耀如入玻璃之宮並備私室以供游客談讌之所而廻廓廣廠面北而設凉風徐來使坐此者幾忘時交夏令本園之開幕一般愛游之客莫不大爲歡悅人人思蒞本園以求身心之樂故必有不能容納之勢諸君宜於每日展覽此報以便先償尋樂之願是爲至禱本園謹啓 
[衛生名酒MARTELLSBRANDY　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　電話一千六百八十七號 
[麝香痧氣丸]  
歷年馳名靈效麝香痧氣丸八寳紅靈丹臥龍丹白痧散如意丹俱大瓶一角中瓶五分小瓶每元一百廿瓶如購藥一元送金字紅靈丹一瓶鋪在上海五馬路寳善街同文堂 
[（眞玉樹神油特色）] 　　 
常　年衛生要藥小兒年甫七齡身患熱瘡頭面尤甚乃購河南路廣東彭壽堂眞正玉樹神油搽之全愈又余夜受寒冷腹痛如絞繼而大瀉不止醫藥罔效後用此油搽於肚腹痛瀉立止由是觀之此油能治百病之說信不誣也曷其奈何不備滬南唐新之述 
[臭虫全滅] 　　 
殺蚊不留一隻此藥一經點着放於除虫器内即有烟氣騰佈滿室　隨將門窗透風之處暫時關閉約歷十分鐘能將室　内蚊虫盡數殺死無一能逃如滅臭虫須置床下一夜可以全滅藥氣淸香聞之有益價藥兩包除虫器一只共一元又一元一角單購藥每洋四包每包三角頂上殺蚊香粉每罐兩角每洋六罐美界仁智里十三弄括打藥房 
[（拆股聲明）]  
啓者仲記緞莊王李合股因虧本分折申江各帳歸李姓理有南京各帳歸王姓理直以前仲記票據作廢各立分據恐未週知特此聲明]  
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東三省總督錫良奏查明奉省並無倉穀曁旗民地米折價情形摺]  
　　奏爲查明奉省並無倉穀曁旗民地米折價情形據實覆陳恭摺仰祈聖鑒事竊查前准度支部咨宣統元年七月二十一日内閣奉上諭翰林院侍讀學士惲毓鼎奏直省倉穀有名無實請飭實行儲積以備凶荒一摺地方建倉積穀實爲備荒要政自應認眞稽核蕩除積弊如侍讀學士所奏殊屬有名無實著直省各督撫將預備各倉切實稽查整頓勿使稍有弊竇亦責成地方官督率紳衿悉心經理務期循名核實庶足以防荒災而植元氣欽此卽經通飭欽遵辦理嗣又准度支部咨彙核各直省光緒三十四年分穀數擬令遵章編造表册一摺又奏催各省將籌辦倉穀情形專案奏報並令擬具章程一片於宣統元年十二月十五日奉旨依議欽此鈔奏咨行到奉復經通飭遵辦去後茲據旗民各屬查明光緒三十四年分實存本折米石數目編造表册呈覆飭由度支司彙案核明請奏前來臣查積穀爲備荒要政自應妥速籌辦以重民食惟奉省向無預備常平等倉亦無社會義倉至各城從前雖設有官倉存儲額徵地米備充災賑並撥放俸米兵米曁各項口糧之用無如歷年積欠舊制寖湮各州縣應徵米石皆係折徵錢文旗倉雖間有徵存現米然亦折色居多迄今相沿旣久民間完納折色已成習慣驟令完米則各花户散處四鄉遠道運輸旣多折耗又苦不便未免强以所難且各城舊有官倉自經庚子亂後多已坍廢其新設州縣並未建有倉厫若將額徵旗民地米仍徵本色則各屬建倉需費甚鉅當此度支奇絀之際實屬無從籌措如令民間捐集則奉省疊經兵燹元氣凋殘加以新政警學各費按畝攤捐擔負已重驟議創立社義各倉民力亦有未逮此查明奉省官倉民倉不易籌辦之情形米折也惟水旱偏災不能保其必無圖匱於豐自應預計查前項旗民地價截至光緒三十四年止共存銀二十三萬餘兩擬悉數提省以一半撥充鑲需以一半發商生息專作荒年購糧備賑之需嗣後歲徵旗民各地米仍擬將折價銀兩按年酌提二成一併發商生息備荒需用現在關内外輪軌四達交通便利但使欵項應手似不難各處採運以資接濟正不必專恃積穀爲也至歷年報部穀數即係各州縣折徵民地米石旗地之米向僅由旗倉按年奏銷而於報部穀數案内並不列入所有旗民米地折徵之數均由各屬自行定價並無劃一章程其應存米價民倉則每倉石折存庫平銀八錢旗倉則每倉石折存庫平銀一兩五錢此項折價由來已久不知始於何時因亂後案卷燬失無從查考而歷年奏銷册内則仍虚存本色之名究非正當辦法茲當清理財政之際凡事均歸核實自應據實陳明查各屬册報光緖三十四年分共應存民地米十三萬五千零九十石零七斗八升八合三勺零内有撫順縣米一千一百二十九石七斗九升二合係由旗地改歸民糧仍照旗倉折價每石存銀一兩五錢餘均每石存銀八錢共應存銀十萬零八千八百六十餘兩内除遼陽錦縣廣寗盤山四廳州縣因公動用並倉書虧挪曁交代案内欠交米價共銀一萬五千五百四十餘兩外實存銀九萬三千三百一十餘兩又旗倉共應存米十三萬一千零四十八石三斗三升九合四勺内除義州寗遠廣寗鳳凰四倉因公動用並承催人等侵虧鋪户倒欠曁折耗米一萬六千八百四十二石九斗二升七合一勺外實應存米十一萬四千二百零五石四斗一升二合三勺内存本色米一萬四千四百二十九石二斗二升五合折價米九萬九千七百七十六石一斗八升七合三勺内有寗遠倉米五千八百五十石零七斗八升二合三勺折存東錢十萬零六千二百九十餘吊餘均每石存銀一兩五錢共實存銀十四萬零八百八十餘兩臣維額設官倉旣難規復舊制與其有名無實徒滋弊端何如明定章程庶　久遠應請自宣統二年秋後起將旗民地米一律折徵銀兩儘徵儘解不得存留屬庫以杜虧挪其折徵定價容臣督飭　支司統盤籌畫妥擬劃一章程另案奏明辦明其各旗倉現存本色米一萬四千餘石積儲過久易致霉變併請照數提糶充饟以免折耗而資實用至各屬虧短米石多係光緒三十年以前之項迄今事隔多年官非一任且其中或因公動用情尙可原或經手物故無處著追應由臣察其尙有著落者分飭追補其確係無著者再行籲懇天恩豁免總期核實辦理不敢稍涉欺朦除將光緒三十四年分米數編造表册咨部查核外所有查明東省並無倉穀曁旗民地米折價各情形謹恭摺據實覆陳伏乞皇上聖鑒謹奏宣統二年六月初五日奉硃批度支部知道欽此 
本埠新聞 
[梟匪搶刧鹽捕營八誌]  
　　本月十六日飛划第三營沈管帶選派唐哨弁押解兩船赴松船上有鹽捕營號衣七件小尖角旗兩方又浦東緝私營勇獲解匪船一艘中有快槍六支抬砲一尊以上三船均係鹽捕前營所失之物梟匪刧去後中途抛棄故船上並無一人當緝私營勇解船赴松時途遇皖人鄧大坤一名疑係梟黨因亦拘解府署適府尊戚太守親解要犯赴省未回爰將三船派差收管鄧則解送婁縣管押候訊 
[詳陳夜花園之弊害]  
　　職員郁頤培具禀滬道略云上海開設夜花園一事有害無利職員見聞旣確敢爲縷晰陳之查滬上淫風甲於天下桑濮行爲觸處皆是猶曰不過下流社會人耳詎至夜花園中男女混雜上流社會人多靑年子弟良家婦女借遊園之名作秘密之機失節喪名不知凡幾罪惡滔天實較北里爲甚凡有血氣髮指眥裂此害之攸關風化者一流氓匪徒麕聚滬地平日黃昏時候搶奪帽扇等不一而足甚至剥衣刦洋亦時有所聞自開夜花園以來若輩分投濳伏各園左右路旁乘人不防搶珠花簪珥飾物者有之被搶婦女回家恐干家長詰責往往隱忍不言可憐可憫此害之攸關治安者二各省饑民滋事皆由財力艱窘所致滬上近今財力同一艱難亦有江河日下之勢憂時之士正思遇事節省以資補捄豈可以有用之金錢擲諸無用之地夜花園游資每人每次須洋一元及汽車馬車之需費旣入園之後茶點水菓番菜洋酒汽水需費均平扯算每人一夜游資需洋十元左右而開設 
 
 

Page 19

 
 
　　夜花園者未必果獲厚利而好游者種種消耗已屬不資學商界生徒年少無知甚有借貸典質偷竊以作游資因之退學歇業生出别項惡果者此害之攸關經濟者三古人出作入息惜寸惜分光陰最爲寳貴夜花園通宵達旦光陰廢棄俾晝作夜况人生精力有限夜間不睡日間作事神思恍惚必至顚倒錯亂如日間補睡則諸事擱起貽誤胡底此害之攸關生業者四公共租界張園愚園英工部局定章每夜十二點鐘勒令閉門足見西官本以夜花園懸爲厲禁而華官貪報效區區之警費破格特准相形之下不免爲外人竊笑且車聲轔轔終夜不絶外人驚擾夜不能寐嘖有煩言易啓外人干涉内政之端此害之攸關政體者五避暑納涼原爲有益衞生之舉乃想入非非别開生面哄動男女聯袂偕來終夜廻翔竹棚草地侵犯風露飽受寒氣一交秋令疾病隨之彼時牀蓆呻吟悔之莫及此害之攸關衞生者六滬上開通最早號稱文明有此六害而無一利之事若不呈請禁止則彼祇知利已不顧害人之奸商勢必托洋商出面倩縉紳關說明目張膽紛紛開設留吾滬上莫大之汚點職實羞之爲此不避嫌怨呈乞迅賜嚴札上海縣曁英法會審公廨實力禁止並分别移會巡警總局自汉公所領袖領事一體飭禁永遠不准開設夜花園如敢抗違即予發封地方幸甚 
　　附蔡觀察批詞夜花園種種弊害誠如來呈所云本道已先分别移行照會一體查禁矣仰卽知照 
[自汉公所禁止夜花園]  
　　本邑城自治公所董事會以西門外新園即夜花園每夜游人甚衆車馬盈途時有匪徒乘隙搶攫殊非保衞治安之道爰卽傳諭該園主自本月十九日起祇許賣茶不准再唱攤簧哄動游人每夜須於十二時將門關閉不准容留游人在園過夜昨已將該園所繳照費發還其由局給發之保護示諭及執照等一律吊回尙有該處附近之西園亦飭一體遵照如違懲罰 
[廣肇公所致郵傳部及廣東京官電（爲粤路事）]  
　　粤路敗壤至此非有資望正紳改良整頓勢難挽救前經首舉詹天佑衆論翕然何以久未派定現停工兩月吃虧甚鉅倘再舉非其人或用非所長則風潮又起終敗大局粤路一敗全國路事皆受影響乞速奏派詹天佑總理監督工程協理以下併歸其選用予以全權責以全功倘有結黨反對造謠破壤者准其詳參嚴辦董事無庸多選要必與詹天佑協力同心者爲斷庶路事乃有起色三期股乃可續收務乞維持廣肇公所并駐滬股東等叩 
[閘北警局誘拿革黨之秘密]  
　　聞閘北巡警總局誘獲許姓一人謂係革命黨奉憲飭拿之犯誘拿時警局煞費苦心事極曲折而警局又嚴守秘密主義局中人且不甚深悉局外人更莫知其詳云 
[且觀田大令之懲辦匪徒]  
[]  
　　匪徒王三大童順生金阿四專於夜間在英美租界内刧人財物近更持刀强攫沈心甫要順祥等衣服被探查獲解奉公堂判押候查在案昨由捕房將王等三匪解廨復訊孫襄讞商之德師副領事以該匪等持刀攫物實屬不法判一併押解道署請蔡觀察發縣按律嚴辦 
[爭奪女兒之結束]  
　　陳袁氏龔金氏爭奪女兒迭經公共公廨集訊供詞各執前晚復由孫襄讞提訊陳袁氏供女兒於四歲時被拐龔金氏供夫死十三年惟遺此女陳袁氏與姘夫紹與阿發即探夥小紹興一再向氏索詐不遂遂被冒認女兒阿玉即玉姑爲伊親女揑詞誣控求恩將女領回以全骨肉玉姑供年十五歲父親逝世後賴母撫養今被袁氏串詐不遂冒認揑控務求明鑒孫襄讞謂此案迭經公堂會訊英國領事以滴血一事公堂未經辦過且有某西官謂或將女身解開各領其半本委等因從來無此辦法是以將案商歸晚堂訊奪查前堂將女斷令袁氏覔保領回因女抵死不從未經斷結現惟有將女發堂擇配以免兩造爭執玉姑聞諭與龔金氏均放聲大哭不止而陳袁氏神色如故一時在堂觀審之人見此情形咸謂眞僞已辦而孫襄讞仍主發堂下判云查此案迭與英領會訊陳袁氏以阿玣四歲時被拐隔十一所始尋獲而龔金氏稱四十四歲所生曾諭女認袁氏爲親母金氏爲寄母極玉寗死不從徒執空爭毫無實據此案非將極玉發堂擇配不足以昭公道如由堂擇配後認金認袁聽從自便並着兩造各具遵斷結存候備查 
[砍斃姘婦案續誌]  
　　住居七浦路六百六十八號屋内之嚴阿大砍斃姘婦董氏由探拘解公堂判送上海縣訊辦嚴之二房東陳謝氏留候赴縣作證在案昨晨氏弟謝良卿禀求保釋伊姊中西官准氏交保候上海縣傳訊證明後再行開釋 
[誥誡巡長巡士]  
　　本邑自治公所警務長昨發通告書云照得警務之旨保安爲先職務所在勤謹是尙本警務長承地方公舉統轄東南西三區之巡警對於爾等巡長巡士有督率之權力有誥誡之責任自此次重定崗位之後各分崗界各負責任務須實力巡回不得稍涉懈怠倘於應管運地叚内出有攔路攫物撬門失竊情事輕則記過重則斥革其梭巡該叚之巡長亦一律分别輕重記過警章具在决不寛貸 
[衞生處示喥彙錄]  
　　城自治公所衞生處昨出示諭二則照錄如下（其一）今年寒水司天溼土在泉兼之入春以來陰雨連綿現届溽署天氣雖熱寒濕内伏如畏𤍠貪凉喜食瓜菓及油膩生冷之物必致吐瀉釀成疫癘珍珠米不易消化亦不可食合行出示曉諭爲此示仰居民舖户人等一體知悉各保生命特示（其二）照得冰忌令檸檬水梅漿冷水假嗬囒水均於衞生有碍凉粉杯盤羅列西瓜切片菉豆湯各項糕餅糖食不用紗罩𤍠食店隔夜食物均能致疾一律禁售合行示禁爲此示仰各攤店一體遵照如敢故違查出送警局究罰 
[同春總會聚賭抽頭]  
　　胡養吾在南京路三百三十三號門牌開設同春總會日夜聚賭抽頭漁利被老閘捕房偵悉派探沈阿岳往查屬實昨將胡傳至公堂判令罰洋三十元充公賭具銷燬 
[謀斃西妓案近聞]  
　　虹口斐倫路二十三號門牌某西妓被人謀斃已紀前報昨由捕房將關涉此案之無領事管束洋人密軋司卡拉卡拘解公堂請究孫襄讞商之德領判押候查明於下禮拜六再訊 
 
 

Page 20

 
 
城内 
[限交方單]  
　　王子良控凌茂生串同毛坤林吳瑞卿將單轉抵於高姓一案前晚由縣復訊王供該地早已售於某局被凌等將單捐阻今已三年求請嚴追毛坤林供王子良方單係由故父遺下不知如何被凌吳等串取私抵吳瑞卿供小的與淩並不串抵求察判王子良措齊贖本嚴限凌茂生於十日内將單交出諭覔的實保人保去 
[女子之頰]  
　　本縣田大令前晚提訊白衣菴女尼品山之外甥女張三寳據供年十五歲係該菴住持品三之外甥女自幼由品三撫養故住在菴中與吳大聲並不認識大令喝令掌頰一百下復供前月二十九日三點鐘吳大聲托菴中傭婦張朱氏洗衣忽然菴外人聲嘈雜疑有姦情報知巡局由北五區華副巡官不問情由勒罰洋二百元交保釋出訊至此爲時已晚諭飭仍交差帶下候明日再訊 
[限期遷居]  
　　徐茂坤控黃延齡積欠房租洋三十二元經一路巡局番訊徐供黃租借房屋每月租金祇有二元現下除去頂首共被欠去租金一年有餘情願將租讓去求請押令搬遷黃供欠租屬實求請寛限判限月底搬遷黃遵斷具結而退 
[曾否串拐]  
　　張實生將顧阿根扭至一路巡局　稱髮妻張王氏於三月間被顧串拐請究訊之顧供不承認　巡官以張所控無憑判顧交保帮同　尋 
[道批三則]  
　　江浙漁業公司禀批已據情函致新關稅務司查　飭遵仰卽知照陳月山禀批此案訊斷情形若何未　具報仰公共租界會番官迅速查明錄案具复察奪黏抄並發周瑞蓮等禀批此案前經梁前道批查未復究竟案情若何仰公共租界會審官迅速查明復　所請止轉英册七千四十八五十號道契一節並候札行會丈局查照可也 
南市 
[革究巡士]  
　　西區某號巡士田國章於前晚十二點鐘時帶領某氏婦至西北城之拱宸門　城門警答以時已深夜非有緊要公事槪不開放詎田不服勢甚洶湧謂乃公亦有公事在身何不放行遂致互相衝突事爲自治公所警務長查知以該巡士種種荒謬殊堪痛恨立將卯名革除再行澈究 
[僞造支票]  
　　城内周益大布號内已歇某號庽客海門人孫瑞廷近又來甲住居南市迎賓館前日在郭協盛土行購得大土十五枚計銀五百八十八兩五錢旣遺該棧荼房曾昌裕持僞造之周益大布號支元春莊銀五百八十八兩五錢之票回該行取土該行持向該莊吿票遂被察出將曾扣住報知周益大扭控工程局提孫訊問孫供認冒騙不諱判戒責一百五十下押兩月曾斥　搜出之僞圖章及僞票存候銷燬 
[分期償債]  
　　寡婦顧施氏控陸子培前央莊全生爲中以寳山縣田契先後抵去洋六百餘元一案前日由工程局傳陸復訊供求展限分期拔還判仍押候交保限月底先繳洋一百元餘限七八兩月各繳二百元了案 
[盜賣小麥]  
　　立大麵粉公司送承運小麥之駁船户羅蓮生葛叙生至工程局控被盜賣小麥九担有零値洋三十餘元請爲究辦當經陳裁判訊明判各押繳洋十二元始准開釋 
閘北 
[流氓敲詐]  
　　流氓許根泉（即白頭根泉）等專在海昌公所附近費姓老虎灶内敲詐鄉民無所不爲前晚有江北人袁譯蒼因送表妹回家行經該處被許與開小酒店之高子祥擁出將袁　至茶館訛詐不遂揪住兇毆致受重傷昨由其父袁仁慕投四路一區職控當奉黃正巡官將許高二人提案訊明屬實判許責四百板　號半月期滿　釋高不合帮兇飭償傷費洋二元給袁具領了案 
[無由查核]  
　　賈鳳金控周德昌拐逃悞妻一案昨經四路分局覆訊巡官因此案發生在山陽縣無從查核判原告自回原籍呈控周交保開釋 
[作頭負責]  
　　川虹路徐天盛米店主徐瑤圃昨至四路二區控泥木作頭陳立山欠洋七十餘元經藍副巡官將陳傳案移解一區由黃正巡官訊明判陳押候繳洋開釋 
[不顧公益]  
　　江北人顧三向在楊家石橋開設老虎灶因在附近小浜内挑取穢水由巡士拘入四路分局訊究黃巡官以該茶館屢次違章實屬不顧公益判罰洋四元飭具改過結再犯勒閉 
[限期交人]  
　　江北婦人黃段氏控劉三拐匿其子蓮寳昨由四路分局黃正巡官提劉質訊供願將氏子交案求恩寛宥判交妥　限五天交孩違干嚴比 
英租界 
[騷擾已久]  
　　流氓丁炳昌陳阿三楊義星林紀生專在租界内向人滋詐前日被探一併查獲昨解公堂請究判押候查明於下禮拜六再訊 
[曾否誘匿]  
　　李文元控錢邵氏誘匿伊妻王氏昨由捕房拘解公堂訊供不認判邵氏交保候查明再訊 
[幼女見幾]  
　　幼女張巧雲不愿學習爲娼自投濟良所昨由該所解廨經德襄讞會同德祜副領事研訊判仍留濟良所候查再核 
[劣子敗家]  
　　戚爱華控子桂棠不務正業竊取家中衣物質洋浪用昨由包探將戚子拘解公堂訊實判押兩月諭後改過 
[人銀並探]  
　　　豐　控楊少甫理往來銀兩前晚由廨訊明判楊交二千兩人銀並保限一月清理 
[拔還宕帳]  
　　趙榮昌控　翰卿私宕帳銀前晚由廨集訊判被告先繳洋四十元交保限秋節還洋三十元年底再還三十元完案 
[賠償了事]  
　　徐財不控被毛東明毆傷昨由捕房將毛拘解公堂訊明判毛賠償原告醫費及損失洋廿六元七角從寛交保開釋 
[沿途爭鬥]  
　　徐阿炳陳阿三在途毆打由　一併拘入捕房昨解公堂訊究判各押三月以儆 
[怙惡不悛]  
　　過犯馮連生王連梅均復來租界王竟潜至總巡捕房竊取衣物由探將馮王一併查獲昨解公堂訊明判王先枷一月再與馮各押西牢一年期滿仍均逐出 
美租界 
[吞没工洋]  
　　住居北河南路之吳慶芝現爲津浦鐵路工頭昨投捕房控小包工頭沈杏春陳福龍周觀　等吞没工欵洋數百元捕頭命吳赴解禀控 
[西妓欠租]  
　　薛金氏住密勒路三百十二號前有餘屋轉租　太妓女昨日報告捕房稱被積欠房租數十元不還捕頭命赴俄領事署控告 
[抛磚擲石]  
　　住居吳淞路之粤人陳阿根昨至捕房控被隣人某甲以石擲破頭額捕頭允爲查辦 
[各有不是]  
　　小車夫趙道士昨向澈絲女工王妸大等增加車資互相口角扭控捕房捕頭詢　各有不合一併斥退 
[協被告]  
　　法捕房包探昨投美捕房禀稱有被控捲逃之沈利生匿居美界請派探捕協同往拿捕頭准飭包探將沈逮案交來探帶回核辦 
法租界 
[領署停審]  
　　法總飿事喇　第君以近日天氣酷熱所有法商控告法商之案應由領事裁判者准于西歷七月二十一號起停訊至西十月三號再行開訊如遇重大案件則開特别公堂審訊 
[抑何鹵莽]  
　　某洋行細思李恨泉前日偕同見証至捕房控稱刻在茶館啜茗被電車公司經理機器西人無端毆辱當經傳訊李忽稱與該西人並不認　且行兇者亦非其人捕頭以李控告時指明鑿鑿今忽不認甚爲詫異爰令退去候再核示　而該西人又赴公堂具控以李誣控有損名譽當奉請司馬傳訊李稱事後聽信　洋行庖人之言因赴捕房其控自知不合司馬商之顧副領事判罰洋五元以儆 
[追繳房租]  
　　何文初胡張氏均虧欠房租四五十元由收租人具控公堂一　　訊判准欠一月其餘限兩禮拜理清如違押道 
[老婦便宜]  
　　朱阿　控老婦張察氏拁匿男孩曾由公堂提訊不認判押　查在案茲悉該孩被人送入棲流公所業由原告領回帶同到案該孩供在該婦家住過多大該氏仍抵賴不認司馬姑念被押多日從寛斥釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[歸安舉人俞鳳韶禀浙撫文]  
　　竊舉人籍隸蠶桑之區目覩絲銷日絀民生日困有志改良曾赴日本調查蠶絲去年又至法國里昂詳查華絲銷路情形始知銷絀之故實由繅法不良條分不匀斷緒不接以至西商舍華絲而用日絲欲興絲業必改繅法返國後與族人廩貢生兪錩商人兪鏞再四研究以日本足踏絲車不合鄉民習慣又價貴易壞難以通用於是參酌東西洋製絲機械斟酌損益始成新車今歲試以自資蠶繭用新式車目繅先期遣人下鄉演說勸鄉民來觀取法値蠶後田忙鄉人無暇鮮繭不能久儲不得已用米篩五隻砌一小灶將自育及族人之繭焙乾留待夏蠶汎後爲敎導鄉民學繅之用當時創始試辦效否殊無把握未敢禀請立案就近由絲捐董事禀明就地釐局具結存案經局員查明允准始行開烘創造之經營艱難辦法之委曲繁重出洋調查之費選購各式絲車之費屢次改造之費遣人演說管理之費皆舉人一人任之區區之心仰企國家興業之心目擊民生凋敝之况欲有所發明補助於萬一上月適舉人肝胃舊病大作就醫上海託族人兪錩代爲主持不謂六月初二日突有秦委員之僕從王某張某前來恫嚇意存索詐兪錩不爲所動委員隨帶司役營兵親來儘數取去蠶繭五擔有零硬指爲私灶私收兪錩反覆陳說置之不理當卽走訴本鎭商務分所由所董開會邀委員陳訴而委員已翻然逝矣時舉人病未能行由兪錩代禀湖府憲同時雙林商務分所呈府陳明蒙批札縣查復在案伏思經手買賣爲牙行牙行須領帖納稅出口銷售爲販運販運須報卡完捐今自繭自烘自繅並未買賣何逃稅之有繅成之絲仍須完捐出口何漏捐之有陳明本地釐局確查允准而後辦何私開之有繭灶有籐格五十四隻爲雙灶二十七隻爲單灶僅用米篩五隻能烘乾繭幾何凡屬繭行無此灶式硃封儼然幸未拆毁可覆勘也秦委員誣稱私收鮮繭五六十擔鮮繭五六日卽須出蛾出蛾即廢物米篩五隻一小灶數日間何能烘乾五六十擔之鮮繭旣不焙乾將焉用之本地無繭行可售勢必出口覓銷釐局耳目迫近沿途釐卡林立五六十担之鮮繭堆之充棟載之汗牛將破空而飛耶卷懷而遁耶抑本地及沿途釐卡皆盲瞶耶鑿空誣揑有若是哉尤可異者兪錩對秦委員申叙情實指爲藉口洋商抵制公益之舉何忌何嫌乃假託洋商以取戾旣託名洋商矣何洋行使洋人出於兪錩之口入於委員之耳又何不明白指出抺煞一切改良繅絲事實泛然以洋商二字代之熒詞謾欺過於鹿馬伏維朝廷保商興業三令五申蠶絲改良列入憲政籌備之中大公祖慰撫華僑振興實業輿誦所傳報章所載凡在商民莫不感戴鼓舞秦委員具何肺肝敢於違朝旨背憲意舉舉人數年心血籌謀公益之計畫殘毁不留餘地鄉民震駭積疑傳誤謂用新式絲車焙繭繅絲實犯例禁此後人人以舉人爲戒誰敢言蠶絲改良者絲銷絀益絀民生困益困出口絲少捐從何來直接敗壞實業卽間接損削課稅殃民害國莫此爲甚伏請大公祖大人派員密查以警貪肆而懲誣揑使絲業有復興之望商民無苛擾之苦不勝迫切屏營之至 
小說 
[言情小說玫瑰淚（十三）]  
　　密司脫尼喀至晚乃歸。面有喜色。旣歸即立趨密昔司之寢室。聞蘭尼言密昔司尙臥未醒。密司脫躡足退去。密昔司恐其復來命蘭尼堅閉其户。密司脫不得入。迨明日之晨密昔。司忽出奇計决欲潜躡密司脫之後。覘其秘。密密昔司計劃旣定即見密司脫盛服而入。冠窄邊之呢帽服細呢。之外衣。金表之鍊。戒指之鑽石。皆熌爍有光。燦然照眼。旣入即連呼密昔。司曰。露第吾有至可喜之一事。特來告汝。密昔司漠然置之不答。若未聞。其所言者爲何語。此一事乃大怫密司脫之意。歛喜爲怒闔口不言反身。遽出。御者已駕車待於門外。密司脫登車逐行。而在密司脫之車後。有一兩馬之街車。車中坐者。爲一少婦。貎至妍麗。而掬愁於面。若有絶大之憂。慮。前車騰踔如飛。後車亦隨行至迅。讀吾書者。當知此車中之少婦。必爲。密昔司尼喀無。疑天下之事。每有不期而適。合者。此密昔司尼喀。逞其妬念致遘茲數年之艱楚。殊非密昔司意料所。及 
　　密昔司之車。追逐密司脫之車。不知幾何里許。則已抵聖惹安街一百七。十五號之門外。密司脫之車遽止。密昔司之車。亦潜止於後。密司脫殊不。覺下車入門。門者鞠躬爲禮。貎至敬謹且曰。密司脫尼喀來乎。密昔司尼。喀頃方在廣塲散步。密司脫昂然遂入。露第之車旣止。則亦下車屏息逐。華福尼喀之後。門者之語露　聽之至晰。驟覺心房奇痛。如受利刃之刓。刺腦筋。旋轉汗被其額覺一身之支體。躍躍而顫。幾欲踣於地中。竭力支拄其軀幹。登車而坐。自念此間之密昔司尼喀。必爲華福尼喀之妻。華福尼喀旣已先娶將置我於何地。向以華福尼喀爲善人。爲君子。爲忠厚之。長者。今乃知實爲不足齒之。僉人思至此怒甚幾發狂易。牢握其。拳力抵車茵之上。立呼車座之御者。驅車竟返入室偃臥。心緒如海潮之湧。力思所以懲創華福尼喀之術。念及老父久逝焭煢弱女。依息人間。致受此僉。人之侮。脫今日而老父猶在。必有策以處此。思極不期痛。念死父淚瀋自。眶中湧出。 
國外新聞 
[美國股票經理自盡]  
　　十六日倫敦電云紐約森屈萊納巴克之著名股票經理康恩福斯君近因於財政上小受窘迫致神經錯亂現已 
 
 

Page 27

 
 
自盡按康君在昔嘗充敎士 
[美國砲炸肇禍]  
　　十六日倫敦電云浮其利亞之芒洛炮台有十二寸口徑之大砲砲門忽然炸裂死者十人傷者五人 
[坎拿大鐵路罷工續聞]  
　　十五日倫敦電云鐵路工人聯合會不肯以財力濟助罷工之人罷工之人現均異常執拗東北鐵路公司竭力調停之後今日已有進步又電云東北鐵路公司職員罷工現已停止蓋有礦丁三萬名因火車停阻皆已失業罷工之人勉從礦工之請故有此舉也 
[英國入欵稅問題]  
　　十五日倫敦電云英國在殖民地營業之商行其總行每多設於英倫照章須付雙倍之入欵稅各商行近派代表謁見財政大臣喬治君詰問此事據稱財政部如有退讓則財政之上勢必大受影響究竟母國應付此稅或殖民地應付此稅目下尙未定决故未便强令英倫讓其權利云 
[土爾其撫卹遇害德民]  
　　十四日柏靈電云哈香港遇害之德人土政府已預備卹欵並擬竭力保護該處德民 
[蘇門答臘德人遇害]  
　　十四日柏靈電云德人名狄屈里區者近爲蘇門答臘土人戕害 
[法國鐵路罷工豫聞]  
　　十四日柏靈電云法國大約將有鐵路罷工之舉（以上譯字林報） 
 
 
 

Page 28

 
 
[奏辦安徽全省鐵路勸股點字副票第九十五會六月廿五日在蕪湖當衆開彩此廣告]  
[滬甯鐵路行車時刻表] 　　 
　　由上海開至南京 
　　站名　快車　客車　慢車　三四等客車　特别快車　客車　星期六開夜車　客車星期六星期日停開上海　上午七點四十五分　　上午八點十分　上午十點　下午一點五分　下午四點二十分　下午十點　下午六點十分南翔　上午八點六分　　　　上午八點三十九分　上午十點二十九分　　下午四點四十八分　下午十點二十八分　下午六點三十七分安亭　上午八點二十四分　上午九點　上午十點五十四分　下午五點十一分　下午七點三分崑山　上午八點四十九分　上午九點二十九分　上午十一點二十六分　下午五點五十分　十午十一點二十二分　下午七點三十分蘇州　上午九點三十九分　上午十點二十八分　下午十二點三十二分　下午二點四十五分　下午七點三分　上午十二點二十四分　下午八點二十分到無錫　上午十點三十六分　上午十一點三十七分　下午一點五十分　下午三點三十七分　下午八點十三分　上午一點三十八分橫林　上午十一點三分　下午十二點十分　下午二點二十八分　下午八點四十七分　上午二點十三分常州　上午十一點三十三分　上午六點五十分　下午十二點四十四分　下午三點二十分　下午四點二十五分　下午九點十四分　下午二點四十七分奔牛　上午十一點五十四分　上午七點十五分　下午一點十一分　下午三點五十一分丹陽　下午十二點三十八分　上午七點五十六分　下午一點五十六分　下午四點三十二分鎭江　下午一點十一分　上午八點五十四分　下午二點五十五分　下午六點七分　下午五點五十一分　上午四點五十分高資　下午一點二十八分　上午九點十二分　下午三點十五分　下午六點二十七分南京到下午二點三十七分　上午十點三十五分　下午四點四十六分　下午七點五十七分　下午七點　上午六點三十三分 
　　由南京開至上海 
　　站名　快車　客車　慢車　三四等客車　特别快車　客車　星期日開夜車　客車星期日星期一停開南京　上午七點三十分　上午八點二十分　上午九點五十分　下午一點二十分　下午四點　下午十點高資　上午八點三十八分　上午九點五十一分　上午十一點十四分　下午五點二十二分鎭江　上午九點一分　上午十點二十分　上午十一點四十分　下午二點四十七分　下午五點五十分　下午十一點四十九分丹陽　上下九點四十分　上午十一點十二分　下午十二點二十九分　下午六點四十四分奔牛　上午十點十三分　上午十一點五十六分　下午一點十二分　下午七點二十八分常州　上午十點四十二分　上午七點　下午十二點三十五分　下午一點五十五分下午四點十九分　下午七點五四分到　上午一點四十五分橫林　上午十一點四分　上午七點三十八分　下午一點一分　下午二點三十分　上午二點十二分無錫　上午十一點三十九分　上午八點十分　下午一點四十一分　下午三點三十分　下午五點九分　上午二點五十五分蘇州　下午十二點三十七分　上午九點三十分　下午二點五十四分　下午四點四十五分　下午六點四分　上午四點十二分　上午七點三十分崑山　下午一點十九分　上午十點二十三分　下午三點五十二分　下午五點四十二分　上午五點七分　上午八點二十三分安亭　下午一點四十四分　上午十點五十五分　下午四點二十三分　下午六點十一分　上午九點一分南翔　下午二點三分　上午十一點二十分　下午四點四十九分　下午六點三十五分　上午六點一分　上午九點二十三分上海到下午二點二十二分　上午十一點四十六分　　下午五點十五分　下午七點一分　下午七點三十五分　上午六點二十六分　上午九點四十五分 
　　滬杭鐵路行車時刻表 
　　由上海開至閘口 
　　站名　慢車　快車　慢車　專車上海　上午八點三十分　正午十二點　下午三點三十分莘莊　上午九點三分　下午十二點二十七分　下午四點三分松江　上午九點三十八分　下午十二點五十五分　下午四點四十分楓涇　上午十點二十七分　下午一點四十二分　下午五點二十九分嘉興　上午十一點四十一分　下午二點五十六分　下午六點四三分到　上午八點閘口到下午二點五十六分　下午五點五十一分　上午十一點二十分 
　　由閘口開至上海 
　　站名　慢車　快車　慢車　專車閘口　上午八點　上午十一點四十四分　下午三點二十分嘉興　上午十一點三十七分　下午二點五十二分　下午六點五十七分　上午七點五十分楓涇　上午十二點四十七分　下午四點零一分　上午八點五十九分松江　下午一點三十二分　下午四點四十四分　上午九點四十四分莘莊　下午二點零五分　下午五點十分　上午十點十七分上海到下午二點三十六分　下午五點三十六分　上午十點四十八分 
　　淞滬鐵路行車時刻表 
　　由上海開至砲台灣 
上午六點四十分七點五十五分十點五分十一點四十五分下午二點三點二十五分五點二十五分七點三十分 
　　由砲台灣開至上海 
上午七點十五分八點三十分十點四十五分下午一點十五分二點四十分四點五分六點五分八點五分星期六星期日淞滬段特别加車時刻上海開至砲台灣下午九點砲台灣開至上海下午十一點 
滬寗頭等客准帶行李二百觔二等客准帶行李一百五十觔三等客准帶行李一百觔脚夫搬送行李每件給銅元一枚 
[（蘇申玉器琢家鑒）] 　　 
本號新到東洋紅砂數百件零躉批拆悉任尊便知要者請移玉二洋涇橋下近水坊内逕問大通洋本號可也 
[（吉屋召租）] 　　 
英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
[告白] 　　 
　　經理山西寳順公司白煤色光甚好火力充足其貨現已到申囤在華順棧諸君欲購者請至黃浦灘廿八號本賬房内王君蓮舫接洽可也　魯德啓Ｈ·ＲＥＵＴＥＲ 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
