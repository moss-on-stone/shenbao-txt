# 1898 - 27 - 4908904

 

Page 1

 
 
[附送捐册]  
本邑仁濟善堂經辦善舉已已歴多年惟堂中毫無恆産全賴然惟昨以成有一德捐册囑爲隨報分送爰卽謝姓今日報章想諸善士成人之美自詣不吝解囊也 
[新輯自强學齋治平址議告成] [  圖書集成局代啓]  
近時風氣大開事事倣行西法喜談洋務者無不著著立説流播　區顧或擇之不精或語多耳食不特無以資實用比更詒笑於通人是書采近人專作編成十種或則言利之可興或則言弊之當革或則言安内攘外之要圖但使謀國者簡練揣摩引而仲之觸類而長之漸漸敢自强之效其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹托本局用新字　印成書每部十二本盛以錦套價洋一元四角賜顧者向本埠棋盤街文瑞樓蘇州緑蔭堂察院塲文瑞樓漢口漁古山房長沙省富文書局均有寄售 
[望雪篇]  
新正上澣端居多暇客有造吾廬而請者曰往歲年關將屆每苦雨雪連綿致道路之間恒有行不得也哥哥之歎至新歲罕逢開霽則各處巿面因之清淡而貧民之作小本貿易者尤多折耗此真俗語所謂天大無奈何也獨至今歲則不然憶自去冬臘月二十日後天氣暴暖薰風南來居者行者非但不能御重裘直時欲脫棉衣而易單袷迨二十二三等日則風轉東北天忽連雨道苦泥塗於是人咸謂又將步往歲覆轍矣孰意二十四日以後雨止天晴除夕逢小建尤覺天朗氣清晴光和煦遠近之人各欣欣然有喜色謂數年以來無此晴歲也元旦午前晴爽日加申適逢日蝕浮雲蔽天次日亦陰霾竟日入夜雪花微灑彌望同雲意謂滕六君將稅駕矣詎至初三日後又晴霽連朝陌上香車咸頌天公之做美卽吾子花南小步硯北微吟度亦樂此晴光收拾都歸詩料乎執筆人應之曰唯唯否否子第知天晴之可喜而不知無雪之可憂第知一時路上行人省笠屐之勞而不知田家作苦者更欲祝豐穰之慶也黨聞金聖歎所述俗諺曰做天莫做四月天蠶要温和麥要寒種小菜的要落雨采桑娘子要晴乾所謂天地之大人猶有憾而要之國以民爲本民以食爲天則談天時者自富以農務爲重聞諸長老言臘雪霑足則地中螟特蟊賊之類盡斃否則偶遺瞧類卽足爲患於田疇前歲春前蘇松等處臘雪未透是以去秋間有蟲傷致歉其明證也今觀去臘報章所紀初二日則有金焦晴雪一則而同日烟臺近事中亦有下雪一晝夜之語初四日則有杭州農民盼雪一則初八日則有豫章得雪潯江風雪二則而漢皋氣候中亦誌見雪十三日則有杭州釀雪得雨一則十五日則有京江得雪一則十八日則有潞河雪景一則二十日則有白門喜雪揚城瑞雪二則廿二日則有揚州祥霙再見及鳩兹喜雪二則是否各省先後均報得雪矣而蘇省近處獨未聞焉刻卜去新春祗數日耳此數日中所盼平地樓臺頓成瓊瑶一色則秋成庶可望有年之慶否則各省當偏災之後全賴蘇松等處出米之鄉以資挹註倘蘇松歉收則民情貧迫更屬不堪設想杞人之憂何能已乎且曾恭讀去冬十二月初八日上諭矣其詞曰京師自入冬以來曾經得有微雪尙未渥沛祥霙現在節逾冬至農田待澤正殷朕心實深寅盻允宜虔申祈禱本月初十日朕親詣大高殿拈杳時應宫著派貝勒載瀅昭顯廟著派貝勒載潤宣仁廟著派貝勒溥偉凝和廟著派貝子溥倫同於是日分詣拈香欽此恭誦之下想見聖天子軫念民依祈天永命之至意焉天京師爲根本重地待雪宜殷而蘇松爲南省財賦要區望雪尤亟際此春和將屈而雪意未濃則夫至誠感神爲民請命固亦地方有司之所宜有事也豈特以畢力催科全神迎送爲足供乃職哉言未旣客遽嗤之以鼻曰子休矣民生大計自有食肉者謀之若吾與子一命未膺於物無濟雖如范文正做秀才時以天下爲已任究亦於世何益當此風緊天寒旣不能如黨太尉銷金帳中飲羊羔美酒亦惟是蹇驢得得尋灞橋梅花春信安排佳句入錦囊耳執筆人無以難之相與一笑爰次其詞如右 
[上諭恭録]  
　　光緒二十三年十二月二十三日奉上諭依克唐阿等奏寗遠州收成歉薄請將應徵節年民欠錢糧分年帶徵一摺奉大寗遠州本年收成歉薄若將節年積欠糧租責令一併完納民力實有未逮加恩著照所請寗遠州老和台等八百六十九村屯積欠光緒十四十五十六十七等年錢糧著緩至光緒二十四年帶徵以紓民力該將軍等卽刊刻謄黄遍行曉諭毋任束胥舞弊用副軫念民艱至意該部知道欽此同日奉上諭陶模奏甘肅狄道州等處地方民困未蘇請蠲免錢糧草束等項開單呈覽一摺甘肅各屬自遭兵燹後民困未蘇本年復被雨雹收成歉薄若將應徵錢糧草束等項照常徵收民力實有未逮加恩者照所請所有狄道州巴燕戎格廳河州循化廳碾伯大通二縣西寗縣沙泥州理平番縣洮州廳貴德廳平遠縣莊浪茶馬廳各屬正賦雜稅甘州提督課金西寍府雜稅平羅縣馬廠地租共應徵新舊　雜銀一萬九千二百二十六兩零糧三萬六千三百四十一石零草二十八萬四千二百五十八東零課金二十四兩均著一律蠲免以紓民力該督卽照單開數目刊刻謄黄遍行曉諭務使實惠均霑毋任吏胥舞弊用副軫念民艱至意餘著照所議辦理該部知道單併發欽此 
[本館接奉電音]  
　　昨日下午京師飛電傳來上諭道敬謹譯登○正月初八日奉上諭敬謹譯登○正月初八日奉上諭給事中高燮曾奏請設立經濟科一摺著軍機大臣會同兵部歸入榮禄奏請參酌中外法制特設武科片内一併議奏欽此同日奉上諭總理各國事務衙門會同禮部奏遵請設一摺據稱學政原奏一歲舉一特科特科歲舉特科約以六事一曰内政凡考求方輿險要郡國利病民情風俗者隷之二日邦交凡考求各國政事公法律例章程者隷之三日理財凡考求稅則礦産農功商務者隷之四曰經武凡考求行軍布陣者隷之五日格物凡考求中西算學聲光化電者隷之六曰考工凡考求製造工作隸之由三品以上京官及督撫學政各舉所知無論已仕未仕註明其人何所專長咨送聰理衙門會同禮部奏請在保和殿試以策論簡派閲卷大臣去留評定等第臚傳後帶領引見聽候摧用此爲經濟特科以後或十年一舉或二十年一舉候旨遵行不爲常例歲舉則每屆鄉試年分由各省學政調取算學各書院學堂高等生監分塲專由塲試時務要三塲仍試四書文中式者名曰經濟科優貢亦一體會試殿試朝考等語國家造就人才但期有裨實用本可不拘一格該衙門所議特科歲舉兩途洵足以開風氣而廢登進著照所議請行其詳細章程仍仍著該衙門會同禮部妥議其奏現在時事多艱需才孔急自降旨以後該大臣等如有平素所深悉者出具切實考語陸續咨不得面徒採 
[彚至百人以上卽可請特奏以資觀] [  督撫學政新增算學藝學各書院]  
 
 

Page 2

 
 
學堂切實經理隨時院長教習認督啓迪精益求精該生監等亦當思經濟一科與制藝取士並重爭自濯磨力圖上進以副朝廷旁求俊乂之至意將此通諭知之欽此 
昨接電傳諭旨敬謹恭譯惟電碼錯悮遺甚多故謹闕之俟電局覆到當再謹登[  本館附志]  
[德皇狂妄]  
　　倫敦太唔士報云西去月十三號接其駐德采訪人電内有云有衡加厘人名里芝者乃德國叅贊大臣某之戚前日由衡京務那巴士至砵士淡地方因將其日記一本贈送德皇开與德皇相晤里因言謂近由百靈附搭火車前往砵士淡之際曾與德后同車彼此扳談后言皇駕前游務那巴士回鑾後談及該處景物之勝心殊嚮往云云皇答稱朕前遊於此地及今雖屬情遷事異然此境猶在目前也於是彼此叙談良久德皇乃言公若往遊中國幸謁吾弟然吾料是時弱弟已爲中朝之帝矣德皇之言如此按此事見於務那巴士之日報中而里芝與德皇頗爲交好且里又非輕佻之輩斷無詐語然則此言可信其出自德皇然德皇若以此爲笑談諧謔之資則里芝亦非昧昧者安得以戲語而認作莊説遽向日報以陳其事卽務那巴士報亦未必竟將戲語公然而佈於衆然則此事實有可以信然者又如德皇前在加吕餞别其弟東行一役席間所言之語過於越分當時歐洲各報登録其言莫不作論以鄙之謂其大言不慚詎今德皇復有是言益可以見其驕恣夫德皇命其弟統率戰船一隊至於中國其意竟欲爲中華帝主此其妄言妄想可恨也亦復可嗤中國今日雖處積弱之秋然大局未摇又安可妄生希冀卽使德欲强犯而中國未暇與較想其他各國與華有所干涉者亦未必能任德國獨償貪志爲所欲爲也噫德皇何不自量而狂妄乃爾耶録叻報 
[聖恩優渥]  
　　廣東訪事人云粤海關監督向例一年爲期文榷憲蒞粤管理將已瓜屆乃接京電奉旨留任各大憲聞悉并部下各員連日紛紛詣轅道喜車馬盈庭甚爲熱閙 
[學憲行期]  
　　廣東訪事友人云肇慶府試四會鶴山二縣均已出案四會案首區乃琮鶴山案首馮顯璋其餘各縣冬月均能一律完竣張學憲示期十八日進署聞擬今正初五日卽起節往肇府開考云 
[回拜美員]  
　　廣東訪事人云去冬十四日督憲譚宫保整隊出城前往沙面拜會西人晤談許久方始回轅聞係有美國兵輪由港至 
該船主曾偕美領事并水師官弁六員赴督轅謁見故翌日宫保卽往回拜也 
[運售礦産]  
　　宜昌訪事人云前報紀宜昌府屬長楊等處及荆州所屬之宜都縣境多出煤炭運宜售賣價值甚賤且炭質亦佳兹由傳鎮軍出示曉諭略謂現在施南府建始縣地方開有硝磺礦銅礦質美而旺近將挖出之礦暫時變售錢文以爲開挖恊助費用春間卽當大爲開辦云云想從此硝磺日多獲利當不少矣又聞官塲中人言今春鎮軍須在河西開廣大路由對江開上至施南地方以便挑運煤磺等礦産此路須平坦寛大蓋以前經羅軍門修理殊爲狹窄故須重行開廣也 
[例操認真]  
　　我朝以弧矢定天下祖宗成憲八旗子弟自幼卽需學習弓馬各省駐防旗兵每屆年終例由佐領會同恊領傳齊頭二三等馬甲兵丁試以馬步各箭視其優劣而定賞罰本極鄭重降至近日久已視爲具文江寍將軍豐漢文軍憲蒞任後每屆年終會操一遵成法極爲認真去臘又值操期軍憲於十九日親蒞操塲演武廳從嚴校閲有某甲兵弓箭荒疏馬步均未能命中軍憲大怒立飭將該兵丁重責馬捧三十發恊領折責具報可見軍憲之嚴於武備矣 
[保衛電桿]  
　　少巿訪事人云江陵縣境與荆門州潛江縣相接處沿河所立電綫桿時被匪徒竊鋸此綫上逹川滇下通武漢北逹襄陽一帶與陜甘新疆各綫亦復相聯實關軍情要政荆宜施道俞君實觀察設法保護慎選武弁子以舟楫招募水手無論雨夜在三邑交界處梭巡周而復始遇有鋸截桿綫匪徒卽時拿獲在某邑境者歸某邑提訊按照新例從重懲辦一面札飭江陵縣主會同二邑及電報局遵照辦理武弁薪水及舟楫水手各費歸四處攤派捐給復照會荆江水師後營張統帶選擇營中哨弁素悉三邑邊界民情辦事認真者移送江陵縣主垷已派定簡姓營官任此事刻已下札委辦矣 
[票錢不濟]  
　　九江訪事人云城内源生槽坊出有每張一百文之錢票數千紙去臘除夕前數日持票取錢者卽紛至沓來源生力不能支無以應付紛紛擾擾幾釀事端幸賴前營萬雲衢遊戎保甲總巡吴儀生明府督兵彈壓邑侯楊少庭明府親坐店門卽發條將間封閉諭執票者均赴本縣衙門墊錢給發源生始保安靜而人心亦於是定矣 
[盜刦行船]  
　　客有如張志和之浮家泛宅者棹一葉扁舟繫纜於絳雪樓畔語諸彛陵訪事友云沙巿下游有地名郝穴一大巿集也多産絲耳臘月某夜有一烏江子船行至是處陡來盜船一艘阻住去路羣盜蜂擁過舟將貨物銀錢悉數刦去有長年三人力圖搶護當被立時殺斃將尸抛入江心呼嘯而去不知烏江子船報官後能跴緝懲治否 
[年巿蕭條]  
　　金陵訪事人云客臘黄羊祀竈歲序將闌居家者除開門七件事早已廣爲儲蓄外又必多買什物以備不時之需故每屆臘鼓聲中帶闠通闤莫不異常熱閙金陵爲東南一大都會居人之多方諸臨淄十萬户爲數不啻倍蓰巿廛交易宜乎旣庶且康乃至歲事闌珊而貨殖傳中人依然清閑潇灑綢縀布疋等鋪竟至門可張羅衣店銀樓雖在鬧巿亦如空谷纲人問足音跫然而喜皮貨一業則狐貉之厚已賤等犬羊之鞟而尙苦無問津者銅錫器皿各鋪竟至數日不名一錢香燭南貨鞋帽等項本年下生意之大宗而問價者類如晨星寥落醃猪鹹鴨風鷄滷魚等寒菜棗橘梨栗杮餅橄欖諸年果街頭巷尾堆積如山除剛鬣公聲價高昻其餘各物莫不賤值可得乃老饕經過雖涎垂吻外乾盈尺而探囊中物交易而退者曾不多人惟長生庫其門如巿然多以物易錢而非以錢取物至於錢鋪則倒閉迭見省垣巿面艱難至於此極涉足巿廛不禁興江河日下之歎 
[武林天氣]  
　　杭州訪事人云客臘二十三日夜間密雲四布雨師降臨夾以雪珠次日天氣甚寒未能晴霽小本經營者無不雙眉緊鎖至二十六日始放陽光除夕明星皎潔和暖非常四更時分吴山各廟男婦進香者絡繹不絶直至元旦午後人跡漸稀山上茶坊酒肆及擺設攤塲者咸利巿三倍初二日天又轉寒一輪紅日復被浮雲庶住梅花碑一帶遊人甚夥而吴山之頂生涯不免减色午後細雨廉纎大有釀雪之意入夜北風益緊雪花飄蕩約歴一點鐘始息次日清晨又見紅日照遍大千新年巿面不致爲滕六君所阻也 
[北通州官塲紀事]  
　　滿坐糧廳寳湘石農部郎因調考御史於去冬十二月初五日進京○東路廳劉雨田司馬亦於冬月初七日前往寳坻縣查勘提工○署理通州知州嚴紫垣刺史因病禀請開缺奉尹憲牌示著房山縣許大令震元調署所遺房山縣員缺卽委候補同知王藎臣司馬署理王司馬於冬月初十日前往房山縣接印任事許大令於冬月十五日來通接印任事○土壩州同傳獻臣司馬聞訃丁外艱當卽交卸回籍奔喪遺缺奉道憲沈觀察札委候補縣丞高龍章代理 
[蘇省官塲紀事]  
　　蘇州訪事友人云江蘇藩司聶仲芳伯奉兩江總督劉峴帥電諭令往上海接待德國親王方伯接電後卽於本月初六日午後一點鐘時呵殿至胥門碼頭登舟用小火輪船拖帶啓行○江蘇督糧道陸春江觀察於本月初五日遍詣各憲轅辭行初六日啓節赴清江謁見漕帥面商運糧事宜并賀新禧○盛杏蓀京卿於去臘杪回蘇度歲旋於新正初六日啓節赴滬然後筮期北上 
 
 

Page 3

 
 
[渝城春鯉]  
　　重慶訪事人云江北廳劉仁齋司馬交卸之際有王某有乘機私刻木質僞印在外包攬契紙騙取捐銀若干兩事經糧差查獲送廳訊究想一經訊明難逃重讉也○英國鳥殹生赴江北施醫被人石擊任觀察當派繙譯往騐以好言安慰並嚴飭該地方官將匪鎖解道轅訊明枷責示懲一面責成該廳隨時照料勿任滋釁○龜鴇葛狼飽豢有妓女名秀雲窈窕娉婷饒有丰致狼飽方倚爲錢樹子不料去臘某日出外侍酒伺隙潛逃次日狼飽四處追尋始得珠還合浦於是嚴加看管狎客均罕覩桃花之面矣○渝城向例於歲暮時在朝天臨江南紀三門設廠施粥其經費在厘金項下提撥間由官商捐助自十一月下旬起至明年正月底止今因米價昻貴貧民領粥較多每值黎明已絡繹於道經費想更較繁矣○省中九門啓閉向有定時大約二更後加鎖惟朝天門大平門南紀門三處略遲近日司鑰兵役往往遷就延緩以致政令不一去冬川東關道會同重慶鎮出示曉諭嚴飭文武員弁督率兵役限時啓閉不准違誤于咎○聚義魁棉紗疋頭字號在渝滬開設有年前數年道門口一帶禍遭回禄被焚貨物若干萬兩去年貨船又在川江沉溺值銀五萬餘兩更兼生意虧折遂於十一月底倒閉共積欠銀約三十萬兩債主清查底本大約可派還三四成之譜回溯去秋廣生倒閉亦多至四五十萬計議讓利還本至今僅兌一成餘仍無著似此倒閉成風於巿面大有關碍也○重慶地方保甲巡勇僅敷近處梭巡兹關道以重慶三面臨江上通嘉岷下接荆楚現在雲陽修灘工人易肇事在在均須防範爰創造柏木砲船二三十號招勇丁水手二三百名上下梭巡以資彈壓 
[沙溪鷗語]  
　　沙巿枝江縣屬江口去歲探辦棉花不過萬五六千包較諸昔年銷數約祗十分之一花巿减色至於如此亦由收成歉薄所致也○本任江陵縣劉大令秉彛調署鍾祥縣篆務已歴兩年去年臘月十八日有電傳飭回江陵本任之信想今歲新正大令卽當料理履新矣○每值歲底荆江水涸日甚一日開春始有源頭活水源源而來不意去年臘月下旬江水忽漲二三尺斯亦罕見之事也 
[鄂城淑景]  
　　湖北采訪友人云客臘中旬陰雨連綿道途泥滑長街短巷巿景蕭條至二十五六日忽大放晴光痴雲盡掃於是鄉人之購買年貨者熙來攘往轂擊肩　闤闠中人無不利巿三倍○省垣興修馬路以利行人張香帥催促甚嚴是以承辦各員昕夕經管不辭况瘁役夫中有偷惰者立卽送縣枷責以致各人皆慄慄危懼無有不踴躍從公者臘尾年頭路工已有十之六七大約日内卽可告成矣○今歲元旦適逢日蝕之期文武各官例須素服救護張香帥因商之譚敬甫中丞曉諭闔省官員展期至初二日賀歲 
[京口桃符]  
　　鎮江訪事人云去年臘底錢價日昻蒿目時艱者苦無良法以爲之彌縫補救祀灶後巿中鷹銀一圓僅兌足錢八百七十文孔方兄聲價日高食力者流皆愁眉雙鎖矣○鎮郡薛家巷東首履康錢莊開設有年生涯頗盛去臘二十五日有甲乙兩人在鋪買得銅洋十五元持往銀山門某洋貨店購取藍竹布數尺價已議定將洋交付店夥謂係僞質甲乙曰此洋係由履康兌來豈有膺鼎言畢携布而出店夥飛步追上將甲乙揪住赴保甲總局喊控劉大令升座訊問甲乙和船托出大令遂飭差嚴提履康鋪主到案一面禀明道憲長觀察以假造銅洋例有治罪明條遂札行鎮江府訊究旣而彦太守將甲乙及鋪主提案重辦並發出封條將莊封釘俾衆知所戒懼以儆效尤 
[萬壽停訊]  
　　今日係皇后萬壽之期漙海臣民同效嵩呼之祝以是英廨讞員張賡三直刺知照各捕房停辦公事兩天 
[讞員調省]  
　　英讞員張賡三直刺蒞任以來已將三月日昨忽接奉蘇藩憲聶方伯來文飭令速卽赴省聽候另有差委 
[鐵路招考]  
　　中國建造蘆漢鐵路需材孔亟督辦盛杏蓀京卿去年特委嚴少和觀察來滬招考學生一切章程已詳載去年十二月初九日報章本月初八日爲第一次考試投考者約有三十餘名法讞員鄭景溪大令素精法文由嚴觀察延至招商局後鐵路總局襄理考事從此人文蔚起可不必借才異地矣 
[上海求志書院丁酉冬季題目]  
　　經學題其不地於紀也解可使南面解晉文請隧賈韋異義説南人有言申孔疏義○史學題六朝高士考五代高士考北宋不入黨樸學家考南宋不入黨樸學家考○掌故題雍乾名臣論嘉道名臣論擬請大加仕禄疏擬請大闢从荒疏○算學題三角形有底有兩腰和有兩腰夾角求餘二角法以和羃底羃相減正弦羃乘之三因底暮除之又一加餘弦除之爲長方積和乘正弦以底除之爲長闊和開平方得長爲大角正弦闊爲小角正弦○又有底有兩腰較有兩腰夾角求餘二角法以底羃較羃相减正弦羃乘之二因底羃除之又一减餘弦除之爲長方積較乘正弦以底除之爲長闊較開平方得長或闊與前題同若則有爲鈍角則餘弦加减之號互易試證之圓球體任剖爲二成大小截積已知截面徑得球徑寅分之卯有球徑求二截積法以周代徑一之圓周可求得寅之三乘方除卯之三乘方三因之以寅之五乘方除卯之　乘方加之於上置球半徑之立方積周因之三除之於下下位自之以乘上位爲長方積又置下位四因之爲長闊和開平方得闊爲小截積　爲大截積試證其法三角形以三角正切兩兩相乘以乘得之三數相併必等於三正切之和乘三餘切之和試證之○輿地題串夷載路解轉附朝儛考論膠州近事論阿爾蘭近事○詞章題羅隐題詩新榜賦以猶憶當時射臘歸爲韻雁燕問答詩讀晚唐人詩集數家各題七律一首韓致光集羅昭諫集司空表聖集韋端已集書嚴氏全上古三代秦漢三國六朝文後 
[火警續述]  
　　昨報紀英界火警一則兹悉火起於西新橋堍仁壽南里西首第二家某津人所居之屋聞因家中人瑣事口角以致潑翻火油燈登時冒穿屋頂適值西北風正盛遂致祝融氏東奔西突銳不可當救火會各西人以及英法美各洋龍聞警馳至竭力灌救無如勢已燎原竟被焚去對面樓房十六幢至店面房屋惟面南沿浜焚去二幢餘皆無恙直至十點一刻鐘時火始告熄按該處均係各戲園伶人住處當火熾時將什物運出寄於停泊是處之糞船上至昨日始陸續搬回 
[説情無益]  
　　滬城邑廟春風得意樓茶館因彈唱淫詞兼售女茶爲保甲總巡鍾明府親往目覩當將堂倌三人帶回候訊並傳經事姚蘭元店主王蘭亨等到局候訊等情已紀本報兹悉此案姚蘭元等自恃文生抗不到局明府以姚旣係文生抗傳不到擬卽面禀道憲將得意樓發封堂倌三人無干省釋姚等聞此憲諭浼某紳董到局説情無如明府素來辦事一秉至公拒而不見該董等祗得抱慚而去 
[航船傾覆]  
　　有陳家行航船一隻前日裝載二十餘人開駛來申時適風狂浪湧駛至本埠龍華嘴浦江舵師支持不住全船傾覆惟舟子一名得慶更生其餘搭客等二十七名皆遭溺斃誠可慘也 
[飭差押殮]  
　　滬城廣福寺前向充地甲夥役之陳阿大混名臭嘴阿大前日因伯母李氏病故正欲備棺收殮間忽有堂嫂陳章氏前來爭殮一時互相吵閙經親族調停不妥阿大與章氏扭至上海縣喊控值日差禀報奉黄大令諭飭收管候訊至昨日大令傳諭著值日差帶同兩造前往先行押殮然後帶回再訊 
[爭佔攤基]  
　　法界菜蔬食物各攤自移設菜巿街後負販之流因爭奪攤基以致口角鬥毆等事時有所聞邇來捕房傳諭各攤將同賣是物者移置一處魚肉菜蔬分門别類各就地叚該攤總以先至爲主是以各販夫爭先恐後每晚襥被露宿爲捷足先得之計以故後至者無從揷足想捕頭體恤下情必能妥籌良法以善其後也 
[錢業類紀]  
　　租界小錢莊倒閉後創設匯源公所清理空票而董其事者仍係彼中人爲之並由英公廨發給告示事爲蘇省大憲訪聞 
 
 

Page 4

 
 
以其藉端歛費無濟於事因札飭上海縣黄愛棠大令會同英讞員張賡三直刺破除情面秉公查辦未識直刺將作何辦理也○已閉震元小錢莊主沈蘭汀去歲被控管押英公廨後經萬有春紙店等具保出外清理前晚萬有春店主黄某忽然退保據稱因有事赴粤故不能冉保想沈須另覓妥保方能出外也 
[拘究惡鴇]  
　　鴇婦李高氏籍隷粤東現萬居仁智里一百六十七號門牌新購姊妹花一枝名王鳳我俾令作賣笑生涯昨該女感受風寒臥牀不起氏以爲有意偷懶不勝忿怒立將鳳和驅逐門外鳳和病勢沉重難以行走卽偃臥階沿至半夜後溘然而逝巡街捕查見之下立卽告知捕房捕頭怒甚立飭通班包探前往將該婦拘入捕房押解英公廨請讞員張賡三直刺訊究嚴辦 
[訂期會訊]  
　　法捕房自獻歲以來案牘無多惟去年未了之案尙復不少讞員鄭景溪大令與繙譯官何世剛君會商訂期本月十三日卽禮拜四到堂會訊 
[福田廣種]  
　　昨接黄敏田善士函稱小兒完姻承諸親友厚貺賀儀本擬設筵酬謝第念嗷鴻病鶴在在堪憐爰節筵資移助施粥銀十兩施醫樂洋廿二元五角爲貧黎救命卽爲親友造福等云又涵記善士求父母福壽康健闔第均吉倪氏病愈復原助施粥洋三十元永安號二十元先後拜嘉均深欽佩聚金成塔洪功與淑景俱新引玉抛磚厚福偕仁聲並永除分掣收條外請登報牘藉展謝忱上海虹口元濟善堂董事嚴信厚施則敬唐榮俊等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　　　　　　　　　　　　　　　　　　　　　稳妥時　留　　　　　　　　　　　　　　均早遠颺僅留學徒二人　　　　　　　　　　　同棧可鳴保將其生財等搬取數件以抵票欵各業聞知咸來索欵則已無及統計虧負約有二千元之譜而店中物件所值　過二百餘千卽行禀報巡防保甲局將店發封尙有未及周知者及至年終皆已往取無著矣 
[賭犯未釋]  
　　浙省每屆封印之時凡枷杖以下輕罪各犯均准其覓保釋放俾令回家度歲而好賭之人遂以官禁稍寛公然擺攤設局聚賭臬曹丁廉訪深知其弊特飭保甲局凡有因賭被繫者均不准其開釋如嗣後有犯賭者隨時拿獲懲辦不得稍寛似此嚴禁之後此風庶可漸息矣 
[剥膚之痛]  
　　鎮江范公橋畔有某甲者貧無立錐地甑釜生塵日恆不得一飽妻某氏牛衣對泣凍餒可憐去年臘月某晚北風怒吼寒氣砭肌因燃柴草以當圍爐不隄防火燄上熾燃及絮襖登時衣袴皆灼渾身通紅氏痛苦不堪舉手亂樸詎料愈撲愈熾以致勢若燎原藁碪在外聞信奔回赶卽取水澆灌而已全體焦灼慘不忍睹甲搥胞痛哭幾不欲生觀者亦爲之涙下 
[學究失物]  
　　金陵有某生者恆産毫無以舌耕餬其口祀竈前暫解絳帳門下桃李各以修羊十脡爲長者度歲資於是巾箱中遂有阿堵物思爲推髻之妻蓬頭之子購幾件新布衣炫耀其外並欲將開門七件多多預備免致新年甫過又有米鹽瑣屑之勞客臘某日携番佛十餘尊蹀𨇾街頭見有賣醃猪肉者頓觸老饕擬巿一二斤爲獻歲筵中下酒物議價旣定探囊取錢詎四越月苴蓿餘貲忽訝無端羽化一時目瞪口噤呆若木鷄良久始慘然自言曰辛苦一節只此戔戔今被妙手空空兄盡數取去妻兄老小無衣無褐何以卒歲且不獨號寒勢更有啼飢之慘言訖不禁涙下途人再三勸慰始彳亍而去 
[挽語詼諧]  
　　沙巿訪事人去某學究少年英俊幼卽有神童之目博覽羣書於學無所不好無如青衿累人落拓半世至老偃蹇益甚去年冬季卒於家其友人某贈以輓聯蓋抒其憤懣不平之氣而以詼諧語出之然証之某學究亦紀實而不可移易者也聯云由佾生附生增生廪生又加捐監生大小有五步功名足矣習經學史學醫學算學只想教義學始終無一點門徑哀哉 
[流民送縣]  
　　江北流氓華浦如卽華麻子及沈大雙子小和尙葛賴子等諸人每日聚集於八仙橋一帶恃黨横行居民俱皆側目昨日華浦如等又向周光祥等合會起釁一言不合各肆兇横經旁人董合揚周復金吴國樑周王氏等上前解勸均被毆受傷事爲該處巡防局委員張二尹訪悉飭勇往拘祗獲華及沈大雙子二名餘均逃逸二尹見受傷者頗衆當卽備函飭勇連受傷之人一并移送上海縣訊辦到縣後值日差據情禀報奉黄大令諭飭收管候訊 
[無賴行兇]  
　　小鬼金泉同小觸胡雪卿小崇明朱畊榮等專在裏虹口胡家橋畔向人打架拆梢昨至相近某號南貨店門首見有數人在彼爲擲骰子小戲彼等上前將臺上英洋攫去鄰居朱某出爲排解彼等竟拔出刺刀連刺數下適爲巡街捕瞥見立卽奔告捕房捕頭飭包探前往拘拿到案送英公廨究辦一面將朱某送入同仁醫院醫治 
[鷸蚌相爭]  
　　顧質卿向在南巿大王廟左近源大帽店爲執事兹因有同事王仁甫欲謀顧之缺倩人在店主前介紹店主某甲業已允從顧聞知心有不甘前日兩人在店爭扭王之頭額被顧毆傷遂卽互扭至十六鋪巡防北局喊控局員楊聘侯二尹以事甚細微卽飭地甲帮同理處嗣經店主挽人經勸寢事遂由地甲赴局禀銷 
[懲責賭徒]  
　　前日十六鋪巡防北局委員楊聘候二尹帶領勇相人等出外巡查道經行仁弄地方見某老虎灶茶肆中有多人在内圍坐賭博二尹急命勇丁入内將張小六沈三陳六仔等三賭徒一併拘獲解至局中復將茶館主婦蘇王氏拘局於晚間升堂提案研鞫張小六供係江北某邑人在蘇德寳所開之老虎灶茶肆中爲挑水夫是日乘暇無事卽在店中與相識數人小賭以爲遣興叩求恩典沈三供係本邑人在祥記馬頭駕駛船隻爲業陳六供與張小六是同鄉餘供均與張相同二尹謂現在新年已過何得故違禁令胆敢聚賭實屬不安本分判令張等各重責一百板具結交保復提蘇王氏供係江北如皋縣人丈夫蘇德寳年已衰老刻在仁弄開設小老虎灶以爲糊口向來從未聚賭是日有張小六等在店中作牧猪奴戲小婦人女流無知叩請施恩二尹姑念一再苦求不予深究判令交保開釋諭以嗣後一經本委查出定干重究 
[賭犯候訊]  
　　本埠八仙橋相近有寗波人某甲前晚糾人在家開塲聚賭爲該處巡防局委員張二尹訪悉飭勇拘獲到局諭飭收押候訊未幾忽有一人手持朱明府名片到局請保二尹察知揑造喝退不准卽升坐提訊問甲之羽黨瞻敢在局門外吵閙不休二尹聞知大怒喝令勇丁出外拘拿又獲乙内等四人到局二尹立時備函移送保甲總巡局請辦總巡鍾明府諭飭局差收管候訊 
[拘獲賭徒]  
　　本邑人王順興住居楊樹浦華盛紗廠對面昨晚糾集多人擺攤設賭正在興高采烈之時爲巡防局勇丁聞知前往拘拿立將順興拘回局内禀請局員李葆初二尹核辦 
[上海巡局瑣紀]  
　　有沈鼎仁者向在滬南董家渡地方開設小錢莊日前偕其弟至王家馬頭茗馨園烟館中開燈過瘾不防有素識之賣鷄鴨人王阿咸在後面吸烟悮將火爨遺於沈之皮馬褂上將衣裾燃忝一洞比及沈覺察向之詰責王以素屬知交願爲之織補沈亦應允詎料王將皮馬褂携去後私赴長生庫中質錢吞用沈得悉後四處訪尋前日在途相遇扭解至十六鋪巡防南局控請究斷局員鍾偉臣二尹卽於前晚升堂提訊沈投案供訴前情並請究追王供認悮將沈之衣服灼傷願爲携往城内織補因有急需不得已暫行携往質鋪質錢略俟數天卽行贖還務乞施恩二尹以其居心不良喝責三百板着將皮褂速行贖還○南巿董家渡天主呇可鐸前日函致二十三七鋪巡防局中稱病院中日前被竊去物件甚多請爲查緝局員姚殿卿二尹卽飭地甲傳諭十二圖漏鋪地保到局由邵子怡二尹於前晚提訊判將捕保各比責一百板限五天務將原贓查繳來案如逾限不交著令如數賠償如延加倍比責該捕等均連聲諾諾而退 
[英界公堂瑣案]  
　　昨有婦人唐周氏同王銀寳與姜關六姜童氏互扭到英公廨值日差向問情節據唐氏稱姜夫妻指勒伊女不放於回姜則　有妓　　　　　　　　　　　放值日差當卽據情入禀直刺著分别押候訊究○鄭周氏扭王載士到英廨　稱去歲失去小孩屢尋　　後查得係被王　匿向詰不認故扭請究追等情直刺著暫押嚴訊○任怡順零剪店扭張利雲到 
 
 

Page 10

 
 
被伊在外冒收帳洋今已查明故扭請究追值日差禀明後直刺著押候訊究 
[英界捕房紀事]  
　　鎮江人陳安卿穿窬中老斵輪專在長江一帶輪船肆其胠篋手叚曾經包探破獲送案遞籍前日又復來滬手持衣個内有綢衣十件半係婦女衣服欲進長生庫典錢適爲包探倪順泉查見當卽扣住盤詰據稱在寳華輪船竊取搭客之物故失主不能指探問明之下連贓一併帶回捕房捕頭著押候解案訊辦○包探石金榮前晚出外巡查見一人獐頭鼠目形狀可疑因卽扣住盤詰據言姓阿三係本邑人並無恒業餘語支吾因卽帶回捕房捕頭著查明再核 
[皖省官報]  
　　光緒二十三年十二月二十五日本任和州朱大紳到由和州回寗國府通判錢應豐到知縣楊學海到由寗國公幹回盧忠麒到赴望江勘丈洲地回巡檢高到解長江水師月餉赴金陵回李象寅謝奉行知核准註册○二十日候補從九胡長盛委署太湖縣典史正翎同知銜新選歙縣薛邦襄到江蘇人號昌侯缷署涇縣典史候判金德潤到候補縣丞徐鴻立面試程廷琛許殿榮楊𤧸巡檢麟桂均謝超委一次○二十七日寗國府通判錢應豐辭卽用知縣王從禮到日桐城公幹回候補知縣羅振鏞謝行知註册直隷州左承伯知知辦支應局銀庫差朱式程到赴清江提餉回府經劉士林楊嵩嵩羅鼎華巡檢任坤山姚步青縣丞陳蘭以上均謝超委一次○二十八日候補府譽頴委署涇太縣丞本任毫州宗能徵到赴桐城訉案回候補知縣萬祖恕到赴舒城勘案回並委發審局帮審羅振鏞知奉委發審局學習俞炳章知府邊保桱巡檢劉景琦均頴州辦撫卹回馮葆真梁玉書縣丞程良琮典史蔣紹誠以上均謝超委一次○光緒二十四年新正月初四日新選青陽縣鄭佐霖知代首縣下鄉勘案回歙縣譁邦襄知奉委局並首縣帮審帮辦吉水溝分卡縣丞祝恩望到通判許濟均謝超委次知縣胡汝霖知奉委辦石牌釐卡巡檢劉加言謝奉行知核准註册王善祥知銷查東門内街道差並台委自新所典史沈銘　知接查東門内街道差袁啓祥知接查大南門城門差未入流翁錫麒辭奉臬台委解首級赴祁門○初五日貴池縣張炳耀委辦石牌釐卡知縣張奎到直隸州判寗彤蒸知銷查大南門城門差○初六日請補泗州丁文炳到赴鳳陽府屬查撫務回州同郭翊相辭仍赴蕪湖關差遣從九徐之槐謝行知過巡檢分缺間補用曹知接查東門城並街道道差 
[粒食維艱]  
　　黄佐卿翁助白米十二石徐棣山翁二石韓芸根翁莊萎晨翁徐吉雲翁無心人邵四户各洋廿五元蘇寳森翁董大觀翁何瑞棠翁小樓氏四户各廿元董丙余景甫翁　葆珊翁三户各十五元戴綏之翁補　臘十四元陳善亭翁振華堂干杏村翁王　翁干紀木翁朱蓀齡翁榮寳泰號林純泉翁何立卿翁陳箴堂翁趙馥疇翁徐浩姜蘭亭翁陳望生翁李芸馥翁顧紫霞翁朱瑞菘翁徐慶三翁陳少卿翁周子釗翁熾大號錢崑瑜翁徐俊良翁　三户各十元徐敬德堂八元譚同興義昌成存濟堂鄭福蘭堂石氏五户各六元公和通正祥同泰隆帳房北恆茂邵瑜堂翁吕尙君翁王海帆翁莊小泉翁陳子琴翁林祝記周翼雲翁十一户各五元梁煥南翁益順盛兩户各四元陳義興二共米十四石洋五百七十二元[  滬北廣益善堂嚴信厚葉成忠施則敬唐榮俊啓]  
 
 
 

Page 11

 
 
   
 
 

Page 12

 
 
[光緒二十三年十二月二十二]  
　　宫門抄○缺單○晉撫胡奏爲特保治行卓著之州　等　　　　嘉奬摺○又奏知縣虧短交代已如數繳清請旨　復原宫片○御史奏爲奏聞片○湘撫陳奏爲武員留湘補用片○御史華奏爲知縣縱役擾民請旨查辦片○十二月二十一日　章蕚等　叙謝恩○睿王會章各續假五日○定公請假五日○明秀請假十日○克公請假十五日○召見軍機○二十二日愛隆假滿請安○陜西學政趙惟熙到京請安○椿壽請假十日○延侯續假十五日○欽天監呈進日蝕圖○兵部奏派查齋派出彭壽卓公秀吉福珠哩色楞額溥善祥普恩普○召見軍機趙惟熙○皇上明日辦事後至南海皇太后前請安後午正至紫光閣看貫跤畢還宫○十二月分缺軍郎中刑部山西司李舜賓故知州廣西賓州馮熙年捐離任知縣山西神池于岱霖繁峙璧珵俱降福建羅源江若樑貴州印江喬化南俱丁山西崞縣陳啓緒革偏關朱煥采浙江武義鍾光燿俱修墓府經歴廣西慶遠丁桓光捐離任縣丞江蘇句容劉鼎元修墓吏目甘肅岷州李元爵故稅課大使浙江杭州王兆隆捐升典史廣東和平劉培勳近四川井研史佐開故○○頭品頂戴山西巡撫臣胡聘之跪 
奏爲特保治行卓著之州縣等官請旨嘉獎以昭激勸恭摺仰祈聖鑒事竊維州縣一官關繫地方之治理民生之休戚舉凡興和除弊鋤暴安良無一非分内應盡之事晉省吏部名爲安靜實多廢弛因仍苟且幾於視爲固然間有賢能之吏矢志清勤盡心教養真能以民事爲已事者自應亟爲甄叙以勵其餘查有平定直隷州知州李羲銘持躬端謹莅事勤明整飭地方卓著成效調署霍州直隷州知州潞安府同知李崇洸秉公持正勤政愛民直節清操足式頽靡調署絳州直隸州知州介休縣知縣吴匡識練丁優盡心民事所至之處恩信交孚汾陽縣知縣沈士林志趣超卓勇於有爲實心爲民不避勞怨調署臨汾縣太平縣知縣俞恒稳練精明諳習吏事理繁治劇措置裕如調補平遥縣知縣沈士操履清潔政治嚴明去蠧懲奸輿情悦服調署鳳台縣臨汾縣知縣賀榮驥剛正廉明力持大體歴任繁劇習有政聲夏縣知縣盛沅勤求治理兼通時務志節風規迥别俗吏以上各員皆力戒因循耻爲柔媚雖不免爲同官所忌而政績照彰民情愛戴洵足備循良之選合無仰懇天恩傳旨嘉奬以示優異庶羣情藉資觀感吏治可冀振興矣臣爲激勵官常起見是否有當謹恭摺具陳伏乞皇上聖鑒訓示謹奏奉硃批另有旨欽此○○胡聘之片再降選教職前署壽陽縣知縣王廷銳虧短署任内雜稅厘金等銀八百二兩零經臣奉叅勒限追交嗣因限滿未據完解復經臣於光緒二十三年四月十一日奏奉諭旨王廷銳著卽革職監追查抄究辦等因欽遵行司遵照在案兹據布政使俞廉三詳稱該革員王廷銳虧短交代雜稅厘金等銀八百二兩三錢四分六厘於光緒二十三年四月二十六日全數呈解司庫收儲並飭據太原府提集該革員丁書訊明所虧銀兩委係墊辦兵差因公挪用並無侵欺八已情事核其原虧銀數係在五千兩以下已於一年限内儘數完解應請照例免罪開復並聲明所收雜銀四百四兩零厘金銀三百九十七兩零歸入各本年奏銷册内造報等情詳請核辦前來臣查該革員王廷銳虧短交代銀兩一年限内全數完解清欵尙知愧奮核與開復定例相符相應請旨將降選教職前署壽陽縣知縣王廷銳革職處分准予開復以昭激勸理合附片具陳伏乞聖鑒謹奏奉硃批該衙門知道欽此○○陳其璋片再浙江歸安縣地丁一項向由差役赴鄉徵取藉端苛斂民怨莫伸於光緒十二年勒碑永禁詎前任知縣沈寳青復爲差役改立飯食費名目化私爲公騷擾倍甚臣曾於二十一年正月奏請飭查聞撫臣覆　陋規早經勒碑示禁現在尚無其事天飯食費名目係改於勒碑之後何謂早　示禁如謂　無其事何以二十二年復有舉人姚陛聞等上控之案臣聞姚陛聞等控後經前藩司龍錫慶批令改章設櫃乃差役准吉王嵩孫亮等忿姚陛聞等之控醵洋銀三千圓賄通現任知縣朱鑑章之門丁陳寳乘間進言謂紳士庇惡非嚴辦數人無以示威適鄉民入城納糧向王嵩柴芳等詰問藩司批准設櫃告不何以不貼互相辨詰差役因誣以糾衆抗糧且稱姚陛聞等指使朱鑑章惑於先入之言妄拿多人嚴刑逼供酷斃一人移入烏程縣獄而死府委長興縣相騐掩飾完結其餘仍日事拷訉差役乘此聲威愈肆誅求而民更不堪命矣臣查自十二年以後地方官袒差肆虐生員褫革者二人鄉民拖累者四五人破家者更不知凡幾求免擾害而擾害愈甚求治奸蠧而奸蠧益張蚩蚩者民何從呼籲竊以爲非嚴懲惡役無以雪百姓之沈寃非遵照蕃批不能清累年之積弊况歸安烏程同在一城設櫃亦應一律否請旨飭下浙江巡撫將歸安地丁比照烏程設櫃徵收並將知縣朱鑑章曁莊差門丁等一併查究嚴行懲辦庶民困可蘇而酷吏知儆矣謹附片具陳伏乞聖鑒謹奏奉旨一道○○陳寳箴片再臣准總統甘肅提督董福祥咨據花翎副將銜留閩儘先補用遊擊雲騎尉世職楊讓梨禀稱湖南湘鄉縣人年四十三歲緣故父主簿楊雋在湖南桂陽縣延壽　打伏陣亡經部議給雲騎尉世職咸豐十一年呈請承襲同治元年十二月二十日奉旨准食半俸光緒十年呈蒙飭發長沙恊學習旋奉大學士左宗棠調入援台恪靖軍營於基滬肅清案内保以守備留閩儘先補用二十一年經甘肅提督董福　調入大營於河州解圍案内隨摺保以遊擊仍留原省補用并加副將銜賞載花翎現在軍務肅清並無經手未完事件等情咨請飭發原標差遣等因准此當經臣將楊讓梨原係長沙恊營雲騎尉世職嗣保遊擊留閩補用兹准咨送回標臣查該遊擊沈毅有爲究心軍事合　仰懇天恩俯准將花翎副將銜留閩儘先補用遊擊楊讓梨改留湖南儘先補用以備器使出自鴻慈除將該員履歴咨部外謹會同湖廣總督臣張之洞附片具陳伏乞聖鑒訓示謹奏奉硃批著照所請兵部知道欽此○○御史華煇片再臣聞浙江歸安縣知縣朱鑑章素日殘酷縱役擾民上年十二月鄉民因差役逼索太甚與之爭閙該差卽鎖拿多人有吴姓者路過其處亦被鎖去先用私刑拷打又誣稱糾衆抗糧以聳惑本官之聽該縣不問根由妄加捶楚而吴姓受刑尤慘奄奄垂斃該縣遂以事涉差役託詞廻避押送烏程縣訊問烏程縣知縣探悉受傷已重仍令送還往復多次吴姓遂斃烏程獄中矣該管知府委長興縣知縣相騐亦受朱鑑章囑託掩飾刑傷並許給屍親銀錢希圖了結屍親不允遂此差役一面掩屍一面强捉其手指畫仲竟被折損屍親赴府呈訴該府復峻拒不收呈越數日又押斃一人朱鑑章餘怒未息仍簽差多名冐穿兵勇號衣沿鄉拿人搜括財物凌辱婦女竟有孕婦被敺殞命之事聞該縣因患痰疾舉動乖謬曾經停委多年今蒞任伊始又復掠斃無辜長興縣知縣袒護同僚扶同諱飾並堪痛恨臣維浙江丁　較他省爲多而書差舞弊亦較他省爲甚查光緒六年踐塘縣蠹役吴培因徵銀舞弊經前撫臣譚鍾麟請旨正法在案嗣後地方官應如何　意防　精清積弊乃該縣朱鑑章一未恣睢任性旣縱役需索於前復草管人命於後若不從嚴懲辦勢必縣令以差役爲牙爪差役以縣令爲　　　　　　　　　底　　　　　　　 
 
