# 1892 - 332 - 4907049

 

Page 1

 
 
[三百十九號畫報告白] [  點石齋啟]  
　　英京某婦偶至豢獸　中游　　携洋　二具内藏金錢八枚　該處閒坐被馴象見之誤爲麫飽遽吸入腹婦因以藥物飼象俾得瀉出詎瀉出後檢視之下竟缺金錢六枚婦火怒遂控此象於官不知如何審判誠奇案也他若募捐之巧計悍妒之笑談指甲之忽爾現形嬌娃之無端被崇善士放生而獲報騙柔胃　以圖財和尚魚則共訝爲奇歐西蟹則獨形其巨及所附點石齋叢鈔筭圖說准於十六日出售此佈 
[論酬神宜禁淫戲]  
　　梨園歌舞逮李三郎而極盛當時如鏡新磨等裝束登場一座盡傾故優伶率奉李三郎爲始祖其實戲劇初不自李三郎而特創也但初時祇唱詞曲祗演雜劇霓裳之歌羽衣之舞隨意遊戲俱成妙諦其有因事詼諧涉趣者尚存東方譎諫之風如廻波　栳之詞足見一斑矣逮至有元列於考試之條始有曲本南調北調悉尚中原音韻明季蘇昆生創爲崑調後人宗之譜曲家精益求精遂有正宫仙吕商調羽調大石小石南吕黄鐘之辨要皆學士文人吟嘯之餘編爲定譜所演事蹟要皆忠臣孝子義夫節婦之所爲本化導之心寓勸懲之旨足以教忠孝而懲奸惡戒　俗而感愚冡可以挽習俗之頽靡輔王化之不足其有功於世道人心誠不可少也自是而後世風變古性情志向日卽於偷咸同以來優人曲調一變而爲弋陽再變而爲京腔大聲高唱句調鄙俚崑曲淪胥幾如廣陵散之不可復見其所演者大都治容誨淫敗俗傷風莫此爲甚其所演說無所謂故事遺聞也大抵皆無根之談不知出於何典乃閱者反心向往之一時生旦粉墨登塲曲繪形態於氍毺之上同聲擊節以至人心風俗變本加厲子弟知識初開一見此等戲劇挑逗春心躍然欲試幾視　欠踰墻爲常事其閨閣中人不能自持者目想神遊或因此而墮名喪節者有之圖奸釀禍者有之當道知其與風教相關故特垂爲厲禁不准唱演迭經蔡太守張諭曉示懸之通衢戲館之門乃若輩視爲具文藐若卉髦初禁之時稍爲斂跡未幾故態復萌肆行無忌又恐明目張瞻之有犯禁條也於是改其名目其戲則是其名則非陽奉陰違棄國憲如贅疣藐官長若聾瞶故禁淫戲一節雖經三令五申而禁者自禁演者自演其所以漫無顧忌者豈眞不畏官刑哉差保旣爲之狗蔽當道又憚其多事若輩濳窺默喻深知其術之可售遂乃毅然爲之不勞顧慮此雖小人常伎然亦在上者有以成之也夫歌舞之事最易感人戲劇中可歌可泣可師可法者甚多優孟衣冠何戲不可扮演而必欲以淫靡之聲褻媟之態壞人心術乎雖然戲館之中爲招徠生意起見其演淫戲猶可言也所可異者神廟森嚴之地亦多犯此轍殊不可爲訓聞各處演戲敬神者靡不點粗俗淫蕩各劇梨園子弟薰香傅粉炫服麗粧談笑描摹盡態極妍無非竊玉偷香故事入廟觀看之人趨之若鶩不獨男子婦女亦雜其中一見花旦出塲無不鼓掌喝采小家碧玉大户瓊姬皆成習慣自然司事者不知其褻故點褻狎之戯以娛羣衆以新耳目一若非此不足以侑神之歡心不足以豁衆之眼界不知此等戲目久在上官例禁之中無奈習俗相沿牢不可破演之者視爲固然觀之者恬不爲怪非惟壞俗抑亦褻神夫聰明正直之謂神其所以受馨香享爼豆者以其保衛人民驅惡崇善也陽世之官旣惡淫戲而禁之豈陰世之神反愛其淫貪觀無厭乎大抵神道最公而最靈凡世間淫邪不善之徒尤爲明神所深嫉故積善必有餘慶爲惡降之白殃此亦理之必然情之至正者也吾人酬敬祭献本以禳災非爲取禍本以邀福非爲召殃自宜以忠孝慈祥之氣感格天心方可上博神歡默邀呵護今乃扮演淫戲敬之適以褻之媚之適以怒之明德惟馨之謂何以不德待神神而有知非惟吐而不　且將惡其不恭而示之嚴罰矣夫欲求福而反以獲罪人卽至愚當亦不敢出此或謂神道設教本爲下等之人非爲上等人說法然敬神之人非盡明逹其意因禍福兩字縈繞於心平日又無修省之功故於淫戲之褻神敬神習焉不察各處演唱淫獻巳如司空見慣自今以後願各廟明理紳董於滛戲概不點演以杜絶此弊而上官亦爲再申禁止若果如此非獨上感天和抑亦下敦民化將見草偃風行戒滛靡而致休嘉風俗蒸蒸日上矣豈不懿歟 
[本館接奉電音]  
　　昨由京友電傳上諭一道敬謹譯登○十月十四日内閣抄奉上諭孫毓汶奏假期届滿病仍未痊懇請開缺一摺刑部尚書孫毓汶著再賞假三個月調理毋庸開缺欽此 
[京師談屑]  
　　前有閒散轎夫勾串匪犯等在慶和三慶兩戲園滋事各戲園聞此消息不寒而慄遂議一概停歇旋由副指揮張君派捕甲人等將所拘獲帶傷匪犯七名於九月廿七日鎖解到城漢侍御孟君研鞫之餘飭役各笞四十六十輕重不等交中西坊主帶回俟傷愈後由城派勇解至各戲園門首枷號示衆限滿實　以示懲儆以後如仍敢滋事一經控告詳城卽行送部從重究辦並諭各獻園應卯差役及各戲班司事人等務於十月初一日一律開塲演戲所有玉成班内受傷之張黑等數人判令自行療治○京北清河一帶莊農向有青苗會凡在會人等遇有偷竊秋苗者立卽聚衆拿獲交會首辦理蓋卽守望相助意也本年七月間有在會之許大訪獲偷竊秋苗之某丙喝令許二帮毆致將某丙登時毆斃許大畏罪用銀二百兩雇某宗室頂凶到案嗣經某宗室在宗人府堂上和盤托出由宛平縣拿獲帮凶許二解府送部審訊一次批交北城内坊押收不料捕役解至中途許二乘間脫逃至今未獲正凶許大由宛平縣派捕弋獲解經順天府移送刑部安徽司審訊大約正凶旣獲應先擬罪銷案帮凶許二想須俟緝獲後另行訊結也○偷竊内廷陳設之太監李某曁窩銷贓物之薙髮匠劉七前經愼刑司行文刑部一併鄒赴市曹正法巳登前報兹悉尚有隨同偷竊從犯太監一名擬發往黑龍江充軍由愼刑司於九月廿三日解赴兵部派役押解起程○逃犯銘榘由刑部山東司承審官會同宗人府承審官按照宗室擬絞押解逃脫仍擬以絞監候秋後絞决無可再加臨時呈進黄册聽候旨下遵行業經具奏奉旨依議欽此其豐潤縣界遞解銘榘之兵捕陳喜等三名經山東司承審官審訊按照疏脫例擬以杖八十徒二年半到配安置由順天府定地起解○德勝門内有甲乙二人同胞兄弟也甲年巳而立風神俊朗娶妻某氏魚水和諧乙年二十餘面貌陋劣中饋尚虚甲以爲憂訪聞城外某鄕邨有某孀婦生一女年甫及笄秀麗無比遂　冰上人爲之撮合某孀婦愛女綦切必欲使坦腹東牀者親來覿面始許結秦晉之歡甲念乙貌陋若親往必致僨事因與　上人議約於某日冐弟之名翩然而往某孀婦見之以爲是固美丈夫也遂以女字之六禮旣成擇於上月杪迎娶吉期已届某　婦送女入門一見新　詫爲不類及見其兄乃卽前之射中雀屏者因以兄弟夥同娶婦等詞赴步軍統領衙門控告旋蒙准　　甲乙到案移交刑部分收南北獄聽候掣司審訊○琉璃廠經華堂書鋪於九月廿 
 
 

Page 2

 
 
七夜被妙手空空兒掘地而入偷竊書籍等物移至穴孔正欲遠颺適遇本城練局哨勇多名向前拿獲携帶書籍等物解局審訊其人供稱年逾弱冠係左近某世家後裔素日不務本業家資蕩盡無可如何出此下策委員邵君飭令勇役看守聽候帶城審訊並傳知該書鋪人等届時到城領贓不竊黄白物而獨於曹倉鄴架中求生活是賊何風雅乃爾 
[聖壽無疆]  
　　十月初十恭逢皇太后萬壽前數日督轅牌示是日五鼓大小文武官員各穿花衣齊集萬壽宫行慶賀禮届期劉制軍豐軍憲率領滿漢僚屬整肅衣冠立於堦下迨班次排齊卽行三跪九叩禮鳬趨表範虎拜修儀分庭燎寳燭之輝覘佩玉鏘金之度雍雍肅肅可謂盛矣 
[方伯行程]  
　　安徽藩憲德靜山方伯陛見出京道出金陵謁見劉制軍面商要公初八日坐鈞和輪船行抵下關府縣各官登舟呈遞手版並派人伺候入城鋪設行臺以便暫駐襜帷前數年方伯任江南鹽巡道時凡聽鼓鈴轅者無不感恩戴德今見憲節遥臨爭欲一見顏色　前車馬絡繹如梭想方伯接見之餘舊雨談心當有一番棖觸也又接𤾆中信云安徽藩署自阿㬘山中丞去任後署任嵩書農方伯並未移節仍住柏臺近日首縣包伯琴明府聞新任德靜山方伯蒞皖有期遂飭丁役鳩集工匠將署中棟宇修飾一新以待戾止招商局江裕輪船於初八夜抵皖方伯之行李箱籠附之而到聞方伯於十二日可蒞皖垣諏吉十三日接篆任事 
[掌珠幾失]  
　　金陵城西某姓家頗小康生一子甫八歲某日嬉戲門外忽被拐匪用迷藥一彈不覺心神帳惘隨之而去至僻靜處將小孩衣服剝下易以敗絮金耳環銀項圈悉納諸懷料理清楚正擬由城根逸出聚寳門行至南宫坊適與某甲相值甲蓋某姓子之舅也見甥獨行踽踽甚以爲疑逕牽其衣問以何往孩痴立若木雞急覔同行之人已杳如黄鵠知爲拐匪所騙遂挈孩入相識者之店噀以冷水飲以薑湯始漸蘇醒言其梗概然舌尚木强未能圓轉自如也嗚呼險矣 
[活捉]  
　　杭州訪事人云松園茶室有三四人圍坐一桌指天畫地謂彭大人被鬼活捉接而𥄯之知候補道彭觀察前數年買妾某氏抱　　　　　　　　　　　　　　 
衾與裯克盡厥職九月下澣觀察因公務輿馬而歸忽然怒髮衝冠雙眉劍竪某氏至前刀勤伺候與觀察脫卸袍褂換易便服而觀察順手一掌繼又飛起右脚靴尖適中某氏小腹高聲直呼昏暈倒地旁人扶而起之而巳玉碎香消矣觀察亦不顧而問焉草草棺殮至於其中委曲談者亦隱約不言外人固不得而知也至本月初旬觀察忽見某氏立於燈下揮之不去問之不答知有冤孽卽登牀假寐不覺喃喃作囈語家人急延醫診治醫者亦不解爲何症投以湯藥不效并乞以經懴超度均無靈騐越一周餘時而已名登鬼籙也事雖道聽塗說錄之爲顯宦人家兒戲人命者戒 
[茅屋飛災]  
　　本月初八日七下鐘時杭州四班橋某姓家偶爾失愼以致成災遠而望之惟見滚滚濃烟扶摇直上少焉赤熛怒煽燦若朝霞約一刻許始熄訪之知焚去茅屋兩椽並不延燒瓦屋 
[穗垣零拾]  
　　廣東候補道施礪卿觀察在鈺歾於省垣擇期本月初三初四兩日開吊督撫司道以下各員均往祭奠○聨摧使蒞任後以前任廣榷使尚住署中是以暫貧民居爲辦公之所上月廣榷使入都述職吏役遂將署屋修整美輪美奂璀璨輝煌刻巳落成聨摧使因筮期十月初十日賦嚶遷之什○本月初十日恭逄皇太后萬壽聖節文武百官齊詣萬壽宫行朝賀　威儀秩秩肅靜無譁如覩閶闔九天衣冠萬國氣象誠盛儀也○新科探花陳子礪太史伯陶東莞縣人日前由省垣回籍展墓行囊充裕頗爲匪徒所垂涎遂糾集黨徒毁門行刼明火執仗兇悍異常太史及家中人皆畏縮不敢聲張任其搜掠一空揚長而去翌日投東莞縣署禀報邑尊卽帶同兵役踏勘飭捕嚴查○省垣西門外馬草捕某姓家於本月初五日午刻茶爐遺火然及積薪以致烈燄上衝冐穿屋頂幸家臨河岸取水非難兼之人手甚多得以撲滅 
[文正書院課題]  
　　初八日馬植軒儲憲課試金陵文正書院文題子貴問曰有一言而可以終身行之者乎二章賦題讀書用三餘以此生有味在三餘爲韻圍爐分韻七言排律一首不限韻 
[逡遒剩語]  
　　自秋徂冬粤商之在蕪湖者舳艫銜接爲數甚多目下米價每石自銀一兩三錢起至一兩七八錢止大致與中秋節前後無甚差池○冬防刻巳開辦然雖經文武員弁徹夜梭巡而羣不逞之流仍未能根株盡絶近日江口元和小錢鋪二街某姓家疊被妙手空空兒穴壁而入竊去衣物銀錢有雪齋少尉親往察視賊蹤比捕嚴緝然未識能含浦珠還否也○江口楊姓在某躉船當小工頭目其妻每赴河干淅米必挈其稚子以行一日其子忽不知所之婦大驚沿途號哭至黄昏時節復雇人鳴鑼找尋直至夜闌依舊毫無蹤影其已入拐匪之手耶抑爲迷失路途耶婦頓失掌珠因想成呆因痴發癎逢人輙抱住歌哭不休噫思子有臺豈獨漢家武帝乎○冬防未辦以前王邑尊先飭各團總將街巷各栅一律繕完其費長街照章由店鋪自輸背街及曠僻之區皆捐廉給發 
[潯陽寒汛]  
　　德化縣文廟年久失修正殿兩廡漸就傾頽羅少垣明府以振興文教爲事率同紳董籌欵修理於本月初五日興工擇於下月初九日上梁此後人文鵲起科甲蟬聨孰非賢令尹提倡風雅之所致歟○奉府憲崇札轉奉學憲盛牌開本院考試廣信接試饒州按臨九江該府屬應試文武生童於十一月初四日齊集郡城聽候考試○朔風凛冽寒氣逼人盼望長天同雲密布初七日午刻果見花飛六出度幕穿廉遥望匡廬山色已成玉琢銀粧絶妙畫意惜不令郭熙冩之○九江福興信局接到省城本局　來金葉十五兩轉寄上海本局查收轉送上月廿八日托輪船水手趙某携帶連接申電此金並未帶到該水手亦無著落現已赴縣報案是否逃匿抑係另有事故容俟續聞○九江全泰盛信現出招帖云兹有王世林之次子年纔九齡在外走失如有收留送信者酬洋若干一顆掌上珠不知能還合浦否 
[罪惡貫盈]  
　　松江北門内有地保黄某者年逾半百素行不軌姘婦某氏復助之爲虐顧忌毫無開設烟館書塲藉佐生計加以詭計多端藉三寸不爛舌以販賣婦女爲長技今秋說合薙髮匠所聘某氏女串通女父圖賴婚姻砌詞備案轉販於鞋匠爲妻計得洋百餘元呑入私槖種種罪過罄竹難書初九日晨起不知何故竟以三尺白綾懸梁自盡書曰自作孽不可逭如黄某者謂非天之明示譴責歟世之作不善者盍以此爲前車之鑒 
[武林氣候]  
　　杭州訪事人云小雪光陰陰晴不定天時和煖無異春陽閱四五日忽北風怒號峭寒澈骨吟肩雙聳榾柮不温晨起視金魚缸中堅氷約厚寸許初九日鳳山門外傳聞已見雪花城中祥　未降也 
[西事譯登]  
　　西國馬戲凡欲到該埠開演必用代理人爲之前驅先到是埠料理一切該班卽接踵而來此定例也相人杜魯冋爲活爺馬戲代理此事屢被所誤前月該班甫至新嘉坡杜卽往臬衙請票將其控告并索取辛金六百九十圓據稱班主行蹤實難捉摸今日命其往東料理該班忽轉而之西明日命其往　賑羅該班又轉而之北儼如伯勞飛燕兩不相值迨今到叻始得同聚一處是以控之惟向該班定議每月例給薪水八十圓合計至各埠費用共銀數百圓並請官代爲追給云云官聽禀畢准如所請出票控告○巴拿馬河屢開屢止所費工本爲數不資現尚懸懸無着此雖緣欵頃之不敷亦由總理人辦理之未善耳兹接九月廿七日倫敦電音言法國王家以是河之總理屢經失信　向棍騙 
 
 

Page 3

 
 
有違合約現已决意將其控告來電又言英京現已設法籌欵爲體恤無業工役之需矣○中俄所議電綫條約業經中朝允肯畫押施行矣查此約議成後經將草稿寄往俄廷聽其畫諾惟至今數月未接俄京回音其所允諾者實俄員札君一人主其事耳○初四日下午港督羅制軍借其夫人赴大酒店遊覽西人德架爲先路之導引遊各處兼備顧問旋遊至後座之新起房舍見層樓疊閣鋪置咸宜净椅明窓一塵不染制軍爲之嘆賞不置遊畢命駕言歸○馬利公主某國王之女也嫩臉羞花圓姿替月聞其名者皆以得一見爲幸羅文尼亞國有某王子亦翩翩年少募其美欲委禽焉乃禀命於教化王代結兩姓之好兹接倫敦電音教化王業已批准許其共諧秦晉永結絲羅惟兩人生有子女須要奉信天主教云○俄國地理會前議委著名遊人普丹年督帶博物人員前往中國及西藏遊覽以便問俗採風考察礦務繪畫輿圖兹聞此等遊員擬分作兩隊一隊往中國之西南境一隊至西藏之西南分道揚鑣以資簡便○荷京遞來信息言近日荷廷以荷屬印度各埠度支浩繁所入不敷所出是以理藩院議於荷屬各地增抽稅項以應支需如火紫土油釐印及鹽等項均須一律加抽至於糖斤一項亦擬將稅加增惟此項則尚議而未定云按荷屬爪亞各地稅項已極煩苛無論各貨一體重徵甚且抽及生理家私之稅乃今更欲增其稅則民尚何以能堪哉○錫礦之產以南洋内地爲最多而或盛或衰不能一律論也據新嘉坡報言施冷哥處採掘錫礦極爲暢旺而運出之錫亦層出不窮計前次霎富火輪由吉冷開行來叻時經該處官憲所徵出口錫稅計共得銀一萬八千圓而火車由高刺載錫至吉冷者亦經官收得車路銀六百六十二圓則其中產錫之多不問可知矣 
[滬南火警]  
　　前晚二點半鐘方在華胥國裏栩栩游仙忽聞鳴鉦報警披衣起視但見大東門外紅光燭天探悉係泉漳會館北首施家弄内太昌生布號對門面北房屋張姓家失愼俄而果育輔元復善等堂及沈香閣坎濟社十鋪道轅松滬釐捐局等處洋龍風馳電掣而來竭力灌救其時火勢披猖向東延燒費姓樓房一幢向西焚及童姓陳姓家爲止對門太昌生布號因圍墻甚高阻斷火路得保無虞直至三點一刻鐘祝融氏始掩旗息鼓各龍亦次第馳回是役也共燬樓房三幢當火熾時十六鋪中南北三局委員各帶局勇地甲到塲彈壓童姓家有一甯波婦人年約四十左右高臥百尺樓頭一聞火起急欲奔逃無如樓梯業已燒斷不能走出遂致葬身火穴嗚呼慘矣昨晨由其親人在瓦礫塲中將屍扒出備棺成殮陳姓之婦某氏因火在咫尺急將首飾箱携取洗至中途忽有匪黨三人攔住去路搶箱而逸該氏擲足痛哭無如之何匪黨猖獗至此誠堪髮指聞起火之由因遺燼墮落積薪致肇此禍云 
[俯准交保]  
　　今年夏間英公堂將會匪魏洪壽王春生劉村生三名解至上海縣訊供收所已列前報前晚黄大令升堂研訊魏王劉同供係江北人向以駕船爲事素來安分不敢爲非大令得供以魏等均非善類判令押候遞解回籍忽有魏某氏上堂供稱洪壽係小婦人之子求准交保領回大令准如所請卽將洪壽交該氏領去王劉仍押候遞解 
[縣案彚錄]  
　　司徒某前投上海縣喊控族人司徒榮芳司徒德林及姚蘭阻棺殮其時黄愛棠大令因公赴省尚未言旋當由襄讞之竇奠高明府升堂研訊著原差同司徒某前去收殮如有不服帶案訊究此已列入前報昨日上午黄大令拜客回署司徒某在大堂上攔輿遞禀訴稱係本邑人現住治下大南門内此案前經訊問現經職員查悉榮芳德林實由沈鶴林及蘭生及叚某等從中唆使致肇訟端求恩澈究大令閱畢著退去聽候核示○鄭阿烟卽鄭天齡被其母鄭高氏扭至縣署喊控違忤已紀前報前晚黄愛棠大令升堂提訊鄭高氏訴稱係本邑人現住頭鋪地方丈夫於去年七月十九日病故當丈夫在日係爲烟膏生理生有四子長子名阿炳迨丈夫逝世後卽爲完姻不料伊將店業閉歇小婦人一再管教置諸不理常將家中衣物典押並與小婦人爲難一言不合肆行毆打不得已扭案喊控叩求重辦阿炳俯首求恩並稱不敢違忤大令以阿炳不應違忤判笞五百板掌頰四十下枷號一月發頭門示衆 
[英界公堂瑣案]  
　　張阿梅訴稱小的家在本邑鄕間某日來租界中售布悞收下僞洋一元今又有張阿其者向小的買布若干匹交下洋銀三元倩人估看云皆銅質是以交捕送案張供稱小的操舟爲業僑居虹口黄茂家洋銀向友人董阿紀收得實不知是銅質現在董已經逃避只求大老爺施恩蔡太守判今管押一月僞洋銀　堂劈毁○張阿大徐阿英二女郎同訴稱某日在治下某繅絲棧做工工畢同雇小車回去突有陳仁才等多人肆行調笑不甘受辱與之忿爭陳等用竹竿亂毆因喚巡捕到來將陳拘送案下陳供稱小的偕友人陳永林及不知姓名之船户同行適張徐二女自後乘小車至將船户碰傷陳卽與車上女子口角及巡捕到來伊等俱已逃去祗獲小的一人永林現在生昌京　店爲夥船户不知住處蔡太守飭押候補提永林及船户到案定於下禮拜六卽本月二十二日覆訊核辦○包探陳阿丸禀稱小的查得積竊張阿來近又竊取陳月娥家衣服是以獲送案下張供稱小的疾病淹煎無從覓食不得巳而行竊尚求大老爺格外原情蔡太守判令管押四月期滿遞解回籍贓存捕房以待月娥往領○盛阿三訴稱小的衣袋内有洋銀四元行至某處被賊暗中竊去及知覺飛步追赶賊卽將洋銀抛棄洎小的奮力拿獲則衣畔祗存一元矣今特送案請辦竊賊梁炳如供稱小的係浙江平湖縣人所竊者祗此一元其餘三元並不知悉今被拿獲尚乞施恩蔡太守判令管押三禮拜期滿解回平湖原籍請地方官嚴加約束起案之洋銀給失主領去○某馬車行何仁甫訴稱夥友謝安利用透工資洋銀二元六角辭歇後誘小的至二馬路某姓所開老虎灶茶肆糾同徐增卿等將小的毆傷延醫調治費去洋銀十餘元目今尚未全愈當時曾投報捕房拘獲謝徐管押今蒙送案請卽訊懲謝供稱小的約何啜茗向索工資雖曾口角紛爭並不行兇毆擊乞恩鑒察免受桁楊徐供稱小的與謝爲友目擊伊等口角婉語勸開不敢帮兇尚求寛宥蔡太守判令將謝笞責二百板遞回寗波原籍不許再來徐笞責一百板交人保出如無保人一併遞解○京師廣益皮　號曾雇山西人晉夢弼潘慈爲夥及辭歇卽盜取貴重皮貨或變價或典錢携之來滬任意花費經包探顧阿六拿獲搜出洋銀解請蔡太守訊供太守飭押候函傳失主來滬核辦爲日巳久失主並不到來捕頭遂將晉潘送請發落太守以前者包探曾禀稱接得廣益來信知失贓甚多命移解天津縣並著捕頭再電傳失主投天津縣備質此已列諸報矣昨日顧探禀稱小的奉大老爺鈞諭卽電致廣益號現接號主皆厚庵晉夢蘭來信言搜獲之洋銀願賞給小的並償零星費用夢弼及潘請卽問釋勒令回籍原信呈求察閱鋪盖衣服及搜出之洋銀一併送案夢弼及潘同供稱小的等情願回籍惟乞施恩太守於起案之洋銀内提出五十元賞給顧探其餘及鋪盖著捕役點交夢弼及潘收管勒令附某輪船回籍原信存案備查○包探陳阿九禀稱楊杏生報稱家中失去衣服六件疑父執羅阿蘇行竊小的查無証據是以送案請追楊訴稱小的在某西人處當更夫羅與父親爲友故任其借宿不料伊乘小的出外竟將鎖掭開行竊包探向之查問堅不認承然外人斷不能至小的臥處伊之行竊無疑羅供稱小的雖曾借宿並不犯竊蔡太守飭將羅交人保釋如查有贓據再行究辦 
[法界公堂瑣案]  
　　山芋香投案具控妾趙氏被林傑夫誘騙捲去金飾等物約值千金查悉林與趙氏東遷西避行蹤不定現在英界梅春里鄧繙譯處借住同轉准詞後立卽出票派包探王榮培赴英公堂會同英捕房與山芋香等前往指提當將林及趙氏一併拘獲解至法捕房昨晨解至公堂山芋香禀訴前因趙氏供稱向在妓院賣娼由山芋香婆作小星繼由山給洋五百元囑往四馬路相近開設妓院山亦時至院中經理帳目嗣因山又與本妓院中大姐有染另築金屋以藏之又將妓院中帳簿擕至家中目下娘姨大姐及燒湯等所掮帶當分毫無著拖累小 
 
 

Page 4

 
 
婦人負債甚多以致時時口角小婦人於本月初十晚因爭氣走出往寄名親戚鄧麗才家居住山芋香爲此事已往上海縣衙門控告數次山亦親到鄧家與小婦人會面數次鄧又將小婦人送至山家帮同理勸山不肯收領欲小婦入出銀二千兩始能過　山芋香禀稱林傑夫專以興訟爲事伊身畔帶有各項紙稿且有押票八張所質盡是金器恐係趙氏之物林答稱山芋香本係著名賭徒聲名甚劣可訪可查趙氏又稱山於三月間娶金鳳紅玉兩妓爲妾七月間販賣與人同轉問趙氏曰爾之禀詞係趙阿四出面究係何人供稱係婦人之兄山稱該氏本無兄長想係林傑夫唆使同轉謂趙氏曰爾旣已嫁山作妾產有小兒豈能棄孩逃逸供稱山芋香欲將洋槍擊斃小婦人因此走避山又稱家中並無軍械不敢擊伊氏稱槍在牀裏面無須抵賴大姐等均在伊處可請大老爺飭差往提同轉問兩下現在有何主見氏稱祇要山不置小婦人於死地小婦人願隨伊回去山稱趙氏不守婦道請發善堂同轉判將趙氏管押捕房半月届期再核林傑夫身帶禀稿顯見干預訟事判押半個月待查明再核○老義泰烟館主張鐘曾欠張蘭坡等洋銀被張將烟膏及烟槍四十三枚携去各債户聞信赶至告知巡街捕將烟槍扣下檢點之餘已被取去烟槍七枝送往法公堂質訊判將該烟館生財盡行拍賈得洋二百七十元照股分派已列前報昨日債户楊裕德等數人投案禀稱此事爲日已久請將拍賣銀兩如數交下張蘭坡命司事趙瑞明到案聲稱主人並未取去烟槍被張鍾欠去洋一百八十元須請照派繼據有恒洋行收租人潘晉卿投案禀稱是日張蘭坡等携槍去時幸爲司閽人所見代爲鳴捕始得追回同轉謂趙曰張蘭坡所爲之事衆口一詞不能任爾抵賴著將張名下應派之洋暫存公堂容後再核其餘洋元准交金山品領去照數分派○維羅洋行主人投案控稱買辦陳新泉虧欠逃逸查有僞期票兩　計銀四百三十六兩此票係抵押貨欵用下有祥茂買辦沈炳成及其夥田乙卿等經手現田已赴紹興請傳沈炳成訊究同轉准詞將沈炳成提案昨晨解至公堂原告投案禀追沈供稱陳新泉有洋燭三百箱抵押我處計銀三百兩立有契據且有田乙卿經手田於下禮拜五可以回滬同轉著交保届期到案備質○包探王榮培禀稱王金郎屢次犯案前晚手携衣服被夥役所見上前追獲衣包已不知去向送案請究王金郎供稱在某輪船買辦張姓處爲夥來申後曾被英界捕房查獲由英公廨送交張處張知小的聲名甚劣遂給洋一元七角令小的回湖北原籍道經法界又遭拘獲求恩開釋同轉謂張姓若肯保爾卽可開釋否則遞解回籍○小烟館主周光成控周雲生以吸烟爲名竊去烟槍一枝追獲人贓送案請究同轉判押候掌責四十下○老沙遜收租人范吉慶控宋兆生欠租洋七元送案請追宋供稱欠洋祗有四元約本月二十四日可以還清同轉著押令繳案○利興廣貨店主關榮岩控沈子云揑造仁記號僞字條向小店冐取明光玻璃五塊約值銀十二兩二錢五分沈子云供稱此字條由楊阿五阿六等囑小的代繕小的曾向楊借洋五元並非串騙同轉著押候拘獲楊等到案再核○徐佩記卽晋恩控唐阿寳等騙去鋪蓋行李内有洋二百三十五元唐供稱受陸阿桂之計箱物現存蘇州陳順興客寓内洋銀業已用完情願回甯波將屋產抵償同轉著押候交保先往蘇州取回行李再行核奪 
[上海北市絲業會館接揚州李維之觀察轉告衛輝災電音]  
　　施少翁鑒頃接𪶌電内開潮等廿日到衛災狀甚重因十四年至今連年水旱爲灾今年仍遭大水極苦貧民實有十萬餘口盛觀察來規銀一萬殊雞敷衍擬請益之可否乞示並轉告施少翁爲感今順硯翁赴省之便先此告知後詳信曾與九太守嘱致候潮等上○前電求協助迄未奉復盼甚衛輝飢民逃亡甚多鬻子女者不計其數盛觀察來銀萬不敷放務乞尊處速籌若干接濟可否乞速電示張潮上翔代李培　由揚轉 
[上海北市絲業會館籌振公所報解東賑棉衣銀兩啟]  
　　啟者前奉東海關道李子木觀察函諭以青州府屬高博樂壽等處災民禦寒無具囑卽勸助棉解濟等因當　廣爲勸募分批報解截至十月十三爲止計共解去新棉衣褲四千一百十件舊棉衣五百件又　粟米規銀三百兩所有關稅運費均冡上海道招商局分别捐免謹請附登報簡奉聞並祈慨解腰纒量爲製助不勝待命之至 
[上海北市絲業會館籌辦順直賑捐滬局報解第三批賑銀啟]  
　　啟者則敬前奉直隸閣爵督憲札飭勸辦賑捐當經兩次報解規銀一萬八千兩禀呈籌賑局憲騐收撥放在案現蒙四方紳富遵照局發革程先後報捐貢監銜封翎枝等項共集規銀三千餘兩卽於十月初十日函託天津源豐潤票號匯解津公砝化寳銀三千兩交局騐收並將各捐生三代履歴連同前捐各户造册禀請彚案詳咨給照藉資鼓勵謹乞附登日報布告同仁[  錢塘施則敬子英甫謹啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
