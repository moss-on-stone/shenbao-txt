# 1918 - 177 - 4916300

 

Page 1

 
 
   
 
 

Page 2

 
 
時評 
[如是（冷）]  
　　求兵則奉省也求將則曹張諸人也求財則外債也執政諸人之能力豈非如是而已乎不有兵何能戰不有將何能用兵不有財何能遣兵而調將執政諸人之宏願豈非如是數者而已乎 
以如是之能力求如是之宏願逹否固勿敢知即達又與我國家人民何益乎我國家人民之存立於世界者豈又如是而已乎願我執政諸人再反覆思之 
[專電]  
　　北京電四省經略權限决定十二條要點關於軍事得隨時會商各路司令善後得指揮地方長官（二日下午四鐘） 
　　北京電政府爲曹經略定權限十二條對軍區隨時與各司令會商關於地方善後可指揮地方長官所索之欵日内即撥但曹僅言準備南下（二日下午七鐘） 
　　北京電前敵軍費本週内待撥者在三百萬以上財部苦無以應（二日下午四鐘） 
　　北京電頃晤梁士詒言四日回津六日自津赴港此行因兒女嫁娶又林紹斐爲彼所囑赴粤者六月四日起程二十四抵梧州因陸在龍州林又赴龍州謁陸須本月四日可到報載林已晤陸及來電不確林實未晤陸又派林往東海亦與聞但勸陸並無條件與政府亦無關係（一日下午八鐘） 
　　北京電馮玉祥請將朱澤黄一旅改編陸軍第三十師批交參陸處核議未决（二日下午四鐘） 
　　　　北京電奉軍第六混旅全部入關現暫分駐廊房豐台（二日下午四鐘） 
　　北京電直督以曹銳兼護將由明令發表（二日下午四鐘） 
　　北京電段派陳文運赴蚌慰問倪督病狀（二日下午四鐘） 
　　北京電日政府願將庚子賠欵返還以興設棉鐵廠爲主要條件（二日下午十一鐘） 
　　北京電美使以田中玉禁止元和行張庫汽車提出嚴重交涉現外部商由參陸兩部會訂取締專章七條答復美使查照（二日下午四鐘） 
　　南昌電陷日參院覆選李尉褘賀國昌陶家瑶吳鈁許受衡當選（一日下午九鐘） 
[外電]  
　　北京電政府與日本正金銀行磋商之第二次大借欵墊欵日金一千萬元已得横濱正金 
 
 
 

Page 3

 
 
銀行本店之允諾决於明後日下午在北京簽字其契約之内容與前次之墊欵契約同（三日） 
　　北京電張懷芝今日由武昌電致中央政府云已於一日抵漢口此次南下途次已與安徽江蘇江西諸省督軍協議就於攻粤計劃意見一致力圖進行一俟預備完畢卽當統率各軍着手進攻廣東云云（三日） 
　　北京電傳聞徐樹錚於昨日由天津來京謁見段總理力說自己無赴漢口之必要而在總統選舉未舉行之前宜由自己任近畿一帶之警備實爲必要之事且應於時宜或須用武力警戒云云（三日） 
　　北京電最近南運河囗囗囗（此三字電文不明）借欵已由熊希齡簽字今日之國務會議討論此事將任熊希齡爲工事督辦（三日） 
　　北京電馮總統目下正與陸榮廷交換意見協商南北妥協問題當其折衝者爲馮總統派往陸榮廷處之林紹斐氏（三日） 
　　北京電政府於本日電命李厚基童保暄迅速進攻汕頭潮州爲其奬勵今明日内可發表授與勳章之命令云（二日） 
　　北京電據政府某要人云政府部内於中國邊疆出兵問題現分三派積極派之主張謂既經與德奥宣戰宣從國際關係上着想急速應準備之機以表示中國之能出兵消極派主張俟攻略廣東後再實行出兵亦未爲遲云云折衷派主張對内問題與對外問題不可相混故一面凖備出兵事宜一面從事討粤此三派中目下似乎消極派最佔勢力要之其結局將視協約國方面殊日本之政策如何而决之云云（三日） 
　　北京電日前關於京奉鐵道借欵駐京英國公使曾提出質問故交通部特於今日聲明謂與日本實業家締結借欵之說全屬虚報而又並無此類似之事項（二日） 
　　廣東電據從可靠方面所得消息在廣東省境内之南軍其形勢大致如下（一）江西省方面李烈鈞所率滇軍之先鋒隊現在梅嶺南方二十華里之地點似未越大庾嶺該軍每月僅受督軍所給發之軍費八萬元除此數以外皆使用軍票日前曾將虎門要塞之二十四生的炮四尊運往該方面李烈鈞現在韶州設嚴重之防備其所定方略似將於該處絶對阻止北軍之來襲聞向該方面進行之北軍爲贛南鎭守使吳鴻昌之二旅與丁功蘭之第九旅（二）福建省方面陳烱明所率福建侵入軍之主力現在白業市（譯音）其已侵入福建之部隊現退至峯市之線方聲濤似在潮州近有北軍占領饒平之說但未證實（三）雷州方面雷州至今尚在圍攻中六月二十五日又派廣東第一師第一團二營馳往該處援助督軍方面似注全力於該方面冀收完全討平之功補給彈藥等品似極豐富（三日） 
　　奉天電關於募兵龍運乾與張督軍協議張督軍依賴吉林孟督軍招募孟以目下游民缺乏之故圓滿拒絶矣（二日） 
　　漢口電援粤總司令張懷芝本日語來訪者曰此次之新任命雖爲討伐廣東但余將暫留於此間俟决定計劃後再赴湘南經略使曹錕當然欲南下其期日雖未定然南下則爲已定之事實來訪者問曰聞吳佩孚己在湖南締結停戰條約有此事否張答曰此乃湖南之問題余等此次之新任命係討伐廣東與湖南無關係云云徽於此言則在湖南之程潛趙恒惕似巳與吳佩孚相疏通而張懷芝等之心目中已無湖南問題似將率大兵而直向廣東進取也（二日） 
　　東京電寺内首相松方内大臣於今日先後陛見天皇人頗注意（二日） 
　　東京電海參威來電云海參崴以西電報不通在海參崴之日本陸戰隊因該處騷擾事件致有一名負輕傷此事與聯合國方面無涉（二日） 
　　東京電德國之對俄政策近日漸次實現俄德特别條約之締結現正在柏林交涉（二日） 
　　東京電俄國米哈愛爾大公最近爲反過激派之所奪目下正在托木斯堯地方爲反過激派所擁戴（二日） 
　　東京電美國限制進口貨目錄中又追加漆布地氈一項（二日） 
　　東京電日本陸軍中將松川敏胤仁田原重行本鄕房太郎明石元二郎海軍中將東伏見宫依仁親王八代六郎加藤定告山下源太郎名和又八郎村上格一於本日均特授爲大將舉行親任之式（二日）以上東方通信社電 
[戰電]  
　　羅馬電意國公報云意軍藉協約軍之輔助昨於苦戰之後佔據伐爾貝拉山敵大軍晝夜反攻均爲意步軍所敗且爲砲隊及飛機機關鎗擊斃甚衆意軍固守陣地俘獲軍官二十一員兵七百八十八人乃屬於四師者並奪獲大砲戰壕臼砲機關鎗等物意軍佔據薩沙羅沙南坡固守之防營一座俘虜三十三人（三十日） 
　　亞姆斯特丹電匈牙利首相維克爾博士在國會下院演說曰我軍之由比亞夫河退走被俘者一萬二千八而我軍死傷與患病者之損失更爲慘烈我軍於意軍第十及第十一次攻勢所折之數約在八萬人至十萬人之問今次損失亦約十萬人外間謡傳匈兵之復經召集者爲數極衆故死傷亦多一節查此次參與進攻與退走之軍共有匈兵三十三聯隊奥兵三十七聯隊即佔匈兵全數百分之四十七奥兵全數百分之五十三意軍於進退之際共折十五萬人其損失遠過我軍或謂我軍損失因缺乏子彈之故不知我軍於六月中旬所備之子彈其數之夥爲前所未有不幸比亞夫河上之橋三座均爲大水衝坍致運送子彈軍需非常困難我軍依豫定計畫整隊而退從容不迫意軍未曾察覺惟仍繼續攻擊此次戰事雖屬可憾但我軍曾以重大之損失加於意軍且使不能派大軍赴西歐陣線此爲共同利益起見所應達之目的而我軍今已達之云（三十日） 
　　倫敦電奥國公報云意軍在伐爾貝拉山進攻完全敗退（三十日） 
　　倫敦電今晨海格將軍報稱敵軍攻擊美爾里附近英防營一座激戰後不支而退英軍斥堠隊夜在陣線各處俘敵數人今晚公報云英軍日間在羅貝克東面襲敵俘虜數人昨日敵飛機不甚活動惟仍爲英飛機擊毁九架逐落八架英飛機失蹤者五架（三十日） 
　　巴黎電今日下午公報云法軍在漢加爾西面等處襲敵得利俘虜數人昨晚十時哇爾克河南岸之法軍佔據摩斯洛瓦與巴細央伐洛瓦間之山脊故法軍已於三基洛邁當之陣線前進八百邁當俘虜二百七十五人内有軍官三員二十八日至二十九日法飛機共擊落敵飛機十五架又擊損十九架今晚公報云法軍在愛恩河南岸聖比愛萊格勒境之陣地稍向前移且俘虜百人陣線他處殊爲安靜（三十日） 
　　巴黎電今日下午公報云法軍在芒第第與洛瓦容間襲敵數次俘虜數十人法軍奪獲庫特里北而敵軍固守之地點一處俘虜二十六人巴細央代洛瓦與凡萊間之法軍陣線已移至希齊至凡萊鐵路東面德軍反攻摩洛瓦東南法軍新陣地互戰頗烈法軍昨日所得之地今仍固守法軍於此數役俘虜約二百人（一日） 
　　倫敦電德國外交大臣庫爾滿男爵近在聯邦議會演說謂古爾倫早經視爲德國土地今據柯夫洛電稱興登堡上將巳下關於土地問題之命令實爲德國佔領古爾倫之先聲云（一日） 
　　倫敦電海軍部公報云英國醫院船蘭杜凡里開塞爾號（一一四二三噸）於六月二十日夜問十時三十分在距法斯特萊特西南一百十六英里爲魚雷擊中於十分鐘内沉没該船由加拿大駛回英國故未載有病兵傷兵船中有辦事員役一百六十四人且載有加拿大軍醫團之軍官兵士八十八看護婦十四人船中共有二百五十八人僅小艇一艘載二十四人登陸餘無下落按照海牙條約德潛艇儘可阻止該船前駛登船搜查而德潛艇悍然不顧一見該船即發魚雷沉之（一日） 
　　亞姆斯特丹電英國内務大臣開夫氏告客謂磋商關於戰俘之條約不致有大困難惟交換俘虜問題較爲周折但彼仍望可以磋商就緒云（三十日） 
　　亞姆斯特丹電維也納電稱奥皇因糧食缺乏無法解决致書德皇開會於大本營匈牙利糧食大臣亦列席聞已商定共同利用所存之榖以至秋收而後已（三十日） 
　　倫敦電各政黨代表（愛爾蘭政黨不在内）會議情形已發表報告而請首相喬治氏主行聯邦制首相答稱彼常爲力主聯邦制之人蓋國會如兼顧地方事務則難適當應付戰後諸問題惟非得公允礙難於戰時實行此制云云（一日） 
[公電]  
　　無錫縣選舉要電江蘇六十縣省會選民公鑒本届省會初選投票定期七月十日各區初選當選名額至今未奉配定依法不能投票兹將本縣初選監督曁選民公電省長原文錄奉台覽應請各縣選民協力主張公電省署無任跂盼省長兼總監督齊鈞鑒前奉沁電以省會初選展限至七月十日舉行仰即知照等因奉此遵將應行籌備事宜照會各投票區主任董事妥速籌備在案今日開會商議進行辦法衆意以初選當選人名額應於投票十日以前宣示載在選舉法第三十二條今已七月三日初選當選名額未奉確定離七月十日僅止七日依法既不能投票選舉監督依法又無變通是項期間之權必俟奉頒初選當選人名額宣示十日以後言能投票請求電轉等語理合據情電請核示無錫縣知事楊夢齡江叩南京齊省長鈞鑒省會初選名額依省會選舉法三十二條須於初選投票期前十日宣示現距初選投票期僅七日名額仍未宣示依法本月十日不能投票除由初選監督呈請展期外應請展期以符法律而重選政無錫縣選民孫靖圻袁宗沂唐圻鎭顧寳琛孫肇圻高瑩楊道樞周學箕華蘭薛翼運錢鑑瑩高汝琳蔡文鑫王勍孫鳴圻唐汝文孫恒圻孫省圻陳冕周汪錫恩蔣士松蔣士榮吳棣朱邦涵王錫祺何榮世倪家鳳陸鳳詔周士模楊光照欽祖植顧寳玨張乃照鄒建章俞霖蔡學煇曹允文華山浦斯湧張有誠蔣曾燠叩江 
要聞一 
[北京特别通信（一七二）（票萍）]  
張懷芝主戰之果報 
曹仲珊病愈殆無期 
借欵熱度益增加 
各派競爭之現狀 
　　愚在一月以前曾數次電告本報言張懷芝南下以後將不保其督軍之位置其初原欲取贛督而代之然陳光遠一見張三之來亦復滑頭滑腦使張無可檢閱之餘地萍澧之役第二路軍隊又屢見負數的告捷之電於是顧盼自豪不可一世之張三毛子竟至欲歸不能欲進不可搔頭弄姿於漢口者十有餘日回魯以後夕陽猶是江山已非不得已來奔京師運動陸軍總長而小段乃當仁不讓佯爲不知於是再不得已而爲援粤之總司令牽線者亦姑以未來之陸軍總長許之二十七日之津浦路上車塵萬丈喇叭數聲再見前度劉郎之蹤跡而張樹元署理山東督軍省長之命令乃發表矣度當局者之用意殆欲使張三立於背水之陣斷其歸路或可勇往直前然敗軍之將不可與言戰粤事未定總長之夢不過鏡花水月聊以解嘲吾人視之則主戰之果報而已 
新聞紙上每與張氏相連爲一名詞且幾與張氏同其命運者尚有一曹仲珊據政界公開秘密之傳說曹之任爲四省經略不啻書一未到期之副總統支票授者未必果有履行債職之誠心（因小徐之心目中尚另有人在）受者乃欲持以貼現而先用故前日曹既就職即有請示權限之電政府中人未有所决蓋經略之名義至爲囫圇若令節制四省之軍隊乎何以處至尊無上之總司令若竟一無所有乎又何以安希望未來副總統者之盛心今日之參陸辦公處亦復議此仍未見具體之電覆雖然曹較諸張頭腦稍清决不肯以多年管業不動産之督軍易一紙未到期之副總統支票也故就職之電即陳明病尚未痊吾人所聞曹固早占勿藥矣然欲其自承病愈步武張三而南下殆一時未能見之於事實也 
愚嘗言之主戰者唯一之目的勒索鉅欵擴張軍隊耳鉅欵何自來惟有取諸名目繁多之借欵近日某項借欵簽字某項借欵將告成立之聲（如京奉路借欵烟酒借欵等說）盈於朝野其中未必一一皆屬可信蓋與段派對立者取以爲攻擊之具亦所難免也然以已往之已成立者觀之其初政府皆絶對認爲無有曾無幾時借到而又已用完矣據今日農商部方面之報告吉林方面某處至某處之森林又欲以二千萬元之借欵抵押於日本其介紹者爲素來長於借欵之陸宗輿財部得此自然樂不可支而農商部則反對之財農兩長幾至衝突云云此又一種重大之借欵消息而愚且信爲近於事實者也 
　　愚前函曾述北京政派活動之狀態兹尚欲再加以簡單之說明使讀者諸君知現在北方政派之眞相但愚不欲直書其名讀者亦自可一目瞭然若爲賅括之評語則無所謂政派也無賴政客向軍閥討生活軍閥亦暫利用之冀遂自己之生活焉内容不過如是（一）甲派昔依合肥今依河間選舉失敗方欲以他種策略媚事主人其主人對之信用尚未甚固且主人至吝甲派之活動未見其十分健全（二）乙派奉事小徐包攬選舉濫支浮費藉以分肥而財力足致甲派之死命且處心積慮在臨時參議院時而已然非甲派後起之秀所可與抗也（三）丙派照例活動不求全勝金錢之力更不如甲乙兩派然遇兩派勢均力敵時此派舉足將生輕重多與東海接近之分子（四）丁派雖非以武力爲後援而財政金融操縱彼手此次活動與上述之甲乙兩派皆貌合而神離而比較與乙爲親密選舉結果分子亦復不少此派在政治上有甚大野心現時之活動乃在造成天平秤上法碼之資格俟將來甲乙兩派各不相下時彼投甲則甲勝投乙則乙勝各方面皆欲與之携手而彼却居於閒靜地位以待時機之來 
　　愚與某要人談及此次選舉之怪狀某要人比議員爲貨物而某某派領袖乃係出資以居奇者蓋必先有先貨物將來始可高其價格以挾制需要之人故今之不惜出重金以購之者誠知他日爲必有人償還其值且有厚利之可圖也又有一罕嘗如某派欲人從己許之以副總統必先有可以造成副總統之議員許之而人乃信猶商人之必有貨物而人乃對之無疑慮也嗚呼議員諸君抑何可憐而終身不脫貨物之窠臼哉 
[不暇計數之借欵]  
　　最近以來中央財政支絀巳極而前敵請欵動輙百萬政府窮無復之則日恃外僨以爲生活近月中所已確實成立者有電報借欵二千萬元無線電借欵五百萬元吉會墊欵一千萬元奉天借欵三百萬元而其在醖釀之中現在尚未能證實其確已成立者則更難數計如烟酒借欵二千萬元造船借欵一千萬元鳳凰山借欵一千萬元京奉借欵二千萬元廣東礦山借欵五百萬元七年公債押欵一千萬元推廣電政續借欵六百萬元地租借欵一萬萬元森林借欵二千萬元印花稅借欵二千萬元以上諸說漸起漸減究竟孰爲可恃孰爲鳳傳現實無從斷定也聞廣東借欵本由龍濟光主動指定充廣東軍費惟日人方面以該項礦山屬於農商部管理故要求龍氏轉請田總長簽字方爲有效惟田以此事關係重大必須愼重而行殊有諉卸之意故兩下交涉尚未成議龍以待欵孔急日昨復分謁段田極力要求以期達到簽字之目的至京奉鐵路借欵則由曹兼財長與日商商辦但英公使朱爾典氏昨曾向某當局提出非正式的質問書略謂京奉路建築時曾由英國借欵英人實享有該路工程師及查賬等項之權利今聞中政府以該路向日本抵押借欵業將成議所有日人應享之利益與英國原有之權利有無關碍請爲詳細答覆云云則此事完全成立恐尚有多少曲折也頃又據有責任者之所聲辨謂此說絶對無根因該路早已抵押於英國原借欵二百三十萬鎊另有滬杭甬等借欵與此亦有關係現尚未届還清之期决不能另生關係於日本云云但此種聲辨究竟可恃與否吾人亦不敢遽爲斷定至昨日則更有森林大借欵之傳聞據傳政府現以某銀行總理之介紹將以吉林省某處之大森林抵押日本借欵二千萬元財政部方面業已同意惟森林事業與農商部之職權有關提出討論後聞農商部大爲反對昨日尚在相持不决之中按森林爲國家重要産業即吉林現有森林若開發之後其利益有數萬萬元之鉅去年頒布森林法規定森林不許外人所有所以保存國富立法至當今於此當物淨盡之時當局者豈眞欲令未來之萬代國民窮無一文俱餓死而不設法耶此可異也又聞此事仍係滙業銀行陸宗輿介紹陸與東省森林事業夙有關係日人方面何人主持現尚未悉並聞事前曾得吉林督軍省長之同意一部分供該省某項支出之用惟農商部則仍尚反對也此外又有印花稅借欵說聞與日人磋商已有頭緒欵額爲二千萬元以全國印花稅收入作抵一說謂當局初意本擬用煙酒公賣爲押品因有種種窒碍進行頗不順利遂改以全國印花稅爲抵斩債額仍爲二千萬元惟進行至如何程度現在尚無所聞此外尚有一事性質略異據二十七日京津太晤士報北京通訊云某部總長現將東陵四週之古樹售與他人刻下正在從事砍伐並用車裝運前往此則現今中國政界之常事也查政界中人欲行籌欵不問何物均願犧牲是以某某晨報所登變賣孔陵及售賣天壇與某汽水公司等事誠無足異也故各部籌欵惟一之善策不問何事何物祗在該部權力範圍之内即可任意售賣之而對於保存國粹聖賢遺蹟及貽後世子孫負累之關係則概不過問至於售賣東陵古樹之手續尚未探悉其中有無受賄情事則不得而知然推忖情理則意中事也至類似此項之大貿易尚有數起余正從事調查云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近之出兵問題]  
　　出兵之聲前曾一度喧傳後日本以時機未熟旋即中止我國本與日本共同動作因之亦即暫停進行蓋出兵問題至此已告一段落矣乃至近日情勢又變蓋自本月十八日俄人救國會在哈埠開會議决要求協約國出兵干涉俄亂以來日本人已在東京方面連開會議其所以未能卽定者則因美國態度尚未確定之故昨日政府曾收到駐日章公使急電一通内容即係報告日本東京會議出兵各事鮑孟二督前日亦有此項急電據鮑孟電告則稱日本對於俄人救國會巳有答覆内中並有務請訓示機宜俾有遵循等語一說則謂本日閣議對於此事已在鄭重研究陸海軍會議甚忙因是之故我國政府亦已開始討論二十九日閣議上午十時許開議内務錢總長臨時請假外交陸總長因星期四晚車赴北戴河局暑亦請假未到因某項重要外交案須加討論遂臨時電邀陳次長代行列席開議後即先議此案並報告關於日本將出兵西比利亞之各處來電所議情形無從探悉惟日前徐樹錚曾建議於政府謂當先平定西南後再行出兵東北聞段總理鑒於國内大局收　尚須時日亦頗認徐之主張爲當但以情勢言之中國既與日本協定共同動作則日本果决定出兵者中國亦焉能自異雖以小徐之勢力亦安能抗此大局所趨之潮流乎參戰處主任靳翼卿將軍近來態度益形消極雖經　總理慰勸迄無銷假之意前日外間喧傳豫備參戰之魏宗瀚所部近亦奉令南下皆可窺見此中消息之一斑特不知四圍之形勢今後尚有變化否耳 
[吉會借欵豫備合同全文]  
　　吉會借欵預備合同已於本月十八日簽字由財交兩部會呈於二十七日奉批准如所擬辦理此案遂完全成立兹錄其原呈如下爲訂定吉會鐵路借欵預備合同密呈鈞鑒事竊維我國由吉林達延吉南境及圖們江以至會寗一帶物産豐富非建造鐵路不足以利交通查前清光緒三十三年間我國與日本訂定新奉吉長鐵路協約第三欵乙項内載嗣後吉長鐵路添造枝路或再接展其建造之事應歸中國政府自辦如有不敷之欵項應向公司籌措又宣統元年七月間我國與日本訂定圖們江中韓界務條欵第六欵内載中國政府將來將吉長鐵路接展造至延吉南邊界在韓國會寧地方與韓國鐵路聯絡其一切辦法與吉長鐵路一律辦理至應何時開辦由中國政府酌量情形再與日本國政府商定各等語有此各項根據是以日本方面對於此路投資屢向我國提議自上年吉長借欵合同改訂後進行尤亟我國顧全前約其勢自未便堅拒現與日本股分公司日本興業銀行所代表之日本興業銀行台灣銀行及朝鮮銀行商訂吉會鐵路借欵預籌合同共十四條以爲正式借欵合同之準備此項預備合同成立時由上列之銀行先墊日金一千萬元十足交欵並無回扣年息七釐半一面由我國擬定該路應需建築及一切費用由該三銀行就議定金額代爲發行同額之民國政府五釐金幣公債其公債期限爲四十年自發行之日起至第十一年開始還本分年攤還即以現在及將來本鐵路所屬之一切財産及其收入爲擔保此外未及規定之條項準照光緒三十三年十二月十日訂定之津浦鐵路借欵合同協議决定以上情形經國務會議議决並雙方磋商就緒於本年六月十八日將前項預備合同簽字除分咨外理合鈔錄合同全文恭呈大總統鈞鑒訓示　行再此案係交通部主稿會同財政部辦理合併陳明謹呈 
附錄吉會鐵路借欵預備合同如下中華民國政府（以下稱甲）因建造自中華民國吉林經過延吉南境及圖們江以至會寗之鐵路與大日本帝國股分公司日本興業銀行所代表之大日本帝國股分公司日本興業銀行股分公司台灣銀行及朝鮮銀行共三銀行（以下稱乙）之間訂定左列預備合同以爲正式借欵合同之準備第一條甲速即擬定本鐵路之建造費及其他必需之一切費用徵求乙之同意乙就前項議定之金額代甲發行同額之中華民國政府五釐金幣公債第二條本公債之期限爲四十年自公債發行之日起算第十一年開始還本用分年攤還方法辦理之第三條甲俟吉會鐵路正式借欵合同成立同時即着手建造鐵路期其速成第四條甲與大日本帝國朝鮮總　府鐵路局共同建造國們江鐵橋而負擔該建造費之半額關於本鐵路與朝鮮鐵路之運輸聯絡另行協定務以兩鐵路運輸之發達及聯絡之圓滿爲宗旨第五條甲對於乙提供左列之物件爲本公債付還本息之擔保現在及將來本鐵路所屬之一切財産及其收入甲非得乙之承諾不得以前項之財産或收入爲擔保提供於他人第六條本公債之實收額比照中華民國四年十二月十七日甲與横濱正金銀行之間訂定之四鄭鐵路借欵合同之規定定之伹須較有利於甲本公債之發行價格依發行當時情形另協定之第七條關於以上各條所未規定之條項準照光緒三十三年十二月十日訂定之津浦鐵路借欵合同甲與乙協議决定之第八條吉會鐵路正式借欵合同以本預備合同爲基礎自其成立之日起六個月以内訂定之第九條乙俟預備合同成立同時對於甲墊借日金一千萬元十足交欵並無回扣第十條本墊欵之利息爲年息七釐半即對於日金一百元每年付息日金七元五十錢第十一條本墊款以甲所發行國庫證劵貼現之方法交付之第十二條前條國庫證劵每六個月換給一次每次以六個月分之息金支付於乙第十三條甲於吉會鐵路正式借欵合同成立之後以本公債募得之資金優先即带付還本墊欵第十四條本墊欵之交付償還付息及其他一切之授受均於日本東京行之本預備合同共備中日文各二分甲乙互執各一方如關於本預備合同解釋上發生欵義時以日文合同爲準中華民國政府交通總長曹汝霖中華民國政府財政總長曹汝霖日本帝國股分公司日本興業銀行總裁土方久徵代理眞川孝彦中華民國七年六月十八日大日本帝國大正七年六月十八日 
[攻粤中之三要人]  
　　曹錕消息曹經略日前在津就職後曾有一長電來京請宣布經略使職權並請將援粤正副司令及攻粤各軍職責分别規定政府對於此節前日閣議後昨日又交參陸處會議規定聞政府之意將來關於援粤軍事統責成張子志總司令完全負責攻川各軍則令聽曹使號令至參陸處會議結果如何現尚未悉一說謂此問題前日閣議依然未决故亦未有覆電致津昨日參陸辦公處會議時間極長亦無結果蓋經略之意義上其權限非常難定又須顧及與張總司令等之關係恐一時尚不能具體决定也曹自任命經略使後不惟政府方面促其南下勉膺重寄即川湘贛等省亦莫不來電歡迎冀紓急難曹對此勸駕聲中似有碍難再爲遲延之勢惟曹感日來電則謂奉令勉膺重寄辱蒙賜賀實不敢當賤恙僅胃氣未能調順現正加緊醫治一俟稍痊即行南下云云其實仍無確期也 
　　張懷芝消息張子志總司令於二十七日午後抵蚌與倪督會晤後即搭原車於二十八日早七時抵寗與本督共商軍事至午後即又復乘建安船馳往九江並聞張子志在離濟之前曾專電中央請調京師警備司令部參謀宋玉峰任爲援粤司令部總參謀長當得中央允准宋已於早乘京漢快車南往漢口并聞宋奉命後在參陸兩部公府各調軍事要員二人並在司令部調用數人又在陸部調用差遣數十人均於昨日隨同南下張氏此次離濟携帶山東新成補充旅第二團第三營兵士一營當時中央曾派何宗蓮赴濟與張接洽張南下後何即由濟北旋至援粤總司令部决定暫設漢口目下正將原第二路司令部從事改編日内即當成立 
　　龍濟光消息龍濟光近因雷瓊形勢較緊亟欲回粤而中央應撥餉需未能照交而所募軍隊亦未能如期招就聞龍使三十日復面商政府由九師抽撥五營并分給七年公債五百萬元以便即日回粤又一方面云龍氏此次來京應領各欵約在二百五十萬之譜業邀總揆尤爲全數發給現欵於二十九日交諭財政部務於下星期内（即本星期内截至六日爲滿）將該欵完全撥交龍氏以便伊早日携之南返又一方面云龍裕光昨由香港拍來急電分呈府院據稱雷州近因餉械缺乏乃敵軍又新添派陸軍第一師向雷猛進勢甚危急而駐粤海軍近亦有謀爲襲擊瓊崖消息務懇速令援粤各軍兼程南下以便合　敵氛等語并聞此項急電已批參陸辦公處議覆矣 
[張陳再會於潯江]  
　　張懷芝檢閱湘贛曾憤其過潯時威武森嚴　迎甚衆必謂振旅凱旋乃意中事初不料其有第二度之南下也此次回京被命爲援粤總司令率兵進攻粤東駐節漢口遥爲畫策聞將由副司令吳佩孚親赴前敵實地指揮張氏此行由濟南啓程乘京浦車轉輪赴漢故有第二次之過潯而歡迎之聲依然不絶於耳先是九江接浦口電張氏准二十九號抵潯贛督陳光遠即有來潯歡迎之說昨（二十九）晨各商號一律懸掛國旗軍警列隊鵠立江干專候張氏節麾陳督則於五時乘專車抵埠軍界自吳帮辦政界自汪代道尹以次均至車站迎迓聞陳督隨行者有主任參謀王鈞副官史長慶衛隊營長章錫麟實業廳長夏同和承啓官楊富榮及電報股譯電員書記處書記共八人衛兵十人號房二人下車後咸從督軍偕往鎭署下榻是夜吳帮辦在署僱請伶人演劇以供陳督歡娛及至二時張氏果乘建　兵艦來潯未及陳督前往歡迎而張已乘輿直入鎭署矣彼此相見甚歡今晨在鎭署開軍事會議列席者爲張總司令陳督軍吳帮辦及張陳從行之重要人物内容秘密無從探悉嗣又往吳帮辦花園賞玩回署少憇即乘輿南達兵艦沿途軍警衛護嚴密陳督軍及潯城文武各官均送至艦中而别聞陳督准今日下午讌請軍政各界大約回省當在明日也 
[外交界之兩盛會]  
　　三十日下午二時同文館同學之現在外交界者假座外交部大樓歡迎駐俄公使劉鏡人擬議中之瑞士公使劉式訓及自恰克圖來京之新簡阿爾泰辦事長官張鳳輝諸人周自齊等亦與會聞劉鏡人公使回俄與否尚須視日本駐俄公使之行止而出同一之態度至政府此次招劉來京有何任務尚未明言劉式訓本有瑞士公使消息但現尚未正式發表劉亦尚須先歸江蘇原籍開會後寳主暢談甚爲歡洽至下午四時始散又聞劉式訓將任瑞西公使確已經閣議决定惟此項命令以副署無人一時尚難發表陸外長現在請假赴榆關避暑尚須兩星期方能回京俟陸回京副署後後方能頒布 
　　駐京美使芮恩施氏近將歸國聞曾語人有要務須面陳本國政府而我國駐美顧使亦將回華一行亦因中美外交上要務須面陳政府之故其互相回國頗有重要關係又聞美使回國已有定期外交當局因於昨日上午十二時設宴團城爲之餞行惟以陸總長現在病假中遂由陳次長籙主席陪席者則多係外交委員會中之要人刻又聞美使已於昨晚八時三十五分乘車赴津矣到站歡送者頗多 
[中央政事三日紀]  
　　公府情形二十八日馮總統於午後一時到辦公室照常披閱要電數件並派員往詢錢幹臣總長病况三時約約張仲仁秘書長惲公孚秘書等至辦公室密談良久四時後師處長入府報告參陸會議情形總統與之接談約半小時之久即退入内室二十九日午後三時十五分總統在辦公室延見陸軍總長段芝貴又與張秘書長談話片刻因天氣炎熱遂退入私室休息三十日星期公府在職人員大半未進府應值聞馮總統因無要公至下午三時二十五分始臨辦公室披覽曹經略使李援粤總司令陳贛督拍來要電數件於四時十分傳見湘籍前國會議員易宗　（易氏係張紹曾將軍來函介紹者聞與時局前途有關）談話約五十分鐘遂作辭出府該三日内公府情形頗爲寂冪寞 
　　國務會議二十九日之國務例會段芝泉總理於上午九時到院各部總長除錢幹臣内務總長因病請假未到陸外交出京由陳籙次長代行出席外餘均於十時五十分到齊上午十一時開議首由段香岩報告參陸會　所决定之援粤援川各種計劃各部總長無甚異議按照原案通過次由段總理諭令將援粤軍經費問題提前討論公决交曹兼財長竭力籌撥并由段芝泉總理規定交欵時期此案議畢後即由陳外交次長報告某項邊防要案曁駐日章公使最近所來之要電各部總長對於此事曾作最詳細之討論此外僅議决普通財政案曁任命官吏案數件即由段芝泉總理宣告散會又聞二十九日閣議曹錢陸三總長均未列席惟外交則由陳籙次長代行出席所議爲（一）英國交涉案討論頗久尚無辦法（一）海軍軍官等級案經法制局重行修正無討論曾經議决（一）河南福公司鑛業交涉案未能詳爲討論此外復行提議增設海軍倉庫未了問題 
　　參陸會議參陸辦公處二十八日上午九時下午二時曾兩次召集重要會議均由段香岩總長主席第一重大問題即劃分曹經略使與援粤總司令權限案討論良久尚無結果次將援粤援川曁規復湘東湘西各項軍事計劃一一核定二十九日上午九時復召集例議一次繼續議决援粤軍支配案與劃清曹經略使與張援粤總司令權限案聞此兩案尚須報告本日閣議始能完全决定三十日雖爲星期參陸處以軍事案較多并不停頓照常辦公師嵐峯君及各參議等於午前十時先後蒞處聞對於出兵西北問題依據英國巴參贊日本船津參贊前日見總理之談話有所籌備微聞派遣遠征軍赴歐一節與西北出兵劃爲兩項蓋遠征係與聯合軍取一致之行動西北出兵爲國防計畫之一種必須單獨與日本商榷其他關係　餉之案則有曹使之請發第一路積欠餉項之百零五萬已飭財部趕籌陳贛督之請五十萬則尚未核准 
[七年公債第一次還本]  
　　七年短期公債第一次還本一日下午在中央公園舉行抽簽十籤每籤抽中債票四十八萬元合計共中債票四百八十萬元昨日中簽號數（第一簽）一零號（第二簽）二號（第三簽）二六號（第四簽）三九號（第五簽）四八號（第六簽）五一號（第七簽）六一號（第八簽）七七號（第九簽）八七號（第十簽）九三號據財部委員報告云查七年六釐短期公債政府發行意旨係爲歸還中國交通兩銀行欠欵及補助該兩行之整備金原定額數爲四千八百萬元嗣因召集兩行徵集發行方法之意見僉以公買必須收責京鈔始能達整理京鈔之目的但收買京鈔而政府欠兩行之欵截至本年三月底止本息併計已達九千三百萬有奇兩行京鈔之流通額及存欵額數亦復相等故兩行及商界均要求擴張債票額數爲根本整理之計畫籌商再四意見相同政府因再發行長期債票四千五百萬元名爲七年六釐公債以足九千三百萬元之數其發行方法卽將兩種債票各按五成數目配搭出售概收京鈔償還本息均付現金現届短期公債第一次抽籤還本之期照章應還四百八十萬元業經政府籌出的欵分交兩行各二百四十萬元預備支付凡購此項公債均有收入現金希望也 
[洪述祖案起訴與運動]  
　　數年前引起政治上極大波瀾之宋案重要嫌疑犯洪述祖由滬解京尚覊押地方廳中聞此案偵查主任之檢察官爲王維翰復經查履中楊天壽等檢察官多次偵察日内即將以敎唆殺人犯起訴按中國五年來國内之大亂皆起因於宋案現該案要犯先後斃命生　惟餘洪述祖而尤爲主要敎唆之人故此案爲舉國注目之大案惟據與洪氏方面有關係者所言洪知起訴後判决必難逃罪且敎唆殺人罪一經成立其罪刑亦必不輕現已暗託某要人代爲預行運動特赦但以何種理由爲詞請求特赦吾人殊難索解也 
[關於軍實之新動議]  
　　請設皖兵工廠聞皖督倪丹忱前請以鹽斤加價設立兵工廠由皖省自造軍械政府並未核准前日倪督又電催辦此事並陳明地點設於蚌埠　需材料　以　官之　寗繁之煤惟經費則仍以皖省全省鹽斤加價項下籌撥兹悉政府以鹽斤加價一層一則與民食上有關一則鹽稅歸鹽務署稽核未能率行批准現尚在考慮中 
　　請　海軍倉庫海軍總長劉冠雄爲整飭艦隊起見曾提出一說帖請於福建之厦門上海之吳淞江蘇之江隂下關江西之九江湖北之點魚套田家鎭山東之烟台設立海軍軍需存儲所（即海軍倉庫之變稱）前日提交閣　閣員等以此事關係海軍軍實將來參戰準備尤不可緩惟經費浩大一時無從籌措現在惟有令知海軍部將各處應設存儲所計畫編一概算表呈送閣議再行酌量緩急分别後籌備 
[雍和宫喇嘛案近聞]  
　　雍和宫之喇嘛白法光自稱活佛妄以藥粉按摩治病借以誘惑婦女廣收女徒（每人給予該喇嘛相片一紙）致有種種暖昧情事東北城一帶街該巷議引爲話柄並經報紙揭出曾由内左四區警察署據情舉發京師警察廳對於此事甚爲注意迭次派員認眞澈查情節顯然當由警廳於月前將該喇嘛傳案訊究已審問數次昨復由司法處傳集證人與喇嘛對質以明眞相兹將各證人所供錄下全子明供稱曾代其妻求藥治病並購買該喇嘛相片供奉某日至廟見該喇嘛送出一十八九歲之女子其狀似初睡起者據聞即係某府格格當時即甚爲疑惑後聞人言汝何　供奉相片凡供奉相片之人均須與佛爺有關係者益悟該喇嘛行爲之不正當今蒙古官廳爲地方除害實爲地方之幸云云赫輔臣供稱某日至廟求藥未能求得正在守候見一人行至廟門大呼腹痛即向乞求藥粉醫治余即與之振談據稱爲講武堂學員王克昌並非眞來求藥因外問對於白喇嘛　說有種種不名譽事特借此前來偵探當時兩人談話甚爲投契遂相約一同偵探之果於晚間見該喇嘛送出一穿庫緞衣服年十五六之女子並爲之代雇洋車個中情事噯昧可以想見云云粱劉氏供稱其乾媳某氏曾因病向該廟求藥後在廟内見一女子在白喇嘛室中爲之縫枕頭並攔阻他人入内遂知其中必有噯昧囑乾媳不可再往求藥云云趙福氏供稱該氏向係在某府做活計者故於該府情形言之甚爲親切據供白喇嘛時常至府中與福晋格格頗爲親密如多日不來即由福晋格格親往迎請有時二人同往有時一人獨往白喇嘛來時即偕福晋格格在室中不准他人入内說是念經然而却聽不見念經之聲至外間所傳某貝勒氣死一節或係因家事然不知其詳又福晉格格近來母女不和一節其原因亦未盡悉云云以上爲四證人之供詞問官茹君諭該喇嘛曰街談巷議報紙喧傳尚可說是謡言如今各證人所供均屬親眼目睹之事且諸人與汝無仇决非挾嫌誣指汝尚有何說該喇嘛謂情願認罪然縱使將我鎗斃我心中坦然無愧我施藥治病乃是行善云云問官又諭以汝之種種行爲造孽非淺是行善是行惡汝心中自能明白不必再以空話辯飾亟宜盡吐實情此昨日該案經過之大概情形也 
[黔省議會反對新選舉]  
　　籌備國會事務局接貴州省議會來電略云前閱報載中央將指滇派川粤桂黔五省旅京同鄕組織新國會兩院議員選舉不勝駭異本會當經電告旅京黔人否認兹復接京友電稱指派之說將成事實查舊國會雖被非法命令解散任其尚未終了法律上之機關猶存舊者呇未滿任新者何由發生兹不依法召集僅指派京同鄕名義組織選舉實屬違反民選原則本會絶對否認除再告我旅京黔人外用特電達尚希亮察黔議會叩宥按據國會事務局所述則新國會之選舉各省區均係依照法定程序辦理西南五省選舉現尚未聞政府有指派旅京同鄕組織之事也 
[龍運乾來奉招兵]  
　　奉天消息云龍濟光氏欲厚積兵力以攻兩粤曾電請政府允准添募兩師再電張軍長委派龍運乾携欵五十萬來奉募兵並請妥爲照料聞小龍已偕同汪涉雲狄蔚奎范連全鄭英琪四司令來奉招募其兩師師長及連長由巡閱使委派其餘排長司務長概由張督軍由奉軍挑派故四司令已委定爲四旅旅長所帶軍官八十名皆委爲連長其排長司務長均由奉省二十七師軍隊前改編混成旅時挑選已盡至二十八九兩師所挑者尚屬寥寥張軍長與汲吳兩師長磋商此項軍官概由該兩師内挑選刻已電飭各該旅長遵電拔選二百五十名其餘由東邊鎭守使選送百餘名又聞龍濟光知奉省尚有軍械數萬前已電致張軍長請借爲兩師之用經張允准電覆始派龍運乾來奉待募募有成即行如數借撥而服裝兩萬三千套亦由奉省軍用被服廠訂製並 
 
 

Page 7

 
 
　　師　　子　既日奉省借用　　以此項軍火　乎　要於借發後即電請政府立案通咨各部知照奉省軍隊雖易招募而前　七旅至今尚未成立若再添招恐難辦理然偏遠縣屬尚未招及張軍長將令由粤來奉之軍官八十名定爲連長職位分派撫松長白安國安廣突泉興京通化輯安臨江醒仁曁東蒙各縣招募并飭該知事警長互相接洽帮助以便成軍 
 [P唐蓂賡電駁章太炎> 
　　章太炎前於去渝之時曾通電指摘滇軍不攻武漢暈　唐繼堯亦致電太炎反脣相譏文云重慶章太炎先生鑒得有電本欲一笑置之雖然自居渾函而聽先生蹈失言之過非所以優禮賢者漢以　爾起抗羣兇舉鼎絶　自知竭蹶然以法紀不宜澌滅國事不宜顚覆故悉索　賦扶義而西並非睚眦之怨亦非存侵略之恩也自與師以來喋血千里蜀中叛徒僅乃戡定當湘鄂告急正我軍駢死苦戰之時卒難分兵應援心肝爲之俱裂非如公等一摇筆鼓舌卽可以會師武漢直揭幽燕也繼堯前此主張和平者以内爭未息外患交乘恩得一當以弭　難耳彼昏不知終未　禍漢省雖止　一矢一石終必堅持此護法救國之初心寗能　滬求合轉鳳樓奉使北行之說不識先生從何得此夢　之言在先生暢所欲言非必故爲　觖然擇言不審足以摇惑聽聞恐互相猜疑或至貽誤大局望先生愼之繼堯印 
[直隸水漲之危險]  
　　直隸安平縣境之　沱河日前因上游山水暴漲水由北岸溢出淹没民田數百餘頃早禾均已無望惟爲時尚早尚可補種晚禾直隸省長曹銳以保定近來河水漲發實屬堪虞昨已特派河工測量員往保會同道尹許元震認眞勘驗以資防堵警察廳廳長楊敬林近四各河水勢暴漲亟應設法預防昨已通令四鄕警察分駐所署員每日飭派長警查驗堤岸有無危險迅速報廳以便修築警察廳工程處二十七日報告各河水勢云一北運河金鋼橋今日早七鐘報稱水漲二寸一南運河金華橋今日早七鐘報稱水無漲落一辛莊浮橋今日早七鐘報稱水無漲落一西頭小園今日早七鐘水漲二寸一金湯橋今日早七鐘報稱水漲三寸五分二十八日報告云北運河金鋼橋今日早七鐘報稱水無漲落一南運河金華橋今早七鐘報稱水漲一寸一辛莊浮橋今日早七鐘報稱水無漲落一西頭小園今日早七鐘報稱水無漲落一金湯橋今日早七鐘報稱水落五分又據馬廠九宣閘報告南運河水深一丈一尺三寸比昨日漲七寸減河水深六尺五寸比昨日漲五寸閘門水深一丈二尺一寸比昨日漲一尺八寸南一二道閘十二塊板過水一寸北一二道閘十二塊板板上過水一寸正面閘板十一塊過水一尺一寸 
[徐州快信]  
　　津浦路北段大汷口山水暴發鐵橋被冲損壞二十九日天津下行車僅開至泰安府而止浦口北行車開至兗州聞從事修理通車尚須三四日 
　　　海鐵路歸德府迤西路線亦被雨水冲毁連接二十餘華里不通車業已三日坍塌工程較大預計修整通車須十餘日 
　　北關外偏西小土城門内新安武軍十四營駐紥所（内駐兵士兩　）三十日下五五點鐘積藏之炸藥不知因何暴發轟聲浩大　聞三四十里一時濃烟彌望碍石亂飛全城屋宇齊鳴人人驚惶莫知所措旋經調查炸死兵士數人附近屋宇震塌壓斃及飛石擊斃者數人受重傷十餘人至毁損之房舍脫脊倒牆玻璃破裂者更有百數十家之多 
　　三十日下八點南關外西波牆突有匪徒數人冒充軍人闖入張大烈住宅將其嫡孫張仁安及管事人張某架去出西南土城逃竄張爲徐城巨富未知將來勒贖婪索若干按徐城東西北數百里久稱盜藪現僅有新安武軍六營分紥數縣不敷防守徐城兵單故土匪膽敢入城架人甚屬可危 
[杭州快信]  
　　齊省長今日（三號）午刻在署盛張筵宴東請新選參議員沈 
銘昌等歡讌當道陪座甚夥 
　　楊督軍昨派　爾康携帶　賞物品赴閩垣浙軍前方慰勞軍士業已首途 
　　贛督來電報告二十八日收復虔　敵已潰竄龍源壩等處省署第一科科員邱祖德奉委辦理桐鄕統捐局長昨已呈報到差所遣職務兼招待室辦公員以劉叡接替 
　　杭縣看守所记地兩檢廳未决押犯共達三百餘名現因時症流行所中傳染極速故句日　已保釋一百餘名 
　　温屬玉環縣濱臨大海近來盜匪出没騷擾異常該處士紳紛電省長派隊塡駐俾資鎭懾已飭六區三營吕建標營帶（向駐大荆）尅日率隊調防該處 
　　省會二區警正前鄞縣知事王家琦有即日調署紹縣消息敎育伍廳長呈請委應治良充　縣勸學所所長省令照准 
[南京快信]  
　　援粤總司令張懷芝通電與贛督陳光遠接洽畢即赴漢計畫軍事 
　　聞徐樹錚派李某在徐州大招新兵巳募足一旅尚須續招 
　　聞倪嗣冲近在蚌患足甚劇一切軍事由馬聯甲代行 
　　聞齊省長病已見愈飲食難進即刻尚不能批閱公牘 
　　李督昨召集軍事會議各師旅團營長均列席 
　　湘張敬堯派王副官赴無錫採辦軍米五萬擔咨請齊省長飭各關卡驗放 
　　海州鎭守使白寳山徐州鎭守使張文生電告徐海匪患肅清請派員協助辦理清鄕以絶亂源 
　　鳳凰山鐵礦借欵尚未成立聞農商部昨有電致寗紳說明一切 
　　寗商會以煙酒借欵喪失主權昨電京勸阻以順輿情 
　　寗垣近日銀根奇緊總商會擬向中交兩銀行商借十萬元以維市面 
　　蘇省向日商某公司訂購之軍械准本月初旬内交付 
　　齊省長因省議會初選期已届昨通飭各初選監督妥愼辦理以重選政 
地方通信 
[蘇州]  
　　懸賞偵緝盜案江蘇水警二廳趙會鵬廳長昨准常熟縣咨呈略謂據滸浦鄕隆茂魚餅行主許體宏訴請勘查東湖中沉没貨船並張李氏聲稱伊子張阿大前日裝隆茂行恒升印牌大豆餅五百片至滸關銷售至離城二十里之平湖被盜刦貨並將伊子及孫男張永根外甥胡大觀用繩練綁縛擲湖身死等情據經勘驗屬實船上有盜遺之源隆陸同昌元吉等各牌號字樣大蔴袋百七十一隻除呈報通緝外咨請飭屬上緊偵緝無論警民如能裝此　　　　　　　到案　賞洋一百元等因經趙　長令飭各　隊員警一體偵緝務　解究云 
[無錫]  
　　約翰同學會來錫辦學上海梵王渡聖約翰大學無錫同學會諸人暑假後擬在無錫開辦一中學程度之學校已聘定美國大學畢業生無錫聖公會牧師慕高文爲校長又聘請聖約翰大學畢業生陳耀柱爲主任敎員醫學博士兼文學學士許松泉美國紡織學校畢業生施和伯文學學士朱巽元文學學士楊四箴爲英文各科敎員現正從事籌備其校址各事尚未規定云 
　　巡官撤差警察第一分所巡官董世榮前因辦事操切棍責商民由被害人告發後經楊知事令記大過二次停止職務一星期以示薄懲届期即行復職詎自此以後董巡官仍不稱職楊知事以生實無可姑容即於一日下令將該巡官撤差遣缺暫由該所巡記秦鈞接任另委孫明錦爲第一分所巡記並添委周家駒爲警察所雇員襄辦文牘云 
[鎭江]  
　　軍艦紛紛過鎭海軍藍總司令呈准中央調集軍艦在浙屬象山海軍軍港洋面會操以較優劣日昨午後二時有建章楚有軍艦兩艘辰字宿字魚雷艇兩艘均由上海開駛過鎭並未停留鼓輪而去聞均係奉調赴浙會操云 
　　六合小輪照章停駛大雨連朝江流盛漲湍急異常由鎭開往六合之各小輪鼓浪前行危及沿河堤岸經六合縣知事電請鎭江關監督周嗣培君函知稅務司傳知各小輪公司查照向章一律停駛以保堤工 
[清江浦]  
　　函請保護龍亭清江東門外大閘口南有龍亭一座係清乾隆游幸江南時路過該處題壁因之建造内有御製詩曁諭旨咸刋刻碑上年久失修漸欲傾圯前市總董呈請淮隂縣擬招商估價出賣已有人出至三百五十千近日地方紳士韓澍溶孝廉特函劉知事以該亭爲清江古跡之一正擬設法籌欵修葺以資保存永久頃聞有出賣消息務請禁止云云劉知事接函復另交一市學董查復云 
　　鄕民抗丈軍田省委清丈軍田劉委員來浦後嚴厲進行各鄕董早已開會協謀抵制劉於日前親往吳家集等處先行清丈乃到集時鄕民結合數百人要求該委免丈聲勢汹汹該委知難固執允予從緩籌商各鄕民始散去 
　　請免河工附稅河工經費各縣帶微現在已滿所定之數故省議會議决呈請省長轉飭各縣分别先後停止淮隂農會以淮隂所應徵收之欵已全數由縣解清現在上忙開徵　卽將該項附加即行停止昨特逕呈省長請即訓令淮隂劉知事遵照辦理　　組織電燈公司前有創辦泰縣電燈廠之任某等來浦與商人汪仰兆等聯合擬在浦組織一電燈公司招集股本十萬元現在先從調查用戸入手一面選擇廠基一俟股本招足半數即從事籌備據云年内准可成立 
[杭州]  
　　軍民兩長讌議員聞齊省長於二日晚間在本署設筵公讌第一區新當選之衆議員（即汪季諾汪建齋金蔭塗金鞏伯周赤城錢立凡六人）並聞楊督軍亦定於三日晚間在署公讌第一區新當選之衆議員以聯情誼而昭鄭重 
　　第三區衆議員候補人第三區衆院複選當選汪袁蘇三人選出後續於二十七日續投　補　選人計共一百四十三票黄雨　（字純庚江山人）得六十二票李錦（字華甫蘭谿人）得五十一票仇光照（字星晨　縣人）得三十票均合法定人數得爲候補當選人 
　　省會初選開票預誌杭縣省會初選投票已畢定於三日上午八時依法開票聞城區當選者爲省議員錢墨卿（勸學所長）范效文（公衆運動場長）張佐時（第一高小校長）朱汲民及祝紹箕金某施某等七八人姑誌之以俟發表 
　　選民互毆送廳訊辦一日下午三時有婁參亞戚子英數人闖入西潮區投票所内與選民章祖堯翁光同等爭奪選票以致大起衝突互相扭毆在場彈壓巡警汪新武上前排解反被若輩辱駡一時秩序大亂後爲岳墳警隊洪隊長所知趕派警士馳往將婁等四名一併拿獲二日巳解送省會警廳訊辦矣 
[安慶]  
　　撥隊駐防土匪贛省之景德鎭地方近有大股土匪均著軍服携帶快鎗肆行搶刦該鎭與徽州祁門婺源等縣毘連居民異常驚恐聞倪督軍已令駐蕪安武軍抽撥一營開赴祁門縣境駐防以資鎭懾 
　　知事保護圩堤省城日前大雨連朝江水暴漲沿江一帶圩堤均有岌岌可危之象懷寗縣知事朱之英以廣濟圩綿亘數十里田廬數十萬倘有疏虞何堪設想遂親赴該圩督率民夫晝夜防護幸近日大放晴光江水漸退該圩堤想不至有意外之虞矣　　清丈事漸有起色皖省設立清丈局當成立之時頗爲省議員反對幾有　淺之勢旋因各縣分局曾經派委前往開辦未便中輟已設局者照舊進行惟未設之處暫不添設近數月來無爲懷寗和縣銅陵等處均有的欵解省且云洲民來局請給證者頗形踴躍似此情形將來清丈事宣可望起色云 
[天津]  
　　省議會初選展期省議會初選期原定於七月一日嗣四各縣調查名册至今未能辦齊昨曹省長已電請内務部請展期十日舉行並分電直隷京兆熱河察哈爾各縣知照云 
　　東明剿匪大名王帮辦電省長云六月十八日東明縣屬孫樓村竄來土匪三百餘人聶帮統率隊往剿尾追至東明集匪恃寨抗拒早十一點接仗至晚六點我兵衝入寨内當場斃匪九名匪衆向南逃竄南面預設機關鎗復斃匪十餘名跟追二十餘里始收隊云 
　　疏濬減河之爭執南運河滅河年久失修淤塞殊甚以致洩水不暢上游時有潰决之患有人建議自朝宗橋上下另開新河建閘洩水滄縣青縣鹽山三縣人民極表贊成以爲如此則該縣等可免水患惟小站營田局佃戸則謂恐與營田有礙頗有反對之議須待水利機關解决云 
　　市街火警上月二十九日晚九點鐘興隆街天聚當旁興盛成竹貨鋪内失火經特别第二區消防隊天聚當平台上之水龍及大口消防總署水龍趕到並湧濟湧泉上善天一天安井泉保郡澤濟同善公善聚善永善聚津普安沼濟勝濟從善同議衛普聚勝義普各水會到場合力施救經五小時之久始行撲滅僅燒興盛成本號門面房三間左鄰空門面四間右鄰東廣茂醬園門面房二間未至延及他處 
[濟南]  
　　方鎭守使撤任曹州錢守使方玉普近歲因該屬防務問題　民屢有控訴張　督以本省　　多　　　　　　軍隊亦　集該屬實虞牽掣他軍致稽剿捕已電准中央將方撤任遺職以第五混成旅旅長張培榮升授張君得電後已由諸城兼程赴曹日内即行接印該屬之第二混成旅亦歸張統帶至其原帶之第五混成旅旅長一職以九十三團團長李森補陞九十三團團長以本團第二營營長董瑞生補陞第二營營長以九十四團團副梅光華調陞云 
　　軍政各署長官之更動自軍官不准兼任之命令頒布後軍務課長萬其誼（兼軍署參謀長）省公署財政廳長安茂演（兼任政務廳長）等先後禀辭兼職聞督軍准卽據情轉請准辭兼任以張懷斌爲軍署參謀長省公署内務主任陸家駒爲政務　長業經分飭各該員候示祗遵 
[吉林]  
　　勃利設治員釋回勃利縣設治委員姚鴻鈞被匪綁去兹聞軍政兩署於廿五日據依　縣知事鄭棻來電報告督帥省長及警務處道尹云勃利縣知事姚鴻鈞現已釋回尚惟未得其詳情 
[長春]  
　　重復通用奉殖行幣奉天殖邊銀行發生風潮後有持該行紙幣者均視如弁髦而吉黑兩省金融亦大受影響兹聞當局以信用攸關奉省已實行兌現來長專兌該行紙幣者亦不乏其人該行紙幣遂照常通使各錢行反視爲奇貨云 
　　省會初選改期省會議員初選日期照章七月一日舉行投票本城選舉事務所以近日　雨連綿各路調查員散發票證必須遷延時日届期恐難完竣當經呈請吉林覆選監督准予展限五日至七月五日舉行初選投票 
　　四鄭鐵路開車禮四鄭鐵路開通已經半載惟因種種不便未行開車禮式刻聞已定於七月一日舉行現備函通知中外各方面人士届期蒞 
雜評一 
[游民缺乏（默）]  
　　臨戰而招募未訓練之兵以充前敵其必敗無疑也臨戰無兵可招而搜羅游民以充前敵其敗也更無待言然而龍在東省招兵孟督猶以游民缺乏拒之一若甚矜貴此游民之身價也者龍將併此游民而不可得矣 
　　嗟夫游民云者盜匪馬賊土棍流氓種種無賴之人之總名詞也搜羅全國之盜匪馬賊土棍流氓而資以千艱萬辛借得之巨費授以國民膏血所換得之鎗械便成爲國軍號於人曰攻粤攻粤不已令人聞而齒冷耶锻而此游民之軍隊他處無可招而招之於東省親以姪往重以張督之紹介而猶靳而不予龍濟光攻粤之兵何在乃尚大言兩月可下不更令人失笑耶 
　　嗚呼民本中國之特産也而曰缺乏亦可想見中國之爲中國矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀前晚之大風雨]  
　　前晚七時許風雨大作歷二小時始止本埠浦江中船隻頗有走錨斷練者昨經海關水巡捕房梅捕頭飭探調查北黄浦一帶船隻雖被波浪激蕩尚無意外失事情事惟聞各處破屋及一切陳舊之建築物則毁壞不少 
　　閘北恒豐路底水電廠之第十一號電桿是夜爲風吹折電線絆滿路中適有車夫鄭洪江小工黄鳳文（均江北人）行經該處觸電身死當由四區二分所崗警查見歸報錢署員卽飭十一圖地保瞿梅生查得鄭住長安路龍興里年十九歲黄住廣肇山莊年三十八歲錢署員諭赴地檢廳報請相驗再行核奪昨聞鄭洪江之兄洪文黄鳳文之妻費氏等已投檢廳呈請免驗自行棺殮又四區二分所南隔壁錢署員庽所之牆壁亦被風摧倒壓傷使女頭面 
　　又聞前晚狂風大雨時城内外電杆電線亦多吹斷城中太平街一層樓茶館門前電線中斷横在路上適有年逾三十住在魚行橋左近之某甲在彼經過觸電倒地不省人事當經相識者代爲雇車送回家中不知能無碍否 
　　大陸報云二日晚間七時後上海狂風忽作大雨傾盆電燈不明天黑如漆雖歷時甚短然樹木電桿已有被吹倒者察當時形狀似沿海一帶發生颶風惟迄今尚未得颶風發作之報告法租界霞飛路等處及公共租界楊樹浦路極司非路靜安寺路道旁大樹多被連根拔起倒於路中幸未傷人韜朋路亦因之交通暫阻工部局派人清除道路夜深始止有摩託車一輛冒險駛行車機被毁黄浦江中尚未聞船隻重大損失之報告靜安寺路與戈登路電燈暫熄幸不久卽大放光明是日温度至高爲八八而去年同日則爲九九四 
[津浦路被水冲斷之確音]  
　　滬寗滬杭甬路局准津浦鐵路局電開本路因洪水爲災鐵路冲毁交通斷絶停止行車除天津至泰安府照常通車外其兗州府至曲阜段内完全斷絶交通凡聯運客票應暫時停售等語業經任局長分飭兩路車務處遵照自即日起停售聯運車票聞一星期以内仍可照常通車云 
[滬美間海線中斷]  
　　字林報云太平洋商務電報公司聲稱滬美間之海底電線在瓜姆島中斷約需兩星期始能修竣目下發往美國之電報均由歐洲轉達 
[法商價購求新廠之草合同]  
　　本埠官紳籌議維持求新廠詳情已三誌本報兹錄法商價購求新廠草合同於後合同簽字者一方朱志堯君求新製造機器廠主人住居上海通信處在上海法大馬路八十一號逖百克律師事務所一方孛利杜君法國公司行代表衛羅達君法國歇乃逹鋼鐵廠代表住居上海通信處同在逖百克律師事務所朱志堯與孛利杜君衛邏達君雙方同意將開在上海白藻泰路之求新製造機器輪船廠自一千九百十八年四月一號起在四個月内照下開章程價值實行交易第一節（一）基地共四十九畝六分九釐三毫四（二）一切建築於基地上之房屋廠房機器房本棚船塢化鐵爐等（三）照附單所開廠中生財傢生一切機器（四）照附單所開一切貨物原有船隻俟得主驗看後議定價值購買七丈輪船一隻火油船一隻（五）營業基礎即廠名主顧生意第二節照上節所列第一第二第三第五四項共計價銀五十一萬二千兩所有上節第四項貨物之價不在總數内其價應照上節第四項規定辦理第三節價銀五十一萬二千兩係約計之數接收時應照上節規定再定確數第四節現在製造機器工程將來得主如何接管另訂章程現造載重二千一百噸船二隻倘新公司能照朱志堯君與訂造公司之合同原價繼續辦理則新公司代朱君製造完竣惟朱君應將各式船圖物料及應用另件供給新公司倘訂造公司之原合同不生效力則新公司對於取消合同或另行召買必相助朱君繼續造竣所有辦法另行訂定第五節訂定限期内無論訂造何種工程失主須陸續告知得主將來得主接收廠務時有仍照原合同繼續辦理之權第六節得主日後欲擴張營業失主願設法帮助以雙方有益爲主第七節得主將來接收廠務須組織一法國公司失主承認股本之多少可由失主自定朱志堯君仍爲機廠華經理其責任與酬勞另議第八節立此合同後既滿三個月得主當將是否價買意思告知失主第九節倘滿四個月期限卽一千九百十八年七月底而得主並不遵照合同實行價買即將合同作廢失主得另行出售於别人或别公司此合同共四份訂於上海一千元百十八年四月二號 
[商會對於電燈加價之解勸]  
　　南市縣商會會長顧馨一蘇筠尚接本埠各官廳公函囑將志成公所等反對電燈加價一事向雙方勸導和平解决當即定於四日（今日）午後三時邀請交通部特派員華薩微華商電氣公司總理陸伯鴻志成公所代表俞圭卿油豆餅業代表袁祝三等到會俾向雙方和平解勸以期早息紛爭 
　　南市縣商會致上海華商電氣公司函云敬啓者接奉護軍使警察廳縣公署各機關公函以電氣公司電燈加價一節有志成堂等二十六團體羣起反對囑敝會和平解决即日邀集志成堂代表解勸頃聞貴公司通告未付燈價之戸即日剪線等云惟敝會既奉官廳囑爲解勸當未解勸以前請貴公司靜候解勸切勿先行剪線俾免再生波折是爲至禱 
又總商會致縣商會函云逕啓者昨奉淞滬護軍使來函據上海華商電氣公司呈稱志成公所反對電燈加價一案務懇鼎力維持防遏禍端地方幸甚公司幸甚等情查此次風潮係由加增燈價而起若長此相持殊非久計除批示外相應函達查照迅將此案籌議辦法持平處理以期融洽并將辦理情形隨時見復等因奉此查華商電氣公司志成公所均在南市頃知貴會已定明日邀集雙方和平勸導合將原函錄送台閱務使地方實業商界感情兩無所損不勝企禱并望見復爲荷此致附抄件 
[海軍籌備攻粤之忙碌]  
　　北京政府决計以陸海軍會同攻粤業由海軍部電令藍總司令抽派駐泊長江之兩軍艦會同魚雷各艇先至象山洋面會操然後出發赴閩候令進攻等情已紀前報兹悉此次奉派攻粤軍艦魚雷各艇經藍總司令籌劃至再始行决定抽撥囗囗兩艦及魚雷艇數艘並派施放魚雷專門技師至各艇中服務現已開往象山計有宿字列字張字湖鵬湖鳳湖犀等艇本擬四日會同出發惟抽調長江兩軍艦尚未下駛故該魚雷等連日從事操演在彼守待而海軍司令部現又奉到部令商由王輪機處長遴選高等技員工匠携帶各種材料隨同赴閩以備臨時需用王處長奉令後業巳挑選妥貼並將應需材料籌備完全故該司令部擬派聯鯨福安兩運送艦裝載此項人員機械材料隨同攻粤艦隊赴閩以備臨時需用連日正在趕運糧食煤油及一切應需器械甚爲忙碌一俟長江兩艦開抵象山即可會同出發赴閩備戰云 
[調派軍艦運兵赴厦]  
　　中央現因粤東戰事緊要業由陸軍部調派某師出發開抵浦口守候輪船送往前敵前日又電致駐滬海軍藍總司令速調軍艦數艘開赴浦口以便運送軍隊前往厦門藍總司令接電後立即電致前日由滬出口開往長江各口遊巡之楚有砲艦從速先至浦口載送軍隊往厦 
[出售美國戰時儲蓄郵票]  
　　英文滬報云上海美國郵政局頃接美國戰時儲蓄郵票五千枚面值美金二萬五千元現照時價出售每枚售美金四元一角八分 
[美郵局加收書報郵費]  
　　大陸報云上家美國郵政局接奉通諭自七月一日起所有由局投遞之書墥報加收郵費凡印刷品中論說新聞一部每磅收郵費美金一分又四分之一廣告一部則每磅收郵費三分又四分之一每次送局傳遞時發行者應裝書報中　告幾成新聞類幾成報明郵局云 
[軍署營倉脫逃押犯]  
　　淞滬護軍使署營倉内收禁之某某二要犯忽於昨日天未黎明時扭斷脚鐐越獄脫逃當即覺察追獲一犯尚有一犯仍被逸去昨晨盧護軍便即用電話通告本埠各警區趕緊追緝務獲解辦 
　　又一訪函云松滬護軍使署拘禁各犯係在軍法課旁側之營倉内不料昨晨有覊禁之盜犯毁栅圖逃時適衛兵更替未及防備致有某某三盜犯逃逸幸得信尚早追回二名尚有一名竟被兎脫事後經盧護軍使諭令鄧軍法課長將所禁之犯逐一研訊是誰起意即經鄧課長訊得圖謀脫逃者共有二十餘人均係重犯報請盧使核奪即由盧使命將最有關係之要犯二十一人一併立予鎗斃以昭炯戒一面電票南京軍民兩長及陸軍部備查一面通飭將在逃之犯務獲解究迨午後二時即將應行鎗斃之二十一犯綁赴龍華大操場鎗决 
[護軍使署鎗决盜匪之布告]  
　　松滬護軍使署昨日槍决盜犯四名兹錄罪狀如下爲布告事案據公共公廨呈解拿獲持鎗夥刦英租界西華德路長興煙紙店及四馬路石路運大錢莊之盜犯蔡德興林煥差婁文卿吳賢甫等四名到署當經發交軍法課審辦訊據蔡德興供認於去年夏曆八月二十三日持鎗夥同已獲之林煥差婁文卿吳賢甫等共七人前往西華德路侵入長興煙紙店搶刦得贓伊分得洋十元又於夏曆九月初間曾糾約同黨林煥差婁文卿吳賢甫等定期夥刦石路運大錢莊嗣因同黨先往實行伊等未及上盜事後每人分得贓洋七元又據林煥差婁文卿吳賢甫同供供華德路長興烟紙店一案伊等聽從蔡德興糾約夥同前往搶劫得贓事後每人分得贓洋五元六元不等又不路運大錢莊一案伊等亦係聽從蔡德興糾約定期前往搶刦嗣因同黨先往實行伊等不及上盜事後每人分得贓洋七元各等語不諱查該犯蔡德興林煥差婁文卿吳賢甫等先既夥同侵入長興烟紙店行刦得贓一次已各搆成刑律第三百七十三條第一二兩欵之罪復又同謀夥刧運大錢莊臨時雖未及上盜事後曾分贓得洋參照大理院統字第四百十一號解釋亦均搆成刑律第三百七十三條第一二兩欵之罪同時俱發法無可貸應照懲治盜匪法第三案第五欵之規定一併判處死刑以昭烟戒除將該四犯依照軍法執行鎗斃外特此布告軍民人等一體知悉此布 
[碼頭匪徒准歸軍法懲治]  
　　淞滬警察徐廳長昨日發出布告云爲布告事案查本廳轄境綰淞滬兩區東南則濱臨浦江西北則銜接車站輪車輻輳行旅如梭本廳長職在維持安寗歷經嚴令所屬防範宵小潛踪以資保衛在案乃近據各該區等獲解匪犯往往夥結多人或追隨於車客之後攫奪衣囊或徘徊於浦江之灘夥竊行李甚至明目張膽糾竊貨棧之廢鐵銀洋化日光天夥刦旅客之箱籠銀物在被害人勢難兼顧任其所携迨獲案訊追大半贓已耗用成羣結黨騷擾閭閻雖經緝獲解究祗以重典倖逃遂致匪愈膽玩長此不已民何以安邇來迭據上海縣商會醃臘業張同和等行南市寗紹貨棧浦東公和祥貨棧等呈請查緝嚴辦前來察閱所呈擾害情形深堪髮指本辟以止辟刑期無刑之義呈請規定沿浦一帶如有匪徒結夥攫奪之案擇尤歸入軍法懲治以戢盜風兹奉會辦江蘇軍務松滬護軍使盧法字第四十四號指令内開呈悉此等匪徒爲害商旅實堪痛恨自應從嚴懲治以寒匪膽而儆將來所請援照懲治盜匪法歸入軍法範圍嚴懲應准照辦仰即遵照此令等因奉此查人之初生其性本善貪生惡死具有同情本廳長身任地方首以戢匪綏民爲事既不欲稍有姑息尤不忍不敎而誅除通令各區所隊遵照並隨時從嚴拿辦外合亟布告一體周知卽碼頭匪類亦同具圓顱方趾如能安分營生亦何致身罹重典自經此次曉諭之後務各革面洗心勉爲良善倘再有結夥途刦任意攫奪之事一經發生逮捕到廳定按軍法呈解嚴懲不貸本廳長愛人以德嫉惡如仇言出法隨母謂言之不預也切切此佈 
[清晨叩門行刦]  
　　昨晨七點鐘時有身穿白夏布長衫者兩人及某國人四名同至法大馬路卜鄰里十九號門牌張翰卿家敲門聲稱來此查案卽由厨役出外開門該兩人即與洋人三名一擁而入尚有一洋人在外把風當被登樓搜去鈔票六百元現洋八十元及大土數只從容而逸迨由事主報告捕房飭派探目黄金榮包探張掌福前往追拿業已遠颺捕頭諭令從带查緝務獲嚴究 
[海門水警署派員捕盜續紀]  
　　浙江水警二區署長羅嘉佑此次在回山洋面捕獲海盜及盜船軍械等件解送寗台鎭守使署訊明詳奉軍民兩長將所獲海盜七名執行鎗决並查供詞中據稱爲首各盜逃匿滬地當即備文派員來申偵緝等情已紀昨報兹悉羅署長現又查得匿滬盜首馬某許某等平日購買各種軍械子彈皆由夥盜陶某認識之某甲包辦設有機關先行儲藏然後設法陸續運至浙地交卸並查獲犯供詞内有上月初間亦曾出資購買大批軍械惟曾否設法運回或尚藏匿他處均未深悉等語是以羅署長昨又加派稽查來滬與原派之方姜等各稽查接洽囑即密往所開地點詳查該盜匪等所辦之軍械子彈曾否運往台州抑或密藏滬地方稽查等奉令後已於昨日午後分投調查一俟得有憑證即當禀請盧護軍使設法查抄云 
[駐漢憲兵押送上僑來滬]  
駐紥漢口之京畿憲兵第三連連長那清臣現因漢口住有 
土耳其人西林沙米亞地力衣不拉咸虚銜事曼烟不力等五名由漢口交涉員請送滬安揷援特派令司務長胡玉海督帶憲兵四名押同乘輪於前日到滬禀知憲兵營張營長昨已由張營長飭第一連排長劉光庭將該土人五名一併送交外日暉橋德奥收容所監視 
[西報紀犯罪葡人近狀]  
　　上海泰晤士墊報云僞造股票騙取百萬鉅資之葡人三名自由日本引渡解滬後繫於獄中迄未開審兹聞葡總領事定於本月十五日開始提訊至於其他葡人二名前於四月十四日鎗擊葡總領事者今在澳門候審又有一葡人名巴勃提斯塔者前曾吞用茂生洋行鉅欵後避往日本昨聞葡總領事云日本當道已允引渡此人刻在横濱獄中候船解滬大約下星期内可到云 
[美國獨立節之慶典]  
　　英文滬報云七月四日美國獨立節之慶典將於四日晚間九時在凡爾登花園舉行園中佈置今已就緒預料遊客當有二千人此次慶典曾保雨險三千元故届時即遇隂雨亦無所損失承保者爲揚子保險公司該行經理强克生曾曰此項係移作戰費故該行願承保此險云園中已搭起極大尖頂蘆棚内裝五色電燈燈籠及各國旗幟並有噴泉跳舞電戲各種遊戲佈置之善爲上海所僅見又有工部局凡爾登與禮查三處音樂隊在園奏樂聞未購游園劵者可於是晚在園門口購票幹事諸人定於四日午後七時在園集議俾决定如逢隂雨應否展期之問題是日美領署停止辦公 
[法租界舉行祝典之預備]  
　　本月十四號即隂曆六月初七日爲法國改立民主之紀念日法公董局仍依向例在租界内懸燈慶賀業已諭知各工人將木杆燈旗等物預先置備以便届時應用 
[市董辦理省會初選之愼重]  
　　本届省議便議員初選期已奉省令展至陽曆七月十日舉行上海區初選監督遵即令知二十一市鄕經董遵辦已誌前報兹悉上海市陸經董於此届選舉籌備頗爲愼重昨特分函各調查員略謂省議會議員初選期業奉監督公署令知省署規定時日兹由敝辦事處定於明日午後二時開會凡任指定地點之調查各員務希到處核對選民底册領取通告單分别發給幸母遲誤至祈查照云云 
[牙行登錄稅提前結束]  
　　上海縣沈知事接江蘇財政廳訓令云案照牙行登錄稅每年以七月底作爲結束之期歷經辦理在案惟以七月底結束者係因此項稅務於三年八月擬章整頓至四年七月底結束之原案而言現在編列預算以甲年七月至乙年六月底爲一會計年度所有牙行登錄稅事宜亟應將結束之期提前一月以每年六月底作一結束七月起即歸第二年度計算俾符年度而便造報爲此訓令該知事遵照趕將本年六月底以前月表稅欵統於半個月内解送來廳以憑彚轉其逾期未換及到期應換之短期牙證務須嚴督經辦員吏上緊傳催換領按月塡表報解歸入七年度計算均勿片延切切此令 
[騙子冒充印花調查員續誌]  
　　近有騙子二人冒充官廳所派委員向各商家檢查印花勸購彼等所帶不能通用之印花稅票虹橋左近某火腿店曾受其騙已誌昨報前日甲乙二人又至虹橋浜福生德茂兩石灰行調查當以簿上印花貼不足數謂須罰辦該爾行執事向之懇商各購五 
 
 
 

Page 11

 
 
元印花稅票了事昨午該二人又至太平街成裕酒店鼎新醬園檢查仍稱漏貼須罰該店經理知係假冒鳴警到來該二人乃袖出卡片一紙上書王友章三字口稱我等爲財政部所委調查員來此偵查各商家印花稅票等語該警曰既是正式部委照章偵查廳與各區所巡警同往現在既不協警難怪商家起疑該店經理堅欲同往警局解决該二人乃托故而去 
[懲治虚張場面之騙子]  
　　甬人吳有才吳佩香陳阿炳焦阿善於五月二十九號串同在逃某某等七人在北京路一百五十七號門牌虚設萬興公茶棧震源泰記字號先後騙取粹華號夥徐蘭生七浦路利順茶號黄木生北新街三十二號門牌金用廷八仙橋街振昌祥胡振堂寳山路振興革皮廠陳紹周東棋盤街劉勝記等各戸值洋二千餘元之茶葉夏布皮鞋綢緞牛羊皮等物後被徐等報告捕房派探將吳等四人拘解公共公廨押候查明澈究在案昨晨復訊由中西包探上堂禀明將被告四人先後緝獲嗣在閘北某當舖吊到原贓夏布一箱各節次由見證俞芝卿顧寳康及各原告投案禀明被騙情形訊之被告等供均推諉經張襄讞商之英白副領事判兩吳與陳各押西牢二年焦押半年期滿一併逐出租界吊案之夏布一箱交原告具領仍飭補提在逃同黨解究 
[搜查携帶手鎗人之住屋]  
　　昨晨十句餘鐘新閘捕房一百七十五號西探偕華探邵和均帶同黄新珊至閘北偵緝隊聲稱黄住居長安路羣樂戲園隔壁六百零九號門牌昨日在馬路上檢查行人時在黄身畔抄出手鎗一枝現請協同搜其住屋等語當由隊士蘇升協同來探至該屋灶披内搜出手鎗珠二盒計九十一粒解送司法科請核 
[再紀拘獲犯法逃滬之敵僑]  
　　德國人史周史勿狄納喬其因在哈爾濱地方私造俄國假護照事發逃滬寄寓泥城外卡德路二十五號洋房内嗣經該處俄領偵悉電致駐滬俄總領事咨照靜安寺捕房派令西探目殺拉文將該德人拘解公共公廨押候訊究在案昨晨提訊由捕房代表牛門律師上堂陳述案情請將被告交保俾便派探同往哈埠查緝僞造護照之同黨移提回滬併究訊之被告由奥國人斐斯傳達英語（未譯）經關讞員商之英卓副領事判被告交五千元人洋並保於兩禮拜後再行訂期研訊 
[國語練習會成立續紀]  
　　江蘇省敎育會附設之國語練習會業於前日（二號）成立已誌昨報兹悉是日與會報到者頗衆於下午五時開會首由吳劍寒詳述開會宗旨繼由葉壽臣請議辦法經衆將會章草案修改後公推沈信卿爲會長吳劍寒爲幹事楊聘漁爲壽記兼會計並議下星期四（即陽曆七月十一日）下午七時開第一次練習會末由沈信卿演說而散兹將修正通過之簡章錄後（一）宗旨練習國語使達發音正確語言純熟清朗爲目的（一）會員凡曾入國語補習會者皆得爲會員（一）職員會員一人幹事一人書記兼會計一人由會員公舉任之期以一年（一）會期除暑寒假分每星期四下午七時至八時半爲開會練習時間（一）方法（甲）到會必說國語（乙）每次必有二人以上到會講演由會員輪任之（丙）講演時音有不準者講畢後其他會員得矯正之（丁）遇有機會時得請精熟國語之人到會講演（戊凡入會）者應有恒心期埀久遠（一）地點附設江蘇省敎育會（一）會費每年定納洋一元於七月分繳付（一）附則簡章設有未盡妥善之處得隨時修正之 
[商務體育會十週紀念預誌]  
　　浦東張家樓鎭商務體育會係於前清光緒三十四年由紳耆張銘卿等創辦會員自二十四人逐漸增至五十四人癸丑事變滬南劇戰後敗兵渡浦經過該鎭經該會員等將鎗械截留勒令散去事後由吳前縣長奬給各會員銀質奬章以示鼓勵因此聲譽益著兹定於本月七日舉行十週紀念典禮昨已由會長屈林君預備一切並柬激各界人士與會參觀想届時必有一番熱鬧也 
[青年會募捐展期消息]  
　　昨日（四號）爲青年會建築新會所募捐展期一週之第三天各隊成績較前進步是日下午天兩泥濘步行殊苦但各隊經募員仍聚集報告並商最後進行方法第一隊趙晉卿君捐得洋一千二百十元第二隊歐彬君捐得洋六百零五元第三隊朱少屏君捐得洋五十八元第四隊梅華銓君捐得洋七十元第五隊蘇振廷君捐得洋三十五元第七隊穆竊初君捐得洋二百十元第十隊林春發君捐得洋十元第十二隊李觀森君捐得洋五十元童子部任錫林君捐得洋二十元執行部又募得洋一千八百二十元餘有數隊方在積極進行即日當有鉅欵報告 
[各學校消息彚紀]  
　　大同學院於三日下午二時半舉行大學預科第四次畢業普通科第八次畢業及英文專修科第一次畢業式計普通科第一類畢業者爲徐紀澤徐治蔣乃焴第二類畢業者爲王箴胡卓徐治第三類畢業者爲王箴胡卓徐紀澤龔祥霖徐治普通科畢業受證書者爲王箴胡卓龔祥霖蔣乃焴徐治李右人英文專修科畢業受證書者爲葉元龍陳思貽大學預科畢業受證書者爲陳汝炘林元顧榖詒陸建恒是日有吳稚暉馬湘伯相繼演說吳稚暉演說謂欲雪國恥種恥舍學末由大學問家不必天授亦可人造人之生不特吃飯穿衣居住睡覺而已苟如是則世界僅需有庖丁縫工木工穩婆已足毋庸紛紛然設學堂培人才故求學者不當僅以職業爲志古今中外有學問者皆窮困蓋既已首出庶物而爲人固不得僅以吃飯爲能事也馬湘伯演說爲高等生物必有高等意志無高等意志者即辜負其所有高等　關而枉爲高等生物夫學爲人之本能師不過爲啓其鑰人之求高等學問盡其爲高等生物之本分而已學又如光然有大小無界限普照四方更無限止有限止者非學也云云嗣由院長胡敦復致訓詞院友會致頌詞禮畢散會已六時矣 
　　新閘路辛家花園中華工業專門學校昨上午九時行署假休業禮並舉行中學第四届畢業式首由校長金邦平報告次滬海道尹代表余芷江代致頌詞次敎務長葛耀良報告一學年成績次由主席給憑給奬而散畢業生名次列後鄧慶善（安徽泗縣）林嘉駿（貴州興義）馬少良（廣東香山）項國祥（安徽黟縣）郭傳慶（江蘇上海）彭學文（浙江吳興）張志餘（江蘇上海）鄔烈明（浙江奉化）張家慶（湖北黄岡）魏慶龍（廣西武宣）梁夢生（安徽合肥）黄意周（江蘇青浦）嚴家鼎（江蘇吳縣）徐世南（浙江紹興）高寳善（江蘇江寗）楊榮馨（江蘇吳縣）陶綀練柔（浙江杭縣）方爾康（浙江蕭山）劉侃（浙江杭縣）張愷堂（河南項城）朱榜（安徽休寗）張澤均（安徽桐城）並聞該校定四日五日招考九月一日開學云 
　　羣學會會員瞿希民前設德文夜校頗受學界歡迎兹因各學校裝次暑假來補習德文者頗衆自七月起改爲半日學校授課時間自上午八時起至十一時止凡有志在假期内補習德文者可速往報名 
　　滬北新閘一帶尚未設有女子中學故附近女學生具有中學程度者必須遠道就學殊形不便兹由俞文耀女士及夏籕史君等敦請前巴拿馬賽會事務員夏夔球君爲校長在梅白克路頤康里一弄創設坤範女子中學以便學者現已訂定課程校章訂於舊曆七月初十日開學 
　　閘北寳山路寳山里女子體操學校前日舉行第八次畢業式來賓有朱伯華盧煒昌曹恂卿等及該校敎職員相繼演說聞該校須招收第十一期新生凡高小畢業或學力與之相當者如由各縣敎育會保送可免入學試騐云 
[商團華隊長命令三則]  
　　上海工部局萬國商團華隊正隊長葛第一百三十號命令（車夫及小販出防規避受罰除名）上海商團第一責任保護公共治安奉到出防命令除令前准假離申及有證患病外立刻到場遵令行事否則以規避論調查確實受罰除名簽約以前早經宣佈四月十七所發出防命令爲黄包車夫風潮出防正備第七十三號二年級隊員陳鎭漢未到五月四日所發出防命令爲小販罷市出防正備第十六號初級隊員姚麟書未到現已查妥實係規避公决照章受罰除名所領軍裝各件即行送還由本隊機關處呈繳工部局 
　　又第一百三十一號命令（一千九百十七年未稱年職只罰免除）各員入隊志　簽約遵章從令三年効力完全稱職倘有違約不能稱職照章受罰除名繳還各件各費否則均由保人全數賠償下列十七員正備二年級十九號嚴韻笙二十八號朱馨谷四十一號莊悅如六十五號沈長賡七十二號蔡同堃八十二號來慶譽一年級十三號方惠乾十四號黄雨亭八十六號薛仙舟初級五十五號陳臻福九十七號陳統鏞一○二號莊智行一○三號黄靜升一○四號張祥銘一二八號張元甫黄炎金玉峰今已查妥實因准假離申以及有證患病公决受罰免其除名存有保金者除付七元未存保金者即送七元由本隊機兹處呈繳工部局 
　　又第一百三十二號命令（一千九百十七年未稱年職受罰除名）各員入隊志願簽約遵章從令三年効力完全稱職倘有違約不能稱職照章受罰除名繳還各件各費否則均由保人全數賠償下列五人正備初級隊員程鈞江容華仁敦山琴芳費相潤已經查妥實孫違約公决照章受罰除名所領軍裝各件及保證洋二十一元即行送到由本隊機關處呈繳工部局 
[華隊射擊紀略]  
　　星期三（三號）爲中華商團常備隊員射擊之期預射者約計二十餘人早六時開始每人各發十響路程係二百碼靶子係最小半人身式兹將所得分數優等三名錄下隊員宋良才三十三分副棚長袁永康二十六分隊員徐繼生二十三分 
[武清官紳之謝電]  
　　紅十字會續放京直等省水災春賑已迭紀前報現悉武清縣各災區已經該會放賑員蔡吉逢前往放竣兹將該縣各官紳謝電照錄於下紅十字會沈仲禮會長鈞鑒去秋敝邑洪水成災慘苦萬狀哀鴻遍地呼籲無門蒙先生派委鄧笠航君携欵來邑不辭勞瘁散放賑濟一般災黎得此苟延殘喘勉過嚴冬今春積水猶未盡消其不能耕種之土田尚有大半目前既無衣食可尋冬秋後又無收穫可望正在朝不保夕奄奄垂斃之際復承派員蔡君吉逢携帶糧欵再行賑撫蔡君暨查賑諸員四野奔馳涉水登陸備極辛苦查勘災戸支配糧欵應有藎有極稱平允官紳等追隨蔡君日親賑務見其對待災民殷殷懇懇和藹宜人以故民沾實惠欵不虚糜除登報以誌感德外謹此電謝武清縣知事張象崐士紳周秀岩劉存信宋春泉田雨村張鳳池王福慶同叩冬 
[四川旅滬同鄕會選舉紀略]  
　　四川旅滬同鄕會於七月一日午後二時假座青年會開第三次選舉大會是日該省紳商學各界到會者約二百餘人由副會長朱伯爲主席宣告開會次由前會長王石林等相繼演說次選舉正會長一名副會長二名坐辦員一名開票結果朱伯爲以百三十二票當選爲正會長熊卓然以百二十九票當選爲副會長尚有吳甘泉以八十九票當選爲副會長坐辦則以王漢章得票最多歡迎新職員就職後即至樓上茶會並在屋頂茶園撮影紀念而散時已六鐘矣 
[移置長江警樁之通告]  
　　中國各口巡工司通告航商略謂現因長江左岸一帶坍塌移置警船樁兩座將其情形度勢列下一長江崇明島西北角狼山中間牛洪港曾設木樁一座現自原處移置爲北一度東相距海里百分之八一長江連成洲大墩曾設镫樁一座現自原處移置爲北五十八度東相距海里百分之十二以上所聞海里係按每一里作爲百分計算各處船隻務宜留心詳記以免疎虞 
[承發吏自縊殞命]  
　　上海地方審判廳承發吏袁炎係寗波人在廳服務將届三年其家屬住小西門外利涉橋崇義坊内前日下午各承發吏以袁久不到廳倩人出外找尋嗣在法租界寳興里十二號門牌袁之友人金姓臥房中見袁已在　床上解帶自縊而死聞因虧空公欵無法彌補所致昨午已由袁之家屬備棺收殮矣 
又一訪函云上海地方審判廳承發吏袁炎到差已及數年素喜賭博前晚一時許至法租界寳興里十二號金姓友人處借宿曾告金某謂我日昨領得某姓涉訟案内洋一百元意欲送去嗣思虧耗難彌故至某處賭場壓灘原思贏得銀洋便可過去孰料輸盡無　彌縫所以不能回家維有逃遁曾囑金某通知家屬趕速逃避等語金某待至天明即往袁之家内知照旋卽返寓見袁炎已自縊牀架子上金姓情急大聲呼救經鄰居等往視見已氣絶立赴法捕房報告將屍體舁至同仁輔元堂以便檢驗嗣經袁妻求請免驗以伊夫因賭虧耗實係自縊故未檢驗事後由同事將情報告陸廳長請爲核奪 
[救火會員與人衝突]  
　　前日上午十二時閘北虬江橋積善里江北人某姓家失火經三段救火會到場救熄計燬樓房兩幢當時救火會會員不知因何與該處居戸衝突互相扭毆當由五區一分所崗警拘獲平恩進平神進平阿林周金林張阿大王阿根曹金榮徐小和等昨日一併解送司法科段科員即飭法警轉解淞滬警廳訊明起釁情由再行核辦 
[輪船搭客夾帶烟土]  
　　海　扦巡洋員昨在招商碼頭新大輪船上拘獲夾帶烟土之搭客陳華盛一名並烟土十兩即用電話通知水巡捕房梅捕頭立即飭探前往將陳帶回捕房押候備文轉解地方檢察廳訊辦烟土由扦巡帶回海關存儲候燬 
[婦人請求離婚]  
　　婦人何吳氏前在地方審檢廳控夫何鴻生將親生五歲女孩大新價賣與人得洋二十八元又將該氏誘至滬北旅館中禁閉圖賣等情經該廳將何鴻生拘案訊明判决監禁二個月在案昨日該氏又至地審廳具禀請求離異禀詞略謂年二十六歲自過門之後丈夫不務正業專與無賴爲伍置家用於不顧去年冬間因衣食無着無奈與姑商妥出外邦傭所得工資作爲家用所生五歲女孩大新並二歲男孩均由姑代爲照管本月初旬氏持工資回家詎大新已被丈夫價賣無蹤氏一再向夫交涉無效渠竟心懷叵測僞言大新現在浦東囑令名小彌陀者偕氏同赴爛泥渡不遇復稱大新已回浦西又將氏誘至某旅館禁阻出外目覩丈夫與素不相識之甲乙二人來棧在外房耳語爲氏竊聽明晣係欲將氏價賣因此情急奔出來廳告發現奉訊明判决監禁二個月但氏與夫何鴻生已恩斷義紙難以偕老爲此具詞懇請斷離陸廳長諭候傳訊核示 
[雜貨店主寵妾毆妻]  
　　虹口東鴨錄路四百七十號門牌小雜貨店主甬人陳阿瑞近　某氏女爲妾視其髮妻張氏爲眼中釘前日妻妾忽因細故口角陳不問是非遽裝張氏頭顱擊傷血流如注暈倒於地經人代報捕房捕頭立飭包探尤雲卿往查屬實除將張氏車送醫院療治外即將陳阿瑞拘入捕房押候原告傷愈解廨訊究 
[雉妓請求超豁]  
　　揚州女子王小阿囡今年十九歲前年由其母押入法租界寳興果某雉妓院爲娼得洋一百零五元以三年爲期現在已届二年時被鴇婦凌虐不堪其苦爰於前日逃至南市一區一分駐所請爲超豁張警佐飭送警廳司法科預審核奪 
[訂銷煤斤之糾葛]  
　　汪彩章延巴和律師爲代表至法公堂控稱誠餘號經理畢九餘前與開設同興號之汪彩章訂立合同銷煤其價銀除陸續收過外照原告核算畢須找出洋若干元惟須由畢將賬交出核明後請求如數追繳畢亦延穆安素律師到案辯稱畢與汪訂立合同後其貨均運往浙江湖州等處銷售其價銀有時由主顧直接交付如畢收洋後即轉交於汪之賬房收入賬上照算並無蒂欠請察中西讞員判令退去俟過暑假後再行訊核 
[欠租案缺席判斷]  
　　收租人魏汝林前至法公堂控稱房客王姓虧欠租洋八十元延不交付等情業經飭傳抗不到案魏則投案候示聶襄讞員以被告不應抗傳准予缺席判决限三次付清如違將物拍賣作抵 
[女子攫取金戒]  
　　婦人勞甘氏指控女子葉美英在密勒路某絲廠門首攫取值洋二十一元之金戒等情由捕將葉拘解公共公廨訊供收押在案昨晨由廨復訊原告投訴前情請究訊之葉女供詞支吾經中西官判女發押女所一年以儆 
[准許取銷堂諭]  
　　德國人斐脫喇因不理德隆牛肉莊欠欵被控經公共公廨傳案訊知被告在德華銀行内存有欵項判候函致該銀行止付在案昨晨又由被告代表律師投廨請將去年十二月三號判决之堂諭撤銷經俞襄讞商之義副領事羅君准予函致德華銀行將上年十二月三號發出之堂諭取銷 
[詐欺取財之懲處]  
　　七浦路三百五十五號門牌居戸葉際康指控徐文炳與李長根程正喜等將鉛餅僞充紋銀稱在地窖中掘起前來兜售騙去洋六十四元業經捕房將徐等拘解公共公廨訊供押候查明有無他事併究在案昨晨由廨復訊據汪泉卿投訴於前年五月間亦被徐文炳將僞銀騙去洋三百元即經中西官向被告等逐一研訊明白判徐文炳押西牢九月李長根押半年期滿均逐出租界程正喜訊無關係開釋 
[罰洋不復提究]  
　　英美工部局營造處指控北京路二百五十七號門牌湧大號主何廷利添造披屋曬台不將圖樣送閱違犯第八條章程等聙昨經公共公廨出單往傳何未到案遣派其夥投案代質卽由工部局代表牛門律師上堂譯明案情並以被告本人不到藐視公堂應請提究經中西官會商之下判何廷利罰洋一百元充公免予提究 
[發封保人店舖]  
　　張俊卿大公共公廨呈控邱登耀錢財糾葛一案昨晨由廨傳訊被告與保人均未到堂原告代表羅傑律師請將保人所開之鐘表店發封備抵經俞襄讞商之義副領事羅君以被告與保人均臨訊不到實屬藐視公堂判候給諭將其鐘表店發封備抵 
[淞滬警察廳批示五則]  
　　鮑鼎侯批據呈宗祠被刧墳丁受傷情形閱竟深堪詫異持械夥刦拒捕逞兇殊屬不法已極若不緝拿解辦何以寒匪膽而儆將來仰候令仰該管警所曁偵緝隊督屬上緊查拿務獲解辦失單存此批 
　　顧潘氏批呈悉查爾夫顧正德因何覊押有無别情候令行一區警察署查復核辦此批 
　　安然康批據呈已番業於前呈内明白批示矣仰即遵照此批 
　　毛祖根批呈悉候再飭傳俞阿狗到案訊奪此批 
　　王儒臣批據呈已悉仰即投案質訊毋延 
[惠書誌謝]  
　　靈學會出版之靈學雜誌於人鬼生死之理乩錄解奇柝疑之處大足研究昨承見惠三四兩期各一册書此誌謝 
雜評二 
[美之獨立紀念（訥）]  
　　美國自决定參戰而後全國上下合力以籌備戰事爲世界主張公理人道而不稍游移固大國之所宜然也即其旅滬僑商前既盡力以籌戰費而今又藉獨立紀念之慶典一面發揮其民主國之精神一面鼓勵其對敵作戰之勇概此又大國民之態度所宜然也 
　　我國今日非亦决定參戰者乎然而政府之所籌備者何如我我國數日後不亦有所謂恢復共和之紀念者乎然而國人之觀念又將何如 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[南方之强與北方之强與（八股文）] [  寅士]  
　　南北各恃其强此一問題也甚矣南北戰至今日勝負未决即强弱未判豈非一問題耶且自民國成立以來今已七載志北宜無分畛域又何强弱之足問哉乃鷸蚌堅持不顧漁翁之得利而兎狐競逐竟忘獵者之甘心孰是孰非姑不暇論第雙方赳赳之氣象其中優劣不能不爲當局一詢也」嗚呼南北戰至今日豈非勝負猶未决哉」南方以護法爲名義旗所指料必能早奏凱歌而何以消息傳來與北方適若兩峯並峙」北方以用兵爲的武力自豪意必有獨操勝算而何以曠日持久對南方竟難一鼓成功」然則謂南方强於北方不可也謂北方强於南方亦不可也其强果何若哉」强必視乎兵力北方日借外欵不顧破産黄金買將士之心兵力固厚於南方也則北方之强也」强必視乎人心南方師出有名頗覺堂皇先聲有奪人之氣人心當齊於北方也則南方之强也」然而勝敗互聞其强殊難臆斷攻守略異其强豈易妄推噫南方之强與北方之强與」吾於是爲南北慨焉使兩方各捐私意齊心協力出而與世界爭雄福國即以利民其强固可貴也乃戈操同室慘聞破釜之聲釁起鬩牆悲下燃萁之涙問心清夜其能自安乎况南勝北不爲勇北勝南不爲武兄弟鬭爲終有和平之希望他日言歸於好而回思往事能　哭泣涕零哉」吾於是爲南北望焉使雙方長此相持爾詐我虞入而與同胞决鬭内訌必來外侮其强不足稱也苟聲震寰中一雪病夫之恥威加海外更消老大之羞高颺國旗孰不崇拜乎則南與北如手足北與南如腹心家庭敦睦並無離間之讒言此時雖託空談而翹企前途能弗馨香虔祝哉」（五） 
家庭常識 
[刮舌] [  印培]  
　　刮舌或以銀爲之或以銅爲之其種類不一價且昻而時有斷折之虞今以極簡易之法以竹削之如刮舌用與金屬無異則省費多多矣廢摺扇之小骨尤爲適用 
[紙扇入夏] [  印培]  
　　紙扇爲人人所需用之品然非數角少至數十文不可今以置香烟之大紙盒剪爲六角或掌扇式緣以紙邊糊以白紙製竹挾爲柄或繪以花或書以字或紅白相間其上用則耐久且爲美觀 
[菓核] [  宇平]  
　　人家食菓所餘之核每多棄去若收積多數至日中曬乾用以烹茶火力頗强不亞於炭 
[小兒便閉] [  十四齡童]  
　　買熟花生十數文於三餐後食之足以滋潤大腸極爲有效 
牧業須知 
[實騐養羊法（六）] [  村士]  
　　（二）洗毛及剪毛洗毛之法計有二種即毛洗與背洗是也背洗云者在未剪羊毛之先洗滌羊體而後剪之之謂毛洗者乃洗滌其已剪之毛之謂也歐洲諸國皆用背洗即先洗羊體而後剪也（美國及澳洲則不洗而剪將其剪下之毛即行出售）洗而後剪則易剪而運搬其剪下之毛亦輕而便然往往損害羊之健康是故背洗雖少有利益究不足償其體之勞費至於毛洗即先剪其毛農家將其所剪之毛洗滌出售然不甚通行蓋此時洗濯至紡績時毛之粗細雜亂不明購者多不之好是二者各有損益各有短長不得畸輕而畸重之 
　　洗滌羊身當選天朗氣清惠風和暢之日置羊水中以洗滌之毛細而脂肪多者洗濯頗難宜以手徐徐摩擦雖然强壓之或揉撓之則亦不可或置羊於水口下低水口三尺之處以通流水落於羊背而洗濯之水質宜選軟水（含有石灰鹽類少者曰軟水反此曰硬水）因硬水則變成可溶性之石灰鹽而毛沾之即變爲黑色含黄色素及鐵分之水亦當棄而不用由是知雨水溜水流水等皆爲適宜惟井水則不可用蓋井水通常富於鹽類因之即變成硬水故用如此之水時宜取石鹼曹逹等溶於水中始可用以洗滌水之温度亦甚緊要過低則有害於羊之健康且不能十分洗淨其所附之垢過高則失毛之彈力大約以攝氏表十七度至三十五度爲適（未完） 
詩囊 
[和園四十初度兀韵] [  歙縣吳東園]  
　　千里神交巳七年雖居王後尚盧前將軍有約來金斗（予方來合肥故云）詞客相逢話玉田（海内士夫知君與予皆喜爲詞）望重文章方有價才高造化反無權况能明月清風買不用囊中一個錢 
栩然夢覺復　然眷屬羅浮蝶亦仙香浥芰荷黄浦雨墨飛楊柳白堤烟（栩園本杭縣人）祗園悟徹三身佛淨土參通一指禪萬古心胸開拓久縱横才氣只龍川 
　　世界花花看大千銅人摩向覇城前鴛鴦聽講穿枝過蝙蝠研精入藥妍秦鏡果如心鏡朗隋珠不敵智珠圓青衿紅袖多高弟文字三生白石緣 
　　品堅不肯受人憐名士由來器識先酒進延齡方祝壽珠懷消暑敢希賢建安茗戰應援例曼倩桃偷不礙顚檢點鶴觴思遠寄碧筩讌集晚晚凉天 
附白吳悔生君鑒大稿未曾奉到如荷錄示至感（栩） 
集益錄 
[答第一○七問] [  趙孟軺]  
　　家庭常識第二集所載之雪花膏製造法乃脫胎於商務印書館出版之日用工藝品製造法所用之原料未盡得當兹將余所實騐之法錄示於左願海内化學家經驗家再有以指敎之也用脂蠟酸（Ｓtewie　acid）八分炭酸鈉一分甘油一分水三十二分夏士連精（Witc　hhagel　extract）四十分先盛甘油於磁皿以溶解於水之炭酸鈉及脂蠟酸先後加入熱於重温鍋上勿使沸騰時時攪拌酌加清水以補蒸發之不足約一小時之久加入夏士連精移於温熱乳鉢或磁皿中而匀攪之至稠度適合而止如是所得其性狀香味均與夏士連雪花膏無異 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ）法國囂俄著第十七章陷穽 
　　雅谷在鷹頸石上一睡至酣及醒天已平明而史芘格尚未至因自疑曰此老豈畏罕恩乃於中道背我而遁耶雖然彼方有千金之望豈　恝然捨去或者彼已在前村待我耳胡不下山訪之乃繫其佩刀以襟拭而放眼一覲朝日燦　濯錦山頭叢樹葱蘢可愛俯瞰四明湖水則澄碧如鏡微生瀲灎之波雅谷遂撥榛莽向湖壖而下則其地有營帳一屯昨夜似經鏖　屍骸狠藉又似爲猛獸所噬故其肢體咸碎裂不全亦有失其頸或缺其足者雅谷雖膽巨睹此亦不禁悚然念昨夜所聞慘呼之聲殆即此矣特是地處荒僻無從報告有司雅谷又急於尋訪訪史芘格故無暇久戀遂復自趨前路而心中狐疑得毋罕恩昨夜來此營卒之死卽出彼手而史芘格者遂亦不免乎思之以爲必然乃憤然曰惡魔汝敢屠殺王家衛護之軍汝罪直不容逭吾刃在必不容汝遁矣然響導已失將何自而得野猪之洞無已其惟問諸前村顧地處荒僻四無人家行久始見一漁舍柴門臨水方有老人坐而埀釣見人至因收其綸顧雅谷曰客來何自乃蒞此荒村雅谷曰丈吾來蓋欲覓野猪洞也漁人駭曰此非罕恩所居處首汝欲覔此奚爲雅谷曰吾欲往耳曰汝往欲覔死耶雅谷笑曰丈何怯哉夫彼亦人耳吾豈不能以力勝之丈勿駭但告我以洞之所在可矣漁人摇首曰少年膽壯吾不若汝也此去一里之外有高峯轟立積雪徧地是名氷山野猪洞即在山頂彼噬人之獸居焉然汝終不宜往雅谷曰謝丈吾今即無鄕導亦能問津矣乃不更俟其答竟望冰山進行（未完） 
 
 
 

Page 15

 
 
   
 
 

Page 16

 
 
   
 
