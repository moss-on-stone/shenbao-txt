# 1919 - 105 - 4916585

 

Page 1

 
 
   
 
 

Page 2

 
 
時評 
[軍人自决（冷）]  
　　昨言國會自决觀今日車人通電則又有軍人自决之象矣軍人自决奈何卽軍人不干政之謂也軍人不干政卽軍人退出於政爭之外之意也軍人退出於政爭之外則雖有政爭而不用武力則政爭之收拾自較易爲矣 
　　雖然世間萬事言之非艱行之維艱今日軍人通電之言其果一一出諸本心耶卽或一一出諸本心其果一一能永矢勿諼耶不然亦僅一種空言沽譽之術耳曷足道哉 
命令 
　　四月二十一日大總統令財政總長兼鹽務署督辦龔心湛呈請任命沈慶輝爲鄂岸榷運局局長應照准此令 
　　又令財政總長兼鹽務署督辦龔心湛呈請任命胡承治試署兩淮安梁塲知事應照准此令 
專電 
　　北京電錢函衆院滬會解决糾紛而設法律卽其一當然有討論權頃又通電電聲明（二十二日下午十鐘） 
　　北京電頃國院通電國會問題應如何解决行政機關不得參加意見（二十二日下午九鐘） 
　　北京電國會問題南方主張交滬會解决否則認爲不合手續中央最近希望兩國會自行解决正在派員向新舊方面調和安福部昨開會議討論及於聯合制憲一層並不表示反對（二十二日下午三鐘） 
　　北京電政府以各界要求參預和會解决法律案件流弊滋多商准軍政府雙方執政人員對此决不發表意見（二十二日下午二鐘） 
　　北京電新舊議員擬假蒙藏俱樂部開一懇新會商决國會問題（二十二日下午三鐘） 
　　北京電錢復滬朱新議員聯名篠電由政團名義拍出不足以代表政府故政府對該電不負何等責任（二十二日下午三鐘） 
　　香港電參衆兩院議長通電國會必具執行職務之絶對自由此爲和局主要問題苟不獲此其他問題悉無着落（二十一日下午二鐘） 
　　香港電政務總裁定今日開大會討論國會問題（二十一日下午二鐘） 
　　香港電政務總裁接唐紹儀電請示國會辦法昨開會議决電覆國會問題關係護法主旨必力爭以符原議各軍人方面代表亦因國會問題集議將電請唐勿改護法初旨（二十二日下午二鐘） 
　　香港電昨兩院聯合會請政務總裁或代表出席答覆關於國會問題之質問（二十二日下午二鐘） 
　　北京電張懷芝靳雲鵬通電極端贊成南軍領袖軍人不干政治之通電（二十一日下午十鐘） 
　　北京電參陸部總長通電全國軍事長官云皓日覆林莫李吕方李陳電文曰佳日通電曷勝傾佩細繹來文蓋以軍人干涉政治爲年來内政之根由以國困民病爲内爭不已之惡果推其究極凛然於土崩將成之可憂謀其結果憬然於軍事獨立之宜急而以破除成見促息内爭爲目前救濟之方確定中堅爲將來改革之備何言之深切著明也懷芝等鑒大勢之所趨怵國防之日亟每念民力旣竭餉源日難軍額驟增不戢非計内爭若無已時國家先承其敝將欲爲收束整頓之計必先謀整齊劃一之道自以治内弭爭速事統一最爲急務久懷斯願含意欲逹茲奉來電先獲我心蓋頻年爭端之啓實由軍事政治界限不明夫軍人以國防爲職責本無政治之可言政治問題别爲一事更非軍人所宜代謀祗以界限不明遂至競爭不已甚無謂也茲當天人厭亂之時得聞促息内爭之論風雨飄搖云胡不喜果如來電所論軍政分軌而趨則内爭無由而起内爭不起則國困可復民病可蘇空穴之風無自而來鬩牆之爭外禦其侮則國防固而境内安我軍人之職責乃完懷芝等素以國家統一爲志本無成見可言而謀今日之救濟備將來之改革更爲私意朝夕所企嚮故於來電極爲贊同謹布區區幸其有以教之特聞倘蒙不吝惠教幸甚（十一日下午十鐘） 
　　北京電財部向三井行借欵三百萬以大沽船廠作抵（二十二日下午九鐘） 
　　北京電蘇省會電請廢止浚浦局條約（二十一日下午十鐘） 
　　北京電陜督電據張寳麟轉劉存厚電熊克武擬以兩方軍隊現駐地各守防線不再劃界請將漢南各軍將領駐地詳示除飭該旅照辦外謹陳（二十二日下午七鐘） 
　　北京電余詒林景歸報陜省劃界已積極進行（二十二日下午九鐘） 
　　北京電許蘭洲派代表來京商陜督問題（二十二日下午九鐘） 
　　北京電陳樹藩電張錫元旅撤駐東大道任潼關以西防務潼城防歸陜軍張團擔任（二十一日下午五鐘） 
　　北京電徐頃接見王寵惠證明報載政府電囑陸使電日讓步實無其事（二十二日下午九鐘） 
　　北京電中東護路問題寒（十四）日决議分段辦法除美軍外我任長哈段滿洲里雙城子歸日軍 
 
 
 

Page 3

 
 
各軍警悉歸總司令大谷指揮查該路我有合辦權滿雙爲北路重鎭何可入日軍範圍且係領土何得受大谷節制吉黑兩督請向協商各使竭力交涉（二十二日下午七鐘） 
　　北京電俄活木斯克政府成立未派員往駐現閣决議沃木赤塔兩處派員設館聞已派定范其光等（二十二日下午七鐘） 
　　北京電陳毅電布里亞特派人向活佛等勾煽置不理又至車臣汗墨爾根各旗煽誘謀擾庫請速派隊嚴防又電據蒙官稱去年謝某借淸亂爲名招華蒙兵二千謂事竣卽解散今謝在大烏里議組全蒙政府已嚴拒該華蒙兵駐赤塔一帶請與該使交涉勒令解散如何請示 
　　北京電滿洲里北蒙匪七千餘首領富陞阿指揮開始攻擾（二十二日下午五鐘） 
　　北京電閻錫山請辦山西軍人農事試騐場工藝廠職業練習所（二十二日下午五鐘） 
　　北京電敵僑償債辦法已由巴黎和會議定政府擬訂明規則教令公布（二十二日下午三鐘） 
　　北京電瑞士駐使電匈牙利政變激黨組政府與俄合現巴瓦利亞國亦由激黨執政勢延全德（二十二日下午五鐘） 
　　北京電本日閣議王丙坤爲湘江道尹又萬國紅十字會在瑞士日來弗開會派力樹鈞赴會（二十二日下午五鐘） 
　　北京電熊希齡林長民等代表外交協會本日見總統請飭專使速提案並取消日約收回路權（二十二日下午五鐘） 
　　北京電中華銀公司添張嘉璈任鳳苞爲秘書辦事處設銀行公會先着手調查（二十二日下午五鐘） 
　　北京電汪榮寳電告二十二交卸由比赴瑞履新（二十二日下午三鐘） 
　　北京電内部通令保護歷代陵寢及名臣古墓凡被兵省分有損壞者修復（二十二日下午三鐘） 
　　北京電政府派赴陜省委員余詒等回京銷差（二十一日下午十鐘） 
　　香港電王正廷伍朝樞十六日電稱二十一條要求已交和會但需英美法意襄助方可註銷請政務總裁國會電籲列强協助（二十二日下午二鐘） 
　　北京電陸軍大學校教育長尹扶一辭職擬以張勝琬薦任（二十二日下午七鐘） 
各通信社電 
　　北京電安福派主張由新國會修改約法第五十四條國會加第一届三字方可由舊國會制憲 
　　北京電徐樹錚語人不問和局（以上二十一日） 
　　北京電朱啓鈐電詢安福派議員通電是否得政府同意 
　　北京電王印川在公言報發表主張或兩國會共同制憲或另組織國民會議或舊國會改爲國民會議制憲西南另補選新國會議員 
　　北京電倪嗣冲電請維持新國會（以上二十二日）以上平和通信社電 
　　北京電中央電西南廢督問題請勿提和會免生枝節 
　　北京電張瑞璣電曹老九現在北山擾亂已請于右任剿辦又電劃界事下月上旬可告竣 
　　北京電川粤湘贛四省經略使及東三省巡閱使兩官制將發表 
　　北京電政府將任秦樹聲爲豫省長徵趙督同意　　北京電交部擬定郵政儲金六月開辦 
　　北京電中美銀行將成立 
　　北京電陳毅電請會同聯軍没收謝軍器械以免擾亂蒙境（以上二十二日）以上中華通信社電 
　　北京電徐因林葆懌莫榮新將來京認爲南北統一之先兆對時局漸抱樂觀 
　　北京電政府得陳毅電外蒙傾心内向决計一面遺員宣慰一面派重兵駐蒙防制謝黨勾煽 
　　北京電當局有以章宗祥使比汪榮寳調法胡維德調日說 
　　北京電夏同龢爲城門山鑛照事電李盛鐸凂向農部曁旅京贛紳疏通諒解 
　　北京電參陸處爲邊防軍調防西北事分電陜甘新各督議商辦法 
　　北京電陳炳堃來京中止改派代表（以上二十一日） 
　　北京電政府以有造謠攻擊赴歐各使使恐生别種影響特電陸使等照原定方針竭力進行勿慮牽掣　　北京電滬朱電外部已將謠傳任公親日毫無根據情形轉知南代表及各界就近闢謬 
　　北京電新舊兩會共同制憲已有成議惟新會不允赴寗 
　　北京電林葆懌等電禁軍人干政徐極贊許囑錢擬覆嘉勉幷通電各督接洽 
　　北京電余詒昨謁錢總理陳述陜事甚詳錢據電滬會接洽（以上二十二日）以上中孚通訊社電 
　　北京電據最近陸徵祥之報告云各國委員定於二十五日蓋印於列國對德奥提出之草案中國方面决定由陸徵祥王正廷蓋印德國媾和委員將於二十六日抵巴黎（二十二日） 
　　北京電安福俱樂部派曾發通電云上海和平會議無解决法律之權利錢總理因於昨日特發通電以辯正之略謂上海和平會議在解决時局之紛爭凡屬包含在内之問題該會議皆得解决之法理問題可不待言當然包含在内烏得置諸範圍之外乎 
　　北京電張　疏通淮河之計畫書已於昨日逹中央政府其内容要點如左（一）從美國借欵美金四千五百萬元（二）使役解散兵約五萬人（三）工事限期定爲九年（四）區域爲江蘇安徽河南山東五河道及淮泗沭沂四河（二十二日） 
　　北京電徐總統派赴陸榮廷處之王鐵珊擬於二三日内啓程 
　　北京電陜西省延長之火油鑛曩曾由美人試辦旋因成績不佳停辦至今據最近傳言該鑛又將重行開辦當初測量該鑛之工程師不日將來華前往陜省實行開辦並將加添資本大爲整頓云（二十二日） 
　　奉天電章宗祥等於今晨抵奉受中日兩國文武各官之歡迎寓大和旅館於本日訪張作霖張氏爲開晚餐會以欵待之章氏定於明日午刻赴日本赤塜總領事之宴會於明晚偕特來迎迓之王鴻年啓程進京　　奉天電張作霖爲防邊計特命第二旅出征其一部在今明日中卽將出發（二十二日） 
　　東京電外交調查會於今日午後開會先報告外交經過情形次議論對國際聯盟策（二十一日） 
　　東京電俄國交通大臣烏斯得洛哥夫氏今日到東京（二十一日） 
　　東京電鈴木東部鐵道管理局長於今日率參事及技師啓程視察西伯利亞（二十一日） 
　　以上東方通訊社電 
公電 
　　浦口王廷楨通電國務總理各部總長參衆院軍政府參衆院經略使各巡閱使督軍省長各都統各護軍使各鎭守使駐地各司令各師旅長各省議會教育會和平各會商會及各報社公鑒林莫七公佳電張靳兩公皓電慨然於國困民病起於内爭内爭之因肇於軍人干政是促息内爭必使軍政分軌而趨各謀改革尤以破除偏視先求統一爲急務旣經同開和會自有正當解决合觀兩電深切著明瞭如觀火廷楨月前奉調來滬照料正值和會停頓之時奔走各方唇焦舌敝廷楨尤有不能已於言而今日大勢所趨内困外憂迫於眉睫允宜各從事實方面剖切分明蓋議之云者原爲磋商之簡文並含互讀之美德旣云互讓便當不走極端旣稱磋商無不可留餘地總之以力所能到情得其平俾無損於民乃有利於國在今日能提議要思來日可執行來日不能執行何煩今日之提議抱此宗旨不憚聒耳所幸諸公各具熱心觀念皆一和議亦已續開内容如何本非軍人所及知自非廷楨所敢預而日内所聞知有已付審查而有尚待融洽者是囗囗之功指日可卜至於軍政分軌此義已如日月經天江河行地及時改善以固吾圉佳兵自是不祥止戈正所爲武但得庶政畢舉外侮不乘協力刷新和衷共濟咸登樂利安事紛爭確定中堅速自返省此則往復佳皓兩電内外相維表示一致推誠相見實獲我心臨電躍躍佇聞明教王廷楨爲印 
路透電 
[印度騷亂記]  
　　十一日孟買電甘第氏歸後卽羣與大會議懇請同黨勿行暴舉並稱如攻擊歐人及其他非法舉動皆足爲消極抵抗之汚點吾人必須一致實行消極抵抗云該會議乃依秩序而散事後小有騷動聞亞米達巴特有重大騷亂詳情未悉甘第氏抵此後卽經開釋但奉命寓於孟買州區全市商店今仍閉門印度疆防律所許免役之人均由當道註銷因時局嚴重之故 
　　十二日拉化爾電亞姆里察有歐人五遇害暴動者刦掠各銀行後傾油而燬其屋印度國民銀行歐人之焚死者面目糢糊不能辨認西姆拉聯合銀行之湯姆森氏曾以手槍斃暴動者數人後卒爲衆制服市政廳貴重之物及公文案卷均被焚燬本加白教堂爲宗教之貯藏所亦燬於火歐人數人冒死逃脫尚有若干人匿於印人家内至夜半平靜始得出險教會醫院之女醫士一人衣印服匿於便所得免遇害警察拯救歐人殊爲勇武當地軍隊得拉化爾與巨倫杜爾之援兵後始將騷亂鎭歷平靜 
　　十六日倫敦電孟台格氏今日在下院答覆某議員之質問謂十二日有暴民攻擊孟買州區維倫干車站縱火燬之且尚有其他破壞舉動亞米逹巴特曾派兵前往該處今已恢復秩序孟買城自十一日至今聞頗安靜 
　　十四日西姆拉電總督院因拉化爾與亞姆里察有公然背叛狀態已於該二處宣布戒嚴令惟復下令規定凡違法之人應由與印度疆防律所載相同特派之委員會審訊 
　　十八日倫敦電印度政府報稱拉化爾與亞姆里察商店逐漸開市暴動者已有數人被拘且有數人被流距拉化爾西北四十二哩之古倫瓦拉車站被燬辦事人員多受傷路線亦被拆損戒嚴令今已展至該鎭當暴動之際有印度步兵五十人抗拒暴動者五千人開槍擊散之台爾希丶孟買丶喀爾喀特丶三區均仍安謐十四日甘第氏在亞米逹巴特向羣衆演說力戒行暴近鄉之警察所二處被燬維拉干之財庫被刦某某二鐵路之工人有罷工之象本加白省之交通大受阻礙 
　　十八日倫敦電公報云據本加白最近消息有英軍官二員受傷兵一人被殺加蘇之財庫亦遭攻擊 
　　十三日亞姆里察有暴民違背禁止集會令兵士開槍擊之死傷二百鄉間不安分之徒現正從事損毁政府産業刦掠火車台爾希店舖開市之際爲回教徒干涉爲警察開槍擊散警察傷者四人後乃安靜今仍有軍隊巡邏各街道西北邊省之貝夏華有人希圖罷市並紛開會議主張抵制英貨但無騷亂喀爾喀特安靜如常穩健分子發表宣言書駁斥消極抵抗運動之說並以近今之暴動爲憾孟買安靜但回教徒殊有蠢動之象二十五回教徒將開神聖法律博士會議　　十九日倫敦電公報局發表印度總督十九日報告云加派之軍隊陸續開抵本加白省拉化爾鎭並分布於全省暴民希圖閙事者均受遏制勒令各村擔負保護鐵路之公共責任台爾希昨日因開槍死一人傷十四人西北邊省之示威運動業已失敗貝夏華商店均不肯閉門孟買與喀爾喀特未續起騷亂 
　　十六日倫敦電公報局宣稱亞姆里察與拉化爾兩處均安靜現已拘獲要犯十二人兩地之間有叛變狀態軍隊現正取對付行動孟買與亞米達巴特均安靜維倫干發生重大騷亂毁屋數所亞米達巴特近今騷亂時暴動者死傷頗衆喀爾喀特於十二日停止貿易暴民爲勢洶洶當道調兵出而鎭壓暴民拾石擲擊哨兵一隊死六人傷十二人 
[各國近事記]  
　　十七日柯洛恩電德國柯洛恩區商行用人多已罷工泊魯末將軍出示命卽回復工復否則將以極嚴厲之手段對待在英軍防區内發起及贊助罷工之入泊魯末將軍並稱如解决爭端之各項方法均已失敗願派英員居間調停 
　　十七日瑞士京城電瑞士聯邦議會决議承認德政府 
　　十七日丹京電柏林消息哈勒將軍所統之波蘭兵八千人其第一批已於昨日經過德國佛蘭克福特取道赴波蘭 
　　十七日倫敦電路透電社得悉第二十六師現由杜白魯加撤退開往埃及增厚戌兵之力並以代駐紥埃及之澳兵若干因澳兵須休假或免役故也澳兵保護婦孺甚爲出力但須重許休假並儘速免其役務 
　　十七日丹京電柏林消息政府軍由海姆斯台特進發已入白倫斯維克居民歡呼以迎之並無意外事　　十七日丹京電柏林消息駐瑞士德使穆勒氏因病告退將以普魯士國會議長萊勒特氏代之 
　　十六日羅馬電昨日此間有社會黨示威運動因以發生騷動死兵一人平民四人並傷平民八人米蘭丶波洛業丶土林丶日語亞宣布罷工二十四小時以表同情於羅馬社會黨 
國外新聞 
[歐和會最近各問題]  
　　中美新聞社巴黎通信云和會對於土耳其京城康斯丹丁之將來及該處土人之地位問題因十分複雜尚未解决和會印度代表似近曾上條陳於英代表力言康士丹丁及暴斯泊勒海峽雖可改爲國際其有或不歸土人統治但土耳其政府不可移過海峽因回民當戰時極効忠於英國及其同盟國若土政府一經遷移回民必生貳心也印度各代表自身均非回教徒故此項條陳益覺有力英人中本有主張將聖蘇菲亞之回教寺改爲基督教堂印度代表對於此議尤加反對謂此舉並無相當理由徒足以傷回人之感情也和會對於德國北東西三百邊界同題均經討論並無甚困難因英相佐治法總理克勒滿沙及好士大佐已先磋商同意也和會最高會議現决定將土耳其疆界問題歸其自行解决又法國西邊間題及意國對於阿德利阿的海之要求問題亦歸最高會議解决英人方面以爲萊因河問題爲最高會議最棘手之事因美國之態度非俟威爾遜總統到後不克盡知英人對於佐治首相徵兵問題之成功深爲欣慰預期此事於英國内政大有關係英人以爲德國軍隊被減爲一種少數之義勇兵隊後意法兩國自然亦將廢止徵兵但意法正式方面均未承認此意見法國軍事評論家對於能否設法確使德國實行減兵乃一疑問因此法意亦不應遽廢徵兵據詳細計畫德國除有兵十萬外應再有憲兵及稅關衞兵各二萬人森林游騎兵八千人此外再加帝國警察巴黎時報謂德國承受軍事條件後限兩月内執行之法國軍事機關報仍反對佐治氏德國應有義勇長期軍隊之計畫以爲此種軍隊足以發達成一種控制國家之近衞兵將來仍爲法國之害云 
[德國殖民地之價値]  
　　法國無線電社譯巴黎時報云德國殖民地問題已提出於和會吾人試一覽統計表卽知德國殖民地之價値及其位置之重要試列如下 
　　（一）斐洲殖民地東斐洲面積九九五丶○○○啓羅邁當人口七丶六六六丶○○○人一九一二年對外貿易一○二丶一五七丶○○○佛郎西南斐洲面積八三五丶○○○啓羅邁當人口三○○丶○○○人一九一二年對外貿易八九丶四一七丶○○○佛郎喀摩隆面積五四○丶○○○啓羅邁當人口二丶七五○丶○○○人一九一二年對外貿易七一八丶四六六丶○○○佛郎特加面積八七丶○○○啓羅邁當人口一丶○三二丶○○○人一九一二年對外貿易二六丶七三一丶○○○佛郎 
　　（二）海洋洲殖民地新幾納亞及畢斯馬克羣島面積二四○丶○○○啓羅邁當人口六○三丶○○○人一九一二年對外貿易一三丶六四一○○○佛郎薩摩阿面積二丶六○○啓羅邁當人口三八丶○○○人一九一二年對外貿易一二丶五四七丶○○○佛郎赤道北之喀羅林及其他羣島面積二丶五○○啓羅邁當人口未詳一九一二年對外貿易一二丶九六三丶○○○佛郎 
　　（三）中國租借地膠州灣面積五五二啓羅邁當人口一九丶六○○○人一九一二年對外貿易二四四丶○四一丶○○○佛郎 
　　總觀上述有可注意者約三事（一）德國殖民地以東斐洲最關重要人口佔總數之半而强對外貿易數佔德國殖民地貿易總額五分之一（二）太平洋德國殖民地之前途不能僅以目前發逹之情形爲標準蓋太平洋德國殖民地之發逹現遠不逮德屬斐洲其中如新幾納亞一地絶未啓發人口數亦無確切之報告惟知新幾納亞鑛産藴藏甚富耳（三）德國殖民地在海運及商業上殊佔重要之位置如畢斯馬克羣島西太平洋羣島膠州之　灣口岸均爲極佳之海軍根據地及傭材所焉 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信桂生]  
　　章宗祥回國原因與舉任問題 
　　駐日公使章宗祥突然返國早由東京出發數日卽可到京矣章使此次返國頗惹世人注目因此致有種種風說或謂彼之返國帶有重大作用於中日間各種問題欲與政府面商解决辦法或謂彼之返國爲親日派添一活動助力而東京留學生等曾有公緘徧致京中各機關　攻章氏在任内種種袒日行爲幷謂彼之返國將謀外交總長一職而出席於巴黎和會云云此皆近來所喧傳者也然據吾人所聞章氏返國原因實不外下列數端其（一）從前向日本種種借欵東京方面皆由章氏經手卽如參戰借欵濟順高徐鐵道借欵及其他已宣表未宣表之借欵多與章氏有關係者今北京政府旣將各種秘密借欵合同宣布章氏自問不免受國民攻擊因思不如及早求去其（二）參戰軍械等之借欵因我國民反對日本中止交付今北京當局尚電催章使與日政府交涉請續交付而日政府不允照辦章氏對於北京方面旣不能求見諒對於東京方面復不能再事敷衍大有進退維欲之概故不得不以一去了之其（三）章氏在東多年成績無非標榜中日親善四字頗得日本歡心今在北京方面已將中日密約盡情宣布巴黎方面中日問題爭執亦烈此等中日親善主義能否貫澈彼亦自知之其（四）世所謂東洋留學生四大金剛者人人皆知之彼等雖屬同一鼻孔出氣者然其程度究有多少不同近來章氏與曹陸不甚密合遂不得不作搴裳之計至章氏返國後之繼任問題有謂爲汪伯唐林宗孟兩君者此說絶不可靠蓋以汪林兩君出繼章任無論國中尚有問題卽在日本方面未必能表示歡迎其次有江翊雲繼任說比較尚屬可信然必不成事寳蓋章氏以多年在東經手借欵之成績此次返國必求得一相當位置政府自不能不有以報之外交一職陸子欣氏幷未開缺恐難達其目的且章使之希望在得一駐歡公使與之對調而江翊雲之地位無與章氏對調之資格故江氏繼任說自不成問題於是最近乃有兩說其一以章氏與駐　士公使汪榮寳　調瑞士公使一職本極優閒汪氏固不願與章對調然以同在四大金剛之列或不便拒絶其二駐法公使胡維德近因省母病返國已决不再冋任胡章對調誠一舉兩得也 
[外蒙拒絶煽誘之表示]  
　　謝米諾夫恃有援助竟敢明日張膽在内外蒙古肆其勾引手段外蒙官府於本月十三日全體會議决定反對赤塔會議不與謝米諾夫往來亦不收容布里雅特人仍一意歸向中央本月十五日並有正式照會致陳都護使内稱本官府去年夏間聞得俄官謝米諾夫以淸治國亂爲名時在赤塔滿洲里等處招集多數軍隊受募者約二千餘人誠恐侵入外蒙蹂躪地面曾經面告領事轉飭謝氏設法遣散該領事亦允電謝　照現聞謝氏仍在赤塔滿洲里大鳥里博爾吉等處鐵路台 
驛附近地與布利雅特呼倫貝爾及内蒙等處不肖之輩勾通結夥議在海拉爾設立政府統一企蒙自立爲國種種謠言時有所聞前者貴都護使面述訪得此事詳情亦回前因此事關係甚重諒中俄兩國早經議有辦法萬一破裂該黨軍隊數千各持軍械任意分散外蒙東界各旗難保不復荼毒除飭行東部各旗調遣蒙兵防守邊境幷知會駐庫俄領速行設法收回謝軍　械外應請貴部護便轉報中央政府迅速籌定辦法收回謝軍器械兼　在赤塔華蒙匪兵解散速回原籍嚴行約束云云按此項照會外蒙官府於謝氏隂謀和盤托出且表示不受煽誘之意極爲明顯謝氏亦可謂心勞日拙矣 
[日使對於烟禁之宣言]  
　　路透社十八日北京通訊云日使小幡氏代表其政府發表下述之宣言書此爲萬國禁烟會幹事與小幡氏晤談之結果其文略分數　（一）日政府爲救中國於其國民久吸鴉片之鉅害中起見情願參與一九○七年上海禁烟會議此會爲關於鴉片問題第一次之國際公會又於一九一一一九一三一九一四年加入海牙萬國鴉片大會海牙會議所議定之鴉片公約爲日本所與聞者迄今尚未施諸實行但有關係之列强旣有實行此約之同意時則日政府亦必勉力厲行公約中所載之主義（二）日政府爲阻止鴉片輸入中國計曾於一九一四年向中政府提議如中政府能規定適當條例監視醫藥用鴉片之輸入依照關於嗎啡可開因之現有條例辦理則日政府願擔任禁止鴉片輸至中國但日政府未得中政府之覆文故諭駐京日使再向中政府提出同一意思之建議日政府雖仍未得覆但對於上海修稅會議中國委員所提出將鴉片列爲禁止入口貨物之議案卽予同意不稍猶豫（三）日政府自己發動擬定辦法以期取締鴉片之輸入中國與其在華之銷售此舉本諸日政府參與上述國際會議及向中政府談判之初意但與上述之會議及談判完全無關所擬辦法略如下述（甲）嚴禁日人在華經營鴉片貿易犯者按照日本刑法處置查日本刑法規定對於運入銷售交換及藏有鴉片者或設立烟館者之處分頗爲嚴峻（乙）通諭日本境内各郵局勿收遞内有鴉片寄往中國之郵包而在中國境内之日本郵局間亦不許收遞此種郵包以阻日人犯罪（四）至於嗎啡可開因輸入中國一層日政府已允會同列强實行中政府一九○九年所頒布取締此種物品之條例並已訓飭在華日領事禁止日人輸運製造及銷售此物違者加以相當之處分日政府此後續有訓令通諭有關係各官吏嚴厲執行（五）日政府尚不以上述辦法自滿且表同情於中政府禁烟之勉力故於今年一月十七日内閣會議决定取銷靑島及關東租借地之鴉片事務局台灣將亦儘速照此辦理其逹此目的之辦法刻在有關係當道嚴重考慮之中云云 
[政府關於軍事政治提案（續）]  
　　（乙）道之改革道之一級在昔非純爲地方行政區域或有因地而設或有因事而設者如督糧驛巡鹽法屯田淸軍水利諸道以事而設者也至　地而設者大抵每數府則設一道然皆以　　官吏爲督撫布教令爲其職司界於督撫州縣之間爲承上啓下之樞紐而不知階級愈多民隱愈無由上逹因是治官之官多而治民之官少迄於有淸季李幾同贅設　民國成立去府存道使其管轄内之縣悉直隸於道尹其意不可謂不善其權不可謂不重然道尹之冗員固猶昔日也此何以故蓋道之一級與省不同不當專爲察吏之官而當採用昔日撫民府直隸州之制爲察吏兼親民之官凡道尹駐在之地不設縣知事至所轄各縣知事之任免則由道尹詳省轉呈中央如是道尹有直接管轄之地方旣無虛設一級之弊並有察吏親民之二職守因察吏之故其親民一職不敢蹈於廢弛因親民之故耳目較近而察吏亦不至受蔽於僚屬况道尹之地位較崇使與知事同司親民之職不得不正己率下以爲各縣之模範漢時以尚書令或僕射出爲郡守唐時侍郎御史大夫等以本官檢校刺史其　雖異　精神則一也要之地方制度可分爲三級省長爲察吏之官縣知事爲親民之官道尹則界於二者之問以察吏而兼親民庶官無虛設費無虛擲而民治自可易於發達矣 
　　（丙）裁汰中央各署冗員增設地方佐治官吏國家之設官授職所以分猷佐治宣達政令故官必稱其事人必稱其官事之繁者雖備百員而不爲多無事可治者雖設一官亦足爲冗溯自前淸末葉吏治卽已廢弛迨至民國以來成憲俱廢首定中央官制以樹開國之基礎故凡優秀之士羣趨於京師條陳時政百廢待興遂至朝設一官而夕增一職終以庫帑奇絀概等具文况復於正額之外添置散員是以行政之費耗於無形者不知凡幾至若各省道縣地方則於民國三年始頒布省道縣官制設省長道尹知事各官然其公署組織又極疏闊僅佔定經費任其自辟椽屬而已因是官以節費爲能而任用以親故爲主於地方之行政經費幷無具體之計畫也卽以前淸而論一府之地猶復佐以同知通判曰淸軍曰水利曰理事曰屯田各視事之繁簡而分掌之况今日事務之待理百倍於昔日反以數千百里之重任寄於一二長官欲求民政之發達不啻南轅而北轍以言整飭吏治當先裁减中央冗員增設地方佐治員額嚴定任用責格厚其俸糈專其責成庶人才可佈散於地方而中央亦免虛耗之敝此於分配政費所當注重者也（未完） 
[釐定産業組合制度說（靜）]  
　　一國産業發逹必以中小晨工業者爲其中堅由國家施以適當之保全政策近代以來東西文明各邦因機械發明技術進步資本萬能主義盛行於經濟社會操無上特權於是中小企業家爲抵抗大資本家以自謀安全起見乃此種産業組合隨之以起在國家一方而亦能利用時機制定産業組合法規以實施其經濟上之社會政策因有國家與社會兩方乃交受其益意美法良足資效法我圖實業素不發逹經濟知識與組織不免短淺而幼稚所謂大資本家壟斷專横之程度較之歐美各邦相去甚遠故國人尚未感覺此種組合制度有速訂之必要惟歐戰旣終世界經濟將生絶大變化外人欲償數年來戰爭之損失勢必在地大物博之亞東投以重大之資本施以嶄新之技術運用以完備且複雜之組織我國民素不悉本國資本之壟斷專横者恐至此而外國資本家之壟斷專横於我國也月前農商部經濟調查會計議及此爰提出一種方案詳叙産業組合各種必要之點意在建議政府速行制訂産業組合條例公佈全國責成各地方實業教育各機關妥爲勸導商民相機組織制訂此項條例應有當注意之點（一）酌定名稱是否仍稱組合抑或改稱公會擇其適當者用之（二）認此種組合有法人資格（三）由政府免除其營業及所得各稅以示奬勵（四）酌定産業組合之種類分别規定若照日本則有信用販賣購買生産四種我國如何規定宜詳考國情以期適當（五）酌定設立組織之程序如發起人數組織形式區域出資限制及準備金額訂立規則應記事項呈報及註册皆宜明白規定於條例之中（六）酌定組合員之資格及權利義務（七）酌定管理之機關（八）酌定盈餘分派及虧損彌補方法（九）酌定解散合倂及淸算變更之辦法除上列各要點規定於條例外應再制訂施行細則以規定註册組織解散奬勵處罰等各項要務並爲之酌定各種産業組合規定約式以資遵守政府公佈産業組合條例後欲期一般商民了解組合之辦法及目的應由各地實業機關協同教育機關共負勸導之責最好由講演團編成白話到處宣講關於信用上販賣上購買上生産上各項利益詳爲說明引證各國已往之成績警告　國將來之危狀俾中小農工商業者皆能了然自可着手組織如能再由國家籌定鉅欵相機補助則組合之發展不難預期而實業之振興亦可預矣計此項議案早由該會議决呈請農商總長鑒核施行現由田總長已飭參事廳着手草擬條例一俟脫稿卽行詳具理由提交國務會議呈請公佈此亦我國實業行政界上一種重要之事件也 
[中華銀公司成立紀]  
　　本月十二日下午二鐘中華銀公司在中央公園董事會開成立大會到會者中國銀行總裁馮耿光副總裁張嘉璣交通銀行總理曹汝霖協理任鳳苞董事梁士詒周自齊秘書趙慶華匯業銀行總裁陸宗輿鹽業銀行總理吳鼎昌經理岳榮堃金坡銀行總理周作民經理吳言淸中孚銀行經理孫元方新華銀行總理方仁元五族銀行總經理陳文泉北京商對銀行總理張肇逹大陸銀行代表談荔孫諸君推舉梁士詒君爲臨時主席討論銀公司章程定名爲中華銀公司並决定爲集資公司集資銀元一千萬元先由京津各銀行分任將來滬漢各銀行加入時再由京津各銀行分讓成數設理事七人至十一人查賬員二人此銀公司爲特别性質呈請政府特准當時舉定周自齊曹汝霖陸宗輿孫多森馮耿光吳鼎昌周作民梁士詒八人爲理事其餘理事三人俟將來滬漢各埠各銀行加入之時再行舉補又舉定方仁元張肇遠二人爲查賬員理事長俟下次開理事會再行推舉 
[京華短簡]  
　　章使此次回國除日當局要人之外特向寺内伯辭别先派隨員至大磯寺内伯靜養之處告知來意寺内以病辭且謂苟見章君勢非慷慨淋漓不可但病軀微弱畏受刺激而醫師亦戒面談故欲交換意見請介以第三者於是章使某氏往來於東京大磯間者數次聞其交換意見之内容爲關於中日關係而對於兩國前途雙言俱極感慨 
　　嚴式超電稱日本小野武官現來唐努烏梁海考察沿邊軍事狀况日内並赴科布多阿爾　等處有所調查除飭沿邊軍隊妥爲護送謹聞 
　　新舊國會議員主張自行解决之說發生以來兩方各有討論新國會方面原以太平湖爲根據而舊國會自郭人漳抵京後力向各方面疏通至昨日始假蒙藏俱樂部集議今日（二十日）午後一時經王議長邀集新舊議員於太平湖開第二次之談話會彼此交換意見頗相接近但無論新舊國會同時消滅合倂制憲或一方面制憲追認大總統補選副選統總須擇一適當地點不可南京開會似已决定 
　　日前錢總理及各閣員赴衆議院出席對於議員質問頗爲憤慨前晚已决定爲内閣之總辭職並聞錢總理辭呈昨日業已擬好其所以尚未遞上之原因實爲昨日總理尚派人分途向各閣員徵求意見總統昨已派人分途勸慰幷擬召各閣員入府勸慰勿輕辭職以起政潮又據某政客言錢昨尚與郭秘長談並未提及有辭職之事 
　　陜省洽電（十八）云前奉大總統電令以陜省連年匪擾人民受害已深飭財政部撥銀五萬元交張瑞璣會同地方長官公正紳耆妥爲撫恤等因仰見我大總統眷顧西隆痌瘝在抱仁施惠澤感戴同深正遵辦間復接江日院電此項賑欵已知照財政部發交督軍省長核實散放母庸由張專員辦理等因遵復轉知在案樹藩鎭華自當恪遵訓示仰體鈞慈俟部幣領到後卽日分發災區督飭各地方官紳核實散放期於德惠均霑以仰副西顧厪懷綏輯窮黎之至意除派參謀鄭坦諮議郭涵赴部祇領外理合肅電陳並代陜西全省紳商士民叩謝鴻施陳樹藩劉鎭華洽印 
[中美新聞社之京訊]  
　　江蘇官紳多人（按下列諸人均非蘇籍）近曾結合購買本省大宗食米以期運至日本藉圖厚利其主要人物爲王克敏吳鼎昌李律閣羅開先（譯音）已與日本買米者訂定一切有日船三艘在吳淞守候裝米羅之兄爲陸軍次長山彼發給執照作爲軍用品出口當米由小船裝載開赴吳淞時蘇督李純省長齊　琳聞知此事卽將米截留賣米諸人乃派吳鼎昌人京運動請錢總理電令李督許放米出口李齊覆電稱蘇省議會早經議决禁米出洋彼等無權反對此舉遂作罷而羅開先投資最多遭此失敗已經自戕 
　　駐日公使章宗祥二十三日晨可抵京反對武人之報紙預備一致攻擊因中日密約大半由彼經手締結又因巴黎華代表之不能行動自由章氏亦與有力又北京大學學生亦擬於章到站時歡迎之卽詢其曾經締結幾許賣國之密約云同時山東人民已派代表二人至巴黎和會陳述意見另派二代表到京直接向政府請願上海商會正在擬電分致巴黎北京攻擊章使以前之活動北京商會及國會山東議員亦預備爲同一舉動不知章氏如何對付也 
　　中美通信社代表一人昨由滬回京在滬時曾見唐紹儀孫逸仙孫洪伊章炳麟諸氏唐孫（中山）對於政局意見相代表南方温和一派孫（洪伊）章則持論激烈又唐氏謂彼曾接陸徵祥由巴黎來電多通均表示梁啓超在和會大爲不利於國家之行動而但圖個人利益代表詢以内政問題唐謂目下不能確實言之迄今一切良好上海並無糾葛之象惟舉徐世昌爲總統及復召一九一七年憲法會議兩問題恐棘手因南北不能同意之故唐氏一派願認徐爲總統章氏一派則不承認之並主張南北分治彼等謂徐氏在段祺瑞一派勢力之下並無權力而段派親日徐氏亦不得不間接親日章氏之意最好列强借一大債於南方俾作軍用藉以打倒段徐及北方各武人此戰事若成功中國乃可長治久安又謂北方武人材略金錢軍紀均處於惡境如眞正作戰决不能持久云云 
[奉天日領館之鴉片會議]  
　　日本對於南滿禁止鴉片問題因關於收入政費曁商販經濟等項置不顧間惟近以縱容毒特大遭中外輿論攻擊故曾擬召集駐滿各地領事通盤籌議旋因他故未及實行昨聞奉天日本總領事館已開始於本月二十一日起開會五日名爲南滿洲鴉片會議各處領事之出席者爲駐哈爾濱鄭家屯吉林齊齊哈爾各領事及各該領事館之警察署長並沿鐵路線之各警務署長及大連旅順之警察課課長諸人此會將來之結果如何頗關中國烟禁前途故東三省拒毒界諸人對此非常注意 
[日商投資鹽井之西訊]  
　　字林報三月三十日自流井通訊略云數日前有一日人抵此以售賣藥品與要物爲名記者親見其貨品一望而知其爲日貨但日人來此醉翁之意不在酒固别有大希望在焉此間鹽井主人因遭兵燹現資搜括一空債戸蝟集告貸無門其有錢出借者唯此日人而已某井主爲債務所逼向人乞借現資此日人應聲而出祇須有相當之擔保品卽可解囊其條件係債額五十萬元年息八釐最初五年祇付息金此後十年則償還本利至付淸爲止擔保品爲鹽井鹽場房屋田地苟有人稍明國際政治則將知此事與條約權利不符不能行於非通商口岸且事關鹽務恐與一九一三年善後借款亦復刺謬也此問亟欲以其産業抵借債欵者不乏其人某鹽井事不過首開其端耳聞此日人在重慶一處已借出銀三百萬兩惜在此現欵缺乏寳貴産業紛紛　抵之時英美商行獨未投資尚望其注意及之熊督軍收集中國銀行鈔票用以淸付蜀省債務此舉誠爲熊之善政能不自飽私囊在今日當道中殊不多見熊初就職時人多詆之但熊逆取順守尚知振作故吾人得享有若干年所未有之安寗矣此間烟毒瀰漫城之一隅聞有烟館三百家以記者觀之附近境内當有烟館千餘家烟具横陳觸處皆是出售之烟多係雲土滇兵餉銀且在鴉片代之近日缺雨米價稍昂亟盼甘霖以潤田禾云 
[閩籍舊議員請剿匪除烟電]  
　　閩籍國會議員頃致電林葆懌陳炯明云海珠林督軍漳州陳省長鈞鑒讀陳省長陷電至吾輩應以閩民疾苦爲重一語至哉言乎西南護法不得已而用兵征戰連年以除敵氛非以重民困也援閩以來粤滇浙各軍舍命血戰勞苦功高民軍響應附義宣勞凡我閩人無不同聲愛戴乃不幸而有殺人放火擄搶勒捐之事層見迭出且聞有包種烟苗舉吾閩十數年來禁烟最著之成績廢之一旦流毒社會至斯已極揆厥禍原則假借民軍以便私圖者實階之厲同人無狀亦知愛鄉國對於閩民疾苦豈忍漠視竊謂義師之有利於國無害於鄉者無論何種軍隊皆宜一視同仁和衷共濟弗可稍分畛域其有騷擾地方蹂躪人民者則不特假託民軍之土匪應行剿除卽正式軍隊苟有此擾亂行爲亦當待之爲匪一律剿辦蓋除暴乃能安良保民卽以救國此人心公理之所同非仁等個人之私見也二公職責所在當以地方爲前提如何驅逐北軍如何辦理善後必有完全計畫斷不至徇一二人之私致三千萬同胞失所托庇同人等桑梓關係利害切身心所謂危不敢緘墨披瀝奉陳伏惟垂察閩籍國會議員林者仁唐睿林鴻超楊樹璜陳堃裘章淦丁濟生曹振懋劉萬里陳承箕方聖徵賴德嘉丁超五林星輝鄭愾辰叩眞 
[紀山西華北運動會（四）]  
　　補賽足球紀十六日華北運動會之足球隊補賽足球係保定育德與天津新學書院比賽結果爲二與一之比新學書院勝又淸華與山西大學比賽兩方於規定時間内不分勝負延長四十分結果爲一與○之比淸華勝賽畢淸華與山西大學全體球員合攝一影以聯感情 
　　歡迎英美兩公使英美朱芮兩公使此次來晉參觀華北運動會旣熱心贊助特備奬品而　晉省學生又期望甚殷政紳學商軍警各界異常感激因公同議定於今日（十六日）上午十鐘假大學校大公堂地址開會歡迎兩使均有演說勗勉下午一時兩使赴省議會參觀以是日爲星期三非會議之日卽在客廳與議員接談一切四時半又赴商務總會歡會各外賓均略有演說主賓盡歡而散 
　　各省聯合辯論大會昨日（十六）下午二鐘在大學校禮堂特開之各省聯合辯論大會届期本省預會各校學生由教職員率領先時齊集俟各省辯論員陸續到齊由教育虞廳長省議會崔議長代兼省長主席搖鈴開會宣讀開會詞略云今日盛會實由閻兼省長發起集合各省預會學生與本省學生互相討究爲學術上之聯合適因要公未克親蒞委託鄙人代爲致詞以爲各省學生來茲非易大會閉幕卽行遄返殊未足以盡歡忭設題辯論藉以溝通情感交換知識各此也更以爲大會運動後之餘興略備本省所有出版書籍土産器物分贈諸君聊爲瀕行時之紀念華北九省而到會者僅有直隷奉天河南且人數多寡不齊謹以學校爲本位加以本省各校匀配人數則時間可以延長以抽籤法規定出席先後評判員以六十分以上爲合格四人所評分數以四除之作爲宣告結果之次序而以自由演說殿之卽爲閉會之手續矣遂籤抽本省大學校首先出席以次辯論第一第二兩問題（兩題已見）前報）有主張造化待人公道者有主張造化待人不公道者有主張賦稅擔負宜加重者有主張賦稅擔負宜減輕者反覆申明互相探討幾及二十人之多衆皆拍掌次由處廳長宣告辯論終了評判確定銘賢中學校任全義八十六分四張崇德八十四分丶一孟世仁八十二分丶六賈麟炳八十二分北京高等師範學校陳忠祝七十五分丶四山西法政學校王享之七十四分直隸第六中學校趙重英七十三分丶二保定育德中學校鄒錫七十三分北京高等師範學校徐名鴻七十一分丶八山西大學校楊仁康七十一分崔鐘英七十分丶二北京高等師範學校黄賢銘六十六分九王平六十二分丶八山西法政學校殷學廉五十九分丶八宣布旣畢以次贈與徐松龕集霜紅龕集等書及平定工廠之細陶器多件由虞廳長親授末由趙旅長代致閉會詞略謂兼省長之發起此會欲以各省學生與本省學生共爲學術上之研究運動大會之後蒞辯論會者甚少如别有所事而未來猶之可也如因精神不濟亟須休息而不來則不可也勉强矯正之未始非將來進取之勝利辯論二題鄙人有解决之意義（一）知人之待人公道與否卽知造化待人之公道與否人有虛飾矯僞也造化則逕直以行趨吉者予之吉趨凶者予之凶不可少爲假借懸崖將墜危機將踏之際造化固不問誰何而施之適如分際卽造化之公道（二）擔負二字上焉者擔負天下卽蚩蚩之民亦應擔負其一部分以盡對於國家之義務此無他祇求自己增加其擔負之能力輕重非所計及則得之矣希望大衆傳播此言於社會賦稅取之於民而仍用之於民雖重不害也云云振鈴閉會時已將近六時矣 
[湖南惠民票開籖紀]  
　　本月十五日爲湖南惠民彩劵開籖之第一日以教育會址地點爲開籤籖場是日午前八時全省軍政紳商學各界要人多到會場監視總監督爲朱恩紱督理主任爲吳嘉瑞王銘忠曹典球等均爲監察委員張督亦親自　會演說略謂湖南數年來之禍患皆歸本於紙幣其禍之烈甚於洪水猛獸今日邀請諸君蒞會開籖實欲將數年來之禍患在今日一掃而空曷勝大快云云隨卽當衆開籖由第一號起至第十萬號止中籖號碼在場各界人員均有監視簿隨聽隨錄大球五座每座一次盛二萬顆各搖出一百三十六顆故五座共搖出六百八十顆此卽十萬號内中奬之數其餘自十萬零一號以下按日分次遞抽又此次開籖係借用財政廳從前原辦地方有奬公債票開籖之物品惟奬球僅五座號彈僅十萬而惠民票額一百萬號故須變通辦理分爲十次匀開所有得奬等第號碼亦必俟分次搖完後始能通告 
　　查湖南惠民彩劵之開辦原以收回湖南銀行舊紙幣爲守旨湖南紙幣之害甚於洪水猛獸人人欲去之推原其故固不得不太息痛恨於濫發紙幣之前後督軍省長也前者如湯氏等無論矣卽如去年南軍潰走後每百枚之銅元票尚可值百分之四十使當道對於金融實心整頓縱不能恢復票面實足之價格而原有價格十分之四自不至再行低落而市面卽可流通不料後來者不惟不將舊票價值設法維持而且加發新票至數千萬串之多以致舊票價格日落一日竟落至百分之零三誰之咎乎不知者方以張督此舉舉湖南數年來紙幣流毒能一掃而空其實舊票雖已廓淸而新票流毒正尚未已卽使此舉有功尚不足以抵前愆也 
 
 
 

Page 7

 
 
[贛人請撤銷城門山礦案]  
　　贛人劉樹棠邱珍等爲九江城門由鑛案呈國務院農商部文略云江西實業廳長夏同和責有專司對於此項官營鑛業毫無計劃已屬溺職又於應行補充之手續亦不爲補充甚至有人領開此鑛部令審查時猶不將全案眞相呈部查核其詳文内反含糊其詞曰内有實業司所買官地二百三十餘畝至前實業司購作何用購地後有何計畫絶無一語道及若唯恐中央略知其底細致令農商部認省有之鑛産爲普頭之地皮因蒙蔽之結果而發生錯誤之核准該案之應撤銷者此其一按特准探採鐵鑛暫行辦法首重審查資格查孫孟晋案内該公司各董事履歷孫孟晉原名寳琦現充稅務處督辦曾夢　原名毓雋現充交通部次長均屬現任官吏董事爲公司重要執事人員顯與官吏服務令第二十條官吏不得兼充公司商業執事人員之規定相違悖呈請人資格不合該案之應取銷者此其二又查案内合辦人夏謹生一名履歷書僅註明江西人住錫拉胡同不註明何縣按照鑛業註册條例施行細則第三條規定程式已屬不合尤可怪者調查内左二區警察區戸口册自七年八月起至現今止祇住有夏同龢一戸註明江西實業廳長貴州人此外不獨無江西夏姓並無其他夏姓住在該胡同内其住所之虛僞已可證明况遍詢江西同鄉實無知其人者是合辦人夏譁生一名其履歷書全係虛搆無可抵辯按照審查鑛商資格規則第六條規定發現在註册以後當然撤銷其鑛業權該案之應撤銷者此其三此案由農商部令江西實業廳長審查該廳長自應負審查之責外間人言嘖嘖咸謂該廳長去歲來京逗遛數月與該公司諸人私相勾結該廳長出京之日卽該公司呈請之時夏謹生一名卽其所詭託雖蘇張復生亦難爲之辯護此種溺職營私之官吏若不嚴行查辦何以肅官常而昭儆戒用敢請求鈞院大部將孫孟晋領開城門山鐵鑛一案令農商部依法撤銷並懇一面將江西實業廳長夏同龢嚴行查辦庶可平一時之民氣而昭大公於天下 
[皖垣焚刦後之虛驚]  
　　此次兵變純爲搶刧主義確無他種關係然其變亂原因據予所聞者略有兩說（甲）安武軍本未遵陸軍新章編制而餉項又未劃一兵士有新老之别老兵餉銀七元新兵餉銀祗五元二角如八路一營一二三哨皆爲老兵四五兩哨皆爲新兵（係隨後歸倂者）同隷一營之兵丁餉項殊而服務與需要則一故此次譁變卽其新兵耳（乙）史統領治軍不無失之寛厚故兵士往往出外宿娼聚賭行爲時有所聞甚有揮霍百數十金者試問若輩薪餉幾何故無一人不債台高築不得不出此搶刦主義以上兩說似近情理特恐此次變亂執軍政者未明其眞相耳茲聞軍署已得南路追緝隊報告在貴池縣殷家滙拿獲三名一傷腿部卽解來省訊辦至西南路追緝隊報告現在尚未緝獲惟叛兵已逃至小池驛地方業與第六路軍隊會剿一由太湖霍山六安交壞處迎擊一從其尾後追擊欲不使其漏網也皖垣自安武軍少數兵士叛變後省城電局不准輕傳電報故各省莫名眞相昨聞省公署接北京來電探詢起事原因鄰近各省亦有電來詢問聞吕省長均已電復無事矣城内外各商舖自奉官廳示令照常開市後以爲此後軍警保衞森嚴可保無意外驚恐不意昨晚五六句鐘時陡發謠風因聞城外放砲一聲街上游人立時紛紛亂跑所有各街商舖又一律閉門大有風聲鶴唳之勢後經詳細探問乃知南門外某兵艦見上游木牌一府順流而下該兵艦恐其擅碰故放砲一聲以示阻止城内商民不知底細故復受此虛驚嗣經官廳將詳情宣告各商民始稍安心 
[江蘇商聯會閉後續聞（續）重公]  
　　（二）省議會之議决省議會法第三十七三十八兩條明白規定貴廳長如有疑點應於省行政長官令飭核議時於五日内聲明理由呈請提交復議方是正辦乃法定程序早經經過貴廳長迭次以省議會議决之案向商會提出疑點空言辯論豈商會亦有立法權耶協助稽徵經省議會之議决爲法律所付與卽文字上之修正商會無承認之權來函所稱呈請中央修正一語豈貴廳長亦不承認議會耶三權鼎立爲立國要素商民雖愚不敢聞命至貨物稅不能定爲國稅省議員田震東等已三次提出質問衆議員葛夢樸等亦聯名質問政府豈貴廳長一未寓目而猶以國稅二字對抗議會來函所提二三兩點種種節外生枝無討論之價值稅所司扦舞弊並非所長不知因中飽之利益均沾不能不聽其舞弊無庸諱言商會耳目衆多如果協助稽徵人員發生流弊會長豈有不知之理只須於施行細則規定公議處分足資補救至蘇州總商會否認加稅上海總商會致代表一函均誤會貴廳長所擬第二期一稅通照辦法統加一成半成之議代表等所以承認江南北各收一稅者恐不敷比額發生加稅問題牽動江南全局也現經將本案經過情形明白解釋蘇滬兩總商會均一致贊同貴廳長以此藉口豈協助稽徵一案可以從此延宕耶總之商會協助稽微係協助貴廳長淸釐積弊貴廳長不應袒護稅所認爲不便如果依附權勢之所長暗中掣肘阻撓大局應請貴廳長以去就力爭維持法律此則代表等所馨香禱祝者也敢貢愚忱竚候明教云云財廳接奉此函當然惱羞成怒遂亦反唇相譏仍以法定人數問題相詰難其文略謂每一商會以一人計必須至會過半方得謂之多數究竟先時審查者若干人開會列席者若干人此層須請貴會先行切實答復倘以少數人之私見强作全體一致則是貴會自立於違法之地且核此次來函意氣相爭語多責備豈商會對於官廳所宜出此耶聯合會於是復就題發揮答復該廳謂全省八十六商會已到五十九續到者二過半數開會乃通例也議會且然而况商會貴廳長迭次以此責難所謂笑商人不懂法律也但協助稽徵一案經省議會議决咨請公佈施行貴廳長旣不於五日内聲明理由呈請咨交覆議計惟有依法實行之一法况事關剔除中飽整頓稅收貴廳長責任所在當不使立法機關有所藉口也所有協助稽徵簡章施行細則業經大會議决通過除呈請財政部農商部批示幷呈報省長咨請江蘇省議會備案外合亟函復貴廳長鑒照施行云云在聯合會之用意原欲以快刀斬亂蔴手段藉堵財廳之口然於奉部批與財廳協議原旨究有未合財廳受此當頭棒喝始稍變態度乃挽該會代表蘇民生鮑友恪二君到廳面議議决結果卽復聯合會云准貴會函復商會協助稽徵擬改稽查一案（稽查二字乃財廳所假定而非商會所承認者蓋）財廳咬定稽查二字商會堅執稽徵二字始終未變更主張統觀全案卽明）又准另函答復土産土銷糧食爭議一案仍請對於前議辦法兩條完全承認等因（此案已載十四日本報）查協助稽查簡章以廳署發給商會憑照投稅爲最要關鍵疉次雙方討論商會旣不能完全逐船給照而無照之貨船稅所卽不得照章徵稅則於徵收方面按之事實確有不便非虛語也大綱尚未議妥安用細則凡事須從根本解决節瀆何益協助稽查之舉原防减輕稅率收數短絀起見現值試辦期内究需虧短若干尚難懸揣商會又無確籌抵補之法昨由貴會代表蘇民生君鮑友恪君來廳面商此事暫從緩辦至土産土銷糧食前因寗屬稅率較重是以土産土銷之貨不遽就地徵收共産稅俟出運時始行報納迨將稅率依照蘇屬徵收土産土銷名目當然取銷悉按江南辦法一律就地徵收所謂取銷者卽指取銷出運時始行報稅而言豈有旣减稅率復免土産土銷貨稅之理何得謂之食言失信且由通總商會電復一切承擔各商會决無異議始准實行而原電外銷二字誠恐事後爭執當卽電復删除彼時均無異詞今乃仍藉外銷二字來廳糾纒未免得步進步前函解决辦法毫無含混昨與蘇鮑兩君商定不以縣境爲範圍以確係眞正農民投行求售向不先行收捐之糧姑暫循其僖若向先收捐者不在此例至商民運銷應在第一機關照章收稅不得再生枝節合倂函　查照仍希見復以便呈部核辦云云刻此兩條已經在省各總代表簽字概行承認矣愚記此事亦卽以此作一結束不過愚對於此次會議將大春光擲諸虛牝所得結果僅如是如是不免重有所感耳然今日之中國何事非如火如荼於始而秋風敗葉以終耶 
[蘇省會中之議長違法案]  
　　蘇省議會議員以黨派意見之關係發生一議長違法案已略紀昨報茲將馮議員等提出之緊急動議案錄下凡本省預算案必經三讀會議决此議事細則所規定也本屆錢議長遽以未經大會初讀之省長交議追加省立陶業工廠八年度預算案及省長交議請倂案議决銅山縣改設警察局全年經費預算案交付預算審查又於四月十六日以未經大會初讀之本會八年度預算分册面交預算審查會從事審查不獨違反議事細則第二十五條第二十六條之規定且以議長而侵及大會所應行使之職權此端一開本會立法前途奚堪設想伏思議會爲神聖莊嚴之地全體人員無不　伏於法律之下旣不容有絲毫違反之舉動更不容有絲毫假借之行爲錢議長身居主席詎得侵權違法以玷議會謹請大會依據省議會暫行法第三十二條嚴行懲戒仍候公决提出者馮世德戴思恭劉文輅王鴻藻夏宗翰徐宗鑑 
[國務院請解除蘇米禁令電]  
　　南京浦口扣留米石一般米商運動各機關來電要求開放均經李齊兩長拒絶日前警察總監吳炳湘來電已經覆電不准昨國務院又來一電大意仍如吳總監所請解除蘇米運京禁令齊省長亦已婉詞駁復茲將往來電文電錄左 
　　國務院來電南京齊省長鑒中密據吳總監呈稱京師向恃南米接濟現蘇米禁運出省都中各商號所購米石五十餘車均扣存不能轉運請迅電設法疏通解除運京禁令卽慮奸商影射私運出洋儘可規定辦法以資防範等語蘇省扣存米石是否確係運京之米如確係運京自與北京民食顯有關係察閱尊處復吳總監原電語意似未明晰此次蘇省禁米出口原祗以運赴外洋者爲限内地接濟不宜遏絶矧在京師重地民食尤須兼顧希卽查照辦理至紉公誼盼復院文印 
　　齊省長復電北京國務院來電敬悉蘇省米石迭准省議會議决禁運本年二月間因此項問題復經召集省議會臨時會議决仍主申禁止出省當經抄錄原咨於三月元日電逹查照此次扣運米石仍係根據省議會議决案辦理前復吳總監電業已詳晰聲明來電謂蘇省禁米出口祗以運赴外洋爲限核與議决案主旨不符案經公布執行按照省議會暫行法苦無通融餘地特此電復齊耀琳印 
[南京快信]  
　　陸榮廷代表王世淸蔡樹昨日晚車赴滬 
　　吳鼎昌昨已過寗赴滬 
　　東海派王芝祥赴南甯晤陸武鳴接洽和局昨來電致李督告知准敬（二十四）日南下 
　　胡銘槃電告李督已於效（十九）日抵京 
　　李督齊省長以徐州鎭守使張文生剿匪有功特電請晉勳四位聞將照准頒給 
　　李督昨電粤軍政府告知南北合組裁兵委員會擬下月中旬成立並將擬定會章電商同意卽行公佈 
　　李督日前電京請將國務院存記程道存楊宗漢分發江蘇任用業經照准昨日禀知到省程經李督聘充顧問楊充軍署諮議 
　　昨省議會大會因雨阻到會人數不足法定未能開議李督齊省長因北京交通部及直魯豫等省長迭次來電以蘇省禁米出境有礙北省民食請予設法維持聞現擬由省署提案交省議會復議辦法 
　　南京總商會改選正副會長聞蘇岳宗將當選連任 
北京全國商會聯合會昨函蘇省事務所並附來第三次大會計算及本年概算並分配等級數目表一份請查照攤認級數迅予認解以資接濟 
[杭州快信]  
　　省議會副議長姜會明選票舞弊案杭地檢廳現已遵總檢廳命令實行偵查秘書長樓守光已向周議長辭職另聘趙之偉接充 
　　蔣運使昨電鹽署請求辭職因拆毁忠義祠案士紳反對甚力之故 
　　省城三堂總董吳純伯（卽吳恩元）辭職後杭縣景知事另派湯劼偕充任各界反對連日在自治公所集議湯告退縣屬各鄉十四區士紳昨又遍發通啓召集諸父老訂期開會公推 
　　紹興統捐局長鄒嘉年奉令調省遺缺已調淸湖局長王榕桂接充遞遺淸湖局長委薦任職郭曾甄充任現鄒急欲交卸財政廳昨委祝履中（新委王江涇繭捐）稽查員馳往暫代 
　　第四師軍米由皖採購昨已一律運杭計共三千餘包援閩浙軍各中下級軍官眷屬日來紛紛赴閩 
地方通信 
[松江織組農場]  
　　縣署自奉實業廳飭辦縣立農塲五處以上之命卽經第四科莊主任規畫在轄境内擇設農塲八處一面具呈廳署薦用吳步蟾爲主任李開福爲助理員先後由吳李二人在柘林亭林楓涇葉榭天馬山錢河莘莊七寳八市鄉中勘定農場八處當卽繪呈圖樣由縣召集吳李二人於二十日會同莊主任商議開辦方法經莊主任將原定之亭林農塲移設泗涇並劃定柘林楓涇葉榭錢河天馬山五農場歸吳主任管理餘歸李開福管理至函牘往來金錢出納議定統由吳主任主持以一事權 
[籌備運動]  
　　松江市立十六國民學校爲籌備市立學校聯合運動會事於二十一日假座市教育會選舉職員當塲票選顧稼軒爲聯合運動會會長倪汗忱爲幹事股長張蔚丹爲招待股長顧李東英聶楊紫雲爲女招待股長並議定函約縣立學校童子軍糾察會場秩序體育塲名主任及中學校體操教員蔡有定等到會擔任評判事宜 
[蘇州密查私酒]  
　　蘇州第三區烟酒公賣分局林金藩局長近因查悉吳縣無錫兩邑之槽坊釀戸於産銷時大半不貼印照私運赴浙悉從太湖輸出故呈請省局長蘇區添設分棧稽查員十九人專司密查偷漏一面咨請温楊兩知事會銜出示曉諭幷分飭各鄉警察協助辦理 
[浙師範生來蘇參觀]  
　　浙江省立第十師範學校學監趙滌性君率領本科四年級學生十二人於昨日由無錫乘車來蘇參觀省立第二師範學校附屬小學校第二中學校及農業省立女學校縣市立各級學校假寓金間某旅館聞勾留數日尚須往湖州等處參觀云 
[鎭江糧食續漲消息]  
　　鎭郡米市自省令嚴禁出口後銷路呆滯市價漸低而來源則日有到埠也前日各米行到有外埠米客採辦秈米爲數甚鉅惟限債極低且挑剔極苛故各米行沾惠亦不甚豐而米市已爲之飛漲前昨兩日連漲至三角左右 
[揚州更換掣騐委員]  
　　兩淮運使段各香現委王遵轍爲湖南岳州掣騐委員前充該委之徐壽調回另予差委 
[大批案犯解省]  
　　駐揚第一混成補充旅黄介丞旅長奉李督訓令將吉家酒店案犯一倂解省於昨（二十日）晚七時起解計案犯十人（李驛童小鬼趙雲白劉連惠宋登瀛唐明德）余祝三梁三李沐卿張紹卿）原報告人王振沛董事馬文林等山連長率隊荷槍押解出鈔閣乘寗揚班揚子小輪逕赴省垣聽　訊判 
[漢口大智門刦案之報告]  
　　搶案發生地點房屋屬中國内地馬路屬法租界中國巡警與法巡捕各不敢侵越匪徒遂得乘間而去大智門軍警皆不過問亦未捉獲一人被害之隆記復隆洪順祥洪順長泰五家將被搶情形呈報當局云商等五家同在大智門火車站前首輔堂里開設錢店有年本月十六日晚間十點半鐘突來二人在洪順祥以換北京鈔票爲名一面黑多麻身矮靑綢馬褂靑長袍一面白中等身材月白長衣手携紐約牌皮包均年二十餘歲口操北音店夥方招待間面麻者陡於革囊内掣取手槍向法界巡捕擊射面白者卽將錢櫃搗毁刧搶銀洋鈔票店夥方逃避間旋聞手槍連響復有刦犯同黨多人先匿身巷間聞槍擁至隆記復隆洪順長泰等四家開槍威嚇刦搶一空並槍傷隆記火夫手掌骨趾洞穿店夥謝小毛以護銀被該匪用手槍擊破後頸骨傷勢甚重經法巡捕急鳴警笛該匪等一面開槍刦搶一而由火車路旁路逃走其時正火車開車時間車站巡警未敢迎擊致被逃逸當卽飛報警察第八署旋蒙署長帶同調查警士前來查騐卽由隆記店夥指示逃走方向當在火車木栅邊檢獲名片二紙鈔票一張卽交山萬調查帶回約計商等五家被　之銀洋鈔票及北京中交鈔票計値銀二千三百餘兩所有被搶數目開單分投督軍公署及漢口鎭守使警察廳夏口縣請求一體協緝計隆記現洋三百八十餘元漢鈔四百七十餘元官票五百八十餘串北中交鈔票八百三十餘元小洋六百餘角合銀一千三百餘兩復隆現洋一百九十餘元漢鈔票三十餘元北中交鈔票二百七十餘元官票八十餘串小洋三百餘角約計銀三百五十餘兩洪順祥現洋三百餘元北中交鈔票四百餘元官票三百餘串合銀四百八十餘兩洪順共失洋二百餘元共合銀一百五十餘兩長泰現洋七十餘元官票二十餘串北中交鈔票四十餘元共銀八十餘兩 
[濟南靑島路礦問題之大會]  
　　二十日山東官民爲靑島及附屬路礦諸問題召集大會各機關團體學校等皆與開會地點在南關演武廳前之廣塲時間爲正午十二鐘是日也城廂商埠徧懸五色國旗並附小白旗一上書同舟共濟或力爭國權或還我河山等等字樣各學校學生赴會塲時皆整隊而行前列校旗及白旗二首所書字樣與街衢中所懸之白旗同當時到會者約數萬人省長及各機關領袖相繼演說頗極一時之盛 
[游藝社開會]  
　　游藝社於本月十九日下午二鐘開成立會到者計四五十人濟南日報社田中僑本二日人亦往參觀張彝白報告開會情形馬子貞演說本社性質稱傑雲李介如夏溥齋繼之周晋山報告本社組織進行辦法公推正副社長名譽社長幹事員正社長丁麟年副社長傳紹虞名譽社長五人馬子貞唐柯三丁佛言潘馨航汪星南幹事員八人夏溥齋陳雪南曹　邨張彝白孫牗民王旭夫王默軒周晋生藝術部每月四次研究學術第一星期字學第二星期畫學第三星期印章第四星期琴及詞章學並得隨時酌加各學科於星期開會時先舉評議員再由評議員中推正副主席各一 
雜評一 
[自决與和會解决（默）]  
　　國會問題國會自身而能解决之則自决而不煩和會解决可也雖然國會前因不能自决而致有護法戰爭之舉因護法戰爭之結果而後有上海之和會然則和會者爲護法而議和亦卽爲國會而議和也乃前旣不能自决而求解决於護法今反不許護法會議之解决而轉欲自决此則吾人所不解也 
　　今在北京之新舊議員要求自决而在廣州之軍政府則議决責成和會解决須符護法主旨然則今後之國會問題自决乎和會解决乎又將成爲一爭點矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十四日]  
[平和通信社消息]  
　　二十二日南北總代表齊集前德國總會討論地方制度前傳有廢省及虛省兩說乃數日前形勢近已大有變遷現雙方研究之焦點在制度與權限兩項至於内容如何則會議方式旣取秘密未便爲之宣布 
[國民通訊社消息]  
　　二十二日代表團按時赴會開議午前開談話會討論法律外交問題吳代表鼎昌列席報告北行接洽各情不便宣布午後續將政治善後各案分别審查五時半散會某代表返滬含有北政府重大使命於和局前途有密切關係自不待論今日（二十二）從各方面探得某氏返滬後對於法律問題之主張（一）憲法未定以前不涉及國會（二）國會問題以憲法解决之（三）不認制憲爲國會唯一職權（四）新國會得行使職權按（一）雖係維持新國會然有一定期限（二）係欲以憲法解决國會問題果能同時承認已經二讀會通過之憲法案爲有效尚能與南方多數主張相接近（三）全係破壞約法之旨趣蓋國會問題之最要者莫如制憲權約法第五十四條曰中華民國之憲法由國會制定之故今日非由舊國會續將二讀會通過之憲法案完成公布民國法律統系旣已破壞而此次護法之師徒爲多事且其所謂以憲法解决國會問題者將另設制憲機關（如國民制憲說是）使新舊兩會自然消滅乎抑將由兩國會選舉同數議員制定憲法（如）近傳兩會協商共訂憲法說）俟憲法定後國會卽改選乎其詳細雖不得知然大體爲破壞約法之主張可斷言也（四）爲國會問題或恐搖動元首地位故有主張舊國會議憲法修改國會選舉組織兩法而新國會則行使國會職權者此雖不失爲調停派中最有力量之說然於南方提案國會得自由行使職權一層未免衝突過甚矣 
[戊午編譯社消息]  
　　今日（二十二）照常開會各審查員分頭審查軍事財政政治善後各案聞俟審查終了於一二日内部從事法律問題而法律問題首待解决者卽爲國會茲已由南代表將各方面對於國會之主張彚列一表爰照錄於下國會完全自由行使職權（政務會議議决）國會完全自由行使職權（孫總裁）（提出）國會立行恢復非法國會同時解散（林總裁）提出）國會被非法解散應卽恢復（海軍提出）舊國會恢復（雲南唐總裁提出）法律問題正當解决（廣）西譚督軍提出）法律問題與岑總裁主張同（貴州）劉督軍提出）國會自由行使其職權（四川熊督軍）提出）復國會（福建陳省長提出）恢復國會（湖南）程總司令提出）恢復正式國會（柏總指揮提出）恢復舊國會（黎聯軍總司令提出）恢復舊國會（豫軍）王總司令提出）恢復舊國制定憲法選舉總統（各省各軍代表團提出）恢復國會（貴陽省議會提）出）舊國會萬難放棄須極力堅持（雲南省議會提）出）（以上各提出之案俱將國會問題列爲第一項）恢復國會護法後援會提出）取銷關於國會之非法命令（陜西于督軍提出）國會問題不能讓步（柏總）指揮提出）舊國會重開於北京（唐總司令提出）應力爭舊國會之存在（程總司令提出）保全合法之國會景移地點自由行使職權）世界中華和平共進會民國策進永久和平會共同提出） 
[華僑對國會問題之建議]  
　　聯合通訊社消息云菲律濱中華總商會代表藍琛君前聞國内平和會議之開特偕同志返國參觀不意抵申後耳聞目見在在使其心灰氣冷而尤嫉首痛心於一般媚外濟私之滑吏日來報載平和會議因國會問題又有停頓之說藍君尤爲憂念昨特致函南北代表對於國會問題有所建議原函略謂聞近日和會中最難解决者厥爲國會問題茲謹將時彦之所倡參以管見而發爲公允之判斷召集舊國會於適當之地點限時制定憲法依法選舉新國會追認現北京國會所選出之總統爲正式大總統此說極爲公允蓋憲法爲立國之基礎爲南方所爭之唯一問題憲法旣經舊國會制定公布是國家之基礎旣立而南方護法之本旨亦逹可以無多計較北京國會選出之總統經將來之新國會追認則北京國會有下台之面子亦可以已矣而兩國會於憲法公布之時同時於無形之中消滅如此辦法無偏無黨可認爲解决國會之公道判斷倘南北仍各堅執一端不稍互相讓步是失和議之誠心必致再誤大局將何以對海内外之國民望先生毅力主持公道勿爲一部分貪權攘利之人所要挾致梗和議之全功則民國之正氣可伸而國本可奠云云 
[舊國會議員對陜事之憤慨]  
　　旅滬舊國會議員彭養光等通電云廣東軍政府各總裁莫督軍雲南唐督軍廣西陸巡閱便譚督軍貴陽劉督軍四川熊督軍各省護法各軍總司令上海唐總代表各分代表均鑒竊維陜西者護法團體之一也北廷攻陜卽係攻擊西南豈能諉爲局部之戰鬬與西南大局無關乎易地而觀西南若於下令停戰後任攻北軍占有之一區域北廷必加我以破壞和議之罪衣裳之會立化兵戎豈尚有調和商量之餘地方我不敢施之於彼者彼乃悍然行之軍政府不於和議未開之前阻止北軍之入陜僅以陜事列爲和議先决問題陜省戰禍軍政府已不能辭其責矣方謂和議開始藉代表諸公之力或可挽救桑榆乃二月十三之停戰命令朱啓鈐之負責宣言皆成詐諞陜戰劇烈反甚於前於是有四十八時之通牒北廷竟置不答覆攻陜之舉着着進行停頓月餘又復開議陜省事件早已置之腦後幾同仗馬寒蟬先决問題歸於不决最近又有乾縣陷落之耗陜戰至今未停旣已千眞萬確乃坐視北廷之屠戮剥割以爲義所當然不識我軍政府總裁總分代表及西南當局諸公將何辭以謝陜人更何顔以見天下人也違約攻陜西應科徐世昌之責任代表諸公不敢指斥徐氏所要求者不過撤換陳樹藩至今則並撤換而不敢言也要求退還侵地至今則並退還而不敢言也朱啓鈐所負之責任安在四十八時之效力何存諸公乃裝啞裝聾一聽北廷處置是陜人不負西南而西南竟棄陜西如敵屣也曾亦知陜省爲西南之屏蔽陜省不保禍必及於四川次及於滇黔兩粤北方軍人苟鑒於西南之犧牲陜西視同素越嚮義之士誰不寒心萬一北廷怙惡再有亂國行爲誰肯附和南方自取覆敗合北方十數省之力以臨西南恐西南亦不得高枕而臥也養光等自始至終認定陜西爲大局全部之關係更認定攻陜之舉爲徐世昌之主謀此次講和苟承認北軍之攻陜不謀一正當之解决則是賣陜西以結歡徐氏雖博取一時權利其能逃天下後世之譏乎心所謂危難安緘默不自知其辭之戆也旅滬國會議員彭養光牟琳李燮陽陳榮廣岳秀夫張秋白唐玠黄汝鑑袁弼臣彭介石王法勤何陶高旭李錡王試功李積芳陳九韶温世霖茅祖權丁象謙姚桐豫楊肇基裴廷藩楊銘源劉成禺叩 
[李述膺痛陳乾縣事件]  
　　南代表李述膺君昨致蘇督李秀山書云前以陜事赴寗請教辱承賜宴且於尊恙未痊之時力疾長談殷殷以陜事爲詢盛情可感陜事近益可危東路　山興市紅崖渡等處陳軍日猶增兵常施襲擊而乾縣陳軍雖較前退一二里然數日以内卽復暗襲數次頃得于總司令電轉乾縣守將王珏郭英父十五日帛書表示雖失敗至無一人一卒亦必死守並聲明乾縣絶對爲靖國軍之佔有地其所部絶對爲靖國軍之軍隊云云乃陳樹藩猶不肯停戰解圍必欲舉靖國軍血戰數月死守未失之乾城歸己而後已張劃界員瑞璣支歌魚諸電復主張以人歸許以城歸陳通融了事夫乾縣爲靖國軍所轄地苟其旗幟一日未滅當然爲靖國軍範圍卽曰乾縣軍隊屬郭堅部下現郭已歸許然其總司令爲于右任其守將爲王珏郭英父無論何人萬無不得于與王郭同意而可以私相授受之理况郭堅所歸者爲許非爲陳乎乃陳樹藩必欲挾兵迫降張瑞璣必欲授乾與陳乾事如何可了務請我公本江電之所云者主持公道速解紛難則非特陜局之幸也已附抄呈于總司令電轉乾縣守將王珏郭英父帛書一件唐總代表致張瑞璣電一件 
[和平聯合會評議會紀事]  
　　全國和平聯合會昨日午後二時開第二十一次評議會主席陳曾亮報告到會者二十六人省區十二處已足法定之數應卽開正式會議當請黄恩隆臨時代理書記長宣讀往來文電畢由主席報告上次公推之葉之喬尤開統彭兆璜馬鄰翼陳曾亮五名起草請願歐洲和會標題案提付討論結果於該標題之七欵略有更改卽經通過又柴春霖動議略謂歐洲和會關係我國前途重大此次我國專使在和會席上言論據報載政府確有訓令令其對日退讓是以益難自由吾會致電各專使母受該訓令之限制立速將應提案件卽行提出並電政府母再干涉專使發言又通電全國法團一致主張經衆通過卽舉柴春霖王者塾二人並原起草員即日擬定電稿四起拍發次由主席報告周九齡上次提議江西善後一案該案係交特務審查現由審查員葉之喬提出報告内容亦略有變更當卽通過由値週評議　　送交文牘科辦文遞往和會直至五時始行散會 
[意巴兩使赴京消息]  
　　駐京意國公使加巴蘇駐京古巴公使班聶於昨晨（ 
二十二日）早車赴京回任 
[美國開募五次自由公債]  
　　美國第五次自由公債已於二十二日在美國開募債額爲美金四千五百兆元利息四釐七五免繳所得稅四年贖還此次公債上海不正式開募惟美人與協約國人欲購之者可至銀行接洽 
[三新紗廠罷工已息]  
　　楊樹浦三新紗廠日夜班男女工人八千餘名要求增加工資不遂全體罷工已誌前報茲悉該工人等經廠中允於兩星期内增給工資一天並經各工頭一再勸導後前日已有三分之一陸續到廠工作迨至夜班開車則全體照常上工矣 
[海軍公署會議艦隊調防]  
　　海軍司令公署藍總司令以所派各處之江防艦隊爲日已久現在冬防已畢理應互相調替以均勞逸特於昨日召集本署各課職員曁駐泊本埠浦江各艦艦長艦員等在署會議支配調撥各隊軍艦替防辦法當經决定徵取各艦隊同意再行呈部訓令施行 
[萬國商團將行大閱典禮]  
　　公共租界工部局萬國商團本年四月二十六日適爲五十四週紀念該團團長擬於是日午後三時在泥城外跑馬廳舉行大閱華隊公會會長虞洽卿袁恒之隊長葛雷烈等亦偕各團員前往參列已預函各該隊員團員等查照並附入場劵請於是日一體偕往參觀 
[江寬案又訊一次]  
　　招商局江寬船被楚材兵艦撞沉一案昨日（星期二）開第二十五次審訊原被代表及律師均到庭證人馮雲山因事未到許理事官亦因赴京由鄭理事官蒞庭午後一時半宣布開庭審判長沈壽堃率同陪審官出庭據穆律師陳述現有楚材艦上瓜得賣司在堂應請詢問問官當向詢問姓名職司答名錢樹階向當瓜得賣司計有十年楚材當二三年是日晚上在劉家廟開頭是我當班在輪盤房内當差間有别船否答有楚太問船向上走抑下走答向上亦可惟船首係轉灣問魯衣司向道何人命你答領江問你聽有聲否答没有問除魯衣司向道外有他命令否答披路問是否魯衣司向道轉到裴樂答是問後有交代命令否答魯衣司哈夫諾問魯衣司向道走多時答一歇歇看見白燈問後來向道改否答無問魯衣司向道走多少見紅燈答一歇歇問後來如何答見紅綠燈問後來向道改否答魯衣司哈夫司向道駛一歇歇見綠燈問後來如何答聽見打倒車拉救命聲等問有無得到他命令答無問畢馬斯德律師詰據該證人問你船上自始至終有無放别的信號答祇有救命鐘救命聲問你在劉家廟祗放一聲答見紅綠燈遂放問江寬有無回聲答二次退下來放了二聲問你初見江寬紅燈答白燈問後來看見何燈答紅燈問看見綠燈江寬離二三丈答七八丈問剛才你說二三丈答大約有里把路問你祇一聲短氣離二三丈答聲亦不長不短訊至此穆律師起而譯稱馬斯德律師訊證有誤會方才見證說得很明白的馬亦起駁稱穆律師不應干預馬律師詰證官謂再問不妨馬問第一次見何燈答白燈問多遠答三四里問你見紅燈離多遠答二三里問後來兩燈答一里之譜問光看見綠離多遠答七八丈官問平常走船用路盤否答開頭卽依路盤問方才供碰後諾衣司哈夫司後改何向道答魯衣司向問你曉得因何要改答要非碰船之故問有聽見放槍答没有問那天碰船天氣如何答黑暗有小雨問見楚太否答見的問江寬見否答不淸楚訊畢穆律師請求改期續訊因有一大車見證患病在醫院一俟病愈火速到案麥律師謂星期六領江可到案否穆謂敝律師很急希望早結當時敝律師反對騐看領江眼光尚不知要訊堂上亦未命劉現領江回家去了現須專電追到官謂領江馮雲山看燈色雖合看窗未符難以决定着火速到案下星期一續訊 
[護軍使署槍斃盜犯]  
　　松滬護軍使署前日午後一點半鐘槍决行刦楊樹浦路李陳氏家之盜犯陶和甫卽陶和福陳阿三毛杏春管金桂卽管金貴又名老槍宋錫元五名普宣示罪狀其布告云案據公共租界匯山捕房先後拿獲持械夥刦英界楊樹浦路民婦李陳氏家之盜犯陶和甫卽陶和福陳阿三管金桂卽管金貴又名老槍毛杏春宋錫元等五名幷起獲搶刦李陳氏家原贓十七件及搶刦時所用之尖刀三柄蔴繩二條洋燭二支曁事主解由公廨預訊明確除將起獲之衣物十七件發交事主李陳氏認領外所有盜犯五名由廨抄供連同繩子尖刀洋燭等證據呈解到署發交軍法科訊據該盜陶和甫卽陶和福陳阿三毛杏春管金桂卽管金貴又名老槍宋錫元五名同供舊曆去年十二月初九夜由陶和甫陳阿三分糾宋錫元管金桂毛杏春等分執尖刀洋燭蔴繩前往楊樹浦路李陳氏家打門入内搶得衣物多件陶和甫分得灰鼠女妖等物十件陳阿三分得女皮緊身等六件管金桂分得灰鼠袍統一件宋錫元分得灰鼠袍子一件毛杏春分得狐皮馬褂一件携贓分逃先後被捕陶和甫陳阿三所分原贓十七件業經起獲毛杏春宋錫元所分贓物兩件已質錢化用各等情不諱查該盜陶和甫陳阿三毛杏春管金桂宋錫元等五名結夥持刀侵入李陳氏家搶刦得贓均已搆成刑律第三百七十三條第一二兩欵之罪供證確鑿法無可貸按照懲治盜匪法第二條規定一倂判處死刑以昭炯戒除將該盜陶和甫等五名依按軍法執行槍斃外爲此示仰軍民人等一體知悉 
[盜匪候送軍署懲治]  
　　虹口東西華德路三千零三十三號門牌葉姓家於本月十四號早被盜匪海門人徐阿二糾黨九人持械闖進臥房將葉妻方氏手臂上所戴値洋三百二十元之金鐲一付捋刦而逃被葉姓包車夫陳阿福追喊由包探王少廷帮同將徐盜拿獲解經公共公堂訊判押候補提在逃盜黨澈究已誌前報昨由捕房傳同事主葉方氏見證陳阿福將徐阿二復行解廨兪副會審官會同美思副領事訊據九十八號西探麥道漢（譯音）華探王少廷相繼投案禀明拿獲被告情形並據見證陳阿福上堂聲稱是日淸晨我尚安睡陡聞呼救急卽披衣起視被告正從内室奔出因而扭住交給包探拘案請究又據事主葉方氏投稱當盜匪入室之時天甫黎明我與子鴻源均從夢上驚醒突見一盜執槍向我索取銀箱鎖匙未與卽將我手戴金鐲一副捋刦而去今獲案之被告係行刦時用手掩住鴻源之口之人云云又據幼孩葉鴻源到堂證明被徐將口緊按不令聲張等語詰據被告徐阿二所供言詞推諉中西官核供磋商之下以供證確實判將徐阿二帶回捕房押候錄取全案供詞備就詳文解送護軍使署按律懲辦 
[兵工廠又解軍火至京]  
　　上海兵工廠謝總辦日前接奉陸軍部電令配解快砲及快槍子彈迅卽解京備撥軍用謝總辦當卽配齊過山快砲四尊又七密里九口徑槍彈二千箱每箱一千顆均於昨日下午一倂送至南站交裝箱車五輛於四點半時運往南京以備渡江換裝津浦火車解京交納 
[永績軍艦改由上海修理]  
　　永績軍艦艦長任光宇因該艦機艙損壞亟須勘修呈奉海軍司令公署藍總司令轉呈海軍部核准開往福州馬江船政局估修茲因該局工作甚忙無暇承修故由海軍部指令藍總司令轉飭永績軍艦駛入江南造船所修理以重要務 
[北帮商請求處分浦站存米]  
　　旅滬北帮各客商因蘇省截留大批私運米糧現均存浦口浦鎭等各車站棧房堆積如山若不設法疏通其他運貨受其障碍非淺故山各商號聯名電呈軍民兩長請求急速處分以利運輸而便商民 
[碾米業與米行之交涉]  
　　本埠機器碾米廠信昌等六家被米行業全安等四家將買成之米石延不出斛一事迭經開會並經該業公所函致米業仁穀公所業董張樂君請爲疏通以保商業信用聞仁穀公所接函後因開會時行家方面尚未到齊未有結果遂由該公所業董知照雙方訂於二十三日（今日）午後一時假莘秀堂重行開會討論解决方法碾米廠同業因於昨日午後三時在總商會三層樓該業事務所内開特别會議同業到者二十餘家將今日對付手續公同籌畫以備進行至五時散會 
[南北市電話通線之請願]  
　　本埠南市各商號因南市電話局成立以來未將北市租界之電話線接通以致南北消息隔閡南市商業不能振興卽電話營業亦難發達前經商請該局長電呈北京交通部請爲設法推廣迅與租界德律風公司訂定通線手續乃迄今尚無切實辦法現各業領袖重行提議公函縣商會請爲維持商業先將南北電話設法接通該會已訂二十四日午後開會邀集各業代表來會討論以便公呈電話局長規定接線章程俾商業電話雙方有益 
[英租界烟土案彚誌]  
　　昨報紀土販某甲前日在東棋盤街某土棧内買得烟土兩包携至門外被流氓攫去經甲鳴捕追獲人贓帶入總巡捕房押候解訊一節茲悉此案眞相携土者係鼎豐土棧夥友陳子香攫土流氓名鄔阿炳昨由捕房將鄔陳解送公共公廨請究陳子香由鼎豐土棧延律師到堂辯稱陳在法租界公館馬路十二號門牌和記雜貨號執業前日由號主囑陳將烟土兩隻送至浙江路存濟堂藥館修合戒烟丸携至東棋盤街被攫查原告住居法租界此案應請移歸法公堂訊辦等語訊之鄔阿炳供詞推諉關讞員核供商之美丁副領事判鄔押西牢半年陳子香斥退烟土送法公堂核奪 
　　探夥沈毛頭因與趙奎杜在東棋盤街攫取土販潮州人陳金順陳海値洋二百六十元之烟膏二十聽被控捕房由捕將沈趙兩人一倂拘解公共公廨訊供收押在案昨晨由廨訊據西探開納上堂禀明前情並將煙膏呈案請察陳金順陳海同延律師到堂代爲辯護訊之沈毛頭亦延律師到堂代辯聲請展期研訊中西官核供判兩陳各交五百元人洋並保沈趙兩人仍帶回捕房候再訊核 
　　紹興人范百增因在新閘路一千四百五十一號屋内私售鴉片被該管捕房捕頭偵悉前日密飭中西包探前往將范與烟客江和卿吳浩大連同烟具一倂帶入捕房奉飭范吳二人拘留江存洋十元保出昨奉公共公堂傳案訊供之下判范吳還押候禮拜四復訊 
[法新租界建築救火分所]  
　　法租界救火會向設總會於大自鳴鐘並設分會於霞飛路小東門等處現法工部局以新租界地方遼濶倘遇火警有鞭長莫及之勢特於新租界寳建路捕房北首空地上建築屋舍數椽設置洋龍一座及皮帶車數輛並派華員八名日夜駐守以便就近施救 
[箓笋在閩被阻之損失]  
　　南市靑雲堂笋乾公所各同業曁客人笋貨在福建被李厚基傳兆祥軍隊留難阻住致悞年關暢銷機會捐失不資茲經該公所迭次電函交涉前日始接到該客來信貨客之笋業已發還惟每件重量僅剩半數若不領回則血本盡棄又無力與之爭抗惟有隱忍息事至行家之貨則尚待派人往領云 
[工巡捐局催繳稅欵之布告]  
　　滬南工巡捐局姚石蓀局長昨發布告云照得本局地方稅一項向係按月收捐自前工程局市政廳相沿至今業已照收多年屢經牌示通告無論舖戸住戸均應一律繳納以充本局路政工程並撥解警察廳游巡隊薪餉淸道路燈經費等各項公益之用除實在貧苦無力者復查屬實准予分别減免外凡係本界住民均有納捐義務應繳捐欵數目載明本局捐票照現行陽曆按月印發不容弊混本區城内人民歷年遵章繳納並無阻梗詎意日久玩生遂有少數之人見本局徵收此項捐稅不輕用强制手續漸忘納捐義務對於收捐人員任意輕蔑甚至藉詞積欠若不認眞整理殊於捐稅有碍市政敬政均蒙影響合亟布告滬南地方人民一體知悉須知本局此項稅捐撫非辦理地方市政住居本區域内各界人民必須踴躍捐輸照章按月淸繳不得觀望宕欠以重稅欵而顧公益母稍違延致干嚴追 
[地審廳長整頓送達事務]  
　　上海地方審判廳張廳長自蒞任以來對於承發吏及庭丁各役注意廓淸積弊已屢發佈告表示茲張廳長查得本廳凡有送逹通知判决書件每由承發吏轉行差遣私人（俗稱夥紀）遞送並不親自送達恐有額外需索情弊特定考成加意整頓不日當見明文 
[昌興公司郵船定期出口]  
　　昌興輪船公司之俄羅斯皇后號定期五月十日由吳淞開出經長崎神戸横濱海參崴維多利亞等處而至坎拿大之温哥武口岸 
[靑年會之會員交誼會]  
　　靑年會於今日星期三晚八句鐘舉行會員交誼會除請名人演說外另有童子部特備種種游藝以助興趣聞凡該會會員並可携友與會母需塲劵 
[愛儷園試演投壺儀節]  
　　昨日（二十二號）正午愛儷園主哈同君曁憂覺彌君以二十七日舉行投壺禮應行先期試演因柬請軍界政界在戬濤堂筵宴一時歌樂幷作各生按次升陷挾矢而進主賓亦一律投壺儀節秩然是日與宴者爲姚石荃王子銘盧子嘉藍季北姚文敷徐輔洲李英石孫履安薩桐孫聶榕卿温幹臣沈韞石賀叔荄宋子元馬懋勛姚石蓀及兵工廠代表譚穀甫諸君二時宴畢攝影而散 
[淑德女校演劇籌欵]  
　　南市小南門内藥局弄八號淑德女學校因下學期籌議添設專科而校舍不敷應用亟須擴充惟以經費支絀擬於本月二十六日假座丹桂第一台演劇籌欵想滬城熱誠教育者定必聞風贊助也 
[縣視學赴杭考察]  
　　上海縣視學朱伯華與教育科長李頌唐偕第一學校主任潘贊亭准明晨搭乘杭車赴杭參觀各學校狀况俾資研究聞約一星期卽須返滬 
[英司令電徵俄境戰地醫藥品]  
　　西比利亞英軍司令諾克斯將軍十八日電致上海英領署略謂察視戰地各醫院佈置殊不週備俄人雖勉力設法然因接濟不足對於傷兵無能爲力各種裏布藥棉外科醫具以及哥洛方麻藥皆立待應用已電英國請撥經費苟有熱心人道供給上述諸品者不論多寡無任歡迎請寄海參崴當親自分配云云 
[紅木業議改捐數之縣批]  
　　上海縣署昨批紅木拆料行業董賀升甫呈爲議改捐數請准立案由云呈悉卷查民國三年該行商等稟送規則所列開辦費一項六號攤派共捐洋二百元如有新設行號照此捐認等語今閱來呈復以六號各捐洋二百元並新設行號每號各捐洋二百元呈請立案前後　屬不符何以當年旣率爾稟請事隔多年中間又絶不覺察今始議請修改殊不可解究竟其中有無别情又該業董除六號以外有無新議添設之號仰一幷據實聲明另呈核奪此批 
[孫純甫請追敵僑債欵]  
　　前美最時洋行買辦孫純甫昨具呈管理遣送敵僑事務局云呈爲承受敵僑過轉股份押品債務損失緣由報明備案事竊商人向在上海美最時洋行充任買辦職務爲因該行船頭房寫字德人林特門於民國五年十二月九號以橡皮公司股份四千三百股扺押中國銀行規銀一萬二千兩次年中國政府對德宣布絶交該銀行能償上項押欵當時林特門無力籌償 
 
 
 

Page 11

 
 
使將押品股份全數過轉與商人承受仍向中國銀行抵押厥後股份價值日落迭經林特門認繳彌補除已收過各欵並脫售原押股份計數外應結欠商人規銀八千二百五十八兩七錢六分六有林特門借據交付商人存執爲憑現今該債務人關於敵僑業被遣送回國而商人所有債權無從執行理合聲叙緣由開列淸單抄附債劵呈報鑒核備案准予俯賜查照提交和議追理損失按欵給領伏候批示施行 
[四師軍衣解松交納]  
　　本埠英界大成工商會社承辦陸軍第四師新編制之衞隊第一團全部三營士兵灰布夾軍服衣褲共計一千五百零五套刻已製成裝箱昨裝南站火車送往松江衞隊第一團交納 
[杭早車昨日遲到之原因]  
　　昨日（二十二）滬杭甬鐵路第一百零三號由杭來滬早班快車由嘉善駛出時該機車車棆上之油箱忽覺發熱至楓涇熱勢兪甚當由嘉善站長發電請北站機務處預備機車前往途次接拖該快車沿途緩駛勉至松江迨北站援機到後始行開出故到滬時已逾規定時間二小時之久 
[火車碾斃鄉民]  
　　前日『二十一』滬杭甬鐵路由杭來滬之慢車駛至第四十四號橋附近在楓涇與石湖蕩兩路站間望見前而有鄉人一人在軌道上行走當由司機人立鳴汽笛示警詎該鄉人迦避不及致被機車撞出軌外該車車長立卽停車前往察看見其頭部腰部均受重傷惟殘喘尚留卽將其扶上行李車商擬送松江醫院醫治四車抵松江站時該鄉人已經氣絶經松江站長電請該路巡官蒞騐幷令該處地保招告屍屬備棺收殮 
[救火車互撞致損]  
　　前日（十九日）下午七時本埠南火車站地方誤傳失愼各區救火會各駛機車往救及至回時有十九舖熸安會機車行經尚文門外某處正在轉灣之際忽被四區潘某所駕之車從後飛駛而來致將熸安會機車車胎機器等件撞傷聞該會以潘某駕駛不愼肇此禍端已報告總會查辦 
[學徒自盡遇救]  
　　昨有年約十四五歲之學徒張某至法界黄浦灘投浦圖盡幸由巡街捕瞥見喚同舟子設法救起帶入捕房捕頭詰據供詞含糊旋察得該學徒患有神經病隨飭探查傳伊之家屬領回醫治 
[法捕房華探目病故]  
　　法捕房探目張掌福前因患病請假醫治無效於昨日逝世由該探目家屬禀報施總巡及石石探長施石兩君以該探目服務二十餘載迭破重案勤奮可嘉深爲悼惜 
[警署調查恒通路火警眞相]  
　　閘北恒通路旁江北客民鄭銀　陳林庭所住之草屋内炊飯起火其鄰近漢中里萬商難貨店亦同時起火致犯縱火嫌疑經四區警署將起火之鄭陳及萬商店主姚友生一倂逮案已紀昨報茲悉此案經張警正研訊之下據姚供並不保險奉諭暫押聽候調查實在再行核辦 
[葛玉生案准歸日領會訊]  
　　虹口狄恩威路七百二十一號門牌某店主葛玉生與信差曹阿桂及在逃之小牛等前日午後在百老滙路與小工頭目江北人李榮新（卽李鴻桂之子）口角起釁將李毆打受傷被李控由捕房派探將葛曹二人於昨拘解公共公堂請究兩被告同延日本律師到堂辯稱被告係日商三義公司用人出事地點亦係該公司碼頭故敝律師請求將本案改歸白領訊理原告李榮新亦由代表律師上堂譯稱兩造皆屬華人且毆打之事與日本人無關應請堂上派探將起釁緣由確切查明訂期研訊云云兪襄讞核禀商之美副領事一思君判葛曹兩被告各存洋一百五十元作保候日領堂期再行　核 
[華捕被毆案訊結]  
　　滙山捕房三百四十五號三道頭門差華捕潘應奎前日下午　乘黄包車行至虹口新記浜路被流氓常州人馬福茂糾同在逃同黨從車上拖下毆傷頭面腰部等處而逸該捕歸禀捕頭派探楊阿泉於昨將馬福茂一名獲解公共公堂經中西官訊悉前情姑念馬係初犯從寛判押西牢一月再犯嚴懲不貸 
[馬車撞傷行人]  
　　閘北寳山路前日有馬夫祁阿大駕車經過撞倒行路婦人王趙氏跌傷手臂當由五區崗警到來一倂拘入警署經王警正質訊一過判解司法科核辦 
[猪行控追貨欵]  
　　十六舖永安里豫和猪行經理張蒼樵前日扭共和路菜塲擺肉攤之徐永振至四區警署控被拖欠猪價洋四百二十六元不還請爲究追經張警正質訊一過判解司法科核辦 
[和誘案終須科罪]  
　　王植山之妻施氏前遭曹爾生姦佔誘匿被控上海地方廳旋將被告男婦拘案訊明姑念被告等一再苦求從寛逸分將該氏交夫領回管束曹着具結如該氏於三年内再有私奔情事惟曹是問交保開釋在案不料本月七日該氏又背天私逃旋於十日偕曹爾生同乘電車適辦理此案之熊檢察官因公出外在該電車中瞥見熊君下車後立命崗警將該氏等拘送檢廳並傳原告王植山訴明施氏於七日出去至今不回等語經熊君訊問一過判曹與氏分别收押一面起訴審判廳昨日午後由堵推事官會同熊君開庭命提兩被告至案略詰之下以曹等和誘和姦一再故犯罪已成立判曹爾生處四等有期徒刑監禁一年零二個月王施氏處五等有期徒刑監禁八個月判畢飭令還押聽候送監執行 
[相騐病故監犯]  
艾樹堂前因犯案經地方廳於民國三年判决監禁六年又六個月早經送監執行廻因該犯在監染病奉發新普育堂醫治無效延至昨晨斃命常經地方廳朱檢察官沈檢騐員等蒞堂騐明委係病死因無家屬判令由堂棺殮 
[本夫偵獲逃婦]  
　　小東門商民吳如　之妻陳氏今年二十五歲忽於本月初旬走失吳各處找尋無着嗣經偵　氏爲附近北貨行夥胡和生勾引藏匿在閘北永盛里地方當往尋見鳴警將胡並該氏一倂拘送警察廳昨午後移送地方廳奉訊分别收押候究 
[行使僞幣獲送法庭究治]  
　　李福生在市行使僞小　元爲警查獲抄出恊幣七十角押送警察廳於昨轉送地方廳請究下午奉檢察官偵查之下判令此押候究僞洋存案 
[婦人在途互毆]  
　　住居楊樹浦路之　婦苗王氏昨與鄰婦　李氏口角起釁在途扭毆被捕查見帶入捕房飭各存洋一元保出候示 
[無賴路刦當場就獲]  
　　無賴朱和根因在北蘇州路江西路附近攫取行路婦人章王氏金挖耳一支飛奔逃逸經氏大聲呼救由八百零六號華捕聞警趕至帮同攔獲搜出原贓帶入捕房經捕頭詰問一過着押候解送公堂訊辦 
[劣孩串竊鋼]  
　　劣孩李日星前日因與李林明串竊南京路七十一號門牌某鐘表店小鋼表八隻圖逃被店夥何裕發瞥見鳴捕拘獲人贓一倂帶入捕房昨晨解送公共公堂請究經中西官訊明判李日星押西牢二月李林明姑寬斥釋 
[竊案查明失主再究]  
　　蔡阿福前日在六馬路竊得某姓家包車上車燈一對携贓至某押店内求質被包探姚錫卿查見詢悉來由將人贓帶入捕房昨解公共公廨請究經中西官訊供一過判蔡押候查明失主下禮拜二再訊 
[竊賊判押西牢四月]  
　　寗波人全金生前日潛至虹口元芳路一百三十一號門牌陳甘林家竊取帳子棉被各物携贓逃出被陳之傭婦李連子察破鳴捕將王拘入捕房押至昨晨解經公共公堂中西官會訊屬實判王金生發押西牢四月期滿逐出租界 
[表弟私竊車輛]  
　　江北人周大前日乘坐自由車至楊樹浦路下車詎一瞥眼間被其表弟王小二仔將車竊之而遁由捕房包探程明德查見將王連車一倂拘入捕房收押昨晨傳同失主解經公堂中西官訊悉前情判王從寛斥釋贓給周大領回 
[淞滬警廳批示兩則]  
[丁彦章批]  
　　據呈已悉事關善舉應准如呈立案並候給示及訓令四區四分駐所一體保護可也章程存此批 
[江淮公所董朱紹文批]  
　　據呈准予備案此批附件存 
[謝贈]  
　　昨承商務印書館惠贈少年雜誌第四號一册神州學會惠贈天眼逋衞氣合術各一册興華製麵公司蕭楚南君惠贈中國商業月報二册銀行週報社惠贈銀行週報第九十五號一册倂此誌謝 
中華職業教育社通訊 
　　四月十八日議事員會常會盒會議錄是日到會者爲沈信卿買季英穆藉初（賈君代表）朱少屏（沈君代表）蔣夢麐顧蔭亭黄任之（蔣君代表）莊百兪張菊生（莊君代表）由沈信卿主席議案如下一件報告社務近况（一）八年四月止有特别社員二百五十七人普通社員一千零四十一人内未繳歲費者特别一百五十六人普通四百五十八人（一）募金收到五萬四千二百二十六元二角又俄幣二萬二千七百元京鈔港鈔日鈔等七百九十七元募金贈品已一律製就待職業學校正式閣學時舉行贈與式（一）辦事員王志莘君辭職請兪抗　君擔任講演調查諸務並兼職業學校職務（一）雜志第一卷十二期已出全第三卷版式等仍舊睢每間一週專載同性質之材料如現在印刷中之第十三期專載補習教育（一）八年一月至三月經費共收一千零六十六元六角三分支二千三百三十三元九角一件報告校務近况琺瑯科因中華美術琺瑯公司拒絶學生前往實習故卽在本校建築一灶聘日人爲技師專塗面盆燈罩碗匙等器皿大約下月初旬卽可開工人件提出本年度預算議照事實上尚有應行修改之處及未經確定之欵應由會計員重行編製後再開議事員會臨時會議决一件學校主任報告校旁有地十三畝爲將來擴充計此時　須講置約計萬元可否暫借預定之經常費先行購置議從速購置地價較爲合算可變　前議辦理 
來函 
[國會議員通信處來函]  
　　頃滬上各報登載北京專電稱舊國會議員有與新國會議員結合之說查廣州國會並未派人赴京其以箇人名義招搖確與全體無涉竊恐傳聞失實用特聲明希貴報卽將此函登入來函門爲禱國會議員通訊處啓四月二十二日 
雜評二 
[消息沉寂（庸）]  
　　和平會議賡續以來會議情形以守絶對之秘密此十四日中究竟進行至於如何程度外間迄不能詳各通信訊社所傳消息旣多糢糊影響之詞且以通訊社之派别不同而觀察各異吾人對於和議遂如置身十里霧中茫然不知其眞象蓋關門會議之說雖未實現而局中之嚴守隱秘實亦無異於關門會議也 
　　吾非絶對主張公開然過事秘密亦往往足啓外界之推測與誤會而不根之謠諑意外之糾紛亦未始不伏於此不觀國會問題已訛言朋興南北兩方皆呈危疑零　乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十八）] [  一之]  
　　我國舊時私塾兒童所能隨口熟讀之四時讀書樂其詠春景之一首中兩句最有精彩卽『好鳥枝頭亦朋友落花水面皆』文章』也可以昔賢教人原不任令呆讀死書苟深味此兩語則知天地間極自然之妙文固不在區區書本中也美國各城每值星期休假嘗有一種天然凑合之遠足會會徽炳列旗色鮮明翔步林間别饒雅趣如美京華盛頓星期遠足會之旗色卽係淡藍濃緣濃赭三者並行綴合而成淡藍所以象量空濃赭所以類土壤若濃綠色則直謂天地間之萬物常如靑春草木彌望皆綠莫不有其欣欣向榮之機而遠足會中人卽求於上中尋生活也一若非此鬱勃弊蔚之草與木不足鼓動一般遠行者活躍之興味也 
　　遠足會最盛時期卽在西國淸明前後此時繁英如畫時鳥弄音有以一永日之光隂消磨於林隂嵐翠間者曠野不可得食往往執榼提　以從將及旁午乃止由半各舉所携之物席地探義而出如鷄子牛排咖啡等須加燃者　游客中分擔砌亂石拾殘枝沃湯取水等諸任務不旋踵而野竈成又不旋踵而爐火熾不逾數十分鐘則一切炊事咸就緒矣　 
　　記者對於野炊中備辦各節覺他事我國一一可仿製均不足異惟於飲料一端實不能不佩彼邦公衆衞生之注重也彼邦無論城市或鄉村各種泉流大捠均經醫士化騐有毒質者卽須封閉其無毒質而任人取汲者又以彼邦人士公衆心之發逹從無一人以穢物投置其中故無論行經何地均可隨意掬飲以解渴耳更有進各游客每餐畢必滅野炊之餘燼以行不令留火林間而並焚如之戚此又　民公德心發逹之一斑不徒其於自然科學上富研究力之可敬羨而已 
老申報 
[英國禁販奴會上藩部大臣書]  
（見光緒二年三月二十六日） 
　　一千八百七十六年正月八號禁販奴會書上藩部大臣閣下敬禀者近閱美國遞來電報有請英國合歐洲大國力助釋放古巴奴役幷勒令西班牙停止古巴仗務一事仰見美國關心民膜拯斯人於水火之中躋斯世於仁壽之域此事殊關喫要幸勿視若等聞當此之時起百萬哀鴻而登於袵席者斷不可稍緩須臾也查西班牙與英立約存諸盟府之間英國可按約釋奴力伸仗義執言之舉前任藩部大臣巴麻士頓曾謂奴役一　應不得以爲奇貨可居當脫其轅軛毁其藩籬使之進退裕如自食其力可也本會向往恒以奴役艱苦情形禀請杜革屢讀廷寄皆諉以非時不宜妄動以致日復一日年復一年而奴役之死於溝壑陷於酷刑者不知凡幾矣而英猶不引爲己憂相爲援救但此關繫於英之聲望者不亦鉅乎以英國之雄强而拯奴役於塗炭揆情度勢誰曰不宜倘　昔英國以飢溺之心而爲奴役請命又奚至古巴今日之滋擾耶古巴蹂躪傷殘於茲六載而鴟梟莫戢　悍方張究其内亂之由未聞其緒大概奴僕日衆而束主苛刻日深故積怨彌天遂致内潰而外裂跡其慘害之情糜爛其民以戰　者已十萬餘矣至地方凋敝物　飄零實有不堪言喻者西班牙戎事倉皇帑藏因而匱乏而寇盜充斥彌爲腹患卽西班牙人而論亦所不喜古巴之有奴前者一千八是六十八年西班牙擾攘　仍斯時其國各日報無甚掣肘得以各抒鴻論故日報中恒有論及古巴爲奴一節而直剌其非西班牙各處聚　猶欲倡議禁奴其京都及各大邑皆有發此偉論則人心之趨向已可概見自是以來此志未更屢懷憤念但今日西班牙日報祗因國例森嚴惟緘口噤舌而已本會値事訪聞西班牙朝廷亟欲設法整頓古巴籌酌善章以伸治理古巴之於西班牙猶英之有坎拿大也古巴不革除奴役美國必不許之英國尤當力勷其事西班牙曾與英立約不准有販奴在英國曷肯任其悖約而失此駿望哉前六月時本會曾上書請將禁奴一事早爲措辦當時蒙大臣諭覆謂英國若干涉古巴事美必見疑以英國必有所挾而求也但以今日而觀可無此慮蓋美已請英國合力而禁阻也是則行仁政而保和約者在此時乎倘欲掃蕩古巴之攙槍而不禁阻爲奴則古巴雖暫削　苻仍不能拔除根孽而西班牙終不得永銷兵氣克享隆平也臨楮不勝企望之至又藩部侍郎覆禁販奴會書幷附於後接閱來書知悉一是茲奉本部大臣命覆謂古巴爲奴一事所關甚鉅本部大臣自當竭力留意以查辦其事云此西曆正月十九日覆書也 
安徽齊雲山（古蹟圖六十九） 
近事小言 
[東籬軒雜綴] [  柳遺]  
　　北京方面新劇頗有一種復興動機正月間北京大學游藝會演不如歸新村正二劇後農業專門卽繼之前星期清華以社會服務團籌欵演新劇於第一舞台者兩夜同時高等師範亦以籌備貧民小學搬演新劇於該梭顧新劇雖有復興之勢而藝術方面其無進步也如故在北方新劇本以淸華爲最有聲譽然此次第一舞台兩晚均不能得社會歡迎每週評論以及其他評劇方面頗訾議之謂其戲劇宗旨思想陳舊不適於現代潮流描寫情形做事太没有體統出言太没有分寸此外扮演角色能出神者絶尠云高等方面較爲規矩然病在平庸大學亦嫌人才不足在不如歸一劇中祗有一翁及一張媽爲最出色 
　　余以爲學生演新劇其所以在藝術上能稍可觀者一在於學識到底高出尋常伶人以及上海目不識丁之新劇家多多二則還是仗着一點聰明其大病卽在一時高興未經精深之思索邃密之研究所以一到台上往往恃其學識仗其聰明信口開河隨意做作致使出言無分寸做事無體统欲救其弊宜在學校中先期開一種新劇研究會對於表情上劇本上化妝上爲縝密的討論及至擇出戲目對於該脚本上又須加以一番之研究主義是否正大思想是否與現代潮流相吻合脚本實質上如此分幕是否合於羣衆之心理凡此種種均經精愼審察夫然後加意於練習使劇中人一一活現於舞臺之上凡劇中人之言語舉動務必適合於劇中各人之身分而後可苟有一魚與所飾之劇中人不合不妨屢次更換之（此層在學校）中甚困難卽新劇社社員之支配亦頗不易然此層不解决終無一一合格之望）如此詳審之後始可披露於社會否則照上述各校之隨便排演隨便籌欵恐此新劇動機永無進行發展之一日也 
小說 
[社會小說少年旅客] [  雄倡]  
　　畢翁復叩以頗悅是問風物否少年流盼畢氏女而答曰據鄙見言之風物殊美夫人及女公子亦樂庽此否畢氏女羞絶則復俯弄其履帶應對之責遂及其母氏一人之身夫人四顧後答曰是間殊不惡少年曰居停乃善烹調畢翁曰聞之滋樂吾儕乃尚未領略以吾儕四句鐘方至惟進小蝦句忽其女大嗽翁末一語遂爲嗽聲所亂乃不竟聞其說夫人曰吾儕方擬今晚同往石步之上一聆雅樂少年鼓舞曰斯意至善鄙人亦方欲作是消遣計能允鄙人追陪否夫人亦心醉客之温文爾雅遂許諾於是逾一刻鐘後已合四人同遊於石步之上傾談樂甚如二十年舊好矣少年聞見淹博多才多藝旣聞畢翁所治業與珠寳珍玩之屬有連遂自示其精於鑑别寳石之識力傾倒筐篋而出語滔滔如瀉江河夫人出鑽石戒指令估其值少年所估之價幾於不差累黍畢翁亦爲之駭服少年又似熱　左近風景佳勝之處至於沿海十許里外之古蹟亦能歷陳其掌故且曰夫人及女公子輩苟有意者明日請以車同往弔古兼以攬勝卽於頽垣斷瓦之下進野遊之小食爲狀必暢適無倫老夫婦及女咸諾謂當此炎景流金野適乃凉爽無極匪不樂從君請少年亦大喜如童穉狀言曰然則良佳鄙人當先馳赴鎭中就良廐賃一馬車以禮拜一上午十時蒞此畢翁曰然則車值請各分任可爾少年莞爾曰安有是者此次我爲東道君輩尚須爲賓畢翁方摸索其褲囊中之金錢鏘然作聲聞言大喜少年笑曰鄙人不爲東道决不之許此行作罷可也少年旣去畢翁曰此年少良爲佳品爲吾生所僅見夫人曰洵屬一完美之上流人畢氏女意中則直視同實物惟此意但蓄之胸中不卽宣洩如其父母耳是晚少年遂不復見迨明晨禮拜堂早禱時少年已至遊散之塲畢氏女私謂其狀乃直類一少年親王矣相見爲禮旣　年年曰鄙人己賃得一車吾儕以明晨十時啓行約十二時至彼間進小食飲卽夫人所允戴以一筐者至下午二時復行迨四五句鐘間乃歸尊意以爲何如畢翁曰盡善盡善以老夫策之亦不是過畢氏女自弄其蔽陽之繖羞怯言曰吾但期明日天氣晴美而已少年遊目天際言曰吾敢預測其佳無少疑義言時脫其冠以手加額復曰天氣能稍凉爽則大佳如此炎天殊足令人頭痛且劇是晚復蕭然同步岩壁之下禮拜之晨遂穩度而過夜中各别似明日野遊之樂趣已悉呈諸目前嗟乎嗟乎孰知事乃有大謬不然者明晨居停主婦進陳早餐卽言彼少年旅客忍爾患作且曰彼屬我奉告君輩彼頭岑岑然痛乃欲裂 
[自由談之自由談] [  不冷]  
議會憲法 
　　議會規則中之最要者一爲不出席二爲毆人擲物三爲閧散四爲故意擾亂會場秩序此四者均妨礙會事進行之最大者尤爲歷來議員最有力之武器故須用嚴酷之法絶對禁制之苟有犯者立刻革去議員驅逐出塲幷剥奪其終生之選舉與被選舉權不能以同黨異黨故而有所歧異若此者名之爲議塲之憲法 
 
 
 

Page 15

 
 
   
 
 

Page 16

 
 
   
 
