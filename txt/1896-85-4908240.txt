# 1896 - 85 - 4908240

 

Page 1

 
 
[小輪船出售] [  美查有限公司啓]  
　　本公司有小輪船一隻名元寶泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[珍物待購] [  甲報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青緞馬　料一件 
[中日戰輯出售] [  三馬路申昌書室啓]  
　　是書爲東莞王煜初先生所輯縷紀中日戰事自同治癸酉韓日齟齬以迄去歲李傅相在馬關定約原原本本洽見殫聞而唐薇卿民主扼守臺灣改稱伯理璽天德諸事亦附見焉外有水陸戰圖春秋地圖十八省圖地毬圖臺灣圖六幅界畫明細五色相宣刻已印釘告成毎部實價洋一元二角諸君子有留心時事者請惠臨選購可也 
[閱本報高亂近聞有感而言]  
　　嗟乎哉高麗其將何以爲國哉攷高麗立國在唐堯之世周初箕子受封其地至戰國時有名準者改國號曰朝鮮僭稱王號及秦亂燕齊趙之人避地而往者數萬口晉張華曰朝鮮者泉水冽水汕水合而爲國冽水卽樂浪誠不知何所據而云然其謂爲三韓者一曰馬韓二曰辰韓三曰弁辰卽弁韓其都之稱爲韓京者義蓋取此又有名濊者南與辰韓北與高勾麗沃沮接壤東窮大海西至樂浪稽諸古籍歴可徵而其中由分而合由合而分都而計之前後後多至二十一國盛衰倚伏未易悉數而終惟自檀君主器迄今已歴四千二百餘年卽李氏受國以來亦已五百一十餘歲其國可謂古矣其祚可謂長矣夫誰料積弱相沿至今日而竟一蹶不振哉今之論時事者毎謂高麗必入俄羅斯人掌握卽久榷高麗稅務之英人鄧鏗箸東方時局論略亦謂高麗須盡力防俄剴切言之殊令人驚心駭目初不虞俄人未必有鯨吞之志而日本已借端生釁大動干戈直至中日言和重訂和約準高麗爲獨立自主之國不復隷中國屏藩旁觀者方心切隠憂謂高麗失此奥援他日必致宗社顚覆而其國主猶昏昏鄧鄧貿然有自稱皇帝之事嗚呼噫嘻何身爲一國之君而猶不知輕重至於如此耶說者謂爲高麗國主者苟及今而繕我武備修我政刑圖治勵精宵衣旰食外而輯睦夫鄰國内而撫綏其人民或者貧弱之邦不難漸著富强免致牛僨於豚之戚乃其主旣不能整頓一切迨至奸民肇禍惟是藏身俄使館以保殘生近且外道奸民揭竿起事東響西應遍地戈矛如十四日本報所登廣州之南漢山城所聚亂民經官軍進征斷其糧道以冀歸降詎料亂民斷不肯降心相從密使人赴各處乞援有楊根黨二百名安城黨三百五十名連夜入東門所帶糧食藥彈甚多合共黨羽二千名聲勢爲之大振咸鏡道亂民蜂起殺一日本人平壤各處匪人作亂留住此間之日本人概回通商口岸春川驪州各處亂民旣由政府遣官往撫事定後將親衛隊撤回亂民遂復變堤川亂民七百餘名頻向日兵攻擊安城亂民千餘名準備與親衛隊對壘晉州爲慶尙道要隘亂民約四千餘名勢甚猖獗其酋僭稱爲王羽檄四布煽動民人江源道歙谷通川等處亂民與咸鏡道亂民連絡欲襲日本駐守元山之兵嗟平哉高麗僅黑子彈丸而亂民竟若此之衆高王其將何法以弭之哉按高麗國分八道曰京畿道曰江源道曰慶尙道曰全羅道曰忠清道曰黄海道曰平安道曰咸鏡道今兹作亂之廣州及楊根安城驪州歸京畿道所轄平壤歸平安道所轄歙谷通川春川歸江源道所轄堤川高麗無此地名想係輾轉傳譯之悞晉州歸慶尙道所轄元山歸咸鏡道所轄是八道中已有五道紛紛肇事此外聞風而起者安知不復有人以蕞爾小邦旣偪於强鄰之壓境而奸民作亂又如是之到處猖狂雖欲平之豈易事乎抑又聞之高民之亂以不服日本也曷爲而不服日本曰高王下斷髮易服之令民間謂由於日本人之慫慂故爲是變亂以與日本人尋仇耳今高王自知其悞已將此令芟除準民間依舊寛袍椎　但得日本人以後不復干預朝政任高王得行其自主之權庶乎烏合之徒不難使之俯首帖耳否則國内旣蕭牆祐起外人更從而生心四千數百年宗祊恐將因此而斬絶高王其能幡然感悟乎當亦通國人民所馨香以祝者已 
[上諭恭錄]  
　　二月初七日奉上諭四川川東道員缺著張華奎調補欽此同日奉上諭駐藏辦事大臣奎煥著開缺來京欽此 
[本館接奉電音]  
　　昨日午前京師飛電傳來上諭二道敬謹譯登○二月十四日奉上諭吳廷芬奏遵保人員各摺片江蘇候補道錢志澄黄承乙湖北候補知府汪洪謝安徽候補知縣何恩煌安徽在籍候選知府曹英著江蘇安徽湖北各巡撫給咨送部引見欽此同日奉上諭山東登萊青道員缺著錫安補授欽此 
[高日近聞]  
　　日本來信云本月十三號漢城觀察使李夏榮奉命出使日本接任金嘉鎭之後○僑寓開城之日本商人俱回通商埠以避亂民計所失財物凡值銀二萬六千枚仁川日商亦損失一萬五六千枚牙山屯浦禮山等處日商損失更多長崎人之往漁海參者一夜被殺二十四名○高王親具感謝書寄贈俄皇經俄公使轉遞書中大意蓋乞俄國永永保護也 
[沙渚春禽]  
　　沙市訪事人函云沙俗三日送年後經營手藝者均擇吉開市若大宗生意如綢縀店廣貨店洋貨店雜貨行藥材行鹽行布行等則必俟元宵節過方擬掛牌至錢鋪爲大小生意之關鍵又在二十日外開塲今歲二十四日爲黄道吉日各行店是日一律開張先是二十三晚家家燃放花炮燈燭輝煌鑼鼓喧闐市上衣冠相賀者交錯於道較除夜辭年尤爲熱閙廿四日錢塲開盤八錢三分四釐錢業中買賣僅一萬四千之譜上下客帮亦僅十餘萬之譜皆恐銀圓流通錢價稍平以致本日買賣不形旺相二十五日驟漲四釐二十八日又漲六釐二十七八日退鬆七八釐近日已在八錢三分半左右矣張雲生大令三禁五申錢價仍不見跌查悉情由總因去路多而來源少然日用飲食民之質也窮民何堪此累哉昨日大令傳見城廂内外當押鋪令其各出票紙十萬串以資周轉各鋪主辭以出空紙換實貨恐爲小民譏訕或惹禍災大令諭以由本縣作主先爲出示曉諭再不時親出巡查不使爾等吃虧也各人遵諭而退可見大令維持圜法惠濟窮黎實有一片苦心此法一行不惟茅檐蔀屋中歡聲騰達卽各行店亦無不利益均沾矣○沙市水龍之製外係木質内有引水之管又有激同皆用錫造成因其形像牛角筆架故卽以牛角肇架名之日前晏 
 
 

Page 2

 
 
公廟水龍忽失此二物該會夫役四處找尋竟無下落未知被何人竊去也○新正初二日李鐵頭在天后宫前演技刃傷何某之子曁各孩童何子卽於次日斃命其詳細情形已紀前報兹聞李已被營勇綑縛押解入城後縣尊張公審問一堂李亦直認不諱縣尊飭令收禁想將來必當定以誤殺之罪焉○父子之道天性也子卽不肖鞭之撻之甚不得已便以家法置之死地亦無不可斷未有使之瘠死於道上者日前便河橋有死者其父與婦哭臨其屍草草成殮殮畢父呼其幼子指死者而謂之曰汝兄路死是汝樣子宜爭氣鑒前車也幼子默然乃死者之婦撫屍大號曰汝再投生當投入慈悲父母名下旁觀聞此言均瞠視其父其父爲之赧然○社所以祀后土之神配以句龍古制也自王社以下庶人皆得各祭其社於里以祈以報漢制二十五家爲一社後或五家或十家爲之要亦除壇植樹而止至末俗乃像而祀之其踵大秦氏像教之盛與然歲時伏臘琴瑟擊鼓相與聚族而歡王道本乎人情所不禁也沙頭里社有百十處毎社塑像三中爲白鬚老人卽社公也旁一老婦又一將軍執劍相傅婦爲蠶神將軍稷神也向例神無品級惟倪家口社公則冠紗　衣補服亦不知其何所本二月一日夜有以絲管娛神者闔市張燈門首類元宵焉次日里人輪流祀神於家其迎神之禮兒童以土鑼土鈸導之於前主家衣冠奉神像具香燭隨其後鄉父老則尾而送之其家榖我士女斗酒歡呼大有桑柘影斜家家人醉之遺意吾觀於社而知俗之近古云 
[武林官塲紀事]  
　　浙省防軍局製造機器廠及水星閣儲藥庫墻垣現已修整興築竣事由避憲派委候補縣畢大令奎前往勘騐工程又防軍局上年奉委帶　制錢所有需用銅斤由上海採辦兹因辦齊故由省憲委朱大令同赴申領運云○潘憲牌示天台縣李光益丁憂遺缺卽以府委代理之候補縣鄧之瑛改署餘姚縣廟山巡檢缺委試用從九沈維鎬署理龍游縣典史改委試用從九朱篔署理麗水縣典史缺委試用巡檢盧龍垣署理○浙省應解地丁奉部催提以濟要需現由龍仁陔方伯提撥庫平銀五萬兩作爲第一批京餉委候補同知朱司馬錫傳管解○署杭州副將叚恊戎生福擇於十二日接篆升任○處州總兵林鎭軍耀光聞交卸後定於十六日由省起程履新 
[蘇臺雜錄]  
　　丹陽縣主簿員缺前經上憲以遇缺先縣主簿孫少尹黻華請補現已奉到部覆准補藩憲鄧方伯因於本月初八日懸出牌示飭少尹卽赴新任○府署東首西貫橋堍鳳鳴臺茶肆爲沈春泉所開生涯不惡更於夜間黄昏時招延江湖者流登臺說書少年子弟趨之若鶩有某大姐者年方二八略有姿首嫣然一笑眉目流情近日亦至該書塲啜茗聽書東美巷康王二姓子年皆二十餘登徒子之流亞也見該大姐而悅之始則眉來眼去繼更意合情投漸與同桌談笑毫無顧忌本月初六夜康王步入書塲忽見一少年與該大姐並坐不覺無明火勃然上升旋訪悉少年姜姓家住麗溪坊與該大姐素來熟識當下二子卽出外糾合同類數人欲與姜爲難茶肆主沈春泉瞥見多人擁入立卽上前攔勸二子疑沈爲姜出首不問情由將沈扭住併力攢毆至身受重傷始一哄而散時姜已乘間逸去當經夥伴等將沈舁至東美巷王姓家王康二子途遇某甲手持鳳鳴臺燈籠由已家出當將甲按倒拳足交施銅匠某乙與甲交好見甲遭毆上前力勸詎若輩非但不復反將乙一併痛毆甲乙狂呼救命幸經二子之父兄出爲喝阻始各罷手然甲乙皆受重傷矣遂均舁至王姓家評理翌日有魯仲連其人出爲解勸令王出資延傷科爲三人醫治併具香燭鞭爆登茶館門服禮所毁物件悉數賠償事乃寢然王已費洋三四十番云○婁門内石皮弄有顧姓祠堂管祠人於上月某日被匪徒　門而入攫去金銀衣物所失甚鉅旋於本月初四日經地方官破獲云云前報已紀其略兹悉管祠堂之某甲今年已七十一歲於十七歲時入祠掌管迄今逾五十有四載矣生平積蓄頗多是夜有匪徒多人越墻而入啓門而出卽俗所謂軟進硬出是出翌日偕地甲開單投長洲縣署報案據單上所開失去洋銀五百元金鐲一對金架九只衣服若干件長洲縣王大令訪得石皮弄内尙有張姓祠堂自新止以來毎夜有賭棍在内聚賭遂於初三夜二更後帶領差役多名不動聲色親往掩捕當塲獲住賭棍十三名研訊之下内有某乙係顧祠比鄰大令問乙曰顧家祠堂之　汝知之否答稱不知大令拍案曰汝在貼鄰豈有不知之理乙語塞登時目定口呆面皮轉色大令飭差將鐐銬擲下謂汝不直言卽當釘鐐收監乙始懼而直供稱是夜同謀者共有十七人先經某丙用竹竿扒墻而入兠至前門將大門洞開然後一哄而入搜擄後仍由大門一哄而出現在案下之十三人有四人在内餘九人並不在塲遂將在逃之名姓一一供出大令得供飭將四人一併釘鐐收禁九人則交的實人具保釋放一面飭差將乙供出之逸犯四處緝拿務期如數拘獲以憑究辦○長元吳三縣尊以蘇垣賭風甚熾雖禁令森嚴而若輩竟　若具文遂三縣會商密委幹員十餘人各帶兵勇五名分投水陸各處明查暗訪遇有呼盧喝雉之處立卽拘拿解案照例懲辦想賢父母賭禁似此認眞若輩當知所儆戒矣 
[仲丁釋菜]  
　　新安徽國朱文公配享聖廟位在西哲先賢之末此鉅典也杭州西湖聖因寺傍向建有文公專祠毎届春秋於上丁之後以仲丁日爲釋菜之期該祠裔生呈請府憲派員主祭一切祭品由祠内值年承辦本月十二日丁丑爲致祭之辰杭府林太守特委府教授翁廣文前往恭祭祠内鋪陳一切俱極整齊堂上堂下懸燈結綵陳設樂器悉仿文廟之制廣文更換朝服行一跪三叩首禮然後由東階升殿上香奠帛獻爵如是者一堂下樂作致祭者均凝神靜聽類皆古音古節司樂諸生係選三學中之俊者爲之又有歌詩章者四人以代迎神送神之曲朱氏後裔均在階下陪祭迨撤饌受胙畢廣文隨退入左廂臾衣回署祠中設筵數席欵待襄祭諸君及同族之人直至未刻始散 
[西學漸興]  
　　湖北采訪友人云省垣文華書院美國某教士所設也地處幽僻迥絶塵囂書舍講堂修葺尤　雅潔明窓凈几不染纎塵禮延中西各名師中學則授以經史文詞西學則授以鈎股方言格致商務化學電學之類入學子弟先審其賦禀之頴鈍氣體之盈虧取之甚嚴教之備至凡十二歲以下二十歲以上者所課學業與津滬諸西學塾相同月收薪水束修三圓其始也風氣未開負笈從遊者如晨星之寥落近則迂拘漸化後生小子爭自琢磨莫不父勉其子兄詔其弟摳衣請益願附門牆不可見我國家崇尙西學之一端耶 
[太守接篆]  
　　調署杭州府林太守啓駐節督憲行轅擇於初十日午時接篆是日辰刻由升任湖南岳常澧道陳觀察璚派委首領官以綵亭鼓吹將印信封固送入行轅届時林太守朝服出堂恭設香案望闕謝恩行三跪九叩禮隨更公服拜印畢然後升座開印書吏預備紅箋大書上任大吉照例頌吉語三用印如其數兩縣及首領佑雜等官逐班叅見次及書吏差役人等上前叩賀太守卽退入内堂隨排導赴各上憲衙門叩謝 
[書院試期]  
　　金陵訪事人云前報載元寗兩邑尊創設四仲書院毎次試期定以歲中之二分二至春季輪應上元於本月初七春分日舉行試事邑中與考士子先期赴上元縣禮房報名塡册向例月課試卷悉由官備惟是院新課其卷須由考生自辦白摺繕籍貫履歴於卷面如鄉試卷式本官概不發給以免臨時點名接卷擁擠之弊且杜不能文者之濫竽也届期王伯芳大令芝蘭公服升堂以禮謁見諸生點中後卽握管命題黏貼楹柱限三日交卷後緣初八日係文正書院試期展限一天改訂於初十申刻一律繳齊逾限不錄試題列後我能爲君約與國戰必克今之所謂良臣郭林宗論鐵路利弊議賦題選高才生受學左氏榖梁春秋古丈尙書毛詩賦以扶微學廣異義焉爲韻賦得江南江北青山多得多字五言八韻擬蘇東坡和子由論書用原韻金陵懷古十首文正書院題目附錄雖然今日之事君事也我不敢廢賦題居官者以爲姓號賦以題爲韻坐花得筵字七言八韻 
[寍郡試事續述]  
　　浙江學政徐大宗師考試寗波六縣文童各題已錄前報兹將諸題再錄於後貢監近者悅遠者來策問六宗之說凡 
 
 

Page 3

 
 
十有四能詳舉之歟詩急雪舞廻風得風字五言六韻提覆二塲童慈谿菲飮食鎭海惡衣服限五刻作後二比毎比約百字不及百字者不錄選拔頭塲四書題無欲速無見小利不挾長至不可以有挾也經解題圭田爲九章量法說提覆三塲童文題三家者限五刻作後比選拔二塲策題問兩浙海防若何控扼備禦若何截擊若何策應切實言之論題曲端論詩題五雀六燕得風字五言八韵覆試合塲童四書文免經題君子豹變其文蔚也詩題鴻漸于磐得磐字五言二韵○浙江督學部院示本日錄科俊秀監生朱紹庭僅呈監照而無部照慈谿監貢生姚漢墉祗呈貢生照二紙未將監生執照二紙呈騐均不合例著速行補騐違者扣除特示○本日錄科監生查有鄞縣水鴻謨誤將不到之郭振濠監照呈騐殊屬湖塗姑從寛著卽將本名監照補行呈騐違者扣除其郭振濠之照暫存候領特示又示鄞縣文童正塲卷佳者頗多及至本日提覆則文筆惡劣與正塲卷不符者不下十數人除不錄外姑免追究該童等務宜守分安命讀書用功以圖上進須知抄襲倩替終必敗露毋自悞焉特示○考試選拔塲内府學廪生毛宗藩鄞縣學廪生忻江明增生周振翰附生陳仲佑慈谿學貢生李鍾鼎董承祖定海學廪生王亨彦六藝各盡所長均堪甄錄因限於定額致慨遺珠惟願該生等精益加精砥礪躬修講求時務通經研理勉爲有體有用之學藏器待時不患不脫頴而出本部院實有厚望焉特示○附錄鄞縣新生案金琅李藩李士英袁覃童詩諧張壽鎬林植三郭敦壎吳寅煒章大澍郭澄凌燮暘江義修張壽鏞陳冕瑞吳祥麟陳瑞芳石蘭謝定範洪稼康周以卣陳隆年盧振鐸秦偉椒張傳心楊夢雀吕敦吉陳宗舜徐文邦林壽萱沙鏡清陳恩欽周宗鎬王燡施祖洛撥入府學馮志程周運謙詹守綸凌震南王謀道許從清陸延康王登雲王以鈛徐隆橒周錫侯梁頌衢忻震森沈文彬 
[禾試續述]  
　　嘉興采訪友人云本月初八日嘉興縣試文童二覆題王亦曰仁春風似翦賦以二月春風似翦刀爲韻賦得燕來還識舊巢泥得來字五言六韻十一日提覆前列二十名題盍各言爾志各作小講十二日終覆題斯昭昭之多一撮土之多一卷石之多一勺之多各作小講賦得多多益善得多字五言六韻秀水縣二覆題故源源而來桃始華賦以是月也桃始華爲韻賦得經明行脩得經字五言六韻春寒春隂七律兩首不拘韻終覆題盈科月試趨進博學各作一小講 
[司農碩畫]  
　　戸部謹奏爲海軍經費改歸部庫援案劃撥提解藉供來年要需開列清單仰祈聖鑒事竊臣部於本年三月因海軍衙門將當差人員及應用欵項奏請停撤摺内聲稱毎年應解海軍經費統歸戸部收存專爲購辦船械之用應撥南北洋經費及東三省黑龍江新增練餉亦由戸部分别辦理等因當經臣部奏請飭下各省將軍督撫曁各關監督將應解海軍經費及各項銀兩内除劃撥南北洋及截留本省不計外均自本年起改解部庫其應解提督雷正綰軍營恊餉現改爲海防經費并各省報收新海防捐輸及土藥稅厘均令解交部庫由部庫所收士藥稅厘内按年提銀三十萬兩撥歸内務府奉宸院兌收奏准行知各在案查南北洋海防經費關繫緊要内係照章先期核估光緒二十二年應需確數業經北洋大臣於本年十一月奏請預籌到部南洋事同一律約應照案預爲指撥以便各省關陸續籌解按數分投其光緒二十二年應解臣部各欵及由臣部撥歸内務府兌收之欵現在待支孔亟尤宜預行先籌免致貽悞除另行開列清單恭呈御覽外相應請旨飭下各省將軍督撫臣曁各關監督力顧時艱維持大局將應解來年南北洋經費及改解臣部各欵按照單開數目源源報解不得稍有延欠藉詞截留至省關毎年報解前項銀兩奏咨案内未盡分晰年分應令查明某省解過某年某欵若干詳細專案報部嗣後應解各欵均令分晰註明年月咨報不得仍前籠統以清眉目所有海軍經費改歸部庫援案劃撥提解藉供要需各緣由理合恭摺具陳伏乞皇上聖鑒謹奏 
[上海官塲紀事]  
　　上海縣黄大令接前站電音知常鎭通海道吕鏡宇觀察將次蒞滬因於昨日飭辦差丁役預備郊迎○黄大令及保甲總巡曹荃生明府定於日内同往金陵謁見劉峴帥面禀要公 
[祭典志略]  
　　昨日爲春季礿祭龍神之期黎明時松海防同知劉乙笙司馬上海縣縣丞吕蘭階二尹典史蔡季卿少尉主簿孫立坪少尹海運局總辦譚少柳太守先後詣大東門外龍神廟拈香行禮至江海關道黄觀察上海縣黄大令則於前晚隨李傅相赴吳淞口是以朱及與祭○昨日上海縣黄大令飭辦差人往西門内關帝祠灑掃清潔並備辦犧牲香帛以便各官於今晨致祭 
[城隍賽會]  
　　本邑西鄉淡井廟塑有城隍神像前日好事者舁以賽會美其名曰振濟孤魂午後會同高昌司神像赴厲壇焚化楮帛前導除尋常旗鑼傘扇外有大旗一面臨風招展次以開路神小偶像置諸竹椅四圍遍綴松柏青枝緑葉掩映於長隄細草間繼而執事馬令旗馬青衣會黄衣會清音數起調絲弄竹各逞技能遊行鄉村市肆直至二鼓後始回廟經行之處觀者塞途 
[丞署落成]  
　　上海縣縣丞署年久失修牆垣頽圮去冬吕蘭階二尹禀明黄大令轉詳江蘇藩司經鄧方伯批准由縣借給廉銀二百兩於十二月初七日雇匠興修刻已告竣二尹因於前日開具工程清單報明大令並請親臨騐視并聞所借廉銀分五年扣歸 
[縣示照登]  
　　欽加鹽運使銜特用府上海縣正堂黄爲出示曉諭事照得捐納貢監銜職及在籍聽選人員遇有丁憂事故例應具結赴縣呈報其由貢監加捐職銜仍在應試者亦應照例呈報歴經各前縣曁本縣差查示諭在案誠恐日久隠匿致無稽考除飭查外合行查案示諭爲此示仰前項貢監及在籍候選人等一體知悉如遇丁憂事故均由該家屬隨時遵例備具供結赴縣禀報聽候核轉詳咨一經服滿亦應報明詳咨起復毋得隠匿遲延致干吏議切切特示 
[並不鑄錢]  
　　本月初六日報章沈太守康禀請鑄錢張香帥批飭不准十二日又箸爲論說冠諸報章兹悉太守惟禀請承鑄銀錢並不干涉鼓鑄銅錢之事特再聲叙以息羣疑 
[移緝兇手]  
　　上海縣黄愛棠大令接到南匯縣王驛生明府移文内開光緒二十一年四月十七日據地保張桂逹報稱氏婦丁張氏之夫丁蔭堂於本月十三日有事外出連日不歸至十六日訪知已在馬家浜落河身死查看屍身手足紥有麻繩當經詣騐飭緝逃兇未獲特備賞格隨文移送務請飭捕一體恊緝等由大令卽飭捕役赶緊跴緝務獲解究一面將賞格發貼通衢 
[送請騐傷]  
　　昨日英公廨函送受傷人陸寶生行兇人王洪祁六金發葉阿桂石妙發等五人至上海縣署請究黄大令諭令分别看管聽候騐傷訊辦 
[佛店改棧]  
　　某和尙曾在三馬路開設德壽菴佛店適因租界奉諭禁閉該和尙不得已乃將諸佛像收括一空卽將房屋改裝客棧昨有甲乙二人由白下乘輪來滬借住該棧忽於前日失去洋銀烟膏等類投報捕房由某包探往查其事不知能否緝獲原贓耳 
[吞烟救甦]  
　　本邑人謝某賃屋虹口蓬路開設飯店生意清淡不敷開銷以致虧欠甚鉅無計彌縫不得已竟於前晚購烟膏吞服欲圖自盡幸經店夥察悉卽舁至同仁醫院求治醫生竭力施救得慶更生 
[英早堂案]  
　　二百四十號華捕禀稱昨有吳廷甫飲酒過醉購甲點心不給錢文起見與甲口角肆毆打入祁張氏所開茶館内毁壞洋燈等件由小的拘送請究祁張氏投案申訴叩請追賠所毁物件質之吳廷甫供小的在彼經過突向小的索取點心錢小的與伊等素不認識從未吃他點心因此致與吵閙其時却飲酒過醉如今只求恩判别駕據情商之單繙譯判將吳管押兩天並賠償毁物洋四角○包探施奎江禀稱小孩馮連福陳阿毛楊阿榮等專慣在外竊取物件經小的查得伊等曾串竊吳福記家錫酒壺兩把起到贓物送究吳福記投案領贓質之馬連 
 
 

Page 4

 
 
福供年十二歲廣東香山人家中尙有親族求恩陳阿毛供年十一歲與馮同鄉如今只求恩判楊阿榮供十一歲蘇州人現有老母在滬竊物自知不合可否求恩寛宥别駕判將馮陳交捕房送回廣東楊押候伊母來案領回管束○包探張阿五禀稱昨有丁勳堂到鄭阿四所開小烟館内開燈過癮乘間竊取烟鎗一支而逸經小的查得價賣與王阿三起到原贓連王一併拘送請究鄭阿四投案領贓質之下勳堂供認行竊求恩王阿三供實不知是竊贓求恩宥别駕判將丁笞責五十板王阿三無干省釋○四百七十一號華捕禀稱電報局所設電杆向禁招貼昨有某茶葉店出店張阿榮夏玉亭遍在電杆黏貼招紙故拘送究張阿榮夏玉亭供實不知租界規矩求恩别駕判令張夏二人合罰洋五元以儆○三百七十七號華捕禀稱昨有馬夫王阿五駕車在路兠攬生意由小的拘入捕房當存保洋兩元在捕房今未投案請判别駕卽著將保洋充公○四百三十一號華捕禀稱昨見方長富吳阿會陳福明等各馬夫在車上磕睡故拘送判别駕逐一訊問著各罰洋一元 
[美界捕房紀事]  
　　釋子某未知其法號俗名羅錦生亦未知其何時遁入空門然其塵心未凈所行與流氓無異不但忘却如來面目且竊効孫悟空明偷暗盜手叚並或至善男信女家哄騙錢財以示佛法無邊神通廣大積案累累從未破獲日前又往英界浙江路蔡姓家哄騙贓物計值甚巨前晚在虹口百頓路經包探石金榮查獲拘入捕房押候解送英公廨訊究○朱春榮章炳和二童刻在外虹橋東首某鐘青店肄業日前串竊店内之對時表一枚店主尙未知覺係此二人所爲因控諸捕房事經包探石金榮訪悉卽將該二童拘至捕房詰問之下直認不諱當將原贓起出押候送廨請訊○寍波人徐愷桃素有劉盤龍癖計自新正迄今大獲全勝遂致囊槖充盈然其餘興猶豪尙欲與青龍曰虎再决雌雄前晚十點餘鐘在天潼路仁智里兠尋賭窟二百八十三號巡街華捕誤爲偷兒拘入捕房禁押昨晨捕頭派包探施奎江查明並非圖竊旋卽開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[顧曲鍾情]  
　　漢口采訪友人云此間菊部諸伶大抵專尙二簧西皮諸調其音短而促繁絃急管令人聞而厭心自光緒五六年皖江　喜班飄然而至獨闢町畦嗣是而福三慶宏慶鴻福諸京班以次遠來咸以解佩仙卿爲安樂之土夭魔十六步上氍覦妙轉鶯啼輕捎翦艶榮情逸致從此冠絶塵寰矣近有榮陞班妙伶金菊花者華年三五艶若天人一曲霓裳傾倒四座本月初三日假山西會館獻技日交午方演鐵月緣一劇柔情綽態宜喜宜嗔有桑生者一見魂消幾致神摇目奪卽席高吟碧眼湘秋寄詞人曾按紅牙傾座客獨飛青眼到狂生之句金伶一若弗聞也　演畢翩然而入簾下棗花直至劇散人歸並未輕呈半面生乃恨恨而返忽惹情魔時而效殷浩之書空時而學小青之語影忘餐廢　瘦骨支　友有向叩病由者生惟誦允九不是花中偏愛菊此花開後更無花二語答之嗟乎榛苓託興空成彼美之吟蔓术無功誰療相思之病如生者誠可謂天壤間第一多情種子矣特不知陶家冷艶果能微吐芳心否耳 
[法界公堂瑣案]  
　　蘇婦朱包氏在英租界同慶里某龜奴所開娼院傭工并與某伶人姘識賃居某處爲歡會之所卽諺所謂小房子也近經其再醮之姑朱滕氏尋獲拘送捕房鄭大令訊研之餘補提人証質斷此已備紀報章昨日大令會同祁繙譯升座有朱春齋擊其子二觀　案包探解將朱包氏請訊朱包氏供稱二觀卽小婦人之後夫前者孀姑得洋銀七圓將小婦人再嫁閱四月小婦人卽逃來滬上大令　朱曰爾前供朱包氏在爾家住過一年顯見不實二觀供稱小的確與朱包氏行過合巹禮朱包氏供稱伊家雖點香燭小婦人並未與二觀交拜成親　時在十月初旬不記日期傍晚伊家多人峰擁而來將小婦人刦去小婦人母族凋零終鮮兄弟夫兄並不在家祗得任其所爲後小婦人至上海閱一年之久始見姑母滕朱氏小婦人前夫生有一女因後夫家孩子太多是以寄養别處旋卽因病而殤小婦人氣忿塡膺因之逃出大令間爾　嫁二觀否供稱無人伸寃只能如是大令謂各處俱有官衙何處不可伸寃朱包氏又稱朱毎月至沾婦人處取洋銀二三圓大令謂爾究竟願隨二觀否供稱滬上諸事未了求恩公斷至箱内物件務必交還朱滕氏供稱箱中衣服數件均在小婦人處如果缺少願卽照賠大令與祁君會商再四然後謂朱包氏曰爾旣願嫁二觀因何逐出朱包氏舍羞不語大令著還押具願嫁切結朱滕氏押候覓保朱父子及滕朱氏交原保人保去○前者高阿谷控陳阿三糾同陳阿達肆毆已由大令訊供昨日阿達投案供稱小的向當車夫是日裝米至某處偶停路側有八歲小孩行過將車撞翻小的並未肆毆阿三供稱小的開德和米店大令謂爾係著名流氓陳麻皮動輙肇禍何改名阿三乎遂令押候與阿逹各責一百板○周俊臣遞禀訴稱在南市王家碼頭開萬隆米行與張培生往來被欠洋銀四百二十圓自去年至今分文不付求卽訊追張供稱小的虧欠洋銀屬實數亦相符惟店已閉歇求恩交人保出寛限措還大令准之限十日内理楚○包探禀稱任永義手携藤筐一具彳亍途中形迹可疑經某號巡捕拘獲今特送案請訊任供稱小的向操桂圓業嘉興人某甲欠小的洋銀七圓將此筐抵押大令謂卽使欠銀不應取物命將筐揭　檢視見上下三層滿積雜物有一帖袋内盛試用通判丁大　名刺遂著押候嚴比贓存捕房待領○沈培緒控王錦三陳子賓串吞絲頭一案江海關道黄觀察札飭大令移送上海縣署辦理大令以沈並無保人未便任其自行投到因於昨日飭包探傳案一併送縣署 
[上海虹口元濟善堂正月份經收送堂一文愿清單]  
　　　平子葉清山屈晴谷老太古帳房心許氏李亞竹五戸各洋五元黄敏田津沽王心容二戸各四元鄭松存仁堂三元雪竹軒山右甫臣氏加定捕署五齡童杏花樓法界元記號奪緣舘主廣東和成參號周芝壽堂八戸各二元張錫奎不名氏甘霖芝京口張養經堂古黟西川胡氏　湖怡怡居士榮慶南通州無名氏劉公館丁裕大唐藴輝堂宏大無名氏又無名氏不留名怡和隠名氏古潤殳白方杭洲昇號油行張福旺大豐洋布號江何氏寗波立盛鹽寗號豫　　無名氏無名氏無名氏共廿五戸各一元免藥子八角吳蕙堂陳說階王隠名　名氏無名氏不留名不留名七戸各五角無名氏二角通州源大典吳憲直六角郭善慶三角連　堂四角丁文蘭樂記承記曹氏萬利永福昌泰福昌永蔣退庵蔣　娘九戸各一角無名氏一元二角無名氏飾號一角五分無名氏一角無名氏五分張雪佳洋二元銅洋二元化小事人英洋一元銅洋一元義合堂銅洋一元馬日初銅洋三元侑觴樓銅洋一元吳劍生銅洋一元無名氏銅洋三元無力子銅洋一元一册崔氏黄富饒二戸各一元鄧氏鄭萬二戸各五角鄧鄭氏許慶蘭二戸各二角震益堂一角一策唐月昇勞敬修二戸各一元陳麗明二戸黄忍省堂五角一册招商局運漕處不留名不書名二戸各洋一元一册陳雲裳一元萬寶來洋五角一册曹福慶一元伊金水五角棉力子項禮仁孫鴻卿三戸各一角方東生二角一册翁昇興五角翁加屋三角昇興昌奮敏奮均李江蔣西　五戸各二角阿　唐福生二戸各一角一册求平安子五角方不足三角能忍齋二角一册何定鳳五角無名氏一元一册潘大人潘太太二戸各八角李三太爺清　堂胡英記劉連子各四角一册賚堂一元二角方漢臣一元陳子言黄祝三陳登閣陳乾發施明穏陳月亭時金南七戸各五角徐長林高蔭廷徐德光金孝安四戸各四角一册葉振聲　　雲二戸各五角鄭秋泉悔　子二戸各二角葉德元江遜溪二戸各一角一册黄薰南一元黄張氏五角黄張氏戚濟川有名氏周氏記楊金舟田炳阿茂周培均八戸各二角武陵源采林采珠采棅采涓葉初仰初增初李加裕九戸各一角一册曾恭一角曾省三曾賢舉二戸各二角一册元生昌無名氏一元華號五角輅南有心氏有心無力三戸各二角一册宛秀士一元不留呴清溪氏隠氏人敦古氏四戸各一愿全年沈祥裕夢蝶軒二戸各錢二百洪翰章錢一百文合七戸共收洋二元一册黄鄧氏趙俊民二戸各兩角黄潘氏文塵氏黄熾培成益記王潤氏五戸各一角黄柱氏一角五分一册王丙王潤王田王士龍王應懷王安喜王富寛王安邦王定南王繼恩十戸各一元一册袁萬銘王心菴二戸各五角朱少　三角初儀軒一角一册滸涌鎭沈無名氏一愿吳無名氏二愿竹無名氏二愿三戸共收洋二元一册楊子江楊張氏二戸各一元一册京兆子一元補過子五角太原氏修善氏修善子三戸各二角高學善醉始醒植善男省心人四戸各一元一册唐殿榮無名氏二戸各二角不成敬意嚴竹軒劉阿珠楊紀常四戸各一角一册胡廷泉沈良豪張錦才三戸各一元方順興孫世福馮彩莊無姓四戸各五角吳瀛州胡振雲沈阿發崔錦福金五良方于謨張運財翁定生唐李春林慶鶴傅紫貴十一戸各三角翁賓泉馮彩田余錫慶水乾初無名字又無名字曹掌寶孔銀生張行舜康運阜樂赤銀徐四寶王慶明袁成錦趙姓藍阿書康運皆陸長林張阿福十九戸各二角洪阿寶陳世仁吳順有三珠各一角一册費零記八角楊炳南五角周星橋沈德良李源陞姚炳水姚云記五戸各四角夏培記無名氏無力氏徐養吾四戸各二角一册徐鑑堂一元桑濟惠四角邵愼寶三角陳梓祥二角王宗海余阿富二戸各一角桑瑞楚五分一册惜花使者四愿烟波鈎徒四愿禾老二愿共十愿正月份一個月收洋三角一册鄒福寶鄒金釗鄒妹妹三戸共洋二元五角课容溢完愿由甲年四月至現年二月止共廿四個月共收洋三元寗波無名氏錢三百九十文四明心喜善一愿正二月份收錢六十文隠名氏一愿量力氏一愿二戸全年收錢七百廿文老福潤信局帶來無名氏愿錢四百文合共計收一文愿洋一百六十三元一角大錢一千五百七十文銅洋一十三元○正另進施粥欵唐鏡墀施粥米三十五觔英洋一元合益堂洋一元關灼堂洋二元吉姓求平安助洋一元黄耀棠求目疾全愈助洋五元合共睡施粥洋十元白米卅五觔 
 
 
 

Page 10

 
 
   
 
 

Page 11

 
 
[光緒二十二年二月初七日京報全錄]  
　　宫門抄○諭旨二道錄前○黔撫嵩奏報秋季分調委署各缺緣由摺○又奏調署知縣片○將軍恩等奏查明通判被控各節據實覆陳摺○河督許奏運河道請開缺調理先行委員護理片○桂撫史奏甄别知縣片○又奏各屬收支　站錢糧請展緩報銷片○署江督張等奏蘇省冬漕米石分撥河運壽議辦理章程摺○二月初七日戸部通政司詹事府正藍旗值日無引見○截取知府王培佑預備召見○召見軍機王培佑皇上明日用膳辦事召見大臣復至頤和園皇太后前請安初九日還宫○○頭品頂戴貴州巡撫奴才嵩崑跪奏爲本年秋季分調委現任人員署理别缺並無候補委用試用人員委署有人之缺恭摺仰祈聖鑒事竊查前准部咨凡調署實缺州縣佐雜不得逾十分之二并將因何調署緣由及委署若干員按委造册咨報又咸豐十一年十一月二十三日奉上諭嗣後如各省州縣無論奏調委署代理著毎届三月彚奏一次由吏部嚴行查核如有違例更調等幣卽將該督撫藩司分别叅奏欽此又准部咨候補委用試用人員除委署無人之缺及暫時代理無庸核計外如委署有人之缺　　州縣與佐雜分計各不得逾十分之一以示限制又州縣佐雜實缺人員調署比照委署定章各不得逾十分之一以示區别各等　歴經遵辦在案兹查光緒二十一年秋季分調委現任人員署理别缺者知縣一員典史一員候補委用試用人員除實缺調署别缺不許外並無委署有人之缺據藩司唐樹森造册具詳前來奴才覆查無異除册分送部科外謹恭摺具陳伏乞皇上聖鑒謹奏奉硃批吏部知道欽此○○嵩崑片再署貴筑縣知縣興文飭回綏陽縣本任所遺員缺查有湄潭縣知縣王人文爲守兼優堪以調署據藩司唐樹森署臬司黄元善會詳前來除檄飭遵照外謹會同雲貴總督臣崧蕃合詞附片具奏伏乞聖鑒謹奏奉硃批吏部知道欽此○○恩澤等片再准吏部咨稱内閣抄出黑龍江將軍依克唐阿片奏綏化廳通判文杰前因商吏累控多端當將該通判奏請解職候質嗣後呼蘭副都統就近訊辦旋據查明訊結一案光緒十九年十二月初三日奉硃批吏部議奏欽此欽遵到部此案黑龍江綏化廳理事通判文杰前因商吏呈控多端經黑龍江將軍依克唐阿奏請將該員先行解職歸案質訊在案今據該將軍等訊明該通判文杰實因錢法不通正供攸關雖經累控多端究屬因公起見尙無不合其家丁詐騙失於覺察當值因公調省情仍可原現將累控情節判訊得實並無别項情事請准仍回原任等因臣等查該通判被控各節雖據該將軍查係因公起見並無别項情　惟該通判整頓錢法操切太急致成訟端已屬辦理不善且原奏所稱該通判應得之欵經該家丁向該書提取旋經該書自認包賠究竟所提之欵係該通判何項應得之欵其調省審案何日離任何日回任該家丁何日脫逃均未詳細聲叙難保無别項情節未便遽准回任應令該將軍確切詳查奏明辦理等因光緒十九年十二月二十五日具奏奉旨依議欽此欽遵等因依克唐阿飭令署綏化廳通判詳覆去後未據禀覆旋卽出歸奉天奴才增祺催據該署通判詳稱查前通判文杰家丁索順乘文杰於光緒十八年十二月二十日調省審案之際冒向戸書提支文杰應得小租錢文戸書未加詳察卽行照給至十九年正月二十六日文杰奉飭回任索順於是月二十四日先已潛逃等情詳覆前來未及覆奏移交到奴才恩澤查文杰在任辦事尙屬認眞綏化現錢稀少銀價奇昻該通判　用憑帖雖近操切究屬因公家丁索順冒支之欵係該通判應得之小租戸書未經詢明輙卽付給雖於正欵無關究屬疎忽已據認　斥革應免再議文杰失察索順詐支小租錢又係在因公調省期内請免置議其家人索順仍飭嚴緝獲白另結再查該員前因恩　開缺已痊現除飭該員赴部投供照例坐選並咨吏部外理合附片據實覆陳伏乞聖鑒訓示謹奏奉硃批吏部知道欽此○○許振褘片再運河道耆安隨臣辦理運河六年才具雖非異常出衆而安靜樸勤頗能盡心工役曩平土賊結黨乘夜搶入該道舟次意在奪印經該道防禦甚堅雖擊去二齒猶不少挫遂令一無所獲擒賊下法而沿河挑工千人勤事如故臣因保入卓異在案今此次計典亦係優考不料昨接病禀竟因積勞寒濕而手足不能旋轉懇請開缺調治臣查該道心地謹厚臨賊不退誠晨無故飾病之人且將來病痊復舊尙可起用合無仰懇皇上天恩俯准將運河道耆安開缺另簡道員接辦臣徧查護理之員如運河同知襲秉彝曾經護任措置裕如今奉部文調取引見此時運河整飭不易臣查有在任候補知府現任彰德水利通判黄履中該員老成忠實節欵愛民鄭工之役曾省公家二百萬兩隨臣辦工數年亦復力保險工兩岸稱頌臣曾密保在案兹特檄調護理運河道篆謹會同兼署河東河道總督河南撫臣劉樹堂山東撫臣李秉衡合詞恭摺具奏伏乞皇上聖鑒訓示遵行再臣拜摺後卽行交卸束裝入　所有河上工要應由兼署河臣與山東撫臣商酌辦理謹奏奉硃批吏部知道欽此○○史念祖片再定例未經筮仕人員如捐過班分發簽分各省令該督撫詳加察看照例試用一年期滿如果才堪勝任卽據實奏明留於該省酌量題補等因兹查分缺先補用知縣宋壽崑業已試用一年期滿據藩臬兩司以該員才識優長安詳練逹歴奉差委均無貽誤請留於廣西遇有缺出照例補用會詳請　奏前來臣覆查無異到任未及三月例不加考除將該員履歴送部外謹會同兩廣督臣譚鍾麟附片陳明伏乞聖鑒訓示謹奏奉硃批吏部知道欽此○○史念祖片再廣西省額徵舊熟歸站錢糧有徵無驛詶縣遵例該入地丁項内造報尙存桂林府　臨林靈川興安全州永福陽朔平樂府屬平樂昭平梧州府屬蒼梧藤縣等十州縣額徵驛站存下銀兩徵收支解數目例應於次年五月内造册奏銷其未完驛站銀兩應請叅職名隨同地丁錢糧由藩司合計分數造報今查光緒二十一年分粤西漢土各屬應徵地丁等項正雜錢糧或因雨澤愆期收成歉薄或元氣未復民力拮据經臣奏請分别蠲緩並請將該年應辦奏銷册籍展限半年辦理在案所有應辦光緒二十一年分驛站錢糧奏銷事同一律且　完驛站銀兩應隨同地丁錢糧由藩司合計分數造報開叅臨桂靈川二縣錢糧業經奏請分别緩徵頭緒紛繁亦難先期辦理據署臬司何昭然詳請展限前來合無仰懇天恩俯准將廣西省光緒二十一年分各屬徵收支解驛站錢糧奏銷併入要丁蠲緩案内展限半年造册具題以歸劃一而免遲誤除咨明戸兵二部科外謹曾　兩廣總督臣譚鍾麟附片具奏伏乞聖鑒訓示謹奏奉硃批該部知道欽此○○湖廣總督署理兩江總督臣張之洞據理總督臣松椿江蘇巡撫臣趙舒翹跪奏爲蘇省光緒二十一年冬漕米石分撥河運籌議辦理章程恭摺仰祈聖鑒事竊照蘇州等　本届冬漕照案提撥米一千萬石循行河運業經臣等於核計起運交倉镀數摺内聲明奏報在案兹據蘇州藩司鄧華熙蕃松督　道陸元鼎會詳稱蘇省二十一年分冬漕提撥河運米石現經秉公核派有漕之長州元和吳縣吳江震澤崑山新陽華亭奉賢　縣金山上海南匯青浦武進陽湖無錫江隂宜興荆溪丹陽金壇溧陽太倉鎭洋二十五州縣匀攤米一十萬石飭令前赴寶應等處採買秈米就近撥交民船受兌惟派員騐米雇船受攬承裝事亦繁重應仍叅倣成案整訂章程俾有遵循所有騐兌押運事宜遴委謂補蘇海防同知王用龢會同各員督押開行催趲駛抵山東黄水穿運之處候汛北上但運道緜長節節淤墊榮壩擡蓄挑　　送各事宜最關緊要現經臣等札行淮揚徐州二道預爲籌欵挑辦維山東省河道淺處應由東河督臣山東撫臣嚴飭管河州縣認　挑浚務期一律深通並預雇駁船以備遇淺起駁仍由蘇糧道於赴滬查騐海運米石開運後卽馳往清江督催放閘嚴飭在事各員沿途梭巡催　該道卽徑赴天津通州辦理海運糧米交兌事宜俟河運米石行抵通州接續交倉以期兩無貽誤酌議章程十條會詳請奏前來臣　覆核無異相應開繕清單恭呈御覽此外如有未盡事宜容再隨時奏明辦理除咨戸部查照曁分别咨行騐收防護外謹合　　摺由驛具陳伏乞皇上聖鑒訓示謹奏奉硃批戸部知道單併發欽此 
 
 

Page 12

 
 
[光緒二十二年二月初八日京報全錄]  
　　宫門抄○諭旨一道錄前○大學士張奏假期届滿病仍未痊請准開缺調理摺○蘇撫趙奏籌解固本京餉銀兩摺○又奏請减收丹徒縣漕米經費片○桂撫史奏調署委署府廳州縣各員摺○又奏新選知州留省差遣片○東撫李奏教職叅不如額摺○又奏請准知州以奉旨改補之日作爲到省日期片○又奏叅劾知縣各員分别開缺降補片○浙撫廖奏杭州滿營官署兵房借欵修理摺○東撫李奏製造海防軍需歸案報銷片○二月初八日禮部宗人府欽天監鑲藍旗值日撫引見○舒普由口外賜奠回京請　○榮祿請假五日○鍑照續假十五日○召見軍機皇上明日辦事後由頤和園還宫○○臣張之萬跪奏爲假期届滿病仍未痊籲懇天恩俯准開缺調理恭摺仰祈聖鑒事竊臣於上年冬間因感冒風寒掣動氣喘痰嗽之證兩次具摺請假均蒙恩准在案連日以來赶緊延醫調治滿擬入春以後銷假當差無如衰朽之年氣血虧耗過甚腰骽酸軟數步之外需人扶掖加以氣喘作嗽夜不成寐據醫者云非寛以時日加意靜攝難期復元伏念臣受恩深重具有天良但使精力稍可支持何敢自甘暴棄惟臣犬馬之齒今年已八十有六縱使竭蹶從公亦恐涓埃莫補儻以病軀戀棧更虞貽誤滋多再四思維惟有　懇天恩俯准開缺俾得靜心調理此後桑榆晚景悉出自聖主鴻慈所賜不勝屏營待命之至所有微臣假期届滿病仍未痊懇請開缺緣由謹繕摺具陳伏乞皇上聖鑒謹奏奉旨已錄○○江蘇巡撫臣趙舒翹跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫後業經陸續解至光緒二十一年秋季止在案所有本年冬季三個月應解前項銀一萬五千兩現由司關各庫照數籌撥發交號商百川通日昇昌匯解部　投納據蘇州落司鄧華熙詳請分别奏咨前來除核明給發咨批交商匯解並飭取起程日期另行咨報戸部查核外理合會同署兩江總督臣張之洞恭摺具奏伏乞皇上聖鑒謹奏奉硃批戸部知道欽此○○趙舒翹片再鎭江府屬之丹徒縣爲通省著名苦缺徵收上忙丁銀折價向來毎兩祗完錢一千四百九十六文較蘇松等屬短收錢七百餘文地方官微不敷解賠累甚鉅經並督臣奏准自同治七年始除漕米折價查照蘇松各屬之數徵收外其隨交公費毎石加收錢五百文無論本折共收經費錢一千五百文藉資挹注歴年均經循辦在案近來市　銀價毎兩僅易錢一千二百餘文據該縣紳耆以民情困苦禀請减收漕米公費前來臣以該縣本地瘠民貧前數年又疉遭荒旱小民積困未蘇本年銀價驟减應繳漕米公費較各屬增收錢五百文民力尤恐未逮卽經　司核議詳辦去後兹據蘇州藩司鄧華熙詳稱該縣漕糧係經撥京口旗營兵米與他縣起運者不同且連歲歉收民困方深本年幸得中稔漕糧徵數較鉅公費亦因之增多目下銀價漸减核計該縣抵支公用尙不致過於竭蹶自應量予酌减應請將丹徒縣本年漕　項下酌加之費錢五百文暫子滅免以恤民　現在銀價　跌實因市廛現錢不敷周轉所致一時漲落無常未能遂爲定價下年啓懲之際仍當體察銀價情形隨時核明詳辦詳請核奏前來臣覆查無異除飭司出示曉諭遵照減收外理合會同署兩江督臣張之洞附片陳明伏乞聖鑒謹奏奉硃批戸部知道欽此○○頭品頂戴廣西巡撫臣史念祖跪奏爲調署委署府廳州縣各員　届列單恭摺具陳仰祈聖鑒事竊准部咨咸豐十一年十一月二十三日奉上諭各省州縣無論奏調委署代理著毎届三個月彚奏一次由吏部嚴加裁核如有違例更調等弊卽將該督　藩司分别叅奏欽此查光緒二十一年八月以前委署州縣各員前撫臣恭摺奏報在案兹據藩司游智開詳光緒二十一年八月初一日起十月底止調署委署府廳州縣各員列單詳請具奏等情前來臣復核無異理合照繕清單敬呈御覽伏乞皇上聖鑒敕部查核謹奏奉硃批吏部知道單併發欽此○○史念祖片再新選永寍州知州李鴻賓業已到省應依憑跟赴任惟查該州控制猺獞伏莽未清一切緝捕撫綏均關緊要該員李鴻賓甫經到粤情形未熟且係初登仕版聽斷亦須　求應暫留省　遣俸資歴練俟其情形漸熟再飭赴任以重職守據藩司具詳益來謹附片陳明伏乞聖鑒謹奏奉硃批吏部知道欽此○○降二級留任又降二級留任山東巡撫臣李秉衡跪奏爲教職　不如領照例陳明恭摺仰祈聖鑒事竊照定例教佐各官年終甄别足鶴者照案咨部如無衰庸戀缺之員將無可叅劾緣由切實聲明具奏所有　大計叅劾人員卽係額缺内之人亦應歸併計算歴經遵辦在案東省額設教職二百一十員照例應叅五員佐雜一百八十九員照例應叅四員兹查光緒二十一年分先於佐雜中劾去一員又於大計案内劾去佐雜四員教職二員其佐雜業已足額教職計少三員經臣督同藩臬兩司詳加訪察現在尙無衰庸戀缺應行甄别之員惟有隨時察看如續查出始勤終怠庸劣不職者再行據實叅辦除咨部查照外理合恭摺陳明伏乞皇上聖鑒謹奏奉硃批吏部知道欽此○○李秉衡片再臣接准吏部咨閱光緒二十一年十月初三日奉上諭李秉衡奏山東差委主事請改外任以資吏治等語吏部主事盧昌詒著以直隷州知州留於山東補用該部知道欽此應令該撫給咨該員赴部引見相應知照等因咨行到臣查外官未經到省人員應俟引見到省後按班序補今盧昌詒係欽奉特旨發往山東交臣差遣委用之員此次奉旨以直隷州知州改補與别項人員未經到省者不同合無仰懇天恩俯准將山東補用直隷州知州盧昌詒以奉旨改補之日按照例限作爲到省日期俟補缺後再行引鑡之處出自鴻慈謹附片具奏伏乞聖鑒訓示謹奏奉硃批著照所請吏部知道欽此○○李秉衡片再地方州縣必以除民害洽輿情方爲稱職若民被刦掠而不得伸訴事值紛紜而幾釀變端又或輕浮妄言動生枝節是皆宜分别重輕而有以懲戒者也兹查有臨朐縣知縣署平度州知州吳觀敬於路刼重案並不設法捕拿復疑有不實多方研詰　屬不合應請旨將臨朐縣知縣吳觀敬開缺察看又陵縣知縣方名洋因徵收漕糧愚民誤爲匪徒所誘倚衆圖變不能善爲關導輒派勇役查拿幾至激成事端請將陵縣知縣方名洋開缺另補又候補知縣沈延翰浮僞不實遇事生風應請以府經縣丞降補以示懲儆所遺臨朐陵縣各缺東省現有應補人員均請扣留外補合並陳明謹附片具奏伏乞聖鑒訓示謹奏奉硃批著照所請吏部知道欽此○○頭品頂戴浙江巡撫臣廖壽豐跪奏爲杭州滿營官署兵房援案借欵修理分年扣還恭摺仰祈聖鑒事竊查杭州滿營官兵衙署兵房前於光緒十三年因遭潮溼朽損奏明籌欵借給修理所借銀於各官兵應領俸餉内分年扣　業已扣還清楚在案兹據杭州將軍臣吉和副都統臣常恩咨稱杭州滿營宫署兵房歴經修補現在柱木　朽墻壁倒坍不堪棲止據八旗恊領禀請援案借支俸餉興修仍分八年扣還等情開單咨請援案借給計黏單内開恊領八員毎員借銀二百四十兩佐領二十四員毎員借銀一百二十兩筆帖式二員毎員借銀八十兩前鋒校三十六名領催一百七十六名前鋒一百八十四名毎名借銀三十四兩馬甲一千二百三十四名毎名借銀二十四兩統共借銀五萬六千一百九十二兩由臣飭據署布政使聶緝　核案相符陸續酌動司庫雜欵並移商厘捐總局合籌銀五萬六千一百九十二兩借給修理聲明此係原借原還於庫欵並無出入自核放杭州滿營光緒二十二年十月分俸餉及二十二年春夏大俸起分作八年按次扣還歸欵工竣由營造册保固等情具詳前來臣覆核無　除分咨戸工二部查照外理合會同杭州將軍臣吉和副都統臣常恩恭摺具陳伏乞皇上聖鑒勅部查照施行謹奏奉硃批該部知道欽此○○李秉衡片再上年增營募勇當經派委管濟東泰武臨道張上達等監造瓶砲一千一百九十二尊内撥解神機營一百尊欽　大臣兩江總督臣劉坤一行營二百尊又監造洋式台砲六百九十桿鐵斧鍁鐝九千七百把單夾帳棚三千八百二十九架並鐵彈鉛丸火藥火繩拉火及改修鎗砲等件共計用過工料價銀二萬三千餘兩在於司庫籌撥同撥解瓶砲運脚歸入海防軍需製造項下報銷據善　局司道詳請具奏前來除咨部查照外謹附片陳明伏乞聖鑒謹奏奉硃批該部知道欽此 
 
