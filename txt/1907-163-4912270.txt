# 1907 - 163 - 4912270

 

Page 1

 
 
   
 
 

Page 2

 
 
上諭 
[五月初八日奉]  
　　上論外務部尚書會辦大臣著吕海寰補授欽此同日奉 
　　上諭民政部尚書著善耆補授欽此同日奉 
　　上諭雲南迤道著張筠調補石鴻韶調補陜西陜安道欽此 
宫門抄 
　　五月初八日召見軍機常覲宸世中堂鹿傳霖孫中堂 
評論 
[論瞿鴻禨之革職（衍）]  
　　新舊無是非也。宗旨舊則舊。宗旨新則新。惟有其一定之宗旨。斯可展其獨到之能力黨派非惡名詞也。黨於左則左。黨於右則右。各自挾其目的而進。即各自就其功業而去。而何爲有不新不舊亦新亦舊亦新亦舊忽右忽左非左非右之人物乎。此誠政界之怪物公理所不容者也。 
　　方瞿鴻機之入仕也。猶在文學時代。而瞿無學問之可言。瞿鴻機之顯擢也。固在革新時代。而瞿無政事之可觀。蓋彼之所可稱述者。入居翰苑。則雍容進退於酬酢之場。出司文柄。則暴戾恣肆於睚眦之末及至戊戍以前。則竊新學界之口頭禪迨乎戊戍以後。則爲頑固黨之門下客。所也舊也左也右也賅括於一身而不爲怪。變化於頃刻而不爲恥。而瞿鴻機乃贊襄樞密而入相。 
　　或曰瞿之邀寵。以陽貨貌似孔子。其說雖屬不根。然以才且學問論之。則舍此而外。無他能矣。握外交之全權而日蹙國百里。居樞密之要地。則朿 
手無一謀。故瞿鴻機而革職誠中國之幸也。然瞿鴻機至今日而始革職亦可謂中國之不幸也。烏虖。世無英雄。遂多竪子輩。何物老嫗。生此寗馨兒今。吾國但聞日去不才之人。而不聞得一有才之人則吾國政界。其將長此閶然無光也乎。 
[論禮部定欺攷試舉貢（芳）]  
　　自科舉之毒深印於人人腦海中。而功名利祿之競爭幾爲我中國之特色。凡父兄所勗勉。師友所期望。莫不以得一官一爵爲維桑與梓之光寵。卽或微員末秩卑之無甚高論。苟能攫而取之。亦足以誇耀妻妾。睥睨儕輩廉恥道喪國事顛危。有由來也。吾獨不解政府諸臣於停止科舉後猶舉行考優考職。而近吏有考試舉貢一事。 
原政府之意。不過爲疏通舊學。體恤寒畯起見。夫學本無新舊之分。要以適用爲斷寒峻亦别無體恤之道。當以教養爲衡。其人果有一材一藝。則微論爲新爲舊。不患無効用之地。必謂孝試廢而餓死牖下。固斷斷無此事。然使應考之舉貢。而皆爲耆宿碩儒。號稱賢能之士。猶不負栽培獎誘之盛意。乃以吾所聞。今日舉貢中之考職者。大率失館之迂儒。武斷鄉曲之豪紳。不知政治敎育。不辨歐亞墨非。惴惴焉惟恐生計之就終。窮無復之。思假一不可必得之官。爲子孫衣食計。一日得志。而謂能通達治體。澤潤民生。吾未之信也。 
　　抑吾瑆有言者。今日之時代。爲實行之時代。非理論之時代。爲自治之時代。非官治之時代蕊榜賢書。成均髦士。苟有一二才具卓犖。於地方上公共事務。措置悉當。井然不紊則造福於社會。巳非淺鮮。豈必沾 
之短長。爲進退人才之標凖。而况新政之設施。如興學練團開礦造路諸大端。無一非地方士紳之責。識時務之舉貢能爲梓鄉謀公益。方且與父老子弟。有固結不解之感情。而顧忍薰心富貴。作宦遊之想耶。然則就試之舉貢。其志趣可想見矣。 
　　或曰。政府此舉。非有愛於舊日之舉貢也。蓋以近數年來。革命風潮。簸盪亞陸。姑留此鄉會試之變相。以柔其桀驁不馴之氣。豈知東門倚嘯隴畔輟耕。奔走赴考之舉貢中。吾固上下求之而未必有其人也。良馬不受覊勒。智禽不入樊籠。巿人之言。豈欺我哉。 
日下近聞 
 
 

Page 3

 
 
　　本年爲軍機處修造檔案之期現。經樞堂點派領班章京二員爲總理。此外滿漢章京共十二員。供事若干員。定期節後開辦借方略館館爲辦公之所約須明年秋間始可告成照例承修各員。可得異常優保。大抵中國辦事無一定之職守而偶有動作。則必列保不知平日所司何事者。此亦不可解之問題也。 
　　日前戴少懷。尚書諭各司員云此次候補各員。多補實缺原爲量材器使以便整頓部務然雖係奏補均須試署三個月如才不稱職。或始勤終怠届期當立予開除尚書之意誠爲整頓部務起見然各司員對於此等命令則固熟聞之而久忘之矣。 
　　慶雲縣章大令紹洙。向在直督幕中爲宮保所倚重乃日前吉撫朱中丞過津。以乏人佐理。向宫保暫借章令赴吉。以資辦公查中丞奏調能員極衆而又極濫即以江蘇論之所調昭文縣張令。歷任衝要。皆爲士紳所切齒而中丞獨賞其能。奏調赴東。則濟濟人才又何至不敷分布。其中殆别有因緣歟 
緊要新聞 
[電請法使轉飭越南總督恊拿巨匪北京]  
　　日前粤督密電外務部略稱查有孫汶逆黨魁領鄧子輸。在越南邊境吉隆坡地方。散放僞票意欲勾結欽廉土匪。潜謀不軌深恐匪人恃有應援又復颷動請照會法使告知越南總督協助擒獲巨蠧。以保治安而全交誼云云聞外務部巳密函商請法使幇助中國設法辦理矣（慕） 
[法日恊約關於中國之要點]  
　　字林報得東京電云法日協約之全文。巳於初七日晚宣布。日本樞密院當日皇之前即將此約受納其中大綱如下。法日兩國共願尊崇中國固有之自立且以尊崇各國人民及其商務得享有同等之利益其最切要之點。乃維持其本有之平和秩序。而於中國境内法日兩國佔領地相接壤之區更爲要務。故兩國須互相助力以期保持上稱各地之和平治安藉便保守兩國在亞洲之固有位置及其佔領地之利權云。又約文附欵。載日後日本可與印度支那訂立特約但最惠國一條欵於現在之商約未届期以前仍須遵照 
[江督晉京籌商鹽業專買之傳聞南京]  
　　前報紀端午帥。奏請晉京面奏事宜等情兹聞江督此行實因寗省財政困難擬將鹽法仿照日本專賣法案　　經營以濬財源蓋一經實行每年增收欵項可得四百萬兩。锻創辦費需銀七百萬兩。一時甚難籌措非借外欵必須内欵。故特晋京商辦此事云（光） 
[江督不允蘇松太紳士附鑄銅元南京]  
　　蘇松太三屬紳士公呈督撫請在寗廠附鑄銅元四十萬枚巳志前報兹悉江督對於此事深費躊躇日昨咨商蘇撫略謂蘇紳擬在寗廠附鑄銅元四十萬枚以餘利六成爲蘇路公司保息四成爲振興工藝之用誠如尊論保息本應盡義務實業亦興利要圖銅元限數部章極嚴。尚須詳加察酌查上年寗廠因振欵加鑄先一再電商又經懇切陳奏。部議始允暫時加鑄。正月玉蒼侍郎在寗復堅持以二百萬串爲。限當以上年電商大部原請以加鑄餘利歸還司局各庫因振挪墊之欵似難遽以二百萬串爲限往復咨商迄未應允且現時銅價日昻。有無餘利。巳不可必。蘇紳請於寗廠額鑄外附鑄四十萬枚恐與部章限制之意不合必難邀准務祈裁酌云云（其） 
[蘇撫調停江西鐵路公司控案之批詞蘇州]  
　　據江西鐵路公司呈控上海中外日報主筆汪詒年。誣衊買路請飭蘇松太道親傳訊判各節此案原委本部院早有所聞贛路總董陳主政三立興汪生詒年。夙昔文字之交氣誼向稱孚洽。陳主政提倡新學最早世受國恩平生著述流傳忠愛懇摯若得乘時柄用必能爲中國力保主權近以桑梓公益經營路務數年以來集股之困難較各省爲尤甚其間波瀾疉起疑謗横生實不僅大成工一欵平心而論該。公司果有洋股陳主。政自必嚴爲拒郤亦斷不待局外之指摘也。汪生詒年操行清介懷抱激烈。其始聞大成工在滬籌欵隱慮外人乘機入股齗齗登報警告無非恃與陳主政爲舊交藉此以獻他山之錯及陳主政疉次電令更正而有到滬興訟之語汪生一念負氣遂益登報插畫持之愈堅以致釀成今日之惡果本部院端居竊歎以今日中國時局至此忠佞不相容可也新舊不相劑可也至於君子與君子爲仇新學與新學相賊而時事之敗壞益無可言者矣。本部院竊有爲陳主政汪生進一解者。昔宋唐介上疏醜詆潞公而潞公堅請召介還朝寇菜公數短王文正而王文下薦準愈力蓋所爭者國事而非意氣是非當待公論而不以此茂怒宿怨由此以觀陳主政汪生有何不可。解釋而必爭受裁判於官吏乎。本部院不憚苦口長言今日中國之鐵路誠不宜攙入外欵若以五洲鐵路之大勢言之。則造路非借欵之爲患也。乃路成而不獲利之爲大患。果使路成利厚借欵即指日可償陳主政主持路務以後集股之事更宜慎重訪查。尤在撙節用費庶可減輕路本坐收厚利自經本部院明悉批示之後陳主政之心跡昭 
 
 

Page 4

 
 
然大白於天下。視爭曲直於一訊者。大有逕庭汪生持論。素以合羣同胞爲宗旨此次本部院婉勸與陳主班盡番前嫌以後中外日報切勿再紀江西鐵路之事插畫諷刺尤傷雅道。想汪生亦必不願出此設贑路果有可議則上海報館林立人之欲善誰不如我汪生儘可待他人之紀載而自居於厚且該館倘仍事嘲訕人必以爲尚挾訟嫌載亦無效仰蘇松太道錄批分行江西鐵路公司旣中外且日報館知照所有該道衙門。及會審公廨。兩造案情一律銷檔不准再控仍候督部堂批示并錄報此繳五月初七日印發（南） 
[湖南匪亂平定確聞]  
　　文匯報得漢口電云外間所載湘潭攸縣亂事情形。未免張大其詞。據所得確實消息該處亂事。並不激烈誠恐死灰復燃故有調兵往彼之舉所有調赴萍鄉平亂之兵。實因恐該處煤礦巡兵力有不逮故常備一隊。以備後援也。 
[本埠要聞]  
[上海禁煙事宜十三誌]  
　　滬道五月初八日示諭。照得限禁館定期五月十二日截止迭經示諭勸誡不啻三令五申（中略）若再不知感悟有意違抗禁章則是冥頑不靈。惟有執法從事。合再與爾等約如於定限以前先將烟館歇閉烟具繳縣即予發給價資並令特賞銀牌一面以昭激勸倘定期旣滿之後仍敢陽奉隂違私行設榻開燈房東亦不加勸阻定行封閉連屋一併充公仍勒提館主嚴辦。爲藐法徇私者儆總之五月十二日爲吾上海華界掃除烟毒起點之日亦即上海租界商議實行烟禁之日吾國强種之基全在此舉關繫極爲重大吾國民務以完全之人格自期慎母習卑劣之行爲。眙萬邦之訕笑。兹距限期巳近合再示諭各烟館主夥知悉務各確遵禁令及早改圖萬勿希望遷延自貽後悔切切特示（哲） 
　　膏業學堂敎員函送烟具。蓬萊學堂教員沈宗約。函致收買烟具所林紳略謂約守成父業厠名於烟業中者雖巳歷四十六年一切店務悉委舊夥經紀約惟以敎讀爲事上年秋間曾與楊君伯龍創辦蓬萊學堂專收膏業子弟敎授藉以啓其向上之心今上憲實行禁烟曷勝欣幸約除將南北二店先行繳照歇業外。理合將烟具悉數開單繳備銷燬至。應領物價約稍知公益。不敢濫沾實惠云云。（泳） 
　　官紳商議善後辦法。總工程局總董曾少卿觀察昨至道轅與瑞觀察商議十二日禁烟後一切善後事宜。又蘇省官膏局提調鄧文堉。太守因奉撫憲札委稽查各屬禁烟及售賣烟膏。等事昨日到滬特至縣署與李大令唔商上海禁烟後一切辦法（泳） 
　　縣令擬設戒烟局。縣尊李大令因念各烟館閉歇後嗜烟者無從過癮。恐生疾病。爰與各紳董集議擬設戒烟局。邀請名醫二人。定方製藥施送戒烟丸額定五十人。限　禮拜住局戒除期滿後再行續招云（哲） 
　　體操等會續演槍械。南巿商業體操等會日前巳試演槍械預備巡防昨日清晨又聯合成隊分執槍械仍在操場試演至九點鐘始畢（杞） 
　　私自開燈者鑒。三牌樓隆園烟間巳於初七日呈報閉歇詎仍私自開燈昨爲李大令所聞即飭差往吊烟槍等物帶回銷燬。似此雷厲風行當不致再有輕於嘗試者矣（哲） 
　　榜示巳歇烟館牌號。上海縣李大令將城内西南區遵飭於限前停歇各烟鋪開列牌號聽候獎給銀牌以昭激勸 
　　計開頭鋪泰興記初八停二鋪章同和初八停鎮記初六停嚴恆泰初七停公和初八停福泰初八停鍾茂記初八停　德大初八停　康初八停鴻發初八停七鋪同信昌初七停發昌初八停唐　記初八停恊和裕初八停陸順興初七停廣裕盛初七停德馨居初七停黄裕源初七停同樂園初八停宜有初六停宏園初七停南園初七停堃記初七停廣東隆初六停祥記初七停清記初八停二舗鴻記初七停林恆豐初七停三鋪隆園初七停福泰初七停春園初七停沈義泰初七停八鋪森泰初八停良記初八停十五鋪李盛記初八停廖鴻盛初八停顧乾康初八停厲昌記初八停丁恆義昌初八停二十鋪元和初八停王阿妹初二停楊福興初七停張仁源初八停信昌初八停昌記初七停源興初八停仁昌初八停顧福記初八停劉長泰初七停沈阿康初八停康杏池初四停順興園初八停張義記初六停張阿海初八停沈雲記初八停顧芝山初八停十九鋪汪錦記初六停鶴記四月廿六日停王正良初六停廿二鋪復興祥初八停生記初六停協昌初八停源泰初八停益昌初八停蔡九寳初八停黄錫焜初八停王仁高初六停徐慶記初八停唐錦泰初八停蔡德成初八停陸大金初七停德　福記初八停蔡振源初八停德園初八停李源祥初八停廣祥興初八停成泰昌初八停江裕記初八停興成昌初六停七舖洽　初八停恊盛初八停十九鋪寥益盛初八停陳復成初八停林振　初八停王元春初八停廿二鋪德源初八停所有各鋪户捐照繳呈存案註銷軌） 
　　飭探覆查巳歇各户。道憲瑞觀察接准縣令報告限前閉歇各户開單呈請給賞觀察恐有陽奉隂違濫邀賞賜。情事特派偵探楊金山覆加查察。以昭核實。（涵） 
　　總工程局亦將造册。總工程局昨派地甲查明巳歇者若干家。意存觀望者若干家并歇業各日期。註明禀報以便轉報道縣查核擇其首先停閉者照例給獎（夜） 
　　東北二區烟館一律閉歇。警察暗巡蔡朱二君連日協同東北二區副巡官至南三舖北三舖四舖八鋪九鋪十舗十一舗十五鋪等處婉爲勸導各烟館亦均應允先將烟照繳銷於昨日起一律閉歇（泳） 
　　南巿又有數十家閉歇南巿大街小巷日來遵諭閉歇者時有所聞昨日又有潮幇本幇烟間數十家次第停閉。（夜） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[廣東留日學生會議鐵道稿]  
　　粤漢鐵路成敗爲吾粤盛衰所關卽爲中國存亡所繫凡屬股東宜何如捐棄小嫌維持大局乃自去年正月以來始則紳與官爭繼則紳與紳爭終則商與商爭累月經年呶呶不巳遂令第二第三收股之期擱置不問而大局岌岌幾裂不及今設法維持前途何堪設想昔曾文正公有言是非不明天下大亂兹將此事始末事非舉其犖犖大者言之其無關要緊之細節所謂此亦一是非彼亦一是非者概置弗論謹條列甲乙兩問題於左願與諸同志研究共籌維持之法吾粤幸甚中國幸甚 
[甲是非之辨]  
　　一紳與官爭之是非 
　　粤路風潮之初起也攻岑督者謂其苛勒商捐爭歸官辦自去年春夏間集股踴躍巳經岑督奏明免捐准歸商辦前嫌早當消釋况岑督現巳去粤恃岑督者無可恃怨岑督者亦無庸怨各宜歸併辦路宗旨不必追問從前是非此次開端說明者以風潮來源起於此明乎此之不必問而後風潮可息也 
　　一紳與紳爭之是非 
　　鐵路公司總辦鄭官應副辦黄景棠等被反對各紳攻其盤踞把持乃黄景棠於去年七月自行辭退副辦之職至今絶跡不到公司鄭官應亦屢次月辭至今九上辭禀無如岑督周督均不准耳是黄鄭無盤踞把持之心當可共見况上年冬間公司電告中外約今年正月開設把正式會公舉總副辦及董事等此事果行則公司中有何人能盤踞把持者又無如周督批駁耳且反對者前此之力攻公司謂公司借鐵路欵與岑督允西征餉數百萬又謂公司有空頭股票二百餘萬今經周督設局委員查明欵皆有著竊謂公司最重大事體以欵項爲主旣欵項有著即可告無罪其餘辦理有不善處祗可糾正之監督之以求事之有濟不宜互相攻擊視若仇讐也蓋事屬創辦無論何人不能無過也 
　　一商與商爭之是非 
　　吾粤省城九　善堂七十二行商爲最大團體最取信用至組織集議所主動之人乃港商楊西宕陳賡如陳席儒等查香港行商領袖共三十四家其二十一家皆於上年截收第一期小股時將所招各股匯交省城善堂行商與公司表同情獨楊陳三家不將股銀匯省始終與公司反抗且集議所創立後開議布告竟擬將公司股銀全數提存香港匯豐銀行並擬授權洋狀師簽字始得提用不知是何居心是集議所楊陳　所爲與善堂行商較是非瞭然不待智者而辦矣幸公司董事等堅持不欢各報有識者亦著論力駁否則全局瓦解矣又集議所誣公司秘密會議以公司各董事言周督胡藩朱臬唐侍郎受集議所重賄爲詞刋登報章思以激當道之怒又謂公司總副辦及董事等以股東爲革命黨密禀周督思以激衆股東之怒經黄景棠在汕電禀檢舉經周督電覆並無其事是集議所諸人所爲與善堂行商較一是一非了然共明又不待智者而辦矣 
乙維持之法 
　　一商辦所有權之維持 
　　粤路早經奏歸商辦宜認定商辦性質股東會議係商辦所有權官吏不宜阻止宜上書周督曁郵傳部及布告各股東照上年公司請開正式會之議大集股東開正式會公舉總副辦董事等以固權限而靖浮言 
　　一公司根據地之維持 
　　公司成立經岑督奏明商部注册各股東認可是鐵路以公司爲根據地根據地一摇則人局傾集議所無裨公益徒滋誣訐如以上所云云宜請將集議所撤銷然後公司根據地不至動摇 
　　一股東輿論之維持 
　　楊陳三家於截收小股時不將小股銀繳公司違背商律及公司章程雖先經楊陳等電禀商部准暫存匯豐銀行而續經岑督咨部注銷照章應不准入股然楊陳三家之所以抵死相抗多生枝節者大都爲此惟徑准入股公司職員似亦不得擅專應請俟開股東正式會時集合輿論以多數取决 
内治部 
[知縣聯銜要請免提平餘。鎮江]  
　　鎮屬徒陽壇溧四縣令近以錢串日長銀價漸增暗中賠累不少遂聯銜具禀各上台要請免提平餘銀兩並將原禀抄黏移知常郡各縣請其照辦以漲勢力云（退） 
[批准試辦整頓鹽厘辦法。南京]  
　　江督端午帥批趙運司濱彦禀復核議西岸提欵一案略謂查西岸和盤托出一案經該司通盤籌議擬令將商人應繳課釐悉數繳由駐贛裕寗官錢分局上兌由該岸刋刻三聯印單互相稽查其應解各處欵項亦由岸繕給公文交錢局匯　所有利息由該錢局按欵按日計算分報考查照此辦理自可歲增鉅欵亟應先行試辦惟應如何妥定詳細章程俾可互相箝制應候分飭西岸局胡道裕寕局孫道會商籌議詳辦至經費一項能否議减並候飭由胡道察核辦理云云（諟） 
[蘇臬飭查小菜塲經費。蘇州]  
　　蘇臬朱竹石廉訪查悉前巡警總辦嚴鳬香太守擬在蘇城設立小菜塲曾在藩庫請領經費銀二千兩而交卸時又未造辦報銷因札現辦巡警局馮觀察詳查此項小菜塲曾否議定章程有無建造所領經費如　開支仰卽逐細查復核奪（具） 
外交錄 
[鄉董售民地之交涉鎮江]  
　　横山凹某鄉董擅將民地及某巨 
 
 

Page 11

 
 
室之祖塋盜售與洋人得價肥巳經鄉民籲請某巨紳面懇江督澈底根究現江督巳電飭道府縣差提鄉董到案從重訊辦一面並函請領事飭令退價收地以了此事（子） 
[俄設日語言學校。黑龍江]  
　　日俄戰時俄軍解中日言語者甚少俄人深以爲憾現聞駐東軍管區長於哈巴羅甫斯克巿内設一中日語言學校先令將校二十五人兵卒二十五人入校學習兩國語言限兩年卒業是亦可見外人之用心矣（易） 
[會議滿洲稅關詳情。哈爾濱]  
　　日前會滿洲稅關章程華俄各員互有異見聞章程内最大問題係鐵路兩旁五十俄里内之商務一概免稅並請將輸入内地貨物亦免納稅兩條據華員意見應先調查東清鐵路應用材料數目相符與否如鐵路將自巳應用材料轉售他人則應向鐵路加倍徵稅而俄員助力駁此議故華稅關代表葛諾發君擬請示外部定奪此外華官所擬草章有東清鐵路貨物如有遺失情事華官仍按貨之原數徵收稅費一節當經俄員以華俄約章第十條内并無此條駁之是以議商多日尚未就緒聞日内仍擬續行開議云（光） 
軍事界 
[講武堂調員肄業。九江]  
　　常備軍統帶官陳得龍日前接准講武堂照會以二標應行調堂肄業之軍官等統限於五月十二日開學前三日一律到省報名云云陳統帶接准後巳飭該員等於初六七起程赴省計開（第一營）督隊詹國楨左隊官周金山前一排長陳澤民司務長甘湘雲左一排長張金魁右一排長蕭貽吾司務長王志清後一排長黄飛鵬（第一營）前隊官吳文魁後隊官蕭炳堯前一排長彭金山左一排長郭有志右一排長張正興司務長萬炳魁後一排長張燕林（第三營）右隊官張筠前一排長李定國司務長魏春山左一排長毛錫縉右一排長周得貴後一排長張厚儀（他） 
[軍門巡洋回轅寗波]  
　　浙江提督吕道生軍門日前乘坐新寳順兵輪出巡洋面兹巳公畢於初五日由象山奉化各處察看情形遄回提轅矣（自） 
教育誌 
[益智學堂全體解散。寗波]  
　　甬郡江北岸益智學堂英文敎習趙某日前敎授學生误敎一字爲學生應某訴知監校監校責應某多事應遂不上課後趙敎習請將應某斥退監校亦不應允近日應某由同學勸慰依舊上課趙敎習謂應曰爾係斥退學生不能上課應答以未曾懸牌趙遂大怒將應拖曳出外各學生遂共抱不平全體散堂當經監校電達滬江飛請校長李君雲書來寠調停不知如何辦理也（行） 
[政府籌議西藏教育。北京]  
　　政府以西藏土俗愚闇除設立學堂外别無開通民智之法近擬在理藩部署揀選精通藏文練達時務之繙譯人員在本署建立繙書處將學部所訂各種淺近蒙學書籍譯以藏文以期藏人教育普及云（光） 
[江督電調學務顧問官。武昌]  
　　江督端午帥近以寗垣辦理學務需人孔亟特電致鄂督張香帥請將督署實業顧問官武昌商業學堂堂長權量調寗差遣未知香帥能允准否（今） 
實業類 
[詳送查礦表册圖說。安慶]  
　　兩江調查礦政局具詳皖撫略謂據員師查勘江蘇省礦産計有三處安徽省十八處江西省四十一處均經確切勘明自應遵章呈報所有第三次查墈各屬礦産分等填表繪圖除由前辦王道瓘業經詳請督憲咨送農工商部外理合其文詳送皖省　礦表册一本圖說十八張伏候鑒核計開安徽礦産十八處第二次查報（懷遠縣）老稿山柴煤（壽州）舜耕山柴煤（霍邱縣）汞灣鉛質又韓家冲柴煤（巢縣葉家山柴煤又黄柴山柴煤又董家山柴礦又英尖山凹柴煤又龍泉庵卽巴耙山柴煤又凈土庵山廟地柴煤又梅嶺柴煤又大佛嶺柴煤又大千寺艮地柴煤又披蓑嶺柴煤（含山縣）馬山官地柴煤又前山艮地柴煤又杜家山艮地柴煤又車嶺艮地柴煤（盛） 
[農務局飭查荒山田地鎮江]  
　　蘇省農務局奉陳中丞面諭札飭丹徒縣趁此清查荒田之時將所有報荒之山田地三項坐落某區某圖與實在畝數從速繪具圖册呈報以憑核辦云（下） 
[試造測車機具。長沙]  
　　湖南保靖營叅將賓叅戎泰山近年研究測量之術頗有心得現巳造有測車機具繪圖貼說禀請省垣各大吏發行兵備處試騐昨奉提學使批示來贖敬悉測量一術關於兵事農工格致諸端至爲重要所賴有經騐儀器以資實地　習之用　叅府博綜古法自闢新機巳試造測車一具披覽圖說其於平地測量高低測量均能體合形勢得其的數具有簡易確實詳備真準之四效可謂學有心得事資實用良深佩慰俟查明高等學堂諸生如有願習此科者當續咨取送堂藉收參觀研求之益也此繳（敏） 
瑣事欄 
[新任粤督延攬人才電文。北京]  
　　廣東周玉帥洪粤中辦事需才煊正四處延攬聞公所調趙道曾槐徐道立言劉道麟瑞鄧敎諭嘉緝均爲可用之才姚道鴻法才略尤優務請轉飭留粤此外各局所當差人員母論爲新調爲本省均請暫母更動煊到後仍當量材委用也煊養 
　　廣東幕府鄧熙之先生鑒夙聞高節欽仰無巳昨電懇玉帥代爲挽駕想荷鑒及煊雖不德然尚未見擯於君子之列倘不以煊爲不可教務乞居留俾得日近大賢稍免過失私心盻幸伏望賜覆令姪孝先心折巳久昨奏准調粤藉資匡助煊沁 
 
 

Page 12

 
 
附周督覆電北京岑宫保電悉趙曾槐請假赴寗徐立言請假兩月赴烟臺均巳離粤公到可再調鄧嘉緝老儒多病不服水圭公意囑代謝劉麟瑞會同提學司辦紙廠士敏土廠前因起服辭差姚鴻法昨徐菊帥電調赴奉現均飭令暫留照常當差馥帶粤人員無多間有因他故辭差在先者暫難全留餘均飭仍舊俟公到酌用馥漾 
[賽行汽車過八達嶺紀聞]  
　　法人賽行電汽車於初一日晨有一輛過八達嶺未幾又到四輛因天晚卽住南口過南口時因係上坡每車雇小工十餘人拉矕聞此項小工拉至岔道方可用電汽長行（電汽車係用電燒煤油並非裝電於車中）聞西人云尚有電車一輛初三日午刻可到南口緣此馬力較前去者更多（馬力最多則開行最遲）是以開行較遲云（玉） 
[輪船又遭擱淺]  
　　初七日香港電云大阪商船會社之橋興丸（譯音因避他船之相撞在汕頭擱淺但船未受損傷又英某公司駛行梧州廣東間之輪船三南號（譯音）在西江嶺陽峽擱淺船首穿一穴現尚未浮動譯文匯報 
[鄉民燒斃淫僧太倉]  
　　嘉定東門外曹家攻廟住持僧洪達不守清規素習拳棒本月初二夜又引一近村之婦入廟當爲廟鄰偵知通知婦夫號召鄉民多人將該淫僧綑至廟塲舉火燒斃事後嘉境各寺廟僧人羣抱不平遂赴嘉定縣控究爲首各鄉人以儆效尤而重人命（草） 
[候補道願與逃妾姘夫對質寕波]  
　　廣東候捕道汪某之妾名花寳玉去年因與候補知縣魏國楨有私捲逃來寗寓居郡城棋杆柙弄日前經汪之親戚王良謨尋獲將花寳玉扭送鄞縣經高子勛大令提集魏等當堂質訊花供汪娶身爲妻後怱改作妾因之逃避來寗大令遂將各人證一齊取保一面令王前邀汪某親自來寗現汪巳抵甬當將此案禀請寗道喻庶三觀察札飭高大令牌示日前提審奈魏避不到案而汪則親自候訊以致大令頗屬爲難聞大令現巳飭差赶將魏國楨追提到案再行限日質訊云（自） 
[南匯縣禀設浮標竿之督批南京]  
　　南匯縣王大令念祖擬在一團匯角海灘設立浮標燈竿禀請督憲核奪當奉批示云查商船遭風擱淺沿海灘民乘危搬搶貨物最爲商旅之害據禀縣境一團匯角海灘素稱險要歷年海船失事不知凡幾現擬於該處設立浮標一二座選擇土著灘民常川看守並於高處竪立標竿於日落後點燈放亮庶航海者知所趨避不致再有險失誠爲保商要着應准照辦仰上海道查照所議督飭妥辦所需經費能否就地捐籌抑即咨商協助併由道酌量復奪至現未設立標燈以前商船行駛水道併候咨請閩浙督部堂轉行各關道傳知商會一體曉諭各商船遵照並候撫部院提軍門批示繳（克） 
[南陸縣令被控查辦南京]  
　　安徽南陵縣學商兩界代表繆敎諭景期以馬縣主敲詐擾害民不聊生等詞垂遞一禀越控督轅當奉端午帥批示云據禀南陵馬令種種貪劣情節何以未據指叙受害諸人向本 
省衙門層遞告發亦不向本部堂衙門收呈委員遞呈聽候訊供獨該職一事外之人逕由郵局遞禀至轅越控是否該職因迫於公憤親身出頭據實揸告抑係冒名假託及有挾嫌刁誣情事惟查另有南陵縣差索詐朦禀縣令扣留米船現飭查辦一案則來禀所控官親家丁諸弊恐亦不免應飭一併澈查究辦仰徽寗池太廣道飭府按照原呈各節逐一詳確密查實究虚坐禀復察辦勿稍含胡徇延千咎切切呈抄發（克） 
[會審盜賣官荒要案湖南]  
　　常德自開商埠由寗波人王松年串同桂陽縣典史陳兆蕃武生王佩珊等盜賣武陵縣對河官荒得價數萬金經地方官查明究辦卽將陳典史及王佩珊詳請叅革收押候辦併由江漢關道查獲王松年飭解到湘等情曾誌前報日昨復由省合派員將一干人押解赴常歸案質訊當經常德府張琛午太守會同武陵縣廖子才大令升坐二堂親提研訊陳等供認盜賣不諱惟王松年供稱契據均存漢口某洋行一時未能交出太守限以二十日内將契繳案以憑訊結陳王等仍飭各返押所云（敏） 
[學界組織農話會紹興]  
　　紹屬内地類多荒蕪田畝農民習於故舊不知墾種曾由某君編輯農學報發行奈民間不解所謂難期收效現有學界中人發起設立農話會分赴各鄉鎮演講勸令分别原隰土性種植禾麥果木復造簡易可仿之新式農具實行試騐俾可事半工倍而啓自然之利敢（心） 
[吉林通函]  
　　吉林警政腐敗情形迭登前報聞若輩不知自悛益加狼狽中外皆指笑之今據吉林專函云陽五月二十七日有一外人在城内賃租一屋有某姓巡捕常在附近守望該捕素無賴曾向該外人傭丁再三告貸傭丁無法卽爲允諾夫職任巡捕恃威告貸旣背警章况及届期傭丁素債巡捕不肯乃惱羞變怒突毆以拳適有同僚由傍勸解代還若干安慰傭丁冀爲了事傭丁大憤堅索完璧巡捕益怒拔刀亂擊幸未傷人最可惡者此時外人聞變馳救巡捕乃將該外人復加毆打兇暴萬狀殊堪髮指後經巡警第四局長審訊查明實情將該捕立卽革斥以謝之 
又後數日有日人某家辦白事請友幇助正忙碌時附近小民少見多怪擁擠窺觀而巡捕不問日人不堪其煩再三揮去是夜深更白事始畢知友辭去突有巡警第四局長率帶部下數名闖入室内並不言明緣由卽捕日人解送警局日本警官聞報馳往詢問事由該局長聲稱云是日日人毆擊華人傷其鬢額惟華官固無拿捕訊問外人權日官據理駁點華官始悟釋放日人倉皇謝罪後經查明該華人並非日人毆傷是日觀白事時異常擁擠互相踐踏該民年邁昏倒而警官唆該民稱爲日人所傷藉端闖進室内真鹵莾極矣夫巡捕職在維持治安若於羣擠環視時能勸之解散尚安能啟事端乎警官智不及此旣未防於事前難發之後復不加詳查任意拿捕外人招笑中外故省城識者皆憂釀成交涉巨案望新撫院蒞任從速刷新警政以安小民而保外人云 
　　又據吉林轅先是留守在局子街營造公館現巳告竣聞日内當卽遷寓爲新撫行轅先是留守在局子街營造公館現巳告竣聞日内當卽遷寓云 
　　又據吉林函云五月二十四日省城天候倏忽寒甚午后降雹其大如豆 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十三]  
　　此婦身材與海太夫人旣相仿而火後復面目模糊故雖海太亦莫能辨之。不知雪倫何仇何恨於此婦。而遽殺之更不知此婦是何因緣而忽夜躡雪倫之後以致於殺此其故。誠非意想所能妄測者但此案之起。無非以海太夫人被殺故今被殺者旣非海太夫人。而海太夫人且一旦出現。則斯案可立明而斯局亦可方結矣思至此不覺狂笑而起。亟出門赴酸來則彼賣花婦巳俟我於約會處。且出一信示我曰。頃余賣花至渠家。渠又囑余遞信與雪倫。余因先送君一閱。然後爲遞之余視其信。封緘甚嚴。乃設法啟之。其詞云。 
　　雪倫君乎。君知妾今日之情况乎。妾魂驚欲飛。胆寒幾裂者。蓋數日夜於兹矣。矧今者蟄居荒村君不能來妾更不能往度一刻且如一年。胡可久耶。妾身早一日行妾心亦早一日安矣。君如愛妾惟早圖之。 
下署辱愛妾上。余細玩書中語意。及其　後之稱謂始恌悟彼前此所以夫婦不睦且忽向海太求離異之故。彼殆早屬意於從弟雪倫。而欲嫁之。又或以一時未得如願。遂縱火焚室而爲乘夜潛逃之計。斯案之起。蓋必原因於此。特不知彼巳死之美洲婦。又何由而來。何由而殺耳。余於是卽納信函中。封緘如故仍令賣花婦往遞之。而巳則俟諸原處。未幾賣花婦復至。更出一信授我曰。此彼男之復書也。余啟視之則中云。 
　　我至愛之意中人鑒近日消息殊不佳。蓋探知彼（此指海太而言）巳脫然無事。日暮且出獄我輩勢難久留。請於明農九點半鐘。先赴倫敦植令個勒斯之某旅館。會面後卽同行雪倫上。 
　　余閱畢大喜亟取一般之信箋仿其筆意成書一紙而易其下數語云。請於明晨九句鐘。先赴倫敦盤克街第二十四號室。會我同行並以車迓。望如期勿悮。 
國外新聞 
[日本政友會之意見]  
　　初七日東京電云日本政友會對待旅美日人被虐一案之意見以爲此次美人無禮之舉乃彼國中少數人民之舉動非國家之本心且日美兩國素相親睦不致以此損辱一國之邦交想必有適宜愜意之法以調停此問題也 
[美大臣政躬復元]  
　　初七日東京電云美兵部大臣泰甫脫君之恙刻巳痊愈 
[協保地中海之約]  
　　初七日倫敦電云英國與西班牙槩法國與西班牙協保各該國在地中海及太平洋之位置之協約巳經議結所有關涉此約之往來公文巳呈交各大國政府德國亦在内焉 
[礦工閙事]  
　　初七日倫敦電云南斐洲朗特地方不肯附和罷工之人大遭殘虐有工頭一人之居室爲炸藥所轟燬工頭亦身死其他被鎗擊者或被火焚者巳屢見不一見矣 
[紅十字會昌抵英]  
　　初七日倫敦電云紅十字會各代表巳於禮拜六覲見英王與王后日本紅十字會副會長小澤男爵於覲見時代日皇后致辭祝頌英后并謂英后所行諸慈善事業日后殊深欽仰云云英王與后隨卽温諭答謝 
[漁業問題判定]  
　　初六日東京電云潑立木斯氣地方捕魚交涉巳在海參威斷定日本人所領得漁塲計一百處而俄人祇有四處以上譯字林報 
[日使召歸]  
　　初八日倫敦電云得華盛頓私家電信謂駐美日使青木子爵將被召回國之說詢爲確實 
[禍首拘獲]  
　　初八日倫敦電云斐洲朗特地方爲首罷工之人因其唆聳暴動業巳拘禁據稱該爲首者恫嚇各工人之語有如不相從罷工必使之死云云 
[三國聯盟屬實]  
　　初七日柏林電云據英法西班牙三國公使之言論則可證彼三國聯盟之說的屬確實現各報紙雖見各外國新聞之評論亦均待詳細情形之出現也 
[俄皇之宣告]  
　　初七日柏林電云俄皇刋佈通告書云民議院巳解散選舉法律須重更定　按日下俄民之資格此舉殊不可罷凡有舉人及被舉之權利者其年歲須視前加增方爲合格波洛尼及高加索所派代表員之數必須裁减所有亞洲俄羅斯邊界各地今後不能再有派代表與會之權利矣 
[俄興大獄]  
　　初七日栢林軍云聖彼得堡巳拘得俄民七百人内有議員七人聞尚有九人巳逃避無蹤目下民情安然 
[慰勞藎臣]  
　　初七日栢林電云德國海軍事務大臣退辟芝君就職巳届十年德土親賜函以慰勞之 
[英巿尹赴德]  
　　初七日栢林電云倫敦巿尹偕各城巿代表員五十人巳行抵栢林蓋爲調查事務也以上譯文匯報 
本埠新聞 
[滬道整頓灘地升科事宜]  
　　上海會丈灘地局商大令昨奉到滬道札文略謂該局承辦洋商租地事遇有單外多地應行繳價向係隨時查明巿價請示飭繳解道核收到於灘地升科事件尚沿從前升科局辦法由局定價繳升並不逐案禀請核奪辦理殊欠劃一且自歸併以來填過印單若干張收過價銀若干兩迄未開報照繳有案尤不足以昭鄭重 
 
 

Page 19

 
 
飭將灘地升科一項造册呈核以後升科事件務須隨時一律查明巿價禀候定奪等語現商大令巳遵照飭承將灘地升科截至本年三月底先行查明給過單契號數花名收過銀數開册呈送嗣後升科事件亦當隨時請示遵辦云（懦） 
[禀陳議復洋商佔地案之批詞]  
　　浦東塘工善後局董謝源深等禀陳美孚佔地一案議復情形由上海縣轉詳滬道核辦巳誌前報兹奉滬道批示云據詳巳悉此案先據塘工善後局禀復當查該董等所議辦法係爲兼籌並顧起見旣有成案可援巳據情備文照會美總領事查照轉飭該商繳價送道一面派員會勘被毁塘工赶速飭修矣仍俟復到另行札知仰即傳諭知之缴（企） 
[工程局總董禀請辭職]  
　　總工程局總董李鍾玨曾鑄朱佩珍郁懷智莫錫綸等禀陳滬道略稱董等前以本年值更舉周董之期禀請設立選舉局公議選舉法改選總董議董奉批照准後卽分别函致紳商學界各團體職員將姓名篆字年歲籍貫職業住址開示以便備柬邀請定期開會公舉選舉局局長及各職員擇定局所詳議選舉之法以備實行惟是董局之設諸凡草創董等旣未敢以東西各國之制强合時宜復不能以和洽鄉里之情上紓憲慮雖心力交瘁而地方自治之道迄無進步撫衷自問慚恧實深現在局中規制固宜切實改良而尤以全行更舉辦事總董爲第一要義查原定章程雖有領袖總董任期三年辦事總董任期四年每二年改選其半之語而前升憲袁上詳時曾聲明此係試辦簡章則設有未宜自可隨時改易並查當時具呈本請遴派總董一人帮董兩人嗣奉派總董五人是試辦時原不拘定人數此次選舉後或派五人或派三人悉憑核定惟董局總董必須全行更舉董等五人實不能再盡義務云云（川） 
[移提逃犯]  
　　公共公廨昨接上海縣移文内開奉府憲札奉臬憲札開光緒三十三年二月廿七日奉撫憲批司詳職員衛家壽等禀控元和縣縣丞柳汝霖賄縱拐匪委查有據請卽撤任提省審辦奉批柳汝霖於發獲解交拐匪殷德華訊供得實卽應解縣乃該縣丞將犯匪起獲洋元留存在所忽稱脫逃顯係利其財物縱放仰卽移請蘇藩司將該縣丞朱行撤任一面詳請咨革發蘇府訊明詳辦由司行府飭縣移提逃犯殷德華務請貴廨一體協拿等因關太守核閱後遵卽飭差跴緝務獲（根） 
[電准劃扣四川邊務經費]  
　　四川籌辦邊務需欵由度支部札飭滬關撥濟經瑞觀察請於川省應解六七八月賠欵内劃扣由電請示去後刻巳奉到川督回電巳飭司遵照劃扣下餘之欵仍飭按期申解云懦 
[公廨押所落成]  
　　公共公廨押所改良翻造各情巳詳前報昨讞員關絅之太守傳齊通班差役將各女犯共約百名餘一併移至新造之押所居住（泉） 
[上海官事]  
　　常州府知府德元實業學堂庶務長陳祖萱昨均到道禀見鈞和兵輪管帶馬廷樹由淞回禀知銷差府照磨葛敬年禀辭赴蘇漕務董事浙江候補知縣祁祖鎏到縣拜會（車） 
訟案 
[上海縣案]  
　　李大令前晚提訊閘北巡警局函解誘拐案内之吳劉氏供丈夫吳金裕在阜寗縣本鄉駕船爲業婦人同住船上正月初八有孟德生等五人雇船往揚州途中丈夫上岸糴米孟等將船開行到揚嚇禁婦人聲張船被賣去婦人流落在彼有丁小供向婦人云丈夫現在上海伊帶婦人附船於上月十七到此後有顧蘭亭來與丁小供商議將婦人賣至花烟間婦人不願啼泣由局拘獲解案張裕年供是吳金發之船夥丁與劉氏附船來滬餘不知情丁小洪供由揚州河快沈某托小的伴劉氏到此尋夫顧蘭生供劉氏被孟拐帶至揚經巡局拘獲河快沈某看管沈得賄縱孟逃逸又托丁小洪挈氏到滬圖賣大令核供判顧丁各笞五百板押辦劉氏次官媒候家屬投領張交船主結保省釋○又訊公共公廨片送之汪四據供開設水爐兼出租東洋車前被廨差悮指爲夥搶瞿曉云家之汪四堂解案大令飭提在監之陳海寛吕金才朱小二子訊稱與小的等控刦瞿姓之汪四實非此人當判陳等還禁汪交的保候查○又訊華亭縣移請提追漕米之船户奚金福供前裝華亭漕米太劣又被經頭吞没九石餘未賠判交差速賠（車） 
[總工程局紀事]  
　　久大莊主喬載春扭認包垃圾捐照費之唐松林乘火災搬匿布疋等情巳誌前報現奉陳叅軍補提窩贓人榮祥甫到案復訊榮供由唐託裝是實判各賠洋四元五角以償布價仍飭令各罰洋四元充公○王家碼頭東來客棧寓客周榮祥吳吉甫失去竹籃一只内有烟具洋銀等物旋見同寓陳正卿沈鴻昆周阿六等取出同樣之籃情有可疑遂訴由工程局奉陳叅軍傳訊棧主陳蘭七供不知情叅軍以疑竊無憑判各交保候查（永） 
[公共公廨晚堂案]  
　　袁燾控周士林盛金培欠洋一案前晚奉襄讞寳子觀明府提訊袁供去冬由莊海山來言有周盛等欲到鎮江承攬自來水工程紏合墊本當付某錢莊支票一帋銀一千五百兩另付現銀二百五十兩不料周等並未攬此項工程將洋吞没求追周供袁自願墊本詎料日久不成現銀二百五十兩陸續用盡盛供業坭水匠因友人說鎮江有徐月樓爲總辦開築自來水即往說合十五萬兩之工程由袁墊水不料所事不成支票又不能行用求鑒明府核供判盛交保補傳莊海山到案再訊○高如喜控丁駿發謝友甫等串借洋七百元一案提訉高供丁謝兩人前後兩次借洋七百元日久不還求追丁鎮供洋係胞妹借爲妓院内所用陳潤之供作保是實謝供與丁同明府核得高放妓院債圖得重利判丁謝免利還本交保限七日理楚○姚武士之媳陳氏在四馬路爲雉妓名姚紅香前因違章拉客由捕拘送英公廨判發棲流所在案近姚武士投案具禀復由明府提訉姚供湖北人先在原籍爲整容業現在金陵仍操舊業前年娶陳氏爲媳至去冬忽然跟人逃逸直至前月始知在申被押棲流所來案求領陳氏供丈夫往海參威剃頭多月不歸去冬由認識之陳姓帶小婦人來申意欲轉赴海參威尋夫不料被伊價賣與高氏妓院得身價洋一百五十元包做三年陳即逃去後因在途拉客送案判在棲流所明府核得姚武士係知情故縱未便率准判仍發所候查明再核○戴坤華吳陶氏均欠房房租由房主徐姓控追提訊張如春供是看門人戴祖之屋每月租金十二元巳欠三月吳陶氏欠五月均求追付戴陶同供前月曾付房金不知何故不肯收受欲令搬遷判限一月照數付清○羅黄氏前因欠銀收押在案前晚提追氏求减斷判即繳洋一百元還押措繳○曹　峯因欠銀收押在案前晚帶比原告未到判交的保赶速料理（霜） 
[公共公廨早堂案]  
　　婦人王卜氏專事誘騙良家婦女從中取利近又誘騙王阿福之妻桂英出外桂英知係騙局不允王又將蔣阿榮之妻李氏誘拐無踪報由包探石金榮拘究讞員關太守以各供不諱商之美白副領事判王交官媒押六月○祝王氏購買某省彩票得中三彩該氏當托夫堂兄弟祝林海持票照兌祝又轉托王有榮照兌付洋詎林海將洋吞没祝交氏遂報捕派探米順拘究太守以交王供認不諱當堂繳出彩洋六百元尚少二百元判各交妥保出外限十四天還洋二百元○葉吳氏因與主人口角之下潛吞洋烟幸即施救得生昨由捕解請安插太守以供明原籍蘇州洞庭山人判押候送蘇州吳縣交保管束○王宋氏與胡振林同在戴春林香粉店内爲傭近該店被官發封備抵各債王胡即串同進内竊取行李各物經隔鄰榮秀齋女鞋店報捕解究各押三天所搬各物仍由捕房派探送還屋内俟結案再奪○王侯氏李趙氏陳阿林王阿根等因胡太生與妻章氏將女兒桂英送入清河坊妓院爲媪邇來欠債千元不能彌補太生夫妻竟欲接女回家王等不允口角之睛由捕於昨解究胡太生供現在不願女兒爲娼惟無洋取贖延宕至今求恩給領訊之王等同供桂英欠債千元婦人等代　帶擋六百五十元求追太守以太生婦女押娼恩斷義絶判女發棲流所擇配王等四人分别押官媒捕房十四天完案○賭徒陳子卿陸阿興徐保生等紏集揚四泉等十七人在家聚賭　頭經西探查明屬實前往拘獲於昨解究太守以當場拘獲豈容 
 
 

Page 20

 
 
狡賴遂判徐陸陳各枷示十四天遊行示衆餘人各罰洋三元充公○鄔全友節劉金有串同德意竊取石林謨皮衣各物逃至租界爲鍭探竇如海拘獲解案太守以犯竊在浦東判還押候質送浦東總巡局歸案訊辦○趙黄氏竊取蔣仁芝緞子三疋押洋化用報探邊槐州吊到原贓兩疋尚少一疋於昨解究判押候查明再訊○傅堂林串竊洋東藥各各物與鮑來法售錢分用經洋東報捕解究判傳押一月鮑交保候訊○俞芬樵藉端將方蔡氏兇毆由捕解究太守以有不是判各具改過結開釋○朱小江與吳阿裕扭打判押三月○吳竹安圖賴欠銀傳案判押交保候訊（舟） 
[法租界公堂案]  
　　萬源押店主王茂生倒欠林梁氏丁裕生等金鐲元寳存洋一案嗣王妻挽人向林丁商妥折償洋五百元昨巳投廨銷案聶司馬判將洋當堂具領完案○陳慶年控倪雪卿欠房金十一月計洋一百十元店倒無著求追判限期將生財拍賣抵欠○唐柏香保險失火波及奚愛堂成衣店高天和茶食店經公堂判罰銀一百兩給奚卹銀三百兩高卹銀一百兩後因不交押追在案昨將唐母周氏傳案據稱保險銀祗領得四百五十兩除交罰銀外餘俱耗用殆盡求將恤銀免交司馬不准判限半月先交二百兩餘二百兩限下月繳清○張子泉因欠陳炳坤牛肉洋被控交保在案昨又有陳瑞生張阿王投案附追張之欠項判下期著保人將張傳訊候核○順興客棧因端午節焚燒倉术遺火幾肇焚如經捕房傳主母陳董氏到案　罰洋兩元○葉金生摸途人趙阿增時表判押五天○李紀氏收買張福林所竊作場木板判氏罰洋一元張押十天贓給李竹林領去○王阿林偷木頭數株判押三天○胡雙慶行竊松江航船衣物判枷一月押改過局二月絲） 
[美租界捕房事]  
　　王阿生日前將漢璧禮路女孩領回家中並未報捕由探查明將阿生及孩併送捕房旋由孩母張胡氏投請領回捕頭遂將王斥釋了事○密勒路居民曾林開報稱前晚被妻張氏將衣飾捲逃請究捕頭允飭探查緝○羅阿三竊得木板多塊由捕人贓並獲帶入捕房查無失主飭押一宵斥釋○康記成塌車昨日行經西華得路將九大染坊玻璃窗撞破二扇由捕拘入賠洋二元開釋○賣舊貨人牛胖子王三昨在裏虹口將同居人王阿六痛毆受傷由王投報捕房飭探朱子藩將牛王拘入押候解辦阿六送醫求洽（西）通信 
[仙潭高等小學堂前途之危險（浙湖德清縣新巿鎮）]  
　　仙潭學堂開辦有年昔殊簡陋今漸發達所陋敎員均係品行端謹一無嗜好冀擴充規模力圖普及爲新巿謀幸福詎意劣生鍾淡和（字菊如）以謀爲學董不遂交通當道好事健訟唆使無賴侮辱教員甚且誣衊登報并匿名揭貼散布謡言聲稱將拆毁操揚圍牆務達其破壞之目的云尋仇啓釁不遺餘力恃有護符目無法紀用是全體學生咸有戒心熱心任事者爲之齒冷故仙潭學堂之前途竟如人命垂危奄奄一息特以貢諸學界諸君及當道諸公乞籌維持之策爲我新巿學界存一綫之生機不勝欣幸不勝盼禱 
振務 
[三月初一日至四月卅日集福施藥捐清單]  
　　王潤珍洋一元又銅洋一元羅金泉洋三元莊坤泉銅洋一元求成氏洋五元莫釐葉洋四元際運軒陸洋十五元王煜波銅洋五角戴生昌同明船小洋八十角徐再堂洋一元恆昌洋五元無名氏銅洋二元無名氏銅洋臺元改過氏洋臺元四角周三記洋臺元錢府銅小洋四十六角戴生昌同和船洋二元王仁成洋二元邵榮椿洋三十元徐貫雲助育嫠捐洋念六元夢陶主人等五户助集福册捐小洋拾角保滋堂月記洋五元心預樂洋二元漢口厚興號洋二元東壩潘中和小洋十角不留名洋二元廣肇醫院腳氣芻言二百本羣益書局脚氣芻言念本以上共收洋臺日拾七元四角銅洋拾元另臺角腳氣芻言二百念本滬北天后宫前廣益善堂司董曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
