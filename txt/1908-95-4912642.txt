# 1908 - 95 - 4912642

 

Page 1

 
 
   
 
 

Page 2

 
 
[今日本報目次]  
第一張　論說　專電　緊要新聞 
第二張　要件　分類新聞　雜著　縣賞揭曉 
第三張　小說　本埠新聞　國外新聞 
第四張　譯件 
論說 
[中國對於外交上無上之利益]  
 
 
 

Page 3

 
 
一一失敗於外交上者其。遠而細者不計焉其己發生而未解决者不計焉則且論其最近最慘之事自。滬杭甬問題解决而衆論譁然自二辰丸問題解決而衆論更譁然論。者遂謂國民之恥辱莫過於是權利之喪失莫甚於是民。氣之挫折莫。悲於是自。是而中國從無轉弱爲强之希望伸雪國恥之希望此於其事實上觀察之固。不可謂其言之非是而於其心理上觀察之則。適成一絶對的相反世。之聞我說者孰不欲笑我之狂愚語言之顚倒蓋。列國持其强權侵食主義蔑。公法背公理出其種種無禮之要求於政府而。政府持其服從贈禮主義乃施放其辣手而發生其取締學生問題取。締報館問題取締結社集會問題以完全成就其恭維諛佞之志願一。般國民對於種種取締之方法雖莫或侵犯尊嚴威重之禁令而。對於種種取締之行動其。必有拂逆於心必思所以破除掃蕩之而後快可。决然矣由是而一般鬱勃憤懣慷慨不平之民氣胎結夘孕無所發生以成其維持末路之政策則我所云成一絶對的相反者正惟持此區區也無。己則以滬杭甬惜款二辰丸軍火兩問題解决後之民心而一一證之。 
夫權利之己消失於合同上者己如覆水難收。無從挽救。而一。蹶再蹶於外交上之失敗而。尚有未死未灰之人心極口號呼將以收拾餘燼彌補。隙漏於萬一於斯而保存鐵路之會立焉於斯而建築北線之議起焉則國民利益之己失於外人者猶冀取償於政府旣失之於滬杭甬者猶冀取償於非滬杭甬故尚有一寸之士可以保存則。保存其一寸之土尚有一寸之路可以建築則建築其一寸之路鼔其百折不回之志存其再接再厲之心則。下特未築之路可以保存而。己失之滬杭甬尚。有可以恢復之日則。安知不因滬杭甬之風潮一激而一般國民之權利思想恥辱觀念遽爾發生是則不可謂非外交土無上之利益者一也 
更近而以粤省之辰丸問題論之。辰丸之己釋者。不可復追。謝過之鳴砲。有能復改。而粤人鬱鬱不平之氣坌湧淜泊大聲一呼而應者皆是於是而國恥紀念之會開焉於。是而抵制日貨之說起焉下而至於醫卜星相小本營生莫不大書國恥紀念於長帛以。鳴其不平女。子亦皆白衣素服痛哭流涕開設大會調查日貨以實行抵制之策此其民氣之激昻無非出於忠君愛國之熱誠而。不徒持慷慨悲歌之豪氣且。處處以禁止暴動爲戒非由於保種思想之發逹智識之進步曷克臻此是則不可謂非外交上無上之利益者二也 
據此二端而觀之。則權利之表失不足憂國。家之蒙恥不足惜民氣之挫折不足懼而所憂所懼所惜者惟無恒耳今日開會而明日己忘之矣今日流涕而明日歡笑自若也則如一閧之巿非持無補於實濟而蹈此抵制美貨之覆轍適足以資外人之笑柄而萬不足以恢復國權收回利益更有憂懼顧慮者紙上之空談耳演說之爛調耳徒逞其口辯之工巧大言闊論而於事實一無當也聽其所言察其所行而。判若兩人也此種惡恨性惡。現象最爲外人笑之齒冷戒。之戒之母。爲有識者所痛而爲憤恨者所笑 
專電 
[電一（北京）]  
駐日李欽使報告政府謂各國對於美國反抗滿洲治權問題頗爲注意 
[電二（北京）]  
陳夔龍有調補閩浙總督消息湖廣總督政府擬以楊士驤調補 
[電三（蕪湖）]  
磁船帮擊毁巡局由縣請兵彈壓現己解散嚴飭查拿閙事首犯 
[電四（漢口）]  
襄河陡漲一日現水勢己退沉没人口財物尚未查有確數 
緊要新聞 
[京師近事]  
[擬派韓國通商專員]  
　　近十年間華商寄居韓國經營事業者日益加多農工商部漙尚書擬奏派司員前往南浦山鎭釜山等處專辦通商事務俾可提倡商業保護利權 
[理藩部將添設漢缺]  
　　理藩部向章不設漢人員缺自御史黄瑞麟奏請參用漢員後日昨政務處王大臣會議以該部設立以來毫無展布實屬非是且該部有整飭通國籓境之權責任至爲重要當此平除滿漢之 
 
 

Page 4

 
 
時自應變通辦理以後該部堂司缺出如有漢員才具優長者亦可准其補授云 
[嚴防洩漏要電續聞]  
　　政府鑒於漏洩要電一案擬將舊有密本重行編訂并擬按月一换等情曾紀前報現聞政府恐猶有漏洩情事擬於各署司員中選擇老成謹愼者數人輪班舉日凡遇來往各電須摘由登簿下簽書明某日某人經收經發字樣此後倘有漏洩一經查明某日何員值日即惟該員是問云 
[陸軍部嚴催編練新軍]  
　　上年各省編練新軍其鎭數年限均經陸軍部奏定分咨有案乃近來各省督撫多有上摺奏駁者亦有始終不覆一字者該部以練軍爲强國要圖特再嚴催各省迅速籌畫切實舉辦倘再宕延定即指名嚴參 
[憲政館改定官民服制]  
　　憲政編查館擬改訂官民服制一事昨聞業經訂妥呈由該堂憲察閱後不日即可具奏一俟奉旨照准即常頒行各省一體遵照 
[廕侍郎南下閱軍消息]  
　　陸軍部廕午樓侍郎久有前赴南省調查新軍之說現以直督奏請校閱四鎭軍隊又奉簡派侍郎前往是以午帥定於四月南下先往直省然後再往湘鄂皖蘇浙等五省詳細校閱以便查看情形再定本年秋操行止 
[度支部庫存欵目清單]  
　　度支部報明上年十二月分實存金銀若干曾紀前報現又奏明正月分庫存各項及發商生息銀兩亟錄之以備研究財政者之参考 
　本部舊管新收除開支庫存銀五百四十四萬九千九百六十二兩　二分六毫内交京師銀行暫存四十五萬兩上海銀行生息四十萬兩　漢口銀行生息七十萬兩濟南銀行生息二十萬兩又存庫平金八千　七百九兩七錢一分又存銀幣二百二十五萬元又存銅元八十七萬　三千七百四十一枚 
[練兵經費專欵]  
　　庫存二百五十八萬四千一百三十五兩六錢九分　一釐二毫 
[土藥統稅專欵]  
　　庫存四百七萬七千二百七十八兩二錢五分一厘　　二毫 
[備荒經費]  
　　庫存七萬八千一百一十四兩四錢四分七厘存本部銀　　行生息歸順天府撥用 
[專備奉賑經費] 　　 
　　庫存二萬三千三百五十四兩 
[專備鼓鑄銀幣欵]  
　　庫存三百六萬五千七百二十兩又由洋欵餘存 
提撥鑄幣銀一百十萬兩現存京師銀行生息 
造幣廠解到銅元餘利庫存六萬九千四十七兩七錢九分五厘四毫 
　　頣和園工程扣存庫存一萬三千一百六十兩 
京漢鐵路蘆保一段官欵息銀庫存二十七萬一千二百三十五兩五錢二分一厘 
　　又接收財政處移交發商生息庫存一百萬兩 
　　又接收財政處交通商銀行存本庫存規平銀八十萬兩 
　　又接收財政處支用餘欵庫存十二萬四百十三兩八錢三分三毫 
[辯白姜軍騷擾滁和事]  
　　滁州李直牧曾芬上江督禀敬禀者本月初四日接上站定逹縣函聞姜軍馬隊即日由滁州經過赴浦口駐紮即經直州出示曉諭初六至初九連日姜軍馬隊分期過滁紀律嚴明秋毫無犯居民安堵惟距城較遠之八九兩都以訛傳訛自相驚擾復經直州發出白話告示多張並飭差嚴拿造謡生事之人到案究辦同日又接全椒原令函開滁全交界之腰鋪鎭忽有兵亂謡言己經分别示諭拿辦均己平靜云云前日姜軍門忽派委員弁來滁查察謂各報登載該軍沿途騷擾居民逃避一案是否確實復經直州據實禀復惟各報甚有謂滁境慘斃多命州官並不詣勘各等語似此任意妄談未免有碍治安恐勞憲厪特此馳禀 
[江督致皖撫電]  
　　安慶馮撫台鑒前閱報載滁和兩州因姜軍過境有居民遷避商鋪閉門罷巿之說當經飭委章道亮元等密查去後兹據禀稱軍隊經過滁境百姓安堵秋毫無犯即向店家買物亦係公平交易並未經過和州惟滁和交界鄉僻之處地方官未經先期示諭愚民驟見大兵過境無知之徒造謡惑衆不免驚疑兼之是夜大霧咫尺莫辨羣相奔避間有遺失幼孩什物情事時值深夜店鋪均己閉門實無罷巿之說以訛傳訛皆由於此實則軍隊經過地方民間均相安無事次日該州補出告示居民亦即安業等語合將查復各節摘要電聞滁州李牧先期旣未示諭臨時又不親赴彈壓以致民間聞謡驚擾殊屬疎忽應請量予懲處並希見示 
　據上兩則亦係官塲一面之詞究竟實情如何請還質之滁和人民 
[興業銀行股東會記事杭州]  
　　初七日下午二時興業銀行在安定學堂開第二届股東常會公舉張君右企爲臨時議長即由議長報告一年營業概略次議決添設滬漢分行章程十八條次股東蘇君議改前定總行章程第四十五節如有餘利作二十成分派十成歸 
 
 

Page 5

 
 
股東四成公積五成爲辦事員花紅一成提起遇總行分行虧耗時作爲辦事人酬勞津貼衆贊成次議選舉滬漢分行兩總理當舉定湯書梯君爲漢口總理樊時勛君爲上海總理次議決加選董事二人查賬一人當選定鄭岱生蘇葆生二君爲董事周湘舲君爲查賬人次議決改常會爲每年一次又以本會股東大半均有路股敝會期即擬定在浙路股東會後二日如股東會輪值上海即改遲一星期俾得由滬來杭赴會云 
[師範學堂閙學紀事蘇州]  
　　蘇垣師範學堂新招之簡科學生於前日中餐時因挑剔暇仁食品口角起釁該堂檢察員飭令更換各生仍復不食相約罷課後經監督鄒詠春太史親詣勸導該生等亦不知悔改復傳班長開示甲乙副班長李野復出言頂撞得罪監督太史聞之大怒即至學署面禀情形毛提學以監生李野旣爲班長膽敢出言頂撞侮辱官師應遵奉上年十一月二十二日諭旨從嚴懲辦以肅學風而端十習李野着卽先行斥退并將監生斥革交地方官嚴加管束其簡科甲乙二班學生應即遵章斥退一面由提學札行江隂縣追繳該生監照以懲儆戒 
[英國下議院辯論鴉片增減情形]  
西三月十號外務部大臣葛雷在下議院問印度國務大臣曰按一千九百零六至零七年印度彭加爾鴉片出口總數爲五萬三千五百八十八箱而一千九百零七至零八年己减至四萬八千箱然按種鴉片畝數前爲五十五萬三千六百九十七畝上年己增至五十六萬二千五百畝抑此增多之畝數其所産者舍中國外尚須運至他國或因印度本境鴉片銷塲日廣不得不加種以供本國之需用將如何報告議院乎目果爾則日後將何以驟施裁减畝數之法乎 
　　印度國務大臣馬萊答曰鴉片並未有增加畝數之事一千九百零六至零七年所定准發執照之畝數以五十九萬四千畝爲最大之額是年實有收成者只五十五萬三千六百九十七畆而於一千九百零七至零八年己减爲五十六萬二千五百畝則其收成之少自必在此數之下也查一千九百零八至零九年己减至五口畆葛君所稱驟减畆數一節竊恐不能推行也 
　　西三月十六號議員哈君問印度國務大臣曰英屬印度近十年來迄一千九百零五至零六年止鴉片入餉己增多二十三萬五千二百十七磅不啻增多百分之三十五溯自囊年收入一十二萬零零四十八磅起歲有所增此何故歟豈爲己加限禁而稅重之故歟試問一千八百九十五年至六年及一千九百零五年至零六年印度銷售鴉片之數究係多少現在所銷果有實數否 
　　印度國務大臣馬君答曰因稅重而鴉片入餉增多百分之三十五是說誠確惟其銷數己减去百分之十二一千八百九十五年至六年印度所銷之數爲七千四百五十八箱一千九百零五至零六年共銷八千三百二十八箱美爾維及彭加爾兩處所銷者皆在此數之内現下所銷幾何則未可預定至謂人餉之增由於己加限禁未必盡然蓋孟買一埠染烟癖者日衆入餉所多之數實占五分之四鴉片銷數固增加甚巨也譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[度支部設立統計處章程]  
[第一章總綱]  
[第一條]  
　　本部統計處以統計全國財政爲主務按照本部職掌分别門類詳列各表纂輯全　國財政統計年鑑 
[第二條]  
　　本部所辦財政統計一切欵項均照各衙門及各省造報數目據事直書編成年鑑　至應准應駁仍由承辦各司處於報銷案内核辦 
[第三條]  
　　本部所辦財政統計年鑑從光緒三十三年出入欵目爲始嗣後均以一年欵目爲　一册 
[第四條]  
　　本部各廳司庫處局所應按照職堂事項就各科嗣冲派定調查員依統計表式每　月塡註一次送至統計處 
[第五條]  
　　各部院現設統計處由本部咨明各部每年春季將上年經費並所管一切出入欵　項統計各表除咨呈憲政編查館外應備一份咨送本署 
[第六條]  
　　各省現設調查局由本部咨明督撫轉飭該局每年春季將上年財政統計各表及　調查報告等類除送憲政編查館外應備一份徑送本部但有關於財政上特别事本部得　令各省調查局調查一切隨時申報本部 
[第二章]  
　　職員及其權限 
[第七條]  
　　統計處設領辦一員總辦四員帮辦十　坐辦二員 
[第八條]  
　　領辦總理統計處一切事務總辦協理統計處一切事務并鑒定各種表式帮辦分　門擔任審查事實編定表式各事坐辦協同帮辦經理各種審查編訂及整齊案卷督飭書　手繕繪事宜 
[第三章]  
　　辦事細則 
[第九條]  
　　統計處各員應常川到署辦事 
[第十條]  
　　統計處辦事綱領分爲十八類如左 
　一租賦類地丁漕糧屯糧旗租土司貢賦等項二課稅類鹽課礦課　參課蘆課魚課土藥稅烟酒稅契稅牲畜稅印花稅落地稅牙帖稅雜稅三關稅類常關海關府關四釐捐類貨厘鹽厘糧捐房捐憲　捐膏捐雜捐五捐輸類常捐賑捐等項六官業類鐵路餘昨礦山餘利　銀行餘利郵政餘利電政餘利造幣廠餘利印刷局餘利造紙局餘利各項　官設局廠餘利七臨時收入類荒價養亷減成扣建減平截曠停支報効　國民捐官欵生息内債外債等項八雜收類（除以上所列各類以外其欵額較少　者入此類）九皇室經費類陵廟祭祀陵工吉地玉牒館上用頤和　　宗室王公俸祿宗人府内務府（衣護軍營前鋒營圍寢頤和園園明園　園庭鑾儀衞太醫院織浩等項十官署經費類（此類以署分中央各署（凡屬　公某署所管轄之各館即依歸入某署）上諭處内閣軍機處會議政務處籖　政編查館國史館資政院外務部吏部民政部禮部陸軍部法部學　部國子監農工商部理藩部郵傳部倉場衙門翰林院都察院（各道給　事中）大理院崇文門稅務衙門法律館侍衞處上駟院武備院奉宸宛　值年旗（八旗）步軍統領衙門圓明園八旗包衣三旗官兵大臣處健銳營内火　器營嚮導處鳥槍處虎槍處善撲營左翼前鋒統領（右翼八護）上虞備　用虞順天府稅務處外省各署江寗杭州福州廣州荆州成都西安　寗夏伊犂烏里雅蘇台綏遠城各將軍東三省總督蒹管將軍事務直隸两　江閩浙两廣湖廣四川雲貴陜甘各總督奉天吉林黑龍江江蘇　浙江江西廣西貴州湖南安徽東河南山西陜西新疆各巡撫江北　提督熱河都統察哈爾都統密雲山海關京口靑州歸化城凉州乍　浦各副都統東陵守護西陵守護庫倫辦事科布多辦事科布多參贊塔爾　巴哈台參贊西寧辦事駐藏辦事三滇邊務大臣總銀行造幣總廠張家口　監督殺虎口監督蘇州織造杭州織造十一各種行政經費類（此類以事分）　外務行政出使大臣領事各省洋務局游歷考察等項學務行政中外學校　中外各　書館等項軍務行政陸軍海軍水師工務行政河防歲修海塘歲　修各項歲修内務行政祭祀儀憲巡警衞生蠲卹等項十二臨時支出　類河防賑恤工程等項十三雜支類（凡欵額之最小者入此類）十四銀行　類大清銀行種銀行各銀號官錢局十五國債類借欵償欵鐵路借欵　礦山借欵内國公債十六貨幣類銀幣銅幣紙幣十七庫儲類部庫旗　庫藩庫道庫運庫局庫十八倉儲類京倉省倉道府州縣倉以上各　類約舉大端其中詳細欵目應俟在京各衙門及各省調查局報告到日逐一查覈如有　遺漏變更再行隨時增改 
[第十一條]  
　　編訂統計年鑑時應於各員中派數人爲總纂以專貴成 
[第十二條]  
　　統計處設圖算生二人 
[第十三條]  
　　全國財政統計年鑑成書後每年除咨送憲政編查館一份留存本部若干份外　　其餘概發書肆出售以資研究 
　　附則 
[第十四條]  
　　統計處現辦三十三年統計所有案件先行由各司處搜二事實隨時彚送以本　年四月底一律調查完竣其在京之各部院各衙門所有應彚送三十三年之經費並所管　一切出入欵項各表均以六月底爲限至各省則於奉到本部奏准行知之日起限三個月　一律將三十三年關於財政各表由送本部至遲不得過五個五個月 
[第十條]  
　　統計處若將來事務繁多再行隨時添派人員帮同辦理 
[第十六條]  
　　本章程有應行增易之處隨時斟酌辦理 
分類新聞 
政界 
[奏請泰州牧革職緝匪蘇州]  
　　江督蘇撫日前會同片奏略謂四品銜江蘇候補直隷州胡維藩前署泰州任内于上年五月初五日晚該州港口地方裕生典鋪一善豐京貨布店兩家被匪連刦先據拿獲盜犯潘長發等十一名據稱首夥業己全獲提府復審翻異前供並非此案正盜旋在阜寗等處另獲逸盜梁玉羣等訊據供認不諱惟首夥在迯者甚多迭經勒限緝拿迄今無獲際此地方不靖盜賊繁滋尤不能不嚴加整飭相應請旨將前署泰州江蘇候補直隷州知州胡維藩暫行革職留任協緝以示懲儆如能將此案首要按名弋獲再行奏請開復（眞） 
[新藩將次到浙杭州]  
　　陜藩顔方伯小厦調補浙江後因陜中要政未竣所以遲不到任頃以馮中丞奉命撫贛新撫帥節不久將臨己商清恩藝帥委員暫攝藩篆俾得早日蒞新方伯抵杭期想不遠矣（今） 
[督批辦結萬頃湖滋事案安慶]  
　　蕪湖縣近將辦結萬頃湖佃户聚衆抗租一案詳奉江督端午帥批示云據詳以劉紹瑩監禁五年遞回原籍查明如有冒充情事即加等嚴辦但春泰亦予監禁五年曾廣發徐復興各予監禁三年蔣聲遠譚天厚相本成夏秀成許成配五犯各遞回原籍收管一年徐復魁遞回原籍交保管束其餘隨聲附和之愚民亦即覓交的保取具永不滋事甘結一併釋放等情辦理尚無不合應准如詳分别監禁俟咨行皖撫查照飭遵可也（孔） 
[諮訪官改名參議武昌]  
　　卾督署内諮訪官美員福開森係前督張中堂聘爲辦理交涉以備顧問者現趙次帥飭將諮訪官名稱改爲外交科參議以示尊崇（生） 
 
 

Page 11

 
 
[鄞令更調之原因寗波]  
　　鄞縣黄令文若前因霞巴袋長源木行搶案詳稱某營船軍裝被該盜擄去持往該行搶刦而吕軍門吳鎭軍查得各營船並無軍裝被盜擄去情事謂鄞令以耳聞爲實胸無把握難勝是任現經藩憲喻方伯遴委幹員來鄞接署（冉） 
[臬署添派文案武昌]  
　　鄂臬曾履初謙訪日前添委鄭大令業耘張二尹幼安爲本轅文案兼督催科房委員以資辦公（音） 
[官錢局分設洪江湖南]  
　湘省辰州府所屬之洪江爲雲貴兩省往來通衢商務素稱繁盛現經省垣官錢局禀請大憲就該處設一分局以便商民業於日前派委蔣大令前往租賃房屋尅日開辦矣（古） 
[改派巡士站崗武昌]  
　　鄂省警察東南西北中五局惟東局尚未改派巡士站崗現巡警道馮觀察諭令該局於初一日起挑選學生六十名派往站崗以昭劃一（今） 
交涉 
[禀報印山學堂現辦情形台州]  
　　台州府爲印山學堂一事具禀上台略云印山學堂被毁後迭據各紳十禀請嚴究拿辦查海門教燄素横此次竟敢夥同教士搗毁學堂尤與尋常不同當經密飭查拿於十九日拿獲方映川卽方啓明阮老嶽二名方啓明曾於數年前私將印山地基賣與天主堂阮老嶽曾吞没印山學欵通源過塘稅一項此兩犯情罪不僅搗毁學堂當即發縣收管一面出示保護教堂聲明此係李教士個人交涉與教堂無千所拿之方啓明等二犯均案中要犯並非安分教民此印山被毁後會商辦法及拿辦之情形也至此案收回自辦潘令係原查委員王夢蘭金高餘係原辦董事旣稱權限己明何忽生此波瀾應仍責令潘令督同王夢蘭等向李教士理爭現在地方尚稱安謐云云（近） 
[英領照請修造石墈九江]  
　　九江道文卓峰觀察近接英領事倭訥君照稱九南鐵路土龍開河岸架築浮橋挖泥淤塞租界一帶堦墈請即爲該河兩岸修造石墈以免泥沙愈聚愈多等語觀察當即札委大關委員汪令承豫前往測勘（而） 
[呈送教堂清册九江]  
　　德化縣陳令典韶日前將三十三年冬季教堂清册呈奉洋務總局批謂申册均悉仰即會同文武督率警察員紳隨時妥爲防護勿稍疎虞至美以美女佈道會於城内倉港地方新造房屋二所各有房間若干是否洋式仰係華式均未聲叙無憑查核仰即查明於本年春季册内詳細開載仍由縣將花牌樓小池口等處天主堂義學及徐家坂福音堂基地各購租年分設法確查添注造報均母延漏 
[英武員游歷至鎭鎭江]  
　　英國派駐北京之某武員頃至南洋游歷先乘火車抵漢口换輪來鎭聞尚須攷察内地情形定議先赴泰興縣然後折往清江以下之海州等處因泰興土産最富而海州又與靑島交通爲緊要口岸故也（金） 
軍界 
[咨查陸軍游學生擅自回國九江]  
　　贛撫准陸軍部咨行兵備處札開歷年挑選學生遣赴各國游學原期深造有成以備干城之選乃近年來往往有未經畢業輙藉端回國就差者殊於軍政前途有碍現經奏訂章程嗣後官費游學陸軍學生未經畢業及由部考核者如有擅自回國就差一經查明即行咨撤差委并將從前所發學費川資等欵悉數追繳等因贛撫沈中丞己轉飭各屬一體查照（禮） 
[標營隊官易委安慶]  
　　皖省二標三營右隊官現經陸軍督辦處另委要差所遺差缺己札委尹升之前往接充（俗） 
[陸軍學堂定期考試蘇州]  
　　蘇省陸軍學堂添招新生曾紀前報兹悉是項新生定期本月二十日内由該學堂監督命題考試（其） 
[鹽捕管銷差易委蘇州]  
　　鹽捕後營管帶沈都戎藉隷浙江近以親老丁單乏人侍奉等情迭禀瑞方伯懇請銷差兹方伯以其情詞懇切准如所請遺差遴委清鄉局提調王司馬承乏己於初七日下札（其）學務 
[改良家塾之新法武昌]  
　　湘北高提學近以各縣經費支絀官學難期普及非改良家塾不足以補官學之不逮刻己議定辦法六條通飭各州縣一體知照辦法錄左（一）家塾由某人創設即命曰某氏學堂二）課程均係按照奏定章程辦理（三）辦有成效准予立案（四）程度以期滿九年至高等小學（五）畢業後由本司發給文憑（六）畢業考試合格者准照官學立案给予出身 
[改辦半日學校安慶]  
　　安慶府惲太守現擬將原設之五路小學堂分别歸併後改設官創半日小學二三區以爲貧苦子弟就學之所昨將改設規章科學等項詳請皖撫核示 
[高等學生一律記過蘇州]  
　　蘇垣高等學堂有選科學生宋嘉釗者日前因與某洋教員意見不合適值上課時以格致科學多方駁難因此學生相率停課監督蔣季和太史以該生等似此挾制擾亂校規一律記予大過其宋嘉釗擬禀請毛提學從嚴斥退 
實業 
[鷄公山善後辦法河南]  
　　鷄公山前因教民將基地售與教會致起交涉歷至今日始得備價收回刻經應山縣孫大令籌辦森林公司以爲善後之策禀請鄂督飭官錢局撥錢五千串俾早圈購地畝並聲明此項基地卽爲官錢局産業云云己蒙趙次帥批准如數籌撥（孔） 
[高安罪犯習藝所成立江西]  
　　江西高安縣程令開辦罪犯習藝所日期情形禀陳江督奉午帥批據云禀罪犯習藝所現經該縣置備各項器具議擬試辦章程業己開工所需開辦經費業由該縣捐廉給發此後習藝人犯口糧如無出貨餘利可支即由該縣籌墊以免停工待費具徴實心任事深堪加許所議章程亦屬妥協應准如禀立案仰西臬司即飭遵照認眞經理務收實效（水） 
 
 

Page 12

 
 
[浙路將開正式車杭州]  
　　湖墅路綫去年雖己行車運送客貨然正式車尚未開行現聞下月將開正式車頭二等客車均己装好自閘口至拱宸頭等車價每人祇六角又聞杭嘉路己造至臨平以下前日頭二等車己試開至臨平頭號機關車亦將裝運到華矣（近） 
[派員督辦懇務安慶]  
　　皖撫接江督咨開蕪湖萬頃湖墾務自開辦以來迭起風潮良由事務複雜所致現特會商江寗將軍札委李道宗棠督辦萬頃湖墾務以便隨時整頓等因馮中丞己准咨查照矣（孔） 
[添委農業學堂提調武昌]  
　　湖北農業高等大學堂近有試用知縣余令維翰條陳裁植油茶名方法呈奉卾督趙次帥大加獎許當即委充農業　堂提調以資整頓（生） 
[添設雷綫山東]  
　　魯撫札委電報總辦許正邦觀察添設香山至東昌線路計丈量七十二里估計工料發銀二千四百兩備用現許總辦禀請先期飭知聊城東阿兩縣出時照料彈壓以便工作並稱省外官電分局己十三處電報日多均送撫署譯發出入殊多不便且曹州等處時有商電來往商人赴院發電大覺窒碍擬在院前賃屋安置機器設一收發電報處以便傳遞等情業己奉批允准（而） 
[援案請免路工稅釐武昌]  
　　鄂境粤漢鐵路現將舖設鐵軌所用機器村料爲數甚鉅或採自外洋或購自本省路局總會辦等日前援川粤皖贛商辦路工奏明免稅成案詳請鄂督趙次帥附片入奏（生） 
[批查紙商請免立限南昌]  
　　江西吳城紙商具禀贛撫請將紙張統稅票勿立限期等情奉批謂查該紙商等迭次以分銷立限不便等情來轅具禀當經前部院以顯有一二奸商從中把持批飭查究在案今該商等又以前情來轅混瀆究竟此禀係屬何人主使來轅投遞仰稅務總局轉飭吳城分局委員查明據實禀覆核辦（知） 
雜記 
[調查土業委員抵湘長沙]  
　　度支部自去歲十月間派委四員分赴各省調查土業内有袁部郎緒欽籍隸長沙去歲先往河南調查旋至鄂省度歲今正由鄂垣赴宜昌日昨又行抵湘省現擬回珂里展墓小作勾留再赴常德總局復由九江入安徽歷江蘇抵滬再由海道回京（少） 
[復議回後城馬路漢口]  
　　漢口後城馬路及兩旁官地原係商産曾議収回自辦現由商董蔡輔卿等又於本月初九日在商會開第二次大會公議向管理該地之興商公司代表劉歆生君磋議收回商辦之法一俟議妥即當禀請鄂督核示（生） 
[派查木釐委員回湘長沙]  
　　湘省木厘總局總辦前委桂陽縣李令叶庚前往贛省調查木釐章程並令沿途經過各釐局卞認眞考察以資仿效現李令己查畢回省禀呈總局查核辦理（知） 
[鄞縣鄉約之效果寗波]  
　　鄞邑自設立鄉約以來各處賭風禁絶盡凈日前有賭徒多人膽敢在泗洪地方雇用民船聚賭銅寳當經鄉約局董知悉飭局差將該船二艘扣住一面由圖差禀報鄞縣即由黄文若大令飭差赶赴該處查拿當塲拘獲俞長源賭徒二人解縣嚴辦（皮） 
[武弁瘋癲釀禍南昌]  
　　饒州府城守營千總潘履煊日前忽患瘋癲手持鋼刀在街中舞弄逢人便殺當經參將飭用鐵鍊鎖禁手足免致釀禍惟該參將尚未據情禀報省憲也（月） 
[盜刦錢莊温州]  
　　三月初一夜温州小南門外怡生錢莊被盜是夜三更盜黨數十人明火執杖先將廣和醬園棧房門撞開見滿屋醬缸羣盜退出復將左邊怡生莊大門撞開到處搜括刧得英洋八百元小洋三千餘角銅錢一百餘千棉紗數十包呼嘯而去擊傷飯司一人幸夾牆中鐵箱藏洋數萬元未被刧去翌晨投報永嘉縣請緝尹澄甫大令到塲踏看飭捕嚴緝并懸賞格云盜贜並獲者賞洋一千元獲盜一名者賞洋一百元（耳） 
[雜著]  
[尤氏女傳（二續（忍））]  
方女之初歸寧也。曾遺書蘇氏曰誓。不易初 
志日。斷斷與老。父爭老父矜憐余當。可設法轉圜。蘇氏得書以示戚　曰足光蘇氏門楣者必。我尤氏婦也戚　從而和之曰他。日將上之大吏而旌焉以。增戚　之榮寵蘇族諸父老心然之日。瓣香遥祝曰願我尤氏婦無恙早。日歸未。幾又接尤氏函曰。殷氏殊强硬老父不能拒尚未得辭謝之法奈何蘇氏之家庭又深爲尤氏憂然。亦無策以助之無。何而音信杳然閱。數月而音信仍杳然蘇。氏憂益甚朝。卜莢夕問龜終。無確耗而。謡傳四起或。謂尤氏女非復蘇氏有矣或謂尤氏女己自盡矣或謂尤氏女不日將歸正。惶惑間而。尤氏最後之函至急發書視之則。云蘇氏之貧甚矣。開門七件事日。日無之婦。雖歸無補焉今。婦不惜以一己之名節保。我蘇氏一家之温飽惟。回念疇昔之恩義殊耿耿耳蘇氏族中訝其變計之速也驚。疑不定然。事己至此無如何亦即置之。尤氏女旣歸殷。自念與蘇氏。名義雖絶。而情則未斷。且去時本欲即歸。一切布置俱草草。不可不一省視。遂約期歸蘇氏之家庭驟見尤氏至一時若怨若怒若矜若憐不。能發一語惟有相視涕泣而己少間族中父老輩曹冯不告而嫁子女等牽衣絮語時出怨言其鄰嫗村婦聞信而來者亦。以冷　譏之女。不能耐乃。急辨。之日余。雖歸辱。蘇氏矣然。所以忍辱而就嫁於殷者實。迫於不得己且。爲蘇氏計亦。不無微功因。歷述當時如何持狀如。何爲蘇氏出力狀衆。皆嗤之以鼻屏不與語女。至此羞憤交併念。旣無以自明。不如死遂入内仰藥而亡。外史氏曰。古來女子爲强暴所逼。不得己而失身者。往往有之。殊可悲也。今殷氏子不能直接以奪尤氏女而。間接以迫尤氏父非。特强暴譎。亦甚焉而。欲以尋常弱女子超然自脫於樊籠固。知其難矣特。其嘵嘵然辯以。大功自居則。亦可以不必迨至無以自明。憤而自殉猶。足愧當世之好大言而忘羞惡者焉 
[縣賞揭曉]  
[本館啓事]  
　　石沈香女士懸賞對聨負蒙 
諸君子屬聨者不下五六十餘起業由敝館彚寄女士昨始得女士復書并合選之聨語爰亟錄之以副 
諸君子之雅望 
[聨語]  
一心對奕一二三四三四一隻各二棋（註解）言三四各一隻適第二隻棋子也 
汪痴自識 
附石沈香女士來書 
啓者前接來書并聨語數十均有可觀而以金山汪痴號督麑爲最佳屬語精工神妙莫測海上多才當有識者務乞登諸貴報以慰 
[衆望無任盻禱]  
　　石沈香合十 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[小說]  
[偵探小說奈何天一名身外身（十五）]  
雪蘭聞羅加之語覺其出語之聲浪至低似有喉病而出言之甘美無倫雪蘭遂力引其妙曼之目光以注此少年之面見此少年者著一細呢之外衣面目純粹態至和婉至與跳舞之少年之男子相似雪蘭見此男子之狀態心至愉悅顧雪蘭之心中絶無一絲一毫之妄念第覺此少年之男子觥觥可喜而己 
此少年之羅加喀勒對於雪蘭之狀態和婉無倫絶不肯有一語之拂逆雪蘭欲左者少年左之雪蘭欲右者少年右之苟雪蘭而言地球之形體正方者此少年之男子雖至不以雪蘭之言爲然亦必承順雪蘭之意且竭力裝點其所以然之故以博雪蘭片刻之愉快綜言之此羅加喀勒之性情乃至和順對於雪蘭直如孝子之奉其父母果世界之男子待其父母有如羅加之於雪蘭者則且爲天下惟一無二之佳士矣自羅加喀勒識此雪蘭以後乃無日不至雪蘭許施其籠絡之伎倆雪蘭者一天然率眞之女子也絶不知世界之上乃有出於險許之一途受此羅加喀勒之籠絡覺此後來之少年較之安息紙尼乃更可愛悅苟舉彼可厭之銀行主人以方此羅加喀勒者彼此之相去乃如在絶高之峯頂下至至深之海底直不可以道里計斯時之雪蘭心中目中又止知有羅加喀勒之一人矣即偶然而憶及彼少年之安息約尼亦如電光石火往來於空氣之中一瞥即逝殊不能捉摸其影響蓋雪蘭之性情直率無倫直以絶無疵累之靈魂合成其一身之原質即其意中至愛此少年之男子而心房之中坦白空曠殊不知有絲毫齷齷之觀念至於不知有男女之愛情不知有愛變之感覺直以天然之性質以與世界上之慾念周旋噫此雪蘭海倫者一潔白之好女子也 
　　此五十日中之時間過去之晷刻至速讀語書者當知吾書力縮此五十日之光隂以省筆墨之煩累斯時之雪蘭海倫又出現於吾書之卷頁中矣倫敦之人士但見此妙曼無倫之女子身御婚禮之白衣胸前缀一叢紅色之蕎薇花薔薇之紅色乃與女子白衣之光線互驗映射激動目光之視線熌爍不己偕一少年之男子並坐於馬車之上此男子者服一結婚之大衣胸前亦有數朶之薔薇花綴於襟際方斜視女子而笑力握女子之手撫摩不肯遽釋馬車之前服駕二栗色之亞剌伯馬神駿可喜御者之鞭影乍掣此駕車之馬己捷足而馳車聲殷然歘疾如風雨之驟至一瞥之間己遠至衆人視線之外不可復見其蹤影 
本埠新聞 
要事 
[督批改良上海監獄]  
　　江督端批蘇松太道詳文云據詳己悉查監獄一項迭經欽奉諭旨飭令改良民命所關亟須欽遵辦理近來東西各國監獄無不規模美備建造精良以故民氣發舒國勢强盛中國各處原有之監獄等項屋宇卑狹潮濕薰蒸疾病叢生往往因之　斃自非迅籌改良辦法不足以斬進文明上海監獄前經酌籌欵項飭令改修嗣據該縣議擬批由該道復加查核據稱尚屬可行惟上海地方係各國通商碼頭爲中外觀聽所繫監獄一項考察不厭精詳查新任蘇松太道蔡道於歐美各國政治研究有素應飭蔡道按照原圖覆加查核參考東西各國監獄制度悉心酌定務求完備爲一勞永逸之計不可因陋就簡致將來又煩改作一面督同將工料核實估計繪圖貼說開具清摺禀賫查核其餘各節並由蔡道酌核禀辦除行蘇臬司外仰新任蘇松太道蔡道迅速遵照辦理仍候撫部院批示繳 
[租界限禁烟館傳單]  
　　公共工部局議定封禁煙館辦法於本月十八日起減少三分之一己誌前報昨日工部局己刋印傳單派人分發各煙館著各早爲預備於西歷三月三十一號起凡領有照會者不准加添煙燈若不遵照立將照會吊銷不稍寛貸 
[嚴緝匪徒私購軍火]  
　　江督端午帥前日電致滬略謂謂現在各處匪類猖獗搶案迭出皆因地方官辦理不力之故且又訪聞匪徒潜匿滬地私購軍械槍藥情事亟應嚴加防範凡遇輪船進出應由稅司密加查察以防偷運等困兹聞蔡觀察除函致新關稅司嚴密稽查外一面分行各關卞一體查緝 
[禀復寳山並無匪徒縱火情事]  
　　北四川路華童公學之打球塲前因查有匪徒濳入縱火曾由英總領事霍君函請滬道札行英公廨及寳山縣查訪拿辦在案兹經寳山縣胡大令查復現在該處並無匪徒滋擾亦無縱火情事故由新任滬道蔡觀察據情轉復英總領事查照矣 
[南巿商圑分隊出巡]  
　　前紀南巿商圑出隊巡邏一事現聞以外施家弄之事務所爲駐防所西門外西區爲分所兩所共有一百餘人戎服持鎗異帶嚴肅惟以人數太多議定分班輪出即按雙單日子派定人數每日分前後兩班八時前爲前班八時後爲後班每班分三隊巡邏八時至九時會哨兩次十時散隊業於初九日起實行出巡矣 
 
 

Page 19

 
 
第三張第三版 
[勸購津浦鐵路股票]  
　　津浦鐵路債票業經郵傳部電致南洋商憲等先行認購等情己紀本報兹聞滬道蔡觀察奉端午帥電飭即轉行各屬地方官會同紳董勸諭富商紳民踴躍購認以维路欵蔡觀察接電後己遵照辦理 
[請兵護送課銀]  
　　浙藩喻方伯應解部蔡課庫銀七千四百五十六兩另有隨解經費銀三百七十二兩業己派委乍浦理事司柏棟附搭海運漕船解滬装輪運京咨請滬道移營派兵獲送以重國課 
[飭查修築馬路經費]  
　　老鐵馬路即寳山路現因損壞不堪且有洋商造屋漸將該路侵佔曾經夏瑞芳等具禀江督端午帥速爲修理當奉批飭滬道蔡觀察籌議修築等因蔡觀察以該馬路兩旁究被洋商如何侵佔現在修理應需經費若干己札行寳山縣查勘傳匠估價矣 
瑣事 
[城内]  
[官事]  
　　候補道任錫汾金還曾廣銓翰林彭澤候選知府梁應綿昨日到道拜會○滬錫海運局會辦沈鳳韶禀請銷假浦東二路一區正巡官沈潮及二區副巡官李震東到道禀銷奉委勘收馬家浜河工差馬家浜河工委員郁堃禀知河工告竣銷差浚浦局文案黄文浩禀謝加札留辦海防同知秦錫鎭禀請展假數天英讞員襄辦王斯沅禀請展假三天 
[人犯]  
　　本年秋審人犯本縣共有七起計開犯人名氏劉景松楊漢臣顧和尚 
[徐鳥鳥張祥寳尹如松鄭阿歪]  
刻己禀知李大令專候移請提右營萬棣花參戎派撥營弁兵丁會同縣委帶領各原差伺候請大令擇日起解赴穌 
[私開燈自討苦吃]  
　　南三區巡弁葛調唐查得木匠馬蘭亭在家私設烟具售賣當即抄獲烟具兩套并拿獲烟客魏明章馬元茂拘局轉解到第一路一區巡警分局請辦昨日由游正巡官審訊馬蘭亭等供認屬實判馬蘭亭魏明章两人各罰洋三元隨同吃食之馬元茂罰洋一元並將房屋發封 
[除招牌各不甘心]  
　　城内裝點電燈因各店舖所懸跨街招牌庶閉燈光曾經巡警局諭知各地甲傳諭各店舖將跨街招片一律除去無如遵除者甚少故前日第一路一區巡警分局游正巡官曾同東南西北四區副巡官帶同巡士親自督率至各街道將跨街招牌一律押拆刻己除盡矣 
[撈水烟因福得禍]  
　　孫鶴明禀控熊小五子將子焕成拔至浦東勒索兇毆等情經李大令飭差提熊到案研訊孫供稱兒子煥成撑駕度日因在黄浦江中撈獲水烟三包帶至浦東銷售熊與王李两人冐稱捐局巡丁向子勒索捐洋四元不給即遭兇毆兒子刻下受傷臥在家中求究熊小五子供海州人有王姓等向孫焕成拆梢小的在傍解勸並不行兇求鑒判責熊四百板收押候補提同黨一面飭孫鶴明將子交案質訊 
[放銀債本利不還]  
　　源和錢莊主蔣坤扭控開盛大房茶食店主盛本初到總工程局請追莊欵銀七百餘两轉解到案經大令訊究盛供認欠欵屬實求請寛限措交大令准禀判交保限月底如數繳清如違押追 
[盜一]  
　　盜犯朱小二子前經獲案訊供招認解松過勘發回仍収外監前日蘇州府何太守移又到縣因有盜犯供扳朱小二子有分請將朱盜派差解蘇質訊縣尊李大令接奉後己昨日派差押解赴蘇矣 
[咨二]  
　　搶刦宏久銀爐之盜犯陸亭及丁大保子訊供屬實詳請解府過勘在案昨日縣尊李大令委典史趙少尉提案驗明面貌加蓋指摹聽候備文解松請府勘訊 
[洋價一千]  
　　縣尊李大令昨日接奉蘇省房捐總局來文云本年二月份房捐洋價每洋仍作錢一千文大令遂諭飭収捐櫃書遵照収取不准抑勒 
[南巿]  
[示諭管帮]  
　　百官船帮畢九餘具禀總工程局稱有慮潭船一種向無管帮約束值此奉諭編號熔印嚴辦清鄉之時該船本與百官船相連　否一律編查當奉批飭歸併查辦一面出示曉諭該帮嗣後著管帮逐一清查爾等勿得隠匿抗阻該管帮亦宜實力稽查不容隠庇違干併究 
[禀訐管帮]  
　　淮揚雙槳划船總管帮徐德貴赴總工程局禀退後即由徐保華步發接充現各船户不服聨名投局禀訐須候船帮中選舉公正人再請給諭承值昨日奉諭候切實查明核辦 
[保人難做]  
　　立興控店主翁錫山辦學徒程景初上月間竊洋逃出將荐保寗小舫扭局控追孫明府判交保赶緊帮尋 
[中人難做]  
　　潘紹珪前憑尹晉香徐叔　等爲中價買校塲旁瞿姓平屋十七椽後因單地不符涉訟當有中人尹某訴稱原主願還定洋在案昨日賣主瞿王氏陳徐氏陸姚氏等具禀到局不允還洋孫明府以尹專擅妄供判責二十下令潘自控縣署返夥 
[木作頭]  
　　作頭張鴻山控奚新堂尾欠工洋一百另三元孫明府訊據奚稱由黄公順肉莊主姚姓薦來造屋價己付完今愿限二十天憑中理明官判姑准斥退 
[照相夥]  
　　租開有容照相店主潘雨田扭控店夥周震佩張大生周連元私取生財吞取賬洋四十一元陳參軍訊判交保理楚 
閘北 
[究騙]  
　　張云嘉控曹榮生等騙單抵洋昨奉警法科長聶司馬飭提人証到案澈究 
[辦賊]  
　　竊賊楊惠人李子卿前經孫裁判訊判枷示一月在案昨己期滿由差帶局大令判各脫枷罰作苦工　 
新租界 
[造屋壞溝]  
　　南洋路李協成木作主顧滙昌造屋毁壞隂溝經工部局查悉昨飭包探陳云忠往查 
[駕車傷人]  
　　某洋人馬車夫昨在泥城外撞傷十二歲女孩經坐車洋人給孩費洋傷一元 
[觸電]  
　　昨晚八點鐘小車夫杜甫華行至晏子路忽有電燈公司電線墜下觸電倒地由三道頭西捕上前施救亦并觸電受傷捕頭飭均送醫院醫治 
[失婢]  
　　曼盤路程公館走失婢女一口名平安年十二　報捕飭探飭查 
英租界 
[公廨解盜到縣]  
　　搶刦二十八保四圖鄉民秦春林家之盜犯蒯萬德王士奎由探陳永康緝獲昨解復訊蒯供於本月初二晚與劉三小四子周大戴二等在虹口會齊同往搶刦秦家得贜分用王士奎實不相識求宥實讞員與西官會商判送上海縣訊究 
[警局解盜送捕]  
四馬路胡家宅某押舖盜案捕房訪悉盜犯丁黑灰李紀林丁榮發盜婦丁沈氏匿居閘北水順里四弄董汪氏家昨晨西探矮斯脫郎與華探金立生米順至閘北偵捕局協同偵探科長汪禹臣前往己將男婦各盜一併擒獲當即解入巡警總局經裁判員孫大令訊明判交來探帶回捕房歸案訊辦 
[交地皮延約到今]  
　　奥商敦和洋行控陶柳江賣地紏葛一案昨午後奉寳讞員與奥副領事會訊據敦和洋行買辦馮振揚延達商律師到堂譯稱陶於西歷一千九百零四年將地賣於原告短交地畝一再延約請爲赶　陶延高易律師上堂譯稱此案前蒙斷令曾丈局勘明查覆陶之方單被友抵押與人是以未到會丈局查對請察中西官判陶仍交原保候原告洋人到案再行訊核 
[欠洋債交保候訊]  
　　南京路益記號主張吉仁因欠英商茂生洋行貨銀不理被控公廨昨由差探傳案請訊襄讞王肇之大令與英郭繙譯官諭飭交保訂期會訊 
[拐女孫牽涉警局偵探]  
　　江北人俞金山偕妻王氏並見証婦人朱周氏控童大張友成趙順連串拐十歲女孩一案昨晨復訊寳讞員與英巴副領事曾訊童大供小的在西門外撞見女孩適值閘北巡警局一號偵探趙興隆協往尋到拐匪卞趙二人得賄洋六 
 
 

Page 20

 
 
十元當被放去復使孩父母控小的拐孩實遭寃誣求鑒張趙二人供與童大相同據俞供孫係趙順連所拐中西官會商判趙押西牢一年張友成另有拐案還押童無于開釋候提齊人証再行訊核 
[拐人妻幸有三人作証]  
　　徐永壽控邢云郎誘拐伊妻徐杜氏至南巿圖賣由探解訊徐揩見証杜長春余明高徐三投訴前情求究訊之邢云郎狡賴不認當判押候查明於下禮拜一再訊 
[當金飾究竟是盜非盜]  
　　昨晨王金田魏能貴高文田潘福生四人携有金銀首飾至英界開封路泰豐典舖求質洋一千元櫃夥瞿瑞書以其形跡可疑投訴捕房捕頭立飭中西包探將四人及物一併拘入捕房押候解廨訊究 
[拾銀票不知是眞是假]  
　　正金銀行控彭福僞票収洋一案昨解復訊彭與王壽卿投供此票係在外洋涇橋附近拾取不知是僞求鑒中西官判分别交保候核 
[淫畫敢密賣乎]  
　　李阿根密賣淫畫由探查獲昨解復訊判押七天 
[彩票可兜售耶]  
　　朱春林違章在租界兜售彩票由探查獲解究判將彩票充公開釋 
[定貨不出案一]  
　　昨午後王襄讞肇之會同德師副領事會訊德商增裕洋行控公興號股東顧錫生王裕生李覺生定貨不出一案先由原告增裕洋人投供前情被告延費烈律師上堂與原告洋人駁詰艮久中西官判顧還押王李各交原保候商明判斷 
[定貨不出案二]  
　　德商克魯森洋行控肇豐洋貨號主李滬川定購花羽綢六萬两逾期延不出貨一案亦奉大令與德師副領事研訊原告供明前情李供求寛限料理判押　商判堂諭 
[電車傷人]  
　　昨有老婦章氏乘坐東洋車至南京路轉角被三十九號電車撞倒跌斷左臂由巡街捕送入捕房轉送仁濟醫院醫治 
[逃婢一]  
　　捕解投河女孩沈阿婁到廨請訊據供在陳姓家爲婢因凌虐逃出國盡官判送棲流所留養 
[逃婢二]  
　　捕解迷途女孩范紹言到廨請訊據供被母賣與粤人湯姓爲婢因遭凌虐逃出王襄讞判送棲流所醫愈轉送幼女所留養 
[公堂瑣案]  
　　過犯王天生董福元遞解復來田探陳永康查獲解訊判各押二月曹小根等控王阿金拆梢由探解究官判押捕房一月小孩汪長生迷路由捕解訊孩供父死母嫁住小東門求乞度日官判送棲流所留養 
[竊案彚誌]  
　　章正大等控王照福竊衣由控解送公廨官判押六禮拜王章仁竊金見年洋瓶判押西牢半年王張氏竊鄭同江金飾被控収押昨復訊仍不認竊判還押候禮拜一再訊西婦范佛耳控馬夫高阿三竊馬料判扣高工洋十元范梅君控輪船小工王阿狗朱德貴串竊衣物訊不承認官判押候查明於下體拜一再訊 
美租界 
[三道華捕之不法]  
　　奚也生控三百號三道頭華捕紏人來家强賭不允反被軋入烟館索詐捕頭准飭探查辦 
[露水夫妻之反目]  
　　陸阿三與妍婦土蔡氏在西華得路口角互毆由捕拘八捕房以两造均屬無恥一併逐出 
[養狗須知]  
　　乍浦路某粤人所畜之狗不加嘴套捕房以其違章飭探查明姓氏請單傅訊 
[住屋發封]  
　　東有恒路李王氏家因欠房租過多被房主禀控公廨發出條封昨己派差協探前往發封 
法租界 
[欠鉅欵唯求折償]  
　　長盛香港字號倒閉後虧欠法商利喴洋行貨銀七萬五千两控經公堂將經理人張靄雲號夥趙泳卿二人拘究張供號中股本銀共一萬四千兩開設己十九年號中諸事現由小的經手惟簽字等事歸前經理周文生經管香港各事由黎姓小主人執掌上海祗有出銀五百两之小股東朱漢卿朱與號中事務並不預聞大股東李兆記黎安怡堂黎永安堂鄺光裕堂張恒德堂葉永松堂等均在香港概不干預两號事現核計虧欠上海利喴等銀十四萬多尚欠香港各户銀五萬餘两存貨估值六萬餘两賬目放出尚可收歸銀五千多两除抵過外實虧銀十三萬两之譜唯有折償了事求鑒各錢莊延蒲石律師代表請將存貨生財拍賣公攤中西官會商良久判張交保趙退去候查明各債主實數再訊 
[竊猪油是否妄指]  
　　宰牲公司西人控屠夫陳阿四串通外人行竊猪油等情昨由公堂提訊陳供係别人所竊實被妄指判交保訊核 
[賣身價願充善舉]  
龔裕堂姦拐蘇州俞增寳之妻盛氏來申串通蟻媒李張氏價賣與顧王氏爲媳得洋八十元由俞控奉公堂判龔李着押交身價在案現王氏願將身價充作善舉昨奉提案復訊李仍無力交洋判張枷號一月押改過局两年張氏押捕房三月了案 
[欠貨銀懇予恩施]  
方葆初前被永興洋行控定貨不出須償虧折銀一萬四千两奉判押交在案昨方求懇交保料理判須先交若干方可交保 
國外新聞 
堂提訊陳供係别人所竊實被妄指判交保 
[坎拿大禁止移民政策]  
　　初九日倫敦電云坎拿大内閣大臣呈遞議案於殖民地下議院許將移民之不從祖國及受治國來者一概禁止 
[裁减種棉畝數]  
　　初九日倫敦電云美國阿脫來恩電稱美國南部棉花會會長己諭知農夫將種棉畝數裁减百分之三十三 
[法總統游歷]  
　　初九日倫敦電云法國總統費利亞司赴倫敦時隨行者爲首相克利曼西外務部大臣闢肯及法國各内閣人員聞總統游歷各邦實以此行爲第一次云 
[預備英法賽會會塲]  
　　初九日倫敦電云巴黎巿政局各員己赴倫敦預備英法兩國在該處賽會之會塲 
[日俄之睦誼]  
　　初八日柏林電云日本勘界委員與俄員勘定薩加林兩國疆界後即聨合開會首席日員以俄語演說謂嗣後丙國當永敦睦誼云 
[意大利籌議邊防]  
　　初八日栢林電云意大利議院中之軍事議員提議於意國東境建築砲臺以鞏固維立司之防衞以上譯字林報 
[印度電報業罷工]  
　　初十日倫敦電云印度電報業全體罷工以致信息阻滯惟有一小部分之人辦理機要及報館事務耳 
[美總統禁止無政府黨]  
　　初十日倫敦電云美總統羅斯佛前有分文致國會請定禁止無政府主義之法制 
[德議院閉會]  
　　初九日栢林電云德國議院因一切議案皆己通過現在己經閉會首相蒲羅親王以抗拒中央黨及社會黨告成勃海克政策（集另星股票而躉售之）甚得公衆之歡迎 
[普魯士定期選舉]  
　　初十日柏林電云普魯士議會選舉定於西六月三號舉行 
[美艦隊之缺點]  
　　初十日柏林電云美海軍大將愛文斯近有公牘至華盛頓報告艦隊前赴太平洋時於艦上所經驗之缺點大要在鐵甲及被甲砲架二事以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[新發明之製造物]  
（一）無線德律風 
自無線電報發明後凡研究電理者乂增長一新智識近有丹人漙雅生名倭德馬者創造無線德律風己在柏林收發電站適中之地試驗約五十英里内彼此能通問訊此法現歸某電報公司辦理尋常德律風非聲浪模糊即嚶嚀難辨此項德律風不惟悉絶此弊且入耳倍覺清亮按溥君因觀感留聲蠟版發響之玄理欲推闡是術創設無線電未幾竟逹其目的今又本此理試其無線德律風之技其驗法設兩人欲彼此通訊即在發電站用電力令空氣震蕩一震蕩則在氣線圜内即生微音由此可以通問矣清音繚繞能逐氣浪颺行有人在收電站聞之謂其爽亮無匹按此法似乎簡易目下未得通行者因其中稍有未精尚修益據云海面相距百英里内亦可施行惟未試耳然爲期不遠嗜電學者請拭俟之（二電力鍊鋼爐） 
世界最著名一種電力鍊鋼爐爲義人史答森那君之傑製一八九八年領有專利執照客歲義大利刁林公司首用此爐以電冶鐵開世界冶業之捷徑蓋該公司之設實欲表揚史君新發明之價值也爐之特别於衆者以爐心發燄處密不通風適當化鐵時間爐外空氣絲毫無從侵入故鍊鋼應需之炭質諸品不至銷磨多少分數無難立刻配準與化盆鍊鋼之術同稱簡易至化鐵之頃爐之所旋轉者能令鐵料兩相肳合而冶法倍加迅速也 
爐基圓形基上配以鐵汽管用鈎扣緊爐中有轉軸化鐵時藉以旋動爐底舖以鎂養磚其燒法吸電力於竅道使貫穿穹洞則熱氣磅礴於全爐矣 
廠有五爐二爲動爐三爲定爐動鑪之馬力一爲二百匹一爲千匹定爐之馬力二爲百匹一爲千匹定爐價值較動爐省三分之一僅足供尋常化鐵之用與馬丁爐祇爲鎔化尋常鐵屑者等動爐兩座千馬力者值義銀五萬賴爾約合法銀五萬佛郎每二十四句鐘可出鋼自十六墩至二十四墩二百馬力者值二萬賴爾僅能出鋼自二千五百基羅至三千基羅其百馬力之定爐並一切配件所值不滿義銀三千五百賴爾約兩句鐘始出鋼一百基羅格蘭母以二十四句鐘計之約出一千一百基羅格蘭母三爐馬力不同一爲百匹一爲二百匹一爲千匹由城内電汽廠取用三不等之電浪計二萬一千五百福祿特（福祿特者電力單位之名詞）百馬力之爐佔用八十福祿特二百馬力之爐應用一百福祿特千馬力之爐則用自一百至一百五十福祿特近來爐底所舖係用匈牙利鎂養磚故其費昂此磚可用三十日至三十五日爲度以平均計鍊每墩鋼須費七賴爾至九賴爾不等爐内吸電所用之炭塊係由羅馬電製炭質公司所造每百二十磅約值義銀四十賴爾鍊每墩鋼須費三四賴爾此爐雖特爲製鍊鐵礦而設然以冶純質之鋼鐵尤爲得心應手若製造特别之鋼及快切之鋼則倍形簡捷據史君所述若用足力之生電機則每年每百馬力之費不過義銀四五十賴爾其鍊鋼一墩之用度較在多煤之國所耗煤費更爲省　至所鍊之鋼母論取之鐵礦或提過之生鐵或零星之鐵屑費俱不昂 
此廠設在刁林故以刁林爲名廠地計八千一百方密逹屋宇己建其半所用各爐之出鋼容量約二千四百墩工匠三百名 
置此爐者不限局面之鉅細即規模狹小亦適於用廠中旣有此鑪可免購置鎖碎之小機器以資專製盆鋼之用也德國柯筤尼附近之葆思尼地方某鎔鑄盆鋼厰内正在設用此鑪計馬力二百五十匹刁林造砲廠亦有此鑪一座計馬力二百匹己閱四年專化鐵屑爲純鋼以備製彈之用據廠員所稱此鑪每二十四句鐘可出鋼二千五百基羅格蘭云 
（三）農用新機車 
（甲）英國愛霖敦地方斯密斐魯德總會於一九○七年十二月九號至十三號開第一百零九次牧畜賽會塲内猪牛羊計有五百八十九頭獎賞之費逹至英金四千磅塲中排設有一種燒油機車係倫敦愛維爾精製農務機車有限公司所造遽述此車登過五次賽會第三次在樸斯登農務研究會試驗曾獲奬賞金牌第四次即客歲六月在浙蓮斯佛厄色斯農務研究會屢試屢勝亦得該會給予金牌此次賽會益加改良其引擎力量增至馬力二十匹其灌油之法係用抽具分灌於機之各部修改精工無懈可擊舊製用兩齒輪今改用一齒輪潑拉芬油之發蒸器亦精密無縫或需撥拉芬油或需石腦油各適其宜此項機車計重一墩又四分之三前兩輪後一輪拖帶三齒犁具亦爲農家利器之一也 
（乙）塲内又有英格欄白德佛地方沙恩德森有限公司排設牌號燒油機車可以拖帶機器并可與打禾機犂器綑禾割麥等機相配應用兼能帶車轉運食料其式前用兩大輪後用一小輪凡遇岐路曲徑鳥道羊腸任意駕駛并無扭投窒碍之患輪之行力全由引擎推動此車有兩種一爲三十四馬力一爲五十匹馬力五十匹者拖帶綑禾機三架猶綽有餘裕若用以收穀每句鐘連割帶綑可畢四英畝每畝須燃石腦油四分加倫之三兩種機車俱配有轆轤纒以皮帶以助運動打禾機水抽刮糠機礱磨等件據述若按每句鐘四英里之速率行駛可用犂耙四具照每句鐘犂田一英畝計則每畝須耗石腦油三加倫工費互較良稱節省且此車可兼作拖機之用每句鐘可拖七八墩之重載直駛七英里行車常用之油或尋常石腦油或比得魯油均宜推起首燃火時宜先用比得魯油歷一二分鐘之久即可改用石腦油凡遇路徑嶔崎沙石堆積之區可以此項機車爲開道之　騮殊有追風逐電之妙 
 
 
 

Page 27

 
 
   
 
 

Page 28

 
 
   
 
