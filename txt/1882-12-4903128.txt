# 1882 - 12 - 4903128

 

Page 1

 
 
[率曉諭鄕民不得滋據人事]  
　　自中處通商以來西人之入中國內地遊歴及行獵等事時或有之在通商碼頭心　西人尙不爲異而鄕聞婦儒素未會見每相驚詫卽非有意與西人爲艱而　隨其後圍繞　觀或玩弄其所攜器具往往易茲事端卽如前者西人墨根與其友海辣至鎭江相近之高湻縣屬鄕間遊獵孩童圍隨羣觀以致墨根所携之鎗機關觸動鎗彈橫飛致傷幼孩鄴人不知曲直所在但見西人之鎗傷友華童卽羣起而攻圍西人而送諸官署幸官府廉得其情知事出無心斷令西人出洋七百元給子該孩之家　遂寢息而又恐鄕人不知所戒仍有滋擾情事故又大張曉諭剴切指陳欲使中西絕無參商之處此其用心亦可謂至矣夫就墨根之事而論該童之斃實斃於鎗卽照誤殺之例科斷照中國之律亦當子以監候之罪非僅可以金作贖刑也西人入內地遊獵而傷及華人其罪又何能避然西人之入內地原爲行獵起見初未嘗有意於傷人茍鄕人等於該四人之來行所無事不使孩童等圍隨觀玩則鎗機雖發何致傷人若原情定罪實屬咎由自取祗以該孩傷斃情殊可慘故斷給洋圓以示撫卹之意而或者乃以爲殺人者但以賄免則富家巨賈皆可殺人該西人不能愼衛其槍以致機關觸動猝傷平人亦不得爲無罪爲此言者殆亦不卽情理二字詳辨而深考之耳西人至鄉間打獵領有護照本非無因至前惟官不能遍諭鄉民使之先爲知曉然通商以來歴有年所雖在鄕間當亦早已知之卽有西人至鄉見者或尙不免驚訝而耳熟能詳應亦不煩過慮也况該鄉去鎭江不遠其於西人之事非必無所聞見顧乃不知約束其孩童致遭不測之禍豈得盡歸咎於西人耶故官憲之斷給洋圓不過憫該童之死於非辜西人之心亦有所不忍因此斷令出洋優給非竟爲成例之可援者也當此中西和好不啻胡越一家西人之來華卽無異於中國人民猶之華人之往外邦亦必力爲保護而安呆以相欺也乎或又曰中國之保護西人可謂至矣而西國之保護華人則未見其盡力也卽如智　相爭華人之被殺者不知凡幾舊金山之華傭爲土人所深惡痛絕竟有欲得甘心之勢而美官亦不聞力爲華人捍禦之舉其所以保護華人者安在乎不知智秘之役正值兵戈　攘之秋亂軍之中在秘之黑人逞其私忿起而與華人爲仇不特智人所不及救卽秘人亦有所不及知是固不得以不能保護華人爲秘智兩國之咎至於舊金山之華傭用力勤而工價廉爲土人所忌嫉屢次與華人尋仇欲逐欲殺必懷不良美官亦屬無如之何然美廷前者特遺使臣至中國議　此事所定條欵亦未嘗有　除華人之言惟定此後績往該處之額彼其意亦深恐土人不守國法而欺陵華人與其往而受土人之虐不若不往之爲愈故爲此限制之議是亦未始非保護之深心也或又曰中國鄕人誤觸西人之槍機而死則華官再三開遵解散尚民帖然聽命自此次諭示之後絕不與西人激擾卽無知幼孩亦若不敢違諭彼舊金山土人之欲與華人尋仇者實繁有徒該處官憲至於無可奈何何其號令之不行耶抑係不肯實力保護華人之故耶余曰是又不然中西官憲雖有各保客民之意而民間之情性則各有不同華人畏官法一經官府示諭遂歛迹而不敢逞該處土人與華人性情不同或者官亦殷殷勸導而土人不肯唯唯從命以致官法亦無如之何此又不得不爲之曲諒者也繩之就事論事則　護遠人卽所以安　本國中西　無二理當　者諒亦具有同心耳 
[秘智近聞]  
　　○秘智兵爭已　列報茲閱外國新聞紙知秘魯國總統近爲智利國所獲置之鐵甲船中載往　諦挨哥地方該報因論此事以爲恐美國必欲與於是役因秘智搆兵巳久秘國所用餉銀等項皆係借於美國未必遂肯　手也 
[海沿被盜]  
　　○福州西字報言有天津海船在上海裝載雜貨駛往廣東行抵福州至温州海面中間突遇盜船三艘開鎗轟擊海船上亦開鎗對敵俄而海船被盜船打成一洞趕卽駛近岸邊上岸逃命船中貨物遂被盜刼去海船上　四人傷六人盜船有無傷斃則未可知也據海船上人言該盜船係台匪黃金滿一黨刻下已禀知福州官憲請爲查辦矣 
[船主失竊]  
　　○禪臣洋行之鎭江輪船於十二日在廣東停泊船主偶上岸有事忽有人將其寫字檯子潛開取去小箱一只箱內有洋四百元及要緊票紙等物並表練上之掛件悉被竊去現已報捕將船上管事細崽兩人拘押以更查究說見香港而字報 
[京都郵信]  
　　○北京西友來信言琉球旣滅之後去年曾有球臣至總理衙門求請中國代爲設法今年又聞有琉球二臣至天津求請李伯相代籌抵津後琉臣中已有一人身故矣又言前者　孝貞顯皇后大事有高麗使臣多人前來恭送　龍輴事畢之後大半言旋刻下又有高麗人多名來華聞係年例納貢之使也又有一高麗人犯事　逃來華至北京遇一西人頗有佽助而高人忽然剃去頭髪易中國服色後爲巡丁所獲送回高國現聞業經就誅緣高麗定例　髪之罪極重故卽行正法也又言英法兩國公使刻俱回京威公使離京巳久緣在津與李伯相商辦鴉片加稅之事故遲遲返斾也 
[閱操詳述]  
　　○閩浙總督何制軍出轅閱各屬營伍操演事竣囘省巳列前報玆悉本月初四五等日制軍請岑宮保會閱省中各　並閱旗兵此兩日卯刻兵弁　赴校塲伺候戈矛森列盔甲鮮明辰刻制軍官保升坐演武廳大　一麾鼓嗚號起軍士分演陣圖復演鎗砲各施其技金中者受上賞半者次之不中者罰有差等其賞或袍褂料或銀　等物或調降或撤革俟核定優劣名次卽有榜示而岑官保見兵弁施放鎗砲敏捷多中甚爲喜悅故兩憲各賞大遂錢三百二十五千文又各賞全福三營練兵錢九十千文己發交三中協於十三日在南校塲散給矣此次岑宮保初閱該處兵操旣嘉其技卽賞以錢是盖留心防務意欲講求軍政也又福州船周向設陸兵一營以資保衛營官一員　官五員每哨兵八十六各護兵四名何制軍亦令黎星使按閱星使卽牌示於本月初十日在校塲操演並諭在局員紳差弁等伺候是日辰刻星候臨演武廳管官余致廷率　弁等叩見旋有局員數人叅謁推委紳差弁未 
 
 

Page 2

 
 
到十點半鐘操畢洋鎗各陣圖余營官卽請星使入內廳便宴十一點半鐘傳令打靶請示靶路弓數又令以八十弓爲率于是唱名每十名爲一牌護兵則四名一牌先打跕鎗後打跪鎗計每人共打三鎗中者爲多四點鐘操畢星使將名册帶回校核以備榜示獎賞是日天氣寒肅閱者寥寥星使歸後以紳弁未到飭查何故嗣由隨員等禀覆以工程緊急未敢程離故星使亦不加責焉 
[水線乾壞]  
　　○福州馬尾電報局前向於河濱建木亭一座以儲水線數十丈聞係前撫丁雨生中丞由廈門洋人電報局購來俻用計巳七八年矣查水線價貴於旱線價七八倍其性喜濕惡燥初時建亭於河濱原欲水線與水相依經久不壞俟用時掘起以應要需亦可見創設者之苦心籌畫也乃去冬許總監工忽飭水帥營將水線移置舢板廠內迄今未及一年而線巳朽壞大半緣線旣離水其膠盡脫其質漸變將來水旱皆不適於用有電局之責者何不早爲憲及耶 
[宮眷過揚]  
　　○左候相出京日期會巳登報茲聞官眷自西安出潼關取道河南過淮揚由長江西上大坐船只有一艘小船五六號惟沿途文武自及營　護送之船約有二百號日前至揚州泊於南門外河口上下十餘里帆檣櫛比入夜桅燈照耀密如繁星揚郡各官先均登舟投遞手版請安次則各官眷入艙叩謁俟夫人謂衆女眷云非我失禮我們老爺曾經切囑沿途不可往來酬酢恐累人破費也語華送別後卽差弁往各處謝步一切禮物及酒席概行辭却十四日黎明開行出江侯夫人雖起居八座而和易近人無稍富貴驕矜氣聞至金陵後擬賃公館暫住以俟侯相履新云 
[畏罪自盡]  
　　○月之十五日蘇閶外義慈營守府衙門有監巡營總辦解到巡勇一名未及移縣該勇潛服洋烟自盡當由守府請縣相騐騐得尸身別無傷痕委係吞烟惟其自盡緣由傳聞該勇向在松江一帶緝私人素鹵莽七月間在金山縣境遇見該處鄕人載瓜一艇疑係私鹽向前查詰鄉人不服該勇卽時開鎗擊斃鄉人一名當時鄕人含寃莫伸該管統帶亦未覺察現爲上憲訪開查辦此案提省審訊該勇自知事關人命故畏罪自盡云 
[撞竊被獲]  
　　○蘇閶外南濠甲乙兩姓同居一宅屢被闖竊物件皆責令閶人賠償無從追緝月之十四日閽人獨立門首見一人衣服都麗左睨右顧怱促人門閽人詰之以訪甲對比入室則又趨往乙所有間踽躍出門不見主人送客閽人疑之然觀其外貌絕不類行竊者尾其後兾有賍物呈露行數十武無所見乃大聲疾呼曰主人相招奉請駕旋其人顏色遽變踉蹌疾奔由是截而要之搜其身畔得古硯及時辰表各一皆乙物也隨交地保送官懲辦云 
[寍事雜錄]  
　　○奉化胡明華上年借得地保胡兆廷錢十二千文屢被催索無以措還胡兆廷遂勸令賣妻卽倩吳金水爲媒賣與鄞縣櫟社之湯啞子議明身價洋一百三十元不料地保串騙以致明華妻被騙去錢未到手赴府禀訴經宗太守飭提胡兆廷發交鄞縣管押飭鄞縣卽傳湯啞子吳金水提同胡兆廷訊明胡明華賣妻身價何人收受湯啞子買胡明華之妻究竟作妻作妾各情衡斷具詳云○寍城之靠街屋租與邱林福開設土店多欠房租日久未償又不遷出林向理論邱竟敢揑詞反控林赴府禀訴宗太守飭差查明並將縣票吊銷一面批飭該生協同地保將屋收回並謂此案情節細微鄞縣因何票差妄派至五名之多與前定清訟章程不符仰縣查明具復此後切不可輕派多差致滋擾累本府前定清訟章程十二條全恃縣官遵章辦理方除民害云○本月初九夜二更時寍波南鄕周韓地方周姓因遺火灶下燃着稻柴蔓延他物致召焚如周婦從夢中驚醒慌忙起起而火已透頂無從爲力雖姜山水龍馳到奈火頭不止一處此間略衰彼處又騰難以奏效直燒至四更時始媳共焚去大小房屋八十餘椽該處貧民居多現屆隆冬遭此奇災其何以爲生也耶○寍城三法鄕　樓下應順興竹籃店內應某中年喪偶乃爲子領中表某性女爲養熄藉操作井臼媳處十四歲尚未成婚本月初九日房中失去洋妋二枚應斥媳不謹始訾駡繼鞭撻媳無以自明竟於十一晚縊死於床次早不見其起呼之不應破扉而入則巳四肢僵冷應始傷哭悔無及矣○寍郡根徒章小五寶曾經宗太守訪知榜示其名乃仍不知改悔日前又到花烟間阿多家强吃白烟以致爭鬧宗太守聞知飭差拘案責枷發頭門示衆阿多房屋亦飭封閉云○寍郡營以職踏田畝爲害經喻軍門出示嚴禁在案詎邇來營馬尤多乏人管看無鞍無轡畫夜縱放於外旣於田地有碍且恐因驚奔駛或致傷人殊爲可慮現經地保張鴻福禀報府署聞已由府移請提標六營照原定章程查辦嚴禁矣 
[倒帳又聞]  
　　○漢臬自前月以來倒帳之信層見疉出均經登報近又有四官殿上首之和濟莊及大碼頭之福順雜貨行同時倒閉　虧兩萬除金又新碼頭之某絲行倒帳萬餘仁和莊及飽家巷上首之某莊亦倒數萬日間西崩東應人心惶駭累及多家年庇在卽恐被累者力不能支轉輾貽害是不大可慮哉 
[送學日期]  
　　○今屆上海縣新進諸生定於十二月初三日黃道吉辰迎送入學想是日彩旗前導錢頂生輝聨袂　宮同增喜氣也 
[獲遺金]  
　　○本埠上林里森興客寓內聞有杭客某本爲尋覔生意而來以久無就緒旅况維艱乃前日午後忽於四馬路拾得外國鈔票銀六十兩係有利銀行之票當卽發出於日暮途窮之際而得此意外之財不勝欣幸特未知遺票者爲何如人苟爲貧苦傭工則又不堪設想矣 
[開徵示期]  
　　○上海縣莫邑尊示期於本月二十七日開徵仍着差役修理漕倉并在署中大堂設櫃徵收云 
[修治馬路]  
　　○法租界向南由四明公所直達徐家匯之馬路因失修理不堪行走曾經錄報茲法工部局令人包修已陸續鋪砌修近西門矣從此道路　平由北至西門之東洋車小車雖逢天雨亦無阻滯傾跌之虞也 
[滋事類詰]  
　　○英公堂據吳阿五投控稱爲飯店堂倌昨有張炳鄕等三人來店吃飯口角之下被毀盌盞等件適逢巡捕到來將彼指交求爲斷賠毀物呈閱張炳鄕張行保王全甫供認求恕陳太守判將爲首滋事之張炳卿管押半月着張行保王全甫各賠毀物錢六百文給吳阿五完結又據烟館夥陳寶連訴稱昨有蘇長桂等三人來吃烟尋衅毀壞烟盤烟燈等件交捕送案求究蘇長桂張雲山殷鳳長亦供認求恩陳太守判將爲首之蘇長桂管押十四天張雲山殷鳳長各押七天以示薄懲 
[扭控另娶]  
　　○英租界二馬路某姓婦之子某甲有殘疾不良于行本月二十一日完烟懸燈結彩親友畢集忽有某乙糾人往鬧拖扭新郞若孩提然親友解勸不依擁至捕房立送英會審署親友皆敗興而歸嗣經陳太守晚堂庭訊乙禀稱我胞妹曾憑媒許字與甲六年前卽過門爲童養媳今甲停妻不與成禮另聘某氏女擇於今日娶親是以急將妹丈扭交捕房一面函至原籍紹興請父母來滬作主甲稱被妻兄毆傷甲母某氏具稟聲稱子有殘疾自幼聘我姊之女爲童養媳今與合　詎媳兄以我子殘疾欲賴婚其原籍尙有父母並不告知竟擅起賴婚之念當我子甫欲成禮卽紏人前來擾鬧打傷我子我亦被毆致失去金　金簮等件求爲訉　失物開單呈閱陳太守着甲交保令已明白 
 
 

Page 3

 
 
具詞呈候察斷 
[逃妓訢苦]  
　　○英公堂據薛捕頭禀稱廣妓鳳彩至捕房訴稱　母毒毆難受逃生至此急欲從良求官救拔送請訊斷鳳彩供身賣於彭美中計價洋二百八十元在其妓館中已有四年爲彼賺錢不少而彭姓　時以籐條打我遍體鱗傷昨又遭毆因竊籐條逃至捕房禀訴求恩拯救籐條呈閱陳太守將鳳彩暫交官媒諭候傳到該　訊斷籐條存堂噫脂粉地獄寃苦難言其不受龜　凌踐者有幾此處則日在火坑矣菩薩能度衆生恐亦未能爲解厄也 
[鄞縣黃子穆太守妾王烈婦傳]  
　　○烈婦者鄞邑故友黃太守子穆之　室門下士家鼎司馬之庶母也姓王氏字明珠姑蘇人年十五避粵匪難流離滬上太守見而憐之貨歸侍其母性嫺靜克守卑微其母喜命太守納之太守饒才畧以軍功起家同治戊辰奉船政之役　眷赴閩適正室馮病不及往婦先偕去踰年太守官臺陽莅任匝月以都事召入倉皇奔命遂致積勞成疾事畢南旋而疾益篤不數日卒於家迨婦自閩回僅視含殮婦呼天搶地痛不欲生謀所以殉舉家防護嚴願未遂纔逾二日猝不及伺而婦死矣年二十三舉女子一里黨觀者莫不道揚差漢余亦聞而心傾焉鳴呼自古不乏激烈之女大抵多出於顛沛患難恐稍不自持有墮名節而後輕身殞命在所不惜若婦者可以死可以無死其死固尤爲表表者也余旣致書其同邑陳觀察魚門同年載入志乘以俟旌表今閱操來鄞家鼎具狀乞傳爰走筆應之益見黃氏世爲望族忠孝傳家歴八百載于玆今大守卒能盡瘁王事而其妾又能以身殉夫其殆世澤之所積厚與厚抑明山川之奇氣實有以玉成之也 
　　資政大夫二品頂戴前福建臺澎兵備道兼提督學政沅陵吳大廷撰文 
　　邑志列女傳　王氏江蘇人臺灣同知黃維煊妾歸維煊七載同治十二年維煊奉召入京以疾歸旋卒王痛不欲生大殮畢吞金死距維煊之歿僅七日 
[王烈婦詩　烈婦姓王氏字明珠蘇州人浙江鄞縣黃子穆太守妾也太守官臺陽旋奉　召入都以疾歸遽卒七日烈婦吞金以殉時年二十有三]  
　　○男兒幾輩留靑史奇氣還教鐘女子不惜微軀願殉夫緑珠豈獨爲情死王家有女字明珠嬌小年華十五餘一樹夭桃生茂苑半塘流水任姑蘇姑蘇忽也烯烟擾絮泊萍飄憐窈窕回首巢居巳毀鴟傷心身世同飛烏小避兵戈滬瀆來海棠賞識出蒿萊鳳流太守推江夏一斛珍珠換得回爲念萱堂須侍奉等閒敢作闔房寵旨甘朝夕捧盤匜舉止幽嫺性端重中饋分勞慰母思佳人自合伴佳兒不須打槳兒迎葉便許搴帷折柳枝郞君夙抱凌雲器破浪乘風抒壯志航海初經著政聲入都忽又勤王事王事多艱敢惜身雪來柳往走風塵截裾欲吐英雄氣牽袂渾忘兒女情關山跋涉勞成疾抑病南旋存一息藥石終無起死功扁盧亦乏回生術錦帳恩情一旦休風波忽起促歸舟八閩返棹魂俱碎一慟憑棺　暗流生恨蘭香末入夢雖雛留得嗟何用　中不忍少徘徊地下猶堪常侍從激烈輕生赴九泉霎時紫玉竟成烟道揚爭動旁歡歏失助還令人婦憐芳名從此流傳徧雪魄冰魂人共見燕子休吟白傳詩朝雲合入東坡傳四明山色鬱嵯峨聞得名門忠孝多八百年來遺澤厚揚　更看屬靑娥 
　　龍湫舊隱初稿 
[光緒七年十一月初二日京報全錄]  
　　宮門抄○諭旨兩道錄前○發抄　旨四道○將軍銘等　奏爲查明朝鮮貧民占種邊地擬請一體領照納租摺○又　奏擬請改設官吏緩放總管緣由片○豫撫李　奏知縣員缺另行更署摺○又　奏恭報使臣囘國入出境日期片○江督劉等　奏調署知縣片○護蘇撫譚　奏特叅守備摘頂勒追片○又奏提督照章巡視下江事竣緣由夾片○十一月初二日刑部都察院大理寺廂藍旗值日無引　見○薛允升前往　東陵請　訓○恩全假　請　安○岳林請假十日○召見軍機○發抄　載良奏防禦經文圖等被控案請交巡撫訊辦奉　旨經文圖納勒賀善福文均着先行解任卽由載良將全案人証咨交任道鎔提省訊辦欽此○李鶴年奏運　道穆特布請賞給正二品封典奉　旨覽欽此○又遵保防汛出力人員請獎奉　旨訪部議奏單　發欽此○楊昌濬奏候補道孔易昭署安肅道奉　旨知道了欽此　○○臣銘安臣吳大澂跪　奏爲查明朝鮮貧民占種吉林邊地擬懇　天恩准其一體領照納租以廣　皇仁而綏藩服恭摺仰祈　聖鑒事竊臣等前經奏派三品銜調吉林差委知府李金鏞辦理琿春招墾事宜玆據李金鏞禀稱前禀四十八處閒荒清摺內有土門江北岸由下嘎牙河至高麗鎭約二百里此次前往查勘由下嘎牙河起攀躋　嚴度越數嶺查至高麗鎭北岸止計有閒荒八處前臨江水後擁羣山荒僻深奧向爲人跡不到之區卽本地農民亦從未深入該處與朝鮮一江之隔該國邊民屢遭荒歉或被江水淹沒無地耕種陸續渡江開墾現查已熟之地不下二千晌該國窮民數千人賴以餬口有朝鮮威鏡道刺史發給執照分叚註册並據該國穩城府兵官趙奏稷面稱沿江之民半多仰給於北岸彼民自知越界墾種但求格外施仁等語事關邊界出入不敢不據實上禀應如何清查安插之處禀請核辦前來臣等查吉省與朝鮮毗連之處向以土門江爲界今朝鮮貧民所墾閒荒在土門江北岸其爲吉林轄地無疑邊界曠士豈容外藩任意侵占該國咸鏡道刺史發給執照殊属錯誤現經李金鏞查明該處實係　山阻隔爲中國官民所不到該國寄居之戶墾種有年並有數千人之多薄海窮黎莫非　天潮炗子若照例嚴行驅逐出界恐數千無告窮民同時失所殊堪憐憫臣等仰體　聖明綏來藩服一視同仁之意擬請　飭下禮部咨明朝鮮國王由該國派員會同吉林委員查勘明確劃清界址所有該國民人寄居戶口已墾荒地合無仰懇　天恩俯念窮民無所依歸准其查照吉林向章每晌繳押荒錢二千一百文每年每晌完佃地租錢六百六七文由臣銘安飭司給領執照限令每年冬季將應交租錢就近交至琿春由放荒委員照數收納或由該國泒員代收一併彚交以歸簡易或該國鑄錢不能出境議令以牛抵租亦可備吉省墾荒之用其咸鏡道刺史所給執照應卽飭令收囘銷毀免致兩歧如蒙　諭旨後由臣派員會同朝鮮委員秉公核辦詳議章程妥爲安插以清界址而示懷柔臣等愚昧之見是否有當謹繕摺具　奏伏乞　皇太后　皇上聖鑒謹　奏軍機大臣奉　旨該部議奏欽此　○○銘安等片　再查雙城堡舊設協領一員駐守辦理旗務迨咸豐元年前將軍固慶等以該處丁戶日密公事紛繁奏准將協領裁撤改爲請　旨簡放副都統銜總管一員總攝其事以專責成近年該堡生　益繁商賈輻輳戶婚出土訶訟滋多必須添設民官明刑弼教亦能有裨地方今就雙城堡拉林兩處地勢而論其正北直抵松花江過江爲黑隨江呼蘭界其西北西南均與伯都訥廳接界其東南則與新設之五常廳接界其東北則與新設之賓州廳接界是界外均有廳官治理獨該處未免向隅奴才於札派差委道顧肇照赴雙城堡訪查總管清瑞被叅各欵面諭該道就近體察情形據實禀覆茲差竣回省禀稱該處居民聞有設官之說情詞極爲欣慰等語如於變城堡地方添設撫民通判一員加理事銜並於拉林地方添設分防巡檢一員俾兩處旗民皆得就近治理且與界外各廳囊地相接亦不致政教兩歧現已泒員前往查勘應如何設官建署再行另摺奏　聞伏思雙城堡旣擬設立民官地方一切事宜歸其經理仿照伯都訥廳長春應舊章禀由奴才衙門核辦而總管無所司事且其職分較崇與廳官同 
 
 

Page 4

 
 
城辦事亦多窒碍照五常堡之制仍於該處改設協領一員專司緝捕及一切旗務以昭畫一而免牽掣現在雙城堡總管清瑞因案遵　旨查辦自有應得處分所有總管一缺可否暫緩　簡放奴才委泒協領先行護理之處恭候　聖裁奴才爲整飭吏治因時制宜起見是否有當不揣冒昧謹附片具陳伏乞　聖鑒示遵謹　奏軍機大臣奉　旨着照所請該部知道欽此　○○頭品頂戴河南巡撫兼署河東河道總督臣李額年跪　奏爲知縣員缺另行更署恭摺具陳仰祈　聖鑒事竊照沈邱縣知縣顧恩培調補太康縣知縣所遺員缺當以候補正班補用知縣王履泰題署玆准部咨該員由現任河南通許縣典史捐升府經歴末經赴部騐看復因勞績出力保舉免補本班以知縣用司治四年六月十二日引　見按照定章應以同治四年八月初六日實在到省之日起作爲到省日期查該省候補知縣班內尚有到省前先之員應行先補行令遵章奏明定限遴員更補專摺具奏光緒七年八月十五日奉　旨依議欽此坐八月二十日行文等困咨行前撫臣徐宗贏未及辦理卸事移交到臣自應遵照部議以侯補正班名次在先之員更署查有候補正班補用知縣宋鼎現年五十四歲江穌溧陽縣廩貢生遵籌餉例報捐直隸州州判指省分發河南試用咸豐九年到省因委辦天津海運出力保俟補缺後以知縣用捐足三班離任以知縣歸候補班補用赴部引　見奉　旨仍留河南歸候補班補用欽此十年六月到省復捐知州升銜同治二年十一月丁生母　服滿在京起復五年四月奉部覆准應以准咨之日作爲起復回省日期曾經甄別堪以原銜補用嗣在榮工當差兩署理氾水縣任內防守出力先後保俟補缺後以直隸州知州升用並　賞戴監翎歴經代理扶冓　陵西平並署氾水永寍等縣各任內交代清楚均由後任出結按例應以咸豐十年六月二十日繳照到省日期臣到任未及三月例不加考惟比較名次在前以之更署沈邱縣知縣實堪勝任與例亦屬相符據布政使覺羅成孚按察使豫山以該員才識明敏辦事勤能詳請更署前來相應仰懇　天恩俯准以宋鼎更署沈邱縣知縣仍照例試署斯滿如果稱職另請實授該員係候補正班知縣請署知縣銜缺相當毋庸送部引　見亦毋庸查開叅罰爲此恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○李鶴年片　再前准部咨越南國使臣阮述等於本年八月初五日自京起程回國等因當經飭司派委彰德府知府清瑞南陽府知府鞠捷昌會督地方文武員弁預期迎護茲據禀報該使臣等於八月二十七日入豫省安陽縣境九月十六日至新野縣護送出境交湖北襄陽縣接護前進沿途照例應付並無貽誤行走亦皆安靜所有越南國使臣回國入境出境日期理合附片奏陳伏乞　聖鑒謹奏軍機大臣奉　旨知道了欽此　○○兩江總督臣劉坤一暫護江蘚巡撫布政使臣譚鈞培跪　秦再昭文縣知縣陳康祺調補江陰縣知縣已奉部覆准調飭赴新任所遺昭文縣篆務辦理下忙漕務吃緊之際必須遴委幹員接署方期無誤查有無錫縣知縣裴大中堪以調署遞遺無錫縣員缺地處冲途政務殷煩尤非實缺之員接署不足以資怡理查有正任吳縣知縣汪祖綬堪以調署據藩臬兩司會詳請奏前來除批飭遵照外謹合詞附片陳明伏乞　聖鑒謹奏軍機大臣奉　旨知道了欽此○○譚鈞培片　再據署蘇州藩司許應　詳稱前署鎭海衛守備田藍田於光緒六年十二月二十一日交卸在任經手錢粮飭據接署守備黃英查報田藍田應交徵存未解金山帮屯折正銀三百九十八兩六錢四分四厘由司迭次嚴備仍復遷延不解自應勒限叅追以重庫他儲請　奏叅前來臣覆查無異相應請　旨將前署鎭海衛守俻田藍田摘去頂戴勒限兩個月責令該俻如數清解倘再逾限不完另行從嚴叅辦謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○譚鈞培片　再長江水師定章提督以半年駐下江半年駐上江周歴查看各營鎭將弁兵檐核勤惰本年提臣李成謀由安徽一帶巡閱水師營伍順流東下旋抵江陰進口於九月十二日到蘇與臣面商一切江防事宜認眞整頓仍帶師船馳赴上游所有照章巡視下江水師事竣緣由謹會同長江水師提督臣李成謀附片具陳伏乞　聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
