# 1886 - 355 - 4904925

 

Page 1

 
 
[古今圖書集成告白] [  圖書集成排印局主人啓]  
　　啓者本局十一月内共印過原書一百五十二本連前共印三千二百三十本尚存未印者一千七百九十本此佈 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛　焉然　而雜何如約而精蕉綠軒主人藏有名輩窗稿及近時試　　　同　慕而讀之果　詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其　没視同覆瓿乎爰商　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文科初二集二本額之曰雲程必備至選校之稍　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕　于本月廿三出書倘蒙惠順祈向　上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　 
四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[論日人之忌中國]  
　　昨譯日本西字報載有日人因聞英人將以高麗之巨文島歸還中國大有惶懼之意特派將相大臣履勘本國各處島嶼擬俟勘定之後卽派兵前往分投防禦閱竟不禁太息曰何日本政府之無人乃至此耶夫中國與日本高麗同在亞洲境内罕譬而喻不異同室而居也歐洲各國則異室分居所謂非我族類者矣設使此時歐亞尚未通商彼此不相往來是猶之閉户守業者不與外人相接室之外一無所知或者同室之中兩不相下起而操戈者有之若旣與外人往來則其防外也必甚于防内詩所謂兄弟鬩於牆外禦其侮此理孰不知之獨不解日人之心何以專忌同室而絶不顧大局也琉球之竊據爲巳有中國不之問高麗之屢被生事中國不之責人以爲中國之示弱而不知此正中國之大度以其同處一洲不忍操同室之戈致貽外人之笑故甯含忍而優容之而日人乃反不能忍且不特不能忍而巳時時生心於同室俗語有云鷂鷹不吃窠裏食此言雖小可以喻大中國知之故不欲尋仇於日本且多方保護夫高麗日本不知故專意覬觎夫高麗抑更嫉忌夫中國其有不爲外人所笑者幾希矣夫外人不僅笑之巳也將從而侵侮之日人之意以爲我能結歡於歐洲各國卽不妨蔑視夫中國蓋卽秦王聽范睢爲遠交近攻之計殊不知戰國之時局仁今日不同正未可以此例彼譬諸兄弟爭産終日相攻而納交於衙署胥差訟師痞棍以求爲巳之助而同攻其兄弟卽使計果得行竟足以制兄弟之死命而所爭之産全爲一人獨得試問其耗費者幾何恐所得有不償所失者矣而又將不理於衆口不齒於人類其固值得焉否乎巨文一島爲亞洲境内之地則各人分授之産也英人前以與俄爭阿富汗一事恐有兵端先爲扼吭之舉設防於巨文島是外人借我之産固可暫而不可久者也然而高麗弱小素無政令安能向英人索還是猶弱弟之産爲外人强借而久假不歸也中國與英相商使之歸還於我則是爲兄弟索債於外人情理之常也爲日本者苟念同洲之誼持全局以籌且將相助中國爲高麗索還此島方不愧爲友于之道否則中國旣經議有成說將次可以歸還則日人方將歡欣鼓舞爲高麗賀且爲中國慶並以自慶乃計不出此而反益深忌嫉是豈别具肺腸哉夫英國前有一議謂巨文一島可以交還但須中國自爲守禦則可不得使外人參預其間此言也初非英人要挾之詞蓋深知中國之於高麗實有保護之誠非若日人之以保護爲名以攘竊爲實也巨文一島旣爲高麗之地則自當還之高麗聽高麗收管而巳中國自爲保護一說豈非索足抑知英人之意有深焉者矣還之高麗高麗未必能守則遲之又　必將爲他人所據據之者非俄國卽日本耳果爲俄國所據則英人前此扼吭之謀全歸無用然猶曰强敵壓境無　爲力尚可委之於時數若爲日人所據則與歐洲大局全然無關而從此中日之釁必成俄人乃安坐而享漁人之利計不如交之中國庶幾中國顧全大局必有所以善處之道不啓日人侵奪之謀此島旣安卽高麗亦安而歐亞大局亦可以暫安此皆英人之深謀也乃中國尚未將此島收回尚無如何布置消息而日人巳皇然躁動以爲是大有利於中國而大有害於日本若惟恐中國一戍此島必將乘機以攻日本從此日本邊境無高枕安臥之一日因而遣員履勘調兵分防此其所見者爲何如耶且吾以爲日人之躁動未必專爲巨文島之事也日人旣有輕侮中國全昧夫同室相救之理則其隂謀詭計何所不至長崎一案至今停訊尚未聞以後作何處置明文忽言當由東京辦理忽云當由總理衙門辦理而如何辦法則絶未聞知安知此等舉動非日人緩兵之計一面延緩時日一面暗暗布置而兵行將出不能掩人耳目於是故借巨文島一事以爲言而醉翁之意固不在酒也吾則以爲中國若止爲收回巨文島計則雖一面須防俄一面須防日然其症尚緩若爲長崎一事則此時兵備不可不預爲整頓盖彼名雖履勘各島分撥防兵安知其不爲蹈瑕抵隙待時而動使我倉猝不及防備以逞其私志此則所當地未雨繆者也近來中國海軍初創南北洋水師皆漸著成效老成謀國之士頗不乏人必不若日本政府之無人當必有早爲預備者固不待妄叅末議特以鄙見所及有不敢嘿爾息者盖日本不足笑而中國乃深可慮也耳 
[本館接奉電音]  
　　昨午後接到在京訪事人來電有本月初二日諭旨三道敬謹譯登○十二月初二日奉旨劉恩溥補授工科掌印給事中欽此同日奉旨鄭嵩齡着掌河南道事務欽此同日奉上諭御史慶祥奏宗人府空室處請仿照刑部提牢之例派員專司稽查期滿予以優獎等語着宗人府會同刑部歸入貴賢前摺一併妥議具 
 
 

Page 2

 
 
奏欽此 
[東報照譯]  
　　西歴十二月廿一日東洋報紙載昨日日本駐紥中國北京欽差鹽田三郎有暗號電信直達外務省通知在京各大臣後並許傳達本國出差大員其文甚長大略謂長崎一案中日朝廷須共商議云○又云廿二日午後東京特發電報云前次來崎之外務局長鳩山君入京復命後日廷又命來崎所爲何事電音簡而未詳惟聞鳩山君巳於二十日乘公司船横濵丸來崎廿五日可到此次仍爲中國水手事件而來至時須與中國委員再行商辦云○又云中日交涉之事傳說不一近得一信謂中國所派徐孫麒星使日本所派外務大臣井上君屢往英國欽差公舘訪問此事或由英欽差從中裁决俾兩國能免齟齬亦未可知故回京委員等尚居以待信云 
[貢木改章]  
　　江南每年例貢木植一次亂後歴辦在案上届係九年例貢委李大令就湘中采辦迄今三年纔得運京交納而部咨又催十年貢木矣向章該員于臘月由藩署詳請制府委定次年正二月領銀起程或江西或湖南委員先在江甯藩庫中領銀一萬兩趲詣采辦之處開設官局再就該省之督銷局内撥對銀一萬兩俟木至金陵後加發運京水脚銀五千兩或由采辦之員轉運或另委員接運均聽其使本年應委采辦之年曾九帥以三年一次未免緩不及事擬改章將銀解至天津再由天津選購合用之料庶價廉而期速此事想與方伯議准是否必見明文矣 
[邗上官塲瑣錄]  
　　十一月二十四日謝鹺尉詒榖委淮北聽差二十五日河運總辦潘太守學祖到揚通判裕司馬恒由京解餉回江西陳遊戎有明解餉來二十六日分發大使彭家騏禀到杜鹺尉澤堂委解南京餉是晚有某邑軍犯五名押解過境就縣臣寄宿一宵翌辰仍由原差起解上駛 
[厦門洋藥近聞]  
　　厦門洋藥局自歸粤商包辦以來因走私日多捐稅日絀巳有岌岌可危之勢於是舊局商董又命司事陳某赴省禀訐以粤商資本不足押櫃之銀二萬兩巳經扣竣恐以後無力呈繳舊董擬再加箱額認繳包辦未識大憲如何批示說者謂洋藥厘稅新董舊董彼此爭欲承充視爲利藪然辦理得法者未之前聞在大憲統籌全局必當設法整頓以裕國課也 
[鷺島雜誌]  
　　厦門自上月十三日火患後貧户之無屋棲止者實屬不少奎樂峯觀察惻然憫之特命練長地保確切訪查捐廉資助以觀察之好行其德方之白傅長裘杜陵廣厦亦復何以過之小民受賜者其將若何感戴耶○大担山孤懸海中與之罘崆峒等島相似去歲在山麓起造洋樓開築花圃奇葩異草芬芳襲人水鳥風帆烟波入畫游屐至此幾疑海上仙山近在咫尺西國領事官及富紳都以此爲避暑之地日前土木告成提憲及道廳等官爲製匾額懸挂以示中外同樂之意而旅厦各西商又集貲置備十五頣之小輪船一艘以便乘坐往來此船巳由香港來夏泊於洋關碼頭○伏波輪船由基隆載煤屑來厦以備厦門港外築礮臺之用該船出貨貨卽擬裝運磚瓦前往澎湖起造營房又聞長勝官輪亦擬載運磚瓦赴澎云○某西人在鼓浪嶼開築馬路致將墳墓毁壞一節經華官照會西官核辦兹聞某西人願繳罰欵修復被毁各墓並交出泥水匠聽官懲辦所佔基地照舊讓還論者謂華官之據理相爭西官之秉公辦事均有足多者○近日每有妙手空空兒在各家屋頂將瓦挖開鈎取衣物等件居人蝶夢方濃多不及覺及曉起索衣則巳不翼而飛此真令人防不勝防矣 
[袁江官報]  
　　委署清河縣典史朱鳳山少尉於上月初二日接印委署山東德州衛守備楊永裕於初七日赴漕轅叩謝飭知委署山東濟甯衛守備郝鋆於初七日赴漕轅叩謝飭知新選湖北黄州衛守備陳廣才於初八日由京來浦領札赴任山西候補府陳雨人觀察澤霖於初八日由楚籍過浦赴都委署安徽建陽衛守備王殿鰲於初十日赴漕轅叩謝飭知 
[新娘逃逸]  
　　甯波鄉人子某　家頗小康因獨處無歡謀聘妻以主中饋適有以撮合山自任者言城中某姓女孑然一身旣無父母又鮮兄弟依其族叔家長成故不具妝奩諸事概可從省惟聘禮須得百金蓋以此卜夫家之貧富也他日于歸仍可原璧歸趙某欣然從之吉期巳届迎娶過門合卺之後賀客各散某以連日張羅喜事精神因憊洞房花燭一睡如泥翌日晨起不見新娘所在細視門户未啓惟房中窗開一扇知其踰之而出也隨尋媒妁亦杳不知其所之始知媒與新娘實串通圖騙者也以百金而得一夕歡大不值得 
[以身代夫]  
　　新授壽春鎮鎮臺韓藎之總戎之德配誥封一品何夫人前以九月間總戎政體違和病勢頗重夫人朝夕侍湯藥衣不解帶者浹旬繼而疾益甚夫人禱於神前請以身代疏中有上有老親身任國事一身關係甚重願以巳代死乞延夫算等語一再禱求一日夫人忽示疾未及一晝夜遽爾仙逝而總戎遂日有起色馴至霍然蓋夫人之誠鬼神鑒之矣荆州田嵩岳大令均輓之以聯語極雄健爰附錄之爲親闈留孝子爲君國留重臣呼籲有靈一片丹誠開金石於彝倫見至情於禮經見變格從容不迫千秋青史溢芬芳 
[越事瑣紀]  
　　香港報稱昨有友人以信函見惠乃自越南海防郵至者也據言十一月初旬鄧鐵香欽使由欽州蒞止海防與法領事會晤酌議分界事宜旋卽啓行計厥程期巳將半月想必一路福星遥臨邊圉矣信内又云越南白浪尾灣有天后廟搏土爲人珠旒繡服鄉人崇祀弗敢懈衰上月初五日有法兵一隊擁進廟中毁像擲衣揚揚而去蓋法人崇奉天主教每鄙厭神廟也迨至晚間各兵大呼腹痛輾轉牀第因而斃命者四人翌日有饒豐干之舌者教以祈禱謝罪法兵信之病遂瘳又言越南長山地方界連中國自歸版圖後時多苛政居民多薙髮改作華裝並歸中國圖籍者法人偵知怒其有異心也運砲數尊然屠各村詎礮方初燃猝行爆炸法兵死者十餘人事遂寢其炸死各屍或檢運海防俾正邱首亦可見法人之力服人矣語有之多行不義必自斃法人奈何弗警 
[不是梟匪]  
　　統領撫標親兵水師營龍軍門自接統以來操練巡緝實力實心所有各哨舢板輪流查拏梟匪兹于江浙交界處拿獲匪徒三名于初一日由該哨官押解來省謂此三人者爲前統領焦游戎于平望等處所獲之梟匪係是同黨軍門以爲旣屬黨夥知其名必識其面遂移請蘇州府魁太守將從前監禁之各犯與現獲之犯互相識認而彼此均不相識嗣訊得現所獲者係該處居民並非梟匪令取的實保人暫准釋放人皆頌軍門之明察不以一面之詞置人于死地也 
[漕務近聞]  
　　長洲元和兩縣于上月廿一日設櫃徵收本年冬漕折色之後復于本月初四日開倉啓徵冬漕本色米石惟今年折價每石二千六百文外加公費脚費合計三千六百五十二文現巿米價每石二元二角左右約合錢二千三百文加以公費脚費較之折色定價每石較短錢三百文故各業户皆樂於完納本色無不採辦好米踴躍輸將聞刻下倉厫之内巳堆積如山矣 
[氣毬洩氣]  
　　昨日爲西人徐思國試演氣毬之期届時觀者人山人海有乘馬車者有坐東洋車者亦有聯袂偕行者約計跑馬廳正樓上下以及側廂樓上樓下外而馬路中及跑馬圈内外紅男緑女白叟黄童不下萬餘人本云下午三點鐘演放乃兩點三刻許卽行試放行至中途巳遥見空中氣毬飄蕩隨風而南旣至則又不見但見跑馬場内有一大車載一巨鐵錨約重十餘礅又有繩長數十丈貯於兩筐盖以一端繫於錨上以一端繫於毬上恐凌風而上時不能復返則須以繩拽之使回也有見其放者云初放氣未加足高可三丈許少頃卽墜不能上升再放 
 
 

Page 3

 
 
亦如之該西人乃將繩截斷僅留丈餘俾得輕舉再上則慚吹而南幼孩等皆在下逐毬而行無何又墜則適　樹枝不知如何將毬擦楨以至洩氣不能再放該西人乃携毬　去此一役也滬上一隅無論寓公旅客店鋪居家莫不舉國若狂買票者　高坐跑馬廳上隱几以觀無票者皆簇擁挨擠或行或立咸欲一擴眼界乃有興而來旋敗興而返　可惜也有觀者偶語曰此舉本屬險事此次空毬並不附人該西人曾　明正再放時須御毬而上看客有高興者亦可附之以升惟望彼時氣須加足勿再使一升卽墜以至如聊齋所云學勞山道士之法者額墳起如巨卵也斯善矣又一人曰不然明年人將附拯以升倘鑒于今日之事而加足其氣則翩锛遐舉雖有繩繫定恐成斷綫風筝則附球之人無異於淮南之雞犬白日飛昇豈不可慮不如升之不高則跌亦不重也余聞其語曰是皆有理遂一并錄之 
[善堂落成]  
　　滬北仁濟善堂向設在格致書院之左偏蓋巳六年矣堂中各董事以賃屋而居不特湫隘囂塵且恐無以垂久遠爰多方勸募于堂之南購得曠地五畝餘經營締造今年冬始竣工料實工堅規模宏敞擇吉於十一月二十七日奉文武帝君吕祖像遷人是日適值冬至節江海關道襲仰蘧觀察提右營陳鈺卿叅戎及和文武委於黎明詣萬壽宫行禮後卽紆道到堂拈查以慶落成堂中諸董事早具衣冠肅恭迎送官民一德同成善舉亦盛事也計是堂南北　樓廳共十　楹庖湢不計其最善者爲施粥廠每日約施粥米五石寒天風雪窮民得無枵腹之患者惟此堂是賴統　每年内施粥施衣施醫施藥施棺放生惜字設義塾講鄉約逐件妥立章程無遺無濫洵稱實惠及民惟一歲之中約湏經費二萬金堂中本無恒産惟賴各董事運廣長舌向各業各善士勸募似非經久之道須籌有常捐有初者方克有終竊思上海爲華洋商賈進出之孔道地大物博每年二萬金　捐或尚易爲力然堂中開銷未能一日　斷務須各發菩提心從速籌定乃得源源接濟俾貧病無依者咸得我所而各大憲與各董事創造之婆心亦庶幾不負爾 
[賣女宜究]  
　　蘇人祁巧生僑居滬城西門内以掮貨賈賣爲生年近不惑膝下尚虚前年春間曾撫傭婦李氏之女爲螟蛉年十三歲相安無事近因祁家計蕭條債臺層疉無從彌補於上月初託蟻媒某嫗將女賣與開花烟館之陳氏爲妓得洋一百六十餘元李氏微有所聞旋往祁處詢問女之蹤跡祁一味搪塞李氏亦無可如何及至本月初一日陳氏携女入城燒香適與李氏途遇李氏將陳氏及女攔至祁處理論祁知　敗旋邀某營弁向氏竭力調停並着陳氏添找身價洋若干村給該氏而該氏尚未應允也 
[親繕供詞]  
　　僞文敗露一事兩記前報前日莫邑尊復飭差帶李源鴻至案及上堂李肝氣忽發噤不能語邑尊飭差帶出惟着將此事實在情形並有無赴道領取薪水銀兩等情親繕供詞呈候核奪至次日李將供語錄就旋由原差代爲黏呈其供語略言制軍文札等件非職親自赴道投遞實自京都寄至道轅且信上有熊棠赴督轅舉薦字樣職與熊亦不相識實被歹人陷善職員於九月初七日突奉道憲傳喚到轅道憲言刻奉裕制軍來札飭派洋務差使等語職茫無頭緒不敢承命當卽辭謝而出越三日道憲卽委徐師爺到來改委探聽事務差使職遂於是月十二三等日赴道謝委未曾會晤故未領札亦無支領薪水銀兩之事此事實所不解惟憶前有蕭姓友人曾以謀差等事向職圖騙不成想被挾制云云未知邑尊如何發落也 
[英界公堂瑣案]  
　　昨禮拜一應輪英副領事到堂會判因英署副領事新舊交代之際仍未到堂所有捕房公事由蔡太守獨斷○某西人雇龍飛馬房之馬車至徐家匯遊玩被鄉人所蓄之犬咬馬蹄致馬驚躍西人跌下受傷隨向鄉人爭閙鄉人將馬扣留西人返報捕房由麥總巡捕頭派包探康阿順前往囑鄉人還馬不允昨經麥捕頭禀請蔡太守　值日差同該包探再往着該處地保令鄉人還馬了事否則查明地屬幾圖地保何人禀候移請上海縣查辦○包探顧阿六稱慶雲銀樓報失鐵箱内之金鐲等件值銀千兩往查並無外賊入内惟鎖匙由學徒費芝平經乎帶案請訊李惠洲稱在慶雲銀樓爲夥所存儲金師之鐵箱鎖匙向由學徒費芝平等二人經管同事皆可取匙開箱今忽失去金　由包探查得用匙開箱　竊的係熟人並非外賊今將失單呈請究追費芝平供寗波人年十九歲現在習業至鐵箱鎖匙　事人皆可取用不知如何失竊包探以我經管鎖匙懷疑致被傳案蔡太守得供之下以疑竊無憑飭將費芝平交李蕙洲帶去着查明實在情形禀候核辦失單存堂○捕送浦東小孩談弟弟到案由蔡太守飭將談交差看管巳列昨報昨據包探楊阿炳稱粤婦伍關氏專販孩童查得談弟弟在該氏家均帶至捕房該氏家尚有二三小孩據該氏言談弟弟是徐文元領到伊家欲賣未成其餘小孩皆是買來均有賣契爲將該氏及徐文元送案談弟弟供訴前因該氏供粤人丈夫爲木匠今有徐文元同談某領談弟弟到來欲賣未與論價卽由捕房帶夫及查來歴指交徐文元我前買小孩之　　由丈夫帶出小婦人不敢犯拐徐文元供由談弟弟之父及祖父向我言因貧苦欲託我賣孩領到該氏家現可尋交孩父蔡太守飭將該氏及徐文元與談弟弟分别管押飭徐文元將孩父交案一面諭該包探查明該氏家另有之小孩來歴并着該氏夫帶契投質再行覆訊○包探陳阿九稱安吉布莊夥陳叔泉報被裁縫吳景山竊去乾尖馬褂押洋十元當往吊贓據言巳被婦人持票并銀手釧二副銀洋二元抵贖去特將吳　案陳叔泉稱吳景山現在吳保林備之裁縫店爲夥據當鋪言婦人贖去或者卽係吳保林之妹吳景山供前在安吉衣莊做裁縫時莊夥囑我代當乾尖馬褂計洋十元其時洋票均交該夥不敢行竊現在吳保林處爲夥伊雖有妹不知當褂之事蔡太守飭將吳景山管押着該包探帶同吳保林之妹往該當鋪認明是否贖褂之人再行核奪○韓金和稱间用茅雙福爲夥被取洋六元九角及布疋等件避匿嗣由顧小梅報信指交卽交巡捕送案茅供因欠顧小梅之洋被逼不過取韓金和之銀洋以還顧供被茅欠洋二元半前日巳經照還不知其私取蔡太守判將茅押繳銀洋布胥顧小梅保釋○陵栢林稱前夜隣坊失慎被累失物　獲吳阿泉所持之銅油盞銅脚爐等件確是我之失贓交捕送案吳供粤人年二十一歲銅器在路拾來蔡太守飭將起案之贓給陸領去吳押候函送廣肇公所安揷○前有文汝童挑失陳姓之衣物交捕送英公堂轉送上海縣由莫邑尊弔贓且知文係哥老會中人押候重辦巳列前報昨據包探戴金寳稱文汝童案内尚有餘贓未齊前經向其昌當弔贓今又由朱長發持洋二元及錢到其昌當贖取衣服該當鋪卽將朱長發交捕爲特送案當票呈案朱長發供江西人實不知票係竊贓蔡太守飭將朱押候備文連銀錢當票一併送縣歸案訊究 
[法捕房瑣事]  
　　前報列法界景芳園女堂烟館一案除將女堂尢愛寳王陸氏責釋外其胡洪氏據供是店主而翁太守訪查該店實有開店之人名漆匠阿明是以飭包探務獲究辦旋經嚴頌眉查得阿明匿於英租界當卽禀明法捕頭知照英捕房於前日午後在老閘地方拘到阿明管押候訊○包探嚴頌眉于前日午後行過洋涇浜時適見有露天路攤正在呼盧喝雉當往拘到兩人餘被逸去賭具亦被搶過橋北遂將所拘兩人解進捕房管押○住居八仙橋之東洋車主某甲昨投捕房訴稱有車一輛租與某乙巳三日計租錢六百文祗收得一百五十文向伊索取被伊逞强將我頭皮打破爲此扭送法捕頭着將某乙管押 
[姓字正悮]  
　　昨報列送匾誌盛一節内有朱滋仁門下高弟金百川適自蘇城來句悮作朱姓合爲更正 
[勸省年資助賑說]  
　　竊以飽煖飢寒境如霄壤安樂災患隔若天淵江蘇一帶地方素稱沃壤近來五榖豐收人民悅豫未始非善感天心之明騐也而東直被災之區付之洪濤巨浪　無論巳而一線餘生紛紛待哺若非有以區畫之保護之亦復同歸於盡如之何其忍斯民飢而 
 
 

Page 4

 
 
死也除各省善男信女慨發仁慈外另設良方頻甦涸轍無處不可仿照而行長至而後轉眼新年大家小户一切浮費難於枚舉奉勸富貴豪華大商巨賈所有各項年例　用十千减以七折其餘三成助賑惠而不費克巳利人較之尋常布施其功德正未可量也由此類推至百至千　過節飲食而免浮華卽以活無數生靈人亦何憚而不爲哉所云節省年資不過一時善舉其餘尚有費不必費之處惟在樂善者自爲裁奪可耳如愚氏謹啓 
[福州籌賑公所移設宫巷啓]  
敬啓者前因閩省水災公議在安民里福善社中設立籌賑公所刊印捐册四出勸籌荷沐遠近仁人普發慈悲募捐助賑現因賑務紛繁辦事人衆安民里福善社中房宇迫狹巳將籌賑公所移寓南街宫巷内彭宅辦事今後凡有遠近善士寄來賑欵及一切信件請交宫巷内彭宅籌賑公所中庶不致悮特此佈聞伏希仁鑒[  同人拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出洋須知]  
　　華人之往新金山也月益而歲繁彼都人士懼其來之衆也遂設新例以限制之兹聞港督接有該處咨文内開新例十有八欵爰登錄之俾有志遠行者知一趨向焉一第一欵釋此例内所有稱名之義所稱華人者乃係中國之民或中國所屬地方之人或附中國海内之海島之人與其父母非西人者又無論何處之人如父母係華人者卽爲中華之人所稱船者卽係各項走海之船所稱船主者卽係管理船上事務之人引水不在此例第二欵倘有船自外埠運載華人到　省各口者其船主在稅務司署未曾報貨領取准單之先須卽將華客名姓原籍年歲長居在何處　何日搭船作何生理開　呈報稅務司或總理納稅官查騐如違罰欵不逾二百磅第三欵凡船到此省各口其運載華客之　按照　數爲定每五十墩准載華人一名至計船墩數之法係英船者則以其册紙爲憑若非英船則用一千八百五十四年商船則例所定計墩數之量法以定墩數倘有多帶華客人船披官查出其船東船主及雇船商人多載客人按每人罰欵不逾一百磅第四欵凡船到此省各口其船主在稅關未報貨之先必須代華客按每名將英銀十磅呈繳稅務司或總理納稅官其銀撥作何用下文詳列倘未將此項銀呈繳而先報貨者報貨一事　爲罷論倘有船主未將此項銀呈繳或呈繳之先並未禀呈華客名單或在此省各口等處將華人放行或令其上岸或逃走則該船主按放行華客例每名罰銀不逾五十磅船亦入官按照犯稅關章程一體辦理除罰欵之外仍須呈繳上岸丁銀每名十磅第五欵凡有華人俟此則例頒行後不乘船來省乃從陸路而來者必須自巳將銀十磅由界限内或合宜之處管理納丁銀之衙書呈繳或别人代繳亦可第六欵凡管理納丁銀之委員遇有華人呈繳丁銀卽須發給巳繳銀執照一張以便持照爲憑該華人及代納丁銀之人不論何時何處卽可將該執照用爲完納丁銀憑據第七欵凡完納之丁銀及犯例之罰欵與違例充公船隻等物變價銀兩如本文未經指明何用則歸庫務司署存貯以備該省經費第八欵凡華人有未自行呈繳丁銀十磅或别人亦未代繳而擅自　界者或試進其界而未進者一經查出除繳丁銀之外另罰銀不逾二十磅倘不照數備繳卽扭赴該地　紳士二位會訊卽可判定監禁十二個月俟繳銀後始釋放第九欵凡有人凡犯此例解到紳士處審訊均聽該紳士酌量定明是否華人第十欵凡華人在此省長居有願暫行出外者可赴庫務司將憑據呈騐如在此例未定之先果係在此省居住之民　領執照一張准其於該照註明限内免按此則例辦理其一切丁銀等項均無庸完納第十一欵凡華人到此省將入英籍之憑據呈庫務司或總理納稅官或奉派委員查騐明確則不按此例辦理至該憑據之格式如領有大英國所屬地方之總督或在他國駐劄之英領事官所發給執照卽係此欵所言之憑據第十二欵凡有華官　　帶有國書或欽差大臣派往此省查辦事件卽按照一千八百八十四年招工報册則例所招來之工人皆不按此例辦理第十三欵凡有華人在船充當水手而來此省各口者而船主因事令其上岸則免其完納丁銀稅餉如係巳辭退之水手濳行上岸均照例繳納丁銀等項第十四欵倘此則例所定數欵間有未盡其詳之處則總督同議政局隨時加續章程以歸周密第十五欵倘有控告干犯此例者所控之詞聽被告回駁并呈　否免納稅項之憑據原告呈詞及票内與堂判等不須將有無免稅之處聲叙第十六欵倘總理納稅官或札委副稅司疑有船主干犯此例或未呈繳　罰之欵卽可飭令巡丁或差役將其船或就地或在該官指明之處扣留該奉派扣留之巡丁人等卽可按照官定稅關扣留船貨之例禀請該地方官飭差帮同辦理如該船主　覔保人二名情願具結將罰欵照數吾繳卽將該船放行若該船主推諉不繳官所定罰欵等項該奉派之巡丁差役人等卽可按照違背稅例充公之船一體辦理其船入官變賣之後所得之價須呈庫務司署以歸此省經費除將船主應罰之欵及扣留控告等費扣除外所除若干貯待該船東領回第十七欵凡有由他船駁載華人駛到此省各口等處均以由外埠蓮載華人到此省之船爲斷則照此例辦理所駁載之華人亦均以外埠所來之華人爲斷第十八欵凡有違背此例所該罰款等項均係按照不能上控案件則例由稅官或奉派之委員在紳士處控告此等紳士不得少過二位 
[四十九峯散人記]  
　　且自官禮有游手之征聖經著閒居之戒一時人各思有業矣故不讀也則耕不耕也則讀不讀且耕也則採於山釣於水亦未始非畸逸之所爲而無如淺焉者之不堪訐也余也　跡巿廛妄希風雅世居麟里代出雅人故有所　四十九峯居士者吾之族叔也復有所謂四十九峯樵子者吾之從兄也吾旣不能涉獵子史博覽古今性又近于囂志更役於外每因事蓄多艱角勝利場故雲　成　幾於莫治不重可恨哉况余於四十九峯生於其間長於其間聚族而居其間豈余於其間獨無從位置耶余每當返里時挈伴而上務登其顛顛有神禹官旣毁而復樓臺池榭相傳如初登樓而觀見有奇石老松肖怪龍虎如盤踞焉於洞壑間東焉有圌之大江南北隅又有雲陽之練湖山色水光盡收於一望中方之楚王强台之樂當不是過卽余今客海上亦未嘗從事於宗少文而不　忘耳余因思不能士賢旣有愧於竹林不能樵句更難續乎春草徒工榷算匪我思存小憇　園自知無福晴窓有暇嘗書一卷黄庭月夜無聊曾詠兩章赤壁余將何以處余乎亦曰四十九峯中一散人也而巳雖然余爲散人果類夫游閒若輩也當有愧於斯山之靈[  十九峯散人殷寳龢紀平甫自記]  
[福州籌賑公所十一月份收捐銜數清單]  
　　新加坡暹總領事陳方伯金鐘洋銀一千三百元兩廣督部堂張番銀二百兩陳筱希觀察經　紋銀二百兩劉子忱太守經　番銀八兩林訪西觀察經募　銀七十兩陳諒山王芝友洪經募番一百元劉悅岩劉賓笙共番九十四元無有氏規銀五十兩雙桂軒番六十元龍驤輪船經募沈有恆番五兩四錢五分梁　棟番三兩姜國俊黄雨亭陳萱浦各　一兩五錢錢永寳　一兩二錢五分王清覲姚步雲各番九錢旺元霖番　錢蕭紹東韓近水各番七錢陳懷金林木同鐘鹿開吳錦章葉美添黄喧耀林年各番六錢李九銀梁益銀鄭成寶鐘連金李國寳鄭棟鑾黄貴鄭慶陳松林羅任開各番五錢林景春任虞廷郭泰高良玉吳梨利江德才林寳新姜章國鄒西梅高連升各番四錢林樹槐王春芳鄭合德陳長泰陳山雲盧富郭啓敬王德甫吳鴻英林澤林治林才發各番三錢以上龍驤輪船共洋三十五兩合英番五十元安瀾會舘公捐四十千文藿　書屋楊番二十元螺江陳二十　吳集贈棺移賑番一十元怡怡堂林一十千文趙壽臣八千文趙篤軒趙蔭堂林香蓀各四千文恆益號二千文德泰號仁泰號泰安號石倉曹啓元號恆盛號各一千文林寶豐公盛號建興號各八百文 
 
 
