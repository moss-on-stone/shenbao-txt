# 1913 - 199 - 4914517

 

Page 1

 
 
   
 
 

Page 2

 
 
時評 
[蒙藏軍情（無名）]  
　　庫蒙先叛而藏人繼之然藏地先蒙而用兵始則報敗而繼則稱勝勝藏之報方至而蒙俄之約忽傳是時中國之人均注蒙而忽藏迨後蒙藏勾結藏戰不利而蒙無舉動於是注藏而忽蒙又後蒙屢内犯佔城掠物於是用兵於蒙 
當我用兵於蒙也勝藏之音屢至而被敗於蒙之根亦屢至於是中國之人又注蒙而忽藏於藏則有停戰議和之命於蒙乃有與俄議約之聲 
俄約無結結論者方在歎息以爲蒙禍必甚於藏藏事自謂大定派宣撫使命尹司令班師尹乃舗張揚烈凱旋成都方在成都以交讓之法交爭都督也不謂攻蒙之軍各地均報捷音方大行賞而藏人忽又告叛且前所傳征藏兵之大勝及鄉城之克復者均屬虚言而各軍且正敗退打箭爐去也是藏事甚危也然則今日之所謂攻蒙而報勝者得非尹司令之類歟是蒙事更可危矣 
命令 
　　七月六日臨時大總統命令任命張鳳爲河南民政長此令 
任命蔣雁行爲江淮檢察使此令 
任命陳威代理中國銀行總裁吳乃深代理中國銀行副總裁此令 
任命崇廷獻兼署山西財政司長此令 
任命袁永廉署山西國稅廳籌備處處長此令 
據山西都督閻錫山呈報晉軍剿匪獲勝情形並將出力各員擇尤請獎等語此次晉軍赴援後套一帶先後勦平台梁大奈太等處蒙匪現又攻克蘇白爾蓋昭廟並分援白靈節節獲勝擒斬甚衆奪獲砲械馬匹多件該將領等赴機迅速力掃匪氛深堪嘉尚除團長趙守鈺授爲陸軍工兵上校外旅長劉廷森應加陸軍中將銜團長張培梅應加陸軍少將銜其餘在事出力及陣亡官兵並由該都督分别查明呈請獎卹用昭激勸此令 
陸軍總長段祺瑞呈請授趙守鈺爲陸軍工兵上校應照准此令 
陸軍總長段祺瑞呈請任命舒榮衛爲四川都督府軍務課課長鍾志鴻爲四川都督府軍需課課長王作沛爲四川都督府軍法課課長鄒貞爲四川都督府軍醫課課長應照准此令 
代理國務總理段祺瑞呈稱據安徽都督兼署民政長柏文蔚轉呈秘書陳仲洪汝闓趙宋卿呈請辭職陳仲洪汝閱趙宋卿均准免本官此令 
代理國務總理段祺瑞呈稱據安徽都督兼署民政長柏文蔚轉呈總務處秘書長朱世杰呈請辭職朱世杰准免本官些令 
代理國務總理段祺瑞呈稱據署湖北民政長夏壽康轉呈秘書陶壎呈請辭職陶壎准免本官此令 
專電 
　　北京電中央一月至六月預算案昨日由衆議院審查委員長李國珍報告（一）時期全過不能倒議（二）收支相差至萬二千七百七十五萬餘元政府無塡補策議會不能代負責任故應退還政府另促交六月以前决算七月至來年六月預算云云大多數贊成遂將預算案退還 
北京電政友會現另有一部人反對彈劾謂將陷國家於無政府之狀况此派約共四十餘人該案益難通過 
北京電今日上午開憲法起草委員談話會國民黨多數忽主張須赴北京以外名勝之地議之共和進步皆反對劉崇佑力駁喧閙無結果惟决定以王家襄夏同龢張耀曾爲規則起草員及到會須三分之二表决須過半數政友派委員大致附國民黨 
北京電現時參議院中作往往不足法定足時亦僅多十人二十人若忽少三十人到會則參議院只好關門 
南昌電李前督受贐八萬元電告賀國昌擬將四萬在滬籌辦章贛大學四萬分給隨從赴皖卾贛勤勞人員往東就學費 
南昌電議會議决官吏不得兼任敎員案現敎育司碍難照辦呈請民政長咨會覆議謂舊官吏每週得兼六小時敎授云云 
南京電敎育部來咨兩江法政校址籌備國立南京大學兩江師範校址籌備國立第二高等師範業經省長飭敎育司實行籌備以速進行 
南京電駐徐衛戍團業經程都督撥歸第三師管轄已改編爲第十一團 
南京電應省長來電准日内回甯 
南京電新任皖督孫多森昨日赴皖履新 
南京電此問各學校定於本月十日一律放假 
特約路透電 
成都電孫軍統行抵距鄉城二十里之龍興灣（譯音）因乏軍火爲藏人擊退劉軍統率兵千名同時攻擊鄉城上中部藏人焚燬鴉礱江之橋梁華軍欲圖渡河溺斃者約百人被逼而退朱軍統另由他路進攻遇伏死傷兵士約二百人故亦退下藏人於出戰之前知巳四面被圍乃焚其廬舍殺其妻子以免落於敵人之手聞六月十九日克復鄉城之電乃尹昌衡拍發其參謀勸阻未遂尹於當時曾接孫軍統電謂大軍已距鄉城二十里惟餉銀軍火均將告竭請速接濟尹竟毫不注意卽携金銀各五萬兩遄回成都聞尹曾揑造其參謀及藏邊各員之名發電報告克復鄉城請舉尹爲四川都督各軍現皆向打箭爐退走各軍統宣稱彼等均不知尹已回省亦未拍發鄉城克復電報 
成都電聞長吉（譯音）爲藏人所攻且遭焚燬華員聞北部警耗卽逃至打箭爐 
成都電胡都督仍率衛隊三百名庽北門外某巨刹堅不肯回署尹昌衡派員駐紥北門外某山防胡私走胡願繳出印信及於赴京前以財政事務詳告尹知 
成都電昨日有人在鐵路局開會要求胡都督陳明以印信交與尹昌衡之理由並言胡如私走則將以處置趙爾豐之手段處置之省議會議員已擬定致京電文請任尹爲都督簽名者八十人今日復有人開會討論此事 
北京電據華字報載稱俄蒙軍事條約中規定蒙古如與他國開戰則以軍務全權授與俄國聘俄員某氏爲參謀總長蒙人因乏軍務閱歷對於一切行軍計畫均不干涉 
横濱電英總領事郝爾君夫人因病逝世貴陽電貴定縣人戴戡巳任爲貴州民政長省議會因戴資望尚淺巳提議反對並復提議反對警吏妄殺人民不法舉動 
貴陽電紙幣每元仍僅作價三角八分 
貴陽電各處多已栽秧秋收必佳 
譯電 
　　意京電一千九百十二年至一千九百十三年意大利之豫算案赢餘九千八百萬里爾（意幣名）其數之巨爲歷來所未有特里波里戰費二萬零八百萬里爾乃以豫算案内尋常入項抵付 
柏林電意奥兩國外務部大臣巳定期在司巴相會 
茄漢萊斯堡電南斐洲蘭特地方有女子多人手携紅旗率領亂民焚燒公園火車站及某報館並佔據巾政局屋旋爲軍隊驅散城中鎗聲時起時止受傷者三十人巳舁入醫院各礦亦有不靖消息土人賦閑者共有二十萬人鐵路　車均己停開 
布京電布軍至昨日正午（三日）巳擄獲塞軍八千人大砲八尊據半官消息布軍已將攻擊愛格里派蘭卡之塞軍擊退俘敵二百人 
塞京電布國在奥國定造之法郎二百萬枚巳在塞京扣留 
奥京電據奥國里區帕斯特報載稱哇佛西帕里高原一役戰線延十基洛密逹之遙歷十一小時之久布軍卒獲大勝蓋因援軍及時馳抵側擊希軍希軍乃不支而退 
要聞一 
[德國對華政策之活動（續）]  
　　（北京特約訪員一葉子） 
當時郵傳部以粤漢川漢線之問題囂然而起山東方面不遑顧及德國雖注全力於膠濟鐵路工事預期極望其速然實地經營之成績不能如願覺努力於銳意運用之苦心甚非易易因是德國本國之論者有攻經營膠州灣之無成績甚至有倡應以租借地還之中國者以如此情况德國在山東經營之方針不無傾於消極的之勢焉 
德國本國之持議旣如斯而在山東人因欲收回利權之結果排斥之熱又極熾中國與德國皆恐不免於經營之前途有所障礙遷延旣久歲月推移膠沂鐵路之布設期限又經過矣山東人民以此機不可尖乃直與交涉而收回其敷設權而德人之雄心爲之一挫 
雖然德國提出自沂州逹於津浦路連絡線之條件又約定中國之領有膠沂線敷設權自一千九百十五年一月一日爲止於此期間内不爲敷設則其敷設權更須復歸於德國且沿線礦物開採權依然在德人之掌中嗣後郵傳部主張自濰縣方面南下沂州之物貨輸運有迂回之不便故變更其起點爲高密以是膠沂線改名爲高沂線因革命之故未及敷設而遷延以至於今 
前淸時代之礦務山東之礦務在前淸時代如上述在德國有倡膠州灣之還付論者其時德人在山東所經營之礦務亦有收支不相抵之虞而無接續前進之勇氣因是以與五礦公司交涉卒以三十四萬兩之代價自德商之手而收回五礦 
雖然中國各省礦物之豐饒者以山西爲第一山東次之德人雖賣却其收支不相抵者然非絶望於山東之礦務其有利之礦産依然在德人及德華合辦之下而開採也 
德國之工業家恒稱德國人民將來在膠州創辦工商業應需要之煤鐵及其餘之礦物數年開掘不盡德人最近所倡道者擬在膠州灣建一東洋唯一之最大鐵工塲此等計畫旣變爲事實而竟進行焉亦未可知 
德國之决心據上述則德國對華大有野心實不可諱者也蓋以膠州灣爲軍事與事之兩大策源常欲始於山東跨直隷山西河南江蘇而大試其飛躍然自革命以後各國就種種方面而活動獨德人絶無所動而隠忍以至於今者祇因時機之未到而已德政府頗與北京政府表示好意且洩當先各國承認民國之意靜以待時今則其機巳熟矣 
自德州至正定之綫及自兗州經濟寗至河南之線民國得以自營之期限僅僅有二年而已卽自沂州連絡津浦線之敷設權由山東收回之者再經過二年亦應復歸於德人之敷設權内也 
德國在膠州灣之設備旣投一億餘萬元膠濟鐵路與津浦鐵路亦出一億除萬元其沿線礦務則投數百萬今也列國向於中國各自要求利權民國政府之現勢將次第以蒙古許俄國以西藏片馬許英國以延長安南鐵路與其沿線之礦産以許法國德國於此業有不甘落於人後之决心縱無駐德代表顔惠慶之電報終必以同一之方針而活動可斷言也德國旣在内閣令議協議對華發展策前數日江蘇都督程德全報告政府謂德人在江蘇海州附近測量雞心灘鷹遊山竹島等處其心不可測宜與駐京公使嚴重交涉云云該處之測量屬於何意雖不可知然爲德國内閣會議之對華政策開始活動當可推知也 
德功國旣開端活動則德皇之意思宜先探悉當光緒二十四年德皇之弟亨理派遣於遠東當時勅詔之意義不可不察也 
皇弟亨理親王任爲極束巡洋艦隊司令長官將出發於德國皇帝餞之於（幾耳）港向親王降告别之勅語曰在朕君臨之地及與朕有關係之地之商民不論爲德人與外國人皆知之德國之正使親執帝國鴛章之盾儼然樹於地上抑何爲也欲願朕保證者則與之而已 
又爲我同胞者不問其爲僧侣爲商賈不問其上下貴賤皆確信之德國遣派帝國艦隊以備要海亦因此願保護者圖其進行也 
吁我皇弟有輕侮我權利者汝其揮鐵拳以痛懲之 
以上之勅語卽彼二牧師被殺於山東兗州藉之以領占膠州因强取山東之鐵路敷設礦物開採及幾多之賠償金而激厲其弟之嚴令也據此以觀山東之運命不其危哉 
[葡萄牙之二次革命（游歐客）]  
葡自共和成立至今秩序未復海陸軍人驕縱而持極端之民權論及社會主義者時復勾結軍人起與政府爲難日前葡京里士本之亂圖爲二次革命實較去歲阿波脫尤爲危險先是葡京各報閧傳革黨將於四月二十六七兩日舉事海陸軍皆附和之政府防制極嚴歷次捕獲嫌疑者甚多二十七日凌晨果有革黨百數十人而里馬地亞士中佐爲首往誑工程營兵謂有王黨作亂請其出隊同爲共和努力工程營謝絶之謂無政府命令不敢輕動革黨無法乃開手鎗擲炸彈以事迫脅卒爲工程營所擊退革黨見事大敗各奔赴共和急進黨本部携取軍械狂呼於巿共和急進黨萬歲之聲不絶然居民多不出助軍隊亦無接應城内警察大集途中逮捕多人並捕里馬地亞士中佐午後三時防營前後時有炸彈爆裂且有手鎗之聲政府設備在前軍心不爲搖奪亂事頃刻平定當緊急時沙加卜海哀爾軍艦忽向岸開三炮 
 
 

Page 3

 
 
　　　呼共和急進黨萬歲事後調查乃兩水手所爲艦中共捕七人餘兵不許登岸各營兵士亦均不許出營葡京第五聯隊早調往聖逹痕而另以聖遠痕之聯隊來守葡京故革黨措手不及海陸無從響應論者益稱政府之能警兵搜查共和急進黨本部發見軍械甚多並獲炸彈一百八十餘枚及革黨之暗號標記遂將該黨解散房屋封閉所有各地共和急進黨之機關報以及王黨社會黨之機關報全行禁止不許出版主筆或捕或逃去葡京相近之岡卜里德鐵路搜得軍械彈藥拿捕工人甚多據聞共和急進黨之政綱略與社會黨相近多係激烈分子與現政府處於反對此次暴動目的純爲政治問題擬將現政府推倒重行改組上下兩院實行地方分權制度黨魁爲格士迭斯大將爲首剏共和有功之人其附從者均共和急進黨及社會黨就中不得意之海陸軍官不少皆於共和之役頗出大力宜膺上賞者也如昻德哈特中佐里馬地亞士中佐畢茫迭爾中尉聖多士中一尉地里斯中尉皆爲有名人物而海軍中如昻德海亞中佐柏罕哈大尉亦均負有重望現均捕入獄中格士迭斯大將亦已拿捕入獄政府主張嚴辦内閣總理哥斯逹布告上下兩院略謂政府早知革黨之組織於其野心及其擾亂之方法亦均澈悉底藴惟以該黨貪狠狡詐口是心非方以假面誘惑社會非俟其罪狀昭著其反於共和及愛國之本意爲國人所共棄然後繩之以法則輿論或指摘政府爲過初意尚謂該黨必有光明磊落之舉動以與政府决戰固不料其脆薄至是毫無勇敢丈夫之氣僅以鬼鹹伎倆煽惑誑騙夜行畫伏乘人不備政府但用警察之力該黨卽巳聞風潰散葡之海陸軍官均爲政府後盾其爲該黨誘脅者政府視爲早失其軍人之資格當與平常囚犯一律看待政府現巳决計當用嚴刑峻罰以處亂黨倘上下兩院贊成此種辦法則政府可保將亂黨之根株一齊剗盡不使再滋蔓以毒我人民也嗣下院以八十六票之多數贊成政府嚴辦上院亦以三十九票之多數贊成政府嚴辦全葡大事搜索逮捕之人更多計有軍官四十八人共和急進賞員一百餘人均用軍艦載往非洲屬地永遠流竄或俟到屬地後鎗斃之當審判時革黨均稱彼係保障共和實爲人民利益起見起而與專制政府反對並無私意云云政府則謂革黨實與王黨勾通一氣但爲金錢位置不恤破壞秩序實屬罪不容死云云然在各國輿論以及葡之人民則均不直革黨政府更爲强硬惟就苐黨所擬新内閣之組織推測似與王黨實無關係其内閣總理一席乃推上院議員社會黨領袖馬格拉麥里馬而以馬里約蒙迭荷爲内部洛美林佛海逹爲法部加哈塞逹中佐爲財政部格士迭斯大將爲外交部昻德海亞中佐爲海軍并殖民部里馬地亞士中佐爲陸軍部此名單發表後馬格拉麥里馬方在瑞士俺息上書政府辯寃并致各國在大報求爲更正彼謂離去葡京將及一年與黨人久無關係此次内亂彼全不知情甚望葡人消去黨爭全走集於共和國旗之下以鞏固其國權此時國家主義實爲至要並不以破壞統一爲然也巴黎時報著論謂馬氏實爲創造共和之偉人彼之宣言當無虚妄想係革黨借其盛名以收民望亦未可知現時稍有知識之人均知政治競爭不宜出以强力馬氏乃大學問家豈並此詣而不知乎今日葡報又稱王黨將乘機作亂葡政府宣言不確並勸各黨當以國事爲前提不得專顧黨見自相排擠反令王黨得以利用也 
[七月二日之衆議院會]  
　　下午一時開會延至二點始足法定人數議長湯化龍主席議員出席者三百九十人議長謂參議院開會時間巳决定改早本院開會時間亦擬改爲上午九點至十二點大家是否同意張伯烈王敬芳反對之議長謂現在旣有反對人可以表决請贊成本院開會時間改爲上午九點至十二點者起立在場人數三百七十二人起立者一百八十二人少數否决某議員提起有疑義請反對表决議長請贊成仍照本院原定時間下午一點至五點者起立在場人數三百八十一人起立者一百七十四人亦少數否决黄懋鑫主張第二次表决旣無異議當然有效又有反對者稍有爭論范熙壬動議此事暫時不議俟議院法時再討論此問題表决多數贊成議長又報告參議院答覆關於已故蔡議員撫卹來函及辦法衆謂可以援參議院舊例酌給撫卹金表决得多數贊成議長又謂前次開會選舉憲法起草委員因不足法定人數尚未報告遂報告當選者報告畢又宣告選舉候補委員十五人用有記名限制連記十人如有連記較十人多或少者其全票作爲無效遂檢查人數散票書票畢由秘書長點號投票三點三十分宣告開票畢議長謂現在場人數不足法定人數投票結果俟下次開會報告遂宣告散會時已七點四十分矣 
[七月二日之參議院會]  
　　七月二日下午一鐘開曾副議長王正廷主席人數不足延長二次至二點三十分始足法定人數共出席議員一百四十餘人首由秘書長報告旅京河南一百五十人請願書一件遂開議（一）查辦河南都督張鎭芳違法溺職案（議員提出）初讀首由提出人段世垣登台報告岳雲韜謂此案關係高等立法機關之威嚴應先付審查陳銘鑑謂本員主張付審查議長乃以付審查表决得大多數遂由議長指定宋淵源王洪身彭建標劉濂解樹强等九人爲審查委員徐鏡心謂此案爲吾立法機關第一查辦案望諸審查員謹愼從事務使其盡美盡善以期得美滿之效力云云 
（二）互選憲法起草候補委員案首由議長宣告用無記名三分二連記投票法選舉十五人每票書十人先檢查人數在場議員共一百五十六人由議長指定陳銘鑑金兆　朱兆莘張聯魁等八人爲檢票員遂散票唱名投票畢議長宣告休息十五分鐘四點冉振鈴開會遂由檢票員開　檢票　議長亘告被選者爲盧大游田永正程榮度楊渡徐鏡心袁嘉榖劉映奎楊　柄齊忠甲姚華辛漢楊福洲籍忠寅劉積學李槃等十五人遂散會時五點三十分矣 
[衆議員何雯提出之彈劾案]  
　　爲奥國借欵事 
奥國借欵一案曾經本院議員提出質問據代理財政部總長梁士詒來院答覆以六釐公債抵借奥欵所訂合同並非國庫有負擔之契約已於本年四月二十日簽字等語查六釐公債之募集與借用外債其性質截然不同借欵合同中國財政總長出名與瑞記洋行訂立明定抵押品及歷年償還之期實爲國庫有負擔之契約彰彰明矣改革以來各省入欵不能照章解入國庫政府借用外債原屬不得已之舉若未經議院通過擅行濫借國家前途非常危險臨時約法第十九條參議院之職權第四欵議决公債之募集及國庫有負擔之契約奥欵合同未經專案提交院議乃於兩院開會之後財政總長周學熙擅行訂立實屬違背約法且簽字後又不交院追認經本院質問始由梁士詒到院答覆種種支吾始則曰尚在磋商及宣讀合同則業經簽字業經交欵矛盾至此殊爲不合財政關係重要必有廉明幹濟之材始足担當重任得議會之信用學熙請假兩月不親部務一任次長梁士詒之弄權骩法不能抑制并有失職之咎約法第十九條第十二項參議院對於國務員認爲失職或違法時得以總員四分三以上之可决彈劾之國會組織法第十四條臨時約法所定參議院爲民國議會之職權兹特依據約法提出彈劾案應請大總統從速將周學熙免官以明責任是否可行俟諸公决提出者何　連署胡祖舜　楊樹璜　黄肇河 
　黄雲鵬　張伯烈　王紹鑿　徐蘭野　孫熾昌　陳經鎔 
　賀廷桂　鄭萬瞻　胡鄂公　張大昕　黄璋　　陳允中 
　汪彭年　余紹琴　朱騰芳　陳邦爕　劉澤龍　王楨 
　郭人漳　康士鐸　嚴天駿　范殿棟　劉治洲　楊士鵬 
雜評一 
　　（無名） 
減政主義之退意余謂裁併官吏之減政說起所謂一班官吏者必百方設法以求其說之不能行今果聞黎副總統以臨時期内不輕更張又以内閣將倒不願開罪行將中止矣嗚呼此之謂中國人思想之軌道 
彈劾案之將來余又謂議會之彈劾案以各黨主張小異之故將至不能實行張伯烈果以提議院法之故遷延一日矣政友會之一部分又以恐搖根本之故反對彈劾矣政府不能行一事議會亦如之有此政府固應有此議會也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[胡景伊眞除川督之禍因]  
　　自胡景伊於上月十五日奉令眞除川督後尹昌衡改任川邊經略大爲不平於日前電告政府辭職失經政府復電慰留昨又有電到京仍係堅辭并請以川督加西邊經略使節制川邊鎭撫駐藏長官旣省糜費又一事權且謂籌備邊防兵餉均須由川省内地着手若令川督兼任經略使此項事務自易辦理而政府之意則以川邊及前後藏三處幅員均極廣闊决非一人之力所能兼顧當又復電令勿固辭且暫勉任時艱以維大局并謂來電所陳籌備兵餉一節巳電請胡督設籌邊局於成都專辦邊防兵餉事宜即由胡督妥商經略委派大員經理庶不致再有貽誤事機之弊嗣後川省文自司長武自師長以下各官凡關於邊務功過得由經略使隨電獎黜云云尹經略接電卽日治裝率師回川以致成都連日風聲甚惡迨至二十六日胡都督忽將督署各印交與秘書張君收管飄然離任公欵三百萬元亦無着落或云往迎尹都督或云今尚不知下落人心皇皇一夕數驚兹將任命前後各方面狀况彚錄如左 
任命後之川邊將領川邊將領以前督尹昌衡改任經略電京力爭其文云大總統國務院四川旅京同人武昌黎副總統曁各省都督民政長各議會法團各報館均鑒川省光復軍將屢變從中煽亂財盡糧缺尹督倉皇受任涕泣誓師旬日之間立戢大亂大敵就縛元惡伏誅廛巿無驚人民安業内患甫平邊氛遽熾藏番跳梁全邊糜爛尹督復投袂而起力疾西征不及期年身經百戰平定千里肅淸邊氛旣盡兵家之特長治安蜀疆復予吾民以幸福生死肉骨戴德同殷雪窖冰天勞形足念所以兩川父老希望凱旋全邊漢夷胥賴生聚而川中數月以來内政不幸崩潰日劇軍政紳商各界慘求尹回任川督函電嘗一日數至尹忖見川事之瞬將糜爛而邊地善後亦非由川切實籌備不可因電請暫回督川並加西方經略使蓋由外而言邊地離川如嬰兒失乳由内而言非以川督經略邊事必至呼應不靈川邊之關係如此尹督前電實係雙方兼顧思之至熱毫無攬權竊位思想内外人民大小僚屬均抱此實情不圖忽奉寒電任尹爲川邊經力使開去川都督缺悚惑莫名尹督旣知事不可爲現已决意辭職環請莫能致起商民驚懼號泣攀轅廷逵等深慮尹督之去關於一身猶小誠恐邊軍聞風瓦解大局動搖審時度勢但中央寒令實有三不可行敢爲我大總統縷晰陳之川事邊事萬難剖切故經營邊事必以川爲關鍵中央任川督一人經略使又一人必生種種牽掣前次以川督營邊納餉徵兵尚不能應時而至今旣無川督之實並去川督之名安此草樞初闢之地欲其以虚聲號召一不可也且中央亦知川中盜風未靖欲得熟悉情事人員以治之則熟悉川中情事又孰如尹督者紳民商業各界歡迎中央而不欲四川大治則已如欲四川大治何可舍此而用輿情不愜之人二不可也民國成立以來各省都督率師遠征者惟尹一人今大功告成邊地已定未聞重賞且將其固有之位剥奪之後有邊患誰肯爲國家盡力三不可也延逵等閱中央寒令不敢不盡忠力諫應請大總統俯順輿情收回成命仍命尹速回督川並遵命兼任邊藏經略使川中事宜及邊地善後一併妥爲辦理庶幾内治外安可收實效否則危機巳露一日决裂將至不可收拾延逵等目下雖勉力維持勢難耐久亦惟有步尹督之後塵潔身東返而巳人心一去不可復收臨電涕泣不勝悚惶待命之至川邊軍務處長李延逵等全軍叩 
任命前之旅京川人旅京川人黄大暹以川省自光復以來歷任都督皆未得人以致秩序未復盜賊遍野現都督胡景伊但治軍事才巳竭蹶兼理民政尤形困難中央知川民之苦去年卽有實行軍民分治選任民政長之舉乃胡擁佔權位使人運動阻止迄未實行今年川人忍無可忍復有多人懇求大總統速簡民政長以理政務而蘇民困乃總統初擬簡任施紀雲施辭不就旋擬張嗚岐等數人皆將有成說乃胡陰使其黨紛電阻止以便終握軍民兩政况胡之得護都督係媚事尹昌衡而來現尹以胡久假不歸大爲不理比來屢次電京將有率師回蜀之舉倘尹果回川與胡必有大衝突故川中近來異常恐慌現在救濟之策首在中央速簡民政長次則免胡之職並不許尹昌衡回川另簡都督或仿江西但簡一護軍使以治軍事民政得人秩序卽有恢復之望胡去任尹不回川則川中卽免危險日昨電告成都議會文云吾川百政不理秩序紛如盜匪充斥民不安居惡聲傳播非一日矣中央願拯川民但有促行分治愼擇賢良長官比來屢聞大總統擬任得人如施紀雲如張鳴岐如曾鑑如王乃徵皆屬新舊貫通於政治集有經驗若果簡任豈非川人之福乃川中某機關連日電來不曰某曾反對革命卽曰川人决不贊成此種舉動難逃明察總之一省權位非一二人之私産民政長總由中央選擇少數人無抗拒之權議會諸公爲全省人民代表尤當力維正論不畏强禦至於都督一席尹胡爭攘將有危及大局之憂兩人皆宜退避另公電大總統另簡賢能吾川幸甚黄大暹叩 
[陳昭常去任後之餘波]  
　　陳昭常在吉貪横不法迭經諸克聰劉文田等控告各節屢誌前報嗣陳因改任民政長　　出省規避到案當陳將行之際諸劉等曾呈檢察廳責其傳案乃檢察廳又恐軍人干涉竟使逸去現聞省議會巳通電政府及司法部請迅傳陳到案兹將該議會原電並諸劉二呈照錄於下 
省議會電北京國務院司法部參議院衆議院廣東省議會鑒前吉林都督陳昭常侵吞吉林官銀錢號公欵奉天特派員查出之五十三萬八十餘吊不計外經由公民劉文田等告訴吉林地方檢察廳奉部令飭查數逾千萬徒以陳昭常身分是否軍入問題陸軍部與大理院主張各異曾經本會咨請參衆兩院解釋轉咨政府飭下所司今吉林都督陳昭常旣經免官由中央改任張錫鑾則是否軍人問題已無解釋之必要惟陳昭常侵吞公欵積贓纍纍若聽其轉徙他官不予法辦不惟今後吉林財政吏治無從整理且恐互相效尤相習成風國之不亡又將何待本會爲全省人民代表利害切膚何能緘默應請司法部迅電吉林地方檢察廳票傳歸案其廣東民政長一職卽由中央另行簡人以儆貪汚而伸法紀吉林省議會 
諸克聰呈文本年六月十九日克聰以都督身分已無問題移轉管轄又非必要請卽傳案送審等詞告訴前吉林都督陳昭常蒙批呈悉仰候查奪等因在案查刑事訴訟通例關於告訴案件檢察廳將傳票交付司法警察一方須知會被告人又一方須知會原告訴人若被告人抗傳不到或有逃逸之虞得由傳票改用拘票克聰具呈已三日貴廳無以傳票知會原告訴人之事卽可推定無以傳票知會被告人之事苟可稍待何用贅言惟聞陳昭常積贓纍纍準期本年六月廿三日首途南歸以數罪俱發之人懷富貴故鄉之想仕途至此公道寜論不知國家有一日之生存卽國法有一日之效力國法有一日之效力卽法官有一日之權能自上年吉林公民劉文田等告訴陳昭常營私害公案發見以來吉人痛逾切膚政府横加干涉克聰以個人爲輕大局爲重一官犧牲不足惜財産犧牲不足惜妻亡子殤亦不足惜所爭者爲法權問題亦即國權問題皎然此心當可共鑒所有克聰曁劉文田等告訴陳昭常兩案貴廳旣能不徇情面於前卽能不畏强權於後應請緊急處分以免被告逃逸如明日卽六月二十一日原告訴人未見貴廳傳票卽爲貴廳未將陳昭常傳案之証要犯在此坐令遠逃將來責任發生不能不由貴廳負担情急勢迫言盡於此如何之處卽請裁奪施行謹呈吉林地方檢察廳 
劉文田呈文吉林公民劉文田祁兆聲劉哲徐家驥等爲贓證確鑿國法難逃請予票傳法辦事竊公民等告訴前吉林都督陳昭常營私害公一案前經貴廳派員查明贓逾千萬徒以管轄問題歸大理院决定大理院延擱數月乃根據敎令第九號現行都督府組織令將吉林都督决定爲軍人其有犯罪嫌疑不應由普通法院管轄等語公民當以吉林都督爲軍官或行政官乃官制問題亦卽立法問題擬分請參衆兩院解釋以定管轄所歸乃今陳昭常巳免吉林都督本官其軍人資格問題當然銷滅吉林審判廳又無移轉管轄之必要現聞陳昭常於一二日卽將南歸贓私纍纍吞而未吐如吉林公欵何如國家法律何爲此呈請貴廳查照前案迅將陳昭常票傳法辦實爲公便此呈吉林地方檢察廳 
[贛議會承認民政長]  
　　贛省議會迭經會議不肯承認民政長一職所有政務往還公牘均係李前督間接辦理輾轉手續極爲繁難現黎副總統兼領江西都督遠在鄂州一切政務勢難問接經敎育總會會長賀治寰密商議會承認民政長一職實行軍民分治聞議會已允轉圜承認直接辦事由敎育總會會同南昌商務總會咨省議會云竊照吾贛自李督去任之後都督事宜旣由黎副總統兼理軍政一方面荷蒙歐陽護軍使擔負完全責任自可母庸贅慮惟民政事務萬緒千端非别有主管機關不足以爲事機之應付此民政長之設所以刻不容緩者也且查參議院議决省議會暫行法於省行政長官名義層見迭出是民政長之設又法律所已規定貴會所已認可者也而難之者謂吾贛曾迭次不承認民政長矣殊不知前此事務在暫行法尚未議决之前行政長官之名義不見於法定明文而今則爲法定之名稱也法律不溯巳往旣不得牽强以爲比附自無前後矛盾之嫌貴會爲吾贛立法最高機關自亦明見及此無待敝會贅述况前此對於請議之案關係於民事者須由都督府備文轉咨今若繼續以行無論黎副總統之難於應付也而鄂贛遙遙往返定須時日事機之紛至沓來實不足以保持時期之效力貴會爲人民代表洞悉利弊之所在自能俯惜時期之足貴而不使有别種影響累及於民政前途也又况民選簡任之爭議須從根本解决而繫其關鍵於憲法條文現當短期時間俯順事勢公同認可决不致爲他日議决憲法之累自屬理所固然敝會爲民事前途計用敢叙述輿論之趨勢時機之關係法定之條文備文咨請貴會查核速賜表决無任公便 
[兵匪擾亂鄂州之荆棘世界]  
　　長陽縣夏民政長接長陽縣知事來電略謂長陽資坵有退伍兵李占元由沙巿逃來開堂放票破獲搜出哥老會傳令本破名册龍華公建平社名片各公記錢票十張上蓋建平社詩章票布上敷山聖泉水忠義堂等字並搜出陽台迷人香據供稱四川大甯聶樹廷巫山熊友杏及宜昌趙定沂爲主管云云行政公署接電已於日昨電咨川民政長轉令拿辦一面令鄂西觀察使嚴密拿辦一面電長陽知事將李占元按律嚴懲以除民害而絶根株 
天門縣駐紥岳口潛江天門一帶軍隊爲公民討賊團勾通譁變該處電致黎督乞兵已派憲兵第一營及北軍第八團乘輪前往會同駐仙軍隊痛剿兹據仙桃鎭來函備述戰匪情形如下當騎兵准備來省時及至仙鎭遂爲留仙營長王志祥阻止前進彼此尚未開仗移時憲兵第一營營長鄧賢才率兵到仙於是亂兵卽由空隙之處散開對擊約一句鐘之久匪勢甚猛鄧營長遂開機關槍東北一隅之匪大北該匪首督戰有方不至盡散而西南軍隊與匪尚酣戰猛擊旋北軍援隊到遂由東南包擊兼施機關槍賊勢大潰遂退向西北而進有三百餘人帶械而降此二十八日事也賊旣敗北鄧營長王營長王團長遂會議追逐分三路追擊王團長一部分則向沙巿鄧營長由陸路向沙洋追擊王營長由水路追擊以沙洋爲集合點沿途收集鎗枝想匪黨不日將可殄盡矣 
仙桃鎭襄河兵變已迭誌各報兹據確實報告此次譁變係由公民討賊團團匪聯絡第八師三十團二營管帶張玉坤圖亂以備接應省城之匪故膽敢於二十六號下令譁變及至二十七號將隊伍集合一團之譜遂離所駐之岳口引兵晉省比至仙桃鎭爲該團一營營長王志祥阻止正在爭論適都督派步兵二團機關鎗二枝憲兵一營由小火輪送至仙鎭匪兵見勢大亂竄逃於是各軍隊將亂兵圍住現聞匪首張玉坤更名黄復成逃逸矣 
竹山縣該縣茅塔寺和尚素禪僧得勝王壽先丁得秀陳得和孫啓榮張仁淸俱哥老會匪也開堂放票擅製秘密口令簿册私藏刀槍火藥子彈不可數計刻經破獲所有匪和尚素禪曁王壽先兇悍異常業已就地正法 
黄梅縣都督府日昨接到黄梅縣孔壠鎭北兵第十旅司令部電云該屬萬家祠地方毗連宿松叢山林立匪徒猖獗異常上月二十九號忽離山寨以處燒搶無所不爲鎭中商民惶恐萬狀舖面無人招待街衢尠人行履以故生意寥落路道蕭條匪徒愈肆兇横該旅迭次派兵捕剿無如匪等愍不畏死拚命抗拒致不能掃淸副總統閱悉焦灼異常當令武勝門外北兵炮隊馳往剿辦 
當陽縣駐紥襄河岳口沙洋仙桃鎭一帶鄂軍俱行變亂擾害天濳京各縣并傳言占領京潛二縣昨當陽知事來電謂有亂兵二百餘人於二十九號夕一擁來城開鎗猛擊駐城官兵僅一排人不敢與戰該亂兵竟攻入城内大肆騷搶并殺斃現署科員二人殺人無數現知事已逃駐武安山請速派兵往擊以袪匪患云云 
[黎黄陂大閱陸軍記]  
　　黎副總統於本月一號將駐省各處軍隊除由該長官酌留勤務兵若干各看守營房及各城門公所外均在本府大門外挨次檢閱兹將校閱情形撮記如下是日午前九時檢閱者六次（一）本府近衛憲兵（二）江南第一師步兵第二團併機關槍隊（三）陸軍第四旅步兵并騎砲機關鎗各隊（四）湖北第一師步兵第三團第三營並機關鎗隊（五）湖北第二師機關鎗隊（六）湖北第三師步兵一連又午後三時檢閱者六次（一）本府護衛隊（二）第一師一旅新兵一團（三）第二師第三旅新兵兩團（四）第七旅新兵兩團（五）工兵團新兵（六）輜重團新兵各軍均着戰時時武裝如彈藥盒背水瓶雜囊飯盒外套土工器具望遠鏡惟未携帶子彈於前列時間先到江岸織布局附近集合再成行軍縱隊進文昌門至府西轅門成連縱隊施行分列式步兵各連距離以十六步爲定規各營距離二十四步爲定規各團亦然騎兵用四行縱隊砲兵用一行縱隊機關鎗用行軍縱隊各師以騎砲機關鎗兵爲開始運動各軍施行分列式由黎都督躬親檢閱完畢後傳諭各連自行選派官長一員同營長以上各官到府内第二大門内集合廳（餘各官長均帶隊回營）仍由黎公傳諭謂諸君所部率軍隊技術檢閱頗有可觀誠屬欽佩惟此次肇亂匪徒於禍機甫發之際幸賴我愛國軍人共矢公忠揭破機關卒至消患未然當交洋三千元於黎天才師長獎予部下在造紙廠拿獲匪首鍾仲衡等者又交洋一千五百元於蕭團長佐漢獎予部下在南湖拿獲匪首王淸明等者再交洋一千元於柳團長得勝獎予部下報告蕭正在蕭家巷組織機關及報告匪徒由武勝門傳遞暗號者復交洋五百元於徐旅長獎予部下在山後破獲縱火匪者再交洋五十元於蔡營長獎予部下守衛楚望台堅拒匪首陳世鏞挾金試誘者始各散退 
另一函云民國成立内憂外患相繼而來副總統痛國家之多難慮我武之不揚乃於昨一號十點鐘令客軍並省垣内外之軍隊齊集都督府轅門以便檢閱下午一點鐘同參謀長金永炎副官長陳鎭藩臨時評議軍務課長唐仲寅在門前檢閱設有席坐首由江蘇第一師兵士排列隊伍入東轅出出西轅後來軍亦隊如之次第六第七第八第九第十一團及輜重團並令軍樂排列於席之兩廂鼓吹迨至四點鐘時始各次第閱畢黎公詳察各軍隊步伐之整齊精神之盈足欣欣然有喜色謂左右曰可爲國家之干城腹心矣五句鐘事畢卽令軍需課分别犒賞云 
[内務部取消議員資格之理由]  
　　衆議院議員顧視高曾子書已經大理院判決喪失議員資格不能聽其任意到會昨内務部致函衆議院聲明此事文云逕啓者查雲南第一區衆議院議員顧視高曾子書二員前經大理院判决選舉無效當經令行京師警察廳追繳該員等議員證書及議員徽章在案旋據該廳呈稱顧視高等對於此項辦法具呈到廳理合申請核奪等情復經飭由籌備國會事務局函請大理院核辦現准大理院覆稱本院判决王應綬一案係認元年十二月二十日雲南衆議院議員覆選第一區之重行選舉爲無效則由該次重選選出之衆議院議員其取得資格卽於判决確定之日當然在消滅之列與該省已否改選毫無關係且不待收回議員徽章等件後始喪失其資格也至於本院判决係行使約法上獨立之職權無論何種機關不能有效否認一經宣告確定卽生效力自應由該管衙門查照辦理故舉行改選及收回失格議員徽章等件均關選舉行政屬於内務部及貴局職權内之事内務部及貴局按照法規命令執行自無他種機關或個人可以越權抑阻之理仍希查照辦理等因查顧視高曾子書等二員之議員資格旣因院判確定而喪失所領之議員證書及議員徽章自應先行註銷並仍依照法令追繳除令行京師警察廳並布告外所有顧視高曾子書二員議員資格旣已消滅如果聽其任意到會則以非議員而加入組織議院實於議院行政約法及國會組織法上之議决職權大有妨碍相應函請貴院查照 
地方通信 
[松江]  
　　澱山湖盜匪就獲靑浦澱山湖素稱盜匪出没之區白晝則搶刦商船入幕則延刦村莊近日如錢順村一夜連刧干姓等十三家南西巷村沈姓同夜被刧謝莊村尤姓又被刧去千金湖中船隻往來搶案日有數起湖濱村莊幾至一夕數驚上月二十六日經靑浦偵探隊長張君景雲購線探知該匪船四艘匿居澱濱當卽率領隊兵十餘名雇舟拿緝該匪等竟先施放排鎗拒捕張隊長還槍轟擊立將盜魁夏蓮湖阿四擊斃餘匪畏懼駛逃該隊長隨擊隨追旋獲盜匪五名匪船一艘聞前被刧之湖州班輪船亦係夏蓮湖阿四爲首此次巨魁殄滅想澱山湖一帶盜匪稍爲歛跡矣 
[揚州]  
　　刦犯正法前刧城内大東門街益康錢莊之盜犯李得松經前第二軍徐故軍統令飭探弁拿交縣署訊認收禁本月三日縣署接奉省令列入軍事範圍飭卽斬决以昭炯戒由代理知事第一科長温志犀會同現改第七旅旅長方更生派兵將該犯綁至北河下康山空地如法處决 
協剿港口積匪鹽城阜寗兩邑素爲鹽梟麕集之所近有積 
 
 

Page 7

 
 
匪許壽昌刧去江北護軍使衛隊鎗械搶去兩邑附近之港口質舗已經劉護軍使派兵往剿並移請第四師長徐責珍協同剿辦現徐巳令駐鹽十四團馮團長就近帶領軍隊與淸江軍隊會合搜剿矣 
[安慶]  
　　衛隊要挾保全之恐慌皖垣日來謠諑紛紜大有戒嚴之勢推其原因皆由都督府衛隊因上兩月軍餉尚未領到恐柏都督交卸後該營解散餉項無着以故連日鼓噪風鶴滿城遂有草木皆兵之狀幸經第一師師長胡萬太極力担任該營兩月軍餉俟新任都督接事後如數照發并可保全該營各官長位置時該營長官始安靜無事然而商民已受驚不淺矣 
[南昌]  
　　行政公署之新人物江西民武長賀國昌現在召集所屬四司官吏開會議決將行政公署改組定於七月一號起實行設立總務處分科辦事此後對外文牘均用民政長名義由司案呈仍用司長一員各司量事繁簡酌設科長科員辦理公牘兹將總務處及各科新職調查如下總務處秘書官戴秉淸葉鑫胡肇安程希文謝鴻藻唐植城内收發官樓鳳簫外收發官蔡錦澄電文收發官譚彬校對官徐建安第一科科長章燧一等科員夏承冕二等科員徐士伸戴秉鈞林輝殷李師淹三等科員譚志超喻寛澄帮員張翼鵬鍾鶚章第二科科長喻磐一等科員熊育錫二等科員蕭尚芝三等科員李有甲帮員范迪光詹兆鵬第三科科長熊育晋一等科員黄兆鵬二等科員劉應鏞鄭觀濤三等科員李樹榮帮員熊正璐黄光正第四科科長邵啓賢一等科員趙協辛二等科員丁肇雷三等科員鍾啓珉幇員李百盡丁榮光 
[長沙]  
　　王湘綺淸史告成湘潭王湘綺箸作等身久爲海内所欽服推爲當今泰斗自民國肇造王君閉户家居曾奉大總統任命爲國史館總纂王君辭不應召近日在家修纂淸史令子女輩爲之校核現巳告成並自行組合族衆集資刊行不日卽當出版 
湘省廓淸煙禁之手續譚都督以湘省禁烟前經部員英員會勘各屬全無遺孽業由英公使定期實行禁運印煙入境實爲湘省反正以來滌除毒害之要政乃聞洋行洋船之執事人等向多吸食鴉片並有私運販賣情事實屬藐玩應卽派人檢查以重烟禁昨巳函知部派湖南交涉員商同駐湘英領事切實查禁以期一律廓淸 
雜評二 
　　江西軍民分治之樞紐拒汪瑞　排趙從蕃江西人固自謂不知有軍民分治也然而李烈鈞一去職而江西軍民分治之局卽定賀國昌且安然到任省議會亦帖然就範然則以前江西人所謂不承認分治者實李烈鈞之不承認耳實李烈鈞守其五年軍政府之宿約而不承認耳惜哉江西人挽留李烈鈞不堅致不能永遠受治於武人之下而貫澈某會預定之政策也 
然而省議會尚秉赫赫之成規而不敢逕認分治必待私法上團體之說合以爲轉圜之樞機吾於此嘆贛省會與李烈鈞關係之深而八萬贐金之所以不惜舉半年度地方收入而斷送之也（我） 
陳胡兩督之求榮反辱陳昭常以不容於吉而運動粤民政長自謂可安然去職矣而孰知吉之人尚有懸崖而勒馬者 
胡景伊以護任川督而運動任命眞除自謂此後莫予毒矣夫孰知尹前督竟且率師以回蜀者 
語曰怨毒之於人甚矣哉吾今而知小人之枉爲小人矣 
（萍） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北軍聯翩到滬]  
　　陸軍部抽關駐紥馬廠之步隊三營來滬各情巳紀昨報兹悉該步隊兵士三一營共約一千六百餘名分乘新康新銘兩商輪於昨日午後一點半鐘抵滬在製造局碼頭登岸該兵均衣白色服裝甚爲嚴整當經製造局陳督理派員照料暫行駐紥局内並聞陸軍部以上海爲沿海要隘華洋雜處製造局又爲軍械重地非厚集兵力不足以資保衛原擬調北方馬步兵二十營來滬駐防此次巳到三營其餘尚須繼續抽調南下云又海軍部亦派應瑞兵艦裝海軍衛隊多名於昨日抵埠業由海軍總司令部飭令暫泊浦江候指定駐紥地點然後登岸 
[外交團注意亂黨機關]  
　　駐滬外交團近以武昌破獲謀亂機關多處亂黨正法者亦夥其爲首之季某詹某等相繼逃滬匿居虹口某國旅館内深恐結黨設立機關擾亂治安業已咨請捕房卜總巡選派幹探嚴密偵察矣 
[穆警長不能爲屬員姑容]  
　　閘北巡隊長李華田私藏炸彈案内牽涉之警察第二區署長江遜甫及雷雨生黄士英鄧長彰張東野等五員曾由穆廳長限令該五員於三日内覔具同事各員連環保結呈案備查姑免拘解在案兹經穆廳長查得三日届滿竟無一人敢具保結顯見事出有因斷難含糊故卽飭傳該五員到廳諭令一併拘禁聽候備文解寗呈請都督訊究又聞警察第二區第一分署長郭文元曾經穆警廳長查有謀爲不軌情事撤差候查在案兹郭於撤差之後知事敗露濳逃無蹤昨爲穆廳長查悉立飭警探嚴行查緝務獲解究 
[應桂馨在監之情狀]  
　　宋案要犯應桂馨由上海地方審判廳定期本月十六號上午繼續公判各情迭紀本報兹悉應犯在地方監獄内迭次要求吳獄官欲與承辦律師盧尚同商議案情未經允准兹因開審在即重復要求聞吳獄官業已允許於審判前三日報由廳長准盧律師入監商議 
又聞應犯自收禁地方監獄以來吳獄官嚴禁吸烟祇給戒烟藥丸刻下該犯烟癮將次戒絶每日所吞侯光迪之戒烟丸僅有兩粒且食量大增每餐食飯兩碗並無疾病云 
[私造銀元之敗露]  
　　龍華製造分局工團前晚（卽五號）持械排隊出外查夜巡至離龍華三里之西鄉陸家花園附近遽聞機器工作响聲甚烈當卽入内搜查見有製造銀元所用之機器三具正欲拘拿工作之人已被乘問逸去祗獲范新才一名據稱因押運機器至此不認私造銀元當將范新才連同機器解局請曾陳督理以私鑄銀元案關司法本局未便究懲遂於昨日將范新才並機器三具就近發交高昌廟巡警第三分署長錢君轉解警廳司法科訊究 
[華界禁開夜花園]  
　　閘北巿政廳曁淞滬警察廳日前據商人陳企高禀請將寶興路舊有之花園一所改爲避暑花園認繳警捐要求給示保護等情業經錢沈二巿長與穆警廳長會商僉以此種夜花園有碍衛生並傷風化巳於前日批斥不准 
[縣署焚燬煙土]  
　　上海縣行政公署昨日上午十時將歷次查獲之烟土及烟膏烟灰戒烟丸等多件堆置大堂前用大水缸兩只逐一裝滿另置一大堆用樹柴架起澆灌洋油引火焚燬至下午四時尚未燒盡 
[軍人吸煙拒捕]  
　　禁烟局調查員前日查至製造局江邊碼頭第三十六號門牌見有民人張實陳金祥曁身穿海軍制服之張春和等在内開燈吃食鴉片當卽拘拿詎張春和仗勢抗違出而拒捕以致三煙犯盡行逸去該員遂卽報告高昌廟警區請爲提辦錢區長以軍民分治例有專條已於昨日函致海軍司令部李總司令查傳張春和到部革除兵籍按照刑律送交地方廳究辦矣 
[再誌寳和里之命案]  
　　紅帮木匠陸阿根（即生瘡阿根）在廣西路寶和里遇仇被殺業經公共公廨中西官騐明棺殮諭探緝兇在案兹悉英美總巡卜羅斯君以案關暗殺殊碍治安若不嚴緝凶徒到案嚴懲不足以衛居民除飭刑事科員侃克君與五十號西探總目安姆斯脫郎詳加研究外並通諭各捕房捕頭轉飭中西探捕一體留心偵緝務獲解究 
[乞丐抵抗衛生員]  
　　閘北巿政廳以烏鎭路一帶草屋汚穢不堪有碍公衆衛生迭經會同各區傳諭遷移屢記本報昨由該廳衛生科員偕同崗警前往勸諭詎處住有乞丐數户恃蠻抵抗因卽拘送四區警署經張署長訊問一過諭令退去赶卽遵限遷往鐵路北面違干提究 
[穆警長處置騎巡隊]  
　　閘北騎巡隊向有隊員四名軍樂二十名刻奉穆廳長令一律遺散各給恩餉一月所有去冬派駐虹鎭之長警一排調駐引翔港歸三區第四分署邵署員調遣至向駐江灣彭王廟之長警各一排均未移動歸六區第一分署徐署員及三區警署趙署長遣派廳内止留長警馬夫十八名由浦東馬隊隊長馬長連統率 
[張殿臣起訴無效]  
　　内地自來水公司管機人張殿臣控救火聯合會調查員冷子薌等糾衆毆辱一案前日上午經地方檢察廳危檢察官傳同兩造預審該會全體會員到堂候示當據張殿臣訴稱當時被冷等拉出毆辱因此受傷請求起訴究辦冷子薌訴稱是日會員等前赴該公司責問新北門内盧家弄大火何以不開足水機當時去者係爲公益並無意見何致動蠻况張殿臣係年老之人安能受大衆扭毆實被誣控請察問官查閱全卷當日張殿臣來案請騐巳經騐明並無傷痕卽冷等當時果曾意氣用事原告傷未成立照章亦不過違警處分本廳無起訴之理由卽向原被一再開導將案註銷惟聞張殿臣甚不甘服尚欲訴云 
[法租界舉行慶典之預備]  
　　陽曆七月十四號卽陰曆六月十一日爲法國改立民主之期工部局總辦業已諭飭工人循照舊例將牌樓旂幟木杆等物預先製備以便懸燈慶祝 
[檢察廳長電請辭職]  
　　上海地方審判廳自成立以來判决案件祇三百餘起而經檢察廳預審終結向審判廳起訴未經公判者有三百六十餘件之多看守所收留刑事嫌疑人至不能容穢氣蒸偪大有釀成疫癘之勢而審判廳人員尚藉口部令暑假每日辦事僅數小時不肯致力淸理積案現檢察廳長蔡季平君憤無法督促進行昨已將此種情形電逹司法部聲請辭職矣 
[吳獄官力求改良]  
　　上海縣監獄素來汚穢每至夏令監犯發腫染疫致斃者甚衆兹自獄官吳確生君接事以來力求改良監犯飲食一切悉仿西牢規則每晨加給赤荳米粥一炊附以糯麥藉防浮腫等疾並在獄内添砌白石浴堂一間每逢星期飭令各犯逐一洗浴務使消除汚穢又於監内分設工場五科一縫紉二皮鞋三籐器四織帶五木器招集敎師在監敎習形式尚稱完備兹又以罪犯習藝所一卽改過局）遷至老普育堂後所收年輕罪犯較前增多爰特商請地方檢察廳長卽將年輕各犯調往監獄責令學習手藝業由蔡廳長允准照辦矣 
[女子同義會成立]  
　　中華女子同義會昨日假座老靶子路扆虹園内開成立大會會員以及男女來賓到者甚衆下午二時振鈴開會首由發起人胡雄飛女士登台謂鄙人因病請蘇女士代爲報告旋由蘇女士將該會組織情形宣布繼而報告開會宗旨略謂本曾發起爲普及國中貧苦無力之女子敎育增進學識養成自立之生活智能實行參政之預備以逹平等之目的云云次由陳逹權女士蘇女士梅竹廬君何逹民君相繼演說大致謂女界倚賴成習生活行動猝難自由義務不任權利斯隘若循此不改雖日言平等歲望參政終鮮實效故組織斯會務望海内外女同胞智者盡其才富者盡其力使斯會迅速産生完全結果則女界之幸亦中華民國之幸矣繼由臨時理事長馬女士登台宣告辭職當經全體會員認可更舉正式理事長以專責任旋叩散會全體攝影時已鐘嗚五下矣 
[民生女校成績之優美]  
　　七月六號法租界南陽橋民生女校行休業禮是日下午二時開懇親大會家族來賓到者約有三百餘人先由校長祝淑敬報告略述辦學之苦心現在之成績以及將來之希望與社會關係後由學生各演技術如算術國文英文演說等極爲純熟尤可觀者如手工中之剌繡堆絹抽絲諸物成績優美見者莫不稱善繼由職員及來賓演說至四時二十分閉會 
[務本女塾畢業式]  
　　前日爲小西門外務本女塾高等科及第五届高等小學科畢業之期由校長吳懷久君給憑兹將畢業生姓名籍貫錄左 
高等科（甲組）王伊荃江蘇江陰彭清淑江蘇元和（右九十分以上）狄秉君江蘇溧陽狄智君江蘇溧陽倪鳳珍浙江海寜楊劍靑浙江錢塘（右八十分以上）佘競虹安徽休寜（右七十分以上）曹鏡澄江蘇吳江徐念慈浙江海鹽（右插班生九十分以上）（乙組）陶善敏浙江嘉興奚口江蘇南匯張鏡歐江蘇寶山沈庭玉江蘇靑浦沈有瑤江蘇吳縣（右九十分以上）朱口江蘇寶山范承杰江蘇吳縣劉淸英江蘇靑浦（右八十分以上）華昭復江蘇無錫（右插班生九十分以上） 
高等小學科虞璿浙江鎭海（右九十分以上）錢用和江蘇常熟沈有珪江蘇吳縣張安之江蘇南匯徐淑貞浙江海鹽王希孟安徽旌德雷雲裳江蘇華亭陸慶英江蘇上海（右八十分以上）狄敏君江蘇溧陽陸慕貞江蘇上海 
余湘江蘇上海任華江蘇揚州沈令婉江蘇無錫（右七十分以上）王德祥浙江吳興趙鴻良江蘇上海（右插班生九十分以上）沈家韞浙江桐鄉蕭鐸湖北隨縣黄湘雯湖南長沙曹敷瀹江蘇宜興（右插班生七十分以上）方淡於安徽定縣張幼蘋江蘇常州（右插班生六十分以上） 
[嚴緝刧殺鐵路工頭之匪徒]  
　　上海縣知事曁軍警各機關昨奉都督省長通令云案據丹陽縣知事呈稱案於本年六月十日准駐常楊巡官電知滬寗鐵路二十五號養路房被刧拒殺工頭杜廣平身死並將小工拒傷請卽勘騐緝究等因到縣准經知事帶領錄事檢騐吏馳詣該處勘得永濟巿朱家橋東地方有二十五號養路房三間坐北朝南已死工頭杜廣平屍身仰臥該房中間地上頭北脚南赤身無衣血跡模糊據屍舅許得友指稱六月九日夜二句鐘時被匪冲門進内搶刧錢洋衣物伊甥杜廣平驚醒起捕被匪殺傷身死匪卽携贓逃逸等語查看床前地上有血跡門板損壞房内有翻亂情形勘畢繪圖飭將屍舁平地用水冲去血跡對衆如法相驗據檢騐吏顧學敏喝報巳死杜廣平問年三十歲驗得仰面面色微變致命頂心有鐵器傷一處參差不齊難量分寸骨損致命偏左右各有刀傷一處均斜長一寸寛四分深抵骨骨損兩肯胞開不致命右腮脥有重疊刀砍傷一片接連右耳項頸右皮開肉綻參差不齊難量分寸口開不致命右肩甲有刃傷一處斜長二寸寛五分深六分不致命左臂膊有刃傷一處斜長二寸寛五分不致命左手腕有刃砍傷一處參差不齊難量分寸骨損致命右脅接連合面右腰眼有刃傷三處上中二處均斜長三寸下一處斜長五寸均寛六分深透内合面致命腦後有刃傷二處左一處斜長八分中一處斜長一寸均寛五分深抵骨骨損以上各傷俱血汚餘無故委係被殺身死報畢知事親騐無畢又驗得小工曹求得左手背吳國賢左臂膊各有木器傷一處分别塡單飭醫屍飭棺殮給屬領埋匪遺兇刃兩柄帶回儲庫一面函請駐丹朱連長並訓令警察事務所長一體上緊嚴緝贓匪並呈報上級法庭在案查此案兇暴殘忍逈非尋常盜殺可比若不從速破獲嚴辦不足以維路政而靖地方理合具文呈請仰祈鑒核俯賜通令水陸各軍警及各縣知事一體嚴緝務將此案眞正贓犯速獲解辦等情并失單據此合行令仰該師長知事廳長旅長司令卽使遵照轉飭所屬將此案贓犯一體協緝解究 
[誌謝]  
　　紫金小學校定於七月十二十三兩日下午開學藝展覽會作承贈劵二紙書此誌謝 
[城内]  
　　地方審判廳民庭批○（金歧雲呈訴請求缺席判决批）查被告因另案覊押公廨自與故不到者有别應候再行定期傳訊所請暫母庸議（謝善甫呈訴請求發給命令批）訴悉神龕等被人搬去祇爾自不小心屢據來呈姑准再令給還可也（黄鏡如呈訴請求照判執行批）查爾前次申請執行早經明白批示案旣上訴自應靜候高等審廳核辦所請殊屬不合看母嘵瀆 
地方審判廳刑庭批○（朱坤榮聲明死亡批）具訴如果屬實應向同級檢察廳將爾甥死亡年月及其病症聲叙明白俟該廳調查的確再向本廳撤回公訴方合法定手續該民其遵照辦理可也（卜朱氏叩恩原宥批）狀悉爾夫卜小毛被害其凶犯卜林春自應訊實嚴懲爾以被害人之妻反願寛宥凶犯不知是何居心特斥（王阿福聲請交保批）狀悉爾妻李氏有拐犯嫌疑經檢廳起訴自應靜候本廳訊核所請交保之處着不准行 
葉張氏請求保釋批）狀悉候本廳公開辯論時根究明白再爲核辦所請保釋爾夫之處應母庸議 
地方檢察廳批○（任昌林請求移提金嚴氏等到案訊究批）狀悉查此案犯罪地及犯人所在地均不在本廳管轄範圍之内故雖備文移提迄未照辦該民如果理直氣壯不妨向該管衙門直接請求較爲便利仰即知照（宗承祖再求拘提潘篤狗等到案質訊批）狀悉該民果被毆傷當時何不請驗上次來狀又何以並未提及顯見所訴不實未便准理 
流氓報復○前有徐漢章等多人至地方檢察廳控小流氓李阿金陸桂生等在外糾衆拆梢又遭凶毆受傷當時奉諭飭緝李阿金到案訊辦在案兹悉李等逃匿租界日事逍遙因此案懸未結前日徐漢章因事經過小東門外法租界爲李陸兩人遇見將徐軋住以其不應在内地司法署禀控藉端剥衣嗣爲他人鳴捕到來將兩造拘入小東門捕房經捕頭訊得已在地方廳控訴有案乃於昨日飭探將兩造押角地方檢察廳請辦蔡廳長以徐漢章當時雖來禀請驗傷傷害罪實未成立未便以刑事案辦理判令原被分别收押定於星期一（卽今日）將兩造函送淞滬警察廳司法科按照違警處分訊明發落 
拐案待訊○水巡捕房昨日飭探持函押送在輪船上查獲之拐婦邱張氏邱王氏王李氏並被拐蘇婦王周氏蘇女王阿寶等到地方檢察廳請爲訊爲訊明究辦蔡廳長飭將邱張氏等分别收押王周氏王阿寶發堂留養聽候訊究 
姦佔捲逃○大東門外黄源盛嫁粧店主黄冬生黄象賢黄象賢黄菊廷黄蕚廷同至地方檢察廳控高家行西王家宅地方之靜臣引誘媳婦捲逃在外姦佔圖吞業産請求提究等情蔡廳長以該原告所呈各節是否屬實諭候查明核辦 
[南巿]  
　　犒賞巡士○上海禁烟局與各警區調查私吸及私帶煙土一經查獲解由禁煙局移送地方檢察廳預審判决懲罰後向於罰欵中酌提一成犒賞巡士兹又由南巿第一區警察署及分署等將上月查獲烟土數目報告該局長查核聞已提出罰欵一成送至淞滬警察廳照章犒賞以示鼓勵矣 
船户倔强○上海巿政廳議事會去冬議決將浦江内各鄉來滬停泊之鮮貨船及各種航船分别大中小三等編號造册飭令報名領照以便稽考並隨繳照費歸總船目連錦堂承辦在案兹據該船目報告謂有航船户丁蘭生等三十一户延不領照有意抗違當由總董函致第一區警察署請爲分别飭提懲罰責令照章補領執照呈繳照費母許觀望 
尚須查究○昨日第一區警察署龔署長查得本署四百四十三號巡士姚承祚私押警裝殊違警章除將該該士斥革外查其同室内尚遺失皮鞋兩雙未經查出該革警實處嫌疑地位爰飭暫行看管聽候查究 
[閘北]  
　　旋失旋得○船户何根厚停泊新閘橋堍前晚失竊蚊帳衣被等物該竊賊行經大統路口因被崗警查見抛棄贓物逃入租界該崗警遂將贓物送入四區警署昨由張署長傳失主到案具領 
[公共租界]  
　　誥誡捕頭○公共捕房代理華捕正发官史君昨出示諭云照得華捕穿着號衣上差之時必須精神倍加恪恭將事不准倚靠電燈杆及欄杆等處倘華捕三道頭遇有以上情事不加意監察或狥情容讓卽係不能稱職一經查明輕則降等重則革除三道職銜决不姑寛本代正巡仍望各華捕三道頭嗣後格外認眞稽查勿稍寛怠母違特示 
女子遇暴○女學生孫子良前晚行經勞合路甯波路轉角突被匪徒抛泥沙迷目攫去值洋十一元之金别針一只逃逸該女生當投老閘捕房投告派探曹錦珊前往查緝 
開革巡捕○總巡捕房一百十五號華捕姚伯林因將人力車夫王二私行吊打經西捕查見將姚解送公堂訊明判罰洋五元充公在案昨經代理華捕正巡官史君查悉諭將該捕斥革以肅警規又老閘捕房三百六十號西虹口捕房七百二十號楊樹浦捕房八百三十七號等華捕均因辦公不愼亦經史君查悉着將該捕等夘名一併開除 
誘掖獎勸○總巡捕房九百四十三號滙山捕房六百九十四號虹口捕房一千零七十號等華捕均在差獲賊有功經各該管捕頭查悉禀奉史代正巡官著將該捕等下級升期提前三月以資激勸又總巡房新招之八百三十七號華捕李英廷等各華捕昨奉卜總巡諭赴戈登路敎練所學習警規 
西探請假○總巡捕房十五號西探依克禀准卜總巡告假一月赴内地避暑業巳起程 
乘車跌傷○住居芝罘路四號屋内之裱盡匠尤豆根昨乘電車至浙江路因下車過急跌傷當由印捕查見將尤帶入捕房轉送仁濟醫院醫治 
過犯復來○過犯陳阿三前日潛來租界在四馬路行走被老閘捕房包探陸桂山遇見拘入捕房押候解廨訊究 
雉妓違章○雉妓花寶寶前晚在南京路違章拉客由捕查見拘入捕房轉送公廨押候訊究 
失竊報捕○新閘路一千一百六十一號住户吳毛氏及威海衛路一百零六號李姓家均失竊衣物昨日分别開戰投請新閘捕房飭探張天林前往查緝 
洋人鬥毆○靶子路某號洋房内住有西人二十餘名昨日不知何故互相鬥毆由鄰居某洋人用電話報告捕房捕頭立飭探捕前往拿獲數人候查核辦 
醉漢受欺○前晚有某洋人投報捕房云因酒醉雇坐某甲人力車至百老滙路被甲摸去英洋數元逸請爲查緝捕頭准之斤斤較量○昨有美國艦兵四名雇坐費海二所駕之汽車約四小時給洋二十元嗣該兵等忽稱多付與費同赴捕房控訴捕頭諭再補坐一小時了事 
西人酗酒○張德甫昨報捕房云行經百老滙路被一酒醉西人毆傷而逃捕頭准予派探查核 
馬車違章○馬夫陳阿生洪阿二昨在黄浦路停車違章被印捕併送捕房存洋保釋聽候查核 
[法租界]  
　　負債纍纍○許少成等前延蒲石律師代表探恒豐主林運宣經理汪開臣司帳龔實甫陳鼐臣不還貨銀三萬餘兩曾經公堂諭着陳鼐臣將存貨開明細帳究值若干呈候斷結在案昨日覆訊陳將帳呈案旋有蔴袋店主陳雲山控稱恒豐號前來交易蔴袋欠銀九百十九兩今該號已閉涉訟案下故特求請附追訊之汪開臣供蔴袋係號中裝貨所用欠銀是實聶讞員判林汪還押陳龔交原保着陳雲山將恒豐收貨回單簿呈案候斷 
交保料理○楊价人上年租開歌舞台戲園停演後虧欠房租等欵被控到廨始則交保繼因保人退保管押在案今有該戲園司帳汪金生控被楊虧欠押櫃及借洋共五百元又夥友朱仰峰金仰舟控楊不還押櫃洋二百元昨經集訊楊供欠洋有之無力料理判楊交保理還 
並無傷痕○趙文奎前至公堂控稱外甥沈天喜送往黄載剛鞋底作習業祗有四天黄令外甥同宿强行鷄姦求究等情黄祗認同宿不認鷄姦奉判管押沈醫院明再核在案今由捕房派人禀稱經醫生驗得并無鷄姦傷痕解案請示中西官以雖無鷄姦實據惟不應同宿着押七天 
各罰一元○土行主戚鳳樓前控志大烟膏店主蔡志鈞取去雲土計值銀三千餘兩逃逸不理嗣經拘獲由廨判交諸寶元保出料理後又抗傳不到故將保人提案訊追據供蔡出門措資求恩寛限交案判限下期交蔡到案訊追在案詎臨訊時原被均未到案故着各罰洋一元以儆 
雜評三 
　　（我） 
夜花園非納捐即可特許也暑氣之逼人以日中爲甚一入夜分漸漸退矣乃上海之所謂避暑園不避之於日間而避之於深夜已非人情所可解况其内容之黑暗實不啻爲奸盜之媒爲維持善良風俗計此種不正當之營業决無許其發現之理固無問爲華人西人所公認者也 
我於閘北警察廳不貪每日如干元之捐項而許開夜花園爲有取焉 
專件 
[中華民國世界語會消息]  
　　紀元二年七月四日第四三號中央事務所在上海西門林蔭路 
[本會特别通告二十二]  
　　學校第二次招生 
各界曁各事務所公鑒本會自創設高等世界語校以來遠道來學者甚衆嗣以本事務所宿舍有限致多向隅兹本校第一班學生已將畢業准卽變通章程續招第二班學生凡有志來學者無論以前曾否報名一律查照後開章程辦理本會各地方事務所欲繼派人來校肄業者須由各該事務所切實考驗合格幸弗貿然保送致失本會立校之本意是爲至要謹告中央事務所啓 
[本會紀事]  
　　六月十八日 
廣東陳鳴盛君取德國花都彩劵當開得彩銀五十馬克囑由本會代領 
本埠鄧伯賢君來函取去花都劵兩紙３ 
廣西敵生君曁鎭江師範講習所等均來書索閱函授章程計三十件 
鎭江陳惠濤君吳淞須維周君均索閱校章湖州華漁津君並詢及有無女學 
答華君）校章印就卽寄女學暫從緩設 
無錫陳榖岑君等交到函授考卷及習題等共二十件 
蕪湖陳蔚如君入函授部 
杭州金學忍君函詢朱君所編字典及出版期 
（答）該字典出版期未悉本會寄售各書略述如下 
漢譯世界語字典每部八角 
世界語文規釋例每部三角 
世界語會話指南每部三角 
世界語初階每部一角五分 
中文世界語雜誌每部二角 
世界語文學報每部二角 
以上均售大洋如爲函購郵費在内 
[本會附設世界語高等專門學校簡章]  
　　一定名世界語高等專門學校 
一宗旨造就世界語專門人材冀普及世界語於全國 
一學額暫定三十人寗缺母濫 
一資格凡年在二十歲以上三十歲以下具左列資格之一者得入校肄習 
（甲）曾讀過世界語略有門徑者 
（乙）中學校畢業者 
（丙）與中學程度相當之學校畢業及有同等學力而習過歐文三年以上者 
一納費在畢業期内學費及書籍共納銀三十圓均於開學前繳楚中途退學概不給還 
 
 

Page 11

 
 
一鵬宿本校不備膳宿惟得代爲指定宿舍一切費用均由學生自理 
一畢業民國三年二月（陰曆癸丑年底） 
一開學八月十八日（陰曆七月十七日） 
一考騐開學前一日（八月十七日） 
一報名將后開報名單詳細塡明隨交保証金伍圓（不取退還取則扣算）並本人四寸相一張 
一校址上海西門外林蔭路本會中央事務所 
報名單 
姓名年歲籍貫備注 
住址履歷納費 
來件 
[江蘇銀行呈訴江南造幣廠不遵經售各幣合同並聲明留置該廠存欵抵補損失或違約金文]  
　　民事起訴狀原告陳輝德年三十二歲丹徒縣人江蘇銀行代表住黑廊大街南京分行代理律師潘承鐸事務所暫假黑廊大街江蘇分銀行被告夏翊宸江南造幣廠代表住下浮橋江南造幣廠 
造幣廠所鑄銀銅各幣被告不願各商號多家分售民國元年十一月十七號特與江蘇銀行訂立經售銀銅各幣合同該廠與中國銀行亦經訂有此項經售各幣草合同但未批准較諸江蘇銀行所訂正式簽字者效力不同故江蘇銀行對於該廠經售各幣之權雖中國銀行不能比擬此外無論何項團體或個人概不得與該廠直接亦經明白規定此江蘇銀行與中國銀行於該合同所爲有經售之特權也至於墊欵合同則該廠因鑄本不敷要求另訂經售與墊欵本係兩事故合同亦各别議訂蓋經售視乎出幣之有無多少若鑄本之足否專屬於墊欵範圍詎該廠近稱財政部命令欲將前項經售合同第十六條此合同效力至中央確定幣制及實行之日爲止之文改爲此合同效力至本廠籌有基本金之日爲止無論合同所最重者爲效力時間若依該廠所改合同卽時無效且該廠鑄本之籌得與否其關係止在墊欵合同與經售合同風馬無關與經售毫無關係之事實安能據以定經售之期間該廠此種無理由之悔議磋商迄難就緒不得已訴請公判據此申實略述起訴之主張如下 
一經售合同無取銷之原因（甲）訂約時本於兩造之自由意思表示並無欺詐脅迫（乙）規定明確斷難任意變更（丙）正式批准雙方簽押與中國銀行僅訂草合同逈殊（丁）造幣廠爲契約當事者與財政部無直接之關係（戊）卽欲指該廠爲財政部之代表而權限上如何限制不能對抗第三者（己）於財務行政上財政部之於該廠誠爲監督者若論訂立合同則不能不受私法之支配（庚）况合同首條卽載明該廠此舉係禀承財政部未訂約時卽財政部自身亦經電由都督轉飭原告之銀行照辦該廠旣禀承在前並非無權代理該部旣經間接表示意思對外之於都督於江蘇銀行皆不能不負責任安能無故食言（辛）簽押者代表全廠無論被告個人不能翻異雖該廠全體反對廠長易人合同繼續有效（壬）營業首望信用商民口頭契約尚須實踐官營業觀聽所繫書面契約安能失信（癸）江蘇銀行雖係省立然營業則係獨立不能以中央名義抑令必受損失 
二墊欵合同無牽連理由（甲）墊欵開鑄與經售鑄成各幣情事不同條件各别合同分訂兩份其中無連帶之規定（乙）墊欵以取息爲權義之對待售幣以經售費爲權義之對待二者並非互爲權義安能併爲一談（丙）墊欵合同聲明暫時接濟經售合同直至中央幣制確定實行效力時間久暫懸殊安能假借爭執（丁）墊款合同止有施行期者以明鑄本一經部撥合同卽非必要若經售合同施行期間與效力期間並有明文斷難任意變更今鑄本旣經由部籌撥墊欵合同之條件成就自可取銷若與經售合同則毫無影響也 
三無不能履行合同之事由（甲）該廠各幣果皆停鑄合同當然無效若僅鑄銀幣或銅幣一種則不鑄者當然無從經售（乙）所鑄各幣如僅敷廠用合同亦可暫不履行今旣非不鑄又非不信合同卽應發生效力 
請求判决之目的（一）要求履行合同（二）賠償訂立合同後至本案判决確定日因違約而使原告所受之損失（三）如强欲取銷合同要求違約金 
以上第二欵損失之計算每月至少以鑄銀幣十萬元銅幣一百二十箱計違約金準此計算至中央幣制確定實行或作爲十年計又該廠在原告銀行存有銀十五萬兩現以違約未允提取暫爲扣留預備賠償或違約之金除算合併聲明謹狀 
 
 

Page 12

 
 
   
 
 

Page 13

 
 
自由談 
游戲文章 
[盜賊黨理事長佈告本黨文] [  是龍]  
照得强權爲治生之本人道乃致亂之媒丁兹專制剷除司法獨立案重證據律無死刑正吾黨進行之機會絶好之幸福自應乘時而起選派精壯分投各省各縣各鎭各鄉搜羅金銀財帛珠翠寶石以資揮霍而圖飽煖倘被破獲則司法官廳概屬飯桶預審遲遲索証遲遲徒以看守所作休息之地爲汝等洗塵且所丁應酬週到正可沽酒巿肉覓醉高歌一面雇一律師代爲聲辯若不幸人贜並獲辯無可辯亦祇監禁數年於肉體上毫無痛苦其稍弱者可易盜爲竊竊屬巡警範圍卽使被獲無從抵賴則拘留所亦有飯吃可免飢寒若罰作苦工而不願担任者不妨裝作病人非但得免且有藥補有此種種利益自可放胆進行若偶乏金錢爲飢所迫可犯警章以求一飽如慮各縣知事藉口部令動輒以軍法從事司法機關又多改組刑事落在知事之手勢必漸舉帮審員而淘汰之以復前淸舊制殊與吾黨營業大生阻力則毫不足慮蓋縣知事公費有限事務又繁小隊非各縣均有所恃者祗木偶不如之巡警以之站崗尚不勝任何敢損及吾黨一毫語云解鈴還仗繫鈴人汝等可將公積鉅金一面運動江蘇都督嚴加限制一面運動司法總長取銷前令再以餘資投入議會如此縣知事無干涉之地司法官懷說項之恩於吾黨生涯實多利便本理事長深恐吾黨健兒或因此致生觀望坐誤良機爲特公佈周知俾圖進取此佈（三） 
劇談　　 
[紀初五日之第一臺] [  玄郎]  
　　入座時正演硃砂痣認子雙處飾韓員外唱做純宗孫派所唱搖板俱雄壯沉着斬截潔爽提高處中氣非常飽滿亦有石破天驚之概 
朱素雲本排寇成玉臨時改唱白門樓二六及慢西皮俱唱得圓潤自然頓挫盡致屬耳之餘頓覺心曠神怡較聽寇成玉更多趣味明海山之陳宫激昻慷慨亦有聲有色 
客串敎子金飾薛寳王飾三娘王之嗓音逼得太尖細殊少明亮之趣金之身叚太直原板一段腔調尚圓轉如意惟第二句（雙膝跪落）跪字並未使調稍有缺點搖板微有力歉之病然客串得此已屬非易劇中旣佈景理應佯作織機狀以合戲情而王則呆坐其旁視同虚設殊屬疎忽金穿黄色緞衣緞鞋亦與劇情不合蓋此劇爲極貧苦之戲情也 
英雄義一劇去年觀尚和玉所演最爲得意不特尚之工夫好身手好而王來喜張福來等之連手亦好故演來愈見精采昨觀蓋叫天所演身叚架子槍法拳法亦俱不弱配角如譚月明李德山譚永奎輩亦甚搭當初與譚月明較技槍法於緊鍊之中寓安閒之意不慌不忙頭頭是道可謂好整以暇與李德山較拳嫻熟敏捷節節靈緊令人目眩神迷應接不暇而以右手挽李之左脇下倒翻一觔斗又於李之背上翻過一觔斗精采爲尤好水戰一場武藝簇生新自始至終萬分着勁箭衣袴子等盡行濕透旣具好工夫又肯大賣力謂爲滬上第一武生誰曰不宜 
 
[投稿者徐哲身] 徐官海字哲身浙江嵊縣人現寓上海新閘路永慶里二弄三百五十六號 
小說 
寫情小說 
[黄金祟（十一）] [  天虛我生]  
　　無何而予家中人罔不知予之伺箏兒也吾兄弟姊妹則羞我笑我乃致我母竟以嚴辭斥我我殊不解我果與箏兒相見有如何之不可者吾母亦嘗愛其人何以忽復易其愛情我乃絮絮以問小曇小曇則已盡食前言反脣而譏箏兒謂我若戀箏兒者終身無幸我愈不解以問魯姆魯姆開曰孰令公子年齡增長哉予乃始悟小曇之不理我 
箏兒之不復識我及我母之不容我見箏兒者皆我年齡加長之爲害也於是大恚然而亦因年齡增長之故取得一二自由其一我行動時得免婢媪之追隨其二則我稍稍能詩凡所欲言而不能言者得托之於詩以寫我心我於是乃思投簡於箏兒 
明日賣餳者復以時至小兒圍之如故我於衆中識一埀髫之女曰蘭者爲箏兒之妹我因亦向賣餳者巿簫一枝吹之弗協乃易數枝得一佳者遂吹裊晴絲一闋蘭凝睇注我　至歆羡予因以簫贈之曰媦不識我耶前住此屋時媦才五歲今長矣當弗復能憶前事蘭笑曰我固忘之矣第我姊語我我乃亦知汝名汝非所謂珊哥者乎予大喜知箏兒固未忘予予一時無復可語蘭則瑣瑣曰汝指爪乃如許長我姊殊弗若予因曰此爪當十年前汝姊共予妹讀時相約共蓄之今予妹之爪已斷其一汝姊之爪果無恙耶蘭曰　予曰汝阿姆亦嘗念及我否蘭徐搖其首予一腔潮熱至此直如沃以氷雪久之曰汝姊本予家之稔客也暇時胡勿來蘭作態曰寜不畏阿姆罵言次忽若自驚顧門一日阿姆當覓我矣遂携簫而去是晚予思作書而小曇之眼光有如電時熠熠於我前遂不敢書翌日將於塾中書之則師傅又時時踱索於我座次讀吾書者當知我何致欲作一書而監督者有如許之人凡此監督我母以黄金買得之者然而實爲我崇顧我又能以區區之黄金幻爲神通日者吾將移筆硯於不浪之舟不浪舟者吾家之屋而如舟者守者爲一識字之小厮殊足爲碍予乃出牋紙數百張炫之曰若得更佳者予不惜重貲渠欣　曰公子給我錢當爲公子覓之予乃以靑蚨數百令赴街肆蓋予小時最喜搜羅牋紙寳貴之如書畫小僮旣離我側我乃選一最心愛之牋作書曰 
珊拜書筝姊妝次不知展我書者果箏姊否也蓋我得見顔色已非一日果爲箏姊者詎竟忘我我故疑是而疑非吾妹嘗與姊共讀所以懷姊者尤深屢囑我以相問特弗敢冐昧致辭耳若姊誠我十年前親愛之箏姊願有以報我否則一笑置之可也珊再拜 
讀我書者必知我當日之作此書直有無從下筆之處漫是語亦聊以解嘲耳以爲箏果不忘我者行且以我之疑是而疑非必有以自承箏讀有年非不能書則報章可翹足而竢庸知此書往後三日不得復我乃懊儂至於無似（二） 
哀情小說 
[畫中人（三）] [  東埜]  
　　生身臥椅中心馳畫上正出神入魔之際忽聞屋頂時計鐺鐺敲二下驀然反省知已夜深晚餐未進亦不覺餓和衣上床竟睡奈心頭有事輾轉不能成寐斯時窗外月色已漸漸下長廊度曲檻穿窗入簾仁房中電燈爭輝競麗床前晶瑩透澈白如霜雪群鼠復嗤嗤然出於床下似笑房中旅客何不憚煩勞心臺志作此無謂之猜測者生對此狀不復能眠攬衣起坐心有所觸探懷出鉛筆題一詩於壁間曰 
萬里辭鄉事遠遊黄花時節不勝愁覊情棖觸難成寐詩意蕭條欲釀秋千里因緣感離合百年身世等沉浮懷人正苦無消息涼月三更又滿樓 
吟哦再四投筆嘆道畫中愛寵鏡裏情郎昔曾託之空言今竟見之實事可嘅也已夜深入靜萬感俱集生旣無法自遣祇在房中往來蹕　迨鐘鳴五下微聞遠方汽管嗚嗚作響始有倦意倚枕假寐不覺矇矖睡去比醒則朝噋已滿窗矣 
生急起盥漱出寫眞片索舊新聞紙裹之付欵出門附電車抵校進寄宿舍爲時尚早同學均赴膳堂早餐幸無人撞見急取寫眞片鎖衣箱中復作書致其鄉人託訪陳氏消息諸事旣畢隨衆上課實則心不在是飾觀而巳二星期後覆書巳至大致謂自得手書後卽往過陳氏之居門庭猶是人物已非詢其比鄰僉云他徙彷彿從姑氏居其詳不可得聞容續訪餘皆問起居詢學業之套語矣生因此益信文姑在滬思一探其蹤跡但是漫　余懷茫茫人海洋場十里誰爲福爾摩斯瀛海千尋莫問洪都道士萍蹤飄泊蕭郎路人亦付之無可奈何而巳 
滬上爲中外通商四方輻輳之所不問其主權之落於誰手社會之呈何現象試掩其内幕而第觀其表面則固繁華富庶肩摩毂擊非鄉僻之區所得而比擬者也就中南京路福州路一帶尤爲其繁盛之中心點福州路東偏一巨屋　立高三層作西式者則著名之某餐館也某日之夕臨街第幾號室來少年四人圍桌而坐其一丰神俊邁服西裝目金鏡而足革履者即吾書中主人翁秦毓華其餘三人一張翼民一周燕伯一馮水心均其同學友酒數巡馮生提議悶飲寡歡當徵妓侑觴以助興趣張周贊成生獨微笑不語衆問故生以素不作狹邪遊對馮生大笑謂勿假惺惺作態前度劉郎應識桃源佳麗且余稔知伯父已赴漢臯又無床頭人約束何用惴惴生固言未嘗問津周生曰信乎吾爲代局畫影軒何如張馮均拍手催花使旣去燕伯笑謂生曰畫影軒色藝雙絶且通文翰但艶如桃李冷若氷霜性情孤癖易於慢客人多不直之今夕試君手段何如生默念今日破題兒第一次矣平康有何佳麗值得鋪張爾許旣念及畫影兩字心微動未幾鶯鶯燕燕陸續而至淸歌一曲儀態萬方正譁笑間忽門簾微啓一麗人冉冉入與生打一照面寃家路狹驀地相逢翳何人翳何人非秦生向日意中目中之未婚妻陳文綺而今夕應徵侑酒姗姗來遲之畫影軒其人耶（三） 
文字因緣 
[送李英石旅長赴江蘇第二水警廳任序]  
　　聞之召公分陜而南服均歸充國屯邊而北胡永懾故藥師借箸海賊銷聲光弼揮戈賢王伏地大抵英雄之出處恒關運會之興衰震旦將開金輪自湧若我英石旅長者實新朝之魁宿中國之驃姚也若白傅先知范雲早慧十行並下髫年曾賦高軒八駿齊驅大器鍾乎世族顧念國家積弱膂力方剛非尚武不克救貧非棄文焉能賈勇由是廣交朱郭上企孫吳安用毛錐學班超之投筆獨浮瀛嶠異趙括之讀書迨至黄石功成靑爐火到休璟爲儒者命世宋義是卿子冠軍從海外以還驂正中原之逐鹿君思保存種族捍衛閭閻張伐罪之義旗光期復漢建開新之幕府志在安劉率五千君子之軍回億兆小民之困事當危急而應以從容時極張皇　持以鎭靜（此聯爲夢中所得）遂得位尊西北雲捲東南壁壘新而中外昌上下和而簫韶協蓋國有道濟可作長城天生李　眞爲社禝也癸丑之春君於軍政之餘入輔希社　等賴皮陸之唱和同韓賈之推敲詠杜陵名將之行讀馮異奇人之傳豈料北門借寇竟登少伯之舟因敎東道留姚共贈繞朝之策於荷月四日饒君於豫園壽鶴堂屬序芻言以資遒鐸夫盛名難副易遷志士之操大局須支定有偉人之略當此狂瀾徧地紛紛蠻觸之爭覇氣張天擾擾槐柯之夢君則通才跌宕儒將風流祭遵雅歌投壺羊祜輕裘緩帶定許支撑兩大綏輯三吳今者留滬瀆之情緣催征曲慘誌峴山之德政墮淚碑高尤期爼豆齊梁馨香鄒魯以歐蘇之志趣伸裦鄂之精神以韓柳之文章作伊周之柱石聖功可養長資大雅扶輪吾道不孤莫使小儒鼓瑟同社無錫酒丐鄒　 
 
 

Page 14

 
 
   
 
