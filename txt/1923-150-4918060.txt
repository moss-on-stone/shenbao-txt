# 1923 - 150 - 4918060

 

Page 1

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 2

 
 
第一萬八千零六十號;中華民國十二年 西曆一千九百二十三年六月七號
星期四 * *時評 
[張内閣辭職] [  冷]  
　　張内閣曷爲而辭職其設詞爲才不勝任也其借端爲總統不蓋任命官吏印也其實主因爲財政無從設法也又一原困爲最高問題相逼而來也有此數者於是而所持之硬趕主義不能始終贯澈矣 
　　或者以爲今日張内閣辭職之舉非眞心辭職也不過欲因此以迫總統之蓋印耳不知此非今日時勢所能有者蓋張内閣至今日從各方面以觀所謂辭職之時機已熟即總統照例以挽留即内閣本身有心以復職其願恐巳難償即償爲時亦無幾何也張内閣之力量皆巳共見而人人有用於張内閣者亦已盡也况又如最高問題之進行有以倒閣爲前提之一說乎然而張内閣固亦可以辭矣 
國内專電 
　　北京電閣員總辭呈黎不收張備車八點出京黎派員勸留（六日下午八鐘） 
　　北京電魚(六)（日）特别閣議提總辭職海李未到明日無閣議聞總辭不澈底府照例挽留總辭通電以時局艱鉅難膺重任爲詞 
　　（六日下午九鐘） 
　　北京電武官團調查報告大旨㈠護路警備辦理不周要改良㈡臨城案責任問題㈢臨城案事實問題今日報告使團再開使團第九次會議决定辦法各國調查損失單尙未開齊武官團又慮官匪交涉 
 
 
 

Page 3

 
 
第一萬八千零六十號;中華民國十二年 西曆一千九百二十三年六月七號
星期四 * *延長發生變化請各使嚴催從速營救（六日下午九鐘） 
　　北京電魚（六）（日）晨十點武官團回京（六日下午一鐘） 
　　北京電張紹曾八點二十分出京（六日下午十鐘） 
　　北京電閣員以不出席爭陶立免職令府仍持陶正派不能免至少調任敎彭託病係北大敎職員控案將拘彭到庭財張以受黎訓斥但實際上均是想做官者似待人調停卽可轉舵可信陶之位置必有薛之崇文門必發表制憲費必通過新庫券必實行端節將在張閣中過去因張之閣員無一人願退者近來閣員心事業已大白其意無非不令白宮痛快與能倒張者倒之苟白宮堅持張又硬挺則若輩恐被免職或派人代部故仍緊抱其職權此乃内閣眞形勢又黎忽硬忽軟心理無非能阻止者阻止見不能阻止亦必蛇尾此乃白宮態度（六日下午一鐘） 
　　北京電長沙案抗議書今日送日館并電東京駐使内容根據趙恒惕報告日兵戕殺華人案在求先使伏見艦退出長沙并保留一切交涉餘地院電催湘趙速將長沙案起原湘官吏交涉經過詳細電陳（六日下午一鐘） 
　　北京電微㈤（日）晚外部爲長沙案對日使提抗議并要求速將日艦撤退（六日下午一鐘） 
　　北京電長沙唐某電記者此間學商工一致輟業舉哀官府懦民情激日人橫危險實甚望國人勿以湘爲聯省自治省分視秦越之肥瘠並望全國一致爲交涉後盾日人避往舟中日領署又增加軍備（六日下午一鐘） 
　　北京電田錦章電高吳反對張超長皖財廳馬聯甲電京李鳳陽令阻張超李與張在院爭論衝突馬仍持胡思義長財廳何炳麟任蕪湖關監督（六日下午九鐘） 
　　棗莊電帮辦處消息改編名册已限五日内造齊人數約在一千五百名以上昨并電田催發軍裝及欵項編制手續止須兩三日（五日下午八鐘） 
　　棗莊電孫美瑤决將美珠子送滬入學陳調元今日贈學費千金示鼓勵洋票明日有釋放訊（六日下午五鐘） 
　　棗莊電官匪今日磋商匪求編二千官允一千嗣增二百如做買賣兩方對前言儘有槍者編似不認地方以如此是將遺害安温及商代表俱有欲走意（六日下午六鐘） 
　　天津電日遞省昨訓令日郵社政府年助郵船公司五十萬元在華北擴充航業（六日上午十二鐘） 
　　天津電僑津英商以臨案發生至今尙未結束昨在馬廠道某英人住宅會議一切（六日上午十二鐘） 
　　天津電江朝宗等電段祺瑞周學熙許世英反對現任軍民長兼領導淮督辦（六日上午八鐘） 
　　天津電省會以刼車案牽涉外交前途異常危險電府院部將津浦局長先行撤差（六日上午十二鐘） 
　　漢口電日本小林艦隊司令以華人排貨風潮烈已電佐世保鎭守府急派驅逐艦四艘來華保護日僑又武陵丸已裝足食糧定明日赴湘備日僑一星期用（六日下午一鐘） 
　　漢口電武陵丸江㈢（日）由長沙返漢魚㈥（日）晨又由漢運大批糧食赴長沙（六日下午七鐘） 
　　漢口電湘訊楊交涉司長根據省政府議决五條親向日領送達正式覺書請立時答覆並要求令伏見艦卽日出境日領頗表示歉意謂懲艦長及懲凶手一二兩條權屬艦隊司令不能答覆其他三條俟調查肇事眞相後再說至伏見艦離湘已電滬艦隊司令請示楊堅欲該艦出境再商條件該艦有魚㈥（日）離湘到漢消息（六日下午七鐘） 
　　漢口電湘趙因市民憤於日兵暴行恐有不測事故癹生微（五日）宣布 
　　省會戒嚴委葉開鑫爲戒嚴司令又因伏見艦僅下駛至平浪宮安宅艦又由漢開湘特緊急議决再向日領嚴重抗議日領答覆覺書業長沙市民死傷結果表示歉忱其他條件須俟帝國政府訓令方可回答長沙總商會組織臨時保安隊協助軍警維持秩序現省垣秩序極佳（六日下午九鐘） 
　　漢口電商界外交後援會支㈣（日）電院部請向日嚴重交涉湘案必須撤懲責任長官及加害兵卒並謝罪賠償學生聯合會對湘案歌㈤（日）開緊急會議决通電聲援並派代表赴湘調查情形（六日下午七鐘） 
　　漢口電蕭派羅揚烈赴湘調查湘案詳情（六日下午七鐘） 
　　漢口電湘趙派史學煜過漢赴京報告情形並請向日交涉（六日下午七鐘） 
　　漢口電蕭派巡緝營兵一連警察四十名赴鷄公山保護外僑（六日下午七鐘） 
　　天津電直省會已將十二年度預算審議完曅五日舉行閉會式（六日上午十二鐘） 
　　吉林電滿鐵長春站迤西至十里堡間又孟家屯北四華里地點軌道極迂斜輙開慢車刻向吉長道提議展租用地十四萬六千坪以資改革但與條約抵觸（五日下午七鐘） 
　　吉林電省公債勸募難仿奉黑先例由軍政府攤派（五日下午七鐘） 
　　吉林電余日章今午到應各界講演會宴會准陽㈦（日）離吉（五日下午七鐘） 
　　福州電黃炳武歌㈤（日）晚被王部拘捕有卽時付槍决說（六日下午五鐘） 
　　香港電楊希閔支㈣（日）由韶電孫請返省鎭壓因北江緊急尙須加厚兵力（六日下午七鐘） 
　　香港電方本仁昨率三旅抵南雄卽商同沈軍攻韶冬㈡（日）下總攻擊令沈攻中路方左路李易標與謝文炳攻右路江㈢（日）由大橋進佔距韶城二十里之長壩滇軍楊如軒部盡退入韶關駐英德胡旅將鐵路掘斷防沈軍急下微㈤（日）粤漢車僅通至英德（六日是午七鐘） 
　　香港電胡思舜支辰電告江㈢（日）佔博羅敵向河源潰退忽後方發現敵人二千來襲卽派隊折回分剿戰一夜今早將其擊潰（六日下午七鐘） 
　　香港電石龍各界昨在商會歡迎孫孫演說此次係平民與軍閥之戰軍閥舊屋破壞陳沈係瓦礫我來石龍掃瓦礫（六日下午七鐘） 
　　香港電魏邦平以西江沈軍有進窺封川之勢擬日内西上佈防（六日下午七鐘） 
　　香港電孫令楊逸仙赴虎門砲台設飛機站（六日下午七鐘） 
特約路透電 
[張内閣辭職]  
　　六日北京電今日下午内閣召集特别會議後全體辭職擬通電各省述明辭職理由乃因總統拒絕批准任命官員命令破壞内閣制之故說者謂財政奇絀乃内閣總辭職之主因 
[南北時局記]  
　　六日北京電英使法使及日代使曾於五月十七日致牒中政府嚴詞抗議孫中由派員接管廣州鹽政謂此舉寳背一九一三年善後借欵合同中政府當負此舉之責任 
　　五日北京電聞内閣决議命駐日公使向日政府提出對長沙案之抗議 
　　五日北京電武官團華代表梁上棟電致政府外國各委員决計於今日午後啓程回京 
　　六日北京電梁上棟建議政府當召集陸軍交通兩部及鐵路代表並各處有關係之軍事當道會議籌商保護鐵路計晝 
　　六日北京電熊炳琦來電改編事刻在進行中俟改編事畢合同將由安特生氏副署 
　　六日北京電楊森入成都說不確楊在距城二十哩内被敗現向資州退走 
[日本黨案]  
　　六日東京電内務大臣宣稱昨日所拘之社會黨百餘人内有領袖八人將被控違犯秘密結社律餘人現由警署研訊各處警察刻仍異常活動聞有數人聞風逃逸致未京逮 
[德國賠欵新提案]  
　　六日柏林電據未徴實之消息德國擬致協約國之牒文將在求停止兌現至一九二七年杪惟在此時限之前擬交付値金馬克二五○○○○○○○○之貨物自一九二八起每年擬交付金馬克一五○○○○○○○○以三十五年爲限鐵路收入將不列入預算案且將以値金馬克一○○○○○○○○○○之債券交國際機關保管烟草與酒二物將歸政府專賣 
　　五日柏林電德國新擬之賠償牒文現已擬妥大約星期四可提交協約國古諾總理昨接見各政黨領袖告以牒文之在旨原文甚守秘密但聞德牒并未言明實在數吕蓋欲留交國際專家委員會公决之也以每日付欵爲根據之財政條欵及擔保辦法皆較從前提議更爲詳細 
　　五日巴黎電法總理今日在比京與比　員會議衆料會議時間必短蓋會議之目的在討論比國專家關於解决賠償問題之研究也 
[德國之賣國案]  
　　四日末尼克電今日法庭開審賣國案新聞家福克期博士等被控陰謀以武力使巴伐里亞脫離聯邦推翻巴伐里亞憲法而謀與法國及捷克斯拉夫國相親被告瑪志代斯氏昨在獄中自縊又有一人名古爾斯於三月間被捕時以槍自擊殨命聞諸被告與前薩爾煤務委員法陸軍大佐里希爾氏暗通里氏曾以七○○○○○○○○○○馬克供諸陰謀者設立軍事機關之用法國擬占有巴伐里亞某地捷克斯拉夫軍隊則凖備開至薩克遜邊界巴伐里亞政府發覺此陰謀後即拘獲各領袖 
[法兵續佔德車站]  
　　五日柏林電法兵現已佔領赫恩·華尼·吉爾森扣成·加登堡·阿丹愛森數處之鐵路車站德人路工不允繼續工作有被逐出者有被幽閉於候車室者 
[洛桑會議情形]  
　　五日巴黎電洛桑會議情勢未有變化協約國代表今日與伊斯美合議外人在土讓與權之問題伊斯美仍以渠未能有何决定已將此事請示安戈拉爲言土國債券問題現亦停置 
[奥國政局漸定]  
　　五日巴黎電巴黎時報載奥總理之言謂奥政府不欲售去或租出國有鐵路但僅欲以鐵路爲營業俾所獲增多奥國苟能發行長期債欵則金融即可穏固今政治經濟皆漸復常狀云 
[雅片限制案]  
　　五日日内瓦電鴉片委員會今日舉定特别股員俾對於美國提議籌議一折中辦法蓋英·印德三國代表等對於美國提議之限制鴉片出産與輸出皆有保留也美代表函稱渠不欲指定各國所應用以禁絕鴉片貿易之特殊計晝惟若承認某國國内習用爲合法且不違背鴉片公約則此舉至爲危險其結果必有人要求國際公認此種不良習惯因印度習惯之用途而遂謂鴉片出産爲合法據此以定判語似必無當保留案勢將破壞美國提議之範圍故美代表希望提出保留者之數國改變方針俾可成立一致辦法以撲除各國之共同毒禍云 
　　六日日内瓦電鴉片委員會現已一致通過英代表之動議修正之第一欵現主張接受美國提議承認美國提議表示各國政府所可據以辦理毒物濫用問題之原則一面紀錄法·德·英·日·荷·葡·暹羅所提烟膏用途及鴉片出産輸出輸入專供製煉成膏以符合公約第二章之條欵者應認爲合法之保留案印代表又提出一保留案謂生烟之用途與印度習惯相符合者及鴉片之出産專供符合印度習惯之用途者在公約條欵下不能視爲非法 
[各國近事記]  
　　六日倫敦電每日電聞訪員稱克拉新氏力勸莫斯科政府接受克拉侯爵最近通牒所開修正之要求牒内並不主張俄國召回駐德黑蘭及加布爾之公使惟請保證京蘇俄政府之便利計而加撤銷並請俄國簽允不以金錢輔助在東方英屬經營革命之團體 
　　六日西班牙京城電薩拉哥薩主敎遇害案已有嫌疑犯二人在某村京逮按該主敎爲參議員近今政府修改憲法許各敎享平等自由該主敎曾提出抗議衆意此案乃仇對敎會 
　　六日亞拉哈巴特電特巴伊海違里及四周各村近因地震遷徙一空茲聞復遭地震惟未有死傷上次地震至少死三千人 
　　五日柯洛業電電車工人及市政局員役連煤·水·電局工人在内之罷工風潮今日終止罷工者皆得加給工資 
　　五日印度阿美台巴德電紗廠罷業工人今日可復業廠主兌減資百分之十五而非百分之二十 
　　五日倫敦電馬克價今日回至二十八萬惟收盤復到三萬零八千 
 
 
 

Page 4

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 5

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 6

 
 
第一萬八千零六十號;中華民國十二年 西曆一千九百二十三年六月七號
星期四 * *國内要聞 
[北京特約通信] [  蠖公]  
　　逼宮之導火線最近數日之府院衡突 
　　府方與直方因總統問題之競爭互相進攻互謀防禦已有不能兩全之勢惟彼此所進行之步骤以前尙係在法律方面着手故種種之動作均不外聯絡疏通兩院之議員至近兩日則緩和態度一變而趨爲激烈已將法律之情形幾予黃陂以不能堪幸黃陂表示讓步北一次爆烈彈始未經燃放然長此久持恐一齣警天動地之壓軸大戲終不能免也 
　　保方各閣員以法律手續遲緩而無濟於事廷捱日久則變化愈多不如就事實上予黃陂以難堪迫其自行出走則校爲爽利乾凈故日來發現之制憲經費問題軍警督察長問題崇文門監督問題寗武上將軍問題皆表現内閣與府方不能相容之爭點而某報且發現黃陂退位新總統未依法選出之前以畿輔領袖疆吏習攝之風說此或出於反對派之宣傳然其形勢日趨緊張則固無可諱言也 
　　制憲經費經幾番焦心苦慮而始籌得者爲張華一紙公文所阻擋竟致有現成欵項而为能動用日昨稅務處行文知照財政部爲財部所却回而財部且行文稅務處阻其動用此欵兩院會合之憲法會議欲指撥此欵亦復不能到手且接有稅務處否認指撥之公文昨日兩院議長往謁黃陂黃陂囑以與張英華接洽四處打電話遍覓張英華不見兩議長以開會時間已屆悻悻而去閣議之中聞張英華有政費無着此項不急經費礙難照撥立予否决之風說蔡廷幹之奉黎命赴保疏通者亦復不得要領而回故昨日黃陂大怒即欲下令免張英華之職爲張紹曾等所婉勸允以勸張承認指撥始暫告中止此一事也 
　　軍警督察長馬龍標自被控後陸軍部即派人查辦府方又派哈漢章往查其結果哈欲取馬而代之據有偵察之唯一機關爲府方效用爲保方所聞頗加反對哈旣不能到手而又不願畀諸保方所保之人黎乃主張懲辦馬氏裁撤軍警督察處機關以手續不合爲保系閣員所持援責任内閣四字欲向黃陂質問至昨日閣議非徒軍警督察長不能裁撤且議定以屬諸保方之張拱辰接充予黃陂以不能忍受此又一事也 
　　崇文門監督向爲府方經費所出之唯一財源馮玉祥抵京後欲取而授諸薛篤弼其蓄意已久惟以爲種種所牽制黎氏又拒絕蓋印未獲如願近馮因軍餉問題通電催促取瑟而歌意即在此至日來乃謀之益亟非將崇文門稅關攫入手中不可爲黎氏所聞乃下一條子交國務院任命薛爲鹽務署長爲調虎離山之計閣議旣開保系閣員對此益爲不滿即於會議中議定將陶立免職以薛篤弼調任擬好令稿由院秘長張廷諤送府蓋印黎又拒却嗣爲某閣員所調停以仍舊擔任公府每月十萬元之經費爲條件故昨日未能發表據保方某要人所言謂無論如何非迫之蓋印不可否則即以部令令薛先行就職即不需黃陂蓋印皮又一事也 
　　齊夑元之寗武上將軍傳之已久齊並保馬聯甲聯威將軍陳調元爲某威將軍一律予以崇銜據聞當時張紹曾即據齊馬之來電呈請黃陂以明令發表爲黃陂所拒絕於呈文上批一緩字近又舊事重提黃陂仍以一緩字了之日昨張紹曾又當面提出黃陂以事出無名俟憲法公布之日始能發表保方閣員聞之均爲恨恨蓋齊之助曹黎知之巳久且蘇齊言論對於黃陂時有不滿之傾向益爲黃陂所不快其不肯發表蓋含有酸素之作用謂其爲愼重名器者蓋非眞相也此又一事也 
　　綜此數事保方與府方彼此意見愈趨愈左已處於不能並立之勢而保方閣員之促進最高問題者惟恐黃陂之不走一波未平一波繼之凡可以用其宣戰之術者幾無所不至不獨内閣交吳財張聯爲一氣即法程亦顯其趨附之手段處處秉承高吳之意旨以行而新屈於實力派之張紹曾亦遂胆粗氣壯敢作敢爲無所顧忌種種聞氣愈圖愈多菩薩雖涵養甚深恐亦不能合掌低眉高坐於九品蓮台之上不爲之動心矣 
　　就此形勢測之保系閣員與府方彼此均已破臉其所以愈逼愈緊不爲黃陂稍留餘地者用意所在明眼人當能知之而府方議員韓玉辰近且以法律問題與忠於保方之溫世霖彼此作種種之辦論要知今日之事已絕對爲事實問題决非唱法律之論者所能限制而近在畿甸之某武人近且奉保方之意旨摩厲以須事勢旣迫暴動隨之觀於近日紅羅廠交通博物館之重要會議均有軍警當局與聞秘議即可知其内幕節關伊邇能否安穏渡過形勢之重大變化恐不在金融問題矣（六月三日） 
[最近兩院中最高問題之形勢]  
　　熱心提案者只二百零一人 
　　最高問題暗中進行非常劇烈自不待言而尤以議會方面提案之多·爲最足惹人注目其實議員中已經接洽妥貼者爲數並不甚多蓋有一人在甲案爲提案者同時又在乙案爲連署者亦有一人在甲案爲連署同時又在乙丙各案爲連署者昨有某君對於近來此項提案之提案及連署之人數爲之縝密計算除重複外實數亦不過二百餘人可見議會方面距離成熟程度尙頗遼遠所謂雷聲大而雨聲小也兼以前此接洽多注重個人而不及團體究竟團體對於個人雖無絕對拘束力要亦能多少加以牽掣最近保方對於各政團雖有每月給予津貼費之說然一方需在愈亟一方則抬價愈高日前參院總統休息室各政團之集議雖其中有一二團體或對人根本反對者而其餘則大槪皆含有講價作用聞此數個團體於星期二尙繼續討論其塲所輪流假用各政團本部第一次會所係在羣治社後此必更有第二次第三次之集議則此問題之前途必呈一波三折之象可斷言也至爲保方出力之政團自然亦在拚命奮鬥聞本星期二袁家花園尙有會議其目的有三㈠磋商進行兩院會合會事宜㈡主張於七月十日即設立總統選舉會㈢催促各政團將大總統任期已滿之議案即日通過但以目下形勢觀之似此項計畫尙難實現蓋如前述提案人與連署人之暗爭及各政團之講價皆爲絕大之阻碍且頭髪胡同及南溝沿之兩派議員對最高問題之運動尤表示决不接洽彼等目的要保方對中山有所諒解且中止北軍在粤行動其所提之要求頗爲難題據民黨議員言兩俱樂部所有議員約可得一百十餘人加以東三省及制憲派兩方議員可得二百五十人以上就此再爲擴充足以與擁護最高問題者一戰且北京之俱樂部其以中立派自負者尙爲數非少不難以相當條件與之聯絡該派持此項論調頗爲樂觀故日前袁家花園之會議有人在度上大放厥詞「憲法未制成不能選舉南北未統一不能選舉」在最高運動羣衆中特派人如此發言雖和之者寡彼亦不理蓋特在表明其態度耳此外尙有一問題亦足爲進行炎梗者則副座問題是已聞政學系擬乘機捧岑益友社則非唐不可至保方中有主畀諸對於此事極力帮忙之長江某督者有主不如即以與新近修好之奉張者大約此種連帶問題未解决以前本問題亦將受其牽掣也 
　　附兩院議員最高題提案人數表『衆議院』「直𨽻� 
署名在提案五次者韓增慶·張鼎彝·四次者李春榮·張恩綬·三次者李燕文·金詒厚·張雲閣·齊守樸·張國浚·耿兆棟·張書元·賈庸熙·張良弼·宋慶餘·崔懷灝·張士才·張則林·李景濓·張敬之趙金堂·二次者鄧毓怡·馬文煥·王吉言·王玉樹·李保邦·張滋大·張官雲·楊式震·杜濟美·胡源匯·李東璧·陳純修·一次者呂泮林谷芝瑞·温世霖·錢淙塏·王雙歧·常垖璋·馬英俊·共三十九人「江蘇」高旭一人「江西」二次者頼慶睴·一次者張益芳·陳支青·黃懋鑫·王有蘭·汪汝梅·程鐸·鄒繼龍·潘學海·謝越石歐陽城·賀贊元·共十二人「安徽」二次者湯松年·劉鴻慶·一次者賀廷桂·張伯衍·寜繼恭·張佩紳·吳日法·陳光譜·王迪成·許植材·彭昌福·共十一人「浙江」二次者傅亦增·一次者韓藩·陳煥章·杜師業·共四人「福建」李堯年·張琴兩人（均一次）「湖北」彭漢遺一人（一次）「湖南」二次者方表·一次者魏肇人·胡摰·陳九韶·王思博·共五人「山東」四次者張玉庚·三次者彭占元·二次者周慶恩·管象頣·董毓枚·于元芳·張映竹·一次者閻可與·金承新·王謝家·杜凱之·李元亮·史澤咸·共十三人「河南」三次者杜潛·二次者岳秀夫·丁騫·王榮光·一次者賀昇平·徐紹曾·李戴賡·田增·王傑·耿春宴·張善與·王敬芳·郭光麟·任煥藜·張嘉謀·共十五人「山西」五次者·周克昌·三次者康愼徽·梁俊耀·二次者景耀月·景定成·一次者羅黼張昇雲·閻鴻舉·鄭化國·賈鳴梧·劉視堯·劉志詹·王國祜·共十三人「陜西」二次者裴廷藩·一次者楊詩浙·段大信·姚守先·張樹森·高增融·共六人「甘肅」二次者祁連元·張映蘭·一次者竇奉瑋·董泌玉·周之翰·魏郁文·張全貞·共七人「新疆」文篤·周繼孚·羅潤業·張端·（均一次）四人「四川」三次者杜華·二次者江椿·傅鴻銓·奉楷·一次者余汸·曾銘·劉緯·陳國璽·周澤·孫鏡清·徐際垣·楊肇基·共十二人「廣東」二次者李清源·何銓譝·林伯和·林樹椿·王欽宇·一次者黄明新·譚文駿·黃霄九·孔昭晟·林繩武·共十人「廣西」唐樹基·程大墇·梁昌誥·張廷辅·四人（均一次「雲南」張大義·角顯清·嚴天駿·岳昌侯·劉炳蔚五人·（均一次）「貴州」萬鈞一人一次「蒙古」三次者金永昌·二次者陸士銓·一次者克興額·張樹桐·蔡達生·汪震東·佘司禮·共七人「西藏」康士鐸一人「青海」無此外不知屬𨽻何省籍者李桀張振麟余芹生三人衆院參與總統問題者總計實數一百八十人『參議院』「直𨽻」宋楨·王文芹·李廣濓·郭熙洽·「黑龍江」李伯荊·「江西」黃緝堅·鄒樹聲·毛玉麟·「河南」侯汝信·李槃·「山西」劉懋賞·「陜西」范樵·張樹森·「甘肅」鄭濬·「四川」吳蓮炬·王鄭·楊肇錫·「廣東」黃錫鈴·「廣西」林炳華·「蒙古」宋汝梅·董士恩·共二十一人此外各省無提案者總計兩院議員共二百零一人 
[鹽餘庫劵已通過閣議]  
　　但尙未得韋爾敦承認 
　　張英華就職以來所有財政計畫着着均歸失敗尤以十二年新債經安格聯來電明白反對後直不管宣告死刑故目下所視爲惟一救命丹者只剩一鹽餘庫劵此項庫劵已於前日（二日）閣議時由張提出通過大槪與前此所發行之一四鹽餘庫劵相似至其所以暫未公布之原因則以此項庫劵曾經鹽務洋稽核韋爾敦表示不贊成之意非俟與之切實磋商得有頭緒不便公表可見張對於此事勢在必行據前此所聞張所據之辦法約有三種（一）於舊劵基金七十萬外再就鹽餘中撥出七十萬爲新劵基金（二）就原有七十萬中新舊平分（三）俟舊劵還清後將其原有三十五萬移作新劵基金三種辦法中張所注意者爲第二種但自韋爾敦通知書中有「現時一四庫劵基金祇撥三十五萬元如將來鹽收增加亦應撥足七十萬元不能再挪作新劵之用」等語於是張之第二種辦法殆受一大打擊而依昨日所聞張仍以第一辦法萬做不到第三辦法還本之期太長於新劵價格極有影響銀行必不樂承受惟有就第二辦法與韋爾敦極力磋商在張之意以爲現時舊劵基金事實上旣祇撥三十五萬其餘三十五萬已爲政府挪爲别用今政府願自就行政各費力加減節另撥出三十五萬爲新劵基金每月新舊兩項計共撥七十萬元於洋稽核方面似亦無力爭之必要惟鹽收祇有此數而當局各項用費皆將藉此爲挹注前此舊劵基金旣被蠶食其半若再增出新劵基金則在張英華財長任内勢必自顧信用注重新者而忽視舊者結果名爲各有三十五萬實即移原有舊基金之三十五萬爲新之基金再不然或將原有之三十五萬以之新舊平分總之以今日政府之困窮凡經費無不急如星火所謂節省行政各費劃出三十五萬元云云恐不過一種欺人之談絕無此事故此種辦法是否能騙得韋爾敦使之欣然簽字實一莫大問題如韋氏始終堅持異議更不知張將何以善其後也茲將昨日所聞張所擬庫劵條例内容錄下（一）此項庫劵定額爲現銀元七百萬元匀分七百張每張現銀元一萬元平面發行槪無折扣（二）自民國十二年七月起至十四年二月止每月初旬儘先由銀行團可放鹽餘欵項下直接提取現銀元三十五萬元此欵應交口口銀行照還本表按月攤還由財政總長訓令鹽務稽核總所總會辦自十二年七月起至十四年二月止每月初旬由可放鹽餘項下在未放還財政部以前直接撥交上海口口銀行銀元三十五萬元本部訓令及鹽務稽核總所總會辦呈復文件鈔印附列以昭核實（三）此項庫劵到期由北京口口銀行兌現並由口口銀行於付欵後在劵後所載華文方面還本表年月日上加蓋付訖戳記（四）此項庫劵定爲不記名式附還本表第一期十二年七月付五百元第二期十二年八月付五百元第三期十二年九月付五百元第四期十二年十月付五百元第五期十二年十一月付五百元第六期十二年十二月付五百元第七期十三年一月付五百元第八期十三年二月付五百元第九期十三年三月付五百元第十期十三年四月付五百元第十一期十三年五月付五百元第十二期十三年六月付五百元第十三期十三年七月付五百元第十四期十三年八月付五百元第十五期十三年九月付五百元第十六期十三年十月付五百元第十七期十三年十一月付五百元第十八期十三年十二月付五百元第十九期十四年一月付五百元第二十期十四年二月付五百元 
[崇關監督案府方已讓步]  
　　前日（二日）閣議通過薛篤弼調爲崇文門稅關監督未見任命乃因總統拒絕蓋印人多知之惟各報所載經過情形期說不一以愚所聞前日閣議散後即由院秘書長將閣議通過各案備就命令稿送呈黃陂閱看蓋印黃陂展開令稿閱至陶立免職調任薛篤弼爲崇文門關監督各字様即置之案上勃然變色謂院秘長曰此非大家造反乎乃將前述兩條命令拒不蓋印院秘書長見總統怒甚唯唯而退即行報告張紹曾張與高凌霨吳毓麟等商議辦法高吳等咸以大家提出辭職書爲唯一之救濟辦法張亦贊成其說向例每星期六晚間各閣員均赴公府會餐前晚張高吳等旣有以總辭職嚇黎蓋印之秘密决議乃相約託辭不往並由間接將各人辭意吹入黎氏之耳黎氏前日拒絕蓋印非不决心保陶拒薛但祇想以總統一怒而使此議打銷孰知張等亦出其强硬態度以總辭職相恫嚇乃不能不稍變態度提出條件託人與張協商其條件即調任薛篤弼爲崇文門監督每月須責其擔負籌撥制憲經費二十萬元此條件提出姑不問張紹曾態度如何而薛篤弼先已不肯承認在薛之意以崇文門每月收入除應撥各欵之外絕不能籌得此數也聞昨日有人向保派各閣員言如總統必不蓋印可不待命令發表先託馮使就近以兵力擁薛到崇文門稅關迫令陶立交卸此建議亦爲黎氏所聞乃大軟化昨日（三日）在東廠胡同私宅邀集多位調人提出新條件託向張等接洽即易陶以薛須予陶立以相當之地位如總裁之類以全其面子此條件自屬易辦張等當然應允現决定覔得陶立相當位置即與薛篤弼調任之令同時發表兩日來府院之暗鬭已告一段落似乎不能不謂府方對院護步也 
　　又闻昨日參衆兩院會發也通告請各位議員星期一日（四日）到衆院會計科支領制憲出席費按此項經費前曾决定就海關建築費中提取三十萬元以十三萬爲駐外使館經費以十七萬爲制憲經費嗣因張英華高凌霨等以未經閣議通過手續不合且由張函知稅務處令其緩撥今議會方面旣已發出通知書可見此費業經照撥不知其是否與薛篤弼位置有關抑張與議會另有一種接洽也 
[各部借欵案已咨送衆院]  
　　參戰借欵除外 
　　衆議院前咨政府民六以後内外債欵及各種公債條例送院討論現政府已於昨日（三日）將各部所有借欵合同咨送衆院茲覓得咨文如下大總統爲咨行事前准貴院咨開十一月八日本院開第三期第六號常會駱議員繼漢馬議員驤相繼提出咨請政府將民國六年六月十二日以後至十一年八月一日以前所有内外債欵及各種公債條例速依法彙交國會分别議决案經衆併案討論大多數可决茲特分别抄同原案咨請查照辦理可也等因并附抄原案各一件當經發交國務院查照辦理嗣由國務會議議决關於民六以來所有借欵合同儘各部所有限期抄送來院茲據財政部抄送合同五十件陸軍部抄送合同二件海軍部抄送合同二件附詳文一件農商部抄送合同契約各一紙函件二紙交通部抄送路政内外債欵合同及憑函一册計共三十份電政外債欵合同一册計共四份除參戰借欵文件另案檢送外相應先將各部上列抄件咨請貴院查照此咨衆議院 
[收編匪軍中之臨城案]  
　　陳調元與匪接洽情形 
　　濟團兩次送物品上山 
　　三日棗莊通信云日前陳調元黃德本及地方紳士金方遠等進山開半户會議匪因安特生溫世珍二有未去大起疑心多方責政府失信雙方幾至决裂幸由紳士劉玉德等從中周旋會議方始開成前一日本談定洋票俱巳可釋因此之故孫美瑤遂謂非與周天松商量不可并須請人同去於是遂推孫美瑤及紳士劉玉德等同往十里河見周天松往返頗費週折陳等遂在匪巢留宿一宵孫美瑤當會議時本穿綢長衫及赴十里河時瞬即卸其長衣并掛盒子砲而走其情形恰似小說中之黃天霸孫等至十里河商議之結果僅允放洋人四陳等於次日即帶之出山改編問題陳氏一力擔任但此事究應本省長官主持非與鄭士琦商不可故約郭其才等同行下山見鄭鄭見郭其才等復以禮欵之故陳昨復同郭入山謂可再釋洋人四今日下午陳復與郭偕來則洋人并未見釋僅釋出一胡毓松胡係中興公司經理胡希林之族姪匪亦講面子在十日前匪中傳出消息即有胡經理之姪可以無休價釋放并謂各當家對其姪俱另眼看待在山并不苦謂胡係其家門口人蓋匪想招安以胡與各方皆通氣故釋胡毓松以示與胡聯絡至於其他華票據匪對紳士言謂改編定後俱可一律釋放在此一案者皆不取代價惟老票是該弟兄等多年辛苦不能不取酬但亦當减價耳又據官塲消息則謂全無代價恐尙辦不到此事須改編成功方能開談陳氏今回棗莊係同郭其才濟鎭江偕來見鄭者謂匪中因内部不統一現因改編問題非統一不可故一面自謀統一一面則由各大桿飭各小桿趕造名册方能編制現在匪方情况大小碼子是無一不願收撫所未解决者收撫後之官長尙須匪中自行支配匪之甩謂統一者如斯而已日來與匪接洽陳氏出力獨多而山東派則以陳爲客軍有占主軍面子之嫌故大起排外論調幸陳調元與鄭士琦二人之問尙無猜嫌否則幾又另生波折也現在魯省官吏對解半茲事排外極爲激烈故各方抱熱心而來者莫不受此等影響各方人初到此地俱不悉此間情形或因官塲冷淡而中阻或因土匪恫嚇面氣餒其實此間官匪之間甚相通氣蓋匪之耳目全在滕嶧兩縣差役官所反對者役則更張大其詞如津浦路車務處長周慶舫日前至外部委員車上談京滬商會有作用私許賄匪一千萬恰爲馮少山所撞破周蓋誤馮亦爲外部人也嗣中興公司胡希林亦對江馮等提出警告謂匪中將要架該代表票勒贖百萬并囑該代表如匪提出擔任欵項條件時切勿簽字該代表等以與匪談話只在温交涉員車中談過一次并未提及此事周胡所云可謂突如其來然周胡皆爲有身分之人所言必非全無根據中興公司每歲由津浦車運煤運費在一百五六十萬元爲津浦路收入之大宗故該公司與津浦路有密切之關係胡經理與路上人員關係亦切日必見面胡之消息或即得之於路員而路員之消息則不知得之於何處該代表等近亦疑係官塲反對其入山面此項謠言或即由差役所造匪中或并未知有此事然此項差役力量甚大彼眞能入山敎匪如何如何故該代表等近日所持態度極爲冷靜對於地方人共組之救濟會亦只暫從接濟股進行餘則靜待時機再圖發展茲將該會所進行接濟股事項記之如左㈠六月一號送入匪巢接濟華票各物計餅乾一箱布衣四十套毛巾八打布鞋五十雙罐頭醬菜三十二罐㈡六月三號該會接濟股又送上山接濟華票之物計毛毯十條棉被二十四條茶葉兩箱餅乾兩桶糖果十二盒香皂四打洋磁面盆十個人丹一盒痧藥水二百瓶硯臺十方墨十 
 
 
 

Page 7

 
 
第一萬八千零六十號;中華民國十二年 西曆一千九百二十三年六月七號
星期四 * *塊信封一百個信紙二百張筆二十支又同日該會并備物致送匪首計茶葉兩箱毛巾四打毛毯十條糖果十盒香皂四打餅乾四桶痧藥水三百瓶人丹一盒其致匪首函云諸位大當家先生台鑒竊以自古英雄失志率多鋌而走險諸君以不覊之才爲時所逼致入綠林行雖稍越範圍心實本乎俠義近以救急之策適成招撫之謀本自由之結合成國家之勁旅聲被環球威震遐邇但事跡已著令譽當收近聞在山之中外人士多荷優遇實深敬佩仍希格外關垂母使少增困苦是更爲敞會之所拜禱者同人等乃商民之團體以救援爲幟志前由京滬寄來物品昨已送入若干今特遣人奉上菲儀八色敬祈笑納外致票客微物數種亦希代爲分佈再啓者日來兩方磋商之件已有端倪成軍之期自當不遠所有老弱衰病客票可否請求釋回若干旣表諸君歸撫之誠亦彰仁慈之意是否可行統候尊酌 
　　又滕嶧兩縣紳民昨發通電云滕嶧不幸萑荷爲災數年來焚人屋字掠人資財殘人性命姦人婦女或挨户搜索或架人勒贖種種罪惡馨竹難書乃自臨城刦車中外震驚蹂躪國權牽動外交其罪不容於死我政府投鼠忌器不忍遽加誅戮遂致委曲求全變剿爲撫徐州陳鎭軍與滕嶧兩縣士紳先後入山痛陳利害今幸季布一言回紇向化刻巳實行招撫着手編練仰見我政府體國愛民之至意頃據道路傳聞編練有限制人數之說私心憂慮更有不能巳於言者民國六七年間國家在滕嶧兩次招安民等皆親躬其事大都陽託招撫陰行遣散滕廣降服遣孽潛滋爲德不卒除惡不盡蟻穴潰堤星火燎原軍隊不任緝捕長官不事過問誰實爲之而至於此覆轍不遠炯在目前與其補苴貽禍不如忍痛割肉弭患淨盡民等一死於匪再扼於兵氣竭聲嘶無涕可揮惟有懇請政府統籌利害正本清源將滕嶧兩縣土匪凡有槍者悉行改編務絕根株勿使滋蔓致貽禍胎國家幸甚地方幸甚（尊庸） 
　　三日京訊云臨城官匪接洽情形今日因係星期日交通部方面未得有報告惟據某軍事機關消息現在官匪合議仍是磋商改編人數問題山東軍事當局擬先從調查土匪槍枝人數爲入手除前派陳調元上山實地調查外又於二日下午委託温世珍史譯宣·及商會代表江經沅馬煥等一同入山調查匪之槍枝人數以爲改編根據俟温等此次下山當可有具體之辦法又據新由匪巢來京者言匪中實公兩派一則含有作官思想者一則以作匪爲職業者談判之無結果即後者從中作梗之故以作匪爲職業者公然不欲入軍營寗願操舊生涯祇知要錢惟自稱不要外人錢而對於被據華人則希望頗奢欲得一筆大宗贖欵冀從各處獲二百萬元此派須以重兵制之披等急欲脫出半被圍之地位如有機可乘定將破圍而出幸志在作官之匪首勢力漸强願意乘此機會編入軍隊者現漸不乏人在今日所舉行之會議中實以此派爲佔優勝故現在與匪磋商條件倘能操縱得法實屬易於就範 
　　外交部鑒於臨城刧案之危及外人致惹起交涉近特訂定保護外人辦法三種通令各省交涉員遵照實行其辦法大要如次（一）有匪患地方應禁止外人旅行並不發給護照（二）凡有匪患地方居住之外人應預先將姓名住址報告該地警察署及地方官以便易於保護（三）無匪患居住之外人未經地方官之許可不得作五十里以上之旅行以上三項辦法係中國政府爲保全外人生命之故特予規定凡違背者發生事故時中國政府不負何等責任 
　　三日濟南訊云駐棗代表劉寰洲君返濟後今日特假國貨研究會向各界報告劉君云吾人欲述刧車案始末當先述抱犢崮該山天生奇險異常嚴峻從來爲土匪嘯聚之所集草屯糧四出搶掠當道嚴令第五旅第六旅第二十旅四面包剿三旅在棗會議兩三星期方去圍山山上重要匪首多已下山所存者僅有百餘土匪與四五百名肉票而已包圍之後山上缺水匪衆極感困苦凡肉票之値千元以上者日予水一杯價値略低之票則推下山摔死以減省食水俾得延長其餘之生活計被摔死者有三百人尤可慘者有一少婦與一兩三歲之兒一同被架飲水旣缺乳汁斷絕該兒晝夜啼哭匪怒以刀劈婦首血暴注兒懼啼益急匪竟將母子一併推下摔死至摔死後有人見該婦猶抱持小兒未放慘哉慘哉匪踓出此慘酷手段以减省食水然不久仍然危急山上之匪遂懸黑燈以向四下土匪求救二十黑燈已懸起十七其危狀可知矣預先下山之匪首孫美瑤周天倫郭其才等等見山中危急乃急謀營救之方多數主張非擄外人不能解圍始有人主張搶滕縣北關敎堂孫美瑤乃力主刧車於是刧車之謀已定至此吾先述孫美瑤之歷史孫爲嶧縣小西莊人家有田八頃本可自給乃上受官府之魚肉又遭土匪之逼迫家陡落孫美瑤之兄美珠遂將所有變賣買槍數枝家有悉四遠逃散惟美瑤隨其兄遂作土匪生活矣先時投依毛思忠毛受撫被遣回家而官廳又有命令嚴緝不得已仍爲匪去年孫美珠被六旅擊斃吾聞友人談嶧縣人提起孫美珠有爲之下淚者蓋其生時曾刧掠貪官汚吏救濟貧民頗有古任俠風故鄕里猶多稱頌之也土匪刧車之謀已定遂先派人到滬京各處調查調查所得有上海多數外人乘車北來匪探遂以電報告但云好貨某日某時可到臨城云云繼又探得護路隊及站上重在人物多到津與張文通作壽於是决定乃於六日夜發作匪中有王繼香者係回國之華工帶衆拆毁鐡軌車到遂施行刧掠此時車上僅有護路隊二十六名而已事後該護路隊竟報銷子彈一千八百粒每人合七十餘粒普通槍械放兩排子彈槍筒即熱不能用該護路隊於此時候猶巧報尅扣子彈實可慨歎據被架者言車上有機關槍亦被匪搶去鐵路上則堅不承認謂北來車並無機關槍惟有人入山確曾見有機關槍且該匪亦稱搶有機關槍並子彈八百餘粒也肇事之第二日各國公使領事軍事當道均齊到臨城匪遂要求第一步先解抱犢崮之圍如不然則殺外人圍旣解四處土匪遂完全集合聲勢旣大要求愈苛要求編四旅賠償一千萬先發六個月餉官匪會議總不見有結果同人等因向當道建議請離去棗莊以減土匪要挾無何當道果然離去鄭帮辦又嚴禁雜人入山私與匪接洽土匪亦漸覺悟乃挽調人再出又有霧加厚之會議此近數日來消息漸佳之原因也吾離棗日正在此期間將來尙未知若何故報告至此而止今個人封此事有兩感觸（一）被架之外人匪待遇甚優各地皆紛紛送食品慰問故外人亦甚自由獨被擄華人多於外人十倍反無人顧及舊票（即未刧車前所架者）尙剩數十每人匪僅給豆餅四兩慘苦可想上海商聯會王君出山言舊票有十數童子赤身無衣面若死灰凍餓幾不成人形與外人較實堪慘痛王君願自己捐錢與匪商量贖出該童吾離棗尙未知如何山下摔死肉票數百現在臭氣遠聞數里故山中匪衆與肉票多病新票之家屬凡送去食物多爲匪搶去因匪之乾糧均霉壞也目下商聯會王君與匪交涉再送去食品或不被搶南北人在棗組全國公團駐棗臨時救濟會送衣食與華票並有紅十字會入山醫治我山東當仁不讓未可獨後（二）當匪被圍時發信到各省土匪求救今當收撫匪又須發通告於各處恐他處見此羣相仿效架外人可以要挾政府求無不應將來外人在華危險益多此善後方法必須講求者也劉君報告畢衆人略有討論决定㈠現在棗莊救濟者多商會人本會應聯合商會派人到棗加入救濟團體㈡以本名義會向各外人友邦表示好意㈢由會詳細研究再協同官廳及各省討論善後辦法以免他處霌發生同様事件遂宣告散會 
　　大晚報六日上午十時棗莊電云當此改編事務正在進行之際據一未徴實消息匪又釋放西票一批濟南運來之官轎亦於今晨派往山中以冀被釋外人乘之來棗現拘匪中各西人或在星期六以前有悉數釋出之希望 
　　字林報五日北京電云頃晤匪中釋出之亨利氏亨精神仍甚疲憊據稱土匪不日又將釋放外人四名而留英美法意各一人待條件全部履行後再行釋出穆安素氏病勢雖重但匪首堅不肯釋蓋匪中視穆最爲重要須最後釋放也安特生氏與温世珍辦理交涉必能成功而山中華票之得匪首信任者亦從中竭力相助乘問勸共減輕條件早日釋放各票匪中雖以志在刦掠者爲多然據諸人私下探詢所得此舉實含有政治意味專在反對曹鈱且從種種現象觀之匪首似欲爲張敬堯謀一位置但若輩在正式談話中則否認上說耳吾人最危險時即在刦車这際此後形勢雖險但匪首頗善待諸人看守之匪對病者亦慈善不過時以死相恫嚇耳匪中防守頗懈隨時可以遁出但慮遁出後遺累他人耳當官軍追躡至急時匪首嘗欲殺穆安素氏諉爲流彈所斃以止追擊幸有前赴法華工某出而相阻穆始得保其生命官軍圍困土匪仍不能絕其交通常有小販出入爲雙方間牒而單身土匪亦時携彈藥入山據稱此項軍火皆購自日人匪中常與上海西報所載消息以詰諸人自抱犢崮地圖披露報端未幾即爲匪首所知大露不悅之狀亨利又謂最後一批外票恐未必能即時釋出或須更歷數星期未可知也又葛臘馬達氏通訊云有華人張某者旣非土匪亦非鄕農出身於縉紳之家現充鄕間某校敎員其人自稱爲改造國家之志士崇信省自治之愛國男兒以學校離城過遠故其活動得免官府之干涉據稱今日各省俱有一會以謀改造本省驅逐外籍官吏目下中國督軍及高級官員大半爲直魯皖三省之人蓋沿滿清舊例取其外省之人較爲忠順可靠惟其忠順乃忠於上官薦主或前輩而非忠於百姓以故今日不論官職之崇卑直人恒忠於曹錕皖人多附於段祺瑞此類督軍省長膜視民間疾苦但知吸收金錢用之於原籍平日貪婪無厭誅求所行悉存於外國銀行或其所信之銀行家甚或投資外國使改造會同志踓能誅彼督軍之首而不能没收其貪嚢張又謂臨城匪變不過一端而已敬官吏驅民爲盜之不已竊恐類乎臨城者行將遍於國中臨城之人並非眞匪皆係農民兵士由外籍官吏驅之爲匪耳近數年來自武人濫膺督軍後内地百姓所受之痛苦西人實難深知各項賦稅不僅肆行增加且復寅徴卯賦甚或預徴至二三年之後一旦長吏更易新官又往往否認前任所徴於是一賦兩課百姓無力完納不得不走入山中鋌而走險聊以苟延喘息彼農夫並非樂於爲匪但除此外尙有何事可爲耶北方諸省以鄕村人口過衆故多出而爲兵入伍之後雖不能依時給餉但不食不槍生命得有所託迨一旦裁遣潰敗遂乃有槍而無食彼裁兵者慬爲官吏得錢計劃至於兵士可謂絕其衣食之源若輩旣以原籍人口過衆而不能回家謀生又無從得至上海入廠作工於是不得不隨鋌而走險之農夫嘯聚以爲匪矣是故華人並不目其爲匪踓畏之患之苦之而不恨之以人人必須有食以果腹苟無所食斯乃爲盜耳張又謂排外之說厭聞久矣吾人並不反對英美日法等國其不贊成外人干涉者慮外人一旦入室後延不肯出耳吾人皆是愛國志士亟欲自官吏手中救出國家但無人能信吾輩抱有此種志願亦無人能信吾輩之忠誠彼官吏一言土匪則響應者四起但不識究竟誰是眞匪誰人攘竊無饜而誰人誅殺無忌耶 
　　大陸報四日棗莊通信云國際武官圑今日查勘匪區中國軍隊後現正汲汲製作報告書以備致諸各本國駐京使館該團明日即由棗莊起程預備搭是日北上特别快車回京按該圑團員共計十三人星期六下午由京到臨當由美國軍事委員菲龍偕同來棗當其在臨棗途中車過各站時各站軍士均列隊致敬及抵棗莊車站復有大隊軍士將其護送至鄭士琦之坐車中由鄭正式歡迎招待此後該團乃歷訪美英法意各國領事昨日天方破曉該武官等即由中國高級軍官偕同乘馬出外視察中國軍隊隨時有騎兵保護計視察之地共長三十英里至馬廟二十旅旅本部而止當即在該處進餐該團自到棗莊以後並未謀與匪接洽或與匪互通消息其一切行動均遵美兵司令柯南爾預定之步驟至回棗以後對於中國軍隊情形亦未露意見僅製作報告而已此項報告以後如須公布當由各使館間接披露也 
[西報大唱外力干涉論調]  
　　臨城案影響 
　　字林報社論云據棗莊消息匪中被擄外人不久可望釋出換言之匪已受改編爲官軍賄而就範而此賄事似巳開始實行也中國當局願以此法解决祇能聽之目前救出覊勴要爲最大急務但此事雖有實現之望而吾人一念及全局前途則絕不能滿意猶憶外交團曾通告北京政府謂自五月十二日夜半起救出外人每遲二十四小時當要求遞次加重之賠償此項恫嚇顯然未使北京一人吃驚且目下直有忘此恫嚇之勢外交團除此恫嚇之外亦未聞有其他迫索賠償及預防覆轍之表示空氣中已充滿冷淡氣象竊恐覊勴一經全釋將人人相慶而無復善後之處置矣 
　　救出覊虜固屬重要而爲中國前途計迫使其官僚階級發生責任心則尤爲重要臨城刧案乃兩三年來危害外人生命財産一般趨勢之結晶若此事而猶不加以懲罰則不久勢必有更壤之暴亂發生中國當局所用救出外人之方法乃直接奘勵其他匪徒效尤此次破壤一火車刦去三十五外人下次恐將攻擊一内地商埠如漢口或九江而盡掳全埠居民以去此次刦案究由何人發縱指示頗多猜測此斷然爲一有味問題果能水落石出足以助列强索取賠償特無論何人發起此事此事惡劣已極要非堅决對付之不可此事乃軍閥握權法紀蕩然之結果而今日之處置方法及外國態度之軟弱適足以煸此等弊害之熖而增其勢力也 
　　欲壓迫北京使謀救濟乃無益之事北京縱有此心亦無此力須知中國之病源在全國政權分裂無一中央政府而列强對於此事實始終不肯承認無論共同或單獨對華交涉皆具此謬誤華府會議中尤爲顯著今必須使歐美各國政府中人打破此迷誤觀念吾人希望北京外交團藉上海漢口外人大會决議案之後盾奪起爲此打破迷誤之舉中國欲得有良政府非先打擊各省當局不可打擊各省當局不必耗費額外欵項祇須作一破例舉動利用現本駐在中國之外國陸海軍分配彼等於各商埠及附近水道鐵路之各省首府授以權力課當地大員以責任倘地方有騷亂或不合行爲時即令彼等個人負責如有必要則逮捕之果能如是則中國各大員必貼然就範而從事於整理中國内政此乃臨城刦案結果之最大希望也外國人决不能自己爲中國設立政府但却能壓迫中國官員使彼等不能不改良政治倘英美能聯合一致認識中國眞相知中國自己决無統一進步之望非外國加以某量之壓迫宰制不可且此壓迫宰制多數中國人亦歡迎之且施行此政策并不需多費金錢則他國亦必熱心贊成此計畫無疑也 
[陸軍部四司人員罷工]  
　　陸軍部員司因本部薪水積欠甚鉅曾於日前全體請假三日嗣於星期五發薪三成各部員極爲不滿軍學軍需軍務軍衡四司首先全體罷工至此事發生醞釀已久前次部員索薪之時由總務廳長王典型陸海軍會計審查處長張膺方當衆宣言已在財部領得印花票六十萬元即由張膺方携往天津向銀行界抵押現欵發放部薪各部員始無言而退靜候佳音張乃携帶此項印花偕該處某科員同往天津辦理此事迄上星期五始由同行之科員携回現欵四萬元當日發薪三成而部員等以此項印花旣有六十萬何只押此區區之數因向該科員質問該科員答稱本人祇負携欸回京之責他事槪未預聞無從答覆部員不得要領遂向張膺方質問張謂予只負押欵之任務分配之權操之總長部員等又不得要領遂公推軍學司某君赴津調查亦未明眞相部員等以此事愈趨愈遠遂推代表數人質問張紹曾張謂此項印花仍存在天津並未押出張處長携回之四萬元尙須暫時挪借部員追問印花之所在不然或由部自行抵押亦無不可張遂含糊其詞未置可否代表回報後四司人員遂决定罷工軍學司司長賈德耀并於上星期六提出辭呈惟至今或准或留尙未確定 
[法權會請催各國委員來華]  
　　因外間有延期風說 
　　華會各國委員本年十一月來華考查司法外間盛傳行將延期聞法權討論委員會以此事關係重大特於前日（二日）開會一致議决請各國委員仍照前定日期來華考查司法並將該議决案提出國務會議請其採擇施行茲將該會議决案照錄於下法權討論會議决案第五號「請各國委員仍照前定日期即一九二三年十一月一日來華考查司法案」查各國派員來華考查司法一事實爲一九二一年華盛頓會議中中國代表極合正義之主張各國代表深抱同情之議决本會爲尊重該議决起見極願各國委員早日來華對於我國政府提議美政府贊成之十一月一日之日期不再變更倘以期間稍促勢須展緩亦應彼此協商於原定日期後六個月以内定一確期以期不背原議决之本旨特此議决請由外部正式對外聲明藉維法權 
[滿洲里發現百斯篤續聞]  
　　黑省滿洲里發現百斯篤其情形已紀昨報茲聞此種惡疫係由俄獵户打旱獺而起幸天氣漸熱中俄官吏防護較早現已逐漸撲滅可望不至蔓延查此事特區長官朱慶瀾先得中東路局方面消息繼接滿洲里特别五區警察署五月三十一日報告謂據該處查疫者回言距站七俄里柬北俄屯係去年新立之屯爲呼倫縣管轄名爲克力什諾夫有六十九户二百五十俄人華人七名有俄人名莫洛舍夫（即毛老卓夫）平常以打旱獺爲生九日在山上得病二十日回家二十二日即死議細檢騐右腋下有很大核一個將核剖開騐有疫蟲同住者有六俄人係屬一家關醫官任民與鐡路俄醫官巳將該六人隔離其死屍及住房均行焚化隔離之六人檢騐無病於二十七日開放看此情形不至於傳染矣又赤塔鐡路八十一號小站俄人名列今肯於十六日得病二十日死去經醫官騐似疫症將同居之四俄人隔離至二十六日檢騐無病遂予放出看此情形亦不至於傳染云云現朱長官已通電各機關云項據東省鐵路局呈報查有旱獺獵户一名近在東路牙克石站附近闊齊諾爾處染受結核百斯篤症身故並在後貝加爾鐵路哈拉諾夫站附近亦有此種傅染疫症發現路局現已派醫士及各項職員組成防疫隊馳赴牙站謁力撲滅另飭滿洲里站就近組織地方防疫隊檢騐西來旅客妥速防範並令飭牙站即將所有自該站開赴東西兩路各次車票暫行停售以昭愼重等情到署查此案前據呼倫貝爾程督辦電呈當經電令就近知會各站醫院警察詳細查報嗣又據該督辦敬休電稱茲據委員馬仲元返署報稱遵於本（五月）月二十三日晚會同警察廳委員王東侯乘火車馳往疫處查得距車站七俄里克才諾爾村地方有俄人五名私往山裏獵旱獺内有毛老卓夫一名現年二十八歲於本月二十日染病即行載回該屯於二十二日下午六鐘請駐牙站俄紅十字會副醫把巴拉國夫前往醫治見該俄人身黑目紅類似百期篤症未及用藥旋於八鐘病死當由該副醫將該屋封閉並傳知村長將同往私獵旱獺之俄不四名在村外隔離其死者家族五人亦另屋看守同村居民並禁止不准自由外出以杜傳染海拉爾車站接到駐海紅十字會報告分派醫官馳往并電知哈爾濱鐵路總醫院派員携帶藥品會同前往該處確實騐斷預計明日可騐明返海報告惟搜查旱獺皮不知藏匿何處已知照該村長代爲嚴搜以上情形均係查明確實理合報請鑒核等情據此除令呼倫縣派警暫禁絕該村交通並嚴搜旱獺皮外應否轉令哈爾濱伍總醫官前往查騐理合電請鈞裁施行等情據此當即函請濱江防疫醫院派員馳往檢騐究竟是否百期篤均未據確實查報茲據前情除指令外合電查照應先轉飭所屬一體預防以杜疫症而免傳染云云又聞滿站警察署以此次捕得旱獺二百四十張現經消毒上否免予焚化此外村屯應否加以檢查來電詢問溫處長以如已消毒不致傳染自可免予焚化至檢查村屯須妥愼進行切不可稍涉騷擾大約此疫不至釀成大變云 
[鄂官錢局焚燬舊官票]  
　　兩日共焚舊龍票百九十六萬張 
湖北官錢局於六月一日下午一時邀集官商兩界在漢口後馬路南洋公司上首空地焚燬毛破舊官票是日清晨先由官錢局監理人王殿元派人在該處搭蓋五色布棚寛約十餘方丈棚前二丈以内另築紅磚大竈一座寛約一方丈專備焚票之用另請漢口警察廳派隊士一排至塲守徫下午一時來賓陸續蒞塲計有官錢局會辦蕭樹仁監理官王殿元股長涂正華監理處員時象晋丁榮學朱秉珪熊維羆劉化南吳兆廷李鶴臯汪雲駿楊貞生方少岩鄭惠吾余德馨孫錦章郭璜財政廳代表范慶頣敎育廳代表葉光祖實業廳代表陳桂芬江漢道代表費杏郛警務處長崔玉甫水警廳代表姜婓如自治籌備處代表陳君勝武昌縣署代表李希憲夏口知事侯小汀武昌地檢廳代表謝夢蛉夏口地檢廳代表關其忠官礦署代表杜偉漢口警察廳代表包春睴商聯會代表王義甫武昌商會代表陳渭濱徐是法漢口商會代表周星棠鄭爕卿周韻宣趙典之劉仁山楊松甫武昌慈 
善會代表王耀庭胡如城漢口慈善會代表陳際山王開庭武昌業主會代表龍希白漢口業主會代表胡賢宰黄式如省議會代表周海門武漢律師公會許鴻禧黃鐘鳴嚴山謙劉人傑學界代表黃祖香典業公會代表吳福祥保安各團代表陳雨卿徐和亭范階平等當由王殿元報告本日所焚之票計六十二箱每箱一萬六千張另外八千張合計一百萬張報告畢推陳際山楊貞生趙典之楊松甫四人爲抽查員抽查數目相符再用鐵機將票面釘透三洞釘畢上竈燃火焚燬自下午一時起直至下午五時完畢來賓始各散去 
　　二日官錢局又在武昌閱馬廠繼續焚燒舊票九十六萬張先在閱馬廠中心用木椿鉛絲圍一大圈中設一臺紮以彩帛以備監視員之起坐圈北留一門上紮牌樓額曰焚票處門首立一木桿上懸牌示文曰湖北官錢局焚燬官票監查處上午十時起至十二時止武漢兩商會各法團代表以及各機關主要人員並官錢局監理員等紛紛蒞止正午十二時各人陸續入廠登臺就座由官錢局衛隊將票十九箱抬置廠中揭開箱蓋經顯眞樓相館拍照後即有某君等向各箱中查點無訛即由官錢局衛隊工役等將箱中官票傾出擱置柴堆上共分五堆淋以煤油始行燃火焚燒約近三小時之久始成灰燼各法團代表與各監視員等即稱事休憇旋復肅入股員室大開宴會盡歡而散已五句餘矣 
[部准暫停隴海東路工程]  
　　隴海鐵路終點問題近由軍民兩長電請交通部先飭隴海路督辦將東路工程暫緩進行一面由部派員帶同工程師來蘇并由省派員會同測勘究竟原勘之處有無把握未勘各港是否較爲完善共同商榷確定標準决定南北之路線息各方之爭點等因頃聞文部已有覆電略稱宥電敬悉蓋籌極佩已轉行𨽧海路督辦查照辦理俟復到再行奉聞此項消息係海屬議員得諸京電故近來淮楊通人與海屬人暗爭甚烈海屬人仍主張運動張祖廉先築海州枝路淮掦通人以荷蘭借欵僅交六百餘萬若將此欵先築駢枝將來商港一經測定或走灌河或走崇明無欵可用則全路陷於絕境又電張相文等與部交涉矣 
 
 
 

Page 8

 
 
第一萬八千零六十號;中華民國十二年 西曆一千九百二十三年六月七號
星期四 * *自由談[  映霞畫]  
[一知半解] [  李一鶴]  
　　人體毛細菅橫截面之總數·比大動脈橫截面大六百倍 
[釣] [  白沙淚痕]  
　　釣逸事也際此衣纔試素或於曉色溟濛或趁斜陽將墜時蹲坐青草於池塘畔獨理竿絲鈎釣游魚其樂直不啻爲義皇上人僕曩里居每喜爲此年來落拓滬濱賦歸不得間遇有清溪碧漪處惆悵往事輒欷歔不能自已矧褦　如我敢詡嫺操釣術無非心有所感聊貢一得之見以示同好 
　　釣魚首當知擇時間於春夏之時最爲適宜不可於日中爲之蓋日中光線充足池水清澈魚目觸竿絲鈎影即驚遁故只宜於早晚爲之因斯時水中岸畔皆陰暗且魚又在需食之際觸餌即呑故易獲然魚類性質不同釣鈎之色澤亦當分别施用大都游於水面之魚性甚活潑息於水底之魚泩最遲鈍因是遂有溪釣與池釣之别溪釣之鈎宜用黝淡色者池釣之鈎則宜用晶亮者其故則因溪魚性驚池魚性鈍垂竿者乃利甚光學以釣之也餌可分眞擬二種眞即蟲類擬即僞製也眞餌適於釣池魚擬餌適於釣溪魚其原因則緣溪魚食慾甚巨池魚性喜食蟲類故也例如蚯蚓爲釣鯽魚之無上品是耳故池釣者咸樂用之惟掘取不易且斷截亦過於殘忍余雅不喜用之惟用擬餌則非持竿老練手腕敏捷者每不易獲初垂竿者每遇魚已上鈎猶木然罔覺致魚遂脫逃而去久久不獲一尾則倦而厭棄之斯安得謂尋逸直掃興耳故釣雖小道亦不可不嫺手術足徴天下萬事初非徼倖所能成也 
[戲擬徴求棗莊匪刼紀念品啟] [  烟橋]  
　　此次棗莊大刼開歷史上之新紀元同人擬製成影片著爲專書以廣流傳俾垂久遠惟佄憑報紙登記往來述聞未足以盡其眞相爰特徴求以期實在 
　　計開 
　　㈠五角印抱犢崮風景及一角印抱犢崮郵政字樣之郵票㈠華服西冠鴛鴦履襪之化妝照片 
　　㈠匪告示㈠匪與官之往來文件 
　　㈠外僑臨時組織之市政局槪况㈠各俘發出之函件 
　　㈠各俘秘密所記之日記㈠遍地罌粟之寫生及統計 
　　㈠匪政府槪况㈠匪軍出身之歷史 
　　㈠久蓄之鬚㈠作飲具用之破洋鐵罐 
　　㈠作浴盆用之破菓子缸㈠臨時郵袋 
　　㈠司令委任狀㈠建國自治軍旗幟 
　　附凖備編製各項之預告 
　　㈠書籍臨城匪刦記俘虜尺牘大觀匪刦大寫眞 
　　㈠劇本孫美瑤出世新落馬湖 
　　㈠影片大匪窟穆安素養病記 
　　㈠博物院巡廻陳列國内各通俗敎育館或游戲塲 
[解頣錄] [  龍蹀]  
　　人不如自鳴鐘 
　　一個僕人很是頼惰屋子裹的汚穢都堆滿了也不去洒掃主人便怒駡道你這人怎麽如此没用我家裏買的自鳴鐘倒一天走到晚上絲毫没有倦容而且還不用報酬像你這蠢才吃了主人的飯拿了主人的錢竟一些事也不會做眞人不如自鳴鐘哩僕人回答道主人那麽你多買幾隻自鳴鐘罷 
　　脚底揩油 
　　某甲從外國初到上海便有一個團體請他去演不料肚子裏預備的資料上臺只講了不多幾句下面竟完全忘懷了一時心裏着慌愈加說不下去只得漲紅了臉怱怱地下臺誰知一個不留心竟滑了一交嘴裏還說道這地板怎麽這樣滑某乙在旁陰陰的道這不是地板的滑恐怕是先生脚底裏油揩得太多了啊 
　　十二點鐘了 
　　一個學生早上没有起床時問他弟弟道現在什麽時候了他弟弟很直捷的說道十二點鐘了他聽了不覺大吃一驚心裏想今天到學校中去一定要受先生的責問了然而還有些不相信爬起床來一瞧那自鳴鐘上的長短針果然都指在十二點鐘上仔細一聽原來那鐘早已停了　 
　　汽車　 
　　某甲素患近視一天同朋友出外行至南京路見來往的汽車很多心中已上嚇極忽然霍的跳將起來拉着那朋友就 
　　 
[互相予盾]  
　　奔嘴裏喚道快走快走性命要緊他的朋友回頭一瞧却是一輛汽車停在堦沿旁邊 
[快事] [  張昌煕]  
　　讀西廂聖嘆快事數十則凉徹心脾胸襟爲豁爰效顰 
　　數則不計工拙聊爲諸君一破悶氣云爾 
　　夏日大雨張紙傘立荷庭中聽雨敲傘聲快事 
　　據案大啖紅燒肉油脂凝口殊苦適案頭置枇把一簍立盡之不留餘個快事 
　　夾岸看火燒一人拍手狂笑笑聲未歛忽失足落河快事 
　　無意中遇未婚妻快事 
　　游蕩子三五輩攔女子任意調謔苦不得脫忽有護花人突圍而入力批諸蕩子頰始各抱頭鼠竄而去快事 
　　夜半聞隔牆婦女詬誶聲輾轉不得睡忽玻窗大震雨傾盆而下顧此失彼反得安然入夢快事 
　　巨幅山水已繪就只須醮筆簽名字快事 
[雋語] [  邨]  
　　春來春去每在人不知不覺中 
　　十七妙年華爲女子最佳之時代即男子亦何獨不然 
　　同一淚也若潑婦駡街淚雨滂沱則賤若圍女懷人漏盡掩泣則貴 
　　鳥生於林其羽似葉獸生於野其毛似草魚生於水其鏻　似波 
　　天下傷心事莫甚於悼亡 
社會小說 
[人間地獄（入六）] [  娑娑生]  
　　第四十九回資金捐欵併作糊塗帳把弟盟兄居然追義交洪彩雲家的娘姨大姐忽聽彩雲這一聲喊忙走到扶梯邊來瞧單夷英早將那柄利刃仍舊插入手杖以内娘姨等問彩雲爲什麽驚喊起來洪彩雲道單大人的棒裏有刀的我是不曉他猛然的拔出來我怎麽不嚇小大姐道刀呢彩雲道單大人早又收起來了單夷英見他們這般胆小見刀就嚇不禁好笑用那手杖向小大姐指著道你要瞧嗎跟我到一蘋香來小大姐當作單夷英要打他嚇得逃進房去單夷英拉著洪彩雲走下扶梯笑著道你們眞是南豆腐這樣不禁嚇洪彩雲道刀槍這種東西我見了就毫毛竪起的孫桐耘褚馥齋兩人道本來手杖裏藏著機關是出人意外的單夷英道有這傢伙帶著到了要緊的時候可以防衛防衛呢說着大家已到了弄口坐上汽車回到一蘋香大家說了幾句話洪彩雲見單夷英住的房間甚大隔壁還連着有一間浴室洪彩雲道在這裏淴個浴到狠好單夷英笑道你淴浴我來替你擦背洪彩雲道你要來胡閙我不淴了褚馥齊道你儘管淴單大人閙是不閙的我們大家看是要看的洪彩雲道那是我更加不淴了孫桐耘道彩雲你眞不聰明你關緊了門閉了窗再將鑰匙孔塞好千里眼也瞧不見你儘管淴好了洪彩雲四面一望見那間浴室三南暗一面窗關緊了門尙不怕人窺探便道那末請你們走出去㖸單夷英笑嘻嘻的立着不走意思要替洪彩雲解衣洪彩雲將夷英推了出來砰的將門關上隨手鎭好單夷英道這一下子可眞瞧不見了褚馥齋道你又何必急在這片刻之間稍遲一會總可以瞧個清楚單夷英笑道恐怕不容易瞧得見罷褚馥齋道形勢已到了這樣其間相距甚近了你還要客氣什麽單夷英但有微笑也没什麽話說孫桐耘對褚馥齋道　纔在洪彩雲家見你催我走這時候我要催你走了褚馥齋道對對這時候更是要緊的關頭千金一刻我們去罷單夷英一把拉住道别走别走我還有一件正經東西没給你們瞧褚馥齋道有什麽東西明天再給我們瞧這時候不必了單夷英道就是那神京大學的捐欵册子說著抽開那五抽櫉拿出一隻方方整整的黃緞包袱單夷英解開那包袱裡面露一本四方尺頁約有一尺二三寸見方尺頁的表面却是古飾裱成裝潢得十分工緻當中一條泥金簽條上寫着漆黑肥潤的工楷是『神京大學捐欵册』單夷英指那金簽道這七個字是老頭子親筆寫的呢 
三言兩語[  鵑]  
　　制憲問題一提出彷彿給最高問題加了一鞭就急急的進行了但看這幾天中雙方調兵遣將作無形的戰鬭一方急着要爬上高枝兒去一方郤懋懋的似乎不肯走俗語所說的猴形極狀彼此已漸漸露出來了我們做老百姓的且站在雲端裏瞧着以後正有好多把戲要做出來咧呵呵好看呀好看 
 
 
 

Page 9

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 10

 
 
第一萬八千零六十號;中華民國十二年 西曆一千九百二十三年六月七號
星期四 * *國内要聞二 
[湘省發生日人槍殺市民案]  
　　本月一日省城小西門外兩湖碼頭發生日本水兵槍殺華人巨案此事關係重大立時閧動全城記者因親赴各方探得詳情如左 
　　本案發生之原因五月三十日自晨至晚大雨如注學生方面因聞有多數奸商將乘雨起運劣貨（因奸商向漢埠訂購之劣貨到省以後不能起坡多寄存日清堆棧）遂於是晚派調查員四十人冒雨在日清公司左右巡視終夜次晨入城之頃復探得日清公司之武陵丸將於本日晚間抵埠所載劣貨爲數至多故於入城之後議定於下午四時後再加派調查至河干阻運比至午後四句鐘即有多數學生出城在河邊往來巡視乃自日晡以至天曙而竟消息杳然及昨日上午十時武陵丸始至時則商埠警署已在日清碼頭嚴行戒備更不容學生越雷池一步矣 
　　事前中日之交涉當三十日學生紛紛出城之際日清公司即有所聞因疑學生或將有不利於日輪過事張皇遽以報知駐湘日領田中領事聞報因事在轉瞬之間立即向交涉司交涉除請求保護外並謂將派水兵登陸爲正當之防衛等語該司楊司長當向日領方面聲明由該司擔負完全責任但請其毌派水兵上岸以免發生枝節一面仍密令商埠警察署設法嚴防毌使發生事故此三十一日傍晚時事也 
　　警署防範之周備商埠警署得此消息立由趙署長會同署員巡官商定辦法將全署長警一律調齊作爲非常預備一面抽調若干在日清碼頭嚴行防守計上自兩湖碼頭起下自金家碼頭起靠河岸則自除坡街起均有長警守護並臨時斷絕交通一面片請學生數人到署由署員與之接談請毌爲過激之行動學生謂不過藉此勸戒商人使其不致更購劣貨於外人方面絕對不至有何異動云云此我方事前防守之情形也 
　　凶毆發生之眞相一日清晨由漢駛湘之武陵輪丸乘客有一百餘人抵岸時客上岸由外交後援會調查部學生倪志仁等見其已出該公司碼頭當施調查加蓋戳記之手續以故該輪上坐客畏不上岸有兩日人見看者甚多因招日本船水手兵上岸約二十名排列碼頭左側門邊是時觀者愈衆由一日兵護一我國形似鄕人者出調查員赴前蓋戳該徒手兵士即在附近擺設擔上亂搶扁擔長竹桿各物磨拳擦掌勢甚洶洶觀者咸謂我們取締我們自己人與他們有什麽相干不料日兵逞强用武將所持棍棒向人叢亂打當將兌澤學生倪志仁右眼戳傷又傷青年會中學學生陳寅左眼與腰部又擊傷售荸薺之小販周啓文左胸並用足蹴傷當即舁至附近水符廟軍警稽查所由該處長視傷後親自代爲敷藥慰藉旋即送紅十字會醫治其後衛戍司令部派軍隊一排前往彈壓日兵亦即擲棍棒上武船而去此一日午前十二時事也 
　　慘殺事件之繼起此案甫了至下午一點鐘時日商金陵船由漢抵岸有一乘客上岸被學生加以亡國奴戳記日兵向前干涉因又大起口角日兵即鳴號突從兵艦派來二十餘人實彈荷槍上剌刀另由汽船拖到上岸時即排列東西兩邊當經中國巡隊之排長出而勸止謂「我們人民不過喜歡熱鬧我們可以擔任不至發生他種行動你們何必如此示威」其時觀者頗多日兵忽發出一種暗號先北向開一排槍示威觀者愈爲不平齊聲大呼曰「這還了得」該日兵一聲鼓噪開槍者開槍用剌刀者用剌刀當場將王煥廷用剌刀戳傷猶以爲未足加擊一槍立即倒斃在地又有黃漢卿祇十一歲係某國民小學生現做小生業亦被日兵槍殺並戳破肚皮流出腸子其情形尤慘王尸當抬至交涉署騐看交家屬領出黃尸由湘雅醫院復抬至交涉署其受傷最重者有七人三人已由家屬舁回茲將死傷各人略歷錄下（一）王紹元年三十歲在黎家坡鄧祥順木店帮工頭上受一刀傷腦髓幾出喉管又受一槍彈故當時氣絕（一）黃漢卿年十一歲住小西門上牆灣三十四號做小生意胸部受一槍子因流血過多延至四時即行斃命以上二人均係長沙籍（一）陳寅年十九歲寳慶人兌澤中校學生額部中間一傷右眉一傷外並打傷（一）倪志仁年十八歲湘陰人在青年會工人夜校肄業額部偏右眉上兩傷外並有暗傷（一）周漢卿年二十餘歲湘陰人右肋部剌傷長五分寛三分深透入骨内（一）易敬清長沙人年二十歲大西門牆灣裕豐盈油號帮夥右腿右手各受一彈（一）梁益廣長沙人住織機巷頭部受一刀傷（一）吳義生住大西門手部受一彈傷（一）謝岳山年三十餘歲衡州人在公福輪船充當水手左手大臂受一彈傷（一）尹紹雲長沙人年五十歲在小西門外唐禔泰油店做裁縫右腿受一彈傷（一）馬復明年二十歲長沙人在半湘街一百三十六號黃鴻順銅店帮工右手掌右腿各受一彈傷（以外尙有未曾查出者） 
　　議决條件之狀况外交後　會聞訊即於下午七時假敎育會前坪開緊急會議到會人數約二萬餘人初由蔣兆驤報告云今天市民游行演講路經小西門河邊突被日本水兵登陸開槍射斃學生市民二人傷二十餘人我們應如何對付在我的意思自明日起須請各界罷學罷工罷商共三日明日游街演說第二日籌備追悼第三日正式開追悼會衆皆拍掌贊成又云我們今晚即整隊向省長署交涉司省務院各處請願請其嚴重交涉我們　提出之條件共八條㈠撤換日本駐湘領事㈡懲辦日本駐湘武官及日艦艦長㈢撤退日本駐湘軍隊及軍艦永遠不得駐湘㈣收回日本租借之躉船碼頭㈤懲辦兇手抵罪㈥撫卹死者㈦賠償傷者之醫藥費㈧日本國政府向中華民國謝罪以上八條每條報告畢時環聽之羣衆鼓掌齊呼聲震遠近並由蔣君相繼報告定期開追悼大會通電全國請一致助理嚴重交涉嗣述及死者之爲國犧牲至於流涕請大衆矢雪國恥時在塲之羣衆無不憤慨塡膺至有咽泣不成聲者報告畢即將外交後援會旗指導引羣衆出發沿路由敎育會延亘至南門一帶但聞一片罷課罷工罷市之聲浪同時長沙總商會並發出一通告如下今日因日本海軍登陸無故槍斃我國市民學生二人重傷過路人民十餘人實深慘痛已定於明日抬尸游街我商界極應表示哀悼届時請寳號查照五月七日辦法上舖板二三塊或掩門半邊並書表示哀悼四字貼於其上事關國恥務希一致施行爲盼 
　　舁屍請願之情形是晚市民羣赴省長公署請願由北正街出發往省長署所經過之街道皆大呼「今天日本人打死我們的同胞屍首抬在後面請大家注意看看並請明天罷學罷商罷工」及抵省長署由蔣兆驥代表等三人面見省長適李省務院長楊交涉司長均在省署商議此事由代表等報告詳情並呈上請願書趙省長及碭司長李院長均謂我等親出騐屍並答復一切蔣代表即將此意報告衆聽省長等三人騐屍畢楊司長即報告云對於今天日本人行兇一事我已知道心中實憤懣已極湖南三千萬人民所選舉出來的即是三千萬人民之代表此責任完全在我身上我誓死一致交涉到底我明天即通電全國及世界各國但各位所請願交涉之八條此刻我不能答復因此必取决衆意擬明日上午九時開省務會議但我的意思亦與各位所要求之八條相同我總盡心竭力必達到圓滿結果但須請各位幸勿憤暴與之抗拒致我們的把柄被他拿着則各同胞之死命者已空死各位這番熟忱亦等於零請各位注意注意次李省務院長所答與楊司長大致相同趙省長亦云自當同心協力一致交涉所請之八條准明日答復均言詞痛切蔣代表略略答謝所抬之王煥廷死屍暫請劉君樸等安放敎育會請願諸君始歸敎育坪解散（二日發） 
　　東晚又有挑釁之事僑湘日輪縱使水兵登陸慘殺華人一案一般湘人方異常憤怒而彼尙挑釁不已方一日之夕有人在河干講演聽者甚衆時戴生昌碼頭有市民多人於聽講之後即向該汽船局高聲勸導各華工毌再爲該局服役不意該局有華人陳詩卿者即與市民挑釁除向市民詈駡外且抓一小孩加以毆打市民見此爲之大怒即有人上前毆打陳詩卿陳仍詈駡不已此際政府派駐該地彈壓之警察已經撤退進城僅有崗警一人不能解救乃立用電話報告商埠署派來警察二十餘人向市以極力勸導始將陳詩卿帶去當經騐明僅受微傷旋即交該局沈姓帶去又經派員往該局勘視則祇門窗略受損傷其機械室保險櫃等均絲毫未動當即將詳情呈報交涉司察核矣 
　　兇殺證物之徴集此案發生之後以各種證物均未徴齊故尙未向日領提出交涉除由外交後援會通告各受傷之學生市民請向該會報知以便騐明傷痕塡具傷格外其已死之小學生黃漢卿即黃滿伢則已由湘雅醫院馬醫士騐明塡有傷格昨經交涉司函索隨經該院函覆云「頃奉大函備悉一是被槍傷之黃滿伢於六月一日下午四點三十分到院七點二十分斃命當經選派西洋馬醫士騐明並塡具傷單其屍身已由其親屬領去茲特將傷單函覆貴司即希察照再者如須人證馬醫士可隨時出席證明並此奉告」至當塲斃命之王紹元屍身則由交涉司裝殮後隨即被市民舁去游街未經勘騐至二日下午始由交涉員楊科員邀同湘雅醫院馬醫士往敎育會騐明塡具傷單並將兩屍傷痕各撮一影連同傷單留作證據此外尙有由商埠警署呈到日兵行兇時遺落之步槍彈一顆云 
　　罷市罷課之情形此案發生後各市民即主張罷市罷課至二次即經實行各商家均於門外貼一「表示哀悼」四字之紙條且有撰挽詞懸掛者市面景象慘淡異常各校學生上午即全體出校分班講演並赴各商店檢查日貨是日凡有着羽綾及各種東産原料衣服者皆被學生毁裂或加蓋亡國奴戳記婦女之因此受窘者亦不少又戴草帽者其圍邊之帶亦什九被其卸去以其亦屬日貨也 
　　政府臨時之措施政府除派軍警保護日僑外並由警廳布告云此次日本水兵殺斃華人一案凡我國人務宜嚴守秩序靜候政府嚴重交涉萬勿稍有激烈行動致授他人口實切切此布」旋省長得全體省務員之副署亦出布告云「日本水兵登岸開槍傷斃華人事關國際巨案政府關係匪輕自當嚴重交涉以期慰我人民務望力持鎭靜共維秩序安寗特此開誠布告其各毌擾毌警」此外楊交涉司長復於二日上午十二點半鐘邀集全城中外公私立各男女學校校長到司開一茶話會請其勸導學生毌爲越軌之行動致使將來交涉棘手又由省務院内交兩司副署用省長名義於昨日發一通令長凡數千言飭各知事設法消弭排貨暴動·並列舉中日條約中之犖犖大者反覆推論至爲詳盡 
　　政務會議之結果交涉司長楊宣誠自此案發生後以關係旣極爲重大則辦理交涉自未可掉以輕心故商同省務院長即於二日上午十時召集特别緊急會議當議决應向日本提出之條件如下㈠懲辦當事長官（指駐湘日領與日艦長）㈡兇手按律抵罪㈢日政府向我道歉（因該兵艦係在湖北宜昌槍傷學生後開調來湘三十一日到岸一日即發生槍殺我市民慘劇故須日政府向我道歉㈣撫卹死者與傷者㈤擔保以後無前項情事發生至於交涉方式亦經議决以湖南省政府名義分三方進行㈠通牒駐湘日領㈡電請北外交部轉向駐京日公使交涉㈢電請我國駐日公使抗議以上各條决定之後交涉司楊司長復提出辦理此案之先决問題即爲限令該肇事日艦刻日出境以平衆怒各省務員亦全體贊成於是即由交涉司電達駐湘日領囑於二十四小時内將伏見兵艦撤出湘境否則民憤難遏發生何種意外行動政府不負責任日領答稱彼無權調動該艦該艦必受上海兵艦司令官之命令始能開行但允即致無線電於上海司令官請其允許並要求交涉司展期至四十八小時内撤出該司尙未允許 
　　政府對外之通電此案發生之後以辦理方針未决故未電達外省茲交涉方式旣定趙省長即電北京部院云萬急北京國務院外交部均鑒旅大問題發生全國輿情鼎沸長沙日僑雑處特恐惹起齟齬激生波折官廳常隨時盡力防護以期消患未形並曾迭向日領聲明負責擔任保護日人生命財産旬月以來並無何等變故發生不料昨晨日輸武陵抵埠適値市民沿河講演觀聽人衆日人故意挑釁其曾在宜昌肇事之日本兵艦伏見號派兵登陸示威羣衆驚惶當經交涉司長楊宣誠向日領交涉請將艦兵撤回一面聲明負責保護日僑隨派軍驚入場維持秩序我方措置不爲不周乃日領竟置若罔聞該艦長蔑視國際公法反派全副武裝兵士上岸由官長指揮突向人叢射擊立斃華人二名重傷二十餘名垂死者三四人血肉狼籍慘不忍言日人怒視我民肆其兇暴逞茲毒手致使吾民橫遭戕害實出尋常情理之外恒惕忝領湘民丁茲奇禍痛澈心髓寢饋難安現在湘省市民尤憤激異常商店罷市學生罷課工人罷工萬衆一心勢難遏止恒惕旣不能任其衝突又不能强抑與情除一面勸導民衆勉抑憤慨靜候解决外一面向日領提出條件五欵㈠此次槍殺華人之指揮軍官及其兵卒須按日兵軍法嚴重治罪並將辦理情形照會華官㈡須對於槍殺及受傷華人從優給償㈢須由日本艦隊司令官向湘省官廳謝罪㈣另由日本政府用正式公文向中國政府表明道歉之意㈤由日政府擔任嗣後不再有此種事件發生以上各條件已向駐湘日領嚴重交涉並由恒惕將此次肇事槪略通電全國共籌對付即請院部向駐京日使提出同様條件更電駐日汪公使逕向日政府抗議内外一致堅持務求達到目的其駐湘日領事田中莊太郎亦應請其撤換至肇事之伏見兵盤須要求立刻退去以後不再行駛中國内地用伸公理而平民憤事機危迫盼急電覆趙恒惕冬印此外尙有致全國電及交涉司致北京院部大致與此相同從略 
　　議會對此之主張湖南省議會第三届常會業已届滿本已於上月三十一日閉會二日特因此召集協議會旋爲照示愼重起見又改開臨時大會劉家正主張請交涉司長到會說明經過情形再議衆贊成遂電請該司長立時出席衆在議塲坐候林議長即趁此報告各界請願情形畢湯蔭棠方維夏陳繩威董維鍵先後發言湯主張一取銷日本在華航行權二撤消日領事府三因對日經濟絕交而死之王絕元等舉行省葬四勸市民嚴守秩序方則深以湘省養兵數萬不能立捕兇手爲憾主張一通電各國公使請主張公道二通電全國報告事實聯絡一致對外三擬定條件請政府嚴重交涉如無結果政府應向日人嚴重聲明聽市民自决陳主張對日宣戰董主張不認行兇之日兵爲正式軍隊須將該船扣留交出殺人之犯各人演說之際多悲憤不勝廖漢　主張限二十四小時内交出行兇水兵否則卸除日艦武裝張聲樹主張對外照方維夏一二兩項辦法對内分兩層辦一私人方面由湘省派人照私人殺人例向日本司法衙門起訴二國家方面則要求撤日領懲艦長及日政府向我道歉種種至此楊交涉司長已到遂出席說明經過情形所言與前函及此函所述者同不備錄楊退席後復再三討論决定兩事（一）咨請政府派兵解除日艦武裝並扣留該艦其餘贊成政府所定辦法（二通電各國公使請主張公道並通電各省喚起同情一致對外 
　　二次游街之情形一日晚間之游街會係倉促舉行因之長沙市民於二日下午復舁兩屍棺游街首至省議會請願㈠請解除日艦武裝然後將其驅逐出境㈡中國政治之腐敗由於北政府之無能力應咨請省長聯絡西南推倒北政府餘照昨日請願八條辦理並聲明在一星期内外交後援會可擔任不生危險如在本星期不能解决即不擔保林議長均予容納並謂議會意見與此正同云云次至省署爲同様之請願趙省長亦爲圓滿之答覆但囑保全秩序毌爲軌外行動致使交涉反爲棘手請願游街畢復回至敎育會議定本星期内儘政府去交涉我等惟分途講演並檢查劣貨如一星期内政府不能將交涉辦妥即大家來做打倒現政府之事時已下午六時遂散會 
　　維持治安之布告二日實行罷市罷學之後因各界均能顧全大局故秩序極好至午後因有痞徒混入其間遂漸有不合之舉省長又臨時佈告云照得日本水兵開槍兇斃我國人民王煥廷等一案政府當完全負責辦理現正施用適當手續與之嚴重交涉務期達到圓滿結果本日學生市民人等演說游街喚醒羣衆原屬出於愛國熱忱惟查間有痞徒溷雜其中藉檢查劣貨爲名希圖乘風搶刦實屬有意擾亂治安一經拿獲定予軍法從事决不寛貸 
　　僑湘日人之布置湘人踓極憤慨外於日僑生命財産絕對保護在湘各日人以無隙可乘昨乃秘密會議以旣經釀此巨案非函圖抵制不可决定各將重要雑物連夜搬至兵艦轉日輪運往漢口各僑商亦一律隨去並擬賄買無業游民故意打毁日店然後放火以爲抵賴之計幸被湘政府偵知立即加派軍警就日人住在地晝夜認眞巡防其計始不得逞（三日發） 
[蔡成勳開闢商埠之反響] [  智]  
　　江西督理蔡成勳曾以昌密電致政府請將九江龍開河賓興洲一帶開爲商埠案經交部核議尙未决定茲有旅京贛籍某顧問上公府節略一件反對蔡氏藉開埠名義向外人借欵原文如下敬略者查江西蔡督理電請就九江龍開河賓興洲一帶公地及附近民地自闢商埠先行設立商埠局遴委前贛南道尹陳富元爲局長並援浦口開埠先例由蔡督理擔任督辦案由内務部咨請會核提交國務會議呈請明令開放到部伏查九江龍開河地方半係民業間有地方公産亦均屬九江地方敎育慈善各公圑經管主權屬諸地方所有收益即爲地方事業所恃之唯一財源賓興洲地畝全係前清科舉時代地方賓興産業嗣後即經指令永久爲地方學欵近年商務日臻繁盛全縣士紳迭經磋議收賓興洲一帶土地完全塡築招由人民承租建築商店住房並設立賓興洲建築事務所呈由地方官廳轉報内務部有案凡關於修築馬路溝渠劃分地畝塡土招租各事次第進行馬路建築工程早經造竣地上房屋亦已先後建築告成上開龍開河賓興洲兩處實無尙未開放之土地且該處商埠規模早已粗具正不必再待設立商埠局而始開闢况地方紳商苦心孤詣經營幾達十年若一旦擭爲官有必釀成絕大風潮至蔡督下原電所稱外人垂涎曩歲私向民間租買屢起交涉事極繁難等語查九江地方外人租買民間産業多在城廂内外至於龍開河賓興洲一帶此等案件尙不多見且租界範圍均屬内地外人置産自有一定制限賓興洲開放招租原案對於外人租地早已專條取締更不待再事籌維蔡督理原電所稱跡近危詞聳聽且該地方主權完全屬於地方公團及私人所有並無官荒官地所有收益地方恃爲唯一之公欵歷年商人投資建築所費至鉅即有開闢商埠之必要亦應由地方士紳公同籌議辦理斷不能由軍事長官以一紙命令委員籌辦比聞九江消息有假借商埠名義向某國人抵押巨欵以充軍費之說如果不虚是不啻掠取人民私産國家主權一舉而斷送於外人禍忠更不堪設想某因盧幕所在未敢緘默謹陳槪略應請鈞座鑒核詳加審慮飭令内務部暫從緩議以保民業而固主權至爲德便謹略 
[粤聯軍進攻惠州之所聞]  
　　粤省聯軍攻克惠州情形曾據某通信社消息經紀昨報惟據港報所載則頗傳聞異辭爰轉錄如下此次聯軍克復惠州而博羅方面忽爲敵軍侵入外間多有莫明其故綠惠州係著名險要若從事實力進攻恐遷延時日或如肇慶然故聯軍對於博羅不增加兵力如敵軍來攻可守則守不能守則退果也數軍以大隊攻取博羅欲撲石龍而入省垣以效圍魏救韓之故智適中聯軍之計其實聯軍欲抛棄博羅退守石龍使敵軍分兵來攻不能以全力救惠州而聯軍以上可使敵軍不能得志竟然惠州克復而石龍安然聞其計策係蔣介石所獻議此一說也又一說謂陳軍自博羅椲木頭戰敗後精銳已失意圖退保惠城以待林虎由梅援應迨飛鵝嶺爲聯軍佔領且前日奉大元帥電令限四天攻下惠城各軍傳令異常猛勇血肉相薄卒於五月二十九日上午十時將惠城攻破陳軍遂率其殘衆數千直由博羅衝下而留守博羅之陳天太部因見衆寡懸殊爲戰術上之關繫姑退回石灘駐守大元帥聞報即調滇軍一旅親自統率出發已於三十日進駐石龍復調蔣師長率領全部由增城直趨博羅梁鴻楷由石龍包抄其後限令三十一日將博羅等處克復此皆聯軍方面所傅之消息也惟據惠州方面消息則異是粤軍總指揮處第十五號捷報云儉日我軍克復博羅進攻飛鵝嶺之敵軍已絕後路艶晚敵遂猛向惠城進攻逼近城門及西湖一帶我軍一面緊閉城門抵禦一面由鍾子廷旅繞路包抄及我軍由城内衝出前後夾攻敵軍大敗劉震寰劉玉山陳天太等部全數擊潰劉玉山幾被俘獲鳧水而逃滇軍范部聞風退却此役我軍奪獲槍枝五百餘桿� 
機關槍十餘枝俘虜千餘人敵向平湖退却我軍現集中菉蘭分道追擊特聞云云總觀兩方報告似飛鵝嶺爲聯軍攻下博羅爲陳軍所破均爲事實矣 
　　源河博羅惠州淡水『有形者係聯軍進兵線』 
蘇村福田增城東江深洲湖平寳安常平廣九路石龍石灘東莞『有形者係粤軍進兵線』省城 
　　聯軍攻惠州計劃係以東江沿岸爲中路以淡水爲右翼以增龍方面爲左翼二十八日對惠州下總攻擊令後中路桂軍由博羅渡河而進右翼滇軍由淡水進正� 
疑攻入惠城而惠州粤軍忽由後方抄出博羅是時守博羅者只得劉玉山一小部不能抵禦退回蘇村再退福田粤軍仍啣尾下攻劉部遂退回石龍駐增城方面之福軍聞耗來援被熊略拒退熊部即佔增城石灘亦同時告急劉玉山部恐後路有失遂退出石龍石龍曾於二十九夜被練演雄佔領惟練部人數無多三十日省城軍隊開到練部即退往增城此二十八九等日之束江戰事也觀上圖明如指掌矣 
 
[東江戰事形勢圖]  
[浙議會三次臨時會開幕]  
　　抵補金附稅省署已减去兩角 
　　六日上午十時浙議會三次臨時會舉行開會式張錢塘道尹·夏警務處長·張財政廳長·雲實業廳長·張敎育廳長·相繼到會議員簽到三十餘人由沈議長主席先向國旗三鞠躬復相向一鞠躬禮畢議長述開會詞張代表致祝詞議長復致答詞議員均不演說遂振鈴散會至浙東西議員爭執抵補金附稅一案業已由官廳調和解决爰錄原文如下（一）財政廳呈省長文云案查浙省抵補金帶征省稅前奉鈞署令准省議會議决十一年度仍照案帶征一面儘於夲年度内飭籌相當收入以便及時裁撤等因照案應籌相當收入以便及時裁撤第以此項省稅爲數達五十萬元以上無論籌晝何項新稅一時萬難抵補全數而省政進行誠如上年原案所云若驟將此項裁去殊多窒礙一再籌維惟有本法案之精神爲遞減之計劃所有照舊帶征八角原案即以十一年度爲限本年度暫行帶征每石銀元六角以期民力政需雙方兼顧此項收入係列入臨時門將來即以相當收入之籌晝爲及時裁撤之彌補庶民艱旣可體恤法案亦得維持除預算不敷另行籌抵改編呈送外合將酌減十二年度抵補金省稅緣由具文呈請仰祈省長鑒核迅賜咨交議决俾便遵行（二）省署咨省議會　云查抵補金帶征附加稅原議决案本以十一年度爲限祇以相當的欵難於籌集而省政進行又亟須維持茲據財政廳擬於本年度先照原收裁免二角暫行帶征每石銀元六角係爲顧全民力政需起見惟此項抵補金附加稅以後仍擬每年遞减一角將來即以相當收入之籌劃爲及時裁撤之彌補以期法案事實雙方並顧相應咨行貴議會請煩查照議决見復施行 
[浙省敎育會電促制憲]  
　　浙江省敎育會六日致國會議員電云北京參衆兩院鑒人民酷愛和平欲避免革命因採法統論借諸君爲制憲工具聽其復集京師繼續會合非爲諸君賣於軍閥計也起草委員增修憲法案如國權地方制度敎育生計等四章尙足蓋前惩而觀後效乃會合以來議憲則人數不足賣身則踴躍爭先實生亂階何取法統浙本有憲湘已實行其餘各省均在踵議可知國是無他惟在聯治諸君自審若能當此大任則請假以兩月樂觀厥成如其不能即請各歸本省奉還大權共定國是毌再自誤誤國浙江省敎育會魚 
[蘇議會紀事]  
　　爲皖米打包案羣衆示威議會流會 
　　本日（五日）爲蘇議會三臨第一次大會之期議事日程列議案有二十八件之多而甚囂塵上之禁止皖米在寗打包案仍然首列下午一時許下關商埠工商各界聚衆示威𢋵集於省議會門前要求旁聽中分米業斛業掙絞業等手執白旗並分發印刷品號稱五百餘人人類多屬勞工舉動尙無意外而一般議員聞此消息多不到會蓋鑒於前年機工之毆打以及去歳之議敎風潮不但驚弓之烏畏不敢前即一般小心小膽之人亦皆懷有戒心去而之他故遲至三時半簽到者僅四十餘人遂宣告散會散後各界推代表十人要求見議長並口頭宣言無論何日開大會羣衆總要前來茲附錄各界在省議會門前分發之書面宣言如下竊自湋滬兩路通車以後蕪湖米市有趨赴下關局勢蕪湖各商業因受有莫大之打擊羣思設法挽回始則運動設置和尙港帆船米捐局加重捐率以遏皖船之赴寗日前又以鉅欵運動駐浦委員呈請禁阻煤炭港打包近又乘省議會開會之機運動議員劉昌威等提出永禁皖米在寗打包之議案供給巨資廣開筵宴以冀通過此案惟皖商運米而來必運貨以歸近年全埠工商各界稍稍活動其根本全在於此若禁止打包皖商勢必仍回蕪關海運不再來寗夲埠商界方面自銀行錢莊·綢布百貨以及茶館旅社等業工界方面自金石土木·舟車桿駁以及各勞工等衆推而至於有地産有市房者亦無一不受有直接或間接之重大損失且皖米他適寗米必昂米荒之患又須復見吾民旣有失業之虞又遭貴米影　 
響是永禁皖米在寗打包之議案直不啻爲吾民宣佈死刑也在皖商爲自衛計不惜重賄收回原有米市本不足怪獨惜吾民酣睡不醒聽其宰割而不之覺豈不可慟現我全埠工商同胞均各省悟一致奮興羣赴省議會要求矜恤據理力爭對於永禁皖米在寗打包議案抵死不能承認以保我同胞之一綫生機迫切呼號出於自動其有未盡之處願我同胞有以救正之謹啓 
[南京快信]  
　　湖南旅寗同鄉會南京學生聯合會因長沙日兵慘殺華人案昨均開會討論對付方法並急電府院及湘省當局請嚴重交涉務求圓滿解决勿稍讓步 
　　洛吳復蘇議會電云代電誦悉豫東游繫支　列下張督理正在設法移調他處冀策安全希紓蓋注特復 
　　皖馬昨派第五混成旅長史俊玉由蚌來寗晋謁齊督接洽蘇皖聯組總副勦匪司令部及分配各軍駐防地點事宜昨有人晤史據云該旅全部移駐皖北安慶防務由皖南鎭守使王普在第三混成旅抽調一團赴省塡防蘇皖勦匪總司令部設江蘇之徐州副司令部設安徽之南宿州惟欵尙籌措無着恐不能於青紗帪前佈置完備云 
　　昨津浦車由滄州運來江西新兵一列車今（六日）晨已轉輪運赣又招商局江輪由九江運來魯軍張克瑤部潰兵百名即轉車運赴濟南遣回原籍 
　　韓省長以吳淞外海各島甚多其位置名稱面積大小向無明確之調查以致對於安分良民無從保護難保無盜匪匿跡其間昨特委徐承業乘鈞和兵艦親往調查 
　　省公署准交通部來電以近來經營非營業之無線電報電話者外僑居多現正擬訂規則從事取締請先飭屬禁阻無線機器進口韓省長當即通令各關卡查照 
　　海州淮陰金埴寳　各縣農商會均電省議會反對增加畝捐貨稅 
　　中央觀象台新製定之天氣預報旗及風信號標刻由農商部印成様本咨請省署印交各縣飭設於通衢高聳之處俾人民預得天氣報告 
　　嚴財廳長昨呈省署核准所有盛澤綢捐震澤絲捐專　 
歸徐元綬辦理其盛震兩所百貨稅即歸陳佩實兼辦 
　　泗愓縣知事電陳兩長稱警備隊排長梁得魁在蔣家集地方拿獲巨匪李國倫賀三等五名並奪獲快槍數枝已解縣審訊 
　　省警廳偵緝隊連日緝獲拐匪秦二劉瑞亭二名訊供誘拐幼童七八名　於大通等處警廳已將該拐匪解送陸軍審判處從嚴懲辦 
　　周自齊昨由滬來未入城即由煤炭港渡江上車赴京兩長均派員到點送行 
 
 
 

Page 11

 
 
第一萬八千零六十號;中華民國十二年 西曆一千九百二十三年六月七號
星期四 * *　　省署令實業廳改委朱峻岳充省立第卜工塲長 
　　韓省長委原鴻賡赴豫省歸德一帶調查匪情財廳委蔣廷瑩夏鳳翔充江寗縣清理田賦委員金陵道尹委施　章調查道屬各縣捕蝗情形 
　　一工校長陳有豐定本月十九日放洋赴歐美留學該校校友會昨特開會歡送到二百餘人 
　　南京學生聯合會昨日改選結果姚爾覺當選會長沈价當選副會長王曾稼評議部長端木承基副評議部長該會評議部議决對日絕交定兩種辦法（一）演講宣傳（二）抵制日貨並議决每分曾舉出調查員五人講演員五人實地進行 
[杭州快信]  
　　遂安縣公民葉玉庭等萬餘人聯名電省去秋蛟洪成災朱知事匿不上報上月漾日山水又復暴發災情奇重縣參兩會不恤民艱議加附稅劫後災黎何堪重征環乞恩准免加呈另詳 
　　學生會前獲之東洋參（邊港參）現查係國産如數發還並悉參業同行計益元等十八號已將所存東货共二千二百四十餘斤開單報告并擬按月宣布銷數 
　　溫藉省議員某昨奉省令發交法院拘案訊辦案情秘密内容未便宣布 
　　浙藉衆議員陳煥章由京來杭謁當道接洽要公今日已回永康又衆議員金溶煕前日由杭赴京 
　　滬杭甬路局奉部電籌設護車警備昨下午由總巡吳永魁召集全體警務人員開會討論辦法今日起已派敎練員侯錫城稽查員黃人傑趙秉生等隨車查勘佈置一切一面批訂辦法呈局轉部察核 
地方通信 
[蘇州]  
　　自治學員畢業考試第二日五日爲吳縣地方自治講習分所舉行畢業試騐之第二日吳縣知事郭兼所長是日委派邱君武程受書二人代表到所監試應試學員約九十餘人數與上日相同上午考試（户籍法）由本科敎員顔英悼連出兩題如下（甲）户籍吏准用代理人呈報人不准用代理人試說明其理由（乙）出生呈報應備何種條件下午考試（綱要）由本科敎員徐良連出兩題如下（甲）近世各國地方自治制度有欽定保護對抗三主義之别我國究以何種主義爲適合（乙）地方分權與地方自治有何區别 
　　市公所定期會議添車蘇州市總董蔣炳章潘盛年顧則范等以蘇州公園圖書館雖告落成而一切佈置籌備需費甚鉅遂依照籌辦會提議决擬添車加收特捐撥給該館應用蘇州市公益事務所日昨通告城内外各市民公社邀請准時到會集議添車問題通告文略謂蘇城内外車輛已互准通行添闢城門亦施工在即現辦之公園圖書館係屬市有性質昨經籌辦會以建築設備等事需費浩大請求推廣添車加收特捐撥用前來本公所援照第一次通車時辦法開會公决茲定於本月八號（即夏曆四月二十四日）下午二時仍在本公所特開會議屆時務屈台從惠臨指示等語 
　　清潔會籌備夏令衛生蘇州市民清潔會茲以夏令乙届特延技師吳宏吉調查糞坑及估計應施藥品曁汚穢河道水蛆打撈方法一面分函各警區派警協助 
　　市民請修護龍街道蘇城電話局前因裝置地線將護龍街北中二段紛紛掘溝設線現踓裝竣然掘起溝泥草草塡築以致凸起街道平面八九寸行人商店居民均感不便已請市民公社向該局要求修復原狀矣 
　　省委仲裁振興案省委仲頣會同農商部委員技正鍾钃來蘇仲裁振興公司與電機廠營業爭報案 
[松江]  
　　高小學生學程之指令勸學所前以十一年度所招舊制高等小學一年級生可否於十二年度終了時准予畢業舊制高小三年級生是否與新制初級中學一年級程度相當等情呈由縣署轉請敎育廳批示茲奉轉互指令云「查舊制高等小學改編新制應於改編之始預定全部課程綱要確定始基方可循序分年敎授該縣各小學校於十一年度秋季始業之一年級生即已按照新制授課自可從十一年度所招之一年級生開始改編如果並未預定實施計劃仍應田十二年度秋季始業之一年級生開始俾可修畢新學制全部課程至舊制高等小學畢業生仍以收入新制初級中學及前期師範一年級爲原則業經通令省立各學校查照並令行各縣知事轉飭所屬各校知照在案仰即轉飭知照」 
　　信昌當巨竊案已判决上海信昌當經理徐了素前在莘莊車站被竊金鎭珍珠貴重物件獲犯陸阿毛等一案巳由松江縣公署審訊明確於本月五日下午開庭判决處陸阿毛徒刑四年十個月王阿松徒刑一年四個月錢阿三徒刑一年四個月王任氏徒刑一年韓羅氏徒刑一年所有起獲贓物當庭交徐子素之代表領回 
[無錫]  
　　城廂刦案後之虚警五日晚間九時餘北城内打鐡橋衖稅務總公所樓上見後首城上有十餘人在彼探望疑非善類即飭人赴縣警察所報告請派警到塲查視主任警佐馬蔭棠據報立與助理員張伯安帶同内勤巡士一排武裝上城盤查並通電話與警察第一分所派警守候於城外北城門口及露華衖口吉祥橋下一帶以防其跳城逃逸馬警佐等上城後餘人均不見祇拘獲李根生蔣和尙兩人帶所立刻開庭由馬警佐審問據供本地人爲鋸匠泥水匠到城上觀看沿城外之野鷄堂子而去並無别情請求寛恕馬君云以據人報告須覔舗保候調查再核如無妥保押候調查當夜經人將李蔣保出警察所以人已拘到立飭第一分所將警撤回當時商民見武裝警察把守各要道及途中行人之奔走甚爲恐慌後知並無他故始各釋然云 
　　抵制聲中之糖市抵制日貨聲浪日高來路不易存貨難售故太古等糖異常暢銷價目因此提漲茲錄昨市如下五溫十二兩三錢四五温十一兩二錢四二五温十兩零九錢四温十兩零八錢三七五溫十兩零七錢三五溫十兩零二錢三二五温十兩零四錢三溫十兩二七五溫九兩七錢二五温九兩四錢湖莊赤九兩五錢禾莊赤九兩四錢善莊赤八兩八錢石龍赤九兩嗬囒赤九兩二錢呂宋赤八兩六錢新漳青八兩四錢提莊青七兩六錢黃岡青七兩四錢隆江青七兩三錢省呂青九兩二錢小呂青九兩四錢太古車冰十三兩一錢廣冰十二兩一錢 
[常州]  
　　姚知事踏勘蝗蝻城東孝仁鄕發現蝗蝻縣委李警佐前往督同鄕民撲滅李警佐率警到鄕後以蝗蝻均在蘆梗葉邊手捕非易擬會同董佐勸令鄕民刈割蘆桿堆在一處取煤油焚燬可期淨絕鄕民以蘆桿爲秋季大宗收入不甚贊成李警佐遂回城報告姚知事姚知事於五日親自出城踏勘並令李警佐抽派各分所巡士五十餘名同時前往督同董保莊首佃户實行刈割蘆桿用火焚燬云 
　　經濟絕交會之幹事會武進對日經濟絕交同志會五日下午四時在勸學所開幹事會到八十餘人正主任張鏡淵主席報告開會宗旨後提議宣傳調查兩部應各推部長二人當用推舉法推定林俊保爲編譯部部長趙毅甫爲演講部部長調查部部長商界公推潘順生學界公推楊靜芳推舉畢提議進行事宜㈠議决調查員一律佩帶賽磁質徽章上書會名及調查員字樣背面編明號次以免混淆㈡議决調查員出發之前應編印調查須知散發各商號俾知調查時應注意之要點公推李復稔汪小吾濮仲蔚爲起草員㈢議决宣傳部應編訂細則公推趙毅甫　俊保爲起草員㈣議决擬訂條例定製徽章及演講部所用旗幟儘一星期内趕齊㈤議决下星期四下午四時在勸學所開第二次幹事會議畢遂散會 
[鎭江]  
　　鎭屬絲繭近况鎭屬丹徒丹陽溧陽三縣繭市來貨非常湧旺價格仍舊回跌徒陽貨在七十元左右溧陽貨六十八元且該處收成頗好本年各行收數及繭價扯盤須俟一律收秤後通盤籌算丹徒溧陽兩縣黃白肥細各絲開秤後來貨亦旺四日鎭城各絲行開盤絲價看高七十一元五角粗絲六十五元今日各絲行將收下粗細各絲三十餘包車運滬上銷售矣 
　　堵截潰軍齊督軍因粤川單事潰軍紛紛竄入長江昨特通電鎭郡軍警各機關着令各就該管境内四出密查堵截如查獲此項逃軍隨時遞解回籍不准逗留境内擾害地方聞各機關奉電後均已加派偵探四也查緝矣 
　　派員守催交代丹徙縣張子青知事奉令調任靖江縣知事所有徒縣任内漕糧一切各欵尙未交代清楚日昨財廳派委沈沂來鎭守催交代 
[揚州]  
　　敎育期成會議案江都義務敎育期成支會四日下午假圖書館開幹事會副會長任馨山亦出席結果㈠快郵代電省署敎廳催辦第四女師範㈠决定義務敎育籌辦畝捐規畫書 
　　揚子橋請派警隊揚子橋爲運河之尾閭地當水陸要衝自經巨刦案件發生後闔鎭人民頗現恐慌現由商民劉恒豐等具呈縣署請撥警隊駐防以資鎭懾而衛閭閻 
　　請縣禁止攔河捕魚沿工一帶有攔河張網下斷捕魚情事不獨有害生命抑且妨礙交通現經華嚴大學院院長可端呈請縣署出示嚴禁即經咨行各警察分駐所查照矣 
[嘉興]  
　　縣會將召集臨時會嘉興縣會議員前以蠶務紛紛返里於五月五日由會宣告暫行停議一月當即咨呈官廳備案嗣接縣署咨文以依法會期内不能停止該會常會已屆期滿如有重要事件急待决議當召集臨時會故該會特於五日邀集全體議員開談話會諮詢各議員意見茲悉是日議員僅到十一人經衆决議由會咨請縣署召集十二年第一次臨時會以便集議各種重要事件現該會已備文咨縣定期召集矣 
　　育蠶塲之成績嘉興北門外太平橋之育蠶塲今歲場長爲吳寳昌共育蟻蠶十七兩二錢採繭二十七担餘共費四千餘元成績較歷年爲佳刻正凖備製造良好種子分發各區售買俾鄕民飼育佳種以期蠶收興旺現該塲長已將本年育蠶成績報知滬上中國改良蠶種會備查矣 
[湖州]  
　　搶絲沉船肇禍每屆新絲登塲時有絲販至埠守候各鄕航船一俟抵埠紛擁上船搶絲强代賣主至行脫售沾得行佣昨日西門外有由閻家駛坙航船一艘各絲販早經擁集船埠守候故於船將停泊之際離岸尙距五尺許彼等均已爭先跳躍船中該船因前後重量不均突然傾覆旋經打撈故僅溺斃乘客一名餘均得慶更生可謂幸矣 
[沙市]  
　　對日外交遊行大會沙市自五月七日遊行十一日組織荊沙外交後援會五月二十三日由會中派調查員四十人分赴各商店調查現存日貨以五月七日以前巳定未到之日貨限至六月二十八日爲止凡未到之日貨一槪不能運沙否則將貨物焚燬另行議罰各業各帮無不贊成五月二十七日又作大規模之遊行加入團體以六十餘計有輔德學校荊沙外交後援會荊州外交後援會荊州水龍公會江陵城高等小學荊州米業公會安徽同鄕會書業公會石印業公會紙業公會夾貴街紙行公會第一國民學校寗波同鄕會陜西同鄕會山西同鄕會四川同鄕會黃州同鄕會三育小學長江商務報社江西同鄕會元字團救火公會感應堂布業公會染業公便私塾聯合會茶食公會錢業公會沙市高等小學校亭字團救火會菸葉公會廣東同鄕會雜貨行公會山貨行公會錢攤營業公會第二國民學校疋頭公會海味業公會藥材公會廣貨公會江夏同鄕會武昌絲業公會普育小學校三育社小學校紅十字會鹽行公會莊布行公會利字團救火會棉紗公會甲種商業學校實業會振華中學校大布廠公會貞字圑救火會聖路加中學校肉業公會沙市三育社絲煙業公會南洋烟草公司染織公會雑貨店公會西藥公會零紗公會輪船公會帽業公會米業公會等遊行人數約二萬人以上是日各店皆縣白旗上書否認二十一條收回旅順大連多數店家休業一日遊行後至洋碼頭沙防營舊址開會由荊沙外交後援會名譽會長汪潤之主席演說者十餘人皆痛快淋漓勸衆人堅持到底云 
[安慶]  
　　皖拒毒會電請自動剷烟安徽拒毒急進會江電云合肥阜陽渦陽蒙城太和毫縣㯋上鳳台霍邱宿縣霍山巢縣舒城桐城曁六十縣敎育會高會農會轉各父老昆弟鑒鴉片抽稅大干國紀呂馬聚歛殃民中外同憤業經電呈政府由閣議通過交内務部查辦又經禁烟大員劉朝望通電反對抽稅罪狀昭著傾覆在即務望抗拒納欸勿受敲詐速自剷絕倘敢威迫即請據實見告本會誓爲後盾安徽拒毒急進會叩江（暫設通訊處於安慶城内汪家塘一號） 
來函 
[南京芮佳瑞雷家駿來函]  
　　申報館轉揚屬七縣地方各團體曁七縣旅外同鄕公鑒吾揚屬七縣地處江北學區規劃屬在五師今年暑期聞五師爲辦專修科停止招收前期師範新生同人等聞之不勝驚異按該校往年招收雙級錄取百人吾七縣之有志者尙多向隅今年完全停收試問本年七縣志在師範之高小畢業生將何所適從若云投考别校已有區域限制又能抑足幾人且一師二師亦均不招新生去路更狹方今義務敎育正謀期成小學師資非常重要豈可中棳若謂該校今年附屬初中中學與師範待遇旣殊性質亦異逈然不同夫專科招收師範畢業生入學培成初中敎員係屬高級敎育另爲一事旣認爲重要儘可添辦斷不能以原有經費移彼易此以一省之大增加一兩萬敎育費似不難響措擬請五師仍照舊例招收師範新生以免貧寒子弟有失學之眞凡我掦屬同鄕希共起力爭無任盼禱之至芮佳瑞雷家駿同叩 
 
 
 

Page 12

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 13

 
 
第一萬八千零六十號;中華民國十二年 西曆一千九百二十三年六月七號
星期四 * *本埠新聞 
[彙紀各團體助爭長沙案電]  
　　自長沙日水兵槍斃學生消息到滬後各團體發電援助选紀本報昨總商會亦已電致外交部請爲嚴重交涉商總聯會則電公使團請爲主持公道其他各團體會議及發電者頗多茲錄於下 
　　總商會致外交部電總商會昨致外交部電云外交部鈞鑒駐湘伏見日艗持槍上陸慘殺學生及行人多命傷者三十餘人事情重大較之民七福州事件尤駭聽聞蓋艦隊代表國家與無責任之浪人不同此次直接行動殺傷多命跡其舉措無異視湘省爲軍事占領地域且在湘日僑當時並無若何損傷尤足徴日艦舉動純係片面之暴行並非處於緊急狀態昌黎慘殺華警以後此爲第一次鉅變全國人民現方翹首以觀鈞部抗爭結果乞出全力辦理以重民命而弭巨釁上海海總商會叩魚 
　　商總聯會致公使團電各路商總聯會昨致駐華各國公使團電云公使團均鑒長沙日本商人故意向華人挑釁致起衡突當時楊交涉司即知照日本領事請其設法制止乃該領事竟置若罔聞而日本兵艦伏見號艦長更蔑視國際公法派武裝水兵登岸衡擊華人當塲慘斃二人重傷多人此種凶暴行爲不但有背人道亦足引起各國在華商業上之危險貴公使等駐華有年觀察日人此次在長沙舉動當恍然於華人對日惡感之由來務請主持公道仗義執言以糾凶橫而維商務除電駐日本華公使請向日本政府提出嚴重抗議並責成長沙趙省長負責交涉外謹布略情祈垂鑒焉上海各路商界總聯合會 
　　國民對日外交大會電國民對日外交大會總部昨爲長沙日兵鎗殺華人事發出代電兩通其文如下㈠「致各國公使電」北京葡萄牙國領袖公使符禮德閣下並轉各國公使均鑒敝國近因日本拒絕交還旅順大連租借地全國輿情憤激猶冀日政府之覺悟僅圖和平抵制之法詎日軍艦伏見號前在宜昌肇事傷害多人近又駛至長沙適値該省市民遊行講演該艦長官竟率同全艦武裝兵士登岸橫行干涉刀槍並施慘殺市民二人重傷三十餘人似此强暴兇殘實屬行同海盜除由湘省自向日領嚴重交涉外用特揭其暴行尙希主持公理轉達各國予以國際正義之援助爲幸國民對日外交大會麻㈡「致各省區電」各省軍民長官各公團外交後援會國民對日外交大會各分部各報館均鑒日軍伏見號前在宜昌肇事傷害我國同胞近據湘電報告該艦又駛至長沙適値該省市民遊行講演該艦長官竟率同全艦武裝兵士登岸橫加干涉刀槍並施慘殺市民二人重傷三十餘人似此强暴兇殘實屬行同海盜湘省已自向日領嚴重交涉惟外侮橫來非全國各界一致援助不足以資抵抗經濟絕交爲非戰的自衛方法官廳對於民衆運動切勿干涉爲幸國民對日外交十會麻 
　　民國路商聯會電民國路商聯會昨致外交部電云外交部鈞鑒日本强佔旅大不還全國憤恨長沙市民學生游行演講被日艦伏見丸水兵慘斃鎗傷者無數顯然藐無國際公法警電來滬聞者莫不髮指目裂伏望大部速向日政府嚴重抗議務達懲辦該艦肇事兵弁賠償我國損害並於肇事處所道歉此案關係國權民命應請愼重交涉毌稍放縱我國民均願助爲後盾也臨電不勝廹切悲憤之至 
　　壬戍社電本埠壬戍友誼社爲長沙日兵槍殺市民事特於昨日下午一時開會公决推定樂秀迪起草致電各界要求嚴重交涉一面抵抗日貨嚴厲進行其代電文云長沙趙省長曁工商學各公團均鑒長沙市民遊行演講乃出於羣衆愛國之熱忱日艦竟敢派遣兵士登岸槍斃學生二名傷市民多人警耗傳來各界驚駭凡有血氣無不髮指務望全國一致奮起嚴重交涉同伸義憤臨電迫切無任盼禱上海壬戍友誼社叩歌 
[將次結束之臨城事件]  
　　紅會赴臨醫隊之報告昨本埠中國紅十字會總辦事處接赴臨救護隊醫務股倪承方六月三日函云今日本會急濟股送上物件多種如被服鞋襪衣褲草帽餅乾罐頭食物等並帶來數函内有洪錫琪函云請即購銅手表十七只草帽十七頂布鞋十七雙紗襪十七雙弔襪帶十七副以贈匪徒等語洪君在匪巢甚爲華俘出力因洪君代華俘說情勿作苦工有匪恨之今洪君購此物件贈匪以作與匪調和之用並聞洪君前因玻璃破傷脚底致傳膿毒傷口大且深並有寒勢症狀甚劇目下雖能行動仍未痊愈洪現居匪軍第二連該連尙有謝三寳與焦子琴二人鄭熾君現居第八連身體强健與曹星洲及莊澤軒等數人在一處今日天氣甚熱幸臨時醫院已遷來此否則本隊隊員中有身體較弱者行將患病矣王君尊庸爲新聞記者與總商會英文書記韋君昨患消化不良症至本股醫治今已痊愈總商會馮君少山亦患大便閉結現已服藥不日當可就痊今日門診十入明日有小開刀者二人再者昨日本會代表返棗時帶來楊某等數人（土匪代表）楊約二十餘歲表面觀之無異平常商人言語亦甚和靄但一觀其行動舉止則可知其爲匪矣又接倪承方焦錫生施兆堂六月四日函云昨夜釋回胡毓松一名餘俟各公團簽字後中外人士全體釋回約一週内當可結束胡君爲中興公司經理胡聖餘君之姪於昨夜九時安抵礦局同來有土匪代表濟劉等數人及土匪分代表王丁二人該分代表因患疾病來至本股醫治王某患紅眼由承方診治丁某患傷風咳嗽病由焦醫生診視其大頭目匪代表濟某患花柳口角炎由二醫共診視並給瀉鹽藥水等囑其帶回應用此數人均係被裁兵士因家招匪患致無家可師而流爲匪也頃奉支電敬悉一是擬即往見鄭帮辦如無阻礙明早即可入山矣此函係四日發然昨總辦事處得五日鄭帮辦歌電（已見昨報）仍不能入山云 
　　法租界太平橋大方醫院方菊影昨接棗莊紅會焦錫生醫生函云該隊仍被官軍阻止上山孫美瑤主張華票無論新舊槪無條件釋放不能獨釋外人而以華人押贖惟老匪極端反對（以下已見報載從略）又救護隊員杜易敬君致方菊影函云（上略）到棗第六日晚方與官塲商酌妥洽允給入山護照是夜弟等即預備一切滿擬入山不料次晨官塲差人持函來見謂弟等云汝等不能入山現在非常吃緊若汝等必欲入山倘有意外不負責任護照亦不能給發並云你們上海來的商會是狠有錢的聽說你們在送一千萬銀子與土匪使彼等盡放捆票那是萬不能辦到的最後向弟云（杜君係山東棗莊附近人）就是你能走到山脚軍隊亦未必放行云云窺其詞意一似惟恐吾人攫奪官場之功者（中略）弟等每日在車上診病至少有二十幾號較在滬醫院爲忙上禮拜五放出華人四西人四禮拜日匪目丁開發王文卿濟振江由軍隊保護來診病二眼疾一花柳病弟等招待頗佳此三人返山必盛述吾隊光明正大之宗旨也且察其意頗歡迎吾隊入山因山人病者頗多弟等現已遷到中興公司西門名新醫院辦公定名爲上海紅十字會臨時醫院每日上午八時開診至下午六時半止急症隨到隨診 
　　潘冬林之快函各路商總聯合會（美倫里）昨日接該會駐棗莊代表潘冬林君四日快函云此間談判收撫情形等已詳前次通信近數日來積極進行改編隊伍事無意外變化故消息頗極沈寂各國武官到北後觀察中國軍隊佈置尙妥幸無閒言連日已陸續回京矣軍務鄭帮辦對於武官隊之來初時曾屢電中央設不阻止現亦無甚舉動惟此間謠言頗盛觀察連日釋放之票多爲外人因之一般人對於中國被難者之前途多懷恐懼之心因各方面重視外票實不能諱設外票放完而不注意中票則有一變化中票難免危險冬林前與蔣君同謁鄭帮辦及胡經理曾一再以中外票一視同仁務必同時釋放爲請現仍向各方奔走接洽務使中外票得以同時脫險惟人懲言輕尙望本會聯絡總商會同鄕會等一致聲請催促進行使中國被難人士不致獨蒙其災爲幸云云 
　　馮少山之報告函總商會昨接馮少山江湘浦函云會長先生大鑒頃接月之一日大函附有夏魏二君函稿均悉米與麫粉前蒙購運足徴熱忱不勝欽感吳天福與張美華昨日出險業已函告諒達記室其他所查之十一人已詳今日孫壽成君之報告故不贅中興公司房屋雖多俱欲應用一時無從設法對於招待被難人家屬一節現早責成救濟聯合會招待股辦理矣魏君小輔主張新舊票同時釋放深合鄙意早與此間當道說過據云可以辦到萬應各膏照數收到已請孫君送至救濟聯合會救濟股矣云云 
　　總商會所得田中玉覆電總商會前因中國官塲辦理臨城刦案專重西人曾電田加玉等須一體營救昨日已得復電云上海總商會鑒支電悉此次營救被擄旅客中外一律無分軒輊現仍竭力進行不日當可完全出險請釋遠念特復田中玉歌 
　　中興公司覆商總聯會函中興煤礦公司經理胡聖餘昨日覆上海各路商界總聯合會（美倫里）函云逕復者前奉大函誦悉貴會特派代表蔣夢芸潘冬林兩君惠臨敝處救護臨城刼案被擄旅客之困苦日前兩君到此俱與晤叙現已與紅十字各會合組救濟會等設法入山分送衣食等物敝處遇有應行襄助之處無不隨時帮同辦理以慰尊懹而副雅命胡聖餘拜啓 
　　西人之願代爲質者字林報云自臨城消息抵滬本埠西國青年多有願犧牲自己入匪代質者例如某青年體育家曾向某被擄者之父聲稱願爲其子代質匪中事苟不成一切川費由彼自認成即不論存亡給以五千元之報酬更有華烈克氏者髮已斑白其年可爲吾人祖父行不少年時爲一勇敢之游歷家曾在南婓洲從戰三次馬達搿斯加從戰二次又在本埠團練隊服務多年日前亦致書英總領事略謂某竊不自量願代被擄者爲質匪中或釋或死無所畏懼亦不求酬伏乞鑒其下忱早賜德音毌任企禱之至若斯人者義俠爲懹老而益壯可以風矣 
　　梁葉將有聲明保曹日前通電各國公使曾指葉恭綽梁士詒兩人爲此次臨城刼車案主使首犯昨悉葉梁兩人已聘請律師在香港各報登載啓事力加辯正並聞業已派人來滬擬在京滬各報登載同樣聲明廣告並向各方解說眞情云 
[張季直昨日到滬]  
　　下榻交通銀行 
　　交通銀行總理吳淞商埠局督辦張季直日昨搭大達公司大慶輪船於十時許抵埠埠局坐辦及各科長均先到碼頭迎候當即乘汽車至交通銀行下榻同來者有公子孝若秘書管石臣及南通交行長吳君聞將應行接洽事件分日處理昨日專談交行事宜今日接洽大生各問題明日上午到淞勘閱埠局所辦各項工程並審核其他計劃至埠界問題已有端倪此次即可與何護軍使商談解决云 
[張孝若月底出洋]  
　　我國派赴歐美各國調查實業專使張孝若氏前因請發經費曁國書等問題稍爲稽延茲悉張氏出發手續均已完備業已訂購船位定於本月底由滬乘日郵船香取丸放洋先至日本然後分赴英·美·法·意·德·比·和·瑞等國依次調查 
[政府派員來滬兜銷鹽餘庫劵]  
　　北京政府近因端節將屆政費無着特派某廳長陶某來滬向銀行界接洽出售鹽餘特種庫券共計券額七百張每張一萬計銀七百萬元自本年七月分起按月由鹽餘項下撥欵攤償分二十個月還清陶某抵滬後寓一品香旅社連日與銀行界磋商結果銀行方面須由鹽務署總稽核洋員衛而根氏簽字承認方允代售而利息一層則須先扣聞售折甚大陶某已電財部請示復電現尙未至云 
[總商會定期開會董常會]  
　　九日 
　　上海總商會第十二期會董常會已定本月九日（即後日）舉行本届議案計有和明商會函請贊助萬國博覽會安及導淮水利工程協會函請專電美政府請將退還庚子賠欵中一部分充作導淮經費曁入會案等五件昨已由書記油印分函各會董請於是日午後三時蒞會與議云 
[總商會舉行展覽會之部文]  
　　本埠總商會擬舉行第三次展覽大會具呈農商部請轉行各省徴集出品昨奉部令云呈曁附件均悉應准備案並由部咨行各省區省長都統曁京兆尹查照分飭辦理所送章程規則不敷分附仰逕補寄各公署此令江蘇省長公署前日奉農商部咨文云爲咨行事案據上海總商會呈稱查照商品陳列所總章之規定每年須循行展覽會一次經本會委員會决議今年第三次展覽會仍照上年辦理准於十月十日舉行並特定爲分門化學工藝展覽會謹就國内各工廠商號所有出品中擇其物質顯著亟須研究而易爲工業之促進者分門徴集以供展覽而資提倡僅將本年舉行第三次展覽會即定爲分門化學工藝展覽會綠由理合檢同會章及徴品規則備文呈請備案並乞咨行各省長分飭所屬實業敎育兩廳轉令各商會農會學校等一體籌備統於本年九月二十日以前爲各省彙送出品到滬之日等情到部除指令准予備案外並令逕行補寄章程規則相應咨請查照分别轉飭辦理可也此咨江蘇省長 
[全國工商協會部准備案]  
　　上海中華全國工商協會前曾擬具章程呈請農商部核准立案昨日已到部令略云所請尙無不合應准備案云 
[民生紗廠商標部令呈局註册]  
　　本埠民生紡織公司前將商標呈送農商部核辦昨奉部批其文云呈悉該公司所請商標備案一節仰依法向商標局呈請商標註册可也 
[請註銷製糖公司開會之省批]  
　　省長公署批中華國民製糖肥公司股東程紹周等呈爲股東會召集决議違背法令呈請註銷云呈及附件均悉查此案已據該公司董事桑鐡珊及會計師童詩聞先後具呈到署業經令行實業廳派員前往秉公澈查復奪在案候再令廳併案查明呈復核辦此批附件存轉 
[吳淞江水利協會開會紀]  
　　討論疏濬蘇州河問題 
　　吳淞江水利協會於昨日下午四時半在總商會開會到會者有許交涉員·淞滬駁船公所·上海染織同業公會·機器碾米公所·上海米糧公會·北市米行公會·南北市報關公所·輪業公會·鐵業公會·納稅華人會等十餘團體方椒伯主席致詞謂各公團爲討論開濬蘇州河問題組織本會以來各團體正式函推代表者已達十九公團自宜積極進行俾有關商業交通極大之蘇州河早日竣工惟本會常務委員長尙未産出會務前途進行稍緩此題先請解决再定辦事方針經衆討論結果多主通信選舉主席付表决一致通過其餘各項要案如籌欵·物色專門人才·購製各種機器等討論良久均議有妥善辦法惟尙須提交常務會議詳密研究再行積極進行云 
[納稅華人會建議開浚蘇州河]  
　　蘇州河年久淤塞曾由公共租界納稅華人會首先建議由華人自行設法籌欵開浚昨納稅會特致函總商會組織之各團體水利委員會緊急提議函云蘇州河爲太湖尾閭下流宣洩經由吳淞江蘇州河而達黃浦關係沿江一帶農田水利甚鉅若下流一經壅塞爲害不可勝言查蘇州河自鐵大橋起直達黃浦南岸一帶河面爲工部局佔去三分之一以上現方從事築堤堆土該處爲湖水入浦要口又爲各地船隻出入必經之要道若將原有河南收隘殆將及半不特阻滞宣洩且亦妨碍交通今工部局對於不屬條約之蘇州河任意侵佔旣視主權若無物又不顧全省水利攸關殊屬萬分荒謬應請貴會向工部局嚴重交涉勒令即日停工並將侵佔原有河面責成恢復舊狀以全永利而保主權再此案原係敝會首先建議合併聲明云云 
[中外航業要聞]  
　　國内航務之消息㈠「粤中」上海至廣東之航業今歲先受滇·桂戰爭之影響商務大受打擊近來桂軍� 
雖已退出粤省但滬粤間之商務猶不能十分發達綠廣東方面忽然水涸滬上關往之輪類皆不能駛進粤港各商輪爲保持安穏起見一律减裝運粤貨物故刻下上海輸往廣東客貨不能大批運去積滞甚多於商市上頗生影響㈡「上江」自漢口以上至宜昌·長沙·及沙市·湘·潭等處邇來本埠三公司迭接電報謂江水日退航行甚爲困難三公司爲維持難航之損失計議將此線之水脚增加嗣經一再磋商於加費中庽體卹商艱之意暫將客家裝貨扣百分五之回扣費取消一律十 
 
 
 

Page 14

 
 
第一萬八千零六十號;中華民國十二年 西曆一千九百二十三年六月七號
星期四 * *　　足收費以免運費原額上之増加此事刻已議妥實行㈢「北洋」怡和洋行之北洋班輪景星號爲更換船内之鍋爐停航修理入廠以來已有三十餘日近頃北洋線内之航業因端節在邇各客家均須趕運節前貨物以便結束賬目故運𪟽上較爲發達怡和業令景星輪加工趕造聞在此十日内可以出塢開班而太古公司近來特調牛莊號添行此線並聞此一週中滬上有麥粉十數萬包運至北洋三公司均未承裝係由本埠復記包運水脚則較爲低廉云 
　　歐洲航務之消息㈠「英法」怡和洋行之東京號輪於昨日自滬開往英·法此項該輪赴歐有怡和茶樓本年第一批裝箱之新綠茶運歐計二千五百另九箱更有中國之鮮鷄蛋四萬餘件係裝箱及裝罐者由該輪之冷汽間運去據云此項鮮蛋亦係本年第一批兼出之最多者此外並有從北方及秦皇島轉去之花生六百噸㈡「印度」大英輪船公司於昨日接總行來電謂從孟買裝運大宗印度花衣及棉紗等二萬餘件來滬之雪利亞號將於本日十日至星加坡十九日可抵上海起卸而二十日進口之麥爾准號雖由倫敦開來但該輪亦兼往孟買故亦有多數之印度花紗帶運庫申又英印公司亦亦發電報到申謂仰光現有大宗白米運滬故於本月三日已特派五千三百十六噸之古爾肯達號裝載暹米二萬至三萬包來滬約月杪到埠㈢「大西洋」昌興公司於遠東至大不列顚之聯航班中銳意求進昨據總公司電告謂上海旅客由太平洋線内之四皇后輪乘至坎拿大再由聖勞林河接乘其大西洋輪往英國者祇需二十一天其速率之快旅行者比較乘直航之中英輪可節省十分之五之時間因之近來定購此線客位之旅客最多現聖勞林河之聯航輪中業已實行增加新船矣 
　　美國航務之消息一「留學界」中國郵船公司在本年四月中即與北京清華學校接洽今歲該校所派之學生出洋事業經議定於八月内由滬赴美之南京號輪載送該校之留美生往舊金山現中國公司業經停閉所有赴美之清華學生將由提督公司接載此事已磋商就緒仍於八月放洋茲提督公司已派定八月十七日由上海往西雅圖之約克遜總統輪承送共經清華購定該輪客位九十個聞同時尙有本埠之青年會代辦自費赴美留學生亦有四五十人將同輪偕行二「美航部」在太平洋之美商輪多屬於美政府航務　之船該部共有輪三千餘艘今年以津貼案之未能得國會通過航部遂主張將所有輪售與商家但仍以美商購買爲限本年數月中該部先已將較舊之船拆售業已拆去一百餘艘矣刻下有S·S·Lubrico羅白烈可號一輪前歸滬上福來賃用行駛中美間者今因船體建造較普通輪有别最適合於運油故已由美孚公司購得現已交給行將派行中美間裝運煤油來華三「來滬輪」花旗公司之批亞土總統號本日可由舊金山到滬來滬貨有一千餘噸並有多數大條銀運至上海又福來之西愛文號從舊金山經羅省來申即日可以進口船中滿運美國油又日郵社之橫濱丸從北美載有大宗麥粉及紫銅等等不日亦可以到此四「本月份之往來船」六月内由太平洋中往來之郵船商輪從今日以後尙有三十一艘茲爲查報如下 
　　入口者出口者 
　　輪名來地日期所有者輪名去地日期所有者坎國貨舟温哥武方到太口高麗丸舊金山八日東洋批亞士舊金山方到花旗夏威夷丸德古姆八日大販西愛文羅省九日福來靜岡丸西雅圖九日日郵橫濱丸西雅圖十一日郵克爾扶輪舊金山九日花旗司旦大來舊金山十一大來坎國貨舟温哥武九日太古約裴遜西雅圖十二提督西愛文舊金山十日福來忙得古波特闌十二祥泰俄后温哥武十六昌興伊吹山西雅圖十五三井伊吹山丸西雅圖十七三井澳后温哥武十七昌興忙得古波特闌十七祥泰西比利亞丸舊金山十八東洋約克遜西雅圖十八提督亞剌伯丸西雅圖卄日大販亞爾白難丸西雅圖十九大販惠爾遜舊金山卄日花旗春洋丸舊金山卄一東洋佛極尼亞大來舊金山卄日大來四　乃波特闌卄四祥泰格倫得西雅圖卄四提督批亞士舊金山卄三花旗亞后温哥武卄九昌興約裴遜四雅圖卅日提督六洋丸舊金山卅日東洋 
[世界奶務恊會將在美開會]  
　　大晚報云本埠美總領事署頃接世界奶務協會開會之通告及秩序單該會定於本年十月二日至十日在華盛頓·費拉台爾婓亞·及雪拉柯斯三城開會届時各國皆派代表與會諒必爲一般與畜牧及奶業有關者所注意目下所有關於該會之文件可往美領事署商務科索取云 
[國會議員通訊處今日開會]  
　　北京議員反對貪費制憲之來電 
　　本埠愷目邇路國會議員通訊處昨接北京國會護法議員聯歡社等二團體來電云近來國會制憲迭次流會歲費以外竟有二十元出席費之規定以故出席憲法會議者遂達七百餘人之多而憲法會議於焉以開夫制憲爲議員之特權何必賄買歲費爲議員之權利豈得妄貪今以二十元之議員制成二十元之憲法揆之歐美旣無先例衡之義理更有欠缺已出席之護法同人曾經表示否認吾等尤應誓志力爭倘任彼等違法貪賄將憲法潦草告成實爲中華民國憲法史上一大汚點此種大錯皆由去歲國會北遷不能澄清非法分子納汚藏垢演出種種醜態用特通告全國凡我邦人君子羣起糾正毌任國家根本大法敗壤國家幸甚國會護法議員聯歡社護法議員辦事處公叩支又國會議員通訊處定今日午後一時因國會種種問題召集留滬議員開會討論以便應付云 
[閩黃炳武被擒槍斃之滬訊]  
　　閩清爲王軍佔領 
　　國聞通信社云昨日本埠政界得福州報告云閩軍自治軍領袖黃炳武於五日上午在閩清爲王永泉部隊擒獲當被槍斃王軍係於三日由竹崎進攻閩清現已被王軍占領又訊厦門臧致平特派參謀長安毓清來省與孫王接洽云 
[旅加華僑後援會之發起]  
　　旅美華僑何洛·郭寳華由美赴歐道經滬上花邊聯合會·工商研究會等公團於前日假東亞酒樓設宴歡叙席間由何君述居留美洲華僑生活之現狀略謂祖國内政不修致華僑在外時受異族虐待資産生命損失至巨當予等過溫哥華時知在加拿大之華僑因新國會新提限制華人苛例巳經三讀如若實行華人行將絕跡於斯土現狀危急非言可喻願國内人士速予援助次由沈卓吾報告所接加拿大都朗度埠友人來信及擬行之四十三條苛例全文加屬各省中華會館均設有駁例局抗爭取消提議國内同志應先設一集合機關俾便進行援助經與宴者之討論贊成沈議决設一會定名爲旅加華僑後援援其主旨專爲援助旅居加拿大大華僑抗議苛例一俟目的得達即行取消議决後即開始進行何洛提議推舉沈卓吾爲幹事因事機廹切會事由幹事負責次提議敦請楊小川·李登輝·郭標·陳炳謙·許冀公·謝碧田·何洛·郭寳華等爲董事全體通過當由沈提議（一）致函本埠商學工各團體請協力抗爭（二）致函北京外交部請向英公使抗議並電令駐加總領事周啓濓順從僑情據理抗議並速進行中加兩國之商協（三）致國會請協助爭廢函（四）致電都朗度埠駁例總局通知本會成立誓爲後盾請見告交涉經過以上四事隨即辦行（五）聯合各團體聯名致函駐滬英商會請顧全中英人民向來友好篤愛之交情代向加京疏通勿使對我僑民之苛例實現郭寳華提議並須致一電與加國會述國内華人對於該苛例之不滿今爲中英人民友愛互助上進步起見望協助打消因加國會議員中同情華人者不少通過照辦次决暫借通信處於上海泗涇路A六十一號樓上工商研究會内並印苛例草案全文一萬分寄發全國促人注意云 
[商總聯會援助新加坡華僑]  
　　各路商界總聯合會（江西路六十號）前接新加坡張志和來函報告因對日運動被拘請求援助昨經議董議决復函如下 
　　（一）張志和先生偉鑒惠示敬悉一切先生因激於愛國印發二十一條件竟被居留政府拘禁總領事羅昌置之不理尸位素餐漠視僑民如此無怪居留政府隨意摧殘矣本會聞訊極爲　心除電羅領事請速釋放外特此泰聞（上海各路商界總聯合會）（二）新嘉坡中國總領事鑒新埠南洋學校校長張志和君印發二十一條乃據事實爲愛國運動不料竟被居留政府拘禁並連累青年進德曾顔新興及粤僑麥炳初至今未貴總領事近在咫尺漠不關心放棄職權抑何至此務請負完全責任速向居留政府交涉即日釋放勿任盼禱上海各路商界總聯合會麻 
[任矜蘋辭國民大會執行委員]  
　　任矜蘋致國民大會函云國民大會諸公公鑒謹啓者六月四日各報所載關於國民大會之紀事執行委員列有賤名昨日晚間又荷函邀列席矜蘋對於此次國民大會自籌備以迄於開會不獨無所盡勞亦且未曾參與乃蒙會衆厚愛委以重職份屬國民義不當辭其所以辭之者蓋有言焉請詳陳之中國内政之紛辭外侮之急迫國家情狀日進危殆則主有國家之人民自不應緘默不言諸公高瞻遠矚碩劃宏謀發起國民大會盡主人之責任顯自動之精神奮起解决國是良堪欽佩矜蘋何人獨敢自外然見及而言亦所以自盡其責也矜蘋之意在今日時局之下我國民欲根據約法所賦予之權力起而有所主張當於發動之前先爲有系統之運動而着手於有程序之組織始可有濟若短時期所召集之國民大會似不能負此重任且或轉以敗事就此次對外宣言以言即可爲證蓋此種宣言不獨貽笑外人亦且非多數國民之意也以後進行尙望持重至於所委之職乞予辭去藉讓賢能專此佈達祈勿苛責此頌公安任矜蘋啓 
[保護鷄公山牯嶺旅客之滬聞]  
　　大陸報云鄂省之鷄公山·九江之牯嶺均爲西人消夏之地每歲往該兩處者極形盛旺自山東臨城案發生後各西人對於兩處咸有裏足不前之勢日昨鄂督蕭耀南向漢商會代表宣言擬派兵分往二山保護旅客以免再有第二臨城案發生並擔負完全責任以重邦交云 
[縣聯會對於皖米打包之通電]  
　　皖米在寗打包已經省署批准省議會以此案關係全省民食因皖米本質甚粗非搭多量蘇米不能外銷故藉打包之名（打包之弊米業中皆能言之）乃可遂其夾帶之私若任其弛禁必至蘇米一空故多數蘇省議員反對此案（五日）省議會開會一般米商效前年機工風潮故事暗雇苦力數百人至省議會議員紛紛逃避而散按是日議程本有提議恢復江蘇全省縣議會問題經此打擊又須延擱昨日（六日）江蘇縣議會聯合會發出通電云北京大總統國務院·參·衆·兩院·旅京同鄕會均鑒蘇省批准皖米在寗打包省議會因事關民食提出抗議微日米商竟糾集流氓數百圍繞議會阻止議員出席致議員紛紛離省恢復自治要案無期議决乞電責成蘇省長維持秩序嚴懲凶頑江蘇縣議會聯合會叩魚印 
[漁商公會聯席會議]  
　　漁商公會昨日下午開各帮聯席會議到者有各帮代表林鶴鏞·戴其銳·鄔福基·朱輔成等二十餘人首由許一飛報告連日各帮漁商均紛紛來會探問江浙漁業公司被封後消息並希望本會催促當道請其從速澈究至應如何進行應請諸君討論云云當經各代表詳細討論結果如下㈠漁業公司現有之財産認爲地方公産換言之即爲江浙兩省漁商公有之産㈡對於兩省省欵問題主張不應任其慮懸因該公司成立之初曾由江浙兩省各撥銀二萬五千兩其究爲官股或官墊確未明劃今雖已提還證之該公司當請兩省官長核辦㈢該公司今巳封閉其所存財産又完全爲漁會所有即屬官股亦已喪失無餘課其罪責固應歸諸該公司辦事之人而官廳有肿持省欵之責究不能任其終於無着吾人當籌一辦法以解决㈣各帮漁商速推定委員以資辦理云云 
[淞濱公司復活之打擊]  
　　閘北公團之反對電 
　　閘北公團昨因淞濱公司事發出一電云北京交通部·農商部南京督軍·省長鈞鑒淞濱電力公司早經省議會議决打銷去年聞有運動復活消息當由閘北自治籌備會等呈請農商·交通兩部制止旋奉批示咨省查復茲閱四月十四日南京新江蘇日報載該公司又有呈請省署咨部復活消息查淞濱公司所劃區域即省有閘北水電廠之營業區域當時勾通割讓者爲江蘇省署第四科長金其照·閘北水電廠長即現任江蘇省署第四科長單毓斌而組織淞濱公司之人金其源即金其照之兄周鏡芙係單毓斌之妹婿當時充閘北水電廠物科主任單毓斌身任廠長竟朦呈省署謂鐵路以北之營業區域割歸淞濱公司與省有閘北水電廠原有營業無甚衝突其實鐵路以北之營業區域爲省廠收入所關精華所聚該淞濱公司設非單毓斌·金其照等互相勾結何纛喪心病狂若此况閘北原有水電廠以地位狹小資本不充無法擴充電則租自租界水則不敷供給全市居户困苦無窮不得已由閘北各公團請願省議會議决奉省長公佈改爲省商合資依照公司條例組織改名閘北水電公司現正由江蘇省公署查照省會議决案派實業廳長會同上海總商會公聘工程師將舊有省廠估價作本尙未竣事而該淞濱公司置閘北人民痛苦於不顧始終爲祟竟敢明目張膽乘機復合希圖侵佔單毓斌在閘北水電廠長任内苛刻著名至今閘北人民猶有餘痛後任南京電燈廠長又以騷擾用户被南京總商會·敎育會·農會等控告有案乃撤差未久遽膺省署要職事事變幻莫可究詰自奉交通部咨省澈查淞濱公司省署業已切實調查該員又與第四科科員王某勾結匿不報部故留淞濱侵佔餘地若不嚴予查辦將何以維官常應懇大部將淞濱電力公司原案迅予撤銷並懇電咨江蘇省長立將單毓斌等停職聽候大部密派妥員吊閱閘北水電廠卷宗秉公查辦按律懲治以維法紀敝會等爲閘北全市人民痛苦計難安緘默據實上陳幸賜垂鑒中華公義會浦濱公益會·閘北五路商界聨合會·閘北虬寳商界聯合會叩冬 
[三林塘刼匪昨在犯事處槍斃]  
　　共斃九盜 
　　搶刦浦東三林塘事主喬　純家及事主沈望樓家案内之盜犯李森坤等九名曾奉護軍使署訊明判處死刑發往犯事地方槍斃已於前日將該盗犯九名一併發交上海縣警察所定於昨日執行已誌前報昨晨七點半熊警務長愽濟通班偵探金玉棋等十餘名並警察六十名荷槍實彈排隊站齊即命陸司法員將該盜犯九名提案騐明正身諭令各偵探將犯如法綑綁判發斬條着令各挿背後上書槍决某犯一名字様並令各該罪犯併站於縣公署之頭門内合攝照片一張以備存查而便發往各鄉懸示攝影畢即雇黃包車九輛命各犯乘坐每犯各派巡警二名妥爲押送當由熊警務長陸司法員等乘騎護送於八點半時排隊出發諭令先行遊街示衆出署往東經蓬來路朝南凝和路進喬家棚轉灣朝南出大南門由中華路朝北至老西門進城一直朝東出大東門直至大碼頭老馬路轉灣朝南過裏關橋一直由老馬路直達高昌廟至江邊碼頭雇船渡浦由周家渡登岸因鄕間路窄各犯改乘小車九輛仍由巡士同綁乘坐直抵三林塘城隍廟先由地保飲各犯以酒使之酣醉然後押赴該鎭南義塜地已由何護軍使派撥京師憲兵第三營九連排長耿槐森督帶憲兵四名先至該處預備執行槍斃並就該塜地爲刑場迨至各犯下車後即命該盜李森坤宋財興沈阿大金文祥朱維祥徐子蘭瞿和尙沈仁裕周梅生等九犯向北併跪並以紅布束縛各犯面目於午刻十二點五分時由熊警務長傳令行刑當由憲兵以手槍先將該盜首李森坤槍斃挨次執行槍斃畢散隊各官長巡士偵探憲兵員役均由紳士迎入鄕公所欵以午餐並將軍署繕發法字三十九號罪狀粘貼該公所門首該犯等之屍身令由善堂棺殮發封埋葬惟首盗李森坤屍體當由屍妻具結認領自備衣棺收殮李之妻兒子女先於行刑之前穿着孝服在刑塲守候並雇樂人一班入殮時依禮成服將棺具領回滬茲將松滬護軍使署宣布之罪狀錄後 
　　爲布告事案據上海縣知事呈解拿獲搶刦夥衆持槍侵入民居行刦得贓之盗犯李森坤·金文祥·沈阿大·宋財興·朱惟祥·徐子蘭·瞿和尙·沈仁裕·周梅生·及證人楊金桃等十名並手槍子彈鐵棍等物抄錄供詞到署發交軍法課詳加研韂鞫除楊金桃一名訊與本案無關發交該縣取保省釋外訊據該犯李森坤等九名同供伊等於本年陽暦四月二十日（即陰暦三月初五日）夜間十一時許夥同在逃之同黨共二十餘人分持手槍鐵棍侵入三林塘三官堂喬　純家先將事主人等用鉛絲紮住喝禁聲張肆行搶刦當搶得衣服金飾珍珠銀洋等物大衆按股俵分旋被警察先後拿獲並將行刦時所用之手槍鐵棍分别搜去各等語查該犯李森坤·金文祥·沈阿大·宋財與·朱惟祥·徐子蘭·瞿和尙·沈仁裕·周梅生·等九名夥衆持槍侵入民居行刦得贓供證確鑒無可遁飾均觸犯刑律第三百七十三條第一二兩欵之罪當此盜氛不靖之際自非盡法懲辦不足以寒匪膽而保公安應即一併按照懲治盜匪法第二條之規定判處死刑以昭炯戎起案手槍子彈鐵棍供係犯罪所用之物應照章沒收除飭該犯李森坤等九名騐明正身押赴刑場依照軍法執行槍斃外爲此布告軍民人等一體知悉此布 
[勞勃生路發見紙皮箱内女尸]  
　　砍下手臂一只 
　　昨晨七時滬西戈登路捕房捕頭出外兜差巡至勞勃生路嬰華里後面荒地上見有紙皮箱一只箱已破壤内藏女屍一具遂回捕房飭令西探亨利與包探沈崇禮前往查該處係屬華界荒地居於兩墓中間該紙此箱埋在窟窿内長約三尺許闊二尺半箱上浮泥被犬爬去露出棉被染有血跡尙有元色褲子一條並砍下之手臂一只皮肉未躝皮色似非老者恐爲人謀斃該探等查明後即雇人看守屍體據情回訴捕頭諭候咨照該管警區協往查勘再核 
　　又訪函云靜安寺東北勞勃生路英華里附近小浜北首荒地上近來發現木箱一只箱之面上蓋有泥土少許茲爲野犬將箱扒開露出女屍一具昨晨爲巡捕查見報告靜安寺捕房立傳二十七保北十二圖地保陸榮占往查該處地點係屬華界轉報曹家渡警署協同長警再往察勘見該女屍年約三十餘歲身穿藍布衫褲死後已久屍已腐爛該警署立命陸榮占於昨午後投報上海地方檢察廳請騐車檢察長諭飭前往屍塲同候聽候派員蒞騐 
[葡將軍昨訪交涉員]  
　　葡萄牙國郭士泰（譯音）將軍於前日乘提督公司麥克金利總統號輪抵滬由駐滬葡總領事函達江蘇特派交涉公署查照許交涉員當派陳世光科長到碼頭迎迓昨郭將軍偕同葡總領事及隨員於上午十時半詣交涉公署拜謁當由許交涉員迎入花廳茗談良久始去 
[大阪棒球隊將來滬比賽]  
　　大阪每日新聞棒球團久有來滬比賽消息大阪每日新聞駐滬特派員村田氏昨報告上海俱樂部稱該團准定本月十四日來滬上海俱樂部定作兩次比賽一爲與日僑之銀盃比賽一爲與西人之銀盃比賽入塲券一元與二元兩種日期第一次比賽爲十七至十八日第二次比賽爲二十至二十四日聞已回電大阪每日棒球團矣 
[食物捐再度請免之理由]  
　　五馬路商聯會提出 
　　五馬路商界聯合會因請求工部局免除衛生捐事迄今尙未答復故再致函上海總商會請求代爲呼籲原函如下敬啓者敝會前因工部局衛生捐一事專函懇貴會代爲呼籲請求免除今因工部局尙未予免故特再具理由希即據理力爭以衛商民而衛營業無任感盼（附理由）㈠捐稅之性質須貴獨立除正稅外如進出口稅消耗稅等均是否則即爲附捐是項衛生捐均屬食物部其來源之本質已包括於正稅或進出口等已有負擔當然不能再增可知無獨立之性質是應免除者一㈡若論作爲附捐試問附於何項稅下更試問因何項稅源不足而附帶徴收之查是項衛生捐實無所根據當然不能作爲附捐論上應免除者二㈢即作爲附捐當先論創立後有否病民查上項衛生捐除一二稍有資本之大酒館外其餘均係負販小商平日辛苦謀算藉以糊口何堪因此絕其生計而使社會多無業之民呈不安之象是應除者三㈣不寗惟是萬一㚥詐者流見各稅之難擔欲謀生以無衛乃不得已假借衛生捐名目於食物中滲以腐財及不易消化之物冀圖輕本減負則衛生捐之名目適得其反更應免除者四云云 
　　尙有本埠新聞等轉入後頁 
 
 
 

Page 15

 
 
第一萬八千零六十號;中華民國十二年 西曆一千九百二十三年六月七號
星期四 * *本埠新聞二 
[關於加徴食物捐之公函]  
　　納稅會復商聯會 
　　公共租界納稅華人會前接南京路山東路等商聯會來函要求華顧問轉向工部局交涉取消食物捐等該會曾請華顧問許建屏向該局建議現仍在交涉中惟該局至今尙無回信故該會昨特復南京山東路等商聯會函云逕啓者接奉惠書關於食物捐加徴一事以曾否得五顧問同意爲詞查此案係在民國九年春季議决其中所定加徴各捐共有數十項之多當時曾由各路商界總聯合會分向交涉公署嚴重抗議工部局以漸次施行爲復交涉數次迄無結果嗣後即先自銀樓業加起此外如米店如西式成衣業依次增加中以米業風潮爲最大結果以米業團體不堅遂致失敗此近年來工部局加徴各捐之大略情形也貴會熱心公益夙所欽佩敝會對於各方建議或請願事件無不惟力是視至顧問方面正在進行工部局尙無答復俟有佳音再當函告 
[浦東爛泥渡鎭又遭大火]  
　　燬屋八十餘幢 
　　前晚十時半浦東爛泥渡鎭洽興東烟紙店樓上忽然火起登時火勢猛烈不可響邇當由三區警署曾署長督同巡官長警等前往公佈防範並用電話通知各救火機關俄由該鎭救火會及熒昌火柴公司水巡捕房工部局各救火小輪先後驅車到塲施救無如風勢猛烈而護塘浜河道水涸致無濟於事直至昨日黎明四時火勢始衰乃得撲滅是役延燒仁泰米店·日新酒行·錢永興肉莊·朱順興飯館·松盛醫園·陳欽源醫室·張天一堂藥店·朱源順窰貨店·祥泰烟紙店·景恒茂粥店·東升南貨店·長興麵館顧同順肉莊·第一樓茶館·隆泰茶葉店·新天寳銀樓·大興樓羊肉麵·東升陽茶腿店·華義泰酒店·同泰烟紙店·美興糖果店·老須大茶棄店·清異敎門館·姜須興彈花店·福興酒店·周合和飯店·黃福記牛肉店·張順昌成衣店·劉盛興鐘表店·寳源祥鞋店·劉萬利篐桶店·古雲閣裱晝店等店舖三十餘家此外居户二十餘家共燬屋八十餘幢多數保有火險當火熾時有碼頭小工王金魁乘間攫取寳源祥皮鞋底一蔴袋李大臣王子清攫取鞋子四雙女馬甲一件秦和尙彭道升蔣産林孫仁清蔡青保等扛取日新昌燒酒六罐均經巡警當塲拘獲解署抑候解究昨經曾署長飭將火户洽興東烟紙店夥陳宗仁傅署訊據供稱火係合和飯館所起復將該館主周責全傳署質訊二人互相推諉當以事關保險失火刋解警廳發落又容民朱廷棟因在火塲徘徊觀望經一區救火會員顧關琴陳樹青上前禁阻不服互起衝突被朱毆傷鼻部當即鳴警將朱扭解三區警署訊究 
[友華銀行滙市報告]  
　　昨日友華銀行匯市報告云五日倫敦銀價近期長一二五遠期弗動紐約銀價跌至六角五分二五倫敦紐約間匯價升至四元六角二分七五今日此間匯價掛牌開盤時俱照昨日但午前兩次變動至收盤時英鎊掛牌爲三先令一便士半美金掛牌爲七十二元二角五分餘亦隨以俱動惟掛牌雖兩次變動而内盤市况除微呈不定之象於掛牌變動前稍稍見平外大體猶爲堅定投機家多售出英鎊最短成交價六月份三先令一便士四三七五七月份三先令一便士三一二五八月份三先令一便士二五美金最短成交價六月份七十二元二角五分遠期七十二元一角二分半英鎊最長成交價六月份三先令一便士六二五七月份三先令一便士半八月份三先令一便士四三七五美金最長成交價近還期均七十二元六角二分半日金最長成交價六十七兩七錢五分至收盤時購價多照此銀行匯票定價英鎊三先令二便士一二五美金七十四元二角五分佛郎一一四○枚昨日倫敦銀市中國購進市况穏定紐約市况頗平需要甚少 
[上海商業市况彙錄]  
　　金融 
　　昨日銀幣早市之價爲七錢一分八釐二毫半午市收盤爲七錢一分八釐五比較上日大八毫七忽半中國銀行賣出現洋十萬元價七錢一分八厘五交通銀行由無錫裝來洋五萬元各錢莊由嘉興裝滬洋十五萬元寗浙兩廠無裝申 
　　銀拆早市二錢四分午市價二錢一分比上日小五分現　大條均無進口 
　　昨晚止各銀行查倉庫存二千一百六十九萬兩現洋三千二百　 
九十五萬元大條四百○三條 
　　公債票 
　　昨（六日）各種公債交易益形暢旺市場人心異常穏固各票市價節節上漲尤以金融票爲最烈千元票現貨開盤七十一元六角五分旋由七十一元七角五分逐盤提高至七十三元九角五分末盤雖回小五分較前日已好起二元○五分收盤時賣户尙多惟受主方面因價格高昂碍於着手致未成交百元票紙收盤時略有成交價爲七十一元八角計大一元零五分六月期最高價到過七十四元一角五分收盤回縮至七十三元六角半較前尙漲高二元零五分七月期市價漲落隨六月份以變遷收盤價七十三元計大一元六角斃六現貨結果較前日提高九角收盤價爲五十四元五角六月期交易極多價格上落常在五十四元四角五分至五十五元之間收盤計五十四元九角五分較前日好起一元三角五分七月間回增一元四角五分收盤價爲五十五元二角償還八厘前市交易　　價在二十七元四五角後市受主較多價曾回高至二十七元七角收盤雖復縮一角半較前日只退去五分七年長期收盤四十八元七角計增一元四角萬元票亦漲起一元四角價爲四十八元三角綜觀全市各票大致因交易暢盛故價格狂漲苟各商乘價高謀脫則踓免無反動發云 
　　國内滙兌 
　　昨（六日）京津各無來電故價未開出其餘匯互有上落計濟南　平比前日退去一兩五錢爲一千零三十六兩二錢五分銀元同降二元計一千零十元青島膠足跌落二兩計價一千零六十六兩銀元爲一千零九元較前日小三元漢口洋例疲去三錢七分五爲一千零三十三兩八錢七分五銀元低二角五分計一千零十三元二角五分九江銀元爲一千零九元南昌計一千零十元比前日各漲起三元蕪湖銀元爲一千零八元安慶計一千零九元較前日亦增三元蚌埠銀元遁高二元爲一千零七元徐州銀元爲一千零五元計大一尤杭州寗波銀元各跌一元價計一千零二元此外各匯均無更動 
　　金市與滙價 
　　昨日星期三大條銀近期弗動遠期長一二五標金開盤三百二十七兩三錢較前日收盤小去二錢後即高至三百二十八兩先令揭繞弗動祇有法匯小十法郎德滙小三千馬克餘價均無改動斯時標金爲三百二十八兩一錢先令等市况较上日爲軟銀行賣出八月份先令價三先令一辦士二五買進三先令一辦士三七五又賣出八月份美滙價七十二元二五買進七十二元半又賣出八月份東滙價六八分買進六七七五然因人心向上致標金未漲略小至二百二十七兩九錢嗣後市况相彷標金亦無升降後至十時一刻先令忽而改長二五餘有法滙大十法郎印滙大一羅比半美匯大半元嗬滙大一盾半東滙小半分新匯小半分其時標金反而飛漲至三百二十九兩綠同業不防先令改長在改長時又誤傅爲改縮之故耳後知係改長所以標金遂跌小銀行賣出八月份先令價三先令一辦士一八七五買進在先令一辦士三一二五又賣出八月份美滙價七十二元一二五買進七十二元三七五又賣出八月份東滙價則仍爲六八分買進亦仍係六七七五標金爲三百二十七兩七錢嗣又回高至三百二十八兩二錢移時市况較前價硬起一二五銀行賣出八月份先令價三先令一辦士三三一五買進三先令一辦士四三七五又賣出八月份美滙價七十二元三七五買進七十二元六二五又賣出八月份東滙價六七八七五買進六七六二五致標金又跌至三百二十七兩二錢旋又高起數錢是時先令等交易銀行買者居多人心亦疲故在十時三刻先令再改長二五餘如印滙大一羅比半法匯大五法郎美滙大半元嗬滙大一盾東滙小半分新滙小半分致標金由三百二十七兩八錢小至三百二十七兩先令等市况亦因而較前價又硬然大勢平平銀行賣出八月份先令價三先令一辦士三七五買進三先令一辦士半又賣出八月份美滙價七十二元半買進七十二元七五又賣出八月份東滙價六七七五買進六七半所以標金小至三百二十六兩二錢後標金回高至三百二十六兩六錢又小至三百二十六兩後爲三百二十六兩五錢收盤午後標金開盤三百二十六兩七錢先令無市標金仍爲三百二十六兩五錢後回高至三百二十七兩嗣因業中一般多頭者相繼賣出故標金步小至三百二十五兩後爲三百二十五兩四錢收盤據云標金似有續小之勢云 
　　外幣 
　　昨日各種外幣市况較前清静兼受金價回軟之打擊致各票市價紛紛趨跌計英票比前日小五分買價爲九元美票買一元八角九分半荷票爲七角一分半較前日各跌五釐日票回縮四釐價計九角三分六釐坡票同降五釐價爲一元零二分法票買一角二分半計小一釐羅卜大票跌三錢買價爲二兩另票低五錢買五兩五百元老票買三兩半與前日行情相同二百五十元票仍買一兩二錢德票計一元五角五分港票爲一元零一分七釐各無增减蓋進出之數極微是以價格鮮有改動云 
　　茶市 
　　昨日本埠洋莊茶市各路紅綠箱茶仍無發展蓋綠日來英倫市場與德俄諸國均無需要之電到來而上星期輸出之貨計日可抵外洋開盤故洋商態度暫待觀望須俟前項紅茶脫手後始能决定進止方針惟祁門西鄕高莊之茶市上存底稀少來源不過數百箱物稀爲貴洋商頗爲注目昨日忠信昌茶錢巳到祁西之特等貨貢貢牌一百二十餘箱（原額二百三十七箱巳被漢口商行定去十分之六）業巳佈置出様至成交之紅茶祁紅一千四百三十九箱温紅四十二箱祁紅高莊售價七十五兩市盤仍堅中低莊售價四十五六兩至六十五兩較前日亦無漲縮温紅售價二十六兩五錢貨價均未能見高綠茶市面英法銷塲依然沉寂波斯孟買方面貢煕稍爲行銷湖州平水大帮美莊略有需要昨市珍眉成交二百零二箱平水九百箱貢煕七十三箱針眉三十箱蝦目二十五箱鳳眉十四箱售價均與前日相仿其餘寗州建德等處之貨尙未見有成交云 
　　呌莊 
　　昨日星期三又輪英商怡和洋行有限價拍賣之期排列羽毛羽綾嗶嘰彩呢泰西緞羽綢斜地羽綢尺六元絨寗綢毛布市原布漂布等各項疋頭計九十八件共四千三百三十三疋所拍成者五十二件計二千五百八十九疋較之上届共少拍十四件計七百零九疋内中四十六件計一千七百四十四疋因價不相近故難成就甬稀長江北帮等拍進稍多本街各號雖有拍進未見踴躍統核拍價與上期相仿市面仍平平 
[小學敎員抗議檢定]  
　　上海小學敎員聯合會因反抗檢定前昨兩日在公共體育場開會到會者二十餘校代表將前推起草員所草宣言盡略加修正即行通過即發錄之如下 
　　（上海小學敎員抗議重檢宣言盡）檢定檢定前次之紛　甫息重檢重檢今次之紛擾又來我小學敎員對之無不惡其取締之頻苦其條例之苛踓然徒惡其頻將無巳徒苦其苛苛將益甚巳頻免苛惟有反抗用是發茲宣言以明態度請爲述其理由一日不勝屢檢之煩案檢定敎員本防濫竽旣經檢定則濫者已汰非濫斯存何必再檢不必檢而檢之是重擾也敎員人格何等尊嚴而乃一再受檢一若有忝此者然此爲敎員人格計不得不起而抗議者也二日不耐條例之苛前次檢定條例尙可實行今則强人所難前次祇須有縣省視學優良評語今則正敎員資格規定須有省視學優良評語兩次以上揆諸事實省視學於市區各校有五年内僅到一次者鄕間并有從未到過者何來兩次評語且縣視學於地方學校情形較省視學熟悉何以評語反不足據必故苛其例實屬跡近愚弄此爲免除苛例計不得不起而抗議者也三日晃甘辦法之偏檢例有永免檢定者有八年一檢者有五年一檢者任意出入理由殊不充足如曰敎育思潮隨時改進也何以知彼免檢定者必能與時偕行又何以知此巳受檢定者其不合時宜之度有八年五年之差台曰程度問題也則免檢定者不盡高受檢定者不盡低如曰曾習科目之備否問題也則有本已完備而後竟荒疎者有本缺一二而後竟完備者如曰標準資格問題也在未經檢定前固難判斷旣經檢定是凡許可者皆有資格矣今忽予取消不平孰甚此爲維持公道計不得不起而抗議者也且視察小學敎員省有視學縣有視學市鄕有學務委員縣立各校有知事及勸學所之直接監督市鄉立有市鄕經董之直接監督重重督察嚴矣密矣至矣盡矣乃猶以爲未足而必欲檢定之一次檢定之不足而必欲再檢定之何其重視一時之檢定而輕視平日行政人員之督察其爲别有用意顯然可見本會爲謀全體安寗計爲全省小學敎員人格計昨經開會議决對於重行檢定主張根本反抗以堅决之心行正當之舉務達廢除頻檢目的除正式向敎廳提出抗議外特先發此宣言布告大衆辦法三條附列於下一通告四鄕公私立各校敎員一律不塡書表一詳叙抗議理由函請省縣敎育會轉呈省長·敎廳一通告蘇屬各縣小學敎員一致進行 
[甬同鄕會爲竈民呼籲]  
　　寜波旅滬同鄕會昨爲鎭海灶民衝突事致電浙省盧督辦·張省長·張財政廳長·杜盬運使等云據鎭海縣前緒鄕代表陳德與·陳明甫·戴巨枚劉星南·戴寳成·樓林棕·俞明洲等略稱同人等世居鎭海縣前緒鄕各村地方分姓而居合計不下數千户於粦近萬弓塘一帶蕩地約千餘畝其中灶民各户一併毘連向依村莊直出播種輸糧各管各業詎有沈士烱·葉阿毛等斜集多人突到該處將所有蕩灶各地强釘石界聲稱曾向官産數處繳價賣給等語查此案在前清光緒二十七年正月間沈士烱等曾於各村訂立合同開墾議據内戰三年内築　不成原墾主無几舉辦任憑更換地主云云迨後期滿沈士烱等無力舉辦同人等以倚頼他人未能成事亦不另易地主各自築　茲沈士烱等以田巳成熟竟藉口早向官産處繳價賣給前來釘界各村户聞悉之下憤激異常勢將漸變懇爲設法維持等語正核辦間又接貴駟橋鎭劉姓代表劉陶生·劉英生·劉雨薌·劉崇慈等略稱鎭海灣塘一帶海田二千餘畝本爲敝族停煎之所歴經輪糧管業相安無事詎有沈士烱等蓄意切呑前清光緒年間旣賄通官塲冐墾照三千畝經由敝族控稟鹽運使批飭撤銷仍歸敝姓管業光復後沈士烱等又向法庭起訴直至大理院三審終結判歸敝姓按照糧額應得田二千二百三十五畝所餘無糧新田二百八十三畝沈士烱報升各在案並奉委員清文明確雙方承認豈料沈士烱等又陰向官産處冐繳田價九百餘畝請領部照官産處未及詳查貿然允許沈士烱等得此一紙護符突於本月間糾集八九十人蜂擁到該海田所在處亂釘界石强要播種聲勢洶洶幾釀鉅禍請爲設法維持等語前來相應電請鈞使·處·廳飭令鎭海盛知事查案秉公辦理俾各安各業不相侵呑以弭應患而惠灶民無任企盼寜波旅滬同鄕會朱佩珍·虞和德·王正廷同叩麻 
[培德里加租可望和平解决]  
　　愛而近路培德里房客聯合會爲拒絕加租事雙方相持巳愈四月昨日房東方面托長利經租帪房出面調解承認修理内外房屋裝路弄路電燈并一面勸房客方面每幢加租銀一元以爲和平交換之法昨該房客等當即邀集開會由正會長杜椿蓀宣讀來函副會長汪海峯記錄討論結果僉以裝燈并修屋踓已承認惟陰溝若能改換水門汀筒管每幢准加銀一元議决通過今日投函於經租帪房轉爲磋商並須切實答復證盡以安衆心又聞該會待房東修理工竣後自禁弄内不准堆積木料板箱及各種妨碍衛生等物夜間十二時以後禁止賭博以防火患·重衛生·崇道德云 
[福康里房客致房東函]  
　　新閘路福康里房客聯合會致房東奚君函云　銜先生房東台鑒敬啓者本里房租·前去兩年連加二次房客等勉力應允且向來預付租金從不延欠諒貴房東對此當可合意不料本月初忽接經租帪房來條限令全里出屋否則加租二成如此煩苛殊可駭異房客等業經集議今年市面冷淡各業艱難他處尙有减租本里何反加租且上年曾加二成擔負巳重况房屋年久損攘自應折舊更無增租之理房客等按户簽字皆不承認特函請貴房東體察情形通知經租帪房仍照原數收租房客等亦只能仍照舊租備付倘貴房束必欲收回房屋則房客等所費小租及裝修費應請認還並照慣例寛限三個月方能遣居合併聲明如蒙賜覆請寄本星六○九半房客聯合會爲盼 
[吳淞要塞司令昨日履新]  
　　吳淞砲臺要塞司令前經松滬護　使及南京齊督軍會委使署參謀長汪慶辰接充巳紀前報茲悉汪氏於昨日清晨赴吳淞履新巡察獅子山及南北砲臺並向官兵加以勉勵於下午三鐘二十分乘火車轉回使署云 
[滬北黃包車公會已准備案]  
　　滬北公民虞承志等爲維持滬北黃包車車業起見特於本年陰曆正月間邀集同行發起組織滬北黃包車車業公會以聯絡同業整頓車輛爲宗旨呈請滬北工巡捐局批准案昨奉批示云據呈已悉該商等組織黃包車同業公會旣據一再修改章程應准備案仰即知照此批該會奉批後即於前日（五日）下午邀集滬北各車行重要分子開會討論進行辦法到者五十餘家首由　承志宣佈開會宗旨次由潘鶴亭·張菊生等演說語多致勉末由魏子祥宣讀章程逐條通過聞該會現正積極進行不日即開成立大會云 
[省長禁捕田鷄之布告]  
　　上海縣署昨接江蘇省長公署禁捕田鷄布告飭令分貼文如下國民生計首在三農農民種作最重驅蟲時當首夏蛙聲隆隆蛙捕害蟲妙出天工生尅制化益我農功應加防護祈慶年豐乃有愚夫或係无頑童肆意捕捉充膳庖中詎知田疇貽害無窮而今而後痛革此風各地巡警查懲宣公一經發覺决不姑容 
[縣商會修葺房屋]  
　　上海縣商會房屋四周墻垣年久失修頗虞傾現已由會雇匠估工拆卸重行砌築並將會所房屋大加修葺現正興工並加以油漆不久即可煥然一新云 
[江陰同鄕會定期開成立會]  
　　江陰旅滬同鄕會定於十日（星期）下午二時在小西門外江陰公所開成立大大并選舉正副長及表决會章等事云 
[工巡捐局將加車捐]  
　　滬南工巡捐局前曾會同滬北工巡捐局布告商號車業人等於本年七月一日起將貨車捐加增己紀前報茲聞該局正副局長以本局路工事宜現己認眞辦理各處放寛路面積極進行此項工費浩繁購置滾路機器及石滾等俱爲築路之要具帶欵至鉅局中公費支絀所有養路經費應行切實籌措故除前項貨車小車均巳規定加增捐資外其餘車輛亦設法加征業巳擬定仍會商滬北工巡捐局長同意後再行會詳請示施行云 
[北巡捐局添委捐務員]  
　　滬北工巡捐局長許人俊君以近來捐領房票及各項車照者日見增多原有捐務處人員不敷辦公特在本局設一票照處派主任助理員各一人及塡票人等專管其事云 
[汽車撞傷行人]  
　　江北人徐仁泰昨日上午十時在福州路行走被汽車撞倒跌傷腿膝經老巡捕房四百五十一號華捕到來抄錄汽車號碼另雇車送受傷人往醫院醫治一面呈報捕頭候示 
[請停給修理執照之批示]  
　　滬北工巡捐局昨批王煕卿呈請停給修理執照以杜加租由據呈已悉現據大德里房主來局請領修理執照業經工程處詢明情形據云該處房屋如不修理恐有危險且里口之屋在越築之北四川路已由工部局給照開工等語並無改造之說復經派員前往調查屬實此項修理執照自應照章發給至加租問題應由該具呈人等逕與業主磋商解决仰各知照云 
[當舖請領吊去鑽石]  
　　比商隆興洋行被騙大宗鑽石經失主報告捕房向同益永昌等各當舖吊出大小鑽石十餘粒各該當舖乃延律師具狀聲請公共公廨着失主給還當本昨經俞襄　會同比國及西班牙國副領事審訊據代表常舖之律師聲稱該洋行所控騙鑽石者之刑事案巳經公堂訊明註銷故向各當舖抄去之鑽石應當發還惟抄去鑽石有係該洋行從戒子上摘下者亦請飭令鑲好以免質此項鑽石戒子之人向當舖滋擾現當舖擬控告該洋行無故搜查當舖請求發還惟此係指抄去各鑽石之非該洋行所有者若内有屬於該洋行被騙之鑽石則當舖收質時並不知情故亦應着該洋行給還當本云云隆興洋行代表律師羅傑聲稱凡非敝當事人之物自當發還可着各當舖向捕房具領中西官遂判所有非屬原告之鑽准當舖至捕房眼同裝好領回 
[販售手槍押四月]  
　　住居北成都路七百四十八號門之周桂芝將手槍售與山東人王景華携至滬寗車站被閘北警察拘獲咨照新閘捕房派探將周逮捕周稱此項手槍係輾向張則生宛又平購買故連同張宛併解公共公廨押候警局將王送案質証等情巳詳前報昨晨陸襄　會同英威副領事提審閘北警局派警將王景華送廨作証據王供此項手槍伊係代周桂芝售賣伊與周相識由夏壽彭介紹等語質之周供詞支吾張則生延楊國樞律師辯護謂從無將手槍售與周桂芝情事要求摘釋宛又平供與王等皆不熟識並延律師否認被控私販手槍中西官核供磋商之下以張宛兩人對於本案訊無關係均着開釋王景華仍交閘北來警帶去訊辦周桂芝私販軍械巳經証實判决監禁西牢四個月以儆 
[天主敎明日舉行大瞻禮]  
　　明日（八日）係天主敎耶穌聖心七大瞻禮之期法租界永安街天主當定於是日濟農八時由江南全省姚主敎率同理家能神父等舉行在敎一部分男女學生聖振大典·以及耶穌聖心大彌撤典禮法總領事贊法總巡等屆時均前往誦經觀禮法捕房亦派中法各捕至堂照料一切云 
[私售洋烟之罰儆]  
　　崇明人沈和尙在海寗路一千一百四十一號屋内私售燈吃洋烟被包探劉幹泉查悉協同西探往將沈與烟民蔣阿大·丁德林·沈立金·施邦財·等拘獲連同烟具帶入捕房昨解公共公廨經中西官訊實判沈和尙罰洋五十元無力改押西牢一月餘人各罰三元充公烟具銷燬 
[騙銀案請求回復原狀之照准]  
　　馮夑之·應朝卿同控寗波人穆耕堂騙取泰康·惇叙兩錢莊票銀三百兩洋五百元一案上次公共公廨開審原告不到故巳將案註銷昨晨馬斯德律師到廨聲明原告係伊代表前次伊因另案不及到堂致奉缺席裁决請求將案回復原狀云云被告代表海德禮律師到堂反對中西官諭准告訴人請求回復本案原狀傳被告到案交一千兩舖保延期兩禮拜再訊 
[婦人與刦案有關]  
　　新閘捕房西探鼐鐵與包探居阿福昨晨協解揚州婦人衛郭氏至公共化廨第一刑庭稟稱該婦因與大沽路七百零九號門牌居户被盜搶刦案内有關是以將氏拘案惟尙須調查云云中西官得稟向氏略詰數語判氏押候查明於禮拜六解訊 
[警廳招領女孩]  
　　淞滬警察廳收有女孩一口名金保年四歲圓面孔兩耳有孔無　 
環頭前面有小桃子式頭髮身穿舊條布夾襖和尙領口下穿舊布褲·無襪盬條布鞋·於六月六日到廳留置新普育堂昨發傳單招親屬前往認領 
[圖拐迷路婦人案之結果]  
　　南翔婦人陳趙氏因在靜安寺路迷途爲本邑人曹阿六所見詰悉氏因與夫口角出外　强欲逼氏隨回不允串黨威嚇趙氏懼而逃入是處酒店同適被包探馬宗來查見詢明前情將曹與氏一併拘解公共公解奉飭曹押候訊究在案昨晨由俞襄　會同英密副領事升座第一刑庭研訊據陳趙氏供稱因與丈夫不睦由原籍來滬先在九畝地某姓家爲傭現主人離滬辭歇出外欲思回氏鄕因不辨路徑在該處問路詎被告見而與在逃之人强欲逼回家不允則欲置氏於死地是以逃入店内暫避婦人父親巳死母親改嫁故不願回鄕愿居濟良所等語訊之曹阿六供多狡賴中西官核供判曹阿六押西牢年半陳趙氏送濟良所留飬 
[控妻糾人逼迫離婚]  
　　常州人華寳生胡家木橋開設生泰烟紙店其妻劉氏被歇夥崇明人郭才運勾誘成姦陸續將所有衣飭偷運出外近該氏竟串同多人逼華離婚藉端敲詐前日由華投五區三分所告發經孟署員提到劉氏質訊一過昨解司法科押候訊辦 
[開快汽車肇禍之罰儆]  
　　汽車夫高榮生上月間駕車至法新租界司機不愼將工人陳阿二撞倒輾傷脚骨不省人事後由巡捕到來帶入捕房將陳車送醫院醫治茲因醫愈出院昨日傅到法公廨請訊先由原告陳阿二供民人向爲小工度日上晚工畢回家行經八仙橋地方被高之汽車從面駛來將民人撞倒至今一月有餘尙未痊愈請求追償損失等語繼據見證章丈稱是日商人亦駕汽車行至該處目見被告之汽車追過前面之汽車約有二十五至三十碼之速率致將行人撞倒實係被告之過等詞詰之高榮生供因前面之汽車行馳甚慢坐客囑令民人向前開駛故敢追過致肇此禍求宥車務處捕頭稟稱查被告前亦罰過一次此次復犯請爲訊究聶　員商之法正領事德君判着被告高榮生罰洋一百元充公外再行停止職務三個月以儆原告請追損失着另行起訴 
[欠欵糾葛弔賬簿查核]  
　　鼎泰吳鳳輝延雷聲布律師代表投法公堂控劉斗樞劉厚市　薌泉等爲交易所欠欵糾葛請求傳案訊追經中西官核准飭傳去後被告等無從傳案昨日傳訊原告律師聲稱被告等現在泰興縣地方然此案發生地點係在治下請求堂上准予登報傳違如果再不到案准予缺席判决等語官問原告曰被告等所欠之欵有賬簿據否原告答稱有賬據爲憑今未帶案中西官判着原告於七天内將賬簿帶案察看明白再行核奪 
[携帶大宗烟土之科罰]  
　　王紀崇李萬連兩人日前携帶烟土二十餘斤行經法租界地方爲捕查見以王等形跡可疑上前抄出烟土帶入捕房昨解法公堂請究先由捕頭上堂稟明前請詰之王等同供此項烟土實係在漢口地方買來中西官判兩被告各罰洋二百元充公烟土沒收 
[冒稱搜查搶物之懲儆]  
　　無賴陳洪春張根永王阿桃王春榮陳經連居阿四等六人日前下午在法租界地方冒充探捕以搜查行人違禁物品爲由强搶銀洋物件事爲法捕房探目沈德福唐云卿包探王榮生等查悉前往將陳等一併拘入捕房昨解法公堂請究先由捕頭上堂稟明前情詰之陳等供認拆梢不諱中西官判陳洪春押西牢四個月張根永押兩個月王阿桃押一月期滿出境王春榮押一月陳經連押二禮拜居押七天以儆 
[私設花會聽筒罰十元]  
　　王志初在法租界地方私設花會聽筒誘引婦女入局賭博筝爲包探查悉前往將王拘獲抄出花會賭共帶入捕房聽令交保昨日傅至法公堂請究王志初供認設立聽筒不諱中西官判王罰洋十元充公賭具銷毁 
[鐡鏟鏟去嘴唇皮]  
　　西門萬生橋地方有王阿寳向在南市久記校附近自來水廠爲稽查員廠中有工咗石玉金曹子山二人前因擅取廠物爲王查見致結成仇隙昨午雙方不知因何又起衅端一言不合行兇毆打時適石曹手持鐡鏟迎面戵去將王之嘴吧上唇鏟去大半牙齒擊落數枚一時鮮血直流昏暈倒地經人代抱不平鳴警將石曹拘獲抄出鐡鏟兇器一件連同王解由二區警署立送地檢廳楊檢察官訊供之下以王阿寳受傷屬實判發堂醫治石玉金曹子山判令分别收押候原告傷愈再核 
[滬海道尹公署批示]  
　　（一）批上海靜安寺居民代表顧廷芳等呈訴客僧　選佔奪寺院擾亂宗派妨害公衆秩序另舉本寺僧徒請飭廨撤退客僧仍歸原寺僧徒繼承主持以孚衆望由呈悉查該寺繼承問題前據佛敎公會會董姚文梀等來道具呈業經指令上海縣查明依法核辦具報在案據呈前情仍仰上海縣知事併案核辦具復察奪此批（一）批上海猪業販客王鶴林等呈訴同業陳筱孫等組織運商公會朦請核准備案請轉呈重申禁令嚴加批斥由呈單均悉查此案前據該公所代表徐銳來道具呈業經明晰批示在案據呈前情仰仍遵照前批靜候省長曁財政·實業·兩廳批示祇遵此批單存（一）批敦仁堂猪業公所代表徐銳呈爲誣圖翻藉端漁利祈轉呈重申禁令駁斥立案由呈及附件均悉旣據分呈仰候省長曁財實兩廳批示祇遵此批 
[公共公廨訊案彙錄]  
　　昨日公共公廨訊理之民事訟案彙誌如次（一）無領事管束西人利去孟撀請破産案債權人代表佑尼干帮辦施乃德律師請求將該被告房屋發封結果准即給諭本廨查賬員查明被告法租界所有房屋内之一切生財報告公堂核奪（二）趙鏡清訴江南木管廠違背租屋合同案原告代表海德禮律師以前判被告將屋交還詎迄未履行請求發封並傳被告訊究結果顧正偉·吳松龄屢傳不到應即飭到案訊奪（三）周瑞良與錢增祥因賬目糾葛互控案業巳判决歸錢勝訴周押追欠欵茲周延高露玲律師請求保釋料理結果周瑞良改交一千五百元保趕向原告清理（四）張秋林訴陸阿祥欠房租請求飭令出屋案業已判决因被告抗不履行故原告到案聲請結果被告欠租三個月應着照付仍照前判辦理（五）美商大美烟公司延許理師訴天元烟公司欠貨欵案結果准登報傅達被告到案候訊（六）婦人屠孫氏訴李孝先欠借洋案被告代表朱斯芾律師請求開釋出外拔還結果准被告具結出外拔還呈堂五十元先交原告具領（七）顧小園等訴蔣桂槎違背租屋合同案結果不准復訊（八）婦人毛氏訴顧慶記不給赡飬費洋案顧延甘維露律師代辯結果着被告給毛氏飬赡費洋三百五十元限一個月還清並繳堂費被告三天内交保（九）宋季卿訴戴仁煕欠欸案結果據原告稱被告嘉定縣志翟鎭有房屋一間田十一畝候函致嘉定縣查明發封備抵復到再核此外尙有顧珍先訴王崇素·李守勤訴顧如槐兩案均改期再訊 
[誌謝]  
　　昨承商務印書館惠贈第十六號「兒童書報」及第六卷第八號「見童世界」各一册又中華書局惠贈第二一○期「英文週報」及第六十一期「小朋友」各一册又世界書局惠贈第四十三期「紅雜誌」一册誌此併謝 
公布欄 
[上海地方審判廳]  
　　批示一件李伯賢聲明欠數不符請求更正由狀悉卷查該民於本年三月十九日狀稱已遵判遷讓房屋經本廳批示上否屬實候傳債權入訊奪後即據債權人以該債務人逾限不理聲請派吏押遷復經本廳仍於三月三十一日飭吏執行該民始將房屋讓交清楚據吏報告在案是該民于本年三月以前并未遷讓房屋毫無疑義則債權人聲請執行至本年陰曆正月底之房租自無不符可言來狀所稱殊圖誤會仰迅行將欵交楚毌得延誤所請廳毌庸議此批一件魏　堂聲請執行由狀悉候提案訊迫此批一件萬錫芝聲明異議請求停止執行由狀悉查本廳此次查封僅屬債務人徐紹吟等所有動産并未查封房屋來狀所稱殊屬誤　餘仰另行起訴可也　件發還此批一件柯全有聲請執行由狀悉候飭傳迅追此批一件周清委任朱樹楨律師代領李咸卿交欵由狀悉准予委任此批一件俞叙坤委任朱樹楨律師代領王志良交欵由狀悉准予委任此批一件王楚珍聲　分别交欵由狀悉案巳依法執行仰迅即措交毌得藉詞延宕致干未便所請不准此批一件張咸林即張炎林聲請展限交欵由狀悉案巳依法執行所請碍難照准此批一件陸增福等具交欵項由狀悉交洋二十四元存候給領姚和尙短交洋四元仰即日交楚毌得延誤此批一件歲馮氏具領證件由狀悉准於本月八日下午一時來廳具領此批一件張阿三請領魚鱗册由狀悉查連記魚鱗册一本係徐金發訴徐阿堂等河道案内由徐阿堂等代理人呈案該民前請給領業於本年五月十一日批駁在案所請仍毌庸議此批一件潘陳氏請領銀洋由狀悉仰於本月八日上午十時來廳具領此批一件暫寳生聲請暫緩執行或准許提供擔保免予執行由狀悉查民訴條例第四百六十四條之聲請依同條例第四百六十五條規定應於言詞辦論終結前爲之至旣經宣示以後除依同條例第四百六十七條第一項規定有當然失其效力之情形外執行衙門自應依法執行狀稱各節殊屬誤會碍難准行此批一件彭婦成等具保趙仁棟理償償務由狀悉准保此批一件周老虎等聲請執行由狀悉查債務人王駿山業巳訊明交保貴令於一個月内將銀洋繳交在案仰即知照此批一件符永發聲睛執行由狀悉查本案原卷尙未發回所請暫從緩議此批一件張阿毛聲　執行由狀悉案巳聲明上訴所請暫從緩踓此批一件陸仁生具領銀洋由狀悉仰於本月八日上午十時持證來廳聽候給領此批一件協興和等爲預備起訴聲請備案由狀悉此批以上六月六日 
 
 
 

Page 16

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
 

Page 17

 
 
第一萬八千零六十號;中華民國十二年 西曆一千九百二十三年六月七號
星期四 * *本埠新聞三 
[避暑地點之分售西書]  
　　本埠西書業向推伊文思别發中美廣學會等爲個中巨擘其對於西人避暑等處如莫千山·牯嶺·北戴河無不設有臨時分銷處每屆所獲亦屬不貲現正値夏令西人相往避暑者巳陸續就道故各該西書店亦已整頓行裝不日即派專員赴避暑各地聞起程最早者爲别發與伊文思二家云 
[新到夏布及戒指]  
　　北西川路微微公司近由湖南瀏陽地方辦至精細夏布多種來滬爲推銷國貨起見特廉價出售每疋自二十餘元至五十餘元一疋可製長衣二件現巳陳列貨窗中以便購客觀覧又由外洋運到電金戒指多種欵式新巧鑲嵌寳石裝璜奪目與眞者無異其價每枚自五角至八角云 
[羽紗蔴紗之新貨]  
　　南京路抛球場美豐號近運到大批羽紗蔴紗條子羽紗每尺由四角二分至四角四分不等闊條細條俱有其白蔴紗三尺門面每尺售三角二公眞白蔴紗每碼由一元至一元五角云 
[夏令草織拖鞋上市]  
　　新華草織公司近由嘉定本廠運到大批拖鞋到滬者絡繹不絕該廠此項拖鞋樣式新奇定價亦廉夏日穿着尤爲適宜云 
[廣東運來麻紗風凉襪]  
　　浙江路牛莊路口廣東襪廠近由廣東運到大帮夏令來 
底麻紗風凉襪長統售洋三角八分中統售六三角云 
[各種蓆子繼續運到]  
　　抛球塲南首華彰洋廣貨號現又陸續運到各種蓆子龍鬚草蓆由二元一角至三四角馬辰細籐蓆每條十二元至十四元五角其餘國貨軟蓆·台蓆·大小忱蓆俱皆齊備定價亦廉云 
[婦女髮髻用品之陳列]  
　　先施公司新二樓女飾部近因天氣漸熱婦女髮髻均主清潔故特將各種燙髮鉗等分别開箱陳列式樣極多且又美觀耐用有一元二角一元一角半一元七角半五角半等五種使用極易製作頗精故决無損傷頭髮之虞尙有臨睡用之髮來可使髮髻不失美觀每付分七分及一角二種質料殊佳可歷久應用並新到有一種燒燙髮鉗之火酒燈每只祇售洋一元二角半此燈製造極靈携帶便利火力大而且速惟决可不使髮鉗燒損用法簡單不論居家旅行無不合宜云 
[寳記運到快鏡]  
　　南京路寳記照相館竭力從事於藝術之精美引起美觀其橱窗之布置可見一斑新近運到德國康脫灑（Contessa)手提快鏡一大批此種快鏡鏡頭爲素著聲譽之蔡司（Zeiss）廠所出光度在F·４·５猶居多數其冲晒所用藥水洗料等定價亦廉故營業頗盛云 
[大昌减價尙餘十日]  
　　石路中市三馬路北首大昌綢緞局實碼交易不尙虚僞現値二週紀念特放盤一月將原定實價重行减削主顧多乘此機會咸來購用日來門市擁擠非常惟減價期只剩十天云 
[大新廠經營染業]  
　　南京路香粉衖大新染廠自上年開辦以來營業日形發達該廠主屈君·營業主任邵君·俱係省立工業學校染織科畢業對於染織經騐研究有素故該廠染出之紗線顔色鮮艶光彩明亮日來各處布廠前往定染者不有數起云 
[國貨軟木瓶塞之暢銷]  
　　西棋盤街天一軟木塞廠自製各種大小瓶塞取料精美式樣齊備兼以定價從廉値此抵制劣貨風潮甚烈故各埠紛紛函購者頗有應接不暇之勢云 
[廉價之鐘表公司]  
　　南京路中市華盛頓鐘表公司其各式鐘表之選擇素甚精細現該公司經理周君　祥爲優待主顧起見特廉價二星期在此期内八五折出售已將各項廉價鐘表陳列其六號十四開刻花邊眞金手表每只售十六元（花樣不一）六號十年夾金細心雙旗馬手表每只售洋九元六號新式黑面夜光鎳壳手表每只售洋三元五角六號瑞士長方鏍甸夾金手表每只售三元五角德國最新式柚木座鐘每只十六元十七元又柚木掛鐘每只售價由十七元至三十一元不等此外復有花旗新式託邊克服鏡每付一元八角其餘若表帶表練以及鐘表所應需諸品頗夥銷數甚旺云 
[時昌公司新開幕]  
　　南石路中市新開之時昌鐘表公司所售各種鐘表甚爲精良開幕三天特别廉價出售云 
[益生公司擴充種植事務]  
　　雲南路益生種植公司係蘇紳金松崇陳則民徐在清等所發起專營除蟲菊栽培製造事業前年間向仙樂種植園購得此項種子並向該園僱得技師在蘇州楓橋闢地種植業已收成製爲蚊香臭蟲藥行銷蘇屬獲利頗厚近復改組爲股份公司增加股本在宜興湖汶地方購地八百餘　從事擴充其所需種子仍向南京路仙樂種植圍總辦事處採購技師亦由該辦事處介紹定今秋開始種植云 
[鮮果同益堂之夏季常會]  
　　鮮菓同益堂前日下午開常會到者五十餘人由會長江子瑜主席報告略謂本堂與天潼福德兩路聯合會合辦義務學梭以來報名者頗衆敎員雖添地位不敷俟暑假後尙須設法次黃德煬起云去歲夏季曾施痧氮丸·十滴水今又屆夏令望諸君熱心捐欵以備多購又任友春報告施茶之送水人常以温水代茶實有礙衛生宜自置煤爐用沸水主席云申地施茶者至繁但下午六七點鐘撤出茶缸殊覺不便今年本堂可改良以晚間十點鐘撤回衆贊成至七點鐘茶點散會 
 
[美國電影名伶賈克墨海爾小影]  
　　美國電影名伶賈克墨海爾（JackMulhall）家居紐約曾畢業於該地之大學又獲哥倫比大學之學位其智識程度之高越與其他各伶等賈克未入電影之前曾與紐約西疆演劇團立約蓋爾時賈克演舞台戲之經騐已極深邃且賈克離學後即專心於舞台劇繼又現身於霍否氏馬戲班OrpheumCriouit之歌劇中此後即與電影名伶吉姆斯哈開脫JamesKHackett合演「點汚」(TheGrainofDust)係排言渥Bikgrapb影片公司之出品賈克在該公司相依者可四年其生平所演之影片都十餘種如＂SirensoftheSea＂「半夜人」TheＭｉｄｎｉｇｂｔＭａｎ（此片曾在本埠映過）·＂ＷｉｌｄＹｏｕｔｈ＂·＂TheBrassBulle＂·＂ShouldaWomanTell＂及「希望」＂TheHope＂（此片現已運滬本星期日將在卡爾登影戲院開映）賈克好體育富有臂力且能縱躍身高五尺十一寸權之有一百五十磅云 
 
 
 

Page 18

 
 
第一萬八千零六十號;中華民國十二年 西曆一千九百二十三年六月七號
星期四 * *[「海誓」今晚在新愛倫開映]  
　　但二春亦在其内 
　　海誓一片爲上海影片公司所出攝成時中國尙無自製影片故列爲第一視若珍寳不肯輕易開映劇員乃殷明珠女士但二春合作今晚起在海寗路新愛倫影戲院連映四夜且與長片神女奇綠第一二三集七本合映一夜共映十三大本之多海誓片中殷女士表演富女初則愛情感動允同學周君婚約以海爲誓繼則表兄多錢受其魔力竟背前盟後因悔悟甘自一死以報知己其表演之佳實無其匹惜殷女士祇演此片以後不肯登臺一顯好身手也 
[卡爾登訂妥大批名劇合同]  
　　卡爾登戲院在滬上雖開設未久而所演之影片皆係一時名作故聲譽頗佳茲悉該院近又與外洋著名之聯合美術公司（TheUnitedArtistsCorp·）與第一影片公司及米曲羅公司等訂立合司聯合公司爲葛立夫（D·W·Griffiths)范鵬克(DouglasFairbanks)卓别麟(CharlieChapin)及曼麗畢克福(MaryPickford)四人所創辦此四人皆爲電影界中之泰斗凡以上公司所出版之著名影片皆歸該院開映聞最近購得之佳作如葛立夫之『國之誕生』（BirthofANalion）范鵬克之『俠客盧賓化』(RobinHood)曼麗畢克福之『亂世英雄』(TessofStotmCountry)等片其餘名目甚夥該院將一一先後開映云（伯長） 
[中國大戲院將映警世影片]  
　　虹口東鴨綠路梧州路口中國大戲院前曾開映各種中國影片均爲社會寫實派之著作又兼華文釋義更易了解故受人歡迎近聞該院主陳君又選定中國警世影片「黑籍寃魂」·「莊子劈棺」按「黑籍寃魂」一劇之特點能予人以自新之途「莊子劈棺」一劇寓意深遠其主要點即勸人勿爲女色而犧牲力關情愛之不足恃即親密如妻子之結合死後尙欲劈棺取腦其他更可知矣此劇可爲一般青年之當頭棒喝聞該院不日即將開映云 
[羅克「做醫生」由滬運津映演]  
　　著名電影滑稽家羅克之『做醫生』（Dr·Jack）一劇在滬上映過後此片即運往中國北部茲悉已由天津平安電影院租定準今晚（七號）起在該院開映聞祇映三夜惟星期日下午三時加映日戲一次云（伯長） 
[今夜「逃犯」映於聖喬治]  
　　卓别靈之最近傑作『逃犯』影片在愛普廬連映一星期後又延長二日觀是劇者都讚爲卓伶一生傑作茲悉此片定今日（七號）起在聖喬治花園開映連映三夜云（伯長） 
[江陰同鄕會將成立]  
　　本月十日 
　　江陰旅滬同鄕會昨致各同鄕函謂本會於第五次籌備會議出席會員全體議决定於本月十日（星期日）下午二時在小西門外江陰街本公所開成立大會屆時務祈撥冗光臨共襄盛舉云 
[普益社之送迎會]  
　　南市普益社因總幹事高伯蘭卸職回國遣缺由朱文瑞繼任故於本月四日晚八時開送迎大會到會者三百餘人首由主席張廷榮致歡送詞繼由湯郭秀娟女士致歡迎詞該社商科中學女子專修科合唱歡送歡迎歌末乃表演各種高雅娱樂如該社幼雅生之唱歌湯洵美女士之鋼琴獨奏·該社音樂會之絲竹·曲藝部之京劇·及王端端女士之火棍·吳女士之跳無等頗極一時之盛云 
[平民社歡送畢業及留美社員]  
　　平民學社前日下午三時假江灣復旦大學開歡送本屆在復旦畢業曁留美社員到會者五十餘人由總幹事許紹棣主席報告開會詞畢即請留美社員余愉·馬燦然·黃之栻·陳鐘棠·孫錫麒·及畢業社員王世頴·陸榮光·侯厚培·温崇信·董廉·等演說咸以本社雖係研究合作機關然合作重在實行故願在社社員多多注意於合作之實行云云次由三週紀念會委員温崇信·沈國𧴧·張廷灦·等報告紀念會賬目·及銷票結果約計得凈洋百餘元次由王世頴報告合作聯會經過情形次改選下屆出席合作聯合會幹事結果張廷灦·魯純仁·當選最後請社員張天君·唐文裧·胡寄南·三君表演中國音樂後茶點散會時已五時矣 
[中國少年會籌備徴求]  
　　分八隊 
　　中國少年會昨假愛國公學開第二次籌備會到者甚衆劉慕宇提議分隊徴求基本會員以利進行經衆通過結果推定金星隊李劍虹李振亞郭叙亮木星隊吳天倪許傑郭作民水星隊顯舜華王克明郭晴川火星隊陸禮華黃劍芙王克明黃一枕土星隊韓遵道薛震李棟材盛延忠天王隊劉慕宇顯名世王筱文海王隊黃奠華汪夢熊陳克家地球隊徐戟三謝士超王公亮散會已十時云 
[女青年會之聯修會及聚餐會]  
　　崑山路女青年會每年例有學生聯修會之舉係於暑假期間召集各校學生代表從事於道德上·及學業上之修養本年會期聞已訂定於本月（六月）三十日·至七月七日地點在蘇州景海女校其會務有查經班·會務討論·早禱·演講·游戲等事 
　　又該會之少女修養團將於九日（本星期六）晚七時在西門民立女子中學舉行叙餐會到會者有各女校之修養團團員秩序有唱詩及各項表演云 
[美術會將設暑期校]  
　　晨光美術會鑒於藝術知識普及之重要及小學藝術敎育之欠缺由會員議决將設立暑期補習班推該會會員現兼南方大學圖盡敎授萬古蟾君主任俾小學敎員及中學以上學生利用暑期簡短時間補習各種圖畫另訂專章隨時可索取報名時間本月十一日起至七月十六日止並已與寰球學生會約定宿舍以備學生寄宿云 
[小學生實習製造蒼蠅拍]  
　　虹口民福學校四五年級生昨上手工課製蠅拍一種料用美國絲網每碼七角半可開五十四個其柄竹製者每根銅元一枚每次每生可製三四個質固耐用該校此種認爲實用手工每個値錢五十除自用外將銷售之校外但該校主張須不稍多碍一切課業云 
[蘇常等處學校之參觀]  
　　巨籟達路愛國公學敎育參觀團組織以來力事進行除參觀本埠各校外曾往外埠二次已誌本報茲悉該團第三次外埠參觀員黃奠華等又於昨日（六日）出發往蘇常徐各處參觀約一星期後返滬云 
[公司服務生之遴選]  
　　山海關路南洋高級商業學校一九二三年級·及銀行專修科業於四日起舉行畢業試騐該校爲遵從中華職業學校聯合會决議案起見嚴格監試該兩科現尙在考試期内而金星人壽保險公司特派員赴校選擇品學兼優之學生五人前往服務云 
[中華公學之體育演講]  
　　閘北寳通路中華公學現聘青年會童子部鮑九思爲課外作業指導員前日青年會美幹事金門君赴該校參觀由敎務主任繆召予召集高小初中在校各學生介紹金門君演說大致謂國民有健全之精神始能成健全之國家欲中國國家富强當自注意國民體育始當自國民在青年時代注意體育始貴校有如此巨大之操場而適纔參觀體育時諸君又個個活潑潑地將來定能爲中國造無量幸福不禁爲中國前途麙云云當由鮑九思譯成華語聽者莫不精神奮發云 
[束吳法科又將公開型式法庭]  
　　審一寡婦再醮案···在舉行第六屆畢業典禮時 
　　東吳大學法科之第六屆畢業典禮秩序單如下本月十號上午十句半鐘畢業禮拜江長川牧師訓辭中西女學音樂班奏樂十四號下午四句半鐘公開型式法庭兩造律師畢業生·會審官陸紹宗·陪審官美國奥而門副領事（詳件附後）十五號下午四句半鐘畢業典禮㈠整隊入座由巴温夫人奏樂㈡禱告㈢單人獨唱文得博夫人㈣授法學士學位式（甲）敎務長劉伯穆君紹介（乙）校長文乃史博士訓辭（丙）董事部長潘愼文博士授憑㈤提琴獨奏駱維廉君㈥授榮譽學位法學博士式（甲）敎務長劉伯穆君紹介（乙）上海律師公會會長張一鵬君祝辭（丙)斐列濱律師公會會長哈定根將軍祝辭（丁）美國律師公會會費信惇君祝辭（戊）榮譽學位被贈與人美國按察使羅平　博士演說「羅馬法之精神」（己）董事部長潘愼文博士授憑㈦祝福畢業生名單石熲·江一平·丁正鈞·沈軼千·顧瘦偉畢業典禮中型式法庭之審判案件如下 
　　用上海公共會審公廨手續法「中國會審官」陸紹宗君「美國陪審官」奥而門副領事「事實」汪楊素秋女士寡而無所出與李新民訂有婚約再醮有日矣其翁汪守經訴之法庭謂未得彼之承诺是項婚約當作無效論「原告方面」律師石熲·石正鈞證人祝匡明·鄧繩武「被告方面」筆師江一平·沈軼千·證人顧瘦偉 
[昨日之菜市]  
　　魚價又廉 
　　昨日南北市小菜塲魚類又廉各價如下 
北市　南市　北市　南市 
蝦每斤四角五百文明蝦每對一角一百文鹹帶魚每兩三十文二十文大黃魚每兩十五文十文銅盆魚每兩二十文二十文青魚每洋三斤三斤甲魚每兩二十五文三十文班魚每兩二十文十八文扁蒲每斤百六十文一百文白魚每兩二十文十二文麫條魚每兩十文十文鯧魚每兩十五文十五文沙魚每兩二十文十五文　魚每兩三十五文二十五文鹹蟹每兩四十五文三十文鯽魚每兩三十文二十文梅蛤每兩三十文三十文烏賊魚每兩十五文十四文牛肉每斤三角二角鮝魚每兩十五文十五文羊肉每斤三角六分三角鱗魚每兩二十五文十五文鴨蛋每只四十文三十文雄雞每斤三角二分三角鷄蛋每只三十文三十文鴨每只一元一元３ 
搶蟹每兩二十文二十五文龍鬚　每斤百六十文蛤蜊每斤一百十文一百文冬瓜每斤一百二十文百四十文豬肉每洋三斤半三斤半雌鷄每斤四角四角蛙肉每兩二十文鴿每只三角二角半茄子每斤三百甘文三百甘文元菜每斤六十文五十文黃瓜每斤百四十文一百文蓊菜每斤二百文菠菜每斤一百文四十文　豆每斤四十文五十文菱白每斤百四十文百二十文青菜每斤三十文三十文葱每斤一百文八十文鹹香瓜每兩四十文三十文春笋每斤二角二百四十文黃豆芽每斤百四十文八十文竹笋每斤二百四十文二百文鮮鰲魚每兩十五文二十文 
[金少梅等改期出演]  
　　夏暦二十七日···戲碼已排好 
　　金少梅及祥月影·高玉仙等現已來滬原定下月初一日登臺現以該臺主聲言各界紛紛來函要求提早演唱故准於本月二十七日登臺茲將三日戲目記之於下金少梅高玉仙第一日黛玉葬花第二日貴妃醉酒第三日六月雪祥月影第一日喜封侯第二日逍遙津第三日張松獻地圖金少梅爲近時坤伶界難得人材唱作俱佳能劇有二百餘折之多貴妃醉酒香妃恨文君當罏嬰寗一笑緣荷花三娘子晝中綠鄧霞姑捧打春桃義合綠諸劇尤爲擅長演來哀婉總綿　　風光當非他伶所能易及餘如梅龍鎭黛玉焚稿六月雪探母下棋起解會審諸劇亦均有獨到之處打花鼓探親小放牛等雖係游戲小曲而少梅演此則尙能俗不傷雅高玉仙資質聰頴不類常孩無論何劇一經指導即能會意貫通凡少梅所演之劇玉仙無一不能且無一不佳生旦丑亦皆能如一笑綠之小榮香妃恨之太后均爲極佳之作祥月影學汪伶隱頗能得其神髓數前年在山西演唱深得該處人士所歡譽繼至北京亦爲内家所贊許其藝之精槪可想見余聞少梅曾告梅花館主謂月影之喜封侯一闋調高嗓清雋永有味念白亦乾凈無疵學汪得此殊非易易也 
[集會表]  
　　本月陽歴時期地點召集者事由 
　　七日三馬路一江春少年宣講園徴求揭曉七日　飛路四六零號上海英婦會蒔花比賽會七日下午曹家渡滬西公社保嬰會七日葡國商圑總部葡國商圑歡宴郭士泰將軍八日至九日北四川路晏摩氏女　恩堂游藝會校八日九畝地新舞台久記社演劇爲義校等欵籌八日葡工園葡工園游園會八日下午二西錢路寗波同鄉會五洲旅社股東會時八日下午四蔣州路女青年會體育表演校藝會時師範　校八日晚八日貴州路民生協濟會國民大會委員會九日未詳各使圑歡宴郭士泰將軍九日下午一虹口塘山路五錢澄衷中學同學大會時九日晚西門民立女中學少女修養團叙養會九日晚七時南京路市政廳　中丞公學同學會九日晚九日博物院路英國影戲濟良所及倫郭游　會院醫院十日納稅華人會納稅華人會常年會十日東新橋南首𢗝豐里三友實業社股東會洋貨商業公會十日愛多亞路五號紗布南通大生紡機股東會交易所公司第一廠十日下午二偷觀橋鼎餘里六號印刷全業公所繚備會時十日下午二天后宮總商會大通紡織公司股東會時十日下午二小花圑縣議會聯合會幹事會時十日下午二小西門外江陰街江陰旅滬同鄕成立會時會十一日愛多亞路五號紗布南通大生紡織股東會交易所公司第二廠十二日愛多亞路五號紗布南通大生紡織股東會交易所公司第三廠十三日正午跑馬廳萬國商圑葡隊校閱體十三日西門内　家　二十華莊旅滬同鄉討論會三號同志夜校會十五日上午西門中華路七六三蘇社理事會十時號 
[今日微有風雲]  
　　徐家匯天文台昨日下午四時三十分氣象預報云天色有雲沿海自北緯三十度以北東南風稍强其南有不定之微風　風將自呂宋之東北緩緩向東北方而進本埠温度在下午三時前之二十四小時内最高八○·二最低六一·三去年同日最高八九·二最低六二·六 
 
 
 

Page 19

 
 
第一萬八千零六十號;中華民國十二年 西曆一千九百二十三年六月七號
星期四 * *常識 
常談 
[離婚者日多之感想] [  漸]  
　　先哲有言婚婣之禮廢則夫婦之道苦而淫僻之罪多矣今則因婚婣之禮弊致夫婦之道苦而離婚之案日多 
　　所謂婚婣之禮弊者以舊式婚婣父母不徴子女之同意而夫婦有中道失歡者遂發生家庭種種之痛苦一般青年子女乃迷信自由婚婣之說以父母所訂之婚婣爲絕對不可承認而不知更事旣淺因一時之感情貽無窮之後悔者巳時有所聞蓋訂婚太易稍不遂意即易提議離婚而夫婦之道又從此大苦矣 
　　余因是有一折中之議謂宜由父母爲子女擇婚而徴取子女之同意夫父母之愛其子女也决無明知某某之不可訂婚而故以陷溺其子女爲目的者年事較長經驗旣多品性方面自能注意又加以徴取同意之手續則苟不同意即不妨另行擇婚自可得一最良之結果而青年血氣未定時期亦不至以自行擇婚而耗費其精神時間於茫無涯岸之事是或足以減少青年之痛苦也 
衛生 
[吃飯問題] [  怡如記]  
　　汪千仞先生在家庭日新會演講 
　　日前家庭日新會在職工敎育館開第四屆年會敦請汪千仞醫生演講吃飯問題汪先生以醫學家之眼光詳述吃飯問題之重要對於吾人日常衛生關係極大余當時未及記錄殊以爲憾今追記其尤要者如次（以下汪君所講） 
　　我國數千年來對於飲食之事保持舊習從未改革如吃飯之方法恒聚衆人共食置菜肴於桌上各以箸匙紛紛向公共器皿中取食以爲此種制度非常適用對於身體亦無妨礙偶或疾病發生危及生命猶不明致病之由可歎也已蓋國人以共食而致疾者每年不知凡幾今再詳述共食之弊如下吾人吃飯普通八人一桌每人每次以箸匙取菜與湯約以三十次計則吾人口涎與菜羹之接觸每人亦三十次即每次吃飯與人交換口涎中之微生物二百四十次也國人習焉不察豈非莫大之危險如與患肺癆病者同食更易傳染又國人宴客之時有敬菜之習惯以曾入己口之匙箸送於客前在主人之心以爲恭敬實不啻以微生物贈客也此種惡習尤宜革除吾人受此微生物並非立即致病有隔數月或數年數十年不等不過必有發作之一日可斷言也此制亟宜改革固不待余言如能仿西餐式最佳但人各一　所費必多中人以下之家恐不易辦今以余家實行分食方法述之每人各備一碟又備箸匙各二副（顔色不同以免誤用）一以取自公共器皿中而置諸碟一以入口手續固較繁複但習惯而成自然自不覺其煩也余家自實行此法後疾病減少其尤著成效者即傷風咳嗽不致發生不受傳染且余頗思戚友　起仿行然實行者竟無一人非不贊成此舉實有他種原因在大凡一家之家政常操主婦之手其子若女雖有良好之意見提議如不得主婦之許可終難實現余今敬告婦女們决心打破舊習惯速改共食制爲分食制要知人人須轉移社會不宜爲社會轉移也（乙種酬） 
道德 
[兩種母敎] [  瘦鷗]  
　　四月十五日爲中華武術大會之第一日余與學友數人亦偕往觀焉公共體育場大門之旁車馬紛紛人頭擠擠游人之來觀者接踵而至蜂擁而入羣欲先睹爲快余等因一時難以趨入故立門左稍待忽有爭閙之聲起於牆旁反身視之見有一婦人衣衫汚陋與一會中之役夫爭駡其勢凶惡詢之旁人據云彼有一子即立於彼身旁者因欲觀此會苦無票券又無金錢故不得入遂爬上墻壁而竊觀焉適爲一役夫見命其下墻不聽役夫以棒恐之遂大哭其家即在此處故其母聞之即奔至使兒下且呼役夫出出其不意突前揪打投夫面上均爲抓傷且駡其爲何不許彼兒在墻上觀役夫亦怒遂亦奮臂思毆之衆人勸之乃止余聞其言覺此婦實無禮甚斯時婦尙呶呶不休而役夫則爲管理員召入矣豈知此婦即使其兒仍上墻觀之且曰我窮人無錢不能買票上墻而觀有何礙焉友人王君曰此種母敎不堪極矣余等嗟嘆而入塲觀約一時許天微雨余等恐下大雨乃偕出甫及地步見又一婦人衫雖破而不汚舉止愼重立於墻旁謂其子曰我家雖貧而我尙勉力使爾求學汝旣有智識爲何不來告我而遂爬上墻壁效此種野蠻兒之狀態汝知此會觀之有益故欲一觀余若有錢必使汝購票而入今無錢則寗不觀而不可作不規則之事余等聞之大爲敬服唐君即出小銀元二角令其子購票入觀婦感曰余本不敢受惠然此曾觀之殊有益故敬領賜乃稱謝而去余頋友人曰斯婦人者誠敎子有道可以風世矣（乙種酬） 
經濟 
[我之儲蓄談] [  徐絜]  
　　昔有以「發財」秘訣授人者某甲以資請得其閟獲一紙裏以去啓視之則赫然「勤」「儉」二字而已别無他閟也此雖游戲之談實千古不磨之名言也蓋人生於世必謀職業勤以生財儉以居積「發財」之道如是而已焉有他閣今人不察惰傲以失其業奢侈以喪其貲經濟日窘債臺日高於是僥倖以求非義之財㚥詐而爲敗德之事不唯爲道德之罪人抑且身蹈法網而不恤可慨也夫貧困爲吾人所痛惡而富貴爲吾人所欲提者也欲求貧困固爲易事欲享富裕豈亦難事苟人能竭其智力從事職業又能竭力撙節實行儲蓄則銖累寸積不難與陶朱猗頓嫓美所可悲者消耗率大於生産率則入不敷出初而經濟支絀終至債臺高築破産亡身也今請言我之儲蓄法如左 
　　㈠每月於薪金中提出十元以爲儲蓄金 
　　㈡每月投稿所得平均十元以爲儲蓄金 
　　㈢家人每年育蠶所得益金四十元爲儲蓄金 
　　㈣蔬果類除自食外每年可得六十元 
　　㈤生一男子儲兩百元女子一百元至十五歲時男子可得一千元女子得五百元婚嫁之費已綽綽有餘矣 
　　讀者諸君苟能照上表實行十年之後不難爲小康之家矣是在抖擻精神首從『勤』『儉』二字着手耳（乙種酬） 
法制 
[再醮與重婚之不同] [  吳鏡資]  
　　再醮與重婚在字義上觀察之其有再重之不同也固矣然淺學之士仍多忽之不爲意甚則混爲一事常受法庭上之制裁可笑亦可惆也 
　　據我國現行律言之再醮與重婚之不同有二種極明顯之處第一再醮係前夫已死再嫁一夫之謂重婚係未與本夫脫離夫婦之關係又重與他人結爲夫婦之謂第二再醮之行爲在不律上無禁止之明文重婚之行爲在法律上有刑事之處分其不同之點誠可謂明顯矣此亦法制上最淺近之緊要常識也（乙種酬） 
科學 
[化學常識] [  天夢]  
　　（五一）銥之說明 
　　㈠名稱銥 
　　㈡各種名稱拉丁英德等國的名詞叫做「lridium」日本的名詞叫做「伊利胃謨　　　　　」吾國舊譯和現在决定的名詞都叫做「銥」 
　　㈢符號lr 
　　㈣存在常常同了鐭釕　（三種原質詳後述）存在鉑（在後再述）鑛裡面産量較爲多些 
　　㈤性質爲一種白色的金屬物光澤似銀質堅硬没有延展兩性比白金還要難溶要熱度熱到一千九百五十度方纔能彀溶解不但各種鏹水不能變化他便用王水來也不能溶解他的諸君試想這個原質堅强不堅强呢 
　　㈥舉例化學上用的一種坩堝盆皿以及製造梳镪時候用的蒸𩞷器具足以抵抗化學藥品的劇烈變化不至受他們的絲毫侵蝕是用什麽東西來製造呢没有别的就是用銥質和了白金去製造的所以纔有這個效力哩 
　　㈦製取用鉑礦投入王水裏面白金受了王水溶解便留下純粹的銥質因爲銥不受王水影響的綠故 
　　㈧總結銥性類似白金入白金屬也有一二種化合物 
　　法京巴黎所藏的標凖米突（尺名）就是用銥一鉑九的合金製成的取他有彈性的綠故不受天時的影響永久可以凖確便了（乙種酬） 
敎育 
[痛心語] [  䢴濱釣徒]  
　　五月四日青村港舉行童子軍會操余亦往觀表演節目内有二十一條即以紙旗二十一面令學生一一焚之用以表示取銷之意又有五九國恥即以學生數十人排成五月九日四字第一次爲站立第二次爲臥倒各學生精神煥發大有臥薪嘗膽之槪合人動容令人起敬令人感觸其愛國觀念詎余傍有數有云文明戲裡用火燒旗子拿人排字成個什麽戲余聞此言心中如刀剌我國國民程度於此可見敎育不能普及之弊也因作詳細之剖白彼等方了解又台上演講者雄辯滔滔各盡其妙說明力爭旅大即以为買劣貨抵制之鄕人但知不買劣貨並不知何爲力爭旅大甚至猶不知此種舉動係對待何國及旅大是何物如墮五里霧中旣不知母國痛心之國恥因將不買劣貨四字當作耳邊之風演講者之成效乃等於零依舊購買劣貨演講諸君若能將力爭旅大之詳細情形講說透切務使三尺童子亦能明白了解然後再囑其勿買劣貨余以爲彼等必易實行若僅言力爭旅大爲力爭旅順大連灣在達者聞之即不講亦已明瞭至若愚者聞之徒知在人叢中擁擠猶不知爲何事講與不講何異興言及此不禁三嘆余願演講諸君必使言言俱有實效切勿以口似懸河博一陣鼓掌聲之虚榮耳斯篇所以題名曰痛心語者不過深盼諸君抱定此旨毌使國民再以表演國恥爲文明戲再以力爭旅大不知爲何物云爾）乙種酬 
雜錄 
[苗圑面上撒灰的作用] [  邵友農]  
　　昨天我有兩個朋友在下午課罷之後當太陽没有落的時候他們信步郊外見村農播種種子苗圑上面又撒布黑灰甲曰種子下地也要肥料否則村農何必撒這種灰呢乙曰我想種子下地毌庸肥料當鷄蛋孵化的時候我們不必喂什麽飼料他也能孵化的二友爭執不得其解回校之後告於余且問余曰邵君汝喜農業且有研究汝知苗圑面上撒灰的作用否余曰此易知也種子發芽必需要熱物理學上曾經說過凡物黑色吸收日光白色則全行反射苗圑撤灰取其色黑能吸收充分的日光使土温較常爲高種子得熱自易發芽矣二友恍然大悟稱謝不已此事有關常識故濡筆述之（不受酬） 
問答 
[任式占問] [  沈錡]  
　　某甲之妻與其二子分居有年今因日常乏用將分與長子之田一坵賣去其長子可否否認此種契據請賜告 
　　答甲妻如已將田分與其子即不能出賣惟母不能生活時子負扶養之義務 
[仲範問] [  沈錡]  
　　某甲往宅之半部因人稀而典與某乙居住出有典契爲憑數年後某甲衰落欲以住宅全部脫讓某乙頗欲得之因之平日應借不少而屋基單則在某甲之侄處叔侄問三積不能相容者外人欲謀茲産者遂向伊侄處關說某侄竟受金而交單焉現兩造一則有單而無契一則有契而無單仍在相持中請問有無法律解决之 
　　答若住宅爲甲所有則其姪無權出賣姪之出賣應屬無效甲可向得主追回屋基單若住宅爲甲之姪所有則甲無權出典受典主紙能向甲主張普通債權不能主張受典權 
 
 
 

Page 20

 
 
第一萬八千零六十號;中華民國十二年 西曆一千九百二十三年六月七號
星期四 * *   
 
