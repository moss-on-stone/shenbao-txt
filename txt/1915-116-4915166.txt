# 1915 - 116 - 4915166

 

Page 1

 
 
譯述 
[歐西報業舉要（十五）（譯輯者朱世溱）]  
借使施某身前動勞積有金錢卽儲之積蓄銀行銀行以鑛業失敗隨而俱倒施某因以自殺則報章中即可以大詬銀行法之不善政府之不能先事補救或者施某購托拉斯之股票股票一跌生意遂絶則托拉斯組織之未完善地位之不鞏固皆報業中之材料也其或饑寒交逼兒女呼號施中心有所不忍故一死以絶世界則煤炭公司之不仁食物公司之居奇無不開新聞中之大道新聞記者　於此中以求生活皆可蔓延以動一國之感情初無問於其事之巨細也 
新聞何自而得欲明此題當知新聞之粮析爲三種曰公文曰商業之消息曰普通之新聞而後一一論之 
曰公文者凡法團之宣言政府之命令地方之文告警署之通示與夫公家登錄簿統計册之類皆在於此斯皆不求而自至以待報章之登載者報社中徒命訪員抄錄之走役負載之以來耳無所難也何則文告之登載皆於法團隱有所利故彼不恤以此接交報社至事涉重大者則各報輒於公署之中派有代表以與本社通電話遞新聞也 
商業消息之重要者於報章中最有價値然欲得此項新聞惟有出之偶然事爲至難誠以知此者秘不示人可因以坐享大利故不樂其發露而報章中乃不得不極力搜考之也至於物價騰跌股票漲落商事利否其跡象已昭著者取而錄之報中直如一篇公文不待勞力而後得矣 
普通新聞之中亦有差别如政治之演說法庭之訟案議院之辨論學術之研究其事皆有條理可尋故得之亦較易若夫天災人變水火兵革之事則出於非常而讀者之興味尤濃此必待專於此者四出搜羅其觀察之眼光描寫之筆墨調查之密切記載之詳愼非熟於此者不易至也 
孰行訪取新聞孰記載之孰審定之此三者皆報業内部事也今統括而并論之 
訪取新聞者大率有二曰通信員曰訪事員通信員者大都居留一地就其耳目所及以報告之於社中此如地方通信員國外通信員戰事通信員特約通信員等皆是編輯長得通信員報告後則按其事重輕或立卽以之附印或别遣訪事員調查之蓋訪員之職在此然亦有未盡者譬如該報報社在於倫敦則倫敦附近皆訪員之事也自有通信社出而後兩項人物之事業微矣通信社别爲一章今不贅 
記載新聞審定新聞者報社編輯部之事也西方報業於三者分别至明而名稱則相淆其審定新聞者謂之編輯長記載新聞者謂之編輯員坐是彼中人士頗有疑編輯員者徒爲襄助編輯長而作實則各治其事途逕至淸也 
 
 
 

Page 2

 
 
時評 
[决心與勇氣（冷）]  
中國之弱弱於力量者無兵力無財力無一切形體上之力也然而又有弱於精神上之力者則所謂無决心無勇氣是也 
何謂决心即以讓步論讓至若何地位而决不能再讓人至侮我至何地位時則我必出我最後之死力以抵抗此侮我者何謂勇氣即以抵抗侮我者而論無論我抵抗之力量何如或勝或敗我必　我抵抗之力以前進不爲强者之故而自餒 
决心者所以示人者也勇氣者所以自勵者也有决心勇氣則形體上力量雖弱而精神上之力量尙足以自衛而圖存若胥二者而無之而欲立於今日競爭之世界蓋亦難矣是說也不第爲政府告也我國民亦宜知之 
[命令]  
五月二日大總統策令成武將軍督理四川軍務胡景伊兼代四川巡按使劉瑩澤會呈耆紳前淸侍講學士銜編修伍肇齡齒德俱尊懇予榮典等語伍肇齡早登科第息影鄉閭茲復年登大　著特給碩德耆年匾額並福耆字各一方交内務部頒行給領以示光榮此令 
又令魏瀚授爲海軍造艦總監此令 
又令參謀部呈請任命李寅賓爲陸軍第十一師參謀長應照准此令 
[專電]  
北京電五月一日外部交與日使之修正案除第五號嚴拒外（一）滿洲條件如能稍改條文字句卽允承認二允在東蒙開放商埠數處及其築路並稅欵押借之優先權三若商民不肯讓漢冶萍與國家政府無權勸令合辦四揚子江路權因與英須由日人與德自開談判談判時應由中國參預日應撤回軍隊日使得復甚失望謂須俟訓令今日日内閣會議其結果明後日可揭曉惟政府以爲如此讓步決無決裂有力日人則謂日政府恐將略修正後即發最後通牒 
北京電陸海參三部職員舉行宣誓大典業經會同呈明於五月二日在德勝門内迤東前攝政王府後身關岳廟實行所有宣誓辦法亦經擬定一五月二日上午八點爲宣誓時間一宣誓員司一律着軍常服並佩勳章一誓書先發交各員由本人照規則署名畫押誦熟至宣誓日隨身帶往一宣誓員司届時照規則依次班立向神座行三鞠躬禮誦誓願詞畢再向神座行一鞠躬禮其監視官係派定黎元洪總長 
北京電張我權姚雨平被捕 
[譯電]  
其一（英人字林報專電） 
北京電昨日中日代表會議中國交出覆文逐條作答如下中國承認關於山東之要求惟附有下列三條件（一）日德將來開會解决山東德人權利問題時中國得派代表與議（二）山東戰爭時華人所受損失應如數賠償（三）山東未開戰前之舊狀應加恢復即拆除軍用鐵道　線及撤去郵局等局所是也滿洲要求所列各條除關於雜居權及領事裁判權外均已簽定第一字中國今並承認雜居權惟欲修改日本提出關於審判案件之辦法蒙古問題中國允開商埠並允將來如須籌費建造鐵路及以地方稅爲抵募債之時當儘先向日本商借雜居權一項未覆漢冶萍問題中國允照修正要求規定之辦法不將該公司改爲國有或取消該公司之權利或用日本以外之外國資本經營公司事業沿海島嶼港口不得讓與外國一節中國允宣布此事第五號要求日本原未通告有關係之各國中國僅允於日後討論日本修正要求關於福建一條即中國不得允許任何一國在福建省建造類乎海陸軍根據地之工程且不得用外資自行經營此項工程第五號内其餘各條如聘用日本顧問設立學校醫院權利派陸軍參贊至日與日本陸軍當道會商購辦軍械及設立兵工廠事宜之類均由中國拒絶日使接閱覆文後謂中國旣未承認修正要求之全體則彼於上次會議所提交還靑島之議必須取消按日本雖提議交還靑島而附有重要條件故交還之價値已爲大減日使後問陸總長覆文是否爲中國所擬承認之極度陸答曰然日使謂日政府將大爲失望云（二日） 
北京電星期二日英國平民議院開會各議員關於日本要求必多質問蘭加希爾省之議員擬請外相葛雷陳述交涉情形並宣布日本要求是否大礙英國之商業某議員擬質問英美曾否因日本要求事件互通公文某某數議員提出之質問表示彼等咸信日本或將以武力强逼中國承認要求之意尙有數議員或問目下是否爲英國施行友好外交干涉之適當時機或問日本要求是否合於盟約條件將否束縛英國或問日本之要求條件是否剝奪中國之獨立侵害英國之利益或問香港之利益是否有被損之徵如無此徵政府將否設法消除該殖民地之憂慮（二日） 
　　其二（德人德文報專電） 
北京電昨日中日代表會議中國允以東内蒙路礦權利讓與日本且准日人在所擬開闢之商埠自由貿易居住設立廠所東蒙古如有以地方稅抵借外債時擬先儘日本供給福建問題中國允承認日本占優越之地位惟不得載明中日正式條約中漢冶萍公司中日合辦一節如股東依允此議中國不加反對惟在股東承認之前政府允不改組該公司此外於建設佛寺學校醫院一條尙畧有讓步供給軍械聘用政治警政顧問二條均未承認中國已拒絶第五號要求之全體雙方磋商多時日使謂中國之覆文不能令日本滿意擬再請示東京政府此次會議日本討論中國覆文足三小時之久故中日交涉尙有續商之餘地且日本内國報章近日論調已稍和平（二日） 
北京電星期六日會議中國允將山東德國權利讓與日本惟附有條件如下一日本撤退山東戍軍二德國承認此議三中國應參與解决山東問題之會議揚子江流域鐵路讓與權因與英國已有成約未便承認日使謂中國如拒絶山東要求則日本不能交還靑島現料日本最後通牒必過星期三日交與中國其最後通牒必仍限時兩三日答覆俾日使及其隨員等可以從容離京惟日人各界皆信現未解決之各問題一俟日本交出最後通牒諒中國必全承認（三日） 
[戰電（英人路透電）]  
巴黎電今日午後公報謂全陣線戰情未有變動（二日） 
巴黎電伊泊爾北面之敵軍希圖攻擊我軍　翼即爲我軍所阻英軍陣前無新事實旭爾萊南面摩古爾有德人八十名持巨剪炸彈刀劍等物進撲我　死者過半餘均被俘愛恩河流域及香　業之敵軍以含有毒氣之玻璃管及引火炸彈抛擲我軍及施放發生綠煙之煤氣均未獲有效果而煤氣反留於敵軍陣線之上德軍回攻泊萊特叢林即受扼阻我軍固守昨日所得之地我軍接續轟擊美的壕壘我軍砲火殊有效力（二日） 
倫敦電英軍大本營觀戰員四月三十日所發之報告謂二十六日晨間英法軍沿由斯台斯特拉特起至聖宇里安之東面止全陣線奮力回攻且開砲猛轟阻止敵軍之攻勢得地若干聯軍此次回攻乃反　爲勝之起點我軍陣線左右之砲火異常猛烈右翼英步軍轟擊逼近聖宇里安之敵軍戰濠占據該村之南郊並奪獲村西戰濠數道故我軍實前進七百碼之遙惟敵軍於全陣線大放煤氣及機關鎗致迫英軍從某數處退走維時法軍已恢復里才恩並在運河西岸獲取若干進步兩方面損失皆重戰事大半在平原上進行德軍密集之軍隊乃英軍砲隊之極好砲靶二十七日午後英軍由全陣線回攻於一小時内進步頗佳但德軍力守其地位施放煤氣英軍遂未續進故晚間戰情無甚出入二十八日戰事未作極爲沉寂敵軍似已力竭他處未有重要戰情（二日） 
開浦鎭電英軍刻續向温特賀克進攻英軍曾割斷基比盎北面鐵路德軍適在該處登岸遂有惡戰英兵被俘者七十人幸大隊繼至當將敵軍擊退追逐二十英里除奪回被俘之兵外且奪獲大砲二尊機關鎗數架牲口甚夥並俘敵兵二百人敵軍損失幾何迄未查明英兵死二十三人傷五十五人（一日） 
彼得格勒電據公報宣稱德兵一隊占據里巴及維爾拉間之斯柴夫爾境星期六日德國斥堠隊出現於里巴附近星期六日德國魚雷艇曾至里加灣（俄國西境之） 
海港）尼們河西面戰事仍在進行奥軍在成哥維斯之攻勢已受阻德奥軍在卡巴西安山進攻者均爲俄軍擊退（二日） 
倫敦電俄公報新近言及德軍在波蘭西北境内進攻德公報謂德軍巳抵特芬斯克與里巴鐵路觀俄德兩方面公報可知德軍從蒂爾錫特巳取重要之新攻勢以攻擊俄軍右翼爲目的其進行之陣線頗遼闊（一日） 
愛姆斯特丹電柏林公報謂德軍炮隊又轟擊登扣克又謂俄軍大遭損失後已縱火焚毁斯柴夫爾而向米陶遁走德軍刻方追擊之（一日） 
倫敦電公報局稱比加納駱駝斥堠隊近在蘇彝士河東面十二英里與敵兵一小隊相遇彼此互放數槍敵遂退去次日騎隊追擊之俘 
 
 
 

Page 3

 
 
數人（一日） 
倫敦電汽船歐羅巴號（四七六九噸） 
星期六日在錫萊島外爲潛艇擊沉遇救者十八人美國油船格爾佛里特號在錫萊島附近遇難星期六日爲漁船五艘發現乃於濃霧之中盡終夜之力拖至錫萊船中之人均爲巡船救起惟船長受震而死尙有兩人躍入水中星期六日斯開里格礁外有潛艇擊沉汽船福爾琴特號（二○○） 
八嚬）未死之九人及船長之屍身爲一漁船載抵基爾魯虚餘人不知下落（三日） 
倫敦電白皮書載海軍大臣桀里柯三月二十八日致海軍大臣邱吉爾之書内謂彼對於克拉愛特及台愛恩兩地工業現狀大爲不安海軍實力殊受影響彼覺宜早電告此事魚雷驅逐艦入塢修繕者因工人貪懶之理應一日可完工者輒須遷延至二日之久云又載海軍少將土杜四月二日報告内有各厰監工員及管理員所上之條陳皆主必禁售烈酒則工作始能加速海軍少將土杜曾加按語謂今僅施行一部分之禁酒令似難收效（二日） 
彼得格勒電波斯伊斯巴漢來電謂土德軍官所率領之旅行團已行抵加育並將其所携來之軍械金錢分給波斯人（一日） 
倫敦電法使稱德國某逃兵謂克虜伯砲廠機械師二月來在狄克斯末特附近從事安置遠距離海軍大炮云大約此即轟擊登扣克能擊及二十一英里之砲該砲第二次與第三次轟擊時僅發出砲彈九枚現信該砲或自行毁損或因附近法國飛機之活動故停止砲擊昨日法軍砲擊美的壕壘陣線南面之砲臺（二日） 
倫敦電海軍大臣邱吉爾因澳大利亞及紐絲綸之軍曾在達達納爾海峽建有奇勳特電賀澳洲及鈕絲綸總督兩總督均覆函道謝（二日） 
倫敦電海軍部宣稱瑪洛泊及泊特興特燈船附近發生數小事如下英國魚雷驅逐艦　克魯特號（三四百噸）爲一潛艇擊沈德國魚雷艇兩艘曾擊沈漁船哥倫西亞號得救者僅一人旋爲英國魚雷驅逐艦一隊見而追逐約一小時卒擊沈之英艦無一死傷者德軍官兩員兵四十四人遇救被俘英國魚雷驅逐艦里克魯特號之軍官四員兵二十一人均遇救（二日） 
倫敦電四月二十八日將士死傷册軍官死者三十員負傷及失蹤者一百零六員死者之中有旅長一員大佐二員　於領土軍之軍官共有九十一員（二日） 
[東方通信社電（日本人組織）]  
東京電北京電云據中國方面消息謂四月三十日中國回答日本之要求自第一條至第四條之四問題經中政府承認十分之八惟第五條拒絶其福建問題則允附條件承認又交還靑島問題中國曾提出新案日置公使已據以電告加藤外相候其訓電（三日） 
北京電又電云日本公使館三等書記官高尾享氏今日至外交部訪問聞爲通告某要件（三日） 
東京電日本内閣頃間（三日午後六時三十分）會議决定發限定回答時間之最後通牒將電諭日置公使遵照矣（三日） 
東京電日本元老會議定於四日開議政府所取之能度元老業經贊同昨夜政府已得其信天皇正式之裁可明日可以奉命（三日） 
東京電外務省聞今日中將交涉之經過一切發表（三日） 
東京電日本政府巳發重要命令於滿洲方面決定中國拒絶後之處置日本取此處置事出於不得巳殊爲遺憾然視中國之態度如何或可得防危機於未然故輿論甚冀中國能察大局翻然反省快諾日本之要求（三日） 
東京電東京各報對於政府之態度有不滿之評論謂不可再有讓步此等議論不期而同現在輿論益覺沸騰（三日） 
[公電]  
北京來電申報新開報時事新報中國交通銀行鑒本會自經發起迭　各界函電贊許感愧實深冬日在京開會來賓逾二千人當場認募及交欵者至二百餘萬元政府信用大昭人民再接再厲尤爲歡忭謹電馳達以慰同胞尙望内外相維廣爲勸導以竟全功並乞由廳鈔送各商會各報館提倡公債會江 
要聞一 
[德軍所得法國貴重之戰利品]  
華德日報曰巴維利亞邦社會黨書記敖爾君向在後備軍籍自德國徵及後備軍人之令下後旣巳從軍出征今在法國北陲致其巴維利亞首府之友人函曰吾軍在法所得戰利品不勝縷指而法國最著名之實業區域所有實業物產而關乎軍用者亦悉被德國統率處收爲公用矣此外德軍統率處在法國境内發見有皮領甚多當即發交前敵各軍以禦嚴寒又有大宗絨貨布疋堪充軍需即絨貨一項其價可値數百萬馬克凡此二者今皆用火車運回德國以便製造成物矣法國有一絨氈製造廠所存加重大絨氈四萬八千條今亦被德軍沒收交付塹壕中戰士需用矣而法國積存之銅料爲德軍所籍沒者更多不勝舉焉德軍已將此項銅料運載回德專備製造彈壳之需嗚呼英國自開戰以來旣圖封禁德國航路以期斷絶德國此項貨物而早得戰勝詎知吾德不費一錢旣在法國北部得有許多戰利品也哉不寗維是而吾德在比國盎凡爾所得之絨貨亦爲數甚鉅於是可知英國杜絶吾德航路之謀實屬勞而無功矣德軍統率處沒收此項軍需品時發給各物主憑單一紙載明數目以便日後由國家照單償付其値至於在法國郵局所搜獲之新銅絲及郵票等項爲數雖鉅而係官產則另當别論矣法國在地内所埋藏之金錢亦多掘出惟有多寡不得而知總之法國貧富相懸極殊絶非吾德社會之倩形所可比擬而巳 
[英報述中國不亡理由]  
　　消去省界意見 
　　增進公共道德 
　　策羣力以救亡 
斯密斯博士博敎中國數十年著書甚富其華人特性論一書尤膾炙人口各國爭　譯焉日者在星期六日俱樂部演說中國之將來大旨謂余於三十七年投稿於字林報論中國之位置遲早必　世界各國並駕齊驅余今日仍抱此意見但中國必須有數種大改革始能達此目的第一中國各處須消去省界意見屏絶私心而一心一德致力於國事以得更大之團結力第二中國當增進其公共道德心中國道德之程度極高足與基督敎相抗衡但惜公共生活中華人之所行者不能與其古聖賢所倡說者相表裏耳余謂中國不亡實有數種理由第一中國有人民三百餘兆此爲世界所不可不注意者無論其政府如何此繁庶之國人誠不可輕忽視之第二中國雖素稱散漫然鐵路交通便利後書籍報章演說學校足以開化風氣輸入智識則一盤散沙未始不可變爲固結團體第三中國縱可爲强大兵力國所蹂躪然華人非外人所能駕駛無論何國苟攫取中國土地而有之後必棄中國而去否則徒遭經濟上之失敗而已云云字林報從而論之曰中國之散漫終必消滅吾人亦深信之伹中國能及時消滅其散漫而羣策羣力以救滅亡乎此乃一問題也斯密斯末叚之議論在今日誠可注意今有人覩日本之態度　相顧驚愕深抱杞憂華人尤甚以爲中國苟不承認其要求日本必將施用武力矣斯博士乃以措詞簡賅寓意深遠之數語評論以武力佔據中國者之必不能獲取善果於將來夫中國乃一弱國苟以武力取之其事至易即武力遠不若日本者亦不難蹂躪中國伹中國土地如是之廣人民如是之衆苟欲撫有其民并闢其地而使有利可圖則雖世界最富之國猶病不能况日本乎日本財盡民困其國人方呻吟於重稅之下若再加徵捐稅則必召起國内之騷動今日本激烈派所以奔走呼號主張武力解决者未嘗不是民間怨苦之現象蓋以爲獲取中國之讓與權即足減輕其國人之擔負而不知事之眞相與若輩之所希望者適相反也日本秉國鈞者其亦有鑒於斯乎如知之則當聽令中國自發表其前途正不必爲之越俎代謀也 
[新聞日記（四月二十九日）（遠生）]  
今日各報又將日本第一次原案全行登出其與修正案之比較已見前函矣各報之所登修正案其消息確自從有力之外國人方面得來此外國人如何得來則余亦不能深悉惟自登出後有力之官場中人頗向余極力否認謂所登不甚相符余則確信此所登者與内容無甚懸殊之處要其詳略或文字異耳官場中之否認或别有見解也先此有限期答覆之說今以余所聞此說亦殊未確外交部之初接到此項修正自難一時答復故先此本有前日（二十九）答復之說今定於後日（五月一日）請日置公使到外交部繼續開議 
在明日中有一重大關係卽明日之開議是否爲大體的答覆即日本報所稱只有諾否二字是也抑尙有逐條的討論如前次之會議之例是也余書此信時會以電话詢之中外各方面三四要人均云此節恐尙未定且或　以爲明日爭點之一亦未可知 
第五號中旣除去代辦警察一項其最要一項即關係中國存亡之條件者即原案所稱中國政府應請有力之日本人爲政治財政軍事之顧問是也此約一定則中國各項政事皆須以日本人爲代理人頃聞此次修正案中已將有力之日本人及政治軍事財政各字樣除去且聞此說甚確果爾則日本此次之修正其政府實含有多少體念邦交之誠意惟吾人所遺憾者此項誠意尙未能十分貫澈到底未能將中國絶對不能允許之條件一律撤回耳 
近有一事不可注意者卽日報所載情形幾於張牙弩目迫不及待且隱約問記其政府意思亦復相同然以吾推測此次加藤外相排除元老及軍界各方面强硬之主張以爲可和平解决且修正内容若使吾人所聞無大差雖與吾人意思懸隔尙多尙不能不認爲有相當之誠意者卽中國方面某報稱中國豫備戰事且稱某軍界有力者有訓電云云皆屬絶對不可以連日所聞情形尙有相當解决之方法綜言之日本報紙係一種新聞政策不必盡與其政府情形相合此節須讀者注意及之是也 
今日所聞僅此凡余意認爲不甚確實及無關宏旨之議論皆置不記（近有一種報紙詳記會議情形其實皆毫無根據徒以惑亂聽聞大抵逐日之會議内容决不能爲新聞記者所知此節亦望讀報者注意 
雜評一 
[所餘無幾（無名）]  
山東允矣滿洲允矣漢冶萍不允者無幾矣福建不允者無幾矣内蒙古不允者無幾矣傳敎學堂等等不允者無幾矣以各項論之除軍械顧問外不允者無幾已如彼以逐項論之不允者無幾又如此日本尙不滿足也耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本新修正案之答覆預備]  
政府預備答覆日本修正案之答覆書外部巳預備就緖惟爲愼重交涉起見須將答書内容再爲詳細研究以便談判有所準據正式通知開會之公文刻尙未遞往日使館惟聞外交當局巳預定明日在迎賓館爲相當之答覆其方針大約伹可承認無不開誠相見卽爲畫諾至於有萬難承認之處當須與日使從長計議全體承認必難做到又聞總統府於昨日開一會議除總統與外交總次長外其餘各部要人多列席與議内容極爲秘密蓋係對於日人此次所提出之修正案如何答覆而有所討論也并聞外交當局近巳陷入進退維谷之困境蓋日本要求處處損我主權絶無可通融之餘地槪行拒絶又恐無平和解决之希望不免大費躊躇伹多數主張日人旣不以平等國家待我無論如何終不能俯首聽命要當擁護主權堅持到底縱交涉决裂宗社爲墟亦爲國人所共諒也 
交涉前途觀察據某京報云中日交涉因日公使提出修正之結果而交涉益瀕於危難之境地日來各外國報紙對於此事亦倍極注意以爲下次會議中國答復之後交涉問題卽當有一種之結束如日本對於中國之答復不能滿意則交涉前途當生何種之變象此種問題實爲中外之所注意然欲觀察此事則有一先决之問題不可不分辨淸晰者卽日本此次所提出之修正案爲如何之性質日本此次所提出之修正案無論中國或允或否尙有可以商量之餘地並不能卽認爲變相的哀的美敦書此次答覆仍含有研究性質中國旣答覆其修正案不能不有逐項之說明斷不能僅就大體上爲允否之表示也云云 
交還靑島問題交還靑島一節係上次會議時日使口頭所宣布並無正式公文我外交當局對於此事亦並未置可否蓋此種問題今日尙無討論之必要上次會議日使提議此事之時聲明附有兩層條件（一）爲中國須承認修正案之全部（一）日本交還靑島須附以條件由中日協訂 
記錄難作附件此次日本提出修正案將每次會議之記錄斷章取義引伸其說以爲各項之說明之依據並要求我外交當局於條欵之外另將會議記錄訂爲附件雙方代表簽字聞我外交當局以爲此項附件並無另訂之必要况每次會議之記錄不出各條欵之範圍又何必於條欵之外另訂附件上次會晤時我外交當局已聲明此意日使仍未承認 
日本更正要求二十九日京津泰晤士報載日本更正要求單之内容云一顧問問題要求中國雇用日人爲政治財政及軍事等顧問意在使其他國之人不得居類斯等職二漢冶萍問題要求中國許日本有權爲該公司之股東并要求中國政府帮助日本政府勸告該公司各股東將公司重行組織歸中日二國合辦并勸有勢力之華人前往日本討論此問題三傳播佛敎問題此問題日本允許於目前暫時抽去俟將來有適當機會再議惟購置土地以備建造學校敎堂及醫院一層日本仍要求有此權利四揚子流域鐵道問題日本不棄其要求其所改正者不過爲便利已國即對於許與他國諸權利之支配亦使日本可以從中預聞而巳并聞日本此次提出更正要求曾告中國苟能使日本滿意則日本即交還靑島以爲報酬云云 
[外人主張中國通告列强]  
據某京報載稱某外人曰日本此次要求自實際之利益言之與列强關係無不衝突自國際之契約言之與列强約章尤多抵觸余今先求中國人之恕罪而後余敢質言中國人於此等約章素未研究或雖研究而未能記憶茲姑舉余所知者爲中國人告一九零二年正月英日兩國所結協約及一九零五年第一次同盟條約一九一一年第二次同盟條約其中皆有一主要之條文卽保持中國之主權獨立領土完全並遵守列强在中國之機會均等主義用以維持列强在中國之公共關係是也又法日一九零七年之協約特别載明兩國政府各依其與中國所訂同性質之和約之主旨同意尊重中國之獨立及其領土完全（中略）兩締約國因保持其亞洲大陸上之地位及其屬地應互相協助擔保各該地方之平和安全又俄日一九零七年之協約第二條云兩締約國承認支那帝國之獨立自主及其領土完全並承認列强在該帝國一切工商業關係之機會均等主義對於現狀之維持應盡力爲之扶助爲之防衛並各盡其力所能至用平和方法尊重此旨又一九一零年七月俄日所締約章第二條云兩締約國以締約之結果各盡力保持及尊重滿洲之現狀與今日以前俄日兩國所結或其一國與中國所結之各種約章同約第三條云如有事故發生其性質足以動搖上述之現狀兩締約國應互相通知俾其明曉然後對於此事得以酌量當用何種必要之手叚以維持其現狀又一九零八年十一月美日協約第四條云兩國政府决定維持列强在中國之公共關係乃各以平和手段之處理扶植中國之獨立及其領土完全及列强在該國商工業之機會均等主義同約第五條云如有動搖上述之現狀及機會均等主義之事故發生兩政府仍應互相通知俾其明曉而後得審度以何種手段爲適用余之臚陳此等條文非以表示余之博聞强記實欲使中國人咸知此等約章並非廢紙中國正可藉以拒絶日本之要求不寗惟是以上訂約各國皆明明擔保中國之獨立及其領土完全並擔保各國在中國之機會均等主義今日本要求顯反此旨余不得不破除忌諱爲中國人聊進忠告中國現時實無力拒絶日本要求保持本國獨立及其領土完全並保持列强在中國之機會均等主義惟列强對於中國旣有此等約章明定其擔保之責任中國正當以日本要求正式通告列强於是列强得以中國之正式通告爲根據盡其條約上擔保之責任否則列强且不知日本要求内容究爲何若何從發言現在列强對於日本要求固不能謂爲一無所知但中日兩國始終未有正式通告列强卽有所聞而國際交涉萬不可以傳聞爲根據此通例也日本現正關門行刦自然無聲無息不欲使鄰家聞知中國則被刦之事主奈何亦默然不一呼號使鄰家聞而往救耶是誠余所不解也云云 
[江蘇政聞（五月二日）（岐逸）]  
　　預算改編水利略况官僚近事 
江蘇四年度預算業巳核定編造送交財政廳甫經脫稿適改正年度之命令發表所有原定四年度之全案皆受影響其年度改正之詳細辦法尙未規定以致編纂已成之預算案一時廢止須靜候頒布改正辦法時再爲賡續進行前此預算案支配各數均仍舊定七月一日起之年度核定改正後則四年度上半年（卽七月至十二月）遂另成一時期以便由五年起照新年度辦理以此預算案不得不從新編造又聞另編辦法係將本年下半年作爲試辦預算由部定劃一章程通行遵辦現在已成之案雖廢置而另編新案仍就前案採取其數額一無變動當其二分之一稍有困難者爲含有臨時費性質之各欵如建築費事業繼續費設備費等數項不能爲嚴格的半數尙須詳加斟酌再事核定 
寳山海塘工程險惡巳電請撥欵三十萬興修尙未奉復現由民間保護工程江南水利局之帶徵案人民反對甚多未易行江北運河疏濬事調查測量已一載挑泥機器船亦已租賃專候欵到興工昨由水利經費項下撥欵二萬元暫充工費仍催鹽欵速解以便進行 
巡按使署官制除政務廳所屬四科外有特設掾屬之規定齊巡按使組織一諮議處即掾屬人員之集合所握政務之實權即秘書廳之變形現諮議有十餘人以曹豫謙爲其長政務廳長兪紀琦署理金陵道尹本擬兼職嗣因避嫌不能以行政官之道尹充巡按使之掾屬乃以曹豫謙署政務廳長王莘林充諮議長僅將形式略爲改換兪每日仍在巡按使署核閱公文曹雖爲政務政務題一無實權兪於署道尹後即兼一巡按使署諮議之名故道尹之實諮議之名廳長之權一萃於兪官僚界之驕子也 
新任財政廳長胡翔林二十九日到寗即入廳署駐宿并未至蘇滬亦無查辦事件之說胡隨員不多於五月一日接印蔣懋熙於二十九日即料理行裝交印後一日夜車回蘇姜泰瓜泗兩釐局確未更動胡到任後財界官僚總不免漸漸動搖唯現尙靜穩耳 
[湖北之捕戮忙]  
鄂省陸軍審判處於二十九日辰刻奉段將軍批飭即在得勝廟刑場鎗斃黨匪七名同日漢口警察廳亦於漢口後城馬路倒鎗斃三名茲探得各犯姓名罪狀列後 
（一）謀亂之黨人當道據採報黨魁匿跡海外擬於此時趁機一　業巳遣派黨徒多人在長江各省埠運動土匪助其起事日前鄂將軍所派密探在漢口緝獲煽亂之湯維新張天翼劉之仁王上標吳登周等五名解由審判處訊明係奉某黨魁派遣來鄂運動獲有實據故飭鎗决 
（二）沔陽之逃犯月前沔陽黨匪刧獄搶掠縣署公欵之逃犯羅在庭（係已經正法羅石相之族姪）劉由章業巳逃至新堤鎭出其貲財大肆揮霍經軍署密探偵獲解省訊明其行爲屬實故令執行鎗斃 
（三）漢川之逸匪著匪饒漢章張楚生文富衡三名前在漢川麥旺嘴與張偉合同倡亂事敗復至漢陽等處夥刦紳富勒索助餉久經通緝未獲前日被漢口警察廳探訪隊捕解警廳訊供不諱詳奉段將軍令飭就地處决爰會同鎭守使派隊押往後城漢防營前鎗斃 
[湖北政界近事]  
淸理公產局重開幕鄂省公產變賣以充政費已經中央核准段巡按特委黃祖徽爲督辦原擬設立公產變賣處將武漢兩公產局所管產業劃歸變價嗣黃以其名欠雅馴巳詳奉巡按批定仍名爲清理公產局將武漢合併一處上冠以鄂省二字現巳假武昌甲棧爲局所部署就緒定於五月一日開幕内分三科第一科長爲汪夢蘭第二科長爲周某第三科長爲孟某尙有三調查一爲瞿世玖一爲卞孟　一爲惲元復皆前清湖北著名府道現因無所差委委故不惜小就云 
潘祖裕巨案又開審前湖北財政司長潘祖裕因玩怱公務損害公家財物得罪經地方廳判决處徒刑三年不服上訴由第二審撤銷原判審查賑據以潘任財務要職帳目糾葛不淸咎有應得雖經覆判仍不能脫刑事上之罪於上年冬判决僅減輕徒刑二年詎潘仍不服聲請檢卷上訴茲聞巳由大理院發回二審機關覆審作爲終審之判决刻高等廳巳於二十日開審未識如何判斷也 
[東三省近聞紀要化險]  
二十三日滿洲新報云本溪湖縣知事奉奉天巡按使之命令於管内所有　山用之木材買謂不可與　本人訂以後之契約且禁止採掘旣訂契約之石炭及砍伐木材日商未免疑慮有一華人以中日共同之名義買木材而被拘留頗有損害近來該地方之排日熱次第向上云云惟據奉天情形政府對於邦交非常愼重且人民亦守鎭靜態度並無如日報所言之情狀也 
黑龍江消息云自中日交涉發生人民咸欲犧牲其身家生命而救國奈政府不欲持强硬對付嚴行禁止種種態度遂變而爲穩靜茲聞該省有某君聯合同志擬組織救國儲蓄會派人到處演說以激發人民愛國之念聞現正在籌劃組織中不日當告成立 
前余曾列傳奉省貪贓人物一函登之本報現聞該各貪婪案除高等廳推事黃耀鳳等受賄四萬餘元迄今尙未審結外茲又發現一案謂去冬内務府清丈官地委員韋紀爲李廣居等貪贓舞弊被控交法廳訊究供出内務府坐辦英銳於丈地案内受賄二萬餘元並有莊佃數十家呈控該坐辦因顚倒地畝共勒索贓欵四萬餘元請求張巡按使追究張氏因案情重大除派協領壽津彭嚴加查辦外惟英坐辦現已調往山西一面　咨金巡按查照究辦矣 
奉省本年之預算案業巳核定清楚茲調查進欵共計一千一百三十四萬出欵共計一千三百二十四萬相抵不敷已達一百九十萬臨時費尙不在内現經當道據情電請財政部查核追加矣 
京奉路營口支路原有護路之兵爲數無多沿線一帶屢起匪患原有之兵實不敷剿捕之用張將軍以時局不靖路政關係至重現特派陸軍一百零團鄒團長帶領全團兵士由省尅日開㧞前往營埠駐防 
蒙匪酋長巴寶札布率黨羽千人由克什克騰竄擾科爾沁巴林中央飭令各省派兵協剿現除熱河有毅軍往剿外張將軍昨亦電令吳鎭守使馮師長速派軍隊馳往會辦 
[李鳳年母子互控案紀聞]  
李李氏與李鳳年母子互控一案尙未得其最後之解决自地方廳判决李李氏上訴後頗惹起社會上之注目雖輿論紛紜究不能得此中眞相緣李李氏係前清宫女最得慈禧歡心蒙賞動輙巨萬然靑女老矣急欲依人有太監李九峯者埀涎其財產遂往依焉逾數年慮繼續之乏人遂螟蛉其義子李鳳年作爲已子鳳年自幼伶俐極意承旨李九峯以其材可造遂以私費飭赴日本留學回國後捐候選道分發江寗歷任優差當鳳年在東京時尙有信札致九峯夫婦其信首均稱父母親大人膝下詞氣之問極爲孝敬蓋儼然一血統的關係也迨分發江蘇後李九峯因疾去世鳳年財心一動初志欲改數年以來日向李李氏搜括李李氏無可如何只得隱忍而巳至去年李鳳年控諸地方審判廳出其死力以相運動迨乎决果然大得勝利判决後方希永享榮華詎李李氏又在高等廳上訴法庭以此案關係匪輕决擬詳愼根究二十六日爲審判此案之第一次李李氏與李鳳年各延京中著名律師爲之辯護現尙不知鹿死誰手聞李李氏已將李鳳年在日本時寄來之信札俱已呈交法庭此李鳳年案最近之眞相也 
[第五日知事甄錄試揭曉]  
此届知事試驗之第五日甄錄試共取五百二十一名皆爲特送人員業於日昨揭曉茲將取錄員名誌左 
樊顯緒李光壽程乃猷潘藝林孟廣渭丁寳琛宋國琛單文坤林德符侯治平仲黎乙許崇藩楊德鈞張　軫曹振采唐邦治高維崑郭則搩賈德潤李長漣施肇衡胡鴻勳王金聲祝鴻文蘇　　許開文徐文瀾張光溥吳應宸廖澤生林昇全嚴雲凌王式玉李樹芬韓敏修蕭必勉鄭沛綸凌介侯葛　莊陸　浩陶孟文魏夏熙左仍豪邱東陽金愼緘嚴紱　魯邦瞻葉　森伍本熾胡培元胡錫圭荆體榮翁燕翼任應春邢福瀛張之紀吳永齡楊　遠吳　峙傳啓楷劉隆澐王　惕紀　鴻伍經序顏　麟張治琴歐陽鼎饒　炯趙　鎭石之璋戴峻鵬張慶壎梅惠羣周叙彝韓春潮謝貽香陳堯欽李學詩張　礽張紹華楊　琬邵宗周汪炳麟柳宏本姜　靖郭定鈞盧廷嘉李　勁黃　藻張景良蔡榮昆蔣式模王景祺郭心七何景昌郭家鯤孟澤芳葉　蓮朱文瀾王嗣昌鄧冠英徐志中田煥章黎士琦熊衍徐　藩李和賡吕　陶周　霖易鳳祺潘自濬胡宗瑗胡保眞易振鵬劉仁楷錢樹聲徐晋鎔邱樹楓何慶濤羅　綱程昌運傅汝恒趙鈺鐸蘭鴻著梁兆璜范茂松余經藩方定中張嘉齡吉秋農徐喻潔蕭蔭棻許同甲黃　震余國華李鳴九吳清望周安世張景瀚顏曹興曹景臯印書成王少棠袁嗣樞周作楫答　彬李廷英鄧壽椿孟昭　周　元隗文雲張寳松王家珍王鳴瑞藍璧城王家驤高　嶽吳德亮馮芳柳杜建勳王辛玉張蔚文饒象彝涂　　王文麓吳道達李爲模陳鳴謙萬耀藻王仁溥張煥彤柯進明李敬之左宜慶熊遇文彭立君桂芳蘭閻國　謝運麒許　翊倪惠淵王文桂徐明熙王大桂彭贊商王　欽姜樹春蔣道先吕兆棠蕭延熙陳鳴岐柯景昇陳子種舒祖欽黎振麟彭寳謙張敬齋陳炳中葛昌楣于廷榮張福基王在宫尹曰遜袁翥鴻方丹汝張文潤何士駿張宗銘張景豪戴炳麟陳恩鈺胡敬銘熊紹鏡劉嘉謨周鳳彝李興唐田大勳尙葆　湯國琳林　成雷運樞羅賡良楊祖繩王從禮王佐才馬明時任應龍程相朝王三讓王師會丁文琥艾文彬余　曜周良翰裘粲鄭度珍胡秉平范陽城胡鑑庚黃爕金玉書樊述曾丁文琥艾文彬余矅周良翰梁祖英程　識侯伯方鄧林友畢廷金龐之瀚陳治安朱　震譚昌鴻尹維揁魯宗孔羅連城廖文蔚羅光　史邦直周化南楊慶漢張業鈺石秉萃兪長齡王之佐曾憲庭朱存粹儲　鎭鄧　英胡時鐸蕭瑞輯汪潤民劉克平姜鳳翔韓人俊劉文泗張鳳翥張錫齡洪寳　李先敬瞿璉鈞周鳳陞趙桂馨王鑄芳蕭耀宗韋其修曹汝杭張藴宏楊畼時王翌清許步雲李鴻梁喩　超沈恒華郭顯曾李資潛戴　星雷雨綸王維欽賀道南侯亞雨許　濱陳炳臯王仁謙張祝南鄢　時朱晉廉王澄華楊海濤陳桂芬唐祿鑑姚　璜饒凌漢姚士奇胡紹銓張作礪唐　　史蘭亭皮振文周繩庚薛俊文路步雲李　靑黃應周徐　俊范韻珩沈汝驥周　淦陳錫周許作梅劉作杞　景僑陸嗣曾潘康國夏鼎彝王恩錫孫翰儒盧不承張乙震丁壽鼎王光銘徐時俊張　鵬李琴堂何士模李　莢 
 
 
 

Page 7

 
 
曹家凝彭祖光張　詒朱祖榷邊　文孫　昶王　　桂兆畢高殿　羅士侗曾爲麟夏　雲張圯則劉景標陳獻斌周榮德楊日新張國起曾國斌謝　池徐營初于　師朱　輅陳天民富　元劉隆濟鮑維城余紹烈封汝諤朱文英唐永霖張家驥劉瑞琦許月丹鄧紹愈葛　煥葉向榮程文淵李子靑朱道修曾爲龍鄧　勛陳炳炎程文淵李子青許月丹鄧紹愈葛煥吳紹陵陳　棠王炳麟孫汝爲望爕元劉長伸董錦旭潘　棪吳中聲左嘉戀彭葆元賈斌元朱國闌夏嘉會劉保粹姚　珪饒慈祥蕭清瑞彭澤宏宋壽梅范迪榮周榮彝李修蓉田秀實黃永椒宋鶯翼陳鴻甲邱　欽程紹伊陸乃發趙鍾靈陳寳楨何雄飛張厚坤程步雲黃選升靖祖培李　允蔡錫蕃左德剛左繼思吳作梁賀堯壽張楚强萬亦燿程　炳孟文培張　瑾錢文經宋　幡柯廷翰孟廣濓劉全襄馮　　龔　鈞公羊壽師文範熊誠愷徐福生縣庭英董原復張維　錢福政王焱基周之俊李文沅談國政王承烈黃　𢌞陳　棨黃　楷戴夢科� 
李全質王炳文潘臨淮陳　偉鮑　管馮翌瀚曹啓祚劉兆由程樹屏陳作梅陳振鈞龔鈞宇劉　庸李宗翰黃鍾槐吳毛麟沈允昌閻　魁丁曰忠魯侯東萬錫圭黃壽仁阮景星陳延海王興仁林慶墀陳炳經陳國均陳祖詢張揆肅林之桂吳紹蘭韓應霖袁汝揖王宗藩李鍾藻王連璣章秉淵劉翰章李順楨柴桂生董　源朱耀先李拾藻胡嗣江沈覲黻蕭逢春馮守田李錫爵劉榮椿夏正嵩尹昌乾李金樹 
[地方通信]  
　　蘇州 
開會提倡救國儲金蘇州商務總會前接上海救國儲金團總事務所電請提倡救國儲金前日（五月二號）商會董事吳似村尤鼎孚諸君遂邀集市民公社領袖倪詠裳敎育會長衛先醒公益事務所長汪炯之商團各部劉正康宋友裴曁孔康侯潘濟之葉稍侯沈惺叔等在圓門外大觀戲園開提倡救國儲金大會到有各界代表及來賓約三四千人内女賓有一百數十人茲將開會秩序錄下（一）搖鈴開會（二）商會董事吳似村報告開會宗旨（三）中國銀行報告開收日期及巳收數（四）各團體陸雨庵方雅南宋友裴胡友白王介安陸寄社嚴偉臣朱慰元徐浩然諸君演說（五）來賓演說（六）議定組織事務所於商務總會再推廣分事務所（七）推定幹事沈惺　吳似村蔡伯侯劉正康宋友襄（均商界）汪恩錦（公益團體）倪詠裳（各市民公社）衛先醒（敎育界）潘濟之（慈善團）尤鼎甫孔康侯（紳界）（八）搖鈴散會 
無錫小學旅行蘇州無錫縣立第四高等小學校昨（五月二號）由梅村鄕旅行來蘇遊覽虎邱山並順道在　門福安茶居休息是日適星期日福安茶居主人吳秋泉本　星期日售出茶資悉數充助救國儲金是日得錫校學生來蘇售數較多據云共賣五十餘元云 
[松江]  
　　縣署罰金業已宣布新委李知事現在蘇垣勾當公事大約三數日後即可來松履任周知事得外界禀請宣布罰欵之信隨於二號傍晚將查烟驗契兩種罰金開列數目榜示照牆尙有驗契受罰之陸某等四種歸入司法案内宣布 
學生之儲金熱上海發起救國儲金團後松江縣立第一高等小學校學生卽齊心贊助旋提議此項儲金純出個人熱度故不論多寡皆可送儲目下自職員以迄學生已集成八十餘元大約滿百金後即將送滬也 
孔敎會之職員會孔敎會改選後本月二號卽在明倫堂關職員會　議部以松江係縣屬性質支部兩字殊不適用應改稱孔敎會松江分會另創圖記陳明縣知事起用至所有賑據及會員名册並會中陳設器具桌椅禮服等凡用公欵所備者應由公衆保存前　事顧君旣不允交出當禀陳縣知事請求吊取俾預算一切有所依據當場經衆議决即請各幹事執行 
講習生之運動會荷池弄縣立甲種小學敎員講習所曁附屬小學生本定一號開第二次運動會嗣因天雨停止延至二號舉行是日天氣晴朗男女賓紛紛蒞止至下午　事後　行城廂一週而散 
[鎭江]  
英員蒞鎭查烟再記英使委派韋婁二君來蘇查勘烟苗於上月二十六日蒞鎭調查後業將起程馳赴淮北適接英使電令暫從緩查故仍在鎭靜候電示行止連日與部委沈許二僉事及省委第一二路特派員王李二道尹均寓萬全樓旅館江陰句容南通豐縣等知事亦均來鎭恭迓該英員日内除由招待員陪伴游覽金焦勝景外並無多事章縣知事以奉有省電故保護不遺餘力 
詳請驅逐游民鎭城西鄕商資鎭地方時有海贛裔民爲數甚夥散佈各山村硬行砍伐柴薪村民無敢阻止見有路過行人時有攔刧行爲甚或黑夜聚衆搶奪鄕民不堪其擾茲由該鄕董何煥章詳請章知事設法驅逐以靖地方 
饑黎挖食觀音粉徒邑上年歉收哀鴻徧野雖經官紳籌欵賑濟杯水車薪無濟於事茲聞南鄕横山凹地方發現一種觀音粉係屬土質該鄕災民爭往挖食充饑其慘狀不堪寓目該粉分黃紅黑三色取挖時有微熱細膩油潤似覺適口但一經風吹即硬如鐵石取水和化仍可調食 
[揚州]  
商民罷市反對落地稅揚城落地稅分局定於昨日（一日） 
開辦各業商舗因商會迭與交涉請求暫緩未得許可相約全體閉市經周芷貞知事會同該局電禀上海落地稅總局沈局長請示展綏並出示勸諭各業商舗照舊開市駐揚陸軍混成張旅長仁奎因各商舗全體閉市深恐匪徒乘機造謠生事特飭陳團長分撥兵士各街站崗帮同蠻兵守衛各城門加派衛兵防範午後二時商團體操會亦招集會員分四大隊梭巡各街以補軍警之不足茲將周知事曁分局禀電錄下南京巡　使財政廳長鈞鑒落地稅案知事率警彈壓竭力勸導已至舌敝唇焦現大舗借召盤理賑爲名暫不交易除一面勸諭開市外乞速電飭以安民心而免滋事江都知事周光熊叩又分局電上海落地稅總局云沈局長鑒前電諒達揚商今日罷市風潮經縣知事及商會調停諒可照常開市開辦期限揚局請暫展緩俟接洽就緖再行開徵齊 
催繳回敎會牛捐江邑回敎聯合會所征牛捐向充警學經費現該敎會長金樹滋辭職經衆公舉古味之接任應繳學捐尙未繳過一次積欠已有數有刻第一區學董趙守謙因學務待用孔殷萬難再延行文古會長迅速收繳以濟公用 
[杭州]  
委員有黨人嫌疑新委嘉屬屯田委員陳樹滋於上月三十號由杭來禾下車時被　察檢查行李在箱中搜出孫文之黨證一紙上蓋硃印文曰中華革命黨黨務部之印以致疑爲黨人逕送縣署經袁知事盤詰之下陳在身邊取出財政廳長委辦嘉屬屯田之委任狀並軍署偵探委任狀各一紙袁知事問其旣爲屯田委員則孫文黨證何來陳答前充軍署偵探曾往日本假與孫文聯絡此黨證係孫文與我持之返國爲誘擒台匪周永廣之用知事復詢以此項黨證是否星期而周匪　獲後何不繳案陳答尙有他　故未繳出袁知事以其情節　奇眞僞莫辯即派警察稽查吳樾　文赴省至軍署請示辦法昨日（二號）午後九時率軍署後電略謂詳及附件均悉　即派員護解來省聽候核辦袁知事奉電後即派警隊隊附張錦彪於今日由快車護解該委員赴省矣 
儲金分團開同志討論會日昨（二號）下午一時救國儲金分團事務所開同志討論會各界到者甚衆當卽入席討論茲記其提議事件如下（一）修訂章程衆議此係草章俟大會修正（二）正式大會日期議定九號下午（三）函知縣知事警察廳長報告開會日期及地點宗旨（四）推舉臨時幹事十二員（五）臨時事務所經費先由發起人自已樂輸當由各人認付甚衆至開會地點須擇闊大地方尙未擇定 
[湖北]  
英界公政廳復選舉漢口英國租界公政廳各職員例於每年一月改選本年自廳長以下各議員董事等均如例選就乃因歐戰吃緊各員紛紛奉調回國竟逾半數茲漢口英總領事弗格思氏以該廳辦公乏人特按照租界章程第十四條定五月十號選舉補充並示於四月二十八號起投票 
學界與遠東運動會東亞聯合運動會武漢方面巳由基督敎靑年會經理歡迎赴會會員事宜日來該會巳向各學校表示一切如有願赴該會運動者即向報告現敎會所設各校如武昌之博文文華二校漢口之博　皆巳派定學生赴會武昌之國立高等師範學校則正預備練習特發起競行會由該校旅行赴城外卓刀泉（城東十五里爲關壯繆紥營處）首先到者獲奬金牌次銀質鍍金再次純銀牌又次銅牌將來遠東運動會之派生即以此次奪獲金銀牌者與選 
[長沙]  
組織靖武小學湯將軍以軍人遷徙靡定子弟就學諸形不便或且爲職務覊絆致子弟荒嬉失學影響甚大特捐欵籌辦小學一所名曰靖武初等高等小學校現已通飭駐湘各旅團營諸官佐查明能入校肄業子弟姓名年齡具報以便酌量分班開課籌設陸軍醫院駐湘軍隊人數頗多湘垣地極卑濕氣候寒暖無定軍士抱恙者頗以無適宜之醫院爲憾湯將軍以現當國家多事之秋軍人効命必須身體健康乃能耐習勞苦平日衛生固長官所宜注意而臨時醫療尤須有適當之預備特令本署軍醫課長黃君趕緊籌設醫院現已擇定北門外廣籌學校地址改建房舍不日即實行開辦矣 
雜評二 
[鯨與狐（默）]  
鯨善呑者也魚族盡矣猶未足呑介族猶未足思呑月　首仰望者三年復僻而呑其影力疲矣而月在水中如故也鯨乃喟然曰月終不可得矣 
東山之獸欲謀西山之狐之皮謂狐曰爾與我皮我將有以護爾狐之屬相聚議曰妄哉彼乃欲我自剝其皮以獻乎任若所爲可也獸卒喪然返 
嗟乎誰謂人而鯨狐之不若耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[表示中國禁煙之决心]  
全國禁烟聯合總會前接英倫女界禁烟急進會來函并捐助英金十五鎊囑爲購焚烟土藉以掃除鴆毒聯合會以該女士如此熱誠輔助我國禁烟至爲可感爰復由聯合會募集九百餘元推舉副會長安銘來申辦理購焚事宜前日抵埠後即分赴各機關面商購焚手續一俟議商妥協即須實行茲將該會報告書序言錄後我國自染受烟患以來國家之利權人民之生命剝喪損失幾不可以數計所幸天心厭禍由前清締結中英烟約限十年遞減洎乎國體改建中央各省繼續進行本會鼓吹全國烟禁各省各縣皆一致贊助進行數年間各省停運印烟者已有十四省之多前年遹駿曾赴英倫由英議員泰來氏之介紹面謁該國外交總長格雷氏印度次長孟德鳩氏及議員二百六十餘人切實辯論要求停運印烟由中國自由禁戒雖未收美滿效果而該國一般社會對於我國實行禁烟極表贊成昨年八月間果接英倫女界禁烟急進會熱心女士捐金一十五鎊囑爲購焚烟土本會以友邦女士如此熱誠案爲可感爰通函全國各省縣請爲協力捐助以期激發人心共謀振作計自民國三年八月起至四年四月止先後收到熱心烟禁諸君捐欵九百零七元二角五仙議訂於本月内在上海舉行購焚烟土大會以表示我國禁烟之决心藉以愧勵中外早將此毒人之物一律掃除實爲我中華民國之大幸福也全國禁烟聯合總會正會長陸軍中將章遹駿謹序 
[三誌租界小販之呼籲]  
代表尙未推定公共租界各小販因英美工部局加增捐費曾經集衆執香至公共公廨請求維持並擬推舉代表倩人繕禀呈請公共公廨曁工部局取消前議以維生計等情已兩誌本報茲悉英美工部局因恐各小販再有聚衆要求情事故於昨晨知照匯四捕房捕頭率同中西印各捕荷鎗至公共公廨門首彈壓惟各小販因尙未推定代表故未到廨請求而彈壓之中西印各捕直候至午刻始行撤回干涉同業設攤小販馬阿仁前日隨衆至公共公廨要求維持生計經王代讞員傳諭勸散後行至北河南路天后宫内見同業高金堂陳阿寳錢阿昌胡金年仍在設攤售賣食物馬即率衆將高等攤板摀毁由捕查見以馬不應用强硬手段遂卽拘入捕房押至昨晨解送公共公廨請究據西探祁文司投稱各小販因工部局每月加增捐費洋一元羣起反抗被告聚衆將高等所設食物攤搗毁是以拘案請究並由高等四人上堂證明馬率衆毁攤情形訊之被告供稱因工部局驟加捐費咸以米珠新桂萬難擔負故集衆會議請求轉商工部局免予加捐並未强迫原告等休業乞鑒兪代襄讞商之英領卓君以工部局扣捐一層現正磋商辦法自有公道被告不應聚衆滋事姑寛　押捕房一月示儆 
[再紀征收落地稅之未洽]  
蘇省落地稅征收局由財政廳長委任前辦洋貨落地稅之沈堃和君來滬開辦滬上各業緣其所定章程對於華界租界顯有歧視未允遵辦南京揚州等處亦反抗甚力詳情迭誌前報茲將昨日探悉各方面情形續錄於後 
稅局組織情形落地稅征收總局設於閘北所有南北兩火車站以及水陸各要隘亦分設機關其内外部組織均巳完備範圍甚廣蓋以江蘇全省各地分局須歸上海總機關管轄也 
糖業尚須討論本埠糖業向來不分華洋統歸該業認稅機關徵稅今亦分爲華貨洋貨兩種華糖仍由稅務所徵洋糖則須完落地稅昨沈局長已面商糖業董事姚紫若君請其相助爲理姚君答以此事須與同業討論云 
取消洋貨認稅徵收落地稅先從取消認稅爲入手查本埠洋貨業認稅原定本年陽曆六月底滿期該業中人以現在歐戰未了洋貨認稅已成弩末即未奉飭取消亦將自行請退惟落地稅須華界租界一體徵收方爲公允云 
商家愈接愈厲寓滬各客帮會接南京揚州商號函電囑將所定洋貨暫行停運聽候公議辦法聞昨日蘇常一帶之電信亦聯翩而來甚有囑令各莊客將定貨退還行家之說各客　因恐另生枝節頗爲躊躇云 
當道函請勸導滬海道尹楊小川君以此次開辦落地稅係爲整飭財起見不容藉端阻撓昨已致函商會總協理周金　朱葆三諸君請爲妥籌勸導共濟時艱云云 
[搜獲炸藥鎗彈]  
英租界北京路福雲里第一百三十一號門牌近日寓有少年數人鎭守使署偵緝員見其行蹤詭秘情有可疑特派夥役兪某等隨時偵察昨晨七時見兩人乘電車赴滬南擬搭滬杭火車前往杭垣兪探等隨至車站將兩人軋住喚同崗警檢查身畔搜出炸藥八小包手槍一枝子彈十六粒詰其姓名堅不吐露但稱爲江西人嗣在一人身畔檢得朱佑山名楷一紙成卽其名亦未可知遂將兩人連同證物逕解鎭署收押候訊據在場目擊者云該兩人均約十餘歲氣度軒昻俱着長袍馬褂被逮時一人頗形恐慌其一則並不變色云 
[支江廟發生盜案]  
本月一號夜半時有盜匪十餘人各執鎗械擁至寳　縣二圖境内支江廟地方某鄕民家刦去衣物値洋數十元昨由事主投報寳山縣公暑及該管警區請爲查緝 
[嚴究迭次搶刦之匪徒]  
著匪陳榮生即陸阿根又名打勿殺阿發）曾與同黨陳松懷於上月二十三二十五兩號在新閘白克路珊家園持鎗攔刦女子張桂寳婦人嚴錢氏等金鐲經新閘捕房中西包探在勞合路弄内拿獲一併解送公共公廨訊知陳等係巳經伏法盜匪龔三郎等之同黨曾與龔等先後在文極司路貴州路天潼雲南路白克路等處攔刦王張氏蘇雲仙陳胡氏金施氏蔣戴氏徐吳氏王龔氏等金飾並經龔三郎供明判令押候核辦在案昨晨由廨復訊先由中西探捕及三道頭印捕等上堂證明在勞合路弄内拘捕時陳等尤敢開鎗拒捕圖逃各節並將抄出手鎗兩支刺刀一把呈案請察繼由張桂寳嚴錢氏偕證章桂貞上堂訴明當時被劫情形並據九號西探目投稱查得原告十人均係婦女現五人已離開上海故未到堂訊之陳阿榮供認不諱惟陳松懷祇認初犯求宥兪代襄讞商之英領卓君以陳等迭在租界紏黨持械搶刦不法已極判一併押候備文解送鎭守使署按例懲辦 
[盜犯乘隙奔逃續誌]  
行刧南通縣境周姓家財物之盜犯徐鴻賓曾經該縣拘獲供出同黨張大張二孫二李增榮等匿跡上海百老匪路地方當由該縣備文飭派法警蔡洪昌帶領徐鴻賓來滬協同捕房包探將張大等四人一併拘獲解送公堂判交　　帶回歸案訊辦詎押至鄱陽輪船後徐鴻賓張二孫二李增榮四人卽乘隙脫逃張大奔逃稍遲仍被拘獲詳情已紀昨報茲悉該警自將張大截住後卽解送上海縣警察所禀明各盜脫逃情形當奉景警佐諭令收押一面備齊公文於前晚十時飭交該警將張大先行解回南通候再緝拿逸犯到案訊辦 
[紹興縣引渡盜犯]  
搶刦法租界西新橋街瑞福里傅朱氏家及英租界張馬氏家金飾洋銀之盜匪王生紀綽號　小老班由華探目黃錦榮等拘獲解送法公堂訊供移送英公堂訊究後昨已送回法公堂請爲核辦旋有紹興縣知事署派來之法警至法禀稱王生紀在紹興犯有搶案十餘起請爲引渡聶讞員商之法副領事德君以本廨業已判决將王生紀永遠逐出租界遂准予引渡歸案訊辦尙有嫌疑犯王仁禮判令驅逐出界王之姘婦沈氏姑念有病從寛開釋 
[救國儲金紀要]  
第二十一日之收數昨日（三日）爲中國銀行收受儲金之第二十一日計收洋一萬一千一百三十五元連前共計已收到銀幣三十三萬九千三百四十二元又銀一千九百二十八兩五錢聞是日有永泰絲廠女工偕在合儲十二元客利西飯店馮欽珊君之子年僅十一齡自帶撲滿至中國銀行當衆擊出銀圓銀角銅元自行兌換得成十元存儲而去又有吳陳倩如女士親自儲金五元並聞仁記洋行用人自買辦以至車夫共儲辛俸一百九十四元鎭北輪船公司各友存儲一個月薪水計共三百九十六元又陳順楚等諸君假座維多利亞影戲園演劇儲金二百三十元亦已送儲中國銀行製收云閩分事務所成立救國儲金團昨接福州來電云本日閩分事務所成立設福州商會内餘函詳艷 
珠玉業之勸儲珠玉業日昨投書儲金團云敵業巳邀集同業各號同人等開會籌辦勸儲當時認定簽名大譜二千餘元再設法續勸得能多多益善聊盡國民一份子之義務惟敝業光復以來殊其衰落再加歐戰風潮大受影響年不如年眞有一落千丈之勢今者淡成區區之數明知杯水車薪無濟於事惟以　力行之聊蓋天　其洋容陸續送交中國銀行製收是也 
洋行之月薪儲金德記洋行帳房買辦各友以及出店車夫　願將薪水一月作爲儲金巳解交中國銀行存儲矣 
綢莊報告儲金老介福綢緞莊日昨開單報告儲金團存記共有二百七十元係是第二批之儲數云 
[工業學校定期運動]  
交通部工業專門學校開春季運動會早巳宣告惟因天　屢致延期今天巳晴朗决定本星期三舉行（即五號）該校素以運動著名而於中國拳術尤稱精妙想届期必有一番精采也 
[六校聯合遠足記]  
北山西路德安里求實小學南成大弄聚寳里益智小學北無錫路十二號務本小學派克路富華里振新小學四川路崇業里志新小學新閘路和樂里新民小學六校定於星期日（二日）聯合遠足以江灣中國救濟婦孺會爲自的地業巳略誌前報茲悉是日上午十一時各校敎員率同學生出發齊集寳山路頣福里計有百餘人結成一大隊推朱稼甫君率領由寳山路迤邐而東步伐整齊歌聲清越二時頃已抵救濟婦孺會當由該會監院葉子儀君曁敎員莊子美君等招待入内茶點並引導參觀各處該會以救濟婦孺爲天職洵足使靑年學生奮發慈善之心　至四時許始乘車回滬云 
[通俗宣講社中區宣講紀]  
通俗宣講社於前日（二日）午後二時在城内火神廟中區宣講所開第七十一期宣講會先由袁頌　君報告繼由王志公君宣講戒吸烟捲挽回利權洪賡揚君印培和　宣講救國儲金爲救國之要素凡屬同胞均宜竭力贊助葛敬業君宣講愛國要旨中外軼事明若掌珠葛雲韶君宣講勸用國貨須先提倡工藝改良製造是日宣講因場地廣大聽者擁擠並由淞滬警察　　廳長派長警數名到場照料故秩序甚爲整齊聽者饒有興味云 
[茶房驅逐看客之激怒]  
前日有爲糖業之章姓假滬城也是　舉行八秩大慶夜間有淸客串等熱閙異常時有附近居民數十人入内觀看被茶房騙逐以致激動衆怒一唱百和將園中陳設任意擊毁所有紅木檯椅及所懸歷任上海縣知事肖像抛入荷花池内次日爲公欵公產處丁君查悉立命二十舗地甲邵梅生在查爲首滋事之人復候核辦昨經該甲查明係住在前淸守府署前之陸金祥等爲首滋事丁君得復後卽函請一區三分署飭派長警前往拘拿惟若輩已聞風逃避矣 
[九畝地又報火警]  
華界九畝地自興建商場以後市面頗爲繁盛無如屢有火炎商民所受損失巳不知凡幾前夜三時許該處新舞台劇場北首面西之一百零一號門牌達司　　水厰忽又起火當經各救火會急驅皮帶車到場引水灌救旋卽熄滅惟巳焚燬該廠樓屋一幢並殃及比鄰一百零二號陸聚興成衣店樓面昨日二區一分署署員杜君恐有别情飭將起火之陸裕生拘送司法科訊明核辦 
[報告騎兵調防情形]  
陸軍第四師騎兵第四團所轄之騎兵三營會旋　　元年由陸軍部派委該團團長田獻章將第二第三兩營帶往張家口防守其第一營各騎兵仍駐近京之小站地方茲因張家口地方平靜無事又將第二第三兩營調回連同原駐小站之第一營一併調往某處駐防已於上月杪由田團長督帶開往防地擇要駐紥昨已呈報第四師　師長查照矣 
[朱師長下鄉閱操]  
現駐浦東東溝之步兵第三營係歸江蘇陸軍第二師師長朱熙管轄派委林營長督率分駐浦東各鄉防緝　　茲聞朱師長因浦東各處盜刧案件時有所聞而該營各兵士於操演防守是否認眞亟應親自考察故於前日來滬前往東溝第三營本部諭令林營長調齊所部兵士於昨日考閱操法以覘成績 
[招募新兵之報告]  
陸軍第四師師長楊善德君曾經呈奉陸軍部批准招募新兵四百三十二名以備撥補各營缺額當於陽曆去年年終派委第七旅第十四團第一營副官張中成前往天津馬廠小站等處招募　聞楊師長前日接據張副官報告　巳如數招齊編配成軍現下正在敎練操法一俟訓練成熟卽當率領滬候令撥補云 
[新任稅務所長之措置]  
新任上海稅務總公所所長錢仲愚君刻已遵奉部飭將認稅機關一律取銷旋經查得各業認稅中尙有積欠公欵者爰與南商會總協理面商請卽轉致各業領袖等從速措繳以重稅餉又聞錢所長到差後巳將各分所稽徵員分别更謂其内部人員亦略有更動並誥誠各司事等凡遇商家貨物必須詳細查驗切勿聽信浮報致有隱漏又謂現在各稅均須散收尤應格外注意云云 
[開濬河道後之保護]  
工巡捐局長朱君昨日移咨淞滬警察廳長徐君云查陸家浜沿浜一帶常有磚瓦沙泥等各種物料任意堆積致新開河道之岸易於損陷亟應嚴行禁止廳晴貴廳轉飭該處區署責成崗警隨時阻止其原有堆積各物限令一律撤遷以維公益再陸家浜肇家浜兩處每有江北船艦船隨處停泊旣屬阻碍交通並易淤塞河道並請飭屬廳除阻止停泊藉保水利請煩貴廳查照分别施行實紉公誼等因現徐廳長已飭行該管區署轉飭該處沿浜崗警隨時阻止矣 
[春季賽馬初誌]  
昨爲旅滬西商春季賽馬之第一日共賽十次第一次十八馬小馬立師勝粉紅衣帽黃馬第二次七馬西人馬勒代新沙遜勝紅衣黑帽白馬第三次九馬工部局西人魯勝湖色衣帽灰馬第四次四馬利達代小黑鬼勝醬色衣帽白馬第五次十二馬西人野漢代代月公司勝黃衣帽靑馬第六次十三馬祥茂洋行小白格爾勝紅衣黑帽白馬第七次九馬西人强生代怡和洋行勝藍衣黃帽白馬第八次十一馬工部局西人魯勝湖色衣帽白馬第九次六馬小馬立師勝粉紅衣帽黃馬第十次十七馬剃頭鬼代天福洋行勝白衣黑帽黑馬 
[撞見私鑄僞洋之匪徒]  
匪徒楊紹生等在滬私鑄鉛質小洋經浙省查獲同黨供出住址派探來滬查緝等情曾誌前報茲悉浙探沈永坤等來滬後按照獲犯　供住址協同軍警往查因楊匪等已聞風遷去未經弋獲正擬回杭鋪差不意前日上午十一時忽在滬杭車站與楊相遇立卽擒住送至　近警區寄押一宵昨已押登火車解往杭垣歸案訊辦矣 
[混用鉛質小銀圓]  
閩人王阿三前日持鉛質小洋至南京路三百四十四號門牌京貨店内混用當被店夥吳有光察出鳴捕將王拘入捕房抄出僞小洋三十餘角押至昨晨解送公共公堂訊明判王押西牢三月僞小洋銷燬 
[洋碱壓小工]  
西華得路卜内門洋碱棧小工某甲昨日運貨被碱倒下壓斃當由捕房屍車入驗屍所悞請公廨中西官驗明再核 
[汽車撞斃女孩]  
昨有某西人乘坐汽車至楊樹浦將年約八九歲之女孩撞倒致傷頭部等處由該西人車送同仁醫院已不及醫治氣絶斃命當由捕房屍車入驗屍所聽候中西官蒞　核辦 
[脚踏車撞傷小孩]  
某學堂學生魏某前日乘坐自由車行經天保里地方撞倒某姓家小孩致傷頭面由四區一分署崗警查見拘送閘北司法科聽候訊明核辦 
[塌車夫肇禍圖逃]  
塌車夫朱錦堂顏學元前日載貨南市大王　前將寗波婦人王張氏之八歲小孩王榮發撞倒頭面受傷朱顏知肇禍端推車奔逃當經旁人追獲拘送司法科連同該氏母子轉送地方廳昨經檢察官預審判朱顏收押該孩受傷着氏自行醫治候傷愈再訊 
[拐賣婦女小孩]  
浙省上虞縣東門内農人褚華金之妻高氏現年二十二歲生有一子今年二歲名阿狗去年該氏母子忽被嚴寳山串通白郭氏設法拐出阿狗則由陳王氏轉輾售於閩人得價洋十六元高氏則售於曹子林爲室所有身價由嚴等瓜分褚自妻子被拐後四處找尋茲在曹處尋見高氏詰悉前情當將嚴與白郭氏陳王氏等一併尋獲鳴警拘解司法科昨送上海地方檢察廳訊究 
[二人拐賣一孩]  
鹽城人楊泰順僑寓胡家木橋地方其姪小三子今年六歲近被拐匪周學標陳世銀等串通拐賣於西門外南陽橋地方茲爲楊查悉前日將周陳扭控閘北警區解至司法科昨送地方檢察廳訊辦 
[召認浦東小孩]  
浦東小孩姚毛頭年僅十齡在某作場内學習泥水旺前日隨其兄至南市工作中途失散　躅啼哭當由崗警查見帶至第一區警察署留候召認 
[迷路女孩待認]  
女孩吳阿囡身穿元色羽綢夾襖袴柳條布短衫秃頭梳　小足黑布鞋耳戴包金銀圈手指上戴小金戒一只前日在法租界迷途爲捕查見帶至法捕房盤問據稱年十一歲父親在閩行鎭開設米行此次隨親戚來申在途失散以致迷途奉諭留養候伊父到案具領 
[悍婦凌虐養媳]  
公人姚宏全與妻某氏將十歲之養媳小英凌虐受傷鄰人大動甬憤投報捕房飭探往拘某氏已授罪逃逸祗將姚宏全拘獲並將小英吊出昨解法公堂請訊鄰人王周氏顧許氏顧全生唐春林等同稱某氏潑悍異常時將養媳毒打並用棉花塞在口中不許作聲婦人等時向勸阻反被辱駡姚亦助妻爲虐今見該女性命難保故代報捕房是實姚供此事係妻所爲小民並不凌虐中西官驗得小英徧體受傷立送醫院醫冶姚押限交到伊妻從嚴訊究 
[照律不准買婢]  
新閘路二千零九十七號門牌居人周天福控王慶榮前將伊女春蘭價賣爲婢後被藏匿等情昨由捕房將王拘解公共公廨原告投訴前情請究訊之周不認將女藏匿代理讞員王肇之君以該女已由其父領回不能指爲藏匿惟查新律不准買婢應歸民事起訴遂商之英領康君諭令包探將兩造帶至民庭經王襄讞會同美領柏君研訊一遇判將刑事案註銷被告帶回捕房候今晨解案訊核 
[公廨循例休假]  
昨今明三日係旅滬西商春季賽馬之期公共公廨循例於午後停止辦公故昨由王代讞員諭知檢察處條示公堂門首俾公廨辦公探捕及當事人等一體知悉 
[被告不擔責任]  
張富新至法公堂控稱有牛若干頭售於陸金和付來期票二百元到期祗收十二元尙少一百八十八元延約至今分文不付求請訊追陸供此票係王合興牛行所出張向直接收取付與不付商人不擔責任中西官判陸交保候傳王合興到案訊明核辦 
[逾限仍須押追]  
江鴻記控陳森泰欠銀不還業經公共公廨將陳與保人朱文煥一併押追在案昨晨復訊原告延律師上堂代表請追訊之陳等供求交保出外設法料理中西官判各交保如陳無人具保准派探捕帶出限五天料理逾限押追 
[被訴人傳案候訊]  
楊詠春控吳得先毁壞名譽請追損失又中國律師沙訓義控盛旣昌不付律費及酬勞洋三百五十元又沈炳生控王雲章不理欠欵昨由捕房將該被告等傳至公共公廨判吳退去餘人分别交保候訊 
[販鷄人之殘忍]  
販鷄人瞿金生前日在虹口菜市場　　　先行拔毛然後用刀割死被四十八號西捕查見以其虐待　類將瞿拘入捕房昨解公共公堂訊明罰洋五元充公示儆 
[不認乘間行竊]  
 
 
 

Page 11

 
 
張勞生前日混入河南路天成綢號内以購物爲由乘間竊取花緞一段被店夥查見鳴捕拘入捕房昨解公共公堂訊供不認中西官以張係過犯不應潛回租着押西牢三月示儆 
[檢察公庭批示四則]  
陳貴昌訴戴秦氏串匿伊妻由批爾妻秦氏於上年九月間逃匿不面爾今以揣測之詞指被戴秦氏串匿事無確據碍難照准 
李錦如訴楊人和等串匿伊妻由批狀悉候解送來廳再行核奪 
劉鴻勳訴張氏捲逃由批查張氏並非爾妻是否捲逃仰候查明再奪 
王顧氏訴黃發富藏匿伊女由批爾果未將爾女領回何以黃發富反逼爾立據殊不可解至狀稱爾女被黃藏匿變賣不特詞出一面且又毫無證據碍難照准 
雜評三（訥） 
[各地之罷市案與黨案]  
今日之戰爭人謂爲科學的戰爭炸藥鎗彈之日趨新奇科學發明之也故今日之所謂兵力亦科學之力也中國之兵力無可恃科學無可恃所可恃者惟此萬衆一致之人心而今日正欲利用此人心之時也政府於此宜有以固結之而勿使稍渙國民於此宜有以保守之而勿使稍離是又人人皆知之也 
奈何今日之官廳尙屢以嚴厲手段迫起抗稅罷市風潮而黨人又屢以秘密手段私運炸藥槍彈妄思乘機國亂耶 
[救國儲金]  
中國銀行收欵淸單錄入今日本報第五張閱者注意 
杭絲城立第二初等小學兼啓文高等小學校長胡上褧曁第三初等小學校校長徐洪來函略云鄙人等亦國民一份子敢不竭誠　將惟寒士維耕棉力薄弱爰勸募校中各教職員曁學生量力認儲共計集成洋三十九元數雖細微而各敎職員及學生愛國熱忱未便湮沒除將前項儲金交存中國銀行外用特開具名單二紙請登入愛國儲金欄内以昭大信 
北省客帮某君通告同鄕云救國儲金乃國民共盡其力以救祖國旣同爲國民當同盡義務故發起以來各界踴躍外埠歡迎誠以人人知愛其國人人知救其國也今試檢中國銀行收欵淸單以商界諭則南人居多而北五省東三省則爲數甚少豈南人知愛其國而北人獨不知愛其國乎抑尙有南北之見存耶不然盍急起直追以圖雪前日之恥而共救國家之危亡乎忝屬同鄕故敢直陳尙乞鑒納 
蘭谿游埠鎭協通典經理葛秉衡芷香來函略云近閱各報知各界懷愛國之忱提倡儲金鄙人心雖羨慕乃力有未逮茲特邀集同事諸君各捐俸金一月集成洋銀五十元巳蒙各及全體贊成該洋俟蘭谿分銀行儲金機關成立隨即照認定之數投繳不悞望先登報聲明數雖微末惟　　界諸君仿而行之亦可收集腋成裘之效也 
振華堂洋布公所來函略云敝同業第八次救國儲金計洋一千一百二十三元又銀十兩祈登入貴報爲盻 
來函 
[郭承惠來函]  
逕啓者昨見報載路透電新聞一則福建當道嚴禁散布排日之文件鎗斃官學校學生二人另有學生一人被逮云云又讀十二日某報載福建許巡按使密飭警隊拘拿監獄學校學生黃　亦以爲散布排日傳單事且追究印刷人啓明公司李某等二人一併拿獲由地方審判廳判决各處以監禁五月之罪讀之令人痛哭所謂吾國之賢有司竟催殘民氣一至於斯乎在此次日本提出無理要求苛例有二十一條之多損害於吾國主權者甚鉅凡屬國民應同伸義憤共謀抵制而况閩省所受激刺尤甚於他省豈容俯首低顏某爲虎作張歟故排斥日貨乃出於愛國志士之熱忱吻合全國人民之心理即農工婦孺亦莫不以此舉爲當然是可見此舉爲全國人心激發而出　閩省官學校學生及黃君等所能主謀也上月内本埠散布傳單數見不鮮中西官長伹出示勸阻未聞有監禁數月之嚴例即有被拘者不過勸諭消毁至多科以些微之罰欵而巳並未有追究印刷人之事西官對於華人且治以文明之法而本國官對於本國人民竟酷虐如是何其忍心焉耶凡立國於世無不以民氣爲本民氣盛而後能强國若民氣消沉不啻人之呼吸已斷何望生存况中國民氣正在萌芽時代扶助之猶恐不　今更摧殘不遺餘力誠不知其用意何在此次交涉事起國民伹知其無理要求之嚴酷不知其内容之究竟所以奔走號呼協謀抵制者要皆爲愛國熱忱之表示斷非一二人所能壓制所能　除之也如抵制而趨於極端有妨碍外交進步者是則全在賢有可明白開示剴切曉諭何至用鎗斃監禁等之酷刑吾恐閩省此舉愛國者將因此而　口結舌以待人之　割也事關大局伏乞貴報登入來函一門質之許長官何以語我來郭承惠謹上 
[陳世澄來函]  
鄙人於上月十一日由杭回滬帶有舗陳提篋僱人力車至北道經南市裏關橋相近忽有流氓五六人一擁而來勢欲强　予物鄙人即大聲叱阻故未失竊噫光天化日之下焉容若　横行鄙人從此以後輙往該處視其舉止三五成羣散步街頭者觸目皆是甚且有對搶對刧者探詢該處人士據云若輩黨羽甚衆不下六七十人咸匿居於老白渡一帶小客寓内非吾輩可能干涉蓋異其兇惡故耳且請萬一逢有力之人曳若輩至局當道亦不重懲若輩之神通廣大不言可知然行人之受累豈可量哉嗣後地方長官若不嚴行究辦遣患奚堪設想素仰貴報維持風化有益地方故懇登入來函欄内以供衆覽庶行旅知所愼之 
[蘇州沈且盦來函]  
四月二十五日獲讀大報蘇州通信刋布警察奉令查貓一則具徵消息靈通欽佩莫名嗣閱二十八日第三張來函欄内忽有胡翼廷函稱楊姓所失之貓因向沈姓索取不還以致爭吵當時崗警乃自往干涉並未以機關名義函致警廳等語以爲辯護惟此事爭吵在二十二日早間警署干涉乃在二十三日午刻且係巡長而非崗警該函謂爲崗警干涉殊屬不經况當時並無所謂胡翼廷其人在場預聞綜閱全函無非欲爲該監獄主任楊碧岑竭力洗刷然事貴核實胡翼廷胡得以一指掩盡天下之目案關事實應請登入來函門内藉正聽聞蘇州沈且盦啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[秦良玉事略] [  禪]  
　東園致書覺迷謂某君秦良玉一則止論其節猶未論其才誠　然仁壽陳蓮叔先生湘韶著　碧錄卷首即列泰良玉傳叙述　頗詳茲爲節其大略於左質之東園覺迷以爲何如 
良玉字貞素忠州西關外鳴玉溪人父葵州歲貢良玉其長女也　負異禀聰頴不類常兒葵鍾愛備至爲課章句過目成誦未數　通經史曉大義當明萬歷時土寇蜂起地方繹騷葵以兵法部　子弟語良玉曰汝一弱女子盍習兵免爲人魚肉久之韜略皆嫻熟葵告諸子曰惜哉笄而冠汝兄弟弗及也良玉對曰使兒得掌兵柄出入萬軍中洗夫人何足道哉葵晚號玉溪遺老每指良玉兄弟曰諸子皆能執干戈不忠於明非吾子孫應曰唯唯石硅　撫司馬千乘者漢伏波將軍後自扶風徙楚守石砫世襲土官　良玉文武才以禮聘焉旣歸馬間語千乘曰今天下多故石砫界黔楚蜀交不可不練兵爲保境計且男兒當立功萬里繼先高祖新息侯家聲何區區固吾圉爲千乘唯諾與良玉同治兵每號令必商之其兵胥用白桿部下皆畏敬良玉至不敢仰視而良玉初無躁容故士樂爲之用已而楊　龍以播州叛朝命督師李化龍進剿一日官軍宴飲良玉時同征料賊必乘間與千乘備嚴令下解甲韜戈者斬是夜賊五道並出諸營驚潰惟石硅兵奮擊一夜破金筑等七砦黎明抵桑木關號天險官軍不能上石硅兵鈎連上山出關復破之功第一化龍恥官軍無功匿不報然白桿兵自是名天下尋内監邱乘雲開礦至石砫苛虐百端千乘忤其意逮　雲安獄瘐死千乘英武有才略其死也士民痛哭失聲良玉哀慟之餘陽示鎭靜以安撫士卒時子祥齡幼朝命良玉領司職遂謝裙晉冠帶侍女皆男裝四十年秋八月良玉奉命率師援　與子祥齡守榆關力戰罔懈晉封二品夫人是秋帝崩光宗立一月面殂皇長子由校立號天啓九月永寗士官奢崇明叛團成都忠州通判胡平表如石柱乞師値良玉自援遼反抵家纔一日未則行平表慷慨號泣勺水不入口五日良玉大感動適崇明使　定邦賚金求助良玉怒曰賊奴敢以逆言汚吾耳耶斬定邦祭　以金犒軍遣兄子翼明等領兵四千餘人扼賊歸路并　賊船阻其東下良玉與祥齡帥兵鼓行而西隨解城圍擒賊將樊虎斬樊龍重慶復以次復瀘州忠州捷聞晉良玉一品夫人授都督充　兵官崇禎二年京師震動良玉入援莊烈帝召見平　賜　玉詩四章有世問不少奇男子誰肯沙場萬里行之句七年回蜀是役也動王各師或潰亡或刧掠靡所不爲惟良玉軍秋毫無犯尋流賊圍太平急良玉往救會子祥齡自北回軍前後夾繫賊大敗十三年五月獻忠將維汝才犯夔州良玉剿焉賊聞良玉至反走其先鉻譚穩出賊後邀繫馬家巷敗之又邀之留馬堊斬其魁東山　獻賊窮蹙謀復入蜀閣部楊嗣昌正駐軍彝陵嗣昌楚人不欲一騎　楚謀以蜀困賊又恐蜀之門户堅反而决鬥凡蜀兵之强者輒他調良玉憂之言於巡撫邵捷春請守要隘遏賊來路捷春不省檄止移其兵與張令駐渝爲犄角値知綿州陸遜之罷歸捷春使按行諸營良玉冠帶出見侍女男裝遜之誤牽其袖當拔佩刀斷之陸色變周視軍壘　曰不圖今日見細柳營娘子軍名不虚傳也爲陸置配談兵曰邵公不知兵吾以一女子受國恩應死所慽與邵同死耳（未完） 
游戲文章 
[戲擬財神奶奶致財神書] [  靜江天放]  
公明吾愛雲龍風馬法駕北征再荏駒光匆匆旬日矣頃閱滬濱各報紙所登溥利公司新華銀行儲蓄票頭彩誌喜廣告據稱頭奬十萬元悉入江蘇上海女界之手聞信之餘不勝驚詫夫乾象乎天坤法乎地乾坤定位男女以生易不云乎天一地二天三地四天五地六古訓昭昭已成不刋之論此次爲新華儲蓄票開籖之第一期實中華民國數千年來破天荒之盛舉以公理論以次第論頭奬十萬都無屬諸女界之理縱曰民國倒運陰盛陽衰然吾愛旣以財帛司命之神復　開籖主席之任允宜嚴加監視一秉至公爕理陰陽妥爲分配俾十萬奬金半屬諸男半屬諸女庶幾於一陰一陽之道稍稍適合奈何獨厚於三數紅袖翠　之女子而薄於一般大好頭　之男兒恣意愛憎任情顚倒致女元龍錦標紛攖驚倒一軍助楊家姨花粉鉅資號稱十萬豈緣一片憐香惜玉之心頓生重女輕男之念以謂如花似玉之女流非享有鉅金不足以供其吃大餐逛戲園坐摩托車戴鑽石戒及其他種種揮霍以大出風頭於上海也耶偏袒之私妾爲吾愛不取也抑又聞之上行下效夫娼婦隨吾愛旣重女而輕男妾自不能不扶男而抑女滬上人文會萃之區蹩脚小滑頭不知凡幾美顏水數元一打雙妹嚜幾角一瓶苟令薰香何郎傅粉在在需錢狼狽情形殊屬可憫妾擬朿裝赴申寄居本廟或凌晨艷粧或黃昏時候倚門四眺聊作靑帳之窺遇有翩翩年少面如冠玉者悉潛登簿册默示發財之方即以第二次開籖之十萬奬金權當洗兒之賜周婆制禮固不問周公之曾否贊同也風聞法駕行將旅滬傳食於得頭奬諸女士之家飽嘗温柔鄕滋味（某君曾制定酧謝財神禮節單内有接吻侑酒各　）誠恐一親香　流連忘返上干天帝之誅用肅桃箋奉達左右深望早日命駕遄返天門不勝翹企之至耑此敬請旅安妾某上 
詩選 
[題汪詩圃藕絲詞集二首] [  汪牲甫]  
銀燈挑盡琢新詞合付　欄玉笛吹不用紅紅誇記曲雙鬟鬟下拜已多時 
虎僕柔毫染麝烟蠶眠小字疊驚箋薄他柳賦蘇豪仿格韻終輸白石仙　 
[時事感懷] [  東埜]  
不談因果不參禪别有心情海外專飲酒豈能澆塊壘嘗羹忽地變腥羶玉壼片片敲來碎鐵硯錚錚磨未穿悄立中庭拂長劍落紅如雨恨綿綿 
旌旗獵獵越王臺蜓雨　風鬱不開上國軺車何日去中流繫楫幾人來懸知古井波難起怎奈高陽子不才倚醉看天來獨嘯夢魂飛不到蓬萊 
元龍浩氣獨登樓電影燈花起暮愁剩有痴人來說夢更無敗子肯回頭江流不盡濤聲咽山色何當　氣收極目遼陽三萬里可憐從古帝王州 
東海廻波深復深一回悵望一呻吟媧皇有意將天補夏禹無方挽陸沈聽盡驚雷聲　　滴殘寒雨淚涔涔國魂巳去人心死寄語巫陽到處尋 
自由談之自由談 
種善因必得善果種惡因必得惡果欲得善果者必種善因也吾以此語寄某國並徵之將來[  印培]  
國事阽危日甚一日談判談判無一不欲制我于死 
諸君乎覆巢之下安有完卵今吾人去死僅一問耳 
救國儲金乃唯一之良藥發起以來投貲者雖甚踴躍然以商界與苦力居多迫於生計其數難鉅顧坐擁巨貲之富忩反一毛不拔哀莫大於心死豈今一般富翁心巳死耶[  苕痴]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十五章 
四鎊之中雖含先令八十然而地毯去其半又欲爲羣雛補衣履則其存者能有幾何特是威廉長矣設令出而謀食每星期得欵雖微於家終亦不無小補即威廉心中亦嘗存奢望欲以一已之力助阿母困難此事嫣紅雖嘗思及然未嘗爲人語以爲以孺子而出覔食坐使曠廢學業實無以對之故此一念亦即打消惟是飢來驅食黃金崇人嫣紅乃不能再事俄延遂以其意告之威廉威廉乃大頳嫣紅亟抱之身畔以已之唇貼其緋紅之頰低聲曰吾愛此事亦不爲辱蓋天下之以力自食者亦多矣吾人但舉止正出語有章即爲人提包挈篋謀什一之利亦不足失吾人舊家風度威廉汝長矣願汝有以助阿母也威廉乃赧然曰母苟有事者吾當往耳然事不能自來覔嫣紅是夕嫣紅遂赴配新司處訪密斯特理痕至則安娜方哭蓋安娜讀書時配新司以事赴廚下於此一隙安娜乃爲運動其第一事即免其冠然後探懷出小鏡一庋之書上乃以小手撚其如雲之髮使之蜷曲成螺紋時復展其雙渦而笑似誇已美然以此問之鏡鏡當亦自承蓋其生平實未嘗照見一乃恐自不知先收其鏡抑先解其髮爲當則赧極失聲而哭配新司曰孺子汝乃廢讀作此種無謂事吾試問汝此鏡乃來自何所者安娜哭曰母覔而得耳 
哀情小說 
[刦後花（五）] [  十四齡女子陳翠娜]  
嗚兒詫曰僅一兄而又遠贅則君家宗祀奈何豈素雪嘆曰惟吾家貧無以爲食乃始贅耳鵑兒喟然曰嗟乎黃金之崇人乃能離問人家骨肉魔力亦云偉矣然汝旣有舅盍不寄一函去告以近狀旣而曰此亦殊難蓋此間咸彼家心腹孰能爲君作書寄郵而予又爲鴇母近侍不可須臾離也則奈何於是俯首沈思者久之兩人各不語惟聞壁上秒　的的競其繁　旣而忽鳴一下鵑兒始覺乃曰姑娘好自珍攝吾必爲姑娘額佳策也素雪突坐凝思不覺巳　薄暮鵑兒復入謂舟巳至岸母特倩予速始娘上岸素雪乃强起　衣隨衆人上車晚風撲面頭痛益劇尙幸不久巳至門外環以紅粉之　花枝掩映時復探牆而出重廊複閣咸埀錦幕富麗無倫在理凡人入此當樂以爲此生何幸乃得居此温柔之鄕然素雪則滿腔　苦視此高堂大厦直不啻地獄耳顧事已至此亦不得不隨衆人而入鴇母以其病未愈也因命至房内少息鵑兒應之遂偕素雪入房素雪以　極乃就榻而臥轉輾反側有如芒刺在背所藉以自解者則惟望鵑兒决策冀得遁耳日復一日而策終不得以鵑詢兒亦但含糊應答素雪乃大悲疑鵑兒賺已 
痴情小說 
[美女花] [  小山梅郞合譯] 　 
　　第八章（續） 
侯爵急曰先生汝旣有策汝試言之可行則行否則正余不汝罪也都而奈勒曰果爾余姑爲汝言之採擇由汝可也然余與汝約爾母任性妄加詈駡始可侯爵曰然趣言之都而奈勒乃從容曰余計無他仍爲嫁汝女於倍而那之一法耳侯爵不禁嗔目怒叱曰無知奴何敢乃爾是豈非侮弄余耶向者余巳恕爾之未知今旣生之詳而猶作是言汝究何心耶都而奈勒仍安然自若從容答曰余固知汝未能出於詈駡之外也嗟乎上帝余偌大年華猶作他人詈駡之品能不浩嘆哉侯爵曰各由自取於人何尤都而奈勒不顧若未之聞者仍續其言曰侯爵汝知其一不知其二驟聞此廣大之標題而未詳悉其内容自必與汝天賦可敬可欽之性情相激戰苟余爲汝者亦必作此態也雖然苟汝肯息心靜氣善用汝之腦力三復余言則汝亦將知合理之自尊不屈潔身處世者亦有時而有從權之必要不得不暫屈也大丈夫能伸能屈故被汚之婦苟忍辱偷生矢志復仇一旦而能竟其志願者初未嘗失節婦之榮名徒死而無補於事寗不若忍辱而得雪取復仇之爲愈乎侯爵大呼曰止止之一字蓋欲都而奈勒母再曉舌而示以不願卒聽之意也然而此一字之呼喝終未能收阻止都而奈勒之効果都而奈勒仍正色續言曰侯爵因汝百萬資財得失之利害因汝處境之危迫使余不期然而然憤發無上之感情因余平昔尊重汝族之心因余路人皆知之忠誠俠義之性情皆使余有應負而不可卒辭之責任余旣欲保守余爲人之價値余自當與於此事今也余意决矣余必與於此事余雖旋轉於汝怒氣謔笑之中余不之惜也况也侯爵設汝不幸而或缺失一足墮落於格郎河内適有人在側而其力能援救汝者乃袖手旁觀不一援手則對於至公之上帝稍具人道之世人能自以爲無罪乎今汝墮落之穽深且百倍於格郎河余苟不以種種方法而一試余救汝之策者余自信余殊未能盡余之天職也 
文字因緣 
[題天虚我生淚珠緣調寄醉太平] [  陳琴仙女子]  
詩如此詩詞如此詞雪琴無此淸奇說紅樓夢痴鴛鴦酒巵蟾蜍硯池開篇手浣薔薇正香紅露垂 
[又調寄行香子應東園之徵] [  絳珠] 　 
是有緣人是有情人最難言絮果萍因釵盟鈿誓玉軟香温甚雨鴛鴦雙蛺　夢申魂春月春痕秋月秋痕淚珠兒照淡羅巾高唐暮雨巫峽朝雲算姊妹花文章樹總愁根 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[補錄五月一日中國銀行收受儲欵淸單（續）]  
　　第一百七十六册一號至四十七號 
程子卿五元　程富生五元　陸海榮五元　方福林五元　顧三寳五元　李榮卿五元　徐新發十元　張炳生四元　徐玉亭二元　沈志義一元　蔣友鳳一元　倪汝端一元　孫榮芝二元　胡仲年二元　莊生泉二元　梁信鋈二元　馬崇文一元　馬素捐一元　姚宏文一元　姚宏模一元　肅珍一元　朱興康一元　郁鐸一元　榮　隆一元　朱廷生朱廷銓一元　錢錦雯一元　錢綉雯一元　王大文兪允丁寳訓詹家賢葉瑞棫高贊華一元陳大鴻二元　陳瑞亨一元　朱忠和一元　李鑑卿二元　彭杜慶一元　區雅威虞惠田一元　周安寳吳寳隆一元　黃耀墀黃恭灼一元　絲頭棧司一元　彭福高一元　周春泉石根生一元　朱松濤金木鏡一元　楊蓮生松小春一元　願阿二江阿二一元　　隆順南貨號五元　興昌隆洋廣貨店大德生藥舗合五元　虞財新一元　萬順醬　各夥五元　莊洋祥泰五元　牟福貴顧志祥一元 
　　第一百七十七册四號至七十七號 
陸仁灼二十元　陸永康一元　胡睦卿一元　徐乾麟一元　徐茂盛一元　戚海山一元　王長松二元　　　卿十元　施福佑五元　李榮記成衣局五元　徐炳記五十元　萬恒豐七元　萬茂森七元　樂志良二元　樂祖林二元　郭文昌二元　施錦榮十元　顧利有五元　姚金福四元　劉友發四元　金九林四元　王世增四元　曹福昌四元　楊仁生三元　陳明才四元　曹炳泉十元　陸海林五元　李祥卿五元　周洪根五元　許福慶五元　梁大寳五元　王德奎四元　任坤陽四元　徐阿東五元　華春林五元　任水陽五元　鮑茂壐五元　陳文林十元　陳學才十元　潘瑞福五元　孫金禮五元　羅松林一元　嚴懋椿十元　蔡辰白八元　張仲英六元　徐維榮十五元　范子美十五元　胡貽糓二十元　徐健人六元　張訓靈三元　黃子衡二元　陳啓良二元　張錫三五元　黃福培五元　黃嘉芳十元　張載榮一元　凌逸人一元　陳達齋三元　陳君來十元　王提　太一元　龔馥葆一元　魏炳坤二元　李文耀一元　邵松南一元　張永生二元　楊昇泰號二十元　楊景煒三元　杜鼎銘二元　熊松盛一元　楊秉元一元　符長生一元　陽潤生一元　楊水福一元　陳其昌一元 
[第一百七十八册一號至六十五號]  
沈鴻波一元　莫金生一元　夏學山一元　郎琴舟十元　張子祥一元　張憶糓一元　莫雨泉三元　唐永熙二元　泰號十元　廚司章卯生一元　吳劍靑二元　棧司邵雲生一元　張竹溪二元　應筱梅十元　張純甫十元　虞倬三元　姚石年三元　王濤齡五元　蘇眉君十元　張吟梅五元　黃最明二元　王雪崖一元　宋逸塵一元　方九如趙代桂一元　張海生顧根榮一元　張瑞卿一元　殷金生兪英豪一元　包順福一元　楊根發一元　曹炳福一元　吳家駿一元　史瑞偉元　李福順一元　王錦綬一元　王德祥五元　陳由庚十元　葉星甫二元　盛雲山二元　沈伯鴻十元　何秋士十元　孟麗君侍人老大十元　余葆三一百元　陳星記一百元　費水如五元　大餘德三十元　徐承勳五十元　徐廉三五元　翁　　五元　葉麗峰五元　毛祝三三十元　趙雙金十元　陳姜林五元　周雲德一元　何長壽一元　余甬告二十元　張炳生十元　潘世義五元　楊希椿三元　周式美一元　胡劉氏十元　蘇榮階五元　 
[第一百七十九册一號至二十號]  
楊增富十元　沈德福三十元　張掌福十元　韓邦達十五元　杭光福十元　魏志餘十元　王銀桃十元　程金和十元　周士翰五元　張品生十元　邊仲賢五元　許鳳生五元　顧愼義五元　王仲衡五元　馮仁美五元　鄒德淸五元　黃金榮三十元　石藴瑜四十元　曹振聲四十元　朱泰增四十元 
[第一百八十册一號至六十三號]  
毛振助二元　莊忠儀一元　錢佩紳十元　莊忠壽五元　吳長庚五元　朱鈺卿一元　黃永慶一元　陳林生一元　王鑒淸六元　徐捷之六元　許少卿七元　張煥明八元　蘇鴻紳十元　錢根林十元　張稼軒十元　汪鯉門十元　吳鴻壽十元　吳頌卿十元　陶文煜一元　金綬章三元　金耘南六元　徐賡裕二元　吳必成一元　陳賢惠五元　周雲富二元　華鶴鳴一元　許子麟五元　崔寳廷二元　葛福根一元　何增星四元　翁瑞甫二元　向桂初一元　曹世峰五元　錢伯英二元　謝松生五元　夏士福一元　謝阿寳一元　石孫爾一元　王松泉一元　王阿森一元　彭榮舍一元　胡阿生一元　顧昌之一元　胡景和一元　吳阿仁胡淑昆一元　金泉生一元　陶友福一元　方渭生一元　顧慶一一元　丁樂元一元　杜根生一元　沈海生十元　許忠餘一元　鄭兆　一元　紅木拆料同業元昶號十元　又增餘號三十元　又和泰號三十元　又義記號三十元　又榮泰號二十元　楊文瀾一元　山西匯業公所一百元　郁文達朱濟初一元　馬化龍二元 
[第一百八十二册一二兩號]  
梅雲卿三元　莊忠浩一元 
五月一日共收儲金銀元二千七百四十三元銀一百五十兩連前共計已收儲金銀元二十二萬八千二百零七元銀一千九百二十八兩五錢中國銀行謹啓 
[補錄禮和洋行同人花名]  
虞薌山二百元　羅少岳一元　鄭達朝一元　林雲乾二元　黃娛庭一元　沈季修一元　居葆生二元　黃伯階一元　羅松洲一元　徐順餘二元　黎偉卿一元　朱勤補一元　何獻池二元　虞酉生一元　朱敦伯一元　鄭志英一元　顧錫康二元　張樹棠二元　吳錫基二元　沈朗州十元　孔金聲五十元　朱鳳翔二元　周元勛二元　沈義蓀二元　王才茂十元　孫梅堂五十元　黃恭儉二元　胡甸琛二元　許秉成二元　徐子祥十元　蔣雨辰三十元　王光楣二元　秦叔怡二元　張樹成二元　郁嘉賓十元　劉伯靑二十元　虞金康二元　梁少任二元　方元甫二元　嚴福海十元　楊彥賓二十元　兪福棠一百元　徐堯臣二十元　吳善慶五十元　陳才雲十五元　沈成舜五十元　葛潤秋十五元　趙竹林五十元　吳采臣十元　貝繩伯五十元　虞寅生十元　朱　塘十元　虞煒昌五元　洪甫澄十元　黃鳴岐五元　韓楚定十元　錢香如五元　董顯臣五元　黃伯樂五元　馬仲良五元　梁雨生五元　殷叔平五元　費秋屏五元　羅鳳階五元　茅長生五元　胡殿臣五元　許仲義五元　黃美東五元　尤文炳五元　徐鶴發五元　陶厚堂四元　羅善初三元　虞采田一元　陳漢成二元　金松舟一元　黃以法二元　傅禹昌一元　黃澤生二元　虞阿榮一元　鄭宗超二元　孫阿祥一元　王祖薪一元　錢福生一元　顧益生一元　程福蓀一元　吳仲賢一元　吳雨亭一元　王平民一元　周正鎧一元　虞阿標一元　殷似三一元　虞雙桂一元　鄭龍生一元　陳上侃一元　陳伯生一元　共計洋九百八十三元 
[又銀樓新同行同人花名]  
虞永和八十元　於震泰四十元　福和四十元　義和五十元　周萬興四十元　寳康三十元　周萬成五十元　樂祥雲四十元　寳豐同人三十三元　源康五十元　丁寳興四十元　林景綏五元　慶華五十元　葛忠榮一元　何惠卿二元　陸啓權一元　袁瑞淸一元　鄭漢宜二元　陳慶華一元　李　塘五元　沈永泉一元　王仁亭一元　費厚甫一元　施鶴芳二元　陸啓浦一元　傅文全一元　顧雨亭二元　顧菊臣二元　邵錦章十元　章衍堂一元　王錫麟一元　朱友生倪金元一元　陳阿炳一元　顧松茂一元　史紀梅一元　董和甫一元　趙玉堂一元　朱友恒一元　浦雲章一元　鄭祖先一元　錢連生一元　周延生一元　沈富珀一元　應惠香一元　周慶來一元　楊福壽一元　姚永甫一元　童雲正一元　於震和五十元　周才寳一元　莊炳和一元　吳慶堂一元　勵嘉祥一元　王森盈五元　徐如珍一元　應鳳儀一元　寳豐五十元　程雨亭一元　費培生周金標一元　鄭鳳池二元　陳馮芳一元　李錫張一元　單聖堂一元　王燕甫一元　慶元五十元　何蘭芳一元　倪啓科一元　李安生一元　何鴻生李春林一元　林錦山三元　湯從賢一元　王炳生一元　祥和五十元　吳炳生一元　王冠臣一元　毛國香一元　於子文五元　林仁培一元　楊美卿一元　張德興一元　葛生五十元　何運來一元　邱馥淸一元　金漲生一元　羅敦五三元　黃籖軒一元　魯長生一元　陳瑞芝一元　德和四元 
[國貨調查]  
　　此欄來稿擁積容俟陸續登出 
線襪上海城内縣西盛家弄和祥里錦華襪廠仿造線紗洋襪色澤精潔經久耐用茲將各牌價目列下三星獵狗線襪每打二元二角雙星獵狗線襪每打二元單星獵狗線襪每打一元七角壽星獵狗洋襪每打一元五角雙球鷹牌線襪每打一元四角單球鷹牌線襪每打一元二角三紗鷹牌粗襪每打一元一角雙紗鷹牌粗襪每打一元花雲童襪正號每打一元二角副號一元 
浙江平湖縣啓新襪廠所織各種線襪均用寳塔商標花素男襪每打一元五角女襪每打一元一角本埠經售處四馬路少年社陳鴛春 
白粉筆河南榮陽站北史村鎭新文工廠所出桃牌商標粉筆每盒一百支計洋一角五分發行所開封省城内北書店街 
鐵床本埠英界浙江路源發銅鐵號仿造鐵床甚爲佳妙價目每只自十三元至十六元不等 
墨水本埠望平街振興文具社製造之紅藍兩種墨水甚佳每打兩角 
愛國緞杭州下塘巷華盛公司出品亞字商標種類花色極多定價亦廉本埠發售處北京路慶順里晉泰綢莊 
操帽本埠大東門内冠華製帽公司所製軍學兩界操帽式樣頗佳取醒獅商標英大馬路望平街設有冠華製帽分公司 
雪花粉懷仁醫院繆頌懋所製寳塔商標每瓶三角五分每打三元五角批發處英大馬路中華國貨公司 
皮鞋油廣東李渭源發明用鳳凰商標價目每瓶二角二分每打二元二角本埠批發處英大馬路中華國貨公司 
布疋腿帶營口福利公司所織閃花被面門帘布條子布較洋貨堅牢價尤較廉東華工廠之愛國布銷路亦廣本街所織腿帶工廠不下一百餘家日出六千餘打自一寸起至三寸五分各色均全前三年盛銷外貨自本製者出現以來挽回利益不少誠吾工界一線之光明也 
 
 
 

Page 18

 
 
   
 
