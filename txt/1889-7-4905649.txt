# 1889 - 7 - 4905649

 

Page 1

 
 
[順天江南浙江江西廣東福建墨出售] [  申報館主人]  
　　每當大比之年闈墨一出海內皆以先覩爲快盖以風氣所在有志者皆　　　獨屬也特是原本旣不易得　坊問　刻又昏魯魚亥豕說　良多本舘特用新鑄鉛字印成逐加圖點印釘工雅簪校精洋冠以監臨以下諸員莊名爵里　題名全錄較之麻沙本實有天壤之殊焉每本售　　七分正本埠　申報舘帳房及申昌書畫室發售各外埠副槪歸申昌經理此佈 
[本館告白]  
　　啓者古今圖書集成第一次出書四百零八本第二次出書六百本裝訂旣竣卽經本舘詳加檢點本數無訛然後盛以木箱粘以封條及與設諸君付足第三次銀來舘取書本舘又必主其當面點過誠可謂愼之又愼詳益加詳矣不料邇來屢有人藉口於書本短缺函索補添不知此書係用活字印成並無零餘且難續印倘必斷斷索補勢必將所存整部者拆散不全不特本舘受虧卽與設諸君亦未免近於不諒爲此再行布啓伏乞於取書時細加查檢免致事後嘖有煩言大雅諸君尚其俯鑒 
[招集經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢儘但所取或非足本若助人傳廣雅編漢列其中通儒徵　其冗雜後學又苦於　尋此編依輕編次全倣通志堂而去取一以漢學爲宗凡　涉床爾　說者旣從割愛廣搜秘籍力關幽光采書百七十餘種積卷千四百有奇甄綜加精條流一員實　儀徵之盛棄蔚林之鉅觀本齋志在　世匪以圖利其舊足貨其價甚廉預定者僅取工本先繳洋八元取書時續繳十八元裝盛木箱一只因寫印精工校　貝　務使毫髮無憾一時未敢草畢成書用告售股諸公宜早賜敎出晝後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口　　街本局京都　璃廠本局廣東省城本局皆可購取此佈 
[聞高麗有閉礦事特抒已意論之]  
　　嗚呼高麗之貧極矣高麗之弱甚矣由圖門鴨綠二江以迄南海巨濟區區一千三百餘里其地類多磽瘠無著名物產足以運赴他邦而又俗敝民凋安於偷情白工雜技三教九流胥不能以奇材異能各自表見其兵則皆寬衣博帶戈矛一仍其舊且皆鏽壞不堪贅旒孤懸夫亦國幾不國矣而又一偪於日本再偪於俄羅斯以彈丸黑子之區而欲與鷹驎鶚瞬狼吞蠶食之諸大邦周旋壇坫卽不覆亡於一旦安能長保夫宗祊幸也中朝猶卵而翼之不使其日受欺陵無端見偪而又遺大臣以輔其政教使之開口岸通商賈質遷月無漸與商務弊之可革者革之利之可興者興之購戰艦製鎗砲易其兵製效法泰西其有貨之棄於地者則延礦帥爲之相度悉心開挖以擴利源誠以高麗與運春吉林奉天等處毗運實爲東三省之屏蔽具利亦世守藩服爲我朝不侵不叛之臣是以待之甚優事事爲之　畫也乃觀本報所登閉礦一事而大爲詫異巳報言十月中政府令各道監司禁止採掘金礦致十一月中所輸出之金砂由日本商人購去者祗四千除元近日慶尚道金礦十餘處悉　封錮數萬礦夫不得餬口相率潛伏深山中日夜刦掠勢頗鴟張駐紮是處之親軍南管聞信之餘發兵追捕而大邱監司亦卽將實在情形申詳政府云云噫高王之不智何竟若此其甚哉攷礦務爲天地自然之利泰西諸國得以蒸蒸日上國富兵强者雖由商賈之轉運獨靈器械之便利無匹而推其原始終不外乎開礦之獨握利權礦　煤爲大宗輪船非煤不行機器非煤不轉製造一切非煤無以熾洪爐是以煤礦多而國勢之振興可操左券金銀銅錫諸礦皆具後焉者也顧泰西各國開礦迄今已千百載礦中煤石日漸稀疎再閱千百年恐煤石將形置乏高麗羣山則另煤礦必多從前囿於見聞從無以開採之說進者今則各國通道識見日開雖尚未集議開煤而金礦旣開且已多至十餘處則獲利之厚蓋巳不言可知謀國是者正當日漸擴充由金而銀而銅而鐵而煤延聘外國礦師測度旣眞卽可鳩工舉辦泰西方恐漸開漸少而高麗之礦適能　起振興是不特可供本國之需且能運至外邦互相交易富强之業不在此一舉乎而乃將礦封閉不屑效古人之披沙揀金噫嘻是誠何心誠有索解人而不得者矣或曰開礦一事費用浩繁　礦質之成色高低雖名礦師亦難預决或者執政者以折閱之故暫且停工歟曰是不然試觀本報云停工之後尚有金沙匹千元售與日本則工作之際其所出金沙之繁盛當可縣　而知安所得折閱之虞而貿焉中止耶或曰高麗素稱貧乏或者以經費不繼無可奈何而勉强停止耶曰是亦不然高麗此時凡事效法泰西豈不知泰西有簽銀之例果使經費不足則何不貸之民間或竟向中國商量開泰西稱貸而何致以天地自然之利棄之如遺耶然則如之何而封閉日以意度之盖有故也民間每惑於風水之說謂開礦則洩地脈故中國昔年鶴峯礦局曾因鄕人阻撓釀成命案甚至各省設立電線亦且詬置叢興高人素性顓愚大約辦惑靑烏家言深處地脉之洩以故甘棄美利不願再開乎是則其愚誠不可及矣抑更有說焉日人垂涎高麗已非一日昔年約添進一大煽禍端幸中朝速爲調停始免於難俄羅斯興　春連界再越雷池　步卽爲高麗之咸鏡道邊陲豈不思拓上恢彊據爲已有意者俄人或日人視滅　麗無異探囊取物恐高人先將諸礦開挖則他日得之如獲石出是以暗中唆弄高人勸其不事開採歟雖然高麗之貧極　高麗之弱甚矣茍得擴開礦之利以　致富强則雖蕞爾一隅安見不能奮發有爲得以爭雄於海外今乃坐失美利束手無能而千萬礦夫勢等負嵎揭竿作亂是外患方難敉定而內憂已在蕭牆雖有中朝保護維持其奈此耽耽　之實偪處此乎高麗不誠殆哉岌岌耶然本館猶望此事之傳之非眞也問何以故曰此事譯自日本報中日本固欲得高麗　甘心也故疑其僞造　言浮游無據 
[諭旨恭錄]  
　　○十一月二十日奉旨正白旗滿洲副都統着愛隆署理欽此同日奉旨廂白旗護軍統領承綬着與正藍旂護軍統領吉恒對調署理欽此 
[北通地震]  
　　○十一月十六日夜三點一刻時居民方登選夢之牀栩栩然化漆園蝴蝶忽窗檽戶牖格格作聲少頃聲愈大驀然一震幾疑石破天驚大吠鷄鳴聲聞四野人皆張皇失措有披衣而避者有狂呌失聲有連震二次始得安寍 
[擴充鐵路]  
　　○近日通州官塲接到總署來文略云據天津鐵路公司具禀李傳相𣝅由天津擴充鐵路直達通 
 
 

Page 2

 
 
州並請轉咨總署及醇邸代奏業經　皇太后允准　飭總署行知沿途地方官一體遵辦至開工日期定於明春二月下旬約閱兩年始得大工告竣云 
[津城絞犯]  
　　○上月十四日津城絞决人犯兩名一係康老北倉人一係趙二大北溝人均是著名混混辯毆陽人惡跡昭著爲王法之所不容人心之所共忿如照新章鍋匪聚衆門毆全三人以上者斬立决今格外施恩擬以絞監候秋後處决十三日接到釘封文書爲時已晚未及行刑十四日晨咨會城守營帶領兵丁恊同差役由獄提犯經某捕廉飭弓丁禁座提犯出獄交給兵差帶向大堂邑尊騐明正身賞給酒飯然後行刑劊子手如法綑縛邑尊帶同八班差役城守將弁率領三營兵丁押犯逕出西門外市曹絞决該把沿途自道姓名住址及鬥毆情事猶以混混自鳴得意眞愍才畏法哉行刑後屍身棄置法塲各用土坯磊於屍身高六七尺下圓上銳如浮屠狀俟三日後方准掩理盖欲便若輩觸目醫心不敢犯法且慮死而復活或致脫逃也是日城廂內外觀者若堵墻其中混混正復不少前車之覆後車之鑒不知能化血氣之勇生悔悟之心否今夏曾經斬决混混王儍子一名與此鼎足而三矣 
[開吊誌盛]  
　　○駐紥小站總統盛字馬步全軍周海舲軍門積勞病故傳相臚陳戰績入告九重蒙　恩子謐立傳宣付史館並准於建功省分建立專祠身後之榮與乃弟壯武公後先　映上月十七八等日就小站普次設幕受弔十五六日各營將帥闔屬官僚咸以一束生芻潔誠往弔白馬素車絡繹於道軍門昆玉均係中興名將生榮死哀固宜弔者之多然人情冷煖世事變遷曾見有身爲大卽坐擁節旄及撒手西歸便覺落落寞寞求如羊曇之過西州門而痛哭者渺不可得所謂當時則榮歿則已焉彼此相形愈足見軍門同寅協恭恩澤逮下矣 
[捐貲修路]  
　　○江西萬載縣之東門外至上高縣之官路口約有三十里之遙此處道路自道光李年修治後迄今四十載磚石剝落泥滑難行行旅苦之近有易壽年者萬載人也先爲火夫後爲商賈苦積二三千金乃年漸老而一孑遽支因擇姪入繼酌撥財產俾之勤苦食力餘財悉供修路爲子孫造福計易日與工匠同操作一磚一石必躬必親價値僅半而工料逾倍人鑒其誠且勤也多有樂助其成者現午三十里中將次修竣矣又袁州府之北門外至士壠計有十里之遙自威豐初年修治後迄今三十餕載久末修理近有宋紹宗者萬載人也先本寒畯後爲商賈頗積巨貲因爲老親延壽幼子讀書計許修路數百丈復邀有力者成之現在十里中亦將次修竣矣從此履道垣垣豈非行旅之幸哉 
[電車被阻]  
　　○九江西關外租界中由西人設立巡兵身穿號衣手持木棍當街植立藉以彈壓匪徒然若輩多狐假虎威欺凌鄕懦受其凌辱莫可如何上月二十七日電報局用手車裝電線等料至省頃道出洋街被中西巡兵所攔阻電局司巡大爲不悅告以電線工程係奉諭設立爾何敢逞强蠻霸阻我要公由是兩不相能勢將用武電局委員盛別駕聞信卽禀知李觀察曹太守帶同差役出城彈壓中西各巡兵始得解散電綫車乃得遄行 
[牛渚犀光]  
　　○無湖訪事人來信云文廟重建大成殿現巳落成筮上月二十五日奉安　至聖孔子及先賢牌位官紳士子咸衣衿濟楚恪恭將事○福建副主考呂小蘇太史珮芬謂假回籍於十一月二十六日乘招商局江裕輪船至鎭江換船前往淸江由驛北上臨行官紳戚族之祖餞者車水馬龍備極繁盛○太平府王子範太守恐民情壅於上聞特就頭門設一大波准民間隨時拊擊鳴寃誠古之良二千石也○夏末秋初濵江各圩田霖澇爲患山田則又苦早乾上月中旬當塗縣屬大官圩等處農民有以災狀報者金明府以維正之供正當掃解豈容任情刁狡報災以兾蠲征遂斥不准理○民間置買房業田產例應隨時投契納稅如敢違匿律有專條嚴笠樵明府稽查近來投契納稅者實屬寥寥因卽酌量章程變通辦理凡稅契之尾應納庫平銀一兩者作爲大錢一千六百文本洋每元作錢一千二百文出示曉諭俾各踴躍輸將云○嚴笠樵明府以靑皮賭棍爲蕪湖第一大害因明查暗訪逐一密拿按其情節重輕分別笞責枷號邇日賭博巳根株盡絕靑皮亦不敢在街市作威矣○時當冬令宵小最易潜藏而各屬災民又皆紛至沓來就江口二街結就茅篷褸止其內嚴明府深恐若輩乘機滋事每夜會同保甲局及各武營督率兵差嚴密查察閭閻得以安謚居民咸高枕無憂云○有兩枝半桅英兵船泊寄江滸船上西兵數人登岸閒遊隨赴四國飯館酣飲旣酩酊始逐隊回船行經關後玉山已頹東側西歪逢人滋鬧致打壞賣水餃担正在互相口⾓間旁有某公子代抱不平意欲邀人捆縛事爲李稅務司知覺立卽出爲彈壓喝令散歸 
[泖峯雪景]  
　　○松城有楊某者家素小康其佃周某承種華亭縣某圖田數頃屢次欠租經楊禀控正案邇來周與某甲開設米蛋行於婁邑西門外月前楊協差前往催租周卽關閉店門喚其妻女帮同毆打將該差身畔印票鐵鰥搜索一空雙雙捆縛次晨始囚排解將人釋回柺與差奔赴華署騐得腰背受傷不意周亦以打店搶物赴婁縣禀控適華亭縣凌邑尊庭訊之際見婁縣差役持條傳提當經備文抄貼堂諭一并交來差帶往歸案訊理○本月初一日晚凍雲四布雨雪霏罪次晨但見扯絮搓綿一白無際至初三晚朔風凜凜硯結層冰三農以爲豐年之兆○華亭三覆題願留婁縣同其好惡詩題免○本月初四早八點鐘華婁兩邑尊排道出衙赴東校塲校閱武童馬箭午後凌邑尊在署校閱步箭張邑尊詣校士館校閱步箭兩縣武童各有三十二三人 
[試興水利]  
　　○揚州府屬儀徵甘泉兩邑多係高山鄕人不知汲水灌田禾稻全資雨水今歲夏秋晴久遂致顆粒無收揚州府陳太守有鑒於玆玆特出示諭興水利其大旨云案照府屬甘泉儀徵兩邑多半山田今年夏秋無雨無以灌漑致成旱災仰荷　皇仁截漕賑濟甘儀兩縣亦正籌捐賑撫惟是補救於已然不若圖爲於先事歷觀載籍引水灌田獲益者甚多如漢陳登爲廣陵太守以休暇巡城之西濬源爲塘灌浸田疇歲用豐稔民稱爲受敬坡今儀徵陳公塘是其故址此尤揚州之巳事允宜取鑒前規大興水利現擬令有田業戶酌給口粮令佃戶將舊有圍壩池塘疏濬深通狹者寬之淺者深之如田中本無池塘卽於田內開濬棄田有取灌田甚多明相國徐光啓有曰用淸水數盆散置各處俟夜色明朗時觀盆中照見何處星最大而明其下卽有甘泉蓋能通泉眼雖亢旱亦可不竟也除派委前往會同該縣寶力勸導督催外合亟示諭爲此示仰各業主及佃戶知悉可知本府一片婆心爲爾等興久遠之利務各通力合作愼勿爾界彼彊各分畛域如能築壩至百丈以上深五尺者開塘至十面之多本府當酌給花紅匾額以示旌獎倘敢陽奉陰違藐玩不遵卽由該縣諭令倍寫賬捐用以明示懲勸以資觀感云云茲已乘農隙之時委派幹員分投往勸從比樂利凝麻豐穠屢慶誠賢太守之德政也 
[楊城得雪]  
　　○上月晦日北風怒吼天氣驟寒入夜風止而寒威尤甚迨朔日早起大千世界已不知何時玉砌銀鋪積雪約有寸許仰視空際猶盤舞繽紛如掌下墜日中而止見者咸額手曰瑞雪也此爲滕六君今年稅駕之始特書之以誌慶云 
[儀河水淺]  
　　○儀征鹽河土性甚鬆積淤最厚加之浜臨大江潮漲則挾沙而入潮落則水退沙留以故每易淤淺近聞南北鹽船行抵朴樹灣卽須起駁方可前進而大漲溝及舊港兩處口門尤淺雖起駁亦須候潮或謂今年甘儀兩邑災民甚夥若乘此冬令冰涸雇令將該河擇要興挑以工代賑旣可安置哀陰又得通舟利楫不一舉而兩得哉 
[喉症盛行]  
　　○揚城近來患喉風齒痛甚多而喉症尤甚往往不及醫藥卽猝然斃命意者皆由天久不雨亢陽所致善珍攝者尚其加之 
 
 

Page 3

 
 
意哉 
[行人被刦]  
　　○寗波南門外祖關路本幽僻絕少行人一日有某甲肩挑行李道經是處時則斜日西沈尚未昏黑突遇數人如乞丐狀者甲並不介意依然彳亍郊原行未數武數人巳近甲身突將行李搶去且褫其衣服幾於赤條條不掛一絲地棘天荊正不第蜀道之難令人望而生畏也 
[温州新語]  
　　○台船金協利船在温州裝載色紙等貨於上月二十一日午後駛注江廈售銷路經岐頭大門山外驀被盜船四艘圍住行刦船上舵工水手共小二人當卽開槍攻擊無如寡衆不敵竟被彈斃九人餘人見盜勢洶洶各自聳身躍入水心潜游逃命鎰日回甌赴鎭署及永嘉縣報命並呈請緝盜追贓○大荊暘谷吞李某與同村潘開合等素有嫌隙去冬潘絆集黃巖槍匪多人擁至李家擄至至僻靜處剜去雙目扯斷脚筋並用尖刀戮傷三十餘處以致斃命次日屍兄赴縣報誚緝凶事越四日潘復糾多人將李聘妻鄭氏搶去成親雙邑尊籖差前往押回而事越年餘凶犯尚未獲到屍兄遂於上月二十八日赴府道遞詞請爲追緝○超武兵輪於上月有二十五日淸晨鼓輪進口是晚彭太守挈眷登舟合城文武印委各員及各帮商董沿途祖餞絡繹如梭雙門外乞丐數十人長跪江干叩送太守命每丐賞給靑蚨百文○七楓巷香店阿鎬有平屋兩梂租與枏溪人潘某近口潘次租蟠踞阿鎬遂赴縣呈請押遷恩芭尊提集兩造秉公研訊斷令阿鎬出洋十五元償潘頻年修理之費並諭令潘於一月之內遷栘別處不得再遲兩造當卽遵斷出具廿結潘遷去後竟糾集多人於上月廿四日擁至香店將阿鎬拖至船中駛往相溪而去聲勢兇猛鄰重不敢攔阻其妻見此情形立卽赴縣喊寃邑尊飭幹役五名馳往押釋但捐溪民兇悍不悉該差能押回否也○上月廿六日相溪蒼坡及嶺頭底兩處并報命案兩起是日温溪亦有命案民情兇悍卽此可見一斑矣○前報載榮繩會流氓糾衆在八字橋等處夤夜門毆一節恩邑尊查悉其情立卽籖差住緝當卽獲住岩進三娒等數名笞責管押爲首流氓黃阿香刻亦拿獲發交翼房管押○周靜山鎭軍督帶紅單船廣勇裝扮商船駛往玉環所轄洋面遇見盜船三艘開砲攻之拒敵多時盜船後篷并舵房猝由火藥包燃着盜慌忙逃命鎭軍卽令各廣勇奮力攻剿另一盜船亦卽揚帆逃遁是役也拿獲盜船兩艘盜匪十一人中有三盜身受重傷其餘落水身死經潮冲去者約有二十餘名紅單船上被盜彈傷一弁一勇延醫救治諒無性命之虞其拿獲三名訊得均福建人於二十七夜二鼓後送交永嘉發監收禁聞永嘉監中兩月內新收海盜共四十餘名云 
[江省試期]  
　　○新任江西學憲龍大宗師湛霖籍隸湘南衡文江右金蓖選士玉尺量才將於是乎見文旌巳於十一月二十四日抵省自德曉峯中丞以下皆詣滕王閣恭請　聖安　候入城宗師卽於次日辰刻接印視事前任梁宗師仲衡於二十六日晉京覆命又向例歲考先瑞州次袁州臨江本屆瑞袁臨各縣府試皆由前任梁宗師預行檄飭舉辦以便新任龍宗師按試現在瑞臨二府屬之縣府試皆巳告竣袁州府屬之縣試亦已畢事而府試甫經開考腦月中旬亦可試竣屈指今臘明正宗師將次第按試童子軍中當有出人頭地者矣 
[幾占滅頂]  
　　○上月二十七日有湖廣小划船載客六人由瓜州口南北渡將抵岸陡起旋風一陣將船激翻舟子素善泅一躍而起旋經隣舟將六客撈救得慶更生說者謂此等船篙槳而外本無長物故雖偶然失事依然泅水開行獨是襆被出門在在須謹愼小心鳥可冒險冲風幾遭不測哉 
[䢴上官塲紀事]  
　　○十一月二十七日新選豐利塲陳鹺尹家惠到揚新班大使張鹺尹炳坤禀到二十八日揀選縣蕭大令濟南委解京餉二十九日　鹺尉寶生趙鹺尉希祖起復回淮三十日福建副主考呂太史佩芬過楊 
[安省官報]  
　　○十一月十八日卸署繁昌三山司邢雙濟到署旴眙縣黃國城辭候補縣姚積昌知奉委解京餉謝維皆知奉委提無和漕折直隸州李汝霖辭赴舒城查驛馬短少十九二十日三品銜候補知府周誥到由原籍回省銷假從九梁潤璜到委解京棕回巡檢余德和知奉委辦牙厘局大票事件廿一日指發安徽本班儘先補用巡檢沈松齡到浙江人調辦中梅河厘卡知府李成鰲到交卸和州厘務回皖南厘局差遣委員通判魏永康到由蕪湖來候補通判善錫到起服來省知州陸顯勳知謝准補宿州廿四五日候補同知王錫恩卸奉委解京餉巡檢傳子濬解分穎州府差遣廿六日牌示新選鳳陽縣教諭張寶銘飭赴新任候補縣劉慶光委署定遠縣巡檢李藻惠委署霍邱縣興史試用訓導毛豫豐委署蕪湖教諭 
[特令覆試]  
　　○縣試文童顧元福余霖潘汝福等三名或因字跡潦草或因詩文不符經上海縣裴邑尊於昨日懸牌曉示令該三童并求准補覆之朱曜辰均於初六日各携考具到署覆試 
[滬濵氣候]  
　　○上月之杪本埠氣俟和煦宛似三春自交本月雪霰紛飛寒威漸逼朔風獵獵冷氣砭人　骨曉起捲簾瓶盎間冰花凝結至昨日則凍日韜光同雲密布滕六君於焉稅駕正如岑嘉州所謂忽然一夜春風來干樹萬樹梨花開迨至　暮鴛鴦瓦上已積雪寸許農家者流以臘中見雪卜來歲豐稔莫不欣欣然有喜色而相告矣 
[滬事類記]  
　　○英界盆湯弄碼頭由工部局董事議造鐵橋前曾登報茲從外洋定製鐵攔等物將次到申遂先在碼頭及對河打椿立柱說者謂此橋若成兩岸市面勢必興正者以附近房屋已有人爭先憑租云○虹口捕房後馬路迤北直達裏虹橋前由工部局董事議在裏虹橋旁增造大僑俾得岸北加築馬路以通下海浦引翔港等地方屢傳各處地保商租民田願租者有之不願租者亦肖之現先在增造橋樑之處築岸打椿想此舉必能成就也○濟川挖泥輪船開濬吳淞己登昨報茲悉濟川船身甚小蓋用以開濬內河尚肖大船去春曾在公家花園外疏通淤塞頃刻間可挖泥數百担迄今一載淤塞如前諒須仍行開濬也至現在之船一挖可十餘担卽硬塊亦能挖起置諸駁船裝往龍華灣傾棄是處設有公局委員騐閱票據給發船資設或有人需泥亦可向承包者言明禀諸局員船價當爲酌減云 
[巡丁互扭]  
　　○前日有人向土藥局緝私巡丁某甲告以虹口某處藏有走私川土甲遂前往緝查守候多時未見有人懷土而過因就茶肆啜茗旋有巡丁某乙到來見甲卽坐下言爾前欠我錢百餘文今日可歸趙矣甲稱何嘗欠爾錢語未畢乙卽伸拳向甲臉上一摑甲未及防致傷厥目因之兩下扭結不解嗣經旁人勸之回局禀訴局員不知局員如何辦理也 
[縣署瑣案]  
　　○高明淸之女孩被袁文嘉黃福利蔡喜美等誘販無蹤經裴邑尊訊責荷枷游示已登前報前晚復經色尊升堂訊究袁黃蔡同稱該女孩實係病斃並無揑飾邑尊飭將袁黃開枷收禁蔡收所管押務令將女孩交案訊辦違干嚴辦○閔行鄕人金生玉及沈小和尚經斐邑尊訪聞不安本分單提到案訊責枷號前晚復經邑尊訊究金沈同稱小的等不敢爲非作歹今蒙嚴責枷號業已知悔嗣後務當洗心革面吼求恩宥邑尊飭令開枷收待質所管押候示 
[法界捕房瑣案]  
　　○前晚有某甲至八仙橋某飯店晚餐需錢二百數十文食畢大踏步出門分文不給堂倌向素甲解身上棉衣作抵飯店主以如此嚴寒若將棉衣留下似屬非宜因呼巡捕至拘入捕房昨晨解至大捕房經備捕頭向之研問甲仍請將棉衣作抵捕頭准其留在捕 
 
 

Page 4

 
 
房着出外取錢來贖○昨日某甲至八仙橋向某乙硬借錢文乙不允以致兩相扭結巡街西捕至一併拘入捕房乙向捕頭訴悉情由捕頭着將甲押數點鐘時釋之使去 
[救荒摭要]  
　　○循環糴糶以濟貧民救荒之一策也凡遇災傷野無靑草將議賑濟則恐官府之囷稟有限將議勸借則恐地方之殷實無多最善之策惟有暫借地方公項委廉正官紳分投熟處糴買雜糧運歸本處照原價量增脚費糶與貧民每銀一千兩先發五百兩糴榖至局再發五百兩往糴先五百兩之榖糶完而後五百兩之榖繼至後五百兩之榖將盡而先五百兩之穀復來如此轉運循環源源接濟則貧民雖遭凶歲實與豐年無異事竣卽將糴本歸還似此於公項無損於貧民有濟委用得人必無他慮如地方無公項可借卽暫挪栘庫欵一面禀求大府一面動用糴糧此時最要立定王意切勿輕聽無識之言懼受處分欲行且郤以陷貧民蓋救人事大處分事小因救人而受處分卽羈官何妨况大府一視同仁民胞物與誰不願利濟一方自必曲體不情代爲奏告斷不因此而撤參屬吏也宋環慶大飢帥守坐不職罷去范忠宣公純仁代之行抵慶州餓殍載道公欲發常平會粟賑之州郡官皆不可曰常平倉粟擅支罪不赦公日環慶一路生靈付某豈可坐視其死而不救衆皆曰須奏請得旨公曰人七日不食則死豈能待乎諸君且勿豫吾獨坐罪可耳卽發倉粟賑之一路飢民悉賴全活願膺民社者一遇災荒急取范公吾獨坐罪四字而深思之此係寄湘漁父大序以備有心濟世者臨時一助謹錄出以待遵循不勝翹跂之至 
　　有心人謹錄 
[上海森寶書局聲明展期開彩○善昌仁竹布送彩請來對號]  
　　本局壽賑書彩票開則早登申報近因外間仿售者類皆中止致使購客觀望不前石卽草率開彩不惟於賑事無補且未購諸君不無向隅之　爰再讀展四個月改照英一千八百八十九年五月份呂宋票對號單爲准屆時然論售票多寡一定開彩以昭信寶而慰衆盼務望踴躍購取在諸君惠而不費於賑事亦不無小補云○前期照英八月份開彩之紅票尚有未領者請速來取書○發兌各局石印等書各省闈墨如蒙賜顧價更從亷○本莊附送彩票第二萬一千二百十三號頭彩錫山尚德翁得竹布一五五十正三彩一萬九千一百五十號本埠協記代天津葉培翁得卅疋餘彩繁多不及細述請來對號領件往返局力自給○發兌維揚退都氏監製戒烟妥效斷根丸大瓶五⾓中瓶減半服法原方詳訁仿帖 
[蜚英舘新出書籍碑帖寄售處本埠大馬路鴻仁里長順晉號法馬路醉六堂漢口郭家巷復源盛京都琉㙖廠四川成都學道街晉記書莊]  
　　正續資治通猛附通　目錄六十本皆用原本縮印字畫宏關紙墨精良每都價洋三十元本埠照碼七折實洋外埠另加水脚○古經解質函小學集函續附尚摺馬鄭注魯詩故齊詩傳韓詩放韓訪薛君章句蔡氏月令章句五經異義愈顏寫字林攷逸東洋卷子本玉篇每部二十本價洋十二元○叚注說交解字較從前印本闊大兼附叚注匡謬說交通樣每部八本價料四元○墨池堂法帖明章氏慕刻中多晉唐小楷皆罕見之本每部五册價洋二元四角○宋拓九成宮體泉銘王良常跋每司價洋二元○宋拓定武五孚極攜本耽亭序趙晉齋張叔未兩拔每部價洋一元二角 
[美國佛羅斯製貢邦補益藥水]  
　　告曰 
　　啓者佛羅斯貢邦藥水久已較舊今由未次輪船到滬貨已足備諸君若欲購取可向各處購實茲半寄　各處間明於左 
　　上海大馬路晉注洋行　寶善街晉隆分行　湖南路良濟藥房　四馬路中西大藥房　蘇州葑門內天師莊博　醫院　又閶門中市大街翁榮　　無錫北門外大橋街王正興　常州大街南頭景興廣貨店　杭州大方　　濟醫局　又淸和坊大街泰元昌洋貨莊　湖州城內魚巷口殷萬源洋廣貨店　嘉諸北門內大街義大廣貨店　嘉善城內楊王廟西首永豐祥洋廣貨店　松江西門外大街章大洋廣貨店　寗波老江橋　陳李濟　江北岸寗順洋行　寶三洋貨店　鎭江義渡碼頭源泰號　又天主街口聚和祥洋貨號　揚州　門橋廣泰恆號　南京評事大街泰昌西廣貨號　　糊洋新　後源　洋貨號　　口洋街道巷　武昌省糧道大街　沙市七里廟上首屈臣氏　嘉定牛痘局 
　　以上等處均有寄售藥水諸公若欲購取認明店號不悮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯東報述美國事]  
　　○本月八號美國候補大統領者力滂蒲離康黨明知得占勝利黨人數百羣集或把帚或肩太披立於同黨新聞社前又向黨中有名望家門前而立擊被演唱哄聲共舉爲候補者哈利沙君祝健康按哈利沙係黨中素相推重故該黨咸欣質其爲統領是日自晨至十二點鐘始各退散 
[粥敦暫停]  
　　○天津粥廠向例於冬月朔日煮放今年屆期依然節同寒食粮乏饋貧村落窮民僕僕來津者大失所望隨集男女老幼環向各衙署籲乞思施籌賑司道統籌大局以今秋年成豐稔啼飢有人究不多若竟市恩轉防傷惠因將男女各粥廠暫行停止云 
[擬設公質]  
　　○南昌合邑賓興公費積至十四萬餘金可謂鉅款矣原存集成義成同興各質鋪生息近日各紳士邀集會議欲將該款仿照公司之法開一公質約計行本儘敷周轉而公費亦免閃爍可謂策之善者也但未知此舉果能有成否 
[江西申報]  
　　○候補縣麻瑤陸垣委查義成集成兩質鋪彈壓住宿候補置繆德棻委查封程道所開各店鋪同知馬梁知縣　兆鑾委查封程道所開和聚仁和各衣莊周文潮華文匯朱麟泰委查封程道分店欵　蓮花壢富溪司呂秉多終養開缺以道庫劉彬壽署理章葆樹鍾期漢俱禀謝酌委一次行發湖北候補道李臨馴由鄂來江補用縣何品玉卸辦市汊卡回省何咸德禀知丁母憂劉能繼由京來江同知崔芝嶺由吳城下卡解報銷來省府照磨范啓興禀謝酌委一次行知張永康禀謝酌委優缺一次行知補用縣丁樹棠接辦候審公所廬陵縣丞張干恂據報患病以余邦光署理建昌府同知董誥禀謝酌委州縣一次行知署南康縣左壽祟卸事淸理交代回候補府余鎔由景德鎭解釐金來省 
[䢴江官報]  
　　○十二月初一日通分司楊分轉來揚公幹○易鹺尉巍喬銷新城查騐差○初二日藍分轉宗培辭赴湘岸差次○初三日萬分轉同倫委赴如皇查辦事件 
[上海可燨順陳春記在四馬路經收奉災第三十六次賑捐旬單]  
　　○兩廣電局沈小園翁經募第六批九八元三百兩竹居主人洋一百元由老順記交來完九月初五願覺明子爲後起久病求愈三十元由汪少演翁來定海　爾康翁求母目疾全愈廿元錦來翁求父母及先兄亡弟冥福十二元無名氏十元由盤記不海昌載福善士十元延生舘主人六元黎公諸善土五元太原子記五元染岳生爲父母資冥福二元兪警軒二元公紀一元常熟益善堂來第十次許肖嚴善士每目節省蔡資并妻錢氏太太貧下積薪谷易錢共湊洋三元又凝字四號冊張仲履翁募曹涉記一元曹藝蘭一元徐守信一元翟文記銅洋一元又十一又懋字四號冊屈韞卿翁募周寶記求病痊延奮先捐洋五十元隱姓名保遠堂兪屈氏屈許氏不留名王錢氏屈詠記以上七戶各一　捐冊高郵武廟賬局來僧定全求病愈延年洋廿元章敬之章渭癘章渭源三戶各五⾓章違泉錢一千二百九十孫榮樟聶聖元繼云三戶各錢一百共七戶合來洋三元由陳與昌賑局交到以上共收規元三百兩洋二百九十三元銅洋一元奉天恊賑公所同人謹啓十二月初四日 
[上海三馬路陳與昌恊賑公怕解往河南賬欵淸單]  
　　○啓者上月初七日敝所解出豫省賑欵規銀一千兩廿六日又解豫省賑欵規艱六千兩俱由電局一併解交播振聲先生查收核放現値各處需賑甚迫而收解更形支絀肆應尤難雖蒙各省大善士絡譯飲助猶覺解欵不敷務祈海內仁人大發慈悲共相扶持則功德正無涯矣用特登報仰希公鑒 
[上海三馬路與昌恊賑公所陳竹坪經收河南皖北奉天揚鎭賑捐十一月初八九十日第一千二百十二三四次淸單]  
　　○免災單江西省謀吉堂來朱景文堂手七十元醉經山房退思居各三元公夥三元五百文無名氏一元六百文退步居一元曾定國六百文謙吉四百文以上共洋八十四元○又單義昌洋行來福建船政局董子珊太守三元又募水缸廠士三元廬承庸六百文取坐奎　傅柏各四百梁訓　三　陳慶調等三戶各二百高莊凱等六戶各一百共洋十八元五⾓○又單無名氏一元○又單羅付采何午莊鍾綏之三戶合助對洋三個○又單揚州宋來問心齋代母鮑氏求壽自祈消災妾張氏早生貴天均保平安洋十元○又單許浦協興莊募英三元銅一元○又單仙女協濟興來王義慶堂六百恊記韓仰和各五百吳齋拔記張毒亭各三伯殷洞之等五戶各二百周光祥等七戶各一百靑彥記合一元程漢卿銷一元共來英五元銅一元○又單桐城孔鎭體仁局來程樹齋洋一元五分姚永福一元鼎豐復銅一元黃子文半元楊騰駮王豐甫各四⾓楊燕翼朱寶善縣訓常各二⾓五分王竹泉趙宜軒等十戶各二⾓劉子善等四戶各一⾓鄭梧罔程昌言各五文熊金波雲鶴名四百將永生朱寶善鄭楫　賀世昌熊雲朋李慶太熊安南各三百王子梅劉彰仁張善夫楊岳卿等十六戶各二百邵建章熊星南王子漸等十一戶各一百以上六十一戶共來本尖十三元銅洋一元○上格冊保身氏念親氏合助洋四元○又冊思補過子求子病卽念助是對洋四元虛對廿六元○又冊槐蔭堂王本洋二元○又冊江陰鹽公堂來一鑑齊三元○蘇州馮員靑草堂英洋八元又銅洋十二元丹陽匯異典來常郡楊蓮　敬求先父冥福謹將遺衣移賑月白累綢冲紥毛馬掛一件又舊川綢花羔皮袍乙件外連藍布包伏一條○蘭江周仁泰來愛梅骨求父患北毒全愈洋十一元震澤更讀生求合家平安洋二元四⾓吳松閏萱氏求肝胃卽愈五元○老福興信局來京都無名氏京平銀七百五錢內估戶低銀四錢二分申批見規元七兩另二分南京修本子爲父完愿四元海陽無力子祈平安一元蘇州覺生氏二元南匯李佑飛乙洋崑山東門不忍人乙洋常熟廣恆豐來旣容英保平安心願拾洋估見銅洋乙○功德冊慶會軒容巢山人各七⾓半包荷王⾓無名氏十八戶各二⾓四戶各乙⾓共洋六洋○施當冊陳氏一元○又冊三晉源票號交到不在高深奸三仙堂各元二　美　　一元四志堂一千文于九　　月樓梓文堂二雉軒各五百合來洋十元蘇省劉西疇爲次子爛喉風許愿保平安洋廿元無名銅洋八元周喜和三⾓周毛郎二⾓半心　其意五⾓鄭敬花房洋兩洋和記花洋四元兆記銅洋二洋無民二⾓吳姓保妻臨產平安四元四林山莊乙元陳篤翁醫金肋賑一元五⾓彭城錢二千一百彭月輪二⾓無名氏小洋十⾓○城隍廟桶捐點見散洋五⾓錢七百四十文○本所門前桶捐白紙明天三元點見散捐小洋八⾓銅洋二元○揚鎭冊安亭來半痴半顚宏稟復孫五百武威氏禮謹各四⾓吳興氏五⾓不書人等五戶否二⾓四戶各乙⾓共來尖四元一⾓看見銅洋一元一⾓○○三天共收英洋二伯五十六元規銀七兩另二分低銀四錢二分銅洋廿九元一⾓虛對三個小洋五十二⾓五分錢二千七百四十五文皮馬掛一件皮袍一件合併聲明 
[上海三馬路與昌恊賑公所陳竹坪經收河南皖北直奉揚鎭賑捐十一月初四至初七日第一千二百另八至十一次淸單]  
　　○免災單珠涇高平子徐枝珊求病速愈合洋二元○又單章轅塘金朱合二元○格冊興化不書名三元張周氏不書名各洋一元○又山江西蔚長厚募山西看寶人平銀一兩四錢協和恭六戶各七錢以上共合來規銀五兩九錢六分○揚鎭冊西具公積堂來不書名五元崇訓堂四元安愚兵等三戶各二元忠貞堂木安氏各一元以上共洋十七元○杭省萬承志呇馮聽五先王募來師竹齋十元百齡堂八元西湖居士六元又荷素呇徐二元勉善堂一元勉害居銅洋十三元無名氏銅洋一元以上均助棉衣捐共來洋廿七元銅洋十四元○泰順被基南卿先生開張土棧酬謝親友筵資移賑以答諸親友造福四十元彭周氏十元乾元銅洋一元必得洋十元又交來准安茅樹堂五⾓售去前助表練一條洋一元錢五十六文鄭星伯爲母病全完愿二元陳萬卿先生啓金助賑洋一元五⾓○李於禮義士製棉衣餕洋三十三元一⾓七分○○以上初七日共收洋四百四十九元規元五兩九錢六分銅洋十五元小洋十一⾓七分錢五十六文合並申明 
　　接錄前稿 
[上海六馬路仁濟善堂今將各善士助施粥捐數日子一月初五日至三十日止第二批淸單]  
　　○景記助洋四百元姚銑助洋五十元孫汝舟劉正記無名氏郭蔭生汪成泉惠孫氏以上六戶各助洋十元協泰源助洋八元　潤益沈卓蜂以上兩戶各助洋五元李紹綢沈秋　錢成記以上三戶各助洋四元怡泰五江翰庭萬愼各以上三戶各助洋三元林榮甫弘肇記馮汝記知足氏林淑蘭以十五戶各助洋二元鄭魁志邱簷翁李蘭生謝松齡林友梁愼和號誡敬信劉晉廷無名氏不留名以上十戶各助洋一元徐永生費寶善以上兩戶各助錢一千零八十文鄭慶益鄭士基以上兩戶各助錢三百陸十文黃菊泉助米廿石錢陳氏助米十石生昌泰程民江愼昌號文匯舘縣挹之以上五戶各助米五石榮誠　愷香閣以上兩戶名助米三石陳湘齡大有號以上兩戶各助米二石朱笙舫助米一石周兆奎助米五斗○以上共計洋五百六十九元錢二千八百八十元米六十六石五斗○又將各善士樂助施醫給藥數白十一月初一日至三十日止淸單○譚士標助洋七元葛惟三養正軒勤業堂怡大號以上四戶各助洋一元○以上共計施醫給藥洋十一元 
[上海四馬路文報局內恊賑公所經收四川蘆州電報筍賑欵細戶淸單]  
　　○另登○十一月三十日本埠恆豫錢莊交來四川蘆州電報局王柳堂司馬經募納溪鐘棣香齒尹募德昌裕八九平銀十兩集義生集成協向順合三戶各銀三百魁盛興永昌公二戶各銀四兩義發益崇修堂復泰永三戶各銀二兩三益公矢成玉永福公世興榮四戶各銀一兩陸錢陳釗銀八錢四分文宗興銀四錢永岸提撥手提撥官廳提撥委員提撥廳提撥委員四戶各錢三百文陳子華提撥分卞龔銓亮龔亮標朱洪興五戶各錢二百文周豐順黎正壽宋吉成朱大才余問三季九順范長順廖成林朱源盛朱喜順王興泰龍興順十二戶各錢一百文以上共計八九平四十二兩九錢六分實收申合規銀四十五兩一錢一分合併聲明 
[上海北市絲業會舘籌賑公所施少欽經收河南皖北直隸山東揚鎭江陸賑捐十一月初八九十日第一千九百廿九至三十一次淸單]  
　　○高名潤善士奉父遺命捐助由招商局來九八五鄂平銀一百廿兩際鎰銀八兩二錢又勸表兄叔靑念兩二戶合批見規允一百三十五兩五錢前甘肅秦州知州余二田善士積募陳氏因難產許愿果獲母子平安由天成亨轉託源豐潤匯來蘭平銀一百兩合規元一百零四兩七錢四分又甘肅秦州署刑部主政余子俟繕土續募無名氏求脾胃病愈　平銀一百零三兩事規元一百零七兩八錢八分錢超巢振衍善士求合家平順消災延壽洋五十元王春山廿元程鸆福爲妻求病速愈由震記號來廿元朱姓求子病愈十九元銅洋一元梁點峰還願由同茂莊來洋十五元張氏十元安慶安慶道署王聘候求姐病速愈八元光進爰由天保棧來九八五它銀三兩洋二元無名氏求淸吉平安五元鄒廷鄂同室張氏三元懷安堂二元無名氏一元○靈源莊來常德劉銘盤募裕通恆銀十兩劉日新堂八　五錢蝶負粒錢十千文承天賜四子五百文悔過人四千忠信三千承天佑仁義各二千承天思忠福堂玉豐成福盛恆周氏戴氏承天福七戶各一千益泰　嵩豐周恆昇公昌厚四戶各五百本仁二百無名戶二千又七戶各一千又五百又四百又二戶各二伯又三戶各一百文共三十五戶合規元五十兩○徐州　縣署孫幼訂募頴川　記徐舊軒李叔惠孫幼聽朱　　育記六月各錢一千侯樹本王佑廷周記孫記給漢堂朱學仲酒興詩侯　元鐘聖堂九戶各五百文王禾道三百文丁占鰲益聖福吳功森王純修沙鼎榮義記張儉　余化范其恕王宗堯十戶各二百文無名氏侯雲客各一百文共甘八戶合曹平銀八兩八錢四分以上初八日○蘇城潘通愚後開倉酒席移賑洋十二元無名氏　　慈谿周仰曾求次子鴻謨病愈十元蘇州人和　記勸隱名氏由患太莊來十元無錫鹽棧無名氏六元又　　袁均記由候餘莊來五元周　氏求生產平安四元嘉之心餘力不足主人對元無名氏求病全愈三元崑山承恕堂二元夏荷愼爲父六十壽長二元海寗周申鋪募錢　二元○湖南常德府署募悔福齋常平銀五十兩李雲亨三十兩敦誼堂十二兩小某　菴十兩四郡堂八兩兩義堂四兩仁記源記義源泰裕通恆謙吉五戶各二兩吉和泰記各一兩　　堂　十千公善堂六千延較堂生記各五千藥助堂四千無名氏二戶各二千又四戶各一千文碩甫氏藍碩甫各二千卓臣各一千五百文福茂恆仁豐太義與永曾早太永盛昌劉　生　茂恆仁豐太拍茂生盛於仁何興太德壽厚裕通　義　奏恿慶裕上達昌　萬盛　　　　　氏王德　廿人各一千文共四十八人由蔚盛長來常平銀一百六十六兩一錢八分合規元一百七十八兩六錢○寗波　河厘局馮洋二元又勸種義堂馬行　　　　各四⾓　　甫　總許三戶各三⾓吳　若二泉山人各二⾓半王三槐李繼白裕慶堂三人各二⾓謝記鳥記各一⾓共十三人合洋五元無名氏銅洋一元○常熟河　　　隙時　　　姑冥福洋一元錢五　　時民願兒湖　開通洋一元錢之順陳瑞三各五⾓　春山盛記坊各錢二百范順榮一百八十余金太李松均淡月村黃太太四人各　　　共十一人合洋四元以上初九日○何　記善士六十貫辰喜　　益街延年由恆之莊　洋一伯元李錫恩求祖母病愈由源豐　來洋廿元余復初捐　　廿元毛毓泉捐　　十元南陞　船陳均廷爲女病愈還願香港票洋十元潤德棠洋十元潘調卿求父病愈十元羅　同興　記求父康健文記爲兒女病求全各五元江念元益興金記二元無名氏四元又銅洋一元靖江玉皇嚴張克明道士二元與松周渭川勸新同福東翁一元　興　友合湊一元以上初十日 
 
 

Page 10

 
 
[京報第二千八百八十四號]  
[光緒十四年十一月十八日京報全錄]  
　　宮門抄○發抄　硃批五蓮○東撫張　奏難廕生以知州選用片○台撫劉　奏保各員懇先飭部查照片○又　奏叅革同知片○又　奏高平番社添募營勇片○大臣攘　奏火道完竣並修理小樹數目摺○浙撫衛　奏叅革勒休知縣片○直督李　奏請旌表孝行片○大臣英　奏循例揀補茶房拜唐阿差缺摺○臺撫劉　奏委署知縣片○又　奏議卹陣亡弁勇片○大臣傳　奏應修工程請交部查勘摺○十一月十八日兵部太常寺太僕寺正白旗値日無引　見○安興阿等謝署備查　壇廟　恩○景善續假五日○召見軍機　皇上明日寅止上祭禮成後入齋宮用膳更衣畢仍由舊路還宮辦事召見大臣○發抄　吳大　奏稭料被燒委員摘頂奉　硃批白曾　着摘去頂戴餘依議欽此○衛榮光奏吳世榮赴興泉永道任奉　硃批吏部知道欽此○嵩崑奏接署藩篆日期奉　硃批知道了欽此○沈晉祥奏接署臬篆日期奉　硃批知道了欽此○劉秉璋奏　省被災籌欵撫恤奉　硃批戶部知道欽此　○○張矅片　再據難廕生選用知州袁保純禀稱係河南項城縣人因胞伯前任漕運總督袁甲三在籍督率兵團積勞　故部議加膾右都御史銜廕一子入監讀書六個月期滿以知州註册銓選於同治二年九月十七日奉　旨依議欽此遵由襲廕知州投効臣新疆軍營隨同原任伊犁將軍金順攻克烏魯木齊等城出力保奏光緒四年二月初四日奉　上諭者仍以知州歸難廕生班儘先前選用欽此經吏部奏明行查係候選知州覆奏核辦聲明龔廕緣由懇請具　奏前來已覆查無異相應請　旨俯准將難廕生選用知州袁保純仍刁知州歸難廕生班儘先選用並請　勅部註册施行謹附片具陳伏乞　聖鑒訓示謹　奏奉　原　吏部知道欽此　○○劉銘傳片　再查部定章程各省勞績出力各員應於保奏時將該員等年貌籍貫出身履歷另列淸單詳細聲明自應遵照辦理此次官軍攻克後山叛番各社臣爲鼓勵士氣起見先將在事尤爲出力各員先行隨摺奏保所有各該員現在前敵未及取其履歷列單隨送相應仰懇天恩先行　飭部查照一面容臣飭取各員履歷另咨送部核辦理合附片陳明伏乞　聖鑒謹　奏奉　硃批該部知道欽此　○○劉銘傳片　再埤南地方番多民少俗末純良全賴地方官撫馭有方以兾潛移默化杳代理該廳同知陳燦到任以來不能請求撫治該處荒地牧牛熟地登穀番民隨時出售恃爲生計所需前任同知禁止賣牛已屬非是陳燦到任後不准穀米出口墾民已有怨言且將各番社社長口糧支前抵後挪用捐官並敢擅離職守私住台灣府城兩月縱便淸丈委員雷福海苛派奏莊一帶墾民單費拘押總理婦人雷福海已爲叛番戕殺應毋庸議陳燦昏貧貽誤萬難姑容除飭司道先行撤任嚴行查辦外相應請旨將代理　南同知五品銜補用知縣福建候補布庫大使陳燦卽行革職聽候查辦以儆官邪謹會同閩浙總督兼管福建巡撫臣楊昌濬附片具陳伙乞　聖鑒訓示謹　奏奉　硃批另有旨欽此　○○劉銘傳片　再查　南一廳統轄後山金境經臣　奏准改設台東直隸州任案現當叛番未定所轄高山平埔各番社撫綏彈壓在在均關緊要除已由司詳委補用知府吳本杰署理台東直隸州知州先行刊發木質關防另案辦理外查該州地廣兵單向惟張兆連所部鎭海後軍兩營曁屯軍三哨南至恒春北至花蓮港綿亘六百餘里節節布置兵力是形單薄據張兆連禀請添募兩營吳本杰請募一營臣詳度形勢非暫准添募不足以資鎭守一經該處番情平服再行酌度遣撤所有該三營月餉均照淮軍章程除由善後局司道飭取成軍日期駐紥處所詳咨辦理外謹會同閩浙總督臣楊昌濬附片具奏伏乞　聖鑒訓示謹　奏奉　硃批着照所請該部知道欽此　○○奴才懷塔布跪　奏爲開割火道完竣並修理自生小樹數目循例恭摺奏　聞仰祈　聖鑒事竊照　風水丙外圍火道草茨例應每年冬初割除以昭愼得當於開割乏際嚴飭各汎將原設火道按照例定丈數分叚開割並派弁兵將　六陵　後寶山後地面通長火道　四千零八十六丈挨次刈除凈盡現已一律報竣並修理自生小樹一千七百四十七株等情由中軍游擊瑞凌查報前來奴才親往内外圍各處詳細履勘所割火道丈數以及自生小樹數目均屬相符沿途察看各汎堆撥尚屬齊整弁兵名數俱全隨嚴飭畫夜留神妥爲看守至紫荊關近依　後龍路通晉省防護稽查亦關緊要奴才於經過時面囑該將備等認眞盤詰並牌飭各營輪流會哨不容稍涉疏懈所有查勘開割火道曁稽杳　風水内外地面各緣由理合恭摺具奏伏乞　皇上聖鑒謹奏奉　硃批知道了欽此　○○衛榮光片　再查州縣交代一經算淸如有虧短銀兩卽應依限掃解不容逾延茲據布政使許應鑅詳稱查有勒休前任淳安縣知縣李詩短交淳安任内交案銀一千九百四十八兩又改教前任縉雲縣知縣陳泰階縉雲任内認解交欵除解尚欠銀四千四百一兩五錢八分札委嚴催迄今均逾二叅例限延不繳解實屬瞻玩應卽一併革職勒追以示懲儆等情詳請奏叅前來臣覆查無異相應請　旨將勒休前任淳安縣知縣李詩巳故教職前任縉雲縣知縣陳泰階一併革戰勒限追繳如再抗延另行從嚴叅辦除飭司勒令赶緊依限解淸外理合會同閩浙督臣卞寶弟附片具　奏伏乞　聖鑒訓示謹　奏奉　硃批着照所請該部知道欽此　○○李鴻章片　再總統盛軍湖南提督周盛波長子候補内閣中書周家謙隨侍在營事父能孝自周盛波得病親奉湯藥衣不解帶目不交　病革時潛割臂肉煎湯以進實屬至性過人據該軍各統領具禀請奏前來臣查周家謙割臂療親實堪嘉憫例得　旌表該員旣在海防軍營與地方節孝應行題請者不同相應奏懇　恩准勅部　旌表以彰孝行伏乞　聖鑒謹附片具奏奉　硃批着照所請禮部知道欽此　○○奴才英廉跪　奏爲循例　補茶房拜唐阿差缺恭摺奏　間仰祈　聖鑒事恭查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出着交各該管大臣揀選奏補不必送京引見以示禮恤等因欽此欽遵在案玆　定陵出有茶房拜唐阿一缺奴才揀選得閒散拜唐阿景和堪以擬補俟　命下之日奴才照例分咨戶部内務府查照辦理謹循例恭摺具陳伏乞　皇太后　皇上聖鑒謹　奏奉　硃批着照所請該衙門知道欽此　○○劉銘傳片　再據台灣布政使邵友濂台灣道兼按察使銜唐景松會詳稱署彰化縣知縣李嘉棠因案撤任現在彰化事務緊要台灣查無候補合例堪委人員禀經臣飭委奏留台灣之江蘇候補知縣朱公純代理詳請專案具奏前來臣查彰化現當土匪滋事之後地方一切事宜在在均關緊要非庸碌之才所能勝任台灣現無候補合例人員朱公純樸實勤明能耐勞苦經也奏請留台差委應准委令代理以期得力除批飭遵照外理合會同閩浙總督臣卞寶第附片具奏伏乞　聖覧謹　奏奉　硃批吏部知道欽此　○○劉銘傳片　再官軍攻克後山番社一案經臣聲請查明陣亡弁勇另行奏卹茲據各軍先後開報北洋水師陣亡把總孫得標宏字營陣亡都司銜守備韋學有鎭海營中軍陣亡都司區則超鎭海後軍陳亡外委劉得有其餘陣亡勇丁二百二十二名除將該弁勇名册咨部外相應仰懇　天恩俯准分別一體從優議卹以慰忠魂而昭激勸謹會同北洋大臣大學士直隸總督臣李鴻章閩浙總督臣卞寶第附片具奏伏乞　聖鑒訓示謹　奏奉　硃批着照所請該部知道欽此　○○奴才溥芸意普懷塔布跪　奏爲應行修理工程請　旨飭交工部查勘恭摺奏　聞仰祈　聖鑒事竊奴才等恭查　陵寢每年歲修案内遇有情形較重應行修理者遵照工部原奏歸入另案奏請交部查勘辦理查上年另案奏報各項除巳經估修外尚有未修處所玆據各衙門該管官册報上年奏報未修曁本年現查應修處所均係情形較重應行修理之工奴才等親往履勘皆與所報相符理合恭摺奏請　勅交騐收本年歲修工程曁查勘明歲應修各工大臣詳細查勘是否應修之處應由該大臣奏明辦理謹將奏報未經修理曁本年現查應請修理各項工程情形分繕淸單恭呈　御覽俟　命下之日欽遵辦理爲此謹　奏奉　　批工部知道單三件併發欽此 
 
 

Page 11

 
 
[京報第二千八百八十五號]  
[光緒十四年十－月十九日京報全錄]  
　　宮門抄○發抄硃批四道○廣東學政汪　奏敬舉耆儒　懇　恩施摺○又　奏請假十日片○又　奏獎教官片　○湖南學政陸　奏考察教官摺○將軍慶　奏審明啊叩閽人犯按例定擬摺○十一月十九晶刑部都察院大理寺正紅旗値日無引　見○明桂續假五日○召見軍機○發抄　杜嘎爾等奏卡倫侍衛慶　任滿循例請更換奉　硃批該衙門知道欽此○又卡倫侍衛隆福年滿援案請獎奉　硃批着照所請兵部知道欽此○劉銘傳奏請將副將臧得成等分別優䘏奉　硃批着照所請兵部知道欽此○又調派福寗鎭總兵曹志忠等分別撤回奉　硃批該部知道欽此　○○工部右侍郎廣東學政臣汪鳴鑾跪　奏爲敬舉耆儒籲懇　恩施以資觀感仰祈　聖鍳事竊粵東民物殷繁人文極盛幅員遼闊風氣問有不齊自宜祟重名儒俾知趨嚮臣按試所至留意訪求擇其矾行通經尤爲殊異者核考得實敬達　宸聰查有嘉應州紳土知府銜陝西補用直𨽻州知州張其　由道光甲午舉人大挑分發陜西授紫陽縣知縣歷權富平等劇邑以經衛潤飾吏治卓著循聲三與分校鄕閳得士稱盛咸豐八年今尚書潘祖蔭翁同　典陝試察其校閱之精深爲器重及引疾歸値軍興治鄕團甚力　勞以直𨽻州留陜補用故大學士左宗棠督師入粵張其　陳軍事六條左宗棠奇其才辟佐戎幕並委辦善後諸事保加知府銜平生濳研經史於書無所不窺尤精算學著有春秋三統朔閏表前漢三統朔閏表後漢四分朔閏表兩漢日月徵信算法統示難題奮術方在正員定式量會八法等書其餘說經訂史之文及讀書雜記亦數十卷積久成編傳通精核歷主書院成就後進甚多地方利弊遇事請求於議利之辨介然不苟今年屆八十神明强固談論經史大義上下古今貫徹終始論其學識實爲經世之才衹以中歲歸田未竟厥　明年著述非買風懷又國子監監丞銜道光乙未舉人金錫齡籍隸番禺端重樸訥篤志治經者有周易雅訓毛詩釋例禮記陳氏集解刊正左傳補疏　梁釋義並能淹績嘗與修廣州府志番禺縣志於漢　掌收尤能精核爲時所推令年近八旬尚事丹鉛所著各書易稿至亽三四虛心實事兼而有之又番禺縣增貢生劉昌齡志趣超卓操行端嚴早歲卽勵學　古羣經傳說及馬班陳范四史靡不貫通尤　於禮制度典章考証皆有心得　履篤實歷久不淪今年近七旬讀書日有常程無殊少壯此三人者雖所詣不同其品端學贍　　　　精勤均足爲上林矜式伏查光緒七年七月原任兩廣總督張樹聲　奏舉前山西襄陵縣知縣朱次琦國子臨學錄街舉人陳灃上年十二月學政貫恒奏獎吾品銜前任　强縣知縣方宗誠均經蒙　恩賞給五品鄕銜今張其　由陝西補用直𨽻州知州已保加知府銜可否仰懇　天恩逾格應如何　特加優獎以示稽古殊榮非臣所敢擅擬伏候　聖裁金鍚齡已有國子監監丞銜可否量子將勵劉昌齡可否賞給京銜均懇出自　高厚鴻施臣職司風教仲體　聖朝鼓舞之隆期於學術人心有所裨益是否有當伏乞　皇太后　皇上聖鑒訓示謹　奏奉　硃批另有旨欽此　○○汪鳴蠻片再臣視學報滿一俟新任學臣樊恭煦抵粵交卸後擬自備資斧乘輪至上海由內河達淸江遵陸北行道經蘇州府寄籍敬懇　天恩賞假十日俾得省視先塋假滿卽行回京恭　　恩命不敢稍涉遲延謹附片陳懇伏乞　聖鑒劃不謹　奏奉　硃批着賞假十日欽此　○○汪鳴變片　再臣自抵任以來隨時察看各屬教官或有一節之長一端之失節經分別勸懲均尚各知奮勉愼守官方求求其篤實廉謹品端學裕者則有韶州府教授潘履端潛心好學敦行能文日與諸生啓發証明循循善誘潮州府教授黃寅階治易專勤兼綜衆說由惠來縣訓導升授今職司　近三十年選述　然講研不倦石城縣訓導嚴其琛通達事理爲守兼優由刑部七品小京官改就教職澹於榮利識量尤超以上三員不愧師儒之職足爲　序之型可否仰懇　天恩賞給京銜以示鼓勵謹　片具陳伏乞　聖鑒訓示謹　奏奉　硃批另有旨欽此　○○翰林院綿修湖南學政臣陸寶忠跪　奏爲遵照部章考察教官恭摺仰祈　聖鑒事竊臣伏查同治七年三月吏部文稱各省學政於按臨時將各教官留心察看識眞考試並諄加訓課與士子講明義理務使士習必喘則人才自盛其有學術淺薄衰老戀棧者卽會同督撫隨時嚴行甄別仍於任滿時將合省教官是否堪勝司鐸之處專摺奏明等因於七年二月具奏　旨依議欽此欽遵在案臣竊惟上鳳敦薄繫於教官教官勤惰責在學政未有教官督率無方而士風能興起者亦未有學政黜　不嚴而教官知感奮首臣到任以來除校閱文藝外尤以考察教官爲振作士風之本其未能稱職情節較重之寍遠縣教論李鼎春等六員業經會同撫臣先後叅劾在案此外尚皆循分供職恪守官箴間有一二心地開展而才未諳練操守廉謹而迹近拘牽者皆不失爲自好之士尚非不堪造就之員經臣隨時訓飭均有後效不觀竊惟不職　旣叅劾以爲之懲勤奮者亦宜獎勵以爲之勸然後觀感有資學校可期振頓除品望素著各員別片保奏外所有臣任內考察教官緣山理合恭摺其陳再臣七月間考試通省遺才八月接考優生九月接考武闈遺才現在所有臣任內文武考試一律完竣一俟新任學臣到湘隨卽束裝北上恭覆　恩命合併附陳伏乞皇太后皇上聖鑒謹　秦奉　硃批知道了欽此　○○奴才慶裕祐長跪　奏爲審明叩　閻人犯按例定擬恭摺俾祈聖鑒事竊查錦州革生楊德發進京在道旁叩　閻呈控寍速州書更王洛化等任意舞弊　增田賦等情一案經刑部訊議於光緒十四年正月二十六日具奏奉　旨依議欽此由部抄錄原奏並原呈連犯一併咨送奉天省審辦當經節交　巡道行提人証卷宗研訊明確擬議計辦去後茲　驛巡道興陞督同　局委員軍糧同知耆　等審明擬議解勘前來奴才等會同親審緣陽德發籍隸錦縣在寍遠州屬達子溝寄住耕種度日該州徵收向分民地退地民地二十萬一千三百三十五畝一分九厘一半徵銀一半徵宋每調徵庫銀二分五釐徵倉米四升六合六勺六抄六撮二圭退地二十三萬九千四百三十六謂三分四釐米豆各半徵收每畝徵運通米三升五合徵運通豆九升三合三勺三抄二撮四圭奉省種植高梁爲多早年間各花戶因本處所產未豆不敷封納願照時價折錢交課免往他處購買每年由該州照時價酌中核定價目出示晚論後因米豆及銀價長落了同以及折收錢文多寡不等光緒二年問州民徐海等以折徵米荳任意增價等詞控經前署將軍崇實以該州徵收民地及退地米荳每年連赴通州爲數較多而運脚解費等項爲數甚鉅釐定章程准予折收錢文以資津貼所有民地米每石折收市錢三十六吊退地米荳每石折收市錢三十吊刊刻告示想飭該州永遠遵照徵收迄今上餘年之久各花戶遵章程納並無異議光緒十三年六月間楊德發因年景歉收意圖輕减錢糧任意添碩書史舞弊增賦肥已等詞控輕戶部咨行查辦當經　飭錦州府轉飭該州查明據實詳辦詎楊德發並未赴案投審復行進京卽以前情在道旁叩　閱呈訴經刑部訊供擬罪奏奉　論旨交審遞　回奉飭發　過道審辦茲據該道督同局　　審明擬議解勘前來奴才等提犯親審據供前情不諱究詰不移案無遁飾查例載　聖駕出郊衝突儀伏妄行奏訴　杖一百發近邊充軍等語此案楊德發因年景歉收意圖輕减錢糧赴戶部呈控咨行查辦乃該犯並不投案聽審輙敢復以前情於　蹕路經由處所在道旁叩　閽王訴寔屬　玩惟查該犯所控書更舞弊增賦肥已各節訊係因圖减錢糧所致並非有心誣告按律罪止不應自應仍照刑部原擬問擬楊德發應請合依聖駕出郊衝突儀仗妄行奏訴者杖一百發近邊棄軍例擬發近邊棄軍俟奉准部覆解配折責安置已滿倉書王上揚卽王洛化戶書許俊卽許秀山訊無舞弊肥已情事應毋庸議至該州徵收米荳多係連通所需運脚解費例銷不數以及斛面折耗等項爲數甚鉅前署將軍實有鑒於此是以於變通吏治裁太陋規之時釐定章程出示曉諭札飭永達遵辦迄今十餘年來該州各花戶並無異議應仍照舊章程毋庸別議案已訊明木到人証免提省累除將全案供招咨送戶刑二部查照核覆外所有審明擬議緣由理合恭摺具奏伏乞　皇太后　皇上聖鑒　飭部議覆施行謹　奏奉　硃批刑部議奉欽此 
 
 

Page 12

 
 
[京報第二千八百八十六號]  
[光諸十四年十一月二十日京報全錄]  
　　宮門抄○諭旨三道錄前○發抄　硃批四道○東撫張　奏查明鄕試未中老生循例懇恩摺○滇持譚　奏查明鄕試未中老生循例懇恩摺○又　奏甄別知府等片○將軍慶　秦神靈昭著請頒匾加封招○浙撫衛　奏革在籍知縣等片○將軍慶等　奏士民捐修城垣工竣賞給議叙摺○十一月二十日工部鴻臚寺廂白旗値日無引　見○崇禮假滿請安○徐用儀薛允升由　東西陵回京請　安○浙江副考官吳樹梅到京請　安○博迪蘇請假十日○召見軍機　崑罔徐用儀薛允升吳樹梅○發抄　沈秉成奏副考官崔永安回籍省親奉　硃批崔永安着賞假兩個月鈇此○又柳城令張景星署河池牧奉　硃批吏部知道欽此○衛榮光奏候補令王鏡瀾等恃符妄爲卽行革職奉　硃批着服所請該部知道欽此○徐文達奏接署漕督謝　恩奉硃批知道了欽此　○○頭品頂戴山東巡撫臣張曜跪　奏爲查明鄕試未第年老諸生循例籲懇　恩施恭摺具奏仰祈　聖鑒事竊照各省鄕試如有年在八十九十以上老生三塲完竣未經中式准查明年歲奏謂　恩施歷經遵辦在案今歲戊子科山東文闈鄉試未第老生除歷科己豢　欽賜副榜現年未屆九十並年己八十九十而文理未能通順及入學在三科以內　均照例扣除外查有年逾九十之附生李芳谷等七名現年八十以上之歲貢生王丕基一名　貝生王崑玉等二者增生徐景尼等二名附生候選訓導陳紹聞一名附生張元吉等六名俱三塲完竣未經中式調閱原卷文理均尚明順移咨學臣及行司查對各生入學册籍悉與現年相符茲據署布政使福潤詳請具奏前來臣伏查該生李芳谷等皓首窮經靑燈勵志沐　聖代薛莪之化早采芹香隨諸生席　而來思歌萃野雖桂籍之姓名未列而棘闈之文字無疵鳩仗觀光洵屬　煕朝之瑞鵬程得路宜邀　慶典之榮除造册咨部外理合繕單恭摺具奏伏乞　皇太后皇上聖鑒　勃部議覆施行謹　奏奉　硃批禮部議奏單併發欽此　○○頭品頂戴雲南巡撫臣譚鈞培跪　奏爲查明鄕試未中老生循例恭摺具陳仰祈　聖鑒事竊查文闈鄕試年老諸生三塲完竣未經中式例應查明年歲及入學年分奏請　恩施歷經遵辦在案今光緒十四年雲南舉行戊子科文闈鄕試未第老生查有年屆八十以上者之附生孫汝舟增生王貞吉二名三塲完竣榜發未經中式調閱原卷文理明順移咨學臣查對入學年分均在三科以前核與新章相符據提調糧儲道松林監試鹽法道湯聘珍開單具詳前來臣伏查該老生孫汝舟王貞吉髫年績學早勤黃卷之功髦歲觀光不墜靑雲之志向轉詹而廁足藝畢三塲過龍門而暴顯名艱一第幸値盛世右文之會宜彰耆儒稽古之榮除由學臣造册咨送禮部查核外謹繕淸單會同雲貴總督臣岑江　英雲南學政臣戴鴻慈恭摺具陳伏乞　皇太后　皇上聖鑒　勅部核覆施行謹　奏奉　硃批禮部議奏單併發欽此　○○譚鈞培片再道府同通州縣等官到省試用一年期滿例應督撫察看才具奏明甄別以肅官方茲查有三品銜在任補用知府龍陵同知覃克振雲南儘先補用同知直隸州知州龔運光擔舉銜試用通判汪應芬均各試用一年期滿例應照章甄別據藩臬兩司先後暫詳前來臣查該員覃克振嶦識兼優龔運光年壯才明汪應芬辦事勤奮均堪以各本班留省分別補用除將履歷淸册咨部查服外謹會同雲貴總督臣岑毓英附片具諫伏乞　聖鑒謹　奏奉　硃批史部知道欽此　○○奴才慶裕裕長跪　奏爲廟祀　正紳靈跡昭著籲懇　勅頒匾額封號以答　神庥恭摺仰祈　聖鑒事竊據遼陽州知州高乃聽詳稱該州城東北老人臺村舊有　關帝廟龍紳廟各一座夙著錄爽本年夏令雨澤愆期經該處紳民虔誠祈禱立沛廿霖又據義州城守尉恩善署義州知州徐慶璋詳稱該州境內入夏苦早田禾枯槁經該員等率屬分詣城南　關帝廟城西　龍神廟城內　城隍廟等建虔誠默禱卽獲甘霖四境均霑七月初旬犬雨傾盆凌河陡發復經該員等分詣各廟祈求卽邀靈佑水勢驟消人民得以安堵又據管理威遠堡邊門事務章京兵部主事德明等呈稱該堡邊門屯中向有　關帝廟　龍神祠素昭顯應本年由春及夏日久未雨早象已成經該員等率衆步禱得雨三日四野一律霑足秋收得以無歉各等因均由該處紳耆士民人等聯名禀請轉詳具奏前來奴才等伏查廟祀正紳實能禦災捍患功德及民者例得據情陳請今遼陽州義州曁威遠堡邊門等處　關帝　龍神　城隍各廟一經祈禱均卽轉歉爲豐洵屬功德及民台無仰懇　天恩府准　頒給遼陽州義州曁威遠堡邊門三處　關帝神廟匾額各一方並請　勅加三處　龍神曁義州　城陞神封號以答靈貺而順輿情理合恭摺具奏伏乞　皇太后　皇上聖鑒謹　奏奉　硃批另有旨欽此　　○○衛榮光片再據仙居縣知縣寗本瑜許稱查有在籍拔貢分發廣東侯補知縣王鏡瀾同子監生王希恭恃符妄爲武斷鄕曲控案疊出到案後復咆哮公堂不脈審斷等情經臣批據藩臬兩司核明請叅前來相應請　旨將分發廣候補知縣王鏡瀾卽行革職併將王希恭報捐監生一併咨部斥革除扯飭該管台州府親提人卷秉公研訊務得確情分別擬辦外理合附片陳明伏乞　聖鑒訓示謹　奏奉　硃批着照听請該部知道欽此　○○奴才慶裕濟祿裕長跪　奏爲土民捐修城垣工竣籲懇　天恩賞給議敘恭摺奏祈　聖鑒事竊查前據寗遠州掌路記佐領福祿康阿寍遠州知詶朱克揚會禀該州城垣年久失修加以上年大雨連綿東西南三門磚石墻垣倒塌東南門馬道門樓砲臺倒塌沉陷危險難支此外臌裂將傾之處尚復不少若不及時修葺將來倒塌愈甚工程愈費目覩情形刻不容緩按叚勘估約而工料銀五千兩有奇商同西憂回籍前署直隷贊皇縣知縣李毓槓協同旗民紳士呈請仿照道光二十六年捐修成案由州屬勸捐興修工竣後擬將出力紳董及捐數較多者分別給予獎叙聲明此項工程係屬民捐民辦請免造册報銷等情禀經奴才等據情具奏於光緒十三年閏四月初七日奉到　批摺奉　硃批着照所請該部知道欽此當經欽遵轉飭遵照嗣准工部以各直濃省捐修工程後凡文武員弁請子獎叙者應遵定例造具册結專案送部核銷光緒十三年閏四月二十日具奏本日奉　旨依議欽此欽遵行知又准戶部咨稱捐修城工俟工竣時應出具查勘切結按照常例加四分之一請獎貢監虛銜　封典等因復經轉行知照各在案旋據寍遠州掌路記住領福祿康阿寍遠州知州朱克楊各捐銀一百六十兩以爲倡率並據各紳士陸續勸得蘇銘愼等五十五名捐銀八千零五十兩此外捐數不及百兩者約九百餘兩富經鳩工庀材於光緒十三年二月十三日開工至九月十五日工竣計修得城垣裏皮石墻各叚共五十二丈八尺外皮磚牆各叚共三十三丈垜口五十七座禦墻二百零五丈海　共長一百零二丈馬道門樓砲臺魁星縷東西南門樓以及棚欄門台基石路曁四城門樓樓梯門窻一律修整門窓戶牖加以油飾一祈周圍內外城根被水冲刷之處均皆一律墊平共用工料銀五千四百零一兩六錢三分均係紳董經理不假吏胥之手核計所捐之數除去圭料曁局　等用約可餘銀三千兩因該州柳洲書院經費銀絀請以盈餘之數續置學田以充書院經費造具捐生姓各人數淸册以捐數按照常例足加四分之一者彚爲一册請給內獎捐數不足內獎者另彚一册請給外獎並聲明董事直隸候補知縣李毓楨會同官紳人等朝夕在局督理工程實力勸捐不辭勞瘁另開淸單懇請給子獎叙以昭激勸並造具用過工料銀數淸册禀請委員騐收等情奴才等隨飭委錦州府知府增林前往查騐委係工堅料實用過銀兩並無虛糜浮冒加結詳送前來奴才等查寍遠州修理城垣該土民等踴躍輸將共成義舉洵屬急公好義深堪嘉向除倡捐之文武地方官不敢邀獎並捐數不足內獎者由奴才等給子功牌以示獎勵外所有捐數足敷內獎之蘇銘愼等三十七名應請昭例　賞給議敘以昭激勸至該董事直隸候補知縣李毓楨在局督辦觀捐集事不無微勞足錄可否一併給予獎勵出自逾格　天轉除將請獎單册曁用過工料淸册分咨吏戶工各部外所有寍遠州修理城垣工竣懇請獎敘緣由恭摺具奏伏乞　皇上聖鑒勅部議覆施行謹奏奉　硃批該部議奏欽此 
　　昨日接到十八十九二十日京報三本合先排印尚有十五十六日京報俟遞到後再行補登 
　　本館附誌 
 
