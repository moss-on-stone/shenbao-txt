# 1921 - 128 - 4917323

 

Page 1

 
 
   
 
 

Page 2

 
 
   
 
 

Page 3

 
 
時評 
[新舊内閣（冷）]  
　　新舊無定點也前之所謂新閣員者至今已去而已稱之爲舊矣今之所謂新閣員者苟他日而再行組閣則又有新者在其後矣且不獨名稱然也即以實際論今之新閣員不數月間而即見其舊矣新閣員當任事之始或有一二除舊布新之象至數月以後又已舊態復萌矣 
　　所謂舊態復萌者何也互攬權利而至相嫉也相嫉後而至互訐也互訐後而至或以憤而辭職或乃結黨求援也辭職而强留遂至虚有其位結黨而求援遂至互相牽制也苟至其時遂成半籌半展一事無成之狀而所謂舊態者又復應時而現矣嗚呼新乎舊乎我人所測者僅爲至暫之時間乎内閣者不過依然内閣而已 
[命令]  
　　五月十二日大總統令陳道源授爲海運造艦大監此令又令任命查耀署施宜鎭守使署參謀長白福雲爲蒲通鎭守使署參謀長張厚生爲漢黄鎭守使署參謀長此令 
又令參參總長張懐芝呈請任命楊克斌爲施宜鎭守使署中校參謀劉炯崇署少校參謀翁貴仁署蒲通鎭守使署中校參謀賈彭齡爲少校參謀李國樑爲漢黄鎭守使署中校參謀蔡紹忠爲少校參謀均照准此令 
又令署海軍總長薩鎭冰呈請授雲鵬爲海軍少校應照准此令 
又令安士楷晋給三等嘉禾章石維晏麥高雲均給予四等寳光嘉禾章費沃禮皮爾斯雷上達均給予四等嘉禾章張森給予五等寳光嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
[國外專電]  
　　倫敦電顧使夫婦昨入覲英后待遇優渥暢談中英美術極歡洽 
　　倫敦電顧使現籌議保護澳洲·南斐·坎拿大·紐絲綸·新加坡·薩摩·與前德屬殖民地等處海外華僑事宜頗忙碌 
　　倫敦電英皇喬治贈徐總統禮物今日送交顧使（以上十一日） 
[國内專電]  
　　北京電内閣改組後交民巷輿論甚非難内部又内複雜問題局面决難持久昨今各方反對李士偉電來京不少（十五日上午十二鐘） 
　　北京電新閣任命令無署理字輿論咸謂去法益遠（十五日上午十二鐘） 
　　北京電李士偉尚作態來一辭電靳挽曹勸其速就范源濓仍擬赴津張志潭竭力勸范謂此次倒交系君爲大功君不赴津此問題解决不下且學界吃飯運動尤爲交系制命傷務請君共撑大局 
（十五日上午十二鐘） 
　　北京電李士偉係孫多鈺所引薦外傳不就說係掩人耳目此次新閣任命有人引歷屆派署閣運不長於閣員太不利現無國會故改爲實授靳不贊成魏聯珉任交次現楊熊祥極活動一說徐次决定不動惟路政司長必撤換鄭鴻年辭呈已遞非唐在常卽孫潤宇調任（十五日下午三鐘） 
　　北京電舊閣員免職令新閣員署任令下午五點下李士偉范源濓明日來京聞敎次改任袁希濤交次定魏聯珉（十四日下午八鐘） 
　　北京電葉恭綽寒（十四）呈請免鄭洪年以讓賣路（十五日下午四鐘） 
　　北京電學界以新閣發表財交兩長完全爲親日派極致反對李士偉自知輿論不容先托孫某向報界疏通（十五日下午三鐘） 
　　北京電敎職員以范源濓前此宣方有右手拿錢左手卽持書上課語認爲莫大汚衊聞范已回京特致函警告（十五日下午三鐘） 
　　北京電陸洪濤請派大員入藏訂約政府以中英談判經過相牽制無法單獨進行當復從緩 
（十五日上午十二鐘） 
　　北京電昨午後六點優林見劉鏡人談商約大綱無進步 
（十五日上午十二鐘） 
　　北京電優林升遠東外長巧（十八）日離京以耶谷列夫代（十五日下午四鐘） 
　　北京電胡維德使館費斷向交行駐日經理借五萬不足請在京行再借六萬（十五日下午四鐘） 
　　北京電商人楊占元等控宋小濓貪贓營私（十五日下午四鐘） 
　　北京電外長因印港間續訂烟土合同本年内載烟土七十箱入口决向英使抗議（十五日上午十二鐘） 
　　北京電史蒂芬漾（二十三）日離京儉（二）（十八）日由滬搭輪赴美語予云原定每年夏秋回國一行此爲第一次八月中旬由美起程九月初到華美銀團始終抱定不爲政治借欵宗旨（十五日上午十二鐘） 
　　北京電今午後三點參陸處函外部延邊添駐日警請從速交涉務達撤盡目的（十五日下午三鐘） 
　　北京電吉督電日人所設之延琿軍用電線尚未撤去要求我國收買已飭張鎭使拒絶（十五日下午三鐘） 
　　北京電院電楊新督新科唇齒請準備軍隊迅籌恢復餉械已由財陸部會商辦法（十五日下午三鐘） 
　　北京電新楊電接哈密報告俄敗兵四輪車所裝木箱夾底内搜獲軍械多件（十五日下午三鐘） 
　　北京電黑慶城爲匪佔旋克復城市燒完院電奬出力官兵查人民損失（十五日上午十二鐘） 
　　北京電范其光請將監管會代表仍委邵恒濬院覆旣委貴領事兼應毋庸議（十五日上午十二鐘） 
　　北京電黄河新橋設會計審查會章程卽公布鄭洪年會長華南圭副會長兪人鳳總幹事 
（十五日上午十二鐘） 
　　北京電魯鉅野匪熾官軍失利電線斷（十五日上午十二鐘） 
　　北京電法公使柏卜昨夜九時半病故於醫院（十五日下午四鐘） 
　　漢口電京電王督定銑（十六）日出京回魯嫁姪女並定養（二十二）日到鄂王督夫人寒（十四）日亦由鄂返魯 
　　漢口電胡廷翼以擾亂鄂西罪删（十五）晨槍斃 
　　漢口電湘鄂赴遠東運動會選手寒（十四）日在漢競賽决選張長年等三人（以上十五日下午四鐘） 
世界路透電 
[上西萊西亞亂事及英法德]  
　　十三日倫敦電首相喬治氏今日在下院聲稱上西萊西亞英意委員决計主張將波蘭人居大多數之區域給予波蘭而以德人居大多數之土地屬諸德國但法委員不贊成之此事迄未就緒首相又謂時局之可擾亂歐洲 
和平者當嚴重對付之目前波蘭人之舉動與從前波蘭人佔據維爾拉時相同波蘭政府表示其不負責任之意見吾人勢須承認之但其所謂不負責任者純屬口頭言耳協約國苟不自已尊重成約而責令德國尊重成約寗非不平吾人决計不因事已成就而遂予以承認協約國應主持尊重對德和約否則任聽德國爲之二者必居其一當此歐洲多事之秋和約尤有維持之必要首相又謂德國决不久處於現狀之下終將成一强國歐洲和平惟依據嚴格公道之基礎始能恢復深望有關係各方面惟行公正之事 
　　十四日倫敦電英相關於上西萊西亞問題之演說引起輿論上與政策上之分異形式愈爲顯明英國一般報紙皆贊同英相之言謂波蘭視和約如廢紙英相此時發此言論可稱誠實勇敢有政治家風度不失英國榮譽法國報紙聞英相之言則大訝異巴黎各報皆謂駐德英使依英政府之訓令與德國立約不爲法國所知以杜塞爾道夫·杜伊斯堡·魯羅特三處駐軍之撤退爲德國承認哀的美敦書之交換條件云云惟據柏林路透訪員之消息則英德交涉之眞相如下協約國雖尚未决定最近懲戒條件之取銷但英政府意見以爲德國果接受哀的美敦書則懲戒條件關於設立來因河關卡與佔據杜塞爾道夫·杜伊斯堡·魯羅特三處者可望取銷協約國對於此事現方交換意見 
　十四日倫敦電昨日英相喬治氏在下院所發關於波蘭事之演說詞意嚴厲神色激昻聞者喻爲霹靂首相之言略曰吾人苟不以嚴格公道處治波蘭亂徒則將大害歐洲和平設歐洲和平一經擾亂余不知此事將伊於胡底余慮甚恐甚余爲此言非漫然也如世界不復有信任則前途必極可怖是以吾人必出以公允依照吾人所簽定之約毅然决計波蘭之自由基於對德和約此約誠或粗率不善則世界各國中之最不應有怨言者厥爲波蘭蓋波蘭並未有功應獲此和約亦未出力獲此勝仗也波蘭民族半立於俄旗之下爲協約國戰半立於德奥旗下爲協約國敵前者潰敗如鳥獸散後者則始終爲吾協約國敵波蘭倒矣苟吾人依賴協約國方面之波蘭軍則今日波蘭適爲爲奥省耳今波蘭叛黨領袖柯方蒂氏持寗死不降之說使波蘭人早有寗死不降之决心則英法意人民定可少死若干乃波蘭人直至德國解去武裝無能爲力之時始想及寗死不降云云首相發表意見以爲恢復上西萊西亞之秩序並非難事但英國旣不得已而撤退軍隊英國不能主張使協約國犧牲其兵士生命英國唯有主張另一辦法即容許德國在其所當有之省内使人尊重和約耳若解除德國武裝而不許其兵士參與恢復秩序之事業則失事理之平首相最後結語曰公正行事乃英國所主張者余望英國如此主張堅持到底 
　　十四日巴黎電法總理對外國新聞記者發表關於上西萊西亞問題之意見略謂法國已在上西萊西亞盡其責任外間所傳之謊報殊堪抗議德人曾毆捕法國軍官此事何能容忍如德國干涉上西萊西亞事則定激起極嚴重之結果協約國無有願准德兵擅入西萊西亞境者英法意之代表雖意見不盡相合然法國並未謂上西萊西亞全部應盡屬波蘭也但謂應依照對對和約之規定與公民大會之結果而分配之耳協约國委員會應設法定一共同辦法提交高等會議討論今英相就其自已觀察點解釋時局但英相不能獨自發動准許德同兵入上西萊西亞境也如協約國確告波蘭依照上西萊西亞公民大會之票數按市區分配其地則騷擾可止但若協約國欲利用上西萊西亞爲交換物以濟其私則波蘭必叛綜之此次爭端殊可扼腕因德國將因此而信協約國分裂難保不趨入危險之途也 
　　十五日倫敦電法總理發表意見後英相即以從速召集高等會議之必要告知法總理路透社巴黎訪員電稱英國以牒文致法叙明英國之觀念並建議英法兩總揆在波洛等會議法總理答稱希望此問題儘速解决惟法國國會於星期四日開議渠將商諸國會然後再與英相會談 
　　十五日巴黎電小巴黎人報稱法國致英之覆文言及上西萊西亞事謂如德國决計以武力干涉上西萊西亞事則法國必不消極旁觀法國報紙皆謂法國將視德國之出兵上西萊西亞爲宣戰理由法總理已告知柏林法國將立即設法阻止可使德兵攻擊波蘭人之任何行動巴黎晨報云法將諾勒特已於星期四日照會德政府限令於本月二十日午時以前履行一月二十九日致德公文所載之之條件（此公文所載者爲巴黎會議之决議）屆時如不履行則法軍將入據魯爾境再德國如欲以武力干涉上西萊西亞事則法國亦須占據魯爾　 
　　十四日柏林電柏林報紙評論英相演詞頗爲滿意視此爲對於波蘭與法國之警告一般輿情皆謂德國現更自信可重提恢復其本國一省内秩序之議 
[愛爾黨人之新襲擊]  
　　十四日倫敦電杜白林新芬黨希圖由芒特覺獄中刧出新芬黨副總統格里菲士氏不果黨人一隊刧得向獄進發之武裝摩托車一輛馳抵獄前車中之人衣英軍官服裝從容入獄出文書示管獄官將格里菲士氏及其他新芬黨四人自禁室領出行至棚門爲兵士所阻黨人乃被逼委棄格等奔上摩托車逃逸兵士發彈如雨後在化士河覓得黨人所棄之摩托車 
　　十五日倫敦電據世界新聞載稱昨夜倫敦發生暴舉多起顯係新芬黨所爲行暴者戴假面具携手槍闖入人室擊傷數人但無一被拘 
[英國之罷工事件]  
　　十四日倫敦電本星期杪實業風潮不致蔓延聞首相已邀礦主與礦工於聖靈降臨節後在乞克斯重開會議目下煤斤由各港運至實業中心點並無爲難之處 
　　十四日倫敦電運輸工與路工似已重現其常識承認輿情甚不以彼等之舉動爲然礦工聯合會書記何志士氏宣稱三角聯盟舉事之心理的時機已過三角聯合今所能輔助礦工者唯欵項耳又路工聯合會書記克萊姆浦氏已命以全薪給予中止職務之路工罷工局面爲之稍靜格林維克電氣廠之工人宣布罷工希望倫敦南部之電車不能駛行但賴辦事員與投効者之輔助仍得照常開駛 
　　十四日倫敦電水夫雖揚言不與投効在船服役者共事然愛葵台尼亞號今日仍得啓椗開往紐約該船載客二千六百人並載辦事員役六百四十四人管事人名額無缺泰半爲職工聯合會中人僅一百五十人爲投効者 
[各國近事記]  
　　十四日倫敦電愛爾蘭南部國會選舉業已告畢計獲選者爲共和黨一百二十四人保守黨四人 
　十四日倫敦電大英輪船公司之比那拉號擱淺後已於今晚出險啓程前進 
　　十四日倫敦電日太子今日參觀牛津大學並閱學生練習掉艇晚間回抵倫敦英相喬治氏星期杪在乞克斯休息擬在該處招待日太子 
　　十四日哥倫布電澳首相休士氏赴倫敦參與帝國内閣會議道出此間據其語客云彼個人殊贊成英日聯盟之賡續又稱澳洲所欲者友也非敵也 
　　十四日君士坦丁電日本委員内田伯爵已覲見土皇土日兩國從此乃有外交關係 
太平洋路透電 
[新内閣之外息]  
　　十五日北京電新内閣除財政總長足爲日人勢力恢復之徵外餘悉照天津會議草定之計畫舊交通系力圖保留地盤但反對派卒獲勝利反對葉恭綽留任者所持之理由顯爲葉不肯將交通部收入所餘之欵交與内閣財政一席苟無交通部之入項則無責任可負也惟周自齊如不引退則該問題亦易調處 
　　十四日北京電今晚有令任齊耀珊爲内務總長李士偉爲財政總長蔡成勳爲陸軍總長李鼎新爲海軍總長張志潭爲交通總長 
[趙馮之爭]  
　　十四日北京電豫督趙倜現竭力謀使馮玉祥之軍退出駐馬店省議會已電京請撤馮軍臚舉種種理由内有馮在許州向居民歛欵一條此電之發乃由趙督授意三使現在京設法調停趙馮之爭端蓋若無和解辦法則恐豫省將續起事變也 
[邊事種種]  
　　十四日北京電王景春不日將來京與政府協商辦法應付中東鐵路北段所過境内俄國舊黨軍隊運動所釀成之時局 
　　十四日北京電陳遐齡由巴塘來急電請欵以供邉界戰費此欵向由川省烟草入稅項下撥付近自川省亂後無欵可得故陳乃請助於中央 
　　十四日北京電鄒芬已由滂江回張家口與張景惠會商對蒙攻勢應否實行俄蒙軍現陸續由滂江撤退近數日内行動尤爲顯著 
[法使逝世]  
　　十五日北京電法使卜伯患蘭尾炎症星期四日開割後日見沉重延至昨晚逝世就中中外人士皆爲惋惜按卜伯於一九一八年履任 
[東俄近事記]  
　　十五日海參崴電赤塔消息遠東民國新任總司令賴平氏年二十有五前充工人屬於共產黨近由西部抵赤塔據雙城子烏蘇里斯克消息外間盛傳黨人支隊現由伯力進攻格羅台柯伏又傳加浦爾之軍已進至雙城子·柴士杜爾諾陣線居民聞之大爲震駭海參崴疫氛漸平 
[日本近事記]  
　　十五日東京電五月十六日日本銀行將代政府發行五釐息之國庫劵五千萬元每百實收九十七又四分之一定一九二二年六月償還 
　　十四日東京電横濱船渠今晨辭退工人一千四百八十二人每人給工資一月至二月不等 
國外要聞 
[南遊通訊（八）（旅行記者抱一）]  
　　暹羅之華僑團結力與國語　　熱心提倡敎育敎員須受考驗吾游暹羅舟次晤一英人爲言「暹羅盡君等華人所爲耳脫華人盡携其所有以去暹地且赤」吾初疑其言之過及登岸一覽則夾道紅紙門聯皆華文也商店招牌皆華文也默數沿街商店至少百分之九十八皆屬華人暹羅最大之商業爲米業此者皆設碾米廠暹人能種不能碾也吾華人爲之不能運售也吾華人爲之全國碾米廠大小約百家盡在華人手 
　　暹羅全國人口九百萬吾華人及華暹混血者至少占十之七純粹之華人亦有一百萬以上其中分五帮一爲潮帮人數最多財力最雄厚一爲廣府帮一爲客帮則粤省前嘉應州屬及其鄰近共八縣操類似普通話之客話者也一爲福建帮以厦門人爲多一爲海南帮則瓊州人也五帮分立各設會館而不相聯合惟總商會合五帮組織然以人數有多寡故議席之上亦惟潮人馬首是瞻商貨往來與汕頭交通最便亦最發達每星期開汕頭之船至少必有一回故潮人往暹日益加多 
　　華人旣占商業大多數於是每年匯歸其本鄉之銀錢爲數甚鉅有操匯兌業之某君語余僅彼一家去年匯往汕頭者一千餘萬其匯兌方法大都由私家信局專遞家信銀兩者零星吸收而交由銀行大宗匯兌此私家信局殊有益於僑民有不識字不能書者可代爲作書代爲讀解其寄遞銀錢纯恃信用然甚少貽誤故信用頗著余於海外常見之於潮汕鄉村間亦見之 
　　暹羅航業初時華僑鋭意經營合創一華暹航業公司額定資本千萬專行盤谷與汕頭香港等處而組織未良内訌甚烈歐戰旣作人方乘機發展而此唯一之華暹航業竟於破天荒之戰爭風雲中嗚呼畢命實爲最可痛惜之事今則大阪商船會社已於前年起定期航行盤谷與南洋各埠間其他接踵而起據日使館調查各國商船之進盤谷者日本已占第二位 
　　暹羅大宗產物米之外惟柚木此採伐權吾華人初亦稍稍有之而以林務行政權操於英人手英人組有四大公司丹麥人組有一公司全國森林幾爲五大公司壟斷凈盡 
　　從前華人服官暹政府者甚多近年暹人鋭意自立除少數有血统關係者外其純粹華人服官者絶少僅受勳位虚榮耳 
　　華僑之不統一不團結實爲致弱之總根而語言爲其代表南洋各埠記者初次往游惟爪哇國語發達最早今則各埠大致通行雖商界亦多能國語未始非學校提倡 
 
 

Page 7

 
 
之力獨暹羅華僑通國語者猶少以潮州人數最多故大都解潮州語而各帮自設學校則各授其方言當局者漫然不自覺以余外來施客觀之甚願其放大眼光早早提倡國語蓋如欲團結華僑以保勢力則統一語言實其起點也 
　　暹京華人所立學校屬於潮帮者曰培英規模最大建築費三十餘萬學生四百四十餘人客帮所立曰進德學校廣帮所立曰明德學校校舍亦皆特建瓊州所立曰商民學校記者抵暹之日適値成立開校日購地築舍共費四萬餘金福建帮所立曰培元學校皆小學程度此外有玫瑰學校·盤谷學校·振坤女學·坤德女學·潮州女子·存眞女學·凡十一校總計其現在學生數約一千三百零八人常年費預算十一校共暹幣十四萬零四百八十銢旅暹同胞之熱心敎育可云至矣而每一學生需費一百零七　有奇較内地所增甚鉅固由生活程度較高而聘敎員之困難亦其一大原因也 
　　自暹政府前年頒布敎育條例以來凡任校長敎員者依條文規定須通暹羅文言於是華校校長敎員皆須赴考驗任職六個月受驗一次驗其讀法·書法·默寫·會話是爲初級旣及格再閱六個月行高級試驗除前次各項外加驗作文初級不及格閱六個月得重行考驗如再不及格與高級試驗不及格以後即不得爲敎員違者罰其校董於是聘敎員大困難矣此法名爲取締一般私立學校然暹羅無其他私立學校有之皆華校也總之吾可憐之數百萬暹羅僑民自身旣無團結之能力又無政府爲之後盾無公使無領事欲呼無口欲行無路日憑其天賦之本能與蠢蠢之土人奮鬭稍稍獲勝益遭居留政府之嫉忌而多方摧折其心猶念念不忘故國念之愈甚則遭忌也愈甚吾爲僑暹同胞悲吾不僅爲僑暹同胞悲矣 
國内要職 
[閣潮急轉直下]  
　　改組已完全决定内閣問題截至昨午（十三）外間尚無所聞乃下午三點鐘忽有消息自某機關傳出據云大體已定其名單即靳氏前由天津帶回呈之東海曾經多日之擱置今則終慶成功者也其所以驟然定局者因曹張王近日有出京之表示靳氏恐曹張一行此問題益陷於無辦法乃於前晚親持前項名單往晤張作霖並電約曹王二氏同到順承王府（張之行轅）爲最後之求援曹張碍於總理面子未便過拂其意乃一致表示贊成其議遂定爲此言者自謂得之於某有責任者之所告甚爲可靠今將其名單列下外交顔惠慶内務齊耀珊財政李士偉交通張志潭陸軍蔡成勳海軍李鼎新農商王迺斌敎育范源濓司法董康至各部次長除財次一席已决定爲三菱公司買辦之王某（李士偉所汲引）交次徐世章不幹有以王占元駐京代表魏聯珉（交部高等顧問）繼任之說外其餘均無更動此次靳葉相持頗堅靳有葉如不辭彼决不幹之表示葉亦聲言非閣員同去彼决不單獨辭職東海以長此相持終非了局且於政局前途將發生不良之影響數與靳研究調解辦法前日靳在府與東海最後商定爲敷衍葉氏起見第一步先由靳内閣提出總辭職辭職之後再以明令特任靳雲鵬爲總理從新組織内閣如此一轉移間各方面皆可下臺此内閣改组問題最後决定之經過也 
　　交葉之必須下台截至昨晚止形勢早已確定毫無疑義至其内容則頗有足堪玩味者兹特錄新社會報消息如下交通葉氏之下野已處於無可挽回之地位吾人於此尚當追述一事以明葉氏失敗之眞相其事維何即亦所謂財政問題是已此次内閣之突起風潮其背景中含有國際意味微聞日本因催索債欵本利一事迭次與政府爲嚴厲之談判觀於阪西中將及小野等之往來絡繹不無草蛇灰線之可尋據說當局對於舊安福　首　之行動時刻不能去懐曾以此節商之日本使者要求日人此後不爲援助小徐之舉動則借欵本利中政府當盡力維持以爲交換條件日本以借欵本利無着頗受本國實業家之攻擊今見當局有此表示自亦樂於贊成惟財交兩席非得一親日派人物則無以示信於日本而親日派之著名人物又非此時所能提出於是大索十日始覓得一比較的與日本接近之張弧不料爲輿論所反對終告流產張旣流產又復窮搜徧索乃於臭味相類色彩相同之中日實業公司中得一李士偉於是張冠李戴天下湊巧之事可謂一時無兩矣財政一席旣須覓一親日派而交通之葉恭綽雖不親日却亦算是今日政界之能員何以必欲迫之使走則因周子廙在部之日曾以財政窘迫在國務會議上提出一整理財政及公債基金案乃將鹽關二餘撥歸公債基金項下自此議定内國銀行方面信用頗爲增長値吉會鐵路續借日欵之議驟起靳氏商之於葉請其於三日内决定簽字按其數目不過一千萬元匀兩期交付除折扣匯水外每期不過四百餘萬元葉謂吉會鐵路前已借得日欵兩千萬元當時因正合同上甚爲吃虧曾雲沛不肯簽字議遂中梗今若以區區不滿千萬元之故將正約簽字是曾雲沛之所不爲者使吾爲之吾又何以謝天下乎乃建議於靳氏由交部以本部名義發行特種支付劵五百萬俟第一批辦完後仍可再辦第二批因其時銀行信用甚好故葉氏敢於告此奮勇也至對於政府每月開支軍政兩費則銀行方面曾要求一實在數目並示以今後之財政規畫以便量力墊欵期以救政府者轉以自救政府始則要求月墊七百萬最後乃定五百萬之額惟政費之二百萬非大减政不可而自减政委員會成立之後减政一事卒不能進行於是原定之硬過苦日子三個月之議因此而破銀行方面亦以政府理財似無决心頗持觀望靳氏見此情形不免着急因疑葉氏從中作梗乃大怪葉氏而旁人遂乘此機會作種種蜚語以中傷之自是葉之地位乃大告摇動而政府電招三巡閱來京解决時局之計遂定說者謂獅子搏兎乃用全力以三巡閱一首揆之權威去一葉譽虎葉氏亦可以豪矣 
　　大陸報十四日北京電云今晨舊内閣全體辭職靳雲鵬提出新閣員名單明日將見命令新内閣人物爲總理兼陸軍靳雲鵬外交顔惠慶財政李士偉交通張志潭海軍李鼎新敎育范源濓司法董康内務齊耀珊農商王迺斌此次閣員變遷係北方軍閥所造成周自齊葉恭綽所代表之交通系乃失敗當軍閥來京時日人大爲活動可於李士偉之長財政見之李本爲無甚名望之人因與新辦之中日實業公司有關而爲其董事之一今得一躍而爲財政總長李之背後有安福時代親日閣員三人即曹汝霖陸宗輿章宗祥是聞日人一宗借欵與西原利益有關者行將復活而烟酒稅將爲借欵利息之抵押品新閣員中大約范源濓不願就職以無欵故也 
[京敎潮仍無解决望]  
　　昨日（十三日）下午二時北京國立八校敎職員代表聯席會議在美術學校開第二十九次大會八校代表均到主席馬叙倫仍因病請假由李大釗代理主席報告八校學生臨時聯席會本日來函請同人於明日（十四日）上午八點到石駙馬大街女子高師該會事務所開會商議今後進行方針究應如何答覆聞校長團方面對於該會來函已表示到會似乎本會亦應到會方爲妥當經討論結果僉以學生方面旣有協力進行之意同人自須到會於是一致决定到會此事討論畢當有校長團來會爲非正式的報告略謂本日校長團曾晋謁靳總理於其私宅靳派一秘書翁慶民出見校長當將要求政府早日解决之情形詳爲陳述翁代靳答言準今日（十四日）有確實答覆云云代表等以旣然如此自應靜待其正式答覆後再議其他事件嗣由北大代表譚熙鴻提議政府旣如此欺騙同人同人宜有最後之對付方法日前略爲决定之二次辭職宣言可否提前討論發表僉以政潮起伏無定同人前已决定暫持冷靜態度似不宜過於急促而且各校亦有應先徵求全體敎職員意見之必要於是决定於今日下午三時開臨時會議先請各校長到會報告靳總理正式回答之結果後視其回答程度如何及有無誠意然後再議全體二次辭職與否之問題較爲妥當全體均無異議遂約校長團於今日下午三時來會會談而散 
　　學生方面昨日亦在女高師召集八校緊急會議所到代表有楊惠生汪翰（北大）王麟昌（高師）陶玄（女高師）黄旗翹楮良生（美術）劉召陽（工專）梁鐸（醫專）何玉書（法專）張大陶等（農專）午後三鐘開始會議先由主席報告經過情形後彼此討論結果决定辦法六項如下（一）請政府限期宣布財交敎三部所定條文（二）請政府指定每月撥欵日期及保障方法（三）四月份各校經費及四月應撥還之積欠應即如數撥發（四）請政府即履行前次閣議明令之辦法（五）如政府不能履行前議即請明令解散八校（六）因守秘密未詳 
　　四月份之敎育經費二十二萬元據葉交長致學生李君函謂業已於協濟財部欵中撥交財政部並已咨請財政部速交敎育部云云是可爲交通部之正式聲明而財政部則辨謂此係交部應撥之行政費而非敎育經費敎職員方面以前日閣議通過之三項辦法有一交通部於協濟欵項内儘先撥付」字樣則四月份内祇須有欵撥財交部即應作爲敎育經費苟敎育經費未支給行政費即無從是起何况交通部已指明爲敎育經費財政部乃擅自移作行政費謂之侵挪公欵亦無不可聞將提出嚴重抗議 
　　又自政府坐視八校學子失學之後各地來電籲請維持者連篇累牘政府皆充耳不聞日昨南通張季直氏來電申請政府確定敎育基金原文如下年來南北爭抗不息四民均受其殃其中尤以敎育一途影響最大蓋中央地方軍書旁午財政艱窘縱有維持敎育之意力亦不及日來復因經費難籌各處至有罷課之舉謇衰病殘生對於政局久不過問徒以此事關係國家百年樹人之大計不得默爾不言此項敎育基金急難確定請專由交通項下籌欵劃撥以立永久之基礎若所得稅則宜暫勿推行以蘇民困而維商業 
[地方行政會議第三幕]  
　　昨日（十三）地方行政會議又在中和殿開第三次會議會員到二十五人省議會代表居多數省長代表及各部代表請假者二人餘皆自由缺席下午一時十五分開會由會長章宗元主席宣告依照議事日程開議第一案縣自治法施行細則（三讀）全體無異議當由錢崇固提議注意第三條字句經主席宣付特别表决全體起立本案完全通過續議第二案縣議會議員選舉規則（二讀）由審查長錢崇固報告審查修正原案第六條第十四條·第四十二條·第五十一條各理由畢由委員長萬兆芝逐條朗讀衆多無異議惟讀至某條條文「各選舉區設選舉監督由總監督遴派公正紳民監督各區選舉事宜」首由錢崇固發言紳民二字是有階級的意味應將公正紳民四字改爲公民之公正素著者鄭豐稔云素著二字不應見諸條文之上龍欽海主張將公正紳民改爲辦理地方三年以上著有成效者劉哲反對之吳增湘主張將公正紳民改爲有相當之資格者凌文淵則主張將公正紳民改爲公民會長將各說付表决卒以凌說通過後由辛漢將本條條文在「總監督」下加以在各該縣内」五字通過二讀案通過後當由主席宣告休息二十分鐘於四時續開三讀會由主席諮詢可否省略逐條朗讀衆無異議通付表决全體起立時正五時本日議案已畢主席乃宣告散會按本日兩案縣自治施行細則二十一條縣議員選舉規則七十餘條開議不過四小時即完全通過其議事之速說者謂與袁氏時代之約法會議行政會議相彷彿云 
[華僑請改中荷條約]  
　　中荷通商條約及領約爲前淸末季所締結彼時吾國在國際上所居之地位頗有不能與各國爲伍之勢苟且遷就在所不免故荷屬全體華僑特派代表來京請願修改此次旅緬華僑楊允修自日本回國因改約期限已到爰擬具意見書呈請外交當局尅日提出草案以伸國權以固僑民内向之眞意並譯就日荷條約最近所修訂之原文藉資外交主管者之參考茲將原呈錄下竊立國以民爲本民之中良莠不齊能吸外資以爲内用發揚國家之經濟力者良民也吾國立國數千年人民之流寓謀生於海外者考之歷史亦不下數十百年在昔閉關時代人自爲守對於人民之發展於海外者不但無所維護甚至科以罪罰降至前淸末季海通以還對於他國雖有使領之設然其時執政者未悉國際法原則所訂條約多半爲他國片面之利益遂使數十年來吾僑之經營海外爲國家謀利福者屈伏於他人淫威之下不可一伸蓋近之無商法之保障遠之無國力之擁護故也民國光復僑民雀躍以爲吾有新政府行且施其新政策以擁護我無告之僑民矣故輸將血汗之金錢欲以匡扶新造之政府辛亥之義金癸丑之國民捐以及其他種種之協濟皆其披誠内向之表微也顧自軍興以來吾國之政府内困於南北戰爭外脅於債主之逼迫對於僑民疾苦不惟不暇顧及且有不敢過問之勢此誠僑民之所痛心者也然猶望當局對於重要問題民命國運所關者或不隔膜視之故去年荷屬僑民對於荷政府苛法乃有選派代表回國請願修訂商約廢除舊文之舉蓋所關者實不獨旅荷數十萬僑民之身家財產已也夫國而爲獨立之國家則與他國同立於平等之地位此世界所公認者歐戰以降公理益昌乘此時機與平素親德荷蘭議及修改之且有日荷迭次改約之先例彼雖狡滑奈國際何荷屬代表奔走經年被囚被拒政储置若罔聞此猶可說爲個人關係之事若此項條約乃亡淸辱國喪權之條約荷蘭利用此約直舉荷屬數十萬華僑之性命財產而没收之夫荷蘭以蕞爾國吾政储尚復不敢據法與爭則將來他國有更甚於此者吾政府其皆棄之若遺乎允修無知竊以爲後此數百萬僑民生死之關頭實係於此次對荷條約之修改·及其完善與否故敢冐昧上凟並覔得千九百十二年日本與荷蘭新改訂通商航海條約譯呈鈞覽意將來改訂中荷通商條約時或者可供參考之資至於應如何訂法如何交涉及所以必改訂之理由日前各代表均已詳陳不待允修贅禀伏惟總長陳念僑民鰓鰓之望力予主持公道設直接爭之不得則提交國際會議未必不獲公平之論决亦使外人知吾政府之無復從前之苟安退讓也臨呈不勝惶悚延企之至 
[熊秉三回湘展期]  
　　趙恒惕因制憲問題特電邀熊秉三回省疏通審查員意見熊氏前經電覆允於五月五日返湘日乍自治籌備處忽得熊氏陽電云弟本擬五號起程乃迭接同鄉官紳來電均謂本年春荒饑民載道必須救濟弟意人民乏食關係重大若不亟圖救濟秩序恐將難保是以連日奔走籌欵致稽時日倘難湊巨欵尚須赴滬與各善團及華洋義振會商榷辦法民命呼吸難緩須臾以此愆期當蒙鑒諒惟吾省頻年困苦目擊心傷鄉人對此想早具有覺悟此次審查會總宜屏除私見悉化畛域維持原案迅速告成然後同力設法拯救民生庶足以奠安湘局否則癃弱溝壑救死不暇安能坐談法治謹電先佈誠悃乞轉達一切爲荷該處得此電後以省憲審查會已正式推舉熊氏爲審查長（按審查會已於七日用無記名投票式選舉正副審查長熊氏得一百一十四票當選爲審查長仇鰲得九十五票劉揆一得七十四票均當選爲副審查長）原定九號即開預備會祗以熊氏未到副審查長不肯負責致審查會因而停頓不能開會審查故特於昨日急電熊氏請迅速返湘主持會務但據最近消息謂熊氏一時斷不返省籌振云云不過假託實則因旣被選爲審查長而審查進行又極感困苦能否調和各派意見尚無把握故必稍緩時日以觀變化使各派終無覺悟或竟不回湘亦未可料惟趙炎午之意則非熊氏返湘不可刻又以個人名義去電催促矣 
[廣州通信（平）]  
　　孫就職後之財政問題自孫中山就任總統後在省城一隅而論慶祝之聲可謂喧鬧一時其始終未有慶祝態度表示者惟省議會耳當建議選舉總統時說者謂總統選出對外可以增 
加信用所擬定進行之程序一選總統二爭關餘蓋以財政爲立國命脈粤省今日之所急者以財爲首要但以今日實事言之外人對於總統之選舉殊不重視當省中慶祝最盛之時香港華民政務司特爲出示禁止華人慶祝旋又出示謂奉港督諭近有喪心病狂之輩爲孫文籌捐欵項孫文所設政府匱乏已極立見危亡宜勿爲其所惑等語其言外固已表示絶不承認之意粤省需財恃華僑爲後盾而華僑回國及財欵之輸匯均恃香港爲集中民黨中人以港官態度如此恐與其進行計劃有所阻碍故力謀對待港政府之策惟此種手段恐亦難收良好結果蓋今日粤省勢成孤立人民旣不贊成此次之選舉外省又協以謀我桂系侵逼日亟一日軍務一開甚爲危險現粤當局籌餉方法祗有向華僑借欵以省中公產爲抵押或變賣而已聞軍費結欠甚鉅財政機關窮於應付金庫長鍾秀南業已辭職矣其財政廳長廖仲凱又借升任財政次長脫離本職省署决意改委馬育航承乏而馬氏以攻桂之師紛紛出發其出發費尚無把握因遲遲未敢就職遂有將運使鄒魯調任之說鄒氏不願因又商之某行買辦陳廉伯陳亦辭謝又請李煜堂擔任李亦不願故財廳一職現尚在懸缺待補之中則可以知此中情形矣當局於此刻不能緩之際不得不於省銀行中設法故省銀行紙幣近來又不免稍爲外間所歧視據時事社云廣東省銀行紙幣數月以來發行市面本甚流通詎前數日有持紙幣往商店兌換者多拒而不納咸以無現欵爲詞查其原因五六兩日該行放假隔日又値星期停止兌換故錢銀店遂乘機壟斷每以紙幣換銀毫每十元竟補水至二角之多現該行雖已照常營業而每日兌換時間祇有數小時且人多擠擁體魄稍弱者每爲他人所佔先目下在錢銀店兌現每十元尚需補水六七仙云云此亦可以測知其内幕也 
　　尚有要聞二及地方通信轉入後頁 
雜評一 
[兄弟之間（默）]  
　　古人敬其主必及其使今人愛其兄必及其弟兄爲督軍其弟至少爲鎭使參謀兄爲省長其弟至少爲廳長道尹兄官愈大弟之官亦愈高此今日待人兄弟之常例也 
　　吾於此次閣潮中又得一處人兄弟間之權道焉欲以總統之弟長交通而總統曰端甫不興欲以曹錕之弟長財政而曹錕曰老四不便一方之所以推其弟與一方所以爲其弟辭各有深意非尋常之酬應可比 
　　齊耀珊不嘗欲以内務總長讓其兄乎今命令發表依然齊耀珊則其兄之必又推讓於弟可想也以閣員爲兄弟間之交讓品是亦從來未有之特例 
　　趙倜語其弟趙傑曰汝官也當過了錢也有了可退休罷免得人說我不是是趙善於自保亦即趙之善保其弟然而人民之損失奈何 
　　今之要人待人兄弟之道與所以自待其弟之道如此世情與政局之變態均可於此見之矣 
 
 

Page 8

 
 
國内要聞二 
[東三省通訊（續）（隱）]  
　　滿洲境内俄稅關遷出之爭論宋督辦閱此呈文後以撤銷滿洲里俄稅關移出中國境外一事前由鍾督辦與赤塔代表議定實行原爲主權起見惟現據該局長呈稱查驗貨物種種窒礙及關係商務情形核與鍾督辦二月巧電所稱俄稅關駐滿之意爲中俄稅關同在一處查驗出入境貨物商人倒車費事不過一次若令移在八十六號小站須經兩次倒車商人必受損失等語情事相符該局長所請暫行缓議之處不無見地遂通行吉黑兩省核辦董道尹對於沃局長之呈文謂該局長所陳俄稅關遷移至俄境不無困難自係實情惟中國與他國接壤者不止綏滿兩庭他處均無他國所設稅關運貨商人未聞因之裹足兹奉部令應令遷至俄境以維主權自亦未便改更如因前次協訂遷移期限迫促一時未能撥備處所應予以通融應聲明展緩若干時日以便轉請中央核示云云此爲濱江道尹隱示以延緩之計也惟鐵路局沃局長復有呈文一件上督辦公所文云一據滿洲野稅關委員報告該站警察段長因俄國稅關應遷出中國境外飭令稅關人員於五日限内將所佔鐵路官房一律騰出等情查本年三月二十九日局長曾以第一二二四號公文呈請鈞座轉商中國官署暫勿責令俄國稅關遷出華境一面函行吉林濱江道董道尹謂已另禀鈞座請其勿遽實行乃竟責令發生稅關人員騰房之事實可見該站官署並未隨時奉到訓示爲此呈請督辦迅與地方官署商洽在鈞座依據局長三月二十九日呈文轉行中國官署之文件尚未准復以前務將騰讓官房遷移稅關各事停止進行實爲公便 ] 
　　宋督辦又據滿洲里站俄海關總辦呈文云 [日前本地路警向敝關要求將敝關及職員宿舍所佔鐵路房屋一律從速騰讓查敝關若履行此項要求將來鐵路與西部之交通必致一時隔絶中國商業及東省鐵路利益勢必大受損失蓋設無海關則鐵路與西部之交通即行斷絶若建築新關則需時甚久而移俄境則海關與東省鐵路之關係全失反與鐵路運貨有礙矣溯東省鐵路東西兩端之俄國海關純爲鐵路利益而設乃爲鐵路得以隨時轉運貨物免去各種繁雜手續而於納交關稅上自設立以迄於今海關且予半年緩期之便利故俄國海關之設立不但與鐵路利益有關於中俄兩國商業上亦有極大關係且向來海關之職權只在本棧及鐵路各貨棧專對於由東省鐵路運往俄國之貨物始行收稅並根據現行海關法無論俄國何種軍事行政各機關並不能直接干涉海關職權而所有海關職員即如中國領土内之居民完全服屬於中國法律之下毫不侵犯中國主權依事實上而論俄國海關對於在中國領土内之貨物根據海關章程變通辦理向來特别從輕此種辦法爲俄境内所未曾有且敝關向與中國海關會同辦理一切於檢騐貨物上商人可免重複之花銷實裨益於商界非淺上述各節仍不足以邀中國之諒解必欲停止敝關職權則爲避免影響中國商業起見必須預先暫行停止辦公予以適當之期限以便得在俄境建築房舍移交所佔鐵路房屋等項與鐵路淸算一切商務上繁雜賬目庶幾方可爲此謹請督辦從速飭知取銷此項騰房要求爲荷 ]（未完） 
[成愼自戕之又一說]  
　　成愼死耗開封方面於旬日前卽有所聞但人多弗信趙傑聞之亦笑謂左右曰 [缄三（成愼號）裝死定有作用須早防備 ]旋復有人言之鑿鑿開封某某兩報首先登載京津各報亦間有此項紀載然皆不能徵實日昨有人自濬縣來汴言成愼於敗走後僅剩一馬弁魏某易服潛逃雇一土車行至濬縣方成鎭半路小憇土車夫見成形容憔悴問成曰先生有病麽成曰然車夫又曰你有病我可送你就醫成默然良久疑車夫窺破其隱取手槍擊之一槍未中車夫驚駭奔呼喊稱有匪有匪時距集市甚近該集駐有宏威軍成恐被擒受辱用手槍向頭部自擊一彈致命魏某見不可救逃京報信成之家屬派其親信韓伯益來濬收殮成屍將成之靈柩運至衛輝以無護照不准搭車韓來汴求督軍賜一護照趙已允之並發給治喪費二百元以全交誼趙傑駐彰辦理善後聞訊亦派副官許方華赴衛輝致祭不日即將成之靈柩運往歸德原籍矣（五月十三日稿） 
[杭州快信]  
　　省議會明日（十六）上午十時行開會式議員簽到者今午止已達七十六人 
　　省城箔業公所增加認捐額數（向額十一萬六千元）仍由舊商王某認辦年繳十三萬八千餘元已由杭縣呈報財廳備案 
　　省署昨午後牌示委胡德良署新登縣知事徐元綬署江山縣知事陳邦彥署縉雲縣知事 
　　省敎育會發起夏令體育講習會昨開臨時評議會到會會員許緘甫王卓夫許漢章葉識荆等二十餘人議决日期以七月十一日始八月六日止地點第一師校聘美人麥克樂等爲敎員經費由軍民兩長及敎育廳捐助學員由各縣知事及中等以上各校公推 
　　浙省息借採辦平米商欵四十萬元經沈省長以大有利電燈公司官股十二萬元·地方實業銀行官股三十一萬六百元暫抵未經省議會通過昨咨請追認 
　　湖心亭暗殺軍官王民臯妻兇犯徐剛周康判處死刑不服上告商等廳昨開庭審理後以徐等俱隷軍籍有移轉督署軍法課管轄說 
　浙省調查醬缸委員向章僅委十四人本屆蔣運使以不敷分佈加倍委派昨已一律發表 
　　杭州綿織總會前日爲女工罷工加薪事開會由省議員何紹韓及巡官蔣某雙方勸說當决議每機加給津貼四百五十文工資仍以錢碼計算大洋每元作錢一千四百文小洋每角作錢一百二十三文雙方允洽昨已照常工作 
[南京快信]  
　　蘇議會續開臨時會已由王省長咨行到會茲經省議長發出通知云逕啓者頃准省長公署咨開本屆省議會臨時會法定期間已滿十年度預算案尚未審核竣事茲依省議會暫行法第二十二條於十年五月十五日召集續開臨時會除公布外相應咨請貴會查照轉知等因合亟函達即請查照 
　　下關商會呈請寛予銅元入境以五萬枚爲限兩長批云查三年所訂禁止販運大宗銅元入境章程原爲杜絶私運維持市面起見沿用數年之久商民交便現在本省銅元兌價日增一日自以嚴禁入境爲急則治標之計該商會所執理由證以事實將見愈流通而愈充斥錢價低落物價增高在錢商或周轉益臻活潑在小民則生計益覺困難衡情度勢請以五萬枚爲入境標準未便准予更張至停鑄一節前經南京總商會呈請已電請財政部幣制局核辦在案仰即遵照　 
　　奉天張作霖咨軍民兩署請飭屬查緝俄黨秘造中國銀行僞幣携赴各處運動兩長當即轉飭所屬一體查緝報傳王占元將由津浦車南下轉輪同鄂頃據軍民兩署要人言並未接到此項官電 
　　法國東方艦隊德萃利號巡洋艦長賴公伯昨日上午十時晋謁齊督下午一時在艦設宴公請齊督王省長並參觀該艦器械兩長至下午四時始返署 
　　駐京美公使克蘭氏昨乘吉和輪船由漢抵寗齊王兩長派温世珍謝傅安赴下關歡迎未入城即轉車赴滬 
　　齊督派本署顧問任壽祺赴贛與陳光遠楊慶鋆接洽在贛建設李純專祠 
　　調查菸酒稅專員馮乘和由京抵寗明日即赴蘇滬 
地方通信 
[無錫]  
　　救火聯合會舉行落成典禮本邑救火聯合會成立已届五稔向假盛巷内蠟燭公所爲事務所上年由該會全體議决向官產處出價購買車站南面舊漕運局房屋爲會所惟年久失修牆壁窗櫺大都傾圯損壞雇工修理經三月之久始告竣工昨日舉行落成典禮本外埠來賓曁各機關各團體以及該會職員會員共到一千餘人下午一時半振鈴開會首由高季廉代表唐水成會長述開會詞繼由幹事部長顧和笙報告修理會所經過情形約計三千餘元次由上海毛子堅閘北羅子惠蘇州曹履卿興化張晴川靑浦熊宗幹吳淞東區許仲良鎭江萬安金諾言各救火聯合會代表晉頌詞次由本邑縣知事水警第二區長商農敎育會長四鄉公所市公所童子軍聯合會以次晉頌詞畢由唐會長致答詞嗣由上海前任救火聯合會長李平書毛子堅南市一區主任陸錦麟蘇州朱慰元鎭江楊植之以及趙雪岑知事王克循　育津鄒同一周文敏諸君演說大致對於該會貢獻一種策勵之意及希望改善添置消防器具與放寛街道等語因已四時半外埠來賓急待啓行遂振鈴散會全體會員齊赴會塲外合攝一影而散 
[鎭江]  
　　航空勘地員將至航空署前定在蘇省徐州南京上海三處設置京滬航空線站鎭江蘇州兩處設置備用飛行塲兹聞該署已派勘地委員南下准於日内到鎭查勘設置地點 
　　商會定期開會鎭江商會會長于小川就職伊始以籌備改組期内積　各事未及進行特發通函訂於舊曆四月初七日午後二時邀集各董開會討論一切事件 
　　米價又漲鎭郡米價昨日開盤上白米已漲至九元六角猶有看漲之勢丹徒縣張知事爲維持民食計已出示嚴禁奸商私運及囤積居奇違即提辦 
[揚州]  
　　高郵將設電話高郵商務邇來較前更形發達機器粉廠電燈公司已次第成立現電報局長宋裕如擬添設城市電話呈經交通部核准並經該部委令揚州電話局工程師厲君來郵估勘工程　　米價陡漲揚城米價在前每石常在八元左右連日陡增八角之多推其原因一以鄉户鑒於雨水過多恐三麥（大麥小麥淮麥）收成歡薄米稻咸屯而不售一以外埠商人暗來搬運各行存儲之貨日漸减少以致飛漲云 
　　瓦木工要求加價揚地瓦木工人近因米價日漲銅元日落所入工資向以錢碼計算不敷糊口爰相約於十七日起罷工五日要求作頭更改洋碼每日以大洋二角計算並重新釐定同業章程互相信守特不知作頭方面能否允洽也 
[嘉興]  
　　省委調查實業調查實業專員羅建章於日前蒞禾庽居城中張家弄鴛湖旅館連日親往城内外各實業機關詳細調查狀况以憑列表具報聞該調查員再勾留一二日即往海鹽嘉善等處 
　　葉價跌落原因嘉興南北兩門及四鎭各葉行已於舊曆本月初五日開秤初七日葉價較初六日跌去一元每擔僅售洋一元三角左右而顧客仍屬寥寥推原其故因四鄉蠶汛於大眠開葉後僵死者頗多桑葉銷路呆滯價格因此暴跌一般躉户大失所望莫不憂形於色 
 
 

Page 9

 
 
   
 
 

Page 10

 
 
本埠新聞 
[寗波同鄉會新會所開幕紀]  
　　昨日爲寗波旅滬同鄉會開幕之第一日午前情形如下（一）會塲之布置總主任辦公室設於第一科辦公室招待辦公室設於評議室游藝辦公室設於招待室庶務辦公室設於庫房陳設辦公室設於賬房文牘辦公室設於文社正門前有中西巡捕及救濟會童子軍維持秩序北首偏門及四層彈子房有西樂隊奏樂歡迎來會會員及來賓等第四第五層置備茶點備到會者入内休憇（二）招待職員第一層招待主任爲張雲江君二層爲錢雨嵐君三層爲朱哲甫君四層爲李韻箎君五層爲張雩春君并其他各招待員多人皆各殷勤招待（三）開幕時之情形到會會員及來賓先分别由招待員引導至一層後廳及第四第五層休憇至十時振鈴開會開會儀式已見前報來賓演說者有葉惠鈞君言辭異常懇切聽者爲之動容來賓頌詞由兪宗周君代爲報告但舉致頌者姓名未及宣讀頌詞已歷時近二十五分之久可云多矣至十一時二十分散會會塲中高呼民國萬歲及 
[寗波同鄉會新會所開幕攝影]  
　　同鄉會萬歲人聲鼎沸中兆芳照相公司用電光攝影（即係右影片）該會紀念册萬本自十時至十二時已送去一大半（四）到會人數不下二三萬人官廳及團體代表者有寗波各官廳上海各大團體代表松滬護軍使代表汪參謀·滬海王道尹·許交涉員·涉監督·軍署孫副官長·陸守經秘書·許科長·道署秘書邵樹華·南北工巡捐局汪姚二局長·上海沈知事·法公廨陳襄讞·總商會會長·各報館記者·各公所各同鄉會各會館代表·各路商界聯合會代表等躋躋蹌蹌洵極一時之盛 
　　午後該會排演游藝先由松滬軍使署惠兒院及救濟會軍樂隊吹奏西樂至二時開演到者仍不下二萬餘人游藝諸君色色都佳致觀者直至夜半十二時許猶未散去三層樓上四明文社之詩鐘燈虎中西兼有演說者有褚慧僧兪忠周王東園方子衛諸君大致謂寗波人民素具團結合羣之良根性從此益演益進發揮光大前途實未可量云云而方君演說詞尤注意於普及敎育（詞另附後）又本埠寗波人士所組織之汽車游行隊昨日午後二時在該會正門取齊與會者計有七八十輛車首均揷會旗三面前端導以軍樂即以泰昌大汽車陳設之爲軍樂台魚貫沿街疾駛觀者塞途旅滬甬人見此皆引爲大樂云 
　　方子衛君演說辭云今日吾同鄉會會所落成行關幕禮承各界諸君蒞會同與厥盛深爲銘感吾會得有令日非但吾同鄉諸父老所最歡樂亦各界諸君所同樂各界來賓今日到會的盛意無非是對敝同鄉會有一種希望就是希望敝會於社會上有所建設有所扶助所以吾人並非是在此大建築中聚餐游戲就是可算了結要知今日社會上要積極辦的事就是普及敎育諸君要曉得普及敎育爲立國最重元素歐美各國能夠到今日地步即普及敎育的結蜙但是反轉來看看我民國成立十年以來政潮一日未息對於普及敎育固未能計及加以財政竭蹶更無從着手近年來裁兵之說固是極好的一件事情吾國現在養兵之數爲世界各國最多軍費爲各項支出最鉅之數且吾國兵多無知無識日日吃些飯所以多一兵即是缺一生產力就是吾民的擔負重一些果然一旦能夠裁兵則此項省下來的經費即可充全國普及敎育之用然而有人要說此等被裁之兵將流爲盗賊這一層却是不錯然而亦有法可想就是將此項省下來的費一半作爲建造工廠使得所裁兵士皆可以作工作工即可爲國家生產豈不是很好但是既然現在據兵者未能實行所以吾等希望是在社會上一方面竊以爲有二種積極的做法就是社會上要多自辦義務學校及多建設通俗圖書館使勞工與貧民得有機會受敎育試看現在各處學生會所辦義務學校學生非常之多子衛曾擔任義務學校敎務來讀書者都告吾等謂彼等非常喜歡讀書因無銅錢且無機會諸君聽此句話豈非極可痛可憐的總之現在政府無力做應該吾民自已做現在吾同鄉會所辦五個公學就可見吾父老對此已經着手然而尚有未辦一種最要事就是要造一極大之通俗圖書館公開之深願同鄉諸父老以子衛言爲是經營此最要之建設人有言同鄉會乃部落思想却是不錯然吾人不能以全世界合而爲一團體故必先集合小團體小團體則以習慣言語相同者最易組織故吾等有同鄉會如果吾會事業好即是社會上好模範别人亦同樣做社會即多中堅分子吾國亦因之而强深望吾同鄉諸父老奮力前進爲社會謀幸福今日有五公學將來而十而百而千非但有十百千而且自小學而中學而大學使吾民得受高等敎育庶幾不負此工程浩大之建築爲辦事處也子衛又厚望不久有許多規模更宏大的同鄉會出現 
[參觀日輪大洋丸記]  
　　東洋汽船會社總行經理淺野總一郎邀請滬上中西人士參觀該社之新輪大洋丸曾誌本報昨日下午四點一刻該社在江海關碼頭備拖船二艘渡中西來賓一百七十餘人前往該輪參觀華人有何護軍使代表陸達權·交涉員代表陳世光·海軍司令代表等十餘人西人有匯豐運通銀行各船行經理及女賓等六十餘人日人有補川村代理總領事林出内山兩副領事三井·台灣·住友銀行經理日淸汽船會社經理及日本海軍艦長武官等由滬支社經理金野秋藏及社員虞萼生徐麗生兩君招待至六點一刻抵吳淞時該大洋丸亦正由外口開來相遇中西日賓客一一上船與淺野總一郎君握手後即任客往船中各處參觀該船係日本政府没收之德船原名開潑飛納斯脫CapFinisterre於一九一一年造成爲德國亨寳輪船公司行駛歐美之郵船在日本横濱拘留三年餘至今歲五月十二日始由東洋汽船會社向日本政府租用專駛中日美三國該船建築堅固陳設精美在日本各郵船中當推第一該船排水噸位二萬二千噸毛噸位一萬四千五百噸報關噸位八千七百五十噸共有八層船身長五百八十英尺闊六十五英尺高三十五英尺雙枝烟囱每點行十八海哩頭等房艙有一百四十七間能容四百三十人二等房艙有二十八間能容一百零二人特别三等房艙二十九間能容一百二十人三等普通艙位能容五百十人船上職員水手共有三百五十人内部有花園·閱報室·游泳池·健身房·升降器·無線電局·郵政局·電話局·理髮室·婦女室·喫烟室·童子室·醫藥室·辦事室·及各等餐室至七時入席會餐餐時音樂將終由該社總理及同船來之日本銀行家安田善次郎代表總領事補川村相繼演說由淺野氏秘書小松君操譯英語甚熟至九時一刻賓客即辭謝總理由拖船載回至十一時一刻安抵江海關碼頭上岸聞該輪於今日下午一時即開往小吕宋云 
[美敎育家門羅博士昨晚抵滬]  
　　美國大敎育家門羅PaulMonroo博士來華考察敎育於十五日晚抵滬省敎育會已發出通告預備歡迎北京高師代表汪懋祖敎授南京高師郭秉文校長·相约來滬招待近年世界學者如杜威·羅素先後來華現身說法於新文化前途播植一種偉大之勢力今大敎育家門羅又到對於我國敎育必能實地指導敎育界引領想望爭識博士之言論丰采 
　博士年約五十餘歲一八九○年在弗蘭克令Franklin大學畢業得學士學位一八九七年在芝家閣大學得博士學位一九一三年曾游中國一次北京大學贈予L.L.D.名譽學位一九一五年弗蘭克令大學亦贈予LLD學位現任哥倫比亞大學敎育院敎務主任垂二十年種種新計畫多出其手門徒徧世界年來該院事業益形發展爲世界研究敎育之中心實博士與院長魯素爾Russell先生苦心經營之功爲多博士雍容敦厚有大儒氣度我國留學該院者無不經博士親切指導年前嚴範孫范靜生及袁觀瀾等敎育參觀團先後到美考察敎育皆經博士手擬參觀計畫博士此來殆欲與我國敎育家互通意見以謀兩邦文化之接近而促進云博士素抱述而不作之意故雖著述宏富未嘗特創學派其最有名之作爲敎育史及所編纂之敎育大辭典·中等敎育原理各國譯其書者不少而敎育史一書尤爲各國高等師範敎育機關通用之敎科書現在我國高師亦漸採用是書讀者可藉以窺見博士學問之一斑今來演講可以親炙其敎實爲難得之機會聞博士留華三月即須回美云 
[王正廷援助外交之覆電]  
　　各路商界總聯合會因山東直接交涉問題·菲律濱簿記·華僑學校註册案於元（十三號）日電北京王正廷請竭力援助以達取消目的茲得覆電略謂元電悉山東問題業數與外部接洽政府主張仍順輿論倘顔公執政必不致有損國權至菲律濱簿記及華僑學校事如有可以爲力之處自當據情力爭决不有負諸君重托廷叩寒印 
[上海特别法院案將提出交涉]  
　　京訊云關於上海特别法院之組織辦法司法部已起草完竣前星期即已咨交外部請其即日向使團提出交涉聞外部對此已决定向使團提出但英美兩使現均不在京英使艾斯頓雖即日可以回京而美使克蘭則尚無回京日期故提出尚有數日云 
[學生總會歡迎華僑代表紀]  
　　昨日下午六時全國學生聯合會總會假一品香歡迎華僑代表莊希泉廖衡酌兩君曁余佩臯女士並宴請各報記者由代理理事長喻育之主席致辭略謂華僑敎育條例實爲僑民存亡問題今日政府失其能力所恃後盾者責任輿論兹有英政府交衆議院覆議之信足徵民意之有力如能全國一致必可達到廢除目的云云繼由廖衡酌報告南洋抗議經過情形又由莊希泉代表余佩臯報告國内交涉情形並謂新加坡政府現因抗爭條例問題人民藉報紙鼓吹遂有取締報紙條例而經英政府特許者免領執照致中國報紙大受影響其事於敎育條例無異觀報紙如此是敎育愈不能不爭希望輿論一致扶助今日華僑對於此事有三種重要關係（一）華僑經此打擊引起一種覺悟知敎育爲存亡之脈（二）目的如能達到則華僑對於祖國愈堅信任（三）此次如失敗則華僑在世界將無立足地矣繼由主席徵求各報記者意見沈卓吾起謂此事已得王正廷京信知設法向英交涉可再由代表託上海總商會向上海英國商會表示意見談話畢又由學生會理事姚作賓起謂蒙古問題及英日同盟問題並有關遠東及世界大局望國人注意云云九時散會 
[閩同鄉電爭英屬學校條例]  
　　致顧公使電倫敦顧維鈞公使鑒南洋英屬頒布學校註册條例阻礙華僑敎育乞向英政府力爭并將該條例解釋請彼邦人士公評英爲文明早早之國諒能主持正誼交涉如何希電復旅滬福建同鄉會删 
　　致北京政府電北京外交部敎育部鑒南洋華僑敎育近方萌芽僑民均知愛國乃英屬三州府四州府相繼頒布學校註册條例阻礙華僑敎育至爲重大查英 
屬各島旣許華民自由僑寓則華民自應享受敎育之自由乞向駐京英使嚴重抗議并電顧使向英政府力爭鈞部職責所任諒不坐視數千萬僑胞陷於黑暗之境也旅滬福建同鄉會叩删 
[無錫米市之報告]  
　　閘北某米行昨接無錫快信云連日天時陰晴無常各鄉糙粳來貨不多略有銷路各貨市價計高糙粳七元七角中關七元五角次至七元二三角糙元八元至七元七八角糙羊尖七元二角至六元八角糙客秞六元八角至六元五角粳稻三元八九角云云 
[滬杭路轉運公司罷運紀]  
　　爲反對浙委員驗票故浙江財政廳長現爲整頓捐稅起見深恐鐵路所運貨物與稅局數目相歧特派章科長來滬與鐵路局長趙燧山接洽一切要求在各車站内行使職權調查貨稅以免商家偷漏情弊已經派定鐵路统捐騐票委員分駐沿鐵路各捐局准自本月十五號起實行並規定無論各貨凡經鐵路裝運者出發到著之站均應開具通知單知照驗票委員以便按單與貨物核對倘有不符之處立加處罰此項辦法昨日（十五）業已實行滬杭路各轉 
運公司奉到此項辦法因手續煩瑣不願奉行羣起反對昨日（十五）各公司公同議决全體罷運故昨日（十五）起由滬赴杭各車貨物一律停止裝運鐵路方面頗受損失又聞各統捐局長聞訊後昨即電請浙江財政廳長請示辦法示識如何結果也 
[轉運業今日開臨時會]  
　　爲稅所改章增稅事本埠滬寗滬杭甬鐵路轉運同業近悉該兩路上前由上海稅所設立之稽徵處現奉稅所長令轉奉財廳令飭將稽徵事宜更變新章嚴厲進行意在增加稅率增重人民擔負故該業各公司亦已分知各客家對於此舉俱不承認當此轉運同業成本過重上年已告虧本者實居多數甚至有因而歇業者今若稅所奉令遽改新章增加稅率恐與營業前途頓生阻滯故由該同業報告轉運公會會長訂定十六日（今日）午後特開臨時大會以便集衆討論對付方法云 
[縣商會又接反對加貼印花函]  
　　上海縣商會昨接北城商業聯合會來函云敬啓者此次政府不顧國法民情悍然增加印花稅前經各團體議决一致反對仍照舊法貼用並曾函請貴會據情轉達官廳請予緩行在案乃爲時已久貴會如何進行未聞有所表示現檢查在即各商民來會質問者爲數益多羣情惶駭莫可名狀貴會顧名思義亦宜體念商情設法維持何可置之不間倘檢查之際政商兩界竟起糾葛應由貴會負其責任政府依法定稅我商民固宜遵行此次所定稅率驟增四倍有餘猛虎毒蛇無此苛酷且未經法定手續萬難承認除仍照各團體議决原案辦理外專此函達即希查照又接上寳京紹靑藍染業公所來函云會長先生惠鑒按印花稅事殊爲民累况敝業業務微賤工人作工勤務終日尚不足以敷生計更無暇再顧别事乃自舉行印稅以來動以貼不合法横被苛罰數年以來受害不淺矣今忽自二分加至一角前例尚未熟悉前累尚未復元又將以新例檢查小民受累何堪設想敝業對於新例誓不承認仰懇貴會顧念民艱呈請取銷苛稅是荷京紹咈布染業公所上寳靑藍染業公所灰色同業京紹敦義堂上海洋色染業公會等同啓 
[烟酒聯合會持會紀]  
　　爲對付烟酒借欵事中國烟酒聯合會昨日午後兩時爲烟酒借欵事特開會議首由主席陳良玉報告前因有烟酒借欵之風說曾於本月五日電詢政府請求審愼六日得烟酒事務署復電有本署並無接洽烟酒借欵之事等語而財政部則並未答復正在懐疑乃昨日報載北京專電日人現派某代表到京願借大宗欵項指全國烟酒稅擔保李士偉即仲買之一而烟酒署又有直接與英美公司擬訂統稅辦法之事除已電爭外事關國家稅權與華商命脈請從長討論挽救方法兪葆康起言當軸始終欲以烟酒稅抵借外欵授權外人僅顧目前不計後患我兩業切膚之痛豈能坐而待斃事關全國兩業存亡急應通電全國同業一致力爭毋街事成之後始悔噬臍莫及金印侯起言現旣致電政府俟一二日内有無明白電復再定辦法沈子卿起言此事僅憑電爭萬一置之不答一意孤行勢將不了爲今之計須謀根本自救辦法方可使此項借欵不再發生王鶴生亦言須聯合全國公籌自救方法爲第一要着衆皆贊成旋經公决次第進行辦法直至五時餘始摇鈴散會 
[碾米業常會紀]  
　　討論米店領照事昨日爲機器碾米公所常會之期下午二時在總商會二層樓本公所舉行到會者有董事張樂君錢貴三曾影毫等曁同業二十六家開會後即提議工部局取締租界内各米店存米及領照會之事恒昌德瞿成記裕成鴻盛豐裕等各米廠兼做門莊米店者约有十餘家均到會討論其事僉謂如果工部局實行限制存米領取照會則兼做米店之碾米廠時有客貨二三千三四千石來廠碾白碾成白米後客人一時不出堆存廠中倘工部局檢查是非何能分辨故此事雖已函請總商會轉覆然各業對於此事當嚴行拒却否則於營業上必多阻碍而受影響也結果聯合米店業嘉穀堂公所一致進行萬不承認繼又議糠栖市價因米價又漲略予酌加計米糠每擔五角半白栖四元四角糙粞一元八角泥栖七角議畢散會已五時矣 
[輕質銅元問題之文電]  
　　上海銀行公會等昨接財政部幣制局會銜復電云軫電悉查銅元充斥關係市面非常重要本部局向來對於各省請鑄銅元時無不審愼考慮加以限制據電前因除電飭鼓鑄各省酌量停鑄外並分别咨行一體查禁流入矣 
　　省長公署咨復省議會文云爲咨復事案准貴會咨請轉咨幣制局迅令南京造幣分廠添鑄銀元停鑄銅元並不許再代他省鑄造一面仍嚴令各處所禁止外省銅元輸入等因准此查此案迭經本公署嚴禁輸入嗣據江寗蘇州上海等處總商會並上海縣知事呈電前因又經轉電中面並分令關卡分别辦理各在案准咨前因除再轉電國務院財政部幣制局並分令財政廳南京造幣廠各關監督各總商會各道尹各縣知事查照辦理外相應 
咨復貴會查照此咨 
[南洋公學同學會聚餐會紀]  
　　本埠南洋公學同學會董事會昨晚假座大東旅社開聚餐會歡迎母校新主任張劍心凌竹銘該會董事十一人昨晚到會者爲沈叔逵穆杼齋張叔良張貢九胡敦復柴福沅王永禮七人其餘張菊生張讓三黄任之平海瀾均因事未能列席六時半開會由會長沈叔逵致歡迎詞張凌二主任均有簡單之答詞張凌二君係南洋舊同學故賓主之間杯酒話舊甚爲歡洽又該會舊董事因任期已滿即於昨晚舉行新董事受任禮當推定職員如下會長張菊生記錄書記沈叔逵通信書記兼編輯員王永禮會計穆杼齋查帳張貢九舉定職員後即討論會務議建築會所問題穆杼齋發言甚多惟此事尚須愼重討論定期二十九號再行開會解决云 
[約翰校友會大會預誌]  
　　約翰校友會將於本月（五月）二十一日星期六下午一時舉行大會聞此次校友會委辦布置一切游藝極佳屆時無論風雨一定舉行招待亦願竭力會員家屬子女均歡迎同往並預備汽車二十輛在靜安寺路極司非而路交界電車盡路處派人相待接送赴會諸君聞其内十輛係校友會供給其他十輛由委辦劉鴻生牛惠生楊潤身供給此次該會書記發出通告致諸同學並謂其先行回信以便預備布置座位等其游藝會程序如下該日下午一時半至二時半參觀校内各處二時半至三時該校童子部會操三時至三時五分校友會會長致歡迎詞三時五分至三時一刻卜校長演說三時一刻至三時三刻演劇三時三刻至五時同學家屬友人子女運動會五時拍照五時至五時半茶點給奬（本屆徵求會給奬在内）贈送赴會者紀念品及禮物並聞太昌烟公司曾煥堂君預備價値三十元之兒童游戲汽車一輛給與八歲以下之小孩運動最優等者以資鼓勵 
[復旦大學近聞]  
　　東方八大學運動會已於十四日在蘇州舉行成績復旦居第一計得總分四十五分又分之三該校運動員已於昨日奏凱歸來聞該校同學擬開慶祝會以誌歡慶云 
　　復旦大學學生分會前次議决整理總會一切事務連日與各學校分頭接洽聞均贊同不久將有某項動作云　　該校每年畢業生向有年刋一種發行一千九百二十一年號已積極進行不日即行付梓聞其中材料較往年尤爲豐富云 
　　該校古劇部現請蘇少卿每週到校敎授劇學及音樂加入人數頗衆 
[軍政界將公宴美公使]  
　　駐京美公使克蘭氏於日前由漢乘德和輪來滬聞本埠海陸軍長官及行政界將公宴公使曁海軍提督史上將等業已會商日期云 
[承造美艦第二艘定期試車]  
　　江南造船所承造美國運艦第二艘現已將機器汽鍋及一切器具裝置完備於昨入塢油漆船身定於舊曆本月十八日舉行試車考騐行駛速率云 
[滬太長途汽車公司開創立會]  
　　滬太長途汽車公司昨日午後二時假虹口愛而近路紗業公所開創立會並選舉董事監察人計到會股東洪伯言沈潤挹朱愷儔項惠同卿張綸卿周石僧等共三百餘人於二時半振鈴開會首由籌備主任洪伯言登臺報告經過情形繼爲籌備員周石僧君報告收支賬略畢即經衆公推項惠卿君爲臨時主席遂向衆宣讀會章逐條通過後即依照開會秩序投票選舉董事及監察人計開匭揭曉到會股東人數共三百六十五人得五千三百十五權選出董事十一人監察員二人由主席宣告名單畢即振鈴散會茲將當選董事監察人錄後「董事」朱愷儔 
 
 

Page 11

 
 
·張綸卿·項惠卿·洪伯言·唐蔚芝·沈潤挹·汪博如·張玉墀·吳挹峯·陳慕歐·朱六宜·「監察」李劍雄項甘伯 
[法庭偵緝命案嫌欵人]  
　　台州人陳雲卿前投地方檢察廳狀訴伊弟陳梅卿向在法租界高陞棧司賬上月二十六日被匪擄去勒索不遂將弟謀斃因疑海門人李某有主使嫌疑請求嚴究等情奉諭聽候查辦去後茲悉此案業奉法庭飭警查明李某爲人頗不安分每到一處時改姓名行踪秘密而陳雲卿亦以此次華特路發現無名刀傷男尸官廳相驗時其年歲服色似與乃弟相仿昨與該處二十三保十三圖地保邢杏生接洽後因即禀准檢察廳將尸棺提出給伊具領而該被告李某刻已聞風遠颺業奉該廳譚檢察長除委派本廳法警偵緝外並備文移咨淞滬警察廳請爲飭令所屬各區所隊帮同協緝務獲解究 
[旅滬順直同鄉上軍民兩長書]  
　　旅滬順直同鄉上直隷軍民兩長書云伸珊督軍健亭省長節下風　鞅掌箋候久疏企仰勛華佩頌曷旣前以直隷銀公司開港一事曾經屢述管見諒逹聰聽嗣見報載知鄉里耆舊已聯名具呈府院請取消該公司開港合同足見愛護桑梓具有同情以兩公之明達必能立奮英斷决罷奸謀鄉邦之福豈惟私幸頃據鄉人來言有人建議常局擬將全省礦產收歸省有吾國礦業幼稚民力觳薄賴官家之力以資倡導揆諸保商政策詎可厚非惟省有對於國有而言則有地方分權之結果對於民有而言則啓官奪民利之漸端而且機關與個人在法律上固逈然爲二在事實上則易滋混淆吾國官紀不飭公帑虧耗利藪所在弊實叢生語其通病類皆假機關之虚名漁個人之私利年來政治萬惡大半胎源於交通部是其明證兩公約已博施處膏不潤夙所欽仰即令礦產省有亦必有以昭信於民惟吾省礦產開發歷有所所小者爲個人旣得之權利大者爲社團合資所經營一經牽動轇轕必多奪私爲公詎無反動况省庫久已空虚焉有支配全局之資力其結果仍全恃外資由前之說則省有實爲官有由後之說則是奪省民所有爲外人所有矣瘠民肥官尚乖治理爲虎作倀無乃太忍側聞有急功近利之徒恒欲假兩公之威望剝民以自利所謂官業添招商股順正公司收買土地以及發行省公債盗押天津德奥租界等等策畫皆彼輩所主持今兹礦產省有之議是其一端聞其所覬覦者即礦務督辦一席古今來小人得志類皆擁有力者爲之前而已持其後覆轍相尋殷鑒不遠兩公歷敭中外澤在生民此等僉壬聚歛之謀萬一見諸施行必貽盛德之累小川等謬託榆芬遠承茀蔭山斗重望尤切歸依旣有愛鄉敬長之心敢忘陳善閉邪之義爰進藥石以資攻錯 
倘荷俯採蒭蕘屏除讒佞則雖蒙荆璞被刖之咎固所願矣冒昧陳詞無任惶悚祗敂勛安維乞垂鑒不宣旅滬順直同鄉石小川等同啓五月十四日 
[閘北商業公會近訊]  
　　閘北商業公會於昨日下午二時開職員會議由顧梓銘主席吳復初紀錄討論各種進行事宜次由李廣珍提議本會改組滬北商會正待着手進行需費未免較鉅查各會員所認之常年捐未繳者尚居多數甚有九年度之常年捐至今繳者應即派員從事催繳遂議派該會書記湯商兼理捐務實行催繳限二星期竣事再命會計員趙鏡若趕造報銷淸册分送各商號以昭大信全席適過遂散會時已鐘鳴五下矣 
[本星期出口之華棉]  
　　本星期出口華棉共計八千八百十七擔計運往香港三十六擔日本三千五百六十六擔内地各埠四千七百七十六擔其餘别處四百零三擔按今年出口華棉大見减落本季自去年九月迄今出口數不過三十一萬四千七百二十八擔較去年减四萬餘擔計運往安的斯伯八四擔波斯頓四九九擔紐約九四七四擔海佛四○擔香港二二七八擔日本一二七六四八擔里物浦一○三九擔内地各埠一六七五九三擔其餘别處三一四七二八擔云 
[滬杭路關於裝運軍火之通告]  
　　滬寗滬杭甬鐵路車務總管昨奉局長命令通告各站略云查近來裝運軍裝雖經領有陸軍部護照所裝物件與護照上所標明者每有不符殊屬不合嗣後遇有軍隊報裝軍火及危險品如硫酸硝酸等等除詳細察騐護照外應由該軍隊派員向鐵路人員接洽以資證實而免混冒之弊仰各遵照云 
[部令嚴緝江浙洋面之海盗]  
　　交通部前據甌海船商代表陳百川船户金乾豐金瑞豐等呈稱自去秋以來航海帆船迭在洋面被盗搶刦者計有新寳順帆船於去年舊曆九月二十六日由滬出口於二十七日下午駛至銅沙洋面遇盗刦去火柴肥皂等物金同發帆船於本年正月二十日由滬出口於二十一日下午至銅沙洋面（係江蘇吳淞水警訊地）遇盗將船拖至浙省水警第二區防汛刦去僉米五百餘袋靑魚四百餘件並銀錢衣服等件直至二十七日始由盗匪將船釋出金瑞康帆船於去年舊曆十一月在浙省台州洋面被盗搶刦金永利帆船於本年舊曆二月初八日由滬出口至初九日下午亦在銅沙洋面被盗將船拖至浙省石浦鎖門洋面刦去白米花生等貨至十三日甫得脫險損失甚巨要求飭緝並請責成江蘇浙江兩省水警以後應當維護等情由部查得台屬海盗如台州島嶼之東機益港由章兒岙台門等處素爲海盗巢穴盤踞其間時常出没於金星港新鎖門崇岙白大門牛頭門篦梳門一帶官兵不加搜捕實有貓鼠同穴之誚近來密派盗黨潛赴上海探聽商船開行日期其盗械或藏冰鮮船或貯松柴船内於開行時跟踪商船出口至銅沙洋央即可搶刦該盗或百餘人爲一股或數十人爲一股航商受害實深該管水警非但不予嚴加巡緝且於海盗充斥之洋面竟無一船一兵巡察緝務廢弛殊屬懈怠應如何取締保護航商安寗自宜責令江浙水警妥籌辦法迅爲保護除行知浙省水警廳核辦外昨已令由江蘇水警趙廳長派調鈞和策電二巡艦速往淞口外洋查緝矣 
[研詰鑫昌押店等刦案盗犯]  
　　江北盗匪王明法徐雙喜顧文炳殷文山何正元周雲橋吳正文馬德勝朱玉山鄭玉全顔瑞生因先後持械搶刦楊樹浦一帶楊柏福鑫昌押店聶姓家等各户衣飾現洋分贓逃匿法租界被探目楊阿泉與包探程明德張玉嶺等偵知禀明捕頭協同西探搿勃脫往將該匪等十一名移提至廨訊判押候查明澈究去後經該探等連日將各盗帶至寫字間遂一研詰口供供出夥刦鑫昌押店等各户現洋鈔票等案後該探等復將各事主傳至捕房令各盗匪雜於人衆之内由各事主分别指認無訛定於禮拜三（即本月十八號）押解公堂研訊云 
[小學敎員普通研究會紀]  
　　上海各小學校敎員昨日上午齊集勸學所開晉通研究會與會者三十人十時入席由李頌唐主席報告開會宗旨與提議事件分别討論表决如下一件報告靑年普益社來函贊成共同組織兒童讀物研究會應如何接洽進行議决推定李頌唐趙靄吳潘贊麟三君與普益社共商進行辦法一件提議研究國語方法議决舉行演講會定五月二十二日准下午一時半起請杜若虚先生演講杜先生等即倩顧旭侯先生敦請接洽議畢時已逾午遂退席午膳而散 
[女子體操學校運動會紀]  
　　昨日（十五日）西門外林蔭路中國女子體操學校借公共體育場開運動會下午一時開會來賓甚衆約五千餘人該校共備入塲劵二千紙乃届時到者竟超過半數以上各國體到者有東亞體育學校·勤業女師範·南翔第二女高小·江灣西江學校等該校學生試敎之八小學亦全體俱到下午一時開會計共三十七節若國技·賽跑·舞蹈·以及童子軍試演旗語救護等成績頗佳而籃球壘球等亦極博來賓歡迎各小學舉行會操時亦甚整齊校中固有攝影即來賓中亦多用快鏡照相該會又發行運動會特刊詳載校中宗旨敎授方針以及運動會内容會塲秩序由各小學（即該校學生試敎之小學校）幼童團擔任維持有條不紊聞此次運動會均由學生自行組織即塲中布置亦多出學生之手云 
[收養災民所分遣災民回籍]  
　　閘北收養北省災民工藝事務所昨日通告收養各災民云爲通告事案查本所災民前禀求回籍以資耕種等因自應照准業經閘北慈善團電奉交通部核准分批遣令回籍概免車資在案茲按五批運送每批舉頭目兩名沿途照料各災民給予白布印證一方並總護照一張擇定於陽曆五月十六日（即今日）發遣第一批其第二批第三批第四批第五批挨次運送該災民等途中不得逗留爲此曉諭爾災民等知悉其各　遵毋違切切此佈總理陳元燦協理沈　總幹事王棟同印 
[江陰同鄉歡迎新董事就職]  
　　江陰公所昨日下午二時開同鄉會歡迎新正董奚萼銜·副董葛鳳池就職同鄉到者數百人由主席致開會詞畢舊董報告經過情形斷山夏肇英方菊影等數人演說次奚葛兩董答辭旅滬公學學生唱歡迎歌末攝影而散已五時許矣 
[影戲社攝取閻瑞生劇]  
　　十四日中國影戲研究社社員多人携帶最新式攝劇機在江灣賽馬塲攝取閻瑞生劇中賽馬一節飾閻瑞生者爲陳壽芝飾吳春芳者爲邵樂平化裝表情並皆佳妙又是日第八次比賽李大星得第一該社亦攝入片中故將來該片如輸入外洋殊足爭中國之光云 
[龍華寺大開佛會]  
　　昨日（舊曆四月初八日）相傳爲浴佛節滬西龍華寺大開佛會赴會者絡繹不絶法租界開往徐匯電車擁擠不堪由南車站趁火車者亦不少其餘汽車馬車亦有數十輛之多寺前擺攤設擔及售買茶點之小肆頗稱獲利市景亦極爲熱鬧該處警區添朱派巡士沿途照料 
[公廨今日停止辦公]  
　　今日（十六號）係西國聖靈降臨令節本埠外人各機關均停止辦公公共公廨亦循曩例停理民刑訟案一天昨經檢察處通知各捕房曁闔署辦公人員一律遵照矣 
[美孚油機短少點錫之控究]  
　　高橋附近美孚煤油棧所儲點銅錫近來不時短少經該棧洋人一再調查始知該棧執事周根桃名下缺少點錫四百七十餘磅徐澄惠名下短少二百二十五磅近悉均賣與華記路一號門牌王愛生所開萬順銅器店内惟因爲日已久原贓已鎔化無存爰由該洋商呈控六區警署派警將周徐拘案並傳王到署當以案涉刑事於前日午後命送地方檢察廳訊辦 
[限交原告逃妻]  
　　高郵人李萬峰前日扭小工頭阜寗人吳奎記至四區三分所控稱民妻劉氏於去年八月間與妻母劉孫氏偕逃四尋無着今年舊曆三月初八江灣賽會被民遇見劉氏與吳奎記同行彼時欲上前扭捕因觀會人衆擁擠不上迨鳴知六區一分所到來早已避匿無踪今在胡家木橋與吳途遇是以扭案請究云云當經王署員質訊之下吳狡展不認轉解司法科經段科員判員交保限交李妻到案再行核辦 
[人力車僮傷老人]  
　　七十二歲蘇州人李葉廷昨晚九時許行經公共租界福州路福建路口被人力車撞倒跌斷右足大腿骨當由老閘捕房一千零九十二號華捕到來押令該人力車送受傷老人往仁濟醫院醫治一面帶車夫入捕房禀候捕頭核辦 
[查見迷路女孩]  
　　四區崗警昨日查獲迷路女防一口帶入四區署經顔署長訊據該女孩供姓龍名金蘭年六歲家有父母云云奉諭留養聽候出示招領 
[兩雉妓違章拉客]  
　　香粉弄八十二號及龍泉園弄二十一號兩處雉妓院内妓女朱杏林陳毛媛均於前晚在浙江路拉客違章經二百九十四號暗差華捕查見將朱陳兩妓一併拘入捕房准各存洋十元保出着自投公廨候訊 
[妓院容留無照妓女]  
　　浙江路淸和坊四十四號門牌妓院内近來一妓取名雪姫懸牌賣娼前日經專查妓寮之中西兩捕查悉以該妓並無照會而開設妓寮之常熟人張恒昌竟敢容留殊屬違背取締妓女章程因即摘錄門牌禀請公共公廨出單傳龜奴張恒昌到案訊究 
[投浦圖盡遇救]  
　　甬人葉新芝（即宓新芝）年四十八歲前日奔至提籃橋黄浦碼頭投河圖盡經某西人瞥見急即設法援起鳴捕帶入捕房禀奉公廨中西官函送寗紹同鄉會資遣回籍 
[車夫冒領行李]  
　　人力車夫施小春前日持北車站之行李簽到站冒領行李被鐵路巡警查獲由該警所巡官函送五區昨經杜署長轉解司法科核辦 
[茶肆内之凶劇]  
　　鋸匠朱木林與砌街匠張金聲前晚各糾流氓二三十人各持兇器聚集小九華一百零四號婦人陳薛氏所開茶肆内械關該氏急報一區三分所迨派長警到來朱本林已被毆傷倒地行兇者早經四散當由該長警分投追拿旋將張金聲拘獲到所連同朱本林見證陳薛氏等押送地方廳奉許檢察官提案騐訊一過判令朱回去自醫張着收押候查並補提同黨再行訊究 
[售賣煙土之罰儆]  
　　法捕房包探程子卿苗永興偵悉界内格洛克路歸安里十一號門牌恒昌報關行林阿三家又卜鄰里吕阿寳家私藏烟土秘密售賣實屬有違禁令故於前晚禀明西探阿而風西君同往各該處抄出烟土兩大箱及天秤等物帶入捕房諭各交保候究昨日傳至法公堂請究先由該西探上堂禀明前情詰之林吕兩人供此項烟土實係朋友寄在吾等家中詰其朋友住址吕等語塞中西官判林罰洋四百元吕罰洋三百元充公烟地没收 
[客棧内查獲烟具]  
　　邇來公共租界各捕房對於盤查大小棧益加嚴密每晚均各派中西包探前往調查前晚總巡捕房包探范德孚協同十號西探查至寗波路七十一號潤昌客棧七號房間内見有烟具陳設顯係供庽客開燈吸食鴉片之需當即詢明該客棧係鎭江人趙子珊所開據情回禀捕頭轉請公共公廨出單傳究 
[馬車多載坐客]  
　馬車夫王阿三昨駕五十六號馬車因多載坐客馳經北四川路蓬路轉角被一百九十五號印捕查見以其違章拘入捕房禀明捕房飭令存洋保出聽候公堂傳訊 
[行竊合同之宣判]  
　　美隆洋行前延律師在法公堂控夥斯脫郎斯基行竊合同後至惠康洋行爲夥請求訊究並請向惠康洋行金惠泉追償損失等情判候下堂諭飭遵在案昨經中西讞員商明堂諭先由法副領事葛君將西文堂諭誦畢繼由聶讞員諭曰此案經本公堂迭次研訊明白被告斯脫郎斯基監守自盗罪已成立着押西牢三個月惠康洋行金惠泉故意收贓着賠償原告損失洋二千二百元堂費斯脫郎斯基擔負二十元金擔負二百五十元起案之合同等據發還原告領去 
[懸賞緝拿兩積竊]  
　　公共總巡捕房刑事稽查處查得廣東人黄近迭次行竊北區居户財物而西區居户屢告失竊則係嘉定人張阿虎（又名李阿大）所倫因於前日發出賞格兩道將黄張二人消像刊於其上載明如有人將該兩人拿獲者每名賞洋五十元並派探將此項賞格送請華法兩界官廳一體協緝 
來函 
[漢口史楚卿致滬江溥益社函]  
　　滬江溥益社諸執事先生台鑒敬啓者頃由友人擲寄有貴社發行救命劵一種事關慈善領到之下殊深欽佩諸君熱心善舉鄙人旣不能贊助一二尤不能少任庶務已負諸君耳惟有將該劵十五張計洋十五元由鄙人悉數認銷但不知貴社發行此項奬劵其詳細章程無從而知若開彩地址劵上尤不表明用是敬泐數行登入申報來函欄内惟希鑒納鄙人俾資籌欵寄申與否務祈見答至深盼切專此順請公安史楚卿頓首 
雜評二 
[贛人拒楊（訥）]  
　　今日而昌言民治固太卑計然當局在表面上亦未嘗不以民意爲言也鄂之夏壽康雖倒而代之者猶是鄂人鄂人猶可以不失鄂人治鄂本旨相解嘲獨贛人之爭省長乃得相反之结果何歟 
　　贛人之爭省長不嘗標驅戚拒丁贛賢治贛八字乎以贛人未必盡賢故必申而明之曰贛賢治贛今非特贛人之賢者不可得并欲求如鄂人治鄂之解嘲而亦不可能此豈贛省武人有特殊之勢力耶抑亦黨派之間不能一致武人之勢力乃得乘間而入耳世界未有團結力不堅而能成事者今旅滬贛人對楊尚未有表示而京贛同人已紛紛開會欲圖挽救於事後意氣又甚激昻矣未知已悟前此所以失敗之原因否也 
公布欄 
[江蘇高等審判廳]  
　　民庭判决一件錢李氏與錢丁氏爲嗣產涉訟控訴一案（决定主文）本案辯論再開一件刁阿閑與謝　生爲賠償損害涉訟聲明抗告一案（决定主文）本件抗告駁回抗告訟費歸抗告人負擔一件歸葆光與曾歸氏爲賠田涉訟上告一案（判决主文）本案上告駁回本審訟費由上告人負擔一件項寳珊與王錫堂爲欵項涉訟上告一案（判决主文）本件上告駁回本審訟費歸上告人負擔一件黄阿奎與喬文星爲婚姻涉訟控訴一案判决主文）原判撤銷喬采弟應由控訴公領回爲妻喬文星應償還財禮洋一百元交由姚土耕具領訟費由被告人負擔一件劉蕭氏與劉志仁爲基地涉訟上告一案（判决主文）本案上告駁回本審訟費歸上告人負擔一件金娋氏與袁錫軒爲存欵涉訟聲請指定管轄一案（决定主文）本件聲請駁回一件陳壽頣與陳張氏爲廟租涉訟上告一案（判决主文）本案上告駁回本審訟費上告人負擔 
[上海地方審判廳]  
　　判决主文（民一庭）一件判决孫承甫輿張耕餘資本涉訟一案主文本廳民國十年三月三十一日之即時判决廢素之原告之請求被告人之反訴均予駁回本案訟費歸兩造各自負擔（民二庭）一件判决趙長林訴龔其模貨欵涉訟一案主文龔其模應償還趙長林貨欵洋二百二十六元四角訟費歸龔其模負擔一件判决朱琴林與葉殿卿因貨欵糾葛控訴一案主文本件控訴駁回本審訟費歸控訴人負擔一件决定林元生聲明窒礙一案主文本件窒礙之聲明照准一件判决黄林和與李德記因貨欵糾葛控訴一案主文本件駁訴駁回本審及本判决前上告審訟費均歸控訴人負擔批示一件張維翰等狀領票據由准領此批一件陳其法狀請催縣執行由狀悉候函催無錫縣公署從速標賣此批一件金兆熙狀交查封費由准交此批一件瞿臯狀領欵洋由准領此批一件徐馮氏狀請銷案由據狀已悉此批一件陳銀祥等狀請據情函復由狀悉姑候據情轉函太原地方審判廳核辦此批一件厲冬元狀保龔其木由准保此批一件陳正記狀請查封由狀悉着即來案候諭此批一件蘇湘榮狀領欵洋摺據由准領此批一件桑金有狀領欵洋由准領此批一件王省齋狀交查封費由准交此批一件王省齋狀請查封由狀悉准即派員查封此批一件周陳氏狀請發還原卷由狀悉本案原卷業已函送原縣核辦矣仰即知照此批一件王小弟等狀領欵洋由准領此批一件沈鍾林即鍾麟狀謂銷案由狀悉准予銷案此批一件范益齋狀領保證金洋由准領此批一件蔣楊氏狀請鑑定由狀悉着即墊交查封費洋六元以憑核辦此批以上五月十四日 
[上海地方檢察廳]  
　　批示曹少堂狀悉該具保狀人曹少椿業經本廳派員查明現在居住吳江縣蘆溝鎭久未到申何來具狀作保之事究係何人假冒名議來廳朦混仰候查明核辦此批張　氏狀悉候傳訊核奪此批王介生狀悉查此案業經本廳却下仰即遵照毋庸纒訟此批陶朱氏狀悉案經起訴候送同級廳核辦此批李阿根狀悉候傳訊核奪此批轉文明狀悉案已起訴候送審判廳核辦此批蔣張氏狀悉該案正在偵查礙繼交保此批以上五月十四日 
[上海縣公署]  
　　批示蒲包同業公所董事沈少雲呈爲請求立案給示由批呈及粘件均悉據稱組織公所議定規章以資遵守等情事屬可行惟所訂章程與各行號販户均有關係旣據聲稱全體贊問　由全體簽字蓋章另呈核辦可也此批永盛堂梳篦同業丁言偃等呈爲依法呈訴請求給示護以資遵守由批呈及附件均悉所擬同業規章旣係全體贊同應准先行試辦一年如果妥洽屆時再由全體呈請立案給示惟常年費分等收取應即議定每等繳費若干列入章程不宜隨時議决致滋流弊而啓口實司年廳由公學如最多數或有同數方可拈　取决並仰遵照修改以杜爭端此批王增華呈爲朦控被封請求啓封由吾批悉已於楊嘉悌禀内批示啓封矣以後該民務宜遵章營業以免再有爭訟是爲至要此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（六）] [  李登魁]  
　　正月十六日是日爲星期日李祖法君及麻省理工學校學生李蔭枌君來訪乃偕赴下市中國街午膳余素耳紐約中國街之名今日親履其地街道雖不及紐約上市之整潔然尚不若前聞之蕪穢雜亂較之鄰近之意大利街猶太街美觀多矣然唐人街ChinaTowol一語已成美國人口中下等社會之代名詞令人聞之既恨且羞不知何日能雪此恥也 
　　正月十七日星期一晨九時美絲業公會會長欽納君特派招待部會員八人來導吾團參觀銀行股票交易所及沃而渥斯屋等處出時分乘汽車五輛車前中美國旗飛揚捕房並派巡捕四名乘馬達脚蹈車前後左右護行所經街道車輛均停而讓路洵不易得之盛典也先至下市華而街此街爲全美金融中心點經過麽根銀行門前時去年炸彈爆烈之痕跡宛然尚在繼至國家銀行下車行長司末司君導觀名部一切佈置設使均偉大週密庫房裝置尤覺新式牆壁庫門均以鋼置門重十六噸雖電氣不能破也四週均裝鐵網網上均按電機總門一閉電機即開無論何人不能入矣全行辦事處分一百二十五部有男職嗣一千九百人女職員七百人司末司君告語該行開辦於二十七年前開辦時祗職員五人資本五萬元現有資本現金一千六百萬元進步誠可驚異吾等參觀約一時有半出之股票交易所報館及影片公司之攝影者羣集於途乃匆匆視察一週即出之沃而華斯屋蓋即全球第一高樓也先至四十九層吾國華昌公司總行在焉經理李君出而招待吾等略事休息即乘升降梯登最高之第五十八層憑欄四顧紐約全城在目俯瞰道上行人恍若螻蟻街道宛同田塍矣乃復下至引擎室中置電氣發動機四每機均係一百七十疋馬力其力與上海全市所用之電力發動機相彷彿自沃而渥斯屋出之共和總會赴美絲業公會之午宴至三時許方盡歡而散 
　　正月十八日余偕徐吳二君遍訪絲業中人及僑美友人天氣嚴寒街道冷度在○下四度 
筆記 
[修仙記（四）] [  仌泠]  
　　越數日方卓午忽聞鄰院喧雜聲聆之惟索薪火聲甚急他語不甚可辨移時見數人扶一病者升高座而下病者闔雙目唇間蠕動若有所祝合掌坐而摇摇不能定狀消瘦類已心忽有所觸頂門若有芒剌旣而前數人者又上以絲條緊之使固而后下頃烟昇矣火及其身數摇遂不動烟燄中微聞惡氣中人衆驩呼聲甚雜某見此修仙之心頓冰掩面不敢視入蝸室中頽然倒地傍晚沙彌提飯來某遽泥首沙彌却立曰吾嘗言食不得少益飯具在此仙人奚得復爾某曰非也吾求生耳曰吾未嘗寔君死胡用求生某遂乃告以所見曰爲此故耳吾寺多斯舉未足異且求仙者尤樂此又未爲苦也君爲此故而懼耳然則何以更求仙某歎曰吾忍飢寒自賊至今意求長生本勿　死死而后更長生則雖能得仙不願也幸一援手 
劇談 
[天行室劇話] [  天行室主]  
　　吾自幼即癖劇二十餘年未嘗或與音樂相離雖歌之不成調奏之不成聲亦弄之不倦也比自老伶彫榭無聊殆甚因更購寘留聲機器古人擁書權拜小諸侯而我則擁機權作小明皇也畫圖可供臥游何留聲竟不可以臥藉徵歌耶昨本報之悚君創談戲片先獲我心悚君自謂與瘦鵑小蝶皆熟諗其即畫家丁慕琴歟久仰得緊爰不避續貂謬爲申說或於瘦鵑臥聽之時得作實其爲周郎耶 
　　吾機新寘故戲片不多但就所好選擇購備然老譚之八片則已早備齊矣聞友人虞生語我八片之中有吾家大鎖所隨絃者二一洪洋洞一則忘之或是捉放曹也大鎖之琴老譚之唱皆臻絶詣名手爲之自然高妙異常名貴自不待言然單論老譚之唱則以予之所見當以戰太平及打魚殺家 
[複重此物夫可憂焉]  
爲最賣馬探母洪洋洞碰碑等次之烏盆計最鬆懈殆彼時老板不大高興耳宿店尤温憊懶極矣然此特就八片之中等而論之耳若以之較常伶庸票則此雖無心之作吉光片羽亦甚足珍也 
　　戰太平之倒板英雄失勢四字抑鬱噴薄而出憤激不平之致流露意表極聲調傳情之能事眞神品也元板大將二字平平放出將字尾音抬高始攏到絃上雋妙之至他人爲此百無一肖也叔岩刻意摹儗適形做作餘更等諸自鄶矣你是誰家瘋魔女後之快板愈唱愈快愈唱愈眞無拖泥帶水之病若跛劉之烏龍院後叚雖亦愈唱愈快但一句之中祗能辯出二三字耳那足語此予曾戲撥慢其機件緩緩開之連唱凡五六次尚不知彼所唱爲何也此譚之所以爲譚歟其反面之打魚殺家則自昨夜晚起至爲父解渴止一段西皮慢板不折不扣極流利極自然水流花放邈然意遠熟極而流然仍一出之簡勁流而不潸是大過人處又宸但有其流走而失之鬆滑叔岩則一求簡勁專在裏絃上致意便失之枯澀然若以王余相較則王之流走於此劇實近予雖甚惡其鬆懈然其長不可没也若論身段功夫則仍推叔岩地道 
新聞拾遺 
　　狸奴吃酒皖宣城北門外約十餘里有敬亭山古名勝地上有太白樓住持某老道北產年逾八旬步履殊健余上月寓宣城約友携酒肴往遊焉老道供奔走甚勤友人戲飮以酒肴老道欣然從之量頗宏正飲間忽來一貓毛色虎斑老道即以酒肴兩小杯喂入貓口戲躍甚馴據老道云此貓蓄有四年每値飮酒必喂此貓習以爲常云[  耐寒]  
　　和尚道喜寓卡德路某巨紳之女公子許字某姓昨値婚期假福州路某旅社爲禮塲正鼓樂喧天賓客滿堂時忽來僧徒十餘人前行一僧年逾古稀鬚髮皓白欵步登堂合掌稱賀見者深以爲異嗣悉此女幼時因嬌養之故曾記名滬西某寺僧爲弟子今女子歸故率衆前來參與婚禮兩姓主人俱深滋不悅然亦無可如何當欵以素齋而散[  吳秉恬]  
小說 
[社會小說衆醉獨醒（三三七）] [  瞻廬]  
　　第五十一回興土木另闢桃源試旗槍特開茶會 
　　他在敎會學校畢業時年齡尚在三十左右畢業以後曾向各處學校充當過十年敎員熱心敎授頗有卓卓的稱譽後來得了許多敎育上的經驗便立志開辦一所完善的學校把自已避暑的别墅捐做校舍又見四圍空地很多便吩咐姪兒人傑測繪村落的全圖尅日興工建起周圍三百餘家的新村落人傑本來肄業土木專科對於建築一門素有心得那年又値暑假回家一切建築方法繪圖帖說大大的用過一番腦力所以這縹緲鄉的新村告成和尋常村落逈然不同一帶河隄重新建築隄上原有的垂楊窣地濃陰映得河水都作碧色枝條受風時一飄一揚宛似許多舞女排列河干翩翩然拂動翠袖和水底的情影對舞新村離着河隄約在半里左右河中往來船隻絡繹不絶船中人憑舷眺遠從那柳條罅裏望將前去白白的蠣粉牆整整的魚鱗瓦疏疏的麂眼籬密密的蝦鬚簾新村全景一一可以收入眼底每逢傍晚的當兒全村房屋都沐浴於斜陽光裏一帶玻璃窗烘染得黄金一般光線返射自有特殊的色彩襯以籬中的綠樹屋後的朱霞船中人指點相告道似這般的去處体說住在裏面的定是神仙中人便是我們坐船的沿這河岸經過也似武陵漁人路入桃源幾不作人世間想（桃花源記亦一理想的新村也）列位這三百餘家的新村面積雖不甚大然而麻雀雖小五臟俱全有學校有醫院有圖書館有公園有公共操塲有公共廚房最近又就山麓平原建築一個面積十餘畝的公墓這些都是舊村所無而新村所有的 
餘瀋[  瀟湘白蘋]  
　　燕泣鵑啼捲簾悵海棠細雨花飛草長擲筆問楊柳東風生帶痴根以俱來覺小變滄桑都傷人意 
　　池塘碧草南浦漣波古渡斜陽蒼苔明月天然雅致各擅風流然離人對此觸眼生愁不解美景良辰與人河忤 
 
 

Page 15

 
 
   
 
 

Page 16

 
 
常識 
常評 
[化無用爲有用] [  漸]  
　　今日中國之無用者莫如兵孰使之無用不善用之者使之無用也藉兵以自肥者使之無用也 
　　吾以爲世界從無無用之物况明明爲極有用之人豈一旦 
爲兵而遂終於無用矣乎此必不然 
　　糞也垃圾也破布也廢紙也其他一切腐敗之物也一經化學之作用而無不有絶大之利可以造福於人類何至本爲人類因當兵之故非但不能爲人造福而反以害人 
　　聾也盲啞也殘廢也罪犯也一經有能力者之支配無不可營生利之事業以減少社會經濟之消費增加人羣之生產力何至以五官備具身家淸白之因當兵之故而坐耗國民之脂膏陷國家之財政於破產 
　　今者交通水利諸要政在在需財實在在需人誠以今日無用之兵酌量改編工程隊使之從事於開河築路濬渠鑿井爲各省及邊荒闢無窮之富源則交通便而可爲移兵實邊之預備水利興而可爲退伍歸耕之預備我國之武人昔爲世界所詬病受民國罪人之惡名者一幡然而其功且不在禹下此則眞能化無用爲有用不必裁兵而勝於裁兵萬萬矣然而未見有行之者則非不能也是不爲也 
道德 
[評自殺] [  楊晴康]  
　　常人以能死爲勇而不知不死之勇有千百倍於死者杜威博士曰爲中國而死易爲中國而生難即此意也常人自殺之原因甚多而尤以下列數種爲最普通者兹分别論之因破產而自殺大小說家司各脫嘗與人合資營業而致破產司各脫慨然曰余苟負人一文而死者非夫也乃夙夜從事著述筆耕所得涓滴悉以償債至老病臥床不起猶委記室口授成小說數種死之日積欠盡償英人至今稱述以爲不可及使司各脫當年破產而出於自裁則結果之不同奚啻天壤而今人豈得復讀其書而知其名哉故破產自殺者爲無責任心 
　　因事業失敗而自殺昔蘇格蘭王某與英人戰敗匿破屋中見蜘蛛作網騰躍七次而一線始續乃决計收拾餘燼重圖起事卒以成蘇格蘭之獨立設當年自經於破壞屋中安得成其偉業哉故因失敗而自殺者爲無勇 
　　因殉節而自殺此指婦人之殉夫者凡人存在於世界非僅爲一人而生亦非僅對於一人有義務今人有以殉節爲可風而頌揚之者此大謬也夫可風云者即人人可以效法而無弊之謂哲學家干德曰凡汝所欲定爲普天下公同之法律者即謂之善今如夫死而妻皆殉節此世界復成何世界故因殉節而自殺者謂之私 
　　因寃枉而自殺此亦多出於婦女今女校中往往有之寃枉而自殺者推其心理必曰我死則我之心跡不辯而自白而誣我者非但將爲輿論所攻擊且將終身撫心自疚而不得安此種心理最爲可笑夫事有不必死而可剖白者有雖死而仍不能剖白者且以法律言自殺非即無罪之證據至於希冀誣我者之受害更帶有復仇之意味藉曰誣我者因我死而感無窮之苦痛復仇之目的全達則我所得之利益幾何而忍以自身至大之苦痛博之犧牲至可貴之生命以爭無謂之意氣是爲不智 
　　因國事而自殺爲國死易爲國生難上已言之若欲藉我之死以激發他人之愛國心則其效力必等於零度蓋愛國非僅恃感情作用因國事自殺者充其量可使人發生「五分鐘之熱度」不能使人愛國也（甲種酬） 
[西方格言（一三七）] [  謝介子選譯]  
　　方升之日與漸降之日人當敬其方升者（彭拜）「Pompey」 
荆棘之叢玫瑰生焉（英吉利諺） 
毋裂已愈之創（臘丁諺） 
眞誠感致眞誠（英吉利諺） 
娶婦者斯有主（法蘭西諺） 
矮樹長生（英吉利諺） 
勤獲者之後往往來一奢費者（丹麥諺） 
戰者致死之猛獸也（英吉利諺） 
汚水不能用以洗濯潔物（丹麥諺） 
受壓擊之路爲最安（靠克）「Coke」 
衛生 
[勞工之衛生] [  丁錫康]  
　　吾人欲增進勞工之幸福而預防職業上之疾病有要點凡五列之如下（一）調查調查非特爲科學上之研究經濟社會二問題亦須注意者也每一工業中心點須設一診病所俾其地之職業病可得研究而預防之（二）法律大都人類自覺之改革不如極有力法律之强迫改革爲有效故法律之成立及實行頗爲重要（三）工廠之檢查此法一行工廠内之職業病即可查得而加以預防作工之鐘點及婦孺勞工之情形亦可洞悉而改良之（四）處罰法律之實行必須有一定之處罰條例加之廠主及勞工者俾法律得收效果（五）敎育旣有法律之建設工廠之檢查人民必須有守法服從之智識故敎育爲刻不容緩之根本辦法 
　　（工作之時間）工作時間不能有一定之規定視各種工業而異大約一日分爲八時工作八時休養八時睡眠而每星期必須有一日之休息如人勞力太多則其體育上智育上德育上均將受損故凡工廠等休息時日之增多乃增進吾人衛生之好現象也 
　　（孩童之勞働）德國法律凡十二歲以下之兒童不准作工十二歲至十四歲者每日僅作工六小時十六歲以内者每日不能過十小時朝晨至早不能過五點半晚間至晚不能過八點半此等法律之規定其關係於國家非淺鮮也凡工業之有剌激性塵埃及毒氣者十八歳以内之兒童决不能任其工作而酒館戲館及深夜之工作均須法律禁止因此等事均易引誘慾念敗壞道德也 
　　（婦女之勞動）婦女於產期以前之數星期及以後之一月内不應工作月經期一二日内亦不合於勞力 
（靜坐之職業）靜坐亦易致病凡彎曲其背者胸間心肝均被壓迫其生理作用非常减少血脈不和呼吸淺缓大便秘結肛門痔瘡相繼而起即肺病亦易傳染也（乙種酬） 
生理常識 
[痣之成因] [  何廷榮]  
 
[社會一般倚賴性　]  
我們人的皮膚上有一種微微突起的斑點黑色最多靑赤次之其名曰痣俗謂生於手掌者都苦於工在臀部者多安居樂食在脚上者都勞於走此等語實爲大謬今將其成因考之原來植物是有葉綠素而我們人體中有黑色素痣的成因就是爲皮下深層的細胞裏面有很多的黑色素倘使適在此處的血管忽然破裂那麽黑痣就發現了其作靑赤色者乃由小脈管腫漲而生靑的是發於靜脈赤的是發於動脈至於生在手掌肩上脚上者乃不過位置之不同而已（乙種酬） 
工業常識 
[化學藥品製造法] [  李月波]  
　　二十世紀工業戰爭之時代也故工業之盛衰可覘一國之强弱凡百工業中以化學工業爲最要化學藥品用途至廣别種工業上亦多用之我國工業近雖日漸振興而化學工業製造廠尚不多見即有一二其原料亦多購自歐美來原旣貴其製出品之價亦必高昂如是自不能與外貨相頡頏於市塲矣我國欲謀工業之發達當先注意於化學工業製造化學藥品以供其他工業之用化學藥品種類甚繁今擇其最重要者一一述之於後吾願國人仿製焉 
　　硫酸製法 
　　製造硫酸有兩種方法 
　　（一）鉛室法取黄鐵礦Pyrites或硫黄Sulphur在空氣中燃燒則硫黄遂與空氣中之氱氣化合爲無水亞硫酸氣或曰二氱化硫SulphurDioxide一方面以硝石Sodiumnitrote與硫酸sulphuricacid混合熱之使生硝酸蒸氣一方面通以水蒸氣及空氣將以上各氣體導入鉛室則硝酸蒸氣遂分解而爲氱化　有融媒作用使二氱化硫與空氣中氱氣化合爲三氱化硫再與水蒸氣化合爲硫酸製造硫酸至少須用鉛室四隻第一鉛室未能化合完全之氣體再通入第二鉛室其餘氣再通入第三鉛室第四鉛室最後用一高塔内貯炭屑硫酸由塔頂流下吸收其中殘餘之氱化氣流入第一鉛室遇熱後氱化氣復被蒸發外散作融媒作用如是循環不絶硝酸蒸氣固無損失也鉛室法所製成之硫酸每百分中約含水三十五分取出置白金鍋中蒸發其水分然至少亦含水分百分之五云 
（二）觸媒法此法仍以黄鐵礦硫黄燃燒於空氣中使生二氱化硫導之入一裝有白金海棉Sdongy　platium之室中則二氱化硫因白金海棉之接觸作用遂與空氣中之氱氣化合爲三氱化硫熱度愈高則其變化愈速以所得之三氱化硫溶於水中則成硫酸其濃度可聽自然最濃可得百分九十八之濃硫酸此法亦可製發烟硫酸Fumingsulphuricaccid近工業上多用之 
　　硝酸製法 
　　製造硝酸亦有兩種方法 
（一）蒸溜法以智利硝石hilisaltpetre與濃硫酸置鐵製鍋（以圓筒式爲最宜）中加熱（受熱宜平均熱度不宜過高否則遂分解爲過氱化　褐色氣體製成之硝酸則帶有色素矣）則智利硝石與硫酸起化學作用發生硝酸Nitric　acid蒸氣此氣入管狀冷却器中則凝結爲硝酸矣製成之硝酸其强度恒視智利硝石之成分硫酸之强度及熱度之高低而定普通約在比重1.42上下 
（二）電合法法以一管狀電爐ElectricFurnace一端裝電極Electrode二通以電流Current使生最高之熱度（約攝氏二千度）以濕空氣導入則空氣中氱氣與　氣因强熱作用化合爲氱化㲷導此氣入一高塔中貯炭屑水由塔頂流下與氣流成反對方向氱化㲷遂溶於水中爲硝酸矣其未爲水吸收完全之氣體再通入第二塔内如此通過三塔後氣體將全被吸收倘有殘餘之氣體可使吸收於石灰乳中使生硝酸鈣之副產物 
　　硝酸爲工業上必須之品世界各國製硝酸之原料多取於智利據美國化學會調查現所有智利硝石僅足供世界二十餘年之用二十餘年後世界硝酸原料絶矣此法以空氣爲原料取之不盡用之不竭美國現已採用之將來定可盛行於世也李月波附識（乙種酬） 
　　答問周君大鑒拙作「口吃之預防與自助法」係去年所草就已屬陳言不能列入常識欄如蒙索閱請示尊址可耳鳳賓謹啓 
　　更正五月十三日「巴黎防癆院之計畫」第二節第一行第十五字瘧字應作癆字又第三節第三行第二字並字應作此字 
　　誌謝前承新民圖書惠贈解放畫報第九期二册謝謝 
 
