# 1907 - 90 - 4912197

 

Page 1

 
 
   
 
 

Page 2

 
 
[今日本報目錄]  
　　第一張論說專電譯函緊要新聞本部要聞時評第二張要摺交涉各界實業官事雜紀 
第三張畫史國外新聞本埠新聞振務 
論說 
[紀客談湖南鐵路事感言（僇）]  
　　湘友某至滬。旣相見。記者問之曰。湖南鐵路。經營數載。其成效當昭著矣。某君曰否。子尙不知吾湖南之現象乎。請告子以鐵路之歷史。粵漢鐵路。自廢約贖回後。湘省辦法。與粵鄂不同。鄂督名之曰。官率紳辦。奏派龍湛霖王先謙爲總理。張祖同席匯湘副之。龍旣去世。張遂辭差。於是大權歸王先謙一人。王之無行。素爲湖南所共見共聞。葵園行樂園。其所描繪者。尚不及十分之一。其生平淫而好
利。旣攬路權。遂以公司爲利藪。以公司之疑。爲行樂之資。爲黃某代捐中書。送土某奠儀千兩。開辦垂二載。於一切購地築路等事。弗顧也。至去秋贖路還疑期迫。致將三省共管之路。以黃沙至高塘一段。售與粵人。又將應分之省佛枝路車利。抵押與粵。訂期六個月。期滿不贖。則此利永歸粵人。此湘路兩年之成績也。湘省商界。見紳辦之無成。而將原有之利權讓人。不忍坐視也。於是由某某二君。兩開大會。擬將湘省路綫。改歸商辦。提議之日。萬衆贊成。舉袁樹勛爲總理。余肇康張祖同爲協理。余以該會舉爲協理也。則大慍。因與王密謀。必欲破壤商辦而後已。卽日赴省運動。南皮爲所惑。遂委某某二道赴湘查辦。某某以余爲南皮所信用也。於是處處仰余意旨。卽禀覆之稿。亦先就正於余。而後遞呈南皮。據禀入奏。卽以紳辦腐敗之公司。改名曰官督商辦。派袁爲主持總理。余爲坐辦總理。王爲名譽總理。余王之目的旣逹。而衆商之心志日離。湘路觀成。不知何日。此湘路之實在情形也。記者聞客言。旣竟。乃歎曰。鳴呼。吾而今而後。始知吾國鐵。道。以數十百萬人之血汗財命。所爭回自辦者。乃一旦敗壞於三五。小人之手。其事至可痛也。王余旣爲湖南人之一分子。則王余一人。之身。固担有湖南人對外之資格。卽担有湖南人應定之義務。今因個人之私利。而甘心破壞公司之大局。是彼己喪失其資格。放棄其。義務也。夫所謂對外之資格。與夫應盡之義務。非王余一人所私有。實凡爲湖南人者。皆當有此資格有此義務也。今王余自喪其資榕。自棄其義務。是王余已自失爲湖南人之人格也。王余自失其人格。湖南人不可自失其人格。湖南人聽王余之把持路權。破壞路政。而不之問。是湖南人人人自失其資格自棄其義務也。是湖南人人人。自喪其人格也。是湖南人雖名爲三千餘萬。而實無一人也。鳴呼。悠悠我心。亦孔之痗。吾非湖南人也。湖南人不自憂。而吾。代爲憂之吾誠恐吾全國之鐵路皆將步湖南之後塵也。吾誠恐一王余去而百。王余者。日接踵而未有止也。鳴呼。吾其如湖南人何哉。吾其如中國。人何哉。 
專電 
[電一北京（二月廿四日午刻）]  
　　郵傳部尙書將以呂海寰補授因現署之林紹年軍機新例不兼部缺也（大） 
[電二北京（二月廿四日午刻）]  
　　荷蘭保和會議員。已由外部奏派駐荷公使陸徵祥爲正議員。洋員福士逹副之。（大） 
譯函 
[日俄在滿洲流通貨幣政策之異聞]  
　　西三月二十五號東京訪函云前充日本實業銀行總辦評議自拳亂起後至日俄戰時俄國在滿洲所行之流通貨幣政策俄國始則行用羅布國幣繼則由銀行發行羅布鈔票此則與日本大不相同蓋日本在滿洲先發行軍用手票然後准横濱正金銀行出具銀票也華俄道勝銀行雖握有銀行之權利但未經國家允准發行鈔票卽此一端可見俄國欲在滿洲通用國家所發之鈔票賴東淸鐵道 
 
 

Page 3

 
 
及旅順大連灣各大商家爲之輔助復借給巨疑與營口華商意在推廣羅布鈔票之銷路統計戰事未開以前牛荘一處巿面上通行之俄國貨幣羅布計四百兆元有餘至今華商手內尙存有羅布一百兆元調查日本鈔票在滿洲行用之數至西正月爲止約計軍用手票値日本洋四百五十萬元銀行所出銀票値日本洋三百五十萬元日本銀行所出鈔票値日本洋七十萬元軍用手票之數最大由於每票數目皆小而銀行所出銀票則爲數甚巨日本國家收回軍用手票其數大者己均收回惟數小者尙未收齊戰時所發軍用手票計値日本洋七百萬元滿洲銀幣深得賴以周轉而未嘗稍受震動是誠日本財政之成效橫濱正金銀行所出銀票因滿洲所鑄銀圓大小不齊頗爲掣肘工商實業之資本亦因之遲滯不敢投納日本銀行鈔票漸盛行於滿洲以上所述七百萬元之數係專指遼東一處而言其在大連灣能行者尙有三百萬元日本銀行鈔票見信於人並未別設妙計是亦人所注意者也安東縣一帶復行用高麗金幣鈔票譯字林報 
譯者按華俄道勝銀行在通商各口岸發行鈔票有年此云未經國家允准蓋指滿洲而言譯者於日俄戰前旅居奉天曾見巿上所通行者悉係羅布鈔票而銀行鈔票則寥罕覯也 
緊要新聞 
[浙撫電覆象山閙敎情形杭州]  
　　日前英使照會外部略稱據寗波領事詳象山縣令因公赴省縣境忽肇　端本國敎會在新橋檣頭兩處敎堂被搶一空典史同牧師前往查驗被亂黨覇留旋釋典史而牧師等仍被扣留查象山一帶有敎堂十五處今亂黨徧處擇肥而噬敎民誠恐一律被累己照會該道出示曉諭請電飭竭力保護敎堂人命財產等因外部當即據情飛電浙撫請卽飭屬查明情形切實防範以免釀成交涉茲己由浙撫張中丞電復外部略請此次象山匪徒煽脅飢民聚衆圍敎堂乞食搗毀板壁牀櫃等物並無大損華敎士蕭夢傳被擄卽派隊追剿匪衆拒捕當格斃二十餘人并獲鎗械多件擒匪三十餘人餘匪潰散蕭敎士亦由勇隊查獲無恙現正飭縣研訊獲匪分別懲辦地方已平仍嚴飭保護足紓　盧云云（書） 
[中俄合議修濬松花江之交涉吉林]  
　　日前俄總領事照會江吉兩交涉局略云修濬松花江振興商務實爲當務之急按照愛琿條約有松花江航權唯許中俄商人之明文然在松花江行輪航運者皆係俄人故修濬一事宜歸東淸鐵路公司承辦而該公司修濬大江之後允在各處設局抽捐等語江吉兩省交涉局因邀求甚奢未便承認婉詞拒絕於是俄總領事收回此說請 
歸中俄合辦刻正交涉磋議云（星） 
按此事己略見十六日本報專電 
[詳誌華俄會議稅關事奉天]  
　　中俄會議設關一事據哈爾賓俄報云現於秦家崗俄總領事署內開議設立北滿海關華官與議者杜宋兩觀察及俄員噶諾發（舊爲赫德總稅司文宋（俄官爲總領事劉巴東淸鐵路商務公司總辦羅滿交涉處總辦逹尼業海參威俄稅關監督拉德威辦金此次會議稅關擬設於交界站並滿洲站兩處兩關監督卽爲噶諾發仍駐哈埠云（星） 
[政治館議設研究所北京]  
　　政治館王大臣議及近日編輯政治書籍以固立憲基礎關係最爲緊要若不切實研究恐有疎略之虞擬於館內設研究所一區專備講求一切憲政以便參酌舉辦（貢） 
[組織審計院北京]  
　　政府現因度支部擬辦預算决算事宜而審計院於此事極有關係應速請旨派大員爲審計院院長以便組織章程預備開院審度全國財政云（星） 
[學部開特別會議北京]  
　　日前河南道監察御史俾壽奏稱學堂關繫重綦請將一應敎科汰冗存眞奉旨交學部議奏並將原摺發給閱看因特於十五日傳集各司員開特別會議以便斟酌覆奏（貢） 
[部法大理院之衝突巳平北京]  
　　正月二十日法部秋審處諸員借湖廣會館作團拜曾君鑒與董君康大起齟齬因此法部與大理院諸人各有意見遂有江蘇會館會議之衝突今聞法部堂官已將高等裁判地方裁判等事俱讓歸大理院主持於是風湖遂息（樞） 
[擬派員赴藏練兵北京]  
　　西藏練兵一事政府已决計實行近陸軍部議於藏中添練夷兵一鎭或一協除電飭四川總督預籌餉項外又擬派委提調姚錫光叅將李某協同赴藏先行調查夷番現在實情能否練成勁旅以衛藏疆之處隨時電告（星） 
[東三省要聞]  
東海損失漁權。日本人間氏近與蓋平漁業公司黃觀察訂察訂立合約年納洋銀五千元作爲魚稅東省海面任彼派人捕魚有水產組合旗號不許阻止己經畫押由該日人呈請都督府許可存案惟我國漁業現方創辦今僅年得五千元而東三省海權全歸日人之手不特漁界得小失大竊恐交涉之事日無寗晷矣（輝） 
華人抵制放利日商。近有日商數人在大連設立公司凡往來貨物須由該公司估定價値代爲賣買伊則居中抽取酬金以遂其放利之目的但措詞極其堂皇謂係持平物價併免中東商賈或相欺詐等語民政署未窺其隠已經許可聞該公司已在集股不日開 
 
 

Page 4

 
 
辦華商以貨物價目我商會逐日公定不費分文且辦理極爲妥善伊等此實爲害商遂羣赴會所請總協理急籌抵制之法（輝） 
留東女學生起行。前議送往日本實踐女學校之學生已由張提學使於女師範學生中選定二十五名派議紳戴君裕忱及留學日本女學生鍾肇子送往現已呈報軍帥行期約在下月初旬（輝） 
奉省擬募募公債三百萬。奉天趙留守擬仿直隷公債票辦法速募三百萬兩爲練兵經費（貢） 
俄人又採吉林鑛山。聞俄人現在吉林哈爾濱池北葉民坡地方尋獲鑛地多處擬設立公司開掘不日卽將興云（輝） 
俄國擬在黑龍江建造船塢。聖彼得堡蒲鐵勞夫船塢擬在黑龍江分設大船塢一所以便代政府製造魚雷艇及砲船聞副總理不日啓程來黑龍江相擇地址招募工匠工程師現已聘定云（輝） 
允練黑龍江馬隊。黑龍江將軍程雪帥奏陳在齊齊哈爾自練馬隊以資彈壓鬍匪所有餉疑由黑省自行籌辦一摺奉旨交陸軍部議奏現經該部議准具摺覆奏並咨程將軍從速招練矣（輝） 
本埠要聞 
[嚴查販米出口電]  
蘇撫致滬道松府電。頃據松紳謝葆鈞等電稱米貴民慌米商影射販由浙省出口除禀府示禁外請迅飭截禁以安民心等語查米商影射出口疊經飭禁何以仍敢不遵究係何處米商由何處繞越希卽迅速會營督縣查明截阻以杜漏巵一面具報龍馬印 
滬道復蘇撫電。馬電敬悉月初派探查獲釣船戶張阿才等串同米行偸裝四百餘包藉口洋米擬出海運浙有違禁令提米充公并據米行認罰千元併作平糶從寬完案嗣浙海關及上海商會移請完稅發還均駁回容另報一面再商稅司　飭巡扦切實稽查不准稍有疏漏澂養（甘） 
[禀阻借漕平糶]  
　　松江府屬華亭奉賢靑浦南滙金山婁縣等各知縣以南漕缓運而上海商會有借漕十萬平糶之說恐漕米缺少無從採買特通禀各大憲云（前略）聞上海商會有借漕十萬石作爲平糶此時所當從長計議若將已兌海運局存儲之米發借商會而未兌者仍責令州縣採辦是在上雖蒙有缓運之恩而在下不免有悞漕之盧且商會欲借之米將爲江蘇計抑僅爲上海一隅計乎若爲全省計仍將所借之米發諸各屬未免多此一舉蓋各屬未辦之漕米一經緩運不辦此米卽多出於全省地面之上米商無可居奇自然流通何必將已兌滬局之米借撥各屬而各屬仍再採買以補解於滬局且徒爲奸商經頭從中漁利豈非多此一番週折耶若僅爲上海一隅計則緩運之請有關全省漕政勢不能不兼籌並顧在憲台自有持平辦法無庸多凟惟運期迫促採買無從照松屬而論尙缺漕米三四萬石知縣等亦實有焦急萬狀不得不呼　而請命者也所有漕米缺少無從採買迫求再賜緩運等語刻經上海道批云遽禀己悉此次米價翔貴貧民粒食維艱現奉奏准截留漕米十五萬石爲蘇松太常鎭各屬平糶之需所分撥上海者不過數萬石籌濟正復不易惟存米匱乏該縣等所辦上届冬漕據稱尙缺三四萬石之數一時無從購辦亦屬實情所請缓運之處現據並禀仰候兩院曁藩司粮道批示缴（甘） 
[萬國珍品陳列會先聲]  
　　歐美風俗遇有慈善籌疑輒舉行珍品陳列所經紀其事者必尊如皇后妃嬪貴爵夫人始克充選其資望梢遜者皆不得預固極一時之愼重也然從未有合萬國之力而爲之者本届淮徐海各屬水灾各國官商夫人因見中國風氣漸開女界文明進步遂有舉辦萬國珍品陳列所之議以開先導因决議於華歷四月十三四日在張園舉行公推盛宮保夫人主席沈仲禮觀察夫人爲經理所中陳列古玩磁器顧繡綢緞各物外並有娛賓各雜戲等無奇不備雖一微物經理人亦必親自出售云（川） 
時評 
[樊增祥僅革職耳（庸）]  
　　樊增祥何人哉。其生平穢史。所登載前年國民日報者。皆昭昭在耳自。書之污吾筆。言之污吾口。而樊增祥竟夤緣而至陜藩。而天生一樊增祥。天竟又生一升允。卒衝。突而至革職。此樊增祥之不幸而陜人之。幸也。然吾開樊增祥近竭力運動開復。並有不爲陜撫。不生人世之說。理之所無者。或爲事之所有。昔某君有以樊增祥比阮。大諴者。其工詞曲同。其心術同。其手叚同。今者其出處之得而復失又相同。樊增祥。好自爲之。不愁異日紅氍毺上。無燕子春。燈出現也。 
王克敏而留差耶 
以劣迹昭著人口之王克敏。而自行辭差。可謂快事。以劣跡昭著之王克敏。而學部。仍令其當差。可謂怪事。 
快事者。人所希望之事也。怪事者人所失。望之事也。時而希望。時而失望。王克敏不。足責。可異者楊使。學部不足道。可危者學。生。 
學生者。中國前途之主人翁也。監督者。所以約束學生者也。今學部徇楊使之請。而留王克敏。爲監督。是學部視萬餘人前途。之命運。曾不楊使一電若也。嗚呼學生。鳴呼學部。 
吾國自有外部。而主權日益失。自有學部。而學務日益衰。吾眞不能不爲吾國前途。賀。 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[陜撫曹鴻勛奏督臣藩司因公起釁據實陳明摺]  
　　陜西巡撫臣曹鴻勛跪奏爲督臣藩司因公起釁謹據實陳明以維大局恭摺仰祈聖鑒事竊臣於本年八月廿二日准督臣升允咨稱陜西係該督兼轄省分藩司樊增祥管糧務局未將糧務文册申賫督署謂其中有情弊限該司十日澈底查覆稍遲卽一面奏叅一面派員查辦是日又准該督來電約臣會銜具奏並云或由該督專銜具奏等語隨卽據咨行司該司亦於是日接到督臣專札語與來咨相同迄二十八日該司樊增祥詳覆到臣云已於二十七日自行奏請查辦該司所奏已逹宸聰自有天斷無庸臣置詞惟是督臣雖未奏叅而先行札示藩司不待督臣之奏而自行具陳其決裂之勢己無可挽臣於督臣爲同僚于藩司爲堂屬所查所叅皆陜省之事若聽其此衝彼突緘口旁觀而不一言臣之恥也故不得不舉其事之原委敬爲皇太后皇上陳之查從前陜西粮道最稱優缺其實皆弊政也皆私利也光緒三十年督臣升允撫陜時奏准将該道缺裁歸藩司兼理卽以向有之進疑化私爲公歲作認解練兵處餉派時樊增祥巳任藩司督臣與該司商定辦法曾將粮務情形奏明立案自是陜西始有粮務局之名粮務局者卽前粮署之規模局員任其事公家收其利者也向來粮道文册不報督署裁缺改局之後亦沿粮署之舊制收粮放粮買漲折價諸事在昔爲弊在今爲利入私爲弊入公爲利今之積錙銖而成鉅萬者皆昔之道員幕丁紅單房朋分而入槖者也道員旣裁幕丁書吏旣撤所有辦法皆督臣與藩司手訂奏明遵行至今未改其用人也藩司詳商撫臣而後委其收疑支疑存疑也月有表册年有表册一一賫存撫署使其中有私弊臣近在同城竟不能覺察則臣之聾聵無用尙復何地自容此臣所以亟亟不能己干言者也至督臣之所疑該藩司者亦有說焉督臣咨謂該局有不應支而支者今藩司賠補或指各官報効一疑而言查督臣奏裁粮道原奏陳明陜西籌解兵餉歲十五萬内有各官報効一項計巡撫三千六百兩藩司一萬兩臬司三千兩渭南臨潼涇陽富平四縣各三千兩其巡撫報効之三千六百兩有向日粮道解撫署公費銀每月三百兩卽以此項公費撥作報効聲明自三十一年正月爲始而督臣卽於二十年十二月交卸前撫臣夏告到任隨據該藩司詳明陜省官缺不優請除該藩司一萬兩照案報効外餘疑皆由粮務局籌抵經前任撫臣批行於是報効之疑自臬司以下皆暫缓免撫署公費亦仍其舊三十一年四月臣到任之始查明該局所解之撫署公費卽前奏報之疑當飭一併歸公存儲以符原案嗣後巡撫之三千六百两藩司之一萬兩皆照案報効其與原案不符者惟臬司與渭南等四縣各三千兩耳夫論陜西官缺粮道己裁外其餘皆十不抵一督臣于二十九年奏請免提差缺摺内言之甚確蓋亦知未便搜提太盡耳自粮務局設立以來買漲折價比前減讓每年所入較諸原奏之數加多本省近辦一切新政倚爲命源卽三十一二兩年添解練兵經費十萬兩亦出于此以上各端督臣之所以疑該藩司者在此該藩司之所以不平于督臣者亦在此使可以和平論解臣何難持公道以調處無如一督一藩勢成水火在督臣責之過甚在藩司激之則鳴陜省大局關繫匪淺臣維持無術竊用自咎然於該督該司則固兩無成見惟有據事實陳伏候聖明鑒裁所有督臣藩司因公起釁緣由謹具摺陳明伏乞皇太后皇上聖鑒謹奏 
交涉 
[洮南府借貸日債奉天]  
　　洮南府孫葆增以府中經營一切用疑甚多向本地正金銀行借債四萬元聞銀行以無擔保尙待商議（輝） 
[通飭保護遊歷洋人南昌]  
　　日前閩督咨行贛撫略稱據福建洋務局詳准日本高橋領事函送商民齊籐齊加籐常太郞由福建赴江西遊歷執照二紙請照章蓋印等情當卽批飭准辦去後茲望通飭各屬該商遊歷到贛一律保護如賣洋貨賣土貨仍照章完税並不准開設行棧以符约章云云贛撫接咨卽飭洋務局轉行各屬知照矣（存） 
[重議收買監産間題奉天]  
　　趙次帥日前照會日本總領事荻原君請將關東鹽産照數包買荻原君因未能擅專向本國政府請示今得訓條凡該州所有鹽産額數及價値等項均可向次帥提議是以次帥卽於十二日派員赴日領事署與荻原君面商一切又聞日本提議之條疑頗極和平想不久當能議妥也（輝） 
政界 
[常關改輕税則營口]  
　　營口常關税自俄日交閧時不分海關常關一律抽收船商受其累今梁道收回自治後以目下帆船將次進港因札諭常關委員盧廷光嗣後帆船進口貨槪照部定稅則徵捐不準意外苛派並出示曉諭俾衆咸知（輝） 
[巡警添設偵探鎭江]  
　　巡警局以消息靈通爲辦事基礎特另設偵探數名刺探各事現己由提調饒子敬別駕禀請道府憲批示准行矣（入） 
[查荒革費之效果鎭江]  
　　丹徒縣奉旨淸查荒田并永革征漕雜費後西南鄕民始無賠貼虚糧及苛派擾累之害曩年忙賦 
 
 

Page 11

 
 
須掛欠拖延者今則爭先恐後己收足九成有奇其效果洵爲縣令初意所不料也（入） 
[上控酒捐違章重徵揚州]  
　　甘泉縣上年開辦酒捐於造酒各坊按缸收捐外又於酒行逐担收捐與定章不符經蕭姓等疊赴金陵釐捐總局藩司衙門一再控告未能准理二月十四日又赴督轅具禀奉批候飭金陵厘局轉飭該縣將捐册各件錄送查核並飭令照章抽收毋任違章重徵以舒商因云云（止） 
[贛省保送舉貢名單江西]  
　　鄒啟德淸江舉楊綸南昌舉劉九穗萍鄕舉邱琛寗都舉夏敬愷新建舉程雜南昌舉鄧鈞南昌優賀贊元永豐舉熊宗彥新建舉洪日經南昌舉叚笏南昌舉萬中柱德化舉宋煥奎萬載舉傳壽康萬安舉胡壽德化舉劉煥平靖安舉朱警興國舉龔延渤南昌拔陳兆鼎臨川舉祝爾宏鉛山舉邱有光金谿舉劉詠淸安福舉楊翼策豐城舉丁永輝淸江舉邱壁寗都舉胡董新建舉黃衍袁上猶拔黃福頤宜黃舉李景膺南昌舉郭迪瀾萬載舉吳衍任南昌舉胡汝廷萬安拔趙遐齡都昌舉顏希魯臨川舉諶福謙南昌舉湯之光永新歲徐柱石德化舉黎呈餘南康舉許濟川臨川拔高玉森萬載副張球餘干舉藍煒萬安舉張鍚年武寗舉許德恒寗都副李爕元贛縣舉劉屺都昌拔劉子春鉛山副彭學浚安福舉毛玉麟新建優王之幹武寗舉曾紀衡興國舉劉純仁新昌舉吳起鑾萬安副劉伯琪安福舉蕭輝錦永新舉彭士華臨川舉黃德光萍鄕舉李文幹玉山舉陳自勛淸江拔葉振鵬進賢舉熊勝新建副帥讓奉新舉任樹萍豐城副潘學海武寗舉謝繼明永豐副宋立權奉新舉張家鼎建昌舉李正誼永新舉宋彭壽吉水陳鴻寶泰和李道賡南昌拔趙濱鄱陽舉羅文海都昌舉鄧肇臨川舉吳濬光盧陵拔陶鴻元奉新舉黃兆鵬盧陵舉吳定川萍鄕萬方儼南昌舉張鍾瑞南城舉余兆麟都昌舉楊占芳新淦舉李芳南城舉宋彭齡蓮花廳舉黃順波金谿舉彭相年萍鄕舉徐紹陵安仁舉易秉才玉山舉徐源豐城舉韓耀堃南豐舉葛第春武寗舉（因） 
[奏定考職事宜北京]  
　　本年舉貢考職定於四月再定期考試已借定國子監爲考塲茲由禮部溥尙書於日前具摺奏明奉旨允准茲將其考試事宜略誌如左一由禮部咨取一二品科甲出身人員請旨欽派六員爲閲卷大臣二奏派給事中御史四員點名三欽定取錄額數由臣部知照閲卷大臣欽遵辦理四舉貢宗室人數無多擬與八旗一律編坐號合校兩場以定去取（星） 
學務 
[改良敎育官練習所奉天]  
　　學務公所按照學部奏章設敎育官練習所一所己於年前倉猝開辦茲張學使飭庶務員將講堂重稪修葺一新聞已修理竣工於本月十四日仍按去年定章逢星期一三五日自晚六句半鐘至八句半鐘照常授課（輝） 
[選派留學法國監督北京]  
　　陸軍部派留學生四十名赴法留學一事聞該部派前練兵處光監督及丁士源爲監督（星） 
[鐵嶺學堂調查查數奉天]  
　　鐵邑四鄕學堂先共五十所因請邊廳劃界割出十一所總計城內中學一專修一師範一官立高等一官立兩等一公立兩等一半日一初等三十九女學一各等學生數目共七百五十名女學不在內四鄕學生總計共三千一百二十名城內管理員六名監督一名統轄城內各學堂兼責成四鄕至於校長每堂敎員內擇充四鄕校長倣此惟四鄕管理員一處不過三名城內學堂常年經費舊有書院房產地業捐款以及新章捐款車捐龍鳳柬捐糧捐各欵每年進欵原無定數大約一年進欵不過東錢十五萬吊歷年入不抵出四鄕專由當地抽疑若地捐公產廟產等捐欵多有不足者（輝） 
[擬併八旗學堂鎭江]  
　　京口八旗各學堂所需經費係由蘇撫奏准在蘇省銅元餘利項下指撥現以銅元停鑄學費無著委員王大令與副都統奎統制商酌擬將各學堂裁減歸併以節經費（文） 
[函請申送陸軍小學堂鎭江]  
　　江寗陸軍小學堂缺額招生鎭郡有丹徒籍王陳諸君願往當由敎育會函逹丹徒縣宗大令請備文申送以便赴寗垣考驗（文） 
[嚴禁學生長髪額鎭江]  
　　近來學生喜蓄長髪覆於額際（卽俗名瀏海髪）其　式與婦女無異宗能述大令以茲事雖微亦足爲風俗之害且學生係將來敎員今一若此何足以示表率遂傳示中小各學各學堂一體嚴禁（入） 
[師範學堂續行招生揚州]  
　　去年盧少垣部郞所辦之師範學堂現擬擴充學額續行招考正額備取各三十名如正額不到卽以備取生充補云（止） 
軍事 
[駐防軍擬練混成協鎭江]  
　　京口副都統奎芳以駐防練軍向分常備續備現擬改練一混成協以符陸軍章制除咨部外并先具摺奏報大略情形（入） 
[支發局詳請籌濟軍餉安慶]  
　　皖北支發局月放軍餉向恃五正兩鹽卡四成厘金爲的疑近來鹽收短絀以兩卡征解之欵抵放餉項不敷甚鉅鳳潁道特具禀大憲當经恩中丞批云軍餉爲计授所關不容稍有缺乏候飭布政司支應局會同籌議具覆核奪飭遵云（化） 
[拿獲匪目正法南昌]  
　　日前宜春縣會同營弁拿獲匪目鄧連發劉麻子劉家有三名訊據供認從逆不諱當卽通禀各憲批飭就地正法（存） 
 
 

Page 12

 
 
實業 
[浙路近事述聞杭州]  
　　江墅鐵路土方工程早經完竣惟城東路綫穿城至關王閣車站此處土方尙未開工因路線穿城事去年臘月由郵傳部奏准照辦至今部文未到因此未能動工至橋工因今春雨水太多亦不免躭擱由江干至湖墅三十餘里祇有鐵橋八九座有兩座業已完工約四月底可一律竣事本月內新聘工程師黃笠南君原定杭嘉工程由舊工程師勞星五君經理黃君則先勘由嘉興到王江涇一路以便與蘇公司蘇嘉線直接現在勞黃兩君頗能和衷共濟擬將原定之杭嘉線五叚除第一叚已定外其餘四叚近杭兩段由勞君檐任近嘉兩叚由黃君擔任浙路公司知安徽鐵路先造蕪湖至廣德一叚廣德至湖州泗水鎭路旣不遠商務亦盛浙公司卽擬往泗安測勘路綫預備與廣德綫相接此綫亦擬請黃工程師測勘（別） 
[華商會劃一巿價奉天]  
　　大連華商會總協理等爲劃一巿價起見特行妥定章程於正月廿七日起每日自早八句鐘至十句鐘晚五句鐘至七句鐘所有商號均到會所酌定貨價届時到所者人甚擁擠現開辦己將半月巿面貨價藉以持平奸商無所施其巧計華商會此舉所以保全商務者大矣（輝） 
[旗順巿景起色奉天]  
　　旅順旣經兵燹殘破景象觸目傷懹茲由日本都督府豫算修理欵項籌銀四百萬元自下運用一切材料頗覺殷繁中東各舖亦各預備貨物以便工人日用故巿景日有起色想四月興工時商人可獲微利矣（輝） 
[礦政調查局改良奉天]  
　　礦政調查局自分課治事以來頗有進步改良一切章程皆出自礦師孫君擘畫近又聞該局局長奭召南觀察以局址簡陋擬仿學務公所式添建洋樓一所以便各課長員辦公巳飭理事課員顧浩佳二君勘估一切矣（輝） 
[電屬商會研究絲業奉天]  
　　蓋平商會日前接得農工商部電謂該處山絲興旺絲業頗形發逹囑其迅將一切製絲之法切實研究以期日臻進步擴充利權（穎） 
[華商創辦電燈吉林]  
　　有華商某君等以吉林商界多爲外人佔領特邀同志創辦一電燈公司定名爲寶華電燈有限公司擬定妥善章程禀請將軍逹馨帥批准歸該公司承辦（輝） 
官事 
[潯道接印九江]  
　　新授九江道文卓峯觀察於十九日申刻抵潯擇二十三日接印（他） 
[衢防得督革職杭州]  
　　前管帶衢防精勝軍右旗得督汪東升於去年在浙撫張筱帥處禀控前管帶該旗知縣方國鈞私售火藥筱帥委員確查係屬誣禀因即片奏該提督汪東升居心狡詐行同無賴請旨革職在案現由陸軍部咨行到浙云已奉旨著照所請除將記名提督汪東升卽行革職之處遵旨注册外並恭錄硃批咨行到浙查照飭取該革員原領牌照遵部查销（别） 
雜紀 
[劉主事娶尼爲妾定案京師]  
　　民政部日前接法部咨稱奏結職官劉鐸買娶女尼一案查律載官吏娶樂人爲妾則杖六十又斷罪無正條援引他律比附加减定擬各等語此案外務部主事劉鐸因眷屬不能來京憑媒說合買娶秀山爲妾秀山從前雖係女尼惟業經還俗且由伊胞姊鄭許氏接回主婚自不得仍以僧尼論亦與樂戶娼妓不同律例並無治罪明文如果訊無誘拐重情卽予勿論劉鐸合依娶樂入爲妾杖六十律上酌减一等擬笞五十係職官應請飭交吏部照例議處聞已奉旨依議矣（樞） 
[車務總管理函請飭禁謠言。蘇州]  
　　滬寗鐵路總管理朴愛德函禀撫憲陳中丞略謂現因改良車務减收車價以便行旅詎各帮小輪人等聞此消息卽在四鄕散佈謠言謂靑陽港洋橋坍塌壓斃二百餘人又云總管理處定有章程四條一曰孕婦二曰三房合一子三曰六十歲老人四曰手足有疾均不得乘坐火車又謂某日車抵南翔被盜行刦一萬二千餘金又云車神每日須食搭客一二人似此謠言惑衆殊與商務有碍應請札飭沿途各縣嚴行查拿併出示禁止中丞己准如所請矣（必） 
[批辦劣紳四大金剛。南昌]  
　　江西贛南道江觀察毓昌以查辦龍虔邊匪情形禀奉江督端批示略謂龍南縣旣有著名刁紳徐昌綺等綽號四大金剛挾制官長把持公事包攬詞訟開設標賭且勾串書差魚肉小民該縣前後各令何以一味姑容並不拿辦足見養癰貽患皆不肖地方官實尸之也幸得該道親歷巡查訪聞劣跡飭縣全數拿案詳革審訊力除民害嗣後仍應照常認眞辦理其他各屬紳董中有似此頑劣爲害地方者以及各牧令中有容隠劣紳貽害民生者應由該道分別確查拿辦並會同西藩臬兩司據實揭參以除民蠧至徐昌綺等所擬永遠監禁及限年監禁各節旣據通禀聽候撫部院核示遵行錄報（千） 
[拿獲侵吞公欵犯員。北京]  
　　黑省墾務局員王宏猷侵吞公欵逃逸無蹤經程雪帥咨請各省一體通緝上月二十六日在北京燕春小班被探訪員拿獲業已禀送民政部轉解黑省核辦（星） 
[俄軍勤習中日語言黑龍江]  
　　遠東俄人之失敗彼政府歸過於俄軍不諳中日語言近黑龍江軍區司令官特設專校於巴嘉羅城受敎者有土官二十五人軍卒二十五人中語敎授爲華人日語敎授爲前希臘敎研究會員羅果沙夫學期二冬季每年自西十一月至五月爲限卒業獎賞二十或三十盧布不等此科專爲常駐滿洲之哥殺克兵而設以爲將來戰爭之用者也（照） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本在關東設立電話。]  
　　字林報云日本已在旅　柳樹毛圖林公都嶺四處設立電話 
[俄國將解散國民議會]  
　　俄國政府以立民主黨遇事要求太甚不能處以温和手叚故日來加意防範聞政府不日擬将國民議會解散矣 
[德國將校留學日本]  
　　日俄戰後德國政府隨派將校至日本學習陸軍計工兵步兵騎兵砲兵大尉各一人前寓德國使館現已嫻熟日語由日本陸軍省將各將校分別派入各聨隊學習以上譯東京朝日新聞（穎） 
[荷蘭內閣衝突已平]  
　　二十二日柏林電云荷蘭國內閣衝突由於陸軍部大臣史逹爾大將現已辭職繼其任者爲望勒巴大將其餘各部大臣皆如舊故已無事矣 
[俄國爲和平會事行文各國]  
　　二十二日柏林電云俄國行文照會各國謂海牙和平會當於西六月十五號開會俄國政府堅執業經通告各國之條件而於弭兵問題漫不經意英美西班牙三國政府又皆公布願將弭兵一條列入和平會條件之內俄國尙力主反對云 
[英俄兩國立約確信]  
　　神戶西報載倫敦電云外間傳言英俄兩國立約已定祇待簽押此說實確約內載明俄國如在波斯行一政策必先經英國允許 
[俄國調兵入京]  
　　二十三日倫敦電云俄國軍隊紛紛調赴聖彼得堡京城第一次國民院之　其勢殆將再見矣 
[英國屬地總督辭職之原因]  
　　二十三日倫敦電云英國斯凡逹報載稱哲美　屬地總督史維敦漢孟辭職乃出於本國政府之意以史總督應向美提督戴維司道歉也 
[德皇贊成開世界博覽會]  
　　二十二日栢林電云德皇宣言不贊成在柏林開世界博覽會之議譯字林報 
[天主敎控告報館得直]  
　　二十三日天津電云法國天主敎神甫控告中國泰昭士報館員高文君造謠誹謗被告得直由原告賠洋五百元並給訟費 
[韓人與日人衝突]  
　　二十三日東京電雲平壤高麗人三百名與日本人大起衝突高麗人被逮者有十八人 
[日本新聞記者大會於東京]  
　　二十三日東京電云今日日本報館新聞記者人會於東京外國人赴會者亦　數人並有一俄人一荷蘭人開會演說 
[意國預擬弭兵條件]  
　　二十三日倫敦電云意大利國政府意欲擬一弭兵條件交與海牙和平會期於較之英美所擬條件不 
 
 

Page 19

 
 
傷他國之感情 
[俄政府不允美公司代築隧道]  
　　二十三日倫敦電云有一美國公司允爲俄國在貝令海峽築一隧道俄政府拒絕之 
[英報之淸議]  
　　二十三日倫敦電云英國報章評論駐埃及英使所擬整理埃及之政策大政皆以爲然 
[小亞細亞地震]  
　　二十三日倫敦電云小亞細亞畢脫立斯地方地震二十八次房屋四千所中遭震塌者有三百餘所其餘皆受損甚巨人口死者八名受傷者甚多 
[英國腦炎疫症流行]  
　　二十一日倫敦電云英國具爾發司德地方腦炎疫症流行至今患此病者已有二百六十一人内有一百三十六人病勢甚劇譯字林報 
[德美兩國之邦交]  
　　二十二日柏林電云德國駐美公使道完君宣言德美兩國邦交和好無間云 
本埠新聞 
[袁京兆赴杭]  
　　袁海觀京兆昨日下午雇戴生昌小輪往杭州公幹（根） 
[札派浚浦委員]  
　　道憲瑞觀察前擬札委候補知縣鄺翰光爲浚浦局委員日內當可下札（杞） 
[比皇萬壽申賀]  
　　字林報云下禮拜二爲比利時國君主萬壽駐滬比總領事定於是日下午四句鐘至六句鐘接待賀客 
[龍門師範開學]  
　　龍門師範學堂定於今日開學並延請各員紳到堂瞻禮（疏） 
[載米可疑]  
　　前晚三句鐘李榮開雇曹金桃車子載米十袋爲巡士解局李稱係時豐米店運往浦東者局董諭候函商米業董事查明再核（永） 
[密拿亂民]  
　　七寶西北鄕潘楊等戶遭匪搶劫米穀銀洋雖獲匪數名而首犯在逃松江府戚太守查得小梁山地方村民類多不法搶米風潮實由該村倡始即派親信委員下鄕密查一面轉札上靑兩縣協拿重辦（疏） 
[惡棍毆官搶物]  
　　靑浦縣張蓬仙大令前日下鄕踏勘忽被惡棍陳阿根向阿泳等將大令圍住攅毆又　小梁山黨搶去弁勇後堂鎗數枝并撕破號衣事後大令查　陳阿根逃避浦東陸蘭生家卽禀道憲轉飭上海縣拘拿李大令奉諭當飭皂快下鄕密提將陳阿生並龔某等四人拘縣大令判將龔某省釋陸交差看管陳順貴陳阿七收押候禀明道憲核辦（杞） 
[彈壓賽會]  
　　法租界捕房麥總巡因昨日係上元節城隍循例出巡恐匪類乘間滋事黨派包探前往彈壓（綸） 
[提究惡婦]  
　　錢紹鑑投公共公廨控同居婦人高謝氏前曾虐斃婢女刻下不知悛改凶橫史甚請懲關太守飭差協探將高謝氏提入捕房轉解公廨太守著氏交官媒俟堂期會訊（編） 
[電請查贜]  
　　英捕房麥總巡接厦門英領事電稱有高昌妹竊得金戒指由厦乘輪至申務干船至時搜查當卽派探于該輪抵岸時上船查有粵婦一名自稱江龔梅在廈門領事署幫傭各包探逼搜行李並無金戒因卽帶回捕房候解公堂會訊（泉） 
[嚴懲惡保訛洋]  
　　荘家涇匪徒搶米一案會經王前縣擾各圖地保責押旋由該處董事到縣保出並認攤賠粮米洋八百元茲有朱省吾及五圖地保朱竹亭以攤賠爲由向各戶勒索白元數十元不允者卽誣爲搶米匪徒縣署襄讞洪希甫大令察得其情提二朱重責三百板勒限嚴緝首犯如違血比（軌） 
[查究失火]  
　　英界廈門路顧根記本作前日夜半時廚房內不戒於火急取水澆滅僅焚去柴帅若干昨早捕房飭探往查起火情形核奪（泉） 
[再查起火情形]  
　　南巿○協興燭棧嚴大生藥棧失火互相推諉已誌本報經工程局董派警務長往查見兩棧地上均有火油據情回禀總工程局孫明府判該藥棧先行搬遷候再查明併究（永） 
[失愼幸未成災]  
　　西門外銀慶里某姓昨日午後失愼迨各洋龍駛至已由鄰居救熄（軌） 
[函請訂期會訊]  
　　法總領事致滬道函云法商公泰控王森康不出定貨公堂審斷不服上控一案經本總領事於上年十一月二十四日及本年正月初八等日函請貴道查照訂期會審迄己三月尙未訂訊茲據該商禀催前來合再函請查照訂定日期會審公斷幸匆再稽等情聞瑞觀察己訂定三月初四會審云（耻） 
[覆縱火案]  
　　英界捕房控徐生記籐　店縱火一案前日經王襄讞會同總師副領事覆訊被告延雪門律師聲稱此案會訊數次並無縱火証據應請註銷將被告開釋中西官互商之下判徐仍還押候下禮拜六訊奪（舟） 
[令節停訊]  
　　昨爲淸明令節公共公廨讞員關炯之太守循例照會德國領事將公堂訟案停訊一天（荘） 
[上海戒烟公局簡章]  
　　一本局以至善之法戒絶鴉片俾袪沈痼　蹈康和 
一本局置備上等洋式房間專爲官紳士商住局戒烟 
一如有未便住局者亦可邀往戒除 
一本局兼聘女醫生專戒婦女鴉片 
一凡戒烟之人必须驗明體質之强弱　烟瘾之大小分别戒除 
一戒烟之人來局先行掛號証明姓名年歳籍貫 
一　戒烟之人分爲四等 
（甲）收回膳宿費及醫藥費外並勸其資助經費 
（乙）收回膳宿費及醫藥費 
（丙）收回醫藥費半價 
（丁）按日到局診視服藥不取藥費 
一局中設有看護員專可戒烟人起居飮食設戒烟人有所不適卽 
可隨時報告醫生診治 
 
 

Page 20

 
 
一局中特備各種有益書籍小說晝報幽閑樂器俾可怡情悅目培養腦力振刷精神而减鴉片之觀念 
一凡戒烟人入局後應守局規如有事外出須持有憑單方准掛號出局以免　吃鴉片 
一鴉片戒絕後由醫生驗明己無鴉片烟瘾而身體亦健當給證書許其出局 
一本局經費現由滬上發起紳董擔任然贈藥浩大時慶不敷尙祈熱心公益諸君解襄槪助庶能漸次推廣俾可速除煙害 
本局設在上海英租界新閘愛文義路六十四號門牌發起董事朱葆三袁恆之席錫藩葉愼齊施善畦榮瑞馨胡寄梭張石君 
擔任經費董事葉愼齊總理戒烟事務員繆仲茂（川） 
[上海官事]  
　　江南狼山鎭總兵李詳春山東候補道何承 
幾同知曹元森知縣張光宗昨俱到道拜會禀見（車） 
[上海縣案]  
　　假冒委員蔣義鐘一案前晚經李大令研審楊根云朱竹亭供係荘家涇五圖地保二十一日忽有許桂芬喚小的到船上見一蔣老爺自稱奉道台委香米船被搶案小的當卽交出搶米案首犯陳德堂並保人歸善忠蔣又索洋小的等措洋八元陳歸二人亦結七元今知假冒將蔣许扭案許供蔣實姓滯胃委詐洋是寶蔣供極含糊大令喝令掌煩五十下重笞三百板與許一併收押楊朱兩保照供具結判候禀明道憲請示嚴懲○吳永生去冬被土棍搶洋二百元當塲獲住沈桂生送縣訊押李大令查有同搶之李寶寶蔣阿四拘押英捕房移請公廨解案沈供李上前搶洋復持刀將其擢傷李蔣二人狡賴不認大令判收押查明再辦（車） 
[總工程局紀事]  
　　泳興棧執事王連成控荘珠欠二洋三十餘元由陳毛毛經手推諉不還孫明府判交保理處○張阿虎停車碍路巡士向阻被毆拘案判戒責五十卜○西區解姚有生在飯店　吃白食判戒責二百下○函區解陳雨泰竊趙福記門憫判戒責一百下○周阿三竊船戶姚氏綿被两條人贓並獲送案請究明府官以周另有竊隣船呢馬褂事判押候至法界吊贓○張阿四私帶兇刀一案己拘同黨張吉祥訊押昨又拘獲兪介寶解案押候訊究○煙妓金寶被搗婦毒虐由巡士解局着押候解訊（夜） 
[英租界捕房事]  
　　秦時二前日行經南京路爲王雲祥脚踏車碰倒由捕捕獲將秦車送捕房捕頭飭送仁濟醫院據醫察得秦足骨已斷捕頭遂將王管押候體拜解訊○有王姓婦人行至松江路突有流氓將頭上銀挖耳攫去爲包探所見拘入捕房押候解究前晚有翁吳氏陸張氏王張氏三婦在北京路烟舘開燈包探查見抑入捕房捕頭訊明住址　回候禀請公廨傳案○何瞿氏爲住居法界某　騙去金手釧一雙金戒两只昨日投老閘捕房請究捕頭謂被告住法界須投法公堂控告○倚仁里某妓院前晚失去象牙筷若干雙文湖北路留雲小橋妓院前晚被偷去綢皮衣銀飾等物先後報告老巡捕房捕頭分别飭探查緝○北海路壽康里高姓婢前日竊取主人鈔票及金耳環衣服等物逃逸高姓昨日投報老巡捕房捕頭飭探查緝○膈四捕房門差小廣東將各項需星罰疑花用卽行逃遁捕頭禀明麥代總巡諭各包探上緊查拿○城外某西人失去銅牌又某西人家失去鈔票衣服均報捕房請緝捕頭准之○徐香記大作被陳炳竊去平尺衣服木料等物由捕房派探將陳拘入捕房吊贓解辦○坭城外某西醫函致靜安寺捕房稱失竊金四開等物捕頭派中西探往勘　辦（根） 
[法租界公堂案]  
　　舟子王海和將篙戳破瞧得豐駁船逢布昨傳訊判賠洋三元○沈小弟爲洋東控其私匿芙蓉鳥一籠提訊據稱是老東家送贈官交保查核○張王氏行竊馬差西捕金飾銀洋迭經研訊氏供贓己用罄祇有王根欠洋四十元可抵昨王將洋交案判給原告具領氏押捕房一年在押荐頭唐仁卿及王均開釋○陸桂泉控朱阿四釋增實冐探詐洋二十元一案昨又集訊仍判奪明再核○押犯王阿根業己滿期判再押　過局二月○啞子李紀芳爲父送押捕房一年茲止押七月昨父投请開種明府准○王阿福竊木板押三灭○許洪竊竊考監押七天（絲） 
[美租界捕房事]  
　　馬桂林前晚行經虹印庸雲里爲廣東流氓搶去洋三　並被毆傷報由捕房飭探查拿○北四川路某馬車行沿途洗車由西捕回報捕房飭探謂廨傳罰○徐阿策報稱在老街路茶肆被流氓拆梢洋元並剝去布褂請究飭自後遇見鳴據送究○巽逹章報據前晚行經南潯路被流氓三人　住行兇搶去洋五元時表一枚飭包探石錦榮查辦○張富順袁阿才至捕房報爾　二葡人帶一華人自撑包探强指拐孩索洋四十元現在煙間等候捕房飭中西探往查詎己逸去捕頭奪　該○　人　土氏報稱劉海記之妻借洋二百餘元劉妻巳故劉不承認總頭以事屬錢债飭投公廨控告（　） 
振務 
[李仲帥來電]  
　　恩撫帥請交河東道陳勸察余囗伯鑒製造 
局交籌勸皖振諸公接據恩新帥電咨皖請七項近甫邀准各處二月以後勸收完振新捐可安七項銜封捐例請奘倌捐義捐不知请奘者仍聽振需萬窘屬轉致設法多募羲巧（川） 
[致淸江沐湯劉愼之事]  
　　十八函悉粥廠開至四月二十止務望照辦極苦之戶暗給一百文爲買粥費九好義振昨運大米千石値七千元不要價總算尙短若干望預算示知弟等再當勉湊海宣　　 
[蘇省鐵格人公司經收淮北工振第三十二次報告]  
　　頃由洋布公所郁庭翰 
先生送來寶泰紗號英洋五廿元並附原函內開小號每年秋間循例設廉祈福並以各處灾廢籌款孔亟今將礁資提早送上並祈卽登報章以諗同志云云敝所祇領之餘具見該號胞與爲懹提倡賑災之至意殊深欽佩合急登報願各善士有循例建醮之風者亦傲而行之則袁鴻蒙福多矣 
[上海絲業會舘籌賬公所施子英經收各處水災賑捐十二月二十至三十日第一百八十八次淸單]  
　　二十日　春振聲曲集演劇洋二千二百三十三元小洋一行二百九十七角杭州協德善堂經募洋一百三十四元小洋五角吳敦厚堂洋廿元潘怡生銅洋三　銅小洋三百三十角羅天申銅洋十元浣月山人洋五元申鼎金山洋三元梁溪榮張氏洋三十元廿二日强恕齊規元二百十四两三錢六分一厘合借平足銀二百两益記絲廠同人曁各女工籌洋一百元小洋二百角廿三日厚德堂由震昌來規元一千两蘇州姚壽民爲內人病愈洋一百元無名氏一百元蘇州萬源號募程德興米行五角又無名氏二角又益大號銅洋四元銅小洋十角甘四日李阿祥銅洋一元廿五日于天　洋四元施冠羣二元申鼎二元廿六日徐益慈敬求孫男額上黃水泡搶速愈洋一百元議和永銅洋一元廿七日常州武卷縣署同人節省冬令筵資移助洋一百元郭步記戴劼記各四元王蘊記二元甯國府學有心奢力微子十元存心人一百元職婦王汪氏求夫德卿病速愈龍洋五十元鹿　鍾氏洋十元金程氏十元甘八日謝得元姚勁秋謝得照合助洋二百元平心子無名氏王梅氏惜花生森記五戶各一元蘇州順康荘年酒節省三十元蔚盛長來　省行宮角南邊行宜堂畢募無名氏天平銀三百两無名氏二百两又一百两又三十两行宜堂畢廿两共五戶合規元六百八十四两一錢六分廿九日周湘雲觀察移助明正春筵資爲諸君造福洋一百元西梁遊署姚文煥四元三十日陳逸卿洋一百元王汝功十元新隆泰銅洋四元二角吳無名氏龍洋十一元英洋四元新元十五元無名氏二元沈福記五元十二月份共收規銀九千三百九十八两五錢二分一厘英洋七千九百五十六元扯七四零二五合規銀五千八百八十九两四錢二分九厘龍洋一百七十七元金山洋三元扯七三五合規銀一百三十二两三錢小洋一千七百三十五角扯六五九五合規銀一百十四两四錢二分三厘錢三千九百五十三文扯一四合規銀二两八錢二分四厘以上共收規銀一萬五千五百三十七两四錢九分七厘銅大洋五十六元銅小洋三百九十三角新衣五十套大小舊衣十一件新棉風帽四百七十六只　女帽八只連前共收規銀五十八萬七千三百六十五两八錢二分七厘　金押一枝珠鍳二個小珠一粒生銀板一元銅洋六百七十五元三角所收新舊衣褲统己解訖 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
