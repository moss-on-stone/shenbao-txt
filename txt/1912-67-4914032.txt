# 1912 - 67 - 4914032

 

Page 1

 
 
評論 
[敬告今之組織海陸軍專部者]  
　　立國之强弱視乎海陸軍以爲衡而海陸軍之强弱又悉視乎統率之人學識程度以爲準以故東西各國之海陸軍長官類無不畢業海陸軍學校由軍佐將校迭經拔擢而來誠以一國之戎機關係一國民人之保障生命攸關榮辱攸寄當命官任職之際有不可以苟焉從事者矣異哉近日各界之反對叚祺瑞爲陸軍總長而必欲强黃以聯任也夫段雖不肖然其卒業於陸軍學校者有年迨其後服役津門置身軍旅與士卒同甘苦較之東西洋諸陸軍大將或未必可同日而語在吾國今日則固赫然陸軍專門家也今以之任陸軍總長似亦足以勝任而愉快矣乃南中各界嘖有煩言若非黃總長聯任必不足以服起義軍士之心而爲民國造樂利不念黃總長長揖歸隱之高懹惟沾沾焉以聯任爲前提庸亦知民國之陸軍前途至爲重要有以慰南中諸將士之心未必即可節制北軍而威揚宇内况叚之與黃一則歷年治兵而精嫻韜略一則以敎育巨子奔走海外而熱心光復遂建偉勳兩人各有所長正不必强率以相就况黃總長高尙其志早有功成引退之說耶此則記者不能無疑於南中人士者也 
　　至若袁大總統近日有委任藍天蔚爲海軍總長之說風聲所至物議譁然夫袁固以委任程璧光總司海軍聞於夙昔者也一日而改以委藍姑無論其說之果足以傳信與否第就藍論藍乃一陸軍之將校初未聞其有駕馭海軍之智識也一旦而海軍專閫雖可知其不至蹈丁汝昌之覆轍當淸之季海權荏弱外交上種種失敗相因而至今日者民國肇興而二萬數千里之海線適當英德美日之梯航萬一總長不得其人則非惟不足揚榮光於東亞挫國威而誤戎機無有過於此者記者竊願藍天蔚之說傳之或非具眞愼毌使海軍協會之忿爭或者竟不幸言而中耳 
　　要而言之民國之造邦斷非易事愛國諸志士抱其一點之熱誠游說海外日夕以光復爲志事者數十年矣幸也武漢起義矢志共和而南北統一汗血功成此後海陸二總長尤爲搆造新邦之要素不觀英之飛揚於大地乎曰以有破風乘浪之海軍也不觀德之威震於五洲乎曰以有衝鋒陷陣之陸軍也矧民國今日幼稚之海軍必思所以組織而完全之複雜之陸軍必思所以蒐討而簡練之愼毋謂或可掉以輕心而參以私意也是所望於今日組織内閣諸君子 
[專電]  
　　英俄比銀公司願借英金二百萬磅於中國刻己商訂條欵以張家口鐵路爲抵押品實收九七利息五釐期限一年俟南京叅議院通過卽可實行 
　　聞英法外交代表對於前項借欵將有抗議因戊申年借欵贖回京漢鐵路時曾以此路作抵之故按字林西報亦有北京電紀載此事與前電略有異同附譯於下法比英銀公司昨與外部訂約承借英金一百萬磅一年爲期五釐起息實收九七以張家口鐵路入項作抵此約須經南京參議院及歐洲各資本家許可方爲有効 
　　六國借欵俄亦加入華俄道勝銀行將爲俄國在遠東之正式財政代表 
　　六國借欵條約將次就緒唐總理擬於三月十九號（舊曆二月初一日）南下 
　　袁總統擬以張錫鑾暫任直隷總督將次發表（以上北京） 
　　今日汕頭又有戰事林激眞與官兵聯合將匪擊退 
　　美日兵輪水師兵紛紛登岸保護僑民（以上汕頭） 
　　俄兵六百人携有機關鎗二架馬百匹自長春拔隊向中國北方進發　　吉撫陳昭常有奉袁總統命他調消息（以上奉天） 
[公電]  
　　北京唐紹儀等電外交部總長王先生華僑 
 
 
 

Page 2

 
 
聯合會諸君鑒頃接駐和劉使來電稱東電計達外部昨晚照稱巴東華僑已釋今午照稱泗水升旗騷亂須究辦隨後當告詳情此係内政若干涉轉多窒碍等語預告往晤力爭則允升旂釋巴僑以固邦交泗水案情不同祇能憑爪督酌辦至裁判事關法律尤未易辦到此案連日磋商剛柔互用彼狃於治華僑習慣不復通融殊深焦憤惟有盡力再爭一面擬請飭蘇總領就近馳往調查實情乞迅復鏡冬云云特爲轉致紹儀宸組兆銘支 
　　又電孫大總統王外交總長鑒北京外務部轉來駐和劉使鏡人電文如下頃外部照稱據爪督電自昨日起釋放泗水被拘華人現有肇事者百人在監待查或當驅逐等語明日再晤商云云紹儀宸組虞 
　　又電外交王總長鑒頃由袁總統交來駐和外交劉代表來電稱和外部肯主和平藉表睦誼泗永監禁百人調明情節仍當分别辦理至死傷損失現又請其查告等語希即查照紹儀宸組庚 
　　桂林紳商學界電南京大總統參議院各部院長各省都督議院軍政府廣西各府縣議會各埠報館予鑒二月二十八本省議院議員全體辭退據其理由謂係省防統領秦步衢帶兵蹂躪議場逮捕議員業經通電各省及各府縣秦統領旋卽通電辯釋紳商學界全體以事關大局當即開臨時大會公推代表上書慰留略訴秦統領果出於違法逮捕議員蹂躪議塲卽由軍政府加以相當處分足矣議院爲人民代表憲法上機關不能輕易解散云云求其答辯議院仍置不理嗣由代表頻詰議長及議員其答覆謂己經通電各處未便收回成命且議員人數太少在法律上己無效力據此答復則議院辭退實出於人少之故前次通電藉詞而已特此電聞統祈詳查此次交涉函件俟後奉寄桂紳商學界全體叩軍政府代蒸 
　　四川正副都督電南京孫大總統武昌黎副總統各省都督鑒成渝兩軍政府合併議定條約十一款曾經電告諒邀鑒及茲培爵到省於三月十一日就副都督之任昌衡以張都督謙退後文武各職員公推辭不獲巳勉就正都督之任亦於同日受事羅夏兩副都督均經退職羅督前於合同成立時曾經成都督職員公推爲軍事參議院院長已於今日就任兩地職員又公推夏都督爲重慶鎭撫總長業巳聯名電渝至政府名稱及印文合併條約内言明稱爲蜀軍而成都於三月三日舉行民國統一慶典時巳將大漢四川軍政府名稱改爲中華民國四川都督府并改鑄金印文日中華民國軍政府四川大都督之印當日啓用現經兩地職員協議恐政府屢易名稱淆亂民間觀聽决定即照成都改定之名不再更易從茲合併實行全川統一一切内安外攘除舊布新之事均可有所措手而責任之重亦因以愈增昌衡培爵以綿才而膺鉅任深懼弗勝亦惟協力同心共維大局以免隕越而己四川都督尹昌衡張培爵同叩眞 
　　南京司法部内務部電武昌黎副總統各省都督各督撫鑒頃奉大總統令開近世各國刑罰對於人或奪其自由或絕其生命從未有濫加刑威虐及身體各體罰之甚者蓋民事案件有賠償損害回復原狀之條刑事案件有罰金拘留禁錮大辟之律稱情以施方得其平乃有圖宣告之輕便執行之迅速逾越法律擅用職權漫於笞杖至多枉縱之獄者甚爲有司不取也夫體罰制度爲萬國所屏棄中外所譏評前清末葉雖懸爲禁令而督率無方奉行不力頃聞上海南市裁判所審訊案件猶用戒責且施之於婦女以滬上開通最早四方觀所聽擊之地而員司猶踵故習則其他各省官吏保無有民國初成法令未具之際復萌故態者亟宜申明禁令迅予革除爲此令仰核部速行通飭所屬不論司法行政各官吏審理及判結民刑案件不准再用笞杖枷號及他項不法刑具其罪當笞杖枷號者悉改科罰金拘留詳細規定俟之他日法典此令等因奉此查體罰一事原係黑暗時代之虐政於尊重人道之義大相違悖民國初立亟宜申明禁令迅予革除因即電請貴督通飭所屬不論司法行政各官署審理及判結民刑案件不得再用笞杖枷號及他項不法刑具其罪當笞杖枷號者悉改科罰金拘留以免冤讞而重人道司法部内務部删 
　　司法總長伍廷芳電南京孫大總統鑒胡承誥被上海光復軍統領李徴五逮索鉅欵一案節經旅滬粤人電爭請釋茲奉參議院示光復軍此舉侵蔑司法應由廷芳查確聲核查胡承誥係胡湘林之子向未在滿淸時代出仕自無經手公欵其父胡湘林曾任粤藩多年淸中飽節冗費淸操自持絕無贓欵解組多年公款亦無未了無罪可科個人保有私産之權完全無缺拘子索捐誠屬非法又查萬國文明通例必須經人告發而得合格司法官廳發票方可拿人拿獲後於二十四點鐘内應解赴司法官廳審訊而胡承誥被拿時未經司法官廳出票且拘留將近一月尙未伸理殊非文明應請迅飭李徴五速將胡承誥釋放以存公理爲禱並請電復司法部總長伍廷芳咸 
　　松江軍政分府電北京袁總統南京孫總統實業部江蘇都督鈞鑒據松屬沿海紳民等公呈稱松鹽向受浙商抑勒屏息於專制政體垂數百年大漢光復方冀重見天日乃報載松鹽局長覆都督文處處爲浙商游說似明知法制之不良而重蹈之松城新設之松鹽公所又不知設厫収鹽本非引商分内之事將産地引地并爲一談貽反對者以口實文電交馳相持不決自沈總長惟賢辭織後一般無意識之徒漫無節制至有封佔鹽厫之舉長此紛擾不特鹽政永無改良之望而地方糜爛即在目前治標之計惟有迫求松軍政府迅派場長並酌撥師船到地保護一而將新舊公所一并取銷另由地方公正紳士開會公議重行組織等語經松軍府調查屬實且轉瞬松鹽産旺土客相爭變端岌岌爲保護治安計不得不俯順與情已分别委派各場長并遣師船分駐沿海地方以資鎭懾一面飭將松鹽公所取銷俟就地士紳組織正當機關再行核辦謹聞松江軍政分府叩咸印 
　　浙江鹽商電鹽業恊會鑒浙鹽政局集商開會宣布宗旨一日混合引岸二日劃一賣價必組合公司方達目的如少數商人不願遵從則另招新商商人與之辯論甬人莊崧甫紹人范高平即厲聲呵斥查取發言商人引名聲言拿辦羣情不服一鬨而散請貴會電達大總統迅賜維持并乞轉登各報以伸公理浙商公叩删 
　　北京大總統電鹽業恊會鑒頃接張季直先生莊都督電稱已據鹽商潘宏昌等呈商令松江軍政分府及松鹽科查明核辦矣大總統袁世凱咸 
　　板浦段士璋等電申報民立各報館先生曁諸同胞鑒海屬荒甚餓斃日甚務懇設法籌濟以救災黎盼切禱切總長段士璋曁各議會同叩 
　　上海温交涉使電北京大總統鑒頃據滬商程杏坪等報告眞日國計民生等會電請豁免米麥雜糧捐稅一事未奉示復商情切盼籲爲陳詢駐滬通商交涉使温宗堯銑印 
　　紹興趙漢卿電各報館轉浙江旅滬學會紹興同鄕會莊天炎沈劍候蔡國卿諸君鑒去冬漢卿邀友張越民王文灝宋子培等創立越鐸日報卿被舉爲總理出版數日遭陶公哀耗赴滬張亦以事離紹報事托王代理不料宋等私向杭民政司立案藉報敲詐曾向上虞知事沈迪民君要索千洋證據具在附合三黃種種不法言之痛心卿斯時留滬事爲張王二君察覺斥逐宋等遂反噬張王爲盤據報社排斥社員向民政司控訴報界現此怪象不但貽羞紹人抑且騰笑萬國卿等自愧失人本欲隱忍不佈今宋又帶率多人來社盤踞擾及印局屢次用武誓非破壞越鐸不止萬乞急電蔣督維持核辦越鐸總理趙漢卿電 
[譯電]  
　　俄政府已飭俄國銀行與聞中國借欵事宜（柏林）　　英國下議院議員質問中國借欵事宜外務大臣葛雷君答稱政府曾通告投資於中政府之英國銀行家若中國償欵之時有爲難處政府可以出而輔助惟政府不能擔負金錢之責任（倫敦） 
要聞一 
[内閣叅議院移北之預備]  
　　袁總統所擬内閣人員名單現已電商孫總統大致即可决定俟唐總理抵寗後即將偕同各部人員及參議院議員移來北京故袁總統前日召集幕職各員會議預備組織政府辦法聞經議定三項（一）各部辦公處所衆議滿清時代共有十三部今祇設立十部將來各部人員可先就各原衙門辦事或暫以他衙門改設俟一切布置就緒再議更張（二）叅議院議員寓所衆議内城宏廠之地此時多被燒損可暫假金臺旅館或内城某大寺院暫時寄庽旋由汪袞甫提議將來參議院地址大致即就資政院開議（化石橋）則參議員之住所不如假用西城西斜街之資政院舊公所較爲便捷以其與會議場所接近也（三）總統 
[袁總統最近肖像]  
印信衆議此時暫用便章俟南京政府交到後可以先行鈐用惟將來仍須重鑄加以統一字樣蓋南京臨時總統之印尙係假定此時共和確定合漢滿蒙藏回五大民族成立中華民國統一臨時政府則於印制似宜求備以便外交而齊内政 
[新内閣人員之紛議]  
　　袁總統前日秘電孫總統開出内閣人員如下伍廷芳或陸徴祥任外交叚祺瑞任陸軍程璧光任海軍趙秉鈞任内務蔡元培仍任敎育詹天祐任交通梁士詒任郵電王寵惠任司法程德全任商業胡維德任工業嚴脩任農林熊希齡任財政薩蔭圖任拓殖以上共十二部而另加一拓殖局 
　　聞參議院因袁總統交來各部總長人數仍係十二部與議案部數不符即電袁總統退還議案不爲開議 
　　聞議員之意對於段祺瑞爲陸軍總長皆不願意擬俟袁總統改用黃興爲陸軍總長然後承認云 
　　又聞有人議欲結合軍隊聯名致電袁總統堅請以陸軍總長一席屬諸黃興必得請而後巳 
　　昨日駐寗粤籍軍界開會提議新内閣軍財二部非用民黨中人不可旋内劉毅朱先悴兩人糾合各軍隊致書參議院不認段祺瑞爲陸軍總長必以黃興任之乃可 
　　南京政府得袁總統敬電後即經開議於所定人員略有更動海軍改藍天蔚敎育改范源濂農林改宋敎仁工改陳榥商改劉炳炎交通改陳其美卽由孫總統將更改名單咨交參議院覆議一面電商袁總統斟酌辦理 
　　孫總統以更改名單電商總統後昨日（十五）又得袁總統唐總理合電交來修正國務員名單如下外交陸徴祥或伍廷芳司法五寵惠陸軍段祺瑞海軍藍天蔚或劉冠雄敎育蔡元培交通梁 
如浩工商陳其美財政熊希齡或陳錦濤内務趙秉鈞農林嚴脩 
　　又聞孫總統先有電致袁總統薦溫宗堯宋敎仁兩人可當總長之任 
　　又聞駐寗海軍協會有電分致孫袁二總統謂薩鎭冰無害民匣與民軍戰非其本懷請簡爲海軍總長以收人望 
　　海軍協會致各報館電云聞袁總統荐藍天蔚爲海軍總長爲事擇人不當有此殊深詫異敝會曁海軍部各將校議决萬不承認政府更新用人爲重舉措之際惟國民留意之海軍協會同人叩删 
　　又海軍要港司令處電云北京袁大總統南京孫大總統武昌黎副總統南京參議院曁各報館鈞鑒本日報載有以藍天蔚君任海軍總長之說殊深詫異海軍總長一席非威望素著富有海軍閱歷者不足以孚衆望而服軍心况海軍宿將實多如薩鎭冰君中外咸欽始克膺茲巨任查藍天蔚君非海軍中人萬難承認伏乞察奪堅持共維大局海軍幸甚海軍要港司令處駐滬楚同保民飛霆江利楚有登　洲策電甘泉湖隼張字各艦艇全體將校謹叩銳 
　　又覃振致報界電云各報館鑒組織内閣一節唐總理久不來寗袁公所提出閣員槪屬亡淸舊吏無一純粹新人物差强人意此間軍政學商各界咸懷不平暗潮洶湧尋見南北混合之統一政府勢將破裂不可收拾貴報主持與論最有價値務希鼎力維持大張公道使袁公翻然醒悟以融和南北感情爲今日救急之要義萬不可循私行詐功虧一簣致五大民族之大共和國陷於分裂之慘境不勝禱盼黎副總統代表覃振叩 
　　又熊希齡致孫總統袁總統唐總理電云頃見報載國務員内有選齡充財政部長之說殊深悚懼齡前辨事僅屬一隅於全國財政毫無研究才力不及萬難勝任報載如實　　請改選其理由另詳函熊希齡叩銑 
[袁總統討允之計畫]  
　　　袁總統前日特召陸軍首領段祺瑞至府　議歴三時之久聞其内容袁總統謂刻下　體已定統一政府行將成立而長庚升允輩猶復反對共和挾兵自逞不獨破壞大局　恐外人藉口吾國大局尙未一律底定未肯完　承認則於共和民國前途關係實大余本欲早爲勦除然予之意思大局旣定一切總宜和平解决雅不願以西北一隅再用兵力塗炭生靈乃若輩痴迷之性屢勸不悟實屬有意阻撓國計毒害民生可即撥派幹旅五千人爲先鋒隊先行西發候命進勦一面再派妥員前往慰撫倘仍不肯遵諭實行反正實已無可容恕應請黎副總統調撥馬礮隊一萬人合力進勦務剷國賊以定大計段首領當謂米振標所部各軍尙稱勇敢可卽派充西征先鋒隊一面另調劉統領駐防西城以資保護並聞尙擬抽調二十鎭數營作爲後援刻已整備一切候命出發 
　　叚首領致黎副總統電武昌黎副總統鑒冬電敬悉援陜趙鎭業已率步馬砲五千初二三到潼此時業經抵西安得此大枝隊伍驅逐升允似屬有餘頃接毛繼成自澠池江電稱升允被民軍連日迎擊已退至醴泉長安無事晋援軍已抵蒲城擬卽乘勢驅除等語西陲旣有重兵威武四營擬請緩行因豫境軍隊甚雜免有誤會也祺瑞庚 
 
 
 

Page 3

 
 
　　升允復汴撫齊耀琳電河南齊撫台鑒鄙人此次督隊勦匪係奉朝廷諭旨及内閣命令用兵數月無日不在冰雪干戈之中軍至之地長幼歡迎此非升允所自詡也又因軍糈無出允卽罄家室之所有以助軍用允之此舉蓋欲以死報國家也世界共和迫於時勢允何敢獨違第此時允受兩方面之欺迫實覺憤不欲生事　　旣如斯非達目的不可蓋初時係爲勦張鳳翽而用允今則共和甫布忽又飭張鳳翽督軍以討允昔視日賊今反爲正大之師昨日勤王刻反爲悖逆之輩試問天下五洲有此公理乎允固不才尙不致早秦暮楚如囗囗然今允之志决不與共和爲難亦决不傷害百姓獨張鳳翽以大總統命令而來討允在允實不甘心刻下允有子弟一萬五千人又有董將軍勁隊萬人長馬兩軍數亦及萬軍稰則均各毁各家不取民間一物自茲以往誓與張鳳翽爲敵如果允死張存或亦天命人心之公道耶一息尙存誓不兩立軍書旁午枕戈陳情尙希矜察 
光復紀念郵票將出現 
　　前次南京内閣議决光復紀郵票刋印孫大總統肖像當由交通部派員到滬監印一二三五八分五種（顔色照舊惟八分照前七分顔色）巳經裝運來寗不日卽可發行惟查滿淸郵票係郵政司英人向倫敦印來現在郵政總局尙存八十餘萬交通部擬加印中華民國四字仍舊通行以節糜費來稿 
[整頓招商局十五策（陳可揚）（再續）]  
　　十二船員當養成也養育船員爲當務之急我國欲振興航業非養育船員不可往者環球航業以英國爲最次則挪威近二十年來那國航業竟駕英國而上閱今年路易協會統計表那威居然有商船一百四十二萬噸去年所得運費又三倍於英國夫那威小國耳其人民僅二百四十餘萬其政府旣無海軍保護其航業獨能如是發達且遠勝於他國我國人民四萬萬而通國商船尙不足二十萬噸詎不大可羞耶今日本亦復追隨而起十年間商船驟增横行海上查其故莫非能養育船員年致竊查二十年前三菱會社各船所有船主及司機等均係歐人厥後商船學堂成立凡畢業生皆派往商船習練遇有上級空缺先以歐人陞之下級空缺以本國學生補之不十餘年通國船員皆其本國人矣航業亦隨之而發達由是廣設會社力圖進步或以家資置一船家人父子營業其中往來各國招人租貸其子弟旣得謀食之所又得習練駕駛之學一舉而數善備焉苟航業家資本不足可將船抵押於勸業銀行抵欵八成者管業之權歸於銀行抵欵七成者其權仍歸已操且利息極微所得運費除船中關支外如有盈餘陸續提還以淸償爲止我國招商局設立已久此等關乎國家强弱商務盛衰之事業從未認眞提倡皆由淸政府但知壓制不知獎勵並以門外漢之官　充當總辦無怪振興難期而以營私爲手段以運動爲才能也今幸民國成立百度振興航業尤當亟　發達况欲擬外患當重海軍殊不知海軍之興尤非以商船輔之不可前中日日俄二次海戰日人獨獲大勝者皆賴商船補助此前事之可師也雖然果已推擴苟無本國人駕駛其間恐難縱横海面與敵國爭雄是故揭之曰欲興商船實所以助海軍尤貴養成多數駕駛之人况學駕駛之術較他科爲易無論學於本國商船學校或留學日本三四年間必能畢業學生能識英文固佳若不識英文亦屬無碍卽日本船員能識英文者亦甚鮮少但使卒業生畫得風濤砂線駕駛之學則一朝告警權自我操可作運船或作假裝巡洋艦無事以之航運有事則撥隷海部豈非一舉兩得耶曾憶三十年前唐公景星總辦招商局時原有是議曾陞拔領港張某爲江永船主當時各洋商保險公司頗懷疑忌相戒槪不保險以爲掣肘計後唐公组織仁濟和保險兩公司自行受保各洋公司見計不成終無如之何况邇來華商公司林立更無慮此卽或各船洋員忌我聯絡抵制以阻我謀但各洋員置散各口各國皆有彼去此就不患無人但必須謀定後動明訂合同令學生分派各船實地學習其在船學習之畢業生責成訓誨如是不待十年我國駕駛人才輩出矣至於該局現有之總管船主總理各船洋員更宜改用曾充船主之本國人充之總船主旣以本國人承充將來調換各航員卽易爲力由是而言則養育船員誠爲整頓航業之第一要務焉 
　　十三當與鐵路相輔轉運也夫各國鐵路公司均置備輪船以便互相轉運故能流通無滯我國各省鐵路業已次第工竣亦須仿照各國成法以輪船爲之轉運方臻美備但各省鐵路公司勢難兼備輪船若與招商局之船相輔而行洵爲利便但須會議章程訂立鐵路與輪船包運水脚之方法不論裝貨搭客如鐵路不能逕達者濟之以輪船如輪船不能逕達者濟之以鐵路並須與各省鐵路公司立約無論貨物之多寡彼此可出包運提單似此辦理中外貨物送運權利專爲該局所獨擅如能辦理妥適嗣後商人無須託人轉運可省一切經理轉運之費則亦何樂而不就耶茲略舉數端以資考証如英國之加拿大鐵路輪船公司南兩洲之鐵路公司均係自備輪船轉運俄國東清鐵路公司則由該國義勇艦隊轉運德人之山東鐵路公司則歸德美公司之輪船轉運故輪船鐵路相輔轉運已成不易之成法也今招商局航業已有江河日下之勢倘不及早挽回以杜他國公司之覬覦則異日必有噬臍之悔者矣（未完） 
[淸談（東吳）]  
昔因爭持臨時政府地點以致統一機關不能成立卒肇兵變之禍今政府地點旣定矣而爲内閣人員之配置各方面之爭執又起夫海内外志士抱人道主義而來不屑犧牲生命犧牲金錢以爲此大事業者蓋欲救民於水火也今人民已陷之水火而復出統一政府早成立一日卽人民之元氣早恢復一日假使因各方面之爭持致統一機關延不成立或且發生不測之變而使人民復陷於水火則豈海内外志士夙昔之用心耶况黃興陳其美諸君高尙其志皆有功成身退之思而諸君子必欲爲不情之請求强加以公僕之責任斯尤不諒之事也我願諸君子善體志士救民之心勿使不幸而乖其初志則民生之幸也 
小說 
[俄王之偵探（二十九）（無名）]  
　　余又問婦人何突老夫與來脫考脫似係最好之友婦人道不差他們兩人竞似不可須臾相離尙有一人也和他們常在一處的面紅而矮名叫加突因用手指道便是和那婦人同立的個婦人又一一語我這新到之人誰與誰最好誰與誰常在一處等事這時我母舅家的馬車來了余遂與母舅等同回車中自想這來脫考脫與方培等事必大有關係常介之於心至明日余又問起來脫考脫等人於我舅母舅母答道他們是一種各處游厯之人無人能知其底細只知二年前他們曾在威廉砲臺近旁有獵場有樹林又在綠街上有一房子他們幾個人都極聰明極活潑也極有趣味余道正是我想他們一隊人極似楷立爾人（楷立爾在倫敦近方一舅母道正是那邊原出有名人物的我已約他們明日來我家午餐他們已經允許我了余聽後心中甚喜因預計明日又可與密烏蘭爾相遇又得機會可以探聽他們消息也密烏蘭爾何以聽得綠蠟之名而驚駭這一隊中是否更有綠蠟船上之方培在内這兩事余當乘機探取者至明日來脫考脫等果至共分兩隊面來其外鄧勿離斯之人亦來余舅家草地上頓改舊觀有拍球的有敲球的有高爾夫的往來之人不絕只不見有何突老夫在内來脫考脫之夫人告余道何突老夫昨有友人請往倫敦當於禮拜三日再來此間 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京漢火車已通]  
　　京漢鐵路火車前因南北交戰斷絕交通近日大局已定鄂交通司已將南段路政仍交南局接辦現在貨車客車一律通行惟銀錢貴重之物携帶均須小心如有失落與局無涉昨已由京漢鐵路南局布告周知矣 
　　又漢口函云京漢鐵路現已通行如常十二（舊曆正月二十四日）離京之快車已於十三日安抵漢口此爲武漢起義後快車直抵漢口之第一次也 
[武漢颶風爲災]  
　　三月十一晚（即舊曆正月二十三日）三更時分狂風大作翌晨風勢愈猛所有後湖棚户搭蓋蘆蓆多被捲入空際街上危牆吹倒者無數長盛街某茶館因牆吹倒壓斃十餘人江間波浪掀天激翻划船數隻鉅波湧至鸚鵡洲前該處泊有木簰縱約五里亦被大風斷送隨波浮沈以致散亂木簰撞沈民船如鳬鷗上下淹溺人命不可勝計至十二日晚九點鐘風勢不減雨雪交加江畔行人吹倒無算誠兵亂後之巨灾也 
[光化黃縣長之高尙]  
　　光化縣民政長黃君仁菼於去年十月初五日襄陽光復時建設分府一時居民極其安堵時南陽謝總兵手握重兵意圖進攻黃君兩度上書痛陳利患大意謂麾下所管者何國地面今欲以一人一家之事與億兆同胞相競爭後患何堪設想又云以公宿將當移其保衛滿淸一家之心力保衛一國謝卒感悟襄陽不至糜爛黃君之功也今該公府已呈請取銷翩然歸里人謂其功成身退不讓古賢云 
[川军招撫綿州散軍之詳情]  
　　四川防軍第七營自省城遭變後開拔綿州城内江西會館駐紮雖未肆行騷擾而該州人民究不免因疑生驚月前軍政府特派漢軍第一營帶隊一哨前往綿州招撫漢軍統領舒新之管帶喬仲泉卽刻帶隊起行直抵綿州立將防軍所紮之江西會館四面圍困詐稱大隊已至如聽招撫者將鎗支子彈繳納歸隊如欲抗拒即行開炮防軍等不識外面神速之兵究有若干立卽繳納鎗支三百零一桿子彈數十箱均願投誠漢軍舒統領喬管帶當將鎗械子彈一一點收淸楚傳令防軍願散者就地遣散願歸隊者編入漢軍隨卽旋師起行秋毫無犯綿州人民感激無涯歡聲震地更有沿途州縣歡迎樂送踴躍非常喬管帶前隊現已抵省先行報捷舒統領尅日可望回覆軍政府命令矣如此招撫眞所謂馬到功成也 
[皖省統一軍政之爲難]  
皖都督孫少侯之取消蕪湖軍政分府也特派第一師師長胡萬泰於日昨親囊任用狀來蕪聘吳振黃爲皖省軍政司長吳欣然允從不日即須赴省任事孰意蕪埠粗幸就緒而大通又起風波當第一師長胡萬泰之由皖來蕪也隨帶步砲兵兩大隊公乘安豐兵輪聞過大通時該處業已准備嗣見其下駛故未轟擊現胡萬泰到蕪已與孫品驂劉醒吾吳振黃等聯爲一氣聽候都督命令都督府中之重要人物往來蕪省異常忙碌第二師長孫品驂前在滬訂購之快槍一千數百杆子彈二十萬顆昨日業已運蕪公發各營以備非常現聞孫都督仍派胡萬泰率省軍步砲三營由陸路至大通隨帶機兹鎗炸彈隊又派第二師長孫品驂第三旅長劉醒吾各率廬蕪軍三營水陸同來如黎宗嶽不受節制卽用强力并聞省軍今日已由陸路届發矣至大通黎宗嶽所部軍隊約有三千人之譜司令爲劉國棟亦皖省軍界中之健者倘兩方竟爾衝突則大通兩岸之人民將何以堪 
[皖省軍官之怪狀]  
　　三月初十日皖垣近聖街卾司令黃君甲在公館内呌局吃酒酩酊大醉與該妓口角至拿手槍射擊該妓乘間逸去詎黃復乘劣馬任意奔馳適某營兵士迎馬而來見黃大醉馳馬衝撞行人意欲阻止黃大怒下馬將該兵士符號摘下納之懹中欲送至軍務部究辦並將手槍取出意圖槍擊當經多人勸解了結該兵士以符號被取百般要求黃堅執不允該兵士乃回營報告軍務部長轉禀都督當經孫都督派兵一隊圍黃庽所搜出炸彈兩箱槍二十支現黃拘留在軍務部以便究問有無别情 
　　又北門外集賢關駐有淮上敢死軍二營共千餘人平時頗不安靖近孫都督請假代理孫君孟集見該軍舉動野蠻爰於本月八號邀人集議當場與該軍管帶黃某大起衝突幾至以手鎗對擊時少侯都督亦在座以其不成事體倡言開軍事談判詎黃見都督怒罵愈厲謂都督曰你在假期不能干預故都督即於是晚銷假意欲交涉聞黃某日向都督索洋六萬元謂若無此項餉銀即帶隊進城刻下此事尙未了局云 
[陜西興安之慘狀]  
　　陜西省城早歸民軍統治然興安府則自西安起義後卽爲江湖會匪所割據經陜西張都督派兵數次前往討伐奈道遠乏糧不能得手聞該匪徒自據興安府城後即緊閉城門逐日將城内居民沿户搜索如將銀錢全行獻出則放其家　出城現所獲銀錢其數已逾百萬雖湖北援軍不日可到然尙不知究能克服否也 
[浙鹽政局開會紀實]  
　　十五號浙江鹽政局爲擅行革除事借馬坡巷法政學堂召集商人開會討論計到會者二百餘人下午三時振鈴開會莊局長布告大略都督代表財政司長相繼登台演說惟范局長則云此次改革係爲劃一鹽價計并聲明爾等如不能組織公司本局當另招商承辦語畢即有浙東某商人起問此項政策是否已由總統核准將來如有鹽政統一政策頒布應否承認并叩以他省不改何以浙省獨異之理由莊局長答謂現在政體各省不妨獨異如改定後雖有大總統命令我亦不受後又一商人接續詰問以爲不認總統命令是爲反抗民國如承認總統命令是商人受兩次損失也討論未竟臺上即狂呼拿人會塲秩序遂因之大亂散去者十分之八留會者祗三十二人事後由糾儀員報告抺却此種情節轉歸咎於未到會之仁和灶商云 
[杭州暗殺案續誌]  
　　瓜哇華僑蔡先湛在淸泰門車站附近槍傷張伯華及蔡自赴警署投首各情已記前報現軍政兩界以此事關係重大由軍法科密派妥員赴張寓秘密搜檢得有書信憑証多件聞蔣都督已密電袁孫兩總統請示辦法力主和平免興黨禍十三日廬警長又將蔡君移送杭知縣刑庭訊鞫一面由都督派夏次長陸副官會同杭州汪分府憲兵王管帶至浙江病院訊取張君口供聞張僅云向與蔡交好此次被槍實不知其何故云茲將兩君供詞錄後 
　　蔡先諶供八歲同父親的朋友到瓜哇跟朋友做生意曾回過厦門三四年前在瓜哇認得魏蘭去年十一月廿五同魏蘭到上海住上海江西路光復會住在會裏祇有魏蘭還有一個姓裘的在新加坡見張伯華我先回來他後回來回來之後亦同住在江西路同張伯華不大談天張伯華常同我說打那個打那個是要打張蔚栽五致同尹銳志三個人陰曆正月十九日同張漢昌到杭州我住都督府魏蘭處到杭州這一天張伯華打電話來呌我講話我坐轎子去同張伯華出來因我路不認識的在路上張伯華說打那個打那個走了幾條街因醉吐就坐轎子到都督府二十日上午十點鐘出來看張漢昌後來就回都督府二十三日出來到姓平處吃酒吃完之後到淸泰第二旅館張伯華在大通旅館又打電話來就到張伯華處同張伯華同出來在路上又說打那個打那個又說我能把三個人裏而打死一個人就到上海呌我做官這時候已經醉了到的同那個說話也不曉得我同張伯華是好朋友向來没有意見這會放槍因已醉不知放過之後糊裏糊塗亂走在路上呌轎子回都督府後來魏蘭接到人家電話告訴我我還不曉得在上海時張伯華買都督的照片把我看是不是的我說不是的都督是穿便衣不是軍裝的這張照片現在在那裏不曉得張伯華曾說都督不好紹興的槍彈把他扣了一半張伯華又說我有手槍他没有手槍他夏天要去買我的手槍是在上海陶煥卿死後買的念一日曾由新迎賓茶房帶同張伯華平子載施長金到淸泰第二旅館對門土娼家張伯華出洋一元張伯華呌我去的說有一個好的土娼我說不去張伯華說　管去有錢會鈔 
　　張伯華供去年十一月由香港同上海住江西路銳進學社 
該社是光復會機關到滬時　　卿已在病院當時卽充當光復會書記僅任一月同住在一處的有嘉興陶文波是同到南洋去的有廣東何劍飛是同由南洋回的蔡先諶亦是同住此次到杭州因爲房産事卽擬回紹同蔡先諶未曾同過事還是十月二十一日在新加坡與蔡相見魏蘭亦是此時認得與蔡素無關係此次於十九日同會計張漢昌並蔡先諶同來杭州張住淸泰第二旅館蔡是住都督府是晚蔡來同出去蔡說有土妓甚好可同去於是同走經淸泰第二旅館過安樂橋左右後來去訪張漢昌卽回正泰旅館二十三晚在大通吃大菜電請張漢昌漢昌不到蔡先諶卽來後來同回正泰旅館蔡魏說蘭有欵項交我邀我到魏蘭私宅去所說欵項就是一個月的書記薪俸二十五元我說不緊要不必急急蔡出去約半點鐘又來邀同出去所走之路卽同昨晚所走之路一樣經淸泰旅館過安樂橋走到財神壇左右他說走錯了離財神壇不數步陡然後而被一槍傷左我還不知是蔡靠在墻壁呌他他就向前跑又回轉一槍傷右我就不敢再呌跑到道院巷有人扶救坐轎回來蔡不是酒醉蔡最好的是魏蘭魏蘭現是光復會副會長此番張漢昌來杭是因向魏蘭領欵的我與蔡向來閑談都無關緊要之事魏蘭自陶煥卿被刺後行蹝無定我亦不常見他光復會現在不大融洽我是要回紹興曾對人說過你們有用的須去做事業我足無用的人不出來了　名話想不致得罪人 
　　另一訪函云據張伯華自稱紹興人本月十號由富陽來杭㝢居正泰客棧指蔡君爲都督府魏叅議護兵餘語閃爍足徴情虚且蔡張往來杭滬行跡詭秘此次確由滬來並有某會書記張某同伴分居淸泰第二館十二晚肇禍後張某卽於十三日破曉乘頭班火車遁去又聞張伯華被擊就醫浙江病院之第二日忽有施良臣其人函致伯華大略謂受傷獲罪心滋歉疚現已赴紹運動尅期必來救援幸少安毋躁云云此函爲陸軍巡警所得呈報都督愈滋疑陣並慮病院有變除官飭兵警嚴防外擬將全案提歸省法院悉心研究 
[蘇議會挽留莊都督]  
　　江蘇省議會議員以莊都督辭職一事斷難承認已具書知會並請銷去代理名義略謂前准貴都督電開（中略）等因到會本會於本月十一日開會議决前都督程仗義光復功德在民惟業經就織内務部長本省挽駕無從貴都督權任以來地方又安軍民感服値茲共和肇建之時决非賢者息肩之會所有辭織一層本會衆議會同斷難承認惟前都督程旣未能回任貴都督代理名義自應卽行銷去改爲實任以慰衆望除電北京袁大總統武昌黎副總統南京孫前總統各部長及各省都督督撫外合亟具文知會爲此知會貴都督請煩查照云 
[洞庭西山仍請隷屬吳縣]  
　　洞庭西山紳商學界上蘇都督呈云爲區城隷屬不便决求俯賜變更源陳下情竊維洞庭西山舊歸吳縣侬　錢糧徴收亦歸吳縣此爲最古之習慣宋代僅於西山之角頭鎭設一巡檢其制甚簡近六七年濱湖羣盗充斥爲鹽　根據之地復以蘇管糧通判移駐西山遂成靖湖　治與太湖廳分地而治始離吳縣管轉而别成靖湖專管區域至民軍光復以後歸併縣治又奉都督指令將靖湖歸併太湖定名曰太湖縣嗣又改爲洞庭縣竊謂變更地方行政區域以俯順　　爲主乃自靖湖歸併太湖以後徴諸民情實有種種不便謹爲縷晰陳之就地勢而論西山距東山之後山雖不甚遠而自後山至前山之縣治地方所　崇山峻嶺跋涉爲難况西山至蘇日有航船多處趁搭甚便而西山至東山之前山水程旣阻向無船隻往來此交通上之不便一也就官治而論西山自民軍光復以後角頭司他去靖湖廳病故竟成無官之地且民政長旣在東山將來地方審判檢察兩廳勢必設在東山是東山有官而西山仍無官官廳不能兼顧遂使地方亂多治少此行政上之不便二也就錢糧而論西山向歸吳縣管理今仍改隷吳縣習慣本甚便利且地方都圖仍根據吳縣未經變更若隷屬東山鄕民必生阻力此租稅上之不便三也就費用而論西山向來額徴僅有糧米二千餘石忙銀二千五百餘兩之譜若改隷吳縣設一初級審判尙足敷用若隷屬東山旣須擔任民政長經費又須擔任審判經費若地方審判不能兼顧再添設初級審判更須担任初級審判經費費用從何而出此經費上之不便也某等於本地方利害關係籌之至熟若不變更區域於地方自治一方面旣尠成效於國家行政一方面亦多阻碍是以　陳下情合無仰懇都督俯賜鑒核准予將西洞庭山附屬吳縣以固舊域而順與情一面飭令添設初級審判廳仍於吳縣民政長管轄範圍之内推廣設置以保治安實爲公　 
　　又舊靖湖廳城議事會呈文云爲開會討論靖湖歸併太湖采集衆議有害無利不如及早改隷據實呈請派員查察事竊謂靖湖本爲西洞庭山舊歸吳縣管轄錢糧詞訟均歸吳縣管理習慣相沿本甚安靖自奉都督指令將靖湖歸并太湖刧奪之案層見疊出（中略）推究其故由西山自靖湖廳及角頭司消滅以後全山無官匪類毫無顧忌乘横蠢動而東山地勢遙隔萬萬不足以控制西山此近日迭遭劫案之禍原所在也且當時太靖兩廳并縣之意亦不過以地勢撮合不知兩山居民於舊習慣行政上司法上之事情各分界限東山則徴納錢糧收受詞訟太湖一廳兼之而西山則均歸吳縣管理此卽舊習慣不相聯絡之証（中略）某等爲地方公益計采集西洞庭山全山人民之意見皆以爲靖湖歸并太湖有二大危險其一太湖不能控制西山其二西山不能負重大之經費處此歸併之際爲不得已之計不如改隷吳縣之便除備具理由呈請省議會議决外先行具呈都督仰懇俯賜派員查察以便改隷 
[拍賣久大典産]  
　　盛宣懹所開高師巷久大典當查封充公限期放贖各情迭紀前銀茲有商民陳少卿禀請繳價拍賣絕貨並房業生財等項奉莊都督指令云據禀請將久大歸公房業生財一切典貨按照原數九成價買應卽照准仰俟放贖期滿再行盤貨繳價惟須照市合銀不得再有折耗浮費名目悉予禁革仍先酌繳信銀以符通例並候先行撰示曉諭俾衆咸知而免自誤至房屋聯單尙是前清辦法現未規定並應備具契稅價銀逕呈蘇州民政長暫給憑照執守仰蘇州民政長移會巡警總局傳知監守周委員等一體遵照辦理 
[松江弁目隊之小風潮]  
　　浙人陳蓮齋君現充松江軍政分府副參謀並弁目隊管帶熱心任事軍府頗倚重之惟所部弁目隊頗有反對之者十四晚陳巡行至火藥局弁目隊駐所該隊微有侮詞爲陳所聞立命交出聲言否則罰去全體飯菜各弁目以一人小過牽動全體羣起責難勢極汹湧陳恐遭侮辱因出手槍禁嚇該隊更加激昂當追陳至軍政府副司令沈君立派衛隊管帶殷君敎練長楊君善詞慰勉其事始息聞陳因疊遇衝突其心已灰並以雲間不可一日居翌朝卽束裝他去 
[揚州近話]  
　　小學堂開課揚州各學堂自光復以來生徒寥落敎員星散大都名存實亡舊曆正月廿三日汪民政長特招集原有江甘各區小學敎員定議卽於是日開學以免幼稚生荒廢功課然各區學生已多投入私塾故就學及報名者均甚寥寥 
　　組織裁判所揚州審判應早經胡顯白蕭受之等發起組織後以李石泉告退民政科員紛紛星散胡蕭二君亦各他往遂致司法機關迄今虚懸現聞蕭君復往揚屬寳應會同地方紳士組織寳應裁判所已略有頭緒不日將報告南京政府矣 
　　鹽務承接所成立兩淮鹽務承接所之組織本爲利便商人轉運而設茲張鹽政總長已委任方澤山爲正所長王奉卿爲副所長卽日成立一般運房書吏奔馳運動頗爲逐逐綠該所員司須用舊時熟手故若輩咸有希望也 
　　開辦體育學校揚州法政畢業生張麒董增齡等六人以現　　　其和軍國民敎育務在必施揚州風氣柔靡尙武精神亟宜振作爰紏合同志擇於宛虹橋烟業會館建立體育專校已禀由民政司批准立案不日開辦 
[贛省鑄造新銅幣]  
　　贛省德外銅元廠續鑄銅幣業經開工所用新模前已商請財政部配定陰面中間寫江西銅幣四字上面註中華民國兩旁註壬子年號下註當十陽面中間繪九星十八團上下兩方寫江西當十洋文現已函請財政部通電本省各屬一體知照並呈明都督轉咨各省以便流通而昭信用云 
[閩省勒閉膏店之手續]  
　　閩垣城台所存之十三家淸膏店照章應於辛亥九月三十日閉歇届期適因民軍起義不暇及此遂展限至陰曆壬子正月三十日一律閉歇光復後經民政部出示宣告禁烟公所又欲擬行延長閉歇期間去毒社全體社員以閩省禁煙功在垂成得此消息甚不滿意出爲要求開會茲已於三月二號在總社開全體大會研究閉歇膏店問題業經議决必達目的始已其辦法大槪採用前年諮議局所議決之全閩劃地禁烟方法先由閩侯兩首縣入手繼之本府屬長樂連江羅源永福福淸閩淸古田屏南八縣再繼之延建邵三府諸縣再繼之汀漳興泉福寗五府及龍嚴永春兩州屬諸縣盡至民國元年十二月三十一號爲最終之期全省膏店均應閉歇淨盡至於禁吸禁種諸辦法亦已籌有方法矣 
 
 
 

Page 7

 
 
本埠新聞 
[力闢不顧大局之謠言]  
　　滬軍都督告示爲出示曉諭事照得南北統一以來新總統業經舉定内閣將次發表民國基礎日形鞏固雖皖粤等省前數日少有衝突而此屈改變政體一切動作悉本人道主義進行苟有因爭攘權利爲同類相殘之舉者當爲國民同意所不許卽爲軍政各界之公敵誰肯以汗血換得之民國聽少數人之自私自利而貽大局以非常之危險乎是意外之事决不至發見於今日可斷言也乃日來滬地謠傳濫起語多不根是必有挾私之人妄思嘗試而人民無識未明事理乃至多所附和本都督醉心共和必欲我國日臻强盛我民胥登康樂於願始慰今國體幸改元氣未復何堪再遇挫折復蹈前淸國種危亡之險象用是諄切告誠我軍民人等一體知悉其各互相策勉勿信謠傳在在存國利民福之希望相期共底於成一面由本都督訪拿造謠生事之人審訊屬實照軍律嚴加懲辦以爲　國殃民者戒自示之後其各懔遵無違愼弗以身試法切切特示 
　　民政總長告示爲出示曉諭事照得日内有人造謠訛傳軍隊有不靖之說查上海軍隊約束極爲嚴明餉項亦無缺乏斷不致有變動合行出示曉諭地方人民知悉勿得聽信謠言以訛傳悞致滋疑惑是所至幸切切特示 
　　上海民政長告示照得謠言惑衆最足擾亂人心現已南北統一地方早已敉平無諭軍界政界萬衆本屬一心上海華洋共處尤屬安堵無驚商民照常營業謠言切勿輕聽訪拿造言生事提案必定重懲 
[對付荷國虐待華僑之辦法]  
　　外交後援團昨爲泗水華僑被虐一案集合本埠各團體商議對付辦法大略如下一所有荷蘭虐待華僑之一切苛例務必要求除去地扯破國旗須由彼國升旗鳴砲賠禮至於槍斃華僑一層亦須賠償三所有荷賜設立之（瑪腰）（甲必丹）官職（此等官織均係華人充當此次華僑被辱皆由被等唆使）務須裁去 
[對於徴收米麥稅之質問]  
　　民生國計會查得本埠社價增昻皆因米業董事張某運動開辦米稅所致曾經聯合各團體公電袁大總統要求飭屬免捐已紀前報茲又於前日禀呈蘇州莊都督云我民久困於滿淸專制之苛政養成無知覺痛癢之慣俗以致橫征暴歛絕不與聞今也不然南方甫定首除厘卡繼滅賦稅何以共和告成竟將米麥兩項列入稅章使無價値之貧民敢怒而不敢言故敝曾先以電達袁公望除此舉繼以開會提議要求豁免其時先由滬軍都督飭派代表詳述並未預聞徴稅之事後由民政長函述曾奉貴都督指令而行何以事出兩歧疑團莫釋用敢略具理由陳請察核如貴都督旣有指令於前懇祈収回成命以安民心或未經省議會議决而行務請科以私徴之罪以儆其餘爲民請命統希賜覆肅此奉禀 
[三誌尹允階不認呑欵]  
　　駐滬皖軍籌備處周星若代表皖省財政局控前清六霍茶厘總辦尹允階侵呑公欵迭經公共公堂訊判尹改交十萬兩人銀並保着兩造各呈証據到堂再行訊核嗣因尹無人作保收押在案昨晨由廨復訊先由周代表投稱駐滬籌備處係皖省全部機關無論何項公欵均有調查之責查此案將藩庫淸册逐年比較約餘銀十五萬餘兩正項開支一萬餘兩及裕皖官錢局收銀三萬餘兩外被尹侵呑銀十萬餘兩惟據尹自認共餘銀十三萬餘兩除去開支祇存銀八九萬兩已由裕皖官錢局解省旣經解省應有藩署回批印結爲憑凡藉稱回批印結寄存裕皖官錢局内業已分派友人前往調查不實應請嚴追並將藩庫淸册及裕皖官錢局收支簿三本呈請察核訊之尹延律師徐思義代辯復據尹允階自供所有摺據因在押不能檢呈此欵實已解淸應請吊取六安裕皖官錢局簿據並乞移請該局總理到案質証且我在差祇二十餘天並不挪用分文今奉諭交十萬兩人銀並保一因人地生疏二因寒士無上巨富之友人請爲明察聶襄讞諭曰公堂對於此等案件一秉至公自應照據追繳本委素聞爾交遊極廣十萬之數諒可設法揣爾之意似不愿料理然案關侵呑公欵未便含糊至所請移傳人証吊查裕皖簿據各節非本委權力所及還是自行往邀諭畢復由皖省財政局庶務科員王蔭之投稱尹供詞狡賴希圖推卸要知淸廷退位南北統一淸廷國債已歸民國担任前淸官吏捲逃公欵自應究追聶襄讞商之德祜副領事判尹改交三萬兩人銀並保仍着交出繳欵印結定下禮拜六復訊再核 
[四誌高等律師之義務辯訴]  
　　盜匪喬大等六名迭經華洋裁判所長許君繼祥開庭研訊由伍黃二大律師義務辯護均誌前報前日下午二時復經許君提訊先由穆安素律師詢問失主樊孫氏被搶情由及在英公廨領到贓物次提盜犯兪德四到案訊據供稱向以推車餬口是日因至梅興街尋友突被拘住又訊喬大供認搶刧胡家木橋蔡樊二家有楊六陳四等四人同往各分衣服七八件現在拘案之五人均不認識旣又由穆律師再三駁詰並由伍黃二律師代辯良久許君以時已傍晚判喬等還押定星期一下午二時再訊 
　　附譯三月十六日大陸報盜犯喬大等六名前由會審公堂判定監禁二年至二十年不等昨日午後兩時半閘北巡警總局内特開高等法庭提訊此案五時始退當堂訊時喬大承認犯竊謂在虹口巡捕房被中西捕採嚴刑勒令招認同黨並將臂腿所受之刑傷裏衣血跡呈請堂上察看稱被捕房中西捕探每日二次以　條痛擊如是者三星期直至被迫承認同黨始止伍梯雲律 
[大律師伍梯雲司伍長令法總之子]  
師起稱外人之得有治外法權者因中國前此濫用酷刑之故今上海爲文明之地捕房亦竟用此野蠻手叚殊屬不合查曾審公堂章程會審員無裁判重大罪案如死罪流徒等之權按一千九百零四年中國政府與外交團批定之會審條例會審公堂僅能辦理監禁五年以下之刑事案件如領事團未得中政府之同意則公堂辦理案件不能逾此範圍今會審公堂判定二人二十年監禁之罪實爲逾法本法庭不能承認穆安素律師謂會審公堂於一八六九年設立數年前外交團始定其權限罪犯監禁之日期不得逾五年茲因革命事起上海領事團特擴充公堂辦理刑事案件之權限至於中政府曾經許可與否本律師不能詳言如無中政府之同意則會審公堂所判監禁五年以上之罪案不難討論作爲無効伍律師謂會審公堂爲中國公堂理極明晰凡範圍以外之權力未經中政府核准者領事團或列强不能任意擴充高等法庭之設所以裁判各處所有刑事訟案云云本報記者特往虹口捕房詢問有無私刑苛待罪犯情事據捕房稱從無痛打華人之事惟罪犯誑語者則批其頰云 
[總領事第一次蒞庭觀審]  
　　昨日上午十時華洋裁判所審問郭晋卿控陶子地産股份轇　一案有義總領事蒞庭觀審先由原告穆律師聲明控告理由繼由被告律師金泯瀾辯稱此係純粹華案華洋裁判所無審判之權且被告曾在審判廳起訴若欲反訴亦須在審判廳裁判員許君告金律師曰義總領事照會送禀謂與義商有切實關係按照裁判所章程有管轄審判之權並又由穆律師聲稱義商亞米大多與郭晋卿合辦絲廠在被告經理之華盛地産上該廠係原告之産今被告將廠地押欵不贖已被匯豐一併拍賣且原告起訴在先有禀單月日可憑陶聞信後方至審判廳控訴以圖抵制查郭係洋商用人住居租界卽使廳票來傳與章程旣有不合義署亦必不允簽字倘華洋裁判所亦無審判管轄之權只得按照向章由會審公堂勒傳陶子敦到租界内由義領事會審别無可以審理之處許君遂判定華洋裁判所有審判此案之權金律師不服退出許君仍將案開審至午散庭惟以被告臨審遲延不到着卽交保候下星期一下午三點鐘再訊 
[七誌蔡康與朱聰熙之糾葛]  
　　前淸江寗造幣廠總辦粤人蔡康控朱聰熙違章越界將伊誘交滬軍政府拘留一案前日午後由公共公廨復訊撞房代表侃克律師及原告代表博易律師偕原告見証蔡吉安上堂証明前情請究訊之朱延費烈律師到堂代辯並據朱供蔡被滬軍政府拘留並不預先知情故同被拘留五天始行釋放王襄讞商之英領翰君諭各退去候下禮拜一復訊再核 
[陳旅長獎勵工兵]  
　　滬軍第一混成旅步砲各營前因調駐鎭江曾飭工兵營徐營長派撥工兵三排前赴該處建築臨時兵站在案茲悉該旅所駐鎭江之步隊四營砲隊一營機關砲一隊衛隊一隊業已改赴清江防守是以該工兵等均於十三日由鎭回滬一律歸隊昨聞陳旅長以該工兵等此次出差頗著勤勞着令各回原職聽候升調所有尙未授職之各工兵亦卽逐一升補以示鼓勵 
[鄕民被拘原因]  
　　靜安寺捕房中西包探曾帶眼線徐居子至閘北民政總局報稱有盜匪數十人匿居閘北當由田檢察官率領偵探會同一區長警至西街連搜金阿根等八九户毫無盗贓惟先在茶館内拘　形迹可疑之周金山郁金全二人收押在案前晚經劉科長提訊周供浦東三林塘人現在閘北賣柴爲生舊歷正月十五日因父親周錦春在家病重遣郁來滬喚我回家故同在史洪芬茶館　吃茶突被拘案收押求察質之郁供詞相同判仍還押候派偵探往浦東查明再核 
[市長就職紀盛]  
　　昨爲閘北市政廳長錢貴三沈聯芳二君就職之期各商號居户均懸國旗以表歡迎閘北商團會及五六兩區商團會全體會員及救火聯合會之員等均至自治公所齊集於下午二時特開歡送會各團體復排隊恭送二君至總局履任 
[查獲私運米糧]  
　　本埠米價近復逐漸昻貴每石已漲至八元有零探其原因綠有奸商團積居奇並混充軍米載運出口所致茲於前晚由市政廳水巡隊在浦江查獲益和等米行所雇駁船兩艘載米九十餘包係欲運上輪船販賣出口當卽一併扣留將舟子三人拘住旋奉市政長諭飭移解城内一區請警務長預審擬究 
[敢死隊犧牲隊會操]  
　　滬軍福字敢死隊所部計有四隊另有犧牲隊一隊官住員弃目兵共有六百餘人所習各種柔軟體操及步槍野戰等法均甚孄熟昨日又由劉司令長傳齊所部於午後齊集城内九畝地會合大操至五點鐘始各回營 
[警察請獎之批詞]  
　　滬軍第一混成旅陳旅長據北路警察第一區長警等員因本埠光復之始曾經出力禀請給獎昨日發出批示云光復獎案早已結局本不能一再繁凟惟四路一區及預防隊亦尙在向隅之列擬代開單轉呈補給能否核准應候都督府批示遵行又北路警察第九區長警等請給獎憑一禀昨亦奉批准彙案補報又北路警察第八區隊長書記等請給獎憑一案亦奉批示此案係隷警察四區應由總局造報旣奉都督批駁碍難補報 
瑣聞 
[城内]  
　　檢察廳批示○張福山等呈訴張瑞昌等盜賣公壊祠産公求查案散究由批檢查原卷此案經前清上海縣田知縣訊明張火泉等因祖坆有碍馬路故將其基地分兩次出賣卽以所得地價另賈浦東寳山兩處地畝築成新墓將爾等祖先棺柩一律遷往安葬當以木已成舟無可更易斷令將所徐地價洋九百元着張火泉等連同新墓軍契一併呈繳以憑給領保存並預備　蓋祠堂需用當據張火泉等出具遵結各在案察核此案審斷尙屬持平未便無端翻異且當時旣未上訴事後何能再理據呈前情案係　事者卽呈由本級審判廳查案飭催張火泉等趕緊遵照前斷將餘洋並單契等件呈繳給領可也至城内祠産旣經前次盜賣發覺因訟阻止成交在先孰敢再行受買自取訟累毋庸出示徒繁文告着即遵照王志徴呈訴王新伯盜賣祖塋叩求押繳由批據訴已悉該處旣係租界又經工部指定築路地點如果該鄕民團結不售則工部局亦未能强制今旣經爾等之姪王新伯領有地價安能竊異卽便將王新伯押究亦徒滋訟累與事無補唯據稱王新伯胃領公産地價屬於民事範圍着卽逕赴審判民庭呈訴可也 
[南京]  
　　民政總局批示○商民羅映雪等禀批呈悉沈君鑲旣經公民投票選舉爲副市長自應擔任義務以慰地方之望前據一再固辭業奉滬軍都督致函慰留候再由本總長函請即日任事可也團北自治所總董沈呈批來呈閱悉閘北地方關係緊要市長旣定本月十六日到廳任事卽希貴副市長同日蒞任毋再固辭致辜地方之望此復 
　　查獲眞贓○昨日午前華洋裁判員許繼祥君倩徐芝君升座訊案當由新關巡江吏梅羅君偕同華探押解行竊招商局北棧裕泰公司某輪船上洋布之駁船夥張在郎王榮郎陳鳳崗王長初曹阿金王福郎等到案聲稱該輪失竊洋布兩件適在駁船上查獲洋布包皮及西式便帽兩頂委係原贓請爲訊究徐君詰問張等各人均稱是晚人俱睡熟失竊之事並不得知判一併留候下禮拜一上午復訊梅羅君又解竊取甘州輪船上洋鐵四件之小輪船夥季榮郎到案訊究季供洋鐵在新北門外舊貨攤上買來出洋一元二角五分徐君以收贓無疑判押半月贓給失主具領 
[閘北]  
　　尙須覆審○義商亞米士利之買辦郭晋英與陶子敢地産紏葛一案昨日上午十時經華洋裁判所長許君傳集原被開庭訊閱原告延穆安素律師到堂控訴被告亦延中國律師金君上堂辯護判陶交保定期禮拜一下午覆訊 
　　胃牌獲咎○美孚火油行投永豐祥主楊德榮冒牌一案前晚經華洋裁判所長許君訊明屬寳判楊拘留二月 
　　調戲女子○毛李氏扭江北流氓劉桂鴻即管理菜場之劉以福至一區控稱劉調戲其女小官子向之理論反敢行兇請爲查究當經該區區長略加詰問飭解總局前晚由劉科長訊知兩造素有嫌𨻶申斥數語判劉具案分結開釋 
　　分期拔還○協愼行主仇林華至總局禀控開豆腐店之王阿山欠豆洋二百八十餘元屢索不付前日由檢察官田鋤飭提被告王阿山到案訊供祇欠洋一百三十五元求請寛限措繳判王交保分三期拔還洋一百七十元了案 
　　勿再逗遛○呂妙金控被專放白鴿之王徐氏與姘夫船户張福郎捲逃衣飾等物一案前日有王桂生至總局聲稱徐氏係其髮妻今願領回管束當奉周科員諭准給領回籍不許逗遛滬上再與張福郎姘識如違提案併究 
[英租界]  
　　定貨糾纒○陳思明控榮梅靑不付花衣價洋一千零二元前日午後由廨傳訊原告延徐思義律師偕經手解交花衣之唐佩生上堂請追訊之榮供曾由禮和永公司金協芝付交唐佩生洋七百元餘欵因所定花衣二百擔僅交一百担故俟將貨交齊再付質之唐不認收洋聶襄讞以兩造供詞各執非禮和永公司金協芝到案質証不能定讞爰與觀審西官美海副領事判榮交原保候補傳人証於下禮拜三再訊唐佩生亦着交保候核 
　　婦人短見○王蔡氏前日呑服自來火圖盡由捕查見帶入捕房設法醫愈昨送公廨審訊據供家居虹口地方夫名王榮堂因負氣圖盡判留候傳到其夫再行核奪 
　　來歷不明○沈梅根因將來歷不明之皮披風至元芳路義甡押店内質洋被探查獲昨解公堂訊明中西官以該押店主不應贖　　押判沈押候傳到該店主王敬林訊核 
　　自行批訊○住居租界内之郭金才郭王氏因竊案牽涉由閘北民政局移請公廨昨將郭與王氏傳案請究判令自赴該局候質如違提究 
　　竊賊候訊○陳金餘因竊某日人家衣物由探查獲昨解公堂諳究判押候照會日領蒞廨會訊 
　　遇人不淑○住居法租界寳昌路之甬婦張姚氏因被其夫張洪來虐待並欲將氏價賣該氏不從持刀圖害氏於前日逃入濟良所求請援救經所董詢係良家婦女送至捕房轉送公廨昨經王襄讞會同德師副領事訊悉前情判氏暫留濟良所候核 
　　一再賣淫○粤摀王大姑前因違背定章容留幼女經公堂訊辦判令不准再開妓院詎該摀釋出後復賃狄思威路木作頭顧蘭舟之房屋秘密賣淫經捕房將王摀拘解公堂押候查辦在案昨由捕房將二房主顧蘭舟傳案與王摀質訊顧延德雷司律師上堂辯稱該屋係道達洋行之産由該洋行專主租與王摀與顧無干應請將案註銷中西官限顧於三天内囑令王摀遷出並着王　具以後不再爲娼切結開釋 
　　騙子入獄○洋貨掮客孫錫元胃騙四川路咪吔洋行内値銀三千兩之絨毯三千條昨晨由廨復訊不諱判孫押西牢半年如能料理准予減罪 
　　追交女子○張徐氏控朱友生誘拐十六歲女兒寳林由廨判朱押交在案昨經中西官提訊仍不承認判仍押候將女交案於下禮拜六再行訊核 
　　私刑弔　○胡倪氏因圖竊隆茂洋行内物件被該行内之陳壽康查獲用繩綑縛私刑吊打旋被捕房查悉昨晨將氏與陳一併拘解公堂訊明以陳不應私刑吊打姑寛判罰洋十元充公斥釋氏亦從寛釋放 
　　不理借欵○徐偉增因不理奚陳氏借欵被控昨由公廨轉飭捕房將徐傳案過堂候訊 
　　風馳電掣○汽車夫岳兆月在南京路駕駛汽車違章疾馳昨由包探將岳傳至公堂訊明判罰洋三十元充公 
　　懲辦逃兵○滬軍福字敢死隊兵士陳長才抛差逃匿租界經該隊暗探豐連貴拘獲經公堂訊明以豐不應越界拘入着罰洋五元充公陳押查辦在案昨晨由廨復訊明白以陳係過犯判押捕房七月期滿解歸本管營務處發落 
　　牽涉婦人○嚴陳氏因被盜匪兪德四一案牽涉昨由捕房將氏拘解公堂訊供一過中西官以此案曾由美領會審判氏押候下禮拜二訊核 
　　軍人違章○軍人錢阿根因帶刀在租界行走由捕查見以其違章當卽帶入捕房存刀作保昨經公堂傳訊以錢不知租界定章着罰洋二元充公刀發還 
　　失火卽熄○昨日午後三時漢口路四川路轉角大淸銀行舊址中國銀行面前三層樓上起火卽經救火會西人立驅皮帶車趕往灌息僅燬壞屋頂數間然已損失不少矣 
[美租界]  
　　女工被辱○無賴沈發來前晚在西華得路調戲女工劉大毛劉小毛致起口角被捕拘入捕房從寛斥釋 
　　查究流氓○趙阿福昨報捕房云弟媳某氏前晚至西華得路永吉里二千一百九十八號某蕩婦所開之台基内與人姦宿今日由我尋見突來流氓數人將氏奪去請爲查究捕頭飭令退去聴候查明嚴辦 
　　乘車跌傷○白裕香前晚乘脚踏車至愛爾考克路跌落浜内磕傷鼻孔流血不止由捕送入同仁醫院療治 
　　撞傷行人○張才廷昨經北四川路被坐脚踏車之日本人撞跌受傷投報捕房送院醫治 
　　補領執照○顧阿妙昨在匯山路搭盖蘆棚未領執照被捕查見拘禀捕頭諭速捕領 
[法租界]  
　　拐案定斷○周張氏控同居婦人金秀英即金周氏串同鹹貨店主王成安將女兒管林拐去寄匿寗波王之堂弟處一案茲經捕房將王反管林一併解廨覆訊管林供稱被周氏邀去購物領至王處送往寗波是實中西官判周氏押一年王押三月管林給予其母領回完案 
　　限期出貨○陳小寳前向立興洋行定購洋鐵瓦五十箱計銀 
一千六百兩言定貨到後限九十天　清今已逾期半年有餘尙未出貨昨經該行控奉公堂傳訊據稱因市面清淡所致並非有意延宕須求寛限備銀往出判限一月將貨出清並令覔取一百兩人銀並保如届時不出應令償還損失 
　　一味抵賴○婦人李阿寳前控康福生將孩抱去玩耍避匿不回繼復串出老虎灶主婦來沈氏索酧洋廿元方允將孩交還等情昨又由廨提訊康供多推　聶讞員以兩造均住城内判送該管巡警局訊辦 
　　不便開釋○曾道生欠楊寳生借欵不還曾經公廨提訊判令折還洋四元交保拔還在案詎曹在押日久尙未保出原告復又投道昨日提據稱實因無力須求開釋俟有生意陸續料理讞員不准判還押追交 
專件 
[南洋政法學校章程]  
　　第一章總網第一條　本校以普及政法智識爲目的務在養成專門人才增進公民程度第二條　本校設政治法律兩科均三年畢業第三條　本校附屬於中華共和憲政會藉以發展本會之政見擴充本會之勢力　　第二章學額及學生資格第四條　政治法律兩科額設四百名第五條　凡具左列資格之一者均得入校肄業（一）法政學校畢業或修業者（二）中學校畢業或修業三年以上者（三）有中學相當之程度者（四）年在二十五歲以上於民國地方議會地方自　各　暫行章程合公民資格者（五）曾爲官吏而有志研究政法者　　第三章學科課程第六條　政治科課表列左　　第一學年法學通論　憲　法經濟原論　政治史外交史　　財政學行政法　　第二學年行政法　統計學政治學　國際公法財政學　社會學理財學　　第三學年國際公法　民法總則理財學　　商法總則國際私法　刑法總則簿記學第七條　法律科課程表列左　　第一學年法學通論　憲法民法總則　辯學商法總則　法制史心理學　　第二學年行政法汎論刑事訴訟法民法物權債權 
平時國際公法法院編制法商法（手形 
　　　　　　　（會社 
　　　　　　　（商行 
　　　　　　　（爲 
刑法總論　　第三學年戰時國際公法民事訴訟法國際私法刑法各論監獄學登記學民法（親族相續）商法（契約保險法海商法）（未完）來函 
[共和建設會復上海公民會書]  
　　昨見報載貴會致各團體函有不得不爲辯正者夫敝會等在江蘇敎育總會開大會挽留滬都督本因事寔起見而貴會於未開會以前諸君翔等兩次光臨極表同情並云另有要事不及至會場當具意見書到會請敝會代表是書秘即於會場宣布開會後諸君翔又荷光降詢悉當日議决公函於滬都督暫留情形諸君等極道歉忱此公函中始有上海公民會之原因也而事隔多日忽於昨日報中聲明並未代表預會則上海公民會之函何由而來請君翔等三次光臨何由而至信可冒筆人不可冒形孫行者之變幻衛豈能復見於今日乎此敝會等不可索解者也至於殖邊政策婦孺均知所謂塵　土飯何勞累牘長　而爲團體告三復其函秦頭楚足矛盾殊多今亦無暇細復惟賚問諸君翔陳君明善有無代表全會之資格如無此資格則係諸君等竊公民會之名義　敝會等所竊也如有此資格則不應出乎爾反乎爾欲施破壞之手續而寒團體之熱心今日者破壞後之建設日也有團體如此不竟爲團體悲爲民國哭今將諸陳兩君原函附後質之明眼者可也共和建設會等啓 
　　原函附後　　河屏先生鑒昨晚暢談甚快茲由公民會擬就意見書一通請向衆提議此頌年安弟諸翔陳明善同上各團體諸公鈞鑒敬啓者今日諸公到會籌議滬軍去留問題具徴諸公熱心公益顧全大局甚感甚感茲略述敝會同人管見於左　一滬軍政分府暫留不廢俟大局全定後再議　一滬督名稱决須取消似宜改稱滬軍政分府長（或稱滬總司令）仍請陳君英士繼任　一以後軍隊如何安置財政如何維持均須切實研究似宜由今日到會各團體推出代表數人開一討論會以便提長計議其　點與會期請衆公決　上海公民會同人公啓 
 
 

Page 8

 
 
自由談 
游戲文章 
[論名士與美人] [  愛]  
名士富於才美人豔於貌二者於世皆爲不可多得之物名士以文美人以色故名士之心卽美人之面美人之面即名士之心其優美實同而慕名士美人者其心亦無不同慕名士美人者衆世上遂有僞名士僞美人者出初視之無甚異細辨之大不然眞名士必另有一種生成格調非數行文字所可飾眞美人亦另有一種天然娬媚非一般脂粉所能助余有慨乎名士美人之不能常得得之又非其眞故作是說以質諸眞名士眞美人之等於空谷之幽蘭者 
[我所樂調寄黃鶯兒四首] [  老和尙]  
無事莫生愁　住山林　學隱流　松簒掩映窻前後　布勝綾綢　菜勝珍饈　枝頭花鳥皆吾友　好優游　酣然一覺　蝴蝶夢莊周無事莫生愁　訪名儒　伴道流　本來面目宜參究　福是人修　閒是人偷　夜游秉燭明如晝　好優游　何榮何辱　呼馬任呼牛無事莫生愁　愛觀山　喜泛流　酒爐茶竈消淸晝　言多招尤　事多招羞　閉門一榻羲皇候　好優游　閒非閒是　總不到心頭無事莫生愁　悔從前　錯下鈎　仰天大笑今丢手　經文懶搜　仙佛懶求　内省只在心無疚　好優游　心田耕種　歲歲樂豐收　　寳塔詩嘲老學究（慕愚） 
臭　學究　喜出醜　反對自由　堯舜不離口但望淸帝復舊　試問湯武君知否 
海外奇談 
[妻之價値] [  鄭幼齋]  
　　聘妻之費最鉅者莫如美最賤者莫如俄屬之悉必爾該處聘妻之價等諸買犬十隻或冰車一輛或勃來地酒二箱而已至於奥大利亞北方各鳥其妻竟可由夫出賣甚至烹而食之嗚呼聘妻之資等于買犬已堪噴飯若烹而食之則禽獸之不若矣 
[以燐爲戲]  
化學中之燐火係取各種獸骨與養氣化合而成以之製自來火於夜間劃火時每見匣旁有光閃爍是即燐光也英國威爾斯地方有西人某甲搭坐火車見車中有少年男女兩人眉目傳情知係私識不免有苟且之事遂以燐火暗置少年男子袖上及至夜間男子與女相戲一舉手而光芒四射車中人盡見之衆目咸集少年男女爲之肅然某甲亦可謂惡作劇哉 
尊聞閣詞選 
[海昌觀潮歌] [  申石荃]  
　　壬辰八月日在房買舟續道來海昌家家競說大潮至呼朋絜友到海塘塘岸壁立高十丈俯瞰歷亂矗桅檣裙履往來如梭織行人環立如堵牆砉然一聲海門開中有濤頭一線來奔騰萬泒趨大壑銀河倒瀉走霆雷水光山色渺無際驚飛沙石雪浪堆山岳動搖蛟龍怒壯士徒張十萬弩潮來潮去直到今錢王何必誇神武須臾風定雲頓收細流涓涓深没股篙師漁父互相爭蚌蛉壘壘堆瓦土夕陽欲下人漸散予亦遊倦呼同伴伴中三客一主翁笑語歸途容緩緩入門掃榻殊殷勤盤飱羅列酒斟滿主翁醉寢二客去予獨勾留靑筠館挑燈沁筆記前遊夜窗寂寂蟲啾啾大聲忽從天末起恍若潮挾大江流捲簾四顧　無人星月皎皎射斗牛繞屋老幹蟠龍鱗濤聲突出松樹頭 
[文明集賢樓茶話有感] [  波浪生]  
　　辜負華年暮復朝春風無奈可憐宵英雄遺骨埋千古史册謄名貫九霄（悼陶成章）往事莫談心已死前程欲進路偏迢而今且學消憂客我作漁翁君作樵 
[前題] [  黃靑]  
春風吹動百花朝隱約殘燈奈此宵半夜狂歌彈寳鋏一聲長嘯徹瓊零中原人物隨烟没南國音書嘆路迢如得桃源能避世借柯且作武陵樵 
滑稽叢談 
[呆子語] [  呆]  
　　燕里季之妻美而蕩私其鄰少年季聞而思襲之一旦伏而覘焉見少年入室而門扃矣因起叩門妻驚曰吾夫也奈何少年顧問有牖乎妻曰此無牖有竇乎妻曰此無竇然則安出妻目壁間布囊曰是足矣少年乃入囊懸之牀側曰問及則紿以米也啓門内季季遍室中求之不得徐至牀側其囊累然手舉之甚重詰其妻曰是何物妻懼甚囁嚅久之不能答而季則厲聲呵問不已少年恐事露不安囊中遽應曰吾乃米也季因撲殺之及其妻呆子聞而笑曰昔石言於晉今米言於燕乎齊有病忘者行則忘止臥則忘起其妻患之謂曰聞呆子滑稽多知能愈膏盲之疾盍往師之其人曰然於是乘馬挾弓矢而行未一舍内逼下馬而便焉矢植於土馬繫於樹便訖左顧而覩其矢曰危乎流矢奚自幾乎中予右顧而覩其馬喜曰雖受虚驚乃得一馬引轡將旋忽自踐其所遺糞頓足曰蹈却犬糞汚吾履矣惜哉鞭馬反向歸路而行須臾抵家徘徊門外曰此何人居豈呆子所寓耶其妻適見之知其又忘也罵之其人悵然曰娘子似曾相識何故出語傷人 
心直口快 
[八不願] [  嘉善捷旗]  
我不願見新置小星之某都督我不願見擾亂陜西之二民賊我不願見䐁尾長垂之新國民我不願見擅權違法之縣知事我不願見半項資格之縣參事我不願見前淸糧廳之執法員我不願見賭博吸烟之自由黨（指嘉善）我不願見農業敎員之警務長 
[奇想] [  無知童子]  
　　吾想改變心理做一個不識不知的痴呆漢吾想改變形容做一個絕世聰明的茶花女吾想隱逸山中做一個無憂無慮的逍遙客吾想出洋飄海做一個絕鳥飄流的遊蕩子 
[賢不肖之别] [  天漢]  
賢者必剛直不肖必柔侫賢者必平正不肖必偏僻賢者必謙恭不肖必驕慢賢者必敬愼不肖必恣肆賢者必開誠不肖必險詐賢者必持重不肖必輕捷賢者必寛厚慈良不肖必苛刻殘忍賢者嗜欲必節不肖勢利必熱賢者必行浮於言不肖必言過其實賢者必見其遠大不肖必狃於近小賢者必先人後已不肖必先巳後人賢者必不虐無告不畏强禦不肖必柔則茹之剛則吐之 
[豈不可惜半打] [  公民]  
以至可寳貴之錢財買無用之錫箔豈不可惜以大好頭顱而長垂䐁尾豈不可惜以國民之脂膏爲彼人娶妾之資豈不可惜不着綢縀偏喜着呢絨使中國財源枯竭豈不可惜 
多數名士先生欲爲淸國節婦不願爲民國辦事人才淪没豈不可惜自由談雖然做得幾條恐怕不登一番心思白費豈不可惜 
戲攷 
[覇王莊] [  健兒]  
　　覇王莊莊頭黃龍基招集亡命覇據一方欺壓良民所有田産抗不繳糧官吏懼其威不敢過問施公抵任居民之受屈者羣控黃施即入莊催粮并示以告發之呈狀勸其改惡從善黃目無王法出言不遜奪狀紙撕之粉碎施知不可以禮喻回署擬遣黃天覇關太等勦之天覇等尙未出發而黃先使朱光祖行剌施公朱入衙中爲天覇所覺即拔刀與鬭光祖與天覇曾相識即告已名并述來意謂路過覇王莊川資告罄入莊惜貸黃即遺余行剌爲路費所窘故孟浪出此又告以抓傷賀天保之于七亦在莊中天覇棖觸結義之情不勝傷感邀朱謁施商擒黃之策朱請回莊作内應天覇自外攻入内外夾攻擒黃自易施公從之遂破莊而擒龍基即殺之以彰國法惟于七仍逸去 
小說 
[滑稽短篇孫行者（四）] [  瘦蝶]  
　　正煩惱間忽見通臂猿進來急忙忙的說道今日山前來了一個道者是個有名的醫家專以救世爲事周遊天下閱歷甚深因此自已取了個别號呌做周閱深聞得大聖有恙情願來洞醫治刻下已在洞外守候大聖的命令行者想事有湊巧當眞有個道人來了便呌通臂猿出去招呼他進來那道人走到洞中見了行者坐下切了一回脉便向行者道大聖的病原是由於屢遭失意運動太少并且多用目力又受些風寒酒食停滯以致如此現象照貧道看來是不日可愈的但請放心因即立下一方又取出藥箱中的丸藥來道此是貧道從落帆山經過采得奇藥製成此丹名曰清心丹請大聖每一劑藥中冲服一粒定可霍然全愈行者收了方藥即與那道人及通臂猿說了一番本山的出産風俗兩個也就告辭出來行者即託通臂猿照方代尋藥草不多一時送了進來行者便服了一劑覺得好些再服兩天居然大愈喜躍非常一日晚上通臂猿與白猿一同進洞問安見行者正在使弄金箍棒見他兩個進來笑道老孫的病如今好了那周先生還在本山麽老孫要謝他些金銀略表敬意你們想想可好白猿道此人與人治病素不受錢若把金銀去謝他反覺輕褻了我知道此人極喜叉麻雀不如明日在洞内設一個品瓜大會招幾個老友請他來叉一塲種心麻雀輸赢大些大聖你道可好行者拍手道好好老孫這幾天在床底下尋着了一部曹雪芹的石頭記看得正不耐煩你們旣替我想出這個消遣法子來豈有不贊成的道理說着就領了兩猿到山頂上城隍廟内打了一個電報給南沙理事局代辦一千個綠沉大西瓜從穆嘉飛艇運到山上不一刻西瓜已到就飭一般小　狲搬到洞裏排列得齊齊整整又發下請帖請了許我客周閱生坐了首席餘外的坐了幾十席實行瓜分的政策餘下的瓜分賞小妖兒吃了就擺開檯子大叉麻雀是日经有勝負只有周閱深赢了一注財香衆客告辭出洞自此之後輪番賭博今天到這個洞裏明天到那個山上把個孫行者弄得樂而忘返了一日忽有玉旨到山飭孫悟空速即來京供職行者想病也好了胡闹也彀了便駕起觔斗雲到各山洞辭行順風的一直到三天門依舊管那接表的差使著者也就此閣筆并題如夢令一闋云寂寞綠陰庭院坐對如年長畫無事弄柔毫一味滑稽胡謅開卷開卷笑得迥腸都斷（完） 
 
 
