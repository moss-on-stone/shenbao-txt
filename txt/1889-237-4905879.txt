# 1889 - 237 - 4905879

 

Page 1

 
 
[美查有限公司]  
啓者本公司在香港遵公司律例凡入股者祗須認出股銀於西歴一千八百八十九年十月十五號　美查洋行在上海所做各種生意幷地皮房屋一切一爲江蘇藥水廠及肥皂作二爲燧昌自來火局　爲申報　　　　　　四爲申報館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現　　　　　　　　五千五百股計銀二十七萬五千兩内二千股已算付足股銀作爲先還原主尙餘三千　百股現　　　來　　　　　事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金也先生經理人爲芬林先生銀行爲匯豐銀行訟師　哈華托如欲取閱布啓及定股信樣者向經理人處及各埠匯豐銀行索取均可定股者每股先付銀十兩其餘於西歴一千八百八十九年九月三十號派股時再付如預定多股派時　　者定銀不能付還將來派股時照算如股分不能派得者其定銀照數付　其定股之期　一千八百八十九年九月十七號卽華八月二十三日下午四點鐘爲止光緒十五年八月初四日啓 
[經解精萃告白] [  點石齋啓]  
講求經學江浙人士爲多近來風氣日開人才益衆本齋不憚辛勞采輯兩省書院課　之傑出者而他省有名之作亦並錄入按其人則皆錚錚有聲望者爲經則五爲題則千取精不取多也分訂五本碼洋四元本埠在文瑞樓南北申昌抛球塲點石分局發售外埠則向各分莊購置可也此佈 
[八月初六日出售一百九十八號畫報告白]  
　前黑索無端而加諸身人情多趨吉避凶無論智愚咸知其不利獨於城隍神三節巡境之日隨行累累毫不見怪　不解其何心本埠已經邑尊拘人懲治他處有　而效之　若得地方官一體照辦亦　　惡俗整飭風化之一善政也繪圖列報以供　覽此　 
[教民耕織機器說下]  
所謂破民之愚釋民之疑奈何失亦曰設身處地竭力圖功借箸而籌越俎而代俾其利彰明較著於天下而已耕器之　不一墾闢佈種　壅灌漑割刈收穫諸器不可以更僕數至於測土脉之肥磽騐物情之宜忌引淸泉之遠派芟蔓草之滋生亦無不旣精益精盡善盡美夫機器之爲用也自始至終循環　屬無從間斷莫測端倪旣不可得半而棄其全亦不可舉一而廢具百惟耕器則不然墾闢有器佈種有器培壅灌漑割刈收穫皆有器舉全器　用之可擇一二器而用之亦可在上者宜擇耕器中有靈便捷速倍勝於中國原用之器者預購置之付諸老農姑爲嘗試　功已著效已彰而後擴而充之耕器之全惟其所用經費無多舉行甚易亦何憚而不爲哉若夫靈便捷速之耕器當拖戽水機　第一中國戽水之車自春秋子貢時已用輪盤機軸之制但二千餘年仍而不變反不如泰西之靈便捷速矣　時泰西所用龍尾玉衡等車固已駕中國之式而上之而今則能使　水羣飛天河倒瀉其中奥妙匪夷所思此中國所亟宜仿而用之者中國水車往往借力於牛養牛之費可以作購機之費一機之力遠過於一牛之力其爲利也尙待言哉織器之類亦不一抽繭繅絲紡紗績麻諸器不可以更僕數至於織　爲布而後告厥成功夫機器之爲用也力小則運之以人力力大則運之以火力如抽繭紡紗績麻等器可以左推右挽攸往咸宜至繅絲織布則不得不用蒸汽機購機價　用煤費多僻甚蓬門何以堪此不知泰西有極小之蒸汽機火力不過二百磅能運織布機四張在上者當自　汽織兩種機器存設近鄉公所爲民間租用機器代織布疋之地而收其租値織費間有餘閒可以自織自售斷不至廢而不用棄之如遺迨功已著效已彰而後勸令殷實　户合數家而置一機織機之行於民間自可翹足而待十年前滬北創設機器織布局廣招股份略具規模旣而辦理不善處置非宜其事遂寢使當時建議者局面不必太寛而開消可省成本不必過鉅而出息可償撐拄維持以至今日安見中國固有之利終爲泰西所奪也哉竊謂以耕織機器教民當如是是說也雖若淺隘繁瑣曲折　微吾嘗以一言蔽之曰漸由近以及遠由淺以于深由粗以求精由小以成大得寸則寸得尺則尺循序而進日久月長毋躐等而施毋半途而廢所謂漸也向來船政招商鐡路金礦製造電報等局行之數年著　成效民間雖耳儒目染習爲故常而局中之情形若何章程若何絶不關心視同隔膜一若有格格不相入之勢者何　蓋各局集貲過鉅創業甚隆猶未得漸之一法也試　一事以證之西人作緊身衫褲其平行直縫多用針線機器以縫紉之手牽足踏札札有聲　種機器售價旣輕運機亦易用以製襪尤屬相宜一時近滬各處開襪鋪爲生涯者爭買機器以製襪無論貧富貴賤盡用機製之襪而手製襪不復行至今城廂鄉鎭襪鋪林立由是南邦商務多此一業專門名家此非有人焉以督率之驅策之而民間爭相購置爭相仿效者蓋知其中有利存焉也吾故曰天下知其有所利而怦然以動矍然以興如順水之推船如快刀之破竹雖欲阻撓之杆格之而不可得也今將以耕織機器教民其亦視此也夫耕織機器旣　而後開煤鐡等礦以繼之耕織之利雖微而今日不用機器卽今日少此一項之利煤鐡之利雖廣而今日不及開採礦中之煤鐡如故也猶可以取償於他日吾故曰先用耕織機器而後開煤鐡等礦也 
[本館接奉電音]  
昨接在京友人發來電音有本月初四日上諭兩道謹敬譯登○八月初四日奉上諭盛昱奏假期已滿病仍未痊懇請開缺一摺國子監祭酒盛昱看准其開缺欽此同日奉上諭廣西巡撫高崇基由知縣洊升府道擢任封圻克勤厥職兹聞溘逝軫惜殊深加恩着照巡撫例賜卹任内一切處分悉予開復應得卹典該衙門察例具奏欽此 
[都中紀事]  
神機營向例於春秋兩季分撥馬步一半隊伍前赴南苑駐操俾習勤勞本年大婚歸政迭逢慶典春季旣免入苑秋季亦擬勿庸駐加操然兵可百年而不用不可一日而不練近奉王爺諭恐馬步各隊因此效尤技藝間有生疎殊非精益求精之意仍於今秋照章分撥馬步赴苑駐操仍自拔隊入苑之日照章加給官兵駐苑口分以示體恤等語交由神機營備摺入奏請於八月二十七日分撥馬步隊伍入苑已奉硃筆批准矣聞此次駐苑擬撥震字馬隊駿字馬隊驤字馬隊左驍馬隊左翼五處馬隊右翼五處馬隊捷字洋槍步隊勝 
 
 

Page 2

 
 
字洋槍步隊左驍抬槍隊右驍抬槍隊中營親軍小隊也○有自泰寗鎭公幹旋京者言上月十一日下午兩點鐘易州城　西迄梁各庄半壁店入東口子門向西一帶地方天大雷電風若牛吼雨若盆傾夾以氷雹入如桃核田禾爲雹敲擊或穗墜葉隕或莖折苗斜所幸雨勢甚大雹隨雨降其力較輕　致成災計降雹時饉二十餘　見雹之地長約七八十里寛約五十里○神機營分撥入苑駐操各隊内今秋輪應精銳二字洋槍步隊查精字隊係八月分守衛西苑班期銳字隊係九月分守衛西苑班期自　遵照籌議守衛西苑原奏改　他隊經營務　長　請各堂憲核奪撥換旋奉鈞諭精銳二隊　照章入値西苑勿庸移操赴苑著改撥　勝二字洋槍步隊移操南苑塡紥以符原奏而　差操云○江蘇蘇松太道龔觀察捐送安徽全省本年己丑恩科順天鄉試三塲試卷體貼寒畯足見一斑○聞和碩恭親王近抱淸恙致邸躬不豫由内傳派御醫赴邸　脈進以良劑皇太后皇上亦遣内監視看據稱係失紅之症想恭邸贊襄樞要迭奏膚功勿藥之占吉人自有天相也○鎭浙將軍恭軍憲鏜於津門途次溘逝一事已登前報兹軍憲公子瑞君迎柩回旗舟次通州卽換大槓前舁引旛一架以三十二人舁之並舁有硃紅油籠内盛引魂　公鷄一隻後有駱駝一對𩥮駝一對以紅毡遮　背上黃鷹細犬各一對𩥮馬單鈎計八匹金鍬銀鎬排列兩旁後則正黃旗門纛兩桿隨列官銜紅牌數十對　寳槍八對紅傘緑扇金棍黑紅帽龍頭鳳尾槅漏粉棍肅靜廻避金爪鉞斧朝天鐙金環金槊金掌臥爪金節紅綢門傘一對包馬四四劊子手令旗令箭各式大刀五對正黃旗槍八杆日月龍鳳扇萬名傘龍旗御仗黃牌數對上書奉旨入城治喪誥封武顯將軍　字提爐一對鼓吹手十餘名中有黃雲縀曲柄傘一柄後旨諭龍亭誥封黃亭皆以八人抬舁再後八人大轎官樣轎車座馬各一皆前執杏紅傘一把兩旁背箭壺負腰刀跨弓張各一對皆穿孝四人亮轎乘照傘一把槓前持行兩旁穿孝小男二十餘人皆托木　上置朝冠朝珠荷包手巾陳設古玩等物靈用六十四人大扛上葢紅靑海棠花金龍寸蟒罩人夫兩班沿途更替皆緑駕衣惟號帽羽翎分　藍二色沿途地方文　派兵遞護後扈金戟金爪金刀金錘各五人正黃旗槍大纛皆乘馬持行進朝陽門沿大街經東四牌樓迤邐沿皇城根以抵廠橋地方本宅門首落扛停柩中庭　唪經開弔後冉送佳城以安窀穸○聞譚序初滇撫以滇之喬後井現在出鹽漸旺塲竈頗多彈壓灶丁稽徵課餉事務旣較昔日倍增不可無專司之員駐守其間以之稽督擬將白鹽井鹽課大使移駐喬後俾於一切事宜有裨其該大使原有鈐記未便使用應行另鑄鈐記一顆以昭信守已奏　咨部辦理矣○右翼前鋒統領處爲咨行事本翼廂紅旗滿洲海霈佐領下前鋒舒淸阿現在挑爲太醫院肄業生應將班差政考一槪停止按例前鋒向無外項跕役其舒淸阿前鋒之缺應卽開去照章改補本旗護軍之缺相應咨行貴護軍營照章遵辦可也 
[滇南大水]  
雲南昆陽州曁太和縣等所屬地方近因山洪暴漲河流陡增水山於槽致漫溢决隄沿河一帶田禾被水衝激淹没十數村屋宇傾倒牲畜食物悉爲漂没淹斃孺婦趨避不遑隨波傷斃者甚夥其被水所淹者不下百餘村庄當經該州縣飛禀撫轅譚序初中丞得報後立飭藩署籌撥欵項並委賢員分赴被水災　會同該管牧令詳袖勘騐分别被災輕重先行妥爲賑恤並將該河身堤逐加　勘應如何挑濬河淤　築河堤之處據　禀覆總期　衛農由無虞泛濫爲要其小民罹此奇災　析離居情殊可憫卽令該印委酌核動撥倉榖俾免一夫失所等情已經譚中丞發四百里入報九重矣 
[析津郵語]  
法商德威尼包辦旅順塢澳大工原限三年報竣祗以澳中泉眼密若蜂房以致工作之時諸形棘手曾於定價一百一十餘萬金外請於當道津貼若干現在限期屆滿仍未完工不知將何以處之○津通鐵路前經傅相奏請開工以部院各大僚意見不同陳請暫時停止皇上明並日月固知鐡路爲富强之基當務之急但兼聽則明偏聽則暗不憚詳求諭令沿海各省將軍督撫揆時勢以立言應否舉行以便採擇袞袞諸公遵旨陳奏無或以鐡路爲不急之務者而粤督張香濤制軍嘉謨入告請自京外之蘆溝橋起歴保定正定磁州而入河南之彰德衛輝懷慶等府渡黃河由鄭許信陽驛路以達漢口擬分四婽限友八年報竣每段核計工料不過四百萬金均分八年每年需用不過二百萬金中華地大物博集股招商尙屬易易寺語聖　深以爲然現蒙調補兩湖總督鐡路之興正可翹足而待也○入秋以後炎熱無殊庚伏葛衫蕉扇　藉調氷　秋陽之爍石流金　覺　畏至上月廿四日炎蒸愈甚入夜於銀床氷簟解衣磅礴　仍扇不停揮比漏經四下始淸風徐來夢化漆園之蝶詎於黑甜鄉裏大雨滂沱翌日寢興向簷溜琤瑽聲如戞圡雨餘暑退頓易炎凉天道靡常無怪乎人情變幻也○罪犯李二把王三同爲劇盜犯案在逃經天津縣孫筱坪大令懸賞購拏在靑光就獲送案訊供同認行刼各情不諱畫供收禁案無遁飾審依强盜劫財而但得財者不分首從皆斬例擬以斬决援例工詳照章由親臨上司覆訊明確就地正法以免稽誅上月二十三日接奉憲批恭請王命由縣會同城守營督率兵差提犯同獄捕班如法綑縛擁登大堂騐明正身邑尊標判斬條揷　於腦後人班差役三營兵丁隨從邑尊及城守營押犯逕出西郊處决沿途觀者圍若堵墻逾時已正典刑首級卽懸　示衆 
[宜昌近事]  
荆州土藥局自　設巴東縣屬野三關後陸路已無從偷漏而水中仍時有走私者因就宜昌城内新街設一分卡想奸商賤儈從此不能舞弊梲厘當較旺於前矣○城中陳姓富有金貲本屆鄉試之期捐送　湖縣士子賓興每人制錢二串幷擬捐榖一萬石易錢存典以利息爲新生印卷銀兩想八百孤寒當同感陳之德惠已○七月初旬大雨時行異常炎熱四鄉田稻因此受傷農家者流咸祝碧翁翁掃淨痴雲免再任渴龍興雨云○去秋美國叅贊柔君帶同僕從數人由京師起程向各省游歴自直隸而山陜而甘肅而新疆以迄靑海四藏游蹤旣倦回四川省外打箭爐迤邐來宜附輪　漢口然後再赴上海取道還都 
[鳩江雜綴]  
署理水師蕪湖營右領哨都司石萬門都戎澐奎上年經提憲曾同曾沅帥奏請補授大通營左領哨都司刻已奉部覆准遂由提轅牌示飭赴新任所遺員缺札飭現署大通營左領哨都司本任蕪湖營右領哨都司龍國賓都戎義和回任檄下石都戎於七月二十七日乘所管蕪湖營戰艦赴大通會晤龍都戎擇者八月初三日各履新任石都戎在蕪八載軍民悅　臨行咸醵資恭製萬民傘一柄德政牌四面衣冠濟濟送　坐船都戎再四謙辭然後拜受○上月某日午後狂風暴起大雨時行霹靂一聲屋瓦皆搖搖欲墜時北鄉某村庄某姓父子督率一傭　在田刈稻一擊而斃屍骸堆疉田間聞三人素皆樸實忠良斷無隱慝何至于天之怒竟被豐隆君所誅意者積溼之區皆易發生電氣一經　動遂受其災乎然問之彼蒼彼蒼默然無以應也○王德隆家有校書名小銀寳者蕙質蘭心妙解回文之字柳眉杏靨幾同稱意之花一時選艶芳叢者得其一笑一顰無不如獲至寳某甲與之繾綣一日不見便覺興意索然回顧群芳大有曾經滄海難爲水除却巫山不是雲之意某日匠頭某乙邀甲及丙丁等三人設筵歡飲丙丁先生待中不來疑　别有會心不屑與彼等爲伍因先就水精簾底翦燭開樽時則姊妹行咸釧擊花飛調筝勸酒獨銀寳深藏繡闥不　半面微呈内丁皆有妬心忽忽不悅待席將散中忽貿然而至銀寳亦翩然而下簉坐勸酬丙丁惡其藐視夫已也不覺詞銛於面刃冷如冰甲恐銀寳被欺命龜奴重復設筵代向三人陪罪當筵拇戰轟閙多時而銀寳玉山已頽釵横鬢亂矣比醒孤衾輾轉自念風塵溷跡實命不猶徹夜悲啼泪如縻綆　潛調紫霞　一盞和酒吞之至夜漏沉沉已玉殞香消魂歸泉壤龜子以釁由甲起欲扭甲赴縣署控呈嗣經效魯仲連者爲之排難解紛令甲出洋銀四百元抵妓身價及棺殮費龜子始縮首不言○立秋以後炎熱異常居民佩　癸 
 
 

Page 3

 
 
符以却驕陽猶苦汗如暴雨以致人皆患疫痢之症而尤以急痧爲多路角牆隅往往倒斃金馬門某鄉農父子因事上街同呼腹痛未幾斃　道畔江北某船户載客來蕪舟中熱斃三人所望蘋末風生秋凉徐至庶幾二豎子及早退避不致到處爲災乎○本年雨暘時若禾稻豐收遍地黃雲咸以爲足慰篝車之望矣不意上月下浣田中忽生一種毛蟲長二寸許日間濳伏夜則延緣稻桿食去禾頭毗連數畝十畝顆粒皆空未免　心如擣云 
[雙吃苦]  
男爲優女爲娼固生人之最苦者也乃近日滬上盛行髦兒戲是以一人之身爲娼而兼爲優　非雙吃苦稍有人心者　憐之惜之之不暇何肯再施毒手豈前晚尙仁里陶聾子有雛妓名賽珠因一言不合被淫鴇批頰數十下必使玉碎花殘而後已則其平日之虐待諸伶當　想　嗚呼鴇之肉其可食乎 
[隣封騐犯]  
夥刦引羞港周邱記布米莊之盜犯孫友才於本月初三日倒斃獄中禁卒據情禀明裴邑尊申請　憲龔觀察札委寳山縣　明府來申相騐昨日午後一下二刻鐘時明府乘輿詣縣監升座飭提牢書及捕役禁卒研訊情形諸人同禀該犯因患急痧服藥無效而斃明府隨飭仵作將屍身如法騐明報稱委係急痧並無别　明府復離座親騐一周隨飭備棺由殮標記發壇諭　升輿入署會悟裴邑尊茗話片刻旋赴　轅禀覆遄返任所 
[押候申解]  
陸阿二挈妻曹氏投英公堂控張子靑之姘婦陸氏及吳王氏關設臺基蔡太守訊供之下飭令管押捕房本報旣詳記案由卽經署理藩憲田方伯閱悉面諭長洲縣函致英公廨將此案原被人証解省訊辦前日蔡太守將原被移送上海縣至晚裴邑尊集訊之下飭分别押候備文申解 
[上海縣署瑣案]  
南巿瑞豐碼頭楊鶴皋之妻忽於上月某日私奔疑是江　人田四小所誘藏而未發也二十三日忽又回家田旋向楊興師問罪前日楊偕何長壽田偕土理中在萬雲樓評理漸至互毆　頭顱被田擊破楊隨將田扭縣請懲裴邑尊質訊之下田稱楊自已失妻平空誣指小的叩求昭雪邑尊飭將田荷枷何交保幷諭令楊將妻交案訊辦○官醫王方　寓居南巿龍德畔龍　廟中每月房租言定靑蚨千翼積久未付且復口出狂言住持遂投縣禀訴情由昨日裴邑尊道經是處見門懸奉道憲設立施醫局木牌問此牌由何人懸此差役以王對邑尊飭卽除下幷將王帶回訊究 
[英界公瑣案]  
昨禮拜五英公堂輪應英國賈副領事到堂觀審買君另有要公未到委富繙譯來觀蔡二源太守發落捕房移解之各案云○西人末士啞之侍者陸榮順控已歇之出店李海泉行竊洋東之汗衫李不承認飭交保着邀當時調停之李秀林到案再質訊核辦等因已列前報昨又覆訊陸榮順申訴前情幷稱汗衫上拆去之字痕尚在今秀林已到請傳究李海泉卽費海泉堅執前詞幷稱汗衫穿在我身上陸來見之言要照樣購辦一件囑我脫　爲樣詎料其換了一件汗衫交與洋東言我行竊之贓况我已在新沙遜洋行爲出店被控後致被停歇云李秀林供林邑浦東人向在總　洋行爲出店因患病辭歇與陸費皆是同鄉日前曾到費處探望言及陸　費行竊汗衫之事我就到陸處說情陸不允太守問當時兩造如何說法答稱據費言陸挾嫌誣竊陸言的係洋東失去之汗衫穿在費身云太守又問然則爾觀情形費之竊衫屬實　抑或陸之挾嫌誣竊情眞乎答稱兩造均是朋友我諒費决無行竊事麥總巡捕頭稱陸旣見烊東所失之汗衫穿在費身上當時理合將人贓交捕不應令費脫下取回隔了幾日始告知洋東報捕此　情形難免另有轇轕太守深以爲然陸又稱本當立卽告知洋東因念朋情之故　　　念朋情如何仍告知洋東控費行竊總之控竊難憑設照費　訴誣竊理合究誣况據李秀林供明並無認竊情事姑予從寛略加申斥費　泉亦不准　之饒舌一倂斥退汗衫存堂均不准具領○徐阿龍稱在跑馬廳西人處爲侍者因昨夜在塲旁出恭遭龍飛馬房之馬夫勒令我脫　　衫揩糞口角又被糾同十餘人到來行兇被打背間受傷至行兇之馬夫不知其姓名惟知該馬行帳房之王阿海請提王勒交行兇人蔡太守得供之下騐明徐阿龍受傷屬實飭候差　王阿海於下禮拜一到堂質訊核斷○四十六號西捕先後拿獲違章溜馬之馬夫范　裕陳小品樂阿二徐春林等四名解案請罰范陳樂徐四人同供因牽馬至法租界溜馬路經該處並非有心違　麥總巡捕頭稱蘇州河沿另有溜　之傷何故到法界均屬謊言蔡太守隨判范陳樂徐各罰洋一元以儆將來○包探江阿三稱據沈公館遣入投捕房報稱雇用張　氏爲傭先被行竊衣服一件見之取回不與深較嗣後又失箱内衣服八件前無外人入内顯被該氏行竊爲拘該傭到捕房　肯承認犯竊今特送案　訊該氏供高郵州人丈夫以扛挑餬口我在公館爲傭已於本月初二日辭歇出外並無犯竊乞求明察蔡太守隨飭將該氏暫發官媒着該包探查明實在再覆訊核辦○王庭富朱六仁夏阿泰等各稱失竊衣物元後報由捕房緝獲竊賊吳長壽供寗波人年三十一歲認竊屬實然因失業落魄初犯　求恩恕以後决不敢再犯蔡太守隨判該竊犯吳長壽發捕房管押一月以儆起案之各贓父失主王庭當等分别認領 
[法界捕房瑣案]  
舟山人朱長生控范寳生誘妻王氏爲娼一案曾紀報章昨晨葛同轉臨捕房時包探王榮培禀稱小的奉諭帶范至八仙橋傳王氏無　因至英界協同英包探至泥城橋左近尋訪仍未遇見旋至棋盤　金桂堂妓院根問始知王氏名秀卿由鴇兒金姐藏在他處遂將伊之假母王張氏拘押捕房葛同轉著帶范至案細加研詰范供昨偕包探往拘王氏竟已遷至别處大老爺欲知底細請提朱之母舅王忠國研訊可也當王氏到滬後小的並　見過直至去年正月内兄王阿金行經英公廨前見王氏乘東洋東往紅廟燒香及回甬將情告朱四月十二日小的偕朱至富貴堂妓院取得洋銀九十元立有筆據此後按月取洋三元朱長生仍稱九十元身價小的僅得二十二元云是乳哺之貲當收洋時范　及阿金等俱在茶肆中所繕筆據不知何語小的不曾讀書不會簽字因但于據上畫一圈問每取洋三元之事有否答稱僅有一元五角問王氏見過否答稱見過問王氏來滬時有人偕來否答稱小的弟兄三人及父母等皆有病妻子逃逸實不知其細底後父母相繼病故兄弟已分居問爾岳父知爾妻逃逸　答稱外家相隔六十里岳父諒亦不知盖妻係養媳子五歲時過門母家向不來往故也至小的此次來滬遇見妻子言已被范押去比至百香里與范理論范竟欲毆小的范係小的從堂姊丈不料竟作此不端之事同轉飭將范帶出研詰　張氏供稱秀卿係姊妹行之養女今年正月由范介紹押洋一百五十元曾向范言秀卿臥病四月所費不貲提去大阿奶及帶房間之舊　八十元外餘均由范取去當時范堅稱滬上别無親戚只伊一人可專主並未說過現有丈夫問現在秀卿究竟藏匿何處答稱實被金姐藏在北泥城橋小婦人願向金姐開導囑其交案可也問爾姊妹行是誰答稱是張阿姐現已往姑蘇問契據能交案否答稱契據由張阿姐藏在箱中小婦人亦可檢出同轉飭令仍還押所着寄信出外將契檢呈又將范帶案問爾與秀卿是何稱呼答稱實係外甥女兒問九十元一項由何人取去答稱由土取去問秀卿子何時至爾家答稱去年九月秀卿方出新德堂因病住在小的處問一百五十元之事如何答稱此事確由妻子王氏經手說明爲妓盖秀卿在舟山時早已賣娼此次實因債主急催不得已而抵與楊姓耳問契據何在答稱在家中同轉謂須將契據　案隨令還押俟提到秀卿及金姐王忠國等再行訊辦○本月初二日馮陳氏控朱阿德撬門行竊葛同轉訊得朱係東洋車夫因於昨日傳訊車主周徐氏訴稱朱在小婦 
 
 

Page 4

 
 
人處　車已將四月尚欠車　六七日文並非竊賊同轉　旣非竊賊當交爾保去該氏遵諭而退○包探　榮培禀稱小的奉諭查得賭案中人薛珊瑚向稱規矩　　寳全在荳腐店替工挑水僅十餘天平時最愛賭博葛同轉判將　掌頰一百下從寛釋出薛交新恒茂酒店夥　來堂保去○汪其桂因抗不到案經葛同轉判令管押四天昨日由包探送請發落葛同轉以汪疉次抗傳情殊可惡且又屢次求人關說不安本分　想而知　俟原保人具結存案方可開釋旋由萬安樓　主黎輔臣繕具切結投案求保同轉允之○曾捕局線勇拘獲積竊朱阿三一事曾紀報章昨日葛同轉飭帶朱研詰朱供小的在滬二十餘年小本經營　敢竊物同轉謂五月至今有何巨竊來滬爾能供出本分府當格外施恩答稱小的係　建人他處人作賊小的何由得知同轉着押候再訊○芮鳴岐控端木品珍袁祥林覇佔店基經葛同轉疉次訊供飭令出還房屋並諭令芮貼補洋銀八十元種種案由俱詳前報昨日芮遞呈禀帖訴稱監生奉諭措得洋銀八十元業經呈繳不料端木異常刁詐復將房屋租　　興肉店開張且又賄通潤泰南貨店主姚琢銘貼銀三四百兩令姚遷至别處仍將南貨店基開設烟店求恩提訊袁齎呈單子供稱芮曾許過小的洋銀六十元緊囑小的反誣喘木芮稱袁曾向監生再四言八十元不能到手因商借若于作爲盤柩回籍之費不知其是奸計同轉以端木抗不到案且又藐視堂諭播弄詭謀情殊可惡遂判令將袁管押着明白具呈以候覆訊○福來小烟館控龔蘭廷行竊八開洋銀一枚葛同轉判將龔管押七大昨已期滿由包探送請發落同轉着釋之使出○胡桂卿在江孚輪船竊物由包探拘獲送案葛同轉着管押一禮拜昨已期滿同轉着勒令出境　 
[勸助棉衣捐啓]  
今夫人之一日不可少者衣食而已一有偏廢非飢則寒同歸於盡此好善君子所以興悲憫之念也方今山左連遭漫溢數十州縣宛在水中民之無食無衣者不啻恒河沙數我國家發帑截漕恩周且渥各省諸善士復傾資協助共　扶持俾罹厄遣生得以苟延殘喘功德實非淺鮮然第鼓其腹而無以章其身則向之不死於餒者今將死於凍矣深秋伊邇轉瞬嚴寒無衣無褐其何以堪惟是需欵旣屬浩繁製辦亦須時日務祈海内官紳善士慈悲勃發解濟頻仍全始乃貴乎全終救人必期夫救澈庶歡騰萬户鴻嗷銘挾纊之恩頌叶九如駿　種無疆之福矣再敝所現已採辦布絮　雇縫　赶緊開製倘遠道仁人因關津舟車運寄不便如蒙惠寄專欵來滬敝所儘可効勞代辦製成彚解後自當登報聲明望雲九叩無任禱祝[  上海四馬路又報局協賑公所同人謹啓]  
[浙省撫轅抄]  
七月二十一日大挑縣鍾光耀武義劉矞棋義鳥禀知藩司飭知詳請題署各縣叩謝候補縣丞何金魁禀知藩司委解京餉差叩謝○二十二日平湖典史秦雲基禀辭赴任○二十三日薛受來禀知奉部准其起服叩謝准補靑田縣丞何金魁具禀知第六批京餉帶解東北邊防經費本日釘鎖寄存外庫 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年七月廿五日京報全錄]  
宮門抄○諭旨一道錄前○分選單○發抄硃批四道○河督吳奏爲節交庚伏鄭工大壩兩岸均經防護平穩摺○又奏爲揀員升署要缺同知摺○又奏爲應解部飯報銷銀兩請飭核定片○又奏爲琿春勘界委員保案請飭部更正片○大臣謙奏爲病痊銷假摺○河督吳奏爲銷假並出省查勘工程料物片○七月二十五日禮部宗人府欽天監正黃旗値日無引見○恩中堂等謝管幼官學恩○廣東提督唐仁廉到京請安○户部奏請更換崇文門正副監督○召見軍機濂貝勒唐仁廉○光緒十五日七月分選單知州雲南安寍張嘉璧四川貢雲南霑益彭繼志湖南監通判福建泉州裴仁壽安徽童知縣浙江象山劉宗落江蘇附福建永福沈　浙江附浙江龍游馬芳田奉天四川寍陽尹殿颺四川四川邱縣凌芬廣西福建政和李瑋堂山東俱甲州判山東濵州高元杰直隸監縣丞江西崇仁胡廷鑅廣東監道庫大使新疆喀什噶爾沈錫候浙江監巡檢福建政和洪金和安徽監廣　鎭平胡紹立安徽文童○發抄裕祿等奏署麻城令濮文昶徵收錢漕全完請獎奉硃批着照所請吏部知道欽此○又藩司蒯德標　辦科塲事宜奉硃批着照所請欽此○繼格奏同文館學生又閱三年請考試給予繙譯生奉硃批着照所請該衙門知道欽此○定安等奏知府高同善仍請留奉補用奉硃批着照所請吏部知道欽此○○頭品頂戴河東河道總督臣吳大澂跪奏爲節交庚伏鄭工大壩以及兩岸各廳工程均經防護平穩恭摺具陳仰祈聖鑒事竊照黃河修守向以伏秋大汎爲最關緊要况値鄭州大工合龍以後不但防守大壩事繁責重必須时刻經意且下游各廳臨黃帝壩工程淤閉年餘更應修舊還新力加整頓查陜州萬錦灘黃河水勢報於六月初二日陡長一尺五寸武陟沁河水勢亦於五月二十八日陡長一尺加以大小舟河及通黃各路河道長水匯歸下注各廳俱報增長鄭下汛十堡大壩堵合已將半載不免稭質發扁間有形蟄叚落臣早經督飭工員於善後案内築大帮寛壩身接廂盖壩現已一律堅實高整其餘南北各廳臨黃工叚除應廂埽工已飭各就歲修購辦料物擇要分别拆修補廂以資抵禦河溜外所有兩岸各工扼要之處臣另於善後欵内匀撥錢糧派員赴山採辦碎石定燒磚塊添築磚石壩工並將中河上南年前已做各壩再行加抛一倂用塞門土澆灌塗抹連成一片洵屬格外堅穩堪資盖護挑托另案大工亦催赶緊完報以便臨騐兹於六月十六日節交庚伏各工均已防護平穩以後汎期甚長正當來源日旺之際臣惟有督飭兩道各廳嚴加防範按工酌添料物常川往來河干認眞修防以期力保無虞所有節交庚伏鄭工大壩以及兩岸各廳工程均經防護平穩緣由理合恭摺具陳伏乞皇上聖鑒謹奏奉硃批知道了欽此○○頭品頂戴河東澡道總督臣吳大澂跪奏爲揀員升署要缺同知以重河防而裕修守恭摺仰祈聖鑒事竊照河南開封府祥河同知張士傑於光緒十一年四月十八日呈報積勞病故經世具題在案應以該員病故之日作爲開缺日期歸四月底截缺係專管黃河題調要缺例應在外揀選本該河同知缺經管黃河北岸祥符上汎一帶隄埽工程修防緊要該汛十五六堡臨黃埽壩各工均係著名險要之區非熟悉修防老於河務之員不足以資經理兹臣於本班應調應補各員内逐加遴選非現居要缺卽入地未宜惟有在實缺通判中揀員升署今查有開封府中河通判崔惠均年六十歲江蘇銅山縣人由辛亥科挑取謄錄議叙監塲大使捐陞通判分發東河同治九年十一月到工光緒四年題署中河通判奉文實授疉次搶辦險工保以同知用知府銜花翎並俟補同知後以知府用實授引見回任十四年七月因鄭工東壩於埽占失事案内奏叅革職留工効力是年十二月大工合龍隨摺奏保開禾革職留任處分俟陞補同知後免補知府以道員在任候補並俟歸道員後加三品銜該員在任多年歴經險要每當水長工忙之際莫不身先力作督率廂護連年賴以敉平實屬修守裕如工防試署一年期滿再行題請實授如不勝任卽調回另行遴員署理惟該員現屆十年俸滿調取尙未引見又勞績保舉候補同知與請陞之例稍有未符但以人地實在相需例得專摺奏請如蒙兪允應俟該員升署祥河同知奉文實授再請給咨送部倂案帶領引見臣爲祥河員缺緊要起見是否有當理合會同河南撫臣倪文蔚合詞恭摺具陳伏　皇上聖鑒飭产核覆施行謹奏奉硃批吏部議奏欽此○○吳大澂片再臣自接辦鄭工以後於銀庫出入欵目親自稽核　局領項必逐欵過目度支之寛累年自操綖不致漫無考察應解部飯報銷銀兩另欵提存隨時咨解不與正項正欵牽混以免糾　罹查向來大工報銷所費甚鉅經手之人視爲利藪究竟部中書吏實得若干外間亦無從查考現辦鄭工報銷正欵本不寛裕若提銀十餘萬兩暗中給與部書在局員以爲向章在臣實以爲漏巵且由票號匯此鉅欵到京豈能掩人耳目臣平日辦事謹愼實不敢代人受過一經指摘何以仰對聖明再四思維不如據實奏有辦理擬照前山西巡撫張之洞奏定部中報銷經費銷銀一萬兩應解銷費十兩外另請加增銷費三十兩每銷工欵銀一萬兩請解銷費銀四十兩臣辦理大工事煩費鉅部中核稽銷册亦極繁瑣不能不將費酌一加增與其費歸中飽或得或不得不如由部臣均匀派給較爲公普與張之洞前奏用意正同如蒙兪允卽由臣按照銷數備文解部此次大工報銷與尋常銷欵不同他案不得援以爲例是否有當謹附片陳明伏乞聖鑒訓示謹奏奉硃批該部議奏欽此○○吳大澂片再准新授黑龍江將軍琿春副都統臣依克唐阿咨稱以臣奏保隨帶前往琿春勘畫界址之委員總理衙門繙譯五品銜内閣中書慶全請俟補缺後以應升之缺升用奉部核准惟查該員勘界差竣回京適値本衙門大考取列一等已蒙照章保奏以同知不論雙單月遇缺卽選並加四品銜光緒十三年六月初五日奉旨著照所請吏部註册等因欽此而勘界保案係於光緒十三年八月十二日奉旨允准核計大考請獎奉部准覆在先勘界勞績保案奉部准覆在後應行咨請奏明更正另行給獎以示鼓勵等因前來臣查　春會勘界址經十月有餘該　等隨同奔走荒郊山嶺業複每至人跡不到之處實屬勞苦異常旣據呈明總理衙門大考所保之案核准在先勘界勞績所保之案核准在後知應准其聲明更正以免冋隅合無籲懇天恩可否將慶全勘界原保俟補缺之後以應升之缺升用一層改爲選補同知後以應升之缺升用勅部查明更正出自逾格鴻施所有内閣中書慶全勘界保案部擬請更正緣由理合附片陳明謹奏奉硃批吏部知道欽此○○奴才宗室謙禧跪奏爲奴才病軀漸痊應卽銷假恭摺仰祈聖鑒事竊奴才前因舊疾復作於光緒十五年五月二十六日具摺懇恩賞假調理嗣於六月初六日齎回原摺奉硃批賞假一個月欽此奴才感激之下赶緊延醫調治博求方劑現已漸漸就痊伏思奴才一介庸愚受恩極重邊疆忝任關繫匪輕但力疾從公曷敢久曠職守兹旣病勢輕减卽應銷假理事以冀仰報皇上逾格鴻慈於萬一所有奴才病軀漸痊應卽銷假緣由理合恭摺具奏伏乞皇上聖鑒謹奏奉硃批知道了欽此○○吳大澂片再臣前因濕熱交侵觸發舊疾脾弱氣虚精神委頓於五月二十二日附片奏　賞假二十日旋卽服藥調治息心靜養脾虚濕熱雖未痊瘳而精神已覺大好當此伏汛屆臨防護鄭工大壩以及兩岸各廳工程正在吃緊之際實未敢稍耽安逸計自五月二十二日拜摺請假之日起至六月十二日假期已滿應卽奏請銷假照常督率兩道各廳辦理要工六月十六日交庚伏臣卽定於二十日出省前赴黃河南北兩岸查勘工程並催另案工稽查料物以資整頓所有臣期滿銷假定日出省查工緣由理合附片陳明伏乞聖鑒謹奏奉硃批知道了欽此 
 
 

Page 12

 
 
[光緒十五年七月廿六日京報全錄]  
宮門抄○諭旨兩道錄前○教職單○發抄硃批四道○東撫張奏職官藉端索詐革訊摺○又奏章邱縣境金王等四村被水漫溢及水勢情形片○又奏伏汎盛泓兩岸搶險工情形摺○大臣升奏爲委員代閱前藏漢營春摺情形片○將軍長奏爲揀員請補佐領　片○河督吳奏爲沁黃兩河水勢陡長緣由片○七月二十六日兵部太常寺太僕寺正白旗値日無引見○禮王文秀　謝　崇文門正副監督恩○睿王慶福各假滿請安○溥實謝充侍衛班領恩○英信耆齡各請假十日○吏部奏派騐看月官派出麟書李鴻藻松森許應騤續昌崇禮巴克坦布明桂　訓承殷如璋鳳英丁立瀛莊予　惰兆　英樸牟蔭喬○禮部奏派稽查接談換卷派出麟書許應騤巴克坦布岳琪　岫馮爾昌○召見軍機烏拉喜崇阿文秀徐用儀　現換藍葛紗袍○光緒十五年七月分教職單○教授廣東肇慶胡光國瓊州舉○正諭山西曲沃趙培元忻州河南光山陳惠麟汝寍廣東博羅何鍾英廣州雲南馬龍州趙象乾臨安俱舉○訓導直隷靈壽馬文煜天津山西沁水秦一士代州河南武安辛鳳鳴懷慶河南襄城翟鳳生懷慶甘肅環縣李守謙鞏昌俱舉直隸賛　田慶年永平歲山西朔州路捷潞安挨江西廣昌周文炯九江挨湖南乾州廳辛炳麟長沙副廣東東安梁宏基連州拔○復諭順天良鄉程芹香深州拔山東新城周懷岐濟寗泗水柴壇萊州廣東吳川梁國琛嘉應四川平武盧鎭梁叙州俱　陜西洵陽宋延棻西安舉貴州餘慶吳襄鎭遠拔○復訓直隸河間吳保昌保定景州陳毓　永平安州曹錫爵天津浙江義烏陳常夏紹興廣東順德司徒樞肇慶俱廪直隷天津李鏡心河間恩江蘇丹徒楊敦頤蘇州拔江寍趙鈞蘇州舉廣西全州譚慶嵩平樂歲河南上蔡張修齡許州歲○發抄陳彝奏皖北被水災區辦理工賑完竣奉硃批知道了欽此○又建德縣民徐泰等閙衙署案審擬奉硃批刑部議奏欽此○又重慶府屬捐助皖賑請加學額奉硃批該部議奏欽此○又訓導蔣祖綬等請列入祀典奉硃批着照所請禮部知道欽此○○太子少保頭品頂戴山東巡撫臣張曜跪奏爲職官藉端索詐請旨革訊恭摺仰祈聖鑒事竊查本年三四月間靑黃不接卽無災區糧價亦復昻貴經臣飭由藩司通飭各屬散放積榖禁止糟坊燒鍋勸諭富户平糶府縣尚能察看地方情形妥愼辦理惟聞平度州知州許頌鼎於平糶一事辦理不善並州同許彬吏目汪景堯分赴各鄉查騐囤粮該州同許彬竟多方索詐肆意騷擾以致民怨沸騰索詐之家地名人名歴歴可指當經藩臬兩司遴派候補直隷州知州彭虞孫前往訪查兹據彭虞孫禀稱行抵平度州查知州許頌鼎辦理平糶先未定章紳富無從舉辦旋派州同吏目赴鄉查糧封囤並票傳各富户來城諭令具結認糶詎州同許彬藉查囤糧任意索詐抗而不與者雖自食之糧亦必勒令糶賣間有貿易之家並非囤糧之户亦被恫喝出資贓欵纍纍民問怨讟甚深知縣許頌鼎辦理平糶士民初無間言迨該州同藉端索詐善政轉爲虐政吏目汪景堯是否分用贓欵尙無証據等語並據該管道府禀揭前來伏思職官詐贓擾害閭閻若不澈究嚴辦不足以懲貪邪相應請旨將平度州州同許彬先行革職發交臬司督同委員嚴審擬辦平度州知州許頌鼎於地方公事未能悉心經理委任非人有無故縱情事應與吏目汪景堯一倂撤省查辦再據委員彭虞孫禀稱許彬索詐贓欵半係商人捐職通判之許守謙爲之經手查許守謙平日出入衙署聲名甚劣自應歸案審訊所有職官藉端詐贓緣由謹恭摺奏叅伏乞皇上聖鑒訓示謹奏奉硃批另有旨欽此○○張曜片再臣正拜摺間接據統帶濟字等營副將黃金得禀稱本月二十五日章邱縣境大寨金王等莊護莊圈埝被冲水入圈埝灌溜以後卽將南面大堤一倂漫溢堤身三十餘丈立時塌陷等情臣查該處大堤之内有金王等四村莊南傍大堤該四莊之民卽於東西北三面修築圈埝長至十里屢經勸諭該莊民移居堤外該莊民安土重遷守不肯去今水勢洶湧圈埝被冲以致漫過大堤漫溢之水由小淸河東流入海所有被水村莊立卽委員會同地方官分投賑濟勿任失所該叚修防各事原派會辦河防局道員李希杰督率修防應立工程未能迅速竣事副將黃金得係帶隊防守之員因先搶護齊東蘇家梨行險工以致回顧不及是人力所不逮究防守之未周相應請旨將道員李希杰摘去頂戴副將黃金得革職留工以示懲儆臣每於防營請撥料物加添人夫無不立時批准得以隨時搶護力與水爭總冀全河無患今一隙之疏致被黃流分漫臣督率無方實有應得之咎請旨將臣交部議處俾在工文武倍加警惕此叚被水大堤尙未掣動溜勢卽飭李希杰採備料物赶爲堵築並據防河遊擊楊傳斌馳報歴城北岸西紙坊民修護埝被水漫溢水勢猛急卽將後面二堤同時漫過幸該叚大隄未被冲動應於下游將民埝挖開放水歸河現計全河水勢較之十三年伏汎盛漲之時已多三尺有餘若再有長無消處處有盈滿之患臣惟有督飭在工文武各員及沿河州縣加意嚴防以盡人力謹附片由驛馳奏伏乞　鑒訓示謹奏奉 
[硃批另有旨欽此]  
太子少保頭品頂戴山東巡撫臣張曜跪奏爲伏汎盛漲黃河兩岸各處搶護險工情形恭摺仰祈聖鑒事竊臣於六月初六日謹將四五兩月搶護上下游險工情形奏報在案兼旬以來水勢逐漸增長自十七日以後六月之間如歴城濟陽爲河身最窄之處陡長至九尺數寸其餘上下游河面稍寛之處亦長至七八尺於原長之水合計長至一丈六七尺不等臣於工次日接員弁防營馳報極險之工下游則濟陽章邱齊東靑城　臺等縣上游則東阿長淸齊河歴城等縣共計二十七處或係埽壩冲動蟄陷或係隄埝被溜刷塌更有向非險工忽然溜勢滾刷頃刻成險上下千里有請添人夫者有請運繩樁稭料得自春及夏沿河採買稭科至五千餘斤之多現當新料尙未收割舊料幾已買罄最險之處水距隄埝之頂不過一尺數寸從前黃河每於三四月間桃汎之時卽不免有漫口水勢因而旁洩伏汎盛漲不至如此之盛今以窄狹之河全行堵塞完整專憑千里隄埝束流入海力守之難無待瀆陳天聽惟下游南岸大隄二百八十　間節節生險如廂埽等工更需熟手勇丁巳飭河防局道員張上達於上游防河各營挑派勇丁六百人前往帮工以期得力所有伏汛黃河兩岸搶護情形謹恭摺具奏伏乞皇上聖鹽訓示謹奏奉硃批知道了欽此 
○○升泰片再前藏每屆春操向係駐藏大臣親赴較塲校閱官兵技藝奴才遵旨在邊辦事本年春操卽委西藏遊擊就近在藏代爲認眞校閱以符定制兹據遊擊陳錕呈送操册來營並據禀稱藏營兵丁大半均奉差在邊其現在藏中應操之兵陣式步伍尙屬整齊查閱册註弓箭鳥槍中靶約在七成以上經奴才札飭該遊擊將技藝嫻熟及生疎者分别獎勵責懲用昭激勸至於前藏番兵前因派役邊境現在雖已撤回實因在邊日久精疲力倦均紛紛請假自應略加體恤暫免調操俟秋巡時再行本照向章辦理謹將委員代閱前藏漢營春操情形附片陳明伏乞聖鑒謹奏奉硃批知道了欽此○○長順等片再寍古塔廂黃旗佐領　音病故所遺之缺自應援案揀員請補查有伯都訥正藍旗頭品頂戴記名簡放副都統記名協領花翎防禦勷勇巴圖魯滿慶前在軍營打　出力迭經統兵大臣歴保今職奴才等查看該員久歴戎行熟諳營務現出寗古塔廂黃旗佐領一缺核與滿慶旗翼相當以之借補斯缺寔於旗務有裨且與前將軍迭次奏定章程及辦過成案均屬相符擬請將寍古塔廂黃旗佐領德音遺缺卽以滿慶借補仍留該員原保陞階陞銜俟遇有應補之協領缺出再當隨時酌量請補如蒙兪允滿慶係業經引見人員毋庸再行送部奴才等爲整飭旗務起見是否有當謹附片具陳伏乞聖鑒謹奏請旨奉硃批兵部議奏欽此○○吳大　片再正在繕摺拜發問據陜　 
知州呈報萬錦灘黃河水勢於六月十五日子時陡長水二尺又據黃沁廳呈報武陟沁河水勢於六月初十日酉時至亥時接續數　 
水四尺二寸相隔日之間沁黃俱報陡長以致下游各廳亦紛紛接報長水所幸鄭工大壩以及兩岸臨黃緊要埽壩早經督道飭廳分别廂高盤壓各工俱臻穩定現當大汎已交修守防護更不容片刻鬆懈臣除仍嚴督道廳分投協力巡防以期愼益加愼不敢稍涉怠忽外所有沁黃兩河陡長緣由理合附片陳明伏乞聖鑒謹奏奉硃批知道了欽此　 
 
