# 1886 - 109 - 4904679

 

Page 1

 
 
[重印曾文正公家書出售] [  申報館去啓]  
　　本館前取曾文正公家書用活字板排印業已售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[石印五經備旨出書] [  點石齋主人啓]  
　　鄒梧　先生　輯之五經備旨向有通行版本後有人以七經精　一書分列諸經之上並附　題益便來學惟書中訛字甚多杖杜伏　指不　　坊友以石印請爰延名下士悉心校正字仿正韻一律繕寫而白文以下之註講等字皆用陰又俾眉目清　字之大小適乎其中至於　張之　　裝訂之整齊則閱者能自辨之分裝十二本外用錦函取携之便無踰於此准於三月初一日出　售價每　四元本埠掃漿山　文瑞　　六　　懷書屋南申昌皆可購取此佈 
[乙酉科十八省闈墨出售] [  點石齋主人啓]  
　　山陰傅越石先生選有乙西科十八省闈墨二百五十餘首殿以試帖刊板行世操觚家惟恐求之弗得本齋意在廣播用特倩人繕寫一通付諸石印其評語圈點一仍舊貫未敢竄易今巳竣工分訂兩本准於十八日出售收回工料洋三角五分快覩爭先是所望於簡練揣摩之君子此布 
[七十三號畫報出售]  
　　鬼神之道若近若遠不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼　　　　不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隱漫錄圖說一則仍附畫報之未准子十六　出售此佈 
[錄舊金山友人來信并書其後]  
　　舊金山土人之虐待華人其前後細情均巳備登在報且長言之不足又論說之乃昨有友人自舊金山郵寄一函其中所言情節與本館所聞者若合符節閱竟不禁凄然涙下爰將來函照錄左方其旨曰駐紥舊金山之中國總領事官　陽太守於去年秋七月三十日交缷紐約領事篆務至八月初十日卽行接署金山總領事之任該處素稱難治近因土惡仇視華人幾至勢不兩立美國政由民主上而總統總督下至差頭地保均從百姓公舉籌多則得而美四各省各　之欲登進者習知衆　之所在莫不以苛刻華人爲升階捷徑是以同流合污上下如出一轍卽間有秉持公論按照中美和約而爲華民排解者亦每爲　謗所撓以故華官之莅斯土者殊多棘手太守高目華民頻遭酷虐意艮不忍故目接署以後凡禀請使憲向其外部等請調兵彈壓者四次請美總統頒發璽示禁誡者兩次又向金山本省及附近各省邦之總督并大小地方官商請保護者凡數十次亦可謂苦心孤詣者矣無如斧柯草　徒以口舌求人幾於舌敝昬焦心力俱困而卒無濟於事其最險者則莫如惡黨謀用炸藥轟燬金山華人一事幸太守於先兩日聞信卽　　於總巡捕長嚴密查緝至去冬十一月十一日始行拿獲該匪四名并起出炸藥等件内有一匪係在門外拿獲旋予釋放其三名則定罪坐監六月倘此禍釀成則　内華人多成灰燼矣言之令人寒心前者曾經歐陽太守力邀各處雇用華工之　主請爲分立善堂以資彈厭保護又酌派委員帶同合衆國巡差馳往各埠查辦凡華人稍多處所卽請其就近合力延請律師助理其巳被逐者并請地方官拿凶刻下似稍平定然該惡黨前後擾亂在歐陽太守未接任以前合計焚燒屋店貨物巳值銀約二十餘萬元另殺斃華人三十六名自歐陽太守接任以後計焚刼共值銀十餘萬元殺斃華人兩名係在山林内謀害者其遠近各埠被逐來金山避難者又共有千餘人之多失業窮民皇皇待拯見者傷心聞者酸鼻太守於萬無設法之中不得已商請　船公司减輕水脚一半每人附輪回華祗收船費銀二十五元以連减七船爲限自嘉平望日起至二月初旬共出六船載回三千餘人其中老病貧困者十居七八爾不我音言歸思復雖曰無聊之極思然較之在彼爲美人所欺凌酷虐時時有性命之憂而呼籲無門者則又略勝矣嗟我華民遭兹困阨彼蒼者天曷其有極以上來函所述之言如此披閱一過不禁爲之咨嗟扼腕者累日夫中國與美國家在西歴一千八百八十年訂立和約原期言歸於好兩國人民共享樂利乃美國人之來華也中國則優待之初無一毫開罪之處而華人之往美者初不過傭工食力並未大損於美人而竟視若仇讐大有不共日月之勢而美國家曾不能宸衷獨斷言念舊約顧全大局力保華人不亦可異之甚耶昨見字林報述及美廷近日傳諭議院中大臣謂美人謀逐華人一事本不與國家相干但爾議員亦當妥籌良法各發仁心熟商理償華人之法云云字林報從而論之以爲美廷此諭謂美人謀害華人本不與國家相干則是一千八百八十年所立之約竟可作爲廢紙矣夫該西報此言寔有憤不能平之意亦以見公論之尚在人間第思中美兩國和好素敦美廷何至視和約爲廢紙特充美國係民主之國凡國家一切政令其權皆操之於民如金山友人來信所云上自總統總督下至差頭地保無不由民間公舉能順民情卽爲民所舉不能順民情必爲民所措舉措之權在民則患得患失之心勝而不得不阿意曲從以虐待華人者媚其民以献媚於民者保其位僕前論謂美國之無政令非虚語矣中國縱有欽差駐紥其國又有領事等官分駐各埠堨力欲爲華人共籌良法而卒不可得則何如歐陽太守商請輪船公司减取水脚俾華人咸得慶生還之樂猶爲見兎顧犬亡羊補牢之至計誰謂虎狼之國可以久居乎哉 
[諭旨恭錄]  
　　○三月十六日奉旨尚宗瑞善慶長順現駐南苑所管鑲黄旗蒙古都統着本格署理正紅旗軍都統着長善署理正白旗漢軍都統着奕謨署理長順所署正黄旗漢軍都統着隆懃暫行署理欽此○同日太常寺題四月初一日孟夏時享太廟奉旨遣載勛恭代後殿遣隆勤行禮東廡遺恩慶西廡遣立瑞各分　欽此○同日又題四月初四日常雩大祀天於圜丘奉旨遣世鐸恭代四從壇遣鍾秀英俊錫光廷潁各分獻欽此 
[春明紀事]  
　　○惇邸福晋薨逝後當奉因旨派總管内務府大臣耀雲舫少司馬年經理喪事而惇邸節儉爲懷特諭耀少司馬一切典禮不可過於豐厚恭邸以六百金爲弔祭之儀並送經三日惇邸受經而卻銀清操介節可見一斑○八旗孤寡養育兵本年小甲米折銀計孤寡每口支領京蚨六千三百文養育兵每名支領京蚨五千三百文 
 
 

Page 2

 
 
○皇上此次謁陵在薊州獨樂寺拈香正白旗某侍衛有管轄之差例應隨扈進寺而廟門掩閉甚急致將侍衛左腿軋傷當經御前大臣諭令舁回京師雖未殞命而傷頗沈重也○初十日奉懿諭着奉宸院堂官在三海内補栽柳樹二百餘株想此後枝葉婆娑當不减靈和殿裏也○東安門内挑濬河渠人夫因與監工頭目口魚紏衆毆打經本廠工頭瞥見立將首犯五人扭至欽工處嚴行責打遂送衙門究辦○正藍旗弁兵例應三月季開支甲为滿洲先領蒙古次之漢軍步營又次之○初十日係惠邸薨逝兩月祭期醇邸送經三日並往海淀園中親祭○俄欽差博白傅回國後業輕俄廷派委叅議庫滿呢爲駐紥北京全權大臣大約梅開嶺上時卽可持節抵京也○新放左翼監督清吉甫搉使安於十三日卯刻蒞任所有委員書差家丁等齊集左翼榷署聽候領諭以便分赴各門隘口收課其各牙頭經紀亦於是日謁見　傳聞醇邸面奏皇太后請將皇上大婚典禮暫緩舉行未悉慈意能准否也○二十日覆看秀女所有前次記點者均於十九日戌刻赴地安門内排車俟神武門開時帶入宫中恭備　皇太后覆選○前報文門攔截棺扛一事兹經刑部將首告之札某革去錢粮銷除本身旗檔被告劉某係死者夫弟律以絞監候秋後處决之罪○前報三等漢侍衛金鳳岐捐　降調處分仍補原缺一事間該侍衛謁見辦事章京聲請帶見堂官指派差使章京答以兵部來文並未指實在何旗當差須面懇堂官請旨遵行此次母庸帶見 
[章門紀事]  
　　○上年江省派員四出查辦牙帖有建議飭各屬質鋪换領典帖照章納稅者奉上憲批准通行辦理前月有廣信等府質舖舖 
以兵燹之後典商疲困典鋪閉歇貧民多所不便奉各憲迭次勸諭邀集衆股合開質鋪以濟緩急二十年來元氣未復商力未裕勉强支持一旦飭令領帖改典一人承開則力有不逮合股朋開則帖載何人姓名珠多未便日開銷漸大勢必不支請仍暫開質鋪以恤商艱等情禀縣中詳藩憲現已奉批如詳辦理是於便民之中仍寓恤商之意也○江省錢漕積弊　深上年接奉部文大憲孜孜焉以清釐爲事視批解之遲速定屬吏之考成署萬載縣李谷士明府仰承憲意去年地丁統於年底埽數解清先期通禀各憲查核奉批嘉奬今春明府照章應行交缷　再輪委到班殊覺遙遙無期用未交缷之前已奉大憲牌示拔委署理貴溪縣篆務朱紱尚未西旋銅　　將東綰邑宰百里者孰不聞風興起哉○上年下詔求才大吏委舉所知以應旁求之意所最著者如南昌府賀幼甫太守補道員後加二品頂載候補府顔筱夏太守補缺後以道員升用候補府葉蓉浦太守加道銜候補同知王司馬向榮加道銜日前已奉到部咨核准人皆服薦剡之公○南昌長樂圩上年被水衝倒旋議各户自行修復大户出錢一二百千中户三四十千統計不下萬金自去歲以迄於今工程將告竣矣但願此後河流永　誠吾民之幸耳○進賢門外七十里某鄉有萬姓者世居其地先人廬墓咸在焉日前有盜發其塚控經南昌縣飭差八名前往查緝不知能破案否江省向多厚殮沈文肅爲巡撫時禁民厚殮誠有鑒於此欲弭後患盍遵文肅之遺政耶 
[刑清訟簡]  
　　○浙省每年秋審各府人犯不下五六十起今歲各縣中詳報通計祗二十一起緣所犯在去年皇太后恩赦以前凡在赦中者皆不須開列也其秋審日期須臬司出詳由撫憲批准後舉行各郡人犯已先期陸續解省發寄縣監矣 
[營口瑣事]  
　　○水雷營去冬所雇拉水大車一輛日前被人偷去騾馬兩疋管事劉守戎懸賞訪緝經人通信云牲口在某處劉君立派部下隨通信人去連贓與窩主并原失馬驟一併捕獲親送道憲轉交廳案懲辦劉公按格賞錢二百餘吊人云所失馬騾不值賞格之　何必如此重賞劉曰賞格以行我信也馬騾乃車夫所失耳○左軍門引見回防　三日近又晉省禀到銷假○營地今春市面異常衰敗各南貨一概大虧開首惟粳为稍獲利繼因仁裕辦來粳米五千石報價過昻市人齊心跌落至望日通查闔市存米仍屬無多上城又來辦米客不少故一日之中又提米價每担十吊忽上忽落實難經營 
[鹺屬能員]  
　　○泰州分司屬下之何垜場向來徵收折價錢糧極其疲玩自劉紫垣鹺尹本億蒞任以來設法整頓居然年清年欵屈計巳六屇清完深蒙上游奬許前於大計案内經各大憲保以知縣在任候選當蒙覆准兹問官塲中信息劉鹺尹已蒙大部選授湖北某縣約不日部文　可到省按鹺尹年富力强精明幹練誠鹺曹中不可多得之員指日績奏花封當可殿其抱負定能與召父杜母繼美後先矣至所遺何垜場大使缺應歸部選選授何人容俟績布 
[荷校示衆]  
　　○揚城近來柴米價值俱昻又當靑黄不接之際窮民謀食維艱致扒竊事情日有聞見前日保甲局於東關街地方緝獲竊賊李玉山一名當經訊明後薄予笞責並令荷校示衆嘻觸目驚心彼個中人其亦見而牛懼稍知歛跡乎 
[潯陽近聞]  
　　○九江自月初迄今江水大漲每一晝夜約漲高尺餘或二尺餘不等計半月以來巳漲至二丈餘水距江岸已不遠矣惟望馮夷返駕否則又恐有其魚之歎也○連日浴　到有各帮木簰甚夥十五日關道李觀察乘坐長龍船帶同書役往浴港　次丈量是日量大冶帮簰八架漢帮簰四架書役等極形勞瘁聞某經承宿恙忽發頓覺昏暈觀察卽飭書役等停丈始揚帆回九江關署陡續又到有　簰一俟該商等報關再當清丈完稅○前任九江前營中衡府周梯山遊戎需次省垣久賦間居現奉德大中丞札飭往上洋購辦軍裝日前舟抵龍開河碼頭入城禀見鎭道並拜各同寅卽搭輪下駛赴申遊戎以侍衛起家久歴行間此次出差購辦軍械當必有勝任愉快者矣○九江近日天氣晴和四鄉之下隰高原牟麥芃艽而油菜子尤爲廣種廣收所以潯市油價　落躉買價在六串四五居民頗有喜色 
[雲津紀事]  
　　○水師統領丁禹廷軍門於初十日駕定遠等鐵甲船到津泊於大沽界外統領則命駕來城謁見傅相並拜文武同官小住紫竹林春元棧連日各營統帶統翎及闔城府縣司道均往答拜○外行錢帖謂之毛帖正經用度概不通行如換錢行帖片每吊需補水四十文持以取錢則欃雜過多更屬不堪使用此等帖片爲害市廛非一日矣現經邑尊姚鐵山大令嚴禁小錢並不准毛帖攙和行使居人稱使匝月以來毛帖幾於絶跡市中行用概係錢行帖片並九六制錢刻下毛帖又露端倪小錢不便攙和於帖面加盖圖章有兌換净錢九二字樣夫津城錢串本係九七六現在當行銀號照常未改尋常行用則前改爲九六八刻下通行九六矣倘竟改爲九二則江河日下將伊於胡底耶手挽狂瀾扶持市面是所望於有地方之責者○院浮橋堍單街地方於前數年來一遊方僧燃指募化十方善信頗有佈施挾　而去河東某寺僧豔之變本加厲斫去一手募化重修該寺磚瓦木石工料油漆佈施亦屬不貲嗣有葫蘆依樣者遂不名一錢而散花妙手白付諸刀鋸之下個中人知着貴爭先事難落後北方究係苦地凡百花樣可以暫而不可常年來惡化稍稍絶跡不料日來又有就燃指地方搭盖蓆筵釘設木關坐而求募者旁一工人敲磬不絶噫兩粤方告災祲齊魯又遭水患募賑諸賢唇焦舌敝力盡筋疲而賑欵尚如强努之末輕重斷斷不容倒置善男信女何處得有閒錢向祇園作佈施金耶坐關之方外人無亦可以已乎○十三日河東鹽坨李氏婦因占脫輻投門外鹽滷池中自盡經隣居挽救方慶更生而雲鬢花容盡已拖泥帶水矣乃一波未平一波又起同日有隣居兩童一八歲一五歲嬉戯街心先捉迷藏繼以鬥毆兩小無知年長者將幼者推跌不提防街邊石塊　傷致命不知能免報縣否甚矣戲之無益也 
[搶犯正法]  
　　○三月十九日早晨甯波南門外法場决囚一名聞卽同劫慈溪之搶犯也監斬者鄞縣程邑尊及城守松叅戎正法後將首級解往犯事地方示衆云 
 
 

Page 3

 
 
[淞濱賽會]  
　　○往年三月廿八日吳淞有靖海公會嗣因駐防營勇密若星羅恐擾事端遂廢此舉今年會中人復定於本月廿七八九等日賽會而甯帮中人又助馬燈抬閣等劇鯨浪不生鱗塍如畫想海濱士女又可作三日游也 
[京江漁唱]  
　　○日前招商局輪船在京口裝貨畢方欲展輪忽有日本商人手携行李忽促登船偶一失足墮入江中其頭爲倒輪觸破輪船上人急喚水手用篙搭救上船見其氣息僅屬遂遣人舁至西醫處診視生死未可知也○前日夜分有柴船一艘行至北岸六七濠中間江而忽被小漁船十餘艘圍住將柴攫取柴船主大聲喝禁反被縱火於柴其勢炎炎柴船主急取水灌救而未被火之柴及船中物件已被搶一空柴船主惟有臨江浩歎而已○蒜山下有漁户數人掘地爲竈架巨釜其上熬江豚油此物約重二三百斤狀類水年惟兩耳似魚鱗耳 
[驅鬼奇談]  
　　○唐人小說載鍾進士食鬼一事論者以爲明皇夢幻所造非必果有其人近聞金陵某觀察事頗足異焉先是觀察政體違和百藥罔效適屬吏某少尉因公求謁甫接見仰視顔色歛容禀告曰憲臺清恙似有妖物所憑觀察大驚詢以何妖對曰某但觀氣而言須以勅勒召之始悉觀察命試其術遂於室内布作森羅狀請觀察盛服升座書符誦咒畢拍案喝合詳供忽案下自應曰某姓宋廣西人辭未盡觀察悚然起避於房復易他人訊之則以生時好狎邪遊虧累逼迫吞烟自盡刻已孽滿應往元和縣某家託生奈夜臺苦貧川資無着觀察固舊主而兼桑梓之誼特求助焉耳蓋宋與觀察同鄉里向爲司事前歲殁於非命者也故觀察一聞邪語恐怖不知所爲少尉在旁大聲叱曰爾自作孽分所應爾卽曰鬼猶求食何得惡作劇如是論以陰律當付諸油鼎中姑念孤魂無依情急可憫今懇觀察畀爾冥鏹數百由本法司備文移送該處城隍神解往生方勿得有違切切當又書符斥退而觀察病乃矍然甚服少尉之神並歎其處分之當世有畫師如吳道子者亦許圖像奉否 
[東粤魚緘]  
　　○番禺人某甲向在陳村貿易前日回家掃墓聚順一堂并無怨恨乃於是夜人靜時投井自盡翌晨早起家人見井面遺有衣帽俯而視之則已倒沈設　撈起備棺成殮至其致死之由則尚莫明其故○署順德協左營都司利輝前因案革職制軍見其勇敢委令帶罪自贖都戎自奉委以來倍覺勤愼小心前日出巡省河緝獲王李二犯交局審訊查該犯持械行兇已經多次想明鏡高懸定能撤底根咒也○沙田損輸局開設三載各佃户均能仰體時艱輸將恐後現在軍務旣平大府札令將局裁撤以抒民力承辦某委員昨巳回省銷差矣○奏調粤東差遣記名提督謝鴻章昨日到省禀見制府旋蒙制府委往軍裝局辦事○方照軒軍門部下潮勇現又裁撤二營初八日由虎門下船載回汕頭遣散 
[粤東官報]  
　　○初一日候補府金桂馨禀謝奬勵委署繁缺一次卽用縣黄維清禀謝儘先記功一次從九品黄彭年禀謝賞給六品頂戴永安馴雉里司胡福清禀謝委初二日新選新興縣葛堯臣由京來禀到補用通判朱爾田禀往肇陽公幹初三日侯補同知吳桂芳禀知委往潮州開辦捐輸廉州府鶴山禀辭回旗守制南海神安司劉碧甲禀辭赴任候補同知張同福禀謝記功一次補用州吏目魏向辰禀知委解白蠟　差初四日佛山同知高紀禀辭赴任鶴山縣席寳書缷事回禀到初五日候補鹽運同吳惇蔭禀知委查江西引地新甯縣沈春輝缷事回禀到奉文摘頂初六日候補縣張建南禀銷後瀝厘廠差卽用縣王耀曾禀知委積案局專辦差初七日候補鹽知事鄭紹基禀知委東　緝私初八日候補縣王鴻治禀知委隨廣州協緝捕審案初九日候補縣彭光業禀知由四會督修基工竣回候補縣祥林禀知委往順德提案初十日補用巡檢劉思翹禀謝記功一次十一日候補直隸州判李恩德禀知委會辦河口厘務藩憲牌示順德典史缺委試用道庫大使李鴻齡署英德縣典史缺委候補從九品繆繼輝署惠州通判缺委試用通判陳文墉署南海黄鼎司缺以先用巡檢徐佐清詳補連山宜善司缺以先用從九品成瑞詳補准補新安福永司金振聲陸豐黄沙坑司陳鵬開建典史于馭良開平典史孫詒綬均飭赴新任 
[怪鼠奇事]  
　　○漢口郭家巷内有裱畵店兩三家居中房屋寛闊有汪姓夫婦兩口僦居樓上汪於市貿易婦獨居家前月杪瞥見一鼠奔走裙幅邊纏擾不休驅之卽遁須臾復至並孜孜作聲婦或往或來鼠必追而隨之初不介意日見如此心頗疑慮一日至隣家瞬息間鼠亦來也隣人告以捕法婦果用鉗一夾而中隣人帮同釘鼠兩足於板前左後右越宿而斃遂棄之未及數日婦左手右足忽然紅腫墳起痛不可忍跡類如鼠有勸其與鼠有寃可延僧懴悔諷誦三日略見痊可經畢復然痛甚于前現甚危篤或言其此有寃孽殆無生理矣豈不奇哉 
[白下官塲錄要]  
　　○督轅牌示四月初二日換戴凉帽○三月十四日美國總領事官斯美德提督魏爾生因公謁見南洋大臣由旱西門乘四人大轎入城先至洋務局經總辦陪赴督　沿途觀者如堵並不滋生事端斯總領事亦和顔相向不以驕踞侮人云○冬防已銷差而十二十三等日城南之上浮橋城北之太平橋各焚去草屋十數間火皆起自夜間城内保甲總辦向極關心民瘼一聞鑼警無論遠近必披衣出視嘗疑匪徒挾嫌種火殃及無辜特嚴諭分局轉飭值夜之巡丁更夫狙伏暗處三更以後遇有形迹可疑之人必攔問其何所來而來何所去而去心虚者往往以盤詰失驚棄燈反遁云 
[蘇藩拜客]  
　　○新簡蘇藩司易笏山方伯乘輪抵滬已登昨日報章兹悉方伯於昨日拜客擬俟招商局海晏輪船抵埠乘之北上 
[扭控醫生]  
　　○昨日本邑人戴輪香扭郭守憐赴縣訴稱父親在時在本城彩衣街開設德茂帽店後父親物故店務卽由小的操持老母在堂相安無異郭向習醫術邇忽甜言蜜語煽惑母親意欲將家資乾没甚且唆令將小的驅逐出門隣人勸以好言郭反逞兇生事遂經諸隣帮同扭送來案莫邑尊飭值日差分别看管候訊 
[無賴攫洋]  
　　○前日下午有某姓婦携洋十餘元至小東門内東來昇兌取首飾突有一人飛奔而至大聲曰昨日向爾取錢付會爾堅稱無洋今忽有洋購物乎言畢舉手批頰數下婦旣痛且駭不知所爲其人卽劫洋遁去店夥愕然詢諸該氏知係拆梢立卽邦同追赶而其人已如黄鶴凌風不知去向矣稠人閙市之中竟有無賴靑皮横行無忌有緝捕之責者其可漠然置之耶 
[悮傷二命]  
　　○某甲家在寶山縣屬眞如鎭迤南前日偶在自己竹園中掘笋悮將某乙之笋掘去乙見之疑爲行竊執而毆之復訴諸甲父甲父斥甲不應犯竊辱及門楣中呶呶爭辯甲父忿甚操杖猛毆甲遂乘人不在時懸梁自盡甲父痛子情深惘惘出門將情告知某親串歸　經過吳淞江躍入清流竟遭滅頂其妻聞信急雇人撈取屍身巨浸汪洋杳不可得遂投縣訴請伸寃寶邑尊郭大令下鄉騐屍見係自縊卽着棺殮發封隨飭差帶乙到署候訊 
[布屑藏土]  
　　○前晚洋藥局巡丁巡至白大橋北美租界内見有甲乙二人肩挑鞋底作所用布屑二担内藏大土十一只遂尾隨至華界見二人意欲下船因卽阻住搜獲問土從何來二人同稱有客人命裝布屑到無錫實不知内有私土巡丁着交客人客已知風遁去因將甲乙及船交該處頭圖地保看營土則解局充公 
[拘獲小竊]  
　　○前日招商局保大輪船抵埠搭客紛紛上岸適有小竊兩人混至船上方欲試其妙手已被法包探夥瞥見拘送捕房捕頭着暫押候解公堂 
 
 

Page 4

 
 
[拆梢可惡]  
　　○前日午後檐　旣歇嫩晴乍開有倪姓文童釘靴聲槖然自老北門出甫至吊橋忽遇一人攫其帽而去倪奮足狂追　面驀來二人高聲曰汝將何處去汝從前向吾等哀哀告貸以濟然眉迄今並未合浦珠還尚欲衣履翩翩裝出斯文模樣耶倪茫然不解正錯愕間二人早褫其馬褂迤邐入城倪尾隨其後聲言欲扭赴局中後不知其究竟竊思上海一隅南市及城中皆有巡丁邏察租界則巡捕更植立如林而匪類尚如此作横豈果若輩之目無法紀耶抑由於緝捕者之奉行故事耶本舘不敢措一詞惟據事直書以符新聞體例云爾 
[上海文報局籌賑叢譚七十二]  
　　○招商電報各局委員協籌賑欵不遺餘力前已疉次登報兹又承厦門商局葉亮卿先生寄到二百餘元烟臺招商局寄到賑洋十元九江招商局孫楚卿先生寄到賑洋廿七元杭州電報局諸公寄到賑洋五十三元理合登報以揚仁風○新市來函云今有江西新建縣童子夏敬冕年十三歲於二月十二日忽遘重病燒熱不退日久愈重情願助賑十元以度災民而免災難又常熟來函云顧諟鑑爲因父親起染氣鬱傷肝中脘格拒飲食少進服藥鮮效祈求病愈助洋三元云云眞誠上格延壽消災敬爲諸善士禱祀求之○松江耿君賡廷函云月之十六日先祖芝樓公七十冥壽本擬延僧誦經以資冥福兹將經資洋八元滙解另募得英洋八元并以奉上仁人孝子之用心如此夫亦可以風世矣○新塍朱君尹如賑中老友也頃接來函云寄奉祈壽子委呈賑洋五十元至望檢收云云壽世壽人卽以自壽仰望慈　定符心祝　 
[助賑彚登]  
　　○啓者詹悅庭翁惠莅交到星江隱名氏爲山東水災助規元銀二百兩在善士以隱名爲名不計人知但願捫心無愧欲回天厄祗憑援手不遑事出肫誠决無爽報焉○接誦蘇垣金善士印鼎來函稱吳仁丈印恩慶賑洋一百元求尊人貴恙速痊奉命趨庭但冀歡扶鳩杖推恩廣廈還憑賙恤蝸廬亟拯鴻哀定增鶴算矣○讀劉善士印保之函并鎭江幫年例酬神餘洋二十一元囑附寄山東拯濟神明鑒察必曲諒夫苦衷僚友歡娱悉深諳乎權變祗登報簡用抒感忱上海北市絲業會館籌賑公所少欽施善昌謹誌 
[節省移賑]  
　　○屢閱申報慘見勸賑各則佛口婆心爲灾黎設法請命可謂旣甚且窮余半生潦倒天涯海國謀食維艱誠有心無力者前晚承友人招飲酒舘座中四人均招妓侑酒余與袁君憲章張君暢園陳君于琴婉言辭却計省英蚨十二番商諸三君將是數折半合洋六元據請照收彚解災區並望卽日登諸申報原知杯水車薪無濟於事而滬上此風最盛或有聞風興起仿而行之未始非賑捐之一助也况此法旣不造孽又可省錢積福誠一舉而三善備焉四明友梅氏林松唐來稿 
[喬遷移筵資助賑]  
　　○啓者接誦姚筠溪觀察仁大兄來函悉遷徙蘇垣渥承各友餽貽儀洋本擬備厥菲筵以攄謝悃各友謂山東　賑孔殷囑爲移助賜寄英洋三十元囑爲察收轉解災區爽塏新遷咸出資而伸賀流離失所復移拯以弭災一舉兩全洵堪勸世上海北市絲業會舘籌賑公所教弟少欽施善昌謹誌 
[奩儀筵資移賑]  
　　○啓者接誦蘇垣金紹堂善士印鑾惠函欣審令嬡于歸承諸親友餽貽儀洋本擬備筵伸謝今諸親友咸謂山東籌　孔亟囑爲移助寄來英洋三十元委解災區桃華灼灼于歸著詠乎良辰麥秀芃芃到處欣占夫坼甲覩今日主賓欵洽救災具有同心撫他鄉　子飢寒行善何須適口謹登報簡用抒佩悰上海北市絲業會館籌賑公所愚弟施善昌少欽氏謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局恊賑公所經收賑捐三月中旬清單]  
　　○二十日急單乍浦釐局交來雅琴居士募濟美堂七元正義堂尊客堂繼志堂雅琴居士四户各一元烟台合成號募不留名碧梧軒誠記三户各兩元無名氏無名字俞福壽于懷清錢起妙俞福壽六户各一元錢起妙無名氏余澄川金來祥唐維清李薇雲鄭鍾漢鮑恆之張欽九户各五角崑邑千墩鎭益泰號募求平安銅洋一元節省移賑一千文懷白氏五百文半日閒無疾病錫周氏三户各四百文怕餓殺起雲氏無名氏三户各二百文合收英洋三元銅洋一元大團鎭無名氏募毓麟室志樂訐二户各五角隱逸居懚殷力棉人善與人同凌雲處士四户各二角五分○巨豐莊交來金陵傅鹿笙善士規銀一百兩福建草魚禾氏求嚴親及繼母康健四元爲故母祈求冥福三元求仲伯父仲伯母康健三元求聰明五角求財續助五角共收洋十一元潛思堂五元積翠堂主人銅洋二元蘇城大石頭巷李蟾仙善士十元無錫保康號内秦琢記善士一元○本日共收英洋五十九元銅洋三元虚對開一个規元一百兩正○本旬附收江寗賑捐細户清單○十四日金陵恊賑公所交到大沽募來湘平銀三百七十一兩八錢英洋三十元○本旬共收規元三百六十三兩零八分英洋一千四百二十八元計規元一千零四十四兩五錢八分二厘爐胚洋一百七十二元烊見規元一百零三兩二錢銅洋一百二十七元烊見規元十八兩五錢八分現銀十二兩八錢四分批見規元十三兩四錢四分八厘小洋十八角計規元一兩三錢一分六厘足花對開一個虚對開七个計規元二兩四錢一分四厘銅對開兩个烊見規元一錢四分六厘錢七千七百七十文計規元五兩一錢八分○九項共合規元一千五百五十一兩九錢四分六厘○附敢江寗賑捐湘平銀三百七十一兩八錢計規元三百八十三兩七錢英洋三十元計規元二十一兩九錢四分五厘○共合收規元一千九百五十七兩五錢九分一厘○連前共收規元二十一萬五千七百六十一兩九錢四分七厘○付解山東第十五批庫平銀一萬兩計規元一萬零九百六十兩解江寗七邑公所湖平銀三百七十一兩八錢計規元三百八十三兩七錢又洋三十元計規元二十一兩九錢四分五厘解揚鎭沙賑規元五百兩解金陵諶善之先生手掩理洋二百元計規元一百四十六兩三錢○五項共合解規元一萬二千零十一兩九錢四分五厘○連前共解過規元二十二萬六千一百十五兩五錢九分七厘○實塾解規元一萬零三百五十三兩六錢五分合併聲明 
 
 
 

Page 10

 
 
[光緒十二年三月十六日京報全錄]  
　　宫門抄○旨三道錄前○發抄旨四道○湖督裕奏撥欵興修石堤工程摺○又奏叅知縣議處片○陜督譚奏請開復副將原官片○黔撫潘奏調署州縣片○又奏請仍以正途出身人員試署知縣摺○陜督譚奏揀補遊擊摺○閩浙督楊奏留員補用片○三月十六日兵部太常寺太僕寺廂藍旗值日無引見○錫珍等塲内專摺請安○嵩山請假十日○掌儀司奏十八日祭奉先殿澤公行禮○崇文門呈進黄花魚○召見軍機○發抄剛毅奏歸綏道安祥飭令赴任奉旨吏部知道欽此○慶裕等奏審明鳳凰廳民宋洝幅因姦謀殺旗人胡萬順一家三命案定擬奉旨刑部議奏欽此○又懷德令章越升補營口同知奉旨吏部議奏欽此○林壽圖奏辦團積勞病故之編修議卹奉旨龔顯曾着交部議卹欽此○○頭品頂戴署湖廣總督兼署湖北巡撫奴才裕祿跪奏爲襄陽老龍石堤工程險要酌潑厘欵興修以資保衛恭摺具陳仰祈聖鑒事竊湖北襄陽老龍石堤爲郡城及闔邑田廬保障最關緊要上年夏秋之交陰雨過多汛水迭次盛漲堤身浸水日久加以風浪冲激堤脚被刷空虚致將該堤二十二號禹王廟　子堤被水冲裂長六丈高一丈二尺接連東子堤亦被冲落面石五層長十四丈又三十號長陂埠口西老堤隨帶子堤被水冲裂石塊長九十丈高三丈又隔越東子堤面石被水冲落長十二丈高四尺又三十五號大北門老堤亦已冲激成洞根脚空虚長一丈三尺高一丈以上各工據襄陽府同知于毓芑禀報請修行司飭委襄陽府知府鍾壎就近前往確切勘估旋據該府禀稱親詣工次　細查勘丈量該堤二十二號禹王廟東子堤三十號長陂埠口西老堤及三十五號大北門老堤各叚或　溜頂冲或逼近城潭均屬工關緊要必須一併興修撙節核實估計共需工料銀一千六百四十兩四錢四分六厘請撥欵赶修以禦春汎等情由湖北布政使蒯德標核明詳請具奏前來奴才伏查老龍石堤原有歲修專欵祗因歴年動撥工用現在存剩無幾而此次所出各叚工程均關緊要轉瞬春汎卽臨自應籌欵趕修隨督飭藩司在於厘金項下如數動撥責成襄陽道府督同襄陽同知王毓芑迅速購備石料廣集人夫赶緊堅實修築毋得草率偷減務於春汛前一律完固報清委員驗收以資保衛所撥厘欵俟工竣照例造册報銷所有撥欵修築襄陽老龍石堤工程緣由理合恭摺具奏伏乞皇太后皇上聖鑒訓示再湖北巡撫係奴才兼署毋庸會銜合併陳明謹奏軍機大臣奉旨該部知道欽此○○裕祿片再據湖北藩司蒯德標臬司黄彭年詳稱署沔陽州知州方希鍾於光緒十一年正月間訪聞州屬南鄉高橋境地方有民人舒紹傳被殺身死私埋匿報之案經該署州飭差往查旋據民婦舒周氏到案供報伊子舒紹傳冋貿　貨生理光緒十年十二月二十一日外出收帳數日未歸是月二十七日聞在隣村葉鳳翥地内不知被何人殺傷身死該氏查看同身額顧左右刀傷二處右手有木器傷一處因未訪悉兇犯姓名且值歲暮距城窵遠當卽抬回殮埋擬俟查獲兇手再行請請拿究屍身今已殮埋月餘不忍再遭翻檢情願出具甘結懇求免騐等情該署州並不詳細推究親往起驗輙准屍親所請取結廪報該臬司嚴行批飭復不上緊緝兇至今犯猶無獲實非尋常玩泄可比據漢陽府知府逢潤古詳揭到司除飭現任知州陸祐勤勒拿此案正兇務獲並俟獲犯後究明確情應否開騐照例辦理外理合先行詳報奏叅前來奴才伏查人命全以屍傷爲憑此案舒紹傳旣據該署州訪係被殺身死並據屍母舒周氏到案俱見伊子屍身受有金刃木器等傷雖由鄉愚無知先白棺殮維時掩埋未久亟應前往開棺驗明以照核實乃該署州竟聽屍母舒周氏不忍屍遭翻檢之言輒准取結免騐已屬有違定例迨經臬司嚴飭復不上緊緝兇致犯久無弋獲實屬異當玩泄相應據實奏參請旨將前署沔陽州知州候補知州方希鍾交部議處以示懲儆除仍嚴飭勒拿此案正兇務獲究辦外謹附片具陳伏乞聖鑒訓示再湖廣總督係奴才本任毋庸會銜合併陳明謹奏軍機大臣奉旨方希鍾着交部議處餘依議欽此○○譚鍾麟片再留陜甘儘先補用副將肅州鎭標右營游擊敷勇巴圖魯周崑前在署肅州中營游擊任内因挪用公費銀兩延不遵繳經臣奏叅革職在案兹查該員挪用公費銀兩寔係墊發差防各營犒賞因公挪用實未侵吞因路途窵遠往返核查以致嵇延並非有意抗玩且該員隨征陜甘歴著戰績尚無别項劣跡前項銀兩業經賠繳清楚據藩臬兩司查明會詳奏請開復前來臣覆核無異合無仰懇天恩俯准將已革留陜甘儘先補用副將肅州右營遊擊敷勇巴圖魯周崑開復原官仍留甘肅補用出自逾格鴻施謹附片具陳伏乞聖鑒訓示謹奏車機大臣奉旨着照所請兵部知道欽此○○潘霨片再署黔西州知州白建鋆調省遺缺查有貴筑縣知縣林品南廉謹和平堪以調署又仁懷縣知縣許國榮呈請終養遺缺查有永甯州知州崔暕老成穩練堪以調署據藩司曾紀鳳臬司李元度會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此○○署貴州巡撫臣潘霨跪奏爲鎭遠縣知縣員缺請仍以正途出身候補班前人員試署恭摺由驛具奏仰祈聖鑒事竊照鎭遠縣知縣李兆梅調補遵義縣所遺員缺經前署撫臣李用清會同督臣岑毓英以候補班前知縣王秉恩題補試用在案旋於光緒十一年十一月二十四日准吏部咨覆查該省升調遺缺知縣一項上次用至大挑正班止今此一缺查新班遇缺先新班遇缺分缺間前銀捐常捐候補班前均無人應用勞績候補班前之人該小自奉到新章後勞績候補班前係第一次到班應用正途及曾任人員請補今將候補班前知縣王秉恩請署鎭遠縣知縣班次雖屬符合惟該候補班前知縣班内尚有到省在先曾任人員應行先補文内並未聲叙有無事故所請以該員署理鎭遠縣知縣之處應毋庸議其鎭遠縣知縣員缺應令另行更補等因當卽行司遵照去後兹據布政使曾紀鳳按察使李元度會詳稱查鎭遠縣地方係水陸通衢爲入境要隘政務紛繁非精明幹練之員不足以資治理黔省正途出身候補班前知縣並無名次在先之員其曾任實缺保升知縣之候補前班内雖有名次在先之員於此缺人地不甚相宜請仍以該員王秉恩奏請試用等情到臣臣覆查候補班前知縣王秉恩現年三十八歲四川華陽縣附生癸酉科本省鄉試中式舉人投効黔營於攻拔興義府及新城縣各城出力經前撫臣曾璧光奏保光緒元年正月十六日奉上諭舉人王秉恩着以知縣不論雙單月籖掣省分歸候補班前先補用並加同知銜欽此四年二月在貴州新捐總局報捐分發貴州歸原班補用五年請咨赴部引見六年五月初十日經欽派王大臣騐放奉旨着照例發往欽此於十二月二十一日到黔業經甄别留省補用在案該員才識明敏處事精詳請以試署鎭遠縣人地洵屬相宜雖候補前知縣班内有到省在先曾任人員於此缺人地不甚相宜相應請旨仍以正途出身之候補班前知縣王秉恩試署鎭遠縣知縣實於地方有裨如蒙俞允該員係候補知縣請署知縣銜缺相當毋庸送部引見應俟試用期滿如果稱職另請實授除册咨部查照外臣謹會　雲貫總督臣岑毓英合詞恭摺具奏伏乞皇太后皇上聖鑒勅部核覆施行再候補人員補缺毋庸列叙叅罰案件合併陳明謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員借補要缺游擊以寔營伍薛摺仰祈聖鑒事竊陜西提屬蘆塘營游擊員缺前經臣奏請以儘先參將督標中營都司路林借　嗣准兵部議覆路林保奬參將之案經部改爲俟補遊擊後以叅將儘先補用今請借補遊擊攀與定章不符應毋庸議其蘆塘營游擊員缺應令另揀儘先合例人員請補等因咨行前來臣於省標儘先合例人員内揀選得提督銜發甘差委補用總兵現署提標前營遊擊徐慶雲老練穩愼營務夙嫻以之借補蘆塘營遊擊可期勝任亦與定例相符合無仰懇天恩俯准徐慶雲借補蘆塘營游擊以實營伍如蒙俞允應請飭部先給署劄俟防務一律告蕆再行給咨赴部引見以符定制除飭取該員履歴清册送部外謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○楊昌濬片再花翎三等漢侍衛甄别游擊王國梁安徽涇縣人由丙子恩科進士欽點御前花翎侍衛當　期滿奉旨以游擊用九年四月告假回籍省親嗣來營投効經臣暫留差遣庭稱得力現在軍務告竣據請留閩補用前來查該員係甄别遊擊本應赴部投供候選惟閩省自軍興以來所有隨軍効力人員如候選叅將李楚勝推補遊擊林鴻等曾經奏准留閩有案兹當整飭邊防訓練營伍之際迭次恭逢諭旨均以遴選人材爲第一要務該遊擊王國梁少年英偉志趣不凡戎馬之餘兼習書史前經投効來閩於地方風土情形亦均熟悉若使加以閱歴洵足供驅策而備干城可否仰懇天恩俯准花翎三等漢侍衛甄别遊擊王國梁以原官留於閩省補用之處出自鴻施除飭取履歴咨部外臣謹附片具陳伏乞聖鑒訓示謹奏軍機大臣奉旨着照所請兵部知道欽此 
 
