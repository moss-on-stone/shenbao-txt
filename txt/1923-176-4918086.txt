# 1923 - 176 - 4918086

 

Page 1

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 2

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 3

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 4

 
 
第一萬八千零八十六號;中華民國十二年 西曆一千九百二十三年七月三號
星期二 * *時論（本館特約） 
[軍閥政客閙笑話] [  心史]  
　　正國民正義漸伸之日　 
　　曹錕如餓猫被縛死鼠盈前對之呌跳不敢下爪馮玉祥輩如狗落糞坑大慰食慾然臭穢滿身禍已滅頂天津發總統之預用空白命令北京發代總統之內閣攝政命令北京有一箇無總理之內閣天津有兩箇無內閣之總理威風不及瓦崗寨號令不出豬嘴關而東破一頭西發一毒京津保之間有五處行政首長又有大頭國會更爲神出鬼没其公然戴曹錕爲眞主擁張紹曾爲恩公者尙爲明火執仗之好漢乃至平時接近名流附會穩健者亦將於此中攫取議長瓜分閣員一面掛熱心議憲之招牌留戀北京一面具世修降表之手腕投靠新主國民前日所以促議員制憲者强半欲令其心有所屬減少其爲非作歹之程度豈眞信仰此輩而此輩乃認國民渴望憲法之迷夢與彼輩渴望升官發財之迷夢相等但能制憲不問人禽將永遠配大龜以寳玉享　　以鐘鼓凡此軍閥政客何其念我主人辛苦鬱悶而爲此白鼻小丑之行徑綵衣跳舞供一日之開口而笑也國民當知我國地大物博天然爲世界之大商場凡我同胞皆世界之顧客顧客過巿巿人必笑容可掬以承迎之吾國民以大顧客之資格過巿而猶爲巿人嗤鄙者豈不曰此顧客雖綽有購買之力然其家中奴方欺主中篝之醜玷汚高門蓋方日日演來富唱山歌一齣小老婆三小子欺淩弱主無所不至安得而不取侮乎顧劣妾雖有謀死親夫之惡究爲主人所自置猶歷任總統猶力搆一國會票選之形式以取得公僕之職從未有敗壞决裂如今日者一羣來富幷驅逐文二奶奶赤身露體奮鬬於大門之外主雖孱弱不能不起而吆喝之尤妙在來富與來貴來壽來福來祿正在火併無所用其豪奴蔑主之力主雖孱弱尙不起而吆喝之豈眞以偌大家私可久托羣奴之手而日高三丈擁衾高枕矣乎 
　　軍閥政客今亦似知世界觀聽之爲重要欲以無主之羣奴對付鄰里乃有議員聯名高凌霨等會議敦請顧維鈞就職之事顧維鈞本不甚自愛每一次發動即大宴議員一次愛顧維鈞者召令歸鄉固屬私人要好若謂顧維鈞顔惠慶輩加入曹家將之列即能使羣奴增重主人束手此則必無之事以顧顔輩有望之青年投入笑話團中同串一齣喜劇於我國民有何妨礙但於諸父老提携捧負畏其不壽之心未免徒呼負負耳故笑話團中之外交不足介意惟財政一端多閙一日笑話即多榨一日汗血外國銀行推託須國會通過國會通不過又將用聯名敦請顧維鈞之法用之於外國債團此笑話中之笑話也內國銀團雖有熱中擁戴之人欲儌其利在此情勢之下亦當爲共事團員所不許則有曹門鷹犬散佔各省地盤而冀攫從龍之位置者平空取我主人疾恶如仇之本心而倒用之口發聲罪討逆之檄文身納孝子順孫之貢品各省人民何在省議會何在此不能如其他笑話一槪充娛耳悅目之資即如吾蘇豈無平素所謂有力之公團乎豈無專留意本省財政之表示乎正義不伸於此其他皆空言也 
國內專電 
　　北京電保訊曹對時局甚樂觀言各省來電每日有八十餘通之多事實上已算集中於予孫文在廣州决不能久持（二日下午五鐘） 
　　北京電曹錕派高凌霨吳毓麟王毓芝張志潭邊守靖温世霖六人爲大典籌備員但吳毓麟張志潭排擠温世霖温怒而赴保（二日下午五鐘） 
　　北京電東㈠（日）夕曹家花園高選派會議曹銳王承斌吳毓麟吳景濓等參加研究大選進行手續結果以籌欵爲前提吳毓麟冬㈡（日）晨回京　　（二日下午一鐘） 
　　北京電東㈠（日）起張志潭不參密議昨赴西山（二日下午一鐘） 
　　北京電小孫派王乃昌等各政團代表八人東日申刻到保報告國會內部主將憲選並行對赴津議員仍主疏通（二日下午一鐘） 
　　北京電東㈠（日）夕保系疏通議員談到依法於八月十五選出某議員有四問題㈠依法解决與曹最利惟届時能辦到否㈡届時不能辦到則應執何種手叚㈢保定十六省區會議各省區能必派代表否㈣大選費及一切軍費籌至何等程度東道者僅含渾解釋數語洵不易答（二日下午一鐘） 
　　北京電段語訪者曰曹張吳皆我提拔出來我扶植彼等長大後均打起我來我因感於培養武力政策結果本來如此我今覺悟現在各省各方均派人來徵求我意我以各省各方均各有目的應令其先行說個明白我好考量與準備聞奉浙協定十條不過原則現正爲細部之協商（二日下午一鐘） 
　　北京電津電話曹派王占元鮑貴卿見段謂曹使派吾等前來請敎時局意見段曰曹仲珊現在狠高興有何可以請敎後王鮑略露曹望段協助意段曰臨崖勒馬尙不爲晚淸君側以謝國人（二日下午一鐘） 
　　北京電陶立催薛篤弼接任薛請勿頒令局中人云在京吳佩孚碩果僅存之陶立且摒而去之非所以示曹吳合作將來何以恃吳爲緩急之助因有主緩動者 
　　（二日下午一鐘） 
　　天津電泰晤士報載陷㈢㈩晚直系首領在曹銳私宅會議結果以依法選總形勢尙非决定先以曹錕爲國務總理令國會通過卽迎曹入京攝行總統職務俟局面稍定再進行選舉正式總統之運動 
　　（二日上午十二鐘） 
　　北京電蘇齊允大選費一百萬惟要求三項㈠欲副座㈡兼蘇皖贛巡閱㈢陳調元爲魯督（二日下午五鐘） 
　　北京電顧維鈞病已愈俟議員簽字人數過四百卽就職（二日下午五鐘） 
　　北京電湯漪由津電顧維鈞請勿爲楊雄致令仇者快親者恫十三前旣未列席閣議此刻觀望不爲拆台倒張驅黎槪未與聞此刻高蹈不爲賣友（二日下午一鐘） 
　　北京電十三後北京地方治安甚好因無總統無內閣各部大半無總長故秩序轉安財長到部則部閙現張英華不到部不出閣議守候繼任故財部亦甚安靜 
　　（二日下午一鐘） 
　　北京電完成內閣問題因次長代部不問副署命令故仍未决 
　　（二日下午一鐘） 
　　北京電津組特别偵探隊漢文泰晤士報禁入華境黎段言動津當軸洞悉天津租界政治謀略漸鬆勢將移重心於瀋越（二日下午一鐘） 
　　北京電徐樹錚未到津（二日下午一鐘） 
　　北京電王永泉代表陳光啓到津見叚聞將由瀋陽滙二十萬到福州 
　　（二日下午一鐘） 
　　北京電院挽留杜錫珪幷請曹亦加電挽留（二日下午一鐘）　 
　　北京電杜錫珪覆院卅電辱勉慚感交縈惟珪體羸多病時虞隕越春氷虎尾維持迄今倘再勉搘恐誤大局辭職原非得已祈垂察（二日下午八鐘） 
　　北京電冬㈡（日）閣議吳毓麟報告天津曹家花園會議情形（二日下午八鐘） 
　　北京電冬㈡（日）內部員司到高宅索薪　　北京電鹽署徇保派請借運蘆鹽往宜沙獲利充大選費（二日上午十二鐘） 
　　北京電冬日閣議蕪湖關督何炳麟兼安徽特派交涉員（二日下午八鐘） 
　　北京電使團三日會議日程昨電已報聞上海碼頭擴充問題提議向政府要求以上海楊樹浦至吳淞一帶沿水爲各國共管區域 
　　（二日下午八鐘） 
　　北京電張謇電院請在二五附稅項下撥三百萬元爲吳淞商埠購地用（二日下午八鐘） 
　　北京電齊夑元通告陳調元等有某國人華裝出入津浦魯皖蘇境各站密勾土匪再搶車擄外人希注意查防（二日下午八鐘） 
　　北京電冬㈡（日）馮部張之江旅團長葛錦章由通州帶兵押運軍用品五悶車赴蘆溝橋（二日下午八鐘） 
　　北京電津浦局以快車改點滬寗不肯銜接請部召集滬寗京奉津浦各路車務長開臨時行車會議　　（二日下午八鐘） 
　　北京電甘肅安定大雨雹自二十九至陷㈢㈩未止（二日下午八鐘） 
　　天津電議員來津者四十餘人河南籍多數潘大道等並携眷出京决心南下現在簽名領旅費者三百零五人議定五號前後陸續赴滬（二日下午午三鐘） 
　　天津電省署准內務部咨設法取締抵制日貨江㈢（日）日僑開會研究排 
日居留民問題（二日下午三鐘） 
　　天津電此間各大旅館已無隙地卽佛照樓名利棧亦居議員不少據赴滬議員稱此次不主張開非常會議只望七月底能開常會及憲法會議（二日下午三鐘） 
　　天津電吳毓麟募津浦護路隊五百餘名委李耀廷爲總隊長編組三隊第一隊駐蚌埠第二隊駐徐州第三隊駐兗州均武裝隨車保護（二日下午三鐘） 
　　天津電美國水師提督及義國水師武官帶兵艦十二艘前日停泊烟台大沽口等處聞不日開往滬寗保護僑商（二日下午三鐘） 
　　天津電陜西陸軍第五混成旅派委在滄縣德州一帶招募新兵二百餘名前日開往陜西分别訓練 
　（二日下午三鐘） 
　　天津電王毓芝邊守靖劉夢庚等東㈠（日）午晋京（二日下午三鐘） 
　　濟南電今午一點二十旅長吳長植由棗莊來濟謁田報告撤防詳情（二日下午二鐘） 
　　濟南電晚九點四十五分熊炳琦帶隨員十餘人赴津省政委許政廳代拆行（二日下午二鐘） 
　　濟南電冬㈡（日）午田在督署設宴爲吳慰勞（二日下午二鐘） 
　　濟南電財廳長王鴻發起在中和飯店組織軍政俱樂部（二日下午二鐘） 
　　濟南電兗州鎭使張培榮來電報告東㈠（日）午後三鐘已到兗入署接　（二日下午七鐘） 
 
 

Page 5

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 6

 
 
第一萬八千零八十六號;中華民國十二年 西曆一千九百二十三年七月三號
星期二 * *國內專電二 
　　蘭州電儉日蘭山道自治講習所二届畢業陸洪濤林錫光蒞所祝詞（三十日上午十一鐘） 
　　蘭州電陜鴻發兵工織紗廠已著成效近又有牛載坤石作柱在狄道籌辦水力織紗廠（三十日上午十一鐘） 
　　蘭州電省北青遠雹災省南狄道旱災均請派員查勘免徵示卹 
　　（三十日上午十一鐘） 
　　漢口電蕭東㈠（日）晚再電京保請尊重民意先憲後選又以洛吳號㈡㈩電有疑點派參謀阮肇文東晚赴洛面詢眞相（二日下午七鐘） 
　　漢口電聞吳將開各省區代表會議陷㈢㈩電蕭請親往列席蕭已電洛請示（二日下午七鐘） 
　　漢口電川訊楊森收拾殘部改編兩大支隊及一混團在永川抵禦但軍並電吳心田劉存厚由川北側面進窺成都以分其勢一說趙榮華等部已退至重慶江北形勢危急洛電王汝勤迅速赴援王定魚㈥（日）西上所部陸續開拔宜防由胡寇兩旅各抽一部接替 
　　（二日下午七鐘） 
　　漢口電漢口淸眞自治會以廣東變賣廟產東㈠（日）電孫阻止（二日下午七鐘） 
　　漢口電省議會冬㈡（日）閉會定佳㈨（日）召集六期四次臨時會（二日上午七鐘） 
　　長沙電冬日開軍政聯席會商外交進行及交楊辭職等案 
　　（二日下午五鐘） 
　　長沙電楊宣誠病漸愈仍言决絕辭職但趙决堅留（二日下午二鐘） 
　　長沙電造幣廠銅料太缺代廠長譚國黼請辭職（二日下午二鐘） 
　　長沙電五法團東日集議議决㈠電勸湘籍國會議員離京㈡電各省在國憲未成以前不得選總統㈢電外交團非經正式國會通過不得借欵北京政府㈣電各省由國民自决組政府（二日下午二鐘） 
　　長沙電三十日軍事會議議决發布命令調任蔡鉅猷爲講武堂督辦沅陵鎭守使一缺裁撤蔡部兩旅第九旅歸第二師指揮第十旅歸第一師指揮（二日下午二鐘） 
　　長沙電趙東㈠（日）宴軍界並定冬㈡（日）宴政界所討論之範圍除改編湘西軍隊外尙有查辦礦局恊理及挽留交長各問題（二日下午二鐘） 
　　長沙電昨學生會等五團體已照决議聯名拍發四電宣言未制憲前選總無效勸湘議員離京勸銀行 
團勿借欵助虐請各省人民立起自决組合法政府（二日下午五鐘） 
　　安慶電駐省第五旅旅部全撤官佐今晚乘兵輪赴蚌（二日下午九鐘） 
　　安慶電省署准內務部咨三届省議會暫停改選輿論大譁省選監視會開緊急會設法對付 
　　（二日下午七鐘） 
　　福州電省議會第三次臨時會東日閉會（二日下午三鐘） 
　　福州電學生會東日午後在國民外交大會開會衝突外交會會員程前遠陳傑被學生剌傷程較重傳係派赴長沙代表及義務學校兩事學生會向商會籌欵千餘元被外交會阻减額數所致凶手未獲（二日下午三鐘） 
　　福州電連江吳適所部千餘人被楊砥中包圍繳械三百餘桿外籍兵已資遣（二日下午三鐘） 
　　福州電預借丁糧覆議案議員有以消極反對致不成會（二日下午三鐘） 
　　香港電聯軍克復德慶不確現聯軍後隊退守肇慶其前鋒正與桂軍在德肇間劇戰（二日下午八鐘） 
　　香港電本港昨發生颶風今日未息輪船盡停與內地交通斷惟無大損傷（二日下午八鐘） 
特約路透電 
[北京近事記]  
　　二日北京電淸宮火災有太監頭及其他太監七人因嫌疑被拘 
　　二日北京電杜錫珪電致內閣謂因海軍之餉積欠　　　　 
日久擬辭職政府已命財政部設法撥付　 
　　二日北京電羅文幹刻在某外國人醫院養病預料非一時所能復原 
　　一日北京電在華日商會聯合會會長田邊氏致書北京華商會聯合會會長其譯文如下貴國各處今紛事抵制日貨此實違背貴國與敝國所訂商務及航業條約之規定非法失禮且漠視國際友誼及和好之關係此舉等於貴國各處公共團體宣布與日經濟絕交泃可謂極端之步驟其第二步將爲中日宣戰斷絕國際關係此種局勢其前途殊可憂慮抵制日貨匪特日人即貴國人民亦蒙其害貴國中央政府與地方官均未以有力方法遏阻此項運動且聞貴會會員亦從而助之此種行動極可扼腕旅華日人現仍維持忍耐之態度但目下局勢日危如抵制風潮蔓延更廣恐將來發生意外之重大結果故深願貴會迅速向華商會及商人製造家與夫公衆解釋抵制之有害無益俾抵制風潮得早寗靜謹代表在華日商會乞助於貴會諸君云云 
[英報論中國時局]  
　　二日倫敦電泰晤士報論中國時局愈趨愈惡謂法紀蕩然擾亂漸成習慣政府與官僚徒有其影財政電迫全國騷擾凡此景象與國人之工業及其講求敎育吸收新思想之熱忱一同存在蓋進步與擾亂腐敗志願巳不可思議互相混合矣就近日涉及外人之匪亂言之外國政府權力所應得之尊重漸歸消滅今欲恢復之列强宜協定進取行事之政策若單獨行動則非所宜徒使時局更惡耳以戒備論宜增多揚子江中之砲船及天津之駐軍列强大可思慮何以使華會條欵得以實施之方法以定雙方之權利現有一簡單方法可恢復權力者即組織華人警備隊歸對於鐵路有特殊關係之國人訓練之以代現有不能盡職之路警是已報告書繼稱目前中國之不寗更無將行政借欵說施諸事實之希望但事態變遷迅速銀行團不可不時常凖備俾於中國復臻某種和平安穩之程度而呈有一種穩固政府之希望時有所行動惟實業借欵連鐵路在內則不可與行政借欵相提並論苟有充分担保似無理由可謂中國鐵路交通之發逹必須待至政治問題解决之後至於中國財政之重行整頓必由中國自己發動之若干監視計畫誠不可少但旣有充分担保則所須以保持此担保之管理權可減至最小程度若無此則不能發行外債也銀行團之政策乃欲依據穩固基礎助中國造成中國之信用庶外人干涉可逐漸銷减而償債　度支之全權亦可逐漸歸入中國自己之手中云 
[英政府設法保護在華商人]  
　　一日倫敦電英政府現與駐北京英使電商設法保護在華英人事所擬辦法內有改組中國路警歸外員統帶　 
一條 
[對華銀團之報告書]  
　　二日倫敦電對華銀行團之報告書稱銀行團近在巴黎開行政會議英美法日代表皆出席决定訓令代表團即行商諸各政府調查中國現有之流動債欵如無擔保或擔保不足之各項債務皆在調查之列俾可規定整理債務之具體計畫人有訾議銀行團之目的者謂銀行團擬由在政府保護下强迫加諸中國之借欵獲取逾　之利益報告書駁之謂銀行團不允借欵故已收鼓勵中國利用本國餘資勿遽乞助外欵之效並成就阻遏中國濫用終致破產之功銀行團巳消除以金融支配中國之舉動中國得不與唯利是圖之政策接近者實銀行團爲之障也中國今猶爲最大未發展之區可供商業擴張若銀行團共同舉動所行使之限制一經撤除則必生人不願有之結果銀行團之决定政策在不干涉中國內政而其職務專以於中國請求時扶助中國當道重定其經濟與財政平衡爲限報告書否認地稅爲抵之借欵在考慮中一說 
[英報對法態度及反響]  
　　一日倫敦電觀察報之外交記者云如法國不允書面答覆英國所詢各條則英政府將宣稱法國目前政策將釀成歐洲之危亡英國不得不依六月七日德國所提之賠償辦法與德國開議如法國不允參加談判英國將單獨行動或召集各中立國會議以便離法國而與德國解决一切該報外交記者又稱英法與西班牙三國專家近在外部集議討論摩洛哥海港湯吉爾問題迄今尙無解决希望英國主張將湯吉爾歸爲國際公有而法國 
則主張保全摩洛哥王之完全主權實則法國欲籍此握有在湯吉爾之優越地位也 
　　二日巴黎電英國觀察報外交記者之文巳引起巴黎人士之驚異蓋以此文實表示英國官塲態度也巴黎時報要求英政府否認此文並指此文爲哀的美敦書可以德國昔所施行之威嚇行動喩之云其他法報之論調大旨與時報同惟巴黎日報稱英相包爾温意見或非爲觀察報所云因包爾温固主張對於德事與法合作也　 
[俄難民之窮途]  
　　二日馬尼剌電聞旦夕又將有俄難民七百名抵滬據伍德將軍聲稱馬尼剌實無容納之餘地如來此間將不許其登岸至數月前容留俄難民特爲人道計耳聞伍德將軍巳請上海美總領事勸俄難民勿來此前所予史答克將軍之輔助决難再施予他人云 
[赴美移民之爭先]  
　　二日倫敦電赴紐約之移民皆欲乘七月份名額未滿之前由海陸入美有數千人豫居加拿大邊界於七月一日一擁入美當局之設備爲之凌亂亞洲斐洲輪船載來之移民均　定額爲多 
　　一日倫敦電財政部報告英國本財政年度第一季收入共英金一八七○○○○○○鎊較之上年同時减少八百萬鎊支出共二一四○○○○○○鎊較之上年同季增多八百萬鎊惟付美之利息一千五百萬鎊亦在支出項內 
　　一日紐約電輪船十六艘載移民八萬人泊於港外候昨夜一交午夜爭駛入港俾乘七月份名額未滿之前將移民輸送登岸有官員三人監視各船之賽駛以免互爭孰先駛抵騐病處愛里斯島僅備　榻一千六百具今來者若是之衆必不敷用勢將增重移民苦况且旣到而被遣回者必不在少豫料七月份之名額至少尙有七國於第一日即滿 
[暗殺案]  
　　一日委內瑞拉國加萊加斯電戈美士將軍昨晚爲人暗殺於床將軍爲委內瑞拉國第一任副總統爲現任總統之弟 
[英船失火]  
　　一日雪梨電英船哈定頓號由諾魯開往亞特萊特茲據發來無線電報謂在昆斯倫外失愼火燄蔓延不可收拾驅逐艦安柴克號現馳往救援 
[英國在華新公司]  
　　三十日倫敦電孟却斯德有一新公司名一九二三年賴斯兄弟有限公司（即泰和洋行）者現巳註册發起資本爲一萬二千鎊此公司接收前泰和洋行之商標並承認最近若干定貨擬七月初開始營業與前公司債務無關 
[滙價]  
　　三十日倫敦電星期杪滙兌巿收盤殊形疲滯德馬克價八十六萬法佛郎價七五·六五·比佛郎八八·九五意里耳一○三·八七五 
公電 
　　北京中國大學學生會來電中華民國全國父老兄弟諸姑姊妹均鑒我國自告成共和以來國勢益形潺弱　顧政局滿目蕭條大有氣息奄奄薄暮西山之候邇者內亂方酣外患日深利害相權寗無輕重安攘之計當决幾先若彼日本與我同洲唇齒相依腹心豈異本天然之結合宜互助以共存而反侵犯我主權助長我內亂得寸進尺野蠻畢露乘我之危脅訂二十一條欵甘爲戎首拒還旅順大連幸災樂禍恐我一日稍安積慮處心肆彼侵略主義我國人忍無可忍始與經濟絕交無非促其覺悟共保東亞和平彼竟悍然罔顧在湘搆成六一慘劇迭經交涉毫無進步彼不惟無悔禍之心抑且加派軍艦示威挑　明明倒行逆施表示旁若無人其所以敢如此行動毋稍顧忌者非由我同胞忘於捍國禦侮之大義耶今敝校雖局促於整理校務而對此重大關鍵喪權辱國之事誓必勇往直前作國民之先導樹一致之精神萬難坐視其變聽其存亡違反國民之天職也凡我同胞胥當敵愾結成城之衆志爲無形之兵力尤須再接再厲堅持到底本破釜沉舟之决心逹務登彼岸之目的不以一盤散沙貽護於中外不以五分熱度取笑於仇讐其有壓迫我愛國運動及有媚外賣國者即全國公敵必羣起誅之誓不苟徇一息尙存義無反顧一面懇請政府提出嚴重交涉决不讓步務逹完滿目的以平公憤而維國體臨電惶迫伏乞垂察北京中國大學學生會叩 
國外要聞 
[德國特約通信（王光祈二月二十七日柏林）]  
　　德意志之青年運動（九）自由青年之青年運動（中）自由德意志青年運動自一九一七年八月四日恢復本來面目以還範圍日益擴大如昔時從事游鳥運動·尋路運動·或節慾運動·之青年無不紛紛加入其中尤以游鳥運動爲最故現在自由德意志青年之分子亦以游鳥運動爲其中心在德國普通人方面對於自由德意志青年之運動有時尙不深悉而對於游鳥Ｗａｎｄｅｒｖｏｇｅｌ一字則婦孺無不知之蓋游鳥運動之在德國已有二十餘年歷史且其行動又極惹人注意因而一般德人對之皆有一種深刻不磨之印象也 
　　何謂游鳥運動Ｗａｎｄｅｒｖｏｇｅｌｏｅｗｅｇｕｎｇ游鳥運動者反抗十九世紀以來物質文明及城巿文明之青年運動也成立於一八九六年其發起人爲ＫａｒｌＦｉｓｃｈｅｒ最初只限於柏林之Ｓｔｅｇｌｉｔｚ一隅現在則蔓延全國凡有德意志青年足跡之地幾無不有游鳥運動緊隨其後吾人從此亦可以想見其發逹之程度矣 
　　德國自十九世紀工業勃興以來物質文明蒸蒸日上一般青年因聲色貨利之引誘遂不免流於奢侈習於輕佻所有從前日耳曼民族儉樸厚重之精神皆將爲物質文明一捲而去故有人謂文明Ｚｉｖｉｌｉｓａｔｉｏｎ者文化Ｋｕｌｔｕｒ之敵也實非無因之談也今請舉德國男女裝束爲例德國男子時裝多趨向英美式女子時裝則崇尙巴黎風報章雜誌常有專刋介紹其花樣形式幾乎日日翻新令人有應接不暇之勢吾國昔時所謂三寸金蓮久爲世所非笑其實現在德國女子之時髦皮鞋其後底之高口面之狹足尖履地瘦不盈握其違乎自然不合衛生正與吾國之金蓮三寸相同又如女子衣服其兩袖之短實不必捉襟早已見肘其領口之大又不必解胸早已露乳雖値此隆冬天氣亦復只着絲襪一雙其薄如紙而同時則於厚呢外套之外更繞以獸皮故就德國女子裝束而論實可謂一身而兼備春夏秋冬者也至於德國男子之好修飾亦復不亞於女子本來西洋男服短小精悍是其所長嚴裝緊束是其所短更加以德國男子之矜持雖在炎署之時亦未嘗一去領帶（此就中等社會以上之人而言至於工人則爲例外）全身披掛終日如見大賓余常謂中國人凡事過於隨便而德國人則又過於不隨便即衣履瑣事亦無不然也游鳥運動即欲於此舉世尙奢專重外表之際而以簡單樸實矯其風氣凡屬游鳥運動之女子皆着樸素無華之布衣一襲所着之靴寬大平穩一如男子其過激者更往往赤足着履不穿襪子男子則只穿綠色襯衣一件 
開胸露頸不飾領帶長襪短褲一如旅行其過激者更往往髮長被頸頗似狂人彼輩每日結隊成羣往來道上一般行人無不屬目受其化者頗不乏人此亦歐洲十九世紀物質發逹之一種反響也 
　　游鳥運動之第一種精神爲反抗物質文明旣如上述其第二種精神四爲反抗城巿文明德國工業發逹人力集中鄕居之民羣趨都巿即以柏林漢堡兩城人口而論據一九一九年調查柏林共有三百八十萬人漢堡共有一百四十五萬人其人口之雜居密集可以推想而知城巿文明之弊一方面則人烟稠密易生疾病他方面則良莠不齊罪惡叢生游鳥運動有鑒於此主張一般青年相率逃於自然以恢復其健康高尙其思想故每逢星期休暇輒於星期六晚互携樂器各帶食糧偕往附近山林男女枕藉而臥隔夜始行歸來吾人每於星期日深宵睡夢之時輒聞窗外樂調悠揚歌聲宛轉此無他游鳥運動青年新自森林歸來也此種運動之所以名爲游鳥即取其往來森林中有如飛鳥無罣無礙順乎自然之意此又爲歐洲十九世紀都巿集中之反響也 
　　游鳥運動除反抗物質文明及城巿文明爲其主要目的外並極注重青年敎育吾人每過大街隙地之上輒見一羣兒童携手圍聚游戲唱歌爛熳天眞一團生氣中有青年男女數人爲之指導其人非他即游鳥運動中之青年也故游鳥運動從此方觀察又可謂爲露天學校更可謂爲社會敎育所以德國有一部分家庭往往將其子女送入游鳥運動以資練習此亦游鳥運動發逹之一種原因也 
　　此種運動之目的旣在逃出物質返乎自然因與吾國之老子思想頗爲接近於是該派中人對於老子學說極爲推崇與國際青年同盟之信仰孔子不相上下自由德意志青年右派領袖Ａｈｌｂｏｒｎ者即偏於游鳥運動之精神者也彼曾作文一篇名曰莊子解說中之道敎文中極恭維老子並謂老子堪作彼輩唯一無二之大師云云即此一例巳可槪見其信道之如何虔篤矣 
[日人密輸軍火來華之發覺]  
　　世界新聞社云據東京告知報載稱近來日本西部屢次發見日人私運軍火至中國之事最近奈良警察又破獲一黨共二十餘人內有退伍軍人現爲槍械子彈販賣商平井氏某處憲兵後藤氏及神戶船商丸山氏現信此等人在近數年來曾大規模的密輸槍械藥彈入中國據報告當彼等被捕時正擬用黨中某氏（亦被捕）所主有之輪船運大批軍火至華計有手槍一千一百六十一桿子彈三萬四千六百萬發共値日金十七萬三千元日本當局以華人排斥日貨日人密輸軍器亦爲其一原因故宣稱以後决將依法嚴行取締又前此神戶水警所捕大阪株式會社之郵船馬特拉斯丸日水手三人現尙在審訊中蓋亦爲企圖密運手槍藥彈至中國也現據可靠消息當本年三月間該郵船在德國漢堡時此三水手曾籌得日金五千元購有德國手槍六十二枝子彈二萬發意圖潛運至中國售於匪黨以得高價後因形跡可疑被官憲嚴密監視該船到上海時不能實行此計畫僅在大連賣手槍三枝於華販事旣敗露該船職員在船中搜出手槍除五枝不見外皆抛入海中船抵日本警察重行嚴搜並將五枝搜出乃送三水手入獄云 
國內要聞 
[狂熱中之大選問題]  
　　聞使團不遽干涉則大喜憲會暫停專辦大選 
　　二十九日下午三時許項致中至油房胡同訪王毓芝適王等正在會議以項亦爲保派重要分子乃邀其一同列席項謂此來有一好消息向大家報告今早十一時許周子廙打電話找我有要事面談比至周即告我剛才有英美法參贊各一人來此問病偶談時局彼等謂外間盛傳使團對於中國政局將有嚴重表示並有反對曹錕爲總統之說此實不確使團向抱不干涉中國內政主義苟中國政府能切實保障外僑生命財產之安全則其他種種我等均可不問云云周以彼等此種表示實與保方有重大利便本擬直接向保方傳逹因病不果乃特約我去囑我向大家一爲報告究應如何還請大家酌裁項氏報告畢大衆眉飛色舞當即由電話中以此事告之保曹又以周子廙對於保方如此關切不可不有相當之報答乃决定以曹三爺名義致一慰問病况之函與周氏以示親近 
　　近日所謂大選問題者不過磋商價錢與交欵方法而 
已此中消息汚穢不堪特擇一二較爲光明之消息略爲披露如憲法會議屢次流會致大典無從進行頗令高選派焦急聞吳大頭前晚向某方建議謂同人之過慮者係恐無得價之把握意欲將票價先發然先發又安能證同人之必投票愚意可作五千元平均計算先付二千後付三千但承辦者對於此議仍不放心謂設若二千付後彼或甘心抛棄後數不爲投票又將若何磋商許久始終未得結果雙方訂於二十九晚再斟酌付欵辦法但有少數議員頗贊成分期付欵辦法力盼其成未知能否如願以償也 
　　近日某方鑒於議員之活動先在京拿五百元節敬後又到津拿三百元簽名費三百元拿了又到京來想預支二千元定金以爲此種行爲愈足表示其不可靠而此跑來跑去之一百餘議員似不能利用欲六百人出席衆院更不足恃故急進派主張由國會發表一宣言謂同人存心缺席不能選舉而中央無政治首領對內對外甚爲危險茲爲事實上之必要以在京出席人數執行非常選舉云云此宣言發表即以在京人數有多少辦多 
少仿廣州例舉非常大總統如留津議員不受疏通恐難免出於此着也 
日前各政團協商之結果主張憲選同時進行乃連日憲法會議以不足法定人數屢次流會以致大選問題亦受影響昨據國會方面消息對於憲選兩問題又有變更上次協議之趨勢僉以憲法會議屢次流會勢必阻碍大選之進行現在國務院零落不全斷難久持若不迅行大選則國家難免陷於無政府狀態主張將憲會暫停數次籌備八月十五日舉行大選在此停會期間專事議員間之聯絡云 
[曹錕電邀顔顧赴保]  
　　外交系半推半就 
　　自保派暴力激成政變外交空氣異常惡劣所謂外交系之顔惠慶顧維鈞輩遂爲保方極力拉攏之要人顔顧自身出處頗費躊躇迄今尙未决定昨據保方特訊曹錕現因急欲登殿已有電邀約顔駿人顧少川等赴保面談藉資交換種種意見顔顧兩君何時前往刻尙未定聞擬先與馮玉祥等一談因兩君對於目下政治表面皆未與聞報載列席大典籌備處之說某阁員旣極力否認並未組織此項機關則顔顧之否認列席更無待辨但近日顧維鈞被大選派逼迫不久有就職之說外傳甚盛昨湯君斐予特致書勸告原文如下少川我兄左右抵津數日默察各方對於今次政變之意見不謀而合咸以臨城事變相比擬引爲國恥滬上輿論奮起聲罪致討視反對項城稱帝殆有甚焉昔楊雄美新後世譏其失節然當年之王莽雖內存纂奪之心猶知飾經義以自文以其謙撝自抑故士大夫多爲所愚猶可說也今保曹之昏甚於新莽高吳之智遠遜劉歆而我兄以妙擅詞令不辱國命聲施粲然其人物之價値以視思玄之子雲當遠過之而乃於大勢已去之日自厠於同心一德之列變易初志出長外交寗非所謂爲仇敵所快爲親厚所恫者歟雖道路傳聞未必符實竊恐大錯已成衆怒難犯則求全之毁悔將何及心所謂危不敢不告夫倒張驅黎籌備大典人謀鬼謀槪未與聞則今日雖遠引高蹈共伸大義不爲賣友十三日以前之閣議旣未列席則此時即仍懷觀望暫緩就職不爲拆台舉是二策任擇其一無不進退綽有餘地愚見如此尙希詳察並盼賜復弟漪拜啓 
 
 

Page 7

 
 
第一萬八千零八十六號;中華民國十二年 西曆一千九百二十三年七月三號
星期二 * *[擁曹派誘致離京議員之妙法]  
　　許以查辦軍警 
　　以促成憲法爲幌子 
　　胡翔青留别議長函 
　　二十八日憲法會議又因人數不足不能成會各政團乃於是晚九時假衆議院小議塲開一協商會到會者二十七人由上次被推赴津挽勸議員回京之代表張益芳報告與在津議員接洽情形略謂津門議員如田桐呂志伊等已赴上海留津者尙有褚輔成等彼等對於制憲及政治上各重大問題尙無具體表示惟本之前此宣言要求實行查辦此次掀動政潮之主動人物如有相當結果彼等當可回京協商其他一切之待决問題彼等之意在此問題未解决前極不願本院任何會議開會旋由林炳華牟琳馬驤藍公武等相繼發言大意均係希望留津議員即日回京共議憲法至查辦肇亂之主動人物衆議院已有劉議員等之查辦案可由議長於下星期三（四日）召集常會依法討倫其趨勢自有通過之望咨逹政府請予以切實執行則議院職權自可告一叚落惟因實行以上之各種手續必需時日而制憲則刻不容緩一面仍由張議員致函天津各議員請其回京促成憲法各代表均表贊成遂散會時已十一時二十分按此項查辦案是否能發生效力殊一疑問而在冿議員是否因有此查辦案之提出通過遂肯歸來更屬一疑問恐是晚協商所得之結果對憲法會議未必能生何影響也 
　　小孫派議員接近保派外間早有所聞該派民治社昨因各京報載孫伯蘭電招民治社議員南下認爲未接此電致函各報聲明否認茲錄其通啓如下「敬啓者今日貴報載有孫伯蘭電招本社同人南下一則不勝詫異本社並未接有此電想係傳聞之誤特此聲明民治社同人公啓廿九日」又某記者訪民治社萬鳴圖君叩以意見萬君答稱本日（二十九日）各報所載本社同人接伯蘭電行將南下一節完全不實同人一向主張『憲法一日不完成此身一日不出京』伯蘭近並無電招同人南下余（萬君自稱）且認定伯蘭始終無有上電之發生因伯蘭旣爲本社首領同人意旨自所深知斷斷不肯出此也况本社對於目下所取志向自前日開全體大會後早爲世人所知㈠完成憲法㈡和平統一旣要完成憲法此時自難離京至欲圖和平統一應先認定左之一點㈠以孫中山之意旨爲服從㈡以曹錕之實力爲後援今日中國非孫曹合而爲一斷無和平統一之望外問所傳孫陳携手孫叚張黎四角同盟均爲昧時之談蓋孫之意在彼不在此也按此種語氣無非以制憲爲招牌而自暴其不即離京效忠保派而已 
　　保派議員心計雖工然仍有不受鈎餌者如胡翔青其一也胡有致吳景濓函云蓮伯議長曁兩院同仁鑒敬啓者民國肇造垂十二稔國會大責厥惟憲法苟有製成之望忍存避地之思乃自黃陂被逼出京以迄今茲兩院會合會之違法表决旣彰彰在人耳目而所謂大選籌備處之迭次會議對於兩院同仁或主利誘或主威脅報章騰載目迷神眩法紀蕩然人欲橫决已足證明議員在京絕對不能安全集會自由行使職權不得已於六月二十九日襥被出都此後各項會議及表决翔青槪不承認特此聲明並希飭科印送兩院同人察核爲幸此頌台綏胡翔青謹啓七月二日 
[所謂大典經費之內容]  
　　直系擁曹計畫初擬以四百五十萬爲大選收買議員之經費其中三百萬由各省攤認一百五十萬由王克敏擔任惟王之條件須先將三百萬現欵交存中國銀行後因各方認欵不肯暢交共計到者僅九十餘萬且又不交存中國銀行逕由保方分給王蘭亭·高五·劉鴻壽·及其他籌備大典諸人吳景濓得包辦費三十萬前次發給各議員五百元節敬亦即由此欵開支現在存欵實已無多王克敏擔任之一百五十萬則因存欵不到拒不肯交日昨王蘭亭出五千元支票三張送請中國銀行兌欵該行以未經存欵不允支付彼此大起糾葛王不堪要脅已避入西山四日矣直系至此無法可施故有日前發空頭支摺之舉復因各議員不能見信日昨籌備大典諸人又集議種種詐騙一時之法其法維何㈠係與內容原空可以犧牲之二三銀行約由各該行發行千元百元十元等兌換票即於選舉日給發議員作收買費俟選舉事畢各該行即告倒閉以遂其空頭騙局㈡故意提出種種爲難條件令得空頭支摺者取具若干保人方允酌支現欵即以得支欵之數人爲模範昭示其信用以爲騙誘之計云 
[馮玉祥又發表意見]  
　　宣傳不采非常手段爲保定會議作引 
此次政變馮玉祥自任華歆演成逼宮一幕中外輿論咸不直其所爲馮氏似亦微有覺悟近來已不甚露面乃最近北京各報又不載馮氏之談話一言蔽之當係緩和空氣之作用茲爲彙錄一二如左亦足見馮氏言行不符之一斑 
　　馮玉祥於二十八日十一時派參議劉之龍赴保定謁見曹使條陳意見㈠解决時局宜始終尊重法律㈡當羅致外交人才以鞏固國際信用㈢當尊重輿論以收拾人心㈣當容納各派意見以調和情感㈤當羅致在野名流共商國是㈥籌撥大批現欵維持政治現狀劉之龍業於二十九日十時到光園謁見曹使面陳馮使各項意見曹大爲欣悅允即電京分别實行 
　　又聞馮於二十九日宴請兩院議長及在野名流交換意見馮謂在南苑多日久不與各要人晤面今可順便談談各項問題對於保定此時應邀集各省區會議解决時局之方法一致咸認爲必要至對於大選問題决定之意見則有下列三點㈠不用非常手段㈡議員去留悉聽自由（接洽仍不中止）㈢主緩進不主急進馮氏等所以如此决定者蓋因時局問題最忌相逼太急使各方無迴旋考慮妥洽餘地故不如放鬆一步從長計議旣决定絕對堅持不用非法之手段則保定會議尤覺其必要而不可緩會議之目的在使各省區意見團結一致分頭以與反對派充分接洽其綱領有二㈠如國會依法選出總統則將來各項要政（財政軍事等）之辦法如何㈡如國會不能依法選出總統則維持中樞之方法如何大約如果實行此項會議則事前必先派代表與各省區接洽（反對派亦在直接間接商議接洽之列）馮氏昨晚客散後幷曾語人謂余若居於會議分子之列則必貢獻以下數點㈠各方面之意見皆須相當容納㈡尊重人才必求之於全國不陷於一地一派㈢各省區先自肅淸境內之匪患使內外商民因地方安寗而安居樂業㈣治安完全無問題則裁兵理財皆有下手之餘地依此觀察則保定會議之說或將成爲事實而目下津保皆認非常手段爲不利亦可以證明也 
[財部所欠內外債之新調查]  
　　截至十二年六月止　　總額十八萬四千九百十七萬八千零二十八元 
　　財政部所欠各項內外債曾於去年十月結算宣佈計有抵押內債二○八·四○九·五九二元有抵押外債九九二六八四·五七五元德債二·二三一·五六元奥債三 
五·○九○·五一六元無確實抵押內債一三○·四○○·○○○元無確實抵押外債二二○·九二○·○○○元短債審查委員會審定鹽餘借欵餘數二三·五○○·○○○元國庫券三三·七○○·○○○元短期借欵四○·八九○·○○○元後五項息金三九·五二○·○○○○元總計銀元十七萬二千七百四十二萬九千七百零四元六角八分三釐但至今年（十二年）六月止其有抵押內債已有三年四年七年短期整理六釐等公債各還本一次有抵押外債於去年十月後亦有按月付還各欵九六公債日金部份亦已按期還付本息此外第一批定期兌換券業已還淸而又新增流通券兩批茲調查至六月底止結算各項總數如下㈠有抵押內債二三三·八四一·三七二元㈡有抵押外債一·○八七·五○○·○○○元㈢德債二·二三○·○○○元㈣奥債三九·五○○·○○○元㈤無確實抵押內債九五·一四八·八九○元㈥無確實抵押外債二三四·○○○·○○○元㈦短債審查委員會審定鹽餘借欵餘數二三·五○○·○○○元㈧國庫券五五·三八九·三三九元㈨短期借欵二二·○六八·四二七元㈩後六項息金六六·○○○·○○○元總計銀元十八萬四千九百十七萬八千零二十八元 
[農部索薪風潮擴大]  
　　擬組查賬委員會 
　　農部自設立薪俸維持會後對於薪水仍毫無辦法即變買流通券祇有三折杯水車薪何濟事實日昨到會閙薪約計三百餘人在大堂中院大閙特閙仍無結果遂由陳某黃某臨時動議擬仿照交通部組織查賬委員會從事審查由某科長報告自李農長到部後共添派部員一千四百四十八名內有顧問諮議六百十一人而附屬機關及設立駢枝機關尙不在內統計總數約在二千餘人以上每月薪俸超過二倍有奇尤以四五六月三個月薪俸爲多現在祗發本月份巳有不堪設想之虞遂公議辦法四條㈠請參事司長仍當每次列席公共研究不得臨時走避㈡現在收入支出各項欵目仍當會同各科長簽付不能祇由參事司長簽付以昭公允㈢本會對於維持薪俸認爲毫無辦法有組織查賬委員會之必要㈣對於本部有價證券之淸查聞部中存有漢冶萍股票三百五十萬龍烟煤礦股票一百二十萬殖邊銀行股票五十萬元農商銀行股票四十萬元及裕繁鐵礦廬山林礦及森林註册費等一百二十萬元上海各項交易所保證金共有六百七十二萬元（存上海勸業銀行約二百五十萬元寗波勸業銀行約三十萬元上海交通約百萬元北京中國銀行約八十五萬元烟台中國銀行約十七萬元上海農商銀行約一百二十萬元北京農商銀行約八十七萬元直隷省銀行約八十二萬元）每年約有息金四十萬元共計以上存欵約計一千三百九十二萬元爲歷任總長私相授受毫無根據可查遂推出朱某唐某陳某張某等四人到會計科查賬惟一切文書均秘存文書科因此次李農長委派人員均用通知書不用部令各部員擬按照蓋用部印逐一淸查以爲澈底淸查之根據惟各司長參事多不以爲然有從事調停之說 
[印鑄局罷工風潮續聞]  
　　前日印鑄局因索薪被張用夏辱駡激而罷工昨趙翰綸到局後即發蓋有局長小印腰牌多種紅牌係員司白牌係差役工人趙氏在該局大門貼出佈告云無腰牌者一律禁止入內新人一槪發給舊人得此者僅有九人九人均拒絕不收門首列有保安隊多人武裝鵠立其勢洶洶拒人入內工廠亦以武力强迫開工監督排印故公報已照常出版各科處室門有封鎖者有强自打開派人保管者趙在局宣言已得攝政閣員命令准將印鑄局改組意在將舊人遍植私黨前日罷工期間趙將命令送至擷華印書局印行由大東公寓發出刻下全體舊人對於趙之舉動異常憤激誓不與趙氏兩立聞國務院已派秘書夏淸貽丁宗嶧蒞局查辦又聞該局局長趙翰綸總務科長張用夏因政府公報不能出版頗爲恐慌但其態度仍甚强硬必欲貫澈其未經局令發表之六十餘人與局員同時發薪之主張並擬有二種辦法㈠　保安警察隊將該局包圍勒令工人開工㈡將局中各處派警嚴守不許局員出入杜絕其集會開會等事茲聞工人代表昨向趙氏提出三種條件㈠保安警察隊立時撤退㈡嚴懲總務科長張用夏㈢即日發放欠薪現洋一月未經局令發表六十餘人不得同時發給至局員方面因趙　等一意孤行均極忿怒昨日全體局員仍在金魚胡同召集會議討論對付方法聞决定一面向攝政院控告一面宣佈趙等罪狀云 
[羅文幹無罪出獄之經過]  
　　羅案自六月二十二日公開審判至二十九日午刻始宣 
告判决審判長李受益主任推事吳奉璋陪審推事某君三人及原檢察官楊繩藻均蒞庭審判長起立宣讀判决主文羅文幹黃體濓宣告無罪幷諭知判决理由其辭甚簡大意謂起訴程序認爲合法國家如此重大事件不能謂大總統不能爲告訴至於無告訴筆錄等等則係檢察官之錯誤不影響於告訴人故該廳認應受理損害國家財產一層認爲國家受有損害僞造文書一層起訴文所指民五合同載大總統之命令並無此事被告等明知其僞而據以製作本合同現旣經舉出反證當時實有命令則僞造文書罪自不成立更查被告當時辦理本案有其財政計劃及其他原因面所謂受賄等等情弊均屬無據是國家財產雖受損害不能指爲意圖故不能論爲犯罪宣告畢即閉庭被告人等照例具保開釋斯時財政司法兩界要人及羅黃家屬到廳歡迎者約二十餘人羅黃同乘自備之汽車馳回南橫街本宅軒然大波之羅案於是告一結束其判决書尙須數日後方能送逹依刑訴條例判决書送逹後逾十日之期間方爲確定聞羅文幹因身體困乏閉門謝客以資休息且表謹愼云 
[淸宮大火餘聞]  
　　此次淸室建福宮失愼延燒大小殿座一百二十七間實爲空前未有之巨災當時衛戍總司令王懷慶聞耗即帶同任張兩副官馳往救護抵神武門時見火勢猛烈深恐軍警等救護遲緩尤恐奸人乘機有不利於淸帝舉動故入神武門後率領扈從急急奔跑先覓溥儀所在恰遇帝叔載濤王即慰問淸帝受驚否濤答稱御躬無恙且巳出宮在建福宮督率太監護軍警士等保護歷代聖容之際王懷慶聞信忙奔至建福宮果見溥儀正在指揮王即上前請安慰驚溥儀見王奔跑喘促情狀甚爲感謝及至事後深念軍警領袖官長等於保護宮禁及救火情形極爲出力遂令內府大臣紹英先赴國務院代道謝忱並邀王將軍·聶統領·袁申兩總戎·薛總監以及左右翼守衛隊年田富三統帶消防隊年處長二十餘員於二十九日上午十時在重華宮龍亭上賜宴酬勞以表謝忱届時王懷慶率領被邀各員著制服入內詣重華宮覲見溥儀行禮畢溥儀立向王等致謝救火之慰勞詞斯時瑜貴妃（榮惠皇太妃係同治帝貴妃年已六旬餘）亦扶二小太監出向王將軍致謝意王等遜謝溥儀當派內府大臣紹英耆都統嵩都統等招待王等至龍亭內入宴並派太監多名充進饌之役金盤玉碗器皿皆極精美一如昔時賜宴之儀王等領宴畢告退斯時溥儀已派太監等捧出御書摺扇·白玉件頭·時計表·織金錦緞尺頭等品向王等頒贈列等有差復傳諭提內帑數萬元分賞救火之中下級官弁軍警等以酬其勞至十二時餘王等偕同各官謝辭出宮而去溥儀且派紹耆嵩各都統送至神武門外王等各乘汽車回庽據昨日赴宴之某君云此次建福宮起火時宮內收藏之珍寳共有六千餘件當時由水中搶護出險者僅有三百餘件其餘五千餘件盡毁於烈火中矣淸室財產受此大損害後不啻减去五分之三淸室前途之景况甚屬悲觀云 
　　二十九日聶憲藩·薛之珩對於淸室失火曾發出通電王懷慶亦向國務院報告災情云敬陳者據內城守衛隊統帶富連瑞帮統穆吉士電話報告本月二十六日夜十二點神武門內電線走火由德日新殿內延燒勢甚猛烈當經協同全城軍警長官督率消防預防各隊飛往勇力撲救至今早七點半始行撲滅計燒德日新殿七間延春閣樓一座七十二間靜宜軒七間東西廊各七間門樓一座廣盛樓一座七間中正殿後佛樓一座十間中正殿一座五間香雲亭一座東西配殿各五間以上共燒大小殿座一百二十七間同時西城太平湖舊醇王府火起當經令飭消防預防各隊官兵前往撲救計燒銀安殿五間東西配殿各五間東配房三間共十八間計兩處同時火起時値夜半火光燭天分派官兵九城巡邏竭力猛救幸未燒傷人口亦未延及他處理合具陳報告鈞院鑒察謹陳國務院 
[外人之持中國樂觀論者]  
　　字林報昨載西人蘇考士凱氏ＧｅｏｒｇｅＥｓｏｋｌｓｔｙ一文論中國現狀以爲政局紊亂僅屬表面現象考其實際則工商實業敎育金融諸端俱有進步此皆不容忽視其持論固未免偏於樂觀雖然時至今日紊亂極矣持悲 
觀者亦已多矣但國人苟能奮發有爲於一切可以悲觀者力籌補救於一切可以樂觀者益自惕勵則大局未必無昭蘇之一日而蘇氏斯論亦未始非彼持消極者之一服奮興劑也况自臨匪案起繼以政潮西人憤懣之餘羣起抨擊詆瑕蹈隙無所不至一若我國腐敗直彼印度埃及之不若蘇氏獨能力持異議謂中國儘有希望或亦外人策勵我國民之一法也爰不惜費辭迻譯如下原文略謂昔俄國政變之翌日余適在彼得格勒時政府瓦解閣員宵遁昨日之夕全城猶爲戰塲而今晨七時則荷槍兵士巡行街衢淸道夫糞除瓦礫電車磷磷奔馳絡繹雜貨商肉食店啓戶陳貨景象一如平時無可供新聞記者特别之資料亦無可供報紙驚人之題目然一入將來史家手中則將大放厥辭其所耗之筆墨或且較當日武人之功績多出倍蓗此無他史家負有不泯人類經過之責不容不如此也中國今日情形亦猶此日俄國試讀北京通訊無總統無副總統無總理無內閣國會內訌武人威迫文吏等說觸目皆是而於伍連德醫生之藉科學實騐救活數百萬生命無所聞也上海紅十字會之發逹史亦無所聞也測量地形地質之計劃無人注意也日前全國敎育家在上海集議修改敎科書於國家之進化與學問厥切甚偉而無人道及之也南京方面今方從事改良農具之試騐而亦無人注意之也此皆社會上之大革命而竟過去於不問不聞之中言語複雜爲中國今日一大困難胡適及其同志從事於統一言語其事殊不易年復一年黽勉不倦然亦無人注意而報告於衆也中國商務雖有督軍之苛歛內亂之頻仍猶能年有增加一九一三年對外贸易不逮關銀一○○五七二三·八五兩一九二二年已逹一六五九九一○兩輸出之盛本以一九一九年爲最而去年尤能過之由此知內地農夫仍能安於畎畝故有毛革絲麻之類輸往海外是政府不定政治腐敗固令銷費者受物價增高之痛苦出產者有不能滿意之感想然業務仍能進行商務猶可發逹而國家亦日見繁盛故彼胼胝田畝之農夫勳勞工廠之工人誨人村校之敎師贸遷有無之商人皆足以致中國未來之富强者也更有進者華人金融界近皆採用近世新法基礎愈益鞏固駸駸焉將有控制全局之日至中國之大病在於革命之際滿淸未爲大抵抗致一般青年成功太易能力脆薄迨今及於壯年而時勢已不若昔日之易與督軍抵抗之力殊爲强固而又無往不用其極無時不以武力主義相壓迫但中國各大學敎授皆知反對軍閥所唱之主義而全國青年亦正暗中力抗武人之簒竊暴厲其勢亦殊不弱也惟尙有一般愚昧之青年不明國中實情鼓其簧舌爲彼自命政府者竭力掩護其不善以增武人之毒燄而其中以留美回國學生及新官僚爲尤甚然則此問題果若何解决乎彼西人之樂觀者曰聽其自然至時自能解决又一派西人曰在未有全國人民公認之政府前對於各派悉不承認其第三派則曰唯有外人之立時干涉雖然捨此三者豈誠無他道可以置責任於相當之所而令彼官僚自食其誤國殃民之果報耶 
[粤省重要會議]  
　　討論對外宣言 
　　孫中山於六月二十五日下午四時召集各長官會議祇將目前財政問題討論結果責成各財政機關分頭籌集鉅欵以應各軍餉需隨即散會是日上午十時又由秘書廳通函召開會議查被邀列席者數十人孫中山主席先議發表宣言該宣言已由伍朝樞用英文起草大要謂十二年來軍閥顚倒國憲以私意廢立總統岌岌不安胥由於此人民疾苦彼輩絕不過問予提倡和平統一化兵爲工政策全國翕然彼輩則迷信武力統一絕不採納予之主張尤復窮兵黷武出兵侵犯川閩粤好亂性成舉世共見彼輩對於外人生命財產及商業保護更等閒視之臨城劫案及河南匪案足爲明證曹吳等所盤踞之五省擁兵數十萬坐令少數盜匪橫行無從懲治更何能治理中國至彼輩歷年爲惡之禍源在挾北京政府以圖存列强若爲和平計應將現時承認北方政府撤銷吾人非望列强撤消北廷同時承認南方政府惟希列强將此承認中國政府之權暫行保留俟吾人將眞政之中華民國政府組織完成然後加以承認我全國國民當感激不置云云對於該宣言略有討論仍交伍修正後拍發次由孫提出今後施行善行之凖備㈠軍政問題關於軍事之收束軍隊之整理議定由軍政部部長次長草議方案預備提出下次會議討論㈠財政問題議定由財政部部長次長建設部長楊秘書長鄒廳長孫巿長梅處長鄧運使等共同籌商解决財政方案亦提交下次會議討論此外關於內政之事如考試制度選舉制度均有論及統俟下次開會時討論至下午一時散會 
 
 

Page 8

 
 
第一萬八千零八十六號;中華民國十二年 西曆一千九百二十三年七月三號
星期二 * *自由談 
[一知半解] [  天舍生]  
　　南美產有一種電氣鏝·能發二○○弗打　　電壓之電流·其力足以射死匹馬而有餘· 
[藝術自由] [  汪亞塵]  
　　研究純粹藝術的人比什麽人都要自由些雖然藝術的一部分不得不含有科學的分子但由近代作家重情感的表現上看來少不得要迴避科學講到藝術家的生活正像空中的飛行機一樣操縱自由放逹不覊所以在製作感情燃燒的時候不是用理智可以遏止的近來西洋的畫家各人有個領域在自己的領域上時時能發見他們的創造决不是束縛在像從前的傳統之下就是拿技術方面來說也絕對不拘束於什麽方法單像沉醉似的迸裂出來常常在這種感情强烈的地方能見到作家生命的流露 
　　現在國內有許多研究藝術的人常常講什麽派别但是我 
們要曉得先要有藝術的發見然後纔有派别的立論所以派别是根據藝術而起譬如算學二加二得四三除一爲二有一定的方式純粹的藝術絕對没有這種成例要是失去作家自身自由地表現而屈服於理智之下少不得要呑没作家的感情没有熱烈感情的作物縱使他技巧怎樣熟練不過是平凡的美術品罷了 
　　古來的中國畫很有自發的精神如元四家和明末八大山人石濤等他們不但表出內面之美且深究到根源上生命的流動描寫在畫幅上那些山水動物確有使别人不能提摸同樣的感味可是後來的人都囚於因襲和摹倣的規則專把人家已經發見的東西拿來做自己表面的舖設這種重形式而不求內容的作品滿佈國中難怪中國的藝術到今日衰頽到這樣地步 
　　從今以往我望國內研究藝術的人們不可拘束在表面之美而入於臨摹之迷必須要努力以捉其內面潛在之美自由地做自身眞面目的表現要是大家覺悟了這一點中國的藝術必有復興的希望呢 
[車塵述見] [  懷感]  
　　予僑居滬瀆久不旅行前星期五因事赴杭而得作一日之遊此一日中有最觸吾眼簾者數事拉雜記之以博一笑　　㈠女學生大哭松江站是日滬杭車甫抵松江站有女學生一隊在車站上互相抱首痛哭車中旅客皆莫明其妙不知此隊女學生之何以痛哭也觀其狀恐係各暑假回里相與惜别故耳蓋其間有乘車來滬者有乘車往嘉善嘉興下車者亦有揮巾拭淚離車站而去者維此一哭大動車中人之觀感女生中竟有哭至雙目竟腫如楊梅者記者以爲此哭若爲惜别則未免過甚爲國事恐亦未必然車站中淚痕斑斑正可供後日無價之紀念品也記者便中攝得諸生哭别倩影一幀實亦旅行中難得之佳趣也 
　　㈡嬌妻兒恭迎意中人是日火車乘客較平日爲盛因學堂放暑假之學生頗多觀於沿途車站情形莫不有青年　女携兒童鵠立車站翹首四眺急盼其意中人之下車及至杭州城站尤多婦女之喜笑兒童之歡呼觀雙方快樂之景况正與松江站之痛哭遥遥相對度彼痛哭者於此一轉瞬間亦有變爲快樂者矣 
　　㈢田坂間之農婦由上海北站至松江間沿途以棉花爲大宗而禾稻次之其在田坂間之操作者觸目皆農婦勤工節儉令人欽仰艱苦耐勞已可想見吾不知專括民脂民膏之貪官汚吏見之能否良心發現耶 
[失望] [  兪慕古]  
　　一團高興開着汽車到心愛的家裹要請伊一同去兜風伊的女僕回說五分鐘前有一個男客來請伊去了 
　　和女郎並肩坐在芳草地上娓娓情語陡的抬起頭來瞧見老婆倒豎柳眉睜圓杏眼遠遠地站着 
　　預約了幾個朋友雀戰到那時却被老婆絆住了脚動身不得 
　　這只鑽戒伊看見了必然歡喜的了不得回到家裹先把買得那只鑽戒的好處對伊稱道了好半天比及伸手到袋裹去一摸啊喲怎麽竟會失掉了 
　　債主迫得太苦了這張獎券穩穩可中頭獎開獎之後急忙 
[同謀而異趣] 去對號單連未尾也没有中 
[兩隻面孔] [  何無言]  
　　東家差夥計去做事是一隻面孔等他來來吃飯拿錢時又是一隻面孔 
　　夥計向東家拿錢時是一隻面孔做事時又是一隻面孔　 
　　我去求敎人時是一隻面孔人來求敎我時又是一隻面孔　　父親對兒子是一隻面孔對女婿又是一隻面孔 
　　母親對女兒是一隻面孔對媳婦又是一隻面孔　 
　　兒子靠父母吃飯的時候是一隻面孔父母靠他吃的時候他又是一隻面孔 
　　女兒未嫁時對父母是一隻面孔已嫁後又是一隻面孔 
　　丈夫對妻子生了一個兒子時是一隻面孔生了一個女孩時又是一隻面孔 
　　妻子對丈夫未生兒子時是一隻面孔已生兒子後又是一隻面孔 
　　私塾先生待有錢學生是一隻面孔待窮苦的學生又是一隻面孔 
社會小說 
[人間地獄（一○七）] [  娑婆生]  
　　第五十一回千里　車寢　偷綺夢層樓孤館角枕搵啼痕　　翠雲也自點頭汽笛一聲津浦車却先開了翠雲却伸頭在車窗外瞧著戈微壓塵直等到運車站影子全瞧不見翠雲還兀自向那平原大地凝望生愁忽的覺得肩上有人輕輕一拍翠雲還以爲是查票的來了呢急忙廻頭看時原來是江浩源翠雲忙問有什麽事江浩源撚著鬍鬚笑迷迷的道北邊不比南邊風沙很大車子開的時候風力更猛你······不要將頭伸到窗外吹了風受了寒要不適意的翠雲聽說眞是感激不遑忙將頭縮了進來江浩源趁勢過去道索性我給你將窗子關上罷翠雲愈加心感江浩源關好了窗子對翠雲道我們還是房間裹坐罷立在這裹怪吃力的翠雲住的是六號房間江浩源是七號房間恰恰緊隔壁兩面全是一面有鋪的小房間並非那種對面有鋪的大房間六號與七號之間中間却隔著一門那門却鎖著不通江浩源道我那房間裹有許多朋友親戚托帶的北京大頭菜醬十錦很有些氣味還是到你六號裹坐坐罷翠雲道那末就請進來　江浩源挨了進去翠雲親手在熱水瓶裹倒了一鐘茶又問江老爺可要吃香烟江浩源道我向來不吸這東西的翠雲道瞧不出江老爺這樣做人家於是翠雲便自己呼了一根吸着江浩源老實不客氣一面手執茶杯徐徐呷着細品茶味一面和翠雲問長問短後來問及翠雲身世翠雲也曉得浩源是戈微塵的好朋友也無庸諱飾一一的述了江浩源聽罷也深代翠雲歎息可憐翠雲一心認定江浩源是一個好人忠厚長者便一路披肝瀝胆和江浩源說到天黑車上西崽穿着雪白筆挺的制服推門進來問可要開晚餐江浩源和翠雲道我們就在房間裹吃吃省得再到飯車上倘然遇着熟人攀談起來豈不討厭翠雲道江老爺這隨你的便罷我想房間裹太小兩人吃起來未免擁擠一點飯車稍爲舒暢點或者我一人在房間隨便吃兩樣充饑便了江浩源想了一想摇摇頭道我想還是房裹陪你吃的好戈老爺旣將你託我照應我怎麽可以摜你一人在房間裹冷淸淸的吃飯呢翠雲也不知浩源别有用意自不反對浩源吩咐西崽照式做了兩客大餐送進房吃江浩源又問翠雲可忌牛羊肉翠雲道牛肉不忌羊肉太羶不敢吃江浩源又趕忙叫西崽將羊腿換了猪排翠雲見江浩源這般照應體貼入微心中異常感激須臾大菜來了一道一道的送進來江浩源又問翠雲可要喝酒翠雲摇摇頭道不要江浩源道我聽見戈老爺說你狠能代酒怎麽此刻到不喝了呢翠雲掩口微笑道那是没法啊我眞不敢多喝喝了便要頭眩車子上這般顚播我更不敢喝了江浩源道那末少喝點罷廻過頭來對西崽道來一杯白蘭地翠雲道白蘭地狠凶不能喝江浩源道那末小杯罷西崽依言退出 
三言兩語[  鵑]  
　　做戲全是老角兒上臺的總是這麽幾個人可就敎人看得厭了非有幾個新角兒來漏漏臉是不行的我們中國的政府爲甚麽顚來倒去也總是這幾個老人物現在的角兒固然不中看但那先前上過臺的也何嘗中看呢唉我們中國的政治舞臺上難道永遠没有新角兒出來麽倘這班老角兒死了又待怎樣啊 
 
 

Page 9

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 10

 
 
第一萬八千零八十六號;中華民國十二年 西曆一千九百二十三年七月三號
星期二 * *國內要聞二 
[臨案餘聞]  
　　新編軍隊完全下由省議會實質問贖票何　　抗令說 
　　三十日　莊通信云新編軍隊郭其才周天松兩團俱巳編成　　駐紥鄭士琦於本日上午復由濟南來棗辦理結束吳長植以鄭士琦到即欲回濟　原防但地方紳士及新編旅各官長以各事尙未大定羣留吳俟各事結束再走吳之行否因此未定至新編旅下山與地方無甚惡感孫美瑶昨發佈告云照得本旅官兵原俱本土良民祗因被匪所擾復爲官府不諒家產蕩然不能安業不得巳鋌而走險久在地方父老洞鑒之中此次幸蒙政府開誠招安地方父兄擔保得使編成正式軍隊本旅官兵素明大義俱深感政府與地方之德誓當宣力爲國以贖前愆至對於服從命令保護地方尤屬應盡之天職茲因出防伊始誠恐外間或有謡言地方發生誤會故特剴切佈告凡本旅所駐各地務望人民各安生業勿相驚擾本旅官兵人等幷經美瑶切實告誡即一草一木亦俱不得擾及經此出示之後倘有前項情事一經查出或被人民告發即予嚴懲决不寬貸特此通告（尊庸） 
　　三十日濟南通信云臨城刦車案自洋票與新票釋出後官廳方面咸謂此事已告結束不知國家耗去若干金錢始將該匪等編制成軍今以刦案纍纍國法難容之悍匪竟一躍而爲旅團營長已屬徼倖而猶不釋舊票希圖勒索未免有損官廳威信鄭士琦與孫美瑶等均不考慮及此孫向鄭索欵爲釋放舊票之條件而鄭來濟亦竟提出但鄭所云不過萬元據昨日棗莊來信謂管某許匪之欵有趙志澄來省向省長索取此地哄傳省長已允撥五萬即日匯棗省議會聞此消息乃羣起質問蓋以臨案發生係軍政長官所養成不應由地方上撥用公欵增重人民擔負其質問書云（上略）頃聞財政廳奉督軍署訓令令撥現欵五萬元作爲贖回臨城刦案被擄華票用欵聞悉之下殊深懷疑查自臨城刦案發生以至臨城刦案結束任何名義所有用欵早經本會大會議决槪不擔任當即通電鄭重聲明在案果如傳聞所述所撥五萬元之欵無論用作贖票用作犒賞俱與議會通電抵觸顯背民意違反公决貴公署豈能毫無聞知此應質問者一孫美瑶旣受撫歸編名爲正式軍隊所携新舊華票自應無償放還分送回籍焉有要求贖價之理而政府更不能允諾所提要求予以贖欵數月以來信使往還交涉何事如此辦理人民儘可自爲何必假手政府當局重失威信處置乖方情節曖昧此應質問者二謹依省議會暫行法第十九條提出質問限三日答覆提出者劉在　等（鐵崖） 
　　同日濟南通信云第五師長鄭士琦以華票釋放臨案結束故於二十七日回濟報告一切但今早（三十日）一鐘又復匆匆回棗此行任務表面上係營救舊票辦理一切善後事宜聞其內幕係因兗州鎭守使何鋒鈺有拒絕撤任命令之說田中玉特派鄭氏前往調解何氏係將軍府將軍何宗蓮之姪以第六旅長坐鎭兗州此次釀成刦車慘劇予以免職撤任咎有應得但聞何氏以爲臨城雖在該使防線之內其他軍警長官亦應分負責任此次獨歸罪一人心有不甘據聞接到撤任命令後即在使署開全體軍官會議僉以現在總統出走總理缺席一二閣員所發佈之命令不能認爲有效適此時滕　兩縣公民電挽何氏外間謡傳遂謂何氏巳决議抗令新任兗州鎭守使張培榮（原曹州鎭守使）並有不敢遽往之說田中玉聞耗迭在督署開緊急會議雖內容秘密無從探悉然鄭士琦之匆匆赴棗外傳謂確係含有此項任務　 
[愈離愈遠之湘交涉] [  幹]  
　　日領函請停止交涉 
　　要求取締排日運動之函覆 
　　湘省六一慘案使日方能以誠意與我相見則此案早已結束無如日方專圖　事件之擴大日領一意延宕游詞搪塞我方實無他法使之就我範圍以故交涉將及三句僅撤艦一層即巳離題益遠正案交涉更久未開談昨日領田中忽致函省長謂此案須請示帝國政府辦理請與省政府暫停交涉云云趙省長以此次事件發生於長沙地方純屬省政府範圍內事已飭擬稿函覆據理嚴駁省議會對此則因議員李况松　的擬將長沙六一事件提交海牙國際裁判法院並於湘江要塞宣告戒嚴專案巳將此列入二十八日議程視討論結果如何再定辦法 
　　日領於本月二十一日致第五五號函於交涉司云敬啓者前奉本月六日貴司公函阻止帝國軍艦開往常德地方一案查帝國軍艦爲保護在留本國人之必要當然得隨時出動並無何等釋明之餘地至來函所稱唐旅長會同地方官任保護敝國人之責固不待言然該地敝國人因不堪不良學生之迫害已至不得不全部退駐漢口另紙所抄之報告書係駐漢口帝國領事訽據上項退往漢口之敝國人所紀　常　　方之排日運　狀况及敝國人退去狀况　常德知事等並未盡保護之責觀此甚明茲特附送一分　　日社又於二十二日致第一二號函於省長云敬啓者據現居衡州之本國人山口勝彦本月十八日報告該地排日狀况足見現狀依然不穩茲先將該報告錄送一分即希查照爲荷又於二十五日第五六號函於交涉司云敬啓者關於常德地方之排日狀况敝領事　於本月二十一第五五號函逹貴司在案茲又奉漢口總領事寄到常德排日狀况報告一分係敝國人高橋文雄夫妻於本月十六日乘深夜僥倖僅以身逃出該地於十九日行抵漢口避難所向總領事面述伊等潛伏該地時所目擊及由貴國人之知友等得聞者敝領事認定爲閣下之參考非少故特抄送一分即乞查閱爲荷交涉司得此數函後即於二十七日澈底駁覆云逕復者接准貴領事本月二十一日第五五號又二十五日第五六號兩函並奉省長發下貴領事本月二十二日第一二號來函分覽之餘備悉種切查本國人民因收回旅大問題未得要領各省各埠及各內地均久有排貨風潮本省自六一慘案發生一般心理更爲激切本省政府前已迭向貴領事鄭重聲明官廳縱能取締越軌行爲終難轉移人民心理此種關係諒在鑒中披閱各函繼叙常衡各處排日行動縱或事出有因然僅就貴國人一面觀之恐亦不免言過其實現已分令各該縣知事查明取締斷不准踰越範圍至本省各處除長沙爲約開口岸岳陽爲業巳成立之自開口岸凡屬貴國僑商本省政府自當照約保護外其餘內地貴國人民惟持有合法執照前往游歷或持有海關單照進售洋貨或棌買土貨者方得前往此等准入內地之日本人民本省政府迭巳電令各該地方官切實保護在案但使此類日人不生危險本省政府責任即已無可再加若夫內地民情貴領事似可無庸再慮此覆 
[贛官廳保護盧山旅客]  
　　英艦蒞贛視察外僑旅况 
　　自臨城刦車案發生應匪綁票繼起行旅惴恐咸興裹足之歎茲値炎夏外僑恒往雞公山廬山諸名勝地避署京使團恐有疏虞曾請政府電知各該管地方官嚴加戒備以防意外廬山距潯咫尺蔡成勳接外交　電即召九江鎭道吳金彪高培樞晉省面商警備事宜廬山原設有警察署署長爲贛西鎭使蕭安國胞弟昌國九廬汽車往來保護雖稱週到顧僅有警察數十人一旦有警措手不及且山路崎嶇綿亘數十里其至星子（南康府治）大道尤關緊要聞吳高回灣後已飭九江星子兩縣軍警嚴密防範多派幹探梭巡偵察以衛行旅而保治安英國駐泊長江艦隊司令海軍少將馬克倫日前至潯與吳高會晤即於二十八日乘Ｂ兵艦蒞贛謁見蔡氏蔡親往答拜聞馬艦長與蔡談話略謂比者貴國多難匪患尤甚外僑恒感不安余奉命出防應盡各駐泊所保護敝國僑民之責然非與各地方官携手難收指臂相聯之效余駐長江多年彼此極敦睦誼今瞻顔色中心滋悅敬代敝國人感謝貴督理保護周至之忱希望中英兩國邦交日益篤厚云云馬接洽畢已於二十九日赴潯矣 
[徐州近事] [  雲]  
　　現任銅山縣知事崔季友前在邳縣任時剿匪甚力於是各鄕民皆出力帮助擊匪一時匪氛稍戢臨城案起桿首范明新等聚集匪衆欲入山合夥被防兵擊退遂盤據魯邊及邳　一帶現分股搶刦勢又猖獗花園莊（邳地與銅山毗連）日前突於白畫驟來土匪二三百名架去該莊男女七八十口幷刦牲畜數百頭又該匪聲言爲報前仇所過莊村便將場　麥囤燒燬聞邳縣全境之麥被匪燒去十之四五又蕭縣西境保安山有穿灰色衣之大股土匪千餘人搶刦之案疊出當此青紗帳起正匪類橫行之秋不加痛剿民何以堪　 
　　江蘇省敎育會年會將於八月十一日在徐州開會銅山敎育界於前日開會籌備招待一切事宜由縣敎育會會長顧聲振主席議决七項均招待食住各事擬借吳氏小學及第七師範爲來賓宿所食費定每人每日五角並指定旅館聽來賓擇用如住旅館則飯食亦任各人自理現正派員調查城內外旅館之價値云 
[蕪湖近事]  
　　有盧涵章陳卿雲二人曾條陳省長財廳恢復變相帆運出口米捐呂調元批令駐蕪安徽米捐局長段昆孝查復段連日與紳商界要人接洽極爲忙碌聞廬和七屬米商擬日內在蕪開會以便電省反對 
　　新任蕪關監督兼交涉員何炳麟以新舊交替問題業經解决於三十日乘招商輪晋省與呂省長接洽一切勾留數日即須返蕪聞已决定本月十日接事 
　　蕪湖巿農會會長潘祖光等前以倪幼甲圈築太易荒圩有礙農田水利電請省長嚴令禁止茲聞該會已奉到呂省長指令云倪幼甲圈築太易荒圩本署未據呈報有案業巳查錄前案令行水利局查照 
　　屯溪源泰泉銀樓被刧一案匪徒早已遠颺該鎭警察　局局長宋　　現巳呈報　南鎭守使　　王使據報後即令飭所屬一體協緝務獲解究　　旌德旅蕪同鄕會三十日關改選大會程　卿當選爲正會長王澤春汪　芳爲副會長鄭仙　爲評議長劉永錫爲幹事長均定本月三日就職 
　　省立蕪湖第二商品陳列所自徵集物品以來現巳收到各項出品三百五十餘種聞該所定於八月一日正式開幕 
　　此間連日大雨河水暴漲行駛內河之小輪均已暫 
行停班以免有礙圩堤 
[浙省修正自治大綱]  
　　浙江各公團爲籌辦自治起見復於本月二日下午二時開會討論是日到會者浙議會祝副議長省敎育會阮評議員律師公會裘評議員女權運動會王會長司法協會朱會長杭縣議會陸議員縣敎育會錢副會長省憲協會查委員省農會方副會長省民大會童代表曁報界朱采眞等十餘人法團聯合會王理事杭總商會王副會長均請假公推阮性存主席就自治大綱草案逐條朗讀以阮性存提出者作爲討論張本以查人偉童一心王璧華王苹提出者作爲參考資料即採取各案精神定爲完善之自治大綱對於法院一層本擬上訴大理院案件臨時組織會議庭旋因經費關係公决應仍其舊又關稅鹽稅爲財政之大部分原擬由本省截留旋因外交關係亦不入列至執行省憲籌備處原擬設於省公署限六個月爲籌備期間討論結果執行省憲籌備處不規定設立地點及籌備期間俾有活動餘地全文八條修正通過茲錄自治大綱如左 
　　第一條浙江省因應時勢之需要宣布自治在省憲法未實施以前適用之 
　　第二條浙江省設臨時議會爲臨時立法機關臨時 
議會法另定之 
　　第三條浙江省軍務善後督辦·浙江省長以下各機關均仍其舊 
　　第四條軍政·民政·及司法各機關人員由各長官委任之 
　　第五條宣布自治後應設執行省憲籌備處籌備省憲進行事宜 
　　第六條已在本省施行之各法令除由臨時議會修正·或廢止者外悉屬有效 
　　第七條本大綱自議决宣布之日起發生效力 
　　第八條本大綱需修正時由臨時議會修正之 
[江蘇公債董事會議紀]  
　　江蘇國庫善後公債處聘定金融界宋漢章盛竹書許仲衡李耆卿倪遠圃秦潤卿葉扶霄潘季孺等九人總商會甘仲琴方椒伯貝哉安江導岷等四人各屬士紳史量才費仲深黃任之楊翰西馬雋卿王叔相黃伯雨張嗇庵等十一人購票最多者李偉侯傅筱庵朱幼鳴張淡如劉曉齋韓永清等六人共三十人爲董事又委任梁逢森裴熙琳嚴家熾三人爲董事齊韓兩長今日（一日）特召集各董事在省署西邊花園開董事會議共到董事許仲衡李耆卿倪遠　葉扶霄潘季孺甘仲琴費仲深馬雋卿王叔相徐夑臣梁逢森裴熙琳嚴家熾等十三人內兼代表宋漢章盛竹書黃任之黃伯雨張嗇庵等者八人下午二時開會齊韓兩長主席首由嚴家熾報告董事會簡章十條略有修改結果改爲九條多數通過嚴又報告提議鞏固基金以堅購票人信用案推銷公債端賴人民信用欲堅信用必先鞏固基金查江蘇國庫善後公債還本付息前經指定上海等稅所稅欵擔保雖經專欵存儲惟對於保管及公告手續尙未議訂齊全亟應逐條提出以期鞏固而堅信用敬請公决㈠指定上海無錫武丹丹徒四稅所稅欵及上海紗稅無錫武丹　稅均係稅源最旺之區不致短絀計除額支經費及增比稅欵　五年總計實共九百二十一萬四千餘元（細數列表）以之還償本息（細數列表）應餘二十八萬九千餘元㈠稅欵收入時期向有旺淡而逐年公債付息則先多後少遇收不敷支時應於金庫國稅項下按數撥足㈠各稅所解欵由董事會預推之董事親到各行檢查一面登列省公報及銀行週報公告以昭核實㈠各銀行保管公債基金除公債還本付息外無論官廳如何急需不得通融提撥分文並由保管基金銀行負責實行另庫專儲亦不得絲毫動用以期基金鞏固討論結果照原案多數通過嚴又報告指抵公債基金各稅所收支各項表江蘇國家分金庫災歉善後公債還本付息表公債票已消及未消抵押各票額種類公債付息及基金存欵各數旋推定檢查基金董事七月分方椒伯倪遠　八月分甘仲琴葉扶霄九月分貝哉安潘季儒議定每月經過後約在次月五日左右赴保管基金各銀行檢查以後開會時再行推定議畢散會時已鐘鳴五下矣晚七時兩長即在軍署公宴各董事至十時乃散茲將各表錄後 
　　江蘇國庫善後公債處董事會議簡章 
　　第一條本董事會議按照公債處簡章以軍民兩署委員財政廳長及各董事三十人組織之第二條本董事會議分爲　　三種一常會每年兩次於每年一七兩月在上海銀行公會舉行二大會每年兩次於每年四十兩月抽籖前半個月在南京舉行三特别會遇有變更及緊急事宜由公債處召集或由董事十人以上提議召集於南京舉行之第三條本董事會議决事件須從多數凡列席董事均有議决權如可否同數取决於主席第四條本會議决事件由公債處長執行之第五條本董事常會由財政廳長兼處長主席因事不能到會時應委託代表第六條公債募集情形以及存儲基金數目應由公債處按月報告董事會並刋布銀行週報第七條本會董事如有特别意見可提出意見書於開會時討論之第八條本董事會議决事件應專簿記錄以資查考第九條本會議章程未盡事宜得隨時會議增入之 
　　指抵公債基金各稅所收支各項表 
　　稅所名稱全年比額　　　提撥增比稅欵留支每月經費每年公債基金金及加收兩年增比稅欵共數上海稅所　　八四六三二五　六００００　二七四八五　七五八四０　三九一四二００無錫稅所　　五八一六０四　四００００　一七八八八　五二三七一六二六九八五八０武丹稅所　　二八二八三七　四００００　一三四００　二二九五三七一二二七六八五丹徒稅所　　二二五六二一　四００００　一００六六　一七五五六五九五七八二五上海紗稅　　二　０００　　　　　　　　二八八００　八三二００　四一六０００總　　計　　二０四八三九七一八００００九七五三九　一七七０八五八九二一四二九０　　㈠本表公債基金就各稅所總計五年應銀九百二十一萬四千二百九十元㈠增比稅項指定還欵計至十四年度淸訖以後即歸入公債基金是以表列總數標明加收兩年之數㈠無錫武丹繭稅現雖另設專局惟欵屬無錫武丹兩稅所原有比額內劃出此次應仍併列　　江蘇國家分金庫災歉善後公債還本付息表 
　　月　日分　期還　　本付　息　數　目合　　計十二年十月第一期七十萬元三十五萬元　　一百五萬元十三年四月第二期七十萬元三十一萬五千元一百一萬五千元十三年十月第三期七十萬元二十八萬元　　九十八萬元十四年四月第四期七十萬元二十四萬五千元九十四萬五千元十四年十月第五期七十萬元二十一萬元　　九十一萬元十五年四月第六期七十萬元十七萬五千元　八十七萬五千元十五年十月第七期七十萬元十四萬元　　　八十四萬元十六年四月第八期七十萬元十萬五千元　　八十萬五千元十六年十月第九期七十萬元七萬元　　　　七十七萬元十七年四月第十期七十萬元三萬五千元　　七十三萬五千元綜　　　計十　期七百萬元一百九十二萬五千元八百九十二萬五千元　　㈠第一次付息係四月三十日現已過期是以不列㈠本表結算本息總計應付八百九十二萬五千元按照五年公債基金收入尙餘二十餘萬元 
[蘇議員宣布制憲遲滯原因電]  
　　申報轉全省父老昆季均鑒制定省憲關乎蘇省根本大計本届臨時會開始同人等即提議依照制憲規程選舉委員起草先以審查預算手續繁重未能議及迨預算審查竣事連日接開大會詎一部分人以議程載列查辦官產處長曾樸案嗾使同黨消極抵制致連日流會庇一搜括人民擾害全省之官產處長至不惜犧牲最關重要之省預算案徇私害公可勝浩歎嗣經同人再四勸告並請議長將查辦案暫緩列程輾轉磋商至二十六日始能足數開議然距閉會僅四日矣預算案三讀終了巳在二十九日即法定閉會之日是日開議之初銘勳大聲疾呼請同人俟預算讀完勿遽退席務將議程所列關乎全省根本大計之省憲問題義敎經費問題曁劃分省地方敎育事業問題速議解决以樹自治之宏基而慰人民之喁望詎預算案通過後僅劃分省地方敎育事業案表决成立繼續提議義敎經費案一部分人忽又相繼離席請開談話會解决省憲問題同人僉以茲事體大當然在大會討論用昭鄭重無如意見非理辯所能轉移一時拍案呌　紛紛退席同人羣起挽留議長亦派員馳赴塲外竭意勸回終於無效祇得宣告閉會探索內情始知彼等欲利用缺席抵制之方法爲當選起草之要挾恐逕行依法票舉或難膺選故主開談話會便爲條件之要求主張不能貫澈則寗破壞之與庇曾而犧牲預算之手段如出一轍以今日中樞政變之急人民望治之殷各省制憲自衛實屬刻不容緩而以蘇省所處之地位爲尤急省議會職權所在自應急起直追乃以一部分人成見之難融坐荒大業挽救之策不得不留待下次集會期問中夜徬惶慚憤交集謹布原委惟我全省父老昆季察之江蘇省議員龔 
廷鶚周乃文侯兆圭宋銘勳陸曾燕章崇洽周凱陷 
[南京快信]  
　　齊韓兩長復省敎育會電否認蘇省協助大選費 
　　各公團昨（一日）日原擬推派代表赴浦口歡迎南下議員嗣聞多數均改海道故遂作罷 
　　日驅逐艦檜號昨由寗駛往上游聞在漢口駐泊 
　　上海女子參政協進會昨電省議會請於制省憲時容納女子參政主張 
　　軍署消息直魯豫蘇皖五省當局爲肅淸邊境匪患起見會訂淸邊規則五項㈠直魯豫蘇皖五省各派隊會淸邊區盜匪㈡各派一淸邊司令　專　成㈢淸邊軍火互相接濟㈣邊區各設一軍事執法處以便懲治獲匪㈤軍餉各省自行擔任 
　　蘇魯海洋航綫由兩省水警廳協商聯防按雙單月循環會哨自七月起實行 
　　津浦路局鑒臨城之變現於沿路添設旅行電話俾遇意外時得便隨時報警 
　　敎廳通函省立各校敎員儘十五日以前來寗參預科學敎育研究會 
　　閻錫山特派專員楊臨洙昨晨由滬運來機關槍火藥數十箱即轉津浦車運晉 
　　省署昨（一日）開江蘇國庫善後公債董事會議下午五時散會後齊督汽車行至益仁巷口與二十一號營業空汽車相撞幸司機者靈敏即打倒車故車身尙未受傷然巳吃驚不小崗警巳將該營業汽車帶廳訊辦 
　　湘趙恒惕派李濟民來寗敦請劉伯明王伯秋張子高 
柳貽謀諸君於暑期內赴湘講演聞劉等已允本月十五日起行 
　　法專要求改辦大學聞韓省長已轉咨敎部核辦 
　　金陵大學今（二日）晨十時舉行大學各科畢業式齊韓兩長均往訓話十二時半即赴下關英艦司令馬克倫處宴會 
　　平民敎育促進會定今（二日）日上午九時在省敎育會分事務所開徵集學生委員會徵集敎師委員會及校舍委員會選舉職員並討論一切進行事宜又聞女界願任平民敎育敎務者有三十餘人亦定下午四時在高師梅菴開會討論各項分任敎務事宜　 
　　寗垣組織平民學校兩所一附設東大一附設一中各收五十名先試辦三個月刻已從事招生 
　　蔣敎廳長前赴淮海各屬視察學校聞總核成績以漣水縣爲最優已專案呈請省長酌予嘉獎 
　　北大校長蔡元培昨（一日）在蘇州留園結婚此間敎育界赴蘇觀禮者數十人均夜車回寗 
　　韓省長委盧壽試赴江都高郵寳應三縣勸募儲蓄會股份事宜 
　　政治研究所本月二十八日仍在法政學校考試 
　　崇明外沙行政委員陳保漢現經司法部文官普通懲戒委員會議决褫職並停止任用二年省署昨改委兪訓淵前往接充 
　　丹陽縣知事胡爲和昨呈省署以該縣訪仙橋盜匪出没請派警備隊前往駐防 
　　長安旅館主張夜城因事被警廳逮捕已奉令解交軍事審判處訊辦 
　　寗垣霪雨三晝夜行人裹足城內秦淮河一帶水已上岸一般苦力及小本營生者均苦之 
[杭州快信]  
　　城紳高白叔吳子修徐溥泉等二十餘人因國會有移杭　憲說關係重大昨午後三時在同善堂開會集議推定代表徐溥泉高白叔等四人於今日謁見盧張有所建白 
　　浙籍國會議員杭辛齋童杭時等業已南下聞明後日來杭尙有金溶熙等十餘人日內亦可到 
　　浙路局向設有武林杭州兩汽船往來拱埠及武康三橋埠備西人游覧避暑之用現內河水警廳擬實行添派巡船一艘隨船護送已由車務總管程濤石呈報任局長查核 
　　杭縣縣議會臨時會本日上午行開會式下午開議 
　　紹興地方分庭監督檢察官李羣秀與監督推事倪人瑞意見不洽昨奉令與衢縣分庭監督檢察官林鵾翹對調並報部查核 
　　浙江女子蠶桑學校今日舉行第三届畢業式省長敎廳實業廳咸派代蒞校致訓詞 
地方通信 
[蘇州]  
　　縣議會電請齊韓表示吳縣縣議會遵奉省令業於 
　　七月一日實行恢復茲悉該會因政潮鼓盪時局阽危深慮蘇省牽入漩渦昨特公電南京督省兩長請求通電表示原電文云南京齊督軍韓省長鈞鑒政潮鼓盪時局阽危外患方殷內爭益烈覩中樞之失紐恫來日之大難蘇省素託帡　尙稱完善然財政枯竭商業凋零物價奇昻四民交困所受苦痛巳不勝言若復牽入漩渦爲害何堪設想近見報紙宣傳知我公夙以保境安民爲宗旨皇天后土實聞斯言本會同人在縣言縣深望鈞座貫澈此旨始終不渝則全縣人民永戴大德而我公令名亦以不朽矣至報載蘇省擔任大選費百萬之說曾經省敎育會艷電呈詢明知報紙調言亦請通電表示以釋羣疑不勝迫切待命之至吳縣議事會叩柬 
　　總商會函復後援會蘇州對日外交後援會以調查日貨一節屢催商會進行久無以應由是每於禮拜六常會提議此事茲已接到總商會復函照錄於下逕復者昨接大函敬悉一一查現在先後接據鐵機公會顔料·布業·南北海貨·洋貨·煤炭各公所及鴻生火柴公司等先後查　該業各店舖巳經買進或購存之貨報告到會均經依照商聯會議决案第二次辦法由會分别給予證明書據各在案除未經查竣各業應俟該業公所查明報到核辦外合先函復查照云云 
　　巿鄕董會集議自治六月二十九日吳縣巿鄕董事公會在舊學前該會事務所召集常會到巿鄕董二十四人開會後討論恢復自治問題咸謂舊時各巿鄕議董兩會病故出缺者已不乏人驟言恢復殊非易易惟旣奉令恢復自行籌備進行云云繼議日前接奉縣函定於六月三十日召集各巿鄕董在縣續開預算會議一案經衆公决現在巿鄕自治業經恢復照元二年制地方附稅應由各巿鄕自行支配另編預算所有縣預算則應屬於縣議會縣參事會職權範圍以內此次會議巿鄕董事已無出席之必要遂即由會備文函復縣署三十日縣署預算會議决定謝絕不往云 
　　兩校之畢業典禮此間謝衙前晏成中學校於一日在師麥堂舉行第十一届正預科畢業典禮來賓及學生　　 
家屬到者約三百餘人先由校長主席報告本届畢業姓名如下嚴保榮·陳熙麟·吳積增·張雪梅·華士傑·王桐倫·喬文壽·吳淸泉·顧金坤·戴義璋·袁季英·章功勣·金思榮等十三名次即依照節目舉行典禮而散又嚴衙前振華女校亦於一日舉行畢業典禮來賓約三百餘人除表演各種節目外更有錢江二君之演說迨至二時邀由校長發給本届畢業生文憑計畢業者大學預備科陳寳明·顧婒中學科錢逸雲陳亦民高小科五人國民科十三人聞該校於下學期起改用新學制初高 
級中學及小學均有插班云 
 
 

Page 11

 
 
第一萬八千零八十六號;中華民國十二年 西曆一千九百二十三年七月三號
星期二 * *[松江]  
　　慘殺案之眞相旅松北人張同心在西門外後猪行街被人慘殺一案已略志二日本報茲悉張於被剌之前曾至高家弄內北方人吳玉林所開之烟館中談話旋與同鄕某甲衝突經吳極力排解同至長　橋南點心店飲酒和解其時巳晚十一時許其餘店舖均巳收歇乃飲酒之間張與某甲復因齟龉奮鬬某甲本一極著兇橫者遂用誘敝方法徉輸詐敗引至僻野之李塔明王廟前詎該處已由某甲預約多人守候（俱非本地人）一見張來即蜂擁圍毆張見勢不敵即出七節軟鞭與之抵抗卒因某甲帮打人衆且又被圍致張軟鞭不克施展遂被某甲將所携　刺於張之小腹上猛刺因中要害流血過多立時倒斃身衅現洋十七元亦爲兇手搜去及至二區警所據報前情即由梅巡官馳往犯事地方察視一周諭令地保守護死體一面即至吳玉林烟館實施搜索詎吳亦巳走避對於此案顯有嫌疑故祇獲烟槍五支該館相帮之北方人金和因須根究一切一併拘所訊究並即呈報縣署委令尹祖　警佐帶仵檢騐騐得死者致命之小腹上刀傷傷口計寬八分委係生前被刺身死當飭死屬領屍棺殮因死者居松家屬衹有一婦一子故堅求俟獲兇手及死者兄弟到後方予具領經官再三開導始允收殮惟不肯於棺上加銷至兇手所棄超果寺後之血衣確有人出爲認明業由死者至友四出偵緝尙未獲案 
[奉賢]  
　　縣敎育會改選此間縣敎育會於七月一日改選到會會員二百餘人由第三科主任蔣道謙蒞會監察刁明一得一百六十二票連任爲正會長朱醒華得一百五十六票當選爲副會長陳海曙·胡永楙·楊一江·宋　德·屠寢昌·楊濟寰·沈希約·黃造基·周象賢·張沛霖·朱培·戴邦逹·唐家治·徐以讚·李盎春·趙永淸·等十六人當選爲評議員 
[無錫]  
　　沈前知事因案被控代理無錫縣知事沈廷琦對於楊慶和刦案不緝眞犯誣良爲盜報省塞責業經邑紳楊楫陶世鳳等呈由省長委派任用道尹曹慕時到錫審明被寃屬實並由律師安若泰·李型檢得有力反證邑人高焱賈少雲等以誣良爲盜情節甚重而該知事已於前日交卸勢將逍遥法外幸逃嚴讉故特電請省長先行調省看管一面以原案提交司法衙門依法澈究未知省長果准如所請否 
　　大水爲災績誌無錫大水爲災低田淹没等情已誌本報茲悉一日夜間雨霽河水暗漲數寸二日晨起放晴呼鄕低田　苗均淹在水中　人見天時轉晴竭力施救以免淹没無存四鄕航船因水高橋低不能通過行旅仍阻因此雇喚小脚划船一艘至江陰·長涇·周莊等處索價竟至十四元之鉅而平日祇須三五元足矣各界感此痛苦乃　青城巿前洲鎭恒得利·利農兩廠之　水機車救云 
[鎭江]  
　　查烟風潮巳告平靖鎭埠廣復昌雜貨店因地檢廳查烟發生風潮各節巳迭誌本報茲聞高廳朱廳長在鎭時奉省復電以查烟一案當然依法辦理如有罷巿情形應由軍警負責朱即據轉楊師長不能因人情而破壞法律師長亦以爲然本埠商人前以地屬布告以查烟一案係屬王承典個人犯罪嫌疑與他人無關已屬了解現又得省長之復電各商風潮因之平靖不願預聞至地廳二次致商會函聞商會巳有答復矣 
　　敎育局通告成立丹徒縣敎育局改組後巳於前（即一日）日正式成立徐局長師竹赴局行正式成立典禮並啓用鈐記本埠各機關往賀者頗衆是日三科員顧紹棠亦到局任事務員職又張稚郊·徐勗如·兩學務委員則兼充該局指導員均即通告各學校知照矣 
　　函請保存欵產民國元年丹徒縣議會議員王鴻勳張秀升張元坤周性成昨致官產處函云逕啓者報載省長訓令丹徒縣知事飭令恢復民國元二年縣議會恢復云者係就巳經成立之縣議會而回復其原狀也查丹徒縣議會元年即巳成立參事會亦久經選出歷經呈請官廳在案此次恢復縣議會自應以敝民國元年丹徒縣議會回復原狀乃梁鴻卓等强欲以二年未經成立省署亦未批准不成芻形之議會謬欲破格開會其於恢復二字之名義大相違悖鴻勳等現已呈請省長批示幷致公函於丹徒縣翁縣長陳明一切倘蘇省未能解决定即上控平政院聽候判斷遵行在未經解决之前所有丹徒縣公欵公產務請貴處保存勿任違法之人勒索逼取倘貴處顧念私交將公欵公產私行交出將來省公署平政院判决之後須由貴處長擔負赔償責任除呈江蘇省長韓幷函報丹徒縣長外合亟通函貴處請煩查照云云 
　　省委查辦搶郵包上月高郵開行沙溝之帮船曾發生搶奪郵包一事郵務管理局以此事關係郵政前途甚大故函催省署辦理韓省長准函後特委盧君昌盛赴郵查辦盧君於前日（一日）由寗過鎭暫憩一宵隨乘揚子公司小輪前往云 
　　救生船撈救多命本埠京口救生會第三四號救生紅船於前（一日）晨六時在瓜洲大口適遇有板船一隻裝　孚油　由　　運　　　　　　紅　趕　　援將船戶許德康幷子媳等共男女四人全　救活至所翻之船亦一併撈起交許領去云云 
[揚州]  
　　解决招收師範生揚州第五師範學校前遵省令署假後停招前期師範生改開專科經旅寗同學會苪佳瑞等反對停收前期爭執未决茲悉校長任誠因奉電召曾於前日晋省分謁省長敎廳長請示辦法復經敎廳與任討論議定雙方兼顧辦法以息爭論（一）招收初中一年級前期師範二年級各一班（一）添辦農博數理化專修科各一級至經費不敷之處由省署負責該　校長因得圓滿解决業於三十日旋揚從事籌備矣 
[宜興]  
　　敎會視學來宜參觀日前江浙皖三省基督敎敎育會視學蔣倜卿君由錫乘輪來宜寓新街新旅社行裝甫卸即至縣公署晤二科潘馨百主任探詢本縣敎育狀况並討論實施新學制問題後由吳福和縣視學導往城內外各校參觀蔣君富有研究凡所論列切中利弊對於所至各校頗表示滿意云 
[嘉興]  
　　兩機關同時成立不動產登記處禾邑地方分庭已遵照省令於七月一日宣告成立業將登記規則宣佈週知此後買賣抵押均須依照定章辦理庶以後產權方面不致發生爭執又嘉興財政公所爭執多時至未能如期宣告成立現該公所會辦周鐵英已將內部組織就緖於七月一日宣告成立所有財政收支悉照該公所規程辦理一面即將成立日期呈報上峯備案矣 
　　敎育界消息彙誌嘉興王店鎭徐氏私塾懷新女校 
成立十載頗著成績特於一日上午舉行十週紀念會展覽十年來之成績來賓到者甚多是日並行第九次畢業式第二中校長王哲安及本鎭各校校長敎員相繼演說最後給憑攝影參觀成績以徐蓮芬翁定安等爲最佳又敎育界擬辦署期學校內部共分五組每組招收四十人敎材由敎師自行選擇敎員即由各學校敎員輪流充任定於陰曆六月初三日爲第一星期以五星期爲限刻正招生矣又城內外敎職員聯合會於一日午前在南　校開第一次籌備會到者二十餘人均認爲發起人當推定陳尊石趙梯霞程覺僧三人草議簡則定於八日開第二次籌備會云 
　　新塍竊案累累此問東栅潘姓於上月二十一日夜間失去簪鐲首飾及皮棉衣褲等約値千元之譜翌日開具失單呈請該地警佐王叔良派警勘緝在案自此以後一星期　　　　　　　　　六　　　　　　惶咸寢不安席云 
[安慶]  
　　第四女師懇親會紀盛省立第四女子師範於六月 
十六日開第一届學生家庭懇親會幷展覽成績是日上午天雨各家屬冒雨到會者有四百人之多節目有學生唱歌跳舞及表演故事等均具改良社會之意所陳成績亦皆優美該校係上年九月成立迄今不過二學　　　成績已　然可　　 
來函 
[西蘇中國學生會來函]  
　　申報館轉各界鑒吾國處新陳代謝之秋頻年多亂外禍相乘東隣日本惜維持遠東和平之名義隱施其席捲東亞之計劃旅順大連租期巳滿復藉口二十一條約要挾中央延長期限雖政府無力堪與抗衡而吾四兆生靈一息尙存决不默認也惟堅萬衆一心自　對於日本在　　業經　兩項　　抵　以促日人之反省吾人雖負　海外學問之餘當迫　諸人之後也同舟共濟堅持到底務期逹到目的爲止素仰貴報館以愛國愛民爲責　故敢不揣冒味急切陳情務懇准與登入貴報來件攔內不勝盼　之至·西　中國學生會謹啓 
[蘇州警察廳來函]  
　　逕啓者查本年六月二十三日貴報蘇州新聞　內載有匪徒攔刦米客王某一則業經飭令東區警察署查明並無其事貴報所載諒係傳聞失實相應函逹查照即煩更正爲盼蘇州警察廳啓 
 
 

Page 12

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 13

 
 
第一萬八千零八十六號;中華民國十二年 西曆一千九百二十三年七月三號
星期二 * *本埠新聞 
[國會移滬開會之昨訊]  
　　本滬之國會議員連日進行頗爲順利經費問題已有着落昨護軍使招宴議員代表呂志伊·田桐聞對國會在滬開會問題有所商榷又福建議員丁超五前晚抵滬褚慧僧有電致滬籌備處巳乘輪南下約昨今兩日可以抵滬至杭辛齋等等則須稍遲一二日云 
　　國聞通信社云昨有議員丁超五自津搭車到滬據云車中盤問頗嚴大致分姓名·職業·及自何處來幾項同車來滬者有三四人惟姓名則尙未詳又民治社議員應孫洪伊之電召其幹部將次來滬茲悉王乃昌已於前日搭車到滬其餘王湘王法勤等五六人預計昨晚可到彼等於到滬後對於時局將另有表示聞王乃昌昨對人有意見發表大致謂去夏北方政變黎元洪受直隷系軍人之擁戴暫代總統職權彼時余旅居滬上疊經通電反對不承認其爲合法總統而國會問題吾人堅决主張移廣州國會於北京力爭不得乃於九月赴京列席然仍始終不承認北京爲合法政府如張紹曾爲閣揆余個人並未認爲合法者也迨張氏破壞和平余乃爲倒閣之活動此次北京政變吾人旣一年以來不承認黎爲合法吾人只認爲事實上黎曹兩姓之分家事件彼又言及章太炎勘電謂其擁曹彼謂章氏認黎爲總統故爲此言但章氏對於國會擇地開會主張最力故予於章氏仍以相當敬禮待之云云觀上所述則知彼等此來主張不與其餘議員一致云 
　　國會議員通訊處昨據皖籍議員岑述彭來函述應付時局辦法如下（一）電咨孫中山先生尅日復位執行大總統職權以正中外觀瞻（二）電促兩院合法議長曁議員從速到滬擇地集會行使合法國會職權（三）電催孫大總統恢復政府並徵集國內賢豪咨交合法國會同意組成有力政府以討賊而救國（四）通電全國一致擁戴孫大總統並聲討曹吳王馮諸賊（五）通電各國使友邦於國際間對總統爲中華民國負責之人並聲明不致再有不論誰何但據北京便予承認之故態以上五條爲當時要務尙請我護法同人速决之萬一時機有礙孫先生緩於復位亦可組中央行政委員會集合朝野名流（如孫中山段祺瑞岑春煊唐紹儀唐繼堯盧永祥張作霖熊克武章太炎等）解决國家紛亂且行一時之權宜再定永久之憲法也是否有當統祈公議 
[甬學會對國會南下制憲意見]  
　　寗波旅滬學會昨開評幹聯席會討論對於國會議員南下制憲當由王束園等提出意見五條討論結果稍有修改全體通過茲錄其意見書如下㈠贊成國會南遷限期制憲惟南遷地點須擇不屬在南北兩方軍閥勢力範圍區域庶可避彼此異日反對之口實㈡對於國憲贊成採取歐戰後各國新憲法爲主旨並宜適於吾國國情爲依據選舉總統贊成全民分區直接選舉國憲須有簡單明文之規定㈢國會南遷開制憲會議時宜聯　 
合本埠各公團延攬在野之政治·憲法·財政·社會·敎育等員爲智識階級之所推重專門學者設一臨時討論機關設有對於憲法草案有疑義時應即說明理由提出呈請書於國會請其采納㈣議員之公費以已滿法定人數開會之日起應按照法定數目按月支給交由國會秘書廳會計人員發給但如有流會至二日以上時即是日出席議員之公費亦應扣除俾便自相督促㈤國憲制定後應即由國會名義請黎南下頒布憲法並即通令各省區趕行分區直接選舉總統限三個月內選出總統以上五項一得之愚是否有當還請各職業團體各本天良平心研究爲禱云 
[總商會民治委員之候補者]  
　　上海總商會民治委員會之當選委員三十五人已誌本報茲悉得票次多數之候補委員尙有二十人姓名如下胡筆江·王曉籟·施省之·徐春榮·葉鴻英·倪遠甫·朱子謙·張蘭坪·徐寄廎·王介安·呂葆元·李壽山·（錢業）余魯卿·吳燿庭·嚴成德·方樵苓·管趾卿·郭外峯·洪雁賓·劉石蓀 
[工界救亡會委員會籌備紀]  
　　前晚六時「全國工界救亡大會」在全皖會館開會後接開臨時委員會王亞樵報告大會巳推選大會執行委員四十一人此後職重事繁應即日成立委員會執行大會議决案經衆議决定七月四日開成立會幷推選王亞樵·陳其熊·歐陽笛漁·徐錫麟黃晦菴·趙剛·王化民·張炳榮·王奠世爲籌備委員並通告各工團云「通啓 
者本會於七月一日在全皖會館開救亡大會經衆公推台端爲本會執行委員並准本星期三（即陽曆七月四日）下午五時開委員會成立會執行大會通過議案事關國家存亡曁我工界人格至重至大届時務乞大駕蒞會共策進行爲荷」 
[謝天華討論總統資格之通電]  
　　謂曹錕在法律上無總統資格 
　　旅滬鄂人謝天華發出通電討論保曹有無總統資格問題電云北京天津參衆兩院議員各省軍民長官各省議會各法團各報館均鑒自馮王驅黎以後國中輿論激昻如怒潮汹湧究其要點即是反對擁曹其實大總統資格法律上已明白規定如其合法則選權本在國會空言未免費辭如不合法則國會决不逆行無的奚庸放矢查大總統選舉法第一條規定必須有民國國籍住居國內十年年滿四十享有完全公權者始可被選爲大總統曹氏於國籍住所年齡三項固屬相合而未完全享有公權公權之消極限制選舉法已明定之如褫奪公權有精神病·吸食鴉片·不識文字者均無選舉及被選舉權曹氏唆使馮王驅逐元首搆成內亂犯罪當然褫奪公權其頭腦昏亂語無倫次與精神病者毫無差異至若吸食鴉片不識文字尤爲五尺童子所能道據此則曹錕在法律上本無大總統資格已彰然共見即僥倖被選依法當然無效尙望我國人着眼法律嚴詞警告國會促其注意若僅就政治感情立論反使歌操頌莽者振振有詞未免不智矣天華義憤所及不忍緘默謹據法理告我同胞不勝悚惶盼禱之至謝天華東 
[蘇人反對報效大選費]  
　　盡係蘇民膏血 
　　國聞通信社云江蘇公團聯合會因反對齊夑元助大選費百萬元發表通電云江蘇六十縣各公團各公民均鑒普天共憤之曹錕竊國盜位業經全國聲討乃南京竟有助大選費一百萬之事省議會·蘇籍國會議員省敎育會業經通電責問當局者對此迄未見有否認之說是則百萬選費事屬確然故賊黨雖奸亦復無辭自 
解也吾人須知百萬之費全屬蘇人之脂膏百萬金錢 
儘足助內亂之滋長蘇人日言愛國日言討賊對此助欵而不問豈蘇人見其遠而不見其近抑蘇人祇能空談不能實行干涉尙望共起力圖急求挽救毋令賊黨漸事宰割本省而猶日言保境息民聯防自治等空言徒爲賊人所竊笑也如何從事實力驅除賊黨以保江 
蘇乾凈土之處惟祈共謀善法有以敎之江蘇公團聯合會叩江 
[豫同鄕會對於時局之表示]  
　　昨日河南旅滬同鄕會致上海總商會函云敬啓者敝會 
於六月二十九日下午四時開會討論時局對於貴會六月二十三日大會議决各案一致贊成願託同舟共濟危局如遇必須聯合之處乞賜敎言謹當公推代表與參未議以期貫澈主張而盡國民天職實深公感專此體悃順頌公綏 
[閩同鄕會退出聯席會之理由]  
國聞通信社云六月三十日福建同鄕會代表史家麟姚 
子崙出席各省區同鄕會聯席會討論政變議案有提出意見四端㈠日前聯席會所議决民治運動範圍及辦 
法尙未宣佈於衆凡中華民國人民贊成本會民治運動者是否認爲同志現有一部分議員不願爲軍閥走狗因而南下且表同情於本會本會似不宜拒絕㈡南商會大會議决案對於不承認國會並無明白表示實留有議員覺悟之餘地待至民治委員會召集各團體大會時解决國事倘其議决案與本會主張衝突本會將何以處之㈢現議員南下係拆曹錕總統之台今南下矣又被國民所拒是不啻爲淵驅魚爲叢驅雀㈣旅滬各省同鄕會多電在京議員促其南下而今又議反對是出爾反爾本會將何以自圓其說云云且當日第一案對於反對國會在滬設立籌備處當經全體一致表决「置之不理」並無根本反對國會議員之議案乃閱報載議决第一案「通過本會對於國會議員根本反對不過於此次南下者置之不聞不問」云云所謂通過根本反對國會議員一層全係揑造事實至報載議决第二案「派人口頭與湖北會館接洽勸其租滿一星期時後勿再將會館租與議員集會籌備處」云云當時各省區代表僉謂此案與第一案置之不理之决議完全衝突根本不能成立乃主席　付表决以致各代表紛紛退席並無結果而散此案當然不生效力且該會六月二十九日召集會議之通告在民治運動範圍未定之先竟有『國會移滬集會此舉違背民治運動之宗旨本會應速籌對付方法』等語全係少數人任意武斷毫無根據統觀此等行爲誠恐别有用意前途至爲危險該代表爲保全同鄕會榮譽及本人人格計因而退席免爲少數人所操縱利用云云 
[安徽國民救國會致滬商會電]  
　　上海總商會昨接安徽國民救國大會快郵代電云漾電敬悉羣奸亂政竊據首都破法滅紀國亡無日挽救熱忱萬方同奮此次曹錕肆惡即爲將來循行袁氏專制之初聲斯而不討後患何極此間已於六月二十七日開安徽國民救國大會成立會比即推定職員積極進行除一面與省政府交涉截留中央一切應解各欵並電促兩院皖籍議員速行離京否則撤銷其資格曁聲請全國各團體一致聯絡協力合作外特此電聞上海爲吾國交通之總樞貴會又系眞正民意之結合仍盼速籌具體辦法提挈全國民衆當此大難臨電毌任企禱之至安徽國民救國大會感印 
[律師公會定期開臨時會]  
　　七月十五日 
　　上海律師公會副會長張家鎭鑒於總統出走變出非常憲法未成本約法主權在民之旨特提緊急議案開臨時總會討論一切由評議部一致贊同表决通過准於本月十五日召集全體會員開臨時總會現正發出通告召集會員俾屆時蒞會共商辦法聞開會地點擬借總商會或省敎育會該會昨日派員前往各該處接洽云 
[日商會昨開臨時緊急會]  
　　討論中國時局及抵制風潮 
　　上海日僑商會昨因中國政局等問題於下午五時召集職員舉行臨時緊急會議幷繼續討論抵制風潮案等議决詳情俟續行報告云 
[內政紛擾中之對日運動]  
　　本埠總商會昨接四川榮縣商會代電云上海總商會公鑒奉讀四月十九日來函稔知貴總商會以二十一條條約之宜破棄旅大租借地之宜按約交還各緣由函致日本商業會議所請其轉勸彼國政府容納吾國輿論謀中日國交根本上之親善嗣得復書事與願違殊爲浩歎竊以日本政府對於旅大租期已滿藉口二十一條抗不交還旣以强橫手叚待我而我國人民本自决之精神誓當禁售日貨爲正當之抵禦敝會本匹夫有責之誼隨集各商帮董開會議决自接貴函之次日起以 
後敝縣全境一律不買日貨非逹到撤廢二十一條與收回旅大目的不得與之交易惟是日貨輸入以滬上爲總匯之所尙望貴總會毅力主張督飭各商嚴予拒絕不使運輸入口庶吾國之劣貨盡絕根株敝會同人實深禱祝申江東望無任神馳云云 
　　又接成都總商會電云上海總商會·旅滬川商協會·重慶總商會鈞鑒旅大租期屆滿日本延不歸還本會洋貨等帮曾經電滬川商協會與該國爲經濟之絕交本會現取嚴重主義隨時派員分道檢查遇有劣貨即當衆毁銷表示决心惟成都劣貨係由上海重慶販來應請貴會就近阻止販運以絕來源爲荷成都總商會叩文又留英西蘇格蘭學生來電云吾國處新陳代謝之秋頻年多亂外禍相乘東隣日本借維持遠東和平之名義隱施其席捲東亞之計劃旅順大連租期已滿復藉口二十一條約要挾中央延長期限雖政府無力堪與抗衡而我四兆生　一息尙存决不默認也惟望萬衆一心自後對於日本在華商業經濟兩界積極抵制以觸日人之反省吾人　負笈海外學問之餘當　隨諸公之後也同舟共濟堅持到底務期逹到目的爲止西蘇格蘭中國學生會叩云云 
[巿民會明日開評議大會]  
　　討論外交 
　　巿民大會自改組後現定明日（三日）開第一次評議會 
昨特發出通告云逕啓者長沙之風雲日惡國民之熱度似退內政外交同屬重要然亂於內吾儕平民尙可以主權干涉亡於外恐奴隸之慘境萬刦難復諸君於奔走國事之間曷稍分其精神一籌對付外患急迫之方略乎茲本會自改組後評議部業已成立重要議案均待解决特訂於本星期三（七月四日）下午七時開第一次評議會議應請凖時出席勿遲爲盼專此順頌公安上海對日外交巿民大會啓七月二日 
[魯省歸客述臨城刦案之原委]  
　　昨有魯省歸客談臨城匪案原委甚詳爰爲補述以餉閱者 
　　客言此次上匪刦車係欲解抱犢崮之圍爲中外所共知其實此着已早有人慮及若先事預防何能發生此巨案蓋抱犢崮內被圍之匪初不甚多而崮外各山匿匪尙衆當田督初命兗州何鎭守使率隊進圍抱犢崮時何使曾晋省面謁田督痛陳專圍抱犢崮之非計力請再另調兵將崮外之匪同時並剿使其內外不能救應則魯匪不難肅淸否則兵力盡注於崮內恐崮外之匪乘虛蠢動勢所難免詎田督對於剿匪竟如秦人視越人之肥瘠膜不關心陳請再三均置不理何使無可如何只得抽調各汛地分防軍隊進抱犢崮而沿鐵路一帶以及中興煤礦地方防兵愈形短絀於是崮外之匪孫美瑶等遂乘此時機演出刦車之慘劇出事之夕先有土匪暗入鐵路道房逼迫路工拔去鐵道螺釘旣拔之後路工言有加班車將至又廹路工復之俟加班車過後再拔去設使路工不以加班車告土匪則遭慘刦者未必在此班快車也及至土匪擄旅客驅向山中行第六旅王連長首由沙溝帶兵追擊登時救回美人男女五名德人一名華人男女二十八名又有乘機逃出者數十名第六旅賀團長亦由抱犢山率兵趕來救回美人三名意法丹麥各一名華人男女九名此皆刦後數小時以內之事嗣於兩日內又續救出外人大小十名何使電報田督乃若大案件田督又不增派一兵不籌畫一策謹轉電中央且將已救出中外人若干引爲己功而土匪被第六旅官兵追急旣迫令外票登高揚巾止攻旋又廹令外票聯名函致賀吳兩團長謂若再進攻匪將盡數撕票其時第六旅追擊雖甚得手因有外人生命關係急電田督請示辦法田督毫無澈底之計畫遽即復電命速與土匪接洽無論何項要求均可盡量應允且派員逕以此意告於土匪土匪見田督倉皇失措經不起一嚇乃益以外票爲奇貨可居有恃無恐得步進步眞可謂碁子一着錯輸却滿盤棋也鄭帮辦到棗之初土匪提出三條件㈠解抱犢崮之圍㈡各路軍隊皆撤退㈢須給彼槍械子彈各若干蓋此時土匪即得此已逾於初望矣而田督聞土匪尙無駭人之奢望不欲此　成於他人之手遂即親自蒞棗不惜降尊紆貴以封疆大吏與綠林豪客開對等之交涉土匪陡受此大寵焉得不氣燄百倍得寸進尺肆意誅求乃田督旣恐他人分功又思趁此擴張勢力欲使匪軍歸心凡他人與土匪接洽垂成彼必破壞之另自派人暗入匪巢許匪厚利以巿恩喪失體統殆盡是以田督留棗九日非但成績毫無轉致景象日見惡劣彼又一變其爭功之心而行諉過之計託言晉京商議辦法翻然北上置身事外及至匪旣編軍外票已釋彼惟恐議及此案負責問題未能脫卸干係乃乘中樞無主政府瓦解之時將一切責任完全諉諸何鎭守使一人欲以三四閣員攝行之免何鋒鈺職一紙命令掩飾中外人耳目且博匪軍歡心蓋何使平日剿匪甚嚴厲爲匪所深恶者也至於此案事前究因何人疏於預防致中外旅客受此巨刦事後究因何人應付失宜致土匪得步進步喪失體統若是之甚非但不再深究且田督與熊省長均奉電傳褒獎矣則各處匪勞安得而不日熾哉 
 
 

Page 14

 
 
第一萬八千零八十六號;中華民國十二年 西曆一千九百二十三年七月三號
星期二 * *[長沙案之憤激聲] 　 
　　巿民大會因長沙日領事拘押十三齡學童脅迫認供一案特再通電長沙各公團其原文云長沙各報館·轉各公團均鑒報載貴處於日本艦兵無故慘殺徒手行人一案日領事不急行悔悟反將十三齡學童濫捕兇毆逼供誣陷鄧科長繼往又遭軟禁脅簽消息傳來髮竪眦裂應請貴各公團在千鈞一髮之際努力堅持弗畏强暴遽爾軟化敝會同人義不坐視自當充力協助諒各省亦都抱同仇敵愾之志與其任彼蹂躪曷如合力奮鬬留幾許血淚於國史以求世界公判之爲得乎臨電揮淚不勝憤慨謹聞云云 
　　昨日本埠國民對日外交大會總部接蘭州省議會曁膠防司令孫宗先來電表示對於日兵艦在湘暴動之憤慨原電分誌如下㈠（銜略）日人不道侮我中國旅大租借期滿而不還二十一條應廢而不認我國人怵禍至無日憤强權侵凌奔走呼號以爲政府後盾游行演講以表愛國熱心對於日人有何侵犯而日本艦隊竟敢恃其武力始在宜昌槍傷學生繼則長沙毆斃巿民近更在常德又有兇毆學生之案蠻橫舉動層見疊出此而可忍不特外交一蹶不振即人民生命亦將全無保障强權所在公理澌滅長此以往國且不國務懇國內同胞一致向日使嚴重交涉據理力爭以伸國恥臨電無任憤激之至甘肅省議會勘印㈡（銜略）日換在湘登陸慘殺巿民蔑我主權凡在血氣同深義憤務祈竭力主張一致進行敬待後命膠防司令孫宗先叩勘印 
[臨案餘聞]  
　　辛慈述羅士滿之死狀 
　　文匯報云臨城匪案被戕之英人羅士滿氏雖未有西人目覩其死狀但德人辛慈氏曾在羅氏氣絕前十分鐘得 
晤一面據稱其時羅氏臥於三等車中呼吸頗艱但已不憶曾見有匪徒足證其遇害非因與匪相抗乃於匪衆向車開槍時誤中流彈至屍身何以在三等車中無從查悉現料羅或於事變時匿居其中以避耳目也 
[航業要訊]  
　　金鎊運滬續訊此次由香港方面運滬之金鎊前日已運到價値八十萬元之金鎊八萬鎊到滬後即轉售與各銀樓旋又經大德昌續辦金洋五萬數千鎊價値五十萬元以上昨日香港已有電來謂即日可以運來但滬上需用甚亟日盼此金洋裝滬而香港方面則以需用現欵故昨日先已運去國幣五萬五千元餘尙在收買中　　華絲已可運德吾國之湖絲出洋歐洲方面以法國之里昻馬賽爲最多次爲倫敦孟買又次爲斐洲及中美各地若德國則在歐戰發生後華絲未有一件運德故此間各輪公司已將運絲至德之水脚廢止迄今已近十載矣今中德之商務恢復上海之德國商輪亦陸續開立四家其他各國之行駛中德班船亦日增一日中國之德輪公司刻下已悉入歐洲水脚公會中在華之德商輪可得與他國船處同等地位故倫敦之中歐航業公會於此次會議時决定允將回復中國絲之運德及復訂水脚公定由本月一日起上海華絲以後可往亨寳其水脚共分兩類㈠白絲經每件滬銀十二兩六錢五分㈡野絲及黃絲每件滬銀九兩八錢本埠英法郵船公司得此通告後已宣布及知照各客家矣 
　　日本運入之晒粉本年由日本來華之商輪來貨以晒粉居多現查五月份之晒粉運來者計有八十九萬四千磅自一月至五月底止則逹三百六十一萬九千磅而苛性曹逹之輸入中國者五月內有八萬八千磅由一月至五月底則共有二十五萬九千磅云 
　　溫州人赴日續聞近日温州華工之赴日迭誌本報 
昨日昌興之澳后輪出口本有温州華工三百餘名旋因客位不敷退票者一百數十名僅去一百六十餘人惟滬上之赴日溫州華工尙有三百數十人均急須前往故昌興所退之各華工遂另至東洋汽社磋商搭本日之西比利亞丸赴日但請免予預存現金此事已得東洋公司允可故决定於今日赴神戶人數共有一百六十餘人云 
　　歐美商輪之來往提督公司之麥笛遜總統號現巳由西雅圖開抵東洋昨日來電巳抵日本此次所裝之來華貨有三千噸又美木一百九十五萬尺准六日至申停於中棧約八號赴香港又大英公司之開伐號昨亦接來電准禮拜四到申來貨有二千噸並有英國大條銀之運滬又有往孟買之雪西利亞號此次在滬裝去之 
華絲計運入里昻者有湖絲四十四件野絲十件運入孟買者有湖絲一百六十七件野絲二十五件又裝往德剔可倫者有湖絲十八件野絲六件又裝往馬德里司者有湖絲二件又大來洋行之二萬二千噸新輪佛極尼大來號昨得來電現巳由日本開出决定於五日至上海 
　　藍烟囱之新客輪藍烟囱公司之新建特級兩客輪一曰Ｓａｒｐｅｄｏｎ一曰Ｐａｔｒｏｉｌｕｓ均係一萬一千四百噸各有頭等室一百五十五間此二輪現該公司指定專行中國不往日本但來滬後均兼赴大連灣·塘沽二埠向來該公司輪凡搭客船祗行中英不赴法國現此二新出廠後開始派定專航利物浦上海至馬賽昨得電訊沙北廷號本月十二日可到上海而第二新輪則下月九日進口云 
[七月月內歐美郵船之到滬期]  
　　本月內由太平洋及歐洲來滬之各國郵船計有二十二艘茲爲利便各界起見預查進口日期如下 
　　船名　來地　日期公司　船名　　　來地　日期公司喬丁根　　亨寳　四日美最時開伐　　　倫敦　五日大英亞爾根丸　倫敦　五日大阪　林肯總統　舊金山王日花旗箱根丸　　倫敦　六日日郵　麥笛遜總統西雅圖六日提督松江丸　　享寳　七日日郵　加賀丸　　同上　九日日郵馬尼拉丸　德古姆十日大阪　施爾　　　享寳　十二天利開什瑪　　倫敦　十八大英　香博德　　馬賽　十九法郵安高爾　　馬寳　五日法郵　　訪丸　　倫敦　廿日日郵塔夫得總統舊金山十九花旗　坎拿大皇后温哥武十三昌興麥堅尼總统西雅圖又　提督　麥司太　　享寳　廿日亨美天洋丸　　舊金山廿五東洋　俄皇后　　温哥武廿七昌興亞非利加丸西雅圖廿七大阪　約克遜總統西雅圖三十提督 
[日軍艦换防]  
　　檜號赴蕪柳號回滬 
　　日本政府派遣來華之檜柳　樫四號軍艦業已陸續駛 
往揚子江上游各埠茲聞檜號軍艦開往蕪湖係屬換防故駐泊蕪湖之柳號軍艦日內仍將回滬云 
[侵佔蘇州河之呈請交涉]  
　　本埠公共租界納稅華人會前因工部局對於不屬條約之蘇州河任意侵佔曾函請上海總商會向其嚴重交涉茲悉宋方二會長已將來函意旨轉呈江蘇省公署請韓省長迅飭許交涉員提出抗議云 
[商總聯會職員會記]  
　　上海各路商界總聯合會（美倫里）昨晚舉行星期常會到各路代表陳百男·成夑春·兪希稷等二十三人錢龍章主席開會後首由福建路商界聯合會會長鄔志豪君報告該路會員勛記布莊與方椒輝交易糾葛案次由勛記莊主人陸鴻勛報告詳細經過經衆討論案已涉訟應靜待公堂判决惟本會應請法律顧問致函公堂證明該莊爲本會會員確係殷實商店次議錦昌鐵廠建築糾葛案當由虹口六路代表朱保羅說明原函意思幷由委員兪希稷君報告面謁許交涉使情形議决函復該會查照並候解决次議臨案各路捐欵除購辦衣食等開支外尙餘洋百餘元應如何措置案經衆議决暫存銀行生息俟舊票釋放有期再行接濟施用其詳細收支另印淸單印送各路幷公佈次陳百男君報告接洽合併事務議决依次進行末由主席報告政潮案等均付委員會討論遂散會 
[主張兩商總聯會合併之應聲]  
　　自兩商總聯會合併之說起後各馬路商聯會多數贊同昨日天潼福德兩路商聯會特爲此事發出通啓云頻年國中騷擾吾商業影響尤甚推决其因未始非吾商人放棄所致以上海一隅而論新舊兩商聯會尤未一致遑論其他讀五馬路及南京路商聯會公函以化除各方私見相勗情意殷殷溢於言表更派代表向各方接洽熱誠肫摰孰不服膺現國事雖云糾紛識時者猶力謀統一况吾商聯會乎敝會力持合併之初衷爲 
諸貴會聯絡之聲援俾早日解决以協商情共勷大舉略陳鄙見乞希早裁天潼·福德兩路商界聯合會叩 
[榨油公司收足資本之證明]  
　　上海旗昌源合記榨油公司日前函請上海總商會派員証明股本發給商事公証書經總商會派會董張樂君沈潤挹兩君親往調查茲該公司已接到上海總商會商事公證第十號證明書原文如下案查本會爲便於商事公斷及答復官廳調查起見由職員會議决附設公證委員會辦理商事公証事宜茲准旗昌源合記榨油股份有限公司請求證明資本銀數前來除由公證委員查騐相符並分别註册公告外相應給予公證證書以資證明計開資本總額規銀十五萬兩整民國十一年三月十日止實收規銀十五萬兩整上海總商會會長宋漢章·副會長方積蕃·公證委員張嘉年·沈維燿 
[催定絲廠工作時間之公函]  
　　江浙皖絲繭總公所昨接淞滬警察廳上海寳山兩縣公函開頃奉江蘇省長公署指令（見昨報）等因奉此查本廳原定工作時間本每日以十小時爲準奉實業廳修正爲九小時嗣准貴公所來函以與滬地情形不合暫難遵辦等因即經會同轉呈在案茲奉前因相應函逹應請貴公司所依照部定工廠通則參酌本地情形規定實行工作時間迅予函復以便會同核定公布一體遵守幸勿稍延至深企禱部定工廠通則鈔附台覽 
[新閘路自來水管爆裂續聞]  
　　新閘路聚慶里口四百四十八號之協茂祥烟紙店於前日淸晨因門前所裝自來水鐵管爆裂致冲坍房屋損失店內貨品箱籠等物並殃及比隣榮記理髮店·及後面三百三十七號老虎灶等情已誌昨報茲聞該店等損失不少且有因驚跌傷情事捕房中亦已派人查明禀復核辦自來水公司昨日亦派員將協茂祥等損失估計有已酌貼該號三千元爲賠償說其理髮店與老虎灶損壞尙微亦各酌予貼費所毁房屋由公司派匠代爲修復該烟紙店樓上租住之婦人某氏向二房東稱失落金飾欲向該店分潤尙未解决云 
[旅滬閩人歡迎黃展雲]  
　　福建旅滬民治同志社頃接閩電謂前福建鹽運使自治軍總指揮·民黨巨子黃展雲君由閩乘「海晏」輪來滬今日準到該社以黃君二十餘年民治運動勞苦功高此次爲閩人爭人格而戰起孤軍於閩永與朝秦暮楚之王永泉周旋尤屬難能可貴該社不日擬與福建同鄕會·福建旅滬學生會在三山會館開會歡迎聞閩南民軍羣推黃爲首領與臧軍合作故黃君到滬後即再赴閩南組織非常省政府創造新福建之張本該社民治旬刋並擬刋一歡迎專號云 
[日僑歡送船津紀]  
　　日僑居留民會全體職員及野田副領事等昨晚七時在日人俱樂部舉行宴會歡送前總領事船津君來賓頗衆賓主均有演說現船津君日內即擬赴奉天履新云 
[美詩人白賴萊氏抵滬]  
　　大晚報云美國詩人白賴萊氏巳於昨日抵滬氏詩美人最爲愛誦刋錄之報紙日有五百餘種其散文亦淸辯滔滔爲時人所擊節生平除日報外投稿於雜誌及文學週刋者甚衆近以遨游世界曾留日本數星期今茲游華之後將往澳州南洋諸島然後遵歐以返紐約云 
[西人慈善機關組中央委員會]  
　　文滙報云上星期五本埠各西人慈善機關推舉代表會議於北蘇州路五號由伍爾甫氏主席是日會議要旨在商組中央委員會籌議免各機關辦賑重複之計劃但於滬上現狀亦討論甚久某會主張調查俄美加拿大澳洲現狀能否輸送俄僑前往無窮期之賑濟將使難民視上海爲樂土致來者益衆愛佛雷夫謂中央委員會應做之事甚少其最困難者則爲受振人民衣食住之需要但事絕艱鉅非私人財力所能濟應請政府相助華人陳君謂中央委員會成立後或能請中政府免費送俄難民回國最後舉定中央委員庇德氏·伍爾甫氏·毛根氏·白洛孟塞氏·淮愛德夫人·岑森女士·等六人而散 
[兩路車務副總管調任京奉綫]  
　　滬寗滬杭甬兩路車務副總管李綽生（洋員）現奉京奉鐵路來咨調充該路車務副總管之職已得此間局長任小山及該洋員之同意惟俟交通部令到後即當交卸北上所遺職務已經任局長商請北京銀行團物色替人仍以洋員繼任昨日該兩路華洋員司以李君在職四載擬醵資公餞以壯行色云 
[張萬順釣船被擄之經過]  
　　船主被擄船夥彈亡 
　　浙省釣船戶張萬順自溫州裝載茶葉進口於陰曆本月十六日晨駛經浙江洋面在魚星山附近突遇盜船兩艘將釣船左右圍住盜匪計有六七十人各持槍刀棍棒蜂擁登舟迫令船夥駛往北洋方面不意十七日又遇自閩駛北之某商船一艘衆盜船攔阻其去路該商船立即開槍抵敵兩下轟擊槍彈如雨爲時良久其時張萬順船夥十二人被廹在船面作事有小夥金宗祥與在船之台州口音盜匪一名被中槍彈立刻殞命衆盜見該商船勢甚劇烈未敢迎上旋即退回時在傍晚駛至江蘇洋面崇明縣境之齊公山脚下停泊盜均登山臨行將船中財物盡行刦去又二船主施安寳亦遭盜匪擄去後該舟無可如何於昨日駛進吳淞將情告知協大昌稅行商請備禀水警長官並寳山縣該縣馮知事得悉立委杜警佐與陶檢騐吏於下午六點赴淞即登釣船相騐二屍以便備棺聞該盜屍由堂收殮舁塜掩埋云 
[釣船被刼]  
　　擄去舵主一人 
　　浙省釣船戶金永豐號自温州載運木植進淞前日上午駛經江蘇大戢洋面突遇盜船三艘攔阻去路盜匪約有三四十人各執槍械刀棍蜂擁登舟勢甚兇猛當將船中財物刦掠一空臨行時又將舵主陳啓發擄去並令備欵往贖該舟昨日抵淞據情告知蓬萊公所轉請具禀水警趙廳長派巡艦放洋追捕設法救回以重人命云 
[縣聯會委員會記事]  
　　昨日（二日）上午九時江蘇縣議會聯合會在小花園事務所內開第一次委員會常會到者李味青·兪惟珏·傅遴·狄思霖·虞廷銘·周秉燦·荆葆宸·陳傳德·方家珍等九人由委員長李味青主席報告前昨兩日大會公决要點三條㈠縣自治經費問題（公决）查縣會停辦時曾經省行政長官通令各縣所有自治經費由縣署保管在案今縣會旣已恢復應由各縣縣會查照前令向縣署淸理㈠解釋縣議員任期問題（公决）由各縣自行查案辦理㈠收回縣議會會所及鈐記卷宗問題（公决）由各縣自行催請縣知事尅日交還以便開會以上三條應亟通告各縣進行云云並由各委員公同擬訂委員會辦事細則十條一致通過次討論本會預算案通過散會已正午十二時矣 
[美紐渥克博覽會徵集華品]  
　　溝通中美文化 
　　本埠總商會昨接美國商務參贊安喏爾爲美紐渥克博覽會來函其函如下 
　　漢章會長先生台鑒逕啓者美國紐渥克博覽會於本年十月十一月間舉行當巳函致貴會徵求中國物品鄙人於數月以前曾與該博覽會各會董聚餐聆其言論頗見辦理之熱誠察其計劃足徵來日之成就該博覽會所有陳列品除在紐渥克展覽外業應多數城邑之請移往各該地方陳列故此項賽品現巳接洽妥貼將轉運國內各埠以資展覽其爲美人士所歡迎可知是以中國賽品如能籌備妥善實足以敎育吾美人民俾於中國之文化更爲明瞭今美國敎育系統於中國奇富之文化向來列入課程故此種有敎育價値之展覽益徵重要凡此情形當在貴會洞鑒之中惟該會所集之物品以何種材料最爲需要乎此固貴會所必問者也鄙人前因此事曾向上海美國商會建議以寗波木製模型最宜於表示中國之各種生活各項工藝倘能於描寫·表白方面加工製造頗爲適宜如可由貴會協同美國商會定製全套模型裨益不淺並由貴會另囑寗波著名木工製造他種模型以資補助更爲完備此種模型尤屬需要者如描模中國之各種交通方法茶業及他種國內實業農家用具及耕耘方法華人男女老幼文野各級之衣服式樣他如宫室·房屋·什具·古塔等等均合於用如能佐以照片說明書之類更多禆益並請轉商錢業公會製備物品表示中國錢業方法手續以及一切營業情形歷史紀載發展狀况等殊多價値再美國今於中國土產頗爲注意而於手製工藝如手紡織機·土絲繅織機·及各種手製之品如木梳·小刀·剃刀·鍋鑊·象牙·飾品·髮飾髮網·寳石·骨制品·銅器·草編品·花邊等項尤所歡迎又中國賭具麻雀一種近來美國甚爲流行出口至美者將有數十萬付倘能將麻雀牌製造之術完全設法表現於此時亦堪注意尙有其他材料不及備書今爲時巳促上述各節鄙人特述多種以便選擇籌備惟各陳列品務須於本年十月十五日以前運抵紐渥克庶不致遺漏該會曾委託佛納史君如作包件郵寄即可直接送發惟無論郵寄運輸各包之上務請簽明「中國敎育陳列品紐奇綏紐渥克博覽會事務所」等字樣以資辨别鄙人又曾請密勒氏報鮑惠爾君對於中國各機關或個人所送陳列品相助處理貴會可以就商再美國商會關於赴會物品亦可協助貴會辦理至於此事應如何知照各中國商會團體徵集物品請由貴會裁奪進行實所深盼倘有見詢或需臂助之處請即示知當効綿薄此頌台綏安喏爾啓 
[設敎育局後之縣視學職務]  
　　除出外視察外應常川駐局 
　　上海縣知事接江蘇敎育廳第一五三五號訓令云案查縣敎育局規程第一條載縣設敎育局以局長一人視學及事務員若干人組織之等語嗣奉敎育部令解釋敎育局之視學即係縣視學並非專設是縣視學亦屬敎育局職員之一嗣後各該縣視學除出外視察外應常川駐局會同局長處理事務以符前項規定其視察日記曁報告表仍應照章呈送以備考核除呈請省長備案並分行外合行令仰該知事轉飭遵照此令 
[北大學生代表到滬]  
赴蘇挽留蔡子民 
　　北京大學自校長蔡子民氏辭職南下後該校學生迭派代表李駿等赴蔡氏紹興原籍挽留返校惟蔡氏以政潮忽起雅不欲置身漩渦因於日前過滬赴蘇聞七月四日將與周女士行結婚禮北大學生聞訊後特再推代表范體仁南下於昨晚到滬今日（三號）搭早快車赴蘇恭賀蔡氏婚禮幷挽留蔡氏北上以維校務云 
[南洋大學呈部續訂敎員合同]  
　　謝爾屯·湯生·楊貽志三人 
　　南洋大學校有日呈交通部云本校電機科敎授謝爾屯· 
湯生·機械科敎授楊貽志等三員原訂合同均屆期滿經將謝敎授合同續訂三年湯·楊兩敎授各續訂一年並檢齊續訂中英文合同三分呈送鑒核備案云 
[復日大學畢業補誌]  
　　六月三十日復旦大學在江灣新校舍舉行第十二屆大學本科曁附屬中學畢業禮校長李登輝博士報告年來進步情形學生人數巳增至七百餘人將來尙擬設法募欵添建校舍數座以期擴充科目增加學額成一最完善大學大學部文科下學期起除文學系·經濟系外·另增政治·心理·敎育三系心理系由郭任遠博士主敎備有專門圖書室·试騐室等俾學理實騐並行研究使能與美國大學程度相等下學期並添聘工程系敎授二人敎育系敎授二人擔任講席大學理科下學期增添工程系一門大學預科自下學期起實行取消中學採取四二制大學本科完全四年高中二年初中四年以合部章高中二年暫分文·理·商三科大學部並將推行學分制四學年內所得學分至少須超過一百三十學分方得畢業旋由許交涉使給獎計得獎者文科特等耿佐軍商科特等馬燦然國語演説競爭會第一温崇信第二端木愷第三曾兆鹿嗣由校長給憑計文科畢業十三人耿佐軍·王世穎·賀家騂·沈漢章·陳文華·陳正昌·顧燕孫·應業任·伍范·張志彭尙有許楨·華夔龍·宣剛·三人因哲學一科尙須補考及格方得領受文憑商科畢業十二人馬燦然·張喆·朱其　·侯厚培·余愉·郭本昌·陸榮光·范履吉·錢道明·仲蘭士·樊正楢·倪鴻文·孫方鉌·方咸鉌·姚守潤·陳書英·吳純治·唐維駿·蔡興輝·陳錦聰大學預科七十五人中學普通科三十三人特商二十五人並由校長贈送名譽學位　姆生夫人名譽文科碩士金問洙名譽理科碩士吳葭名譽文科學士後請美國大理院長羅平傑·賈陫力博士英語演說于右任先生中文演說事畢巳七時矣 
[中國公學中學部之新氣象]  
　　吳淞中國公學部中學部自舊敎員復職後關於下年進行事宜如添辦高中理科購置生物理化儀器等己在積極籌備中現聞該校决定在京·寗·滬·杭四處招收新生幷已聘定香港大學敎育科畢業生朱光潛爲英文敎員南高理化科畢業生　夢渭爲理化敎員又聞該校因男女同學非請女敎員於訓育方面諸多不便故現已敦請北京高師數理科畢業生楊應陶·陳鍵吾二女士爲數學敎員兼任女生指導員云 
　　尙有本埠新聞等轉入後頁 
 
 

Page 15

 
 
第一萬八千零八十六號;中華民國十二年 西曆一千九百二十三年七月三號
星期二 * *本埠新聞二 
[交涉公署調查錦昌鐵廠案]  
　　江蘇交涉公署昨據上海各路商界總聯合會（美倫里）代表兪希稷呈述該會會員虹口錦昌鐵廠建築糾葛案請求轉函工部局交涉催速解决等因許交涉使當允派員調查案情再行函復核辦昨已委派專員前往查察云 
[廣東大理院電聘推事]  
　　潘震亞 
　　廣東大理院昨日電滬聘請前任廣東司法部部員潘震亞前往就該院推事職務惟潘君在滬擔任女子法政講習所敎職員曁救國聯合會幷國民對日外交大會兩公團文牘主任及巿民大會執行委員等職俟擺脫後即登輪前往云 
[恢復共和之紀念]  
　　今日（七月三日）爲恢復共和紀念之期上海地方審檢兩廳於是日停止辦公一天並由沈車兩廳長發出佈告仰民刑訴訟人等一體遵照 
　　今日（三號）爲馬廠起義恢復共和紀念滬杭寗鐵路局各處科 
慶祝各科處所遇有緊要文件仍照舊例留員承辦云 
[上海商業巿况彙錄]  
　　金融 
　　昨日銀幣早巿價爲七錢二分午巿收盤爲七錢二分○六二五較上日漲八毫七忽半各銀行因半年結賬皆無進出巿面 
　　銀拆早午兩巿皆爲三錢與前日相同銀行須於明日（四日）照常辦事也　 
　　棉紗 
　　昨係星期一客帮之棉紗交易尙不寂寞本紗現貨較前日好起二錢五日紗好起五錢至七錢五分川帮未經成交牛莊帮稍有日紗交易各客帮共成本紗二三百包日紗五六百包公會上小包祗有十六支金城十四支金城等二三十包交易所標準紗價午前漲起兩五六錢午後又回小四五錢較交割之前尙漲一兩有餘各紗廠於此紗價堅好機會開出不少計三新紗廠開出十六支紅團龍一千五百包價一百五十一兩扣們本月份期溥益紗廠開出十六支地球一百包價一百五十七兩又二十支地球二十五包價一百七十一兩同昌紗廠開出十四支電車五十包價一百四十二兩申新紗廠開出十六支人鐘一百包價一百五十四兩期皆本月份內外紗廠開出十六支水月日紗一千二百包價一百五十二兩五錢淨盤陽七八兩月出淸三品紗電小去四五角美棉現期跌三十個磅音遠期跌二十五磅音印棉因封關無電巿面仍堅穩雖客胃不多而花價昻貴紗價終難看小也 
　　棉花 
　　昨日棉業交易所通州棉花標準九月份須小去四五錢十月份小去二三錢十一月份平平十二月份亦小一錢後巿九月份收盤爲三十八兩二錢十月份三十五兩七錢十一月份三十五兩一錢十二月份三十四兩九錢華豐紗廠買進現貨送廠火機花五百擔價三十八兩老公茂買進現貨送廠家鄕花三百六十件價三十八兩其餘各花無開出現花必望新花登塲方能便宜也 
　　絲巿 
　　昨日星期一洋莊絲巿仍然淸淡緣各華商所發歐美電報尙無回音而昨巿又値銀行結賬之期滙率無巿絲交因亦停頓故廠白黃灰各經均無成交行巿暫趨沉默云 
　　茶巿 
　　昨日星期一本埠洋莊茶巿祁寗温州等路之紅茶與路莊綠茶去路依然活潑人心趨堅巿面穩定祁紅成交四百四十六箱係由新泰保昌等行買進其中高莊之貨售盤七十五兩中低莊貨售盤自四十四兩至六十五兩巿價均較上星期見佳寗州温州兩路之茶綜計成交六百三十餘箱寗紅售盤三十三兩温紅售盤二十九兩至三十兩較上星期約漲一二兩珍眉巿面仍無變動惟貢熙略爲堅俏秀眉蕊眉兩項英印各莊需要仍殷售盤亦均見堅硬惟湖州路莊兩路之大帮巿面依然沉寂云 
[一週間之疋頭巿况]  
　　商情通訊社譯瑞和洋行報告云本星期來英國方面巿况穩定各布行巿皆無變動本埠洋布巿面尙稱不惡而出口情形甚爲活動原色布及白色布巿價略見抬高此殆華商抵制日貨之影響據日本來電日本對華贸易較上年同期跌去十分之六呌貨莊本週拍出計四萬五千五百九十七疋巿况堅定行巿漲多跌少長江諸帮略有購進高麗帮則交易不旺茲將本週拍出之花色疋數列後原色巿布一二九四九疋色花羽綢三一○疋漂白巿布一六三九八疋斜羽綢一○○疋泰西緞二四一○疋粗布一一五○疋羽毛三○疋洋紅布二三○○疋嗶嘰六○疋　絨三六○疋毛羽綾六○疋元色斜紋五六○疋元素羽綢八九一○疋 
[一週間浙屬運滬之現銀數]  
　　滬杭甬鐵路同和運銀公司於上星期間由杭州中國银行及商號代運現洋來滬共計五十二萬七百元又銀寳四十只小洋二十七萬四千角茲將逐日分送上海各銀行·錢莊·如下（二十六）泰興五千元衡九三千元兆豐三千元祥太小洋四萬一千角鎰康小洋三萬五千角均泰銀元寳四十只交通銀行五萬五千元（二十七）衡九三千五百元中國銀行二十萬元（二十八）中國銀行二十萬元怡　三千元衡吉三千元祥太小洋二萬角鎰康小洋五萬角（二十九）安裕五千元同昶五千元衡吉三千元鎰康一萬五千角泰和一萬角隆泰三千元（三十）泰興五千元衡吉五千元信裕三千元怡昌五千元祥太小洋一萬角泰和小洋一萬二千角（七月一日）同豐三千元致祥五千元祥太小洋一萬六千角鎰康小洋五萬角 
[春繭運載之尾聲]  
　　寥寥無幾 
　　滬杭甬鐵路上海南站滙通轉公司承運本年浙屬春繭業於開運日起至六月底止南站到數共計五萬四千四百七十七包又上海北站滙通公司亦由浙屬各站運到六月底止共計五萬餘包統共南北兩站運到春繭計十一萬包左右並聞連日間由杭各站報裝來滬者寥寥無幾此項春繭載運本月十號當可結束又本年夏繭昨由長安裝來二百八十二包許村裝來一百六十五包均卸在南站貨棧尙未騐關提取云 
[浙屬運滬箱茶之發逹]  
　　滬杭甬鐵路之茂順泰轉運公司車運本年浙屬箱茶來滬銷售外洋經由閘口車站陸續報裝來滬至六月底止共計運到箱茶四萬六千六百六十六箱查此項箱茶均由閘口車站起運來滬連日間到數甚多平均總扯每日到數約計一千餘箱日來正在旺運之時每日專車到滬南站貨棧房均堆箱茶數逹一萬數千箱尙未出卸云 
[工商友誼會常會紀]  
　　本埠工商友誼會昨晚八時開常會童理璋主席議决案如下（一）時局問題對總商會民治委員會因不明宗旨該會是否全國民治委員抑係該會單獨組織是否公開已有人指摘爲商人政府且該會委員旣表示爲民治如何有王某等官僚選舉在內决先行去函詢問以明宗旨（二）長沙慘殺案主席報告日人又有拘捕學生事目無公理公决一面忠告趙恒惕再由本會忠告國民作切實援助並請海員工會·粤僑工會·船務棧房工會等有力工團一致行動（三）惠工保商會問題據絲廠女工會友穆志英等來會報告該會巧立名目與全體女工毫無關係（四）勛記布莊夥友被誣案主席請夥友代表楊培仁說明被誣情形公决一面請法律顧問對付一面由會去函公堂秉公審理（五）慶祝美法兩國紀念案主席報告七月四日美國共和紀念應派代喪前往慶祝當場推定童理璋·張鳳威·謝也青·奚謹修·楊培仁·鄭慕萱·周劍寒等七人七月十四日法國紀念本會應要求法總領事保護勞工取銷四十八小時開會限制（六）請何世楨爲法律顧問議畢散會 
[紅會時疫醫院開幕紀]  
　　本埠中國紅十字會時疫醫院創辦於前淸戊申年迄今巳逹十六年院址在天津路三百六十一號每年於夏秋間治療時疫今巳於前日（七月一號）開幕到者有許交涉員·許工巡捐局長·以及中西人士均經副會長楊小川院長王一亭·理事莊得之等一一招待並由醫務長牛惠霖·西醫愛而華·醫員黃子靜·黃戒宜·倪承方等引導參觀各部醫室及新建築之兩大病房每間可住百人並經王院長報告去年成績謂去年來院就診醫愈者計四千九百七十九人重病住院者八百十六人醫藥費年需一萬元均由會中捐欵籌撥來賓頗表滿意云 
[普育堂留養婦女縱火圖逃]  
　　新普育堂留養婦女姚石氏·陸祁氏·李珍寳·章素玉等四人係由上海地檢廳及法公堂發堂留養收押之犯不料邇來姚石氏等在堂秘密會商妥洽突於前晚八時許乘人不備在房中縱火焚燒希圖逸出幸爲時尙早堂中人手衆多汲水灌熄據情報告堂董陸伯鴻查明姚石氏等四婦女所爲立命備函飭派堂丁將姚石氏·陸祁氏·李珍寳章素玉等四人星夜押送地檢廳究辦由蕭檢察官開庭提案預審一過判姚石氏等分别收押候究 
[法租界商聯會開會紀]  
　　法租界商業聯合會於星期晚八時開常會葉貺辰主席報告報載蘇省願助大典籌備費百萬之說公决誓不承認㈠徐畏三提議政局俶擾巳極內幕莫明所有兩院蘇省議員應請速裝南下俾免迫脅公决當函致該兩院請速早離㈠沈維亞·葉景慶等提議十四日爲法國民主紀念之期應早爲籌備慶祝俾免臨時侷促公决由庶務股沈問師預定燈籠籍表國際友誼而誌共慶議畢散會 
[續誌浦東遠北巿經董家被刦]  
　　浦東遠北巿北蔡鎭蔡堯家於六月二十九夜被盜搶刦及追捕等情巳誌本報茲悉該區警察所長董仲光據報後率警前往勘明茲將呈報縣公署文抄錄於後爲呈報事竊本月三十日晨接到蔡經董函稱家中於二十九日晚上十二時有口操揚州音者二三十人用石撞開西南角邊門先進該經黃二小姐房間繼進該經董房間翻箱倒篋搶去現洋五百餘元金飾計重二十餘兩另開有失單又復持槍向經董恐嚇右額稍受柄擊幸未重傷鄰近人家聞警鳴鑼當經協贊員衛聲夑聞聲喊同商民數人追趕至爛棋杆地方遇見擊鬬該盜匪情急遺下拖鞋緞鞋各一雙草帽一頂槍彈一粒所惜該協贊員方面人手太少不敢猛進致未生擒當時雖有水警前往帮追然所走路線差誤終未緝獲等由前來警佐即率長警前往北蔡蔡董家中履勘被盜情形與函開各節相符除飭警四處偵緝並蔡經董另行函報鈞署外理合報請鈞核履勘實爲公便謹呈 
[普陀山採購電料]  
　　天津路報本堂下院住持營照近在滬某洋行購得電燈引擎並皮線燈頭等運往普陀山報本堂上院裝置聞有燈頭百餘盞該住持鑒於年來往普陀避署之中西人士頗衆故大興土木改建屋宇以欵施主云 
[木船夥要求增加工資]  
　　南巿浦江內運木船隻近山閩省運貨來申相繼排泊於董家渡迤南惟此項各船運到貨物後延不起卸各行商異而偵察其作用始悉各船夥要求船主增加薪工有聯絡一致同盟罷工之計但船主方面對於此次舉動絕對否認事爲浦江水巡隊潘隊長訪悉以木頭船重載木植排泊浦面阻礙水道各種輪船帆船往返頗不便利且多危險勢難延緩是以親帶隊士前往各木船分别慰諭令將船上木植等貨趕速起　以免阻礙航行各該船夥均唯唯遵命諒不日即可解决云 
[吳淞江發見無名男屍]  
　　由堂掩埋 
　　吳淞浦江於昨日上午發現無名男屍一具年約三十餘歲面圓體中身穿牛眼紅點膠布短衫對襟　紐下着單　一條料與衣同惟右足尙有白洋襪左足巳無並有黑寬緊帶一根又腰東白色馬肚帶一根經救生局船撈獲業由堂備棺收殮塡明屍格舁家掩埋矣 
[中國工會裝訂職工部徵求會]  
　　前晚八時中國工會裝訂職工部開十二次徵求會到會者三十餘人公推陳國樑主席趙迦陵紀綠主席報告開會宗旨徵求會員議案次訂論七月十四號爲法國共和紀念本工會照舊例是日除派員至法總領事公署慶祝紀念外晚間行提燈大會一致加入以表慶祝云次討論房東邵坤記勒遷學校案結果舉陳國樑君至法公堂依法起訴云 
[浦東中學校友會開會]  
　　前晚（三十日）六時浦東中學校友會在一品香開常會天雨到會者僅王則行抒穆齋李孤帆崔雁冰等三十餘人先修訂簡章繼會員崔雁冰提議募捐建造同門廳附設博物館內陳列品由各地校友搜集捐贈藉留永久紀念並予母校史博物等敎科以相當參考品多數贊同當即推定該校校友現任中南建築公司主任陸成爻君繪就圖樣豫算經費實數後再分隊開始募集會畢聚餐散時巳鐘鳴十下矣 
[電報傳習所第十三次畢業]  
　　交通部駐滬電報傳習所爲電報人材出身之所內設高等初等測 
量各科自周監督·張所長辦理以來成績尤著現在初等班已屆第十三次畢業之期六月三十日起試騐各種科目七月四日試騐先後所有所中自所長以敎職各員照例由監督出具考語呈請交部核獎幷巳電請部示續招新生云 
[育才學生考取香港大學]  
　　本埠卡德路育才公學本届考取香港大學者訃五名爲葉日萱·應毓剛·葉昌鏗·葉昌鉞等該校監院陶諱君擬自今年起將每年所送往香港大學而錄取之高材生名姓刋刻碑石立於新築之禮堂內以誌榮光而爲獎勵云 
[百老滙路商聯會常會紀]  
　　百老滙路商界聯合會昨日午後三時開職員常會公决案如下（一）本月四日爲上海總商會民治委員會成立之期通告本路商家懸旗慶祝（二）許廷佐君送來痧藥水一箱當分送本路各界以救危急（三）義務學校暑假定於本月五日給放遂散會 
[平湖同鄉會初選紀]  
　　平湖旅滬同鄉會星期日（即七月一號）在閘北嘉郡會館內開第十一屆選舉大會各會員親自投票者一百餘人當衆選出董事十一人姓名如下張石君·徐鶴笙·葛詞蔚·馬驥良·張逹卿·徐岷源·陳晉軒·蔡伯華·陸彙泉·徐美士·張理卿聞該會於兩禮拜後再行推舉正副會長曁評議各職員云 
[南巿兩路商聯會常會紀]  
　　本埠南車站·黃家　兩路商界聯合會昨日下午一時開常會到者二十餘人首由樂樹滋報告昨日開評議會經過情形次由戎寳璋起立發言謂本路南車站一帶陰溝遇有天雨時常淤塞流水不通行人多感不便討論許久結果由文牘科致函滬南工巡局要求迅予修理次樂樹滋又提議馬路旁應設公共閱報牌一座衆皆贊成張文財自願補助裝置費洋五元全體通過末討論會務進行方法散會 
[歙縣旅滬同鄕會消息]  
　　本月一日歙縣同鄕會開職員隊長聯席會議由副會長許伯龍主席按議事程序逐一討論（一）主席揭曉各隊長徵求分數（二）議决徵求期限展遲一月發給各隊長獎狀最優五名另給銀章以示優異（三）會計報告上月收支（四）議决會費由各隊長徵收如不便則由會派人徵收（五）議决函召歙縣國會議員南下以免受軍閥威脅喪失人格貽歙人羞云 
[費氏同宗會全體大會]  
　　慈東費氏旅滬同宗會於本月一日下午二時假座寗波同鄉會舉行會員全體大會到者百餘人首由主席鴻生君報告開會宗旨次由會計報告收支賬目次討論各項問題如下（一）會費變通案議决會費改分每年十元·五元·二元·一元·免繳·五等於民國十三年起實行（二）徵求會員案議决派由各房分頭進行並將章程分發各列席會員介紹未入之同宗入會（三）調查各埠同宗案議决由調查部通信各埠調查同宗人數（四）聯絡會員感情案議决通知各會員於每月第一星期晚職員會期到會俾得時相聚首議畢散會時屆五時矣 
[救火會今日致祭與聚餐]  
　　今日爲舊曆五月二十日俗傳爲分龍之期昔年滬上各救火會於是日操演洋龍比較優劣近來此舉經救火聯合會取消前日聯合會通知東南西北四區火會着於二十日（即陽曆七月三日）午前但各會員一體鋼帽制服皮靴齊集該管區由各該區主任並糾察員率領全體會員排隊出發咸詣聯合會團聚然後詣該會大廳致祭先輩行鞠躬禮復在該會聚餐云 
[疏通溝道之函請]  
　　滬南工巡局近據本城縣基路一帶之商號居戶等聯名函報以該處地勢素形低窪溝道淤塞平日泄水不甚利便近因霉雨過多路旁積水久不流通殊於行人車輛諸多阻窒請即勘明撥匠設法疏通等情莫局長得函後即知照路政處派員前往察勘形勢以便撥派工匠將溝道疏通云 
[黃渡正義兩站興修馬路]  
　　滬寗路局黃渡車站離黃渡巿鎭約有五六里之遥往來商旅頗感不便茲由該鎭紳商各界發起將自巿逹站之原有泥路開放馬路平鋪石子工竣之後擬照南翔通行車馬以便行旅又正義車站站長王某鑒於自站逹鎭之路商側不堪特發起募欵修築由站起合鎭街路現已一律修築竣工矣 
[建屋請勒令領照]  
　　滬北工巡捐局致淞滬五區警署函云逕啓者茲查得體育會東路業主葛姓建造房屋工頭胡長發未領執照擅自動工經　局吊到圖樣仍不來局領照反將工程積極進行如此藐玩於路政殊　　　相應函逹請煩貴署派警前往阻停並傳該工頭封案處罰勒令遵章領照以敬效尤實　公誼云云 
[警廳招領女孩]  
　　淞滬警察廳昨收有女孩一口其姓名陳兆第年十五歲住址不明方面孔嘴內無上牙頭披髮腦後有髮辮身着舊灰布單褂白布單褲赤足穿青布鞋在一區二境縣基路迷失現留養新普育堂其父兄均有不知姓名望失女孩者前來認領 
[粤嫗投浦遇救]  
　　前晚二時許有一老嫗在黃浦灘投浦圖盡經一千六百二十七號華捕查見設法救起帶入捕房據嫗稱現年七十歲原籍廣東名鄧鄭氏因接其子來函言媳在家病勢垂危擬欲回籍苦無川資以故投河等語捕頭諭送公共公廨禀請備函將氏送交廣肇公所資遣回籍 
[泥水匠跌斷左腿骨]  
　　泥水匠學徒浦東人倪金生昨日下午於鄭家木橋工作自二丈餘高木架上失足墜下跌斷左腿骨當經工頭舁送醫院醫治 
[雙方打架調人受傷]  
　　小沙渡昨晚八時有數紗廠工人打架江北人馬金林從中勸解誤被刀傷手臂經戈登路捕房一千四百八十八號華捕到來將雙方拘入捕房一面送馬往仁濟醫院醫治 
[汽車下又添一枉死者]  
　　仁記路昨日上午九時半有年約六十餘形似苦力男子被三千九百十四號汽車駛來撞倒於地身受重傷當經總巡捕房二百五十九號華捕到來押令汽車載送受傷人往仁濟醫院醫治即持傷狀單帶該汽車夫入捕房請究受傷人入院後因所傷過重醫治無效至下午斃命由院報知捕房派捕將屍車送騐屍所候騐 
[胞姪糾人毆叔]  
　　浦東董家渡沿灘十三號門牌賣燒餅之阜寗人沈槐山有一胞姪名汝先專在外間結交匪人沈向之訓斥非但不從反糾各流氓將槐山軋入茶肆向之拆梢並將槐山毆傷槐山報告巡警往捕餘黨星散僅將汝先拘獲押送三區三分署於昨轉送地檢廳當由檢察官提案預審之下以沈槐山所傷無碍判回去自醫 
沈汝先收押候究 
[沈德福呈請勘丈地界之飭查]  
　　上海縣知事公署訓令上海巿經董陸文　文云案據沈德福呈稱竊民於本年五月十八日曾陳明原委進呈請求淸丈民前價買之一區二十五保十三圖靡字圩五百二十七號五百二十八號一畝二分一畝五分之地奉到批示迄今時逾一月法工部局爲開築河浜屢次將民之地內硬劃去二丈左右竊念民地係價買而得有單契爲何甘爲外人蹂躪爲此迫不得巳祗得屢瀆鈞署懇求迅速派員勘丈以明界地而保產權實爲德便等情到縣查此案前經令查未復據呈前情合行令催仰該經董迅即查明具復核奪此令 
[房屋自用限七天遷移]  
　　徐鳳聲投法公堂控稱商人前向翁源發租賃鄭家木橋街房屋門面一間開設稻香村茶食店巳有多年不料被告翁源發忽於前日無故退租囑令商人他遷惟商人租賃以來並不虧欠租金被告無故勒遷實屬有違法領定章請求訊核仍准住居等語詰之翁源發供稱實因商人欲圖自己開店故向原告退租商人與原告並未立有租約應有自主之權請求着令原告限期退讓本月份租金願作遷費等語中西讞員會判限原告於七天內遷移五月份租金作爲遷費將來被告如將房屋轉租他人者究罰不貸 
[眞茹鎭附近之越貨傷人案]  
　　寳山縣眞茹鎭附近各鄉村近來疊出盜刦案多起該盜匪均口操北音携有後膛槍形似被裁之兵士日前晚間有匪十餘人擁至朱家巷地方鄉民王姓家毁門入內刦去鈔票現洋七百元其餘衣服首飾等物一槪不取同時又搗毁丁姓之門入內搜刦因無現欵故未失一物惟事主飽受拷打致成創傷現在醫院療治云 
[紗廠小工被控行刦]  
　　萬航渡日商豐田紗頭工工廠海門人楊旭初家居該廠相近楊之胞妹楊又弟堂妹楊小琴等每日亦在該廠爲女工陽曆六月二十二夜一時許忽有盜匪十餘人明火持械用巨石撞門入室行刦並將旭初用繩札縳事後檢點失贓約一百數十元當盜匪行刦時又弟等在臥床中目見該廠小工李子安手持洋燭亦在匪中曾開單報警請緝在案尙有豐田紗廠　人呂鍾煦家居該廠浜北與楊旭初家相隔一河於陽曆六月十九夜亦被盜刦失贓六七百元亦曾報警求緝茲據四區四分署探警在周家橋地方將李子安緝獲昨午備文押送地檢廳請辦楊呂兩失主亦投廳候示下午由檢察官提訊之下李子安堅稱被誣問官判李子安暫押着楊旭初等往領證人楊又弟楊小琴等來案再行質訊 
[客棧容留寓客吸煙之科罰]  
　　法租界張繼昌所開之客棧邇因容留寓客在內吃食洋烟事爲法捕房探捕查悉禀明西探同至該處抄出烟具連同烟客一併帶入捕房諭令烟客薄罰斥退張交保於昨日傳至法公堂請究先田捕頭上堂禀明被告違背禁令情形詰之張供認私賣燈吃中西官判張罰洋六十元充公烟具没收 
[竊賊同黨分别押儆]  
　　法新租界平濟利路陳畊莘家於前日間被匪徒蔡寳廷·蔣和尙·馬來法·朱萬山·等撬門入內持刀恐嚇被竊去皮衣現洋等物共値洋數千元旋由探目徐阿束任水楊包探李寳泉等拘獲蔡寳廷一名解經法公堂判押四年以儆外補緝蔣等到案訊究在案茲由徐探目等於前日將蔣和尙等三人繼續拘獲吊出灰鼠皮馬褂一件帶入捕房昨解法公堂請究先由原告投訴被竊情形詰之蔡寳廷證明與蔣等同往竊取質之蔣馬兩人供詞圖賴朱萬山供民人雖與蔣等相識不敢同往竊取餘供支吾聶讞員商之法副領事葛君判蔣馬兩人各押西牢四年朱押六個月期滿永遠逐出租界蔡寳廷仍照原斷執行贓給原告領去 
[搶金挖耳押一月]  
　　蔡學才於前日在法租界搶取婦人陳鄭氏頭上所戴之金挖耳一支當由包探王毛男追獲帶入捕房昨解法公堂請究先由原告投訴被搶情形詰之蔡供認搶取不諱中西官判蔡押一月以儆贓給原告領去 
[游民工廠債券第十期開籤紀]  
　　游民工廠基金債券昨日第十期開籤下午二時舉行四時告竣計頭等籤三一○○六號本埠大利元二等籤三五一九三號南昌廣吉祥三等籤○四一三六號紹興全號四等籤○三三四七號漢口大遠四等籤○七九一六號杭州義成五等籤一○三一一號本埠善利全五等籤三六五五四號九江惠然 
[誌謝]  
　　昨承商務印書館惠贈第六卷第十三號「兒童世界」及第二十卷第七號「東方雜誌」各一册又中華職業敎育社見贈第四十六期「敎育與職業雜誌」一本誌此併謝 
來函 
[張靜廬來函]  
　敬啓者上月三十日下午五時各省區同鄕會聯席會開會時討論國會問題靜廬係代表三北同鄉會因個人之意見及本同鄉會之意見與聯席會議所表决之議案皆不相同除當時放棄表决權外並向本同鄉會辭去代表職務以後關於聯席會一切議案在本同鄉會未另派代表列席之前靜廬個人及三北同鄕會均不負責除向聯席會通知外乞登貴報來函欄爲禱 
公布欄 
[江蘇高等審判廳]  
　　批示張克榮一件爲與張吉英贖屋涉訟請求判决由狀悉查本案　解內容完全依該民請求准予備價回贖並無不服之可言且案經和解之後訴訟即屬終結該民惟有遵照和解證書備齊贖價將屋收回毋得别生枝節此批以上六月三十日 
[上海地方審判廳]  
　　批示一件金仲蓀具交欵項由狀悉交洋九百元存候給領利息及訟費仰迅即繳楚毋再延誤致滋訟累此批一件潘關順聲明債務人旣屬無錢自巳不能退還賠欵由狀悉仰遵照庭　查明債務人財產報候核辦此批一件諸趾　聲請執行幷聲明停止債務人包租由狀悉欠租候再傳追至停止債務包租之處核與和解筆錄不符應毋庸議此批一件張萬氏具領欵項由狀悉准于七月四日上午十時來廳繳證具領此批一件沈璋源聲請銷案由狀悉應准銷案此批一件趙蓮生請領欵項由　悉仰七月二日上午九時持　來廳具領此批一件朱節香聲請執行由狀悉候查明核辦此批一件許乾生具交欵項幷請領籌據由狀悉交洋二十八元八角存候給領該民繳驗合同議據及賬簿應准具領此批一件錢明道聲請執行由狀悉候依法執行此批一件張琴山具領田單由狀悉仰即邀同張胡氏張鳳祥等來廳聽候訊奪此批一件杜蓮生具保金太和限期繳欵由狀悉准保此批一件蘇阿林具交銀洋由狀悉交洋六十三元三角存候給領此批一件王阿五請領執照由狀悉查此項執照前經批准具領仰即迅速來廳聽候核發可也此批一件方錦鈺具交銀洋由狀悉交洋九十元暫存尙短租金幷訟費合計三十五元八角四分二厘仰即迅速措繳可也此批一件倪金生請求銷案並請顧良書開釋由狀悉應准銷案顧良書幷予開釋矣此批一件蔣念　請領銀洋由狀悉仰於七月五日上午九時來廳具領此批一件蔣念　委任唐愼坊律師具領銀洋由狀悉准予委任此批一件聶承裕具交欵項由狀悉交洋三百元存候給領餘欵仰迅行交楚毋再延誤此批一件徐聽聲聲請銷案由狀悉准予銷案此批一件丁永和聲請銷案由狀悉准予銷案房票幷准繳證具領此批一件陳彩生委任姚建律師代理由狀悉准予委任此批一件張履銘狀請送逹判詞由狀悉送逹判詞依法祇限於檢察官及被告並無送逹告訴人之規定現本案卷宗業經移送同級檢察廳在案該民如須查閱判詞可向檢請求抄錄此批以上六月三十日一件洪芳芷聲請暫緩工作由狀悉仰即來廳聽候訊奪此批一件李廣才具領銀洋由狀悉仰於七月四日上午十時持證來廳具領此批一件陳彩笙委任姚建律師代領銀洋由狀悉應准委任此批一件彩笙具領銀洋由狀悉仰於七月五日上午八時持證來廳具領此批一件李仁官聲請交保出外理償債務由狀悉仰速覓具殷實舖保來案聽候訊奪此批一件謝永康請領與沈春源賬欵涉訟案內簿據由狀悉案經沈春源提起上訴所　應從緩議此批一件黃連甫聲請銷案由狀悉准予銷案此批一件陳善慶聲請將王許氏等四部分銷案由狀悉王許氏等四部分應准銷案殷孟高部分仰迅行查明該債務人財產報候核辦此批一件姜鴻財具交欵項由狀悉交洋十五元存候給領以後各期仰遵照定限繳案毋再遲延切切此批一件魏筱泉具領姜鴻財交欵由狀悉准予本月五日上午九時來廳繳證具領此批一件賈子林聲請暫緩假扣押由狀悉案巳派員實施查封矣仰即速來廳所請暫緩假扣押之處碍難照准此批一件侯榮康請領銀洋由狀悉仰于本月五日上午九時持證來廳聽候訊明給領此批一件吳養吾聲明房屋業已收管請銷案由狀悉應准銷案此批一件怡昌鐵行代理人沈廷棟聲明債務人在外約期償還請求緩予執行幷發還賬簿由狀悉准予停止執行賬簿一本幷准繳證具領此批以上七月二日　　公示送逹（全文在本廳揭示場公佈）一件陳錦堂與金竹亭因抵欵涉訟案件（主文）金竹亭應償還陳錦堂抵欵元本九八規銀王百兩及自民國十一年陰曆正月初一日起至執行終了日止按月二分之約定利息但利息不得超過元本數額本案訴訟費用應歸金竹亭負擔右仰被告人金竹亭知照中華民國十二年七月二日 
[上海地方檢察廳]  
　　批示韓小弟等狀悉仰覓妥保來廳候訊此批益世泉狀悉候偵查此批金華松查是案原係婚絪糾葛爾妻現已送回原籍着向同級審判廳請求可也此批楊德春狀悉該民請求判令劉某赴蘇領回爾女事屬民事範圍本廳未便求准理此批以上六月三十日 
 
 

Page 16

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
 

Page 17

 
 
第一萬八千零八十六號;中華民國十二年 西曆一千九百二十三年七月三號
星期二 * *本埠新聞三 
[飲冰優待券之贈送]  
　　微微公司入夏以來草帽服裝部銷售最多茲印飲冰室優待券幾千張凡往該公司購物滿洋一元者得贈送飲冰室優待券一張二元者二張其餘照此類推又該公司所製各種冰淇淋曾經工部局衛生處騐過認爲有益衛生云 
[新鮮菓子露之添製]  
　　法租界貝勒路文安坊二號美飴食品公司前曾發明菓子露多種因天氣炎熱不久即行售罄故現加製檸檬·香蕉等各種新鮮菓子露煉提淸潔作夏令飲品及分贈親友最爲合宜定價亦廉云　　 
[戶外運動器具新到多種]  
　　先施公司二樓運動器具部近新由英國運到穿修網球拍之腸線多種分白黑紅三色光潤耐用該公司爲便利起見特雇定名手承接修理各種球拍工作旣佳時間又省實爲一舉二得之事所有應時之各項運動品續有運到俱係價廉物美者網球拍則更　巿上所售者爲廉每只價自一元至十餘元不等云 
[冠華廣製新草帽]  
二馬路望平街北首冠華帽莊近又趕製草帽一批以應巿需其十二號硬邊平頂上細披草每打廿四元每頂二元四角十三號硬邊平頂細披草每打廿二元每頂二元二角十四號硬邊平頂細披草每打八十元每頂八元廿一號硬邊平頂披草每打十八元每頂一元八角廿三號童帽平頂海軍帽式每打八元每頂八角二十九號硬邊平頂披草每打十六元每頂一元六角云 
[美豐又運到紗帽雨衣]  
　　南京路抛球場美豐洋貨號新近又運到印花華而紗每尺二角新式縐地蔴紗每尺三角頭號派勒麥草帽每頂九元半至十四元半洛士利蝴蝶牌汗衫一元七角起每擋尺寸加五分橡皮雨衣每件十一元至十四元並有各種細草軟蓆男女拖鞋價格俱廉云 
[新到各項籐器]  
　　棋盤街三茅閣橋·建興隆籐器皮箱廣貨號新近運到籐椅多種如花旗椅·學堂椅·德國椅及花床拉車·三摺床等甚宜於夏令購用云 
[各種電銀器皿運滬]  
　　抛球塲南首華彰洋廣貨號近有大批電銀器具運動如酒壼·酒盃·茶壼·茶盆·果盆·茶盅等凡筵宴所需無一不備並有各種花瓶·花揷·小照架·粉缸·皂匣花式繁多定價亦廉云 
[罐頭鮮筍之製售]  
　　寗波如生鮮筍罐頭廠近發明淸汁鮮竹筍食品原料係採用該處當日掘出之筍以理化方法淸汁製成其味特優裝置罐頭隨時啓用與鮮者無區别無論冷拌熱炒佐助葷肴素饌或做蝦子筍·紅燒筍·油燜筍·烤肉筍·鹹菜筍並調製一切葷素羹湯俱照新鮮生筍一式配用無不適宜近由五馬路棋盤街大陸藥房經理各大商店均有出售每瓶售洋四角批發則照原價八折云 
[華新運售呢絨貨]  
　　棋盤街中五馬路口華新呢絨公司專運售各式呢絨昨日又新到有各種衣料甚夥各價如下榮泰一五三三零老頭號元直貢五兩六錢五分榮泰三一四五二眞頭號直貢四兩九錢榮泰六二二六八頭號直貢四兩二錢五分魯林頭號灰細嗶嘰三兩零二分五釐和豐頭號灰嗶嘰二兩九錢華法人字嗶嘰二兩七錢五分云 
[廉價用品尙餘一日]  
　　抛球塲有隆號今日起重行陳列各種大宗廉價國貨如牙刷·線毯·長短袖汗衫·汗褲·草帽·絲光線襪·蔴紗紗 
襪·軟草蓆·枕蓆·鐵機拷嚮雲紗·拷綢·蚊帳潮羅·夏布各種羽毛扇以上各貨在該號舉行三十週紀念期內均訂有廉價特許權現廉價期祇餘一日云 
[夏布又到一批]  
　　麥家圈慶雲里五十七號馬裕隆商號每届夏季由川省運申各種雪白衫料夏布多種前到者業已告罄今又運到第二批極細衫料三種最高者每疋十元上等每疋七元五角普每通疋五元五角云 
[南洋公司任銷女學游藝券]  
　　博文女學爲籌建校舍經費起見定於夏曆五月二十八晚請新舞台演劇所得欵項均撥歸該校南洋兄弟烟草公司簡照南君得該校花樓券一紙代價計四十元簡君除照付四十元捐助外幷退還原券俾向他處募銷以盡維持之誠意云 
[出版界消息彙誌]  
　　百科常識一書爲湖北路亦舞台對面遠東眼鏡公司禇君子民所出內容甚爲豐富書面爲三色版美麗可觀書內有黎總統之題匾曰視遠惟明幷有張季直·馬子貞·袁寒雲·林屋山人·王純根·天台山農·翁伯鶴·雨樓·笑雲·等之題詞著名票友及名伶之化裝照相十餘幀並有家庭常識·育兒常識·致富捷徑·眼科秘方·急救秘方·牙科秘方·各種幻術·京劇曲本·游戲文章·小說·日曆·電話撮要·等類共有二百餘種節目現售洋三角照碼七折特價二角郵票可適用寄費二分但往該公司定購眼鏡者則可奉贈此書本早出版爲印刷裝訂誤時始遲至今日始出購者甚爲踴躍云 
　　新游戲報發行已十二載該報又於前日起刷新內部並備贈品分送定閱者云 
　　威海衛路遠東商業專門學校近日發行雜誌名遠東商業學報中有金天雪之中國古代經濟學研究朱通九之牌號及黎特之廢除遺產論諸篇每册售洋二角云 
　　牯嶺路除慶里新美術社最近出版之第一集十字布圖案譜內容豐富圖樣新頴仿製極易印刷又頗精美出版以來大受歡迎故銷數極多本埠永安·先施·等公司均有代售每本售洋三角半云 
　　近有周顧二君因鑒於海上影戲事業日見發展而關係影戲之雜誌則尙不多見故特集合同志組織一影雜誌社出版「影」雜誌每月一期大約下月可以出版云 
[觀映「重見光明」後之憶述]  
　　喧傳一時之「重見光明」（ＴｈｅＢｉｒｔｈｏｆＡＮａｔｉｏｎ）一劇已在卡爾登戲院映過關於其評論及意見之著述亦已數見於本報余亦因慕其名故於第四日抽暇往觀時未二點半上下座客均滿華人西人皆占半數足徵此片之魔力及報紙廣告效力之宏大矣 
至三時華燈忽滅人聲俱寂惟聞壁間機聲軋軋作響先映出本埠跑馬新聞等片約十餘分鐘乃更映「重見光明」直映至六時始止茲以管見所及述之於后至明日黃花在所不計矣 
　　此劇結構純取美國歷史上釋放黑奴爲主旨全劇精彩均在南北血戰數幕紅光燭天槍林彈雨人馬奔馳驟觀之幾疑置身戰場實則皆屬幻景也而其描寫戰爭之痛苦無微不至 
　　此劇中有飾愛麗斯者爲電影界名女伶麗琳甘熙天眞爛漫表演極佳其於醫院探視病人一段更見生色在朋恩母子相見時朋母因痛骨肉分析老淚涔涔慘容若死令人不忍卒覩 
　　黑人之凌虐白人無以復加但白人蓄意報復暗養精銳遂組織三Ｋ黨黨員逹數千人於是力斥黑兵風聲所至民氣大振乃恢復固有之自由觀乎吾國外侮頻仍共管之說日有所聞而吾國國民尙如酣夢未醒故此片可作當頭棒喝是片共長十二本攝時尙在七八年前演員逹一萬八千人其佈景及攝影術皆臻上乘深望吾國有志影事業者可以此片作爲參考品耳（志中） 
[英美烟公司影片部之內容]  
　　英美烟公司影片部創立於三年前現經擴充遷至安南路六號着手進行卡爾登影戲院每星期所映最新實事影片即爲該公司之出品計先後映演如臨城刦車案·青陽港大賽船·上海春季大跑馬·賽球運動·種種影片均能於極短時間攝製十分完美使各界人士於四天之內歷見本週國內各種大事該公司並特别注意敎育影片已製就多種將分配全中國各大城絡續開映已成者如上海縣立小學聯合運動會·中國童子軍之成績·西國童子軍之會操·青島軍港·北京古蹟·長城山海關之形勢·全國武術大會表演之國技等主任美人琴生君歷任美國環球影片公司·狐狸影片公司攝片之職故對於攝製影片經騐極爲宏富曾週遊南北美洲及印度澳洲等處所攝如英國太子遊紀·南美洲探險·最近上海所演之南斐洲歷險紀等此君乃有名之冒險攝影家本年應英美烟公司之聘來華發展其廣告事業此外附設滑稽影片畫部主其事者楊左匋君專繪長片滑稽畫兼各種美術字畫等滑稽片多種已在各戲院開映如大閙天宮·武松打虎等琴生君對於新出中國影片多種深致惋惜略謂在現在東西尙未完全溝通之先攝片者亟宜將中國數千年來之文化民情及偉大之建築等·表而出之使各國明瞭實在之東方民俗情形更足爲通俗敎育之一助且觀戲原爲謀身心之安樂起見不意所見如閻瑞生·張欣生·以及無價値之滑稽片等竟將中國人自己所謂最不堪之事放大於白幕之上·使人見之且手段亦尙未臻上乘對於器械材料之應用光線取景之支配尙少研究致失社會熱烈之歡迎於影片事業不無受影響深望業此者努力前進除却前此弊病彼深信將來脫離廣告製作之後將從事一大規模影片公司之組織專攝理想的東方劇本云 
 
 

Page 18

 
 
第一萬八千零八十六號;中華民國十二年 西曆一千九百二十三年七月三號
星期二 * *[省敎育會審閱影片]  
　　江蘇省敎育會之審閱影片委員會昨晚在職工敎育館之職工同樂會中審閱明星影片公司所製之張欣生影片至七時許開映至九時半告畢當由明星公司任矜蘋君·向委員章伯行賈季英黃伯樵諸君·述該公司編制是劇注意於遺產制度·家庭敎育·社會環境三大端使觀者知欣生弑父之原因·而引起改革社會之意並問章君等關於是片之意見章君謂此劇以法律爲歸束以報應爲主旨編制頗佳惟問有一二處須加删改該會委員將於日內集會討論云 
 
[著名跳舞家愛芬班克馥小影] 　 
[醫訊併紀]  
　　醫士劉榮芳君善按摩以兒科問世設診所於滬城小南門街水神閣西首云 
　　閘北一隅絲廠二十餘家近該業熱心同人如張韻生·王撝卿·奚雨人·夏春樵等二十餘人鑒於工人抱病無力延醫乃發起組織惠工保商處經費由各廠擔任經衆議决㈠設醫院㈡立學校㈢友誼會㈣施材先行次第舉辦醫院刻已籌備准夏曆六月初一日開診醫務由秦山森醫學士主任院址在恒豐路崇德里云 
　　閘北五路商界聯合會發起之閘北巿民醫院已經籌備多日院址擇定在閘北恒豐路北現正從事院中設備所有醫生藥劑師亦已聘定並推米蓉鏡爲院長昨日五路商聯會爲醫院事特開會議討論購辦藥品器械等事决議如下㈠藥品及醫療器械准由院長開單向西洋藥房購辦㈡動用器具由醫院籌備處庶務主任孫啓英君購辦㈢房屋裝修請籌備處總主任陸端甫督促工匠趕急修竣以便即日開診云 
 
[佩斯開能女士小影]  
[菲島英雄之紀念會]  
　　日昨下午八時居留上海之菲律濱人爲已故大英雄辦士的都博士六十一週紀念假座橫浜橋中央大會堂開會中外來賓約五百餘人由主席山杜氏宣佈開會宗旨略謂辦士的都博士爲國家謀幸福百折不撓竟以身殉其言論著作哄動世界次由法法學博士勒華演說表揚中國精武體育會之精神與辦士的都博士之毅力同出一轍並鼓勵其國人務須步武辦士的都博士·實行中國精武式之制度庶幾無負斯會之眞精神云云繼由盧君偉昌演說陳公哲君及其夫人奏泰西音樂散會時巳十二句鐘云 
[紀各校之畢業禮]  
　　昨得各校消息其有關於畢業禮及休業式者如下 
　　上海大學昨日上海大學全體學生舉行歡送會歡送該校美術科圖　組圖工組畢業生首由該校學生陳子英致開會辭略謂今日係本校美術科同學第一次畢業故特開歡送會云云次由圖音組畢業生奏樂次請來賓曹芻演說次由鄧安石·曾伯興·陳德徵·沈雁氷·末由畢業生朱鳳文王顯詔致謝而散又昨日該校學生爲送别該校畢業生起見特集資聚餐航籌交錯頗極一時之盛云 
　　安徽公學西門唐家灣旅滬安徽公學師範科業於去冬修業期滿舉行畢業考試該校校長李振亞特將該科畢業成績及文憑呈請本省敎育廳備案騐印現巳由敎育廳給發到校遂於昨日補行畢業式各界來賓頗衆云 
　　民福學校虹口民福學校昨晨行暑假禮秩序有男女生之中西演說·及英文會話布迪生君給服務證書·幷致訓詞繼由任矜蘋·王漢禮·演說晚間舉行家屬同樂會有女生表演游藝鮑九思君演說三廉社演幻術·及電影等又該校印有特刋一種名曰民福學校特刋由孫中山章太炎兩君題署內容甚多精彩云　　平民女校崑山路女青年會因從事女子平民敎育運動特在本埠各處創辦平民女校十餘所成績優美現敎科書四册已經讀完定於下星期一（九日）下午二時半在該會舉行休業禮其秩序有學生表演名人演說又該會附設之女子職業介紹部日來各女子大學學生因在署假期內願任職敎授事業頗多往該會報名者如欲延聘此項人才可與該會趙佩文女士接洽云 
　　英法夜社乍浦路英法夜社於昨日下午二時舉行畢業禮社長鮑俊德報告學生成績繼有陳勇三演說畢業生陳信昌全有林誦論畢朱葆元博士訓詞後給證發獎計英文科畢業者三代人許舜耕·陳信昌（特别免費）全有林·得縮記証書者韋志成·瞿堦平獲獎憑者孫鐘泮·王祖良·嚴冀琅等十人畢業生表演縮記成績後有雙簧·幻術·新劇（愛國血）·以信邱玉生君之滑稽談散會巳七時云 
[學務叢載]  
　　昨得各校畢業及休業禮以外之消息併載如下 
　　敎育社講算術測騐本埠縣小學敦育研究會聯合試驗敎育協進社敦請東大敎授兼附小主任兪子夷君於今日（三日）下午三時起在北河南路天后宮縣立第三小學大會堂·演講編造算術測驗材料法該會等巳先期發出通告邀集各小學敎員前往聽講兪君對於算術測驗研究甚富云 
　　染織廠特設補習科中華職業學校染織師範科巳於本届畢業內有一部份學員二十餘人嫌實踐經驗尙不充足由該校介紹至啓明染織廠實地見習補充經騐茲該廠巳允該校之請特設短期染織補習科除由該廠經理及技師等分任敎授外復敦聘經騐富碩之專門人才到廠敎授其科目除染織實習外尙有實際應用之染色法·機織法·商情等更敎授日文以便購閱專門參考書籍預計以六個月爲修業完竣如有願附學習者亦可收納學膳宿費及實習消耗費講義費等每月洋十三元六個月計洋七十八元須一次預行繳足將於陰曆七月初旬開學云 
　　公餘會議建義校舍前日公餘研究會·開臨時會員之會議列席者有陳政平楊宏祺蘇偉生江永寬徐連生喬士城楊炎馮趾麟陳谷生吳志源君等三十餘人首由主席侯子誠君起謂本會自辦義務學校以來學生衆多校舍窄小業巳設募金團勸捐希圖建築以求擴充無何募捐猶在進行中而引翔一帶苦學生日日踵門而告負笈而至敝校目擊心傷似難拒絕今巳收至一百二十餘人實屬揷身無地爰集會員討論云云結果先行添建校舍三間其正式建築一俟募金團結束後擇日投標現在之營造經費由侯子誠·楊宏祺·陳政平·蘇偉蓀·江永寬·徐連生·城喬士·馮趾麟·陳谷生·吳志源·分信擔任不涉前項捐欵擬定於夏正六月一日動土云 
　　音樂會設署期補習班西門林蔭路新正里音樂研究會本屆仍照往年設署期補習科一班科目分鋼琴·提琴·聲樂·樂學·定於七月十九日開課凡有志補習音樂者不論男女均得入會本届敎授者爲傅彦長等云 
　　绦園中學設補習班虬江路鐵路旁绦園中學現設署假補習班並設高初級英文特班已定本月十日開課云 
　　愛華公學設立署校重慶路八十八號愛華公學設立署期補習學校及英文專修夜校現巳招生云 
　　勤業女師之演講會西門勤業女子師範每星期三日請人到校演講如江亢虎·柏烈武·于右任等均曾演講茲悉下星期二下午四時又請邵仲輝講女子參政問題星期四下午四時柴連馥君講世界女子參政史云 
　　華東商業改定名稱新大沽路務本男女兩等小學校係許　吾君創辦下學期擬添設校舍更名曰華東商業公學並附夜課英文專修科云 
　　華特夜校添署期科新北門內北張家弄華特夜校校長孫樹興茲添設署期晨班敎授中英算等科云 
[郵信截止時間表]  
　　寄往地點　　　船名　　　平信　　　　　　　　　掛號信汕頭　　　　　　　蘇州　　　今日（三日）晨十一時半十一時香港及廣州（包裹）綏陽　　　上午十一時半　　　　　十十時日本美國歐洲　　　西比利亞　下午一時　　　　　　　午十二時海衛烟威台天津　　通州　　　下午一時半　　　　　　一時日本（取道門司）　山城丸　　下午五時　　　　　　　四時半青島　　　　　　　裕生　　　晚七時　　　　　　　　七時長江各埠　　　　　火車與輪船晚九時　　　　　　　　九時威海衛烟台天津　　阜生　　　明日（四日）下午一時半一時安東　　　　　　　南昌　　　晚九時　　　　　　　　九時烟台天津　　　　　浙江　　　晚九時　　　　　　　　九時廈門　　　　　　　綏陽　　　晚九時　　　　　　　　九時香港廣州（包裹）　蘇州　　　晚九時　　　　　　　　九時 
[劇塲應須改良之要點（四）]  
　　第一···「管理」 
　　尙有一事爲劇場急須改良者即戲單是也現時之劇 
場戲單眞所謂有名無實印刷旣不淸楚排列又不醒目無關係之人名則估去全紙十分之八有關係之戲名則反居極少地位故戲單之紙張不妨較現時通行者略小排列法則改成與新劇戲單相仿設如劇名「空城計」則排於此劇之首次此將劇說明列下再次則將劇中人及扮演人列入每齣均須加入說明俾看客增多一層興趣所費之金錢决不致較現時爲貴若印刷精美不妨招人登各項有商品價値之廣告亦可津貼不少 
　　以上所約略言者均係劇塲之對外管理須改良者即對看客方法者若再論對內問題則非根本改造决不能在短促時間解决此種複雜之問題然若能下一决心亦非絕辦不到之事也（待續） 
[今日天濕而熱]  
　　徐家滙天台昨日下午四時三十分氣象預報云天濕而熱沿海有薄霧黃海東海中風勢不定其向自南以至東南颶風已過瓊州海峽更折北向香港及廣東海濱至東京灣爲止均有旋風暴雨本埠温度在下午三時前之二十四小時內最高八四·六最低六七·一去年全日最高七七·○最低七一·九 
 
 

Page 19

 
 
第一萬八千零八十六號;中華民國十二年 西曆一千九百二十三年七月三號
星期二 * *常識 
[自毁與人毁] [  箴]  
　　十二年來投身政治而不毁者吾見亦罕矣政治之毁人歟人之自毁歟此一疑問也然究未有不自毁而人能毁之者聚無量數自毁之人以攘奪政權而政治亦爲自毁之人所毁於是乎政治爲萬惡之政治一入其中即未有不毁者此則政治旣爲無量數自毁之人所共毁而皮相者遂覺政治之毁也 
　　自毁之原因不過起於一念此念也何念也曰非虛榮之一念即無厭之一念也此念一動而左右之爲之効忠盡力者乃無一非毁之之人或直接毁之或間接毁之其始爲所毁者亦甚覺此輩之効忠盡力而不自知其爲毁之之人及其旣爲所毁乃始覺之而巳身敗名裂不可收拾矣而孰能自悟其不過自毁於虛榮之一念或無厭之一念哉 
衛生 
[我家夏日之禁令] [  青青]  
　　一家中內外須淸潔勿堆置垃圾以引蚊蠅 
　　一勿裸身跣足 
　　一天雖炎熱不准露宿 
　　一食物隔宿傾棄勿惜 
　　一勿食大葷 
　　一菓品腐敗雖美勿食 
　　一不沸之飲料及生水製成之冰奇冷巿上切開之瓜菓等物不准入口 
　　一偶染時症不計灸務進醫院診治 
　　上列禁令每屆夏日余父必書錄黑版懸掛廳堂若家有不遵行者必受嚴責以故大小十餘口夏令鮮有染疾者爰投刋常識以告國人夏日起居幸注意焉（乙種酬） 
經濟 
[余之儲蓄觀念] [  愛影]  
　　我從學校畢業後就在西門滬西義務學校當敎員所入的薪水有限到了號頭上領了回去一切的用途都照着他了所以除去開支外毫無半文可以積蓄豈知我的命運不好那學校因爲經濟困難問題辦了三個學期出就停辦了從此我的月入也無着落了只得另外謀事要知謀事是一件很不容易的事所以東走西跑無一些機會可得平時無半文積蓄家中的用費是不可少的此時急得我像熱鍋上的螞蟻一般深悔當初不曾多少留些積蓄以作今日的貼補如此過了五個月徼倖找到了一個公司裹寫字的位置（敝公司名余不願宣佈請諒之）每月薪水比較敎書的時候要多出兩倍那時報紙上登着無數儲蓄銀行的廣告我見了心動觸起當初不知儲蓄的益處以至吃了無金錢的苦處决定主意往江西路工商銀行開了個儲蓄存摺自己再做了一張預算表用洋簿劃了一本簿記式的日記賬到了每月月終結算一次從此我在經濟一方得了兩種益處㈠每日用途進出有日記賬可查對㈡每月除去開支外尙有錢可儲蓄因此我精神上又添上一種美麗的樂趣我希望諸位同胞無論多少將自己的月入留一成作儲蓄有能除去烟酒及一切不正當的消耗者更佳即將此消耗費存儲銀行中生息到半年或一年之後又多出一份本利來了最好每日用途登入日記賬每日賬簿上支出的欵必須較收入的數少切勿在外欠賬如有積欠到了月底速即設法歸還以維信用又能免去舊俗三節算賬之習慣又能逹到 
儲蓄成富的目的諸君以爲如何（乙種酬） 
道德 
[剷除惡習慣之方法] [  ＧＧ]  
　　習慣爲第二之天性習於善則善習於惡則惡故剷除惡習造成良習亦爲吾人所當注意之點茲據個人所知略述剷 
除惡習之方法如左 
　　一自省以師友作比例力求自己之缺點而後施以改革之法 
　　二决心旣知自己有惡宜立意改除即刻實行不容因 
循若因循以待來日其惡習將永遠不能除去矣 
　　三恒心徒有决心而無恒則何異於不决故旣决之後必須繼之以恒 
　　四抵抗力改惡從善之心人皆有之徒以不能抵抗外 
界之引誘遂不能革除之耳故吾人欲除恶性宜使抵抗力强勿爲外界所引誘 
　　以上數則雖甚普通然苟能照此實行必可除去惡習也 
　　少年時代性質流動易於變更若不趁此時期養成良習慣剷除劣根性將來年齡漸長改之晚矣我青年學子可不勉乎（乙種酬） 
法制 
[我國應施行一種遺産稅] [  歐陽光]  
　　遺産制度之在我國其弊害固早經明逹人所洞悉而與此遺産制度之補救有關足以爲國家新闢一稅源而不至苛求於民爲社會煩累者則爲應施行之一種遺産稅是反對此主張者固振振有詞謂今日民窮財匱安有餘力以付此稅且即有餘力而所付之稅亦僅以飽當局者之私囊而已於國計民生何補雖然此特因噎廢食之論也蓋遺産授受之所以可能者全賴國家法律保護之力苟無是項保護則人人且可取他人之遺産而有之勢必成爲勞農俄國式之共産世界夫遺産旣受有被保護之權利即應有納租稅之義務與地丁房屋等各項財産稅無異且受遺産者不過蒙其先人之餘蔭並非由該本人努力所得揆諸不勞而獲應科重稅之理該項遺産稅之徵收亦爲理所應爾義所必出又况此項遺産稅每人終身僅止徵收一次而財産少者在一定限度內且並可完全豁免故凡納稅者必其有能力者也且當現在社會主義風行之世貧富階級之爭競甚烈有此項遺産稅之制度亦可以稍殺有産者之勢力而平息無産者之不平社會上貧富之不均因得以减其程度而殺其惡果其有利於社會方面實大至於國家方面亦籍以增加國庫收入减輕國家負担受益亦至不少况在歐美各國此制旣已行之有利在我國仿行亦自無不收效所宜愼者惟須辦理得法推行得入耳 
　　若夫徵稅之多寡以鄙人愚見似宜按遺産厚薄而採遞進稅率Ｐｒｏｇｒｅｓｓｉｖｅｒａｔｅ例如遺産在値二千元以下者可不抽稅在値二千元至五千元者抽百分之二在値五千元至萬元者抽百分之五在値萬元至五萬元者抽百分之九在値五萬元至五十萬元者抽百分之十五依是遞進至一定之百分數（例如百分之五六十）爲止如是則遺産薄者徵稅較輕遺産厚者徵稅較重負擔上之比例可以持平在富者旣擁有豐富之財産自有負擔遺産稅之能力在貧者僅能維持其家庭之生活自可免除遺産稅之義務雙方顧全實爲至公之道也（乙種酬） 
敎育 
[師範生應服務署期小學商槯] [  瘦狂生]  
　　去歲各地署期學校風起雲湧爲敎育界開一新紀元惟其中中等以上學校爲多數而小學猶寥若晨星其故曷在大槪一般小學敎員趁此時機或赴外地聽講或在家休養以致無人辦理今署期又到矣吾人欲希望發逹惟師範生是賴試伸其說 
　　師範生本未來之敎師也平時在校只爲理論上之研究絕少實習之機會而署期返里又無聽講外地之必要終日蹉跎殊可惜也誠能犧牲精神於就近學校投身服務將平時研究所得之理論現諸實際遇有枘鐅筆之於書大可爲到校後師生研究之資料此猶但就自身增加學問經騐言之至於造福兒童尤非淺鮮極可博社會之同情爲將來立脚之根本有當與否願各地師範生一商榷之（乙種酬） 
巿政 
[美國巿制之研究] [  董修甲]  
　　美國對於巿政銳意求新尤以近十數年爲最各巿之巿政制度其足以供吾國研究者不一而足今將其巿制四種分别言之 
　　一美國之分權巿制ＴｈｅＤｅｃｅｎｔｒａｌｉｚｅｄＭｕｎｉｃｉｐａｌＰｌａｎ 
　　甲制度之說明是制可分數方面說明之如左 
　　㈠巿長及其他各官是制最注目之點爲巿長巿長爲巿之執行機關代表全巿係由全巿人民投票公舉者票上標明有黨别巿民依黨别而定選舉故所産出之巿長代表一黨也巿長以外其他巿政府各官如會計長征稅長等皆由人民投票公舉其票上亦有黨别之標明人民之投票認明黨别也巿長對於巿議會所通過之法律不同意時得否認 
或發回復議 
　　㈡巿議會巿議會爲巿之立法機關凡巿內所需之一切法律皆巿議會責任以內之事巿議會大都人數甚多由全巿人民分區公舉其公舉之法與巿長選舉法相同票上亦有黨别標明也 
　　㈢巿政府行政各部巿政府一切行政均係分部舉辦其分部之多少各巿不同總以事務之繁簡而定各部部長由巿長指派惟須得巿議會許可各部部長對巿長負完全責任各部之雇員由呼部部長自選之巿內常置巿委員會如自來水委員會公園委員會及城巿計劃委員會等各委員會委員之任期有甚長者有甚短者但無論如何委員之任期總較巿長之任期爲長也 
　　㈣巿政府普通各官之任用除各重要之巿政官員由巿民公選及巿長指派外其普通各官之任作有作文官考試法者有用薦舉法者各巿不同也 
　　（乙）制度之大槪旣已說明請述贊成與反對各理由 
　　㈠贊成之理由有二如左 
　　（一）分區選出之巿議會法能使巿內各區皆有代表 
　　（二）巿長指派巿官須得巿議會通過法可以防止巿長專制弄權 
　　㈠反對之理由有十二如左 
　　（一）分區選舉所得之巿議員往往非上等人才（不如使各議員由全巿人民選出可得優秀分子） 
　　（二）分區選舉使運動當選者易於進行 
　　（三）分區選舉使各區土豪政客可以操縱選舉從中舞弊 
　　（四）分區選得之巿議會於會議時往往以交換條件法取得不應得之權利 
　　（五）巿議會太大傷及巿之財政太多 
　　（六）巿議會太大選舉議員人數過多人民投票時往往不能分别被選人之眞資格 
　　（七）指派巿政官員之責任由巿長及巿議會分擔責任不能專一 
　　（八）除巿長外其餘行政各官亦由人民直接選舉（如會計長徵稅長等）往往使巿長與其他直接選舉之各官不能一致行動有碍巿政之進行 
　　（九）巿長由人民選舉往往敎望連選故於執行巿長職務時多有畏首畏尾之處 
　　（十）巿長及其他民選之巿政各官因黨派關係而中選未必皆係巿政專門人才恐不適辦理巿政 
　　（十一）選舉票上標明黨别使人民選舉巿政官員時專以國家黨派所持之政策爲定不以一巿之政策爲定 
　　（十二）巿政府責任複雜遇有錯誤時人民不知罪歸何人（不受酬） 
問答 
[春禾問] [  雨]  
　　甲售住宅之一部於乙約中載明東至客堂西壁合帖爲界客堂西首留過衖一條備宅內公同出入衖上小閣歸乙管業現在發生糾葛究竟衖爲何人所有乙可否阻塞請法律家賜敎 
　　答照上述情形此衖爲乙所有但契約上載明公同出入乙不能阻塞 
 
 

Page 20

 
 
第一萬八千零八十六號;中華民國十二年 西曆一千九百二十三年七月三號
星期二 * *   
 
