# 1911 - 290 - 4913905

 

Page 1

 
 
   
 
 

Page 2

 
 
上諭 
[九月初二日内閣奉]  
　　上諭朕寅紹丕基於今三載勵求治理夙夜兢兢茲届資政院第二次開院之期爾議員等其敬聽朕命方今世界文明憲政尤爲當務之急自上年十月仰體先朝與民更新之意俯順内外臣工之請特降諭旨縮改宣統五年開設議院並修改籌備事宜清單期限則年近一年籌畫乃日繁一日該院負國民之重望持協議之權輿前者已略具規模今茲當更有進步所有應議事項急宜集衆思以廣益求一是以折衷以期漸有端倪日臻完備除� 
上年該院未經議竣各案應接議外朕特命國務大臣將各項案件陸續籌擬照章交議爾議員等洞觀國勢熟審輿情其各體念時艱發攄忠愛總　法立而民不擾論定而事可行用以鞏固邦基弼成郅治朕有厚望焉將此特諭知之欽此監國攝政王鈐章奕劻那桐徐世昌署名 
評論（平子） 
[嗚呼今日之人心]  
　　天下事之成敗。亦視乎其人心之向背何如耳。人心歸往。則雖一成一旅。亦足以迅奏膚功。人心叛離。雖带甲百萬。坐擁堅城。適足以齎寇糧而召戎禍。語曰得全者全昌。失全者全亡。於以見人心之嚮背。其關係大局之成敗。非淺鮮矣。今日者。革命軍之起事。甫旬日耳。所據不過武漢三鎭。一彈丸黑子地也。即或荆黃宜長諸大郡。望風歸附。亦不過江楚一隅。長江衣带之。水何足以鞭笞中華。面薄海響應也者。然自亂事俶擾。四方震驚遠而燕齊。近而湘汴。而三江。而兩。浙而嶺海。一若異旗特樹。朝不保。暮也者。此果。誰爲爲之。孰令致之。竟使今日之人心一至此者。 
　　我嘗觀之今日之大吏矣滿洲世。僕。望風而逃。棄城守如敝屣。視朝命若弁髦。其一般尸居大員之建旄。樹節。中心首鼠者。更無論矣。 
　　我嘗觀之今日之齊民矣。學界青年。强半革命。其一般平民久憔悴於。虐政之下。飫聞革軍之文明。幾幾乎有奔走恐後之勢。蓋人人心目中。俱懸一政治革命之目的者。非一日矣。 
　　乃者鄂事驟起。朝野震驚政府不得已。起袁督於山林。以任艱鉅。意蓋取其嚄唶宿將。足俾爲平鄂之長城也。然吾聞袁督近日固周旋於黨人之列。而高尙其志不事王。侯焉者。朝廷屢徴之而不出。革命黨亦屢説之而不動。當粤事之起。曾有人以革命之説進者。袁督語人曰。今茲尙非其時。而高臥於白泉沫土間者自若一旦。翻然出山。其果捐棄前嫌而爲朝廷。效馳騙與。抑亦時機已熱。藉此一出以爲黨人之援手歟。嗚呼。是當此人心思亂岌岌不可終日之秋。獨建高牙大纛。奉命專征。袁督之爲人。殆非所。測矣。 
[專電]  
　　革軍組織敢死團成立三大隊現已出發或云一赴北京一赴衛輝尙有一隊赴湘 
　　中國兵艦原在漢口江面者鐵甲船三艘砲艦十五艘魚雷艇八艘現均退避下游 
　　傳聞革軍已分隊進攻南昌現方開戰 
　　駐紮信陽州之蔭軍派出斥堠兵一大隊意欲南下試探敵情在廣水驛（川漢鐵路改綫後之起點處）與革軍遇開槍互擊鏖戰一小時官軍四散而潰 
　　漢口革軍第三次（三十日）與官軍戰官軍又敗 
　　二十八日之戰革軍之捕獲品有大砲八尊火車頭三輛客車十輛軍火六大車糧食無算 
　　漢口造幣廠遺存銅數千磅革軍雇工盡力鼓鑄以之接濟市面敵已告罄念八日之戰該廠竟爲砲火轟毁 
　　宜昌失守之信已確惟并未用兵革軍士官向民團及兵士等演説宗旨極爲激昂各兵民即紛紛解械入黨城上遍揰白旗官吏盡逃衙署被據 
　　長沙失守亦確革軍但以武力逼脅官吏交出印札衙署電局均被佔據駐兵或降或逃市民并未驚擾 
　　剕州失守寳緣旗兵屠殺無辜紳民潛報革軍求救革軍立派大隊前往將城奪據旗兵越城遁 
 
 
 

Page 3

 
 
軍政府致本埠錢業董事之照會 
　　安軍政府印 
見方英尺三 
寸六分似係 
銅製其照會 
之形式與今 
官塲行用者 
大小相仿今 
因限於篇幅 
縮成上圖照 
會原文已刋 
載昨日本報 
走者甚多 
（以上漢口電由九江轉） 
　　内閣密電蔭昌袁世凱探聞革軍善於埋伏地雷須格外愼防 
　　薩軍門電内閣砲艦六艘因煤糧缺乏不得已駛避九江一俟後隊兵至仍當開赴戰地 
　　郵傳部電飭京漢各車站沿途速設兵站聽候應用　　度支部續撥鄂省軍費五十萬已於昨日匯出 
　　澤公面奏鄂軍用費浩煩庫儲不給請准臨時借欵否則須撥内帑接濟 
　　資政院初一日開院監國未臨命禮邸代行開幕式城衢密布軍警崗位嚴防意外議員到者百數十人（以上北京） 
　　浙人會議赶辦全省民團舉湯壽潛爲總理陳黻如副之同日商團亦决議成立（杭州） 
 
 

Page 4

 
 
　　星期四即廿八日中國巡洋艦砲艇及魚雷艇由薩軍門統带駛往下流翌晨七時各兵輪復駛回午刻革軍步兵約三千人携大砲八尊轟擊駐紮七里河之官兵薩軍門飭兵輪開砲助戰然未發數砲急即駛退不見蹝跡似受武昌砲擊者然官兵旣失水師之助力遂不能抵敵四散而奔江干小船逃避幾滿惟大隊仍沿鐵道退走午後兩時革軍佔據車站派精兵一隊带砲四尊追逐敗兵此後兩軍交綏地點稍遠漢口當不爲危境矣 
（三十日漢口電） 
　　有中國兵輪六艘魚雷艇一艘在九江裝煤並有英國兵輪三艘美兵輪一艘停泊於此英兵輪以無線電傳遞消息（初一日九江電） 
　　二十八日晨革軍圍攻官軍官軍潰散其營壨蓬帳軍火鎗枝服裝及梅格森大砲八尊車頭三輛客車十輛全爲革軍所得官軍退走七里河已無秩序革軍追逐於後是晚七里河左近之造幣廠爲革軍轟毁（三十日漢口電） 
　　初一日夜間上海英領事署復接電音謂漢口諸皆安靜革軍官軍均未擾及租界 
　　昨晨上海接有官塲消息鎭江外人急待保護旗下營一带居民異常驚惶城中饑民頗衆殊易起事新兵軍械已一律收回旗兵不滿千人 
　　本埠某日商接初一日由九江轉來漢口電云據沙市電稱宜昌城已於二十八日爲革軍佔據未開一鎗當即恢復秩序沙市情形極危據傳四川各處現亦紛紛響應長沙革黨要求地方官交出印信漢口各領事已宣布嚴守中立 
　　又接初一日蕪湖電云安慶已閉城二三日出入者稽查極嚴敎習學生大爲震驚居民亦皆惶惶聞有革黨數人在蕪湖招兵饑民皆將投入現蕪湖自治局已快議招人百名組織商團以保治安 
　　資政院於今日午後開院監國未來至將近開院時始派禮親王前來恭代監國　院詞極言政府有實行立憲之志願並深望資政院各議員將平日所研究之學識協議實行以圖國家之幸福而逹人民之希望 
　　北京接領事電報告長沙宜昌失陷之確信並星期四漢口官軍敗績之耗（初一日北京電） 
　　昨日上海英總領事接漢口英總領事由九江轉來電音謂長沙宜昌已爲革軍占據聞宜昌地面頗靖惟暗中甚爲危險蓋有工人一萬五千名未付工資恐將爲亂該處西人已請派外國軍艦前往保護 
　　據香港電稱外國各銀行已裝現銀及英幣前往北清 
　　北京公使團已集議中國對於外國之經濟義務問題中政府已請各國准其緩解庚子賠欵現並設法籌借外債 
　　京津大局可危北京各使館已預防一切 
　　據傳袁世凱要求節制蔭昌之軍始允出山 
　　據奉天電稱趙爾巽已請政府准向日本借洋五百萬元以充滿洲派兵經費此款應作正開銷 
　　日本外務省之大員二人已奉命至華在九江設立機關處通報消息（初一日柬京電） 
　　濟南府安靜如常並無亂象陸軍已開赴北方 
（初一日濟南府電） 
　　北京接有消息謂有官軍一協已在廣水之北爲革軍擊敗逐回信陽州 
　　據三十日漢口電稱目下地面安靜共和黨頗爲活潑周圍山上均置大砲無數革軍嚴爲設防其地位極爲鞏固今日將有小戰（初一日倫敦電） 
　　皖撫調兵前往武昌兵士皆不從命 
　　革軍與官軍交綏時官軍砲彈堕入德租界者頗多曾經人拾起檢視竟係木製之彈惟外貌極似鋼彈耳此事令人想及中日之役彼時某大員曾與某商家定議以鋼彈之價而買本彈彼此均公其利 
　　革軍二十八日大戰之後外人觀戰者皆盛贊革軍並評論其紀律之嚴明 
 
 

Page 5

 
 
　　薩軍門所統各艦已由九江退往下游 
　　廕昌所統之北軍已爲革軍擊退官軍後隊聞革軍大砲羣相逃亡投降革軍者頗多（以上譯西報） 
官電 
[蘇藩接各處電]  
　　内閣電接閩浙豫陜魯晉黒龍江來電均安卅 
　　太原陸撫電晉省安靖謹復 
　　迪化袁撫電新省安堵如常有何要信祈時電告東 
　　彰德袁宫保電艶電悉感慚現病初愈須稍調理刻正籌備一切柬 
　　按據此電則袁宫保目下尙未啟程也上海道接湘撫電 
　　上海道台湘省安靖格艶印（按此電於初二日已刻到）本埠電局接各局電 
　　本日九江安慶南京蕪湖開封鄭州各局來電均稱平安 
要聞一 
[京師之鄂亂談]  
　　上月二十三日内閣致蔭大臣薩軍門廷寄各一道文云武漢逆匪勢極披猖勦撫事宜存亡所繫朝廷宵旰焦瘁急盻早日尅復武漢以安大局前湖廣總督瑞澂懦弱無才更乏治亂之策以致大局糜爛上貽君父之憂下累斯民塗炭之苦故特起用袁世凱總督湖廣責成督辦勦撫事宜兼會同調遣陸海各軍以資策應庶足大振軍威收早日敉平之效卿等同爲欽差勦逆大臣無非因地制宜各當仰體朝意鼓勵從事務須和衷共濟協謀除逆毌生歧見致悞事機卿等公忠保國爲朝廷素所信任必能早安大局慰朕厪念也 
　　又聞監國頒此電諭實由慶邸所建議慶邸以蔭昌爲陸軍大臣薩鎭氷爲海軍提督統制艦隊大臣此次會同勦逆均爲奉旨欽簡且蔭昌之職權較之督臣有過無不及而刻下復簡袁世凱爲督辦勦撫大臣蔭薩所部軍隊均准會同調遣誠恐蔭薩各生意見於會勦時政見不合勢必貽悞事機况此次革黨志不在小大局隆替在此一舉倘將帥意見稍有不合逆黨乘機煽惑大局將不堪設想故將此情力陳於監國之前急頒此諭以勉廕薩云 
　　又聞慶邸是日尙奏陳監國請於袁廕薩會勦時恭代陸海軍大元帥不時頒發訓諭勉勵將帥促其早日敉平庶可速奏全功監國韙之卽日亦將照辦 
　　又聞袁項城此次起用原因實綠濤貝勒奉電回京時向監國力請以軍諮大臣恭代大元帥赴漢親征以勵軍心監國以其無戰事閲歷不允所請次日召見濤又堅請照行監國 
 
 

Page 6

 
 
　　第一幅 
　　由革軍架砲 
轟城之山頂 
俯瞰武昌全 
圖 
　　第二幅 
漢口江 
心圖 
　　第三四幅 
　　漢口美領由 
武昌接圖敎 
士及中國女 
學生圖 
　　第五幅 
　　火車載 
避難人 
離漢圖 
仍不許卽轉詢各王大臣有何意見各王大臣以武漢事機愈急實非聲望夙著之大員必不能勝此任遂合詞力保袁世凱前往監國然之故袁奉命後朝廷竟破除成見予以大權蓋實含有恭代大元帥親征之意味也 
　　順天時報因登載不實至行文日使交涉可見政府對於此次亂事之愼重茲聞此事實奉皇太后懿旨其承宣廳分行外務民政兩部原文略謂川鄂亂事飭禁各報登載自當一律遵 
　　自川鄂事起外省入京之電幾如雪片而來聞廿二廿三兩日内閣接到各省關於革黨濳謀起事之警電計二十二日二十八道二十三日二十一道而在此兩日内發出者則計二十四道云 
[革命軍起事紀（十）]  
　　革軍起事後整理武漢民政異常認眞茲聞武漢三鎭之新官制業已分配就緒（一）武昌設民政長官江夏縣仍舊（一）漢口設市長夏口廳仍舊（一）漢陽裁知府漢陽縣仍舊（一）武漢三鎭於知縣外另辟佐治官輔助行政（一）武漢三鎭以原有之審判廳爲裁判衙署但關於照茲奉皇太后懿旨據進讀報紙太監述對謂京師順天時報所登新聞有南京等處一併失守等語實與事實未符雖刻因川鄂亂事警電紛來粤皖等省確有匪黨滋擾圖謀起事但與數省失守實屬大相懸殊如此駭人聞聽人心將愈恐慌查順天時報爲日本人所設着即照會　使轉致該館酌爲更正以安人心等因特此分行遵照迅即辦理　 
　　軍事者歸軍法會議所管轄（一）暫行官制及暫行各項法律如民法商法等均在編製不日公布 
　　革軍爲安定人心起見對於武漢三鎭尤以保護治安爲先其現在之計畫已著有成效者（一）武昌設立保安社漢口就原有之商團編練成隊均領有槍彈公叚站崗以防宵小竊發（一武）漢三鎭均設臨時警察籌辦處已由軍政府遴委妥人籌議進行（一）目下軍隊皆已歸伍然夜間仍有馬隊數十分街巡邏以防意外而日間則街上不見一兵故居民安靜如常（一）租界附近均有重兵把守 
 
 

Page 7

 
 
   
 
 

Page 8

 
 
[滄洲中西旅館廣告]  
本旅館開設上海泥城心靜安寺路卽哈　花園隔壁四層樓洋房外有花園樹臺亭閣等景足供遊賞館内上下周圍房間計百數十間大餐間能容各位六百座備有西樂西婦　挑各戲至彈子房會客廳酒排間堂樓間無不完備晚間則電燈照耀如晝每房間無論大小均有洗浴間所裝浴缸并冷熱水龍頭咸來自外洋器皿之講究裝飾之華美當初十日開巿首先到者英按察使繼而各國領事各巨紳商接踵而至正如山隂道上應接不暇之勢旋卽瞻仰上下無一不嘖嘖稱羡於不置僉云上海所設西人旅館推斯爲冠本旅館所用厨司均係西人細崽伏侍亦選精益求精之人未有不周到者也倘蒙中西官紳商喜於本旅館爲行轅尤爲歡迎至於出入迎送備有專車以利旅行承蒙惠臨如遇請客衆多者請預先定備無不周到特此佈聞電話六百零三號西總理台維司華經理郭慶恩啓 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尚書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不慎重至再也此丹專治老年陽痿少年隂虚以及精竅不固見色流精未交先洩旣交不久舉而不堅洩而不射或少年悮犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋隂益命門之真火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娱且儘可保險身體轉弱爲强更有比衆不同者如諸君服無功效儘可將原藥　還情願原洋奉璧惟請留心假冒須認明藥紙包上有驥雲氏肖像五開間門面方是的真每兩實洋二元每料一觔收工本洋廿八元雙料治老年久痿每盒是五元 
遷設上海盆湯衖過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易外埠來信須寫明甯波路第一百十五號批發格外克巳如無消路包可退還 
[沈製鏡面散還我本來面貌]  
目前武漢有戰事凡外埠購藥及現銀批發本藥室用保險寄貨倘遇遺失如數賠還儘可放心鈔票一概通用保險寄費並不另加 
余面生雀班酒剌兼之烟容謹面屢購各種著名藥品終鮮效驗自得尊製雙料鏡面散二料一用月餘居然掃除烟容盪盡酒剌雀班人稱妙藥果當世第一之良劑也還我廬山真相感何以報謹登新聞聊申微忱並告同胞俾患面症者不致有望洋之嘆下略售價雙料用羊脂珠粉搽之更靈每瓶半元每料六瓶洋二元五角單料每瓶洋二角五分每洋五瓶○本埠北浙江路敬業里第一百零事一號門牌金陵鮑公館靜夫氏拜手 
人壽醫藥室開在上海山西路集益里對門 
[迎貴仙園夜戲正廳三角]  
初三夜特請京都真正超等全班文武名角日戲逢禮拜三六准演 
張和福　法塲換子 
小均培　浣沙計 
張玉林范書祥　斬黄袍 
小永春蔣俊蘭張奎勝　威鎮草橋 
三盞燈徐清如劉春發　鴻鸞禧 
小楊猴葛玉廷張永華　（白馬坡） 
四盞燈彩上飄李鋐彬　斷橋相會 
麒麟童林顰卿　（烏龍院） 
張德俊周福全雙燕飛譚月明李德山王祥云董芝山　花蝴蝶 
[法羣舞臺界（法合記商）]  
開設法界大馬路卜鄰里口新劇塲原處 
初三夜大减價二層樓包廂五角頭等正廳四角二等正廳洋三角 
小子和　云中會 
小桂芬　捨子替主 
賽同來小春利小峻峰小保成賽小穆　四杰村　（余千救主） 
張福寳　柳林池 
榮桂　葡萄會 
飛來鳳小寳珊小保成　獅子樓　（大　紫石街） 
小惠芬王寳寳小桃紅　拾玉鐲 
金翠英恩曉峰陸菊芬　暫黄袍　（酒醉桃花宫） 
[文明大舞臺夜戲]  
初三夜戲准演日戲每逢禮拜六禮拜日全部藝員一齊登檯 
廖連卿何家聲萬盞燈何金壽小桂枝范少山　醜人多作怪　大家白相張園 
沈韻秋沈月來王永利殷春虎　戰鴛鴦樓　花蝴蝶 
小子和趙如泉　紳商煩演梅龍鎮 
伍月華吕月樵納紹先吳鳳鳴　禮山得勝 
何金壽趙如泉小子和萬盞燈小桂枝何家聲范少山楊壽長燕權水仙花　刑律改良　當堂破腹驗花 
[歌舞臺]  
八月初三夜戲頭等正廳三角 
張勝云　雷霆會 
小玉花　血手印 
史福奎　殺君奉君 
毛毛旦　汾河灣 
一魁郭仙舟　雪盃圓 
七仙旦李春亭趙月來張文春劉永在茹錫九　雙白水灘 
明海春小惠蘭　煩演舉鼎觀畫 
劉永在張全吉高占奎李春亭明海亮趙月來陳俊廷劉春和周玉恆文春　八大鎚 
蓋三省碧月花三麻子劉松樵金狸猫周云棠　新排拿手好戲　殺人放火 
[商辦新舞臺]  
九月初三夜准演日戲每逢禮拜三禮拜六禮拜日開演 
小桂芬夜來香薛瑶卿何福安　元帥斬子 
趙文連馬飛珠邱蕊卿　真老面皮 
李祥麟張德祿張順來苗鳳林　捉拿高登 
夜來香林步青　改良新曲　蕩湖船 
林運昌小保成筱益芳許奎官賽魁冠夏月潤七盞燈小連生夏月珊張順來王益芳馬飛珠毛仲琪小桂芬　新製山水畫圖水戰火攻好入真境　全本於中取事 
[商辦登春臺特請越郡超等藝員]  
九月初三日戲 
李玉水金正聚李金枝陳金生李東海趙渭釗薛富　高平關 
錢阿銀陳瑞寳梁寳榮小天寳汪景高嚴鳳雲嚴小益陳忠正薛張富施沛龍汪炳高金正聚趙渭釗陳寳有李金枝　蔡家庄 
蔡福秀趙渭釗張瑞堂李玉水周雲慶金正聚嚴小益李東海陳金生林泗海李金枝施沛龍　落綉鞋 
九月初三夜戲 
蔡福秀李玉水陳賢李金枝　東海聚正奇桑會 
陳瑞寳錢阿銀施沛龍陳忠正汪景高嚴小益彭寳金金正聚陳寳有小天寳汪炳高趙渭釗　大反西天 
嚴小益陳瑞寳汪景高李東海蔡福秀林泗海梁寳榮陳陽松李玉水彭玉英李金枝嚴云法　二本松鷹圖 
李玉水陳陽松水彭玉林泗海李東海錢阿銀嚴小益蔡福秀李金枝林云法　打茅家埠起　雙合桃 
[寳善街丹桂茶園夜戲正廳一角]  
初三夜戲特别大减價正廳一角 
金瑞寳　合家悶 
小呌天小月紅　張義得寳 
張少泉白玉梅月裡紅　九件衣　公堂自刎 
翁梅倩　牧羊卷 
郭鳳仙小燕飛小春利草上飛飛來鳳小桂仙小桂芬　取金陵　代打出手 
吕小山月裡紅小月紅一聲雷　黄鶴樓　過江赴晏 
[丹桂第一臺美商恊記]  
九月初三禮拜二夜特排拿手好戲正廳三角正廳客座二角 
高玉喜　應天珠 
明海山牡丹花陳嘉祥胭脂虎　妓擒寇 
劉永奎李春棠小桂林　戲迷傳 
祁彩芬筱菊笙郝春榮張春海周五寳高慶珍王瑞云　（飛义陣） 
小如意李桂榮　紫霞宫 
郝春榮蓋呌天焦慶利高慶珍　盤腸大戰　界牌關 
貴俊卿劉壽峯陳嘉祥　忠孝全 
明海山熊文通牡丹花貴俊卿月月紅李少棠李慶棠　梁尚賓　誘妻還妻 
[法界羣舞臺（合記）]  
恩曉峰業巳回申 
准於初一夜登臺 
初一夜四郎探母代回令 
初二夜失街亭空城計斬馬謖 
初三夜斬黄袍酒醉桃花宫 
[上海珊家園八十三號門牌京都同德堂廿四種藥酒]  
海狗賢多子酒大小瓶四二元 
五鞭壯陽藥酒大小瓶一半元 
人參赤脚大仙大小瓶一半元 
調經止帶止痛大小瓶一半元 
周公延齡非歲大小瓶一半元 
御方生生酒大小瓶八四角 
人參鹿茸種子大小瓶一半元 
人參虎骨長生大小瓶一半元 
貢品花露安神大小瓶四二角 
史國公酒一元四瓶 
菌陳合歡酒每二角 
西洋參補身酒二角 
馮了性酒每兩一角 
五茄皮酒每二角半 
虎骨木瓜酒每二角 
[上海珊家園八十三號門牌京都同德堂廿四種膏藥]  
隂陽種子膏雙一元二單六角正 
花柳除毒膏雙一元二單六角正 
虎骨熊油膏雙單料一半元 
阿魏狗皮膏雙單料四二角 
萬病回春膏雙單料八五角 
萬應如意膏雙單料一角五分 
象皮合口膏厌上盒一元一角 
雨露磠砂膏大小張五三文 
疝氣膏一元○煖臍湧湶爛脚膏均三角○夾紙膏鷄眼膏胭脂膏均二角紅毛膏一元○牙痛膏一角○頭瘋膏每袋八文生肌膏五文二文 
 
 

Page 9

 
 
   
 
 

Page 10

 
 
要聞 
[監國痛恨鄂亂之禍首]  
　　監國日昨召見澤公垂詢日來金融界狀况及市面已否安靜情形澤公云自二十三四日以來民間謠諑紛傳市面因而動搖遂致釀成銀根緊迫糧食暴漲之現象大清交通兩銀行一時大受擁擠當由臣部飭内外兩廳嚴加防護並出示嚴禁糧店漲價及不用國幣等事同時由臣部撥款接濟大清銀行先後二次共撥欵百五十萬兩現在市面已恢復原狀可無他慮所可慮者此次勦亂軍隊需欵甚巨鄂省故有之欵皆爲亂黨奪去所有一切用費皆仰給臣部籌撥昨已撥出五十萬兩作爲軍餉嗣又准軍諮府咨軍費浩繁須再籌百萬接濟亦已由臣部預備完全惟軍用無窮國帑有限若不豫爲籌畫誠恐將來有應接不暇之慮擬電飭各省將應解部各款提前籌解以備要需云云監國當諭云此次鄂省兵變文武和員皆棄城先逃致釀成巨亂辜恩溺職殊堪痛恨惟望卿等竭忠盡力速平大亂言畢泣下 
[贛省籌防鄂亂紀要]  
　　撫綏新軍贛省新軍協部步隊兩標業經先後派駐潯袁兩屬以防邊要所有駐省馬炮工輜及巡防前路改編五十五標步隊日内屢接潯探報告謠言四起人心皇皇以致點驗兵士頗有暗逃等事馮撫極爲張皇特於二十七日早晨戎裝乘騎出城親赴新軍各隊點名演説諄諄以國家多事亟宜忠君愛國奮勇從事誥誡一番而散 
　　嚴辦潯防贛省督辦潯隊署提　使張檢經馮撫奏派督辦九江防務於廿七日午後乘坐西平輪船赴潯巡閲各路炮台節制水陸軍隊嚴密防堵恭請軍令一枝以壯軍威並带隨員華桐（前署德化知縣）顧雲貴（贛防管带）等預備駐守兵輪督巡江道一時在省文武官員及軍警隊伍列隊謁送河干一带頗形熱閙 
　　扼守吳城鎭贛撫馮中丞以潯地防事業經密爲布置而新建縣屬吳城鎭離省一百八十里人烟稠密商務繁盛地接鄱湖爲贛省第二重門户防堵尤應嚴密特電調吉安巡防左路　領袁道平鎭軍带隊到省於二十七日赴吳城鎭扼要駐紮以備接應所遺吉安防務另調第四營到境塡紮矣 
[鄂亂聲中之嶺海潮]  
　　朱經帥電告武漢先後失陷安徽巡撫朱家寶電督粤張鳴岐文云武昌失守莘帥退登兵輪督藩署被燬漢陽繼陷鐵廠兵工廠均佔初起事時尙無頭目現聞 
 
 

Page 11

 
 
舉協統黎元洪爲首近因漢電局爲革黨所踞消息遂滞北洋軍已有抵鄂者本省濱臨江岸迫近武漢已電請先派兵艦扼駐九江以杜下竄陸路毗連鄂疆各縣亦經添兵防堵近日軍民均甚安戢寳敬 
　　李水提電覆暫緩回省張督前因湖北亂事影響所及省城防務亟關緊要特電催李提回省商議籌劃布置事宜昨督院已得李提電覆以身體尙未復元且在假期之内正須調養稍緩方能回省云 
　　張督電告黨人紛紛離廣鄂亂猝起政府深恐影響各省通告切實防範昨聞張督電内閣云粤省地方平靜防範週密内地查無革黨潛匿探聞匿於港澳之黨人亦多離去仍飭屬隨時嚴密防範以舒朝廷南顧之憂 
　　諮議局電請阻止借用外兵廣柬諮議局昨致電諮議局聯合會云諮議局聯合會鑒鄂省亂事北省兵力儘可戡平各省亦可助𠞰報傳瑞督擬借洋兵平亂議雖未成難保不再以此熒惑政府若依其説恐瓜分在卽乞呈資政院阻止粤議局 
[粤督恤民政策]  
　　電告内政張督奏請停罷不急新政事已誌昨報茲探得其請内閣代奏電文照錄如左北京内閣總恊理大臣鈞鑒粤省財政奇絀近受鄂亂影響籌防各費大有增加民力凋敝旣不忍再有徴求自然非停罷不急之務節省可緩之需不足以紓民力而濟民困現自鳴歧爲始先將應支公費自九月朔起减半開支一面責成各司道將一切行政事宜通盤籌晝無論新舊未辦者槪行停罷已辦者苟非當務之急亦即分别裁减省一分無名之費即留一分有用之財庶於民力軍儲兩有裨益惟照此辦理於三年預算案大有變更自應奏明立案乞代奏鳴岐肅敬 
　　札飭各州縣粤督昨又札飭各州縣略云照得粤省國家地方收入每年在二千六七百萬左右人民之所負擔實不可謂不重近年新政繁多各屬鋭意興辦以致財用輙告不足而邊瘠州縣竭一歲所籌之欵恐尙不足以辦一政即使勉强支持而辦理是否有效將來於地方是否有益亦毫無把握成效未覩而物力已殫吾民何以堪此方今盜賊縱横民生凋敝地方官縱不能體養而生息之亦當有以保衞而護持之二者不能乃轉竭小民之脂膏以供不急之務而民間爲自衞計又須另費財力興言及此可爲痛心應卽責成各府廳州縣將屬内舉辦各項新政認眞釐剔分别停罷其應否停罷以辦理是否有效地方是否有益爲斷節存經費撥作編綀鄉團保衞地方清理土匪之用使民力可以稍紓民生較爲有益各該府廳州縣務當善體此意認眞辦理不得稍涉敷衍除分行外合亟札飭該司道府廳州縣即便督飭各所屬一體迅速遵照辦理 
[川亂聲中官民之異詞]  
　　端午帥以上月二十一日行抵重慶二十五日電報捷音略謂川軍在犍爲州屬之鳳凰山與嘉定大股匪徒接仗獲勝陣斃匪首三人又在某縣之粟橋等處接仗擒斬匪黨二十餘人奪獲鎗械多件川南匪勢稍鬆滇軍亦已到川聞原電甚長多鋪張之詞並謂重慶商民爲設香案迎接云 
　　重慶商會致大清銀行請代轉禀度支部澤公電云川省路事之變成此慘劇上勞宵旰言之痛心岑帥奉命入蜀羣情歡躍望切雲霓省外民團聞風解散近因官軍分𠞰附省各屬愈激愈戀外匪乘煽糜爛不堪川東完善之區一日數驚萬分危迫端帥抵萬人心喜懼交乘頃聞岑帥駐節武昌驚惶愈甚疊據商務各分會函電交馳晨夕告警心膽俱摧伏維朝廷軫念西陲知此事岑帥西來便能解决明見萬里薄海同欽刻下隠患已深恐非兵力所能奏效渝埠爲上下各省樞紐商務一隳全局震動可請寒心再四思維焦灼萬狀我公爺望隆碩輔中外安危所係只有仰懇憲恩俯念全川生靈奏請電諭岑帥尅日入川以解倒懸而維商務存亡一髮遲恐釀成浩刧無任哀迫待命之至乞訓示重慶商務總會全體商民公叩並乞抄一份送全蜀會館如何電咸 
　　成都紳士致川京官喬丞堂請轉同鄉京官鑒電云西南不靖危機四伏因見雲帥會辦電告勢若暫戢頃聞� 
雲帥請假如確恐川民觖望軍事乏助轉成不可收拾之局邊藏接壤國防尤爲岌岌望合詞奏催雲帥銷假力疾迅赴關係至鉅曾培劉紫驥周鳳翔邵從恩劉彜銘葉大可徐炯龔道耕林思進廖治吳季昌陸愼言胡驤叩嘯 
[蒙邊近狀一斑]  
　　庫倫近日蒙人對於中國在庫倫所施之種種新政極端反對謂與該處宗敎頗有妨害大有依賴俄國保護之傾 
 
 

Page 12

 
 
向又因中國派遣新軍在該地駐紮建造兵營蒙人益不知政府用意之所在暗地歸化俄國者有之目下俄人派兵三百名前至庫倫以保護歸化人爲事故人心頗爲搖動云 
　　又聞喀爾喀四部公舉杭逹親王赴俄請願後俄使曾用正式照照藉口該部落等自願投俄要求蒙古種種權利嗣經外務理藩兩部切實調查並據各盟長報告絕無其事蓋俄使所據僅係逹王個人之意因杭逹平素招搖此次赴俄揑稱蒙古各王公均表同情儼然以代表自命其實各部藩並不知情現兩部已得其實後俟俄人重提舊話時即由外務部據情答覆云 
各埠通信 
[柬三省]  
　　洮南改設陪審蒙員洮南府屬自改設民治以來所有蒙人詞訟均歸各該管官任用翻譯就近判斷蒙員大不爲然屢生阻力前聞該府孫太守擬定一府三縣均改設陪審蒙員一員其程度資格須通曉漢文漢語官階須在驍騎校以上者凡遇審判蒙人案件准其旁聽惟判决曲直不准干預昨已呈報督帥鑒核矣 
[營口查獲幣犯]  
　　害口於八月二十晚密派偵探两名假充專買僞幣之商賈宿於德發客棧查出犯人貯有僞幣五百元當即捕縳解局現在嚴訊之際並聞近來有僞造大清銀行鈔票於市面通融頗見盛行若輩交易此項僞票每一百元換三十三元云 
福建 
[新福州招人開墾]  
　　福州黃孝兼覔得新福州於日前招興化人前往墾地茲錄其文於下公劉居豳而在巘在原得其所亶父遷岐而迺疆逎理定其謀遷地爲良明証不爽矣美洲五百年前未知之地也斐洲水土惡劣之區也歐人闢而居之遂爲子孫窟宅觀古今衡中外惟必有進取之精神而後得新闢土地戀家戀鄉胡爲乎况當此天災流行生計困迫米珠薪桂十室九空苟有可以謀生路託微軀之地方且挈妻子携親戚而往矣而奈何有裹足不前哉吾閩黃孝兼黻臣於光緒庚子歲覓得波羅洲之英屬沙羅越國之羅洋江流域籌欵費招農工與涉羅國王訂約而墾闢之獲利甚大前後奔赴者計有四千餘人無不各有積蓄少者數百金多者二三萬金閩縣侯官古田閩清長樂屏南永福居其多數且挈眷而行者絡纆不絕興化不過寥寥數人並少有聞風響　者不禁欷歔增嘆而重爲興郡憂焉夫興郡人素存保守之性質其稍有身家者往往辭家百里别涙盈懹出門兼旬歸心似箭飢食飽游困睡學起户以内即其小天地户以外且乏有見聞其有貧不聊生欲往南洋羣島謀食者則仰娘妻子頓足牽衣流涙滿襟哭聲震野嗚呼狃并蛙之見效𫒹雞之愚風俗若此安得不流爲極貧極苦之民乎然猶曰有所顧慮也彼見夫謀食南洋者大半受洋人苛待而且無人敎訓無人約束或徴逐於花天酒地之中或揮霍於烟館賭塲之内人欵非不加豐阮囊依然羞澀其有寄貲回梓者殆稀如鳳毛麟角耳淪落異鄉長辭故土者比比也無怪乎視遠出爲畏途咸聞風而郤步矣若新福州乃閩人手自墾闢者也約法如此之嚴獲利如此之大儲蓄如此之多携眷如此之衆此而不往豈别有開闢新地遠勝於新福州耶抑凍餒自甘轄轉而塡於溝壑乎敝會同人慨然有感爰於閏月初二日集議設立公司招集股本並管理敎導之方法適有新加披佈道使來函商議墾事不謀而合遂先籌調查欵費四百元由敎會中老年欵本地佈道欵善育堂及西學福音等股担任按年會選派浦叟堂李渭丞兩牧師赴塲調查已於閏月初旬起程吾郡伯叔兄弟無論敎内敎外紳商農工各界均可購股票入股分凡誠實强健者可以挈妻子携戚友而往眞勿戀家戀鄉也城中就大道堂處報名城外就各鄉敎堂報名以便彙集確查携赴該處如詳細章程俟調查員回　會同酌定他日成效大著可富亦可强比之公劉居豳亶父遷岐歐人開關美斐兩洲亦何多讓哉 
江寗 
[江督維持錢市之文告]  
　　江督張制軍出示曉諭文云照得行用鈔票所以周轉市面昨因銀根驟緊業經本部院奏咨籌撥鉅欵設法維持在案現已將造幣廠鑄成新幣先行發用一面更多備現銀交廠仍照舊用銀元重兩成色式様赶速加工鼓鑄連日均可發行應用源源接濟定可無虞缺乏查此次銀根恐慌寶因武漢變事而起其中顯有造謠生事之徒以致民間誤信竸以鈔票竞現自取紛擾武漢之間現奉朝廷𨑙派重兵兼施剿撫脅從罔治殲厥巨魁指顧間事自贛皖以至下遊一带探報絡繹均屬一律安謐所有國設省辦商股各銀行錢局鈔票均已備足資本應即照常交易凡我軍民萬勿輕據報載攔言及傳聞異辭稍滋疑惑除嚴飭地方文武營警密察造謠之人務令拿禁凈盡外合就出示曉諭仰居户商旅軍民人等一體知悉其各遵照 
松江 
[縣自治成立]  
　　初一日爲華婁縣自治成立之期各議　　至明倫堂會議頗極一時之盛 
[外河航船遇盜詳情]  
　　往來松滬之外河三號航船於三十夜十二句鐘駛至華境沙港口浦而見有兩人駕一渡船左右尾隨該航心疑爲盜正擬駛避忽渡船迫近用篙挽住一聲呼喝艙中之盜　紛躍出約二十餘人手携鎗械登航肆刦計失白米十石銀洋六百餘元帳簿等物亦被掠去二舟子頭面均被斫傷盜操滬音頗似上海流氓至初一晨航主乃投華亭縣報案 
[鐵路小工爲盜]  
　　石湖蕩車站前日被盜羣疑鐵路小工所爲婁縣李大令蒞勘後飭捕嚴緝三十日婁差破獲此案眞盜四我解送至案大令逐一細訊果係路工乃飭分别禁押以憑嚴辦 
蘇州 
[飛划營梭巡金墅]  
　　長洲縣屬金墅鎭夏間大帮光蛋在鎭開賭當經鎭董楊某禀縣請撥飛划營師船前往驅逐地方幸即安謐近來該鎭又有光蛋一百餘人來鎭并塲衆賭且在鎭種種作惡又復揚言欲搶某董家人心更爲恐懼現經楊董等聯名禀由張大令轉請程中丞札飭飛划營酌派師船前往該處彈　並令該飛划營不時往來梭　藉安人心而懾　胆昨經飛划統領王觀察札飭飛划第二營何管带飭派師船立刻開往矣 
[清談（東吳）]  
　　武漢攻地非守。地也。譬諸蟹。武漢其身軀。湘贛巴蜀其螯足也。螯足全則横行無阻矣。 
　　今革軍有擁腫之身軀。而無螯足伸縮運動之力。官軍但以一枝兵由長沙摀武昌。以一枝兵攻奪江岸。進逼漢陽而艦隊游弋於江中。則龜山之鐵背雖堅。革軍尙有立足之地耶。我今且觀兩軍之方略何如。 
　　自瑞澂拿問。張彪正法之旨下。紛傳瑞張二人。已秘密南下。將轉輪東渡日本。我謂是説必不確。 
　　不記革命黨前被政府訪拿。不皆紛紛遁入東洋乎。諺云寃家路窄。我意瑞張二人。必不若是之愚也。 
　　右稿甫脱手而長沙確已失守之電至果爾則官軍之手叚尙不如革軍之敏活也噫嘻。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　駐滬裕寗官錢局曾奉總局頒定章程遇有緊要公事傳遞電報應用密碼歷經照辦茲因鄂亂之後上海電報總局另改新章如商界密電皆暫停拍發遍發傳單知照各商界因此駐滬裕寗官錢局密碼刻難拍電然裕寗滬局乃奉督憲奏辦設立即屬公家之事凡有密碼均屬秘密要件豈可援照商界之例停止密碼實與公務有碍爰特禀陳滬道請復上海電報總局嗣後凡有裕寗官錢滬局發寄電報密碼仍須照常拍發以重要公等因現悉劉觀察已請電報滬局總辦唐觀察照辦矣 
　　鄂省革命軍起事以來謠諑繁興甚至有人在滬分佈傳單廣招入黨投軍効力以致謠言益大近日官兵與革命軍在北方開戰以來黨軍屢勝人民聞此消息竟致眉飛色舞治聞官兵稍勝便作垂頭喪氣民心如此革命軍遂向各省紳富籌募捐資以充餉用滬地紳商亦有人勸募樂輸前日更有形似革黨之三五人向滬南商團公會查問各職員名姓分别造錄細册詰其抄名作用則支吾諉託而已革黨之用心亦可見一斑矣 
[華比裕蘇糾葛何日得了]  
　　滬道昨致虞洽卿觀察函云華比與裕蘇票欵糾葛事迭奉憲電均經轉致迄未准尊處將辦法見示極以爲念頃又奉撫憲魚電以准比總領事電稱華比控追元豐不若裕蘇控追較爲更便請飭照辦等語希將近日擬辦情形電禀等因合亟抄電奉布祈閣下查照速往與比總領事當面接洽並將擬辦情形逕電撫憲核奪仍乞見示一切云 
[大阪商會亦請實業團勿行]  
　　　上月三十日大阪商會電致沈仲禮觀察云沈團長鑒鄂亂公不來東外人深佩今報載仍來咸涉訕笑忠告行止惟公酌之大阪商會 
[維持全市絲廠之手續]  
　　赤十字會長 
　　張竹君女士之影 
　　鄂亂發端滬市現銀枯乏其最受影響者尤在絲廠一業全埠四十餘家雇用女工三四萬人逐日工資爲數甚鉅且須領給現錢頗難支持本擬乘此新幣流行之時立卽發清暫時停歇嗣後該公所以一旦輟業小民坐食維艱仍非萬全之策且錢市恐慌已逹極點從前每一禮拜英法兩公司輪船出口必裝廠絲值銀五六十萬兩今若歇業則此項現銀必無所出以後之來源更行竭蹶疊奉滬道面諭曁巡警總局來文諄囑不可停工恐釀事端當經邀集全體會議勸令照常開工由該公所議定辦法兩端一請滬道憲函商大清通商二銀行另儲現洋二十萬元專爲各廠發工之備即以絲繭估價作抵每廠五千元一請道憲行知工部局巡警局轉飭各捕房各區局出示曉諭自九月初一日起凡從前工價三角二三分者略爲减小至三角爲止 
[電燈公司交涉續誌]  
　　本邑城自法公所董事日前接奉滬道劉觀察照會接法總領事函開以中國電燈公司欲在徐家匯路自斜橋起至麋鹿路一带換裝粗長之電桿請轉飭停工因法電燈公司亦擬於該路裝設粗電線等語煩查照核議復轉等因當查法國電燈公司裝設之粗電線係用交流電極爲危險該公司已於西門外林蔭路口竪立高大電桿以電線穿插於中國電燈線之中故意欲使燈線相碰生出危險爰即函請蘇松太道轉復法領事飭知　電燈公司仍從呂班路往北佈線不　從西門外繞道以免危險云 
[紅十字會醫隊定期啓行]  
　　頃聞上海紅十字會總董沈仲禮君昨接漢陽由某國兵輪遞來無線電報以兩軍死傷過多請即親率紅十字會中西醫隊迅速前來戰地普救同胞等語沈君當用洋文電復云當率甲乙丙丁四醫隊備足藥品棚帳初四啟行招商局特派江輪尃送漢口本會慈善性質兩軍傷兵一視同仁（此電係託英國兵艦用無線電遞去） 
[川京官代表歡迎岑宫保紀要]  
　　自岑宫保督川朝命再下川人感激涕零茲聞四川同鄉京官全體會議公舉賀太史維翰航海到滬晋謁宫保代逹悃忱殷勤勸駕想宫保痌癏在抱必當翻然變計投袂而起上副朝廷倚畀之殷下慰川人霖雨之望矣 
[禁止青陽港賽船]  
　　滬道近悉舢板廠賽船會前於八月二十三等日在崑新等處遍地水災飢民紛紛滋閙雖經地方官竭力彈壓而災民仍有蠢蠢欲動之勢頗爲可慮今各洋商又欲赴該處賽船設或因此滋事地方官殊難担責爰於前日照會租界領袖比總領事薜君飭令各洋商以後切勿再往青陽港賽船免致生事云 
[干湘春醜態百出]  
　　南市商務分會議董干鑄卽湘春因認包桐汕捐舞弊曾經撫憲程中丞札飭上海縣密提解省訊押懲治在案詎爲時未久又垂涎姪 
 
 

Page 19

 
 
媳干蔡氏之姿色及豐厚之妝奩硬欲佔據爲妾蔡氏之母蔡趙氏忿不能平竟赴撫院具控茲奉蘇撫憲程中丞批示如下干湘春爲氏女夫叔乃以覬覦氏女出嫁時奩資起意欲納爲妾實屬干犯名　復以所欲不遂遂誣衊名譽乘機搬匿器具喪心病狂莫此爲甚仰上海道飭縣密提干湘春到案嚴究毌任聞風逃逸再于湘春即前在貨捐局舞弊甘鑄應一併訊明詳候從嚴懲辦禀抄發現田大令已奉到札文矣 
[通俗宣講會紀盛]  
　　通俗宣講社於初一日假座大東門内火神廟東南城地方自治恊贊會開第七期宣講會來社聽講者五百餘人二時振鈴開會先由發起人袁君頌豐登台報告大致謂戒吸捲烟自伍秩庸侍郎創設以來調查上海一埠已去十分之七足見伍公苦口婆心致有成效尙有三分須全數戒吸方克有濟今日重開勿吸捲烟會者卽是故也（是時　塲有一人形同下流口吸捲烟被上君志公查見竭力勸導彼竟强詞後逐至門外觀者一快）繼由金君蔚文宣講戒吸捲烟乃愼食之關係與衞生大有裨益梁君幹臣宣講外人捲烟輸入吾國雖是通商實則毒害我同胞消耗我金銀深堪痛恨洪君詩庭宣講我國振興實業甚多若將吸烟無益之費化爲有用豈不有益乎梅君竹廬宣講當今時事艱難須克勤克儉方能圖衣食之長吸捲烟者即不儉也諸君當猛省之次由陳君瀛洲俞君元爵王君如椿相繼宣講聞者鼓掌散會已五時矣 
[盜案]  
　　本邑西南鄉十八保十五圖内新莊顓橋地方某京貨店主徐忠秀昨日投縣呈報前晚被有盜匪數十人圖畫花面手執器械火把用石撞門而入嚇禁聲張傾箱倒篋刧去銀洋衣飾貨物甚鉅請爲劾騐拿辦等情本縣田大令得報後已委捕廳趙少尉鴻圖准於今晨带同幹役前往勘騐跴緝矣 
[華洋義賑會之交替譚]  
　　江皖連年被災自美國福開森博士沈仲禮觀察協同創辦華洋義賑會以來得中外善士捐助振款百餘萬救濟災民厥功甚偉近日福開森與沈仲禮二君以有事不暇兼顧該會復另舉中西新董事各十人擔任其事經已組織完備所有會中事宜移至二馬路禮和洋行樓上該會事務　辦理茲將中西新董事姓名列後 
（華董）　伍廷芳　陳作霖　貝仁元　虞德和　邵松廷　蘇德鑣　陳河　胡琪　袁有道　朱佩珍 
（西董）　維禮德　軋雷甫　龐神父　墨賢理　龐特斐爾　司考脱　英軋力司　羅先苞　西門　湯末司 
[赤十字會出發記]  
　　中國赤十字會自開發起會後前昨兩日連開職員會議定上海設事務所兩處一在南市上海醫院一在北市寰球中國學生會會員自留滬辦事及募捐者外男會員六十九人内醫生二十六人看護四十人書記二人會計一人女會員五十四人内醫生十四人看護四十人此外又雇用男女役人數人擬於今日乘怡和瑞和輪船往漢昨日已將該船官艙全包聞尙有位置須招會員添補其資斧皆係各人自備每人約需七十元爲出發後四十五天之用此外一切藥料物品等費用已由會長張竹君女士籌得二千五百元至應用物件有向上海醫院及防疫醫院兩處借用者有會員捐助者聞昨開職員會時張女士宣言凡出發之人惟男女役人係出錢雇用男工每月八元女工每月六元然因會中經費毫無並不發給安家費如出發至戰地受傷而死則由會中撫恤二百元醫生或不幸受傷隕命則由會撫恤二萬元學生五千元惟因違背本會章程因而致斃者不在此例會中臨時章程昨已通過不日即可印發今日尙須在寰球學生會開出發會會員全體悉用赤十字會裝束同攝一影 
瑣聞 
[城内]  
　　冒官撞騙案復訊○冒官撞騙僞造公文之程輔臣曾子唯王百秦等三人逮案屢訊推諉不認押候研訊確供候詳在案前晚經帮審承明府升座花廳提案復訊據程輔臣供禁烟公所關防係王百秦起稿寫的由曾子唯雕刻乞恩質之曾子唯堅不承認並呈王百秦親筆寫送西區警局晏若誠師爺信一封并程輔臣嫡筆信稿等件呈求察騐詰之王百秦供詞含糊推諉叩恩成全等語明府得供諭謂程輔臣曰所有公文札子公牌關防印信等件均在爾之箱内起　照律殺罪今已格外從寛祇間爾之禁煙公所關防是誰刻的餘者槪不追究從實供認或可成全贓証在爾身邊查獲未便妄咬他們程仍逞刁狡展不認判仍分别還押候再研鞫 
　　盜賣基地案提訊○閘北潭子灣地方之鄉婦潘趙氏投縣控被夫堂叔潘阿金串同地保陳友堂地販陳文照等私蓋圖戳盜賣田單等情前晚經縣署帮審承明府升座花廳提訊據潘趙氏供地共六分前蒙恩斷涙給三分管業耕種因恐伊等私行盖戳盜賣於洋商已經將單存案現在地上栽種之棉花盡被潘阿金父子鋤去聞該地已被伊等議賣於洋商情急向論恃蠻要求究質之潘阿金供我種之地共十三楞是升科後洋商未管暫時耕種非是伊地並無鋤伊棉花等語又據原差顧陞禀稱該處之地係漲出灘地升科升至河邊合有十二畝轉立道契時徐去沿河二畝祇轉十畝查該地現與掛名洋商美册一千四百八十九號道契之地毘連漲出之地例應子母相生須原業户呈報升科現爲該處董保局官地販等蓋戳升科私賣洋商查此洋商實係掛名等語又訊陳文照供詞含糊地保陳友堂供稱照單丈量缺少道契之地如照道契丈量又少單上之地查前升科時係被秦雲章揑名報升等語又訊潘載廷供詞推諉明府得供判均退去靜候清丈明白再行核斷 
　　十三元小欠户○一路五區解送沈大富李小龍二人至一區分局經德區長升訊沈大富供稱被季小龍欠去洋十三元屢討無着反遭毆打故此扭至北局轉解案下求請追究等情李供欠沈之洋有之惟目下無力歸還求　區長得供判李按月拔還二元交保兩造遵斷而退 
　　趕搬場小事體○陳陸氏扭丁開成至一區分局聲稱被丁欠租覇屋向催蠻横故此扭至局中請爲究追等情經德區長訊得丁姓欠租覇屋壓制婦人與理不合着即日搬遷如違定行押辦不貸 
　　縣批五則○萃昌等禀批各項公欵典息均常年八厘賓興計偕兩欵獨按月一分爲數較多陰邑南匯賓興公欵據稱亦祗常年八厘姑候照會勸學所紳董酌减議復蔡王氏禀批買賣田地以方單爲憑代單何能爲據至公所興坭墩係屬挑例今設公所南界無路何以抄呈該地之契載明南至路界殊不相符着速檢單契呈驗又批雖據檢呈單串而方單無可呈驗代單向不 
 
 

Page 20

 
 
爲憑何能作准現據嚴元奎具禀拆笆開窗着速遵辦餘批前禀契串代單姑存繪圖附嚴元奎禀批候飭該地　勒令蔡子祥拆去笆門並起釘開窗仍催繳方單呈驗金煜禀批爾以僞票欺騙認限不繳今因批飭比差勒提始以三十元零星搪塞實屬疲玩着速設法清繳如延仍比差提追洋三十元姑存嚴升禀批爾家主母憑中陸潤餘等議買王祝三田畝旣已議定價值並陸續付過洋九百元是　立有收條未據叙明草契田單亦不呈驗無　察核着仍邀中勒催原業書立官契投税過割毋以空言涉訟 
　　局批○商人諸如林禀批子債父還律所不載茲閲來禀旣稱王月明前將田單抵押則當時分立借票總不至私自商議即克允抵據禀各情着即邀同原中前往　論毋庸率請提訊商人費增祥禀批據禀蔡小寳等積欠租洋向討恃蠻求追等情是否屬實候飭傳案訊奪 
　　道轅紀事○北京軍諮府科長覃師范北京軍諮府廳長王金綬昨日詣道拜會花翖四品銜江蘇候補通判徐之模禀安 
[南市]  
　　造屋違章○西門内石皮弄四十一號門牌陸姓醫生近因添造廂房拆動圍墙並未照章收進被城自治公所路政處查明違章特飭該舖地甲傳諭停工並即函告一路四區警局照章飭令收讓界址 
　　控追墊欵○潘鍾英昨扭滬北丹桂戲園經理陳永甫至裁判所控稱前被紏股墊用股本洋四百元刻已拆股已涉訟法公堂有案查得事在南市飭着照章赴案控究經陳 
裁判研訊陳供該股實由前次已歇之執事陳漢山經理虧欠與小的無涉判陳永甫交保限邀陳漢山到案質訊 
　　失火可疑○前日旁晚時滬南外倉橋北堍恊興昌錫箔店樓上不知因何忽然火起幾致燎原幸由巡士報告南區一面由衆隣設法帮同扑滅不致成灾旋又派探查得該店曾保火險銀四千兩情有可疑特傳執事劉芝祥至區供因起火不知一味推缷奉諭留　覓保查明確實再行移送裁判所發落 
[閘北]  
　　押犯毁所同逃詳情○昨報記習藝所押犯毁栅脱逃一節茲悉該所房屋即庇寒所舊址本極破敗此次改築僅加栅門一道畧事修葺而罪犯押至八十餘名止派巡警六名分班看守以致該犯等起意圖逃毫無顧忌前日經裁判官　大令將各區隊追獲之逃犯章鳳朝汪寳田王阿大王明德楊阿金丁阿金顧庚郎奚阿土吳永康徐阿四劉華華關金等十三名提案研訊據章供係由西所押犯祁阿二朱金堂張金林吳永生等起意買高粱一瓶邀衆同飲齊心酒計四十餘人繼而將空瓶向外抛擲擊碎洋燈乘間發喊小的等均從夢中驚醒一同逃走云云官判將拘獲各犯仍發回該所加押四個月一面諭飭趕緝在逃各首犯到案再行嚴辦 
　　寛罰蟻媒○婦人叚王氏日前被蟻媒劉李氏誘往吳淞圖賣由該區緝獲解送總局當經陳裁判提訊據王氏供自願隨伊往尋訪叔父云云官判李氏從寛罰洋九元以五元給王氏回籍川資四元充習藝所經寶 
　　木作失火○三路境内王家宅某姓木作前晚九時半突然起火焚毁木料甚多並延及左右房屋幸由消防隊到塲救熄事後龔區長諭飭長藝查明起火情形及曾否保險禀復候核 
　　私和小人命○喻福寳在天保里開設鐵店其妻郭氏素性兇悍二十七日將徒侯榮生批頰數下當晚忽然斃命被四路一區查悉將喻拘押已記前報茲聞屍父侯全榮抵申後本欲報縣請驗當被寳山縣頭圖地保嚴子侯即三三從中硬阻不許報驗一面令喻出洋數十元向侯私和業已了事前日下午備棺收殮而屍體因停擱四五天已腐不堪矣 
[英租界]  
　　撞騙案件○天津人李明山在英租界正豐街開設源盛刷染店因與南京騙子魯玉廷串同使魯冒充江寗緝私營統領王有宏之胞姪在租界内撞騙茲魯已由金陵警署獲案訊辦李則由廨逮案押候禀道轉飭魯到廨質訊在案昨由捕房將李解廨復訊寳讞員會商英康副領事判李仍還押候示 
　　定貨紏葛○吳子耀因向奥商光耀洋行定貨不出被控該管領事照會公廨奉寳讞員照准於昨飭差協探將吳傳至公堂請追奉判交保候照會奥領定期會訊 
　　奸拐下塲○張友生近在眞如鎭奸拐秦正明之媳秦潘氏來滬賃居虹口嘉興路因將氏值洋六十餘元金銀飾物質洋花用殆盡被氏控由捕房於昨由探將張拘解公堂經王襄讞會同英翰副領事訊供明晣判張贖還原物再押兩禮拜如無力贖還着改押一月潘氏暫留棲流所候家屬來案認領 
　　同行涉訟○華美書館排字工頭杜得勝控前在大陸西報館排字之朱鑑齡與陳國興張本華等覇阻工作並行兇等情昨由捕房將三人解奉中西官復訊明白判朱押兩月張押兩禮拜陳押七天分别示儆 
　　流氓攫飾○清各坊三弄　女楚得樓控流氓徐阿戴陳阿根在三馬路美仁里口攫取銀水煙袋等情昨由捕房將徐獲解公堂請究該妓與龜奴王　根投訴前情訊之徐供詞推賴奉判徐先枷三天再押兩月仍飭補　同黨到案再究 
　　男孩串拐○甬婦蔡朱氏控張陳氏吳松林串拐寄養伊家之六歲男孩永福等情昨由捕房將吳與陳氐獲解公堂訊知事出内地判原被併送青浦縣訊辦 
　　女孩迷路○女孩馬桂屏因不辨路徑由捕送留公廨昨由官媒將女解案請示據女供年十歲父母雙亡在某粤人家爲婢等語奉判暫留幼女所候核 
　　薙髮匠失女○薙髮匠朱德高控汪和尙王長富串誘伊女捲逃一案由廨訊判汪押候移提王與朱女到案訊核在案昨由捕房將王提解公堂訊知王係朱之女婿以朱不應控各串誘遂判將案註銷 
　　包車夫横兇○住居北河南路四十五號之粤人梁文興控已歇車夫俞阿三紏同王阿四持刀嚇詐等情昨由捕房將二人獲解公堂請究梁偕用人洪興上堂訴明前情求究訊之俞王供詞推賴奉判一併送押候補傳見証到堂質究 
[美租界]  
　　醉漢醒○某洋人前晚棄醉在鴨綠路胡閙九百五十六號捕恐其肇禍拘押捕房至酒醒始釋 
　　馬夫横○剃髮匠秦少卿昨日下午行經西華得路被某行馬車撞跌碾傷一足由其友王阿裕車送同仁院療治並報捕房請爲查究 
　　次妻虞○婦人費朱氏昨投捕房報告其夫費當仁在天潼路開永順蛋行前憑媒妁議婚時言明娶作次妻不料過門後常遭凌虐捕頭飭探查明着該氏母舅某甲暫行領回族查再核 
　　小孩哭○小孩俞阿林昨日迷路在途啼哭由巡捕带入捕房旋經其母俞陸氏投案認領 
　　小竊押○劉阿裕昨日圖竊某輪船搭客之衣服由捕送入捕房押乞丐牢一天以儆 
[法租界]  
　　孫媳尋不着○周蔡氏之童孫媳前因失去訪悉被潘阿小拐匿當經報捕拘廨研詰狡賴不認奉飭押候嚴究在案嗣以在押數月迭由原告禀追始終逞刁堅不承認昨又提案命開釋帮同尋找 
　　小孩交不出○安徽老婦羅汪氏在無爲州原籍藉水荒爲由　同婦女許陸氏等二人來申國謀生計詎到中後即將該氏小孩串黨賣去得洋三十元爲氏具控公堂訊押着將該孩交出迄已日久該以不能交到許等兩婦已由公堂遣令回籍故昨日復將汪嫗解案定讞司馬判押捕房一年示懲 
　　欠房租懇　寛限○魏西林控房客丁金福積欠房金九十六元等情經聶讞員提訊後　令交保限七天付清茲已逾限仍未見理明故又着保交案嚴追丁供已交過洋三十元實因市而衰敗一時驟難料求再寛限兩禮拜理明如還甘受重究司馬不准判交原告寛限七天務理楚 
　　欠房租累及老母○長春小客棧近欠新瑞和房租數月不還棄店逃走收租入報由捕房將老婦顧陳氏拘解研究供稱店是兒子所開不知逃往何處官判氏押候補拿其子到案嚴究該店生財限三天拍賣抵償虧欠 
來函 
[滬市自新幣運到後市面大定所]  
 
 

Page 21

 
 
來之銀元較之向有龍元銀色旣好分量亦足乃有牟利小錢莊不顧大局逢有行用新幣者多方抑價聞每元須貼水到五分至一角不等（銀元貼水不過一分左右）因此新幣一時尙未能十分暢行本埠鈔票本極流通其初亦爲錢莊不收小錢莊多抑貼水以致居民羣相驚訝紛紛至銀行取現鬧成岌岌可危之勢推原禍始各小錢莊實厲之階此等奸儈爲商業中之蟊賊有維持之責者亟應查究以安市面而全大局地方幸甚再上海一埠可保無虞固爲人所共信惟浦江中現駐各國兵輪共有若干艘似宜調查宣布亦鎭定人心之要點也 
[海上閒談] [  鈍根]  
　　干湘春因認包桐油捐舞弊。久經撫憲札飭密提。而至今仍得逍遙法外。干之手叚可知。官塲之辦事可知干乃不知。自歛。近且以埀涎姪媳。圖佔爲妾不遂。誣衊其名譽。被媳母控告。撫憲又下札查辦矣。不知大令將何以處之。 
　　嗚呼。干湘春之爲此種種無恥之事。已不足責。獨惜南市商務分會而有此議董。殊爲汚點耳。 
[萬永盛茶腿]  
本號創設上海英大馬路望平街口歷有多年自運金華茶腿提莊冲南香肉元蹄松花彩蛋一應俱全久荷各界稱許名馳中外邇遐信用竊維邇值改良之際若不精益求精難副貴客之雅意本主人有鑒於世特在西門斜橋設立寛暢棧房選聘名司加意改良特别新法親自選製衛生茶腿氣味甘美顔色鮮艶包藏三年永不走味特加本號圖印以辯真僞如蒙惠顧認明招牌庶不致悮 
[延豐仁壽保險儲蓄公司廣告]  
本公司總行設在天津成立以來甚爲發達兹因推廣營業起見經巳照章立成永豐有限公司備足資本銀二十萬元存貯東方匯理銀行所收會金保費均放於該銀行入會者同時受保不必醫生驗視惟本公司擔任保護利益甚大欲知祥細章程者請至法租界外洋經浜二號本公司取閱可也財政總局百利總辦龍仁副總辦馬利孫經理蔡鏞福潘維周 
[盈豐泰東洋貨號遷移廣告]  
敬啓者小號開設在法界泰和里内歷有卅餘年專辦日本各牌洋　毛巾線毯絨毯扣子燈筒料貨及各種雜貨名目浩繁不及細載深蒙各埠信識巳久無庸贅言兹因房屋頽壞今遷移於英界二洋涇橋春江里内照常交易如蒙各寳號往來信札添辦貨物務祈直寄該處可也至於價目從亷批售以酬惠顧厚意特此佈告 
[永年公司新法保壽出現]  
啓者本公司將發行新保壽單一種爲中國前此所未有名曰還費保壽單後如遇不測除賠償保欵外並將所付之保費盡數歸還按此類保壽單别公司從未在中國發行然而利益甚厚人皆樂保欲知詳細請駕臨廣東路十號向總經理烈士詢問可也烈士啓 
[快脫黑籍]  
彭壽堂執事諸公均鑒僕爲鉅癮所累勤苦所得半耗於烟霞近年以來烟價在漲番佛兩尊供一日之吞吐猶未能快足而計算每日緊要開支曾不抵其半數至人交謫臥榻不安來日大難憤而知懼於是予有戒心矣今春二月訪購戒烟各種誓以不斷癮不休無如試用多方相宜者寡或體軟不勝或便結難受或眼紅　燥或淋濁洩精家人覩此種種現象亦惶懼生悔復令吸烟因此仍舊握槍遷延時日七月中旬往舍親程秀夫家祝壽留飯見賀客三人各出紙圓盒數丸吞服詢之曰戒烟藥也問何名曰長生丹也問何購曰彭壽堂也服後何象則皆曰穩妥之極服藥之力勝於吃烟終日辦事絶不困苦然則該堂何在曰英界河南路七號洋房也僕心竊誌之迨晚客散卽枉道至河南路向寳堂購得長生丹半打試服之初恐驟然止吸或不濟事每夜仍吸洋烟五分之二至第三日停吸以試之覺終日到夜一無倦容遂將燈槍收儲冀竟吾志惟是仿單所載三日减去一粒尚未敢照期卽減因久爲烟損氣體巳虧旣驗此丹確能增長精神非用霸力尅制者可比不妨借助藥力固吾元氣緩緩斷癮亦無妨礙吾堅心立志誓不再吸足矣由是酌定始則七日减一粒七日後五日减一粒五日後仍照單三日迄今六盒服完减數亦適盡而日當强飯精神奮踴無根漏巵一朝盡塞闔家歡禱願出報資鳴謝謹備洋十五元呈爲登報之費卽祈晒納順請福安引翔港潘其璋頓首　上海河南路彭壽堂照錄 
[治牙之聖]  
上海牙科林立而價各不同徐景明徐景文兩先生治牙之手叚學問與及材料器具均超出　輩價值亦較各家皆昻乃求治牙者不以爲貴而趨之若鶩其故有數端壹手叚先生學自泰西牙科大學堂故無論鑲牙補牙續牙並　　妙如天衣無縫且可担保十年不壞與巿上洵有天淵之别　學問巿上牙科每不審牙患之從來輒爲鑲補患伏在内時時作痛鑲補亦不牢固不十數日卽脫落轉而向先生求治年中　各家鑲而復落之壞牙幾於盈　先生牙科從醫學未必先審其牙所以致患之由治以藥水然後鑲補旣不患痛復不脫落壹勞永逸壹器具巿上所造金牙均以人爲厚則笨薄則脆高則中空與原牙不甚相肖又不能留助食物先生治牙機器以數萬金購自泰西一切金牙均以機器激成高低與原牙無異一材料上海金牙半雜以銅其餘　膠　牙　一切材料俱購自東洋價平十倍料輕質脆不能持久先生治牙材料均以重資購自泰西名廠先生有此種種特别之故其價值雖略昂而　者反以爲較别家便宜萬萬其故可　也土公貝子尚侍督撫倍車司道迭次頌揚巳見各報兹不贅述僕等牙患均爲先生治愈特將所身受所目睹略述數端然近有無恥之徒命名近似希圖影射求治者請認明上海四川路四十號徐景明總局四馬路領南樓下徐景明分局庶不致誤龐萊臣沈仲禮周金箴朱葆三同啓 
[上海開設林益豐景福建皮絲號擇於九月初六日開張]  
本號創辦皮絲巳歷二百餘年始設總號於湖南繼復分運於蘇州揚州申江等處銷售久巳膾炙人口各省馳名乃有無恥之徒屢以低貨冒充本號牌名前曾禀請示禁有案可稽惟射利之徒仍属假冒不絶兹特在上海法界新開河浜開設一家卽取名林益豐景號庶免以僞亂真並設有益豐管記裕順曾記益豐亷記益豐乾記等牌以便惠顧者就近購買荷蒙仕商賜顧請認明本號牌名及烟包紙内有林益豐景永印睹票並烟内放有當蓮子者庶不致誤特此佈告 
[鎮江慶昌煤鐵號經理開平礦煤啓事]  
謹啓者開平煤屑煤塊久巳馳名火力之堅消路之廣用過珷 
皆知毋待贅言長江各埠現歸小號經理如有各寳號欲意包消輪船可以直放缷貨廠局坊家及磚窰等户須訂常年用煤合同或隨裝現貨乞駕光臨小號接洽無不格外克巳以廣招來或向上海頭埧慶昌亦可再利康洋行安南紅崎白煤亦歸小號經理如蒙賜顧價當從克此白 
[上海開平礦務局啟事]  
謹啓者本礦煤屑煤塊久巳旺消長江各埠現歸鎮江慶昌煤鐵號經理如各寳號欲意包消或批現貨逕向面譚無不克巳從願或向上海頭埧慶昌鐵號接洽亦可恐未週知特此通啓 
[空房招租]  
兹有美租界裏虹口電氣燈橋東堍下武陸里内小洋式房石庫門及單間庫門樓房十數間又提藍橋東首舟山路舟山里内單間庫門及號房三十餘間兩處租金均可從亷乗坐電車亦是近便欲租者請至北京路五號道　洋行或逕到該處衖口管門領看可也 
 
 

Page 22

 
 
[治癡癲最靈方法]  
廣東彭壽堂秘製專治痴癲隂陽醒悟丹功效說○舖分上海英租界抛球塲南首河南路七號洋房交易 
邪入隂爲癲邪入陽爲狂癲文狂武總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神委頓言　不倫日夜嗜睡以邪併於隂也狂疾欲發多怒不臥兇狂喜殺目直詈罵不谟親疏以邪併入陽也癎發則吐涎神昏猝倒口噤牙緊手足抽搐而醒後頓如常人是其異也要之病源總不外痰氣驚風鬱火邪七者而己向來内外諸醫均無善治之法本堂不惜工本獨得隂陽醒悟丹秘方專治癲狂五癎各症百發百中内用龍涎沉香以化痰順氣安息　合以殺邪袪風牛黄珍珠以降火清心人參茯神以寗神定志麝香琥珀以通竅活血鬱金白　以開鬱去滯復佐以專治痴癲各藥雖極貴之品不减分毫發兌以來歷愈數萬人皆稱神效不論文武痴癲狂癎患經數十年醫藥無功但用開水化服一二粒能使癲狂大發之時立刻平復如常其患苦失再每日吞服此丹一日不使間斷不過十餘天包能永遠斷根所有痴癲情形保無再發屢試屢驗確有把握深知此丹之功千靈萬妥穩爲聖藥真不媿也每粒一元每料念粒十八元 
[夫子果肯終日正言鞅之針砭也]  
聖保羅修道院膏子藥專治胸肺各病以及氣喘哮喘重傷風喉痛喉症失音氣管炎感冒心病等症凡胸部肺部各病服之神效異常此藥乃按照聖保羅修道院祕方虔製氣味極佳卽小孩亦樂服之身體極弱之人服之亦屬有益無損且免重病服之日久亦決與身體無礙此藥裨益小孩實非淺鮮而於中年老年人之效力亦屬相同老年人服之不但吐痰暢快且能使咳嗽輕減 
患氣喘者厯試各藥無效服此藥數瓶無不全愈 
患氣悶者服此膏子藥其效驗之速直有不可思議者 
小孩之患哮喘者情極堪憐竟有爲此神效之膏子藥治愈者 
患極重傷風者服此藥一夕而愈 
患感冒者不卽醫治馴至胸口氣悶咳嗽不止兩脇發脹精神疲憊懶於視聽服此膏子藥卽能全愈 
患胸部各病多年不愈者服此藥病卽霍然宜此藥之神效人皆稱讚不置也 
患感冒最劇者勸以一試此藥病必若失 
患氣管發炎纒綿不愈者療治之藥無逾於此 
患瘧疾服此藥而全愈者幾千萬人 
患失音重症甚至不能出聲服此藥而愈者更僕難數可見世人患病服此藥必獲　愈如操左券用敢諄勸世人患呼吸部各病諸君服此藥定將計日奏功也今將此膏子藥　售中國以公同好購藥諸君務請認明真僞真藥匣口均用藥廠主人簽字之紅紙條封固否則贋鼎也必無效驗切宜慎之 
價目大小瓶計重五百五十二百三十格蘭計洋二元一元二角五分 
大小瓶每半打十元五角六元七角半每打二十元十二元五角 
總發行所荷蘭國路頭登埠額克爾 
中國經理處上海好時洋行 
代銷處 
屈臣氏大藥房中西大藥房大英 
科發大藥房中法大藥房中德大藥房 
老德記大藥房羅威大藥房四馬路老德記 
大英醫院五洲大藥房美華大藥房 
普濟大藥房南洋大藥房河南路屈臣氏 
華英大藥房同濟大藥房老誠濟藥房 
中英大藥房勒喴大藥房南巿中法大藥房 
[真正紹酒棧]  
四馬路西同慶和號各貨格外精究堂座上下舒暢特請光顧此告執事啟 
 
 

Page 23

 
 
[新發明秘製美髯衛生槍上戒烟膏]  
夫福片流毒中華佈遍行省皆因貪片刻之舒暢貽悮一生之鉅累富貴之家財産就此中落少年子弟不思上進終日横陳一榻家破失業皆由鴉片烟所害當今時代禁令森嚴催期巳　烟價步漲讅受成癮之人豈不竭思戒除有者身體素弱有者戒志不堅其故類皆巿上所售藥丸和以烟灰魂靈僅能代烟實難戒除反覺身疲力弱　病叢生致愈戒愈深於是戒烟容易而戒藥難求實驗兹本藥房叅攷經驗秘製美髯衛生槍上戒煙膏發行以來　球咸知衆皆讚美惠賜保證卷積千篇本主人煞費苦心益加研究修合此膏竟有仙　之妙按照八卦神數計八八六十四天自然離槍真能掃盡烟毒驅逐心癮凡巿上所售戒烟藥報稱一二星期堪能戒絶試問鴉片成癮非一朝一夕之功而且不握烟槍心癮難除况久年老癮烟漬癮蟲勢必充滿臟腑致烟癮發起坐臥不安此皆癮蟲不安於臟腑呼吸之時癮蟲之口向上受接烟味癮遇之後倦伏腸胃人即神清氣爽此膏有殺蟲之能力無復　之後患獨用此膏亦可法泡進斗呼吸與烟無異神仙莫識如有毒質堪請化驗服法另詳仿單大匣每盒一元每打十元小匣每盒五角每打五元開設上海英界盆湯衖周昌記棧隔壁北無錫路　文政玉記藥房謹啓 
[諸位知道麽這個是醫甚麽的靈藥]  
寕咳化痰補血養氣之靈葯淺田飴 
此藥專治咳嗽吐血肺勞受寒等症均有神效補血養氣平胃調腸頗靈况且藥味甘而不似他種之藥即爲苦口故此吃藥甚便婦女小兒不帝不願意吃却是最喜歡用焉所謂良藥甘口是屬實也 
藥價 
大罐大洋一元二角 
中罐大洋七角五分 
小罐大洋五角 
試用罐大洋二角四分 
止咳化痰靈効丸 
發售　　京神田　　　堀内大葯房 
藥價大洋一元二角 
大洋六角 
大洋三角 
肺部受損咳嗽猝起病疾皆由此入而滋蔓爲痼根是極危險有藥專能化痰止咳補肺生金化膩降火尅水火瘠損益元起死回生一服此葯絶根斷源 
永遠不發誠所謂神效之丸藥也 
大日本東京大坂堀内大藥房發售上海河南路老巡捕房北東亞公司書藥局經理 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[粤督張敬陳管見摺（續）]  
　　一親貴不宜總理内閣也立憲國之原則皇族不掌政權故世界立憲之國皆無皇族總理内閣之成例是非薄侍皇族不使得與閣臣之列也更非謂皇族之人才皆不足　總理之任也夫責任内閣常立於國會監督之下苟有過舉議院必行彈劾迫令引退而易置其人此立憲之常例所謂推翻内閣也若夫皇族則與君主之關係至親君主旣立於神聖不可侵犯之地位則其關係至親之皇族亦必當保有特别之尊嚴今以皇族總理内閣不能必其無過舉也苟有過舉其彈劾而推翻之乎禮齒君之路馬有誅爲其嫌於偪君况以皇族之貴而受政敵之攻豈不褻君主之威嚴而更嫌其偪其將隠忍而不推翻之乎則國會不能舉監督之實盡失立憲政治之精神立憲政體因之而破壤二者無一而可信乎皇族内閣與立憲政體其實必不能相容矣我國新建内閣而皇族實爲總埋在朝廷以軍機處舊人諳練朝政仍而用之未及另簡僅出一時之權宜非可視爲成制然以皇族之懿親置之政事之樞紐日當政敵之衝身爲衆矢之的倘有彈劾已損尊嚴且百姓愚蒙易惑難曉使喁喁望治之人民謂改設内閣之初期已違反憲政之原則仰望之心變爲疑阻政府之信用浸墮他日之措施彌艱失固結之人心阻憲政之進步不可謂爲得計也臣竊爲朝廷惜之且我朝舊制不許親王入直軍機嘉慶初年成親王入直數月仁宗睿皇帝謂與國家定制不符令無庸在軍機處行走祖宗立法用意至爲深遠今内閣新立其責任之重要視昔之軍機處且將百十上念祖宗之經制遠鑑立憲之通例豈可但計一時之權宜不爲子孫立久遠之善制哉臣慮遠憂深所以欲緘默而不能自已也一宜罷不急之新政也我國政務廢墮甚矣大綱小紀弛而不張舉凡國家所當執行之職務類皆廢而不舉萬事叢脞勢必不足以圖存朝廷發憤自强預備立憲於是有九年籌備之案百十要政尅期程功並舉兼營日不暇給督責之文書急如星火奏報之章疏錯於道途是亦可謂百廢具舉矣然舉一政也必有莫大之政費政費又非天降地出也必不能不取之於民是以計臣持籌百方羅掘緡算酷榷利析秋毫竭澤而漁極力搜括當事者豈不知負担過重小民將不堪命哉然以程督方嚴不敢貽誤取盈於民一意進趨百姓有限之脂膏豈能供此無藝之誅索力所不任怨讟繁興甚或閭里騷然迫而走險是多舉一新政不啻多增一亂源也然使盡民力以舉一新政果能成績昭彰民被其澤猶之可也然而今日舉國徴兵矣而國防之危脆如故也舉國興學矣而人才之窳劣如故也舉國辦警察矣而地方之擾亂如故也舉國興實業矣而生計之窘涸如故也凡百庶政罔不類是猶且枝枝節節紛然並舉各部責成於疆臣疆臣責成於州縣州縣以事關考成無所逃命然羅掘已窮力所不逮雖有幹吏終不能百務兼籌則亦爲粉飾具文敷衍塞責在上者亦知無米之炊必不能以空文相督責則亦坐視其紛飾敷衍而莫可如何夫今日所舉之新政固行之東西諸國民利國福而大效昭著者也乃移而施之我國其結果之所得則僅多一具文增一亂源事之可痛可憤孰有過於此者夫以我國今日事變之急百廢待興自非狂愚孰敢謂新政之不當速舉然以今日國民負担之力與現在國庫收入之欵欲取今日當舉之政務而悉舉之勢必有所不逮此不待智者而後知也爲今之計莫若統籌全國之政務熟權其輕重緩急之宜孰者宜先孰者宜後孰者宜罷孰者宜行詳細比較審慮愼思然後斟酌於施政緩急之程度以爲政費分酌增减之權衡擇其重且急者并力起之務使舉一事即收一事之效其形式之法令繁碎之科條一切罷之雖或重大之圖而揆之今日國勢非必要而急需者亦皆暫罷勿舉但求得尺得寸之實效不必騖百廢具舉之美名如是則閭閻之民力可紓而財政之基礎可立此雖消極之政策不可謂非救弊之要圖也凡此數端雖微臣狂暓之見實根本致治之謀也臣非敢諉疆臣之責而但責難於朝廷也竊以爲國本之所繫繫於人心人心已去則國雖　事可以魚爛而亡人心未離則國雖積衰尙有苞桑之固我皇上勵精圖治節儉愛民未嘗有一息之安偷暇以自逸也未嘗有無名之費濫取以虞民也然而發一令而動多杆格行一政而動且驚疑何也則以日言立憲而立憲最要之制度如責任内閣者仍有其名而無其實加以政費錯雜誅求無藝成效未覩民力已殫舉國之人進有民窮財盡之憂退有亡國滅種之懼以望治最殷之心成迫不及待之象於是舉素之所仰望於朝廷者轉而冀逞於孤注之一擲此少年激烈之徒所爲甘蹈危機倡言革命而不悔也皇上誠採用臣言確定内閣之責任不以政權私之懿親之手而予總理大臣以輔弼實權使之總攬政綱統籌全局功罪皆無傍貸舉國人民咸曉然於我皇上無私天下之心則凡有所責難於我皇上者皆將移而集於内閣更舉不急之政一切罷免節省政費與民休息如是而謂海内人士有不聳然改觀回心向化者臣敢必其無是理也伏望獨奮宸斷毅然施行天下幸甚至於微臣西膺重寄不能奉宣德化銷亂未萌致使禍變猝發貽朝廷以南顧之憂溺職辜恩踧踖無地朝廷不加斥責不足以整飭紀綱惟有仰懇朝廷嚴治臣罪以爲闒冗不職者戒不勝悚惶待命之至所有時局艱危敬陳管見綠由理合恭摺具陳伏乞皇上聖鑒訓示謹奏 
要件 
[度支部奏定調查官有財産及官業資本簡章]  
　　第一條官有財產之種類如左一官地指旗地學地屯地衞地牧地營地及荒地漲灘葦塘等項而言二官房指衙署局所及歸官房屋等項而言三存款 
　　第二條官業資本之種類如左一銀行及銀錢號資本二造紙印刷各局廠資本三礦務墾務及山林資本四鹽務官　資本五工業製造各局廠及試騐場陳列所等資本六其他各項股本 
　　第三條調查之方法如左一調查官有財産應將官地之坐落何處畝數若干應得租課若干時價若干及官房之坐落何處間數若干租 
 
 

Page 27

 
 
金若干時價若干並存欵生息之存放何處息金若干一一詳細開列二調查官業資本應將資本實在數目及請領官款之年月日並其如何籌還已未籌還實盈實虧之情形詳細説明如於資本外另有公積金實爲公家所得者當一併開列三調查礦務墾務及山林等除將資本照章開列外應將礦務開採之人數機器之用法及墾務之承領花户應得租價並山林之買收增殖方法一一詳細開列 
　　第四條凡第一條第二條所列調查事件除照部頒表式塡明外如有應行變通之處得由各該省斟酌情形自行塡列 
　　第五條本章程自公布實行之日起近省限四個用遠省限六個月一律查明編表送部查核 
　　第六條各該省應行調查事件自奉到部文之日起得由清理財政局分别地方遠近限期通飭各署局所一律趕緊編齊毌得遲延並責成監理官切實稽察督催 
　　第七條各該省應行調查事件如於預算册上有未曾開列者槪應據實查報毌得隠漏但表上須註明未報字樣以憑考核 
　　第八條所有一切調查事件如於預算册上已經分别國家地方開列者應於表上逐項註明 
　　第九條各該省應行調查事件各署局所官員如有漏報及隠匿未報或申報不實者一經查出無論升任離任一律嚴究不貸 
第十條官地必須詳細調查者得聲叙理由咨請展限 
來件 
[爪哇日惹中華商會上農工商部書]  
　　具呈爪哇日惹中華商務總會協理兼代總理中書科中書銜李如山坐辦中書科中書銜盧國徽爲據情呈請代奏事准據職會前任總理郭禎祥説帖來稱竊因禎祥回國時曾蒙本會轉請各當道分别保護在案今重蒞日惹又荷諸君開會歡迎期望備至寸心耿耿感何可言所有經歷各埠及禎祥被誣被劫情形已當面報告並呈送全案抄稿以備查核惟關於福滸糖廠事件不得不再具詞陳請緣禎祥承辦泉漳兩屬華祥製糖廠始則出自閩督憲曁諸司道憲之温勸繼則迫福建諮議局之敦促所擬章程辦法經蒙福建勸業道詳請農工商部批准並給執照在案原擬先辦兩廠一設泉屬同安縣轄水頭社告成已久官民稱便一設漳屬龍溪縣轄福滸社之舊官荒地該地係明末富商廢屋舊址外加石圍牆國初充沒入官歸水師管轄贌人作菜哇歲徴九千文禎祥利其近溪運送較便請於福建水陸提督蒙准轉咨閩督札行福藩司特委屢門同知董廷瑞水中協國喜會勘無礙塡給印照准禎祥備價購用印照具在是否官准無俟我辯惟汀漳龍道何成浩龍溪縣曹本章挾有意見多方阻撓而粮商鄭藻山等又恐舊不敵新運動陳亮陳辛槃黃嵩年等藉團體名義指該地爲砲城稱禎祥爲私佔省憲未及委查即批令遷移先由禎祥分别呈訴次又得福建商務總會福建農務總會福建實業協會三寳隴商務總會梭羅商務總會及南洋代表林文慶許振傑葉國器等代抱不平先後電爭省憲狃於前批進退未便暗中殷慰表面堅持禎祥不得已將該廠地暫時交還武營收管起程來惹嗣聞農工商部電咨閩督憲有竭力維持之語而漳州各官反派委以地迫將拆卸各物立刻遷去不但視禎祥爲魚肉亦置部文於不顧（未完） 
[醫學博士劉銘之方製之新出品]  
補益藥中之大元帥商標血素商標腦素商標腎素三素合服强種强國 
漢口一埠巳成戰域矣外交各團巳守中立矣國事至此何堪設想各埠商業經營倍難吾人生於斯世斯時惟有力求衛生强健之一法俾得身體康壯動健智謀敏捷精神煥發侍時應　可也兹當羅威醫生新創之腦素腎素血素發行之初適逢其會一若此品之功力可使我同胞咸成爲剛强有勇有智有爲之人是藥將來布滿遐邇誠可謂世界最大一　念物也羅　　創腦素賢素血素均係生物有機體補益料精　製合而成所謂以腦補腦以血補血以賢補腎之珍品其功用善能消滅身體各種致病之原點使各部變弱爲强功力之偉駕　各種補腦補血補腎藥品之上其餘詳細服法均有仿單兹值初次發行本藥房主人但求衛生普及起見應使病家同享利益易於購服定九月朔日起至十一月終止兩月爲期凡本埠門巿現銀交　購買腦素賢素血素者一　照碼六折以示特别優待時届秋冬投補合宜凡我同胞無分男女欲成爲有勇有智有爲之國民者速請購服之近日各埠函定三素者不可數計日　趕製不及可知本藥房所出之三素巳爲各界歎迎無不　相贊賞是以門巿暫定每日每人每次至多以買十瓶爲限諸希諒之至於三素均以其名商標業巳註册以杜假冒總之本藥房創製之各種藥品無論功用效力無不異常靈驗且藥品精良比衆不同各種藥方均由劉銘之醫士手訂由二十餘年之經驗而得之者諸君惠顧請認明羅威藥房牌號庶不致誤　 
總發行所河南路十五十六號羅威藥房謹啓 
[禪臣保險賠欵迅速廣告]  
敝押開設四馬路巳久曾託禪臣太陽公司保有火險不料於本月十一夜不戒于火致肇焚如當蒙該行經理鄭錦峯君知照洋人業巳如數賠足該公司誠實可靠遠近馳名用特廣告欲保諸家俾所適從專此登報以鳴謝悃吳泰謹啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
P>助肺呼吸香膠 
倘能常備一箱可保一家無肺疾癆切之患 
最靈妥最滋潤順氣平喘止咳嗽化痰爲水功效快速斷根極易 
此膠味美而甜氣香而清入口卽化功能滋生精液以潤喉性能化痰止咳以清肺力助肺壯而匀呼吸如老年氣喘　塞而嗽者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽口吐稀痰精神自必衰耗内臟養生之精液皆變爲痰若不治愈即身體决無健壯之期每次可服二三片每日可服三四次如幼年偶感外寒而致傷風若不卽愈便成鷺驚咳嗽頻咳不止大爲可憂或痰内結致患急慢驚風此膠隨時服之一二瑰能使内積之痰立化爲水往下則爲大便利出往上則由喉管吐出痰去則咳自止且肺自壯而呼吸自匀若能常服備用肺病可免一家赤子可保决無痰驚之患肺體旣壯則長大自速 
價目大小箱四元二元每打四十元二十元發行所上海四馬路五洲大藥房 
[有喴錶行廣告]  
十二有處正號銀跳底 
九有　正號 
本行開設名廠在四回士埠巳經七十餘年專造各式金銀時表機器堅固貨美價廉早蒙紳商學界稱頌貴客賜顧者請認明表壳内有此種式樣之印者便是真有喴牌無悮如表壳内有月光式樣雜色戳記者皆是冒牌本行現下新到各式異樣金銀銅鐵鋼等公司表等馬扪表開面等表數十種賜顧者請到本行看樣可也並售船上所用各種儀器以及學堂所用測量等器具俱各全備價目格外克巳以廣招徠分行設在北京天津上海等處此啟總批發行所在英大馬路一號永昌洋行代經理人包君大昌處接洽可也 
[廣東彭壽堂始創最靈騐]  
真三日全愈珠珀白濁丸 
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫通淋止濁定痛極至三日包可全愈真有萬試萬靈又速又妥之妙真仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黄下疳散卽愈每瓶一元雙料二元舖在上海抛球場南首河南路七號三層樓洋房廣東彭壽堂内懸上海縣告示爲記切勿悮購 
[吉房召租]  
馬立師大沽路吉房十八幢内有三間兩廂房内有花園　亭子一個又馬房一間又車房一間如欲買者問馬立師小菜塲角子大有糟坊領看可也 
[遺失棧收條]  
今失去怡豐棧收條三紙第二百卅五牛皮　二件又二百　十七一件又　百七十一兩二該單中途遺件以向該棧言失作爲廢紙乞明各寳行號切收用特登申勿二報瑞記洋行告白 
[牙齒之完潔]  
無論女人及小孩尚有以何者較牙齒完潔爲美觀乎若男人則尚有以何者較牙齒爲有用者乎人之牙齒苟不殘缺則消化力必甚足食物旣消化則身體自壯故小孩於其幼稚時爲父母者當注重其牙齒嬰孩多於發牙時患痛楚爲需有材料以培植之緣牙固自内部而發其體内苟有灰等類之助力則免於痛司各脫油係有灰類材料而製出者故凡爲父母者苟用以喂嬰將來生出之牙必堅必潔必白不但此也且善能補力於是牙之生也始即易於爲力而毫不覺痛顯一種歡欣鼓舞景象澈夜安眠不擾父母清夢 
老幼服此獲益良多五洲萬國用以治病而愈者其數甚夥以較他種魚油活人之數爲多司各脫油行世巳三十五年之久譽滿全球所堪共信矣購者切須認明漁父負魚商標各大小藥房均有出售來信索取三十二頁之圖册但須載明本地平時購藥之某藥鋪及從某報得見告白云云信寄上海四川路五十三號茂生洋行 
以此商標爲記 
[聲明作保]  
僕年巳花甲常患疾病早難保幕小孩年幼難乎爲繼小棧在外往來均巳清楚代人作保一律作廢恐未週知登報聲明周昌記棧啓 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[（失票聲明）]  
今遺失錦昌仁支黄秀齋第二號九月初二期票洋四百元巳向言明止兌作廢望各寳號切勿收用特此登報聲明　孫萬椿啓 
[遺失提單]  
今有八月廿八日甬興輪進口SS唛魚肚九件兹因提單遺失巳向公司聲明作廢另補提單恐未週知特此佈告永泰瑞白 
[召租]  
兹有各項巿樓房出租地位租金各别並有現銀專做實産押欵泗涇路一號德和洋行啓 
[遺失莊票]  
今遺失賡裕莊票一千九百七十三九月初二期計　元五千兩當經咨照該莊聲明遺失作廢　未週知爲特登報告明　廣泰甡謹啓 
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[送瑞莘儒上楚豫艦序（愛）]  
（仿送温處士赴河陽軍序） 
　　革黨一起。湖北之地。而官署遂空。夫湖北官多他省。革黨雖善儆官。安能空其署耶。解之者曰。吾所謂空。非無。官也無守官也。革黨儆官。遇其酷。輒逐之。署無留跡焉。苟無跡雖謂無官。不爲虚語矣。武昌固湖北之省會也。藉專。制貪刻而無。忌者。城之總督曰瑞澂。其提督曰張彪。督辦端方。奉郵部勦四川之八月。以瑞澂爲輔。以祿爲誘。誘而致之局中。未數月也。以張彪爲輔。於是以瑞澂爲引。以祿。爲誘。又誘而。致之局中。武昌固屬多貪吏。朝結一人焉張其𦦨。暮結一人焉張其。𦦨。自藩臬軍參議以及百司之執事。與江武二縣之大夫。政有所不通。事有所可疑。奚所諮而明焉。士大夫在位而衙。處者。共與嬉游赤子黎民。於阿戴德面蒙福焉。縉紳之東西過是都者。無所美於其邦。若是而稱曰督辦端方。一勦四川而武昌官吏之衙無人焉。豈不可也。夫南面而聽天下。其所託重而恃力者。惟督與提耳。督爲政府宣意於國家。提爲政府專征戰事於閫外。求内外共治。今難得也。余鑒於茲。不能自緘默。任二員以卸責。今皆爲有力者逐去。其何能。無誹然於腹耶。澂旣亡告。端匿軍艦。其吾以前所云。爲天下笑。以後所云。爲吾致罪。跡於盡揭。也海上報紙。首爲一篇。論載其事。余因推其意而序之。 
海外奇談 
[美髮之價值] [  掩耳]  
　　美國紐約有一女克拉騰。著名之風流女也。衣服華麗每日至少更易十次。其最注重者爲頭上之髮。無時不用梳篦理其髮。故其髮常光亮而柔軟。一日入市購物。道出某鐵路旁有人從車厢中擲出香蕉皮。適中克氏之腦後。髮既染汚。膚且微傷克氏大恚。急延醫治之傷痕雖愈。傷處秃矣。克氏憤欲控告鐵路公司。商之律師。律師大贊成。遂向審判廳控告要求賠償美金二萬元審判廳卒判鐵路公司賠償美金四千四百元係以髮長二十吋爲準每吋價值二百二十元云。 
[尊聞閣詞選]  
　　柴伯廉先生。吾婁風雅士也。好讀史。首尾精實。而尤熟於在明一代故實。嘗取野史雜家之説。多明史所未載者。編成古今體詩數百首。上而宮閫遺事。下而委巷瑣譚。靡不兼收並采。要首可驚可喜。不可磨滅之作。茲錄其數首藉廣流傳而垂不朽。 
[洞庭穴（原註雜錄友諒墓在洞庭湖帝私掘之骸骨已成龍形焚投水中陳氏遂敗）]  
　　大蛇不死漢高手。秦人一鹿當同烹。陳氏祖瘞洞庭穴。帝發其骨成龍形。屠龍竟試斬蛇劍。地脉王氣全無靈。帝王有眞在龍種。後宮妖夢啼寕馨。（帝夢友諒入宮遂生燕王棣）君不見陰風刦火金川門。覆巢破卵誰見孫。 
瞎費心思 
[五十頭歌吳下俗語] [  鈍根]  
　　歸隻山歌呌子五十頭。聽聽實在有聽頭。上海地方有個李丫頭。男人取。仔女名頭。歸擋麻子眞壽頭。住拉。屋裡無做頭忽然發起懨想頭。討個小老婆來。換換新花頭。洛裡曉得歸個小老目末實在無親頭。日日夜夜轉念頭。想想歸個老老頭。實在搭。裡無。弄頭弗如尋尋野吃頭。撥裡一個。弗掽頭。齊巧蘇州來子一個小滑頭。盛家裡個大鼻頭。（鼻頭係跟班二爺之别名）一弔。膀子蠻合頭。呌啥就是實梗軋姘頭。越軋越興頭。索性拐子出碼頭。吃着該個李丫頭。倒也弗是好户頭。打聽出來盛家裡個親眷姚鴻甫。擋麻子做牽頭。連忙。尋着姚牽頭。一直扭。到工程局裡頭。工程局裏。一問三句解到。上海縣裡頭。上海縣裏老爺兒子李丫頭捋。捋鬚咾搖搖頭。説道李丫頭。耐呷忒煞無親頭。阿曉得小老婆末項會。軋姘頭應該鎖拉床横頭。爲啥了放俚出來到北頭。吃大菜坐馬車咾出風頭。又麻雀末起碼一百頭。拜姊妹末起碼十家頭。創子全副新行頭。一日要換幾套頭。對耐説末。捨塲。化去望親眷。捨塲化去燒香磕響頭。其實骨子才是亂説綽由頭。專門拉。浪軋姘頭。軋着子個小滑頭。自然忘記子耐老老頭。耐末只好認些弗色頭。斷子該條瞎念頭。李丫頭。聽子該篇新話頭眼涙滾拉眼凹頭。跑得居去冷靜得來無想頭。只好搭子老家婆倆睏拉一横頭。野算過子老癮頭。 
[官塲之變化] [  馭六]  
平時三隻手　　　　　亂時四隻屬平時狼呑虎視　　　　亂時鳥散鼠竄平時掀髯高坐　　　　亂時割鬚逃跑平時鎭　爭先　　　　亂時奔逃恐後平時昂首得意　　　　亂時搖尾乞憐　　　 
平時羅武揚威　　　　亂時銷聲滅跡平時飾詞邀功　　　　亂時避賢缷罪平時赫赫若出山之虎　亂時惶惶如喪家之大 
遺聞軼事 
 
 

Page 35

 
 
[呂獻秋小傳（續）] [  六合棠羽]  
　　又嘗於新春日。具輿馬。循例郊迎太昊。是日天氣適嚴寒朔風大作。輿夫畏寒戰瑟。偶不愼。輿傾公徐起。不改常度。步行而歸。堂坐斥輿夫曰。若應役不職。致長官顚路隅。爲衆訕笑罪應笞。乃刑簽甫下而已離坐去矣。吏瞰其去也。私釋之。或問其故。公曰。彼區區一役夫。奚敢弄長官以取罪戾。所以然者偶。然耳。舍之。則廢法。責之則不情。吾故爲。此兩全計耳。聞者大。感嘆。公性儉樸。居恒布蔬眷屬輩日必。課以紡績。凡中。饋内。職必使手自操之。不以是蓄婢僕也。蒞任首年除夕日。司會計者告以贏八百金。公駭曰。區區一令。乃多金。若此乎。已復嘆。曰人言金如臯。銀六合信不。誣矣。蓋如臯六合江蘇縣缺中之至美者也於是一時有呂。獃子。之稱。又二年以他調去。士紳赴上峯挽留不可。鄉人恐其去。以泥士農具杜城闕。而更坐守之。公聞之。夜半縋城行。始得脱。嗚呼。今三十年無此良吏矣。恐即有其人。人亦不免。以獃子目之也。世風日下。君子道消。悠悠風塵。能無慨乎。作呂公傳。 
心直口快 
[有限（愛）]  
　　革軍初起。即以海陸軍大臣應敵。知其將佐有限。 
　　革軍初起。即借外債作軍。費知其財力有限。 
　　革軍初起。即起用廢員總軍事。知其人才有限。 
　　革軍初起。不能移鄰省之軍救援。知其軍力有限。 
　　革軍初起。水陸軍連戰皆退。知其勇力有限。 
　　革軍初起。地方官紛紛逃遁。知其守力有限。 
　　革軍初起。無一踴躍助軍餉。者知其得民心有限。 
[戲攷（吳下健兒）]  
　　鎖五龍。一名蒼龍歸位。隋煬帝荒淫無道。羣雄紛起。各據州郡有單雄信程咬金徐世勣秦瓊羅成等。三十六人。在賈家樓。義結金蘭。歸於魏王李密。後李密擅作威福。薄待羣雄。衆遂離貳。程徐秦羅等。多投唐王李世民雄信以兄爲世民。射死。立志報仇。誓不降唐。世民欽敬雄信之忠義。再擒而再釋之。竭誠勸導。雄信意不稍動。至第三次被擒。乃令斬之以全其志。雄信慷。慨引頸。毫無懼怯。臨刑時。世民囑程徐秦羅等祭之。以盡友誼俱被雄信羞辱。斥其不義而辭之。惟程諛以忠義。獎以英雄。獻三爵皆一飲而盡。世民遂命尉遲恭揮刀斬之。以餘人皆賈家樓金蘭中人。不欲傷其友誼也。時適秦瓊在外運糧及回見雄信已斬憶及當年周。急之情。共事之誼。抱頭大哭痛不欲生。世民急止之瓊要以厚葬其尸。世民俱如所請。瓊乃歎息而退。此劇須唱做兼長。劉永春演此劇。（大唱一聲出帳外至二十年後我再來）一段唱工。句句沉痛。無懈。可擊惟飲酒一段。做工似不及。郎德。山也 
小説 
[理想小説痴人夢（六）]  
　　第四十室至一百室。爲革命之大舉。繪有無數革命黨人。嚴裝持械氣槪軒昂。蓋暗殺手叚。一變而爲明槍交戰矣。初在濱海某省。約期起義。旋以事機不密。先期爲敵軍所知。乃不及等大兵來會而遽以一小團體進攻總督署。總督逃去。徧搜其署而出。適遇。敵軍大。至巷戰多時。卒以寡不敵。衆。敵軍雖傷亡盈千。而百餘志士。亦陳。亡殆盡屍骸狼藉。藁葬於。碧血岡。者七十二人都人。士女。慕其俠義。爭往奠祭。涕泣不。能仰外國。人之過其地者亦徘徊憑弔。是可見崇拜英雄之觀念凡有血氣者所同具也事隔半年。而大江省之之革。命軍起先是黨中志士。不辭勞瘁分赴軍。界勸導。敵軍中大半爲本族人。咸歡迎其説。種族思想。勃然激發。祖宗之恥念念在心。於是人人有革命之志。而大。江省之革命舉。動實賴此敵軍。中本族軍人之功爲多。桭臂一呼。全城已據。異族之總。督方擁妾高臥聞變大驚失色。食皇圖遁。乃促其。妻妾改作男子裝如花之貎娉婷之。腰一變而爲敝衣垢面之丐者。生觀此畫。不禁拍手大笑又見總。督亦改裝爲貧民。穿牆爲洞。蛇行而出。途遇革命軍統。領蓋卽起事軍人中之將領。而向爲異族總督之屬員者也。此時總督向統領叩頭乞命。許之遂抱頭鼠竄。而去所繪窘狀。至爲可哂王笑謂生曰。大凡專横政府之官。吏平日作威作福。無非恃其狐羣狗黨。之擁護。而異族政府之虐殺本族。亦全恃本族之爲虎作。倀者爲之驅除。苟能萬衆一心。不肯助他。人滅同種。則少數之異族。何能爲力。哉試觀此圖。本民族。人初受異族節制。則異族。苛求責備威權。無限。一旦反戈相向。則向日威權。全然消失。舍逃走外。無他計謀。異族中。亦無一才能。出衆足以自衞其族者。鳴呼吾民昔日之受其虐殺而。不敢抗。且有同族爲之執刀者。何其可憐而又可恨也。生日。王言信然。權力非固有。在乎羣下之翼護。苟失人心雖以帝王之尊命令不行。全國。不認爲王。則亦頃刻爲廢民矣。所恨人心不齊。專制之國。欲易一暴君。必有助紂爲虐者爲之死抗。故須兵戈殘殺。流血無數而後定。爲可憫耳。（未完） 
 
 

Page 36

 
 
[秘製肝氣立愈將軍丹]  
此丹並治九種心胃氣痛服則立愈●如吃過别藥不愈者請來一試方知實濟●不效還洋●以昭信實 
肝氣之症婦女最多或因怒氣傷肝或因晨昏不舒致傷肝木從此觸怒即發甚至氣逆不順肝堅如鐵食不下咽坐不安樂若不早澮變爲頭眩耳鳴目赤胸痛脇脹嘔逆胃呆隂縮筋骨疼痛等症且他年正氣一衰其發更甚每有因此殞命者古方有左金丸治法試之毫無效騐今本藥房不惜苦心訪得御方名曰將軍丹無論男女新舊肝氣之症服後神功立見若係二三年新患之症二瓶即可全愈如其一二十年舊恙至多一料永遠斷根包不　發萬試萬驗皆尅日見瘳從無復萌之人如此奇驗未敢秘藏特登報布告俾患斯疾者智得解脫呻吟牀席之苦則幸甚矣○每瓶實洋一元每料六瓶洋五元遠埠信購郵局回件 
上海三馬路西首小華園斜對面鼎豐里口鍊雲大藥房發售 
[洽鎔公司]  
公在浦東南碼頭設立新廠一所將次告竣專製圓筒中壓緊之養氣及阿西台里尼（卽炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純凈養氣者無論多少該廠亦能照備 
上海亞細亞火油公司上海怡德有限公司同啓 
[股票聲明作廢]  
今燬失浙路美字第二千九百五十二三號二百股計洋一千元股票息單兩分巳向公司聲報註銷此佈 
[（支票作廢）]  
本月初二日支豫源莊第三十八號五百兩八月廿七第三十六號五百兩三十第三十七號五百兩九月初二第三十八號五百兩此係爲定貨而出詎前此係爲定貨而出詎前途延不解來是以作廢望各寳號切勿收用免後多費唇舌特此預告　甡和泰白 
[新到正雲南火腿]  
本號專辦正雲南宣威火腿發售貨甚鮮明取價克巳舖在上海四馬路巡捕房西首接元堂啓 
[廣東杏濟堂]  
一掃光疥瘡藥 
治諸專般毒廣乾濕疥癲瘡小孩黄水瘡一搽止癢除根永無再發大盒五角小角半上海晝錦里中 
[華洋房屋召租]  
本行有頭等洋房以及華式石庫街房大小住宅數十處坐落東西各叚出進便當欲租者至四州路一三一號即二白大橋南堍寫字間領看面議　泰利洋行啓 
[（失票聲明）]  
今因遺失屯溪致祥支申聚生三百廿二號八月初八期元五百兩早巳由蘇乾豐祥電咨聚生止解倘有中外紳商拾得均作廢紙爰特登申新兩報聲明此啓朱同裕告白 
[醉墨生諭相一角]  
庽英大馬路郵政分局隔壁香粉弄連元棧内 
[三日愈癩疥瘡藥]  
每　二角不效還洋上法英二馬路晝錦里保太和啓 
[召租]  
東西華德路洋房四宅第念九卅卅一卅二號又唐家衖鴻興里二開間二廂房一宅如欲租者問管門人領看租金格外公道生記經租帳房啓 
[滙通保險公司廣告]  
英國士葛治佑寗火險公司資本金規元四千五百萬兩前由公信洋行經理巳三十餘年賠欵迅速久蒙紳商嘉許現歸本行經理倘惠顧祈移玉五馬路本帳房接洽可也　總經理英商華田合謹啓 
[虹口三元宫西首洋房]  
山月館英法番菜 
特備味美英法大菜每客五道加水菓點心牛奶咖啡茶共售洋五角如鮑魚鮮龍蝦等亦如期應備仍增東洋生炒鷄魚蛋飯食等品售洋三角半 
[（一瓶全愈）]  
立止白濁丸 
本窩秘傳良方不惜工料精製丸散耑治三淋五濁等症立服見效每瓶五角　寳　疳散每瓶五角另售花柳解毒酒每瓶一元婦科白帶丸每瓶四角上海二馬路晝錦里口廣東仙壽　啓 
[南巿大屋召租]  
車馬直達南北交通問豐記碼頭裏面培遠山房陳宅便是 
[（遺失派司）]  
今遺失西九月念五號卽本年八月初四日北京輪由寗波進口XXX生黄牛皮十六件重計廿四担五十斤稅單第4.73360恆昌洋行經報派司一紙巳向江海關聲明作廢註失補給新派司望各寳號切勿收用恆昌洋行白 
[京都天寳齋]  
嫩面玉容散 
此散治男女面上油膩黑氣烟色酒剌雀班暗晦等患每晨搽擦自然嫩嬌溢潤清秀真整顔妙品也每瓶三角每洋照拆四瓶舖分二馬路中巿 
[新到牛痘苗上海三馬路廣貫堂藥房]  
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造隂溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行詳價購辦欲知用法議情者本行亦可奉告　新旗昌洋行謹啓 
[火爐出租免費]  
本公司今備有各種新式煤氣火爐其顔色及外罩均各不同頗爲美觀凡欲借用者本公司概不收取租金且免裝費此項煤氣火爐每月需費極者並無灰塵垢汚實爲冬令居家最爲利便之物欲裝者請至南京路二十四號或北四川路四十一號本公司樣子間選用可也 
上海自來火有限公司謹啟 
[全昌新製改良離鼻眼鏡洋鑲金鋼鑽珠寳金銀首飾]  
眼鏡首飾一道人身日用要品中國素不研究以至輸入吾國人人樂用利權外溢敝號非徒謀利意欲挽回利權特選超等名司格外精益求精自造各種改良玲巧金銀首飾眼鏡多蒙各界一再試驗推爲亞東第一等貨色實在外國貨之上折脚離鼻眼鏡可免壓鼻鈎耳之弊並合諸公面部大小種種舒服愛之不釋并由高明光學醫生考驗上等養目格致晶片黑白藍片不論年老年輕有患目光不正者俱能照配合光保護目力配換鏡片有光線表較準絲毫無差其價格外克巳鑲嶔鑽石珠寳翡翠首飾風凉頭針揷針領針一應俱全珠翠真金彈簧耳圈盒付十元翡翠紅藍寳石洋鑲真金戒每付八元半真金挖耳每支三元以上之價均是起碼所售眼鏡首飾均用本金足赤煉就並非洋金倘有不合仍可收回兌換貨真價實老少無欺劃一不二上海跑馬廳二馬路口電話一七零四號蘇州閶門外馬路全昌 
 
