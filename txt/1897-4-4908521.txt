# 1934 - 4 - 4908521

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政　步於考　者備載其精嘹如指掌兹託本局代印每部實價洋七角託鎭江文寳閣上洋申昌文瑞樓寳　分局各書坊寄售 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷　肊草存案曰敖氏傷寒金銳錄曰孩　論疏曰達生編曰扁鵲心書曰本原崇原曰侶由堂類辨曰學古診則集前明及國朝諸名醫者述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編錫購者請臨上海博文書局掦州點石裕記選取可也計書八册每部價洋一元六角 
[論中西市道之不同]  
　　環地毬九萬里風氣萬有不齊也而日中爲市以有易無則宙合之中無不一致古者通工易事此風已久不能行則惟聚貨財權子母持籌握　庶幾市道以成中國向惟闤闠之夫競逐錐刀微末而已自與泰西通道而海外懋遷之客不辭跋涉羣萃我華操奇計贏益工榷算而通商各口岸市景乃大異於從前試就其情景不同之處言之中國市中例有賒欠之事此固與泰西相同者也顧中國必逢端午中秋及歲闌始互相結帳平時雖取求無饜絶不向之索價銀泰西則月杪必將帳結淸不得有絲毫蒂欠乍觀之似乎西人牟利不似中國之通融究之中國惟寛於平時以致積欠者有之逃避者有之還數成欠數成者有之卽或公正爲心並不有心逋負而賒時力量尙足及届歸帳之候而手中拮据力不從心欲還而無可措還遂致多所齟齬反不若泰西之每月淸楚不致有所爲難此中西之情景不同而西　於中者一也泰西之列肆貿易者其櫃夥類皆和悅謙恭凡遇買客到門必待之致敬盡禮無論盈千累萬之交易固須婉言議價無絲毫剛愎於其間卽所購而僅數文數十文亦從不准稍有藐視設或空問價值伺應者亦必逐一詳告無懈色無倦容誠以設肆者惟望主顧之紛來故不得不曲意承順也若中國所開各鋪苟或聲名略著卽裝出絶大架子時以倨傲之色對人貨物選擇稍煩且以惡聲相對彼上等行業猶之可也尤可惡者所售祗瑣碎零星或不設肆而設攤而若輩亦從未有和顔悅色在買客之馴謹者見此可憎之面目或卽捨而之他苟倔强性成者難保不反唇相稽遂致互相詬詈孔子曰禮之用和爲貴誠是市儈而可昧和之義乎此中西之情景不同而中不如西者二也昔韓伯休市中賣樂口不言二價傳之今日侈爲美談今則駔儈之流專喜高懸其值一物也明明祗值錢一千文者必索至二千文買客如或會計精明如所值之價許之猶且必齗齗與爭久之而始成交易偶遇不甚解事者卽貿焉還價購之而歸雖非如僞物之出自何樓而受虧已屬不少况飲羊飾豚之俗於今更相習成風卽使價值相同而貨物大有高低之别黠者或得便宜以去必以低次之物向愚者紫高價以補之市道如斯良可浩艱若泰西則並無還價之例值若干錢卽索若干價公平劃一無詐無欺卽使三尺之僮予取予求萬不至被鋪中所誑不似中國之牌上大書貨眞價實童叟無欺而暗中仍有折扣此中西之情景不同而中不如西者三也以上三者皆中國貿易塲中之通病而尤甚於上海一隅方今貿易艱難商賈時虞折閱往往今日方局面闊綽者明日卽倒帳閉門長袖善舞之流止宜極意招徠以冀生涯之茂盛而安可沿此惡習使人皆裏足不前乎至於執事者專務應酬日向酒地花天尋樂事諸夥不知約束連宵燈火喝雉呼盧甚至出店茶房亦溺志於花烟窟中流連忘返馴至大者新逋舊欠層疉如山小者亦虧空辛金無從彌補此亦今時之弊病爲泰西商家所必無者也嚴冬風雨枯坐小窓高目市情援筆書此關心時事者盍亦於此加之意乎 
[諭旨恭錄]  
　　十一月十五日奉旨鑲監旗滿洲副都統著明安調補正白旗蒙古副都統著榮惠補授欽此 
[户部移咨]  
　　户部貴州司爲咨行事光緒二十二年九月二十六日准内務府咨稱所有欠交關稅各員按照交一免三章程認交修理南苑圍墻等處工程銀兩照章請免摺單光緒二十二年九月十六日具奏奉旨依議欽此鈔錄原奏淸單咨送查照辦理前來除湖南辰州府知府夏玉瑚一員移付湖廣司查照辦理外其單開理藩院尙書啓秀等旣將應賠關稅先後認交修工其餘未完銀兩據内務府按照交一免三章程奏准免寛咨部查照辦理應由本部照章在於該員賠項案内按單核明開除銷案相應開單移咨各都統督撫轉飭各該員遵照可也計開啓秀前在崇文門監督任内應賠短收銀兩認交銀五千六百九十二兩二錢三分未完銀一萬七千七十六兩零按交一免三有盈無絀開除銷案莊健前在張家口監督任内應賠短收銀兩認交銀八百二十四兩未完銀二千四百六十九兩零按交一免三有盈無絀開除銷案丁峻前在鳳陽關任内應賠短收銀兩認交銀四百八十九兩一錢六分一厘未完銀一千四百六十七兩零按交一免三有盈無絀開除銷案誠勳前在山海關道任内應賠短收銀兩認交銀五千六百四十兩未完銀一萬六千九百十六兩零按交一免三有盈無絀開除銷案袁昶蕪湖關道任内應賠二十年分短收銀兩認交銀四千七百七十兩八錢四分一厘四毫七絲未完銀一萬四千三百十二兩零按交一免三銀數相符開除銷案恒壽前在贛關道任内應賠短收銀兩認交銀二千三百六十六兩一錢未完銀七千九十八兩零按交一免三有盈無絀開除銷案吳引孫浙海關道任内應賠二十年分短收銀兩認交銀一千三百七十七兩八錢一分一厘未完銀四千一百三十三兩零按交一免三有盈無絀開除銷案李正榮前署東海關道任内應賠短收銀兩認交銀一千六百七十八兩九錢未完銀五千三十六兩零按交一免三有盈無絀開除銷案劉含芳東海關道任内應賠二十年分短收銀兩認交銀八百七十九兩四錢未完銀二千六百三十八兩零按交一免三少交銀三厘六毫四絲八忽七微五塵旣據奏准寛免開除銷案黄祖絡揚州關道任内應賠二十年分短收銀兩認交銀二千七百二十三兩未完銀八千一百六十六兩零按交一免三有盈無絀開除銷案如松前在坐糧廰任内應賠短收銀兩認交銀三百七十一兩未完銀一千一百十二兩零按交一免三有盈無絀開除銷案 
[杭垣火災]  
　　杭州訪事人云近日天時燥烈杭地屢有火警之事上月廿五夜三更時居民正在睡　忽聞警鉦亂鳴急卽披衣而起遙見東北方上紅光燭漢知爲大方伯地方失愼約一點餘鐘之久始行熄滅次日往視乃悉火起於上馬市街某木匠鋪内因各夥匠以晷短夜長燃燈工作運斤執斧數躍更無不免倦思撩人　中轆轆　學　人 
 
 

Page 2

 
 
廚僥　　食火星落於鑤花之上未及知覺迨各　餉食後高枕就寢不意鼾聲甫作而烈焰　空已　不可　邇該　後　係大英　院洋人卽用滅火藥水澆灌吳回氏乃從西南而去各水龍及洋龍等飛馳而至文武官憲亦率同差役兵勇在塲指　計燒去房屋二十餘間東至大方伯夏姓牆門北至余公館門首爲高牆所阻南至茅廊巷葛仙翁廟後門西至某宅牆坦而止是處類多貧苦　家惟某酒棧新進貨物約值七百餘千付之一炬受災　爲重大 
[火未成災]  
　　金陵采訪友人云城南聚　門外吳姓賣菜傭也某晚行過塘邊矢足陷於　内寒透足　瑟縮如螿急奔赴家中焫薪取煖家人婦子驚喜交并團坐圍爐儼然一幅消寒圖畫也不意火星迸入衣内未及察知迨至夜漏已央解衣就寢火忽大熾其光熊熊比鄰見而狂呼甲始倉皇撲滅然已飽受虚驚矣 
[北通瑣語]  
　　通州采訪友人云通永道張筱傳觀察紹華奉旨升授江西按察使北洋大臣王夔帥以潮曰河　工未竣奏留兩月以便籌欵修築刻下限期已滿大工告成觀察遂料理一淸預備交卸至升署之直隸保定府知府陳太守啓泰履新尙未定期故觀察亦須遲日解任也○十一月初二日潞河書院輪應道憲課試是日張觀察親臨書院扃門命題計與課生童九十三名生題子曰歲寒然後至未可與適道童題自東自南通塲詩題賦得諸君何以答昇平得平字○年例時交冬令倉憲札飭中西兩倉開放王公及三品以上大員俸米所有本郡孤貧口糧七十餘石亦於此時開放日前已用小車載米至王府堆房以便雇大車運入京邸○嚴寒已至貧民衣食維艱東門外潞河煥廠及南關王恕園粥廠已陸續開門矣○東門外石橋爲通衢大道舉凡糧車貨車及上船下船諸客皆須由此經行前年大水爲災將橋衝去大半遲之又久尙未興修刻始由本邑紳董禀請道憲籌興修之欸張觀察擬由官車局存欵下撥出制錢三千千文○十一月初本日之夜孫直刺接奉省垣大憲發下釘封札文飭處决斬犯賈二及張保兒二名遂於初八日淸晨移請通協右營柴守戎捕盜營王反戎並傳集通班差役劊子伺候至十點鐘時兵役到齊直刺升坐大堂提狂出獄叱令當堂綑縳押赴北門外市曹斬首當簇擁出署時張之老母妻子俱尾隨車後號哭以送見者莫不傷心而張在車中竟高唱鎖五龍京調洋洋得意毫無哀痛之情眞愍不畏死者也有知其案情者謂買在北鄕大龐村某姓家明火行刦擊傷捕頭張係砍死隨秉端以致同罹法網云○令秋湯姓漕糧經紀斛手與無業游民王姓在壩上滋閙兇毆北委課二尹據情禀知倉憲倉憲以收漕車地豈容匪徒不法横行著發交石壩同知從嚴懲辦何别駕判責王八百板枷號河干示衆限滿開釋日前王復約集數人手持棍叩湯之門湯應聲出視王一言不發率衆毒毆湯以無故被辱亦約人報復王已預備多人拒敵兩相鏖戰聲勢洶洶地保恐酿禍端禀官拘究兩造見票卽到官聽番不復以干戈從事○十一月初七日之夜細雨溟濛苔階微溼侵晨雪花飄舞白似鵝翎蓋滕六君已裝出三冬氣象矣○南鄕距城三十里許馬　橋董村有鑲曰旗武舉鍾孝廉齡居焉十一月某日之夜盜黨明火執仗刦物而逃孝廉報官後旋經捕役緝獲劉秃子一名刑訊之餘供認此案正犯隨又拿獲張楊兩犯尙未訊實口供也○前者通平松江銀每兩可易通錢兩千六百二十文京師則京平松江銀每兩易當十錢十二千文後有奸商由通州購買制錢運之入京以圖漁利遂致本邑現錢日少銀價日低事爲孫直刺訪聞派差在四門内外稽查如有販錢出境者送官嚴懲不貸 
[金焦寒黛]  
　　鎭江采訪友人云邇日官斯土者辦理保甲嚴密殊常凡行旅之欲作寓公者責令客棧主詢明來歴愼寫局憲所給客票每晚彚繳一次由分叚巡員按票換給　印竹簽一枝存𫏎棧中以便夜半後委員持簿至棧逐一查對苟有年貌不符及漏寫者盤詰甚爲嚴厲雖頭銜顯赫亦不稍假情面城廂各飯歇店亦一體辦理故窩頓爲之一淸○十一月十七日爲西國耶𩵣誕期華人皆以外國冬至呼之殊覺羌無故實先期各西人家俱用冬靑柏葉紥作垂花門室中火齊木雞鋪陳華美屇時邀賓讌飲盡日言歡爇獸炭以圍爐飛螺觴而醉月暫抛俗務藉冼旅愁各洋行更踵事增華鋪張揚厲而尤以復春源泰爲耳目一新入其中者但覺十色五光陸離璀璨如入波斯域中幾令人神搖目眩鎭江關循例停公一日闔郡文武官弁均龍各國領事署及稅務司公館西國各巨商家道賀○小街南首娼院如林一烟花澤藪也凡喜作狹邪游者莫不約侶携朋眠花藉柳紅酣緑嚲紙醉金迷古之道政里善和坊當亦無此風流旖旎其中翹楚小字桂香者家有名花三五枝曳雪團雲艷名重一時故楷杷門巷車馬常盈舉凡挾彈王孫多金巨賈徵詩酒談風月蓋無日不履綦滿座焉十一月二十四日有某甲者貿貿然往舉止酸澀衣服縷藍呼校書阿小之名欲與繾綣阿小適有貴客在令平頭奴以小極辭甲遂大起風波摧桃斫柳妓寮中亦不肯相下一聲號召圍住搆毆甲無可如何棄甲曳兵而去闪日糾集無賴十餘輩前往復仇而鴇婦已預率諸校書星夜移家他徙甲怒甚聲言欲赴保甲總局控陳嘻其殆如堂堂大帥之空言徒托乎然而曳尾泥中者已縮頭不出矣○山卷西首有成生焉其妻某氏與媳不和勃谿之聲聞於鄰近十一月二十六日又因細故起釁氏遽效申申之詈媳大受挫辱私購洋烟服之成惶急萬分立卽延醫療治無如毒已深入無可挽回未移時而巫山一片雲秦嶺一堆雪閬苑一枝花璠臺一輪月已不禁雲散雪消花殘月缺矣小忿之不可逞也如是夫○城廂内外以阿芙蓉餉各者烟迷霧集密若繁星始則間有一二家雇幼女以招主顧繼因利市三倍以致互相效尤窟啓紫霞莫不有花枝招展河東客至手分姹女之錢洛水車停爭薦宓妃之枕風俗人心爲害不淺現經丹徒縣王明府訪悉出示嚴禁并飭各圖地保傳諭各處烟館此後不准雇用女堂倌復發出簡明告示云城廂内外各烟館嚴禁雇用女堂倌違者從重治其罪房屋發封入於官一時雷厲風行想若輩不敢以身試法矣 
[閱鬼]  
　　諸曁某生素有膽識　業西湖崇文書院安榻西齋前月間住院諸生咸治裝歸里某因事獨留天寒晷短旅况寂寥吟誧之餘輙增歸思一日晚膳後斜月窺窗獨坐無俚虯枝秃榦徧映書幃風動影搖幾疑爲蛟龍之走啓户而出步入講堂四望徘徊霜寒砭骨忽見四賢祠後東齋中燈火熒熒光逗於外趨而視之從窗隙中窺見一人攤書於几注目靜觀遂排闥而入其人亦起立相迎互問邦族自云周姓向住城中去年移居靑芝塢因房屋湫溢不耐塵囂故特借住於此某因謝云芳鄰咫尺從未識荆杵臼之交請以鄙人爲隗始惟是相隔稍遠未能朝夕談心胡不移住西偏庶彼此均免岑寂周曰諾於是縱論古今深恨相見之晚偶翻案頭見有詩稿一紙取而閱之題曰西湖新詠吳展視一過喜其情詞哀豔句語淸新因云此是大著可否借抄周曰此非拙稿乃吾鄕某先生之作先生爲人落拓不羈淡於進取生平所作詩詞歌賦類多散佚此從友人處借來吉光片羽碩果僅存如欲借抄請於今晚從事蓋恐敝友卽欲爲荆州之索也吳唯唯携之而歸卽研墨照錄比抄畢已　更四轉又復披吟朗誦擊節再三不覺陰氣逼人毛骨起栗遂擁被而臥次早起身則已晴旭滿窗將近已牌時分　冼畢檢點案頭僅存所錄之稿而原稿不知去向徧尋無蹤適管院夫送早膳至詰之曰周相公來過否答云那個周相公曰住東齋者院夫曰東齋久閉何來周相公耶吳云昨夜與我閒談半夜怎說没有院夫曰相公莫非見鬼吳不信因與院夫同至東齋但見户網蠨蛸塵封盈寸心頗疑訝顧自恃膽壯毫不畏懼默思果係鬼物白畫不能現形待至晚間再往尋覓是夜二更時復歩至東齋亦了無所見歸齋就寢輾轉床頭不能成寐次日小有不適恐爲所崇遂移至城中朱友家告知其事并示以詩朱友爲本館訪事人言之郵寄以示夫鬼狐之事本小說家之寓言然以蘇學士之才大如海而喜說鬼則姑妄言之者亦不妨姑妄聽之爰稍删閏其語登諸報簡酒後茶餘未始不足以資談助也 
[接錄蕪湖中江講院現誼濤事兩齋章程]  
　　一學術同歸而殊途一致而百慮道混成而自然術同源而分流聖門四科造材温公 
 
 

Page 3

 
 
十科取士學各成家數藝各立專門六官之任平世必　量材而授四學之建閏朝猶知分設爲宜古今學術治術最忌儱侗雷同揚子言由於　智乃能入自聖門心之精微謂之聖凡藝事無論何項皆有聖處獨到工夫也韓愈作通解斥圓通雷同者爲大謬取特立獨行者乃可用此爲近世俗學痛下鍼　也至於明人講學拈立一宗旨妄自尊大槌提瀾辯竟類於臨濟喝德山棒之所爲又若墨守一先生之言或形聲名物或駢散文字淺學小諝以此自雄尤爲陋劣是豈古者三物四術六藝十四學官分門服習之規制哉雷同儱侗胸中實不明理一若一身可以歴六官而實未通曉一官之事此累代時文之弊也拈提宗旨一似傳鐙授鉢五宗而脈智者倡愚者和是非之心太勝而陰以濟其把持之私高心空腹尊已卑人生心害政貽誤學子此明人語錄之弊也至近來俗學瑣碎競於文詞之弊又斗筲不足論矣卽如世士指金溪宗旨爲尊德性而以道問學稱朱子此謬悠之說也德者内得於已外得於人之謂乃有心得而遯世旡悶之事不可言尊性具吾心若尊性則與釋氏之尊心何異壺公師謂尊遵古通假字中庸本義乃謂遵德性必濟以道問學致廣大必斂之又斂以盡精微極高明必復歸平實以道中庸修温故之業非知新安有心得秉敦厚之姿非崇禮惡能成材如虞夏書之寛而栗柔而立愿而恭直而温剛而無虐簡而无傲上下意義相泲相成與此文正同詞同物耳若拈提致廣大極高明以爲宗旨豈非詞義不完試問古今有此學問乎金溪知荆門州講洪範斂時五福在鵝湖講君子小人喻義喻利之界限判然朱子嘆爲切中學者隱微深痼之病聞者莫不悚然動心然則金溪曷嘗不道問學乎爲學自八歲習朱子小學稍成人則道於近思錄逌此以習四術六藝馴至乎三德銖積寸累數十年心力自致淹貫豈籌陵節躐等一超直入工夫今山長諸生皆幸生於朱子之鄕朱子中年治易本義詩書四子集傳而晚年誨學者勿言空理不如言禮乃爲平實於是有修儀禮經傳通解之作而江氏永本之爲禮書綱目徐氏乾學秦氏蕙田廣之爲五禮讀禮通考理一而分殊際天而蟠地汪氏紱及近儒夏夑亦於朱子之學多所發明學者正朝夕必視北辰入鬨市必立之平非考亭之歸而誰歸乎一書院壁間榜示白鹿　院學規所以使學者體認朱子窮理居敬銖積寸累工夫由此入門也至於整齊百家分析門目使人人學焉而各得其性之所近則近出之輶軒語爲最簡明切要宜人置案几一本語中分行學文三綱領乃用保氏鄕三物教人之古義而又仿汪龍莊言吏治書體裁將大叚節目利病一一爬梳而又以書目答問舉出人生必讀與備查之書部居系别示人津梁故言吏治莫善於學治　說言學術莫善於輶軒語也近刻經籍舉要竊取斯義故輶軒二書學者不可以不刳心焉久之自然造廣大又久之自然造精微矣此稿未完 
[赭領冬旭]  
　　蕪湖訪事人函云道憲袁爽秋觀察前因要公赴皖垣謁見各大憲兹於上月廿早日乘江孚輪船還轅屬吏員弁及水陸防軍　出隊至江干恭迓旋赴道轅禀安聞觀察所創中江書院將於日内甄别定明年入院肄業之額報考諸生咸磨厲以須以待及鋒而試○鈔關外五口稅務委員向例以六個月爲限本届裕溪關鄒子範少尉靑弋江吳幼卿少尹俱及瓜代之期袁觀察物色人才詳請以候補縣丞濮荷亭二尹接辦裕溪吳特君二尹接辦靑弋一俟奉到撫院批回卽可加札飭令履新至吳二尹向辦魯港保甲分局想須另委賢員接代矣○皖南各屬汛守弁兵前經各憲遵旨一律裁撤並將汛弁調回各營當差仍給薪糧而不裁其額缺蓋欲留爲各兵丁之升階以示朝廷鼓勵人才之意曾經志其崖略近聞廣德州某都戎以該州所屬某汛地商民因冬防吃緊情願自捐經費禀請仍令舊汛某弁回至該處巡防保護以資熟手詳經皖南鎭軍轉申督撫各大憲批准於是旣撤之舊汛武弁多有依樣畫葫蘆藉稱民捐仍返舊汛蓋較之聽鼓轅門終歲侷促　足稍勝一籌也兹聞臬憲趙廉訪恐此風一開甚或鄕曲僻壤舊曾設汛之所復矯稱民捐轉開苛斂之實特抄錄詳文及章程咨會各營嗣後請復汛弁回防必須由該地方官會同　詳並限定雖經費捐自商民然亦不得過四十二知之數云云足見臬憲於體恤汛弁之中仍寓防弊之法 
[上海官塲紀事]  
　　署江海關道呂鏡宇觀察奉兩江總督劉制軍札飭回常鎭通海道本任觀察擇於初三日雇舟赴蘇謁見大憲面禀一切然後交卸署篆○蘇州牙厘捐局委員同知銜候補縣林衡甫大令鈞澤恊同江蘇留防太湖水師親兵營哨官謝千戎正英督解厘捐銀兩五十箱來滬昨日將銀如數起至敬業書院者關道行轅交卸呂鏡宇觀察卽飭庫司照數騐收○非日總辦江蘇海運滬局補用府舒太守體元乘輿赴敬業書院署關道行轅拜會呂鏡宇觀察○昨日督辦江蘇海運滬局委員運同銜補用直隸州候補縣高大令彥冲命駕入城赴署關道行轅拜會呂鏡宇觀察面述要公○本邑南市馬路工程局委員朱　庭明府璜謁見呂鏡宇觀察面禀要公○本埠厘捐局督辦福利笙觀察因公赴省謁見大憲面陳要公昨日已乘舟回滬矣 
[小輪機壞]  
　　前日有芥航小輪船拖帶民船多艘由杭來滬將近嘉興地方小輪之機器螺螄忽然中斷遂如水中生骨膠滯不行時適源裕公司小輪隨後而至遂將各民船代爲拖帶未幾芥航工匠修整機器仍舊帶船而行詎未及數里螺螄又復折斷乃倩源裕公司代拖至滬昨已安抵浦江矣 
[暫緩會訊]  
　　英商謙和洋行投領事處控華商昇大製造馬車行股東何順才定貨不出當經英領事照請屠别駕訂期會訊嗣以何現在吳淞承造營房俟催令返申　行帶訊照復去後想不日卽會讞也 
[准詞移提]  
　　吳竹崖與李兆祥股開裕興東洋莊吳於和月間私將貨物運出逃避無蹤莊遂倒閉查核各帳共虧銀一萬六千餘兩李卽遣人四出訫尋查無蹤跡前日適有李之友人至鎭江販運藥材與吳不期而遇當將吳扭送該處有司衙門發電來滬報知李兆祥李得悉之下具禀英公堂請爲移提到案究追别駕准之已備文著原告一同派人往提矣 
[悔議被責]  
　　八仙橋西首吳阿榮向操淮南王業嗣吳以牟利無多經中將店盤頂與　東林開設議價右干已付定洋十八元前日薛忽悔議欲將定洋索還吳不允薛遂邀同流氓數人向吳歎釁紛紛擾擾爲附近局勇所知立往拘拿流氓等各鳥獸散乃將吳薛二人拘入局内局員孫星垣二尹以薛不應翻覆無常糾衆尋釁著重責二百板以儆吳阿榮交保免責 
[飭緝烟壺]  
　　有錢晉甫者不各何許人假寓北市天寳棧某日有事入城將晚事畢出新北門忽然被剪綹賊竊去搭連袋中所貯瑪瑙翡翠鼻烟壺二枚追尋無著遂投上海縣請爲查緝黄大令允之飭捕役柴樛務獲究辦 
[拘獲棍徒]  
　　日前有人僞造郭軍門信函在道轅指控霍朴雲蔣以堂韓鴻藻等人嗣悉信係著名賭棍李少亭卽陳八及蔣甫庭陳雲谷王大有等所造意圖陷害經霍等禀控道憲飭令上海縣派差嚴緝黄大令爰卽備文至英公堂請爲恊拿昨日捕役奉文往扣詎各賭徒早已聞風逃逸惟王大有一名在四馬路靑蓮閣茶肆遇見當卽拘回公廨派差送縣歸案訊懲 
[流氓收禁]  
　　昨日周阿囝扭蔡尙林至二十三七鋪巡防局訴稱小的偶在海運局左近某茶肆内突被蔡拆梢姚殿卿二尹集訊之餘以蔡前月曾因案到局傳其父保回今又恬惡不悛未可姑恕因飭地甲傳蔡父來局訊辦地甲禀稱小的聞蔡父因蔡甘入下流是以驅逐出門毫不干涉二尹頷之卽備函將蔡移總巡處請送改過所收禁 
[法界捕房紀事]  
　　崇明人蔡新郎向在滬上爲小車夫賃居法界八仙橋升和里第五十一號門樓上忽於昨日黎明時自縊於扶梯下比天明爲里中人所　　　解救已體冷如氷當卽報知捕房捕頭飭探查得蔡有胞弟才郎亦爲車夫遂傳至捕房訊問實係無端自經並無别故情願自行棺殮捕頭允之飭令　結存查○西馬路昇平里對門和茂米店主龔尚君鑿穿壁孔縱火於貼鄰正太燭店經巡街捕喊救　熄事 
 
 

Page 4

 
 
後捕房飭探查究龔已先行逃避蹤跡杳然乃將店夥某甲拘押著交店主到案嚴辦嗣他股東謝某以龔放火昧衣圖得保險　兩實堪痛恨前日在途遇見龔之外甥沈某扭送捕房請捕頭著交龔姓嚴究捕頭准之 
[美界捕房紀事]  
　　太倉州屬崇明縣人宋大郎携妻徐氏就食於滬未久宋卽物故氏無從依倚遂與同鄕人顧阿二私姘賃屋虹口伯頓路西華里昨日淸晨突有流氓某甲者登門索詐自稱姓宋名巧元與大郎爲昆季行此次奉族人之命領氏回家言語之間略露孔方兄可以和事之意顧不願以賄免據情訴諸捕房及派包探往拘而甲已乘間逸去捕頭令顧自行尋獲扭送候懲○崇明縣人許文扣賃得西華德路第二百七十九號門牌房屋開設粥店昨日上午同鄕人秦榮郎前來就食旣以雙弓米果其腹許向索錢七文秦僅給三文許不依以致互相爭鬥扭入捕房捕頭令將秦禁押一日○陸三和徐鈒銓阿海三馬夫平日不知有何仇怨前晚遇諸乍浦路輙肆兇毆三百零一號及三百零五號二華捕見之一併拘解捕房捕頭卽行開釋○昨日淸晨浙江寗波府屬某邑人王銀仁肩荷一枢内盛小孩屍行至新記浜路四顧無人委諸路側適爲工部局用人石聖銓所見喚四百五十二號華捕至指令拘入捕房捕頭令押候解送公堂禀請訊究○前晚鎭江府屬某邑人徐富彪溷入德興輪船竊取某客所携洋銀若干枚及對時裘一枚經事主訴諸捕房昨晨捕頭遣包探張阿五將徐查獲押候解送公廨禀請究辦○崇明縣人龔扣和係西華德路第五百八十號門牌張生浣衣作所雇車夫張積欠二月工貲並竊取竹箱内所𫏎鷹餅四枚龔情急奔訴捕房捕頭遣包捕頭歴詢姓名住址孩稱年一十有一原籍天津姓沈小字園桂問現居何處則以不知對捕頭令送往公堂禀請讞員安捕○前日下午浦東人何加寳行至篷路見鄕人藩妙耕獃狀可掬遂向之拆梢以致毆鬥經包探石金榮拘送捕房捕頭申斥一番釋之使去 
[眼前功德]  
　　頃奉余柳生翁爲元配汪淑人二十週期將懴資移助求資冥福交來施粥欵洋四十五元隱名氏洋念八元　修堂銅洋九十元祇領之餘仰見各善士深明大體嘉惠貧民之至意除各奉收照外謹綴數言以誌大德上海六馬路仁濟善堂董事嚴信厚葉成忠楊廷杲黄宗憲等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者袁海觀大令署上海縣篆時有夏雲祥者毆傷葉順昌以致身死夏在逃未獲大令因將錢阿桂等人証收押事隔數年迨上月某日始由縣差將夏獲住前晚黄愛棠大令倩帮審委員蔣刺史升堂提訊夏供稱小的年四十歲太倉州屬寳山縣人僦居治下法租界房屋關設長豐客棧家有妻兒光緒十七年葉虧欠錢及一不知姓之寳言價工洋銀若干圓浼人托小的出爲襜保至十二月某日還過若于十八日小的邀兩造在英界某茶肆退保遂由名掌法者接保至二十四日林錦春向小的說及掌法接保後卽不知去向欲偕小的偵尋小的允之途中遇葉遂至三牌坊某茶肆啜苟旣而林又邀葉至某飯店果腹小的旋卽回去後林與葉又同至小的寓内小的見伊等形色不正向之詢問林略說情由隨雇車將葉送去二十五日聞葉已死小的尋林不見二十六日又邀范惠如偕往浦東找尋仍無下落直至十八年正月中小的附乘輪船往鎭江等處訪查依舊全無蹤跡折而至金山遇友人王阿保卽在伊所開作塲中做工一節有名　二者持所繕字條交小的令小的不可住在家中速卽逃避以免株累小的莫明共故又到松江訪問并由松赴蘇州在米船上工作至本年四月回至上海究竟葉如何身死小的實出不知錢供稱小的係寳山縣人與林范同鄕夏素無一面之　葉曾欠小的錢五千餘文光緒十七年十二月二十五日小的聞葉身死如何致死實不知情林供稱小的與夏素稔伊所供小的有字條致伊實無其事光緒十七年十二月二十四日小的曾同夏葉范及金生等六七人在渭園啜茗少頃夏葉及金生卽往北而去至明日忽聞葉已死查葉欠錢之錢債曾還過洋銀二圓五角由小的過付范供稱光緒十七年十二月二十三日小的曾與葉在三和樓啜茗至二十四日七點鐘時葉命小的至伊寓中旋有夏林前來令葉同去找尋掌法二十五日有名阿大者喚小的至小東門外養和茶樓與夏談及葉已身死小的向伊詳問緣由伊稱不知惟令小的赶緊逃逸而已刺史着分别收入所中聽候覆訊核奪○前有陸順順者控沈瑞卿借鈒不還一案蔣刺史飭將沈押候比追前晚升堂訊比沈供稱小的本應遵諭歸還無奈刻下母親病故一時無處措借求賜恩寛刺史限十日内繳銀否則仍提候比追○鄕人唐連三　子唐甲唐乙喊控從弟見三兇毆受傷前晚蔣刺史升堂訊問連三訴稱小的係浦東洋涇鎭人年六十有一務農爲生小的生有二子此次因見三佔地向之理論見三突於上月二十六日晚糾集山姓等十餘人擁至小的家叩門入内將兒子拽出肆意兇毆因此投案請騐甲卽金了供稱小的年三十有三乙卽春生供稱小的年三十又同稱連三是小的等之父此次實因佔地糾葛以致被毆刺史飭卽退去聽候核奪○曹如意控潘阿慶將寡弟婦何氏强搶成婚蔣刺史升堂提訊曹訴稱小的年四十向業成衣弟兄二人弟名阿妹曾娶何氏爲室不幸去年九月初四日病故潘欲娶何氏何氏不允曾投黄大老爺案下呈控後潘自知理屈央圖董地保出爲排解一面將案求銷不料死灰復燃突於今年五月初十日乘人不備糾令多人將何氏搶去勒令成親現何氏已結珠胎控求訊斷何氏訴稱小婦人年三十有一丈夫阿妹於去年九月初四日病故小婦人自行作主於本年五朋初九日與潘成親欲將先夫棺木安葬以盡人事先夫兄向小婦人言及孀婦嫁人務在縣備案不料伊竟來案誣控目下小婦人已憉孕彌月不日卽臨盆求大老爺開恩速爲斷結　供稱小的年三十耕田爲業家有父親及胞弟與何氏家相離二里許何氏再醮小的旣由伊舅母專主曹欲向小的取洋銀二十圓小的不　以致被控潘秋田供稱潘與小的爲從兄弟潘搶何氏等情小的並未知悉刺史判令將潘從重笞責二百板何氏回家生產後再行訊斷 
 
 
 

Page 10

 
 
[光緒二十二年十一月十二日京報全錄]  
　　宮門抄○少銀臺盛奏叩謝天恩摺○閩學政王奏恭謝天恩摺○將軍延奏遵查吉林懇　　陳擬辦大槪情形摺○蘇撫趙　　查明銀錢市價照章徵收下忙錢糧片○署河督任奏查報河工動用銀數片○漕督松奏報八月分湖河水勢情形摺○陜奏閒支行管脚價資送各欵銀兩片○又奏開支陣亡弁勇卹賞銀兩片○十一月十二日禮部宗人府欽天監正黄旂值日無引見○榮中堂許應騤由密雲回京請安○禮王請假十日○召見軍機榮中堂許應騤堃岫皇上明日卯正二刻至壽　殿行禮畢還海○○頭品頂戴新授太常寺少卿臣盛宣懷跪奏爲叩謝天恩恭摺仰祈聖鑒事竊臣於九月二十八日　辭仰蒙訓誨周詳跪聆之下莫名欽服本月十二日行抵天津與直隸督臣王文韶面商諸務正擬附輪赴滬恭閱邸抄本月二十四日奉硃批盛宣懷補授太常寺少卿欽此聞命自天悚惶伏地當卽恭設香案望關叩頭謝恩竊念臣猥以庸愚渥蒙眷遇方京習之忝列媿薄植之弗勝兹復欽承簡在躋陟卽僚禮贊秩宗幸佐曲台之選工資將作勉臻同軌之庥　戴彌殷鵜濡滋懼惟有竭陳棉薄倍懔氷　期風氣之大開庶富强之漸致得寸得尺效微力於涓埃矢愼矢勤答聖慈於萬一所有微臣感激榮幸下忱理合恭摺叩謝天恩伏乞皇上聖鑒再此摺係借用直隸總督關防封發合併聲明謹奏奉硃批知道了欽此○○福建學政臣王錫蕃跪奏爲恭謝天恩仰祈聖鑒事竊臣於光緒二十二年九月十二日准吏部咨開奉旨補授翰林院侍講學士欽此當經具摺謝恩嗣於十月初五日准吏部咨開奉旨仍留學政之任欽此當卽恭設香案望闕叩頭伏念臣學慙蛾術識陋牛涔侍直金鑾曾荷丹毫之記註擢官璧詔旋遷粉署以迴翔比竉光恆接於九重身依日月報稱難言夫萬一效乏涓埃兹復以閩嶠輶軒遙拜　　綸綍列瀛洲之上選沐楓陛之硃恩渥被鴻施莫名鰲戴臣惟有勉勤職業彌矢靖共幸仍秉乎文衡敢稍渝乎初志掄才必先器識益勵微臣取士之衷報國不僅文章仰副聖主作人之治所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○奴才延茂跪奏爲遵查吉林墾務謹將擬辦大槪情形恭摺覆陳仰祈聖鑒事竊奴才前在黑龍江差次接准前任將軍長順咨開該省奏請開辦邊茺等因一摺於本年三月二十三日奉到硃批　交延茂查明辦理欽此欽遵咨行在案奴才於抵任後當就原奏所陳博稽成案詳考舊章竊以爲吉林荒務不患無可墾之地而患少招墾之謀始誤於旗民之不和斷誤於委員之自利以致負郭之地雖已大啓荒蕪而　壞之田尙多未經耕穫使了有餘利旗有餘丁究非計之善者是以部臣於本年八月核覆吉林邊餉報銷時以招墾各局設立已久而應徵租項與開支經費所得不償所失故有請旨飭交奴才確查整頓分别裁留之奏所以節糜費廣利源也奴才樓庸陋質忝署邊圻舉凡興利節費教稼勸農本職分應爲之事况復荷朝廷責任之重值度支籌餉之艱敢不竭慮殫心冀効涓埃之助謹將擬辦大槪情形敬爲我皇上質實陳之吉林墾荒之舉始於咸豐四年前將軍景綸奏開五常堡荒田厥後阿勒楚喀伯都訥雙城堡等處繼之其未經開墾者腹地則有伯都訥之毆梨廠賓州之方正泡皆稱膏腴尙在未開卽沿邊一帶如南荒之那爾聶寗古塔之蜂蜜山至琿春老　下至三姓江上崖富克錦等處上下千數百里雖山勢層接而其中可墾之地正復不少惟檢查　　雖各該處可墾之荒均經奏報有案第未將各荒數目切實勘明是以撥放一節刻下尙難區處迨值秋霜早降草木彫零勘丈行繩　當其會擬卽遴　妥員先赴毆梨廠等處逐叚履勘　實繩丈其究有可墾之荒若干繪圖貼說詳細呈報然後相度地勢妥議章程或可仿照此闪奏定黑龍江開墾新章畫井字屯一律辦理並令勘明各該處如果土性均優卽行一律畫設旗屯其毆梨廠一處先儘附近之伯都訥並省城各旗丁備價承領方正泡一處先儘附近之三姓阿勒楚喀五常堡曁省城各旗丁備價承領如該二處荒數較多旗丁未能盡領再行搭放民户以實閒田其沿邊各　亦擬於明歲派員次第勘明撥畫淸楚再令旗丁民户一體承領俾得荒田盡闢大利早收以期仰　我皇上興利籌邊之至意荒價　賦等項吉林原有定章其應否酌中定議亦仍照章辦理擬俟將來勘丈完竣招放撥地時　由奴才體察時勢叅考舊章奏明辦理所有遵查吉林墾務謹先將擬辦大槪情形恭摺蕧陳各緣由是否有當伏乞皇上聖鑒　候訓示遵行謹奏請旨奉硃批户部知道欽此○○趙舒翹片再蘇省各州廳縣徵收錢糧銀價前於光緒三年十月間經羊督撫臣於附奏减價案内聲明每年二八兩月查明市價數目奏報一次歴經循辦在案兹届光緒二十二年下忙開徵之期據著蘇州布政使吳承潞查明市價開摺具詳前麥臣等覆查所閒銀兩易錢市價與本年上忙時數目不甚　殊所有光緒二十二年下忙錢糧應仍照上忙每兩折收錢二千文無論花户完納先後照價一律徵收以昭平允將來如銀價增漲仍當體察情形隨時核　除飭司出示通頒各屬一體曉諭遵照完納外謹合詞附片陳明伏乞聖鑒謹奏奉硃批知道了欽此○○任道鎔片再臣年邁才庸仰沐天恩畀以總河重任深欋稱職未能矧當庫帑日艱銀價奇絀欲求裕工節用計惟正已率圍力除績年　僞鋪張之弊以防意者防用庶於工需有裨臣於五月間親往工次督防伏秋大汛黄水疉次陡長比較上年盛漲尙多二尺餘寸各工埽　紛紛坍蟄　稭石盈隄經臣督飭道廳工員相機策應計工動料仍節料待工可省卽省得以無悮無縻七月中旬大溜外移各工漸臻平穩節交白露需料無多洛河淺阻難行祗運到八百方卽行停止飭據河防局呈報本年支銷土石各工　數統計歲欵銀十二萬兩節存銀四萬三千四百五十兩一分三厘臣已飭發藩庫兌收存儲來年尙有應辦要工再行指欵奏明請撥以淸正帑而重工　　核實附片具陳伏乞聖鑒謹奏奉硃批知道了欽此○○頭品頂戴漕運總督奴才松椿跪奏爲廑將八月分　河水勢情形恭摺具陳仰祈聖鑒事竊照光緒二十二年七月分湖河水勢經奴才於八月二十九日專摺具奏在案兹查八月初一日起至三十日止洪　湖落水四尺五寸仍存水四尺三寸高郵玉馬頭落水三尺一寸仍存水一丈九寸淮揚裏運河各汛落水一二尺至四五尺餘寸不等徐州運河各汛長水三尺餘寸至六尺餘寸不等上下游堤埽工叚一律穩固奴才仍當督率所屬妥愼防護現在節逾霜降除另行　奏報安瀾外所有八月分湖河水勢情丐理合繕摺具陳伏乞皇上聖鑒謹奏奉硃批知道了欽此　○○魏光　片再臣此次進軍西寍前敵糧料均自後路運辦其轉運經費應由地方官作正開销具報惟本年三月撥派前後兩軍攻剿巴燕戎　水地川甘都堂中原三堡一帶需用糧料由碾伯平戎驛遞運至扎什巴癿思觀沙爾瞿疉等巴燕戎等處計程三四十里六七十里不等又派營務處嚴金淸率馬隊二旗勦捕靑梅竄賊餘匪需用糧料由西寍鎭海堡連至都蘭寺地方計程十二站槪係自雇民䭾以期便捷查此項轉運計糧料六十六萬七千餘斤按每百里百斤給銀四錢共發過脚價銀四千四百三十餘兩至湘軍上年赴某自山海關開拔西來計程七十餘站馳驅冰雪抱病頗多迨抵西寍寒瘴甚重感受癘疫尤易成疾且疉次打仗受傷兵勇多難調　以致殘廢久病者不能留營病故傷亡者不能歸骨遠域從征殊堪憫念均經臣隨時分别資送叵籍另補精壯以期得力查此項資送殘廢傷亡病故弁勇前後計三百二十七名每名給銀八兩共動用銀二千五百三十六兩統計脚價資送兩欵其動用銀六千九百六十餘兩係屬撙節　支照章核發現　　造各項報銷合無作懇大恩准臣彚案開報出自鴻慈除俟奉到諭旨再將各項細數造册咨部查核外謹附片陳明乞　鑒調示施行謹奏奉硃批該部知道欽此○○魏光燾片再湘軍上年東征牛莊陣亡弁勇當經奏報並迭闪更正分　造其花名淸册咨部在案此次西寍巴燕戎格打仗陣亡弁勇亦均隨時報明所有應給卹賞銀兩均應按照湘軍舊章每名給銀三十兩由臣派員解赴各故勇原籍會同地方官查明傳知各該家屬取保祇領兹值軍務　淸據各故勇家屬紛紛呈請給領前來自應按照核發以廣皇仁而昭實惠此項卹賞銀兩擬請卽由撥解湘軍專餉項下開支造報除此闪陣亡弁勇仍另造具花名淸册咨部查核外謹附片陳明伏乞聖鑒訓示施行謹奏奉原批該部知道欽此 
 
 

Page 11

 
 
[光緒二十二年十一月十三日京報全錄]  
　　宮門抄○諭旨一道錄前○甘肅提督董等奏奉甘肅縣内外　　　回匪一律肅淸摺○直督王奏報東明黄河伏秋犬汛獲慶安瀾摺○東撫李奏南省漕船全數挽出東境日期摺○十一月十三日兵部太常寺太僕寺正白旗值日無引見○卓公請假五日○徐樹銘續假十日○文熙續假十五日○侍衛處奏派口外崵奠派出錫光文海貴祿○兵部奏派揀選營官派出熙敬阿克丹張英麟張藝醒堃岫鳳鳴李端茶溥善○掌儀司奏十五日十七日祭奉先殿載振溥僎行禮○召見軍機○皇上明日辦事召見大臣後進内人齋宮○○頭品頂戴尙書銜甘肅提督臣董福祥頭品頂戴署理陜甘總督新疆巡撫臣陶模副都統銜四寗辦事大臣臣奎順跪奏爲會報甘肅關内外及靑海回匪一律肅淸恭摺馳陳仰祈聖鑒事自上年三月間循化撒回藉　教滋事河州逆回馬永琳等乘間煽亂省城及東南一帶處處戒嚴五月初間海城逆回李倡發父子復勾結河回馬匡匡趙白祥等戕官謀反一時碾伯巴燕戎格各屬回匪聞風響應至六月而全湟騷動於是韓文秀等據西寗府城東三關　四伏等據北川馬大頭三三據西川包良劉伏等據北大通一帶各擁衆數萬四出焚掠屠殺漢民至十數萬兇燄甚　時甘防將卒悉赴河湟前督臣楊　濬以海城勢關全局陜甘唇齒相依急調統帶陜標馬隊守備張紹先隨同前甘肅提督李培榮等飛速進剿兼旬之間卽就撲滅由是東西暢通臣奎順曁前督臣楊昌濬商派總兵鄧增等率師攻拔街子工果什灘諸賊巢以解循化之圍派副將何建威率師與狄道州知州黄燾吏目廖葆泰内外夾攻以解狄道之圍派總兵牛師韓等率師收平戎驛賊以解西寍之圍當時賊衆兵單不敷策應雖迭經懲創勢未少衰並有另股回匪竄陷永昌山丹各村堡甘凉道梗文報不通十月初四日　諭旨飭臣模著理督篆日久始由俄境深　重信迅卽抽調營旗踏冰速進遵旨疏通餉道臣福祥奉命馳援河州於九月間率總兵五鉞字副將馬安良參將張銘新等馬步營旗馳抵狄道大戰皆捷遂解河圍誅馬永琳父子及閔伏英馬匡匡等并搜斬逆黨四百餘名於星河　悉平臣福祥遂派道員張成基帶馬隊三營由循化米拉溝一帶西進相機剿撫遵旨添派遊擊何得彪帶馬步四營往援西寗陜西巡撫臣魏光黨今年正月提師抵　與臣奎順會商先剿東三關踞匪遂誅逆首韓文秀等蕩平北川以進圖哆巴之賊臣奎順派所部鄧軍及臣福祥甘軍會剿下孫堡等處并連解大通縣及喇汛城圍遂乘勢濟師以進圖上下五莊之賊臣福祥復派隊渡大通河出　　山臣模派督標親軍副將　大聚新軍總兵趙有正等先後由甘州扁都口南踰祁連山以進圖北大通之賊二月初一日甘軍鄧軍會克上下五莊初七日甘軍進攻北大通營復其城十一日哆巴賊斬其酋馬大頭三三詣湘軍乞降三月十二日焦大聚等會同甘軍連破北大通各大回莊收其餘衆安揷大通河南俾與漢民别居無相混雜此各軍勦辦河湟各處之實在情形均經先後奏明在案維時元惡　誅而巴　戎格之撒回馬成林等復勾串米拉溝逆目冶諸麻糾合水地川甘都塘卡爾岡三堡　衆復叛擾及南川而逆且劉四伏等脅衆從水峡竄出七八萬人由靑海柴木間道蔓延關外勢　猖獗臣奎順會同魏光燾　　祥　派馬隊裏量限追臣奎　　飛　蒙　王公派蒙番　兵合力者擊守　　分統總兵龍恩思收復札什巴城並克水地川九莊廓淸四十餘里適魏光燾於四月初十日奉電旨赴陜西巡撫　任臣福　到　接辦勦撫事宜先後督飭諸軍攻下東灣生地溝化力坡甘都塘卡爾岡諸賊巢捕誅　成林冶諸麻等並搜戮湟中逸匪三千餘名安揷撫回及漢民之流亡失所者俾各復業於是西寍全境亦告底定時關外之賊警報疉至臣等欽遵電諭　鄧增移紥肅州一帶力保關内完善之區復電商署新疆巡撫臣饒應祺飭道員潘效蘇率督標親軍重復出關會同新軍提督牛允誠等嚴堵安西敦　玉門南山各隘口分頭截擊陣斬數千乞撫者五六千人該匪攻捕技窮竄走荒磧凍餓斃者又數萬人劉四伏等率死黨由色爾騰海西遁大漠臣模電商饒應祺派隊至　布淖爾據險設伏七月中劉逆至羅布淖爾東南之和爾昻地方一鼓就擒於是成股之賊悉經撲滅關内外及靑海全境一律肅淸惟南山番地窮嚴荒谷間有零星殘匪鼠竊偷生已責成甘州肅州防軍各按地叚設法搜拿不至大煩兵力矣臣等伏查此次逆回擀亂嘯聚數十萬人蹂躪地方縱横至數千餘里仰仗　天威遠赫次第削平而各軍將士冐敵衝鋒擒渠埽穴奔走於酷暑炎天之際出入於窮荒瘴癘之中實屬奮不顧身異常出力至後路防軍各局員弁守城之文武練團之綼民各省押運餉械之委員各路賑撫難民之官吏或嚴防要隘或力守危城或冐險轉輪或招徠流散均能力　大局不避艱辛除湘軍另由魏光燾專案奏奬河州西寍及靑海關外各案由臣等分别另行具摺請奬並歴次陣亡員弁另案辦理外其餘出力文武員弁勇丁及上年循化狄道西寍解圍諸保案業經奉旨准其保奬並交臣模查檄酌保均擬歸入此次彚案核實開單請奬臣等公同商酌擬前敵後路分作兩起懇恩奬叙以示鼓勵而昭激勸所有關内外及靑海一律肅淸懇將前後在事出力文武員弁曁靑海蒙古王公貝勒等分别請旨奬叙各緣由謹會同陜西巡撫臣魏光燾署理新疆巡撫布政使臣饒應祺合詞恭摺由驛五百里馳奏伏乞皇上聖鑒訓示再此摺係臣模主稿合併聲明謹奏奉硃批另有旨欽此○○降三級留任直隸總督臣王文韶跪奏爲東明黄河本届伏秋大汛搶謢平穩獲慶安瀾恭摺仰祈聖鑒事竊黄河南堤修防緊　迭飭大順廣道萬培因督同管河同知勞乃寛東明縣知縣　錫宷練軍營官韓鳳昌等認眞經理節據該道等禀稱上年冬間凌汛期内靠溜各埽預捆逼凌排樁埽叚尙無損傷本年春間河水見長上汛埽叚頻蟄隨時廂修並將新舊各磚壩分别加抛士工一項仍係大明練軍恊挑用鐵車運取遠土　寛　基追壓埽面迨交桃汛河水陡長各汛埽壩紛紛蟄動下汛十二堡桃壩濁勢緊逼情形尤重均經搶厢穩固入夏以來河流屢漲洶湧異常瀕河埽叚廂蟄頻仍下汛十二堡大溜擁注勢尤猛悍壩埽沈蟄甎壩亦屢次蟄卸竭力搶修始臻穩定六月二十六日河水陡長四尺六寸奔騰浩瀚拍岸盈堤上汛九堡順堤一帶大溜南臨舊埽潰陷情形危險相機搶修新埽十七叚二十九日河水續長五尺一寸溜忽提至八堡挑壩驚濤駭浪刷動霸基勢尤岌岌該道督飭員弁兵夫不分風雨畫夜力與水爭搶下新埽十三叚綦長秋水勁厲隨廂隨蟄未能停手下汛十二堡河身極　迎溜流冲日夜防維不稍鬆動兹届霜淸各工鞏固獲慶安瀾據該道萬培因會同大名鎭總兵吳殿元禀請具奏前來臣查東明境内黄河南堤爲東南數省運道民生屏蔽本年河水迭漲湍悍非常下游山東利津縣隄埝漫决東明適當中權勢尤吃重各汛迭出險工防搶幾無虚日上汛大溜南臨舊埽潰陷壩基刷動危殆已極迭經電飭認眞防護並預購稭料搶還新埽始得保全危局是皆仰蒙聖主福蔭節逾霜淸安瀾獲慶洵堪仰慰宸廑查李連莊高村黄莊三汛皆建有大王廟每遇險工䖍誠祈禱輒著靈應擬懇特頒大藏香十枝由臣祗領交該道萬培因敬謹祀謝以答神庥在事員弁履險蹈危甚著勞績應擇尤存記照章俟下届彚案保奬除仍飭隨時妥愼防守毋稍大意並查明動用經費另行報銷外所有東明黄河南堤伏秋大汛安瀾緣由理合恭摺由驛馳呈伏乞皇上聖鑒訓示謹奏奉原批另有旨欽此○○降二級留任又降二級留任山東巡撫臣李秉衡跪奏爲南省漕船全數挽出東境日期恭摺仰祈聖鑒事竊照本年江北漕船十帮江蘇漕船八帮前於八月初一日全數渡黄入運經臣奏報在案隨卽嚴飭司運文武員弁加緊催挽前進迨漕船駛抵臨淸正值衛水日落運高於衛幾及丈許若挑壩竟啓放深恐船未出運入衛而運水一瀉無餘必致淺擱膠舟愈形窒礙臣查同治九年光緒三年水淺難行均有起剝拖壩成案今歲衛水之小實爲多年所未有是以照拖船辦法將米起空逐帮拖過壩閘始於九月初六日全數拉入衛河復令赶緊裝米畫夜催　是月十六日一律挽出山東德州柘園鎭轄境連檣北上據督辦運河工新授安徽鳳頴道李希杰候補道蔣兆奎禀報前來除飭整理閘　河道預備回空漕船南下外所有南省漕船全數挽出東境日期謹恭摺具陳伏乞皇上聖鑒謹奏奉硃批知道了欽此 
 
 

Page 12

 
 
[光緒二十二年十一月十四日京報全錄]  
　　宮門抄○諭旨二道錄前○長江水師提督黄奏報到任日期摺○陜督陶　奏查覆密陳摺○又　奏委署總兵副將片○陜撫　　奏叅革知縣摺○陜督陶　奏調署府州縣各缺片○豫撫劉奏彚報夏季分委署知縣員缺摺○又奏叅革知縣片○皖撫　　奏籌撥淸丈經費片○十一月十四日刑部都察院大理寺正紅旗值日無引　見○睿王等點騐軍器覆命○車王由籍回京請　安○荆州副都統德祿到京請　安○怡王桂公各請假十日○恩公請假五日经裕公續假十日○興伯續假五日○侍衛處奏　　察　墻派出明秀春齡舒存德魁廣忠希朗阿○召見軍機　德祿　○○太子少保銜長江水師提督奴才黄少春跪奏爲恭報奴才到任日期叩謝天恩仰祈聖鑒事竊奴才於光緒二十二年八月二十四日交卸福建陸路提督印務業經具本恭題在案奴才卽於是日由福建省啓坐兵輪航海入江行抵江寗省晤兩江總督臣劉坤一面商一切要公十月初六日馳抵太平府衙署准署長江提督臣彭楚漢將　欽頒同字七號提督長江水師銀印一顆及文案卷宗等項會委提標中軍副將色洪達齎送前來當卽恭設香案望　叩頭祗領任事伏念奴才壯年秉節懼鰲戴之難勝早歲陳情感鳥私之克遂嗣以籌防海嶠開閫閩疆旋奉恩綸調任今職荷寵榮之疉沛愧報稱之未能查長江扼南北水陸之衝提督有督率將弁之責統一萬餘人之衆竊綆短以堪虞控四千餘里而遙慮鞭長之莫及况鯨鱷近窺夫海澨兼鼠狐潛伏於萑苻奴才任重材輕深虞隕越惟有勉策駑駘之力稍伸犬馬之私嚴密巡防精勤訓練懍氷淵而率屬共矢澄淸修矛戟以整軍冀酬高厚所有奴才感激下忱並到任日期理合恭摺馳奏叩謝皇上天履伏乞聖鑒謹奏奉硃批知道了欽此○○頭品頂戴署理陜甘總督新疆巡撫臣陶模跪奏爲遵　查覆恭摺密陳仰祈聖鑒事竊臣於光緒二十二年二月初二日承准軍機大臣字寄正月十四日奉上諭據董福祥奏瞿嶽所帶回勇從未出力卽其教下人亦謂其居心叵測近又散布謠言惑亂兵衆以致西寗愈加戒嚴請飭裁撤等語回情狡詐異常崔嶽所部旣不得力又復造　惑衆自應卽行裁撤惟西寗逆燄尙張此項回勇遽行遣撤勾結滋患亦不可不豫爲慮及應如何妥爲遣散之處著陶模體察情形斟酌辦理毋致别滋事端是爲至要將此四百里諭令知之欽此臣查崔嶽以武生投効軍營同治光緒年間隨大軍剿辦回匪番匪歴保遊擊光緒十九年五月二十七日前督臣楊昌濬委帶武毅左旗馬隊尙無貽誤上年回匪亂起提督李培榮困於西寗之平戎驛十一月總兵牛師韓由安定率兵馳援十三日牛師韓派隊入大峽賊數千圍之鏖戰一日斃賊數百名賊衆由此瞻寒副將　仁和等率馬隊由　伯馳赴大峽分路進勦賊遂紛紛潰退崔嶽因乘機說降賊日韓文秀包良等懲於十三日之敗又恐大兵繼至遂於十六日　李培榮營中乞降十八日崔嶽隨同李培榮湯仁和由小峽直抵西寗城圍遂解此係當時實在情事竊查平戎驛回匪　未經大創然自崔嶽說降之後大小峽之路遂通於馬安良之招撫河叵其用意大致相等雖有爭功之心並無造謠惑衆之事崔嶽旋於今年二月初一日病故所遺武毅左旗馬隊楊昌濬委其姪黎園營都司崔金魁接帶駐紥皐藍縣西鄕之漫坪尙稱得力現今臣　董福祥商派崔金魁帶勇四十名前赴固原隨同鄧增查辦海　逸匪此項回勇以後應否遣散容臣隨時斟酌辦理外所有查明崔嶽所帶叵勇並無造謠惑衆緣由謹恭摺密奏伏乞皇上聖鑒訓示謹奏奉硃批知道了欽此○○陶模片再現署河州鎭　兵王鉞安係正任寗夏鎭總兵應卽飭赴本任以重職守所遺河州鎭總兵員缺查有統帶甘軍正右營儘先補用副將何得彪謀勇兼優戰功卓著堪以委署又署西寗鎭屬鎭海恊副將楊志勝應行調省遺缺查有甘肅提屬永固恊副將朱祥興堪以調署遞遺永固恊副將員缺查有統帶鎭南等營補用副將馬安良勇敢有爲辦事謹愼堪以署理除分飭遵照外理合附片陳明伏乞聖鑒謹奏奉硃批兵　知道欽此○○頭品頂戴陜西巡撫臣魏光燾跪奏爲特叅庸劣不職知縣請旨革職以肅官常恭摺仰祈聖鑒事竊州縣有地方之責旣宜勤恤民力尤應恪守官方若使任性妄爲吏治無由整肅前據延安府知府馬紹訓署延榆綏道黄澤厚先後具禀風聞庸施縣知縣魏振邦有苛索鋪商情事前護撫臣與藩臬兩司訪聞無異當經批府確查具報旋據該府馬紹訓委安定縣知縣安登淵查覆禀稱厲施一縣向僅領土票一張按年捐輸鈒二十四兩讠縣門丁張升於各鋪加派銀兩屬實魏振邦先不知情後經知覺卽將門丁驅逐遠颺等情前來究竟别項加派銀兩已未入手是否追繳存庫候領抑已發還商人未據明晰聲叙惟魏振邦於門丁舞弊 * 
私派不卽扣留禀辦竟任遠颺難保無縱容情事比卽飭司仍飭該府據實查覆並將該縣魏振邦撤任查辦去後兹據該府馬紹訓禀魏馬邦黑　闖入府署咆哮閙駡並據魏振邦拉涉任内支過鋪帳禀訐馬紹訓各等情臣查該縣魏振邦始則任用門丁苛派鋪商加捐土帖事發聽其遠颺迨道府禀揭撤任又不聽候查辦輒敢黑夜闖入府署閙駡並拉涉鋪帳復用預印空白禀訐親臨上司實屬謬妄任性有玷官箴未便稍事姑容據藩司張汝梅臬司李有棻會詳請叅前來相應請旨將膚施縣知縣魏振邦先行革職以正官方而肅吏治除再批飭該管道並委員前往確查加派及禀訐各情另行叅辦外所有特叅庸劣不職知縣先請革職緣由謹會同署陜甘督臣陶模恭摺具陳伏乞皇上聖鑒訓示謹奏奉硃批著照所請吏部知道欽此○○陶模片再蘭州府地處省會政務紛繁時有發審案件知府胡孚駿慈祥有餘剛斷不足查有鞏昌府知府周景曾才識閎通辦事勤敏堪以調署所遺鞏昌府知府員缺事務較簡卽以胡孚駿調署藉收易地得人之效平凉府知府龐璽調省遺缺查有涇州直隸州知州買勛堪以調署遞遺涇州直隸州員缺查有候補直隸州知州章鶴年堪以委署署河州知州靈州知州查之屏調省遺缺查有請補渭源縣知縣楊增新堪以委署巴燕戎格通判方傳獲調省遺缺查有請補淸水縣知縣鄂朝卿堪以委署文縣知縣高繼陳撤任遺缺查有候補知縣馮椿蔭堪以委署署玉門縣知縣李淸濟病故遺缺查有候補知縣蕭慶祥堪以委署署平遠縣知縣閔同文撤任遺缺查有請補伏羌縣知縣李瑞徵堪以委署據藩臬兩司先後會詳前來作批飭人别給委外理合附片具奏伏乞聖鑒謹奏奉硃批吏部知道欽此○○頭品頂戴河南巡撫臣劉樹堂跪奏爲豫省光緒二十二年夏季分委署知縣員缺照章彚報恭摺仰祈聖鑒事竊查前准吏部咨各省委署知縣每届三月彚報一次等因查豫省委署章程知縣要缺酌量揀委若遇選缺先酌委正途外奬一人次酌委勞績外奬一人次酌委試用外奬一人再委正途委署一人勞績正署一人試用正署一人各歸各班以三缺爲一輪按出缺先後輪流委署並因候補同知通判知州均係缺少人多本項之缺輪委無期各准各班揷委知縣員缺若知縣正署到班適遇叅撤之缺應在班人員内酌量揀委以期得人如遇同通知州揷委到班亦於同通知州班内揀員揷委倘不得人另委實任人員調署卽以同通知州遞署所遺之缺倘仍委知縣本班人員接署不積同通知州之缺俟續有缺出仍補委同通知州一人歴經奏明循辦在案兹據布政使額勒精額將光緒二十二年夏季分委署知縣員缺造具淸册聲明並無越次攙委詳報前來臣覆查無異除淸册咨部外相應恭摺具陳伏乞皇上聖鑒謹奏奉硃批吏部知道欽此○○劉樹堂片再知縣爲親民之官政治之得失關係民生之休戚兹查有代理務安縣知縣金兆　任性妄爲罔識治體以致輿諭譁然代理太康縣知縣文策辦事謬妄士民交怨均未便姑容據讠管道揭由藩臬兩司會詳前來相應請旨將代理新安縣新海防遇缺補用知縣金兆魁代理太康縣試用知縣文策均卽特革職以奷吏治爲此附片具陳伏乞聖鑒訓示謹奏奉硃批著照所請吏部知道欽此○○福潤片　再據督辦淸賦局署布政使于蔭霖詳稱竊照安徽省淸查田賦案内所需辦丈經費前經仿照山西解州辦法欵自官籌不取民間分毫詳請奏明在於司庫地丁頂下酌撥濟用作正開銷在案旋於七月十三日設局開辦已飭各屬將應辦淸丈諸事盡力經營在在需欵接濟自應遵照原奏在於地丁項下先行動撥銀一萬兩專欵存儲俾資經費如有不敷再請續撥事事核實造銷等情詳請　奏咨前來除咨部查照外謹附片具陳伏乞聖鑒訓示謹奏奉硃批户部知道欽此 
　　接十二十三十四等日京報先行照登尙有初十十一兩本容俟接到卽當補錄[  本館附誌]  
 
