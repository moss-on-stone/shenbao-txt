# 1899 - 65 - 4909303

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[鉛板康熙字典岀售] [  圖書集成局啓]  
　　康熙字典一書風行海内允宜家置一編以備朝夕稽考惟近日多岀石印本宇跡太小易損目力閱者憾焉本局現用大號新鑄鉛字細如作印校讐縝密紙墨精良共訂十二本分裝二海定價洋二元八角賜顧者請至申報館帳房及申昌書室購取爲盼 
[重印三國志岀售] [  圖書集成局啓]  
　　重字演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之靈久已膾炙人口本局現用新鑄鉛三國爲排印校讐縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購　可也此佈 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣沭傳幾易星霜已空能雀姦又繕付手民較清益爲精美每部四十八本分裝六套實價洋銀六圓又景岳全書爲明張介賓先生所箸立論情卓醫者宗之每部二十四本分　兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[書浙撫廖中丞查明浙省火藥局失愼情形摺後]  
　　嗟乎古今來殘慘酷烈之禍未有如藥局被災之甚者也蓋火藥之爲物性極猛烈猝焉一發天驚石破性命傷於俄頃屋宇化爲刦灰奇慘情形目不忍覩中國自仿效西法於各省設局製藥日益加多顧數十年來每遇戰事未聞藉此制勝於疆塲而各省藥局之失事者若咸豐九年之長沙山東同治六年之武昌光緒十年之廣東佛山鎭十六年之安徽太平府十九年之廣東三元里均傷人數千毁屋數百至今譚者猶爲之駭魄驚心竊嘗一考其肇事之故非曰隕星卽曰觸電千篇一律到處皆同去冬十一月初四日杭垣水星閣火藥局又肇飛災附近居民均罹奇厄當時人言藉藉咸謂局中火藥本已竊運一空肇事之前看守兵丁早經逃逸本館亦不敢遽信其說之果眞惟默念廖中丞實事求是必能明查暗察據實以陳俾後之典守者加意防範百密而不致一疎斷不肯據彌縫掩飾之言遽以入告乃兹讀其覆養之抱而不禁深爲異焉摺中略謂該局墻垣高厚四面環水僅通一橋岀入外復加築護隄看守委員勇丁住屋皆在護隄之外平時收放火藥必在辰已午三刻過午庫門扄閉不准擅啓且是日並無收發火藥庫門未開無人岀入不料起更時候忽如雷聲震動藥局陡然火起一轟而上並未横撃皆得力於圍牆堅厚所以附近民房僅止震坍絶無轟燃詳加體察僉謂硝磺存儲已久鬱積生熱加以天時亢燥藥房門户緊閉蒸鬱過甚一經電氣觸動遂致轟炸委非意料所及亦非防範不周臣又督飭仁和縣提集兵役人等隔别研訊委實不知火從何起所稱天時亢燥儲藥鬱熱引電觸發理似可信云云一若此次失事又屬天降災殃而與人事毫無干涉者何與前數次失愼奏報如岀一轍豈疆吏於此等奏牘亦自有相傳之秘說耶噫異矣夫以火藥之猛烈存儲過多雖如外洋之如意防範亦難保無意外之虞如近時法國都隆埠水師藥彈局遽罹火災傷斃兵民多至一百六十餘名然竊料外洋各國儲藥之多當百倍於中國而數十年來因此釀禍者究屬寥寥今中國各省祇此數局而幾幾乎無局不災倘果由於天時亢燥觸發雷電則各局地旣有南北之殊時亦有春秋之别何肇災之由竟無區異於其間耶竊嘗謂公牘之可以印板者約有數端監犯之越獄也其禀報之詞必謂有獄官先期公岀天必大雨時必三更疎忽之愆可以一律岀脫子孫之犯逆倫也必稱素患瘋癲久經拘繋是日偶爾疏防致釀此禍蓋如是而展轉牽累之事可以無虞避重就輕最爲得計今者藥局之事又每借隕星觸電之說藉以趨避處分明察如中丞亦難免受一時之蒙蔽此外更何論哉本館於此一事不惜反覆辦論展轉發明非敢有意翹典守者之過實以前車旣覆後軫方遒所冀各省管理藥局之員弁鑒於此事加意防維俾從此永無疎虞則民命可以保全軍火亦無損失區區之意其在此乎若目爲譏刺之言則吾豈敢 
[英人索地]  
　　西友來信云官塲傳說英國使臣向總理衙門要求河南全省之地意甚卞急總理衙門王大臣未敢允從英人遂派兵艦數艘小泊舟山洋面 
[日人佔島]  
　　營口采訪友人云山東洋面有廟島者距登州府城蓬萊閣約三十里矗立海中峯巒環抱凡南洋輪船之駛赴津郡者必由此經過刻由洋務中人述及日本人忽在島上建立徽章派兵戍守島中居民甚少周園不過三十里北對城隍島南扼威海登州實爲天然形勝英人閱之卽致書詰問限二十日内回覆不知日人何以答之中國政府更何以處之 
[追記意人占地緣始]  
　　意大利國水師佔據浙江三門口一事前已譯入報章兹又聞前者意大利國駐京使臣曾赴中國總理衙門要求浙省三門口爲屯煤之所一切章程悉照旅順大連灣辦理並聲言浙江全省不可賃與他國總理衙門初不允從意國遂調兵艦三艘停泊石浦灣以示威總理衙門聞之遂與婉轉熟商究不知以後如何定奪也 
[德募華軍]  
　　天津國聞報云德廷意欲招募華軍若干名在膠州灣訓練以資駐守此係德藩亨利所倡議曾言此項華軍如訓練得成不特可駐守膠州灣且可爲德國之用云 
[恩賞醫官]  
　　廣州博聞報云自去年十一月十五日起每日由内務府大臣帶同太醫院楊際和忠勛及醫官朱焜門定鼇等人進内請脈聖躬較前康健至晦日諸醫請脉畢欽奉懿旨帶領朱門兩醫官至春藉　跪看御筆書大虎字隨卽各賞一幀十二月初三日又進内請脉在五間房用膳賞濟東景棗白雲仙募各一匣隨由懐大臣帶進春藕齋謝恩適遇皇太后御書大壽字又各賞一幀初四至十八等日請脉如前十九日欽奉懿旨賞朱門兩醫官紅絹福字一幀銀四十兩袍褂一套壓歳錢一串由世大臣帶至慈駕前謝恩奉慈訓曰爾等來醫皇上甚好須耐些性子緩緩醫治皇上之病乃先天不足立論議方實非容易照嗣等現在之方論調理便是此後仍連日進診二十六日請脉畢正在御藥房擬方隨由世大臣來傳 
 
 

Page 2

 
 
皇太后懿旨特賜門定鼇湖蟒一襲賞爲八品監生掛珠在内廷行走門醫官卽詣慈駕前謝恩 
[相節未回]  
　　天津訪事友人云去冬李傳相奉命赴山東查勘黄河修守事宜計程正月下浣可以回京乃遲之又久未見旌節言旋詢之先期遄返之隨員知傳相正具摺奏報起程忽奉電傳　上諭著接辦工振事宜是以不克如期就道云 
[膠灣近信]  
　　天津國聞報云駐膠州灣之德員將本處辦理情形禀呈德國議院酌議施行其略曰膠州灣與内地往來贸易先當整頓一番使之利便擬准國中設稅關於租界之内俾商人可省查貨費且無費時失事之處稅則悉遵中德和約所定至販賣鴉片務須具有定限以免走私卽發售亦有限額必派人嚴緊查察且由德員重征此項稅餉轉交中國照收并設不准獨攬權利之條惟閒散工藝任人爲之不在此例至於治民規制雖遵德國章程亦須就華俗從中酌改以至妥至善爲度刑法中有笞責一事不得施諸婦女一切殘酷之政槪行删除又整頓地方濬深海口填築海磡用機器製造物件則任商人爲之海磡築於膠州灣内從婦人島直至内地以阻風浪刻已察勘詳明繪圖貼說至山東鐵路礦務公司之設在膠州灣界内者須遵照德例辦理遇事由德署訊斷 
[俄人招工]  
　　天津訪事友人云去歳俄人經營東三省鐵路由華俄道勝銀行在天津招募工人數千名前往工作嗣以彼處地屬邊隔陰寒特甚工人裂膚墮指困苦難堪是以冬間多有逃回鄉并者現當春日融和之際由俄國工師酌定土方價值招人承攬適山左黄河爲患飢民待哺嗷嗷聞有噉飯之所皆擔簦負笈願效馳驅謀食維艱民生日蹙於此可見一斑 
[鐵路近聞]  
　　天津訪事友人云督辦榆蘆鐵路胡雲楣京兆撤差後欽奉上諭以許竹篔侍郎接辦其會辦則仍係張燕謀京卿侍郎受事以來用人行政一仍其舊蓋欲使人無異志共成此項大工也 
[校閱緩期]  
　　天津國聞報云去年爲豫省大閱之期前撫憲劉景韓大中丞已秉節岀轅閱過河北鎭所轄標兵曁省標駐防各營勇士所有南陽歸德二鎭奏請展至今年二三月間補閱迨裕大中丞到任數月適安徽渦宿潁亳一帶土匪突起地與豫境毗連所有東南二鎭弁兵均經分調岀防扼要堵禦現雖擒斬首要邊境漸次肅清而潁亳連年歉收飢民甚衆一經匪徒煽惑卽肆行刼掠兵至則爲民兵去復爲賊目今官吏籌辦振撫昕夕不遑良善之民固不致被其誘脅而漏雜匪徒尚須以兵力彈壓防務一時難以稍鬆未便紛紛調回演練且各營旣經裁汰卽當酌量繁簡衝僻分撥守衞而營制未經擬定是以專摺奏請緩至本年八九月間察看情形再行簡閱以期仰副朝廷經武整軍實事求是之至意 
[破浪先聲]  
　　天津訪事友人云春氣融和河冰已泮各輪船現已陸續到津其拔幟先登者爲招商局之公平輪船緣三公司往來津滬各輪船均於本月二十一日放行惟公平先於十八日首途其意本擬開赴烟臺嗣以船中某觀察急欲抵津發電詢知春冰已解遂於到烟缷載之後起椗向雲津進發二十二日駛至大沽擬於二十三日隨潮駛入唐沽停泊其餘各船則二十四五日可先後戾止聞管船廳探得河水已深至十一尺五寸如果河灣不窄輪船轉折自如當有運檣入津者不禁跂予望之 
[遼東地震]  
　　營口采訪友人云目正月十三日至十七日止六街三巿懸燈結綵慶賞元宵乃士五日午後二點鐘時忽地維震動由東北迄西南一帶其聲甚厲幾如鼓角齊鳴幸一震卽止是以人畜無受傷者 
[農學需材]  
　　武昌訪事友人云湖廣總督張香濤制軍創設農務學堂知美利堅以農務立國樹藝之法夙所講求因延美人某君爲教習以開智慧而廣裁成惟屋宇狹隘僅容生徒十餘人有志者不免向隅爰命價購四川會館改建廣厦以便添招學生五十名由總辦程雨亭觀察岀示招考凡年在二十以上文理清通者無論曾否肄習西文均准一律投考連日報名者已有五百餘人從此人盡知農地無遺利國家致富之基不可拭目以俟哉 
[蘇州縣試三誌]  
　　蘇州府屬長元吳三縣考試文童一切情形業已兩誌前報兹得本館采訪友人手書云正月二十八日汪施賴三大令舉行二覆長洲文題惡聲至賦題絳帳授徒賦以從遊者以千計爲韻詩題賦得鶯花舊識非生客得非字五言八韻春聲春影七律不拘韻遊處邱七古元和文題方七十里有諸至則是方四十里賦題海巿賦以坐見萬里之波濤爲韻詩題賦得佳士如香固可薰得如字五言六韻題王漁洋吳梅村詩集七律不拘韻吳縣文題孟子曰有不虞之譽兩章賦題先後筍爭膝薛長賦以題爲韻詩題賦得杏花春雨江南得南字五言六韻試劍石七律不拘韻 
[委訊木案]  
　　松江訪事友人云南匯縣濱海之民搶取寗波船所載木料并咬去董事韓文祥之耳强刼自新所所押犯人縣主汪蘅舫大令以爲事由文生沈宗約主使提案刑訊褫革衣頂收入獄中旋由廪生陸某等人聨名赴省上控經臬憲朱竹石廉訪發交蘇州府彦詠之太守研訊太守請將陸等一并詳革兼訪意良不忍復札飭松江府濮紫泉太守辦理太守委奉賢縣金大令前往查明申禀至上月二十四日升堂斫訊詳詰此案緣起並赴省上控情形二十五日委金大令就府署推鞫大令謂陸等曰本委訪悉此事不免由韓董激成然爾等須指岀眞實弊端或有確證然後可以折服人心不能贸然上瀆憲轅致蹈挾嫌誣控之咎復提韓奎案一再開導謂汝激成衆憤南邑士庶多有不滿於心者汝勿執迷不悟今爲汝計宜降心下氣咯認辦理不善藉息羣喙而息訟端本委當卽秉公詳結韓俯首半响大令飭仍交婁縣典史署看管陸等還押華亭待質所定於二十六日覆訊旣而沈宗約之母以其子受誣詳革並遭刑法繕禀投案鳴寃大令諭令聽候批示 
[興修馬路]  
　　武昌訪事友人云京山居武漢上游現當開辦粤漢鐵路之時督憲張香帥以是處爲火車所必由擬興築馬路直逹武昌以資聨絡特委李直刺紹遠勘估工程擇吉興工說者謂沿江一帶地形低窪每值夏秋盛漲時農田苦潦今若改築馬路培高江岸隄防自臻鞏固誠一舉而兩善備焉 
[刦物類誌]  
　　京師訪事人來書云每歳除夕鋪户索欠往來通宵不絶此恒例也客臘二十九日之夜四更向盡正陽門外迤西河沿僻靜處有山西人某甲索欠而回適遇匪徒三名手持利刃將所携銀袋攫之而逸幸袋中祗當十京錢六千文銀兩均藏懷中得免被刦少選又聞正陽門外迤東河沿僻處某扇店學徒遇三强人執刀威喝將所持曰金十餘兩刼去并褫去身上衣服學徒戰栗逃歸鋪主報官诅乞追然至今尚未弋獲輦轂之下匪徒瞻大如此亦可異矣 
[甬江官塲紀事]  
　　寗波訪事友人來函云浙江巡撫廖榖帥於上月二十七日交缷撫篆後繞道滬江言旋珂里寗紹台道吳福茨觀察先於二十六日乘太古洋行北京輪船赴滬迎迓順道謁見新任撫憲劉景韓中丞聞府尊莊太守厘局總辦王太守亦將於日内赴滬迎謁○某日府尊莊堅白太守頒發條教十條一嚴拿窩留盜賊包庇分贓一嚴拿遊匪地棍結黨成羣一嚴拿奸胥蠧役搭臺串詐一嚴拿積慣訟棍播弄　唆一嚴禁開塲聚賭貽害良民一嚴禁師巫邪術歛錢惑衆一嚴禁串客遊民份做淫戲一嚴禁無恥娼優扮演擡閣一嚴禁縱容婦女入廟宿山一嚴禁溺女惡習保全嬰命想府尊雷厲風行斷非空言徒托也 
[潯陽官塲紀事]  
　　九江訪事友人云上月二十三日官塲接南昌電音知廬陵縣馮大令蘭森南城縣洪大令汝濂均奉藩憲飭回本任 
 
 

Page 3

 
 
宜春縣吳大令忠謙期滿遺缺飭部選之徐大令維屏赴任玉山縣慶大令錫庚丁憂遺缺委吳大令鳴盛代理瑞金縣徐大令緒昌因病開缺委劉大令榮拔署理瑞昌縣彭大令騰瑞期滿遺缺飭正任陳大令乃績赴任彭澤縣黄大令嘉爾調省遺缺委彭大令瑞竊署理錢山縣某大令調省察看遺缺以桂大令森署理弋陽縣李大令肇宗因病開缺委杜大令熾勲署理 
[珠海春濤]  
　　廣東訪事友人云去歳廣雅書院山長廖澤羣太史已歸道山現經督憲譚制軍聘定鄧蓉鏡太史主講席○督憲譚制軍示期二月初二日甄别粤華書院二月初四日甄别粤秀書院均在貢院扄試○正月十二日粤漢鐵路總辦偕洋工程師由東門外履勘地址經小北門外大鳳嘴以至泥城南海番禺二縣主均遴派差役隨同照料并將三元里祠堂潮宇打掃潔淨爲委員及工程師辦公之所○粤垣巿錢日漸减色因省中錢局已開爐鼓鑄兼之外省錢價太昻各路均有錢運到故也○十一鋪團練局勇丁巡至左近見一婢女啼哭帶回詰問據稱被主人逐岀年已十三四歳尚不能指岀家在何處及主人姓名後寳源正街王姓岀有花紅賞格勇丁見而報知主人又不願領回不知究爲何故也 
[漢水春鱗]  
　　漢口訪事友人云灄口建築鐵路現已開工上憲恐愚民滋事特派營勇二百名駐紥路旁以資彈壓聞附近是處之外五甲一帶民田現由鐵路總辦委員勘估給價購歸不知何用也○近有黄岡縣飢民二百餘名扶老携幼雲集霧屯日則沿門托鉢夜則露宿街頭鵠面鳩形嗷嗷待哺安得好善之士大發慈悲俾得早登袵席哉○錢儈行使巿票流弊易滋前以僞票流行經上憲設法禁止諭令錢業董事一律改用台票違干究罰蓋亦維持圜法之苦心不意錢業中人以爲武漢錢店牌號例須認捐承領然後開設今旣禁巿票必致周轉不靈遂聚衆禀官豁免此稅不知能如願否也○邇來灄口沌口等處盛行花鼓戲雨意雲情描摹盡致青衫紅袖相約來觀幾致萬人空巷傷風敗俗莫此爲尤有地方之責者其亦有所聞否 
[上海官塲紀事]  
　　昨日江蘇候補道黄芝生觀察承乙因公至滬命駕入城遍往各衙門拜謁○前英界公廨讞員翁笠漁明府延年於昨日到中行裝旣缷卽進城拜謁各當道及至上海縣署投刺縣主王欣甫大令延入花廳晤談良久而别○浙江巡撫廖榖似中丞交缷撫篆後於前晚乘官舫帶以小火輪船鼓浪來申小泊河南路大橋畔昨日命駕入城往各署拜客至道轅時由道憲蔡和甫觀察延入花廳茗談良久然後辭去 
[分記功過]  
　　去年江海關監督蘇松太兵備道蔡和甫觀察恐城廂内外巡防各局員未能認眞從事爰明定章程以覘勤惰有不駐局者立予記過一時各員惕惕於心惟恐罣悮因之防務格外緊嚴日前觀察命駕親臨查察知士六鋪巡防申局潘仲泉二尹夙夜在公矢勤矢愼殊屬可嘉暫予記功一次南局委員鍾偉臣二尹兩次親查並不在局顯係故違著記大過一次似此黨罰嚴明勸懲互用屬下各員其敢不黽勉從事哉 
[大令丈地]  
　　本邑浦東楊家渡有地二十四畝係商船會館之業去年經升科局丈量核與田單不符遂將十二畝充公嗣有洋商欲購取沿灘之十二畝商船會館董事王介眉部郎以其地如被劃購殊爲不便因具禀縣署請核昨午王大令帶同書差亭耆人等前往會同升科局總辦張牧九司馬丈明諭以洋商如欲購取准由内而外各劃一半洋商不肯遵斷大令諭候禀明道憲核奪 
[押追定貨]  
　　太倉州屬嘉定縣境南翔人夏岐生與惠福卿胡士生王鶴樵等股開天華花行去歳鴻源紡紗廠某西人定賣子花二千包先付定實洋銀一千元夏延不交貨某西人投英領事署控告由班領事會同英美租界讞員鄭瀚生大令訊悉情由將夏管押胡交保岀外清理迄今逾限依然抗不交貨西人無奈復投案請追經大令提集夏胡及股東惠土等人到案研訊夏供去年西人定貨之時訂立合同以一月爲限小的因於去臘中旬照數購買不料西人屢催不來至於目下貨實難購惟有付還洋銀而已况小的係行中夥友不能專權今各股東俱已到案求著胡等措繳可也惠供與胡王股開天華此事由夏一人經理應著夏交貨不涉小的之事胡供小的連日舊恙復發以致不能交貨西人所買子花二千包若照四股分派小的應交五百包求准交保岀外赶緊照交王供小的於此事毫不知情安能帮同料理且有别案被人控告在押已久尚未了結乞恩鑒原大令商諸梅繙譯官謂胡旣自願交貨准交原保限兩日内交清夏旣收定貨洋銀又立合同豈能翻悔惠王均係股東亦不得藉詞推諉著將夏惠發回捕房押追王仍還押 
[上海巡局瑣案]  
　　日前南巿江海大關門丁張二失去皮馬褂一件適是處大馬頭某姓駁船户拘獲竊物之陳妙元遂疑此衣亦陳所竊先私刑吊打然後交十六鋪汛捕俞德解送巡防中局局員潘仲泉二尹升座研訊陳供引翔港人向在浦中駕舟載貨邇以癖染烟霞謀生無術致入下流曾在南馬頭某姓駁船中竊過馬褂一件二尹詰其曾否竊取關上門房内衣服陳堅稱並無此事旋在身畔搜獲質劵數紙查檢之下並無此衣因念疑竊無憑判責一百板驅逐岀境一面飭捕留心查緝此案贓賊○南匯縣境大團鎭人盛阿妹之妻某氏年僅三旬耕田度日去年被村中無賴朱阿美誘逃至滬匿跡南巿盛四處偵求杳無蹤影前日在王家馬頭與朱相遇盤詰之下不肯承認遂扭至十六鋪巡防中局控請訊究局員潘仲泉二尹立卽提訊朱供在滬販賣鷄鴨盛妻願隨小的至滬傭工餬口現在不知居處求老爺寛限三日願卽尋交到案二尹謂拐逃有夫之婦当不容寛判責一百板限日尋交延于比責○李全發行竊滬北陳鏡和家東洋車一輛拉至南巿求售被二十三鋪汛捕張順查知扭至二十三七鋪巡防局請究局員盛雨村二尹提訊之下李認竊不諱二尹判令笞責一百五十板飭捕驅逐岀境不准逗留車留候失主陳鏡和覔保具領 
[美界捕房紀事]  
　　昨晨竊賊倪阿茗混入蘇州河畔某姓船上竊去布衣適爲包探劉阿炳查獲將人贓解入捕房押候解送公堂禀請讞員鄭瀚生大令訊究○昨日甬人王阿福季阿堂在西華德路某小茶肆内因索取會項互相扭毆旋復扭赴摘房聲訴捕頭謂事屬錢債非捕房所應理著自投英界公廨禀控 
[錄皖撫鄧小赤中丞告災書]  
　　子佩仁兄大人閣下敬啓者皖北鳳穎泗等屬丁酉夏秋被水民生困苦當經振撫兼施戊戌麥敗垂成繼以夏潦秋旱重遭荒歉竭力接辦振務冬末渦陽土匪倡亂雖經調集大兵甫及兼旬卽經剿撫平靖而渦已全境騷擾且當官軍撃敗之時奔突鄰封如宿州蒙城阜陽亳州太和等州縣邊界亦多殃及饑荒之後加以刀兵民困益深地叚甚廣舉辦善後以救災恤難爲當務之先年前已先解銀十萬兩分撥各該屬赶辦急振一面奏請分别蠲緩錢漕並懇撥欵加振曁廣爲策畫以備接應第念自春徂夏爲日甚長接續之欵放振之人均憂不足尊處連年籌辦義振鴻聲四逹遠近欽心皖北各屬官紳仰慕德風已久近日紛紛禀求轉請惠加災壤以救窮黎衆望所歸同深翹盻察核待援之急渦陽爲最次則宿州臺州蒙城若靈璧鳳臺未遭兵而災情亦重素稔量宏胞與畛域無分用特專函奉懇邀約同志來振渦陽等州縣災區如有仁粟義漿携帶前來與官欵併放固屬妙事倘一時未得義欵則敝處現已籌得二十餘萬金堪救目前之急查放等事亦須得有熟手協同印委各員核寳辦理振欵方免虚糜絳祈鑑察愚忱允如所請從速蒞止以慰輿情貴同仁諸君不及徧逹並乞轉致不勝企禱專泐布懇敬請善安並盼德音不盡 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西人好奇]  
　　香港循環日報云泰西士庶性好奇異稍有不常見之物卽不惜重資爭相購置蓋亦習俗使然也西歴一千八百五十年倫敦有總兵羅拔柏氏曾持鞭撃英后受傷乃下法司勘訊子以城旦之刑荷弋邊徼七閱星霜始蒙恩賜環由是隠居山林優遊泉石至　　八百九十五年而逝當時好奇之士因羅此舉爲千古所罕聞以鉅資購其鞭年來輾轉流傳已易數主某日忽有某甲者刊布告白定期將　當衆拍賣一時英倫士庶幾於舉國若狂蓋富户咸欲羅而致之俾周彛商鼎之間雜此曠世之物以爲雅觀而窶人則乘此機緣亦得一飽眼福之以街譚巷語無非盼望拍賣日期不料届期忽接柯士濱城官文速甲言歸於是炫異矜奇者爲之咨嗟累日 
[融齋甄别]  
　　松江訪事友人云上月二十七日府尊濮紫泉太守甄别融齋書院准合屬諸生一體投考限本月初七日交卷由監院華亭學教諭何庾香廣文彚繳經學爲八蜡考經典釋文誤引說文述史學爲左氏疆域論問國語吳爭三江五湖之利能詳究其說否性理爲孟荀董揚四子言性優劣論書程畏齋先生讀書分年日程後算學爲今有甲乙兩整數相乘甲加乙除之等於八百十九問甲乙各若干如或等於五百十二甲乙又若干幾何之點缐面體天元之太元平立異同辦一 
[公廨停訊]  
　　昨日禮拜六爲法界會審公廨訊案之期捕頭查知捕房所押犯人寥寥無幾因令包探禀請讞員朱森庭明府及法總領事署何繙譯官停訊一期并入下期辦理 
[窮途自盡]  
　　前日鎭江人許汝榮乘某輪船來滬投親不遇落魄無聊昨午行至蘇州河畔聳身躍下意圖自盡經某駁船篙工所見設法援救得慶更生然後顧茫茫此後能否存活亦難逆料也 
[上海縣署瑣案]  
　　滬南馬路工程司函送范三毛卽野山猫被人戳傷一案到縣旋有行兇之葉阿弟自行投案備質經帮審委員馬明府提訊范供在浦東招商局棧爲缷載糧米工頭葉阿弟卽黄皮阿弟前曾與沈仙進等向小的强分工資小的不允昨晚小的偕陳海全范炳華在指南白玉樓啜茗葉糾衆來毆併將小的戳傷多處旋經巡街捕抱獲帮兇之張春春餘黨皆已逃逸陳海全范炳華供亦相同張春春供小的在别桌啜茗被捕悮拘葉阿弟供前在浦東火油棧當工頭時曾被范毆傷控蒙懲辦有案昨晚相遇又復口角一時氣忿奪范之刀連戳數下此係小的一人所爲與旁人無涉明府飭仵騐明范兩肩膞左右臂腿等處共計刀傷八處隨飭葉具保辜結收押候范傷痊再訊張春春雖供未經帮兇然係改過局脫逃之犯喝責二百板枷號兩月發十六鋪示衆○本城紳士王竹鷗方伯家被竊後由捕役拘到竊賊張雲山前晚帮審委員馬明府提案研訊張供七寳鎭人初來此間見王大人家墻後堆有木植因卽猱升入竊初次所得贓物質在德生典及法租界某質鋪當票已經抛棄第二次被營兵窺破祇分給小的贓物數件藏在城下棺木中嗣又被他賊轉竊無遺捕役將起到之錫燭臺銅香爐火鍋桌幃共計十三件呈案明府喝令將張重笞二百板押候追齊贓物再行究辦 
[英界公堂瑣案]  
　　著名惡棍小黄牛卽張春榮前曾率其黨小麫筋王其全等向季阿順卽香烟阿順訛不遂持刃逞兇由包探沈生全等拘獲昨日解案請訊季投案供稱小的向操鹹貨業現在新閘某鋪爲夥與張棍素識前日偶往虹口適與相遇卽索假洋銀二元小的婉言却之張棍竟糾合小麫筋王其全等人將籃内所儲青蚨悉數攫去並拔岀利刃多方恐嚇小的恐遭不測急高聲呼巡捕由沈包探等前來拘獲今旣解案叩求嚴辦張棍供小的與季素稱莫逆日前回家見香烟阿順糾合賭徒十餘輩將王其全肆毆並戳傷其背小的以彼此交好向前勸阻不料阿順反誣强借尚求鑒察金福成卽小麫筋供與各人均不相識雖見季糾衆將王戳傷然不敢與聞其事王供刀係阿順所帶彼向小的索借不遂卽向小的背上連刺二下又剌腕上二下現雖延醫敷治而傷口潰爛尚未告痊叩求恩典讞員鄭大令商之福繙譯官以兩造均係匪類而小黄牛係道憲訪拿之犯著一併送縣嚴辦王姑念受傷頗重從寛開釋　卽岀准逗留○包探倪順泉禀稱南京路雙龍洋行先去金鋼鑽戒指疑是張金生所竊報捕後經小的拘獲查無實據今特送案請究洋　投案請追失贓陸供實被誣指求恩開釋大令著發回捕房明復訊○包探顧福其禀稱前日小的巡綽泥城河一帶見小孩李瑞林投河自盡因卽拉住送案請究李供本地人習魯班業當日同伴失去一斧疑係小的所竊冤忿難伸冀藉一死以明心跡叔父現住西門外求恩鑒察大令著留候送交其叔收管○包探費阿銀拘解戎心法到案禀稱此人竊取洋人麥登家所豢火鷄一頭經小的拘獲送請究懲麥登投案領雞戎供此鷄羽毛修潔小的愛之是以携回把玩不知是洋人之物大令判押一禮拜○包探費阿銀解楊香庭到案禀稱此人在洋人黎處執業前日冩字檯上失去鈔票十餘紙計洋銀二百七十四元疑被竊取因此送案請究洋人黎投索請追失贓楊供小的安分營生不敢行竊實被誣指大令著查明復訊旋有某洋人到案具保大令准之○包探沈生全解送孫德遠孫阿生到案禀稱此二人均薙髮匠某日戳傷周仲日之耳互相扭毆經小的拘獲送請究辦周投案申訢前情兩孫同供周倩小的等取耳身常摇動致有此傷咎由自取於人何尤大令判罰洋銀二元給周爲養傷費○流氓李阿春攫取吳金寳所携綢褲一條經包探李星福追獲送案請究吳投案請領失贓李供此人所携之褲忽墮於地小的見而拾取並非强奪大令判責三百板管押二月 
[法界瑣聞]  
　　廣東某邑人馮信安與同鄉張稀甫在新北門外永安街股開廣興隆打包店一切事務均由張經理去歳杪忽稱資本虧折罄盡并欠銀一百餘兩欲令馮姓找岀馮謂此店開設未久何致虧折如此之多顯見有心侵蝕爰於前日具詞投公堂控訴朱森庭明府諭令靜候核示○前日午後有一小車滿載白米行經新北門外突被數匪徒刼去一袋適爲巡街捕所見當塲拿獲一人送入捕房押候解送公堂禀請嚴辦 
[光緒二十五年正月分缺單]  
　　知府廣西梧州張璧封革知縣廣東始興陳翰聲湖南常寗許葉珍俱近陜西城固江衡捐離任典史江西安遠許德林丁 
[蘇省官報]  
　　正月十九日辦理宜昌川鹽加厘局廣東候補道武勷由寗來華亭縣劉禀辭知縣松年由上海縣絲茶北卡來又汪鳴鳳禀辭回江震絲捐局又夏書紳禀謝奉委海運渾局差又竇鎭山禀辭回瓜泗厘局同知章維鈞禀辭回寗縣丞徐家修禀謝奉委西路二叚冬防巡查差從九單寳森禀謝奉委流氓公所委員差管帶撫標新中水師飛划營副將歐陽成松辭行赴寗管帶太湖水師正前營遊撃許和生辭赴江震一帶巡哨○二十日太常寺卿盛宣懷由滬來卽辭行候補道萬中立辭行回寗禮部主事鄒嘉禾辭行赴都三首縣禀知本日入塲考試文童青浦縣汪禀辭又顧元亨禀辭赴寗見制憲指分江蘇試用縣丞易鯤圖湖南人禀到從九秦爾泰由太昭塘工差次來又劉輔仁服滿回省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年正月十六日七日京報全錄]  
　　宫門抄○諭旨一道錄前○侍郎袁奏爲恭報回營日期摺○又奏爲懇恩豫發米價以備練兵儲糧片皖撫鄧奏爲皖省水旱被災各屬妥籌辦理情形摺○齊撫張奏爲革員留工岀力懇恩送部引見片○晉臬錫奏爲恭報接印日期摺○吉林將軍延奏爲甄别知縣留省補用片○黔撫王奏甄别知縣留省補用片○都統志奏爲匠人賠修橋工懇恩議叙片○正月十六日端王等謝議叙恩○肅王謝議叙恩○孫中堂等同鄉官謝恩○海公等東黄寺聽經覆命○阿克丹等謝調缺恩○趙舒翹續假十日○召見軍機裕德○十七日徐中堂續假十日○普公鈕楞額各假滿請安漙僎由西陵回京請安並因伊子謝賞頭品頂戴恩○松溎等前往東陵請訓○召見軍機敬信毓秀○○督練新建陸軍候補侍郎臣袁世凱跪奏爲恭報微臣回營日期恭摺仰祈聖鑒事竊臣於本年十一月遵旨入都仰蒙召見三次恩施逾格訓勉優加感激涕零倍深漸悚伏維臣自先世以來累承恩遇臣以菲材復蒙任使念國恩之未報實寢饋所難安惟有益殫血誠勉竭頂踵不避勞怨實事求是以期力挽夫横流藉可仰酬夫高厚臣於十二月初四日陛辭岀京初五日馳抵營次一切營務安輯如常仍當督飭各將領認眞操練恩威並濟務期兵皆可用餉不虚糜上副朝廷整軍經武之至意所有微臣回營日期理合恭摺具陳伏乞皇太后皇上聖鑒謹奏奉硃批知道了欽此○○袁世凱片再練兵以儲糧爲命脈必須豫爲購採始免匱乏士卒有飢餒之虞查近年南省米值日昻銀價陡落採辦兵米尤多以迫於要需易致虧耗如於秋冬間新米登巿之初派員隨時收買尚易措手且可稍免虧賠而有備無虞兼可固練兵根本擬懇天恩飭下户部豫發米價墊欵銀十萬兩計可購米三萬數千石存儲備發除臣軍用餉已領至明年正月外自明年二月起每月在正餉内由户部扣發銀一萬兩以清墊欵在正餉毫無濫支而節費贍軍兩有裨益如蒙俞允嗣後按每年秋冬間援案豫支由部依次扣發以資儲備臣爲愼重軍儲起見是否有當謹附片籲陳伏乞聖鑒訓示謹奏奉硃批著照所請户部知道欽此○○頭品頂戴安徽巡撫臣鄧華熙跪奏爲遵旨查明皖省被水受旱各屬來春青黄不接妥籌辦理恭摺覆陳仰祈聖鑒事竊臣承准軍機大臣字寄光緒二十四年十月初三日奉上諭本年安徽鳳陽頴州泗州等屬被災鄧華熙墊撥司庫銀十一萬兩並准開辦賑捐俾作賑撫之需小民諒可不致失所惟念來春青黄不接之時民力未免拮据著傳諭該撫體查情形如有應行接濟之處卽查明於封印前奏到候旨施行等因欽此仰見聖主軫念民艱有加無已至意跪讀之下欽感莫名遵經恭錄行司確查去後兹據署布政使李廷簫查明詳覆前來臣覆加查核本年安徽省被水受旱各州縣前於秋成情形案内逐一查勘輕重情形請將各該州縣應徴錢漕銀米分别剔熟徴收並遞緩舊欠惟鳳陽頴州泗洲三府州屬上年被災之區積水本未全消本年又復被水低窪田禾悉被淹没秋收失望小民困苦難堪兹奉特旨勸辦蜄捐並飭司籌墊銀欵委員會同地方官分别查撫嗣經臣奏奉諭旨撥給銀八萬兩以爲賑撫之用已委員分途前往會同各該地方官確查户口量予撫恤兼辦工賑平糶其餘被災較輕地方窮困黎民分飭就地設法安撫偶有外來流民亦經隨時措資分别遣回現在濱江沿淮田畝水漸涸退禾被水旱各村堡均已翻犂播種菜麥祗以自秋徂冬雨澤稀少高岡受旱之區二麥尚未一律播種所幸目前糧價稍减隆冬仍可無虞來春青黄不接之時如察看情形必須接濟當再因地制宜或飭令就地籌捐或酌動公項届時妥籌辦理總期民咸得所以仰副聖主子惠元元至意謹會同兩江總督臣劉坤一恭摺覆奏伏乞皇太后皇上聖鑒訓示施行謹奏奉硃批知道了欽此○○張汝梅片再已革候補知縣松秀降補府經歴前同知銜直隷州用候補知縣兼襲雲騎尉世職王惟賢前經臣奏請留工俟工竣後送部引見欽奉硃批著照所請該部知道欽此欽遵在案嗣經臣飭赴楊史道口隨同曹州鎭總兵崔廷桂辦理堵口工程該員等奔馳壩頭不避危險在工數月風餐露宿夙夜不遑實屬深知愧奮旣大工克蔵自應錄其微勞相應籲懇天恩俯准將松秀王惟賢二員由臣給咨送部引見恭候恩施岀自鴻慈逾格謹附片具奏伏乞聖鑒訓示謹奏奉硃批著照所請該部知道欽此○○三品頂戴山西按察使奴才錫良跪奏爲恭報奴才到任接印日期叩謝天恩仰祈聖鑒事竊奴才光緒二十四年八月二十二日於冀寍道任内欽奉恩命補授山西按察使當經具摺謝恩懇請陛見奉硃批著來見欽此遵卽入都仰蒙召見三次訓誨周洋無微不至並諭以力戒因循破除情而跪聆之下欽感莫名陛辭後束裝起程於十一月二十六日行抵山西省城奉撫臣胡聘之飭知赴任於二十九日准署按察使河東道楊宗濂派員將印信文卷齎送前來奴才當卽恭設香案望闕叩頭抵領任事伏念奴才渥受國恩涓埃未報兹陳臬事悚愓彌深查山西當關隴要衝臬司爲刑名總匯詰奸除暴在情法之持平飭紀振綱貴激揚之悉當奴才愚昧深懼弗勝惟有恪遵諭旨力戒因循破除情面隨時隨事禀商撫臣加意講求實心經理以冀仰答高厚鴻慈於萬一所有奴才到任接印日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○延茂等片再查前奉部咨嗣後府廳州縣無論捐納勞績候補試用各項岀身人員應以到省之日起試用一年期滿詳加甄别具奏等因歴經遵辦在案兹查候補知縣田正鏞自光緒二十三年十二月初七到省之日起連閏扣至二十四年十一月初七日一年期滿例應甄别據吉林分巡道逹椿加考詳請具奏前來奴才查該員田正鏞老成穏練堪以知縣留省照例補用除取具該員履歴咨部查照外理合附片具陳伏乞聖鑒謹奏奉硃批吏部知道欽此○○土毓藻片再前准部咨奏定章程道府州縣無論何項勞績保歸候補人員應以到省之日起詳加試看扣限一年期滿岀具考語奏明分别繁簡補用等因歴經遵辦在案兹查候補知縣成鴻庥業已到省試看一年期滿應行照章甄别據藩司邵積誠臬司玉恒造册詳請會核具奏前來臣查該員成鴻庥才具明晰堪以留省酌量補用除册咨送部科外謹會同雲貴督臣崧蕃合詞附片具陳伏乞聖鑒謹奏奉硃批吏部知道欽此○○志銳等片再鳥里雅蘇台城南大河前以罰欵修橋一道共長四十餘丈具結保固三年曾經奏明在案今年　間大雨兼旬山水陡發漫橋三尺將橋孔冲刷兩處秋日水涸飭令原修匠人將木料撈獲收存現據該匠呈稱願認賠修惟河面太寛沙底鬆活此問又無灰碍實屬不易堅固擬請於舊橋之東擇河流窄處另修短橋三道中安大石爲墩庶可經久牢固地基均已勘定一俟春融卽可行工夏間水漲冲橋之時適遇圖盟何貝王罕丹多爾濟來此駐班目撃情形因伊祖母年高情願捐助工銀三百兩以資福壽備文呈請騐收奴才等因雖係匠人賠修有此餘欵添助工作不爲無益當卽允共捐助旣係私願又非官工卽可無肅奏請議叙謹將一切情形附片陳明伏乞聖鑒謹奏奉硃批知道了欽此 
 
