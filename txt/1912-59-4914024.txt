# 1912 - 59 - 4914024

 

Page 1

 
 
評論 
[論今日不宜恝置隴寇]  
自共和宣布忽忽彌月而升允長庚袁大化諸寇虜負固隴右恃險不服近且肆寇秦疆陷醴泉攻西安兵鋒甚銳若遙遙與關東宗社黨聯謀者然袁總統以統一機關尙未成立僅僅委秦於寇而恃一二通使以望其翩然來歸誠心降附此雖主持人道者宜然然而非所論於救民水火者矣二十世紀之世界無專制君主立足之地位此亦世人所公認者幸也武昌起義民心一致東南旣下東北隨之淸帝退位五大民族共和一家獨留此西北之一隅稱干比戈盜弄潢池托勤王之美名昧世界之公誼　臂當車公然稽誅袁總統招之則不來甘京官招之則不服彼惟恃其愚忠政策以爲患於共和近且擬迫該省一二紳民之豐富者勒令捐助軍餉按財産之多寡定捐納之等差終日與其徒黨指天畫地不日攻打西安限期陷落卽日派員前赴新疆聯絡焦阮不日致電宗社黨請其購械撥欵即日煽惑回民叛亂以分陜西兵力甚者編練勤王隊矣廣布暗殺黨矣推其負固一隅之忱勢不至於殺盡西北之人民不止吾不識秦隴何辜乃當此共和大同之世界而竟遍遭荼毒之一至於此也 
　　且夫隴右之爲天下重也由來久矣據黃河之天險北負蒙古西連回族有俯瞰中原高屋建瓴之勢當此蒙回諸民族歸附共和衆志未定之秋忽見有負固不服以弄兵於其側則平日歸向共和之熱忱或將因此而稍形其觀望若是者於我共和統一之前途其關係實非淺鮮况升寇今日亦旣爲患於秦疆矣設不旋踵而狼奔豕突東出潼關則汾晋河洛之郊又將夷爲升長諸虜之戰場至此而始命將出師爲西北諸民人慰其玄黃筐篚之忱則損民軍之聲威者其禍小毒晉豫之人民者其禍大將此日之委秦以禦寇者它日不又悔虎兇出柙噬臍奚及也耶 
　　或者曰袁總統旣派段芝貴率兵入關而又遺毅軍三營星馳赴勦遣第三鎭陸軍出發赴援卽段軍統亦以陜氛益急已飛電調晉豫各軍合力進勦以爲一鼓成擒之計然今日北方自京津保定紛紛兵變後近且波及於順德正定濟南一帶東則沿津浦線而南下西則由京漢路以南行兵變之風潮異日不知伊於胡底安知袁總統所遣各軍不且因此而益遲其進行願我南中諸勁族連袂疾起迅赴事機勿謂秦隴之禍福無與吳楚之大局且以此爲北軍所有事而擁兵觀望使西北人民長此沈溺於水深火熱之中未由享二十世紀共和之幸福耳 
[專電]  
　　天津領事聞烟臺華軍將抵天津頗爲疑慮 
　　天津至山海關之鐵路仍由洋兵守衛德兵調津者復回戌所　　保定府至順德府沿路各鎭爲駐紮正定府之兵刦掠殆盡叛兵向南逃竄被殺者甚多 
　　奉天人心皇皇日内恐有事變 
　　鐵良現匿大連密謀加害袁總統 
　　保定府亂時無辮之人被殺者甚多 
　　袁總統昨日（十九日）又頒發告示勸各兵士謹守紀律以保治安而免干涉 
　　三月七日新舉臨時大總統袁命令理藩部呈稱本部正首領達壽因病不克進署懇請另委接替等語理藩正首領委任榮勳兼管（以上北京） 
　　洋兵現正協助中國警察守衛地方華界及租界均施行嚴厲之章程自下午六點鐘起至晨間五點鐘禁止在街中行走 
　　有中國巡洋艦兩艘駛抵大沽艦中華兵均不許登岸 
　　有美國海軍二百名不日抵津美國步軍二大隊已於星期日由小呂宋出發本月十六號可以抵津（以上天津） 
　　淮安張統領（張性）來寗面商陸軍部將該旅團編入第四師張統領已由津浦路赴徐州與師團長鄭爲成籌備一切 
　　衛戌總督徐紹楨政躬違和 
　　下關憲兵稽查嚴密各營軍紀肅然 
　　𡩋垣因北方軍隊叛變恐匪徒搶刦肇事各區衛戌每夜輪班巡查（以上南京） 
　　九江暴動業已平靖商店亦已照常開市 
　　京漢鐵路已照常開車（以上漢口） 
　　九江兵士並未從事焚掠聞其原因係江西湖北軍隊互起爭端現已平靜（九江） 
[公電]  
　　北京袁總統覆上海報界電申報新聞報時報神州報時事新報民立報天鐸報愛國報民報大共和報民聲報各報館公鑒電悉尊論洞澈大局利害至以爲佩現經與南使諸君籌商於初五日派員會同赴寗協商矣袁世凱陽 
　　北京袁總統電南京孫大總統參議院各總長各省都督上海陳都督同鑒此次南京特派專使來迎凱赴南京受職凱極願南行與諸君相見共籌國家大計惟以北方秩序需人維持正在擬議留守之人不期變生倉猝京師騷擾波及津保自維撫馭無方致使閭閻受驚殊深惶悚連日布置差幸秩序漸復人心漸安 
 
 
 

Page 2

 
 
惟自經此變北方商民愈不欲凱南行函電籲留日數十起而南京政府亦鑒北事之方殷諒南行之宜緩連日籌商辦法以凱旣暫難南來應請黎副總統代赴南京受職而内閣總理俟凱與孫大總統黎副總統商定其人即行提交參議院請求同意庶幾大局早定人心早安對内而謀統一對外而謀承認以完全鞏固中華民國之基礎是所深望特此電聞袁世凱魚 
　　南京孫總統電武昌黎副總統各省都督鑒得北京蔡專使等迭次報告北方最近情形以爲袁總統急難南來而統一政府之組織又不可緩爲大局計應卽變通提出辦法數條經交叅議院今日决議如下一由叅議院電知袁總統允其在北京受職一袁總統接電卽電叅議院宣誓一叅議院院接到宣示之後即復電承認併通告全國一袁總統旣受職後即將擬派國務總理及各國務員姓名電知參議院求其同意一國務總理及各國務員任定後即在南京接收臨時政府交代事宜一孫總統於交代之日始行解職以上各條除電復北京外謹聞孫文叩 
　　上海全體商人電南北大總統臨時政府參議院各省都督軍司令臨時議會鈞鑒民軍起義海宇光復以戰爭之故農輟於野工休於肆商絕於途所望共和速成國利民福詎以南北統一爭持地點紛擾浹旬人心靜而復動大局安而又危當此商業凋敝旣竭挽輸又遭焚刧内容姑不具論外觀紊其秩序與邦戒嚴藩籬不固國事愈艱民生愈蹙凡此伊戚孰尸其咎商界生計攸關剥膚切痛建設之事端緒萬千一著之差關乎全局切盼早定統一政府免再風動雲擾致生意外干涉大局幸甚商民幸甚上海總商會滬南商會全埠商人公叩齊 
　　烟台藍都督電新舉袁大總統孫大總統黃參謀總長黎副總統曁各部總次長參議院諸公各都督各路司令各報館均鑒共和宣佈南北一家爲因地點爭執將近兩旬尙未建設政府幾成無政府之國人心惶惑大局堪虞各國囗囗危機四伏若再猶豫不堪設想請速暫以北京作臨時政府地點維持大局俟國會成立南或北至易取决今可化除目前意見無容南北相爭天蔚附從戌馬無補時艱惟念民國無統一機關不覺征衣淚濕乞各界諸公早定方針從速成立政府以安大局民國幸甚藍天蔚叩 
　　揚州軍政分府電孫大總統各部總次長衛戌總督參議院參謀團黎副總統各都督各司令官各分府各報館各公團公鑒頃讀黎副總統電痛陳國是深切著明令人悲憤欲絕（中略）今南北將士業已和解項城總統又經舉定徒以建都地點彼此爭執兼旬不能解决致令政府不克組成百端不獲具舉外人不允承認種種危险皆由此點而生實則都城宜在北京項城暫難南行南方明達早已多數認可而我政府偏逞意見作此無謂之爭羣情惶惑莫知究竟比日北京已兵變矣外人並有進兵津保之謠若再任意遷廷不圖變計萬一内憂外患紛至迭起縱不瓜分豆剖亦必魚爛肉縻全國淪胥在此一舉睠懷大局無涕可揮寳珍沗膺分府亦民國一分子値此禍在眉睫千鈞一髮之際旣有所見不敢避忌不言伏祈政府諸公服從多數早定大計則民國幸甚同胞幸甚軍政分府徐寳珍魚叩 
　　浙軍將校維持會電申時神州民立大共和天鐸民聲各報館轉各省軍界公鑒外交公安均恃武力爲後盾我軍人赴湯火冒鋒鏑固分内事然非對正當交涉或意外擾亂時無裨國是今國都未定無統一政府致荷虐華僑無正當交涉燕京兵變又以此激成幸燕變有大總統在都鎭定聯軍入援之舉未見實行大局猶得不陷危險倘國都再不速定政府無從統一内禍迭興外交棘手大局何堪設想敝囗同袍囗少數私人每藉民軍勢力要挾建都致大總統懷疑莫决將陷民國於危險地位用此不敢緘默特電懇各省軍界同袍分起電陳大總統速定都北京組織統一政府以明我民軍公意實認北京爲惟一國都使要挾者無所藉口懷疑者有所解釋民國大局實深利賴浙軍將校維持會全體會員四百七二人公叩 
　　浙軍總司令電武昌黎副總統鈞鑒鈞電敬悉仰見我公盱衡大局洞燭先機兵亡民亡國亡種亡四大端言尤痛切凡我國民苟非木石讀之無不神悸心驚瑞對於建都問題前已 
主北而不主南曾經通電諒蒙埀覧今者京津擾亂外人蹈隙乘瑕危機已露千鈞一髮鈞電言力袪成見共濟時艱早定國都組織政府事均重要刻不容缓瑞極表同情謹此電覆浙軍總司令官朱瑞叩魚 
　　又電北京軍界統一會公鑒支電敬悉足徴諸君子關懷大局宏濟時艱欽佩無量此次京津擾亂瑞遠在南方已深懸系茲悉外人亦將蹈隙乘瑕事機危迫間不容髮尤應共袪成見力圖補救國都問題瑞前已主張北京早經通電布告現時組織政府自仍以在北爲宜庶可早定國是以安人心而弭隱患浙軍總司令官朱瑞叩魚 
　　北京袁總統電南京孫大總統各部總長武昌黎副總統各省都督督撫各司令官各民政長各都統鑒上月二十九駐京第三鎭之砲輜兩營因誤會致變焚掠商民廷及津保當卽通電奉告連日竭力鎭撫分别調遣布置幸已就緒刻下京師秩序漸復津保亦就敉平知關厪注用特電聞袁世凱魚印 
　　北京袁總統電共和建設會工商勇進黨鑒江電悉厚承厪系無任感謝亂兵焚掠事後均即潰逃京師地面秩序漸復南行尙無定期袁世凱魚 
　　南京參謀總長電各省都督鑒京津秩序確已回復臨時政府不日可望成立援師緩發謹聞叅謀總長黃興魚 
　　烟台藍都督電上海陳都督鑒頃接徐陶兩君電稱寗欵五萬全賴公力感激莫名楊司令昨已率兵艦兩艘赴津蔚本當同去因聞關外亦爲宗社黨所煽惑姑留相機進行藍天蔚印 
　　山東胡都督電南京孫大總統黃陸軍總長各省都督各司令均鑒前京津保兵變陸軍部及京津各同人來電囑帶兵赴津當卽准備五日内出發嗣得確實消息京津保漸就平靜並得袁電各國聯軍在京倘外兵集合反滋紛擾又得陸軍部電京津已安毋庸派兵等語瑛以大局初定忽變端本欲督師平亂以鞏固共和之基礙現已平安已遵部命停進現在光復軍到烟編入魯軍第一旅閩軍不日開來兵隊在一鎭以外一旦有事自足以鎭守而資策應特此奉聞胡瑛叩魚 
　　南京敎育部電武昌黎副總統各省都督及督撫上海陳都督均鑒現在大局粗定各處高等專門學校若不從速開學則高等學生半途廢學中學畢業學生亦無升學之所殊非培養人才之道即希轉飭所屬敎育局酌量地方財力分别開辦以重學務敎育部微 
　　淮北三塲總長電申報民立報新聞報時報曁各大報館先生鑒海州連年大災民灶流離慘不忍覩値此春荒豪强奪食老弱道斃隱憂方甚已電鹽政總理張轉商華洋義賬會諸大善士速籌賬撫惟思歷次各屬徧災均蒙貴報館同謀恊賬今海屬連荒三載民情尤爲困苦士璋承乏於斯目覩情景義難膜視懇請貴報館設法維持庶賬欵早來俾海屬飢民得沾惠澤謹先爲呼籲請命乞電復淮北三塲總長段士璋叩 
　　武昌黎副總統電民社事務所轉劉君禺鑒冬電悉郭君奏文被戕案已電襄陽季總司令查辦並望轉達旅滬豫省諸公爲盼元洪歌 
　　上海工黨總部電南京孫總統黃總長鑒製造局李平書熟悉厰務辦理有年該局光復全賴其力經營籌劃煞費苦心若遽易生手恐於大局無益乞慰留工黨總部徐企文朱開甲謝月曁全體同叩 
　　旅滬豫晉秦隴恊會電成都尹都督鑒蒙遣蜀滇兵援陜感激無量唯陜事漸平僅一升允鄂汴援兵均已雲集蜀道遼遠可免長征懇即下令停止進行無任叩禱豫晋秦隴協會叩 
　　池州胡子正等電申報民立報時報神州報鑒頃閱報載正等公電爲黎宗嶽郭倫伯迥護實黎郭盜名揑電乞登報端以彰是非池議長胡子正商會總理方汝金紳張彬等叩 
[譯電]  
　　駐京各國公使及各國僑民集議後决意向袁總統要求附近天津租界二十里之内不准華兵經行惟並不以公文照會僅擬口述 
　　山東省亦被刦掠以濟南府屬内爲尤甚北方一帶皆不安靜 
　　北方各大城多遭刧掠山海關亦在其内（以上睇京） 
　　日本外務大臣内田康哉答國會某議員之問謂中國事變如不礙及日本特别利益則日政府决不干涉倘南满洲有侵礙日本特别利益之舉動則日政府亦不得不有相當之特别舉動（東京） 
　　駐華美使電請小呂宋續調美兵七百名開至北京 
　　墨西哥革命風潮至今未已美國陸軍參謀部恐美國僑民受害擬在邊境調集大軍十萬人至墨以防變端（華盛頓） 
　　土耳其驅逐意人先離百露特地方事刻已辦畢甚屬平靜 
　　南極探險家阿門特森已到塔土馬尼阿地方彼所探南極之事擬遲日報告（柏林） 
要聞一 
[南京政府之大决議]  
　　南京訪函云初七日午前孫大總統提出議案於叅議院其議案如下 
　　昨日蔡專使等長電報告北方現狀及現在對付之法其要求有四（一）宣布新選大總統袁世凱不心南行就職（二）臨時政府地點暫設北京（三）袁在北京行受職式與南京武昌商定内閣總理即電傅所擬任内閣總理之人請參議院承認後由總理在南京組織政府與南京現在之臨時政府辦交代後組織完備乃偕參議院遷往北京（四）參議院及内閣全部遷北京時用重兵護送以鞏固政府彈壓地方按照來電及各處報告北方現在目有爲難之實情今擬辦法如後（一）電請黎副總統來南京代表受事（二）以同意委任總理得參議院之承認在南京組織政府與現在政府交代（三）如黎副總統不能來南京則擬交代於武昌（四）袁世凱君可否就北京行正式就職禮與臨時政府地點暫設北京一節請由參議院决定 
　　以上係政府咨文前四條爲蔡專使之要求後四條乃總統府所擬之辦法也 
　　叅議院某君等對於政府所擬辦法痛駁其非謂不但無濟於現在之問題且徒多生事耳嗣經全體决定於午後開全院審議會其審議之結果决定對於袁總統與蔡專使等去電答覆如下（一）由叅議院電知袁大總統允其在北京就職（二）袁大總統接電後即電參議院宣誓（三）參議院接到宣誓之電後卽覆電認爲受職並宣告全國（四）袁大總統受職後即將擬派國務總理及各國務員姓名電知參議院求其同意（五）國務總理及各國務員任定後即在南京與現在政府行交代事宜（六）孫大總統於交代後始行解職 
　　至關於臨時政府地點問題某君力主張在北京某君等甚反對之謂若定北京南京亦必兵變云云結果决議由政府電召汪君兆銘回寧報告北京情狀後再定旋開正式會議一致表决已咨覆大總統矣 
[紀北京兵變後情形]  
　　三月一號（兵變之次日）黎明四點三十分袁總統接臨時偵探覆禀謂各處變兵稍稍就撫亦有散避他處者風潮已經暫息五時又接申報各處大火亦已息滅袁總統知大局漸定卽傅令召段芝貴趙秉鈞姜桂題及三鎭統制曹錕等於八點鐘在袁府開議兵變善後及維持秩序各辦法先由袁氏詢問軍隊起變之緣由并謂余調該鎭陸軍到京本爲保護中外紳商生命財産以維大局不意保護地方之軍隊竟出此毒害地方之舉動本總統殊負國民重託之意若不速將風潮平息更何顔以對國民當從此引退以避賢路云云言次聲色近厲曹統制乃方此次兵變查得實由土匪及已革遊勇等勾結而成本鎭中隨聲附和者只有二百餘人其他皆爲散勇及土匪混雜其間現幸本鎭附和之兵士其願就招撫者已有一半餘皆畏罪避匿已特派招撫將弁十員兵四十名分往各處搜查設法招集撫慰歸營以免在外滋事袁總統又言此次保衛北京以毅軍成績爲最佳此後鎭壓暴動之事應責成姜軍專辦姜軍門唯唯此時適有京防營務處總辦陸朗齊請見袁即召其進内與議當經議决辦法將該三營軍士一律設法召集暫行移紮南苑再由他處撥調三營來京以保治安至懲治之法則因大局未定人心正値浮動之際自應特别從寬辦理以免再有他虞其商民被刦之損失則由趙民政首領調查淸晣酌給賠償 
　　袁總統散議後卽致駐京英使及各國公使通函各一件探其内容係申謝美使請其移駕租界一事並言軍隊紀律不嚴驟起暴動致僑京官商多受驚恐殊爲抱歉云云 
　　又同日致南京專使函一件亦係慰問之辭并言凱承同胞公舉畀以重任乃以防護不周致北京一隅有此暴動殊負諸公推舉之意旋復委派代表阮君等兩人前往專使寓所慰候以表歉衷 
　　又袁氏於下午三時接到外交團照會一件内稱本公使等探悉散居各處之變兵揚言今晚七時當再焚掠請格外嚴防等語袁氏立即傅諭各處一體嚴防不得稍懈 
　　兵變後陸軍三鎭統制在内外城各通衢遍張告示聲言昨夜之變非由本鎭三營而起實被土匪遊勇煽惑所致特告商民萬勿猜疑 
　　北京郵政總局通諭京師東西車站及各處分局謂自兵變起後辦事人員多半逃避自今日起東車站郵局暫停收信一日其餘各分局均停止辦公三日 
　　三月一號下午七點餘鐘各處仍有槍聲幸尙無大暴動各處商店先經警士誥誡下午六時即須停止交易而上午卽停交易者亦有十分之七及晚間八時内城又有火起然不久卽息故民間尚未致擾亂也 
[袁總統兵變後之命令]  
　　三月二號袁總統布告京師市民云昨夕第三鎭砲輜兩營因事譁亂哨兵附之土匪繼之縱火鳴槍全市震驚損失鉅萬查兵丁原以彈壓地面保衛治安不意有此結果乃與初心相反此雖由該兵丁等誤會謠傅不能恪守紀律實由鄙人鎭撫無術未能先事防維之所致 
 
 
 

Page 3

 
 
　　鄙人甫受國民委託膺此重大仔肩誠欲竭區區之愚爲同胞稍謀幸福乃新任未履而愆咎先叢利國之政無聞病民之事已見撫衷自問負疚良多嗣後益當振刷精神妥爲布置一面嚴申軍紀鎭壓亂萌務竭心力所能爲以無負國民付託之重至此次商民損失已飭詳細查明籌給撫恤所願全市商民仍各照常營業安堵勿驚共鑒鄙忱力維大局有厚望焉 
　　又頒發令四條曉諭軍警（一）除巡警照常站崗消防隊更須準備一切今夜全城梭巡防範盜賊等事統責成毅軍辦理（二）三鎭各營曁洪統領所部今夜均令休息（三）今夜如有意外警告三鎭及洪營聽候命令遵行不得擅自出入（四）如有不法匪徒夤夜擾亂治安卽行格殺 
[山東岌岌可危]  
　　上海三馬路慶和里永安昌號馮賡饒吳雲生張子峰三君昨接關外都督藍天蔚君自煙台來電云兵變延及山東海軍已全隊開津蔚若再率陸軍行烟卽危亂現仍留烟保治安旅申山東紳商當顧念桑梓速助鉅欵以濟軍餉免蹈京津焚掠欵少無濟乞賡饒兄帮同勸募以多爲貴已有之欵速電匯烟 
[蔡專使致南京政府電]  
　　專使蔡元培君致南京政府電云培等此次奉總統令而來止有歡迎被選大總統袁君赴寗就職之目的顧自抵天津而北京各團體代表之紛紛來見者呈遞說帖者北方各軍隊首領馳電相商者已數十通皆以袁君不能離京爲言且無不并臨時政府地點爲一談元培等以職務所在無稍事通融之理且袁君面稱極願早日南行惟對於北方諸種困難問題須妥爲布置云云是本與培等北來之目的毫無差異故培等一方對於諸要求者撤去臨時政府地點問題而惟堅執袁君不可不赴寗就職之理論一方催促袁君布置北方各事以便迅速起行不意前月二十九日之夜北京軍隊忽起變亂一般輿論以袁將南行爲其主要之原因内患旣起外人干涉之萌亦現無政府之狀態岌岌不可終日於是一方面袁君頗不能南行而一方面則統一政府不可不卽日成立在事實上已有不可易之理由培等會議數次謂不能不犠牲我等北來之目的以全垂危之大局爰於初一初二兩日迭發公電私電多次提議改變臨時政府地點冀得尊處同意以便改轉交涉之方針乃兩日間竟未得一復而保定天津相繼擾亂大局之危直如累卵爰於今日午後會議準備與袁君爲最後之交涉於會中提議準備之主旨（一）消滅袁君南行之要求（二）確定臨時政府之地點爲北京其達此主旨之方法則大略袁君在北京行就職式而與武昌南京商定内閣總理由總理在南京組織統一政府與南京前設之臨時政府辦交代公遣外務總長或次長到北京任事其參議院及内閣全部遷北京時用重兵護衛以鞏固政府彈壓亂兵全體贊同然此議雖爲今日必要之舉而培等職務所限决不能爲此案之提議者故培等不往見袁君而由紹儀兆銘往商開議時詢袁君以有何主見彼謂前日之事負國民負專使足爲無能之鐵證敢固辭不復任總統儀銘答以今日負責任之時非謙遜之時宜開誠布公商議辦法後熟商之結果遂與培等准備會議所提出之兩條相同惟以何等進行兩條始無窒礙則非在南京討論不可商定於歡迎團中推數人袁君亦派親信者數人同赴南京儀銘回㝢告知培等培等皆贊同遂推定敎仁永建正廷述先等四人回南京袁君所應派之人屬儀酌定紹儀與同人商酌指定唐在禮范源濂二君已經袁派定同行將來一切詳細辦法均由敎仁等到南京後妥商惟約計自起行以至商定至早必在十日以外而大局之危已如此囗囗囗囗囗言者均謂因爭執地點以致躭誤大局函電交至外人亦嘖有煩言若不有以安人心恐將敗壞不可收拾敢請尊處迅開會議如贊同袁君不必南行就職及臨時統一政府設在北京請即電復以拯危局至培等放棄職務之罪則敬請執法懲處元培支 
[日人投資之計畫]  
　　聞日本東亞興業會社於現在資金一百萬之外新增一千萬元準備在我國投資之用其目的不僅應我國之借欵更擬俟我國秩序恢復後投資於我國之電氣及其他實業事項 
譯林（蘇譯） 
[風景如畫之瑞典（七）（續）]  
　　電話外人之來司脫子克花而姆者見電話之便達於極端莫不稱羡旅館等處每室必設有電話而四達之衢每有自動車之停車處以便乘客憩息其停車處及通衢皆設有電話行路之人苟欲呼自動車者先與交換局言由局通至近傍之停車處自動車卽飛駛而來電話會社有官立民立兩處互相競爭司脫子克花而姆之地形頗爲狹小且一年之中爲雪所封者半年而電話之發達如此誠屬不可思議不知土地旣狹又有冰雪則交通最爲不便正因此不便於是不得不力圖發達而電話之爲用較諸歐洲各國尤爲切要矣其海岸之埠頭亦設有電話機由船與棧橋上橫裝電線因而船中之電話可與陸上相接即在碇泊中可與市中通話又如海水浴塲及遊覧地之賣新聞烟草者皆用電話卽公使館内之用人其宅内亦有電話至電話費每年不過十五六元較諸日本大相懸殊矣（未完） 
小說 
[俄王之偵探（二十二）（無名）]  
　　余乃復往堯克路後之窮人街尋覓昨晚所遇之危險家只因此處又有同式之房屋六座六座之中分號更是無數余益不知昨晚所至者爲何號門牌余乃又在近旁四處閒走意欲霍林忒或出可以途遇不料霍林忒亦竟不出便怏怏而返在途細思此事之原委第一霍林忒昨夜遇我必先知我在倫敦第二霍林忒昨夜遇我必先知我在總會内出來第三霍林忒必爲我仇家所買出的人第四霍林忒所云娶阿彌陀事亦必僞造第五仇爲何人我雖不知然余必知余有仇人因世間决無無仇人之人以爲無仇人者特自已不知耳自已不知之仇其可怕更勝於知者百倍霍林忒所住之街在堯克路之後堯克路在滑脫路與懷斯脫密斯脫橋路之間此兩路爲倫敦市之脈絡路余往來其間留心體察覺此日所遇之人無一不疑者非爲暗中跟余之人卽爲設法害余之人心有所疑所謂杯弓蛇影者正是如此奔走一日查無所遇遂歸家而睡至明日復出尋覓如是數日這數日間天氣溼熱視忒斯根之烈日尙難忍受因之住居倫敦之人除有職事在身不能離去倫敦或貧困無聊無法離去倫敦者外無一不往他處避暑余獨因爲此事不肯卽離倫敦過一日余在謔夫蘭街之萬國客店用人會内忽然百得霍林忒之消息 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞法二 
[張作霖幾乎被刺]  
　　奉天巡防統領張作霖年前因虐殺民黨多命是以各界均懷深恨日前有某局某員賄通該統領心腹馬弁李某令其乘間殺死以爲民黨報仇當交銀五千兩死後再交銀十五萬兩二月二十六夜九句鐘黃劉馮金四統領正在圍打麻雀之際該馬弁李某手提小槍在張統領身後巡環數次正欲開槍被金統領窺破立呼差弁人等將該馬弁拿下究其係何人指使該馬弁云受某局某員之囑託非馬弁個人主見等語乃卽於是夜將該馬弁斬首示衆 
[遼河不日解凍]  
　　向例遼河封港後須於舊曆二月初旬開港輪帆各船始能相繼開駛近因春風送暖河冰已將鬆解正月十六日已有芝罘輪船開來營口矣 
[熊烈士忠櫬將歸]  
　　先烈熊君成基起羲安慶大功未成復至哈爾濱謀刺满酋被獲就義至今靈柩尙在長春其胞兄成謀屢欲前往搬回安葬於鎭江之北固山或揚州之平山堂以正首邱因担任皖省運漕釐卡經理不克如願前日赴省謁見孫都督力請亂差都督再三挽留熊君聲明緣由言辭悲切孫都督以其篤於友愛極爲讚賞現已電達陳昭常及關外都督藍天蔚一面派委沈君昌淦接收運漕釐卡聞熊君不日卽當首途前往矣 
[吳振黃尙未離蕪]  
　　蕪湖軍政分府吳振黃自皖都督發表取消後迄今仍未去任後經陸軍部總次長電請吳爲本部高等顧問官又派委部員吳光傑吳和寳到蕪再三開導令其趕辦交代事宜卽日赴寗是時適第二師師長孫品驂北率兩營由廬州來蕪係奉都督電來蕪鎭壓并即接統蕪軍（廬蕪兩軍現由陸軍編爲一師團）於是蕪軍第三旅長劉醒吾大爲不安乃舉爲師長以期抵制孫品驂兩次電禀孫都督經都督覆電云兩電均悉近來編制軍隊部章限制甚嚴前派劉君爲三旅旅長文内聲明就原有兵隊切實編制暫勿添招嗣接部電皖軍應以一師爲限又經轉電劉旅長在案茲來電請就蕪設師司令部將來擴充一師實屬無此辦法吳已奉部派爲高等軍事顧問官碍難留蕪且在寗在蕪同屬盡心國事亦正不必强留也云劉因未能如願又於日昨赴省運動其成否尙不可知而吳振黃則竟違背陸軍部限制招兵之電令招募先鋒隊兩營（原有先鋒隊約二百人現招足兩營）更有劉開文之炸彈隊連日在外大言謂有以兵方勒逼吳分府去蕪者即以炸彈洗蕪湖云云 
[南昌兵警之和解]  
　　贛省巡警幚辦柳國璋成婚之後假江蘇會館演唱戲劇以致兵警衝突已紀昨報此事當經都督派員演說解散戰禍之後巡警崗位仍未復舊鬥戰堪虞惟四標統帶許炳藜所屬官兵此次確守中立頗增名譽許統帶又極力調和雙方意氣業已商定辦法兵警兩造均派小隊互相服禮所有搗毁崗棚由總務廳會同標營籌款修復日内必可實行和解了結矣 
　　又續函云兵警衝突一事已經四標統帶許炳藜會同調和互相服禮以期不存意見後又由參謀部長劉麒會同軍務部總務廳及三標統帶方先亮蔡森許炳藜衛隊管帶曹芝桐巡警坐辦伍建威幚辦柳國璋發起於三月一號假全浙會館預備茶點並召集梨園唱戲一日藉以聯歡融合意見惟地方逼仄不能多設坐位故酌定辦法軍隊每營除管帶督隊官外每隊官兵各請一人警察每區官兵各請一人陸軍警察每支部各請一人水師各哨官兵各請一人均不准隨帶槍彈入館看戲是日兵警齊集一堂頗爲熱閙從此雙方意見必可消去矣 
[贛南寗設官籌餉之電商]  
　　贛省贛州南安寗都三府所練各兵原擬就地籌欵以濟軍餉馬都督因爲有礙統一未能批准而軍餉緊要又迫不容緩現在官紳往來電商極形因難茲照錄於下以見三府當道爲難之一斑 
　　三屬官紳致都督電一南昌都督馬鑒贛屬軍士要求雙餉電請接濟未蒙允准議募公債已是極固難辦法復飭取銷三屬餉銀按月索給稍延時日持槍恐嚇居民惶恐亂黨乘機牽動全局若由省派員勸募公債千里援救急何能待誠恐委員未至而地方已成糜爛伏乞俯念三屬生靈暫撥餉銀以濟眉急仍請准從權就地籌募以應急需若慮易滋弊端即請派員隨時查核呼籲凟請尙祈憐鑒贛南寗國民總會劉景熙財政處魏曾英叩漾　　三屬官紳致都督電二南昌都督馬鑒財政爲軍政根本行政爲財政根本贛南寗距省較遠情形與他處懸殊前屢電請設三府行政長官格於官制未蒙允准茲經兩月財政無統一之效致三府軍餉均歸贛墊贛力已疲將來貽誤大局誰任其咎籲懇暫設三府行政長官並請稍予特權少纡公慮而免南贛不顧之憂前贛州府湯祚賢精明强幹熟識情形請暫留爲行政長官熙等對於湯君毫無私交亦未受脇迫祇爲大局起見伏冀俯順與情裁奪示復贛南寗劉景熙等叩 
　　都督覆電贛州國民總會劉鑒來電均悉本省各道缺日已一律裁撤贛未便獨異所請設三府行政官長事關通案碍難照辦若謂三府軍餉均歸釐墊爲財政計宜謀統一究竟三府軍隊每月寔發餉項若干自光復後所收丁漕釐稅等項共有若干儘可列册具報更未便以此藉口致碍官制進行都督馬印 
　　劉司令致都督電南昌馬都督鈞鑒諫電感悉森待罪此問非敢固辭寔以此間事務繁凡百待理地方民政財政勢如散沙森獨立無助權限所在未敢侵越如不以不才見棄擬請仍留前行政官湯祚賢爲贛南寗行政官俾三屬事宜稍有統轄森亦可略得補助若以有碍本省已定官制或暫設臨時機關一俟中央政府官制頒定卽行裁撤森爲大局起見如有偏私願聽鑕斧倘不允所請即犠牲一身亦所無益謹再迫切凟陳伏乞電示祈遵贛州司令官劉槐森叩 
[景鎭磁業公司之恐慌]  
　　景德鎭商會日昨電致贛垣云磁業公司係按照商律以股份組織定額招二十萬元瑞股三萬此外並無私置財産滬上早經設有董事局股欵似非經理人所能呑没該公司並於饒州附設陶業學堂近年營業雖發達而於中國磁業前途至有關係近蒙委韓易委員來鎭調查將公司發封並飭提欵及貨物解省貨物固與餉需無關欵項只有外欠可追現時甫經陰曆正月初旬紛紛追欠實滋惶擾匪獨公司名譽信用掃地無存且因瑞澂一人而波及全體股東血本後日必滋異議敝會用敢瀝呈實情仰懇察照電飭委員只須調查瑞股實數交由省議會議决充作本省公股並飭饒鎭公司同時啓封仍知照全體股東協議以後維持辦法庶於罰罪之中仍寓恤商之意實爲公便景德鎭商務總會公叩 
[杭垣先鋒隊與弁目生衝突]  
　　駐杭先鋒隊因迭次肇事軍府屢議取締迄無妥善辦法該隊向與標兵有隙前日誤商團爲標兵曾慘遭戳斃不料十六日晨有弁目生某君因公出堂先鋒隊數人又誤認爲標正目羣起攅毆受傷逃回同學聞而大憤糾衆報復該隊亦召集百餘人在獅子巷對壨决鬥刀傷一名械傷者甚夥陸軍憲兵聞警全隊出發該區巡警亦聞變到塲始將兩造極力解散當激鬥之際幸未携帶槍械否則居民商店不堪設想矣 
[杭州絲業之失敗]  
　　杭州艮山門一帶絲行林立去春復新設八九家共約三十餘向例除陰曆元月十六日同時開市自去年八月間民軍起義以來金融梗塞交易絕跡已屬吃虧不少年終賬面又扯計袛對折可收且大半均是綢疋作抵所抵之貨又極次不易脫銷者因之困苦愈甚今春杭垣錢業咸圖收縮往來摺槪未分送而絲行收貨例付現洋錢莊旣不流通更覺棘手萬分以致演成停币之現象有地方之責者幸速籌維持焉 
[蘇都督通令兩則]  
　　支配敎育費之通令爲通令事據民政司稱本年第十五號通令推廣初等小學辦法第二條市鄕經常費内敎育應占之分數各按該市鄕事務之繁簡而規定之事務最簡者敎育費不得少於十分之八事務最繁者敎育費不得少於十分之二等語所稱事務最繁之處係指上海等埠地方事業發達路政警政等項一切修舉其經費亦頗充足所提二成爲數已視他處爲多故准以二成篤度并非通常市鄕所能此例也乃聞各屬多有未明此故所擬占敎育費分數大抵失之過少卽如華亭呈報臨時縣　會議决全縣市鄕敎育費僅占十分之二五業已駁令另議茲再通行布告須知敎育爲養成國民之本未受敎育者卽不能成爲完全國民卽不能與各强國之民同立於今日之世界凡我父老于　務須潤明　義注意於敎育之推廣各市鄕經費内應占敎育費若干分務須按照地方寔在情形妥爲支配其支配在十分之四以内者須將理由報明以便查核至現所支配之欵凡在舊有學校應支以外者均暫妥爲存儲一面遵照第五十四號通令將添設學校之地點及現有敎員是否足用情形分别通籌規定陸續添設至從前所辦小學多就市鎭設立其在鄉村者絕少此後宜併注重鄕村凡村莊較大四　就學較便而其距鎭較遠之處苟能酌量添設以　樸之規則施之自可　從前村　之　而漸開將來普及之端本都督有厚望焉切切此令 
　　提倡機織品之通令爲通令事據民政司稱商業競爭在乎審察時機之所趨研求貨物之適用而後供求相合勝算可操海通以來西商爭投吾國人之好尙專造各品運華是以洋貨漸見暢銷土貨日形衰落有識者早已主張仿造洋貨改良土貨以冀挽回利權現經政體革新民國成立剪髮易服趨勢將與世界大同雖常服不必遠令變更製衣仍主多用國貨而吾國棉織絲織物之功用究不能與毛織物及各項外國織品爭勝若不急謀仿造改良則此後之利權外溢商業失敗更何堪設想爲此通令各該民政長仰卽照會該縣商會務速提倡毛織曁毛棉並織絲棉並織絲麻並織棉麻並織各品精細研究方法切寔轉勸各商民必期推行盡利庶足以發達商業堵塞漏巵此令 
[蘇垣市公所近事記]  
　　重視公權蘇城市公所本以原有之自治公所改名照章議員期满改選業經董事會公布選舉章程並限期於舊歷十五日如有合格選民准其赴所補報入册現已截止由董事會將補報選民册移送議會復核於十八日召集議員開會審查將年歲不及格曁現爲官吏軍人照章應停選權者分别剔除外其餘如納稅户名不符及雖有納稅資格而漏未叙明爲田房稅又有絲捐等之間接稅均一律提出剔除當有議員華申之詰問十五日曾代友人補報選民何以並未入册由董事方雅南答謂已逾四點鐘之期限截止補報故未列入華議員駁辯謂查補報選民内有十四日送來之信而遲至十六日始開拆者何於十五日補報之人獨不承認爭辯良久迄未解决議長汪炯之宣言時刻之應否限制及酌量通融係屬董會執行機關非議會所能干預遂卽散會該公所之重視公權於此可見一班 
　　啓用圖記市公所雖已改名組織仍借用舊時長元吳自治公所圖記現奉民　長重行刊刻頒發議董兩會圖記各一方文曰吳縣城市公所董議事會之圖記該公所接奉後聞將舊記繳銷擇日啟用矣 
[江南北軍事種種]  
　　浙軍第一標第一二三各營於去冬出駐臨淮茲該軍朱統制因戰局已止令該營開隊回寗其第三營奉調來鎭駐紮防守 
　　鎭郡自光復後各屬紛紛招兵籌餉困難現由軍務部通飭各屬一律禁止已招者汰弱留强改辦民團以衞地方 
　　江北巡防軍統領王君元整飭戎行當道倚重近因盜匪　起緝捕棘手具禀辭職聞蔣都督已力爲挽留 
　　山陽一帶土匪　起前日蔣都督派兵兩隊馳往防勦 
　　粤軍北伐隊現已紛紛南旋三月三日有三營抵浦暫駐俟會齊各軍南下惟該軍甫到卽四處强迫剪髮嗣經地方人士報告該營長恐因此擾亂安寗當經出示禁止違者重懲 
　　宿遷爲徐州門户關係綦重陸軍部總長特電留揚鎭浦各軍在宿駐紮以資鎭懾 
[雲間鶴唳]  
　　奉賢遷治之調停奉賢遷治南橋之說東西鄕士紳爭持甚烈民政長楊君萬分爲難二十九號召集合邑人民付之公决而兩方面贊成反對各有理由以致議仍不定現聞調停者擬令南橋奉城每月各駐若干日以冀兩方爭點逐漸消融 
　　軍政分府之改組自軍政謀統一各處軍政分府均在取銷之列惟松地水陸軍隊林立前淸時代向駐武職大員不能不設一軍事機關以資統率聞當道擬改軍府爲衛戍司令支部並將範圍節縮以免因財政上之問題召地方之惡感 
[山東全體人民公佈張廣建吳炳湘罪狀書（續）]  
　　劉君溥霖被捕外尙有黃治坤（第五鎭首倡獨立者）湯一心張文友周次瑾李應凱均先後被吳捕去拘留於巡警公所吳又上條陳於胡撫請將各志士一律正法將各學堂自治會等一律解散胡以謬妄荒唐斥之 
　　濟南日報素畏官府齊魯公報被封該報竟以爲咎由自取則其報之程度可知乃於十二月十五日亦被吳炳湘封禁 
　　黃縣諸城卽墨各處光復皆由本地志士起義張廣建於停戰期内派兵攻黃任意搶掠肆行殘殺民政長王治薌割去兩耳又用槍擊死拔貢生趙應秦擊死之後又剖腹出腸其餘無髮辮者無論何人槪行殺戮前諸城令王曾俊以貪贓爲諸城紳士臧君等所訐因之落職故甚恨臧氏諸城光復後張廣建派王之姪某率巡防兵及旗兵到諸挾嫌將臧姓一旅任意殺戮有全家孩提不留者臧濟臣以七十老紳竟被抉眼洞腹而死高等小學堂亦被圍焚城内前後被戕者五百餘人且將仁里臧家莊等村焚屠一空黃縣之事尙在宣布共和之前二日諸城之事則在宣布共和以後查宣布共和爲十二月二十四日諸城於三十日猶殘殺不已鳴呼慘已淸帝退位之電到濟張廣建秘不宣布經士紳詰問始於二十九日宣布各紳當卽於正月初二日防兵一營圍守諮議局不准開會翌日各紳在商會會議張吳又派兵到商會干涉 
　　以上罪狀皆舉其大者其餘種種虐待東人之舉如人民不胆自由發電學生不胆自由租賃房舍等等尙不勝縷舉然則張吳之心蓋鬼蜮不足喩其密蛇蝎不足喩其毒矣今者中華民國完全成立自由之花爍爛東土此等蟊賊斷難容其混迹政界貽害民羣謹列其岡兩之行以當禹鼎之鑄俾我全國國民勿再罹其荼毒則不特山東人民之幸抑亦钱國人民之幸也 
[自流井將設興業銀行]  
　　四川實業部呈請軍政府設興業銀行文云爲呈請事竊查自流井一地向爲四川財賦之大源我大漢光復之始顧念自流井等處之鹽務特設鹽政專部實爲握要之圖第部長審查自流井之商况與晉接該地之紳商靡不嘆肇亂以來富者貧者流離轉徙鹽户息業鹽商裹足可珍可貴之物秘藏於地而川東一帶仰給於茲者淡食難堪渴望殊甚米珠薪桂小民何堪查該地雖爲四川財賦之區而一般鹽户鹽商向恃該地之票號銀堆以資周轉今則息業者衆故經濟生意外之恐慌若公家不力任提倡特恐亂兵刧奪於前窮民復爲匪於後擾害無已元氣重傷况商工不復課稅無出軍事行政在在有危險之虞部長思維再四擬請大府飭財政部撥軍用銀票五十萬圓陸續交付本部由部長特派幹員在自流井設立興業銀行以資鹽户鹽商等之周轉銀票旣可暢銷産業不虞廢墜於國計民生兩有裨益是否有當理合呈請大府查核批示施行 
[浙洋帆船觸礁被搶]  
　　三月五號夜金亨順帆船駛至定海霩　口適風浪陡作該船一時抛錨不及幾已觸礁幸次晨得遇鴻順船駛過全船人員當放舢板過去將該船竭力施救尙無大損而該船舵工水手人等亦得出險惟船中貨物已均被霩　游民搶駁一空至越日始由該船舵工報告鎭海商船公所司事朱君當由朱君呈報馮統領立派永福兵輪前駛該處追查被搶貨物現不知若何辦理也 
[外蒙古獨立始末紀（續）]  
　　活佛旣不明各省獨立之宗旨又不知某國之野心昏庸貪婪妄竊尊號事發以後又不能維持治安授某國口實某國旣得計遂以保護僑商爲名派兵庫倫其駐北京公使且宣言云庫倫本中國之藩屬地方現在宣告獨立本爲自謀幸福起見我國本不宜干涉奈有種種問題不能不有干涉之舉動平日庫倫地方中國有辦事大臣辦理交 
 
 
 

Page 7

 
 
涉事宜今該處大臣已去我與中國各種交涉勢必與庫倫獨立之稱王者直接不意庫倫宣獨立後達賴徒以佛事愚弄人民不理事務於交涉尤置之度外率衆獨立者旣不理事而相隨起事者又頗擾害地方勢不能不進兵前來彈壓然此不過外交言詞不得謂其事出於某國人之不得已其外務大臣固一再曰中國不可破壞蒙古本有政體我國亦必以保全蒙古本有政體爲目的其半官報且謂蒙古之國民的運動吾人將舉雙手歡迎之唯冀政府迅速承認蒙古獨立以增進兩國幸福蓋其呑嗜之意已不覺流露於言外矣淸廷知事棘手調科布多辦事大臣桂芳赴庫倫調處且通告俄使求其援助活佛亦屢文訴某國求爲聲援某國素衊視淸吏得活佛哀訴謀蒙益急態度益强欲使淸廷卽日承認蒙古獨立提出條件云（一）大淸國以後永不得遣派兵隊赴外蒙古境内（二）大淸國永不許在外蒙古有軍事上之設備（三）大淸國於外蒙古方面取消其拓殖上一切經營（四）外蒙古一般内政外交統歸活佛自行處理（五）某國不必俟大淸帝國之承諾可以自由建設庫倫至怡克圖之鐵路淸使陸徴祥接此提案即嚴詞拒駁相持甚力且運動某國外交團出而調停將附海牙平和會公判現自淸帝退位袁大總統不欲以兵力强制迭電勸其取消獨立迄無正式之答覆擬自統一政府成立後再交國會解决恐將來又須一番血戰也（完） 
本埠新聞 
[嚴緝宗社黨人]  
　　滬軍都督陳英士君以京津變亂雖漸敉平根株仍未盡絕且有宗社黨從中勾煽難保不蔓延南下除飭各軍隊嚴密偵察外復咨行交涉使轉移公共公廨關讞員照會卜總巡轉飭各捕房加派探捕至車站輪埠以及大小旅館詳細巡緝以保治安 
[商量保護僑民之辦法]  
　　旅滬華僑聯合會近以荷屬泗水埠華僑因升旗慶祝共和忽被荷官干涉侮辱屢電駐荷劉使曁袁大總統向荷政府及駐京荷使嚴重交涉各節屢詳本報茲悉該會迭次開會討論咸以前淸政府外交失敗久爲外人輕視茲當民國建始亟應設法挽回因思現任司法總長伍廷芳君深明中外法律前任美使時辦理古巴華僑交涉頗有成效故於前日由各會員同至伍君寓所面商一切想伍君名震列邦必能使我同胞永免受侮也 
[組織華洋裁判所之手續]  
　　辦理華洋司法事務許繼祥君以華洋裁判所係爲保護地方之權利而設亦卽爲將來條約改正之依據須有完全規則廣爲宣布方足令中外信服漸次收回前淸歷失之主權保障人民固有之利益爰特編訂暫行規制十五章八十七條請由民政總長轉送司法外交兩部立案俾埀久遠（規則載入本報專件欄） 
[商界月底結賬]  
　　滬南商會昨日分布傅單云民國政府改用陽曆業經分别通告遵行在案際此百度更新有弊須除查我商界以前放賬向歸三節結賬者蓋格於習俗相沿迄今殊於商業營運大有妨礙現經本會於二月二十七日即舊曆正月初十日大會期内提議公决凡屢例行店三節放帳一律改爲月底結帳如此在買客隨時淸付旣免積重而於商業前途亦增活潑爲此刊布惟希公鑒 
[洞庭同鄕之公憤]  
　　東洞庭山旅滬同鄕致該山民政長李吉隝君函連日敝山人到滬備悉三月三日武山等鄕人又聚集數百先至尊署要求振欵公囑須問葉董詠霓是以各鄕人卽奉命至葉宅葉董出見曉喩不聽衆卽打毁廰堂什物遂擁葉至署沿途肆行凌辱迨到署後尙敢將葉之手指四個咬破血溢旋蒙飭紀備與送葉回家當事起時正在中午圓勇巡警均無到場彈壓一任所爲不成世界現葉董尙傷臥未能辦事各等因公民等聞之惶駭萬分廻顧桑梓疾首痛心祇以各有職業未克卽詣台前力求懲辦初六日卽經旅滬同鄕先行議决於酉刻公呈一電曰（蘇州專送東洞庭山民政長李鑒頃聞葉紳被鄕頑毁家毆辱刁風愈甚全體寒心務請立拿首惡盡法嚴懲以安良善公函另詳旅滬山民公叩魚）計已投呈鈞察伏思去秋以來東山籌辦災振曁光復後創辦團防各節均由葉董秉承指令協同辦理地方賴以觕安至振欵一事去年軍興以後如皖南北偖大災區尙且緩辦况東山之民情是否嗷嗷待哺應否定需春振之發明公應亦洞悉無待贅陳乃鄕頑習於去秋毆辱金董之役未受懲究以爲明公之保赤獨在此輩遂致肆無忌憚葉董幾不保命夫葉本非常年能在山佐公辦事之人徒以同鄕力挽不得不勉盡義務力爲其難至其去秋至今所辦各事在本土紳耆以爲至公善不知明公以爲何如今横被鄕頑毆辱毁家不知明公又以爲何如倘明公亦以葉董之不應遭此當必不坐視其間爲地方長　陵之氣但事後未聞有所設施或明公自有權衡固非公民等所知至各鄕衆至葉宅僉稱奉公命而來卽滬上亦有此傅竊疑明公斷不出此豈以上年羣毆金董之刁風未足更爲之推波助澜乎故知賢長官决不有此也爲特瀝陳下情務乞迅卽密拿首惡嚴辦以儆刁頑而安居民無任急切等命之至 
[南北市政廳記事]  
　　閘北市政廳業已成立公舉錢允利沈蓮芳二君爲正副廳長呈奉蘇滬兩都督核准轉請江蘇民政司長頒發鈐記等情經紀前報茲悉上海民政總長以該廳司法警務等各科員辦事規則以及應興應革事宜與預算出入欵項亟應調查明晣造册呈報爰於昨日傅知該廳迅卽照辦以便轉報都督府察核備攷 
　　滬南市政廳長莫子經君以該廳員司人等爲數較多稽查匪易擬製銀質徽章給予辦事人員一律佩帶便調查業已製就多份發交學務捐務路政淸道工程交通支應等各科員先行佩帶 
[攘奪鹽棧之妄想]  
　　源源通鹽店經理人黃山農禀請接辦浙鹽棧事宜奉滬軍都督批斥云來呈閱悉租界食鹽光復後由浙鹽總棧商人沈伯馴向財政部繳課承辦由本都督核准現沈伯馴病故復經批准伊子沈長壽繼續承辦所有欠繳浙省課項即責成沈長　從速措繳以淸界限各在案查認課承辦以來按月繳餉尙無貽悞未便聽人攘奪該商擬百斤繳銀元七角總計所認課餉僅及浙鹽棧之半據稱浙鹽棧糜費無度非經商之宜然尙能月繳八千元補助軍餉鹽斤定價不能驟增天下豈有視血本如仇　似該商所云者今該商擬接辦此事旣知力從節儉則預算盈餘自必較浙鹽棧爲多乃轉欲减納課稅尙稱非漁利之私其說殊難自圓凡事不外情理二字禀陳各情解人難索着不准行 
[查究私藏手槍]  
　　昨日美捕房訪得高阿六家有私藏手鎗情事特飭包探周阿金前往查實並搜獲手槍二支據高聲稱此項手槍係董吉慶汪小龍二人所寄當將董汪高三人一併佝入捕房押候查明再核 
[翻戲串騙鉅欵]  
　　有久官蘇省監司後裔浙人某甲庽居泥城外某洋房内自去冬迄今逐夜麻雀每底千元輪赢鉅萬中有著名翻戲席某串同前淸某縣賬席某某等肆其翻天印倒脫靴故技致范某張某等被騙至數萬金有地方之責者尙其加之意哉 
[汽車撞斃人命之撫卹]  
　　洋人勞白脫之汽車夫陸秀忠因開車不愼在靜安寺路撞斃滄洲旅館西崽陳安全經公共公廨中西官騐明收殮並諭陸存捕房洋三百元保出候訊在案昨由捕房將陸與見證人陳慶雲傅案請究先由屍妻張氏偕夫堂兄陳安卿投案請伸雪並由陳慶雲證明當時被撞情形訊之陸由洋東代廷愛理師律師辯明當時陸開車甚慢且將至轉角處先撳回聲汽管知照實因死者於側首奔出致肇此禍請爲明察關讞員商之英康副領事以陸雖非有意究屬不愼着給屍屬撫恤洋三百元了事 
[絲廠控告女工] 　　　　　 
　　義商德盛絲厰控女工王阿英王阿二覇阻停工並毆辱該廠女東等情前日午後經公共公廨關讞員與義副領事羅君會訊該廠洋東夫婦偕見證沈琴堂韓仲琪鮑榮生杜才才上堂證明前情請究質之該女工等供均推諉並據女工王阿毛王阿二投稱實因路遠來往不便故向該廠女主言明停工並非由該被告唆使中西官以該女工等不應吵閙判各罰洋五元充公如無力繳洋各押五天 
[李副長利令智昏]  
　　粤軍軍需科副長李培動私携餉欵偕一粤女潛逃來滬當由南京政府電知滬軍都督陳君飭派偵探捕持文照會法捕房將該副長李培動及女（名小紅）一併解至都督府交由執法科暫爲看管並搜出贓銀七千餘兩及金表衣箱等物聞今晚奉都督命令擬將人贓併解南京請孫大總統發落 
[兵輪接運槍械]  
　　德商泰來洋行承辦浙省訂購之毛瑟槍四千六百八十桿茲由德國運來卽經浙軍駐滬司令部項君等電調駐泊寗波之超武兵輪開至吳淞口外駁載業子初七日由該艦將前項槍械二百三十四箱每箱二十桿運至製造局起棧存儲 
[管駕尅扣辛糧]  
　　福安官輪某管駕因將上年奉頒改換陽曆時找給該輪各弁十二天之辛糧扣未發給致被該艦各弁於前日禀陳滬軍都督請提該輪管駕到案究追現陳都督已允准照辦 
[攻訐無效]  
　　鈞和兵輪管駕　仲發前日被人匿名禀控經陳都督派員到輪查知因有人覬觎管駕一缺有此攻繫且查該輪槍械不敷應用號衣等件亦已破壞是以據情禀復由陳都督令製造局飭　快槍二十桿先交該輪收用號衣等件俟製就後再行發給所有匿名誣告之人仍飭訪拿澈究 
[軍人不服命令]  
　　滬軍第一混成旅工兵營鄭隊長以三排三棚二等兵士陳晋甲於初六日不遵扣存火食以補缺乏一再面誠且敢任意抵抗當卽面禀徐旅長諭飭按照軍律嚴辦嗣因各目兵等代爲哀求故由該隊長從寬責以軍棍卽行斥革 
[南洋法律學校招生]  
　　共和憲政會現擬設立南洋法律學校定於初八日起招行肄業額設四百人分專門預備兩科專門科每年每生收學費洋七十六元連講義費在内預備科每年收洋六十元暫以該會爲事務所業已擬章宣布 
瑣聞 
[城内]  
　　盍往投効○滬軍都督批冀斌年呈云南北統一後此間事　淸簡位置較前尤難現在新政府建設伊始需才孔殷該書記員如不嫌　遊儘可　往投效幸勿悞 
　　一面之詞○初級審判廳民科據陸虎呈訴蔡桂堂藉端移債逼索不休等情昨日批示云爾　程阿秀面訂有無字様可　陶文魁與爾同作中人曾否在場同訂會中照還之約所集之會何時爲終結之期蔡桂堂向爾索抵事在去年何時何以不卽時呈訴私寫筆據作何捐詞何以不提出勝本種種情事均未呈明詞出一面未便深信仰即逐呈復再行核辦 
　　未免昏昏○地方檢察廳批顧福堂呈云據訴已悉顧菊生於未經涉訟以前旣能將妾轉送於趙金堂現於涉訟以後自能卽令趙金堂將妾交出爾爲該被告顧菊生之胞叔旣能代爲呈請取保何不代爲向趙金堂說明令其將昭昭交案給領便可息訟何計之左也着卽遵照 
　　擅賣侄女○鄕民吳有道前憑妻弟崇華爲媒爲次子錦權聘定趙崇志之女爲　自崇志於上年去世後卽被伊兄趙崇禮將女賣去茲爲吳有道得悉昨將崇禮扭控地方檢察廳當奉廳長飭卽補禀候核 
　　　　　控○陸晋甫因向陳坤倫借錢不遂以挾嫌串黨訛詐等情控奉檢察廳長准傅兩造到廨由推事訊得陳韓倫向開設古玩店尙屬安分陸所控各節顯有實着卽退去候調查實情再行補傅人証訊核 
[南市]  
　　限期交貨○馬家廠元茂車行主宋金生去冬向滬軍政府承造輜重隊所需之車輛四十三部所有鐵質物料轉包與鐵匠陸　生經造憑徐楚坤担保付過洋二百七十元現僅交到物料五十副其餘逾限未交宋卽控由南區傅集陸徐二人移經陳裁判研訊據供尙未竣工須求寬限判交保限二十日將製就之貨四十九副一併交案給宋具領然後將餘洋照算過割 
　　分期拔還○西門外某竹行主袁子康至裁判所控被西南鄕龍華鎭打笆工人吳新泉積欠貨洋二百三十五元圖呑不還當經陳裁判傅吳研訊吳供欵係陸續積欠並已付過洋三十元求請寬限料理判交保每節拔還洋十元 
　　盤踞滋擾○浙江人宓寳德向在蘇州股開鴻源信局去年五月間由王李兩股東議將滬上分局租於宓接開嗣有局夥周桂林因私拆客信盗用銀洋因此歇去詎近忽盤距託稱伊父亦有股分宓卽控請裁判所傅訊判令具結不准再擾至稱伊父有股一節着自邀各股東妥爲理處 
[閘北]  
　　民政總長批詞○民人張雨生禀批禀悉查去年十二月十八日報告前淸姚局長寄頓王允記本作砂坊等公物係地方自治會董事親自來局報告當晚飭偵探隊到作内百明屬實並非由該人民禀報前來從何得有賞給所稱碍難照准民人陳坤坤禀批查開演影戲總局向章先由區長查明呈報總局核准呈繳警捐發給執照後方准開演惟該民人開設影戲本局並未有案亦未發給執照何得擅行開演實屬有違定章應飭查辦此次該民人陳坤坤所禀是否屬實仰七區區長查明具復再行核奪着即遵照此批禀發仍繳商民周裕珠禀批據禀陳茂彩積欠工資數月延宕不付等情一面之詞並無証據碍難准理如果所控非虛儘可自邀介紹人理處毋庸涉訟 
　　推諉行兇○猪毛棧工人王才福劉小安等控魏新倫陸廷森楊桂富王益生李玉卿陳南根王漢祥等紏衆行兇戳傷同伴四人等情昨經總局周科員提訊據王漢祥供稱現充福字敢死隊兵士前日行經該處見魏等在彼打架上前解勸並未帮毆訊之魏等供均　諉判王送交該隊長候查再核餘均收押候受傷人痊愈到案質訊再行核辦 
　　始終不認○陳許氏去臘在總局控告張阿康高金標行竊衣物當奉司法科判高保釋張押候查明核辦在案昨經劉科長提出覆訊仍未供認判戒責手心五十下還押候辦 
[英租界]  
　　緝獲盗黨○盗匪熊銀狗曾於前月十八夜在西鄕龍華鎭附　夥刧某姓家衣飾分贓逃匿虹口前日被美捕房探目石金榮查獲昨解公堂經王襄讞會同英翰副領事訊明熊僅爲盜黨駕　巨事出界外判押解上海檢察廳訊辦 
　　妓院聚賭○浙江路與聖里第六百五十四號門牌妓女顧余氏家前晚容留賭徒毛阿榮陸其昌陸有爲王阿玉王和生顧見于華阿有等在房内聚賭抽頭並私設燈吃被老閘捕房捕頭偵悉率同中西探捕前往將以上各人連同烟賭具帶入捕房昨解公堂訊明中西官以陸其昌顧見子各存捕房洋十元保出未到有將保洋充公顧妓罰洋二十元毛罰洋十元餘人各罰七元與抄獲之大小洋五十餘元并充公烟賭各具當堂銷燬 
　　追繳錢糧○崇明人袁士林因欠繳錢糧一百七十餘串逃匿滬北茲經該處民政長查悉派差來滬投文公共公廨特飭捕房於昨日將袁傅至公堂請袁卽將欠欵如數繳案奉判開釋論令來差先回其欵暫存候備文匯解 
　　雙雙捉獲○人力車夫劉古中與新閘路一千四百二十一號居婦戴許氏拼識已久昨晨乘氏夫戴實來出外又往續數詎　戴回家撞見將男女捉獲送入捕房轉解公堂訊供不諱中西官以男女均屬無恥判許氏與劉分别各仰三月氏期满交其夫領囘管束 
　　陽奉陰違○粵王鴇大姑前因容留幼女由廨訊辦判令不准再開妓院在案詎該鴇陽奉陰違又在虹口狄思威路七百十六號屋内開設妓院縱妓拉客復經捕房查獲昨將王鴇拘解公堂請究判押候禮拜六德領堂期解究 
　　呑没股本○金煥堂被詹士堂在公廨控告呑没股本扩餘利共洋一萬元昨經開讞員將金提案判交妥保候訊 
　　妻妾不和○南京路麟章鞋店主梁耀芬之妻袁氏前日因與梁妾朱氏在途打架由捕查見帶入捕房斥出候示昨經公堂傅訊以其違章屬實判兩氏各罰洋三元充公 
　　聚賭抽頭○賭徒奚金甫范顧坤王阿根蔡國香趙芝山曹華生兪和尙朱廷生等十六人前晚在愛而近路明德里某號屋内聚賭抽頭被捕房查獲昨晨併解公堂訊寔判各罰洋五元充公如無力缴繳洋改押七天賭具銷燬 
　　大興問罪○住居北山西路六十四號屋内之顧王氏控姘夫任廷安與妻王氏及姊陳任氏母黃氏等男女十餘人至其家内行兇摀毁什物等情昨捕房將任等併解公堂訊明判任罰洋十元任妻及其姊各罰洋五元一併充公内提十元賠償原告損失任母從寬開釋 
　　匪徒入獄○匪徒蔣龍虎在四川路攫取西婦皮夾由捕拘解公堂訊押查辦在案昨經中西官復訊屬寔判蔣押西牢半年 
　　軍人違章○軍人王元紀因身帶刀經過租界被捕查見帶入捕房存刀保出昨經公堂傅訊以王不知租界定章判罰洋二元充公刀發還 
　　各執一詞○木作頭吳錫侯控費桂華私收造價等情前日午後由廨復訊費延中國律師丁鎔君到堂辯護聶襄讞因兩造各執一詞判候檢齊証據再行核斷 
　　分别訊理○沙養瑜控劉温甫冐牌私定花籽一案前日午後由廨復訊劉延穆安素律師到堂代辯聶讞以旣在海門　控告有案判候備文將劉解廳歸案訊理至英商立德公司控追虧損一節業已定斷着沙理償仍着遵照前次堂諭辦理 
[美租界]  
　　尋見逃兵○光復軍兵士杜松福抛差私逃昨在海甯路被該營排長胡天其查見扭交一百六十號巡捕帶入捕房捕頭因無公廨傅單亦無該營公文斥釋不理 
　　巡捕調差○老閘捕房二百十號三道華捕因辦公不力斥革遣差昨奉張正巡官諭以美捕房一百六十號華捕調往升補又美捕房一百五十八號三道西捕昨奉總巡卜羅斯君諭飭調往戈登路捕房供差 
[法租界]  
　　副領拜客○新任法公堂會審副領事李畢利君已於前日抵滬接任昨偕譯員徐仁才君詣上海縣民政長署拜會並商要公良久始别 
　　並非拐賣○花烟間鴇婦陳張氏控被羅以古拐去買女一口等情曾經公堂提訊不認押候查辦在案茲有某公館遣丁投廨禀稱該女前由羅及某老嫗領來賣與主人爲使女計身價洋五十七元是實羅稱該女由其親生母領來托小的介紹售與該公館身價亦由女母收去小的並未沾潤聶讞員判羅開釋命來丁於下期將女交案核斷 
　　責成保人○八十二號華捕告假避匿由捕頭飭傅原保人連德林投廨　示等情曾誌前報茲由吳金林投稱連因有病未能到案故由商人代表投案請示中西官判吳退去命傅知連限七天内將該捕交案如違未便 
　　留人賭傅○某老虎灶時常留人賭博由捕查知飭探將店主洪天才傅廨請辦經中西官會訊廳實判罰洋兩元充公 
　　繳還欠欵○梅忒偷虧欠法商特倫洋四十元不還控經公堂出票傅究茲梅遣吳炳甫代投到案交呈洋四十元請予銷案廨員准之卽將來洋存案候原告具領 
專件 
[上海華洋裁判所暫行規則]  
　　第一章效力第一條本所暫按前淸光緒二年卽西曆一千八百七十六年烟台條約對於外國人控華人特許洋員觀審之例履行之以後民國更條約不在此限 
　　第二條本所暫按前淸同治九年卽西曆一千八百六十九年英公使與前淸政府訂定上海租界會審公堂章程規定該公堂廳管事件其不應管轄者由本所治之以後民國政府對於外國改良章程不在此限 
　　第三條本所暫按江蘇議决適用这刑民訴訟律所規定之土地事物管轄半制與租界會審公堂分管轄之權 
　　第四條本所暫按前淸與各國所訂條約對於外國人控告華人應用華律實行之 
[第二章目的]  
　　第五條按照法院編制法實行法庭公開旣合民主國主義且使外國人知我法制完備以爲收回治外法權之基礎　　第六條划定上海租界骨外管轄之權限俾兩方不相抵觸界外法律主權亦得以鞏固 
　　第七條厘訂審判秩序爲中外兩方之適用俾各處華洋法庭資爲模範并按照法院編制法用中國語言文字繙譯傅譯以保法庭審判之尊嚴 
　　第八條搆成華洋訟事審判獨立之權能俾所有華洋裁判所得與上下各級審判廳機關聯合 
[第三章職權]  
　　第九條按照上海各國領事駐紮上海管理外國人之權範圍爲本所管轄这職務俾所有華洋訟事除應在會公堂審理者外凡洋人訴禀由上海本國領事轉交等案均提與本所逕行接洽 
　　第十條租界會審公堂傅提租界外并内地人犯得按律照行豫審查明該公堂有無管轄之權所控律法有無科罰之例及控案有無初據判定方行照解 
　　第十一條洋人控告華人刑事在租界外發生者得審理之 
　　第十二條洋人控告華人刑事租界内外均係發生成立之地以先受公訴者審理之 
　　第十三條洋人控告華人民事華人不在租界居住如合民事訴訟律規定法制及適用方法者得審理之 
　　第十四條洋人控告華人土地或不動産之物權其土地或不動産在租界外者按民事訴訟律第二十條第二十一條合適用方法者得審理之 
[第四章章程]  
　　第十五條本章期係規定辦事手續凡各所辦公員役均當遵守 
　　第十六條本章程與民刑訴訟律草案同時施行 
　　第十七條現在南北兩市政廳内均設法庭如應再在他處另設俾華洋審判事務處理捷速應由地方官民會議公决之 
　　第十八條儿屬各華洋裁判所以骨行政事務應受裁判所長之指揮 
[第五章推事資格]  
　　第十九條以曾任華洋裁判官或有法學士以上資格及法政畢業者任之 
　　第二十條其有第十九條資格並須由地方推舉者方爲合格 
　　第二十一條心曾在本地執行律師其停止營業未逾一年者爲不合格 
[第六章官廳規則]  
　　第二十二條凡裁判所内執事人員均應嚴守關防愛惜保譽 
　　第二十三條凡推事在職中不得於職務外干預政事及官吏不應爲之營黹業 
　　第二十四條凡裁判所各員只可使喚所中公用人役不得自傭僕從 
　　第二十五條凡裁判所各員不得於應行職務稍有廢弛並不得於範圍外侵越權限所有訴訟事件傅達訴訟人外一切皆主秘密 
[第七章推事權限]  
第二十六條民事案件外國人原告或與外國人寔有關係者甲一關於錢儥涉訟案件 
　　二關於田宅涉訟案件 
　　三關於器物涉訟案件 
　　四關於買賣涉訟案件 
　　右四欵这訴訟物以價額　一萬兩者爲限 
　　五人事涉訟案件 
　　六寄存或運送品案件 
　　七　　契約案件其日期以在三年以上者爲限 
　　八其他民事案件訴訟物在一萬兩以内者 
　　乙刑事案件外國人爲原告者依刑律草案監禁三年以下或拘留 
　　第二十七條凡會審公堂所訊之刑事在限制範圍之外者如華人係案内原告仍解由地方審判廳審理 
[第八章辦事及休假規則]  
　　第二十八條凡裁判所辦事時刻除臨時特别表定外春分以後每日上午九鐘起至午後四鐘止秋分以後每日上午二鐘起至午後五鐘止遇有事件不能依時完結者不在此限　法庭審事至遲至黃昏應用燈光時爲止 
　　第二十九條凡裁判各所每遇星期除例應値班人員外餘俱停止辦公作爲休息日（未完） 
 
 

Page 8

 
 
自由談 
游戲文章 
[嫖學會章程] [  愛]  
照得我等雖涉足花叢厠身嫖界然嫖學未精每致嫖未幾時即已囊空季子落魄他鄕或遇有監守自盜悖入悖出亦多用之不當轉有阿土森阿木林曲辮子等之䊒號是我等擲無數黃金轉買一種閒氣究嫌無良謀妙策終中美人之計也爰特糾合同志設立嫖學會研究嫖學意使雖入娘子軍中無坐困之虞亦當今之急務也簡章十條列左 
　　一宗旨以旣不多費錢文又得號稱闊客爲宗旨 
　　一會長公舉老滑頭爲會長小滑頭爲副會長 
　　一入會自十六歲至六十歲凡有尋春之興者皆得入會 
　　一會費以鑲邊酒鑲邊和請會友爲入會之會費三次爲度 
　　一經費以轎飯賬充會場經費如有不敷則於開銷節賬回扣塡補 
　　一權利以小夥子得遇養漢老鴇即作爲個人之私利偸局亦然 
　　一公份酒則十二人公份照股均派出面東家輪流掉換 
　　一和份碰和即以旺子爲和費每次每人一角八圏卽能足額不計輸贏 
　　一出會凡所爲不善致遭出醜脚底抹過桐油三次者卽令出會 
　　一遞升凡久嫖能作篾片者則賞綠頂子一個或十三品虛銜等 
　　以上十條章程雖久嫖不致大費然草創伊始見聞難周海内嫖學名家如有良謀碩畫惠函賜敎者本會自當擇善而從隨時改良俾鄭元和一流人物不致飄泊他鄕無面見江東父老也 
海外奇談 
[不睡之病] [  頌斌]  
　　巴黎拉地司雜誌載有法國打克傑地方一中年婦女名笛爾者年近三旬持家素以勤儉稱忽於一千九百零八年大病病愈後即變爲不睡之症每當夜深萬籟俱寂他人已入睡鄕彼則精神煥發絕無倦容即偶交睫亦不過數分鐘卽醒如是者已有四載百藥岡效諸名醫莫不咄咄稱奇然笛爾雖患此病一切什動無異常人惟身體瘦瘠皮枯骨立絕無肌肉爲可異耳 
　　頌斌曰人生在世至多不過三萬六千日而睡眠時間又去其半殊可惜也使人人皆染笛爾之疾則人生游樂之事不可倍增哉一笑 
[有錢患不能用] [  欽霖]  
　　嘉爾司愛波司爾美國支卡歌人也售麥度日去秋其姊馬利皮波司爾大病不起屬其弟云余家産業變價可得美金五十萬元以其半數分贈諸親戚其餘半數則望吾弟以之用於善舉余雖死有榮焉言訖而逝嘉爾司愛遵其姊之遺命擬以美金二十五萬元充作善舉但挾此巨欵不識何項善舉能消去之甚爲憂悶惟見有貧困者周濟之歷一月餘不過消去六萬元嘉爾司愛大憂其友聞之笑曰君何不創設貧兒院則此款可罄也嘉爾司愛聞之稱善即日興工建築矣夫有錢而患不能得用錢之法此其所以爲善人也 
尊聞閣詞選 
[風雨六草] [  野民]  
風雨秋三户亡秦舉一觞漢陽樹歷歷江國水湯湯柳拱東皇拜花開杜若香大招賦已矣未許問滄桑 
　　風雨神州洗銅駝血淚淸河山酹烈士湖海奠靈旌大義寒奸魄春祠薦杜蘅蒼蒼松柏裏裹三尺挺崢嶸 
　　風雨　函隘秦關破竹中遙看　運盡怕聽楚歌雄遼海胡傅箭天山竟掛弓悲歌當此夕寳劍　騰空 
　　風雨兩京裏蒼茫論國都湖山　景　河朔自雄圖尙鑒偏安轍宜繩天下樞燕雲涿鹿地我武軒轅敷 
　　風雨徧春野春歸室馨懸杞人憂國淚劉氏理財年仰屋司農歎催耕百姓煎誰家銅腐臭貸出買山錢 
　　風雨嚴更靜凄其燈影微天陰聞鬼哭月黑見燐飛鼓角中原黯攙槍四海靡高樓一悵望家國淚難揮 
[讀鐵厓感賦詩有作] [  寄生]  
　　國魂零落不歸來荒草斜陽一片哀北地胭脂功狗笑南塘風月健兒才呑舟漏綱枯魚泣傀儡登場狡兎災羡煞婦人醇酒好誰甘低首出蒿萊 
　　狐鼠縱橫满地愁荊榛蒼莾一天秋才人嘔血休彈鋏勇士喪元誤竊鈎五角六張徒擾攘南箕北斗尙許求哀哀鴻雁江頭哭一倍添將不自由 
　　面具更新舊肺肝好官又任汝盤桓破家縣令今猶昔好武將軍古所歡未信萑苻近城市豈堪塗炭到衣冠紛紛屠狗英雄出良史咨嗟握这難 
九閣仍守狺狺犬誰信天衢入蕩平劉晏有才工壟斷呂平無計憶歸耕誰酣短夢厝薪火浪說長河洗甲兵蕭艾蘭薰同一窟山河含涕若爲情 
紙上空談 
[世界地名大字典] [  鈍根]  
　　此書内容豐富舉世界名國境地繪成總圖數百幅分圖數萬幅且以華英德法俄日奥意梵印等世界所有文字並列於上封譯地名注釋方向雖至小極僻之地名無不詳盡俾研究地理者無論用何國文字皆得按圖索驥無復遺漏之憾即游歷家亦可人置一編藉爲尋山問水之指南也 
滑稽新聞 
[煨熟之炸彈] [  卿翔譯大陸報]  
天津自炸彈發現後行路之人皆被嫌疑某日下午城内有避難來津之北京人在街購食烘山芋一枚恐被友人見笑乃用白手巾包之匿於寬大袖中徘徊四望欲至小茶館中食之被警察見疑即攔住盤問袖内所藏何物其人怒其冒昧不肯出示警察愈疑吹起警笛他警奔集閒人亦紛紛聚觀其人大聲驚呼曰警察無理阻我行路且要知吾袖中所藏之物此非伊分内之事旣被相逼惟有當衆擲之耳言畢卽將山芋擲出警察與觀者皆紛紛逃避蓋疑其爲擲炸彈者也 
衛生談 
[烟酒與衛生之關係（三續）] [  江蘇袁煇]  
甲酒之害於骨骼酒精大有害於骨骼之發育幼童飲之則生長不能完全 
　　乙酒之害於筋肉酒能使筋肉變爲脂肪嗜之者似以之振興其筋肉細考之寔非然也暫時亢奮者反動之作用耳 
　　丙酒之害於消代器分列如次 
　　一酒精在胃中能使胃液沉結且使蛋白質凝固故大大害於消化作用 
　　二害胃之粘膜 
　　三遏止消化之機能 
　　四致肝臟脹大或萎縮 
　　丁酒之害於循環噐分列如次 
　　一從血液中奪取其水分使血球萎縮作硬固狀而失其運　酸素之性 
　　二又能使血球粘着而阻害毛細管之血行 
　　三過量時卽血液亦凝固於血管中而有大害 
　　四能令心臟筋肉變爲脂肪不能伸縮以致血液不能射出於全身或使血管脆弱以釀破裂至於起卒中等之危症（未完） 
戲攷 
[曾頭市一名一箭仇] [  吳下健兒]  
史文恭善穿揚技爲曾頭市曾員外家敎師威震遠近恃其絕技睥睨一切聲言欲勦滅梁山泊梁山頭領托塔天王晁蓋聞之怒親率部下攻曾頭市史出迎敵不數合即敗走誘晁追赶晁急於擒史竟中其計被史射中要害負創敗回衆義士見寨主受傷卽退回梁山晁回山即斃臨終囑宋江必報此仇能擒史者便爲寨主宋謹受命後梁山又得盧俊義入夥聲勢益盛宋乃率部下攻曾頭市以報晁仇盧與史曾相識入市勸史歸附以釋宿憾史趾高氣揚大罵梁山草賊盧不能忍卽與較技衆義士見盧久不出恐遭不測各出死力殺入市中史見衆寡懸殊乘間退走梁山伏兵四起史困不得脫乃鳬水遁而張順李俊等已伏水中伺之史復登岸爲盧所擒宋率部下回山刳史腹挖心以祭晁以寨主讓盧盧見衆意不願堅詞謝絕仍請宋爲寨主以愜衆望宋乃應允此劇武生去史文恭輪流交戰煞費力量而投水時一段做工尤非易易常春恒演此劇尙愜衆意似勝於夏月潤張桂軒輩 
小說 
[笛中血（三）] [  野民]  
寳羅度俄軍久不能克華松必分軍繞道襲取鄰近村落以推廣戰線包擊華松故於斯二處特早設備以待不虞其兵多伏於森林草莽中可窺探外來之敵而敵不能知其所在 
　　當俄兵出迎彼長官時竹伯卽返身入内通電信於其孫寳羅得電後即整隊向林村進發肅靜無聲且行且掩以防敵眼得探詳報知俄軍屯宿林村左翼特繞道而東與俄軍成一直線行正面之攻擊偉哉寳羅此爲保全林村計不然一彈丸之林村適當兩軍之的槍風砲雨凈矣 
旣進距俄屯營僅干密達許俄軍雖未敢酣睡然竟不知波軍之掩至時夜未及半月白如霜冷風刮面寳羅乘駿馬取腰間鐵笛猛度數聲如振金石士氣百倍寳羅挿刀前進身先軍士兩軍鎗所指處子彈往來白烟團團如雲霧寳羅取望遠鏡觀察俄軍正在宿營時初不意我之突擊在倉皇抵敵中我軍已佔先制之勝 
　　鏖戰垂八小時天初拂曉星霧朦朦俄軍火力稍减波軍方以最猛烈之射擊如萬雷迅發川谷振動而立於戰缐之兵士瞄準送彈優裕自如一如平日之操練寳羅敎練之功殊足令人欽佩云兩軍劇戰正烈忽聞西北砲聲隆阡刹那間俄屯營顯出慘淡可悲之修羅場矣究此飄忽莫測之炮聲自何而來緣寳羅赴戰時祇領一中隊旣戰忽又密令竹伯令駐守梅苓堡之一小隊携野砲二尊潛繞敵軍後路攻其背面小隊得令後飛速出發至敵軍之西北方向有一斜坡距敵約四千密達許即駕砲坡上向敵軍射擊連發數出殲敵無數俄軍大亂將兆崩潰然俄將雄猛沈毅非常雖經此突擊猶約束部隊猛戰不懈寳羅乘此揮軍躍進約四百密達之距離下銃劍衝鋒令白兵接戰已左股穿二敵彈血流如注指揮如常吹笛作慷慨激烈聲曰（殺敵殺敵）軍士大呼奮進屍橫平野血濺枯草皚皚白雪染成緖色相持約十五分鐘之久波軍氣壯山河愈攻愈烈遂於鐵笛一聲中高呼萬歲共逐敵軍於戰場之外俄將殲焉其代將者雖猛悍屢次肉薄如墻而進終以大局已去不能補救亦死於銃劍之下餘兵潰散向林村東南逃竄零落不復成隊 
　　寳羅苦戰一夜股中三彈而活潑狀態殆猶勝村中老幼咸來觀望覩寳羅於馬上神志飛揚猶吹其血流涔涔之笛度戰勝之曲因齊齊贊美曰（勇者寳羅雄哉笛血）此時竹伯老嫗亦携短銃精神百倍健步如飛立於戰塲以觀厥孫面露歡娛之色 
 
 
