# 1920 - 250 - 4917087

 

Page 1

 
 
   
 
 

Page 2

 
 
   
 
 

Page 3

 
 
時評 
[救災與調劑民食（冷）]  
今日政府以北方大饑之故正在忙碌以救災然余謂政府平日苟能置意於民食即遇饑饉亦不至爲災若是之甚若至爲災而始振救則不及救之災民已不知百千萬人矣 
意即如民食之居奇或事私販或事屯積均足以爲害於民而致生變亂故政府亦當早爲之監察籌算善事調劑而不使生恐慌如今日之南方者亦不可緩也或曰子言抑何迂救災實出萬不得已若調劑民食之說則政府與官吏中人或且身與私販屯積之事以爲害民食者矣安望其調劑哉 
命令 
九月十二日大總統令據張作霖曹錕王占元陳光遠等電呈查前陸軍第十一師師長李奎元前湖南暫編第一師師長張宗昌前皖軍副司令陳德修均因湘事獲譴曾經代邀寛典未蒙允准迨近畿戰事發生鄂豫同時吃緊軍隊複雜滋擾堪虞該前師長等深明大義任事實心均屬異常出力勞勳彰著應請特沛恩施准將李奎元張宗昌陳德修三員開復前得處分以策後效等語李奎元張宗昌陳德修三員前因湘案所得處分應准開復用昭激勸此令 
又令帮辦山東軍務一差著卽裁撤此令 
又令任命施從濱爲山東陸軍第四十七旅旅長此令 
又令國務院存記之陸榮籛朱蔭棠著發往江蘇徐源森著發往湖北交各該省長酌量任用此令 
又令兼署陸軍總長靳雲鵬呈秘書張伯英因病懇請辭職應照准此令 
又令兼署陸軍總長靳雲鵬呈請任命王景禧爲秘書應照准此令 
又令兼署陸軍總長靳雲鵬呈請授阮忠發爲陸軍三等軍需正應照准此令 
專電一 
[北京電]  
今日美使約中外慈善家討論振濟災黎辦法（十三日下午四鐘） 
[北京電]  
旱災救濟會組災區調查圑區分十組每組四人任記載拍照醫藥事商由學生會擔承（十三日下午四鐘） 
[北京電]  
内部現設四省籌振獎券請派大員督辦惟直曹主依巡閱使區域設一督辦陜另行辦理魯豫陜則請各設督辦尙在相持間徐意擬與熊希齡梁士詒兩人接洽（十二日下午八鐘） 
[北京電]  
和約研究會專爲籌備國際聨盟提案及德奥約執行日約俢正而設現准民間推擧代表會同外部及各部人員商訂（十三日下午四鐘） 
[北京電]  
蘇李對南和約簽字準備要求與張曹陳王同負責（十三日下午四鐘） 
[北京電]  
政府採梁士詒條陳發行短期内國公債六千萬以關餘擔保息六釐期六年分十二次還本今年十月發行明年一月截止此欵專用以整理金融收回中交舊鈔（十三日下午四鐘） 
[北京電]  
皖督問題一二二日内卽將解决李倪各處均已商洽俟最後會議取决發表（十三日下午四鐘） 
[北京電]  
皖督定張文生（十三日下午四鐘） 
[北京電]  
京鈔回至六折公債條例發表尙須步跌（十三日下午四鐘） 
[北京電]  
新公債局長任梁士詒（十三日下午四鐘） 
[北京電]  
張勳督陜决從緩議（十三日下午四鐘） 
[北京電]  
軍府復電浙軍與鄉民衝突全出誤會流言不足信惟唐旅圍攻猛烈陳部不得已退出防地速電閩李制止（十三日下午六鐘） 
[北京電]  
錢能訓爲貿業銀行開幕赴滬參預報載齎和議全案往寗不確（十三日下午四鐘） 
[北京電]  
曹錕電告十一回保又報天津七日解嚴（十三日下午四鐘） 
[北京電]  
院電湘譚速結武陵丸案以憑答復日使（十三日下午六鐘） 
[北京電]  
褚其祥急電稱俄人勾結活佛聨合王公恢復外蒙自治形勢迫切守兵單薄請准調回餘部鎭攝（十三日下午六鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
褚電俄兵三五成羣由東入庫圖謀不軌已拘留請示辦法（十三日下午四鐘） 
[北京電]  
新楊電陳俄纒商人十餘家均富有財産願入中籍我如不准將歸第三國要求保護後患滋大（十二日下午八鐘） 
[北京電]  
鄂人拒孫益烈現牽及王聲言王如不從民意將進而爲倒督運動（十二日下午八鐘） 
[香港電]  
軍署傳陸將親率五十營督戰輿論以爲瞎說因滇軍已抵桂境故（十三日下午七鐘） 
[香港電]  
馬濟所部奉駐馬鞍時焚殺村民甚多並擾敎堂殺敎徒二十六人港西報今日表示憤恨（十三日下午七鐘） 
[香港電]  
聞粤軍已佔飛鵝嶺陳炯明通令大擧限删（十五）日前攻入惠州（十三日下午七鐘） 
[火奴魯魯電]  
中國赴美學生抵火奴表咸來歡迎（十三日下午四鐘） 
公電 
皖人反對張文生督皖電各報均鑒天禍吾皖險象環生方思廢督整軍藉清治本近聞張文生繼任督席是避張勳督皖之名而收張勳督皖之實投鼠忌器倘非誤傳是中央故棄皖人皖人寗甘自棄萬一中央冒然發表則皖人矢死協爭决無反顧乞垂察焉皖省紳商學界公民蔡正程慶福程濱遺楊韞臯朱勉端凌濟三儲國珍姚京受王平章黃玉璜等共五百二十八人公叩文　　張紹曾邊守靖通電各報館均鑒和平統一之策實爲民國今日首要之圖亦中外朝野所共希望徐東海之行權攝政爲和平統一也靳濟甯之任重宣言爲和平統一也曹張二公之打倒軍閥專横爲掃除和平統一之障礙也唐劉二公宥電之主張爲求和平統一之實行正軌也統觀以上各方面其居心宣言行動主張之精神所在實一貫而無兩歧也此曾等對於當局各方面不能不零同情之涙矣據此現象已足以證明舉國有根本相同之覺悟儻　此開誠心約不再受外崇之顚倒不再作私利之迷夢吾知大中華之眞統一及新建設當在指顧問耳然曾等猶恐國人不察對於唐劉二公宥電宣言發生誤會敢以管見所及作良心之評判曰其爭法律外交必須有正當之解决所以求民國還魂也其爭軍制民治之改進所以求爲民請命也其主張對等和會解决統一所以求公道之彰明也故統攪其宣言之全體與政府及曹張二使之主張並無遠反不相容之點不過其進行之手續若能將諸公之意融協貫通求一正確之道路卽可施行無阻早觀統一之告成冋憶民國大亂之爆發起於前政府對國會有法外之行爲非將此項痕跡完全消滅不足謀統一縱能統一亦難持久故關於法律問題匪特須於正當之解决尤須有絶對正當之解决所謂絶對正當解决者無他惟有全國軍旅協力贊助國會之自决而已何也蓋民國以約法爲性命而約法實與國會以集會自由權而未有政府及行政官吏以干涉權以命令解散之非法以命令恢復之亦非法以命令取消之非法以協商無形消滅之尤爲非法以其皆出乎約法賦予權之外故也故今求此項痕跡之消滅要不外以南北統一爲歸宿以國會自决爲關鍵旣免干法之跡又復維持法統之利只保機關不問個人誠能如此解决旣無南北互相屈服之嫌又免國會偏倚之弊於事實法理裨益良多如慮國會屆期不能自决應由雙方和會依法協議救濟之策明限期間免陷民國於長無國會之境想國會之中不乏明達之士當不至以個人利害遺國禍於無窮其關於事實問題除收束軍隊應由各方自行趕辦外餘如法律政治革新外交善後及其他諸種問題均由雙方和會協議大端由國會正式依法解决和平統一之局不難立現而法之百年戰爭墨之連年自殺庶不再演於中華民國茫茫惡夢苦我神州敢佈腹心邦人君子幸垂察焉張紹曾邊守靖叩文 
世界路透電 
[英國之難題]  
　　十一日倫敦電有史以來政府所須應付之難題殆未有今日時局之甚者愛爾蘭事態因柯克市尹之奄奄一息愈覺日趨惡劣而國内罷工風潮紛然湧起如電工之停業或將引直掀然大波至於對外則美索波太米亞變亂蔓延俄波間題雖暫有起色然紛糾已極意國勞工爭端固足令人大抱隱憂顧英國於此後半月内或將有礦工風潮尤屬可慮礦工輟業則國内煤之供給爲之封鎖此事幾無異以過激氣味之革命向政府直接挑戰也假令礦工竟至罷工則將成十七世紀内亂後之最大事變何則因礦工打敗政府則勞農專權制度將因此成立而選舉權將成兒戲選舉票將成廢紙所謂大多數治權者亦將廢矣今瞭然可見者自星期四日雙方會議流産後第二步行動必由礦工發生彼大言炎炎之礦工領袖於最後時際恐將見其所已鼓動之羣衆不聽其約束但將負之而趨以墜於懸崖之下此乃眞正危機也據消息靈敏者意見罷工一作則總選舉必不可免至其結果殆無可疑蓋訴諸國民必不致無報酬也若一九一八年之選舉原非依然照常軌今日之下院並非選舉人之眞鏡上星工圑大會固屬莊嚴但意見分歧極端派明白表未其意欲組織工圑與國會對抗唯我獨尊而穩健派則勢力較厚不爲所動目前各處礦工已送入罷工通告但南威爾斯多數礦工則尙未發出罷工通告 
[意國之難關]  
十一日倫敦電據最近消息意國幾將在革命邊際五金工人與僱主雙方之談判現方進行情勢若何傳聞不一惟風潮則正在蔓延中工人已據有米蘭與土林之橡皮製造廠　譬萊立化藥廠用工人一萬者亦被佔據社會黨衆議員現贊助工人但社會黨本部尙未有最後之决議聞極端派擬取全國所有工廠而據有之果爾則守中立之政府不得不行事而流血與内亂將難免　　十二日倫敦電據意國米蘭電稱昨日勞工與社會黨開會穩健派已戰勝極端派大多數投票主張以國會行動解决五金工人罷工事 
[俄波和戰近聞]  
　　九日倫敦電據華沙電稱過激黨忽臨時變計决議不派代表至里加與波蘭代表開議和談判（按據十一日電稱過激黨議和代表已赴里加） 
　　九日華沙電公報宣稱俄將布第安尼之軍進攻失敗後現正於布格河東面大戰中退走波蘭軍已佔據支魯比索夫鎭拉里夫河境有過激軍一支隊爲波蘭軍所敗被俘者五百人北部之波蘭軍已佔據哇格斯土夫至蘇瓦爾基陣線並接勿與立陶宛軍衝突之命令 
　　十二日倫敦電華沙電稱過激軍或將於數日之内取總攻勢伏爾希尼亞之過激軍已調集生力兵十師並從事整合其北軍波蘭公報承認過激軍已在加米盎加與斯特魯米洛伐附近衝破布格河陣綫 
[英俄間之狀况]  
　　十二日倫敦電俄代表加米尼夫之回莫斯科携有英相喬治氏所提出解决爭端之要求多欵如過激黨助資每日捷報乃違背不在不列顚從事文字鼓吹之質言今有勢力方面皆以該報接受此金爲不合法聞加米尼夫氏啓程之前曾與首相喬治氏晤談喬治氏切實聲明俄氏不遵守質言而恣從事文字鼓吹并言加米尼夫氏當提出俄國與波蘭議和條件時曾删除組織民軍一條後來俄國向波蘭提出之條件仍列有此條實屬無信聞英政府擬不許加米尼夫氏回英克拉新氏則因恪遵質言現仍留英 
[各國近事記]  
　　十一日倫敦電勞農政府發無線電報至俄國各部謂收成欠佳日需之麫包問題實爲目前之最重要問題并命勞工機關竭力設法覔求鄉區之糧食由此觀之俄國今似有極大之糧食風潮也 
　　十一日倫敦電路透電社探悉賠償委員會曾定本月二十四日在日尼瓦開大會大約將展期十月舉行蓋内有代表數員須參與同日在比京舉行萬國財政大會也 
　　十一日君士坦丁電土耳其皇太子希圖逃至亞拉土里亞依附國民黨爲英員拘獲現嚴加看管其所用之摩托車與摩托船均經没收 
太平洋路透電 
[班樂衛氏之游華心得談]  
　　十三日上海消息班樂衛特爲路透社記其游華所得之感想以便離滬後發表大旨如下吾人游土地廣大之中國歷時三月興味無窮余素景仰中國之已往並信任中國之將來徵以此行陸續聚積之觀念考察與事實益覺余之意見爲正確其主要理由略述如下（一）各省之軍事擾亂督軍間之互相仇忌此乃常使人對於中國長治之發展而抱悲觀者實則此患乃在皮毛而非根深蒂固其妨碍國家動作之程度僅甚薄弱吾人當知中國事項之進行其範圍較歐洲爲尤大而民國之成立迄今尙不足十年也（二）歐洲輿情以爲中國民族醉生夢死停滯不動其實不然中國思想習慣工業之進步今固神速可驚美國空前發展在十九世紀今二十世紀將爲中國世紀如美國之於十九世紀焉（三）中國青年今求學若渴亟欲熟諳泰西科學華人言語雖與歐人逈異然其腦力能深研科學則與歐人無稍異也不過如此大民族今尙缺乏科學空氣西方諸國宜助中國迅速養成第一批專門學士千人庶中國又復占其向有之地位並又復列於世界文化之中（四）今日中國已有輿論雖不似西方顯著然依據憲法所定之合法形式今已有特殊勢力不久將莫可抵禦輿論漸趨向國家主義但非排外也賀夫拉格氏近著書謂中國者與其謂之爲國家毋寗謂之爲文化以余觀之將來中國一而仍保全其文化一而將成一地方分權而不分裂之中國如此國家將爲文明國國體中之一有力分子焉 
[北方政局記]  
　　十二日北京電嚴鶴齡已被任爲國際聨盟中國代表將於九月杪赴法 
　　十二日北京電新任駐日公使胡惟德因病不能即赴東京 
　　十二日北京電北京輿情謂近今時局之發展徵實唐繼堯擬利用舊國會占得重要位置故政府之最後解决不得不審愼考慮又信政府发如予陳炯明以適當位置則陳可附北 
　　十三日北京電陸徵祥將任研究中國與德奥未來交際之委員會會長 
　　十三日北京電日使復請外交部解釋拘捕光雲錦之理由 
　　十三日北京電此間賑濟會昨開會舉梁士詒黎元洪爲贊助員趙爾巽爲會長熊希齡汪大夑爲副會長並决議立卽派員赴災區查報救濟之善法政府議即運糧食至災區散給饑民對於能工作者則以工代賑並儘力遷徙饑民就食他方徐州已有糧食運抵災區之一部分 
　　十二日北京電閩案交涉復有發展外交部請日使懲辦爲首行兇之日人以平閩省之民憤 
[南方戰事記]  
　　十二日北廣州電據惠州確實消息馬濟沈鴻英仍率桂軍駐守惠城惠州至廣州之渡船交通現仍阻斷官場謂廣州可保無虞 
[日本近事記]  
　十二日東京電九州某煤礦起火現疑乃因走電所致羅禍者尙有二十六人 
　　十三日東京電帝國大學敎授高橋作衛博士病殁 
國内要聞 
[北京通信（吹萬）]  
西邊之外交與近情西北邊訊自蒙事禁止報載而後政府對於該方來電關防甚密蒙地眞相遂難探測而新藏諸境其近事亦頗有可誌者新疆與俄接壤故對俄外交實爲要政近頃則俄民入籍及對俄局部通商二事已稍得結束俄新黨要求與新省通商藉我有餘補彼不足歷次會商曾由楊督增新許以局部通商而於免稅等舊例悉行廢除俄黨急欲得物料爲用亦遂允許而通商之事遂爾開始新省以是迺新設徵收俄稅稅關以徵俄華通商貨物稅一若張家口稅關然據本月七日楊督電該稅關業已成立開始徵收過往貨稅楊氏並請援照張家口成例辦理所有收入之欵統歸邊防軍隊充餉需至監督一缺則由新省揀員呈請任命以專責任查新省外接强鄰與内地相去甚遠防邊之事惟能自籌倘借助内地則以交通不便故或且緩不濟急前以經濟困難對於防軍不克充分設置今得是補救西圉或可稍固矣俄新黨主共産其國富商以與私人利益不相容頗不然其所爲顧在共産政府下不能容富人獨擁私産此富人所以不也歸祖國而求庇於外國也新省喀什等處俄國富商沚枤丁等數十人在新經商有年富資財以俄政府必不能何護富家翁迺運動入我國國籍此事在七月中即發動一面呈書喀什朱道尹要求入籍一面復要求俄領允許脫離俄籍俄領本舊俄官無祖國爲之後盾空言保護亦不足以維繫其國人心迺於八月初約在領署會議並請我國朱道尹參加俄商民謂祖國舊政府恢復難期而新政府之政策復與已不相容故請求歸化借令中國不允其請彼等惟有另向第三國請求入籍以求何護朱道尹以沚枤丁等意志堅决難以阻止遂允爲取具願書證書而俄領則亦允其脫離俄籍朱氏遂於八月三十一日將經過情形電告楊督請核示辦法纒民原分俄中二種中纒於歐戰以前多有冐入俄籍者及俄舊黨敗中纒之入俄籍者失所依多請恢復舊貫皆允之沚枤丁等則本爲俄纒與中纒之入俄籍者請復歸祖國其情形又自不同自不能不特加審愼楊督以沚枤丁等在新省商界中頗有勞力倘歸入第三國則後患滋大迺允其請並電告中央俄民入籍問題至是迺告一結束國民大會之聲今已遍傳各省非特内地人民然也即邊地之西藏迺亦有電來京表示贊成政府今日得代理駐藏長官李嘉嗷電云國事糾分至此已極報載吳孚威國民大會意見解决時局軌正法良共和主權在民如公司之股東大會理至平易無庸疑慮民意所在順則存逆則亡矧潮日迫决非少數人所能砥柱養兵以禦外捍衛爲本務對内鋤莠猶可植勢非宜乞注意云云 
川邊陳遐齡鎭守使孤軍深懸欠餉不克發幾難維持前曾連電請餉甚至謂倘餉再無着邊軍實有難以維持之勢政府業於今日將此案提出閣議結果交財政部籌措財部小借欵僅成五百萬爭者頗多不識能分潤以逮邊地否川中戰亂方殷孤軍處極西益形危險倘再無接濟恐西陲或不免復生問題也（十一日） 
[北京通信（野雲）]  
紀北京大學始業式今日（九月十一日）北京大學在第三院舉行始業儀式雖屬照例行禮致詞但是日頗有較爲重要之演說與報告足以表示該校革新進步之精神用特紀其槪要如下是日上午九時學生曁職敎員相繼入席行禮畢校長蔡孑民乃登壇致訓詞其實乃係一篇懇切談話並不帶有訓令形式也蔡氏略稱（本校自去年改組各種會議以來頗有一種可喜的現象蓋觀以往之經驗確有成效可方從前不過各系有各敎授會究竟全校之事尙難統一自有聘任委員會後所有聘用新敎員均係幾經討論而後定决不如昔日僅憑校長學長個人之主張比之以前確有裨益又預算委員會對於各部分經費之支配務求統一卽以購辦圖書一端論從前僅由各敎員自由開單購買辦法很不統一今有委員會以專司其事則情形大大不同矣至若敎授一方面近來亦有改良之點如從前有許多功課不必在敎室敎授者亦勉强增加單位徒費有用之時間而於學生毫無實益現在改成選科制予學生以自由選擇之機會節省下多少有用光陰以供其自由研究確是有益一年以來學生總算有了一點自覺不像從前專在混分數混文憑一巳頗能自知用功旣然自知用功在學校一方自當多予以研究工具所以在設備上如各種試騐室圖書室亦須擴充起來以應其急需以後校用經費總須提出幾分之幾以供設備之用所有敎員務必延聘有名學者除正式敎授外並時廷名人來校講演如杜威先生已經留校一年將來仍可再續留一年又英國學者羅素不日來華本校已與他方而組成講學社請來講演有人說聽臨時講演如吃補腦汁不過圖一時之奮興但是能由一時奮興以引起研究的興味也是有益之事希望同學一方面爲社會服務一方在還要自已切實用功近來同學諸君大家總算能自已尊重自已不良的習慣改去許多但人數太多不能保人人皆能自治還望大家發展自治精神人人皆能管理自已或是互相管理不必煩學監舍監時時爲之擔心我本來擬夏間赴外國一行因船期屢誤又以自已事有許多未解决以致遲遲其行現已决定於十月間動身照現在校中各會之組織即無校長也是一樣將來我走之後期間約三個月即請蔣先生代理校長或者我之此行考察各方回來時對於本校有一點好處亦未可知今日藉開學機會獲與諸君共話一堂旣報告校中情形並述將來希望且可就此告别至於本學年新聘來各敎員我亦可一一爲之介紹）云云繼起演說者有敎務長顧孟餘總務長蔣夢麟顧氏略謂（今日兄弟希望同學諸君帮忙者有兩事（一）是研究的態度科學本來是可以致用的但研究之際務要存一求眞理之心萬不可存一求致用之心因科學眞理旣明當然可以應用若預存致用之心則必至爲時勢所擾亂事物所束縳大學係研究最高學問的地方此層尤宜注意（二）是研究學術在校職敎員學術能力本屬有限能在事務一方面減少一點麻煩卽可在學術一方面加上一點研究希望同學諸君人人熱心研究學術事事皆照章程所規定的辦則事務自然單簡了事務簡單則敎者學者兩方面皆可多加一點工夫在學問上則諸君所以帮助學校的地方已經是狠大了）云云蔣氏略謂（今日與同學諸君聚在一堂令我生一種感觸原來學样内有一種通病敎員與學生個人接觸的機會太少敎員除上課講書外學生除上課聽講外其餘各人走各人的路痛癢不相關此是最不好的現象不獨中國爲然即外國亦復不免嗣後務必力求改良師生之間宜極力謀聨絡擬在校長室内每數日分三十人一班茶會一次隨便談談藉資聨合此是第一層第二層所要說的就是近年所熟聞之新文化運動前日我在胡適之先生家談起此事胡先生也說現在簡直没有什麽新文化連文化也没有此話甚長將來有胡先生發表我不必多說第三層講到學生自治近來同學諸君總算有了自治能力了但是每次開會時一人之言未畢即有一人繼起繼起人之言未畢又有他人繼起相爭不下互嚷互呌平常說國會議員省會議賆好搗亂如此又何嘗不是搗亂呢所以希望大家以後務必訂出章程好好討論將他通過將他推行就北京大學說人人能知道發達個性不隨衆附和人云亦云總算是一種優點即如西洋文明發源於希臘希臘人就是最能發達個性的後來又輔之以科學補之以社會道德所以能　成今日之文化中國人本來不知尊重個性今北大有此優點自是可喜的一件事不過知有了自已的個人還要知道有他人的社會所以個人　與社會兩種主義必定要雙方並進二馬曵一車必是同時進行車方能走得快若一行一止則車就不動了所以希望大家以後務必發達合羣的美德）云云（完未） 
[北方四十年未有之奇災]  
災區面積九萬方英里災民人數三千五百萬據各方面報告直魯豫之災情奇重陜西亦告歉收美使署及本京敎士商人接内地外人郵電云大槪災區由保定以下直達河南南部約長二千里或六百英里由東至西平均一百五十英里最廣之處爲由陜西邊境至山東灘縣相距計一千里或三百英里災區面積九萬方英里人口由三千至三千五百萬如無大宗之緊急賑濟僅賴百分之八收成以餬口勢必死亡相踵最少統計亦須有二萬元始能救活災民故個人之力萬不能勝云目下中央政府尙未籌出救濟之方且二萬萬元之賑欵斷非現政府所能籌措據親至災區者言政府至少對於糧食之輸往可以免捐而立卽輸送目今省吏及鐵路人員之留難宜設法禁止抑有進者如欲完全救濟難民政府及國際賑災會雖能盡力似宜再借大宗外債用於疏𤀹灌漑種植森林於被災各省直魯豫農人如予以此類工作即可轉向政府或賑災會購買大宗衣食以度寒冬而因河工灌漑森林之故田地漲價水旱無憂卽夠外債保然此不過爲善後之計劃外人方面刻正積極進行美僑下星期午後五時在美使署開會選四五人赴星期五六之國際會議美國紅十字會將於同時舉一新理事會以收集京内外美僑之捐欵即交於國際會聞英法商人亦將於下星期内選員赴會並將邀請同數之中國代表加入聞此會將得中政府及美英法使署之扶助受京内人士之切托對於全球之呼𥸤必能奏功該會辦法即速籌捐� 
欵速買糧食而分散之中國北部宜急救濟否則外國之賑欵來時無論其爲紅十字會捐或外債飢氏早塡溝壑矣凡我四億同胞務當急起直追盡力賑濟庶幾四十年未有之奇荒得以補救於萬一乎 
 
 

Page 7

 
 
[天津會議之尾聲]  
天津會議截至九日止已告終了十日張使在曹家花園邀宴直系軍官及天津政界要人並住津在野重要人物由奉軍全體軍官作陪並如名伶劉鴻昇高福安等演劇助興九時始散十時由總站上車回奉沿途警備極爲嚴重並聞曹使及吳副使送張上車後亦於十　一日五日聨袂返保各省區代表亦皆分途回省復命葉周兩總長送曹吳上車後於前日上午十時返京所有統一易督裁兵賑災諸大計悉聽靳閣處理又一消息日來各要人聚集津埠所最注意之兩大問題一爲協助中央統一南北一爲進行國民大會惟首項應積楫辦理俟有效果再行第二項探其所議統一手續如下（一）由津會議公選代表分赴廣州滇黔上海敦勸各要人化除私見統一意見共籌和議辦法（二）由北省各要人調停西南各方面戰爭先令停戰（三）恢復西南各要人原有之地盤彼此不得侵佔樹立和平之基礎（四）西南各要人之條件意見統在天津召集臨時會議討論正式辦法又天津英文泰晤士報載云靳閣赴津之理由即與曹張二使磋商發付各欠軍餉及南北和議各項問題據云張作霖與靳閣對南方政策頗爲不合張作霖謂南省苟有獨立動作反對中央卽用北軍討伐之而靳閣甚願和平解决曹錕與張作霖意見相同贊成武力對待吳佩孚與靳閣同一態度贊助和平解决南北問題東海方面持取中立態度對於靳曹張主持對南政策一槪不評論亦不偏袒一主面故政界要人對於東海邇來動作頗不滿意因對國内行政唯張使之命是聽無總統之威權形同虚設現時桂粤戰事張使提議决用武力對等派遣問罪之師並行將南下而民治派絶端反對謂和局至此地步不久卽可告成如再興重軍征伐西南必至激起内亂慘劇益陷國家於不可收拾地步則國民浩刧胡所底止經人勸告張使征討雲南實難達到目的因滇省有天然險要爲之保障難以攻克且和議問題尙有和平解决之希望而張使頗不謂然至將來對南政策用和用戰徐觀其後可也 
[十一日閣議紀聞]  
前日爲星期六閣議例會之期靳氏及各閣員均於上午十一時三十分先後蒞院旋卽開議重要議案計有七起（一）銓叙局說帖中央文官考績令及地方文官考績令業經簽註竣事請核定公布結果通過即日呈請明令發表（二）陸軍部提出擬派員隨同國際聨合會代表接洽軍事請公决結果通過（三）陸軍部提出擬派員赴閩查勘軍事結果照准（四）財政部提出新華儲蓄銀行發行流通儲金券恐有流弊擬訂限制辦法三條請公决結果照原案通過（五）海軍部提出請撥欵救濟廟街軍艦案結果照准由部先撥四萬元俟再陸續籌備（六）司法部提出吉林司法經費不敷支用擬請每年增加四萬餘元結果通過（七）川邊鎭守使陳遐齡電請撥欠餉案結果通過交財部從速核撥此外尙有例案數起議至十二時五十分散會由外長顔惠慶入府報告 
[徵收所得稅之先聲]  
民國三年間政府曾擬實行所得稅嗣以種種關係延至今迄未實行該稅爲頓克瓦克馬氏所創議以取諸資本階級無損勞働社會爲原則實爲稅則中最良之一種英美法日諸國行之旣久均有成效聞財政周總長有鑒於此現正籌備實行辦法並以我國敎育基金向無着落前日雖有明令將華俄道勝銀行股本利息提供敎育基金無如敎育經費每年須六百萬元賠欵利息僅十七萬元杯水車薪無濟於事設非另籌良法則敎育前途必將一蹶不振故擬俟所得稅實行後即將該項收入完全充爲敎育基金聞周總長已將此項辦法呈請東海照准實行東海極爲嘉擬於日内以明令發表 
[靳閣與鄂代表談話]  
鄂省長轉圜之　法十日下午五時靳總理特約見鄂省代表孔君庚呂君逵先陳君定遠秦君國鏞盧君靜遠鄧君希禹等六人於棉花胡同私邸談話至兩小時之久首由孔君庚報告來意略謂庚年來疏於親候每讀報章藉悉總理德望日隆良深幸慰此次總理對中外記者宣言用人行政一秉大公尤屬欽佩今日以地方代表之資格來見總理謹將吾省輿情上達惟我賢明總理幸垂察焉言至此靳總理喟然長歎曰（凡事言之非艱行之維艱）言下深露困難之色旋述其施政方針孔君復云等今日得親聆總理大政方針欽佩之餘引爲榮幸茲僅就鄂人此次反對省長問題言之亦係根據總理用人行政公平主義而來且此次自黎黃陂周少樸兩公以下羣情激昻總理勢不得不俯順輿情以爲維持地方治安之計靳總理復答稱現時政治宜分兩途進行一方保持現狀一方刷新舊政今日中央之所以不能不倚重督軍者原在保持現狀就此次湖北省長而論督軍保道尹升省長中央似無考核之必要迨至明令發表鄂人起而反對必謂孫振家爲不賢然究係空空洞洞之言似不能引爲實據且說話時間已晚中央謀轉圜方法較爲罧難云云鄧君希禹復有所陳述請總理注意孔君庚　根據前日大會之意見與總理辯論良久陳君定遠比將王占元來電及省議會兩次反對孫振家之電報呈總理閱看並請總理注意三理由（詞略）總理爲之動容比謂諸君所談各節公私方面均極周到雲鵬非常感激今以實方相告政府自見鄂人反對省　風潮發生後一方面已派王督軍駐就代表回鄂勸告五督不必因孫振家一人而惹起全鄂人民公憤一方面已電阻孫振家暫勿到任諸君能予雲鵬以相當之時日政府决當竭力謀和緩之辦法以副諸君雅意言畢諸代表遂向總理表示謝意而出時已下午七時 
[鄂省會反對新省長之堅决]  
鄂省長自改任荆道尹孫振家後遂引起鄂人之激烈反對所有詳情迭紀本報凡鄂人之稍有知識者無不認此事爲有切膚關係一髮千鈞稍縱即逝鄂人雖素乏圑結力而此次則京津同鄉與省議會議員等皆能本其互助之精神爲一致之表示蓋非故意排外實以利害所關不容漠視王占元亦知輿情難拂遂於歌日復旅京同鄉會電表示個人毫無成見而卸其責任於政府（原電云湖北旅京同鄉會諸公鑒來電敬悉現在軍民分治占元但求和衷共濟對於擢任人員並無成見一聽中央政府主持特此佈復諸希亮察）不知孫氏乃王所力保之人其云聽政府主持者殆與鄂代表向靳氏請願靳答俟商王再定爲同一不負責任之用意京省當道各有城府遂使鄂人無所捉摸而孫氏亦得安然於十日晨間六時接篆矣孫氏雖年逾六旬而精神尙見振作惟對於官場酬應禮節尚屬門外致連日分班見客閙出多少笑話言論亦粗鄙不文以如此不學無術之人肩茲重任其將來之政績又何難懸揣而得鄂省議會以一再電京請收回孫氏長鄂成命迄無一復無不憤慨塡膺復於九日下午一時召集緊急茶話會到者三十八人由劉副議長主席略謂孫氏不顧輿情强顔接任本會迭次電京又未得復時機迫切萬難廷緩究應如何對付應請諸君公决一時議論紛紜有主張十日晨齊集省署門首擋駕者有主張再電中央力爭者討論移時仍决定急電政府及京津同鄉懇即收回成命至孫氏接篆暫不過問惟接篆後省署與省會往來公文簽署省長孫某字樣者槪不受收以表示否認除趕緊提前召集臨時會外决定每日開茶話會一次以資論對付方法無論如何困難誓必堅持到底務達孫氏撤換目的而後已至四點鐘遂散會茲將該會致政府及京津鄂紳兩電錄後（一）致政府電急北京大總統國務院鈞鑒本會魚電否認孫道長鄂迄未奉復現孫道定於灰晨接篆羣情惶惑𥸤懇俯准收回成命以安人心臨電無任企禱湖北省議會叩佳（二）致京津同鄉電北京田煥亭張乾若夏仲膺孔文軒諸同鄉先生天津黎前總統周少樸先生均鑒孫道長鄂大拂輿情本會迭電否認現孫道定於灰晨接篆人心愈形惶惑時機已迫除逕電中央外務請就近迅懇政府收回成命以安人心無任企禱佇候復示 
[山西勸設地産抵押會]  
渡荒之一法山西兼省長爲災區平民抑地貨欵一事特於日昨致電三道尹曁陽曲忻縣五台定襄夏縣祁縣太谷平遙交城太原稷山絳縣安邑永濟垣曲黎城襄垣平定盂縣崞縣等二十一縣知事云災區平民指産渡荒地價不可太低近聞災區平民押地貸欵竟比向年低落十分之八九似此不但今年不能渡荒來年多數勢成無産之人後患堪慮應由各災區勸令富户集資開設地産抵押會限制利息提高低價寛以年限並酌量地方情形隨時擬辦具報 
[廣州通信平]  
河源失後之惠州形勢陳炯明軍隊由潮汕攻入惠州氣燄極盛近日省軍調動抵禦大有手忙脚亂之勢省軍自一旬以來未見有何捷報雖督軍署參謀部日日有通報之事然絶無實事並無地名但曰軍聲大振敵膽已寒安靖如常安謐異常種種空泛之語令人望而生疑故廣州報界雖處勢力範圍之下而各同業宣言已議定關亽軍事一槪略而不載免生誤會致有受人運動利用之嫌自宣言後各同業已有自今日起（七號）不登該軍事空言之通報矣至於戰事實情陳軍確甚得手省軍逐漸退却惟港報有謂惠州失守者則尙非事實也省軍禦陳原定老隆爲第一重防線惠州爲第二重防線石龍爲第三重防線其後老隆爲陳軍所得省軍已縮退改以河源爲第一重防線矣然今又聞四日上午十時河源亦爲陳軍所佔劉達慶部軍原有萬人駐紥河源一帶近則有數千紛紛退回惠城蓋因河源北境東境發生劇戰陳軍愈戰愈衆故劉不得不退却港報至謂劉達慶陣亡亦言之太甚但退却而已潮汕敗軍由卓貴廷收拾原有二千餘人與沈榮光聨絡屯據海豐陸豐普甯三邑之間尙擬恢復潮汕惟陳軍洪兆麟熊略鍾景棠許崇智陳炯光各部紛向海陸豐方面猛攻沈軍不支自二十八號起紛紛移動已一律退却復冋惠城而陳軍猛勇前進節節進逼故惠陽縣境已有三處發生戰鬭一在雙馬塘（向三多祝墟前面）一在赤石（向平山墟前面）一在鵝埠（向平潭墟前面）查三多祝平山平潭皆爲爲惠陽之有名險隘距離惠州城府甚近不過十里左右陳軍進行可謂敏速故此數日間惠城極爲震動省軍調動益加忙碌皆由此役所致而陳軍踪跡極爲詭秘一面派軍從惠陽進行似有欲攻惠州城之勢一面又抽調生力軍向新豐進發似將從龍門從化清遠佛崗各地進行當道據探報謂北江上游英德佛崗清遠及下游從化縣各屬近多股匪　聚如上四九水頭石角沿江一帶徒衆盈千皆用救國軍旗幟又從化之頭甲山一帶於九月二三等日亦有綠林嘯聚揚言攻撲縣城大約此輩亦圖鄉應者者故省軍現又須多所防備六號下午黃沙粤漢車路有軍隊數約千人乘座快車向北路出發卽防其由北方暗襲也而石龍接近惠州民心極爲動搖此兩日間人民紛紛逃避上省謠言極多其言更有極駭人聽聞者云 
[杭州快信]  
財政廳長杜純承中央某要人電召昨已起程北上運使蔣邦彦昨由京返浙運送眷屬赴金陵新任趙曾蕃定二十一日接篆 
國務院諮議孫紹椷昨由京來杭與軍民兩長接洽要公寓聚项旅社沈省長昨午後出署赴軍署謁盧督磋商要公調查各屬屠宰稅委員李景枚等昨已一律發表湖墅米市連日跌盤起價已減售每石六元六角城區各米舖起價七元四角頂尖售至九元六角 
地方通信 
[松江]  
商界聨合會開會記松江商界聨合會昨開職員會會長唐志臯主席議决兩事如下（一）通函公私各圑體徵信組織國民大會之意見（二）致電日公使請引渡徐樹錚等各罪魁常即擬電拍發云日本國駐華公使小幡君鑒敝國不幸逆黨披張弄兵虐民神人共憤此次徐樹錚等各罪魁稱捕畿輔殘戮無辜事敗後尤敢搜括國帑席捲逃匿其種種不法行爲毫無政治性質俱屬搆成内亂刑事罪犯是以逃入使館界時美法英諸國公使皆顧全國際道德不予容留獨貴公使罔顧公法出百竭力庇護以引起我全國人民莫大之惡感此則不能不爲貴公使深致惋惜者也惟是罪魁一日不置之法典敝國人民一日不能安枕若貴公使堅執庇護則敝國人心所激抵貨運動益將奮發恐屆時貴公使内外受謗亦莫能自安矣敝會係商業圑體茲爲兩國邦交前途計用特電請貴公使遵守公本速將庇護之各罪魁尅日引渡以平衆憤而睦邦交不勝企盼之至 
　　公有林塲改選總理縣敎育圑公有林於十二日假座勸學所開會改選總理到會者有縣立男女八高小校長縣立職業學校校長縣敎育會會長圖書館館長勸學所所長及名譽議董縣署三科視學等十餘人首由舊總理錢魯詹報告帪情及植樹場狀况次公選總理監理錢魯詹張彬士兩君仍當選連任次集議進行辦法議决第一林定三年懇闢完竣第四年起開闢第二林至植樹塲樹木生活狀况須將各種樹木長充粗度制表比較以供檢核議畢在會聚餐而散 
　　平糶停辦後之影響松地平糶業於古　八月初一日停辦松米禁止出境本由平糶局函縣准辦期以兩月茲因平糶停辦松米照舊流通以致米價飛漲日來已漲至每石十四元至十五元際此青黃不接小民呼籲無門情殊可憐也 
[蘇州]  
　　江西議員圑蒞蘇記江西省議員組織觀光圑分赴蘇　浙等省參觀敎育實業該圑已於日前抵寗旋即分路出發先赴無錫於九月十一日由錫乘特别快車到蘇警廳翟廳長飭派保安隊閭區袁署長亦派王巡官率同長警至火車站列隊歡迎該圑計十二人下車後即由吳縣省議員孔昭晋·宋銘勳·金樹方諸人招待至惠中旅館暫住翌日分赴各學校工廠參觀云 
花捐礙難恢復吳縣公民潘鑫先等日前具呈縣署擬請恢復花捐常經函請商會查明具復旋由該商會備述花業凋敝情形及歷來成案復縣停止啓征業經諭飭該公民遵照在案無如花業中人自聞抽捐風說至今恐慌不已而周嘉鑅者因潘鑫先曾向各花户調查大遭同業嫌疑深恐誤會到底特於前日呈　縣署將花捐不征緣由明白宣佈以釋羣疑當奉温知事呈給示矣 
飭查禾棉災况吳縣公署昨奉齊省長訓令以此次颶風爲災所屬各境之禾棉有無損壞亟應飭查令仰該知事著將境内四鄉禾棉預計收成情形及有無遭風吹損各情迅速飭明造册送候核奪温知事奉文後已飭令各鄉區查復矣 
[無錫]  
追欵舉辦平糶無錫前年省會初選舉景雲市之入遴民册者有一萬一千餘名當以爭遴者衆由某君提議不論何人當遴非以萬恶金錢悉充公益不可衆皆韙之計是役售見實洋一千七百元除酌貼各人損失外淨餘洋八百餘元公决暫歸楊作人保存一俟複遴完畢再當召集各圖董事議充公用詎知作人接收後視爲已有擅存南門某棧生息遇有要需父子相繼提用迄今已兩載矣茲屆開辦平糶之時多數公民咸欲以此作爲平糶之用藉以救濟貧民商諸作人而始則言語支吾繼則匿不見而最後則僅允交出洋四百元任何冷嘲熱駡伊終俯首無詞該市公民吳某聞此消息特詣吳處詢其何日將欵交出而彼又忽以現被某某搶去希圖搪塞現聞有人定欲邀集各界與之澈底清查以揭黒幕而平衆怒云 
　　商圑二週紀念錫屬懷下市嚴家橋鎭當前年　聞因地方盜匪蜂起該鎭各商家爲自衛起見特組織商圑籍隸於蘇州商圑總部定名爲蘇州商圑無錫嚴家橋支部聞於夏曆本月初五日爲該圑二週紀念故近日各界紛紛致送賀聨者頗多想是日定有一番盛况也 
[揚州]  
鹽商籌借公欵蘇省財政奇絀前經齊省長咨明李督軍派省署諮議夏翊宸來揚向各鹽商借欸四十萬元幾經會議各商承認擔保向鹽業中交三行轉借二十萬元每行祇允借五萬元已於日前滙解省垣尙缺五萬元現經各商議定以塲運食商事務所名義電致上海塲商代表徐鏡仁在滬籌撥五萬元直接解省以清手續 
[鎭江]  
　　棉花遭風損害本年秋汛以前雨暘時若鎭屬徒陽壇溧揚各地棉花可望豐收故陳花市價日漸跌落惟近值新棉開花期内忽起颶風繼以　雨畫夜不止所有各棉花鈴多爲颶風吹落而且雨水内浸棉根尤防霉　收成勢必減色云 
議員反對借漕財政廳派委張煥彤赴丹陽各縣辦理息借冬漕該委因議員反對遂於日昨乘車冋寗稟陳困難情形矣 
　　江北糧價又漲江北淮揚各屬本年秋收尙稱中稔惟以北方荒地甚廣糧食出口太巨糧價因之昂貴小麥每石售價六元一角大麥每石售價三元八角新秈米每石亦增至八元左右一般食力小民無不呌苦不已 
　　華工將次回國留法末批華工共計一千餘名准乘法國郵船回國不日抵滬轉赴鎭江南京徐州等處各回原籍聞省署已電令駐鎭交涉員查照辦理矣 
[安慶]  
皖國民協進會致吳子玉函皖省各界組織國民大會協進會詳情已誌本報茲該會致吳子玉將軍一函略云往者羣陰媾煽國勢淪胥民治精神無由發現我公義歸一舉旋奏凱歌安福掃除與論稱快恭讀通電提倡國民大會擬舉糾紛國事悉付國民自决炳啓榮之熱忱闡共和之眞締護持民意寰而同欽現各省國民大會已紛紛籌備安徽居江淮要區尙俠好義不後恒人同人已於八月二十日聨合各界公民組織國民大會協進會並與各縣籌設分會誓以結合由於自動不爲威武所屈不爲名利所移與各省一致進行而促正式國民大會早日成立所有宣言簡章各一份請察閱羹舉代表方雷劉芳彬許復潘隄四人理誠晋謁務乞隨時指示俾有遵循茲事體大討論不厭求詳我公更爲倡導先河必有具體辦法也 
[杭州]  
　　儲備自治人才之部咨浙江前次選送内務部地方自治模範講習所第一班學員行將畢業茲聞内務部以地方自治現將繼續舉辦所有自治人才亟應預先備儲以供他日效用是項講習學員擬續開第二班仍由各省區選送限十月内赴部報到業已咨請沈省長查照辦理矣 
　　提倡無綫電之演講會杭州青年會爲在浙省境内提倡無綫電事業特定於十月五日起至十日止敦聘全國基督敎青年會協會科學演講部主任饒柏森博士來杭演講無綫電報與電話由歐戰而發明最奇妙之學理其演講之目的（一）使社會一般人知無綫電之利益爲交通上所必須（二）與各校理化敎員作短期之談話灌輸無綫電學識俾解隨地仿辦而收遠大之效果云 
雜評一 
[賑荒與權限（默）]  
賑饑之事有義務而無權利憑良心以協圖盡能力以共濟無所謂省限亦無所謂權奶也况科今日北四省饑荒之劇烈相等負有責任者正宜激發天良勉竭人力以圖挽救而尙暇爲省界權限之爭耶此次北省之饑民企踵待賑者不下數千萬今乃以數千萬之民命爲輕一人之權限爲重而爭之耶夫官場權限之爭不外兩種意義一則有所希冀而以權限之名爭之一回有所諉卸而以權限之名避之希冀者希冀有利於已而已諉卸者諉卸無利於已之事而已嗚呼今之爭權限其以爲有利於已而爭耶抑以爲無利於已而以爭爲避耶無論其視救荒爲有利於已與無利於已其心均不堪問矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法前總理回國時之謝電]  
北京徐大總統鑒鄙人現離貴國沿途極承優待鄙人及隨員等銘感不忘敬電伸謝並遙祝貴共和國進步萬歲班樂衛 
[林代將電辭崴埠輸運監督]  
海軍總司令公署近接駐崴海容軍艦艦長海軍代將林建章電開案奉海軍部電令以案准交通部咨開交通部近在海參崴地方設立輸運部專辦商業上輸運事宜振興商業挽冋權利惟是輸運事宜責任頗重非有專員監督不足以專責任而利進行所有監督一職飭由建章兼代等情奉此查崴埠商務日興事務殷繁建章戌崴以來兩載有餘體弱多病不克兼顧除已電部堅辭外爲特懇請鈞署准於予轉呈海軍部轉咨交通部另委賢員充任以專責任而免隕越之虞云 
[王藴山演講注音字母]  
昨日下午四時三刻江蘇省敎育會延請王藴山君演講注音字母來賓二百餘人先由黃任之致介紹詞繼請王藴山君演講略謂現今各處學注音字母者極夥徧察人民心理均懷一種極大之疑竇以爲將來注音字母普遍之後漢字或將廢棄但鄙人對於此項有二層意見（一）（漢字當然廢棄）現在所用之漢字已歷篆隸草三級而成故已屢經變更此後再有變遷實難以禁止於是乎漢字之再變爲他種字母亦意中事耳（二）　（漢字萬不能廢棄）漢字爲我國之國粹我國文化所寄託决不能以區區數十注意字母代之故曰漢字萬不能廢注音字母屢經學者研究且各人所擬之字母各有不同遂於去年在讀音統一會内詳加討論擬定字母由大衆通過故今日各處之注音字母已歸一律矣至於注音字母之功用有二曰統一語言曰普及敎育中國語言不統一之原因有四曰地土高窪曰地理清濁曰氣候寒暖曰交通便塞而最要之原因則爲我國語言一無範圍如英語則有二十六字母拼音我國則有六千餘種之分别發音於是乎難眞確矣然則統一語言有何必要觀夫全球各國如英法美德等語言均能一律即如最近之日本昔雖有不同之言語今則亦併爲一種印度埃及巴比侖以及我國言語均稱複雜論其國勢則印埃諸國豈能與英法相比於是可見統一語言誠於國勢之强弱有莫大之關係焉而我國興辦敎育不易普及其原因又何在哉我國之敎育是貴族的惟一輩貴家子弟得享此項權利而貧民則不能夢想蓋我國之文字複雜非費極長時期不能學成貧家子弟力薄焉能負此長時期之學費於是敎育難以普及矣故非將文字更爲簡易不可班樂衛曾云欲使中國强盛必須（一）普及敎育（二）研究科學然則我國之科學何以不能發達其最大原因亦在於文字歐美各國文字即語言能語言即能文字故無需乎再加文字之研究我國則文字與言語不同能言語者不一定能文字故必須先研究文字文字清通然後可以研究科學故我國人研究科學較歐美諸人當多費一倍光陰如之何可以使科學發達哉鄙人巳將注音字母之來源與功用及與國家之關係一一說明此後當講注音字母之（音）王君遂將四十字母之發音勢及輕重音一一解釋明瞭又謂音可分五種陰平聲浪輕而平陽平聲浪重而高上聲聲浪强而曲去聲聲浪遠而墜入聲聲浪急而促云云講畢由沈信卿加以詳細之解釋致謝辭而散 
[皖人不滿意於新敎廳長]  
旅滬皖事改進會接旅京皖事改進會函云旅滬皖省學界諸公並轉各界同鄉先生公鑒啓者吾皖敎育情形黒暗極矣今幸倪氏失勢董氏丁艱去職皖人復蘇之會正敎育改造之機前此旅寗學界曾電請當局簡放第一流人物爲安徽敎育廳長同人等亦以此旨請於當局並推崇陶知行胡適之流蒞皖以期造福鄉邦誠以吾皖敎育事業爲奸黨把持根深蒂固必賴一聲望素著才具優長並有新敎育知識經騐者前往澈底澄清始足以求進步决非庸碌守成之輩所能勝任迺敎育當局不順輿情突提出趙憲曾其人者通過閣議今日發表按趙乃一日本速成師範學生現官敎育部視學碌碌無所表見社會多不知其名才識平庸非振作有爲之士若以其任敎育狀况較佳之他省廳長蕭規曹隨或可敷衍一時而以任繁難皖省實非其選况趙官氣甚深若專爲功利以求保全其結果必爲劉道章（現省敎育會長）等利用吾皖敎育永無革新之日同人等聞訊之下大爲失望對於敎育當局誠有不滿意者用特函達諸公務祈電京以申前請必達到以第一流人才蒞皖之目的而後已此頌秋綏北京皖事改進會 
[法租界商業聨合會開會紀]  
法租界商業聨合會昨日下午八時開常會由劉屏仙主席報告報載俄弊盧布票政府有訓令各地商會調查華商所存票額確數刻日轉咨大部以抵庚子賠欵等情查盧布票在華商手中甚多若不設法交涉恐將分文無着吾租界各商號如有該項盧布存在應將數目來會報明俾便彙達商會以憑轉核衆皆贊成次由葉貺辰報告租界行使印花稅事本月三日江蘇稅務處長來滬各商勸行僉以吾商民處此時艱勢將破産政府不爲援助反欲增稅一致否認各路總聨合會隨卽電京力爭請卽收回成命云衆以法租界商號本小者實居多數備受米珠薪桂之困難萬難再增擔負結果全體反對印花稅又報告興聖街會員傳錦雲屢來報告該處有烟妓混雜居住傍晚時流氓因調戲而起衝突不特滋擾難堪且營業大受影響由本會致函華董請於工董局開會議時提議取締迄未得覆衆議再函華董務請速行提議至十時始散會 
[三新紗廠工人罷工]  
楊樹浦路三新紗廠日夜班男女工四千餘名因要索賞工起衅於昨晨（十三號）六時全體一律罷工當經該廠司事用電話通知該管捕房捕頭立飭通班中西包探馳往彈壓並向各工人婉言勸導該工人等始各陸續散去云茲將該廠來函附後十二日即舊曆八月初一星期夜三新紗廠各部分工人上工後南細紗一班女工忽然鼓譟影響及於北細紗廠十三號日班各工雖來亦取同一態度至午前九時遂將各工放出廠外查詢搖班之原因向來工資之外照定額出數如能增出另有奬勵金給賞各工近以包數非惟無增並且不能做足此項獎金自然弗有乃各工人不管足與不足仍欲索此奬金以致謠成罷工本廠深知各工貧若者多自市上米價飛漲後舊曆五月六月就工人一方面在本廠辦過平糶兩次每人一次准糶白米三斗祇取每斗錢八百文蝕耗甚鉅七月分起欲再接辦因手續繁多恐延時日照原工資外一律又均加一成暗資補助自問體恤工人不謂不至至於平時延醫給藥送病院及施材等等亦極周致而一輩無識工人竟至如此不勝浩歎竊恐傳聞失實謹將實在述聞祈貴館登入爲荷云云 
[請禁麵粉出口之省令]  
上海縣公署昨致麵粉公所函云逕啓者案奉省長公署第一八○四號指令上海義德當麵粉公所上海五馬路商界聨合會中國工會上海總部理事長陳國樑等代表請禁止麵粉出口由内開代電悉旣憑義德堂麵粉公所聲稱分電國務院請禁在案仰即靜候院未祇遵交上海縣知事分别轉行知照此令等因奉此相應轉致並希分致查照爲荷云 
[雜糧又有出口消息]  
近來上海米糧以各處來源稀少價格日增而一般奸商市儈又復乘機私運出口查邇日法租界及南市沿浦一帶碼頭有各號棧司將白米小麥以及雜糧等項紛紛打包後即雇用大號駁船運裝各輪均係轉運出口至烟津等處者爲數甚巨益以近日又有大批麫粉裝往歐美各國故米麥價格當然有增無減也 
[售米公會開會記]  
閘北經售米糧公會昨日下午一時仍在米商公會原址開常會到者正會長陳叔敏副會長范和笙錢君華曁會董會員已過三分之二即將同業營業規則繼續討論均經通過又議本會通函各外埠米船客刻下新閘橋西先行動工開河今屆新貨船隻湧到再無水道軋斷之慮船泊章程可咨請水警隨時取締以保船客無險又議現值米價復漲前逢天雨新貨暫缺刻已天晴本會通告同業勸客鬆價出售云云議畢宣告散會 
[節關中之糖市調查]  
洋糖紅白車糖等現值中秋節關各省月餅當令之時銷路暢達現聞公會各同業謂自上年抵制後以太古怡和等英國車糖爲大宗而以福建潮汕華糖爲輔佐現在潮汕運需阻碍滬上貨價爲存貨者所居奇故目下市况頗見堅俏現市太古車糖五温開十九兩八錢四温半十六兩四温二五十五兩五錢三温十四兩六錢車冰二十兩怡和車糖相同華糖嘉興棉湖赤十三兩惠州赤十一兩五錢去路爲浙江杭嘉湖最多而長江各埠亦不少也 
[北貨因天旱減色]  
北貨中胡桃瓜子紅黒棗等品皆爲北貨中最煩貨銷品現值秋令新貨上市之際此項貨物皆産於北省直隷山東亳州徐州淮安等地茲據該同行消息云近日接得亳州等處來函謂本年天時大旱故收成具見折減現在各産地得十分收成者頗少好者皆在七八成或五六成不等預計冬令出銷各貨之價終至有漲無減也 
[洋松一再低跌]  
洋松木一項現市賤跌其原因已紀昨報茲悉昨日又有某國輪船一艘進口滿裝白松及亞克雜木料甚夥市面因又鬆落現聞華商方面計有組合公司八家向美國洋行直接定貨計有七八萬尺之多定價成本每千尺約在六十兩左右因此損失不可勝計惟華商之利害亦各有不同如非直接定貨間接爲某國代銷者則尙能獲利也且洋商之放價出售有一限制條件卽營造家向之購買必須先將全部工程圖樣及需用他項材料由伊支配方肯照廉發付且須售現銀故華商尙有一線希望據業此者謂木業中遭此打擊亦從來所未見也云云 
[提前疏浚新閘橋米市碼頭]  
疏浚新閘橋一事已紀昨報茲接吳淞江水利工程局來函報告較確爰續錄之蘇州河新閘西首靠北一帶向爲米船薈萃之所每因河道淤淺船隻過多常有擠軋之虞吳淞江水利工程局於今春在小沙渡開工時一因彼處有垃圾堆淤塞河道急事疏浚二因新閘橋一帶米市正旺船隻繁多不便施工現在該局據閘北市經董錢貴三及滬北米糧公會之請以現值青黃不接米船無多之時若將該處淤塞之米船碼頭一帶提前疏浚最爲相宜該局員陳伯才以今夏米價奇昻滬地貧民艱訜堪憐地方紳商方以來源稀少正在竭力招徠以圖平價設當新米上市而米船擱淺不能攏岸殊與民食大有妨碍因即抽撥連珠斗式挖泥機船一架僱用小輪拖至新閘米船碼頭以應急需現已於陰曆八月初二日開工矣 
[謀斃蓮英案初訊記]  
松滬護軍使署軍法課長鄧振淦於昨下午二時提訊謀斃小花園妓女蓮英案内之兇犯閻瑞生吳春芳二犯至案秘密審訊良久所訊關係預審例守秘密惟是日各證人均未到案聞係續定星期四再行審訊云 
[賄縱監犯案人證之對質]  
上海地方檢察廳已革在逃飭緝未獲之書記員程冠吾因賄縱監犯劉刁根案内牽涉之司法警察丁進以及承發吏王蘭生等案迭經地檢廳預審判將舉發王蘭生之已革法警毛子坤交何等情已誌前報昨地檢廳又續開預審問官當庭命王蘭生書寫數十字復將毛子坤接函充證之王蘭生所書一百元收條一紙檢出比對筆跡均屬不符實係毛子坤僞造意圖陷害王蘭生無疑故判將王蘭生等一干人證還押外復判將毛子坤一併收押嚴究 
[香店夥加薪問題解决]  
本埠南北市香業店櫃友此次互向店主要求加給月俸五成一節曾誌本報茲聞該業以節屆中秋工作最忙未便久懸爰於前日午後經三司年香店店主邀同櫃友代表顧子貞等於是日傍晚仍在邑廟内樂圃廊茶話會議商許久决定嗣後同業店友月薪應憑其店主核其在店任職年績久暫槪照原有薪金一律加給二成或三成南北市一同待遇不得歧異至八月内俸照舊例加給雙俸一月以遵規定兩造即照此定議簽允解决並互告同人遵守而散此問題遂告結束矣 
[運輸同業歡迎會]  
滬寗鐵路運輸同業會於昨日（十二）下午三時假靜安寺路甘氏花園開歡迎會至四時許新局長趙慶華偕車務洋總管韋燕及其夫人并副總管等到園由運輸公會同人排列迎入花廳茶點後全體攝影六時許入席　欵以西餐先由運輸公會會長洪玉麟君宣讀頌詞繼由趙局長宣讀答詞賓主甚爲歡愜計是日到會歡迎者四十餘人今將該會頌答各詞撮錄如下今日我趙公局長恭奉眷命蒞兩路以練達之宏材膺交通之重任回溯當年經營路務不遺餘力固知我局長之有造於運輸同業者至大且鉅同人等心存愛國志在利商固以路政之發展爲發展尤以管理路政者之福利爲福利吉星蒞止德惠羣沾此次兩路商業之進步豈但同人等實利賴之抑同人等尤有進者現在滬寗一路雖已全部貫通但仍單軌行車似尙未能收美滿之效若甬路幹線則跨水架楹渡江成梁猶在當待規劃之中所願我局長竟前人未竟之功覺後人未覺之知增設雙軌開通全路俾滬寗滬杭甬兩路對於車務旣絶無遺憾對於商務則日見起色此則同人等竊引古人頌不忘規之義更敢爲我局長借箸者也（頌詞略）附趙局長答詞鄙人猥以輇材迭膺路政毫無建樹猶自懷慙今者又奉部令長滬寗滬杭甬兩路事務深虞弗勝益用惕然視事伊始百端繁𦣱循序籌度尙待設施至於增益� 
路務發展運輸固屬區區之素抱自宜徐謀整畫審愼以圖維是滬濱筦轂中樞商務尤稱繁盛其所以謀兩路之便利客貨之交通正望與貴會諸君子從容集議期策進行乃辱寵賁瑤璋詞多溢美恭聆之下感愧交縈爰抒敬謝之忱敢藉蕪詞之戲云云 
[各輪船進出口消息]  
國内輸船寗波太古公司昨日開往寗波之新北京輪船所裝之出口貨有機器麵粉二千餘包黃荳三百餘包洋靛青三十餘桶點銅錫青鉛三千餘塊荳餅三百餘片烟絲八十餘件紙烟五十餘箱其餘爲紅棗核桃洋釘鉛皮等各種雜貨 
　　長江招商商開駛長江各埠之江裕輪船昨日所裝去之出口貨有洋釘三百餘桶洋紙六十餘件蔴袋四十餘件玻璃五十餘箱連史紙四十餘件罐頭食物十餘箱肥皂二百餘箱其有爲紅皮荔子乾顔料洋布疋頭等類又太古公司昨日由長江開來之安慶輪船該輪所裝之進口貨有白米小麥黃荳等包子八千餘包其餘爲各項雜貨至該輪昨日所裝之出口貨有車糖百餘包云 
　　福州三北公司開往福州之寗興輪船昨日所裝之出口貨有機器麵粉及黃荳等類五千餘包花衣五十餘包紙烟五十餘箱 
　　烟津招商局開駛烟台天津之新豐輪船昨日該輪所裝之出口貨有白米小麥二千餘包麵粉三千餘包土布四十餘包粗布十一包其餘爲洋紙茶葉烟絲烟捲等類又該局昨日從天津開滬泰順輪船該輪所裝之進口貨共一萬○九百四十八件有生梨一千七百二十九件水菓五千六百七十件蝦醬一百件核桃八百六十六件水菸一千○四十件栗子八十八件鹹蟹五十件粉乾五十件其餘爲各種雜貨至該輪昨日所裝之出口貨有洋靛青一百餘桶土布五十餘件又太古公司昨由天津烟台開滬之奉天輪船該輪所裝之進口貨有生梨八百三十四件栗子二百二十一件鹹羅蔔一百四十件鹹魚五百件蝦醬二百五十件魚乾四十五件水菸四千一百五十件水泥一千五百餘桶其餘爲各種雜貨至該輪裝去出口貨有白米小麥機器麵粉等類 
　 
[國外輪船]  
中美中國郵船公司之中國號輪船China從檀香山開來於本日上午七時半可以進口即停泊於招商局中棧大抵明日開赴香港該船儎有貨物六百五十九噸郵件二百九十一包大條銀一千四百九十三條又昌興輪船公司之亞細亞皇后號由温哥武來申前日抵申時裝來進口貨有二千五百噸其中以機器最占多數次爲洋布疋頭又次爲香烟云又有提督輪船公司之開浦曼號CapeMay已由昨日在滬裝定出口貨共有雜貨五百噸即於本日清晨開往美國之紐約矣而怡和洋行之倍羅被挺號Bloemfontien從八月二十二號由美國之紐約開出大抵大本月月杪可以到滬矣又有新其昌洋行雪黎太克王子號CeltjcPrince刻已定本月二十六號由滬裝貨赴美云 
　　歐亞太古洋行經理藍烟囱公司之阿極克斯Ajal利物溥開出現該公司接到來電須原定之十五號恐不及抵滬須展緩兩日到十七日進口該輪在申缷清貨物後便直放美國之紐約以至瑞士大都在二十三號開發云又有昨自瑞典荷蘭等處來滬之某國輪船達甘丸DakarMaru停泊於招商局北棧起卸貨物其進口貨中有大種靛青及愛禮司所進之大紅等各色顔料又有Apollinoris之酒以及海通洋行之各種洋貨並第騰洋行之各種紙頭數千件其餘爲胡椒鋼條與電料等項云又大英火輪公司之南京號Nankin自倫敦來華業於昨日到申停泊於公和祥碼頭該輪裝來進口貨中有七月二十三號以前之倫敦郵件共一百數十件其餘爲福餘裝運之胡椒並怡和洋行之洋貨以及松木板紫銅洋紙等項該輪即由本日開往日本大抵十月一號回上海裝貨赴馬賽倫敦云再提督輪船公司之西曼呼密脫WestMahomet此次從利物溥等處裝來進口貨共有二千三百噸其中以五金疋頭爲最多餘爲鋼鐵車油刻定本日開還倫敦在上海裝出之貨祇有二百噸云 
　　東洋日本郵船會社之近江丸昨自日本來滬裝來進口貨中有大塊鋼板及紫銅洋紗紙板火柴以及洋貨布匹等並　上海東華紡織株式會社所辦大阪伊籐忠廠製造之機器云再近日商界方面之購進東洋貨者日見其多連日有鼎裕日新增信昌長記及元昌祥振大等號紛紛起運日貨或進洋貨布疋或定火柴雜貨等項致近來日本貨進口又較前爲增多矣 
[滬杭路籌備觀潮專車]  
滬杭甬鐵路管理局長趙燧山以本路歷屆開觀潮專車備受游客歡迎故於本年特定陰曆八月十七十八十九三天爲開駛專車之期昨將辦理情形備文呈請浙省長察核並請轉飭海寗縣知事妥爲照料一面飭知駐杭巡官吳小峯於長安海寗兩處預雇民船百艘每艘須客坐二三十人以免臨時侷促並飭知車務總管沈成栻多備車位以免擁擠在該三天内每天限售觀潮券三百張其隨車照料員司規定三十人總期審愼周詳俾各該游客滿意云云並聞此項游券准於本月二十號起在上海南北兩站出售云 
[國民義務學校維持會]  
青年商業夜校學生會國民義務學校自第二屆維持會成立後即開始徵救茲悉各隊隊長皆熱心異常其徵求成績必能超過定額刻該會復印就宣言書分發各界茲將該會宣言書摘錄如下實行普及敎育一定要打破貴族敎育一方面用實力去建設平民敎育的制度使社會上一般無能力的平民都有受普通敎育的機會不過這個題目太大我們平民的力量决定辦不到祇能希望我們政府竭力提倡或者一般雄厚的資本家肯輸他們的金錢給一般提倡平民敎育的去實行庶幾能達到目的呢不過我匣政府祇曉得爭權奪利何嘗把這些事情擱在他們的腦筋裏呀咳像這種重要的事情政府不提倡資本家不肯帮助倒是我們這輩求學的青年把自已寳貴的光陰犧牲了在社會上奔走呼號行他們做國民應盡的務義然而靠着學生經濟和能力實在是有限的果眞要他們的成績永遠存在社會上效力一天一天的擴大根基一天一天的堅固那就不能不仰外界的輔助因爲這個原故𦆵發生一個維持會的組織這個會的宗旨就是要維持國民義務學校的進行擴張他的效力培植他的根基領着他一步一步望着普及敎育的路上走這個會的組織就是要徵求社會上的熱心份子來做會員納會費多寡由自已認定一年分兩期一期徵收一次繳費多寡略分等次（一）名譽會員每期繳費二十元以上者（二）贊成會員每期繳費十五元以上者（三）贊助會員每期繳費十元以上者（四）特别會員每期繳費五元以上者（五）普通會員每期繳費一元以上者 
[友華銀行銀市報告]  
中美新聞社譯友華銀行十三日報告云上星期六日倫敦及紐約銀價均不變動倫敦紐約滙價跌至三五○今日此間定價與上星期六日同市面終日堅定午後尤甚收市時賣出價金鎊六零四分之便士金圓一○五元五角日金四八商人方面極少要求略有出口交易倫敦及紐約兩方均無重要之銀市報告 
[各學校消息彙紀]  
山東路義務夜校山東路商界聨合會昨晚八時行秋季開學禮敎職員學生及來賓到者約有六十餘人校長周劍雲主席報告上學期經過情形本學期課程增添拳衛及唱歌二課諸生以商店服務之暇得此機會當應奮勉向學毋負辦學者之熱心云次請上海學生聨合會會長何世楨君演說大致希望商人堅志求學將來負改造商界之責次河南路義務夜校學生代表徐兆祥君演說大致希望山東路與河南路兩校携手並進兩校之學生將來成有用人才庶可改孚上海商界之空氣云次校長介紹新請國文敎員嚴諤聲君谷剣産君算學敎員陸揚庭君又次山東路聨合會職員胡靜夫童理璋兩君代表該會致謝來賓及諸敎員最末全體起立對國旗行三鞠躬禮遂茶點散會 
養性女學校派克路養性女學校校長袁學孟女士爲謀敎育普及女界謀進步計特於該校附設義務半日課專爲一般年長失學及已有家事之婦女便利就學起見自上學期開辦以來頗有成效茲仍繼續進行定陰曆八月初三日開課敎授國文珠算時間每日下午二時至四時學費一律免收云 
毓賢商業夜校本埠愛文義路毓賢商業夜校已於上星期正式上課而新生入校者仍絡墿不絶致原有課堂不敷應用昨已由校長　灝君另外佈置一室除已添聘育才公學西文敎授李君璧城擔任正科各級外現又聘得楊君士珍爲預科主任聞該 
 
 

Page 11

 
 
夜校現共設敎室四間可容學生一百五十名有志求學者仍可報名插班云 
　　銀樓業高小學校銀樓業高等小學校於九月十二日開校友會成立大會會員到者尙衆首由校長張兆圻君演說次由籌備員報告經過事項公惟吳恂君爲臨時主席費席珍君紀錄當即選舉職員結果張兆圻君爲會正吳恂吳均二君爲會副散會時已五時許矣 
[守眞中學柏美蘭女塾聚餐會]  
北四川路守眞中學校柏美蘭女塾本日六時半假座英大馬路馬玉山公司開聚餐大會一以歡迎新校長徐威儀先生及其夫人來校代理一以餞别伍𡟯嫊　　二女士回國佳期屆時先由長報告開會宗旨（二）禱告（三）致頌詞（四）男女學生唱歌（五）聚餐（六）攝影其時來賓甚多約有百餘人散會時已鐘鳴十下矣 
[義務學校歡迎裴主任]  
本埠學生聨合會第一義學敎職因該校主任裴國雄不日將作日本及南洋各島之游故於昨晚假座别有天設筵歡送由唐君世倡代表全體敎員致歡送辭當經裴答謝至十時始盡歡而散又聞該校主任職務已由該會會長何世楨君委任唐君世　代理 
[錢能訓徐恩元今日來滬]  
前國務總理錢能訓懋業銀行總理徐恩元均於昨日（十三日）由寗同乘AI花車掛在滬寗路夜班快車於今日（十四日）晨七時可以到滬并聞徐眷已由寗乘花車掛在特别快車上於昨（十三日）晚九時到滬矣 
[勵志圑宣講紀]  
本埠派克路勵志愛國宣講圑本定上星期日赴曹家渡宣講後因天雨不果延至昨日（十二號）下午二時該圑講員項含慈周少葵徐惠施吳兆麟朱文華等由事務所出發至曹家渡聖公會門前空地宣講講題爲（勤可生利儉可積財）國民宜知自治）（國民大會當以眞正民意組織之萬弗爲人利用）（欲求工藝製造精良非工人受敎育不可）（工人盡職直接利已即間接利國）一時聽者　集極爲擁擠並有王克暴張民氣等在傍照料及分送勸用國貨之印刷品迨講畢已鐘鳴八下始振隊而返之 
[天馬會常會紀]  
昨日下午二時該會舉行常會由幹事江小　君報告本會一年來大事繼即提議第三屆繪圖展覽會籌備事宜徵集出品日期自九年九月十五日至十二月十日截止出品分中國盡西洋畫兩大類並提議本月二十七日舉止該會一週紀念案由各會員發抒意見從事討論議决編製一週紀念册由各會員或書或畫或文擔任各製一册彙訂成册以作永久紀念云 
[唐家弄聨合會開會紀]  
唐家弄聨合會於十二日三時假紹興旅滬公學開徵求大會來賓會員到會者百數十人朱堯臣爲主席張振遠紀錄先由主席報告略謂按本會會章規定年徵會員一次特於十號開籌備會公决辦法分甲乙丙三隊隊各五人每會員以五分計算每隊以五百分爲及格分數最多者由本會給與獎狀以資鼓勵期限三星期當時推定甲隊隊長杜鴻福隊員朱福昌陸厚林吳守庭張桐培乙隊隊長呂介勤隊員瞿瑞書倪惠生蔡增輝孫友善丙隊隊長徐揚春隊員王再甦竺慶來孫源基劉子振等務望諸君竭力 
介紹使會務日見發　次由來賓戈朋雲演說謂予之願爲貴會演說者因貴會宗旨純正辦事合法較諸爲人利用者不同乃以詼諧之談形容社會惡狀維妙維肖令人解頣復以聨合二字反覆申說聞者鼓掌繼有來賓崔通約演說謂予於民國四年自美回國日見社會進步對於中國前途頗抱樂觀惟中國人因悞解平等自由而僨事者頗不乏人故予希望諸君當以世界之眼光神聖之道德互助之精神以監督政府使中國日臻强盛更以商業道德相勉聞者動容末由主席致謝辭略用茶點而散已萬家燈紅時矣 
[清道人作古]  
清道人即李梅庵字瑞清爲當今書法名家薄海咸知不料舊曆七月二十二夜一鐘起忽患中風不省人事迭經中西醫　診治迄無效果延至舊曆八月初一夜九時溘然而逝享壽五十有四從此海濱遺老又弱一個聞者惜之另函云寓居虹口東西華德路謙吉東里四八三號之清道人李梅庵氏因患中風重症於十二日夜十時病故按李氏從未服官民國自元年由寗到滬迄今　書爲活以名重一時潤筆之資所入甚富但李氏素尙道義凡親族中之無依者均一體酌予供給故本人雖無妻室而賴其贍養者多到五十餘口此次陟患重症稍有積蓄適敷醫藥之資聞身後仍極爲蕭條云 
[人死復活之奇聞]  
某保險公司買辦趙某家居愛多亞路長浜路地方其母今年五十八歲近因患病於舊曆二十九日晚身死當由家人預備喪事遍發報喪條報告親友詎至初一下午死者忽在　床甦醒驀見多人圍繞啼哭遂開口問曰爾等緣何若是之熱閙耶衆見其復活轉悲爲喜立即派人將報喪者追回云 
[分發交涉署辦事細則]  
江蘇特派交涉員許秋颿君於昨發署令公布關於修改交署辦事細則並油印數份分發各科遵守云 
[頒發棉花造橋蟲調查報告書]  
上海縣知事公署近准實業廳函准南京高等師範函送南滙奉賢二縣（棉花造橋蟲）調查報告書請予轉變本省植棉各縣農業機關藉資參考合亟函請遵照辦理云 
[函催倡修龍華寺捐册]  
上海縣知事昨致各市鄉經董函云逕啓者龍華寺多年失修本年四月間由榮司令張圑長邀集同志發起倡修並附下捐册交由縣署函請執事勸募嗣於八月間又奉張圑長來函囑將捐欵解用後經縣署函請從速募集以便結束迄今未見示復亦未見有捐數送到用再函催務祈查照前請無論募欸多寡有無成數均請連同捐册即日送縣以便結束無任感盼云云 
[太和襪廠援案納稅之核准]  
本埠太和織襪廠前曾呈請農商部以該廠所製絲光線襪以月宫牌爲商標請援照機器仿造洋貨成案准予轉咨稅務處查照成案納稅等情現已由部核准飭令財政廳轉令各局所照辦本埠各局所亦已奉到廳轉部令矣 
[聨益材會留養殘廢]  
江蘇寳山人王鳳山年六十歲住居江灣葫蘆灣塾霍氏墳莊内夫妻二人勤於農事因無子女稍有積蓄亦不過老夫妻養生葬死之資詎去年九月十二月間疊被盜刦槍左腿當經霍氏捐資送入西華德路同仁醫院療治無如腿骨爲槍彈擊碎現雖創口全復性命無虞其行動不靈完全成爲殘廢且家如懸罄一對老夫婦日食艱難情殊可憫由熱心者向上海聨益施材會主任陸文中君處將王遭刦情形略述一過並要求留養以延殘生當經該主任可聞王鳳山已於前日入會　爲養老之地惟其妻業已爲傭云 
[甬人籌募災賑]  
甬屬大咸桃源兩鄉前月水患特甚田禾淹没橋塘冲坍人民廬舍損壞亦多當由就地士紳呈報知事履勘請募捐救濟及修理橋塘善後辦法並託該鄉旅滬巨商錢雨嵐君向旅滬同鄉紳商募捐日前由鄞懸姜知事備公函及捐册多件懇託錢君雨嵐分頭募捐錢君以誼切桑梓向各大善士處勸募並轉託寗波旅滬同鄉會代收捐欵聞現因此次募捐頗費手續而災區待欵尤急擬開同鄉會請協助捐募云 
[籌解憲兵營月餉]  
駐滬京師憲兵第三營之官長目兵餉銀及馬口糧已有四個月未發曾迭次電請京師憲兵司令部要求催部迅速籌放並以時屆舊曆秋節萬難再緩務請核發去後茲悉該營朱代營長昨奉司令部復電略謂該營謂求核放積欠官兵薪餉一案業經呈由陸軍部令開旣因虧欠姑先撥給餉銀一個月現已籌欵滙解仰即轉令該營知照餘欠餉欵容再設法補給等因令仰查照仍將積欠餉銀若干報候核轉以便催請補發云云 
[美商船電託造船所修理]  
江南造船所前日接准花旗輪船公司來電謂現有航行外洋之巨大商輪三艘皆須入塢興修不日駛滬一經抵埠請速飭修等語故由劉所長昨已飭匠預備輪船停泊碼頭一面巳將應需料物迅速籌備以便屆時配用云 
[咨請協緝刦掠鹽厫盜犯]  
搶刦奉賢縣鹽厫公欵案内之首盜徐士吉因逃逸來滬匿居租界曾由該縣偵探跟踪來滬查緝現該縣業經咨文江蘇水警第一區以該盜犯徐士吉旣據報告已有匿居確切地址深恐所派之偵探不甚得力請爲協助拿辦等因故由沈區長昨日派令隊長王某來滬請求公共公廨函致該官捕房派令探捕會同往緝矣 
[司法警察記功]  
代理上海堰方　江築圃檢察長查得本廳司法警察李漢樑朱萬沅姚振華徐舒翔等四名　對於辦理審判廳承發吏王蘭生並本廳已革法警丁進毛子坤等賄釋要犯一案異常出力於昨分别諭飭各記大功一次以示鼓勵 
[塡築肇嘉浜河道工程之進行]  
南市十六舖肇嘉浜河道淤塞久未疏滩曾經滬南工巡捐局議决將浜期塡平改爲沿浜而北房屋退建地位已從大東門壩基橋爲始開工塡築至郎家橋爲止下面均排砌瓦簡陰溝其郎家橋　　直逹出浦行將繼續進行惟港口有江海常關阻碍一時難以動工須待常關覓就相當房屋遷移後方笴與工塡出現聞此項工程急待進行故江海常關擬就萬聚碼頭信成銀行舊址樓下房屋　作　公之處不久即將興遷云 
[河南正券開獎紀]  
昨日爲河南正券第八期開獎之期其開獎地點已遷移至西門外方板樓共和影戲園内舉行自清晨八時爲始至午刻十二時止滬上各機關均派代表到埸監視茲將開出之五大獎號碼及經銷各票號錄下頭獎第一萬一千一百二十四號（本埠大利元）二獎第二萬四千九百九十一號（本埠有利源）三獎第三萬一千三百七十四號（漢口分局）四獎第三萬零八百七十一號（本埠大發祥）又二萬一千四百零一號（揚州天成）五獎第二萬七千一百二十八號（天津鑫記）以一萬六千一百四十二號（本埠老通源）又三萬三千五百八十四號（本埠善中） 
[落差警察動衆怒]  
南市一區分駐所牛署員到差後規定該所人員如須向各點心店麵館等囑送點心者須由署中蓋戳字條方無遺誤如無署中字條即係冒混前日有落差警察李金生至水神閣順和麫館呌麫一碗囑爲記賬由該店學徒向索字條無着不允送麫以致口角李將該學徒披頰兩下爲對面匯芳茶樓小主徐某見而喝阻反被遷怒將徐拖出街心任意毆擊又爲衆隣目覩羣抱不平報告於一區三分駐所崗警到來向李婉勸李不服該崗警遂未加干涉李即將徐扭入該所適牛署員曹巡官均已他出李又闖致順和館樓上店主印某之臥室内搜尋店主當由印妻阻止口角復將印扭回所中事經衆隣大抱一平忽聚百餘人欲隨李同赴所中聲訴李始情急就路旁拾取巨大石塊向前抛擲幸未擲中李見衆未散復扭沿浜之鐵攔杆梗向衆飛舞迨至該所相近江西會館後而始將鐵梗棄去將印及跟從之救火會會員某甲一併帶所該所門崗見人衆汹涌即向阻止並勸導衆謂事不干已何必聚衆喧　内勤巡長詢悉前情始知李犯衆怒恐肇禍立即勸導衆人散歸其徐印及甲等三人一併放回旣而由該衆各店舖聨名三十餘家同具公稟到所陳述警察有保護地方治安之天職乃反滋擾殊與地方商業俱有妨害且其舉止野蠻達於極點要求將李警送至警廳嚴行懲治等情牛署員並　切實批示昨日又有商董數人面謁牛署員陳明前情請求公道對付以服人心云云不知如何解决也 
[救濟婦孺會嫁女]  
救濟婦孺會昨有留養之陳蘭英孔添彩戴巧梨三妇出嫁由各董事蒞　主婚　婚該三女子於婚禮畢各偕夫壻歸家云 
[圖姦行凶之控訴]  
向在兵工廠爲冷作工匠崇明人楊春榮張惠清等均同高昌廟張家宅地方此次楊因事回籍祇留伊妻陳氏在家守户張於一日晚間突至氏家闖入臥室向氏求歡經該氏拒却迨伊夫返家據實報告亦不與計較詎張得悉前情爲先發制人之計昨日奔至氏家不由分說將該氏扭住痛毆受傷楊即以調戲不遂行凶傷人等詞控由二區警局飭警將張拘獲連同該氏函送地方廳奉檢察官訊供各報因氏傷無碍判退去張着收押候查明實情再行核辦 
[幼女願留濟良所]  
常州婦人趙陳氏前將八齡領女生弟凌虐被捕解由公共公廨判决氏押女所四月女發濟良所留養嗣該女子親母來滬稟請給領因供詞不符未准所請近陳氏之夫又將女之親父常瑞生邀到延朱斯芾律師到廨爲再度之請求奉諭候飭知承辦此案之捕房傳至濟良所將女帶案訊核等情均誌本報昨晨集訊即由請救人之律師朱斯芾譯稱常妻秦氏與趙陳氏原係同胞姊妹查趙陳氏實名巢秦氏因各地口音不同致誤至趙陳氏而常秦氏前堂所供遂未邀允許生弟確係當秦氏所生因其姊無出故繼與彼以娱晚景請准其親生父母領回云云李襄讞及英副領事得稟訊據生弟供稱願隨西女士仍回濟良所不欲跟母歸家等語問官磋商一過判生弟暫發濟良所再核 
[扭控逃妻]  
　京人葛承立之妻葛李氏於上年間由原藉逃來上海匿居法租界地方現爲其夫偵悉於前日來申尋見報捕將氏拘入捕房昨解法公堂請究先據原告投稱李氏與十九歲時嫁與民人爲妻已有三年忽於上年逃逸來滬求請准予給領等語繼據朱長鴻投稱被告嫁與原告實由民人爲媒餘詞與原告相同詰之葛李氏供因丈夫不務正業時常將婦人凌虐故此逃出不願隨夫歸家求請超豁中西官判被告押女所三個月以儆期滿仍交原告領回管束 
[控妾捲飾潛避]  
回爲報關生意之謝廉夫在公共公廨刑事科呈訴其妾謝朱氏於八月十號捲取值洋二千五百元之金珠飾物潛避等情由廨准出提票於前日發交總巡捕房派探將朱氏拘獲送押公廨昨由看管婦人將朱氏解送公堂即據原告代表律師上堂陳述案情請爲展期開審等語而謝朱氏亦延律師到堂聲請准被告具奉傳隨到切結出外候示云云中西官核供判氏交一百元人洋並保候展期七天傳訊 
[米店夥控追米價]  
潭子灣洪泰米店夥張宇山昨扭無錫人前在某絲廠當厨司之張潤生至四區警署控追米洋八十餘元一案經顔署長質訊一過判被告交保理處 
[遞郵借洋之押儆]  
住居法新租界平濟利路之周寳山即季芳日前迭接由郵局遞來信函三封權借洋一萬元當由周投報法捕房請緝現爲探目沈德福包探陳順竇任水揚等偵悉該匪等匿居法新租界呂班路文德里三十八號門牌内故於前晚前往該屋拘獲熊飛高國樑李烈清宦莫超戴有全及嫌疑人朱厚齋盧聚五王漢卿等八名帶入捕房昨解法公堂請究先由原告遣人代到投訴前情求究繼據沈探目上堂稟明一切並將供函呈鑒詰之熊飛供民人前在已故陳英士部下當差素慕周先生慷慨此次因民人等五人欲回原籍故由民人書信商借川資不敢恐嚇求宥質之高國樑稱由熊書就後令民人代送是實李宦戴三人同稱民人實因回籍乏資故托熊寫信向原告懇借是實朱等三人同稱民人等雖與熊等同居惟伊等所爲之事民人等毫不知情求察中西讞員會判熊高兩人各押西牢六個月李宦戴三人各押三個月期滿出境一年以儆朱等三人無干開釋 
[義商携土被攫]  
義國人某軍前日午後因携有值洋三百元之烟土兩包經過公共租界廣東路（即寳善街）突來匪徒三人將土悉　攫去逃逸軍尾後窮追扭獲一人惟烟土已被其同黨取去鳴捕帶入捕房經捕頭詰據其人聲稱名劉阿桂原藉揚州餘語支吾奉飭將劉收押昨晨解送公共公廨原告延律師到堂譯訴前情以原告係屬義商要求改歸該管領事陪審云云經關讞員核供商之英包副領事判被告押候禮拜六義領堂期解訊 
[破獲燕子窠]  
老閘捕房包探姚錫卿沈阿五偵悉靖遠街十號半屋内有人開設燕子窠於前日下午稟明捕頭協同西探搿勃脫前往調查屬實當將其主錢阿毛烟客李長林王鶴顧柏興楊金壽朱成坤張茂林顧春林郁金壽嚴永寳王樹山吳阿二陳榮生湯炳卿等十四人連同烟具一併帶入捕房昨解公共公堂經中西官訊明判錢阿毛押西牢二月餘人各　洋五元充公無洋改押五天烟具銷燬 
[連破三個燕子窠]  
滙司捕房中西包探前日先後在北藏路二百二十二號門牌阿拉白司脫路二百三十九號門牌及二百六十一號門牌三處屋内破獲燕子窠三個拿主客九人連同烟具帶入收押昨解公共公廨稟明二百六十一號之燕子窠主未曾拿獲當由中西官遂一向一班烟客質訊之下以孫錫根呂玉仁私售鴉片違禁屬實各罰金二十元無力改各拘禁三禮拜其李阿仁魏子藩曾舉樓馬阿桂戴金山孫阿三陳少卿七名着各罰洋三元無力改各押三天烟膏烟具一併銷燬 
[小工懹土被拘]  
浦東游巡第四隊巡警楊志敬等前日在其昌棧碼頭要獲身藏烟土十餘兩之小工徐德林一名又該隊巡長安振東亦查獲帶土小工李德鳴夏志銀二名並烟土六兩餘於昨併三區警署訊究經曾署長訊據德林供稱鹽城人此土係不識之廣東人在某公司輪船上出洋囑我帶上碼頭致被查獲據李夏二人供稱在該公司輪船上代郎人修皮鞋給我等烟土數兩以作工資各等語當以事關烟禁徐夏王三人併解警廳司法科訊辦 
[汽車撞傷行人]  
某號汽車於昨日上午九時許駛經虹口西華德路撞倒在路行走之孫四保碾傷足骨由閔行路捕房一千三百三十三號華捕瞥見當即前來押令該汽車載送受傷人往同仁醫院醫治旋即帶該汽車夫入捕房稟候捕頭發落 
[學徒服毒自盡]  
江西路和記顔號學徒無錫人楊壽東年十五歲因不願習商曾於日前遄返故里遭母責逐來滬仍入該店詎知楊憤怨交迫遽於八日潛吞紅頭火柴圖盡直至前晚毒發始由店中人察覺亟送往仁濟醫院救治惟因毒已融化灌救無效延至昨晨身死昨由店報知其母來滬收殮矣 
[小工被鐵條壓斃]  
小工高陸子昨晚七時許在虹口公和祥碼頭搬鐵條失足跌倒被鐵條壓傷甚重當經同類舁送同仁醫院醫治及抵院即氣絶身死當晚由家人備棺收殮 
[船户擠坍木橋]  
船户王來生蔡阿菊二人前日駕舟經過寳山縣境談家木橋一往一來彼此爭先不甘退讓致將此橋擠坍該村鄉民邵世鐸張文斌等以此橋係村中八十二户公同集資修建因即鳴警將王蔡二人拘入五區警署請求追償修費經王署長質訊一過判解司法科核辦 
[客民械鬭之押究]  
浦東陸家嘴地方昨日上午有山東人王連升寗波人盧阿寳不知因何起衅各糾同類多人互相械鬭當經游巡第四隊趙隊長得悉立飭長警前住驅散並將滋事之王連升盧阿寳陳思元包錫九傳奎貴等五名拘解三區警署判令押候澈究 
[誌謝]  
昨承北京路中華國民編譯社贈新近出版國民大會進行組織法一　册謝謝 
來函 
[徐志偉來函]  
敬啓者九月十號閱貴報載張少卿託名募兵之騙局並有徐某將伊子拜張君爲師擬圖營長一缺贈送張銀物甚多邇來滬北一帶稍富者莫不受其騙欺滬軍使署派員偵查拿辦云云閱之不勝駭異鄙人係代先施火險部招攬火險事務與張君有深切之交誼然深知張君篤厚誠實非比尋常近今從事實業絶無託名募兵騙取銀錢之舉即小兒亦並未拜張君爲師惟曾托張君在此實業中成後與一職業是誠有之若圖謀營長贈以禮物等語殊非事實顯係奸人妬忌竊弄是非破壞名譽意欲損人利已情實可恨今張君已嚴重查究特再奉函申明即希將本函刊入來函欄内以明是非爲荷先施公司招攬火險員徐志偉白 
雜評二 
[皖人反對張趙（訥）]  
皖民向處倪氏武力之下不得稍有所發展此非皖人之自棄亦實迫於勢之不得不然也今倪氏已失其憑依行將去位此正皖民轉死爲生之時倘倪去而來者類乎倪則皖人仍不能自立皖事仍無由改進是自失其轉死爲生之機會皖人知此故於前之張勳督皖說則拒之今之張文生督皖說又拒之趙憲曾長皖敎育廳又拒之萎靡之皖民一變而有奮興之氣象蓋已知此機會之不可失而有自救之决必矣雖然特未知其能力果何如耳 
公布欄 
[江蘇高等審判廳]  
（民庭判决）一件戴建倌與戴徐氏因承繼涉訟控訴一案（判决主文）原判關於擇繼及成字號三畝四分田部分變更之戴徐氏應爲其故夫戴雲鵬依法立繼戴建倌應將成字號三畝四分田交還徐氏管業本審訟費由戴建倌負擔一件傳林氏與林艾氏等爲飾據涉訟聲請再審一案（决定主文）本件聲請發交上海地方審判應調查裁判（以上均九月十一日）（公示送達）江蘇高等審判廳爲公示送達事案據夏逸齋與夏筱波等因執行異議不服上海地方審判廳决聲控訴一案本廳定期本月二十四日下午二時公開審理惟本案被訴人夏筱波住址不明合亟公示送達仰該被控訴人遵期到庭候審此示右仰被控人夏筱波知悉計粘傳票一紙中華民國九年九月十日示 
[上海地方審判廳]  
判决主文（民一庭）一件判决胡阿四訴阿二因租屋涉訟一案主文唐阿二向胡阿四轉租之房屋限判决確定日遷讓本案訴訟費用歸唐阿二負擔一件决定王志良與秦惠卿因債務糾葛一案主文本件窒礙之聲明照准一件判决酈長貴與黃雲其因欠欵糾葛控訴一案主文本件控訴駁回本審訟費歸控訴人負擔一件决定王學勤與歐六璋票欵糾葛控訴一案主文本件控訴狀准予註銷本審訟費歸控訴人負擔（民二庭）一件判决沈連生訴馬毛毛等工資涉訟一案主文被告人應償還原告人工洋一百九十六元五角訟費歸被告人等負擔一件决定王聖泉聲明窒礙一案主文本件窒礙之聲明照准一件判决戚振全訴陳志祥因抵欵糾葛一案主文本廳民國九年七月二十六日之即時判决維持之聲明窒礙後訟費歸陳志祥負擔一件判决李爕坤訴徐志炘等租房及租金涉訟回復一案主文本件窒礙駁回聲明窒礙後費用歸被告人等負擔一件判决視恪庭等與祝佐廷因贖田糾葛控訴一案主文原判變更被控訴人懸償還控訴人借欵本洋三十五元及其自民國七年陰曆十二月一日起常年一分五厘計算至執行終了之日止这利息又會欵本洋十八元及其自民國七年陰曆六月一日起常年兩元計算至執行終了日止之利息控訴人其餘之控訴駁回本案訟費歸控訴人負擔十分之六被訴人負擔十分之四　　批示一件王象寳狀請保外由狀悉着速覓殷實舖保來案訊明定奪此批一件張榮生狀交欵洋由准交此批一件王阿五狀交欵洋由准交此批一件曹國哥狀交欵洋由准交此批一件黃糾惠狀領摺票等由准領此批一件曹國哥狀領單據等由准領此批 
[上海地方檢察廳]  
批示陶柳橋狀悉候核辦毋凟此批朱德勝狀悉本案業經判决至養傷費一節仰即逕向同級審判廳訴可也此批童蘇氏狀悉曹金堂身爲地保旣着其依限交人阿庸一再來凟仰即遵照前諭可也此批盛顧氏爾媳於領回後復自潛逃足見亦非善類惟逃在王道生在押之後着即自行尋獲交案訊奪此批沈大綱狀悉候傳案訊奪此批王袁氏狀悉據稱各節與易科罰金條件不合所請應毋庸議此批張生元狀悉候送同級廳核辦此批范范氏狀悉案已起訴應候判决此批夏阿福狀悉候偵查核辦毋凟此批陳得標狀悉警廳旣查明事實免予迫究爾亦毋庸再凟仰仍遵前批辦理此批高阿二狀悉着補具理由書以憑核轉此批莊朱氏候傳訊核奪此批潘阿堅所請不准此批曾小玉子已訊諭矣此批王三麻子狀悉着即補具理由書以憑核轉此批 
[江海新關稅務司]  
商民鄭錦棠禀批據禀閱悉查該商係中國人民浚浦局亦係中國政府所設之機關今該　委託外國律師辦理灘地一事實非所宜仰即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[京行雜記（三）] [  小滄桑客]  
自滬至京經由三路線其中以滬寗車較爲整齊若津浦車京奉車非常雜沓免票半票之政客及丘八爺分佔優等坐位轉使納費之乘客不能得正式坐位尤可惡者丘八爺旣不名一錢而在車中舉動麤莽往往惹人之厭故予以蒼蠅譬之不化一錢亦能自南而北飛集人間雖惡而不能去以之喻丘八爺眞唯妙唯肖也車中設施有許多不滿意處乘客舉動亦有許多不公德處心擬條陳交通當局力行整頓然恐陋習多年積重難返言之匪艱行之維艱徒抱虚願而已同車與舊國會議員某君談及舊議員某某等得王揖唐豢養費若干聞之不覺失笑夫舊國會非所謂護法者歟然而我常見有許多不法舉動發生於護法方面究竟誰是合法處今日之中國誠不易判斷鄙意新國會固爲非法而非常國會亦不可謂爲合法况嚮之自號護法者今又三分四裂自相攻擊粤桂詆滇黔爲非法滇黔又詈粤桂爲非法即粤與桂亦未能終始相睦滇與黔逢難保他日不爭黨派傾軋莫衷一是以義始而以利終者鮮有不致凶終隙末耳予生也不幸甫及中年屢經世變瀕年奔走自爲飽閱滄桑然而與前輩之眞飽閱滄桑者例之猶有大巫小巫之别曩歲息影滬濱自署曰小滄桑主人今則擔簦燕市又爲東西南北之客似不能更以主人自名當改主人爲客遂更號小滄桑客兾其名實相符質諸紫蘭主人以爲何如 
筆剳 
[芳時記（下）] [  駌雛]  
蘭極樂隨之而舞戲爲牝馬之調能取美貞之笑屋旁旣多樹藏禽復夥夜鶯者性尤騷媚不肯自辜其情乃引吭歌於葉底似欲與美貞爭勝吾雖爲賓中之賓而受感如飲醐醍深歎上帝之造女人造夜鶯同具何等魔力美貞旣自負其喉然亦不能不感媚禽之挑弄若吾蘭更勿自持矣值月夜同作宵游則一里平淡之幽景立成僊都非復人世諸君試思人生得如此優游每夜夢寐如何勿安惟吾友稍轉側耳諸君吾旣略寫此時日課而此中尙有一緊要之事蓋彼二人情愛巳依序膠結令旁觀之人爲之歡喜美貞情苗方長適得潤雨何不勃長者時　芳時景　芳景每見美貞於無意之間沾沾自喜但吾在二人前未經說破耳蘭男子究不能久藴則宣而語吾曰情網可陷乎吾曰情者性類鴉片用之當療疾有餘勿當則鴆人矣蘭似曾之彼二人方叙同心已臨初夏以吾私意正可度署而去而蘭有事於津浦鐵路不能不行吾仍返滬自後兩處頻通書蘭初極苦念海濱後漸略矣是年九月余病後重趨海濱視美貞父女以不得蘭同行爲孤寂清晨與美貞同出續前游之跡乘間探以蘭事美貞云吾賦情不厚今歲芳時已用之盡矣吾生已十九年覺前者爲無知之芳時來者爲看透之芳時滿美之時旣若是之短而此後芳時來去無窮於我爲不過如此而已吾聞言亟視其而整美如昔非傷心也不禁喟然曰或吾蘭亦如君耳美貞未答此時行過籬門黃葉槭槭觸鞋秋風欲面矣（終） 
劇談 
[歌壇賸語] [  民哀]  
林樹森最初出臺時以鬚生兼老旦在丹桂懸牌名筱益芳或說由其母舅王益芳之介紹其實不然林父與夏月珊有舊林兄樹勳又爲其徒夏林兩家關係甚深故林之隸丹桂匪王之力也彼時林之藝浮而不實尙不若現在之乾淨自隸天蟾之後漸有可觀演盔靠獻如槍挑小梁王之宗澤打金磚之岑彭均不討厭蓋天生一硬裏子若與白牡丹合演游龍戲鳳之正德御碑亭之王有道則不值識者一顧其兄樹勳業丑而非丑脚材料小隱嘗言林樹勳去玉堂春中之醫生始終不開口尙似一個二小面架子一開口簡直不對工梨園中老生極爲莊重小丑純尙滑稽二者係絶端反對者以一身而能兼唱生丑實未之前聞有之則自上海名伶之夏月珊始月珊爲老伶工夏奎章之子初習老生以喉敗不復能務遂改丑角然身材偉岸自顧不類淳於東方之疇於是異想天開專唱一種新舊式的生丑角色五年以還就是我中之骨谷濟公活佛中之李道濟海上人士幾無人不知此種角色内行旣無可責難外行更無從别其優劣畫源有曰畫鬼怪易畫美人難月珊迨深得畫鬼怪之秘也 
新聞拾遺 
[夢中觀書] [  飛鴻]  
美國紐約克威生市有名爾維斯氏者嗜書成癖坐擁百城日惟手一卷用以逢娱忽於上月以來每至中夜輒於睡夢中離床而起據案擁燈觀書可一時許則抛書熄燈復依然歸寢比及次晨醒后則夜來擁燈觀書之事輒茫然不知聞者莫不稱怪或謂此即離魂病云 
[死後化緣] [  聲]  
　　蕪湖下水門河邊日前有船一艘停泊該處艙内供一金裝老頭陀香烟繚繞燈燭輝煌云是九華山參得上乘禪者圓寂之後屍身不變數日前示兆僧徒欲於是處募資建廟故載之來蕪一時哄動僉謂爲肉身菩薩焚香頂禮者不絶於道云 
[打醮打架] [  吳秉恬]  
　南市陳家碼頭前日舉行太平公醮發起者爲朱阿福金丫頭等先期持執捐簿挨户歛資及醮事旣畢朱金二人忽起衝突口角之餘繼以用武詢悉原因則以此項收入除開支外尙餘錢二十千文朱欲多得而金不允致有上閧嗣經旁人出爲排解始得雙方息爭而一重黑幕遂因以揭穿云 
[鬧房鬧鬼] [  九二碼子]  
南市某姓子年逾舞勺性頗滑稽日前爲其表兄成婚之日彼亦往賀並暗携八音琴一具乘人不備藏諸新郎牀頂下連一線已則蜷伏牀下及至洒闌人靜新夫婦將圓好夢彼即拉線牀頂鏗鏘作聲奏一最新之十八摸新郎新婦大驚意謂有人在牀頂奏樂取笑急披衣起視無所見新郎出外覔火彼急從牀下爬出竊其繡枕而遁及新郎覔火至細察毫無形跡祇得復睡詎一對駌鴦枕巳不翼而飛翌晨偵知係表弟所爲向之追索據云須喜果一百包取贖否則不足以償其一夜天辛勞云 
小說 
[社說小衆醉獨醒（一四○）] [  瞻廬]  
第二十五回禍延飯碗夫婦居哀自錄口供貪奴中計進門一望又嚇得倒躱倒躱原來去年在他手裏應考的酸朋醋友都在這茶寮子裏叙話彼一時此一時去年孝騐時擺足大宗師的架子只毛求疵把他們都落了第今日裏自已也變了喪家之犬怎有顔面與他們相見趁這輩酸朋醋友不注意的當兒勉齋脚下明白急忙退出了茶寮一路垂着頭折回自已的門口呆呆的站着心裏七上八下又是悶又是氣一時失魂落魄直等到娘兒倆跑到面前方才覺得不由的道出一個哼字娘子没好氣也回答他一個哈字（一哼一哈竟是哼哈二將）哼字裏而含着愠怒哈字裏面含着託異勉齋見娘子這時才來倒抽了一口氣從鼻孔裏哼出一個哼字娘子見勉齋光着兩手朝農囑買的肥皂香粉一件都没有老大失望不禁落　了嘴喉嚨裏哈出一個哈字一哼一哈算得夫唱婦隨彼此面面相覷都没話說小狗子逼着娘開門娘子才掏出鑰匙開了鎖三個人推門入室勉齋在門外立得腿酸跑到裏面便躺在破藤椅裏不住的長吁短歎娘子肚裏忖量遮莫他聽了甚麽混帳人的挑撥說我在外面找牌不管自家門户他才板起面孔擺出當家人的架子想把我嚇倒了以後便不敢去賭錢···哼哼你若這般設想便是錯了主意虧得老娘命宮好造化你多賺幾塊錢便是老娘天天去打牌你也不好說甚麽今天老娘輸了錢正没好氣你倒要撩蜂撥蠍火上添油扮這鬼臉兒嚇人老娘經你這一嚇難道使癱化做一垜你不惹動我便罷你若惹動我準　同你吵個天翻地覆鬧個落花流水···· 
[自由談之自由談] [  鵑]  
戰未經旬功不屬已而雪需軍費各至二千餘萬之巨登門坐索大類催租吏晚晴簃中詩興當爲之敗却不少今者欵段出京已各捆載其十之一二而去想金屋諸嬌花粉之費差可取給於此惟是向首一顧其亦見遍地哀鴻正有二行餘萬之多乎 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[天命與人事] [  不冷]  
世人每以無可如何之事委之於天命此乃聊自慰解之意亦不必厚非之也然若本非無可如何之事不自奮鬭而亦以成敗之數聽之天命則非特不肖亦且下愚卽以天命論天眞付此人以無可挽救之敗命矣譬如水旱之災人所無可如何之事也然於未災之前預爲防止將災之候速爲補救旣災之時力爲扶助則人力所可能而不容怠忽者也若謂其災由於天命而聽期受災之人飢餓以死雖于愚之人知其不然矣奈何世之安分守已者對於國事之日非歸之天命而不肯委身以補救遂使於中取利之徒滿布國内也耶 
道德叢話 
[自省語] [  田稻豐]  
（我要問我自已） 
（二一）我能定時飲食不至過量嗎 
（二二）我的食品是完全依頼廚子不自監督嗎 
（二三）我的頭髮指甲能時常剪除嗎 
（二四）我的家裹是清潔的嗎 
（二五）我能盡力殺滅蚊蠅等有害的東西嗎 
（二六）我能每天早起行相當的運動嗎 
（二七）我能拒絶鴉片紙烟酒賭等可惡的嗜好嗎 
（二八）我每天能看有益的書報嗎 
（二九）我能多讀我自已職業上的書嗎 
（三十）我能多讀聖賢的傳記和名人的著作嗎 
（三一）無益的小說和閒書我能一槪不看嗎 
（三二）近來書籍浩繁我能辨别是非利害不至盲從嗎 
（三三）我能儲蓄應用的常識嗎 
（三四）我能用正當的方法敎養子女嗎 
（三五）我能盡力服務社會嗎 
（三六）我能敬重親長和睦鄰居嗎 
（三七）對於同事對於僕役我能和平誠懇嗎 
（三八）我能不說空話力求實際嗎 
（三九）我說過撒謊的話嗎 
（四十）我能拿謙恭的態度克已的心思待人嗎 
（四一）我愛護生物嗎 
（四二）舟車上我能將座位讓給婦孺老人嗎 
（四三）粘貼信封郵票我能不用吐沬嗎 
（四四）我能服從國家的法律和共守的規章嗎 
（四五）國家與地方選舉的事我能拒絶運動嗎 
（四六）我能杜絶無益的應酬嗎 
（四七）我能不依靠祖宗的遺産嗎 
（四八）屏除依賴我能獨立生活嗎 
（四九）每天我能做一樣有益於人的事嗎 
（五十）對於男妇老幼我有極公的心看待嗎 
以上五十問每問占二分合共一百分自已省問的時候要憑着良心仔細想想不可自欺然後拿筆看那一問是完全滿意就註二分若祇一半就註一分若没有就不要註然後就把所註的分數加起來看有幾何若是滿九十分是個完全的人滿七十分是個中等的人不滿四十分的是品行有虧就當悔改一月以後再加一次苟能如此省察壤人必變做好人無品行的人必變做有人格的人自問自問省察省察願我青年各各自勉（不受酬） 
經濟 
[使用機器的原因和利益] [  嘯東]  
往古時代人口稀少人類欲望亦至簡單以當時欲望之量言之天與之材物頗爲豐饒人得於山海原野間隨時隨處而自由取求無需勞力更無事生産所謂器具機械之屬殆非夢想所能及歷時旣久人口漸繁人類欲望亦漸複雜天然之材物不足以供給遂不得不賴人力以增加其分量擴充其種類於是生産盛而勞働起矣夫生産必有生産之原料與生産之力二者若聽其自然則財之分量與種類不能增加而需供關係失自然之調和是不得不講求節省材料之法與增大生産力之術隨人欲之發達而發達物質上之文明凡可以使人欲易於滿足之諸種手段均逐漸發明而歸於實用於是器具興而機器亦漸發明而臻於發達也假使無機器之發明處此人繁欲盛之世天然之供給有限人力之經營甚微即使人欲不盛亦不能使供求相應矧大規模大事業更難以言功是機器者實伴人羣之發達而發達伴人羣之進化而進化者也吾人使用之原因因卽在是而其利益乃可立矣使用機器第一之利益在助長生産力而使生産額增加如用機器於農事數人可耕數頃之田轻機器碾米麥日可出數千百石之多良以機器之作業運轉輪流敏捷而便利匪勞力可以比擬作業日盛産物愈富而欲望益高欲望高愈足以引致産業之發達而亦愈可完全滿足其欲望第二之利益在使宏大事業易於成功蓋機器之爲物隨時隨處可以蓄積動力其結果運用於大事業難事業易如反掌彼起重機舉數噸之物易以人力而不能乾雖以數百人之協力而不能使數百人之力蓄積於一處也彼長城之建築積多年之久累數萬之衆始獲成功以與巴拿馬河開　之事較其事同而其功之差不可以道里計者以人力不敵機器之動力大所以其成功亦不敵機器之易也第三之利益可以減少生産費并可致物價低廉夫欲産物增加以及成就極大事業若任勞働力以致之其費必巨其價格必不廉蓋使用機器之力其費用僅較勞働力十之一二費用旣少以自由競爭之結果製品之價格遂漸次低廉昔年長江三公司對於減少船價之競爭卽其例也第四之利益在於生産物精良與均一夫價廉者未必物美而以機器製物其價固可如上述之低廉并可得精美之製物試取機紡之紗與手紡者較可以知矣且非第製品精良也并可得製品之均一何以言之以機器之動作無參差而人力輒難一律試聚十數刻花板觀察之雖本於同一之標準然不能求無絲毫之差若用機製雖千百亦能一律也（乙種酬） 
 
 

Page 18

 
 
自由談 
[座右銘]  
　　丈夫心事當如靑天白日使人人得而見之（薛瑄） 
雜說 
[騙征鴻]  
　　世界一騙局也降至今日騙術益進大國騙小國政府騙國民政客騙軍閥商店騙主顧甚至朋友之間家庭之内熙熙攘攘何莫非騙雖然騙果可恃哉徒見其心勞日拙耳 
遊記 
[無錫兩日半記（一）] [  程小靑]  
　　予性酷好自然每逢暇日輒喜涉足山水之區用自娛樂旅蘇以來蘇地各名勝靡不一游再游顧未嘗濡律作記此次游錫雖爲時無多而所受匪印象獨深乃破曩例就耳目所得拉雜紀之所獨誌游且以寫感焉 
　　九月八日予偕内兄黄君梅茵乘午後兩句四十三分快車由蘇至錫時予友趙君芝岩方就暑期教務於錫陳君金聲亦供職於錫之聖嬰女學二君先時咸折柬相招予亦以假期埀盡擬休憩數日再從事於規例之工作因欣然諾之顧日期未定未嘗預告迨九日往錫二友初未之知也 
　　予等先至聖公會二友寓處咸他適未晤以時宴不及他游乃步行回至公園公園居城内距光復門最近園外馬路寛廣而平坦人力車可直達車價視蘇城特廉究其故則謂平橋砌路等事有路工局專其責共費除公欵外皆由市公所譜董及地方紳士個人捐輸初不若蘇地之某捐某捐皆須取給於拉車之苦力者此外尤有相異之黠二除尋常之黄包車外初未見有如蘇城之電光眩眼鈴聲瞶耳之闊老包車而道中乞丐及拆白式之少爺其數亦遠不逮蘇州之多蓋以予觀察錫人無論貧富强半有職業觀念故閒蕩者少蘇則反是名謂上流人十七恃農民之汗血爲生乃多以飽食終日無所用心爲高一般人受其影響於是游手好閒者滿目皆是矣惟有一事蘇之於錫差有勝色則蒼蠅是也蓋今歲經李伯蓮君（按李君非蘇人）發起收買蒼蠅之法又得尤懷臯君之捐資贊成及各校童子軍之協助蠅之產額爲之大減而錫地則食攤菓肆之中嗡嗡者羣集以外客之眼光觀之似衛生智識蘇錫乃有相差然此蘇人之唯一優點亦含有時間性質僅能就今歲一歲中言之蓋蘇地撲蠅事今年始舉行旣往旣不足道而明年之孰優孰劣又在未可知之數也 
諧著 
[參議長之推測此生]  
　　本報十八日的北京通信說參議院議長改選之期又將到了希望做議長大人的議員共有王家襄趙世鈺王觀銘楊永泰韓玉辰金当棪丁佛言湯漪張繼謝持林森十一人正是旗鼓相當不知鹿死誰手如今把他們的名字推測出來給大家解解悶罷 
　　（王家襄）王家者權貴家也襄者襄助也王先生有權貴家襄助議長一席自然很有力量去爭的 
　　（趙世鈺）所趙鈺兩字拆開就可以砌成玉走金銷四字什麽呌做玉走金銷呢就是紅樓夢末卷所說寳玉走失了寳钗的金鎖銷沉無用了金玉緣分已呈衰象還有爭得議長的彩頭嗎 
　　（王觀銘）把王字拆開成了一十一再把觀字的見和銘子的名挑出來豈不是見一十一名麽這班候補議長剛有十一人他的名字却見在一十一名議長一席那裏輪得到他 
　　（楊永泰）楊字分開成木易易字分開成且勿砌面讀之就成永泰且勿意謂永泰且勿作議長夢也 
　　（韓玉辰）韓字左旁藏一早字辰與晨同音廣東人議人家作「未到時候」的事就說你「大早晨了」可見老韓想做議長還早得很呢 
　　（金兆棪）運動議長最要緊是金錢這位先生有金兆數本來可以達目的了但照五行道理火克金的棪字藏兩火字可知金已克盡議長一席就靠不住了 
　　（丁佛言）佛字拆開成人弗砌百讀之就成了弗言丁意謂人人都不言及老丁老丁的議長當然做不成了 
　　（湯漪）湯漪别號斐予顯然藏有非予二字湯先生已自承議長一席非予所能爭到手的 
　　（張繼）把這名字倒看顯然有繼長二字這位先生居然有繼任議長的兆頭 
　　（謝持）謝者謝絶也持者扶持也議長是要大家合力扶持纔可以做成功的這位先生旣然謝絶衆人扶持恐怕不能上塲罷 
　　（林森）此公名字通通是木固然具有楝樑之材可以入選的但木爲金克議長一席恐爲多金者攫去耳 
小說 
[社會小說人間地獄（二○五）]  
　　第二十九回舊燕鑒零夕陽尋故壘伊人憔悴遙夜聽疎鐘 
　　却說賈大人在王熙鳳家席上叙述他局裏的稽核王厚齋碰見了一個倌人寳翠吞烟圖盡定要以身相許和仲梅猜是寳翠家做成的圏套賈大人道這却不然因爲寳翠在那邊妓館裏也是一個數一數二的人物生意狠好平日寳翠的架子狠大要想討寳翠回去的人可也不少寳翠並不是窮無所歸的蹩脚貨當然也不一定要嫁王厚齋用圏套來套他姚嘯秋道内容怎樣我們暫且不管他伹是王厚齋究竟答應討寳翠没有呢賈大人道王厚齋見性命交關存亡呼吸也只得含糊的答應了寳翠見厚齋一答應便張口吃藥不到片刻將所吞的烟嘔吐得乾凈在醫院裏靜養兩天一切照常現在雖是仍在妓館裏可是天天逼迫着厚齋從速討他生意也不好好的做了看起來弄得厚齋非討寳翠不可這豈不是一件極奇怪的情史麽姚嘯秋諸人聽了全十分詫異賈大人道内地的妓女眼界不高天良未泯容易幹出這樣情痴的事來如在上海决没有這一類的事了正說之間王熙鳳又走過來聽見賈大人所說的話似眞似假的不答應質問賈大人道賈大人說倽賈林人見問忙陪笑道没有說什麽王熙鳳道賈大人你不要賴我聽見了你不是說上海的倌人没良心嗎賈大人道你聽錯了我是說上海的倌人有良心呀王熙鳳仍舊不依恰巧賈大人的救星來了下面一陣鈴響喊王煕鳳出堂唱王熙鳳趁勢下臺道我出堂唱去了轉來再問問你賈大人你不要溜走了我是不答應的說罷嫣然一笑並且向闔席的人全招呼了一遍纔走這裏各人呌的堂唱也陸續來齊姚嘯秋因爲接着他報館裏一個電話匆匆的先走了誰知嘯秋去不多時便來一個電話約柯蓮孫趕緊到他報館去有要緊的事柯蓮孫一時摸不着頭腦在聽筒裏子細問嘯秋嘯秋發急道你不必管什麽趕緊來你自然明白蓮孫向來知道嘯秋不大和人開頑笑的他所說有事决非假話便要想就去一想秋波的局呌了還没有來走了讓他撲個空似乎也對不起秋波要候秋波來了再走但是秋波杳無信息心中狠是焦灼在這時候忽然秋波的阿姊晴雲來了睛雲向蓮孫身旁一坐道秋波和姆媽到靜安寺路陳公館裏去了那邊有堂會唱戲到此刻還未回來三少你的局票來了我便打電話了通知姆媽說轉局轉得太多了一時脫不來身恐怕這裏又要散了呌我來通知一聲代秋波坐一坐蓮孫道你也太客氣了呌阿毛來說一聲便了何必自己跑一躺呢我到有些過意不去 
[隨便說說]  
　　陳炯明覆洛吳函北京專電說陳炯明近有信覆洛吳說武力統一不適於今後之趨勢但稱頌吳之爲國不爲私希望吳致力剿匪後以全副精神對付東北收回庫倫立功絶域大抵我國武人和其他大人物每有函電往來總是勉勵别人不肯勉勵自己彷彿愛國救國一切大事情都該推在别人身上和自己是不相干的可不是很奇怪麽至於做這武力統一的夢的正是他們陳吳兩個如今旣覺悟了就該大家携手趨重於切實的救國一樣要眞的爲國不爲私一同去立功絶域那纔不愧是中國的軍人那纔一雪平日徒託空言的恥辱（瘦鵑） 
 
