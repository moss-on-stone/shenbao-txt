# 1884 - 155 - 4904008

 

Page 1

 
 
[第四號畵報出售] [  申報舘主啓]  
啓者本舘畵報業巳印行三次儘有購閱本號而並補購以前數號者故又添印數千以仰副諸君雅意茲於月之十四日發售第四號此次四後新增 
告白諸商號家如有願登告白者請卽購閱四號畵報便知詳細此布 
[請各處名手專畵新聞啓] [  點石齋主人啓]  
本齋印售畵報月凡數次業已盛行惟各外埠所有奇奇怪怪之事除巳登申報外能繪入畵圖者尙復指不勝屈故本齋特請海內大畵家如遇本之有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入畵報者每幅酬筆資洋兩元其原稿無論用與不用概不寄還畵幅直裏須中尺一尺三寸四分橫裏須中尺一尺六寸除題頭應空少許外必須盡行畵足　居姓氏亦須示知其畵收到後　向收條一張一俟印入畵報卽憑本齋原條取洋如不入報收條作爲廢紙以免兩誤諸君子諸不吝教也特布 
[招請名手繪圖啟] [  點石齋主人啟]  
啟者本齋新得奇書數種均屬未經行世者其事則可驚可喜而筆墨之精妙眞所謂翩若驚鴻嬌若游龍要非尋行數墨家所能望其項背惟有說無 
圖似欠全美故特招請精於繪事者照說繪圖襄成是事如有丹靑妙手願與此書並傳者卽照前報所登畵幅尺寸繪成樣張寄至上海點石齋帳房一經合用當卽函請至本齋面議一切此布 
[中國宜練海軍說]  
中國之於水師一事可謂認眞者矣自福州設船政局而所以儲水師之材物者若干年自天津設水師學堂而所以培 
水師之人才者若干年加以外洋購辦各處製造聘洋人爲教師以資學習糜餉不知凡幾不但與泰西各國相頡頏直應駕乎泰西諸國而上之矣然而論中國之水師則實有不敢虛譽者日本之仿傚泰西較遲於中國其兵艦砲械皆遠不及中國之多且美而日本之兵艦尙可勉力駛赴外洋卽如前日來滬之扶桑兵艦近已開行船中皆日本人無一西人現聞駛赴長江然後再至煙台此其乘風破液尙足以壯外觀也中國則絶無一兵艦可赴外洋此其故何哉如謂日人之聰明强武勝於中國爭則亦不見其甚相遠也謂日人之耐勞忍苦過於中國乎則更不見其然也謂日人不惜餉需而中國自創辦至今所費當不下數千萬金非日人所能望其項背也謂日本督率認　號令嚴肅而中國之督率亦未嘗不嚴號令亦未嘗不肅也謂日本濵海地多海濵之民習於强悍熟於風濤故水師膀於中國乎而中國閩粤江浙頻海之民未嘗不多苟核其數以視日本有過之無不及也而况目下朝廷於水師一節尤極認眞北洋則以吳清帥爲之帮辦南洋則以陳閣學爲之帮辦閩洋則以張　憲爲之帮辦皆得以專摺奏事使之專意於洋務海防水師事宜用意之專壹任人之鄭重至於如此而中國水師從此其可蒸蒸日上駕乎日本而上並超乎泰西各國而益精矣而說者顧謂仍未見其速著成效者此非中國不認眞於水師之患患在不變舊法故也夫中國向無水師自髮匪亂時創立長江水師而於是始有水師之名然長龍砲船紅單船以及廣艇八槳船之類在內河用之爲宜若遇敵於洪濤巨浸之中則無所用之故長江水師僅能用之於長江若一出海口卽不足恃雖以彭宮保之勤於巡閱嚴於駕馭其操演未始不勤劬其兵士未始不精悍其指揮未始不如意其進退未始不靈捷而用於長江綽乎有餘若卽以此兵移置海面兵艦上則所用者皆非所賚而束手無策矣此而謂中國無水師則中國不受也謂中國有水師而實同於無水師則中國不得不受何則以中國之有水師其名而無水師其實也然則中國之水師其終不能善乎非也嘗有高見遠識之客與余談及此事慨然曰中國而果有自强之志必須廢水師而另練海軍庶足有濟余曰水師與海軍有異乎客曰有異中國之所謂水師僅知習於江河水戰而不能出洋卽此而知水師之與海軍有大不同者在也目下中國所購辦之船皆不難用於海洋船上之砲械一切亦均可以奏功於海面而獨其兵士所習則悉屬內海水師之事於外洋戰事毫不相干試觀內河之船亦有几等彼習於楫者或不諳摇橹習於舵者或不能司帆平時所習遷地弗良又安得二而一之爲中国今日之計雖失之東隅者猶可收之桑榆所有水師悉以分布長江内河以備内衛而另立海军名目挑選子弟之精肚者專習其事开学堂以教之与目前之所謂水師学堂者稍變其法而益加精請泰西之熟諳海戰素著聲望者爲之指授屈计三年而知駕駛三年而諳永性三年而習於風濤至于砲位羅經地輿海道则習之亦不过数年中國之人非無聰明强固剛毅堅忍之輩苟令專司其事勤加訓練詳爲指授極遲十餘年之後當必有明效之可見矣現在閩洋南洋北洋旣專派帮辦大員則卽可於各詳分立學堂福州船政局本有前後學堂則可就彼擴而充之以責其效北洋則就水師學堂而變而通之以成其材南洋則或在江南製造局或在上海廣方言館等處或另開學堂以資教習務使其專習海面各事宜而於前日所習之水師規模幡然更易頓然改觀若此則中國之船艦旣足砲械咸備用以摧敵而敵可摧用以固圉而圉可固非但可以禦敵人於將來而且可以躡敵船於旣往泰西各國本畏中國之地大物博若海軍訓練旣成其勢當益强盛夫豈區區日本所能並駕也哉余服其論因筆而存之 
[本館接奉電音]  
　　昨由通州電局專音電音到本館有五月十五日諭旨九道謹敬譯登○五月十五日奉旨汪仲洵着掌京畿道事務欽此同日奉旨巡視中城事務着韞德去欽此同日奉旨廂白旗蒙古副都統着謙光補授欽此同日奉旨正藍旗滿洲副都統着松淮調　廂黃旗蒙古副都統着熙敬補授欽此同日奉上諭桂全着調補刑部左侍郎景善着轉補工部左侍郎慶麟着補授禮部左侍郎烏拉布着補授工部右侍郎兼管錢法堂事務欽此同日奉上諭安徽徽寗池太廣道張蔭桓着開缺賞給三品卿銜在總理各國事務衙門學習行走欽此同日奉上諭巴克坦布着補授總管內務府大臣欽此同日奉上諭通政使司參議延茂奏請於京師朝陽等六門添設平糶局等語着順天府妥議具奏欽此同日奉上論現在雨澤稀少糧價日貴軫念民生亟宜預籌接濟兹據通政使司參議延茂奏請飭提欵採購米糧運京平糶一摺着李鴻章會同順天府妥議具奏另片奏請飭用機器碾磨雜糧等語着該署督等酌商辦理欽此 
 
 

Page 2

 
 
[暹羅不靖]  
　　印度新聞紙云暹羅國内　有不靖之象緣其官吏本與國王爲難適法人因劃分越南暹羅交界地方以致更形挈肘內 
憂外患相逼而來未識將來作何了局耳 
[意使抵津]  
　　天津西人來信云意大利國欽差魯大臣於十一日到天津十二日拜會李傅相不日卽當赴高麗議立和約也 
[僞票混售]  
　　小吕宋新聞紙云近日小呂宋有僞造吕宋票以出售者大都售於過路各輪船上現在業經提獲數人聞須澈底根究也 
[京師郵聞]  
　　六部则例越十年一修本屇值纂修之年已由各衙門堂官派各司員將同治十二年六月以後至光緒十年三月底止一 
切案件限一月內清查呈堂閱看另泒幹練司員數十員或爲提調或爲纂修或駕校對各司其事大約須二年功夫始能告成也○有人云各直省督撫現皆奏請溶築城垣建修衙署其經費由外勸相俟事畢楥案給獎云云近經工兵兩部會議新章嗣後遇有濬築城垣建修衙署以及壇廟倉厫驛傳監獄等工務將應修工程撙簡估計工料銀數照例浩具估册繪圖貼說咨部立案工竣依限造册報銷以符例章而昭核實所捐工料亦應分晰清楚取具該州縣保固印結專案送部惟各商民所捐銀錢核計請獎以及營勇民壯兵丁助工並勸捐監修之紳董按照尋常勞績給獎准其指定應升之階更不得遞保數層以逾定制俟工竣之日由該督撫開單專案奏請獎叙毋任冐濫致于議駁等語現聞已蔣議定章程一律通行各省矣○去年戈侍御靖等絛奏請將各省知縣叅革缺出歸部銓選不得扣留外補原係疏通部選人員起見而各省軍功班向賴叅革缺出酌量請補者自改歸部選後軍功一項竟無可補之缺幾同廢棄未免偏枯春間李傅相先後奏陳知縣一項内銓旣覺壅滯固宜調劑而各省候補者人數亦復不少仍須量爲變通擬請各省知縣叅革選缺出改爲咨留各等語現經吏部議定章程嗣後各省知縣遇有叅革缺分以第一缺咨選第二缺扣留外補如此辦理則內選庶無雍滯情形而外省候補者亦免向隅之歎兩有裨益扣留外補之缺仍以軍功候補人員酌量請補云○張幼樵星使聞於初八日起節赴閩隨帶人員有南營候補拔總陳君祺文緣陳君素工繪事將使至閩繪圖也○近畿頻年荒歉民零聊生相聚爲盜所在多有前日由良鄕解京犯人共有一百二十餘名均係搶劫盜犯一經訊明卽須正法然是否眞盜抑係良民誣拿亦正不可知也○胡雪　觀察關閉阜康銀號戶部議以革職日前聞周小棠大京兆進言於閻大司農謂胡光墉並非有意關閉騙人銀兩且已打折歸欵則議以革職毋乃太重敢請通融辦理大司農不允并將周大京兆面斥數語云 
[火斃四命]  
　　初三晚約二點鐘漢口米廠河街董家巷與郭家巷兩○適中處有黄振泰紙行諸客在樓上抺牌遺火蚊帳立刻成災其時人皆睡靜猝難起救及樓屋燒塌火光冲天皆亂竄逃命有穿壁而出者七人其帳簿銀錢等均付一炬正副管帳黃王兩人及宋姓學生并某姓更夫同罹火厄其慘不可言狀次日將更夫屍身挖出手邊尙有大寳三隻蓋客使其取銀也其正司帳聞亦因取帳簿致不得出火旣出頭登卽左右蔓延計河岸上至低屋竹箱店爲止卜齊郭家巷止老岸上至宋生發紙行爲止下亦至郭家巷路止災戶則有黄振泰紙行裕昌廣貨鄭永和公估汪茂昌茶葉并竹器等店又有乾元正磁器并草帽馬立師洋棚內天源字號銓昌祥信局恒裕公川貨字號共有十餘家所失約值十萬餘金云 
[黄陂命案]  
　　漢友信云風傳月初黄陂鄉間出一命案事緣鄉民某甲訂婚於近卯尙未過門而舊係親串甲以有急需向岳家借衣質錢還債須在當本十串左右其岳母搜得衣服十餘件令女携出付交未婚之女　見其去急迫可憐恐質衣不得十千并將已之銀鐲夾入衣内作一包付之惟碍差不便明言甲固知有衣不知有鐲携到當舖當夥見尙有銀鐲一對甲亦對之驚疑該當以前日某紳家被劫尙未破案今見甲之形色心亦疑及不知如何卽被捕役知覺前來將甲拿去到案鄕民訥於辭官又立施鞭撻收押一面飭傳甲之岳家母女到案正在審問報甲在押自盡女聞之羞忿交作竟將隨身所帶之剪刀照喉一剪氣管立斷殞命正未知縣官如何申詳也 
[浦上火警]  
　　初四晚二更時東門外閘口地方某姓失愼延及隣舍被焚鐵匠店小土店水烟袋店豆腐店磨坊烟舘各一家民居二十二家草屋六十餘間誠巨災矣初五午刻河北中關廟迤西某姓又失慎風狂火猛　焚香粉店一家民店兩家草屋十餘間某氏衣物一炬無存迨晚間三更時西門外普應寺地方某姓又火只焚草屋數間未延隣舍兩日之内破焚三處其他未致成災卽時救滅者尚不乏焉 
[ 
[火星屢兆]  
　　杭垣自前月下浣上城十五奎巷口絲縧店内午炊失慎幾兆焚如至次日高銀巷口又報失火以撲救得力幸免嗣後薦橋街東街皆有火警而均未成災月杪洋壩頭某家火已升屋救者爭集有后市街某甲者以看火出來至晚不歸家人到處尋覓忽聞喧傳惠民巷井內溺死一人已撈起家人疑而奔視之　係甲也急顧人舁之回家甫入門而身已僵冷不可灌救由其家屬備棺承殮云聞某甲別無他故祇以債負如山　節無一文開發故願逐屈靈均之後姑以井水爲汩罗之江也 
[茗園爭座]  
　　当晚花新筍之天占修竹茂林之地花香入座茶話宜人致足樂也乃客方談蘇子瞻調水符之事而人忽書顏魯公爭坐位之碑豈惟駡座之灌夫直等飽拳之石勒旣溷乃公尤煞風景眞令人恨恨也杭垣上城梅花碑地方新開同春園茶室園林花木之勝甲於城廂是處本胡觀察吉祥巷之故宅特於園中開一後門以爲茶舘其中屋宇之軒敞園亭之富麗已足引人入勝兼以器其精潔位置幽雅長廊曲榭徧設坐具通計茶桌共一百六十餘張以致其門如市　客常盈有後來者以無坐處侮環立而待焉節前一日有三旂人共坐一席啜茗清談突來一山東人四顧無可坐處遽將手提之鳥籠放於桌上擬　諸末座旂人以寶逼處此揮之去山東人以惡語相侵三人齊聲還駡且各以老拳相示山東人乃一躍而起左縈右拂中者皆仆三人皆狼狽而遁山東人亦提籠昻然直入織造衙門而去逾時旂人糾衆復來無從尋覓强令園主交人方肯干休嗣有旁人出爲調處不知如何了結也 
[請展試期]  
　　温郡科試朝太尊早巳出示定期於五月十一日縣考閏五月十一日府考前聞各縣稟請現屇舉辦奏銷公事紛繁叩請展緩一月再行開考胡太尊已轉請學憲未知俯允所請否 
[押犯作工]  
　　天津縣興修城濠業將工竣而城内溝渠亦擬一律疏濬現在天津縣陳明府以開辦之初係需人之際禀奉督憲擬發在押人犯充役勞其筋骨以生其愧悔之心所有飯食錢文仍照雇價减半發給已蒙批准出示遵行矣告示列後天津縣朱爲出示曉諭事照得本縣稟奉督憲撥發糧石疏通城內溝渠　值開辦之初正在需用人之會因念管押匪賊各犯人數衆多一室羣居穢氣薰蒸易致疾病擬令各該犯等隨時挑挖勞其筋力以勵其愧奮之心　每日飯食錢文按照雇價減半發給所有擬辦情形當經稟請各憲示遵在案兹奉督憲批據稟在押情輕匪賊旣無甚罪名又不便遽釋擬勞其筋力以勵其愧奮之心飭令挑挖溝渠分別取具鋪保及派役看管不使脫逃仍酌給工價如數日後安心挑修准其保釋釋後再犯或乘隙脫逃從嚴究懲如此則各有自新之路不致優游坐食廢棄終身而工程得以速成經費亦可撙節洵屬法良意美一舉而數善咸備應卽關擬妥爲辦理仍隨時認　稽查勿使於工次滋生事端並錄報司道府查照存案此繳等因蒙此除將匪犯取具鋪保賊犯派役看管一律提押實令挑挖泥糞外誠恐郡城内外未能周知合亟出示曉諭爲此示仰郡城内外居民人等一體知悉自示之 
 
 
] 

Page 3

 
 
後如有前項挖溝之人犯在於工次滋生事端准卽鳴同地練扭稟赴縣以憑懲辦各該犯務須安分自新毋違特示 
[維揚近信]  
　　揚州婚娶家必有喜娘其年少貌美者清歌侑酒一如娼妓有前任某總戎之公子於上月二十日入贅於南河下某姓家用喜娘二人新人禮畢聚賓酒散一喜娘忽不見遺人徧尋毫無影響次早喜娘之母及夫喧閙不已某公子以匿婦索詐爲詞立卽鳴官未識如何定讞也○揚州各戯園經府尊兩次嚴禁伶人遂改其名爲　音地串在北門外三里許小金山對面演唱竹籬茅屋之中宛有選舞徵歌之樂甫三四日而甘泉縣朱邑尊又復封閉驅逐也後淮右竹西不復聞歌吹聲矣○保中局總辦趙濟川觀察因潘琴軒中丞奏調赴粤省憲卽委吳柏莊觀察接辦局務觀察係前皖撫吳竹莊中丞胞弟聽鼓有年政聲夙著前月至揚見局中委員董事未盡妥帖意欲盡行更換此說一傳而馳書託薦者紛紛矣揚友函述如此 
[爵帥過滬]  
　　劉省三爵帥由金陵乘兵船於前日抵滬泊法租界金利源碼頭本埠各官均往拜謁爵帥卽於昨晨展輪赴天津云 
[詳鞫金案]  
　　昨報邑尊騐屍一節兹聞黎邑尊回署後先詰保戳人陳春曰究竟王老祥等當時如何來案求銷陳春供稱小的本在城内小本營生因據王老祥鍾其昌等來城言及宗阿明砍傷孫阿瑞之案現在鄉問已經調處明白勸給孫阿瑞洋四十三元然須先行銷案後付銀洋故央我做保戳遞呈求銷邑尊問求銷切結是否係孫蘇氏自己簽押陳答稱係鍾其昌等帶回鄉間簽押後交來是否孫蘇氏所簽我未目覩邑尊問念人保西七圖地保黃月亭供稱事因三月念六日有名老蘭　有一水牛賣與韓姓先係宗阿明爲中講成後孫阿瑞聞知賤價奪去孫僅得中費洋一元因宗不服曾邀我向孫理論我曾調處罰孫惠去茶酒鈔錢六百文事已了結詎於初三半夜孫由虹橋回家將至自己宅邊門前路上突被宗阿明將刀砍傷孫之左足孫阿瑞當卽倒地昏暈逾時始甦呌喊其妻聞聲前往孫已不能行走故萁妻邀孫月堂等三人將孫用團箕扛至家內因　傷重故卽於初四日抬至案下騐傷當據孫阿瑞自己供稱被宗阿明所砍騐傷後卽擡赴一濟醫舘醫治小的卽將宗阿明拘獲解經蔣大老爺訉問宗阿明供認起釁情由用切菜刀砍傷孫之左足卽將宗管押飭小的查覆小的回鄉後卽經兩造親隣族長孫芳林鍾其昌王老祥鍾書堂陳啓堂等互相理勸令宗給孫洋四十三元先由陳啓堂過手交孫蘇氏洋十九元其餘許俟求銷後再行付楚故經王老祥等投案求銷嗣因宗阿明未奉批准開釋故悔議不肯付洋正在設法再爲理勸詎孫已斃命邑尊謂爾身充地保不察孫之傷勢輕重擅敢理勸給洋朦求銷案殊屬非是且孫蘇氏是否親自簽押黃答稱孫蘇氏之求銷結係由陳啓堂等携去交孫蘇氏簽押小的亦未目覩况所給之洋十九元亦由隙啟堂等過手交與孫蘇氏取去邑尊卽傳孫蘇氏扶病上堂供與地保略同並稱並未簽押求銷亦未取有銀洋現求伸寃邑尊問王老祥供稱小的並未經勸亦未曾役案求銷邑尊問宗阿明稱我與孫阿瑞並未有仇至賣牛之事已經黃月亭調處了結况初三日我在北新涇並未與孫會面至孫究被何人所砍我亦不知邑尊謂揆情度理實爾所砍且爾如果不砍孫阿瑞爾豈肯出洋了案宗稱係該地保勸我者邑尊喝責四百板再三研詰供仍　移邑尊喝責稱條子二百宗阿明始供我因挾仇故於初三半夜先在路上潛伏等侯用切菜刀砍傷孫阿瑞左足是實刀已拋棄現求恩典從寬辦罪等語邑尊謂旣據供招飭者仍押班房又謂王老祥爾係經勸之人但朦蔽求銷一層自應澈究王仍執前供邑尊謂該地保黃月亭不察實情含糊理勸咎亦難辭飭責二百板均着交保候補提人証再行訊究 
[人生若夢]  
　　前日午後有甯人甲乙丙等三人用車載大木至英租界坭城西首卸裝時木忽滾下壓傷某甲之頭腹當卽斃命由乙丙知照東家催其家屬料理棺殮矣又虹口大橋上前日傍晚有一穿白短衫之人躍入波心其時適無船隻往來遂卽沈沒是夜十一點鐘旗昌礁頭又有某甲雇舢板至輪船倉猝失足遂致滅頂三人之所以死不同而其死於俄頃則一也人生若夢豈不信哉 
[查獲銅洋]  
　　包樑吳梁德稱查得本邑人陳子卿專販銅洋因佯遣人向陳議買陳卽言係轉向五馬路東首祥泰錢庄辦來者及協同前往該莊主謝如松不肯交易隨告知我拘陳同去又拘謝姓帶至捕厉由捕頭派西包探押謝又去在該莊之樓上舖下箱內搜出銅洋一千四百元内有千元係一式者并有小錢十餘千一併送案陳供只知該庄有銅洋百元不知有如許謝供銅洋係粤友寄存在我處並不出兌黃太守飭將陳謝及銅洋小錢併交捕房查明該庄是否私鑄銅洋再行核辦 
[吹縐春水]  
　　包探陳阿九至英公堂稱昨有及笄某姓女同父某到捕房言住居八仙橋左近前夜因出外招弟行至潮陽樓西南荒野處突遭該處溜馬之馬夫祝海珍王阿二及不知姓之阿坤等扭住頭髪捆綁旋有相識之人到來勸散由我拘到祝王二人據稱是夜見此女同一少年作諸醜事無不動怒爰將男女梱綁在楊樹上旋有女父之友人到來鬆都時衆人原欲送女歸家交父收領因女苦求一併釋去等語今特解案請訊女供年十五歲係在西學堂讀書前夜出外招弟在路遇見同學生徒閒談突遭許多人綁毆其父某稱女無不合枉遭汚衊請爲懲辦祝王二人同訴前因幷稱該女實與男子打露天牌九黃太守不予深究惟斥祝王旣在該處溜馬事不干已擅敢多事隨判押候過堂各責二百板女交其父領回管束 
[英界公堂瑣案]  
　　昨禮拜一係英領事會訊之期而副領事翟理斯君未到故由黃太守判斷各案○西人開顏稱昨有同和洋行交來一信詎被侍者曾阿祥私拆有李阿安見而告我查信係收房租者惟信面與信內之字不符故將曾阿祥送案李安供與同曾阿祥供並未私自拆信實因李安謀奪生理徨造謠言黃太守飭將曾阿祥交捕查明再辦○妓女岳秀林卽岳秀英控欲從良被鴇周張氏掯阻由黃太守傳該鴇到案諭令娶主徐少荃酌償身價等因節列前報旋因徐少荃無力酌償由太守將該妓發堂擇配該鴇迭經遣抱稟稱欲娶妓者實係王景山令徐少荃出面涉訟妓到堂後仍被王景山領去心何以甘乞究追身價以償各債太守尙未批示昨晨該氏又遣丈夫某甲遞訴前因太守謂妓已發堂毋庸多費飭將某甲管押○昨報馬逸傷人一節由捕房將馬夫周阿四及受傷人周鶴鳴徐秀林劉寶全等到案黃太守判罰周阿四洋二十元給周鶴鳴十元徐秀林劉寶全各五元均作養傷費 
[炊火不灾謝神戯資移助賑捐]  
　　茲啟者本年四月中旬寒舍炊下遺火三更後睡夢中忽聞廚房爆烈隨卽起視火將上焰當向神前叩求許願助賑盆水卽熄一念至誠仰邀神佑叨天之福藉得免禍　將酬神戯資洋二十元托協興信局奇到上海北市絲業會舘籌賑公所施君少欽代解災區明知涓滴之水無濟於事伏望免禍轉安者效法行之托登貴報聊助籌賑中之小補云爾古越澄心氏拜上五月十一日 
[經馘藥資並助賑捐]  
　　今奉到招商甬局總辦謝益齋仁兄代募捐冊第八次募到慈東善士江夏六子爲先父求資冥福并祈慈親病痊敬助賑捐洋一百元囑代解災區足見益齋兄垂念窮閭不惜齒芬鼎言剴勸欽佩莫名竊思百行以孝爲先今江夏孝子謹將薦先之資醫藥之費統行移緩就急救灾黎之命如此誠心盡孝上格穹蒼神目如電定能上妥先靈保佑母病速痊吉叶康彊夸代登報以昭激勸卽請孝子慈孫如能仰體親心共襄善舉庶可報答親恩於萬一焉[  上海絲業會館籌賑公所施善昌少欽氏謹啟]  
[謝客喜筵移助賑捐]  
　　謹啟者今有本埠南市久記洋貨寳號內浙寍鎭海姚靜榮兄之二令郎完姻承親友世誼光臨賜賀理宜具柬 
 
 

Page 4

 
 
請　喜筵以答隆情今承諸君垂念順直待賑急迫請將筵資移助賑捐送到敝會舘洋三十元併解灾區謹代諸君造福無窮並囑登報申謝卽謹台鑒[  上籌賑公所施少欽代啟五月望日] 　　 
[送朱素英校書返蘇州調寄菩薩鬘呈高昌寒食生拍正]  
　　雙眉不畫天然秀羅衣單薄春風透此去路迢迢應憐細柳腰深情何日訴切囑東皇護病起可能支故園花發遲○憶江南垂絲柳空繫故園情莫任東風頻舞弄章臺春色客心驚一水自盈盈三十六江外史　　 
[卽席戯贈張善貞詞史用三十六江外史憶江南原韻詞史新遷南公陽里故拈此三字以作標目]  
　　公陽里燕燕最多情此日香巢營正穩玳梁不復夢魂驚挑水剪波輕公陽里顧影自生情前度劉郎今又到天台回首莫心驚溪口落花輕公陽里小語訴痴情一飯胡麻依舊是教人疑夢又疑驚欵欵更輕輕[  高昌寒食生醉覃]  
[輪來申電音]  
　　招商局海晏輪船十五日由天津開行來申 
 
 
 

Page 5

 
 
   
 
 

Page 6

 
 
[上海外洋涇橋大英醫院老藥房謹啓]  
欽差北洋通商大臣一等肅毅伯李書贈大英醫院主人雅鑒刀圭神騐 
僕落拓半生素染烟毒雖遍嘗諸藥而苦海難離去秋薄遊滬上爲友人導至貴醫院購得戒烟藥片藥粉各一料携歸試之絶無所苦服之匝月居然夙癮全消又承指敎繼服肉液酒數瓶自覺精神壯固氣血充行曾幾何時頓改憔悴形骸還我康强本色欣幸之餘因將所賜家用良藥一書再四披閱始知貴醫院愼選各方備極靈效遂函購要藥十餘種凡家庭之內除疑難等症不敢妄用外餘者試之應手奏功親友中聞而乞取亦均獲愈有數友自他處購得價亷者歸津津自得乃用之不甚效騐及服　貴醫院之藥遂又霍然於是衆共驚奇歎服無盡迨閱報章又知　李伯相曁　邵觀察後先書匾以答高情於以知濟世心誠早邀亮鑒於名公相之前矣僕人微言輕本無足重特是感恩心切欲報無由謹誌數言卽請便中登報以告世之同病者俾知僕所云云皆係閱歴而來眞沾實惠者非敢徒托空言而阿私所好也　　　癸未菊秋甬江李鈺拜啓 
大英醫院主人雅鑒薄海回春欽命蘇松太兵俻道邵友濓書贈 
本醫院創設上海二十餘年選方必愼製藥務精不惜工資但期濟世且本醫院主人精通醫理凡來購藥者必詳審病原對症給藥遇有疑難雜症爲之悉心診治不取分文是以遐邇馳名中外共悉歴年來蒙各　仕商或賜匾額以褒揚或惠尺書而奬飾本醫院感荷良深惟有愼選上品藥料以副盛情斷不敢以低劣者取亷價以誤人也近接甬江李君來函雖奬語過多然意甚愷切爰備錄於左以明本醫院之苦心可共諒於天下耳　　大英醫院主人附識 
[本外埠分鋪寄售住址]  
一在　虹口外大橋下一在　三馬路橫街天津　紫竹林前街漢口　黃陂街中市京都　前門珠寳市同慶號湖南　醴陵縣補天西藥室沙市　金美珍號揚州　新城留雲仙舘寜波　美益洋行 
[聲明]  
張瑞祥舊歲六月間患霍亂吐瀉不計放痧數次命在頃刻遇闕錦臯放痧忽然平愈其恩未報今有小兒患病數十天服藥無効湯水不食命在旦夕仍請闕往觀言慢驚推拿頃見其効開湯藥數服頃刻全愈今感謝揚名闕錦臯專治痧症驚風一等妙手寓四馬路北太和里第一石庫門內 
[客棧招盤]  
石路上久安棧有客棧生財减價召盤棕榻被褥桌椅一切俱全如合意者請來觀看價目格外公道面議可也　本棧啓 
[新到各貨出售]  
本號今有新到頂上英白紗頭一百會紅白象皮爐管地燈管英鐵板油漆繩索等各寳號如合意者祈來賜顧是荷　虹口生昌號啓 
[新到]  
新欵時花茶杯碟并各時欵花磁器異樣奇巧物件又有花園灌水之水龍其價甚係相宜　貴客請來看明議價可也此佈　福利公司 
[告白]  
啓者本行開在四馬路第七號門牌係前在怡和洋行之加勒勃克先生及前在萬隆洋行之麥格利克先生合股接頂原廣和洋行四美司之舊業專售各種外國酒躉賣零賣均可另可代客寄信至外洋定辦各酒及各樣貨物其價格外公道本行在滬祇有一家並無分出此佈　廣和洋行啓 
[新到夏季搢紳]  
文武八角附奇門元靈經一元白胡氏文選四元古香齋史記三元六白四元半上洋千頃堂內簡玉山房書坊啓 
[出售告白]  
啓者本行常有公司運來各種新式金銀上等名表皮壳鐘華字打閙鐘各樣什物等貨如蒙光顧請認本行招牌不悞此佈　上海天津增茂行啓 
[還讀樓書坊遷移告白]  
本坊於本月十五日遷至新北門外法租界大馬路東首坐北朝南門面發兌古今書籍各省局書石印鉛版詩賦時文申滬報所登各種新書均有特此佈聞 
[出售上等六合棉線]  
啓者本機在披雪裏城專造上等肥白棉紗紡線可代絲線用塲最合成衣工作已蒙四遠馳名上海通行亦已年久承諸貴商深樂本機之線乃六根紗絲合成一線而粗細號數皆如一式做出每個有二百碼足長向由上海禮和洋行經手定售倘蒙諸貴商賜顧者不論粗細儘可隨意選擇故特佈告自今之後常有現貨祈向禮和洋行面訂其價格外公道老少無欺　甲申三月　日　　禮和洋行告白 
[謙信洋行顔料廠聲明]  
啓者大德國味士咑魯士活士布吕寜顔料廠專製各色極品鮮明顔料開設廿餘年歐洲中國各省銷路極甚暢廣所製各種顔料精益加精俱用極上品眞料併無信石毒物在內比别家不同茲今專托香港上海謙信洋行發售其價格外相宜倘貴客商賜顧認明角鹿頭牌庶無有悞併無别家分售特此佈聞 
[新舊書籍出售]  
初印御選咏物詩十八元次印十四元全唐詩卅六元放紙池北　談六元沈歸愚全集十六元輟耕錄二元半閩粤南　志二元古今說海十二元劉次白全集八元磚版楚記六元又新王廣業增注袁文義正三元皇極經世書傳一元說文通訓定聲五元局刊校本史記五元　經室七集四元五色批杜詩四元半硃批蘇詩四元半硃批史通文心合三元讀史碎金十六元方氏經學十種二元原版白水道提綱二元上洋千頃堂內簡玉山房書坊 
[鼎泰鞋店减價售現]  
本號向開棋盤街朝東門面精製京廣靴鞋棉夾俱全貨眞價實如蒙貴客賜顧者格外公道特此告白 
[新到各色火車糖發售]  
如貴客欲買者或幾十包亦可請到本行帳房看樣議價可也 
二馬路老太古洋行謹啓 
[英七月份吕宋票出售]  
英七月份票全張價洋六元半張照算分條足洋七角准華閏月十六日開彩如蒙惠顧遠處局寄指明店號其信面上務宜加批切勿將原信私拆移東掉西有悞往返週折近因刁奸之徒賄串屢以來信舞弊張冠李戴或延擱遲日爲害非淺且向來各號信封圖章均各分辨祈遠處細察便知眞僞能悉其奸也倘非原式圖章信封卽是舞弊之証可向原局查究免得悞悔特此聲明此佈 
大吕宋公司卡别喇分設洋行　同得利　天成　廣和　豐和　天源　立發　恊記　永吉　盈利　必得　萬有利 
[始創調經種子坤順丸]  
竊謂乾以健行坤以順受天施地生陰陽自然之道也本齋承有祖傳秘方先經製就乾健丸耑補男子之元陽茲復製成坤順丸並濟婦人之不孕二者交資爲用相助有成人事可以奪天功勿謂人無子嗣遂安之於命已也此丸藥品純和每藥一味動經數製耑治婦人多年不孕子宫寒冷月經不調臨經腹痛赤白带下七情鬱結四肢困倦頭暈眼花面黃肌瘦胃弱嘔吐甚至經閉咳嗽成癆各等危重之症服之立見奇效未孕之前可以調經種子將産之際可以安胎寗神催生保産臨盆以後又可以去瘀生新扶元養血倘或迫於求嗣丸宜男服乾健女服坤順並行交濟奏效更神此誠廣嗣之良方家傳之秘寳也每丸實價洋一角雙料兩角半並有治各症單另呈 
　　廣東邇遐齋蠟丸號分設上洋英老巡捕房對門 
[纒脚藥聲明假冒]  
本堂印蓮散售已多年能稱靈騐者因其使脚纒緊不脹痛而易於尖小也每瓶五十六文又至妙散專治爛脚竊并纒爛之脚每瓶七十文祇在上海寳善街王大吉藥店一家出售其餘假冒　管毓壽氏步蓮堂啓 
[名醫奇遇]  
余患傷寒求醫無效聞知石路口小瑯環里公平帳房對面石庫門內宓君淡人余求之診視果得舉手成春先生儒術濟世看資一概不計耑治外科下疳特登申報以鳴謝悃此布　廣東鄭振和啓 
[新書籍發兌]  
袖珍白紙月令粹編是書詩賦書啓要典分門别類洋一元茅鹿門先生評八家古文洋七元白紙九元十年一夢一角天香艶史一角袖珍瓜廬尺牘三角錢田間易學三種四元星算補遺四角奕理指歸圖一元二角姚鼐評山谷詩鈔三角以上均寄上海北市掃葉山房千頃堂抱芳閣鎭江文成堂各書坊代售又同文書局印各書并銅縮板畫譜等小號照申價代發兌無扣　蒙顧請至安慶撫西轅門聚文堂便是附擺印精校　欽定評鑑闡要卽日告竣再行登報　安慶聚文堂啓 
[重刊九朝聖訓招股]  
啓者本局重刊○大清九朝聖訓全部　板字尺寸均照監本四書式九年十月開工十一年二月成書是書寫刻精良校　詳細惟工本甚鉅本局擬招定書股三百部每部價市平足銀十八兩預定者先交銀九兩當付收據明年六月成書板過半續交銀五兩再付收據十一年二月開印成書憑先交續交收條并補交銀四兩取書各省○諸君願定者由票號匯銀交琉璃廠東頭路南善成堂書鋪收有善成堂圖記爲據書成憑先交續交收條并補清書價在善成堂取書决不至悞特佈此白　欽文書局設在京都琉璃廠火神廟內 
[吕商華豐興記]  
本行自運英七月吕宋票出售全張洋六元半張三元分條足洋七角收兌紅票格外公道外埠函購須託妥局不得亂送騐明回件本行圖章庶不致悞上洋抛球塲 
[上海科發藥房在抛球塲東首]  
本藥房開設上海已歴有年精選上品藥料無不博製合成馳名中外今特摘數種登報於左併售照相器具藥水餘不細載 
洋蜜糖　治臉上乾燥將蜜搽之分外滑潤胃氣痛藥　專治胃寒疼痛定能效騐除根咳嗽糖　能止嗽化痰驅風寒治肺家諸症三瘧藥　治三日兩頭或四日兩發寒熱等補血藥　能補血活血生血兼能益血頭風痛藥　專治頭風疼痛無不立愈牙痛藥　治風火牙痛或虚痛均能立止養髮藥　若髮秃則生短則長常用則黑潤固精丸　治體虚精滑年老陽痿反老爲童油漬藥水　凡綢綾呢緞若染油汁均能立退 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月初十日京報全錄]  
宮門抄○諭旨三道錄前○太常寺卿徐奏爲請旨摺○江織造貴奏爲諏吉開辦各工並請展限摺○大臣吳奏請將京員調營差委片○江督曾奏調署道員片○又奏委署道員片○東撫陳奏漕船挽入東境日期摺○鄂撫彭奏委著知縣片○五月初十日禮部宗人府欽天監廂紅旂値日吏部引見十名侍　處一名○文中堂續假二十日○內閣奏派驗放之王大臣泒出豫王延煦畢道遠廖壽恆○召見軍機○○太常寺卿臣徐樹銘跪奏爲永定河工邨民交土流弊已極請將河工自有之欵作爲雇夫挑土之費請旨遵行事照得河兵積土以防險舖夫守舖以協防歴查成案無異自近年餉項不充兵多缺　鋪夫之給地畝者或水衝沙壓或旱澇不收於是河員孫國培牽引協防大汎之條河道李朝儀試行邨夫交土之令又以窮民無力令紳衿雇夫折錢於是汛員百總槪之於沿河出之以殘虐變本加厲十有二年水旱頻仍民情怨鬱前因狠垈蘆城等邨民呼訴前來經臣於本年三月初四日以永定河邨民窮困請將河工酌用民力章程停止奏明在案連旬以來復據涿州良鄉固安永淸等處之丁各莊等四十五邨梨邨等十九邨孝城等二十六邨王居邨等二十二邨共一百一十六邨莊三百數十人前後奔赴哭訴到龎呈稱民苦萬分難支交土之事一日不除邨民一日不安籲求辦理等因臣當經將該邨民等加意拊循飭令回籍仍飭龎各司巡檢酌畱者老數人聽候傳訊臣查前任河道李朝儀原議每里一鋪每鋪五人上隄交土五日更換九十日之後准其下隄是農忙之際每舖九十人全河四百三十里役使耕農至三萬八千餘名之多宜其囂然不靖控案纍纍旣而攺令方春二月上堤交土邨民均派充當每舖五人逐日更替於是全河需用之邨民約一十八萬數千人老幼廢疾肩挑戶販無一獲免而良鄉之長新店永淸之信安鎭等處十一邨覇州之策城等處三邨東安之禇河港均稟明奉文折銀折鋪律交道庫於今數年矣督臣李鴻章於同治九年十二月奏明倘有包折等弊該道查辦嚴叅載在永定河志今良鄉等處折價如此顯與奏明章程不符河員及地方官旣已奉行不力無怪河兵之極意橫暴虐使無辜至於此極國朝愛育斯民無微不至而河員創行苛政地方官依違附和不加審量視爲定例毒害民生有傷政體臣每一念及不勝悲憤急宜攺絃易轍以蘇民困而重要工查河身旣高不能不去淤以洩水河槽日淺不能不加土以增隄就沿河設夫一千六百五十人計之不過需土七萬四千餘方而已若照歲挑中洪例價計之不過需銀七百餘兩辦理誠恐不敷酌中定價以民價每方銀七分計之不過五千一百餘兩而已永定河歲領修防經費九萬四千餘兩已於同治十二年議復原額確有指欵毫無折扣不得謂之經費不敷且所謂修防者卽謂去河中之積土因以爲防險之資也有此巨欵自當實用實銷而必虐取之斯民以遂其貪酷之計亦何忍而爲此李朝儀試行之始謂可薄收小效不知流弊如此之甚是宜急爲禁革者也顧欲正其失必先塞其源果能實餉實兵毋令缺乏實工實土毋令假藉則額兵應挑之土旣已有餘光緒三年三月河道李朝儀詳請於額領工需之外再撥銀四千兩多爲購覓成土堆儲要工以資抵禦經督臣李鴻章此准歲加銀四千兩在厘金項下撥給又河淤地畆五百九十餘頃每畆徵銀三分歲徵銀一千八百餘兩及蘆課等項解儲道庫聽候撥用此皆河工自有之欵也合之加撥厘金之數以之購土已無不足又向來河工領欵减平六分亦有請免扣平成案今歲額九萬數千計此扣平一欵若荷一特旨免其扣平可　五千六百餘兩亦屬河工應有之欵擬將加撥厘金地租　課扣平數欵定爲永遠雇夫增土之費兼爲以工代賑之謀卽使時價倍增亦屬有贏無絀要工益增完固民情咸泯怨咨而河道試行邨民交土之令可以永遠革除矣上年雨水爲災民力異常困瘁仰蒙聖明洞鑒交土之弊臣前摺奏明仰懇恩旨豁除而羣黎望澤之殷惟恐下情之未能上達加以河員兵目狃於積習危言恐嚇詭計督催方夏豐時旣妨力作饑疲之後彌形悚惕是以百數十里之外連州跨縣不惜扶老携幼怨控哀訴沓来纷至者百數十村莊之多撥其危苦之情大抵難安旦夕可否請旨將上年沿河被水村庄交土之令先行停止明降諭旨宣示德意定億萬衆危疑震撼之情靖河目等跋扈囂張之氣不勝至幸至購土所需取之河工自有之欵似屬簡便易行如蒙兪允應請飭令直總督臣遵照施行毋庸另行籌畫輾轉需時反滋擾累畿輔根本所基民心國脈所繫一夫不得其所猶厪宵旰之憂萬衆日瀕於危乃出澆臣之計雖總督事件煩多未能專心河務究其利病而事經百數十邨莊控訴其爲擾民害政可知苛吏悍兵亦當懲儆以免效尤　除毒害除將涿州等處邨民指控折交舖錢之汛官余昌壽孫國培等五名外委史方之張天泰等七名巴總李士元兵目王山等十三名及過付天增布舖同盛號彚咨直隸督臣李鴻章順天府尹臣周家楣分別叅辦外事關員弁兵目擾害閭閻刻無停晷臣不敢壅於上聞理合恭摺具奏伏乞皇太后皇上聖鑒宸斷訓示遵行不勝悚惶待命之至再臣現在龎各庄稽察粥廠事宜謹繕摺封交臣衙門呈遞合併聲明謹奏奉旨已錄○○江南織造奴才貴存跪奏爲奉傳慶典活計先行諏吉開工並懇恩寬展限期恭　抑祈聖鑒事竊奴才抵任後查接管卷內上年六月接奉造辦處來文傳上用及賞用各色龍袍龍褂蟒袍襲衣襯衣綢縀紗等項二萬三千五十五疋件因撥欵未定未能開辦嗣於本年復奉造辦處兩次來文奉旨一再核减僅令織辦二成計三千九百五十八疋件限於本年五月交進等因仰見聖鑒體察時艱下懐莫名欽感經前織造文琳咨准前督臣分籌協撥指派江藩庫六萬兩淮運司五萬兩粮道三萬兩海關二萬兩松滬釐捐局二萬兩蘇州金陵兩釐捐局二萬兩遵卽查照單開按欵核實估計內上用各色繡緙五彩十二章全洋金龍袍龍褂　衣襯衣曁各色縀綢紗旗袍褂料二千一百十四疋件約估工料銀九萬一千餘兩又上用繡緙五彩十二章全洋金龍袍四章龍掛曁各色縀綢紗漢袍掛料八百二十八疋件約佔工料銀二萬七千餘兩又賞親郡王福晉用繡緙五彩四章全洋金龍蟒袍褂面　衣襯衣馬褂緊身褂襽曁各色紗羅縐紡一千一十六疋件約估工料銀八萬四千餘兩以上各欵照例提出九分平餘爲裝盛解費等項之用奴才伏查此項活計上關慶典要需多屬繡緙平金之件工程極爲繁細製辦頗需時日奴才現將藩庫解存銀三萬兩先行購料選雇諳練工匠諏吉開工俟續有解欵隨時敬謹發辦惟五月之限轉瞬屇臨實係萬難赶辦合無仰懇天恩俯准寬以限期俾免貽悞之虞奴才謹當嚴督工匠儘力儧赶斷不敢稍有耽延奴才爲愼重要工起見謹繕摺具奏伏乞皇太后皇上聖鑒謹奏請旨軍機大臣奉旨准其展限趕緊織辦毋稍延緩欽此○○吳大澂片再臣自吉林調防直隸隨營差委各員本不甚多臣之用意寍缺毋濫不僅爲營伍節省經費亦正爲國家愼選人才前在新城拔隊之時適有告假內閣中書潘志俊乘輪北上道出津門臣與該員居同里閭素知其才識明通留心經世之學志趣不同乎流俗招致營中令其從事戎馬朝夕蒐討將來必可歴練成材臣亦藉收指臂之助惟京員調營差委理合附片奏明伏乞聖鑒謹奏軍機大臣奉旨知道了欽此○○曾國荃片再江安督糧道張富年欽奉 
諭旨着送部引見並飭迅速由輪船赴京等因欽此當經前督臣左宗棠轉飭欽遵在案所遺員缺正値押運赴津之際事務殷煩應卽委員接署以專責成臣查現署江南鹽巡道江寗府知府趙佑宸老成諳練辦事細心堪以調署所遺鹽巡道員缺查布政使銜候補班前遇缺題補道張銘堅守潔才明有條不紊堪以署理除分檄外謹會同漕運總督臣楊昌濬江蘇巡撫臣衛榮光附片陳明伏乞聖鑒謹奏軍機大臣奉旨吏部知道欽此○○曾國荃片再據徐州府知府桂中行稟稱徐州道程國熙於本年三月十七日因病出缺所遺員缺事務殷煩應卽委員署理以專貴成查有布政使銜候補班前遇缺題補道叚喆資深才敏爲守兼優堪以署理除檄飭遵照並將程國熙因病出缺日期另行恭蔬題報外謹會同漕運總督臣楊昌濬江蘇巡撫臣衛榮光附片陳明伏乞聖鑒謹奏軍機大臣奉旨吏部知道欽此○○山東巡撫臣陳士杰跪奏爲江北漕船全數挽入東境日期恭摺仰祈聖鑒事竊據泇河同知何師范稟稱江北第一起漕船於四月初四日未時挽抵山東澤縣之黃林莊當經晝夜催䟎不任停留於初六日申時全帮十起共船四百五十一隻挽入東境等情臣覆查無異東省南北兩路運河均經飭屬疏　並將陶城埠口門淤沙及埽各工一律擇要挑修節據該員　稟報辦理情形計日當可竣事除仍一面嚴飭赶辦一面催令漕船連檣上駛不准遲延外所有江北漕船全數挽入東境日期謹恭摺具奏伏乞皇太后皇上聖鑒謹奏軍機大臣奉旨戶部知道欽此○○彭祖賢片再蒲圻縣知縣張集慶調省差委所遺該縣印務應卽委員往署以重職守查有隨州知州惟文昶熟諳政務才識優長堪以調署據湖北布政使　德標按察使黃彭年會詳前來除檄飭遵照外謹會同署督臣卞寳第附片具奏伏乞聖鑒謹奏軍機大臣奉旨知道了欽此 
 
