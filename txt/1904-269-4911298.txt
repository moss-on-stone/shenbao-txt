# 1904 - 269 - 4911298

 

Page 1

 
 
[論皖撫誠果泉中丞酌給老弱貧苦武弁津貼銀兩事]  
　　有客問於執筆人曰日前貴報登安徽巡撫誠果泉中丞因見撫標候補各將弁百餘員自考差月課停止之後紛紛離省别謀生業現惟老弱貧苦之都守千把二十二員逗留不去惻然動念特命支應局每員月給銀二兩以示體恤嘉惠武士洵足稱矣顧亦思近來庫藏空虚籌欵不易凡從前文員所有津貼月課等名目一律停止胡爲赳赳桓桓之武弁待之獨優今中丞獨於裁節之中寫矜全之意得毋沽名市惠類於煦煦孑孑者之所爲乎執筆人曰嘻子何言之鄙也中丞身爲疆吏總攝師干凡帡幪者無論武士文臣莫不冀幸鴻施於萬一中丞之不能盡覆以杜陵廣厦白傅大裘情也亦勢也何必獨見好於熊熊之士乎蓋其意實有見夫此輩壯年戮力戎行積功累勞以得今職縱不能授實缺予要差俾令乘堅策肥誇耀儕輩亦安忍使之流落省會拊髀歎息心傷一飽之難謀且所給僅此二兩之銀人數又祗二十有二損於公家者有限而益於武弁者無窮故毅然行之以保餘年而存政體且子亦知武營中進退升沈之弊乎夫武職之多無異文吏差缺有定固不能悉爲位置俾不至興瓠落之嗟然果或尙才能或循資格用舍予奪自有權衡則雖擯斥終身亦何敢稍萌怨望所不平者桀黠之徒幸得依附權要略供奔走居然驟致顯榮更有一種無賴少年出資購得他人之功牌獎札冐名入伍亦可得官而二　果敢樸實之流雖百戰功高轉以不善鑽營反置之閒散之地甚至暮年落魄竄身厮養混迹屠沽忍辱偷生何可勝數而其稍有不屑者竟以力難自給苦無衣食之資更無論士卒當遣撤之餘溝壑顚連無人顧惜豈非與古人敝帷葬馬之心大相背謬乎故吾嘗謂中國不欲自强則已如欲自强宜先整頓營制而欲整頓營制尤貴爲百戰之士籌一自全之策庶少壯用其力不以衰老棄其才而凡束髮從戎者自人人樂於用命今中國當事變紛乘之際倉皇召募欲責以効命疆塲一旦事平死者旣無以恤其家存者又一再議裁給以區區二三月之餉銀勒令歸鄉曾不問其能否自謀生計以致慓悍者流爲盜賊騶良者日卽死亡而彼倖邀一命之榮者亦惟是聽鼓省垣冀得於一差一課之中稍分餘潤其情已屬可憫今乃并此而亦無所望不益令英雄短氣志士灰心乎中丞一念慈祥參酌前規獨下給銀二兩之命使前之束手待斃者至此忽得生機不知者以爲中丞憐貧惜老之仁心而豈知此固激勵將士之要策蓋中丞以時艱孔亟知非整軍經武無以爲補救之方以故整飭武備學堂考察候補將弁添招營學生省城所駐軍士則躬親簡閱各屬防營則委員嚴密稽查凡此汲汲皇皇不遑啓處無非欲使將士不敢稍耽逸豫而軍務乃漸有起色今者查知都守千把困苦情形慨然頒此曠典而軍心之感奮卽於是基之以視彼望重封圻養尊處優深居簡出蒐軍大典且漠不關心更安能念及將弁之老死巖阿無以自保者其賢不肖之相去奚啻天淵哉客唯唯稱是而退執筆人遂詮次其語錄之報端質之洞達時務者當不河漢斯言 
[本館接奉電音]  
　　昨晚九點鐘時京師友人飛電傳來上諭一道敬謹譯登○八月十九日内閣抄奉上諭溥　奏請擇吉恭請神牌還御奉天永陵各工程現已完竣著欽天監敬謹選擇吉日預爲知照届期恭請神牌還御欽此 
[電傳宮門抄]  
　　昨晚九點鐘時京師友人專電告知本館云八月十九日皇上召見軍機大臣及張振勳 
[俄軍扼要]  
　　華歴八月初九日新民屯來電云日軍欲將奉天攻陷故刻方發兵往新民屯但從此地至奉天之大路俄軍已用重兵駐守且於渾河沿岸屯兵數隊以阻敵軍 
[俄兵移駐]  
　　奉天溝帮子來電云自西歴九月十一號迄十三號俄兵之在省垣内外者逐漸沿鐵路而往城南所有糧食及一切軍裝咸携之而去鐵路附近嚴禁華人往來前者電稱日人已占奉天蓋告者之過也 
[俄築防營]  
　　日本東京來電云俄人刻在渾河左岸昕夕鳩工建築防營十五六座約綿長七俄里之譜置有砲位以禦我軍觀其情形似尙欲於奉天省會迤東東塔大石廟王大人屯各地方築壘以資固守也 
[俄人奮武]  
　　日本大阪某日報云頃得遼陽來電悉某日首山堡之戰俄國陸軍悉歸副將司他開路勃羅科統率勇敢之氣冠絶三軍加以名將哈何洛夫司幾君亦親臨戰陣以致日本第二軍中右翼弁兵死傷無算按首山相傳唐太宗親征高句驪時曾於此息馬至今有駐蹕嶺在焉 
[俄船失事]  
　　日本大阪某日報登北海道札幌來電云俄人有一運船由上海裝載洋槍火藥彈丸軍糧之類駛赴海參威西歴九月十六號晚間行至千島所轄捉擇島外海洋忽觸暗礁以致覆没不得已將所載諸物運至岸上暫存附船諸客中有美德兩國人一十五名暫就恩内列唐曠野中張幔度夜 
[日軍赴援]  
　　華歴八月初九日牛莊來電云目下日本則有援兵甚多所帶糧食器具數亦不少陸續田此登岸前起戰地其運送之路或由大去州鐵路或由遼河雇民船或遵陸徒行還惟冀愈速愈善也 
[日軍死傷]  
　　華歴八月十九日烟臺來電云旅順周圍之日軍近日死傷之數不可勝紀 
[搜查商旅]  
　　華歴八月十九日烟臺來電云頃有避難人民八十五名由旅順到此據稱該處商家近日均嚴被搜檢其就近洋面之帆船多爲拘捕而去 
[粤東大火]  
　　華歴八月十八日香港來電云近日粤東大火由瑞記洋行之火油棧房而起蔓延甚巨 
[輪船被燬]  
　　華歴八月十八日香港來電云昨晚某公司腮南輪船載有火汕六萬聽正擬預備啓行忽不戒於火致在香港口焚燬 
 
 

Page 2

 
 
[旅順各述]  
　　烟臺來電云某日之夜有泰西男子四名婦人一口來自老鐵山中有一俄人述及邇者時見日本軍艦在老鐵山外巡行旅順口内歐羅巴新街尼古拔賢旅邸中曾有砲彈墮下西人所設之肆僅於每日午後五下鐘許交易片時每值禮拜之期俄人齊集教堂祈禱竭誠頂禮不異平時日來歐羅巴新舊二街胥歸旅順市官管轄分設食物店四五處西人之貧困者每日就食三次月需銀幣一十八圓所食者係鮮肉及罐中牛肉各砲臺所存藥彈甚多卽使晝夜交戰不休亦足支持五閱月海軍豫備四千名分爲二隊一名坑脫司幾團一名愛幾拔希尤團蓋卽義勇也其陸軍之歸自陣上者大抵面目薰黑疲乏幾不能支日人携有大砲若干尊日於陣上遙擊俄軍艦九月十六號有一日本帆船駛至雙頭灣船中武弁一員士卒二名均被俄人擒獲是日又有一華船由于家村來此詢之船中人則稱邇者時聞砲聲隆隆甚爲激烈九月十五號俄日兩軍自天曉五下鐘許戰至正午十二下鐘時十六號淸晨八下鐘時砲聲又起於水師營左近遙見有俄國水雷艇曳一日本帆船由老鐵山西行迤邐入旅順口某日占據楊家屯之俄兵以次退却少頃日本軍卽尾隨而至頃者旅順糧食似已日漸空虚矣 
[乞援旅順]  
　　頃得俄京聖彼得羅堡電信謂俄國海軍提督維倫臬曷司奏請俄皇速將波羅的海諸軍艦遣赴亞東以援旅順蓋以旅順情勢刻方岌岌可危也 
[並無戰事]  
　　昨日俄國駐滬辦理軍務大臣德希諾君以華歴八月十八日奉天所發官電媵函見示内開我軍於近數日中無所更動卽敵軍亦不見有活潑氣象 
[德煤易購]  
　　華歴八月十八日英京倫敦來電云某德文報刻登一信乃繼耳註德之西北方海口海軍重鎮也地方承辦貨物之某行聲覆俄國海軍提督洛司特斯文司基者信中詢以按照萬國公法可售給煤若干後得回音謂隨意售之雖多亦可且不但繼耳之煤可售卽他處亦無所妨說者謂行主卽德國海軍少將某君之弟也 
[英拒購煤]  
　　華歴八月十八日英京倫敦來電云此間法文報登有俄京聖彼得羅堡所發電信一通信中乃英國官塲與達毛乎司地方某煤行往來商略之語蓋俄國欲按徵募外兵條律中某欵向行中購煤以濟波羅的艦隊俾得開往亞東自華歴四月初七至七月十四日已互商數次末後英國海軍提督函告行主謂以關於戰事之船隻而售給煤炭殊與條律相犯也 
[無相軒輊]  
　　華歴八月十八日英京倫敦來電云此次俄廷新簡格立烹褒克提督與苦洛拔托金提督兩人權力不相軒輊均矮立幾息夫總督麾下也 
[豫擬約文]  
　　華歴八月初九日英京倫敦來電云英國日日電報言近於日本某大員處得有信息謂刻下東京諸執政預擬一單欲於日後議和時向俄國要求各欵蓋俟旅順攻陷佔據奉天及薩哈連島之後卽可以玉帛易干戈矣單上所開照列於左一如中國允將旅順開爲通商口岸則遼東半島仍可全數歸還中國二邀同列國公舉一人將滿洲鐵路收回委令管理惟此路只准供經商之用三責令俄國償日本兵費計日金一千兆元四東海中俄國所有戰艦須盡數送交日本五日本估奪薩哈連島後擬卽租與他國或美或英其租欵約日金五十兆元惟其地所產之五金鑛及木料仍供日本公家之用 
[美人防海]  
　　美京華盛頓來電云邇日美國政府札行水師提督亞獨利科君令指揮所部各戰船於演習海戰時一律開放實有彈丸之砲某日有軍艦二號一由蒲呆脫海口出發一由舊金山商埠啓行相約鼓浪至大洋中偵伺俄艦舉動蓋不欲使俄軍於美人所轄海上犯其局外中立規條也 
[比量兵力]  
　　細維脫西字報云近有人將滿洲俄日兩軍及器械一切互相比較謂俄國速堪聖省新募之第十第十七兩軍及預備兵兩營將來開往滿洲後苦後拔托金部下共得步兵二百二十一隊馬兵一百八十三隊砲兵八十一隊槍二十四萬八千四百五十桿砲六百三十八尊日軍之在滿洲者計步兵二百三十四隊馬兵六十八隊砲兵一百三十隊槍二十萬六千六百桿砲七百八十尊說者謂日砲轟發之力遠勝於俄至前者俄京官報喧傳有俄國大兵從西比利亞鐵路運往東方今乃知其未甚確實也 
[鬍匪仇俄]  
　　某西字報云遼東紅鬍子頭目係一少年華人其人善騎射精槍法誠彼黨中出羣人物也現爲日人招撫將手下嘍囉編成隊伍計步隊每人月給銀十五圓糧食自備每二三百人爲一隊每隊統以華裝日弁七八人若輩騎射之精幾與可薩克兵不相上下所過之處遇土人及西人並不加害惟專與俄人爲仇數月以來毁其鐵路殺其守兵幾不可以僂指計卽來往遞信之人亦時時被阻一日其黨五人被俄兵所殺將首級懸諸竿上以示警懲同黨銜之後有可薩克兵二十五名驅牛數千頭歸營適遇鬍匪盡遭擊斃所有軍械馬匹及牛皆被奪去並將首級懸諸槍頭以示報復之意 
[藏近聞]  
　　華歴八月初十日英京倫敦來電云西藏達賴喇嘛逃離喇薩後卽經廢斥以大竭倫婆竭格子繼其任而舉攝政大臣襄理庶務蓋由中國皇上降旨兪允然後施行也至英兵則已於華歴本月十四日拔隊離藏地矣 
[鐵道功成]  
　　華歴八月十七日英京倫敦來電云俄人由搜更地方至貝加爾湖畔註在西比利亞部所築鐵道現已工程告竣將次行駛火車矣 
[鄂城興學]  
　　武昌訪事人云湖廣總督張香濤宮保自通飭各州縣免解所攤賠欵移充各學堂經費後近復札催各屬限一月内迅將章程擬定呈候察閱施行至省中所創設農務學堂近已工竣學生之報名投考者限於本月初十日分詣仕學院及農務學堂命題考試 
[順德患盜]  
　　廣州訪事人云粤東順德縣境刼案層出有巨匪梁燦者專在碧江鄉等處以刼物擄人爲事六月下旬至壩頭地方結會拜盟嘯聚至二百餘人至七月初一晚卽擄獲附近甲乙二人勒獻數千金始允釋出初五晚行劫昭合等數家初六晚行劫義利等四家初七晚行刼兆行等十六家附近崑岡汛弁絶不過問各鄉人忿之擬自招練勇二百名以資防衛 
[諸曁患盜]  
　　紹興訪事人云邇來諸曁縣境盜風甚熾刼掠頻仍日前縣宰張穉厚大令會營緝獲首要六名訊供不諱因卽擇其尤者梟首示衆盜黨銜恨勢益披猖迭將事主剜肉烙膚并割去婦女乳頭種種兇殘幾無人理民間異常恐懼類皆挈眷而逃大令聞之遂禀請上峯調營防剿 
[梟盜伏誅]  
　　蘇州訪事人云本月十四日傍晚撫憲端午橋中丞飭蘇州府許子元太守將上月下旬某日周莊鎮所獲擄人勒贖之巨 
 
 

Page 3

 
 
梟包老大一名就地正法太守遂會同長元吳三縣宰及中軍守備帶兵百數十名詣撫轅恭請令箭隨將包犯綁赴北寺大校場梟首示衆十六日午帥復飭太守將行刧陸墓鎭沈姓家之盜首范德勝一名斬决 
[梟魁正法]  
　　松江訪事人云後岡鎭梟目沈雲如自經金山縣蔣瀾江大令派勇目徐貴仁追至蕪湖緝獲解由府尊田紹白太守訊明寄禁華亭縣獄自知不免終日憂心如焚本月十七日金山縣劣差姚晉甫伏法時沈聞人聲沸鼎懼將及已適午後華亭縣孫花樓大令升堂提訊不覺駭極仆地面色攺爰氣酌知酒大令聞之立飭官醫百方施救洎入夜禁卒以病危報大令遵禀請太守電達省垣翌日天明接奉上憲電文著卽斬衆梟　遂飛請正副兩營營主派兵護衛由獄中提出舁赴西門外嶽廟中處斬將首級解往後岡處犯事地方懸竿示衆 
[獲梟解省]  
　　蘇州訪事人云日前浙西鹽捕後營某號緝私船艙長李貴庭與私梟戰於橫涇鎭飲彈而殞并被擄去甲乙二勇丁事後營主朱筱汀守戎據情禀白撫轅撫憲端午帥立飭飛划新營管帶黃子香副戎星夜督帶師船二十六艘駛往勦辦旋復飛電無錫令蘇捕營管帶胡豐齋游戎相助爲理游戎卽集齊全營師船三十艘由飛鯨輪船護之而往及至則梟黨已聞風遠颺祇拿獲丁阿三一名搜出違禁之物若王旋追至洞庭西山緝獲梟船一艘擊斃梟匪孫有成顧心卿高佳昌三名翌日在浦莊鎮拿獲有才之弟高懸及汪誠興二名及回至橫涇梟黨正耀武揚威大張旗鼓游戎大怒奮勇率衆上前擒獲合肥縣人汪小法余糊子余吉堂陳子彬丁立福五名十三日連軍火及賭具解回省垣午帥飭發蘇州府訊辦至十六日副戎亦在各鄉拿獲梟匪八名解至府署中有一匪逞强於拒彈中腰際致受重傷 
[上海官場紀事]  
　　前日江南提督楊鏡巖軍門由江寗返滬泊舟南市董家渡浦濵昨日命駕進城至道縣兩署投刺拜會○昨日戶部主事樓歐荻主政乘輿至縣署拜會縣主汪瑤庭大令○蘇松太兵備道袁海觀觀察准籌防局委員魏蒓塢明府之請添委候補縣丞那二尹志翔襄讞局務昨日二尹趨詣道轅禀知到差日期并至縣署謁見縣主汪瑤庭大令○龍華鎮保甲巡防局委員沈秋蓀二尹梅家弄保甲巡防局委員沈霞標參軍昨日因公至縣署禀見○翰林院編修藍太史鈺禀請赴南洋學習交涉事務由掌院大臣咨行兩江督轅昨日南洋通商大臣魏午帥已飭知蘇松太兵備道袁海觀觀察矣○前日雲貴總督札委雲南候補縣劉大令盛堂送省城各學堂肄業生蔣谷麟等七十名往日本學習速成師範科前日行抵滬江由大令帶赴道轅禀見大約日内卽須航海東行矣 
[牌示換季]  
　　今日乃秋令換季之期蘇松太兵備道轅及上海縣署先於昨日懸牌曉諭仰所屬軍民人等一律换帶暖帽毋違 
[示期課士]  
　　昨日蘇松太兵備道袁海觀觀察懸示頭門定於本月二十四日課試敬業書院肄業生童届期黎明時衣冠到院靜候點名給卷命题扃試 
[棣華萎謝]  
　　昨日午後蘇松太兵備道憲袁海觀觀察接湘中珂里電音驚悉胞兄因病謝世爰卽電禀上憲照例請期服假二十七天 
[同伸慶祝]  
　　昨日係葡萄牙國大君主及后誕辰午前江南提標右營參將周參戎松海防同知黃司馬上海縣知縣汪大令英美等國租界公廨讞員黃司馬洋務局英法文繙譯關萬二司馬至葡總領事署同申慶祝禮也 
[上海縣署瑣案]  
　　鄧禮眞投撫轅上控杜老大拐賣伊妾石小毛等情經撫憲端午帥札飭上海縣主汪瑤庭大令查明禀覆大令查得光緒二十二年鄧曾控諸臬轅發回本縣經前縣宰某大令訊得毫無證據爰將杜省釋鄧則解回泰州原籍今乃復敢砌詞誣控情殊可惡因於前晚升堂研訊鄧供小的向業攻皮妾與女兒先後被拐未幾妻子又去世以致孑然一身開一小店大令判責二百板押候詳請嚴懲○殷建夫控土棍强劫伊女等情大令向之研訊殷供女兒翠寳被劫後至前日黎明始得逃歸翠寳供本月十一日在田間摘花傍晚回家途遇甲乙丙三土棍曳至數里外空屋中扃閉數日前日天將破曉始得逃歸訴知父親控求究辦大令諭候飭差查明三棍姓名以憑懲治○鹹瓜街寳順信局夥何開曹扭沈友林至十六鋪保甲巡防北局控其乘間攫取洋銀等情局員某君移解至縣前晚大令升堂訊究何供昨由蘇州寄來洋銀五百元放帳桌上日加午有某甲者偕沈來局寄信乘機攫取洋銀幸被小的扭住叩求究懲大令判令將沈重責五百板收押攺過局一年 
[滬城瑣語]  
　　前晚本城天官牌樓北首教民某姓家不戒於火幾致燎原幸鄰人奮勇爭先竭力施救迨各洋龍馳至業已火滅烟消矣○前日本城彩衣街泰來祥烟館正在開市之際忽所搭唱臺頽然坍下連及廂房二間樓上樓下烟客茶客共被壓傷四十餘人内有十餘人受傷尤重烟館主侯裕桐徐錫卿見已肇禍急將氣絲僅屬之寗波人某甲喚人舁至仁濟醫館求醫其餘瞿姓馬姓王姓兪姓等數人次第延醫敷療有一玉賈所携珊瑚瑪瑙翡翠碧霞之類悉數壓爲虀粉所失不下千金誠无妄之災也 
[上海保甲巡防局紀事]  
　　歹人王幼林潛入某姓家行竊油布等物旋被汛捕查獲解入十六鋪保甲巡防南局禀請局員賈歴玉參軍訊懲○車主吳蘭生扭不知其姓之車夫川川及胡寳等人至二十三七鋪保甲巡防局控稱被欠賃車資向索不理反敢行兇請爲訊究局員李伯屏二尹准之飭押候訊明核辦 
[英美等國和界公堂會訊案]  
　　前者英商考興洋行主延律師雪門投本管總領事署控華人章芝山承保程濓堂將貨押銀逾期不理等情英總領事令繙譯官德爲門君備文照會公廨讞員黃耀宿司馬准之簽差恊同某包探持票提章至則章已聞風避匿遂將其兄士炳提回前日午後三點鐘時司馬會同德君升堂研訊雪律師聲稱程前將靑茶九十二　浼章作保向考興洋行抵借銀一千二百兩言明五閱月後連急銀一百餘兩一倂歸還今已逾期考興行主急於西歸求卽斷給查此項靑茶行主本恐不足所抵銀數故令程託章擔保乃章一聞行主控告卽將所開天順茶箱店存貨悉數賣去逃避無蹤請問伊兄究竟章於永年長棺木鋪中有股本若干存貨若干士炳供稱小的與弟早已分居各爨所爲之事實苦不知聞永年長棺木鋪與兪章甫合開資本若干不知其細雪律師又稱章所保之欵共計本利一千四百餘兩除已還若干外尙少九百兩請將永年長棺木鋪查點如數追償司馬商之德君著弔取永年長簿據中兪到案訊明然後核斷章士炳暫押候訊 
[照錄萬國紅十字會電音]  
　　上海萬國紅十字會接八月十三日天津梁太守掌卿許游戎正壽朱都司慶章來電云奉天省城已設籌濟總局奉增廷兩帥派掌承乏總辦開辦以來已資遣關内外土工三千餘人由新民屯分會接取運送收留住局宿食本地難民知餘人前因火車不敷分坐恐難接濟增廷二帥派掌赴新妥商辦法帮同料理雖經會同分會董電懇北洋添車現陸續運送但來者尙多須妥籌善法俾資有濟同日新民府分會董來電云陽佳兩電到否七號信今日寄上旬難民三千六百二十一名口又前月下旬難民一千三百二十四名口七月分共二千三十三名口 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界停訊]  
　　昨日爲法界公廨訊案之期適代理讞員關　之司馬别有要公飭丁咨照捕頭並禀知法總領事署繙譯官魏武達君暫停讞政一期 
[馬路工程局紀事]  
　　本邑南市馬路工程局總辦翁子文太守前奉蘇松太兵備道袁海觀觀察飭將裏街十六鋪一帶店鋪所　壯丁淸道路燈三項捐欵攺歸局中征收作爲設捕巡街經費遂於七月起派司事分别往收現共收得銀三百餘兩據情禀知觀察以便將來逐漸推廣一切　公○日前王桂華丁順生擔糞至南市馬路中經巡街捕拘獲解由馬路工程局總辦翁子文太守倩襄讞委員黃衡堂二尹研　判各枷號二禮拜昨已期滿帶案疏枷從寛開釋○日前東洋車夫王魯正朱雲發在馬路中口角被八十六號巡街捕楊萬源拘拿管押事後王朱將楊　入法界捕房由捕頭轉送馬路工程局總辦翁太守倩襄讞委員黃二尹訊明各責一百板枷號示衆昨已期滿帶案疏枷釋之使去○南市元　米行主戴紀常前控其夥錢和卿私用帳欵等情總辦翁太守正欲提訊戴復投局訴稱此事已由錢央人說妥叩求將案註銷太守准之 
[英美等國租界公廨晚堂瑣案]  
　　前者談鑫奎控木作頭陸慶雲圖賴木價銀一百二十餘兩等情時關絧之司馬方操讞政質訊屬實將陸交人保出設法還銀兹者談以陸尚欠銀七十兩屢索罔應訴請押追讞員黃耀宿司馬准詞飭差傳到前晚升堂訊詰談申訴前情陸供前已繳銀五十兩將帳結淸並無餘欠司馬查閱卷宗陸實欠銀七十兩遂飭交原保人保出勒限五日繳銀四十兩○唐伯華控張仙嶠圖賴帳欵等情讞員黃耀宿司馬升堂訊究唐供前曾雇張司帳有銀五百餘兩悉被吞没曾經郁榮唐及翁姓爲之調處囑張出銀一百兩言明七月十五日照付届期往探取突被兇毆張供小的並不欠唐帳疑司馬一再開導限本月底繳銀一百兩 
[英美等國租界公堂瑣案]  
　　工部局某洋人訴稱租界定章各酒肆屇須西歴十月方可出售野味今查得福州路四海春番菜館主陳美施萬年春番菜館主陳心裕金谷春番菜館主陳　祥顯違定章爲特傳案請罰讞員黃耀宿司馬會同英總領事署繙譯官德爲門君訊究之下三陳同稱向章開禁前一禮拜卽可稍售若干洋人稱向無此事務請罰鍰司馬遂判令各罰洋銀二十元以儆○前者利泰昌洋貨號　邱毛毛喬阿海陳毛毛等駁船裝運洋貨行至大關馬頭船忽傾覆失去羽綢十件因延請瓊律師投案控追及司馬提訊時有蔣和尙者借寡　張氏控陳强奪　兄蔣慶林之船駛至閔行勒索洋銀二百元後以七十二元贖回等情司馬遂判令將陳責三百板收禁西獄一年邱喬恣行狡賴因諭候補提張阿榮質核昨日張投案供稱是晚利泰昌倩裝洋貨三十八件時已夜半鐘鳴三下小的在船照料無奈船小貨重湖水又急以致傾覆波心急爲打撈當得二十八件尙少羽綢十件聞被陳撈去未知是否瓊律師稱究係何人撈去務求詳察司馬著將邱喬押候查明定於禮拜五訆核○前日新閘路鼎　廣貨店主陳恩祖　縊支票向某號騙購毛巾控經司馬提訊祖恩之弟祖生投案訴稱所有毛巾價計洋銀二十三元今小的已湊呈十六元尚少七元求恩緩至翌日卽當措繳司馬允之○本月初四日源泰西衣店主衛金祥乘馬車至四馬路西首將六十七歲老媪袁許氏撞倒致被三百九十六號華捕拘入捕房一面將氏送入仁濟醫館療治迨解經司馬訊供著衛存洋銀一百元暫行釋出俟媪傷愈訊核昨日捕頭將媪及衛送案司馬判令衛照償醫院飯資再給媪養傷費若干方得從寛開釋○偷兒申九丁掩入朱阿三楊成布陸阿生沈木生沈芝卿金小莊馬有花周王氏等家竊取衣物報由包探錢少蘭緝獲解案朱等投案領贓司馬判責申三百板管押二月贓分别給領 
[法租界捕房紀事]  
　　張月亭陸鶴山前控曹金龍串吞田單掯勒田價等情經代理讞員關絧之司馬訊供著交的實人保出限期將同謀之陳二寳交案訊核昨日金龍族人曹甲投訴捕房請將金龍保出捕頭允之令卽交陳候訊延干押追○前晚積竊某甲至永興洋行圖竊經行中人拿獲送入捕房捕頭命押候解送公堂禀請訊究○昨日克總捕頭以邇來車馬往來時有碰撞特繕成小啓黏貼通衢略謂自後所有東洋車小車無論空車重載槪不准在公館馬路行駛須繞道護城河濵及菜市街如違照章科罰 
[美租界捕房紀事]  
　　前日傍晚時木工姚阿和行經茂海路某號洋房門外突被洋犬嚙傷足背因卽據情投訴捕房捕頭恐係瘋犬所傷令某號華捕偕姚至工部局請醫生騐明療治○前晚七百十四號華捕巡至西華德路見一病丐一息奄奄勢將垂斃因卽雇車送入捕房捕頭令轉送公堂禀請讞員黃耀宿司馬妥爲安插○前晚有一某國兵船水手醉容可掬横行於百老匯路中二百四十號巡捕見之奮力拘入捕房捕頭令押至酒醒時釋出○昨日跑灘賊金阿三闖至公平馬頭所泊船中行竊茶壺拐之登岸適爲一百五十七號巡捕所見連贜帶入捕房捕頭令押候解送公堂禀請懲辦○昨晨有吳傑臣者投捕房訴稱僑居百老匯路第一千一百二十八號門牌屋内傭人葉清泉乘間竊取鈔票洋銀及金銀首飾約值數千金請爲查緝捕頭允之○昨日無賴楊阿友楊阿珍王小竹張如隆在密勒路合珍廣東酒肆恣情飲啖不知因何忽起爭端互相毆擊王及阿友力不能敵致被傷及頭顱隨扭赴捕房呶呶聲訴捕頭令人扶送同仁醫院求治 
 
 
 

Page 10

 
 
   
 
 

Page 11

 
 
縉樞辦事勤懇候選巡檢朱祖彝誠實可造奉硃批覽欽此 
[吉林將軍富奏爲遵旨酌保經徵籌餉捐項出力人員繕具清單懇恩給獎以昭激勸摺初三日]  
　　奴才富順成勳跪奏爲遵旨酌保經徵籌餉捐項出力人員繕具清單懇恩給獎以昭激勸恭摺仰祈聖鑒事竊照吉林因餉源奇絀開辦九釐等捐藉資接濟經原任吉林將軍長順於光緒二十九年八月初八日奏報二十七八一年半收數摺内聲明將經收出力之員援案請獎是年九月初二日齎回原摺奉硃批准其擇尤酌保毋許冐濫該部知道欽此欽遵在案長順未及核辦因病出缺奴才富順接任後檢卷詳核查吉林設局籌餉創始於二十七年五月正當庚子變亂之餘地方彫敝帑藏空虚幸賴承辦之員均能體念時艱實心籌勸計爲時僅及年半收欵錢至二百六十餘萬吊核銀已及八十餘萬兩大爲餉源之助在事各員均各實心任事卓著勤勞伏查光緒二十三年戶部於整頓釐金案内有分别省分大小　年加增至三四十萬二三十萬一二十萬以上者准將廉幹之員從優獎勵之奏曾奉通行有案故歴年之課釐比較加增當復優加獎叙吉林開辦籌餉等捐係於舊有抵充俸餉之七釐捐以外勸導商民樂爲輸納事屬創行一無憑藉而亦能集成鉅欵練餉賴以周轉其難易更未可同年而語兹據總理籌餉局道員余濬等查明詳請奏獎前來奴才等復核實删减計請照異常勞績保獎者十一員照尋常勞績保獎者十九員均係擇尤請獎委無冐濫其次出力之員存俟下屆再行核辦謹具清單恭呈御覽合無仰懇天恩俯准照擬給獎以彰勞勛而勵將來除飭取該員等履歴造册咨部查照外所有遵旨酌保經徵籌餉等捐出力人員緣由理合恭摺具陳伏乞皇太后皇上聖鑒訓示謹奏奉硃批該部議奏單倂發欽此 
[江蘇巡撫端奏爲籌解固本京餉銀兩摺初三日]  
　　頭品頂戴調署江蘇巡撫湖北巡撫奴才端方跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨攺歸庫部業經陸續解至光緒三十年春季止所有光緒三十年夏季三個月應解前項銀一萬五千兩現由司關各庫照數籌撥放交號商裕源領匯解赴戶部投納據蘇州布政使效曾詳請分别奏咨前來除核明給發咨批交商匯解並飭取領匯日期另行咨報戶部查核外理合會同兩江總督臣魏光燾恭摺具奏伏乞皇太后皇上聖鑒謹奏奉硃批戶部知道欽此 
[吉林將軍富奏爲吉林籌餉已收成效謹將廉能卓著之道員據實保薦摺初三日]  
　　奴才富順跪奏爲吉林籌餉已收成效謹將亷能卓著之道員據實保薦恭摺仰祈聖鑒事　維理財一事自古最難得人三代而下如漢桑孔之徒言利事析秋毫宋王安石之制置三司條例司未嘗不精於謀利然一則損下益上一則上下俱　天下病之後人非之惟唐劉晏之理財運思精密養民而不擾公利而不私吏册流傳二千年來獨讓此一人專美於此知計臣之才之未易觀而財之待人而理尤彰彰矣吉林邊荒初闢本地所出不足供本地所需故一切度支向來仰給於内省自庚子亂後餉源驟絶人民蕩析離居論籌餉則杼柚其空議裁兵則伏莽四起智勇俱困　焉不可終日維時試辦房捐遽興怨謗又有以畝捐印花稅建議者俱以或類重徵或多煩優未敢舉行獨前任吉林分巡道調任奉錦山海關道文韞力請裁去房捐勸諭商民創設鹽捐及九釐等捐名目先施諸完善之區逐漸推廣及於通省卒使集成巨欵而一省之餉需經費類以支持此誠悉索財賦之餘意料所不及者光緒二十八年夏間委用道余濬遵旨來吉其時文韞以交涉事繁勢難兼顧卽以籌餉一事力薦余濬自代前任將軍長順遂委該員接辦於是將局務經營綜核重加整頓攺苛細之法去　冗之員近年收欵駸駸乎日有起色計自設局籌辦以後二十七八兩年收欵市錢二百六十餘萬千而二十九年分收至二百九十餘萬千較上屆增收一百餘萬千之多說者謂無文韞創辦於先則商民未必輸將踴躍無余濬善繼其後則捐務未必變通盡利此該一員之功固不可掩而其才亦大有用也查文韞明敏練達體用兼賅始以知府來官吉省歴任吉林長春等府整飭地方頗以挽回頽俗爲己任後來該員升授吉林道兼總辦通省文涉察吏安民而外日與外人交接每發一議無不洞中窽要每辦一事無不悉恊機宜故中外翕然無間言而前將軍長順亦倚若左右手又查余濬器識宏遠操潔才優前後在東三省三十年歴充要差兼攝東邊道篆務措置裕如一時握軍符如銘安穆圖善裕祿諸臣咸倚重之該員自到吉後長順知其才識過人熟習兵事故於籌餉以外兼令總理營務及課吏局諸要差百務紛攫指揮若定兵燹後諸事他人處之無不棘手該員獨能泛淮曲當奴才今春接任後事無鉅細悉賴其盡心贊畫頗資得力而該員始終以急公爲懷夙夜匪懈又能持躬清愼俾辦捐各員羣相觀感砥礪廉隅不特歲收正欵杜絶中飽涓滴歸公卽定章提扣一成五辦公經費一項亦撙節出盈餘市錢二十五萬千呈請一倂充餉似此潔己抒誠尤爲人所弗及是文韞余濬二人之才識品操本極一時之選固不獨以徵催見長已也方今朝廷下詔求賢如有才猷卓著克濟時艱諭令出具切實考語迅速保薦等因奴才旣於該二員之才品　見眞知又於籌餉一事實覩其卓著廉能大收成效何敢壅於上聞所有共翎二品銜調任奉錦山海關道文韞花翎二品銜吉林差遣委用道余濬應如何破格櫂用以示鼓勵之處出自宸裁非臣所敢擅擬謹繕摺具陳伏乞皇太后皇上聖鑒訓示謹奏奉硃批文韞余濬均著交軍機處存記欽此 
[科布多辦事大臣錫奏爲調員前往阿爾泰山懇請給驛以利遄行摺初三日]  
　　副都統銜科布多辦事大臣奴才錫恒跪奏爲調員前往阿爾泰山懇請給驛以利遄行恭摺仰祈聖鑒事竊奴才於七月初七日請訓後當卽料簡行裝遵章馳驛出京現在行抵張家口所有前次奉調各員除總管札拉豐阿一員伊犂供職不計外其現升員外郎岳福已革同知邵守正候選巡檢左洪等三員均已次第到口應卽隨同奴才前往惟所歴程途槪係蒙古台站該員等不易遄行合無仰懇聖慈俯准該員等隨同奴才馳驛前往出自逾格鴻施除由奴才就近咨行察哈爾都統飭知管站司 
 
 

Page 12

 
 
員查照外所有奴才奏調人員懇請給驛緣由謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
[吉林將軍奏爲吉林捕盜隊兵餉前請部撥之欵發放擬請由本省近三年七釐捐報收盈餘項下撥抵以資騰飽摺]  
　　奴才富順成動跪奏爲吉林捕盜隊兵餉前請部撥之欵發放擬請由本省近三年七釐捐報收盈餘項下撥抵以資騰飽恭摺仰祈聖鑒事竊照吉林邊練各軍餉需向均由部庫撥領自庚子亂後餉乏來源經前任將軍長順於光緒二十九年七月間奏請將各隊不分新舊攺照邊防各軍營制量爲增减所有餉項每年約需銀一百二十萬兩由本省於開辦貨釐等捐自籌一半共餘一半應請由部庫在邊防經費内撥發奉旨交戶部議奏欽此旋准戶部議覆暫由部庫每年撥給二兩平銀四十萬兩以資應用其餘二十萬兩令於釐捐清賦放莊各項内自行設法籌給等因於二十九年九月初三日覆奏奉旨依議欽此欽遵咨行到吉　復經長順以吉省籌措維艱仍奏懇天恩飭部照原請每年六十萬兩之數撥發而戶部以邊防經費多有　解庫儲異常竭　所請補足六十萬兩之數應毋庸置議擬俟來年查看情形如果部庫稍充卽行酌量加撥但須臨期再爲覈辦此時礙難豫定等因議駁奏奉諭旨欽遵咨照前來奴才等查足兵必先足食乃古來不易之經際此日俄交閧盜匪聞風蠭起非藉官　嚴加剿捕閭閻何以安生現在兵隊布置稍稱周密而餉項實屬竭蹶異常卽戶部每年允撥之四十萬兩亦僅先後領出二十萬兩本賴上年九釐等捐收數較旺藉資挹注第歴年積虧已鉅輾轉騰挪亦實入不敷出况遼南戰事未停商貨不通車輛停運本年春季鹽捐及上半年之九釐貨捐已大形减色事關計授勢難稍緩須臾而近來部庫支絀情形亦爲奴才等所深悉又何敢固執前說作再三之瀆因查吉林通省七釐貨捐本爲抵充俸餉之需自二十四年以三十萬千爲定額徵收以來二十五七八三年中除收足正欵仍充俸餉並二十六年盈餘另案核辦外計尙存盈餘銀八萬一千五百一十餘兩吉市錢六十萬零五千四百七十餘千按照本年二月間奏定捐錢抵餉以三千三百文折銀一兩計易市平銀十八萬三千四百七十餘兩二共市平銀二十六萬四千九百九十一兩有零以每兩九八申平計申二兩平銀二十七萬零三百九十餘兩擬請提出二十萬兩卽以之撥補二十九年部庫出撥之欵其餘二兩平銀七萬零三百九十餘兩留抵三十年分兵餉如此一轉移間於部帑吉餉兩有裨益如蒙兪允再按年分晣報部核銷以清欵目而免牽混除將盈餘數目按年開單咨報戶部查核外所有請將近三年七釐捐徵收盈餘銀錢留抵部撥不敷兵餉緣由理合恭摺具陳伏乞皇太后皇上聖鑒訓示謹奏奉硃批戶部知道欽此 
[陜西巡撫升奏爲特叅疏防擬斬重犯二次越獄之管獄有獄各官請旨分别懲處以儆玩摺初四日]  
　　頭品頂戴尙書銜陜西巡撫奴才升允跪奏爲特叅疏防擬斬重犯二次越獄之管獄有獄各官請旨分别懲處以儆玩　恭摺仰祈聖鑒事竊據署葭州知州兪恒齡禀稱光緒三十年五月初二日因往毘連山西之興臨等縣催交定買倉豆並赴府城面禀地方公事當將公出日期通報在案初八日行抵榆林接據州吏目許鴻模申報監犯武檀兒於初七日夜四更時乘狂風大作禁卒更夫人等一時睡熟扭斷鐐銬撬開　門爬窓出院拔落牆上棗茨越牆逃逸據報立馳回州親詣監所勘驗屬實查該犯武　兒係商同姦婦劉武氏謀毒親夫劉保安並　傷咽喉登時氣閉身死將該犯依律擬斬監候解勘發回已奉部覆於光緒二十七年五月二十七日夜同絞犯牛有幅越獄脫逃二十九年十月二十四日經該州任内拿獲通報訊供議擬攺爲斬立决詳未奉批之犯籖差懸賞嚴緝未獲查訊刑禁更夫人等並無鬆刑賄縱情弊等情據署布政使樊增祥署按察使嚴金淸會詳請叅前來奴才查監獄重地宜如何嚴密防範務保無虞乃該管獄官於印官公出並不督同刑禁更夫加意巡防致令斬决重犯二次越獄脫逃實非尋常疎忽可比且恐刑禁人等或有鬆刑賄縱情弊自當照例叅革澈底訊究相應請旨將管獄官署葭州吏目許　　革職拿調提同刑禁人等至省嚴行審辦有獄官署葭州知州兪恒齡雖具報先期公出惟未能先事預防亦難辭咎應一倂叅處聽候部議除仍飭嚴緝逃犯武檀兒務獲究辦外謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批另有旨欽此 
[陜西巡撫升奏爲知縣人地未宜揀員互相對調以重地方摺初四日]  
　　頭品頂戴尙書銜陜西巡撫奴才升允跪奏爲知縣人地未宜揀員互相對調以重地方恭摺仰祈聖鑒事竊維知縣爲親民之官必須人地相宜方足以資治理查有漢中府屬之褒城縣雖係專衝簡缺而與川鄰近五方雜處訟獄繁多且川陜往來要道驛遞差使絡繹不絶一切胥關緊要非精明幹練之員不足以資治理現任知縣陳美灝年六十歲四川德陽縣廪生光緒壬午科鄉試中式舉人戊戌科會試後大挑一等引見奉旨以知縣用欽此簽掣陜西是年五月十八日領照到省十月遵新海防例捐本班儘先補用二十七年九月請署褒城縣知縣員缺經部核准二十八年六月二十七日到任二十九年試署期滿應請實授適是年十一月調省卸事查該員悃愊無華書生本色惟於斯缺不甚相宜自應揀選對調查有延川縣知縣鈕福嘉年六十四歲山西介休縣人前在湖北荆宜施道捐辦倉米案内移獎州判留鄂試用同治五年三月到省十年遵例報捐知縣指分湖北本班儘先前補用並加同知升銜十二年到省十三年補來鳳縣知縣是年五月到任光緒三年因案被議投効嵩武軍營於蕩平新疆南北兩路案内奏保開復原官原銜分省補用又於蕩平邊宼案内奏保留陜補用八年七月引見奉旨照例發往欽此八月十八日領照到省歴署鄂縣平利岐山等縣知縣二十六年補延川縣知縣先行署理九月二十四日奉文准補到任因捐晉振獎叙花翎二十八年調署渭南縣二十九年調署岐山縣十二月交卸回省查該員老成練達有守有爲以之調補褒城縣知縣實屬人地相宜所遺延川縣知縣卽以陳美灝對調亦堪勝任據署布政使樊增祥署按察使嚴金清詳請調補前來奴才覆查無異合無仰懇天恩俯准以延川縣知縣鈕福嘉與褒城縣知縣陳美灝互相對調俾人地各得其宜以資治理而裨地方如蒙兪允該員等以簡缺 
 
