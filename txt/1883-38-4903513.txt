# 1883 - 38 - 4903513

 

Page 1

 
 
[名紙賀年說]  
　　賀年之禮不知始於何時而到處通行無大殊異之節雖鄕俗不同而親族往來卑幼謁叩尊長以擔榼相餽獻其意徧天下皆然也禮從宜事從俗守而勿失無令自吾身廢之遑問其他客有叩於余曰賀年之禮自上下下者也揆厥由來盖始於古者國君之視朔視朔通天子諸侯皆行之以朔爲一月之首人君平時可以輟朝而惟朔日則重履端之義故魯文四　視朔春秋特書示譏後世天子不廢常朝之儀因推重於元旦於是有受朝賀之禮朝賀旣畢百官亦亙相拜貧相習成風此禮乃通於天下而一歲之中令節相賀又不獨元旦者則因歴代承平之世君臣宴樂　事增華一時行之後毋效之上元節中和節天中節中秋節長至節每歲搢紳之家以此數日休假歡會者蓋有由來矣然諸節雖互相拜賀要不及元且之重民間則　知元旦不知他節分有降殺事有繁簡著必如搢紳家之禮則親戚宗族往來投報旣病其費又患妨農功矣禮之所以有節也今世宮廷於元旦受百官朝賀之外又特舉長至節與元旦並行事蓋起於宋代嘗讀宋人詩有云名紙相傳盡賀冬指長至節也然則賀年賀節之不親　謁而僮僕持刺到門拔來報往相沿於今亦巳數百年矣夫賀之云者如古人詩歌頌禱之意也苟非觀面則頌禱之詞何由而達升常叩拜出戶送迎夫是以謂之賀若名帋相貽賀於何　禮失而求諸野嘗見鄕村中賀年必携土物數色駕舟車而往摯親則或率妻孥同行至則謁主家之祖先遺挂然後叩拜尊長揖問同輩而主家必具鷄黍留飯而後返苟不飯則不歡其遠至百里内外者甚或信宿始別以故自元旦至上元前後無日不有往來之禮雖中人產以下之家旣有親族卽不得壹　苟間務求事事盡體而始心安如是以云賀年庶乎其可也不謂都會之中士夫之家轉以虛又相尚而全無實意爲鄕人所訕笑也此風雖久不妨白我挽回爲之定一程式凡宗族親黨槪以卑幼賀尊長至友亦相答拜每賀一家必備禮物每迎一客必具酒肴其非尊長則不往平時僅相識而者亦不往則充此半月之閒旣無應接不暇之勢面又免虛文承奉之識士庶之家何必僕撲效搢紳所爲也况名紙所分之處本非盡屬深交平時偶有昏喪或尚不通慶甲乃至新年而突投一刺以爲吾以頌禱之意將之夫誰欺乎余曰都會之華誠不若鄕里之樸士夫之僞遠不及野老之誠然世風如是而吾獨立異以嗚高謂虛文可以盡廢此子貢請去餼羊之意聖人所不取也子第見數寸紅紙沿門分散爲無足重輕之事而不知其所關係者大也人生交際有密有疏今時薄俗何論道義一言然諾生死不渝以性情而不以形迹原不在此戔１戔者爲也其或有事相干助呼將伯旬日之周朝踵門而暮排闥談心密室矢報瓊瑤不可謂不親也然事過輙忘閱歲月而姓名不知矣此而貽以名紙則乍見必麗然以驚謂某某吾實受其惠也人生相交十九通財衣冠之貌而駔儈之行錙銖之較逼索於債臺之上當夫炮竹聲中有扭胸而袒臂者揣其獰惡之狀似欲拚命於終宵俄而夜已向晨惘然罷手連聲恭喜相見開顏此等交際設非有名帋之往還於爭利之中寓行禮之意則自除夕一閧而彼此絕交不復能相見矣吾故以爲虛文而亦不可廢也第爲吾輩計之上海客居之所各省之人皆在異鄕苟無親族尊長禮當拜謁之人其蹤跡密者不出三五日而自相過從其蹤跡疏者亦不在此一日之關切似覺可省則省不必爭此虛文之有無而况前年春恭値　國制至今未滿二十七月天子不受元旦朝賀已於年前奉有論旨則官場賀年之禮應亦不妨稍减矣由此二說推之或猶有理子乃以行於鄕間之禮與都會中相較而欲廢餼羊於不告朔之後烏乎可者客於是唯唯而退 
[羊城火警]  
　　○香港西字報載有廣省消息云去臘二十二晚二點鐘時怱聞鑼聲報警查係海關後面店鋪失愼該處店舖多係引火之物火勢狂迅大地皆明天上河間照耀如風白畫火星歴亂縱橫四布大有不可嚮邇之勢幸水龍畢集地近河邊取水尚易旋卽撲滅計焚三點鐘之久燬去店舖侵房三十餘間是日風勢頗勁及火起時風忽漸殺否則海關亦將殃及矣關前泊有輪船一艘名漢口見火起恐延及海關曼延船上故預令生火以待他避辛而獲熄僅受虛驚云按距是日一禮拜之内廣東曾報火警何粵省回祿之灾如是其多耶 
[慘殺婢女]  
　　○粵城之西綦姓家黃一婢一日餓如竊食爲主婦所見痛加箠楚遍體鱗　意猶以爲未足取刀割婢腿肉一大塊令該婢熟而咽之婢不勝楚毒越日遂斃婦匿其屍嗣爲街坊地保及更夫所知欲行報官婦懼各賄以二十金事隨寢息噫雞婢何知飢而竊食亦無死罪而乃慘遭凌虐至於此極縱官法倖逃恐不免上干天怒耳 
[江西官報]  
　　○藩憲邊牌示吉安府錘珂俸滿調取引　見所遺該府印務以正任南昌府賀良楨調委署理安仁縣縣丞事務以補用府經謝瑞林署理興安縣羅馫據報丁憂所遺該縣印務以補用縣黎原超署理委彭湖解第七批漝析銀進京委朱景沅解第八批漕折銀進京又示者安福縣陳鶴淸調省差委所遺該縣印務以署峽江縣事准補斯缺孫楙飭赴新在所遺峽江縣印務以興國縣程炳星調署署萬年縣高廷楨署德化縣葉滋瀾署武甯縣王弼俱調省差委所遺萬年縣印務以正任期缺姜本立回任所遺德化縣印務以新城縣金時宣調署所遺武甯縣印務以署分宜縣事斯缺知縣朱寛成所遺分宜縣印務以斯缺知縣丁毓琨俱飭回本任 
[訪拿棍徒示]  
　　○江西近有一種棍徒私立名號滋生事端客臘南昌縣賀明府曾經出示訪拿今將告示錄左南昌縣賀爲出示曉諭事本年十二月初五日奉按察使司劉札開照得前署司訪聞省城有游手不法綽號棍徒張洪等往往三五成羣遇事生風甚至交結衙蠧嚇詐商民窩賭包娼酗酒滋事橫行街市種種不法實爲地方之害札飭嚴拿懲辦在案玆本司到任伊始除札　建縣外飭卽嚴拿務獲從重懲辦等因奉此查此案先奉前署臬憲　札飭拿辦等因卽經飭差嚴拿在案今奉前因除簽差嚴拿懲辦外合行出示曉諭爲此示仰合邑居民人等知悉爾等德遇後間有名　徒嚇詐擾害者許被害之人立卽扭送赴縣具禀以憑從嚴懲辦其各遵照毋違特示計開　張洪混名霸王南昌人　吳秋水混名泥鰍南昌人　　王仔混名五老虎南昌人　羅細耀仔混名耀佃佃南昌人　陶斌混名宋老 
 
 

Page 2

 
 
大南昌人　張木老仔混名不怕官新建人　林老三混老飛天癩頭南昌人　吳大賤混名黑煞建昌人　叚細老仔混名矮鬼南昌人　鄧堚頭混名鄧光相南昌人　魏洪混名夜游仔新建人　潘春喜混名師爺安徽人　鄭五斤仔武甯人　唐高混名滿仔新建人　姜世達混名結疤仔南昌人　馬輝卽馬老九江甯人　劉金彪金谿人　韓老滿南昌人　陳丑老仔南昌人　熊九琴混名香舖家俸新人　雷老滿仔南昌人　彭三元仔混名三千歲南昌人　姚大混名姚期南昌人　朱老二混名過得火南昌人　雷老二混名土雷公南昌人　萬友才混名老三南昌人　趙老八混名八先先南昌人　吳先鼎混名老大南昌人　胡太混名胡單鞭南昌人　劉淸混名劉公道雙料嚴嵩武寍人　李毛仔混名棺材頭南豐人　鄭永罐仔武寍人胡炳榮混名花仔名魁南昌人　徐和混名細掌仔南昌人　王志發混名花猪仔南昌人　張正其混名木老仔靖安人　唐牛仔新建人　姚苟肉南昌人　金家教花仔南昌人　陸老二直隸人　錢癩頭南昌人　孫猴仔南昌人　文柄楠南昌人　魏發新建人　徐三狗南昌人　周二潑仔新建人　黃六仔南昌人　熊拐仔安義人　高毛頭安義人　胡破頭仔南昌人　楊傳喜新建人 
[崇邑近聞]  
　　○鄂省崇陽縣離省四五百里地處山谷中本係簡缺自民間種植茶樹辦荼客多設庄於此風氣漸改簡缺遂變爲繁缺據父老云崇陽爲鷄籠地半子一週民間必犯刀刼此言固不足信然道光年間鐘仁傑謀反用兵剿平去年夏季又因徵粮被蠹書舞弊殃及鄕民將倪駱畈人雷春喜以籠站死村人咸抱不平赴省控訴省憲委陳太守往查將革差蠹書分別懲辦人心始服去冬十一月抄鄕人聞蠹書某又復洋洋自若卽約十五人以一半守候城外以一半人城尋視適該蠹書在剃頭店薙髪鄕人一擁血前將該蠹書獲去傷其腿面諸衙蠧聞信無不匿跡銷　以避其鋒嗣經城内紳士赴鄕查人則鄕人已各烏獸散莫得其主名也又聞該邑離城十數里之華壁堰地方堰以上名上畈堰以下名下畈上下畈戶口不少客冬又有械鬥之事因昔年是處河内漲一沙洲約長七八里地基遼闊無人專管以致野木成林上下畈人曾欲爭管此地互訟於縣事不能了又控於省憲訟至多年案仍不結後有馬明府知該縣事斷令公　公黃兩造遂聽之近年該洲樹木怱茂祗因雪虐風　遂致技垂條折上畈人遂給以爲薪售之得錢數百串下畈人因此覬覦乃聘請訟師具訴於縣上畈人未有准備訟不得直余邑尊乃將此洲斷給下畈人上畈人心不能甘約斯聚衆書將林木砍伐舁之而歸下畈人知之復請邑尊履勘是日上下畈人不期而至者數千人下畈爲首者乃一某姓武生隠於官轎邊上畈人員該武生在塲指引當將官轎擊碎又將武生捉去私刑拷打下畈人見此光景亦約期聚衆持械相鬥是日上畈人以教師爲護符持械督隊兩陣齋圓槍砲互放號令進退無異兩軍之鏖戰教師忽來忽住餘勇可賈忽被下畈人發一冷第教師中彈倒地頃刻變爲虀粉上畈人遂倒戈而走下畈人追亡逐北遂入其邨見門前有木者拆屋燬器無所不至由是上畈人盡遷避於大　洞鼓響嶺等處下畈人旣勝之復安頓善後各事每戶種田十畝者捐穀三千招雇流民另設蓬帳以作固守之舉日則刀戟林立夜則擊柝相聞蓋恐上畈人蹈隙而復伊也刻不如何了結容俟續聞 
[盜猪笑柄]  
　　○揚州廣儲門外地本荒冷貧民叢住其問草房茅舍僻陋殊甚竊賊亦因此而多客臘廿五日有一賣魚有四更挑担出門見前行者背負一人身首皆覆以單被惟二足着襪哼然有聲其行甚疾但聞負者駡云我囑汝少喝酒今乃貪酒沈醉累我如此賣魚者聞之亦不爲意隨行里許忽見落下一襪其足爬踢不巳負者之駡更厲賣魚者追視之知有異急揭其布乃一大猪其頸有癩乃其左隣所豢也於是將負者扭住大號適隣庄之賣魚者踵至遂將其人交保甲局一訉而服盖竊猪巳不止一次粧馱醉漢乃其故技也遂杖而罰之聞其事者不禁狂笑云 
[人變爲畜]  
　　○輪　因果之說原爲下等人說法固非大進所樂道也近聞沙市鬨傳人變爲畜之事頗極確鑿姑錄於篇以供衆覽田某者荊州之蛟尾人與友盛某　其鄕人王某言有鄧姓腴壤三十畝我若作中此田可爲爾佃王如言各送錢十千而不知承種鄧田之已有人也事旣不成王屢向索錢久不償一日王寢見田來囑曰子明月入市見有禿尾猳卽我也因前欠君錢今故以身相償耳明日晨起卽聞用死心異之治入市果有買小叚者騐其尾果禿以錢三百買之歸每出牧呼田名則至數月後苗壯肥腯異於常豕付屠論値適符十千之數盛初不信及病且死令其子變產償王蓋有鑒於田深恐其復爲豕也此同治壬申年事也乃去歲又有文某變馬一事文某者亦蛟尾人十年前有屋一所憑中人劉某賣與吳某陸續收償十得其九矣文又將屋拆卸零售於市吳控官案久不結劉大爲所累願代文償價退契罷訟前數歲文死文固未有以償劉劉亦本無望於文之相償也去秋劉假寐於室忽見文至形容慘戚揖而致辭曰久欠君錢自當歸償君幸寛我愼勿鞭笞過急也劉唯唯文復揖請暫別行入宅　忽聞人語曰老馬生駒矣劉驚覺心知其故不忍言亦不忍視會家人以駒不食乳爲請劉人　姑謂之曰汝文某耶不食將如何勿更待他生償債也駒昻首頓蹄悲嘶竟時始就乳聞今已具芻秣矣頗捷人咸呼之爲文馬云夫今之儼居人世者大抵人面獸心究其所歸則田豭而巳矣文馬而己矣吾將於豚柵之榜駒櫪之下一一問之 
[盲人受辱]  
　　○求神問卜本愚夫愚婦之所爲獨怪世之盲人肆口妄言祗以神其術而售其欺而置他人性命於不顧夫亦甚可惡矣虹口地方去臘天花甚行痘殤者時有所聞有扛夫頭周安嗣之子亦專天花周愛子情切見病勢沈重計無所出至英租界正豐街口盲人陸文亮處問卜並求解星且問有方藥救治否陵漫應之曰聞痘症危急服坎炁一條可以挽回坎炁者小兒之臍帶也周從之翌日子斃乃遷怒謚陵歲暮率領衆扛夫至陸處吵鬧遂拉至誠仁義烟舘吃講烟並有隣近各拆梢黨隨聲附和將陸夫婦兇毆并勒令會烟鈔八元五角將陸衣服剝去質錢尚有不敷有某甲借陸洋四圓付給各人而散閔周猶不能釋然也 
[失女復得]  
　　○虹口捕房除巡捕句探外復雇一廣東人梁某爲地保以備查報病亡及查緝廣帮事務之用客歲有住居正豐街之某甲赴捕房報稱有一廣東女逃避其家捕頭卽傳梁某查明失女之家該家主因不欲涉訟情愿酬某甲洋六十圓甲以五圓謝梁某事遂寢息後經平捕頭知悉卽發電音令該地保傳受洋之某甲查詢明確以期無枉無縱云 
[因賭致毆]  
　　○世俗每遇新年則引類携朋呼盧喝雉雖暫時游戯本無大害然因此而與衣者有之因此而搆釁者亦有之而况精五木訣者又每以新年爲藉口耶有湖北人某甲不知其作何生理與其友在途毆扭同伴解之猝不能散正在爲難適法巡捕巡緝至此將兩人一併拘入捕房訉其何以爭吵據某甲云因新年偶爾賭博屢擲屢負致將身上皮袍解下付諸長生庫得洋數員除歸欠外尚餘洋五員留存身畔其友稱此洋盍交我暫放袋内不然彼等知汝有洋定必罄汝所有而止某甲卽将洋交之其友取洋藏在自己袋内出外閒走片時而回里向索洋其友在身邊摸出則皆成贗物矣是以爭吵捕頭以賭博本干例禁竟敢鬧到捕房可謂不知自愛着將該兩人一併管押俟解公堂核斷 
[帶貨轇轕]  
　　○滬地貨物運至浙西一帶關卡林立稅捐繁軍其間有避重就輕將貨物託舟人帶進者則惟昻其水脚其餘則付之不間船戶亦惟利是圖慨然承帶途間設被查出將貨扣留舟人亦以本非我事　求將船釋放而貨亦不間也聞乾豐洋貸舖有弱毛等物値價銀三 
 
 

Page 3

 
 
十餘兩託船戶沈仁英寄交平湖洪新興店豈料該店並未收到通信催取乾豐接信之下俟沈仁英船到滬向之盤間沈仁英言語支吾卽被遂歸法捕房據沈仁英稱房帶之貸被蘆墟卡扣留祇須繳到捐項卽能取回翁太守着沈交保出外俟取到貨物及該卡捐單當向乾豐道還捐項 
[押候送縣]  
　　○昨報索借爭毆一節兹悉天桂茶園之俟二明並非包飯者乃係伶人開口跳亦未受茶盌傷痕昨晨同見証張桂全投英公堂禀稱津人劉六岳二同來向我借洋十圓不遂竟敢聲言帶刀前來尋釁等語故卽鳴捕拘獲劉岳二人解案請辦劉供天津城内人年二十八歲於去年八月來滬訪友未遇躭擱在金桂茶園昨向俟二明借洋無着已作罷論不敢逞兇岳供亦是天津城内人年三十二歲素來躭擱在全桂茶園昨因劉與侯借洋稍有口角我是解勸者捕禀劉岳二人均是李占鰲名下之人並非躭閣在茶園係居正豐街南首之剃頭店樓上同居共有四五人皆是流氓動輙持刀硬借富捕頭禀劉六前曾帮同李占鱉硬勒縣役書寫筆據捕房派人獲劉解案送縣不知如何卽行開釋今又犯事謂重辦以儆陳太守隨飭將劉岳兩人押候備文送縣里辦侯二明叩謝而退 
[賭案彚錄]  
　　○巡捕捉獲虹口地方聚賭之一起人並將賭具送案富捕頭禀共獲賭犯六名其間鄭文生係過犯賭博前曾獲案罰洋百元今又犯賭請爲重辦鄭又生方阿來王阿二姚阿昌鄭阿才王阿元同供以後不敢祗求施恩陳太守隨判過犯之鄭文生罰洋百元其餘方阿來等五名姑念新年從寛各押七天賭具存毀又有王阿大等在茶館賭錢口角爭毆王被戴阿二李阿奎毆傷頭顱由捕拘案請辦王請騐傷戴李二人均各俯首無詞陳太守謂王等因賭擾釁均干咎戾惟念王受傷屬實從寛免處判戴李各責百板以儆又有某絲棧出店人姚永全張和尚因賭爭執張竟持刀戳傷姚之頭顱由捕拘案并由巡捕在張身畔搜得洋一元呈案姚供因有力資十二千分拆爭執起見致被張和尚持刀戳傷請騐張則泥首無詞華捕禀姚張實因戯賭爭毆陳太守謂犯賭已屬十咎豈容持刀逞兇判責張和尚百板起案之洋一元給償姚永全養傷完結 
[英界公堂瑣案]  
　　○包探康阿順稱前有無賴談勝全鄭鶴松等在公平繅絲棧與女工調戯尋釁由洋東報捕泒我拘拿談鄭二人送案管押期滿開釋詎此二人前日在路與我相逢竟然將我毆打幸有華捕到來帮同獲住談鄭二人同供是老閘北鄕人前日來滬購買物件被包探拘至捕房卽行開釋出外向論又被拘押陳太守謂談鄭二人前經懲辦有案　稽深知其素不安分隨判各責百板以儆○徐竹三稱在虹口小押鋪爲夥因有潮州人將僞造之金簪欲押洋十元當被我看破詎伊尚與我爭執駡詈不休爲此交捕送究僞物呈閱王阿混供在烟間爲夥此等是烟客押下久不取贖店主令我往押確不知是爲物店主亦　案供與相同陳太守隨判罰王阿混洋五元撥充醫院經費僞簪存毀○中國新年有放花砲之俗例而不知其干犯租界章程昨晨老巡捕房解到違例放花砲者二十餘名新巡捕房則有六十餘名之多陳太守概照向章各罰四開洋一个以示薄懲其間有在捕房保出存洋一圓爲質者則將此洋充作醫院經費 
[客述所遇五錄]  
　　○往赴猴王之筵者船主偕二載菓者及余共四人焉携菓隨二黑猿登岸以往陸行里許入一深林花艷于枝實結于稍皆羅漢菓之類無一雜木也出林過一小山峰迥路轉天然開朗兩傍皆小嶺綿亙中夾淸流潺潺不絕石徑曲折凈潔如洗旭日初昇映照山光如翠霧彩霞但聞猿啼水響不復有人聲入耳行是境也心爲之爽約行三里之遙谷盡而溪止視其發源處爲一方式小湖菱實蓮藕之屬雜生水面有數猴早沐其濵見人而嘯自湖之右轉見小山一座傑然獨生不附他山其上樹木更盛蒼翠欲滴船主指告曰此卽猴王之洞府也言間行及一河水淸見底闊三十餘步七架浮橋其橋乃牽籐絆于兩岸石上萬條亙結浮於水直葢河爲天生橋乃猴製也橋之兩端　黃色山人四隻蹲坐不動同行者曰此橋爲彼宮之門戶山人乃司出人者内之猿外之猴非奉王之命不得擅自越此違者山人阻之犬噬以爲罰也因就石上小憩出烟捲而吸導行之黑遠見火牌一劃而燃似甚驚奇取視否置山人見烟处口中出仰瞭不他瞬口並頻頻作響余戯給令吸之山人接吸而咳隨以爪取烟灰而食衆見大笑起立而行同人恐其橋未牢懼不敢登猿偕山人先行往返數次似告以無恐者于是次第而過焉再前里許有兩紅面猴迎于途二猿卽先馳而去若先報者也至山下有老樹數株橫斜有勢見昨來舟之猴王率其類百十相候于樹下行近彼卽迎上抱頸而嗅一如昨日多猴簇擁登山石路一綫寛僅容履至山之半見峰勢内縮下闊數畝山花密佈如人家之園圃懸崖石壁峭立百仞崖上之洞如蜂房多不勝數大小不一羣猿出入上下者如蟻如織若甚忙也猴王肅客入一大洞洞亟深廣内中之如榻如　者頗衆咸皆石之自生似是　非也正面一大石板上置各色蠔蚌之殻甚夥亦白相間五色畢具乃王之寶藏陳以娛客者下首一石廣丈餘面光如鏡上置鮮菓多種並列巨椀數個内貯緑色之酒椀乃前時舟人所贈也余等因出所帶贈之菓獻爲猴王壽王大喜分賜諸侍者然後扯衣命坐捧椀先飲以乾相示余試嘗其酒甘芳而酸並無酒味同人告曰此菓汁飲多一醉十日勿以其不烈而易之數盞之後王又分菓令食惟羅漢菓一種實其山之隹產也王酒後不能端坐起偕其雌無跳不已又顧洞外而嘯有小猴數十犬行而入王再嘯羣猴皆舞跌地婉轉作諸勢有假怒嘶門者有相抱作偎貍之態者有分黨而爭者有向一小猴跳鳴毆撲者如罪其子之不肖也未後大衆向上長嘯而止船主笑曰此王之樂部也朱言至此因問余曰竊觀華書中有優孟字眼不知卽此乎否余畧舉以告之則其妻偕妹進熟鷄一盤荷蘭芋一鉢朱因讓客乘熟取食故猴筵未得終談稿容暇續　選錄叻報 
[書沈貞女事]  
　　○光緒七年春蘇州有彭君子毖聘沈氏之女蔣於秋八月日行合　之禮而於七月初間驟膺寒疾數日之後病勢漸增奄奄待斃忽於某日黎明之際遽失所在是時東方未晞外戶未闢伴夜者共七八人皆目瞪口呆莫知所措徧索宅中迄無蹤影閱半日而始得之於井之底其母哭之慟以爲是殆天欲斬余祀故置我子於此也不然井離臥室有數十步而病有已寸步不能行其又奚能行而來也噫嘻彭君之死可謂奇矣而孰知其聘妻沈氏女則更有奇也者沈氏女者浙之乎湖人也父某以微員聽鼓於蘇垣以不事鑽營恒數年不得一差委無子祗一女自其幼時卽已通文墨嫺禮教書算尺牘之類罔弗工　紃織任之事罔弗巧厥後其父家計日窘落魄益甚幾至不能舉火而女則間以十指助甘旨孝事不少衰以故其父無子而如有子處貧而如未嘗貧雅稱道其女之賢而戚友亦信之無異言年二十有七始憑媒妁受聘禮於彭君凶問旣至號泣請行戚黨聞之咸來勸解卽彭宅亦使人婉言導意謂我家雖係望族久已有名無實僅此薄田數畝尚屬公家之產過門後礙難敷衍女聞之更號泣而言謂苟能執婦道於彭雖凍餓而死亦卽甘心執意欲過門守節千譬萬解終不能奪其志遂於閏七月初二日乘舟　彭宅抱靈位而結親先行吉禮而後成喪焉初彭君之死也其異母兄某某皆以其未成婚而死且庶出也莫有肯與以子者入殮之時皆其兄主喪其生母雖愛之而莫如之何也後以沈貞女之故族人訥生太守等公議以其次兄子爲之嗣而母心得以稍慰焉越明年客有述其事於琴心劍瞻生者生曰此畸行也不可以不記以俟夫探風者爰泚筆而書之時在光緒壬午季冬日也 
[題蘇小小墓卽呈諸大吟壇政和]  
　　○絕世風流擅六朝隄邊楊柳妒纎腰湖光一抺開奩鏡細把春山着意描斜陽紅過畵喬西惆悵 
 
 

Page 4

 
 
飛花墮入泥杜宇不知卿有恨怪他幾度隔林啼 
　　餐秀詞人笙伯待刪　 
[壬午迎春余客滬江有數友招余訪鍾素卿校書於公陽里偶成一律以代纏頭之資]  
　　○瓊樓疉　柳毿毿荳　梢頭已十三粧束本來宜素淡苦情生小最痴憨春濃睡起嬌無力月朗歸時酒半酣我欲泥卿歌一曲也隨劉阮共相探 
　　平江餐秀詞人笙伯氏錄舊稿 
[率成四律恭和原韻錄呈龐山無可奈何人平江嚼梅吟館主人同政]  
　　○傷時不問命如有明月淸風永樂歌耕野莫爭田厚薄出山豈懼路轗軻著書今古涵心鏡閱世繁華冷眼波瞻壯任憑天地闊盛朝猶幸靜干戈　淸風扶我到天涯飛燕樓頭認妾家楊柳絲多牽文事桃花命薄信無差六朝金粉理枯草兩浙雲山唱落花此地抒情懷古調斷茲無復怨琵琶　十載淸狂悵病游孤帆征斷海天頭春風枕扇驚鄕夢秋水江源洗客悉只教梅寒應冒雪不知花好也經秋門無剝啄敲新句李杜詩成月上樓　居貧居賤莫居官幻世憑他變幾端遇事隨綠皆自得此身何處不心安新詩寔破紅樓夢殘簡香流古墨翰除我却開煩惱結求人先使舌根寒 
　　京江醉月山人未定草 
[詠梅二律]  
　　○未遇東風化雨施含基本是仗天慈能憑傲骨儲淸福輪與羣芳逞　姿香氣不容天地閉高標直受古初時果然脩到神仙侶寒去春回有鶴知　百花未放一花開一花先占百花魁風塵以外誰相賞鼎鼐之間始見才骨瘦不妨霜雪鍊氣淸都自地天來莫言冷境無同　黛柏蒼松好共陪 
　　上元董實菴初稿 
[新年口占]  
　　○才過年關便擴充昨宵末路此英雄筵開盛饌堂懸彩不是封翁卽富翁　玻璃官轎兩肩扶直撞橫衝遍市衢顏色頭銜知幾品翎窓庶隔總模　　沿門投剌不升堂京式冠裳簇簇裝一笑相逢丟一揖連朝足比馬蹄忙　生機活潑兆年初日日晴和興有餘果是申江財氣旺滿街元寶跳龍魚 
　　覺癡道人實菴氏戯草 
[過年詞]  
　　○驚人爆竹震遙天是覺更新又一年處處桃符書吉語壽如山海福無邊臘梅天竺水仙花柏子蔴荄撖欖茶習俗居然沿作例似差一點不成家　曙色初分日未紅爭拳怒目氣何雄無端頃刻街前遇道喜深深打一躬　漏箭　回大地春家家堂上供財神敬天地後迎司余徹夜無停是主人　昨日今朝大不同歲除元且自魚龍遙知避債臺中客聽劉雞聲氣轉雄　榖接肩摩人看人煕來攘往賀新春大家約到城隍廟去拜新年太歲神　姊妹雙雙坐馬車珠香玉煖門鉛華墜鞭欲訪桃源徑笑指花街第二家　藍輿華服氣軒昻闊步來登牌九場殘歲幾曾憂盡瘁盈千累萬又平常　鳥靴槖槖滿街頭名片飛紅到處投轉瞬拜年忙過了自家心事再網繆　年豐人壽慶堯天更喜烽煙靖九邊正是及時行樂好迎眸氣象萬千鮮 
　　吉人嚴鍾爵初稿 
[留別王松堂司馬]  
　　○廿年市隠　存身霞舉軒　逈軼塵　枕帆檣橫浦雨題襟花月小樓春　君於美國公廨中葺小樓兩楹俯瞰巨浦暇日集諸賓朋觴詠其間　胸懹冷淡偏知我肝胆輪囷欲照人越石幾回同擊檝　謂劉東峯叅戎　多情還更憶汪倫　汪君泉孫爲東峯司書記舟中備蒙關注○瀟灑風流　好敦靑衫紅袖兩温存談诗慣剪西窗燭結客常開北海樽投轄孟公豪概擅　指君前年留飲故事　擘榴東老故交論　沈小園通守爲君至契余亦因小園始識君於席次　怱怱又作長安別趣我驪駒已在門 
　　容之弟潘崇福未定草 
[元旦嚴伯雅觀察招飲走筆成此錄請鈞政]  
　　○開門撞撞迎曉日簷雀聲喧繞吾室朶雲一片來相招頃刻輝光滿蓬蓽春兩楊柳吹江關披拂寒士生歡顏登堂一笑許長揖衣冠不拘禮數刪觴春小醉屠蘇酒香味辛盤剪新韭一主二賓忘形骸　同席者爲陳雲鏡司馬　風雅如公得未有話到長安動別情　予擬於上元節後計偕北上高歌靑眼盼雲程袖詩明日吳中去先向江頭送客行　觀察定於明日有吳門之行 
　　隱耕葛其龍更稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百四號]  
[光緒八年十二月十一日京報全錄]  
　　宮門抄○上諭兩道錄前○發抄　旨五道○東撫任　奏桃園合龍大壩工竣摺子○浙撫　陳奏查明循例奏請摺子○將軍崇奏籌練步隊緣由片○雲督岑　奏委解革員起程日期片○黔撫林　奏爲委修橋工夾片○又　奏特叅各員夾片○蘇撫衛　奏爲請　旨旌表夾片○浙撫陳　奏爲陳明辦理緣由片○將軍金　奏爲據情代奏摺子○十二月十一日禮部宗人府欽天監正紅旗値日無引　見○帛公由　東傻回京請　安○記名提督王洪順謝　恩○孝陵總管椿齡謝　恩○芸公請假十五日○奎潤請假十日○召見軍機○發抄　李文敏奏八年上忙錢糧徵元銀數奉　旨戶部知道欽此○又壽解廣西舊欠兵餉奉　旨知道了欽此○又解協撥陝甘軍餉奉　旨知道了欽此○又九江關燒造大運磁器名目件數奉　旨該衙門知道冊併發欽此○林肇元奏請將異常出力之開復令陳湛思免繳捐復銀兩奉　旨覽欽此○○頭品頂載山東巡撫臣任道鎔跪　奏爲桃園合龍大壩現已加廂工竣並預籌善後事宜恭摺馳陳仰祈　聖鑒事竊臣前將桃園堵口工程先行設法赶辦合龍再爲加廂情形具奏在案查壩工合龍後疉用大工追壓工程益堅而丈尺益卑大河積浚間口增長直至埽前必須將垻台赶緊增高以昭愼重臣當卽解飭文武員弁正邊兩壩分別迅速加廂層土層柴加意盤築其夾土壩卽後戧並卽隨同塡築堅厚不任稍延連日天氣雖覺極寒幸多晴霽土料均屬應手現於二十日兩壩已一律廂齊計高出水面二丈有餘十分穩固其挑水壩疉次捍禦凌水下勢尤甚亦一併赶緊加廂高整與壩形勢相將此現辦加廂工竣之情形也因思此次建築挑壩專爲拓出溜勢俾易合龍迨挑壩吃重一分大壩卽得力一分大溜漸歸舊河合龍得以迅速惟挑壩已接長至七十餘丈屹立河心目前雖與大垻亙爲憑依來年大汎經臨其勢極難修守一龍大垻係迎溜頂冲正形吃重細審形勢挑壩頭距東岸灘嘴尚有六十餘丈擬接做十餘占與東岸連合爲一作爲護壩並堅築高厚土壩以收重門疉戶之益第挑壩前　凌山積勢難鑿冰進占惟有緩至開春冰泮卽行赶緊更於迤上灘面接築紏堤添建短壩以資得力其各項工費現經撙節估計統於此次工需項下動支存俟來春分別舉辦此又另籌善後工需之情形也至兩廠用存正雜料物已查明分別存儲泒營看守以備來年防汎之用所有現在加廂工竣並另籌善後緣由謹恭摺附驛馳陳伏乞　皇太后　皇上聖鑒訓示臣於拜摺後卽日旋省合併陳明謹奏軍機大臣奉　旨工部知道欽此○○浙江巡撫臣陳士杰跪　奏爲查明浙江鄕試未中年老各生遁例彚奏仰祈　聖鑒事竊照鄕試年老生監三塲完綾未經中式者例准查明年歲籲懇　恩施賞給舉人副榜本年舉行壬午正科鄕試查有年屆九十歲以上之副貢生謝麟萼朱濵等二名八十歲以上之附生盧炳煃韋爕揚例貢生任應壎附生陳金生貢生姜桂芬鄭鹿鳴附生杜致恭附貢生葉秀陔貢生程正字等九名皆踴躍觀光三塲完竣榜發未經中式經臣調查各該生原卷文理明順字畫淸楚催據各該縣會同需學查明入學各年歲取結由藩司德馨詳請具奏前來臣查該生等靑燈積學皓首窮經沐　聖世之甄陶潛修足式作士林之表率勵行堪嘉志切梯雲未預賢書之選祥徵人瑞官邀　寵錫之榮除墨卷冊結送部外謹會同浙江學政臣張澐卿恭摺具陳並繕淸單恭呈　御覽伏名　皇太后　皇上聖鑒勅部核覆施行謹奏軍機大臣奉　旨禮部議奏單併發欽此　○○崇綺等片　再此次朝鮮通商邊民隨時往來交易恐匪類易於溷跡稽查不得不嚴凡洽邊扼要之區均應添兵巡緝邊外原設靖邊馬步三營分防上下千餘里實屬不敷惟餉需支絀籌措維艱一時尚難全行添設而中江係屬交界未便置作緩圖應卽赶緊募練其帽兒山等處俟續籌有欵再講增添查中江地方舊有九運城毗連　貢道爲前代屯戍之區形勢險要足資控扼兹擬先練步隊一營卽於九連城駐札應支薪水口糧仿照直隸練軍章程飭令東邊道仍由邊欵項下籌給按年彚總具報至修建官兵房屋邊外向有奏明定價無須再爲估計應請援照辦理歸人兵餉單銷以符原案除俟招募成軍再將兵冊咨部外理合附陳伏乞　聖鑒謹　奏軍機大臣奉　旨該部知道欽此　○○岑毓英等片　再臣等前准軍機大臣字寄光緒八年七月二十九日奉　上諭雲南永昌府知府番英章現有查辦事件業經回任飭令迅遠赴部聽候質訊不准稍有遲延等因欽此當經欽遵查明該員尚未囘滇隨卽分咨並飛札飭催該員赶緊赴部並將查催情形先行附片具奏在案兹據該員潘英章在黔患病躭廷聞信趕回隨經臣等泒員看管一面飭司委員解送丟後旋據藩臬兩司會詳查有補用通判呂夢吉堪以委解並據該委員禀報已定於十月初六日由黔解送該守起程赴京詳請具奏前來臣等覆查無異除繕給文批並分咨查照外謹合詞附片陳明伏乞　聖鑒謹　奏軍機大臣奉　旨知道了欽此　○○林肇元片　再黔省貴陽遵義兩府交界地方有大河一道名曰烏江河水深流急商旅文報絡繹不絕渡船過河常虞覆溺民皆病之從前撫臣岑毓英函商四川督臣並飭貴州司道府縣捐廉修建鐵練橋以資利濟業已奏報在案兹查此項橋工時爲雨水所阻以致作輟無常尚未蕆事並原泒監修委員水城通判陳昌言因案撤來適値岑毓英奉　有署理雲貴總督到黔當卽會委候補道吳自發督飭修造以竟全功除檄飭遵照外謹會同署督臣岑毓英合詞附片具陳伏名　聖鑒謹　奏軍機大臣奉　旨知道了欽此　○○林肇元　片　再吏治以人才爲消長用人以黜陟爲勸懲無論正佐各員茍才力難勝官箴有玷者均應認眞叅劾以肅綱並黔省現任候補各官如有事犯曾經臣隨時奏叅辦理在案玆查有候補知府李維暹才具平庸不堪表率平遠州知州魏淑曾辦事粗率人地不宜淸平縣知縣陳祖誥才識庸鈍不勝冲難候補同知楊舒文情性苟簡公事　預候補知縣伍懋命措置乖方難任民社候補通判鄭大全狂妄無息動形挾制銅仁府經歴張銘祖精神疲軟難期振作黃平舊州巡檢吳德滋哀庸委鄙心地糊塗平遠州吏目陳國培惟利是圖嗜好木重仁懷廳學訓導宋揚芳居心近利有慙訓迪均屬難事姑容相應請　旨將李維暹以同知降補魏淑曾陳祖誥均開缺置省遇有相當之缺另行請補楊舒文伍懋郃均以府經歴縣丞降補鄭大全張銘祖宋揚芳一併革職平遠州淸平縣兩缺黔省現有應補人員應請扣留外補是否有當理合附片具奏伏乞　聖鑒訓示謹奏奉　旨已錄○○衛榮光片　再陽湖縣貞女左氏係原任安徵鳳陽府同知左昻之女髫年許字浙江歸安縣人前四川按察使沈秉成長子文章沈鳳保爲妻同治五年鳳保在京寓病歿時女年十七歲聞訃痛不欲生並泣請其父母過門守貞抱栗主成禮自此敬事翁姑曲盡孝道鄕黨咸稱其賢於光緒八年八月十六日在蘇寓疾卒計守貞十六年實屬無忝所生據江蘇候補道吳承潞等以誼屬同鄕或兼戚族見聞眞確不忍聽其沒煙造具事實冊結具禀請奏前來臣查該貞女沈左氏未婚喪偶立志守貞洵爲中幗之完人宜沐　褒揚之　盛典合無仰懇　天恩俯准　旌表以彰貞節而維風化除將冊結咨部外謹會仝大學士兩江督臣左宗裳江蘇學政臣黃體芳附片陳請伏名　聖鑒訓示謹　奏軍機大臣奉　旨著准其旌表禮部知道欽此　○○陳士杰片　再據按察使孫家榖詳稱案奉行准　部咨光緒七年五月初六日奉　上諭刑部奏各省命盜案件辦理遲逾酌擬稽查章程請旨辦理一摺等因欽此抄錄原奏咨行到司伏查浙省辦理命盜案件各州縣獲迅訉詳以後均經由司隨時飭催依限審結尚無任意延擱之弊間有因人証未齊照例展限或案情未確疉次駁審者亦非無故遲延今奉部行按日造冊稽核益足以勵勤惰而免積壓洵属意美法良當經分飭各属查明獲犯未結命盜各案先行擅由送司彚核造報一面依限審　嗣據陸續開報不免舛錯遺漏往返行查稍稽時日現將光緒七年五月起至八年八月底止未結題咨各案由司彙　簡明淸冊呈請察核奏咨其七年五月以前獲犯未結之案查核無多巳飭次第審結請免入冊此外如有遺漏斃件隨時補報續詳至八年九月以後獲犯各案俟各属詳報齊全卽遵章按月造報等情具詳前來臣覆核無吳除將淸冊咨送刑部查核並飭司將續後月報迅速這冊詳咨外理合附片陳明伏乞　聖鑒謹奏軍機大慮奉　旨刑部知道欽此　○○帮辦軍務大臣革職留任伊犁將軍奴才金順謹跪　奏爲巴彥岱領隧大臣聞訃乞假查喪並派員護理篆務恭摺仰祈　聖鑒事竊奴才於光緒八年十月初二日據副都統銜馬彥岱領隧大臣長庚遣家丁楊升呈稱家主親母瑚佳氏於本年九月二十五日巳時在甘肅昌吉縣旅次病歿家主係属親子例應查喪扶柩回旂安葬等情據此查副都統銜巴彥岱領隧大臣長庚京城滿洲正黃旂人在營辦事有年兹因伊母病歿塗次懇請奔喪抉柩回旂安葬其情甚切惟有遵例給假令其先奔柩所穿孝百日俾得稍盡子　所遺巴彥岱領隊大臣簽務巳由奴才派委二品銜護軍叅領德克津布暫行護理至該領隊長庚百日孝滿可否准其扶柩回旗安葬伏候　諭旨進行所有巴彥岱領隊大臣聞訃乞假奔喪並派員護理篆務緣由是否有當謹恭摺具陳伏乞　皇太后　皇上聖鑒馴示謹　奏軍機大臣奉　旨知道了長庚着准其回旗欽此 
 
 

Page 10

 
 
[京報第三百五號]  
[光緒八年十二月十二日京報全錄]  
　　宮門抄○通政便劉　奏請　賜卹附祀並將事蹟　宣付史舘摺○川督丁　奏爲審明定擬摺○豫撫李　奏恭報省城得雪緣由摺○十二月十二日兵部太常寺太僕寺廂曰旗値日無引　見○惇王等謝賞燕窩　恩○江南正考官許庚身到京請　安○試用道崔廷璋等謝　恩○記名副都統常福謝　恩○恩承請假五日○嵩山請假十日○召見軍機○○欽差大臣督辦新疆軍務通政司司通政使二等男臣劉錦棠跪　奏爲道員立功後積勞病故志節可傳籲懇　天恩俯准賜卹附祀將事蹟　宜付史館恭摺仰祈　聖鑒事竊二命頂戴按察使銜前署西寍兵備道甘肅題補道張宗翰經臣於光緒六年咨商前陜甘督臣左宗棠調辦喀什噶爾英吉沙爾等處善後總局本年春間臣營總理營務處道員袁垚齡請假回籍接替需人將該員調回哈密泒委總理營務曾經附片陳明在案該員上年出關膂力方剛本無宿恙自委辦善後總局身當繁難久任拮据卒瘏經營締搆往往寢饋不遑慮竭精殫漸致眩督征忡之疾本年奉調前來哈密跋涉長途醫藥並缺疾復送作聞臣左右之人賛襄不肯偃仰棲遲冒寒暑忍饑渴輿疾趲程而至抵營後臣與晤接見其面目淸應詢忽疾雖小愈精神猶未復元比嘱令從容調攝勿以孱體過勞事仍鉅細必親不背晷刻自逸九月十六日晨起披覽軍書數寸許忽痰湧氣結眩瞀撲地據醫者云心血過虧勢極危險連進温補之齊神氣稍淸迄未大効延至二十一日午時身故臨歿前數日與臣論及時事多艱　皇太后　皇上宵旺憂勸爲欷歔涕下者久之握臣手殷殷舉往昔嘉言善行相勗軍中僚佐往視者各以大義訓勵之彌留之際喃喃呐呐語不成聲臣與僚佐側耳細聆猶莫非練兵籌餉畫界通商之事亦可哀已該員籍隸湖南湘陰縣距臣原籍湘鄕不過三百餘里臣自弱冠從軍蚤於梓桑袍澤間飫聞其居心行事之梗概嗣臣帶兵關隴該員經左宗棠檄赴平凉行營委辦文案支應諸事旋派總司營務與臣共事一方者十年當是時雖彼此未嘗朝又相依然或緘牘往還或於謁見左宗棠之便把晤旬日相與籌商兵事餉事邊事獲其賛畫之力居多默窺左宗棠幕僚賢才薈萃其忠淸勤愼始終如一者實推該員爲尢在左宗棠倚任之隆亦惟該員爲最臣旣佩左宗棠知人善任益信該員夙望匪虛焉迨經臣咨調出關委辦喀英兩城善後事宜維時荊榛甫闢凡夫淸查田賦勸課蠶桑創設義塾修理城池廨宇倉厫台站渠堰橋梁道路巡閱邊卡捕拿遊匪聽斷回漢詞訟抽收稅厘萬緒千端應接不暇該員前後兩載辦理悉臻妥善成效皎然可覩方擬荐達　朝廷共肩艱鉅乃以積勞致疾年甫五十而歿實堪惋惜在微臣才庸識陋全賴二三腎傑輔立翼行一且人鑑云亡慟悼原所應爾而全疆僚屬下至部曲走卒見者無不酸心隕涕感歎悲思則　平昔德澤感孚端可知已查該員自少讀書卽勵志聖賢之學咸豐十年前湖北撫臣胡林翼聞而器之手書敦聘爰始出山是害刊載胡林翼遺稿中班班可考該員到鄂後適値皖吳戰攻孔棘髪逆屢竄上遊君捻耽耽環伺胡林翼扶病經事該員依依左右多所裨益胡林翼歿後前任陝甘督臣楊岳斌羅而致之相隨度隴正値劉氛猖獗標兵叛變餉竭運難戰事失利該員相從患難臥薪嘗胆矢死不離其苦心孤詣維持調護於其間者多矣屢在華亭縣張家川曁洮州廳等處勦辦賊匪戰功卓著歴經楊岳斌奏明有案楊岳斌卸篆回籍該員相從歸善者年餘旋經左宗棠檄調再出復値寍靈戰事不順臣叔父劉松山陣亡逆回擾近平慶涇固之間勢且岌岌幸左宗棠屹立不搖從容布置機局漸轉卒克削平厥後戡定西寍河州肅州經閱三載該員無役不從雖由左宗棠總攬鋼推發縱指示而該員献可替否與夫汲引贤才調和將士宣上意而達下情所以佐成左宗棠事業尤非淺鮮跡其長才卓識實堪任重致遠遺大投艱徒以久覊幕僚未獲獨當一面中間雖權西寍道篆一次又以爲時未久不及盡展所長而要其先後馳驅二十二年備嘗險阻艱難堅忍卓絕丹衷耿耿至死不忍忘君幾十昔賢馬革裏屍三呼渡河風烈其忠義之氣實有可廉頑而立懦者歴佐胡林翼楊岳斌左宗棠皆一時人望始終勤愼上下邇遠胥無間言亦殊未易至其淸操自矢一塵不染家無白畝之田敝　不蔽風雨妻子固不免饑寒卽老母高年菽水且虞不足而臣向以詢及該員從不言貧歿後檢其遺囊則圖蓄衣履而外絕無私蓄是尤難能而可貴者使天假以年其成就固未可限量旣不幸數奇不偶賫志早終惟有籲懇　天恩優給卹典埤凡爲臣子者聞風興起相勉于忠淸動愼以報　國家養士之恩於世教似不無小補除派員接辦營務並委員護送該員遺櫬回籍外合無仰懇　天恩俯准飭部將二品頂戴按察使銜前署廿肅西寍道甘肅題補道張宗翰照軍營立功後積勞病故例從優議卹附祀前通政使司通政使臣劉典甘肅省專祠並擬援照光緒五年閏三月二十三日　論准左宗棠奏請將夏炘王栢心等四員事蹟宣忖史館成案懇　恩准將張宗翰事蹟　官付史館以影忠盡而資觀感出自　逾格鴻慈謹繕摺具奏伏乞　皇太后　皇上聖鑒訓示施行謹　奏軍機大臣奉　旨着照所請該部知道欽此○○太子少保頭品頂戴四川總督片丁寶楨跪　奏爲審明謀殺期親胞督重犯按律擬辦恭摺循例具陳仰祈　聖鑒事竊臣前據廣元縣知縣劉銑詳報民人趙元善挾嫌圖財起意商同伊弟趙元德並吳泳鞍等謀揾期親胞叔趙萬川氣閉身死一案當經批飭擬解來省復發委審辦去後玆據署成都府知府黃毓恩等訊明由按察使張凱嵩解勘前來臣親提研鞫緣趙元善趙元德均籍隸廣元縣趙元德係趙元善胞弟趙萬川係趙元善分居期親胞叔先年趙元善弟兄因與趙萬川分家不均挾有嫌怨光緒七年九月間趙元善等將分受田業出售覓有售主被　萬川阻止致未賣成八年正月間趙元善等因各債主逼索欠帳無奈將業賤售償還三月二十六日趙元善等之父趙萬里患病無錢醫治趙元善向趙萬川借貸趙萬川未理趙元善心懷忿恨憶及趙萬川　後有池塘一口起意將趙萬川致死池内洩忿亦可圖其銀錢卽向趙元德商議趙元德聲言趙萬川力夭難敵趙元善稔知素識在逃之吳泳鞍蔡二保子曾向趙萬川借錢被趙萬川辱駡挾有讐恨意欲糾約吳泳鞍等同往帮忙卽同至吳泳鞍等家内告悉情由並許事後從重酬謝吳泳鞍等貪利允從下午趙元善等一共四人行抵趙萬川門首維時趙萬川之妻趙左氏己回母家僅趙萬川一人在屋趙元善等一齊進内趙元善與趙元德同將趙萬川拉至屋後池邊致搯傷其左右手腕趙萬川聲喊救命吳泳鞍用手將其兩脚摺作致搯傷其左右脚腕趙元善釋手吳泳鞍倒提兩脚將趙萬川上半身子揾入水内致搕傷其額顱移時趙萬川被揾氣閉身死棄屍塘邊吳泳鞍卽與趙元善等轉至屋内搜得錢文衣物趙元善等當謝給吳泳鞍等餞各三十千正欲走出適遇趙左氏轉回瞥見查問趙元善不能隠瞞告知實情嚇禁聲張趙左民聲喊殺人蔡二保子順用木棍毆傷趙左民右額角右臂膊趙元善等慮人聽聞破案携取贓物分路逃逸趙左氏查找伊夫無獲忽至池邊見　斃命次早報同約隣看明將屍抬放坎上報縣勘騐獲犯訊詳經臣批飭擬解　省發委審辦玆據成都府等訊明由司詳解前來臣提犯規訊據提前慒不諱詰無起釁別故逃後亦無行兇爲匪與知情容留之人案無遁師查律載謀殺期親尊長不分首從己被者皆凌趕處死又例載有服卑幼圖財謀殺尊長各按服制依律凌遲梟首示衆各等語此案趙元善因挾嫌圖財輒起意商同伊弟趙元德並在逃之吳泳鞍蔡二保子將趙萬川謀揾入水氣閉身死實屬兇惡蔑倫查趙萬川係該犯等胞叔服屬期親自應按律問擬趙元善趙元德均合依謀殺期親尊長不分　從已殺者皆凌遲處死律各擬凌遲處死　照例梟首示衆左面刺兇犯二字逸犯吳泳鞍蔡二保子緝獲另結趙左氏傷己平復獲贓給領未獲照追無干省釋屍棺飭理除供招咨部外所有審明擬辦緣由理合恭摺循例具陳伏乞　皇太后　皇上聖鑒勅部議覆施行議　奏軍機大臣奉　旨刑部速議具奏欽此　○○頭品頂戴河南巡撫臣李鶴年跪　奏爲省城得霑瑞雪恭摺具奏仰祈　聖鑒事竊照豫省本年秋間雨水過多迨入冬以後各属報雪寥寥省城僅于十月初三日得雪一寸農民盼澤甚殷茲于十一月初二日辰時彤雲密布瑞雪　紛至酉時止除融化入土外積厚二寸當茲二麥蟠根之際獲此祥霙瑞兆豐年民心歡忭堪以仰慰　聖厪除飭查明各属是否一律普徧另行按月奏報外所有省城得雪緣由合先恭摺具奏伏乞　聖鑒謹奏軍機大臣奉　旨知道了欽此 
 
 

Page 11

 
 
[京報第三百念六號]  
[光緒八年十二月十三日京報全錄]  
　　宮門抄○發抄　旨四道○雲督岑　奏委調署總兵片○浙撫陳　奏委署臬篆片○直督張　奏審明定擬摺○穌撫衛　奏請立案片○大臣文等　奏勦辦馬賊殆盡情形摺○十二月十三日刑部都察院大理寺廂紅旗値日吏部引　見十名工部一名理藩院一名翰林院十二名○奎公請假十五日○貴恒請假五日○崇勳續假十日○掌儀司奏十五日祭　奉先殿濂公行禮○召見軍機○發抄　高釗中奏接任湖北學政篆務日期並謝恩奉　旨知道了欽此○陳士杰奏嘉興守許瑤光病故出缺請簡奉　旨知道了欽此○又温忠翰調署寍紹台道試用道蔣國楨署温處道奉　旨知道了钦此○又恭報省城於十一月初七日得雪分寸奉　旨知道了欽此○○岑毓英片　再署昭通鎭總兵楚雄協副將鄧日勝署事期滿應飭回本任昭通鎭總兵麟志人地不宜前經本任督臣劉長佑於上年十一目撤省本年九月經　奏委校閱武闈雖已蕆事惟昭通鎭所轄金沙江一帶與四川雷波馬邊毗連每遇冬晴水涸蠻匪時出竄擾且本境伏莽尚多時萌窺伺亟應遴委幹員妥爲布置以免疎虞麟志旣於昭通不宜未便扔令回任兹查有奏帶回滇記名提督何秀林謀勇素裕辦事實心前在滇歴署臨元開化普洱騰越各鎭總兵嗣到黔護理貴州提督均無貽誤堪以委署昭通鎭總兵責成辦理江防又署鶴麗鎭總兵范淸資望較淺應調省另候差委本任鶴麗鎭總兵朱洪章現署騰越鎭所遺鶴麗鎭事務較簡卽以昭通鎭總兵麟志調署亦屬相宜除分檄飭遵外謹附片具陳伏乞　聖鑒謹　奏軍機大　奉　旨知道了欽此　○○陳士杰片　再臣接准吏部咨開光緒八年八月十九日奉　上諭孫家穀着來京另候簡用浙江按察使着陳寶箴補授欽此欽遵知照前來當卽轉行遵昭兹查新任臬司陳寶箴到浙尚需時日所有臬司篆務應先委員署理以專責成查有鹽連使惠年辦事祥愼堪以委署遞遺鹽運使員缺查有杭嘉湖道豐伸泰穩重老成堪以委署遞遺杭嘉湖道員缺查有候補道染恭辰樸實蕪華堪以委署除分檄飭遵外謹會同閩浙總督臣何璟附片陳明伏乞　聖鑒謹　奏軍機大臣奉　旨知道了欽此　○○太子少保署理直隸總督兩廣總督臣張樹聲跪　奏爲審明京控人命按律定擬恭摺仰祈　聖鑒事竊滄州孀婦二吳劉氏京控白四率領子姪將伊子吳大奎共毆身死賄買書差改傷縱兇等情一案經都祭院奏奉　諭旨交審遵卽督同臬司剛毅親提人証卷宗來省訊辦旋據該司審明擬議解勘臣覆加訉核緣白三卽白多又名白振東並胞弟白九白七與吳大奎均係滄州回民鄰街居住無嫌光緒七年十一月二十七日將晚時分鄰人王黑令其姪女王二姐携錢四文赴吳老雜貨鋪買鹽王二姐將錢二文私買食物其餘二文買鹽回家王黑嫌少　同王二姐找向吳老添鹽旋查知係短付錢文卽將王二姐毆打吳大奎瞥見欲爲添錢　鹽白三之父白國通卽白四斥說吳大奎多管大奎不服彼此口角揪扭吳大奎將白國通額顱抓傷並揪落髪辮一綹經人勸散白三用尖刀白九用鐵斧在鋪割剔羊骨白國通回家向白三等訴知前情當卽進屋睡歇白三白九因父被毆一時難忍順推刀斧同至吳大奎家理論吳大奎走出混駡並向白九撲毆白九用鐵斧將吳大奎左耳近下連腮頰砍傷吳大奎奪住鐵斧白三恐被奪去還砍卽用尖刀砍傷吳大奎額顱頂必偏右因手勢稍重以致頂心骨損吳大奎鬆手喊跌倒地吳大之伯母大吳劉氏趨出拉住白三不依村人劉萬邦亦趨至拉勸白三掙脫致刀尖將大吳劉氏額顱劉萬邦左手背劃傷白七由外趨至卽將白三尖刃奪過勸走吳大　之堂弟吳連生間鬧出視因見白七手執尖刀疑其帮護赶向白七撲毆白七用尖刀將吳連生項頸砍傷經村人李大並白三之胞兄白五白保中白連中曰乾白八堂弟兄白得順白二順白福先後踵至勸歇詎吳大奎傷重移時殞命吳大奎之母二吳劉氏探親外出經吳大奎之胞伯吳永興報經該州趙秉恒飭差郝三張牛將白三白九白七等拘傳到案帶領刑仟親詣騐明集訊塡格錄供通報嗣二吳劉氏聽人浮言以吳大奎係被白國通率領子姪共毆身死該州僅將白三白九白七收禁未將白國通問罪白五等又未到案心疑白國通賄差朦弊卽以白國通率領伊子八人伊姪三人將其子吳大奎共毆身死白國通賄串差役朦獘縱兇等詞赴天津府呈控當經批飭該州差傳二吳劉氏未到集訊白國通並無率領子姪共毆及賄差朦弊情事將白三等復審擬議由府解司照擬勘轉而二吳劉氏因控府未提痛子情切又以前情並添砌白國通賄買刑書改傷等情赴京呈控經都察院奏奉　諭旨交審遵卽督同臬司親提嚴訊據各供晰前情不諱案無遁師應卽擬結查律載共毆人致死下手致命傷重者絞監候又律載刃傷人者杖八十徒二年又不應爲而爲事理重者杖八十各等語此案白三因吳大奎將伊父白國通揪抓致傷勸散後該犯與弟白九找向吳大奎理論致相爭毆輒將吳大奎共毆致傷身死查吳大奎身受各傷其被白九用斧砍傷左耳連　頰雖亦骨損並非致命部位且受傷後尚能奪斧不致戕生惟被該犯白三用尖刀砍傷致命頂心骨損倒地爲重又係最後下手其爲死於該犯所砍之傷無疑應以該犯擬抵白三卽白多又名白振東除用刀劃傷大吳劉民劉萬邦平復輕罪不議外合依共毆人致死下手致命傷重者絞監候律絞監候秋後處决白九用鐵斧將吳大奎左耳連腮頰砍傷白七用尖刀將吳連生項頸砍傷平復該犯等雖係回民但非糾衆共毆仍應各按刃傷本律問擬白九除共毆餘人輕罪不議外應與白七均依刃傷人者杖八十徒二年律擬杖八十徒二年至配折責拘役二吳劉氏京控白國通卽白四率領子姪共毆及賄串書役朦弊訉無其事本有不合惟伊子究係白三等共毆身死其因痛子情切懷疑牽控尚屬可原請從寛免議白國通卽白四雖無率領子姪共毆各情但吳大奎欲將王二姐付錢添鹽卽從旁斥其多管致肇釁端亦有不合應照不應爲而爲事理重者杖八十律擬杖八十折賣發落其餘牽連被証訊明均無不合應毋庸議除備錄供招咨送刑部並咨都察院查照銷案外所有審明定擬緣由理台恭摺具　奏伏乞　皇太后　皇上聖鑒飭部核覆施行謹　奏軍機大臣奉　旨刑部議奏欽此　○○衛榮光片　再據太倉州人候選縣丞王家驥呈稱職故父知府銜補用同知原任浙江象山縣知縣王永馨常念族大蕃滋菀枯無異久慕宋臣范仲淹之遺風欲捐置義田俾賃族之無以自存者藉分升斗少免飢寒已陸續積置良田千餘畆自宦浙歸來方圖舉辦乃於光緒三年遽以病歿遺命職妥議規條呈報建庄職　遵遺訓將所遺契買坐落太倉鎭洋二州縣境不等則田一千三百畆零二厘七毫准値價銀九千八百兩捐佐贍族義田並將坐落州境在城東一都中一圖是字圩房屋一所計三十二楹連修改門庭約計銀三千兩捐作莊屋名曰恭孝義庄所有歲收租息除賦祭修等用外餘悉貼助族中之孤寡貧乏者以資養贍職追雜嚴命勉完先志不敢仰邀旌典但事關贍養闔族誠恐日久廢墜呈請奏明立案等情前來臣查該候選縣丞王家驥義方秉訓念切敦宗九族之推解成周十頃之膏腴慨割洵屬貽謀克紹任恤可風旣據聲稱不敢邀獎相應請　旨勅部立案施行除飭取田號莊規各冊結詳送核咨曁先咨明禮部查照外理合附片具陳伏乞　聖鑒訓示謹奏軍機大臣奉　旨該部知道欽此　○○奴才文緒祿彭跪　奏爲陸續拿獲馬賊照章就地正去彙案恭摺具陳仰祈　聖鑒事竊查去年九月間前任將軍定安等曾將江省辦理盜匪就地正法驟難改歸舊制情形奏明在案本牟九月間復准盛京刑部咨據回部議奏各省寔係土匪馬賊會匪遊勇案情重大並形同叛逆之犯均暫准就地正法仍隨時具奏俻錄供招咨部查核等因具奏奉旨依議欽此欽遵轉咨前來查江省所属呼蘭巴彥蘇蘇北團林子等處時有馬賊擾害鄕里奴才等迭經嚴飭該地方官並由省派撥練軍前往駐防緝拿據呼蘭副都統先後咨報拿獲劉泳桂呂震淸姜夢淋李廣順宋起長卽宋洛乞旦趙景春卽趙五周廣陳全高起幅任汰陶泳寛邢五子卽邢洛乞旦張萬山姜　有妻連重尚得碌高泳碌史廣元史汶海周元柴卽周洛乞旦王汰禁孫泳發薛泳發王汰紅魏汰淋陳順閏萬山閏會安李存財藏連奎勞記李泳洪卽李猴子潘停選王幅財卽王洛乞旦尹靑張均張萬智王發等三十八犯訉明或係騎馬持械糾衆時常搶劫或與官兵拒敵形同叛逆長途招解恐致疎虞錄供報經奴才等督同司員細心詳核皆係罪無可原當經隨時咨令照章就地正法並將監斃之王汰紅戮屍梟示以昭炯戒又據遣戌宗室博文密報官兵指拿馬賊許珍卽許金陳禿子卽陳廣智馬才卽馬洛乞旦劉萬有劉相得趙富等六犯經署副都統阿奇郭勒派兵押解到省奴才等督飭司員訊明後卽恭請王命將該犯等綁赴市曹照章正法除將各犯供招俻錄咨送刑部查核外理合彙案具陳伏乞　皇太后　皇上聖鑒謹　奏軍機大臣奉　旨刑部知道欽此 
 
 

Page 12

 
 
[京報第三百二十七號]  
[光緒八年十二月十四日京報全錄]  
　　宮門抄○諭旨六道錄前○江督左等　奏爲查明仍請借補通判摺子○黔撫林　奏道員飭回本任夾片○湘撫卞　奏爲請　旌表摺子○滇撫杜　奏爲請分別革審議處摺子○又　奏爲擬請委員赴京補抄則例章程夾片○黔撫林　奏爲查明承審京控各案並未逾限夾片○雲督岑　奏爲請　旨飭下遵行片○十二月十四日工部鴻臚寺正藍旗値日無引　見○景廉寶昌各假滿請　安○果勒敏請假十五日○銓林請假十日○召見軍機　○○大學士兩江總督臣左宗棠頭品頂載江蘇巡撫臣衛榮光跪　奏爲請補通判遵照部駁查明聲覆仍請借補恭摺仰祈　聖鑒事竊照常州府總捕通判黃麗中叅革休致開缺奉准部咨於光緒六年六月十九日奉　旨後第五日行文按照陰减半計算扣作是年七月十九日開缺所遺員缺前以候補同知直隸州知州孫國琛禀請借補接准部覆以常州府總捕通判一缺係屬光緒六年七月分之缺核計該員覆試取到二等奉　旨日期係在常州府總捕通判出缺之後　請孫國琛借補之處應毋庸議仍令另行揀員請補依限專摺具奏等因臣等查候補同知直隸州知州孫國琛年六十二歲湖南善化縣人由選用從九品於咸豐六年奉委帮辦吉字營務遞保以知縣留於江蘇補用遵例請咨赴部同治八年五月十八日在部補交捐免保舉銀兩六月初十日由吏部帶領引　見奉　旨着其以知縣留於江蘇補用欽此二十一日領照出京十月十八日到省繳照於續行查明勦平西捻案内蒙保同治九年四月初二日奉　上諭着免補本班以同知直隸州知州仍留原省補用欽此應以奉　旨昔第五日起照限减半計算扣至五月初二日接到部文作爲到省日期試看一年期滿甄別奏明堪以煩缺留省補用新章考試先經　督臣沈葆楨取死四等停其補委留省學習嗣經前署督臣吳元炳於光緒六年四月初三日覆考取列二等一名七年正月初九日奉　旨核計該員覆考奉　旨日期雖在出缺之後而實在考試日期係在缺出之先該員前次題補時經蘇藩司譚鈞培於護理撫篆任内出具才識明通老成穏練考語今講仍以該員借補常州府總捕通判洵堪勝任與例亦屬相符據蘇藩司譚鈞培會同江藩同梁肇煌臬司許應錄詳請具奏前來臣等覆核無異合無仰懇　天恩俯准將候補同知直隸州知州孫國琛仍　借補常州府總捕通判該員係候補同知直隸州今借補通判應仍照原銜升轉毋庸送部引　見亦毋須查造叅罰謹合詞恭摺具奏伏乞　皇太后　皇上聖鑒勅部查照再此案前奉部駁行令遵照定限另行序補於光緒八年七月十二日行文按江蘇省照限减半計算以八月初七日作爲接到部覆之日起定限七十日内遴員請補應扣至十月十七日止又督撫並非同城加展會銜定限三十日統應扣至十一月十七日限滿於限内聲覆請補並未遲逾合併聲明謹　奏軍機大臣奉　旨吏部議奏欽此　○○林肇元片　再貴州布政使沈應奎於八月十五日到黔十八日接印任事所有署藩司松長卽於是日交卸藩篆應卽飭回糧儲道本任以重職守除檄飭遵照外謹會同雲貴總督臣劉長佑合詞附片具陳伏乞　聖鑒謹　奏軍機大　奉　旨知道了欽此○○湖南巡撫臣卞寶第跪　奏爲節孝出於一門籲懇　天恩俯准旌表事據湖南在籍紳士四品銜候選員外卽俞錫爵前貴州銅仁府知府黃楷盛等呈稱茶陵州節婦陳田氏係原任安徽池州府知府陳源兗之妾自咸豐癸丑年陳源兗殉難盧州該氏矢志守節時年二十一歲現年五十一歲計守節三十年又孝女陳曾氏係陳源兗次子現充駐英叅贊官三品銜候選知府陳遠濟之妻原任大學士兩江總督曾國藩之女同治元年歸陳門時年二十歲舅姑已歿氏恒以不逮侍奉爲恨隨夫駐英兩年有餘光緒七年復隨夫駐英十月初十日病卒于巴黎使署年三十九歲前於同治十年赴金陵省視父母適母遘危疾氏侍奉湯藥一如未嫁時疾篤刲臂和藥以進母病賴以安痊十一年二月値父病發倉卒復刲臂和藥未及進而已歿洵屬至性過人孝思肫篤一則疾風表勁完三十載之幽貞一則和藥療親應　九專天之曠典洵徵素行各著腎聲有光族黨之稱允属邦家之媛職等見聞較確用特繕呈事實公懇轉予　奏旌等情前來臣覆查該節婦陳田氏孝女陳曾民教秉所天同此冰霜至性情殷愛日逈殊閨閣怛流宜邀　聖代之旌揚以表名門之令範除事實淸摺送部查核外謹會同湖廣總督慮涂宗瀛湖南學政臣曹鴻勛務摺具　奏伏乞　皇太后　皇上聖鑒訓示謹奏軍機大臣奉　旨均着准其旌表禮部知道欽此○○雲南巡撫臣杜瑞聫跪　奏爲特叅疎防監犯越獄之管獄各官請　旨分別革審請處恭摺仰祈　聖鑒事竊據署羅平州知州馬錫蕃禀稱光緒八年九月十六日該州奉府委赴陸凉州相騐病故盜犯公出二十一日據吏目傅鴻猷禀稱本月初九日奉委赴鄕查辦保甲嗣據禁卒李詳報稱十九日風雨大作監墻倒塌監犯杜虧甲乘禁卒人等困倦睡熟前往護墻扯斷鐐銬鎖洞踰墻逃逸該禁卒等追捕無蹤禀經該吏目轉報該州赶回卷查該犯杜虧甲係因姤姦紏同趙定共毆傷劉惠甲身死經前州葛靜遠於七年九月十七日審擬由府招解到司因犯供游移於八年二月二十一日發回覆審罪應擬絞之犯隨會營前詣監所勘騐情形相符提訊禁更人等僉供委無賄縱情弊禀報等情當經臣批司嚴限勒拿並飭查勘去後玆據該管道府揭由藩臬兩司會詳請叅前來臣查囹圄重地稽查宜嚴乃該管獄有獄各官並不加意防範以致罪應擬絞重犯越獄脫逃實非尋常疎忽可比且據稱或委騐公出或奉委赴鄕九難保無揑飾規避情事除飭委員摘取該吏目鈐記接署一而提同刑禁人等來省發委斫審實情議擬究辦外相應請　旨將管　官羅平州吏目傳鴻猷革職拿問以便提省審辦有獄官調署羅平州事通海縣知縣馬錫蕃先行交部議處容飭司委查明確奉委出境是否屬實並接審已逾二叅分限是否難結另行分別辦理逸犯仍飭該川嚴緝務獲究報除咨部查照外謹會同署雲貴總督臣岑毓英恭摺具陳伏乞　皇太后　皇上聖鑒訓示謹奏奉　旨已錄　○○杜瑞肇片　再查滇省應辦年例及季底彚題彚咨一切事件自咸豐六年軍興之後節年皆奏請展緩辦理近年全省肅淸諸事均經　奏明次第規復舊制其年例各案事件現准各部咨催亟當一併舉辦隨經轉飭遵照去後兹據藩司唐烱詳稱查司道各署前於同治二年正月馬逆在省滋事或被賊佔踞或駐綦兵練科房因之倒塌所有各案卷或燬于兵燹或雨淋甯　以致概行遺失無可稽查前經詳奉奏明委員赴部抄錄各案及底稿回滇當卽檢查各則例章程尚有未奉抄發各案仍屬無從照辦特開具淸單擬請委員家化同知夏廷變赴京迅速補抄回滇俾得遵循辦理等情具詳前來臣覆查無異除將案由淸單咨送戶兵工各部查照外謹曾同署雲貴總督臣岑毓英附片陳明伏乞　聖鑒謹　奏軍機大臣奉　旨該部知道欽此　○○林肇尤片　再京控案件例應半年彚奏一次查貴州省截至光緒七年歲底止計有未結貴筑縣民婦彭蘇氏等控案二起又是年十二月二十六及二十九等日准步軍統領衙門先後咨交桐梓縣民羅廷連控　羅澤章荔波縣民莫添補控　蒙至相等二起尚未起限今有八年正月初一日起至六月三十日止業將桐梓縣民羅廷連控告羅澤章荔波縣民莫添補控告蒙至相等二案審明議擬另行咨銷尚有貴筑縣民婦彭蘇氏與畢節縣已革職員趙龍光控案二起或因未准抄發原詞或因人証尚未解到無憑質訉均經咨部展悵在案茲屆半年彚報之期核計承審京控案件並未逾限應免扣限查叅據按察使易佩紳查明詳請具奏前來臣覆查無異除咨催抄發原詞並飭提各案人証到案審明擬結外理合附片具陳伏乞　聖鑒訓示謹　奏軍機大臣奉　旨刑部知道欽此○○岑毓英片　再臣祖籍浙江寄籍廣西原無親族在　因臣胞弟毓寶於咸豐初年隨臣到滇帶勇剿賊出力就近爲聘自浙江遊幕來滇流寓滇省巳故王景義之女爲妻嗣全滇肅淸臣丁憂解任臣弟亦回籍守制因資斧拮据將眷属暫留滇省迨服闋來滇又爲其長子附生岑兆熔娶已故在籍道員劉廷銓之姪女爲妻均已病故又臣四女曾許聘原籍江蘇寄籍貴州已故雲南候補道周之玨之子周世銘因年幼尚未完娶伏查督臣劉長佑前再任粵撫因先與紳士龍啓瑞係兒女姻親曾經奏明在案今臣仰蒙　恩命署理雲責總督自到任以來雖嚴蜜關防杜絕請託理宜據實陳明應否廻避之處相應請　旨飭下遵行謹附片具陳伏乞　聖鑒訓示謹　奏軍機大臣奉　旨若毋庸廻　避此 
 
