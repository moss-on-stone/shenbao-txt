# 1915 - 141 - 4915191

 

Page 1

 
 
   
 
 

Page 2

 
 
時評 
[我之救國談（二）（冷）]  
　　何以欲救國以國之危辱而恐其亡也國何以危辱以其弱也然則今之救國者救其弱而己 
　　我國所以弱之原因何在以他國如以兵力來加者我國不能抵禦之也何以不能抵禦一無精兵二無良械三無戰費然則今之救國者救是三者而巳 
　　兵何以不精敎練不足學識不備人才缺乏爲之也械何以不良豈但不良且大缺乏何以缺乏不能自行製造爲之也費何以無經濟機關權不我操無己國極大極有信用之銀行爲之也然則今之救國者救是三者而己 
　　三者之外尙有一端則人民之少知識是也三者缺乏國所以弱人民少知識又三者之所以缺乏也是故今之救國者有二道致力是三者所以救急也兼盡力於國民知識所以間接以培三者之原也 
[命令]  
　　五月二十七日大總統策令中央測景學校日本敎員加藤長太郎給子四等嘉禾章此令 
　　又令財政總長兼鹽務署督辦周學熙呈請任命謝廷麒爲川北運副應照准此令 
　　又令内務部呈准吉林巡按使孟憲彝咨請任命王夢蘭何裕樸沈崇祺爲吉林省會警察廳警正應照准此令 
　　又令内務部呈准署察哈爾都統何宗蓮咨請任命陳壽全李慶鑫鍾鼐鼎吳超劉同朝李俊德張慶張建崇爲察爲察哈爾察應警正應照准此令 
　　又令陸軍部呈請授郭振才爲陸軍步兵中校應照准此令 
[專電]  
　　北京電日人喧傳俄對北滿要求十六條事不確俄人方面亦己取消其說 
　　北京電巴拿馬賽會萬國報界公會請中國派會員五十人往現京中尙未定派何人 
　　奉天電奉天新增之日兵第十一師陸續己由海道調回該國該處日僑頗恨其政府措施不善輕調軍隊 
　　福州電福州拿獲黨人徐德麟劉玉楷武劍雄黃國棟等四名當塲槍斃該黨人借中日交涉失敗爲名煽惑人心反對政府並搜出僞示多件語多荒謬許巡按使當將僞示及四犯照相寄送中央備案 
　　成都電陳巡按使二厂現己安抵資州距成都約有二百餘里其先頭隊伍日内巳到成都陳使每到一處大張告示言中央如何顧念川邊大局如何安定中日交涉巳和平解決勸人民各安其業弗聽謠言云云地方官及紳士知陳使爲大總統信任之人亦復非常敬畏大約陳到省後將來威望足以鎭壓川局 
[特約路透電]  
　　北京電聞袁總統因張弧稱職龔心湛欠經驗故未許張告退各報於上星期内均評論此事對於張 
之辭職頗多猜測張投書亞細亞日報聲明與財政總長周學熙毫無意見且謂際此國步艱難非爭黨見之時人人宜以竭力救國爲務云云（二十八日） 
[譯電]  
　　北京電華文各報評論梁敦彥游美事宜謂梁之赴美乃擬向美國華僑解釋中國政局且爲私故起見大約梁氏尙擬與美政府會商美國近致中國之牒文一事（二十七日） 
[戰電]  
（英人路透電） 
　　羅馬電公報宣稱意軍於二十五日在台洛爾及特蘭狄洛邊界占據巴爾杜山脈之亞爾狄鍚摩敵軍被迫退走棄軍械若干意軍在吐納薩砲撃敵軍防禦工程意軍在迦林鍚亞邊界基格洛山谷獲勝之消息今巳徵實意軍己占據譬伐拉山脊（在拉戈拉那山谷前）及通入道格那山谷之路意軍死四人傷數人意軍刻繼續鞏固其所得之地位（二七日） 
　　羅馬電意軍於宣戰後四小時越過奥國伯拉薩洛邊界奥軍開槍抵禦半小時即逃退意軍第一日最大之勝利爲奪獲控制印特里哇及伊松查兩山谷高二千五百尺之柯拉達山意軍初以爲必在該處遭遇勁敵詎意意國開砲轟撃及鼓勇進攻數小時之久即占據之意軍在佛留里前進於戰術上殊關重要此爲實行占據士地及攻入特蘭狄洛之第一步該地於軍略上頗有價値該處邊界其形勢如一三角以亞爾伯山爲三角之底其銳端則在加達湖處處向意國方面斜趨且有敵軍陣地密接控制意軍之志不特欲以廣陣前進且擬攻奪各控制地點蓋防奥軍由此下入意境山谷也意軍於此巳獲完全勝利（二十七日） 
　　巴黎電據今日午後公報宣稱狄克斯末特境之比軍回攻撃退敵軍敵軍繼又進攻爲比軍砲火所阻昨夜我軍在沙歇西北獲敵軍戰濠數道俘敵兵若干人德軍在勒維爾東面進攻者爲我軍砲隊撃潰法軍飛機十八架載重炸彈攻撃魯特維夏方德軍最重要之炸裂品廠多在該地諸飛機飛行四百基洛邁當其施撃頗收效果曾見數處中炸彈起火今晚公報宣稱伊塞爾運河一帶有斷續之砲戰亞拉北面激戰數次法軍均獲勝安格勒境德軍回攻兩次均敗退法軍進攻初獲戰壕數道繼獲亞白蘭塋地及村莊進至村外俘敵四百人内有軍官數員（二十七日） 
　　彼得格勒電據公報宣稱俄軍在夏夫里獲勝數次俘敵數百人獲汽車數輛敵軍在桀特伐白洛境用煤氣進攻未得利敵軍攻撃加里西亞維斯土拉河與桑河間全陣線處處失敗負創甚重泊里齊米塞爾與魯巴斯齊夫加河間及泊里齊米塞爾與里斯特大澤間兩處今均在激戰中敵軍無處勝利死亡甚衆（二十七日） 
　　倫敦電伊文哥洛泰晤士報訪員五月二十三日報稱德軍攻撃加里西亞俄軍中央實爲戰史上創見之舉其砲隊層層密集以如急流之砲火撃破俄軍之中央德軍遂於是處攻入方期可以安然摧毁俄軍兩翼俄軍退走之奇與聨軍前由蒙斯退走時相同德軍在桑河之受挫實因俄軍急退致德軍交通線延長軍火不及接濟之故（二七十日） 
　　哈爾濱電雅典來電謂達逹納爾海峽亞洲海岸仍暗藏輕砲與聨軍艦隊之戰事頗有妨碍達達納爾鎭己爲火焚戰事仍利於聨軍英法兵士刻繼續登陸瑞典京城來電謂駐奥意使及隨員己離奥京刻取道瑞士回國（二十八日） 
　　雅典電亞特里洛泊爾戍軍之數日減因陸續調往達達納爾之故所餘者多屬未受訓練之兵聨軍援隊現開抵達達納爾者絡繹不絕土軍因見軍艦屢次進攻砲彈如雨巳爲氣餒聞法潛艇一艘在君士坦丁附近撃沉土國魚雷驅逐艦一艘（二十七日） 
　　倫敦電公報局謂裴德胡將軍報告停戰之際土軍掩埋死屍計有三千餘具之多在闊八十碼長一百碼戰地内土兵死屍多至四百具英軍陣線中拾得來福槍一萬二千枝二十五日英軍在考克斯將軍營前奪獲戰濠一道（二十七日） 
　　倫敦電公報局謂英潛艇Ｅ字十一號由拉斯密斯司令統帶在瑪摩拉海中撃沉滿載軍械之船一艘撃中接濟船一艘並追撃一糧船該船遂擱於淺灘Ｅ字十一號駛入君士坦丁港内向兵工廠前面之運送艦發一魚雷遙聞魚雷爆烈之聲（二十七日） 
　　倫敦電官場宣稱英國戰艦偉大號（一四九○○噸一八九五年落成）於掩護加里波里半島戰事時爲敵國潛艇發魚雷撃沉艦員等幾全遇救（二十七日） 
　　倫敦電輔助艦伊倫皇后號（六○○○噸）在英倫東部希爾納斯港内偶爾爆烈船員全遇難僅有一人生存（二十七日）　 
　　倫敦電伊倫皇后號向爲坎拿大太平洋輪船除船員二百人外尙有在船修理之工人七十六名今晨十一時倐作爆烈聲震全境較諸前次布爾華號之炸裂尤爲劇烈火烟直起輔助艦旋即毁滅碎片飛墜附近船上人多被損傷該輔助艦之紙片直飛落梅德斯登（二十七日）　 
　　倫敦電公報局宣稱齊泊林飛船一艘於沙資因特擲下炸彈死女子二人重傷小孩一人物質上之損失甚微該飛船爲飛機追逐向東逃去（二十七日）　 
　　倫敦電齊泊林飛船攻撃沙資恩德擲落炸彈數枚撃死一婦人傷數人（二十七日）　 
　　倫敦電今日午後新内閣會議首相愛斯葵首述歡迎新閣員之詞旋卽討論重要事件工黨领袖漢德森行至首相邸時爲衆歡迎尤爲特色（二十七日） 
　　倫敦電英國各處賽馬會除紐瑪克外皆巳停止（二十七日） 
　　里斯本電葡萄牙總統阿里亞格氏巳辭職由大理院長亞伯爾平賀氏暫代（二十七日） 
　　雅典電希王之病稍有轉機（二十七日） 
[東方通信社電（日本人組織）] 　 
　　東京電北京日本使館高尾書記官賫送中日協約正文回國准三十一日抵東京卽日將該協約正文送交樞密院諮詢後由加藤外相會同中國駐日陸公使行批准之交換（二十八日） 
　　東京電日置公使俟中日協約批准交換後賞假歸國（二十八日） 
　　北京電中日交涉靑島稅關問題前未解决一時中止傳聞茲又開始交涉現正徐徐進行（二十八日） 
　　東京電日本議院今日開本會議討議政府責任支出問題議論頗爲紛紏惟尙無大論戰終决付託委員審查（二十八日） 
　　東京電昨日衆議院預算委員會作爲問題經政府秘密會說明關於東内蒙古境界傳聞係指定内蒙古中之東哲里木盟照烏達盟卓索圖盟鍚林郭爾盟之四盟南至長城北抵與日俄密約不相抵觸之範圍爲境界（二十八日） 
　　東京電有賀長雄博士昨由門司啟行前赴北京（二十八日） 
要聞一 
 
 
 

Page 3

 
 
[奥意開戰前之歷史]  
　　華德日報日德國首相於德意志帝國議會開一　臨時會之時嘗將所保奥國允認意大利之事件通告國會茲據俄國諾沃斯提石斯尼報所載各欵原文如下 
　　（一）奥國割讓意大利人所居提洛爾斯之部分於意大利國並讓伊孫曹之西岸凡純粹意大利籍之人民所居者此外尚有格拉的斯加市 
　　（二）特里斯特改爲自由市有自治權以保該市之意大利特質並設意大利大學 
　　（三）承認意大利統治華洛納並所有與該市相關之意大利勢利區域 
　　（四）奥公布在阿爾巴尼不求有政治利益之本則 
　　（五）奥匈政府當格外重視奥匈所屬意大利籍臣民之國民利益 
　　（六）奥匈大赦所有割讓境内一切人民之政治及軍事罪　 
　　（七）奥匈政府允於搆成此項調停事物之問題以親切之態度對於意大利所有其餘之希望 
　　（八）締結協約時奥匈當有慶賀領土讓與之宣言 
　　（九）設混合委員會議定一切詳章 
　　（十）締結協約後凡奥軍中所有出於退讓境内之軍人勿庸再與戰爭 
　　德國嘗以維也納政府之允准擔保奥匈必實行所議各欵 
　　若就以上所列十欵而論則奥之退讓巳足可謂到極端矣而意又不知足吾知讀此消息時無論何人必衝口而出曰意大利尙有所欲乎使此提議被拒則足證意大利與奥匈開戰巳屬久已决定之事縱令奥匈再有所退讓亦不能挽回蓋意大利惟奥國之土崩瓦解是望也　是之故德國甚形憤怒德國大使畢洛維侯爵嘗明對意王聲言倘意大利違反中立則德國將與之算賬必以墟址與屍骸塡塞赴羅馬之通衢� 
云 
　　意大利報界中討論阿得里亞問題者以意大利之究納爾報爲首據該報之意苟意大利得伊斯特林之西部則似乎可以潢意但阿得里亞海東口之餘地必須同時付之克洛亞呑與塞爾維亞也意大利固可藉獲特里斯特與波拉取得種種便利惟有阿得里亞沿海戰略上之地勢委棄不取終非可幸耳而尤以斯拉夫族方面所報告要求於阿得里亞海東口設置要寨軍港爲最不幸焉若據該報之意則� 
奥國在東海口之主權苟爲對於斯拉夫族者所交換庶乎可有解决之望而阿得里亞問題凡關於政治及戰略者苟得悉數解决則爲意大利所最喜蓋阿得里亞海可由東海口控制也而苟能如願以償則以從此凡外國戰船不得進阿得里亞海口爲心滿意足之第一事至於其他應解决之問題可視今之戰局而行或爾後再從新戰爭也 
　　現在意大利腦力沉靜之人惟有前任首相喬里提氏一人而巳今氏因必須暫避暴民之攻撃巳於决戰之前晚赴杜林南扣提石亞爾伯前山中之加屋臨行之際其汽車前後有警察乘脚踏車沿途護衛而凡夙與德國友愛之報館則悉巳爲人民所搗毁現在瑞士因意民之激動甚形顧慮瑞士政府巳飭令陸軍第五第六兩師出發動員而瑞士參謀部且戒其將士飲吸燒酒蓋以此有損武士之能力也 
[德軍能攻能守之地位]  
　　大陸報四月二十五日紐約通訊云德國前殖民部大臣敦堡博士行抵紐約世界報訪員晤之於旅館告以博士曾有戰局可望早了之言世人遂視爲德國自認失敗之語博士答曰以人道言無論交戰國人或中立國人咸願早覩和平况不欲有此戰局之德人乎但和局如何可得之問題從未有人詳釋故余近曾發表意見略陳和議條件苟據此有益於世之條件而開議和局則德國必願息兵然若世人誤會余言而謂德人慮遭失敗故願言和則逈非余之本意德人自知穩固自知必得最後勝利故敢　談一切正不慮世人之誤會也訪員詢以今日雙方軍事上之地位博士曰數月前吉靑納曾謂五月一日爲眞正戰事開始之日茲據財政大臣喬治所云戰地英軍今只有七十五萬人查法國兵力今巳達於極點不能續有加增俄國亦須遣出最後能用之戰事以救卡巴西安受困之軍此後俄法兩國皆無新軍可用故聨軍所賴以接濟者厥惟吉靑納所練之新兵耳英國新兵旣無戰事之經練又乏充分之軍官以之作戰詎能收效試以新福音堂村一役證之英陸軍部宣稱英兵損失於此役者佔作戰兵士全額四分之一較諸德軍損失多十六倍新兵之戰鬭力巳可知矣訪員曰聨軍人數較多豈不足慮乎博士曰以各國人數計之協約國確能召集軍隊較德軍爲多但兵貴精而不貴多戰之利鈍繫於陸軍組織之優劣與兵士戰鬭力之高下而不繫於人數之衆寡也訪員曰苟德軍受迫而處於守勢地位則結果將若何博士曰德軍能攻能守祗須保守巳得之土地即足制勝德軍旣取守勢聨軍自必取攻勢然若不能侵入德境則吾人不能謂聨軍爲不敗也今聨軍作戰八月耗費無窮力量犧牲極多生命侈談勝利究其所得於德國者不過爲愛爾薩斯省上部之一小部份耳其地易攻難守當一八七一年德法戰後畫界時德參謀部主張倍爾福特砲台宜畫在德境之内蓋以法國有此砲台則愛爾薩斯省之上部即難保守故也俾士麥不欲重辱法國故不採此議法軍之能侵入其地數十年前巳爲德人所料及此爲地理上之關係無可倖免者也今比國全境幾皆入德軍之手盎凡爾里愛巨納慕爾諸砲台巳重行建築德軍又佔法國北境内有大砲台十餘處餘若伏斯巨之山巔末斯河之界線亞貢之森林比國之海岸皆爲萬夫莫破之天險聨軍縱以兩倍之衆攻撃其地且不能勝徒自驅生靈於死地耳法國煤山十分之七鐵鑛十分之八皆在北境法國共有鐵廠一百十七而在北境者爲九十七除煤鐵外北境又以製糖業紡織業馳名誠法國最富饒之土地也今皆爲德國所有矣東歐亦然波蘭西部之煤鐵礦產及洛得士之製造工場皆在德軍掌握中以視奪壕若干道獲地數百碼便日日贅述自誇戰績者其輕重相去之遠誠不可以道里計矣以今日情形言之聨軍苟欲逐出德軍其難無異登天即使德軍退出巳得之地亦不得謂爲失敗德國巳在西歐沿萊因河密佈砲壘堵斷聨軍之入路並在東歐邊界築有砲台線兩道海岸極爲穩固波羅的海幾成日耳曼獨有之領海除砲台外德國又有種種防禦工程德國地位堅固如此敵軍豈易侵入費蘭巨謂苟有多數之兵即足早了戰局是誠可謂徒託空言矣開戰後六星期時世人方料德軍將直搗巴黎詎德軍觀望不前改攻爲守世人視爲
　 
疑團此無他德軍彈藥缺乏故也德軍原有彈藥僅敷六星期之用幸德國能自造所需彈藥否則殆矣敵國謂德國存心積慮備戰巳久果如是德國早當積有極多彈藥何至旣近巴黎而復退哉 
雜評一 
[國民之望（無名）]  
　　此次中日之交涉國民可謂不掣政府之肘矣信任政府以爲之矣政府茹痛含苦以訂此約亦知長此以往之不可以久也然而政府能示振作之一二以答國民之望耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[正約簽字之因果談]  
　　修正之結果中日正約往往有軼出原提要求範圍之外等情巳誌前報茲悉日本所指遼東半島其疆域與前淸光緖二十四年中俄所訂旅大租借條約大有廣狹之不同此次所謂遼東半島實包舉中國領土在内又聞此次正約於福建問題亦軼出於原提要求之外以故關於字句修正雙方均大有爭議日置公使未親臨會皆由小幡高尾兩書記官與曹次長次長開議觀目前大勢中日兩國問尙不至生他種困難至其修正之結果則旅大改爲遼東半島一節經外交部據理力爭巳允仍照原案辦理故遼東半島說即取消其通牒之說明書中關於第二號第四條警察法令及課稅承認之件云云聞此次簽字之正約中將承認二字改爲接洽二字又關於第二號第二條之商租土地等事第四條之警察法令及課稅等事聲明作爲密約亦無不可云云據聞外交部仍主張訂入新約中故密約之說亦巳取消四月二十六日提出之修正案關於東部内蒙古追加之欵中國巳量予承聞此項規定正約中仍附於南滿洲各項之後 
　　政府之善後新協約將次簽押所有中日交涉經過各情形以及正約當然公布全國昨據某耍人云此次政府所預備宣布之草案巳擬有三種（甲）對於全國公民而發者（乙）對於陸海軍隊而發者（丙）對於京外官僚而發者然其措詞均係一番備極沈痛勉勵之言慟定思慟當有此種文章也聞政府尙有一番亡羊補牢之政策卽所謂善後問題此問題與各部均有關係聞徐東海意見擬令各部先行籌畫再開聨合會議以冀見諸實行又聞自中日交涉解决後總統曾親筆書一諭單令密傳各部院及各省長官略謂此次交涉經種種痛苦委曲求全之情形諒爲天下中外所共諒各省對於此事果能同心協力嘗膽臥薪上下相戒勿忘此辱則時事尙可有爲若其事過景遷泄沓如故則外交日棘後日大難波蘭高麗今日之慘狀即吾國異日之景象云云又交通總長梁敦彥以我國國勢日弱由於人民之無愛國思想屢集部中夙有名望之員司人等開會討論擬辦一愛國報社藉惹起一般人民之愛國熱忱以資挽救現據該部技正曾摶九擬具條陳一件略謂文字鼓吹僅及於方人學子不若仿行當年法蘭西失利於德意志故事於民間所用各器及糕點食物等件均誌紀念使婦孺咸知其進行爲尤遠云云又湯敎育總長擬編列中日交涉於敎科書并引越王勾踐事以資策勵亦此物此志也 
　　美國之警告中日交涉由我國政府委曲承認巳作一小結東其正式簽約即於今日舉行吾國蒙鉅大損失固不待言而於列邦權利亦不無侵損美國對於日本迫脅吾所訂條約不能承認本報巳略爲揭裁昨日英文京報又詳叙茲事之原委茲特轉載如左英文京報云五月二十三日東京路透電云日本報界得北京特電云美國政府曾有照會警告中國謂中日條約之簽字恐有傷害美國狂華之權利云此種報告日本各報紛紛言論然日之政界耍人則以爲此等傳說實係鼓動中日兩國間之惡感云云按英文京報所下按語）該電文措詞極爲荒謬觀其詞意一若美國並無向中國警告之事若輩以北京所傳消息爲一種謠言不足置信今據本報（京報）探知美國實有此項警告照會中國政府不寗惟是同時復有一警告照會致日政府也英報所載美國致中國政府之警告照會云本月十三日美國政府警告中國政府之照會其文曰爲照會事因中日交涉經過情形及中日兩國將有新約簽字事美政府今謹告中政府凡關於損害美國之條約權利及旅華美國人民權利與中華民國之政治權或領土權並關於在華之國際政策（即世人所認爲開放門戶主義）等結約或允許無論巳成未成美政府決不承認又美政府并曾以此照會日本矣合併聲明 
　　又聞美國近有第二次照會其内容略謂中國無論與何國締結新約簽字之時須先通知各國云云並聞美國致吾國之公文但以槪括之詞出之如上所列者是也其致日本公文雖大致與此相同然文中曾明指其有碍中國領土權政治權及列强在華機會均等門戶開放主義觀此則中日交涉恐又多一番波折矣 
[新約協訂後之日人態度]  
　　日公使警告之提出此次中日交涉之結果國民雖同聲憤慨然大抵出以極堅忍之態度惟漢口地方稍有意外識者痛之無或以爲然也北京雖有商會之痛電及兩次儲金團之演說大會皆係發憤自强無預人事不謂日本政府竟指爲不謹愼之舉動訓令日使向吾國政府提出警告並聞日使昨巳遵訓警告我外交部謂北京商務總會發激烈之排日的通電北京救國儲金團在中央公園開會排斥日貨又十三日漢口地方暴民襲撃日本商店等日本頗以爲遺憾應行切實警告並須續議漢口之損失賠償云云 
　　東三省租稅之調查東三省各租稅其定額有謂比較關内各省爲輕者以其爲前淸發祥地又多新開墾者然此輕重之說今姑置勿論此次中國旣承諾日本得雜居東三省則其應交納租稅不特條約規定應爾卽揆之人情天理亦豈可謂尙有不足而日人一般論調反謂中國租稅多不合法不合理日本領事宜斟酌承認云云此眞所謂旣得其肉又欲食其皮者矣茲據某日人所調查東省租稅之種類記如左 
　　奉天省之租稅一出產稅（如穀物及製造品類穀物課百分之一製造品課百分之一五）二銷場稅（即落地稅課其貨物價百分之二）三土藥稅（即鴉片稅一元一角）四烟酒稅（每十斤課一角五分）五木稅（一根百文乃至四百文六車輛稅（年稅自五元以下至二元）七牛馬稅（買價百元課五元以下）八硝磺稅（火砲舗及硝石製造業均課）吉林省之租稅一斗稅（買賣穀物以斗計課稅）二烟酒木稅三山海土藥稅（共三十六種）四葠樂稅五當舗稅六燒鍋票稅七關稅八牛馬稅 
　　以上各租稅中如田稅向例交納於州縣官然亦有例外如吉林之農安縣奉天之昌圖遼源康平奉化懷德及洮南府下各縣黑龍江之大賚廳則納於蒙古王公此外又有釐金如七四釐捐九釐捐煤釐洋藥捐本植捐車捐皆是云云 
[閣制有一部分變通消息]  
　　外交財政陸軍在一般政務中最爲重要而民國現在之維持及將來之自立尤不可不以此項特加注意此項政務雖由總統主持於上而主管之機關實爲外交財政陸軍三部唯自閣制更變之後各部總長均不得參與國務不過對于部務禀承總統命令以督率執行而己刻聞總統鑒於時勢之要求擬將以前成規略爲變通俾外交財政陸軍三部總長有參與國務之權並有某要員建議辦法或於政事堂國務卿之下設國務副卿之職即以該三部總長兼任或該三部總長例加國務卿銜准其隨時參與國務唯不副署以免事權紛歧政府對於各該辦法目下正在討論之中 
[提前實行地方自治之議復]  
　　政事堂參議曾彝進日前曾上條陳擬請提前實行地方自治及整理財政辦法先後批交内務財政兩部茲聞内務部己遵議呈復文云竊維自治爲地方要政下以利民生上以輔官治故各國自治之發達不獨自治固有事項振興完備有賴紳民卽國家行政事務有委託於自治機關而克收指臂之效者良以國家設官董治僅能提挈綱領而於事務之進行尤需地方之補助勢使然也覆核曾彝進所請提前實行地方自治議内列舉經界淸賦徵兵退伍等事擬藉自治機關以輔國家行政所不及並於整理財政議内擬利用自治職員以爲整理財政之助自爲因勢利導起見惟地方自治試行條例施行　 
規則前奉敎令公布該規則所定分期程序首以調查自治事宜及戶口爲第一期次就自治事宜之原有者整理之未設者提倡之爲第二期俟前二期籌辦事宜完竣呈請敎令發布施行日期爲第三期推繹法制局原擬規則之意殆有鑒於嚮者自治之失審愼更張旣未敢操切圖功亦不欲因循紆宕按程計事次第井然正本淸源蓋非無故曾彝進所陳擬儘本年年内將全國地方自治一律成立按諸該規則分期進行之規定計前二期調查戶口及整理原有事宜其手續最爲繁難依法奉行必需時日逆計本年年内未易期成惟按照該規則籌辦之期若不切實進行從嚴催辦誠慮各地方玩愒稽延轉失國家整飭自治之本意擬請通行各省將第一二期應行籌辦事宜刻日督催趕爲籌辦隨時咨報本部查核如有辦理完竣之處即由部呈請令布實行日期以利推行而杜緩宕至該參議擬請規定自治職員褒獎令及另議所舉褒獎分等辦法高操縱於鼓勵之中核與地方自治試行條例第三十六條所載自治職員如著有異常勞績足資表率者得由縣知事開具事實詳報該管長官酌予褒獎之規定相符又該參議整理財政議内對於自治職員之名譽懲罰每歲終擬由内務部造具全國地方自治成績表將辦理成績最優及毫無成績者之姓名登載政府公報以示黜陟一節　與褒獎辦法均爲旌别淑　之計爲自治實行後應辦事項本部前於遵議地方自治試行條例施行規則呈准案内曾經聲明俟自治實行日期頒布後所有條例中應行規定手續及一切進行事宜由部　行擬訂呈請施行各在案此項分别褒罰法則届時自應由部查照辦理以宏觀感而資策勵云云 
[大交涉解决後之湖南交涉]  
　　駐湘日本領事深澤氏以中日交涉解决邦交應日益和睦華人不應再有排日之事特於日前致函劉巡按使發生新要求四事（一）請禁常德對日同志會發行雜誌（二）請用强　力嚴禁各埠人士排日（三）請刷印交涉解决電文勸導各埠商人與日人通商（四）請設法疏通中日商人之惡感日領深澤氏旋又以蘇廣同業及紗帮同人等排貨風烈有害邦交等情函請劉省使查禁並勸導與日人通商劉省使當即駁復理由如下（一）營業自由各國通例商人與外人交易與否政府不能干涉（二）通商條約僅載明准日人在内地各商埠貿易政府並未負有勸導購買日貨之義務（三）此次該幫等之行動原爲維持國貨不遵國法不礙邦交自無干涉之必要日領以蘇廣同業等排斥日貨事交涉未能滿意頃又致函爭執其所持理由有二（一）排斥久貨妨害國交實犯暫行新刑律之外交罪政府應加以制裁（二）中日通商條約所載官應固無勸導購貨之義務而商人實負有與日人通商之責任當然不能排斥日貨劉省使以此項理由實不充足己令外　特别辦事員擬文駁復矣 
　　旅湘日商井成洋行經理人擬在長沙發行日文報紙一種專爲日人在湘之言論機關巳將所訂章程呈由日領咨請省使立案聞劉省使當即規定辦法函知日領查照刻日具復核辦（一）該報旣在中國内地發行應受中國報律所訂官廳之監督（一）須查照報律將編輯人發行人經理人及發行地詳塡禀請備案並須繳呈七百元之保證金惟又聞劉省使巳經駁復不准刋行二說未知孰是　 
　　駐湘日領深澤氏昨以責難劉省使數事電致北京日本公使請與中央交涉聞其内容（一）造幣廠改用滇銅以爲排斥日貨之提創（二）不查禁激烈書報傳單及集社開會以提創人民排日（三）干涉日商貿易極爲嚴苛有違通商條約四）交涉解决後請宴不到拜會不面藐視國交外交總長以駐湘日領迭電中央攻訐劉省使甚爲激烈昨特馳電到湘請其和平從事並詢問辦理對日事宜之方針劉省使當即剴切電復語極沉痛内有中國實質上一日未亡卽一日不能放棄主權受侮外人等語原文甚長搞其主張宗　四事如下（一）不損主權（二）不抑民氣（三外以敏捷手段　　　 
顧全邦交（四）内以鎭靜態度維持秩序 
　　駐湘日領昨又致函省使及交涉署内開頃據在省本國商店天華洋行東信洋鹽川洋行齊城洋行廣貫堂藥局小嶺洋行大石洋行日豐洋行等呈稱近來受長沙排斥日貨各團體之唆使由其派出之中國人數名時在日本商店附近一帶徘徊凡有在日本商店購物者輒要其歸路爲種種之齊喝或逕行詞欵等行爲以致購物者將旣購之物退還商店阻害營業良非淺鮮警察雖目撃此種不法行爲亦即佯爲不知即如長沙四鄉爲買貨而來者皆恐縮不敢交易等因准此又三井洋行一切交易上亦受有種種壓迫妨害曾由該行呈報在案查是等之人對於外國商人之營業妨阻迫害實屬不法而貴國警察官當目撃之時亦作默認之狀態頗覺遺憾若此等行爲儘其繼續本國商人所受損失非輕應請貴省當局設法阻止俾免放任其事致生問題尙煩迅作適當辦法至　睦誼云云劉省使與朱交涉員己據理駁復其要旨有二一各工商團體爲整頓帮規發展營業計經公衆表决擬定單行章程實施於該帮商人旣無非法舉動實爲法律所不禁官廳權力亦爲之窮當爲貴領事所共諒一來函稱當地警察官對於爲種種壓迫妨害該日商交易上之等人目撃之時亦作默認之狀態茲據報各團體派出調查情事間或有之而實無壓迫之舉動蓋各購物商人一經查獲請願認罰是警察官不能意度此人爲有壓迫之意思而干涉之但爲維持兩國邦交親善起見准飭該處警察嗣後對於有壓迫妨害該日商之人民隨時阻止以敦睦誼云云 
　　日昨有一鄉人在西門外遊行經日本商人誤指爲某業調查將其扭住詈駡百端其人不知何故無以回答該日人將其長衫撕破不肯釋手旁觀華人及其隣右咸抱不平俱上前解說勒令釋放正在紛爭之際適該段警察巡邏至此詢明各方面情形以該日人不應在我國内地擅捕華人且其人並無妨害該日商營業之行爲即或有之亦應報由警察證明辦理擬將該鄉人釋放旁觀者咸以此人之衣爲該日人撕破應即令其賠償該警察未便擅爲處分遂將該日人與鄉人及旁觀之鑑定人方玉卿等一同帶署辦理 
　　湘省有人近製油漆鐵牌上書諸君忘五月七日之奇恥乎等十一字編訂城廂内外以期喚起國民之愛國心詎日領深氏以此舉不惟有碍日人商業且妨國交函請省使查禁劉公尚未答復日領又以常德士民胡光漢等發起組織國民知恥會引爲妨碍兩國人民之感情殊非敦睦邦交之道且痛詆日本政府尤爲不合昨特函請省使飭縣查禁 
　　駐漢日軍現有一小隊擬來湘中長沙湘潭常德等埠巡游一周每埠駐一星期即行回漢昨由駐漢日領咨由駐湘日領函請劉省使查照保護並通告各屬接洽劉省使當以中日交涉解决未久誠恐各地人民有所誤會釀出他項事端爰特復函拒絕請轉告該軍暫緩來湘巡游以免意外 
[利用外資開礦之不合法]  
　　湖北礦商胡臨福並無資本乃與德商卜拉葛滿氏訂約合辦大冶縣大路溝煤礦而平分其利近經兼任礦務監督胡財政廳長查悉以其有背礦律特取消其開挖權此事關於華洋合辦礦務及中國利用外資振興實業之影響甚巨用錄胡廳長批飭該商全文如下查該商與德商卜拉葛滿合辦大路溝煤礦一案前經第四區礦務監督署長詳奉農商部批令該商將所訂合同按照礦業條例改正並添具德領事證明書再禀由鑛署詳部核辦並以該商所領礦區僅三百餘畝煤層厚薄廣狹又未能預計德商何取竟願投資二十五萬兩批署查復等因飭令該商遵辦嗣據該商函票辦法旣未盡合而德商投資理由與德領事證明書亦均未據分别陳明添具復批飭正式具禀及未便遽予轉詳等因各在案據陳前情本廳詳加查核如鑛業條例第四條第二項所載外國人民所佔股分不得逾全股份十　　　 
分之五者原所以杜糾葛而示限制今該商以股份無諭如何分派只要本人自願全股作爲十股各得五股不得謂之違章爲言合同内並無全股作爲十股各得五股明文只有有利各半攤分一語其爲純粹外股無疑該商所得紅利不過一種報酬之代價而己且該商前爲此鑛所用之一萬餘金合同所訂由卜商股銀内先提還三千兩其餘一萬兩亦於紅利内先行提還此等辦法尤足證明純係外股若係合股曷不將此欵作爲股本又第四條第三項所載第一項之外國人民應提出該國外交官或領事官之證書於農商總長或鑛務署長（今應爲財政廳長下同）證明其願遵守本條例及其他關係諸法律等因所謂證書者係證明其願遵守本條例及其他法律之謂今該商謂德領事前巳函致武昌外交司轉實業司證明此事等語查該函僅一詢問之書並未送達農商部或礦務署與規定亦有未合自不得援以爲正式證明書又鑛業條例施行細則第七條内開依鑛業條例第四條之規定中華民國人民與外國人民合股辦鑛尤應先將合股草案呈鑛務署轉呈農商部核准方能簽訂等因該商此次改正之合同並未遵章禀由本廳詳部核准遽與德商卜拉葛滿訂約尤屬無此辦法此項鑛業權當然不能成立所請轉詳之處碍難照准 
[滇南之兩風潮]  
　　麗江麗江第一次致將軍巡按使電云麗江李知事逼押鄉耆勒令按戶抽丁禀詢情由言奉令調兵兵死有恤麗處邊遠素少見聞人心惶惶疑省有亂　者思奮愚者思避擾亂萬狀如實事急遵當趕調如可稍緩祈變通兼顧迫懇電示紳商學民等李奉之和渭玖楊雨亭趙益軒楊紹卿等叩又電云李知事動謂我是將軍學友日僅馳馬案如山積人滿囹圄今乃嚴飭勒限抽丁殃民更深聞蒙將軍有電阻止伊秘不宣更肆深威視民如仇民皆自危泣懇委查如虚甘坐紳耆和順吉等叩又電云麗江歷次徵兵紳耆並不干預亦無不尅期招集此次李知事奉飭徵兵事前毫無計畫臨時勒押鄉耆按戶抽丁　 
 
 
 

Page 7

 
 
兵由戶出戶皆攤錢追比壓制流弊叢生學生敎員亦皆被派送合境騒擾　犬不寗父老責備勸學員長代表與情並懇由學欵支給經費　省請示開奉電府回電並無按戶抽丁之制仰明白宣示等因李知事秘壓未宣並揑電勸學員長破壞阻撓黑夜拘押在縣學界惶恐罷學商界全體閉市皆由李知事平日貪酷專横預結惡感人民切齒恐釀事端懇請速委查辦以維治安高小學管敎員楊受之李懷謹等二十人叩又電云麗江縣官抽丁刑追滋擾不堪要求李勸學員　炳璋電請命在案乃縣誣禀員長阻擾管押在縣多日未判民益恐慌日夜潮湧懇速電示以維治安麗江白馬剌沙東河各里耆民楊敬庵和耀南和士珍八十人公叩又電云麗江按戶抽丁之慘迭電瀆聽今山東里抽丁釀命勸學員長被誣受拘我將軍煌煌電諭無按戶抽丁之制李知事必行之更威追迫不得巳四山苦民萬難出錢雇應之戶不知要死幾多徵兵萬不敢干預按戶實苦不堪迫望憐憫電諭耆民和臯等三十五人叩 
　　東川雲南東川縣地方極稱繁盛開辦各學校業巳多年頗有進步日昨因有城内高等小學校學生晏培宗生性頑劣屢犯學規被革出校伊父晏恩華素爲痞匪因子被革憤恨乃聚匪衆百餘人先將該校圍困尋毆校長牛煥奎重傷報經縣知事究辦未經重懲縱晏逃脫現在東川學界不股全體電省辭職學校解散風潮極大未知如何歸宿也 
[川中最近之匪訊劫知事賣祖墳]  
　　大竹縣卸任知事曾行午在渠蓬交界之杜家岩被匪拉去省公署特嚴飭渠蓬各知事迅速設法救出茲探聞渠縣毛知事以境内匪多頗窮於術自稱困守孤城無法可救蓬安知事則以曾君交卸時即有聞匪有報復之舉沿途戒嚴由渠起程借有警隊護送是夜宿渠界某場入夜忽有匪假扮陸軍一隊來紥該場自稱某營奉調回省且號令嚴肅形式整齊曾君大喜以爲附驥以行必無他虞自將渠縣警隊遣歸以節以節費用不料次日同行出場不遠即係杜岩交界地方該匪忽然鳴鎗搶刦竟被捉去實係自誤所死傷之警衛雖皆在界牌然均倒在渠地仍應歸渠縣負責實與蓬安無涉彼此互相推諉又聞曾君被匪捉往廣安之望溪鎭鄉間藏匿現巳有遇害之說不審確否又有達縣知事金兆中奉委巨渠縣查案陰曆三月十九日駐紥三匯場忽有大股匪徒來刦該場金君警隊開槍抵禦戰死五人傷十餘人金君被匪搜猚與三滙分知事李文柱及富紳團保數人一並捉去作爲大枇杷猪聲言每人非二萬金不放現尙不知下落 
　　川北一帶近年搶刧頻仍巳十室九空去年以來匪因所得無幾於是拉肥猪名曰捉薑娃子蓋匪之口號呼肉曰薑也其後肥猪多巳逃匿匪設一法專拉大族中之老娘名曰捉老母猪蓋捉得猪子只一房出錢捉得猪母雖分居之子孫亦必納欵也近日則猪母又皆遠颺匪又新生巧計名曰賣祖墳探知鄒間大墳爲某家祠則於夜間忽插一標定價若干金投函族衆限於某日備價來買過期如不交價則定予發掘抛棄屍棺於是三親九族無不俯首給付無敢違者噫眞可謂愈出愈奇矣 
　　川北匪徒有土匪流寇之區分士匪者或因年凶飢寒流爲盜賊手持土砲身偑刀矛數十成羣搶刼居民如射洪安岳劍閣南充蓬安之土匪是也流寇者或係熊之叛卒或外來巨匪鎗枝子彈負戴而走百十成羣搶場掠鄉如中江鄰水廣安潼南之流寇是也要之流寇至而土匪附土匪起而流寇來商旅長行於途良民畏居於室由鄉移城夥貨物停留者亦繁民不聊生無可告訴知事聞匪閉城不出苟政府不連爲驅除則小民不知何日得安堵也　 
地方通信 
[蘇州]  
　　輪船爭執案議結溧陽源興公司與上海招商局各置小輪逐日由無鍚開往溧陽以便行旅詎因爭攬生意彼此纏訟不休旋經齊巡按使飭蘇常道尹查辦當經殷道尹派委處廣縉前往會同武進宜興溧陽無鍚各知事周歷各埠逐段查勘沿途河道均尙寛廣兩輪往還綽有裕餘旋經議定各商銀洋准源興儎運兼裝搭客惟須標示範圍訂定輪價公同立約乃招商局堅執不允當由縣委詳　道尹　詳奉巡按批准照所議辦理如果招商仍復反對即强制執行以免爭執不决並巳咨部飭遵矣 
　　公民興學請獎東前山志强私立小學校係公民曹祖芳獨力捐資興辦並由其子曹德鑣擔任義務敎員開辦巳一年有餘規模完善茲經學務委員宋績臣君以該公民曹祖芳捐資興學熱心公益其子曹德鑣純粹義務亦屬可嘉自應照章請獎巳請吳縣知事轉詳道尹咨部核獎矣 
　　冒充勸捐宜究中華救國儲金事務所日昨函請吳縣知事派差前往蘇鄉橫塘鎭調查有無自稱蘇州日報訪員之陸子丹郁振之等五六人手持捐簿在該處强令鄉民儲金形同訛詐等情孫知事咋巳派署警前去調查矣 
　　救國儲金彚誌蘇垣馬路靑樓中發起假馬路大觀戲園淸唱三天蒞觀者頗形擁擠聞共約收一千餘元又武陵女塾開十週紀念會售出繡品提二成充儲金計共售見七十餘元提出十六元送交銀行存儲又道敎中天后宮羽士秦琴鶴於舊曆 
（十五日）至（二十一日）設祈禱國泰民安醮七天所得醾金香金悉充儲金蘇垣城市鄉典當有數十家之多現由裕源源大等各當發起夥友存儲法擬聨合各當進行 
[松江]  
　　孔敎會爭端未巳孔敎會松支部前幹事顧薰去冬爲吳姓佃戶包秀林事致函松鎭守使鎭使恐其挑動軍民惡感嚴諭前周知事勒令退職本届復選故金姚張葉四幹事蟬聨被畢外另舉朱慶咸君以足五幹事之額詎顧君竭力反對並設詞　詆被與諸人謂鎭使無權可以干涉其經辦二年餘徵入之公家補助費五百六十元姚金兩洒掃董事處支取洋三百餘元收入會費洋九十餘元三項約達千金亦不允報銷並不肯交出會員名册及公欵所辦之應用物件近復刋發傳單定於舊曆二十日另行開會不知屆時將現何種怪狀也 
　　救火之條陳西大街恒大興失愼延燬多家被控押候訊奪律師陳子孚君以消防會之失點尙多爰而謁李縣長遞呈條陳一請就議樓募設警　派警守望二設信砲以報火起火息之時間三就市應繁盛地點間十家設一水弄以便有警汲灌四開濬河道以撥來源五讓進民屋以闈市路六設太平駁船以便搬運頗爲縣長贊許 
　　學生之儲金松地各學校對於儲金均具熱心西外第二高等小學校自敎員以次雖十一二歲之一年級生亦無不以銀元繳儲現巳集有成數將由姜校長親携赴滬向中國銀行繳納 
[武昌]  
　　審計院長過鄂記審計院長孫寶琦月前請假回浙修墓與康南海梁任公陳筱石諸君遇於西湖詩酒流連誠不知老之將至茲本擬由津浦鐵路回京供職因奉總統電諭調查漢冶廠鑛事件爲與日人交涉張本故由滬乘輪來鄂於二十三日抵漢段將軍特派員歡迎入署未幾偕乘馬車往巡按署拜會段使當留午讌並請王子春幫辦丁交涉員等作陪嗣又返軍署共議政務並准備乙棧作行台大約需勾留數日方能往京但外間傳說孫氏此來與漢口日人交涉有關未知確否 
　　嚴懲越權索賄之軍官留卾北軍第二師補充十三團二營連長律遵藩前奉派分駐遠安縣河間堡地方祗有緝捕匪盜責任乃律據民人戈慶凱等報告棉兒崗彭懷川家聚賭即帶兵前往將彭及賭徒三人抓獲行至中途因紳民丁兆松等說情罰錢四百串釋放還防後向縣知事朱有寛揑稱罰錢二百串繳公餘悉呑没被朱知事查悉揭發經王子春會辦撤差調省發交陸軍審判處研訊終結以律濫用職權要求賄賂二罪俱發判定刑期四年又二月并奪公權全部八年原贜追繳歸公該連長曾經請補陸軍步兵上尉巳咨由段將軍轉咨陸軍部褫奪矣　 
[安慶]  
　　運米出境之糾葛前有某商私運米糧出口致米價飛漲業經當道出示禁止在案茲又有舒穗豐至蕪湖勾引浙江米商呂維周藉浙省平糶爲名來皖採辦大宗柳米聞巳運去五百石蕪湖米價每石約高安慶一元三四角當由商會偵知即函告懷寗縣出示禁阻昨午該商又擬由招商輪運米千石事爲商會所知當卽電請各當道扣留矣　 
　　縣署衛隊被攀之嫌疑日前桐城縣拿獲黨人楊友靑一名訊供後即行槍斃聞楊向當兵士自退伍後無業可歸正欲謀事適與黨中之冐充王探訪局長者遇遂被引誘入黨授以僞徵章並囑其招集土匪運動軍隊嗣聞楊當預審時供有公署衛隊某某亦曾領取僞餉約爲内應等語劉知事以無憑難信不得不將某提案訊問暫行管押俟研訊後再定釋辦 
雜評二 
[閣制一部分變通說]  
　　自來國家經過對外巨浪後迥波必牽及國内之政局受種種感觸而一國政治因以改善進行者亦政局變動之常例也此次英内閣改組雖未必與歐戰有若何顯著之關係然窮源究委其來有由我國於對日交涉結朿後亦有一部分閣制變通說所謂一部分變通者欲令外陸財諸總長參預國務也所以欲外陸財諸總長參預國務之故因中日交涉感覺國務卿責任太重而有種種不便也由斯以言不可謂非有改善之思想然而我人希望政治之改善豈僅在此一部分之閣制更豈僅在此三數總長連帶負國務之責哉願再進而思其本 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[帶徵水利經費問題之通函]  
　　本邑公欵公產經理處昨致各市鄉經董函　帶徵水利經費一案節經錄批通告諒邀察　本日　奉縣公署第五五九號飭開案照帶徵水利經費一案前以工業學校存於江蘇銀行之一萬元先行墊解並以民困未蘇究竟本年能否帶徵奉飭每畝帶徵銀幣二分以三年爲度或每畝帶徵三分以二年爲度能否以應行帶徵之數全數籌墊俟民力稍紓再行帶徵撥還飭由公產經理處悉心籌旋據該處詳稱本縣得沾水利者惟在蘇州河投蘇州河劃出於水利局範圍之外巳無負膽義務前墊一萬元知何歸還候示遵行等情當經本知事以水利經費由各縣分别常徴由水利局歸併支用原案不論間接直接一律帶徵實以全局統籌利益於各屬不能以縣屬有無開濬之工爲應否帶徵之界限詳加察核斷非上海一隅所能　免來詳所謂未便轉陳惟潮流界線現歸濬浦局負責應有水利工程業經減縮帶徵水利經費應否酌減能否以前墊一萬元　爲解足之處批詳請核示正具詳間又據該處員紳面稱如　前墊一萬元作爲解足不復帶徵勢必墊欵無可歸還且以上　一縣僅止解足一萬元亦恐難邀核准不如仍議照案帶徵較爲周妥等語除原詳尙未發遞外茲　續奉江南水利局飭開此項畝捐歷辦有案無論間接直接均有利益可沾該縣士紳明達者多當能仰體此意飭從本年上忙起照案帶徵報明查考等因到縣合再飭仰公欵公產經理處尅日議復核辦上忙啓徵之期相距甚近母稍稽延此飭等因合再刷印備函奉達貴處對於是項帶徵問題有無建議希於三日内函復以憑詳復云云 
[省立第二師範學校十年紀念會記事]  
　　昨日（二十八日）爲第二師範學校十年紀念會開幕之第一日男女賓及圑體蒞止者六千餘人茲約記其内幕如左（一）成績室　列十年來學生成績文蕩圖畫製造品外又有採集品爲旅行時所採集者動植鑛咸備二）自習室由各室學生分别布置各出心裁或庽意於圖畫或揑塑成模型若枕戈待旦臥薪嘗膽輸財助邊圯橋進屨奴隸鄉　蚌相爭國恥紀念碑軍國民敎育儲金救國等均本愛國思想而恰合乎社會敎育此外若雪景醒獅假山噴泉紀念亭等點綴生色佐以文虎絲竹軍樂足令雅俗共賞而要以多數能注意敎育爲可貴耳三）販賣部名人書畫甚多購者　集自製牙粉花露水巳賣出太半足見社會贊助國貨之熱心與救國儲金之毅力巳（四）演說午後二時開會首賈校長報告次縣知事沈　石敎育會長吳懷久楊道尹代表余芝江省敎育會蔣季和省立商業學校校長王君相繼演說畢全體學生體操選手拳術雖天氣炎熱而學生奮勇異常 
[愛儷園義濟游覽會紀事]  
　　　滬各國人士以歐洲戰事發生以來將及一載殉國軍人所遺孤寡殊堪憐憫特聨合我國紳商假哈同主人愛儷園創設義賑游覽會於本月二十七日至二十九日止開會三天所得游資悉數捐爲矜卹之費藉襄義舉至會場之布置商品之陳列以及游藝戲劇跳舞西樂茶樓餐館等無美不具洵屬大觀自前日開會以來有足可記者二　 
事待分别詳錄於後 
　　添懸國旗之函請愛儷園門首於開會 
之日（二十七日）懸有英法俄意比日六國國旗臨風飄蕩惟無中國五色國旗人皆忽之是日午前該園所設之倉聖明智大學校副校長凌敏剛君出門觀覽見無我國國旗大爲駭異即函致該園總理姬日晶君請其速向辦事人交涉添懸中國國旗以崇國體旋姬君磋商辦事人於午後始行懸出 
　　各國商場之狀况會場内各國均設有商 
場陳列物品以供游人購取我國亦設有商場陳列之物品銷行極多而場内日本所設之商場自開會以來竟少華人入内觀覽相形之下甚爲冷落該商場門首時有日婦手携啤酒等物招人購買華人迄無應者前昨兩晚該商場因無人游覽未至散會時間即行息燈閉幕 
　　又一函云愛儷園（即哈同花園）舉行戰場義濟會巳於前日開幕中西女士之往觀者極形踴躍其中尢以歐風東漸（哈同君住宅爲園内第一洋房陳列之前淸内府珍藏玩品并乾隆時義國敎士郎世寗君繪畫之倫敦巴黎等風景巨幅以及唐宋元明歷代帝王御容最爲特色按郎敎士此畫係用宣紙以西法繪成名震歐美人皆思一覩爲快此次係托沈仲禮君向北京假運來滬在場陳列以　觀者聞原有四幀惜巳於庚子之亂失去其一其他如彫刻宮燈璽盒等品均極工緻絕倫闻該會各西董因吾中國紳商各界熱心贊助特於星期日續展一天減取入場劵資專供中國士女游覽云 
[當道宴請紳商之原因宣佈中日交涉之爲難情形]  
　　鄭鎭守使及楊道尹等定於今日（卽星期六）下午一時假本城小南門内也是園内設筵邀請本邑紳商學界及南北商會各議董等會飲聞其設筵邀飲之原因係中日交涉事宜刻巳和平解决當磋商時政府爲難情形恐各處地方紳商士民等未能知悉用特聨絡會飲將一切情形當衆明白宣佈俾釋羣疑 
[救國儲金紀要]  
　　第四十三日之收數咋日（二十八日星期五）爲上海開收儲金之第四十三日計中國銀行銀洋四千九百三十九元又交通銀行收受儲金之第十七日計收銀洋二千七百八十七元兩共計收洋七千七百二十六元連前共計巳收到銀洋五十九萬九千一百零八元銀三千一百九十二兩一錢一分八釐 
　　秦淮校書之籌勸南京分事務所致函儲金團總事務所云本月二十六秦淮各校書假復成橋商園開籌集儲金大會是日到會者頗形踴躍當由張竹君潘小紅秦小寶諸人登台演說當場有金素娟摘下金耳環一副充作儲金餘如秦淮有認洋三十元潘小紅認洋二十元張竹君五鳳樓秦小寶各認洋十元其餘各校書均有認數不等共集成四百餘元尙有未經認定者當場有大洋二十五元小洋三角銅元十二枚悉由本人送交中國分銀行收儲 
　　用直分所之報告蘇州用直鎭分所致函儲金團云前於二十三日開會巳當場認儲一百五十二元五角係商學兩界居多一般富商及各棧主尙在磋商云　 
　　儲金之存記昨日南洋公學朱潤生君投函儲金團云未雨綢繆庶免鵲巢鳩占今爲家庭子孫計勉力凑集洋二十五元託本校許君代儲中國銀行矣乞存記租界内理髮同人自聞儲金救國之舉早有人奔走倡勸擬認儲數約二千元日昨投函儲金團開單報告巳集儲金計洋二百三十六元並再隨時勸集務使同業全體響應慷慨積儲云云英大馬路泰昌木器號慨認儲金開始即逾常熱心日昨儲金圑接有該號鄧仁圭君函報續儲洋一千元巳於前日送儲中國銀行製收矣　樓中自愛月樓首先送儲繼起者踵相接日前有新淸和校書情遇與商團某君互相勸認各出百餘元巳儲交通銀行又有大新坊沁颺校書認儲洋五千元投報儲金團存記 
　　個人意見之獻議昨日有周亮亭者投函儲金團陳述意見略謂救國儲金全國響應滬上基督敎各公會聞亦集議辦法有欲提倡另設基督徒救國儲金機關者但多數意見謂基督徒亦國民份子各基督徒亦卽各職業中之分子基督敎徒與舊有敎徒同有國民資格不應出國民各職業圑體之外而另立機關隨卽議决凡爲基督徒者當由國民資格隨從各職業圑體繳納救國儲金或個人自由繳納亦不加上基督徒名號今各基督徒有隨從貴團供奔走之役者有隨從各圑體繳納儲金者有個人自由儲金者頗不乏人鄙意我國宗敎各敎徒皆在國民各職業圑體之内若得各職業圑體協力贊助巳無遺漏且各敎徒同爲中國人民當同負國家興亡之責惟僧道無生利職業以致越出國民圑體之外然其坐認 
擁寺產之豐富得收經懺之厚利比較平民財力有過之無不及且僧中亦多熱衷愛國之人貴圑若能就商於該二敎之領　倡勸各地方寺院庵廟之僧道相與繳納救國儲金或出諸其產業租息之中或出諸其經懺入欵之内必能集成鉅欵不亞於各圑體也云云 
[調查國外貿易之手續]  
　　國貨維持會評議部長徐春榮近以國外貿易亟應推廣昨特製就調查表式上書楊道尹請爲詳送外交農商兩部轉飭派駐各國商埠領事按表調查報告以使頒布全國商人藉資考鏡原書略謂吾國商人固步自封昧於世界風俗人情以致國外貿易未敢着手籌謀於是商　地位完全失敗言之可慨日前在中華國貨維持會面陳急宜調查各國關稅商務各種事宜深荷贊成允予進行仰見我公　心商政殊深欽偑茲將繕製應行調查推廣國外貿易表式一份懇賜察核並乞詳送外交農商二部轉飭派駐各國各埠兩事官每年將表列各類調查一次詳細報部編印成册頒布全國使商人對於國外貿易有所根據得以銳意進行實於振興　業途有莫大利益是否有當伏候鈞裁云云附調查表格式（一國名）（二地名）領事館及中華商會駐在所（三稅則）其貨應納稅若干待遇列國是否平等（四幣制）金制或銀制重最花名（五匯水）通行之幣匯至上海每千元合洋若干匯水若干（六匯兌機關）牌號地址（七運費）由上海至該埠運費若干（八路程）由上海至該埠路程若干經遇之處亦須詳註（九輪船公司及船名）公司地址船名及駐泊碼頭（十船價（頭二三等每人船價若干（十一鐵路站名價目）運貨乘人之價目（十二旅館地址及旅費）頭二三等每人日須銀洋若干 
[查勘烟苗員之行蹤]  
　　江蘇第一路查勘烟苗特派員王賡廷前派辦事員張祖鼎等分頭出發查勘各　烟苗以便會同部派員查勘業經通飭各縣在案茲悉王君連日由蘇屬各縣查勘於前日抵滬曾經晉謁鎭道兩署晤商一切並以部派員許君因公赴杭故於日昨亦往杭垣一行以便會同部派員順道查勘松屬各縣烟苗云 
[又獲呂巷鎭戕警刦械之盜黨]  
　　五月九號夜搶刦金山縣屬之呂巷鎭警察局快鎗二十一枝當場拒捕開鎗撃斃巡士孔兆林並鎗傷巡士胡鍚林李民喜復又劫掠該鎭懋生典當財物案内之盜犯現均避匿在上海及浙省之平湖兩處降巳由不警在公共租界緝獲邱小林解請公共公廨　章引渡内地法庭懲辦外並由水警第三分署長王月蜂於前日在浙省平湖褚慶坊拿獲佘八老一名刻巳訊據供認撃斃巡士刦掠軍裝復又行刦典當得贓不諱並據供出此案盜首某某等現匿上海等語故由水　佘八老派警押乘安靖兵輪於昨日解往蘇州送請第二廳趙廳長訊辦 
[專刦當舖之盜黨業巳供認]  
　　盜匪謝老四（即謝貴生）吳小阿和因與巳斃匪首袁文標（即王和尙）及在押同黨陳灿泉（即陳三寶藍長生（即周正貴）王福生（卽朱奉林）張江才等迭在公共租界内持械搶刦乾亭同康萬濟允昌大昌等五當舗之現洋鈔票業經老閘捕房包探錢壽生等將謝吳兩盜續獲解奉公共廨諭着押候補拿同黨並候補拿同黨並候四探傷愈質究在案茲悉謝吳兩盜前日經捕房秘密研詰謝巳供認隨衆搶刦乾亨等五當舗分得贜洋十餘元而吳祇承認由巳死之袁文標爲首搶刦同康萬濟大昌三當舗伊均在外望風事後分得贜洋五六元等語巳錄取口供候解公共公廨研訊 
[最近商况之調查]  
　　上海爲中外通商總滙之區商業之盛冠絕各埠自上年受歐洲戰事影響金融枯竭百貨滯銷市面異常冷靜茲將洋布棉紗綢　顏料四業近况分别調查列後 
　　洋布該業商務之大向爲百貨之冠故獲利亦較各業爲最鉅近因金融緊迫各地匯水甚昻以致東三省天津烟台等處向之購辦甚多者一變而進貨寥寥靑島一隅客帮進貨向亦爲數不少自去年日德交戰後至今疋貨不辦現所恃者僅長江一帶及各省内地尙能購運不繼乃開辦落地稅議起南京揚鎭一帶交易又爲停頓現雖解决而坐滬客帮購辦尙不踴躍定貨各號幸現今先令價格無甚低昻不致吃雙面之虧但交易稀疎終難獲利耳 
　　棉紗本廠紗營業向不數舶來品而舶來品中尤以東洋紗行銷爲爲最廣自中日交陡起本國紗大受社會歡迎東洋紗市面轉覺冷靜調查東洋紗存貨在申棧者頗多而本國紗因前星期内長江一帶及四川天津烟台營口各處辦者甚多大有應接不暇之勢各廠非但並無存貨且現貨亦難照交近來價格又漲起一二兩而來者尙源源不絕華商乘此時機頗擬設袪擴充紗業以冀杜塞漏巵現除新開德大一家外聞將　畫添開者又有三四家云 
　　綢緞紗貨雖爲綢業中之一端而每年銷數亦不下千萬歡貨東來鈎心鬥角日製月新人情厭故喜新好之者衆不但綢緞受其影響即紗貨亦大爲洋貨所排擠銷路日形見絀現在時届初夏正値紗貨上市之際調查各綢莊市况購者殊覺寥寥轉不若外洋新出之野鷄葛花電光等紗雖價目奇貫而歡迎者多故英租界大馬路大綸等著名綢莊無下兼售歐貨以收大利吾國綢業若再墨守　規因循自誤不再設法改良急起變　竊恐數年之後將爲歐貨所淘汰矣 
　　顏料吾國顏料舊雖自有惟不知用化學製造遂爲歐貨所排擠近來市上所用各色染料大抵皆德國產常年漏巵爲數甚鉅自歐洲開戰後德貨不通各項顏料因物稀爲貴價格罔不奇漲比之戰事前價目竟漲起至十二三倍之多即以諚油一項計之戰事前不過每桶三十兩今須售價一百五六十兩尙非現銀不能出貨各染坊因成本增重染價加不足數多致怨於靛行之漲價白出其伎以圖報復日前竟有無聊之徒任外揚言謂有大批靛油三十萬桶新自外洋運滬價當大眨無識坟家多有信其言而意存觀望者其　亦殊可笑矣　 
[海關改用新式小派司之通告]  
　　江海關稅務司咋日通告云爲通告事照得本稅務司爲便捷復出口貨物並預防商人濫用派司起見特訂自本月十六日起將復出口辦法酌予改良及另印新式小派司惟現存之蕉式派司仍可沿用至本年九月三十日爲止嗣後即須一律用新式小派司此種派司自本年六月起由本關派司房預備空白出售每本一百頁均各挨次編有號數其價另定所有商人自印之派司由九月三十日起本關槪不承認蓋印其巳沿用者仍以指定時期爲限茲將所定新辦法開列於後各商務宜遵照母違此佈　一洋貨進口原派司（甲）凡疋頭包面同一之唛頭而號數不重用者又新五金類請領原派司均仍照前辦理（乙凡疋頭包面無唛頭或號數重者又洋紗雜貨以及舊五金類等請領原派司亦仍照前辦理但領派司時須另備一手冩之進口報單附張小派司洋貨小派司式樣稍有更改一土貨進口新式土貨派司計分正副兩張正張由關蓋印照常發給商人副張由派司房留存商人於正副兩張均須依序塡寫淸楚一復出口各貨往通商口岸凡免驗關及巳驗關之報單蓋印放行當較前更爲迅速惟報即日開行船隻之報單須於即日午前十一點半鐘送進其派司因於翌日由關發還故該派司後面必得有該商號加蓋之本號　章以便分辨而免錯誤一復出口各貨往大連灣及租借地而設有中國海關者凡該項貨物照現在新訂辦法驗訖之後俟其報單回關立將下貨單蓋印給予商人憑以下貨惟其派司須翌日纔可發還除禮拜及放假日外每日早晨八點鐘驗關（甲）凡船泊江中或泊吳淞即在本關碼頭驗關（乙）凡船巳傍岸卽在各該碼頭驗關此種報單不必蓋有驗關之印其即日開行船隻之單午前須交到驗貨員手午後無論如何一槪不收一復出口各貨往外洋依照本關一千九百十一年六月六日第七百三十九號通告辦理此種貨物須於午後三點鐘以前準備驗貨凡報船巳進之報單雖未蓋有驗關之印然午前八點至十點亦可驗關 
[落地稅問題行將解决]  
　　洋貨落稅被洋貨同業羣起反抗釀成罷市風潮情形迭詳前報茲聞該局沈局長現巳向該業予以特别通融方法並允准該業要求認稅按照稅務所章程劃分辦理惟該業祗認產銷二稅不　落地字樣現沈局　亦巳與碰商妥沿　同業爲最希望大約日内即可和平解决矣 
[規劃沿浦塡泥築路後之木商請願]  
　　本邑南市各木商因　工巡捐局現在沿浦一帶規　規泥築路與造碼頭所有沿浦各同業之堆積木植應行遷移惟須另揮相當處所爲堆料之場爰由該業在木商公所同會議倩商董于某轉懇朱局長請予以通融辦法 
[飭造新軍艦上之快砲]  
　　江南造船所前奉海軍部命令製造永續永健新砲艦兩艘業巳先後造成入水現正在裝配鍋爐機器茲悉海軍部劉長以該兩艦旣巳告成所需船頭船尾之快砲亦應裝　爰特命令上海製造局迅速仿造德國式四十磅子彈快砲二尊曁一百磅子彈快砲二尊一俟造成安置於該二新艦之頭尾兩處鄭總辦奉文後遵於前日飭砲廠匠目預算應需工料銀兩若干約在何時可能工竣核實估計復候核奪 
[飭撤酗酒滋事之法官]  
　　上海地方應檢察官陳久宣前與書記官林日熙葛其龍鄭新等在公共租界福州路言茂　酒店沽飲嗣因酗酒滋事甚至與人打架事爲蘇州高等廳訪悉派員調查在案茲悉此事現爲司法部調查明晰以陳久宣等酗酒肇事實局有玷官箴因諭令蘇州高等廰轉飭上海地方廳速將陳久宣林日熙葛其龍鄭新等一律撤任以儆官邪高等廳徐聲金檢察長奉文後昨巳行文到滬飭林檢察長遵照辦理矣 
[關讞員銷假視事]  
　　公共公廨正會審官關網之君前因政體違和請假調治並薦任王肇之君代理讞政茲悉關君業巳調理全愈禀銷病假於昨日到廨視事矣 
[道賀警察廳長得獎嘉禾章]  
　　淞滬警察各區署及各分署等現悉淞滬警察　長徐輔洲舉總統頒給四等嘉禾章爰特會同本　各科長員等定於今日（二十九）午前十一時齊集廳署公同道賀聞届時一律制服偑刀以壯觀　云 
[警察換穿夏季制服]  
　　淞滬警察廳徐廳長以時届夏令天氣漸熱所有各區警察署隊應更換夏季制服故飭各區署於昨日起一律換穿黃色羽布　服並着各區署每天日差站崗之警察自十至二時二至五時應遞給茶兩次藉以解渴現各區署巳遵照預備矣 
 [P華探演習打靶術> 
　　英美捕房各華探前奉麥總巡諭飭赴戈登路捕房練習鎗法一節巳誌報端茲悉該華探等巳操練純熟故由麥君按名發手鎗一支着於每日上午九時至十二時下午二時至五時在美界華特路橾習打靶術以練眼法 
[水警廰偵探移提盗匪]  
　　江蘇水警廳偵探投法捕房禀稱有松江人張迪榮前在松江犯安脫逃又搶閣行鎭某姓家衣飾洋銀逃逸來申匿跡法租界現在茶肆中啜茗請爲協拿等情當經捕頭飭探陸海榮協同前往將張拘獲解送法公堂請示該偵探投廨請帶回訊辦聶讞員向張略詰數語商之法副領事德君判准予來探帶回歸案訊辦 
[拘獲衣服華美之竊賊]  
　　日前江　馬時有張德實張松庭李小實梁玉喜汪桂生楊玉山劉德貴等七人在塲摸竊游人身畔財物由萬國體育會會員查獲扭交淞滬警廳偵緝隊隊士張福張金海郁占和解送司法科經段科員預訊一過押候核辦當此案由淞滬火車押解來滬下車時圍觀者甚衆見該竊犯等衣服華美咸疑爲亂　故外間有警廳捕獲黨人之風說云 
[請求離婚之無理由]  
　　泥水匠倪林生於民國元年三月間憑兪順昌等爲媒出茶禮洋八十四元聘定張李氏之女妙英爲至言明作爲　婿於去年六月初六日倪先行登門居住再行擇吉完姻近因倪查見妙英與一不知姓名之人同桌共飲乃與妻母口角爭敺致李氏略受徵傷控經上海地方廳判倪拘役七天於是彼此頓生惡感倪乃投地方審判廳控該氏賴婚昨日午後由陳宗推檢各官開庭辯論倪伸訴前情請求訊究張李氏供稱我女昔年雖許與倪爲室然 
 
 
 

Page 11

 
 
倪近來所作之事不受家敎訓因此不順將女配嫁是　妙英供年十　　餘供與伊母略同請求　異間官得供會商之下以張李氏不許倪林生入贅尙有理由　妙英許倪爲室碍　更改遂諭今日爲辯論終結聽候送迎判詞於迅庭　 
[密訊四人輪姦案]  
　　鹽城人王玉林之妻王潘氏在途被劉金發等四匪徒輪流强姦一案茲悉玉林夫婦本居西鄉梅家弄地方每日出外爲人軋花藉以度日舊曆四月初三日傍晚七時王夫婦相約偕同行至該處樓家弄地方忽來匪徒四人先將王推入小河遂將該氏拉到麥田内輪流强姦迨四人姦畢該氏懇該匪等伴送回家由劉金發徐阿毛二匪允許送往行未數步該氏極聲喊救時適地方巡警兪區員巡邏經過當將劉匪拘獲餘均逃逸遂解送地方檢察廰預審起訴昨經地方審判廳吳推事官會同樓檢察官開庭命提該氏並伊夫王玉林及劉匪劉案研訊當因案關風化諭令禁止旁聽迨研訊良久間官判將王潘氏交給伊夫領回劉金發押候究懲 
[併訊水巡捕查獲之拐案多起]  
　　拐匪林阿毛虞法玉鄭阿榮楊倪氏張王氏等串拐七歲男孩周小二淸江人十二歲男孩聶大昭徐州人十六歲男孩李小谷子十歲男孩郁江海江北人又拐匪王洪發拐得十三歲男孩顧福海又拐婦陳馬氏拐得十五歲女子才英又庯拐十八歲女子陳阿二之匪徒巳經逃逸以上各匪及被拐男女各孩均由水巡隊並水巡捕房等各探警分投在各輪船上查獲一併解送地方廳昨日午後經檢察官預審判將男婦各拐匪分别收押候辦男女各孩着發堂留養候屬認領嗣據民人李倫銀投案禀稱李小谷子是民之子被匪拐失今巳認明請求給領問官准如所請當將小谷子給李當堂具領 
[烟土官賣後之閘北烟禁]  
　　閘北檢察分庭前日將私帶烟泡一錢煙灰少許之鄒明三提起公訴經審判分庭孫推事開庭判决罰洋六十元以儆 
[查獲嗎啡]  
　　法捕房包探李祥卿徐新發查得天主堂街六十二號門牌朱烈甫家藏有嗎啡一叮當卽前往抄獲並將朱拘解法公堂請究朱供係庖人携來代寄不知嗎啡故敢寄存求宥判罰洋四十元嗎啡銷毁 
[孤苦婦人之圖盡]  
　　南京婦人張董氏前日在自來水橋畔投河　盡由捕查見救起轉送公共公廨暫留昨由官媒將氏解經中西官訊知該氏子然一身無所依靠是以　盡遂判函送棲流所留養着在所工作俾將所得工資湊作回籍盤費 
[酒醉黑人戳偒剪髮匠]  
　　前晚有酒醉黑人某甲在天潼路胡閙不休並以利刃戳傷剪髮匠趙得財之肚腹由巡街華捕一併帶入捕房捕頭飭將受傷人送醫院醫治候核 
[電車軋傷右足]  
　　甬人宋春榮日前行經小束門適電車接裝拖車之際宋從旁衝入以致軋傷右足由捕房送往醫院醫痊咋解法公堂請示宋稱足巳殘廢祇能冋籍度日後由該公司給撫恤洋二十元判宋具領着即回籍 
 [ >P瘋子胡閙 
　　韓國裝束之紹興人郭學階日前曾至公共公廨訴稱伊在外灘中國花園被西捕毆辱要求飭提該西捕嚴究嗣因語言順倒堂上以其患有神經病諭令退出詎前日文至公廨胡閙經八十五號西捕以郭形似瘋癲轉送醫院驗得實有神經病故於咋晨將郭帶案請示關讞員商之英領康君判郭開釋着速回籍以免留滬肇事 
[私售牛奶之判罰]  
　　牛奶棚主徐子良因未向工部局捐照令王金狗將牛奶挑至公共租界内兜售被衛生處西人查悉將王拘解公共公堂訊明斥釋於昨將徐本人傳案訊供違章國實着罰洋五十元充公無洋改押一月示儆 
[請拆沿路之坑厠]  
　　法新租界薛華立路　家　馬路旁有公共厠所一處附近居民當以時交夏令有碍衛生特函致淞滬　廳請爲拆除當經徐廳長查得該處係在　新租界範圍以内昨特據情　陳楊交涉員請爲函違法工董局查照 
[海關公所之批示]  
　　海關監督昨發出三北公司虞和德等禀批云來禀閱悉查華商向洋商購買輪船向有定章應由稅務司查明函請杉辦據稱前情應准過戶惟所請換給牌照一節仍候稅務司函致本署再行照章核辦可也此批 
[德大紗廠呈請註册]  
　　德大紗廠巳開始營業前由穆杼齋及全體股東具禀上海縣知事請予分别轉詳咨部註册在案昨奉縣公著批示禀及附件均悉候據情轉詳呆也此批 
[誌謝]  
　　四川路一百二十號中國靑年會於今晚開演雙　影戲一爲最近德國與英法俄聨軍交戰之眞相一爲法國拿坡崙一生事蹟昨承惠贈入座劵一紙又承中國紅十字會惠贈哈同花園義濟會入場劵四紙書此併謝 
[雜評三究竟如何解釋（訥）]  
　　自官土開賣後本報嘗謂熬土成　而後何以别其官私印花是否尙有效力吸烟之際是否卽持印花爲准吸之憑證此種困難之點本無法以解釋者也因有印花之故而槪不顧問則不啻縱毒藥以殺我三省之民世界斷無此忍心電理之策若如某縣巡警俟印花土熬成烟　後而突入拘以罰辦則是有印花之膏亦不准吸吾知以後類此之安件發現必多旣准　買以誘之俟其吸以捕之開不肖巡警以生利之門納無知小民於陷阱之内萬國九洲又安有如此之愚民政策乎吾甚歎息痛恨於主張斯議者之絕無心肝也 
救國儲金 
[五月二十二日交通銀行收欵淸單此爲第十二次報告]  
　　第十五册二十號至七十號 
　　徐秉忠一元沈菊生一元吳根源一元周賢傳一元汪詒曾二元袁振庭一元韓根發一元徐心義一元陳緖良一元江仲文一元王本祺一元夏仁澤一元樂俊饒一元胡朝國一元汪子靜一元陳兆竇一元莊謙湧一元戴行方一元陳鐘煌一元王煒浩一元陳臻康一元陳謂伯一元陳介語一元廖作英一元韓鍚範一元何榮煇一元李鵬飛一元王裕均一元畢君一元程雅雲二元黃鶴齡一元范崇賢一元劉文鳴一元謝金傭一元胡朝陽一元徐家鑫一元施子明一元費顯文一元鄧家濬一元傳仞千一元戚仁貴一元陳廷翰一元黃次綸一元周昌善一元張貴林一元朱仰安一元何國珍一元黃次信一元羅杏初一元何梓述一元徐承租一元 
[第十七册三十四號至一百號]  
　　久和錢莊七百元朱寳泉一元徐學周一元季詠蓀一元胡連生一元曹子塘一元孫慶新一元王增澤一元趙連生常子是合一元夏　臣一元葉謀豪一元姚海如二元劉仁祉一元陳賢孝二元朱增祺二元季　蓀一元陳廷良一元沈禹聲一元張顯華三元王古尊五元樊誦欽五元裴德祥二元陳達昌一元黃堯根二元朱寅臣一元朱楫章一元張學生南濁路二十三號一元金耕孫一元高國粹一元王濤一元王英濤一元黃淸源二元沈玉　一元孫伯顏一元李熾昌一元莊鑫華一元金　生一元唐斯盛一元朱梅生一元張祥林一元黃斯仁一元朱友三一元王德輝一元張宗表一元朱增祥一元江南生一元韓鍚昌一元嚴世賡一元馬孝先一元胡春生一元丁少友一元朱楨章一元顧　凡一元江輔臣一元李福奎一元劉鳳鑫一元朱明德一元陳鳳章一元趙宗麟一元金練伯一元張國勳二元陳樹棠二元葉科捷一元艾翔齡二元洗銘廉一元戚兆奎一元鈕曉蓉一元 
[第十八册一號至五十五號]  
　　鄭德坤一元胡繼善一元吳錦元一元周淵泉一元沈偉純一元朱光遠五元朱南賓五元陳峻六三元岑瑞芝一元陳湘漁一元張惠民一元張頌武一元瞿　昶一元陳達隆一元施鳳翔一元沈仁林一元徐孝身一元席國　元沈培心一元枊忠瑞一元陸守愚一元陸祝封二元朱楠章一元楊仁山一元程仲子一元宋振閣五元張佐綸一元葛興德一元山銘生一元韓申良一元黃如圓一元沈源罄一元沈含芳一元朱權章一元王以用一元趙芹波二百元李鴻聲十元金蘭蓀二十元劉文彬二元沈石農十元戴盾庵一元蔡吉逢十元盛鍾英一元沈翰耕一元韓雨生一元陳家恩六十元劉毓華三元黃子靜五十元看護馬女士六元鄧笠航十九元陳永淸四元鄭仲芳六元周祥豐二元靳興棧六元王　祺二元 
[第十九册一號至四號]  
　　情遇老二二元情遇老三一元情遇老四二元情遇老五二元 
[第二十册一號至四十三號]  
　　徐修樂一元馮部芝一元蘇偑瓚一元謝永齡一元胡齊　一元劉鋐一元杜其堡一元張九思一元朱爕臣一元兪武淦一元汪宗泮五元翁幼玉一元李家麟一元沈仲禮五百元沈子盛十二元洪文廷一百零一元劉一靑十二元沈厚生四十元謝靜齋十二元王紹裘三十元謝禹耕五元洪慶增二十元陳遂通三元陳申元十五元張翰卿六元畢保維二元張鴻　六元劉顯遲二元陳維翰十八元劉子山耿國祥五元王培元五十元楊少園八元黃宗德十六元林春九元湯文華十元應錦亭四元鮑芳蘭五元周諷詩五元莫寅生五元陳厚綏四元陳慶一元錢莊彚康八百元彚康錢莊各友薪俸二百元 
　　五月二十二第十二次共收儲金銀圓三千二百三十一元連前共計巳收儲金銀圓三萬二千七百九十九元銀七百四十五兩一錢二分八釐交通銀行謹啓 
來函 
[莘莊陸久康來函]  
　　謹啓者滬杭車站購票定章滿五角者均一律收大洋前經該公司登報聲明以昭大信詎現今滬站售票例如二人由上海至莘莊購票二張應出小洋四角大錢四十文乃該站員拒不收納必要二張分作兩次購買旅客受累苦不堪方曾經鄙人函請上海總管整頓是否採納權不我操用將原函錄呈台鑒並希貴　登入來函門内以供衆覽 
[附致滬杭總管函稿]  
　　謹啓者貴公司自去年改章後凡洋角銅元進出一律滿小洋五角以上者均收大洋找割曾將此項章程登報聲明茲有請者鄙人前偕友由滬站至莘莊購買兩票照章小洋四角銅元 
四枚乃售票員必欲水洋五角找出銅圓六枚其意何居實生欵問又見一貧婦携一十餘歲之幼孩亦將此數購票該票員囑令須洋五角無如此婦身僅四角四枚鐘點巳迫徬徨無策竟至急極悲泣鄙人目撃情形揆諸貴公司定章實相馳背在該員圖小洋微利數　有限而旅客受困實多想非貴公司改章之本意爰　蕪箋希轉飭該員照章辦理俾彰公道而免旅困 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[鐵指環] [  東埜]  
　　周生洛陽人谈者佚其名字掖夫人黃紉蘭僑庽滬江東百老匯路黃故世家女通文翰所作小賦新詞芉綿淸麗不讓易安淑眞周則任某書館總撰述員每日墓遄歸挑燈聨句伉儷間甚相得會救國儲金事起周竭力思有所捐助而旅况蕭條書籍外無他長物潛思默運擬以結婚時約指入質庫易得洋蚨充國用而又恐無以對其妻一夕晚餐旣竟夫婦坐燈前瑣屑話家常周潛除約指納入衣袋故意伸一手令其妻見之黃果屬目叩約指所在周失聲笑曰贈我外婦矣周爲人故謹飭平時言笑不苟此次出言奇誕黃駭甚窮致研詰周又笑曰約指固在醋娘子勿吃楊栂也今雖未有是事而巳有是心久後必當贈之黃駭間何人周笑曰我聞法蘭西愛國者有言法蘭西者我之愛妻也我於中華民國亦作如是觀今彼美方有急難國民爭先儲金作護化鈴保不爲沙吒利所奪我亦一戀愛者思爲美人稍竭綿薄而兩手空無所有故欲以此贈之耳卿非撚梭吃醋者流幸勿吝惜遂我好事當知我非憐新而棄故者黃撫掌笑曰我亦有是心何不早言朗以中華民國無愛妻阿儂獨不可以中華民國爲黃言至此聲澀而莫能續斷霞數片則己飛上梨渦周接其吻而笑曰勿盡言我知之矣我兩人各爲其是勿相姑而適相成可也惟約指係婚嫁時物倘付質庫將輾轉入他人手未免弄假成眞二人對此其將何以爲情且信物旣去將來白首偕老更留何物爲息壤者顧於彼則失於此欲策萬全計將安出黃沉思有頃笑曰得之矣周喜問之黃曰何不兌入銀樓囑爲鎔之我兩人旣得兌價可充儲金而約指兩枚合一爐鑄之紏結融合而不可解管夫人泥圑之喩當不能專美於前也周大喜笑曰卿秀外慧中乃有此妙解抑更有進者聞救國儲金以元爲本位不收零數而約指兌價必有零數我意以整欵儲存中國銀行而其零數可託冶坊鑄鐵指環二吾人各御其一今德意志方盛行鐵十字勳章而中華亦乘此時創設鐵指環一東一西遙遙相對匪特我夫婦二人喪環有環關係之密切愛情之固結一如往昔而血肉之上偑帶鐵器與鐵血主義吻合倘得風行社會亦使我國人觸物驚心朝朝暮暮不忘尙武精神之意也黃喜極嬌聲面呼曰能如是乎茲事期於必成言至此二人又接吻而談論因以終結閱數日中國銀行儲金薄上發現周君夫婦之名讀者諸君倘欲證實其事可於星期日夕陽欲下晚風送凉時立南京路與浙江路交又口望提籃橋電車中有少年夫婦一對面目皆秀廲如畫身御薄羅夾衫手帶鐵指環自北而南復自西徂東者即其人也 
游戲文章 
[游戲文章擬推廣救國儲金策] [  天虚我生]  
　　救國儲金總額不過五千萬元以全國四萬萬人口均之每人但須出洋一角二分五釐即足以凑成此數現距民國四年年終尙有二百餘日若使每人每日儲錢一文則至年終亦可凑成此數是誠輕而易舉之事也擬爲推廣辦法如左　 
　　（一）於各市鄉等處設立救國儲金分櫃即以就地市鄉紳董掌之由總事務所印發一種印花分爲一文五文十文三種凡納儲金者按數給與（說明）此種印花積滿若干得以換取獎證或請封贈褒揚人心好名干古不易此端一開儲金必大踴躍抑且有人躉買 
　　（一）無論大小人家各自計算人口連僕役傭人一併若干按照人數每日每人應各儲錢一文由家主負　之官署店家妓院仿此光棍乞丐則本身負擔之（說明）救國儲金純然爲良心上之輸出故不必按戶查丁防其隱匿蓋每人每日僅僅出錢一文八口之家亦能勝任而堂下百諾者更無論矣即爲乞丐亦不過每日多費乞取一文錢之工夫何慮無着 
　　（一）前項一文錢之捐法是爲常捐不妨年年行之現在一時繳納多數儲金者可作物損其人苟具救國熱忱要不妨仍納每日一文之經常儲金（說明）以中國之大欲興實業欲練海軍區區五千萬元不過一度之開辦費耳爲永久計要不可無長年的欵與其將來再由政府强制征收不如預早垂爲定例以全民信 
　　（一）各種商店爲招徠主顧起見不妨趁此機會一出風頭凡購本店貨物即以貨價十分之一助入救國儲金於收價時製給印花若干付與買主（說明）樂房書坊恒有贈彩之舉何如改行此法戲園妓院尤可以此號召人客羊毛出在羊身上此種轉嫁的輸出實於商家有益無損 
　　以上辦法雖　瑣碎但積少成多爲力滋厚在輪出者亦必不以爲苟其力足以一次繳納一年之費者亦正可以聽其自便若 
照現在辦法　之和尙化緣開簿函者巳書助千金而最少數亦復數元數角富翁見而彼眉貧者望而却步要不易收全效也質之當局以爲如何 
[詩自選荷葉洲] [  詩]  
　　昔日銅官渚今時荷葉洲市聲喧浩浩帆影去悠　荻港憑遙望　陽琚上游　輪日來往一緣黑烟泮 
[大通]  
　　寥蕩大通鎭陽山破上頭市多魚販集舟爲　胥留湖水明於鍚江風使秋九華蒼翠色終日喚高樓 
[靑陽]  
　　斗大靑陽縣城空衙署留人家多附郭　水不通舟羞訪齊邱迹欣聞李白遊屏山開九子影蕩女　頭 
[奉酬王君緩靑見贈之作] [  東園]  
　　黃雲壓附受天秒客裏無　十日留笑我遠遊萍梗泛多君永好木瓜投甘年交契晏平仲一代儒宗陳太邱若間汪南蕉時椽傖荒巳老復何來筆記　 
[西戍途中日記（二十八續）] [  桐城劉雨沛]  
　　七月初二日五鼓起食早飯食畢西北行其路北倚長城南繞山麓絕無人烟三十里定羗廟傍焉支山東北山麓行二十里至峽口午餐峽當兩峰之中巨石嵯峨隘徑盤曲戰時若占領兩山則攻守俱易若山爲敵占則據山俯撃城必不守昔回酋白　產虎揭竿西竄卽先占領此地搶據人馬然後出閘其城在峽此坡下居民百餘戶一千總駐之午後仍西北行平原荒廢徒見羊羣十里豐城堡漸有波狀　又三十里至新河驛宿驛附近温泉壩即大禹導弱水處焉支等山產鹿 
　　七月初三日早六時自新河西北行大道坦平地可耕種十里三十里舗又十里二十里舗飲茶食　復行二十里至山丹縣城縣令鍚章贈酒席食畢復行山丹即西夏廿肅軍密邇張掖聨絡諸城南隔番戎北北控沙漠縣西北二十里許龍　山口明鐵門開即在是處甘肅有事縣其肘腑也子等出南門過山丹河十里大佛寺寺在獅山東麓佛高數丈覆以五層樓甘民窮苦乃以有用之錢作此無用偶像迷信實達極點傍獅山行五里過河爲十五里舗此五里中廟凡三四山漸秀峭長城在路以北城之外卽蒙古地又五里二十里舗又五里大鐘廟過河傍南岸行五里至十里舗又十里至東樂分縣傳君送酒來遂宿於此 
自由談之自由談 
[請嘗印花土] [  覺迷]  
　　今何時乎非吾國人日日言臥薪嘗膽臥嘗膽乎然嘗膽嘗膽膽不易得又不易嘗也無巳且一嘗印花土乎土之滋味正與膽同嘗膽未必卽能雪恥嘗土猶能增福壽故與其嘗苦膽不若嘗苦土政府固善解人意雖然吾猶嫌其僅僅限於三省也 
小說 
奇情小說 
[秘密汽車第一章] [  東埜譯]  
　　話說英國有一位子爵名喚　　南他有一所古邸在愛爾蘭省搿而惠地方門庭冷落三徑荒蕪道旁經過的人徘徊瞻眺不勝王謝烏衣之感便知這位爵爺年少氣盛不耐和言這所冷淸淸的古邸作伴所以離鄉背井出谷　喬在繁華富麗的倫郭市場之上租賃一所房屋住下子這古邸之中不輕容易賁臨玉趾一任他兩淋日炙代遠年湮未免蛛絲兒佈滿雕　上了 
子　的領土在古邸四周幅員狠是遼闊不過其中一大部分都是沙　淺沼每當春夏之交假蒼蒼一望無際還有幾家茅舍臨水而築逢　　晴麗微風送涼鄉曲女　兒三五蹲在溪邊浣紗洗萊雖則荆　裙布　門未識羅香但看那種　　的眉兒白白的面兒淡淡的裝朿兒　　的身材兒倒影入池引得游魚蝌蚪之屬　喋水面因貪看廲色忘記了避人一到冬令那　萃　荻之屬都是枝葉葵黃租給樵夫牧子載芟載刈足供炊　之用所以子爵道一筆進欵也狠不小在最好的年頭可有六百磅租金到手就是平常時候五百磅總是穩穩的 
　　子爵離奥斯佛大學年方二十三歳心　籌劃雖然門祚式微却是故家喬木流風未泯社會上周旋晉接一切空場面都是罷不來的五百磅常年進欵赫赫一位子爵那裏夠用倘然家居坐食非特支撑不住門面也辜負了少年大好光陰他前程遠大想起來却只有三條路可走第一條便是不辭降尊借貴族的虚名爲餌去釣美國富豪的女兒和他結婚子爵夫人四字頭銜雖然飢不可以爲食寒不可以爲衣然而在墓虚榮習勢利的女子眼光中看來却還奇貨可居一經上約不管他無鹽　母那粧　那私蓄却儘夠我揮霍了這呌做妻以夫貴夫以妻富的八字訣第二條便是到倫郭最熱閙的市場上去投身在商業滙　之中或是做大商家的賑席或是做大公司的經理協理不問在商業上有經驗没有但戴着一個子爵的頭銜放出一副通天的手段不　没有人請敎從此結識一班公司買辦銀行大班鬼混　年也可以搜括不少呢第三條性質却與前兩條截然不同乃是發揚名譽振作精神正正當當安安穩穩幹一番轟轟烈烈的事業做一個完完全全的人格那便是勃立南子爵擇善而從奉爲標準也就是這部小說的起原 
　　子爵幼年椿萱見背孤悽悽做了一個無告之兒待到弱冠之年纔由律師把他父母遺傳下來的產業正式授給他計邸第一所領地若干頃還有現欵三千餘磅子爵祗領之餘端居深念想着祖宗創業艱難絲毫不敢浪費只在奥斯佛大學裏勤　懇懇的讀書他有一位同憲至友姓滕達名煥密克而年紀狠輕學問己甚淵博志氣又極高尙雖没有常年進欵手頭却有一筆現銀同勃立南所有的差不多他還具一種性悄人家及不到的便是抱定一個堅忍果敢之志百折不回所以同子爵合得來畫間就學間止切磋磨琢到得晚上每每聨床抵足把後來事業互相商榷一番 
 
 
 

Page 15

 
 
   
 
 

Page 16

 
 
   
 
