# 1880 - 345 - 4902743

 

Page 1

 
 
[論營兵]  
　　善用兵者曰兵貴精不貴多此但就　壘之時言之耳若地方潦闊口子繁多則分防堵禦兵少卽不敷調遣其勢有不能不多看中國兵額本有定制合禁旅與駐防統計滿蒙漢軍的兵額二十萬人其先每三百人設一佐領嗣後佐領愈增無定額自乾隆以後佐領之數增至二千而兵額如故每一佐領僉兵多不過八九十名而已其在京師者爲禁旅分隸於八都統然亦有不隸於都統者則前鋒幷健銳營合計三千七百七十人親軍之數與前鋒同護軍滿額萬一千五百七十七人蒙額三千四百六十八人火器兵共五千三百有十人其餘尙有漢軍之礟甲三百二十人藤牌兵八百人舁鹿角兵二千一百二十八人惟步軍則合滿蒙漢共二萬一千一百五十八人皆隸於統領其五城巡捕營之綠旗步兵萬人亦隸於步軍統領者不在內也其旗兵之駐防者則統計畿輔二十五營東一省四十四營新疆八營各直省二十營合以守陵寢圍場邊門等類共計額兵十萬七千七百六十人此旂兵之制也其綠營兵制則分爲馬兵守兵戰兵工戰守皆步兵爲之合計十八省綠營兵額共六十六萬一千六百五十六名安徽最少閩廣最多以有水師故也甘肅次於閩廣以口外故也將軍而兼轄綠營則惟四川成都將軍屯兵則惟湖南貴州兩省有之此綠營之制也近來則長江水師爲勦赭匪時所增置而各輪船水師亦非舊制之所有則論兵於今日似乎有增無減用之可以裕如不知合則見多分則見少近來海口繁多而水師之在長江者亦未必可爲防海之用則海口幾於無兵矣俄國設有開兵之期則其勢不僅在西北陸地恐各海口亦必有輪船肆擾防海之兵尤重於邊陲然則防海之兵又鳥可不先爲招募哉說者謂沿海之地可以舉辦鄉團彼沿海居民本習知水面情形則以本地之鄉勇防本地之海寇來則各地皆可使自爲防而且沿海之地聲勢亦不難連絡似爲善策然鄉勇雖曰可恃而辦理茍不得其法則獘亦不可勝言不如招募成營官爲節制較之鄉團更爲得力且其招募之法則卽以鄉團之法行之招本地之民以爲兵以收熟悉海道之用且本地之兵各有家鄉各有身家斷不肯輕棄其故土衛國卽所以衛家而有所節制不至　然私鬥凡有海口之處莫不皆然勤其訓練激以忠義曉以利害則一時勇於赴義者當不乏人敵人聞之已先心懾矣不然恃駐防之旗兵而旗兵多不習於水戰恃原額之綠營而錄營實不敷分防昔者尙有外省兵不敷用借助於索倫吉林等勁旅之事今則西北等處自顧不暇又豈能遠來相助卽使能來而海戰不比陸戰吾恐滿蒙勁旅亦無所施其技兵氣不揚民心滋懼其事尙可爲乎故吾謂籌俄之道其要尢在乎此我朝用兵類能以寡勝衆恢安南則僅萬有八千平雲貴土司則僅二三兵至於康熙雍正西征之役乾隆準回及大小金川之役嘉慶楚教匪之役用兵雖久從無至十萬者雖其間亦時或募勇然添募亦究無多惟赭匪之亂擾攘多年各路招勇募兵統各省而計之用兵最爲衆盛然以一人而帶數萬營勇者亦不多見盖彼時寇氛甚惡不得不以全力相搏然較之於俄則猶不足並論也故鄙見以爲兵固貴精不貴多而此時之兵則不多不足以分防不精不足以制勝其雖有更甚者所願用兵者計之於早也 
[華人被虐] ○華人之在美國者時遭欺待議論紛如近於英十月三十一號美國壳羅來度地方之屯負城復有肇衅之事有美國蚩氓麕至該城中見華人卽肆攻擊見華人房屋槪行拆毀殺死華人數名傷者甚多並將一華人之頸䅽繩拖曳頭爲之碎又有一華人被割去兩耳嗣爲巡捕所見將割耳之華人救往班房蚩氓卽將班房圍住欲得而甘心焉捕房之救火者出外以水潑於蚩氓身上該氓幷將救火者毆傷二人盖緣變起倉猝一時不及防禦嗣得該處巡捕三百人前往彈壓刻下仍復安靜巡役兵丁等時往梭巡亂民已皆四散矣該處華人所居之屋均爲該亂民搶掠一空所未遭劫者三所而已聞亂民亦有受傷者數人云 
[懲辦巡差] ○前報古巴巡差誤將中國領事署內之辦文案人拘去顧因何事起見尙未詳知茲據西報稱先是有華人甲乙二名因犯小事爲巡差追拿此二人無路可逃遂走入領事署立於院內該差跟蹤而入二人告以俟見過領事再聽拘執巡差不允遽以刀背痛擊其時辦方案之二人在樓聞聲亟下解勸詎該差又以手鎗相擬署中値差者亦出而排解該差竟不分皂白立將犯事之二人及一文案員値差俱帶歸差館文案員欲回取衣冠差亦不許及巡差頭廉得其情趕將文案與値差釋歸甲乙受傷送入醫舘調治駐古巴之中國領事陳藹廷司馬離信爰照會古巴總督請照交涉案辦理總督以該差辦事鹵莽遣書謝過並飭有司官迅將該差懲辦云 
[違禁售烟] ○寧波鄞江橋一帶之烟館前有宣窩賊情事業經府憲訪拿一體查封在案茲聞崔峽岙地保崔長科得賄縱令土棍聞螽麟周阿定等復于鄞江橋相近之樟村地方抗違禁令開設烟攤里人崔景揚等深恐有窩頓情事聯名密稟於府宗太守卽飭縣立提崔長科聞螽麟周阿定到案連同烟具起繳究辦想以後當知所畏懼不敢再蹈前轍矣 
 
 

Page 2

 
 
[寧波又火] ○本月初二夜四鼓時寧波南門外周宿渡地方又火約焚一點鐘之久共燬去房屋十餘間云 
[聚衆挾制] ○甯郡各工匠向有把持惡習動輒聚衆挾制而傘骨匠爲尤甚茲聞有傘匠方順德見奉化江沛章江長土等以傘骨載至寍郡求售遂挾同傘匠骨首王鋐楊雲寶等拉貨摛人江卽赴府控告經宗太守分別懲責復將向不安分之江良謀重責方順德管押諭令奉化人此後如至寍波銷貨必須　衆入行如不入行不准潛來寍波生事至於奉人赴慈谿餘姚銷貨應呼慈餘二處舊規不得私專其利乃楊雲寶以未子懲責胆敢邀同郁吉勛出頭聚集百餘人羣至府署聚衆挾制宗太守當提楊雲寶管押一面嚴諭衆人爾等欲兾方順德邀恩釋放須爾等先各安靜營生若聽人唆使一再聚人妄　不但方順德等昭律辦罪卽爾等亦難逃本府拿辦云云想該傘匠嗣後必遵憲斷諒不敢再聽奸徒煽惑聚衆挾制也 
[祈雨暫停] ○蘇郡各憲連日早晚祈雨甚爲虔敬無如時屆冬令得雨維艱現聞有罪囚正法以故暫行停止數日如仍無雨澤擬更赴白龍潭取水往光福山寺虔請銅像大士以兾恭迓和甘云 
[撥欵修橋] ○蘇州胥門外萬年橋爲郡中著名臣梁兵焚後久已失修茲撫憲吳中丞於前月間經過此地見其橋柱摧朽石級欹斜遂飭工程局估工撥欵趕緊修理已於卽日開工舉事矣 
[檢騐屍傷] ○十月二十四日漢皋四官殿河下碼頭地方有無名男屍一具該坊保甲稟報邑署李明府卽日帶同刑仵書差到廠看騐該屍傷痕甚多內有頂門致命之傷將屍入棺發封移柩他處標記待認而屍親凶手兩無所着惟當時有一脚夫云該男子未死之時欲圖赴水自盡係彼扯住等語邑尊卽將該脚夫暫帶回署細問冀得尸親凶手下落但未識該脚夫能知與否姑錄之以觀後來 
[舊庄忽倒] ○鄂省漢陽門大街有戚臨泰庄開設百有餘年省垣內無論大小店鋪字號見其銀錢票券莫不信用誠實可靠婦孺皆知邇來該錢庄舊夥多經物故規矩廢弛且後人不知創艱嗜好太深放蕩無忌明雖支撐而間地虧負已多外人不之知也茲於十月底突然倒閉其眷口皆携細軟而遁不知所之凡與該庄有往來者不論遠近知風麕至先至者瓜分現錢遲到者取携物件最後者一無所獲則向其去年司前新開之開泰庄分店逼取欵項開泰庄亦不能支同時倒閉携取一空所有两庄經手人及諸夥均經遠逸肯斗級營地方壽慶當鋪素用該两庄票券所有二十八九等日當去各票至本月初一日持票向當求換或請給現紛紛而至武漢規矩包用三日故典移亦無言可對乃典主忽得將櫃上諸夥盡換面生之人使各戶不能認人求換諸貧戶忍恨吞聲而去吁計亦狡而毒矣 
[遇不不淑] ○畫眉者南昌農家女明眸皓齒弱骨纖腰眞乃小家之碧玉也誤聽鴆媒嫁沿厮養先是有長隨某人本下流隨某宦回省囊槖頗裕識畫眉於浣紗石畔遂以重金㗩媒氏屬爲平章嗣果如願未幾某以游蕩腰纏遽罄乃逼畫眉爲娼押於徐氏鴇母得洋百九十元猶時向畫眉索資供養稍不遂卽拳脚交加不勝其酷故晤畫眉於坐間終罕覩其言笑觀其惆悵睇盼逶迤進退則抑塞幽怨之情雖未嘗一訴諸人而早隱露於眉睫間近有某君者乍會卽與語脫藉默然不答强問之不覺淚涔涔下嗟夫心傷曰首意態常秋命薄紅顏年華如水如畫眉者以視潯陽商婦不更可悲哉 
[私奔貽悔] ○江右某甲舊爲賈而今已歇業家資頗鉅酷有和嶠之癖擇婿必得其同類者乃許美惡老少所不計也有女年及笄美而艷甲爲議婚某氏某已數娶年近不惑徒以赤仄有靈紅縣遂繫女抑鬰殊甚適鄰宦有俊僕邊幅旣修風流自賞不啻張緒當年磁石能引針雖對面無涯身無鳳翼而舉頭日近心有犀通其閒密運潛謀大抵可想旣而某將爲百兩之迎女遂有雙飛之約詎僕洩其言於儕輩中某乙屇期乙故使主人以事阻之竟夕不得離維時女倉皇出門不辨東西又所携貨財頗重見有候之墻隅者遂與之偕旣至一處矮屋半椽啓屏而入內已有燈熒然如豆床褥俱備且有酒食女祇冀璧合珠聯俾遂三生之顧誠不料張冠李帶又成再誤之緣因驚悸失色乙乃出其所貽僕之針　爲證謂渠囑我暫且相伴俟有隙卽當脫身前來毋事猜疑一面飲女以酒女至此進退維谷一任所爲及經旬多金環信息望斷刀頭女益惝恍不安惟終日渣翠啼紅意將覓死乙見女心不屬恐有他變夜間趁女睡熟捲其重資爲黃鵠之飛女醒知爲乙所貽哭失聲有往詢其何事者皆不答惟自道其父母姓氏求人引之歸至門父兄戒家人皆不得相認緣某聞信卽議退婚甲復以他女應之此日卽彩輿出門之期也覆水難收殘紅莫拾因而擾攘半日爲甲之戚某暫行帶去其究竟則未之知夫中冓之言本筆墨所宜戒然使內言不出何來溷我聽聞旣已舉國營知自非揭人暗昧故復述其顚末云 
[懲辦屠戶] ○宰殺耕牛本于例禁近聞揚城江都縣主迭次示禁後訪得仙女鎭之張三張四李明泰瓜州之皮二皆素以宰牛爲生計先後飭差拿獲訊明枷責並將宰牛器具收入縣庫復恐未經拿獲之屠戶未能一體週知出示曉諭在案若輩或當力改前非也 
[浴堂失炎] ○本月初四揚州南門外響水橋旁之某浴堂失愼幸時在三更後客零星散該堂東夥亦卽立時樸滅云 
[防災遠慮] ○安慶府同知陳司馬因今冬過於乾燥宜加意防火而爆竹店需用確確　易尤易致禍故出示曉諭令其一律搬至城外各揀空曠之處開設製造是亦留心民事之一端也告示錄後　欽加知府衛江南安慶防總捕府陳爲出示剴切曉諭事照得時値冬令風高物燥火患最宜嚴防而省垣重地人煙湊集且有草房夾雜其間更須加意防範惟查硝磺最易燃火設或提防不密貽　無竊查製造花爆舖戶向來皆在城外空曠之處開設製造　售賣乃近來多有無知之徒不遵向章竟敢在於城內及城外房屋稠密處所開設舖戶製造不思硝磺最易燃火豈可姑容於旦夕致滋貽禍於無涯合亟出示剴切曉諭爲此示仰爆竹舖戶人等一體知悉務將城內及關廂內幷城外房屋稠密之所定限十日一槪搬移於城外空曠處所開設製造售賣如敢故違定提拿究懲决不姑寬毋違切切特示 
 
 

Page 3

 
 
[委員公旋] ○英會審委員會陳寶渠太守赴蘇謁謝撫憲等情已列前報茲悉太守已於昨晨抵滬回署矣蓋往返皆用小火船拖駛坐船是以如此之速也 
[月食分杪] ○今夜係月食之期本城文武諸印員循列均穿素服屇時如禮護月計抄江寍府月食十四分九秒初虧亥初三刻一分食旣亥正三刻十分食甚十六日子初二刻十一分生光子正一刻十二分復圓丑初二刻六分 
[坍屋餘聞] ○昨報列坍屋傷人一節茲聞壓傷五六人或傷頭顱或傷手脚或傷腰背惟句容人名剃頭老五者在樓下碰和適右手發牌手未縮而樓板壓下壓傷右手甚重恐成殘廢剃頭者全賴雙手餬口今遭不測之禍殊可憐也 
[捕房工竣] ○前報錄小東門外法巡捕房年久失修兼之房屋狹窄估匠拆卸改造已起數月刻已一律工竣房廓亦甚寬暢氣象一新當改造之時巡捕等暫借民房權爲辦公之所現旣工竣轉瞬新年故聞於西歷十二月二十後卽擬遷至新屋度歲云 
[控妾候質] ○有住居英租界之候補同知駱紀腎投上海縣署進詞稱娶妾張氏今被其兄接回不放來家爲特請追莫大令准詞傳到其兄張某到案據供父母早亡家有糼妹年十六歲在十三歲時經我妹糼時之乳娘王媽媽到來說有駱老爺欲過寄一女伊家甚屬豐富待人頗厚願爲說合過寄與彼當時自己糊塗當卽允從於光緒三年七月間駱姓送到禮物旋卽過寄住在他家其間雖時常接回係與駱妻偕來未便詢其家事今年因母忌辰往接妹回絡妻未至偶然盤問妹却流淚訴稱當三年七月間過去甫兩朋卽被强佔作妾嚇令不許聲張云云竊思我弟生有一女曾恁媒允許其家爲媳雖未過門証婚帖具在豈有吾妹作妾之理請求鋻察莫邑尊得供後謂兩造所呈所有不實不盡今原告未曾候質旣稱其弟與駱家對親着同弟到案邀同媒証待傳到原告再爲訊理 
[相騐瘐犯] ○昨報列監犯瘐死一節今本府博太守特委南匯縣尊顧明府莅騐於昨日到滬帶同衙役仵作等到監檢騐得王明根實屬因病身死隨卽由堂備棺收殮加封發壇標記詳報各上憲矣 
[北行雜詠] ○中秋夜北閳題壁　三千餘里赴京華獻賦初成敢自誇此夕乘風眞戀　闕幾人望月不思家似曾尋夢來薇省　今年元旦夢坐紫薇花下讀書　應許分香到桂花燭已燒殘眠未穩一天星斗正橫斜○贈錢塘吳蓮伯駕部　長安市上逢吳君風流倜儻超人羣延陵家世籍簪笏本期年少登靑雲豈知蹭蹬不得意飄泊江海奔風塵廿年足跡半天下結交豪俠輕千緡比來宦遊客兾北意氣慷慨猶絕倫或向花間題舞扇或從酒肆呼紅裙醉歌一由笛爲裂能令四座皆沾巾我與相逢在塲屋傾盖如故知有因高談雄辨露肝胆暼然將我孤鴻行愛我旣深望我切相期鳴鹿歌嘉賓功名得失未可定話別已覺情緒紛　上林花發如再到會當尊酒重論文○余君梅　招集景穌堂小飲卽席贈意雲詞史　珊珊風度獨來遅秀挺瑤階玉一枝情緒最憐燈炧候年華剛到月圓時能從鞠部偷新曲合比旗亭唱好詩願我成名爾如意雲山風雨慰相思○黃俊生司馬招集陶然亭卽席賦此　重陽未到便登高把酒江亭興自豪　亭係度郎中藻所建故又名江亭　南郭風光留畫本西山爽氣入吟毫葮烟蘆雪修秋褉玉笛銀箏佐濁醪九陌紅塵都滌盡縱然不醉亦陶陶　古龕秋色滿蒼然石徑捫雜曲曲穿詩夢冷淘槐葉句道心靜悟木犀禪一杯酒共香山醉勝地名從水部傳何日與君重聚此具留鴻雪證因綠○出都有懷紉蘭女史和俊牛韻　一鞭驅馬出燕京離合無端感此生偶向花間留蝶夢忍怠月下訂鴛盟別來紉佩秋初暮味到蘭言氣倍淸囘首蘆溝橋畔路夕陽疏柳不勝情○潞河舟次　纔卸征車又上舟西風蕭瑟潞河秋推篷忽見南飛雁一夜鄉心逐水流○歸途過黑水洋風浪大作賦此昔過黑水洋波瀾不驚蛟鱷藏今過黑水洋風雨交作魚龍狂白浪如山擁海立巨艦當之亦無力一葉出沒波濤中此境生平未曾歷坐不成坐眠不眠頓使心肝嘔欲出自朝至暮風始和乃得稍稍慶安息我聞宗愨意氣雄願破巨浪乘長風書生大言何足信到此亦恐難爲功聖人浮海特寄托乘桴未必招由從自從互市開海禁重洋遠涉憑艨艟其行愈疾勢愈險平地究少風波逢我驚方定天亦霽珠宮貝闕開溟濛明朝風利客相賀鼓輪轉瞬趨吳淞○九日還家與同人小飲　一帆風緊送歸槎節到重陽客到家好共故人傾綠螘不教舊約負黃花元龍湖海餘豪氣杜老關山閱　華今日爲誰開笑口征袍借酒洗塵沙○京兆報捷　秋風報到捷書遲宛似昭陽入選時貧女綺羅香乍識窮儒席帽影初離得邀一第原堪喜爲念雙親轉欲悲敢謂顯揚今已遂瀧岡待表有餘恩 
[龍湫舊隱末是草]  
 
 

Page 4

 
 
[光緒六年十一月初二日京報全錄]  
　　宮門抄○豫撫涂　奏甄別道員摺子○湘撫李　奏訊明京控照例擬結摺子○十一月初二日理藩院鑾儀衛光祿寺廂黃旗値日無引見○惇王等看視獎賞覆　命○戴瀾假滿請　安○前任雲南學政李岷琛到京請　安○召見軍機　○○河南巡撫涂宗瀧跪　奏爲候補道員察看期滿照章甄別恭摺仰祈　聖鋻事竊查吏部　奏定章程嗣後道府州縣無諭何項勞績保歸候補班人員以到省之日起予限一年詳加察看認眞考核　奏明分別繁簡補用等因通行遵照在案茲據署布政使豫山署按察使麟椿將到省期滿一年之候補班儘先補用道魏綸先照章甄別會詳請　奏前來臣查候補班儘先補用道魏綸先年壯才明堪勝道員之任應留省照例無諭應　題應調應選缺出酌量請補臣仍隨時留心察看如果先後異轍卽當據實叅劾斷不敢以甄別在先稍存廻護除履送部外理合恭摺具陳伏乞　皇太后　皇上聖鋻謹　奏軍機大臣奉　旨吏部知道欽此○○湖南巡撫臣李明墀跪　奏僞訊明京控情詞照例擬結恭摺　奏祈　聖鋻事竊照湖南邵陽縣民婦國陳氏以毒抄誣陷等情京控賀隆祥等一案經都察院於光緒四年六月二十二日具奏奉　旨此案着交部邵亨豫崇福督同臬司親提人証卷宗秉公嚴　確情按律定擬具奏原告民婦田陳氏該部照例解往備質欽此欽遵咨行遵照並將原告田陳氏遞解到湘行司委提人卷宗來省審辦旋因提到需時咨部展限在案前升撫臣邵亨豫卸事臣到任接交催據臬司孫翹澤提膂人卷訊明議擬具詳解勘前來臣隨親提三角訊緣田陳氏與職員賀隆祥等均籍隸邵陽縣田陳氏幼嫁田賀氏長子田澤茂爲妻田端茂係田賀氏次子賀隆祥係田賀氏女壻田陳氏與夫田澤茂同在離家二十餘里之黃泥并地方開貿雜貨飯店同治八年八月初八日田澤茂買得路過牛販倒斃瘟牛一頭自行開剝左手　瞅忽患疔瘡靑紫腫田賀氏田端茂當往探望並先後延醫生賀隆錫等看視均稱疔瘡甚重無法醫治田澤茂延至是月二十日身死經円賀氏田端茂田陳氏等棺殮葬埋田陳氏仍在該處開店田賀氏因田陳氏夫故子幼另居開店恐有嫌疑屢令收店回家同住田氏不允十一年十一月二十八日田賀氏令田端茂帶人至田陳氏店內搬取貨物回家田端茂順路告與賀隆祥並邀同賀隆祥家雇工賀至江及賀昌孝同至田陳氏店內將田陳氏仔錢二百七十千文及雜貨什物文契簿據等項就近搬至賀隆祥家寄放賀隆祥不允田端茂等隨將錢貨等件分寄他處投憑街鄰賀隆祥道勸令田陳氏回歸田陳氏負氣卽以賀隆祥串賄抄滅等情赴縣具控准理縣差尙未集訊嗣鄰縣新化土匪滋事賀隆祥表兄　錫敬充當團總淸查地方因田陳氏原開飯店稟請巡檢飭差弓兵鄒桂等傳諭田陳氏不得留住匪人田陳氏心疑賀隆祥設計誣陷往向理論口角爭吵並因具控之案人証不齊致未審訊亦疑爲賀隆祥賄串弊擱一時負氣卽以唆壓藐抗等情由府司具控批縣訊詳該氏因未批提起意京控可已提省速結遂口訴前來並恐情輕難准復隨意鋪砌賀隆祥邀夫飲酒投毒賄斃等情出錢一百文央路過張姓不知名測字人繕就呈狀至京赴都察院衙門具控訊供取結　奏奉　論旨咨解回南行司委提人卷宗來省審辦因提到需時詳咨展限催據委員提解人卷卽據田陳氏以伊夫田澤茂實係開剝瘟牛後忽患疔瘡身死賀隆祥並無邀飲投毒情事不敢誣執等情據實供明由司錄供議擬詳解經臣親提研訊無異詰無結恨投毒設計誣陷賄串弊擱各情事反覆究詰各供不移應卽擬結此案田陳氏同夫田澤茂另居開店田澤茂因開剝瘟牛後忽患疔瘡身死其姑勸毋開店令次子賀端茂帶同賀隆祥雇工搬取其存錢貨物並因巡檢弓兵傳諭不得留住匪人心疑賀隆祥有串誘抄滅之設計誣陷情事控縣未結輒卽赴京越控查所控邀飲投毒賄串弊擱各情或係事出有因或未指實　訨且於未審之先所實供明與始誣執者不同未便律以誣　反坐之罪惟率行京控詞多失實究属不合田陳氏除趙訴應笞輕罪不議外應酌照不應秉律杖八十係婦人照例收贖賀隆祥賀昌孝等訊無邀飲投毒串誘抄滅設計誣害賄串弊擱情事應與輕憑之街鄰賀隆祥墍　把持賄串之刑　顧正與賀怡盛等均毋庸議田端茂往勸田陳氏回家不允搬取田陳氏貨物係由伊母田賀氏之令應與邀同往搬之賀至江等均免置議田澤茂實係自剝瘟牛後忽患疔瘡身死業憶葬埋應與醫生賀隆錫等亦均毋庸置議田端茂搬寄田陳氏錢文貨物文契等據現據賀隆祥　同端茂如數清理歸還田陳氏夫故子幼應聽姑命不得仍開飯店致涉嫌疑以杜後覺無干省釋未到人証案結免提　省拖累餘　　案伊招咨部查核外所有審明定擬緣由理合恭摺具　奏伏乞　皇太后　皇上聖鋻　勅部核覆施行謹　奏軍機　臣奉　旨刑部議奏奉此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
