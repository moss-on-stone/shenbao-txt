# 1905 - 84 - 4911475

 

Page 1

 
 
[電傳宫門抄]  
　　二月二十五日召見軍機聯芳伍廷芳丁體晉 
[西藏新約問題]  
　　西藏非滿洲朝鮮越南緬甸暹羅比也幅員之廣滿洲安南朝鮮緬甸暹羅不及也出産之繁礦物之充牣滿洲朝鮮安南緬甸暹羅不及也然此猶就其表面言之耳中國本部且無主權權利無限讓之他人何獨惜惜於是割藩讓地比年相屬朝野上下司空見慣行之若素政府以藏地窵遠鞭長莫及治權不屬亦幾爲不甚愛惜之地英人竭全力以經營者十年於兹矣去歲之秋始實行其攮奪主義要改新約及今又議增設其大要則以西藏爲英清兩國平權保護之國夫中國而尙有權也則今日正當保護西藏之日也奪人地者往往藉兩國共治之言以掩飾耳目質而言之西藏己歸英人統轄所謂約者非與中國約權利之界也實示他國以權利之限也是故中國政府之駁擊約條吾不敢信中國能爭回萬一之權利吾尤 
 
 
 

Page 2

 
 
不敢信惟新約成後而中國之皇家揚子江流域之利益及全地球之商務皆受其影響則吾敢斷言焉 
滿洲條約成而清政府己失根據之地然而保其新産棄其舊巢計亦未爲失也獨是今之所謂整飭國是者固愛國耶固愛民耶不過借興學堂開利源諸名詞掩飾外人之耳目以求苟延殘喘耳一旦瓜分禍起國内騷動則惟有卷甲曳兵以入内地保三十年小朝廷樂此歲暮此固政府所恃爲後勁而君臣一德所默許者也西藏約成而陜西先受其衝所謂自古帝王家者已鰲斷其足汴京一區縱得爲乾净土而四面楚歌日蹙百里是固有身家性命之虞非如朝鮮安南緬甸暹羅之僅失權利己也影響一 
英國擴張勢力爲他國所不及太陽出人皆照英國之旗此英人自炫之言也自據五印度成第二敦倫而亞洲又立根據之地然欲染指揚子江者必由南洋抵香港始逹上海沿江北上轉運之勞又爲英人自稱蓋有天山爲歐亞之大限岷江以上水僅濫觴又非鐵路不能交通乃前後藏之間喀什噶爾之地適爲山脈斷續處若天啓之門焉英人遂屯兵於是自印度築軌至此新約所載路礦商埠惟英國可以與清國商辦則由西而東横貫亞洲與西伯利亞鐵道爲平行線揚子江鐵路正在設施漢口以西之路英人規畫可操左劵是幾有攝亞洲中心點以隸於印度之勢中國爲亞洲之重地揚子江又爲中國之重地也西藏一去揚子江將以爲媵影響二 
商務隨地勢爲轉移近者歐美均勢之局定皆舉全力以爭外而商務遂因之而變色幾於朝夕異態美國初爲歐洲各國之殖民地開太平洋航路而商務一變蘇彝士河開通斐歐之路而商務一變美人攫斐獵賓島爲支店取檀香山爲中站遂於貿易場壓倒香港新加坡而商務又一變濬尼卡拉運河以通太平洋大西洋血脈而商務又大變夫海中之航路轉移商務如此其捷陸上之鐵道其左右之力當加速焉况歐亞相通而陸地竟隔一旦爲英設置門戸大開吾知其變動更有不可思議者影響三 
有此三大影響可以覘英國設心之深手叚之捷往年　　　戰之始宣示中國局外中立之時英人之在藏者屢電政府謂俄兵來擾須加嚴查政府　詢駐藏大臣復電稱俄兵來者固多幸英人甚親切資其保護嗚呼英俄不皆異國人耶異國之覬覦吾者甚幻甚隠含笑視人而死期至矣駐藏大臣蓋亦受英人之蠱是以憾俄而感英也由是以觀英人之經營豈一朝一夕哉西藏之人卽無愛國心甯無畏死心耶外旣受英人之魚肉内亦無望於政府之保護則惟有力求自治根基旣立羽翼斯張則他日或有脫覊絆之一日否則西藏一區固淪以亡而大局受禍尤不堪設想吾故謂西藏新約與滿洲密約同爲實行瓜分之初哉首基也 
[証明俄國將議和之舉動]  
　　二月二十四日倫敦來電云滿洲各報屢言日俄卽將議和又謂觀俄近日舉劾停戰之消息益爲可信因俄各部之領袖已奉命不豐買及運載軍需品　遠果波羅的海艦隊亦奉命不必租運船附隨至東方羅斯提斯白斯開海軍提督亦奉命暫留於印度待奉到公文後再定行止 
[美泫兩國調停和局]  
　　二月二十四日倫敦來電云英路透電局駐俄京訪事人電稱俄政府現己擬成願與日本議和之條欵又據確實之消息謂此事係美法兩國從中調停現已有確實之情形矣 
[俄派員至滿洲考查軍情]  
　　二月二十四日倫敦來電云俄國現委多員大半係軍務會中人以大公爵尼古勞司爲領袖前往遠東查察滿洲俄軍之情形并須細查柯魯拔托金將軍從前所禀載運不足之問題所查如何須俟兩禮拜後方可知悉在此之前俄政府不議和局之事 
[俄君臣議和之意見]  
　　二月二十四日倫敦來電云俄皇現願續行戰局但爲衆人及時局所迫故不能不允准議和衆人之意以爲日不俄國内訌正盛萬不能添派林義維樞將軍所統之兵而有戰務亦不能整頓内政俄皇之意則謂必須先接到大公爵尼古勞司考查滿洲俄軍情形報告後然後可斷定或和或戰大公爵之宗旨除查察軍情外並欲增添俄軍之勇敢蓋大公爵以皇族之尊或可籍以振起精神也譯太晤士報 
[日本宜向俄力索賠欵]  
　　二月二十四日大阪來電云據倫敦電稱英國衆人之意日本必須向俄力索賠欵以便增其水師蓋日本有水師乃可獨立且足阻止以後再有戰務之事也 
[俄國全境亂事又萌]  
　　二月二十四日倫敦來電云俄國全境亂事又萌似有人爲之指使克蘭密亞半島耀爾他埠雖已平定但政府仍遣兵輪及陸地援兵前往彼地芬蘭境有索要憲法之革命舉動蔓延甚速西南海境阿蒲埠（係緊要之海口）亦有革命之事有分於此事者二萬萬人每日成羣結隊游行街巿高加索及城針各鄕皆有劇烈之閙事 
[俄將試行戰策]  
　　二月二十四倫敦來電云俄國廣行調兵赴戰地之舉暫時作罷惟擬陸續按批遺兵至滿洲以固林義維樞將軍所統軍之勢力林將軍擬試行發啤盍思之戰策（按發啤阿思係羅馬古時大將蓋曾行謀避决裂之戰策者）譯字林西報 
[俄將泒爲兵部大臣]  
　　二月二十五日倫敦來電云滿洲俄軍前總叅謀官薩格洛夫將軍現已派爲兵部大臣 
[俄艦出見於馬逹加斯峽島東北]  
　　二月十五日倫敦來電云英露透電局駐南非州豆盆埠通信員電稱由緬甸冷宫來之大脫輪船於十四日在馬逹加斯峽島之東北二百五十英里洋面遇見俄兵輪三十艘　煤船十四艘向東而行 
[法德各報論德皇赴摩國之緊要]  
　　二月二十五日倫敦來電　法　半官各報爲德皇赴摩洛哥國一　僞 
 
 

Page 3

 
 
爲不在意者然兩之報共語意皆以此舉爲甚緊要譯又匯報 
[德皇赴摩國之關係]  
　　法文報云德里赴摩洛哥國恐有損壞法國在摩國之勢力 
[意國組織新樞密院]  
　　二月二十四日柏林來電云意大利已組織成新樞密院以福鐵君爲首相譯德又報 
[日人經營湖南商業]  
　　日本湖南汽船會社於二月十九日午後三時開總會於銀行集會所會長加藤正義氏報告社會營業利益之旨謂本社會者係對清經營之一政策日本之文明將漸次移植於湖南省蓋自去年長沙開設領事分館並日本郵便局後輸入品逐漸增加留學生逐漸增派適合於國家營業之性質云又述湖南之教育殖産等實况頗詳譯大阪每日新聞 
[電詢湖督滿洲善後事]  
　　東三省辦理善後事太后電詢直督袁慰帥湖督張香帥慰帥已將詳細情形覆奏擬俟湖督奏到卽將辦理之法實行鐵良之意擬派遣北洋常備軍往滿洲備警外又欲於湖北挑選勁兵二營同往譯大阪朝日新聞 
[日本占領地之行政]  
　　俄國向來對於滿洲各占領地行各種之課稅以充維持占領地秩序之費現我軍占領之區域漸次擴大亦徴收管業稅牛馬稅車稅等以供地方之警察衞生費及其他保全公共安寗之用旣於營口設置軍政署以實施此等各事務目下又調查其他各地如遼陽奉天大連等之都邑以期漸次施行滿洲地方除一二都要外其餘地多貧瘠故合計占領地全體課稅額不過一百萬元云譯大阪每日新聞 
[日本教育會議改字音]  
　　高等教育會於二月十九日開會由委員長山川健次郎氏提議改正字音假名事爲文法國語改良起見諸會員各述意見未能驟决約明日再行開議而散譯大阪每日新聞 
[臺灣鐵道告成]  
　　自臺灣南部鐵道縱貫彰化已於二十一日行開通禮又彰化與北部葫蘆墩間之鐵道約下月中始可連絡云譯大阪朝日新聞 
[美人擬充鐵道礦山顧問官]  
　　粤漢鐵道代表者美人柯雷氏指定廣東廣西福建三省願充鐵道礦山之顧問官譯大阪每日新聞 
[斥候兵小戰本館東京專電]  
　　二月二十五日午前東京來電云我斥候兵於韓國吉州方面遇敵騎兵約三十名擊退之 
[英人爭購日本外債本館東京專電]  
　　日本新外債於念九日晨在倫敦出賣一億五千萬元應募者甚衆各銀行由警察官彈壓恐爭先滋事午後二時半停止應募額數已逹七倍以上 
[鐵良奏移設製造廠本館京師專電 
　　鐵良奏移廠宜以萍鄕爲南廠鄂爲中廠另於直豫界設北廠如變通則於江北另設一廠先製彈藥緩做槍砲滬廠照辦 
[日捕英船館東專電]  
　　英國印佗司脫利輪船於二十三日爲我艦拿　 
[外人又謀廣東路權]  
　　風聞中國將别造一從北京直逹廣州之鐵路由美國比　及某國合資承造英國則不與其列初時本擬分兩叚築造出漢口迄廣州一叚歸美國承造田漢口迄北京一叚歸比某兩國承造今聞已合而爲一惟未知中國果允准與否又聞此事已在八羅雪商議該地不知是否在某國人則甚喜承辦此事又現在某國暗與比國合謀粤漢鐵路事宜日前該國公使已向外部直接交涉此事部中極爲秘密其詳尚未探悉錄二月十六日羊城日報 
[英人承租粤地馬頭廣州]  
　　條約載有各國洋人准可在通商口岸承租屋地現英領事擬在南海縣屬十三行承相一地以備建築碼頭已議定租值由南海縣轉禀上憲辦理矣 
[日人佔買公堰塡築商埠宜昌]  
　　南門外圓覺菴前有方堰一所係地方公堰以便緩急之用前大阪公司在堰前買地一區係彭姓劣生所賣丈量計數離堰尚有二弓多地及成交後數年之久該公司忽控堰塘應爲口界宜昌縣熊太令覆丈批云日公司已侵二弓多地墻外之堰尤在地契弓尺之外公司不得據爲己有熊令調任新合孫木懷性情柔懦該公司又伸前請塡土爲地地方紳耆山而爭論該公司求官作主畏外情深但稱我不能保護百姓亦不能保護日商竟與大阪公司訂約出價三百元將該堰領去任行塡築聞該公司祇允出百元現已雇工塡築矣 
[日人擬承辦九南鐵路工程江西]  
　　江西省垣於二月十一日有日本人大部八洲夫等三名由上海至漢口旋至贛省謁見鐵路總辦李薌垣方伯擬請承辦九南鐵路工程方伯以鐵路擬定自行辦理不歸商人承攬婉辭謝之日人次日卽往吉安遊歴來去皆有各縣親兵沿途保護 
[滬甯鐵路建造中段總棧鎭江]  
　　滬寗鐵路在鎮江雲臺山之麓建造洋房二十餘間設立中叚總棧已擇於二十二日鳩工庀材矣 
[江西鐵路集股紀聞江西]  
　　江西鐵路總辦李薌垣方伯擬定曾同紳士親赴金陵晉謁周制軍面商鐵路辦法由紳自認若干股招集若干股及庫欵官欵公欵紳欵原在各典鋪者澈底查清移在鐵路總局以資接濟 
[官辦京張鐵路述聞京師]  
　　京張鐵路聞已决計由中國官辦其欵由關内外鐵路總局盈餘欵下設法措集並聞該局現已招人攬辦八十五磅之鐵軌五千墩 
[湘省鐵路公司租定地址長沙]  
　　湘省鐵路總公司現已由龍侍郎主持租定長沙北閂左文襄祠之右大厦一所係前電報局舊址也 
 
 
] 

Page 4

 
 
[改良澧州雄黄礦長沙]  
　　湖南雄黄礦祗澧州一處每年七八月川雲廣蘇皖建等省均來此購取歲獲巨金惟以礦中積不水消往往壓斃礦丁以致人咸畏懼日前中路總公司總理聶雋威觀察特派員整頓擬用皮帶機器去具積水想從此礦産當日有起色矣 
[中國以聖路易賽會房屋贈美]  
　　羡國聖路易博覽會塲房屋業已全數售賣僅得美金四十五萬圓若欲自行拆平則須工價三百五十萬元中國國家所造房屋例須拆平估價七千五百餘圓如欲售賣僅能得價數百金嗣由黄副監督禀奉北京外務部電覆卽將此房贈與會塲總辦己田該總辦函允收納中國會塲中之商家貨物均已裝箱運回中國其海關所辦之貨物則運往比利時國博覽會塲仍由法員巴士博解往錄北洋官報 
[陸中丞來蘇有期蘇州]  
　　官塲傳述云江蘇巡撫陸春江中丞擇期三月初七由杭啓節來蘇擇吉十二日辰時接印 
[淮撫陛見行期清江]  
　　淮撫恩壽日前具摺謝恩并請陛見奉硃批著來見欽此聞中丞須俟一切事宜辦有眉目然後北上大約在三月間啓節云 
[電召製造局總辦金陵]  
　　江督周玉帥於二十三日發電至滬召製造局辭辦魏繁實觀察來寗面商一切大約爲移建製造廠事也 
[廣西州縣之難爲廣州]  
　　去年柯遜菴中丞在任時擬將西省大小各員缺一律加給廉俸各缺所入之欵悉提歸公已奏准在案自柯中丞去後各大憲以此事窒礙難行祇於通省州縣缺中割肥補瘠如臨桂縣每年提銀一萬兩桂平縣每年提八千兩宣化縣每年提六千兩具餘缺之稍優者亦分别提解有差宣化一縣向稱優缺現因軍務日多復被提解故反肥爲瘠縣宰茹大令自去年三月到任已多賠累至臘月禀懇上峯早日交缷以免受累愈深至今未有批回未悉能如願否觀此可見西省州縣之難爲也 
[龍門縣掯賞圖逃廣州]  
　　缷任龍門縣張用賓前因吞沒學費敗壞學堂致奉督憲批斥交布政司隨時察看辦理詎張不稍悛改又復賄釋巨匪遂有鄧姓被刼焚斃一家四命之案張令竟敢以仇殺蒙禀奉督憲批飭摘頂勒限留緝張始大懼乃懸重賞購線拿獲兇盜十餘名事閱數月此項賞欵仍未給發線勇索之急乃與某劣紳密謀竟於本月初八夜附小舟而逃嗣爲線勇等所覺率同百數十人星夜窮追至功武地方乃將張令截獲張叩頭乞憐且以到省匯交爲約衆人恐爲所紿堅不放行故現尚留於功武鄕 
[江督拘懲罷考師範生續志金陵]  
　　江督周玉帥飭拿閙考師範傳習所生童由府縣兩學開呈三生兩童姓名聽候究辦初尚飭拿餘黨嗣訪悉此次閙事者實居多數當時未能確指事後殊難稽查卽此五人並非倡首閙考之輩府縣兩學乃據鳳池校士館前館長今傳習所副監督秦紳際唐所稱述而秦紳又據一趙姓牛員所攻訐其中保無挾嫌栽陷圖洩私忿等情又聞士論紛紛指秦誣陷共抱公憤將與爲難且同謀訟五人之寃玉帥遂不欲深究其事學務處總辦張子虞觀察亦知己成衆怒禀請免究生章引評章未善爲已過玉帥得禀乃命將章程重加釐訂旋飭將府縣及元寗兩學師各記大過一次其拿獲三生兩童尙未示如何發落大約此案一經了結卽當示期考試矣 
[電知出洋學生勿帶稅貨回華]  
　　由外洋回華學生須查夾帶一事已紀前日報　兹聞上海道己將稅司商訂回華學生無免單護照隨帶行李必須開騐無稅貨方准放行等語電致出使各國大臣請飭知各學生遵照矣 
[上海道致稅務司函（爲小輪行駛内港事）]  
啓者查小輪船行駛内港續補章程第九欵載有通商各口由大憲各派妥員代收輪船往來内港稅釐等項一節前奉南洋大臣札飭祗須由口岸關道查明小輪船現在往來之處核明經過關卡若十處某處某貨應完稅完釐各若干交由口岸征收統辦之員照收分解並發給憑單各關局俟該貨船經過驗單登記放行或按月按季與港局彼此核對嗣後如再添往别處小輪亦卽由各關隨時知照各關局照此查辦等因刻下因滬關開往内港小輪船共有幾船是何船名行駛何處貴處必有專册可稽用時奉詢即祈貴稅務司查明分晣開示以便商辦爲荷 
[來函述非洲華工情形]  
　　南非洲招工開礦迭詳本報兹由鎭江英商豐和洋行主人甚恐華人前往非洲工作有虐待情事故特派楊君漢章及弟松山偕至非洲礦地考查各工有無虐待情弊現楊君昆季已由非洲回滬據其細述目覩情形詳盡無遺特亟錄之以供衆覽據云南非洲開礦工人共有七八萬之多先由秦皇島乘輪計路程一月始抵對朋地方登岸再乘火車一點鐘到接磕浦斯總礦住宿三天由洋總辦懇婆斯德令衆工人再坐火車一天半抵九亨乃斯巴礦地如開何鑛再乘火車前往開挖計該處金礦共有三百餘處又有鑽礦甚多因無工人現祗開採兩礦礦地廣闊有數千里火車週行約計五天始盡是爲地球上最大之礦所招華工每人由公司發給絨氈一條蓆一條又棉單衣褲各一套及草帽鞋襪兠肚手巾枕頭扇帶共念二件作洋八元又每人安家費三十元給有憑據惟此項銀洋按月扣還每天工作時刻分日夜兩班日班每晨五點鐘起身梳洗五點半早餐略息至六點鐘由工頭領至公司帳房各取麫包一枚茶一壼然後由工頭帶至礦地工作至下午三點鐘工　每日每人祇少工洋七角多則三四元不等夜班則每晚七點起身至當晚五點止其餘相同如招工人百名内或有人能煮菜飯者卽派爲廚司或能剃頭縫紉悉聽其便或願充作巡捕亦可然此項人等每日工洋一元至工人所居之屋俱用華式平房每間約住十餘人又有洗浴所冷熱水俱備每一禮拜剃髮一次又有飯間極其寛廠飯畢由廚司洗滌净盡且每一礦有　院一所中西醫生各一如遇患病送至醫院醫治飯食仍給惟無　 
 
 

Page 5

 
 
資耳或病故卽由公司收回憑據給撫卹洋一百元設或殘廢亦給五十元由輪送回惟病故後棺木不能帶至中國各工人家眷及小孩亦能帶至礦地惟小孩年在十歲以外卽由公司開明登册以便差用並亦按名給錢工人家眷携至礦地若將來囘華船資亦由公司給發惟每天飯食則由工人自備耳在中國招工時須訂立合同三年期滿去留均聽其便如作日班者兼作夜班一律給錢並無區别每日工人飯菜俱係新鮮並有牛羊猪雞等肉且每礦有華人繙譯二人以通言語卽工人工作時工頭等並無凌虐情事惟迭催做工不准偷閒耳然工作愈多則工洋愈大所有工洋按月給發並無尅扣等弊似此情形何樂不往將來獲利而歸可操左劵此皆楊君昆季所目擊之確切實情也按此則係照來函錄登至非洲華工究竟情形本館現未深悉容後詳查之 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[節錄淮撫奏淮蘇候補人員分省辦法摺稿]  
　　竊照分發江蘇候補人員向由江蘇撫臣按照到省先後一寗一蘇分派差委而補署各缺仍不分甯蘇統行按照班次輪次辦理現在江淮分設行省除以後分發人員由部指定省分毋庸籌議外所有向在江蘇候補人員由道府以至未入流亟應妥定章程畫清界限臣等函電往來詳加商酌擬請卽以分寗之員作爲江淮候補分蘇之員作爲江蘇候補惟查各該員多係指省來蘇此次奉旨分爲二省與該員自行改省者不同如有分寗之員情願到蘇分蘇之員情願到淮者均淮於三個月内自行呈明免繳指離銀兩以示體恤而昭平允倘有朦混取巧查明參辦　部議覆准後照程限計算扣漬作爲接准部咨日期子限三個月截指由江寗江蘇兩藩司查明實在員數彚造履歴清册詳請咨部立案以後卽分别淮蘇各計該員原資按照寗蘇上届所用輪次接續補署不得兼跨兩省其三個月以前仍照舊章辦理俾免懸缺待人南河候補人員擬請改爲江淮候補河工同知等缺亦請改爲地方之缺嗣後不分河工地方一律轉資補署淮蘇旣已分省似應仿照江蘇安徽辦法淮籍准其服官蘇省蘇籍准其服官淮省以符通例至各項教職向用本省　府之員本應區别惟是淮蘇兩省幅員較小教職究與牧令等官有間擬請比照奉天直隷教職通用之例准其蘇淮通用旣足體念寒微亦免現任之員紛更改補等語 
六續考查美國提取製造煤油情形法 
[八論搖桶及洗净煤油之法]  
　　油從過脈處轉入搖桶加化學材料洗之平常用長圓鐵桶小廠亦有用鉛裏木桶者因化學材料重墜必須設法攪至極匀其摇桶共有三式第一法以手力摇動製油多者不適用第二第三法皆用噴氣機器激匀之法大廠皆用之各國所用略同其必用高桶之故以其化學材料易與油攙和而所激之氣亦較有力如扁形之桶則桶邊不易攪到矣其必用尖底之故以化學材料皆重墜之品覆畢易於澄聚便於放出矣桶皆生鐵爲之約厚二三寸底處較桶身略厚另以二三分厚之鉛爲裏以避强水遇水蝕鐵成鑣如確知油内毫無水質則不用鉛裏亦可桶之　鍵在噴氣入處第二法氣由上而下第三法氣由下而上雖爲式不同而用法無甚差别也 
第一法外爲大桶貯油中爲小桶貯鏹水與鹻水小桶之底與大桶相通小桶内設螺絲鏇以人力持柄轉摇煤油鏹水同由小桶口上不泛溢入大桶復由小桶底之通處旋轉而上第二法圓桶尖底常用者圓徑十尺至十五尺由尖底至口高二十尺至三十尺此式多置露天處故上加薄鐵蓋蓋旁鑿孔引鐵管入内鐵管分六條以爲桶旁灌氣之幹管直下桶底尖處分數十枝管氣由枝管噴激則鏹水與油自合 
二三爲桶旁注油入桶之管　四五爲桶旁注水入桶洗油之管亦爲桶旁注　水鹻水入桶洗油之管此法鏹水鹻水分次在一器内洗後澄略久使鏹水净後再加清水勿使蝕損桶邊所用鏹鹻與下開者同一洗法 
第三法高低斜列甲乙二桶俱圓身尖底注油甲桶用鏹水洗净轉入乙桶以次用鹻水清洗之亦管用法與前法同油入桶内澄少選如有水質先行去净倘油分數池引入則必先以氣管攪匀之汲取少許騐明質分之重輕蒸時之火候以便酌定用何項鏹水及鏹水之多少也俄國之油白分著鏹水一分五至二分五美國之油百分著鏹水二分至三分五間有多至四分者以其油未煉透質愈重用鏹愈多也製廠每愿少用鏹水二三次洗之較省物料恐鏹水一次下足不能盡其功力轉爲雜質所阻尋常洗法以氣筒攪匀後下極少鏹水再攪一刻鐘停半點鐘久鏹水沈底作棕色深淺不定如油内水未去净顔色較淺倘水質過多則鏹水無甚功效仍須照此法再洗一次然後入鏹水全數之半（如用鏹二分者此次一分）攪半點或一點鐘之久如鏹水變作黑色或結爲丸則油質已清無須再加鏹水倘鏹水粘積玻璃鏡上作滴水形則尚未净應任其再澄兩三點鐘如玻璃鏡已經明浄亦不再加鏹水但轉捩桶底之紐塞將結成之鏹流去再將清水由油而注下第一次不必攪任具不潔之物隨水流下第二次注水再將氣筒激匀其未净之油變爲黄白色然後加入梳打水其油變爲乳質色則澄去梳打再以清水漂之其漂法與漂鏹水同亦有澄去梳打不用清水漂者以爲略留未盡之梳打能使此油歷久不走也平常油色在黄白之間漂洗旣畢順流而下或注澄油池或用鬲漏再鬲 
查從前未得此法時油皆　黑及黄色嗣察知爲 
 
 

Page 10

 
 
澄油之器鐵鑪脫落所致繼以鹻水或灰攙入以提去之鐵　雖　惟油内仍不免雜質點時黏附燈䋲之上阻碍吸油火力繼欲以水緑醋洗净之仍不如法且帶典色仍未完 
[禀設製造火柴及玻璃公司江甯]  
　　火柴爲日用所必需各處皆可仿造玻璃片塊及器皿燈罩之屬行銷亦廣然非産玻璃材料之地雖欲仿造無可取資日前有人擬集股創設製造火柴及玻璃公司其製造玻璃則收取殘壞玻璃片及玻璃質之器等物鎔化重造化無用爲有用工省而價廉頃巳具禀商務局一俟批准卽將賃屋開辦矣 
[仿製洋皂獲利江甯]  
　　省垣邇年以來仿製洗衣洋皂者日漸加多初惟行於本城近則四鄕以及外縣並江北各地方亦漸通行銷路日見廣遠因之仿造洋皂者莫不獲利亦挽回洋貨利權之一端也 
[鎭江]  
　　鎭江關稅務司雷樂石君議就江邊漲灘興築馬路禀奉督撫憲批准去冬總稅務司赫鷺賓宮保曾派副洋工程司米勒由上海乘輪船來鎮察看情形計上自世業洲新灘起下至焦山爲止綿長十有餘里連日測量水勢將次竣事開工之期當不遠矣○江寗城守恊吳養吾協戎現奉署江督周玉帥檄委升署狼山鎮總兵著卽赴任恊戎己擇吉二十二日接印視事矣○缷任閩浙總督魏午莊制軍秉節蒞潤小作勾留於十九日啓輪西上○日前鎭郡東鄕姚家橋地方泰昌典肆被盜行刦巨贓迄今尚未破案兹署丹徒縣張星五大令恐該盜遠颺因商請南洋續備水陸緝私各營管帶徐寳山都戎通飭麾下水師各砲船哨官一體協拿都戎允之並於二十日乘師船親率勇丁馳赴下游各港一帶偵探盜蹤嚴密巡緝 
[禀請添委襄讞]  
　　公共公廨向設襄理讞政一員以資佐理自新任屠興之司馬到任後以華洋轇轕事務殷繁非添派襄理無濟於事特於昨日禀明道憲請以兩淮鹽大使王永祺襄理讞務但不知袁觀察准如所請否 
[鐵路購地]  
　　滬寗鐵路總工程司近欲開一枝道直逹蘇州河以期水陸相通惟須經過新垃圾橋迤東永興里一帶基地房屋均係甬紳葉姓之産故已將情禀請督辦盛宮保照章給價購用以便刻日興工 
[漁船進口]  
　　江浙漁業公司之福海捕魚輪船近在外洋捕魚甚多定於日内掛中國龍旗駛進淞口到滬銷售故由該公司函請上道海袁觀察轉咨北關稅務司届將查驗放行 
[飭查建房賃與俄兵]  
　　日前本縣汪大令訪聞西鄕萬航渡永仁和米行主袁寳生將建一巨厦租與俄兵居住因飭差薛貴協同二十七保十二圖地保前往訪查旋查知袁等雖有是議然因意見不合事己中止差保等巳據情禀復矣 
[註銷訊期]  
　　昨日新任公廨讞員屠興之司馬函致英美德等國領事内云所有前任讞員訂定會訊之期請爲註銷應訊各案另行訂期會訊 
[定期會訊各案]  
　　美商喬其考控華人傳祥林違背買辦合同一案又　商鄧璧控華民周柏生周孝林不交購地一案昨日美繙譯與屠司馬面商將此二案之被告於下禮拜二卽本月三十傳案會訊司馬允之己飭差遵照矣 
[禁擡地價]  
　　上海道袁觀察曾札縣就浦東租一空地以便俄兵駐紥浦東塘橋及嚴家橋等處居民聞之相約將地價增漲　以居奇現經該處巡局任二尹將情禀明上海縣汪大令請飭差傳諭居民勿得高招價值以免届時購地爲難 
[查究縱火]  
　　前晚十二點鐘時法界菜巿街西首某煙間主某甲掘開地板用火油紙塞入比鄰某煙紙店地板中縱火圖賠保險銀一千兩爲烟紙店主得悉當塲救熄報知捕房由探前往勘明屬實將甲拘入捕房捕頭令管押解堂重辦 
[失愼續聞]  
　　昨報紀英大馬路吳益生藥材店火災兹悉當時火勢極甚竟將全店焚燬殆盡計焚去房屋十餘間貼鄰邵萬生南貨店向稱殷實雖延燒樓上屋角一隅但貨物均爲水籠打濕受虧不小云 
[巡捕行兇]  
　　前日本城登雲橋燈店主方芝雲被三十六號警察勇兇毆受傷互扭至總局後總巡朱森庭明府立卽命駕前往勘得方店内被捕擊碎鴨蛋甚多當卽返局提訊方芝雲供開設燈店兼售鴨蛋今晨八下鐘時有三十六號捕王金標喝令將蛋窶收進小的應允適有買主在攤論價以致稍延王卽持棍兇毆將蛋踢毁彼時路人不服喝阻王見犯衆怒卽喚同上差三十四號陳友生落差十九號宗忠泰二十九號沈裕標等擁入店内將小的夫婦毆傷求究王金標供方將蛋簍擅放當街喝令移進不允反令伊妻辱駡繼唆傍人將小的兇毆撕毁號衣幸有三十四號等各捕到來帮同拘局求鑒明府判方夫婦及王陳宗沈四巡捕一併移送上海縣請汪大令訊辦 
[違禁宜懲]  
　　浦東保甲總巡謝岳松府明前奉上海道袁海觀觀察札飭稽查駐浦江楊家渡之俄國逃艦兵士不准在岸上飮酒並著查禁售賣洋酒曾經出示曉諭飭差偵察在案前日捕頭陳金在俄艦旁查獲違禁售賣洋酒之俞金生一名解局研訊明府命枷號馬頭示衆候禀請道憲核明再辦以儆効尤 
　　 
[示禁違售洋酒]  
　　昨日浦東保甲總巡謝岳松明府飭吏繕發告示數紙令差保張岾各處示曰照得酒之爲害亂性反常軍營之中尤干禁令查俄國兵艦停泊浦東水師提督及帶兵官約束軍士紀律嚴明不准酗酒行兇非奉示令不准出籬笆一步蓋恐其兵丁言語不通滋生事端故也周生有一案前車之鑒可不懼乎本總巡訪聞有種不肖之徒專在虹口販來洋酒私自售賣於俄艦兵卒前經飭役嚴查在案昨查有兪金生違禁犯案經役拿獲解案枷示嗣後如有違示賣酒之人一經查覺尤必嚴加懲處自示之後其各凛遵毋違切切特示 
 
 

Page 11

 
 
[爭奪碼頭]  
　　往來　常等處法商立泰小輪與常熟縣各民船爭奪客貨上落碼頭基屋一所致起釁端兹經法商將情禀由駐滬法總領事照會護蘇撫效中丞請札飭該縣照約保護並迅速秉公核斷以順商情 
[糾黨攫洋]  
　　著名巨棍小福生之羽黨混名小鐵噋錦成去年因犯案由上海縣汪大令收入改過局中近甫釋出依然横行不法前日又紏得同黨數十人至招商局碼頭見各糧米小工正在發工洋若輩卽將工洋如數搶去幸經各小工竭力奪回若輩見勢不佳始各哄散現各小工恐其又來滋擾已投捕房訴控請爲查辦矣 
[行人猝斃]  
　　昨晨有年約四十左右之某甲雇東洋車至江天碼頭詎下車時忽而跌倒當卽氣絕爲巡捕查見禀報捕頭飭探查無屍屬報堂棺殮 
[鄕民賽會]  
　　浦東嚴家橋鄕民擇期二十六日舁神賽會保甲總巡謝岳松明府深恐肇事特飭差保按叚彈壓 
[上海官事]  
　　派駐南巿三太馬頭之太湖水師副中營砲艇管帶米占元千戎現經省憲飭令赴省所遺之差仍委前辦之鍾堯階大令接辦大令奉委到滬涓吉昨日接差隨赴各當道處拜會○昨日新陽縣知縣盧崙三大令懋善因公來滬寓滬北祥發棧十後詣南巿馬路工程局拜會翁子文太守○前南巿騐水局委員調辦吳淞馬路工程局委員何吉生明府本定月初接差兹因公事急迫故於前日清晨乘火車詣淞蒞差視事 
[上海縣案]  
　　朱文德將王玉甫擲傷身死經英公堂送縣訊供狡賴釘鐐收禁後前晚又奉汪大令提訊楊陳氏供向與女兒在軋花廠做工王玉甫在廠發籌本月十七日女兒泡茶出外王在門首經過女兒請伊略坐詢問何日開工婦人與女兒祇住前樓半間王卽到樓上房内坐在樓窻口鋪上及至女兒歸來有向爲花廠出店之朱文德跟隨上樓指王爲吊膀子又云挑唆歇伊生意先毆王一拳復揪王肩頭衣服曳起兩足將王從樓窻擲卜女兒起救搶得一鞋樓下二房東等聞聲上樓帮同扭獲喚捕帶去軍送醫院因年老傷重至十八日身死是實訊之其女陳張氏供與母同朱仍不認大令判掌頰五十下鞭責一百下仍不承認復令跪鏈踏扛良久始供認不諱大令判朱還押楊陽氏母女著交官媒帶去候冉質訊核辦○滬南萬裕馬路划船戸章阿狗陸木氏因　船互爭鬥此到縣喊控驗傷前晚亦奉大令提訊以事甚細微判章向朱服禮了事○光緒二十五年分英公堂獲解私鑄銅角之鄭存山到縣訊明監禁迄今已有多年前晚提鄭至案判准交保○昨紀警察局獲解匪徒陳洪山到縣訊辦一節前晚當奉汪大令提訊陳供犯竊是實大令判掌頓五十下笞責二百板再發押改過局半年期滿再核 
[公共公廨早堂案]  
　　昨晨十點鐘美繙譯官安立德君會同新任讞員屠興之司馬訊案時有擠良所女董送媛女謝小寳謝湘俄射　初附寳寳等四人至案小寳等供稱均自幼被人拐寳於長　　　　　　　　　　　　　　　　侮　屬人　　核　照　捕房飭探帶入所中求恩安插司馬商之安君判仍著女董領回留養○西棋盤街雙富堂妓院妓女王阿寳前日有狎客王愼齋等五人至院飮酒藉端口角旣而與妓互毆致妓失去金押髮一支因之扭赴捕房旋由王愼齋等存洋七十五元交保出外昨晨並不投案判將保洋充公○包探李星福解潘念初至案禀稱此人先後竊取沈竹卿黄可舫康錫章等家布衣木鏡銅香爐等物解究判責二百板枷二十天○廖錦山控萬春亭用空洋八千元昨日提案判帶回捕房俟查明再訊○包探錢少蘭解積竊陳和尚至案禀稱此人竊取華蘭亭朱阿二家釘靴衣服等物因之拘案請究判責一百板○馬車夫方記生駕車不愼撞損日本人所乘之馬車由印捕送案判罰洋二十元充公○洋人控孫掌福抛工不作且與西崽姚毛毛毆打由探王阿巧解案判押五天示儆○花匠陳章秀時將嬸母兇毆被控提案判具改過結開釋○陳阿四前將路人趙文炳之皮馬褂剥去質洋由探解究判責二百板押二十天○王阿生金叙生控陳阿二竊取布衣棉被由探解案判責二百板押一月○曹丁明在火塲上府華捕毆打拉破號衣於昨日解案請辦判罰洋五元充公○王駿生控李協生租用洋灰鼠外套避匿不見昨日途遇扭案請究判押候交出原衣并罰洋十元充公 
[法公堂案]  
　　陳金生劉阿二紏同黨羽趙春山陳三行竊江天船搭客考籃皮箱内有金四開等物寄在某棧房棧主林阿四處後由老虎灶主王厚餘銷贓被包探拘獲王聞風逃逸故將王之胞兄王松卿解訊陳劉趙三人同認串竊不諱陳三供小的實被各人誣指林供不知竊贓悮寄是實陳楚生大令判陳劉各枷一月責四百板趙押一月責二百板陳三無干開釋林阿四王厚餘各罰洋十元交保王松卿管押限交其弟到案訊究○積竊王阿福陳福堂串竊衣服由探拘案解訊大令判各責五百板押改過局三月○談毛氏扭控車夫張恒春藏匿皮皂一匣張不認行竊大令判責一百板○李蘭生搶張姑小孩手上銀手鐲由捕拘解請究大令判枷七天責三百板○徐林生控錢三竊去麻袋三隻求辦大令判枷三天責二百板 
[美捕房事]  
　　前晚有甲乙丙三俄兵闖入吳淞路某小錢庄搶去銀洋十餘元由店主鳴捕將甲等拘入捕房捕頭令押解駐滬俄總領事署禀請訊辦○西婦某氏向居有恒路某西客棧内前晚不知爲何將棧中雜物恣行擊毁後由某西探將氏拘送捕房捕頭令押解至該管領事署訊究○前晚甬婦朱孫氏投捕房控稱僑居西華德路被丈夫姘婦某氏帶同流氓混名小東洋等多人前來恣行兇毆致被打失耳環金簪等物請爲究辦捕頭允之○前晚巡捕在西華德路見小孩田龍寳操鎭江口音迷途啼哭當卽帶入捕房捕頭令送往善堂安插○婦人劉周氏携子投捕房控稱僑居百老匯路被某洋房細崽用石擊破孩之頭面請爲究辦捕頭見孩受傷屬實令包探前往查明再核○前晚某巡捕在西華德路見病丐某甲到臥在地當卽送入捕房捕頭令轉送公堂請爲安插 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
明缺額幾員下次仍准照依原額保送又府道以下州縣以上各官核計本省歷俸已滿三年任内並無正項錢糧未完其平日循　政績該上司實係灼見眞知准其列入洊舉至教職首領佐雜内果有才能傑出操守廉潔者亦關具事實保薦又薦舉卓舉人員任内如有正項錢糧未完果係居官廉幹或現蒞兼三兼四繁缺在本省歴俸已滬五年均准一體保薦各等語光緒三十年各省官員大計應通行一體遵行等因奏奉硃批依議欽此咨行到鄂當經遵照在案竊維三年計典考績攸關必須薦舉得人方足以仰副聖主任官惟賢之至意兹自光緒二十七年十二月起至三十年十二月止已届三年考察之期臣將通省各員平日政績詳加考核採訪輿論矢公矢愼悉心甄别並會同學政臣李家駒將通省教職秉公考核將有千六法之員另摺奏叅平等各官塡駐考語格册並將藩臬兩司履歷事實造册注考咨部其堪以薦舉卓異者查有署鄖陽府知府本任襄陽府知府鄧嘉縝候補直隸州知州署蘄州知州本任江夏縣知縣陳樹屏候補直隸州知州署長陽縣事本任蒲圻縣知縣梁亨吉本任大冶縣知縣張嘉畹署麻城縣事本任黄安縣知縣滕松監利縣知縣劉延坦署襄陽縣知縣本任均州知州汪應度布政司庫大使書鳳通城縣教諭呂承源蘄水縣訓導陳慶慈等以上十員均歷俸已滿三年堪膺卓異之選惟鄧嘉縝陳樹屏劉延坦等三員雖有督催經徴錢糧漕米未完而現蒞兼三兼四繁缺又梁亨吉張嘉畹二員核計歷俸已滿五年又滕松汪應度二員並無正項錢糧未完處分以上各員例准一體保薦共尋常叅罰案件俱係因公被議並非因私犯咎其餘佐雜教職各員均無叅罰案件據該管道府查明舉報由湖北布政使李岷琛按察使岑春蓂會詳保薦前來臣覆查各該員才守兼優實心任事循聲卓著輿論允孚臣與學臣李家駒詳加訪察聞見相同特列薦舉以勵賢能除咨部外謹膳各員銜名考語簡明清單會同湖北學政臣李家駒恭摺具陳再湖北定例保薦州縣以上七員教職佐雜三員合併陳明伏乞皇太后皇上聖鑒敕部核議施行謹奏奉硃批吏部議奏單併發欽此謹將湖北省光緒三十年舉行大計薦舉卓異各員開具銜名考語清單恭呈御覽計開署鄖陽府知府本任襄陽府知府鄧嘉縝老成稳練不染浮夸聽訟勤明潔已率屬候補直隸州知州署蘄州知州本任江夏縣知縣陳樹屏强毅有爲盡心教養候補直隸州知州署長陽縣本任蒲圻縣知縣梁亨吉樸實勤謹辦事周詳本任大治縣知縣張嘉畹練逹精密吏治勤明署麻城縣事本任黄安縣知縣滕松才具開展奮勉有爲監利縣知縣劉延坦才識老練捍患恤民署襄陽縣知縣本任均州知州汪應度明幹勤能敷施允當布政司庫大使書鳳稳練安詳講求吏治通城縣數諭吕承源學深品潔庠序交推蘄水縣訓導陳慶慈爲守兼優堪膺民社奉硃批覽欽此 
宫門抄十六日雲南道增厚謝恩祥普假滿請安成公等後黄寺聽徑覆命召見軍機 
湖廣總督張奏爲湖北省光緒三十年舉行大計參劾六法各　開具劣跡清單摺 
太子少保湖廣總督兼署湖北巡撫臣張之洞跪奏爲湖北省光緒三十年舉行大計參劾六法各員開具劣蹟清單恭摺仰祈聖鑒事竊查本年九月二十二日准吏部咨行原奏内開查定例各省官員大計三年一次吏部於舉行之年請旨通　各督撫遵照辦理又道府以下等官該督撫將應舉應劾之員分爲二本又六法人員令該督撫於本年封印以前具題各等語今光緒三十年各省官員大計其有千六法者應令將不謹浮躁等實蹟詳細登註不得籠統參劾等因奏奉硃批依議欽此咨行到鄂當經移行遵照在案竊惟三年計典黜陟攸關必須考察分明確當庶足以仰副聖主澄叙官方之至意兹自光緒二十七年十二月起至三十年十二月止已届三年考察之期臣與學政臣李家駒矢公矢愼虚衷採訪不敢稍存成見經臣將堪膺卓異之員另摺具奏及平等供職各員繕造考語格册送部所有應塡六法之鶴峯州知州徐文彬蒲圻縣縣丞史從燦竹山縣官渡河巡檢喬蔭樾武昌縣教諭李炳黌利用縣建南巡檢郭燦章黄岡縣教諭馬笏臣荆門州學正方詠昌等七員或浮躁或不謹或年老或有疾均難姑容據該管道府揭報劣蹟由湖北布政使李岷琛按察使岑春蓂詳叅前來實與臣訪察無異臣李家駒公同密訪均屬相符除咨部外謹繕具劣蹟清單會同湖北學政臣李家駒恭摺具奏伏乞皇太后皇上聖鑒飭部分别議處施行謹 
奏奉硃批吏部　奏單併發欽此謹將湖北省光緒三十年舉行大計叅劾六法各員開具銜名劣蹟清單恭呈御覽計開浮躁官一員鶴峯州知州徐文彬輕率用刑不諳吏治不謹官二員蒲圻　縣丞史從燦夙好賭博多有浮言竹山縣官渡河巡檢喬蔭樾違例擅受不洽輿情年老官二員代昌縣教諭李炳黌昏老無能不稱斯職利川縣建南巡檢郭燦章年老志昏行事　部有疾官二員黄岡縣教諭馬笏臣目疾難痊精力衰憊荆門州學正方詠昌素患足疾不能回任奉 
硃批覽欽此 
甘肅新疆巡撫潘奏爲新疆本届計典仍難舉行懇恩緩至下届再行辦理摺 
甘肅新疆巡撫西林巴圖魯臣潘效蘇跪奏爲新疆本届計典仍難舉行懇恩緩至下屆再行辦理恭摺仰祈聖鑒事竊新疆自設省以來五次恭逢計典均因奉滿人少經各前撫臣奏准展緩在案兹届光緒三十年大計之期經吏部具奏奉 
旨咨行遵照自應欽遵辦理以副朝廷三載考績之至意惟新疆實缺道府丞倅州縣到任歷俸已滿三年者仍只數人尚未引見其餘或因事調省或委署他缺或歷俸未滿或尚未到任按照十五員准薦一人之例核計不符至佐雜教職不敷一百三十員額數照例應毋庸議據新疆布政使吳引孫鎭迪道兼按察使銜李滋森會詳請奏前來臣覆查無異合無仰懇天恩俯准緩至下届再行舉辦儻有干六法人員仍由臣隨時叅劾斷不敢稍事姑容致滋貽誤謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批吏部知道欽此 
署湖南巡撫陸奏爲湖南省節次拿辦會匪彚案具報摺 
頭品頂戴調署江蘇巡撫署湖南巡撫漕運總督臣陸元鼎見奏爲湖南省節次拿辦會匪彚案具報恭摺仰祈聖鑒事竊照 
 
 

Page 16

 
 
   
 
