# 1923 - 142 - 4918052

 

Page 1

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 2

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 3

 
 
第一萬八千零五十二號;中華民國十二年 西曆一千九百二十三年五月三十號
星期三 * *時論（本館特約） 
[裁兵制憲理財孰爲最急] [  李書城]  
　　近日上第總商會揭出裁兵制憲理財三大標題從事討論此爲國人急切望治之心理所表現吾人亦國民一份子不能不舉其所見貢獻於國人之前 
　　吾嘗熟思以爲中國之禍患首在於兵兵不裁則財亦無從理欲達裁兵理財之目的其最簡捷之方法在於制憲請申其說 
　　試就裁兵一端而言國人奔走呼號已數年矣不惟國中輿論已完全成熟即外人方面亦嘗加以勸告不惟空言鼓吹而實際裁遣消納之方法亦經多數軍事家詳細釐定不惟人民方面主張激切即政府最高之首長亦嘗以此要約各軍閥爲復職之條件而軍閥中自唱裁兵者正不乏人何以至今兵不能裁而反增其故安在 
　　蓋裁兵雖爲今日上下一致之主張無人敢昌言反對然究竟從何處着手南先裁乎則推北先北先裁乎則推南先旣不能以武力貫澈一方之主張復不能以和會調劑各方之意見長此相持即長此增兵不已而何能言裁 
　　推而言及財政兵不能裁則需餉浩繁於是各處截留苛征勒索抵賣甚至公然搶刦之事時有所聞執政者方賣國借欵挖肉補瘡以邀軍閥之眷顧而財何從理 
　　有一法焉於南北當事者之外使全國總民意有所表現而此總民意表現之後又有神聖不可侵犯之尊嚴苟或違犯即冒大不韙之惡名全國得申討之具此效力者舍憲法外不能他求也 
　　憲法之效力偉大如此吾人試細察憲法起草委員會所增修之憲法内容果若何 
　　十年以來南北所爭執之中央集權與地方分權丙大問題在國權與地方制度兩章内已得一折衷之解决各省制憲之權由國憲賦予之使中央有統一之實而地方亦收分治之效野心者不能再挾武力以侵犯各省各省自治亦可得國法上之保障内亂之源庶幾可塞且也國權章内有國軍之組織軍隊駐在地及軍費軍額諸規定則裁兵問題可以解决國權及地方制度兩章内有劃分國家收入及地方收入諸規定則財政問題可以解决其他關於敎育者有敎育專章關於實業者有生計專章凡國人所枝枝節節責望於政府者在憲法條文中皆得一總解决苟此憲法能在去年國會恢復以後二三月内告成則今日川贛閩粤之亂或者可免而裁兵理財諸問題已入實行時期矣往不可諫來猶可追即今圖之此其時矣 
　　或者謂憲法不過一種死條文軍閥不肯遵守又將奈何夫以憲法之尊嚴苟尙謂不可恃試問對等和會之約章能拘束軍閥否人民所呼籲之文電及請願書能拘束軍閥否以此例彼吾以爲憲法之效力尤較爲偉大也 
　　從軍閥方面言之軍閥推翻約法非一次矣經全國紛亂之後而約法之效力至今猶存且去年法統恢復猶出於軍閥之主張將來憲法頒布後雖難保無軍閥存心破壞然先犯違憲之罪自立於不利益之地位與全國民意挑戰其結果不難豫知也 
　　從人民方面言之憲法條文實予人民以最大之武器在現時軍閥不廢督不裁兵不公開財政不給敎育經費不依法殺人人民除詛咒軍閥請願軍閥外無他武器也憲法頒布後執政者由人民選舉須宣誓遵守憲法始能就職人民挾持有系統有組織有專責之法定機關依據憲法所規定之條文一一監督執行執政者决不敢如現時之橫暴反指爲無理要求或甚至誣爲造亂也 
　　故吾以爲國人主張裁兵理財諸端者宜先督促國會將憲法草案從速通過國人先得此最大之武器而後與軍閥相周旋則其他問題不難迎刃而解矣 
　　推國人多數心理以爲國會議員信用掃地殊不屑與之言即言亦未必有濟然國民對於議會自有監督糾正之責試問吾人果竭其智能盡此責任否也且約法規定第一届國會制憲今國會任期僅餘數月苟憲法不能成於第一届國會之手此後制憲機關亦必成爲重大問題雖主權在民國人可自動制憲然其犧牲必更大爲期亦必更遠苟非萬不得已又何必循此迂遠逆難之途轍乎 
　　總之共和精神在於法治法猶未立治於何有不由法以求治頭痛醫頭脚痛醫脚終非根本求治之道今時機已促迫矣安危治亂之機在此數月國人須認定標的合羣策羣力以赴之愼勿徒用力於無關痛癢之處致使時機坐失也 
命令 
　　五月二十七日大總統令師景山授爲陸軍少將此令 
　　又令任命王祖棨爲督理江西軍務善後事宜公署參謀長此令 
　　又令任命冉紹雍爲督理江西軍務善後事宜公署上校參謀此令 
　　又令兼陸軍總長張紹曾呈請授趙鴻喜爲陸軍步兵中校朱昕爲陸軍步兵少校均照准此令 
　　又令參謀總長張懷芝呈請任命張福昆署督理江西軍務善後事宜公署中校參謀郎勁　彭昱東爲少校參謀均照准此令 
　　又令毛雲鵬唐寳熙張觀恒盧乃潼鄧善麟均給予三等嘉禾章潘元燿黎廷桂均晋給三等嘉禾章唐嘉裝卓景紹黎榮耀李鳳岐陳廉仲關文偉均給予四等嘉禾章此令 
　　又令汪綿孫顧同思均給予三等文虎章張錦商諸楙孚金作梅均給予四等文虎章此令 
　　五月二十八日大總統令國務總理張紹曾呈秘書馬其則姜廷榮懇請辭職均照准此令 
　　又令國務總理張紹曾呈請任命丁宗嶧何傑才爲秘書均照准此令 
　　又令署財政總長兼鹽務署督辦張英華呈請任命宋祖宏試署兩淮伍祐塲知事應照准此令 
　　又令伊丹松雄給予二等大綬嘉禾章此令 
　　又令凌必達晋給二等嘉禾章傅長民晋給三等嘉禾章吳廣啓唐運渚王官維均晋給四等嘉禾章蓂木傑給予四等嘉禾章此令 
　　又令張朝基艾慶鏞均給予二等文虎章藍任大汪韜蕭奇斌均晋給二等文虎章王家鸞侯汝承洪百於大肇民均晋給三等文虎章陳福榮沈恩濟段世澄均給予四等文虎章林清泉陳鼎五劉文瀚伊華國岳熙珍春照力樹　徐家旺均晉給四等文虎章此令 
　　又令朱有濟給予二等文虎章此令 
國内專電 
　　北京電使團近日對臨城案未爲何等决議意在候至月底仍無辦法卽行自由調兵營救所有調兵一切費用將來向中國索賠劉正舉陳華亭入山見孫桂枝於十里河匪巢匪仍請先撤防至少編兩旅（二十九日下午一鐘） 
　　北京電使團三十一日開第八次臨城案會議武官團星期四再行政府所派之蔣文熙因事不往改張某（二十九日下午八鐘） 
　　北京電政府加派蔣文熙參預外國武官團今日專車赴臨城但外國武官昨夕有先赴臨者（二十九日下午一鐘） 
　　北京電棗莊確息匪首與官軍定陷㈢㈩開始談判（二十九日下午二鐘） 
　　北京電臨匪代表劉鳳翔濟振江二十八見田中玉說匪衆四千大小槍枝二千田僅允編一團劉濟及鮑威爾艶㈡㈩㈨回山田請發欵十五萬辦善後（二十九日下午八鐘） 
　　棗莊電今晨有匪一小股由山在滕縣警隊防綫衝出被該隊擊回斃匪一生擒一獲槍一解縣審訊兵幸未傷（二十九日下午十鐘） 
　　莊棗電鮑威爾今日下午七時又携匪函到（二十九日下午十鐘） 
　　棗莊電匪提五條改編由四旅讓到兩旅鄭允兩營此條距離尙遠餘條磋商尙接近温世珍安特生 
 
 

Page 4

 
 
第一萬八千零五十二號;中華民國十二年 西曆一千九百二十三年五月三十號
星期三 * *俱言較前有進步可望和平（二十八日下午十鐘） 
　　棗莊電匪約定世日㈢㈩㈠在小西莊會議係孫美瑤宅官紳以太遠函匪商改郭家集該集距棗十五里（二十九日下午七鐘） 
　　棗莊電全國公團聯合會組織决分總務外交招待接濟文書會計庶務醫務八股每股各設正主任一副主任二明日選舉幹事（二十九日下午五鐘） 
　　棗莊電全國各公轉聯合會定今日開大會選幹事地方紳士亦開會推代表進山（二十九日下午一鐘） 
　　濟南電保曹代表王用中電熊省長借千元購辦食品接濟華俘聞熊另由財廳撥欵四十萬赴棗莊又向銀行界借五萬元（二十九日下午五鐘） 
　　北京電艶㈡㈩㈨憲法會議因出席費而開成王議員汽車夫放手槍傷衛兵卽逮捕（二十九日下午八鐘） 
　　北京電二十九日憲法會議起議員到便者送出席費二十元湯漪等願出席不支費缺席者扣二十元（二十九日下午一鐘） 
　　北京電二十八日財部定議發鹽餘庫劵一千四百萬以七百萬換舊券七百萬爲新額二十九提閣議（二十九日下午一鐘） 
　　北京電近日印花有二五扣賣出事（二十九日下午一鐘） 
　　北京電林俟廷電院催領印花百萬元（二十九日下午一鐘） 
　　北京電金鹽陸南四行爲鹽稅收該行鈔票交換允各借政府三十萬曹錕電院速撥二十萬與沈鴻英由保轉撥（二十九日下午一鐘） 
　　北京電二十九日張英華告銀行家新公債實收八六銀行手續費六釐在内張就職通電謂以公開爲主旨平均爲定則維持國信爲本圖但彼閣議宣傳維持整理基金而新公債内容實爲奪整理基金爲新擔保國信說已成謊語（二十九日下午一鐘） 
　　北京電艶㈡㈩㈨閣議張會卿塞北關督又提議楊壽枬假吳晋夔代令中止（二十九日下午八鐘） 
　　北京電二十九日閣議外農次長列席餘全到㈠醫專改大學嚴智鍾爲校長未組成前嚴先任醫專校長職㈡法統恢復紀念印花條例㈢印鑄局修正勳章收費細則㈣易恩侯陜高審廳長朱頤年直審判廳長又討論臨城問題營救無進步决電促田熊速辦財張述克利斯浦借欵經過希望甚少（二十九日下午八鐘） 
　　北京電黃郛蔡達生將任院高等顧問到院與秘書長比屋辦事（二十八日下午一鐘） 
　　北京電張廷諤到院後諷呂均所汲引之兩秘書辭職一任其業師丁宗嶧一任黃郛所荐之美國留學生何傑才（二十八日下午一鐘） 
　　北京電儉㈡㈩㈧酉和使歐登科德使博鄴見外次交涉德僑財產發還問題（二十九日下午一鐘） 
　　北京電將軍府將軍李澤春奉命與奉天議和已備車赴山海關（二十八日下午一鐘） 
　　北京電孫傳芳因任命護軍使未先得同意來電質問後未得復又電請另簡員接替（二十八日下午二鐘） 
　　北京電孫王薩正與臧致平商和平條件政府忽將王改興泉永護軍意在使王臧地盤衝突孫電京責政府挑撥并以去就保王并要求回復建安護軍使泉永鎭守使政府電商保洛此事院中關照浙江故將王調去建安以慰浙盧（二十九日下午一鐘） 
　　北京電蔡成勳電院方軍援粤卽進請速發欵（二十九日下午一鐘） 
　　北京電皖同鄕爲導淮督辦問題反對齊謂二年美商會估工僅須千二百萬美金今南通預算需九千餘萬意在馮煦柏文蔚督辦（二十九日下午一鐘） 
　　北京電滬造幣廠長張英華决仍令朱有濟暫兼俟過節關再說（二十九日下午二鐘） 
　　北京電張福來覆參陸處電協剿臨匪豫省已派游擊隊一千五百人卽日開拔（二十九日上午十一鐘） 
　　北京電倒閣派議員現主張改組預定小邊農商張伯烈司法温世霖敎育（二十九日上午十一鐘） 
　　北京電馮玉祥設立高等軍官團研究軍事敎育下月初實行（二十九日上午十一鐘） 
　　北京電高凌霨請黎下令各機關非實職人員一律留資停薪黎云如閣議通過卽下令（二十九日上午十一鐘） 
　　北京電克利斯浦借欵現停止進行十二年公債一時亦難成立過節費祗好希望鹽餘庫券（二十九日上午十一鐘） 
　　天津電勘㈡㈩㈧晨八點半王承斌帶隨員衛隊專車赴榆關議和（二十九日下午三鐘） 
　　天津電直春和議醞釀成熟直方王承斌陸錦爲全權代表訂六月一日開議王於儉㈡㈩㈧日專車赴榆聞某使諭聯合辦理以免窒碍（二十九日上午十鐘） 
　　天津電京奉路爲赴北戴河避暑者日多每次車加派武裝警察二十名或十六名隨車保護 
（二十九日上午十鐘） 
　　天津電京奉路局以唐山至山海關一段外人往來極多懲於臨城往事添武裝警察十六名至二十名隨車保護（二十九日下午三鐘） 
　　天津電鹽務署參事張茂炯辭職代理次長吳晉夔頂其缺預爲下台地步吳秘書原缺楊壽枬以許國鳳薦補（二十九日上午十鐘） 
　　漢口電蕭因漢口萬國公民大會議案有保護外人避暑處一節特分電保洛豫贛磋商保護辦法現定抽調軍隊組織保衛隊派駐鷄公山並派兵增防京漢南段（二十九日下午六鐘） 
　　漢口電楊森電告率部由榮昌向資州進發簡陽敵軍已經唐廷牧擊退俟布置完妥卽合軍總攻擊（二十九日下午六鐘） 
　　漢口電漢商會電院部保洛速定辦法救出臨城被擄中外人票（二十九日下午六鐘） 
　　漢口電湘訊·趙因湘南民黨運動倒趙已宣布特别戒嚴（二十九日下午六鐘） 
　　漢口電洛吳派員來漢將國庫劵向淮鹽公所抵借二十萬業由鹽商向錢莊轉借十萬滙往（二十九日下午六鐘） 
　　漢口電赴美列席萬國敎育會議代表陳時林卓然勘㈡㈩㈧晚赴滬（二十九日下午六鐘） 
　　漢口電吳派員携洋五萬犒賞品五十箱赴粤勞軍（二十九日下午六鐘） 
　　安慶電皖財廳長呂保胡思義部提張超交閣議已有人電京反對（二十九日下午七鐘） 
　　清江浦電儉日戍刻二所警憤署員劉英麟棍責卞鴻凰聚衆質問劉遽擁報告之差遣宋殿榮赴署行經閘北開槍斃宋（二十九日下午三鐘） 
　　南京電航空署運飛機三架到寗備策應不日試習（二十九日下午九鐘） 
　　香港電粤軍總指揮沁㈡㈩㈦戰報林虎感㈡㈩㈦晨同黃大偉肅清揭陽許軍計由潮至揭共繳許軍槍六千餘現留一部搜散兵其大部分兩路向廣州進發等語（二十九日下午九鐘） 
　　香港電廖湘芸部副司令鄧振邦儉㈡㈩㈧偕衛隊四人在東橫没角某談話處吸烟突被滇軍六人捕去一衛隊鄧卽回營糾集數百人欲奪回駐東堤花捐局滇軍亦出應戰鄧部據東關橋東滇軍據橋西由午十二時戰至下午三時始息孫聞報下令雙方停戰候大本營處斷當時保護帥府之同安艦奉温樹德令駛離省河途人多奔避昨晨温樹德命陸戰隊開赴某地途經虎門被威遠砲台轟擊扣留軍士數十人長洲要塞司令昨宣佈戒嚴無論海軍海防各艦非奉帥令槪不得潛行出入長洲防線（二十九日下午六鐘） 
　　香港電劉震寰儉㈡㈩㈧佈告本日午前七時半分三路攻惠戰五小時敵向城内潰退我軍已佔飛鵝嶺（二十九日下午六鐘） 
　　香港電孫擬委王國璇暫代財政廳長（二十九日下午六鐘） 
　　香港電洪兆麟宥㈡㈩㈥午由潮抵汕卽以潮梅綏靖處長名義佈告維治安（二十九日下午六鐘） 
特約路透電 
[臨城刼案之匪交涉]  
　　二十九日北京電政府日内將遣裝置機關槍之大飛機一架前往棗莊此機能載重炸彈 
　　二十九日棗莊電匪函致紳士請於明日在蕭市鎭（譯音）會議其地距棗莊十五哩並謂彼等條件簡單如有延遲咎不在彼紳士允開會但主張以葛家集（譯音）爲會議地點匪要求甚奢但明日之會議或可促成早日解决之望 
　　二十七日棗莊通訊當地紳士似深知時局之嚴重今晨又集議謂願以財產爲質以擔保中政府之踐行條件就匪之觀察點言此乃匪所可得之最好擔保苟政府失信則匪即可得完全賠償救濟團所得紳士方面及抱犢峪直接傳來之消息皆有匪較前稍講情理之說匪所以軟化者殆以兵未全撤反迫近匪巢也匪之條件雖無改動但匪今已知此項條件僅爲談判之基礎而不能全部承認少年匪首中有孫桂枝之姪二人已勸告老匪首减輕要求俾可編入陸軍惟反對者現仍有人關於收撫一層今日紳士與孫桂枝之談話雖未大告成功但有進步之象匪當然增多收撫人數俾他處之匪亦得同享利益匪曾擬與豫直皖蘇魯五省土匪接洽互通聲氣此亦爲政府注意之一點駐兵包圍抱犢峪者所以防匪内外聯絡也被圍之匪當不逾千人此即政府所願招撫之數圍旣不解匪數自無從增多云 
　　二十八日棗莊通訊代督鄭士琦接當地紳士報告後即提出條件匪亦立時答覆昨夜匪代表挾答案來棗莊内容未公布惟匪代表旣在此過夜則答案送達後之會議其進行順利可知切實條欵今在討論中殆可無疑昨日薄暮時鮑威爾乘騎抵此偕來者有匪秘書二及匪首之一子此兩秘書曾參與以前未有結果之會議一爲劉姓一爲計姓計曾在馮玉祥部下充當團長到後即乘代督汽車而行雖匪代表與鄭代督間之會議結果未詳然有可注意者鄭代督待遇匪代表頗寬匪代表初有懼色鄭旋告以現無顏面問題其言曰我丢臉你們亦丢臉中國亦丢臉此言爽直而有希望匪代表本不欲在此過夜但見事有轉機故即允住此匪代表宿於一車中由外人監視且有衛兵保護蓋欲使匪代表知夜間無慮被擾也今日匪代表挾會議之結果回抱犢崮報告匪首上海牛醫士昨偕中國紅會職員抵此 
[南北時局記]  
　　二十九日北京電政府已派定少將蔣某隨同外人軍事委員團赴棗莊大約定星期四日出發 
　　二十九日北京電十二年公債案今日將提交國會但兩院尙未撤回不信任内閣案未便討論其財政提案故公債案能否列入議程尙屬可疑今日内閣討論發行鹽餘國庫券之條欵擬提鹽餘券欵之一部贖還一千四百萬元舊國庫劵 
　　二十九日北京電廣州消息沈鴻英現向汕頭進發許崇智舊部李源甫（譯音）歸降沈鴻英故許不得不撤回閩省之軍現已回抵潮州孫傳芳電致政府辭職舉王永泉自代 
　　二十八日廣州電今日廣州小有衝突因兵士互爭贓物而起此外安靖無事虎門砲台偶因誤會開砲向泊於附近之中國軍艦轟擊未幾誤會之點即經說明情勢遂如常今日伍朝樞抵此 
 
 

Page 5

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 6

 
 
第一萬八千零五十二號;中華民國十二年 西曆一千九百二十三年五月三十號
星期三 * *特約路透電二 
[國外之中國債欵]  
　　二十八日倫敦電執有馬可尼及維克斯公司中國八釐息國庫券之人今日開會由克里斯浦氏主席討論向中政府索取積欠之利息主席謂近曾談及中國新借欵以關餘爲抵押品事惟其數已經减半云後由琴士氏建議選定委員會以克里浦士氏爲主席内有執馬可尼債券人二執維克斯債券人三 
　　二十八日巴黎電對華銀行團今日在此開會討論目下中國狀况其議决案未經發表惟俟得各國銀行團同意後即將宣布 
[魯爾區域之騷亂情形]  
　　二十八日柏林電法將軍台柯特諭令德人路工於四十八小時内在法員管轄下恢復工作否則六十歲以下者槪行驅逐而六十歲以上者黜退 
　　二十八日波冲電二十六之衝突死十八人傷八十人義勇警察共二千人由法人供給器械昨晨得恢復秩序他處法司令亦允扶助平民警察華尼地方星期六有戰事後由法兵恢復治安普魯斯政府一再請准德人保安警察隊復入鬧事區域但法司令不允僅許佔領境内之當地警察移往亂處彈壓 
　　二十八日倫敦電愛森消息法人没收德國國家銀行七百五十萬萬馬克致使私人銀行提早閉門因無現欵以應付公共需要也被没收之欵内有一大部份係擬　 
付礦工工資者礦經理及私人銀行决計向法司令陳說工資不付或將激成大亂之情形並請勿再没收銀行鈔票否則愛森將無外來之供給 
　　二十八日柏林電礦主與礦工已議定合同此後魯爾礦工加給工資百分之五十五以應生活昂貴之需 
[英俄交涉近聞]  
　　二十八日倫敦電路透電社探悉英國將儘速答復俄國之牒文内閣視俄國覆文甚滿意惟對於宣傳一節雙方意見完全相反 
[比國之賠欵提案]  
　　二十九日巴黎電據巴黎時報消息比政府近所提交法政府之賠欵解决辦法目的在得賠欵金額二十萬萬鎊及協約國參與德國實業四分之一之所獲擬在德國各處設立大公司由協約國參加以便管轄德國某種貨品之出產與銷數並創辦德政府專利營業如鐵路等事務使每年可生利一萬二千萬鎊以此爲二十萬萬鎊之六釐利息 
[土國賠欵問題]  
　　二十八日洛桑電土耳其賠償協約國問題業已商妥協約國除要求賠償德意志銀行所取去之土金六百萬鎊及戰前英國爲土國所造之軍艦兩艘後因戰事迄未備欵取去之造價土金五百萬鎊外不復有他項要求 
[南愛黨之休養]  
　　二十八日杜白林電今日搜得五月二十四日伐勒拉氏致杜白林黨軍之文切實聲明放棄武力抵抗之决議内謂共和國不復能以武力安然保衛之若再犧牲徒屬枉然故繼續相爭實爲不智今當求别法保全國家之權利休兵今爲愛國之行動伐勒氏建議人民休養當再作捲土重來之計云 
[英國鐵路人反對减資]  
　　二十八日倫敦電鐵路工塲工人投票之結果爲三分之二之大多數反對接受鐵路公司减輕工資之建議故局勢更見嚴重 
[各國近事記]  
　　二十八日倫敦電克拉新氏今日與克松侯爵會商甚久聞侯爵對於蘇俄政府之態度除宣傳一事外尙稱滿意克拉新氏現已據情報告本國政府 
　　二十八日紐約電倫敦所傳英大使將易人之說聯合報社華盛頓訪員傳稱英大使署未接此項消息吉特士爵士現雖患病但醫士信其數星期内可告瘥聞爵士願留華盛頓云 
　　二十八日倫敦電下院今日重行開會到者甚衆新首相包爾溫氏到院時大受歡迎 
　　二十八日倫敦電保守黨今日開會一致舉定包爾温氏爲黨魁 
　　二十八日倫敦電今日馬克價洛至每鎊兌二十八萬一千至二十八萬三千枚 
公電 
　　荷屬占碑華僑來電申報館轉全國各團體日本不取消二十一條不退還旅大實違背公理請一致力爭誓爲後盾荷屬占碑全體華人叩艶 
　　貴陽來電各報館均鑒日本拒絶我國收回旅大曁取消二十一條蔑棄信義違背公理凡我國人同深義憤昨讀本省劉兼座齊日通電義正詞嚴深愜愚忱昇昌等身爲軍人只知有國苟利國家雖犧牲一切皆所弗計尙望諸公一致力爭務期達到目的復權雪恥昇昌等惟有躬擐甲胄以爲諸公後盾想國人輿論所在加以諸公熱心毅力日人迫於公義不難將旅大交還取消二十一條以恢復我國權也謹佈區區諸希鑒察臨電迫切墨與淚俱黔軍旅長劉昇昌吳傳心易榮黃劉文炳同叩巧印 
國外要聞 
[大阪通信（本館特派員發）]  
　　遠東運動會之第四日 
　　二十四日爲第六次遠東運動會之第四日所有各項田徑賽運動祇十項運動於今日舉行其餘爲萬國運動本届之足球我國已戰勝菲律濱今日爲與日本比賽因日敗於菲故我國如勝日本本届足球錦標即爲我國所得因而雙方相爭頗爲劇烈日本此次之足球隊已較二年前在滬時進步不少足見日人處處有進步上午九時五十分開始比賽我軍居北向南攻日軍居南向北攻五十一分我軍乘球勢向南故由中軍在右角猛攻一球日軍守門手足大亂因而即攻進一球至上午十時球勢仍趨於南故又攻進一球十時零一分我軍被罰爲日人攻進一球我軍見日人已有一球因而以 
　　右角爲中（陳彥勇）日（今村）女選手之握手 
全力前攻日軍傳遞已亂祇能維持毫無進攻能力我軍進攻數次均不見利至十時三十二分我軍角球攻進一球日軍益不能支至三十二分又從正中攻進一球乃即休息互易守地第二次日軍前鋒均不出中線專心緊守然我軍仍極力向其弱點進攻日軍之全力重心均在固守故進攻殊屬不易至十時五十一分我軍又攻進一球結果爲五與一之比我國獲勝并得本届足球之錦標蓋在六次遠東運動會中已獲五次錦標矣 
　　本届我國選手所最視爲有希望者爲足球隊球籃球三種田徑賽亦不致毫無進步然田徑賽之結果祇有七分籃球因公正人别有作用故雖敗日本而仍失敗不料今日之隊球亦因同一原因又失敗矣第一次爲二十一與十九比第二次爲二十一與六之比錦標爲菲律濱所得所希望之三錦標竟失去其二本届第三之地位已可决定願國人更加注意以圖異日之奮興焉棒球我國與日本比賽結果爲五與零之比我國失敗此次雖失敗然較往時則大有進步若能再事習練則當頗有希望也網球亦與菲律濱比賽單人我國選手爲吳仕光刁慶歡二君結果亦失敗惟成績亦較往時爲佳 
　　女子比賽隊球今日與日本女子比賽結果亦爲我國失敗原因有二一係隊員均係臨時習合不能互相呼應二指導者不能完全亦非極有經騐者故隊員之傳遞全不一致惟倘能再事習練而有完善之指導員則亦極有希望 
　　十項運動今日已舉行者有百碼·跳遠·四百四十碼數項大旨均日人占優勝我國之李駿耀逯明二人則相去頗遠明日不知能追上否 
　　游泳今日仍爲日人得利二百二十碼决賽時間爲三分十二秒五分之三爲新紀錄四百四十碼决賽時間爲五分三十九秒五分之三百碼背泳决賽時間爲一分十七秒五十碼决賽時間爲二十六秒今日已有之游泳分數日本得六十三分菲律濱得八分我國零分明日尙有一哩决賽 
　　萬國運動今日開始多數爲日人成績不惡已舉行决賽者爲立定跳日人松尾第一其餘尙未决賽今日則可多數决賽矣 
　　下次運動日期尙未能定我國主張四月末五月初日本則主張五月末菲律濱則不主張地點仍在小呂宋 
 
[中日之足球比賽]  
 
[中日女子隊球之比賽]  
國内要聞 
[津浦路大刼案彙聞]  
　　滕嶧紳士二次入山帶回土匪條件六個 
　　田中玉開軍事會議宣布决意進剿 
　　孫美瑤之家世匪黨内部之派别 
　　二十七日棗莊特訊（尊庸） 
　　本月二十五日滕嶧兩縣紳士開會對臨城事件决取居間調停以免糜濫地方公推嶧紳劉玉德即劉政舉滕紳陳華亭二人爲代表入山與匪接洽鄭士琦亦甚贊成該紳等遂於上午由棗莊出發路經防線各地軍隊恨匪甚深似多不以調停爲然對該紳等頗多間言該紳等亦未之理輿至半山已入匪地忽槍聲大作彈來由頂而過一彈穿破輿夫衣服幸未傷人該紳等見彈立即停輿詢發彈者係王繼香亦一匪首也匪中現分新舊兩派舊派以孫美瑤爲領袖主受撫新派以王爲領袖主不受撫王前爲滬寗路工人曾赴法作華工能操法語有過激思想行刦之際毁鐵路者即王所爲其部下皆歸國失業之華工爲多政府對歸國華工不早爲之所致流而爲匪實無所逃責此派在山現已獨樹一幟惟名義上仍服從孫氏而已當時王見該紳等即問所來何事謂政府旣不撤兵來此何用若謂調停當抱犢崮被圍緊急時何不出而調停嗣有匪首李靖海出爲排解該紳等始免於險李黨排解時謂王曰君殆醉也王曰然豈但余醉余之槍亦醉擊人乃不中今日總統來亦當餉以此彈該紳等以王不可理說遂别李乘輿再進至十里河見孫桂芝現匪中對外接洽孫美瑤已委孫桂芝爲代表桂芝年約上十餘歲黑濃八字鬚顏頗和靄人亦誠實該紳等見孫驚魂方定先道來意即開談判聞孫所提條件有五㈠要求政府先撤圍兵㈡山中糧食不足須即陸續接濟㈢軍械須政府補充以爲改編軍隊㈣山中各桿首俱甚虧空要求接濟欵項㈤改編决定即釋放洋人但須滕嶧兩縣全體紳士擔保改編後官廳不得翻臉復變撫爲剿該紳等并在匪巢留一宿已於二十六日回棗至官場所傳匪方條件則與此大異茲并記於下㈠政府軍隊須即撤回原防地㈡須允其改編四個混成旅㈢餉械須政府接濟㈣改編之軍隊直歸部轄不受督軍之節制㈤劃滕嶧等六縣爲該改編軍駐紮地現由陳調元安特生調停陳謂改編須按槍點人并不限定人數有一旅成一旅有一團成一團此法甚公平而安特生亦謂此兩日來匪情頗可轉圜調停已有把握甚抱樂觀但魯省軍民兩長意見不一而土匪之新舊兩黨意見能否一致亦是問題能否無意外變化尙不敢斷定聞匪巢中有諸葛定者年約三十餘歲能談吐善屬文匪每會議時諸葛辯論滔滔羣匪皆爲折服大有綸巾羽扇之風故匪中稱爲軍師（諸葛係安徽人）又張紹曾代表趙觀江前日　 
到棗（趙係陸軍檢閱使署諮議）據其所談謂張紹曾馮玉祥田中玉對匪皆主痛剿并謂去年收撫老洋人時渠亦在事者之一老洋人對往談收撫者禮貌極優到時必排隊迎接盛席欵待轎夫多得其重賞（每一轎夫賞三十元）從未見有以槍彈歡迎調人者土匪今對調人皆以槍彈歡迎收撫能否成功實未必可必云 
　　二十七日棗莊特信（鐵崖） 
　　滕嶧兩縣紳士劉玉德陳正榮等因上次在山與匪約定　 
二十五日再赴山接洽劉等是日（二十五）下午由棗莊起身行至徐家窪地方忽有槍聲自背而來劉等疑匪人擊槍爲戲者故未之顧又數武而所坐之轎頂被彈　穿矣轎夫之衣袖被彈擊破矣轎夫不敢行遂落轎後面追來二十餘匪亦大駡而至詢自何來並牽劉等至順虎村見當家的王繼香王身材魁偉面大而方長肉粗而色紅獷悍可畏見劉等至以槍指之曰「我喝醉了我的槍也醉了麽那個···不是照准打的怎麽没打著你呢」劉等歷叙情形並爲道歉王仍不之睬適有他匪首李靖海出而勸阻亦與王發生衝突劉等又從中婉勸始免劉等入山至十里河與各匪首商洽條件孫美瑤他往推其四叔孫桂枝接洽孫學識言談高出儕輩且謙恭異常當餉劉等以佳餚美酒提出條件六項（一）駐棗軍隊一律撤回原防滕嶧費三縣不准駐官兵（二）編制四混成旅所有各混成旅應用之大砲機關槍等完全發給（三）現在即給糧臺（四）預發六個月餉（五）編制成軍歸中央節制但防地須指定山東（六）軍餉一層須指明由何欵撥發並地方全體紳士擔保外人簽字承認劉陳等携此六條於昨晚（二十六）下山當謁鄭士琦面陳一切鄭遂答復五條（一）軍隊撤防現在不能因恐撤防後再變計（二）編制軍隊不得過一千人以有槍者爲限其餘給資並發護照遣送回籍（三）供給糧台須俟改編成軍後（四）預發一個月餉（五）地方紳士擔保外人簽字但須釋放外人如不相信可暫由官紳入山爲質以上五條今日下午即有人進山送去據另一方面消息現在匪方子彈異常充足以各軍隊包圍之嚴而匪之子彈仍源源而來殊有令人不解者至各匪現在所食燒餅及饃饃等均已生霉華俘每日僅一餐因此日有餓斃者前昨兩日大雨天氣驟寒華俘凍病者居半如官廳仍延緩不能收束則華俘將無噍類矣至外俘在山每日所食之物品均由駐棗中外人逐日送去而送給華俘者輒被各匪扣食是以外俘起居尙勝而華俘則凍餒不堪儼如處地獄中也 
　　二十七日濟南通信 
　　昨日（二十六）下午六鐘田中玉在軍署名集軍事會議討論剿匪辦法適黃參謀由棗莊回濟即加入議席報告匪方近日所提條件田謂余對於彼等决意進剿此等條件無再協商之必要但會議時熊炳琦亦列席言談之間仍帶有主撫意味亦有謂田氏主剿之說係故意使匪聞之稍知警懼易於就撫將來辦理此案仍須秉承曹錕之招撫主張外間所傳田在京已與外交團辦妥交涉洋票若死一名由政府出撫卹十萬元外交旣無危險即將進剿一節純屬空氣作用此外省議員宋傳典等六十餘人爲臨城刦案於有日致府院及保洛一電其文如下臨城刦案變出非常警報傳來國本搖動推原禍始本屬東省軍政當局縱匪殃民之惡果乃該督田中玉對此并無悔禍之誠仍復一意孤行罔知羞恥貿然前往對等議和相持十日不惟無絲毫效果反使匪徒乘機結合增進實力氣燄益張條件愈苛該督廻旋無術進退維谷對外旣無以自解對内復威信掃地似此一誤再誤至於不可收拾如仍因循遷就聽令繼續辦理無論主撫主剿勢必徒滋糾紛轉或危及被擄生命國事前途害且不測傳典等忝爲東人代表際此禍迫眉睫何忍再甘坐視用特據實臚陳仰懇鈞座洞鑒眞象立即免去田中玉督軍本職聽候處分關於處理刦案另行責成負責專員辦理以振國威而資挽救不勝迫切待命之至 
　　二十六日北京消息 
　　何鋒鈺等將下令免職田中玉將赴棗莊今日已有電來京報告政府對臨匪應剿應撫現下盡委諸田氏相機辦理惟聞今日閣議席上對刦車案亦略有討論結果决定將駐紮該地之高級軍官如何鋒鈺等數人均行免 
 
 

Page 7

 
 
第一萬八千零五十二號;中華民國十二年 西曆一千九百二十三年五月三十號
星期三 * *職此項命令日内即可發表至土匪方面自聞政府責成田中玉相機辦理後又以匪窟軍火不足食源缺乏頗形恐慌連日失遣代表下山並託被擄之外國旅客致書官軍代爲要求收撫鄭士琦等對此事固頗望不用兵火可了但仍堅持有槍一人收撫一人之議 
　　石小川調查匪情報告張紹曾日前因聞陸軍少將石小川與臨匪素有關係乃遣其赴臨擔任調停昨聞石氏業已回報惟其所報告者與外間所傳略有不聞茲摘要錄之如下㈠交涉决裂之原因此事初起處理並非難事乃一誤於延忽因循再誤於重視外人太過致造成今日𣗥手之局面官廳最初處理茲事之誤點最大在事權不一北京所往之專員各省輳集之代表當地之官員以及外領商人等雜杳一室聚訟盈庭竟無一主宰之人類皆袖看熱鬧者如吳交長雖臨棗莊表面非不熱忱然除臥花車玩雀牌以外有人問以辦法則云往問地方長官而田中玉則以有交通總長在此有事不須問我交相推諉田實情焦灼而苦於無辦法且一無統一之事權至所派與匪接洽之人李麟閣確爲土匪所信仰之人而政府任之不能專政府中人入山與匪接洽者前後有郭泰勝丁振之郭初入先允匪以改編三師之條件匪轉生疑心丁向充偵探與匪徒原多夙嫌故亦不得要領是後遂無人焉至報載吳田等入山且願親身爲質云云實皆不過搪塞外人而已㈡孫美瑤之歷史孫號明亮美瑤其名也年二十五歲生於嶧縣之白莊兄弟五人孫最幼故鄕人稱爲孫五其長兄名美珠號明甫舊爲思忠之軍官自毛軍解散後回鄕度日當地軍警目爲匪黨屢擾其家七八頃良田蕩然破產美珠大憤當召集衆弟謂與其爲民而爲官逼誠不如索性落草以與官抗左右產業已空日子亦不過得舉此以徵諸弟之志二三四弟均答願出外謀生獨孫（時年僅弱冠）奮然願隨美珠入山因變賣餘產得錢四五千元將房舍焚燒以五百元與其妻崔氏（崔爲本縣望族係崔翰林之姪孫女）告曰嫁否由汝不得志今生勿相見也時孫兄弟當以售產之數千元招兵買馬仿宋江之大興梁山據豹子谷爲根據地數月之内集聚亡命四千餘人衆推美珠爲大都督美瑤與周天倫副之此外郭其才褚思振等分任各路司令客歲美珠戰死（此刻臨棗各車站尙懸其像片）衆復推孫爲總司令以周副之並改名建國自治軍其衆有八千人步槍約四千支自來得手槍約二千支小銅砲五尊機關槍一架㈢匪窟内之黨派豹子谷中黨派與孫並立者有周天倫周年事高於孫約四十餘歲矯健善戰向作土匪此外尙有寳德全一部份毛思忠一部份（郭琪木褚思振靳廣局）及解散之新安武軍等亦各有相當之人數孫部向爲鄕團孫爲人亦尙温厚易近並非不可商榷者惟最近頗有外來之無聊政客攙雜其間亂出主意若不速與解决正恐夜長夢多反生變故也㈣豹子谷之形勢豹子谷又稱抱犢崮原名君山爲嶧縣八景之一高約二千五百尺係泰山山脈之最高峯遙望之儼如一大樹帽山上良田約四百畝有小泉一蓄水池三舊爲僧人居住上山之徑僅有一條其中險要處行時須扒（即手足並用）頗有一夫當關之勢倘欲攻剿除圍困以斷其食料或用飛機抛擲炸彈外恐難得手㈤官軍之無用折毁鐵道路綫之處距豹子谷約及百里陸軍二十旅在附近以散兵綫包圍數月竟任匪等外出作此巨案倘非知情則官兵之無用將領之無方於茲想見及事後追擊更復待至天明所謂賊去關門未免多此一舉且匪等嘯聚數年官兵以一師三旅之衆竟不能擊破三四千之土匪且其子彈之來歷用之不絶其故亦大可思矣 
　　附西報消息 
　　字林報字林報二十八日北京電云中政府照會使團派陸軍部部員蔣文熙會同國際軍事委員前往臨城調查現各委員大約於星期三在京與使團會商後即於星期四出發赴臨其任務將含有與匪接洽及參加談判二項此事目下僅由華人辦理至此行實在目的今猶秘密外傳視察軍情不過表面語此案形勢自使團表示不再干涉進剿或撤兵後已大有進步據臨城官電土匪於談判停頓頗覺不寗以此可望開出較爲和平之條件云又二十七日棗莊通訊云抱犢崮土匪爲雖有官軍五六及二十等旅四面兜圍但他股土匪之攻擊官軍哨線希圖破圍衝入者無夜不有據鄕農言上星期四夜間離山家林車站不遠之某小莊爲匪所夾攻其地距棗莊約三哩許現於中興煤礦公司之城牆上不僅可聞槍聲即槍口火光亦可望見而土匪又架當地華人四名之說聞之亦已有日但料此項土匪當屬另一股因官軍阻斷牒報往來欲求衝入送信耳昨午上海接有京電稱張紹曾已請石小川少將向匪調停釋放抱犢崮華洋肉票石在滬物望甚好中外人民相識者極衆其人不僅得各匪首之信用且又才智過人極宜調停之任滬上華人多料其必能解决此事使各方滿意而又不傷被擄諸人故自電訊到滬即有數團體立電北京請明令委任石少將爲安撫專員授以應付土匪之全權云 
　　大陸報大陸報二十八日北京電云據棗莊電稱抱犢崮華票内有奉軍軍官二員一姓楊係奉軍高級軍官一姓魏係書記又二十八日棗莊電云鮑威爾氏偕土匪代表於今午乘轎回抱犢崮携有政府答案鮑信談判進行尙順利二十七日棗莊通訊云三日來沉悶無生氣之局勢昨日忽然急轉激剌吾人之消息連續而至鮑威爾氏之回山是爲第一次激剌未幾又有匪向入山二紳開槍之報驚異未已更有官軍若干飛機兩架已到臨城行將來棗消息而此二種消息視鮑之回山尤爲突兀飛機之來棗當用以偵察匪中情形報告其行動俾於土匪潰圍他竄時官軍得早爲之備且於軍隊進剿時亦可爲攻襲之武器惟據可靠消息目下僅用作軍隊之耳目每日飛行抱犢崮上偵視土匪行動而已蓋當道慮土匪潰圍而出挾華洋各票竄入泰山深處官軍難於進剿則解决此案或將遷延數月亦未可知而日前軍隊之不肯全撤者亦即爲此故現除兩架飛機外聞又開到第五師之兩旅携有山砲機關砲各若干尊加入包圍之軍隊中至土匪槍擊二紳是證其内部確已分裂爲二派日前屢有老匪不願接受條件新匪則願受撫釋放外票之說即被擄諸人來函中亦曾提及而此次之槍擊可爲其分裂之明證也鮑威爾氏下山後在火車中住宿一宵與各領事安特生溫交涉員等磋商數次後即於昨日下午三時回抱犢崮記者與美商會代表克勞氏曾送至六里村而回該村爲入匪區後第一村當鮑氏初下山時先往見戴領事安特生溫交涉員諸人戴氏俟其報告畢即召新聞記者入車與鮑相見時密勒報代鮑編輯之倍納德氏適於前日來棗亦同往見鮑鮑稱諸人在匪中身體均健康其精神之佳一如吾人之所可預料者穆安素病已稍愈前日穆曾暈去但昨日渠下山時已能坐起今有梅醫生在彼診治當已大愈也穆自己不能行走日前徙至巢雲觀時係匪舁之而行鮑又謂諸人以談判久無進步故開一會議舉彼爲代表下山與各領事商議一切是日會議中又决定要求匪首仍令蘇洛芒氏等三人回居山麓巢雲觀及釋放史密斯氏下山會議時衆推佛里門氏爲主席鮑爲書記鮑有小書一册紀載會議情形並稱此後會議情形將悉行記入以供他日紀念云蘇洛芒氏二十四日自山巔函云余輩在山巔又組織一小小俱樂部茲將日行部務詳述於左五時半起身折疊寢具搜促蚤虱六時向一菓子罐内盥洗六時一刻余（司炊）生火爐係煤油箱製成約經三十分鐘後爐火始旺遂煑早餐八時許餐畢亞倫品格爾二人温水滌餐具九時收拾信件因送信人於九時三十分下山九時三十分至十時余煑水供洗滌用十時至十一時品格爾亞倫二人洗衣十一時半余乃備午餐十二至一時進餐一至二時待送信人回山有時向衣服寢具内搜促不歡迎之小朋友二至三時閱書三至五時寫信或與匪嬉今晚余與匪衆雀戰九副余贏其四得香檳焉五時至五時半在山巔散步六時余治餐六時半至七時半進餐七時半至八時司滌（亞品兩人）整理餐具八時半燃燭寫信唱歌打牌九時半整理寢具十時就寢以上即爲余等每日之起居注也 
[外力干涉聲中之反響]  
　　大陸報載一華人投函 
　　世界新聞社云臨城刦車案久懸不决近日外人方面武力干涉之聲漸高漢口外僑協會已發起召集大會通過决議案如下㈠由外交團直接與匪開談判中國政府應負全責擔任賠償並懲罰該管地方當局㈡遣散中國冗兵必要時由武裝外兵助理遣散㈢由外人統帶之憲兵隊保護各幹線鐵路㈣漢口九江常駐有外艦以保護雞公山牯嶺之外僑㈤請各公使向各國政府提議在近將來或有大規模的外國武力干涉之需要本埠外人定於本星期五日在市廳（或在新卡爾登飯店）開大會其决議如何亦不難預料當茲危機日迫之際我國民應有相當表示否則外人且謂中國人歡迎外國干涉矣昨大陸報載有劉君Ｖ·Ｈ·Ｌiu自南京投函表示反對外國干涉其言頗爲正當亦干涉聲中應有之反響也茲節譯如下（上略）但近日報紙中有倡外國干涉之議者讀之使余驚駭余以爲此舉旣非必要且足以由誤會而引起嚴重之危機茲請述其理由如下第一應討論武器代給問題因此爲匪黨猖獗之元素之故匪黨武器從何而來乃一疑問或謂其槍械係日本製造品或謂係從官軍購得者或謂係外國商人賣予者或謂匪本爲兵當遣散時或得密許携械而去或上官疏忽未迫其繳械夫此項問題極爲複雜殊難斷定特軍械爲中國之禍水與世界他處同此爲人人所知國際戰爭亦由此引起不但匪患故今之眞問題爲裁兵不爲外國干涉吾人希望各友邦恪遵華府會議决斷之精神忽輸軍械入中國近者謠言四起或謂有意國槍械一批在中國沿海之某處或謂德商在中國某處兜賣軍械或謂英人在某省談判軍火借欵或謂某國人在商埠中售械於中國私人團體此等謠言一日不止則吾華人一日不能不處於危疑之中而僑華之友邦人士亦不能不有偶爾爲犧牲之險也第二外國似不應利用中國之危難中國僅有匪患無外國干涉已困難不堪中國人民除自覺慚愧外對於匪案之憤慨不亞於外人今華人對外人表同情旣慚見憤而外人再加干涉以增其困難似非道德所許况以數百匪徒之暴舉而加以外國干涉致影響全中國人民之全將來亦不合於事理第三世界道德通則長兄必助弱弟國際亦當如是苟國際間而早能如是則今日之世界當不至黑暗至此余謂此次乃列强開始革新之機會中國爲各國之弱弟軍閥握權盜匪徧地一時無法自振各友邦於此宜勿嚇以干涉而致牒北京政府要求於一定時期内廓清其名義上統轄區域内之一切盜匪苟到期不能履行各國即撤回對北京之承認此舉至簡易而於中國則有大益第四據報紙所載此次匪案疑有日本人關係此說是否可信尙難確定唯彼於最近之旣往曾欺壓中國現又遭抵制運動難保不傾向於製造一種時局以轉移世界之注意并損害中國之名譽果爾則外國若盲目的自陷於穽似非善策第五此外國干涉之直接目的當爲以外國武力救出被擄之外人夫使干涉而果别無目的者則吾信北京政府雖弱而以其兵力認眞剿匪固尙足以成功前此之所以未用武力因一經用武外人生命安全不能確保責任過於重大耳匪熖愈張亦職是之故故北京政府確處於兩難地位然今若果有外兵則被擄外人生命所遭之影響豈有異於中國軍隊之攻剿乎據我推想殆無所異果爾則曷爲不許中國軍隊攻剿之哉余以上述種種理由覺外國干涉實非必要且足傷許多在華外人之華友之心吾望公平有識之外人爲吾人後援勿作火上添油之舉幸甚 
[北京通信] [  蠖公]  
　　制憲前途之一線希望 
　　自最高問題急進以來凡百政治一舉一動幾無一不與此事有關而國會議員熱心於此更視此爲唯一之利藪以故制憲問題省憲與非省憲問題總統任期問題内閣問題風起雲湧在在均供政客之利用有令人目迷五色不知所以然者至日昨則制憲問題已有解决之趨勢省憲與非省憲之爭亦有互商讓步之說黃陂且將總統問題向有力方面有所表示能否將各種政爭設法師納雖未可知而制憲大業漸漸有成立之望此亦極紛擾中之一線光明也 
　　制定憲法爲此次國會唯一之責任惟以政見之紛歧又捲入政治之漩渦故開會若干次流會者十居其八九日前有出席憲法會議一次給予廿元出席費之提議在吾人心目中視之金錢萬惡足以敗壞議員之人格而實則深合乎大多數之心理惟以經費無着故難於實行耳黃陂鑒於本身問題之日就緊廹已有不能抗爭之勢惟能將國人共同期望之憲法能由其一手促成不無有多少之利益直接則迎合多數心理間接則緩和最高問題一旦告成於本身亦尙有奮鬥之餘地即不然亦取得大名以去眼光四射籌畫至周故於制憲之布置若者憲法塔之建築若者郵票之紀念皆有種種之計畫欲以促其實現而經費問題若干之疏通得各方之諒解且經孫寳琦蔡廷幹之斡旋已有成議即於上海海關儲存建築費之二百四十萬中撥出一百廿萬爲移緩就急之用以六十八萬爲制憲經費以五十二萬爲使領經費分四個月均匀支撥以兩院會合之憲法會議人數計之每月有十四萬之經費即已綽乎有餘而殘餘者尙足以供憲法塔之用經費一層至此當無庸顧慮矣憲法草案原爲一百十三條至六年由起草委員會續行提出者地方制度十六條今春復參合省憲趨勢另草地方制度若干條又增生計敎育各若干條爲今日省憲與非省憲派之爭點原案多數均經二讀會通過其尙待審議者僅國會議定之决議案與法律有同等効力及不信任之决議曁審計院組織之全章併大總統得參院同意時得解散衆院等數條使兩院議員各本其良心之主張不參以意見則以上各問題均不難於解决所感困難者厥爲省憲與非省憲之爭執亦即民六草案與現今草案之爭在主持省憲者鑒於軍閥之專橫欲集權於省歸大權於省政府所以束縛特殊之勢力者甚至故軍閥之强有力者咸欲去之而後快主持最力者厥爲研究系政學會民憲同志會等非省憲派則欲分權於縣而不以集權於省政府爲然全民民治及大孫派屬之兩方相持積不相下憲法會議之多流會其原因皆伏於此近者省憲派亦知其所主張難適於今日之環境持之過堅或致激起意外之反響或將犧牲省憲之憲字改爲省自治法或類似之名詞以爲和平解决之地能否協商就緒末經開始尙未敢執爲定論而其多數趨向制憲之一途則均有動機矣 
　　省憲派與非省憲之爭固不無帶有最高問題之意味而各派之中亦復人各其心未能一致就省憲派而論民憲同志會即爲贊助最高問題之一研究政學兩系似與某項主持反對而暗送秋波者亦大有其人非省憲派之全民民治兩社處於爲人利用之地位已無可諱言而與之共同携手之大孫派則又别具意見旣不贊助保方亦不贊成黃陂且不欲憲法之速成欲遷延時日以待機會别謀活動故對於制憲問題爲研究政學民憲所贊同者則不惜與全民民治取合作主義以運用其破壞之能力但其人數較少苟非省憲派與省憲意見一致彼時在憲法會議議場中或不致生若何影響耳黃陂對於制憲苦心焦思已匪一日近因經費有着以制憲爲緩和最高問題之計畫已可見諸事實故前日在府大宴議員以各方希望早日制憲爲言力促各議員積極進行制憲事業俾國家之根本大法得以早日完成昨日又宴請保方各要人宣布本身對於最高問題絶無希冀連任之意惟希望對於所籌畫之制憲問題加以充分之贊助其欲利用制憲引起一班人之同情而别具機軸殆可揣而知惟保方對於黃陂促成憲法之作用本非所願全民民治所以與省憲派爭執者其原亦由於此雖制憲經費業已確定能否不别生枝節則尙未可知今日兩院開會合會議定修改憲法會議規則即將於出席不出席之問題加以討論聞反對者甚多能否不至流會尙未可知而省憲派褚輔成等一百七十餘人且提出促成憲法選舉總統意見書期於八月三十一日爲止將憲法全部通過三讀會儘九月一日辦理選舉俾黃陂任滿之前制憲告成於次任總統選舉之日同時公布能否得大多數之同情則須俟諸協商之結果矣（五月二十六日） 
[兩院會合會修正憲法會規則]  
　　昨日（二十六日）下午二時參衆兩院在衆院議塲開會合會憲法會議副議長吳景濓主席延長時間三時十分出席議員四百七十二人已足法定數目主席請湯委員長報告審查修正憲法會議規則之經過湯漪出席報告云三日兩院會合會議决將修正憲法會議規則各案彙交審查並由議長指定湯漪呂復等三十人爲審查委員當於十四日上午十時召集會議計到會委員二十三人即將各議員先後提出之修正案詳加討論對於規則第五章及第六章中各條均有增删更易之處其結果如下第五章請假出席缺席及懲罰標題增出席二字第四十八條原文删修正爲議員非因喪事疾病經會議許可者不得請假前項請假書之提出須得議員五人以上之證明第四十九條原文删修正爲議員有缺席者每次扣歲費二十元一月内缺席滿六次者除名第五十條原文删修正爲會議日議員到會者每次支出席費二十元議員簽到而不出席或於宣告延會前自由退席者均以缺席論第五十一條依原文第五十二條删去三四兩欵餘照原文增加一條即第五十三條議員因缺席應行除名者由議長查明通知各該本院依法遞補之原案第五十三條應作爲第五十四條修正爲第五十一條五十二條懲罰事件得由議長提議或由議員十人以上之提議原案第五十四條改爲第五十五條照原文以下原條文順序遞推改正之第六章附則原案第五十六條後增加一條即本會議經費於國會經費預備費内支出之云云黃佩蘭質問審查委員長云此次之修正案是否專適用於憲法會議抑適用於兩院會合會湯漪答云本席之意當然適用於憲法會議主席云審查報告後按照規則應付二讀會討論有無異議衆無異議主席以審查報告之修正憲法會議規則交付二讀會付表决多數（通過）趙時欽請即開二讀會附議在十人以上主席付表决多數（通過）主席云審查報告修正之第四十八條蔡達生任同堂潘大道王侃各議員均提有修正案請按次發言褚輔成請以審查會修正案提出討論主席云審查會修正案第五章標題下增『出席』二字有無討論衆無討論以付表决起立者　數（通過）主席諮詢審查會修正之第四十八條約分數項其討論方法如何陳銘鑑請逐句宣讀如無異議即付表决錢崇塏請先將各修正案討論黃佩蘭修正第四十八條上半截爲『議員非因婚喪疾病經會議許可者不得請假』主席以黃佩蘭修正案付表决起立者多數（通過）主席以修正案第四十八條下半截「前項請假書之提出須取得議員五人以上之證明」付表决起立者多數（通過）主席以修正案第四十九條「議員有缺席者每次扣除歲費二十元一月内缺席滿六次者除名　 
」付討論衆無討論付表决起立者多數（通過）楊振春張漢章發言反對審查修正案湯漪發言謂審查會當審查各案有主張扣四十元有主張扣三十元者經减少爲二十元所以約束同人之自身並非審查會故意爲此特殊之規定云云褚輔成提出修正案爲「議員有缺席者每次扣歲費二十元一月内缺席滿十二次者除名」寇霞請討論終局附議在五人以上主席付表决多數主席以褚輔成修正案付表决起立者二百九十一人多數可决主席以審查修正案第五十條上半截「會議日議員到會者每次支出席費二十元」付討論反對派贊成派互相發言唐寳鍔提出修正案爲「···但不願受者辭却」主席以修正案「會議日議員到會者每次支出席費二十元但不願受者得辭却」付表决起立者三百二十一人多數（通過）主席以修正案第五十條下半截「議員簽到而不出席或於宣告延會前自由退席者均以缺席論」付表决起立者多數（通過）主席以修正案五十一條付表决起立者多數彭漢遺對於五十二條修正爲「議員因缺席應行除名者由議長分别通知各該本院即由該院宣告解其職依法遞補之」曹振懋主張仍留原文審查報告修正之第五十三條全删主席以彭曹修正各案付表决起立者少數（否决）又以審查修正原案付表决起立者多數（通過）又以五十四條五十五條及第六章附則付表决起立者多數完全可决呂復請開三讀會附議在五人以上主席付表决多數（通過）主席宣告開三讀會衆對於文字無修改主席以修正憲法會議規則三讀會終局付表决全塲起立主席宣告憲法會議規則成立又謂此項規則下星期二（二十九日）即實行主席又報告憲法會議經費支給方法（一）本會議經費之槪算由議長提出之决算時由兩院院内審計委員聯合開會審查之（二）每次開會於會塲計算人數時發給出席證散會時出席議員以出席證換取出席費支付證支付證之換給每次用抽籖法籖定議員八人行之（三）出席費按一星期計算於次星期一支付之逐條通過主席報告（四）每次開會不足法定人數不能成會時不給出席費寇霞等提出異議主席付表决少數（否决）主席報告（五）本會議秘書辦事處各職員每月總津貼二千元由議長分别任務之繁簡支給之贊成者多數（通過）主席報告制憲經費已由政府在上海建築公司籌得三十萬元以十三萬作駐外使館經費以十七萬作國會制憲經費此欵的確可靠制憲經費可無困難以後可一心制憲云云時已五時四十分遂宣告散會 
 
 

Page 8

 
 
第一萬八千零五十二號;中華民國十二年 西曆一千九百二十三年五月三十號
星期三 * *自由談 
[一知半解] [  弢夫]  
　　鰣魚產生太平洋·陽曆五六月間產卵時·則溯河而上·故長江一帶·僅此時得食鰣魚· 
[蔡孑民先生軼事] [  味青]  
　　先生家素清貧而性好讀力不能致羣書適同邑有徐姓者家藏萬卷築樓以貯之聘先生爲其子敎讀先生遂得乘暇博覽羣書蓋先生舊學之精通徐氏亦有力焉 
　　辛亥年後先生回籍掃墓有戚李姓者會喪其父請先生爲其父題主而以某翁陪之縱談至法國留學事某翁忽問先生旣留法多年則法之生活狀况殆甚詳悉未識每斤肉價需錢幾何先生竟不能答但曰購肉買菜乃僕役之事非吾所知也由此可知偉人之用心常在大處着想 
[夜半歸途的見聞] [  ＮＣ]  
　　我因爲職務的關係要每天夜裏三點鐘歸家所經過的地方處處使我生不快的感想三點鐘總算是夜深了馬路上的情景乃格外奇怪我的車子先經過四馬路第一觸入眼簾的是一爿烟店店裏坐幾個夥計在很亮的電光下面看小說一個巡捕在兩邊踱方步再過些路看見幾個娘姨同幾個打扮得很時髦的女子在暗弄堂門口立着像等什麽人似的我車子到時那娘姨總喊着「下來」「下來」那些女子多拿手巾掩着嘴微笑實在我也不知道他們是哭還是笑我每天多倒抽一口冷氣而去前面轉個灣就是大世界大世界的左近眞熱鬧極了男女圍了一大堆嘻嘻哈哈不曉得他們說的什麽話也不知道他們歡喜的什麽事那些男的看見我車子到了多嚷着呌「房間要麽」「房間要麽」再上前走了一翦路車子已經將近嵩山路看見一家很好的房子電燈點得雪亮每天到我回家時總有幾步鋼絲包車上面坐很體面的女郎到此處下車如此再前行些我家快到了四周也靜了只有幾個推糞車的剛剛出發唉夜半的上海社會天天如此那一日可以過得完咧 
[世界一大疑問] [  董六更]  
　　用一極大極大的掘地機掘一個洞從東半球中心點掘下去那洞的週圍可一丈掘到下面見水去水見泥石去泥石見火就去火無論如何一點不息的直掘下去一直掘到西半球的中心點那不是成了一個週圍一丈而長不可言的長洞了麽這樣奇功告成之後那就有億萬年未曾有過歷代奇智大哲之土不曾夢想到的新問題發現了譬如說從東半球洞口將一個人脚上頭下的倒擲而下經過長時間以後西半球的人可以看見一個人先見頭後見全身的直湧而上而且從東半球洞口往下張看的人旣見那人例擲下去雖已出了西半琺之洞然而洞口旣無障碍物那人不是身不由自主的眞倒下去麽勢必至於逢着别一星球或月球或日球方始可以止住那人的身體那西半球的人看來郤是那人眞湧而出頭上脚下破空而去射箭一般的直到别一世界而止然而東西兩半球的人雖同一看見那人自然的到别一世界東半球人的眼光是以爲直倒下去的西半球人的眼光郤是以爲順湧上去的這兩處的人的眼光不是大相逕庭麽然而那人究竟是頭下脚上的倒擲下去呢還是脚下頭上的順湧上去呢那本人又覺得是怎樣呢這不是索解人而不得麽這問題一日不解决那一切字典中是絶對不容有上下二字存留的然而當那人到别一世界時必是頭先着於地那倒是可以預先决定的這且不去管他再講從今以後天空中各世界照此計劃各掘許多長洞如要到别一世界時只要對準方向從洞而去何患不達目的就是要同别一世界通信或帶貨物也只須將信哩貨物哩一一從洞投入又何藉於飛艇及無線電呢這交通界開此新紀元以後那各世界人類的利益豈至以上數端細說起來直有無量數的好處但這孔子老子馬罕默得釋迦牟尼耶蘇以及伊古以來發明家及奇智大哲之士所夢想不到的計劃被鄙人道破了那交通界的專利權不知許鄙人享多少年代呢呵呵 
[爭氣話] [  天恨]  
　　人家都說我不爭氣是個没用的東西不能榮宗耀祖光輝門楣我憤極了偏要說幾句爭氣話 
　　我旣想爭氣心裏就暗定了爭氣的次序一步步向上升並不躐等慢慢地爭口氣那末我不妨先把我所定的次序說一說看將來可應我想只要一心想爭氣總能達到目的罷要想爭氣非從金錢入手不可没有錢是不中用的於是我 
 
[最初之聲調]  
入手第一步就先去做趟不要本錢的生意弄他千把洋錢運動一個警佐做做做了警佐可就不怕没錢尋了等到有了三千五千洋錢便運動做個縣知事做了縣知事錢又多了便運動一個道尹然後廳長省長再到北京做一任財政總長多借些外債多得些回扣再聯絡各大軍閥擁戴我做國務總理運動兩院議員不和我爲難一致通過那末再過幾年金錢越多就可以做他一任大總統不是大大的爭了口氣麽 
　　哈哈這那裏是爭氣話簡直是瘋話啊 
[銀幕遺光] [  周世勳]  
　　卓别麟之破皮鞋雖美術家難狀其萬一 
　　羅克之大眼鏡無玻璃 
　　泡洛之鬚兩端下垂可稱之爲倒仁丹式 
　　影戲童伶中以惠斯排雷之貌最醜倍倍潑蓋最美賈克珂根居中 
　　羅克之獃醫生不及風流水手以其笑料雖多而無神（我以爲兩種都好鵑註） 
　　談紐兒之姿態最媚 
　　肥的身重二百八十磅 
社會小說 
[人間地獄（七九）] [  娑婆生]  
　　第四十九回資金捐欵併作糊塗帳把弟盟兄居然道義交 
　　這時候洪彩雲又將第二筒烟燒好了向褚馥齋道褚大人阿要再連一連褚馥齋搖搖頭道不要了請單大人吃罷洪彩雲遂將烟槍送進單夷英的嘴邊單夷英也不推辭呼呼呼也吸完了單夷英吸完了烟要茶吃孫桐耘忙在枱上取了半杯茶來遞與夷英夷英連說對不起對不起接過來呷了一口忙漱了一漱口走下床來吐在痰盂内洪彩雲道阿是嫌弗熱單夷英點點頭洪彩雲道茶在外邊房呢非開門不行一面說著一面走過去開了門喚小大姐進來重新倒了三杯茶來單夷英對彩雲道頂好有小茶壺泡一壺來　們可以隨便喝著省得要茶便要呌人豈不麻煩洪彩雲皺了一皺眉頭道我們這裡只有大的銅茶壺小茶壺到没有呢那小大姐在旁挿嘴道大小姐你上一次買來泡西洋參吃格那把小茶壺阿好用洪彩雲道那太小了倒下來不滿兩杯單夷英道小的好那麽就是小的罷小大姐答應而去不一會泡了進來單夷英趕忙接了過來道這小茶壺只可以就著茶壺嘴喝說罷就送到自家嘴邊喝了一口茶又辨了一辨滋味道這上面還有點你西洋參的香味呢洪彩雲道你又要瞎說哉我已隔了大半個月没泡西洋參吃了那裏會還有滋味留在壺内單夷英道那末不是西洋參的滋味一定是你嘴角上的香味不然這壺茶怎麽特别的好喝洪彩雲笑道單大人才是尋開心的閒話閒話正說到這裡外邊有人冬冬敲房門嚇得孫桐耘霍地立起來拉著洪彩雲的玉臂道快點將烟盤收起來快點將烟盤收起來洪彩雲被他這一嚇到弄得没有主義捧這一隻烟盤不知往那裏擺是好褚馥齋也一骨碌坐了起來單夷英腦筋清爽點忙凑到洪彩雲身邊一口氣將烟燈吹滅洪彩雲正在雙手捧盤蒼黃失措的時候只聽見門外的人道大小姐開門㖸東方旅館來叫局阿去不去洪彩雲聽了門外小大姐的聲音知道是呌局並無别事不覺笑了起來忙將烟盤向床沿上一放兩隻手拍拍酥胸道嚇煞我哉說著伸手過去輕輕將孫桐耘打了一下道才是孫大人啘嚇得人半要死一　刮子一啥弗啥我不知闖子啥格窮禍大家急得來喔唷唷褚大人急得面孔才變子顏色哉話猶未了門外的小大姐又敲敲扁門問道大小姐那哼阿去弗去洪彩雲眼睛望望褚馥齋和單夷英夷英道是客人呌你的條子嗎彩雲點點頭夷英道那自然是去的了洪彩雲撒嬌撒痴道我實在不高興去單夷英道不去客人不是要動氣了嗎洪彩雲道不去管他單夷英道那是不好的褚馥齋挿嘴道我看你去一去就回來不要叫我們呆等到天亮洪彩雲道也從來没有出局出到天亮的道理啘褚馥齋道旅館裏的局靠不住也許被幾個小白臉迷住了帶你到曹家渡兜風那不是活活的將我們一對有鬍鬚的老頭兒等壞了嗎洪彩雲道放心弗會格小白臉的客人我眞一個嘸不說罷走過去開了門對門外小大姐接過那張局票看了一看道就去 
三言兩語[  鵑]  
　　北京專電說近實力派對國會時露解散口氣喻者謂授糖不吃享以巴掌實則議員糖量不同供不應求之反響我噍末尾的一句話說得很不錯倘那些議員先生們始終不貪嘴任是糖多也不要喫糖少也不要喫那麽神聖的招牌旣可保全如今也决不會捱巴掌喫了議員們啊你們快快覺悟不要再想甜頭巴掌快要上來咧 
 
 

Page 9

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 10

 
 
第一萬八千零五十二號;中華民國十二年 西曆一千九百二十三年五月三十號
星期三 * *國内要聞二 
[張英華擬發行二千萬新公債]  
　　張英華預定之財政計劃中有發行二千萬短期公債一項張於昨日（二十六）閣議即已提出此案並簡單說明理由大意謂財政現狀之枯窘較諸上年本人代部時又加數倍補苴之法除舉債外實無他途但借入外債本爲飲酖止渴之政策姑勿論外人方面未必樂於承受即國民一般心理亦鮮有表示贊同者故一再思維惟有募集内債較爲穩妥易行現已參酌劉文泉任内籌辦緊急政費之成案改用實行値百抽五之關稅發行一種短期公債一切詳細辦法及其用途均經規定於條例曁另紙附件之中其特異之點約分四項㈠債額兩千萬元㈡利息八釐㈢期限六年㈣九折收欵較諸前任所擬發行之原案利害得失逈不相侔如果衆意以爲可行即應依法提交國會審議等語當經各閣員討論結果一致表示贊成遂將全案發交院秘書廳尅日備文咨達衆議院辦理此外連帶討論通過者尙有維持整理案内之公債基金并在關餘内提二百萬元補付九六銀團部分債劵第二三次利息各辦法 
　　張氏此種計劃實令人懷莫大之疑問據張在閣議報告此項公債係以値百抽五之關稅爲担保品然據安格聯前此發表之報告書則値百抽五所得之關稅今年預計不足二千萬以之供給整理公債二千四百萬之所需不敷尙在四百萬左右今若欲以値百抽五之二千萬完全攫爲新公債之担保品而猶以爲不足並更欲以二百萬爲九六公債付息之用豈非欲令安格聯除將整理公債基金不足之數之二千萬元悉數撥充新公債基金外還須責成其另行籌墊二百萬耶此等計劃如果實行是直等楊壽枬破壞整理公債基金之變相而已其尤異者一方旣攫取整理公債之基金一方又議决維持可謂矛盾之至聞張亦恐内國銀團不敢包銷於是别籌妙策許九六公債付息但實行之期須從此項新公債發行以後蓋深知九六公債存在各銀行手中爲數極多餌之以此則各銀行或將昩於小利而爲之帮忙但聞銀行界方面深不以此舉爲然謂不啻視衆人皆愚而己獨智則其空氣亦可知矣至國會方面據張語人似亦有幾分把握想其條件不外如外間所傳以五百萬元充國會經費之說但國會固一難關而其根本缺點尤在於担保品已生問題張以財政專家自命乃其劈頭辦法不外爾爾殊足令人十分失望也 
　　張氏就職已經三日而對於各機關之經費尙未有一定辦法聞日來前往索債者張均以欵項雖已有眉目但如何分配尙難决定却之昨日參議院行政委員全體往謁張紹曾對於積欠經費力加催促大有以此爲同意財長與否之表示並迫張須即時先將支票交付張無如之何乃電邀張英華到院再三陳說該委員始允暫退但限至明日上午十一時須有確實回話所謂確實回話者非有無之問題乃先發一個月或兩個月之問題聞張英華已一一承諾四時各機關聞此消息亦有赴財部交涉恐十餘日來乞於曹潘所籌得之數目幾如一盂之粥直不足以供多數餓夫之一啜此亦張目前一小小難關也 
[山海關將開奉直撤防會議]  
　　直奉和議近因李際春等奔走調停之結果第一步撤防會議已確定於六月一日開幕直隷方面之王承斌陸錦兩代表定明日由津前赴榆關國務院已行文交通部請通知京奉路局掛花車護送並由北京開行因李際春陸錦須同載赴津約同王承斌氏齊赴榆關唯王占元鮑貴卿趙爾巽諸調人是否偕往尙未决定據趙爾巽謂有一二人隨往便可無須多人其結果或僅由鮑貴卿同往也 
　　東方通信社二十九日天津電云據山海關通信奉直和議代表陸錦王承斌二十八日午後四時十分抵山海關王寓鐵路旅館陸寓北旅館奉派代表孫烈臣于冲漢同日午後四時半抵山海關奉派代表宿舍雖已豫備天泰棧但孫氏已在火車中設事務所聞從六月一日起將開會議王承斌與楊以德同赴北京之說不確實係前往山海關 
[商聯會關心黃河鐵橋]  
　　昨日（二十六日）下午二時全國商會聯合會開評議會由會長張維鏞主席首由赴棗莊代表馬炎文報告辦理救濟棗莊被難中外人士情形及赴山與匪接洽經過並謂匪徒食物空乏槍彈極少其勢不能久持若將該匪繼續包圍用飛機射擊不難即日俯就範圍云云衆討論主張仍請當局用和緩辦法以先救出被難旅客爲要著次由主席提議京漢路黃河鐵橋保險期滿危險萬分一旦發生事變恐其慘刦較臨城事件爲尤甚以我個人意見應請政府速將橋上交通停止代以渡船一面迅籌巨欵尅期建築請大家公决各評議員均表示贊成遂通過次由江蘇代表王文典提議擬全國道路協會請求友邦急讓庚子賠欵一部分利用工兵建築國道藉以收容裁兵而弭匪禍主席請衆付討論衆無異議通過次由四川代表胡炳堃提議謂日本屢强橫浚辱我國學生頃因檢查日貨事又在沙市擊斃學生多名殊非友邦對待無槍階級學生之所宜出應速設法爲學生援助主度付討論大衆主張催促政府向日本公使嚴重交涉不可稍涉敷衍次由安徽代表盧治安提議謂日本東京治田成曾等地無故驅逐華工並迫令即日出境更藉口財政支絀不給欠資應即設法援助主席付討論衆主張致電駐日公使查明眞相并呈請外交部提出嚴重交涉次由江西代表張家驤提議謂援沈豫軍樊鍾秀部下向九江商會勒借不遂大肆搶掠激成罷市本會應如何援助主席付討論衆主張通電九江總商會請將詳細情形報告本會以便嚴重交涉時已五時三十分遂散會 
[山東宮家口將全工告竣]  
　　山東宮家堵口工程已竣者約十分之八就口門而言已絶無危險蓋大溜歸於舊河者已十之七八其流於口門者已無衝動石料之力且截流壩背河一面水已淤淺魚夫小兒皆在該處赤身撈魚其水流之慢緩可知現在建業公司進行之工作僅有三處㈠在截溜壩搬運滿盛以土之蔴袋及石子塡塞透水之處㈡堵合决口處之大堤東壩頭因尙有小溜未便工作㈢引河頭南面尙有高埠一處水流不能通過今正挑挖俟該處暢流後則入口之溜更當减少綜計此三處工程引河頭三二日可完截溜尙須十餘日主能將水溜完全堵截至决口處約須六月下旬即能堵合据聞此後稍有意外之事發生大汎前亦能竣工惟禦水工程進行大緩頗爲可慮河南岸三圈裏董莊等村與宮口斜對河到此作南北形溜爲截壩所迎即直衝該處而該處之堤掃猶毫未修補查該處多係沙土若不用水洒不能堅固水洒則費工必多不過該處承修委員欲俟大溜衝到險象環生時始言修理好要挾多欵以圖自肥故迄未動工設大溜衝到必然堵修不及現北岸成民見堵口將成喜形於色而南岸居民則深恐彼堵此决重罹浩刦云 
[福州通訊]  
　　省長與省憲軍事會議與和平會議 
　　閩省長將易以劉冠雄之說喧騰已久然至今未能實現日昨北京政府覆廈門某團體電有并無易閩省長之意而海軍界之不出而擁劉者亦有原因㈠劉側人之非海軍界者實居其半劉一登臺將求如現在之陳兆鏘監督海關與楊敬修長運使而不可得㈡王永泉與張紹曾有舊王之反對劉氏已見之文電劉果欲出恐不免爲王所反對是劉遲遲不能實現而薩亦得苟延時日唯此次省議會開會大家視爲省長問題一轉捩之機會劉傳綬於前數日即密議約議員十餘人赴馬江商議招待極爲殷勤其意將予薩氏以一打擊省憲問題前經提出并舉薩爲籌備處處長薩亦已就職省議會此次開會以爲唯一問題催促制定省憲及制憲經費預算均已提案本月二十二日開會議員朱紹三林榮晋江新陳承煜均以欲解决此案須先請薩省長出席質問㈠是否仍就籌備處處長㈡對於省憲問題是否積極進行届時開會薩如出席則省議員當有一番之質問也 
　　軍事聯席會議係孫傳芳視爲解决閩局之唯一方法現各代表到者甚多唯何成濬舉孫本戎之代表未到孫已去電催促極遲本月底當可開幕至善後借欵聞商會方面已陸續交付者爲額三十五萬孫以爲不足令閩侯縣知事卓祖澤即日延請殷實紳商到署商議大約須增至五十萬 
　　閩局問題省議會將提議召集和平會議前報業已略述惟當時由議會或由省長召集尙未决定本二十五日已提案咨請省長召集限以二十日附以三條件其文如下南北分裂戰禍延及吾閩討賊軍援閩軍一去一來轉調紛擾供億煩苛爲吾閩數百年來未經之慘劇况所謂去者未盡去來者且續來而各方軍隊又紛起而各樹一幟兵愈多則民愈困民困則餉無從措而兵將譁變而莫爲之用其究也人民與軍閥均受其害本會有慮及此前曾通電各軍勸告和平解决間有覺悟而表同情者然徒託宣言不如見諸實施之爲愈今則戰雲彌漫大有一發暴烈之憂亟宜由會議定和平會議之最要條件咨請省長發起和平會議邀集各軍領袖限於二十日内到省開議以解决閩局在討賊軍以扶植閩省自治爲職志前此粤中返斾已示大公在援閩軍以援救閩人沈溺爲前提往者岳州撤防亦有先例所冀雙方諒解各泯爭端和議如可告成兵額先應裁撤俾閩省得整理内政統一稅收負擔以輕元氣以復則吾閩三千萬之兵燹餘生永戴各軍之厚賜矣（附和平會議要件清單）㈠未經和平會議解决以前各軍隊均暫駐原防地無論何方軍隊不得自由前進且不得有新編軍隊或援軍再加入省境並須令所部不得在各縣再行招兵㈡和平會議解决以前全省軍隊需餉若干須就國家地方歲入總額内除去國家行政地方行政應行支出之經費後通盤籌劃分配之其原由中央發給者仍向中央照領無論何方軍隊不得向各縣勒捐或借欵㈢和平會議解决後應將全省軍隊分别裁减或撤退以適合預算爲限但二十日届滿省長如不召集則吾不知省議會又將何以處此也 
[川之南北戰中雜訊]  
　　四川政界局面如走馬燈循環往復莫知其底最近局面爲南北戰南軍首領爲熊克武熊雖未任何種名義但實權全在熊手所有劉（成勳）賴（心輝）石（青陽）等皆不能越其範圍至於但懋辛本爲九人團體中分子更不生何種問題 
　　熊氏於十三日由潼抵省即駐三槐樹街私寓其一軍將領如但懋辛余際唐等均同到省寓大墻後街一軍駐省文報處但任北路總指揮余任江防軍司令惟一軍一師師長喻培棣尙未來省二混成旅旅長張冲六師旅長余懋修八混成旅旅長鄭英亦均在北路前方東北兩路軍事異常吃緊北軍已日逼日近矣 
　　賴心輝亦於十三日由簡抵省寓新街劉公館此次賴任四川邊防軍總司令賴之第一旅第七團均同隨入城石青陽亦同來省石氏仍任川東邊防軍總司令所部第一混成旅旅長湯子沐·第三混成旅旅長蕭人龍現均率隊退出瀘州向西面之隆昌富順境内退駐 
　　劉存厚方面此次得北軍之援圖反攻甚急現鄧錫侯陳國棟田頌堯唐廷牧彭光烈等均由省退到綿陽集中所有至綿陽各師部隊均分紮城外不准進城頃有由綿來省者言陳鄧等部此次在附省戰敗只喪失子彈並無大損現已補充聞鄧於九日由新繁移駐德陽十日在德陽晤田頌堯後田命人送至羅江十一日由羅屬金山舖抵綿陽駐菸酒局内即謁劉存厚商定即日反攻熊軍大約最近數日内即有大激戰發生於德羅各地矣 
[皖省徵收烟稅之近聞]  
　　徵收雅片烟稅風潮始猶爲一種傳說迨禁烟大員劉朝望招待省城各報新聞記者之一席話一味推脫但云未敢與人接洽并謂合肥知事左海濤之逃走確係規避云云可見徵收烟稅之舉並非虚傳近日皖北來省之人均稱阜蒙亳宿渦等縣遍處皆係烟苗現在正當收割烟土價目甚賤每畝納稅四元與前次之傳說亦甚相符頃北京方面皖籍議員亦有電來省文云「安慶呂省長總商會敎育會農會各法團并轉六十縣商會敎育會農會及各公團公鑒各報載皖省現有多人分投至各縣與官廳接洽抽收烟稅此等風說令人駭怪國家犧牲無數萬金之土稅始博得吾皖爲禁絶烟害區域豈復有抽收烟捐以示保障之理難免有不法之徒假借名義詐欺取財務請警告鄕農萬忽受其撞騙省長與禁烟大員職任所在各縣果否有烟當然負責查勘不使遺留毒卉也譚啓桂張佩紳陳光譜吳日法許植材王源瀚張振麟丁銘禮張我華胡璧城章兆鴻常恒芳汪建剛陳策鄭衡之呂祖翼　」 
[皖水警廳又起易長風潮]  
　　長江水上警察廳長一席呂調元蒞任伊始改委張弢接充該廳所屬各署全體挽留原任廳長章伯衡費盡周折始將張弢維持接事甫三閱月而張弢又辭職矣張近政客一流無辦事能力曾任青陽知事未數月即與地方起衝突調任六安知事僅一星期因學潮起逃來省坦此次辭職原因爲撤換蕪湖水警第三署寗署長而起該署欠餉數月平時火食皆係寗向商店借貸維持突然改委長警等均不服求寗勿交張弢不悉底蘊貿然前往蕪湖督飭交卸該署長警即羣起當面索餉頗予張以難堪復與寗署長互電蚌埠請示馬聯甲旋接復電令寗署長交卸與否聽其自便張弢見此情形忿不可遏趕即回省辭職呂調元亦知張不能辦事辭呈遞上并未慰留即行照准委任該廳新委之督察長並省署衛隊稽查長江海潮升署水警廳長江出身軍界於是該廳又起風潮昨日推舉代表謁見呂調元請求收回成命表面上謂江係下級軍官不合資格該廳廳長非純粹武人所能勝任内容則因民國八年江隨呂來皖充省公署衛隊長呂之二公子鬧綿花案江受呂二公子指揮率隊毆傷警察以致全城罷崗江因之大爲警界所反對現在此風潮尙未解决也 
[粤戰局之近况]  
　　東江方面消息東江戰事近數日博羅方面暫告沉寂戰事又移向樟木頭一帶此路自滇軍范蔣兩師加入之後即由常平前進向陳軍練楊兩部進攻惟自戰鬭開始以來練楊兩部並不竭力抵抗略一接戰即行退却連日由土塘而樟木頭而林村而塘頭廈石鼓天堂圍以至平湖昨二十三日復由平湖東折退入塘瀝墟此役滇軍范師死連長一名及軍士數名而已至陳軍退却原因聞欲引滇軍深入距離廣九鐵路稍遠使其後方接濟較難然後大舉返攻此聯軍右翼戰况也至左翼增城一路陳軍頗有進步昨二十四日福軍復由省增調一營由廣九火車運至石灘轉往增城增援中路博羅方面二劉被陳軍返攻頗受損失現中山檄調西江方面第一師前往增防頃據軍界消息陳軍作戰計劃現已變更决以全力攻潮梅僅留相當之兵力守惠州祇求保守不圖進取蓋潮梅未下雖得向廣州方面發展仍有後顧之憂現陳軍攻潮梅之軍隊共分兩路一爲林虎王定華黃業興陳炯光等部由興寗五華梅縣直撲潮安揭陽聞攻潮安之兵與許部相持於黃陴地方攻揭之兵與許部搏戰於湯坑地方一爲陳修爵翁式亮等部由陸豐直出沙田沙婆以趨鯉湖與許部周旋於鯉湖與棉湖之間目下潮汕軍事異常吃緊双聞此次東江戰事陳軍方面頗得民團之助日前二劉損失之大亦其最要之原因目下惠州城内可以持槍者均編入民團共同守衛 
　　汕頭方面消息汕頭消息此間自二十二日起所得前方消息均極不佳以致謠言蠭起人心惶惶一若大敵即至者更因潮安城居民紛紛乘車至汕謂該處連日皆聞槍砲聲而散軍復四出滋擾如鸛塘鄕則被藉詞搜查印花槍傷陳某一人溪口黃金塘兩鄕亦被勒去數十元楓溪各處則被藉名拉伕沿途勒索銀物故不得不來汕暫避現汕市各旅店俱已住滿物價亦高漲菜蔬則至絶市因各鄕人恐被拉去多不敢出也至戰事消息據總部人言許軍現駐湯坑連日戰事俱不甚利蓋黃大偉部多受運動不肯與粤軍戰李福林部遇敵輒先自潰散三河壩松口之失守亦以此故揭陽一路前數日消息甚好惟昨日鯉湖棉湖一帶復爲鍾景棠佔領許軍損失頗鉅揭陽已被包圍勢甚危殆現揭陽城商店已完全停市城門亦堅閉幾致絶糧昨該部已接此項電報矣至此次戰事林虎所部極爲奮勇興寗一役許軍失去槍枝六百餘桿畬坑一役失去五百餘桿劉志陸親自督戰松口一役損失尤巨計共二千餘桿因李福林部爲粤軍包圍繳去槍枝多屬該部是役林虎亦親自督戰統計許軍共失去槍枝三千餘桿某君謂觀察潮安情勢亦不能久守祇有預備退入福建以圖再舉耳錄揭陽來電兩則如下（揭陽公民代表李宗文許實雲陳子馨來電）縣屬因軍事影響商家閉肆旬日全城停市米蔬俱絶城廂内外十萬飢民嗷嗷待哺恐生意外乞迅電伍縣長諭紳趕辦平糶以蘇涸鮒（揭陽城廂團局董林運良等來電）揭陽停市已久外米無運鄕米不來米店空虚全城惶惶乞飭伍縣長迅速勸導商民開市運米接濟並飭軍隊勿再扣留輪船俾得從速配運以救民命 
　　韶關方面消息北軍進抵始興喧傳已兩日頃接粤漢鐵路傳來確息北軍與沈軍自廿日起即由周田大橋向韶關進攻駐韶滇軍祇八百餘人楊池生以形勢緊急經迭電大本營告急二十二日北沈兩軍已經逼近韶城查北沈兩軍由方本仁指揮沈鴻英李易標亦親上前線督戰二十三日有滇軍千餘由省開赴英德防守另一消息北江確有大批北軍開到其前鋒已到始興過周田以達大橋地方駐韶滇軍已有准備先派隊在大橋附近一帶防守於二十二晚兩軍即在是處接觸滇軍獲勝北軍退返周田與大橋相距約五六十里而韶城與大橋相距則爲三四十里左右所有大橋周田均屬曲江縣境地方北軍已抵南雄始興人數或云一萬二千或云二師一旅或云一師兩混成旅或云祇加增贛南鎭守使方本仁一部分軍隊餘仍爲沈鴻英所部究竟人數幾何現尙未悉又擄滇軍方面消息敵軍分兩路來攻一路由雄始下攻韶城一路則斜出英德以兜截韶城之前故現在滇軍亦分兵一路往英德防守由該縣屬望夫岡直出以截擊北軍數日來粤路車輛大半被扣留運輸軍隊晚間亦有開行者據軍界中人言此次沈軍被滇軍攻退本應乘勝派重兵跟踪直追將沈軍完全逐離粤境乃各軍到韶即生意見其餘又相率返省保守原防置追擊敵人之事於不顧因此沈軍得以至今仍留雄始一帶而始興此次又被北軍攻入實由於此云 
[浙議會二次臨時會紀（二十）]  
　　浙江省議會二十九日下午二時開第二十一次大會由沈議長主席議員相繼簽到共有四十餘人緣議員區域意見尙未調和就緒仍不足法定人數循例流會浙東議員鄭邁張鴻材等五人昨進謁盧督辦報告本案經過情形浙西議員凌福鏡張鴻禮蔣玉麟等六人亦定三十日上午十時謁盧督辦報告一切至此次毆打風潮經狀訴法院後杭地廳屠檢察官定於三十日下午一時開庭傳訊已將傳票五張備函一件派司法警察送達省議會轉致議員袁漢王雲台查人偉蔣玉麟鄔榮鉞屆時到庭訊問一面由各法團對於抵補金附稅發起調和務使有相當收入以便量予減免并聞沈議長致函辭職諸議員云日前接讀辭職書殊深抱歉同人對於此案主張互異致滋糾紛然揆勢度情非無商榷之餘地况會期已促要案尙多務懇顧全大局照常到會議事本會前途於焉利賴等語當接林茂修復函云抵補金附稅能否裁撤總以警備隊經費有無補救爲衡當此災歉頻仍四郊多匪之秋加新稅恐民力不堪裁警備恐匪氛益熾鄙人如再戀棧不去則浙江省議會已被最少數併呑以後抵補金附稅可儘意裁撤各項新稅可儘意增加警備隊因經費無着必致消滅而匪類猖獗地方秩序何能維持鄙人心所謂危惟期早卸仔肩藉輕罪責特函請議長曁議員諸同事速將辭職提出公决並懇一面將此次搗亂事實原因通告全浙父老以求公判不勝迫切待命之至觀此則該會風潮一時尙難平息也 
[杭州快信]  
　　前日由滬獲解來杭之嵊匪陶福燦等男女二十二名經督署軍法科訊明今日上午先提陶福燦王端芝張本桂三名派員張永瑞率隊游行後押赴望江門外二凉亭執行槍决 
　　昨午後軍民兩長召集各界會議對於抵制日貨問題不主干涉惟防軼出常軌有亂秩序討論無甚結果今日下午紳商學又在同善堂續開會議籌設國貨會以杜日貨 
　　杭縣律師公會三十日下午開臨時評議會討論抵制日貨辦法并定續開大會日期 
　　省敎育會定三十日下午開臨時評議會提議事件㈠臨時大會籌備事件㈡捲菸特稅事件 
　　台州金清商輪出險溺斃多命案經黃巖縣判處輪主魏福林司帳繆仲三死刑現上海中華領港公會及寗波同鄕會先後來電以判刑不當請澈底查究高審廳查該縣對如此重案迄未呈報殊屬荒謬大加申斤並令該知事尅日將辦理是案情形具復核辦 
　　二十二日夜由杭開滬之快車出險經交通部電查後今日上午路局車機工警四務人員在上海南站開聯席會議决處分新任王店夜班站長杜某 
　　武康三橋埠商務繁盛達莫干山綿亘二十里道路崎嶇行旅不便現有王筱安等發起改築馬路惟需費浩大已聯名呈請滬杭甬路局設法補助以利交通 
[南京快信]  
　　津浦路局長孫鳳藻偕全路警務處處長申士魁港務處主任吳夢蘭於昨日上午十一時晋謁齊督密商臨城刼車匪案談二小時辭出即渡江轉車回臨城又曹錕派直隸航空隊支隊長尉遲良來謁齊督接洽進剿臨匪事聞已運飛機兩架抵臨城 
　　温世珍昨電齊督謂連接被擄東南大學學生張繩祖報告調查華票衆情形刻下待遇尙優自京滬商會衣物食品運入後生活更佳惟日盼出險旅寗松屬同鄕會昨亦接温此項復電 
　　商聯會昨召集各幹事開緊急會議討論臨城案决設法募捐或銀錢或食品救濟被擄中外人士 
　　津浦路南段門台子一帶又有匪耗皖督馬聯甲來電已派一營往剿 
　　老洋人軍隊移駐豫東擾害蘇省邊境由齊督迭電豫張磋商辦法昨得復電已允將該支隊他調 
　　軍署消息蕭耀南來電鄂省收容援黔潰兵内有魯籍數百名將派員押送回籍遣散齊督當令津浦路駐軍於過境時嚴加防範 
　　政府密電速派得力軍隊一團至蘇魯交界處候命齊督已轉陳調元抽調 
　　陳炯明派粤軍第九十兩旅指揮官李炳榮來謁齊督乞濟餉械李已於昨日抵寗住下關花園飯店 
　　蘇省商聯會以北京全國商會聯合會會長任期久滿延不改選曾電農商部請照法令辦理嗣接部覆仍以曲文解釋頃又電呈國務院請勿徇個人權利之私破壞法律 
　　省署昨委周正王屏南赴江浦縣測勘水道王壽炯赴高寳等縣調查匪案財廳委楊憲赴丹陽揚中江都等縣守提旬月報表並催解國省兩稅 
　　實業廳函省立農工商各校謂奉敎部訓令定六月一 
 
 

Page 11

 
 
第一萬八千零五十二號;中華民國十二年 西曆一千九百二十三年五月三十號
星期三 * *日在京開各省實業學校專門會議請通知迅推代表出席刻聞各校正推派專員日内赴京 
　　省立第三工塲陸塲長病故實廳委李壽彤接充 
　　南滙各公團會電省長挽留該縣知事李文玉 
　　地方公會昨召集寗紳四十餘人開會討論皖米在寗打包事咸主反對已據以報告省署財廳矣 
　　南門外朱門地方某甲因家庭細故竟於前晚將父謀害身死已由地保告由地檢廳派員蒞場相騐 
　　昨日滬寗早車因鎭江舉行都天會擁擠異常調查寗垣專往會看者數逾二千人 
　　兩長以西城外顏魯公放生池古蹟未可湮没特撰文立碑以垂永久並令警察廳江寗縣妥爲保存 
　　省議會昨日下午一時開内務敎育審查會今日下午一時開大會 
地方通信 
[松江]  
　　請劃海灘捕魚界址松屬金山衛沿海居民素著蠻橫大半係賴海中捕魚爲生惟往往因界址爭執時釀鬭毆之禍前經保衛團董李楠呈請縣署劃分圖界以弭爭端茲該鄕公民金玉振等以圖界雖分圖内之界限仍混淆如故正本清源之法惟有仿照金山嘴辦法先行查明各本圖内原有網户之設網界址責成海保查報自治委員復核無誤轉呈縣署備案布告即依其所報經界爲現時漁户應守區劃以後如有非原網户欲在各本圖内設網須俟原網户捨棄或停捕在一月以上方得報由海保轉請自治員許可挿入惟不得視同私產買賣以杜流弊即其他海灘雜網亦可照此辦理云云業已呈請縣署核示矣 
[蘇州]  
　　警艦游弋蘇常江蘇水警廳靖平兵艦自去年冬季駛申由江南造船廠修葺一新業於日前駛回胥門外接官廳舊址趙廳長正慮繭汛吃緊需船游弋特令該艦長即日游巡常州無錫等處 
　　省委來蘇之猜測分蘇薦任職陸震奉省委來蘇查案昨日到蘇即庽城外某旅社旋晋城分謁道尹鎭守使水陸警廳各機關當晚由水陸警官陪同出城爲該委設宴洗塵據外間傳說緣水警某分隊長及本城北區劉署長閻巡官等均被告發是以來縣調查又一說陸委此來專查東區不法岡警蠻毆臨平市民公社長吳蔭玉之案 
[無錫]  
　　繭行開秤之第二日無錫昨日爲繭行開秤之第二日各處到貨見湧價目雖參差不一而大帮自七十元至九十元不等茲將調查所得之情形錄下東鄕鴨城橋查家橋石埭橋東亭等處之繭行如大西橋綸和順義昌等行到貨頗湧價在八十五六元南鄕如近城之春源同復昌及南橋之裕源石塘之永泰昌及坊前等處之行均爲八十五元西鄕如西門之恒豐及周新鎭之裕昌等行到貨甚湧價約八十元北鄕如北門之乾餘裕泰及八士橋之協昌張涇橋之同和前洲鎭之成昌保長五牧之王公和禮社之豐泰裕玉祁之和成等行價目均在八十元而該鎭之公利等行價目稍高每擔放至九十元上下北門廣勤路裕泰是晨亦放至九十元云 
[江陰]  
　　繭業公所議决案江陰繭業公所陰曆本月十二日大會議决各案探錄於左一推定主席錢以湘君二報告本年公所調查收成可稱大有惟北路較遲東南西路較早相差約有四五日之多請各行商注意三報告稅務公所來函因經費奉令減支八成不敷支配所有長涇分設過秤機關本未呈報有案本屆不再設立各繭商一律集中青暘秤騐四印花稅及各項附稅仍照歷屆辦理五公議十四日開秤收貨願遲者聽六眞正春繭每擔以七十元爲度次貨照減夏繭對折七如有未盡事宜定於十七日再行集議 
[常州]  
　　繭市消息彙誌本年繭市價格暴漲早在意料之中今則每担之價最高時竟在九十餘元至百元左右十三日（夏曆）各繭行之收貨大擁自城運往各鄕之欵車載船運絡繹不絶茲將最近所得各鄕消息分誌如下奔牛東街協興行開秤盤面身分佳者售洋百元次者售九十五六元西街永裕定價稍昂竟售至一百零三四元至十三日盤面跌落祗有九十元左右附近東橋之華裕港口橋之經正興九里舖之華興等繭行盤面與奔牛相同西門外緒昌麗綸華成永大等繭行到者春繭夏繭兩種春繭最高者每担百餘元次亦八九十元夏繭不過八十元低者六七十元南莊橋之豐綸繭行先僅八十元一担生意頗寂寞後放盤至九十六元始見擁擠安尙鄕塘橋鎭北之晋泰昌開秤后盤價自七十元放至八十五六元鎭南之隆華自七十五元放至八十五六元收貨尙不擁擠又聞昇東鄕朱家橋鴻泰昌繭行十三日有地痞陳生大王庚發蘇順發王甫林四人至行挨賣次貨被拒后竟敢糾衆滋擾經駐防兵拿獲陳等四人押解到城由繭業公所備函送縣懲辦當即發押警察拘留所云 
[揚州]  
　　署電委查售鹽北京鹽務署昨電准運使據淮北運商電陳皖省現有由南宿州運往山東鹽數萬包到蚌埠開售（按皖省爲淮鹽運銷地）懇賜查禁等情仰即派員會同地方官封存并擬議辦法呈候核示云云即經丁運使派委王海寰即日首途前往調查核辦矣 
　　盜匪搶刦鹽盆南鄕善里市洋子橋五岸食商官鹽分盆突於二十六日晚間遭盜多人手持槍械由前後門擁入名曰撲燈花嚇禁店夥聲張搜羅錢洋衣服呼嘯逃逸警察分駐所得訊前來追捕盜已杳如黃鶴事後檢點共損失兩百餘金開具失單於昨日赴縣報案矣 
[嘉善]  
　　敎堂祝聖禮之熱鬧滬商陸君伯鴻熱心宗敎去歲於本城鳩工重建大堂一座因工程浩大始於今春告竣乃於二十七號舉行新堂祝聖典禮是日雖春雨濛濛然來賓不因之而少到者如商會會長孫驤榮縣議會議長孫家騶警佐金祖愻自治委員錢鐘壽敎育會夏翀上海公敎進行會副會長朱志堯曁全體會員及紳商學界不下六百餘人首由上海新普育堂西樂隊奏樂浙江田大司牧與行彌撒堂内外由普育學校童子軍維 
持秩序末欵茶點攝影盡歡而散 
[杭州]  
　　紙烟捐撤廢問題國務院外交部敬（二十四）日電浙請顧念國際飭屬取銷捲菸特稅經張省長會商盧督辦並召該稅總局長夏敬觀及省道局長周鳳岐協議主張對於敬電暫不答覆一面徵求民意再行决定辦法昨日（二十八）午後盧督辦長省長分函商敎各團體略去捲菸爲奢侈物品各國從重科稅具有先例浙省征收特稅原屬庽禁於征以人民嗜好之程度定交納稅額之標準完全取自吸户純係内政範圍且征起稅欵撥充修築省道之用以地方之財與地方之利名正言順法良意美乃英美兩使竟以有背約章出而抗議由外交部迭次函電商請轉圜經本省署據理答復在案現在此項稅法施行以來浙省各吸户踴躍將輸毫無間言路徵全省人民急公好義具有同情惟敬日又准國務院外交部會電前來外人節次抗爭實係無理干涉茲將原電及前案抄送台覽案涉外交主持公論端恃民氣夙稔貴會提倡正誼希轉致各法團一致力爭俾保主權是所至禱 
 
 

Page 12

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 13

 
 
第一萬八千零五十二號;中華民國十二年 西曆一千九百二十三年五月三十號
星期三 * *本埠新聞 
[臨城事件之昨訊]  
　　本館物品已到棗莊 
　　商總聯會代表出發上海各路商界總聯合會（金隆街美倫里）前經救濟臨城被擄旅客委員會議决公推蔣夢芸·潘冬林·兩君馳赴棗莊相機辦理茲聞蔣·潘·兩代表業於昨日乘十二時三十分快車出發並有南京路陳伯男·四川路陸文中·山東路錢龍章·謝廷粲·滬北六路成燮春·陸文韶·虹口六路朱保羅·新閘路王肇成·嚴諤聲·民國路徐運新·楊樹浦路丁朝奎·海寗路余仰聖·等數十人到車站送行並合撮一影以留紀念云 
　　旅滬西人將開市民大會字林報云本埠西人現擬於六月一日下午五時在市政廳開市民大會俾滬上僑衆人人得一機會發表其對於臨城刦案之憤慨以壯北京使團之聲援俾取相當步驟迅速救出被擄諸人並恢復中國之和平法紀及秩序目下一切細則尙未擬定至工部局對於借用市政廳一層業已同意云 
　　美副領事致美商會長函大陸報云此次臨城事件發生被擄中外人士甚多本埠美商會對於營救手續頗爲出力日昨美副領事戴飛司氏·陸軍少佐菲龍氏二人致函美商會長大賚氏代表多人感謝盛情其函云啓者上蒼不佑臨城遭變蒙貴會遣員竭力救護受惠良多壳魯君可否令其暫住以匡不逮則被擄者感激不盡云云 
　　夏小谷赴棗義大利律師穆安素公館之前繙譯夏小谷於昨日午刻搭乘滬寗路局特别快車赴寗隨即渡江換乘津浦車再赴棗莊營救穆氏出險云 
　　法領署華探返滬報告駐滬法副領事葛禮邦因臨城刦案被匪擄去中外人士無期出險現已留譯員馮志興·華探目韓邦達·等在棗莊帮同英·美·義·日·各國領事設法營救外並令華探張炳成搭乘津浦火車渡江轉乘滬寗路夜車於昨晨返滬報告一切經過情形　　牛惠霖由臨返滬中國紅十字會醫士牛惠霖君自率該會救護隊赴魯後因另有要公於昨日回滬據云臨城棗莊一帶軍隊密布並已戒嚴聞被擄中西人士因飲食失宜天時漸致多患病該隊除在棗莊常駐火車上設臨時醫院外特分二小隊隨帶藥品帳蓬設法入山積極醫視至全隊事務已由倪焦二醫士主持不日當有詳細報告云 
　　總商會救護隊抵臨後之報告總商會昨接書記孫籌成自臨來函云會長先生大臥鑒昨日九時半由滬起程下午三時餘抵寗紅會分會于會長在站招待同至通商旅館小憩即在旅館設宴飲畢渡江抵埠時天忽大雨候至九時餘始啓輪今日七時餘抵臨城駐站一營營副派兵照料遇前清蘇軍舊人述及匪首郭其才·董福樓等曾在蘇軍當兵其時田中玉充蘇軍二十三混協統郭在四十五標董其砲隊皆隸田部福基斯時亦供職蘇軍四十六標共在一標豈料十三年後田爲魯督郭·董·爲匪目而釀此巨禍福基以後入山時擬以前清同事名義一探其宗旨而曉以利害但在申時曾見報載張敬堯部下曾充團長之某君入山時仍以長官自居幾遭不測故以後進山曉以利害亦宜婉商蓋雖曾同隸田部不在一標非直接管轄更應客氣以免蹈某團長之覆轍十一時半乘車赴中興煤礦公司與紅會同人皆住於八百零四號火車上申報館寄來被服·布鞋·藥品·餅干·等二十餘大件與福基等同車到臨城惟於月臺上曾由牛惠霖醫生集合紅會同人及救護諸員在貨物之旁合攝一影牛君不日即欲返申此照已登諸報端以供衆覽下午曾至中興公司訪胡量餘經理馮少山君近正與各方接洽福基乘此餘暇略將沿途情形略陳餘俟續詳云 
　　發起國民大會訊各團體爲臨匪刧擄案昨晚在南陽橋救國十人團開第二次聯席會議公推唐豪爲臨時主席王漢民·童理璋·施公猛·周憲文·鄧家縉·陳琴軒·先後發表意見大致謂匪禍固由北京政府養成而友邦於近十年中之借欵與供給軍械不可謂非助長之一因次討論進行辦法議决如下（一）上海發起國民大會使各省響應共决對内對外之表示及澈底辦法（二）上海國民大會日期定陽曆六月三日（星期日）（三）地點假定滬軍營·公共體育塲·商科大學操塲·三處俟接洽定妥後再行宣佈（五）出席各團體代表均爲籌備員（六）每晚在救國十人團開籌備會議 
　　被擄外人之近况大陸報云政府二十八日電魯督田中玉令其於十日内即速設法救出被擄諸外人密勒報主筆鮑威爾氏出巢寄語已於二十八日正午偕二匪乘轎返抱犢崮日昨穆安素律師醫生墨登醫士由匪巢回棗據墨登氏云穆安素病狀照常但現時需人照料英人俟米司氏約明後日可釋放出巢被擄諸人均平安無恙惟蘇羅門氏·品格爾氏·愛倫氏三人因其遠在山頂未曾往晤該醫士因有要事來棗一行明日仍返匪巢小住即須來滬云 
　　四川路商界捐助救濟物品四川路商界聯合會爲救濟臨城被難中外人士由總聯合會委員會議决分别籌募該會當塲認募洋一百元茲該會復接聯益貿易公司來函並慨助金鋼牌香皂一箱計十二打狄百烈克保安剌刀六把自由梳髮刀二十四把潤髭刷子六個軋髮刀三把當即行備函將物品送往金隆街美倫里上海各路商界總聯合會委員會云 
　　虹口商聯會之援救函虹口商界聯合會昨爲臨城事致函上海各路商界總聯合會（金隆街美倫里）云前承台札所示臨城匪刦一案異常緊急敝會已於昨午後四時特開緊急會議共同討論僉以被擄人士無衣無食困苦特甚亟宜籌欵繳付俾得暫解燃眉議决後公推朱保羅·譚伯賢二君爲勸捐員分向各工廠各商店勸募並發出通告書當蒙各户工廠商店慷慨應捐計得大洋七元小洋一百六十四角今特送交總聯會代購衣食迅往援濟徐圖解决之法云 
　　漢壁禮路會議漢壁禮路六路商界聯合會爲臨城刦車案前晚特開緊急會議到者百餘人對於軍閥擁兵縱匪措置失當非常憤激由支金石主席提議捐欵救濟被擄中外士女議决照江西路六十號各路商界總聯合會辦法由本會推舉胡石泉·朱耀堂·張賢芳·等十三人爲勸募員集欵後交本埠總商會救濟臨城被難辦事處購備物品送入匪巢十時散會 
　　法租界商聯會之會議法租界商業聯合會昨晚七時開評幹聯席會議由葉貺辰主席議决案如下㈠會長報告自臨城刦案發生後各處提倡勸募物品接濟惟近日報載有不肖之徒藉名歛錢應如何表示議决派沈問師向本租界各商號知照注意㈡江錦春報告市民大會及各路總會組織救護隊本界應一視同仁加以援助議决俟大會討論再布㈢徐畏三報告臨城案當軸懸延無策議决急電北京政府迅即營救 
　　山東路商聯會之職員會山東路商界聯合會昨晚八時開職員常會錢龍章主席討論議案㈠童理璋報告救濟臨城被難人士姚士元捐洋五元此外請各商店自由捐助又報載江西路商總會接到合豐號報告某團體假名募捐情事當即至本路合豐號查詢該號經理徐君聲明並無此函大約另有一合豐號云㈡救國十人團來函主張召集國民大會解决匪案衆贊成加入㈢文牘報告致臨城刦案負責之曹·吳·田三人請緩開火電通過 
 
[商總聯會（美倫里）代表赴臨之歡送]  
　　左方下角爲代表潘雲林（右）蔣夢芸（左）（心心照相館攝） 
[阻止匪軍南下之陸部覆電]  
　　謂能守紀律 
　　各省區同鄕會聯席會議前因吳佩孚有命豫匪老洋人軍南下之說深恐擾辭地方特電陸部設法制止昨接復電云删電悉准張督理電稱該部隊能守紀律特復云云又縣議會聯合會亦有同样電文致部阻止陸部亦有復電由廣肇公所探送電文云電悉已電張督理核辦矣陸軍部有 
[恢復縣自治之省署復函]  
　　韓省長前接江蘇省地方自治協進會請訂定本省縣自治法單行條例提交省議會核議公布等情現已函復云逕覆者接准大函備悉一一蘇省恢復縣議會案半載以來迭經文電咨請内務部核辦久未見復此中爲難情形想早爲貴會所深悉近因籌備恢復已備有諮詢案請省議會查明議覆旋准内務部佳電開江電悉江蘇所屬江寗等縣施行縣自治法日期及區域前於十一年三月二十八日奉敎令公布來電擬請按照本省單行法組織縣議會顯與明令相抵觸碍難照准至恢復元年縣議會曁及各級自治一節前准衆議院議員丁善慶提議經國務院函交到部當經本部提出國務會議議决由本部會同財政敎育農商各部從速修訂縣議會法現在本部業經著手辦理修訂事宜在修訂尙未完竣以前所有業經奉令將縣自治法施行日期及區域公布之各省區自應仍遵明令辦理此復等因又經諮詢省議會請其查議見復並將諮詢省會籌備恢復情形電部查照各在案准函前因相應函復即請查照此致江蘇省地方協進會聯合會 
[商聯會對外交之表示]  
　　上海各路商界總聯合會（江西路六十號）昨日因外交問題致北京代電云北京大總統·國務院·參·衆·兩院均鑒自廢止二十一條通牒提出後外交𣗥手部長無人� 
目下全國民意對於經濟絶交事極爲激昂臨城刦案外團羣起責難形勢又極嚴重當此一髮千鈞之際不聞有何外交方針誤國至此中外駭異據西報所載各國擬組織聯軍直接干涉萬一共管實現亡國史上將爲中國闢一新紀元試問政府諸公究竟是何心肝國命垂危何仍麻木至此望速於一星期内明定外交辦法應付危局否則全國人民决不坐以待斃也急不擇言特此警告上海各路商界總聯合會 
[市民大會消息彙誌]  
　　要函一束 
　　對日外交市民大會昨爲日商廣告事致兩商總聯合會函云茲由調查股幹事申夢世君報告本埠各種日貨廣告尙觸吾人眼簾殊屬有碍於對日經濟絶交之計劃應請妥議辦法等語到會即於前期常會中提出討論公决函懇貴會會同各路商聯會勸告各商號對於已裝之户外廣告及各店之寄售日貨掛牌等一律設法撤銷以符定章而策進行據此合行函達希即准予照辦無任感盼又致海味公會函云茲據企業商社來函謂貴業各海味店仍向日本紛紛定購等語到會查對日經濟絶交旣經早决公議自應積極進行今各界業已一律抵制日貨想貴會亦未便獨樹異幟况我國儘多山珍海錯何必借材於日以饜口腹貽譏外邦留我汚點因之本會特派交際股幹事陳翊庭君趨謁懇請貴會轉致各海味店再勿購進日本各種食物表示一致以符公議不勝盼禱又致酒店公會函云茲由企業商社來函略稱民國路北各海味號廣進日貨等語到會查此次對日經濟絶交乃决於公議實爲救國之要策該業竟甘冒不韙違反衆意殊屬不合除函致該業公會會董請即設法停購外合再函請貴會轉告各酒館對於任何酒席槪予勿用日味庶使該業雖進而難銷免致接踵效尤爲幸專此順頌公安云云 
[郭秉文赴萬國敎育會之談話]  
　　中國方面之凖備情形 
　　萬國敎育會於下月二十八日在美開會我國代表郭秉文君已定下月四日由滬乘輪啓程昨有人往訪郭君詢問一切情形郭君云此次萬國敎育會開會國中敎育團體對之頗爲注意敎育改進社所推代表有余及蔡元培·汪精衛·張伯苓·黃任之·陶知行·胡適·等八人今其餘七人俱因事牽不能赴會均欲余前往列席余因該會頗關重要且認國民外交應有之舉動故亦毅然承允緣以前各國雖亦有關於敎育之集議如去歲之檀香山會議等俱不免限於局部此次由美國敎育會發起邀集各國赴會且聞與會各國俱在踴躍籌備之中日本尤具熱忱而聯太平洋會議更利用此機會在同時同地舉行敎育會議故此去實赴兩種會議也現在共進社方面已備有報告書十八種中有關於中國近來高等敎育·義務敎育·文化運動·之紀述其主旨在報告現在中國雖處於政治紛擾·社會不寗之狀態下而敎育狀况實無時不在進步發展之中其餘改進社與萬國敎育研究會兩團體尙預備發表一宣言於中國敎育將來之目的有所陳述此項會議前數日方在京開會結果如何現在雖尙未接到其報告日内當可遞滬也至其餘各方面提案尙多大致於軍國主義之敎育多所抨擊趨勢然也至政府方面聞湖北派定三人業已抵滬敎育部已派定代表四人隨員三人但至今未聞有何動作則其能否成行尙屬不定也余於會畢後尙擬順便在美考察高等敎育或須赴歐一行但其時期决　 
不甚久此次同行者尙有改進社書記湯茂如君云云 
[湯節之已引渡中國法庭]  
　　女子席上珍自縊身死案内被告湯節之奉判不服上訴蘇州高等廳奉訊發回原衙門重審道經法租界當因違章由法捕房將湯拘押法公堂候示在案茲悉此案自上海地方廳車檢察長回任之後即據情續詳高等廳令飭嚴重交涉等因車廳長奉諭後即與高等廳在申辦理是案之嚴彭齡檢察官往返函商前日相約謁見江蘇特派交涉員當經許交涉員商准駐滬法領事同意允許將湯節之引渡内地法庭訊究等因並承法領事發給公文一角由許交涉員轉交車廳長等取去車君返廳立委郭檢察宫持文率同司法長警乘馬車至盧家灣法捕文投文由法捕頭飭西探長會同該長警等往西牢將湯節之提出點交收訖加上銬子押登馬車到廳稟到則爲時已晚奉車廳長與郭檢察官開庭命提湯到庭預審一過判湯收押聽候訊辦理 
[總商會今日開委員會]  
　　總商會昨發通告云逕啓者茲定五月三十日即星期三中午十二時三十分舉行討論裁兵·制憲·理財·委員會議常會届時務請台端撥冗惠臨共商進行不勝企盼順頌日祉 
[航輪要訊]  
　　今年由一月份起至三月底止全世界之造船量計四百四十八艘達一百三十六萬七千九百三十四噸其中美國造五十三艘計十七萬四千噸英國二十艘比國六艘中國一輪丹麥二十五艘日本二十四艘法國三十八艘那威三十二艘瑞典十八艘德荷意三國有一百五十八艘惟載量較小耳 
　　美商大來洋行現於航輪上極意擴充已迭次添加巨量之新輪刻下已有航路三條茲調查如下（甲）世界内㈠勞白大來二萬六千噸㈡佛極尼大來二萬二千噸㈢ＭＳ大來一萬九千噸㈣意司大來一萬八千噸㈤大愛那大來一萬四千噸此綫五輪九萬九千噸（乙）紐約舊金山綫㈠密拉威大來㈡麥加里得大來各一萬四千噸㈢笛克斯㈣完司瑞准號各一萬四千噸㈤雪爾太克一萬五千噸此三輪係新購入之輪甫經派入此綫行駛者該路亦五輪計七萬一千噸（丙）溫哥武太平洋輪㈠格來西大來一萬五千噸㈡司旦得大來一萬四千噸㈢别西大來㈣哈羅大來各一萬噸此路計四艘四萬九千噸以上外洋班三路共計用輪十四艘總運量二十一萬九千噸云此外尙有帆船十艘曾來過兩艘而揚子江上游綫内又有大來遊大來喜各一輪行駛云 
　　美商提督輪船公司現因太平洋綫内之各貨輪運貨往各地者以路綫兼赴汕頭廈門以及泗水等埠似屬不敷支配因請美航部增添新輪已得美航部允可刻已加派Ｅelbck意勃烈號輪行駛中美綫此船達一萬餘噸第一次所載之遠東貨即有滬港間雜貨一千一百四十噸煤油烟葉等十四萬件云又該公司之上海西雅圖班内五總統輪近爲利便中日旅客之識别起見特就船上增加中日文字船名云 
　　提督約開遜總統號刻已抵日在月杪可來上海船中載有上海卸出之木頭十九萬尺香港卸出之木頭六十萬尺貨物二千三百噸云 
　　怡和洋行之南洋班輪金生號此次由港上航詎於本月十日行至巴林拿海谷該輪又遭擱淺一時不能出險乃由該輪主電達港行立派拖輪前往直至二十一日方將該輪拖出遂帶往就近之亞龍加波地方修理現已電滬報告以旅客尙未受傷船身之擱損處今已在修理中矣 
　　日本郵船公司之六甲丸此次由滬返日在申裝去繭子三十六件棉花八百四十包棉花子餅一萬三千一百三十四件麥皮一千包石膠三百七十二件胡蔴七百二十件青蔴一千零三十三件云 
　　日商大阪公司刻下新造兩輪一名日烈丸一曰米那杜丸現甫落成已經該公司特闢一爪哇曼谷之新航路派該二輪行駛云 
　　日本政府派赴歐美各國考查司法陪審制度之專員村上貞吉氏業於昨日從上海乘東洋公司之天洋丸先赴美國考察然後再渡大西洋至歐洲各國云 
　　日本長崎縣屬之大村中學校所組之中國觀光團來滬已經多日刻因竣事昨已乘上海丸歸國矣 
[鉅數生絲失竊案已破]  
　　公共租界漢口路和聚棧與益豐長兩號被塌車夫串竊價値一萬六千元之黃絲十七箱後失主懸賞三千金報請捕房購緝前日經虹口捕房探目蔣阿林·包探陳維坤·偵悉此項失贓係由北無錫路四十三號門牌日商泰茂洋行收買因禀明捕頭知照日本領事署得其許可乃協同西探目泮林士馳往吊出原贓連同該洋行夥夏子鑫·戴魯梅·沈阿堂·沈三和·帶回捕房旋又將該洋行主日本人井上逮送日領事署昨晨將夏等四名解送公共公廨據中西探目上堂禀稱此項黃絲當時有另一日本人串同車絲之塌車夫車去嗣賣與井上得洋五千八百元而將該貨改裝爲二十四箱夏等均係井上雇用且係帮同收贓故特拘案惟本案人證未齊請求改期開審云云而和聚棧主鄭良卿即上堂請求將原贓先行結領因此項黃絲不能久擱當經李襄讞商之美白副領事判黃絲先交原告領去夏子鑫等四名一併還押候提齊人證再訊 
 
 

Page 14

 
 
第一萬八千零五十二號;中華民國十二年 西曆一千九百二十三年五月三十號
星期三 * *[亞洲公司承辦宮家壩之美滿]  
　　魯省長甚爲滿意 
　　本埠亞洲建業公司承辦山東宮家壩工程業於日前竣工昨該公司接得濟南分公司轉來熊炳琦訓令該處河務局局長張慶澐文大致對於該公司此次工程極爲美滿壩另用厚塡塞外以鐵網籠罩堅實異常所挖引河以及石稭工料均甚充裕進行極爲敏速特訓令該河務局局長轉致該公司道達嘉獎之意云云 
[亞洲文會明日年會]  
　　大晚報云亞洲文會將於本星期四下午五時半在博物院路本會召集年會報告會務及賬略選舉下屆會董及職員 
[援助惠工債權團之兩函]  
　　總商會與南市兩路商聯會 
　　總商會昨致函會審公廨函云逕啓者本月二十六日接上海工友誼會函稱本日據惠工銀行多數儲户面稱前因血汗儲蓄被該行倒欠不理以致生活不能維持（中略）請函商公廨飭令理賬員先儘存欵將工人儲蓄發還以解若輩倒懸之急等語到會敝會查此案先於四月二十七日據惠工儲蓄團之請求函陳貴廨以儲蓄存欵依照儲蓄銀行則例比之普通存欵本有優先發還權利請予主持有案茲據該會函稱各節儲户中竟有因還欵無期意圖輕生之事情殊可憫現時清理結果據稱已收有欵項一萬五千元左右是依法儘先償還在實際上亦無甚爲難可否查照敝會四月二十七日前函由貴廨飭知理賬員照辦之處即祈迅賜核辦並見復爲荷此致公共租界會審公廨云云又南市南車站黃家闕兩路商聯會致函銀行公會請主持公理原函如下逕啓者前據惠工儲蓄債權團略稱李瑞九·盛毓常·等虚設惠工銀行倒騙勞工生活必需之費要求各界主持公理等情前來敝會曾經開會討論僉謂事關勞工困苦而滬南區域又爲勞工之集合地目睹此輩受害之慘實屬誼難坐視苦於當此時代殊無公理之可言富人祇可濟貧不聞富可刼貧今李盛家資富有達於極點詎竟忍心倒欠勞工血汗之資彼二人縱爲紈袴不知道德彼之尊親屬寓居在滬者頗不乏人乃亦熟視無睹不聞有一人出而調停未免太不顧祖宗顏面論者每謂公卿之後絶少完人於茲益信嗣後所可屬望者厥惟貴會受影響者亦惟貴業良於我國昔之富人皆以現金存於外人銀行自貴業盛興後一般存户多棄彼就此苟能保存公衆之信用未嘗不可蒸蒸日上惜乎流品混雜濫設無度平日祗顧羅列名人爲董事以資號召一旦失敗所謂名人者又不能尊重名譽稍負責任徒苦一般存户無門告訴推原禍始要皆由於無人取締之故一般存户難保不人人自危貴業苟欲於此時稍樹信用亟宜容納各方意見先將此項儲蓄理清本會爲貴業前途信用計勉徇工人之請略貢數言尙祈採擇賜示爲荷 
[商總聯會致華顧問書]  
　　爲吊消營造執照事 
　　各路商界總聯合會（美倫里）致納稅華人會華顧問書云敬啓者頃准虹口六路商界聯合會來函内開逕啓者敝會東鴨綠路錦昌鐵廠前因建造房屋曾向工部局呈騐圖樣請領執照當蒙工部局簽字批准發給准造執照錦昌廠隨即遵章縮進尺寸開始動工又迭請工部局派人蒞騐第一次畫定地基時蒙派工程司代表蒞騐第二次挖地基溝時亦蒙派員查勘第三次下地基三合土時亦蒙派工程司蒞騐當於圖樣上由該工程司簽字准許動工築牆不料本月二十三號忽有丈量馬路之外人到來指爲違背章程勒令拆卸縮進十餘尺始能再築試思該錦昌廠房屋工程已將及半忽中途勒令拆卸重造殊非體恤商艱辦法應請貴會據情函請納稅華人會華顧問諸君向工程局交涉等因准此查該錦昌建築房屋事前旣由工部局發給准造執照重工時又迭蒙派委工程司蒞騐均無異議乃工程已將及半而忽有吊消執照勒令拆卸重造之事實屬不顧商艱相應所據情轉達并推鄭志豪君趨前面述一切務乞據理力爭即向工部局質問以維公道而恤商艱聞華顧問尙擬先事調查云 
[鄂交涉員請追日商欠欵]  
　　漢口鼎泰花行濟昌錢莊等控追日商棉五洋行川口益藏欠欵一案近由湖北交涉公署函達江蘇特派交涉公署稱據洋務委審委員漢口德商會呈函到署除函駐漢口總領事嚴飭川口益藏迅速清償外相應函請查照轉行會審公堂訊追辦法仍祈見復云云　 
[警廳禁止國民儲蓄劵開獎]  
　　裕華國民儲蓄券第四次開簽本已賃定南市久大碼頭舉行茲聞淞滬警察廳長徐國樑查得是項儲蓄券在滬開簽一事未奉上官指令應行禁阻昨日已傳知第一區警察署王金山署長遵照禁止舉行當於清晨特派巡長前往傳諭禁阻開簽聞該券後改在法租界舉行云 
[司法會議中之法院公報]  
　　司法會議即將實現江庸等以我國地廣民衆交通阻梗各省法院情形不免互有出信昨特通告各法院請將下列八項事件逐條縷述以便彙訂各省法院公報而資研究事項如下㈠關於外人之案件㈡特别重要或奇異之案件㈢監獄之狀况㈣關於縣知事處理司法之情形㈤關於改良司法之計劃㈥仲裁機關「如民商事公斷處之狀况」㈦登記制度施行後之成績㈧人民對於現行司法制度之論調 
[軍隊施行職業敎育之請願]  
　　中華職業敎育社·中華職業學校聯合會·昨通告全國云全國國民公鑒本日電中央及各省區軍事當局文曰同人深知國家惟一之急務爲裁兵以全國現有之兵額非傾國庫三分二以上之歲入無以爲養故不裁兵則財不可得而理國命將與財源同絶華府會議各國已有希望我裁兵之表示自臨城刦案發生恐各國將有强迫我裁兵之提議矣與其被迫而裁何如自動而裁顧裁之不得其道國家少一兵地方多一匪國家少一分兵費地方多一分匪累故裁兵之方法除缺額不補剔除中飽外實裁之兵不可不善其後也况臨城刦案益示以至明極確之證據蓋臨城之匪無論來源何地舊隸何部其爲昔日之兵亦旣徵實而無可諱矣微論臨城即歷年各地之匪其十九爲昔日之兵亦復共聞而共見矣良由今之爲兵初非激於義憤亦非出於徵調祗坐無以爲生耳當兵若干年生事愈荒而暴行且習一旦被裁不得食舍爲匪更無他道况重以種種煽惑耶然則政府不得已而裁兵將何以善後曰惟有及其未裁而敎之敎之使養人所不敢言敎之使自養所不可少敎之使自養奈何則職業敎育是已今已有數省軍隊敎兵爲工爲農其成績燦然可覩推而行之使兵皆習於工於農且習於受敎則不爲兵亦易得食而不必爲匪且不願爲匪况曾受敎知對國家對人羣之大義則無事而爲工爲農有事而返於兵國不養兵而兵不可勝用豈不善乎或謂裁兵需費敎之愈需費奈何曰兵本需養也今給以地使習畊督之築路或習手工所益費不多而所事皆生產差可取償也旣信不敎而裁患將無已雖少費何吝不且愈於臨城之役之耗累公私無算乎况大有益於墾於工於交通失於此不大有獲於彼乎芒芒禹甸何地非未闢之田未治之水未造之林未修之路未用之材此天留以待非常之人興非常之利即弭非常之害其功將不在禹下當局豈無意乎或謂兵獲職業旣樂生必且患死其焉肯戰曰不見美軍事人才甄别委員會報告彼之赴歐軍隊中職業多至四百餘種乎曾未妨其兵氣之揚也蓋戰爲精神作用給其物費而鼓其精神何慮焉若其方法因地因人而施之不縷述惟推究斯事之利害冀當局斷然采納一方裁兵以饜全國國民迫切之要求以慰友邦善意之屬望一方推行軍隊職業敎育以免裁兵後患同人夙服務職業敎育會於滬上適聞臨城匪耗憂心綿邈願政府勿徒了目前之案而務於根本之計敢掬至誠陳其公意惟當局察之等語請一致主張中華職業敎育社·中華職業學校聯合會·寢 
[學生團體之愛國運動]  
　　公共租界内各學校於昨日在澄衷學校開會討論救國宣傳事宜到會者有澄衷·兩江女師範·民福·寗波旅滬第二校·基督公學等二十餘校當經民福學校提出議案三項（一）傳單刋印問題（二）宣傳問題（三）經費問題次第議决分期執行茲聞寗波旅滬第二校業已著手刋印傳單多種至於籌募經費一項額定五行分當由敎員部擔任二千分外餘由學生分組認募一般兒童踴躍非常聞已認募足額矣 
[舊松屬女師講習所請欵補助]  
　　松奉金上南青川七縣學校聯合會因開辦舊松屬女師範講習所經費不敷呈請省署撥欵補助茲將原呈補錄如下呈爲開辦舊松屬女師範講習所經費不敷懇請給予補助事竊舊松屬七縣學校聯合會議决開辦女子師範講習所於松江縣城内所需常年經費約四千七百元除七縣敎育欵產收入年納二千七百元外尙少二千元左右若收學生膳宿費以資抵補惟恐因此不易招生若由各縣攤認補助則目下縣敎育費大都困難勢必不能通過伏思蘇省五道屬金陵蘇常徐海則有一二三女師淮揚則有六師兼辦之女師級惟滬海道一屬女子小學校比他處爲多而女子師範獨闕雖經省議會迭次議决開設迄未實行若蒙俯念該女師講習所原有經費所缺之數尙不甚鉅准照代用辦法給予補助俾底於成則所費無多而滬海道屬可免獨抱向隅之憾凡在地方人士自當無不贊同茲將十二年度支出經常費預算繕呈鑒核咨交省議會議决施行實爲公便倘前議設立之女子師範學校將來實行開辦再擬　 
變通辦法合併陳明謹呈云云 
[縣敎育會定期開新職員會]  
　　上海縣敎育會致各會員通告云敬啓者本會於五月二十七日開常年大會改選職員所有當選各員姓名票數刋單附陳敬請察照并定於六月一日即陰曆四月十七日下午四時半開新職員會推定職員屆時務請撥冗專臨云 
[童子軍聯合會消息]  
　　本星期六比賽訊號 
　　上海童子軍會本届分團比賽各界惠錫獎品者有韓省張錦旗·蔣敎育廳長之獎額·王滬海道尹及何護軍使之錦旗·奬章·商務印書館之活座時計·中華書局及太倉縣勸學所東亞體育學校之銀盾·太倉第三區敎育會及滬江女體育校之錦旗·等等該會定於本日（三十日）下午五時在西門會所開高級敎練會集議其他各項選手比賽事宜並聞訊號比賽已定本星期六下午二時在江灣萬國體育場比賽請僑滬英國童子軍擔任評判内地各童子軍會聞有派員來滬參觀者云 
　　又該會敎練部昨發通告云訊號比賽准於本星期六午後二時齊集江灣跑馬塲舉行檢查隊伍出席人數須於三日前報到確實人數如期前不報到而臨時缺席者須照所塡表格人數計算扣分此次露宿以天雨致回來時之行李交付手續未能完備望各團須派經管行李之原手到上海汽車站檢收爲要露宿時名團供給司令部之菜飯有碗碟未曾取回者如有缺少可到體育塲兪元爵先生處認取露宿時營地上拾得物件如左有遺失者可來領取或通知以便帶交巡捕呌子一個鉛律一枝橡皮半塊司令部手巾一條舊手方一滬地繁盛童子軍覓得露營地點甚爲難事茲在閘北宋園前面柳營橋之東有閘北慈善團之農圃一處甚合露營之用已蒙慈善團董事王彬彥先生之允准將隨時借用各團如有露宿之舉徑往該處可也東區區敎練徐子成君住址業已更改如下問北香山路香興里六十七號此次分團比賽各種獎品甚多除前次通告外如何護軍使獎各團參預比賽紀念章·商務書館交際科主任獎個人比賽最優勝德國新式閙鐘一隻·中華書局總經理陸費伯鴻先生營業所所長李默非先生合獎銀盾一事·江蘇省長韓獎女童子軍優勝錦旗一面·太倉縣知事獎優勝錦旗一面·太倉縣勸學所獎優勝銀盾一隻·太倉縣二區敎育會獎錦旗一面 
[勸學所之兩公函]  
　　上海縣勸學所昨致各市鄕經董各區學務委員公函云敬啓者本所前奉縣公署訓令轉奉敎育廳訓令組織縣敎育經費審查會擬訂規則八條呈奉核准在案茲於本年四月一日將十一年七月至十二月六個月縣敎育經費收支報告曁十年度决算交會審查無誤並予通過除呈請縣公署轉報備查並分致外特將收支報告曁决算册各一份隨函附送務希察收備查云又一函云逕啓者各市鄉分畫學校區一案前准送到圖說當經轉呈縣公署核轉去後茲奉縣公署訓令第四○三號内開案奉江蘇敎育廳第一二八二號指定本知事呈爲畫定學校區據送圖册祈鑒核緣由内開呈及圖册均悉該縣爲便於推行義務敎育起見按照九方里之規定畫分學校區繪圖說明亦均清晰足資稽核准予備查仰即轉飭知照圖存此令等因奉此合行令仰該所長知照此令等因除分致外查應函達即煩查照云云 
[檢定小學敎員之廳令]  
　　規程十條 
　　上海縣知事昨奉敎育廳訓令云案查蘇省第一屆檢定合格小學敎員規定以五年爲有效期間自民國七年七月公布以來扣至本年六月止五年有效期間業已届滿按照法定手續應重行檢定當經擬定蘇省檢定合格小學敎員五年期滿後理受檢定之暫行辦法十條於本年三月二十三日備文呈由省署轉咨敎育部核示茲於五月十九日奉省長公署第四二一三號訓令内開案准咨開案據敎育廳長蔣維喬呈稱竊查蘇省第一届檢定合格小學敎員規定以五年爲有效期間自民國七年七月公布以來扣至本年六月止五年有效期間業已屆滿按照法定手續應重行檢定茲擬訂蘇省檢定合格小學敎員五年期滿後重受檢定之暫行辦法十條另摺錄呈敬乞鑒核轉咨再自新學制頒行後蘇省各縣紛紛爭設初級中學頗多苟簡從事而於任用敎員尤屬漫無標準如不迅訂初級中學敎員檢定辦法恐前途之流弊正多擬請鈞座轉咨敎育部迅行頒訂檢定初級中學敎員辦法以整齊師資期在敎育部未經規定初級中學敎員檢定辦法以前擬以大學高等專門高等師範畢業生及師範本科畢業確有經騐成績者准充初級中學校敎員以示限制而防流弊至從前部頒檢定規程有與新學制抵觸之處並請轉咨敎育部迅予分别修正公布以資遵循合併陳明等情並附呈暫行辦法前來相應連同原呈辦法咨請貴部核復施行等因准此查蘇省檢定小學敎員規定以五年爲有效期間期滿自應按照法定手續重行檢定所擬暫行辦法十條尙屬可行應准照辦至初級中學敎員檢定規定在未頒布以前初級中學敎員資格應按照舊制中學辦理又部頒檢定規程與新學制抵觸之處正在着手分别修正在未公布以前有必須變通者由敎育廳酌定辦法呈部核准備案可也准咨前因相應咨請查照飭遵等因准此合行訓令該廳長遵照辦理此令等因奉此查本届小學敎員試騐檢定仍照歷届成例定於本年七月舉行業經通令知照並飭依照成例設立檢定小學敎員辦事處各在案奉令前因合將呈省原文曁檢定暫行辦法十條抄發令仰該知事遵照辦理並轉飭應受試騐各該小學敎員迅即遵照法定手續塡具書表並繳納檢定費於本年六月十五日以前呈由該知事轉送到廳以憑審查資格預備試卷其有未將檢定小學敎員辦事處設立者應迅速設立一面並將成立日期具報以備查考現距限期已迫應由該知事趕速辦理以重檢定要政切勿逾限此令云云 
　　（附江蘇省檢定合格小學敎員五年期滿後重受檢定之暫行辦法）一依照檢定規程第十四條第一第二及第三欵之規定受無試驗檢定合格敎員得延長有效期間爲八年二甲種師範講習所畢業生暫免檢定原定以二年爲限現値厲行義務敎育師資缺乏之時此項甲種師範講習所畢業生正屬需要其暫免檢定年限得酌量延長至五年三依照左列各項規定受檢定合格小學敎員五年期滿後應一律重受檢定（甲）依照檢定規程第十四條第四欵之規定受無試騐檢定合格者（乙）依照檢定規程第十五條各項之規定受無試騐檢定合格者（丙）依照敎育部令曾在二年以上之師範科或其他專修科畢業受無試騐檢定合格者四審查受無試騐檢定敎員之優良成績應以民國七年七月起得有二次以上省縣視學優良評語呈報有案或經省敎育行政長官核給獎章及　令嘉獎者爲限其民國七年六月以前之省道縣視學評語一律認爲無效五二年以上之師範科或其他專修科畢業生得受無試騐檢定但以官立公立或經部省准予備案之學校爲限六未滿二年之師範科或其他專修科畢業生一律列入受試騐檢定七重行檢定之合格敎員擬分爲小學校正敎員·助敎員·曁專科敎員·三種六年小學校校長應以正敎員充任初級小學校長得以助敎員任之八合於左列各項之規定者得充小學校正敎員（甲）具有檢定規程第十四條第一第二及第三欵之資格者（乙）曾任高等小學校國民學校校長正敎員五年以上經省敎育行政長官核給獎章及傳令嘉獎或得有省視學二次以上之優良評語者九合於左列各項之規定者得充小學校專科敎員（甲）曾在二年以上之專修科畢業者（乙）曾任高等小學校國民學校專科敎員得有省縣視學二次以上之優良評語者十合於左列各項之規定者得充小學校助敎員（甲）二年以上之師範科畢業者（乙）曾任高等小學校國民學校校長正敎員助敎員三年以上得有省縣省視學二次以上之優良評語者 
[京女高師學生旅行來滬]  
　　將赴杭州 
　　北京女子高等師範學校旅行團第一組學生十三人由敎員許世璿君伴同於前日由漢口·南京·來滬現庽女青年會宿舍將往本埠及各著名工廠及學校參觀事畢後赴杭州·青島·天津·濟南·等處游歷然後返京其第二組旅行團路線與第一組相同不日亦將抵申茲將第一組學生姓名探錄如下王宗瑤·殷懋芸·尤亞豪·楊南蘋·趙耀張·朱仲竹·趙麟華·朱光玉·劉藻芳·周綬·周采南·藍素琴 
[中國實業銀行籌添分行]  
　　揚州蘇州等處 
　　中國實業銀行爲周學熙·熊希齡·等於民國二年發起全係華股資本定額二千萬元設立總行於天津而京·津·滬·漢·魯·各處次第開設分行通商各埠均有代理處經政府特許發行鈔票近復爲擴充營業起見將在揚州設立分行正在籌備蘇州·無錫·等埠亦擬次第開辦分行云 
[長興煤礦公司股東會紀]  
　　長興煤礦公司假總商會開臨時股東會由明潤身君報告董事長朱葆三因事不能到會推劉萬青爲臨時主席當由主席報告開會宗旨並述及劉長蔭股份一百萬元由董事長朱葆三及股東夏定侯委託劉萬青·濮茝生·調停解决改爲股欵八十萬元餘作紅股訂有條件公司與長蔭雙方立公認書即將刋發條件宣讀付表决全體起立通過次由查帳員報告查帳經過情形主席謂股東聯合會爲謀公司進行起見提議事件四項（一）修改本公司章程（二）請經理報告礦區計劃（三）討論高明公司售煤合同（四）籌議公司全局進行明潤身謂修改章程當時股東聯合會即由鄙人提出因從前章程與公司現在制度情形均多不符非修訂不可然修訂起草非由董事及股東中熟悉情形者不可熊凌霄謂修訂章程固應熟悉各方面情形始能適當起草人歸各股東推舉當推周湘舲·明潤身·兪丹屏·濮茝生·劉萬青·胡止安等六人爲修訂章程起草人大衆贊成經理兪丹屏遂報告礦區經過情形大致謂本礦煤質礦區均屬優美其所以從前不能即收速效者第一原因爲多換工程師後來者必將前者工程改變致多延誤煤層在一百五十密達以上早被前人開過多遇老坑且空氣壓力甚大至一百五十密達以下則壓力減少而本礦之煤却在一百五十密達以下成色更佳第二經濟缺乏設施多不完備將來改換電氣較爲便宜礦區木料所需甚多應從速設法養森林以備將來材料需用捐稅事項尤應速援中興等礦成例呈部辦妥又議高明公司售煤合同僉以與本公司關係甚大不得不詳爲討論胡止安謂應舉董事二人爲董事會代表向銀行團磋商修改合同如不能修改亦不難就借欵合同討論李鼎安謂漢口股東方面並不知有如此之借欵有如是之合同辦法照此情形不啻將公司置於絶地宜照胡止安主張從速進行以資補救胡止安又謂中國政府向外國鹽斤借欵亦僅設稽核機關其　 
鹽務行政及商人運銷權仍歸中國自主銀行團借欵於公司本爲維持實業起見應直接向銀行團交涉熊君發言修改合同如僅請董事二人與銀行團交涉不易措詞應舉股東聯合會中股東一人偕同董事向銀團及高明交涉李鼎安起言對於合同辦法胡君·熊君·提出極好由股東請求董事會函請股東聯合會舉一人共同交涉爲妥大數贊成股東聯合會所提籌議意見胡止安發言股東聯合會提出意見甲項計畫公司當事人如以爲是即請照議進行乙項對於董事長朱葆三並無其他意見况維持公司不遺餘力且臨時會上無選舉手續無論如何仍請維持惟所提總理經理董事監察人等薪水必須請股東表决丙項資財自應借欵應請董事會先行商借其利息條件總以不喪失公司營業主權爲範圍李鼎安謂總理·經理·董事·監察人·等薪水當然要定惟提議事件必須按程序付表决即將甲乙兩三種提議事件通過熊凌霄起言甲項與乙項薪水兩種辦法可納入於修改章程之内較爲妥適討論紅股額數亦於修改章程時酌定之議畢散會 
[揚子保險公司股東會]  
　　本埠英商揚子水火保險公司創立於西曆一千八百六十二年至今已六十一載信用素著昨日下午爲其第三十三次股東大會由總經理裴義君報告去年營業之經過聞其盈餘爲二百二十二萬一千九百九十六元零一角七分云 
[硤石絲市快報]  
　　四月十三爲硤石絲業正式開秤之期全鎭出數約百四五十件各行買落約百餘件永錩等行及北市昌盛利昌等行買進最多東南市同益行買進亦踴躍西南市源聚買進自躉上身絲看緊下身絲看跌震澤泰豐行等五家派夥來硤寓緯源昌盛聯記今（二十九）日開平抄絲（二八）等絲尙未開盤泰記行售與京陵莫鈺記抄莊一件源餘洽昌瑞成大順等杭紹客抄絲踴旺各行放出下鄕秤子二十餘人公裕永記行鎭江客員進價六十七八元足洋外加捐用硤市最高絲每百兩七十七八元最下身絲六十七八元亦均足洋外加捐用 
[浙屬箱茶之報關出口]  
　　滬杭甬鐵路茂順泰轉運公司向路局訂定包運浙屬箱茶五萬包茲聞本年浙屬上江一帶所產新箱茶已於昨日（二十九）由閘口運來箱茶二百三十六箱係公記永盛昌汪治文經辦當由昨日由海關洋員騐訖由運送處裝入塌車送往蘇州河元記洋棧存儲然後報關出口云 
[南洋公司甬倉今日啓封]  
　　南洋烟草公司寗波分公司貨倉自被封後滬甬各公團紛電浙當道呼籲總公司亦派代表鄔挺生赴杭面陳現聞盧督會同張省長核准定今日（三十日）先行啓封聞鄔君亦已電告總公司云 
　　尙有本埠新聞等轉入後頁 
 
 

Page 15

 
 
第一萬八千零五十二號;中華民國十二年 西曆一千九百二十三年五月三十號
星期三 * *本埠新聞二 
[三日間浙屬運來鮮繭數]  
　　滬杭甬鐵路上海南站匯通轉運公司於本月二十六日起至二十九日止（除星期日外）計三日間由浙屬之閘口·拱宸·臨平·許村·長安·硤石·嘉善·等站裝來鮮繭彙誌如下（二十六）由公記繭行運交上海錦昶絲廠鮮繭四百零四包裕成運交上海久成第三廠鮮繭一百零六包謙吉運交上海雲成廠鮮繭一百五十七包通和亦運交上海元元廠鮮繭二百六十包（二十八）共益運交上海百司廠鮮繭九十包又運交上海緒昌福鮮繭九十包吉祥運交上海豐太廠鮮繭一百七十五包又運交上海九豐廠鮮繭八十七包又運交上海順豐廠鮮繭八十八包中和通濟運交上海恒盛鮮繭二百零一包生和運交上海久成第三廠鮮繭八十包復興運交上海源昌廠鮮繭一百六十五包錦綸運交上海瑞豐廠鮮繭三百六十包通和亦運交上海泰來鮮繭二百七十包通濟中和運交上海恒降鮮繭二百六十五包寅記運交上海九經廠鮮繭一百零一包生和運交上海久成第三廠鮮繭一百六十包（二十九）昌綸運交上海百司廠鮮繭六十包又緒昌福鮮繭一百六十包謙吉運交上海雲成廠鮮繭二百七十包肇豐運交上海江蘇銀行鮮繭二百八十一包咸昌運交上海中國銀行鮮繭三百八十九包以上三日間由浙屬各站運到鮮繭共計四千一百七十九包均先後運抵上海南站卸車仍由繭捐委員會同海關洋員查騐後裝入塌車分别送交矣 
[友華銀行滙市報告]  
　　昨日友華銀行滙市報告云二十八日倫敦大條銀價近遠期均縮零六二五紐約銀價未動仍六角七分一二五倫施紐約間滙價縮至四元六角二分二五今日此間滙價掛牌僅佛郎縮至一一零五枚餘均照昨日弗動早晨市况穩定旣而大平投機者購進甚踴開盤時英鎊成交價五月份三先令二便士六八七五六月份三先令二便士五六二五七月份三先令二便士半美金成交價五月份七十四元六角二分半遠期七十四元五角惟以購者甚踴市况驟軟最後英鎊成交價五月份縮至三先令二便士三一二五六月份三先令二便士一八七五七月份三先令二便士一二五美金成交價近遠期均縮至七十三元八角七分半至收盤時市况又穩定英鎊售價回至五月份三先令二便士四三七五六月份三先令二便士三七五七月份三先令二便士二五美金售價近遠期均七十四元二角五分日金售價近遠期均六十六兩二錢五分購價六十六兩一錢二分半銀行匯票定價英鎊三先令三便士美金七十六元佛郎一一四五枚昨日倫敦銀市中國售出印度購進收盤時市况穩定紐約銀市近期堅定遠期穩定 
[上海商業市况彙錄]  
　　金融 
　　昨日早市銀幣市價爲七錢二分○一毫二忽半午市收盤七錢一分九厘比較前日小去一厘一二五出口仍有以致午後又回升上海銀行賣出洋六十萬元價七錢一分九厘中國賣出洋二十萬元價七錢二分○一二五友華亦賣出十萬元價亦七錢二分○一二五中國銀行杭州裝來洋十六萬元交通裝往蘇州洋十萬元各錢莊裝往無錫洋三十萬元又裝往蘇州洋十五萬元四月半期洋早市七錢二分○二毫半午市收盤七錢一分九厘三七五 
　　銀拆早市息價五錢午市收盤五錢二分較之上日收盤大一錢四分雖交易不多而現銀存數不豐市形又呈緊象滙豐銀行收欵五十萬兩麥加利花旗道勝華比通商正金等各銀行收欵四十萬兩 
　　各銀行查倉庫存現銀二千一百四十四萬兩現洋三千一百五十六萬元大條無存 
　　公債票 
　　昨日公債行市經前日大漲之後市勢稍形回落金融千元票現貨開盤六十八元五角較前日收盤跌三角旋又步步跌落最小至六十八元一角收盤時稍好起一角半計爲六十八元二角五期貨隨現貨均跌六月份開盤六十八元較前日小去六角其後交易稀少下午因空頭補進收盤又好至六十八元七角七月期收盤六十八元四角半較前日漲上兩角半目下行市趨勢畧一回小即有人收買市價似難以遽低也整理六釐因下月即屆付息是以市價極爲穩定早市開盤五十二元二角五較前日小二角最小至五十二元後即步高至五十二元九角收盤較前日計漲四角半六月期由開盤四十九元三角半漲至五十元○一角計較前日漲四角七月期收盤五十元○五角漲上五角償還短期八釐市勢已就平穩昨最代行市到過二十七元三角最高至二十七元七角收盤二十七元六角較前日又小一角餘僅整七開出價五十五元七角云 
　　國内滙兌 
　　昨日内滙行市除京津無電到申故無市外其餘長江各埠滙價均見漲高實緣長江戰亂不靖銀根見緊所致也漢口洋例跌去七錢五價計一千○三十四兩一錢二分五銀元則緣前日漲高過巨昨市小去二元五角計掛一千○○七元五角宜昌宜平漲一兩價一千○三十七兩銀元因漢滙之漲好起五元計一千○二十元九江南昌銀元各漲二元計九江銀元一千○○六元南昌銀元一千○○七元蕪湖安慶銀元各漲一元蕪湖銀元一千○○五元安慶銀元一千○○六元餘外毫無變動計蚌埠銀元一千○○四元南京鎭江揚州銀元各一千○○一元半蘇州銀元一千○○一元徐州清江銀元一千○○五元無錫常州宜興常熟銀元各一千○○一元半南通寗波杭州路嘉興湖州紹興餘姚銀元各一千○○二元温州銀元一千○○五元蘭谿銀元一千○○四元半海門銀元一千○○四元福州銀元一千○十五元厦門銀元一千○十元奉天銀元一千○十四元重慶九七平銀一千○五兩成都九七平銀一千一百兩云 
　　外幣 
　　昨外幣因標金市價大漲故各票除馬克新加坡荷蘭票等無變動　 
外其餘如美金票老頭票花旗票等大致漲高計法郎買價爲一角二分半計較前日漲一釐老頭票九角一分較漲三釐英金票八元八角五分較漲一分花旗票一元八角五分較漲五釐此外香港票漲二釐價爲一元○一分五釐惟馬克羅卜兩市况呆滯昨市無所交易云 
　　金市與滙價 
　　昨日星期二大條銀近遠期各縮零六二五標金開盤三百十七兩四錢與上日收盤相等未開先令毫無漲跌先令揭曉仍弗動惟法滙大五法郎德滙大二千馬克餘價均無變更是時標金最小爲三百十七兩二錢先令等市况步軟所以人心極好銀行賣出八月份先令價三先令二辦士三七五買進三先令二辦士半又賣出八月份美滙價七十四元半買進七十四元七五又賣出八月份東滙價六六分買進六五七五所以標金高至三百十八兩三錢移時略回小數錢至三百十七兩九錢未幾市况尤較銀行賣出八月份先令價三先令二辦士二五買進三先令二辦士三七五又賣出八月份美滙價七十四元二五買進七十四元半又賣出八月份東滙價六六一二五買進六五八七五以致標金又高至三百十九兩稍小至三百十八兩七錢至收盤時市况更形趨軟銀行賣出八月份先令價三先令二辦士一二五買進三先令二辦士二五又賣出八月份美滙價七十四元買進七十四元二五又賣出八月份東滙價六六二五買進六六分故標金最高漲至三百十九兩六錢後爲三百十九兩二錢收盤午後標金開盤三百十九兩二錢交易買進較多故高至三百二十兩先令揭曉弗動標金爲三百二十兩零二錢先令等市况初則尤較上午爲軟銀行賣出八月份先令價三先令二辦士一二五至三先令二辦士零六二五買進三先令二辦士一八七五至三先令二辦士一二五又賣出八月份美滙價七十三元八七五買進七十四元一二五又賣出八月份東匯價六六三七五買進六六一二五惟其時標金並未再漲價爲三百二十兩零四錢係最高之價嗣後市况轉平銀行賣出八月份先令價三先令二辦士二五買進三先令二辦士三一二五又賣出八月份美滙價七十四元一二五買進七十四元三七五又賣出八月份東滙價六六二五賣進六六分所以人心稍挫標金最小跌至三百十八兩七錢後爲三百十九兩收盤云 
　　紗花 
　　昨係星期二各客帮棉紗交易不多川帮亦未出手仍是北帮牛莊青島烟台長江之漢口江西蕪湖野鷄以及汕頭廣東等帮計買進本紗四五百包日紗三四百包公會小包僅有日紗豐年小包數十包售開大包市價本紗日紗各漲起五錢至一兩不等交易所標準紗亦漲一兩七八錢同昌紗廠開出二十支電車五十包價一百五十六兩溥益紗廠開出二十支地球五十包價一百六十七兩皆現出扣佣東華紗廠開出十六支鴻禧四百包價一百四十七兩五錢陽曆六月份出清寳成紗廠開出十六支如意二百大包價一百五十兩零五錢一個月期扣佣華豐紗廠開出二十支砲台現出大包五十包價一百七十兩零五錢扣佣永安紗廠開出二十支金城價一百六十六兩十六支金城價一百五十三兩共一百五十包其餘各廠無開出三品紗大阪電漲一元數角美棉現期漲十個磅音遠期漲十一個磅音印棉電報朋搿而漲兩羅比白洛去漲三羅比市價仍屬堅定 
　　絲市 
　　昨日星期二絲經交易依然疲滯廠黃灰絲經均寂無成交惟七里大經談成五擔茲將市價列下愼餘洋行購進公記媽司牌頭號七里大經五擔價扯八百五十兩 
　　茶市 
　　昨日本埠洋莊茶市祁門紅茶與贛省紅茶交易頗爲暢旺市面似較前日見佳然以近日各路來源之湧旺與夫市上存底之豐厚審時度勢市面仍未能如上星期之佳蓋日來到貨總額不下萬餘箱在華商意見滿擬隨到隨消而洋商深悉此種情勢乘機抑價致雙方談判難趨接近良以本年新茶山價旣高人工又貴華商以血本關係當此茶市開盤未幾之時决不肯輕言賤售故昨日成交之貨售開之價較上星期仍未稍跌祁紅成交一千七百十一箱怡和天裕天祥等行頗多購進售盤自五十八兩至七十五兩尙屬堅硬至贛省出產之紅茶昨日已由同裕泰茶棧售與惠利錦隆等行計武寗茶五百七十五箱九江茶三百五十九箱土莊茶廠改製之寗州紅茶一百七十五箱售價自二十八兩至三十四兩較上年開盤之初市面相仿但照本年成本推論市面尙未能認爲十分見佳温州紅茶保昌錦隆等行雖有談盤論價然均未見正式成交惟温州珍眉僅同孚洋行購進九十一箱但因他行觀望不買致人心趨疲故此項珍眉成盤三十七兩至三十七兩五錢已無上星期之堅硬而市勢轉呈黯淡之象云 
　　呌莊 
　　昨日星期二又値英商公平洋行不限價拍賣之期共排呌者有花羽綢素羽綢斜羽綢尺六元絨泰西緞洋紗元細布市原布細布漂布紅標等疋頭貨共二百七十二件計一萬二千八百七十六疋比較上週所拍者則多呌十六件計七百八十六疋各客帮及本街舖號蒞塲拍進者尙屬踴躍白貨市面較形起色其餘元色及毛織各品業在夏季不當令時自應减色總之統核漲多跌少云 
[紗業困難中之紗廠營業情形]  
　　商情通信社云自去年以還紗賤花貴紗廠因成本不敷極感困難惟各洋商紗廠據該行最近之報告去年度營業均足差强人意茲據怡和老公茂二紗廠之報告節錄其去年度之營業决算於後（一）怡和紗廠普通股一兩五分計該廠資產情形廠屋折舊二萬五千兩機器折舊十七萬五千兩水道費二千一百零六兩二錢六分設備品一千七百二十五兩八錢八分汽車費八百兩特别修繕費二萬六千九百六十一兩四錢六分尙餘十六萬兩作爲擴充廠屋之管理維持云（二）老公茂紗廠該廠去年因營業困難年終决算計二十四萬四千八百六十六兩三錢一分云資產情形廠屋十九萬五千一百三十二兩四錢九分機器二十八萬四千四百九十七兩三錢五分織布機估價十二萬六千二百五十八兩五錢云 
[中華公學宴請募捐隊長紀]  
　　閘北寳通路中華公學因學生日形發達而校舍尙係租賃民房殊爲狹陋爰議募集經費自建校舍刻已得諸熱心人士之贊助如于右任·方椒伯·劉予醒·石補臣·許劍青·董哲香·周椒青·陳純馥·李嵩生·戈公振·沈問梅·奚陳蓮貞·呂靜齋等皆允任隊長之職隊員中亦多有力者并聞袁觀瀾已允任名譽總隊長徐乾麟亦允任名譽隊長該公學特於昨日假座一江春西餐館邀宴各隊長磋商進行方法云 
[請設滬杭甬無線電話]  
　　滬杭甬長途電話曾經迭次籌設卒以建築及其他手續關係致遷延至今不能實行茲聞電話甬局總理厲汝燕特向浙江軍務善後督辦處呈稱擬設滬杭甬無線電話社請來先行核准備案昨奉盧督辦批示以此項手續不涉軍政範圍囑令向省長公署及實業廳立案該局得批後昨已遵照辦理一俟核准即可從事建設云 
[四師領彈赴浙]  
　　陸軍第四師駐紮莧橋·嘉興·之軍隊於昨日（二十九日）由該師專員來滬蒿領子彈五百箱（每箱一千）於昨日上午九點五十分裝由滬杭甬鐵路零貨車由龍華車站運出前往嘉興莧橋·兩處交卸云 
[考查大冶鐵礦日員將回國]  
　　日本八幡製鐵所參事長崎榮十郎前與調查科長齋籐視廣等來滬考察湖北大冶鐵礦近年來之產銷情形業已事畢已於前日由寗乘車抵滬寓北蘇州路東和洋行定於日内乘輪回國云 
[劉冠雄由閩到滬]  
　　將於今日赴津 
　　劉冠雄同其隨員蕭奇斌等十餘人於二十八晚到滬將於今日往津預定作三日之逗留然後返京 
[鄭寳菁回滬]  
　　李鼎新前因海籌等四艦在滬宣布獨立特派軍法司司長鄭寳菁等到滬與滬海軍領袖林建章疏通以期取消獨立接洽無效鄭司長即轉道赴閩宣慰盤隊經劉冠雄氏慰留在閩磋商軍務現已事畢鄭司長於昨日由閩來滬寓海軍聯歡社勾留數日即欲回京覆命云 
[航政局長于殖蒞滬]  
　　蘇省航政局省局長于殖前日因公來滬連日拜會各官廳各機關聞對於航政局事務將從事進行云 
[政府給法領事勳章]  
　　北京政府查得駐滬法總領事韋禮德正領事德賚沛等在滬多年辦理各項事宜與我國官廳頗形融洽經黎總統晋給韋氏二等寳光嘉禾章一座德氏二等嘉禾章一座業由外交部訓令江蘇交涉員轉知韋德兩領事具領矣 
[交涉新署將竣工]  
　　江蘇特派交涉公署在本邑西南城西新區購地建築新署自上年冬開工以來進行頗速其署屋已達工程之七八即四週陰溝馬路電燈自來水等亦經滬南工巡捐局次第舉辦先後完竣請城西新區自豐林橋一帶兩旁地主亦擬建屋召租將來新區之熱鬧當可預卜聞交署建築經費迄未領到將來屋竣置備辦公器具需費甚鉅聞已呈請省署迅予核撥以資進行 
[南滙蔡家宅刦盜傷人案]  
　　浦東南滙南門外六灶灣鎭西里許蔡家宅東首鄭金元家於前日夜半忽來盜匪二十餘人明火執杖破門而入翻箱倒篋計搶刦去現洋六百餘元並金押髮金戒花金挖耳等臨去之𠱾又放槍示威向西而逸當時鄭金元之子被盜匪捆縛𠱾因大聲呼� 
救致被用刀戳破頭頂暈倒於地因内膜未穿幸未殞命事後由事主報官勘騐查鄭金元家本年陰曆二月間已被盜搶去衣服銀洋等物約値二百餘元之數此次又遭搶刦云 
[米船肇事後之糾葛]  
　　船户馬玉夫裝米一百五十包由滬運杭交卸日前由滬駛至閔行浦面將夏鴻萃之煤船突然撞沉當爲該處水警巡船查見將馬之米船扣留押送來滬發交日暉港周巡官看守一面將兩造由水警第三隊轉解上海地方檢察廳訊辦詎料前晚該米船因船身滲漏以致全船沉没而所裝米石曾由華嘉洋行保有水險船米沉没後即經該行函請水警第三隊設法打撈旋由該巡官周連城將米先後如數撈獲因恐霉變故由該行要求給領以便變價抵償一面邀請南市和泰豆行具結擔保業經該隊該准將米給領其船只一艘仍令看管候示昨由第三隊將米石沉没情形及保險之華嘉洋行要求領米辦法一併函致上海地方檢察廳查核辦理矣 
[南通旅滬同鄉統一會消息]  
　　本埠旅滬通人以原有之會所四處分散無團結力之可言緣有統一會之籌備已於舊曆四月一日通告成立通函本外埠同鄉日内各處復函贊成者甚多昨該會又得張嗇菴曁其子孝若之復函茲錄如下敬復者奉惠書並印件知旅滬同鄉有統一會之籌備事果成而有效果一而可久誠甚好事愚父子遠隔江北事前本未預聞不必在發起贊成之例若會成之後走力有餘於通里敎育公益慈善之外者義亦當助助之多寡視届時力之厚薄不以是否會員論走甚望實心任地方公益者繼起之人　舉雲合皆能自見而增重地方也云云 
[寗波同鄉會理事會記]  
　　寗波旅滬同鄉會於昨日下午五時開理事會李徵五主席（一）議决撥急振會餘欵一萬元充鎭海塘工局作爲修築後海塘經費（二）赴奉化代表鄔志豪報告調查奉化匪災情形（三）議决撥欵七百元撫卹奉化下埠頭等處匪災（四）各省區同鄉會聯席會來函議决照辦（五）旅滬各公學經費案定期召集前届推定之募捐委員及學務委員會議 
[滬北市敎育會今日開會]  
　　滬北市敎育會昨發通告云逕啓者本會定於五月三十日下午四時半開全體職員會討論重要問題届時務希撥冗蒞臨是幸滬北市敎育會啓 
[吳縣議會改開談話會之通告]  
　　吳縣議事會會長孔昭晋昨致旅滬各議員函云逕啓者本會定六月五日開臨時會議茲因五月二十四日縣聯合會開幹事會昭晋前往列席默察情形對於正式請願省會最爲重大除將聯會議决案抄送外所有開臨時會議手續尙擬再行討論茲准於六月五日（古曆四月二十一日）上午十時改開談話會公同商酌再行决定開臨時會日期爲此通告務祈台駕准時蒞臨爲要云云 
[地審廳之新設施]  
　　上海地方審檢兩廳沈車兩廳長迭奉高等廳轉奉司法部令飭略以各國調查我國司法委員行將來華仰即迅予布置以壯觀瞻噡曾經沈審廳長積極整頓最近於該廳内設置旁廳規則律師閱卷規則當事人休息處新聞記者休息處并禁止閑人亂闖廳門云 
[水警一區長通令防匪]  
　　著匪河南人單大肚子等近來聚集大帮匪徒在斜塘沙河地方竟圖肆行刦掠已由水警偵探訪聞報告水警廳通令查緝一面并嚴加防範等情已誌昨報茲悉水警第一區沈區長奉到趙廳長令文後即於昨日通令所屬各隊一體嚴防矣 
[引翔鄉梱業聯合會防盜計畫]  
　　引翔鄉近來盜案迭出該處圖董捆業聯合會特開緊急會議設法防禦特將辦理情形函請上海縣公署核准其原函云敬啓者吾鄉邇來盜案迭出一夕數驚難安枕席因是各居尸望衡對宇頗具戒心本聯會設法防匪亦當盡職鄕里受害患難同情爰開緊急會議經衆議决先由各圖抽調壯丁日夜逡巡一面呈請縣署咨請淞滬警察廳派警保護取守望相助之義杜宵小窺伺之心藉資防禦以靖地方用特函陳謹請鈞鍳迅賜准行不勝盼切待命之至云云 
[籌設淮揚同鄉會]  
　　旅滬淮揚會會員嚴成功因該會向無同鄉會淮揚兩屬同鄉事務向由江淮公所辦理現在旅滬淮揚同鄉日見增多故擬另設淮揚同鄉會以聯感情而慰桑梓現已繕具規章呈請上海縣公署備案矣 
[蘇州旅滬同鄕會開會紀]  
　　新閘路蘇州同鄕會昨日下午五時假北京路周耕記開董事會歡迎新任副會長奚萼銜君到者二十餘人相見行一鞠躬禮致讀頌詞旋即入席提議各案由正會長貝潤生主席案錄如下（一）陸董翥雙報告出席旅滬各省區同鄉會聯席會議已組織救護隊出發救援臨城被擄人士經費每團體擔任三十元議决照解（二）討論本屆常年大會案主席主張本年並非選舉年分年會亦可省去惟收支各欵仍須印就賬略分送諸同鄕並登報通告多數贊成通過（三）汪董星一等報告徵求隊募金成績並往各隊接洽情由綜核分數除從前已經交欵者不𣊁外是日奚萼銜·周渭石·均各交足一隊周仲若認交半隊盧少堂自交半隊并聲明顧棣三認交半隊又龐竹卿加認五百元均即日滙交會計科其他如收費等事亦有討論因時已晚略用茶點而散 
[源和廠已奉部批]  
　　源和物產化裝品廠前曾檢齊出品函請總商會轉呈農商部請求援照機製洋貨現行辦法茲悉總商會業已接奉部批略開呈悉應俟商標更正後再行核辦惟該廠前送之貨樣業已破壞仰即轉飭補送以資辦理云昨已山會轉致該廠矣 
[汽車撞傷行人併誌]  
　　某號汽車於昨日上午七時許駛經法租界霞飛路撞倒十五歲男童洪全根碾折腿骨由法捕房一百九十四號華捕拘汽車入捕房請究奉捕頭諭着送受傷男童往醫院醫治再核又昨日上午十一時某號汽車駛經湖北路撞傷江北人十歲男孩周大來子腿足經老閘捕房九百五十三號華捕到來抄錄汽車號碼另雇　車送受傷人往仁濟醫院醫治一面歸報捕頭候示 
[塌車撞倒行人案注銷]  
　　南京人王三日前行經法租界黃浦灘地方被周海山等所拉之塌車撞傷後由巡捕到來一併帶入捕房旋即將受傷人送至醫院醫治昨因痊愈出院故收捕頭將車主李大等一併傳解法公堂請究先據車務處捕頭上堂稟明前情繼據王三供於上年間來申找尋朋友無着故在浦東地方爲小販度日是日至法租界探望親戚行至電車軌道上因急欲讓電車行走以致碰在塌車上被撞倒地求請訊究詰之李大供民人係屬車主是日如何被撞民人並不在塲故不知悉周海山供是日民人裝運花生數十包車至該處原告及多數小孩前來搶取花生是以將原告撞傷求請查察聶讞員商諸法正領事德君判以原告自不謹愼將案注銷 
[撈獲渡客屍身]  
　　浦東楊家渡陳福生之渡船因濫載渡客溺斃搭客一事茲悉溺斃者係該鎭萬愼豐槽坊夥友余某其屍身直至昨日上午始行撈獲當經屍屬備棺收殮一面具稟地檢廳請求伸雪又該渡口張土生之渡船昨日上午多載渡客四人當經浦江水巡隊查見將船帶回扣留嗣經張一再苦求奉判罰洋四元以示薄懲 
[誘姦案之拘究]  
　　住居蘇州地方顧錫根之妻祁氏現年三十三歲前因不安於室經顧出賣與同鄕人陸錫堂爲室收得身價洋一百二十元不料今年舊曆正月初二日由陸將祁氏娶回之後甫經三天初五日祁氏卽席捲逃逸陸即偕顧等來滬找尋昨午在大南門外桑園街地方將祁氏尋獲忽有爲竹匠之朱錢山出而硬霸經陸察知即誘若祁氏之姦夫乃鳴警拘送一區三分署訊辦經焦署員以案關誘　 
姦即命將陸錫堂·祁氏·朱錢山·顧錫根·等併送地方廳訊辦 
[婦人誘良爲娼押一月]  
　　住居厦門路衍慶里二百六十六號屋内之婦人韓陳氏日前致函趙張氏以代荐其至某絲廠繅絲爲由招氏來滬張氏信以爲眞即偕鄰家女子楊小丫頭·婦人嚴張氏·同來滬上詎韓陳氏即擺設碰和檯勒令伊等應客均不願意於前日同逃出外在馬路啼哭經三百九十九號華捕與包探程桂卿查見向之詰悉前情遂將兩婦一女帶入捕房稟明捕頭飭將韓陳氏拘押昨晨併解至公共公廨第一刑庭即據該探捕等上堂訴明前情經關讞員會同美阿副領事訊明誘良逼娼屬實判韓陳氏押女所兩月楊女與趙嚴氏兩婦開釋着速回籍 
[拐匪各押二年]  
　　常熟人沈炳森之七歲子洪生被同鄕王金生從原籍略誘來滬串同張金海·姚龍生·吳阿昌·賣與住居克能海路一百零二號門牌之婦人陳氏得身價洋四十元分肥化用王仍回籍被沈訪悉控於該縣知事署將王拏獲並備文派探來滬投請匯司捕房協緝餘犯捕頭飭探目金福壽將張姚吳三名逮捕昨解公共公廨來探呈文請求引渡沈炳森亦到堂証明其子被拐情形質之三被告俯首無詞中西官以犯案地點係在租界且案經證明毋庸引渡判决張姚吳三被告各押西牢二年洪生交其父領回常州奔牛鎭居民陶阿四之十六歲子福林被湖北人趙新雲略誘來滬希圖販賣爲陶訪悉追踪而至控於捕房派探費克倫將趙與福林緝獲昨解公共公廨中西官訊實判趙押西牢二年福林交其父領去 
[拐匿女兒之扭控]  
　　蘇婦沈陸氏住西鄉日暉港伊女彩珍日前被姊妹行王氏之夫友吳庚生誘拐匿居太陽廟昨由女母尋獲送交四區暫押候緝獲吳庚生再行核辦 
[拐逃妻子之控究]  
　　鄉人李根生住虹橋地方昨偕証人陸和根扭泥水匠趙阿美至四區控稱民妻李氏本月初七被趙拐逃由陸目睹請究經劉署長質訊一過解送司法科候辦 
[破獲販土機關]  
　　福建路久安里七百十七號屋内有人私設販賣烟土機關被老閘捕房捕頭偵悉於前日派令西探長依克·包探姚錫卿·協往搜獲烟土十三磅當將烟土與該屋内之粤人張德明·張小弟·王榮生·一併帶入捕房昨解公共公廨經中西官訊實以被告等故違禁令判各罰洋二百元充公無洋各改押西牢兩月烟土送海關焚燬 
[自戳誣人押一月]  
　　無賴蔣才興日前至法租界自來火街瑞福里内婦人吳張氏家索詐不遂用小刀向自己胸部猛戳數下血流如注當由巡捕到來將蔣帶入捕房經捕頭詰訊一過諭令包探王榮生送至醫院醫治昨因傷愈解送法公堂請究先由原告吳張氏投訴被告到來索詐情形詰之蔣才興供民人前與張氏姘識現因張氏另有所好故此憤恨自戳圖害等語聶讞員商諸法正領事德君判蔣押西牢一個月以儆 
[私售洋煙之科罰]  
　　法捕房探目沈德福·唐雲卿·偵得居民王龍亭·葉子香·兩人邇在法租界地方私設挑膏店秘密賣洋烟有違禁令爰於前晚稟明西探馬培克同至該處抄出烟土烟膏盒頭烟等物兩藤篋帶入捕房諭令交保昨日傳至法公堂請究先由捕頭上堂稟明前情詰之王葉兩人供認私賣洋烟不諱聶讞員商諸法正領事德君判以查得被告前曾罰過此次不應復犯着各罰四百元充公烟膏没收 
[茶館容人賭博]  
　　海寗路一千零十二號門牌小茶館主徐文濤因容留茶客在内賭博被五百六十二號巡捕查見抄錄門牌歸稟捕頭諭候請廨出單傳究 
[索欠沿途毆打]  
　　蔡慶子與丁小元在虹口元芳路因索欠口角起衅互相用武沿途毆打被捕查見解勸不服拘入捕房捕頭諭各存洋保出候訊 
[拆梢毁物候究]  
　　江北婦人王胡氏住閘北長安路昨偕其子小三子扭天津人王品山至四區控稱因王調戲氏女爲氏斥責詎王糾集流氓郭玉田等藉端拆梢洋五元不遂致被搗毁器具什物請辦經劉署長質訊之下判王暫押候緝獲郭玉田等等科併辦 
[攫取金錶金牌押三月]  
　　日本婦人某氏前日行經勃利南路被流氓五名攔住攫取値洋四十餘元之金錶金牌而逃該婦大喊由包探車學曾追獲吳根學一名昨解公共公廨中西官訊實判吳押西牢三月示儆 
[旅館違章併誌]  
　　浙江路六百四十三號門牌第一旅社·又廣西路五百二十五號門牌福祥客棧·均因不將寓客姓名明白登載循環簿上被老閘捕房鄧副捕頭查悉以其均屬違章稟廨出單於昨由探朱漢波將第一旅社内之王壽渭·福祥客棧内之白子駿·併傳至公共公廨經中西官研訊明白判王罰洋十元白罰洋八元一併充公示儆又公共租界救火會西人派鐵查悉蕪湖路新發·老日陞·興昇·福來·福成·大興·又靖遠街新重元·福泰·立興·等九家客棧均因修理房屋未向工部局領照且將門窗斷隔火患堪虞盡屬違章稟廨出單於昨將各該棧主嚴煥章·李耕才·葉阿開·李英豪·張爲生·張嘉東·李杏芳·陳銀榮·張嘉慶·等九人併傳至公共公廨經中西官逐一訊明判各罰洋三元充公示儆並諭令各將門窗開通再行發給執照 
[公共公廨訊案彙錄]  
　　昨晨公共公廨民四庭由陸襄讞會同比副領事訊理比商隆興洋行延羅傑律師訴錢樹屏索厚之武萬記·馬少源·沈仲謀·李順卿愼記錦華襪廠·達昌成等九户共欠鑽石價銀二十六萬兩案各被告祇馬沈兩人延許理律師代表到案餘均不到結果改期再訊又午後民一庭由李襄讞會同美阿副領事訊理盧楚泉延台維斯律師訴徐潤祥合開采芝堂藥店賬目糾葛案被告延甘維露律師代辯結果着被告兩禮拜内另開詳細清賬並由原告亦開賬兩造核對後再奪民四庭由張襄讞會同日副領事訊理（一）張景良控顧莘堂不將顧寳源存之欵付出案結果着顧莘堂於兩禮拜内自投審判廳作証並函致審判廳叙明顧莘堂係英商公平洋行買辦對於本案供詞訊畢暫行放回不能扣留並將寗商總會復函抄去（二）連愼哉在上虞縣訴戴莫氏地皮糾葛案須金頌方赴案作証結果着金頌方具結於兩禮拜内自投上虞縣公署作証並函復上海縣查照（三）秦發興訴申康電料店主勵生順欠工料洋案結果被告屢傳不到應照原告所訴之數缺席判令償還並繳堂費 
[鐵路車務實驗譚出版]  
　　滬杭甬鐵路帮總管鄭乃文爲北京滙文大學文學學士復遊學美國得芝加哥大學碩士學位回國後於國有鐵路滬寗·滬杭甬·綫實地練習車務管理事宜見識經驗均有心得近著鐵路車務實騐談一書前交通部路政司司長黃贊熙·前路政司司長中東鐵路督辦王景春·滬寗滬杭甬鐵路管理局局長任傳榜·車務總管韋燕·滬杭甬鐵路車務副總管楊先芬·均讀而愛之謂此書實爲鐵路服務員司之引導學習鐵路之捷徑並爲乘客必讀之書各贈序文一篇勸即付梓聞現已出版由上海及各省中華書局代售因爲一介紹於世 
來函 
[夏小谷來函]  
　　啓者連日貴報記載鄙人往臨之情形指爲穆安素君之繙譯稍有不符鄙人雖曾與穆君共事多年惟久已不在彼處至此次往臨代表穆君繙譯友人陳永霖君接洽一切并就便探訪當道交涉與被擄中西人士之近狀如何聊盡國民一份子之義務合併聲明敬祈將此函賜登報中俾朋舊明其眞相焉夏小谷上五月二十九日 
公布欄 
[江蘇高等審判廳]  
　　民庭判决振昌德絲廠廠主與徐幹卿因契約及賠償損失涉訟上訴一案（判决主文）原判廢棄徐幹卿與振昌德絲廠所定抛繭合同准予解除廳由徐幹卿償還振昌德絲廠銀五千兩振昌德絲廠在第一審其餘之反訴駁斥訴訟費用徐幹卿負擔十分之七振昌德絲廠負擔十分之三王光華與朱慕嘉因欠欵涉訟上訴一案（判决主文）本件上訴駁斥第三審訟費由上訴人負擔紀孫氏與孫文定因界址涉訟再抗告一案（判决主文）本件再抗告駁斥再抗告訟費由再抗告人負擔 
　　刑庭判决僧慧良等爲殺人上訴一案（判决主文）本案上訴駁斥訴訟費用由僧慧良陸錫林徐菊生連帶負擔同林氏因營利略誘上訴一案（判决主文）本案上訴駁斥訴訟費用歸周林氏負擔戴樹青等爲竊盜及脫逃附帶民事上訴一案（判决主文）原判廢棄呂興旺李柏林在第一審之請求駁斥 
　　批示謝長洲一件據謝長洲狀請撤回上訴狀悉查該案業經本廳宣告判决所請撤回上訴着毋庸議此批以上五月二十六日 
　　民庭判决孫湯氏與嚴志英因會欵涉訟不服第二審判决上訴一案（判决主文）原判廢棄本件發回上海地方審判廳更爲審判朱錦齋與江寗勸學所因租金涉訟不服更審判决上訴一案（判决主文）本件上訴駁斥第三審訟費由上訴人負擔王慶林等與張馨馨等因地畝涉訟不服第二審判决上訴一案（判决主文）本件再審之訴在再審被告人所犯刑事案件終結以前應予中止朱胡氏與楊毛頭等因墳地涉訟上訴一案（判决主文）本件上訴駁斥第三審訟費由上訴人負擔陶本華與楊長明因退佃涉訟上訴一案（判决主文）本件上訴駁斥第三審訟費由上訴人負擔吳相氏與俞厚之因柴洲及糧串契據涉訟上訴一案（判决主文）本件上訴應由江寗地方審判廳爲第二審判 
　　刑庭判决倪文均爲輕微傷害上訴一案（判决主文）本案上訴駁斥倪文均未决期内覊押日數准以二日抵拘役一日 
　　批示何佐卿狀爲聲請飭縣迅即示期審理由狀悉已令飭無錫縣迅予查明原案依法審結仰即知照此批以上五月二十七日 
[江蘇高等檢察廳]  
　　批示陳名臣呈一件爲繳納證書印花等費請領律師免試合格證費由呈悉候轉滙甄拔律師委員會請領可也此批陳戴氏狀悉爾子陳來賣係犯强盜罪情節較重在監行狀若何應否假釋本廳無從核辦仰逕向靖江縣知事公署聲請可也此批姚老俊狀悉該聲請人是否合於保釋條例照章應由縣知事查明塡具報告書呈廳核辦所請飭縣先行保釋之處應毋庸議此批蔣坤保狀悉候縣卷到廳即予送審此批顧世熿狀及抄件均悉案關地役糾葛業經原縣於四月九月八日判决確定在案該民何得牽入刑事所請不准此批湯相庭狀悉候調卷核辦此批戚桂馨狀悉仰候令行泰興縣知事查明法辦此批張楊氏狀悉前據該縣覆稱張茂福確因受木　戳傷流血過多以致身死訪之輿論均謂所驗委無不合云云開棺覆驗事非尋常旣無確切証明未便遽予聽信此批張振祥兩呈均悉仰即來廳候訊此批駱榮逵狀及黏件均悉查聲明上訴應向原審法院爲之茲據所訴姑候卷到即予核辦此批戴大金狀悉該民抗告有無理由候將來狀發交原縣審查後送廳核辦此批施金福狀及抄件均悉候調卷核辦此批劉義尊劉福鏞狀悉查此案第二審廳屬吳縣地方檢察廳管轄業將卷狀發交該廳辦理矣仰即知照此批石萬豐等狀悉候送同級審判廳核辦此批徐雲翔狀悉候送同級檢察廳核辦此批范殿元呈悉候令原縣迅予秉公法辦此批以上月五二十七日 
[淞滬警察廳]  
　　批示張孝悌批據稱爾家於本月九日夜間被盜破扉入内搶去衣物多件並擊傷爾母手臂眼目等情該盜等目無法紀肆所欲爲實屬膽大惡極業已令仰該管五區四分所飭警嚴緝務獲解究矣仰即知照此批譚利英批據稱廠中學徒葉仁賢挾停歇生意之恨擅入賬房扭開自己衣箱誣指他人行竊等情如果實在不法已極惟案關刑事未便率准提究仰逕自赴法庭訴請究辦可也此批陳成氏批查傳倪氏串通其弟誘匿爾女如果查有確據儘可就近扭送請究所請應毋庸議仰即知照此批夏趙氏批查本案前據四區解應飭科假預審訊屬民事本廳不應受理當庭却不諭令自赴法庭訴請究辦矣仰即知照此批楊樹年批仰候再令二區警署迅速查明核辦可也此批耿祥元批據呈各節純屬民事問題非本廳所應受理仰即逕投法庭訴請究辦可也此批費陳氏此據呈已悉業經飭科將本案獲犯時阿毛等務𨛥上海地方檢察廳偵查訴辦矣 
 
 

Page 16

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
 

Page 17

 
 
第一萬八千零五十二號;中華民國十二年 西曆一千九百二十三年五月三十號
星期三 * *本埠新聞三 
[柯達公司之新目錄]  
　　江西路六十四號柯達公司專售柯達牌鏡箱及各種照相材料器具近數年來國人對於攝影一道嗜者日多購者益衆該公司大班包涵君（Mr·Barham）現因便利同業及喜習攝影者起見特請李瘦蘭王煥照等譯著各種照相書籍出版者已有多種如柯達日光下顯影與印像法及快活之紀念等近又有柯達照相繪圖目錄出版全書中英合訂共計二百餘頁各種鏡箱之詳細條目無不如量轉釋并附繪圖愈加明瞭云 
[仙樂廠遷移發行所]  
　　仙樂製香廠出有鷹牌滅蚊盤香茲又添製棒香定價低廉其原有發行所房屋不敷應用因於日昨遷至貴州路七號照常營業云 
[風扇及五金器具運滬]  
　　先施公司三樓電器部因近日天氣漸熱電扇已可合時乃將新到之上海風行美國老牌電扇數種减價出售是以數日間購者甚形踴躍該部另聘有技師專接修各種電扇及一切電器 
　　又該公司五金部新由德國名廠運到大批鋼精雙耳　此貨質輕耐用大小形式俱備每只由一元起至二元五角又星鐵十四寸四格食籃每只减售四元燒青有花格籃三格頭每只減沽一元六角四格頭一元八角德國三脚蓮蓬頭火酒爐每只七角黃銅快慢火酒爐每只二元二角半其餘各洋刀雜貨等售價亦甚廉云 
[新到大宗珠羅紗]  
　　珠羅紗爲夏令需用品南京路石路西和豐呢絨號新到大帮珠羅紗並製夏令應用蚊帳大小床合用者俱備珠羅紗帳每頂九元五角至十四元五角珠羅紗每碼一元至一元二角絲光白蔴紗每尺一角八分條子冲嗶嘰每尺二角八分方格羽紗呢每尺六角八分至七角全毛白嗶嘰每碼五元五角至五元七角四考克帽每頂四角五角白呢哈子每頂五元洋府綢每尺三角六分細條羽紗每尺三角八分云 
[法國啤酒陸續運到]  
　　仁記路福隆洋行由法國運到啤酒多種味甜適口價極便宜不日尙有大批運到云 
[又將有新鐘表公司開幕]  
　　南京路畫錦里南首現有便宜鐘表公司之組織近已僱工修葺不日即將開幕該公司主任爲項君所選擇諸鐘表均求名副其實云 
[雲石公司代售比拳入塲券]  
　　萬國拳術家比賽者咸訂生死合同 
　　長浜路南成都路口巨籟達路萬國拳術大會競武場爲各國著名拳術大家比武之所前次開演各界稱許今又將於六月一日星期五晚九時半開第三次大比賽此次有中·美·英·法·德·菲·意·奥·瑞·日·諸國拳術家大比武藝並聞各拳術家咸訂生死合同俾比賽時各獻其能如有失手均無賠償於此可見此次比賽必甚劇烈入塲券可往南四川路三十九號美商賽雲石公司購買云 
[研究棉業之新作品]  
　　上海總商會月報自民國十年創刋現已出至第三卷第五期本期特發刋棉業號所有論文取材均側重於棉業一方面其要目如「整理棉業新議」朱仙舫「棉業公債問題」鄧峙冰「去年美國棉織品市况之回顧」蔡瑩「英國棉業界之將來」叔奎「日本棉業發展史」正華「棉紗增產與縮短工作問題」鳳喈「世界棉種考」正華「民國十一年度各紗廠營業報告」振德「日本紡織家武藤山治氏奮鬥傳叔奎均大可參考云 
褒爾淮沿ＰearlＷilte爲美國電影界著名女伶之一吾國人呼之曰寳蓮因與褒爾Ｐearl之音相同故名（以下通稱寳蓮）滿索里Ｍisscuri州係寳蓮之故鄕寳蓮天資甚慧髫齡時即能歌曲會旅行演劇團主任某氏因事至彼鄕見寳蓮誦背古詩甚善乃請其在「湯叔之寓」ＵncleＰom,sＣabin一劇中飾小夏娃（ＬittleＥva）後又加入某馬戲班乃精騎術繼某影片公司欲攝演一影片名（ＷildＷest）寳蓮因善騎故即應召加入後又爲百代公司演「寳蓮遇險記」等片又曾爲狐狸影片公司演戲如ＴheＷhiteＭoll等片皆屬寳蓮之傑作寳蓮爲運動專家能玩各種武藝容貌亦甚美輕髮碧眼楚楚動人最近又爲百代公司演一片名Ｐlunder云 
[「一星期之愛情」影片之評論]  
　　卡爾登影戲院新近運到「一星期之愛情」一片原名Ｏneweekoflove係名女伶愛蘭妮ＥlaineＨammerstein之傑作内容異常優美情節之佳各片莫與比倫片中最主要者爲飛機决斷婚姻之成否表明男子薄倖與美獵客之義勇而女郎矢志無他非至薄情人之捨棄决不移愛他人尤爲難能可作男女愛情當頭棒喝至片中佈景尤極幽麗奇險之大觀如獵客與土匪格鬥處狂風暴雨中觀之使人驚魂動魂他如月下跳舞·池水嬉浴等·亦均有殊致故各英文報紙對此片皆載有讚美之辭茲特節譯錄下 
　　字林報Ｎ·Ｃ·ＤailyＮews「一星期之愛情」影片攝演之美較此片名稱尤佳所有劇情皆刻畫盡致佈景中如快火車由危橋上傾下墜入急湍中一幕實屬難能可貴之攝演製此片者有如此本領誠令人可敬大陸報ＣhinaＰress「一星期之愛情」係一非常可貴之影片當試映時見者無不稱美劇本表情皆臻上乘劇中要角爲愛蘭妮表情做工無不動人爲近年所見佳片之一泰晤士報ＳhanghaiＴimes云「一星期之愛情」影片敢證其能受多數人之歡迎蓋此片内容不僅演員做工盡善而又有美術上之功績演隱居深山之俠士則細微入神而又不染以前之舊派表情觀此一片其味有餘也文匯報ＳhanghaiＭercurry云「一星期之愛情」影片之名稱似有舛誤蓋以此名稱而味之似此劇情節不過演偉大之愛情而已不知此片尙有驚心動　 
魄之險遇實屬電影片中所罕見之奇術也聞此片自今晚起在該院連映四晚本星期六星期日下午三時之日戲亦開映此片云 
 
 

Page 18

 
 
第一萬八千零五十二號;中華民國十二年 西曆一千九百二十三年五月三十號
星期三 * *[大戲院今晚演映「無名英雄」]  
　　上海大戲院於近數星期中以連映佳片賣座甚盛如「熱血鴛鴦」·「花情蝶義」二片受觀衆之讚美極多此二片皆屬孔雀電影公司在美國選購而來今晚該院映演之「無名英雄」一片亦係向孔雀公司租來計長七本原名爲（ＰartedＣurtains）主演者爲著名演員懷爾賽ＨenrvＢＷalthall與女伶愛爾登ＭaryＡlden劇中之情節大致演一好男兒因被友人所累陷入罪網期滿釋出遂爲社會所不容雖欲遷善而不得劇中又有美國紐約社會上之種種黑幕好男兒甘願犧牲自己保全他人名譽其俠腸義膽足以激動人心此片佈景結搆均稱特色聞該院自今晚起連映五夜云 
[觀「古井重波記」後之又一意見]  
　　上海影片公司所攝之「古井重波記」影片洵爲中國自製片中之傑作深得國人之贊許余（投稿者自稱）觀該片後亦頗示愜洽惟有欲言者如下 
　　㈠胡特旣爲富豪片中應略加胡特家庭之奢侈狀况否則在觀者視之胡特僅爲一平常之收租人耳 
　　㈡律師李克希贈嬌娜之衣飾應在李處宜盛以巨匣开 
送至嬌娜處方足以示敬意 
　　㈢因上述之錯誤嬌娜即在李處改易華服出寰球飯店後將舊衣遺在李處未曾取回似覺疏漏 
　　㈣飾嬌娜之父者表情欠佳於逐董士格及怒責嬌娜時之動作似太呆滯並未表現怒容尤屬遜色 
　　㈤片中主要人出場宜仿美國影片將人名寫明再略加文學說明辭句而下行再註某某角色飾某某人則較爲醒目 
　　㈥片中人言語宜用白話體而節目說明（即ＡＴ）似宜仍照片中之文言較有興趣 
　　㈦該片之英文譯名爲（AnUnfortunateGirl）譯其意爲「不幸之女郎」似覺太平泛不甚切當與舶來之影片原名譯成極平常華文戲名同一弊病 
　　㈧片中表現夜間街道狀况如嬌娜宵遁等幕光線太亮宜加染綠色方始逼眞且當生色不少也（陳敏生） 
[基督敎同學會將開遊藝會]  
　　籌募義務學校經費 
　　上海基督敎大學同學會定於陽曆六月八號九號午後假靜安寺路夏令配克戲院開游藝大會其秩序爲戲劇·歌唱·及各種游藝由中西女塾·聖瑪利亞女校·及滬上各敎會大學·共同擔任所籌經費除開支外悉充該同學會擬辦之義務學校經費入座券已在四川路青年會出售且可預定座位云 
[程蘇本農女士作古]  
　　上海女子中學校創辦人程蘇本農女士昨晨病殁於蘇州寓次蘇女士熱心敎育管理該校垂十餘年盡瘁以終故該校於昨日下半旗一天以誌哀悼云 
[醫訊彙誌]  
　　珠街閣醫士徐松侯君爲賴嵩蘭君高足自寓西喬家浜以來從游者衆昨日（陰曆四月十四日其門人）王厚餘君畢業懸壺於南市裏生義弄假座喬浜路王正修堂宴客觥籌交錯車馬如雲頗極一時之盛云 
　　濟生醫院·婦孺救濟會·模範工没醫生謝筠壽君曾留東有年現自設診所於寳山路天吉里因患病者時感路遙不便乃於本月二十七號遷至愛而近路均益里一零八號照常應診又謝君監製楊枝救苦水一種治各種急痧由均益里天乙製藥社經售云 
[國樂會定期開會]  
　　上海壬戍國樂會乃聖約翰大學畢業同學所組織以公餘之暇研究國樂藉資消遣迄今已一年會務頗形發達定於六月二日（星期六）晚七時在新閘路武林里一千二百五十七號開常會云 
[音樂會比賽抬球]  
　　中華音樂會枱球團日昨特約東吳第二中學學生至該會爲友誼之比賽結果爲十二與四之比中華音樂會勝茲該會同人爲鼓舞競爭起見爰請精於此道之同人於陽歷六月内舉行特别大比賽首名贈金徽章一枚二名贈銀章一枚云 
[美術會之新内容]  
　　晨光美術會因擴充範圍已由卡德路遷移至白克路七號（派克路口上海公學附近）畫室分靜物石膏人體各室光線充足並有應接室·辦事室等陳列會員最近各種作品各界士女隨時參觀均所歡迎内部除舊有之西畫部外即將設音樂部·雕塑部·攝影部等至附設添之敎授機關分西畫研究所及圖畫函授部二種如下西畫部及研究所之組織不同西畫部爲會員互相研究而設主任爲宋志欽君凡專門研究者脫離學校生活以後得藉以繼續研究或有職業之士女而欲研究美術者亦得加入研究所爲學員而設略採學校制度凡程度幼稚有待指導者得循序漸進養成繪畫上基本學識由朱應鵬·王榮鈞·李尊庸·萬籟鳴·萬古蟾·魯少飛等十餘人擔任學費極廉並設有日夜班均訂有專章有志者可隨時入會云 
[青年會西總幹事得獎章]  
　　上海聯太平洋會名譽書記青年會西總幹事費吳生Ｇeo·Ａ·Ｆitch君辦理華洋義賑會及導淮委員會甚具熱忱黎大總統特給以三等嘉禾章一座昨已由交涉使署轉令知照云 
[精武會贈授學位]  
　　號曰「俊士」 
　　中央精武體育會日前在總商會舉行學位禮到會者有漢口·南洋·吉隆坡·庇能·廣東·香港·澳門·各會代表曁會員數百人午間開會先由主席盧煒昌君宣佈學位定章及此次應受俊士學位兩人一爲吉隆坡主任羅克己君二爲廣東主任沈季修君旣畢宣佈學位解釋由羅君嘯璈將學位原起·及其關繫詳爲陳述證今引古發揮盡致次由姚君蟾伯宣讀證書依次贈授沈君駐粤未到因派代表赴領後由紅隊代表鄭君灼臣以寳劍贈羅克己君各有發揮最後由中央精武主任公哲君加以勉勵之演說茶叙而散 
[春華又將爲學校演劇]  
　　春華舞台前爲裨文女學演劇已誌前報茲悉北浙江路華興坊八弄之競勵公學剏立已逾十稔現因推廣義務學額改良管敎方法經費不敷支配不得已商借春華舞台於六月二日（星期六）上午十二時起演日戲除該台原有藝員外添請久記社票友表演好戲届時座位亮必擁擠云 
[今日天陰有薄霧]  
　　徐家匯天文台昨日下午四時三十分氣象預報云天曇而有薄霧北方低壓將東至日本海中國海颶風將抵安南海濱此間一帶有南風本埠溫度在下午三時前之二十四小時内最高六八·○最低五七·九去年今日最高七二·一最低六三·○ 
 
 

Page 19

 
 
第一萬八千零五十二號;中華民國十二年 西曆一千九百二十三年五月三十號
星期三 * *常識 
常談 
[博羅遺書（七）] [  老圃]  
　　渡江抵鎭江居民拜偶像隷大可汗用紙幣業工商其地產絲紡業甚盛有富商大賈凡養生遊嬉之具無不備此城有奈司托利派景敎堂二所蓋西曆一千二百七十八年大可汗命貴族馬兒撒吉思守此土馬爲景敎徒故建此禮拜堂 
　　離鎭江東南行三日一路城鎭皆極富庶後至大城曰常州居民拜偶像用紙幣隷大可汗業工商產絲甚多凡養生遊嬉之具無不備蓋此土富饒甲於他處莫與倫比昔大可汗征服蠻子時伯顏爲大將嘗使其部將阿蘭士略地至此阿亦景敎徒取常州如反掌及入城醉酒熟睡如豕居民羣起攻元兵元兵殲焉旣而伯顏大兵至夷其城屠其居民老少婦孺無一留者其次大城爲蘇州居民拜偶像隷大可汗用紙幣其地產絲出花緞民業工商多富商大賈人口尤密使蘇州人及其他蠻子有武士精神雖征服全世界亦非難事無如蠻子皆非戰士僅工藝家商業家而已然亦有哲學家醫士及理學家城中有石橋六百座可通大船山中出大黃生薑甚多若用意大利幣一格盧可購上品生薑四十磅其廉如是自蘇州進行經湖州吳江嘉興而達京師『京師即杭州南宋建都故元時沿稱京師』 
經濟 
[吾友一席談] [  振華]  
　　友自浙省來者述及其友李君之熱心愛國令人可敬因有所感小子不敢獨知故筆述之 
　　李君字明波業典質年已五十有六亦頗衛生雖年邁若壯膝下一子一女子初承父業後就儒而棄商現任某校敎員其女曾卒業於某女子師範學校去冬爲其子授室之期予（吾友自稱以下皆類此）亦乘興前往作賀但見妝奩甚尠暗度坤宅家况頗豐何吝若是因而問之李曰余於事前預致言令彼止辦（非指必需品）故以現銀代耳予曰何哉李曰請略待之君自明矣予即不復問旣而賓客盈門李遂演講膠濟鐵路之原因以及止辦妝奩儲金贖路之理由予始恍然悟賓客中之稍通知識者莫不爲之感化因而以銀元託其代儲者不知凡幾事後則以此欵曁妝奩費戚友之賀份俱爲贖路儲金也今春其女出閣妝奩費亦儲以贖路將證據代妝奩以給其女云 
　　振華曰斯誠良策也非僅有益於國而於己爲利亦不淺矣（乙種酬） 
衛生 
[夏日衛生淺說] [  豪]  
　　夏日衛生甚爲重要此固盡人而知但一言及如何可以衛生似覺茫無頭緒顧一經歸納可分爲三㈠個人衛生㈡家庭衛生㈢公衆衛生如三者努力行之夏日衛生之能事盡矣此三者將如何乎願貢我見 
　　㈠個人衛生個人衛生至爲簡單惟稍不注意則遺患無窮蓋夏日實最易染病之時吾以爲夏日衛生之最宜注意者即須早起赴空曠之地吐納好空氣作十分鐘運動然後入浴晚浴不如朝浴之有益此須注意者衣當日易一次雖酷熱不宜赤膊睡時尤忌裸身飲食則禁過冷過熱之物菜蔬以清淡爲佳他若中午之不可奔走時疫之不可探視以及急症速醫行動有節等事皆人人所知不必贅述者也 
　　㈡家庭衛生個人衛生而能行之維謹則家庭之衛生似易著手若窗户之啓閉得時房屋之灑掃宜勤食品之支配疾疫之預防皆須注意而急救藥品之儲藏清潔飲料之注意亦均不可以其小而忽之 
　　㈢公衆衛生公衆衛生亦復易爲惟余意分區注意似易著手每一部分立清潔會以司其事一方面爲本區謀公益一方面再監察市政廳之設施他如驅蚊之運動時症之急救各個人尤須加入合作也 
[滅蠅者注意] [  周頌棣]  
　　自去年來滅蠅滅蚊之聲浪漸蔓延及於各地即鄕村老幼亦有知其爲害之大且烈者故一二團體提倡於前多數分子實行於後此乃衛生上之好現象人羣前途之幸福也但行之者亦宜格外注意隨處留心稍有不愼則熱心者反致害身爰舉滅蠅之宜注意者數項錄之以告熱心公益之諸君 
　　㈠撲蠅切不可用手以防細菌之附寄於指而送入口中發生危險於無知幼年之兒童尤宜諄諄告之 
　　㈡拍蠅扇最好每日置於火中薰燒一次以殺其存留之細菌而於撲蠅時手亦不可觸於扇上不然其害與以手撲蠅等 
　　㈢已死之蠅最好投於火中而焚滅之或注以沸水以滅其細菌 
　　㈣手或偶觸蠅或拍蠅扇上宜即洗滌不可使其有菌類存留（未蓋章） 
道德 
[用電話之聞見（一）] [  傑]  
　　余嘗細察人類之動靜覺其中有不可思議之感想在焉如打電話其一端也 
　　普通用電話者每欲立即傳達稍有遲緩輒生不快如一再延誤往往暴跳如雷擲電筒作聲甚或大聲呵叱欲得接線人而甘心孰知接線人之聲可聞而其人不可見也縱狂詈又奚益吾人試平心靜氣一思之接線人之遲緩必非有恨於我也蓋因所欲接之號數或已爲人所用一再催促之或搖鈴數十下照章即無須代接雖憤恨難遏其結果亦等於零然則打電話將何爲乎曰吾嘗見西人命其僕役作事必帶一請字其僕亦忠於所事接線人亦一人也其地位與吾人同又何能輕視之耶余每用電話必曰請君爲我接某某號接線人必忻然應之即或與他線未斷必作懇切之聲曰此號已有人用俟其談畢吾當搖鈴呼君聽也 
　　閱者試納吾言必省許多煩惱得無限利益也又即就人道主義與時間經濟言之亦以態度溫良爲宜態度而能温良則呼叱之聲不作呼叱之聲不作而接線人亦樂於從事矣 
法制 
[假冒商標之現行法例] [  蓉塘]  
　　我國商標法案現雖經衆院法典委員會審查交付大會議决然正式頒行尙需時日近農商部因商標懸案待解决者甚多擬將商標法草案作爲暫行商標法呈准政府咨請衆院併案辦理但能否實行尙未可知歷來一般商人因無商標法可以依據往往不應涉訟而涉訟或應涉訟而不涉訟彼租界洋商則每因華商商標與之略有類似即行涉訟并要求賠償多被懾屈不知我國原有大理院判例可以依據即會審公廨亦應援用以保主權而伸國法錄之如下 
　　㈠民國六年大理院上字第一四二四號判例商標是否假冒以一般人之識别力爲斷其主要部分如有殊異之外觀則附屬部分縱有類似亦不爲假冒 
　　㈡民國七年大理院上字第一八二號判例商標之識别以主要部分爲凖（不受酬） 
敎育 
[國語與國體之關係] [  新]  
　　今之反對國語者輒曰學校敎授國語非特於兒童無所裨益反使忽而土話忽而國語昏亂兒童神志莫此爲甚豈知當今之世國語之急應提創不惟敎育較易普及且於國體上有莫大之關係焉謂余不信請證之實事余曾於三井洋行見甲乙二人據案互談聽其所談之話則爲極純熟之日語忽有日人欵門入室濡筆作書未及十分鐘擱筆起立口操北京音問甲謂二位先生均爲華產何以此問彼答反用敝國語言甲曰我之生產地爲上海彼之生產地爲福建若談鄕語彼此不能明白所以借用貴國語也日人乃笑而言曰同處一國而言語不通此眞貴國之特色余不知日人此語裦之抑貶之乎方今南北紛爭憂國之士力謀統一但統一南北非先聯絡感情不可欲聯絡感情則言語之效力乃大譬如作客他鄕一朝與同邑人遇即使素昧生平而親愛有逾骨肉此何故哉無非言語相同而已今各校提倡國語　 
亦欲使全國人民言文一致異鄕彷彿同鄕不致蹈甲乙二人之覆轍爲外人譏刺玷及國體孰謂非當今急務乎（乙種酬） 
市政 
[警察應具之資格] [  義]  
　　辦理市政對於公安一層甚爲重要我國各地警察知識幼稚不識字者居多以未受敎育不明警律之警察監視市民之違警不亦謬乎當局對於警察之選取又無一定之標凖一般無業游民爲糊口棲身之計前往充當警察者幾占半數因之警察無故毆人者有之彼以爲警察負有治安之責此所以實行余之職權也噫我國警察缺乏敎育不明手續一至於此可歎也已余意整頓市政對於公安問題首宜注意警察之資格爰就管見所及謹述警察應具之資格如次　　（一）曾受過敎育 
　　（一）熟諳違警律 
　　（一）品性温和 
　　（一）能任勞任怨 
　　（一）具普通常識 
　　（一）體格健全 
　　（一）明白事理 
上述數則雖屬簡略如能照此標凖以定取舍則社會有高等之警察市政有改進之希望甚願辦理市政者速起圖之（乙種酬） 
問答 
[吳縱問] [  沈錡]  
　　丙竊取甲之田單向乙抵欵當時甲未明悉（丙乃甲之司賬甲乃乙之房東）後丙辭職甲親向乙收房金時乙提及此事甲不承認乙乃停付房金甲欲向官廳訴押遷惟以房金抵欠欵尙未住清未識可能起訴否又應以何法對丙答丙竊甲之田單向乙抵欵無論用丙自己名義抑冒用甲之名義所抵甲均不負責任甲並可向乙追回田單乙欲以房金抵欠欵亦不合法對於乙欠租部分甲可向官廳起訴 
[燕山散人問] [  沈錡]  
　　甲乙丙兄弟三人同居甲無子憑親友議定承繼乙長子爲嗣惟未立有繼嗣書後乙病故甲丙及乙之妻子遂邀親族等將祖遺曁自置房地按股均分各自管業亦未立有兄弟分產據分家之後甲富而丙貧丙以未立分書雖有親族議定何足憑證屢欲重行析產而乙妻亦欲收回其長子苟按法律即當如何解决即希賜敎 
　　答承繼不以有繼書爲要件乙之長子如確已承繼於甲丙不以主張重行析產乙亦不能任意收回長子　 
[益吾問] [  沈錡]  
　　今有某甲偶遭癲狗所噬時隔月餘一日忽覺心煩意亂舉動不能自主知已毒發自言此次性命决難倖免不如速死遂囑其妻及子速將蔴繩繞於頸而絞死免受毒發難忍之苦不料其妻及子允從其神經錯亂之請求竟着鄰居數人如法縊斃慘狀難言竊思癲狗之毒氣發作尙可冀萬一之幸即使救治術窮亦應聽其自殂何得出此慘無人道之舉玩忽生命不卜地方警察是否有干涉之權刑律上妻子等有無應得之處分深望法學家敎之 
　　答帮助他人使之自殺或受其囑託而殺之者在暫行新刑律殺傷罪章均有明文規定甲之妻子及鄰居允從甲神經錯亂時之請求而殺之其犯罪行爲已成立 
 
 

Page 20

 
 
第一萬八千零五十二號;中華民國十二年 西曆一千九百二十三年五月三十號
星期三 * *   
 
