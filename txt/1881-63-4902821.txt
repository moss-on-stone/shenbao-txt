# 1881 - 63 - 4902821

 

Page 1

 
 
[蒐書] [  李舘告白]  
　　啓者本舘以刷印各書籍發售爲常如遠近諸君子有已成未刋之著作擬將問世本舘願出價購稿代爲排印抑或俟裝訂好後送書　千部或獄百部以申酬　之意亦無不可總視書之是售與否而斟酌焉再如藏有世上罕見之本宜於重刋者本舘亦可以價買或送　十部　印之書籍以　謝至原本於刋成後仍可璧　也現在承賣申報之人　處皆有若以春籍託交寄下諒不致悮或託信局寄來亦可接信後不數日内當奉羅耳 
[續論博覽會]  
昨者本報論意國人加葛理欲在上海創設博覽大會訂以一年之後舉行各國商人皆願贊成其事本舘亦深望其有成蓋創會之舉在外國習爲此事一經興辦卽易成功而中國素未耳聞目見一旦創古今未有之事未免曠日持久不能速成然以近時華人性情好尙言之則已大異於數十年前未必竟以此事爲奇而觀望不前也前者　國白年大會中國經伯相李公與總税務司商定派員前往携帶各物入會比賽繼又有日本賽會之舉亦派人赴會是無論何地但爲通商之國苟有創會等事中國無不樂附其中矧以外國人而代我中國創設此會中國官商有不極力贊成者乎此説得自傳聞然亦不同謹言　當造意之始已有旅居西商樂相贊助然則駐華之欽使其必以此意商諸南北洋大臣及總理衙門照會往來議允而後定此豈可以中國向無此舉復之哉其事之准行可知也旣經准行則又以此事告諸他國俾他國咸踴躍入會而以其寳貨玩物噐具來也而我中國之預備者更不待言矣特是中國之寳貨玩物容有過於他國者惟器具則遠不如人蓋古聖王設教天下禁令綦嚴經書有之奇技淫巧不粥於　又曰毋或作爲淫巧以蕩上心又曰作僞心勞日拙又曰玩物喪志故人生聰明皆用之於無益之地而器具等絶　精巧汽機之學所以失傳也元順帝能作滴漏器其法得諸西洋大抵卽鐘表之類而史册譏之以爲亡國卽基於此今雖風尚頓變大興製造之役然其法仍爲西洋所遺卽使窮工極巧事事比盛泰西而列之會中未免襄取他人之誚且泰西汽機之學不特船車鎗砲足以供軍國之用卽民間日用服御之物亦大半成於機輪故一入會中遂覺百貨充物無不可愛而此之所製與彼之所造又有優劣美惡之别供人品題中國或由於生成或昉自人爲縱義等攸殊而無有新奇可喜之物竊謂此會一設仍將羅列各國之珍異而中國之物不足以相敵也惟寳質玩具則中國爲多泰西人情尙新而不尙古先賢之所留貽前朝之所矜貴中國則什　藏之而泰西無有也商彛周鼎秦瓦漢甎歴數千年而猶有人識之得其物者固不輕以示人下至片石半圭一入古玩肆中無不有書可徵有圖可按儘有費千金竭家産以得之者甚則先世手澤所存生　以之貧不肯貨此等玩具較之徑寸之珠盈尺之寳允覺多藏歴代兵燹時有沉埋毁棄未免日少一日然試大開博物之院吾知此等皆足以賽之上自公卿世守下至民間流落　慮數十萬具誠可謂大觀矣特是中國凡珍藏古玩寳貝之家往往不肯輕出示人大則慮携持之累綴小則恐挲摩之失手而舟車裝載又有顚播之險道路迢　輒患郵寄之難或者假手他人不及己之珍愛彼此傳觀又防人之作僞故雖列入會中而人情不甚喜其物之出世也粤冠之優燬失綦多吉光片羽嗜古者重價購之更有因庚申之役而内貯之物經人載出爲有力之家買去而終身不敢出其藏者凡若此者豈　外洋技巧之物足以敵其貴重者而乃不肯攜赴會中以相比賽然則我中國之大正不知以何物示諸人也雖然以幅員之廣較之他國怪怪奇奇鄙人所不經見者不知幾許固不必盡在寳玩中求之但使嘉會克成自有陸離光怪之觀無患乎無物也 
[北地春寒]  
　　都中於入春後仍無雨雪而天氣則嚴寒特甚前往北洋各船恐日内尚未能破冰進口也 
[美員出殯]  
　　駐津美領事美根逝世一節業經列報兹悉該領事靈輛於正月十七日早上出殯惟並不入土以備將來送歸美國也出殯之時美英法德各兵船上兵官均往恭送駐津之各領事等官亦莫不往助執紼聞代其後者卽係副領事費君息爾云 
[學憲行程]  
　　新放山西學政王可莊殿撰昨聞於請訓後卽於正月念七日起程云 
[尋花啓鬥]  
　　天津鬥毆俗謂之打羣架從前無日無之自大憲以止辟之心善明刑之用奏定新章嚴爲科罪曾將羅仲義馮春華魏洛三名處决張慶和丁樂然兩名站斃立籠兇悍之流知所儆畏而此風因之稍戢然積習由來已久正未易旦夕除根也正月十三日紫竹林又有鬥毆之事津地鬥毆每呼朋引類集指臂之助人亦樂與効勞謂之充光棍其攘臂前來大抵挾有兩具非能打人便能受打未有甫經覿面卽棄甲曳兵而走者去臘河東地棍到紫竹林尋花遣興該處妓女每聯絡無賴爲禦梅計無賴輩亦以護花鈴自任聞河東人來紏集黨與洶洶尋鬥嗣因河東人見土客異勢衆寡不敵未及交手望風先遁如羊遇虎如雀遇鸇頃刻間鳥獸散去最後一人因有公子縶之疾遂爲孟之反之殿跛倚而走欲速不能悚懼恐惶汗出如瀋人以其殘廢亦縱之去其黨以爲大辱十三日之舉蓋爲報復來也紫生林與河東只一河之隔自冰堅澤腹河上在來一如履道坦坦從鹽垞登土砲台卽能逹紫竹林十三傍晚一二十人各持器械蜂擁而前惟前番加侮莫得定名故此次不分皂曰惟有覔護花者而甘心焉一時突 
 
 

Page 2

 
 
如其來有疾雷不及掩耳之勢且志存雪耻莫不奮勇爭先一以當十敵皆披靡大挫其威有馬家口袁甲張乙等平音素推鐵中錚錚亦就紫竹林與妓爲役者出身犯難傷受剥膚矣聞此事經人調處或可以免涉訟云 
[唱戯誨淫]  
　　天津茶肆每於新正添設雜耍招徠生意其名目有絃子書大鼓書京子弟八角鼓相聲時新小曲等類茶錢不過三五十文小住爲佳亦足以消閒遣興第時行小曲皆係淫褻之詞留枕窺簾鋪排任口斷雲零雨摹擬盡情少年情竇已開血氣未定者易爲移惑前有唱曲張起龍者渾名百本張擅長此調每居中高坐曼聲長吟醜態畢作經前任天津縣蕭邑尊訪聞拿案笞責示儆去春曾登於報今正歲首此人不見登場事非挾技之他卽已改絃易轍方謂鴆媒已去保全後生行檢不少詎料繼起有人變本加厲茶肆中又有所謂假百本者少年姣好其淫褻則且假過于眞每日演唱係兩人合擋作爲一男一女彼卽自居巾幗不特淫聲入耳絶類妖鬟抑且眼角含情一如瀉婦誠樸者謂之顔厚輕獧者爲之神馳其引逗子弟害更倍子百本張矣所望地方官再伸前禁俾無恥輩早自斂跡也 
[閩撫將旋]  
　　閩撫勒少仲中丞去冬循例渡臺已到前報兹聞何制軍函請中丞早日内渡面商公事已于華歴正月念八日派楊武威遠兩輪船前赴臺灣迎接約計花朝前後憲旌當可言旋也 
[購鎗餘聞]  
　　去冬閩省籌辦海防經候補道方觀察由濟安輪船赴香港購辦洋鎗四千桿已列前報兹聞方觀察所辦之洋鎗係林明敦槍於去臘小除夕已由港中咪吔洋行辦到每枝槍價十三元但鎗雖新而彈子則舊又無皮袋皮索等件方觀察卽在港中英按察司衙門禀訴無如定購時觀察係託怡泰洋行之夥伴轉向咪吔洋行打電報購來其合同内朱曾詳細寫明故彈子旣不合式而皮袋等又不齊全也兩造訊明後英按察司持平斷結而方觀察已吃虧矣查外洋貿易並無欺騙情事倘中國經手人能熟悉其中情形先事詳愼一一訂明又何有噬臍之悔哉刻下已禀請督撫騐過洋槍尙屬可用惟陳方伯似有挑剔之意未知日後如何騐收耳 
[招選幼童]  
　　前報福州船政局于去冬派張陳兩委員赴粤招募學童來閩以備選入局内後學堂學習管輪之用玆聞黎星使本欲招數十人而此次僅招得十一人緣在香港外國大書舘挑選始則苛求大過而品優學粹者不願來繼則降格以求而父母愛惜者又不允其來迨至需次日久未能銷差不得不苟且從事而人材之優劣不顧矣正月初十日已由廣東商輪船載到閩垣尙須俟星使考試一次乃定棄留云 
[雪後聞雷]  
　　寍郡於初六晚又降春雪積有二三寸之厚初七日時降時止嚴寒澈骨甚於隆冬初八日竟日隂霾夜間狂風陡起急雨跳珠未幾簷溜聲中忽聞霹靂震耳繼之大雨傾盆迨三更後雷始收聲雨亦停止初九日早天色稍霽積雪漸化然寒氣逼人仍未少减云 
[遇崇傳聞]  
　　章門貢院後雖有居民而地皆曠野上月念六夜三更後聞有某甲自店回家行經該處菜田側時正天雨泥濘昏晦舉步維艱忽然失足趺撲及起則去路爲墻所阻頗爲託異不得已擬仍回鋪詎未數武又有一墻在前甲乃放聲大號然自此竟不知不覺身已眠於溝澮中矣少頃有更夫過彼見甲以兩手向空摶擊驚駭不解將鑼亂敲居人疑爲失愼多有開門出視者更夫乃以所見導衆往觀中有識甲者亟爲通知其家抬囘灌救次晨始歴歴自述所遇相傳鬼物弄人揭本人之衣障於其前視之若墻人轉鬼與俱轉則四而皆墻名謂鬼打墻然此僅見諸説部豈果有其事耶抑某甲偶然角疾昏瞀中依稀遇崇耶此江右人所函述確否待查 
[輪船阻淺]  
　　吳淞江水勢頗淺近日尤甚有輪船四艘皆不能進一名格唛意格勒司一名亞夾司一名佛流加司得里一卽法國公司輪船薩海利聞格唛意格勒司船上所載貨物均多駁去使船身稍輕或可駛進後三船恐亦須照此法行之矣又有意大利兵船出口船上所用之煤不敢先行裝足欲俟出口之後再行續裝亦恐裝足則船身過重不能駛出也夫該船等之出入不便固由於水淺之故然吳淞口之沙泥淤塞亦頗不少曷勿亟議挑濬也 
[撞船案結]  
　　公和漢陽兩船相撞之事疉列前報兹悉於本月初九日經問官英副領事及船上兵官等判斷云公和船主見漢陽船來不將機器停緩殊爲不合照定章公和應讓漢陽船過去也該船去於撞船之後救人撈貨尙爲出力其船上所用亦皆諳練有用之人前修克爾所供該船主似有醉意云云查係並無此事該船主執照乃印度之官所給不便扣留卽將執照交還該船主收執所應責備該船主者在行船時不照規矩而已漢陽船主大副人等均無不合惟船上人手頗少且過該處等並無西人在艙面嘹望此事最爲可險本堂之意直欲令各商人控告漢陽船主等問其用人過少之咎也判畢兩造後退案遂完結是役也死者七人公和船則斃搭客六人漢陽船則斃水手一名云 
[操團續聞]  
　　西商團練操演前因雨阻已列前報兹聞明日如果天氣晴朗當於兩點半鐘時在巡捕房空地聚會仍復開操云 
[援救溺人]  
　　法捕房西捕於初十日晚間七點鐘後巡緝至浦灘見有一二百人環集一處觀看該捕向前詢問知有一醉人悮走入浦惟觀者雖衆却無一人下水引救該捕卽呌同舢舨水手相與撈起以致衣皆沾濕旋雇東洋東將其人送進捕房其人已吃水數口如法施救卽得甦醒法捕頭見此人兩鬢斑斑年近花甲雖經救好尙不能開口不知其住居何處正在爲難幸得法包探嚴頌眉認識其人言是李姓其子曾在法捕房充過通事卽雇東洋東送之囘家帮同易去濕衣扶之安睡詢之日間因事往虹口不知在何處飲酒致酩酊而遭此禍遇救尙早不至溺斃亦云幸矣該西捕急人之難不惜儒手足而救之殊足多也 
[盜劫風聞]  
　　昨聞本埠西門外某姓地保家前夜被盜行刦然未聞其報官請緝未知其事確否俟有續聞再行探錄 
[玩禁宜防]  
　　十年前租界煙舘多有用女堂倌應客者敗壞風俗莫此爲甚經租界中西官員會禁以來卽已盡行改轍第私街僻巷每用婦女豓粧掌櫃雖避女堂倌之名而借此誘人則一也邇來英租界二馬路中聞有妓女及前爲女堂倌者開設煙舘引誘少年子弟游者 
 
 

Page 3

 
 
趨之如騖晝夜流連又有某妓所開之烟舘專事招接和尙頂卜圓光居然並眠烟榻謔浪調笑羞恥毫無視此情形難保不復萌故智有地方之責者可弗杜漸防微于早乎 
[講茶笑談]  
　　英租界寳善街寺方之松風閣茶舘前夜有三人同吃講茶一爲天津人一爲寗波人一爲本地人爭論洶洶大有用武之意旋經人勸解散去或詢其起衅之由則殊可笑據云因和尙妒姦彼此各邀無賴輩出塲理論是和尙爲漁色之謀而無賴得漁利之計誠事之罕聞者矣 
[失銅起到]  
　　法公堂昨據捕房解到朱怡桂一名禀稱係在城河浜開舊貨店者因有竊賊三人偷招商局棧内之銅約有二百餘斤該竊等被虹口捕房拘獲解英公堂訊理供出贓物在朱怡桂舊貨店故英捕房函致法捕頭請爲吊贓卽拘人送案並將銅吊入捕房矣翁太守詢朱怡桂如何買得賊贓據朱供彼三人將銅裝車送來云欲載往南頭暫寄片刻繼又稱願卽賣與我店然並未議價賈定伊等稱先借洋四元再算故已付過四元太守謂然則的是窩家無疑但該竊等旣虹口捕房獲到今應將人贓一併移送英公堂以便歸案併辦白緇譯官亦以爲然卽飭包探解送云 
[移徒傳質]  
　　寡婦鄭馮氏投縣控稱伊孫女金子被現住英租界地方之錢秀姐轉賣與棋盤街富興堂妓舘改名彩芝逼勒爲娼求請移提彩芝錢秀姐及富興堂妓舘主訊理經莫邑尊派差備文投英會審署請添差　提人犯陳太守卽飭差協提錢秀姐豈錢秀姐知風先投捕房聲稱前鄭馮氏領孫女金子到來欲價賣與我未經議成隨卽送還詎今揑詞誣控實爲索詐起見情同拆梢等語兩署差役同地保至捕房將拘人之票交閲平捕頭令差投公堂候覆昨午前平捕頭傳同錢秀姐投案均各申訴前情捕頭禀稱錢秀姐住居表商房屋今由縣移提而美繙譯官尚未簽字且原告所控或有不實可否請先傳原告質訊再行核奪陳太守俯如所請查租界章程向來會審官發票拘人須查明其人住居某國商人房屋先由某國西官簽字去春已改章程凡華人控告華人不必簽字今捕頭所言如此或又仍復原章耶 
[遵斷交欠]  
　　前報控欠訊斷一案法公堂已據鄒張氏之夫先繳到洋八十四元並店家期票三帋每期准取洋五十元以五月八月十一月均初十爲期騐係可憑合之苻前斷之數故問官卽傳原告程麥氏到案結領其前呈之借據及身契等亦着鄒姓領回完案 
[假飾混當]  
　　法公堂據公義小押店夥周琴雲控稱李阿勝擕練條一條手鐲一對來店質押當講定押錢三千八百文正在發錢因時在夜間恐有混充等情再取覆者似有可疑爰取試金石騐眞僞其人見取石卽逸去下一日復來索物因此爭閙適包探路過卽爲拘送翁太守詢李阿勝物從何來或何人令汝代押據李阿勝供稱原告並不認識亦從未前去質物本習茶舘生意有名艮材者　我到烟舘忽詢我假物之事不認卽被拘押翁太守謂天下豈有平空扭一人誣罪送官者不用狡展飭責一百板以儆旋有恒福押店夥朱紹山投案禀稱我店亦屢被伊等以假飾押錢當時錯過無從訪獲今聞被拘來認的是其人帶有假銀練一條呈騐太守謂爾等押舖總須自已留心如辨識不準亦當與别人觀看今李阿勝已因公義案責懲着爲退去僞練發還 
[控竊有因]  
　　法病房醫生之傭婦張馬氏投法公堂控稱皮馬甲一件置於管事房中今忽失去但此房無外人進去况行中畜犬兩頭極爲猛鷙生人入内必遭狂吠今被竊一無聲響總係熟人所偷故將已歇之馬夫徐也梅送究衣共失去四件有馬褂及長衫係管事之物而東入前亦失去大花瓶兩个帶有西字信呈案經白繙譯官將函拆閲函稱該馬夫已於兩禮拜前歇去詎歇後仍逐日到行甚且在行吃飯已非一次前禮拜日又見在行曾經面斥攆去且囑嗣後不得再來而前日又到行中定是圖竊請爲懲辦等語翁太守詰徐贓存何處從直供招當爲從輕發落徐供實未行竊歇生意後因我朋友到行白繙譯官詢東家囑爾勿到行中爾何再去爾可通西語答稱西語素解白繙譯官令將東人吩咐之語述出徐卽操四語述之官謂若此與來信一毫不異兩尚欲到行的係行竊無疑徐仍執定不認太守謂麟非行　何以違東人之嘱依舊前去飭責一百板以儆且令管押候明日發落 
[黄守戎事略]  
　　鄞人黄公得剛字恒魁本世家子生而敏慧以忠義自負貧棄舉業習武藝彼寍標効用旋補前營把總越年調防慈谿城守管把總道光壬寅海上事起寍波遽陷西人迫慈甚亟縣令及丞尉棄城走營卒亦散民心惶惶咸思徙去公毅然有死守志匹馬當衢慰民曰爾等且勿怖當隨我上城防守我已請援於郡兵不日卽至且對衆誓曰我當與此城同存亡决弗棄爾等走於是民心稍定公又出頻年所積俸募鄉勇團練分撥四城按堞分堵西人見城上兵邏守嚴知有備不敢犯城賴以安倉庫獄所俱無恙時副將軍朱貴屯軍大寳山叅贊大臣文蔚兵駐晨溪嶺城中調度惟公一人迨事平劉撫軍韻珂知公勇有瞻識密疏薦於朝宫保提督余公步雲以公孑守危城具疏聞得旨擢守備賞藍瓴殊異數也惜乎綸音未捧公已積勞病故矣先是副將軍朱貴及其子昭南陣殁於大寳山慈民德之爲立祠以祀至是民奉公栗主以配享公之德惠今猶嘖嘖於人口恐歴年久遠易於湮没特錄此以備采訪云 
此稿係閩中友人寄來因聞浙江慈谿縣現將開局修志而深恐公之政績弗傳於後特囑本舘列報以備彼都人士采及焉本舘附識　　吹徹玉徃樓主介瘦鶴詞人索題長抛玉軫圖漫成二絶句應之○一曲離鸞倍愴神花前徙倚竟無人知音難得同心侣冷落絲桐負好春曇花一現渺天涯香閣誰商絶妙辭壁上素琴彈不得祇緣怕惹舊相思[  辛已花朝日飯顆山樵未定稿]  
　　前以秋樹讀書圖函索賦秋生題句久未見答詩以詰之○千里賡酬興自豪神交如我忝同袍江郎年少才無敵莫便深藏五色毫亭皋落葉忙於客羈旅孤懷冷似花逢壁幾經勞拂拭新詩何日許籠紗[  飯顆山樵明稿]  
　　黄高峰樵以尊甫雨棠先生除夕感懷詩郵索和章次韵奉正○江漢循聲著聞名十載餘宦情徵淡泊豪氣未消除報國鞭先祖 
 
 

Page 4

 
 
留賓榻下徐卿雲遙在望蹤跡阻山隅○有子堪娱老謂哲嗣筱棠幽居惜寸隂瓶花紅可愛庭草緑相侵舊雨關懷切新時寄托深天倫多樂事家釀喜頻斟[  辛已正月飯顆山樵稿]  
[飯顆山樵賜題助賑書畫册次韻奉和二律卽請教正]  
　　奇荒數載劇堪憐荒政誰籌出萬全風雅儒生輸筆潤攪求孺子解囊錢虚名詎意來寰海佳句還勞寄遠天自願瞻韓何日遂郵筒先喜結因緣談經共慕竹林隂地僻渾忘俗慮侵工部多才窮亦命中書得句貴如金沿門託鉢懷慙甚走筆匡時感慨深越水楚山洄溯切薰香一瓣逹知心[  黄高峯樵筱棠甫呈稿]  
[飯顆山樵以佳什見投次韵奉答卽請指政○]  
　　山城聚首樂徜徉見説吟懷近更狂舊侣重逢添感觸深交遠别覺參商多君久已心相契故我依然鬢未蒼羡煞翩翩杜書記七言詩早擅詞塲[  二仰山人初草]  
[贈日本剌剌三戲柬藝闌生]  
　　盤盤螺髻鬥時新天笑紛紛見化身人世何須尋叩叩畫圖直許喚眞眞將軍縱被圓圓誤公子終教燕燕珍可惜難言情脉脉憑君娓娓代魚鱗[  雙清閣主偶草]  
[庚辰除夕放歌]  
　　歲云暮兮天已寒作詩萬卷待時刊驅愁不去因無術送酒人來意自安雲冪冪夜漫漫把盞數更闌爆竹聲中鷄報曉破書堆裏話年殘今日送窮瞿仲子昔日送窮唐老韓人生有酒還爲樂囊　無錢亦自歡浮名浮利二夢醒邯鄲幾人於此悟撫劍頻頻歎不如我半樽清酒百卷新詩妻兒團聚日盤桓姓名無意上吟壇轉覺心寛身更寛[  泖濵漁隱瞿灝求是章]  
[屢荷諸君贈答聊以致謝]  
　　纒頭頻擲感難辭慚愧王嬙色已衰月下那堪歌舊曲花前無復託相思鉛華自洗慵搽粉陋質常羞懶畫眉寄語樊也休賈笑徐娘雖好總非時　幾度幽居偶効顰不期世有借餘春壓殘金線年年恨譜出村歌處處陳顧影自慚還自歎倚樓含笑復含嚬想應風骨猶清雅故令知音入夢頻[  泖濵漁隱瞿灝拜稿]  
[管君秋初袖悼亡諸作見示并索以詩卽塡鳳凰臺上憶吹簫一闋錄呈正拍尙希指疵]  
　　碧海珠沉藍田玉碎傷心無限凄凉惜芳蹤已杳淚灑瀟湘最是新愁舊緒縈繞處應斷人腸贏得那潘那兩鬢漸次成霜難忘親操井白賴承歡白髮眉案相莊奈曇花一現繫恨偏長怕見蟾圓復缺何由覔得返魂香頻思想來生重結比翼鴛鴦[  苕上醉墨生益三氏倚聲]  
[光緒七年正月十八十九日京報接錄]  
　　○○奴才銘安玉亮跪奏爲審明職官誘拐民女經其親屬送還按例减等定擬恭摺仰祈聖鑒事查光緒六年七月初三日據吉林廳民王錦堂以世襲雲騎尉志文將伊女丫頭誆去覇古藏匿屢向追索始經其胞叔永慶將女送還見已開臉成婦等情呈控一案奴才等以志文恃符狡展堅不承認覇占情事奏請將該員先行革去世職歸案嚴訊確情奉旨允准在案奴才等隨督飭刑司部員提集兩造嚴訊緣志文係吉林滿洲廂黄旗志超佐領下雲騎尉王錦堂係吉林廳民王了頭係王錦堂之女王錦堂之妻楊氏早年曾認志又祖母爲義母因而志文常至王錦堂家探望與了頭見面不避志文意欲調姦總未得便光緒六年正月間志文懇伊母傅吳氏至王錦堂家商説欲接丫頭帮做女工王錦堂天婦因係乾親應允丫頭至志文家後晚間與傅吳氏同炕睡宿二月初間傳吳氏赴慼誼家有事未回是夜志又乘空向丫頭調姦丫頭勉强應允志文之母與王錦堂夫婦均不知情嗣了頭懷孕志文恐姦情敗露阿伊母傅吳氏告知將丫頭藏匿不令回去丫頭之母王楊氏屢向志文家逼索志文不得已於四月初間始令丫頭回家是月二十八日王錦堂出外傭工五月初間丫頭又逃至志文家經王楊氏送信與王錦堂王錦堂卽率子王果義屢逼志文要人志文總推説不知去向詎志文欲留丫頭作妾卽與伊母傅吳氏商允將丫頭開臉成婦藏匿旬餘志文遂偕伊母傅吳氏先後將丫頭送至伊戚吳成對依常阿家吳成對等向詢來歴志文與伊母誆稱與丫頭係屬乾親不知丫頭與何人通姦有孕其父王錦堂現未在家其胞兄王果義知覺欲將丫頭治死丫頭私自逃出因見其可憐送來暫藏俟其父同來卽行送歸吳成對等信眞均留在旬餘至六月十六日志文又同伊母傅吳氏將丫頭送至伊堂兄雲騎尉傅三喜家適傅三喜在省值班未回其母高氏查問情由志文與伊母仍如前謊説高氏亦信眞留住志文於次日獨自回省王錦堂囘家查知丫頭實被志又藏匿卽率子王果義持棒逼向志文要人經志文胞叔永慶聞索恐其滋事向志文問知下落遂將丫頭接回交王錦堂收領王錦堂見女已開臉成婦卽以志文覇占伊女爲妾各情呈控經奴才等將志文雲騎尉先行斥革兹復提全案人証屢加嚴鞫據各供悉前情不諱詰無强覇情事矢口不移案無遁帥查例載和誘知情爲首者發世邊允軍被誘之人減等滿徒又　載一家人共犯侵損於人者以凡人首從論又戴斷罪無正條援引他律比兩加減定擬各等語此案已革雲騎尉志文先與丫頭通姦懷孕因恐姦情敗露遂與伊母傳吳氏相商不令丫頭回去嗣復因丫頭逃至伊　輒以起意私留作妾偕伊母將丫頭送至吳成對等家藏匿應依和誘知情爲首例問擬惟王錦堂未控之先經志文胞叔永慶將丫頭送　衡情酌斷志文合依和誘知情爲首擬軍例量減一等擬杖一百徒三年係職官應請旨從重發住軍臺効力贖罪俟奉部議覆解送兵部轉發所　世職另行擇襲王丫頭聽從誘拐罪應滿徒惟未到案經永慶接回卽隨其父兄還家尚知畏法王丫頭應依被誘之人減等滿徒例上再減一等擬杖九十徒二年半係犯姦婦女杖决徒贖飭交伊父王錦堂領回擇配志文之母傳吳氏縱容志文與王丫頭通姦並將了頭開臉成婦後又扶同送往各處隱匿核與侵損於人無異傅吳氏應比照凡人爲從論律於志文滿徒上減一等擬杖九十徒二年半年已七句照例收贖王錦堂訊無知情縱容情事雖控未盡實究屬有因應請免議永慶傳高氏吳成對等訊非知情容留均毋庸議槪行省釋未到之依常阿免傳省累除飭通行備錄原審供勘繕單抄送軍機處並咨報刑部查核外所有奴才等審明議擬緣由是否有當理合恭摺具奏伏乞皇上聖鑒勅部核議施行謹奏軍機大臣奉旨刑部議奏欽此○○李鴻章片再道府州縣分發到省試用期滿例應分别煩簡甄别兹查有試用知府繆彛到省 
 
 

Page 5

 
 
一年期滿據藩臬兩司會詳請奏前來臣查繆彛才具明敏堪勝煩缺俟有應補缺出照例序補除咨部外理合附片具陳伏乞聖鑒謹奏軍機大臣奉旨吏部知道欽此○○李鴻章片再道府州縣分發到省試用期滿例應照章甄别兹查有試用本班儘先補用道吳華年到省一年期滿據潘臬兩司會詳請奏前來臣查吳華年勤能練逹堪勝煩缺俟有應補缺出照例序補除咨部外理合附片具陳伏乞聖鑒謹奏軍機大臣奉旨吏部知道欽此 
[浙首調事宜]  
　　二月初三日同知王德興麗縉青遂四縣催地丁差回省禀到銷差○初四日咨補罷游縣湖鎭巡撿周華清禀知奉藩司飭知　補缺禀安叩謝○初五日五鼓出轅恭詣至聖宫致祭先師孔聖行香並閲敬演樂噐禮畢回轅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
