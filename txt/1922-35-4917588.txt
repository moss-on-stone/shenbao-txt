# 1922 - 35 - 4917588

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[非華僕註册說（冷）]  
　　　　　法美女界有華僕註册之請聞已呈請工部局矣余以爲此舉甚爲非計也其請註册之理由爲唆使爲竊物爲不知來蹤爲不告而去實則唆使非明白行爲即註册亦未必能免竊物有法庭可訴即不註册亦可懲辦不知來踨不妨愼選於始不告而去苟無大過即註册之後旣告亦不能使之勿去余以爲此皆非重大之原因也 
　　况乎通商以來數十年於茲外僑華僕之間未聞有發生重大齟齬者一旦忽然改變是利未必見而徒生紛擾况乎無論何種社會皆有良與不良之人斷不能以一註册故使不良者盡變爲良特恐註册之初自好之華僕或以不願之故致多裏足反使外僑欲得善良之華僕而更難耳故曰余以爲非計也 
命令 
　　二月十日大總統令派蔡廷幹爲修改通商進口稅則委員會主任周傳經賴發洛施弼周典爲副主任此令 
　　又令周錚授爲陸軍少將此令 
　　又令周炳南授爲陸軍騎兵上校此令 
　　又令馬忠倉生繼祖均加陸軍步兵上校銜馬德潤加陸軍騎兵上校銜此令 
　　又令農商總長齊耀珊呈技正丁文江懇請辭職應照准此令 
　　又令陸軍總長鮑貴卿呈請任命勞同光爲湖北督軍公署副官長魏炯爲軍務課課長王連城爲軍需課課長曹震爲軍醫課課長汪輝楚爲軍法課課長均照准此令 
　　又令陸軍總長鮑貴卿呈請任命陶世瑞爲陸軍第十六師副官長應照准此令 
　　又令陸軍總長鮑貴卿呈請授張申泰爲陸軍步兵中校王祿加陸軍步兵中校銜馬維楨爲陸軍砲兵少校馬光宗加陸軍步兵少校銜魏毅賓加陸軍砲兵少校銜均照准此令 
　　又令陸軍總長鮑貴卿呈請授杜清楷爲陸軍步兵中校祁培銘加陸軍步兵中校銜徐謨爲陸軍步兵少校均照准此令 
　　又令陸軍總長鮑貴卿呈請任命王述先爲陸軍第二十四師步兵第九十三團團附馬希援爲陸軍第二十四師騎兵第二十四團少校團附均照准此令 
　　又令陸軍總長鮑貴卿呈請任命續忠爲陸軍第十二師步兵第四十七團團附張連甲爲第四十八團團附董世信爲第一營營長陳公信爲砲兵第十二團第一營營長江運球爲第二營營長均照准此令 
　　又令陸軍總長鮑貴卿呈請任命馬步雲爲陸軍第五師騎兵第五團團附張國允爲第一營營長均照准此令 
　　二月八日大總統令海軍總長李鼎新呈請任命嚴昌泰爲科長應照准此令 
　　又令村山龍平給予二等嘉禾章此令 
國内專電 
　　北京電鹽債銀行團壓迫政府甚力九六債今日畢竟公布 
　　北京電昨公布公債條例因各方反對甚力臨時撤回故今日京中各報有登者有未登者聞係吳佩孚一電之故（十一日下午一鐘） 
　　北京電洛吳蒸（十）（日）電張弧謂九六公債如不顧輿情决意發行國人將不君恕（十一日下午一鐘） 
　　北京電吳佩孚齊（八）（日）電政府反對張弧九千六百萬鹽餘公債張惶恐卽電覆聲明内容並請吳駐京代表極力疏通（十日下午七鐘） 
　　北京電顏辭呈已見前電文謂上年末日曾提辭呈以華會終了爲期現在華會六號閉會請照前呈准予開去代理總理及外長本職 
　　北京電徐留顏極誠懇顏尙未允長代左右請發一通電表示態度巳屬草（十一日下午一鐘） 
　　北京電顏辭本兼各職以指令慰留（十一日下午八鐘） 
　　北京電昨夕爲梁宴使團之第二日仍由外長主持梁夫人女公子主席畢顏又上辭呈今晨府將呈璧還請顏入府（十一日下午一鐘） 
　　北京電葉恭綽昨以部令發表參事上行走三十餘人說者謂係起身砲（十日下午七鐘） 
　　北京電辛博森見徐述太議感想望中國今後派國際代表勿派駐外各使因駐外使者往往有情面顧慮且與國内情形隔閡例如此次許多經驗隨員竟不蒙全權諮詢一次故華會結果中國所得空洞無物今後國際事體宜現内閣人員參加若以方言上困難繙譯亦可此回法全權不嫺英語派繙譯傳話是其例也（十一日下午一鐘） 
　　北京電曹對張謂吳誠過分請老哥包涵曹對吳謂張並非擁梁銷假不過爲梁找補些面子而已梁如銷假吾亦不答應（十日下午八鐘） 
　　北京電吳已向徐之代表前表示云若梁葉執拗不悟强行銷假則中部各省及予將於交系執政期内暫時脫離中央關係彼何日去卽何日服從中央予並不取武力免驚近畿人民（十日下午八鐘） 
　　北京電交系派代表聯粤陳已兩度接洽奉代表聯粤孫已接洽一次直系派代表聯粤陳亦會晤兩次（十日下午八鐘） 
　　北京電吳俊陞電十日赴奉商要政署事委董吉慶代（十一日下午七鐘） 
　　北京電由奉入關米糧運價减收八折（十一日下午八鐘） 
　　北京電使團消息六號夜十點在城陵磯被宜昌下來之第十四混旅兵搶刦釐金局長等五人被殺受傷十人（十一日下午八鐘） 
　　北京電京漢局俞趙交替時局員王心泉吳某等竊去定單多紙僞造文書花押向津英美商協隆等家定購鋼軌鐵橋道釘等貨計四十萬金騙取該商手數料數萬元爲趙查覺王吳宵遁今已通緝 
　　北京潘復電院本人經手美商廣益公司運河墊欵五萬五千美金去年六月已經到期請政府速籌善後辦法（十一日下午一鐘） 
　　北京電京奉局呈唐榆雙軌借欵僅存七十七萬不能提用 
　　北京電道清路局與中原公司滙　　票訴訟經律師調停（九日下午九鐘） 
　　北京電陸部統計科長李秉善以殷同有吞欵嫌疑到差時一切欵項賬目不肯接收鮑現派漆某等四員澈底清查（十日下午七鐘） 
　　北京電胡維德電需欵甚急擬請援照敎育部正金借欵辦法向日銀行商借三十五萬（十日下午七鐘） 
　　北京電王懷慶函院新編遊擊隊 
 
 

Page 7

 
 
由財部按月發五萬希提前指撥 
　　北京電外部函各機關霞飛將軍約本月二十五可抵北京希預備招待（十日下午七鐘） 
　　北京電盧永祥電院蔣邦彥面稱被選交行總裁擬辭運使職查蔣運使成績尙佳請留任三個月院准（十一日下午一鐘） 
　　北京電新社會報停版官廳宣布違反出版法第十一條第二欵 
　　北京電交部派金城瑄爲吉林電報局長孫烈臣擋駕改委盧蔭楨（十一日下午一鐘） 
　　北京電海部咨各機關海軍委員會提議水上保險辦法頗中覈要請飭各口商會遵照辦理 
　　北京電内部咨各機關津漢特别區市政局制度修改完竣 
　　北京電財部委張壽齡爲顧問月薪千五百元（十一日下午八鐘） 
　　北京電今日閣議李廷棟爲蘇烟酒局長又法部擬將初級或地方廳嗣後狀紙及訴訟費改用印花均通過（十一日下午八鐘） 
　　北京電衛戍總司令部函各機關以後中央對於外省宣布之文電請照抄一份分致衞戍部步軍統領警察廳京兆尹備查（九日下午五鐘） 
　　北京電美舒使回國充副外部以駐比公使費拉克調充駐華公使昨詢美館則稱尙無接到官電美京有此傳說（十一日下午一鐘） 
　　北京電哈部九日公民大會對東路謂華會避去共管之名行共管之實應嚴拒擴充董事權又二十一條第五項日雖允撤廢他條存在於國無裨决電三代表力爭 
　　北京電王景春亦來電請速自動護路（十一日下午八鐘） 
　　北京電吳新田電據寗羗劉督電劉湘指定城口太平灌萬源一帶爲陳樹藩部駐紥地點並派林某携欵十萬元犒勞陳部子彈除已撥運五十萬外又允陳轉飭成都兵工廠趕造助陳反攻又稱陳樹藩通電川中各軍聲言俟得接濟定當與直軍逐鹿三秦等語陳逆如果反攻陜局安危甚鉅請密示對付方針（十一日下午七鐘） 
　　天津電王承斌銜直曹命眞日（十）（一）過津赴奉此行結果政局定可解决 
　　天津電梁士詒電京再續假十日徐未批復（以上十一日下午十鐘） 
　　天津電直曹電蘇鄂贛浙陜魯豫各督在保設一陸軍大學商請贊助費欵 
　　天津電曹銳灰（十）（日）下午四時由保回津（以上十日下午十鐘） 
　　蘭州電捧匪千餘人盤踞文縣同通溝木頭嶺等處刦掠鄉民勢甚猖獗臨潭土司楊積慶率兵擒剿得獲清肅 
　　蘭州電隴南鎭守使孔繁錦電省議會請勿扣留卸任財政廳丁道津（以上十日下午四鐘） 
　　漢口電吳電蕭對西南北伐並不重視岳防亦無增軍必要此時一宜與贛陳攻守伺盟二電湘趙質問對於粤軍態度如無防禦實力可由岳州直軍往助（十一日下午十一鐘） 
　　香港電連日報載咸謂省海員代表確抵港惟據有關係者言未見彼輩蹤跡又傳有水手甚多巳抵港惟查海面船艘數爲百七十未稍變更昨有持械海員在前山阻人運蔬菜赴澳門 
　　香港電伍廷芳飭馬素聲明否認贖路條約 
　　香港電李福林呈總部謂專心北伐請解除第一區善後處長職務 
　　香港電顧品珍電請任盧燾爲桂北伐總司令 
　　香港電外交當局昨催葡使議澳案答俟陳炯明回省再議 
　　香港電省報載灰（十日）下午由港來省尾次快車抵新塘站附近之沙村被匪數十人放槍令停止向頭二等搭客搜掠一空（以上十一日下午五鐘） 
交通大釜無線電 
　　倫敦電英政府致電愛爾蘭臨時政府請設法開釋越界擒獲之人張伯倫氏聲稱擬於星期四日提出議案使愛爾蘭條約發生效力 
　　倫敦電豫料政府必不允展緩舉行日諾瓦會議 
　　巴黎電法總理普恩賚氏重行聲明法國非得不危害現有條約權利之擔保决不參與日諾瓦會議 
　　倫敦電威斯明斯特報載稱政府已接法政府牒文堅主將日諾瓦會議展緩三個月 
　　倫敦電羅馬消息前相哇蘭氏已受命組織新内閣 
　　羅馬電聞尼古拉氏謝絕組織新内閣因各黨要求位置過多之故 
　　東京電海軍省已命停造應拆毁之戰艦及戰鬭巡洋艦八艘至按照條約應造之輔助艦則命趕速建造以安插失業工人 
　　柏林電鐵路聯合會幹事部已下令於星期四日罷工（以上十一日到） 
世界路透電 
[英國減政條陳]  
　　十日倫敦電吉狄士委員會報告書中之條陳如下（一）設國防大臣統轄海陸與飛行軍（二）減海軍三萬五千人裁海軍經費二千一百萬鎊而因華會結果所省之數尙不在内（三）减陸軍五萬人裁陸軍經費二千萬鎊（四）裁飛行軍經費五百萬鎊（五）裁敎育經費一千六百萬鎊（六）裁衛生部及國民健康保險經費二百五十萬鎊（七）以專家組織委員會辦理失業問題（八）組織保險委員會以調查可否廢除職務交換所與工部（九）裁恩俸金三百三十三萬鎊（十）裁除輸運部與海外商業部報告書言及及威海衛事謂目前僅以威海衛充休養與略修船隻之用途常年經費爲二萬五千四百五十鎊平均計之所有原料值價僅一鎊而工資則費三鎊若以私人船廠比之則值價一鎊之原料僅付三十先令之工資耳如經費不能減少則海軍修理工程宜移他處爲之 
　　十日倫敦電政界首先抨擊吉狄士委員會之報告會者爲海軍部詞頗嚴峻謂海軍經費確有可省之處現已從事撙節但吉狄士委員會觀察不明致有莫能實施之建議縱以極不切實之目光察之欲裁經費多逾一千四百萬鎊且屬不能况二千一百萬鎊當此海軍力尙不充足之時該委員會之方法可謂有害云 
　　十日倫敦電吉狄士委員會報告書又主張現供駐華艦隊司令指揮之特務艦阿拉克立第號應即變賣 
[法總理之對於中法實業銀行]  
　　十一日巴黎電星期一日法總理普恩賚向參議院財政委員會發表關於中法實業銀行事之文並告財政委員長謂可討論者辦法有三擇一爲之以資解决（一）依照政府計畫重整頓該銀行（二）另以新組織代替舊有者（三）償還華人與官員存欵至於拳亂賠欵則美國所行之辦法揆諸法國所可得諸中國者是否相宜尙屬問題普恩賚須說明此點然後財政委員會始討論政府之主張 
[美總統以華會約文提交議院]  
　　十一日華盛頓電哈定總統今日以華會所議定約文七件提交參議院請予批准俾爲和平之擔保哈定稱有此約文衝突可免疑慮可除而明白了解亦可成立此約並不使美國或他國受任何盟約或糾葛之朿縛此約之制成與未批准之凡爾塞和約同皆以副世界渴命 
和平之意但此約除增進和平外並無他種條欵 
[印度之新事件]  
　　十日印度瑪特拉斯電唐哥爾消息蒂魯夫杜塞萊區發生重大暴動警長受重傷此外尙傷及副知事及警察後備隊多人蓋因某印度廟承斷方丈之席問題起爭羣衆阻止舉葬已死之方丈且不肯散走警察開槍擊斃暴民三人傷八人 
　　十日喀爾喀特電歐人聯合會喀爾喀特支部開會通過决議案促請政府贊助安分之良民懲治叛民現巳組成保護公民會志在抵制不用武力違抗當道及不與政府合作之活動委員會中共有八十四人重要歐人與印人加入者頗多 
[非洲新暴動]  
　　十日約翰萊斯堡電此間今日有暴舉一次今日侵晨有暴動者結隊向勞平森火藥庫進發爲警察攔截拘獲七人内有二人携有手槍此外尙有劇烈之爆炸數次内有三次乃在某車站附近發作 
[各國近事紀]  
　　十日倫敦電紐波特埠之阿希華松公司ashwowthSomepCol得中國定單以秤重機二十二架供給中國每架長四十呎秤重一百二十噸 
　　十日羅馬電據半官消息意皇未准内閣辭職二月十六日國會集議時内閣仍將存在 
　　十一日倫敦電陸軍部大臣稱英皇批准遣散愛爾蘭兵士七聯隊 
　　十日倫敦電雪梨六釐息借欵英金一百萬鎊九六發行於數小時内募足 
　　十日倫敦電郝羅克賽斯克魯森公司已將棉布價减低約百分之十 
　　十日倫敦電財政大臣在下院答覆書面質問謂政府擬早日恢復倫敦無限制之金市但至何程度紙幣始可代以現金端賴人民之行動 
　　十日倫敦電鄧祿浦橡皮公司開會通過决議案以會計員一人助以委員會會員三人調查公司現狀 
太平洋路透電 
[水夫罷工之和緩]  
　　十一日香港電廣州傳來消息令人樂觀可信罷工者較前態度和緩如關於香港工會之恢復有讓步辦法則在公斷時期内水夫當可復業 
[九龍火車中之大盜]  
　　十一日香港電昨晚由九龍開往廣州之三等快車行至石龍附近爲盜截留車客財物被刦盜皆脫逃 
公電 
　　川劉成勛通電各報館均鑒頃奉劉總司令江電梁士詒等與稽核所秘密結約廢除引岸并以緝私營歸其管轄聞之極爲贓歎江寗齊督軍旣已抉陳五弊我總司令亦通電國中爲民請命成勳之私尤有不能已於言者我國鹽法於產銷之分配幾經先民審度國情釐爲定制苟非利什害百豈容輕議紛更即如川滇礦鹽井鹽成本高於煑鹽若不取保護制度則失業窮黎寗有紀極自鄂岸借銷蘆引川商已損失不資至今呼籲北庭絕不妥籌救濟若再貿然改制則川鹽供過於求勢將夷竈湮井坐視數百萬依附生活之勞工轉於溝壑即使一稅之制課額可增若持國秉政者不存畛域之私當亦不忍奪吾民之生計至舉緝私營付之洋員泰人視越肥瘠何關不惟倒持太阿授人以柄而積年票販無計可逃縲絏必至驅以爲梟秦法如毛亦豈國家之福方今民生困蹙如再掊克爲政適以促成社會革望益陷國運於顚危所望諸公亟起力爭要求罷議仁言利溥切於解懸瞻望德音無任延企四川第三軍軍長劉成勳叩庚印 
　　安徽各公團代電北京天津上海蘇州南京漢口武昌九江開封濟南福州杭廣州各同鄉會曁六十縣各公團體公鑒第三届省選非法當選人等脅迫召集未遂突於一月十九日邀彙五十餘人竊踞議塲自行集會夫選舉訴訟未經判結以前不得違法召集迭經中央電示並由省長佈告在案又省議會法第二十二條議會之召集純係省長職權並無議員自由集會之規定該非法當選人等悍然不顧壹意孤行希圖搗亂政局擾害地方實係全皖公敵頃讀内務部敬電已訓示省長嚴行禁止似此非法當選之徒竟敢重違法紀在法律上絕無存在之餘地除已分别呈請政府省長立予解散追繳當選證書外尙祈各同鄉父老曁各縣團體一致主張嚴電省長毅然施行以斬禍根而靖皖局再無爲桐城宿松等縣選舉均巳判决無效其他各縣未判决者亦均積極進行合併奉聞安徽各公團澄清選舉辦事處叩支 
國外要聞 
[山縣殁後之日軍閥]  
　　蕯長福三派鼎立山口福岡之爭霸 
國聞通信社譯日本讀賣新聞云現在日本陸軍内有元帥五大將十三中將五十八少將三十餘自明治維新以來陸軍實權久在長閥掌握凡閥外出身者無論其實力如何斷不敢公然與長閥相對抗其所以能如是者要由於明治元勛元老首席陸軍最高級資格最老之山縣元帥控制陸軍全權數十年如一日今茲所謂總元帥者已長眠不起矣爾後日本各軍閥勢力之消長當因山縣之死而受重大影響者乃屬自然之勢盡人所知惟假使山縣元帥再延長二三年之生命使其後繼者之田中大將養成完全勢力與鞏固地盤自必能繼山縣而爲長閥之總元帥日本陸軍實權仍不出長閥掌握之下情田中爲軍事參議官及大將男爵者爲日尙淺畢竟難以一人之力繼續操縱此等大權惟田中亦長閥有力人物藉故元帥之餘威雄飛於軍界則長閥勢力固依然不可侮不過欲再如山縣之操縱一切任所欲爲勢有所不能耳由是觀之日本今後軍閥之勢力圈如何運轉則固不待躊躇即可直言長閥蕯閥福岡閥已成鼎足之形勢相互對峙至其盛衰消長則一在其運用之如何現福岡閥之軍官爲奥元帥立花仁田原兩大將尾野西川内野山田松浦五中將長閥之軍官爲長谷川元帥大并大庭田中三大將河村渡邊管野森岡籐井井上大多和七中將薩閥（鹿兒島宫崎聯合）之軍官爲川村元帥（鹿）上原元帥（宫）町田志岐高山三原高島五中將此外少將三派中各有數十名之後繼者爲准備可無慮閥之相續者中絕自陸軍創設以來長蕯兩派即相互對峙至福岡派乃自最近數年以來始見發展該派戴奥元帥爲首領結合福岡久留米柳川山倉四藩以爲策應且井口將軍於其任陸軍大學校長時即銳意激勵後輩努力所謂天保錢組之製造今後該派以奥元帥爲部内最高級之老人暗中抵制長閥之陰謀而發揚自派之實力漸次發逹自屬無疑之事又自人才方面言之長福兩閥比較長閥中多中級軍官但除田中爲一大將外則皆器度狹小無遠大雄飛之志若福派則反是行進大將之尾野中將（現次官）與西川第一師團長均具有偉大之才識假之以時月則福岡派之勢力當必有幾倍之增加自屬必然之勢至薩閥之組織鹿兒島宫綺聯合軍而以川村上原兩元帥爲其首領自表面觀之其勢較長福兩派固亦不弱但所可惜者薩閥内部無人其稍有希望之後繼者只町田經宇中將一人此外則别無所有故今後日本之陸軍形式上雖長薩福三派鼎立其實不過長福兩派之爭霸薩閥則遠落後剩殊爲無足輕重焉 
 
 

Page 8

 
 
自由談家庭週刋第二十四期 
[舊家庭對於子女敎育之謬誤] [  花佛樓主]  
　　敎育即生活也EducationisLife杜威嘗言之詳矣蓋廣義敎育指社會上一切之環境在在皆含有敎育之意不必限於學校以内也講敎育而僅限於學校以内是死敎育其效果不過部分的而已茲不譚社會矣即家庭以内凡父母之一言一動與夫周圍之空氣皆影響於子女之陶冶甚大學校之訓育往往不敵家庭之積習深陷於家庭積習之兒童學校訓育幾無從着手所以兒童之劣性因源於學校者改之甚易内源於家庭者革之殊難然則敎育之於家庭其關係固不大耶我國今日之一般家庭其對於子女之敎育多不明嘹其根本謬誤之點舉之甚夥茲僅撮其犖犖大端者分爲三項 
　　一父母心理之謬誤我國之諺曰養兒靠老積榖防饑此父母之對於兒女往往抱有一種靠老主義的意味凡送兒子入商店或習一門手藝者皆預備將來在社會上擇一職業以爲養老計其家庭或爲書香簪纓之族則送兒子入書塾學文章入學校學法律凖備混一榮譽之官銜又實行那顯親光祖的一種手段一則僅能滿足家庭物質之欲望一則僅能滿足家庭精神之欲望至於兒女所受之敎育能否具有國民之常識或能爲社會上梢有點供獻則槪不過問所以我國敎育雖經營業已一二十年而效果不曾顯見者職是故也其最大原因即一般家庭對於子女之敎育僅限於部分的爲個人的是死的不是活的卒養成一自私自利之國民去敎育之旨遠矣 
　　二扶煞子女人格之謬誤敎育之目的有養成健全之人格乃我國家庭所有之現象無不與此目的背道而馳所謂祖傳之家風虚僞之貞節及一切不可破除之迷信皆摧殘子女個性發展之利器也個性之不展而敎育之功效自等於零矣蓋數育所以敎人爲人非孝子順孫義婦烈夫乃社會上一健全之分子謀人類人格之發展也 
　　三重男輕女之謬誤我國重男輕女之風由來已久其原因實多不勝舉茲且不談但此種風氣存留於現在之敎育界實非常之危險不但家庭方面應該覺悟即凡中國今日之敎育家無一人不應該覺悟也因兩性敎育如養成一畸形的發展社會上必發生一調和之現象以社會必受敎育爲轉移者也現在中國之普通家庭多半還抱殘守缺所謂女子無才便是德一語凡父母殆無不迷信之以是女子入學校讀書實爲罕見之舉卽有送女子入學校讀書矣亦不過學點油鹽柴米之記帳法爲掌内政之預備而已是學也等於不學呈故我國普通家庭之女子可謂無敎育 
　　近者我國各地方之義務敎育會已紛紛成立大槪義務敎育之推行爲期已不遠我甚願我國此後愛子女父母對於以上的三種謬誤之點宜一律删除俾我活潑潑地之少年哥哥弟弟姊妹妹們受同等之敎育養成健全之中華民國之國民則我國之富强可計日而待矣（完） 
[溺愛記（下）] [  鴟夷]  
　　光復後烟禁甚厲偵者以爲利藪世昌不自約束爲所覬觎乘隙而至人證俱獲幸孔方有力得不至捉將官去耳然而烟值飛增雖減其度而資倍於前潮不能裕至是祖母劉頗有憂色顧猶不欲限之惟勸其節年復一年債臺自一簣以加巍然高築矣已而破產什之一已而什之二三終乃盡貨之家之中落產業之敗與蟻垤之毁堤無以異所謂涓滴不失將成江湖也世昌旣悉索敞賦以供兩蠧宜在戒心矣然而烏乎能惟聞水流就下滔滔而不返未聞逆溯以上流者劉乃深悔平昔之姑容思有以創之商於人控其忤逆繫於囹圄冀其有所悟也果也不耐與囚首垢面者伍幡然誓返轉哀於劉且告之悔劉非深惡而欲其終老於狴犴也許之請舍之世昌旣歸初甚帖然似已能屏棄素嗜不復蹈前車之覆矣顧社會惡尙非捲人入於旋渦使之終溺不可彼世昌者外慾久踞已多潛勢之未盡宿寇未除新魔又至於是芙蓉之嗜依然復其原狀而逢塲作戲樗蒱之博何傷顧經濟之來源已涸何從舒其手臂哉强索於劉亦不甚多得妻之飾已盡前貰予取予求非惟不能有所獲且受其申申之詈而一家人日以戾痕洗面心甚惡之乃舍家而以奔走供役爲其生活積年餘負者幾及鎭之半雖額少而數多亦以數百計因思此而不理明年將不能見容於是思之思之鬼神通之以委宛曲折之情布迷離惝恍之局以其終身白頭之配視爲貨物售之海上幸也中洩其妻得免墜於溷而其女則代母入於曲院矣余聞之曾欲拯之以商於海上之相知雖已廉得其所在然知爲海上巨蠧某胖之所得不易出於今忽忽五年矣想小妮子落花流水不知飄泊何許矣今秋世昌以病卒祖母劉猶健在老涙縱横其懊惱之情時沉痛言之然而安及哉 
[家庭絮語] [  聽潮生]  
　　嘗於友人案頭見西洋家庭畫（母與子）數幀傳神阿堵令人生慈愛之心非若我國侍餐紡績等回之徒事虚飾也嗚呼虚飾之家庭可以休矣 
　　我國之家庭形色旣不講求精神尤非所知故我國之家庭寫眞實屬罕睹卽偶於書籍中得一見者無非西洋畫耳余深願海内畫家多作家庭畫以點綴家庭亦未始非家庭敎育之一助也 
　　圖畫感人之深無可言喻余藏有燈下課兒及法蘭西之家庭二圖神情奕奕披覽之餘輒感慨係之余固拘臯魚之悲者對茲二畫其能巳余風木之思耶年華如水影事如烟天倫之團叙巳落夢境每一　圖輒欲化身作畫中人吁痴矣（却酬） 
[家庭雜記] [  候樵仲]  
　　家庭間第一重要問題厥爲婚姻在昔兒女締盟胥由父母主持性質容貌兩均茫然直至合卺之日始能一明眞相幸而愜意固欣然願足不寺夫憎其妻或妻不樂其藁砧則此後悠悠歲月皆在悲惨愁苦中故說者目誤子女之父母爲劊子手而茫茫大地之怨偶蓋十人而七八可慨也已目今青年深悉此弊大倡戀愛自由然識見弗深鑑别弗精誤以眉挑目語爲自由桑中濮上爲戀愛於是墮落　衆敗行隳名而蕩婦登徒反藉此得肆所爲致識者視結婚自由爲洪水猛獸力詆不遺餘力予謂代辦式婚姻固不適於今日過於放任弊害亦多最良之法在規定婚姻選擇予子女以自由惟選擇後須經父母之審定苟認爲弗善仍不能遽爾結婚庶青年男女不至以一時之感情狂熱不加審愼貿然從事貽後來無窮之戚但爲父母者亦當秉公直之眼光以加批評不可稍存偏見剥奪子女之幸福也 
[家庭和睦要訣] [  周大啓]  
　　吾國舊俗每趨重於大家庭之制相沿已久不知改革亦　怪矣尊其制者以爲同出一祖當有同本觀念若分門别戸各自爲炊殊覺逕反天性有所不忍旣得同室之密切凡有作爲舉辦較易此言亦持之有理雖然利之所在害即隨之况即現今普通之大家庭成績觀之於本意適得其反不佞有見於是爰特舉家庭和睦要訣數條思有以補救之也 
　　（一）兄弟間不爭奪遺產（最善莫如將遺產捐助公益或興辦利民事業（ 
　　（二）不輕聽枕邊私語無聞婢僕煽惑言 
　　（三）非無子女戒不娶妾 
　　（四）伯叔等處事之際不宜各持一見當出以和衷之協商 
　　（五）對於子女上之處理不宜獨斷致有逾分之嫌（若婚嫁等是） 
　　（六）小兒輩如發生爭鬧或打架事當各自約朿母惹是非 
[藝術和慈愛（下）] [  張枕綠]  
　　伊領了小孩回家之後就肯犧牲學業麽不伊託人到鄉間去雇覓一個乳母兩個月間調了五個乳母後來雇得一個會做針線又比較的文雅些清潔些的就勉强留下了這時伊寫信給愼思說（我的嫂子没有乳汁了我没法只得雇用一個乳母因爲現時没有公共育兒院的創設累你每月又增加了十二三塊錢的開支這事辦得不錯麽你不以爲浪費麽） 
　　愼思夫人敎乳母趁著小孩睡著的時候替小孩做單衫可是伊每天捉著針和線半個月還没有做就伊在晚上　得像死去一般不管小孩的尿布怎樣濕薄棉被蓋得怎樣的不穏不多時小孩的腿上發生了皮膚病又曾腹瀉愼思夫人放心不下又換了一個乳母這個乳母很能勤於職務得閒時還帮助小玉可是愼思夫人嫌伊帶來了自己的小孩雖是長日坐著坐車放在灶間裏離開書室還遠有時啼哭起來終要妨礙伊的學業愼思夫人聽著自家小孩的啼哭聲但覺憐惜聽著人家小孩的啼哭聲却覺憎厭伊何嘗存著歹心但那聲浪傳激伊的耳鼓時伊自然發出這種觀念伊又私猜那乳母總偏愛自己午下的孩子的或者偷自作弊不喂伊的小孩吃飽所以常在作畫時涉念到小孩需乳的時間投筆起去暗暗查看乳母的動作果然事實和伊的料想相符伊許乳母增加工錢敎將孩子寄養到别家去伊並願擔任乳母的孩子的寄養費村婦聽得有工錢增加手頭可望舒些不得不忍痛將自己孩子寄給村中鄰家撫養雖然每隔三星期光景走那往回十六里的野路到村中去看望孩子去一次看見瘦一些但是多得了人家幾塊錢已把母親的慈愛賣去了只有見面時喂那孩子一個儘飽這個乳母果然是勤勞的嚴冬時伊敲開缸裏的冰洗凈小孩的尿布還遠遠伺候着小孩的顏色伊見小孩作突然的寂靜時急忙丢下手中的事務將那冷而且濕的雙手在圍裙上抹了抹眖去替小孩換尿布因恐換得遲了不免流汚到褲上更是費事了可是愼思夫人每在遠遠裏望着高聲叮囑乳母道（當心你的冷手激在小孩的腿上）伊雖得乳母的回答總還不放心時常親自伺候着小孩搶着前去把尿布換了 
像這樣的情形細說不盡没人去監督伊伊很情願自動愼思仍常寄信和家用歸來伊也仍常有覆信去舜華也仍當到伊家來小玉也仍常拜望郵筒去 
過了一年愼思從營口歸來了他怱怱走進書室去急求久别重逢的安慰可是室中没有一人只見前年新婚後置備的畫架擱在一個幽暗的屋角裏滿樍着灰塵一張破碎未畫成的稿紙斜釘在上他在亂堆着紙筆的寫字檯上忽有一個硬紙卷卷面上寫着（專呈愼思夫人舜華封）他拆開包紙一看原來是一張很好的水彩風景畫另有一張信箋附着箋上說道（愼思夫人這張畫費了十個黄昏才寫成我自覺非常得意本想今天親目送到你處剛纔我的表妹也因星期目得閒跑來强邀我去聽戲只得差人送上你可署名在右角顯得　緻）愼思暗想我妻在一年半前寄來的圖畫成績突和從前換了一般面目我以爲進步得太快了原有疑異後來陸續寄來的大　相仿我才放膽的喜悅現在看來這原是一個雙簧般的玩意兒（　正在歎惜他的妻子索着一個比膝高些的女孩走進來和他欣然握手問長問短並且抱起女孩來敎呼爺爺 
　　愼思夫人忽見檯上的畫已經打開徐徐低下頭去不響愼思見此情形却裝做若無其事的樣子仍舊和他的女兒夾七夾八的小攀談 
 
 

Page 9

 
 
   
 
 

Page 10

 
 
國外要聞二 
[赤塔代表在華府之表示（續）]  
　　上書華盛頓會議 
　　國際協約委員會得斯密斯之報告後於一九二○年四月十八日發表其决議案如下（國際協約鐵路委員會美國會員斯密斯前以應賈寗將軍之請由本委員會派赴後貝加爾整頓該處運輸事業并特别援助捷克斯拉夫軍隊之撤退現已歸來向本會報告一切本會會員全體得斯氏報告及哈爾演技術部關於日軍在海拉爾及沿中東路各處之暴行之抗議後特决議於下（一）俄國軍事當局其中以謝米諾夫之軍事運輸長梅得Ｍcdy大佐爲最在後貝加爾之舉動完全漠視國際協約條約之效力據國際協約條約所規定則鐵道工程事業槪操諸技術部之手他人不得過問（二）日本軍事當局對於梅得之措施加以默認且自行侵奪技術運輸兩部之事權增加鐵路上之困難并直接阻撓捷克斯拉夫軍隊之撤退（三）中東路保護權已由國際協約條約規定委之中國軍隊乃日本軍事當局於沿路各要點駐紥重兵任其擾亂鐵路治安往往發生衝突以致俄華捷克人士因之喪失性命者甚多火車之行動亦不得自如且常出險（四）本委員會甚信將上項事實報告日本政府後當能令日軍司令部在中東路及鳥蘇里鐵道上遵守國際協約鐵道條約）一九二○年七月二十日國際協約鐵道委員會對於此事作第二次之表示（兩月以前有捷克軍官兩人兵士五人因要公赴海參嵗道經赤塔被謝米諾夫拘禁迄今尙未釋放查赤塔附近之鐵道係歸日軍司令部派兵保護故本委員特請日司令部將拘禁人員設法釋放并派日兵送赴海參崴此項决議同時電告同人本國政府請其轉逹日政府）按所拘捷克軍官及兵士在兩月中曾屢次請日軍司令設法然終未允乃不得已而請於委員會遂得卽日釋放并送之海參崴 
　　觀於以上吉爾莎博士之答覆斯密斯之報告以及國際協約鐵路委員會之决議足以確實證明日軍及其所供給援助之謝米諾夫黨實行在東俄阻撓捷克軍隊之撤退而日人對世界之宣言則謂東俄捷克軍之撤退與其安全實有需日軍之必要美國軍隊於一九二○年三月底完全離東俄歸國捷克軍之撤退亦同時陸續進行惟日軍則不僅未曾開始撤退且日日添駐新兵遠東全體人民對於日軍之態度乃不禁發生疑竇一九一八年八月十三日離日政府作第一次宣言僅數日耳日政府又有關於（滿洲安全）之宣言以建立干涉俄事之新地步一九二○年三月三十一日當美軍撤退後正值日本履行與美訂立之條約開始撤退其軍隊之時日政府乃又發表一最不確定之宣言明係故意展延撤軍時期特有所新藉口耳其宣言云（帝國軍隊派來西伯利亞之目的原係援助捷克斯拉夫軍隊故苟捷軍完全撤退帝國軍隊亦卽隨而撤退於前次宣言中已言之矣但地勢上其他各國與西伯利亞之關係皆不如帝國之密切而目前遠東政治形勢之危險不僅有害於帝國在西伯利亞僑民之生命財產且將危及高麗滿洲之和平故事實上帝國軍隊實一時難以撤退此誠不幸之事也今日本政府謹再聲明日軍之駐紥遠東對於俄國并無政治意味之可言當西伯利亞政治地位平穏後俟高麗滿洲和平與治安及帝國僑民之生命財產皆得有圓滿之保障鐵路運輸事業亦有相當之發展如是於捷克軍隊完全撤退之後帝國軍隊將盡其能力迅速由西伯利亞撤退也）比次宣言於世界歷史上頗關重要不僅日本政府爲其己身之關係加入新條件以撤退其軍隊且明白表示日政府之無誠意日政府於提出種種要求爲撤退軍隊條件之餘復於宣言之末特别聲明雖當所要求者實現後尙當（盡其能力）以撤退其事隊也（未完） 
國内要聞 
[梁閣前途與奉直形勢]  
　　梁士詒復職一層以各方面形勢觀之業經絕望但梁氏以此次取得政權費盡不少之力若即此下台所抱種種計畫皆成泡影殊爲不值故雖到山窮水盡之時猶不甘心放手以去截至十日止倐忽假期又滿現决繼續請假十日復在天津約集該系要人秘密會議聞其計畫在用各種方法離間保定與關外感情且從旁使人向關外時時進言謂梁某個人地位不足惜而吳萬不能任其䟦扈以遺後患藉此激起關外對吳不快之感一面又由交系製造空氣謂奉張熊度堅决力促梁氏銷假視事復假外交問題攻擊顏惠慶不自安要之其計畫尚在積極進行中也 
　　至於奉直方面態度尙守沉默現奉天會議之結果仍無所聞王承斌自奉回保報告張氏態度大約張氏之意略謂（我對三哥無事不可商量亦無事不可服從三哥要做的事我無一不竭盡心力務期辦到此心耿耿可質天日至梁閣問題當在京之時三哥固已當面贊允不料回保以後遽爾反覆顏面所關試請三哥設想何以爲情只要使我面子過得去則彼此一家人决無故意爲難之理解鈴繫鈴全在三哥）云云曹氏再三思量之後擬派王承斌再赴奉天訴說一切至於保定會議之說外傳雖非常熱鬧但有人自保回京謂吳氏現在仍居洛陽並未來保即巡閱使署亦車馬冷落署員多在休假之中並無會議形跡詢諸署中據云曹氏自舊曆新年以來杜門謝客署中毫無動靜又保定城門車站絕無查驗盤問等事可見奉直備戰之說全非眞相也 
[中日代表對二十一條之辯論]  
　　本月二日遠東委員會討論二十一條情形業誌前報茲聞外交部六日接到施顧王三代表五日來電報告如次二日全體委員會日本幣原代表答我國要求廢止二十一條之提議大致謂日本於中國提議廢止之手續不能同意緣一九一五年條約換文手續完備效力自無問題卽中國請求廢止亦爲承認效力之證國家重要權利必無自甘放棄若有訂約而旋謂非出自願欲求廢止則國際關係咸將擾亂至謂該項條約換文不符本會所通過之原則則本會歷經决議凡中國行使主權而訂立約章所發生之權利均不得指爲與主權抵觸本會宗旨重在將來不尋夙怨日本鑒於訂約以來情形之鑾遷特宣言（一）日本在南滿東内蒙南部獨享建築鐵路及承辦稅課作抵之借欵等優先權均讓予歸新銀團承辦但各國政府所交換之關於新銀團文件中約文範圍不因此而變更（二）南滿聘用政治財政軍事警察顧問敎官之優先權日本不再堅持（三）訂約時原有關於第五項之保留現即撤回日本决定以上辦法無非一秉公道和平之宗旨以中國主權及各國均等機會爲前提云云惠答稱中國對於該約始終視爲事實上之境遇不認其法律上之效力問題重要擬俟細審日代表幣原君之答詞明日再抒意見 
　　又據六日大阪每日瓣聞華盛頓二日特電報告尤詳再誌於下二日之遠東委員會日本全權代表幣原男　當塲郎誦下記之宣言其宣言曰曩日中國全權代表在本委員會曾提出聲明書要求取消一九一五年之對華二十一條件惟日本則以中國旣以主權國之資格而締結則當認爲國際的協定當然不能取消者也雖中國全權代表對於二十一條件協約一似完全不承認其效力也者然此條約非由兩國全權代表簽字且隨國際上習慣而正式交換批准者乎况中國主張取消此約不過以其根柢係强迫的協約及二十一條要地求之條項未確實爲理由耳今茲日本全權代表鑒於一九一五年締結條約以來形勢變化之現狀欣然爲如左之宣言焉第一日本將南滿洲及東部内蒙古之借欵與錢路建築獨占權及以各種課稅爲擔保之借欵權讓與新銀行團但其範圍不含業經締結之公式覺書等所記載之條項變更或取消第二日本於中國之政治財政軍隊警察聘用日本人爲顧問之優先權無主張之意思第三日本抛棄二十一條協約第五項交涉權之保留幣原代表最後言曰日本深信二十一條及山東問題之懸案已由是一掃而去云中國全權代表王寵惠氏乃對此聲明曰中國全權代表對於此項提議不能承認王寵惠氏於幣原代表朗誦有述宣言中之三條時異常注意傾耳敬聽故其結局除聲明不能承認外並認此宣言爲極重大希望大會與以詳細答辯之權休士氏乃要求王代表於三日之委員會席上答辯王代表當答以承諾之旨又據大阪朝日新聞華盛頓支局三日特電云王寵惠氏在最後之遠東委員會答幣原氏關於二十一條件之聲明曰（日本抛棄滿蒙之優先權及特殊利權固表歡迎然竟不爲全部之取消甚以爲憾故保留他日謀解决此事之權利）休士氏對此乃將美國因該條約致中日兩國之同文通牒問題加以說明繼乃聲明曰（此不過說明美國傳統的政策此事與中日間之條約效力問題完全爲别一問題查該條約之一部之山東問題業已解决今又有幣原氏之宣言誠堪欣幸至於土地商租之權利等依照最惠國條欵竊以爲美國人亦得均霑者也）以上三聲明均已載入於會議記事錄討論於是終局 
　　此次華府會議關於二十一條問題日本僅允撤回其保留交涉之第五項及關於滿蒙之優先權據外交界某君研究謂此等退讓直是虚賣人情毫無實際查二十一條於一九一五年五月二十五日簽字其第五項内容如左第一條中國中央政府聘用關於政治財政及軍事事項之有力的日本顧問第二條中國須承認中國内部之日本病院寺院及學校等之土地所有權第三條日本國政府及中國政府因日本及中國警察官憲之間有許多應行解决之論爭問題且已經惹起解决之事例亦决不少故中國重要地方之警察事務宜以日本人及中國人共同處理之不然則以改良中國警察之組織爲目的應聘用多數日本人第四條中國應由日本購用所要軍需品之一定額（五成或五成以上）否則在中國設中日共同之兵工廠聘用日本之專門技術家且購用日本之原料第五條中國對日本國約定承認武昌及滿洲間之鐵路建築權第六條中國政府同意日本在福建省採掘礦山建築鐵路及築造港灣（包含造船廠）如需用外資時約定先與日本商議第七條中國承認日本國臣民在中國有布敎之權利以上七條中之第三條於交涉期中已由日本自行撤回其餘六條當時駐京日使日置益氏發送之最後通牒中亦已言明（曩日帝國政府提出之修正案中第五項之各條除業經兩國政府代表間協定之關於福建省之公文交換之一事外槪與本交涉分離承諾於日後另行協商）云云故此第五項當日已等於具文今日本代表在華會宣言撤回自詡爲公允其實於實際上在我國毫無所獲也至日代表宣言中尙有讓滿蒙之優先權與新銀團之件所謂日本之優先權者據二十一條件中所載爲中國政府將來在南滿洲及東部内蒙古建築鐵路之時應以自國之資本充之若需用外資時則應先與日本國商議借欵又中國欲以前記地方各種課稅（但已爲中國中央政府借欵之擔保）之鹽稅等項不在此限）爲擔保向外國借欵時應先與日本資本家商議以上係日本迫我國政府聲明者今據日本代表之宣言對於讓與新銀團之優先權及特權之範圍與凡業經締結之正式節略等所載明之條項均不因此而變更或取消故其所讓與之件亦於我國無利宜我代表聲明不能承認及保留他日解决權利也 
[京銀行界催還鹽餘僅欵]  
　　此次九六鹽餘公債張弧以全力爭持銀行界亦要索甚急據知其幕者謂各銀行年來均鹽餘爲擔保借給政府之欵已在八千萬元以上其中有若干債欵回扣用途不能發表各銀行深恐將來在此落空現在鹽餘公債旣發行則一切不可告人之債欵俱可換　　穏自德之公債券即使利息較之原合同稍爲低减亦甚合算日昨鹽餘借欵聯合團又上呈政府催促實行茲錄其呈文如次呈爲鹽餘債權迭次愆誤懇請迅賜宣布清償辦法以符契約而保國信事竊查財政部與内外各銀行號等指抵鹽餘訂借欵項截至民國十年底爲止總計内外債額幾逹一萬萬元邇月以來因債額增多以致攤還鹽餘日形奇絀至十年十二月份放還鹽餘政府隨意動用各銀行號奔走呼籲毫無結果商民惶惑不得已組織鹽餘借欵聯合團公推代表迭向政府催索接洽旋經商定辦法一面由各銀行號宣示嗣後不再承受以鹽餘指抵之借欵並請求政府嗣後不再向各銀行號及無論何處以鹽餘作抵指借欵項一面由政府發行償還内外短債之公債額定九千六百萬元第一年以鹽餘一千二百萬爲基金俟關稅實行值百抽五時即以關餘歲撥二千萬元充基金俾專爲清償此項各銀行號鹽餘借欵之用業於一月二十六日由財部與各銀行號等簽訂總括合同並經呈明大總統各在案查本行等借欵各有契約契約一日存在即債權一日存在在發行公債乃委曲求全之計且即以此次償還短債發行債券之實收全額而言償還鹽餘指抵之内債仍屬不敷甚鉅尙須政府另籌辦法始得全數收清本行等厚於國家而薄於股東事實上本屬遷就或者不察疑及本行等以發行公債謀自身之利益不顧國家之安危冒此不韙之名何能忍受夫鹽餘一項早已指押凈盡即令全數清償内外債欵不敷之數奚啻蓓蓰更何從移作他用去臘政府發行特種庫劵一千四百萬元財長張與本行等再三說明此項庫劵以一千萬元維持年關四百萬元清償舊債四百萬元之庫券尙未撥給而發行九千六百萬之公債條例尙未頒布且聞又有附帶條例加入之說本行等懇院迅賜轉飭財部應還本行等欵項尅日宣布清還辦法並先撥四百萬元庫券分别撥交本團以清手續 
[新疆中英交涉之近訊]  
　　國聞通信社北京通信云新疆英領勾引新民歸入英籍一事前經該省長官迭次提出抗議未有辦法外部方面雖已電令駐英代使朱兆莘向英外部質問但迄今終未將註册辦法取消且英領事暗中仍在進行新疆督軍楊增新近日又有電到京請外部速向英政府嚴重交涉以杜後患原電云據墨玉縣知事袁啓瑞電稱知事前次查獲英商總勾引中民入藉文件當於本月十四日密稟錄呈在案茲據該商總面稱奉英領來文令調查和墨兩縣内有英民以便發票計在墨屬查有三十六 
　　已開單呈由領事核辦等語查墨玉縣寄居英民上年曾經英領會同查明有案共只二家自應以會查之册爲准此次英商總未經英領照會中官輒復藉調查爲名並報舊有英民至三十六名之多查此項英民並非由英國而來今於會查後所調查指出之舊有英民顯係將中國數百年來納糧種地之中民暗中勾引所致萬難承認除喀什道尹阻止英領發票並將英人勾引冒入英籍之中民共計若干人嚴行取締外應請鈞部嚴重交涉免使外權逐漸擴張爲害邊局新疆幸甚大局幸甚新疆省長兼督軍楊增新上印 
[魯案解决後我國收回之權利]  
　　魯案交涉已告解决依據中日代表所計之協定我國所收回者爲鐵路礦山鹽田公產等茲爲列舉如次我國民爭山東久矣當亦急欲知其所收回者爲何物也 
　　膠濟鐵路該路合幹綫支綫共長二百七十七英里其中青島至濟南幹綫二百四十四英里九分博山支線二十四英里二分淄州煤礦支綫四英里金嶺鎭鐵路支綫四英里一分除鐵礦綫爲民國七年日人所設外餘皆一九零四年成於德人之手其重要車站爲青島膠州高密坊子濰縣青州周村濟南博山 
　　德人時代在大戰前公司全資本爲七千萬馬克日德戰後爲日軍占領一九一三年即德人經營最後之一年其營業純利爲六百二十七萬九千馬克除官息五釐外尙發紅利及日本占領後據日人發表之統計成績更佳民國九年度之輸運表旅客共二九四五一三二人（一日平均八零六九人）付費貨物一零七四六七二噸（一日平均二九四四噸）較之德人時代旅客增加一倍餘貨物加一成四 
　　該路車輛一九一三年即民國二年時共有機關車四十六輛客車一百零二輛貨車一千一百五十二輛民國九年則機關車有七十九輛客車一百三十一輛貨車一千五百二十一輛惟日人營理後有許多日本貨物槪不付價民國九年統計此項不付費之貨共八十二萬九千餘噸之多 
　　膠濟鐵路目下情形不能望有更顯著之發展但若延長綫成立之後則青島在北方之地位益加重要而膠濟路之重要亦隨之增加故該路前途不可限量也德日兩國先後經營此路甚爲整齊即舉一例言該路時間甚凖從不誤車從前大陸報載稱該路招呼旗客亦尙週至且一切清潔將來收回之後國民必須嚴爲監督務使成爲模範的事業方不至爲德日人所笑也 
　　煤鐵礦山德人經營之礦有三處即坊子與淄川之兩煤礦及金嶺鎭鐵礦是也 
　　德國礦山公司係一八九九年所設資本一千二百萬馬克先開坊子礦時遇發水經營棘手遂致全力於淄川自一九零九年起陸續掘成第一二兩坑第三坑完工三分之二因歐戰作罷該公司並於一九一三年歸併於鐵路公司焉 
　　淄川礦爲三大層第一大層爲烟煤第二層半無烟煤第三層無烟煤統各層之煤俱火力旺盛而無烟煤尤爲世界頭等可供軍艦之用日本海軍用作甲種煤焉日本占領後修繕開工更掘成第三坑一面用包工制採坊子煤事業甚有進步當德人時代坊子每日平均出煤六百二十噸淄川一千五百七十四噸及民國九年坊子三八五噸淄川一五八零噸再淄川煤多歸日本軍艦之用並不普賣民國九年出賣之額只有三二零三三二噸又坊子煤則約賣八萬噸又坊子有焦炭廠金嶺鎭爲中國有名鐵山德國時代尙未實行採煉但一切凖備業巳完成滄口設有大鐵廠一處日本占領依照德人計畫著著進行至民國八年四月二十三日得見第一次運輸原礦之列車焉現在之設備每日可採一千噸但因鐵廠不需如是之多每日只採四百噸民國九年統計共採出一二八一六四噸其中磁鐵十之六赤鐵礦石十之四而含鐵量百分之六十左右 
　　此次解决之結果將由中國特許組織公司而日本投資一半此雖非完全收回之比而卽此合辦之利權亦非國民奮發不能享受蓋一面須踴躍投資一面須有極好之人物負經營責任要之淄川金嶺鎭兩礦有極大之希望中國好鐵礦尤爲可貴今雖只收回一半然望各界注意而利用之勿並此一半而亦委之於人也 
　　膠州灣鹽田此次解决後將來糾紛最多者莫鹽田一項按膠州灣内水淺潮低空氣乾燥土質氣候俱適於曬鹽自歸德國租借後中國法權不能行及土民自由製鹽而販賣之在一九一零年卽前清宣統二年時德人始頒鹽田規則並課出口稅然此時鹽田之權固在華人手也及歸日軍占領後日本乃以大規模經營之蓋日本需鹽羣視爲利藪青島司令官採積極促進之手段凡可製鹽之地莫不交日商領辦而華人舊有之鹽田則設法收買之致華人所有者日减而日人日增迄於今日蓋已全部分配乾凈矣 
　　膠州灣一帶產鹽之地如下北部南萬鹽場（王家女姑皂戸海西南萬下崖）陰島東鹽塲（馬哥莊後韓家）陰島西鹽場（張哥莊趙家嶺）潮梅鹽場（潮梅孫哥莊）領口鹽場（宋哥莊）南部海莊鹽場紅石崖鹽場小石頭鹽場薛家島鹽塲其中產額最多者爲北部之南萬下崖兩處鹽田單位稱爲一副斗子據日本最近統計中日業主產額比較如下（民國九年） 
　　華人一○七四二斗子一二八八九二噸 
　　日人九九四一九九四一○ 
　　民國六年日商只有六十副斗子華人有七百九十副斗子則日商發展之劇可見一斑且華人產業中有許多已爲日人收買而名義僅存故日商產業實尙不止此數又據民國十年三月之日本統計日商投入資本總額爲一百六十七萬九千餘元 
　　膠州鹽產額每年不下二億五千萬斤原產地鹽價每斤約兩角九分青島市價每噸六元三角左右自民國九年以來由日船裝運出口者非常之多同時日商創辦大精鹽公司自民國七年開辦每日可製精鹽十萬斤又發起鹽化工業在南萬有一工塲製造臭素及鹽化加里等 
　　此次交涉結果决定中國用價收回按日人最初計畫擬請中國承認日商之權利一方要求准許出口運日此次結果第一層打銷而第二層如何規定尙無所聞中國本禁止運鹽出口者但此次交涉想已破例許日人每年運出若干又就收買鹽田而言臨時糾紛亦正不少鹽田及資本之調查與夫承辦機關之組織皆至不易東南鹽業中人大可派人赴青島調查早爲準備此係大利事業若商民放棄則將來結果雖爲收回實際仍歸日商經營蓋日商受其政府特别奬勵華商不能與爭將來可名義上以華商出品而依然繼續營業也 
[西藏問題經緯之槪說（五續）]  
　　（七）關於中藏境界之中英交涉六月六日英公使照會外交部云哲孟雄草約爲西藏問題唯一之解决案若中國政府拒絕盡押是不欲解决本件則中國自不能受三方會議所定之利益是月十三日中國政府關於此案提出覺書如左（一）内藏之境界線從英京東經八十六度北緯三十六度起循崑崙山東行至白康普陀嶺循阿美馬項嶺東南行至打箭鑪近北緯三十度西折至巴塘之寗靜山沿金沙江而上至當拉嶺西行至東經八十六度北緯三十六度即崑崙山麓止（二）中國於内藏境内有經營之自由現駐文武官員照舊執行其職權（三）逹賴喇嘛享有選派高等寺僧保守宗敎之權（四）外藏之境界從門江起沿怒江之下流而上至當拉嶺北行至英京東經八十六度北緯三十六度卽崑崙山止此線以西爲外藏自治範圍之地是月二十五日英國公使照會謂不能承認右之境界線並謂中國政府至本月末日不盡押則英國與西藏將單獨訂約於是中國政府於二十九日提出三十九族及其他讓步案然悉被拒絕此商議遂入於民國四年矣六月中國外交部設置藏事研究會討議哲孟雄草約逐條加以修改是月二十八日外交部又有事顧維鈞會見英國公使提出次之三項（一）交換文書中記入之西藏改爲中國之領土一節於條約本文中紀入則中國政府將察木多劃入西藏自治内原駐察木多之中國軍隊官員於一年内凖備撤退其餘則照上年中國最後提議之境界辦理（二）察木逹江孜札什倫布亞東噶大克及將來開放之商埠設中國之輔佐官員其職位及護衛隊與英國同（三）正條約中加入於自治西藏承認中加之宗主權一項然此仍不得英國政府之容認商議又復陷於停頓之狀態於是中國政府於草約十一條之措置加以修正外大體表示同意境界問題有更加以讓步之提案即如左稱此爲民國四年之擬稿（一）打箭鑪裏塘巴塘三十司所屬之地歸於四川省治理（二）察木多八宿類烏齊各呼圖克圖及三十九族土司所屬之地劃入外藏（三）中國政府重視英國委員欲以崑崙以北之青海新疆所屬之地劃入中國治理之意而崑崙山以南當拉嶺三十九族察木多德格土司等以北之青海内部之地劃入内藏（四）雲南新疆之省界依然保持舊治（五）内藏之名稱改爲康藏 
　　（八）中藏再戰民國元年中藏約以一時停戰蓋藏人於元年深恨中國兵之殘虐行爲而常待報復之機會也至六年即一九一七年秋爲極小之原因而中藏間復開戰藏人之勢甚盛占領思逹昌都（察木多）貢 
 
 

Page 11

 
 
　　覺同普德格白玉登可石渠瞻化等而全邊震駭於是中國方面不得不再議停戰以爲暫時之計矣一九一八年即民國七年八月軍統劉贊廷與西藏之葛布倫降巴鄧打在昌都議停戰而英國副領事竇錫麥在巴塘附近之寗靜擔任調停訂立停戰條約十三條劉葛竇三人畫押本條約中關於中藏間之境界調定條項如左本約訂定後中藏定爲如次之境界巴安鹽井義敦得快理化甘孜瞻化鑪霍道孚雅江康定丹巴盧定九龍定鄉稻成等十六縣及該處以東之地方歸漢官管轄藏軍之文武官員不得駐屯該境内類烏齊恩逹昌都察雅寗靜貢覺武城同普登可石渠德格白玉等及該處以西地方歸藏官管轄漢軍之文武官員不得駐紥藏境内（第三條）又甘孜所屬誠霸分山地方之邊藏干戈不熄劉軍統與葛布倫協議再請竇副領事調停十月復停戰而結退兵條約四條其重要之條項如左漢軍退出甘孜藏軍退出德格從退兵之日漢藏各軍不得進一步停戰後一年間大總統及逹賴喇嘛准在昌都交涉（第一條）（仍未完） 
[字林報北京雜訊]  
　字林報九日北京電云日人消息稱吳佩孚與張作霖現皆與廣州政府談判廣州雙方提出之議和條件皆同即攻破北京舉孫中山爲總統是此間謠傳太平公司代表日本商家團體願貸欵與京綏鐵路俾得履行各項義務其數約一千四百萬元其條件如下（一）中日共同管理該路至借欵償清時止（二）該路應由日人隨意展長華銀行團昨日與政府簽定籌還以鹽餘擔保各借欵之合同據原合同其總數爲九千六百萬元内有八千萬元乃純凈之債務今日盛傳已加入他項義務故抵償之數逹八千九百萬元發行之國債劵將逾一萬萬元所欠外人之欵計日本二千零七十萬元内有西原借欵積聚之利息一千萬元英國二百五十三萬元俄國一百十萬元法國約十萬元今日謠傳匯豐銀行貸與清室之一百二十八萬元已轉入另一抵押項 
[陜西馮劉之暗潮]  
　　陜西政局自第七師在漢中得勢後陳樹藩退處川邊依人籬下川中將領即大唱援陜但據督署消息謂得吳師長新田自漢中來電大意係報告前敵詳情謂川中將領如田頌堯鄧錫侯等均派來非正式代表聲稱援陜係抵抗對方作用如直軍不越界一步川軍自不援助失勢之陳樹藩馮督得此報告親擬電文一道訓令吳師暫勿向川境追擊各守省界俾免因前方擾擾牽動後面計畫蓋外患已除馮玉祥已擬就掃除臥榻之步驟矣前派騎兵第廿團團長赴白水接洽高峻又派代表和曹世英磋商擬將靖國軍三五七路共編一師條件尙未譏妥但大體已定暫編第一師允撥一部填防佛坪寗陜鎭安山陽諸縣以便將駐紥盩厔鄠縣柞水商縣藍田諸縣之鎭嵩軍包圍暫行監視以待時機新年開始馮玉祥乘官場拜年宴會之機集合直系高級軍人及政客密議數次議决一方令武人要餉財政廳長藉此與劉鎭華爲難又嗾使敎育廳長沙明遠假刷新敎育之名出示佈告人民禁止慶賀陰曆年節又令沙於麫丸案喧傳正盛時出示闢謠種種越俎代謀之事層出不已故予劉鎭華以難堪劉始尙不覺自此二張佈告公佈後劉始悟及馮氏之意又察出馮氏之手腕非常猛辣知翻臉卽在目前遂函電鎭嵩軍各駐地之長官修補槍械掘挖戰壕補築城池勤加訓練日昨又派出兩級代表多名一赴防地檢閱軍隊一赴奉天乞靈省城方面鎭嵩軍之要人亦於省長公署之會議廳聚議幾次内容極秘因此近日謠言大作並有麫丸案即係政潮之關鍵恐不久又有變動也 
[張永成被剌眞相]  
　　前第五師師長現任將軍府將軍張永成日前在濟南商埠緯八路八卦樓附近本宅被人行剌自此案發生後外間頗多推測有謂含有政治意味者茲聞張之被剌實係私人仇殺張曩時曾用有當差名穆存孝者後以行正不端被張逐去穆因賦閑無聊遂冒張之名寫假信一封前往直𨽻曹督軍處謀事得充調查員旋經曹督來電詢問張氏該穆某可靠與否張覆電不但不承認保薦之事反云此人品行不端係前在伊處革除者倘有差池槪不負責等語曹督接電後即將穆差撤去因此穆某懷恨在心陽爲殷勤陰謀報復仍常赴張宅盤桓本月五日夜間二時半穆竟手持快刀闖入張之寢室當其經過張妾所住之西房時該妾即驚駭身軟不知呼救且張雖身爲將軍家資千餘萬元然其平日待人異常苛刻逢年遇節家中人有賞差役銅元十枚者張見之則必扣其五枚以故家中並無腹心穆某因知其底藴始敢大膽行兇將張周身剌傷十三處張之大姨太聞聲往救同時面部受重傷二處幸當時均未致命遂抬入濟南醫院救治穆行兇之後卽由東北角爬牆越屋逃竄無踪至穆某之歷史自十四歲即隨張氏當差後又提充馬弁現年已四十八歲伊兄弟四人一在安徽張之親戚處充當工程委員一在五師當兵其一未詳現穆某全家已由敬衞馬隊長捕獲解交法庭核辦據醫院入云張氏不致殞命惟張現年近六十氣血已衰一時恐難平復云 
[南軍北伐與奉直勢力之消長]  
　　吳陳携手之過去現在未來觀 
　　漢口函云北吳南陳携手之說外間喧傳已久究未得其眞相茲據某方可靠消息吳陳雖曾數度信使往還於解决時局有所協商然雙方仍不脫其本來面目究未到十分接之候在一月前以居間人之疏通始由外表應酬進而協商條件陳競存司令所提出意見極爲簡賅據聞僅有兩條（一）爲恢復舊國會（二）爲組織南北混合政府在陳氏之意以南方宣布獨立原爲護法故恢復舊國會完成憲法應爲重要條件之一組織混合政府自爲南北統一後必由之途徑惟吳子玉對於恢復舊國會不表贊同而正式政府亦須由國是會議解决一切後產生舊曆臘月中曾電覆陳氏提出對案亦祇兩條（一）南北宣告停戰（二）組織國是會議解决南北糾紛是否恢復舊國會抑召集新國會統讓國是會議議决此項電報發出後迄未得陳覆電陳竟究竟如何刻下無從偵悉就常理推測吳提對案陳不確答是彼兩方尙未十分浹洽固可斷言最近有吳氏爲欲促成南北統一特托張紹曾赴粤一行面勸陳氏贊成國是會議之訊是吳之極意極陳以結外援可以槪見乃在此聯陳聲巾而南軍北伐之聲浪忽又掀起悶葫蘆中藥外人無從　度據日人方面消息孫文六是在桂林誓師先發隊已出動觀其情勢似不致如前之但聞其聲不見其人然探其所以突發之原因云係孫應北方某大軍閥 
之請冀以牽制直系使不敢妄動其居間介紹則爲亡命之徐樹錚與東南某督軍也此説是否確鑿尙難懸斷而直軍第二十五師四十九旅長王啓貴七日自岳州急行來省報吿衡州附近發現李烈鈞部下先發隊約一個師圑永州亦有孫文部侵入湘趙態度不明有將長沙讓與粤軍與駐岳直軍兩相對峙之說請蕭督速撥現欵五十萬充防禦費蕭得此報告急電吳使請示辦法又聞駐岳總指揮張福來師長日前曾親赴黄沙街布置汨羅北岸防務以防南軍之進攻是北伐形勢之驟見緊張吳氏之宵旰亦今日談時局所應注意或者湘鄂之間重見兵戈之禍歟 
　　北伐旣將成爲事實吳氏果轉其倒梁之機捩以緩和奉直之形勢乎此亦極堪注意之問題在一星期前吳氏倒梁態度非常積極並有如不得當即以武力驅逐之布置直軍第二十四五兩帥均奉命爲集中京漢路之凖備魯軍第一混成旅直軍第十三混成旅亦凖備撤歸以厚中堅兵力又將駐宜王都慶第二十一混成旅調回漢口駐防玉帶門附近並致函省署令將鄂省關稅鹽稅全數截留以充軍餉原文略謂各省聯銜通電已發出中央如不罷梁各省即與脫離關係應飭令湖北各海關監督向各國公使及各洋員聲明所有湖北洋關稅務及鹽稅收入全數截留並希查明每年收入總數若干及每年應攤賠欵若干開單具報以憑直接交撥與各洋員照收云云觀此則吳氏對於中央態度之一斑可以槪見乃北伐聲高後顧不能無慮使南軍侵入湘境逼近長沙直軍首當其敵吳縱稱雄一時對茲亦不能不稍稍徘徊瞻顧也已（二月十二日） 
[南京快信]  
　　齊督昨日（十日）下午三時召集第六師曁三四兩混成旅旅團長到軍署會議省城各要隘佈置以固省防 
　　直曹昨（十日）又派孫發緒來謁齊督面商要公 
　　直曹顧問曹元森昨（十日）由寗赴杭與盧督接洽 
　　駐寗英領哲述森調任長沙領事哲氏昨（十日）午偕新領布辣德晉謁齊王兩長兩長今晨十時同赴英領署回謁 
　　上海東亞同文書院敎授馬塲鍬太郎昨（十日）晨抵寗今（十一）晨八時日領深澤暹介紹晉謁齊督談一小時辭出 
　　浙省會議長沈鈞業昨（十日）由滬過寗卽轉車赴京 
[杭州快信]  
　　敎育行政研究會今午閉會共議决十二案尙有未盡事宜明日由省敎育會召集代表七十六人開會討論 
　　高審廳陳廳長昨令本廳及地審廳仿京師辦法自十六日起各員役槪不准在署住宿另租賃菩提衖謝姓大厦爲宿舍夜間派員輪值司管廳署各辦公室鎖鑰 
　　本月份中等以上校長會議輪值之江大學舉行定十九日開會 
　　紹屬省議員王以銓僞照案杭地檢廳昨又續開偵查發押關係人毛伯英周浩吳伯祥三人今日（十一）復由紹縣傳到孔錦春陳繼渭樓麗生張國治吳益甫沈愼之等六名當庭質供案無遁飾不日即當起訴 
　　敎育廳第三科科長羅會坦巳委署湯溪縣知事所遺員缺以第二科科員沈鏡蓉升充另委于廷榮充二科科員 
　　去臘省委任用知事汪源澄赴温屬採購積榖計六千石現已陸續裝運假道上海轉運到杭分發大義富三倉存儲以備平糶 
地方通信 
[蘇州]  
　　日記者來蘇游歷前日日本領事搏松宇平因日本新聞國來蘇游歷特遍激蘇地各報主任在日領事署杯酒聯歡由日領事親自作陪計到日本新聞記者四人天津日報社長西村博君天津株式乾邱商店主田中兵太郎又某報社記者富成一二另有一人姓字未詳是日中日報界初次携手頗表親善席散己十下鐘矣 
　　敎職俱樂部開會各鄉敎員組織之南園俱樂部於昨日開會到者數十人首由理事長報告經過情形然後提議各事（一）敎育會推定國是會議代表案議决敎育會擬推李思愼爲上海商敎聯合會國是會議吳縣敎育會代表本部應自行承認（二）籌備各市鄉區立學校敎職員聯合會建議案議决從速進行並請蘇地各報恊助（三）理事部交議新會員錄請修正案議决完全無訛毋庸修正 
　　華盛廠將開股東會蘇州　門外上津橋華盛紙版廠開辦以來出品銷路頗爲暢旺去年又添設第二分廠日夜趕貨以求推廣營業故去年歲底結帳嬴餘甚鉅現經董事議决定於三月八號開股東常會報告十年份營業及决算各項賬目等事聞此次常會並須定期發給第一届股息及支配紅利昨巳通知各股東届時蒞會矣 
[常州]  
　　電留水利督辦武進水利研究會縣農會等致北京電云大總統國務總理鈞鑒太湖水利關係國計民生設局疏浚當務之急乃督辦王清穆以欵絀辭職養電傳來全蘇惶駭鈞座痌癏在抱俊又旁求决不使一人遂高蹈之心萬姓懍飢溺之懼伏乞電留並令蘇浙兩省財政廳迅遵十年度國家預算按數解欵以利工程而維至計迫切待命武進全縣水利研究會縣農會仝叩 
　　又議員朱溥恩奚九如等電云大總統國務總理鈞鑒太湖關係東南水利王督辦清穆悉心規劃方任艱鉅江浙人民同深利賴比聞省庫停支的欵遂使賢者不安於位膚功未奏夙望全虚伏乞我大總統總理明令挽留一面飭省照撥經費知人善任福利羣生臨電屏營竚俟後命衆議院議員朱溥恩江蘇省議員奚九如湖紹瑗周仁泳同叩佳 
[南京]  
　　義敎期成會近訊江蘇義務敎育期成會八日開第十五次職員會由仇亮卿主席首報告事件（一）本會訂於二月二十五日開常年大會業經通函會員徵集議案（二）前函請財政廳維持金山帶征畝捐原案得復己令飭該縣妥議具復（三）本會義務敎育雜誌第二號業己出版分寄各處（四）調查員章伯寅君報告寳山縣培養師資狀况（五）前將期成會成立緣由並附義務敎育雜誌呈請督軍備案業己得復（六）高郵東台松江三縣勸學所函復展緩義務敎育進行辦法（七）袁會長寄到對於各縣同人商榷之意見書己由會油印分寄各縣勸學所及各支會（八）袁會長對於新學制討論會地方敎育方面之意見書己由會分函各縣勸學所及各支會（九）高淳縣支會報告成立情形並附章程職員表到會（十）調查員蔣伯陽君交到丹陽丹徒兩縣調查報告次提議事件（一）章伯寅君提議請本省講演團團員陳汝道諸君爲本會調查員並兼講演事宜議應函請濮藏二君與講演團全體團員商介入會爲調查員兼講義務敎育事項如荷贊同即請將全體團員姓名開示以便專函聘請（二）提議函知本會各部請將經過狀况及經費用途詳細開示以便報告大會議照辦（三）提議大會籌備事項議（子）請朱步蘭君擔任籌備會塲事務（丑）請劉琴生仇亮卿君擔任彙集及整理議案事件（寅）函請一中一女師四師各出二人擔任繕寫及油印（卯）請朱亞雲張作之君爲速記員（四）提議函袁黄兩會長請　　本届大會應提議案於開會一星期前寄會付印至會務經過狀况由事務所編繕議照辦（五）提議請朱叔建君爲本會出版部委員議由會備函聘請 
[鎭江]  
　　開濬河流之進行鎭地商人近擬開濬鮎魚套至太古碼頭一帶河流茲經積極進行不日即將開工其工程係由陳彩林陳鑫山承攬限三個月完竣計由火車站起至太古碼頭止實土一萬二千八百四十方每方四角共銀五千一百三十六元用機器挖土一千九百二十方每方一元三角五分計洋二千五百九十二元由小火車站起至新河橋止實土一萬三千九百零九方每方四角（係用人工挑土）計洋五千五百六十三元六角由江邊外套至金山河止係用機器挖土實土七千零七十方每方一元三角五分計洋九千五百四十四元五角又鮎魚套甲子塘（在瓜洲口斜對過）實土四萬三千二百零七方五尺每方四角計洋一萬七千二百八十三元又龍門口挑挖實土二萬三千八百十六方四尺計洋九千五百二十六元五角六分以上共需洋四萬九千六百四十五元六角六分完全先由商會墊付嗣後由鎭裝出之貨物每噸在車費内加收一角陸續償還預計該項收入每日可得六十元三年後即可將此項費用全數還清云 
　　義務學生之發逹鎭江己未星期演說會所辦之義務夜學校自前年創設以來成績頗爲優美茲該會各會員爲力謀普及敎育起見特又於前昨兩日分班至各處演講招收貧苦子弟入學現報名者頗爲踴躍籌備一切均異常忙碌云 
　　賈監督定期回任鎭江關監督兼交涉冒賈果伯君前奉派充太會財政專員現太會閉幕賈君特先行回國晉京復命日昨（九號）該署接賈君由京來電訂於十五日回任云 
　　洋釐驟漲時值脊令銀根鬆動各業均須進貨需用現洋浩繁以致洋釐日見增高昨日（九號）錢業公所懸牌龍洋每元己提至六錢九分一釐 
[清江]  
　　學界演劇助振淮陰省議員喬國楨等以淮陰去歲受災奇重振欵不敷曾召集地方釜界人士徐慕杜趙增祜陳鳳文周健飛等開會籌議於舊曆新年演劇助振事宜茲由舊曆新正初四日開幕共演天統計收入票資約二千千文末日收入票資尤豐竟逹五百千文之多馬玉仁師畏當場捐助振欵錢六十千文馬玉懷旅長二十千文吳參謀長二十千文此外繼起者亦不乏人共有一百五六十千文云 
　　河工人員之更動運河上游堤工事務所所屬清安汛修守員孫世均修守副員王佐因去歲伏秋大汛雙金閘崩塌事被淮陰四市張錦源陳錦福等在縣道各署以及揚州督辦江蘇運河工程總局控告盜賣工料曾經督運局先後飭縣派員查覆核辦旋經朱縣知事查明稟銷詎張陳等復至督運局呈請根究致於陰曆臓月二十日左右督運局派高郵縣知事姚崇義到清江二十五日差堤王修守員之子朝觀到縣修訊及至今年正月初四日姚委飭提王朝觀在淮陰縣署簽押房訊問並補傳其父王佐一齊訊問當時王父子請補提全案人證姚擾將其收押旋以王佐年老衰弱着罰欵洋二千元分六個月繳清准予保釋了事至孫世均年巳八十有餘家貧累重姑開其缺從寛辦理其遺下修守員一缺則由葛東山補充又王佐修守副員一缺亦予革除以清安汛隊目趙玉成升補 
[南通]  
　　紗廠開機之先聲南通大生八廠前向美國維定廠訂購之紗機一萬五千錠己有一萬錠完全到廠所需用之地軸掛脚馬逹電燈各種配件亦均齊備現己着手裝機約五月間可先開五千餘錠 
[九江]  
　　商界之籌欵贖路熱膠濟鐵路决由國民籌欵備贖贛省早經陳督認籌二百萬通電周知茲各埠商界及資本家紛紛組織贖路團體而潯商會連接函電徵求同意以期一致進行定於舊曆新年第一次常會提出討論云 
　　署長巡官衝突之兩敗九江警察第二區署長周文渭與該署巡官董清海向來不睦新正周令董實行拿賭董以碍於情面不肯　辦周遂謂董不聽調遣呈請警廳撤差董不服亦謁李警廳長揭告周對於某項捐欵有舞弊行爲李廳長查明屬實立將二人一併撤差並電請省長公署以潘鳳東接充第二區署長王某接充巡官並將二分署巡官歐振球先行調充第二區巡官職務潘署長己於八號到署履新矣 
　　二高校長逐鹿記九江縣立第二高等小學校長徐庭蘭因任勸學所長事務紛繁校長一席勢難兼顧業己呈辭並保本校敎員廖楫鄭瑞伊蔡寳琛及校外人士高緒謨黄毅譚天柱等可以擇一充任張知事慰留至再徐仍堅辭近聞逐校長鹿者頗不乏人聞張知事擬委第二國民學校校長鄭芳升任鄭遣缺則以譚揚接充云 
[嘉興]  
　　縣選展緩半月嘉興縣選原定三月一日舉行現爲期己近而各種手續尚未告竣故各區選舉監督己呈請縣署展緩半月定於三月十五日舉行投票現縣署已轉呈省署核示矣 
　　學校定期開學嘉興各國民學校自去臘放給寒假現在舊曆新年己過各校長特於前日公决定於十三日開校並於開學一星期内温習舊課以免遺忘二十日起上課以歸一律昨己通告各學生知照矣 
　　天時寒煖不定此間天氣八九十等日異常悶熱十日午刻尤甚靜坐室中僅可衣夾一般勞動家多有赤身工作者迨至十日晚間七時許雷雨大作夜半又西風努號温度頓降十一日起又如寒冬天氣矣 
來函 
[許世英來函]  
　　頃閱二月八日安徽報載有凌昭致貴報請恊阻安徽省長令財政廳加賦三百二十萬元一電查本署並無令財廳加賦之事且皖省奇災方圖振撫更何至增加人民擔負察閱來電殊堪駭異顯係有人造謠生事搖惑人心除函知凌君昭指出造謠之人以憑依法辦理外合行電逹即乞登報聲明以免誤會許世英庚印 
雜評一 
[吳佩孚倒閣之氣勢（庸）]  
　　吳佩孚近有祇倒梁士詒一人免堕交系拆臺詭計之表示吳殆不知交系者也 
　　梁閣之靈魂在財交兩部財交苟得維持則梁閣雖倒而不倒故梁縱不得巳而去其最小限度亦必希望維持交財兩部以爲交系活動之地總辭職之說不過借此恫嚇以交系之深沉機變梁氏之易進難退又安肯爲此孤注之一擲又况交系此次上臺其唯一計劃即在發行九六鹽債以救本系有關之銀行故九六鹽債成交系之目的巳逹再加財交兩部之維持以從容布置安知仍無捲土重來之一日吳氏謂祇去梁氏一人免中交系詭計者恐適墮其術中耳 
　　當吳氏揭幟倒梁日發通電之初論者即謂吳氏心浮氣躁其氣易衰必非交系之敵今觀於此而可信矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[中國號放洋有期本月十七日]  
　　中國郵船公司之（中國）號原定上有十九日放洋嗣因船到香港適發生水手罷工風潮以致遲遲不能出港茲據該公司消息云（中國）號可於本月十七日（星期五）放洋乘斯船赴美留學者有官費生六人自費生四人寰球學生會遊學招待部亦得此消息已由主任許君通告赴美諸生矣 
[寰球學生會代留學生訂艙位]  
　　北京法政專門學校畢業之鄭振濤擬於春初自備資斧赴德留學函託本埠霞飛路寰球中國學生會代訂艙位業經該會遊學部主任許兆豐君爲之訂妥三月十八放洋之法國郵船（安得來朋）號又北京敎育部派留英官費生湖北蔡光寅亦擬搭該船放洋現在通信接洽云 
[海員罷工中之航業消息]  
　　商業受罷工之影響各公司增加新輪消息 
　　海員罷工風潮發生以來至今已逹月餘海員之犧牲固巨各輪公司之損失亦大且商業市面亦受聯帶之影響不獨香港廣東爲然也本埠應裝港貨因無輪開運故皆停積滬上近來揚子江及烟臺天津等所運到之轉口貨今亦存卸上海此間各銀號之運港生銀亦以無船可裝之故絕無輸往者　商業中人云若再不解决恐滬上商業市面亦將受不利之影響矣又據航業中人言刻下香港罷工水手人數已逹一萬六千名之衆又太古公司本日有蕪湖號一輪由滬開往香港又英國公司之郵船名古屋號亦於昨日赴港回英至昨日之由港來滬者祗提督公司之海峽邦一輪云 
　　怡和洋行去年添造之新海輪多艘情形略誌本報茲悉　船中之新吉生號一輪業於一月三十日完全竣工此船有七千八百噸之巨計四百三十四英尺長五十四英尺闊三十一英尺深前日試行時每一小時可行十三海哩此輪爲該行外海輪船中之第二號大船將開中.日.印.斐一路又有定生號一輪係從英國格勒斯哥之勃羅滿船廠建造現已下水尙未完全竣工計爲二千二百五十六噸該輪之航路係開行滬港班者其船中艙位較他輪爲佳不久亦可落成矣 
　　昌興公司現接坎拿大電告新郵船澳大利亞皇后號今已派定准於六月二十九號在香港開頭班七月一號至上海爲第一次航行太平洋班次云 
　　怡和經理之英商西亞公司頃接美國來電報告新輪新金山城City　of　melbaure不久可從紐約開首班來華至遲在四月五號抵上海云 
　　太古公司在香港造船廠所建之嘉應號Kaying新輪係預備添入中國暹羅班内行駛者船長三百二十一尺計二千五百噸業於上月下旬落水據稱此輪之搆造係仿外洋郵船式故甲板艙位及頭等客室等均完全布設而吃水有二十三尺之深云 
[法界團體歡迎霞飛之預備]  
　　聯合通信社云法界江蘇自治期成會昨發通告云法國霞飛元帥不日抵滬沿途俱有歡迎法租界各團體感情素孚因是本會發起本界各團體當派代表至車站歡迎以盡地主之誼云云聞贊成加入者已有履業工會改造江蘇同志會.全國各界聯合會.浙江天職同志社改造湖北同志會.江蘇勞働儉德會.留日釜生救國團.參戰華工會.蘇皖同志進德會.徐海民生協濟會.安徽自治促進會等十餘團體云 
[國是會議之贊同電]  
　　商敎聯席會議事務所昨又接到贊成國是會議來電兩通茲分錄於下 
　　（一）河南來電全國商敎聯合會駐滬辦事處鑒宥代　聆悉國是會議極表贊成即當推舉代表届期赴滬俟推定後再電逹河南周口鎭總商會支 
　　（二）安徽來電蚌埠銀行公會代電全國商敎聯合會駐滬辦事處鑒宥日快郵代電敬悉國是會議召集開會一節敝會巳託上海銀行公會届時代表到會除電逹滬公會外敬復蚌埠銀行公會佳 
[龍華杭州間設軍用無線電話]  
　　浙省盧督軍爲杭滬沿鐵路各處軍事消息靈通起見特在杭垣之督軍署起經嘉興嘉善楓涇而逹龍華之松滬護軍使署爲止沿路線裝設軍用無線電话業經購置電機飭匠分别裝妥惟是否靈捷有無不妥應先試騐現定本月十四日試驗自杭至嘉興及由杭直逹龍華之電話其嘉興至嘉善電話定於十六日試驗自嘉善至楓涇定於十七日試驗自楓涇至杭州定於十九日試驗昨經通令各該處軍隊及函致路局轉致各車站長知照 
[請止濬浦局攬辦升科之護軍使批]  
　　浦東塘工善後局董事朱日宣因濬浦局攬辦升科地價前日具呈護軍使署請爲交涉昨奉批示云呈及刋案均悉查濬浦局攬辦升科確係有妨内地行政惟當時旣經駐滬交涉使公署與濬浦局會訂升科條欵則根本解决自應先將該條欵磋議撤銷以杜糾葛除咨請外交部查案設法銷廢並請修改暫行章程外仰即知照 
[總商會關於附捐之往來函電]  
　　附捐不止貨稅應請一律停免 
　　蘇州總商會來函逕啓者賑附展期一案迭經分電力爭茲准蘇城稅所公函以奉江蘇振務處眞代電開蘇省災振籌募維艱非附收貨捐不足以資凑濟上海方面現由縣知事稅所商承總商會等允許認繳之捐即由商會照收逕交蘇省水災義振會彙放其零星客貨仍由稅所代收加蓋代募蘇省水災振捐一成字樣戮記業經財政廳復准俟議决開辦在案蘇城與滬接壤各商素明大義當可照此辦理仰該所長速即轉致商會分别勸導勿再堅持異議以裨振需而維全局是所至望等因奉此並奉財政廳元代電令同前因即祈查照仿辦等因到會准此究竟上海方面是否由商會認繳照收逕交振會如何議决辦法相應函詢台端煩即詳賜見復以便仿照辦理至爲盼荷此致上海總商會 
　　本會復蘇州總商會函逕啓者接誦大函祇悉一是附加振捐展長案敝會於今日接駐京代表高保卿張公權兩君來電内稱振務處已特允通融不再附征由商民自由認募等語敝會當即一面函知縣商會徵求意見一面並電復高張兩君附捐展限不止貨稅一項應請向院部交涉將附加振欵條例中之已施行未施行各項附捐一律停免方與不再附征之意相符商民集欵或更踴躍等語此外對於財政廳稅務所並未有何等文件表示合行據實奉復此致蘇州總商會 
　　致北京高張兩代表電北京中國銀行張公權先生並轉京師總商會高保卿先生同鑒巧代電奉悉兩公爲滬商請命委曲周至同深銘感惟振欵附捐不止貨稅一項旣稱政府特予通融不再附徵應請由院部切實宣示凡附加振欵條例所包含之已施行未施行各項附捐一律停免以符不再附徵之旨敬待後命上海總商會箇 
[土布免稅之農商部批]  
　　准予展期一年 
　　國聞通信社云土布免稅展期一案迭經商聯會呈電籲請方由部批准昨日接到農商部正式批示云呈悉查土布免稅一案現准財政部咨稱所有各省區土布稅釐應准再行展限免除一年俟一年期滿即分别照率徵收五成蠲免五成免減兩項共以扣足三年爲限限滿一律照徵等因合亟批示知照此批 
[外交大會代表會紀事]  
昨日（十一日）全國國民外交大會開代表會到者三十六人公推蕭劍秋主席熊本旭紀錄首由主席報告會中情形内有周霽光請假返漢會計主任託喻育之代理代表一席託蕭劍秋代理至回滬之期約在兩旬繼由樓鴻書報告與商界總聯合會接洽情形大意要外交會擔任一個月房金（計六十五元）公决請會計科照發次討論派代表請願案喻育之主暫時不派代表可用書面請願通過童理章臨時動議致電請吳佩孚北伐以驗吳之心跡熊本旭則謂吳佩孚完全是一國賊試觀吳氏打安福擁徐世昌自爲巡閱副使去歲戕殺湘鄂自治軍决堤淹没鄂省人民而爲兩湖僞巡閱使是吳氏爲吾人之公敵可見一般焉有請賊攻賊之理劉奎先提出修正本會通電各省各團體一致討賊喻育之主於通電内加吳佩孚亦是國賊之句主席付表决通過次討論樓鴻書提議改組案蕭劍秋附議虞植卿抵制日貨并改名稱案趙南公主將外交二字取消孫鏡亞喻育之童理章陳家寳主鄭重討論董福開嚴伯威主不改名稱蕭劍秋趙南公李鎧主張非改名不可結果下次大會討論并推定下次主席爲喻育之下次開會日期爲禮拜三（即十五日）云 
[管鵬反對皖省長加賦電]  
　　管鵬致許省長電云安慶許省長鑒公令財廳加籌三百二十萬元以抵補十年度預算不敷之數曾思皖民饑饉加賦何支省稅混用於國稅久矣自公到皖但聞爲軍籌餉地方敎育實業各公費十不發一行將閉歇公今加賦保毌助公酬軍乎况增加人民擔負無論爲國稅爲省稅均有應經之法定手續非公與財廳所得自專願公三思之管鵬眞 
[市民公會進行觀决定議案九條]  
　　本埠租界居民擬聯合商界房客組織市民公會一案醖釀已久祇因事體重大手續繁瑣進行甚緩前晚八時該會原發起人特假北四川路品吉里十八號開發起人談話會商議進行事宜到者有費樂如張星白黄炯潘雲甫鈕道相等十八人公推馬潞人主席當提出議案多起一一討論議决茲分誌議决各案如下（一）决定名稱爲上海市民公會（二）注重在租界方面内地如欲加入亦可容納（三）暫賃事務所於品吉里十八號（四）推舉樂郁成爲臨時籌備主任（五）推舉調查員每路三人未曾認定之路得由發起人介紹或自請擔任（六）籌備經費由發起人平均負擔（七）與各路商界聯合會及各路房客聯合會接洽加入（八）籌備期間以三個月爲限（九）並不拒絕外界人加入惟須遵照會章聞以上九項外並有進行方法三種擬即於日内分頭辦理至十一時始行散會 
[青年會徵求大會三紀]  
　　正義隊定期會議 
　　上海基督敎青年會第二十二週紀念徵求大會各隊進行頗速正義隊係由江蘇省特派交涉使許秋颿君擔任隊長楊小堂朱賡石沈卓吾薩同生諸君任支副隊長隊員約四十餘人對於徵求會員異常猛進現許隊長定於十三號即星期一下午六時假三馬路外灘交通銀行樓上聯華總會聚樂部設宴召集全體職員共商種種徵求進行計畫云 
[福康里之加租潮]  
　　新閘路福康里係奚萼銜之產由通和洋行出面經租居戸以客籍居多故歷來房租均先付後住并無蒂欠乃房東於上年大除夕忽發加租知照云須照原有租價加三成以上每幢加至五元餘較冾同路及新康里等加租更爲過之聞該里房客已相約不付加租以爲抵制際此公堂禁止非法加租之時該房東尙欲突加巨數房租恐徒滋爭擾耳 
[敦禮里之加租潮]  
　　國聞通信社云閘北寳山路敦禮里地屬華界原屬新建房屋甫於前年落成月租每幢十八元不料近忽接到房主通告自陰曆一月起卽須加租該里房客以所加租金數目太鉅且當此官廳取締非法加租之時竟有意違反殊屬不合故巳全體結合組織房客聯合會並推定代表高爾謙君加入各路房客總聯合會要求一致協助云 
[樹立禁止加租公告之批詞]  
　　地點問題 
　　日前有閘北華興里鼎元里房客聯合會具呈滬北工巡捐局擬將廳縣禁止加租之布告刋碑立石樹於公興路以垂久遠請求指定地點等情昨奉許局長批示云據呈己悉所請於公興路旁建立碑石事關公共交通殊未妥洽碍難照准此批 
[電車公民事與路局之築軌交涉]  
　　雙方讓步業已解决 
　　華商電車公司在南火車站一帶添設雙軌經該路工程處阻止工作致電車公司擬改路線又經浙江旅滬同鄉會及各轉運公司函商路局請爲通融等情已誌本報茲悉此事現電車公司與路局彼此讓步昨日電車公司總理陸伯鴻與路局帮總管鄭乃文磋商辦法大致以該路所用電燈除馬路十餘盞向歸電公司供結外站上所用之電燈向收電費八十元上年間電公司照電表計算計有四百元之多現准與路局减收一半所有電公司在該路範圍内加築雙軌一節亦准工作雙方交換就此解决故電公司開工建築當不遠矣 
[一週間之金融調查]  
　　國幣此一週間銀元來源甚多且各商號送與各錢莊之開摺洋亦不少於是洋釐從四日收盤七錢二分五釐七五之後逐日小去二五至一二五昨日收盤爲七錢二分四釐蓋去歲各省水旱災頻聞兼米珠薪桂人民度日困苦所以今正以來各大商業發動較遲惟得北京消息該埠洋釐頗好昨日爲七錢三分三月底期洋亦從七錢二分八一二五昨已小至七錢二分六釐三七五云 
　　銀拆此七天中仍無大宗用途故拆息祇有二分且有數天仍作借息大約旬日之後各商業或可發展其時銀兩之需用漸多銀拆亦須稍高也 
　　各國匯兌六日先令掛三五之後八日即縮爲三四迄今未有變更大條銀近期共縮六二五遠期亦縮六二五其餘匯率大都隨先令升降爲轉移惟東匯共大一分各銀行賣買國外匯兌仍平常價之漲落甚微故標金之價三月份只有一二兩上落而金業中之做先令者亦較去冬减色緣獲利甚鮮之故 
　　現金自廣帮略有買進美金洋與標金之後烚赤成交稍暢故價跌而同高兩許恒孚等各銀樓飾金仍四十八元五角大同行價同上新同行則小去一二元不等 
[一週間各銀行交易之調查]  
　　本星期間中外各銀行交易仍以夏曆新年尙未大見活動綜計先令一週間略小半辦士大條近遠期亦縮六二五至七五金價上星期六爲三百十八兩至昨日扯漲七八兩最高至三百二十六兩八錢絲交易祇星期二三兩日間有二十五包交易值元二萬七千八百七十五兩絲市價與上年彷彿茲將各銀行交易調查錄下（星期一）華比銀行結出本月份先令五千鎊價三先令四辦士三七五道勝結出四月份先令一萬鎊價三先令四辦士又道勝結出三月份先令五千鎊價同上大通銀行結進三月份先令一萬鎊價三先令四辦士二五道勝出五月份先令五千鎊價三先令三辦士七五麥加利出三月份先令一萬五千鎊價三四五至三四三七五（星期二）交易十包扯價九百五十兩道勝銀行出四月份先令五千鎊價三先令三辦士五安逹結進三月份先令五千鎊價三四又一萬五千鎊價三三八七五麥加利結出三月份又一萬五千鎊價三先令四辦士至三先令三辦士八七五大通結進二月份先令五千鎊價三四二五（星期三）道勝銀行出四月份先令一萬五千鎊價三三五麥加利出三月份五千鎊價三三七五又進二月份一萬五千鎊價三四一二五大通出三月份先令五千鎊價三三七五紗交易十五包扯價元一千二百二十五兩（星期四）滙興結進三月份先令一萬鎊價三四三菱出現大連洋五萬元價六錢五分安逹進三月份先令五千鎊價三四麥加利出三月份先令一萬鎊價三三八七五大通結進三月份先令二萬鎊價三四至三三八七五又結進三月份美匯十萬元價七十三元四角（星期五）友華出三月份先令一萬二千鎊價三四又結進二萬鎊價三四一二五又進二月份一萬鎊價三四二五又進四月份五千鎊價三四安逹又進三月份先令五千鎊價三四一二五又結出三月美金洋十萬元價七十二元三角七分五又結進五萬元價七十二元五角六分二五 
[一週間進出銀洋之調查]  
　　本星期一以來洋釐逐步見跌扯計小一釐二五緣商業中大半尚未正式開市兼之外埠各處運到現洋甚多雖有零星用途而裝往他處者則少六號起至昨日中外各銀行由南京運來現洋四萬元北京運來洋五萬元安慶運來洋六萬元九江運來十萬元寗波運來四萬元通州運來五萬元松江嘉興硤石等埠運來洋二十二萬元蕪湖運來洋八萬元各銀行由外埠各公司來大條二千零十七條惟裝往香港三百條茲將細數調查錄下（星期一）交通銀行由南京來洋四萬元英公司郵船運來大通銀行大條四百十八條麥加利銀行大條一千零二十五條（星期二）中國銀行由通州來洋三萬元台灣銀行由九江來洋十萬元麥加利代經錦綸裝香港去大條三百條（星期三）中國銀行由寗波來洋二萬元交通銀行由通州來洋二萬元（星期四）中國銀行由蕪湖來洋十萬元本街各莊由松江硤石嘉興嘉善來洋二十二萬元（星期五）中國銀行由蕪湖來洋五萬元交通銀行由蕪湖來洋三萬元又蘇州來洋二萬元正金銀行由東洋公司來大條五百七十四條（星期六）中國銀行由安慶來洋六萬元又寗波來洋二萬元懋業銀行由北京來洋五萬元 
[一週間之紗市狀况]  
　　成交紗數本星期中因届陰曆新正交易尚未十分發動故各紗成交之數較少印紗無售開本紗交易一千餘包價格見跌日紗及英商紗廠售出現紗極稀惟聞有大批六月期紗開出共計有九千二百包之數其中計十四支七百包十六支五千包十六支及二十支三千五百包價格平平計日光牌售開三千六百包價一百四十三兩半至一百四十八兩半南滙廠之水月牌售開五百包價一百四十六兩小包紗售出七千包云 
　　進口印日紗印紗進口本星期中計二千九百零四包日紗計五百三十四包較之去年此時印紗較增日紗較减本週中運往各埠者計印紗一千九百九十包日紗三百七十一包計運往寗波日紗一百四十三擔南京印紗一百零五包蕪湖日紗九包漢口印紗九十三包宜昌重慶印紗一百五十三包烟臺印紗六十三包天津印紗九十一包大連印紗二百四十包香港印紗七百八十包日紗六十九擔本地印紗四百五十包日紗一百五十包其餘别處印紗十五包進口印紗中有五百包尙在船未出云 
[王省長嚴申米禁]  
　　江蘇王省長近查得蘇省各屬米價業已漲至十元以外在此春令時期如此濫增將來何堪設想推其原因不外屯積私運兩端事非從嚴查禁關係民食貽害匪淺故特通令沿江各關監督各縣知事曁各稅所水警一體從嚴查禁倘有奸商私運米糧出口一經查獲以一半充公一半充賞以維民食本埠各機關均已奉令遵照矣 
 
 

Page 15

 
 
[外橋請定華僕註册例再誌]  
　　外僑中贊成反對亦不一致 
　　英文滬報云旅滬英法美女界代表呈請工部局施行住宅華僕註册例之書業已送致該局其所持之理由爲華僕較五年前更見惡劣任意要求工值妄造薦書而開除之僕役往往唆使其同類抵制其所不滿意之住宅且復不時行竊雇主對於投書謀事者頗難知其秉性及往日之行爲若有不别而行者更難知其踪跡云云自此問題發生後一般人士意見不一贊成者以爲註册後捕房查緝竊犯易於着手而亦有主張仍照目下辦法者其所持意見以爲自重乃華人之特性若嚴加取締則轉令若輩喪失自重之念今日有西人瑪如爾氏曾投函本埠各英文報反對此舉略謂華僕較諸近五年或十年内歐洲任何各國之家僕優劣不可同日語尋常之華人若加以善遇則必以多倍報答主人今若施行此制恐華人將視爲侵其自由鄙意此舉將無益而有損將來卽無罷工情事而惡感旣深不久恐將有家僕公會發生要求更高之工值及種種條件吾人國内勞工之不靖可爲殷鑒吾人如視用人爲人類而不視若機械則所得之結果似將遠勝定例取締引起反對與惡感云 
[滬南商聯會之規復談]  
　　聯合通信社云滬南十六舖裏外馬路及各大碼頭内外鹹瓜街董家渡直至滬軍營一帶商業繁興交通便利該處商人愛國心熱組織商聯會嗣辦事乏人即無形解散近有童理璋邀集同志發起滬南商聯會其關係最重者目前之自治問題商人亦係市民商聯會實爲自治之根本連日以來向各商行號商量各商號經理及店主人莫不同聲贊成遂擬定緣起徵求各商號共同加入發起茲聞各商行號贊成加入發起者非常踴躍已有一百餘家矣 
[釐卡需索航船之呼籲]  
　　浦東陳家行航船被塘口釐卡留難需索生計受其影響經該鄉公民邢志剛等函請上海稅務公所查禁等情已誌前報茲悉邢君等查得該處釐卡係屬閔行稅務所管轄故昨呈閔行稅務所長文云敬禀者鈞所統治稅捐原爲裕收國課樂輸國用法至善也查大鎭設置稅卡爲商貨薈萃之區產銷併征一網打盡如鄉間小鎭亦有稅卡入不敷出徒爲擾商病民應宜酌量裁减以節糜費按敝鎭陳家行出浦三里沿浦鄰港八九處航船十餘艘往返申鄉毫不取捐獨陳家行航船爲經塘口釐卡故被前歷任卡員每多留難重征苛索苦不堪言上海分運單勒索照票費代購之物槪不給錢每次辦差困苦殊甚現欲裝陳行航船零星花衣均改繞鄉港航船載申絕不取捐故陳行航船二艘今祗一艘開行尙且三日一開民藉陳行往返申鄉目擊船家受種種留難剥削致航船停開交通阻斷鎭貨四散市面衰疲爲特瀝陳苦情仰懇鈞長俯鑒實情速籌救濟方法迅賜飭知塘口釐卡暫予通融不特興起敝鎭市面且爲船家稍免痛苦也查上海萬裕碼頭南會館碼頭停泊離申四五十里之鄉野短頭航船七八十艘均滿載貨品運申銷售獨陳家行航船爲經塘口釐卡故重征苛索致鄉民視爲畏途鎭船生計從此斷絕伏求鈞所長鑒於鎭鄉航船之苦樂不均准免留難需索地方感戴無量迫切待命 
[江浙崑曲家會串之兩夕]  
　　今夕尙續奏演 
　　江浙崑曲名家應穆藕初君之請會串三夕於夏令配克戲院所得券資悉數充崑劇保存社之崑劇傳習所經費已屢誌本報舊曆新正十四晚七時開幕樓上下座均滿敎育界如袁觀瀾沈信卿黄任之諸君商界如徐靜仁盛澤臣吳麟書沈桐叔諸君女界如哈同夫人等均預定月樓臨時有西人多人購券入座殊極一時之盛所刋曲本及說明書名春雪初刋分贈來賓以資參考昨晚（舊曆元宵）七時起仍在該院表演中外觀者尤衆所演十劇如下（一）見娘（二）男舟以上（荆記）張紫東李式安貝企中朱杏農君等演之（三）折柳（四）陽關以上（紫記）穆藕初項馨吾君等演之（五）照鏡（望湖亭）江紫來吕一琴君等演之（六偷詩（玉簪記）殷震賢陳鳳民君等演之（七）寄子（浣紗記）張紫東劉檢齋君等演之（八）斷橋（雷峯塔）徐鏡清俞振飛君等演之（九）思凡（十）下山以上（孽海記）謝繩祖徐菊生君等演之劇中諸君演唱裝飾均極富於美感每一佳奏鼓掌之聲輒隨之雷動至十二時方演畢今晚七時起將演之節目如下（一）喬醋（金雀記）（二）刀會（三國志）（三）大小騙（琵琶記）（四）起布（五）議劍（六）小宴（七）梳妝（八）擲戟以上（連環記）（九）游園（十）驚夢以上（牡丹亭）（十一）辭閣（鳴鳳記）（十二）逹旦（呆中福）今晚演畢即將閉幕各界士女盍往觀諸 
[全國中醫藥研究會宣言]  
　　有過半數贊成即行開會 
　　國聞通信社云全國中醫醫藥研究大會係神州醫藥總會所發起業已舉定余伯陶朱少坡包識生朱堯臣王祖德葛容卿爲籌備員昨日由該會函致各省醫藥界徵求同意一俟贊同者逹半數以上即行召集開會將中國固有之醫學天產之藥材澈底研究力圖振刷保存國粹而救病家茲錄其第一次宣言書云竊自歐風東漸我國百度維新雖曰砥礪之資不能不借助於他山之石惟醫藥一道溯自黄帝神農至於漢唐下及近世紀四千餘年代有薪傳載在史册如扁倉和緩之倫皆能洞見癓結力起沉疴洎乎古法淪胥庸流雜厠人自爲敎家自爲師私論紛歧各是其是病延十醫藥無一致推究其故皆因學說未能統一耳當茲潮流汹涌醫學藥學如不策勵求精非特貽笑他人行將漸歸於澌滅而遍國西醫所用之藥品器械又無一非購自外洋者遂使四百兆同胞生命之權四千萬天產藥品之利操諸外人之手一旦發生國際交涉來源頓絕吾同胞之生命豈有不朿手待斃者乎思之亦當不寒而慄矣敝會同人悲國粹之淪亡痛金錢之外溢於元年冬聯絡海内外醫藥界同志組織斯會於二年十月開成立大會議决整頓中醫中藥辦法九則（一）創辦醫藥學　（二）創辦中醫醫院（三）發行醫藥報（四）編輯統一醫藥書籍（五）規定診察手續及方案程式（六）删補丸散膏丹曁各項藥品畫一仿帖（七）設立醫藥藏書樓藥品陳列所（八）設藥品化驗所（九）設醫藥補習學校在十年中續步進行稍著成效終以不能與全國同志切實研究爲憾爰特發起斯會共策進行倘蒙贊許敬祈電復云云 
[三新紗廠工人之增資運動]  
　　一部分工人已罷工 
　　英文滬報云楊樹浦路八十七號三新紗廠有男女工四百餘名昨晨向廠長要求每日加工資銅元二枚至四枚不等廠長不允諸工人乃不肯工作至九時三十分復向廠長要求仍遭拒絕於是諸工人紛紛出廠致該廠某部分不能開工昨晚六時工人到廠作夜工者寥寥無幾按該廠共用男女工人三千五百名茲因一部分工人罷工遂致停工 
[運商呈請取消整頓鹽務政策]  
　　淮南湘鄂西皖四岸運商昨呈總統文云北京大總統鈞鑒頃見一月二十日政府公報載財政總長兼鹽務署督辦條陳整頓鹽務大綱内係重在自由貿易調紮軍隊劃一稅則三項並奉指令照准商等伏讀之下驚駭莫名竊查此項政策傳播已久商等曾細加考慮預計如果實行其禍天下者凡三其禍我江蘇者凡二用敢覼縷陳之其禍天下者一曰喪失主權中國鹽稅常大於鹽價數十倍立法之妙令商人遠道資運而官府得就遠處銷塲定價收稅間接以加於食戸使人不覺其苛雖名曰課釐實與人頭稅無異若就塲微之以制錢三數文一斤之鹽責以銀七八分之稅而僅持緝私軍隊全數山鹽務署調歸倉塲海灘及附近鹽務機關駐紮爲之藩籬姑無論他日私　徧地官力萬不能禁即或大兵壓制可免走私之弊但此項營伍因借欵關係不能不受稽核處之干涉再加兵柄則以後財權兵權均落他人之手成何國體二曰擾亂商塲鹽法之善買賣皆由官督價目悉由官定無論何人不能私相授受無論何日何地不能稍爲改易故無漲落之患亦無盈虚之時若自由貿易强者壟斷弱者隨波多則競賣少則居奇均　勢所必至事關民食將何以善其後三曰失信人民鹽務引岸皆由商民價買以世其業清社旣屋前大總統曾有命令鹽務一切政令繼續有效此彰彰在人耳目者淮南四岸印照更有光緒九年左前督光緒三十三年端前督所發新照爲證載明商人曾繳每票票費庫平銀計一萬兩至一萬二千兩自光緒三十四年加徵票本捐民國三年併歸正稅之内後每票商本逐年加重此通國所共知亦政府所明認豈能貿然更張不爲之所其禍我江蘇者一曰紊亂財政蘇省入欵以兩淮鹽　爲大宗然淮鹽成本加於長蘆者不啻十倍之多淮鹽滷質减於蘆鹽者約有九折之鉅設均稅之制一行引岸之界全破淮蘆相較優勝省敗不待市塲之爭競而得失利鈍早已了然他日者微特鹽稅無從徵收即鹽塲之地在蘇境者且將全廢而蘇省休矣二曰擾害治安兩淮鹽務果其消滅凡世代業鹽如塲食運各商以及行牙水販商夥船戸運夫小工垣主灶丁並依附爲生者奚下千百萬人莫非我中華民國之赤子一旦失業將任其輾轉溝壑乎抑有術以處之也我大總統外交内政宵旰憂勤未暇及於民間之細故商等雖因私家性命所關然實灼見於一旦改革其於民生之休戚國計之興衰關係尤鉅心所謂危不敢緘默伏乞拒絕浮議立頒命令將財政部整頓鹽務呈文即行取消果與洋員訂有私約務速知照作廢以安人心而固國本不勝迫切待命之至淮南湘鄂西皖四岸運商總事務所謹呈 
[華洋義賑會近紀]  
　　華　義賑會近因江蘇泰縣阜寗一帶災情至重其調查散放與上海方面接洽時感不便特在湖垜設立分會以期迅捷 
　　華洋義賑會前與天津山東河南山西漢口等六華洋義賑會及北京國際統一救災會組織中國華洋義賑救災會其宗旨除救濟天災外並研究防災之法茲將該救災會細則附錄於后 
　　中國華洋義賑救災會細則（第一條）會議（甲）救災會每年正月開年會一次由會長與書記召集之（乙）特别會議遇必要時會長與書記得召集之（第二條）職務期限（甲）救災會會昌與執行部所司會務自每年年會起至翌年之年會止（乙）執行部有權補足救災會會員之缺額至下届年會時爲止（第三條）經濟（甲）公欵進出每年一月一號爲始（乙）經濟部遵執行部之付與權曁會長與書記所簽之憑證支付一切賬欵（第四條）報告（甲）每年關年會時由執行書記與會員將會中所辦事績悉行報告並由經濟部報告經查賬員查畢之收支欵項（乙）特别報告遇必要時得隨時報告之（第五條）支配欵項（甲）各省現有之華洋義賑會已承認爲中國華洋義賑救災會會員者執行部得撥欵與各該會經放（乙）其他各省遇有災荒時執行部得自行裁奪撥欵救濟（第六條）入會資格凡新組之華洋義賑會請求加入中國華洋義賑救災會爲會員倘能履行下列各條執行部有權准其入會（甲）會中職員應注意華洋代表之同數（乙）會中所有欵項一律與各會存在一處由總會管理之（丙）中國華洋義賑救災會所辦之事各會應遵守之（第七條）代表權（甲）執行部以會員之半數或代表權爲法定人數便可表决事項（乙）駐在開會地點之會員不得享受代表權之權利 
[瑞文日夜中英學校之新組織]  
　　北四川路仁智里瑞文日夜中英學校中文主任爲林西河君英文主任爲余瑞波君兩君之品學均優其餘校中同人亦俱有經騐日學係中文科除男生外女學生亦可兼收夜學係英文專修科現該校己有學生多人定二月十四日（即舊曆正月十八日）開學有志入學者尙可速向北四川咱仁智里口美利公司或西武昌路Ｆ四七一號或北四跭路仁智里十一衖第九家Ｙ家二一二號該校報名也 
[學校彙報]  
　　二師附小職業補習科本埠小西門内尙文路江蘇省立第二師範附屬小學諸敎職員因鑒於工商界人才缺乏於民國八年創辦一職業補習科在晚間授課專收工商界失學之人敎以應用學識學生己逹二百餘人成績頗佳茲聞該校於木學期整頓課目擴充學額聞開學在陰曆正月二十四日初十日起每日下午一時至五時爲報名時間云 
　　上海商業夜校南京路上海商業夜校今年添設學科重訂章程所聘敎員學問淵博校址適中故日來新舊學生報名者異常薦　餘額已不多云 
　　引溪公餘研究會義校滬東引翔港南木橋公餘研究會内自去歲秋季開辦義務學校以來學生日多學務發逹現校董楊宏祺等爲擴充起見公舉侯子誠君爲校長特聘楊炎君爲敎員以期進行擬於二月十三號開學學生來校報名者巳逹八十餘名云 
　　明倫學校法租界愛來格路鼎寗里明倫學校今歲内容改革重行組織且易名爲吳剛小學並聘定蘇州敎育家吳夢麟君爲校長吳君曾在蘇申兩地辦學多年成績卓然對於敎務亦頗有經騐將來造福社會甚匪淺鮮並聞己定正月十七日開學云 
　　覺民學校東塘山路底覺民學校創立五載功課悉重實用本届除每日授以六時外再增兩時專授職業智識又因遠道來學者日衆特於附近另闢高大宿舍以圖擴充業定夏曆正月十八日開學聞該校高小科各級俱有餘額有志者尙可報名入學云 
　　維興女校滬北中州路衡康里内維興女童高初兩等學校於昨日舉行弟丸届春季始業禮由校長胡幹輝女干主席報告本學一切進行事宜添聘敎員擴充校舍增加學額今届新舊生報名者甚多次由庶務員胡君訓辭敎員梁藻初君演說定於本月十八日正式上課云 
　　求益互助女校北山西路棣隆里求益互助女校敎職員會討論數次昨由敎務長韓雯女士與校長陳淑英女士曁監學徐振亞女士考錄新生編排班次定於夏曆正月十七日開學高初兩級尙有餘額可補云 
　　共和女校海寗路西天保里前共和女校元年開辦十載於茲成繽斐然尤於國文英文剌繡注重其剌繡專科不收學費可謂加惠後生之至聞訂於元月十七日開學 
　　女子工藝學校上海英租界新重慶路慶餘里民國女子工藝學校於本月十四日午後四時開敎職員會到會者十餘人議决改良學制整頓敎規高小以下一律換用文言課本師範及工藝等科由邵君與白君擔任國文各科課程力求革新俾合近日潮流六時散會聞該校原有舊生二百餘人現新生報名者己逾百數現定陰曆正月二十日開學 
[汽車碾死印度人]  
　　死者名勃爾星車夫徒刑二年執行六月 
　　上月二十九號下午六點三十五分鐘有一印度人在楊樹浦路被一百七十二號汽車撞倒碾斃於車輪之下經一千二百二十二號華捕查見稟由捕頭派探將尸舁入騐尸所報經英按察使署騐明收殮其肇禍之汽車夫寗波人李阿書則拘解公共公廨押候訊究昨晨十時開審先由捕房律師費斯福氏陳述案情以捕房查得被告之主人係囑被告於是日下午十時開車往香港路迎接乃被告六時即去顯係自有私事以致中途肇禍被告開車之速率每小時爲二十買由東往西印度人係由南往北故被告實有疎忽之處今己邀齊人證請訊嗣一百三十二號三道頭西捕即將在出事地點所繪之圖樣一紙呈察並聲稱此圖係與一千二百二十二號華捕同往測量繪就該處路上見有鮮血一堆查察被告當時開車之處與停車之處距離有六十尺之遠左面車輪痕跡係在電車軌道内右輪痕跡則在路上成一灣形可斷定當時汽車係在路中行駛是日天雨路旁極濕路中己乾然不致滑一千二百二十二號華捕亦上堂稟稱伊是時站崗於該處弄口一聞開車之聲即移目見其車轉灣向北而停被告下車後由伊帮同在車底下將印度人拖出當責被告不應疎忽渠云是其運氣不好即由見證印度人某甲投案證明在某紗廠做工與死者同事熟識死者名勃爾星年近四十耳目素來清明步履亦向平穏是日六時尙與相見知其並未飲酒又由十二號三道頭西捕上堂證明翌晨試騐肇禍之汽車所有機器均甚完好至此原告方面人證已畢遂由車主西人伊文生上堂聲稱在楊樹浦祥泰木行營業是日確曾囑被告於午後十時將車開往香港路届時不見車來嗣經祥泰本行告知始悉己經肇事當打電話向匯山捕房查詢一切此車之停止行駛機關向不甚　巧質之被告李阿書供稱因死者當時係由南往北而跑迨我看見停車業已不及事前曾揑喇叭一響等語旋由承審官關讞員及陪審英赫副領事一再向以上人證詳詰良久而對於死者從車底拖出時服裝曾否破碎等狀况尙未明瞭故由曾到騐尸塲察看尸體之匯山捕房捕頭上堂證明死者所服大衣己經破碎被告代表律師遂起辯論結果堂上以李玩忽業務屬實判押西牢二年執行六個月其餘刑期准予緩刑判畢退庭己午後一句餘鐘矣 
[續誌花砲作火藥爆發之慘劇]  
　　滬南王家碼頭德順花砲店小主黄銀生前日上午在蔡陽弄作塲内工作因拼合硝磺兩手挫磨火藥藥性勃發轟傷頭面身軀焦灼不堪並焚去平房一間當由該店主黄梓賡將銀生舁送公立上海醫院救治迨到院後因火毒攻心遍身皮肉民怀多焦灼雖經醫生用藥敷治殊難奏效延至晚間十時許斃命怀誌昨報昨由家屬到院舁屍備棺收殮聞死者年二十四歲當肇禍時適因天氣鬱熱兩手挫藥熱度過高以致炸裂受此慘禍旁邊之學徒一人幸免波及當塲由救火會會員將内存之硝磺等品悉數檢出故鄰居等房屋未遭殃及云 
[寰球學生會徵求消息]  
　　寰球中國學生會第十一次徵求會員情形曾誌前報茲悉近日深得各界人士之贊助前日太古洋行華總經理陳雪佳加入該會爲贊助會員又太古洋行船頭房華經理楊梅南亦如入該會爲會員 
[學校聯合會會員赴松開會之預備]  
　　松江縣組織之七縣學校聯合會定期二月十二日（今日）在松江開成立會所有上海等六縣舉定之會員於昨日在城内也是園開聯席會議籌商一切以便一致進行昨日到會者僅青浦山南滙川沙連上海共五縣之會員十餘人因數未齊改爲茶話會並無議案當定今日清晨趁滬杭頭班快車到松後於開會前再行商酌至三時許即散會 
[組織主日學校協進會]  
　　本埠慕爾堂敎友因鑒於本埠主日學校尙未普及特於昨日在本堂開會集議組織中華基督敎主日學校協進會到會者有安迪生牧師等十餘人當推定起草員三人共擬簡章聞定於下星期四（即十六日）再行開會選舉職員云 
[交大體育聯隊在滬比賽足球（一）]  
　　昨與公共體育塲比結果爲一與○之比 
　　交大體育聯隊足球隊於昨日（十一日）下午二時半與公共體育塲足球隊比賽公正人爲李思廉氏交大方面隊員爲張汝瑞申國權錢崇涖張玉麟陳靖宇梁建業葉熙誠寗樹藩鄭虞添李庭三劉鶴亭陳璞張國棟銀角一嗚雙方開始奮鬭上半時公共體育塲負一球下半時雖雙方各有危險然均爲守者拒出故其結果爲體育塲負一球今日與上海西人足球隊比賽地點仍在交大滬校球塲想届時必又有一番大觀也 
[飛虹校友會籌備訊]  
　　飛虹學校校友會籌備成立委員會昨日（十一日）下午二時假座七浦路勤益學校開會羅功甫報告成立會開會地址假定母校吳有三報告成立會籌備經費預算表繼由各委員討論舉行成立會種種手續大致就緒當塲公推吳有三擔任紀念刊編輯凡屬該校校友均請於陰曆本月二十日以前寄稿海寗路馥康里第一九九四號外界投稿亦無任歡迎云 
[兩路同人之聚餐年會]  
　　滬杭路局車務副總管鄭乃文爲聯絡寗杭兩路車務同人感情起見發起聚餐年會昨日假座公共租界西藏路一品香舉行所納會費凡薪水月領五十元以内者洋二元自五十元至百元者納洋三元自百元至一百五十元者納洋四元滿二百元者納洋五元多則類推計會員到會者逹百餘人之多云 
[閘北三段救火會改選職員記]  
　　閘北三段救火會各職員在期届滿已於本月十日照章一律改選由副會長鄧志揚蒞場監督開匭茲聞鄭鴻賓當選爲正隊長張惠民左隊長陳紹麟右隊長梁勗全陳紹基幹專員金式如蔡元冕調查員鄧育田羅贊士捐務員林德卿機務員劉協勳英文記 
[西人之歐戰紀念碑需費五萬兩和平之神]  
　　國聞通信社云上海歐戰紀念碑前經英國工程師賴洛爾承辦計畫現己規盡妥當决定地點在愛多亞路口外灘此項工程建築用費估計約需五萬兩現己捐募足數預定計畫係以雲母石及銅爲之上立和平之神面四面則刻有旅滬西人之因戰事捐軀者姓氏六十餘人於其上云 
[恢復自治聲中之捐務談官廳整頓]  
　　滬北工巡捐局許局長查得閘北華界之路政亟待整頓需欵孔多四季總捐一項向來多未遵章繳納或有全不納捐者因特派員設一整理處編釘門牌切實調查以裕收入而裨路政云 
[浚浦局員司須驗體質]  
　　浚浦局總工程假海德生鑒於本埠痘毒盛行誠恐傳染故特仿照海關定章凡華洋員司均須經西醫騐明體質給與證書方可供職業經託某醫院辦理現各員司己分班投院候騐云 
[調戲婦女罰四元]  
　　揚州婦人張王氏住閘北永祥里前日行經新閘橋北塊被鐵路電燈間小工蘇人周順生攔路調戲該氏鳴警將周拘入四區顏署長判罰洋四元以儆 
[何必興訟]  
　　楊樹浦生逹利酒店主胡和昌在公共公廨刑事科狀訴司賬寗波人傅彭壽私收客賬洋一百三十元化用等情昨由該管捕房包探　問軒將傅逮案請究原告延代表律假上堂陳述案情以被告祇承認私用五十餘元但原告有賬簿可憑而傅亦當庭承認用空賬洋五十餘元不諱並稱原告尙欠伊借欵一百元故亦延律師代辯結果由問官宣判以原告所訴刑事案不能成立着即註銷 
[王阿大搶呢帽]  
　　鎭江人王阿大昨在北河南路蓬路轉角攔刦行人戴之呢帽一頂圖逃經戴大聲喊捕由探孫阿慶到來帮同追獲人贓拘入捕　房捕頭諭飭押候解廨請究 
[波蘭人摸竊日本人]  
　　波蘭人撒可馬斯克前日下午乘某號電車行經蘇州路公濟醫院門首時串黨摸竊同車之日本人某身畔皮夾一隻該皮夾内置有日本鈔票一百另三元當爲物主覺察連贓扭交西探康仇帶入捕房昨解公共公廨請究因被告尙否認係伊摸竊官判押候下禮拜六再訊 
[尙有本埠新聞等轉入後頁]  
雜評二 
[車輛與生命（旡用）]  
　　世界愈進化人類之生命愈尊貴而殺人之機會愈夥多吾不敢如一部論者作消極之主張致因噎而廢食然於救濟之道甚願當局之三致意雖不能完全無禍其少减必多焉 
　　試以車輛言羊角車也人力車也自由車也載貨塌車也馬車也數十年前肇禍殺傷人之利器也電車也汽車也今日肇禍殺傷人之利器也夫於肇禍殺傷人之後科以罰金剥其自由死者不可復生爲裨幾何曾不如事前注意由當局詳查實况反覆研究妥訂專章資爲取締其意在减少禍端不在增多罰金即取締汽車宜增進司機人之識力與人格識力大則技術精人格高則道德重技術精道德重則禍端少而殺傷减矣取締電車宜於繁盛地點酌减速率展長時間速力减則避讓易時間長則於大站賣票人可下車照料如天津之電車然客上下未畢不開車避讓易照料周則禍端少而殺傷减矣凡此舉屬地面公安故注意而整頓之責在維護治安之當局 
 
 

Page 16

 
 
本埠新聞二 
[六縣敎育慈善聯合會之開會期]  
　　六縣敎育慈善聯合會昨致金山等六縣敎育慈善會公函云敬啓者茲定於二月十六日（夏曆正月二十日）下午二時在上海南中中區凝和路也是圍開聯席會議務請撥冗准時蒞會與議是爲至盼 
[河南劵開奬記]  
　　一日爲第二十五次河南救濟有奬正劵開奬之期午前仍假南市久大碼頭利濟總局内舉行茲將開出之五大奬號碼及經銷各票號錄下頭奬九十四號駐滬河南義振分會二奬五千○三十九號　滬河南義振分會三奬三萬四千○五十六號本埠善利全四　一萬八千一百七十三號杭州和記公司又四奬二萬五千三百○八號本埠大利元五奬二萬七千六百六十四號駐滬河南義振分會又五奬二萬七千七百六十四號本埠大利元 
[物品交易所近事記]  
　　上海證劵物品交易所理事會决定自二月十一日起代用價格改正如左中易信託公司股票代用價格每股改爲五元華商證劵交易所股票代用價格每股改爲十二元又二月期定期買賣定於二十七日交割二十五日起停止定期買賣定期買賣之期限三月一日起更改如左證劵三月期至四月期棉紗三月期至八月期棉花同上大連豆三月期至五月期河南豆同上本廠豆油同上豆餅三月期至四月期芝蔴同上三月一日起棉紗等級表　行期限改定三月期起至八月期止棉花等級表同又該所股老股買進一方所有二月二日以前交易其增加證據金每股一律徵收三十元須於十三日上午十二時以前繳納 
[舊曆元宵節之熱鬧流氓扒竊之機會]  
　　昨日爲陰曆元宵節適逢天睛致大街小巷游人更多華商電車行駛小華路自小東門迤南而至西門之電車雖加掛拖車而頭二等乘車者尙頗擁擠至於邑廟豫園中之游人自晨至暮絡繹不絕幾無容足之地流氓扒竊乘間竊發到豦皆有雖經一區二分署及游巡隊等長警分投照料而打架等事仍未稍减云 
　　又一訪函云昨日爲舊曆元宵節南市潮惠會館等各會館皆預雇菊部登檯演劇第一區警察署王署長禁止各賭徒在彼擺設賭攤各處道路均加班巡邏華商電車公司在各電車上加插共和國旗行駛中華路各車輛因乘客擁擠均掛拖車至晚間遊人更盛淞滬警察廳徐廳長撥派游巡保安隊偵緝隊等各隊士竭力巡察防護以保公安 
[民智書局開幕]  
　　歸國華僑因欲提倡新文化新思想於國内外特於本埠棋盤街組織民智書局以爲傳佈機關業於昨日　式開幕其店面陳設裝飾多别出心裁該局經理爲黄詠台是日備有茶點以餉來賓並請中華音樂會會員合奏軍樂助興各界往賀者甚衆參觀者亦絡繹不絕 
[謝福生君丁内艱]  
　　謝麗如君之夫人黎羅撒女士（即謝福生君之太夫人）於二月九日（禮拜四）二時在法租界廣慈醫院壽終享年七十有四前日（禮拜五）早九時在該醫院大殮昨日（禮拜六）晨八時發引至虹口天主堂舉行追思彌撒禮畢即再送柩至華德路高廊橋北首虹口天主堂　莊謝君之親友均往執紼深誌悲悼云 
[淞滬車碾斃鄉人]  
　　昨日（十一日）淞滬支路由淞開滬之尋常客車駛至張華浜車站相近有一年老鄉人在軌道行走被車頭撞傷甚重碾斷一足比將受傷人帶至滬上己氣絕矣當由站長派警招尋家屬收殮 
[汽車碾傷小孩]  
　　汽車夫孔阿金於前晚九句餘鐘開駛一千三百三十四號汽車經過虾口百老匯路華特路左近將江北人丁連科之十一歲子小二子撞倒碾傷由九百八十五號巡捕查見命該汽車夫載傷者至同仁醫院療治後帶入捕房押至昨晨解送公共公廨由滙山捕房九號副捕頭棣上堂聲明該孫傷勢甚重雖在院醫治有無生命關係現尙難必請爲展期再訊陸襄讞商之日副領事田中氏判孔交二百元舖保餘原告傷愈再訊 
[開棺檢驗朱阿清尸體委係因傷致斃]  
　　張明渭川茶壺擊傷朱阿清（即朱阿慶）嗣在浙寗水木工業醫院醫治無效而死棺停四明公所北廠當因法庭派員前往開棺相騐經該公所拒却乃着地保另覔相當地點候騐各情已紀前報前日該所委派張檢察官毛檢騐員等前往談家木橋屍棺所相騐九一圖地保王福善已將屍棺運到而鄔錩記木作司賬王吉林亦投案候示該地保稱查得死者滬上實無親屬張君即命將屍棺如法開啓將屍舁出見該屍尙未腐爛當經騐明己死朱阿清左額角果受傷痕因傷後受風委係因傷致斃填明屍格判原棺收殮發封屍棺暫厝天台會館聽候核辦 
[匪徒搶刦駁船]  
　　船戸包阿秀之駁船於前夜停泊兆豐路外灘公和祥碼頭被匪徒六七人十船搜刼船夥等以睡夢中驚醒見匪徒以利刃威嚇莫敢與較任被搜刋衣服銀洋而去浦江匪徒之猖獗於此可見一斑矣 
[閘北火事兩則]  
　　閘北蒙古路汝南里二弄第三家鎭江人鄭元貴家房客李金光所住之灶披内前日下午不戒於火延燒左右鄰樓房共四幢由救火會到塲救熄鄭之樓上住有王姓老嫗因樓梯燒斷從窗口跳下跌傷腦部經四區一分所劉署員諭送紅十字會醫院療治一面傳到鄭元貴聽候訊明核辦又昨報所記中興路王順泰柴月店起火一節前日經四區顏署長飭警往傳該店主詎己逃逸惟將鄰居成衣匠夏利生傳訊一過諭令退去聽候提到柴月店主訊辦 
[兄妹爭產平分記]  
　　戴木全在公共公廨呈訴婦人陳顧氏與陳七寳將伊故母所遺飾物現欵私自取去並將伊妹扣留一案昨晨由李襄讞會同英包副領事繼續審訊以原告供稱陳顧氏取去洋一千一百七十元並無證據戴梅春所執金飾着交還原告一半本案堂費各半負擔 
[失女孩謊告索詐]  
　　住居法新租界地方婦人金二寳家日前失去女孩一名當即報捕請緝在案前日金二寳投捕房報告謂有無賴宋福生來家聲稱女孩己有着落須出酬勞洋五元即可找尋到來婦人信以爲眞將洋如數給宋取去後宋即避不見面婦人始知受騙請求究追當由探目徐阿東前往將宋拘獲帶入捕房昨解法公堂請究原告忽稱被告並未至婦人處索詐詰之宋福生亦不承認捕頭稱當時原告至捕房報告時實係言明被告索詐行爲故此飭探拘案今將供單呈鑒請核中西官判以原告不應謊告着罰洋二元充公以儆被告開釋 
[王春山又來了押四月請他去吧]  
　　山東人王春山因與巳經押辦之黄炳成等於西曆去年十月二十八號在滬西勞勃生路茶館内回陳德才嚇詐不遂行兇案發逃逸茲又潛來於本月三號又向紗廠工人李阿二拆梢不遂將李兇毆被控捕房由捕將王拘解公共公廨訊押在案昨晨由探吳柚生傳同陳李兩原告將王解廨復訊即據原告二人上堂證明前情並據吳探投訴查得被告曾在法租界犯案經法公堂訊辦逐出租界的非安分之徒請爲核辦訊之王春山供詞推賴經中西官核供判王押西牢四月期滿逐出租界 
[張景福虧欵案之减折料理]  
　　鄉間債主尙未允洽 
　　竹行弄永和布莊主張景福前因虧負各莊欵及往來銀兩於去冬連同梅家弄鎭泰和布號及四鄉十七處莊口同時倒閉共欠銀二十萬兩有奇當經各債權先後稟訴上海法庭因張匿不到案即經缺席判决在案茲悉此案有人出爲理勸連自邀同各債權並張到塲會商解决辦法茲巳理結但欠欵貝有三成三釐之歸償二成三釐三爲現尙有一成由張出立期票陸續撥付而泰和祥方面之各債權貝有二成三釐歸還但泰和祥之各債主均是該處鄉民受此偌大損失均不　字贊成而外閒　言此次結束之後永和尙須繼續營業景福暗中仍有股分故羣　專形不服云 
[十三太保欺騙公堂各押兩禮拜]  
　　王二福王阿弟趙寳林唐阿生倪晉寳殷克琴李福元張杏泉劉阿金王裕卿沈金生周關林李兆　等十三人因於本月四號代表西棋盤街七十九號門牌賭塲内賭徒王三福等至公共公廨朦混圖領保洋經公堂訊悉以　等欺騙著一併押候捕房另行起訴在案昨由捕房繕具王等朦混欺騙案由將被告十三人一併押解至第一刑庭請究經　　讞會同義副領事費君逐一訊供明白以其不應欺騙公堂何各押滿　禮拜以儆 
[尋賭又毆人馮三林有不合]  
　　無　人馮三林於前晚夜半偕友多人　入福州路四百二十號門牌顧森銓家尋賭致起衝突與顧妻張氏扭毆而氏即以馮行兇打失金押鬟一支控山捕房昨晨由探將馮解送公共公廨經中西官訊明以馮實有不合判押西牢一禮拜示儆 
[巡捕包運烟土此之謂知法犯法]  
　　前充巡捕之山東人楊興山近以代人輸送鴉　烟土爲業前晚十時許楊又在黄浦碼頭不知代何販土機關輸送私土九隻行經虹口百老匯路爲五百六十九號印捕查出拘入捕房昨解公共公廨經中日官訊悉前情以楊故遠禁令科罰洋一百元充公示儆烟土送關焚燬 
[福建路之燕子窠]  
　　老閘捕房麥副捕頭前日在福建路六百七十六號屋内破獲燕子窠一所當將其主高林實烟客高開其姚榮卿吳阿五連同烟具一併帶入捕房昨解公共公廨經中西官訊實以高林寳故違禁令判罰洋二十元餘人各罰洋三元一併充公烟具銷燬 
[法公廨竊案兩則]  
　　銅匠竊銅板法新租界百代公司前雇王阿全爲銅匠日前被王陸續竊取紫銅板十二塊持至押店内質洋化用現爲包探李金生魯錦臣查悉前往將王拘獲吊出原贓帶入捕房昨解法公堂請究先由原告投稱此項銅板每塊值洋十餘元今被竊去請求訊究詰之王供認行竊不諱中西官判以王不應監守自盜着押西牢六個月以儆 
　　廚司竊抬面蘇子香昨投法公堂控稱前由陳新昌介紹荐陳子明至商人處爲廚司日前被陳子明竊去抬面一付向陳理論置之不理故此扭案請追詰之陳新昌供稱陳子明實由民人舉荐現逃何處不得而知民人無力賠償求宥中西官判還押聽候覆訊再核 
[誌謝]  
　　昨承商務印書館惠贈第八卷第二號（英文雜誌）及第八卷第二號（婦女雜誌）各一册又中華圖晝館惠嶒第一百四十八期（禮拜六）兩册誌此併謝 
公布欄 
[上海地方審判廳]  
　　判决主文（民一庭）一件判决曹子梅與王才秀因米欵糾葛一案主文王才秀廳償還協泰米行洋九十九元四角限判决確定日繳由曹子梅具領本案訴訟費川歸王才秀負擔一件决定馬趙氏與王金賢保證債務涉訟控訴一案主文本件控訴狀撤銷本審及發還更審前上告審訟費歸控訴人負擔一件决定唐立成與方顯筠車　涉訟一案主文本件訴狀准予註銷訟費歸原告人負擔（民二庭）一件决定鮑氏與鍾孝忠等借欵涉訟一　主文本件訴狀准予註銷訴訟費用歸原告人負贈一件判决薛薛氏與姚葉煥因房屋涉訟控訴一案主文本件控訴駁回本審訟費區控訴人負擔一件判决王中丹與　　順昌因保欵紏葛一案主文覆順昌廳代虞錫生償還王中丹洋五十元訟費歸　順昌負擔 
　　批示一件徐玉麟狀保張杜氏由由准保此批一件虞成賢狀請銷案由狀悉准予銷案此批一件李金階狀請傳案執行由狀悉候傳案訊明定　此批一件沈錦　等狀請派史執行由狀悉廳倦卷宗發回時再予核辦此批一件劉毛第爲盜賣田泥狀請傳案律辦由狀悉所請不在本案範　以内應毋庸議此批一件　步青狀請准予銷案由狀悉准予銷案此批一件張阿興狀催查封由狀悉業已派臾查封矣此批一件張福山狀領案欵並一切簿據由准領此批一件徐學龍狀保徐盛廣由准保此批一件桑金有狀請銷案由狀悉准予銷案此批一件林芸秋狀請勒追給領由狀悉袁炳文現時並不居住上海本廳無從直接傳喚已迭次函請慈谿縣知事代爲設法拘案矣應俟拘解過廳時再予勒追給領此批一件徐芨泉狀請繳欵贖由狀悉着即來案候諭此批一件沈維清狀領房票由准領此批一件王　寳狀爲補交查封費銀由准交此批一件沈維清狀請銷案由狀悉准予銷案庭　　房票七紙著即來廳具領此批以上二月十日 
[上海地方檢察廳]  
　　批示李熊氏姑准飭傳此批張徐氏狀悉爾夫　根迭經偵查有刑事重　嫌疑業已訴請預書所請保釋之處自母庸議此批唐立中狀悉候送同　審判　核辦此批　丁均狀悉查刑事案件並無和解之程序所請殊　不合特斥此批楊福生狀悉所訴如果屬寳　可隨時喊　保護所請備案一節於法不合未傳照准此批以上二月十　 
 
 

Page 17

 
 
[一週評論伯衡]  
　　日诺瓦會議 
　　太平洋會議方竟日诺瓦會議之議叉生日諾瓦會議其目的在討論歐美經濟狀况而謀解决目下經濟上困難諸問題目下經濟困難諸問題爲何曰德國賠欵問題曰俄國經濟問題曰放棄債權問題曰整理全歐經濟問題 
　　主動日諾瓦會議最力者爲英國英國在歐洲本爲經濟界之領袖惟數年以來因歐戰之關係已失其經濟上之中心力故發起此會議設法以减輕德國之擔負以求俄國商業之復活以提倡各債權國放棄債權庶歐洲經濟狀况漸有恢復之望而英國亦可重得經濟界首領之位置 
　　若是則日諾瓦會議其大旨爲推翻凡塞爾條約中經濟諸條欵能得各國之替同與否殊未可必美國是否能加入此會議又係未定之問題法國且大聲宣言謂日諾瓦會議苟其目的爲推翻凡塞爾會議則法國萬難承認由此觀之則日諾瓦會議又將與太平洋會議等受同樣之失敗可無欵義 
　　前山東問題提出太平洋會議時英美法日各代表力言太平洋會議不能公然推翻凡塞爾條約中所規定之山東條欵而以英國主此義爲最力今觀日諾瓦會議之趨勢又無非爲推翻凡塞爾條約中關於經濟諸條欵則自稱大國之英國前後之主張何岐異乃爾 
　　前記者在華盛頓時美國言論家某君著論力言苟各有債權國放棄債權時對於中國之債權亦宜同時放棄之因遠東經濟問題亦甚爲緊要也各國代表均非是此言而一方面對於中國與芝加哥銀行五百萬借欵負約事又大聲深詆中國財政之腐敗實則英法各國欠美國政府不能清還之借欵不止數千百萬美國輿論界及各國在太平洋會議之代表團反不置一辭世界各國對於各友國態度之不同竟有如此者 
　　中國駐英代使朱兆辛氏電北京政府謂英國請中國派赴代表列席日諾瓦會議不知英國之請中國其命意果何在中國與歐洲各國經濟之關係甚淺不知有何種資格以列席於歐洲之經濟會議且現世之所謂國際會議者除二三强國外無發言之權卽發言亦無足重輕赴會之費用再遭各國愚弄眞可不必多此一舉 
　　上海納捐人會 
　　納捐人會之組織是一種代議制度之先導市政廳以市民所納之捐欵而成立之則對於市政上須爲市民謀幸福故市政廳中之辦事人須以市民充之至少市民亦應有參與市政廳行政之權此納捐人會之所以組織也上海市政廳對於市政向不注意以南市及城内之市政與租界之市政較相差何止天壞其中原因固甚多而無辦市政之專門人才亦爲原因中之最要者今市政廳中人均係官僚之輩乏衞生造路理財通電及清道諸專門智識又安能希望其政績之佳哉 
　　上海爲中外通商之要埠外人之居住或游歷上海者日衆租界市政廳與淞滬市政廳政績之優劣固不待深攷而自明外人即以是點爲中外文化優弱之分吾華人雖欲置辯亦無從發言故納捐人會當以監察市政廳爲唯一之要務 
　　雖然納捐人會不能以發電開會印章程演說爲了事也宜自聘　專門人才研究市政要則起中國人凡事均不求專門人才而以無專門智識者充塞之是爲中國之通病是以上海納捐人會攻擊現在市政廳官吏無用也宜設法去之而易以市政專家不然則不足以言市政不然則以取消此納捐人會是 
[太平洋會議之眞相伯衡]  
　　二美國之假面具 
　　美國召集太會之眞目的 
　　此次美國召集太會之眞目的爲共和黨政府欲取悅於美國國民借裁兵二字以减軍備而蘇民困爲唯一要事非眞爲解决太平洋上各種久懸之問題也美國國民好講仁義不喜武事前此民主黨當國時威爾遜總統引美國入歐戰游渦中廢千萬之金錢傷百萬之生命及在巴黎議席上提倡人道組織國際聯盟時又爲歐洲各國所笑弄卒之十四信條竟無一條能照原案逹到者故美國國民對於民主黨之大政方針完全失其信用威爾遜總統因之而去位共和黨之選舉競爭因之而得利及哈定接任總統知民生之苦苦於多稅多稅之原因在於擴充海軍案之厲行故若欲取好於國民使共和黨政綱能通行全國毫無阻礙非於裁减軍備上着想不可裁减軍備美國實不願能獨行故特召集一裁減軍備會議請各國共同裁減之然召集裁减軍備會議非借重於裁减軍備以外之大題目不可於是定解决太平洋問題以謀永久和平之議程以資號召 
　　各國對於會議之態度不同 
　　雖然美國對於召集會議之眞目的各國非不知也各國之所以應召有而往者一因題目甚大不可作拒絕態度二因美國爲當世有權力之國若美國出而提倡此會議各國若無萬分不願應招之理由時斷不能作反抗之議三因各國均擬借此會議以逹到各該國自私自利之目的故各國對於此次會議於開會之先頗多疑竇與考察日本之所以遲於取决者即由此理各國對於會議之心理上旣有不同之處故對於會議之名稱亦各不同美國以裁兵爲唯一之目的故始終稱此會議爲裁減軍備會議歐洲各國羣以此次會議與尋常歐洲會議同故稱之爲華盛頓會議中國方面則希望此次會議足以解除太平洋上一切爭論之源及戰爭之導火線故稱之爲太平洋會議各國對於會議之態度及希望旣異則祝我們的兄弟 
　　欲求其和衷共濟以成全種種悅耳之議案其困難處可想見矣 
　　美國注意於戰爭之延緩 
　　天下有人類必有戰爭語云人心之不同有如其面民族旣以類聚而成國則其國性之不同亦有大别焉加以各國以文明上風俗上歷史上地理上之關係其行政之方針其民情之趨向萬不能與他國同國性旣不同戰爭即不能免故談裁减軍備以求永久和平者乃外交家欺人之談有識者羣以瘋語目之此次美國裁减軍備之目的名義上雖爲求世界永久之和平實則徒爲謀緩兵之計耳故其所提倡裁减軍備之期僅以十年爲限十年以後國力旣異世情復變苟須稱兵經濟力亦已恢復以美國工商業之發逹財力之裕厚欲求整修軍備乃指顧間事耳 
　　陸軍潛水艦飛艇將如何 
　　此次美國總代表休士氏所提裁减海軍政策與太會所通過之海軍條約中裁减軍備計劃上所規定者僅指海軍戰隊而言陸軍之裁减未之及也潛水艦及飛艇之限制未深加討論也英法二國且因陸軍及潛水艦事在會場上大聲辯論幾及於不歡偶有提及飛艇者美國代表團且力言飛艇不可稍爲限制若限制之恐商用飛機亦不能通行無阻爲商業上無量之不便夫欲言裁减軍備只限於海軍而不及於陸軍海軍中又祇限於水面海軍而不及於水底海軍而戰爭上之利器若飛機者又不事削减之則所謂裁减軍備者亦徒成世間一大笑話耳 
　　美國之奇計 
　　記者在美時曾與美國某著名新聞家談及裁减軍備事詢其美國對於裁减軍備之主旨果何在某新聞家答曰（裁减海軍表面上似爲去除戰爭之利器爲世界謀和平實則爲美國外交上之奇計蓋美國對於海軍已視爲廢物數月以前美國海軍部曾試騐飛機沉船法以破艦由無線電導入大海中上面用飛機炸之該艦卽刻沉没美國飛機技師對於飛行術已深有研究及把握可於指顧間沉没海軍戰隊故美國不願再費浩大之金錢以修造戰艦而此次海軍條約中所述及必須撞沉之戰艦又大半爲舊式艦隊無多大之戰鬭力者不若廢棄之爲各國示表式將來海上一旦有事天空之飛機海底之潛艇已足致敵死命而有餘則何必以有用之金錢造無用之戰艦焉）記者聞之知美國海軍部所見者遠更知休士氏之所以揚揚大言提倡裁减軍備者均爲外交上之掩飾手段非僅爲謀人類幸福及世界和平空言而已也 
　　休士氏之目的在下次總統 
　　此次會議之議程中有解决太平洋上各問題之大計劃乃不謂開會後自始至終休士氏對於裁減軍備則提倡之不遺餘力而對於太平洋各問題則始終持旁觀態度作壁上觀在裁減軍備案未通過之前且更處處遷就日本代表於關於中國各問題上完全由日本說話蓋恐與日本有衝突時裁減軍備案必無通過之望則美國人民對於會議必持攻擊之熊度而共和黨希望下次續任之心恐亦不能逹到矣說者謂此次會議爲共和黨下次選舉成敗之關鍵而休士氏之所以勤勤懇懇與各國代表相聯絡希望裁減軍備案之通過者無他爲下届選舉期内作候補總統之預備耳若是則休士氏借各國代表爲自己競爭總統選舉時地耳於近世政客中休士氏亦可昻首自雄矣 
[太平洋上風雲依然如舊]  
　　休士氏對於此次之會議旣抱有特别之用意則除求裁減軍備案之通過以得人心外别無巨大之慾望故對於太平洋上各問題儘可持旁觀之態度中日間感情之惡劣未曾因太會而消除也而日本於滿洲之勢力經此次會議根深而底固二十一條件屢經中國三代表提出爲日本所拒駁休士氏未曾爲中國主持公道也青島及山東問題中國反對直接交涉者也而休士氏反移出和會使中日二國直接交涉焉朝鮮之於日本印度之於英人皆有不願受覊勒也而此次太會中竟不提及朝鮮及印度一字日本之在西比利亞助暴援虐使正式之政府無成立之希望天下所共曉也乃遠東共和國代表團到美竟不能受太會之接受入議塲將西比利亞情形布白於世界此皆休士氏徒倡假仁假義之裁减軍備政策不顧切實緊要且與太平洋各民族利害攸關各問題所致雖然此皆非與美國有直接關係之問題美國代表團儘可不問尙有可說惟與美國有切膚之痛之日美諸問題若西美加利福尼亞日本移民問題若夏妻夷羣島之日本殖民問題等均爲太平洋上戰爭之導火綫而此次太會竟未之一提獨於無謂之裁减軍備問題上咬文嚼字如此會議眞能减除戰爭耶休士氏對於此次會議之政策眞可謂之隔靴搔癢 
　　美代表團均非外交能手 
　　美國代表共四人總代表爲國務卿休士氏其餘三人爲前國務卿路德氏現上議院議員洛志氏（共和黨）與恩德華氏（民主黨）是四人者除路德氏外於外交上皆無經驗與歐洲及日本久練之外交能手較其能力相差殊甚路德氏又爲忠厚長者不足與狡横之歐日外交官相抵抗此次美國對於會議上受他國代表團所播弄者即以此例如休士氏於初次大大會宣布裁减軍備草案時其魄力之大膽識之遠爲各國所公認乃曾幾何時即爲英日所軟化不能在議席上更作有聲色之提議受前倨後恭之譏即美國人中亦有非笑之者 
　　上議員忽變作詩人 
　　美國代表團中有洛志氏者爲共和黨健將在上議院爲議員已逾二十年爲美國政爭上中心勢力之一此次在代表團中美國人士對於洛志氏大有一番希望乃不謂洛志氏自被派爲代表後卽變爲詩人在宣布四國協商之大會中做一首絕妙好詩其演說之全篇都爲華辭麗句且所用之古典甚多不知費幾多心血始能做成此詩洛志時朗誦此詩時詳述太平洋上各島之勝景舉凡三千二百島嶼中之一草一木一山一石無不爲洛志氏指述殆盡聞其演說者幾若週游太平洋羣島賦高山流水花香鳥語句也 
　　詩人兼作媒人 
　　此六十餘歲之老詩翁當日宣讀四國協商草約時一方面宣布謂英日同盟此後即無效一方面又布告四國協商此後即成立說者謂洛志氏當日不啻作一紅絲老把蝴蝶娘（英語中有蝴蝶娘三字指日本）與牛約翰（英語牛約翰指英國言）二十年來之婚約（指英日同盟）宣布脫離關係宣布後又將蝴蝶娘再嫁於英美法三國（指四國協商）以詩人兼媒人本係常事然以老詩人而主張一婦嫁三夫則爲絕無僅有之事云美京新聞記者團酒後茶餘常以此事作爲談話之資料覺其新頴别有趣味也 
　　四國協約未必較好於英日同盟 
　　自此四國協商成立後英法美日四國咸謂此乃太平洋上之幸福因去一公衆反對之英日同盟得一各國歡迎之四國協商故也且謂此協商僅指太平洋海面上而言不及於東亞大陸故於中國一方面言之有利而無害然此協商中之四條欵均空泛不落邊際可隨意解釋之日本對於各種條約向有特别之解釋安知此四國協商者不能爲他日無窮之患乎且好好一個太平洋向來無人管理之爭奪之今乃無端劃出洋面上之勢力範圍陸地上之勢力範圍未能遽去洋面上之勢力範圍又以之而生天下不更多事乎太平洋中之有勢力有島嶼者不止英法美日四國也中國荷蘭及葡萄牙皆有之而尤以荷蘭在東印度羣島之勢力爲最大恐法國在太平洋上之勢力尙不足以及荷蘭則荷蘭國代表團亦在太會列席中何不邀之入四國協約以成五國協商耶且美國從前不在英日同盟中故對於遠東各問題尙能主持公論今乃捲入英日勢力中横生牽制後日欲作一二不平鳴時不其難耶語云葫蘆裏不知有些什麽仙丹藥今四國協商恐不過爲世界亂原之一乎 
　　湖塗總統 
　　此四國協商成立之翌日新聞記者團往晤哈定總統於白宫羣詢以對於四國協商之眞義哈定氏呐呐然不能出諸口繼復詢以協商中所規定之各國互相保護領島之事日本三島是否包括在内哈定答曰不包括在内此爲下午三時事各晚報均登載之各國代表團見之大爲譁笑而美日二國代表團之熊度尤爲驚訝莫狀美國代表團於當晚七時發出宣言謂哈定總統對於此事未曾明瞭協商中所指之羣島兼指日本三島而言各報復更正之哈定總統又發出自認誤會之通告輿論譁然以爲美國代表團與總統少接洽竟至如是之甚總統未明眞義竟敢以私意解釋亦可謂膽大之至而按美國代表團之解釋則凡敵國侵略日本國境時美國又有援助之義務反之若敵國攻擊美國大陸時日本反無相當之義務故羣謂美國代表團之遷就日本傷失國體莫此爲甚此項消息傳至日本日本輿論亦大譁以爲日本爲天下强國之一而自認無保護國境之能力反依賴他人之援助日本决不能承認此協商日本代表團辱國之罪國人當羣起攻之以哈定之糊塗而竟鬧成此重要之爭論卒於協商條約後加以說明聲明日本三島不在羣島之内爭論始止此爲太平洋會議中大笑話之一亦爲世界外交史上大笑話之一 
　　美國代表團對於中國事不甚了了 
　　中國在華會失敗原因之一爲美國代表團對於中國各問題甚爲隔膜四代表團中又無有一人曾來中國者故對於中國之國性民情毫不熟悉記者會往謁外務部遠東專家某君談及中國銀行團事某君竟從未聞及某君在美國代表團中當遠東顧問以遠東顧問尙不知中國有銀行團之存在則其對於遠東情形之智識其腐舊爲可知亦無怪各總代表之於中國各問題不能知其眞相也 
　　愛莫能助之美國 
　　然美國與中國之友誼自來甚好美國國民更富當仁不讓之心見中國之爲日本侮辱也恒有不平之氣此次華會中旣有解决太平洋上各問題之議程美國國民對於中國各問題遂大爲注意凡中國代表團中稍能演說及作文者無有不難於應付者記者曾以新聞記者名義到處演說無不備受歡迎曾憶去年十二月三日在紐約美國外交後援會演說山東問題時（演辭前已譯登本報）說畢全會竟致電美國代表團請於膠濟路問題務必爲中國助力惟政府方面以種種外交上關係似不能爲中國出大力加以美國代表團旣於中國情形有隔膜之患而於日本之關係又有千鈞一髮不可或忽之勢若與日本偶有衝突時則非特裁減軍備案不能通過即共和黨下次選舉之希望更將付諸流水故美國對於中國各問題有愛莫能助之勢且中國國内情形又如散沙一盤不可收拾雖欲於會塲中稍有建議亦無從說起美國報紙對於中國事亦不甚明瞭中國偶有提出議案時輒於報端以大字述中國今日得某案明日得某案美國國民亦深信之殊不知中國在太會之所得者究竟爲何除取消外郵外恐美國代表團中人亦不能一答也 
　　山東問題調停之内容 
　　中國此次於太會中緊要問題之一爲山東問題山東問題之能否解决爲太平洋上和平之關鍵美國代表團非不知之也乃中國代表擬一再提出此問題於大會一再爲美國代表團所阻以爲大案若斯案宜以愼重出之不當以暴躁出之中國代表竟默從之反之日本方面則每日往請英美二國代表團作此事之調人若不然則寗犠牲裁滅海軍案美國代表聞之尤爲驚懼遂細爲研究覺得罪於日本不若得罪於中國之爲是中國之弱已至如此地步雖反對美國之調停法亦無可如何也於是從日本之請請中國代表將山東問題移出大會與日本代表作直接交涉中國又竟允許之且宣布直接交涉之調停法又爲特别休士氏忽然於某日開遠東及太平洋委員會時貿然起立曰（英國代表貝爾福君巳與鄙人在山東問題上作滿意之調停今中日二國代表已允在太會以外先以此問題直接談判以求解决此問題之方法）休士氏報告未畢日本代表即起而答謝英美調停之好意畢休士氏復指中國代表而言曰中國代表之意見若何欲謀太平洋上安寗起見請中國代表亦接受此調停法爲幸中國代表於事前未有接洽故此報告之來若迅雷不及掩耳面面相覻後施公使卒起而答謝之於是而魯案之直接交涉以成於是而中國在華會之利益遭一大痛擊於是而前此美國輿論對於此案之贊助中國者轉而偏袒於日本中國國民之深信美國友誼者至此可醒悟矣 
　　前後熊度何歧異若是 
　　最可奇者二年前巴黎和約簽字時美國上議院極力 
 
 

Page 18

 
 
反對和約中之山東條件卒之和約不能通過於該院彼時議院中持論之最烈者爲現任總統哈定氏及現任美國代表團四代表之一洛志氏二年前哈定與洛志在上議院大聲詆前總統威爾遜送棄中國權利之不德其言猶歷歷在耳也記者彼時曾與洛志氏深談此案之低細請爲中國助力并曾在上院中親聆哈定洛志二氏之辯論雄風豪氣不可一世乃曾幾何時而親日之熊度一至於是對於魯案竟肯如此放鬆一任日本之處置中國豈今昔情形之不同抑别亦有所用意耶有心人觀察之知美國政治上亦徒以政爭爲能事對於中國之感情究係空談全依國家之安寗及本黨之利益爲轉移人道之談公理之論徒爲虚言動人聽聞耳 
　　路德四案之笑柄 
　　美國代表中路德氏頗以愛護中國自命見中國代表施公使之提出十大綱也游說於各國代表前請各國代表對於中國事件有一種確定之表示其結果得四條路德議案之通過然四條中之内容無非爲中國開放門戸主義及敬重中國領土與行政獨立以及互誓不侵犯中國之土地諸條此數條也爲屢見不鮮之陳文一九○一年美國初倡門戸開放及機會平等之說時各國均宣言承認之乃不久而高麗亡臺灣失滿洲去及一九○八年日美協約時路德氏又爲手訂條約之人協約中所訂者亦爲開放門戸諸說乃不久而二十一條成而福州勢力範圍生及一九一七年又有日美宣言之發生内容所載亦不過互尊中國土地之獨立及行政之完全等語乃不久而山東入於日人之手今此又以從前之成文互相起誓不識其意果何在此種主義豈可一再提倡之而更破壞之哉且此次第四條中有當中國國勢未定之時甲國在中國之利益乙國不能輕視之之規定不知所謂甲國者何指所謂乙國者又何指而路德氏且大聲謂太會已爲中國盡力故能通過此四大案將誰欺欺天何美國對華之外交手腕除使中國全部開放爲外人作經濟之戰塲外别無他願至於保全中國領土完全及行政獨立諸說無非借重各說以安慰中國人耳 
　　世界對於美國之大希望 
　　美國於世界外交上向以閉關自守著名自來立國大計戒勿與他國有盟約自歐戰始因美國在歐洲利益之關係此舊習慣已打破漸漸捲世界外交惡習漩渦中前此有巴黎和會失敗今此有華盛頓會議不足滿人望之事故世界對於美國之外交政策不得不抱悲觀之望美國人民方夢想自歐戰後以軍備上及經濟上之關係美國雖爲世界維一大國乃外交如是一意以親强遠弱空言欺世爲能事欲求世人之重視豈可得乎美國本多學者此次太會閉後以冷靜之熊度研究太會中各事亦必有以非是美國代表團者共和黨下次之選舉恐因此而無望休士氏被選總統之資格恐亦因此會之成績而付諸半霄雲外矣 
[韓國外交略史通一譯]  
　　是文爲美人逹爾夫Ｆred.A.Dolph上美總理之韓事節略其所附致休士書中謂專叙事述毫無偏見從韓民之願而擬之者云云茲譯之以示關心韓事者 
　　吾人考慮高麗事件可完全訴諸事實其所包含之國際公法皆極單純無深奥難解之處 
　　高麗之外交史可分爲三大時期（一）一八八二年前四千二百十五年中之高麗名爲中國之藩屬實則恃其天賦之能力以維護其社稷主權獨立土地完全未嘗稍損也.（二）一八八二至一九○五年二十三年中之高麗憑藉其與各國所訂之條約以保持其主權完善（三）自一九○五年來之高麗則不復能獨立轉而入日本掌握之中矣 
　　自法理上考慮高麗事件其一八八二年前之立國狀况本可置諸不論然以其有關於後於此之發展故亦不遽爾藐視之 
　　一八八二年美國以高麗有獨立國家之資格與之立友誼通商條約承認其有獨立主權完全土地該約悉遵國際條約之程式與原則備極正當後並得參院之通過總統亞式Arthun正式之宣佈此約告竣後日本首先對韓美兩國正式賀其成功事見一八八三年四月十四日美國日使平海JohnA.Bngbam致國務總理弗萊林許森Ｆrelinghuysen報告中 
　　高麗依據此約遣使駐美中國以其爲附庸國而提出抗議於是美國承認高麗有獨立資格之條約在國際上關係之重要經中國之抗議而反顯著焉美國以中國抗議詳加考慮衡其利害而終拒之中國嗣表示讓步亦與高麗訂立條約承認其獨立美法德奥俄比丹意各國步美之後塵亦認高麗有獨立資格與之訂立友誼通商條約 
　　日本非但恭賀韓美一八八二年之約以承認高麗之獨立且其與高麗所訂直接條約及與中國俄英所立之約中亦皆會提及此點一九○○四年二月二十三日之日韓條約其第三欵曰（日本帝國政府確切擔保高麗帝國之主權獨立與領土完全）高麗因此各約其國際關係遂見固定有約各國咸遣使者駐其國韓之使臣亦得各國正式之待遇凡此各約自訂之後從未經締約國直接之廢除一九○五年前各國咸竭其誠以遵從其約然是年以還各國惑於日本關於高麗所發議論及其對韓所持之熊度竟置其約於不顧惟於今觀之日本之議論不足爲憑其所持熊度亦屬無所根據者一九○五年來日本對列强所發關於高麗之陳述皆與事實不相符者也本文之作其主旨爲使人知凡屬法律無論其是否爲國際的其根本原則是否爲契約式或條約式的不能因與原契或原約不相關之第三者或第三國之議論或意願而遽廢棄者也 
　　一八八二年前四千二百十五年中高麗藉其國性與能力維護其主權之獨立與土地之完全間或被韃靼及蒙古人所侵歷經患難而終不人爲自由獨立之國家也 
　　一五九五至一五九七年間高麗會被困於日然卒能藉其有爲自動的能力挽垂倒之狂瀾韓人發明鐵甲戰日兵於海上盡逐其艦隊復造砲彈以戰於陸日人遂不能蹂躪其尺土韓人藉其聰明才力復爲自由獨立之國民如故 
　　高麗之政治家經此日本侵犯之後以爲保持安全惟一之道乃不與世交於是退而爲隠逸國昇平無故者垂三百年一八八二年循美國之請訂立條約始重啓其禁錮之國門 
　　自一八八二至一九○五年二十三年間高麗猶爲獨立國家惟斯期中之獨立不若前之恃其自有之能力而已有賴乎於其與各國所訂條約之道義效力矣旣依人之力以獨立自有之防禦利器遂逐漸見棄馴至依賴性代獨立性而有之一國之安全憑於他國條約之道義擔保矣 
　中蛤然吾不能徒責高麗之持此熊度蓋自良心上言若美英法德奥俄比意中各國恪守其允守之約以止遏日人之侵掠則高麗不將陷於其今日所處之地位也換言之高麗仍可爲一自由而獨立之國家以其四千餘年之歷史二○.○○○.○○○之人民工業上之陳績知識上之貢獻至少能與赫特才Hcvdjaz立伯利亞Liberia哈天Hayti洪特拉司Honduras瓜太馬拉Gantemala及其他國際聯盟會所承認之國儕於世界邦國之林也 
　　一九○四年之初日與俄戰願得高麗之助日人聲稱彼若願爲之助則日可確實擔保其獨立韓人要求以此項諾言筆於書面一九○四年二月二十三日之日韓條約於以成立高麗主權獨立土地完全似能永得擔保矣 
　　此約成日本軍隊乃得假道於韓逕赴西伯利亞高麗海面遂爲其海軍作戰之根據地苟高麗不允其所請若比之拒德然則日不能安然進攻俄可以泰然調遺陸軍於遠東方面而日俄戰史當大異於吾人今所得讀者矣 
　　高麗無助日之義務而竟助之以勝俄日人以怨報德設種種陰謀以傾覆其國家我不知其將何以自解也 
　　日本藉一九○四年條約以軍力所佔之韓境至今尙未讓還高麗自茲逮於日本壓力之下矣以保護高麗獨立爲名訂立條約以假道攻俄爲辭佔人土地終則以臨時軍用區域攫爲己有保護人之獨立豈若是者耶雖然高麗則已盡其約之義務矣 
　　日本之佔據韓地也祇可襲得保護人之資格若謂日本已據高麗而有之則萬不可也此爲根本原理不可更易者故凡曾與高麗立約者仍當認高麗爲一單獨完全之國家無論日本關於高麗之論調若何要求若何各國與韓所訂條約尙屬有效或謂日本之佔據行動爲便利計耳則吾當問所謂便利者爲日邪爲韓邪日與韓判然爲兩國而皆與世界各國有國際關係相鄰而處而未嘗合併者也 
　　一八九四年七月日本與高麗訂一聯盟條約高麗允許日本之陸軍過其境以入中國並擔任供給餉糈該約限期以中日休戰爲止日本旣立此約勝利有把握乃於一八九四年八月一日對華宣戰戰之結果爲日勝一八九五年四月二十日中日立馬關條約以修和 
　　日旣勝華遂萌進窺東亞之心日本非但不念高麗假助之恩且謀先據其聯盟國爲其遠東之根據地焉中日之戰旣告終止日兵之駐於韓者並不退出韓之太后聯絡其皇室竭力以抗日本之侵掠政策日本遂有去后之决心 
　　駐韓日使ViscountMiura設計以謀害韓后先以日兵圍其宫後遣剌客入宫殺禁衛軍統領韓后及侍女二后屍被裂裏毛毯中灌以火油焚於宫庭事變之始末散見於各家紀載中慈不詳述ViscountMiura後受審於法庭其辯護士曰（Ｍiura有維持高麗秩序治安之責今其所爲乃奉行職務耳有其此舉此後政治禍亂之根乃獲剷除統察高麗外交形勢Miura巳奏一偉功矣）日本法庭韙辯護士之說雖知其爲陰謀之主動者仍宣告其無罪 
　　日本此舉大受世界輿論之攻擊日嗣被迫而守其條約上之義務雖明示退讓實則靜以待時耳 
　　日本圖韓之發展頗爲遲緩日人昌言高麗爲俄所擾中國助俄以增其困爾時俄在遠東已樹根基西伯利亞鐵道已逹日本海濱之海參嵗並得旅順大連而可伸張其勢力於黄海之上以形勢言實無得高麗之必要然高麗竟爲其危言所惑一九○四年與日訂立盟約以拒俄高麗所受此約之影響巳見上文不復贅 
　　日與俄旣訂樸司茅和約之後日即積極謀高麗遺伊藤至漢城圖與韓庭立約收高麗爲保護國伊藤竭力說韓國君臣從其請韓之朝野力拒之伊藤復以阿諛恫嚇手段誘之終不能有濟乃决以最後高强之法迫之就其範圍韓宫復一度爲日兵所圍矣日官挾武器率其徒直入宫中伊藤發令集韓君及其大臣迫其簽約韓皇等不之從有三大臣抗言最力一一被日官拽出比返見其納刃於鞘置铳於囊蓋三大臣已死矣彼等乃謂韓之君臣曰（汝今可以簽字矣）然韓君等仍力拒之當日抗爭情形史乘載之綦詳幾盡人知之矣保護國條約從未簽字而得合法之履行據日人方面所稱則此約嘗經簽字然假設曾經簽字事因壓迫仍難有効也 
　　是日與議者韓國方面爲韓皇及大臣八人總理韓經素副總理及外交總長柏志松閔雍紀李赫揚李完用李公逹李顯揚及龔崇鳳等是也（本文各人名皆譯音）八大臣祗爲陪員當樽俎之衝者厥爲韓皇皇拒不簽字多數大臣亦以不簽字爲得大臣中簽字者爲三李李完用後得伯爵銜峈錢日金五○○.○○○圓據聞李赫揚與龔崇鳳祗允而不簽字然亦有謂此二人祗表示不願與聞之熊度韓皇柏志松及閔雍紀之否認此約嚴辭拒簽則可斷言也 
　　日本政府於一九○五年十一月七日宣佈此約告成世界竟信以爲眞李完用假借外交總長名義簽是約而復爲日證實其宣言李又令其親日派駐美代辦公使季允中宣布此約而以使館交於駐美日使季返韓後日人畀以顯職並予以食田數千畝 
　　爾時美國國務卿路德Ｒoot無從知保護條約之爲僞故竟承認之而撤回美國駐韓外交官員韓皇旣窺日人訂造此約之前後目的乃於一九○五年遣其贄友美人赫爾泊Prof.HomerB.Halbert敎授賫抗議書赴美請援助. 
　　赫氏抵華盛頓之日即該約簽字之日彼知韓使季氏已得日人賄故不敢託渠呈此書於路德赫氏圖親遞之而屢與路德相左迨得面美已正式承認此約抗議書遂見棄於高閣赫氏見路德之翌日得韓皇電否認此約赫氏立即以此電呈諸國務院亦被置諸不理 
　　此約披露於世韓皇即被禁錮非親日者不能入見之世界各國著名之新聞記者欲往見亦皆遭拒赫爾泊用種種方法仍得與之面韓皇授以致有約各國之密書數函聲明此約之爲僞而請援助赫氏勢孤力微除宣 
 
 

Page 19

 
 
傳外不能有所成就雖然赫氏仗義勇爲定當爲美人所稱尙也 
　　韓皇除授赫氏以密書外復能設法使人呈說帖於海牙和會訴其寃說帖之日期爲一九○七年四月二十日賚呈之者爲中級官員奚生素前大理院院長奚衷及親王奚維中三人日本政府得此消息後即置親王於死而定奚生素及奚衷以永錮之罪一九○七年七月十九日日本宣告韓皇禪位以使其所發抗議書及密書無效力五日後李完用與伊藤立約以高麗内外政權悉讓於日韓皇從未承認日本所露之各種宣言爲吾人深信而無疑者也日人以爲韓皇不死其口難封乃於一九一九年毒殺之韓皇死耗遲數日而後發表日人稱其因中風而死 
　　韓皇太子出自閔后生時乃母適遭患難心亂志離故其神經極爲薄弱日本利用此　子以貫澈其目的一九○七年八月下旬彼旣迫李皇退位即令太子承其祚某史家嘗曰（太子行即位禮日本官員凡參與之者皆嚴守秘密爲彼計此誠良策也蓋新皇登堂弱不能步兩官扶之以行旣立於朝口張顎垂目若有所覩而實無所見面如死灰毫無閃爍聰明之象此等皇帝見之者自以愈少爲愈妙也）新皇以傀儡著於世日人借其名以發諭旨彼所見者恐祗爲紅印黄帶耳新皇第一諭旨爲解散軍隊韓國軍隊本已弱不足有爲日本防兵已駐守於全國重鎭今又令其遵從諭旨限期繳械多數兵士抗不從令徒手以戰飲彈而死作最後之犧牲爲國家爭自由而拒暴虐 
　　旣而日本覺擁此傀儡皇帝虚設高麗政府之無謂乃於一九一○年實行併吞 
　　併吞高麗爲其自始至終之目的然至實行之日日本猶百方掩飾力白其無此意每當其取一高壓步驟必作種種飾辭以示其終無併吞之心第一任高麗總監伊藤常言此等居心爲荒謬無稽其執政人員外交使者亦衆口同聲作此等飾辭以欺全世 
　　日人時亦謂日兵入韓境後一九○○○四年二月二十三日之韓日條約及同年八月間所訂之附約巳使高麗完全入於日本統治權之下而前此高麗與他國所訂條約因該約而已失効以擔保高麗主權獨立領土完全之約而能毁棄高麗與各國所立之約吾人百思而不能得其解雖然當日本宣佈此約之時固未嘗有此等論調也一九○四年八月三十日日使Ｔakahira遞該約於美國務院愛田君Ａdee時其書中有曰（余奉敝政府外交大臣之令謹遞並敢聲明該約之訂立爲余前此所遞於美政府一九○四年二月二十三日日韓條約自然之發展敝政府更令余聲明此約無論如何不將礙及高麗現有各約之效力與功用） 
　　一九○四年九日愛田君答稱（謹覆者敝國務院已於閣下所示貴政府訂立此約之宗旨及該約影響所及之範圍加以注意） 
　　高麗因此約而所構成法理上地位儘可於上述二公文中見之此爲高麗案件開篇文章世界公法家即可以此爲根據而論此後此約所構成之結果就此約而論其界限極爲分明不能藉此横生枝範也 
　　日本壓制高麗之手段是否爲人道是否爲經濟上之良策無關大旨茲不之究吾所欲聲明者乃日人無權可控制高麗以破壞其獨立與自由耳 
　　或有以爲日本管轄高麗實足爲高麗福物質文明經濟生活因此大見增進然高麗人民被日人用强迫手段逐自山谷平原棄其平安之家室而棲於荒山之麓茅舍之中物質文明經濟生活之增進果若是者耶鐵路加長水道增廣商業見盛路政改良於韓人何益蓋享其利者乃外來之强徒也高麗土地乃高麗之土地其其物產富源乃高麗人之物產富源日人以其錢財以其所納之賦稅以其血汗釀製昌隆之象而韓人所享受曾有幾何現在高麗之二○.○○○.○○○人民覩此狀况咸疾首痛心一若其鼎革時蒙難而死之先民 
　　據日本自稱其所費於整頓高麗鐵道路政及其公共事業者不滿七五.○○○.○○○元然高麗公債已較被併於日人時多六○.○○○.○○○元人民賦稅則較被併之前多五五.○○○.○○○元高麗人民以爲以一一五.○○○.○○○元作七五.○○○.○○○元之改良其成績當不讓日本而其人民之需要可一一相酬二○.○○○.○○○同仇敵愾之韓人因抗日而被殺者已逹五○.○○○○人被囚者七○○.○○○人受刑者三○○.○○○韓人所受殺戮虐刑之苦已盡專制政府所能施者爲狀雖極可駭而可怖然自原因則甚簡單因日人侵奪其生命自由而構成者也 
　　日本施暴毫無惻隠之心韓國人民今皆不得與聞其政治然其賦稅則已較被併於日時增十二倍矣日人奪其鐵路鐵礦煤礦森林等而不予之酬韓之公產悉被没收日人復設東方發展公司以侵奪其人民之私產千百頃膏腴產米之區今皆植之以罌粟以增日本政府鴉片之之專利 
　　韓國法庭上下官員現皆爲日人所盤踞法網密佈含寃受罰者巳逹二○○.○○○日人學校難以數計韓人圖受敎育則甚感困難法律有二部一爲日人而訂一則爲韓人而立韓人處處受歧視幾無生活自由之足言矣吾人或當問韓人在日本積威之下持若何熊度有若何動作皇室殉難之狀已詳述於前茲不贅至言人民當前皇生存之時皆飲泣吞聲冀皇之能爲其解懸而洩憤迨皇死咸秘密結社開始爭自由現韓國人民百分之九十五爲各秘密會社之黨員彼等皆竭盡心力密籌計劃思慮週詳無微不至 
　　韓人决定要求日人還其獨立主權仿美制創設共和政府並擬就獨立宣言書及憲法散佈於全韓人民簽獨立宣言書之代表三十三人皆由公舉署名之人不獲死罪卽遭永錮然韓人以列名於其上爲榮咸爭之竟不敷分配後衆議由各界推舉爭始息對於要求恢復獨立之手續初亦衆論紛紶相辯極劇激烈派謂韓現有人民二○.○○○.○○○在韓日人祗三○○.○○○若空手以鬭猶可勝之主張人道者反對此議謂不宜訴諸武力而當用忍耐功夫以要求之此種主張自爲最正而當得全世之贊許者也重視道義之各國自將從高麗之後出而爲之助 
　　韓人最後之决議爲不用强迫手段按嚴正步驟派遣代表申訴於列强之前此等動作旣合於理想復切於實用誠計之最得者也 
　　韓人不動聲色約時會集簽宣言書之各代表於漢城之某飯店爲之祖餞宣言書簽定之後即送交日官靜以待命各代表俱被捕無抗之者有二人後至自首於日官願與他人同命代表就捕之日爲一九一九年三月一日茲三十三人者除二人脫逃二人被刑而死外餘皆至今在獄其領首宋本義死於一九二一年三月一日獨立運動之二週紀念日也 
　　獨立運動事前之佈置極爲週密該書簽於一句鐘迨至二句鐘全韓三百二十二縣有三百二十二人同時並起宣讀宣言書於羣衆之前高麗童子軍以宣言書稿分給於各居戸及各日官若一宣讀或散書者中彈而倒後備者即繼之以起 
　　日人防範韓人之嚴密爲世人所深悉者也其止遏獨立運動之手段亦迅捷驚人然高麗共和之憲法竟得依法告成國會議員得按制選出國會代表於一九一九年四月二十二日舉李新民博士爲總統内閣閣員皆由李氏推舉國會從而承認之並委派代表於歐美各國鄙人被推爲法律顧問 
　　韓人演說集會印報久已懸爲厲禁然韓人未嘗不集會而討論國事且每論一事思慮週詳不忽於微末之點毫無惶急從事之象斯足佩已其擬獨立宣言書也定大憲法也悉遵法律手續毫不假借苟且憲法原版以手工刻於木塊之上而印刷於野穴廢墓之中迨行散佈幾人得一篇風行全國若美之獨立宣言書然此等舉動而得以如此手續出之可知韓實大有人在也韓民之畢業於歐美大學者可以百千計其謀獨立也非無組織之民衆盲從無意識之領袖爲猖狂之行動也其懷恨也深其見義也切圖申其寃而願世人知之也總統李氏畢業於哈佛而得其學位於波林司登其議員畢業於英美法德大學者之多與美之國會較可相伯仲故韓人是否能建設政府巳不成問題蓋在日本積威嚴防之下而能作若此有組織有聲勢之獨立運動一旦苟能自立定能造一滿意之政府也 
　　綜觀上述韓人之有作有爲似可無疑義矣今其所缺者祗外援耳美韓某約中有一欵曰（若締約國之一受他國不公平或横暴之待遇他締約國得通知書後當設法爲之和解以救友誼）高麗依據該約予美國以種種商業利益是其對於此約已盡其一部份之義務矣韓人初期之維新美國實藉此約而爲之主動故韓美友誼素形敦睦於今猶摯然高麗已陷於孤立無援之境矣美其盡其應盡之義務竭力爲高麗動日人以義而拯韓人於溺也 
[中國人民之娛樂品（羅素原作）通一]  
　　中國人最富於悅性美能 
　　中國人民奇特嗜好之一爲喜放爆竹敬神拜佛進香於廟者每先燃爆竹於其階以表誠意而歡佛心余於某日邀華弟子之聰明俊慧者數人至家晚膳作小叙彼等先期以爆竹數種送至余處以備届時助興中國新年之期不與吾同歲獻之夕萬家爆竹聲聲相應幾令人終夜不能合睫間復雜之以流星飛火推窗四望火箭横流若雨黄金誠奇觀也盡余所知之華友未有不喜此物者中國新年頗似吾之耶誕人皆爭購玩具以度此佳節中國玩物爲類甚夥並皆佳妙紙扎風車能隨風轉動吾時見胖而老者坐人力車手持此物迎風使轉意似甚得中國鼗鼓所發戞戞之聲較歐洲孩童所玩者爲響亮中國紙扎玩具美麗奪目玲瓏纖巧難以言狀而走馬燈爲最妙燃燭於其中紙馬即能繞燈而疾馳凡此種種玩具在新年中皆陳列於寺廟之空場上任人購買余於新年中嘗遊一閣王廟觀十八層地獄之刑俱罪人身後應受之苦迨已形容無遺矣余雜人羣中週歷各殿彼等對此可怖之像熊呐喊擾攘喧呼不絕最後至一殿萬人麕集而聽救世軍之傳道旁有樂隊其聲悠揚殊足動人觀聽救世軍之傳道者不能操華語有舌人爲之傳譯其所言大旨爲勸人勿事無謂之偶拜以獲永生不拔之刦聽者聞其言仰腹大笑救世軍之誠信未孚故遭此誹笑蓋中國上下人民素以禮尙救世軍苟出之以誠華人自亦將以禮遇之也余對此情况不覺感從中來不知如何而能以吾道惠斯民也 
　　中國受過敎育之上級社會能保持童時娛樂之天性外復有數種極文雅而優美之怡情方法統觀世界各民族最富於悅性美能者當推華人也在華山明水秀之區寺院林立學者恒退隠於其中遨翔於詩書之林以自怡山之麓水之澳苟風物足以動人每有亭閣點綴於其間建此亭閣者不爲帝皇即爲詩人吾嘗夏游憩息於一亭嗣有人以茶進茶之味大異於吾平時所飲者其色若琥珀其味若旨酒其香半似奇花半似夏露其清若泉其明若不染纖塵不帶署氣之陽光舉杯飲茶時某華友起而談哲學論進化之途徑爲直線抑作循圜圈者聖賢處世是否常作犧牲或亦顧其自身之利益吾人對於死的問題應否當細加考慮或竟置之度外研究此等問題須引往昔哲學家之言行稽其著述跡其生平非立談間所能解决者也談論正酣之際有人述日人在魯之暴行外人在華之敎會敎育或長江一帶紗廠工人狀况等問題論至此等問題吾舉茶玩景之美感不消而自滅矣噫破壞中國人民傳自其先代之美育與平安者皆此等問題 
　　中國人民極嗜鬥智鬥巧之游戲其所謂棋較吾人者深奥十百倍棋盤方格有二百五十六之多華人之學吾游戲者每嫌其過於簡單彼等與歐人作歐洲游戲常能制勝簡於棋之中國游戲爲類甚多入局者皆以錢爲輸嬴賭博已習爲普通人民之劣性蓋代鴉片癖而興者也鴉片業已絕跡所有皆由日人私運以入者耳 
　　北京最令人厭者爲乞丐彼等在嚴寒風雪之中猶衣衫襤褸不蔽其體時或故露其瘡癤以乞憐爲狀頗似中古時之聖徒像吾乘人力車過街市時彼等每相率來從大老爺大老爺之聲不絕於耳聞之旣可厭而又可憐嗣悉彼輩亦有組織亦有辦公時間每出常有人濟助之故多能肥胖自適羣丐公事旣畢集於向陽之牆隅吸紙烟以自樂時或終日不出不演愁相聚而談笑吾知歐洲失業流蕩之人必不能若是茹苦以愉生也中國人之善於尋樂豈眞上天所賦之特别美德也歟 
　　中國人好譃而不傷雅一日余偕二友華友游一古塔塔已就頽廢余先拾級而登知彼等必從余而上也余旣至其頂俯首下望見二人猶清談於石級上余下而問何以不同登之故彼等答謂吾二人爲登塔問題頗借討論對於應否隨君之後一層二人之意見適相反兩方所持理由皆極充份最後議决謂若此塔當君在頂時忽而倒下哲釜家之若何死法必當有人目覩之吾故坐待於下也實則天氣太熱一爲胖子不肯勞登臨耳 
 
 

Page 20

 
 
   
 
