# 1894 - 160 - 4907595

 

Page 1

 
 
[經策通纂續集開印啓] [  點石齋主人告]  
　　經策通纂一書久巳紙貴一時不脛而走天下矣其引用之繁夥體例之詳贍無煩贅言兹有浙東名宿及延陵君高足數十人竭　年之力攷正集之少備者補輯攷正成書百卷周秦諸子皆句梳字　編蒐經學家攷訂之語如正集經史之例毫無遺漏又攷諸史藝文中古書之存書者皆詳述其大旨并板本之源流皆不憚遐搜又於金石門及東三省西域輿地爲加詳焉又加禁書目錄一門以便多士知功合之當　此外一一照原書部分補輯可謂絲髮無遺憾矣現付本齋石印其體製式樣悉照原書想海内君子必以先覩爲快焉准六月中出書惟此書皆由脩儒年勤纂緝而成卷牘並少於原書而成書較難採輯更難不准翻刻願諸君弗與寒士爭此區區焉此啓 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽洋七元○潘頤福咸豐朝東華錄實洋一元三角○左文襄公奏疏碼洋四元○繪圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋　元五角○花月㾗碼洋四角○徐霞客　　碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏　著碼洋一角二分○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[煤事答問]  
　　昨得漢江雙鯉呼童烹之中有尺書言湖廣總督張香濤制軍以鐵政局與織布局銷煤甚多雖大冶縣煤炭不無官礦卒不能供兩局之用湖南運來之煤亦有斷絶之時因於去年臘月出示大開煤禁無論官民人等如見山有煤苗者祗須商妥山主土人概准自行開礦掘煤一則生百姓之財一則足兩局之用目下民間邀友聚股在興國州境内開掘煤礦者約有二十餘處但礦成而水湧不能出煤者居多有煤無水之處則不過一二處而已閱竟不覺慨然以起曰兩湖礦務由是其大興乎有客問余曰民間私開山礦本屬有于例禁香帥竟出示弛禁可乎余曰天下事有經亦有權固不可以一律論也香帥大興鐵政鐵路以及織布機器等類所志極太所期極遠所望極奢鐵路雖尙有志未逮而鐵政之局久已規模式廓而織布一局則早有布匹可以出售其所織者雖未卽暢銷亦不弱於外洋猶憶去年張小唐二尹以零塊洋布見示匀凈細密柔軟厚實誠上品也今年又聞有添置機器再加擴充之說則其中所用之煤自必日增月盛鐵政局雖尙未大做而洋槍等件亦經製造蔡毅若觀察認眞督率馮敬菴直剌盡心提調昕夕監工聞一日所出之械已有成數工匠等役亦皆奮勉不敢自安偷惰似此則每日所費之煤當必不貲蓋無論爲鐵政爲織布無非以機器爲之而機器需煤其數甚鉅安得而不先事預籌江南製造局存貯之煤必可以供數年之用是卽預籌之道也近來煤價頗有蒸蒸日上之勢東西洋各處所出價雖不同而苟合於機器之用者今年皆日增其價此非由於壟斷居奇殆實有採不敷消之處而中國所出如基隆開平之確有把握者亦止足以供就近機局之用輪船支領其數必多且煤之爲物其値本賤而加以水脚則頓昻故取煤於遠地以供機器之用則大不合算昨有友人言及山東濰縣之煤其質甚佳日出不窮惜乎發運之路不便故所出雖極多而銷路則甚隘前者初經開辦時主其事者爲余之戚氏余曾與言及欲廣銷塲必籌運路而無如該地運路實有不甚便者又不能以巨欵開鐵路至今卒爲此事所困以至煤斤高積如阜而四方購取者方圓不過二百里斯積滯者多矣貴州煉鐵之局在於青溪而去煤礦亦有百數十里局與煤相去太遠故至今大爐尙未能開此皆機器需煤有煤則興無煤則廢之明徵也夫天不愛道地不愛寳中國之地煤苗無處不有豈物兩湖而已哉國家之所以例禁者蓋恐民間之爭利而肇事端也自官主之則似乎官專其利任民採之則必至强有而弱無馴至於詞訟鬥毆禍端百出故不如禁之爲愈然天道無百年而不變前之禁也者無需乎此故也今則各種機器競尙製作非此不可則正由塞而通之時况各處採辦諸礦亦旣不可以更僕數則湖廣又何必獨禁顧他處諸礦皆由官主或由商人禀諸官以試辦而香帥獨令民間自行開採官不過問但令妥商山主勿滋訟端卽可任意開掘　則又與他處各礦不同香帥之意原專爲欲使煤出繁盛不但於機局有濟卽民間亦可藉此添出一種生業其用心亦良苦矣然而嘗聞之西友言泰西各國無不以開礦取煤而致富强然開礦而成者則不過百分中之一分其他則皆資本盡喪其急流湧退者亦已所餘無幾蓋他項生意加一成本錢卽可得一成之利開礦則不然假如需本十萬金者用至九萬九千所不敷者僅百分之一而此一分之不足竟可以全功盡棄加足之則利源大至此中利害雖老於礦務者尙不能全知况令民間得以自採則彼且東刨西掘不延礦帥不識礦苗不辨礦滓其喪資者當不知凡幾矣前此上海之集貲開礦舉國若狂而卒至一敗塗地者猶其眞者半而假者亦半者也若兩湖之民由開礦而折本則眞折本者矣然此又其不先詳愼之故不得歸咎於弛禁之人也客乃唯唯而退 
[本館接奉電音]  
　　昨由京友電傳上諭二道謹敬譯登○五月初九日奉上諭户部奏遵旨詳細覆勘重修兩淮鹽法志一書爲朝典章所繫必應詳加考訂不得稍漏方足以垂久遠前據劉坤一奏重修兩淮鹽法志告成繕寫黄册進呈當交户部詳細覆勘兹據奏稱統觀是書銓叙雖詳未能盡將措置失當及牴牾漏疏蕪雜脫誤之處逐條指出分爲訂正補輯覆核籖商四類凡一千三百餘處繕成清册卽著發交劉坤一督飭原纂之員按照該部所　詳愼考核妥速辦理另繕黄册呈覽餘依議欽此同日奉上諭王廷相奏考核教官請旨奬勵等語山西太原府學教授常周等經該學政細心考察不愧帥資自慮量予恩施以昭激勸太原府學教授常周寍武府學教授王清綬襄垣縣學教諭楊篤均著賞給内閣中書銜犄氏縣學教諭吳觀亭陽曲縣學訓導雷誠勲平遙縣學訓導耿文光均著賞給國子監學正銜前署平順縣學訓導候補訓導楊廷棟並著賞給國子監學正銜欽此 
[朶薰風]  
　　吏部爲知照事所有揀補禮科兵科給事中二缺本部現定於四月二十六日帶領引四月二十六日帶領引見相應知照都察院轉令監察御史文郁　良德蔭榮山載存麟趾寳安聯𨸚松齡桂斌達椿恩溥錦昌繼恆恩順如格文博穆騰額富通阿和福烏爾慶額齊蘭等於是日五鼓穿天青褂備帶補褂並佩帶對子荷包手巾赴左翼門外聽候排班帶領引見因用印不及徑行白片可也○兵部爲知照事武選可案呈現出有廣東游擊一缺截歸部選照章應用以游擊用之漢三等侍衞人員查有王洲年四十歲直隷大名縣人由丁丑科武進士漢三等侍衞行走四年期滿引見奉 
 
 

Page 2

 
 
硃筆圈出以游擊用欽此應將該員擬選此缺相應知照貴領侍衞内大臣處轉飭該員於四月二十五日黎明赴天安門外朝安聽候拿簽萬勿遲悮可也○管理太常寺事務禮部尙書臣宗室崑岡等謹奏爲具題請旨事恭照本年五月二十三日孝恭仁皇后忌辰應行遣員恭詣景陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公意普光裕銜名開送前來臣寺照禧題本進呈恭候欽遣一人俟命下之日再由臣寺轉行遵照謹此題奏請旨於光緒二十年四月十九日奉旨遣奉恩輔國公意普行禮欽此○聞本科繙譯會試第二塲中有駐防某生倩人代繙　將文底到手卽爲本號號單瞥見急彰捉住聲欲喊官某生白般清懇立予時辰表一枚號軍尙以爲情重禮輕某生復許銀二十兩立券以予號罼出塲赴店支取此事遂寢惟某生以號軍旣得伊表又要伊銀心有　平卽於交卷時以號軍竊去伊表訟於至公堂知貢舉立將某號軍捉提到堂板責追贓號軍堅稱未竊某生請搜其號以騐確否知貢舉立派委員押該號軍赴號搜括果於號軍衣物中搜出此表帶至堂上騐明物歸某生惟號軍竊取士子之物大干功令知貢舉立飭重責五百板詎板貢數十號軍卽將傳遞前情和盤托出並將某生所立之劵呈明核與該生試卷筆跡相同除立將該生試卷扣留外已送交該衙門究辦矣○黑龍江墨爾根城副都統博統制棟阿以三年任滿懇恩准其入都覲見俾得親聆聖訓一切得所遵循如蒙恩准俟接奉　批摺卽當交替起程北上等情專摺入奏於光緒二十年四月二十二日奉硃批著來見欽此吏部爲知照事所有揀補詹事府右中允一缺前經揀定以花翎五品銜翰林院編修熙元擬正翰林院編修豫泰擬陪今本部定於四月二十六日帶領引見相應知照貴院轉令該一員於一日五鼓穿天青掛備帶補褂並佩帶對子荷包手巾赴左翼門外聽候排班帶領引見因用印不及徑行白片可也○户部示傳東陵八旗禮工部俸銀本部庫現定於四月二十九日辰刻開放該領員贊禮郎達隆等知悉務於是日赴庫承領毋得違悮此傳○侍衞處爲知照事四月二十四日奉旨朕於明日辦事後由乾清宫檐前乘轎出乾清門走後左門升太和殿傳臚禮成後仍走後左門進乾清門還宫用膳召見大臣卯初預備欽此○四月二十六日宴讀卷執事等官及新進士於禮部曰恩榮宴例應特派大臣一人主宴經侍衞處繕戰請派恩榮宴主宴大臣一摺於四月二十四日具奏本日奉硃筆圈出署正白漢都統散秩大虑公果勒敏欽此○兵部爲知照事武選司案呈本月分出有都司四缺應抵還上月分選補以都司用之漢藍翎侍衞一員查楊聯陞年四十二歲雲南新興縣人由内戍科武進士漢藍翎侍衞行走四年期滿引見奉硃筆圈出以都司用欽此應將該員簽掣一缺其餘三缺歸本省相應知照貴領侍衞内大臣轉飭該員於四月二十五日黎明赴天安門外朝房聽候掣簽萬勿遲悮可也○翰林院爲知照事照得本年甲午恩科新進士奉旨著於四月二十八日在保和殿朝考欽此欽遵相應知照内務府轉飭於是日五鼓開放保和殿槅扇預於殿内陳設矮桌鋪墊並照例預備茶水可也 
[港電報疫]  
　　昨日香港來電報云刻下親病者六十九人死者八十六人廣東河南地方因此肇事有亂民執某西婦而毆之粤海關辦公之各西人俱避居沙面租界中蓋防波累也又聞前者香港電請滬上醫生適滬上辦理防疫事宜不遑他顧因又商請水師提督遴派各后船上醫官赴港至目下留住醫院醫船中者計共二百九十一人有英兵九名亦染此症經船上醫生施治將次告痊避往他埠之華人依舊蟬聯蟻附初十日起有由華官接回粤省者 
[金陵火警]  
　　金陵訪事人云省垣中有好事者采畫龍舟爲競渡之戲傾城士女結隊游觀緑鬢朱顔掩映於丁字簾前辛夷花下寨准十里果無價風光矣距城十餘里之上新河木商所製龍舟元爲精巧初五日旌旗蔽日鉦鐲喧天各家爭燃爆竹以壯聲威兩岸烟霧迷漫咫尺不辨人影忽火光一縷灼灼然起自某姓家茅屋方共駭異而赤熛怒起已穿透屋頂而出直上干雲此處逼近木厘總局各護勇竭力施　幸未蔓延然受驚已不小矣事後查詢起火之由緣爆竹　隨屋頂枯蘆瘦竹被風所吹以致一發難收成此巨禍云 
[鎭江火警]  
　　本月初四日將晚時鎭江西門外京幾領南首徐姓家因煮晚餐遺火積薪中突兆焚如之禍幸各水龍電掣風馳而至汲水灌救祝融氏力不能敵始命駕而還事後收拾燼餘知僅焚去瓦屋二椽當火熾時有救火者由屋詹跌下壓傷一老嫗而跌者反無所傷亦奇事也 
[詳述杭州火警]  
　　重五日杭州某姓家因燃蚊烟致成火厄已據訪事人所述錄諸初八日報端兹悉其家姓吳有一老嫗素以收生爲業是日以高脚圓爐雜燒蒼术曰芷之類忽有吉祥巷某公館喚往接生嫗遂闔户而去家中祗留一女孩霎時爐中火星亂飛然及板壁延至比隣彈棉花店以致炎炎直上一發難收幸清泰集佑聖觀及織造署各水龍紛紛施救約歴一點鐘許火勢始衰計燬去房屋十四幢 
[派員查案]  
　　安徽卽用知縣顧明府仲安現奉首府聯仙蘅太守札赴太湖查辦要案明府奉札後卽詣府署謝委不日率領家丁束裝就道 
[地棍歛跡]  
　　江省四月初八日爲響鼓之期各廟神像舁之下殿各家神像舁之入廟本廟中異常熱鬧各叚復擇空間店屋懸燈結綵鋪設一新内安香爐列神座外置銜牌曰某侯王某太子某將軍某勝會某掌祭謂之行廟幾於跬步之間非本廟卽行廟多至不可勝紀皆游手好閒者爲之也先期製就小紙旗印風調雨順字樣按户俵散初八日次第斂錢扛擡神像一二尊或三四尊五六尊不等巡行街巷一週神像必用響轎驚奇炫異響轎者轎外雙扛用繩緊縳擡者故意抛閃使嘹嘹有聲復用兩人助力使響聲益大又久立不行使響聲大而且永聞者無不惡其醜態惡聲若輩輕浮性成反樂此不疲事畢各散居本廟或行廟暇則鬥牌聚賭日夜不輟甚至滋生事端擾害地方時有所聞自是有出方路筵蕩節跑鼓賽會收方紛紛擾擾名目繁多直至五月末旬而止屈指計之已月餘矣前自憲任廉訪道鎔訪悉情弊並因按户斂錢在賓賽公館勒索不遂將神像擡入膽大妄爲札飭洪恩橋白馬廟永爲廢廟并嚴禁斂錢響轎等事終不能弊絶風清本年南昌縣周金箴明府新建縣何梅閣明府先時嚴拏地棍盡法懲辦雷厲風行若輩不復敢興高采烈借事生風於是四月十八日進賢門外一帶極稱安靜爲近年所未有卽城内各處迄今尙肅靜無譁娼寮賭桌可期漸少豈非造福吾民之大者哉 
[設欄防溺]  
　　江省惠民門外護城堤地當衝要中多煤渣夏秋汛漲向多危險光緒初年大水破堤城内漲水數尺雖經塡塞　難堅固每年大水府縣皆親往巡堤日夜勞苦甚或堤内外加釘木樁僅救急之謀非持久之道也前年署南昌縣朱紹霞明府禀請改建石堤堅同鑄鑄屹若長城至今賴以保障人皆稱明府功德不衰惟去臘堤上有船户夜行失足跌斃今春好善諸君集費加豎石條横緯木株如欄杆然使夜行者永無他虞亦好行其德與長堤同其不朽者也 
[五羊迎夏]  
　　闈姓總商劉紳學詢禀明大憲在西關黄沙地方設立養病施醫所俾染疫無歸者得所棲止以資調養一節已列前報劉紳自奉大憲批准後卽招集匠人搭蓋廠宇晝夜作工異常忙迫現聞定於端午節前開辦大憲鄭重其事札委候補縣向大令式恭會同辦理所有經費雖由劉紳禀明自行倡捐而各大憲恐獨力難持聞亦皆有佽助各憲　民如傷劉紳樂善不倦人咸歎爲得未曾有也○近日風雨順調陰陽和會而訪之民間疫疾仍未全消且從前只起於省垣近更及　各　　　染愈多愈推愈遠不知伊於胡底就省中而論死者已有數萬人善堂之施捨棺木者現惟愛育堂一處其餘各處皆因施捨過多資　　　　乎爲　矣○西關十一二甫及新舊寳華坊一帶人口平安居民禍 
 
 

Page 3

 
 
相欣幸不料近日染疫斃命者亦頻有所聞十一甫西頭烟户無多數日之間連斃九命皆係朝發夕死不能醫治者前任順德恊汛官梁鎭鏗千戎亦寓居在此有子女各一年方幼穉視若掌珠昨竟同日暴斃千戎悲痛之餘繼以惶恐立卽携同眷屬奔避他方不敢入此室處矣○前日大雨滂沱歴兩晝夜之久始行止息街衢積潦深至一尺有餘行人往來頗形不便至田中禾稻被雨冲壞者亦多天晴之後農人出外往觀咸覺憂形於色安得碧翁翁稱物平施俾免小民之咨怨哉○前日有貨船由佛山來省行至白鵝潭適雨驟風狂波浪大作舵工把持不住立遭沈滋船中貨物盡付東流搭客溺斃三名内有婦女一口懷孕數月將及分娩乃竟罹於是厄慘哉○城西泮塘鄉有仁威廟崇奉北帝神爲一鄉香火所聚近日鄉人見瘟疫流行死亡相繼擬奉神巡遊並請西關復古約洪聖神同行以驅妖癘該廟産頗爲豐厚故一切儀仗皆擬踵事增華不敢簡略想屆時士女往觀定有一番熱閙也○西門外鎭龍坊福隆豬房於上月二十四日三更時候不戒於火光燄熊熊上冲霄漢各街水龍聞警救護約歴一點鐘許始行救熄僅燒去一間並未殃及隣右當火之始燃時匪徒乘勢搶掠甚爲猖獗經某營營當塲捉獲二人关袍縣官審辦矣 
[灤陽銷夏]  
　　吉林省之帽兒山地方因升科激變定欽帥聞信先派員馳往撫慰帥節亦卽親往目下所聚之衆雖未解散似可敉安無慮大患矣○營口道憲善觀察前月杪赴山海關迎接傅相騐看灤河鐵橋後卽隨傅相到津由津隨招商局之飛龍輪船送回營口於本月初二日午後進口屬下文武先時迎候○聞蓋平縣城内月前擠取憑帖擠倒錢鋪一家營街銀價驟漲至每兩八吊九百近日巿上零使現錢又有大片砂壳每吊五六七文不等各銀爐不肯出小票又不肯給現錢每持一票到爐東家换西家只肯換給一張而且不肯剖開所以經紀小生意大爲不便照此情形小錢恐仍難禁但銀爐本不願禁小錢小錢一禁彼無利可取也惟望當道細心體察善持其後庶幾不爲各銀爐所壟斷耳○近日竊賊又多初一日夜西營長源盛棧房東營順發成糧坊等數家同時被竊失贓不少據左右隣之更夫見賊徒五六輩各持刀械以故見者不敢聲張但此等賊徒從封河前來營歴三四月未曾一次犯案而且差捕兵役均所深知惟在上者不聞不見耳 
[張筵續記]  
　　上海縣黄大令假座閘北徐園讌松江储恩太守此已記諸報端是日適有某洋行買辦周姓設筵欵客并喚女伶演劇以侑清尊大令乃移席他處云 
[續紀上海防疫事宜]  
　　上海防疫事宜已登暑報兹悉工部局已禀請首領事照會江海關道内開工部局已派二西醫在預備之醫院内辦理一切應辦之事請貴道亦派平日可信之華醫二名相助爲理并乞出示黏貼浦東用硫黄烟薰貨物之處道憲准之想日内當明白出示以釋羣疑也 
[觀馬戯記二]  
　　前晚爲哈驀斯敦馬戲開演之第一次鐘鳴八下乘薄笨至戲園時則團扇輕衫香軍寳馬傾城士女絡繹如梭及九下鐘時而珠履三千已盈客座樂聲奏處八馬齊飛馬上男女伶各四人携手而舞或偃或仰或整或斜合節應弦絶不作僊僊之態而馬仍疾如飛鳥略不停留斯亦異已旣而日本小伶三竪蜻蜓翻觔斗反身貼地折腰似弓古之十六天魔當亦無兹嬝娜迨獻技畢一伶突馳怒馬出繞塲跳躍捷若猿猱一小丑粉墨登塲張大口若革囊隨意詼諧逗人作噱時而歌喉一轉尤足令人意消嘻其爲沛之三侯歟抑齊之贅壻歟史稱方朔善　恐亦望而却步矣一人乘馬出裝束若書生然與人博屢博屢負罄其資流而爲丐旋與緑林客伍致罹犴狴之災斯則游戲中振瞶之鐘發聾之鐸也誰謂戲果無益哉少焉一女郎霓裳霞岐月貌花容導一五花　善知人意教之立則立教之蹲則蹲教之行則行教之跪則跪殆亦老杜所謂與人一心成大功者而桃花顔與柳眉容臉掩映爭妍更足使魂消心醉也由是而武伶二十餘人互　觔斗時而立於肩時而拓之掌危然層累如寳塔瞥乎散擲若繁星雙化離奇幾非楮墨所能摹寫演畢而退停十五分時男女二伶並肩而出緣繩直上如京劇中所演三上吊然滾雪花飛輕　無比演至奇險處幾疑石破天驚而二伶容止自如略無懼色是非生具神勇者烏能若斯斯時報時鐘已鳴十下一少婦裝束作偉丈夫控銕連錢周馳於將忽一躍而下復躍而上去其鞍䩞植立馬背或翹一足作商羊舞或投袂唱踏陽春見者訝爲石砫土司妹或錦織夫人之流而不知其爲梨園之艶質也至是而演象戲雖膨脝其質亦頗通靈進退廻旋一如人意二孩携胡琴出能撥弦作伊凉調或繞於膝或繞於肘或置諸背而彈之　刌無差雖老技師亦自歎不及二丑相撲爲戲如日本之角觝然一日本人手持三小棒簸弄紅木毬抛至空中接以棒累黍無差丈人承蜩殆無以過旣而擲三刀亦如之然更險矣諸劇演畢漏已三商一伶扮作行客携其妻投旅店店主人盜也方止客樓上忽來一大漢勇悍之色　人眉宇就樓下居焉客旣入睡鄉盜躡梯而登縶各樹間搜其行李樓下客聞聲而起與盜鬥槍聲　然盜不稍却驀巡捕持械至鏖戰良久始得就禽而虎戲作矣虎戲　見於滬上此則蹊徑獨新籠燃一巨燈光明如月一伶入籠觸虎怒使之跳躍及大堀一喝而虎卽弭耳俯首伏地不敢動家有胭脂虎者歇弗以此法服之至是而戲畢游人次第散歸昨日爲禮拜三班中人循例於日間開演凡緑窗靜女繡閣嬌娃申禮自持畏夜行之多露者雕軿　幰咸得於此縱觀云 
[點騐犯人]  
　　朱永來踢傷李和尙身死一案已見報章日前上海縣典史蔡少尉騐明面貌候公文備就卽須解省勘訊昨日午後黄大令委少尉就嶽中提出點交營勇　差仍飭還禁俟差役雇備船隻押解登程 
[報請騐屍]  
　　昨日一點二刻時有某甲者至法公館馬路聚順館飯店果腹自取酒器向某酒肆沽玫瑰燒二十文甫下咽卽不省人事店主恐其患急　急　挑痧匠爲之施治旋見桌上紙包内有土一塊及錢五百文知其服毒投報捕房捕頭飭四十一號華捕雇車送至仁濟醫館甫入院門卽已氣絶探郁廷湘遂偕地保金文投上海縣禀請相騐適黄大令宴客未回大約須今日臨騐矣 
[流氓荷校]  
　　本月初某夜有曾子安者由英租界石路中天仙戲園觀劇而出至同慶里中小便突有流氓七八人與之碰撞圖訛理論之餘突被毆擊失去帽子摺扇等物當卽投報捕房捕頭派包探何瑞福緝獲流氓張阿炳倪桂生於初三日清晨解送公堂宋通剌研訊之下張供稱小的係南匯縣人以後不敢閙事矣倪供稱小的係寍波人不敢滋事何探又禀稱張等原是流氓時時肇事通剌判張倪各枷號一禮拜帶往犯事地方示衆期滿各笞責二百板分别遞回原籍前晚通剌升坐二堂命將張倪帶案荷枷交包探帶回捕房收管 
[著具保辜]  
　　前日傍晚二十五保四圖褚家　硝皮作主婦陳王氏及方子永祿與江北人劉福堂閔氏卽閔姑娘口角被劉持刀將永祿砍傷扭至八仙橋巡防局呼寃局員飭送縣請騐昨晚黄大令升坐花廳傳地保王正邦研訊供稱小的是四圖地保陳王氏及永祿與劉曁閔氏口角劉等持刀將永祿砍傷事由劉所豢小鷄被貓咬　閔氏說貓陳王氏家所豢劉卽邀閔氏至卫王氏家詈罵定欲賠還陳王氏不依互相口角劉强欲捉陳王氏家小鷄以抵陳王氏出而阻止閔氏卽將陳王氏扭毆劉亦毆擊永祿旋見地上遺有刮皮刀卽抬起砍傷永祿右手脉門見勢不佳飛奔而逸陳王氏乃挈子赴巡防局呼寃陳王氏訴稱蘇州人年六十歲僑居褚家橋弄内丈夫已故生有二子大名永全年三十一歲次名永祿年二十六歲在弄内開硝皮作與劉屋只隔十餘家弄中大半是江北人當小工度日是日劉邀同閔氏至小婦人家口角後被兇毆又取小婦人家地上刮皮刀將永祿砍傷右手脉門求大老爺申寃理枉大令問因何起見答　因劉家小鷄被貓咬斃卽與閔氏赶至小婦人家誣小婦人所豢貓咬斃責令賠償口角之餘卽將兒子兇毆并拾取刮皮刀猛砍小婦人亦被閔氏所毆并踢以脚衣服亦被拉破求大老爺請騐小婦人年已老邁全靠兒子做工爲活大令提永祿詰問供稱小的年二十六歲兄長年三十一歲名永全冋開硝皮作實被劉吹傷現在不能行 
 
 

Page 4

 
 
動詰之閔氏供稱鹽城縣人年二十歲家有父親當小工度日家住諸家橋弄内與劉比鄰故稱爲哥哥劉家小鷄被黄猫所嚙時哥哥不在家中不與理說後陳王氏反惡言詈駡甫回駡他幾句伊卽兇毆大令曰爾不必逞刁可及早供明閔氏仍然一味游移大令怒喝令掌頰一百下閔氏始懼供稱小婦人不合將陳王氏扭毆并扯破衣服大令曰陳王氏是爾所毆永祿亦是爾所砍否答稱是劉所砍劉供稱小的係鹽城縣人家有父母日在馬頭上當小工尙未娶妻年二十二歲閔氏係鄰居小的早出做工至晚回家逐日如是大令曰爾今因何來案答稱因閔氏不知爲何與陳王氏口角以致爭毆小的往勸見閔氏被陳等兇毆恐成大禍大令大怒曰爾如此行兇尙裝作模糊情狀乎喝令重責二百下劉堅不實供又鞭背二百下始供稱小的家有小雞被陳王氏家之猫所嚙由閔氏告知小的卽同閔氏赶至陳王氏家口角後復扭毆一時糊塗不合將刀砍傷永祿大令曰右手脈門係致命之處倘身死將若之何答等小的願抵命并願延醫爲之診治大令判令再責二百板著具保辜結收入押所閔氏再鞭背二百下交官媒看管候永祿傷痊冉行核奪并念永祿手藝苦民飭丁赴帳房取錢一千文爲日用之費並飭原差送仁濟醫院醫治 
[英界晚堂瑣案]  
　　包探黄四福解送某銅作主高大友至案禀稱小的查得高遣夥朱阿貴許歡林向小錢鋪兌換提重制錢恐有鎔化等情是以送請訊究前晚宋通剌升堂研鞫高供稱小的係紹興人向在治下開設鑄銅作因需完納捐欵曯朱許往珊記馬頭德順小錢鋪兌換卡錢八千文並無私燬情事朱許同供稱小的等均在高處爲夥奉高命至德順錢鋪兌得卡錢八千文忽被巡捕拘解通剌飭高等出具甘結交的實人保出候飭差查覆核辦○三百九十九號巡捕見朱賢根與妻王氏在四馬路爭閙因之拘解捕房轉送公廨宋通剌开堂訊間朱供稱小的係青浦縣重古人向在原籍耕田娶妻王氏已歴二年妻母時來引誘致於本年三月私自脫逃妻母反與小的爲難不得已來滬尋緝昨日見其與素不相識之人在青蓮閣啜茗囑令回籍堅不依從是以呼捕拘案王氏供稱小婦人緣家計寒貧來滬傭工先在跑馬廳陸宅約歴半月復至四馬路陳姓家爲傭通剌問爾願隨丈夫回家否供稱家中衣食俱無願在此傭工過活通剌判令掌頰二十下交未領回管束 
[福報非遙]  
　　本邑北巿珊記碼頭西福興里徐君炳權勸各銀爐公所輸捐規銀二十五兩送交本館協振所散給飢黎鶴惺州署四十八善士共助規元三十八兩四錢零七厘由天順祥票號匯交本館此皆好行其德者也傳云行道有福易曰積善之家必有餘慶上蒼默福報非遙敬獻數言以當左劵 
 
 
 

Page 5

 
 
新出石印精繪名妓眞相内載洋塲遊玩景緻閨閣青樓起居雜事各樣妝飾點綴補景其書名曰上海花影大觀 
[上海花影大觀]  
上海繁華甲於天下青樓林立名花薈萃揄花主人廣識名妓遍索小照於諸名花處共選最佳者四百餘人倩名家重爲繪摹如至馬車打彈子女書塲吃番菜串戲出局及東西洋妝旗妝時妝凡所繪各妓之神清意致無不畢肖傳識面者恍如晤對卽身居他處一展斯圖亦如親見諸花眞面至於花榜艷跡姓氏住址又必一一載明並附各校書手寫信札而一種兒女緾綿筆墨尤爲可觀不但尋芳訪艷可作南針之助且花間閒吟雜記無不搜羅盡備誠大觀矣裝潢錦匣實洋六角托上海四馬路文宜書局江左書林醇六堂代售倘若翻印無益 
[請莫再害人]  
　　本堂老鋪開張粤東澳門街歷世代天下馳名分鋪上洋鐵馬路東首總桃源坊口亦將十載除精製古方應騐膏丹丸散虊酒數百種另將先祖費數十年之心血秘成屢試屢騐功效如神包愈遺精神童二仙丸神效無比耳聲復明丸小腸疝氣組黄緞子膏小腸疝氣丸眞正犀黄八寳化毒丹珠珀立止五淋白濁散珠粉下疳生肌散補腎壯陽種子丸珠黄吹耳止膿散此乃四海之内獨本堂第一家秘製功同再造實有起死回生之良方流膞救濟世人之妙虊若不靈包退還洋如有假吉必遭雷殛天下人所共知共聞常蒙貴商屢服屢騐功效如神故此早已名傳海内生意日興每常貴客滿堂加之信局航船托帶寄購者每或數百餘元無怪射利之從見利起意刁滑百出惟依樣畫葫蘆以假亂眞或音同或字别或設在敝前後左右説眞方賣假虊不知凡幾聞去年八月十三申報登請莫害人奇聞一則令人聞之髮指甬江大衜頭金祥康翁戊子年病後成疝氣四年費醫虊百洋毫無功效後托友經購數堂疝氣膏一張疝氣丸二盒得獲病痊後表兄亦患此症二月金翁正逢要事至申順便購敝堂之膏丸至虹口陌路不識尋覔多刻巧遇三益僞店一爿心竊疑之詢問有此膏丸否答曰只吾店一家别無分購當返家下與表兄貼服非但毫無功效不料襄核幾乎脹死此乃一事見聞前年八月十三日報中也不料該匪時隔未久胆敢改換招牌遷移敝近仍敢覆昨有購客來店問曰近有本月新開之店所賣數虊及所登告白及虊名價目與實號無竊未悉係尊號子孫分設乎余曰非也此乃卽前所開之三益堂胃牌僞店閉而復設希圖魚目混珠並抄竊本堂告白舊文登於日報閙亂於市使人玉石總總難分古所云庸醫殺人僞虊喪命時見所聞誰敢輕報其僞虊將性命爲兒戲乎　四月初八日眞正星東益三堂老虊號主人啓 
[購藥得子]  
　　盖聞不孝有三無後爲大雖曰天命亦半由人謀之不臧也余世居合肥求嗣之心少壯時頗不爲意五十外始慮深巳置妾二人矣豈知求之愈切得之愈難此何以故盖因鮮逢妙藥未得生子之道焉英大馬路京都同德堂藥局藥名甚多刊有藥書問世去冬同鄕汪芝生太史返互贈該堂秘製催生保産丸五匣並書一本里中有難産者送之立效見所刊藥書中有五鞭參茸種子丸調經種子上帶上痛丸每大瓶英洋四元陰陽種子膏藥每對一元二角此項宜男女各貼一對遂交福興潤信局寄洋十八元四角卽接覆函每様寄來二匣讀其仿單載明用法及求子保身諸訣因偕内人等如方試用精神加倍好合頻歇歌内人等先後均懷六甲七月上旬三小妾得産一女中秋節内人幸産一男欣幸之餘曷勝感戴信枕邊之鴻寳廣嗣之瑶珍特登報章以告　知巳而誌謝忱　　皖北韓立鈞筱琴甫識 
京都同信堂開設上海英大馬路虹廟東首第六家擇於四月二十八日開張價照仿單减收九五以廣招徠童叟無欺以昭信實 
保赤萬應靈丹　 
專治小兒急慢驚風以及一切雜症均能藥到病除功效神速居家各宜預儲以備不時之需每瓶一元 
喉科八寳靈丹 
專治一切喉症無論雙單鵝均能立見奇效自古喉症稱險症最爲難治本堂於此等要藥格外審愼患者試之或至本堂面騐方謂予言之不謬也每瓶洋六角 
眼科八寳靈丹 
專治兩目失明無論新舊起或見風流淚赤眼一切等症無不靈騐如神每瓶三角 
爛脚化腐生肌膏　 
專治腿脚等處潰爛久不收口甚至步履不能痛楚難忍此膏功能拔毒祛濕收口生肌極有效騐每罐洋兩角 
本堂不惜工本揀選上等道地藥料虔製各種丸散膏丹本堂主人專心考究已歷廿載凡君臣佐使之道陰陽相生之理無不三折其胘故炮煉配製悉出親手精益求精務欲袪沉疴同登壽域者皆本堂創設之初心非徒博虚名而已也所有立見神效諸要品分列於後其紅靈丹痧氣丸諸暑藥一應俱備名目繁多恕不全登另刊仿單如眞貧苦者患喉科眼 
[新開元章杭綢抄莊門巿零剪]  
　上海後馬路東朝南興隆里口减價一月定價劃一童叟無欺本機定織熟羅杭紡官紗選置貢緞寗綢生絲素濮等貨各式俱全定價格外克已照市每錢二分以廣招徠此佈 
分售處四馬路石路口連發財票行英大馬路石路西立發財票行 
[美商赤金保廣公司]  
　　分售處四馬路石路口連發財票行英大馬路石路西立發財票行○外埠售票處蘇州山塘星橋獅堍生泰亨米店代售股本大票 
本公司集成巨欵計售赤金股本票三萬張加廣中彩每張兩條價洋六角分條三角茲售英六月份票准於西歷六月二十五號卽華五月二十二日開彩敦請中外公正紳商及各貴客至本公司面看開彩以招至公無私之意得中者卽在本帳房領洋不中者每條給回彩洋五分隨時可取如有塗改號碼等弊察出究辦本公司信實通商以期廣遠倘蒙　貴紳商及外埠函購賜顧者零躉均可往來信力貴客自理届時開彩後有對號單爲憑如願批發代售請至本公司面議　　詢可也其得中章程開列於後　頭彩一張赤金五十兩上下附彩每張二兩　二彩一張赤金二十兩上下附彩每張一兩　三彩一張赤金十兩上下附彩每張五錢　四彩十張赤金一兩　五彩二十張赤金五錢　六彩四十張赤金二錢五分　七彩七百八十張赤金一錢以上赤金每兩作定英洋五十元不隨市價漲落分售股票處二馬路源生莊○○○開彩後不中之票○諸公還票領回彩洋者請至本公司或四馬路石路西連發財票行兩處收兌可也特佈　上海外洋涇橋大英醫院後面赤金保廣公司謹啓　老新衙門對面志大票行　四馬路一層樓西早通票行　四馬路盤記棧東首廣發票行　新衙門東天來申票行　四馬路靑蓮閣東源鑫票行　大馬路抛球塲連發源票行　虹口裏虹橋小菜市東福來票行　麥圈仁濟醫館對門致富票行 
　　本公司集成巨欵計售赤金股本票三萬張如廣中彩每張兩條價洋六角分條三角茲售英六月份票准於西歷六月二十五號卽華五月二十二日開彩敦請中外公正紳商及各貴客至本公司面看開彩以招至公無私之意得中者卽在本帳房領洋不中者每條給回彩洋五分隨時可取如有塗改號碼籌弊察出究辦本分司信實通商以期廣遠倘蒙　貴紳商及外埠函購賜顧者零躉均可往來信力貴客自理届時開彩後對有對號單爲憑如願批發代售請至本公司面議或函詢可也其得中章程開刻於後　頭彩一張赤金五十兩上下附彩每張二兩二彩一張赤金二十兩上下附彩每張一兩　三彩一張赤金十兩上下附彩每張五錢　四彩十張赤金一兩五彩二十張赤金五錢　六彩四十張赤金二錢五分　七彩七百八十張赤金一錢以上赤金每兩作定英洋五十元不隨市價漲落分售股票處二馬路源生莊○○○開彩後不中之票○諸公還票領回彩洋者諸公還票領回彩洋者請至本公司或四馬路石路西連發財票行兩處收兑可也特佈　上海外洋涇橋大英醫院後面赤金保廣公司謹啓　老新衙門對面志大票行　四馬路一層樓西阜通票行　四馬路盤記棧東首廣發票行　新衙門東天來申票行　四馬路青蓮閣東源鑫票行大馬路抛球塲連發線票行 
[緒綸公所聲明]  
近有射利之輩以僞亂眞將寗波鎭江寗綢胃充正號杭寗綢每尺四角八分四角半居然上報貼招遠商過客受其朦溷實非鮮淺特此聲明 
[丹桂茶園]  
五月十一日演 
虎囊彈演官趙家樓打金枝礦洪洲宋元譜琴挑倫詩黃一刀 
五月十一夜演 
雙包案雙官誥新排前後本連擡新　錯中錯掘墓偷尸　陽大團圓雙連相雙盡忠 
[天仙茶園]  
　　五月十一日演 
　　鴈門關清官册林冲夜奔慶頂珠烏龍院溱天關送親演禮吊金龜英雄會 
　　五月十一夜演 
　　采石磯黃金臺巧姻緣海潮珠新排時式新戲全本四本鐵公鷄蝴蝶夢 
[天福茶園]  
　　五月十一日演 
　　全本試演新戲 
　　掃蕩受亨 
　　五月十一夜演 
　　滿堂紅三本鐵公鷄向大人赴會捉放曹雙鎖山瞎捉屢 
[福仙茶園]  
　　五月十一日演 
　　新演全本新戲彩樓配法塲子換 
　　五月十一夜演 
　　追韓信鳳儀亭駡閻羅嫖行閙事羅芝蓮三冠誥小月明准演拾玉鐲 
[天儀茶園]  
　　五月十一日演 
　　湘江會龍虎鬥盖山陜准演遺翠花二龍山賣胭脂鍘美案牧羊卷迷人館巧拿九花娘大香山 
　　五月十一夜演 
　　闖董家山張順來趙祥玉巧拿花蝴蝶靈芝草拾玉鐲金鑲玉春秋配鼎金鴈橋足擒張任三取城都分大轉圓夜探隂山 
[禮拜四拍賣]  
　　十一日兩點半在乍浦路天潼路角一號住宅拍賣房間大菜間廚房等此佈啓意師摩啓 
[拍賣車糖]  
　本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求更約欵]  
　　前者西貢總督蘭中言返巴梨之際有越官數員隨同前往奉越王之命作爲公使求見法國總統欲議改一千八百八十年所立越南東京歸法保護之約兹接法京來信謂諸員於西四月二十三號由法國新簡理藩院大臣及管理印度載拿總督引見總統據越　之意擬將安南東京一概割歸法人所轄然所行政令越土司以叅預其間法廷准否尙未可知惟法國添士日報論及此事則以爲大不可行　云此事我法廷愼勿輕爲允准蓋安南東京等地卽使割歸我法於商務亦無甚益况我法之在越可以爲所欲爲又何必瑣瑣與商再三定約　噫觀其所言可知法人之視越南已不啻囊中之物矣越王何尙不悟而與之求更條約也乎 
[上海縣署瑣案]  
　　前日英公堂送吳金福王長生請訊黄大令提訊之下王供稱小的年十五歲家住老閘上有父母父親以拉絲頭　日母親前在絲棧缫絲去年四月初一日父親倩友人薦小的至吳處習銀工吳凌虐不堪上月内失去錢文寃枉小的所竊小的不得已而逃走吳向父親追索歴五六日尋見卽拉至店内肆行打駡不多日小的又逃又被尋見將所用鐵練鎖住十二日將長練展開鏨開作二條鎖住二脚至今未開初七日小的帶練宛出行至英大馬路被師父所見强行捉去小的不依由巡捕拘至捕房宋老爺審明飭解案下大令提吳研訊供　小的寍波人在老閘開銀飾店王於光緒十六年四月初一日薦來屢次脫逃是以告知伊父親用鐵練鎖住大令曰爾總不應鎖伊之脚吳供　小的本欲送還因薦者屢次懇情是以留下大令飭將吳王交差收管候傳其父訊核○寳源祥與王鑑互控田房契價前經黄大令倩葉司馬　訊去年王病故其子大金具詞求理大令飭傳兩造至案前晚由司馬提訊大金供稱職員年三十一歲父親於去年十二月病故職員與父親　居今將父親筆帳呈案求察司馬曰爾父在日亦非明白之人爾宜明白此案當可赶緊了結不必聽人唆使答稱職員並無别人唆使惟案内之田務須歸清前者職員之父被寳源祥拖累已久矣司馬傳寳源祥經理人至案問供供稱去年奉訊時亦有親筆帳呈上司馬將兩造親筆帳　得尙有不符帳上王收過寳源祥十萬零七千寳源祥帳上付過十萬零九千王交過田二百八十九畝另有荒田四十餘畝房屋六十八間寳源祥收過田一百六十四畝四分三厘諭令田房契價均未合符不必在此多事著再開清單呈案復訊察斷○前報載法公堂送情節可疑之拐　孫四王二陳孫氏及幼女陳小子至縣一案昨日黄大令倩葉司馬升坐二堂先提孫研究供小的係東臺縣人家有妻子陳孫氏是小的之表妹小子是小的之外甥女在家同住此次小的挈之來滬找尋小子之姊夫尙未尋見暫宿某客寓中小的等因之盤川由表妹尋見小的之友王二叩求借貸回籍司馬曰爾等是坐　　船來否答稱附輪船來問東臺無輪船碼頭何得附輪船供稱至通州附輪船司馬提訊陳孫氏供稱小婦人亦東臺人小子是小婦人之女兒小婦人在籍傭工度日問爾在何處傭工答稱在東臺西門内徐公館家有叔伯小婦人本思回籍叩求恩典提訊小子供稱年十五歲問陳孫氏是爾母親否答稱是又稱孫四是表母舅司馬轉詰之王供稱小的係揚州人與陳等向來相識向小的求　盤川小的無力帮助以至孫等未回况小的在新北門外小烟館中爲夥不知何故被包探拘解法公堂移送案下司馬曰爾等在滬毫無親族本應回籍現在葛大老爺疑爾等拐帶幼女恐有賣入烟花之事遂判將孫交差收管陳孫氏及小子交官媒收管候備文遞回原籍 
[英界公堂瑣案]  
　　包探顧阿六禀稱王阿狗王金生張小鳳沈楊氏等家先後失去水烟袋服小的查係小孩陳金桂所竊是以拘　訊究陳供稱小的係浦東人家有父母叩乞施恩宋通剌判令責手心二百下傳其父來案領回管束○包探黄四福禀稱竊賊陳壽生竊取任寳生家寍綢馬甲及含香閣烟館中烟鎗一枝由小的拘獲人贓送請訊辦陳泥首求恩通剌判令管押一月贓給失主分别認領○包探何瑞福禀稱前夜河南路失火時小的見熊阿三手持雜物是以拘送請核熊供稱小的係浦東人不知租界章程是以悮犯通剌判令笞責一百板驅之出境○包探何瑞福禀稱羅四福在某浴堂洗澡洗畢而出則衣袋内小皮夾袋已失去袋中有期票二紙計銀二十六兩小洋銀五角及報捕房經小的查係同在是處洗澡之王太山所竊是以拘請訊辦羅申訴前情王供稱此物小的在浴堂中拾得並非竊來通剌判令管押一月贓給還失主○包探陳阿九拘送竊取陳得生象牙筆筒之桂山根請究通剌判令管押二禮拜○包探陳阿九拘送竊合信書坊書籍四部之吳阿三請究通剌判令管押一禮拜贓給該書坊主具領○一百九十一號華捕禀稱萬阿三在馬得和烟館中口角被馬將烟鎗擊破頭顱是以拘案訊究萬訴稱小的吸烟後欠錢四文告以少頃找來馬不依卽持烟鎗猛擊通剌判令馬給萬洋銀一元爲醫傷費烟鎗充公○包探張阿五禀稱王阿　王阿虎吳勤壽扭住趙富宗攢毆以致趙受傷是以拘請訊究通剌判令將二王及吳各管押一日期滿交人保出○包探拘在鄔慕交門首探望圖竊之鄔阿旺請訊通剌著押候送縣辦理○包探江阿三禀稱楊連羣馮太興擅掘虹口空地上泥土出售是以拘請訊辦通剌判令各罰洋　三元○一百十二號華捕拘送沿途打架之劉金友莊和尙請訊通剌判令將莊管押一禮拜 
[法界捕房記事]  
　　昨日葛同轉因黄大令筵宴松江府恩太守理須陪侍飭丁咨照捕房暫停發落○八仙橋榮興質鋪被焚後卽易主新開前日有某甲者持票贖取衣服鋪夥告以舊票不能取贖以致口角經巡街捕拘入捕房捕頭著押候解訊○英大馬路某洋行買辦報稱捆各任連生冐稱申泰源定購青鉛數擔訂價銀萬餘兩請爲提究克捕頭立飭包探將任提到移送英捕房○寍波人某中挈其妻某氏賃屋新街每日出外傭工惟留妻看守門户某碼頭扛夫某乙誑稱有衣服須洗濯甲妻欣然領往取至乙恣行調戲歸告　甲昨晨甲挈妻投報捕房捕頭以並無見証人麾之使由田小東門外戲館街某花烟館欠繳四季捐經工部局收捐人訴諸捕房捕頭命押候繳清始釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
