# 1905 - 224 - 4911617

 

Page 1

 
 
   
 
 

Page 2

 
 
 ]HH [ 
[和議與滿洲之關係]  
　　當日俄各派議和使臣之時我國之朝野上下關心滿洲者莫不亟亟焉籌滿洲善後之策政府各大臣尤恐日本之將永據滿洲也遂議派使臣叅預和局旣知其不可而中止乃通牒各國聲明和議之聞於滿洲事件者非經我國承認不能允准冀藉此以保其主權乃自和局開議以來據最近之消息關於滿洲之條約已經開議者約有五事焉一曰保全中國領土開放滿洲之門户也二曰以遠東之租借權讓於日本也三曰滿洲之俄兵退出也四曰呤爾賓以南之鐵路讓與日本也五曰俄國在滿洲所得之權利交回中國也自表面觀之日本無侵佔中國土地之心於此可見而此五事者於中國之主權非特無損抑且得保全之利焉然則我國之人其可自此志得意滿乎是大不然凡一條約之締成其中必有許多綱目目之包孕於綱中者固大有出入也試就上列五事而研究其利害焉 
夫保全中國領土固我國所希望開放滿洲門户亦我國所早經議及者也惟是我有土地而待人保全已屬可恥我有閂户而待人開故尤爲失灌且不知所謂開放者將如他處之通商口岸乎抑另有特别之處置乎昔日以俄入强阻之故不敢以開放爲言今則日人旣有是權我亟當自行宣布開放主義并明定章程通知各國庶幾不至損國體而失主權也 
至於以遠東之租借權讓與日本是日本奪之於俄人之手我旣許俄於前矣自不得不許日於後惟是俄租旅大於原定租約外多所違背以擴張其權利今所讓於日者我國自當與之申明其權限但能照租約及原議所有俄人於約外擴張之權利不能承認此其一也又光緒二十四年俄租旅大之新約本約明中國兵艦可以屯泊今我國海軍若有重興之日幾無一良軍港是宜與之甲明前約將旅順口軍港准中國公用原約二十五年期滿後應交還中國日人旣有聯絡東亞邦交之意則此舉亦即東亞同盟合力之前兆矣至滿洲之俄兵退中及俄在滿洲所得之權利交還中國二欵固我國所日夜深望者也惟是俄兵退出之後日兵果亦能全行退出而不藉口保護以屯駐其大兵乎俄人旣以滿洲所得之權利交還中國以後日人果亦能事事按照公議而不侵我權利乎是皆在未可知之數也爲我國計惟有速定自治之法整理東三省之吏治軍政翻然一新使足以自立則日人亦無從藉口此非哀辭懇請以及空言抗爭所能奏效也 
哈爾賓以南之鐵道俄人之肯讓與否雖尚未定然此事與我國關係者有二端焉一則保護鐵路之外國兵宜行拒絶而由我國任保護之責以絶覬覦之萌是也一則東清鐵路公司中國之股本銀五百萬應照原　聲明日本卽接管是路一切須仍照原約至於原約之外俄國所擴張之權利中國不能承認是也此外日人所經營路礦之業尤須亟與明訂條約加以限制以期與不損中國主權之義相符是亦不可不先爲預備者矣 
要之就此次和議大綱觀之日本無背其前言侵佔中國土地之意已可概見惟是一國之有土地也不恃人之不侵佔而恃我自有守護之能國之有主權也不恃人之不侵奪而恃我自有保存之力東三省之事錯已鑄成於十年以前今欲如内地之例存我完全之主權固非易易兹之所能爲力者權一面以開放門户饜外人之欲望一面整頓内治保固有之主權此其事經緯萬端政府非注全精紳於其中而加以知人善任惡足以有濟哉 
[本館接到中國在高麗新設領事館四處專電（十九日酉刻到）]  
　　日本東京發來專電云中國近已議定將在韓國之鎭南浦木浦羣山釜山四地新設領事館現已由韓廷通牒該地方矣 
[本館接到日俄議和專電（十九日亥刻到）]  
十八日卜兹墨斯發來專電云日俄　和全權使臣已於十六日會議决定和欵第七八兩條其第七條係將旅順至哈爾賓之鐵路讓與日本第八條係横斷滿洲之鐵路由俄國承認不再以之供軍事上之用至十七日之會議係將俄國沿海漁業權讓歸日本 
[日俄開議和局八誌]  
　　字林報接十八日東京電云得卜兹墨斯報告禮拜三曾議第七欵（卽割讓東清鐵道）未獲有成其第五欵（即庫頁島問題）據紐約報之意見謂此問題非爲俄人割讓此島與否而爲日本將此島退歸俄人與否因日人現已佔據該島且管理該島也現在俄人之意見仍以割讓庫頁島及賠欵二條爲不當歸入此項和約内面日本則堅以該兩欵爲必須歸入云同日東京電云得卜兹墨斯國民報訪事之報告謂禮拜三之會議已將第七欵（即割讓目哈爾賓至旅順之鐵道）議结其第八欵（自哈爾賓至海參威之鐵道）已議定不以此路爲軍事上之作而仍用以此路爲商業之轉運綫而日本則予俄人以相當之抵質物其他各欵如俄人退讓西伯利亞沿海之捕魚權利及日本欲限制俄人在遠東之海軍勢力等定於禮拜四機决至交出被拘軍艦之問題勢須詳加審斷始可决議 
同日倫　路透電云第十欵（即軍艦事）經兩使臣會議不洽已經擱起第十一欵（限制俄海軍勢力）亦未議有端緒惟大概可於今日再議 
[面兪日俄議和暫緩揀派專員北京]  
　　日前那琴軒相國召見時奏陳日俄議和中國宜派大員調停與議當蒙兩宫諭以此次派員考察政治各國已疑有調停和局之意所請碍難准行（人） 
[前美國駐華公使康格君來華]  
　　文匯報接十八日倫敦路透電云前美國駐華公使康格君刻以中國抵制美約一事重行來華意欲商令阻止之也 
[古巴華商致上海香港拒約會同人書]  
　　拒約諸同鄉先生大人閣下抵制拒約一事紛騰中外報紙諸君義聲仁譽震動全球怵然知中國人心未死兹事體大不獨爲旅美十 
 
 
 

Page 3

 
 
 ]HH [ 
數萬華僑幸福計其影響於國界全體之名譽良非淺鮮我國開闢四千餘年幾曾見有此民權有此團體哉前日西親載美總統羅斯福竟育集樞臣密議攺良禁例之事美國全國囂然東南各省商會尤有戒心彼公正官紳莫不交口作持平之論曲其政府而直我足見我能合此大羣動此公憤未嘗不可使彼族生畏我之心設十年前有此提議則續約不致重鑄九州我旅美華僑何致於十年中爲此慘無天日之苛例所束縳忍辱負痛敢怒而不敢言耶夫美所以逕情直　悍然不顧者謂秦無人耳揆其事勢殆如两造訟獄祗有原告之控而無被告之訴故養癰遺患至於此極失今不圖轉瞬又十年太平洋岸無復黄人蹤跡矣浸假而向無禁例各國亦爭下逐客之令矣吾粤頻年患荒旱患疫患盜民不聊生加以賭饟羅掘雜捐剥削民窮財盡已逹極點所恃者出洋謀食一線生機耳此生機一絶其禍豈忍言哉我公使梁公有見於此因索美政府改例不遂毅然不允簽　此正旅美十數萬華僑禍福存亡一大轉機也又得諸君仗義執言先發以制其要害干鈞一髮其在斯舉乎惟是諸君舍私益而不顧以救大局其所損失爲數必鉅旅美各埠同鄉紛紛設會以壯聲援復勸捐籌欵以爲彌補之費僕等旅居古巴雖非美屬然與美境相距僅一衣帶水苛例百出褻我國體殘我同種間之傷心古巴亦有禁例推原禍始美爲厲階况美境爲旅古華人往來必經之路近年如木屋覊囚火車鎖禁查册拘擾驗病撥回種種虐待情形皆身受其毒言之有不髮指眦裂投袂而起者乎爰集本埠同志倡議捐欵以爲諸君助一呼而集數千金島屬各埠然聞風興民者未有艾也業於本月初四日發電奉告台端俟捐欵彚齊即匯寄貴總局以備公用尚望始終堅持必逹其目的而後已大局幸甚敬請義安古巴華商等同頓首（南） 
按古巴華僑願捐金以助拒約前曾少卿觀察接到電信已經辭却矣今讀來書愛國之誠溢於言表我國志士聞之應如何奮起耶 
[粤商致外務部原電（爲文明拒約阻止鳴砲賠禮事）]  
　　厦門美領事前因華人拒約事藉旗繩夜斷牽入外交界線廣州八大善堂接到厦商來電後隨卽電禀外部云外務部士爺鈞鑒各省商民籌抵美約舉動文明美人無懈可擊白前敝堂會等因謠傳厦門拒約風潮當經電詢據覆事緣厦美領署旗繩夜斷領事卽　爲暴動發端迫我政府鳴砲賠禮此事無理關係國權民氣請電咨閩督切查乞勿輕廣東八善堂曁總商會謹禀（谷） 
[厦商覆廣東商會原電（爲按交際常禮聲砲致敬不涉拒約事）]  
　　廣東商會均鑒厦門美領署旗繩被割及遺穢事吳使向外部饒舌電閩速辦免生枝節並先經公廨委員會同工部局查勘旗繩有割斷痕跡又旁有遺屎美領初尚嘖有煩言經當道詳爲陳說始以新換旗繩請按交際常禮聲砲致敬彼亦答禮現事已了於拒約事毫不相涉持奉聞福州商會啓（谷） 
[彚錄抵制美約各函]  
　　吳興季子致拒約諸君子函讀貴報先後刊登抵制美約各節具見曾公辦法文明逹於極點令人肅然起敬惟近日街頭巷口有匿名揭帖並刊圖將某商痛詆雖由滿腔熱血　致然恐與事無益徒貽口歴應請登報廣告勸令本埠商民美約一日不改良抱定一日不用美貨四字宗旨轉相告語便是已盡個人天職餘均置之不論不議之列期與曾公辦法相符此後演說諸公立論尤貴和平不必過於激烈致生阻力其有願先曾公而死及仇視曾公之人並祈善自衛生爲國家留此有用之身不佞極願爲第二曾公然尤願不必爲第二曾公俾曾公得以堅持到底樂觀　成謹布區區伏維公鑒湖化江之永上曾書不用美貨爲　綺之舉中外同欽惟此事表面極具團體爲支那人自立之起點而奸商劣　暗中思想極爲詭怪當時迫於公議雖允簽名而孜孜牟利之心變化雜　令人莫測是以今日之事惟有大聲疾呼檄發吾人愛族之誠堅守不用二字之宗旨其他定貨與不定貨聽人自主人禽界任自爲（後略）京江勵恥社同人上曾少卿書（前略）敝處商賈輻湊爲長江各埠之冠除各帮業已簽允不買賣美貨外本社同人不忍坐視有負貴會提倡之心爰集同志百餘人另設一社命名勵恥專以實行不買賣美貨爲要義（中略）嗣後雖有奸商私定美貨暗行圖利富亦無所施其伎俑（下略） 
歸安石長靑上曾少卿書自相戒不用美貨之義起凡我同胞無不一致即我湖亦遵守文明辦法見美國教士醫生相敬如初我以文明待彼族旅華之人彼若不翻然改約如文明何總之禁約不攺美貨不用不攺由彼不用田我庶不負公之忠肝義膽救我同胞之一片苦心（下略）（南） 
[總會及瑞那两項賠欵卽交德國銀行董事京師]  
　　前外部接德使函云總會及瑞那兩項賠欵如駐京領袖大臣係何國人應即交何國銀行所派董事外部以現　駐京領袖大臣即係德使因即函致上海道查照（莫） 
[江督致滬道札江寗]  
　　（爲工部局擬築佘山馬路事）爲札飭事查上海至靑浦佘山一帶英工部局屢欲向該處沿途購地修築馬路頗費筆舌前因有人云修路係屬善舉中外皆便當經派員前往密查該處築路無流弊民情是否俱願等情去後兹據該委員　查明情形禀復前來又據該道面禀英工部局願將此地歸地方官商自修自管等語究竟此路修成於中外有何利益民情是否願從修路建橋買繩等費及以後常年歲修之費共需若干均應確核數目並查詢官紳商民詳細情形禀候核奪合行札飭札到該道立卽遵照辦理切切此札（亦） 
[江督札飭保選外交司員]  
　　日前江督周玉帥能外務部咨文讀保送熟諳外交人材以便選充外部司員玉帥即札飭寗蘇兩藩司及洋務局上海道云爲札飭事光緒三十一年六月十四日准外務部咨現在本部記名司員傳補將次完竣擬於本年九月内擇期考試方今時事艱難需才孔亟自應變通考試章程以廣登進而備器使貴大臣所識人才如有熟諳各國語言文字或通逹交涉法律擇其人品端止者無論何項官階酌量保送務於九月以前給咨赴部聽候定期傳考相應咨行貴大臣查照辦理可也等因到本大臣承准此除分行外合行札飭札到該司局道等卽便遵照如有熟悉洋文通逹交涉人員即行選擇酌保務於八月礼十以前禀候傅見核奪毋違（結）二　　 
[再誌明查浙省参案杭州]  
　　啓何二觀察由閩 
 
 

Page 4

 
 
 ]HH [ 
來杭明杳浙省參案已紀昨報兹悉連目調查除銅元添設分廠爭利浙四營務廢弛等大綱俱事出有因其而雖經二觀察訪查殊乏証據如牽涉慈谿平湖等縣令各節尤覺失實惟二觀察尚須考求周詳以便回閩禀覆崇制軍察核據外間傳述被劾各員姓各姑錄於後道員朱疇李鶴皋知府宗培文錦伍元芝蕭文昭尹良薛邦龢宗舜年知縣吳躍金徐元綬吳錦孫王壽頤戈麟汪祖述同知許貞幹及佐雜武職等三十餘員未知確否容再訪所詳錄（過） 
[瞿大軍機有告退之說北京]  
　　自王夔石相國奉旨開去軍機大臣差使瞿尚書子玖亦有引疾告退意昨在軍機處與某邸談次微露其意某邸再三勸慰云請勿懷此念以期匡輔時艱（人） 
[政府擬奏請變通御史升階京師]  
　　政府王大世議商現在奉旨裁撤巡視五城及街遣　後各御史　　　少擬奏請飭下政務處會同吏部卽將御史選用道府輪次　爲變通或另訂升階章程俾得各有職守以免曠閒等語惟聞某樞不以此舉爲然（人） 
[趙次帥電述整頓吏治情形京師]  
　　日昨奉天將軍趙次帥有電到京云前將抵任後體察一切情形業經電逹現在留心政治百瑞待理若不破除情面不足以資整頓如有不職官員自應據寶奏參暫擬先將各局所總辦委員概　撤差陸續設法佈置矣有端倪再行電請　示遵辦（人） 
[翰苑擬開辦學會京師]  
　　孫相國家鼐現以朝廷講求新政頗有乏材之慮奏請在翰林院設立學會傳知侍讀以下官員輪班入會講習各國政治及風土人情留心肄藥並延東西洋教習授課以期得收實學選拔眞材（人一） 
[皖撫電告銅官山礦事安慶]  
　　安徽巡撫誠中丞電致政府云英使所稱各節現查種種不符如哈華托圖稱派　師德孚等赴山關辦其時銅陵縣禀知該礦師到縣僅止一勘情形旋關回滬並無開辦確期又函稱礦師回滬籌備一切俟齊備即運赴上山再請派員照料此函四月二十日接到距限滿之期僅只兩日籌備諸尚未齊又不請派會辦是該公司不遵合同第四條而行尚將誰咎限滿以後據該縣禀報二十五日有礦師前來撫視亦無商議購相之語夫購租地叚該公司與商務局有直接　關係亦不能逕向該地方官商理况無其事耶至張繙譯　圖係五月初二日送到當時該局核已逾期將圖送還所有詳細情形另咨呈覽（麗） 
[駐潯英領事照會贛撫請飭賠輪船停班受虧九江]  
　　駐潯英領事樂民樂君照會江西巡撫胡中丞内開本年六月二十三日據英商太古行禀　該行沙巿輪婦遵章運貨行駛内港南昌等處被吳城鎮船帮流氓陳吉明等大張揭帖把持阻撓該輪裝貨行駛内港等情因事關交涉當經本領事摘錄揭帖原文電致貴撫院請飭拿辦於准復電云已飭新建縣前往察辦足徵誼篤邦交良深欽佩揆之此案旣承飭縣前往察辦具事尚不難了息現又復據該商禀稱自新建出示之後吳城地方竟無貨物可裝沙市輪船放空回潯吃虧不小停班一日折洋三百元懇乞向新建縣按日照賠并　錄告示呈核成水本　事復加研鞫該船帳房人等地方官是否已經許允從緩裝貨堅稱實無其說杳輪船行駛内港裝運貨物約章載有明文復經九江道電請部示仰奉外務部電開自應一律照約辦理細閱抄呈告示詞意與約章部示俱屬兩歧而該新建縣置把持阻撓大張揭帖之帮頭於不究反　此沙巿輪船從緩裝運貨物之告示沿街張貼不特與條約相背亦足以長　刁風該輪停班吃虧向其按日照賠於情理并無不合設刁民倚仗告示從此愈加擾害木　各商人恐該縣難辭　此咎也相應備文照請貴部院煩爲查照希即飭知新建縣知縣爲荷（名） 
[南昌府縣延僧道爲贛撫夫人誦經南昌]  
　　　撫胡中丞之夫人曹氏偶爲二豎子所祟請應莘臣大令診脉服　不見效騐嗣經祝由科晝符治之始見痊可繼　如夫人亦患　恙擾經若輩如法治愈夫人氣忿病　大發於本月初六日子刻逝世夫人曾生一子早已夭殤現由承繼子遵制成服次日傾城文武皆往弔唁中丞雖有如夫人丑然伉儷情深頗深哀悼因延僧道誦經十日首府及兩首縣亦各延僧道誦經十日蓋皆迎合中丞意旨也（信） 
[小呂宋准設中華商會北京]  
　　駐美業　前以旅居小呂宋之華商擬立中華商　咨請商部立案兹悉該部已准如所請并聞咨復梁　請將該會章程咨送到部以備核辦（夜） 
[俄國新立憲法]  
　　文　報接十八日倫敦路透電云俄皇旨降　行憲法之諭旨於各教堂　詳加研究並深望頒行憲法之國會能於明年正月以前舉行初次之典禮其諭旨之意謂行政理財等事國曾皆有參預之權惟有一定之限制而俄皇主持之權仍不改易並謂全國之議院須亟行習練使有上議院之資格 
德文報接十八日柏林電云俄人所久盼之憲法已於昨日經俄皇降旨尤設大議院義由俄公會代理長卜及度納塞夫君之奏准也其政體之代觀如下議院不得由官員選任每城舉代議士四百四十人每鄉舉代議士九十人以爲此代議院之組織凡改良憲法創行律例等事代議士皆有公議之權並得訪問政府之舉動惟猶大人之選舉權則有一定之限制 
[挪瑞分國之結果]  
　　十七日克立斯希那專電云挪威平民黨聚議與瑞典分國事與會者計四十三萬四千人其中主張分國者有三十六萬八千二百十一人反對者僅一百八十四人是反對黨之人數僅得賛成人數二千分之一現定本月二十一日再議譯字林報 
[英艦在波羅的海]  
　　十八日倫敦電云英艦隊已抵意墨頓（在通往愛姆斯得頓之港口）變荷　各賞道之宴會各艦士官並定於今日與荷蘭女皇威爾海密那在灣脫羅共宴譯字林報 
[贈圖誌謝]  
　　大清帝國全圖研究學術最重輿地蓋不明輿地雖讀歴史於扼塞險要仍未能指陳得夫也中國舊圖苦乏精本且鐵路電綫　埠租地時有增益而府廳州縣近今亦屢有變更是圖　商務印書館 
 
 

Page 5

 
 
刷印發行自本年四月以前凡有增益變更之處無不注人圖内而著名村鎮亦皆羅列無遺洵爲最新最詳之本非徒與舊日各圖有宵壤之判卽近時新出諸輿圖亦不能與之相提並論也圖凡二十五幅首大清全圖次二十二行省次内外蒙古又次靑海及前後藏彩色鮮明紙張潔厚猶是圖之事耳 
坤輿東西兩半球圖是圖亦商務印書館刷印發行依據歐夫新出各圖放大摹繪與舊譯之東西兩半球圖有新舊詳略之别尤可貴者者譯音悉遵京師大學堂審定之文俾閱者知所從違循而用之毋　貽紛歧凌雜之病則有益學界誠非淺鮮也全雕繪精細字畫顯期商務印晝館所出各圖藉類皆如是無俟贅述焉（容） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 ]HH [ 
[松郡院試取齊有期松江]  
　　江蘇學政唐春卿大宗師按試太倉將次竣事松江府田紹白太守華婁趙屈兩大令同時出示曉諭略謂奉學憲唐札松屬生童統於七月二十五日取齊爲此示仰與考人等一體知悉届時齊集郡城聽候考試毋違（白） 
[槍斃私販松江]  
　　鹽捕中營吳金忠都戎部下師船巡緝　浦南見有江北窮民駕一破船形跡可疑遂鳴槍截醫一人倒仆搜其艙中私鹽寥寥乃赶緊駛來松郡意欲爲傷者療治詎至半途卽已斃命乃報請婁縣屈吉士大令略驗一過草草殮理 
（白） 
[鹽勇閙事松江]  
　　有客自洙涇至松江述及前日鹽捕　營吳金忠邵戎名下艙長勇丁等三人在西瓜攤以搖骰决勝負四强欲取食西瓜與人口角旋竟用武勇丁　各出槍械逢人便設一時人聲沸鼎附近各鋪閉門罷巿金山縣蔣瀾江大令聞而震怒立拿勇丁及艙畏至案從嚴懲責並收禁候辦吳都戎聞耗親往縣署說項大令却之（白） 
[復旦學堂報緝失物吳淞]  
　　吳淞復旦學堂將於八月中開學校員學生等均已陸續來堂本月某日夜半時忽被賊挖洞入内竊去綢布等衣二十餘仵及體操應用錫鉛等物報知淞鎮汛捕地甲勘騐查緝乞未破獲學董馬觀察袁孝廉等爰又開單禀報寳山縣王緯辰大令委典史羅少尉詣勘勒捕嚴緝惟是松鎭捕務廢弛流氓甚衆失竊之案日有所聞而番攤賭博到處皆是若再熟視無賭恐閭閻受累無涯矣（明） 
[德輪船續載俄兵吳淞]  
　　淞口現有德國商輪四艘聞因俄國留滬之病傷痊愈各失須遣之回國故倩德艦代爲載送也惟因日本政府尚未照允故德輪在淞口停泊以待（明） 
[滬壖官事]  
　　新任揚州府榮月帆太守普將赴新任昨日道經滬江住泰安棧○江蘇候補道袁清泉觀察世　江蘇候補知府蔣少　太守唐佑江蘇試用同知樊少墨司馬炳煦等昨均因公到道拜會禀謁（近） 
[滬道飭查北新涇局員之劣跡]  
　　邑紳王豐鎬觀察以北新涇保甲局員陳爾音於巡防緝捕事宜漠不關心專與劣蘆招攬詞訟遇事生波恫嚇敲詐吞噬分肥等詞具禀滬道除請將該局員撤委以儆官邪外並請將該局裁撤就近責成吳淞司巡檢隨時親往該處巡查彈壓滬道據禀後當飭上海縣汪大令會同警局總巡按照該紳等所控各節澈查禀復以憑核辦（古） 
[製造局船塢添建電燈]  
　　滬南製造局船塢督辦薩軍門近以船塢不甚明亮故於日前禀請江督周玉帥批准在塢添建電燈以資工作（欣） 
[委員驗收機件]  
　　滬南製造同前代江南銅元局新造機器及零件等一萬四千餘件業已一律竣工故由該局委員程瞻洛陳鴻英兩二尹及哨弁汪君玉良來申逐件　收裝入鈞和兵輪押解赴寗（欣） 
[法文書館定期開館]  
　　法文書館肄業各生於上月循例署假停課兹因假期將滿定於下月初三日開館由學院傳諭各生届期來館肆業（居） 
[交保理處]  
　　本年二月十三日德商裕豐洋行控葉榮順定貨不出經前讞員黄司馬將葉提案會訊押令出貨至今事越五葉竟挺押公廨昨日該行洋人投廨請追關司馬提葉訊究葉供小的受押至今無從設法况店已閉歇銀已蝕盡祇求交保出外代爲抖客出貨司馬商諸麥君判葉覔取一萬兩之保人具保出外料理葉唯睢　著還押候保 
（見） 
[禀請押遷]  
　　南市行仁弄房主徐姓昨投十六鋪北局控房客姚錦波魏榮華等六户欠租不遷請爲押追等請經局員陳二尹准即飭甲傳姚等到局候訊核辦（欣） 
[飭查孩屍]  
　　滬南救生局巡船前日撈獲男孩屍一具帶至老白渡查無尸屬報堂往殮不料該尸然不見故即禀由該局總辦陳别駕函請工程局飭捕查究（欣） 
[拘究冒充巡丁]  
　　滬南南卡綢捐委嗣魏明府日來查有張某在外冐稱巡丁向商阻擾情事故卽函謂工程局總辦翁太守飭捕南往將張　局候訊（欣） 
[會訊租船紏轕案]  
　　瑞典商人華綸洋行主控裕和東報關行主唐寳珊不交船租水脚一案奉訊各情已詳本報昨晨十點撞由瑞領事衛德飛君蒞廨會同襄讞孫耳三明府覆訊先由原告將案情述譯畢唐寳珊所延之穆安素律師聲稱本年五月八號由唐向華綸租用秀京輪船一艘訂立合同先付洋七千五百元言明每日租費等項三百二十五元專走牛莊烟台威海衛等處後因　主有事不去照前續同立合同費辦沈嘉泰係唐所用接辦之馬如梅由　綸洋人自用今原告所星帳目如領事費電報費碼頭駁船海關經理一切等項及狂風猛雨船不駛行禮拜日又有途中阻隔逾限不能抵埠或載章程或揆公理以　月當除去五日半相洋算給則統核原　收付細帳除去以上各項尚有貨物裉濕並遺失受虧當賠之銀亦有一千五百五十六元前後所付一萬九百二十二元照被告核算祗欠百元之譜今請堂上核奪　之唐倛山東人租華綸秀　船是商之簽字立據惟刻下所控五欵有天津瑞記開來之帳不能照付其餘已由律師逐仵聲明馬如梅倛所有收付細帳除商人經手劃洋一千元外其餘尚當查悉禀奪明府商諸衛君著姑退去俟各傳兩造用人到案見証訂八月初一下午覆訊（見） 
 
 

Page 10

 
 
 ]HH [ 
[備文吊贓]  
　　積竊朱利伯竊法馬路十七號門牌某西人家古玩刀义各物由向探拘獲解堂訊問琪　銀器四件被同黨帶往蘇州爲緝捕拘獲經蘇州工程局員訊　充公等情昨日讞　陳楚生大令　備齊文牘　差赴蘇著將銀器吊回存候失主具館（居） 
[拐犯痍斃]  
　　崇明人張石寳前因誘拐女孩　發判禁西獄五年昨日因病身死由管獄四人知照捕房飭傳地保查明有無家屬再行棺殮（古） 
[大令驗屍二則]  
　　本邑東北鄉引翔港附近鄉民王老奎本月中旬因被陸阿毛在田拔取蘆粟　王妻金氏所見當向喝斥經人勸散金氏不知因何忽於前日在家斃命由土老奎協同二十三保九圖地保黄阿貴　案報稱　陸阿毛毛裕卿毆傷致斃求請騐究等情奉汪大令先飭值差下鄉將陸及帮兇王裕卿等拘案訊究陸等供稱　未行凶金氏實係因病身死大令因雇坐小輪前往蒞騐又據尸夫求免當飭值差將王老奎帶候質究叉二十七保南十二圖蘇州河中　有無名男屍一具爲救生局撈　查有傷痕故飭該圖地保潘瑞林於昨到縣報驗汪大令卽於午後帶同刑仵前往騐得委係生前落河身死並無别故立即塡明户格報堂收殮發壇　認（近） 
[上海縣案]  
　　本縣汪大令前晚飭提浦東總巡局函解之朱松亭徐　喜男婦兩人訊究朱供前年曾開花烟間買徐某之妹徐得喜出洋一百二十元不料性獃不能接客去歲因轉賣於大場范永林爲妻祗得洋六十元得喜近患足疾上月杪由范送到小的家中暫住以便至白渡橋就醫　令傭婦伴送本月初七日得喜一人往醫被匪拐至浦東爛泥渡幸經顧姓醫生招留　日顧到小的處知照故令原媒張姓往大塲報知范來領去小的隨顧渡浦忽有總巡局線勇朱寳大硬詐洋三十元不遂誣　冐　拖至局中朦禀解案現在范亦到滬求鑒訊之徐得喜范永林　均略同大令察閱得喜由兄所　賣據内有逼娼之語姑念尚未接客朱能减價賣　良家從寛免責將朱斥退判范覓保具結領妻完案○又訊在押匪犯熊漢卿詰其張家樓屈姓朱鋪究係何人糾搶熊供前在緝　營聞楊福興曾搶浦東米鋪餘人不知大令判仍還押候再復訊（近） 
[公共公廨晚堂案]  
　　職員費葆初卽費繩甫遣抱楊文溶控怡源土棧主聶灃泉圖賴銀等情奉讞員關司馬准詞飭傳到　於前晚研訊楊供此項抵欵共計銀二千兩左右係光緒二十八年聶灃泉分三次出立票據内有鎭江泰昌仁用欵當時曾許　銀到申歸楚詎知延約至今百般推托求請追究質之聶供所立之據係代友人戴葆尹簽字出面並非商人自用司馬著聶交人銀妥保侯補傳見証到案再訊○謝愷即謝立清遣抱金連生控鴇婦王阿大藉端索詐等情前晚亦奉關司　傳訊金供主人謝立清一年前在南誠信吸烟與王鴇　認姘識近王又姘别客反以所贈飾物藉端圖詐串某律師揑詞朦控求請明察王　太供住南平安里與謝姓確曾有染近聞伊欲將小婦人究辦故托律師出信實是被人愚弄所致司馬大加申斥著王具不再紏纒甘結存查了案○天樂園酒館主章規緝控雙彩堂妓院龜奴阿命貴霸吞菜洋等情前晚亦奉司馬提訊章供該院積欠酒菜洋六十餘元前往收取阿金貴旣不照付且又恃蠻兇霸質之阿金貴供詞吞吐且托言陳彩娥所欠司馬以其刀狡况曾屢次抗傳著先笞一百板交保出外限五天内繳洋完案○瞎子吳鑒光前　　俊控追房租訊判比責押繳在案前晚又奉司馬傳訊錢永叔控吳吞没借洋之案飭差提案研究錢供此案奉斷數月吳置不睬未繳分文求請嚴比吳供依然刁狡司馬喝責至再吳始崩角求免願蔣借洋百元如數繳案司馬判仍還押限明日繳洋如延血比不貨（見） 
[公共公廨堂案]  
　　昨日禮拜六輪應德國領事蒞廨會判各案由代理副領事麥令豪君與關絧之司馬升座某洋人投案聲稱前日雇王慶祥東洋車行至中涂車輪忽脫以致翻跌受傷投醫診治用去醫費銀二十兩求請追償質之王供此車自　人毛李氏處租來司馬商之麥君判毛李氏罰銀二十兩王慶祥從寛免究○鄭萬餘失去東洋車一輛報由六百二十三號巡捕查係陳　四所竊拘案請懲判將陳責一百板押十四天東洋車夫邱坤郎控公一馬車行馬夫張阿才駕車疾馳撞壞車身估需修費　五元請追官判張罰洋十五元以五元給邱修車十元充公○包探沈阿炳　高阿寳竊應仁元衣物數件小洋一百二十角銅角若干枚報經小的查獲解究官判高管押十四天○同安里妓女蓋紅芳周小寳之傭婦黄阿巧朱　三前晚在途與狎客索取嫖資不免拉扯一百七十八二百零三號華捕以爲雉妓拉客當即拘入捕房　早解案二婦伸訴前情麥君以妓奴在途與人索資與曳客無異互啇之下判各罰洋十五元○婦人徐李氏控孫逸亭圖吞存項銀兩請追司馬簽差協同包探邊槐洲於昨日早堂提案判孫押候過堂訊奪○日商都甲勘彌控華人沈炳和擔保不理等情可馬飭差傳訊詎沈抗傳不到昨由差　禀覆司馬著改爲提究○豐裕洋行控丁小劉竊沙田魚七聽報由八十六號西探獲案請究中西官以事甚細微判戒責五十下當堂開澤○張芝安陳長清控華洋藥房主黄德馨欠銀圖賴等情關司馬准詞簽差傳究乃黄膽敢抗傳因卽改出提票前日爲包控趙銀河與八十一號西探拘獲昨早逮　中西官怒其藐抗黄稱因足疾所　司馬判押候過堂訊辦唐康年控鄔友貴王鄔氏誘妾捲逃司馬飭差協探沈阿岳將鄔王提案亦判押候過堂訊奪○捕解馬車夫顧　林在途兠攬生意違章拘辦官判罰洋五元○三百六十六號華捕控東洋車夫胡增有違章不聽言語反將小的拖至法界行兇幸爲七百六十五號捕帮同拿獲請懲司馬訊得該捕並未受毆姑寛判胡罰洋二元（見） 
[法捕房展期發落]  
　　昨日爲法捕房發落之期綠上期並無判責人犯陳大令飭暫停一期（居） 
[美租界捕房事]  
　　周相寳投捕房報稱行經靶子路被阿慶行凶　打失去鈔票洋五元金戒一枚請究捕頭當位陳包探往查得實知係爭風起釁斥不准理○陳信全手持綢布衣服多件行經西華德路被某包　撞見拘入捕房押候查明冉核（古） 
來函 
[洋貨木器同業來函]  
　　大主筆先生執事敬啓者美人慘待譁工士商并遭鼓及凡有血氣者誰不痛同種被殘共謀抵制幸滬上諸逹公作登高之呼爲將伯之助學界商界咸表同情海内外聞風響應羣以不辦彼貨爲無形抵制堅持到底吾人前途之幸福亦吾人之光輝也敝同業洋貨木器三十三家前曾　議不再向美國行定貨不現買美國貨不拍美呌貨全體一律簽允苛約一日不改良斯議一日不悔共盡合羣之義　焉專函布達并懇將右列名單刊登大報是幸此請著安洋貨木器同業公啓（名單略） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
