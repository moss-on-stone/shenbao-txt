# 1896 - 264 - 4908378

 

Page 1

 
 
[四百五十六號畫報出售] [  點石齋啓]  
　　李傅相使俄時有俄國巨商巴勞輔在模士高城供張一切迎接欵待其禮貌之隆情文之厚有非尋常欵客所能望其項背者非傅相威德遐孚曷克有此他如法界之爭水釀命領事之鳧水喪生弩弓射虎之材夜飲逢驢之異剖鯉者獲其鏡鬥蚌者續其珠信人言而笑柄喧傅警淫嫗而天道不爽及叢抄等圖說卽日出售此佈 
[論教案宜嚴懲煽惑]  
　　今天下有害人之物焉虎豹吾知其噬人也蛇蠍吾知其毒人也然皆與人無傷也卽細至草木之異性虫鳥所偏鍾亦可預爲之備不待其戾氣中人而早已驅之除之屏之瘞之不使其上者爲巢下者爲營窟也乃有非虎豹而猛烈甚於虎豹非蛇蠍而陰險過於蛇蠍者則莫如今日游手好閒之徒上海之所謂流氓北直之所謂混星各州縣之所謂痞棍沿江數千里之所謂青皮安清道友哥老會其人者是可一言以蔽之曰皆可殺間嘗就其事而論之平時把持横行拆梢敲詐幾若視良善人家直爲若輩之菑畬而取之無禁用之不竭其黠者聨差役爲耳目結黨羽爲聲援地方官非不欲懲一以儆百無如欲懲之人早聞風而先遁遂使王法有時而或窮故大之可貽君父以莫殫莫究之憂小之卽階鄉里以如沸如羹之漸惑見聞於不覺煽禍患於無形甚至内奰於中國覃及鬼方如蕩之什所云云者斯時卽明知其實爲戎首而一經城狐社鼠之憑依雖欲加之以斧鉞而轉未能我行我是焉此有心人所爲蒿目時艱而嘆今之包藏禍心者實不知伊於胡底也何言之蓋若輩所恃者在結黨上海現有三十六個黨四十二個黨八十個黨一百零八個黨之名目則其明目張膽勢必互相標榜死生以之說者遂慮其不無有當年流氓小金子斬木爲兵揚竿爲旂之事不知小金子當咸豐初年上海未闢租界之先地方久不見兵革又值四郊多壘之秋一夫夜呼應者四起如入無人之徑耳今日者歐西各國在滬日久商務甲於中外去歲海氛甚惡旣以上海爲公地則公地料非僅指區區租界而言彼有人狡焉思逞尚且可戢其兇鋒設有盜弄兵於潢池者又何難爲之滅此而朝食哉西人辦事多勇敢前月麥黎兩捕頭在虹口捉賭已見一斑故吾謂上海之流氓不過魚肉鄉愚傀儡紈袴如齊人之在東郭墦間乞其餘以爲饜足之道且求免妻子於飢寒而已其黨雖盛直卑卑不足道是則彼方偷生旦夕之不暇又遑敢問誰爲春申君之湯沐邑乎目下海宇無塵各防營紛紛遣散負羽之士積數十年之櫛風沐雨祗求持一名於尺五籍中而不可得良足慨已所患者此等人問其業無恒業問其產無恒產也朝秦暮楚一若斷梗飄蓬到處可以流連棲止憑其一事無成之閱歴信口雌黄實足淆亂黑白每見各處滋事之案大抵由若輩先爲布散謡言作俑之後繼以歆羡恫嚇推波助瀾直使人不可收拾而後已讀年來鬧教緣起未嘗不痛恨匪徒之煽惑實爲厲階也雖然是豈無術以處此哉查本報前曾載有常鎭通海道呂鏡宇觀察爲江陰美國醫寓被毁一案審係桓啓佑挾嫌圖詐起意商同蔣旭初盜取隣右袁張氏家三歲孩屍移埋該醫寓竹園中揑稱親戚李姓家失去男女兩孩有人見入寓中爲詞向索爭鬧致啓釁端此等平空栽害固出人意料之外於法已屬當誅况竊取人家已瘞之孩屍以圖洩憤尤爲忍心害理不但王法所不宥抑且天理所不容觀察覆訊明確分别首從禀請懲辦宜也第愚民無知往往悮聽匪徒謡傳謂洋人治病必取小孩心肝眼睛合藥訛以傳訛相率滋鬧自取殺身之禍殊爲可憫觀察因再出示大致謂洋人遊歴中國幾遍天下無論通商口岸及内地各處皆准其設立教堂醫院並育嬰義學等堂約章具在地方紳民理應仰體朝廷懷柔遠人之意互相保護豈可各懷猜疑造謡惑衆萬一激成事變不獨上貽宵旰之憂且恐身家莫保後悔無及自示之後爾等務宜視華洋一體共敦輯睦愼勿稍存歧視致生嫌忌倘敢造言生事則是怙惡不悛一經訪獲定當盡法懲辦云云觀察此示洵可謂顧全大局旣爲遠涉重溟之旅人作一路福星又爲僻處田陬之椎魯作萬家生佛地方官如能共持此心隨時保護以期民教相安又何患有匪徒之無端煽惑哉未完 
[本館接奉電音]  
　　昨日午後京電傳來諭旨五道敬謹譯登○七月初四日奉上諭李秉衡奏曹州地方緊要請飭總兵迅速赴任等語新授曹州鎭總兵萬本華前經張之洞調往湖北差委著卽飭今迅速赴任欽此同日奉旨這所叅疏防監犯越獄脫逃之管獄官懷柔縣典史陳廷勳著卽革職拿問交孫家鼐等提同刑禁人等嚴訊有無鬆刑賄縱情弊按律懲辦管獄官懷柔縣知縣榮恒據報先期公出是否屬實著查明核辦仍著勒限嚴緝逸犯范二等三名務獲究辦餘著照所議辦理該部知道欽此同日奉上諭順天府奏東南兩路各州縣被水現辦大槪情形一摺本年六月二十三日永定河漫口大興宛平東安武清永清等縣地方被水災民亟須撫恤業經孫家鼐等派員前往查勘辦理急賑仍著速籌欵項妥爲接濟毋令災民失所所有湖南應解漕折銀兩並各省每年應解備荒經費銀兩卽著户部迅速開單咨行各督撫飭令如數解部不得因循拖欠致悮賑需餘著照所議辦理該部知道欽此同日奉上諭前據御史李念兹奏叅河南歸德鎭總兵崔廷桂營伍廢弛縱令其子河南候補道崔鴻鼎吞食餉項各節當經諭令任道鎔秉公確查兹據覆奏崔廷桂被叅各欵查無實據卽著毋庸置議崔鴻鼎雖查無實在劣蹟惟歴練未深著劉樹堂隨時查看至該御史原奏文武大員父子同省應令廻避一節著交部議奏欽此同日奉上諭王文韶奏永定河隄工漫口分别叅辦並自請議處一摺本年六月後大雨時行永定河水勢漲急險工迭出二十三日北六工之八號隄頂漫溢二十四日北中汛七號又伏漫水掣奪全河大溜口門寛刷數丈餘該管各員疏於防範實屬咎無可辭調署北中汛武清縣縣丞支兆熊著革職留工効力石景山同知張恩韙著革職留任廳員下北岸通判蔡廷皋汛員北六工壩州州判陳麗生均著摘去頂戴永定河道陳慶滋河防局道員竇延馨均著革職留任會辦河防局道員張蓮芬著摘去頂戴王文韶著交部議處該督務當督率在工員弁將漫口速籌堵築並將南岸各汛嚴飭極力防護不得再有疏虞所有被淹村莊卽著該督迅速查明妥籌撫恤毋令失所該部知道欽此 
[法廠巨災]  
　　日本某日報云西七月六號法京巴黎斯來電云法國有地名免慈者附近有一軍火廠忽遭回祿之災死者三十八人傷者一百五十人亦巨災也 
[東電譯登]  
　　日本東京傳電各處云日廷遣賀俄皇加冕之山縣侯爵名有朋者於東歴八月初六日到京謁見日皇面奏一切○八月初三日東京電達各埠云頃接臺灣電報悉督横殺地方起義之臺人已被小佐鈴田内藤 
 
 

Page 2

 
 
二氏擊退現在日軍屯紥雲林是役也軍醫柴原氏等六人戰死中尉氏小尉秋本氏以下二十七人負傷所有李吉化及太平頂一帶臺民刻下尚難平靜云 
[譯東報紀高麗事]  
　　日本鎭西日報云朝鮮派駐俄國之全權公使近奉本國政府來文欲迎國王還宮國王尚未允諾○朝鮮叛臣金玉均匿蹟上海東和客棧被洪鐘宇擊斃一事前已詳列報章兹聞洪已任經筵院侍讀矣○東歴七月三十日朝鮮外務大臣李完用赴日本駐高使館拜會公使原氏名敬者言及政府之意所有京城至釜山之鐵道工程不能讓與日人包攬聞原氏擬照會韓廷再爲辯駁也 
[擬興鐵路]  
　　初四日倫敦來電云倫敦商務會公讌李傅相席間傅相宣言曰本大臣將來務必在中國開築鐵路凡有緊要之處次第通行俾火琯風輪無乎不到同席諸人皆韙之 
[閩省火災]  
　　福州采訪友人來書云南臺三縣洲四面皆水一島中浮漁人生聚其中茅屋數椽夕陽曬網意甚得也初一晚　鼓三通洲人某甲家不知如何火起祝融氏東衝西突銳不可當兼之江心風吼如牛火藉風威益形威猛海防同知温司馬保甲局員舒直剌瞭見火𦦨急督率水龍往救幸得心應手旋卽火滅烟消而民居百數十家已全付祖龍一炬矣 
[甬東望雨]  
　　寍波雨澤久愆河水頓涸現在早禾雖皆收割而晚禾正賴雨水灌漑土人已照例放東湖之水沿湖一帶尚可桔橰從事吚啞之聲澈夜不絶惟西鄉係山多山田素不能倒灌專仰天公做事五風十雨無或愆期近來稻將枯槁荷鍤把犁之儔望澤情殷官府業已爲民請命第不知肯連沛甘霖否耳目下城内外因亢旱日深頗多時症云 
[火未成災]  
　　金陵訪事人函云初一日二更時候漢西門程姓家因備晚膳遺火於積薪之中筋興方濃無人知覺詎頃刻間廚下柴草陳陳相因一鬥而着烟霧四塞正不知如何燎原幸經隣右先爲喊救其家始惶急奔至後進見火勢已非一瓢一勺所可潑救一時大驚失措竟不知一部廿二史從何處說起倉卒無計賴衆人爲之極力吸水噴激七手八脚立卽撲滅亦云幸矣 
[閩疫未敉]  
　　福建采訪友人云省垣東街某甲生有一女年甫及笄掠鬢掃眉葱靚如畫而湘裙六幅微露秋蓮尤令人魂消眞个也某日方進午餐忽爾昏倒急爲醫療早已月缺花殘矣宮巷人葉某某日亭午方送客出門至夕間遽呼腹脹家中人立延醫者至診其脉息卽已細若游絲乃不敢開方登輿竟去麗文坊一帶居民數十家每日中疫者多十餘人之譜南台下渡鄉陳姓某洋行夥友也一日其女忽遭疫癘宛轉而殂陳痛失掌珠哀悼欲絶方篝燈吸鴉片以遣悶懷霎時間忽氣絶身亡肌如氷冷噫天災流行至於此極凡在講衛生術者尚其防患於未然乎 
[蘇垣近事]  
　　蘇州訪事友人云本月初一日午前江蘇撫憲趙大中丞拈香回轅有某甲手執禀詞攔輿呈控中丞接閱之下飭差將甲送蘇州府署由桐太尊轉送吴縣署管押旋聞途人傳述云甲係江蘇候補道曹觀察秉權之家丁因元和縣葉大令曾該觀察之欵觀察向索不理爰於上月某日繕禀詣藩臬兩轅呈控未蒙批准因於本月初一日飭家丁投撫轅禀控云云道路哄傳未知確否姑錄之以符有聞必錄之例○元妙觀大街北倉橋附近某姓房屋近租於某廣東人開設愼昌隆土棧因雇工匠修理後屋該工匠某甲於土内掘得青鉛二十三斤當售與護龍街某錫作夥某乙得青蚨一千三百五十翼乙將鉛運化之餘竟得赤金一十六斤不覺喜出望外正在欣欣然收拾之際作主某丙撞來瞥見欲與瓜分乙不允因此兩相口角旋互扭至長洲縣署控請訊斷王大令飭將兩造管押刑房候過萬壽期訊核此上月二十八日事也○前報許都戎於上月二十日在蘇州府前一本烟館内拘獲著名巨匪大皮馬褂卽秦三一名云云兹悉秦匪爲都戎麾下謝錦春及葛姓譚姓哨弁動手獲住者該匪所供之二人一爲王正義卽綽號王蹺蹺吴江人整容匠出身入匪黨已有多年矣是匪已於本月初一日仍經都戎在太湖中拿獲解省後趙中丞飭發蘇州府與秦匪併案訊究桐太守當飭發交吴縣收禁○高橋司巡檢史久華署事年满現經上憲調省所遺員缺藩憲鄧方伯遴委上海縣縣丞蔡二尹保昌署理已於初一日牌示矣 
[雲間蟬噪]  
　　松江采訪友人云華亭縣屬亭林鎭迤南三里許某村落某氏孀婦年逾花信輕薄性成向與傭人某甲有私而水性楊花每每喜新厭故近又攺而私某乙盟心嚙臂頗極綢繆視甲如陌路蕭郎無復能招我由房招我由歼詠其樂只且之句矣上月某晚乙方自婦家出行經隴畔突有人自禾中躍出舉白木棓猛擊一下臂遽折痛仆塍邊乙宛轉呼號厥聲甚慘旋由鄰里扶掖至家内左思右想雖黑暗中辨不眞其人面目然除甲外斷無他人乃倩人至甲家探之甲假意朦朧似入莊周夢境更覺情有可疑翌日復倩人固請枉駕甲欲行又止請者婉言勸之謂君旣坦白於心焉用此躊躇顧慮爲耶甲不得已挺身前去至則不待剖白急牢牢綑縛如縶豕羊然用舟載至郡城舁赴縣署請辦葛明府再三研鞫初尚供詞抵賴繼之以鞭繼之以笞遂不免和盤托出刻聞乙不致有礙性命而臂折已不能復續業將殘廢以終身矣○楊家橋縫工俞阿錦佻㒓性成不務正業鄰里某姓女頗饒姿熊遂百般勾誘入其彀中上月某日復糾約無賴子數人至女家作摴蒱戲適女之夫某甲自外至向女嚴聲詰責俞聞言大怒一躍而起敬以老拳旋復拾取鉅磚猛力飛擲甲固懦弱無縛雞力者大受傷夷左右鄰共抱不平意欲控官訊辦地甲副役某乙曉以利害將俞驅逐出門俞自揣爲衆人所不容遂於三日内遷去○六月二十四日相傳爲荷花生日松郡好事者爭於二十二日舁東嶽廟楊侯偶像出游二十四日回殿美其名曰賞荷實則惟過巿招摇歛錢以飽私槖耳今届仍照例奉行鹵簿與尋常無異至偶像後健兒之策馬簇護者仍不以天熱後稍减抑何興之豪也然實足以肇事 
[觀察拜客]  
　　浙江督糧道鄭儲憲嵩齡昨由天津回浙路經滬江假北巿鼎陞棧爲行轅午前乘坐緑呢大轎入城拜會各當道至縣署黄大令飭丁擋駕 
[示期月課]  
　　本城蘂珠書院考試月課本月應輪本縣黄大令校閱昨已示期本月初十日考試 
[新閘火災]  
　　前晚一點三刻時居人之畏熱者尚在庭際納凉遥見直西紅光燭天直衝霄漢正驚詫間捕房鳴鐘告警知爲祝融氏作祟然猶未悉其在何處也閱半晌救火會中人查知火起於美租界中急驅皮帶車風馳而出至則又悉失火者實係新閘北首租界之外第一號界石相近是處又無自來水卽驅車前往亦苦無能爲力祗得分道折回至今晨訪明共焚去茅屋十餘間 
[離妻娶妻]  
　　江北某邑人伍什子賃居虹口西華德路與同鄉某氏婦私識繾綣之情幾同膠漆婦夫某甲懦弱不能自立祗得甘戴緑頭巾旣而伍給以洋銀若干迎回家内又恐兩雌不並立給正妻洋銀五十圓令回原籍近經妻屬控諸上海縣署黄大令准詞於昨午飭差役二名至虹口咨照捕房恊同二圖地保費全全往拘至則伍已逃避無蹤矣 
[滬南剩語]  
　　昨晚三更時有小竊至洪昇碼頭錫金公所撬門而入竊去洋五十五元四角水烟袋一枝錢八百文刻聞該所開明失單託十六鋪小甲赶爲追緝○早七點鐘時本縣黄大令乘輿至浦灘一帶勘視馬路勘畢回署已鐘鳴十下矣○前月任席氏之養媳名喚阿香由李張氏薦與丁沈氏家傭工後阿香乘間逃去當由长席氏報知十六鋪北局祝翼雲二尹著李張氏等限日尋獲繳案昨丁婦已將阿香在北巿尋獲送至局中祝二尹審訊之餘判將阿香掌頰一百六十下李張氏掌八十下將阿香交任席氏收管 
 
 

Page 3

 
 
[縣案瑣誌]  
　　待質自新兩所押犯周阿春王阿寳俞錦元徐阿桂四人在所滋閙意圖脫逃經管所家丁禀明蔣剌史於前晚升堂提案訊懲周阿春供竊犯昨夜因大便出去並非逃走求恩典王阿寳供南潯人做木匠爲業前因老閘時阿二被陳阿六刃斃案内被巡捕拿獲小的因身帶鐵尺訊責收押昨夜發痧與同號俞錦元爭睡臥塲以致互扭俞錦元供小的桃源縣人前在吴淞行竊銅斤拘案收押昨夜王阿寳與小的爭奪臥塲被他毆打徐阿桂供寳山縣高橋人年三十五歲前因被葉順昌借錢六千五百文當由林景新代向索討不知伊等如何將葉打死小的拘押今已六年昨日因飯太少告訴管所二爺不敢滋閙剌史判將周阿春笞二百板其餘一併還押諭令嗣後不許滋事如違定予重辦○廣東著名賭棍首犯霍亞奇前在虹口賭檯聚賭經巡防局王壽華二尹拿獲送縣枷號在案兹枷期届满前晚由差保帶案請示蔣剌史喝令疎枷重責霍叩首苦求剌史姑念年邁從寛重笞一百板交的實人保釋諭令如果再不攺悔重犯到案定予照便辦罪○前日准法公堂移送行兇之施云亭到縣内開該犯刀傷蔡錦章現送仁濟醫館診治移請訊明辦理前晚蔣剌史提訊施供小的北京人來申未久與蔡錦章素識無嫌事緣蔡前曾移借小的錢文刻下小的急用向他討還非惟一文不拔且出不遜之言小的因將身帶小刀乘勢戳去連戳三刀小的照實供明求恩典剌史判令收所候蔡傷痊再訊○日前提右營叅將廖楚材叅戎移送滋事勇丁李允元一名到縣請辦前晚亦經剌史提案供稱小的湖北南漳縣人向在安徽寗國府吃糧去秋革退於七月廿日由皖來申今年二月廿日投提右營當兵刻在滬軍營相帮開築十六鋪馬路因聞營中存有恩餉兩月到營求請給領並無别項事情亦不敢滋閙求開恩剌史判笞一百板收入自新所候備文遞解原籍○前有周張氏投保甲總巡局控陳金標租地不肯遷讓求請押遷鍾明府當令交差看管　候訊斷旋經陳妻徐氏　縣禀稱丈夫陳金標前租周張氏地皮起造互屋開設幾器磨坊言明十年爲期刻僅三年周張氏私將該地出賣於許公館勒令出屋將丈夫禀報總巡局家内無　照管被匪竊去鈔票八十五張每張十元共計八百五十元現洋三百元金戒指一只及田契等物開具失單求請訊斷破獲等詞黄大令據禀卽移知總巡局將人証移縣辦理前晚蔣剌史提訊陳徐氏未到陳金標供監生前租用張氏之地每年租錢廿六千文在西門外新閘左近言明十年期限刻未到期囑令出屋機器一時不能搬動監生到總巡局後家中失竊鉅贓周張氏供稱現憑馬雪泉爲中出賣於許公館價洋一千一百五十元向陳商勸願償還他遷費三百元伊執見不從馬雪泉供爲中是實當初彼此言償三百元遷讓出屋後來陳不肯遷許平和供小的在中西大藥房爲夥東主姓顧與許公館合買周沈氏地皮議定價洋一千一百五十元付過八百元東主囑小的投案禀請歸業傳訊該處地保禀稱周張氏賣地小的尚未簽　不知細情剌史得供諭曰周張氏租出之地尚未满期不應出賣别姓馬雪泉不察細情貿然作中致生枝節實屬不合判交差看管其餘人証著令出外自行清理再禀復 
[英界公堂瑣案]  
　　包探瞿旭咸解信局夥朱榮言請訊申報館恊賑所司事席聘臣投案訴稱月前德清縣署某善士由局寄鷹銀四十圓助賑後查得收條回信所印圖章與從前助賑時所掣不符且申報清單並未登列疑而函詢所中答以羹未收到此欵乃提德清局夥訊究德清局主情急派人來滬根查始知滬局送信人朱榮言將此欵侵用私刻圖章假繕收條回信因卽報知捕房捕頭遣包探將朱拘押兹有朱之胞兄到所再三懇求願將侵用之鷹銀四十圓如數繳出矣朱一味支吾屠别駕著押候照繳洋銀然後開釋○包探施奎江禀稱王士單失去衣服十八件報捕後小的奉捕頭之命查係陳云生所竊今將人贓解請發落陳供稱小的流落申江兩手空空不得己而作此無恥勾當别駕判令笞責一百板贓給失主具領○四百五十八號華捕解李長發談阿大王阿金田阿炳請訊旋有金阿炳者身受重傷倩人扶掖上堂訴稱小的被李持鐵耡擊傷雙目渾身亦均有傷痕曾至某醫院求治醫生言左目可保無恙右目則不能復明矣談王田同供稱小的等見金被毆向之解勸金之雙目實被李擊傷李供稱小的等向在某處工作偶因細故口角互毆如荷施恩自當銜結别駕判令從重笞責四百板管押一禮拜一面諭令金自投醫院求治談等旣無干涉從寛開釋○三百七十四號華捕解沿途設攤賭博之賭犯周長發請訊周供稱小的偶然聚賭下次不敢矣别駕判令管押一日○三百八十七號華捕解虹口賭棍王阿金請訊王供稱小的無知悮犯以後自當攺過自新别駕判令笞責一百板○包探竇如海禀稱某處洗衣作主蔣福元被作中工人李友木私取各洋人囑洗之衣服被單典錢使用請卽訊追李供稱小的並不行竊餘語不甚分明别駕命押候飭探查明覆訊○包探施奎江禀稱洋人佳的士失去洋蚨十一翼小洋銀三角報捕後捕頭遣小的查係洪長林所竊是以解案請訊佳的士申訴前情請爲懲辦洪供稱小的初次悮犯乞沛宏恩别駕判令管押三日○包探竇如海解竺孫氏張劉氏請訊竺孫氏訴稱小婦人在寗波某姓家傭工某日張劉氏至小婦人處僞言同來滬上舉薦生意可以多賺若干文小婦人年輕無識信以爲眞隨同乘某輪船來此不料登岸後伊竟欲將小婦人賣入某龜所設花烟館爲倡小婦人始知情急萬分呼捕拘送案下張劉氏供稱小婦人原籍寗波某縣伊自願隨小婦人來申並非拐騙别駕判令掌頰四百下解回原籍永不准其再來竺孫氏飭交官媒好爲留養俟本夫投案具領○包探瞿旭咸禀稱騙子王桂有冒某客之名至四馬路東首一品香番菜館領取牙骨扇一柄經館中執役人察出交捕解案請辦黄阿福稱小的在一品香執役桂有供稱小的係湖北漢口鎭人落魄頻年無資餬口以致作此不端之事尚求大老爺筆下超主别駕着押候解回原籍○包探孔阿才解俞桂英俞沈氏俞王氏及桂長生張明春康秀堂張阿桂李茂洪陸阿如周會元李阿順請訊隆茂軋花廠日本人眞野加遣細崽某甲上堂訴稱桂英等諸女郎在廠軋花時時爭吵主人再三勸解堅不依從昨日反糾同張等多人任意譁擾旋至用武今請訊懲桂英供稱小婦人與張等均住廠之隣近偶往廠中游玩實無爭吵事情張等所供與桂英符合别駕判令將桂英等一于人各管押二日○水巡捕唐寳榮禀稱蘇州河畔奚長順石作嚴大興恊興大昌鴻昌萬昌等各木竹行時在河邊堆積諸料有碍舟行送請大老爺訊罰别駕曰諾詰之奚等同供稱雖有諸料堆存並不碍及河道别駕判令各罰洋銀二十圓○水巡捕唐寳榮禀稱謙記有舊式小輪船一號泊於西國牢獄之後河中有違河道章程解請大老爺研訊謙記司帳人某甲供稱小輪船非謙記之物叩求明察别駕飭該捕查問清楚禀候再訊○李啓華朱永發周相榮等人將船任意停泊有犯蘇州河定章由水巡捕唐寳榮解案請訊李等同供小的等願赶緊將船撑往别處求請免罰别駕着各具切結存案 
[法公堂瑣案]  
　　胡永泰茶葉店胡長明卽胡祥學在法大馬路股開聚慶園徽麫館未及三月卽行倒閉有期票三紙計洋四十六元陳家麒首先控告旋投訴公堂者計十餘家鄭大令准提該館執事人邵成康到案押候交保出外理償嗣因無人具保陳等又投案求追大令著先登申報告白三天如三日後不來理楚准將店内生財拍賣抵欠今已逾月前日陳家麒又遞禀稱該店生財已經瞿長順魚行主瞿曉滄與胡祥學毛榮卿等拍賣分派攺鴻慶園牌號仍由胡等開設小的之欵分文無著大令檢閱原卷邵成康仍押捕房置之不理謂卽使事已了訖亦應銷案何得冐昧若此立飭包探將瞿胡毛三人拘案昨禮拜四堂期解請鄭大令與代繙譯巴君會判陳家麒投訴大令先詰胡長明此事如何了結胡供將店内生財各項盤去共得洋四百五十元各人分派完結有帳呈電問何人作主供稱由瞿長順經手大令怒謂瞿曰此案陳家麒先來控告爾竟出頭霸阻不先禀知擅自拍賣有是理乎著將瞿曉滄等一并禁押捕房將分派之洋繳案核奪陳家麒届期投案候示○大東門内晉昌綢莊主曹毓鑣控法界新開河泰新里源興烟葉行楊少雲欠銀一千七百五十餘兩立有期票届期向索楊避匿在蘇源興執事人趙安甫託詞推諉請提押追鄭大令准詞出票提趙到案昨日堂期包探將原被解案請訊曹毓鑣遣弟曹毓鑄投案旋據趙安甫供稱源興行係楊益壽與他 
 
 

Page 4

 
 
姓股開大令問楊少雲是否主人供係楊之後輩又問源發何人經手趙稱另有人大令飭將期票給趙觀看問是否爾家所出趙稱是　鼎本行並無此等圖章又問曹毓鑄爾兄何以不到供稱有病遺監生代質况當時銀票亦由監生親送至源興交楊收領掣有收條爲憑因時在十二月廿七現銀不敷向同業何恒昌代措大令謂恒昌何以不追票上並無爾名是否包付且源興旣非楊姓獨開豈能擅自出票著將兩造押候交保並著趙安甫將圖章呈候比騐曹著邀何恒昌來案候核○湖北人李雲亭托蟻媒陳阿三將姘婦李劉氏押入陳計氏花烟間内得洋六十元言明包帳二年立有筆據李仍盤踞其内鴇婦下逐客之令李卽投訴捕房以其妻被人誘拐出外賣入陳計氏花烟間爲娼捕頭飭探將陳計氏及蟻媒陳阿三拘入捕房昨日堂期解案據劉氏供稱本年二月初到上海先住英界後由陳阿三領入陳計氏花烟間内衣服物件一并帶入其時在四月廿七陳計氏供六月初七日由陳阿三與其夫李雲亭同來小婦人出洋六十元言明包帳二年洋交陳阿三轉交其夫收去陳阿三供分用酬勞洋三元伊家住南巿十六鋪原籍湖北流落在滬六月初四日托小的轉薦陳計氏卽秀姐家秀姐以其年大不肯出價僅許出洋三十元旋經小的一再續商曾至六十元由其夫立筆據領至一枝春弄内小的同伊先在紫來閣繼往清風閣二處茶館啜茗又同至興聖街某錢莊估看銀洋交伊收領李深深作揖酬謝洋蚨三元以後日日至秀姐家内倘一日不到劉氏卽啼泣爭吵大令謂李曰爾將劉氏押入花烟間殊屬非是猶敢揑情投訴捕房又謂劉氏曰爾係有夫之婦不應作此無恥之事劉氏供稱小婦人身不由主又問與李雲亭是否夫妻供實係夫婦命將李帶出逐一盤詰又將李帶入復詰言語支吾顯見不符著將李雲亭與劉氏一并押候復核陳計氏斥退○殷元初禀稱住升和里前日下午妻子在内室洗澡將銀鍊一條放在桌上陳仁寳假租房爲名乘間竊去翌日在途尋獲送案請訊包探禀稱在陳身畔搜出當票數張各贓均已吊到陳仁寳供銀練被十六鋪汛捕取去吊到之眼鏡係竊來餘衣均自已之物小的由鎭江來滬並無同黨大令著押候笞責一百板各贓存候失主待領○包探禀稱竊賊蔣長桂竊取各贓均窩頓十六鋪汛捕麻皮阿金家内解案請訊蔣供六月某日附江裕輪船竊取鐘表及銀器首飾當洋九元小的用去四元其餘均在阿金家内大令得供與巴君會商謂阿金身充汛捕不應窩賊寄贓候提案嚴訊究辦○忻元茂禀稱租屋三幢其兩幢轉租方唐氏姚何氏言明自已欲用卽行遷讓前因屢催不理控經大老爺提訊諭令小的貼還房租兩月限月内遷出今已逾期依舊覇住求請押遷大令謂本委前已斷定何以違諭不遷姚何氏供丈夫已死無錢遷徙且伊亦轉租他人何必我此一舉大令著將方唐氏姚何氏押候忻元茂每家貼洋十元赶緊遷出 
 [G 
[請看廣東潮州新奇焰火]  
滬上焰火衆多惟敝地小藝未邀　賞閱故特來滬小試其技藉分優劣刻再添聘名手紮就　青蟹吐霧　花鹿奔馳　凉亭臺閣　滿室梅花　寳鼎呈祥　花籃献瑞　半天珠露　匾聯光輝　四夷電轉　火樹銀花　等花樣十端擇於七月初七卽禮拜六夜十點鐘假味蒓園大放光明伏祈　賞鑒滕乎海外奇觀足堪遊目聘懷每位收洋二角　　　廣東潮州焰火公司啓 
[京都同德堂七月初一至初五日清單○嚴杜假冐特定新章遠埠信購五日一登報上無名卽係假充一經查出嚴究不鬆]  
本堂藥品數百種名馳天下祗此一家遠近均無分局邇因不肖之徒專門假冐現已查明嚴辦一面會商信業首士重整新章來洋一元本堂優給帶資酒力五十文多則遞加以養其廉隨到隨送隨收隨發倘再有串通假冐等弊定從嚴辦不寬　仕商賜購儘可放心託局寄帶本堂五日一登報章以　信實來信洋數錄下福建林公館一百四十元杭省許公館五十元漢口黄又彬翁紋銀廿五兩零五分姜椻丁德和米行宜興徐德芬翁各六元皖省濠寨分司署蘇州趙璞山翁各五元饒州戴公館嘉興沈正裕號青浦懷少義翁各四元揚州宗公館常熟陸藝薌翁嘉興陳仁昌號松江許良甫翁均三元高郵同興典二元三角紹興易蓉卿翁二元二角奉城滕福太號姜堰厘捐總局各二元東台陳公館一元六角陳墓朱少蘭翁車坊吴翰臣翁靈澤汪梓　翁太郡永泰昌號何　乾豫恆號婁東金晋芝翁無錫茂記布號湖州乾豐土行崑山新陽捕署胡瀏河海門營署王高郵南典京江方正發號常州張春帆翁常熟歸公館西塘公泰衣莊青浦徐善初翁新倉西合昌號福建徐公館均一元陳墓王泰源號新涇分巡縣署金揚州榮祿第江各一元二角如臯劉逸安翁一元五角黎里恆源盛號一元一角南翔頂資壽堂四角太倉鹽公堂楓涇揚孟翁各三角洙涇顧府二角姜堰蔣省三翁五元本埠交易一槪不登外埠由局寄購無論數目大小特定新章五日一登報章倘有不願刊登來函另書别號以便心照此係嚴杜假冐起見　閱者鑒之　上海英大馬路五福衖口京都同德堂藥局司事謹錄 
始創包醫疝氣膏六角　獨奇者無論囊腫如瓜卽將膏當日貼上卽見腫脹漸漸隨日自消倘患症年深加服疝丸包治半月脹腫全消一元 
[耳聾復明]  
凡患耳聾之症皆由肝腎不足兼氣血兩虧或因鬱火上冲故有耳鳴耳聾耳脹耳痛等症無論男婦老少新染舊疾服之數日奇功立見倘若不效原洋奉趙每盒一元另有珠黃八寳吹耳散每瓶五角倘兩耳遠年聾閉耳竅不通常流膿水或扒控所傷均用棉花揩凈將散吹入包可立愈 
[消痔去漏]  
本堂良方獨秘三十六種珍珠熊胆八寳化痔聖藥天下馳名無論男婦老幼經年累月大便痛苦膿血漂流百藥無效卽服卽愈自然庤漏漸漸日消滋陰降火淸金異常立騐每盒一元○熊胆消痔散每瓶一元將散搽上不須三日硬塊化軟根除蒂落所謂熊胆一物善治痔漏之功也不靈亦可包退還洋鋪分上洋鐵馬路東首大街坐北朝南雙開間門面廣東益三堂啓 
[廣東種德園蠟丸老舖遷移]  
本園在省城漿欄街分號來上海向寓五馬路順全隆洋行帳房内門市生意日盛招接不週今遷至老巡捕房對面坐西朝東開張各項膏丹丸散選用上等道地藥料志在濟人實事求是不敢紙上虚談購買者尙期氣味詳叅方知藥品商下對症服之無不藥到回春頃夏末秋初凉暑交間時下方便要藥略列萬應痧氣丸大瓶洋一角中洋五分小每洋一百廿瓶八寳紅靈丹大瓶洋一角半中洋一角小每洋八十瓶靈寳如意丹臥龍丹白痧散行軍散平安散大瓶洋一角中洋五分小每洋六十瓶保安丹每丸洋一角百勝散每瓶洋一角甘露丹正氣保和定中菩提每盒十丸洋二角純陽正氣丸每兩洋一角辟瘟丹每錠洋五分辟瘟杏牌雙料每塊洋一角單料洋五分萬應如意油大瓶洋一角中瓶洋五分甘露茶如意茶每包錢十二文丸散膏丹藥酒藥油名目大多不能盡列諸　尊光顧請認明招牌庶不致悞 
[新昌人參號發兌真人參再造丸]  
比衆不同○新昌人參號順記發兌並售眞正祈州白花蛇號在上海法馬路東首丸内如無吉林眞人參及白花蛇合就願遭　殮火焚 
人參再造丸係救命之要藥内中惟人參白花蛇最關緊要二者苟不切實求眞斷難起死回生大凡製藥問世全憑良心所謂　合無人見存心有天知能時刻將此二語牢記　中庶幾問心無愧而虚張聲勢大可不必本號所製人參再造丸因專業人參故用參較便非敢圖利實爲濟世是否確有神效是否比衆不同姑請先購一丸比試之方知本號再造丸果然神效異常也每丸定價一元不折不扣此丸專治男婦中風中痰四肢麻木半身不遂不論眞中類中左癱右瘓一切風濕諸痺俱皆應騐如神本號精製各藥因貨眞效速爲别家所不能及因此業已馳名然生意一盛嫉忌者有之假冐者有之故於壬辰年禀蒙○前任上海縣正堂袁給示嚴禁假冐在案此風稍息無如人心不古不免日久玩生不得不另立新章以絶其弊以後凡承遠方賜顧無論託局託友寄帶各藥件收到後務請給一回信與本號俾接筍可不致隔膜也彼此幸甚至囑切切 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[控辦流氓]  
　　汛弁被傷已登前報兹悉駐紥南翔之總汛某君聞報後卽至江灣鎭與董事商議欲禀請寳山縣辦理曲家橋譚家宅帶鄉民以諸流氓搭臺演唱花鼓淫戲附近田園皆被蹂躪木棉禾稻躍踢不堪遂約集鄉耆赴江灣鎭訴諸董事嚴茂如請代禀寳山縣署並明　某等衆流氓爲首寳山縣逃明府飭差恊同地保將諸流氓按名搜捕一面諭期臨肇禍處勘騐被傷禾稻聞諸流氓均匿蹟租界中云 
[英廨晚堂瑣案]  
　　寳大錢莊胡光榮扭控張氏味蒓園烟堂館沈廷芳誘騙陳麗生私取关銀納倡逃逸等情屠别駕訊供之下飭將交　　出尋陳到案究追已詳前報前晚别駕升堂提訊胡投案訴稱前奉訊諭沈交人保出並不赶緊追尋嗣經包探黄四福一再盤詰並由　明查　訪兹已由黄探將陳緝搜惟陳所納倡婦謝月英一切費用均逃經理約賺洋銀五六百圓且陳亦居八仙橋逃處四月十四日沈雇船催令逃　蘇州所有銀水烟袋銀練珍珠衣服均被沈知没兹小的莊上被欠四百四十圓執事人李　山因此情急染病回甬楊慶和銀樓夥　　訴稱陳來選取金印約指六枚珠耳環兩對計工價銀六十四兩有奇已蒙飭探吊贓兹聞陳旣獲案叩求給領陳供小的係浙江紹興府屬　縣人外欠各帳共八百餘圓沈乃張園烟堂倌當小的納倡婦及向寳大支取洋銀均央前去尚被沈借用洋銀二百三十圓謝妓卽寄居沈處　牀等物亦沈經買四月十四日沈令小的逃避房中所有銀水烟袋銀荳　盒及珍珠三十三粒馬褂等物悉被知没陳巨香處一欵已經胞叔在外理明寳大之四百四十圓叩求追取沈之所欠以便料理沈供稱小的在張園烟館中值堂陳時來吸烟因之相熟其納倡婦支洋銀各節均陳囑令小的前往金約指六枚由陳付質計錢四十三千文因積欠烟資十二圓有奇將押票囑小的變賣抵欠銀水烟袋等物當陳赴蘇時自行携帶祗有未給價售之眠牀一張及寍波式三抽屜之長桌一張餘無别物今陳挾小的將伊等尋獲之仇誣指吞没别駕謂據爾所供押票囑爾變賣抵欠試問陳脫逃在四月十四日質物乃六月初二日何以期不符卽此一端可見爾之刁狡遂喝令從重笞責笞至五百板始供稱小的願將各物繳案另駕遂判令具限將單開各物及押本繳案隨與陳還押均不准其交保赶緊將胡洋銀從速歸償違于未便楊慶和夥請領存案之金約　戒珠耳環未便照准俟沈繳到押本聽候傳領○沈顧氏扭控繆金培圓賴洋銀前晚别駕提訊之下氏呈遞訴詞稱小婦人係無錫縣人光緒三年十月繆因欲娶親浼小婦人轉借洋銀六十圓延至今年避逃來滬前在某處馬路相遇向之索取一味圖賴不得已扭請嚴追借劵呈電繆供稱小的與氏同鄉父親在時曾借伊洋銀六十圓後小的因貧難餬口來此謀生容緩拔還不敢圖賴别駕著一併釋出憑人調動歸償　再扭案併責不貸 
[美界捕房紀事]  
　　昨日清晨吴淞路口蘇州河浮起男屍一具三百九十四號華捕見之立卽報知捕頭捕頭令傳三圖地保王順和往查旋回稱查得死者身畔有第二千一百八十一號小車捐照一紙意必車夫然未悉其有屍屬與否未便造次收殮捕頭令報知水巡捕船帶往救生局殯殮○前者寗波人王阿三方桂官因犯拆梢之案覊禁捕房邇者得患腫脹病日見沈重昨晨捕頭飭送同仁醫院施治無效旋卽倒　院中捕頭聞知卽令三圖地保王順和爲之料理王保擬具禀英界公堂請屠讞員核辦○寗波某老嫗由原籍誘一年二八之女郎來滬欲以奇　自居閱數日無問津者至前日下午挈至裏虹口女郎堅不肯行適爲甲乙二流囑所見意欲於中取利正在爲難間適三百五十五號華捕巡　一併解送捕房捕頭詣問之餘將甲乙卽行開釋嫗及女郎押候解送英界公堂請訊○昨　綹手喬阿順擠入漢壁　路菜巿塲竊取某婦人筐内青蚨四百翼經事主當塲扭獲後四百九十二號華捕解入捕房捕頭派包探范進才查明曾否犯竊然後解送英署公堂請究○前晚西人某甲乘東洋車至西華德路因爭論車資與車夫毆擊致將車夫頭顱擊破旋經某號巡街華捕一併拘解捕房捕頭判罰西人小洋銀二角給車夫爲養傷資○崇明偷兒沈長發竊得雞數頭昨晨持至天潼路某飯館求售經包探范進才獲解捕房捕頭令押候解送公堂請訊 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月二十三日京報全錄]  
　　宮門抄○諭旨一道錄前○步軍統領榮等奏保奬獲盜出力員弁摺○兼署黔藩黄奏報兼署日期摺○鄂撫譚奏委署道員片○東撫李奏知縣請免奏調片○黑龍江將軍恩等奏查明歴年已未到酬太監各數目摺○直督王奏據情代奏摺○卾　譚奏甄别知縣片○晉撫胡奏甄别知縣片○晉學政錢奏報歲試完竣情形摺○又奏歲試口外五廳援案取進緣由片○六月二十三日吏部翰林院正黄旗值日察人府引見六名吏部三十九名户部六名工部信名理藩院十二名在常寺十名光祿寺三名國子監六名提督衙門二十四名鑾儀衛一名正紅蒙二名正紅漢二名鐵紅满八名鑲藍漢四名兩翼十八名内務府九名○八額駙假满請安○桂勛多歡胡繘菜各請假十日○橚貝子徐郙各續假十日○錫俠續假十五日○吏部奏派騐看月宮派出　中堂吴延芬溥善榮惠裕德良培李端　隱廉吴光奎文郁達椿李念兹秀林　均隆如格裴維侒○召見軍機溥　　陳學棻○○奴才榮祿等謹奏爲遵保獲盜出力員弁德懇恩施奬勵以昭激勸恭摺仰祈聖鑒事竊據前署北營叅將王長蔭督飭把　李長春黄永奎候補守備楊鴻等僵同東城正指揮韓宗慶中城紳士尚廷華等帶同眼線弁兵拿獲結夥持械洋槍打傷事主拒傷官兵疉次搶刦鄰境盜犯張秃六頭等八名一案又前據該員弁等拿獲疉次搶刦槍傷事主盜犯劉大卽劉玉等一案傳同被刦各事主解經奴才衙門研訊供招先後奏交刑部審辦嗣經刑部訊明各犯定擬罪名將張秃六頭丁八卽東丁八楊黑仔楊達仔尹小洪兒楊九俱擬斬決梟示劉大卽劉玉擬以斬决餘均分别别理等因抄錄原奏知照前來查原拿各案之員弁等均能不分　域設法　獲盜犯多名實屬緝捕得力未便没其微勞自應擇優保奏以昭激勸除隨同獲犯各員弁擬請仍由奴才衙門存記遇有應陞之階酌量補用其恊同獲盜之司坊紳董等官向由奴才等移咨各該城自行酌核請奬外謹將首先尤爲出力之候補守備楊鴻李毓清均擬請以守備補用候補千總王鴻斌擬請以千總補用候補把總劉謙于永齡均擬請以把總補用三品頂戴北營遊擊趙春霖擬請賞換二品頂戴六品頂戴候補把總高鍾山倪甲三顱華林鍾橄永勛六品頂戴候補外委王懋王福均擬請賞換五品頂戴以示鼓　之處出自皇上逾格恩施爲此謹奏請旨奉旨已錄○○○二品頂戴兼署貴州布政使署按察使糧儲道臣黄元善跪奏爲恭報微臣兼署藩篆日期叩謝天恩仰祈聖鑒事竊臣於光緒二十二年三月二十四日在署臬司任内接奉貴州巡撫臣嵩崑行知署藩司貴西道李肇錫丁憂所遺藩司印務委臣兼署本月二十五日准李肇錫派員將印信文卷移交前來臣當卽恭設香案望闕叩頭謝恩祗領任事伏念臣楚北下士才識毫無光緒九年十二月由工科掌印給事中蒙恩簡授貴州糧儲道十年五月到任迄今十有三年六權臬篆一署藩條深愧涓埃未報兹復在署臬司任内兼署斯職深切悚惶查黔省地當邊　藩司職任旬宣舉凡　財用人贍軍籌餉在在均關緊要如臣　昧懼弗克　惟有矢愼矢勤遇事禀商撫臣加意講求不敢以暫時兼欇稍事因循致有貽誤以冀仰酬高厚鴻施於萬一所有微臣兼署藩篆日期並感激下　謹繕摺恭謝天恩伏乞皇上聖鑒謹奏奉硃批知道了欽此○○譚繼洵片再現署安襄鄖荆道清普調省另有差委所遣篆務亟應委員　署以重職守查有部選鹽法武昌道郭　舉現已到省堪以署理除檄飭遵照外謹合詞附片陳明伏乞聖鑒謹奏奉硃批吏部知道欽此○○李秉衡片再在籍紳士五品卿銜前安徽宿松縣知縣孫葆田因安徽撫臣福潤奏調辦理勘丈地畝經臣遵旨飭令該員前往去後兹據濰縣知縣李務滋詳據該員孫葆田牘稱籍隸榮城寄居濰縣曩歲請假修墓開缺回籍主講尚志書院積年濕氣内侵病傷兩足力辭講席閉户養疴今奉諭旨自應欽遵赴皖惟思勘丈事宜必須周環隴畝現患足疾加劇不良於行由縣騐明屬實懇免調往等情詳請奏咨前來臣覆查無異除咨安徽撫臣查照外謹附片具陳伏乞聖鑒謹奏奉硃批知道了欽此○○奴才恩澤增祺跪奏爲遵旨查明現在歴年發到黑龍江曁未到配太監各數目恭摺覆奏仰祈聖鑒事竊奴才等於光緒二十二年五月初四日接奉軍機大臣字寄光緒二十二年四月二十一日奉上諭兵部奏歴年發　太監於何時到配該管官並不取具收管按名報部以致在配脫逃無從稽察等語著吉林黑龍江各將軍查明歴年所發太監除已故外現存者若干名脫逃若干名分别造册限一月内報部嗣後每届年終報部一次如有延誤卽由該部指名嚴叅將此諭令知之欽此遵旨審信前來奴才等伏查歴年發遣黑龍江太監均於到配後將收管日期咨報内務府刑部仍俟每届年終彚册分咨各在案兹欽奉前因遵將現在定有年限太監得平張寳瑞安置太監賈恩順邵遊壽馬進福爲奴太監周增壽左進祿董長慶馬雙福陳進喜孫　春馬得喜卽馬玉麟董雙福隨增瑞于榮興賈喜華王進榮閻全林永遠圈禁太監魏得山王來和等二十名曁尚未到配永遠枷號圈禁太監永祿卽宣增太一名摘叙案由曁到配年月造具清册除咨送兵刑二部内務府備查並按月點卯仍俟每屇年終彚册咨報外怕有遵旨查明現在歴年發到黑龍江曁未到配太監各數目緣由理合恭摺具奏伏乞皇上聖鑒謹奏奉硃批該衙門知道欽此○○直隸總督臣王文韶跪奏爲據情代奏仰祈聖鑒事竊臣據直隸布政使王廉電稱湖南巡撫陳　箴查辦臬幕任驎一案　惡已甚未免失中廉與陳寳箴昔年同官兩楚故發電　勸之初不知陳寳箴業已覆奏也乃陳寳箴竟以印電請託入奏硃非意料所及廉生平不事請託而遽以此加之部議之輕重不必計一時之心迹不可不白抄錄原電請據實代奏等情前來臣覆加查核事關藩司大員自明心迹不敢壅於上聞謹將原電照錄恭呈御覽伏乞皇上聖鑒謹奏奉硃批另有旨欽此○○謹繼洵片再准部咨道府州縣舞論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查同知銜候補班補用知縣巫國玉光緒二十年十一月二十四日到省起連閏扣至二十一年十月二十四日試看一年期满據湖北布政使王之春按察使惲祖翼取造該員履歴清册詳請甄别具奏前來臣隨考騐該員巫國玉守潔才優結實可　堪以繁缺留省補用除清册咨送吏部查核外謹會同湖廣總督臣張之洞附片具陳伏乞聖鑒勅部查照施行謹奏奉硃批吏部知道欽此○○胡聘之片再定例道府州縣無論捐納試用及勞績保歸候袜班人員均於到省一年後由各督撫嚴行甄别等因歴經遵遵在案兹查候補知縣章壽麟於光緒二十一年四月到省扣至二十二年三月二十日一年期满例應甄别由藩臬兩司會詳前來臣查該員章壽麟才具明練試以律例尚能通曉堪以本班留省照例補用除履歴咨部外相應附片陳明伏乞聖鑒謹　奉硃批吏部知道欽此○○山西學政臣錢駿祥跪奏爲歲試通省完竣謹將北路按試情形恭摺具陳仰祈聖鑒事竊臣　正月二十四日出省按試北路忻州次代州次寗武次　嵐州調考嵐興兩縣及保德州屬次大同調考朔平府屬並豐鎭寍遠二廳　棚士子均能安靜守法尚無槍冐等弊其旗廳各屬照章由歸綏道代考將試卷封送校閱文風以大同一屬爲優忻代次之武風則北路各屬均有可觀竊維學校之設以培養眞才爲最要晉省士習素稱樸誠臣於各棚發落文武生員必　以篤志進修束身自愛力圖名實之稱勿生僥倖之心以期俗尚克端士風漸振庶可稍副朝廷作人之盛意臣經過各屬地方雨澤愆期民情安謐足以　　宸謹現通省歲試完竣卽循例由大同府起接辦科試並隨棚考取拔貢合併聲明所有北路按試情形理合恭摺具陳伏乞呈上聖鑒謹奏奉硃批知道了欽此○○錢駿祥片再山西口外五廳童試由歸綏道代考送卷校閱部章每二二名取進一名上届歲科兩試托克托和林格爾兩廳人數不及二十名經前任學政臣王廷相秦請每廳取進一名奉旨允准在案本届歲科試業由歸綏代考委員解送册卷前來除歸化一廳人數足敷取額外其　拉齊托克托清水河和林格爾四廳人數均不及二十名良由路程遼遠地方瘠苦所致臣校閱該四廳試卷均尚清通若竟一槪不取殊不足以示鼓勵因仍照上届每廳取進一名以仰副朝廷體䘏邊　士子之意理合附片陳明伏乞聖鑒謹奏奉硃批知道了欽此 
 
