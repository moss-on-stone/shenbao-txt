# 1910 - 249 - 4913508

 

Page 1

 
 
   
 
 

Page 2

 
 
上諭 
[監國攝政王鈐章八月初七日内閣奉]  
　　上諭度支部奏請簡奉天清理財政正監理官一摺奉天候補道榮厚着賞加四品卿銜充奉天清理財政正監理官欽此軍機大臣署名奕劻毓朗那桐徐世昌 
[監國攝政王鈐章八月十一日内閣奉]  
　　上諭雲南迤西道員缺着耿葆煃試署欽此軍機大臣署名奕劻毓朗那桐假徐世昌 
宫門抄八月十一日召見軍機瑞澂張鳴岐 
代論 
[度支部主事鄧孝可爲時局危迫泣懇都察院代奏呈（續）]  
　　王之精神奮矣第一著手。則改革吾國行政機關也。吾行政機關之萬弊叢集一言以蔽之曰無統一的分科也。仍此紊亂。則合古今中外財政家之才。不能理吾財。竭古今中外經濟實業家之能。不能裕吾。國畢古今中外敎育家之力。不能化吾。民盡古今中外兵政家之。術不能强吾陸海軍窮古今中外外交家之智。不能善吾交涉。何也。權限之弗明。責任之弗專秩序紊亂。紀綱複雜。雖仁者無所用其愛。智者無所用其才。勇者無所用其。力我攝政。王視吾國行政。有一機關可能舉其事之。全而竟其緒者乎毋亦聽各部各省各官廳。自生自活而己。即以財政論之自天子以至地方有司。皆自派員徴之而。自用之。其徴收而富也者。則其官廳之事舉。而員役之薪資亦豐。其徴收而塞也。者則其事不舉。而員役之薪資亦薄即如京師十餘部。何者非自求財源而自生活之。郵傳陸軍外務度支此號稱財源豐裕者也。學部法部民政農工商等部。此號稱財源窘塞者也。其豐者過豐。支用有餘。尚堪貯蓄。度支部有銀行無。論矣郵傳部亦有銀行塞者過塞。法學等部雖欲告貸於銀。行且恐。無人見信。焉度支郵傳等部一差缺月薪五六百金。而法學二部之丞參。月薪不過二百度。支部財政學堂之外。復有銀行學堂。而學。部大學。議近十年。不能開堂。再如民政。吾之民政部。非各國之内務省乎。我則無論各省内政。非民政部所能過問即以京師警務論之。尚有步軍統領衙門焉。有順天府尹焉。某昧死。妄謂吾國之民政部尚書。不過京師一部份之警視總監而己。度支部尚書。不過部中最高貴。之一書吏長。而己。出部門一步外。何能。過問。畧舉數端。言有餘痛。一國政事。而令其牽掣參差如此。尚復何人材之可爲力。卽有人材。亦惟速議改革此機關而己。嘗謂歐美行政機關。如劃地球之經線。凡財政軍政等。皆自中央以迄地。方一機關縱而轄之。而吾國則地球之緯 
 
 
 

Page 3

 
 
　　線也。叢集禮樂兵刑錢穀外交。凡全球所應理者。於一地方。官之身上而。以府道壓之。府道又舉凡全球所應理者皆理等地方官。而上復有積壓之者。層累而上。以至於兩極。名則無所不辦。實則一無所辦。此非無統一的分科何至此。統一的分科奈何。曰内之則責任内閣。外之則督撫權限責任内閣以一大臣爲總理。合各部大臣組織之。内閣制成。則合全國。政事於一閣而共爲謀。非散全國政事於各部而各爲計。事有統屬。責有攸歸。近日内外臣工言内閣制者紛如此吾國萬政所自出。幸攝政王早斷而行之。督撫權限問題。尤當今第一急務。吾國行省制。不啻剖國土分而治之。中央政府與地方各圑體之間。無不扞格。督撫之一階級。大如財政軍事。中央固無直接收入之一錢。無直接管轄之一兵。雖近日集權陸軍部。然籌練新軍。仍仰督撫一國大政。皇帝曰可行。督撫曰不可行。其事终不獲行。督撫曰可行。皇帝曰不可行。而督撫或自由行之。停止刑訊。諭下數年矣。而至今刑訊如。故也。徴收印花稅。諭下數年。矣而至今停擱如。故也。部臣之籌欵也。曰無論如何竭蹶。該督須勉爲其難。督臣之告匱也。曰臣力萬分支絀。懇飭部臣主持。此推彼諉。專主者誰戔戔。竭民膏血。錙銖之微。部臣則强索而。必欲得。督臣則深。錮而嚴以拒。蓋中央有中央之事。部臣不能不取。疆省。有疆省之事。督臣。不能不拒。實則皆公也。皆私也。皆不得己也。而無人通盤籌畫。溝而通之。此皆無統一行政機關爲之厲也。督撫又復彼疆此。界互爲畛域。隔境勗勦。侈爲美談索餉鄰封。有同乞糶。財政之徴收。賦稅之規率。兵隊之督。練軍械之製造。莫不省各異趣。交通二字何。解同一路。線而各省自爲公司。川至鄂購地。而鄂大吏阻之。川行小輪。而鄂尼之。敎育原期普及。而此省生。不能入彼省學堂。一省選派留。學須服其省義務。凡此各。判鴻溝在西人觀。之未有。不笑爲至駭奇怪者。人視之可笑。吾視之可痛哭者也。光緒甲午日本與吾將宣戰時國人不能無疑。伊籘博文曰。支那督撫皆各以守土爲重。名十八省。實不啻十八國。以吾敵支那全國固不足。以敵十八省之一之直隸。吾何疑之有。痛哉此言。然吾國果能如外人所言。二十二行省。爲二十二國。猶可言也。吾一省政治。恒以督臣意志爲轉移。朝諭開缺。瓜代夕即。寛猛新舊。人各異趣。則政各異宜。故對中央政府言之。則儼二十二圑體之形。而無統一之効用。就一省政治言之。則爲一督撫一時之行動。而乏繼續之進行。以此而欲集權中央。政治敏活。收指臂之効。烏在其可得。以此當今競爭劇烈之塲。烏在其不亡國。我攝政王觀之。此之宜改轍者。豈待稍緩晷刻哉（未完） 
專電 
[電一（北京）]  
　　攝政王决意國會期限縮短三年俟第三次上書請願即行宣布 
[電二（北京）]  
　　東督錫良請借洋欵十萬萬同時舉辦各項新政惟不主張練兵 
[電三（北京）]  
　　東督錫良業己請訓准十七日出京 
[電四（北京）]  
　　吉林豫算歳虧五十六萬餘 
[電五（北京）]  
　　京奉鐵路總理將派段書雁 
[電六（北京）]  
瑞澂確有總督兩江消息 
[電七（杭州）]  
　　浙路股東今日（十一）續開會議盛副理允代總理决議發行留湯股票每股五百元入股者給半費坐車票以五年爲期 
[電八漢口]  
　　鄂路公司成立舉荆防旂籍朶勒哈哩任總理劉人祥劉心源任恊理柯逢時爲名譽總理 
緊要新聞一 
[浙路股東請增撫電奏留湯詳紀杭州]  
　　浙路全體股東爲總理湯蟄仙被譴去職事本月初八日曾在上海浙紹會館開股東大會討論挽回之法當决議由全體股東專車赴杭面懇浙撫增中丞電奏收回不准干預路事之成命業紀前報兹悉浙路股東初九日抵杭後復於初十日上午假師範學堂接續會議股東簽名與會者計一千六百十一人。九句鐘入席首由臨時議長周湘齡君佈告續會原委並云凡值議塲各具政見幸勿徒爭意氣於事無補務望諸股東和衷共濟共維危局次請股東發表意見以竣前會手續股東田澍霖起言前擬公呈底稿今日到會半未接洽應請議長宣布俾得共同研究王君家襄申說條文大意三條次研究公呈投遞辦法。寗紹股東主持全體謁院。杭湖股東主持選派代表。各執一詞抗爭甚力王君清甫謂滬會决議聨合全體來杭面謁中座上達下情維繫全局今忽改議僅派代表。仍蹈敷衍積習。則衆股東冒暑遠來之謂何。徐班侯侍御登台解紛謂今日之會關係全省大局萬不可再閙意見惟當和衷共濟今謀留湯集股辦法。如不集 
 
 

Page 4

 
 
股。湯不能留。留亦無益。褚君慧僧謂此會手續非由欵絀而發生籌欵之議更屬贅詞其時兩方面之抗爭仍未解决寗股東金雪塍君責備議長意存敷衍反對全體謁院周議長頗愠怒當衆辭職王君清甫言議長宣布開會手續首提意氣之爭今亦首先執行大聚一笑其爭稍解公議表决先派代表謁院。會衆停待。如有後命。全體再行繼往。衆己認可並舉出代表兪康侯樓木庵等二十六人。嗣諮議局長陳介石起謂撫憲代奏早己自承不待代表之要求所以全體請見者。事關東南大局。不能不愼重出之。并且電禀在先。今以杭股東少數之主持遽改前議。則各股東冒暑奔馳專車迎送者試問何詞以自解。大衆贊成全體赴院。嚴定秩序各給議决票一紙以免紊亂議畢休息午膳午後一時復席盛副理宣布維持會電并聲明全體赴院之秩序議定全體排隊。由靑雲街直上齊集轅門騐票。公司派職員四人領隊另備晋謁拜帖全體名單惟謁見後如何結束或須折回會塲再議大衆咸謂天熱路遥時間短促即精神亦有不逮公决十一日延長會期一天。仍於上午九時開議。衆認可盛副理復又宣讀改正呈稿畢卽行排隊出發行未數武。突遇暴雨人多不能乘轎。祇得拖泥帶水衣履盡濕。惟因激於公憤。仍各鼓勇前進。到院後鵠立大堂當由增撫邀請代表二十人進内談話由徐班侯君呈遞代奏稿增撫閱畢云此事但求有濟。必須有一番理由。方能感動政府。鄙人亦躊躇多日今見諸君從法律上解釋。亦頗正當以現在正法律世界也。樓木安君言法律爲政府與人民所共同遵守。是以援據。至人民之奔走駭汗。不遑寗處種種苦情。須請大公祖據情入告。人民不能自達。增撫云呈稿内所謂劾盛係湯總理代表股東意思此節如何田樹霖君言確係衆股東意思請湯總理代表增撫云未聞開過會樓醰安君言浙路因外人干預而發起自辦。集股因拒欵而嚮應。繳股因不動存欵而踴躍。借欵合同。締結於盛侍郎。是以每次開會。無不追原禍始。劾盛非僅股東之意。直人民之意。范仰喬君言治晚甬人也此次甬郡開會。聚集五萬餘人。勞動食力。幾起暴動。嗣經桑觀察演說勸導。某等竭力维持。風潮始弭。田樹霖君言某等此來保血本亦正所以求治安此事全仗大公祖消弭於無形免有他慮增撫云此事但求有濟。鄙人忝撫是邦。與人民休戚相關。决不肯守中立。樓木安君言朝廷無不愛土地人民之理。愛人民即所以愛朝廷。沈劍侯君言請撫憲先行電奏。俾安衆心。增撫云此事但求有濟。鄙人如敷衍從事。則將諸君所陳請者據情代奏。代奏後如何結果。仍報告諸君。似此不過一電報生手續耳。鄙意尚須將諸君所未盡者覼縷入告。以達希望。楮慧僧君言明日各股東延會一天請大公祖從速宣示電稿增撫云電稿一經宣示。各報從而揭載。于事實反多障碍。諸君不妨公舉代表進内閱看樓木安君言京師天聽稍遠。謂江浙民氣囂張。其實並不囂張。保全鐵路無非出自忠愛。近日情形大公祖所目覩。應請一併入告增撫。云是。嗣復討論多時各有問答增撫對于各代表慰勞至再且言鄙人當出見各股東樓醰安君言某等先出通告遂辭出有頃徐班侯樓木安褚慧僧三君偕增撫同至大堂增撫與衆股東。交揖復加慰勞並謂鄙人見諸君徒步奔馳衣履遍濕。無非愛國熱忱。鄙人說到此等處。幾不能成語。斷無不竭力設法挽回惟諸君遠道跋涉未便久稽應。請先回將鄙人布告情形。先行轉慰鄉里。以免望眼欲穿。胡晴波君言某等此來。非要求大公祖代奏。盖大公祖允准代核具奏。無人不知。惟奏後如何結果。尚未可知將來至再至三。還望大公祖委曲堅持到底。增撫云鄙人頃間研究之言。正是爲此。休戚相關。决無不負責任之理。衆相拍掌增撫又云鄙人尚有一言。須奉告諸股東。現在一般謡言。頗有謂目下浙路股欵不足。總理急求脫卸以致。生出此事者。衆股東云此皆詆毁總理以誣衊股東。實則以湯總理信用。繳股非常踴躍。卽如六月一月。金融如此恐慌。公司實收。尚達十九萬有奇。昨日廣東來電云挽湯欵倍原數。靑島添認八萬。年内繳足。雲南礦商認十二萬。己繳四成。安得以股欵不足相誣。增撫云鄙人固所深知惟京城却有此一般議論但願諸君赶繳股欵。一雪此言。復向衆股東慰勞數四交揖而退衆股東相率出轅仍復拖泥帶水而歸 
附錄浙路股東公呈增撫代奏文。爲呈請代奏事伏讀宣統二年七月十九上諭云云欽此欽遵二十三日湯壽濳遵旨出公司卸去總理職二十八日承郵傳部飭公司另選總理之命董事局遵公司律第四十九條於八月初九十等日開特别會議全體股東意見以爲浙江鐵路。奉先朝諭旨。准歸商辦。浙人謹遵欽定大清商律。公舉湯壽濳爲總理。先帝俯順輿情。特賜湯壽濳卿銜。以資鼓勵。湯壽濳承朝廟特達之知。重兩浙人民之託。受任以來。刻苦經營不辭勞怨。不支薪水。至於今日。造成杭嘉鐵路三百數十里。集股己達千萬。上年奉郵傳部考覈成績。許爲全國商路之冠。不僅全體股東所信仰也。自盛宣懷回郵傳部侍郎任。湯壽濳以言辭激切。驟遭嚴譴。全浙人民及各埠華僑。函電紛馳惶恐萬狀。以事實言之。浙路己集欵而强迫借欵。人民集欵千餘萬。而借欵不及此數。撥欵逾期蘇浙兩公司僅領欵一百八十萬。合同當廢不廢。洋工程師當撤不撤。無非仰體時艱。浙路不渴飲鴆。旣承借欵之害。不得不歸咎於締結草議之盛宣懷。此次湯壽濳電達樞府。稱盛宣懷爲。罪魁禍首。自係代表股東。在路言路。朝廷責以率爾妄陳。似以此爲湯壽濳個人之意非浙路總理代表股東之意。雖黜涉大權。屬於行政作用。非臣民所敢推測。惟就法律言之。商律公司律公司總理規定。任期選舉及開除由股東全體同意之公决。朝廷絶無制限之明文。今商律公司律。正在施行之中。未有廢止全部或一部之命令。不應使浙路所享有法律上權利。獨行剥奪。城以法律最 
 
 

Page 5

 
 
爲神聖。若未經變更。手續任意歧異。深恐頒行全國之商律其信用之効力自是而失况各國素笑中國爲無法律之國尤宜上下共相維持股東爲血本計爲憲政前途計故不得不披瀝上陳用敢賫呈環叩籲求大公祖大人俯念商路顚危人心惶迫准予據情代奏仍令湯壽濳總理路事不任藉此脫卸以順輿情而維實業不勝急切屏營之至 
[電催各省查報司法經費北京]  
　　法部近以各省省城及商埠各級審判廳按照籌備清單限於今年成立前因御史趙炳麟鄂藩王乃徴條陳財政及憲政館會奏咨查全國應需司法經費照度支部試辦預算册式分類臚列由本部會同該部妥籌規畫均先後奉旨飭辦業由本部電知各省限二月以前將各級審判廳經費詳造表册送部乃現尚未據咨送似此延誤要政殊屬不成事體日昨特酌定兩種辦法分别緩急通電各省依限查報畧謂本部前曾電知貴省限二月以前將省城及商埠各審判廳經費詳造表册送部乃逾限己久尚未據咨送到部現本部分别緩急酌擬辦法兩種一查照編查館會奏原摺仍由貴省將各廳籌擬辦法並新舊監獄事宜現定及預籌各費詳細分造表册至遲限八月十五日以前到部以憑分類列表會商度支部辦理一趙侍御王藩司兩摺業經内閣咨催速議具奏本部立待辦理希將貴省省城商埠今年成立各廳及模範監獄等所有建築開辦常年臨時各費按照後開條欵限五日内電復本部卽據以彚核列表先行奏聞今分列如後（甲）省城或某處商埠現設高等地方初級等廳各若干高等地方每廳現各設庭若干（乙）每廳建築費開辦費各若干合計各廳兩欵每欵總數各若干（丙）每廳常年費總數各若干常年費内即分官俸費役食費辦公費雜支費四大欵各審判檢察書記看守所各員俸薪爲官俸類承發檢騐等吏及庖丁雜役警察各工食爲役食類紙筆飯食等項爲辦公費之類其不入上項各類者爲雜支類每廳常年四大欵每欵計費各若干合計各廳共需若干惟官俸役食兩項須將員數名數總額一並聲明（丁）除建築開辦常年等費外應行預備臨時活支之費每廳各若干合計各廳總數共若干或己辦或現正籌辦之模範監獄所有建築開辦常年臨時各費悉照前條乙丙丁所指欵式計費各若干一併開列以上應需經費均由何欵項下籌撥統希指明各廳經費如籌辦時係一併估用者此次均應按廳分欵開列本部將據以推算分年籌辦各廳之計毋得籠統望依限電復至盼 
[勞乃宣反對新刑律之失敗北京]  
　　勞乃宣沈林一反對新刑律一節己詳記前報現悉勞沈所藉口反對者爲和姦無夫婦女及違反父兄敎令兩問題曾著有說帖痛詆不遺餘力編制局長吳廷爕修律大臣沈家本等對於勞沈說帖亦具有駁議引經證古持論精確日前編制局又開全體會議於兩問題詳細研究僉以第一問題關係敎育非法律所能禁制且足爲中國禮敎之玷即以大清律言歷來奸罪成案皆牽涉殺傷誘拐等罪並無處罰單純奸罪之先例若將此種條文增入不過於法律上添一污點而館員許某獨以通奸並非善良習慣謬執法律根於習慣之言仍主增入反對者則以習慣雖爲法律之根據實以私法（民法商法等）爲限若刑法則具有强制法之性質决非任意法可比何得據此爲詞终至全體决議不得增入第二問題則於草案某條中載明（凡對於尊親屬加暴行脅迫而未至傷害者處四等以下有期徒刑）云云是違反敎令己明明包括於本條之中况以普通事實而論凡子弟忤逆父兄者大抵皆有毆辱虐待等情卽該條所稱暴行脅迫矣故亦以不另增條文爲决 
[議准奉省添設鎭東縣治北京]  
　　東督錫清弼制軍以奉省洮南府東北鎭國公旗地處邊要前丈毛荒現時放出者己屬不少升科在即自應由官經徴其未放各荒亦須賡續招懇而現有墾户半皆客籍尤賴官爲彈壓且外人游歷往來時有交涉事件兼以緝捕盜匪調和蒙漢均不可無管轄之官吏擬於荒叚適中之叉千撓地方設立縣治定名曰鎭東縣𨽻屬於洮南府業己奏奉硃批飭由會議政務處議奏兹經該處覆奏謂洮南府懸絶於昌圖府之西北本爲内蒙古科爾沁右翼前旗牧地邇年墾地日闢生聚日繁其東北一帶與江省大賚廳及札薩克蒙旗接壤地面遼闊自應特設專官藉資撫馭該督請於荒叚適中之义干撓地方添設鎭東縣應即准如所請至設治後築城建署放荒招墾曁一切未盡事宜均請飭下該督督同設治委員遵照歷次成案悉心籌措俾免虚糜而收實效 
[江撫請設湯原縣巡檢北京]  
　　江撫周中丞片奏云江省湯原縣地方偏在省東設治之初荒曠無人是以所轄區域南北廣袤百餘里東西延長六七百里現在荒己放竣屯户漸集頗有鞭長不及之虞其縣東高家屯一帶距治所將六百里聲氣旣苦隔絶形勢復極衝繁綠松花黑龍兩江均於該處匯流南接吉林東界俄境若不置官經理恐無以安集墾户然或另設縣治又苦居民無多徒糜鉅費查該縣尚無巡典等官兹擬添設巡檢一缺即駐高家屯以資分理所有建築署所發給廉費仍照向章辦理并准募兵十名俾資保衞如蒙兪允即當揀員委署至該縣應設同城巡檢自應改爲佐治員毋庸另行設置以符新章 
 
 

Page 6

 
 
[職官與畢業生大閙娼寮之結果北京]  
　　皖撫朱中丞片奏云皖省調查軍用地形武備畢業生王建中鄭廣鎔行至休寗縣屬屯溪鎭地方狎昵土娼逗遛不去適署休寗縣縣丞周頌年因公到鎭藉禁娼妓爲名索取規費王建中等爲該娼向周頌年說情未允旋經該娼許送周頌年洋銀欵尚未付周頌年當與該鎭警務委員候補知縣徐錫疇同往娼寮茶會王建中等因换前嫌踵至尋釁徐錫疇即從後門逃回飭令什長帶同警兵將王建中鄭廣鎔扭到公所轉送休寗縣署請究王建中等復揑失贜多件欲令徐錫疇賠償互相禀訐經臣密飭徽州府知府劉汝驥查明前情據實具禀並據另派密查委員孫發緒冋省面禀核與該守所查情形均符查王建中等奉派調查軍用地形輒在屯溪地方狎娼滋事實屬荒謬己極知縣徐錫疇充當該鎭警務周頌年亦均現任職官竟敢同作冶游始則藉禁娼以索規費繼復借違警以洩私忿洵屬有玷官箴旣經飭查明確未便稍事姑容各該員業經撤差撤任相應請旨將候補知縣徐錫疇前署休寗縣縣丞試用府經歷周頌年一併革職以肅官方至王建中鄭廣鎔均係安徽前武備學堂畢業生鄭廣鎔捐有監生及縣丞職銜應請斥革飭取監職各照並畢業文憑撤銷示儆該處土娼飭縣驅逍出境以免滋事奉硃批著照所請該部知道 
[西報譯要]  
[浙撫電請開復湯壽濳]  
　　文滙報載初十日北京電云政府接浙撫電請開復湯壽濳此電之發顯因迫於浙路公司鼓起之風潮故大約將無効力並聞諸御史現擬奏劾盛宣懷徐世昌乖理懲湯之罪 
[輪船失火慘聞]  
　　又載十一日香港電云今晨兩點鐘時某輪船Ｋumchow忽然失愼船中滿載出洋工人當時船中之人大起驚亂致死者共有二百人之多 
[京師近事]  
　　陸軍部廕尚書到京後連日召見頗蒙監國優遇聞二十八日召見時由監國交諭以現在外交異常困難補救之法首在軍備汝爲精嫻軍政中外推重之人務宜盡心竭力力求振興以資挽救隨交付手册一件飭詳細酌核是否可行聞其内容係濤貝勒條陳關於軍政應興應革之各件也 
　　陸軍部日前咨行各省督撫略謂查本部派往留東陸軍學生所有學費結至光緒三十四年五月止又各城官費陸軍學生除使館己發不計外自陽歷四十一年七月起由本部先行墊撥再令各省歸墊至本年陽歷六月止該監督銷册己報至陽歷五月止俟查明後再行開單咨報唯清理財政後各省五成生及官費生用欵本部别無閒欵可撥现經咨商度支部留東學生用欵應攤各省五成之數均令自行籌給等因業經度支部奏明在案所有此項用欵自本年華四月起官费五成各生每名按月學費均合庫平銀四十兩由各省自行查明本省官費五成各學生若干名數隨時將此欵解交本部以憑轉發而免遲誤相應咨行查照辦理　　學部近以京外各學堂平日核定各科分數大抵失之寛泛若不嚴加限制殊不足以昭愼重特於日前通行各省提學使轉飭各項學堂嗣後各科分數均須按照定章切實核給不准仍前寛濫洷和生流弊 
　　資政院開院之臨時警察與議塲之秩序等皆關重要昨由該院協理李柳溪侍郎參取各國議院臨時警察章程核訂警章數十條移送民政部聞肅邸對於此事亦極注重己特遴選程度較優之警長六十人於初一日入教練所研習此項新章以便開院時承差 
時評 
[其一]  
湯壽濳事。固浙人之所。當力爭也。惟浙人竭。力以爭之。而彼極意惡。湯者。方且故作痴聾寂然無一聲響。之應將奈。何浙人。力爭而政府不應政府。不應而浙人。愈爭則浙路風潮殆 
非旦夕間所能息矣。 
雖然以湯壽濳。故以公司律故。曠日持久與政府相持。而轉置於股欵於不問。則無以間執讒慝之口。而最终之效。果亦未。可知矣。故力爭可也忘却路欵而爭之。不可也。浙人其愼策之。 
[其二]  
地方自治章程。幾經修改。於地方官之權力。己鞏固。而不可撓又安得侵犯者。今聞憲政編查館。又預防侵犯地方官。權限之新章。今試問籌辦自治以來曷。嘗有侵犯官權之事乎。而又欲爲預防之計。是何尊重官權之不己。而防慮人民之己甚也 
[其三]  
往者人民要求速開國會。而政府不應。今則政府之中。亦有主張速開國會者。而老成迂腐者梗之。上與沔相違而國會不開新與舊相違。而國會。不開。其欲速開之人雖異。其爲梗阻。而不得行。則一也。必也監國明决。毅然獨斷而行之。則大計可定不 
然。築室道謀。亦终於無成而己矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫奏報浙西鹽捕營勦匪情形蘇州]  
　　蘇鹽程中丞片奏云松江府屬地方與浙江嘉善平湖等處連界該處爲浙撫引地港汊紛歧四通八達梟匪最易出没本年六月初間據統領浙西水陸鹽捕等營江蘇巡警道汪瑞闓轉據分統鹽捕營松江府知府戚揚禀報六月初五日據探報有大帮梟匪竄入松屬金山衞城等處臣即飭該道曁統領飛划營江蘇候補道馮祖蔭調派各營馳往助勦一面由該府親自督飭中營帮帶候補知縣張宗良調派各鎗船分路堵截卽據管帶鹽捕前營詹國楨報稱該管帶向駐漕涇營房因營兵皆派出各處緝私守營弁兵無多突於初四夜四更時候忽聞鎗聲四起梟匪有踰牆者放開營門約百數十人紛擁入内逕奔堂前刧取排列洋鎗該管帶督率弁勇徒手相搏奪回洋鎗擊退該匪出營復刧去鎗船兩隻鎗斃正勇李正發一名又擄去殷鉦有一名洋鎗除奪回外計失鎗十五桿子彈四百二十粒新舊軍褲十一件旗兩面查點弁勇受傷十一名該管帶亦頭面受傷現親率鎗船向西緊追乞派師援勦等情禀由該府探悉該匪己分股一西一東維時飛划營管帶沈葆義赶到遂議令詹國楨東追該府與沈葆義分路西追而探報東竄之匪有搶奉賢縣南橋紳富之說亟飭張宗良與沈葆義迅速分回東路未至南橋而探報該匪己於初七日下午搶刧三官塘阜成典當而逸該府當飭奉賢縣趙鴻紱勘明禀詳遂與各營會議港汊紛歧兩岸蘆葦高簇匪船處處可通忽隠忽現忽東忽西勢必彼逸我勞日久蔓延燎原可慮計惟内有搜捕之師外有圍守之師方期得手即馳禀蘇松太道轉飭滬軍營守白蓮涇東溝各口並請上海巡警恊巡浦東各口鹽捕各營守閘港杜家行金滙橋葉樹港各口其西路如泖港楓涇金絲娘橋金山衞城則以新到之兵船守之淺水兵艦則巡大江而以管帶何嘉祥沈葆義詹國楨帮帶張宗良各率鎗船於各汊港逐加搜捕該府自駐閔行適中之地相機策應層層追逼使匪難託足自初八初九等日迭據滬軍營飛划營鹽捕中營先後獲匪王兆江左萶豺即沈三張傳豺卽張老窩子殷鉦有朱老三朱老四潘子淋張子濡余得漳即余灣胯子蔣幗莒即王幗莒顧豺幅孔有豺汪得　徐溎彭三九高小珠子王和沈濚華楊金發並起獲銀飾銀鐲新舊軍衣褲旗幟洋鎗子彈單刀號衣等物又據飛划營起獲沈水船隻一係匪船一係前營被刧鎗船又據鄉民撈獲沈水洋槍七桿四眼砲一桿並前營被劫槍船一隻及大小空皮箱號衣等件該府察看各匪己散即將現獲各犯解省面禀情形當經臣即飭該統領汪瑞闓督同該府提犯審訊據余得漳蔣幗莒張傳豺王兆江左萶豺殷鉦有六名分别供認與王麻子即王鎭幗結帮糾夥殺鷄燒香行刧漕涇旱營軍械放鎗拒捕分路逃走殷鉦有被擄從匪與張傳豺王兆江左萶豺復聽從王麻子搶刧三官塘阜成典當均入室搜贜各不諱錄供開摺禀經臣查核該犯等嘯聚川澤刦營搶當實屬兇暴昭著形同土匪罪不容誅當即批飭照章就地正法以昭烱戒餘犯顧豺幅等十一名情節較輕仍發回松江府分别訊擬詳辦又潘子淋張子澐二犯據供與王麻子素識此次並未隨同搶刧惟往返送信不止一次顯係同類查王麻子即王鎭幗顺江北淮揚一帶疊犯刧案因被捕緊急竄至松屬浦東復圖擾亂經調派各營圍拿該犯欲竄山東逃至鎭江己被兩淮緝私營統領王有宏等拿獲解寗訊供狡避己發歸揚州府提同先獲各犯質審究辦除飭將潘子淋張子澐解赴揚州歸審並仍飭汪瑞闓等嚴密訪緝各逸犯務獲究報以絶根株 
[南洋勸業會追悼華僑徐君博興紀事南京]  
泗水商會代表徐君博興來寗赴會病故後其子廷仁等前來迎柩勸業事務所及曁南學堂全體職員學生特於初七日開追悼會於會塲公議廳物産會研究會聨合會各派代表與會來賓到者四五百人審查總長派陳坐辦爲代表正會長派李學使爲代表下午二時開會首由外事科長陶君賓南報告宗旨次由葉君子安宣述歷史徐公由商起家不忘祖國創辦學堂由一人獨出經費祖國人至島者尤加優待久懷歸國聞勸業會之興喜甚以舊疾發作而卒其未卒之先並助上海孤兒院等經費若干聞者皆心憶其爲人次陳坐辦李學使兩代表先後述審查總長正會長哀悼之意次讀事務所陳坐辦祭文及曁南學堂李監督學生祭文次來賓演說湖北勸業道代表李君香珊登台謂追悼徐君有三感一政治上之關係日韓合併徐君若在必有一番感觸而發生警告二敎育上之關係徐公獨力興學不但曁南之幸亦中國之幸三實業上之關係徐公有𤍽心復有毅力可投資本以興中國實業而竟先死是可悼也審查官鄧月波謂今日追悼之意吾人當繼徐公以興實業并求保衞僑商物産會聨合會代表黄君韌之演說極爲沈摰大意謂其人旣可追悼當生感觸愛力以繼其人之業爲追悼者之責任徐公興商興學擔當重任如此而死未死者當及時勉力末復述勸業物産會之困難因本會而益有感於徐君不得覩斯會之結果誠可哀也陶君賓南則謂徐君不死外人虐待之下而得自由以死一幸也不死於外埠而死於祖國二幸也不死於他日中國不知謂何之日而死於今日尚可綢繆之時我同胞得以聨合追悼者三幸也落落數語極爲悲將聞者皷掌如雷研究會幹事洪君伯言謂今日追悼之旨不在空言而在吾人知徐君行事之可貴有以繼之而己南京研究圑代表姚君孟塤演說分兩大端一抱歉一希望考查歷史地理甚詳中國人散居爪哇自梁始葡萄荷蘭均遲甚僑商至今知興學愛國徐君誠開闢偉人也吾人對之歉甚由抱歉而生希望則始期 
 
 

Page 11

 
 
　　諸後盾而己引證各國開闢古今事望華僑由人民土地而得主權以曁南爲省爲郡　然後曁南館曁南學堂之名與各省並列爲徐君之所望即今日追悼者之責也摇鈴散會時己五下鐘矣 
[鄂軍第八鎭演習操紀聞武昌]  
　　第八鎭統制張提軍現因軍諮處陸軍部會同派員來鄂檢閱爲期己近特將應行預備各事早爲佈置連日並率同督練三處人員曁本鎭各協標統參議等官週歷各營房檢查内務及試騐學術兩科檢查事竣乃於初五日傳令步騎砲工輜重各標營編成兩軍以十六協統鄧成拔充南軍統領二十一混成協統黎元洪充北軍統領均於黎明時飽膳出發南軍駐守石牌嶺馬防山一帶假作敵人來襲防禦之狀北軍由蓮溪寺徐家灣前進捲旗息號假作刧營進攻之勢接近南軍防禦線附近與前哨斥候互戰南軍聞警大隊掩下而北軍己四面合圍鏖戰至午後四時兩軍毫無倦容進退攻守悉合機宜張提始傳令休息於南湖走排一週收隊入城時己萬家燈火矣 
分類新聞 
政界 
[自治鄉董爭區之劇烈松江]  
　　松郡東北鄉劃區問題競爭至今尚未解决初九日新十車梵四莊士紳聨名禀繳調查叅議各照會略謂七月十五日自治所長謝紳在縣自治會當衆劃陳沙趙太爲一區新十車梵爲一區當時雙方公認事後陳沙人故違定案忽欲離開趙太等附入新十車梵無論趙太二莊爲一區新十車梵陳沙六莊爲一區多寡之勢不匀即以地勢論亦有鞭長莫及之慮特繳還調查户口參議自治各照會請監督另行遴派免誤進行 
[滸關籌備自治之進行蘇州] 　 
　　蘇省長邑滸墅關籌備自治公所於本月初七日正所長朱紳祖暉邀集副所長杜紳超（惟副所長徐紳祖榮未到）並請本地熱心公益士紳公同會議籌定開辦事宜當將議决情形條錄於下一辦事職員當由所長推定參議員吳恩培吳尚仁徐寳臻徐文師徐方苞褚鈞玉陸基王維德張晚傑徐秀朱祖培陳麟朱祖照等十三人並公舉徐堪爲駐所辦事員侯心德爲會計員羅申錫爲書記員楮鈞玉徐秀爲庶務員吳以旭江宗海吳肇修爲調查員均盡義務不支薪水二認定經費係官紳各半先由正副所長及區董吳紳認定洋二百元作爲開辦需用三開辦日期訂定本月念二日行開幕禮各職員到所辦事 
[規定各屬警務長辦事權限安慶]  
　　皖撫誥誡各屬警務長文云巡警爲保安要政而各屬警務長爲一邑巡警表率惟該員大半甫由軍學畢業於地面情形無甚體騐正當謹愼從公隨時研究與地方官虚衷商榷庶幾智識漸深名譽日起斯可保衞社會之治安乃近聞各警務長到差以來恪守定章受地方官之指揮監督者固不乏人而愎戾任性動與所在有司齟齬爭執比比皆是甚至龐然自大欲與地方官分庭抗禮並於職掌之外干涉把持侵損牧令權限似此行爲不但於警務無所裨益轉致有碍治安自應嚴行通飭以期整頓嗣後各屬警務長務須凛遵館章省章遇事商承地方官辦理凡非警務範圍之内一概不准干預如有不服指揮不受監督准地方官據實禀揭定即分别查懲不稍寛貸本部院因各警務長等甫經畢業出堂於外間情形或有不諳不忍遽予黜退是以特申誥誡冀其改悔自新自經此次通飭之後各宜凛遵定章謹守秩序倘再藐玩如前惟有立即撤退永停差委各牧令亦當顧全大局互相維持冓事和衷商辦不准稍有掣肘除分行外合就札飭札到該員即便遵照 
[移請籌定審判不敷經費杭州]  
　　提法司李橘農廉訪移文藩司以審判廳經費預計辦至一律成立之年約共需銀一百二十五萬餘兩除可籌之狀紙罰金登記費等項約有四十餘萬外不敷銀約八十五萬餘兩近奉部飭核减經費宣統三年預算之數擬暫按六成給發若辦至一律完成之年統按八成計算共需銀不過七十餘萬兩除可籌之四十餘萬外不敷不過三十餘萬兩再將宣統三年列入預算之十四萬餘兩認爲有著之欵外實不敷銀不過十六萬餘兩即按八成計算實不敷銀亦不過三十餘萬兩究應如何籌措應請貴司預先籌定云 
軍界 
[蘇撫派營開赴嘉防恊勦蘇州]  
　　蘇撫程中丞頃聞浙江嘉興地方有大帮梟匪搶刦嘉防營駐防錘埭及徐婆寺砲船鎗械拒傷勇丁之事並有捉去營勇多人情事特飛飭江浙内河巡艦統帶封爕臣立刻帶同所部兵艦前往會同勦捕並飭飛划統領馮孟餘觀察統率所部飛划船前往恊勦矣 
[駐守城樓各兵調營操演蘇州]  
　　蘇省六城門城樓前經由右路巡防隊第二營分派兵隊十一棚駐巡現經巡防營務處籌劃整頓軍務案内議將該巡防隊兵調回所有各城樓應由城守中軍分派所部之兵塡紥己奉撫憲核准日昨飭疏各城樓兵十一棚調回暫住南禪寺會合本營各兵趕在盤門内修造營房一俟丁竣即行開操 
[襄提整頓營員請假規則湖北]  
　　襄提札各恊標營云據十六恊統領據三十一標第二營左隊排長劉乾剛請賞假一月回籍省親一案除批摺悉查近來請假人員紛去沓來其中實情者固多藉故者亦復不少每以一紙禀牘轉請前來冀得批准放　職責於不顧若不嚴定限制殊難整飭營規嗣後凡有請假者應卽隨時派員代理請假員假期限内應支薪餉即以五成給代理員照領庶事有專任責無旁貸如逾限未回薪餉計日住支其應得處分照章科辦除通知外仰卽遵照該排長劉乾剛所禀如果屬實即照准可也何日離營曁何員代理仍飭具報查考此批等因除批發外合亟通傳本鎭曁各恊標營一體遵照 
學務 
[李堡毁學首要仍未緝獲揚州]  
　　通分司詳增運司云據拼茶塲禀准如臯縣移奉道憲札開李堡因辦平糶被東台灶民聚衆滋閙毁學飭卽速將爲首滋事各犯拿獲訊辦並諭灶董設法將校舍興修以便開學等因查此案先後拿獲田書兒等四名移送如臯縣訊辦在案惟首犯李九根胡松林崔昌年等犯未能就獲並勒催灶童仲承祖等設法籌欵修復外禀請轉報等情據此除批飭勒緝訊究外理合轉禀伏乞憲鋻 
 
 

Page 12

 
 
[咨飭學司注意學生畢業程度廣東]  
　　學部日昨咨行來粤以科舉停罷學堂爲取才之階其畢業年限程度至關緊要乃近來各處畢業咨部之案多不相符或分數不照章程核算或列等不循序核定或畢業人數與學堂開學年月及到堂時期與學司彚呈之表册及學堂逕寄之表册種種不符淆亂紛歧不勝枚舉本部照章辦理自未便稍事通融惟恐各員紳學生未悉其詳或以爲有意從刻頓減　誠而向學之心因之沮喪流斃所及窒碍諸多亟應由該學司平時於學生程度資格敎員管理任事勤惰悉心考察如過學生畢業卽確切查明各該生年限分數程度是否悉合定章不合即行指駁不得輕率詳請致滋貽悞 
實業 
[控追楊伯壬騙欵之結果揚州]  
　　揚郡大生錢莊經大亨貞莊夥楊伯壬拐逃鉅欵禀請督轅飭追兹奉批云前據人和厚禀當經批仰淮運司轉飭淮南總局查明復奪在案察核人和厚前禀並無以鹽票押用大清銀行銀二萬兩之語兹據禀該莊代塾謙太升等三票鹽票各捐均有年月日期可稽當日憑有局咨爲之代納自可概見旣如何由莊票代納現向莊追回原票其理自在楊伯壬雖己濳逃而謙太升等各原票户豈容諉卸仰淮運司轉飭淮南局彚案辦理禀發仍繳仍候分行揚子棧湖南督銷局遵照 
[南署審訊粤路工程帳房詳情廣東]  
　　粤漢鐵路工程司將工程帳房尤輝庭周新垣兩名函送南海縣審究後初四日晚由縣署委員周安臣提訊先訊周新垣據稱在公司管銀向章如有人支銀由尤輝庭帶人前來伊接單後將銀交與輝庭由輝庭簽字作據今有數處查出弊端均有輝庭簽字隨將數簿兩本呈騐及提尤輝庭上堂則稱字雖伊寫但銀係新垣所管伊無權支銀如無人支銀新垣斷不肯交即如新垣存數夾萬尚存多銀一萬餘又如朱商賢繳回銀九千餘兩去年七月己有案直待年底新垣始着伊入數即此可以類推因朱南洲係彼中表公司皆伊之人等語互相辨論周則指尤拆簿擅改數目尤則指周夾萬存多銀并將周交伊存櫃數目横單二張影出呈驗問官諭以尤雖狡辨己占理虧地位現在非憑一面之詞着將尤仍押民事所周仍押禮房俟傳當日領銀人及公司中之首尾者數人到堂再行質訊 
雜記 
[爲夫者未免鹵莽廣東]  
　　佛山舍人大街某商店東主鄭某者琴斷鵾絃於昨年憑媒訂娶大基頭袁氏女爲繼室文定時誤中蜚語意稍齟齬嗣見女奩儀豐厚且探知其素有私蓄遂亦安之過門後防閑甚密閨房之外不容越雷池一步前月氏叔父袁某適逢懸弧令旦接氏歸寗留住數日歸家後鄭即怒不可遏指爲與叔父有私向之詰責氏見其杯影猜疑情恨塡胸遂信口漫應鄭信爲實日昨禀控分防廳求爲理處廳主以事屬曖昧又無証據諭令大魁堂紳董妥爲調處兩造人等經於日昨齊集大魁堂當堂質訊詎料鄭以事本子虚爲氏所詰駁理屈詞窮祗以聞人言如此勉强辨論大魁堂紳董以事關名節豈容遽聽人言遂信爲實勒令親具悔狀將氏領回並剴切嘵諭自後切勿誤聽人言遽生疑竇致嘉耦成爲怨耦云 
[執柯者何說之辭杭州]  
　　浙撫增中丞近據保姆畢業生職婦鍾陳氏呈控略云媒妁負我我負高堂職婦以父母之命于歸鍾秉謙爲繼室有宋祖同廣文爲媒云元配陸氏己故多年迨職婦于歸後未及兩旬突有元配陸氏來爭名分因而涉訟蒙前撫憲聶批斥主婚及執柯者調處丈夫自知理屈遠遁囑胞弟靜山說情以兼祧繼父遺訓再娶爲辭將來誥封與陸氏一律家父以兩家望族事關顔面勉從所請遂具息結去年春忽由張産孫來函囑職婦赴津託原媒宋妻伴送且云丈夫亦己另函致宋家父遂請宋妻伴送宋乃遷延誘約職婦至宋家催請大遭白眼家父具禀伸訴蒙批邀原理諸人妥爲理息當即遵批邀理宋竟匿不來前不得己懇乞恩准照律將匿妻再娶者味然主婚者串騙執柯者吊查全卷按律懲辦安置職婦以完倫紀奉增中丞批云此案前於光緒三十年八月間控經聶前院批司飭縣訊究在案鍾秉謙匿妻再娶固己無可飾遁惟宋祖同身作媒妁必爲兩處素識之人鍾秉謙曾有前妻亦必知之有素乃竟貿然撮合鑄成大錯迨經涉訟始以鍾秉謙兼祧再娶之名義呈縣了案事後調停己屬不合去歳受人函託各節正可藉此以踐前議而宋祖同又復有意遷延至再興訟該氏所控欺騙誘約等情恐非無因仰提法司即飭錢塘縣立傳媒人宋祖同責令從速妥理毋得推諉雜紀 
[華胥國紀]  
　　華胥之國。有一種族。亦具人相。惟塊然無腦筋。刃之無感覺。不痛楚。故嘗割肉自食。且以食其友。 
友非其族也。而能得主人歡。當其詣主人時但乾笑跂躍。媚主人。主人喜。恆割肉相餉。朝刳股。夕剜背。友亦笑享之。 
久之而傷及内臟。血管破裂。噴注不可止。而主人斃。 
友習　其肉也。亦遂操刀。以刲割其胤嗣。而漸次及于。伯叔兒弟老。饕大嚼。細咀其味。利用是術。資以營養。屢屢試之。而軀幹大肥。久之。此種族腦筋漸萌。芽漸有感覺。漸知痛楚。漸自護惜其肉。乃乞哀於友。求勿割。友之胃。神與腦神。不得己而相與謀。腦神曰。許之是可憫。　神曰否。則絶吾。食爭不决 
嗟乎嗟乎。此一種族人之生命。乃係於其友。之腦神冐神勢力之消長。 
天帝聞之。惻然動念。乃召巫陽返華胥之魂而戒之曰。華胥華胥。爾魂胡不蘧。爾具人祠非鷄鴨魚。宜自寳其。　 
著者曰。茫茫塵寰。林林庶類。而竟有此不可思議之種族也嗚呼哀哉。 
佚史 
[包立身（續）]  
立身本農家子。有膂力。且善走。年二十許時。往往兀立田間。若有所思。見者咸以爲痴。咸豐十年六月夜宿場圃。忽聞有呼其名者。視之一老翁也。翁間識我乎。曰不識。翁曰。某年月日。汝甫七齡。爲墻所壓不死。我救汝也。汝頗憶之乎。汝他日當爲大將。我乃汝師也。某日黎明我待。汝於紹興安昌門外石橋上。汝母爽約。言己别去。行數武忽不見。明日詢之父母。則幼時爲竊所壓不死事果有之。届時立身欲赴約。請於父母。不許是夜轉展。不成寐同榻問之。曰欲至紹興訪友。苦無舟資耳同榻者立探枕底錢予之。雞初鳴携錢出門去。至山隂劉龔溪適有小舟。遂乘之往。至安昌門。天未明也。自包村至紹興郡城。地近。百里。亦不知其何以迅速如此也。而老翁己待於橋上。曰俟子久矣。拉之行至一山中。有廬導之入。有二少年在焉。出酒餚共食酒色赤餚則皆白。食之香美異常。旣畢有刀在堦下翁命舉之。立身力弗能勝。翁笑指一少年曰余初授彼刀。其恇怯亦如汝然天下事苟不畏難自能勝之。汝曷再試一舉乎。立身如其敎果輕如一鈎金矣。翁乃敎以刀法。又敎以兕語曰。此先天一目斗兕也。立身辭歸。則父母己遣其兄往尋之。至劉龔溪。問舟子。咸曰今晨無放。棹者。兄返而立身己在家中矣。備述其事。咸共詫異（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[科布多叅贊大臣溥潤奏科布多屯田兵房等工擬將原估變通修葺摺]  
　　奏爲科布多屯田兵房等工擬將原估變通修葺用節經費俾歸實際恭摺仰祈聖鑒事竊臣前奏屯田兵房年久失修坍塌過半籌欵修補用裨農政一摺欽奉硃批該部知道欽此遵即鳩工　料趁時興修現據久隸𨽻屯田之年老弁兵等僉稱屯田地勢曠野每届春冬颶風時作猛烈非常查牛棚一項本無門牕式須寛廠方能合用然一遇颶風有如拉朽修蓋雖經堅固恐難經久等語臣復訪諸輿論衆口同詞該弁兵等久在邊疆於氣候時令身經目覩所陳自係實在情形查十屯官田每屯原有牛棚五間委因年久失修均己全行坍塌無存臣因科疆屯田爲邊防之要務亟思竭力整頓用足兵食是以奏請照舊修建牛棚五十間仍符原數今旣諮訪明確輿論僉同若果甫經修齊未能經久被風塌卸當此用欵支絀之際未敢拘泥前奏徒糜欵項自應據實陳明稍事變通用昭核實擬將此欵移作修倉廟公所之需庶歸實際查臣前奏曾經聲明屯田官弁住房亦多傾圯因財力支絀擬暫緩修奏明在案於今春勘估工時所有屯廟倉廠曁屯田官弁住房公所等處共計房三十餘間或廟貌殘缺頭停滲漏或傾隳剥落牆壁不全工程輕重情形不一且屯倉爲每年收存籽糧之處若此傾斜滲漏一經污霉則來年即難望收成嘉禾尤關緊要今擬一併修理整齊以重倉儲現牛棚擬請停止修理合無仰懇天恩准將謄出之欵二千五百兩移作修葺倉廟公所官弁住房之用臣現己招工估計約不敷銀二百餘兩之譜擬由臣捐廉彌補有用另請以符原案如此一轉移間於欵項無所出入於屯工皆得實際矣如蒙兪允容俟工竣後再由臣遵同前奏開單奏報一併咨部核銷至屯田耕牛應由臣督兵民設法經理妥爲牧養除分咨查照外所有屯田兵房飭各屯等工擬將原估變通修葺欵不虚糜俾歸實際緣由臣因竭力整頓屯務起見是否有當坤合恭摺具奏伏乞皇上聖鑒訓示謹奏宣統二年八月初一日奉硃批該部知道欽此 
[又奏屯田弁兵獎勵變通辦理片]  
　　再查科布多統轄屯務之綠營游擊曁總管專管千把總等每遇屯田豐收照例交部議叙僅止加級正犁頭兵等各按所種考其收穫在十三分以上者係馬兵照章請以經制外委補用如己經保有候補經制外委者再遇獎勵應請議叙不過仍以原銜候補惟因遠戍極邊望補無期是以經理屯務綠營官兵雖值連年豐稔因未有實在升階無可加保該弁兵等恐不免生觀望之心若不亟圖變計即時設法整頓倘紛紛習於懈惰而在屯政實有窒礙臣因邊屯重要兵食攸關再四籌思欲策其盡力畎畝無或稍怠自非予以升途頂帶榮身殊難勵其長此振奮之志擬請嗣後凡屯田收穫在十分以上照例議叙之管屯游擊千把總等可否由臣按照尋常勞績列保以應升之階補用或升銜頂戴其正犁頭兵等若應獎叙仍照章保以經制外委補用如保過以經制外委候補者若再遇獎勵准由臣分别發給頂戴外獎功牌以示光榮用昭激勸而於農政殊有裨益臣因竭力整頓務求兵食足用起見擬請將此後屯田獎勵變通辦理緣由理合附片具陳是否有當伏祈聖鑒敕部核覆遵行謹奏宣統二年八月初一日奉硃批陸軍部議奏欽此 
本埠新聞 
[郵部塡給寗紹公司執照]  
　　郵傳部批上海商務總會禀云禀件均悉所稱寗紹公司舊辦輪船遵章續行塡表呈圖請予註册給照前來查寗紹公司前由該會兩次粘呈來件請予照章辦理均經本部以所報事項尚有漏略飭令補報核辦在案兹據續呈表式三紙滬甬航線圖說一紙上海寗波碼頭起訖處所圖說各一紙並甲明先後續添小輪兩艘其永清一艘專備滬埠拖駁貨物運送寗紹甬興兩輪裝載如遇無貨可運之時並擬駛行内河各埠等情核與定章均屬相符自應照准惟按章每公司只發一照所請塡給執照三紙之處應無庸議除出本部註册將册開事項鈔單札發蘇松太道寗紹台道存查並札行勸業道備案外相應塡就執照一紙隨批發交該會批到仰即轉飭該以司承領可也 
[關於正元等莊倒欠案之批詞]  
　　滬道蔡觀察批商號榮記報關行禀云該行退還各票己據兆康莊繳道騐銷至九千九百八十號一票兆康並未照付業據元芳洋行送由英總領事函道請追并即知照又批山東帮衆號商禀云調查正元等三莊帳薄爾等與之往來者多至數十家自應各清各欵何能以此户之存抵彼户之欠更何能以此莊之存抵彼莊之欠所請萬難准行爾等欠欵各户務於半月内如數繳清違干提追勿謂言之不預也又批職商戴嘉寳禀云虞浚奎所借措欵保票三萬現押貨旣己　清自應退還原票至戴嘉寳所借兆康保票三萬昨准和蘭總領事函告此票係向和蘭銀行保墊洋布貨銀之用計該銀行共墊兩批一係一萬三千二百五十八兩八錢四分一係二千七百八十五兩二錢八分請飭催速付等因應即催限戴嘉寳赶緊取　仰會審官寳令遵照辦理並嚴追虞戴二人務各將應退正元兆康兩莊原票繳案呈道核銷分别抵欠勿任遲延切切原禀抄發 
[追究正元等莊被欠欵項]  
　　沈紹夔高翰卿曾欠己閉正元等莊欵項延不料理昨由滬道蔡觀察札飭公共公廨派探一併傳案寳讞員商之英領以案關憲飭判均留候訊核 
[工程局分劃房地之周密]  
　　總工程局批職商葉燕記禀云禀及粘單均悉查此案於七月十五日准會審公共公廨寳函致西區分辦處以英商羅白臣控在押縣署之葉薇生以道契房屋抵銀不　等情業經給諭羅白臣管業請派人協同來差往諭租户將租金交原告羅白臣收取等因來函並未指明何處之房屋其傳單亦由廨差分發嗣據葉昌業具禀西區復函致本總局稱該處房地有抵與大清銀行者有抵與羅白臣者有租與葉燕記者當復以此案道縣公堂均有案據應行具禀聲明 
 
 

Page 19

 
 
等因在案嗣復准會審公共公廨函准大清銀行函開叙明受押道契地畝號數爲劃清界綫等因復經復以道契地畝敝局並無圖册可稽旣控縣有案請移縣派差恊同亭耆遵辦庶無牽混之弊等因亦在案兹據禀稱三千四百零一號道契地係該商所租造有房屋四十三間核與葉薇生抄粘相符惟查該處地畝房屋均屬毗連究竟何處爲何號之地爲何人之房屋必得由縣差協同亭耆確實指點方不致悞該商旣具禀公廨並函致該英商分清涇渭等情仍望補禀縣署聽候核辦可也 
[賭棍將次解縣。]  
　　虹口著名賭棍高金生昨由捕房解至公共公廨請爲復訊寳讞員謂陪審官英副領事康君曰高係虹口本帮賭棍頭目迭奉撫道兩憲飭提自應解縣訊辦毋庸再訊康君允之遂飭上海縣來差先行回去高押候派差解縣訊辦 
[註銷黄金成承辦清潔諭單。]  
　　閘北巡警總局督總辦蔡汪二觀察前日出示略云閘北清潔事宜去年二月由監生黄金成認繳捐欵禀准承充至本年四月因積欠捐欵至三個月之多復據該監生禀請辭退卽經諭飭上年十二月禀准候充之陳賢慶接充按月照繳捐洋四百元一面吊銷黄金成諭單追繳欠項詎黄金成輒藉繳清積欠之後抗不繳銷諭單聽唆訟爭復充迭經本總局批斥不准復敢砌詞上控業經查案禀奉撫憲批銷所有黄金成原領諭單應即立案註銷誠恐鄉民未盡週知爲特出示曉諭 
[自治公所定期開董事會]  
　　自治公所各董現因秋季議事會所議各案己將議决定期十六十七兩日續開董事會評議一切昨己函知各董事届期須於先一刻到會籌議 
[安委員由港回滬]  
　　某輪船買辦李裕妙因串通拐匪誘拐計阿來等家小孩多名濳匿香港由滬道蔡觀察派委安德仁明府率同偵探程品三及縣差等前往該處延請律師與之交涉迭誌前報兹悉安明府己於前日返申先將一切情形面禀觀察請爲核示惟程等須俟是案辦結方可由港冋滬云 
[盜賊己有着落]  
　　亞西亞火油公司貨船被盜搶刦曾由英領事照會滬道蔡觀察飭派偵探查明贜銷於台州臨平縣及黄岩縣境周萬順等店該探禀覆後即經滬道將情照覆英領事謂此案原贜現己飭由台州府追取或追到原贜或追到賠欵俟接覆文再行通知 
[私造小洋案尚無確供]  
　　吳以四江阿才高振盛賃居東唐家弄第九百三十八號屋内私製鉛質小洋被滙四捕房包探楊掌生查獲並抄出私製器具一併解奉公堂訊供收押在案昨由捕房將三人解廨經孫襄讞會同英泮副領事訊據江高兩人供稱並不知　質之吳供詞含混判江高兩人交保候核吳押候查明同黨以便提案併究 
[復訊汽車撞斃人命案]  
　　粤人司徒福被四十號汽車夫張元卿撞斃後業由死者之孫延請律師威金生控奉公堂將張拘押在案昨日復訊原告律師威金生倩帮辦梅吉言到案請究張延哈華托律師辯護並由洋人啞爾生証明當日被撞情形中西官以人証未齊判張仍還押候傳齊見証於禮拜五再行訊核 
[調查劉聽泉家産]  
　　己故富户劉聽泉家爭奪産業一案昨由本縣田大令飭傳劉之外甥即在劉家司帳之曹槐江到案訊問曹供劉姓家産若干均列帳簿至司帳一席除小的外尚有張瑞田現因他出故未到案主母劉江氏亦因梁病不到田大令諭候將家産簿據呈候核明再訊 
[商餘别墅之結局]  
　　潘漢生在英租界漢口路開設商餘别墅前日因失竊物件投報老閘捕房捕頭即派包探沈阿岳前往查勘見有前充包探之劉光震與徐恒章沈順貴施妙等在内聚賭當將劉等連同賭具帶入捕房准各存洋十元保出昨奉公堂傳訊潘投案訴稱該總會係由商人開設近因外人混入甚多並失去麻雀牌等物因之不愿開設寳讞員商之英康副領事以劉等不到判將保洋充公賭具銷燬並着將該總會照會吊銷 
城内 
[是誰之咎。]  
　　滬道蔡觀察昨出牌示云前據錦章號丁駿照禀爲客貨被軋有碍航業懇因迅函稅務司立飭放還並乞明示定章通融辦理以便商貨而維航業等情前來當經批示並抄禀函致新關稅務司查明核辦在案現接函復查該號商所禀駁船客貨被扣一事因此次之咎究竟是否屬彼抑係屬此一時莫辨遽難定案除己暫令該號備銀五百兩押存常關卽將各貨一併發還靜候查實再行發落外函祈轉飭遵照等因准此合行牌示該號商遵照毋違 
[禀請驗屍]  
　　念五保二圖地保張兆岐昨至上海縣署報稱城内香花橋湯幼全成衣店内之學徒汪鳴兆忽患痧症車送滬北醫院醫治中途氣絶尸身己送驗屍所求請相驗田大令諭　帶同刑仵前往相驗 
[一女兩字。]  
　　華順德曾將伊女許於陸阿龍之子爲妻幼時童養陸家至十二歲時接回詎華又許於南匯人王三和之子爲室業己成親由陸控奉上海縣關提到案前晚經田大令訊明實情判將華女交陸姓領回不准凌虐販賣並令貼洋六十元償還王姓完案 
[道批兩。]  
　　陳匡禀批該報未便給照綠由業於前批揭示矣陳發發禀批此案租地尚有美商應繳價洋未據繳到案猶未定該民應得之欵未便遽行提給 
[官事。]  
　　江南測量司測繪　諶士元徐挺蔡勲章欏徐霖等五員昨日由寗來申同至道署禀見 
南巿 
[不安本分。]  
　　常州人張阿型前在其族人處習業竊洋六元私逃來滬由巡士查獲帶至工程局訊供年十五歲父母俱亡判發善堂留養在案迄己三載近因在堂持刀向人恐嚇昨由堂董送回經陳裁判帶案研訊供今年十八歲有叔父張某在常州西門外普濟橋地方别無親族判戒責二十下給資遣送回里 
[養媳苦楚。]  
　　傭婦孫沈氏之夫妹昭娣年十四歲去年許字萬聚碼頭划船户陸慶明爲媳過門童養被姑凌虐前日又被其未婚夫陸來喜用刀刺傷腿際沈氏得悉遂將陸父子扭控工程局訊明該媳受傷甚重飭送上海醫院醫治來喜戒責一百下押候該媳傷痊再核慶晨交保出外著先措繳醫費洋三元 
[冐收帳欵。]  
　　小橋堍公泰南貨店上月初被人冐刋甬江恆生號圖章收去帳洋五十八元九角一分五厘近由恆生號派人來滬始知受騙嗣據沈少山云及係由店夥王懷萱錢森寳之友人張鳳池倩姜某持帳冐收當經執事蔣雲亭責成錢王兩人將張尋獲扭控工程局訊究張供認冐收屬實惟稱嗣章帳單概由店中人付來事後分給錢洋十 
 
 

Page 20

 
 
　　元姜二十元湯裁判以冐收帳欵尚敢狡誣判戒責一百下交保限半月内將騙洋如數繳出違干嚴究 
閘北 
[期滿開釋。]  
　　公益里口源順　館夥朱阿二許阿榮曾貴等三人因阻撓巡士查驗車照並敢毆打巡士經四路一區黄正巡官提案訊實分别懲責判各枷號三個月在案昨届期滿奉諭將朱等拍照存案交保開釋 
[兄妹啜茗。]  
　　巡邏隊巡士徐蓮芳前日與彭徐氏在某茶館内啜茗偵探巡士見其形迹可疑報知崗巡一併拘入四路分局請究旋由該隊長官傳電話至巡官處稱徐與該氏係屬兄妹請予省釋巡官准之 
[形迹可疑。]  
　　前日水巡隊查獲形迹可疑之甲乙等七人解送四路分局收押候訊 
英租界 
[保人到案。]  
　　英商愛爾德控奚朗如抵單紏葛案内之保人陳松亭昨由包探傳至公堂判令交保候訂期會訊 
[不理莊欵。]  
　　永年人壽公司控嚴彭齡王玉山不理莊欵昨由差探將嚴王爾人傳至公廨判一併交保候訂期會訊 
[無可追償。]  
　　日商片桐恆三控陳泉芳私將棧單抵洋妄稱遺失一案昨由捕房將陳解廨復訊中西目以陳無力繳洋判押滿三月了事 
[衣箱待領。]  
　　西裝華人嚴錦榮前在輪船上發瘋由日本郵船會社報請匯山捕房將嚴送至公堂轉送蘇州胥門内某醫院醫治所有衣箱等物併存捕房昨由捕頭飭將嚴之大小衣箱五只一併車送公堂留候給領 
[無賴行騙。]  
　　無賴陳仁寳前日在乍浦路以擲包術騙取邵裕卿銅元不洋合成十五元由捕查獲昨解公堂訊實判陳押兩月以儆 
[病馬駕車。]  
　　馬夫邵桂生因將病馬駕車　　由捕查獲昨解公堂請究據供馬向王阿福買來旋據王供此馬係托倍發洋行賣去判均交捕房帶往查明再行訊核 
[拐匪狡賴。]  
　　趙李氏控陸定華拐匿六歲男孩福寳昨由捕房將陸供出之開頭阿二即王阿二查獲與陸併解公堂訊究供均推賴判一併押候補提同黨到案再訊 
[獎勵包探。]  
　　老閘捕房華探錢壽生美捕房華探張子卿均因辦公謹愼昨由卜總巡論各拔升一級以示獎勵 
[繳還騙欵。]  
　　嚴桐湖因與賀茂生等　騙印夢安等銀兩由廨訊實判賀押西牢一年半期滿逐出租界嚴押半年在案兹嚴將骗銀繳案昨由捕房解案請示判改爲押滿一月開釋 
[賣良爲娼。]  
　　蘇州人金子梅控潘林氏張顧氏串拐伊女金阿寳來滬押入香粉弄五十九號雉妓院内賣娼一案昨經公堂復訊明白判兩氏各押女所兩禮拜女交其父领回 
[徒然出醜。]  
　　劉綏之控吳大元奸佔　妻顧氏一案昨經公堂訊明原告早己知情此次因向索錢爭執以致涉訟判吳開釋氏交劉領回 
[糾黨拆。梢]  
　　沈金喜控被流氓張順興紏黨軋入雙鳳園浴堂拆梢昨由捕房將張拘解公堂請究判押候提到同黨再訊 
[姦竊並犯。]  
　　唐金寳誘奸女子劉阿翠由探拘獲並詰知唐與丁阿三串竊衣物昨日將唐解廨請究劉女供稱住居無錫石塘灣父名劉三寳因家貧來滬帮工被誘成奸唐供認與丁串竊並與女通姦詰之丁阿三不認串竊判唐押候吊贜再訊丁交保劉女暫留本廨候備文移解無錫縣查傅家屬認領 
[怙惡不悛。]  
　　婦人王李氏前因竊取城内買沈氏之珠飾逃匿租界由探拘解公堂訊實判氏押女所三年詎在押月餘即被逃逸兹氏又潜入租界改名唐陳氏由薦頭陳文炳薦入唐家弄楊嵐靑家爲　前日復萌故智行竊珠押髮等物由探查獲詰知前情昨解公堂訊供不諱中西官以官媒夥陳張氏己代押日久判令開釋陳不查來歷擅行薦人善罰洋五元充公並押五天王李氏押女所三年零十月以儆 
[暗昧不明。]  
　　江長元控謝秋甫引誘伊妻王氏一案昨經公堂提訊氏供丈夫不務正業所生兩孩己被賣去因此另居倣工度日兹因訛詐不遂揑情誣控訊之謝供餘屋租於王氏居住共被欠洋十八元請追中西官以旣有暗味情事所欠之欵不予深究判謝開釋王氏交其夫領去速回江北原籍 
[失於敎育]  
　　姜顧氏控小孩荀德昌竊取磁瓶由探查獲昨解公堂訊實判荀押改良所半年 
[仍難卸責。]  
　　英商寳裕洋行控己閉萬通洋貨號經理馮廷香不理定貨虧銀一案前日午後由廨會訊原告代表威金生帮辦梅吉言律師上堂聲稱所有虧損銀二萬一千餘兩被告祇認繳現銀五百兩期票八百兩共數不到十分之一是以再請究追訊之馮供此項虧損銀兩係股東劉姓與原告用人殷姓接洽商人係被波累且失業己久請爲鑒斷寳讞員商之英康副領事判馮交二千兩人銀並保限一年内清理 
[無可推諉。]  
　　前開新天仙女戲園之吳海仙即吳阿二因欠陸錫恩戴榮根等七户押櫃洋一千五百餘元被控前晚由廨提訊吳供該園股東不祇小的一人且後　之事並就預聞求察德襄態以吳藉　推諉判交一千六百元人洋並保限一月清理 
[遷延不理。]  
　　周春林等控晉隆號經理金桂祥不還牛皮價洋五千餘元一案前晚由公廨復訊各原告投稱前堂諭令交保出外料理詎金延不清理求請押追訊之金供求寛限判交六千元人洋並保限半月清理再違提案押追 
美租界 
[衣作違章。]  
　　鄧　路四百七十二號夏隆昌洗衣作用水噴衣有違衞生章程昨被管理西人查悉禀明捕頭請廨出單傅訊 
[自貽伊戚。]  
　　木匠譚阿新前悲蟻媒錢阿多價買袁陸氏之子爲嗣後被氏夫袁增福誘去昨譚尋見將該氏扭控捕房捕頭以譚自貽伊戚斥不准理 
[男女毆。]  
　　汪阿福昨至吳淞路嚴袁氏家賭博忽起衡突與氏扭毆由捕拘八捕房禀奉捕頭　寛斥釋 
[艦兵滋事。]  
　　昨有某國艦兵三名在有恆路酗酒滋閙擊壞任全仁之包車當唤印捕一併拘送捕房捕頭命該兵等賠償修費斥釋 
[電綫中斷。]  
　　前日傍晚塘山路相近二十二號洋房門前之德律風綫忽然墜下由捕報告捕房立飭該公司赶緊修理 
法租界 
[幸無實據。]  
　　石阿南控李瑞林姦佔伊妻葉氏一案昨經公堂復訊石供李係混名强盜東生之子動輙紏黨持刀拆梢去年曾與葉氏串通將繩套在小的頭頸内幾被謀斃曾經報過捕房今由小的在家拘獲伊猶巧言飾辦請爲嚴辦旋由捕頭訴稱李在捕房供認與石妻　識聶司馬盤詰再三李不承認司馬以石所控究無實據判男女一併聞釋了事 
[故態復萌。]  
　　匪徒曹炳泉專在英界　竊洋商財物後由公共公堂判押九月驅逐出境嗣曹又若　法界　其故技被探偵悉拘解公堂訊辦聶司馬姑念未得贜據從寛逐出界外不准逗遛 
[變賣理償。]  
　　兪少亭控徐少亭不　抵押田單己由公堂判令保人湯桂林認交洋一百元徐妻楊氏交洋一百元嗣由該氏挽同親友向原告担保先將原單給還以便變賣料理原告業己允許故於昨日偕氏投廨　明前情聶司馬命具銷案禀詞存案候示 
 
 
 

Page 21

 
 
   
 
 

Page 22

 
 
 [G 
[農工商部織錦工業廠銷貨票廣告]  
　　本廠第十二會銅元票准於八月二十日揭曉第四會副票前因票額無多茲復改於八月十八日准在北京當衆揭曉 
　　本廠在北京彰宜門大街分局上海南市吉祥衖 
　　奏辦安徽全省鐵路正附勸股票五十一四十七會八月念四日在蕪湖當衆開標特此廣告 
[恭影大清現行刑律及案語全書出售]  
　　本館爲灌輸文明起見紏集同志合資精印有用各種書籍今先印是書千部以五伯部爲預約半價劵每部四十八本售洋五元額滿出售洋拾元今同人志願律學普及仍收工料洋五元存書不多欲購從速不拆不扣外埠郵費另加以下各號均銷本館精影之書識者注意 
[經售處上海棋盤街]  
　　集成圖書公司○中國圖書公司○文瑞樓書局○廣益書局○會文學社○國學扶輪社麥家圈元記棧内文通書局外埠蘇州振新書社○綠蔭堂杭州德記書莊○錦文堂紹興奎照樓○墨潤堂寗波汲綆齋蘭谿開智書局常州宛委山房揚州同文書局蕪湖大啓堂安慶萬卷樓漢口廣益書局四官殿後書業公内詠記書莊武昌著易堂長沙同文譯社廣東廣益書局江西文盛書局福州陳壽記奉天會文堂天津華章書局 
　　總發行所上海南石路公興里九經圖書館謹啓 
[佛蘭哥鐵精丸]  
　　每瓶價洋一元 
　　凡患陰陽不均水火不濟身弱形瘦潮熱惡寒咯血腰痛背强夜不眠晝减食臨事神擾驚悸無定腫瘡瘰癧及楊梅潰久不愈肢體困於風濕腫痛麻木時發時止遇寒益劇婦女經事一切不和之症鐵精丸爲立刻奏效之神藥屢試屢騐天下知名良以此也 
[薄荷香酒精]  
　　每瓶價洋一元 
　　順氣却痧香酒精此已聞四海者有七十年之久係保身良品專治各種痧症效騐神速其於夏令傳染時疫霍亂吐瀉危急重症此能立刻轉危就安此外傷食氣閉感冒風寒神志困乏之時症有安胃除熱醒神之妙尙多用傷俱詳仿單 
　　本埠中法中西中英五洲南洋美華大英同濟科發普濟等各大藥房俱有經售再倘於内地無從購買請向本公司函求當速即寄呈不悞 
[纈草安神汁]  
　　每瓶價洋三元 
　　凡患神經各症如瘋癲驚癇中風中惡中邪憂鬱此外如婦人因憂鬱傷神經期不準或臨期腹部作痛等症購服是劑無不立見奇驗 
[糓阿清血丸]  
　　每瓶價洋一元七角半 
　　此爲除濁血增鮮血補益人身功用甚大如肺癆症已成將成者血衰症面白氣損者便數症尿多味甘者皮膚症血燥兼風癢虫疹㾿者此清血丸爲特異神效之藥幸勿錯過 
　　　　上海英界龍東公司四川路四十四號總經理並於内地外埠大藥房俱有經售 
P>博山公司收回分票改辦减額自行開彩招股票廣告 
　　啓者本公司自行開彩之招股大票不日另行發報聲明所有第三次六月份分票本已展期照　北七月份開彩現因銷數不旺致難開彩其已售出之第三次分票擬定一律收回乞購票諸君自向原經售處將票回原價因本公司向不零售不便與貴客等接洽再有第一第二次紅票兌彩及第三次退票均限八月底截止過期作廢幸勿自悞特此聲明 
[保裕亨茂洋行保險廣告]  
　　本行開設中國數十餘年在上海江西路Ｂ字六號洋房專辦進出口貨兼經理塔勒司派的克火險有限公司專保華洋房屋廠棧店鋪貨物家具器皿等項如遇意外不測賠欵異常迅速惟目今内地風氣開通士紳鉅商投保者接踵而至本行幾有應接不暇之勢因此由四川路八十三號亨茂洋行同爲經理並在各内地開設分行如杭州塘西紹興寗波温州蘇州無錫常州揚州丹陽鎭江南京蕪湖及長江一帶内地各埠均有分行或分經理處自分設以來保價之廉賠欵之速久爲中外紳商所欽仰即如今年鎭江杭州之不測本行賠欵之速已荷各保家登謝報章此更近而易證者也倘蒙紳商賜顧向各分公司接洽可也 
　　本行○麥干而○亨生○白達司特白 
[賞格五百元]  
　　六月初八日在普渡楊枝菴失竊考籃一只内藏首飾偷竊一空將原籃丢棄離菴不遠今將竊去之物開列於左金鋼鑽戒子一只圓式約四分穿心又一只圓式約二分穿心又一只圓式約二分穿心赤金念珠戒四只計重一兩金鋼鑽耳圈一對圓二分穿心洋式赤金綆子局一對方九霞貨又小方鏡一面方九霞貨又籐結押髪一支重約五錢赤金針一支米通紗短衫一件白生絲短衫一件元色紡綢裙一條白夏布衫褲一套金絲邊眼鏡一付高德醫生寗紹輪船票念餘張現洋十元鈔票七十元木梳數只以上各物如能有人過目通風報信因而獲贓者酬洋二百元倘將原贓盡獲酬洋五百元以上之物實由竊兒偷去與報信獲贓者槪不追究貯洋以待决不食言報信處上海鐵大橋下鐵馬路正隆烟號寗波江北岸洋船衖口協愼字號 
[篠崎醫院遷移]  
　　日本篠崎先生應滬上官紳之招請來滬行醫業經十年所治之病無不手到春回誠海外之華佗也所尤可敬者先生之醫學旣如此之精然猶求進不已每年均回國數月往大學研究最新發明之醫理此誠他人所不能及者因此特爲介紹該醫院日前遷移在虹口蓬路二十號三元宮後面　嚴子均葉葵初歐陽石芝狄楚青同啓 
　 
[民政部化騐註册驗消烟積戒烟陰陽天罡丹]  
　　此丹售世二十餘年專戒洋烟毒性外驗立消衣服手指老烟積内能掃清臟腑烟虫痰垢服戒十餘日試烟呼嘔嗆嗅烟氣臭兼治無癮男女痰喘濁帶瀉痢肝胃諸症雖高年戒烟照常辦事保無他患奈奸徒私造僞藥在各埠害人諸君購丹須照仿刻驗丹眞僞三法當面試驗陽丹調和烟内臭苦無味受潮永不生癮是　總局蘇州顔家巷上海小東門内振大昌廣東濠畔街恒益寗波餘和祥遠埠欲經售來信批發周金釗掃烟堂啓 
 
 

Page 23

 
 
   
 
 

Page 24

 
 
　　　 
 
 

Page 25

 
 
   
 
 

Page 26

 
 
來件 
[耀徐玻璃公司總理許久香報告書（續）]  
　　此時情形最爲窘迫當定機開辦之始集股不及十萬兩福斯德機器一項連運費己近三十萬兩厥後造廠房建棧房築儲物寄宿各房又及十餘萬兩厥後始陸續招至四十三萬餘兩而每年調欵利息數己不资最痛心者自福斯德君試機驗料以至敎習藝徒約近二年每日需煤四十噸每噸約費十元此二年中即消耗二十八萬餘元於無何有之鄉此外消耗藥品洋碱人工爲數尤鉅在西人視此本極尋常而華人急於見功者何堪於尚未獲利時見此重大之虧耗耶一時謡啄煩興調欵維艱幾無以自立矣 
先時適有日本島田玻璃廠技師益田熊太郎欲參觀耀徐廠經竇君价人商令來華抵宿廠後察看情形亦深怪鎔爐太　惟稱砂質過於比産讚嘆不置該廠所用上砂購自比國運費極重議購宿砂鎭江交貨每年能銷一二萬噸可獲餘利若干以資補助似亦不無小補而發起諸君恐干賣礦物議遂藉詞郤之 
統計共集股本四十三萬餘兩用出之欵己及百萬以前商請股東添本均不答復近來發起諸君並有知難而退者鄙人至此亦意冷心灰不願再犧牲此身於實業中矣繼思中國貧弱至此苟不自實業入手則國必日蹙民必日困安有富强之日吾輩創辦一事何可有始無终况製造玻璃各國皆易何以吾國獨難今成效旣著祗因爐小不敷工作苟　添本改造大爐何患不能發達因與發起諸君决議再聘奥國工程師研究得失以圖改良 
迨奥國工程師韋斯彚君至廠亦稱機噐靈妙砂質潔純無可疵議惟平片鎔爐實不合用須另建造器皿鎔爐費煤過鉅尤須改造發起諸君以經濟困難實難同時並舉因决議先購定烏魯門噐皿爐俟見功效再購平片鎔爐目前新爐所出器血陳列勸業會中頗爲中外稱道是成效業己照著苟能添造平片新爐則恢復尚非難事也 
外洋創一偉大實業有屢蹶始振者有父子祖孫相繼數世始成一業者蘇彝士河巴拿馬河均昭昭者中國書薌開平煤礦漢陽鐵廠亦加增股本數次始獲有今日之效果日本國家預算表補助農工商廠之費歲逾千萬島田玻璃廠受補助八十萬始克發達此中外大較也昔蒙前督憲端函商滬道運司准將發商生息之欵三十萬兩存放耀徐始可藉資周轉以至於今去冬鄙人呈請農工商部設法補助己奉批駁實則部欵毫無亦無可補助也自永豐海豐被焚搶後内地實業調欵己非容易今值上海巿面異常恐慌是以本廠困難較前更甚鄙人己心力俱瘁難再羅掘應如何辦理乞衆股東决之 
爲今之計厥有四策（一策）添股三十萬兩在鎭江擇地添設分廠定購比國新發明平片機不用汽力吹筒可以直接出片比國工程師下月到滬願出貨後付價但須將價先存滙豐銀行老廠專做器皿西偏可改租油廠（二策）添股二十萬兩就鎭江鮎魚套棧房略事擴充改作分廠仍用福斯德舊機惟添造鎔爐須每一星期出平片十五萬方尺（三策）添股十萬兩仍在舊廠添置新爐每一星期以出貨十五萬方尺爲度（四策）添股六萬暫停造平片多添器皿爐俾可安挿敎成藝徒百人不至荒費可惜洋匠工錢多至三百元少亦一百五六十元藝徒應盡義務津貼十元上下足矣此等利益爲他廠所無 
以上四策苟皆不行惟有公推查帳員料理破産而己以破産論最要者欠滬道官欵二十萬運署官欵十萬裕寗官欵五萬兩共三十五萬兩就機器廠房兩項約值五十萬兩以之作抵尚餘十數萬兩砂地棧房己押二十萬兩與海贛兩廠外欠往來二十一萬兩有零尚有輪船運船物料生財似足相抵果出此下策直謂無策不但甫著成效之廠竟一蹶不可復振恐中國百年之内無敢再議製造玻璃者忍令利權外溢豈不痛哉願衆股東公决之再鄙人辦理廠務己歷八年愧無速效深負委託年來精力漸不如前廠務重要應請諸君另舉總理以圖恢復俾鄙人稍免罪戾幸甚幸甚 
小說 
[奇情小說鸚鵡禪（二十三）]  
　　少頃。樂止。又有男女二人。一丰姿秀美。昻昻似千里名駒。一珊珊瘦腰。骨比梅花衣淡雪桃色織錦絲衣曳柳條紋五色羅裙比肩至跳舞室。逕趨霍蘭德夫人前。鞠躬致禮。觀者之目。視線咸集。以爲此一對佳人。實無殊錦鴛鴦也交頭接耳。俱欲一聞其姓名爲快。有識者曰。此爲斐德蘭。此爲琴宜。是洛陽譽滿。而會塲之精神。亦爲之大振。蓋將以更觀其後耳。無何。樂聲復作。斐蘭與琴宜乃雙雙携手。於紅氍毹上。欣然而舞。一則身輕足疾神彩飛揚。一則嬌柔宛轉。步欲凌風。偌大會塲。豈無靑眼。其一種普通之觀念必謂斐德蘭何來幸福。乃與此絶代麗人。作鶼鶼之比翼。而其。尤多情者。則因羡生妬。因妬生癡。是亦意中事也。 
久之。琴宜與斐德蘭皆不勝疲倦。從人羣中。匆匆出。一鞭西指。共乘馬車赴巿廳巿廳去會所三里。空氣清新。亦有園林之勝。山水之幽。琴宜於時憑窗觀眺見一路月影涵空。水光浸碧。烟嵐十里。澹若秋雲回記向在跳舞會者。連袵成帷。揮汗成雨。閒暇之相去。殆不啻人間天上。 
過佛蘭登。時有一孔雀。尾長數尺。金碧晃耀。舘兩翼息於道左。如一片綵幡。平鋪繡野。孔雀一名越鳥。性妬忌。尤自珍愛。遇芳時美景。聞絃歌。必舒張其尾。盼睞而舞。山棲時。先擇貯尾之地。然後置身。斐德蘭每自負其勇。見之。乃顧謂琴宜曰。彼綷羽而繡身者。非孔雀耶。請生致之。以佐卿羞。琴宜止之曰。彼見吾至。將飛矣。逮君之下車。己無及也。且吾聞捕孔雀必於雨。尾沾而重。則騫揚不速。今凉露未濃。平疇無限。君雖捷足。其如彼何乎。 
 
 

Page 27

 
 
　德蘭卞急好勝。聞之。不答一詞。翻身而下。以馬繫頑石之上。自後伺之。孔雀忽奮張其尾。圑如錦輪。望大林而去。斐德蘭意不在孔雀。見旣遠與琴宜共立於綠槐之下。以目注琴宜曰。曩與卿跳舞。僕之心誠萬分愉快。顧自知生澀。不免貽方家之笑。未識卿亦樂之否耶曰。君矯捷甚。今夕之會。度未有能出君右者。妾寗不樂。曰卿之跳舞。不料嫺熟至此。顧私心祈禱。願與子年爲今夕之舞。乃如吾志耳。不妬鴛鴦無獨宿。只羨牛女每相逢。卿知我者。幸表贊成曰。天下不如意事。十常八九。如君之言。亦安能必耶。諺有之曰。夢中過日。吾與君今者。爲夢中耶。抑非夢中耶。妾自問不敢知。即還以問君。諒亦等耳。 
國外新聞 
[飛船難禦砲火之實證。]  
　　初十日倫敦電云英國榴彈砲近將灰脫斯台勃爾灣假設之細作飛船擊成虀粉其射距遠及兩英里之遥 
[俄國患疫斃命之人數]  
　　初十日倫敦電云泰晤士報聖彼德堡訪事電稱俄國因患疫症所斃之人近據官塲查報爲數頗巨綜計全國染疫者共十五萬四千四百四十五人死者四萬四千七百二十三人 
[奥國報章歡迎英員]  
　　初十日倫敦電云奥國各報紀載羅斯堡萊君左蒞奥一事颇形歡悅咸謂此舉足爲英國對奥態度改變之徴奥國合併巴斯利亞之惡感現己消滅英奥邦交己輯睦如舊云 
[法國工界謀殺案]  
　　初十日倫敦電云法國哈佛地方之罷工人近戕害船塢工人一名以石擊碎其首此案聞係公會主謀故會中之書記及其他職員二人現己被拘 
[英國工界之爭端]  
　　初十日倫敦電云英國贸易公會近在希斐爾特開會據報工黨領袖現有重大之爭端四件須加籌議一爲汽鍋匠罷工問題一爲南韋爾斯礦丁爭端一爲大北鐵路工人爭端一爲蘭卡希爾棉廠主人要挾停工事宜 
[美國公司違律被控]  
　　初十日倫敦電云據芝卡哥電稱合衆大審判所近控告各罐頭食物公司職員十人謂其結黨以圖違法之專賣 
[十爾其借債問題近聞。P ] 
　　初九日柏靈電云土爾其籌借法債問題因内閣總理大臣與財政大臣意見不合故己停止交涉 
[比京博覽會英國館開館]  
　　初五日倫敦電云比京萬國博覽會英國館遭火之後現己重行築成將於西九月十五號開館（以上譯字林報） 
 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
