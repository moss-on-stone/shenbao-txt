# 1911 - 99 - 4913714

 

Page 1

 
 
   
 
 

Page 2

 
 
宫門抄 
　　三月十七日召見軍機文泰 
論説 
[論法部奏定地方審判檢察分廳員額並其預算經費（江津諸克聰稿）]  
　　近頃以來。司法獨立之聲。喧騰朝野。而立憲縮短。除各直省省城及商埠審判廳去年業經成立外。其府廳州縣城治審判廳。依修正逐年籌備事宜清單。統限明年一律成立。部臣疆臣。果能協力同心。襄斯盛舉。審判依限成立。名實不至乖違。利國利民。豈不甚善。無如財政至今日。困難極矣費筆墨之事業。可以趕辦。費錢之事業。不可以赶辦。審判者。費錢之事業也。往者山東巡撫有請變通府廳州縣審判廳辦法之奏四。川總督有請改地方審判廳管轄區域之奏。大抵均以官多費鉅爲慮。嗣憲政編　館覆稱上年奏進司法區域分劃暫行章程特将各府廳州縣附設及共設 
 
 
 

Page 3

 
 
地方審判分廳辦法。分别詳悉規定。早於因地制宜之中。寓有節省財力之意。又稱查法院編制法所定法官員數。應視事務繁簡爲衡。並載明推事檢察官員額。由法部奏定等語。誠以全國之中。設廳多者。雖以初級審判廳爲最。然而員額經費。地方審判分廳。多於初級審判廳者蓋數倍。故司法區域分劃暫行章程。於此三致意也。法部果能審度各省艱窘之情形。不必遽言他國完全之制度。務使良法美意。簡而易行。則明年直省。各府廳州縣城治審判廳。或有一律成立之望。而不然者。自名義言之。無一省審判廳未辦齊。自實事言之。無一省審判廳不敷衍。支離破碎。有何成效可言。此則籌辦審判時所宜先决之問題也。而以觀法部則何如。查法部奏定地方審判檢察分廳員額。地方審判分廳。民刑各一庭。計共推事六員。名爲不設廳長。其實地方審判廳廳長推事並計祗有六員。而地方審判分廳推事。亦有六員。地方檢察分廳。不設檢察長。誠然。然而典簿主簿員額。分廳仍與本廳同。設官之多。可以見矣。至其預算經費。地方蕃判檢察廳。以閏計。每年需銀三萬兩零。而地方審判檢察分廳。比照本廳酌减十之二。以閏計。每年亦需銀二萬四千餘兩。經費之鉅。可以見矣。以此當吾國全盛時。財力尚有不逮。况貧瘠如今日乎。夫立法宜規久遠。理想在能實行。我豈不知審判制度。爲人民休戚利害所關。不可過於簡陋。且查司法區域分劃暫行章程。直省各廳州縣。應設地方審判分廳其詞訟簡少者。得合鄰近州縣。共設一分廳。府直隸州詞訟簡少者。亦得僅設分廳。其距府直隸州最近之廳州縣。卽由該府直隸州地方審判廳或分廳管轄之。不另設分廳。此種權宜之辦法。亦非强人以所難。祗以茲事廢興。關係全局。必明乎損益適中之故。而後有推行盡利之時。執一格以相繩。雖富國其猶病。何則。吾國幅員廣大。直省各廳州縣。轄境在二三百里以外者。居三之二。在百數十里或數十里者。居三之一。極全國廳州縣一千五百有奇。應獨立設地方分廳者。在一千上下。以彼轄境旣多。僅設初級廳。重大案件。即不能管理。若合數廳州縣共設一分廳。人民遇有重大案件。不惟訴訟不便。亦且拖累無窮。獨立設廳。誠非得已。而常年經費。不下二千四百餘萬。此外轄境較少者用附設或共設辦法。折半計之。應設地方分廳二百五十有奇。常年經費。亦不下六百餘萬。夫以生活程度較高之東三省津滬武漢廣東等處。與其他生活程度較低各處。酌中以法部預算爲準。祗地方分廳一項。已占吾國歲出三千萬以上。其他各廳。尚不在内。負擔之重。将何以堪。然使廳員薪俸及警餉役食。可再核减。登記所得及訟費罰金。可望增加。一轉移間。收支適合。旣無待於羅掘。更何議乎更張。惟是前之一説。過持儉嗇。則枵腹不能辦公。後之一説。甫有端倪。則收入尚無把握。取於公則力難兼。顧取於私則民不。樂從逆計。将來更　紛擾。又使量事設官。寗缺母濫。員缺皆關緊。要欵項不涉虚糜。則雖。公私罄財。上下竭力。事苟有濟。我曷吹求。惟是直省所設地方分廳。其地必非省城商埠。若照部定員額設置。財力旣有不勝。辦法何云簡易。人浮於事。貽十羊九牧之譏。祿以養廉。多尸位素餐之輩。時流方引爲詬病。實際難責以奉行。立法之初。豈期若此。謂宜量事繁簡。分兩種辦法。其一詞訟繁者。祗設推事三員。分别獨任任議審判。檢察官仍二員。典簿主簿。悉從緩設。常年經費。不過二萬兩。全國之中。地方分廳。照此辦法者。當有半數。計共需銀一千二百除萬。一詞訟簡者。祗設推事二員。遇有合議審判時。照章以分廳所在之初級審判廳推事兼任之。檢察官一員。典簿主簿。悉從緩設。常年經費。不過一萬七千餘兩。全國之中地方分廳。照此辦法者。亦有半數。計共需銀一千萬有奇。夫如是。照法部預算。約可節省八百餘萬。若錄事以下各員。再加裁汰。又可節省二百萬。以兩初級或三初級之費。便能設一地方分廳。權限旣已擴張。籌辦亦較容。易憲政之進行無阻。審判之成立可期。世有以吾言爲然者乎。吾将拭目俟之矣。北京特電 
[新内閣官制将入奏大旨如左]  
　　一總綱總理大臣一員以世爵充副理大臣二員以大學士充以上均特簡國務大臣以各部臣充左右丞左右叅議各二員以閣學士充局長五員以三四品充副局長五員以四五品充叅事纂修各十員以五六品充以上均奏補不設書記 
　　二内閣組織及權責（一）閣臣輔弼君主代負責任（二）總理大臣秉聖謀贊機務（三）副理大臣恊助總理平章内外政事（四）各部十一臣分任本部事宜（五）閣臣因事繁奉旨派員入閣會議無定員（六）閣臣不准兼要差要缺（七）總副大臣逐日入對各部臣五日會議一次（八）閣臣奉旨皆署名負責機密要事僅由總副理署名（九）閣臣奏事關行政全體由總副理會同部臣聨銜（十）遇重要事件由閣臣開議請旨總大臣爲議長（十一）總副大臣在職屬事務内得布閣示（十二）左右丞承總副大臣命擬諭宣讀摺電管理庶務並進退委 
 
 

Page 4

 
 
用各官 
　　三閣制支配分制誥庸勳編制印鑄統計纂修六局 
緊要新聞一 
[吉撫擴張航權之大規畫]  
　　失之桑榆收之東隅吉林巡撫陳簡帥近爲招股籌辦航路事宜遞摺到京大致謂探悉圖們江流通海道形勢天然實爲東三省門户惟土界碑沿江三十里出海之路早經劃歸俄有似此咽喉重地當時不能保守輕讓外人殊屬可惜惟查中俄國際條約據有照會一通允我國通行航路俄國决不阻止有此一線生機如由我集資自辦航路彼必無詞以拒但茲事體大官力實有未逮若使招商承辦而僻處邊地人民未集非許其特别利益誰肯冒險投資勉招滬商朱江等來吉承辦綜計建港築埠濬淤種種敷設所費不資此項航路關繋國權甚重查各國奬勵章程公家有補助之例而我國尚無此財力若令商民獨任其難亦非恤商之道經臣與郵傳部往返電商議集股欵二十四萬官股二十四萬照商律平等看待不居官商合辦之名其餘不足統令該省設法湊足其路線由滬繞日本長崎直逹圖們江故擬名吉林圖長航路有限公司首先載運工人爲實邊移民之本惟開辦之初苦無大批貨物輸至琿春東溝木植尤多已電商郵部兼辦較有把握槪行免税三年以示優異查此事利益甚多展國勢而擴航權其利一也我先通航庶免俄之覬觎其利二也遷民由海道運載利不外溢其利三也航道旣通利源自闢其利四也琿春設關航通而税自旺其利五也自闢航路咽喉無阻其利六也吉省爲發祥重地能爲地方多開一利路卽爲國家多增一分勢力是以熟商審愼不忍坐失機宜云云監國覽奏深爲贊賞已有旨交外郵兩部妥籌辦法矣 
[西南邊界交涉片片談]  
　　敵謀狡國防疏誤國賊很　　印藏間新經營英國經營大吉嶺之鐵道自印度至西藏亞東一叚工事已經告成本月卽當舉行落成式開始賣票駐藏大臣聨豫日前電到軍機處略謂英人前有軍隊前往西藏駐紥春丕（即春碑）地方至今尚未撤退江孜與加托克已經開放爲通商塲沿路砲台亦經撤毁現在大吉嶺鐵路已到亞東請速經營藏南邊防至亞東（在西藏南境距英屬印度大吉嶺二百四十里）江孜拉薩間鐵道亦望從速着手以資抵制盡疆土維持之政策聞政府諸公得電後相與咋舌尚未知如何答復也日前聨大臣又電度支部略稱藏兵待餉甚急擬暫向開設拉薩之商辦寶豐隆銀行借欵五萬兩卽請電四川由藩庫在應解藏餉項下撥還云 
　　滇越又來警報自滇越路通邊事愈急月初即探聞某國人以七府礦山未經交付有已來工人紥在河口之説近日又藉口滇越鐵道商務日漸振興而中國沿途營警均不得力於彼鐵道深爲危險擬自派重兵前來中國境内自行保護要求滇督允許云 
　　片馬事後之防維自英兵佔我片馬後旋復進踞登埂步步爲營居心叵測滇督電請樞部與之交涉迄今尚無要領滇省人士恐終不免戰禍欲倡集國民軍以壮聲氣後因諸多壓制乃改議請欵練團李督已允爲贊助又以滇省官兵勢力單薄原議赶練陸軍兩鎭後因欵項無著只成一鎭現在邊情危急擬再練成一鎭以符兩鎭之數聞已派委留日士官畢業生黄毓成等馳往楚雄一帶舉行徵兵矣 
　　片馬失事之禍首雲南迤西一帶地方多與英毗連而騰越與英交界之處尤多各土司所治土民性極樸厚從前向内之心極熱自葉如桐到任後以種種苛虐手叚蹂躪良民或縱丁敲詐或任意殺掠已激成多次上控之案土司見官如此遂亦從而效尤邊民受其殘毒無所告訴不得已移居緬甸求英保護計先後由　入緬者已不下數萬人之多英人卽利用之以爲嚮導云日前雲南諮議局復據永保紳士調查宣布公啓通告各團體云騰越富商伍嘉元徐祥麟等欲奪登梗叚土司之權利不遂竟将該土屬茶山五寨及片馬私賣外洋立有木刻作據該土司查明禀報當經保山縣陳文燦副将徐殿勛帶兵往探隨将伍嘉元拿獲疊經前府彭迤西道耿訊有確供在案擬以監禁之罪並飭各土司加兵防範不料江府前在騰越廳任時與伍有譜誼迨江升署永昌府任伍嘉元之子即邀同監生夏從武前往官坡設席迎接由三和號鋪兑交數千金求爲翻案故江府甫經接印即提伍審訊誘其翻供朦禀到省請加該土司之罪并令各土司赴永議話墩卡遂虚洋兵得以深入片馬茶山各地方而永保之門户失全滇之屏障撤矣 
[中國果嘗認俄爲怯懦否]  
　　此一面之詞也此次俄國欲與中國决裂曾於正月十七日通告各國並特别知 
 
 

Page 5

 
 
英法日杜以其有連合之關係也通告文詞極長茲特先将大照意撮譯如下此通告之措詞在指中國違背千八百八十一年聖彼得堡條約（即光緒七年伊犁條約）俄國欲以武力迫脅中國履行前約並無占領中國土地之意俄政府現巳决定進兵於中俄交界各地至兵數之多少舉動之緩急則全視中國對俄之態度爲定衡通告中並聲叙俄還伊犂於中國及締結聖彼得堡條約之歷史謂俄於千八百七十一年占領伊犂繼因締結聖彼得堡條約俄以伊犂退還中國彼時於條約中換得在中國伊犁蒙古各地商務領事種種特權同時並得黑龍江烏蘇里松花江等航權是俄之於中國有特别之權利者乃以伊犂全壤換來中國僅償俄兵費九兆盧布（當指約中第六欵九百萬元）是豈足爲相當之酬報哉俄希望者如特權中承認保護在伊犁各地之居民不以宗敎種類有所歧視承認俄於各地設領事其中尤重要者則爲承認科布多俄商貨物入口暫不抽税俟至兩國税則議定之後始行紛税凡此皆俄之特權所應有載在盟約俄有權力向中國要求履行者也中國不特不腹行此約並違背東清鐵路之約三年前俄曾将哈爾濱地方行政權交還中國此乃俄之格外見好中國不察遂認爲俄之怯懦今若仍事退讓則俄将見笑於天下云云 
[廣州将軍被刺詳情]  
　　轟轟轟轟聲震全國兼署廣州将軍孚琦於初十日下午五點半鐘在東門外被刺大略已見前報茲将始末情形分别錄下 
　　被撃之情形是日午後孚将軍偕其公子到燕塘觀看飛機所帶旗兵多人各荷長槍前後擁衞看畢四點鐘自燕塘返經農事試騐塲入視一週旋返至諮議局前商店麒麟閣門首突有一身穿藍衫者迎面放槍撃之中将軍額将軍大呼旂兵以事起倉卒相顧錯愕該兇手續放一槍復中頭部将軍卽不能言旗兵及行人鬨散成一圈形但見兇手飛舞其中将軍輿夫驟将輿棄下逃去該兇手復放槍兩響中頭部腹部（前後共四響）旋棄槍向東門一路而逸時路上人紛紛逃避公子乘輿雜衆人中隨役扶之下趨入諮議局一霎間發難塲所只餘将軍屍身獨坐輿中頭向左垂鮮血狼藉脚伸輿外氣息已绝久之将軍輿夫始返原處但俯拾地上之碎玻璃窗公子入議局初欲借用局兵回署後乃電告總督都統各官各官　始命衞隊多人擁護公子返署 
　　兇手之就獲當該兇手發槍時諮議局守衞巡士鄭家森聞聲出視但見各人奔避兇手獨自跳舞人叢中四面顧盻将鎗棄去從容而行鄭乃尾隨其後該兇行至竹林即将身上面衫脱去棄之林中鄭暗隨之途遇河南偵探隊黄熙林會同跟追該兇轉向盤龍里出至永勝街與站崗巡士相遇鄭乃上前将該兇抱持並鳴號召諸巡士與該兇互下糾纒顛撲數次卒被拿獲解回二區分駐所其兇器亦於屍塲附近拾得係五　手鎗祗餘空碼壳五顆獲案之時適警道在諮議局巡官飛報王道飭即就近解交番禺縣押候訊辦十一日又拿獲薦該兇往廣九鐵路做工之薦人二名並将屋主拿去　　兇手之供詞該兇供稱姓溫名生財年四十二歲順德人六歲時被人拐往大霹靂埠十餘歲時回粤在某提學老大人處當長隨數年又在台灣鎭張其光部下保五品頂戴回粤後再往南洋充當烟草錫礦等苦工又曾入公益學堂習聞孫汶等排革之説遂入其黨去年搭利生輪船回華到香港在客棧居住帶有友人荐函在廣九鐵路做工故常往來港澳深圳等處現寄居省城東巿街均安店對面旣無父母兄弟亦無妻子係順德何村人亦記不得生平不賭不飲祗好嫖此次刺将軍係爲四萬萬同胞復仇先刺滿人後刺漢官今義務已盡心殊快樂又言以我一人手槍一枝便嚇散數十旗兵如入無人之境可見官兵無用将來對待外人其不足靠可知等語詰以同黨則稱十八省皆有以廣東爲最多詰以何人主使則稱出自自已詰其同黨何在則稱遍地皆是惟伊額頭無字故不能識今係我造則我是革命黨等語供時侃侃而談絶無懼色此連日在番署緝捕局訊問之情形也又該兇在二區審訊時言拿彼之巡士數人本非敵手因自已目的已逹不忍傷同胞故聽其立功云云供時語帶北音頗不似粤人口吻 
　　各官之佈置孚公子在議局旣分電各署不一時王警道中廣恊及州縣各官齊集行兇處檢視将軍屍身頭部中三槍一額門一腦部一太陽穴碼直穿過一腹部尚不敢定其生死因電請張督訓示并電博濟醫院關醫生赴救一面派警衞先送公子返署再調 
 
 

Page 6

 
 
衞隊送将軍屍身入城又徧電督練公所水師行台及各衙署派兵防緝另電李水提卽返省（適李提往順德巡視清鄉）各處警兵皆分示機宜嚴密佈置各城門一律關閉不准行人出入城外内電話不通部署乃大定 
　　大局之鎭定張督部署旣妥又幸是時城内外尚未甚傳播即街上間有談者亦咸以将軍分位雖崇於地方上事無甚關係各皆置之祗相驚詫而已十一日城内外安靜如常十點鐘時張督猶出城往謁鄧宫保商議籌坻賭餉之事 
　　旗人之張皇将軍兇耗至署卽傳命運大炮上城磷磷之聲徹夜不息所有八旗兵隊一律配足子彈登城禦敵頻放空砲其驚惶景象一如去年新軍閙事時是夜旗界地方有閘皆關各置守衞又聞王警道出至東門爲旗弁所阻謂大人須多帶衞兵乃可出去警道大怒喝之始退其紛擾情形殊令人可憐可笑 
　　事後之状况将軍被槍後約兩時許王警道中廣協南海縣督同衞隊百餘人護送入城街上行人皆辟易商店有出觀看者皆喝止之張督知将軍旣已出缺即命一府兩縣爲之趕辦喪事聞向公益店備壽衣黄黎巷長茂購材木價八百金卽於十一日申刻殯殮同城各官自張督以下俱往弔唁 
　　電奏之爲難此次被刺電奏頗難措詞因向例将軍不能擅自出城且往看飛機又非正式公事故言其因公被刺則於将軍有益而於全城官必得重大處分若言其私事出行於各官處分可輕而於将軍則恤典有碍故當擬電時秉筆者煞費斟酌又聞張督電奏後并通電各省督撫佈告粤省安靖情形刻巳接到數省督撫覆電慰唁矣 
時評 
[其一]  
　　署理廣州将軍孚琦被温生財槍斃。外間初聞此信。猶以爲傳之非其眞也。迨十三日上諭發表後。乃始知以庸庸碌碌之孚琦。竟殉身於革命黨之鎗彈矣。記者因爲文以祭。之辭曰。 
　　嗚呼孚琦。胡爲而死耶。生不聞其名。死不聞其事。存無裨補於國家。没不影響於社會。生爲庸臣。死亦孱鬼。嗚呼孚琦胡爲而死耶。 
　　温其如玉。生不逢辰。将欲借一撃之威。以醒卅道之聵聵耶。則廣州将軍之地位。不如考察憲政之五大臣。将欲破滿漢之界以賣名聲於天下耶。則孚琦之人物。猶不如皖撫之恩銘。枉此數彈。送彼殘生。宜不傳於刺客。而名之曰温生。 
　　嗚呼張良之椎。不中秦皇之車。豫讓之厲。不褫　子之魂。胡大盜之不死。勞原壤之叩脛。我於是竊寃孚琦之死。而實愧增祺之生。哀哉尚饗。 
[其二]  
　　今之論時事者。恒以樞府諸公對付外交遲鈍爲憾。而我則謂外交手段之靈活。固無有如我國外部者矣。 
　　俄人哀的美敦書。一下再下。東西各國莫不耽耽注視。以爲将有戰事。而我外部。獨坦然。英人陳師境上。着着。進行。各省人民莫不惴惴恐懼。爭謀自保之計。而我外部乃漠然。曾不數日。則外交界之惡風雲。已煙消迹滅而無聞矣。 
　　記者曰。不折一矢。可以退强隣之兵。不移跬步。可以决千里之勝。是非外交當道手段之靈活。曷克臻此。 
[其三]  
　　各省自治。甫在萌芽。而今則巳摧折之蹂躪之者無所不至。嗚呼自治。嗚呼吾國之自治。 
　　自治本以救官治之窮。而今則一若自治統于官治者然。官曰左則左之。官曰右則右之。有監督之責。有黜涉之權。是官治之外而特設一駢牳枝指之自治。以累民矣。揆之各國尊重自治之本意。夫豈其然。 
　　自治本以造人民之幸福。而今則一若自治偏以害民者然。奪民生于枕席之安。而納之桁楊刀鋸之列。好民所惡。惡民所好是自治諸紳。轉不若官治之造福于吾民矣。揆之朝廷籌辦自治之初心又豈其然。 
　　雖然愚民摧折。吾不足責。官吏蹂躪。吾不足。怪而吾獨怪地方一二開通之士紳。祗知進行。不顧輿情。祗知府　。不恤民艱。直揭一自治。大標幟。以爲欣羨鄉人之地。迨一旦風潮迭起。謡諑紛來。徒沾沾爲愚民所藉口官吏所抨擊也。悲夫。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛諮局議决丁漕案始末記]  
　　甲黨勿喜　乙黨勿怒　且待行政官之最後解决如何贛省丁漕抑勒浮收久爲民困兩經諮局常會議决改良征收方法陳請撫院公布實行行政官恕於改革不予正式答覆官紳衝激程度已逹極點上年十一月清理財政局提出整頓丁漕議案呈請撫台交局妥議各議員以此次財政局草案名曰整頓丁漕實則注意改徵銀元化除不均之抑勒變爲劃一之折合避不與會以示反對本届自前月二十五日開會以來力籌對付此案方法初次宣布即組織特别審查會切實審查初五日宣布審查報告書當因報告書内容條理精密非一時所能討論盡善議决變更議事日表即日開審議會當時會塲討論多就自定公費所捐欵目往復詰辯迄無正式表决惟由審議長詳括審議情形報告議長聲明即日發信約請行政官初七日蒞會質問後再行討論議决散會後向例徵錢二十九屬議員環質議長稱約官質問公費辦法未經議塲表决茲事旣非局權何爲自生意外糾葛質問萬不可行此信若出卽全體辭職初六日由議長宣布不能約官之理由於是徵錢之二十九屬與徵洋之四十一屬始就徵收方法變更與否利害違反引起劇烈之爭抗會塲遂分甲乙兩黨甲黨主張依法律爲保障仍舊征錢斷無反汗前言明認加賦之理乙黨主張謀事實之補苴定價徵洋或徵錢明白加價比之抑勒隱痛猶爲兩害取輕滔滔論難皆有利害切身之槪惟徵銀之十一屬勢尚兩可皆有利而無害故爲中立黨惟取甲乙兩説利害相同之點思有以調和之初八日遂開正式會議此案仍由甲乙兩黨爭論不休最後卒以無法表决而散初十日繼續開議甲黨惟死守害法大綱仍照舊輸納一語辯爭最激者爲王君明德李君隅乙黨但欲解除目前抑勒之痛苦其所持方法復分兩派一認承切按幣制應例折合國幣一援照徵錢舊章量加公費若干力持前説者周君揚烈郭君志仁力持後説者徐君瀛惟賀君贊元雖在四十一屬之中政見特異謂同是江西諮議局議員豈有爾我可分抑勒浮收在州縣旣爲違法局議焉得又明認加賦将如歷次呈請資政院未决之議案何若欲設法少舒抑勒之害惟有由各屬紳士私自與地方官訂約量加若干則可斷非局議所宜出主分别辦理更非議案辦法最後遂由葉君先圻動議公費非局權所得議可在案實欲加賦不過飾其名曰整頓丁漕國幣未頒非今日所能折合吾省徵收習慣祗有徵錢徵銀兩種本無所謂徵洋其徵洋者乃近年發生之弊端非諮議局所能明認解决此案方法自以根據第一届議案爲是當時表贊成者即有多人遂由議長以此説付衆表决計起立贊成者四十二人反對者十七人方表决時乙黨藴怒不堪周君揚烈對於改徵主義憤激尤甚遂紛紛離席以致人數不敷不能續議地案遂散會 
[陜西官商税則之大激鬥]  
　　陳非卿大動義憤　總商會徧發檄文陜西巡撫恩壽此次以改辦統税爲名盡力搜括雖草繩竹篾之微均不能免商貨不能流通抛棄道路堆積如山市廛百物價值飛漲怨聲載道民不聊生諮議局作壁上觀不發一議而商務總會總理則常不在省協理亦以辦理棘手知難而退其中主持事體者爲坐辦鄭吉庵陳非卿二人鄭性情和平且營有商業惟恐市面動摇而陳非卿則宗旨激烈以此事關係商界前途利害甚鉅不肯承認屢開大會籌對付方法登壇演説聨合通省商界出全力與官吏爭抗迄今兩月之久省内外念七局卡無有一人完税者日前商務總會致各分會函云統税一事黨道名曰改章實係加税所訂税則之重駭人聽聞至有值百抽四五十而至值百抽百者苛政猛於虎是直欲使吾陜八百萬人民從此歲歲年年共負邱山之重累通省大小各商埠並無一處承認貴會實行抵制堅毅不撓衆志成城尤深欽佩此事經本會再四力爭余藩於其卸任時将税則輕减數宗然其所减之數微乎其微並有較初訂税則更爲增重者省垣各商痛心疾首憤激異常紛紛電各荘號誓不完納新税風潮極烈本會擬再與新任錢方伯磋商倘仍抱守原定政策横征暴斂不恤商艱即黨上禀商部與之動嚴重之交涉本會責任保商捍禦外侮惟力是視萬不能令吾商界有限脂膏任貪暴官吏之盡情剝削必将此事挽囘方可告無罪於天下尚望通告貴埠各商一致進行堅持至底愼勿以眼前商業稍受影響或因官威壓制遂自降幡高樹望風而靡致貽後患於無窮倘有不遵斯議私行完此苛税者便係商界敗類請即從重懲罰驅逐出會以爲破壞圑體不顧大局者戒開此舉原動力實係爲税務科委員劉濟坤宫炳炎兩民賊所誤多方阻撓以致風潮愈激愈烈云 
 
 

Page 11

 
 
分類新聞政界 
[監督解散城自治會之風潮江西]  
　　贛省南新兩縣城自治會議員業經南新監督梁石兩大令以其假公濟私逾越範圍禀奉大吏批准解散另地改選開議在案現在各議員紛紛集議預備書函詰問兩監督所禀假公濟私証據一面並申訴官長嚴行查辦以保議員名譽 
[内地自治籌欵之困難杭州]  
　　浙屬辦理自治迭奉部飭嚴限成立而内地州縣往往以風氣未開大多阻力籌欵尤形困難日前湯溪縣談長康大令通禀上峯以該縣自治成立後業已劃分區域如期選舉現據城鄉議員先後公禀該邑著名瘠苦紳民程度參差民間籌欵慮滋紛擾特開合邑大會公議因地制宜按照選民資格有財産者公同輸捐每納征銀一兩者輸捐百文公允認可并與規定部章附捐名目相符且亦輕而易舉知縣復查尚無違背惟欵關隨糧帶收理合詳請憲示等因到院中丞以此項辦法旣經城鄉聨合會公議别無流弊自應准予立案業已札飭籌辦處轉飭遵照詎該處方在核辦間續據該邑紳耆胡然等百餘人公禀自治苛擾各節大略謂該縣四年之間加賦三次綜計已逹十分之五值此民生凋敝之際何堪再受朘剝且所舉各紳十九運動並有武斷嗜好違背資格之劣紳濫厠其間以二三人之私妄稱合邑要求澈底查辦以恤民困各情聞該處亦已據情飭縣秉公查辦云 
[鄂督委員查剷各屬烟苗湖北]  
　　鄂督以鶴峯恩施宣恩榖城南漳宜城棗陽襄陽光化鄖西竹山竹谿均州保康鄖縣房縣等處種烟之利益十倍於種麥種豆兹因本年正月至五月爲禁種之期限猶恐各處有貪其利益而仍舊種烟者日前面飭禁烟公所司道札委雷大令元芬嚴大令思靜陳大令潤霖郭大令萬英丁大令炳廷姚大令百琴分途前往查剷烟苗矣 
軍界 
[張督對於肇羅清鄉之政見廣東]  
　　張督前據隆管帶世儲禀陳肇羅清鄉辦法六條當批示云禀悉察核所陳六條均按肇羅情形因地制宜甚爲中肯具見留心時務良堪嘉許如實行稽查輪渡夾帶軍火一節查此事迭經司局定有專章自爭回西江緝捕權後復經釐訂完密誠恐日久玩生應由司局重申定章毋任玩懈至盤詰搭客調查船艇嚴杜奸宄均爲水巡應盡之責所請将韶安水軍先行試段一節查派駐西江之韶安水軍前准水師提督咨請仍在北江照舊調回甫經咨行照辦現擬是否可行應飭楊統帶體察情形妥擬辦理至易道禀請在肇羅各小江建築周樓添設長龍以資保衞經司議復現值庫儲奇絀祗能擇要建築應由現任王道督飭各屬體察情形妥議辦理設立市巡一條擬提戲醮無益浮費並街勇圑資改辦化無用爲有用自屬切實可行果能實力舉辦成效可期當由公家給發槍枝彈則繳價以紓民力俟市巡辦成再将鄉巡野巡分别擴充舉辦所擬裁汰防營興設野巡是需欵有着較易措手查各國巡警之制本有散處集合兩種散處者略如現在巡警辦法集合者略如現在巡防隊辦法粤省盜匪披猖現在籌辦憲政又限年普設巡警與其採用散處制糜欵而無實效似不如採用集合制尚可輔兵力之不及将來辦成緝投之責亦應由巡警担任至移民種植一條乃探本尋源之策從來興養立敎方能移俗化民龔遂治渤海令民賣劍買牛期年而大治今日粤省游民失業者多流爲盜者居其半無恒産期無恒心中外古今初無二致自非興辦森林墾牧不足收養游民羅信雖多童山豈盡不毛之地是在良有司廣集紳商實力提倡京土性之所宜敎以種植何在不可廣闢草萊移民於東西沙島言者屢矣現在籌議及之尚須斟酌適宜耳清鄉一條業經司局詳定舉辦惟現派委八員分赴信宜清鄉雖爲實是求是起見但值此財政困難人才缺乏二者均窮於因應至小村歸併大村一條卽係鄉田同井守望相助之意須詳審地勢斟酌民情因勢利導相機行之不假强爲庶免妨碍察閲所陳頗有見地現辦清鄉章程亦多采及惟事關改章委曲繁重必須通籌詳核庶足以利推行仰廣東水陸巡防緝捕局會同布政司巡警勸業兩道逐加查核何者可以實行何者尚待參酌分别緩急細按事實情形妥議詳辦如有尚須博採輿論取决衆情者亦卽移行該管文武詳加考核以期詢謀僉同云學務 
[浙省中學敎育共同進行之大規畵杭州]  
　　浙省各府中學監督於初十日起齊集杭垣會議於學務公所業已於　四日事畢每日議塲提學使爲主席各議題提出時先由學使説明意見再由議長各議紳各監督相繼討論討論終結由學使付表决登入議事錄秩序頗覺井然兹将所有議决各案錄下　（甲中學堂保持問題）一十一府官立中學堂保持現状查地方學務章程中學堂應歸廳州縣管理但現在各府所設之官立中學堂係遵照奏定章程所設自應保持現状以爲将來廳州縣所設中學堂之模範二凡成立在未辦地方自治以前之各府廳州縣中學堂所有經費仍歸原學堂由提學使會同藩司詳院立案并通飭遵照（乙各中學堂認定分辦或兼辦文科實科）杭州又實兩科同辦宗文先辦辦文科安定先辦實科嘉興文實兩科同辦湖州先辦實科寗波文實兩科同辦紹興同上台州同上又椒江先辦實科黄巖清獻先辦實科又私立扶雅先辦文科太平先辦文科天台文實兩科同辦金華文實兩科同辦衢州先辦文科嚴州先辦文科温州文實兩科同辦瑞安先辦文科處州先辦實科（丙按照學生科級規定常年經費）一兼辦文實兩科十班設齊每年至多不得過二萬五千元專辦實科者五班設齊每年至多不得過一萬四千元專辦文科者五班設齊每年至多不得過一萬二千元二前條規定之　均連學生寄宿費在内計算其臨時建築等費均在外三每班學生至少須有四十人四兼辦文實兩科者預算至宣統六年十班可一律設齊（丁規定敎員授課鐘點并稽查曠課方法）一實行上年會　議决第三條由提學使查案再催（戊統一敎授外國語方法）一除英文外應否兼習他國文字决議除英文外已設他國語言文字之各級俟畢業後以後不必兼習已兼習他國文字者仍舊未兼習他國文字者不必兼習二英文用書甲文法納氏文範二三四年級讀納氏文法一二三册五年級讀納氏作文法乙讀本四五年級用彭恩斯歷史丙時間讀本比文法多三分之一（已實行臨時考試）一凡臨時考試實行部章間月一次辦法二保存臨時考試之卷分數不必揭曉三臨時考試時間不得預先宣布四臨時考試時間不得逾本敎員所敎授 
 
 

Page 12

 
 
之鐘點（庚研究檢定中學堂敎員章程一檢定期定臘月二十二日二各學堂監督應照闻章将各堂應受檢定敎員及毋庸試騐敎員限九月前一律造册呈報（辛研究部頒中學敎授細目）一各堂敎員自編敎科書及參考各書須查照部頒敎授細目程度爲標準（壬復議去年會議各條未盡事宜）一上年會議議决第四條第三項插班生准插入第三年級現改定只准插入第二年級二上年議决第八條現議取銷 
實業 
[蘇省商務陳列所徵集出品會紀事蘇州]  
　　蘇省商務總會於十四日下年一時在商品陳列所開徵集本城出品大會到者三百餘人當推王旭荘觀察及尤鼎孚舍人爲臨時主席次商會總協理報告開會宗旨次商品陳列所所長王際平君報告現在徵集出品情形次農工商務局總辦王旭荘觀察演説中國實業失敗原因及陳列所性質語甚懇切次來賓章伯寅蒋韶九諸青來潘振霄等紛紛演説次各業代表喠以簽名出品及交品日期是日担任出品者有二百餘家之多洵極一時之盛 
[湘米出口總數之調查長沙]  
　　湘省自榖米弛禁以來所有出口米石爲數極多兹得長沙關税務司報告計自本年正月二十二日起至二十七日止共出米一萬五千二百六十七担自二十九日起至二月初四日止共出米三萬零三百七十三石二月初六日起至十一日止共出米五萬一千四百九十七石十三日起至十八日至共出米六萬七千零零五石二十日起至二十五日止共出米八萬一千九百石二十七日起至三月初三日止共出米六萬一千零三十九石計自正月二十二日起算于三月初三日止合共出米三十萬零七千零八十一石 
[蕪荘付兑票之糾葛安徽]  
　　交通銀行協理陸宗輿電告皖撫以現因濟南衡豐銀號将蕪湖瑞和厚生兩荘期票銀各一萬兩抵與交通濟行刻衡豐倒閉交通濟行派朱少卿赴蕪收取而蕪埠不兑惟查此項期票旣抵與交通濟行在先何得有推諉於後請飭該兩號經理速行交清以免部欵空懸等情當經朱中丞卽電飭皖南道趙觀察查明并電復該協理矣 
雜記 
[太守畢竟風流湖北]  
　　荆沙官紳各界近因荆州府斌太尊荆宜道吳觀察前後初度故往來於府道二署者脚靴手版忙碌異常當斌太尊誕日吳觀察送沙市天仙班一台至吳觀察誕日斌太尊更送兩台其他紛紛效尤者又不下十餘台均於府署内晝夜開演京調梆子聲喧逹閭巷最奇者天仙本屬男班而有女伶數人混雜其間在府署演劇時有八九歲之女伶二人演珍珠衫一劇形容盡致而擊節之聲不絶於座云 
[邑令互相對調江西]  
　　贛省金豁縣劉大令廷弼到任不久地方頗有怨聲現因家人宿娼被自治巡警兩局會拿送辦詎劉令一味袒護激成絶大風潮以致公圑學堂均解散停課以爲對付劉令違法仍用家人掌握大權　電禀大吏派員查辦以息公憤劉方伯以劉令廷弼人地不宜札飭與東鄉縣互相對調矣 
[關道行将交卸長沙]  
　　長沙關道吳觀察肇邦前奉諭旨調補江蘇巡警道聞将於本月十三日交卸由湘撫楊中丞札飭湖北候補道現委官礦處總辦徐觀察之棨署理並闻吳觀察原籍係屬江蘇奉諭後卽具禀撫轅告請廻避並請先行交卸請假一月回籍展墓故有徐觀察署理之札飭云 
雜著 
[説圓（了）]  
　　古人有言曰。天圓而地方。人生一小天地也故頭象天。足象。地自新學出。而人始知地是圓的不是方的。於是一班少年新學。　笑古人之愚。殊不知曾子有地圓篇。是古人亦已能測地球之圓矣地球何以見其圓。但看航海之舟。遠而望之。初見桅頂。後漸漸見舟之全身。此小學生俱能言之也。地體　圓。所以能行。不獨地爲。然也。即物亦。何獨不然。試觀馬車。則馬車圓東洋車。則東洋車圓。以及銀幣。則銀幣圓。銅元則銅板圓。可知物無不圓即物無。不行人欲行之於世乎。則師物之圓可也。然古人有言曰。外圓而内方人能處事極圓。居心極方則可以爲。完人矣。余向。以爲此等格。言可奉以爲金科。玉律。終身行之而無弊。乃近日研究佛學。而復悟外。宜圓者。内亦宜圓。使外有。和光同塵之。貌内存憤時嫉俗之心。是圓而不融。外則用水濟人。内則以火鑠已。雖有容人之量而無化已之。心以致塊壘。芒角。日積於胸。天下之苦。無過於是。張船。山先生有詩云。醉中最愛東坡。語世上原無不好人。其庶幾乎。余嘗有詩云。蛇含毒氣非其罪。花有清。香豈爾功。則人已皆圓。而物我可以兩忘矣。豈不快哉。 
文苑 
[程雪樓中丞寒山子対集跋]  
　　庚戌夏孟予移撫三吳政事餘暇稍稍歷覽古蹟以存守土之責時方有重建楓橋寒山寺之議甚盛舉也。未幾趙大令夢泰以羅兩峯繪寒山拾得像來視鄭中翰文焯亦以舊繪寒山像爲貺最後復得寒山子詩集於俞階青太史千數百年流風逸采。萃集一時。不禁爲之歡。忻贊嘆。釋氏所謂因緣者殆類此歟。寒山子生有唐之世。值海内初平瘡痍未復青宫貽失德之漸。黔首苦征戌。之勞。雖以房杜諸賢曾不能致國家於無敝。傳未數紀。遂螗沸雲擾。天下亂作故寒山。子凛氷。霜之腹。抱杞人之憂。託迹方外。佯狂傲世。自放於山顚水涯間。一以詼諧謾罵之辭。寓其牢愁悲。憤之。槪發。爲詩。歌不。名一格。莫可端倪。其瑰博也若商彝夏鼎。沉　千載。一經　露光怪陸離不可逼視其清巂也若味明水太　。若嚼梅花　氷雪涼。冽澈人肺腑。其幽靚也。若方春之花。磊落而逋峭。若秋巖木落山。骨巉然其音節之高簡也若聆蕢桴土鼓。弦管　琶。頓絶几響。其説理之平實也。若老農老圃坐話桑麻間事其意境之窵遠而泬寥也。若朝游丹嶽莫棲蒼梧。咳唾九天珠玉皆落。其滑稽也若東方曼倩。其譎變也若荘周若列御宼。要其惟一之。指歸則欲使一。世之人蠲嗜欲明慧業。不爲。塵世繮網所牽。縳廼能卓然有所成就用。心良苦。造意深微。彼貴島之。逃禪秘演之厭世。非其比。也予少。歷險阻中經患難。觀釋氏脱。形累逹死生之旨契然有合。深喞夫世道愛夷風。會日。變雖學士大夫往往汨没心靈。馳騖榮利。蕩然而。不知所返極其弊害遂隱中於國家。每思。一大智慧人雷音海潮喚醒一。世廼久久不可必得。今寒山子之粲花妙舌。苦口婆心。揆以今日。社會趨向。未始非對証良藥。故屬之僚掾。付諸剞劂。将以接迷津之。寳筏然暗室之明　。世之舉人若僅沾沾。於禪悦字句中。則又相即遠矣。音六祖。智能。信口説。菩提明鏡一。偈立証大乘。了無。賸義。朱子宿金。山寺。五更。聞聲心中。便把握不住若。寒山子。詩菩提玅。耶金山晨鐘耶。願與海内具慧根人。共參之詩凡一卷。都三百八首附拾得詩四十八首豐于詩二首淅鄞吳宗元氏精校本舊爲曲園先生藏刻旣竣疏其大旨如此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[法國釀酒工人暴動續誌]  
　　十六日倫敦電云現有大軍一萬二千名駐紥愛配爾萊縣該縣周圍各村均有馬兵步兵防守目下道中醉漢充塞衣袋之中均滿儲香餅酒玻瓶昨日遭毁之處不計其數續電云愛鎭一處所碎之香餅酒瓶共有六兆個之多葡萄田被燬者長約數英里非經多年不能恢復原状 
[美國更改選舉法制]  
　　十六日倫敦電云據華盛頓電稱下議院已通過議案准國民直接投票選舉上議院議員賛成該議案者二百九十六人反對者十六人 
[英國財政大臣病後之演説]  
　　十六日倫敦電云英國財政部大臣喬治君近患喉瘖之病久未演説昨在豫備皇太子受任時所用之歌隊練習會演説國人已有三月不聞該大臣之演説矣 
[美軍干涉墨西哥戰事]  
　　十七日倫敦電云據鈕約電稱美國大軍已馳過墨西哥邊界阻止墨國官軍與革命黨在阿圭泊利塔交戰因當兩軍對抗之際有流彈飛入美境擊死三人並傷及多人故有此舉（以上譯文匯報） 
本埠新聞 
[江灣大跑馬紀事]  
　　江灣萬國體育會跑馬塲本定二月十一日爲華洋會友跑馬之期以天雨屢次延期始于昨日舉行是爲上海華商創始之盛舉兹将會塲聞見錄誌于下 
[赴會之踴躍]  
　　昨日上午十一時許觀者卽繹絡乘火車赴江灣會塲亦有乘馬前往者至午後二時除體育會會員不計其餘中西男女來賓約一萬人左右華人約七千餘人 
[會塲之組織]  
　　會塲組織悉由華人主持所有一切應付事宜推葉君子衡總理蓋葉君本是處之發起人也是日原定賽馬時取决勝負之公正人華董二人爲胡寄梅虞洽卿後以虞不在上海改爲李平書西董爲克拉克勃羅尸兩人是日議定中西商人共賽馬七次乘馬員賽得第一馬者得彩洋一百元第二馬得彩洋五十元第三馬得彩洋二十五元凡賽七次均照此例 
[會塲之内容]  
　　會塲中設有售酒間西餐室是日來客極多均有接應不暇之勢至五時許餐室所有食物均售賣無餘向西有博彩處每票售五元一切組織悉與泥城橋西人跑馬塲相同南面有奏樂處西樂一隊每賽一次奏樂一番 
[賽馬之次序]  
　　午後一時起舉行賽馬第一次跑七五英里悉係西人第二次跑一英里二五中西商同賽第三次跑七五英里第四次跑一英里半中西同賽胡條肄得第三馬第五次跑一英里二五均係西人第六次跑一英里均係華人比賽共賽六馬第一馬爲胡西藩賽第二馬爲葉子衡賽第三馬爲胡條肄餘未詳第七次賽新馬跑一英里均西人 
[優勝者之歡迎]  
　　每賽馬一闪乘馬人得頭二三馬者返轡時有人接待由公正人處另闢一門以待入門時其人之親友高聲贊美或拍掌以迎情形極有可觀其非優勝者悉從旁門而入 
[賽馬後之餘興]  
　　至午後五時第七次賽馬畢復由法商某出所製飛行艇陳列於久俾衆參觀旋復乘之飛行一次以助來賓餘興 
[淞滬火車之設備]  
　　至下午三時後火車往返江灣每行一次連結客車十具陸續開往而乘客尤嫌不敷有持頭等票欲附在等而不得者 
[西人之觀賽譚]  
　　歸途時有三數西人在火車中聚談一西人言近來華人於武力游戲一途實有進步觀於今日而知華人體魄之堅固興會之活潑未可輕視至華人能自闢跑馬塲組織完備則吾尤佩之一西人蹙顰語曰吾西人跑馬塲謝絶華人而華人則大度無私許中西參觀以此例彼是吾人已目居狹義誠不足訓也記者聞其語知公道固在人心則今日賽馬之舉不第爲游戲而設亦可以表示吾人活潑之精神而羞彼人之私心太重也 
[蘇撫禁阻青陽港賽船]  
　　且看劉道台能力如何江督張制軍電飭滬道照會西官阻止西人至青陽港等處賽船已誌前報兹悉蘇撫程中丞昨亦電致滬道略謂各國商人每届春秋駕舟至青陽港等處比賽前經本部院飭道照便領事據理力爭在案現聞仍有洋人往青陽港地方賽船該處係屬内地並非通商口岸洋人何得越佔亟應照會領事嚴諭各洋人切勿越入以保主權 
[江督飭拿盜匪流氓]  
　　江督張制軍以上海英法租界及城廂内外各處地方每有盜匪流氓持刀搶刧行人財物及拆梢打架情事殊於地方治安大有妨害昨特札滬道照會領事飭令捕房嚴密查拿並由道轉飭縣局一體認眞查緝務獲懲辦 
[被累客商将情極矣]  
　　旅滬客帮同人因被義善源倒欠巨欵久無着落兹特發單集議如下上月二十一日本埠義善源荘突爾倒閉我等客商均以匯欵劃用該荘期票向洋行出貨忽遭倒閉是日洋地掮客紛至沓來有勒令立時掉換荘票者有拍電被扣貨物者有逼出提單質押者甚且揪扭拚閙辱罵不休一時風潮漰湃草木皆兵我等行旅多屬來自遠方無銀爲繼遭此蹂躪手足罔措然猶幸道憲以 
 
 

Page 19

 
 
二萬庫欵於該荘倒閉時飭委将帳簿票據提封道署滿擬長官維持市面信用保全可期指日理償不料事閲多日寂然無聲後經被累者分别禀呈道憲商會始将封存道署帳據發交商會移文中有以豐裕欠欵六十萬責成義善源一併清償復於批内云李幼三之義善源李九臯之豐裕與嚴信厚嚴祖度前開已閉之源豐潤源通事同一律殊駭聽聞查嚴信厚與嚴祖度父子也李幼三與李九臯路人也豈可諉謂不知桃僵李代置我旅商於死地何忍也旦京漢各處荘票均已付清蓋以荘票即現銀非存欵可比獨上海爲通商大埠反置荘票不理據道憲批示亦将荘票置後而該荘管事丁价侯法外逍遥我等日困愁城坐以待斃除分别求商會外再待數日仍無切實辦法凡我執票人等當集會圑體定於二十五日二句鐘齊集商會研究辦法再至道置環求着落商人血本所關卽性命所係值此勢危情迫之際不得已而作急迫之呼凡我商人被累者諒表同情也 
[川沙鄉自治議員之條陳]  
　　因噎廢食固非計也川沙鄉自治公所議員袁容昨上松府戚升淮太守條陳云竊晚對於本鄉事雖列人民代表地位旣不能防患於未然又不獲補救於事後清夜捫心悚慚無地今觀此次閙事各方面大有因噎廢食之勢若不亟謀善後必至不可收拾晚不忍坐視爰獻蒭議以供採擇敬擬組織川南議員董佐研究會辦法如下（一）應請札飭川沙廳南匯縣諭令各該議員董佐定期定所開會（二）擇定期所後卽由籌備所印發傳單及選舉議員董佐各一分以便持票赴會（三）開會時應請派巡士五六名站集會所門首監察入門簽名事宜以傳單選舉票爲限非議員董佐不得混入恐亂會塲秩序（四）應請專派熟悉會塲佈置之臨時主席一員到塲宣布秩序規則及開會宗旨（五）由專派之主席宣佈開會宗旨及秩序後即令各區議員董佐互選代表一人專辦此項善後之交涉（六）聲明此項代表專爲研究此次閙事後之善後問題一俟此項問題研究妥善對於官紳民三方面交涉辦竣後即當撤銷此項職員名目以免紛歧惟被打各紳祗有選舉代表之權無被選舉之權以避嫌疑倘全區各紳俱被打者卽在鄰區中公選一人惟被選人區域不必限（七）選定全體代表後再由各代表公選正副會長各一人專辦研究善後之議决問題予以全權接洽上官（八）對於官紳民三方面之交涉當妥爲研究盡善以免流毒一俟議决當呈請上官核辦庶臻妥善以上數條雖晚個人意見當觀於事變以來持之良久仍無善後之方若非聨合議員秉公集議何以懲暴徒而安良民是否有當伏候鈞裁 
[卡官竟全無心肝矣]  
　　美人捐助皖賑甚形踴躍詎該處不肖卡官反多留難當經駐滬美國領事電致江督分飭各該卡查照放賑章程免抽釐税在案刻下上海米船由洪澤河開赴懷遠蒙城渦陽亳州太和穎州等處道經鳳陽分口各關仍有抽釐留難情事昨美領事又請江督查辦矣 
[爭捐辦學之批詞]  
　　南匯縣學董徐應宏與陸志鴻爭奪捐欵大起衝突已紀前報兹由徐應宏禀奉滬道劉觀察批云爭捐辦學甚至紏衆肆毆豈學界中人所宜出此旣已由縣照會勸學所理處仰南匯縣迅即催覆妥爲理結毋任爭訟陸志鴻另禀黏抄附發 
[報告皖北災情]  
　　言者傷心　聞者酸鼻　　本埠華洋義振會因災情急迫特托中西敎士赴災區重復調查昨接亳州包女敎士西三月二十九日來函略謂災區旣廣受災又非一日益以春雨連月麥收無望災民之苦行見較甚於往日務求貴會源源接濟不令已甦之民復塡溝壑當此施振之際且有刈人食肉之慘劇百物無不昻貴麩皮之微其價且較平時上等麵粉漲至數倍山芋葉亦採以售錢他若平日用以肥田之荳餅今且以爲人類之食品大凡彼等所食之物併不煮熟亦不置於炭火内烘炙一經日光曬乾即便下咽故饑民之患腸胃虚熱等症者比比皆是渴時復以冷水下飲所以死亡之數益多余曾以此等食物試飼所畜之犬初尚無事迨翌日犬卽患病而不思食到處覓水而飲可知食物之乖常畜類尚且難受何况於人日前有一乞丐至余門前攜一小孩求售以期保全其命據稱孩母業已餓死父則僅存一息該乞求售小孩之状較之平日之售食物者更爲卑下僅索錢百五十文而尚無人顧問同日復有素稔之邁婦一人至余處出其已腫且漲之手示余謂此後無復相見之日其形堪憐其言甚慘余覘其面已無人色余爲之心悸不已據云有一八口之家三人業已飢斃其餘五人亦将不保云云總之余在此間耳所聞目所覩者無非飢民困苦之事欲求一刻忘懷而不可得有更慘者余每至鄉間見夫餓犬飢鴉成羣結隊到處攫食屍體甚有已掩之屍爲犬抓食飢民死後大抵僅一蓆裹屍卽有公家所施棺木而其數有限不足以供逐日死亡之數且棺木甚薄亦多爲犬所毁而食屍肉吁皖人何不幸遭此浩刧亳州如是其他可知是非振欵之接濟吾民行無孑遺矣按近因春雨數月麥幹大半汚爛卽不爛者亦爲飢民採食殆盡此後災象正不知若何惡烈聞華洋義振便所募賑欵什八捐自外人諒吾同胞急公好義之心不讓外人專美也 
[四誌濫出荘票之騙局]  
　　近有大帮鉅騙在英法兩租界内虚設永久賡裕祥豐等荘號七家濫出本票騙取各商號貨物相率捲逃經被騙各户先後報捕請緝在案兹由總巡捕房探目李星福緝獲蒋根富一名昨解公共公堂請究卽據李探禀稱法捕房與閘北巡警總局先後查獲陳夢飛陳鴻福各一名應請先行移提到案尚有同黨某某等九名現匿杭州寗波等處亦請分别移提寳讞員商之德祜副領事判蒋還押候移提同黨到案併究 
[楊公子酗酒毆妓續誌]  
　　楊公子毆打妓女顧小雲詳情已紀昨報兹又據友人報告云十六晚十二鐘後某洋行寫字楊誼生卽益三與 
 
 

Page 20

 
 
友二人在清和一妓院藍雲深處筵散出弄適公陽里妓女顧小雲乘坐包車後至車夫誤與楊碰撞楊加詰責車夫詈之二友不平毆扭車夫鳴捕至三馬路始遇華捕交送大馬路老閘捕房楊與二友同往其同席另有三友聞信趕至見兩造同被覊留代以電話招其友人張某由廨至捕房将楊等保出昨晨由捕房解至公共公堂經德副領事及寳讞員訊明判該車夫罰洋三元完案楊係已故蕪湖道楊彝卿觀察之子也 
[電車撞斃小孩續誌]  
　　粤孩鍾林根被一號電車撞傷斃命已紀昨報前日下午由寳山縣胡大令聞報蒞騐委係撞傷太陽穴致命身死由屍屬備棺收殮具結了案 
[船户盜賣漕米]  
　　滬南振新米棧執事瞿慶善同夥顧鶴生扭運糧船户陳竹卿及駁船户張和尚等至南區控稱前憑周竹亭配船装運浙八桐鄉縣漕米三百五十五石被伊串同夥計董開生邱在金等中途盜賣於閔行葉榭及南市恊和糖坊福興米店等共計一百餘石以致缺少當由該區移至裁判所提獲董邱二人及流氓陳金生許吉壽金寳善宋阿木尤金福等經陳裁判研訊陳供認盜賣不諱並稱被陳金生等詐去洋十五元求究判陳金生戒責一百五十下許等四人各戒責一百押繳詐洋後又提同收贓之協和坊主朱雲甫福興店主沈蒋氏質訊朱供認由夏德勝經手僅收買濕米三石四斗並無三十餘石之多沈蒋氏供收買六石五斗判氏罰洋三十元充公朱着存洋一百元出外交到夏德勝質究陳竹卿張和尚莆邱等人一併押候補提收贜人到案澈究 
[認竊不認盜]  
　　王蘭生家被匪刧去衣服逸至徽寗會館左近被巡防隊官緝獲張德仁一名又經南區拘獲黄壽銀一名先後解縣前晚由田大令升訊失主王蘭生投案求領贓物詰之張德仁供前因犯案覊押西牢本月十一日甫經釋出因無資度活偶至龍華與素識之黄壽銀周某言定卽於晚間同往王家掩進臥室偷得衣服十五件行經斜橋西南徽寗會館左近忽有洋號聲音黄周等卽分道逸去小的被營官連贓拘獲送案求恩寛宥黄供湖南人前在某廟内爲香火現被和尚逐出無可餬口只得出此下策大令得供判贓物給王具領張黄押候究辦 
城内 
[研訊拐案]  
　　巡警總局前将拐匪趙金傍及小孩陳小永子蘇小九子小彭小龍天揚雙龍等解送縣署奉飭發堂留養在案前晚奉田大令命提在押之趙金榜楊錦元至案審訊趙楊同供安徽壽州人近接友人來信囑辦小孩因此購得小孩數名帶至滬上被局送案並非拐來旋又提訊趙范氏胡張氏供詞含糊判趙等還押　辦趙范氏胡張氏姑念女流無知從寛還押候備文遞回原籍各小孩留候拍照将照片寄至該州招其家屬來案認領 
[防範押犯]  
　　上海縣署待質自新兩所總門向例晨開暮閉由捕廳扃鎖驗封近因逐漸鬆懈致有李金標王阿根等勒索同犯之怪劇特開田大令深恐他犯效尤再有閙事情事特飭管所家丁於晚飯後即予鎖閉鑰匙送交本署收貯另派親信家丁逐日驗封免再舞弊 
[道轅記事]  
　　廣西柳州府知府楊道霖駐鎭陸軍警察警兵官馬玉山管帶浦東浦口緝私鹽捕營提標柘林營都司朱大斌昨均到道禀見江候禁烟公所調查科科長候補知府李振鐸前日到滬調查禁烟事宜昨日到道禀辭前往松郡調查 
南市 
[是何病症]  
　　昨日清晨有一年約五十餘歲之某甲在王家馬頭倒臥垂斃由二十一號巡士舁送自治公所警法當值處轉送上海醫院醫治旋由醫生用電話報告甲到院後忽能言語謂有親戚在海神廟前開設繩索店餘語莫辨俄即氣絶當即由所飭令地甲傳諭屍親收殮 
[巡長倔强]  
　　南區一級巡長薛聰甫於上差稽查各處崗警時不穿警服僅着便衣巡官下令記過仍不任咎大起衝突當由巡官報告警務長勒令辭退以肅警規 
[遊勇行竊]  
　　湖南遊勇黄壽銀在王家闕路王蘭堂家穴洞進内竊去衣服棉被携贓出外被巡士查獲由南區移解裁判所訊供直認不諱並稱有同黨已由巡防隊隊官查獲送縣彼僅分得棉被鞋襪進内行竊共有六人判将人贓移解上海縣歸案訊究 
[快馬違章]  
　　前日有住居湖北愛文義路之張某携其眷屬乘坐馬車至龍華遊玩回至西門外肇周路違章疾馳被四十六號巡士查見上前追拿並由五十六號巡士帮同追獲将馬夫沈杏生解至西區移送裁判所訊究沈稱由張自行執鞭判沈存洋十元出外候派探查明再核 
閘北 
[焦頭爛額]  
　　昨日上午九時半新閘橋路發祥里隔璧天順花爆作主孫正安製造導火綫適有小孩在旁玩弄火柴觸動火藥突然轟裂幸藥力甚微未釀大禍惟該作主焦頭爛額受傷頗重當由崗巡帶入四路分局經蕭正巡官略詰數語飭即車送仁濟醫院療治 
[拔還房租]  
　　新沙遞洋行經租人前日至四路二區控告租户劉信義積欠租洋二十元經龔副巡官将劉傳案移送分局昨奉蕭正巡官訊明判劉交保分期拔還 
[形跡可欵]  
　　張阿來前晚手持馬車燈及油衣行經閘北崗巡見其形跡可欵拘入四路分局昨經蕭正巡官提訊張供燈與油衣係華安坊蒋公館馬夫張阿二之物託小的賣去判令還押候查再核 
[逐臭之徒]  
　　江北人丁廣益丁廣英前日偷取鄉民張錫炎家坑内之糞被張遇見喝阻不服當将二丁扭控四路分局昨經蕭正巡官訊明屬實判二丁各押十天以儆 
英租界 
[尚待澈查]  
　　馬夫　三根之姘婦嚴翠金因在南京路拉客由捕　見上前拘拿詎陳得悉插身干涉當被一併拘入捕房經捕頭詢知陳曾犯案飭将陳與嚴婦分别收押昨解公堂經中西官訊供不認判仍分别還　候查明於下禮拜六再行訊核 
[洋人入獄]  
　　無頭事管束洋人山到司會羅前因犯案逐出兹又　入租界被探查獲昨解公堂訊明判押西牢兩月期滿再逐出境 
[串竊定斷]  
　　劉金餘等人户環控劉阿德李德祥與小孩唐掌生串竊衣物由探将三人一併查獲昨解公堂訊明判唐孩發押改良所一月李劉各押三月 
[謊報拆梢]  
　　甬人方芝榮向爲外科醫生近因以僞賭騙取銅匠杭金生之銀洋避匿已久前日忽在北山西路某小茶館内被杭遇見向之理論方以拆梢等詞謊報捕房經捕頭詢悉　情着均收押昨解公堂訊實判方押三禮拜杭開釋 
[尋歡討苦]  
　　北京路六百八十四號花烟間鴇婦陸王氏偕烟妓陸雲仙控無賴沈小才冒充捕房暗差到院尋歡不名一錢昨晨由探将沈拘解公堂訊明屬實判沈押兩禮拜示儆 
[不認攫物]  
　　船户姚福昌控流氓姜王毛沈阿福顧阿虎俞阿根等上船强攫皮馬掛等物由探将姜等一併查獲昨解公堂訊供不認判仍一併還押　查明實情於下禮拜六訊辦 
[過犯復來]  
　　六次過犯周連扣復來租界被捕查獲昨解公堂訊實判的西牢半年期滿仍逐出租界 
[持刀搶刦]  
　　流氓陸阿根與過犯王瑞興深夜持刀在虹口搶取甬人施順舟銀表被探查獲昨解公堂訊實判王押西牢二年期 
 
 

Page 21

 
 
滿再逐出境陸押候補提同黨到案併究 
[婦女迷路]  
　　女孩陳銀弟金雙喜婦人殷張氏均因不辨路徑由捕送留公廨昨由官媒併送公堂盤詰陳女供年十三歲天津人父已去世今隨繼母於前晚到滬在途失散金女供年七歲父母雙亡張氏供年四十一歲在海寗路顧汀芳家爲傭因出外購物不記歸路判氏交其主人領回陳女暫留本廨候懸牌招領金女發幼女所留養 
[騙子還押]  
　　姚翠樓因串騙恆豐紗廠洋四千元由廨押限繳還在案昨日復由捕房将姚解訊原告由朱稚臣到堂請追判姚還押候催提張紹基到案再核 
[水乳交融]  
　　姚嘉成因出售攙水牛奶被工部局衛生西人賚見於昨日傳至公堂訊實判罰洋三十元充公 
[　　張如全在虹口開設小茶館因容留錢阿拘等十四人聚賭被捕查獲昨将張等各人併解公堂訊實判各罰洋二元充公 
[故態筣萌]  
　　過犯王阿四因串黨行竊洋人葛史夫倫等銀花瓶等物由探将王查獲昨解公党訊實判押西牢一年期滿兩逐出境　 
[引人入勝]  
　　虹口賭檯上望風人錢林海因入租界内誘人入局被捕拿獲昨解公堂訊供不認判罰洋二元充公 
美租界 
[縣令驗屍]  
　　住居頭壩路之小販張金桂因病身死報縣請驗已記前報前日傍晚經上海縣田大令蒞所驗明因無屍屬報堂收殮發壇候認 
[舊屋坍塌]  
　　天　路青雲里一帶房屋年久失修忽於前晚坍倒一百三十及三十一三十二號等披屋三間昨由捕房飭傳房東到案再行核奪 
[車夫受欺]  
　　東洋車夫沈阿寳昨投捕房控告某西人雇車至崑山路不給車資反肆兇毆請爲查辦 
[違章漏捐]  
　　西華得路一千七百七十一號王阿三水菓店未領執照　經衛生局西人查悉知照捕房請廨傳案究罰 
法租界 
[敎民瞻禮]  
　　昨爲天主敎堂舉行四大瞻禮之期庽滬各國敎民均於清晨到堂行禮法副領事顧君並先知照公堂聶讞員停理讞政兩期所有應訊案件准於禮拜三會審 
[認領女孩]  
　　女孩張阿秀口操浦東音前因迷路由捕送廨轉送善堂留養在案兹經該孩父母得悉赴　認明投廨求領奉判退去候将該孩提案証明再核 
[包探獲賊]  
　　積竊徐阿六由城内警局訊辦釋出後近又行竊匿跡寳興里姘婦某氏處昨日被探偵知前往捉住並在身畔搜出手鎗一支遂送捕房押候澈究 
[不應拒捕]  
　　小車夫張某載運貨物被安南捕查知該車並無捐照正欲拘拿詎有押送貨物之某甲出而拒捕旋即一併拘入捕房候解公堂訊辦 
[海上閒談]  
　　從前虧倒之事。外行爲多。而荘家鮮有聞者。從前虧倒之數。不過數萬數十萬。而百萬千萬。鮮有聞者。今則錢店虧倒之案。層見疊出。問其數目。皆在數百千萬以上。市面如此。乃有不日趨危險者耶。 
　　今三底之期。轉瞬将届。市面恐慌。不能料其何若。竊願一二資本家。速謀維持之。勿使市面陷於不救之地位。而資本亦受意外之牽累。則豈但一時一地之幸歟。 
 
 
 
] 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏總檢察廳及高等地方檢察兩廳擬請添設典簿主簿員缺等摺]  
　　奏爲總檢察廳及高等地方檢察兩廳擬請援案添設典簿主簿員缺並總檢察廳錄事酌改品級以備任使而資升轉恭摺仰祈聖鑒事竊查總檢察廳及高等地方檢察兩廳自開辦以來凡編案及佐理庶務總檢察廳則僅有主簿一員任之高等及地方檢察兩廳則僅有錄事各二員兼任之當兹廳務日增實屬不數任使臣等體察情形自非添設典簿主簿各賆缺不足以資辦公合無仰懇天恩俯准援照上年十月間奏設直省省城商埠檢察廳典簿主簿各員缺成案於總檢察廳添設從六品典簿一缺高等檢察廳添設正七品典簿從七品主簿各一缺地方檢察廳添設從七品典簿從八品主簿各一缺又總檢察廳向設九品錄事四員每遇升轉殊形隔閡擬請改爲八品錄事二員九品錄事二員俾資任用如蒙俞允臣等應即遵照遴員派往各該廳任事如果得力再行分别奏補委用所有擬請援案添設總檢察廳及高等地方檢察兩廳典簿主簿員缺並總檢察廳錄事酌改品級各緣由謹恭摺具陳伏乞皇上聖鑒訓示謹奏宣統三年二月二十六日奉旨依議欽此 
[又奏高等審判廳添設所長所官片]  
　　再高等審判廳看守所向未設有專員凡看守人犯係派典簿所人員兼理該廳現在接管順屬咨送命盜各犯及上控應質人犯人數倍多於昔而典簿所所司文牘會計等事亦隨之而增若仍令兼顧看守所事宜殊不足以專責成而昭愼重擬請援照地方審判廳辦法於高等審判廳添設正六品所長一員從八品所官一員俾資任使而免貽誤如蒙俞允卽由臣等遵照遴員派往該廳任事如果得力再行奏請補授所有援案擬請添設高等審判廳看守所所長所官各員缺緣由理合附片陳明伏乞聖鑒謹奏宣統三年二月二十六日奉旨依議欽此 
要件 
[兩次批准保和會條約（二）（十）]  
　　第二十四條　凡未簽押國願遵一九零六年七月六號日來弗紅十字條約者亦准加入本約之内願意加入之國應将其意咨明和蘭政府並附送入約文件此等文件由該政府存案該政府卽将咨文及加入文件各抄件校正之後轉送其他各國並聲明收到咨文日期　　第二十五條　本約如法批准之後在締約各國交際中即代一八九九年七月二十九號所訂推行日來弗條約於海軍之條約一八九九年之約於曾在該約簽押而不批准本約之各國交際間仍有效力 
　　第二十六條　第一批批准文件存案各國從存案文憑日期起六十日之後本約方有效力隨後批准或入約各國從和政府收到批准或入約咨文日期起六十日之後方有效力 
　　第二十七條　如遇締約國中之一願意出約應将出約文件知照和政府該政府立即将出約文件之抄件校正之後知照其他各國並聲明接到出約文件之日期出約僅專指咨照出約之國從咨文到和政府日期起一年之後方有效力 
　　第二十八條　立一册籍由和國外部執掌載明第二十三條第三第四欵所指批准文件存案日期及隨後收到入約文件第二十四條第二欵或出約文件第二十七條第一欵之日期該册籍凡締約各國均可與知並可索取校正之摘要 
　　各全權大臣籤押於下以昭信守正約一分在和政府存案抄件校正之後由外交官轉交第二次保和會與會各國 
　　海戰時中立國之權利義務條約 
　　凡遇海戰之時中立國與交戰國交際間每有意見紛歧之事兹爲减少此等意見並預防因紛歧而生爲難之事以爲目前卽未能協訂專條推及於實行所見之各種情形而設法訂立公共章程以備不幸而啓釁端之用實爲有益之舉無可疑議者也若遇本約未盡之事則以國際公法之常例爲準所望各國宣布定章以便議定中立界所應有之事以資採用卽以採用各章公平施諸交戰國實爲中立國所公認之義務中立國當戰事之際設非閲歷所得見有必需如此方足以保其權利者不得将章程更改且此等章程與現在大槪所有各約專條並無違礙之處爲此議訂公共章程以資遵守遣派全權大臣如下各全權大臣将所奉全權文據校閲合例議定各條如下 
　　第一條　交戰國必須尊重中立國主權並将在中立國領土或領海界内一切違犯中立行爲卽使爲他國所認許者亦應設法避除 
　　第二條　凡交戰國軍艦在中立國領海界内所有一切戰爭行爲及施行捕獲或察騐權者均作爲違犯中立應嚴加禁止 
　　第三條　凡船隻在中立國領海界内被捕者如所捕之船尚在該國法權之内應設法将被捕之船及船上人員等釋放並将捕獲者所派在該船上之人員拘留如被捕之船已出中立國法權之外捕獲國政府一經中立國之請求應将捕獲之船及船上人員等釋放 
　　第四條　交戰國不得在中立國領土内或在中立領海界内之船上設立捕獲審判所 
　　第五條　禁止交戰國以中立國口岸或領海界内爲海戰之根據地以攻敵人並不得設立無線電報或陸上或海上交戰軍之各種交通機關 
　　第六條　禁止中立國不論以何等名目直接或間接将軍艦或彈藥及一切軍用材料交付交戰國 
　　第七條　中立國對於各交戰國所用之軍械彈藥及一切海陸軍所用各物載運出口或轉運過境均不擔任阻止之責 
 
 

Page 27

 
 
　　第八條　中立政府遇有船隻在境内装配或安置軍械有相當之理由可認爲對於該中立國之友邦行戰爭之舉動者當盡力設法阻止其有船隻在其境内改造全體或一部分準備爲戰事之用者亦當留意阻其出境 
　　第九條　中立國對於交戰國軍艦及其捕獲物准否進入口岸港灣或海界内之事應自定限制或其他禁令知照兩交戰國一律辦理但中立國對於交戰國軍艦有忽略中立國禁令或違犯中立者仍可禁其進入口岸港灣 
　　第十條　一國之中立不得僅以交戰國軍艦或捕獲物在其領海界内經過而視爲違犯 
　　第十一條　中立國可聽交戰國軍艦僱用其業經注册之引港人 
　　第十二條　中立國法律中如無規定專欵除本約所指各情形外應禁止交戰國軍艦在該國口岸港灣或領海界内停泊逾二十四小時之久 
　　第十三條　一國旣經知照開戰知有交戰國軍艦在其口岸港灣或領海界内者應即知照該艦於二十四小時内或本國法律所定期限内開行 
　　第十四案　交戰國軍艦非因損壞或風浪過大之故不得在中立口岸於例定期限外延緩停泊其遲滯之故一經停止應卽開行限制在中立口岸港灣及領海界内停泊章程不得施行於軍艦之專爲充攷察學問及宗敎或善舉用者 
　　第十五條　中立國法律中如無規定專欵同時在一口岸或港灣之交戰國軍艦至多不得過三艘 
　　第十六條　若兩交戰國之軍艦同時在一中立口岸或港灣内則此戰國之軍艦開行與彼戰國之軍艦開行至小須相隔二十四小時除先到之艦因故奉准延緩停泊期限外則開行之次序應以艦到之先後爲定凡在中立口岸或港灣内之交戰國軍艦開行不得在揭有敵國旗之商船開行後二十四小時之内 
　　第十七條　在中立口岸及港灣内之交戰國軍艦或有傷損之處非爲航行之平安所不可免者不得修理無論如何不得加增其戰鬥力其修理情形應由中立國核定並令其從速完工 
　　第十八條　交戰國軍艦不得在中立國口岸港灣及領海界内更新或加增其軍需軍械及添補人員 
　　第十九條　交戰國軍艦在中立國口岸港灣添補需用之物不得逾其平時所装之數此等船隻装載燃料祗亦准其足到本國最近之口岸爲度如中立國定以限制装載辦法則可将所需之燃料装載至燃料倉貯滿爲度若照中立國法律非船到二十四小時之後不能装煤者可於例定之停泊期限展長二十四小時 
　　第二十條　交戰國軍艦曾在中立國口岸装載燃料者非經三個月之後不得再向該國各口岸添載需用之物 
　　第二十一條　非因風浪險惡及缺少燃料或用物不能航行之故不得将捕獲船隻帶至中立口岸不能航行之故業已停止應即開行若不照辦中立國應知照該船令其立卽開行再不遵照中立國應設法将被捕之船及船上人員等釋放並将捕獲者所派在該船上之人員拘留 
小説 
[言情小説投海孤兒（四十七）]  
　　約翰者。老於航海者也。雖使酒廢事。然平日乃至靈警。知英國水手。每有背叛之事。故身畔常置八响之手槍二。一刻不去其身。臨睡之頃。則去其子彈納諸寢衣之袋中。子彈之袋。則在枕函之内。枕有秘鑰。他人不知。知者僅船主一人。船主備此手鎗者。幾及八年。初未嘗有纖毫之用。至於今日。船主虞心浸懈。其睡時藏此手槍。在船主視之。特爲援例之事。無復有戒備之心。不期今日乃大得　用然而船主死矣。在勢船主苟無此二鎗者。必無抵抗之事。惟其得。此二槍。有恃無恐。遂至自殞其生命。天下之庸人傖豎。每多搶攘喜事之徒。强欲出人頭地。適足以自害其身。其約翰克特爾之謂矣。 
　　約翰聞迭克司失槍。方欲進而究詰其故。忽三副歘然遽入。二手執兩手槍。直指約翰及迭克司之胸口。言曰勿聲勿動。聽我有言告汝。敢聲且動者死。約翰素與三副不合。則立而切齒。然不敢動。迭克司見三副忽爲如是之舉動。則大駭異。莫測其所以然。三副徐徐言曰。乃德迭克司。汝爲無耻之浓人。乃敢以强力逼脇少女。欲與結婚。汝當知此哈麥斯東之舟中。苟有吾輩在者。决不能聽汝恣肆。今汝二人之生命。在吾掌握中矣。汝二人尚何言者。迭克司力嚼其齦曰。然則汝爲叛人矣。三副曰。我固叛人。然决不助汝爲惡吾輩行事。但奉上帝之命令。拯此。無告之弱女。且欲懲汝稔惡之人。惟助汝爲惡者。乃爲背叛上帝。今吾亦無暇與汝輩語。第問汝二人能聽我命令否。迭克司曰。汝欲何爲。三副曰。汝二人苟聽我命令者。當命水手輩立回此舟。以向紐約。俟密司富士及吾輩登岸後。汝欲何往者聽汝。吾不之禁。迭克司不待其言之畢。卽曰。此安能聽。此安能聽。三副凛然曰。先生聽之。吾輩固不願有流血之禍。然足下苟倔强而不服者。吾輩卽欲保全足下。勢亦有所不能。足下當且惜其命。約翰曰。汝即死我。汝輩亦不能自保其生。此大舟中水手數十人。皆爲吾屬。苟見汝輩死我。必大憤恨。汝輩之肢體将立碎。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
