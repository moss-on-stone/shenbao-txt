# 1913 - 124 - 4914442

 

Page 1

 
 
社論 
[不足法定人數有感（上之）]  
　　前者參議院之末路輒以不足法定人數不得開會以是要案重積末由解决及四月八日國會成立吾人心稍稍安以爲而今而后此神聖尊嚴第一　之國會議員可不復負數萬萬生靈之重託矣　不謂成立幾兩星周屢開預備會屢不得結果各執私見相持莫下正式開議之日正不知何時甚或中途退出會塲使不足法定人數無從開議（依國會組織法案第十五條之規定兩院非各有總議員過半之出席不得開議）其所謂預備會者吾不知其預備者爲何也是直預備亡國之會議耳預備實事求是進行辦事者果如是乎嗚呼不足法定人數者日暮途窮參議院之衰象也而不謂今日嶄新之民國國會亦蹈覆轍則是法定人數者誠我國民之罪人矣幸而議員之中尙有明白大體顧全大局之人日方奔走磋商以冀早日成議而各黨亦漸有提携合併之趨勢則議長之選出或不至延長至於無期然則由一方面觀之尙非無樂觀之餘地也然吾所惴惴然憂者調停敷衍終非眞實精神法定人數旣如此其大而不易滿足則不若於將來制定憲法之時稍稍縮小其範圍則人易集而事易舉也或者謂法定人數過少則虞一部分人或有專制之弊不知天下事之最苦者莫如不痛不癢不進不退法定人數少易於少數專制甚或感情用事固已然法定人數多則僅有消極退席之規避而無積極進取之精神與其日因不足法數而一事不辦不若少數專制之較有生氣也且少數之所以能專制者以多數放棄也夫以放棄責任之人而求其爲國造福未之有也若更以實事論之則凡出席議員大都屬於多數黨少數黨固無從競爭而以不出席之秘法抵制之夫亦陋已鄙陋之人按理不當使之優勝故法定人數少亦治標之一道也美國議會之法定人數規定於憲法其第一章第五節云各院之過半議員爲法定辦事人數此過半數云云者向作全數議員解釋到院不到院不論也厥后於千八百九十年第五十一届國會時下議院反對黨因不直多數黨所主張避不到院以至每每不足法定人數而延會其情狀正與今日之中華相似也於是議長權以過半數爲到院議員之過半數廼議事日程得以繼續進行是亦權宜之術也第五十二届國會將其權宜之解釋廢置至千八百九十四年而此出席過半數之説復行此則憲法明明規定全體議員之過半數而臨時故作别解以便進行開議得也是不可爲訓也不然則憲法中之規定乃爲贅疣蓋無論如何皆可開會也美人富於國事思想者也然偶亦有此 
 
 
 

Page 2

 
 
等規避等事吾人之不及美人固不必諱亦無從諱也則防患未然曷若預先縮小法定之人數以免他日臨事更張甚或周月不得開會不亦可乎夫法定人數之少莫少於德國之上議會議長或其代表出席卽可開會蓋德之上議院議員乃各邦之代表若必設多數之法定人數則恐各邦反對帝國政策時相率不出席也上議會議長爲德皇之首相故無不出席之虞其次爲英之貴族院三人即足法定人數其平民院之法定人數則四十人也坎拿大之上議會以十五人爲足法定人數其下議會則二十人也（英北美案第三十五六條之規定）是或過少不足代表人民之意思然全數議員之過半數亦似過多吾國若能折衷行之則他日之議會或不至如今日之萎靡亦未可知然而末已若以誠實忠正之心志爲國事之商榷以光明磊落之手段作政治之競爭則多數之法定人數亦不足爲崇也 
時評 
[治絲而棼（無名）]  
　　四黨糾纏不休於是協商預備不了而國會永無正式開會之期於是三黨漸有合併之議以期與國民黨抗衡俾入於兩大政黨人範論者竊竊以爲黨亂可以稍靖矣協商預備可以早了矣國會之正式開會即在目前矣 
　　不謂三黨合併之後而三黨中之不願合併者又發生新黨國民黨之一部分又發生新黨而其外又有所謂第三黨者發生是則以前之政黨只有四今以三黨合併故而反成爲五是欲合併而反分裂矣且以前之三黨雖名爲三而主義相合故常聯合以抗國民黨今之五黨旣由兩黨所分則其意見必更歧異而自後政黨之糾纒必更甚矣 
　　嗚呼此正所謂治絲而棼也 
命令 
　　四月二十日臨時大總統命令　余欽翼授以勳四位此令任命吳金標爲陸軍第六師步兵第十二旅長此令 
陸軍總長叚祺瑞呈請授丁得勝爲陸軍步兵上校並加陸軍少將銜丁維翰爲陸幂砲兵少校並加陸軍砲兵中校銜應照准此令 
　　海軍總長劉冠雄呈請授陳莘覺吳鴻襄范熙申齊熙任重王楫爲海軍上尉張永來陳錦棠孫文遠李聖傳水茂枝蘇學經湯心豫蔡世瀅周國鈞林秉衡高憲申湯竇璜龔慶麟嚴壽華陳宏泰陸傑邱世忠嚴積愼路振坤王其斌戴鍾麟葉鵬超唐玉鑑華貽榖王樹泰張哲訓歐陽勣劉道源朱天昌毛鎭才田士捷張厚生汪于洋林舜藩金軼倫張拭愈林瑞田陳志馮滔張日章黄忠　陳龍吳熺炤史國賢王大焜藍寅田炳章陳秉清許世廉何瀚瀾羅鼎祺李恩榮吕得勝爲海軍中尉邱福明張澍李士奎林生國秦東如詹成泰莊金湘蔡堃吳詩易唐國章　清如周德勵大全陳長勝陳居敬楊兆琛楊順玉楊裕安林哲臣唐清連余祥程祖蔭翟宗藩陳世林鄭時乾梁敬槎趙維藩周文治李承曾施廷幹黄孝傳韓玉衡王文滔曾宗周陳繼明葉天庚楊逾莊邦楨陳森春錢忠道沈維基任景昌梁倫叙張昭惠黄恭威薩師同柯樵沈辰熙張登科謝浩恩陳紺統徐亦俊何賡榮張振谷陳雅林岱弟祝長春倪世齡黄浩川唐荔生爲海軍輪機中尉應照准此令國務總理内務總長趙秉鈞呈稱據吉林都督兼署民政長陳昭常呈請任命孫家鶴馬殿甲毛鴻勛莊達爲内務司科長彭清鵬程祖勳陳鍾麒聶樹滋爲敎育司科長應照准此令 
　　四月二十一日臨時大總統命令　張宣李延逵授爲陸軍中將朱森林授爲陸軍少將此令 
　　陸軍總長段祺瑞呈請授彭日昇爲陸軍步兵上校應照准此令 
　　稽廉顧占文加陸軍中將銜劉瑞麟彭日昇加陸軍少將銜此令 
　　國務總理内務總長趙秉鈞呈稱據福建民政長張元奇呈請任命林師尙陳崇魯王子懿韓其楫爲總務處科長陳祖望劉敬陳海瀛爲内務司科長張澤郭則壽張國鈞陳毓　爲財政司科長林　黄士復劉映嵐爲敎育司科長陳棫林衡可爲實業司科長鄭建爲内務司技正楊廷玉爲實業司技正應照准此令 
　　陸軍總長段祺瑞呈請授吳成禮王炳章汪可權聶文光劉成勳但懋辛姜瑞熊戚揚黄廷棨徐卓愛敏剛姚江爲陸軍步兵上校陳洪範陳復初爲陸軍騎兵上校李哲楊吉煇張成孝姜受益鍾體道伍堃張文通高兆華楊杰吳晉爲陸軍砲兵上校應照准此令 
　　陸軍總長段祺瑞呈請授蘇百官王挹陳瀾鄭禮源翁其郁卯雄陳釗胡致祥伍光祖楊熛清羅光璧陳能芳龐龍劉海寰陳嘉謨吳哲黄祺元龍德芳胡鋭李鴻梧陸琳王遐齡余行遠饒之麒胡楚珩劉天瑞端木樂益倪育萬夏景珂張金和姚紀唐許燕士華承德朱士楨周兆昌王正蕃姚肖奇陳貞煇梁應麟蕭述經易秉鈞趙鉞劉楚藩孫潤棠鄧雲卿陳壽春于正坤爲陸軍步兵少校陳正已方宏燕喻兆元周濰爲陸軍騎兵少校蕭仕傑游鳳池陳維靳駱詠曾黄煃元劉炎煇爲陸軍砲兵少校張之良鮑繼超爲陸軍工兵少校胡璈爲陸軍輜重兵少校應照准此令 
　　内務總長趙秉鈞呈稱參事程克呈請辭職程克准免本官此令 
　　蒙藏事務局呈據盛京總管喇嘛班第事務掌印札薩克達喇嘛什勒布札木蘇呈稱本寺格斯貴林沁呢嘛等宣導共和著有勞績請量予奬叙等語格斯貴林沁呢嘛應以得莫奇記名得莫奇烏其拉圖應以蘇拉喇嘛記名用昭激勸此令 
專電 
[北京電]  
　　三黨合併已各簽字又已要求三黨合設議員休息室 
[北京電]  
　　三黨合併共和黨讓步太甚且中間疑竇太多以致紛紛不定有一派人已自組俱樂部梁任公亦决與新黨斷絶關係又國民黨陳家鼎等與劉成禺等合組癸丑同志會國民黨脱黨者益多此後黨界將四分五裂略計除國民黨及新黨二大黨外現有國民派之獨立黨新黨派之第三黨及純粹之第三黨三種各黨協商未定迄難開會今晚又開協商會擬念三開正式會然尙難必 
[北京電]  
　　前日預備會竟有冒名頂替者昨日三黨人要求先抽簽分坐今日可開正式會 
[北京電]  
　　近來國民黨議員報到者益多陳家鼎硬以其派十餘人要求國民黨舉爲副議長否則此派人不加入 
[北京電]  
　　現有洋工師製表决機器安置二電線一贊成一反對用手一按則電線分明 
[北京電]  
　　鹽務會辦歐森擬辭職大借欵復活説不確 
[北京電]  
　　季雨霖擬來京起訴 
[北京電]  
　　法政籌邊各校學生不服陳振先邀擊馬車致陳手掌流血怒甚往謁袁總統候至三四時不見 
[北京電]  
　　内蒙敖漢地方曹匪勾結老頭會驅逐各王公謂以昭外向之實故敖漢王逃 
[北京電]  
　　袁總統令陸興祺往商班禪保喇嘛來京赴舉藏議員又令青海長官廉興舉二名 
[北京電]  
　　駐外各代表以臨時届滿全體爲形式上之辭職 
[香港電]  
　　暹羅代表已由雲南起程赴北京與政府議訂專約 
[哈爾濱電]  
　　外蒙秩序頗亂紳富咸遷避内蒙活佛力禁無效 
[宜昌電]  
　　美人柏格洛君已充夔府鐵路總工程師年俸一千磅聞係岑所薦 
[南京電]  
　　國務院來電謂府廳州縣及城鎭鄉自治章程與民國政體無抵觸者當然適用希即查照云云 
[南京電]  
　　敎育司昨飭江寗縣知事嗣後各小學校舉行試騐須先呈請派員查勘學生程度可否畢業方得監試 
[南京電]  
　　第八師軍隊近在句容境内實習操練 
[南京電]  
　　昨司法部電令司法籌備處長蔡寅赴京刻日起程特約路透電 
[北京電]  
　　參衆兩院定於明日（二十三日）開會衆議院所擬解决之重要問題爲選舉議長應用記名法或無記名法投票進步黨現願暫以前參議院章程作爲國會章程國民黨似有允意惟選舉議長一事不允照此辦理 
[北京電]  
　　連日議員抵京者絡繹不絶而在途者仍近百人 
[北京電]  
　　里巨韋君及鄧納將軍定期本月二十四日啓程赴日中政府已准招募北省華人二百家移往北波羅島惟須派華員一人同往照料移民之利益及查視該處水土是否合宜其餘細則目下仍在商訂之中 
[北京電]  
　　中政府因禁煙問題所派赴英請願之代表章君定期星期五啟程温哈姆博士將與同行昨晚有人設宴餞别二君 
[北京電]  
　　美國改良會接美京來電謂美國國務部現正在籌議辦汉遣派特别委員商諸各國政府准許中國增加入口税俾中國可得一税源且可因此發達他項税源此舉與中國及世界各國之商業均有裨益賴愛特博士或可派爲委員按數年前美國曾提議此舉 
[成都電]  
　　據半官消息達賴喇嘛出示禁止華民庽於西藏内地如至限期仍不出境者當科以死罪云 
[成都電P ] 
　　袁總統致電勉勵尹昌衡設法克復鄉城尹請袁總統奬賞沙口及康浦（譯音）二土司因彼等曾供給車馬故也 
[大理府電]  
　　此間逐年舉行之藏貨市塲已於今日開幕各國商民皆有到者 
[南京電]  
　　前二十四小時内大雨如注豆可豐收 
[開封電]  
　　昨日（二十一日）已舉定辦理河南賑濟之華洋董事會 
[長沙電]  
　　此間各敎堂均擬從中政府之請於二十七日舉行聯合祈禱會都督已允借城中最大之屋爲會塲各敎堂已以函電通告全省敎會譯電 
[北京電]  
　　三黨合併之舉業已實行新黨之政綱如下（一）廢省制（二）新吏治（三）裁都督（四）節浮費聞袁世凱及黎元洪皆爲黨内之要員 
[北京電]  
　　國會各黨已允先定憲法後舉總統惟尙有二要題猶末商妥蓋進步黨主張總統當有解散衆議院之權無須商諸他人國民黨力爭解散該院須先由參議院許可該黨復要求組織純粹政黨内閣僅衆議院議員可爲閣員進步黨堅主閣員當由總統自行舉任不限政黨 
[北京電]  
　　參議院略有展緩選舉議長之意擬候衆議院通過選舉議長章程後再爲舉行 [P北京電>]  
　　同志會日來頗有進步衆意皆謂今須舍棄黨見而舉一極有政治閲歷且建巨勳於國之人任正式總統 
[北京電]  
　　四川都督反對北京所定西藏選舉章程要求應在打箭爐舉行政府答稱在京舉行實爲正當辦法章程旣定未便更動 
[北京電]  
　　據黄鐘報載稱兹得確實消息上海現有人組織敢死隊以行刺袁總統及其餘三人爲目的且有著名人物贊助此舉刺死袁總統者酬洋一百元餘三人各酬洋十萬元 
[倫敦電]  
　　中政府擇期請各基督敎會爲中華民國祈禱一舉乃由外交總長陸徵祥鼓吹而成蓋陸爲熱心之基督敎徒也英國聞之極表同情各敎會亦擬於二十七日同爲中國祈禱美國亦將照此辦理云 
[柏林電]  
　　法政府擬募債法郎一千五百兆元以四百十一兆元彌補豫算缺乏之數 
[巴黎電]  
　　駐法德國大使昨（十九日）與法國外務部大臣會晤後郎西一案可稱已和平了結 
[東京電]  
　　此間因得駐美日本大使珍田子爵來電謂美總統威爾遜君及開列福利亞州知事擬以非正式之方法運動反對該州取締外人購地議案故輿論對於此舉已稍有樂觀 
[鈕約電]  
　　摩干遺囑並未述及家産總值幾何當局者之意須費一年之久始能查明實數 
[倫敦電]  
　　據各報宣戰之消息布爾茄利亞與塞維亞之牴牾大有决裂之虞布國外交家語每日電聞維也納訪事謂塞國如不撤退按照條約應屬布國之各鎭軍隊則布國將派軍遽行佔奪並不向之宣戰云 
要聞一 
[五國資本團之態度（北京特約訪員一葉子）]  
　　自美國脱退六國資本團論者據之遂以爲資本團終必解散其餘五國團因無事可爲僅僅立於旁觀之地位世人於此殆淡焉忘之矣 
　　政府關於鹽務改良亦旣接續聘用外國顧問夫借款之交涉業經停頓今日忽有此種事實發生論者頗以爲疑據資本團方面消息有資本團中某君語人曰 
　　資本團與民國政府雖不能謂之全無交涉但其所謂交涉者純從過去之關係而生未聞有何等之新交涉上月二十一日資本團要求一百八十餘萬磅之墊欵從速償還民國政府但請求爲一時之展期其展期亦無確定之期限夫民國政府亦非請求迄於何時而爲展期乃爲迄於某借欵成立與待國會開會以借欵問題提出議會經其承認然後執行借欵新政策以至其時之借欵成立而請求 
 
 
 

Page 3

 
 
其展期也 
　　然自資本團之地位論之則大借欵旣經頓挫政治借款之意味業已中止至成爲一部之墊欵以無條件無擔保無期限而放欵於不穏固之政府矣此蓋係銀行家之事務亦决不能輕視之者故自政府請求展期之後銀行團卽再向政府催告何時償還而促其答覆經此催造之後政府依然請求暫時展期而已卒不得要領而止由今觀之政府雖在各方面非無爲小借欵之交涉然自維以爲一時可以遽望其成者實無其選美國政府解除墨爾根資本團爲美國資本團代表自是以後美國資本家之投資雖屬自由然自資本家之方面論之美政府因但保護墨爾根有獨占之嫌然至如美政府所謂全不過問資本家之投資民國悉爲各資本家之隨意云云恐資本家於此又各懷危險之思想而躊躇不前據外交界之傳聞有謂美國資本家倡言美國政府不肯保護民國投資有不得已當收日本保護之者此雖非美國一般之輿論然其中非無有一部之人不甚滿意以此之故美國荷材斯資本家雖有爲美幣三千萬金圓之借欵交涉而實際猶未能進行其故可得而思矣 
　　要之據目下之情勢國會果能舉其任務與否大總統果屬何人種種大問題横亘於目前而未見决定無論何國之資本家皆不肯進而投資此固記者所敢斷言也 
[政黨離合聚散問題]  
　　據某政界中人談云國會告成開議在邇於是政黨離合聚散問題雜然紛興京師政界何啻十色五光姑以我意念所及以爲視察試下臆測如下 
　　（一）三黨併合將有冀望也　按此項問題發現日久大勢所趨不可無實行併合之一日而遲之又久漸有消息者無他三黨内部關係之爲梗而已蓋共和黨對於國民黨勢力稍遜併合民主統一兩黨則可聯　爭雄奈統一民主黨員雖少一則威力甚熾一則步武整齊若合三者改組一黨各重要黨員稍有意見且有勢力依人之憾皆人情之所難免然三黨分立實非所以制勝於議會且三黨精神固無大差試觀日前石大人胡同三黨懇親狀况則三黨中人均犧牲小節促進併合固有自然之勢也 
　　（二）國民黨一部與共和黨聯合久有消息也國民黨一部與舊同盟會主義不一常爲維持國事起見與政府黨通欵今國民共和兩黨以多數黨資格互閙黨見實難解决民國要政故兩黨人士以類相集互求聯合亦目前好現象也此外多數議員中更有跨黨分子關係兩黨難决去就亦係兩黨發生聯合消息之一原因並有反對三黨合併問題特生反動力主張國民共和兩黨之提携者要之民國各黨因政界活動千變萬化莫測端倪然小黨歸併漸發現兩大政黨之徵不可不謂爲民國政黨史上之進步也 
　　（三）改組政黨另樹旗幟將來或有希望也現在有一部有力人士謂合併三黨殆無完全冀望且合併三黨以與國民黨對抗今後政界風潮更不堪設想爲此起見從新大同政界改組政黨唯此黨未至見諸實行然政界變動如何劇烈可推其一斑也 
　　卒之民國政黨利害複雜關係甚繁所謂政界變動如何終始不可得而知也然以我所觀三黨合併豈唯於理無礙且使民國政當實心從事建國事業則三黨合併且與國民黨聯合亦吾人所冀望也所慮者因此之故而益增紛擾則所謂政黨者眞無足觀矣 
[承認問題之眞象]  
　　承認之説美國倡於先承認事實巴西啟其端自近日來承認之聲幾徧中外然在我國方面固不過空冀虚望毫無計畫足以促各國之速行承認在各國方面亦只屬報紙鼓吹議院辨難非政府之正當宣言我國人之於承認問題多未得彼中眞相卽得之亦不敢盡情宣布以傷國際間感情此固有苦心存其間未可指爲昧於時事也今特述承認問題如下 
[承認與大借欵之關係]  
　　承認問題與大借欵本無直接關係然各國恒欲利用承認問題以促大借欵之成立當大借欵未破壞以前六國曾互約凡與六國銀行團之各國不得單獨進行率先承認中國云云此約成立外間多未得悉迨美國承認消息傳出德國外交大臣在議院宣言謂美之承認中國實違各國初約又日前上海德文新報論承認問題有云美國之違背各國成約欲先行承認中華民國殊爲不合云云於是外間始知以前各國之不欲承認中國者實以各國之成約而大借款問題與有密切關係其證據之最明顯者卽係美當初宣告脱離六國銀行團時其對於承認問題並未有何等意思之發現然爾時路透電卽傳言美國將不日承認中國未幾果信蓋欲承認中國必先脱離六國銀行團始免各國之詰責德近日頗有脱離銀行團意思故承認之説時時有聞此中消息據此可知矣 
[最近各國之態度]  
　　對於承認問題各國政府多所猶夷其一般輿論則又極力主張以故東西各報之頌譽美國者時有所聞至最近則以美國承認大受我國歡迎各國政府亦怦怦心動其表面雖日詆美之舉動爲非是而暗中輒時探我國内情以爲動靜尤恐各國中之有起而繼美人後者復以種種承認條件互相約束此曰承認中國須待正式政府成立彼曰承認中國須在總統選舉後其實皆托故藉詞殊非事實且或有野心存其間者故近日各國之對於承認問題其表贊成態主殊非眞相云 
[德人之注意]  
　　歐洲各國中對承認問題之最注意者惟英德二國英人之對於承認意見已見各報德人則自近日來時在議院討論昨柏林德文電謂德議院復開會繼續討論承認問題演説者絡繹不絶多主張不日承認繼討論德人在中國建築學校問題政府代表員亦表贊成云云是德人或可繼美人後然德人之於承認問題時牽及他種問題如學校問题中國財政問題等是非純粹無條件之承認也 
[日人之言論]  
　　自承認問題發生以來其態度之最曖昧者實惟日本蓋日人之對於承認問題不惟政府陰背陽違卽輿論亦多以承認爲非其時日本國民新聞之論説略云我政府當局者現今對於中華民國承認問題似覺異常躊躇蓋我當局者以爲日本與歐美諸國常取一致之行動此次美國擬首先承認支那新政府歐羅巴某國亦有表示承認之意遂覺事情紛錯未必能共同一致卽共同一致亦未必有一定之時間故當局者對於比問題不免有所懸念也美國政府以單獨直前爲外交之方針近時先命其資本家脱退六國借欵團體是卽新國務卿布那安氏新外交之手叚美國資本家脱退卽不能成爲六國團體以後如有一二國支吾則借欵團體全行消滅前日我衆議院議員提起質問我外交當局者傲然答辯謂六國借欵成立無疑彼時華盛頓政府之志已定六國借欵團體已成崩潰之形美國資本家欲以陜西油田爲抵當貸付七千萬元之交涉亦頗有頭緒我當局者迂闊不知是等情形任意答覆實屬遺憾至美國此次對於中華民國承認亦係以單獨行動爲前提此外有無何種前提尙不能預測之也吾以爲中華民國承認不能謂之大問題我日本與英國同盟協約原期保全支那領土護持支那主權美法俄等國凡與我有協商關係者無不承認此事德奥義諸國雖未與我直接約束諒亦均表同情是支那國家之存在與領土主權之保全爲世界各國所共認我英日同盟協約實爲世界共認之願動力也故支那人盼望民國承認非認其國家之新存在不過欲承認其新政府之設立也我日本及各國皆待此新政府之確立而修邦交者正所以陰助新政府之成立也今日支那政府其内政毫無受干涉之處得自由組織政治機關支那人民能成完全之政治組織則列國自速修邦交而無所躊躇矣美國先於他國不能謂於支那人民有特别利益日本及各國後於美國亦不能謂於支好人民有特别損失急遽其事與鄭重其事此係各國民之性質原無他决存於其間也 
雜評一（無名 
[議員之冒名頂替]  
　　議員冒名頂替何也蓋欲增多其人數也然一方欲增多其人數一方又散去以減少其人數於是會場之中不以贊成反對爭勝負而以會場之議員增減爭勝負矣是謂會場之異狀 
[學生爭參政權]  
　　英國女子爭參政權中國學生爭選舉權可謂遥遥相對矣英國女子之爭叅政權而不得則毁壞公共之産業中國學生爭選舉權而不得則擊破總長之車窗是亦遥遥相對也特如中國之議員被舉而不開會爭選舉亦奚爲哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奉天中日懇親會紀事]  
　　奉天中日官民懇親會係交涉司于冲漢君與日本落合領事等發起本月十三日假座盛京畿輔會館開會兩國官民到會甚衆華人有張都督金波張師長作霖並諸將校各司道及省議會議長各銀號總辦諸報館記者等三百五十人日人則有落合總領事高木郵便局長田原守備隊長山口大隊長及其他紳商等九十九人下午二時振鈴開會俱就席　宴由于君冲漢報告開會緣起畢張都督登台演説略云人與人相接而有所謂親與爱者感情之關係也國與國相接而有所謂親與愛者則有天然地理之關係人種歷史之關係卽不僅爲感情之關係矣懇親會之成立爲人與人之相親相愛馴而至於此國之人與彼國之人相親相愛謂爲無天然地理人種歷史之關係不可也謂純爲天然地理人種歷史之關係亦不可也則共關係之最重者仍惟感情而已吾深願中日兩國人士相親相愛之感情以懇親會爲起點而此後之相親相愛者將不止以懇親會爲終點也則懇親會人士之光榮豈僅爲感情上之關係而已耶吾是以祝懇親會萬歲説畢拍掌如雷次由落合總領事以奉天俱樂部會長資格朗述祝詞最後由省議會議長佟君提議奉天亦應組織中日協會並設置中日俱樂部宜選出委員預備一切經全會贊同由張都督及落合總領事指定下列諸氏爲委員中國委員榮内務司長王電燈局總辦于交涉司長佟省議會議長王議員丁議員日本委員井原領事原口通信員藤田商業會議所會頭老田京奉鐵路技師江藤三井洋行主任於是議事畢乃散會 
[贛省近事紀要]  
[贛垣亦有放火謀亂匪徒]  
　　贛垣兵警因爲潯事未靖極力戒嚴李督尙未赴潯檢閲沿江兵隊而卽有匪徒約期謀亂日前在城隍廟内停演之振華舞臺放火起事幸經兵警施救得力始行撲滅李督接到報告後卽分飭兵警嚴拿首犯盡法懲辦於十七號由警廳密探緝獲熊狗子等到案供認放火謀亂不諱經副監周希頤咨送軍事執法處復訊鎗斃云 
[都督府移駐潯陽問題]  
　　李都督預備實行分治將都督府移駐潯陽鎭守門户於十七日邀集兵隊長官歐陽武水巡總監蔡鋭霆副監張文通警察副監周希頤到府設宴籌議藉徵意見聞主張分治後將都督府移駐潯陽者實占多數未審李督究竟從何定策也 
[省議會彈劾魏司長]  
　　贛省財政司所屬税卡將近百處一切用人行政權力極大以致司長魏斯炅到差未及一載受賄買差陡然致富久爲輿論所攻擊魏亦自知難保長久具呈辭職未蒙邀准現經省議會搜索魏氏罪狀極力彈劾預備推人要求李督盤查該司欵目主張辦法頗爲激烈近聞魏氏已發出重金分投運動議員希冀無事未知確否 
[永新縣拿獲僞都督]  
　　贛省永新縣小井嶺地方山深林密易藏匪類專以搶刦爲事兹有在逃洪江會匪魁鄔煥章竟敢在山嘯聚黨羽自稱僞都督購有快利鎗械異常猖獗李督接到密告後卽通令該處軍隊設法擒獲不日卽可解省立予鎗斃以靖人心 
[魯省自治聯合曾問題]  
　　山東全省上級自治聯合會第一次呈請立案以權限性質多欠明了未經批准該會大不謂然復吾公署極力剖辨略謂本會成立多日正在研究討論之時所議事件雖尙未經發表然斷不自外範圍侵越議會權限云云聞復呈後仍未照准且奉民政長指令援據法理比切事實逐段駁詰申明該聯合會之不合兹將原批指令錄左 
　　第一次呈批　集會研究自治用意不無可取惟以地方法定之團體爲人民自由之聯合公私權限殊欠分明旣無法令規定該會自不得爲法定機關卽不能承認該會會員爲公法人之代表况更以聯合會名義指陳利弊干預命令答覆諮詢調和爭執是直於省議會及各自治職外另立一全省自治會設城鎭鄉各自治職照此規定再於省城及各縣治所聯合是代表輿論機關在全省則分而爲三在各縣則歧而爲二議論蠭起權界混淆不惟法令所無無論何國地方自治亦斷無此等辦法須知名爲自治其範圍應限於本境如果辦理得宜他縣知能仿傚即有關於二縣以上之事實發生臨時協議足資舉辦若利弊涉及全省自有省議會在何必張皇漫無界限反寖失自治之本意也 
[第二次指令]  
　　旣稱爲地方法定團體卽應當在法律之中以法定機關爲法令無規定之舉動任何行爲不能生公法上之効力至於指陳利弊陳述意見無論自然人法人但是不違法令無不可自行請願殊無藉於聯合各地方利弊不同劃分各自治區域原使體察情形各自爲治聚而爲一難免聚訟但注意於一致之進行而分歧之發達反慮牽扯所謂寖失自治本意者亦正在此無論國會省議會旣係各地方分區選舉被選各人自必能代表各縣選舉重要在選舉人不在被選舉人若云省議會數縣無一議員卽須有越俎代庖之人又孰能保此越俎之人非卽　越權限者乎且各自治職議决機關並非常設除於開會内表决案件外更不以法人言論爲治是故提倡自治並不純在言論集思廣益盡人可爲何必藉公法人名義聯合始足動採納者之聽耶總之該會作爲私人聯合研究自治學術當無不可至稱援照前清諮議局在京組成聯合會辦法尤爲可異所云各省聯合會又將立應俟中央命令遵辦可也 
[粤省會提議减政問題]  
　　十五日省議會開議議員陳世恩提議减政案宣布竟見略謂本省財政預算每年比較不敷至二千數萬之多整理之法自以節流爲第一要着而節流入手應以節减行政經費爲先本員提出此案辦法分爲兩點一咨請行政長官實行减政一咨請轉行各行政機關限日表列其機關内之組織轉送本會以備考查應請詳細討論王平戎謂减政之議今日有識者亦多主張當此民生困難籌捐動輒激變目前官署林立各持積極主義以有事爲榮屢有因事設官以專責成者不知官爲分利之人多設正爲民生無形之害且各地方能籌之欵除苛細外不過一二名目旣因敎育自治籌之於前安有鉅款濟之於後屠捐一項欵之大者各省多歸各縣地方之用我省則不然所謂因一事而設一官及就地籌欵之政見决非今日所能施行者此案本席極端贊成杜應魁謂本案提出减政謀輕人民之負担原爲最良美之政策但有何秕政减何機關本案並未提出着議太空亦難入手查稽核預算原本會之特權查照暫行法第十六條第二項規定則何者應裁何者應减自是稽核預算必要之手續似可不必多此一舉莫泰安謂於行政費之應否裁减應視本省之預算決算是否適合果使財政充裕一切政務當然進行今旣不敷酌量核减實爲議决預算之必要王家灝謂陳議員提議減政案大意係言豫算不敷莫如先汰冗員以節糜費查吾粤自反正以來官職紛雜種種機關名稱不一或巧立名目位置私人增設廳處甘分潤因人設官官浮於事徒竭脂膏何益於民故陳議員所言滅政本議員極表贊同惟提出辦法二條未免太略第一條咨請減政未指明所減何政何從着手其二條咨請各機關組織送會查考此係官制問題未言何級機關未免含混若各司廳處之如何組織屬之法律似非本會議决之範圍丘晉豐黄桂榮贊成李綺庵謂本年三月大總統公布官制組織法各省多已遵行必須知官制組織内容此案方可研究原案本甚善便無辦法標準宜再行修正究應如何核減之處始可提出付表决容文鎭謂頃有謂官制須根據於中央自涌修改不知本省現行官制多有與中央不符者咨請交來核議酌減亦何不可查省議會暫行法十九條規定本會原有此特權可依此辦理陳世恩謂諸君討論此案多注重官制一方面而不知提議者之初衷尙未止此也查廣東財支絀不急之政治尙多欲通盤籌畫酌量裁減以輕吾民之負擔且提出此案亦不過實行裁减之動機非謂一舉卽成將來尙交付審查多費手續徐圖進行也苻夢松謂廣東預决算不敷至二千餘萬之多减政自爲今日之切要惟原案提出辦法二條似太含混李國鈞謂本省預算旣不能吻合自不得謂之預决算即可謂之概算案然則行政經費豈不可酌量裁减惟有照案咨請行政長官酌量減政一面將預算案由本會議决張以銘贊成議長宣告討論終局並以議案成立付表决多數通過即付審查 
[滇黔烟匪猖獗近狀]  
[新平縣之匪]  
　　雲南新平縣所屬楊武塡因地肥沃最宜種烟故該處人民全賴栽種鶯粟爲生實行禁種後該地人民於生計已大受影響至前年民軍舉義因軍事倥偬未及嚴禁偷種者獲利頗厚因之該處人民今年又復遍栽軍政府令該處巡檢從嚴剷去日前忽接該巡檢范家源由青龍廠來電謂楊武煙苗均經禁盡惟扮日摩寨聚衆持槍抗阻屢諭不散及會同軍紳數十人親往督剷愚民竟敢放槍轟擊竭力抵抗應如何辦理之處懇祈電示遵行 
[巧家廳之匪]  
　　雲南巧家廳因遠在滇邊向與川地毗連素賴栽種洋烟爲生自禁種後民生頓形困難至前年改革該處人民以爲烟禁已弛遍地栽種去秋雖經軍政府力禁然偷種者仍不計其數今春軍政府派江防四營管帶帶隊前往剗除至岩塡地方竟有匪首祿廷發紏衆數百人初則力圖抗拒繼復圍攻軍隊並擬放火焚燒圖刼軍械故軍政府現已添派軍警同往督剗一面嚴緝祿廷發究辦 
[畢節縣之匪]  
　　貴州畢節縣向歸大定府管轄相近滇地又爲川黔通衢該處匪風極盛近有巨匪張松廷常時率領匪類多人在該處肆行搶刧燒殺搶擄無所不爲居民大受其害昨復率其黨羽將該處富户穆某家資搶掠一空又將穆某之弟追殺無蹤近更勢燄大張聚嘯千人意圖作亂該地人民大受驚慌已由軍政府撥兵協剿矣 
[應省長咨請省會另籌新税]  
　　江蘇應民政長於本月十九號咨省議會文云財政司案呈蘇省衆議院省議會議員前在甯開懇親會致電參議院其文曰北京參議院公鑒今日蘇省衆議院省議會議員開懇親會議决省會瞬已召集在省議會法未頒布前暫行依據臨時省議會法俟正式國會議决公布再行改正再江浙田賦最重兼受南漕之累地丁應歸國税或地方税事關全國應由國會議决漕爲江浙所獨人民擔負過重自應留充省經費免籌他税乞竭力主持江蘇衆議院省議會議員全體謹啓等語當經本民政長會同都督據以電達國務院嗣國務院電令漕糧列入國税不交省議會議决復經本民政長會同都督密電詳陳一面將漕粳特税列入預算册地方收入項下送請貴議會議决在案兹據財政部删電内開蘇漕一案兹准國務院函開奉大總統發下財政部條復蘇漕劃分辦法説帖一件現今會議公决僉以新税系統尙未成立税源不容或匱當然照舊辦理暫爲國家税等因到部相應電達尊處並希轉知國税廳籌備處處長爲要等語准此查電開財政部條復蘇漕畫分辦法説帖本公署尙未知其内容惟本届交議二年度預算册以漕糧特税歸地方收入收支適相符合如改歸國家仍以四元爲正税一元爲附税另於四元中取其十三分之三爲地方税則每年收入短少約四百九十一萬餘元此項預算不敷甚巨應請貴議會另籌新税之以補缺乏理合咨行貴議會查照此咨 
[江蘇改訂暫行視學規程]  
　　應省長訓令文云敎育司案呈查前頒江蘇暫行視學規程十五條兹經分别修正定爲改訂江蘇暫行視學規程十七條其縣視學視察報告表式一併訂定頒發以歸一律除將縣視學視察報告表式另行郵寄外合行訓令各該縣知事查照並轉所屬各學校一體知照此令計開第一條江蘇敎育行政機關爲監督指導地方敎育事宜特設視學分爲二種如左（甲）省視學全省六人由省行政長官任用之（乙）縣視學每縣一人由各該縣知事呈請省行政長官任用之專門敎育及其他特别事項得由省行政長官派遣臨時省視學視察之第二條合左列各項之一者得任用爲省視學（甲）曾任師範學校或中學校校長敎員或甲種實業學校校長至三年以上者（乙）畢業於中等以上各學校曾任學務職致二年以上者第三條合左列各項之一者得呈請任用爲縣視學（甲）具有省視學資格者（乙）有高等小學校敎員資格曾任高等小學校校長至三年以上者第四條視學俸給别以省令定之其旅費額由所屬長官酌定之第五條省視學視察事項之概目如左（一）各屬縣敎育行政之狀况（二）學校敎育之狀况（三）學校衞生之狀况（四）學校經濟之狀况（五）關於敎員學藝及學校各種設施之狀况（六）與學務有關係各員執務之狀况（七）關係社會敎育之狀况（八）其他特命視察之事項　第六條前條所列各項之細目每年由本省敎育行政機關會議定之第七條省視學視察之結果應叙述所至地方敎育狀况附陳意見隨時報告於省行政長官第八條縣視學之職務如左（一）督察指導所屬市鄉規畫地方學務（二）督察市鄉所定學校位置及校數之適否（三）督察所屬市鄉對於市鄉經常費内敎育費應占成數之規定（四）調查境内對於敎育法令施行之實况（五）考核各地方學齡兒童之就學及出席狀况（六）視察各校敎授管理訓育之狀况（七）視察各校編製學級支配敎員及釐訂學科課程之狀况（八）視察生徒之學業成績及其風紀（九）視察學校職員及其他與學務有關係各員執務之狀况（十）視察學校設備及整理清潔之狀况（十一）調查學校經濟及生徒納費之實况（十二）調查社會敎育之狀况並指導之（十三）其他縣知事特命注意之事項第九條縣視學視察之結果應叙述所至地方敎育狀况附陳意見隨時報告於縣行政長官每學年終並將視察報告呈由縣行政長官轉呈省行政長官第十條視學遇左列各項事宜得向當事者指示之（一）與敎育法令相牴觸之事項（二）省議會或縣議會所議决之事項（三）關於授業法及學校管理法之事項（四）其他所屬長官特命指示之事項第十一條視學對於當事者或臨集會時得陳述關於敎育之意見第十二條視學視察之際得請當事者至塲或説明之第十三條視學遇必要時得變更敎授時間第十四條視學遇必要時得查閲與學務有關係之簿籍第十五條視學遇必要時得試騐學生之學業第十六條第七條第十一條第十二條第十三條第十四條第十五條臨時省視學皆適用之第十七條本規程自公布日施行 
地方通信 
[蘇州飭查江北法官庇匪案]  
　　銅山縣議董吳儒增以法官庇匪請求懲戒等情具呈高等檢察廳經廳長陳哲候君批云該檢察長業已調省另候委用所呈違法一節應候函知江北第二分檢廳就近調查復廳再行核辦　該議董又呈請將高永懋就近拘留亦經陳廳長批云該嫌疑人高永懋前已電令該廳先行覊押開始預審在案所稱避匿江寗請就近拘留一節應毋庸議 
[陸軍第二師不日成立]  
　　江蘇陸軍第二師司令部擇定蘇都督府内東面房屋内已紀前報現已由章師長派員來蘇將該處房屋督匠修葺一俟竣工卽須開始辦公　章師長定於四月二十四號由吳淞來蘇此間軍界已商定届時赴車站歡迎　第三旅旅長朱熙之旅部仍訉在城外前武備學堂内　第四旅旅長蘇謙之旅部設在滄浪亭四十旅舊址因四十旅旅部不日卽可取消故也 
[松江鎗斃著名盜匪]  
　　劇盜楊又才去冬曾夥刦亭林鼎豐典當前清季年鹽捕中營師船三隻夜泊得勝港對浦被梟潛圍將弁兵戕害船械則拔岸焚燬當時楊亦參預其列光復以來專嗜搶刦控案稠疊葆安水師沈統領派第三營董弁等赴浦南捕獲逕解縣知事署由謝君嚴密審訊楊歷供所犯各案不諱謝知事卽電禀蘇都督請歸入軍法範圍就地正法昨奉批回准予所請乃於二十號清晨綁赴北内校場鎗斃 
[華看守所逸犯續紀]  
　　天倉衖舊時習藝所華獄分禁之犯逃脱十六名曾誌前報春間凶犯陸補才在長壽橋南謀斃隣童金炳生一案已判决死罪亦押該所當夜各犯蛇行出穴爲同押犯張某所見置不一聲嗣見陸亦摸索圖逃張知陸係重犯乃大聲呼喊陸懼而縮入得免同逸翌日屍屬父母訛傳陸已在逃乃赶至審檢廳且哭且駡聲欲索命嗣經派人領往該所認明始收涙而去 
[太倉營兵搗毁警局]  
　　瀏河地方因舉辦公益事業經費支絀有好事者組織一公益團演劇集資藉以補助各項要需詎十八日開幕第一日在駐紥該鎭之江防營三十餘人不肯買劵硬欲擠入并將收券者扭住痛毆繼又遷怒於崗警蜂擁至警局將局中什物搗毁一空巡官陳某由後門逸出見該管帶宋某詎宋置之不　陳乃星夜進城面禀縣知事請派員勘驗嚴究並由地方公禀上峯謂該營漫無紀律往往三五成羣出入於茶坊酒肆中動輙滋事要求該管帶嚴加管束云云 
[鎭江追悼宋鈍初君大會紀]  
　　鎭郡國民黨支部於四月二十日午後一時在城内竹竿巷本黨事務所開春季大會並追悼宋鈍初君届期黨員及各界男女來賓蒞場致祭者不下三千餘人一時摇鈴開會首由盧君潤州報告開會示旨謂宋公當滿清時代爲鼓吹革命大家光復時組織南京政府頗費苦心厥後南北統一調和黨見熱忱匪懈不料此次赴寧竟中毒手然宋君爲我中華政黨不可少之人物此事與國會前途關係甚大繼由陳君仰彭梁君鴻卓等演説宋公與民國之關係憤激慷慨掌聲如雷後有胡君立於宋公靈前放聲大哭而言曰非哭宋先生之死哭國魂之將死也聞者莫不悲從中來會場中頓現一種愁慘景象於是盧君宣告停止演説開始致祭首國民黨員次各界來賓均向靈前行三鞠躬禮至六時始行散會至各處所輓詩文聯語甚多會揚牆壁皆滿中懸宋先生遺像會場秩序異常整肅云 
[安徽英使派員查勘煙苗]  
　　皖省禁烟一事業經柏都督嚴勵進行并責令各屬知事警廳担負完全責任限於本年二月底各縣烟苗一律剷除近聞駐京英使已派洋員韋禮敦外交部派張瑋内務部派鄭菱堃會同來皖查勘各屬有無烟苗是否剷除凈盡昨柏都督已電交涉局并委范國彬查僑接待一俟該洋員蒞皖卽行會同前赴皖北實行查勘云 
[請欵修圩一禀三錯]  
　　皖省沿江各圩堤連年多遭水患惟省城東門外之廣濟圩去歲尙未受災然已危險萬狀日前風雨連朝江水大漲有該處圩董胡洪源者胸無點墨倩人繕寫一禀呈請内務司撥欵修理惟聞具禀係呈内務司其口氣似與縣知事其禀封面則又寫民政長一禀一三錯殊屬可笑昨又投呈都督府已批飭該董向内務司直接矣 
 
 
 

Page 7

 
 
雜評二默 
[中國之花柳毒問題]  
　　德國某醫生在京宣言中國險象非對外問題亦非經濟問題乃人民所受之花柳毒問題軍界學界流連花叢而中其毒者約占大半此係效法東鄰而失之云云我聞近來北京之八大胡同南京之釣魚巷多議員足跡稱議員大人然則軍學界外又添一議員界矣敢告議員卽弗以國事爲重千金之身亦須珍重也 
[粤省會提議减政問題]  
　　政費之應核减與否一關於官制問題非省會範圍所應籌議一須查覈預算案之情形如何又非可空言咨請核減此固當然之理論也 
　　然而返觀各省自光復以來巧立名目濫設機關以位置私人而加重人民之擔負者往往而有省官制之頒布未知何日而行政費之不敷又可逆料則粤省會此議較之泛泛無足重輕之議案爲有價值矣 
[奉天之中日懇親會]  
　　演説者謂中日有天然地理及同種之關係故宜親愛不僅恃感情之聯絡固已 
　　然而天然親愛莫如一家同種關係莫如父子苟不率以正道不勗以大義則猜疑生而閲牆起况兩國乎然則欲中日兩國之和好亦惟有以正道大義相責勉而已 
[黔滇煙匪之猖獗]  
　　民國成立後所最有望之事曰國會而議員之衝突如是所最可喜之事曰承認而美國之態度如是所最可稱道之事曰禁烟而黔滇之現象如是然則所有望者已無望所可喜者已無可喜所可稱道者已無可稱道國而至是尙得謂之國耶 
要件 
[江蘇省會草議案]  
　　奉賢縣市總董林蔭等請議奉賢縣署地點應確定城中案爲請議縣署地點確定城中以息爭端事竊奉邑自光復後突遭南橋派兵刧遷縣署孫前縣長調鼎懷印辭職士民赴蘇紛紛禀控案牘盈尺復經城議事會移請臨時省議會主持公理提議解决旋奉前都督莊委任鴉前縣長兆椿蒞奉招集闔邑自治職員開會於青村港議定東西各半輪駐和平解决禀奉前都督莊指令暫准從權分駐並謂青村港旣爲通邑中心點將來籌設縣治似可東西兼顧爲一勞永逸之計等因詎楊前縣長不遵指令私自朦禀欲定治南橋經士民全體反對迭由夏景仁等禀奉都督程第四千一百六十二號指令略謂所論尙屬持平仰該縣民政長酌察情形妥籌解紛之法以冺意見而免爭端等因適楊前縣長因案免職錢縣長人龍到任仍照原議輸駐而西一鄉議長范鎔等屢次呈請籌建縣署遷治南橋均不准行最後奉都督程指令前據該議長及該代表范鎔等分别呈請均經明晰指令在案仰卽知照等因始不再爲嘗試成案具在應請覆查今范鎔被舉爲貴會議員西鄉欲利用此機會以達駐治南橋之目的查范議員等對於遷治問題雖具熱心然上不遵都督之命令下不顧輿論之從違恃强權而蔑公理各市鄉實難公認今當共和成立正民氣發達之時斷不能以三數私人之把持拂十八萬人之心理爲特公同集議除禀省長外謹撮敍此案顚末並附理由書呈請責議會鑒賜審查提議仍准縣署地點確定城中以息紛爭而保秩序實紉公誼 
　　計呈理由書一件 
　　今先將南橋所持遷治理由條駁如下 
　　一則謂衙門腐敗書差積弊甚深也按前清時衙門積習到處皆然今法廳成立知事無刑名詞訟關係署中均係雇員此説已無可藉口 
　　一則謂南橋爲通邑中心點也按楊前縣長到任查閲志圖並洪聲所測繪新圖知東三鄉青村港實爲中心地點因召集自治職員於此開會并設縣議會於此其實新舊圖僅據縣境均未兼及場境現青袁兩場皆歸縣轄沿海境地驟增城中確爲中心地點非若南橋之偏於西鄉則此説亦不攻自破 
　　一則謂南橋市面繁盛交通利便也按市面交通係商業問題非縣治問題試觀我國市面最盛交通最便者孰如上海一埠何以滬軍都督民政總長皆取銷乎且使果如所云則是南匯縣必移周浦而後可青浦縣必移朱家角而後可他邑類此者尙多概須紛紛遷設有是理乎比例以觀則此説亦不足據 
　　一則謂户口賦税西勝於東也按東鄉户口較多於西盡人知之若賦税則西多漕田東多折田故東鄉地廣而賦輕然亦與縣治地點無涉試觀蘇松糧賦甲全國以寗屬較猶不及半數何以都督省長皆駐南京也以此例之則此説亦不可通 
　　綜觀以上諸説雖屢次變易皆無充分之理由所謂遁辭知其所窮其他强詞奪理更無遷治之必要可弗深辯 
　　再將本邑情形必須駐治城中理由詳錄於下　　一設治者重形勢本邑形勢東重於西邑城東南濱海北鄰南滙民風强悍素號難治居中控制自以城中最爲扼要 
　　一青村袁浦兩場今皆改歸縣轄版圖愈擴户口愈增蕩地墾荒之人多係崇明海門等處土客雜居動易滋事且濱海産鹽梟販麕聚試觀迭年兵梟激鬥傷斃人命之案均在東鄉而西鄉無聞其明證也現城中雖有審檢兩廳然但禁于事後非起訴不能過問縣知事有治梟專責常駐城中庶足戢梟匪而保治安 
　　一司法行政雖屬分權然各縣皆處同城且有同署辦公者良以交涉繁多互相維繫卽以佃户抗租論追租旣由知事覇種復歸法廳僅一頑佃之細故而東西奔走數十里不便孰甚况土匪梟盜之重大案件乎惟知事同駐城中庶遇事就近協商辦理較爲簡捷 
　　一邑城爲前清知縣駐在地一切規模應有盡有非若南橋之毫無憑藉也倘仍舊貫旣省建築之煩亦免人民擔負如謂西鄉自行建造不派累東鄉則是視公署爲私有物而自絶於東鄉惟有援灌雲成例請析而二之不必合而一之矣 
　　總之民情東强而西弱地勢東險而西夷爲我邑特殊之點去年光復後饑民閙荒盜賊搶刦徧於東北各鄉而西鄉獨晏然無恙此近事之可徵者也兹事關係重要用代輿言敢請提交公議 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[刺宋案犯何蟲开訊耶預擬法庭暫章]  
　　宋案組織特别公堂奉委王寵惠承審原定今日即廿三號開庭嗣因碍於司法權限暫時作罷前日和都督等復與應省長等磋商以此案如歸司法辦理一時斷難判决决定以特别法庭承審電請大總統等迅派承審主裁蒞滬一俟派定卽當定期開訊惟開庭訊判手續以及是日開庭秩序亟應預先議定俾於開訊時有所依循昨日面諭承辦特别法庭主裁黄君腐白赶將法庭開訊暫行章程預爲擬妥呈候核奪以便宣布 
[彚集封存案証]  
　　程都督應省長等前日在通商交涉使署會檢起獲各項証據刻已一併查明内有關涉宋案者逐件記註彚集封存一箱以便開庭研訊後詳細查布並由程都督命令陸軍六十一團陳團長卽於前日派兵一排前往該署妥爲看管以免遺失 
[嚴密覊禁應犯]  
　　應桂馨自禁錮六十一團營倉後曾奉程都督諭令陳團長格外謹愼看守現除脚鐐外加以手銬其營倉内外防守軍官兵士人等由陳團長輪流選派每一小時更換一次俾該犯不致熟識並禁止兵士不得與該犯交談言語以故該犯在票時長吁短嘆之聲不絶於耳時復自言自語我係嫌疑犯祗要開庭一訊卽可釋放此處斷非久居之地諒來在押至多再有一星期定可還我自由惟近日烟癮甚烈較之捕房更爲虐待此乃生平最苦之事耳 
[發見鉛筆燐寸]  
　　前日白畫應在營倉内藉看閑書爲名潛以鉛筆書寫家信被防守軍官觀破報告陳團長以該犯解營收禁時衣服被褥曾經詳細搜檢何來鉛筆卽往營倉檢視查無違禁物件旋在棉絮之中搜獲自來火柴數根並引火燐紙二小方又小鉛律一段詰以從何而來據稱被褥係由捕房帶來火柴燐紙預備吃食香烟所用緣捕房禁吃香煙甚爲嚴厲以故潛藏在内斷無縱火思想即鉛律亦在彼處藏入刻寫家信希圖有人前來探望託其帶出乃正動筆卽被軍官察破實無不法意見等語陳團長復又搜查一過僅見白紙一小方知確未動筆諭令安分守法惟以後日間不得開去手銬業由陳團長諭令兵士卽行鎖銬詎該犯大肆咆哮聲稱日間如欲加上手銬我即絶食畢命或覓毒而死設或毒不可得請卽鎗斃以圖速死尤覺爽快况爾等慮我越逃已有脚鐐且有軍士防守斷無如此思想並請夜間自應加上手銬翌晨要求早開云云陳團長不得已遂允日間免銬惟以後不准觀看閑書該犯頷 
[力飭靜鎭無擾]  
　　陸軍混成第三旅李旅長日昨通告文云照得靜鎭爲治兵之要張皇實肇亂之謀會參殺人傳聞失實伯有作祟舉國若狂有此無根無據之言致開自擾自驚之漸人心浮動今古同然查上海一隅五方雜處良莠不齊加之毗連租界爲宵小逋逃之藪卽爲謡言製造之場自宋案發生以來謡諑紛紜不倫不類推原其故半由於伏莽潛滋乘機煽惑半由於庸人自擾故意驚慌杯弓蛇影風聲鶴唳生此無形之恐怖甚有一夕數驚者本旅長忝握兵符本以保護滬上地方爲前提與諸父老相關痛癢任一口防務卽負一日責任斷不敢存五日京兆之心視同陌路合行通告務希各界同胞一體知照勿爲若輩所愚勿爲浮言所惑宜靜鎭而相安無事毋張皇而飽受虚驚城廂地面各隘口除飭派軍隊通宵巡緝外並一面自本旅長以下各將校輪流微服夜行暗探動靜務使吾同胞之生命財産立於穏固地位則本旅長區區之意也特此通告 
[核給營倉用費]  
　　陳團長近以宋案兇犯應武二人及朱蔭榛等三名業經分别覊押本團營倉每日食用應付不資現因事實上種種困難對於開庭日期尙無一定之期望所需各項用費昨請程都督先行核給以資應用 
[取締小客棧]  
　　滬南第二區區長以海運局附近約有小客棧有四五家當此應武二兇犯覊禁營倉尙未開庭審訊誠恐黨匪乘機匿迹每晚特令周區員在各棧逐一查察不准容留來歷不明之人如違定提棧主究罰 
[滬上各團體定期追悼宋鈍初君之準備]  
　　上海縣議事會縣參事會縣敎育會市議事會市董事會南北商會商團公會救火聯合會曁各市鄉公所並各學校等以宋遯初先生有功民國慘罹凶變薄海同悲雖經國民黨交通部等先後開會追悼惟地方團體尙未舉行爰約集各團體職員於前日集市政廳會議會祭秩序當經决定陽曆四月二十六日下午起五時止就斜橋南湖南會館宋先生靈前公祭秩序台下一時至二時各團體代表致祭二時至三時半商團公會救火聯合會會員致祭三時半至五時各學校學生致祭並推舉賈叔香葛似耕朱詠笙王佑之錢道民李頌唐瞿仲戌諸君爲臨時幹事員業已專函通告除上列發起各團體外倘有景仰宋君不及通知者届時可逕往湖南會館一體與祭云 
[商帮討論挽救專棧新章之激昂]  
　　滬關墨税務司近以商民漏税特訂專棧新章迫令商界實地本客帮以窒礙良多羣起反對除由本帮會同廣肇潮州閩魯等七帮代表面見税司呈明困難情形外並訴由商會函請施監督切商税司取消無效特於昨午後齊集廣肇公所開會討論挽救方法本客帮代表到者極多三下鐘開會由粤帮某君宣布開會理由略謂海關專棧新章與各帮商業殊多不便各司謂爲有益實難索解查外洋關棧可以任便儲貨隨時納税可暫可久廼滬關所訂新章限期甚促（凡貨存關棧須於二十四點鐘提取逾限則再限於二禮拜出貨否則卽轉入貨棧）如此辦法窒碍良多應如何挽救請衆公决旣又將商會與施監督往來函稿對衆宣讀畢由本埠米業代表葉惠鈞君起推粤帮梁綸卿君爲主席衆贊成梁君卽請葉君爲代表報告與税司交涉情形葉君卽起述七帮代表面見税司時由代表先詰税司所謂奸商是否指全體華商而言抑係僅指少數華商而言如指全體言則商會總恊理即係奸商領袖繼又與税司言及海關防弊固屬切要辦法但防弊應由海關負完全責任未便以少數華商之作弊牽累全體華商當時税司亦無甚要領之答覆葉君報告畢又歷述各帮運貨之困難多一次轉手卽多受一次消耗大約一貨由滬起運以迄到外埠卸貨或由外埠運貨至滬被人偷竊必有八次之多滿清季年以迄光復各帮費却無數手續始得向四公司爭得各貨存棧至四十五日之期限殊不知存棧至四十五日之久商家已不勝困難今若照新章辦理各帮益受影響云云次由津帮代表賈煥章君主張此事應由商會擔其責任否則何貴有此商會哉次由江西帮代表鄒維良君起言商會宜有精神不宜徒具形式此等重要事件商會實責無旁貸言次有某君起言今日此會本應由總理主席應發電話往邀有公所執事某君答稱早經發電往邀奈迄今未見一人到會何於是各帮代表議論益多僉以商會爲全埠商務總機關凡有妨礙商務事件發生不能不責令商會力任維持應由各帮代表聯合要求商會請其代達施監督及墨税司定期到商會並由各帮代表先具意見書送交商會以便届時與施監督等爲從長討論之資如果商會甘心放任再由各代表男籌直接方法衆皆贊成遂定爲議案時已四點三十分而商會總理周君金箴始至先向各代表致詞道歉訖由葉君將議案宣讀一過周君云此事義不容辭惟力是視言畢卽匆匆告别衆亦散 
[旅滬客商抵抗水脚加價之響應漢口總商會電]  
　　電函均敬悉並知照羅君來意兩層辦法敝埠衆商均表同情惟抵制日清公意必須關照現已轉知日清經理妥商速覆俟正式覆到卽行飛達總期達到水脚不加價目的以副貴會維持苦心此後如何辦法均聽尊處裁酌一一遵示敝處亦當隨時詳告藉收一致進行之效謹先電覆漢产會哿 
[南京總商會函]  
　　昨奉台函並布告各件敬悉貴會組織航運造福同界藎畫偉籌莫名欽佩敝會當卽開會召集各商宣布貴會宗旨及集議情形各節現在商智開明各商對於此事皆云航權所在卽商權所在無不極力贊成貴會容後如何集議希卽隨時函告以便共策進行副諸君之厚望南京總商會謹啓 
[電報生力爭非電局人濫充局員]  
　　中華全國電報學生會致北京交通部電云總次長電政司長鑒巧電悉我國電政日言整頓迄無起色揆厥原因無非用人不當之故前清末造歷任督辦及郵政部皆以電局爲位置私人之地視電生爲不足齒數卽有一二電生出身者得派局差然非其人本爲官僚卽内有奥援其眞以電生資格升充局員者曾無一人推其用心殆以電生藝成而下僅知技術不足與語行致也今司電謂法制局規定行政技術劃分兩途因材器使各有專長此本各國用人通例等語汕事牽引及此不審何恉豈以電生爲技藝一流無行政之能力乎抑電生於交通行政及管理法毫無閲歷乎夫電生并領班領班升局員大總統已有明訓豈各國之通例可以牽合而大總統之訓令可無須遵守乎本會迭接各局各分會來電羣情憤激謂前清用人之弊不除電政永無進步之日務乞大部遴派電生出身之員前往接辦以彰公道而順輿情學生會會長唐璧田曁全體職員 
[又是一箇敦促開議者]  
　　上海紗業公所致北京國會電國會諸君均鑒諸君爲國民代表國民所仰望於諸君者爲國家謀幸福非爲一黨爭權利乃自國會開幕以來紛紛攘攘意氣用事正式會議渺渺無期國家前途危險萬狀商業自鼎革後元氣未復受兹影響益就凋零百貨阻滯損失綦鉅民生困苦於今爲極伏祈諸君清白乃心迅舉議長卽日開議凡對於憲法總統各大問題務以福國利民爲念勿存黨見勿挾私心中華前途庶幾有望諸君受國民付託之重須知國之不存黨於何有君子之過日月之食功魁禍首惟諸君自爲迫切陳詞惶恐待命上海紗業公所同人公上 
[警廳捉獲謀刦未成盜犯之顚末]  
　　江蘇淞滬警察廳長穆湘瑶呈報蘇都督及省長文云爲查獲圖刧未成盜犯業已送廳究辦呈報鑒核查考事竊上海一隅盜風素熾自局長於上年厲行偵緝破獲呈報在案之陳妙生周阿新等三十四名口以後盜風爲之一靖然該盜等羽黨旣多效尤亦衆局長旣負保安之責深恐復有不法之徒乘機搶刦擾害閭閻特加派偵探於城鄉繁盛之區日夜密查以防意外原爲杜漸防微起見不料愚民無加輒以身試於本年三月二十五號下午六時據暗探報告在第一區管轄大關橋地方白玉樓茶樓上聽得盜犯周常貴王海蘭潘金生萬海山小吳四韓全福等談論擬搶南碼頭押當舖等情前來局長卽密令警探追蹤前往嗣復據報告該犯周常貴等六人及不識姓名多人果在該當門首徘徊觀望正擬動手警探上前逮捕計拘獲周常貴王海蘭潘金生萬福山小吳四韓全福等六名就近解交第二區等情由第二區轉解到局發科嚴究訊得周常貴供稱江北人年三十一歲向撑竹筏素識之孫四陸大保起意糾約搶刦當店在白玉樓吃茶會齊陸大保孫海山韓全福潘金生都在那裏尙有不認識的數人後因人少約定改日再約他人仍在該處會齊到時民人等前往尙未動手卽被拘獲陸大保現在不知何往須將孫海山尋獲問他才知道的是實等語質之王海蘭潘金生萬福山小吳四韓全福等均屬供同一轍直認不諱當以此案主使者爲孫四陸大保而陸大保據周常貴供稱須尋獲孫海山始知下落又派探帶同周常貴指緝孫海山拘案訊問無異一併發抑去後兹於四月一號據水巡區解送查獲陸大保一名當又發科訊問供認前情並提同在押之周常貴孫海山王海蘭潘金生小吳四韓全福等七名證訊確鑿按諸刑律中之强盜未遂罪當然成立除將陸大保周常貴孫海山王海蘭潘金生萬海山小吳四韓全福等八名移送上海地方檢察廳預審起訴及孫四一名另行飭緝務獲外理應將是案偵查預防拘獲訊辦情形具文呈報仰祈鑒核查考實爲公便 
[巡士扣留持槍過境洋人之交涉]  
　　江蘇淞滬警察廳長穆君昨特訓令第二區區長文云案准上海縣知事吳函開昨准駐滬通商交涉使陳函開昨准法總領事函稱據本國人老札克末區寳斯等禀稱四月初十日同至鄉間打鳥回過董家渡各荷打鳥槍在路行走被中國二巡士拘住欲帶往巡警局去其五百十七號一巡士最爲無禮欲和野蠻手叚往來行人羣相趨視諸般戲笑禀請核辦等情前來查携帶打鳥槍在路行走並無禁阻章程且該法人等均未犯法該巡士亦未便拘拏合亟函請查照飭令該管巡警長設法辦理以後不得再有此等舉動一面飭將該巡士等治以應得之咎等語此事當時究係如何情形相應函請飭查見復等因准此查此案當時究係如何情形合行函達敬希察照轉飭該區查明見復以憑核辦等因准此查此案當時究係如何情形合行訓令到該區長即便遵照查明據實呈復以憑核轉 
[茶酒紙烟實行加捐之開始]  
　　上海縣行政公署昨發出第五十七號佈告云案據上海市董事會總董陸文麓呈稱元年冬委議會議决征收茶店酒店及紙捲烟店攤月捐以充地方經費案一件交由董事會執行查原案所定茶捐按桌征收每一茶桌月收捐銀一角點明桌數按月統收其廟園向有之茶捐卽行歸併統一辦理其酒肆以大小計雙間門面者月收捐銀二元單間門面者月收捐銀一元水爐茶店生意甚微菜席館不專售酒應各免捐至紙捲煙本在勸解之例凡紙捲烟店每開問月收捐銀一元設攤售賣月收捐銀二角各在案經董事會派員分别調查分發通告定三月一號一律給照起捐嗣有茶酒業各董及紙捲烟店代表迭次具禀來廳以生計艱難要求酌减當與茶舘董事磋商再四定爲各茶館樓上每桌月收捐銀一角樓下每桌月收捐銀五分廟園養正學校向有之茶捐卽行停止茶業所辦之先春學校由廳按月補助洋三十六元其征收紙捲煙店捐如實係專售紙烟者卽照議决數征收其各店舘之帶售紙烟者不得不略予通融每一開間月收捐銀五角已與該業代表議定惟酒店一業一味抗延屢次函邀該董迄未到廳面議查征收上三項各捐係地方特税之一種經議事會議决已列入本年上半年預算何能任令玩延現在三月分捐欵已在征收應懇出示曉諭凡茶酒店及紙捲烟攤之未領執照者卽行來廳報領按月繳捐並請知會商埠巡警局分知市區域内各警區查照嗣後本廳征收各該捐款如有未領執照滯納捐銀者卽行送區補捐加罰以免抗延實爲公便爲此呈請察核施行等情到署據此查茶酒紙烟係屬消耗品東西各國對於此種營業皆征特别税卽上海租界亦然今該市廳分别酌定該業等月捐以充公費是亦地方特税之一種旣經議會議决在案自應公佈執行况茶店及紙烟店攤於此項月捐業已議定酒店同此營業何能獨違應卽赴廳具領執照按月一律繳捐以維公益除函請商埠巡警局查照并批示外合行佈告仰該市區各酒店茶店及紙捲煙店攤一體遵照 
[市政廳夏季議事會定期開會]  
　　上海市政廳市議會因於陽曆五月一號特開夏季議事會所有各議員應交議各案照章須預先十天以前開呈案由送閲以便彚齊編入交議案兹聞此項預送案件已於前日截止卽經議長預爲佈置俾於開會時當衆提議矣 
[種痘醫士領証問題]  
　　本埠入春以來寒暖不時陰陽失調天花一症近日盛行淞滬警察廳長穆抒齋君日昨特頒取締種痘醫士規則分飭各警區清查責令痘科醫士報名考驗在案兹因報名者寥寥無幾昨由行政科知照各區請卽派人知照各種痘科醫治務於三天内迅速來局報名領証勿延等因各區長已照辦矣 
[張竹君尙不甘心]  
　　上海南市上海醫院監院張竹君女醫生宣言云竹君於陽曆四月十七號早九時因商團會長介紹往救吃生鴉片途中被岑西林先生衛隊毆打查該隊不屬陸軍管轄又非江蘇軍隊故敢如此横行無忌肇事時在途各種强暴筆難罄述今特於四月二十三號午後三點鐘在育賢學校開會將當時受侮情形詳告一切俾衆週知云 
[環球學生會演講敎育眞埋]  
寰球中國學生會定於二十四日星期四晚八時請波蘭物沙潑博士演説（敎育爲强國之本）一題將生平所經歷之敎育證騐告吾國人凡研究敎育曁熱心愛國之士均可届時到會旁聽又聞魏君精於音樂會著東西洋音樂彚編一書閲者稱善此次來華訪求同志以故知音之士尤無不歡迎云 
[滬人士對於紅會之熱度]  
　　本埠二馬咱中國紅十字會鑒於南北灾荒時局阽危劍印救人一命寳塔捐書分送本外埠慈善家旬日以來捐欵頗形踴躍即英美電車公司郵政局電報局各省信業聯合會滬寧鐵路特允凡關於紅十字會善捐信件一律義務並通告各分局加意提倡而各字號各住宅收到此書後逢人説項苦口勸募良以此書印本郵資所費甚巨係於振欵項下開支不忍奪灾民之膏血擱置廢棄足徵國民道德心之發達日來各省團體南洋華僑索取此書者尤衆擬添印數萬册增刋河南赤地千里之現象以勸同胞該會副會長沈仲禮君深佩捐户之熱度擬向東西洋定製各種精美紀念品分贈捐户一面呈請政府核准俟秋冬間舉行紅十字會十年紀念念期刋印寳塔捐徵信錄時不分鉅細按户核贈云 
[俞天順失火之餘波]  
　　滬城大東門内東街俞天順漆店後面住宅失愼及後户隣居當奉第六區警局判罰洋二十元在案昨日忽有醫生周曉峯投地方檢察廳控稱與俞天順住宅爲隣此次俞家失火實係該店主婦俞吳氏在内私吃洋煙致兆焚如以致小民住宅亦遭波及查私吃洋煙有違禁令今因私吃洋煙而肇禍殃及鄰人實爲法所不容請求提案訊追賠償損失陳廳長諭候批示辦理 
[不羽士壓斃可憐]  
　　滬城小東門内東街　吉甫家近因新造房屋竣工昨日雇羽士在家收土午後各羽士正當休息之時祗留一年十四歲之小羽士徐炳生係徐杏庭之子在内看管經堂炳生卽至吳家大門口游玩時適吳之大門緊閉門外有楊萬森桶店所堆之牌門數扇炳生在内不知誤將大門一開牌門均卽壓下炳生奔避不及致遭壓傷頭頂腦門登時倒地血流滿地當卽氣絶而死該處十舖地甲張仁投上海地方檢察廳具報篝後陳廳長派委危檢察官帶同沈檢騐吏等前往睛驗旣蒞尸場尸父徐杏庭段案禀求免驗自願備棺收殮危君准如所請諭令具結送案備查 
[謝贈]  
　　雅歌集成立已届四週特定於二十二號（星期日）假座味蒓院開紀念大會並由諸同人會演各戲劇以誌進步昨承惠贈入場劵四紙特此誌謝 
城内 
[縣知事批示]  
　　商船鈔泥北團夫頭朱錦春呈批據呈已悉案旣由市核准給諭應否給示諭以杜勾串朦充非該夫頭可以來署率請仍應由市政廳核轉辦理着卽知照抄諭附 
[檢察廳批示]  
　　王周氏爲子王金生在押請求恩釋由批批狀悉爾子行分贜業已供認確實如果有病儘可呈請該管獄官撥醫調治所請開釋着不准行　殷阿鶴在押患病請求開釋由批狀悉爾購買烟土旣不涌交出托買之人又不能繳納保証金何得妄冀開釋着卽靜補决定處分勿再多瀆　殷廣長爲金長根等拐藏伊妹一案請求撤銷批狀悉查刑訴律第二百六十六條告訴及告發得撤銷或變更然須以發見錯誤爲理由來狀並未聲叙殊爲不合着卽明白呈復再行核奪　楊象裕辯訴黄順來姦拐伊妻由批查核訴詞與前次一再供述大相違反飾詞揑造未能憑信着候查明復訊毋庸多瀆 
[搜查贓物]  
　　行刦狼山鎭三元宫廟之盜犯嚴家章金三逃避上海由南通縣檢察廳派陳巡官來滬協同上海檢察廳法警至浦東十五間頭地方將嚴先行拘獲等情已紀昨報兹悉地方檢察長陳松生君查得南通縣檢廳來文三元宫被盜失贓頗鉅今嚴家章雖獲金三在逃惟贓證毫無昨日另派法警赴十五間頭嚴之住處搜查贓物以便解赴南通歸案訊辦 
[姦佔處女]  
　　西門外吊橋浜左近張明山卽張芝山近將新垃圾橋泰平里内許德雲之女引誘姦佔藏匿無蹤許向論反被第七區偵探范老虎出場硬覇並大言恐嚇許心不甘服昨已據情投地方檢察廳起訴請求提案訊辦 
[交保不准]  
　　私立萬民商會之萬國樑等前在閘北一帶招謡撞騙爲第二初級廳拘送地方檢察廳訊供收押在案昨日忽據陳耀卿趙瑞堂劉恩元等多人到廳禀稱萬國樑近因在押患病日見沈重可否施恩交保出外醫治等語陳廳長據禀後查得萬國樑等現當起訴之時所請交保之處着不准行 
[查明再訊]  
　　周人俊控李樹才與妻許氏犯姦一案昨奉地方檢察廳黄檢察官研訊周供松江人四十三歲住在西門外小菜場地方該氏於三十六歲時在妓院中娶爲妻室不料近日與李犯姦昨晨在姦所雙雙捉獲求究周許氏供四十一歲嫁周多年因其不顧家用與李私姘李供寗波人三十八歲爲藥材店生理餘供支吾官判李與氏分别收押候查明實情再行訊究周斥退 
[南市拘獲竊匪]  
　　第三區偵探前日在南碼頭拘獲江北竊匪徐二大毛一名帶區詰問供認前在西門外某米店夥刦得贓後曾分得洋一元又於陰曆正月間至薛家浜夥攫稻柴船上皮衣洋銀等贓現又在萬裕碼頭船上竊得水煙袋一支布褲一條等語當命該探帶往吊贓後解送淞滬警察廳訊究 
[拘獲盜匪]  
　　第三區偵探昨在南碼頭拘獲鹽城人馬和唐顔紹林二名解區詰問馬認陰曆二月間與季鳳竹等搶刦江北汴六莊某姓家贓物等語被事主格斃同黨季某一人遂各棄船而逸僅得贜洋七十元詰之顔諉不承認奉飭一併解廳訊究 
[閘北緝獲李得勝]  
　　王和尙控已經銷差之川漢鐵路衛隊兵士鄒友良卽李得勝誘拐伊弟寳寳一案由該營庶務長田某將形迹可疑之裘永發楊義永二名送交一區解司法科訊辦已記昨報昨日復經該隊兵士孫得元在三區境内緝獲李得勝扭送該區解經凌科長研訊由和尙之父王長發投案質對判李還押候究裘楊無干開釋 
[扭控誘拐人]  
　　婦人劉金氏偕見証孫恒山扭戴兆寛至二區控稱養媳劉左氏去年被戴誘姦曾經小婦人撞破當欲扭案控告因戴之祖父一再懇求故未出首詎前日又被誘逃見証人在拉圾橋遇見請究當由藍區長解送司法科移交棆察廳查明嚴辦以戢拐風 
[審訊滋擾者]  
　　雲鵬黄包車公司頭目周瑞章扭沈五沈明龍沈桂氏到一區控稱日前由五租去包車一輛失去執照橡皮共值洋三十五元索賠不理其父明龍母桂氏反敢來家吵閙等情當由張區長解司法科移交審判廳訊判 
[公共租界不分盈餘]  
　　俄屬波斯商德建洋行因唐廷吉譚吉昌祭明山訂立合同合做茶葉不分盈餘銀五萬一千餘兩控奉公廨傳案迭經會訊在案前日午後奉關讞員與俄副領事威君升座復訊先由原告代表律師上堂請追訊之被告亦延律師到堂代辯並據見証西人古柏律師上堂証明兩造所訂合同係其經手並無合做茶葉之事云云中西官核供會判各交原保候禮拜四復訊再核 
[不理欠銀]  
　　朱心臣控朱良生不理欠銀一千餘兩前晚奉公廨傳訊原告由代表陳松泉上堂請追質之被告認欠欵屬實並延律師到堂代辯聶襄讞以被告業已供認欠銀因與觀審西官美强副領事判交原保限一月將欠銀及原告所繳堂費一併遵繳違干未便 
[不贖抵單]  
　　陳重卿因福來德洋行買辦沈志雲抵單不贖控奉公廨傳訊因據供係周榮昌所押故復將周提案訊供屬實奉判沈開釋周押限理贖在案兹原告以此押欵實係沈押未便任其諉卸是以特延律師於前晚堂報請復訊沈亦延律師上堂辯護聶襄讞以原告未將求請復訊理由具禀聲明因與觀審西官美領强君判各退去着兩造各自正式具禀候下禮拜三再訊 
[不理欠欵]  
　　馮泰興控并南煊華文明率衆到家吵閙又錢明遠控毛錦榮不還伊故父毛鴻借洋一百餘元又王葉氏控胡俊伯又普濟堂控吳純熙均不理欠欵等案昨由捕房將被告各人傳案請示並由馮泰興延律師上堂代表奉中西官判令分别交保候訊 
[假土紏葛]  
　　虹口漢碧禮路榮泰押店内附設之源泰煙膏店主周阿福因將假土售與江北人何海峯得洋四十三元經何察悉報捕昨日派探王四福將周拘解公堂訊供不認孫襄讞察核發票圖章情屬可疑商之代理美領陪審之英副領事康君判周押候將該店圖章存土吊呈公堂驗明再核 
 
 
 

Page 11

 
 
[串同拆梢]  
　　無錫人朱文元串同秦順泰等將同鄉人華煥祖軋入阿拉白斯脱路十六號小茶舘内拆梢洋三十元並將華兇毆被控捕房於昨由探將朱拘解公堂訊供之下奉判押候補提人證再訊 
[私收賬洋]  
　　美商勝家公司控用人陸壽私收賬洋一百七十餘元昨由捕房將陸拘解公堂訊實判押西牢半年如能將洋繳清准予减罪 
[串賣女孩]  
　　張梅郎控張雲生張寳生王阿星與魏瞿氏串拐伊之六歲女孩彩娥價賣與北四川路成衣匠張芝蘭等情由探將各人獲解公堂分别押限交女在案昨奉公堂復訊因原告供詞支吾官以中多不實判原被一併押候查明實情再核 
[串賣逃妻]  
　　朱張氏因與朱盧氏等串將陸錫桂之逃妻孫氏價賣與馬和桂得洋一百二十元分肥被控捕房昨由探將各人一併拘解公堂經中西官訊供明晰判孫氏交本夫領回管束張氏押女所三禮拜馬與盧氏從寛一併開釋 
[妓院容留幼女]  
　　湖北路迎春坊二百二十四號妓院内因容留十三歲幼女趙阿娥經人函致濟良所轉報捕房於昨派探將該女與鴇婦陳趙氏一併解案請究訊據女供母在蘇城養育巷伊居二馬路陳鴇是伊姑母因往遊玩被拘並不住宿院内質之陳鴇所供與女略同中西官以陳鴇容留幼女違章屬實判罰洋四十元充公繳釋趙女暫留濟良所候傳其母來堂再行訊核 
[盜匪雙雙拿獲]  
　　盜匪張子卿盛北官因於本月四號夜半紏黨持械至松江楓涇鎭夥刦張姓衣飾逃滬匿居公共租界雲南路寳和里四百三十六號屋内兹經該處防營沈隊官偵悉前日帶同眼線葉長壽來滬報由老閘捕房派探朱阿巧協同一號西探往將張鄭兩匪拿獲並搜出寶銀兩錠金銀玉器各物以及當票十一張一併帶入捕房押至昨晨解送公堂請究經關讞員會同美領强君提訊一過判眼線葉長壽交保張鄭兩匪押候松江檢察廳來文再核 
[拆私信冒領支票]  
　　郵政總局控聽差常州人陳鶴林私拆信件並將信内之滙豐銀行九十三元之支票用王德瑞名義至該銀行冒領無着復將票棄於寫字間内等情昨由捕房將陳拘解公堂請究先由中西包探投訴查得王德瑞即陳胞兄陳連生之化名並在陳處抄出郵寄書籍一本呈案並由見證陸根福龔慶生上堂證明前情訊之陳供此項票信實係同事朱桂生在信筒旁拾得當卽交出並不私拆乞鑒關讞員得供商之美領强君以私拆信件中西法律同干例禁尤敢冒領支票不法之極着押西牢三月以昭炯戒 
[開總會聚賭抽頭]  
　　甬人周瑞茂因在南京路一百四十七號屋内開設同義公總會招集賭徒日夜聚賭抽頭益無顧忌兹因禮和洋行西崽小和尙在該總會内輸負過鉅私將洋東鑽戒金鐲抵與周處經該洋東查悉報由捕房前日派探往將周與經理陳金康司賬陳春生連同各種賭具一併帶入捕房昨解公堂請究先由禮和洋行西人偕証莊紹豐馬夫瞿阿四上堂証明小和尙賭負竊物及周收押贓物情形請究周等供稱除會友陸雲生陳子記陸雲齋外並無會外人在内賭博亦不認收押竊贓情事中西官得供會商之下以周前曾聚賭經公堂訊罰有案實屬怗惡不悛判將該總會照會吊銷賭具銷燬周等押候查明下禮拜二再訊核辦 
[妻室無蹤]  
　　陳阿興住居南裡虹口昨報捕房云其妻吳氏於前日下午潛逃四尋無蹤請爲查緝 
[扭毆下場]  
　　住居老朱家宅五百六十四號之胡阿扣昨與其妻王氏細故口角互相扭毆由捕併送捕房分别斥釋 
[鄉鄰口角]  
　　狄思威路居民楊阿銀昨與鄰居楊朱氏口角相毆由捕併送捕房捕頭詢明斥退不理 
[藏匿鄉婦]  
　　蕩婦俞陸氏前將鄉婦張錢氏之女阿二帶出帮傭近忽不知去向昨將俞陸氏扭控捕房捕頭着令帮尋 
[犬傷西人]  
　　蓬路六號某西人家女孩昨被鄰家之犬咬傷腿際報由捕房送醫院驗明再核 
[法租界逃不脱]  
　　閘北巡警局偵探投案禀稱局中拘獲匪犯王瑞發一名拘留押所詎將樓上牆擘窟開逃逸追蹤至法界報捕恊探拘獲求請移回王供認在押脱逃不諱聶讞員商之李副領事准交來探帶回訊辦 
[追不到]  
　　韓芝山控合興貨棧主吳玉田前將本棧内黨參十六件茯苓二十件兩次抵銀八百兩當時將棧單向該棧總理柴竹生照對無訛現因到期不贖前往該棧檢視詎並無貨物實係串騙向柴理論不問求追等情柴供此事均棧主吳玉田所爲商人並不得知吳現回餘姚縣原籍判交保限十四天交吳到案訊追 
[誣不得]  
　　陸曹氏控稱婦人前至洋人家爲傭有已歇傭婦季居氏挾嫌在丈夫前誣説巡人奉判事無証據斥釋昨日曹氏同見証陳各良及夫陸富寳投案仍求訊究陳供與曹氏同在洋人處爲侍者親耳聽見季居氏在外揚言曹氏有不端之事是實判居氏罰洋一元充公具結斥釋 
[借不了]  
　　徐邦臣控稱胞姪徐松卿不務正業專事游蕩時來借洋不知次數今又到來强借洋銀不遂所欲滋擾不堪報捕拘案求究松卿供向叔父借洋有之不敢吵閙求宥判押七天期滿具結交保開釋 
[抵不彀]  
　　高易洋行收租人禀稱房客回春藥局虧欠房租四月共洋五十六元今已脱逃遺下什物報明捕房點過所值無幾求請核示判什物交房東收去抵租 
雜評二萍 
[希望一]  
　　開訊愈遲謡言愈多宋案一日不訊明人心一日不大定即南北之種種猜疑種種誤會亦不能息如欲豁然昭朗撥雲霧而見青天者則惟有從速開審而已 
　　否則雖日禁謡言而市虎杯蛇者自若日言鎭靜而人心之浮動依然彼當道旣以維持爲目的矣盍亦返而求其本耶 
[希望二]  
　　國會自初八日開幕以來倐忽半月而黨爭紛紜尙未正式開繕吾讀紗業公所敦促開議一電吾不禁爲參衆諸議員媿汗欲死 
　　嗚呼諸議員非受公民之付託以監督他人者乎乃舉事一不愼紛紛擾擾意氣用事反而受他人之監督迫切陳詞大義相責然則諸公今日其亦能以福國利民爲前提以副紗業同人之希望者副全國四萬萬同胞之希望耶 
專件 
[中華民國世界語會消息]  
　　紀元二年四月廿一第一七號中央事務所在上海西門林蔭路 
[本會紀事]  
　　四月十四日 
　　法國巴黎世界語報寄贈第三八號一份 
　　法國拿馬大世界語報寄贈第一號一份 
　　俄國莫斯科世界語報寄贈第五二號一册 
　　日本何量波君函詢寰球世界語會事及本會消息 
　　江陰錢伯鈞君入本會函授部 
　　松江益智書社等函索章程計四十四件 
　　無錫顧弢甫君等交函授月考卷及答練習題共三十九件 
　　福州趙慶言君函商組織地方事務所 
[國外紀事]  
　　寰球世界語會會務年鑑（爲千九百十三年用） 
　　材料豐富　世界語之竇庫也 
　　寰球世界語會生年必出一種年鑑）專爲贈送會員之用出版以逐次改良逐次加增材料其爲一千九百十三年用者近已出版内容大致如下 
　　（一）序文　（二）月曆　（三）曆制　（四）朔望表　（五）日月蝕　（六）世界祝典一覽　（七）時鐘比較　（八）潮汐　（九）度量衡　（十）單位（十一（書籍統一制　（十二）幣制　（十三）幣制合表　（十四）萬國郵政章程　（十五）萬國電報章程　（十六）萬國主要學會表　（十七）萬國大會表　（十八）世界語大會　（十九）萬國博覽會趕集表（二）十）世界語史　（二十一）本會報告（目的歷史組織統計等）（二）十二）本會事業（函詢旅行商業學生婦女工人交換等）（二十三）本會詳細章程十一種　（二十四）本會中央機關十一種　（二十五）本會地方機關（代理員詳表）　（二十六）世界語團體六部　（二十七）旅行各國須知　（内每國名下再分面積居民語言宗敎政府軍備敎育財政幣制度量衡郵政鐵道航路海關旅行須知用世界語客棧一覽等）及其他 
　　内中各件均經歐洲專門學者所著作第二十七條項下均爲該處統計學家地理學家所調查最新最確實各界人士一日不可須臾離之佳搆也欲得此書者請入寰球世界語會欲知一切請就近詢代理員地址如下（上海）中華世界語會中央事務所及北京路五號陸式卿君（廣州）晦鳴學舍許論博君師復君（北京（比公使館許立復君（鎭江）小街吉安里六十號朱浣秋君每年會費祗洋一元 
 
 
 

Page 12

 
 
   
 
 

Page 13

 
 
自由談 
游戲文章 
[代陸榮生鳴不平（事見本月十五日報）] [  覺迷]  
　　榮生前日偕妻赴某舞臺觀劇爲節省經費起見同坐一人力車詎被崗巡拘局旣傳媒証蒞局証實夫妻關係乃局肯以攸關風化爲言仍判令罰洋一元得釋竊思租界上之電車車也乘者得自由無男女合坐之禁例汽車亦車也未聞有男女同乘之罰章馬車亦車也亦未聞有男女同車之取締每當夕陽西下時且有似夫妻非夫妻之同乘汽車馬車疾馳而過南京路福州路一帶者彼方以爲無上之快樂而街上巡捕亦未嘗從事干涉也租界上於風化攸關之事如姦也拐也何嘗不懲懲且從重特以男女同車於風化無傷故不之禁南市巡士少見多怪致榮生受此奇辱彼歐西夫婦携手同行若輩見之又將如何夫被罰一元小事耳設當日無媒証到局則此幾年之老妻不被發堂擇配而榮生不長作鰥夫者幾希矣爰作不平語上控於自由談之特别法庭（批來書讀悉查男女同車祗准並坐不准疊坐租界上電車汽車馬車中之男女均係並坐故不禁賢夫婦在人力車上疊坐故拘罰足下經此懲創以後與人人乘人力車務必並坐可也） 
（　） 
[無錫松江青浦崑山逃犯上司法總長謝恩書] [  劍]  
　　　竊某等自犯案以後不幸被捕或宣告死刑或判决無期徒刑其輕者亦有三年以下一年以上之拘留黑索無情鐵窗有涙虎來檻内鳥入籠中欲留則野性難　欲去則奮飛無翼每一念及未嘗不食不下咽寢不安席也何意如天之福絶處逢生我總長以司法獨立之非厲行萬國所無之帮審制將原有之各縣審檢兩廳一律改組法官棄印而逃禁卒袖手以視某等遂得乘此機會破壁飛去或藏身於水泊或混跡於屠沽或效張祿之埋名或學趙歧之亡命免冠徒跣歎獄吏其何尊奮翩高騫笑弋人其奚篡凡此有生之日悉出我總長所賜也某等受此厚恩愧無可報唯有昧去良心放開惡膽偷摸小賊施挖包剪綹之技能强盜大王試放火殺人之手段務使警察窮於應付社會失其治安以仰答高厚鴻慈於萬一某等不勝感激涕零之至無錫松江青浦崑山逃犯同免冠鞠躬（三） 
[廢時學校學生討論會開會紀事] [  蔭之戲擬]  
　　四月十三日（星期日）蘇省廢時學校全體學生假曰相路全國游戲會開特别討論會下午一時該校各科級生均齊集入座公推發起人樂開心爲臨時主席遂由主席宣讀十二日申報自由談編輯部審定中華民國學堂放假法并報告討論情形略謂本校亦在該法第一章第一第二條範圍之内敎員學生當然遵守但查得有未盡處如第二章尋常假期内無星期假（議决此爲學堂向有之例應請補入第三條每週給假一日以符不得减縮之意）又第三章特别假期内無灶神誕日假（議决灶爲五祀之一一家之主不可偏廢應請補入第九條照孔子例給假一日以昭平允）又第四章新紀念假期内無學堂開辦紀念日假（議决此爲各學堂應有之紀念應請補入第十二條按年給假一日以誌慶祝）議决後籌定辦法卽請闕文理君主稿公同簽名呈請校長轉達自由談編輯部長核准公布云散會時已鐘鳴十三十矣（三） 
滑稽詩話[  東埜]  
　　長安老人某甲執微業而性耽文翰生一子甚忤逆老人衣食常不給後其子生孫老人愛之常抱於懷入或揶揄之老人賦詩曰曾記當年養我兒我兒今又養孫兒我兒餓我憑他餓莫遣孫兒餓我兒慈愛之意溢於言表讀之令人墮涙可以敎孝矣 
　　前清勞乃宣性迂謹食古不化提學江寧時盛倡男女學堂異日放假之説意謂男女學生同於星期日放假易致混雜或因此有暗昧事也某君謂是法未盡妥善余曾賦截句獻策云欲防男女訂幽期暑假同時總不宜安得諸君生殖器貼將學憲一封皮某君稱善但未識勞公曾實行否耳 
　　余前居蘇州時某星期日偕搏雲天石兩人出遊見人家窗口懸抹胸數事晒麗日中捕雲戲請以此爲題聯詩一首詩云背人差擬太眞姿纔露雞頭浴罷時妬煞素羅多艷福强將紅錦裹情痴他年寧爲嬌兒解今夕佯嗔夫婿窺滿腹春愁遮不住阿儂心事讓君知今爲日已久不知何句是搏雲語何句是天石語何句是東埜語矣 
　　周南卿詠錢詩云眼孔小於窮措大面形團似富家翁非徒刻劃入微且能説出錢之本性故佳王仲瞿句云生從三日須湯洗死到重泉要紙焚作調侃世人詩亦新雋 
　　無錫鄒光大連年生女俱招翟永齡飲翟作詩云去歲相招因弄瓦今年弄瓦又相招作詩上覆鄒光大命正原來是瓦窰見堅瓠集 
　　前清某君善作歇後語一日在學使幕中作感懷詩曰抛卻刑于寡求看未喪斯只因四海困博得七年之欲折援之以全昏請問其且過子游子棄甲曳兵而 
　　曾見某君作文房四實詩詠筆云可愛亭亭玉一枝幾番欲舉又遲遲春來情思無聊甚入握還愁不自持詠墨云一團芳體膩於酥飽醮輕研有意無情到濃時抛不得甘將皓質任君污詠紙云鳳樓才藻結新知五色添裁雪艷姿幸有蓬萊新鳥使許儂宛轉訴相思詠硯云當花對酒屢横陳光潤平分紫玉瑛方正似郎誠可敬却嫌端重欠柔情語帶雙關妙合自然 
自由談會 
　　自由談像秦宫鏡能照見一切妖魔 
　　自由談像温嶠犀可發現種種鬼怪 
　　自由談像警世鐘發人民之猛省 
　　自由談像指南針導國人之方向 
　　自由談像百寳箱滿藏着硃磯萬斛 
　　自由談像製造局無數的快砲巨彈 
　　自由談像倒翻字紙籠種種色色 
　　自由談像豎起彩牌樓輝煌燦爛 
　　作自談的像張天師畫符鬼怪滅跡 
　　看自由談的像呆秀才望榜不見不安 
　　讀自由談的像老和尙念經終久不倦 
　　贊成自由談的像老學究望八股 
　　反對自由談的像頑童駡孔子 
　　歡喜自由談的像痴子求妻 
　　厭惡自由談的像耳孫棄祖 
　　鈍根像窮人拾破布一塊藍的一塊白的 
　　紫塵像痴人説夢話三句長的兩句短的 
　　看報諸君像鄉下人吃橄欖有味無味[  紫塵]  
　　維持國貨之本旨在質料之改良固矣然今之號稱維持國貨者徒曰不用外貨不用外貨至振興毛織品改良絲織品彼則惘然不知也嗚呼是亦妄人而已矣 
　　事之壞風化碍治安者莫甚於賽燈我鎭之好事者借歡迎國會名目提倡賽燈雖官廳出示禁止亦無如何也嗚呼諸君其亦一觀今日之現象乎外恩日逼内政日非正我人臥薪嘗膽時也乃猶以有益之金錢作無益之游戲其愚孰甚寄語諸君可以休矣[  海寧無我]  
　　或以萬金運動一議員而不可得唐紹儀不費一文得之不肯就任吾不解　沈佩貞哭議院拆報館無一人敢過問陸文琴創善舉救災黎而各報嘲諷怒駡不遣餘力吾不解　男女同坐馬車人避其鋒某甲夫妻同坐人力車被捕拘罰吾不解　店中用人以寛相待他不用命以剛相制則曰專制野蠻吾不解（湛質夫）如此良辰無所事事閒游浪蕩虚擲年華豈不可惜 
　　大材槃槃深居不出自以爲高隠居士致國家少一棟樑豈不可惜 
　　對人輒道愛國自已偏用洋貨國貨難消豈不可惜　　有志之士每處逆境求學無資斧投軍無用武地家徒四壁短漢長吁豈不可惜 
　　多情女子錯配拙夫豈不可惜[  謪仙]  
劇談 
[伶人之有幸有不幸] [  玄郎] 　　 
　　新新舞臺之孟鴻羣朱喜運同自江湖班起身者也鴻羣初唱武老生今則兼唱鬚生白鬍子於新劇中亦常厠身其問雖粗暴兇悍不爲時下所重而新新頗視爲緊要人物待之甚優喜運昔日頗著微名在老天仙問演白　子戲如八蜡廟溪皇莊劍峯山等工架白口蒼勁老當亦頗有韻秋風度但不肯輕於一試耳在鎭江搭班每遇劇中角色有缺乏時喜運承乏其間竭其能力亦多材多藝維妙維肖頗得社會之歡迎而演收關勝鐵籠山等武二花戲口齒精壯架子雄偉尤名重一時今入新新則抵充掃邊小丑漂没無聞較之鴻羣之處境竟大相懸殊豈生平之本領一落千丈已成强弩之末乎何幸不幸之相懸若是也聞之個中人云梨園最重情面與資格有勢力者恒嚴守把持主義鴻羣之有今日者賴乃父之餘蔭及善於夤緣當路耳外角之入局者不善逢迎手叚雖具有良好本領終必遭其傾軋嫉妒而不能得志如去年鼎鼎大名之李吉瑞尙難免掣肘餘子更無論矣梨園成例無論何種角色倩人説項而入局者其所得之月俸内介紹人得索扣其陋規中大舞臺之王蕙芬月俸號稱百二十金而已實得其半數餘悉爲何金壽等分肥扣去如此極不公允之事安得聯合會中亟起而革除之 
 
[劇本考實五彩輿] [  便便]  
　　五彩輿演明鄢懋卿挈眷之任其夫人所乘爲五彩輿過海瑞所轄境命僕向瑞索女輿夫其僕爲瑞所撻辱懋卿畏瑞令僕肩輿而逃適有娶親者與鄢爭道互相鬭毆厥後娶親者誤抬五彩輿而去此劇惟娶親誤抬一叚爲紛飾而餘皆紀實也按明史鄢懋卿傳户部以兩浙淮長蘆河東鹽政不舉請遣大臣一人總理嚴歷登小影所注名號年歲有宜增改兹據來函宣布之 
　　匹志　蔡奉璋字少蘭又號匹志年四十四歲浙江嘉善縣人現爲上海中華法政專門學校會計員 
　　鹿門舊隠　龐中行字雪岑年三十一歲西浙書生東吳俗吏鄭幼齋　年二十四歲寓上海廣東路延康洋布莊 
　　嵩用鄢懋卿使總四運司懋卿以嵩力盡握天下鹽利市權納賄至以文錦被厠牀白金飾溺器其按部嘗與妻偕行製五彩輿令十二女子舁之道路傾駭又海瑞傳瑞以舉人任淳安縣布袍脱粟令老僕藝蔬自給鄢懋卿總理鹽法巡行郡邑勢焰甚盛瑞供張疎簡抗言貧邑不足容車軒懋卿恚甚然素聞瑞名爲歛威而去是劇孫伶菊仙搭班新劇場時嘗排演之孫起海剛峯頗能形似在他舞臺則未之見也（二） 
小説 
政治小說 
[鐵血男兒（一百七）] [  常覺　獨鹤]  
　　第三十七章 
　　西奥司諸朝臣以國事方急乃於宫中議事室内開御前會議室中央置長棹一烏突外向羣臣環桌坐皆瞠目結舌狀至頺喪蓋其時戰將都臨前敵座中俱文臣固見欃鎗而色變聞鼙鼓而心驚者也老伯爵達錫爲主席俟開會儀節草草演過烏卽約略以當日軍情對衆宣告達錫乃起立致詞曰今日之會雖非正式然與會者僉具愛國忠忱願以衆意解决救亡之策臣謹代表全體質問陛下自烽烟起後亦曾設法消弭戰祻支持危局否即求賜答以釋羣憂衆聞言皆目注鳥亟欲聆其議論 
　　烏徐徐曰邇來人言藉藉頗謂此次戰事原可幸免特因吾好大喜功窮兵黷武遂致啓戎機以摇國本并爲一談習非成是其實吠聲吠影皆昧於事理之言諸君幸勿誤聽吾身爲國王豈不欲顧念大局保持和平實以俄土豕突狼貪逼人太甚不得不爲背城借一之謀今日國勢艱險萬狀戰固不能保其必亡然不戰則坐以待斃耳武力解决事非獲已非不知度德量力而甘以西奥司爲孤注之一擲也道路傳聞謂釁端開自吾軍尤背眞相試問土兵已雲集犯境大肆襲擊假令守陴士卒仍不起而應敵將束手受縛任其長驅入境乎現已馳書各國著土人甘爲戎首之罪求其主持公道仗義援助倘旣作秦庭之哭而仍無慨賦無衣者亦惟有冒死殺敵以圖自救而已伯爵云消弭戰祻支持危局是謂罷戰則可以紓國難也然鄙意唯戰足以救亡欲罷戰　紓國難非吾所敢言其道何由請以還間伯爵（二） 
愛情小說 
[自由花彈詞（四十）] [  天虚我生]  
　　戀春道劍姐你從何日來到常州可曾遇見什麽生人和你閑話劍華道我便從初六在蘇州起行並没遇見什麽生人搭話戀春道可有熟人同行劍華不禁性了一　驗上紅了起來道這個你何須問得楊老二看他面色不對因道這妨什麽事李小姐你便依實講了劍華道有是有的楊老二道是什麽人劍華咀唔道是穆　　李餐霞驚道呀是穆志誠麽阿吓這人又會易容術又會催眠術你怎的會和他同行戀春道怎麽説他會易容術和催眠術的阿吓劍姐這莫非是他用了魔術騙你到此賣了你的劍華道豈有此理他便會得易容只會易做醜臉那裏會易了你這容貌我便受了魔術也不至於糢糊至此難道一月有餘尙未甦醒過來麽楊老二聽得明白不禁笑道罷呢我試問李小姐你和穆志誠可有什麽愛情劍華回答不出楊老二因問餐霞穆志誠現在那裏餐霞道他住在蘇州乘　橋下第三家便是楊老二道是了你們且休較論待我去把穆志誠弄來一審便好明白因便遣發戀春回棧他就 
　　去公堂上面請文書　略帶餱糧上火車　一路心中盤算定好一似乘風飛去到姑蘇　豈知冤上加冤處　反使這偵探於中受折磨　更有出人意料事　略停再諮下回書（二） 
滑稽短篇 
[梁鼎芬哭陵] [  劍秋]  
　　話説陰曆三月二十七日前清隆裕太后梓宫奉移到西陸登山時候一般王公世爵文武百官都按着班次行禮滿人中的竇熙漢人中的勞乃宣張曾歇都伏地痛哭涙如雨下各人行禮已過輪到前湖北按察使梁鼎芬他身上穿着麻衣手裏拏着哭竹棒匍匐而上一邊叩首一邊放聲大哭呼天搶地彷彿死了親生父母一般哭到後來兩眼一翻兩脚一挺一口氣接不上就悠悠的死了去那時梁鼎芬往上一望只見中間坐着慈禧太后光緒帝在后隆裕后在左他便連連叩　道奴才梁鼎芬請安就有總管李蓮英傳諭道梁鼎芬有何事啓奏他又叩了幾十個響頭便高聲奏道奴才梁鼎芬受了國家恩典不能給皇上家出力罪該萬死伏維我聖朝自入關以後深仁厚澤超越前代凡是食毛踐土者應如何感激圖報可恨一般革命黨説甚麽共和立憲揭竿謀反我宣統皇上冲齡踐阼便輕輕的把江山送掉如何對得起祖宗呢奴才那時本要盡忠報國因爲刀上怕痛水中怕冷就此苟延性命罪該萬死光緒帝不待他説罷卽拍案大駡道胡説你　道現在是五族一家　不像前代的亡國嗎隆裕后也開口道照你説便是我退位的不是了你好大膽敢來當面駡我回顧旁邊站的内監寇連材道快把這厮　出去他見風頭不好又叩了幾個響頭回身就走剛走到不多幾步李蓮英又喊他回轉他正要跪下去慈禧問他道梁鼎芬你的辫子那裏去了他頓時一呆慈禧大怒道好好你已經投降民國還有面目來見我當下便吩咐李蓮英道把他拏交刑部治罪那時朝班裏頭便閃出刑部尙書趙舒翹道啓奏太后這人當面欺哄不必審問把他立刻正法是了他聽了正法二字嚇得魂不附體大叫一聲當下就死了去忽然聽得耳畔有人喊道節庵節庵醒來醒來張眼一瞧原來是勞乃宣等幾個人他一手摸着頸項道我的頭没了砍去造化造化我是不肯死的還要活幾年哩（二） 
文字因緣 
[讀自由談得見諸詞玉照頗慰渴思爰集古成二絶句寄贈鈍根] [  鹿門舊隠] 　　 
　　故人　遠無消息（蘇軾）一笑相逢那易得（蘇軾）每逢佳士亦寫眞（杜甫）獨以深心辨古色（歐大任） 
　　數行玉札存心久（皮日集）詩中有味清于酒（宋璟）白雲何處更相期（李益）晚來悵望君知否（白居易） 
[楚傖於民立報端刋登五十字任取二十人字聯成閨情一絶爰與鶚士各綴得二首] [  瘦蝶]  
　　柳痴花睡畫簾開　掩銀屏綺催夢　碧雲鶯燕語晴窗風日覺春來 
[又]  
　　畫樓睡覺懶心情燕入簾櫳日影晴欄護柳絲裊深碧痴雲扶夢語春鶯 
[又] [  鶚士] 　 
　　簾波日影畫樓深風裊柳絲碧掩金春入綺思鶯燕覺護花情懶困痴心 
[又]  
　　雲影花欄護淺晴碧扶亭柳困痴鶯畫窗睡覺心如懶春燕入樓語綺情 
 
 
 

Page 14

 
 
   
 
