# 1920 - 228 - 4917065

 

Page 1

 
 
   
 
 

Page 2

 
 
   
 
 

Page 3

 
 
時評 
[虜獲品（老圃）]  
　　戰勝所得之物謂之虜獲品虜獲品之最上者人心也一戰而人心向之虜獲品之至寳貴者也方事之殷津保諸將皆有花團錦簇之檄文未嘗不感動人心也今戰事告終不知檄中所言實行者幾許矣以軍械爲虜獲品虜獲品之下焉者也然藏之國庫亦不失詩人載戢之意若入於藩鎭之槖櫜誠如范睢所謂藉賊兵而齎盜食者也　　以飯碗爲虜獲品虜獲品之最下者也其始也一片捕拿之聲打飯碗也其繼也一片彈冠之聲分飯碗也其繼也又一片攻訐之聲搶飯碗也何今日北京舍此以外寂無所聞也命令 
　　八月二十一日大總統令據山東督軍兼署省長田中玉電呈魯省德縣陵縣平原恩縣禹城一帶頻年荒旱益以兵災餓殍載塗請予振撫等語該省連年荒歉民困未蘇此次被兵各地方受災尤重哀我黎庶憫念殊深着交財政部迅即撥銀三萬元刻日滙交該省長遴派妥員分赴災區核實散放用副軫念民艱之至意此令　　又令陜西督軍陳樹藩省長劉鎭華電呈陜省本年春收歉薄秋災復成貧民艱食日有流亡懇頒帑賑撫等語所陳災歉情形殊堪憫惻着財政部迅撥銀二萬元交該省長遴派妥員分赴災區核實散放母任失所用恤民艱此令　　又令據河南督軍趙倜電呈豫省上年南陽一帶被水成災今年河北二十餘縣赤地千里荒旱又成信陽洛陽復罹兵禍哀鴻遍野民不聊生懇請頒帑振濟等語該省連歲被災復遭兵燹民生艱困軫念彌深着財政部迅卽撥銀二萬元尅日滙交該省長遴派妥員分赴災區核實散放以惠窮黎此令　　又令全國經界局着即裁撤此令　　又令張恰鐵路現經停辦所有該路督辦一職著即裁撤此令　　又令任命王采爲國務院法制局局長此令　　又令任命金紹曾爲陸軍次長此令　　又令任命唐在章爲僑工事務局局長此令　　又令全國水利局副總裁王式通呈請辭職王式通准免本職此令　　又令任命孟錫鈺爲全國水利局副總裁此令　　又令派于寳軒爲經濟調查局副總裁此令　　又令籌備國會事務局委員長梁建章呈請辭職梁建章准免本職此令　　又令派孫培兼署籌備國會事務局委員長此令　　又令派關賡麟兼漢粤川鐵路督辦此令　　又令任命王之杰署直隸則政廳廳長此令　　又令任命馬鄰翼署直隸敎育廳廳長此令　　又令署司法總長董康呈兼任秘書楊允升邢之襄秘書陳滋鎬呈請辭職均照准此令　　又令兼署陸軍總長靳雲鵬呈請任命楊樹滋爲陸軍第四師步兵第八旅少校副官應照准此令專電一 
[北京電]  
　　曹張因某項問題未决無意出京惟徐極盼兩使早日回任（二十二日下午三鐘） 
[北京電]  
　　今午五徐在瀛台宴曹張陪坐祗靳一人所談多屬時局關防極密（二十一日下午十鐘） 
[北京電]  
　　蘇李三辭總代表並電曹張請代辭謝（二十一日下午十鐘） 
[北京電]  
　　靳曹張會商對李辭總代一致電留詞極懇切至請假一月由院另復不准（二十二日下午三鐘） 
[北京電]  
　　决仿籌備國會例設國民大會籌備處（一）會期以三個月爲限地點在北京（一）各省設分處（一）議程聽民意支配（二十二日下午三鐘） 
[北京電]  
　　本日閣議（一）饒孟任免職王毓芝任幣制副總裁（二）徐世襄爲張家口關督周道圻爲多倫關督（三）龔積柄爲濟南道尹沈爾昌爲東臨道尹張慶澐爲濟寗道尹（二十一日下午十一鐘） 
[北京電]  
　　外顔擬駁日牒理由（一）各禍首非國事犯可由他國公使證明當然不能保護（二）就中日邦交上亦應迅速引渡俾正典刑（三）日對此案當與他國一致免起國際爭執（二十二日下午三鐘） 
[北京電]  
　　胡維德將轉任使日以陸徴祥使法兼充國際聨盟全權代表（二十二日下午三鐘） 
[北京電]  
　　陸徴祥辭國際聨盟第一代表改派顧維鈞爲第一代表駐和使唐在復軍府伍朝樞爲第二第三代表（二十二日下午四鐘） 
[北京電]  
　　院哿（二十）電慰留李純勸勿請假（二十二日下午四鐘） 
[北京電]  
　　英法兩使忽來勸告謂不宜停付庚子俄國賠欵（二十二日下午三鐘） 
[北京電]  
　　魯田對齊耀珊已不再拒齊訂明日履新（二十二日下午三鐘） 
[北京電]  
　　贛陳請添設贛東鎭使保陳光逵充任（二十二日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月二十三日星期一（申報第二張）舊曆庚申七月十一日（六）專電二 
[北京電]  
　　田中玉哿（二十）電馬已將所統邊防軍全部交出由玉接收暫管（二十二日下午四鐘） 
[北京電]  
　　岑電特托文羣爲代表趨謁面陳並囑其負責洽商（二十二日下午四鐘） 
[北京電]  
　　褚其祥號（二十）電極盼陳使早到任蒙事當遵諭辦（二十二日下午四鐘） 
[北京電]  
　　劉存厚電頃據田司令電已將劍門關五里坡佔領現正乘勝前進（二十二日下午四鐘） 
[北京電]  
　　鄂王電爲范部索餉（二十一日下午十鐘） 
[北京電]  
　　晉督電遵諫（十六）電將新招軍隊一律裁遣（二十一日下午十鐘） 
[北京電]  
　　自五路局長大撤動路員恐慌葉交長專員分往撫慰（二十二日下午三鐘） 
[北京電]  
　　吉鮑電某國勾結鬍匪擾亂中東路中央必有所聞此次股匪焚燒林場橋梁實因護路兵力單薄不能抵禦現已派江朝璽馳往剿辦（二十二日下午三鐘） 
[北京電]  
　　赤塔管領事電謝離赤後有一部分逃竄車臣汗不肯解除武裝（二十二日下午三鐘） 
[北京電]  
　　邵領電雙城子俄民政長官前在崴會議因政見不合歸後卽宣言有崴政府脱離關係另組獨立政府以各種利權向日抵借二千萬作新政府經費軍政實權均爲日人所操（二十一日下午十鐘） 
[北京電]  
　　張天驥電日鈴木師長梗（二十三）日東下滿站日軍撤盡（二十二日下午三鐘） 
[北京電]  
　　吉電烏蘇里河與虎林縣一帶有土匪四五百人持有日本槍械近有刦掠日僑情事日司令藉口縱匪擾害已飭各軍防剿（二十一日下午六鐘） 
[天津電]  
　　美議員團五十三人於今日上午十點半由京抵津在總站下車由美商會預備汽車二十輛歡迎至中英美商會聨合會於十二鐘由美商會備早餐天津交涉員黄榮良代表曹省長致歡迎詞至二點散會後順直省議會天津總商會於午後四點仍假原址開歡迎會備有中西茶點省議長邊守靖致歡迎辭云深願中美兩共和國日趨親善等語五鐘半散會六鐘由黎前總統在本宅請該議員團照像八鐘至平安飯店宴會賓主異常歡洽九鐘至日界張園觀劇十鐘卽赴總站乘京奉車赴北戴河又黎氏歡迎辭云今天宴會我們係以中華民國國民資格歡迎大美國議員團及其夫人公子同伴諸公中美兩國邦交向來篤厚至民國成立更覺親密首先承認我中華民國且帮助解除困難全國民無不感激我們的國民心裏有些話想向美國的國民表明未得機會茲幸貴議員團駕臨敝國得將平素要説的話對諸君説第一是消息閉塞在外洋無報館及特别機關把實情告各友邦現是任别的機關報顚倒造謡及不公的評論第二是我國所出原料多缺少人材與活動流資辦理現有狠多出洋留學生到美國及各國學習加之各友邦帮同辦理敎育事業將來或不致缺乏人用惟活動流資須得友邦以友誼的援助可望發達各種實業望諸君將各情形及國民對美之熱忱告知貴國民詞畢由美議員團代表司牧君致答辭略謂中美邦交之篤好已由國旗上表示一切中國如虹霓映日美國旗則晨星燦爛且具色彩之横條又謂美國之愛中國一如中國之愛美國此中感情結合殆非言語所能形容此次游華備受各方面之優待有賓至如歸之樂銘感五内没齒不忘當有以報云云按天津此次所籌備之歡迎可謂無微不至所有行旅飯宿均取美式尤以黎總統之招待爲最完善是日約至招待之人物不下百餘人極一時之盛（二十一日下午二鐘） 
[漢口電]  
　　軍府前派赴鄂西視察南軍委員吳振漢箇（二十一）晚返漢俟謁王督後返粤吳元澤赴贛聞卽返鄂閲軍（二十二日下午四鐘） 
[香港電]  
　　洪兆麟鄒魯合兵千餘哿（二十）早到汕協同警察沿户捕桂軍殘餘秩序尚好商人燃爆歡迎洪以汀漳潮梅鎭使及第四司令名義出示安民派侯鐵梅爲汕警長劉志陸卓廷貴搭商船逃回省城（二十二日下午二鐘） 
[香港電]  
　　洪兆麟許崇智哿（二十）日合攻潮城卽日克復聞惠州兵變但未證實（二十二日下午二鐘） 
[香港電]  
　　昨桂軍數百由梧到港欲赴汕登岸時有潮洲苦力以係擾家鄉者向桂軍攻擊警到彈壓拘苦力四人令桂軍回船至晚送搭省河船往省現粤人多仇視桂軍在籍見之輒與爲難（二十二日下午二鐘）公電 
　　震澤來電各報館省議會敎育會各縣團體均鑒拒絶借漕敝邑贊成吳江縣震澤嚴墓平溪等區敎育會長沈建勳紐善孫天雄等叩世界路透電 
[俄波奮鬥中之華沙]  
　　二十日華沙電昨日公報徴實過激軍進窺華沙計畫之失敗且謂過激軍紛亂退走波蘭軍於敵軍委棄之營内獲戰品無算並俘敵甚衆　　二十日倫敦電波蘭軍現正搜捕過激軍之散兵現信潰敗之過激軍共有十萬人波蘭軍之進窺白萊斯里土夫斯克迫及過激軍主軍惟敵軍之戰鬭力不可限量故華沙尚未可云爲完全脱險據目下情形觀之過激軍之與戰者似已全數覆滅但戰局正在吃緊之際稍有失誤即足更變全局　　十八日紐約電莫斯科無線電稱特羅斯基氏已召集義勇隊盡役南部陣線　　二十一日巴黎電法總理致電駐波蘭法使命賀波蘭軍總司令戰勝過激軍　　十八日巴黎電丹齊協約國高等委員昨日禁止法國運濟波蘭之軍火續在該處起卸法國擬提出嚴重抗議 
[法國對於時局之態度]  
　　二十日巴黎電法政府極注重加土維資之事變謂必出於德政府之煽動此事將交大使大會核議並將要求懲辦行兇之人　　二十日巴黎電無政府黨十一人因煽動兵士勿服從命令今日判定監禁之罪自四個月至一年不等　　二十一日巴黎電波爾多無線電臺將於十月四日開幕法國之無線電臺電力之大推此爲最 
[英國屬地之變亂]  
　　二十日孟買電英員三人與下級士官二人本月十五日在夏拉班地方爲阿剌伯人所圍攻英員率其部下奮鬭三日彈盡被殺　　二十日倫敦電印度事務局宣稱印度陸軍後　部或前曾暫時供職之軍官如刻願加入印度步兵遠征隊擔任臨時職務可赴局接洽此項布告顯爲美索波太米亞時局嚴重之結果　　二十日倫敦電陸軍部宣稱美索波太米亞時局無甚變動巴庫巴區域至加尼金附近一帶仍在叛變中巴庫巴鐵路橋已駐兵設防距基夫里南二十五哩薩基雅之英兵防營亦被圍護甲火車一節由菲魯加駛出在途被轟但卒安抵巴格達自巴格達至菲魯加鐵路被損惟不重大自希萊至巴格達鐵路兩端設防舍以保護之巴格達周圍之防務目下正在建築中天氣炎熱河水低落交通不便食水難覓以致戰事大受妨礙 
[各國近事記]  
　　二十日倫敦電路透電社得悉波羅的各國之大會已訂公約芬蘭愛沙尼亞里特倫立陶宛允將國際間之各項爭端聽受伸裁　　二十日雪犁電英太子今日乘軍艦萊朗號離澳返英歡送禮節極盛　　二十日巴黎電紅十字會十八國紀錄載稱戰爭中兒童喪失父母者共有一千二百萬人俄國占四百萬德國三百萬法國一百萬　　二十一日紐約電共和黨候選總統哈定氏近日演巿議會不承認海參崴官場之舉各項公共事務及工業完全停頓僅日兵營房及海參崴官員所居之屋可通電話並有自來水與電氣之供給上烏定斯克代表由日人保護明日可抵伯力勞工已派代表前往會之　　二十一日神户電王揖唐改名徐伯琴乘日船横濱丸抵此國内要聞 
[北京通信（折矩）]  
　　各省區地盤問題之大勢段氏敗後凡屬於段系之各督位置當然不穏而曹張先集天津次至北京關於段派地盤之移轉問題亦頗聞有所計議而迄今尚未實見者一則直奉兩方表面互讓實亦相持不能遽决二則段系各督見風勢不佳紛紛向直系納欵以求自保地位三則東海亦非肯輕易更動者故在靳閣未成立前此事竟未成事實説者謂將爲靳閣之一難題然一旦曹張出京局勢和緩則山此相安無事亦未可知今以各省區之似有摇動者言其現狀　　（二）安徽倪嗣冲爲段派之表表者且各方對倪無不攻擊當然不能自安段未敗前徐樹錚令李如璋召倪赴津並請其率二十營北上意將以壯聲勢也然倪僅帶衛隊數營且赴北戴河養病於此玄黄之戰作壁上觀蓋倪當今日已如塜中枯骨矣馬聨甲與殷恭先分任巡閲皖督之代行原爲倪氏調和新舊安武軍之計畫懼殷與張文生相合以逐馬者馬於段氏敗後卽有聽候中央隨時指示之電實爲固位之計然安徽一地各派謬離奇之張動督皖説卽由張殷之勢力而生張勳之親家張作霖亦確主此議然吳佩孚大反對且有極堅决之表示故十日前雖有必成之勢而今漸寂然不過果否打消尚難説耳然由此一轉而有姜桂題説又有張文生説姜張皆欲之者鹿死誰手未可知也（二）山東田中玉不得確指爲直系然亦與皖系不同以其歷史論與王士珍較爲接近然其人圓滑亦頗省衍段派故能得魯督之地位然軍事平後則出東一省因扼津浦之中權乃爲逐鹿之域張景惠頗欲得其地位以使東三省之東字於三省外另有所屬逆知直派方面斷不能無異議故先以此席荐吳佩孚及吳宣言不作督軍乃轉荐王承斌王亦辭謝故吴説王説張説繼續而起其實兩方皆欲有之皆敢自取也因是内閣改組時又曾以此向田文烈送一次禮田氏不受而揷科打諢之張懷芝居然自作毛遂向靳張面求靳囑且緩然田氏旣有王士珍之關係又當戰時曾離開馬良而别表示態度事後又收東馬師迫屈映光離魯實力爲固位之地東海好安靜且此事斷難得王士珍之同意而互爭之結果又必至各等於零揣其將來田中玉或暫可不換矣（三）陜西陳樹藩與張敬堯爲一邱之貉固陜人所必欲去之者戰事平後京中陜人多以此事求諸曹吳其答詞皆曰必換及問以所換爲誰則又不能答然直派目前固無有可以督陜之憑藉者張錫元雖在渭南而有衆一旅資格不彀兵力亦不彀以陳樹藩非打不走也近來傳説謂張錫元與于右任聨合已在交口與陳軍戰吳佩孚洛未回時又傳其行至潼關附近因西北軍投陜之故將與陳衝突然詢諸陜人皆云未必可靠張作霖在京頗傳有保荐許蘭洲之説然許軍已撤至關外陜人又多不樂許且汴洛一路已在吳佩孚之軍事範圍中許之能否督陜亦疑問也因此之故陳竟大肆活動派人向李純通欵投降直派以求自保頗聞李有允許之意特不知李果能爲陳之保護國否（四）福建李厚基爲皖派今亦摇摇欲墜者特逐李之人在南而不在北廣東攻閩之計畫今已成公開之秘密粤如進兵直奉亦必不爲之援蓋等於前之張敬堯也且南方政閩之舉於海軍於閩人皆有關係聞薩鎭冰曾得一北方海軍將士之密電謂南方海軍之攻閩係閩人驅逐李厚基問題海軍同人亦視爲必要最好請中央撤去李督易一同人中所愛戴之閩人則此種戰爭可以遏止故福建問題又屬於海軍方面大有南呼北應之勢而所謂愛戴者恐尚非劉冠雄面林葆懌居其多數然政府决不肯驟易恐閩中戰禍將不能免不過李厚基亦踵陳樹藩之後向李純投誠李純已代向西南緩頰而有效與否猶難言之耳至政府以攻閩計畫電詰西南則北京政府之面子問題也（五）甘肅張廣建爲皖派然其地非直奉兩派所爭但馬福祥以護軍使加入八省同盟實有取張而代之之意近則北京之甘肅人已開會上公呈打通電爲逐張之運動而馬福祥之子鴻逵在京津間爲各省區代表之一正竭力活動此事以實力言馬在甘肅其力足以制張故甘肅非不成問題者矣（六）山西閻錫山非段派也然因中立之結果頗失直派之歡綏遠察哈爾兩區日前派兵入關助戰假道大同晋不之許其後察哈爾之兵越嶺而出他道綏遠軍則迄段派戰敗交涉猶未妥故察綏皆不悦閻氏因是閻氏地位又有動摇之説然閻已急派商震來京向曹張竭力疏通以爲解釋前嫌之計據聞無大不了之事其結果或可以捐助餉需爲轉圜地其位置未必遽動也（七）浙江盧永祥於戰端甫起時曾有與江蘇衝突之勢故亦似不甚穏固者然李純之願不過欲收回上海之管轄權而止京中雖或有人擬議及之而不如皖魯陜之注重其於南方又非直接而盧氏於靳於吳又皆有鄉誼料暫時必無恙也此外則邊關三區之熱綏察以京中所傳張作霖頗注意於此然姜桂題王廷楨蔡成勳皆不能動者不過三人皆欲得督軍苟所謀而遂則張景惠張作相吳俊陞等必得其一二席此近日所以有姜桂題督皖卽以張景惠任熱河都統之説也但此爲督軍問題之附件非可單獨成立者耳（八月十八日） 
[北京通信（吹萬）]  
北京酬酢中之虚驚曹張入京而後各項重要問題皆由東海與之商辦就中最要之一舉即爲内閣之組織靳閣迄於今日已完全成立顔外長於十四晚八時卽到京十五日赴靳宅接洽一切范敎長於十五晚六時來京二君爲奉直方面及府院所認爲人望而羅致之者初深虞其或不肯來今旣來京並表示於十七日起就職則閣員已不生問題周財長與徐交次於十六日上午十時一同抵京即日就職内閣旣已告成以後各項重要事務自有内閣負責而曹張迺可預備回任矣曹張方將去而吳子玉將軍忽來東海迺於十六日上午七時見諸集麟囿以勞之同時入見者有直軍三師第五旅長張福來及王承斌閻相文蕭耀南三旅長東海並勞其此次戰績所談均關軍務未旁及於政事蓋吳將軍初不願負軍人干政之歉故此次入見遂成爲一種酬酢之形式東海因吳來而曹張且去特於十六日上午十一時設宴於懷仁堂赴宴者有曹錕張作霖吳子玉鮑貴卿王廷楨張作相張景惠張福來王承斌許蘭洲汲金純閻相文蕭耀南等五十餘人由各部總長二十餘人作陪合共七十餘人洵可爲濟濟一堂極一時之盛矣席間談話不及於政蓋以示新閣旣已成立則負責有人無事他人多談也公府之宴會至下午二時後始散繼之者則有奉天會館之大宴會此會由奉吉黑三省旅京同鄉所發起爲曹張餞行者所有奉直高級軍官之在京者皆在被請之列於下午二時起即開始演劇所邀多男女名伶奉直重要軍官在京者類皆往因公府與奉天會館兩處之酬酢駐南苑之奉直軍迺入京保護由永定門起至西直門皆滿布衛卒一時幾若戒嚴人民對於兵之感想本止有畏懼之一念而此日之酬酢遂成爲晚間大虚驚之背影晚間九時二十分前門外聞有槍聲大栅欄音寺及香廠一帶車夫曳空車狂奔各肆皆閉户而八大胡同中各小班雖正在開巿亦均下牌關門城門臨時關閉一時謡言繁興有謂係兵變者有謂係兵工與車夫衝突而開槍者城内則更謡稱城外某軍大掠而在城外則傳言某某兩軍衝突傳説紛紜言人人殊記者迺親出調查至觀音寺則各商號已悉閉户無殊深夜大栅欄門已閉不得入繞道至前門大街大栅欄與觀音寺之交立有武裝軍士數十人前門大街則武警察凡間五步即立一人軍警督察處之馬隊密布於大栅欄廊房頭條東口一帶巿中舖户悉閉路旁亦無車可雇一如午夜二三時後景象惟各舖門前有短衣者三兩交頭接耳低聲私語詢以胡爲而然則莫肯道有言者亦云不知鮮魚巿口左近軍警察則持槍驅之然亦莫散警察至南則人圍立以觀警察則持槍驅之然亦莫散警察至南則北奔至北則又南行縱受槍柄之擊猶莫肯先去探以戒備原因則亦相視莫敢言後在西河沿靜處迺探得詳情珠寳巿有小錢鋪名同元祥者於是日晚有便衣者四人入肆借兌銀爲名出手槍恫嚇店伙令供出藏錢處店中人立以電話通知他處而盜未之知大栅欄藍衣商轉立至在同元祥門外向空鳴槍示威其時盜尚在店内因之大栅欄東西兩門皆立閉以防盜出軍警馳至而商團已捕得盗二人其二則莫知所至遂將二人送衛戍司令部二面復搜捕其餘二人至十二時後尚未獲也一説謂係軍人改裝則尚未徴實也（十六夜二時） 
 
 

Page 7

 
 
　　中華民國九年八月二十三日星期一（申報第二張）舊曆庚申七月十一日（七） 
[北京通信（弓宣）]  
　　新舊交替時之敎育部敎育部自傳嶽棻爲次長後迄今毫無建白舍對付學潮外尚有一事足稱道者則濫用私人是敎育本窮部採減政主義尚患不能支况多增冗員乎部中有編審處本爲編輯及審定圖書者其中人員由來皆由敎長聘請海内有名學者充之各員薪金月皆在二百元以上蓋其責任旣重則自非相當人才不能擔任也傅氏到部後遽增多數編審員至編審處不能容各員到時每不能得坐處處長毛君子龍本以女高師校長兼任爲人忠厚傅弱之每派編審員無徴其同意者同處中人幾於多不相識所派冗員月薪自數十元以至　餘元不等處中固無事可供若輩作即有亦泰半不克勝任甚至毛君因處中不能容納如許人勸令處員勿到否回自備凳來坐者頗足令人發笑此次交替傳氏竟發表新增人員二批合共五十餘人以敎育部之貧而遽增五十餘冗員其何以堪據部員某君言傅氏此舉完全與後任作難者此五十餘員中湖北同鄉居其半有力者之私人居其半後任欲裁之則得罪多數有力者不裁則 
部中開支益難容冗員多或且受外界之攻擊傅氏此種手段信不愧老官僚也此五十餘人外傅復密保萬兆芝等八人才堪大用向國務院存記　　敎長范靜生素負人望且爲國人所深悉可弗言范初至京即召部中司計者詢以部中有無存欵司計者告以庫空如洗范頗爲難蓋此時各學校五月薪尚未發轉瞬開學期至非有巨欵不易開學范連日與政府接洽皆爲籌欵事聞已略有端倪周自齊小借欵告成敎部可得六十萬至少四十萬開學之費或可有望敎育部之貧旣如此則其附屬各學校之困苦更無待言師範學校需供學生膳敎部經費可數月不發而學生則不能一日不食故爲師範校長者更較他校長爲困難無論如何必先自設法借墊女高師在暑假前部中本允撥四千元以度假期預計五六兩月學生之膳費與五月分之敎員薪可以有着其後因敎部司計者强薦一人爲該校中學部敎員該校中學主任歐陽曉瀾以其所薦者迺己前所開除之學生拒之敎部司計者遂移其四千金作他用而以無欵對該校校長毛君大困聞已於昨（十七）日提出辭職書無米之炊縱有巧婦莫能爲力惟聞毛之辭職范决與挽留矣　　敎次王章祜由直隸敎育廳長升任南方或鮮有知其爲人者故述所知以告我敎育家此君舊主嚴範孫家嚴之用人好用及門士嘗養士於家私考其爲人及學業而爲後日採用地吳鼎昌與王章祜皆此中士也嚴尚儉樸好勤懇之士故投其門者多飾爲勤儉以投所好吳鼎昌曾夜出游下帳而置履床前飾爲已睡爲嚴所察因鄙其爲人而不之拔王則迄無破綻以勤儉見知於嚴故常從嚴爲秘書長嚴退職迺薦爲直省敎育廳長爲嚴所深信之人其勤儉可知也惟此君長於吏事而於敎育恐鮮研究雖在舊道德方面或可信其爲人而腦經或不免失之過舊欲藉以發展此二十四紀之新敎育恐非所能特較勝於傅耳（十八日） 
[政局之外人觀察]  
　　大陸報二十一日北京電云昨發明令裁撤四省經略使任曹錕爲直魯豫三省巡閲使曹因此遂與東三省巡閲使之張作霖同一頭銜曹頗爲滿意張作霖曹錕與吳佩孚三人問之感情近漸良好據總統府之意見政局較佳如早得充分經費以舉行改革必要之事業則政府前途可爲樂觀　　日人通信社二十一日北京電云據某通信社消息倪嗣冲於今日上午十時在天津法國醫院病故又漢口電云鄂省代表楊文愷昨日回鄂報告王督軍張作霖吳佩孚二人爭執甚劇吳已備戰王督軍急派副官進京勸靳總理調停又電云黄鶴樓今日失愼大半被燬 
[曹張最近之言動]  
　　曹張兩使於十八日上午八時同赴棉花胡同訪晤靳總理大要以行將歸任所有重要問題務須儘先解决設不能即時提出者將來若用電商總覺隔閡靳請曹張再在京小住數日俾可一併解决聞兩使業已首肯嗣又由張使提及責任内閣似不宜含有政黨性質凡係閣員均不應列名黨籍以免主張有所偏倚靳亦極然其説並願將此意轉告諸閣員又一消息謂曹張兩使日内正極力收東軍事將軍隊分期調回現奉軍已歸奉者約三分之二直軍則今明亦將起程調回曹張兩使約一　期左右各歸本省近有被約來京之某民黨往晤曹氏據云曹之言論頗抱悲觀茲將曹氏主張之要點撮錄於下（一）此次内閣之分子外間多有攻擊之者好在過渡内閣足以支持大局而已如有惡劣行爲彼與張氏自當積極干涉（二）大局問題先行恢復自治制（三）極力整頓實業以濟災區（四）國民大會雖不加以十分之反對然召集手續與議事之範圍彼主張嚴格餘若南北統一問題亦略談及並勸民黨不再革命彼此相視而笑握手而别 
[新内閣成立後之經過]  
　　新閣閣員外長顔惠慶業於前日通告就職敎長范源濓亦於前日九時到部視事靳閣至此已告完全成功至各部次長除財政交通農商敎育四部業已發表外聞陸次兩席丁錦已决定期餘一席或以李鍾岳升任或以羅開榜蟬聨尚未定奪外次一席本决定陳籙蟬聨惟陳頗有外放之意結果或須另擬至内務司法海軍三部則决以原任次長蟬聨經閣議通過後卽可發表中央實行減政已於十七日提出閣議討論後除頒布命令外聞靳總理業已函知各部院長官請其速將本署額外官員詳數分别列冊送院核辦而公府國務院之顧問諮議亦須裁去四分之三刻正入手調查無論如何於九月一日卽可實施又據財政界某要人云果能厲行減政中央行政經費每月准可節儉四十五萬元以外按年計算可省五百餘萬元　　顔惠慶已就任外交總長聞東海於前日傳見顔氏密談外交要政達兩小時所談計分四項（一）爲速將部中積案從速清理嗣後斷不可稍有積壓（二）爲應將加入國際聨盟會議理重要方針由外交部名義致電顧專使遵照辦理（三）爲甄别外交部員之辦法（四）爲關於中英藏劃界問題亦略研究　　敎育總長范源濓氏已於前日九時到部視事當由該部員開全體大會歡迎范氏卽席發言略謂鄙人離部迄今行將兩載茲再與諸君聚首一堂令人有無窮感想蓋世界戰爭方纔終了論此番戰事之發生説者咸認爲歷年敎育之結果而近觀世界戰後一切問題各國又無不於敎育上求解决之方吾國於國際團體中向居被動地位世界潮流之簸盪吾國自不能不受影響故此後吾國如欲求所以競存之道勢非於敎育力圖改進不可此次鄙人因各方關係勉强就職論才力旣覺進步毫無論精力尤非曩昔可比負此重大責任令人慄慄危懼惟有竭盡心力積極進行尚望諸君各盡職責互相贊助至敎育經費難今日已達極點倘更遷延日久卽機關亦難文支持鄙人此次就職與各方均有接洽總統總理與財政總長對於維持敎育均有誠意之表示惟以此後敎育經費雖可仗各方維持而敎育進行則在吾人努力當國勢危急一髮千鈞鄙人旣負國務部務兩方責任决不敢因困難而稍灰心想我同人必同此意云云　　周自齊總長近因整頓全國税務起見特分電各關監督及各省財政廳長速將自民國六年起每年之各項收入列表詳報並將辦理情形詳爲説明以資比較而爲整頓之根據並聞刻又詳查各財政機關職員之履歷及任事年月以備考核後分别留汰 
[粤省攻閩之失利説（平）]  
　　粤省攻閩喧傳已一月矣軍隊之輸運軍官之支配皆在人耳目中此固無可遁飾者惟討伐令未見頒發大抵以此令苦無名義可言謂爲攻閩則閩則爲北政府地盤今方與北議和自無用兵之必要且表面上攻閩而實際上討閩必先取得陳炯明之地盤陳又豈肯甘心陳在護法旗幟下有何失職討陳有何名義故討伐令不能明下祗有暗中行事者因此而已近日軍政府及警廳一再干涉粤城報界禁止登城攻閩事實後粤報已不敢據事直書矣在當道禁止登載之故凡有兩説一説謂因關餘問題軍政府恃温宗堯之交涉對於提撥關餘業已就緒但外人方面不許用爲兵爭經費攻閩亦爲兵事之一故禁止登載此一説也又有謂閩邊戰事已啓某軍不甚得手故當道禁止登載慮一經漏洩摇動軍心且恐四鄉土匪又將乘釁而動此又一説也至於兩方戰務似確已開始其勝負如何省中亦略有所聞惟未得其詳前日港中某報歷紀陳炯明軍之得勝謂三戰三捷所言或過於鋪張但亦非絶無影響大抵現時某軍攻閩其前鋒爲卓貴廷所領之軍隊似不甚得手然省中之生力軍現尚紛紛開往潮汕第一師軍隊開往黄浦後尚有第一二三五等軍由江漢江鞏追雲等艦運往該處候潮赴汕合計五千餘人支配大河頭船四十三號至昨日早均已轉落廣海寳璧及海軍部之福安等艦隨即出發赴汕故此後情形亦尚未可知也現某督爲激勵三軍起見特於十七日下午邀請沈總指揮曁各軍司令師旅團營連長等在署宴會表示祝捷之意席問某督親自演説備極淋漓之致　　陳炯明於十二日下令移防李厚基已調大軍進駐長泰龍溪漳浦等處聞陳於十六日下總攻擊令許崇智當大埔方面關國雄當蕉嶺方面熊略當饒平方面洪兆麟當詔安方面聞軍中有朱某所著之軍歌大意謂此次若敗將無立足地詞意甚爲悲壯一般兵士無不奮勇激發另一消息陳於十二日在漳州公園誓師派定洪兆麟爲第一路司令許崇智爲第二路司令陳炯光爲第三路司令　　李厚基近日力籌戰備動作甚忙厦門方面輪運槍械子彈調動隊伍絡繹不絶興化方面突有步兵二團進駐蒲仙交界某要隘亦增駐步兵三營砲兵兩連同安方面亦有步兵三營向前方出發李如此汲汲者蓋不欲輕易放棄督軍一席也惟李在閩久不理於人口近因附段嫌疑北方政府亦擬撤換以安置直奉兩系之武人李前有電辭職並報告某方面水陸進攻之舉北政府除對李敷衍外當即阻止某方出兵外傳某方攻閩得張曹同意者揣測之談也　　至於兩阻開始衝突後如何境象粤報固不敢登載惟某外報所登香港接厦門特電則云删日（十五）陳炯明抵平和銑晨（十六）許崇智入大埔城銑午熊略趨饒平似此情形則陳頗爲得手蓋大埔饒平均屬粤境爲某軍之勢力範圍也 
[蘇官吏與議會之激戰]  
　　蘇省長齊耀琳自省議會彈劾案通過後將案内有關係之俞紀琦調任財政廳長議員聞之大起反對通電各縣拒絶借漕疊誌前報初俞紀琦以衆怒難犯呈請停職不章齋耀琳堅不之許蓋齊性素偏激執抝向來對於被人民疊控之縣知事無不加以升擢今仍用此手腕一面電蔡議員提出運米確證一面對於俞之辭呈竭力慰留大致謂查辦案順照法律程序本公署已咨覆在案報紙所載不足憑信云云俞紀琦奉批後籌欵立形踴躍向交行借五萬中行借四十萬又派員至上海向某銀行借若干萬數尚未定省長又加委至各縣坐提漕糧（各縣皆觀望惟嘉定承認一萬五千元常熟承認對進行亦愈急烈議會方面已宣言齊省長蔑視議會故與輿論爲敵吾輩寗可解散决不能受此奇辱以放棄監督之天職業由胡允恭等九十五人簽名蓋章於八月二十日用正式公文咨請照章召集臨時會將來必有一番激戰也（咨文已錄昨報） 
[南京快信]  
　　吳佩孚主張召集國民大會由農工商會各舉代表與會李督認爲流弊甚多碍難實行主張由省議會推舉代表組織聨合會仲裁和議不制定憲法俟正式國會成立即閉會擬不日通電表示意見　　軍署准京畿衛戍司令部懸賞通緝十罪魁咨昨卽轉錄原文並附粘十罪魁照片張貼各通衢飭屬一體嚴緝務獲究辦　　李督病體初愈因西醫勸須靜養乃電京請假一月對於和議請中央直接進行　　岑陸代表文羣黄自希昨又由滬來寗日内卽偕何恩溥入京接洽一切　　全國國民大會之聲浪頗高獨甯垣各界對此問題全不注意消息頗形沉寂　　省署昨日牌示邳縣知事洪鑑調省遺缺委分蘇任用知事張德炎署理沭陽縣知事戴仁調省遺缺飭張景衡即赴本任又財廳昨委饒霆武赴江陰郭曾埏赴松江青浦曹杰赴豐縣催征　　西班牙駐京公使巴士德氏准今日午車由滬來不入城即轉車北上軍民兩長派温世珍陳廷謨到站照料六十縣知事公呈請免減行政經費齊省長批駁不准軍民兩長以時局平定昨令水警第一廳温朝詒限於九月一日實行歸併第二廳 
[杭州快信]  
　　此間各團體因籌備國民大會事已各推代表分赴滬寗等處向各法團聨合一致進行卽日出發　　財政杜廳長籌辦台屬水災急賑特電上海南洋烟草公司請予襄助該公司經理簡照南已囑杭州分經理就近撥助一千元解廳收納　　金紹各屬早稻次第登場收成頗稔業已源源運省即前蕪湖採購回浙之米亦所存尚多而米商壟斷居奇每石仍售九元六角不肯跌減聞各屬平糶局限至本月終一律取消　　西湖劉莊光復時没收入官旋經該祠裔劉學詢呈部核准咨浙發還復由省議會議决否認官産清理處標賣如故現劉又電省力爭　　報載錢塘道尹張鼎銘有辭職消息探詢不確地方通信 
[松江]  
重浚婁古浦塘西外婁古浦塘爲入泖巨河三十年未加浚治漸見淤塞茲由沿河各公民呈准重開已出縣署委任謝宰平吳伯庚朱鶴蓀朱翼亭朱楓等五人爲總董及盛競生等十二人爲協董主持其事現各董議定先在公欵公産管理處借洋二千元在西門外設立浚河局籌備開竣事宜云控究擾農惡保上月西鄉發生搶米風潮後經人指控者均經縣署出票提究於是各鄉地保視爲發財機會大肆滋擾尤以五庫鄉之三十四三十五三十六三十七圖爲尤甚該四圖爲甲乙兩保所轄甲轄一圖乙轄三圖該兩保擇肥而噬或十元或五六元二三元不等倘不滿其欲勢必老羞成怒最可笑者向某娼索賄時娼答稱無錢該保謂汝有壽材一具余抬去代售即便有錢娼懼卒假兩元奉之聞每圖被詐者計有三百餘元現已有人向縣申訴請予提案究辦矣 
[蘇州]  
各界聨合會聞會記蘇州各界聨合會於八月二十日召集各團體代表在都亭橋事務所内聞會籌商國民人會辦法到者爲山塘商學聨合會郁非池報界公會柳濟安愛國恒志團袁紫福胥江愛國同志社趙復初基督敎愛國團倪南人等二十餘人公議對於國民大會應取策進主義推定柳濟安起草發表意見一挨擬定後當再聞大會籌議一切進行辦法云平望鎭之兇殺案吳江縣平望鎭開設茶館主某甲生有一女愛若掌珠現年十三歲十八號上午十時該女在河埠洗米忽有近鄰某翦髮匠不知與該女有何深仇將西瓜攤上之切瓜利刀搶下奔至河埠將該女猛劈一刀頭顱頓落於飯籮中見者無不失色當經崗警前來將該兇犯拘獲帶所解縣即於十九號由吳江縣署派委潘承審員蒞鄉相騐云 
[鎭江]  
督令嚴防亂黨李督軍迭接各處探報云王揖唐等近在豐沛等處秘密創立黨會專收潰兵特飭金陵道尹通令鎭屬各縣嚴密破獲照例升賞以示鼓勵等因聞丹徒縣張知事已奉令飭遵矣警局職員更動警局熊局長到差以來對於總局原有職員本嫌冗雜加以經費支絀無法彌縫昨聞將第一科員江植芸撤銷即以第二科員兼代藉資節省薪水云警察練習旗語鎭郡警局保安隊均山寗省敎練所調來故具有各科知識昨日午後有巡士多名各執國旗立於總局門首練習旗語半響時居然已嫻熟觀者途爲之塞 
[揚州]  
鄂岸開辦海運鄂岸運商同發祥以該岸需鹽孔亟具情呈請淮運使電詳鹽務署開辦航海蓮鹽並請咨照沿途各關卡查照以免阻滯美漢校長返揚城内美漢中學校長韓忭明氏因事於去歲暑假期内遄返美國近已來揚並新山美國聘來敎員一人以資振刷 
[嘉興]  
籌設纒絡廠先聲嘉興本爲商業發展之區廠家林立惟繅絲廠尚付缺如茲有富商張某施某等擬招集股本十萬餘元於禾地籌設一繅絲廠以興實業刻正分頭招集股本俟集有成數即行建造廠星籌備成立聞已具呈官廳備案預計開廠之期當在明春蠶罷時此亦實業方面之好消息也游藝塲之近訊嘉興城内外兩游藝塲所有灘　幻衛新戲京戲等均停演已久現城中寄園主沈若孫已聘請滬上某大力士於二十一日來禾試演各種武藝及戲法一般游客驟形熱閙至城外之文明劇園不日亦將聘請各藝員開演京劇矣發現危險疫症嘉興時疫流行已有多時惟所患之症能謹症患者雖任何醫治均無效騐距起病時半日必死故是痧又名子午痧蓋起病時或在日中或在夜半也聞近日患是症面死者城東一隅已有三十餘人之多云 
[江西]  
北京步軍統領辦米陸軍部昨咨江西軍民兩署謂據步軍統領衙門呈稱軍米缺乏不敷食用擬購辦軍米二萬六千石由部塡發護照特委派副官劉鳳洲前往江西採辦請即訓令財政廳通令各統税局長一體遵照嗣後劉委員購運軍米經過局口查騐護照相符並無夾帶影射情事照章完税立即放行事關軍用食米毋得阻滯留難實紉公誼等語兩長已令行財廳遵照辦理雜評一 
[國民大會籌備處（默）]  
此次所高唱之國民大會人皆料政府之必不贊成而不謂京電傳來忽有仿國會籌備處例設國民大會籌備處之説何當局諸公之熱心民會也雖然國民祇希望政府之不干涉而已當局諸公能一切聽民自籌自備不稍加阻碍已足令國人滿意蓋以國民大會原理言之旣爲國民自决而設即應由國民自負籌備之責初不待煩政府之勞心也若必由政府代爲籌備非特與名義未符且啓人以政府别有用心之疑以爲籌備其名干涉其實不反辜當局諸公代勞之美意耶袁世凱之國民會議欲假國民之名以復帝制故由政府籌備之今之國民大會政府旣不欲有所利用又何必代爲籌備耶是故今日之政府可不必多此一舉 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月二十三日星期一（申報第三張）舊曆庚申七月十一日（十）本埠新聞 
[青年會歡送赴美學生會紀]  
　　昨日下午五時青年會開歡送赴美學生會到會中西男女來賓約數百人由朱成章君主席秩序如下（一）唱讚美詩（二）祈禱（三）唱詩（四）鋼琴（五）讀聖經（六）唱詩班唱詩（七）路别德君唱詩（八）主席報告略謂今日本請王正廷君演説王君因事未克赴會茲請余日章君演説（九）余日章君演説略謂諸君此次赴美留學鄙人以四問題奉贈諸君願諸君自問而有以見敎也（一）吾生之目的何在人生於世必有目的或志願諸君試自問諸君之生命目的何在雖不必廣喻於人唯須勿忘所志鄙意最好箴之座右旦夕觀之以自策勵也（二）諸君何爲留學外國此問題　析之爲二一諸君出洋欲有何求出洋之目的必於未出洋之前决定諸君今者如能將此問題直截見答吾知諸君赴美後必能受用不少也二諸君出洋有何可與諸君必以爲我等皆學生專爲求學出洋更何能有所供獻於外國不知諸君出洋正可將極可貴之中國文化輸入西洋俾東西文化有提携接近之機會此則諸君之重任也（三）諸君回國後將如何吾知諸君將來必皆服務國家服務社會但有不可不注意者一開始服務時勿存謬誤之見解從前留學生回國後自問才具甚高學識甚富覩政府社會之腐敗皆有改造中國非我其誰之槪習政治者希望爲總統習敎育者希望爲敎育總長或校長習商業者希望爲總經理無不以高明之地自期此皆謬誤之見須知救濟國家得寸則寸得尺則尺盡其在我而已二不可以理想的地位希望其即時實現從前多數學生留學外國見其政治社會經濟敎育實業等無不完備希望中國亦能有此一日先存此種感想於腦中歸國後辦事見所存之幻想不能即時實現則惟有灰心挫志以爲國家事終不可爲此所以不能有成功也須知改造國家改造社會都須從根本上做起斷不能一蹴而至也（四）中國今日最大的需要何在答此問題殊爲不易惟鄙人可鄭重言之中國今日最大之需要卽耶穌基督是也基督爲人類之模範其精神爲博愛爲犧牲爲互助改造人類之生命吾國並非財力不如人所欠缺者卽基督之精神是也此四問題願諸君詳細思之云云（十）唱聖詩（十一）清華學生甘介侯致答辭（十二）茶點散會已七時矣 
[國民大會策進會昨訊]  
　　昨日下午五時國民大會策進會　團體代表在事務所（廣肇公所内）討論明日開會員會一切應辦事宜並議定通函全　各縣各大埠農工商學各團體及海外各埠僑胞以促起全體國民努力於國民大會該會截至昨日下午五時止加入團體已達一百三十餘云 
[函請省敎育會籌備國民大會]  
　　上海學商公會主任顧翕周朱燮臣通俗宣講社王立才袁頌豐利濟校友會陸介孫顧旭侯等爲祈請籌備國民大會事致江蘇省敎育會會長張季直黄任之等函云敬啓者天佑中國安福潛消國是更新民情愉快吳師長提倡國民大會正合人心凡我同胞自宜振作精神力謀斯會期底於成素仰貴會是三吳領袖馬首是瞻先生爲各界尊崇龍頭共矚果能登高一呼衆山響應各團聨絡易觀厥成敝會等雖屬團體之一但人微言輕難飫衆望倘得貴會領銜發起深願贊同當附驥尾專此布達恭候福音 
[皖各界對於國民大會之意見]  
　　安徽各界聨合會爲國民大會事通函云上海國民大會策進會各地各界聨合會學生聨合會曁各團體均鑒國事紛擾窮年莫决舉國人士咸以開國民大會爲解决時局惟一辦法至國民大會之組織若能盡善固爲國家之福倘一不愼其貽害更有不堪言者敝會特開會議擬定辦法十條以供採擇并希指敎辦法列下（一）國民大會須由國民以自主之精神發起之不　他方所被動一經組織須郵電及言諭自由之保障（二）國民須以自由之能力自行組織之不得憑籍官廳勢力（三）除現在任行政司法軍警議員外餘凡已成年之國民無論男女均得自由投票選舉不受他人干涉（四）凡關於行政司法軍警議員人等均不得被選（五）須全國三分以上之省分之發起方開始選舉其手續與選舉代表之人數及選舉期限由各省通信互定之不得成何方之意旨（六）開會地點及開會期限由各代表通信預定之不得受何方之指定（七）國民大會之代表須有限制之區别以便隨時隨地受國民之監督（八）國民大會之代表在開會期内須抛棄己事如託故缺席卽宣布另補（九）國民大會開會時須併除官僚軍警以免干涉阻撓等事（十）國民大會議决之條件一經宣布即成法律全國須一律遵守上列十條如不能實行寗可遲期待時不得將就敷衍致危國本安徽各界聨合會啓 
[在滬舊國會議員消息]  
　　在滬舊國會議員因赴重慶集會問題於昨日在通信處開談話會結果由是日到會諸人用國會同人名義發通告云逕啓者本月二十二日同人等在國會議員通訊處開談話會討論入川事宜其結果公認議長所發赴川辦法之通告爲不合且所定各輪駛行入川諸多危險同人等爲尊重將事起見茲訂於本月二十四日下午一時再開談話會重行討論並請三議長出席事關大局及同人等公共安危届時萬望賁臨爲幸 
[王揖唐離滬後餘聞]  
　　王揖唐此次亡命日本甚形狼狽於政府將發通緝令時詭言赴普陀游覽實則與方樞匿居於虹口閔行路某國人宅中越數日復移居某國人洋行内一面飭會計處發給各科辦事人員及僕役人等三月薪俸囑令自散另遷其家眷寓於虹口湯恩路某國人商店中自己則求某國人保險出代價十萬并將鉅滙寄日本某銀行存貯於徐世章來滬之前一日偕同方樞及秘書廳長某甲附搭横濱丸輪船赴日並未帶家眷即隨從僕役亦未携往在哈同花園及民厚里曁德國總會之各科人員聞王已遁即各挾資歸里其所有北代表辦公處紅木傢具及中西裝飾立刻由庶務員曁當差人等招人買去收價不滿十分之一其欵即由衆朋分聞所有器具當朱啓鈐未來滬之前由籌備員購置報銷二萬王揖唐續添之物數亦相等有某君曾出資十元購到價值三百餘元之西洋上等地毯六幅及紅木大理石茶几四件據某庶務員言未滿一日各物已售賣一空云及徐世章躬蒞德國總會僅留秘書數人將保管文卷及朱啓鈐之移交清册呈徐點收餘則惟存電燈泡尚耀於眼簾而已徐欲核算賬目無從着手故即怱怱返京請示今王之眷屬寓於湯恩路者爲王之第二妾及所生十三歲八歲子各一曁去冬在滬新納之一十九歲寵妾與僕人數名近皆束裝待發一俟王寓日地點定妥即當附輪追踪前往至王之手下人皆回鄉作富家翁惟保鑣之某某資已浪費盡凈欲歸則因勾匪被蘇督通緝滯遲滬上其狀甚窘云 
[俞紀琦請停職之呈文與指令]  
　　自齊省長不顧民意調俞紀琦長財廳後反對函電日必數起而齊氏不稍爲動近俞紀琦曾呈請停職查辦其措詞强硬且歸咎於張福增一人撒嬌之態畢露紙上而當道遂以安心供職等詞慰藉之矣茲將呈文及指令錄下　　俞紀琦呈文呈爲張議員通電誣辱應請先行停職派員查辦仰祈鈞鑒事竊查省議會對於本省行政官吏自有提案彈劾之權紀琦於上年冬間被省議會提案查辦無論通過與否不敢申辯一切惟先經陳請省長派員查辦業將查明情形咨達内務部有案本年省議會彈劾省長案内紀琦復與其列所叙各節與前案相同始終未發一言者尊重議會也乃近閲報載江蘇省議員張福增通電一則曰貪溺不職再則曰著名貪吏夫貪人敗類古有明訓即民國亦懸爲厲禁紀琦幼讀詩書秉承家法服官數省將及廿載夙夜兢兢深知自愛民國三年蒞寗殆任政務廳長繼調金陵道尹此次奉令調署財政廳長適值南北多事之秋財政奇絀之際未敢固辭勉力擔任曾經切實陳明俟時局稍平仍懇調回本任以輕責任查省議會暫行法第二十九條會議時議員之言論及表决於議會外不負責任今在閉會時間張議員以個人名義通電中外肆意誣辱應負責任紀琦素主和平不敢負氣爭論惟人格所國忍無可忍究竟貪賄之證據何在行賄之過付何人自非澈底根究不能水落石出應懇鈞座俯鑒愚忱先行停職派員從嚴查辦以明眞象至財廳道尹皆係簡職並非升階平時由省調署本有先例可援若謂彈劾案内曾列其名將來查辦結果如何自有正當解决况彈劾案未結之先調任人員中央亦有先例在鈞座用人行政自有權衡在紀琦遵令供職無嫌可言此又不能不上凟清聽也迫切陳詞莫名惶悚伏祈鑒察施行不勝屏營待命之至除呈督軍外謹呈江蘇省長齊調署江蘇財政廳長正任金陵道尹俞紀琦　　軍民兩長指令江蘇財政廳俞廳長呈爲張議員福增通電誣辱請先行停職派員查辦一案奉督軍省長指令據呈已悉查報章攻訐本不足憑即省議會提案查辦亦自有法律程序斷非片面武斷所能定案該廳長自宜處以鎭靜安心供職所請應毋庸議仰卽知照此令 
[湘議會預防張敬堯私造契約]  
　　本埠軍警行政各機關昨接江蘇督軍公署訓令開案據湖南省議會電開此次張敬堯携湖南督軍省長印信逃遁現聞其在漢口秘密使用嗣後借此造出處分湖南財産之公文契約本會絶對認爲無效特此聲明幸勿誤信等情據此除分行外合亟令仰通知一體遵照此令 
[租界推行印花税之昨訊]  
　　北京政府在租界推行印花税一事本埠租界商民多拒絶擔認近自公共公廨及法公廨登報以印花税章程已由領事公會認爲有效應在租界内一律通行所有一切訴訟文件字據自通告之日起倘不粘貼印花即爲無效云云於是商界大爲注目連日各路聨合會紛紛函請總會公舉代表豫備分向交涉公署曁領事團請求收回成命結果如何現尚難必惟此項通告發表至今已逾句日此旬期内凡訴訟人之投兩公廨呈遞訟事文件未粘印花　　照常受理聞有展至九月一號而始實行之説云 
[外洋輪船進出口消息]  
　　昌興輪船公司之蒙抵格爾號前日自香港來滬乘來旅客計頭等艙有五十七名二等艙四十六名三等統艙六百十四名（内六百零五名爲華人）自上海至温哥武計有頭等旅客十四名内有華人兩名該輪已由昨日開往矣　　英國輪船公司經理太平洋輪船公司之鬭伐號已於星期五下午四時離香港大約今日（星期一）到申迪爾惠拉號開自孟買大約十九離哥侖布來申　　法國郵船公司之恩特拉蓬號將於九月四日開赴馬賽 
[天祥洋行現行輪船之調查]  
　　天祥洋行所經理之輪船其行駛航線大别之可分爲中意中奥中美三處除代客運輸貨物外該行自辦進出口貨以茶葉一項爲大宗茲將現時往來各輪船分别調查錄次　　船名噸位船長　　ＥgremeniＣastlo（阿忌兀　砲臺）五二九四愛耳蘭ＭuneastorＣastlo（望客士太砲臺）四七五七開來ＤaereＣastle（台客砲臺）四八三五士米副ＢoltonＣastle（罷路登砲臺）五八二六麥多呢ＬowtherＣastle（老打砲臺）四四三九胡喜士Ｍcntroso（孟曲爾斯）　　以上六輪行駛中美航線　　船名噸位船長Ａfriea（亞非利加）二七二○石度勞Ｉonsbruck（煙士白乞）考士益去Ｐersia（巴沙）五八九五派德黎Ｐilsoa（披蘆士那）拔那士Ｎippor（攝本）六三○五米去Ｐoleric（配露力）　　以上六輪行駛中意奥航線 
[米價漸見鬆動]  
　　周浦新粳登場以來米價仍未回落緣前數日所到無多且以新香粳爲奇貨之故前昨兩日到貨漸多總稱周浦新其實鄰近馬橋等　亦皆冲作周浦新粳或有以陳米攙和而碾白者北巿生泰和盛兩米舖南巿董家渡振餘同泰等行購辦來滬故新粳巿價昨日跌去五角陳破礱亦跌四角元米價乃平定秞米因到頭不多價格站定 
[紗價尚須看跌]  
　　自各國先令滙水頻長以來本紗印日紗巿價皆逐漸跌落各紗廠預計本年新花收成豐稔故三新紗廠日前開出本紗三千餘包崇德大德兩紗號亦開與四川帮五福牧羊等牌紗七八百包價頗低廉因而售者心存出貨買者不敢遽進於是巿面不振然新花上巿尚需時日客帮銷路呆滯十六支等紗各廠存底無多似尚不致大跌惟日紗各輪船進口亦有裝到故據紗業中觀測紗價尚須看鬆云 
[各地棉花收成之預測]  
自棉花暢銷國内國外以來農家獲利甚豐是以改種棉田者年盛一年今届江浙兩省花苗最佳者爲太倉通州崇明紹興餘姚次爲浦東周浦閔行徐家滙及松江等處苟無大風潮發生收成可望豐稔惟漢口陜西等埠因入夏以來天氣亢旱以致花苗結鈴不易大爲減色雖未收刈恐無十分之希望也 
[建築材料之價格]  
水泥天津唐山啓新洋灰公司所出之馬牌水泥（即泗門汀）近日滬上各工廠及建築家需用甚巨春間每桶定價規銀三兩五錢上星期間現貨價已漲至五兩二錢等情已誌本報茲悉無錫申新紗廠曁曹家渡楊樹浦等處之新建工廠一律用水泥爲牆春間曾向虹口某某五金號三家訂購四五萬桶邇已届期迄無現貨交來蓋該公司就北省之需尚不敷應用所以到滬之貨更稀昨日巿上售價已漲至五兩六錢且無多數可購以是一般有手貨者莫不壟斷居奇云木料花旗洋松邇因滙水關係且到貨漸多巿價已跌至六十七兩等情已誌前報茲悉前日祥泰木行又續到一百萬呎於是有存貨者咸見恐慌自願減價至六十三四兩莫不急於脱手况直接向美國定價每千呎連水脚計美金四十元較上星期間又跌去五元矣 
[證券物品交易所消息]  
證券物品交易所内之十六支雲鶴大包標準棉紗自改爲五十包爲單位買賣以來營業尚稱發達惟小包寳鼎標準紗加入賣買迄今成交不多蓋因五十包之單位太大以是一般做内地零賣交易者咸觀望不前茲經棉紗經紀部集議改少包數今日（二十三日）起小包紗以十包爲單位云棉花經紀部亦因保證金及佣金問題於前晚開會議决即日起每擔花之保證金向收二兩今改爲一兩二錢佣金與經手費亦由二錢改爲一錢二分蓋新花將次上巿營業漸漸擔充也昨日巿塲揭示第七十號云茲有周漁笙順充本所第九十九號經紀人專做棉紗交易業經本所承認特此通告 
[鐵路局對於報運貨物之取締]  
滬寗滬杭甬管理局局長任小山昨（二十二）通告各轉運公司略謂查本路路章轉運貨物須單貨相符不得夾帶漏税及違禁物品致于禁令乃近日北站貨棧中竟發見通達轉運公司購運大宗烟土之事惟據該公司函稱原運貨主不知何往但案關刑事跡涉嫌疑業已函請　庭究辦以期水落石出嗣後各轉運公司在本路報運貨物必須將承運之貨先行一律陰明與提單名色確係相符方可代爲轉運其實有未便逐一開騐者無論原運貨主是否稔熟該承運各公司務令該貨主邀同在滬殷實商家到場出具切結擔保其並無夾帶禁品方可代爲報運若承運公司疏忽於前致被他人發覺有　運禁品情事而承運公司不能將原運人或其擔保人尋到應由承運之公司負責除飭知車務處妥訂規則另行通飭遵照外合先專函布達即希查照云云 
[南車站添建貨棧之預備]  
南火車站近來由杭裝運來滬之貨物甚多而滬地運往杭州一帶之貨物亦屬不少以致原設貨棧不敷存儲故由任局長呈部核准添建貨棧房屋二十五間刻將棧房式樣繪成圖説並勘得該貨棧之基地應在旱橋之西三號月臺旁側業經令由工程處於昨日先雇小工挑泥塡築基地以便開工建造 
[縣視學研究會開會續紀]  
昨日（二十二日）縣視學研究會繼續開會續到者三縣計共十八縣上午九時開始研究續到之靖江寳山上海三縣先各報告本縣敎育狀况次討論議案十餘件議决者如下（一）松江倪視學宗伊提議忙漕帶征用辦義務敎育案議决俟省敎育行政會議開會時由原提議人擬一議案提出請願（一）江浦邢視學秦階提議（甲）視學視察學校國語敎授仍用自學輔導主義學生能否明了案議决敎授方法可不必拘泥至學生練習純熟一層則視學到校時當然注意（乙）藉勸懲敎員方法以謀敎育之改良并於原有經費外另籌欵項擴充學級以期敎育之發達二者能否實行議决若加薪可查照省敎育行政會議公布年功加俸案辦理減俸辦法如敎員果屬不良盡可呈請更換至另籌經費擴充學級一層當然屬勸學所職權所在應酌量地方情形商令照辦（丙）各縣宜多派敎員赴各地國語講習所練習議决指定敎員採用巡迴敎授方法分赴各巿鄉敎授（一）沈信卿提議由本會具函請求敎育廳轉商高師開一視學國語講習會議决全體贊成（一）黄任之提議議案四件（一）擬請高師敎員繙繹歐美視學專門學術在新敎育上披露議决用本會名義函請省敎育會轉商高師敎員譯稿送會以資研究（二）各地學校對於經費之收入多係包辦性質是否有此情形請研究議决應由勸學所於編製各校預算及審辦决算時特别注意并須隨時考核用途（三）請撥漕糧特税試辦義務敎育議之研究全體無異議討論甚久至下午六區敎育會議之研究全體無異議討論甚久至下午六時始行散會 
[預誌蘇敎育界之聚餐會]  
江蘇省敎育會定於明日下午七時假公共體育場開聚餐會昨日發出通告云我們江蘇全省敎育界同志一年一次大會這眞是難得的機會除掉一天一天的簽名入席起立發言這種呆呆板板的開會以外總應當快快活活的娛樂一番纔可以發抒大衆的感情恢復連天的疲勞所以定本月二十四日晚上七點鐘借公共體育場開聚餐會怎樣辦法呢第一食品是用改良的中國菜不多不少不惟適口還要衛生第二音樂有狠可愛的國樂有狠好聽的西樂還請到一位音樂專家全家合奏給我們聽第三幻術請到一位天生的滑稽家他是從法蘭西學得來的幻術是眞是假呌人家摸不著而腦第四有趣味的短篇演説又是滑稽又有至理諸位同志呀有吃的有聽的有看的説笑笑無拘無束願來與會的須於二十四日早上九點鐘以前向本會庶務室納費一元購券一張憑券入座坐位無多早購爲妙九年八月江蘇省敎育會辦事處啓 
[烟酒聨合會常會紀事]  
中國烟酒聨合會昨開星期常會首由主席陳良玉報告廣肇公所寗波同鄉會與本會等各團體已於昨日在青年會開國民大會策進會成立會此後手續正多無非喚醒全國國民以自動的精神早日實現國民大會待國民大會成立後策進會即行取消滬上組織斯會工商學界居多故擬定章程每團體推派代表一人至三人出席發表意見本會自應推舉出席代表當經推定陳良玉陳祝三金拜仁爲代表次金拜仁報告接閩候城台酒商公帮快函爲閩省局長章大橋違反定案於限期未滿以前勒令加捐遺妻姪王煊攫取議案繼派役偵捕董事近更飭警分赴各商號勒逼加捐南門萬豐號店夥被拘衆情憤急請電京署嚴查究辦等語查此案前經該帮公所及閩總商會來電業已轉電北京今更擅拘店商應否續請京署迅速秉公核辦邱思銑起言急應續電請懲俞葆康附議通過次報告接山東濟南各縣菸酒商代表函稱濟南總局長違背定章改徴洋碼暗中加徴金印侯起言應并電京署飭令仍徴錢碼以恤商艱沈子卿附議通過旋主席卽宣告散會 
[電工聨合會大會議紀]  
電器工界聨合會昨晚開理事評議聨席會議由馬家木主席宣佈開會理由後由李恒林報告國民大會策進會成立大會之經過情形本會應否加入代表請衆討論經衆議决表示贊成當推定李恒林爲本會全體七百五十二會員公意之代表加入國民大會策進會出席與各團體表示一致促進正式國民大會成立並備公函赴呈該會次由張福生等提議對國人發一宣言經衆討論許久表决交文牘科長擔任後由執行部報告本會書記缺席請衆關心遇有相當人才速爲介紹經評議部通過略加津貼又有各員介紹李仁生金麗泉二君入會全體起立歡迎末由金麗泉提議電科磁器部籌備處已有年餘正在進行之際不日可以出品送本埠工部局電氣場騐察然後供給社會應用大衆贊成時已十一句鐘主席遂宣佈散會 
[寰球學生會歡送總幹事赴美]  
寰球中國學生會總幹事朱少屏君將於本月乘南京號赴美游歷前晚七時由朱少章君發起集合該會全體駐會職員在一品香公餞朱君以表歡送朱少屏君之夫人及其文郎鴻傑亦皆到會臨時公推許兆豐君爲主席先聚餐餐畢主席起立致歡送詞次由朱少屏君之演説大致皆勉勵同事之辭末山許君起立致詞而散聞該會董事亦定於明後日在東亞大東一品香排日開會歡送朱君云 
[寗學界赴杭過滬]  
昨日（二十二日）南京高等師範學校學員團十八人由甯乘滬寗路六號快車來滬轉乘滬杭路夜班快車赴杭遊歷各處名勝約一星期回寗 
[中華義勇軍賽射月課紀]  
萬國義勇軍中華隊八月份比賽已告結束計全隊百餘人各賽十響距離二百碼最小牛眼靶茲將每班中最優三名揭錄如下（愛字班）（一）副排長郝伯陽三十六分得奬（二）射擊敎練排長陳景塘三十六分（三）常備棚長陳文龍三十四分（皮字班）（一）隊員陳如松三十分得奬（二）棚長周慶恩二十九分（三）隊員奚霖生二十五分（西字班）（一）排長劉景和三十三分得奬（二）副棚長陳家祥三十分（三）隊員沈彬章二十九分（地字班）（一）副棚長 
 
 

Page 11

 
 
　　中華民國九年八月二十三日星期一（申報第三張）舊曆庚申七月十一日（十一）何鹿山三十三分得奬（二）隊員錢理瀛三十一分（三）隊員陳岱雲二十九分 
[紙扎業公所成立紀]  
　　本埠南北巿紙扎同業蘇申兩帮共有六七十家茲爲統一起見集欵購得城内虹橋東浜巿房爲同業公所定名永義堂昨爲該公所成立之期蘇滬兩帮同業到者頗衆當場投票選舉職員開票檢點朱鳳山莫金生當選爲正副會長復選派司年司月等迨散會已鐘嗚六下矣 
[閻瑞生患瘡甚劇]  
　　謀斃妓女蓮英案内之閻瑞生現在押所因左臂上發生外症甚劇前日經捕頭騐明於昨諭令華探目王潤甫每日上午十時乘坐汽車押同閻至工部局醫院醫治一次據醫生云閻體質强壯略受皮肉痛苦諒無大礙云 
[相騐楊樹浦麥田内被害男尸]  
　　楊樹浦華特路北鞖鞱朋路東七十五號洋房後面之麥田内於前日清晨發現年約三十餘歲被人謀斃之男屍一具由該管捕房華探目陳銀根與西探陸蘇前往查勘一週將尸舁入騐尸所侯禀公廨中西官相騐等情已誌昨報前日午後公廨陸襄讞與日副領事林出君蒞所飭吏檢騐得死者委係生前被人用利斧砍傷致命遂塡明屍格升坐公位命傳中西探捕至案略詰本案調查經過情形因查無尸屬飭保報堂代爲棺殮厝壇候認一面諭令中西包探嚴行偵緝凶徒務獲解究 
[上海物價指數表（四十四）]  
　　財政部駐滬調查貨價處本月第一週（一日至七日）上海物價指數云本週指數爲一○八一比前週小去千分之二比前月本週小去千分之十五土貨方面以本年收成頗呈佳兆鎊價頻跌出口貨復見停滯故絲茶棉花及雜糧等巿面本週内均無起色洋貨價格本與滙水高下成反比例近日對外滙價逐步提高己達六先令左右進口業頗抱樂觀又值五荒六月之後旺令未届生意清淡際五金外餘若疋頭食物各類大致尚稱平定本週指數表列下　　期間九年八月前月類别第一週前週本週糧食一一二三一一四七一一三三其他食物一○四六一○五二一○八七疋頭及其原料一○○二一○○二一○一○金屬一一七六一一五七一一七五雜貨燃料九七一九七一九九○建築材料一二○○一二○六一一八四工業用品九八七九九三一○五○其他物品一○八○一○六五一○七三雜貨平均一○五九一○五九一○七四總平均一○八一一○八三一○六九 
[商界聨合會開會彚紀]  
　　漢口路昨日下午一時漢口路商界聨合會借勒喊藥房開會公推沈承甫主席議决（一）加入國民大會策進會（二）具函至總聨合會申明反對印花税并説明理由（三）用快郵代電致各國公使要求主持公理俾得將九罪魁引渡懲辦（四）選舉評議一人（公推吕靜齋君）幹事數人（五）規定月捐由各家自由認捐（六）籌辦義務學校及其他各事閉會時已五句鐘矣　　四川路四川路商界聨合會昨晚開職員會到者十三人主席張鱣堂提議加入國民大會策進會問題略謂此事業經總會表决由各路分會自行加入現各路分會紛紛加入本會應否加入請衆討論當由劉子榮發表條件加入盧厚文簡文炳附議並徴求各職員意見選舉代表出席當選張鱣堂陸文中林蓀三人遂正式表决加入次議崇明路旣與本會分立理應補選職員一人依照前列以候選周生發補選衆無異議又議義務夜校關於崇明路問題應如何取决劉子榮主張該路名爲取銷所有學生准其入校但以本學期爲限將來究應如何辦理再行開會討論簡文炳盧學文附議經衆贊成通過又議四川崇明兩路會圖章旣然作廢理當毁棄徽章亦當改製議畢散會　　百老滙路百老滙路商界聨合會昨日午後三時開重選後第一次常會由李澤源主席首先報告總聨合會總董陳則民因國民大會問題假五十七路名義電致吳將軍反對國民大會主張恢復舊國會經各分會知悉羣起質問提出彈劾書責其非法取消總董名目以免流弊次提議國民大會策進會應推舉評議一人會員二人用選舉投票藍以襄得票最多推爲評議鄭兆熊劉仲英爲會員付表决次討論租界行使印花税事因有種種窒碍未便實行擬快郵代電致閲務院並財政部請求取消議决通過末復提議九月一日行開校禮三日上課議畢散會　　民國路民國路商業聨合會昨晚七時半開職員會吳亮生主主席（一）報告國民大會策進會本會已去函加入請追認之辯論結果多數承認當推邵寳興崔奇峰傅在高爲代表（二）報告聨合保險公司組織已有頭緒本席已允代招五百股計一萬元將後招集時請各位互爲担任（三）租界印花税將有死灰復燃之勢議决請吳代表與各公國共仝進行（四）義務夜校下學期學生增加原有校址不敷應用議决請吳會長與潘校長速覔相當之處應原定十七開學之期不致有悞（五）本會成立已　届一年擬開全體會員大會以紀念之家贊成中秋節後實行隨散會　　嘉興梧州路嘉興梧州兩路商界聨合會昨晚開職員會議到二十一人周之璜主席報告文監師路來函並屬本會派代表前往蒞會經衆推定丁義全朱保羅代表與會主席又連各馬路商界聨合會已有加入國民大會策進會者本會亦應公推代表加入該會經衆表决推定顧品三丁義全朱保羅三人爲代表一面函致國民大會策進會散會已九時矣　　滬北六路滬北六路商界聨合會於八月二十日下午八時開職員會到者二十餘（一）主席成夑春報告今届當選正會長穆子蘭並幹事張覽遠徐鴻嘉徐德栽三君始繼來函辭職經衆討論具函挽留（二）主席提議評議部人數未足應再公推議决公推杜樁蓀等以足其數（三）會所地址上半年暫假七浦路現已期滿應覔相當房屋遷移衆贊同（四）常會期决議每月第一三星期日晚間（五）平民公學業已開辦一學期經衆議决繼續進行（六）租界發行印花税問題泮子久提議先由主席報告日前總會開會時對於租界印花税討論情形畢决議具函總會聨絡滬上各團體辦理（七）加入國民大會策進會問題公議暫推朱鼎明章成瑞陸文韶等爲出席代表散會已十一時矣　　大東門二十日下午大東門商界聨合會開第二次選舉會請洪詩庭等監視開票正會長凌伯華當選副會長俞子錫凌仲侯當選評議員席筱雲方志臣等十一人當選全體公推鄭民恤爲幹事長方楚書吳翼臣爲書記金友石爲會計易祺昌朱輔臣爲調查孔蘭芳俞昌其爲交際方志棠張宗良等八人爲庶務評議部公推席筱雲爲議長吳蔭槐爲評議記錄是晚又特開歡迎新職員會秩序如下（一）凌仲侯主席報告一任期成績（二）歡迎新職員（三）推定出席代表（甲）胡元佐出席國民大會策進會評議部周儀亭詹少平出席策進曾幹事部（乙）薛翰生余劍秋出席抵制劣貨聨合會（四）散會 
[中華慈善團支配賑欵]  
　　昨午五句鐘中華慈善團開全體執員會報告收入賑欵及討論進行辦法首由臨時主席王一亭提議此次籌振極承各界各團異常踴躍然四省災情重大非集鉅欵不能濟事務望諸君力爲勸募俾災黎早登袵席次則須物色放振人才庶可共沾實惠不負捐户救濟之心經衆公决先撥一萬二千元湘陜　浙各三千元即日分撥散放急振散會己鐘嗚七時半矣 
[山東臨青州旱災狀况]  
　　仁濟善堂接山東臨會報告災情摘錄槪要謂自春至夏亢旱無雨顆粒未種城廂之外哀鴻遍野數天難得一餐者比比皆是草皮樹根俱已食盡上樹爭採樹葉充飢因此跌斃者時或有之其慘苦情狀非頴所盡此間地瘠民貧窮鄉僻壤土人依田而生天降奇災秋收無着冬春更不堪設想知者甚少救濟無人惟有待斃而已况近加霍亂疫症甚烈死亡極多尤爲惻然本處人經營外省者少呼救無門更無奈何素聞貴堂樂善好施見義勇爲謹代數十萬無告災黎請命得能分賜仁槳以全衊命等云聞該堂擬先託天津撥濟藥品數千瓶外另設兼籌並顧之策云 
[學校消息併紀]  
　　養性女校派克路養性女學校於昨（二十二日）上午十時舉行秋同季業式學生到一百五十餘人開會行禮後由校長袁學孟女士登壇演説大旨謂女子亦爲國民旣同盡國民之義務即當同享國民之權利惟程度不能及格實由女子敎育不能普及願我女界在學問知識技能品行上振奮精神力求完美以求全我女國民之資格將來我中華民國有我女界半數之女國民與男國民同等服務於社會國家今日者由吳佩孚將軍戰勝安福而後主張公開國民大會解决國是我女界一二翻秀提倡加入策進會爭論選舉權大有人在學孟欽佩良殷學孟待心緒稍寗擬組織一種出版物與我女界諸姑伯姊一商權焉云云次各敎職員相繼演説畢行師生相見禮唱秋季始業歌十二時散會　　平民義務學校法租界敏體尼蔭路第三百三十二號至四號平民義務學校爲中華救國十人團聨合會設立自春季始業以來就學者日衆房舍勢將不容現山該校主任朱睿豐力謀擴充加增校舍一幢學額自八十名增至一百名學級加初小四年一班敎員亦已添聘數位定於陽曆九月一日開校現尚有餘額云　　培本小學閘北竇山路頤福里虬江路鼎元里培本小學兩校學生業已停止署假補習定八月三十（即陰曆七月十七日）開學該校編制純用單級式每校設學額六十名開辦六載從未揭過招生廣告而學額恒足以其設額少而滿額易也聞本届又將添設第三校於某區云　　唐家弄義務夜校唐家弄聨合會義務夜校前晚八時仍在紹興旅滬公畢内行秋季始業禮會員校董之蒞校者七十餘人校長周瑞珍因事缺席委敎員張振遠焉代表報告經過情形及下學期之施敎方針繼由來賓朱怡劍林剛明演説末由會員王再甦孫友善等演説多勉勵語後由敎務長朱堯臣編制學級畢略用茶點而散　　申新學校老北門　珠衖申新學校自本學期始高小科地理筆算參用英文本以期實用梭舍亦大加修葺已於夏正七月初八日開學　　聖保羅學校北四川路白保羅路聖保羅學校校長朱勵公受校董王正廷之託於暑假期内大加整頓力改從前一切設施敎室亦較前擴大下半年已聘有經騐敎員顧楊等數人定今日（二十三日）開學二十五日考分班三十日上課聞高小科各級及國民科四年級尚有餘額云 
[第一工校在滬續招之新生]  
　　省立南京第一工業學校本届曾假本城省立第二師範學校招生取錄名次已經揭曉前日該校復假二師續招考試報名者十餘人閲卷核定正取王仁民陳惠泞周錫洪李慶麟徐明樂任榮坤鳳純元王有昌王灝等九人備取王維新王漢三兩人業已揭布該校門首矣 
[久記社熱心敎育]  
　　芝罘路久記劇社創辦有年研究劇學素負盛警今年復舉行徴＼ 
求會會務益形發達會員數至四百餘人而劇藝亦日益精進今因民生女學募建築費該社同人允於二十七晚（即十四）演劇贊助劇目現已排定照錄中下（一）班串大賜福（二）班串三進士（三）班串大報仇（四）健飛鷓鴣子之雪盃圓（五）羅鐵臣之馬鞍山（六）陶友成之天水關（七）張玉峯之烏盆計（八）周劍雲吳挹芬之武家坡（九）挹芬子之魚藏劍（十）馮雛鳳之花田错（十一）李野樵之捉放曹（十二）周效卿之連營寨 
[興華麵公司四週紀念會紀]  
興華製麵有限公司昨日在北蘇州緊老拉圾橋製造總廠舉行四週紀念會男女來賓約百餘人出蕭楚南崔通約等招待午後二時開會先由楊小川主席致詞略謂敝公司成立四載優荷各界人士謬賞營業尚稱發達資本亦由六萬而二十萬而百萬已於漢口天津兩處分設支廠滬廠方面計閉工人約二百人每日出麵一萬餘榜現正籌備兼製麵粉以資發展所擬建築之新廠即如此處之模型（言時手指室隅之本製廠之雛型）來賓諸君今日遠道惠臨均極可感惟觀此雛型聞此計劃恐亦將欣然色喜耳云云次由該公司司理蕭楚南致詞來賓程聨郝兆先謝介子胡道南等相繼濱説復由主席致謝賓詞遂會餐即全用該廠所自造之麵品等甚覺適宜四時許始盡歡面散 
[小件鐵業公會開成立會]  
鐵業公會由小件鐵業王長泰吳裕昌等發起組織成立同業加入者二百餘家昨日下午二時在事務所開成立大會經衆推定程春盛主爲領袖議定劃一巿價並選舉調查員十二家各人擔任調查同業如有不遵定章私自放盤查出報告公會並定條規數則而散 
[抵制劣貨聨合會開會紀]  
上海抵制劣貨聨合會昨開常會張志　主席虞　卿紀錄（一）主席報告民國路王君來函請本會覆查（二）永元機廠請求本會審查所出之繅絲機並函致烟台證明表决通過推徐運新前往審查（三）主席報告大東門商界聨合會改選余劍秋薛幹生爲出席本會議員（四）朱仲齋報告餘記傘廠之出品請本會審查表决通過（五）顧警頑提議各桂圓號近日大進日貨遠背去歲宣言表决分别去函勸告（六）舒廉報告寗波大倫私進日缎學生會十人團前往審查被其侮辱表决電該兩會嚴行辦理遂散會 
[愛國恒心團選舉會紀]  
二十一日滬南商學界愛國恒心團開第二次選舉職員會胡元佐主席王敬成紀錄（一）主席報告經過情形（二）選舉職員公舉買心造爲正團長胡元佐爲副國長丁訓錄爲書記王敬成爲會計周子垣王敬成爲紙制劣貨會出席代表賈心造吳增祺周子垣爲國民大會策進會出席代表賈心造爲策進會評議選舉畢至九時散會 
[籌備公祭劉仲文]  
劉仲文首義武昌功在民國今歲四月忽爾逝世滬庽茲由工商學各界公訂於九月四日（即夏曆七月二十三日）假四川路青年會設壇公祭現在籌備一切 
[普善山莊好行其德]  
本埠閘北中華新路普善山莊接兵工廠函請收埋西砲台附近暴露棺木三百二十七具業已遷葬於寳山縣境自置之義家地上當將收埋情形呈報察核聞該由莊自春徂夏共掩埋尸骨四千餘具近更發賣平價饅頭以濟米荒購買者頗形擁擠云 
[水警區長通令稽查船隻]  
江蘇水警第二廳第二區沈區長昨日通令所屬各隊文云案查浦江一帶及内地泗涇七寳等處近來搶刦頻仍據報盜匪均操江北口音難保非滬南江北二三漁船乘隙經浦江潛人内地各處肆行刧掠後仍回上海逗留致難迅速破案現在難已令行第三隊派船專任浦江巡緝猶恐未昭周密應着第三四兩隊轉飭派駐沿浦内港各巡船自奉令之日起一律移駐港口稽查往來船舶江北尤應注意設有可疑情形務即詳細盤查假使情節不符准予扣留解訊况現在戒嚴期内稽查船隻本係水警應行任務此爲一舉兩得惟須妥愼從事不得稍有操切至於原駐地點設因地方空虚或有紳商聲請挽留者好在相距不遠仍可隨時駛往撥巡以資兼顧苟能在港稽查嚴密使匪盜無從潛人則内地雖無搶船常駐亦可高枕無憂此爲所設緊守門户扼要駐防之計畫也除分行外合亟令仰該除長即便轉飭遵照仍將移防各船隊號曁地點日期具報備考 
[相驗病斃尸體]  
地保吳朝忠昨投地檢廳報稱虹口胡家木橋附近有祝繿泉在彼倒斃經警署令飭地保來案具報請爲相騐梅廳長即委許檢察官沈檢騐員前往騐明委係病死令由堂收殮 
[緝拿羅飴未獲]  
本埠交涉警廳兩署昨接全國烟酒事務署電略謂前江蘇烟酒事務局局員羅飴（即羅煥章）虧空公欵二萬三千餘元潛逃無踪現聞潛匿某處仰即嚴密緝拿歸案究辦該羅飴（即羅煥章）年五十一歲江蘇吳縣人前於大清銀行虧欠案内尚沬了結現復蹈故轍虧欵潛逃云云聞該兩署當即派探往查羅已聞風遠避該探等即據以呈復云 
[救火車撞傷行人]  
昨晚七時許新閘路一千六百九十九號門牌源泰祥洋貨店不戒於火頃刻冒穿屋頂由巡街捕鳴笛報警經救火會驅皮帶車至竭力灌救逾始息計焚燬樓房一幢損失頗巨當救火車馳住該處經過梅白格路時撞倒安徽人鄧保仁受傷甚重由新閘捕房一千一百九十七號華捕到來雇車送入仁濟醫院醫治該管捕房得悉即飭探前往調查起火情形覆候核辦 
[塌車碾斷兩人足骨]  
塌車去張其山本月十五號在北西藏路北蘇州路轉角（即新垃圾橋堍）車運笨重之木料偶不經心將行人王桂仁女子吳阿鳳撞倒碾傷足骨由捕將受傷人車送醫院並將張拘解公堂訊判押候原告傷愈再核在案茲悉王等送醫院醫治後經醫生騐得兩人足骨均已碾斷惟吳稍經尚可着手故施用手術後即用夾板夾住非四五星期不得出院而王之傷處不堪療治業已將足截去成爲殘廢矣 
[吃講茶爭分建醮餘利]  
昨日午後滬城廟前街某茶肆樓上有流氓因分拆小東門内建醮餘利有所爭論各糾二三十人在内聚吃講茶當經該樓堂倌密報一區二分所飭派長警馳往查拿各流氓早已向九畝地等處逃逸矣 
[借貸不遂行兇之控究]  
寳山縣高橋鎭幾民沈招林年逾五旬薄有積蓄惟性甚吝嗇該處附近張新元等屢向稱貸不得　恨在心舊曆六月二十六日張等探悉逃招林已赴上海買物遂於是日下午邀集多人守候於該鎭迤西三里許上海縣界届時沈獨自歸來張等即迎上將沈扭住按倒地上用刀亂戳以致沈之左腰肋等處受刀傷數處一時皆暈於地張等以其傷斃各分散逃匿該處地當荒僻行者甚稀良久經行人查悉觀看沈已蘇醒乃知照家屬設法抬回家中倩醫診治一而詣寳山縣公署並上海地方檢廳稟請緝兇究辦梅廳長據稟後以沈旣受傷至應來廳檢騐當時沈以所傷甚重不能行動因此延宕至今近日傷勢稍痊前日倩人舁至檢廳經許檢察官提案騐明受傷屬實令抬回趕緊醫治一而飭警嚴緝張新元等到案究辦 
[指控欠欵行兇]  
直隸人楊福順向爲碍窰工頭前日扭總禎有周寳林張三等至四區四分所控稱今年二月繆周二人承包法商義品磚窰公司燒磚工程轉包於民議定每萬塊工洋七十五元已被積欠燒磚工洋一千零八十七元五角又修理舊窰工料洋三百元屢索無着今日反糾同張三等十餘人將民兇毆希圖賴欠等情經李署員質訊　周承認欠欵要求從寛拔付張三供在場解勸不敢行兇判併解司法科核辦 
[寡弟媳私奔之干涉]  
南巿大東門外裘姓寡媳劉氏夫故已有三載向居寗波原籍今年五月來滬與夫之兄嫂同居旋被隣居甬婦葉張氏領同出外游玩與表親寳水果之黄其章見而詢知董尚未娶妻遂與苟合於五月二十四日該氏託稱急回常熟母家將衣箱雜物一併搬出與董賃居郎家橋東首梅園街某號屋内現爲夫兄裦榮順所知前日在彼尋見立報崗警將男女一併拘解第一區警署由趙署長詰問裘供事被葉張氏從中勾引等語未幾傳到葉張氏訊供推諉據劉氏供年二十九歲與董相遇私識同住一處已有四十七天因董本無家室是以相隨等語繼據董稱年二十五歲現擺水果攤爲生確與裘劉氏姘識賃屋同居趙署飭將人證一併申解警廳司法科訊核 
[女兒失踪之追究]  
住居長安路文安坊之常州婦人吳馮氏前日扭控鄉婦陳王氏至四區警署控稱伊女金弟年二十歲於上月二十七日失踪茲據鄰居王桃銀言是日目睹金弟與陸王氏在途同行請爲追究經顔署長質訊之下被告不認誘逃判令交保出外帮同找尋 
[雉妓强曳狎客]  
雉妓馮愛鳳林小阿缓李小桃紅劉金媛吳老四等前晚均因在南京路等處强曳狎客當被華印各捕查見以其取厭行人有違警章將該妓等帶至老閘捕房稟明捕頭諭各存洋保出着自赴公堂候示 
[各被告交保候訊]  
徐冠英在公共公廨呈訴吳彦臣與之賣買絲經結欠銀十二萬二千零四十餘兩並不遠立據借銀一萬二千兩又河南奬券局控畢德炳張竹銘透支洋二千九百餘元又茂豐莊控沈瑞文欠銀六千六百兩又丁毓泉控胡美裕借洋二千四百九十五元又大昌木行控郁文俊不付支票銀二百二十二兩又湯陳氏控陳榮庭擅將湯源元酒店出租請追損失洋三千四百十元等案於上星期六由廨准飭探捕將被告各人先後傳至公堂稟明中西官諭令别交保過堂候訊 
[携帶煙土之根究]  
本邑人曾得志日前手携蔑籃一大隻内藏烟土數十磅上面置有糖果等物行經法租界愷自邇路適爲一百六十八號華捕及四號西捕查見以曾形甚慌張上前盤問詎曾將籃抛棄圖逃經該捕等上前追獲連同烟土一併帶入捕房經捕頭詰據曾供此項烟土係潮州人鄭小如令我送至格洛克路一百零四號門牌伊之家内實不知是烟土等語當由捕頭帶同包探等又往一百零四號門牌抄出煮烟銅鍋等物當將鄭妻趙氏帶入捕房諭令交保出外聽候傳解公堂核辦 
[施根三不認搶刦]  
水警偵探以施根三迭次紏黨搶刦松江等處居户本年七月二十八日又在閘港口浦面攔刦絲船户沈啓龍裝鐵之銀洋衣物於前日將施調送高昌廟水警第三隊訊辦昨由王隊長提訊施堅不承認聲稱果係搶刦各事主定能辦認請求傳集被搶各案之事主前來質認否則實難折服等語王隊長以事關重大須加確查以免探挾嫌陷害一面親至緝獲地點調查施之來歷一面先將獲施訊供情形報告第一區查核 
[攫飾類誌]  
南京人李阿三前日午後在九江路攫取陳姚氏金簪一支圖逃當經氏之同伴吳陳氏鳴捕將李追獲惟贓已抛棄將李帶至老閘捕房稟明捕頭諭飭押候解送公共公堂訊辦王閩仙前日午後　同伊之小孩經過九江路突來一人將其小孩臂上銀鐲一只攫取飛逃經王鳴由三百十號華捕追獲一人當即帶回捕房經捕頭詢據聲稱名方士林係無錫人餘語含混由捕在方身畔搜出原贓即着押候解送公堂訊辦 
[道署批示兩則]  
敎士金鑑呈爲抗判哄官有心拒敎請賜查辦以儆藐法由呈悉據稱該敎堂價買須榮卿基地一方租户陳鼎禹延不遷讓旣經控由竇山縣署依法判結如果陳鼎禹並未依法上訴案旣確定儘可催請縣署迅執行毋庸來道多凟王廣庚等呈爲勒捐苛詐擾害商務請求令縣查案取締以安工業山據呈已悉案經呈縣查辦自應靜候按照同業規則實行取締毋庸來道率凟來函 
[法租界商業聨合會致護軍使署函]  
何代軍使電鑒閲報載悉貴使指數會平糶爲傳佈過激主義已派員與法捕房磋議禁止等因敝會爲是非黑白計爲貧民生計計將斯事眞相爲貴使陳之貴使所指平糶自有官廳督率公正士紳設局辦理無庸私人團體爲助等語敝會综屬何從索解旣無法律根據又與人情相違夫平糶之於貧民杯水車薪惟恐其不足倘能多設一機關即貧民多一受惠之機會貴使所指非與人情相遠耶敝會同人不才不知過激主義爲何物况貴使動輒以之加入想必研究有素者歟倘蒙不棄請有以敎之總之此舉凡有天良者當不至多方撓阻敝會心地坦白一方面通知捕房請派探捕維持秩序一方面請捐助之善士及關心此舉者監視指正貴使倘惑於宵小之説可派員至平糶場所觀察自當水落石出矣敬祈英裁免受播弄專此敬頌公安 
[岳陽兵災事務所乞賑函]  
濟生會會長曁執事諸公台鑒岳陽不幸浩刼重罹城巿旣搶掠無餘鄉付則姦殺尤甚現雖驚魂少定流亡復集而商無開巿之望農有輟　之嗟加以時疫大作日有死亡險象環生驚心怵目地方各界集議組設兵災事務所假塔前街福音堂爲辦事地點理生承念謬以菲材推任所長惟茲事體大深恐無補據漏素仰諸公悲憫爲懷痌癏在抱用敢不揣冐昧函達貴會伏乞推飢溺之心宏慈善之舉或慨與解囊或代爲勸募俾垂死災黎得以蘇息則無量功德萬口同祝矣上海方而前已函致吳君應圖周君用吾代爲呼論乞賜接洽至敝所存欵之處已託漢口友華銀行代收如蒙助賑請逕寄該行臨頴神馳無任盼禱敬頌善祺岳陽兵災善後事務所所長韓理生彭承念謹啓 
[浙東水災乞賑函]  
逕啓者天災流行國家代有未聞如今歲浙東濱海一帶臨海温嶺黄巖寗海四縣遭害之奇慘者也本年陰曆五月三十夜八時狂風猛雨一霎時間海浪奔騰漲至二三丈有奇四縣沿海延袤數百里變爲澤國居民避水無路束手待亡死者計三千餘人撈屍掩埋者已過半數生者有五萬餘口所存房屋殆無二三禾苗旣被剷除田土皆成沙礫瘡痍待拯疫竊又生嗟乎小民何辜上天降戾呼號待哺活命無方飄泊失依立錐何地加以秋冬交届時日方長衣食俱無飢寒並近聞者淚下言之心酸近雖籌辦急賑呈請督軍省長設臨温黄寗四縣災賑事務所於海門無如杯水車薪難資博濟端賴仁人善士慷慨推施救災恤鄰行道有福散財發粟振古於茲拜禱無窮爲民請命如蒙募有大宗賑欵抑或慷慨解囊請滙寄浙東海門中國銀行轉交臨温黄寗四縣災賑事務所掣取收據以便隨時登報藉仲謝忱浙束會稽道道尹黄騐爾臨温黄寗四縣災賑事務所委員賓鳳陽臨海縣知事羅慶昌温嶺縣知事歐陽忠浩黄巖縣知事湯贊清寗海縣知事王寳謙同啓 
[招領屍棺]  
安徽合肥南鄉朱崗村人余全章於八月十五日在江南造船所扛煤失足溺斃其屍體直至今日撈獲因無親屬在申故由開平駁船公司徐玉生先生慨助棺柜代爲收殮葬厝高昌廟廟前俟屍弟余漢章來申認領按死者本不知其詳因在死者臥床上查見六月十六日由合肥南鄉朱崗村余緘内書胞弟余漢章具啓請爲登載俾死屬有所得聞實爲感激江南造船所煤棧王升拜啓八月二十日雜評二 
[官民劇戰之小試騐（訥）]  
官與民本日在劇戰中恒官勝而民敗今江蘇之官與民又在劇戰中矣一方力攻俞紀琦一方力護俞紀琦一方以議會爲武器一方以官權爲武器現雖雙方文電紛傳然其實尚在調兵遣將中而未至以砲火相見時也將來官民之勝敗如何不僅關係江蘇一省官民力量之消長而全國官民之力量如何亦可於此卜之蓋今日全國民意之爭亦可作如是觀也故吾謂江蘇之俞紀琦問題可謂爲官民劇戰之小試騐 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　記者於此　憶及一段掌故昔意大利人種學家曾發明一種學説謂亞洲之黄種與美洲之紅色人種原出一系黄種爲黄帝之後紅種爲赤帝之後中國當黄帝軒轅氏在位時赤帝蚩尤一族戰敗後想係即山蒙古遠遁東抵白令海峽由彼潛入美洲共弱者居坎拿大强者乃轉入今美國境其最强者更漸南徙以抵今日南美之巴西等地至蚩尤一族由蒙古東遁抵海之跡另有俄國某親王搜掘無數古碑爲左證蓋彼族去時尚節次設碑爲誌期事後之捲土東來也此説果確則當日紅色人種由中國方面千辛萬苦以抵此巴西境視我輩今日輪舶列車安穏直捷之旅行其難易眞若霄壤之相懸殊矣我國人畏遠行親好有知予往南美者猶動色相戒以爲太遠若以質之此類古代冐險人種當令笑倒　　記者居北美苦於紅色人種之不易偶遇曾在華盛頓博物院一觀紅印度土人各族之人種模型同遊者莫不發生一種威觸謂其面部結構極類黄人視彼黑色人種之怪醜絶不能相提並論其古樸之手織品圖案又極與東方古代相近而居形若巢儼然有巢氏之民也我國文明始自黄帝黄帝以前有炎帝且據史傳所載黄帝確曾戰勝炎帝一族不知西書之赤帝是否即指炎帝一族然論進化之跡炎帝之世與黄帝時文野相去太遠驟然有此突飛之進步難保此黄帝一族非自遠地遷入者然今炎帝之後何在耶黄帝以前歷史已不可攷意大利人種學者所述或不爲無因也 
筆剳 
[怨耦記（上）] [  李涵秋]  
　　男子好色女子亦好色此固天性使然無庸深諱者然男子不得美婦尚可舍此而他圖若夫夫也不良則終身憾焉已近者自由結婚之風稍稍傳播於諸姑姊妹或不至有彩鳳隨鴉之歎然曾何補於十數年前之怨耦芳魂有知得無抱我生也早之戚耶暑夜露坐友人爲我述寳蓮死事痴固難諱情實可憐綜其始末不加粉飾所以存其眞也寳蓮姓紀氏父爲梓人兄亦流蕩不肖母生姊妹二次曰幼蓮寳蓮其長也貌娟好又工修飾一時有美人之譽徒以門閥故大家無肯與論婚家中貲苟有貧士父母又靳弗能與以是年雖逾笄而垂髫如故辛亥革命事起揚州鹽運使增公宵遁兵刦運庫銀幣散落滿地任人拾取凡强有力者無不趁機以實其腰槖署中陶小狗者世襲鼓人遇長官出入彼遂淵淵作聲佐雅樂之節拍役賤而薪微至陶則窘迫益甚是役也陶乃冒險獵得元寳十餘枚深深藏之土窟中他人固弗之覺徐軍統寳山勘定亂兵擒者擒斬者斬卒不及陶 
藝評 
[説書閒話] [  天亶]  
　　文武香球一書爲龍官保與侯月英張桂英一段婚姻小史情節不外奸雄謀害忠良刦法場平番封爵等陳套五十年前吳中有張洪濤者即陳子祥之師張福田之祖以善唱此書著於時洪濤喉音清麗唱時於低狹處見長曲盡婉折之妙故爲當時八大唱將之一陳之祥雖爲其徒僅能背誦師之脚本其師之佳點則毫無所得福田嗓音中年酷類若祖异洪濤亡時福田祇十一齡雖已曾與朱品泉拚雙檔究未可謂之會唱文武香球故有嗓而未得眞傳且其少年持志不定比多敗德直至二十歲後始專心此道然已微嫌其晚故福田所説之文武香球空泛膚廓與洪濤之原本相去遠甚幸説文武香球者少故尚能立足子祥雖藝勝於福田而不足與敵自福田之徒李柏泉出福田大受影響柏泉虚衷好學逢人提摘其非者彼必俯首請益故其書中唱篇襯白青出於藍浙江嘉湖一帶本爲福田之嚮地（凡有處若人去做必佳者個中人謂之嚮地）現在爲柏泉所奪矣而蘇滬兩處在柏泉固不敢過逼其師在福田亦步步監察不肯放其越雷池一步殊不知前年大世界開時葉聲揚忽爲周沁泉周潤泉介紹周亦福田之徒然其藝事卑劣不足分乃師杯羹而福田則已銜葉深矣今年春仲福田最後所收之徒曰周玉泉在城内邑廟中羣玉樓做二擋居然鬨動一時自此福田之名反不若柏泉玉泉矣論玉泉之藝不如柏泉惟嗓音較柏東圓潤設彼等不蹈同門嫉姑惡習拚爲雙擋决所向無敵也 
餘興 
[海天雋語] [  劉鳳]  
　　男子有惡行女子恒恕之惟於其夫則必不相容甚且有離婚之變　　女子初持節儉時并家庭日需之費亦爲之尅扣不少　　女子有熟寢時張其口者其人必無夢言　　女子一謎也與女子交猶猜謎也謎不易猜則知女子之不易交矣　　與一女子接吻而彼不願意者猶汝有一支票而銀行不肯照付惶急欲死　　女子遠念其夫而又不願其即歸者其用心恒不可測謂男子爲弗曉女子意者妄言耳男子非弗嘵女子意也糢糊影響曉之弗澈底耳　　汝爲妻作事汝不得謝言汝欲免之則咀咒隨之而至 
新聞拾遺 
[產殞] [  幻夢]  
　　寗垣北城蕭某世經商娶妻曹氏極賢淑同夢匝月即叶熊夢詎氏逾月弗産腹大異當人咸怪之延至日前忽乃分娩一胎之中連舉三男貌皆清秀體亦豐碩一時關動閭里不幸氏以耗血過度暈厥數次施救罔效竟爾不起蕭轉喜爲悲乃雇乳媪三人以育幼雛云 
[笑死] [  筆花]  
　　客有自蘇垣來者述及虎邱有董某者年近古橋生平最信求神拜佛吃素念經家頗小康日前黄昏時董忽謂其家人曰今晚子時三刻余當歸天可速預備後事家人以其有意取笑均不之信不料至時董某口中作喃喃語兩手合十大笑而死一無痛苦翌日盛殮安葬一時傳爲異聞云 
[奇童子字] [  胡寄塵]  
　　夏君南斗爲衡陽夏白也先生之子年方十二能文善書白也先生爲湘中名士翁松禪（同龢）張冶秋（百熙）輩皆器重之今夏君父子因避難來滬賣文賣字爲活南斗設硯於新世界日夕對客揮毫云却酬 
[美少年攫物] [  吳秉恬]  
　　昨有某號電車行經靜安寺路某小站時一美少年立路傍高舉其手車爲稍停其人逕趨向頭等惟並未登車即隔窗攫取某婦髮際之金針飛步而逸比婦欲下而車已開行且一經輾轉追亦不及此事爲予友人張君所親見爲予言如此特爲誌之以告婦女之乘電車者 
小説 
[社會小説衆醉獨醒（一三一）] [  瞻廬]  
　　第二十二回進茶寮誇談幸福設筵席强訂婚姻青巖一壁換鞋襪一壁又遣阿巧買銅絲修理這副折脚眼鏡阿巧娘笑道我也料得劉剝皮不會打你這幾天乾娘來説剝皮口口聲聲只道你的好處没有半句説你不是剝皮的脾氣你又摸熟了斷然不會討駡討打方才見你吞吞吐吐閃閃掩掩不肯講老實話遣將不如激將不是經我這一激你怎肯吐露眞情現在權把這頁書揭開我且問你劉剝皮請那一個親戚吃夜飯要你去陪席青巖道這位親戚非同小可老柳太太的親姪小柳太太的胞弟劉東翁的内弟劉少爺的舅父玉葉金枝高親貴戚喚做柳小賓先生阿巧娘舐嘴咂舌般説道老青你的吃運眞亨通天吃星高照你的命宫富家一席酒窮漢半年糧你進門没有多天倒擾了劉剝皮兩次酒席青巖笑道論不定還有第三次謝媒酒吃阿巧娘詫異道你替誰做媒我倒没有曉得乾娘也没有提起青巖道這是東翁同我商量的秘計現在不便洩漏過了今天同你講阿巧娘道呸你使甚麽刁丢掉青竹竿忘卻討飯時没有我阿巧娘這條門路你怎會爬上臺盤從來瞞官不瞞私瞞上不瞞下别人都可瞞同床共枕的人須瞞不得青巖道你休得這般猴極馬惶我説便説你不能講給人聽　　 
自由談之自由談[  鵑]  
　　朋好久闊一旦得把臂輒引爲至樂當夫晤言一室之際固亦以平淡視之而過後思量則一言一笑均足矜貴雙方情誼似因之而益加厚然當叔季之世人性日趨凉薄又誰復念此哉 
 
 

Page 15

 
 
   
 
 

Page 16

 
 
   
 
 

Page 17

 
 
常識 
　　是書即沈有乾君前在本增刊投稿之成功人和失敗人的比較百條閲者頗以爲切於實際促印單行本者甚多茲經沈君改爲今名由本館印成發行每册收回印本銀五分合銅元七枚寄售處中華職業敎育社 
常評 
[國民大會與國民代表會議] [  漸]  
　　國民大會國民以政府之不足恃而自决也苟爲國民無一人可以反對之　　然國民直接自决與國民間間接自决其集合之方法不同直接自决則不選代表而自决也旣不能不選代表則仍間接自决而已　　以我國土能之大户口之衆固絶對無不選代表可以會議之方法旣選代表則今日之所謂國民大會仍國民代表會議耳大會其名也代表會議其實也　　惟其不能不選代表而此産出代表之方法其主張遂有種種之不同主張愈歧則國民大會愈不能實現其結果將爲政府所竊笑　　吾謂今日之熱心國民大會者當先對於産出代表之方法有精密之研究如何而適於國情如冋而可免爲政客所操繼如何而何得眞正之民意如何而人數之多寡適當易於决事而不至蹈國會之覆轍上海爲中外視聽所集先宜有一致之主張喚起全國之同情而後代表會議性質之國民大會乃確有辦法 
道德叢話 
[我的警鐘] [  畸人]  
　　謀事不可不愼見事不可不明處事不可不公任事不可不勇　　死這一字人人都怕然而死得其所何妨一死道理書盡讀事務書多讀文章書少讀閑雜書休讀邪妄書焚之可也　　工夫只怕一個待字只要一個熟字　　精神愈用愈出問愈求愈深　　少年大病第一怕是氣高　　不爲過三字昧却多少良心没奈何三字抹煞多少體面學者立志必要做第一等事必要做第一等人　　金錢爲唯一之大魔術家　　看書不可貪多多則不精　　萬事只要有個恒字就怕一個懶字　　不想發意外之財亦决不會吃意外之虧　　色這一字誤却了多少英雄豪傑青年男女　　一個人只要有個公德心只怕存個破壞心　　世界仿彿是個客棧人是個過客過了些時就要走的　　世俗煩惱處要耐得下世事紛擾處要閒得下胸懷牽纒處要割得下意氣忿怒處要降得下　　謙退是保身第一法涵容是處世第一法　　經一番挫折長一番識見容一番横逆增一番氣度學一分退讓討一分便宜加一分體帖知一分物情蓋世功勞當不得一個矜字彌天罪惡最難得一個悔字無事時戒一偷字有事時戒一亂字能媚我者必能害我宜加意防之能規我者必肯助我宜傾心聽之　　以上或聞諸父老之口或見諸先哲之書余喜其語簡而意深故錄置座右以爲警鐘已三易寒暑矣雖言行不能一一吻合然習氣已消滅大半故投之常識俾警鐘之效得散布於四方或於道德上不無小補也（乙種酬） 
[西方格言（二六）] [  謝介子選譚]  
　　一年之惡戰能破壞多年之建設（佛蘭克林）（Ｆranklin）　　日爲日夜爲夜其得時樂無藝（葡萄牙諺）　　人情大抵目其敵爲惡人（英吉利諺）　　居海上者不能操舟便有沉溺之患（丹麥諺）　　今日能作之事務勿延至明日（英吉利諺）　　延醫百人不若減進晚餐一次（西班牙諺）　　欲作業之完善非早起不可（英吉利諺）　　靜水中之蟲最惡（丹麥諺）　　學問者心之眼也（英吉利諺）　　損名以博利者所得不償所失（席勒斯）（Ｓyrus） 
衛生 
[瘧疾預防法] [  宗唐]  
　　夏秋的中間瘧疾盛行有日日瘧有間日瘧有三日瘧他的徴候先惡寒發熱後出汗退凉感染此症最易耗血往往患不多時就面黄肌瘦奄奄頽弱起來推求原因爲一種原生動物由瘧蚊的媒介傳入人體血管中而成瘧蟲他就寄生在赤血輪内吸盡滋養料再入其他血輪很是利害預防的方法約有四種　　一殲滅蚊類燻燃硫磺一室的蚊蟲盡斃芟除蕪穢一方的蚊蟲絶跡靜水蓄以魚類食盡孑孓小潭澆以煤油幼蚊不生潮濕的地方宜種樹或開河種樹收吸濕氣開河流通水道皆所以絶蚊類的生機　　二增加抵抗力心身健全百病不侵衛生一道夏秋尤要至於瘧的特效藥（雞納霜）爲最俗名白藥巿肆都有代售）所以居處瘧疾盛行的地方宜服雞納霜少許以壯抵抗的力量　　三個人的防護室用紗窗牀用紗帳或摇扇或燃香面和皮膚抺用香汕皆可避蚊又高樓較勝低屋因瘧蚊的飛力極高十英尺至十五英尺而且夜不游行也是防護方法不過瘧蚊在晝間亦常擾人吾人應該在在注意驅除那瘧疾自然無從發生了　　四瘧種的袪除瘧蚊不是盡具瘧蟲的必有患瘧的人經他吮血而後瘧蚊可以傳染他人所以瘧蚊的瘧不是自有的却是外間傳來的現在欲除瘧重當使患瘧的同藏瘧而未發的通通服以輕量的雞納霜滅盡瘧種那瘧蚊也自然無從媒介了（乙種酬） 
[人體各部器官衛生法之大要（下）] [  雨仙]  
　　（三）循環器之衛生循環器爲運動血液於全身之機關而心尤爲循環器中之主部故循環器之衛生法以能養心爲第一　　（一）烟酒均有害於心臟爲循環器之勁敵故宜戒絶　　（二）衣服須寛大因過於狹隘有碍血液之運行 
 
 

Page 18

 
 
　　中華民國九年八月二十三日星期一（申報第五張）舊曆庚申七月十一日（十八）　　（三）每日宜行適度之運動簡便之體操使其强健　　（四）血液當隨時保護營養因其爲入身最貴重之液體　　（五）色慾最能耗費心血故宜有一定限度　　（六）無益之事切勿多爲致耗心血　　（七）未經有適度之運動弗卽爲過劇之疾走使心紛亂　　（八）過度之思索亦足耗費心血宜審愼（四）感覺器之衛生　　感覺器即腦髓與神經亦占人體重要部份其衛生法如左　　（一）腦筋宜多用愈用則愈能發達　　（二）飽食後不可用腦用腦則有碍消化　　（三）睡眠時不可用腦用腦則難安睡久之且能成不睡之症　　（四）用腦宜有定時否則反長使腦力疲乏而致疾病　　（五）頭骨不可使受强大之撲擊以致腦髓受損年幼時尤甚　　（六）煙酒足以麻痺神經宜戒絶　　（七）不宜爲惡劇之游戲使神經受過分之感觸而成神經病（五）視覺器之衛生 
　　（一）目力不宜用之過分否則易成近視遠視　　（二）光線不足之處不可注視微物否則易成近視　　（三）日光下更不可多用目力致使目力疲乏　　（四）患目疾者之手巾不可使用以免傳染公共手巾亦不可多用　　（五）不可常使理髮匠做眼因其易損眼之内部　　（六）多灰塵處宜戴眼鏡以防護之（六）聽覺器之衛生　　（一）耳殻宜常常以温水洗濯以棉布拭乾不可使内部有穢垢　　（二）不可常使理髮匠以硬物挖耳防損耳管　　（三）聞大聲時宜張大其口否則易使鼓膜震碎　　（四）不可於人耳邊驟發大聲或以水滴入因易使受者耳膜損壞 
商業叢話 
[改革我國舊商店之商榷] [  一鳶]  
　　（乙）關於精神上應改革者　　（一）當劇除階級制度我國舊商店之組織往往一店之内分許多階級自店東經理管賬而至櫃友等櫃友須聽管賬之指揮管賬須禀承經理之命令經理須受店束之驅使遞分層次無自行主張之權而倚賴心即因此而養成無共同討論之規定卽不能徴集多數之意見是故一店中之店東與經理其經驗知識或淺陋者其營業多不能操勝券而一蹶不起者有之欲免上弊則必先須剷除階級制度行平權主義凡店中一切事宜及營業上之進行方法必須集多數店員從長計議以收集思廣益之功效（爲店東者尤不可以金錢之勢力對待店員以致失其感情）在操作上雖各盡其應擔之責任而無形中仍須互相扶助互相提携以一氣貫通之（未完） 
識字捷法 
[應用字] [  濟滄] 　 
　　刃刀堅利之處也俗謂之刀口　以指其有鋒刃之所　　弓古兵器之一所以激矢使及遠也篆文作　　集弓形一未扣上之弦也古文或作　又量地之數五尺爲一弓即一步也三百六十步爲一里　　矢箭也篆文作分人象箭頭｜其𠏉也丌搭弦處及其羽又陳也又誓也又投壺之籌曰矢又屎之本字　　箕簸箕揚米去糠之具也從竹　亦作　象箕形古文箕本作　丌上平而下有兩足用以置箕者又箕帚箕　　其籕文箕字又代名辭用以指事物者讀法略與箕異又語助辭 
小説 
[模範商人（六三）] [  瘦鵑]  
　　嘉和先驚呼了一聲接着便吐了一大口氣原來見嘉德並没有中彈一會兒已握着一柄手槍跳將起來剛纔嘉德原瞧見大衛提起手來知道要放槍打他所以立時撲倒在地一個彈子便在他頭上掠過没有打中嘉德擎着手槍預備回放誰知眼兒一閃大衛已不見了山爾格也取出手槍已來不及放便大聲嚷道快出去快出去追他説時搶先飛奔出去嘉德也跟在後邊跑不道繞過屋子早已不見大衛的影兒山爾格道這賊好靈活一轉眼已跑了個不知去向嘉德道你可曾瞧清楚他的臉到底是不是大衛山爾格答道我瞧得很清楚的當眞是大衛嘉德道大衛旣在鎭中羅品生自然也没有去這兩個賊狼狽爲奸彼此不能分離的山爾格道正是我覺同嘉和瞧見的那個紅鬚人一定是羅品生了明天早上我們分頭探去不要給他們跑掉呢他們倆回到報館就在窗前遮了個厚厚的窗帷深怕大衛再來當下山爾格又談起紅馬鎭的前途説已没有多大希望倘不設法補救不多時就要没人居住了嘉德忙問道山爾格你打算怎樣或者也要離去紅馬鎭麽山爾格摇頭道不去我要守到他末日可是我爲了這全鎭拚命奮鬥指望他發達爲了他幾乎流血幾乎要死了索性等他死定了没法補救時然後離去嘉德歡呼道很好很好我們大音報也帮着你一同守到末日我們都效忠紅馬鎭大家須得趕快補救不要瞧他死纔好山爾格道靜報的命運大約又有一星期了未必再能支持下去大音報原該打起精神奮鬥到底嘉德道旁的不必説我們大音報撑着這一口氣給我們仇報送終也狠有趣的山爾格去後嘉德和嘉和還在那裏談講補救紅馬鎭的計畫要是紅馬鎭當眞不救了又怎麽樣嘉和道我們費了好一番心力把這鎭捧到如此地步已很不易一朝倒了只索到别處去重頭做起嘉德道我是一心要給紅馬鎭做事的很不願再到别處去况且我在報中曾屢次鼓吹着説紅馬鎭將來要做成西南部第一大鎭現在一想我的話不是變做撒謊了麽嘉和道就是山爾格也一向説紅馬鎭狠有發達希望的如今事實上已和希望背馳無怪他要抱悲觀了嘉德道是啊巿長湯德也把紅馬鎭捧得高高的説他是美國未來的極樂國土一朝失望怕他老人家又要破了酒戒整日的酗酒咧　　更正二十一日家庭常識第十行第五字（華）字誤排（攝）字 
 
