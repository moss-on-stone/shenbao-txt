# 1912 - 251 - 4914216

 

Page 1

 
 
社論 
[鐵路政策私議（一）（寒）]  
　　民國肇造百廢待舉補苴拾綴之不遑而未暇及遠也自中山先天下而言鐵路於是天下皆從之而言路矣自中山籌畫鐵路事宜之令下於是政府亦從之而言路矣戎馬倥偬外交警耗多事之秋如今日吾人對於鐵路政策之感想如何姑不具論就路言路亦甚願與中山先生而一商榷之也 
　　中山先生所主張之幹綫有三一起於南海由廣東而廣西貴州走雲南四川間通入西藏繞至天山之南此即所謂南路也二起點於揚子江口白江蘇而安徽而河南而陜西甘肅越新疆而迄於伊犂此即所謂中路也三起點於秦皇島繞遼東折入蒙古直穿外蒙古以達於烏梁海此即所謂北路也中山意謂於十年內輸入六十萬萬外債興築二十萬里鐵路築成之後每年可得十萬萬之收入中山之魄力可謂厚矣顧六十萬萬之外債是否確有把握外債旣成十年以內是否能成二十萬里鐵路鐵路旣成之後是否能得十萬萬之歲入凡此皆非吾人之所急惟應乎今日之時勢此二十萬里鐵路是否皆宜幷力並舉起於某地迄今某地僅僅如馳驛然按程而進以壯瞻觀乎抑先後緩急之宜籌以謀吾民之實利乎此則記者急欲就此一討論之也 
　　竊以爲鐵路有爲政治上之目的有爲經濟上之目的應乎時勢之需要而或從政治方面着眼或從經濟方面着眼此經營路事者之所宜知也同爲政治上之目的與同爲經濟上之目的應乎時勢之需要而先後緩急之宜辦此又經營路事者之所宜知也以吾國之國情論經濟上之鐵路實急於政治上之鐵路此何說也論交通之策與一國之統一有關以吾國壤地之大各省畫疆而守非鐵路無以謀其一統不能謂籌築鐵路政治上不爲急需此其一也又強鄰四逼交通不便輒爲人制以國防言鐵路亦其急務此與政治上之目的有密切之關係又其一也顧記者以爲政治上之鐵路似可緩於經濟上之鐵路者何也蓋應乎今日之時勢以輸運貨物與人客之鐵路爲最有政治之目的者次之川漢之間山路崎嶇陸無坦平之道水無利濟之流旅客之出於其塗者動須匝月在交通之國歐美一遊無此曠日持久矣於是物產商品無可出皆錮之於其中供給者不能應需要者之急以牟利而需要者亦以不得供給而無可圖其發展之機國之貧弱豈有他哉亦曰無經濟上之鐵路而己滿蒙之地其弊亦與之同荳黍山積輸運之費高於實價於是膏腴之地視如石田矣十圍之木折爲廢薪而礦山之富又不待言矣凡此者皆無鐵路以爲之輸運故也吾國前此籌築之鐵路皆　　經濟上之目的故也此外類此者尙夥應吾國今日之需要蓋在於此中山亦嘗注意於鐵路之收入矣鐵路而不以經濟爲目的其收入庸足恃乎故記者以爲鐵路宜熟籌於先後緩急之間者此也 
來稿 
[律師法施行法草案駁議]  
　　旅京法律學員王錫鑾等擬（續） 
　　（四）按本條關於上告律師之資格有曾在國立大學或其他專門學校充律師考試規則內主要科目之一之敎授二年以上者云云而法院編制法施行法規定地方以下法官之資格則有在國立或公立私立大學或專門學校充法官考試法內主要科目之一之敎授三年以上者云云夫法官考試主要科决不能疏於律師考試主要科乃同是主要科敎授一則以三年之成績僅取得地方以下法官之資格而不能充上告律師一則以二年之成績當然可充上告律師並可超越高級法官之資格何也據該法所規定在國內法律學校三年畢業者固得爲高等法官而不得爲上告律師者也則此二年敎授之成績不特非三年敎授之成績可比直可軼內國三年之法學專科而上之此種規定不知根據何種新法理抑係根據權利獨占之精神以公平之眼光觀察之直可謂爲私人專利之法律不得謂爲國家施行之法典也（五）按本條得充上告律師者除內外國大學及外國法律專門畢業者外其在國立大學或專門學校曾充律師考試主要科目之一之敎授二年以上者亦得爲上告律師夫僅曰曾充敎授則不問其是否學校畢業者可知僅曰曾充律師考試主要科目之一之敎授則其法律學科之不完全可知今以三年法學畢業之程度猶不能取得上告律師之資格試問二年與三年其時間之久暫何如數十科之專修與一二科之敎授其學識之廣狹何如誠不解立法者何重視敎授而輕視專科也 
　　（六）按本條所定律師免考資格有免考而仍不得充上告律師者此等限制爲多數立法例所無查日本辯護士法辯護士受當事者之委任或從裁判所之命令在通常裁判所行法律所定之職務旣曰通常裁判所則對於上級法院之辯護當然不受限制今原案限制上告律師之資格不特與外國辯護士法歧異並與律師本法不能貫澈即有必要理由應爲嚴重之限制亦當始終一貫何以第三條所定應考律師資格於其考得之後幷無能充上告律師與不能之區別夫法律上認爲有免考資格者以其學識之足信也認爲有應考資格者以其學識未可信而試騐之也乃前者限制其爲上告後者不限制其爲上告豈免考資格反不如應考及格者乎寬嚴錯亂其用意實己顯然 
　　第三條自律師法施行之日起滿二年內除律師法第二條規定外有左列資格之一者得應律師考試（原文） 
　　一在國立法政學校或公立私立之法政學校修習法政之學三年以上得有畢業文憑者（原文） 
　　二在外國專門學校修習法律之學二年以上得有證明書者（原文） 
　　三在外國專門學校學習速成法政一年半以上得有畢業文憑者（原文） 
　　四曾充推事檢察官者（原文） 
　　第四條本法與律師法同日施行（原文） 
要件 
[省制草案]  
　　第一章總則 
　　第一條本制稱省者如左 
　　直隷奉天吉林黑龍江江蘇安徽江西浙江福建湖北湖南山東河南山西陜西甘肅新疆四川廣東廣西雲南貴州 
　　第二條省之區域各以固有之境界爲華 
　　第三條省之境界變更以法律定之 
　　第二章省議會 
　　第一節組織及選任 
　　第四條省議會設於省長所駐之地 
　　第五條省議會議員名額依人口之多寡定之凡人口在二千萬以下者第二十萬人選出一名逾二千萬者每四十萬人加一名逾四千萬者每八十萬人加一名但人口不滿八百萬之省亦得選出四十名人口調查未畢以前各省選出省議員名額如左 
　　（直）一八四（奉）六四（吉）四○（黑）四○（蘇）一六○（皖）一○八（贛）一四○（浙）一五二（閩）九六（鄂）一○四（湘）一○八（東）一三二（豫）一二八（晋）一一二（陜）八四（甘）五六（新）四○（川）一四○（粵）一二○（桂）七六（滇）八八（黔）五二 
　　第六條議員任期以三年爲限任滿改選再被選者得連任 
　　第七條任期以議員當選之日起算 
　　第八條議員當選後人口或選舉區有變更而任期未滿者照舊任職 
　　第九條議員任職後非經議會之許可不得解職 
　　第十條議員因故出缺時以本選舉區候補當選人名次表之列前者遞補之 
　　第十一條補缺之議員其任期以補足前任未滿之期爲限 
　　第十二條省議會議員不得同時爲國會議員 
　　第十三條省議會議長副議長各一人由議員互　之 
　　選舉議長副議長分爲二次用無記名單記法各以得票過半數者爲當選若無過半數致無人當選取得票較多數者二名行决選投票其取得票校多數二名時有同票者年長爲先年同者抽簽定之 
　　决選投票以得票較多數者爲當選票同者年長爲先年同者抽簽定之 
　　第十四條議長維持紀律整理議事對於議會以外爲議會之代表 
　　第十五條議長有事故時由副議長代理議長副議長俱有事故時由議員中選舉臨時議長代理 
　　第十六條議員改選時由議長副議長一併改選 
　　第十七條省議會置秘書由議長任免之 
　　第十八條秘書承議長之命經理文　會計及一切庶務共員額及辦事細則由省議會定之 
 
 
 

Page 2

 
 
[第二節職權]  
　　第十九條省議會之職權如左 
　　一議决本省單行法但以不　觸法律命令爲　 
　　二議决本省豫算及决算 
　　三議決省稅及使用費規費之　收但法律命令有規定者不在此限 
　　四議决省債之募集及省庫有負擔之契約 
　　五議决本省財產及營造物之處分並買入 
　　六議决本省財產及營造物之管理方法但法律命令有規定者不在此限 
　　七答覆省長諮詢事件 
　　八受理本省人民關於本省行政請願事件 
　　九其他依法律命令應由省議會議决事件（未完） 
命令 
[九月十七日臨時大總統命令]  
　　參議院咨更正衆議院議員各省覆選區表茲公布之此令 
　　任命梁如浩爲外交總長此令 
　　任命劉人鏡爲駐俄代表此令 
專電 
　　北京電共和黨開園游會招待黃興孫中山章炳麟及民主黨人在萬牲園張謇演說注重恢復元氣楊廷棟演說望孫黃以革命之精神爲建設之模範來賓依次發言儀式極盛 
　　北京電參議院今日（十七）續開秘密會議趙總理周總長仍出席報告六國銀行團要求條件如鹽務抵押財政顧問及取銀用洋人簽字等條均甚苛刻現由政府議就對付辦法四條請爲公决各議員仍認爲未妥並以債額過鉅應减少由政府正式磋商就緒再提交參議院議决 
　　北京電明日參議院仍續開秘密會籌議蒙藏外交事宜 
　　北京電駐英劉代表電告倫敦借欵第一次付欵之期己屆應否接受抑即取消草約 
　　北京電趙都督電征蒙軍隊己有十五營請於鹽課項下撥銀二十萬以濟軍餉財政部尙未議覆 
　　南京電十一團已預備出發助剿徐州土匪 
　　南京電第七師八團一營全體目兵昨請程督給餉解散 
　　南京電陸軍部新定編制發表後程督卽飭各軍隊一體遵辦 
　　南京電浦口籌辦商務警察不日成立 
特約路透電 
　　北京電據官場宣稱參議院開秘密會議討論蒙藏問題時趙秉鈞演說謂如欲以武力解决此二問題殊無濟於事至蒙古問題則牽涉某國諸多不便依據條約以與外人交涉此則中國所應行之政策也迨後內政整理則辦理外交當可較易又謂西藏問題余意莫過於准許達賴喇嘛仍襲從前之職務而撤回西征隊則中國大臣可以逕赴拉薩爲藏人解釋共和政體之綱要及聲明從前藏人所傳改革行政制度一節實無實行之必要前清所結之條約無論其關於西藏或他方面者民國擬一律遵守蓋條約當爲外交之基礎到處皆同也未謂深望參議院贊成其宣布之政策蓋此實恢復蒙藏治安最穩妥之計畫耳參議院仍持常態宣言贊成惟將來果否另起異議祗須靜以待之也 
　　北京電路透訪事秘密探悉趙秉鈞述及財政問題時曾言政府今不能不借用大批外債現信於六國銀行團之外所得之款數恐不足應政府之需幷望六國銀行團能將要求由外人監督鹽課一款作爲罷論至聘用外國稽查員一人中國願表同意如各事能互爲讓步調停就緒則障碍盡除中國將來之進步必不可限量也 
　　北京電參議院今日下午討論趙秉鈞所言不得不借用大批外債一節决議對於合理之借欵計畫應力加贊助至其所言對付蒙藏政策則擬則明日討論 
　　北京電新借欵實由熊希齡以借欵討論會會長之資格發起現財政總長對於該借欵之進行磋議極持悲觀而一面對於六國銀行團提出之餌品則仍咬文嚼字以對付之故兩處借款門戶均未阻塞至倫敦借欵第一批應交之英金五十萬磅中國駐英公使是否收到迄今尙無官塲確信惟據北京所接私電聲稱該欵確己交付 
　　北京電茲接倫敦私電聲稱中國在倫敦商妥之借欵英金一千萬磅將於今日（十七日）第一次交付英金五十萬磅由中國駐英公使代收中政府現議將此欵就近在倫敦解付賠欵則即可在外國銀行現所扣留之海關入稅以抵此欵之項內撥出此數俾少一匯兌周折云 
　　北京電黃克強君抵京之後華人咸疑南人欲政府任黃爲國務總理且已苦逼袁總統以期必得此任各華字報所載批評亦同具此見黃克强及陳其美二君均不認有投身政界之志路　　　　日晉謁二君據稱余等現均擬從事提倡實業云 
　　北京電英文北京日報載有社說討論日本近日增兵滿洲是否欲使滿洲成爲永遠中立國藉阻俄兵南下以達遼陽抑欲先爲伏綫以爲將來囊括滿洲人民財產之預備一問題該報謂俄人之侵逼實屬隱患中國若不急圖自强據恒情而論俄日兩國恐不免再以干戈相見至日本能否實行呑併滿洲該報則以爲尙屬疑問並勸日本應協助其同種之國整理各事蓋俄爲中日兩國公有之患中日若能互訂恊約或竟聯盟則中國將承認日本海軍之優權而日本可得一佳地擴充商業其結果或能使日本之物產永遠暢銷於中國全境日本若堅持侵略滿洲政策則華人將來必抵制日貨此非恫嚇之辭實係眞確之理論云 
　　北京電蒙藏事務局請舉熟悉蒙藏事務中國顧問員三人襄理各務 
　　北京電黎元洪請派副總統公署之繙譯出洋留學 
　　雲南電蔡都督近出巡各處後己回抵省中地方今頗安靜 
　　雲南電各黨會現巳合成一黨改名國民黨舉騰越李仁源（譯音）爲會長 
　　武昌電此間己開設女子法律學校由黎都督批准以從前之陸軍醫院作爲校舍可容百人左右學生入校均須預考 
　　東京電德國亨利親王今日巳啓程馳赴靑島途中擬在神戶小駐二日乃木大將之葬禮定於明日舉行英國士官將接英皇賞賚之勳章行於靈櫬之前哇塞親王亦擬送殯 
　　東京電意國代表阿方沙親王己啓程回國 
　　東京電美國代表諾克司君定期二十三日啓程該代表抵日以來從未談及政治 
　　東京電乃木大將最後致其婦及其弟並友人之遺書乃本月十二日所作足見其作書之時其婦自之裁念初未豫决也書中先言彼將從先帝於泉下自裁之罪非不自知惟昔者西鄉之戰曾失其幟自此遂决志覔機捐軀以贖前愆又曰余嘗受明治天皇至優極渥之恩遇余今老矣無復能爲國效命故决志於國恤期內舍身殉君自余二子死後友人嘗勸余另謀繼嗣余維此舉甚屬可危且余素不賛螟蛉之制蓋非吾血裔恐將玷辱余名也其下則囑以其私產分贈公家及其友人條分縷䀿言之綦詳所遺軍器贈其副官御賜各物贈與華族學校蓋乃木卽該校之校長也書籍則分贈各藏書樓僅留住宅一所以爲其婦養老之處且謂婦已年老在世不久其餘各屋悉歸入市政局並以其遺骸委託軍醫總督石口聽其送與醫學校內僅以其髪齒及指甲置於墓內可已所言各節其婦均已認可其餘書中未言諸事則委托其婦經紀書未又謂其婦存世之日則乃木之家可以照常維持迨其死後卽當消滅云 
譯電 
　　北京電孫中山君將在太原府盤桓一星期之久然後取道天津或山海關遄回上海 
　　北京電德國議會副議長昨日（十六日）赴參議院參觀議事今日己啓程赴漢 
　　北京電倫敦商訂之新借欵辦法公允全無束縳並規定日後中國整頓財政國內國外均可沾潤其利該借欵今己完全告成中政府己可提用欵項承借之公司富有萬國性質財力極足其完全之計畫規定維持開放門戶主義將來承借之公司如有舉動無論何國之銀行或合法之商社均可加入至目下所訂之借欵合同不過爲完全計畫之初步耳 
　　倫敦電英倫自由派各報均嚴詞貶斥英政府謂不應反對英國銀行與中國商訂借欵英金一千萬磅之舉每日新聞謂日俄今陰謀破壞中國之獨立而英國外務部葛雷君實爲兩國之傀儡云 
　　東京電聞乃木大將於死前曾受贈維多利亞大十字勳章衆議院各政黨巳發通告書令各黨員於該將出殯之日撥冗前往執紼並將公決致詞弔唁今己定期於星期三下午三時發引舉葬 
　　東京電故韓皇太子今日赴桃山瞻拜陵寢美國代表諾克司君擬於十八日往游桃山二十二日離橫濱其他各專使亦擬於離日之前往游桃山德國亨利親王贈洋一千元與東京貧民東京市政局贈以虎畫一軸 
公電 
　　北京籌備國會事務局電衆議院議員選舉法第四條各欵疑義關於立法上之解釋業經呈請大總統諮詢參議院議决答覆合將原電電達如下（一）第一欵所載直接稅之種類以地丁漕糧爲限（二）第二欵所載不動產範圍無論所有權及抵當權皆包含在內船舶亦以不動產論（三）第四欵所載與小學校以上畢業相當之資格之種類如前清生員以上及畢業於六个月以上之各傳習研究等所簡易速成預備等科並曾在小學以上學校充當敎員一年以上者皆是惟體操敎員不在此限等語希即迅飭各屬一體遵照元電 
　　北京籌備國會事務局電湖北民政長電稱關於選舉事宜監督及總監督應否另刊關防等語查各省選舉監督及總監督旣係以都督或民政長分別任充卽應用都督或民政長本官印信至或設籌備選舉事務所事應受成於監督則行文仍應用監督名義不必另刊關防其初覆選監督亦一體查照辦理若覆選監督無本官印信者可借用駐在地之地方官印信除電覆外合行電達希查照寒 
　　北京陸軍部電前因大局未定各省購辦軍械無從稽查故於五月眞日通電各省購辦軍械雖已經核准仍須領取部照迭經照辦在案近日體察情形有應變通之處因照由部發遠省不能遲延甚且以軍械原料亦須由部發照諸多未便亟應規復舊制嗣後各省購買軍械請先將種類數目報部核准即由本省都督發給護照俟購妥後再行報部以憑驗放願 
要聞一 
[參議院近日二大質問]  
　　陸內閣成立後國務員尙未到參議院出席茲聞參議院金鼎勳及鄭萬瞻前後兩質問案皆請國務員出席答復聞國務院己有公函致叅議院謂日內一准出席茲將兩案質問政府情形錄左 
　　金鼎勳等質問書慨自蒙藏倡亂外患紛乘大勢岌岌不可終日政府受人民委托之重負國家安危之責對於此等存亡死生之重大問題竊意必能早定大計亟謀措施以靖內亂以弭外交而爲國家造無窮之福也乃內而蒙藏獨立迄己數月不能取消坐令堤決原燎一日千里約法一破則根本隨之邊境一失則腹地何有雖刻已聞由東三省四川與彼鄰近各地派兵往勦而政府於此究竟持何政策有何决心曾否設備有無把握旣未見措諸實際亦未經宣示國人此則本員等所以質問於政府者一外而英俄日本各國或暗輸軍備濟我亂民或顯違條約增添軍隊幷或不顧公法不念邦交公然要求多件而顯以日待亡韓之手叚謀我滿蒙而且協約已成均勢局破關外三省旣難幸全亡國之禍仍不可免夫蒙藏之亂我內政也內政受人干涉主權尙能完全乎蒙藏之土地我領土也領土由人要求國家尙能存在乎而政府於此苟有對付之策胡尙未見進行即無對付之策亦應宣示國內乃隱忍坐默以迄於今致使人心驚惶紛擾日起此則本員等所以質問於政府者又一凡此以上質問或關軍事或涉外交書面答覆萬難明瞭用請外交陸軍二部總長定期到院秘密問答共籌一是爲此謹照約法第十九條第九欵提出質問書希即查照辦理提出者金鼎勳 
　　連署者李肇甫　盧士模　王樹聲　楊策　戰雲霽　茹欲可　徐傳霖　喜山　張耀會　谷鍾秀皆系國民黨員　　鄭萬瞻等質問書一蒙藏近狀據報章所載蒙藏亂象日陷於危政府近日曾否得有眞確消息弭亂之法究竟何如 
　　一財政近狀墊欵問題早經逾限該欵是否如數交清已交之欵作何開支現在中央行政經費如何籌措以後財政方針如何規畫 
　　以上二端皆關國家大計謹據約法第十九條第九項提出質問書要求答復惟事體重要書面或恐難詳應請國務員出席說明以釋疑議提出者鄭萬瞻　連署者張伯烈　吳　鈞　宋振聲　苗雨潤　曾　彥　陳國祥　丁世嶧　劉顯治　陳廷策　汪榮實　中多共和黨員 
[參議院十二日記事]  
　　十二日上午九點十五分開會吳議長主席議員出席七十餘人延長至九點四十分人數始足報告覃振請病假十日又報告陜西來電河南省議會所逃之凶犯該省拿獲多名現已解往原省辦理又報告武昌來電係因八月十九即陽曆十月十日係武昌起義之期擬開會追悼以誌紀念本院應否派代表前往谷鍾秀云紀念應天下共之八月十九日並非武昌一地之紀念日各省皆應開會追悼何必定在武昌劉崇佑云紀念日宜天下共之但武昌係紀念地似應派人前往衆贊成金鼎勳謂本席因蒙藏事件提出質問書要求國務員出席何以仍不出席議長云已有信致本議長云不日出席金鼎勳云不日二字太無標準本院應催請議長付表决贊成舉手者多數遂宣告開議第一案外交部官制修正案（大總統交議初讀）政府委員報告畢孫鐘質問外交部何用十六技士之多政府委員答謂因關於防疫等事故設醫士谷鍾秀謂然則開礦造路皆有關於外交則皆可設專司也但無甚關係請交審查議長謂贊成付審查者舉手多數第二案滿族同進會呈請國會議員特設旗人專額案（大總統交議）以無可報告遂交特別審查會並指定籍忠寅顧視高劉崇佑劉星楠陳國祥鄧鎔谷鍾秀王家襄李肇　　　堯曾有翼十一人審查第三案華僑聯合會電請修正選舉法案（大總統諮詢）政府委員報告謂因此事關於立法故交院公决劉崇祐謂華僑在外國統治權之下我國統治權不能完全行使故限於商會實爲各國之特例谷鍾秀謂據其來電之意以爲無論何團體皆可作爲選舉區果如此則紛擾將何以堪故此案不能修正劉崇祐請交審查王鑫潤謂不必交審查議長謂手續不可不盡請贊成付審查者舉手多數第四案衆議院議員選舉法第七條第二欵第三欵之解釋案（大總統諮詢）政府委員要求不必交審查即開二讀會議長謂贊成者舉手多數谷鍾秀謂其中無甚問題楊永泰謂即自批准日起爲現任官吏其第三欵則按原咨所陳答覆可也議長請贊成此說去起立多數又表决兩欵並省略三讀曾第五案衆議院議員四川覆選區之變更案（大總統諮詢）方將討論人數忽不足議長宣告延長十分以待之少時人數足政府委員要求不交審查卽開二讀會議長付表決謂贊成四川六區歸第一區者舉手多數又表决省略三讀會第六案衆議院議員廣東覆選區更正案（大總統咨詢）政府委員云貴院粵省覆選區表原有之佛岡廳南澳廳赤溪廳三處均未言及現在咨請加入皆以縣論等因報告畢復要求省交審查衆贊成討論良久議長付表決盧信主張佛崗歸第一區徐傳霖楊永泰主張赤溪歸第一區南澳歸第三區請贊成者舉手多數又表决省略三讀會第七案省官制修正案（大總統交議）法制委員會審查報告委員長張耀曾報告卽按報告書某條刪去某條更改略爲陳明理由又以第八案省制修正案亦法制會審查請一齊報告略謂本會審查時刪改增加甚多若只列修正未免淆亂故將增列各條定爲八十六條另繕全文提請公决云云復將各條刪改理由詳細陳明報告未畢散會時己至衆請延長時間以報告畢爲限待報告畢遂散會 
[孫中山之高談雄辨]  
　　瓊州殖民問題 
　　籌辦鐵路問題 
　　初十日午後三鐘孫中山在粵東新舘開懇親會孫君演說將廣東瓊州改爲行省瓊州一島孤懸海外爲歐亞交通孔道形勢握要屏蔽全國物產豐饒利於殖民然欲經營之墾拓之須改爲行省始有所措手願同鄉諸君留心硏究此問題同鄉中有張汝翹者起而質問謂昨日總統下令命先生籌辦鐵路組織公司此公司純似官廳性質於先生平日經營社會實業之宗旨有背若果民業性質又何必由總統下令云云先生言此公司係民業性質與官廳不同視日本之正金銀行三菱公司大略相等因鐵路公司係最偉大之事業余所計畫辦路線二十萬里需欵六十萬萬若政府不授我以全權如何能向外國人借欵况路線甚長其中關係複雜必須爲政府特許始能着手實行故大總統命令係代表四萬萬人以籌辦鐵路全權許我即以對外借債修路之責委我我得此權根據異日參議院議决之借債條件卽可與外人訂立合同包築鐵路俟四十年後政府可不費錢坐收二十萬里之鐵路云 
[黃克强亦傾心袁項城矣]  
　　毀袁派報聽者 
　　黃克强此次到京有某報記者因事晋謁黃　今日中國達到共和統一目的實係報界鼓吹之力故鄙人對於報界持 
 
 
 

Page 3

 
 
　　論最爲留意現在外間傳言南北不能統一共和不能鞏固多有不滿意於袁總統之詞鄙人昨見袁總統晤談時見其熱心維持民國實爲可與有爲之英傑且以前事論之前清督撫中只有張之洞及袁總統兩人對於職任內最多建樹假如香濤今日尙在亦必贊成共和袁時在北洋尤多政績今日寄以建設民國之責自非他人所能及至新聞記者對於袁總統應有贊助進行之力縱或政府行動偶有不合當隨時糾正使之改善不當動輙作决絕之詞使辦事者灰心昔日我輩革命之初不過只一理想幸有各處鼔吹以致去年武昌一呼各省響應廻憶鄙人等發難之初實爲夢想所不到今日共和初建基礎未固假如各新聞記者言論一致扶持共和則達到完全圓滿之目的必較革命尤易我輩須抱定共和宗旨與鋪店掛招牌言不二價無異今我國旣掛出共和招牌全恃新聞記者時時把金字裝飾之使我造成一莊嚴燦爛最鞏固之共和國家若招牌方掛羣起而撞破之其生意一定不能發達且將演出種種怪象此不僅一人之害五族同胞同受其殃人孰無良當不至此又一般窺測播弄之人竟謂共和將變爲專制此則更可不慮當二十世紀卽謂人民程度不足亦决不至任一二人肆意妄爲且吾國人民在下等社會程度間或不足惟中等以上之人則未有不深信共和者且此類中有一般激烈分子以此輩激烈分子之過補下等社會程度之不足則政府雖有何種野心專制亦必不能回復此中竅要全恃新聞記者隨時調和之使一般社會咸曉然於共和幸福則國家順序進步必能達到最後之目的吾所希望於諸君者在此云云 
[黃克强在京之酬酢觀]  
　　黃克强十一日到京情形已見昨報茲將是日招待欵宴情形彙錄如左 
　　一大總統之招待十一日午後五時黃克強即偕陳英士張昉同赴總統府晋謁當由王賡哈漢章唐在禮三人導入客室大總統出見行鞠躬握手禮暢談一時許黃君謂非陸軍出身辭上將職位大總統未允幷盛贊其歷年之功績當晚在總統府留宴陪客爲段祺瑞趙秉鈞沈秉堃王賡范源濂陳宦劉撥一哈漢章唐在禮諸人因同時清皇族在金魚胡同那宅設宴招待中山聞黃陳來京遂一併招待黃陳席未終即興辭而去黃陳出後大總統謂人曰黃克强人甚篤實陳英士人甚明敏均爲今日難得之才云云而黃克強亦語人曰大總統實爲今日第一人物深致傾服其於國務員中則尤佩服叚君祺瑞不置時適周學熙梁　告因談借欵事謁見大總統遂約之一同晚餐云 
　　二清皇室之招待清皇室於前日下午八鐘在金魚胡同那宅設宴招待孫中山諸人由貝子溥倫主席俟黃陳二君赶到後即相偕入座先由溥倫致歡迎詞略謂孫黃二君皆今日非常之人故能建非常之業此次國體更新共和成立皆孫黃諸君數十年鼓吹之功我皇太后皇上鑒於孫先生之仁德且深信共和政體爲二十世紀大勢之所趨毅然退位贊助共和實爲民國之福今日我皇族諸人得與諸君歡聚一堂曷勝欣幸更望以後實行五族平等鞏固國基即我皇族諸人亦永受其賜矣溥倫演說後即由黃克强君起立答詞謂此次中國改建共和政體實爲順大勢之潮流又得孫先生數十年鼔吹誘導之力故能人心一致贊成然若無隆裕皇太后之明哲及諸公之輔佐成功絕不能如此之神速故此次改變國體破壞不多成功最易實諸皇族之力也 
[黎宋卿推薦岑西林]  
　　總統府昨日接到黎宋卿密電謂岑西林政績昭著爲人勇敢有爲其保薦之文亦復駢儷可誦至述岑之政績大要有三（一）岑在山西時辦庚子敎案幷鎭壓地方其功甚偉（二）四川余蠻子之變適岑在川省不動聲色以兩月之力竟得消弭無形（三）在粵督任內親督六師戡定廣西之亂大總統接電後頗爲動容聞將畀以參謀總長一席否則即任爲內閣總理云 
[張季直留京紀事]  
　　張季直到京後總統即派人來接十號下午五時當往總統府晤談大總統謂前在朝鮮吳長慶幕府卽承奬薦旋在直隸總督任內擬借用高才屢聘未就失之交臂嗣後談及改組內閣外省官制清厘鹽務各問題張君對於內閣問題未加論斷至外官制一層則絕對贊成軍民分治謂非此不能統一論及鹽務以歷來硏究故陳述頗多大要則歸重國家專賣及就塲征收兩層其詳細辦法規畫頗多云 
張委直此次九號到京庽西堂子胡同劉君士珩宅內因感冒風寒不能見客某晚共和黨派劉君成禺往謁爲該黨開歡迎會事閽者告以現將服藥安眠以使出汗不能見客劉君大怒謂張何以尙染前清闊官惡習遂排闥直入見果大病乃始述其來意而去 
京師近日報紙紛傳張有組織內閣之說張聞之因對人言此時民國初建經緯萬端斷難勝任此次北來並無此意云云聞總統以張於鹽政極有閱歷而鹽政又須極力整頓擬委爲鹽政總理張君似亦欲担此責任內盡指導實業之責 
[陸軍官佐補官暫行章程]  
　　陸軍官佐補官暫行章程己由大總統公布茲將該項章程錄左 
　　第一條凡民國服務軍職人員均按其職級依照本章程補授實官 
　　第二條補官人員如左列各項一民國在職之陸軍官佐其職爲前南北兩陸軍部或都督認可者二陸軍出身人員曾充各項軍職而在共和宣布前後解職者三非陸軍出身人員已解軍職而於民國卓著勳勞者四前清陸軍畢業學生授有軍官現無軍職者 
　　第三條補官之分別如左一上等軍官佐特補二中等軍官佐簡補三初等軍官佐荐補 
　　第四條准充及相當軍佐由各該管高級長官考察部下應補人員報由陸軍部核補 
　　第五條參謀人員應由參謀部將應補人員咨送陸軍部辦理　　第六條凡直隷陸軍部之陸軍官校局廠醫院等逕由該管各高級長官報部辦理 
　　第七條各省　補軍官軍佐由各該處之高級長官將所屬之應補人員按照現職分別造冊呈由各該省都督核實後彙齊咨部辦理 
　　第八條報部請補人員應由該管高　長官認眞稽核並負完全責任 
　　第九條本章程自公布日施行 
時評一（默） 
　　奉直吉黑等省之爭民選省長也欲拒却外省籍之都督湘粵川贛等省之爭民選省長也欲保留本省籍之都督其目的雖皆在排斥外省人然亦未嘗顯示其用意不謂北京之江蘇公會竟有人公然發此謬論其排斥之理由非爲一般江蘇人謀做官地也直爲一巳謀做官地其排斥之手段非僅排斥程都督也幷排斥都督所派非本省籍之代表此種喪心病狂不識廉恥之舉動竟出諸江蘇之有名人物此種鬼鬼祟祟魑魅　魎之形狀竟現諸江蘇公會之演台 
　　嗚呼姚錫光嗚呼姚錫光之走狗 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白門新語錄]  
　　津　鐵路局現出通告云照得本路利國驛站距離四十餘里五　地方有土匪滋事業經駐紮徐州之第九師師長派兵兩營前往堵擊幷由本路護路申管帶督率護路兵嚴密防護該匪並未敢侵入路線相近地點現在本路路線及徐州地方均甚安靜　經南京都督府加派砲步各兵由本路運往助勦指日即可蕩平本總辦因恐本路連日運送軍隊外間致起謠言用特明白宣布所望南北行旅客南幸勿疑盧 
　　第一軍講武堂學生畢業在卽目擊藏番叛亂關係民國前途殊非淺尠因此迭經會議決議編成兩團電請大總統撥籌餉糈請願出征茲錄其電如下大總統各報舘鈞鑒藏番叛服關我存亡尹督西征兵力單薄生等己届畢業應死國事與敎練部妥商擬編成兩團　赴西羌除請皖督給械外希中央酌撥餉糈速頒命令俾生　勝則犁庭掃穴生爲漢民死爲雄鬼生等幸甚第一軍講武堂敎練部兩校學生公叩 
[蘇揚抵欵之糾葛]  
　　蘇省上年光復時由南京法制局長宋君敎仁担任代蘇軍政司購辦軍械領去洋五萬元迨後杳無音信近日始據復稱委托陳猶龍等赴日購辦詎陳等自帶洋赴東後旣不繳械又不繳欵正在查辦之際適據揚州徐軍長咨稱陳等均係徐君派赴日本經營革命事業之人徐君處尙有應給運動費洋五萬餘元未曾照發儘可劃抵等語現聞程都督接閱來咨大不謂然已切實駁復矣茲將徐軍統咨都督文照錄如左前揚軍分府任內曾委陳猶龍赴東京長崎二處設立機關運動革命進行幷購運炸彈炸藥　項預備北伐之用旋於陽曆四月始行取消茲據　君呈稱先後在東經營數月之久共計需費五萬餘元現大局粗定機關早經取消請將此欵籌撥祗領等情敝軍長查揚州財政困難達於極點當取銷揚軍分府時約計虧墊七十餘萬尙無法補救今此欵一時實　從撥給但聞陳猶龍曾代蘇省購械領欵五萬元槍炮未辦欵尙未繳　念蘇揚同隷一省範圍之中擬請貴都督准予互相劃抵作爲銷案以公濟公而清經手是否可行仍乞賜　施行 
[八公洞發見鐵礦]  
　　鎭江東門外八公洞地方爲潤州著名勝蹟洞左有一山方圓約二十畝素來含有鐵質惜因無人勘識以致久棄於地今春三月間有在鎭營業之日本商人武田寬次郞前往該處游獙見該山發現礦苗遂豋山四面察看知係鐵礦遂携取山石回歸帶往上海由礦師化驗知該礦之鐵可合製造之用惟外國人不能在內地置產因思上海地方有素所熟悉之資本家朱某（前清候補道）光復後無志仕途專辦寶業武田遂據情往告詎朱現在上海所辦實業己多無暇及此惟與丹徒縣民政長張翼雲君素有交情遂派代表王鶴亭君於九月十四日來鎭持函謁見張縣長當即照會東鄉紳董同往八公洞看明產礦處所並轉飭王代表速往南京都督府領取探礦執照　來俟探明屬實再行設局開採就地化錄云 
[日人在蕪埠擅開彩票之交涉]  
　　日人在蕪湖所設點字票店被人搗毀已記昨報專電茲先將此事前提探錄如下蕪湖大馬路一帶店舖前清時以彩票爲最多數光復後以其爲賭博性質業經禁絕去冬有人條陳軍政分府財政局創辦點字彩票爲籌餉計亦未經地方臨時議會許可茲忽有日本人佐藤致泉者與甬人施恩甫合夥在馬路組織一日華洋貨彩券公司　出票之法與從前白鴿票無異以印就之八十字令購者自點十字並不當衆開彩該公司中人先期將所定之八十字隨意裝十字於簡內每日下午四點鐘開彩一次以十字全中者爲頭彩每條售銅元一枚（代銷處九扣）頭彩可得二十千文二枚則得四十千文以此類推最高之價每條可售至一千文業於本月十三號開張一般無知之徒以其價廉利厚趨之若驚致該公　前擁擠不堪而小店之懸牌代售者約計三四家之多警察廳恐釀事端且以跡近賭博　係違禁應行出爲干涉該廳長雷靖華乃於該公司開市之第二日親往勸阻否則不能保護詎該　人云我有領事官護照長江各埠皆可自由貿易你們民國現在各國尙未承認何能保護外人保護一層自有本國兵艦負責無庸你們警察多事出言諸多不遜雷廳長以事關交涉未便操切從事擬呈明柏都督咨行省城交涉局請示祇遵該廳長旋於十五日接臨時議會來函云日華公司售賣彩票實屬有違警章應　從速查禁云云雷廳長遂將該公司華人施恩甫傳案拘留勒令停歇佐藤致泉　闖入警察廳硬將施某索回並云如要我停歇須賠償損失四萬元現在本埠各團體以日人如此無理另籌對代方法定於十六日午後二句鐘在馬路民團局開特別會議研究此事辦法云 
[贛省要聞錄]  
　　規定印章贛省自光復以來各衙門局所公文遵照臨時政府通令凡對外應負責任之長官均一律署名蓋章以重責成而防假冒惟現在公文內長官姓名類由代繕蓋用印章均係自鐫形式一任參差漫無限制模印未經存案尤難考核且刑律僞造印文之罪公印與私印殊科以因公使用之章聽在事個人之便設有僞造案件發生必將苦於引斷現經各司公同籌議請照中央部院劃一章程自各司以下以至行政司法各署局公文內長官名姓限由各長官親署所盖之章一律由都督刊發並改鐫官職作爲公印如某司正長則用江西某司軍長次長則用江西某司次長府縣知事則用某府縣知事各字樣母庸鐫刻名姓示與個人私印有別幷須愼重保存母許濫用遇有更替一律移交業已擬定辦法七條會銜呈請都督核辦矣 
　　重懲奸商景鎭電云南昌財政司鈞鑒茶商陳宣臣私運士膏百零六兩現經查獲茶船扣留事非嚴辦烟禁無期景鎭風氣鄙塞擬將該商從重罰金創辦學校倘不遵令似應鎗斃藉示警惕而植人才詳情另禀是否有當乞速電遵景鎭統稅委員兼分銀行監督余邦憲叩　　挽救路事南昌電云北京江西同鄉會諸公鑒贛路自劉景熙等接手專以營私舞弊安置私人現在借欵又被路賊吳端伯等暗中得賄致受種種虧損昔日一班劉黨聞路將復　均盤踞公司意圖派事內中尙有染煙癖者若新總協理不實行拒絕將來又無良善結果欵項必定虛糜贛民何辜如此担負望就近設法挽救爲幸公民急進黨贛分部叩文 
　　抵制日商南昌商務總會呈中央各部長及都督文云日清公司行輸內河滿清贛撫准其所請殊爲失計前者彼都人士聯　至贛莫不以考查商務爲言腹土中原足跡幾　而沿江沿海無論矣今復乘我困敝之時擇定潯陽設立台灣銀行意在廣行鈔票以紙當銀吸我金錢安所止境租界之地禁阻不能坐賈行商相與往來隨其術中恬不知怪不獨公家受其影響已也本會開會多次討論至再苦無良策以救時艱再四思維祇有懇乞中央政府賞准將贛省已設之前清銀行大加擴充未設之交通銀行從此添設爲先時制勝之謀不爲後時補苴之計不早爲抵制俟其勢力擴張嗟何及矣本會爲保全利權起見未敢知而不言是否有當理合呈請批示遵行 
[湘軍退伍之安靜]  
　　湘省各師旅團營兵士此次休職退伍因奉到都督所頒定章見共所給恩餉及休養金第一期每人可得三十餘兩　之第二第三兩期共可得銀五十餘兩較之他省特爲優厚又　都督曁軍務司訓飭解甲歸田各謀生計並諄諄勸以勿聽痞　煽惑致壞名譽現在各級軍士僉以都督司長優待有加感激無己莫不謹守秩序安靜如恒聞日來陸續回里者己不下萬餘人矣 
[湖南第二次水災記]  
　　湖南各屬本年曾被水災已誌前報現在瘡痍未復籌賑之事尙未告終突於日前又報大水茲將各屬被災情形分別彙紀如左 
　　湘鄉九月入初以來連日大雨河水陡漲數丈當由該縣陳知事曁闔邑士紳電稟到省稱縣境上游一帶近日復遭水患田禾廬舍畜物漂沒無算災情較前更慘知事病未愈除先派員分勘安慰外乞仍委湯鍾兩委員覆勘 
　益陽益陽縣近因大雨如注山洪驟發河水陡　二丈有奇聞係發自桃花江上流之馬礦塘該處街市剷去大半水勢異當洶湧江中冲壞簰木船隻無數房屋牲畜器物漂流滿江溺斃人命不少縣市頭堡二堡三堡等處悉行淹沒東門外釐金專局亦被水淹數日以來厘收中斷所有灾情較之前次更爲慘烈 
　　安化安化縣屬之藍田地方前次被水成災鎭市商民損失不少近日又遭水患全鎭通流損失較前更巨聞有商戶長盛福合家丁口十一人此次水灾竟致淹斃其十僅餘一人幸逃生命又該縣四都大溶溪於日前驟遭大水因來勢過猛又値黑夜人民不及防護以致冲倒房屋數十處淹斃人口甚多聞房屋冲至河心屋內災民猶有疾聲呼救者其悽慘之狀令人不忍卒述 
[西征軍捷音彙聞]  
　　征西軍行營訪函云頃據西征三鎭中軍長張茂林呈報我軍茨巴籠之大捷書云四川陸軍第三鎭中軍長張茂林呈頃據陸軍十二標第三營營長陳步三呈稱據本營左隊隊長楊樹靑報稱竊隊長於本月二十日奉命會同防軍中哨哨長陳友松開行茨巴籠駐紮二十一日據探前途右逆番數百名偷渡過河乘夜將該處樹砍伐攔阻我軍前進要路二十二日隊長與防軍嚴密戒備整隊前進正行走間見逆番漫山而至我軍乘其喘息未定奮起擊之鏖戰兩時之久斬馘多名該逆逕竄而去賊衆我寡未敢緊追至十二鐘收隊回營有本隊二棚正目黃榮盛被逆匪砍傷因我軍單薄仍回泥馬宗暫住是役也奪獲蠻槍八枝蠻刀大小二十五把割獲左耳六個直轟斃屍身數十餘名多被搶去此卽與該逆接仗獲勝實在情形也現在該逆雖被擊退仍是沿山盤據我軍兵力太單非調大兵迅速策應難以出奇制勝又查此次逆番偷渡過河係由該處土百戶串同共有一千餘名該逆番欲以一半與我接戰以一半防諸要隘該百戶現已拿獲等情報告前來中軍長現在右隊抽調一排馳往策應防軍管帶顧復慶亦派兵數十名　往泥馬宗應援除分報都督曁本鎭鎭長外理合據情聲呈宣慰使俯賜察核批示遵行　呈 
　　行營訪函云我軍前敵二營前已進據麻蓋宗茲支隊長又率馬護弁兵及三前後隊馳赴該地三營左右隊留河口護送粮米當夜馳派先導隊同三營前隊携帶乾糧口食向左邊小路進扼其　二營前後兩隊携帶乾糧口食向右邊小路進扼其背莊營長率左右兩隊携帶乾糧口食由中路直搗其腹三面進攻共圖剪子灣西俄洛等處支隊長親率馬護弁兵並三營後隊携帶乾糧口食搜尋麻蓋宗附近各山老林擬就出山夷首訊明主意以决戰撫 
　　河口訪函云現剪子灣一帶游匪聞威潰散先導隊進據西　洛後朱支隊長現住剪子灣新委裏化府知事親往各處安撫投誠夷目該夷目等仍願供給烏拉轉運糧食芻茭不至如前困難矣 
[二十五師取銷手續]  
　　浙江新軍改編一師一族業經朱都督核定善後辦法十一條通令各軍　飭該師長會同四十九旅顧乃斌妥愼規畵去後現據周顧二君呈報將歸　全軍布置完備訂期本月廿五號將該師司令部實行裁撤應請派員接收等情當奉都督核准特於十六日派出沈辛嘉王維二君馳往寧波會同順旅長核實接收 
　　又聞二十五師裁併後將弁軍佐分別安揷編餘者酌予退役所有師司令部參謀官及差遣等十四員於昨日咨送回省業經都督分別　見共志願入　武堂就學者照章發給八成原薪餘均分送第六師及十一二兩旅作爲額外差遣 
[南寧歡迎部派調查員紀事]  
　　陸軍部前委黃君政聲來邕調查廣西全省軍隊南寧軍事聯進會特於前月二十九號假座總商會開會歡迎先由馬曉軍報告歡迎理由次黃君韋君並士官學生數人相繼演說畢黃君乃起而致詞曰（上略）溯自起義以來各省軍隊驟增至數倍或數十倍不等加以各自爲政故其編制至爲複雜當此之際欲𧩜統一勢有所難故不得不從調查入手鄙人此次奉命調查貴省軍政卽謀將來之統一計劃者也貴省軍隊以巡防營爲最多防營本前清舊制然自庚子以後亦飭令各省次第裁撤惟貴省僻處邊隅亦因財政困難新軍尙未練就不得不留以鎭攝前雖有南寧龍州各一標桂林一混成協然尙未成軍只算萌芽光復軍起又皆先後援鄂留守南京現在省內者不滿千人各處土匪蜂起又不得不假巡防隊以保秩序此現時之狀况也（中略）依鄙人管見所及貴省之現狀內憂尤未若外患之急欲禦外侮非急圖軍政統一編練新軍與各省聯爲一氣弗克奏功至練兵必先練將東西各國莫異其理此此次貴省北伐軍獨爲各省所歡迎作全國之模範非平日善於將兵曷克臻此今逡練軍與列強對抗軍器日精機謀日巧故其敎練之難責任之重倍於疇昔願諸君益加　力以鞏固民國之邊陲宣揚民國之　威使列強畏我而不敢侮我者實惟諸君是賴豈獨廣西之幸民國之幸也抑尤有進者欲練健全之軍隊必先練健全之軍官我國現有健全之軍官刻下僅足十師團之用至貴省尙不足一師團之用將來軍備擴張尙多缺乏是造就軍界人才亦今日當務之急也諸君祈留意焉 
[湖北近事片片]  
　　大總統慰問樊山樊雲門前辭鄂民政長時曾有願任顧問之說茲聞袁大總統以樊氏老成持重吏治尤擅專長旣願備位諮詢自非甘老林下者所可比意欲畀以要職誠恐不樂俯就昨特派秘書某君乘火車至漢換輪赴滬專　延聘顧問委任狀並面謁慰問病狀如何若己病痊卽邀與偕往京師商議要政然後再授以職俾免推　云 
　　袁克定日內來鄂鄂都督府昨接駐京代表孫堯卿君來電云大總統之長公子袁克定君擬於日內偕陸軍部次長蔣作賓君來鄂面謁黎副總統商議某項要政約須勾留數日返斾現黎公除飭軍務司預備迎迓外並咨會民政府飭武漢警廳知照矣至克定君此來關係何項國務事極秘密無從懸揣 
　　共和黨推廣南洋南洋羣島僑商素富革命思想愛國熱忱達於極點黎副總統去歲起義於武昌該僑商等極力　助餉需不數月而告成功故僑商等極爲崇拜現有自新加坡來鄂者云該處僑民對於黎公感情較孫中山尤厚公一紙照片在彼處可售銀數元公爲共和黨領袖如能在南洋組織支部華僑必極歡迎收效當在同盟會之上聞共和黨鄂支部理事諸君頗爲意動己電商北京總部擬由鄂支部遴派有聲望黨員前往南洋各埠組織支部以資聯絡僑情而期發達黨務 
　　田飛鳳發明飛車前鄂省工業中學堂學生田飛鳳宿專意於機械理化之學軍興以來該校輟課諸生均競爭於功名田獨閉戶濳修研究飛機製造鄂軍務司前曾向外洋購有飛行機二具因損壞放於南湖未用田獲實地考查益有心得頃自以新理想發明一種飛行車搆造與飛艇相似惟作車形特將所繪圖說及結搆法具呈軍民兩政府核示云共功用與飛艇相同且較省費而利便當經民政長劉心源批示嘉奬矣 
地方通信 
[江甯]  
　　革命紀念駐寧第八師陳請革命　年紀念祭意見書云（一）擬請都督發起先發示諭通告在寧各軍隊及本處紳商學各界幷一面諭飭寧省巡警傳諭內外商民屆期懸掛國旗燈籠以伸慶祝而壯觀瞻（一）擬請將中正街從前萬壽宮稍加條繕正中寢殿供一木主上書（中華民國革命死義先烈神位）外觀　用松柏枝將照壁紮成牌樓兩轅亦然幷用電燈紮字照壁牌樓上用五色電燈泡紮國旗一面（一）紀念祭擬請定以三日舉行軍人及遺族第一日祭學商各界第二三日祭先期請都督通告各機關及一般人民（一）　祭禮節亦請先期通告凡軍隊整列由東轅門入至正殿行禮卽由西轅門出其商學各界人民及軍隊官長則脫帽行一鞠躬禮（一）萬壽宮裝飾一切費用應由公家担任（一）祭期中應由駐寗各軍隊及巡警加派兵警巡邏彈壓（一）决定後卽請都督一面出示通告一面遙委幹員設立事務所籌辦一切以上所陳僅舉大略至詳細辦法應由籌辦員隨時畫規 
[蘇州]  
　　驗收師船飛划營各師船年久失修以致腐敗不堪業經軍政司飭令各該管帶監督修繕曾誌本報現已陸續完工前日經鍾堯階統領飭令將所修各船一律停泊胥門外親往勘騐內中以第二五營修工最爲完美一營則草率者多內部多未整理完善特飭令重修當將該二船隊長馬鴻賓記大過一次尹鎭海記大過二次其該管之右隊正隊官陳桂芳亦記大過一次以警疏忽失察之咎至第四營管帶湯飛監修之船則尤爲荒謬計共三十艘竞有二十九艘盡皆漏水不能駛用當經鍾統領將該管帶大加申斥並將各船一律退回限令重修再行　懲 
　　會勦梟匪太湖界連江浙梟匪踞爲巢穴久爲江浙大患前日浙江水師費統領特派高級水師軍官來蘇謁見內河水師仉統領太湖水師劉　　飛划　鍾統領淺水兵輪張司令會商勦匪辦法不分畛域一往防勦並約定日期每月在交界處會𣆺一次或二次以寒匪胆而靖地方 
　　巨梟漏網八月九號海巡營駐巡西洋汎左𣆺三號管駕胡實恒出巡本港洋而突遇私梟拒捕被刦快槍三桿幷旗錨等件嗣經偵探曁各哨弁偵悉係湖北帮著匪萬發楊鴻發徐增廣萬家旺徐雙周老三周老四萬三麻子沈老八徐雙保徐玉山等所爲逃往小黑沙帶有快槍子彈甚多希圖聚集大帮直犯江海當經鹽捕海巡營管帶督率師船六艘並會同安濤輪船管帶駛往查拿適因風雨不能進行至三十號駛抵該處私梟己聞風而逸僅在港將拿獲湖北划船十集內裝私鹽八百數十包九響快鎗三桿並拿獲前在江陰師巡營圍卡衝港之首犯孟繼坤云 
　　山預收稅閔厙稅務公所呈請財政可加訂山蕷稅則略謂山蕷一物查照新章固在免稅之列惟從前山蕷運經厘卡按則抽厘羣情樂輸未有異議値此庫儲竭蹶商民應盡納稅義務擬即量予變通按照估本値百抽二每百斤收取稅洋二分雖爲數無多而銖積寸累不無裨益云云已奉財政司核准通令各稅務公所一律加入稅率照辦矣 
　　棉花風潮蘇城彈棉花匠向無公所行規每至冬間農隙香山橫涇等處鄉人在城彈花現售均係次等雜花而布店所售上白凈花另行僱工自彈歷久相安無異近有彈花業中人因布店僱工給資稍厚因羡生妬因妬成忌因借整頓行規爲名暫借陰吳縣廟設立花業公所強迫工人捐納資費投入工黨把持同業不准再接布業彈花生意並由該黨要挾布業以後不得附銷棉花查出議罰等因欲爲一網打盡之計聞布業中人連日在尙始公所聞　集議以似此覇持壟斷殊與商業公理有碍况棉布花紗本　子　相生若謂一店不得兼售兩物則醬園何以兼買油酒糧食京廣雜貨等店將盡一律歇業擬即嚴重交涉口來相　不下未知若何解决也 
　　熱心敎育舊學前大同女校爲張君炳生夫婦捐資建設開辦以來成效昭著今年下學期又添設初學幼童數班因本校原有學生己達百四十人以致房屋不敷特將䈁司空巷舊守　　修葺改爲大同分校於本月十五號開幕午後一句鐘　　　　前本校聚集諸生由敎習帶領排隊至分校行聞學禮各校來參觀者如東吳大學堂女子師範學校以及外賓等皆由張君夫婦一一招待云 
　　更換營長蘇軍第七十九團第三營營長駐紮盤門內瑞光寺前）束觀德辦事諸多未協業經該團長陳有珍呈請撤換聞程督業己允准擬即委該團部團附（印敎練官）周桂森接充日內當有明文矣 
　　紗廠開工盤門外蘇綸　廠停工一年有餘現有上海源記接租承辦定於陰曆八月初六日開工己於先兩日試車矣又聞有商人購運影戲　片租定幻仙戲團舊址票准試濱天仙戲團亦有八月初十日開演之說云 
[鎭江]  
　　遣散軍隊鎭江三十二旅旅長趙念伯君日前電請解散軍隊己紀昨報茲悉程都督己委派軍務司正長章君木良副長解君震臯於十五日乘車蒞鎭調查一切而丹徒民政長張君亦已向商會借洋四萬元於十六早如數撥交以便預備給餉遣散云 
[浙江]  
　　派員查烟浙民政司長屈君以現在時令適當𦉍粟下種之秋昨已呈請都督酌撥就近軍隊會同各縣知事嚴申厲禁以免毒卉再播等情朱都督據呈後特於十六日召集司僚及參議各紳開會討論决議將金衢嚴寗紹台温處八府劃分三區每區遴派禁烟監督各一員以上級將校之閒散者當選有隨時調用新舊軍全權駐紮各該府分縣帶兵調查以重烟禁應派人員三日內當可發表矣 
[安徽]  
　　流通紙幣中華銀行發行紙幣業己流通市面頗昭信用然仍恐各屬流行未久仍有阻滯之虞柏都督有鑒於此特於日昨通電各縣關卡對於該銀行紙幣一律照收報解幷令財政司通飭各屬嗣後經收賦稅厘金等欵一律解交本省銀行兌收以昭信用 
時評二（萍） 
　　曩聞專制時代有蹈海而死者矣初不謂共和時代今亦大有其人 
　　吾不識鄧斌之死較之楊篤生之死其所見聞所感觸抑乂何如 
　　然吾聞楊篤生之死也目擊專制之淫威深以及身未獲親覩共和爲憾若鄧斌者値民國之肇造拋無量頭顱擲無數金錢以購得此五族共和之新歲月宜若可以無死者然而卒之蹈海以死者與楊同賫恨以沒世者亦與楊同此豈出於憤世嫉俗之悲觀徒事無疾之呻吟歟抑亦今日之共和果假共和適不幸而如鄧斌之遺囑歟 
　　今日者手造共和之孫黃二人聯翩入都與翼贊共和之袁總統相見於一堂備受全國之崇奉歡迎歡送卜夜未央平心論之三君者皆今日負有建設共和之責者也特不知其聞鄧斌之蹈海而亦有動於中焉否 
 
 
 

Page 7

 
 
本埠新聞 
[蘇佑泰案公訴判决書]  
　　原籍長崎市大浦鄉伊字千三百七十七番地平民住所上海有恒路三十一號○美商德高氏層人森山新太郞生於明治二十年八月二十二日原籍宮城縣本吉郡米村七十三番地士族住所上海武昌路四百五十號奇術師太田實事三田光一生於明治十八年八月十五日原籍名古屋市金澤町二丁目七十七番地士族住所上海蓬路二百五十三號無職業張貴之生於明治十九年六月二十三日關于石記新太郞被告爲强盜殺人僞造印章欺詐光一貴之被告爲欺詐未遂各事件本裁判所由檢事平山正祥之干與審判其事如左 
　　主文被告新太郞處無期懲役被告光一貴之各無罪收押物中手巾一條僞造印章一顆即行沒收餘各繳還原主 
　　理由第一被告新太郞當傭於上海南京路寶石商美人德高氏時於明治四十五年四月初旬起意欲誆取該店之鑽石遂於同月十九日欺誑被告光一貴之謂有來自日本購求鑽石者如購鑽石於前記之德高氏而轉售之則可共分其贏餘之利旣得二人承諾復使光一僞爲來自日本之寶石商貴之爲介紹光一於已者以誘前記德高氏主管出賣寶石之華人蘇佑泰欲伺其出則乘間誰取其所携之鑽石同月二十一日偕光一貴之同會蘇佑泰於同地北蘇州路旅館東和洋行磋商購買鑽石其後告佑泰以同月之二十四日再來定此賣買契約而誤告光一貴之以同月之二十五日迨至同月二十四日旣午新太郞始語佑泰以由已之誤致告彼之定約日期與告於客者有一再之差因懇其猶豫一日佑泰不允且促其立即同往東和洋行新太郞不得已遂與偕行繼以佑泰現客之不至以新太郞爲欺已極口肆詈致新太郞决意不如逕殺佑泰而奪其所携之鑽石遂於該處用已之手巾（即収押之手巾）將佑泰絞殺因强取其所携之鑽石十數包（共値銀一萬二千六百餘元）及其他雜物數件 
　　第二被告新太郞存有其父佐吉之橫濱正金銀行存欵簿於同日同地使不知情由之被告元一作一用森山佐吉名義致該銀行上海支店之改印書其名下用已所有之現存印（即收押之僞存印）蓋捺以捺成其僞造事實即於同日持向該支店使用 
　　第三被告新太郞於同地法租界之密采里飯館將該簿及印押於三原武吉詭稱翌日卽提存欵償還以誆取銀洋百元 
　　第四被告新太郞於同日同地訪庽於　倫路南金里森國屋旅舍之黑田寬太郞詭言轉售於西人誆取寬太郞所有之手槍一杆（附子彈百顆）（未完） 
[提議裁汰地甲]  
　　市議會因議案過多審查需時届期未及議竣由董事會呈請延長會期十日己誌本報茲悉十六日爲繼續審查報告之期姚議長因在民政署會議籌備衆議院選舉事宜不克到會當由副議長王引才君出席報告理由並聲明議員蒯旭人臨時交議案一件不及刷印分佈宣讀大致爲民國成立政策更新前清陋習悉己改革尙有地甲一項向無工食專向各店戶收索陋規以爲生活實爲居民之蠧本市共有十六地甲謂之十六舖每舖一正兩副南北未及三里而蠧役己有四十八人查地甲又名舖門因從前有舖遞公文之用除錢漕另有地保外凡舖內出有命盜案等事均由地甲查報現在對於訴訟關涉司法己經獨立保衛地方巡警亦巳遍設獨留地甲實爲民害惟事屬民政範圍應請介紹縣議會議决呈請民政長執行衆贊成惟仍請印刷交閱以憑硏究 
[當選人合羣抵抗]  
　　本邑西鄉蒲淞市自治選舉因各分黨派互相攻訐至今尙未成立至前次選定議員因有侯琴昌以諸翟區議員張俊當選票中有字跡不符之處稟請上海縣民政長批准擬將前次當選議員槪作無效一律重選故該處各鄉區當選公民刋發傳單於陰曆八月初五日在新涇鎭關帝廟內開會集議是日到會者共有四百餘人推定陳錦魚爲主席僉以此次爭執係因前董私黨均未當選故詭謀百出播弄多端爲推翻全局之策公民等萬難隱忍當即議决辦法並由當選公民繕具稟詞向民政署抵抗未知能佔優勝否 
[組織初級審檢廳之佈置]  
　　上海地方審判廳長黃涵之君檢察廳長陳松生君組織南市浦東以及四鄉初級審檢廳業己籌劃進行分定等次所有推事檢察各官亦經推定除本廳附設第一初級廳外南市爲第二初級廳監督推事兪應望帮辦推事金緘檢察官吳運昌閘北爲第三初級廳監督推事董邦韓帮辦推事沈毅檢察官王言論浦東爲第四初級廳推事龔鑑檢察官潘繼藩西南鄉閔行鎭爲第五初級廳推事夏季穠東北鄉引翔港爲第六初級廳檢察官沈琳東南鄉三林塘爲第七初級廳檢察官汪肇甲西北鄉曹家渡爲第八初級廳檢察官許守廉又第六七八初級廳巡廻推事汪綸 
[福字營紀事]  
　　滬防福字營七八兩月官佐弁兵薪粮均未發給茲該營司令長劉君因實難維持特於前日親自赴寧面商程都督允飭蘇都督府駐滬財政司查明所欠福字營薪餉若干設法核給昨劉君巳回滬候命矣 
　　劉棟臣司令長近以蒙藏事迫擬率所部軍隊前往効力並以滬上近頗安靖且有滬防全軍所部水陸軍隊駐守足以鎭懾故於昨日電禀蘇都督請咨陸軍部命令調用 
　　司令部參謀周佩蘭君茲須回籍省親於昨日報告劉司令長請准銷差 
[選舉議員之預備]  
　　民政長吳君近接蘇省程都督來電以衆議院議員初選舉事宜限於陽曆九月底調查竣事昨特照會市政廳總董請即轉知各團體擔任調查故已定於九月十九日即舊曆八月初九日下午兩時在廳開會集議遂即分知南北商會董事及城內各區董等届時一體蒞會分別担任調查 
[改選區董之磋議]  
　　新選南區區董臧廉遜君因住居城內未納本區地方稅爲南區公民羣起反對函致市政廳要求另選己紀昨報茲聞昨日午後總董特開談話會邀集該公民等詢問原因然後將臧君所呈之辭職書付衆宣示並定今日再開董事會集議辦法 
[淸查公欵之先聲]  
　　前清滬道蔡乃煌任內交代尙未結報劉道任內收支欵項光復後雖經截數移交領袖領事接收立有清册然係籠統登列並無欵目絀數殊難作憑現聞上官擬派專員來申澈底清查以昭核實 
[華僑不滿意於選舉法]  
　　華僑聯合會接三寳壠各團體來電云華僑聯合會轉袁大總統國務院參議院鑒華僑選舉法案第四十條惟商會有選舉權殊不平均萬難承認請改由各團體組織三寳壠華僑公會曁國民捐會書報社叩 
[華法聯進會緩期開會]  
　　華法聯進會原定本月十八號假法工部局議事廳開華法演說大會茲以法領喪父未能到會且所定會塲適於是日工部局員有事聚議故十八號之會從緩舉行 
[江西財政司咨駐滬裕寧清理處文]  
　　奉贛都督發下貴處呈稱案奉即財部總長令開委任廷林清理裕甯總分局帳欵幷奉兩淮鹽政總理令委爲南淮鹻務銀行籌辦處長即將清理裕寧帳欵處附設於內各等因奉此遵經定章開辦一面呈報理財部咨請各省都督曁轉行各地方長官即將業已提用裕寧欵項數目報部行知至裕甯原繳各官署帳簿票據亦請發還各原經理刻日賫赴滬清理處以憑統一核辦並由處分別逕報移行各在案茲查各分局莊經理陸續將次到齊惟　省九江分局帳簿票據旣未呈繳該經理等亦未遵飭到處要知裕甯總分各局自提撥寗省鐵路經費後並無領存官本從　所資以營運周轉類皆鈔票兌入曁各岸鹽本商民存放之欵去秋光復後各軍政府各本地方提用裕寗欵項數頗不貲票本商存大受虧損其事已雖收束若再延不統一清理截長補短設將餘剩帳欵消耗殆盡微特鹽本存項無從理償即在外鈔票亦必無資應付害及商民將遍五省在昔專制時代尙不可有此弊政共和而後方當以救民生恤商艱爲急何堪再以此重累同胞廷林言念及此難安寢處茲者理財部通盤籌畫蓋亦深恐各處祗顧收欠各經理亦苟圖目前之安置在外鈔票及原收鹽本存欵於不問終致失信於民故特設處清理冀収統一速效今該經理等竟延不遵行實屬不明義理弗顧大局亟應委員催提以杜延宕除移委李克鑅君程宗洛君前往江西裕甯分局勒催該局經理邱星農等速將帳簿票據刻日檢帶齊全前來滬清理處呈候統一清理如己繳呈本地方官署亦卽請領發還母再遲悞並訓令該經理遵照外理合具文呈祈電鑒查照前呈卽將前己提用裕甯贛局欵項數目咨部行知一面飭查裕甯帳簿票據如巳呈繳在官亦乞就近發交該經理刻日携帶來滬以便彙案清理並行知九江府知事一體查照辦理實爲公便等因到司並准貴處移同前由查裕寧贛號簿帳光復時曾經呈繳在案代爲情理茲准前因業經本司檢齊原繳簿帳飭令原經理邱星農到司具領遵照赴滬呈候統一清理所有該號放帳自辛亥年十一月起至元年八月二十七號止贛省經收八平銀五萬六千八百九十一兩二分代還各商戶存欵八平銀一萬七千二百三十三兩四錢三分實提用該號八平銀三萬九千六百五十七兩五錢九分一面呈由都督將此數目電咨報部在案嗣於九月二號代撥收前江西藩庫八平銀二千八百六十四兩五錢八分四厘代撥付應解前江西藩庫八平銀二千八百六十四兩五錢八分四厘又代付鹽局零鹽價八平銀一千兩應請查照作數除將簿帳發還原經理外爲此咨請貴處查照可也此咨 
[中華實業團出現]  
　　吾國實業不振由來久矣今値民國初建實業之改良提倡尤不可一日稍緩頃聞趙君端胡君涵朱君家邦楊君浩然兪君英楊君生稊等十餘人約集多數資本家發起中華實業團以振興實業利國福民爲宗旨現設總部於南市新舞台問壁商務日報館內昨日該團在總部開會己舉定趙端君爲臨時正團長楊浩然君爲臨時副團長胡函君爲理財科長兪英君爲交際科長楊長稊君爲文牘科長朱家邦兪鳳池兩君爲正副調查科長其總務業務兩科暫由正副團長兼理該團發起伊始聞實業界甚表歡迎日來資本家工藝家商業家入團者聯絡不絕承認發起支分部者己十餘處且舉定之各職員均一時名士此次熱心提倡改良吾國實業界必受其福匪淺想熱心實業者必大表同情也 
[捕房抄獲賭塲]  
　　李阿福潘阿二在四川路一百七十七號屋內開設賭場經美捕房捕頭偵悉前日密飭中西包探前往拿獲賭徒王阿發羅阿德陳桂林馮阿漢衛阿寶王阿寶凌阿生徐阿來蘇阿妹等二十四人連同賭具一併帶入捕房昨解公堂經關讞員會同美海副領事訊明以李潘二人前曾犯過案件着各押一月王阿發與羅各罰洋十元陳桂林等八人各罰洋八元其餘不到者保洋充公賭具銷燬 
[也是園將開助賑會]  
　　温州水災待振孔急茲由江亢虎君倡議於舊曆八月十四五兩日假十九二十舖保安團商團事務所（卽也是園）舉行籌助温振大會會中有東洋戲法及烟火戲曲等游藝並於亭榭內紮成月宮一座以供游玩酌取游資悉數充振聞該團團長莫子經君以此舉爲救濟災黎而設已允其借用園基開會矣 
[童養媳死得可疑]  
　　閘北一區警局界內姚家宅地方有江北人馮招雲者家有養媳薛氏年已及笄本月十五號忽然斃命四隣探詢其故馮以病死答於是隣人　有煩言議論不一事爲該區警局查悉恐有別情於昨日午後諭飭廿七保十一圖地保沈某棠投上海地方檢察廳報請相驗陳廳長得報後定十八日午前派檢察官前往相驗 
[警務長定製手槍]  
　　穆警務長以轉瞬冬防將届特向製造局定製手槍一百二十五支以備分給城內外曁浦東閔行徐家匯等處各區巡長　時携帶以重警務而保治安 
[議會不認報銷]  
　　前任法華鄉董黃某交卸後所造報銷有不符處該鄉議　以公欵絲毫爲重一片糊塗帳萬難承認已據情呈請民政長澈查矣 
[謝贈]  
　　華商信孚公司爲挽回利權起見精選純粹中華上品番秘鹽生髪香油咳嗽藥水保命藥水咋承各贈一種書此誌謝 
瑣聞 
[城内]  
　　民政長批示○梱保陸潤祥禀批據禀梱保本届應輪三梱　辦現屆交替之期候照會圖董查明議據究係何人臨年出具　保各結來案稟候給諭承充該保速將經辦漕忙掃數完清靜　交接可也沈韓嘉案批據稟該圖梱保向以八月爲交替之期現將屆滿接辦乏人候卽照會圖董速照梱議本年應由何人　梱出具認保各結來案投充該保速將上忙尾久掃數結清仍候新保給諭再行交替可也 
　　地方檢察廳批示○沈金濤控陸王氏賴婚圖嫁請求提究由批據訴已悉爾入贅陸王氏家爲婿業己年餘且己生子若無棄家游蕩等情爾妻母陸王氏何致將爾擯棄不理情詞顯有不寔不盡旣據呈訴姑候飭傳原媒訊明核奪　單附 
　　第一初級審判廳民科批示○楊雲卿辯應和財訴追欠造價批案經地方廳判决確定自當依限繳洋豈容藉詞飾宕着速遵判繳欵如再違延即照章強制執行鮑觀山陳明無力遵繳狀批案經第二審判决確定該民自當依限履行豈容藉詞圖呑着速將洋繳案母再飾延致干強制 
　　節外生枝○虹橋迤西至登雲橋地方每日清晨有菜市聚集交易所以巡警局嚴定章程自午前八時始十時止凡有人力車只准由東向西由西往東者須繞道南浜不料昨晨有某甲雇坐人力車硬欲由西往東巡警上前阻止互相衝突適有住居三牌樓現爲某學敎員之楊某在旁經過向之干涉不知因何即與巡警爲難以致該警略受損傷遂即同至二區警局甲則　間逃逸時適區員他往巡員即令楊回去候稟警務長飭探查明再核 
　　地方審判廳牌示○照得本廳現因組織初級審檢廳及初級審檢分廳將次開辦需用承發吏承辦公事木廳原有之承發吏不敷分派合行招考茲定本月二十四日卽陰曆八月十四日上午十時在本廳考試爲此牌示週知如有合於後開資格者迅即來廳報名屆時聽候給題考試幸勿觀望自誤特示計開（一）年在二十五歲以上五十歲以下者（一）身體健全者（一）品行端謹者（一）家計殷實或有殷實舖保者（一）文理通順者（一）向無一切嗜好者如有以上完全資格考取後情願按照章程穿用制服恪遵命令希即邀同殷實舖保來廳塡具志願保証各書聽候挨次委派 
[南市]  
　　碾傷女孩○萬聚碼頭划船戶姜金龍之女名昭弟年十歲前日在馬路被某鹹貨行之塌車撞倒碾傷左脚踝骨已斷適由崗巡查見追獲車夫王桃榮趙根由田朝良陳二寶連同塌車扣住解至裁判所先將傷者飭人舁至上海醫院嗣經醫生函復陳裁判謂該女傷重不免殘廢等語旋由塌車頭目顧計投案求恩寬宥判顧交保王等四人留候三天後察看傷勢如何再行定斷 
　　冒名串詐○崇明人徐小泉住居興盛旅館前日乘新泰輪船回里携有大土十六小包被無賴宋根生即阿庚冐稱土藥稅公所巡丁紏串迎賓館小主任兆麟勒詐洋八元軋至該棧經人勸出小洋三十角徐即訴由旅館聯合會報告東區立飭偵探將　任拘解裁判所訊不承認後傳証人黃菊初徐翰琴質明宋始供認不諱判拘留一月任　不在場求請寬宥姑准從寬斥釋 
[閘北]  
　　藉端歛錢○禮和洋行管理頭髪工人傅德耀舒昌恒等投閘北裁判所控孟阿正莊福元冐充行頭私印行單託汪春標兜售與各工人每張計洋二元四角未領者不准做工查知受驅請究等情昨奉孫所長准將孟汪二人提案訊據孟供每張祗收洋四角訊之汪供約共售出百餘張是實判孟汪押候交莊福元到案再行訊核 
　　折還一半○工人高鴻源控工頭朱友記不付塡泥找價洋六十餘元一案昨奉孫所長傳訊朱祗認欠洋二十餘元判交保限十天折還洋三十元違干未便 
　　追繳借欵○金琪章控閔勝之不理借銀一千兩昨經孫所長傳案質訊一過判閔交保限期清理 
　　不認盜賣○程祖金控楊桃桃盜賣伊外祖家坟地昨經孫所長集訊楊供此地契上載有六分丈見祇有三分曾向聲明並非之賣判楊將小票呈案再核 
[公共租界]  
　　幸未燎原○四川路靑年會樓上前晚九時因烟囱爆裂幾兆焚如迨捕房皮帶車馳往灌救已烟消火滅矣 
　　請緝贜賊○總巡捕房陳姓繙譯之妻錢氏前日行經南京路虹廟弄內被菲　去金挖耳一枝又太古洋行前日在　山碼頭被竊値洋二千元之紫銅五十塊又四川路七十二號西婦遺失　　金別針一只又江西路五十三號居戶李子軒失竊値洋一百八十元之綢長昨均分別開單呈請捕房飭探偵緝 
　　司機不愼○住居白克路十五號屋內之孫某前日向都督府外務司長陳某借得汽車乘至派克路因司機人沈來才不愼將行人沈伯金撞倒碾傷右足骨昨由捕房將司機人傳至公堂略訊一過判交妥保候原告傷愈再核 
　　毆傷車夫○東洋車夫沈高法控被張乾章毆傷昨由捕房將張拘解公堂訊明中西官以沈受傷屬實判張貼給傷費洋五元　罰洋十五元充公 
　　小孩迷路○男孩阿金女孩馬紀才許桂香均因迷途昨晨由　一併送廨請示林孩供年十五歲台州東門外人向在西鄉楓涇父母己故來滬找尋舅父孫阿大未遇馬女供年十二歲江北人家有父母女子在車袋角三十間頭絲廠做工許女供年十歲常州人在虹廟隔壁許姓家爲婢被虐逃出判林孩賞給川資洋二元派捕代購船票回籍馬女留廨候認許女發幼女所留養 
　　屢戒不悛○謝福華因竊談小亭家衣物由探查獲昨解公堂訊知謝係五次過犯判押西牢一年期滿逐出租界 
　　尋獲逃妻○甬人賴慶友之妻周氏私逃已久茲經賴來滬找尋前日在蘇州路遇見扭控捕房昨解公堂請究賴偕見証陳經甫上堂証明前情訊之氏供詞支吾判隨賴回籍如再私逃查獲嚴究 
　　混用銅洋○張阿五前日持銅質小洋至楊樹浦王杏生所開之烟紙店內混兌當被察破嗚捕拘入捕房昨解公堂經中西官訊供屬實判張押三禮拜僞小洋毀去 
　　拐騙結果○吳雨生因拐吳同生之妾朱氏並捲去金飾由廨判令押杳在案昨日竿刻經關讞員會同美海副領事質訊屬實判吳押西牢一年半車夫張阿二無干省釋 
　　賭徒鬥毆○潘阿林趙阿虎桯小羊張阿銀四人昨因賭博起衅在元芳路互毆被印捕併送捕房候辦 
　　勒遷木料○錢友甫昨在哈爾賓路堆放木料被二百六號巡捕查見阻止不服拘稟捕頭諭令速移他處違干提究 
　　啞子搶物○啞子某甲昨日闖入吳淞路九百九號粵婦梁王氏家攫取衣服一件而逸由捕追獲送入捕房押乞丐牢一天 
[法租界]  
　　硬扣工資○周岳氏投廨控稱前由薦頭店薦往陳嘉猷家爲乳傭現孩已斷乳尚被欠去工洋二十七元向索託詞婦人多開用自來火強欲將工錢扣抵婦人因家貧無奈出外爲傭豈能受此巨虧况婦人並未多用自來火求鑒聶讞員以陳飭傳未到候再傳訊核辦 
　　無可推諉○高逢春昨期遣子投廨控稱上年有潘悅春將衣服四件質在蘇州後因無力贖取借給伊洋一百元始得贖出今向索討圖賴不還憑據呈驗潘供並無質衣之事因彼時高義與周姓等令做打米廠生意紏葛高卽邀同緝捕營務處向周索欵知我與周亦有紏葛合我担任立據是實官以憑據鑒鑿未便推諉判限七天交保還洋 
　　限期償還○邱錢氏前控荐頭店主沈屈氏所荐之傭婦行竊値洋一百二十餘元之金飾逃避即經公堂提訊判令交保限七天交人若逾限不交勒令賠償價値茲因逾限未據交案昨又提究氏稱該傭實不知避匿何處求鑒聶廨員判交原保限七天償洋一百元了事 
　　違章受罰○前日有自稱南市鹽公堂巡查之成松林田福朱玉生樂富士等七八人至法界萬豫醬圜內聲稱查察鹽包繼又做好做歹云祗要酬給洋若干即可免查該圜以租界向無此定章爰卽報捕將田成等四人拘獲送廨請究醬圜夥韓克富及十五號巡捕俱到堂稟訴前情戚等同供前往調查鹽斤有之不敢素洋聶讞員商之李副領事判各罰洋五元充公以爲違章者儆來件 
[兩淮鹺務銀行章程（續）]  
　　第十三條凡將所執股票轉售如不違背本章程第八條之規定得請由本銀行更過戶名塡明事由田售主及中証人簽字連同股票息摺併交本銀行核對並須繳納相當費用（此項費用應視股票息摺紙張印刷之價値及辦事手續之繁簡而定由木銀行預先劃一宣布 
[第三章營業]  
　　第十四條上海爲中外商務薈萃之區應先擇地設立總行揚州通州泰州清江鹽城南京及省外之皖贛湘鄂等處均鹽務產銷重要地點應分別籌設分行餘如海屬之板浦靑口淮屬之阜甯揚屬之東台興化十二圩通屬之泰如兩縣寧屬之浦口等城鎭及皖贛湘鄂分銷之處非產鹽原址卽行鹽衝要均應設立分號至某處分號應歸某處分行管轄俟臨設時再行分別支配呈准政府立案除以上規定之分行分號外如察看時勢須在他處添設分行分號或託殷寳商家爲代理店並與他銀行結匯兌劃撥之契約悉遵部定條例辦理 
　　第十五條本銀行營業所應於各處暫擇衝要地點租賃寬廠房屋先行開辦共行內應有之金庫及監督以下各　　辦事處休息室招待室閱報室餐室等類均應一律設立以期秩序井然而完銀行帛度俟營業漸有效果根本可以鞏固再行選購地址徐圖建築 
　　第十六條本銀行營業及辦事時間每日上午自八時起至十一時止下午二時起至四時止但遇有必要事須當日辦完者得延長之 
　　第十七條每遇星期日及民國成立紀念日曁各地力商業上向例之節令休息日本銀行均得停止營業及辦公惟內地尚未通行星期停息之處應仍照常營業倘因萬不獲巳事故須於例外停止營業者總行應呈明財政部曁鹽政總理分行分號應呈報總行或各本地方長官核准並登載日報或以他法宣布週知 
　　第十八條本銀行營業期限自總行開辦之日起以三十年爲滿限滿後如欲殿期延長准由股東總會議决於届限三個月以前呈部核准登報宣布 
　　第十九條本銀行由國家人民合組歸中央政府管轄照條例得發行一元五元十元五十元一百元之紙幣初次發行最高額以四百萬元爲度呈請財政部核准立案 
　　第二十條發行紙幣爲國家特權本銀行需用紙幣應先公議定式呈請財政部察閱發還刷印印足四百萬元額數後再行解送到部復核加蓋部印領賫回行由本銀行逐一另加識認圖記以便發行仍將開始發行日報部備查 
　　第二十一條總行領回蓋過部印之紙幣後即按已設之分行分號支配轉發紙幣之數目並由總行代刊該分行分號識認圖記於轉發紙幣上逐一加蓋眼同該分行號請領紙幣人點清數目連代刊圖記一併封固交給領回發行仍將領到發行日期報明總行備查 
　　第二十二條總行與各分行分號應須常存準備現金及各保證票據均遵照財政部核定條例辦理（未完） 
[鐵血軍人救邊乞丐團組織簡章緣起]  
　　西茂之戰聲未己蒙古之惡耗頻來岌岌殆哉邊患急矣藏失則長江門戶開蒙失則黃河藩籬撤吾國前途尚堪問乎夫以尹都督西征矣而㨗音未到政府討論征蒙矣而進行無期其他愛國健兒願死沙漠者函電交馳終成泡影無他滿清無道羅掘己空民國始基瘡痍未復兵精而餉難濟此英雄所以恨無用武之地也同人等痛大局之動搖念財政之窘迫百費躊躇特約集光復上海南京及北伐之鐵血軍人組織救邊乞丐團稟請政府立案俟佈置旣定後蒙急則援蒙藏急則赴藏誓以飢可忍寒可耐性命可輕身家可棄而不達此鞏固邊圉壯耀國麾之目的不止庶幾哉逆番墮胆俯首就我覊縻列強驚心野心從茲消滅乎嗟我兄弟盍歸乎來 
[簡章]  
　　（一）定名鐵血軍人救邊乞丐團 
　　（二）宗旨以乞丐籌餉征服蒙藏鞏固邊圉壯耀國麾爲宗旨　　（三）性質以忍勞耐苦冐險歷艱不計生命以作征蒙藏各　隊之先鋒 
　　（四）組織本團原名征西敢死團係光復上海南京及北伐之解職軍人相組織者旋因籌餉萬難而蒙古接踵告急只得冐萬死不辭之主義改爲救邊乞丐團擬行乞丐籌餉設事務所於上海稟請政府立案以便沿途正式乞丐 
　　（五）辦法本團以鐵血爲主但有未便實行鐵血之處當審察時勢聽該處總司令節制調遣 
　　（六）進行先壯事務所設立後俟報名人數齊集再假定屋宇定期入團選派辦事人員出發乞丐一面陸續招集佈置妥當餉銀稍足再行沿途乞丐蒙急則赴蒙藏急則赴藏 
　　（七）義務本團均係愛國志士除川資伙食外槪不支餉或俟欵足臨時酌給津貼及安家費抵蒙藏後聽政府酌給 
　　（八）資格以富於學術品行純正深明大義者經二人以上之介紹臨時考驗合格得入本團 
　　（九）經費開辦經費由發起人担任至派出團員籌着經費須陸續解交總部以備籌辦一切 
　　（十）定額暫定五百名俟餉項籌着續行招收至一千五百名爲限 
　　（十一）地址暫設事務所於新北門城內福佑路衆和社 
　　（十二）附則俟約集同志後再選派辦事人員訂定乞丐規則幷以上章程未妥者隨時更改 
時評三（默） 
　　上海一妖怪世界也本地之牛鬼蛇神日日現形於花天酒地而無人敢捉也各省軍界之么魔政界之牙祟紳界之魑魅魍魎亦皆挾其造孽錢以混迹於滬上畫伏夜出逍遙自在雖請緝之電紛來然從未見其拿獲一人者今者張天師在滬演說道力苟能出其捉妖之法術左手持子房錐右手執道陵劍　　妖小妖一網打盡豈不甚快 
 
 

Page 8

 
 
　 
[壯道敦外國木器號]  
本號開設上海英界三洋涇橋北首江西路二百十九號朝東門面新到外國頭等名廠大小　　鐵床價賬物美比衆公道貨色存足格外放盤專造新式各種木器工精　足添色光活更有特別花　　樓椅榻大菜問色花旗椅名目繁多不及細載收請　各界光顧庶知小號貨品果然佳妙價目當眞便　也 
[開蘇萬國儲蓄會之特色有志儲蓄欲得極大利益者看]  
集一狐腑可以成裘積一簧土可以為山故談經濟者貴首開財之　　貴乎　財之流此儲蓄之名詞所由來也夫儲蓄之利益固人盡知之矣而　　儲蓄於銀行或人壽公司計本取息之外絕無特別之希望殊不足以引起　　之觀念況乎銀行有長期短期之分茍有急需未及期滿不能支取至人毒公　雖具有儲蓄性質而平時有付無　憂非付至期滿不能收雙方之効果本會有鑒於斯　集中外鉅商組織斯會呈國政府認可註冊復經駐滬法領事滬法領事抵　　辦無論華洋人士均得自由入會每全會認定會欵洋二千元由本會挨號給執會單為憑（或認半會或認四分之一均可）分　四年繳付按月洋十二元零給收條為証本會卽將會戶月繳之欵以七成半存儲銀行生息以二成半按月關各會戶號彩一次迨會戶逾多則彩額愈巨百倍千倍之利不難猝獲至期滿　　付還本　外另有餘息分潤卽使繳欵尙未滿期茍會戶有不願　續繳付者本會亦可將應有本息照章給還總之本會宗旨實為利益會戶起見故所訂章程於會戶一方面非常便利似此辦法　每月　有無窮　希望而日後又得大宗之　欵兼籌並應誠為本會之特色欲知詳細者請至法大馬路第六十九年至七十一號本會辦事處索閱章程分文不取外埠函索請開明住址卽可寄奉現定西府　　五號開欲得極大利益者務各踴躍入會也　上海萬國儲蓄會謹白 
[龍牌水門汀]  
三井　洋行　行理 
德律風第二二零八號 
[中華民國　農友會報弟三期出版]  
本報為提倡農業起見爰創設會報以喚起一般農界每年出報四冊第一第二兩期出版後大受社會歡迎迭次再版不脛而走者數千冊同人等益自勉勗茲於第三期內特再改良加增頁數添印銅版其類分十目（一）圖畫（二）論說（三）學藝（四）調查（五）來稿（六）答問（七）記事（八）文苑（九）小說（十）錄　　材料豐富印刷民定價每冊　　四角　　國研究實業志士從速購置為幸　發行所上海　局路中百　　　　　浙江杭州　橋農友會會報社代派處　　　　　地大書局 
[開乾洋行聲明]  
本行由九月十五號起特聘王君志良為買辦所有前買辦郁君品香經手各項往來銀錢貨物等項均歸郁君理直與新買辦無涉特此申明此佈 
[開乾洋行廣告]  
啓者本行開設上海以來曆有餘年及各埠分行專做進出口雜貨及輪船伙食棉花麵粉等生意並發行本廠自造上等　　牌冠冕牌馬頭牌　貓牌各種肥皂價廉物美以廣招徠今困推廣營業故特聘王君志良為買辦凌君健亭為帮辦承蒙賜顧請駕至仕記路A字第一號本行帳房內與王凌二君接洽均可此佈　電話一九三一　本行主人特白 
[新發明川貝麯購者注意]  
夫咳嗽一症首先犯肺經云肺主氣其合皮毛咳嗽者皆由肺腋受抑也久不　治愈嗽愈甚則面黃肌瘦津腋枯耗夜不安枕人身患之豈不憂乎惟此麵專治肺郁之妙藥為蓋世獨一之奇品以川貝燕窩貴重之劑化學成　不燥不熱主治男婦統服無論高年氣虛痰喘輕年勞傷太過吐血咯痰中帶血　　等症以及小兒急慢驚風咸宜購服　注意注意　法另詳於仿單　每盒售洋一元每打十元外　函　　　自理如蒙賜顧請認明　上海英大馬路巡捕房隔壁逢吉里第三百三十八號門牌便是 
總發行所日勝公司啟 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[新開酌雅樓酒菜館定於七月念八日先行交易擇吉開張廣告]  
本樓開設上海四馬路畫錦里口及聚豐園舊址特聘四川京都維場頭等名廚精　中華大菜色　雙佳價目公道　辦全席酒餚以及隨意小酌各種細巧名點美酒香茗均皆異常適口座位寬敞陳設精良堂　請客叫局非常快捷伺候一切亦　　到倘蒙　官紳商學各界惠然肯來無任歡迎茲定於陰曆七月念八日先行交易特此廣告 
酌雅樓主人謹啓 
[（包愈斷根）心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小二角半 
上海拋球場北首杏林軒啓 
[振聲有限公司特創中華大戲院]  
院工竣擇吉開演 
[力能敵獅　非洲樹皮丸]  
總發行所上海五洲大藥房 
動物之中莫有強乎獅者而人能敵之則其筋力之堅強必逈異乎常人也可知由何得此強力常服非洲樹皮丸便能體質健壯筋肉堅強四肢有眼精神活潑多腦充髓固腎補陰壯陽添精開胃健脾凡患遺精陽萎頭暈眼花筋疲力乏腰酸腿軟耳嗚腎虧胃碍便閉者服之立見功效民凡服丸後隨時運動則散力干百體臟腑健全身軀充實倘若安逸喜靜之人常服此丸則聚力於下半部肚腹筋生力消化快速大便暢利精　勁健得子甚易一切虛弱衰敗之患消除浄盡平日身壯力健壽命延長世有膝下尙虛家庭乏嗣之歎者請一嘗試便知此丸之功用非常矣 
每瓶一元每打十元 
[挽留名醫顧叔惠先生]  
先生夙精醫術前在甯波創辦大同醫院治病無算成效卓著旋值鼎革暫來滬上同人等知之有素敬代同胞挽留在申告世之抱病者　徐因卿　虞洽卿　周金　　席子佩　張叔禾　周舜卿　祝蘭　尤葛民　榮瑞韾　吳稚暉　楊千里　汪頌閣　秦平甫　蔡松如　諸青來　楊景斌　凌植支　高彤墀　莊叔秋　同啓 
[中國煤氣灶]  
上海自來火公司於上次張園賽會時曾經陳列出品當將煤汽庖煮食器灶排列說明其便益之處以及能燒煮各類食物於促極短間時比賽之後今已獲得優等金牌一面呈見該灶之功用也 
各界士紳商號如有欲裝試者請致函本公司機務處在西藏路五號或南京路廿九號樣子房所有裝置租借各弗一概不取 
[（眼界一開）]  
四馬路春周得意樓早茶世文送看日沒晚茶　花滿座又有新到行眾　均令人自迷五色世界一新　慕盧逸 
[（眼界一開）]  
李贊勳君　直隸滄洲李東葉先生之少君贊勳玉照 
有為父者用韋廉士大醫生紅色補丸使其子之身體得康健 
孩童當發誦時若面白無血身體瘦弱胃品失常上樓氣急少一動作心仲驚悸為父母者宜急為之調治須用韋廉士大醫生紅色補丸以補益之盖孩童若腦筋衰殘則不能發育長大而發育長大時若血液不足則胸膛平而不凸肺部有病精神不振必成為無志上達之人故孩童所最要者莫若潔凈稠濃之鮮血也韋廉士大醫生紅色補丸能生康健新血血旣康健則全體發育自然有力即如直隸滄洲郵政局供事李東萊先生哲嗣贊勳一症可為確證焉李君東萊云小兒贊勳年十二歲肄業於滄洲高等學堂因患胃部痰症每飯後胃甚慘痛啼號之聲達於戶外頭痛欲裂體甚衰弱夜不成寐身常發熱厯數句鐘始退耳流膿水苦不堪言余為小兒之症心甚焦急延醫調治毫不見效因憶已身曾受韋廉士大醫生紅色補丸之益遂決意與人試服是丸先購二瓶每日與服一丸未幾果見效驗胃口增進頭不疼痛胃亦安甯夜能熟睡耳不流膿服至一月病竟霍然今則身體強健兩腮紅潤竟成為康健之小孩矣余深咸　韋廉士大醫生紅色補丸所賜於小兒之恩不敢將此聖藥秘而不宣特作證書以造同胞並勸世之患同病者速購韋廉士大醫生紅色補丸服之俾得同獲裨益也韋廉士大醫生紅色補丸中國各處藥局凡經售西藥者均有出售如欵假冒可直向上海四川路八十四號韋廉士醫生總藥局函購或向重慶白象街分行函購亦可每一瓶大洋一元五角每六瓶大洋八元遠近郵費一律不取 
此係眞樣留心假冒 
 
 
 

Page 9

 
 
   
 
 

Page 10

 
 
自由談 
游戲文章 
[蚊子訴狀] [  瘦蝶]  
　　訴爲闔族慘遭殺害懇請緝兇究辦以重蚊命事竊身等世居水草鄉卑濕村族衆蕃衍世習鍼科近因天氣炎熱遷居碧紗㡡中目擊社會之荒淫民族之酣夢心竊痛之慨然以大聲疾呼鍼砭薄俗爲己任自分無害於治安有益於國家乃反對者不喻斯旨動輒咒罵時遭蹂躪或以硫煙薰灼受累不堪身等顧全大局姑予優容詎於本月某夕突有惡棍五指大王糾合蒲扇洋燈等匪類闖入家中時闔族正在晚膳猝不及避致蚊母曁族衆等五十餘名口慘遭焚殺無遺身與黃蚊花蚊同匿黑松林得免於難竊思蚊命至重際此共和時代全恃法律維持該惡棍等結隊橫行大肆凶燄殺蚊於火目無法紀實屬罪大惡極而身等闔族被害尤爲可憫設再隱忍恐肇滅種之禍今特瀝情具訴伏乞迅賜嚴緝該惡棍五指大王等到案按律懲治以重蚊命而保治安實爲德便上訴 
[滑稽戲評] [  劍樸]  
　　陰舞臺之哭亡清此劇自曾國藩平洪秀全後演起滿清中興欣然有萬卅一系之槪諸臣之忠於滿清可謂至矣故其死後恤典之　比於前清開國諸勛陰魂感激不已正在歡喜不料辛亥秋問霹靂一聲武漢起義前清卒以亡諸忠魂相顧痛哭恨不重投陽世恢復清室再享榮名此劇專用唱工盛杏蓀去李鴻章唱歎孤臣恨力薄不能借到洋兵平此逆民）一節淋漓盡　洋　之洋字轉至二十四板做工亦佳怡似老奴身分小丑瑞莘儒去官文罵百姓一場描寫滿賊專制極爲滿足旋因探得張振武起第二次革命欲推翻鄂軍政府狂喜欲絕當時臺下起義諸魂亦在座見之多有爲民國流涕者趙爾豐去曾國藩哭廟一叚唱得沉鬱蒼凉抑揚頓挫之至吾知季鶴不暇爲國藩悲特自悲其身首異處耳 
[續紅人歎] [  憤時]  
　　意氣飛揚駕汽車民脂吸盡儘窮奢左圖偏狎毛錐子右史還憐張麗華盜取黃金堪了債編成黑籍自傳家狐羣狗黨忘廉恥一片浮雲歇浦遮 
　　錐處囊中已卅年一朝脫穎氣昻然家庭多故難回首政學無才敢比肩不惜私財供勢要藉詞公益攘民田衛生通告昭人目幾見塵埃潔路邊 
海外奇談 
[美女愛犬] [  頌斌譯]  
　　美國紐約有一老閨女豢犬一頭甚鍾愛前日犬忽患病女憂之夙夜不寐求方問藥冀療犬病總計爲大診病之獸醫藥費共用去英金一百二十六磅奈犬病終不得痊竟於上月二十九號倒斃女爲之流涕不止幷以人禮殮葬所有一切衣衾棺槨華美擬於巨紳葬時送以鼔樂幷爲之立碑表墓焉聞近十年來美國女界多有愛犬成癖者故葬犬之風極盛云 
尊聞閣詞選 
[有憶] [  淡明]  
　　蝠飛燕語日遲遲小立閑堦有所思三五年華呼月姊萬千情緒妬風姨海棠亭館隨珠婢楊柳樓台住玉兒謎語未猜心已解對人笑道不曾知 
　　零露瀼瀼蟋蟀鳴晚粧新浴最𡞲婷月斜嬌靨芙蓉艶風度雲鬟茉莉馨摺疊繡裙藏舞蝶團　紈扇撲流螢敎人指點銀河畔那是率牛織女星 
　　桂花亭院晚風多時送甜香鼻準過羅綺叢中推雪艶鴛鴦繡羅倚雲和背人重鈕丁香扣泥我新翻子夜歌最是齋期託禮佛散花天女避維摩 
　　西廂風雪苦寒天鐵馬聲聲到耳邊幾首唐詩敎己熟一燈閑話夜如年銅爐活火偎輕煖石　芽茶細煮煎乍密乍疏都不是迷離惝恍夢游仙 
[前詩意有不盡復成四首]  
　　牙簫玉管譜宮商曲調凄其低復揚折柳一聲河滿子掃花三醉滿庭芳也曾着意暪鸚鵡未許無端跨鳳皇莫問蓬萊水清淺擬從月下訪寒　 
　　言辭親切意溫存鎭日追隨實帳門酒醉不辭杯重把廊空省識屧聲喧朝趨粧　花　早夕過書齋月影昏我正弱齡卿正少最銷魂事乍銷魂 
　　程朱理學最迀乖禮界嚴時轉啓猜楊柳樓頭輕作別桃花人面怕重來玉山醉倒扶難起金屋拴牢不許開海水天風隔咫尺除非靑鳥帶書回 
　　杜鵑啼到杜鵑枝正是雲英遠嫁時執手相看惟有淚傷心己極不成詩折將指甲知先兆剪斷雲鬟己太痴幾度碧紗窗外過空餘剩粉與殘脂 
天放雜綴（續） 
　　姆洱加斯公國在法國沿海洲之裏面積二十二平方啓羅邁當人口一萬數千人人民係腓尼亞及希臘殖民之後裔建國以來至今並未失其獨立國爲公國有內閣一法庭一知港廳一以理事　隊總數七十九人憲兵及港兵四十四人有著名賭場富豪多來此呼盧喝雉一擲萬金高興淋漓故國家歲入以賭博稅爲大宗焉　　 
　　林肯被選爲大總統之日接各處威嚇暗殺之事日凡數起每置一盤上未幾居然成堆矣一日笑語友人云此等書信初接之亦覺不甚愉快日久則與平常書信無異矣我國近今之以是恐嚇人者多矣特不知被恐嚇者如何耳一笑 
　　拿玻崙當被禁錮之時一友人寄書慰其憂悶拿玻崙答之曰余之蟄居此獄者分也雖然若非出而握大國之全權余寧終於此矣可謂抱負驚人 
　　毛奇將軍好鬥牌與人對手睹些少之物以取樂然少有失敗不快之狀現於顏色殆不可掩英雄亦芥蒂哉 
　　紀元前第五世紀希臘之史學家希羅多他士遊於巴比倫其筆記中述巴比倫結婚之風　可稱怪極其法先出最美之女子投最高之價者得之人物漸下價値亦漸低共極醜無人投價者則已被投價之美女子助以資而使嫁於貧困之男子如是則富者出金錢而得美人貧者娶醜婦而得金錢共法雖怪而使國中無過貧且因貧而不得婦者殊鮮未爲不妙又結婚之期一年一度私約者則法律懸爲厲　 
 
 

Page 11

 
 
心直口快 
　　可憐多少頭顱血換得旌旗五色光權利紛爭新議會生涯寥落舊工商參差歲月陰陽曆顚倒衣裳中外章國貨凋零宜挽救其如製造欠精良 
　　惡耗頻頻見報章紛紜世事感滄桑共和幸福尙無分兵變虛驚已飽嘗莫把同胞分黨派好籌妙策撫蒙藏欲謀鞏固邦基計同德同心無異方 
　　[  重光]  
　　報館愈多報界愈進步報界愈進步人民智識愈開通光復以來上海報界可謂大放異彩而惜乎逆報賊報妖報之名詞日騰溢於報紙申申之詈無非同室操戈我爲報界懼我又爲該報羞 
　　中山北行而大局一進步克强北行而大局又一進步借款成立佳音遠來不問其監督如何條件如何有孫黃主持於其間吾人當歡迎之不暇而不當更反對之矣 
　　借欵補救大局活動國脈起見一千萬磅之後繼以六萬萬兩雙管齊下一致進行苟有失權中山勢必力加反抗收良好之效果若嗾令參議院解散爲最後之要求此等論調非不中肯其如民國前途何 
　　鈍根謂維持國貨當從妓女入手驟聆之似不謂然及憶前月慶貴觀楊四立演拾黃金那一天賣座幾無隙地大家婦女靑樓姊妹時新裝束純是洋貨嗚呼妓女不足責以良家婦女而喜效靑樓時裝可怪孰甚茲從妓女入手者正所以止良家之效尤也鈍根眞有心人哉[  熱廬]  
　　陳其美爲滬軍都督時人多以花酒大王稱之余猶未信今讀時報載陳在國民黨歡迎會演說謂小德可以出入卽舉吃花酒爲例云云觀此則陳爲花酒大王不虛矣 
　　或曰陳欲舉一事爲例何事不可舉而必欲舉吃花酒爲例是可知其心中念念在吃花酒故演說時不覺脫口而出或曰陳頗知人以吃花酒相訾故意於演說中坦然任之以明吃花酒爲當世偉人應有之事或曰陳竭力提倡吃花酒實有徵求同志之意或曰外國有鐵路大王農業大王工業大王等種種大王而中國無之太嫌冷落故陳其美毅然以花酒大王自任此次演說正花酒大王宣布政見時也諸說未知孰是 
　　袁總統將以劉人鏡使俄提出參議院求同意而參議員中有一人投票竟書牛近人者眞堪令人絕倒[  鈍根]  
　　日言消弭黨爭而言者所爭即黨日言屏除私見而言者所見即私明於責人昧於責已假公道以蓋其惡作妖言以文其奸者滔滔皆是也嗚呼此之謂僞此之謂自欺[  頌斌]  
　　積糓者乃積一縣人民之血資預備爲荒年之續命湯也宜如何監督而保守之乃吾邑之積糓歷爲經理人所舞弊現在雖經清查而清查之後噤若寒蟬一任舞弊者逍遙法外噫吾邑人之毅力於此可見一斑矣[  靑溪配寒]  
戲評[  健兒]  
　　新新舞臺新聘之余振聲年齡約在十三四間前晚聽其唱空城計出城唱起工架頗老當幾句西皮搖板尙能頓挫如意惜中氣不足音韻嫌太平疲（就在此琴）之此字用齒音亦綻不出城頭一段慢板高坐城上嗓音不能達到四座良由年幼力弱之故使調處尙覺圓潤自然二六一叚句法頓挫處時以力竭聲嘶而欠精綻且字眼亦多含糊混過如此重要戲非老練之鬚生本不易措置裕如該臺之孟小茹去後鬚生一門不甚注意余雖優於亞盲然亦不能唱正場戲而獨當一面也 
小說 
[滑稽短篇黨員] [  瘦蝶]  
　　革履槖槖然銀章燦燦然意氣揚揚然言論貿貿然人皆睨而視之相謂曰某黨員某黨員 
　　或問以黨綱若何不知也黨務若何不知也黨中之人物若何不知也入黨之利益若何不知也凡詢黨中一切皆瞠目莫能答 
　　然則君奚爲而入黨 
　　曰余之入黨別有用意也蓋破費僅一二元而居然名登黨籍得此高貴之黨證璀璨之徽章佩之胸前聊以誇耀於鄉里耳黨綱黨務非余所計 
　　嗚呼借黨會而吸收資財爲民國歛錢之新手段佩徽章而炫耀鄉里爲民國共和之新國民 
[短篇小說關門會] [  趙文瑞]  
　　會議時候到了！麻雀可歇矣！歇了！ 
　　大家去！走！到了！請坐！泡茶！來哉！ 
　　一肥頭胖耳之某議長曰今警察局將成立爾略識之無爲吾鎭之翹楚派爾爲文牘薪水若干元 
　　是！多謝！ 
　　又曰爾旣能吃鴉片必能寫字亦吾鎭後起之秀派爾爲書記薪水若干元 
　　是！多謝！呵呵！烟癮到了！失陪哉！先請！ 
　　阿呀！不好！被人聽見了！快關門！快點關門 
　　但是走出去到有點難爲情！不要緊 
　　倘被人譏誚如何！不妨的！好在吾們面皮厚不妨笑駡由他爲之自我也！對極！ 
　　走！走呀！不送！覅客氣！明朝會！ 
 
 

Page 12

 
 
   
 
