# 1914 - 250 - 4914733

 

Page 1

 
 
游記L ] 
[新疆旅行記（下篇）（六）（單騎）]  
　　（二）（十）（七）柯坪分縣道路電路由温宿之橋里呼圖九十里入境至奇蘭台驛由奇蘭台出境至巴楚之十二台長百四十里與驛路同係商民大道南通巴楚東通温宿北通烏什 
（二）（十）（八）疏附縣道路按治所出南山二十里至疏勒爲驛路電線沿河東行共正杆三百四十二株入疏勒界出東門二百八十里至蘇洪卡二百七十里入烏什界又出東門東北行二百六十五里至伊蘭瓦斯卡東北行三百八十五里至巴圖瑪納克通俄哈拉湖出東門百四十里斯里克卡西行三百七十四里至圖魯阿提通俄納林橋一由西門外西北行百二十里明約洛卡西行六百里至愛坎什唐木通俄之卾什一由南門出城五十里托古薩克分二路一西行百一十一里烏帕拉特卡六百九十里黑孜爾拉提通俄阿賴依一由托古薩克南行百三十里塔什密里折而西行四百里至喀喇租稞通俄屬郎庫爾南行三百里至蒲犂 
（二）（十）（九）疏勒縣道路電線由伽師縣入境經雅海雅爾分道至西回城疏附縣又由回城至漢城計入境出境長百零二里驛站三一底驛一雅海雅爾驛在城東七十里一雅卜藏驛在城南七十里站路東自伽師界入境經雅海雅爾驛至底驛分道由治北出境至疏附縣九十二里又由底驛分道向治南經雅卜藏驛出境至英吉沙爾百里南通和闐北通疏附東通迪化皆經商大道也（三）（十）伽師縣道路電缐皆循驛路自縣治東通岡瑪扎入境至縣治西克密出境計長三百五十里並無分道驛站五一底驛（即排素巴特驛）向西至雅海雅爾驛九十里至英阿瓦特驛七十里至龍口橋驛六十里至雅素里克驛七十里至代里克驛又東行九十里至巴楚之卡拉克沁驛計東西長四百三十里商民往來由西北經阿圖什又經依蘭烏瓦斯卡北行入俄境通七河省大道其正北經蘇洪卡北行亦係入七河省大道（三）（十）（一）巴楚縣道路電線自阿克蘇之色瓦特驛入境至卡拉克沁出境計長五百七十里由本城底驛東行五站至色瓦特驛出境往阿克蘇道共五台由底台西行二站至卡拉克沁驛赴喀什共三台南行至莎車共五台 
（三）（十）（二）莎車縣道路驛路由治西北和色爾入境五十二里至科科熱瓦九十里至底驛（卽渠 
 
 
 

Page 2

 
 
莎驛）由底驛分道西南行八十里至牙合艾勒克往蒲犁東南行七十八里至葉城之波斯坎驛由和色爾至牙合艾勒克過境二百二十二里至波斯坎驛二百二十里俱係通商大道電線未設（三）（十）（三）葉城縣道路縣境驛站三一底驛二波斯坎驛三什蘭干驛由城北莎車之玉河入境二十里至波斯坎驛百十里至底驛由縣東行五十里至什蘭干驛又五十里至大五子粉共二百三十里（未完） 
時評 
[第二次大借欵開始（冷）]  
　　鹽欵之收入豐鹽務署之章程發表熊希齡之内閣倒袁總統自負財政上責任之說起於是第二次之大借歀又復開始 
第二次之大借欵然又有一不易成之燒點在燒點何在即五國政府欲設監督而袁總統則曰寗使中國成土匪國而不願外人監督是也然此點亦不難消滅或用監督之實而去其名或不願爲土匪國故併其名而亦受之二者居其一而第二次之大借欵又成矣 
雖然借欵即成如此混亂顛倒之政局敷衍亦無幾時總統親負財政上之責任亦非易易不久而恐又有所謂第三次大借欵開始之日 
[命令]  
二月十四日大總統命令兼代陸軍總長周自齊呈請授吕春琯李朝興翟汪袁常爲陸軍步兵上校徐廷勝爲陸軍步兵中校並加陸軍步兵上校銜劉國翔藍揆芳朱瑞華陳慶雲爲陸軍步兵中校何福橋伍得平賀文標勞國材趙光鏡蘇益華張子曹張家彬陳善李炳垚李應洪黄朝忠李萬才爲陸軍步兵少校應照准此令 
又令據多倫鎭守使王懷慶呈稱陸軍第二混成旅馬隊第三營營長少將銜陸軍上校孫海山任性妄爲不顧聲譽接濟營帮帶陸軍上尉艾青雲操守難保行同無賴淮軍馬隊第二路第六營右哨哨官補用都司郭全勝押運軍火潛帶貨物均屬有干紀律業經隨時撤差請一併裭職並將孫海山勳章追繳以肅軍規等語應照准此令 
又令兼代陸軍總長周自齊呈請授左純如陶鑄爲陸軍步兵中校趙雲鵬爲陸軍砲兵中校安澤毓汪鼎成加陸軍步兵中校銜李俊加陸軍砲兵中校銜寳家楨爲陸軍憲兵少校王若鈺劉鳳池何應時朱之桐爲陸軍步兵少校康少疇劉登庸爲陸軍骑兵少校郭光洽張吉士爲陸軍炮兵少校金橋字爲陸軍工兵少校陸志成爲陸軍憲兵上尉李萬斛王宗漢王鳳岡鄧毓連解若瀾王煥清張寳祺孟傑三徐士銓黄德煊吳尙炳劉良序戴虎飛孫樹英周炳昌爲陸軍步兵上尉舒潤爲陸軍騎兵上尉陳孝基姜學海吳健馬金宣爲陸軍砲兵上尉李東銘于登龍崔鴻臣爲陸軍工兵上尉張世清孫其祥郭長錦爲陸軍憲兵少尉應照准此令 
又令兼代陸軍總長周自齊呈請將太僕寺地方擊退蒙匪出力之陸軍步兵少校于汝庠加陸軍步兵中校銜李榮文授爲陸軍騎兵少校丁長發授爲陸軍騎兵上尉並加陸軍騎兵少校銜寳順成志長全張勝先授爲陸軍步兵上尉忠和恩惠志網榮寛授爲陸軍步兵中尉並加陸軍步兵上尉銜希拉綢阿王文通卾勒哲依布林授爲陸軍騎兵少尉並加陸軍騎兵中尉銜楊鶴汀授爲陸軍二等軍醫應照准此令 
又令兼代陸軍總長周自齊呈核覆正黄旗蒙古都統擬以恩惠補驍騎校請予准補等語應照准此令 
又令據四川民政長陳廷傑國稅廳籌備處處長劉瑩澤電稱現任西昌縣知事廖世英灌縣知事謝育周元年正副兩稅延未解清二年之欵至今未解糖稅雜課均未報收應請撤任扣留勒解又缷署忠縣知事黄登耆自改革後經徵正副各欵均未絲毫報解並於正糧一兩附加至十五兩之多未便因其離任稍加寛貸現經令飭該員原籍新寗縣知事查傳押解回忠責成現任知事督同原辦徵收課員澈底根追盡法懲治又簡陽糖稅局長彭汝彬私用無印小票嘉定统捐局長謝興文私抽小費津貼從人均經查撤並將情節較重之彭汝彬送交法庭訊辦此外尙有南川縣徵收課長王子壽慶符縣徵收課長謝晋侯江北縣徵收課長羅兆麟黔江縣徵收課長查炳章或則册報稽延或則解欵拖欠應請由各該縣知事分别看管勒限報解並查有無獘混再行核辦等語該知事等經管財政責任綦重應如何潔己奉公力圖報稱乃據該民政長電陳各節或解欵延欠册報稽遲或附加雜費私用小票均屬有干法紀大負委任應如所請分别究辦此等情事恐不止四川一省爲然並著各省民政長國稅廳籌備處處長於所屬徵收官吏一體破除情面認眞查察如有前項情獘應即澈底查追從嚴懲究勿得稍涉瞻徇以重國帑而儆官邪此令 
[專電]  
　　北京電袁總統昨特訓令田文烈謂其在直隸供差有年夙爲本總統所信任茲所亟爲該民政長告者河南爲本總統桑梓宗族親舊服官本土者當不乏人旣登仕版即應守官箴服從長官黜陟進退務秉大公苟有庸劣者無論是否本總統族戚嚴行擯斥貪黷不法者參辦本總統方愧德薄能鮮未能造福斯民設有族戚人等出身政界貽害里閭何以對鄉人儆羣吏 
　　北京電路政局職制業巳發表管理監督全國鐵路及其他附帶業務事項得以局長名義發布局令分總務營業監理編查外務工務機務會計八科 
　　北京電龍建章己奉任命兼郵政總局局長又分派各省管理局郵務長共分副署代三種皆洋員　　打箭鑪電藏番日漸東下節節得手現已據有拉貢地方離察木多不遠川邊軍隊恐不能抵禦　　開封電白匪在荆頍園一帶二月十號被田作霖兵擊死三百餘人餘匪均已南竄其他軍隊刻在布置尙未與匪接戰以致匪到處游行搶掠淫殺無所不至 
　　廣東電粤都督因紙幣僅值五成軍民恐慌於十五日邀集商會在府商議各商主張暫弛賭禁將抽得賭餉之紙幣當衆焚燬旋經决議電請中央復示惟自集議後紙幣卽升至六成餘 
　　南京電寗鎭澄淞四處要塞將歸寗鎭松滬各鎭守使分轄不設總司令以節經費 
　　南京電韓省長現遵部電通令各屬如辦理驗契收數起色即援案請奬否則懲處 
　　南京電都督府秘書陳光棣業經中央任命爲江北觀察使不日蒞任 
　　南京電導淮事務所刻巳成立 
　　南京電都督府顧問李德林由馮都督電召赴蘇 
　　南京電漁團總局己奉部令撤銷昨局長王榮勳挈眷赴徐聞仍就張巡閱使電政處差使 
[特約路透電]  
　　北京電英文北京日報得悉袁總统願親自擔負財政之責任故欲在總统府組織新財政會議命各省派代表與會討論金融及借欵同題財政總長凡有用途須開呈總統批准 
　　北京電英文京報載有元月三十號簽定之濬淮合同全文限美國紅十字會於一年之内訂成借欵美金洋二千萬元及籌募完全測量後實行改正淮河各水道工程應需之經費該借欵按照五釐起息以所濬淮河流域内官地稅及獲利各地增入之稅並運河航行稅爲抵押品紅十字會將聘請工程司一員須於開濬巨河工程有五年之閱歷及有最高之名譽者始爲合格將來即由該員籌備一切及督辦各項工程 
　　北京電華美公司之資本中政府佔百分之三十七且可增至四十五美孚煤油公司佔百分之五十餘發股票由華商購買合同中規定美孚公司應以最善之法經營中國各油池並附有供給中國海軍油料之條件現信該讓與權將令美孚公司在華佔優勝之地位外國入口之煤油必將因以大减查一千九百十一年入口之煤油共值銀三千五百萬兩 
　　北京電政府已命直隸民政長仍照舊章收納地丁因新章尙未頒行故也 
　　廣州電當道無法阻止紙幣跌價賭商乗機請弛賭禁謂可藉此流通紙幣高其價值聞當道殊以爲然惟恐袁總統駁絶耳據明白事理之粤人聲稱當道之弛花禁已足貽害於民何堪再弛賭禁耶 
　　成都電張統領已抵黔江（譯音）就任當地紳民頗爲歡迎前任官員因禁烟不力而致開除張抵任後卽嚴除邊地鴉片餘毒成都北部一帶查獲吸烟者或重罰或割去上唇 
　　成都電當道因須解現銀至京故擬將出售產業稅徵收現銀不收紙幣 
　　貴陽電紙幣近每元漲至四角大約因聞有現銀及中央政府紙幣解到之故此項消息迄今未見官場明文故紙幣每元復跌至三角五分 
　　貴陽電此間至重慶之大道因有盜患仍不能來往貿易本省他處則均安谧 
　　東京電今日下午衆議院討論稅務問題反對黨提議取消營業稅表决之際反對者佔多數故遂無效當時情形較爲安靜 
　　東京電今日下午貴族議院復因海軍受賄案痛詆政府各方面羣起與首相海相爲難要求須擔負海軍省受賄之責任首相海相仍以晨間之言爲答 
　　東京電海相齋藤在華族議院宣稱藤井海軍大將及澤崎隊長均將由軍法裁判所審訊 
　　東京電某議員起問何以首相山本及海相齋藤至今尙不辭職首相答稱吾儕須候裁判所定讞後再定去留蓋目下尙不知受賄一案究係闗於全體或闗於個人也 
　　東京電青木子爵巳因病逝世 
　　東京電據大藏省宣稱不日將在倫敦發行借欵以供築造鐵路之用數額英金二百五十萬磅利息四釐七毫半 
[譯電]  
　　北京電續訂之借欵已開始協議惟極秘密雖速記生亦不准入内 
　　北京電袁總統之左右於此數日内方籌議更改憲法及永遠取消中國顧問官之策　　北京電北京英文日報稱徐世昌雖於此時謝絶新内閣總理之任然確已預備爲約法會議之議長 
　　北京電徐世昌近呈總統草議一則詳述政府之行政法袁總統極爲嘉許以此總統可握大權惟不直接擔負責任 
　　北京電總統命令河南都督凡該省官吏與總統有姻婭或自革命以來曾受有職業者不可以其有親族之故而優待之前都督張鎭芳與袁總統爲中表以不能平復白狼之故奉命來京現已抵此 
　　北京電政府現對於趙爾巽似頗難畀以適當之位置彼近頗願有所以匡助政府者大約有清史館總裁之望此責初擬授康有爲康仍力辭不巳 
　　北京電國權報載内閣已命英國公使劉玉麟返國將加懲治因伊與比國代表訂立借欵未經政府之允諾而外交界將因此起嚴重之交涉云 
　　北京電中政府之外國顧問官對於何部有删除豫算之權意見紛歧頗不一致 
　　北京電據東京報告孫黄胡及其他國民黨黨員於二月十號以日人極重之祭祀追悼去年夏季南京陣亡諸將士 
　　香港電匯豐銀行昨日於香港巿政廳開第九十七次半年股東常會主席者爲多德維君當於會中詳述該行之隆盛情狀謂各分行均能善於經營且無虧折惟在曼谷者損失六十萬元此欵雖可望有若干收回然確已妥爲準備矣上海及其他金融彚萃之區所存儲之現銀雖未書盡行取用然論其營業之全部尙堪滿意中國南方之商人於進出口諸商業除絲之出產不一外其他均能善爲措置去年終進出口貿易極佳且可望中國北部不久將可發逹至南方諸省發行之紙幣其淆亂之勢商業受害不淺循是以往廣東之金融雖能復於健全之地位然其外部之商業必仍形黯淡主席者又述前六個月内中國商業之愜意情形而極歸功于中央政府保護商業俾能穏健所獲之結果並述及海闗收入及鹽課之改革就其利益論之頗足証明中國必用高貴之外人而有經驗之擘畫能當此多事之秋者乃能得之多德維繼又論及中政府近方與五國銀行團討論改革幣制收回紙幣及付還團外之短期借欵其中多有滿期者謂此種計畫方在籌備中頗望於此緊要問題能得有效力之解决云 
[公電]  
　　籌備約法會議事務處致各省電各省民政長鑒約法會議當選人選出應即造具當選人名册送處查核其册式長寛尺寸如選舉人名册首書約法會議某選舉區當選人名册第一欄姓名第二欄年歳第三欄籍貫第四　資格應仍分二小欄分列固有資格認定資格未欄爲所得票數希即查照於投票完畢後先行電報一面依式册報以符程序此逹籌備約法會議事務處寒印 
　　内務總長致江蘇省長電南京民政長據籌備約法會議事務處轉呈約法會議江蘇省選舉會選舉監督電報認定選舉人及被選舉人姓名前來查約法會議議員選舉會選舉日期依照令定辦法本可核准提前現據電稱調查認定各情形本總長復核相符所有江蘇省選舉會之選舉應准於接到本電之翌日舉行投票如翌日辦理不及得酌延至三日以内舉行投票仍將當選人姓名由電報查内務總長寒印 
要聞一 
[借欵（三）（二月十三日）（遠生）]  
　　借欵與政局之闗係熊内閣之倒五國團之密謀借欵與政局之闗係其義云何即謂其人之政治上勢力往往因借欵能力之厚薄而生差等簡言之卽善於借欵者其人往往因此而增長勢力之謂也 
近政界頗有此現象而熊内閣之倒卽此現象著明之一證讀者當猶記憶記者正月中在摇落乎不摇落乎之題目中所寄通信有一節云 
今内閣或倒於財政問題以新曆年闗雖勉强拉扯 
 
 
 

Page 3

 
 
過去而實不能不藉重於拉扯著名之梁士詒之力及到舊曆年闗亦更不能不藉重於梁果爾則財政總長有萬不能不辭職之勢無異自奪其内閣之生命 
又一節云縱有摇動亦必在一二月以後 
今吾言驗矣熊内閣果倒於此一二月之内且實以借欵之財政問題爲根本大原因也 
某外報記者語我云（以下皆此外報記者之言） 
中國財政當局聲稱政府於舊暦年闗需用之欵約七百七十萬元左右而京奉京漢兩路所入暫爲通融又得二百五十萬元此外江西浙江陜西山東江蘇河南各省國稅廳每省多則四十萬少亦有十五萬可解北京各有呈報到京共計總額約有二百四十萬兩項共五百餘萬所差之二百七八十萬但將未發行之六釐八釐公債略爲通融雖年闗緊迫不足爲慮也 
然財政部之實際各省解欵到京者直隸不過十五萬元江蘇二十五萬元山西二十萬元河南三十萬元吉林十萬元合計僅一百十萬不到預定之半數雖五國團於年底預墊七十五萬兩約百萬元所差尙鉅至京奉京漢之收入交通部　稱將以供給支付借欵本利及保線費之用不肯通融於是長袖善舞之熊總理不免捉襟見肘矣（以上皆外報記者之言） 
記者按舊曆去年年闗之窘實窘於中法銀行預借一欵約可得二三百萬而其大班忽中止不肯承認故至臘末某日（舊曆）國務院開臨時緊急會議設法挪湊得一百餘萬益以五國團之百萬（舊曆十二月二十九付欵）所差尙鉅於是乃有梁士詒湊欵五百萬之說余以下又不能不借用此外報記者之言矣 
當時（即指舊曆年闗之時）對於熊總理暗中嘲笑者大有人在此一派勢力遠出於内閣領袖熊總理之上中外人士所同認者也一手掌握交通部之全權更以一手管理北京財界頗有信用爲該部機闗之交通銀行大有人方戚戚我獨優游之氣象冷眼而觀俟熊總理陷入於萬難之境然後提携五百萬元呈之總統以轉交於熊總理當場獻技第一流之財政家之熊總理自不勝其其難堪矣 
此五百萬元之由來共有四說（以下亦外報記者之言） 
（一）說謂交通銀行以其名義自某外國銀行借得三百餘萬元其餘則自鹽稅收入之超過價得之 
（二）說謂總統府謀之財政部以某種物事作抵向英國銀行公司代表紐姆借欵二百萬兩（按此說似不確） 
（三）說謂俄國旣巳得志於外蒙因採其剛柔並用之舊有政策密令俄國銀行以百萬元貸與於中國政府 
（四）說謂日俄合借中國以六百萬磅八折六釐息六十年歸還云云（余按此事曾由記者專電本報後知約將簽押而忽未成） 
雖街談巷議其說紛紛然以梁士詒及熊希齡前後所發表之財政情形論之其必自秘密之間借得一宗巨欵以過此難闗無可疑也（以上皆外報記者之言） 
或問梁士詒有何魔力而能借到别人所不能借之欵余（遠生自謂）謂此非魔力乃實梁士詒之地位及所根據之勢力闗係旣有交通部又有交通銀行爲之通融則轉移之間其妙無窮不然即做一箇脫頭的總理與財政總長有何用處看似較我輩新聞記者威武其爲窮漢則一也况梁氏之職爲總統府秘書長地位悠久不比内閣之時常摇動故外國人喜與接洽海蘭同成借欵之成過去又有成例余嘗晤及歐洲駐京新聞記者輙稱梁氏爲手腕家能辦事此等聲譽之由來無他妙巧即由此等闗係而生也 
此外報記者更益以可駭之觀察略謂熊氏之與袁公幕府派（專指梁派）之不相能無可爲諱若以熊氏任内手成二千五百萬鎊之大借欵則其地位必益鞏固勢力必愈增大故此派竭力妨害其成立五國團之主觀亦明知中國政府勢力之所在總統制之說旣起未及一二月而全國靡然從風熊内閣之運命不啻燈前之燭則幣制借欵萬無在熊内閣手内成功之理亦旣洞若觀火矣此亦大借欵遲滯之一因也 
凡以上所稱外報記者之言余手中皆存有其人底稿茲特記其二三要之余决不願臆造無根之談以引起國内朋黨之爭且深以此事爲可恥可悲者也 
據屢信所云讀者當知第二次借欵已有開議之望但此僅言其有開議之望耳頗聞外人議論議以中國財政全權歸其掌握將來開議後條件磋商之困難殆不出吾人想像之人善於借欵是一事救濟國權整理財政又是一事吾曹不論政治勢力何在不能不切望其爲吾國吾民留一地步耳 
五國團力持壟斷自是國際闗係所致彼最近以比國團爲一獨立之枝其所成立之獨立借歀不在少數故團人雖向與反目近頗與相聮絡欲以消弭其獨立行動頗聞比團甚爲所動故對於已成之同成借欵之付欵不甚踴躍吾曹自唐内閣時巳力主大借欵之唯一政策對於唐熊政策皆持反對决不以黨見爲左右意謂此闗終逃不過愈逃則受禍愈酷今兩年以來東逃西竄而其結果仍投入於銀行團最後之網羅試看借欵能力之諸公將如何辦法余言及此徒增悲感而巳 
[蒙邊軍備紀]  
　　奉省出師防禦外蒙庫倫擬统一内外蒙之自治徧行煽惑内蒙各旗有不聽從則以兵力脅迫此項詭計至今未巳陰曆年底已將科爾沁台吉瑪理哈薩爾喀等被掠去而内蒙博力爾嘠等處近又有大股蒙匪出現奉天後路巡防隊吳統領業派馬六營管帶陳輔陞馬七營管帶谷懷舜馳往剿辦更擬派步隊兩營續進以備策應張督並令在省之二十八師馮師長剋日回赤峰防所速派軍隊防禦　西喇嘛廟一帶以遏東犯之路 
　　江軍分區駐兵江省朱軍使疊接陸軍參謀兩部電令飭將蒙邊軍備切實整頓以固國防茲聞分劃十個軍區之辦法巳經規定每區共駐兵二千五百名並經任命各將校擔任防務茲探錄如左省城旅長許蘭州第一區團長任國栜第二區團長吳士傑第三區统領袁慶恩第四區幫統張玉烏第五區统領英順第六區統領李慶祥第七區统領巴英額第八區幫统趙青阿第九區幫統韓殿臣第十區統領雙全 
[南京政聞錄]  
　　約法會議江蘇省被選舉人業經省長分别認定資格擬於二月十八日舉行投票以省公署西偏會議廳爲投票場所 
淮徐海三屬民人劉鳳鳴等呈請仿辦團練都督以該屬業已有專員辦理清鄉並設立分局足收指臂相維之效所請應母庸議 
顧問黄以霖昨日（十五）到寗今日午後三時在省公署開會籌議江北工賑事宜 
江寗縣所管田地房產向未領契及現時失落者均限於陽曆二月以内禀明補給如有原契亦須呈騐 
[雜評一（無名）]  
　　三局路局郵局電局昔時所謂三局也今又有礦局矣所謂三者而四然礦局初創尙不足重輕而路郵二局則正興高彩烈時也定章分職刻不及待矣 
　　桑梓總统命師以保護廬墓今又告誡民政長以肅清桑梓之鄉是皆報本之誼也雖然於匪則防之於族戚人等則不曲護之誰謂大總統而僅顧其私者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[燕雲縹緲中之政海春潮]  
　　參訂元老院制度袁總統語府中人云自民國成立政海風潮異常險惡故國中一般耆儒碩彥皆遠引高蹈不願入此旋渦中以致囂張分子乘機得勢政治日敗民俗日偷如徐東海康南海朱古薇樊雲門諸人皆係道德政治足爲民法屢經電聘均極力辭絶擬倣照漢制養賢之意設立元老院以客禮相待不任以政務之責庶幾惠然肯來以匡不逮而裨大局故昨已飭法制局施局長採倣各國元老院之制合於漢代奉養國老之意參訂元老院制度呈閱咨詢政治會議决實施再行敦聘國中之高賢碩德到院以備議訂國家制禮立法之大政云 
　　討論祭天服制祭天問題已經確定明令照政治會議所擬定者辦理惟闗於祭服問題頗難决定將欲悉復古制採用冕旒於國體頗涉嫌疑若倣用現今通行之大禮服則又於跪拜之禮牲牢之享不相符合政府現飭禮官詳攷歷代祀天禮服制度採以現世情形斟酌擬定呈請核奪又聞祀天服制已交内務部擬訂朱總長以籌畫此事非名彥碩檽不能詳盡擬調王式通吳廷爕張一麘羅惇融胡玉縉陳煥章端緒賈耕等八員到部公同討論 
　　預測國會選舉據政界人云將來國會產出之途徑係俟約法會議成立後卽由其制定憲法會議條例呈請總統頒布再行按照條例組織憲法會議制定新憲法頒行後卽依其規定組織國會議員之選出必按照約法會議議員選舉之例由各省组織選舉會選出但資格較寛額數较多云云 
　　甄别委員會議案高等文官甄别委員會十一日在國務院舉行會議聞提議之案大略如下（甲）各省甄别會是否已一律成立辦理情形如何（乙）各省甄别會是否適用中央文官甄别章程（丙）各省甄别委員長由大總統任命抑由本省民政長充任（丁）應用經費由中央籌給抑歸本省籌措 
　馬江船政局糾葛海軍部擬將福建船政局收歸部有年前曾派鄭清濓前往辦理茲聞鄭君已有詳呈到京略謂該局虧累經費二萬餘金劉總長在閩時已允力爲籌畫當不難湊得此數但查前局長蕭奇斌私向某洋行息借一萬五千元從未聲明嗣經該銀行請出本管領事前來交涉蕭始承允如何開銷實屬含混蕭以償欠爲詞延不清理誠恐日久轉生枝節究應如何辦理敬候鈞裁云云 
[潇湘近事錄]  
　　令飭嚴查黨會湘省各屬向多洪江會匪開堂放票擾害鄉閭由來已久自前年由譚人鳳倡議設立社團改進會以原有之洪會改換名目各屬設有分會湯督　任後曾經通令一律解散至今迄無成效昨據湘潭縣屬之天衢鎭警務長呈報到省謂該鎭與衡山湘鄉兩縣毗速素爲洪匪出没猖獗異常自反正後添設警署防衛准其去邪歸正改進爲良不意若輩竟藉辦改進自由兩黨名目設立支都誘良入黨其中無論曾犯搶刧者或曾處徒刑者有爲盜賊者有案積如鱗惡棍害良者均乘風入黨恃爲護符前奉鈞府通令取消而該支部膽敢逮抗命令不服取締刻間居然以自由黨名義到處演說造謡惑衆希圖死灰復燃若不嚴加懲辦不特擾害鄉民即民國前途何堪設想云云當奉湯督令飭湘潭縣知事併案詳查從嚴懲治矣 
　　改組佐治人員湯民政長以知事爲一縣行政長官責任綦重一切政務皆應由知事主持其佐治各員有協助之天職即有服從之義務不得藉故阻撓近聞各屬行政廳佐治各員每多把持脅迫侵越權限知事幾同贅旒甚至錢糧倉庫知事不能過問職員進退知事不能與聞似此尾大不掉其何以修明政治維持地方爰特通令各縣知事迅將署内佐治人員一律改組並不准任用本縣人員嗣後用人行政各事悉由知事負完全責成倘或瞻徇畏葸不能力除前弊致令佐治人員違法侵權貽誤地方一經發覺除將佐治人員從嚴懲處外該知事亦併干未便云云 
　　追還礦務公欵湘省百鍊礦務公司曾由總理彭延熾等領有公欵六萬元甫經年餘欵已罄盡且以所採各礦辦理不善致訟案纍纍湯督蒞任後切實清查追繳即由彭等呈請限三期繳還公欵每期繳還二萬元現屆第一次繳還之期彭等以籌措無着復請展緩昨奉湯督批示云亟應遵照原呈迅將第一期應繳之欵如數籌還以重公帑而符原案所請展緩之處殊屬不合 
　　商會呈請辭奬湘省獨立之際省垣商會不畏强禦文電交馳幾歷艱危（商會坐辦周國鈞曾被暴徒捉去逾時始得保釋）始臻安謐前奉大總統命令嘉奬昨聞該會曾具呈都督懇予辭奬旋奉批示該會爲慎重名器慮奬勵之濫施而政府激勵賢勞亦報酬所應及仍仰遵照大總統命令迅將該會及各屬分會應奬人員確切查明繕具履歷清册呈報前來以憑轉咨請奬云云 
[粤都督府之職員何多]  
　　都督府自去年取消獨立時各員紛紛散避及龍濟光接任稍稍部署惟均隨時委用尙無劃一之編制至十二月始將府内人員造一清册調查其中人員比之大總統公布現行都督府組織令蓋增多四分之三茲將職員調查表錄下都督龍濟光高等顧問胡令宣軍事顧問譚聮甫參謀總長吕嵩壽一等參謀陳松濤費尙志蘇璋二等參謀陳錟馮慕琪三等參謀張國楨副官長徐孺珍一等副官梁文中傅后卿二等副官王驥等四人三等副官温家驥軍務課長雲瀛橋一等課長黎兆榕三等課員吕欽廣等三人軍需課長朱毓松一等課員張海東二等課員藍午橋又林有恒等五人軍醫課長曹鼎鐘一等課員吳旭初馬雲程二等課員周永漢上士韋丞彪軍法課長陶敦勉一等課員堵繡笙二等課員周禹卿等五人三等課員任立綱林應祥書記甘貴丞等三人監印官詹寳華龍用乾掌卷員葉錫齡核對員李岳齡謝承恩譯電委員秦量臣周全電報委員何家樂領班曾普笙報生吳少衡等三人繙譯汪興仁等四人發審委員龍瑞麟等四人一等委員龍殿芳等六人二等委員曾文健等七人隨員傅鶴齡等三人巡捕熊炳英等五人委員陳葆等五十九人錄事長兼核對李容齡錄事鍾德雲等十六人樓上辦公陳業禎等六人譯電姚榮森等五人收發趙杏坡軍醫胡士奇軍法李繼周等三人掌卷何廷玉軍務司事伍有容等三人軍需司事何少垣等八人軍醫司事柴啓新軍法司事梁建甫趙少華庶務司事蘇蔭澄温頌堯收發司事林　熙翁　榮校對司事許心海掌卷司事鄧樹堯共二百零二員 
[粤省軍財兩政之近情]  
　　財政（一）急電催欵前月全省收入祗得六十八萬餘元而軍民政費共須一百八十餘萬之多出入相比不敷至一百二十餘萬之鉅昨省長商諸財政司除撥金庫存欵以抵補外一面飭官銀錢總分各局及各縣將應解之欵急速提前十日解省以便支付即於昨夕拍發急電致各縣知事遵辦矣（一）各屬解欵本省金庫昨日收入大帮欵項計潮屬三陽解到各稅共十八萬餘元又鎭平大埔亦解到二萬餘元係用鎭濤兵艦轉運來省者又香山解到四萬餘元高雷兵輪亦運到海康各屬契稅等欵六萬餘元查該庫日來頗形困乏得此大足濟急云（一）銀行招股財政司嚴家熾以公益銀行經會議成立分期招股此事闗係金融甚大當經電部核准立案惟粤省各屬地方遼闊擬分埠招募俾利益均沾昨特飭行各屬知事會同紳商妥爲認眞勸導以廣招徠云 
　　軍政（一）部允助費本省軍隊近因防務吃緊裁减頗難惟龍督日前因軍費不敷經電商陸軍部請示辦法昨得復電謂此事經部籌及先將粤中各項軍隊改編陸軍及警備兩種以明統系其不在统系者卽行裁减但如此辦法軍費仍屬不敷其不敷之數可先列表呈報以便由部籌劃擔允補助云云（一）軍費預算粤省二年度軍費預算之修正審計分處前以粤省軍費浩繁不敷甚鉅經電部請示方針頃接電覆其文如下軍費預算一案經財政部函稱二年度修正預算已編竣粤軍費計經常一千一百零八萬五千七百三十元臨時一百二十四萬九千五元除修正案另寄外先電遵照審計處支印（一）裁兵計劃粤省裁兵事宜風聞龍都督與廣惠鎭守使連日磋商其着手辦法巳漸有頭緒略以陸軍爲國防正兵裁其實而不能裁其名擬將原有第一師陸軍各營分别裁撤所空之額仍以得力之軍隊補充統歸鎭守使兼轄至各屬現駐之警衛各軍其不得力者亦擬次第裁汰務於三月之内先節糜費八十萬俾紓財力其餘未裁各軍一俟粤省解嚴乃能再事裁减云 
[粤省槍斃陳韻琴之文件]  
　　龍都督布告廣東陳韻琴毒斃李世桂經龍督審實槍斃各情迭詳前報昨日龍督宣布其罪狀云現據李占鰲李玉章李占豐等控告營員串通亂黨毒殺長官解送陳德劭一名到府經飭委員迭加研訊搜查證據傳同證人前來指證陳德劭（卽韻琴）暗通亂黨莫紀彭劉思復陳照軒等謀爲不軌本年正月一號探悉廣州綏靖處會辦李世桂到石龍行營陳德劭卽與陳照軒先後由到石龍香港陳照軒未入行營在外居住是晚席間一切茶酒均同桌共食惟當酣飲之時陳德劭另喚其戚朱培由其臥室取酒一杯進與李世桂服後五分餘鐘卽行斃命據朱培指供向日跟隨陳德劭於去年十二月三十一號德劭在香港告培以秘密事宜先給銀毫二十元并許事成後酬一百元於本年一月一號早上火車到石龍站時德劭在二等車位交我耳攆一枝長約一寸許毛内染有毒藥囑我如遇李會辦飲酒時可先將此耳攆在酒杯内一彈然後斟酒送上李會辦服飲爲要等語并囑我將此耳　小心藏好我卽收在銀包内當一月一號晚上適鄧統領讌李會辦於行營陳德劭廣間飲酒數巡呌我入伊房内取咖啡杯向黑色瓦瓷所貯之菓子狸酒斟了一杯出來德劭命我送與李會辦飲我便送上見李會辦飲了半杯便爾昏迷伏在檯上旋卽倒斃等語復據當時同席眼見者三人前來出具坐結指證并據証人劉鵬飛區鎭民阮其昌李玉章李占鰲等五人來府當堂指供并將耳攆銀包呈核前來衆証確鑿俯首無詞查陳德劭供詞一月一號石龍行營之讌同人均飲雙烝酒該犯邀同鄧彥士獨飲菓子狸酒則此酒列諸席間頌揚其優美明爲引誘李世桂羨慕此酒爲乘機下手地步及至李世桂聲言欲飲此酒乃命其僕朱培另入房内用杯取酒則其計已遂且當李世桂昏倒之時吐嘔狼藉無意染在同席行營文案足上頃刻紅腫尤爲服毒無疑且該犯當時絶不言被毒獨言李世桂向來有心痛疾頃刻即愈又謂係縮陽否則夾色等病總以使人不覺不卽施救爲好種種破綻不一而足及運屍回園南番兩縣到場陳德劭復多方說難阻止李世桂家屬母須檢騐僅看手足而止凡諸情形衆目共睹人所週知又李世桂死後開喪營長賀文彪撰寫輓聮意謂日後必須雪寃語中隠密懸掛靈前陳德劭因令李世桂之弟玉章將該聮懸入靈内不使人見并云若挂此聮有碍人眼等語總核前後案情該犯陳德劭爲石龍行營名譽參議員與李世桂相處二十餘年衣食皆蒙其卵育驟至巨富應如何感激圖報方無負知己此次勾通亂黨暗殺長官供証確鑿實屬味良已極罪無可逭應照軍律卽行鎗斃以示炯戒而懾奸邪此佈 
　　李省長指令十號省長指令南番兩縣文云現據廣州綏靖處帮辦潘斯鎧呈稱前據清鄉李會辦親男李召豐呈報伊父病故日期并封繳闗防前來緣帮辦由江浦行營匆匆旋省未及細察卽據情代爲轉文繳報内叙李會辦在石龍行營身故載運回省經南番兩縣知事及鹽運司在場騐明係積勞致病身故并無别異等語迨呈文發封之後回思李會辦猝然身故實有可疑及後再三詢問該行營人員據稱當日南番兩縣知事雖經到場詣驗因有人從中以詭詞恐嚇聳其家屬邀免檢騐故僅略爲看騐面部手足隨卽成殮是否中毒尙屬難明帮辦深悔前呈失於詳察應具詞檢舉等情據此查李會辦前由石龍行營猝然暴斃當載屍回省之時已由該兩縣前往相騐旋據面稱巳大致檢騐并非中毒且其家屬阻止免騐情意甚切等情乃現呈所稱是否中毒尙屬難明并以前日失於詳察自行檢舉殊屬動人聽聞究竟當日李會辦身死該兩縣相騐屍身如何情形合令該縣卽便會同確切查明據實呈復母稍隠延 
[勦撫聲中之皖北飛鴻]  
　　太湖又有警耗前次皖督以六安匪亂卽將皖城原有兵隊多調赴皖北一帶剿匪惟皖省商民財產甚衆又爲省會重要之區不能無兵鎭攝因特電請蘇督馮國璋處調兵數營來皖鎭守日昨巳由馮督派滁縣第一百二十八團團長丁縉帶領四營來皖駐紥五里廟營房詎甫缷征　又聞白匪由霍山西南鄉竄入太湖境界該縣知事聞匪至卽電省告急故倪督又令丁團長速帶三營於今日（十四）馳往太湖剿辦云 
　　六安災民待賑六安地方前遭土匪蹂躪人民流離其慘狀不可言宣業由倪督前派錢委瑞芬携欵馳往六安挨户賑撫無如被災各户比比皆是杯水車薪無濟於事刻聞倪督又電呈大總統請撥内帑若干從速匯皖俾賑災黎云 
[揚州黨人謀變未成續誌]  
　　揚州破獲黨人連日戒嚴情形巳記昨報茲復將破獲機闗詳情調查錄左 
　　事前之運動揚城某偵探探悉黨人首領於去歳委任彼中之總司令孫錫五江北第三師師長蔡金山江北第二師師長莫少周在揚運動並稱某某等巳在上海運得槍械十萬銀元子彈數十萬裝運某國兵船三隻停泊鎭江一俟揚州獨立卽行送來濟用以故裁兵游勇多受其煽惑約於舊曆十七八兩晚起事此事前之情形也 
　　敗露之原因孫錫五及莫少周前曾委派裁兵陳保珍宰守仁等四出運動并誘惑西鄉陳家集民團長宋錦榮囑其在鄉招集六營預備襲取揚州宋陽爲接洽探得証據飛報張旅長而十八夜有彼黨數十人集合賢良街施放號槍爲旅部差遣王廷臣查知向之詰問手鎗被其奪去隨即由王報知旅部派隊圍捕當場獲得蔡如有等三名而所有在揚各機闗遂一律破獲 
　　機闗之搜捕連日破獲黨人機闗共有四處一爲該黨之江北第三師師長蔡金山家（在城内槐樹脚）一爲該黨之江北第二師師長莫少周家（在城内三祝菴巷）一爲該黨支隊長廬守祥（卽廬八爺）家（在徐凝門外）一漁户李秀俊家（在便益門外）現廬守祥陳保珍已獲而孫錫五莫少周蔡金山均於昨夜爬城逃走 
　　審訊之情形盧守祥等被獲後由張旅長略詰數語卽送縣署經縣知事温君研訊該黨人等供認聽從柏文蔚黄興等派委爲總司令孫錫五莫少固等運動擔任倡亂不諱現已由温會同張旅長電陳都督請示辦理矣 
[贛省與美國交涉案]  
　　江西交涉員毛君覆美副總領事哲謨森函云逕復者本年一月八日上午八鐘接貴副總領事一月七日洋文信一件内述九江美孚油行建築碼頭橋梁事並圖一張正在核辦間八日晚又接貴副總領事八日華洋文來信一件内述各端於本特派員多所責備本特派員自問對於貴副總領事此次來贛商辦各事委曲求全巳可告無罪於友邦卽如芝蔴田一案前任積壓年餘此番不及三星期磋議了結他不具論卽就簽約一事而言貴副總領事云非於二年年底簽字不可本特派員爲聮絡感情三十一日將種種手續趕辦完竣時已半夜啓城而出事畢旋署天已大明奔走於嚴霜之下度歳於道途之間果何爲哉期不失信於台端以敦重中美之邦交耳此外貴副總領事商辦各事每來一函無不隨到隨辦至於辦事之手續繁多例應循序而進不能立時了結此不獨中國常情亦爲各國之通理貴副總領事以闗顧六省交涉不能爲此小事在此久延爲言須知本特派員管理全省交涉亦非專爲對待一國一人而設來函所言美孚油行建築橋梁事提議信朝投而責備遲延之文夕至矣然則貴副總領事函商之件直不容攷查案卷細審案情勢必惟命是聽如響斯應而後可否則何咄咄逼人如是之甚耶民國成立承貴國政府優禮有加本特派員仰體兩國政府之美感事事謙和以待貴副總領事不意貴副總領事竟以此等詞語見答令人難堪是豈我最友愛之先進國待我之熊度乎是殆貴副總領事尙未深悉我國辦公程次之情形致多誤怪耳本特派員憶有一事足爲辦公不克過速之引證卽如地藏庵之紅契貴副總領事於三星期前曾言函囑九江同文書院寄來乃九南一水之隔輪舶交通又無手續尙復遲未寄到送閱今以案情複雜手續繁多非本機闗逕自即結之案來相詰責未免不恕之甚請反躬自問以爲何如茲將函詢各事條復於後 
（一）九江美孚洋行建築碼頭橋梁事卷查此案於民國二年二月間准貴國駐漢總領事官顧函前九江通商交涉局長吳文泰以金鷄坡一帶其水甚溜凡船自下而上者多舍北而依南其所以然者因南岸有天然　道耳今忽發生此種碼頭橋則其船離岸甚遠未便用縴一朝不測咎將誰屬且調閱該行從前設立　船老案係仿鎭江章程擬定今欲於定章以外遽議加增未免有違前約至云太古怡和等行建築碼頭以及躉船此係在租界以内未可援例深知中美交誼素篤遇有可成全之處無不力爲成全惟此建築一事内中妨礙實多闗係較大未便照准等因函復顧領事在案本特派員攷核卷宗該處建築橋梁旣有礙民船必由之縴道自難專顧一方面准予設立此案純粹爲通商交涉本特派員雖有管轄人省交涉之權其九江一方面通商事宜已奉大總統任命九江闗監督兼辦闗監督駐紥九江就近調查當地情形較爲確易應候函請鈕監督再行按照前局長吳文泰函述情形調查確實再當核辦（未完） 
地方通信 
[鎭江]  
　　招破誘拐機闗丹徒地方檢察廳秦聮元君於十四號發出通告略云查鎭江爲通商口岸火車輪舶往來最便交通而誘拐男女各犯難保不在本埠暗設機闗明施其狡謀手叚藉圖販賣本廳長下車以來瞬逾三月而察閱拐案疊出不窮以致人民骨肉流離喪家絶嗣甚至賣良爲賤廉耻俱忘其隠患更不可究詰言念及此殊堪痛恨若不厲行查獲不足以保公安而杜效尤現在爲正本清源起見應將是項機闗隨時破獲爲此通告閤邑商民人等如查有拐犯所設機闗確有證據來廳告發因有破獲者賞洋三十元或將被拐男女於藏匿處所尋獲送案者賞洋十五元儲洋以待决不食言 
　　鎭守使蒞鎭紀事新簡鎭江鎭守使施從濱蒞鎭一節已紀昨報茲悉施君於十四號由寗調來第二軍馬隊一營輕重一營分駐城内旗營前清將軍衙門及北門考栅兩處以資鎭攝旣而施君諭令駐鎭各防營長等以時事多艱匪徒充斥務須加意巡緝以保地方云云並聞駐鎭第五師二十團曁陸軍第一旅各營均歸施君節制矣 
[安慶]  
　　改訂各縣缺級之令文安徽民政長通令各屬云案查本省六十縣缺級早於元年春間經前民財兩司分别繁中簡三等呈 
 
 
 

Page 7

 
 
山前都督核定在案在當日斟酌變通似亦釐然各當惟倉卒規定支配未盡適且現在各縣行政司法開支均皆增益自未便悉仍舊貫致名義或不相符茲特將應行改定缺級理由詳細宣布俾昭定案而免紛更如懷　縣一縣原列繁缺應改中缺如潛山縣銅陵縣休寗縣全椒縣四縣原列中缺應改簡缺如　源縣天長縣建平縣三縣原列簡缺應改中缺云云 
　　鎗斃青紅帮匪日前南京來電云皖垣高井頭萬全樓客棧設有黨人機闗當經警廳派巡士多名前往該棧拿獲該棧主柯壽　及其繼子張道宏二名并搜出青帮證據二紙訊供之下直認不諱隨卽呈奉都督批以青紅兩帮早經佈告解散該匪估惡不悛卽予鎗斃以清匪患昨日由警廳提出二匪騐明正身綁赴北門外立予鎗斃同日又有紅帮首魁李鶴章因受黨人夏志光派委皖垣設立機闗勾結軍隊暗圖起事由探訪局拿獲并在該匪家宅内搜獲無烟子彈一百餘顆金銀首飾八十餘件當卽呈奉都督批示立予鎗斃 
[江西]  
　　記張謙二女近狀李烈鈞部下軍政司次長張謙前在廣信補捕覊押警察廳待訊張女婉如鑑如曾上書當道爲乃父辯寃目前有人道經楊家廠見婉如（婉如鑑如從前均肄業於女子公學每遇公益事件或公團開會均與會作女賓招待員）與一鳩形婦人徘徊於一小門首（該門上貼信州姜寓王寓條）形容憔悴神色慘淡詢之隣人始知張尙有子在抱二女均於伊父被捕解省之後追隨來省以冀入獄侍奉因闗防嚴密故暫住於同繳庽所探聽乃父消息苦不得通因此朝夕哀泣容爲之毁鳩形婦人乃其保姆也 
[廣東]  
　　桂省長行將抵粤廣西國稅廳長孔昭炎昨奉中央電促赴任頃又得消息孔君於本月六日得接張堅伯來電略謂本月五日業巳起行屈指計程約十四五日當可抵粤惟到粤後仍須逗留數天與當道磋商要政始行履任并聞龍督省長均巳有電懽迎矣 
　　籌設製紙專門學校行政公署昨奉農商部電開查中國紙張一項用途浩大銷數殷繁近十年來凡中國境内經營紙業者多屬洋紙而官署學校書局商店仍多採用外洋紙質反於本國製造各紙視爲障碍之品以致利權坐失挽救無方良由未能廣爲製造加意考求所致亟應妥議章程開辦京内外製紙專門學校俾得挽回利益預儲人才業已呈奉大總統批准特將規定細則頒行到粤妥爲籌設云 
　　灰石案收歸官辦英德老地灣石礦去年有商人馮椿源鄧善昌等承辦經巳批准現李省長因山地界址分段難清苟歸商承辦則業主必起爭端若待分清界址勢必遷延時日開採無期而舊商批租於業主與新商禀承於官常因先後而起衝突且馮椿源鄧善昌等至今尙未採運以上情形皆商辦困難之點非收歸官辦不能促實業之進行而息今後之爭訟故昨巳有令取銷馮鄧等核准原案實行收歸官辦矣 
[山東]  
　　省公署秘書易人内務司龔司長現奉中央命令暫行護理民政長已於十二日實行接印視事田省長之秘書陶琪巳調赴北京將來卽隨往河南倉永齡亦巳簡放河東鹽運使卽日進京並聞公署自莊秘書長陔蘭請假之後本由倉秘書代辦現在倉又進京所有公署秘書長事務聞龔省長巳委任姚鵬圖接辦矣　　整頓沿海水警計畫山東沿海水警開辦以來巳歷年餘毫無成效日前民政長以海疆吃緊盜匪不靖特委劉君肇唐爲水警籌備委員前往整飭一切聞劉君到烟後未數日即奉吳觀察使訓令將該管各區辦事規則先行釐定劉君乃擬定入手辦法陳之當道其大要（一）宜先測繪海疆製成圖誌以資分配（一）宜就漁汛時期廣籌捐欵藉資開辦（一）招募警士宜審慎選擇以期得力（一）宜籌備船艦俾警士練習駕駛（一）宜擇衝要口岸酌設派出所藉資分汛（一）各區逮捕犯人宜預籌安置方法 
專件 
[農商部辦事通則（續）]  
　　第四章權限及責任第二十一條總長得因便宜以職權之一部委任次長代理其委任條件另定之第二十二條機要事項由總次長指定秘書擬稿其闗係各局司之主管者須與各廳局司恊商辦理第二十三條礦政屬長闗於委任條件内之事項得專决執行其委任條件另定之第二十四條各廳局司事務有互相闗聮者應由主管各局司及廳之主管各科擬稿與有闗聮者協商若彼此意見不同時廳即請總次長裁奪第二十五條凡本部直　各局所事務各局所長須與主管廳局司協商然後呈請總次長核定施行第二十六條凡職員對於經辦事項須負其責第二十七條一切文件非得各廳局司主管員認可不得鈔給他人或使他人閱覽第二十八條各局司及總務廳各科得擬訂各該局司科辦事細則呈請總長核准施行 
第五章部務會議第二十九條每星期一日午前十時由總次長召集職員闗會議一次但有特别事項諮詢時臨時召集第三十條部務會議以總長爲議長如總長有要公得由次長代理第三十一條召集之職員以左列爲限（一）參事（二）局長（三）司長（四）秘書除前項職員外經總次長指定或主管長官呈請總次長許可者亦得列席陳述意見第三十二條會議事件分左列三種（一）總長或次長交議事項（二）第三十一條第一項所列職員提議事項（三）法律命令案及各項單行章程第三十三條會議事件之大要應於會議前繕印分送列席人員但臨時發生事項不在此限第三十四條每次會議之事件及列席人員應由文書科科長載入議事錄並保存之 
第六章考勤第三十五條本部辦公時間以部令定之第三十六條各廳局司立考勤簿各員每日到署均須畫到月終呈送總次長查核第三十七條職員因病或不得已事故得請假其請假規則另定之第三十八條辦公時刻凡有賓客來訪除因公預約外概不接見 
第七章附則第三十九條本通則自公布日施行 
[雜評二（默）]  
　　元老院擬復前清御史台舊制而設檢察使擬仿漢代　老尊賢法而設元老院此二事意在復舊而名目則新蓋中國近來之改制無一不如此也然聞此次擬設之元老院因諸大老不肯負政務故予以參訂法典之權是仿日制而與漢代養老之意又不同矣中國之制不古不今不中不西又可稱之爲四不象也 
　　都督府廣東都督府之職員計共有二百餘人較現行組織令多逾三倍日日言减政日日言裁員而都督府人員之多如此法行自近之謂何况廣東財政之危逹於極點現銀紙幣兩俱空乏將何以養此濟濟之人才耶雖然豈僅粤都督一府然哉豈僅裁員一事然哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[抵制推廣租界之呈又（三續）]  
　　允利等曾於民國元年七月間縷陳閘北困難情形呈請前蘇都督程曁上海交涉使陳咨商國務總理曁外交總長遴派專員來滬與領事團按照前清光緒二十五年劉江督所訂界線重行規劃其巳經侵越之華界與未經營造之租界互相回換定以確切不移之界線宣布中外俾得昭示天下永遠遵守而掉換地面或有橋梁道路水電等廠以及公家所辦之產各自估價核算俾便另行建築以昭公允而保主權當奉院部令行上海陳交涉使就近商辦曾經集議多次迄未解决伏念允利等所陳重定界線者係擬將巳經侵界越築之馬路或入租界或歸華界其未經建築之租界或入華界或歸租界必須互相掉換於雙方均有裨益並非開放主義今政府旣難却外人之要求密派外交部曹秘書嘉祥來滬查辦似應乘時磋商重定確切界線爲一勞永逸之計庶克各守疆界免致再啓葛籐伏乞俯賜鑒察注重於斯實爲萬幸抑允利等更有陳者一華人之居住租界者均有納稅之義務無應享之權利而外人之居住華界者祇有應享之權利而無納稅之義務再舉其不能持平以及應與磋商者數端管見所及並以縷陳伏维採擇（一工部局須設立華董事列席與議）查工部局設立董事局向由各國在租界居民選舉英美德三國有聲望者爲董事吾華居民寓居租界者何止千倍並無董事位置則在從前坐失權利現應商於就地居民内擇民望素孚熟諳外交者公舉董事若干人凡遇提議事件得列席預議發表意見則該局一切設施俾可交通聲氣遇有華人不平之事隨時糾正以免隔閡而昭公允（一工部局須提撥捐欵推廣華童學校）查華人之居留租界者年納捐稅約計總額爲數甚鉅然租界上工部局僅設立華童公學一處而所收學費頗昻嗣後應令於捐欵項下酌提幾成補助華人學校經費或令廣設小學免收學費或取諸最輕者以培我華子弟（仍未完） 
[洪知事愛護主權]  
　　上海縣洪知事以上海展拓租界有碍主權特於昨日午前柬請南商會會長顧馨一蘇筠尙曁巿政廳總董董事並各區區董等齊集公署公同會議並請博採輿論陳述理由以便呈報省長都督及上海鎭守使等轉逹外交部請爲設法阻止聞南商會會長卽定日内開會邀集各商董詳加討論云 
[布置浦東防務]  
　　駐浦步隊第一營營長廖守忠昨奉上海鄭鎭守使公函内開查浦東沿浦一帶洋棧林立工匠衆多良莠不齊現在滬上謡言四起竊恐亂黨勾結爲害且該處設有海闗藥局以及炸藥各棧多處最闗緊要而川沙海灘亦屬堪虞即希貴營長督飭官兵嚴密梭巡認眞防守母稍懈怠以免疎忽等因廖營長遵即令飭所部第二連汪連長督率官兵備足子彈馳赴川沙白龍港等處海岸仿照清鄉章程繞道南匯奉賢徧歷巡查並飭駐防高橋第三連周連長由吳淞東北海岸包抄至白龍港會集汪連長協同巡查又飭駐紥西溝之高廟第四連龔連長在沿黄浦灘洋棧林立之區常川梭巡以保治安 
[松江鎭守使商議防務]  
　　松江鎭守使楊善德君因滬上謡言未息防務吃緊特於昨日乘火車來申與上海鎭守使鄭汝成君及第四師第七旅旅長臧和齋君第六團團長龔聲颺君等晤商防務約一小時之久楊君即於下午乘車返松 
[黨人潛運軍火之敗露]  
　　浙江都督府駐滬軍事偵探李福廷等偵悉黨人曾坤山楊介如私携軍火擬搭杭州嘉興班小輪往浙李探等當卽不動聲色帶同副探至滬南碼頭偵察果見曾楊等帶裝儲洋釘之木桶六隻上船該探等立卽將曾楊二人扣留搜查桶中計有手槍六支分裝兩桶面蓋洋釘又子彈八十匣每匣五十粒詢知擬運至杭州錢塘江黄姓處黄亦係黨人昨李探等巳將曾楊二人連同起獲之軍火押乘滬杭火車解浙因恐水道或有疏虞也 
[要求引渡黨人之預備]  
　　黨人鍾鼎寓居法租界大馬路榮華棧被鎭守使署探员余祖勳緝獲解交法捕房管押嗣因法總巡索取証據經鄭鎭守使允俟解廨預審時飭探持証投質等情巳詳前報茲又經鎭守使查明該黨人前因煽惑湖北軍隊圖謀起事曾奉黎副總統在兼領湖北都督任内通電各省飭緝有案今聞法總巡巳定期星期二（卽今日）解請公堂預審除飭余探員届時投案候質外並已聘定律師代表上堂要求引渡以便解卾歸案訊辦 
[研鞫黨人之布置]  
　　黨人仇鸞爕等偕同日本人山口德志等擬赴通海等處經長江巡閱使駐滬偵探在大逹碼頭新寗輪船上緝獲解送鎭守使署訊辦等情巳迭誌前報茲悉鎭守使署軍法處自據滬南警察分廳將仇等解案後因迭次訊供不認曾傳新寗輪船賬房楊少如茶房袁濟生到案詰訊當日曞 
情形交保候示在案嗣因此案已奉江蘇馮都督訓令飭解寗垣候訊故昨又飭傳楊少如袁濟生及當時同往拘拿之警探一併到署以便提同仇等質訊明確解寗訊辦 
[查獲黄社首領四誌今日開庭預審]  
　　黄社首領王競白許一飛被獲後由浙江朱都督咨請鄭鎭守使轉商外交團將王等照章引渡巳誌昨報茲悉西官以此案尙未預審明白未便遽行移解因特照會公廨轉飭捕房令於今晨將王等解廨准開特别法庭預審再核 
[米占元專辦偵緝]  
　　閘北警察分廳徐廳長前日奉薩督辦訓令云昨准上海鎭守使公函内開頃准江蘇都督馮函開現准總統府軍事處歌電開米統帶占元現辦蘇滬一帶偵緝奉諭由尊處發給執照以便進行并希轉飭該處軍隊隨時量予恊助自應照辦除發給該統帶執照外相應函逹貴處卽希查照隨時量予恊助可也等因准此合行訓令該分廳長遵照如米統帶占元需警恊助時仰卽量予協助勿得躁率爲要切切此令徐廳長奉令後卽於昨日通令各區署長署員巡官等一體遵辦 
[舉薦改组自治之紳士]  
　　上海縣洪知事派員錢小倉等會同鎭守使署委員楊南珊君等連日在巿政　詞查自治機闗各項財產巳迭紀前報茲悉淇知事巳　具地方紳士姓名履歷呈請省長委任俾於自治機闗收回後接續改組聞開送者爲姚子讓穆杼齋吳懷疚朱志堯四人呈請省長擇定委任云 
[袪除商界積習之入手辦法]  
　　南商會會長接上海縣洪知事公函云江蘇民政長韓訓令第六百八十號内開實業司案呈各業設立團體爲集思廣益整頓商務起見對於各本業之應興應革研求有案倘能策勵進行大效當可立覩查蘇省商務繁盛各業之立有公所團體者所在皆有考其陳迹有裨實業固有足多惟是商事之智識日新商業之競爭日烈守常蹈故進步難期積習相相沿未消障礙聞錢業有股東不能查賬等之慣例旣不能堅股東之責任並足以寒企業之心亟應設法整頓務使惡習袪除俾可推行盡利茲製成調查商業團體表式令仰各該縣知事查明境内所有各商業團體無論從前已未立案限令本年三月十五日以前按表詳填由縣轉呈本公署察核備案如有逾限不報者惟各該縣知事及佐治職員是問仰即遵照辦理此令等因奉此合行函請貴商會讀煩查照按表詳填希於二月内送署以便轉報幸勿稽延爲荷 
[棋盤街暗殺案十四誌引渡兇犯]  
　　暗殺商務印書館總理夏粹芳君及流彈擊斃夏廣仁之兇徒王慶瑞業經公共公廨讞員闗炯之君禀奉鄭鎭守使核准處以死刑着卽解署即由闗君函告陪審西官英哲副領事要求同意等情巳誌昨報茲悉哲君得函後以此等兇徒自應處以重典極表同意業於昨日咨請麥總巡特派十五號西探目依克一百十四號西捕與華探陸根出將王押解至廨先由王襄讞將鎭守使來文大旨向英領哲君聲明　君即向十五號西探目略詰情形遂由中西官於中西文解單上會同簽判云候備文解送鎭守使署辦理並請鎭守使將辦理情形函復判畢仍由中西探捕帶下旋於午後將王押送鎭守使署按律懲治 
[協緝畏罪潛逃之鑛業經理]  
　　江蘇韓省長昨日訓令上海縣知事云准湖南都督兼民政長湯魚電開查湖南富國礦業第一分公司經理陳典僞造鈐記侵蝕公欵畏罪逃滬請飭所屬一體嚴緝解湘究辦等因除分令各縣知事警務長遵辦外合行令仰該知事遵照一體恊緝務獲解湘歸案訊辦 
[嚴懲持械搶刦之匪徒]  
　　粤人盧田（卽鄭玉輝）前因紏黨梁田等夥刧華興坊其戚唐養泉家衣飾各物由探將盧等拘解公共公堂訊實判送淞滬警察廳訊辦嗣因原告不欲深究經警廳准予保釋詎盧釋出後仍不悛改身帶手鎗先後向同鄉人王桂臣鄭星州王瑞祺等恐嚇圖詐並搶刧白克路九十四號門牌陳羅氏家衣飾巨贜逃逸北四川路經包探查見往拿盧田又敢開鎗拒捕誤中自己腿際受傷即被拘獲解送公堂送往醫院醫治茲由捕房將梁田續獲一併解送公堂訊供押候函致警署查明如何保釋情形復候再核在案茲據淞滬水陸警察薩督辦函復以盧等由南巿分廳訊實併解檢察廳訊辦該分廳亦不知如何保釋云云闗讞員得復後昨又轉飭捕房傳同各原告將盧梁兩匪解廨復訊先由中西包探禀明盧等在捕房供出同黨某某等六人應請出票拘拿訊之兩人供認不諱闗讞員商之英領康君以盧等迭在租界内糾黨持械搶刦不法巳極判仍帶回捕房候飭承抄錄供詞併解鎭守使署　法懲治 
[洋行交納軍火]  
　　江蘇都督馮國璋君月前曾派軍械科員霍君來申向英租界某洋行訂購快鎗二千支並子彈十萬顆業巳到滬由霍君陪同該洋商解送上海製造局請鄭汝成君代爲騐收暫儲軍械科以備分班由滬寗火車運解金陵 
[紅十字會要電]  
　　開封張都督張民政長來電冬電敬悉去歳捐助貴會洋二千元本擬卽時滙寄嗣因南方不靖敝省亦宣告戒嚴軍務倥偬遂致延擱歉仄無似正擬補寄問適奉電詢前因遵將洋二千元交由交通銀行滙寄台端到時乞察收至光潢商三絲相繼不守被匪蹂躪慘無人道皆由鎭芳鳳臺不德以致人民寃遭浩刧愧憤實深前巳撥發該三縣各洋二千元辦理善後茲承　注益增感激遵飭固始縣由自治存欵内撥給該分會二千緡以資救濟保護一節業於支日電飭各軍隊知事遵照矣張鎭芳張鳳臺叩青印 
　　固始分會來電歌電悉光潢商六慘狀劇烈由潢兩次電聞現匪踞縣南大兵集縣開仗在即前戰積屍暴露恐釀時疫病傷兵民分會洽療難給刻正等備救護器物惟欵項支絀地方隔膜仍請總會速發醫藥尅日來縣以紓危難無任翹企張智溪叩 
[保護敎堂敎士之通令]  
　　滬南閘北兩警察分廳長崔徐二君昨日通令各區署云案奉督辦薩訓令内開頃准上海鎭守使咨開奉大總統令開據安徽都督倪嗣冲電稱豫匪竄陷六安焚掠敎堂敎士奚鳳鳴慘被戕害等語各國敎會在中國内地傳敎載在約章地方文武應盡保護之職豈容匪徒恣意焚殺仇及外人該敎士奚鳳鳴遽遭慘害殊深惋惜着倪嗣冲妥爲安置並將防範不力之員查明參處以示懲儆現值士匪亂黨勾結思逞懲前毖後恐再有此等蠻暴行爲所有各處敎堂敎士着各都督民政長護軍使鎭守使飭屬一體加意保護母得疏虞千咎等因奉北相應咨請貴督辦查照辦理等因准此合行訓令該分廳遵照如有敎堂敎士在所屬區域内應飭警加意保護等因奉此合行訓令各該署長員仰即遵照於該管區域内敎堂敎士應卽加意妥爲保護母得疏忽干咎切切此令 
[保護洋人住宅]  
　　閘北馬家宅地方西洋人羅帝戤司住宅於舊曆正月初五夜被盜行刦拒傷事主嗣由警局拘獲嫌疑犯馬祥生邢小毛等多人解經地方檢察廳訊供不認稱係探警誤拘判令收押候查在案茲悉該洋人所用之趙吉堂羅才生等各工人經地方檢廳訊無通匪証據分别保釋後趙等均不復服役各自歸家而羅帝戤司之妻連日亦往公濟醫院伺候其夫因此該住宅中無人照管故由該洋人禀明該管統事照會楊交涉員函致淞滬警廳督辦薩君轉飭在馬家宅相近八字橋之警察區撥派巡警三名不分盡夜至羅帝戤司住宅妥爲保護所有馬祥生等各嫌疑犯仍候地方廳派員調查明晰再行核辦 
[警察分廳常會紀要]  
　　昨日星期一爲滬南警察分廳常會之期所屬各區署長署員於午後一時許相繼蒞會由崔廳長主席至五時散會茲將主席布告摘錄於下一職務問題本廳長蒞任以來整頓警察應盡職務不啻三令五申諸君諒所深悉惟職務二字範圍甚廣總以查照疊頒訓令切實奉行母負本廳長整飭警務之意一防範問題白匪跳梁豫皖雖指日即可勦平惟滬上一般無知之徒謡諑繁興難免無匪徒煽惑本廳長迭蒙薩督辦鄭鎭守使面飭軍警協防諸君其各注意嚴密查拿如有破獲機闗捉拿匪要定予呈請破格拔擢以資鼓勵一禁烟事宜禁烟爲目今要政迭奉省令嚴厲進行乃近查各區所派專員類多因循不力近來所行之職務未見隻字報告其不力巳可概見當此警費困難擬將此項禁烟不力之專員酌量裁撤另派三等巡官由各署督率禁　事宜即由各區署負完全責任以專责成 
[軍士隊士之更替]  
　　淞滬水陸警察督辦薩鎭冰君查得本邑浦東洋涇鎭欽賜仰殿塘橋等處前由穆前廳長訓令第三警備隊隊長何楚英撥派隊士數排分派兩處防護茲已由鄭鎭守使改派軍士前往駐守是項隊士自應分别調回分發各區改補巡士或入敎練所敎練昨巳令知滬南崔分廳長查照遵辦 
[崔廳長查禁賭博]  
　　滬南警察分廳長崔鳳舞君查得城内南巿及西門外打鐵浜等處近仍有人聚賭抽頭探警地保人等難保不徇私庇護昨日特派探目宋鳳鳴帶領副探切實查明立卽拏辦若有徇隠私縱情事查出定當重究 
[楊師長委任軍官]  
　　陸軍第四師楊師長以原任第七旅第十三團團長臧致平自奉袁總統任命升爲第七旅旅長後迄未選補團長以致臧旅長尙未接事茲查有十三團第二營營長周孝騫人頗勤慎堪以升爲十三團團長昨已委任 
楊師長又查得第七旅參軍王蔭棠現赴閩省公幹所遺參軍一職札委十三團第三營副官辛桂芳升充 
[鎭守使覔購刑場]  
　　上海鎭守使署判决罪犯向在製造局西栅外滬杭火車路線旁民田内鎗斃自去年戰事平定以來該處田中繫斃罪犯巳有二十餘口鎗斃後卽埋葬田中曾由各地主禀求鄭鎭守使移往塜地行刑在案前日該處鄉民胡良傑又因在伊田内行刑爰復具禀要求請勿再在該處鎗斃以順與情聞鄭鎭守使巳允如所請昨日傳諭十四圖地保到署著在附近地方出價購覓空地一方以備處决罪犯之所 
[中華捷運公司股東會記事]  
　　二月十四日下午二時中華捷運公司在四川路青年會舉行第二次股東常會由王正廷君主席胡韻甫君充書記先報告第一年度營業情形略謂去年南方戰事各業停頓多受虧損本公司尙能獲利除去提本若干外並得分派官息紅利良由辦事人員竭力維持進行之故次報告餘利分派額數及提議修改章程議畢選舉監察人公舉唐紹儀君爲監察人次選舉董事公舉王正廷君虞洽卿君聶管臣君朱榜生君王閣臣君王亮疇君王震君張朗齋君韓玉麟君九人爲董事次推舉名譽董事公舉施炳之君張伯龍君劉肖頴君婁魯青君魏小輪君戴吉皆君爲名譽董事並仍由錢新之君爲總理云 
[倪質君疊遭意外]  
　　滬城九畝地和平里倪質君家去冬被匪以偕房爲由將其妻倪梁氏用繩勒傷攫取金飾復勒斃傭婦李周氏曾詳前報茲悉倪質君家有尸棺二具向厝西門地方茲被王金郎等夤夜將棺掘起不知運往何處倪四處察訪毫無蹤跡乃於昨日至地方檢察廳禀請提究汪廳長以倪所稱掘棺之處不在本應管轄範圍之内着赴第一初級廳具禀起訴 
[性急喪身]  
　　前晚有某甲搭由無錫來滬之火車行經北川虹路旱橋地方甲忽從車上一躍而下跌傷斃命當由寳山頭圖地保投第二初級檢察廳報請相騐經戲檢察官蒞騐委係跌仆身死即飭該地保報堂收殮聽候出示招領 
[發見小孩屍身]  
　　虹口新記浜路橋畔昨午發見孩屍一具由巡邏印捕查見歸禀捕頭飭傳二圖地保查明有無家屬再行收殮 
[狎客與鴇婦衝突]  
　　王和林郭裕成前日至西棋盤街一百二十號么二妓院狎游因鴇婦戎王氏招待失當致觸二人之怒將鴇毆打旋被鳴捕拘入捕房昨解公堂訊供不認中西官以王鴇並未受傷姑寛判均開釋並諭以後務須安分 
[北西藏路之虚驚]  
　　昨日上午十時半北西藏路某號屋内不戒於火當經捕房鳴鐘報警由救火會西人各驅皮帶車到場救熄未致成災 
[宜昌德領來滬]  
　　駐宜昌德正領事華得君近有要公搭乘商輪於昨日來滬暫寓虹口客利西旅館聞不日卽須回宜 
[地保拖欠忙漕]  
　　上海縣知事洪伯言君查悉本邑四鄉各地保虧欠民國二年分忙漕者以西南鄉之十八保西北鄉之廿九三十等保東北鄉之廿二保爲最多約共被欠洋四五千元業於前日開列各保姓氏飭吏隨回科員分别下鄉提案追究矣 
[酒行主控告跑街夥]  
　　大東門外莊恒升酒行所用之跑街夥蘇覽生於去年舊曆歳底出外私收賬欵洋數百元逃逸無蹤茲爲行主偵悉避匿之處卽於前日至地方審判廳禀請提究張廳長以原告所禀係一面之詞難以憑信昨特飭吏往傳蘇麗生到案訊明再核 
[陸續料理之空言]  
　　同順昌號主控夥友周高生冒收帳洋七百餘元曾經法公堂諭令原告查明周有無家產禀覆候核在案昨日原告續稱周原籍　州有無家產難以查悉日前周之家屬允先還洋三百元又係空言搪塞求請重辦周供係歷年宕空並非私收一時難以措置祇能陸續料理聶讞員判周押一年半如能將洋交清准予隨時開釋 
[公堂訊究賭案]  
　　吳寳全張阿闗應阿成陳月芳朱闗濟李金發等在虹口海格司路二十一號洋房内聚賭抽頭被美捕房捕頭偵悉前晚密飭中西包探將吳等十六人連同賭其帶入捕房准各存洋交保昨經公堂闗讞員會同英領康君傳訊據吳等各人供稱係由大司務吳和尙爲首判到案各人各罰洋五元不到者保洋充公賭具銷燬候補提吳和尙到案訊究又賭徒魏阿生陸阿福王芝生顔招生王廷生等因賭起釁紏衆在江西路互毆由捕查見將魏等五人拘入捕房昨解公堂訊實判各罰洋二十元充公無洋改押三禮拜 
[初級廳申解拐案]  
　　周玉昭誘拐蔡學金之女蔡玉蓮逃逸有李倍章爲証控經第二初級廳訊供未結昨將一千人證備文飭警解送地方檢察廳收押候究 
[通俗宣講支社宣講記]  
　　通俗宣講支社於前日（十五）假座新閘路和樂里學校舉行第十次宣講會男女來賓共有二百餘人二時開會首由顧旭侯君報告一切次由周少葵君演說勸人入學又次由朱稼甫君演說香烟之害殿由顧旭候君演說勤儉爲治家之本聽者鼓掌中間並由振新務本益智三校生徒奏琴唱歌以娱來賓迨閉會時巳夕陽西墜矣 
[公共公堂瑣案]  
　　劉阿二控張連生又王阿二控戴照明均竊取黄包車昨由捕房將被告兩人併解公堂先後訊明判張押一月候補提同黨併究戴亦發押一月期滿帶堂再核 
　　粤人王阿福迭經公堂訊辦逐出茲又潛來復經捕房查獲昨解公堂訊係九次過犯實屬怙惡不悛判押候商明解送上海縣矩 
知事署遞回廣東原籍 
　　無賴王林華前日在四馬路攫取行路婦人絲巾經女子崔巧珠瞥見鳴捕將王追獲昨解公堂訊實判押四月 
　　流氓余阿文專事糾黨在公共租界内各食物店食物不給錢文前日又至浙江路二百廿七號飯店二百十號　館果腹不名一錢被控昨由包探將余拘解公堂訊明判余押一月以儆 
　　梁阿月因竊取江西路二百零四號和順外國首飾店内值洋四百八十元之金飾各物被控昨由包探將梁拘解公堂訊實判押西牢半年 
　　雉妓王寳仙張雲仙均因深夜在途拉客由捕查見一併拘入捕房轉送公廨訊實判各罰洋三元充公 
[法公堂瑣案]  
　　湯振生在馬路上擺設三四賭攤由陳阿三兜攬賭客茲爲包探拘獲連同賭具一併解送公堂請究湯供認誘賭不諱陳供與湯同黨是實判湯押一月陳押十四天賭具銷毁 
　　李培芝投案控稱商人於前晚行經李陳氏門前被陳氏强行軋住搶去金戒一只求請訊究陳氏供並無搶伊金戒之事婦人與之又蔴雀輸洋數元李自願將金戒作抵求察聶讞員以原被均有不合判各罰洋五元充公 
　　麫館主徐士和深夜在店聚賭被西捕查見傳解公堂請究供係自己人又蔴雀消逍不敢抽頭聚賭判罰洋五元充公 
　　捕房送盛阿四至公堂禀稱盛在家私設烟具售賣燈吸解案請究盛供家中人口衆多均吸洋烟故有燈鎗多副不敢私售判罰洋二十元充公 
 
 
 

Page 11

 
 
雜評三（訥） 
[解散後之自治]  
　　上海自治較早財力較厚辦理亦較難故闗辦之初獨樣新潁政府謂京師自治含有特别性質吾謂上海自治亦含有特别性質也共後各省之開辦自治者類多採訪上海章程考察成續又可謂爲自治之模範也今雖己解散必有委任接辦之人此接辦之人辦理而善則機闗雖解散事業尙不致全行停止辦理而不善則名實俱亡矣然我所謂辦理不善者非必其爭私奪利也卽此新舊之主張不同巳足以生意氣而誤公事聞上海巳推舉四人候委接辦矣其亦能不負省長之意而有以補救於萬一耶 
來件 
　　南京第七十五混成旅旅長演說稿 
　　缅維我七十五旅在尙未改編混成旅之前平日保衛商民綏靖地方凡屬官兵莫不盡心竭力各盡其職遇有匪患一經奉命立卽整隊往剿刻不延緩地方賴以安堵商民賴以保全者昭昭在人耳目迨第二軍歸併由二十二旅改爲第七旅後適值南京亂事發生其時匪謡四播人心不靖風鶴頻傳警報時至本旅長躬率現改之一百四十九團肅清瓜州叛黨因而渡江由鎭而寗會合大軍騙滅叛逆瓜州爲我軍根據之地卽由現改之一百五十團分隊防守前敵官軍因而無後顧之慮該團雖無與敵交綏成績而扼要鎭守其功不在衝鋒陷陣之下此本旅長所深爲服腐者也天演競爭優勝劣敗溯我軍成立之初中間變更多次若非我全旅將士上下一心曷克致有今日茲因叛黨旣除軍政漸由紊亂而歸於統一舉凡敎育内務亟宜分途進行庶期練成勁旅足資捍衛疆圉以免爲天然之淘汰但練軍之要首重軍紀軍紀犂然即精神之所在否則表面雖有可觀而將驕卒惰上下離心一旦臨敵不能如身之使臂臂之使指國家糜餉巨萬何用養此不足恃之兵而軍隊一經沾染此等陋習實不能久於存立競爭之世是以平時檢閱爲軍隊不可少之手續旣可啓發將士振勵之心亦可聮合上下親愛之忱立法之善莫逾於此在寗軍隊巳經督憲逐一躬親校閱所有駐紮省外各營自應一體從速預備　業巳啓節　閱蘇軍　垣防務重要實不能分身前來但本旅長有統率之責宋便因此停止茲特派本旅參謀代表舉行以覘進步俟有暇暑本旅長再行　來橋此次檢閱係爲督憲及陸軍部校閱之預備該團甫經由揚移瓜並無合格營房加之平時軍隊四處分防敎育操練難以兼顧成績稍次亦事理之常惟望自團長以下各將校勿以故步自封逐漸改良自有優好之一日切勿輕聽謡惑渙散士心該團名譽夙優本旅長在差一日當竭一日提撕之力决不使該團隳壞巳成之績致貽全體之羞特此開誠由參謀官代表佈告務望仰體此意勿生餒心是爲厚望 
[上海總商會通告工商界書]  
　　頃奉農商部訓令内開准外交部函比國臘根離宫相近所築中國宫亭專爲常川陳列中比商務往來出產等物我國所產磁器漆器繡貨刻牙以及工藝土產等品向銷外洋者正可乘此機會出品陳列藉以擴張銷路等因此事於我國工商界大有裨益合行鈔錄部令及附件具函通告如有願出品陳列者希卽開具物品名單函送本曾以便報部附鈔件 
　　照錄農商部訓令第七十一號准外交部函開准比賈使照會稱本國臘根離宫相近所築中國宫亭現歸外務部所轄之商務詢事研究所專爲常川陳列中比商務往來出產等物如遊覽人欲作某貨經理即可由該所與之介紹於兩國商務均有裨益日比陳列所日本政府運送大宗物品陳列能獲極大成效望中國政府對於中比陳列所亦與維持等因查該陳列所意在陳列華品藉以調查中國物產及輸運方法值此商戰之時聮絡商情互相提倡亦屬要圖應如何辦理之處希核復等因前來查中比陳列所之設意在徵集物品考察商情以發逹兩國之貿易中國所產磁器漆器繡貨刻牙以及工藝土產等品向銷外洋者正可乘此機會出品陳列藉以擴張銷路合行抄錄比使照會令知該商會轉函工商業界如有願出品者仰先開具物品名單呈報本部以憑核辦此令 
　　照錄比賈使照會本國先王雷歐布勒第二在臘根離宫相近所築之中國宫亭現已歸外務部所轄之官立商務詢事研究所此亭專爲常川陳列中比商務往來適用出產等物○左開各節現巳實行 
一詢問事宜處專爲解釋闗乎中比來往旅行海路行船旅行及一切轉運貨物方法兩國商務往來交易一切事宜 
一中國出產陳列處即中國土產工藝美術等物購物價目出產地點購覓方法 
者競爭情形出產發行事宜發行零躉價目辦理裝箱轉運事宜 
該亭樓下各　專傭佈置中國美術出產如瓷業銅器　琅繡貨刻牙五金雕刻物件皆屬今時出產者其他各室則爲佈置土產貨物各種工藝貨物所有零星物件均置於方便更易之玻璃罩内其他重大物件不易移動者無須置罩頃將各室照像十張附送查閱存案可也 
陳列主如欲在此陳列其本有物品不出陳列及稽核看管費所有陳列品均妥置於該國有官所由外務部妥派夫役看守所有防盜防火事項無不週詳妥備然苟遇遣失損壞盜竊受傷比國政府均不負責因以上所盡不納各費之職互相抵換 
所有發運赴比與列物品箱件均應帖刷駐華本國使館蓋印之收貨住址封條其住址格式巳在本館辦公處妥備與此事有闗者可隨意來此取閱箱件用此蓋印及合格住址爲標到比則於進口時可免納稅 
所有運至該亭陳列之貨均不出售所有貨物均須註明出產地點價目轉運方法及運費此等一切詳細如遊覽者欲探知之看管人即應與之詳告如有人欲作某貨主經理或代消者卽可由該所與之介紹彼等卽可直接商議接洽所有與列貨物一去運費保險及雜項用費由貨主自備至昻維斯（譯音）爲止如有貨主欲將原貨運回（中國）或由别貨代之本國政府可擔任其運回運費如有商家欲捐送臘根常川陳列所物品本國使館則擔任一切運費 
此常川商品陳列所之利於商務發逹性質并便利兩國商賈及輪運者 
與此相類並極得豐效之所已有一處係由本國聖主阿勒白爾王於一千九百十一年六月一日親臨開辦卽爲日比常川陳列所其地點係在臘根離宫花園先王雷歐布勒第二所購築之日本塔内頃將該塔規章一本附送查閱該所能獲此極大成效者乃因日本皇帝視其爲重要之舉故贈以嘉禮並因東京商務部自行購集運送大宗物品與列也 
臘根中比商品陳列所職員已在該亭擇定房屋專備陳列暹邏國出產物品之用前准暹邏政府照知本國外務大臣云暹國政府巳備五千的高（譯音）專爲採辦暹國產品美術什物運比陳列 
視察該新創辦之陳列所與事實有莫大用處本大臣敢盻貴政府亦與維持相助不勝欣感特此照會 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬鈍根與捲烟絶交書（事見十三日自由談話會）] [  涂遹修]  
　　捲烟愛友足下與吾子交有年矣唇齒爲依苦樂與共吾爲子故勉效古人之分金無稍吝色乃吾子躁性未除稍不留意便盛氣相向毁我書籍碎我衣衾甚且灼我鬚髮刺我咽喉我以愛子故雖受苛虐旋卽忘之我友某醫謂子實損友不可交又有人言子近來傾身於婦人皮肉生涯狀至可鄙我初未之僧奈何謗書盈尺雖有大力莫能爲袒今我且爲儉德會發起人而子極力反對動輙破壞會規鈍頭先生遽以嚴辭詰責我於是不得更與子爲友矣嗟夫香草多情美人命薄我與子自昔愛憐花前月下携手相將雪案螢窗挑燈相對僕雖茹苦含辛然以子故未嘗皺眉而今已矣往事如塵不堪回首撫摩衾枕猶有餘香獨自思量魂消腸斷遥想吾子寂處板屋當亦芳心寸寸灰也雖然大義爲重私情爲輕深願吾子速離華土返彼荒山與哇賓先生同居養晦天不絶汝會有知遇臨紙神往不盡欲言海風多厲千萬珍重珍重千萬舊友鈍根頓首 
栩園詞選 
[冰花] [  程習鵬]  
　　鏤玉奇工爭一夕無端錦繡壓春城翻空水面文章現妙絶天心繪畫成仙種不煩山倚護神工半藉雪聰明咏車應有江郎筆五色葩疑夢裹生 
[詠懷六首]  
　　弱年諷詩書琅函無不窺鴻篇淵雲妙鷹揚韜略奇藴樸待知己一夕肝膽披手援蒼生出頭戴白髮歸拂衣大笑去名山資養頣美人明月珠　投必遭棄壯士干將劍鈆刀傲屢試富貴不可求風雲會有際蕭曹刀筆胥攀龍冠勳位顧視顔子淵寸身陋巷寄亭亭尤畹蘭幽谷閟其香昭昭一介士太璞晦其光膏梁半要津羞騖捷徑行外决原憲踵内飢曼倩腸室人旣詬拙同學且雌黄夏屋西眺廢燕臺北阻傷浩歌動天地拍手增慨慷 
先生巖子陵勵節曠世無故人雖至尊吾熊故狂奴甘製薛蘿裳息影歸舊廬神遊六合外志抗三古初 
豫讓眞國士刺讐死不懼棄家變姓名漆身呑炭去生奪趙襄魄死酬智氏遇烈烈聲不朽酒酣生景慕屠卒重意氣把臂擬金鑄棄繻終子雲出闗擁節肅投筆班定遠虎頭飛食肉韓信寄漂母終麾大將　下里策欵段乃燦中興籙尙論此數賢掩書生慨觸歸時衆所驚去時羣所辱側身天地問往往雄亦伏 
[新春] [  涂遹修]  
　　一色桃符萬象春東風吹出物華新寒消九九圖中盡喛入三三徑裹匀醉態凝紅花笑客舞腰圍翠柳迎人家家樂飲屠蘇酒十里香風笑語頻 
[紀事] [  佐彤]  
　　　　春情强自支廻　交射上車時　巾半幅香拖白故故風前掩口脂 
兩餘風定夜廂開一字徽吟一度猜好色相如最消渴（用袁子才句）不嫌唐突送茶來 
醫話 
[病人注意之要點（十續）] [  丁福保]  
　　十二藥之用法 
　　藥之用法必從醫者之言欽於食前或食後或食事與食事間等切勿輕視醫命 
雖在一日中用盡之藥若言三回服盡者必服三回苟作一回服之則未免中毒又飲食物之不能與藥同食者甚多亦豫問醫師 
衰弱人小兒等可分作幾回服之總以一日量在一日中用盞之即可若厭藥之小兒必用法使之服下而此時恒以親之慈愛致愛兒之心反在暗中見殺者甚多塗咽喉之藥洗耳之藥等常人用之甚難强用則有危險故不可不求之醫師點眼藥含漱藥等當向醫師問用法而後用之 
家有舊藥欲用則必問明醫師有無不可之處如水藥點眼藥等一經時日卽有腐敗變質之弊 
用二種以上之藥如醫師所給之内服藥與外用藥或同時一家有二人以上之病人則醫師與藥之時不可不注意其錯誤患家亦必十分注意各置他處方無迷惑之獘 
藥有不能見日光者即可見者亦以置之暗而且凉之處爲宜 
劇談[  丁悚]  
　　予以病久不至新民社昨夜爲汪優游王旡恐凌　影三人初自河南來此演（情天恨）賣座極盛後至者無插足地亦可見三人之見信於社會也 
優游飾陳伯和當未發横財未遭局騙前委實是一個良家子弟旣而落魄窮途吸上鴉片則又活現一個毫無志氣的浪子演來處處得體其先避難逆旅時與棣華互相憐愛全在不言不語中迨後在上海落魄妻父尋之回鄉勸伊在家靜養勸誡備至彼皆不納雖無違忤之言然現出許多不願意之神氣口吻頻動若欲言誰要你管云云尤妙在將紙烟頭嵌入耳隙或放入火柴匣内蓬頭垢面鶉衣百結一靴一鞋衣衫之襤樓可謂登峯造極惜乎兩手未曾塗黑耳 
旡恐飾張鶴亭言語神情咸臻極點尤以旣知伯和在滬情形回家時描摹一種對於女兒說不出許多難處而心中則萬分難受之神氣棣華屢問阿父何事怏怏彼則獨自唉聲　氣不肯道隻字及至棣華窮詰再三至於涕泣跪下張始長嘆一聲謂我說儘管說但你千萬不可悲傷否則我寗可不說爲是是幕兩人傳神之佳得未曾有 
憐影飾張棣華竟能將恨海中之棣華描　得無處不到觀者幾忘其爲戲也憐影演戲好在含情而不及於淫舉止落落頗似大家賢女演至悲傷處即鐵石人亦爲泣下演至憐愛處則使人有兒女喁喁之想演在逆旅時一種小女兒態度明言則怕羞不說則又不忍遂於老母前言之曰（伊）甚佳者母受驚病故鄉嫗處棣華一慟欲絶迨鶴亭來時猶戀戀伯和囑李富必須赶緊找尋言雖在口而痛在心此種神氣不知憐影如何能逹得到後伯和在張家思竊痰孟適棣華手挾皮袍自内出見狀大悲痛苦之情實較受死刑尤甚惟憐影乃能描摹無遺苦勸伯和被伯和大加奚落及伯和病危親口遞藥伯和卒乃至落髮之數幕演得萬分悲慘令余下涙鳴呼憐影汝之魔力大矣 
冶兒飾李富老僕舉動在在得神座客咸叫好不置尤以哭别鶴亭和棣華時最佳 
石痴飾張太太亦頗得體語雖不諧然有幾處仍能令人解頤其好處在淡淡襯托而出前余嘗言石痴祗宜飾丑角詎意今茲大有進步 
崇秀飾鄉嫗一口浦東話鄉氣逼人配以憐儂之五姐兒可謂無獨有隅後崇秀又飾妓傭席間唱空城計之司馬懿全用鼻音采聲雷動 
悲世飾花四寳似無可取不知何故亦享盛名 
藥風飾張貴說幾句冷話咄咄逼人可以儆戒一船新伯和 
秋聲之辛述懷雷音之賈仁義此兩位仁兄去此種角色可謂拿手好戲 
妓院宴客一幕席間客與妓女更迭唱戲頗爲熱閙有某君扮客唱李陵碑盼姣兒一段某君飾妓傭唱洪羊洞自那日一段更有馬二先生亦唱此段並皆隹妙惟文幻俠唱牧羊卷一段座客不大歡迎或因嗓子稍低故 
棣華與其母逃難時華服　裝滿飾金飾似宜改去逆旅中食　餅暗相交換表情亦已足矣後又益以飲茶交換如前煩複可厭亦宜去之 
小說 
[寫情短篇紅絲網（五）] [  天虚我生]  
　　席珍曰蕊馨語我則謂所依者實爲其嬸汝又何以知其爲妗愛娜曰吾鄉女學非曾助貲創辦者不能邀免學膳之費故其妗氏乃命蕊馨冒爲林姓此語亦爲伊所自述特其眞姓名又秘不肯以告我耳席珍鼓掌曰若然則無怪乎蕊馨之無恐也彼其未婚夫果不知林蕊馨者即爲其未婚妻且有妗氏爲之庇果爲蕊馨之父母所許容者則吾事誠可爲也愛娜瞿然蓋其爲此言時原欲證明蕊馨之譌將使席珍絶望而不圖轉爲得計則非愛娜之所及料因頗自悔失言則復遊移其辭曰以吾思之彼未婚夫者未必不知林蕊馨者卽其妻也一旦爲人所奪詎有不起訴訟之理席珍笑曰是無傷前此無文明結婚之事男女婚姻大都爲毫不相識之人女之於男或猶知其字名而男之於女多不過但知其姓及其行次已耳閨中小字則閫以外未嘗有人知也故凡悔婚易嫁之事於舊社會上實爲習見不鮮之事吾意蕊馨必有成竹在胸所以必待父母之允許者殆必有桃僵李代之謀伏於其中蕊馨蓋爲聰明絶世之人今吾思之其智謀實爲吾人所弗及得汝一言吾於其事巳得洞如觀火而吾平日之疑難亦巳盡釋敬謝指示感誠不朽愛娜見其辭意之决絶無戀愛於己之心則憤然曰己而已而忠言無補吾惟有拭目以觀成敗行矣先生前途珍重言已力擲玉墜於案拂衣逕起席珍遮之則以憤恨之態力絶其裾而去席珍目送之遠嘆曰愛娜者吾人之情崇也吾非不愛其人特以蕊馨較則其才與貌皆遜多矣彼與陸式生實堪爲佳耦徒以吾人之故乃至移其愛情而屬於我今旣絶裾而去度必絶望於我則我轉得告無罪於陸式生矣特是陸式生者且復妄想於蕊馨高攀之志彼固無殊於愛娜果使我與蕊馨結婚而後則彼二人必將回復其初志情天中殆有氤氲使者主持其間凡吾人之遇合要之皆爲天緣而非人力所强求耳言念至此其心中之愉快直無可以比喻素日疑難之點至此盡皆冰釋卽以玉墜並其書函欣欣然持赴郵局寄與其父私心慶幸極欲以告蕊馨特恐蕊馨轉生疑慮則又不如不告之爲愈惟是心頭奇癢無術可以搔爬則於晚窓痛飲自浮數白聊以自賀其幸福而醉夢之中則已幻爲未來之象與其心頭所嵌之蕊馨雙笑於羅幃中矣（二） 
[玉女魂（二十五）（英國羅生女士著）] [  中華雪英譯]  
　　第二十三章 
讀吾書之少年血氣剛挺至此必廢書嘆曰有是哉以奸宄之窮兇極惡使善人涙枯命絶我不忍卒讀此書我有天性將爲此不幸之善人生憤疾然而不必爾也人爲之善惡鬼神實明之史筆者述往事之眞相以昭示來茲彰善癉惡自有微權固不能徇閱書者之好惡以出入於毫髮且天下惟性定志堅然後能不眩於外誘惡人無論巳彼善人之至於涙枯命絶究何故也讀書人心平氣和是在得其要旨耳駁吾者曰君言然乎以邱洛德爲殷鑒使讀書者勿趨其途聞命矣彼洛羅怙惡而享其富貴繁華又何說也天下亦榮辱二途耳習惡如彼而得享榮華於抱貞守一之女子必狠狠焉若有所不足何其天意之難知而人言之無當也則答之曰爲此言者亦未尋其究竟耳惡人能肆於始必不能保其終其終之得禍必且倍酷善人鬱伊於生前而死後之光輝或且得萬人之追悼讀此書者一言邱洛德必涙隨聲下至於洛羅髮指而眥裂矣若云榮辱在務外者觀之如彼克萊敦夫人之窮奢極欲不可謂虚生一世矣然而野蠻人之富貴一不衷於禮法無足取也質言之克萊敦夫人之所爲直以其色身推歡施愛於大衆而已克萊敦者雖無繩墨猶屬保家之徒不圖其妻之恣情狂悖無所弗至而己又巽懦無能　　挫衂適增獅子威稜丈夫不能駕馭頑妻祇得付之無可如何一任其野蠻之徵逐徵逐旣多風騷大著遂惹動一般浮蕩少年貢媚投歡爭趨恐後一若狂蜂浪蝶之逐花香紛紛齊集夫人物色旣周擇肥而噬於是屬意於一軍中旗弁故出入必與之俱凡逢跳舞非此弁不與串合時或感冒禁風不出必偕此弁洶情作樂於一室中此室爲夫人所治專供一己之起居卽丈夫亦不得涉足者此弁之名直言之爲軍界羞書中但稱之曰考雷騰 
羅洛聞夢脫洛維娶樹黎亞笑曰邱洛德姑娘今始絶望於是人矣不知此後又爲誰家漢子添一玩品此女不更世味自命堅貞我視之直童騃耳嗚呼洛羅眞非人類矣讀吾書者萬不得巳寗爲哭死痛死之邱洛德母爲笑死樂死之洛羅（二） 
 
 
 

Page 15

 
 
   
 
 

Page 16

 
 
   
 
