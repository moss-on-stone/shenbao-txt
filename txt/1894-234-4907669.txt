# 1894 - 234 - 4907669

 

Page 1

 
 
[得勝圖出售] [  點石齋啓]  
　　本月十三日平壤中日交兵華軍大獲勝捷殺傷倭兵三千餘名并有倭婦首級數十顆本齋旣得確信卽將情狀繪出名曰平壤得勝圖另印單張出售每張實價洋三分售處仍照曩例此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十六種洋五元○刑案匯覽洋七元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補注洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[論當乘機進搗日本]  
　　日人近日情沮勢蹙我國家正可乘此機會大張撻伐調赴朝鮮之師不下三四萬其隨時續遣者尚未可勝數皆北方之勁旅也正宜乘此聲威逕趨韓京與日人决一大戰出高王於囚係之苦正叛臣以斧鉞之誅務使日兵不留一騎一甲於朝鮮之地迅戮鯨鯢草薙而禽獮之始覺大快於人心至於日之三島與我相距密邇片帆可以飛渡亦在所必攻我國素重海軍養之以高爵厚祿寵之以厚糈異等原非僅鼓輪迅駛於洪濤巨浸之中往來巡弋爲足盡其能事也正恃其一旦緩急可用耳日之二十餘艘日夜騷擾我之邊海闖入威海衛攻旅順圍烟臺幸其地砲臺林立魚雷水雷鱗次櫛比彼不敢深進聞最近數艘已遭擊毁然則西法砲臺正大可用也其時我之十餘兵艦未知其駛赴何方從未一見交鋒接仗使我之兵艦踴躍從公何不請命於當軸逕駛至長崎對馬洲兩島以攻其不備日之水陸兵士悉調之外出國中空虚境上無雄師惟日惴惴一旦猝以我鐵甲臨之安有不立舉者哉彼艦卽欲還而相救亦已晚矣此圍魏救趙之法亦卽擣虚批隙之計乃徒麕聚於一處蹤跡飄忽出没無常將何爲哉豈將留以保禦天津歟天津重兵宿將所在傅相所駐節彼豈敢輕於一試且僅守天津一隅而不以勁旅扼山海關彼可由山海關繞我之後覬覦神京昔年已事彼豈不知日人旣輕開兵釁甘爲戎首必將狼奔豕突鷹顧鴟張大逞其所欲爲如我僅小勝之小挫之彼不知畏也必將重懲而大創使之國祚將覆滅宗社將邱墟然後肯俯首聽命遣一介以行成乃當軸者審顧經營必使謀出萬全持重老成瞻言千里正恐坐失事機惕他人之我先耳要之朝鮮不可不復日本不可不討日人之踞有朝鮮與昔年異卽日人之擾我中國亦與昔年不同日人昔年用兵朝鮮七年而未定明雖以數十萬之師援之亦復勝負相若設非平秀吉死其禍患恐未已也其圖朝鮮者正以圖明也日官書此事於史曰師棄朝鮮其事雖記之於明史而不詳惟平攘錄懲毖錄言之稍備若日人之征韓偉略未免多誇張之詞耳然朝鮮自此入貢於德川氏及我朝進取朝鮮明懲於前事而不敢救朝鮮旣失明亡其臂我朝遂無東顧憂是明之失朝鮮未始不由於日本也日人昔年以汪直之勾引肆擾直東江浙閩粤各鄉意在刦掠故汪直旣殲倭奴遂絶今日本旣有海軍又有兵艦鐵甲水雷風輪火琯方且縱横馳驟逞其所欲爲豈僅在焚擄村鄉刦奪子女玉帛飽其慾壑哉故其情形與昔年迥别有可知也然則日人之志大矣日人之願奢矣其屢行窺伺北方安知其不有大欲存乎其始攻威海不入則擾旅順擾旅順不勝則轉而之烟臺其意將探我防守之疎密也堵禦之嚴懈也兵士之厚薄也各處砲臺砲力所至之遠近也然後行其聲東擊西避實擣虚之計以牽制我海軍惜乎我之海軍始終未與之一遇也否則砲臺轟其前鐵甲襲其後前後迭攻左右夾擊日人雖狡其爲釜中之魚阱中之獸必矣窺日人之意尚未能忘情於天津也必將驟逞其一擊以大受我之懲創而後已夫我鐵甲之巨且精船堅砲利實勝於日本數倍使日船與我比權量力並駕齊驅其必遭覆敗也豈待問哉惟我海軍躊躇顧慮觀望徘徊旣未能奮鬥於境中又未克揚威於域外一若匿其所長而示之以所短坐使日軍志驕意滿若以我鐵甲眞不足畏屢犯我境跋扈飛揚不可復制來去莫測進退自如來莫之遏去莫之追一若無人能攖其鋒者四方觀聽者流莫不憤氣塡膺扼腕裂眥而願出與日軍决一戰也豈我之海軍具有深謀遠慮將坐待其衰而承其敝歟夫天下事寡固不可以敵衆弱固不可以敵强小固不可以敵大中日之不敵固夫人而知之也乃彼昏不知一時冐昧而出此其圖朝鮮者正所以圖我中國也然在今日括兵於民間而兵已盡矣括財於境中而財已匱矣兵疲民困財殫力痡兵覆於外民變於内直須臾事耳各處日民言及兵禍無不疾首蹙頞而相告行兩丁抽一之法而役及婦人使從軍旅此自古以來所未有也冉繼之以水旱饑荒地震火災幾於民不聊生所遭如此不亡何待於此時也我旣盡殲日本之師於朝鮮然後悉調集南北洋之兵輪戰艦以一大經略統之秉鉞東征布告之以順逆宣示之以曲直所至之處撫集流亡煦嫗疾苦民之來歸者勞來安集之一視同仁毋區畛域號召三百藩侯俾仍復故土悉守舊規當此國除未久其間華族士族中必有志士仁人賢豪奇傑之流出焉皆思懷憤抒忠爲故主而效馳驅起而應我以與我合日其能堪乎日本於此豈第求成之不遑哉恐國不可爲國矣 
[本館接奉電音]  
　　昨由京友電傳諭旨一道敬謹譯登○七月廿五日奉旨崇文門正監督著載瑩去副監督著容貴去欽此 
[預派命婦]  
　　本年八月加上皇太后徽號十五十六日皇后率珍妃瑾妃曁敦宜榮慶皇貴妃瑜貴妃珣貴妃瑨妃並琪妃等位詣慈寍宮皇太后前行禮皇后率珍妃瑾妃等位詣皇上前行禮例應由侍衛命婦中派十六人屆時預備鋪設拜墊已由内務府行文侍衛處擬派三旗侍衛命婦十六人於八月十五十六日寅刻均穿朝服進内預備鋪設拜墊並將派出侍衛命婦職名卽日開送以便轉行查照 
[雲軿西逝]  
　　崑筱峯大宗伯岡之太夫人年躋九旬精神矍鑠近抱淸恙醫治罔效遽於七月十三日辰時跨鶴西歸崑大宗伯敬備衣衾棺槨含殮如儀擬於宅内停柩二十七日延集僧道喇嘛唪經建醮擇於十五日接三 
[又毁倭船]  
　　本月十八日倭人又以兵船犯威海昨報已登大略情形兹探悉是日倭船之來犯者計共九艘 
 
 

Page 2

 
 
我軍以北洋兵船六艘禦之攻擊逾時倭船勢不能支且戰且遁我軍突發巨砲擊毁其高雄艦一艘輪折帆摧幾難行駛想經此一番懲創倭人再不敢窺伺我海疆矣 
[禁旅抵通]  
　　通州訪事人函云通永道張筱傳觀察接到督憲尹憲五百里排單略云日本與我國開釁竟有薙髮易服二三十人一起在沿江沿海窺探軍情特奉電旨飭調神機營及宣化練軍正定馬隊河南山西嵩武各軍來通駐紥以資防守而杜奸宄刻下神機營兵陸續到通暫寓城内外廟宇客棧俟南漕告竣後卽移至北門外堆米號房道憲張觀察恐大兵驟至民間或不免驚惶刻已出示曉諭遍　通衢矣 
[照約保護]  
　　津海關道盛杏蓀觀察頒示至北通州恭錄七月初一日示戰上諭並附錄總理各國事務衙門電飭以倭釁自開與各國無涉所有各國商民教士中國均應照約保護勿因倭釁致有悞會如有匪徒乘機煽惑借端滋擾定卽查拿懲辦 
[布置江防]  
　　南洋大臣劉峴帥以日人犯順江防急應布置檄調長江水師杉板砲船分駐大通燕子磯一帶要隘藉資保障聞華陽營派出十艘安慶營派出十艘均於二十日解纜東下 
[預儲軍餉]  
　　刻下海氛不靖國家早經籌備軍需惟兩淮鹽賦亦爲國課之大宗庫儲自應充足以備提撥恊餉等用兹聞官塲傳說兩淮運憲江都轉先事籌備擬將十二圩存棧堆鹽先行提運一綱諭令各商預繳課厘以備儲庫聽撥聞已具禀督憲此亦未雨綢繆之意也 
[力顧大局]  
　　江撫德曉峯中丞藎籌碩畫力顧大局日前電致李傅相可否調派江西兵營餉糈或帮同剿倭或助守津門請示定奪旋接覆電容俟斟酌緩急再行電知曉帥不稍惜江西兵力餉力欲助成功於萬里傅相不遽煩江西兵力餉力恐分防務於三江聞者兩賢之 
[防堵森嚴]  
　　金陵省爲人烟稠密之區且時屆科塲奸宄最易混迹非以重兵駐防不足以壯聲威而資扞衛上憲先事預防特調老湘左營紥淸凉山老湘右營紥花牌樓營官吳隆海朱連勝二君已督率桓桓將士築壘而居矣並聞濟川輪船淮慶輪船同日赴江西湖口載兵 
[招募勁旅]  
　　陳舫仙廉訪委謝刺史陶赴湖南一帶招勇又委總戎易文光督轅先鋒官陳汝俊田友聲赴湘鄉精選士卒安徽候補道陳觀察復奉制府之命赴湖北招募楚軍將來勁旅雲屯當不難滅倭而朝食也 
[九江防務]  
　　倭奴犯順江西撫憲德中丞派令統領剛字全軍申節齋軍門率領虎旅二千五百人赴金陵聽候劉制軍調用乘風破浪而來以紫電靑雲祥霖三官輪拖帶於二十日過湖口軍威之盛如荼如火○九江總鎭周德泉軍門以倭奴犯順屢欲請剿近來時赴所轄之各砲臺察看命管帶官范坤元提戎劉淸泉叅戎演放大砲數尊均能合法并諭以砲臺重地不准外人窺視如有形迹可疑之人立卽嚴拿懲辦火藥局亦須加意防閑如軍門者不愧萬里長城矣○各營將領如傅春海協戎丁仰之遊戎楊石泉都戎潘輔臣守戎皆講求戰陣兵法兹以中日搆釁各口戒嚴九江爲七省通衢防範宜嚴乃各率所部日夜查察并飭各城門守卡之千把等弁殷勤盤詰民賴以安○九江關道誠果泉觀察九江府崇濟川太守德化縣薛俊甫大令以九江地當孔道五方雜處良莠不齊擬添設保甲總局設總辦一員帮辦二員以備日後團練之舉會商周德泉軍門禀請撫憲核奪 
[聞捷而喜]  
　　江省連日接到電傳我軍在朝鮮開仗大敗倭兵官紳士庶無不額手相賀江撫德曉峰中丞於初八日課試命題孝廉堂爲詩云王赫斯怒至以對於天下豫章生監題爲地利不如人和童生題故君子有不戰戰必勝矣詩題賦得安危須仗出羣才得才字惟論者謂能戰而後能和中國已見之實事然必大戰大捷而後和局可久也 
[韜略傳家]  
　　廣東水師提督鄭心泉軍門部下安勇訓練有年勇敢善戰去年因韶州土匪滋事曾調有七百名前往剿辦兹軍門見海防孔亟特於日前晉省商請制軍將此隊勇丁調回虎門以期得力制軍許之立卽電飭南韶鎭中軍遊擊鄭遊戎潤材帶勇回省遊戎業已行抵省垣隨禀見制軍面領機宜翌日卽馳往虎門分布各砲臺駐紥矣按遊戎係軍門之長公子生有異質勇略過人弱冠卽隨其尊甫心泉軍門親歴戎行庭訓禀承戰功卓著素爲上游器重洊升今職去年奉委帶勇赴韶州剿辦土匪先聲奪人匪徒遂望風逃遁遊戎搜捕遺孽不遺餘力地方之反側潛消萬姓之生全共賴士民戴德幾於有口皆碑現因海防戒嚴奉調回省闔郡皇皇然如失所恃拔隊之日百姓之執香跪送者不約而同數里皆是從此將軍細柳頓變作召伯甘棠矣遊戎威足以除暴德足以感民方諸古之名將又何多讓而父子同心共敵王愾尤爲罕覯也 
[籌防盡力]  
　　江撫德曉帥公忠體國近因中日戰事已成沿河沿海均應嚴防卽密飭湖口礮臺預備一切以便攻擊而固門户并面飭在省各營官預備一切以便征調而資防堵又因統帶剛字全軍申節齋軍門道發奉兩江制憲劉峴帥調赴金陵塡紥空壘以便原紥各營移紥吳淞曉帥念江省兵力極薄欲酌留該營以保本省而備不虞已蒙峴帥統籌兼顧俯如所請仍視江防緩急以定行止曉帥復念九江爲七省咽喉擬添派勁旅前往以昭愼重而嚴防範當卽派安字營詹副戎鴻寳赴潯相機辦理又因方佑民方伯欽奉懿旨晉京祝嘏福餘菴亷訪升授順天府府尹藩臬二篆均須交卸委人署理兼辦本屆鄉試外提調外監試各事曉帥初欲調九江關道誠果泉觀察署理藩篆某觀察署理臬篆繼念九江要地防堵戒嚴未便遽易生手並念方方伯福亷訪在江年久諸事熟悉深資得力擬奏留暫緩交卸以資臂助統俟江防定局再行定奪是以藩臬二篆尚未委署外提調外監試二差亦未委派也 
[續獲倭奸]  
　　姑蘇訪事人函云無錫某鄉於本月望後拿獲日本奸細一名解縣請辦其人易華裝操華語在某鄉鎭購辦米荳等物當經該處紳董覷出破綻詳加盤問初猶被其搪塞繼被甲曳其髮辮應手而脫衆始一鬨上前立時拘獲解往縣署請訊至前報所紀之拿獲漢奸阿順子實二名云云兹悉此二犯尚在無錫並未解省亦未釘鐐收禁惟飭差管押以待詳細訊究至所云十七日解到之二犯係别案要犯並非阿順子實也 
[懸賞緝奸]  
　　江南機器製造總局爲懸賞格事照得倭奴犯順業奉上諭大張天討所有内地奸細亟宜防範訪聞日本國人改易我中國衣服又裝和尚道人在天津廣東浙閩臺灣上海等處偵探行兵消息偷窺營壘軍械局庫並勾通中國奸民私通消息接濟米糧等情現在天津業經拿獲有案本局係製造軍械重地尤應嚴緊稽查除分派勇丁晝夜梭巡外合再懸賞出示曉諭凡在本局及龍華子藥廠松江軍械庫附近一帶地方倘有日本人假裝衣服及勾通本地奸民暗地藏匿無論軍民人等查出實在憑據准卽擒送本局轉解地方官審明不錯卽准領賞或有知風送信因而拿獲者均由本局按照後開賞格分别給賞决不食言惟須確切無疑方可擒送斷不可貪賞輕妄從事轉干重咎再萬一竟有倭船攔入境内以及由陸路潛犯本局則護局水陸各營奮勇迎擊除保奬外本局亦一體懸格給賞爲此示仰諸色人等知悉須至賞格者計開一日本奸細每拿獲一名賞銀一百兩正一通日本漢奸每拿獲一名賞銀五十兩正一報明何處藏有日本奸人因而拿獲者賞銀四十兩正一報明何處藏有通日本漢奸因而拿獲者賞銀二十兩正一奪得日本兵船一艘賞銀一萬兩正一擊毁日本兵船一艘賞銀八千兩正一奪得日本人買雇小船及小火輪潛犯本局者每一船賞銀五百兩正一陣上斬得日本人首級一顆賞銀五十兩正光緒二十年七月日 
[潯陽火警]  
　　九江信云廿一晚十一點鐘城内塔公祠對門廖宅忽報失愼但見火光熊熊人聲鼎沸文武印委各員皆風馳電掣而至 
 
 

Page 3

 
 
傅楊丁　四將官首先撲救營中及義渡局各水龍分投噴澆所幸封姨歛跡取水亦便得以卽時息滅僅焚去廚房及學屋兩間餘俱保全查起火之由因遺火積薪所致云 
[河運渡黄]  
　　前報紀江北江蘇河運於六月二十日渡黄後得河運舟次發來確電據云是日江北河運因水淺僅渡一帮半並未全帮渡黄其餘江北河運及江蘇河運均困守黄河口門以内管河員弁雖盡力築壩養水奈附近有某處開口水勢甚淺膠擱難行伏汛將過直遲至七月十二日江北江蘇河運始一律渡黄凡關心河運者莫不喜形於色惟到壩日期尚需時日屈指計之當在中秋前後矣 
[命案駁回]  
　　江寗府教授季理齋廣文之大二公子殺斃查太太一案前報迭紀其事兹聞解蘇後臬憲提案訊供反復推詳疑竇種種遂禀明撫憲將原案澈底根究並令原審官詳細具覆倘仍含糊其詞當調原審官來蘇會訊卽將人証發回金陵秉公核辦其眞實情形容再補述 
[風雨爲災]  
　　廣東自初十日起大雨滂沱歴四晝夜之久始略見晴霽銀河倒瀉萬斛泉飛街道積潦難消水深没膝東西北三江水源迭見增漲而東江爲尤甚聞每日水漲三尺有奇惠州及東莞石龍等處皆有水患宛成澤國民嘆其魚園囿之果木田畝之禾苗盡被洪波捲去無一留遺農民終歲勤勞竟不得收成以謀温飽莫不仰屋咨嗟怨天公之太甚也○連日風狂雨大凡屋宇之破壞者莫不被其所撼棟折牆傾城廂内外房屋之倒塌者不下百餘間最慘者西門外某姓家於十三晚深夜時忽轟然一聲全行傾圮人口未及走出悉壓於泥土中翌日經人拯救已壓斃五命矣一時聞者莫不爲之酸鼻 
[漕帥來寍]  
　　松漕帥於七月十九日舟抵金陵下關各僚屬躬往迎迓輿馬紛然營勇列隊江干砲聲隆隆不絶兩首縣預備儀仗登岸比進城入察院時天色已不早矣呈遞手版者仍塡門塞路漕帥除接見實缺外槪行辭退次日面晤制軍商辦要公事甚機密外人不得而悉也現又值蘇臬陳廉訪前楚臬程廉訪均在省垣此間大僚應盡東道之禮聞漕帥已於七月廿二日起節回淸江乘普安輪船而去各員趨送營兵列隊一切如儀 
[暫停織欵]  
　　杭垣織造署承辦萬壽典禮欵目甚鉅兹因倭奴犯順各海口防堵嚴密前奉懿旨節省慶典費用以濟軍餉故織署已派貢貨除解撥外尚有二十餘萬藩司趙方伯以海防需用孔急暫緩指撥以實軍糈 
[神山靑鳥]  
　　初八日淸晨有某姓木簰從上游飛駛而下行至雙港誤擱淺渚推挽俱窮只得禀請關道憲俯准改折分簰以便易於推挽當蒙許可於是一棹烟波蟬聯而下洎至蕪湖洪流駭浪澎湃奔騰簰夫把持不住致又擱淺於關門洲且簰尾横江被内河之水衝壓於鴻安躉船之錨鍊愈積愈重幾至不測俄聞磞然一聲錨鍊中斷簰遂奪溜以去而鴻安躉船已受有損傷矣當將簰主扣住勒令賠修簰主唯唯應命立刻雇集工匠修整僅費數十元卽脫然以去○每屆七月蕪地盛行盂蘭盆會又名燒天香長街短巷各自設壇街面則遍張五色彩蓬各店家燈燭輝煌更益以各種鋪陳雖石季倫錦步障亦應遜此繁華屆時黄冠緇流分壇唪經又雇淸音盲詞傀儡戲等以娛遊人鐃鈸聲中雜以哀絲豪竹紅男緑女逐隊來觀較之上元觀燈上已遊河誠有過之無不及也 
[錫箔增價]  
　　杭垣箔業亦大宗生意也各省銷售頗廣而箔之好歹分上中下等次名目衆多其頂號和售每百已砑者四十二三文未砑者三十一二文秋間漲價時每百僅增二三文約計一月之久今夏五月間卽行增長至今已增至每百已砑者四十八文未砑者三十八文故業是者頗覺利市十倍揆厥由來以點銅來路不多因而叅和鉛錫打成箔葉每多破碎是以箔價有增無減也 
[學憲代辦監臨傳聞]  
　　江南文闈監臨照例皖撫來省主持一切現值海防多事之秋護理巡撫德中丞軍書旁午未克遠離皖省外間傳聞有奏請上江學憲吳肅堂宗師代辦監臨之信此事如確不日當奉到明文耳 
[浙闈執事單]  
　　内監試候補府劉至喜内收掌候補府劉瀚内供給同知過仕昇候補縣熊志方縣丞張濬海候補府經歴田受衡典試胡嘉麟胡依烈府照磨沈崇修内供給兼大門啓閉縣丞劉序錢汝昌内供給兼二門啓閉巡檢林承露内總理候補縣何兆塏内總巡同知　瀛海前署於潛縣劉汝楫候補縣陳正榕稽查頭門候補縣王衡葉昭敦稽查二門候補府顔儶賀良樾翁曾純聯豫沈庚垚巡檢丁萬寳總理搜檢同知李星科通判羅振謙分門搜檢從九品方德光彈壓天開文運木栅欄杭理事廳溥恩巡檢吳大銓四路瞭望縣丞曾東吉沈錫麒候補府經歴桑永淸攔阻閒人縣丞應肇元運水臺總理水管事務縣丞趙長保運水管啓閉機紐仁和縣主簿吳綬榮錢塘縣主簿葉某從九品嚴以倬西路紅燈候補府錢謙紅燈兼主考進簾捧茶典史朱威捧茶候補主簿程祖懋候補府經歴葉承恩夏國熙西栅點名候補縣吳喜孫東栅點名候補縣汪元龍儀門點名候補府藍京培同知胡福保通判秦大奎候補縣惲遐齡補點儀門候補府戴啓文莊人寳東左門許星箕西右門錢錫珪補點給卷王錫奎總巡綽候補縣黄安海巡綽候補巡檢趙金鑑楊光德府照磨趙宗裕典史黄鉞張廷英候補府經歴殷兆堯楊蘧譚瓚從九品趙惟淸未入流張文漢督理印卷大挑縣范澤溥候補縣顔其慶潘輝曾鄧履中查騐號舍千字文字樣候補縣葛錫爵胡元溥考騐謄錄候補巡檢李書孫候補府經歴陸恕封閉簾官典史蔣啓棻封閉簾官兼二門啓閉未入流郭家瑞監臨隨員布經歴王紫綬監試隨員典試歐陽鼎彝提調隨員縣丞余文爚協忠堂差遣從九品陸應森備用府經歴賴以治文闈執事尚有未經派委署俟後再錄 
[甌海微波]  
　　温州訪事人云永嘉縣西溪司巡檢奉本府委余竹舫二尹代理已於本月初五日辰刻接鈐任事矣○前西溪司巡檢桑誦先少尹自請開缺回籍省墓現已庖代有人遂於初五日交卸○招商局各輪船暫停行駛市面大爲窒碍煤油洋藥價愈加昻茶棧囤積之茶停工炮製卽舉子之應省試者亦皆由陸起程目下士農工商無不將倭人盡情詬詈云 
[出殯盛儀]  
　　前任浙江提督馮煜康軍門殁於署中已錄前報本月十八日爲出殯之期淸晨八點鐘時由提轅排齊全副儀仗前導有開路神一座高與檐齊猙獰可怖後有銘旌亭一座引馬對馬約數十匹武藝四十八件全副鑾駕列隊徐行雜以萬民傘二十二頂德政牌數十對黄縀穿龍日照一頂掌扇冲天棍及奉天誥命牌銜牌約數十對繼以楚字營提標六營大旗約百餘面頗壯聲威各哨官則押隊徐行又有御祭亭香亭像亭魂亭饅首果物亭皆有鼓吹相送又有御葬侍衛二名身穿黄衣肩荷耜耙畚鍤等件緑呢大轎前後有勇丁護送材幰前有緇流羽士各一班旗旛影颭梵唱聲喧由是而功布日月亞字牌提爐亮掛魂旛等類靈柩用獨龍槓以十六人舁之由提署起馬過廣濟橋從新街過三法卿一直出靈橋門至半邊街雙街過大道頭進東渡門而至察院前過天靈寺橋繞湖西出南門至廣東會館權厝沿途設祭者共有十數處所過之處觀者塞途亦足見軍門之功在海疆澤流黎庶矣 
[豫章道聽]  
　　江西近接電傳知陸孟二主試旌節將入安徽邊境大憲卽飭原派主試轅下文巡捕王二尹徐三尹馳往九江恭迎禮也○江西藩臬二篆尚未委署兹由撫憲酌核情形已飭藩司方佑民方伯遵旨晉京祝嘏所遺印務委鹽法道裕竹邨觀察署理臬司福餘菴廉訪升授奉天府尹晉京陛見所遺印務委候補道繆芷汀觀察署理遞遺鹽道印務委候補道蔣茂齋觀察署理改委候補道涂仲舫觀察辦理本屆文闈提調○新建縣衙署年久失修自頭門至内堂諸多朽敗地面石條亦破碎欹斜舉步碍足署東臨街迎暉樓坍塌尤甚無歲不堪 
 
 

Page 4

 
 
署任何梅閣明府於上月禀准大憲籌欵興修刻已工竣内外一律完固迎暉樓亦煥然一新○迎暉樓左近有井一口井側係某書吏住宅書吏近已物故其妻與母相倚爲生母蓄一婢年十四五歲上月出售議價百四十兩尚未成交日前三更後因細故毆婢婢忿甚投井自盡及撈起已一命嗚呼矣街隣聞之責令出錢淘井并建醮安神旣失一婢又費多金人財兩空何如懲忿之爲愈耶 
[豐收可望]  
　　客有由贑州經寗都越建昌過撫州而至章門者據稱贑寍建撫南昌各府早稻收成皆屬中稔近日多晴少雨晚稻望澤孔殷又有自吉安袁州瑞州臨江各府而抵省者所述情形大槪相同幸上月杪大雨約徧數百里本月初四日又得甘霖所沾漑者不止千里則江右各府晚稻亦可望有秋也 
[邑宰騐屍]  
　　本邑虹橋鎭人王豐崙家刦案内緝獲小竊沈小弟訊供不認黄大令飭收自新所後因患病發堂醫治曾記報章沈在堂病勢日增延至前晚身死堂董函請大令詣騐大令准之昨日九點鐘時帶领刑仵書差呵殿而往堂董迎入茗談片刻卽傳堂丁朱景元研訊供稱小的每日小心看管沈實因氣急身死小的並無凌虐事情地甲金茂禀稱小的充當二十二鋪地甲大令飭仵作騐得週身並無傷痕面黄手握肚腹平委係久病而斃大令飭塡屍格棺殮發壇浮厝 
[幾致火災]  
　　寍波人阿連者不知其姓與夏全同居虹口永祥里内專以糾人賭博爲生前晚十點鐘時又因义麻雀啓釁相與揮拳悞將火油燈擊翻霎時滿地皆火賭徒乘勢逃逸棼亂如麻幸鄰人恊力灌澆得以立時息滅 
[汛捕獲賊]  
　　前晚十二點鐘時有二賊在本城西門内普育堂左近某姓家穴牆行竊普育堂團勇見之會同汛捕兠拿二賊技藝甚精躍上高牆飛奔屋面汛捕團勇齊聲狂喊居民訛傳火警擾攘不堪後經汛捕拘獲周大海一名解送巡防西局局員高二尹備函送交縣署黄大令諭令收所候辦 
[地痞蒙恩]  
　　前者痞棍張長慶臘梨都福等在本城曲尺灣上元館滋事毁物經保甲局總辦葉臨恭司馬飭差拿獲張都等數名訊供枷責發往縣橋示衆地甲受張都之賄故意疎防司馬知之改發局前旣而都患病司馬飭送請普育善堂醫治邇者炎熇偪人張荷校局前苦難言狀禀求司馬施恩前晚司馬飭勇帶案諭以本當枷示三月今念爾等苦求姑從寛宥喝令笞責五百板著央的實保人保去並具改過切結附卷備查 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡丁釀事]  
　　福州南臺八橋頭閩安課稅關徵收民間貨稅由來已久歴屆司巡　公刁難令人髮指甚有匿報之稅僅三四十文竟罰至三四十千者倘不遵罰立送局廳枷責習以爲常洵商民之怨府也本年接辦者爲馬委員十三日傍晚時有長順米店夥肩負口袋經過此關稅丁阻住查騐店夥口稱所負者　米非豆不服查騐彼此口角稅丁姚彬年輕姓急竟以鞭撻從事店夥頭顱受傷血湧如注不勝忿恨卽喚十餘人前去滋閙時行人愈聚愈多咸謂關丁勒索米稅遂有土棍乘機喧閙司巡見衆怒難犯登輿以避之土棍先將錢物任意搶奪該司巡等恐其上樓將器件瓦片紛紛亂擲土棍受傷甚多衆怒不平遂一擁上樓委員及司巡懼爲所傷皆拚命越屋而逃相持至十一　時　見關内火光迸出幸該關四面有垣得以救熄不至延及四鄰此處上通人橋下抵中亭　左　新橋右通塢尾爲四通八逹之區觀者蜂屯蟻聚不下千萬人勢甚洶湧中州　郭弁聞信卽帶汛兵出外彈壓經該土棍等推倒冠履俱失汛兵不過數人竟被人將號燈打落橋下海防廳倪司馬保甲局鄧大令　出彈壓至新橋頭見人多擁擠皆退回田鐺下横路叚委員徐少尹　帶差勇親至關前勸諭衆始漸散時將四鼓矣次日人橋頭各鋪户皆相率罷市府尊唐大守閩縣方大令鳴騶　出傳諭各鋪户照常安業至　　始行開張十五日委員將釀事巡丁姚彬送縣提訊荷　發關前示衆并會銜出示其文曰福州府唐海防廳倪閩　方爲出示　諭事照得本月十三日傍晚時訪聞有長順米鋪店夥背負口袋經過閩安關稅丁攔截查　該店夥口稱内中是米非豆不服查騐互相爭閙該店夥頭角受傷立時負氣回店糾率多人前往該關喧閙迨馬委員自出詰詢該店夥　　善言申訴聽候秉公究辦鄭敢倚恃人多籍端滋　以致附近土棍聞聲蟻集毁搶該關内錢物殊屬膽大妄爲查稅丁刁難過客實屬可恨　店夥因　釀成事端此等刁風决不可長本储廳縣先將釀事稅丁　辦一面派差會營嚴拿在塲首先滋事各犯按名務獲以便詳辦仍不　株　無辜外合行出示　　示仰本處商農人等知悉須知設關徵稅由來已久稅丁及店夥滋事自必治以應得之罪嗣後遇有百貨過關務　　　　　查騐徵稅别家商民各安　業不得附會滋事自干罪戾其各凛遵毋違特示 
[紀事]  
　　周金生　　喜深以　進老北　　門武弁阻之周　肆行辱駡由某弁拘送縣署請訊黄大令訊供枷號發老北門示衆　經　屬赴縣苦求大令憐之　晚飭　　　申斥一番諭以嗣後如再滋事定卽提案重懲旋令央的實保人保釋并著具改過切結存查○　　　本城觀音　團局董事之子擅拘民人至總巡局喝令笞責黄大令訪聞其事飭公役薛貴傳七鋪九鋪兩地甲到案查訊實在情形以　　董事核辦 
[英廨晚堂案]  
　　前報紀娼婦賈探春張寳寳被鴇婦陸王氏等凌虐一案經英捕房包探何瑞福等解至早堂會審宋通刺以其中枝節甚多商　　繙譯官著將該鴇等押候過堂覆訊昨日提案娼婦賈探春供江寗縣人年十八歲本姓翟父親在時曾開銅錫店母親王氏及弟妹均在原籍小婦人於上年由鄉親劉姓挈同來滬售與四馬路東薈方里開妓院之長仁家爲娼實價洋三百六十元後由長仁輾轉賣與鴇婦陸王氏由顧周氏爲中近因鴇婦欲將小婦人挈往天津小婦人不願致被毆打幸經包探拘解案下求恩超拔張寳寳供蘇州人年十五父親已故母親現住會香里實因度日維艱由母親押與陸王氏領至天津爲娼言明三年爲期期滿贖回小女子並未被鴇婦毆辱悞被包探一併拘案顧周氏供前在滬南王公館爲傭現已停歇妓女賈探春由小婦人爲中典押餘不知情陸王氏供蘇州人向以帮傭度日賣女賈探春張寳寳由顧周氏說合向公興里大阿姐價買帶往天津爲娼並無虐逼情事通刺判將陸王氏仍交官媒押令繳呈賈探春等賣身挈據顧周氏賈探春張寳寳亦飭官媒分别看管聽候覆訊○白長松控樊桂興攬收客帳一案宋通刺於昨日升座二堂訊理白供稱江都縣人向在原籍開設木行　樊爲經事上年行中因遭命案樊卽逃遁來滬私向各客攬收帳欵侵呑行帳小的偵知來滬晤見之下向之理論一味支吾爲此投報捕房派探拘案樊供揚州人向在白處爲夥並未攬收行帳通刺以兩造各執一詞著將樊押候備文移送江都縣衙門就近辦理白遵諭而退 
[英界公堂瑣案]  
　　李徐氏隨弟媳之妹來滬醫病途遇施逹夫領至家中掯匿不放昨日氏意欲逸出施不許以致互相爭論經三百零六號捕拘入捕房捕頭飭令轉送到廨施言李徐氏係未婚妻因其作事不端是以退婚所有茶禮洋銀尚未淸還今旣遇見故將伊留住值日差禀明宋通刺著將李徐氏暫交官媒施暫交值差聽候訊核○婢女蔣翠琴於五月十二日被主婦凌虐由包探陳阿九送廨宋通刺判交棲流公所暫爲留養昨有翠琴之父蔣文祚母蔣宋氏投案求將女領回撫養通刺飭差至棲留所將翠琴帶案略問數語惟以文祥夫婦語多支離恐領回後依舊送往前主處不免仍被欺凌卽翠琴亦有不願回家之意故領回一節碍難准行文祥夫婦斥退翠琴仍送棲留公所暫爲留養再候核奪 
[法界捕房紀事]  
　　玉器作各工人與扇骨作各工人素相仇視前日傍晚忽邀集多人在帶鈎橋北首英界互扭過橋持械格鬥經巡街捕一併拘入捕房捕頭見玉器作中人有皮破骨折者飭送仁濟醫館請治兇手稱鬥時並不在塲實被誤拘尚求省釋捕頭恐累及無辜飭探帶至仁濟醫館令受傷人指認詳明再行核奪○前日招商局江裕輪船由長江抵埠時搭客紛紛登岸有胠篋中之老斵輪手從窓外伸手而入竊取各贓茶房見之突梭其腕交包探夥帶入捕房不料此賊力大如牛向探夥贈以老拳乘間免脫幸别夥帮同拘獲送入小東門外捕房及解至大自鳴鐘捕房時此賊詐稱受傷痛劇哭喊不休捕頭命送仁濟醫館請醫生騐視並無傷損遂仍帶回管押候堂期解請葛同轉訊懲 
[美界捕房紀事]  
　　某西人家於虹口百老匯路六十號門牌屋内本年西歴二月二十六號失去衣服鞋帽值銀十五兩遂報請捕探緝查昨晨包探江阿三見漢璧禮路六十一號門牌王狗郎家高懸西衣一領細加盤詰則稱竊自西人家遂將人贓送入捕房押候解送公堂訊辦○廣東婦人温阿素僦居虹口老船隖對面弄中前日午後有武昌路仁智里粤人王阿發行經是處昻然直入突將家具打毁一空阿素投訴捕房捕頭飭包探江阿三拘王到案問何故行兇毁物答稱我久與氏相識近日氏忽别有所私心不能甘故毁其物捕頭命押候解請宋通刺辦理 
[江西官報]  
　　六月二十二日德中丞致祭候補道張興留禮畢回府委中軍叅將拜發兵米奏銷本章糧道劉　禀任事鹽道裕昆禀回任署鹽道賀允彬禀缷事大庾縣劉光　禀到李光表銷曁修豫章書院工程　辦撫轅　呈詞張綬黄驗收豫章書院工程縣丞黄存厚餞州就醫回署義寗排埠司黄盛　　事回○二十三日代萬安萬文廉代萬載縣李澂禀赴任署九江府邵　善缷事回署布理陳鳳韶禀謝委通判樂業解地丁進京府經吳文煥酌委優缺縣丞王經珍酌委本班内河後營哨官涂重光把總周榮　從胡海瀾外委艾鴻彬餘干外委汪先　俱解人　來省○二十四日候補縣王純祖解地丁進京泰和縣徐國俊因案調省以補用縣劉至健酌委署理○二十五日張學培徐嘉霖俱中　張慶霖東　王之楨西路俱督率士子入闈謝文彬稽查闈外天車同知林祖炘監修善後局工程府經陳祥　從九李炯俱司牌監砲徐家勳　仲欽俱良醫所周克讓封閉謄錄書手○二十七日候補道繆德棻辦書局事務黄心渠文闈點名更替候補縣羅毓椿解地丁進京同知龍照鱗拔委一次按經王言綸解鹽餉愈陵　新昌典史王廷棟據報病故以候補從九田錫江署理○二十八日候補縣楊炤勘騐大敎廠演武廳工程彭厚基辦浮橋卡謝文彬代辦浮橋卡甄官保萬年公幹回同知師恩喜解餉金陵縣丞　瑞　回籍措貲申羣英南糧倉彈壓何正邦辦秀江卡許璧文闈中路執事廣信通判艾廷棟據報丁憂以補用同知許應銑輪委署理○七月初一日糧道劉鼒會辦各局事務候補縣鄭輔淸酌委優缺何朝崧拔委一次張慶霖辦善後局文案王祖彝照料文闈外水梘在恩　辦黄江口緝私卡府經傅長齡監印試卷典史李燧潘之龍俱監收試卷張鴻勛陳霖南糧倉彈壓宋慶昇往龍泉辦保甲楊福廷起服來江指分從九童毓吾繳照係山陰人　補永豐層山　范維齡飭赴新任○初三日新昌生員邢汝楫禀辭回籍分發道丁乃揚禀到係浙江附貢生候補縣王純祖解固本銀進京史咨善回籍守制從九崔祥芝往贑州　貲南昌府經歴張矞藻督監各生儒册籍是日開　管帶剛字後營叅將周國玉謝札委○初四日拜發十九年驛站奏銷本章候補縣蔣家駿往長江催軍王書臣奉委監臨文巡捕通判陳希曾督同稽查接談換卷准補鄱陽石門司胡廷鑑患病往九江就醫以補用縣丞劉景勳署理又委署長寗新坪司吳步　無力赴任以候補從九張龍署理○初五日知府聯震袁州同知黎雲福俱搜驗號舍南昌府　朱建勳未入賀　珍建昌同知唐繼周俱辦秋祭禮樂局知府斌鑑通判邵　名俱闈外巡察樂業解地丁進京師恩喜解營餉往金陵候補縣蔣家駿往長江催運汪恩　辦黄江口緝私卡府經楊銳年同稽查接談換卷從九張如罄照料九江士子入闈何正邦辦秀江卡湯承嵩往義寗辦保甲分發未入王光裕禀到係浙江人○初七日永新縣羅大　　事淸理　代回補用府宋廷樑州判凌祖穀文闈點名張綬黄稽查天車鄭文偉闈外供給所朱鳴球周曾興闈内供給所張夢熊吳作雲看送生儒飯食桂蔚　龍門彈壓王吉綸添塗註改　萍鄉安　司李應芳缷事回 
[邗江官報]  
　　十八日永豐壩朱分轉禀辭路分　孝篤解京餉起程○十九日軍廳朱司馬由郵工來揚○二十日湖北胡叅戎兆有解餉來陳分轉康　保甲局文案差分　巡檢邱鹺尉福行禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
