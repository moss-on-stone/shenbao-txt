# 1890 - 281 - 4906281

 

Page 1

 
 
[二十四史第一次出書告白] [  圖書集成]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祇以精益求精不免　　　出　巳　成二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二　　殷者如　足　銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書五代史舊五代忠遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止　速來購取否則全書告　後當另定價洋也其書分盛木箱三口火小一式製極工雅惟取書時每口須另加洋六角此布 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直　地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八　手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價常格從亷卽希元顧爲盼售處一在三馬路申報舘東隔　又設分局在二馬路橫街三層樓紅墻洋房内此佈 
[味蒓園觀放氣毬記]  
　　庚寅仲秋下旬八日西人范達山　西女華利放氣毬於張氏味蒓園是爲右傅之二章第一次則在大花園余以事不得去余友申左夢畹生與寄鷗主人往觀歸而爲余述其形狀道其情事嘖嘖稱道不去口恨不一親見之繼而知又有續放之説而所放之地實在味蒓園園主人叔和觀察先一日在杏花樓面訂至期四點半鐘以馬車來接余感其雅意謝而諾之並約蘭月樓主同行早間適爲席村愚太守招歛不敢過欱薄醉卽歸歸則車已先待東閣詩儔與蘭蓀小友適過訪聞將往觀氣毬皆有歆羡之意遂携與同車振轡遄發過泥城橋卽已見停車在途輪軸相接其數當以百計直接至園外其中有無人者有有人者中西士女咸備焉余驅車過糼履橋至園扉外下車入園則見園主人已在彼招呼並介見西人范逹山君執手爲禮讓至新園空塲席棚内坐云則坐時則新園内偌大曠地頗覺偪窄則以觀者多而行坐皆滿也席棚高數丈上下皆捕旗幟其四周界地則樹美國國旗及中國龍旗臨風招颭尤出觀瞻棚之下遍設椅位棚前坎地積薪其旁坎下爲溝通於毬之下毬置地上望之若布一大堆惟上露一頂如笠而已毬之側置一圏酷似輪船上所備之救命圏有識者指以告余曰此圏繫於毬下少頃升高之時西女華利卽手挽此圏而上升云張園地本寛空名花佳卉掩映生姿看客雖多各自散步亦自有安頓之處然但就席棚内外待觀之客計之則已不下數千人幸園大尙可以容主人招手曰氣毬之放尙需略緩不如先用茶點乃至舊園設茶會處則見濟濟者已不乏人大都熟識者多一拱手遂入座盖園主人仿西法設荼會凡有相識者皆得以隨意飲啖余與闌月樓主同飲數杯略嘗一二品卽起并取果餌以分給從行者仍回至新園席棚下則幾無插足處不但坐位無可分别擁擠不堪卽行立亦不免肩相摩而趾相錯時坎内猶未生火余尙欲覓一地稍坐遙望臥柳橋畔亦有龍旗花旗高扯並界以籍乃折回則見氣毬已高與席棚齊似有人理其襞樻俄而火氣漸漸灌入驟漲如鼓而毬之下盤尙未飽滿也回顧觀者萬頭攅簇目光悉注於毬上忽焉微風吹動毬翕闢作勢論者紛紛羣相詮異忽焉而一鼓作氣突然增高則又竊竊私議大爲稱奇忽焉見毬中火光爚爚時作時止則又作駭詫聲或更露驚惶態不覺失笑蘭月樓主曰是何足笑庸耳俗目其識見不過如是而已蘭蓀牽袂曰勿閒談請觀毬已大極矣　儔曰毬下尙未鼓足想上升尙需少待天氣漸暝恐不能瞭然則奈何言未畢毬已離地上升先僅見一毬空無所有毬旣離地則毬之下附一圏圏之下附一人如風筝之有鷂尾然倐忽數千丈余以遠鏡窺之測不能定遙望空中彷彿如焑一點蘭蓀詩儔眼光頗隹指而告余曰西女在圏上作種種體叚忽起忽坐忽横其身忽掛其足與前此馬戯所演及中國戯中三上吊一齣依稀無二惟高高在上則其瞻之大尙不止能包其身而已焉注目久之蘭蓀又曰西女手持一傘已撑開矣余曰是殆將離毬而下矣時天色已暗余恐爲時太晏遂先行出園招呼駕車俄而蘭月樓主與詩儔蘭蓀同出登車遄返纔過橋而途中車馬阻塞竟不能前待一刻許稍鬆始得馳出見路上所停之車較來時所見尤夥而爭先遄發者已不少矣嗟夫此毬之放不過聊作遊戲耳而尙足以哄動人心至於如此外洋有以氣毬探敵營傳消息其正用之處尤多中國之人旣咸喜之則曷不仿而製之或者異日可以成有用之物而不僅以是爲遊戲則庶幾乎不虚余作記之意也夫古越高昌寒食生書 
[諭旨恭錄]  
　　八月二十一日太常寺題九月初三日祭都城隍廟奉旨遣立瑞行禮欽此同日又題九月二十七日祭歴代帝王廟奉旨遣載勛行禮兩廡遣景善豐烈愛廉鳳鳴各分獻欽此○二十二日奉上諭吏部奏遵議處分一摺福建臺灣巡撫劉銘傳應得革職處分着加恩攺爲革職留任欽此 
[本館接奉電音]  
　　昨由京友電傳諭旨三道敬謹譯登○八月二十九日奉上諭沈源深現在出差都察院左副都御史着錢應漙署理欽此同日奉上諭貴恒現在出差都察院左都御史着松淮署理欽此同日奉旨貴恒現在出差所管廂白旗蒙古都統着奕劻署理欽此　 
[營口紀聞]  
　　奉屬新糧近已上巿營街口價値漲落不常惟秫米日夕加昻蓋爲津衛裹河小船同時爭買故也高粱並無存貸連積年霉爛者亦一掃而空其實天津亦不甚貴緣各小船别無生意祇得裝連赴彼兾蠅頭八月十八之晚大雨傾盆豆子忽增價錢咸謂鄉間因雨不能上塲以致到貨稍稀云○關裏人李麻子游手好閒本一無賴復開烟館積有數百金儼然以富家翁自居面團團目空一世蓋二子夤緣充營兵中秋節前李忽因病逝世二子素昧友于之誼終日勃豁上月二十二日上午長者忽將其弟砍傷同居之錢姓聞聲飭家丁詣廳署禀報旋經差役將兇手拘拿據醫者云受傷甚重九死一生云 
[彝陵艣唱]  
　　署中衡朱游戎在任病故擇於八月十九日送枢回湖南原籍先於十六日請宜昌府逢太守點 
 
 

Page 2

 
 
主十九日出殯是日闔城文武官員執紼而送者蹌蹌濟濟極盛一時操防營兵弁及水師砲船亦各升砲燃鎗以送沿路設祭數十處桂酒椒漿臨風酹奠死者有知可以無憾矣○重慶通商設關謂宜昌税務司好君入川辦理榷務好君帶有扞手西人並華人曾辦關務者數名雇民船四五隻泊於宜關上下以待啓行又有新任四川領事祿君亦雇民船准備同行此去頗不寂寞也○河西某婦有料玉手圏一隻係祖傳之物鄉間無賴之輩意圖索詐謂料圏來路不正罰在某廟充公某婦以失圏之故又受他人言語諷剌心不能平遂萌短見往某處投水斃命屍親赴縣禀報東湖縣已下鄉相騐不知如何了結細故輕生洵是匹婦之愚然無賴輩之魚肉良懦亦爲王法所不宥也○近日棉花上巿上好火絨每百斤約十六吊中者十五吊再次十四吊川中今年並無辦花之客是以花價甚廉近日米粮及油價値亦賤小民日食甚便惟士藥加釐後各烟舘已一律增價矣 
[五茸秋草]  
　　松江西門外某京貨店作顧繡生涯貲本饒　竃傭某甲近因患病返家當由某乙囑某丙爲之庖代一日店主飭丙赴家中取貢縀十餘疋詎丙頓起不良質諸長生庫得洋百二十元遽爾逃遁刻下原贓業已查着而丙則查如黃鶴尙未偵悉行蹤也○某甲者名爲開設烟館實則藉賭漁利每當人靜更深時有賭棍呼朋引類采烈興高日前聞有某姓紈袴子入其彀中屢戰屢北輸至五六百金之多狼狽而歸賭窟不除賭風不息爲民父母者何不整頓頽俗一破迷龍之陣乎○西關某姓小猪行以親串某甲經理帳目日前有一田舍翁鬚髮蒼蒼往購剛　數頭議定英洋九元有奇先給三元經甲過目收存翁赴巿肆午餐少焉復至該行找價取貨甲顧謂翁曰頃收三元中一係僞洋請君易之翁將圖印審視已模糊不可辨認由此彼此爭執甲之子謂其鄉愚可欺遽批其頰旁觀咸抱不平無不努目而視嗣經魯仲連其人多方排解翁始忍氣吞聲怏怏而去○有甲乙兩鄉人肩挑鹽斤道經東門大街被某署差役覷破前往攔住大聲喝拿甲乙一聞其言便如當頭棒喝將鹽棄擲於路負擔而逸該差等遂取而瓜分負之而歸據爲己有販賣私鹽固干例禁該差等假公濟私是亦玩視法令者矣 
[命案續聞]  
　　前報紀邗上某氏媳斃命其姑避匿不面等情兹聞其姑某氏並非寡鵠因夫不良於行腿足癱軟終年偃臥床榻已成殘廢外人不知遂疑其爲未亡人家政一切皆氏爲之主持用一嫗以供奔走一庖人以備炊釁庖卽嫗之子服役有年據聞媳之死實由氏授意於庖丁庖於夜半　其不意設法致斃隣人相隔較遠故雖有喊救之聲而不覺也前日地方官臨騐屍身頗有傷痕甚屬可慘並有烟扦貫穿兩耳致喪厥命媳之母族亦係香門第檢騐時有媳之胞姊悲慟最切勇往直前向邑尊再三哀求昭雪邑尊騐畢當將庖丁及傭嫗一併帶回署中當塲將該坊地保訊懲勒令迅將媳姑某氏緝獲歸案訊辦當騐時觀者人山人海花園巷口幾致壅塞不通並將間壁尼菴之墻擁擠坍塌或云某氏現住之屋實係庵產墻坍處露出小門一道與尼庵曲徑相通緣氏素來好佛每暇輙招闍黎一二人來家諷經超度幽冥此暗室殆卽大法師現身解脱小沙彌入定　經之處歟七言八語議論紛紜要皆道聽塗説这詞不足盡信然老尼無端設此蹊徑令人不得不疑屍停數日已有臭氣遂於廿四晚暫行小殮究竟此案有何原委一經提訊想不難水落石出也 
[邗江官報]  
　　二十三日海分司徐分轉由省公幹　翁鹺尹慶麟銷南京餉差廿四日南掣楊司馬角斜塲劉鹺尹均到揚廿五日通分司項分轉禀知捐加三品銜泰壩劉分轉由省回揚 
[閩中官報]  
　　知縣徐錫祉禀謝奏補閩縣飭知瀋轅牌示署晉江縣賴恩銓調省差委遺缺以本任武平縣唐志爕署理龍溪縣典史譚夢華病故遺缺以試用巡檢花占春署理從九品盧承鋆禀報丁内憂籖掣光澤縣李子茂禀到鹽大使魏緝默委辦省會官運臺倉差 
[蘇臺秋柳]  
　　蘇鄉新穀將次登塲詢諸老農咸謂今歲秋收尙稱豐稔倘得天公做美早沛甘霖則爲十分年歲故邇來米價跌去半元柴薪每担亦約賤百文巿中生涯略有起色較諸重午興旺良多量柴數米之流皆欣欣然有喜色矣○蘇城外王姓夫婦憔者也操朱翁子之生涯爲晏平仲之近巿賣薪換米一日之餐尚堪自給日前偶以細故遂占脱輻之爻反目之餘繼以角口王負氣悻悻而出其妻忽萌短見濳吞阿芙蓉膏夜旣深王歸家見妻僵臥在床呼之不應怪而撫之四肢已氷號咷大哭自悔出門時未免過於孟浪然死者已不可復生長簟空床徒增悽惋而已○昔賈秋壑以金籠貯秋蟲在半閒堂與狎客羣妾踞地鬥勝負人皆以蟋蟀相公呼之今吳下居民頗饒此興當此叢桂香殘籬菊色綻個中人挈榼而來無不興高釆烈云 
[道員到省]  
　　三品銜攺發安徽飮補道潘觀察汝杰於八月二十一日行抵皖省當卽乘坐藍輿迤邐入城在公館中小住隨復乘輿而出赴撫轅禀到呈繳文憑然後拜謁兩司以及在省各寅好連日諸員次第答拜紛紛車馬不絶於途 
[厦門茶話]  
　　厦門茶庄除淡水茶全售外洋外内地安溪一帶及本地茶運售南洋各島者亦屬不少每年共計數萬箱近年内山茶巿甚衰做内地茶者時有虧倒本年僅濟川廣合和等三家裝箱運售餘者皆屬茶客自做物極必反乃數之常本年内山茶運售外洋者大獲利益三家茶庄除一切開銷外每家可獲萬餘金此亦内山茶之轉機也淡水茶全以夏秋之茶爲大帮本年夏茶厦門售價甚佳惜山中成本較昻秋茶價値聞亦有利可沾惟在經手售茶之馬尖見機行事耳本年業茶者可免虧折倒閉之事若冬茶巿面不致跌價則獲利可操左卷以上情形據厦門訪事人函述錄之爲業茶諸君誌喜 
[武林望雨]  
　　不雨者已四十餘日河乾水淺井水皆乾雖田禾可慶豐登而菜蔬已價增數倍日來時或陰雲四起細雨溟濛而凝龍久睡不醒終不肯普施雨澤云 
[尼庵小刼]  
　　嘉興東門外香園浜有聞思庵爲比邱尼焚修之所亭榭淸幽人跡罕到前晚二鼓後失火頃刻冐穿屋頂警鑼四出近坊水龍首先馳到灌水噴救爲時尙早衆人帮同撲救遂卽熄滅祇燬去後屋一間並燒斃幼尼一口起火之由據云因患病呌魂焚化甲馬遺火以致延燒未證如來之果已遭回禒之災安得向五絲幢下一叩靈緣再修凈業耶 
[騙騙]  
　　近來騙局多矣稍一不愼卽無不墮其局中盖若輩串合機局以行其術固有甚工乃不意竟有反被人所騙者噫是所謂循環報應者乎某甲者粤人也性敏而機警惟久旅助中并無所遇近緣貧甚不可支持因念天下之無本生涯惟盜與騙兩者而已然盜騙之事有傷陰隲實不忍爲因思得一策欲騙騙徒緣有某乙者客籍人素行天師之局近來頗有所獲囊槖尙豐甲固與乙相識數年雖非稔處而彼此亦嘗晤面甲於是覔乙謂近有一丁適由巴城抵叻其人性愚戆而腰緾頗豐且與余有一面之緣若邀其來以天師之局籠絡之數百金不難致也乙聞言心動亟問其人寓居何所甲曰聞在某客棧中耳余若招之當無不至乙喜曰若然卽煩君一往倘有所獲則　得其雙可耳甲曰是不難但僕一身寒儉恐彼不相信且賭博之事亦須銀兩碼頭自顧藐躬别無長物奈何乙尋思未對甲曰不如與君暫假衣物而後携手偕往何如乙時利令智昏無暇審顧亟諾之因遂取出鮮衣一襲銀表一具與甲甲衣之儼然一富家子也於是携手出門欲覓其友乃道經長泰街口大馬路而友適至金碧輝煌綺羅眩耀眞屬富人氣象然貎殊樸愿甲一見卽遙呼曰暌違許久别來固無恙耶其人見甲大有喜躍之狀殷殷道故甲曰滿 
 
 

Page 3

 
 
積相思久欲與君一訴但道途之上下不便言談寒舍匪遙請勞枉顧如何友喜日幸甚相與偕至海山街某屋樓中卽所謂天師之館也其人旣至乙卽爲之瀹茗　烟殷勤臻至甲卽詢其人近况乙在傍聆其所説則已獲利數千欲回華海者也由是貪心益熾卽濳集黨人陸續而至并爲之設茶食焉旣而談及睹博之事甲謂其友曰與君久不相戲今日試爲一局如何友亦喜而諾之於是相與設局忽捫其嚢曰今日無意出游故囊中甚儉不過僅三十餘金耳實不足以供豪興奈何甲曰尊寓不遠君盍歸而取之友唯唯欲行甲曰君到叻尙未爲之奉謁今僕欲與君偕往俾他日知所奉訪何如友曰如此則更佳甲因授乙以目卽偕友下樓并呼馬車一輛與友并坐而行時乙尙以爲甲此行乃恐友有變更不克再來故特伴往而促之耳詎候之旣久不惟甲友不至卽甲亦不知蹤跡候之數日仍覺杳如乙至是方悟甲乃串同友人以騙其時表衣服者也忿甚卽四出覓甲欲與爲難初三日適與甲遇諸途乙卽前扭之勢不罷休甲曰君無爾且聽吾言汝之騙人也多矣吾誠騙汝然以騙騙騙庸有何傷倘汝與吾今日搆訟公庭而吾友尙可以爲干証恐亦非汝之利也汝其思之乙聞言瞠目語塞切齒數聲乃縱甲而去錄叻報 
[下旂志悼]  
　　昨日本埠各領事署均下半旗詢知江海新關河泊司咪疉因病逝世是以聊誌哀思云 
[裁割氣球]  
　　西人范達山此次在張氏味緟園再放氣球本報已詳紀情形兹悉氣球在范航渡相近地方落下爲鄉人所取後經該西人向之索還已被鄉人割去其半僅得携歸一半云 
[二副行凶]  
　　有美國帆船名覺吉搭泊在吳淞前日將開往新加坡大副將水手喚齊整備起椗二副忽與大副爭閙旋卽解散至晚間忽又爭閙二副拔刀向大副背上戳去船主將二副拘住遣人至上海延醫生去爲大副治傷一面報知巡捕并報美國駐滬領事官大約俟此事了結後此船方可開行也 
[縣案彚錄]  
　　泰昌靛靑行執事人顧乃瀛控葛友樵虧欠貨銀由法公堂迭次訊供尙未斷結前日將葛送縣訊辦晚堂陸邑尊提訊顧投案訴稱光緖十三年六月間與葛往來至今被欠銀二千餘兩在法公堂涉訟後葛祇交洋三百二十元除收過外尙欠銀一千六百八十餘兩七月間奉堂諭邀中理勸經蔡陸兩姓屢勸未妥因此中止查得伊妾沈氏住在八仙橋墨和里於三月間曾向銀樓兌得金飾以備伊子成親之用今蒙送案求請嚴究葛供年六十四歲原籍平湖在申多年生有二子長子在電報局習業次子在家讀書所欠顧銀實因我被各户拖欠以致虧負顧所言我妾兑取金飾實無其事可請訪查所欠銀兩求請寛限措交邑尊訊得葛友椎刁猾已極本當笞責姑念年邁從寛交保限半月邀中淸理如届期理處不淸帶候比追○裕增祥號主孫松岩虧欠招商局銀四萬餘兩一案經陸邑尊訊供之下據孫稱伊叔孫兆吉在天津理處奉諭押候接到津郡回信再核已列前報前日晚堂邑尊提孫至案問現在可有保人答稱我是奉天人於去年來申人地生疎無人具保邑尊飭原差將孫帶出覓保○顧福生控陳記昌虧欠朱洋一百五十餘元一案前日由帮審委員竇明府提訊顧福生稱在大昌米行爲經事曾被陳記昌賒去白米五十担此欵至今無着現在我行倒閉被各錢莊控追娻處所欠米洋自應追還歸欵陳記昌供此項米石實係季春方經手託翁德發沙船載去與我無干季春方供此欵係事後推抵尙未收下明府得供着分别收所候飭差算淸帳目再行核辦○虹橋人李河初被刃斃命一案迭登本報兹悉此案兇犯酆海實係快頭沈翔等在靑浦縣屬拿獲現已解訊收所聽候具詳擬辦 
[英界公堂瑣案]  
　　包探顧阿六禀稱本年五月拐犯朱東生騙同某妓傭至兆豐衣庄揑稱選購綢衣旋看定五件囑送某妓處計價洋二十三元約時交付及衣送至妓處朱向言價已付過隨卽將衣携去嗣衣庄夥向妓索洋甚致吞烟幾成人命斯時朱已逃去旋又在義豐鐘表鋪騙去對時表二枚均經呈控在案現已由上海縣將朱拿獲因禀請陸大老爺交小的帶歸訊辦朱供稱小的連次誑物罪該萬死兆豐之衣質在南巿茅山殿附近對時表其一質在郎家橋其一被友人取去不知質在誰家朱明府商諸代理英副領事愛君以朱曾經英法兩公堂懲辦今又行騙殊堪痛恨飭交該包探帶回捕房一面派差持名片協同包探至十六二十三兩鋪巡防局請局員派勇協吊原贓核辦○包探陳阿九禀稱前有華捕拘拿乞丐有魏小揚州等逞兇當將魏拘送案下奉大老爺判令笞責枷號後魏言此事與伊無渉實由木工許大弟行兇因又續獲許送案并查得魏許均在塲小的被毆時失去洋銀三元二角魏供稱小的並不逞兇許已獲案請問便知許供稱毆捕時小的惟旁觀而已朱明府謂魏旣與聞豈容推托仍照前斷枷責許笞責一百板枷號十四天○包探秦少卿沈金隆偕西包探同禀稱四川路卽二擺渡某茶館有人聚賭往拘時見賭徒多至三十餘人有推墻奔逸者墻磚坍下致一百二十五號華捕傷及頭顱當塲獲住二十人搜出洋銀二十六元六角錢二千文今特連賭具解案賭犯陳寳生孟仁卿蔡阿大左春桃王阿林邱蘭亭魏錫堂姚晋生王阿三張阿狗陳茂生陳茂興張金全吳阿慶王雲生陳福生郭長壽顧金土李阿四周阿五等同供稱小的等以後不敢犯賭如今叩乞施恩該包探又禀稱小的等查得張郭王前曾犯賭朱明府問荼館主係何人該包探禀稱已被脱逃現由巡捕將茶館看守明府飭務拿賭首到案從重懲辦張郭各笞四十板其餘各笞二十板洋銀錢文一槪充公賭具存候銷毁○馬金三訴稱失去小洋銀九十三枚揆度情形似是隣人陸增祥所竊向詰不認交捕送案請追陸供稱小的與馬確是隣居伊家失竊如何妄指小的朱明府以馬指竊無憑所控不准卽着將陸開釋○包探王阿二張松樵同禀稱英公司船時時被竊貨物今由小的查得同興鋪及棧房所存沙司肥皂洋酒火油燈架皆是該船所失因偕西包探前去吊出贓物甚多知照公司中西人認明屬實惟贓物過多一時不能盡行起案遂由捕頭派華捕看守一面將同興鋪主劉同和夥友陳立仁解案該船業已出洋矣英公司西人某甲投案申訴前因劉供稱此種貨物均向該輪船管事西人陸續買得陳供與同朱明府商諸愛君飭將人贓帶回捕房俟該輪船抵滬傳管事西人質訊核辦○麥捕頭稱同興棧鋪各贓派華捕王德明看守該捕胆敢乘間携取沙司肥皂等物由某包探查知因將該捕斥革送辦王叩首求恩朱明府判令笞責一百板枷號一月贓交英公司中人領去 
[法界捕房紀事]  
　　甯波人阿紀者不詳其姓氏向在四明公所附近開設洗衣作雇夥某甲等司各洋行浣濯之事近以作事草率洋人信者甚稀以致生意淸寥無人過問不得已攺絃易轍專洗華衣而甲人本不端節邊逋負如山無可彌補遂潛將所洗衣服具質錢文阿紀知之深恐被累昨因將甲扭入捕房備捕頭在身畔搜出押出票十餘張着押候解送公堂請究○有一老者口操吳音深夜游行租界中手持水烟袋支及衣裳等物某巡捕見其情形慌迫拘入捕房昨晨備捕頭研詰情形支吾以對遂着押候解請葛同轉究辦 
[善於盡孝]  
　　師儉堂主人爲尊堂九旬冥誕理應隨俗延僧禮懴因念直東水災綦重願將懴資洋三十元移助賑捐冥漠有知亦樂救災之出於權變焉[  上海北巿絲業會館籌賑公所施善昌謹誌]  
[璇閨種德]  
　　籌賑以來樂善者多矣巾幗中人深諳大義誼篤匡災洵資觀感兹有程王氏求病速愈助英洋五百元由電報局收支所交來委解災區爲閨門樹範卽爲富户立之型彼家產贏餘者當亦怦然心動汲汲救時矣身其康彊猶操劵焉上海北巿絲業會館籌賑公所施善昌謹誌 
 
 

Page 4

 
 
[爲閨閫修德勸助棉衣啓]  
　　夫恻隱之心男女同具飢溺之患遐邇共矜兹聞順直各屬於本年五六月閒大雨連綿衆水匯積窪之處深至二丈有餘各河隄身紛紛漫决近畿數百里田廬漂没一片汪洋盡成澤國窮人蕩析離居朝不謀夕慘狀莫能殫述朝廷宵旴焦勞發帑頒粟廷臣疆吏竭力救災各省紳商亦皆籌欵集捐協助振撫誠以京畿重地遇此數百年未有奇災拯救之方視各省爲尤急且念災區之廣時日之長轉瞬隆冬不堪設想今夫子於皖撫任内率屬捐廉並設局勸賑同官紳民均各踊躍樂從但身居閨闥徒切杞憂不効毫未之力殊慚内助因思億萬災黎得各省賑濟飢或可免而無衣無褐何以卒歲不死於飢必死於寒惟凍餒兼援免塡溝壑特自購製棉衣褲六千件分解順直又以災黎衆多綿力不能普濟須賴衆擎以　斯願伏祈賢母淑媛各發善心共敦義舉所捐棉衣欵陸續寄至皖撫浣署彚解順直濟賑如多至千金以上足敷獎叙卽由皖省照例奏請旌獎或自建坊或移獎本身應得之人是則義聲昭著恩寵榮邀一舉而兩善備矣還期多多益善並祈妙語揄揚廣爲説法多一振濟之人卽少一凍餒之人旣飽且煖庶幾得延殘喘以待春回區區忱悃其在斯乎至天道福善之常德報自來不爽夙邀鏡鑒何待敷陳不櫛書生沈嚴永華謹啓 
[上海六馬路仁濟善堂籌賑公所椄到兼尹憲潘宮保陳大京兆來往電信照登]  
　　協賑局施少翁鑒子英兄何時來盼切蔭彝叩八月廿八日○順天府兼尹憲鑒電示悉劉蘭階帶欵萬三千廿二動身來順四兒因赶辦棉衣昌商同各公所湊欵約初五六可成行善昌叩八月廿九日○附啓者四小兒則敬由山左辦賑馳回奔喪今因順直奇災蒙潘宮保陳大京兆湊委賑濟催電頻來不能不墨經馳赴應命現在赶辦棉衣擬於初六日乘輪馳往視蒞災區放賑惟是地廣災重滬上協賑各所籌欵勢如弩末萬分賴手四小兒動身在卽爲特登報再呼將伯仰求仁紳義賈大發慈悲或助禦寒之衣或輪果腹之糧俾四小兒親自散放涓滴及民較之尋常助振功深萬倍謹代順直災黎泥首百叩不勝禱切之至[  施善昌謹啓]  
[墨寳續來]  
　　席村愚太守書名噪一時昨曾手書楹聨百幅助賑已爲登報兹晚霞生復以素紙十幅屬席君另書楹帖十聨一併交本館協振所代售以助直賑兩賢相濟其存心有足多者爰再書此以廣善緣 
[善能持久]  
　　滬上爲通商總匯之區貧富不一薰蕕各異自泰西運土入華以後經紀小民一經上瘾鮮有不作奸犯科者僕等不忍坐 
視禀請前蘇松太道憲龔曁英租界會審憲蔡出示曉諭在平康里設局戒烟以蘇民困創辦之初先由司董自行籌欵租房購置生財並貼經費三個月共需英蚨五百十餘元永遠捐入不開報銷三年以來戒絶之人已逾千數來者皆精神痿頓去者咸氣色淸腴逐月報銷俱登日報區區之心惟天可表而經費一節究以人微言輕未敢出外勸募雖蒙各善長源源樂助終屬入不敷出况近年振濟繁多善士解囊殊難兼顧而本年敝局所收之捐又寥落若晨星墊用纍纍勢成　末昨承會辦南洋海防營務處李幼仙觀察因閲申滬兩報見敝局一切章程悉臻妥善司董等各有執業帶辦公事不支薪水實心爲善甚屬可嘉遂於日昨光降敝局見投戒之人户限爲穿且局中經費支絀旣無恒產又乏常捐殊非持久之道願代廣爲勸募云云拜聆之下欽佩莫名因卽送呈捐册一本又收票一百張俾得同襄善舉黑藉中人有不同深感激者乎按觀察印經馥係合肥相國之猶子曾惠敏公之快壻遙遙華胃係出世家而其爲人則和藹可親樂善不倦敝局同人心儀神往敦請觀察爲局中總董觀察竟欣然樂從蓋勿以善小而不爲者也伏望仁人君子心存利濟一視同仁與觀察心心相印則敝局之日新月盛可立而待也書此以佈告天下之樂善者[  上海平康恒濟戒烟局何鏞鍾洪南同啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[盛川雁字]  
　　遯世仙人來信云回道之盛衰五年一小變十年一大變如吳江之盛澤鎭當年風士人情甚爲純樸絲綢生意頗盛今貿易雖淸淡而繁華勝境有小上海之名何則花烟舘賭館太多以致士農工商無不受其大害更有臺基尤爲惡習今歲五月爲黃方伯所聞待以　澤程二尹柱調署折缺程二尹到任卽將賭博花烟館查禁賭則絶跡花烟妓則紛紛逃徙間或有一二烟賭棍徒藏匿者經二尹拿獲枷責示衆地方遂爲一淸并拿獲素開臺基之婦名曰白而水獺嚴行懲責後解縣重辦此風遂息地棍亦均歛跡近傳聞二尹不欲久處其地有求去之心故盛川士庶呵聲惜之 
[上海北巿絲業會舘籌賑公所施少欽經收直隸山東賑捐八月初一至初四日第二千五百七十一至七十四次淸單]  
怡怡軒沈保合家平安由嚴　琴兄來洋廿元　名氏求病愈十二元河南叔氏爲中風求速愈十元朱隱名爲兒疾求速愈十元太倉將汪氏因產後伏邪十元南橋莊乙靑爲妻病愈完願十元謝立年爲先考冥誕移經資由恆　莊來十元錦昌繤世　堂湘記保寒熱卽愈由　泰莊來十元又　鶴堂芳記保泄瀉卽愈一元古虞彭成朱氏求肝胃痛愈十元惜陰書屋宣十元沈小槎二尹求病速愈由王店錢形軒兄寄來八元慈谿劉卓儒五元常　信泰典吳冠亭五元嫩石山房四元陸昭容陸小賣四元太倉橫湖第二子三元王金發求免灾二元蘇州無心道人求妻病速愈二元祥原一元姜馮氏求病疾速愈白凡平安一元彭誠濟一元逢　珊求合家平安一元以上初一日○富春堂由源通銀號來規元一百五十兩海鹽桐華舘洋三十元施珊三求室人病愈洋十元新陽縣署葉氏伯元求父病速愈十元章陳塘頴川子祈合宅平安十元華亭張忍伯由張久堰豐奇來八元金陵林竟成堂主人賣募六元通州介福號江慈孫鴻儒求父病速愈四元羅洲求妻病速愈王恆祈求病速愈無名氏三户各一元有心無力氏爲浦兒在外求身體平安學業有成三元黃渡卡廖公舘錢八百廿元東臺劉　汀求症速愈合宅淸平洋二元永州厘局黃曉珊求皮　滋潤由許樹功兄交來銀二兩　江陳殿元洋一元無力子求母冥福對開洋一元　○漢口敦實善堂募余尊微堂爲父陰壽移超度費求資冥　洋三十元合洋例紋廿一兩六錢又浙江陳懷淸求氣痛速愈錢十千文合洋例紋　六兩九錢二户由胡麗翁匯來規元廿九兩三錢八分以上初二日○無名氏因父病愈　愿由原開莊來贑平銀三百兩合規元三百廿兩另三錢七分王邦鼇求病愈由王益豐匯至立記交來一百元無錫陳曉山三十元五陸雨生求保平安三十元鋤經室主人求子病　愈由森　絲棧來廿元楊黃氏保夫益壽十五元蘇閶吳鼎盛經理八十元裕和洋行洋十元蘇州汪蔭椿求嗣先助十元王雲記了願以資冥福六元閙縣林善　爲次媳吳氏　　　氏分娩平安六元王惟三四元王愛堂五元夏練江一元　湖徐氏閨女富貴求病速愈四元無力子爲妻病求卽愈二元同里金文煥二元蘇城劉叔華女求愈痊二元受宜堂冘由　怡和來洋二元直塘四知堂主人因子病愈一元蘇城金鼎一元王金和一元朱孔彪爲子病求速愈一元○集豐祥來漢口朱仙珊求母病愈延壽洋十元又求妻產固平安十元又求己熱退身健洋十元又求子咳愈聰敏五元又求合宅平安五元又寡柯榮昌無名氏義茂仁洪心　吳億盛朱壳舟無名氏懋芳成杭懋芳成桅十一户各錢一千文周玉　吳大王回春李信　柯永興祥福泰同春行朱春陽禾廣須洪東升鄭豐泰柯冠山裕厚裕興樊定臣樊丹臣十六户各五百文　寳和汪殿傅丁興　三户各錢四百文無名氏汪　臣各錢三百文共三十七户合洋六十元○倭糧公餘生寄南子三户各錢二千二百文侯官縣糧房二千文道南生冀兆生一千一百文拙安生侯署簽各錢一千一百文侯門房公指一千一百文差總房　一千文户房楊文　房張銓侯邑税契房堂事房四户各錢八百文空虚子六百文淸水子五百文三省堂偷安子米房何　　庫房林芬用印房侯廚房六户各四百文餘慶堂通益堂各錢二百文侯署執帖公捐錢二百文共口五户合洋十八元以上初三日○淸河氏求夫病愈規銀　百兩泰州許公舘募道福杜兩册共八十四户　一百廿四元錢二百文　　堂由鎭江晋源莊來洋一百元豈山未門張氏求常年身體康健平安洋五十元南翔守愚氏求病速愈洋三十元春水綠彼居求萓堂壽洋十元不留名　平安十元無名氏規　七兩三錢九分馬橋不留名求保各友平安洋五元蘇省新安吳友賓保佑合家淸吉平安　元碧雲　洋五元郭輝庭洋四元朱宗源傷塞身熱氣逆爽多　速愈二元吳姓求產後病速愈　元譚長禧求母病速愈洋二元萊溪汪金生求病速愈一元致和祥求生意興量銅洋五元○鄂省方文啓善士寄江永船來　岡縣署陽山居士　一切平安漢平銀廿兩垂裕堂求生產平安銀廿兩叢蘭室爲父母延壽夢蘭室各銀十兩楊冬生楊挂生均求平安各四兩雙挂軒銀二兩雅似堂雙槐堂各銀一兩無名氏銀四錢蕺山書屋省平銀一兩六錢鳴鶴堂天門山人各銀一兩共十三户合九八五平銀七十六兩○太倉趙少棠募方松筠洋四元思誠堂江桂峰各洋一元王寅齋錢三百文倪德身張筠軒澄德堂宋　善湯　門王月槎童　堂恆農伯子容膝軒虞勤業濯塵軒程礪卿沈德馨十三户谷二百文楊李氏錢一百文共十八户合洋九元○衢州葉茂賢募周何氏祇淸吉一元張光熙洋四角力不足者知不足齋力不從心人三户各二角共五户合洋二元以上初四日 
 
 
 

Page 10

 
 
   
 
 

Page 11

 
 
[光緖十六年八月十九日京報全錄]  
　　宮門抄○諭旨三道錄前○發抄硃批五道○浙撫崧奏報明賑捐收數並請寛展獎限摺○陝督楊奏叅將請開缺留省察看片○浙撫崧奏請攺留武弁歸營序補片○又奏請優獎片○陝督楊奏揀員調補道缺摺○又奏委署各缺片○浙撫崧奏娻明職員捐助鉅欵片○大臣依等奏移設經歴片○八月十九日工部鴻臚寺廂曰旗値日無引見○慶王等各謝署缺恩○豫公假滿請○女○丁立幹謝授侍講學士恩○肅王定公各請假十五日○召見軍機嵩申豐烈○發抄李鴻章奏大學士張之萬爲其故祖父母張仲瑚等捐賑建坊奉硃批着照所請禮部知道欽此○又同知劉元楷爲其故祖父母捐賑建坊奉硃批着照所請禮部知道欽此○又原任直臬丁壽昌仍照軍營例議卹奉硃批着照所請該部知道欽此○又都司閣欽補良鄉守備奉硃批兵部議奏欽此○又候補牧周家鼎等期滿甄别奉硃批吏部知道欽此○○浙江巡撫奴才崧駿跪奏爲報明浙江省賑捐收　並請寛展獎限恭摺仰祈聖鑒事竊照浙江省上年水災奇重賑煩欵絀兩江督臣曾國荃會奏請開蘇浙賑捐以半年爲限旋因勸捐省分遠近不一爲時已迫復經兩江督臣奏請展限三個月奉旨允准在案兹查蘇浙賑捐扣至七月二十一日展限期滿自應遵照停止惟查浙江省自開辦賑務以來全賴京外各省官紳源源協濟並勸募本省紳商廣籌湊助除奉領恩帑及奏撥庫欵不計外通共已收之欵計合銀一百一十餘萬兩其中應請獎者爲數旣鉅捐户較多本年二月間甫經辦理核獎截至五月底止已獎之銀不過十分之一查外省協濟浙賑之欵多係彚總咨解如奉天吉林雲南貴州陝西甘肅等處路途尤遠均須查明捐户獎敘履歴方能塡寄實收與江寗先發實收始由各省勸捐者辦理不同咨函移催動須數月其本省之鹽當絲茶各捐皆由各承辦官紳先期設法借墊尙未按户繳淸捐户散漫畸零尤難刻期核獎今若捐已照收獎轍停止似不足以示大信且現在順直驟遭水患泛舟之役正須畫策尤宜激勵捐生以鼓其見義勇爲之氣奴才與籌賑局司道等再四籌商惟有仰懇天恩俯准將浙江省辦理賑捐核獎展限擬請展至本年底爲止俾報捐濟賑者皆得及時獎叙不負其急公好義之忱今則不展限而專展獎期似於原案尙無窒碍是否有當理合恭摺瀝陳伏乞皇上聖鑒訓示謹奏奉硃批着照所請該部知道欽此○○楊昌濬片再武職二三品大員有關營中表率自應隨時甄别兹查前署鎭海協副將准補督標左營叅將葉占魁近來舉動乖張不安本分遇事生風輿論不洽應請開缺留省察看所有左營叅將員缺容臣另行揀補謹附片陳請伏乞聖鑒訓示謹奏奉硃批兵部知道欽此○○崧駿片再貴州儘先補用遊擊劉繼泉現年三十八歲貴州貴筑縣人同治九年投効軍營歴在甘肅新疆剿匪著績由武童保以遊擊儘先補用前經原籍收標未曾到營嗣因隨軍調赴褔建海防旋卽至江蘇太湖水師營管駕戰船交卸後於光緖十二年來浙投効寅字右旗充當哨官現在駐紥餘杭供差尙無貽誤操防巡緝亦稱得力祇以貴州人員供差浙江有稽序補由標下中軍叅將白桂生轉准管帶寅字右旗將杜德勝移請轉詳奏請攺留浙江歸水師營收標候補又補用都司安晋豐現年四十八歲湖南龍陽縣人咸豐十年投効軍營歴在安徽浙江剿匪出力由軍功遞保以都司補用同治元年隨軍來浙歴充水師哨官現在巡鹽水師帮辦營務駐紥湖州府屬内河一帶整頓巡防不遺餘力尤能調度有方布置得宜由署鹽運使杭嘉湖道豐紳泰轉准管帶鹽水師叅將許同雲詳請奏留浙江歸水師營收標補用各等情前來奴才查該二員在浙江有年於巡防緝捕均稱得力合無仰懇天恩俯准將儘先補用遊擊劉繼泉補用都司女晋豐攺留浙江歸水師營收標序補以資策勵除將送到履歴咨部查核外謹會同閩浙總督臣卞寳第附片具奏伏乞聖鑒訓示謹奏奉硃批着照所請兵部知道欽此○○崧駿片再據籌賑總局司道詳稱浙江湖州府屬上年水災正在田稻登塲之際遞遭淹没收穫失於垂成民情甚爲惶懼經郎中銜候選員外郎龎元濟遵其故父三品封典四品銜候選員外郎龎雲鏳遺命在於南　鎭四棚米鋪内减價平糶一時糴者紛至人情貼然計自上年十月初起至本年三月底止共糶减價米六千七百餘石每石减錢六百文合錢四千餘串該紳先捐冬賑錢五千串復因修築圩岸工賑又捐錢一千五百串核計平糶减價並捐賑等項數在一萬串以上惠周桑梓囷捐稻粱旣老志之能承尤鄉邦所共許樂善不倦見義勇爲雖據稱不敢邀恩惟爲數較鉅未便任其湮没詳請奏乞恩施給予優獎以式里閭而廣激勸等情前來伏查浙省上年水災以湖屬爲最重賑煩欵絀籌濟爲難該紳龎元濟積善傳家好施不倦籌辦平糶捐助賑欵共合錢一萬串以上洵屬慷慨爲懷後先濟美可否仰懇聖恩給予優獎以示激勸之處謹附片陳請伏乞聖鑒訓示謹奏奉硃批龎龎元濟着交部核給獎叙欽此○○太子少保頭品頂戴陝甘總督臣楊昌濬跪奏爲揀員調補邊要道缺以裨地方恭摺仰祈聖鑒竊甘肅西寗道鼎錄病故開缺經臣恭疏題報准部核覆由外調補在案查西寍地處邊徼漢番蒙回雜處其間控馭撫綏關繫甚重非老成諳練之員不足以之鎭撫查有平慶涇固化道程鼎芬江西拔貢由工部員外郎記名以御史用光緖七年奉旨着俟开郎中後在任以道員卽選並賞戴花翎十年二月選授斯缺該員器識深穩任事實心莅甘有年辦理地方一切事宜均臻妥協前此調署臬司於各屬案件尤能加意講求以之調補西寗道缺於邊陲吏治民生大有裨益合無仰懇天恩俯念員缺緊要准以程鼎芬调調補西寗道缺以固邊圉如蒙俞允所遺平慶涇固化道員缺此次應請照章扣留容臣另行揀員請補合併聲明謹繕摺具奏伏乞皇上聖鑒訓示謹奏奉硃批吏部議奏欽此○○楊晶濬片再新授甘州府知府燕起烈現已到省應卽飭赴新任又巴燕戎格通判遺缺查有候補班遇缺前先補用同知趙人龍堪以署理署成縣知縣楊培之調省遺缺查有補用知縣楊廷槐堪以委署平羅縣知縣黃誦芬因病出缺查有候補班卽補知縣余人騶堪以委署碾伯縣知縣王兆鼎調省遺缺查有候補班卽補知縣劉兆霽堪以委署靜寗州知州衷效洙撤任遺缺查有平番縣知縣米協麟堪以調署所遺平番縣知縣員缺查有調署肅州直隷州知州未及赴任之河州知州俞志敬堪以攺委署理所遺肅州直隷州知州攺委補用直隷州知州德彬署理據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此○○崧駿片再浙江省上年災廣欵絀幸賴京外官紳源源協濟旋據四川成都府知府朱其煊捐助浙賑銀一萬兩由浙江京官公函匯解到浙據稱不敢仰邀議敘當經飭局兑收濟賑在案伏查現任四川成都府知府朱其煊籍隷浙江蕭山縣係原任大學士朱鳳標之子因原籍被災慨捎鉅欵實屬情關桑梓好義可風奴才未敢壅於上聞理合附片陳明伏乞聖鑒謹奏奉硃批朱其煊着該部從優核給獎叙欽此○○依克唐阿等片再前任將軍文緖奏請在呼蘭城添設分防經歴一員歸呼蘭同知管轄凡在二百里以外命盜各案照例兼司相騐詳送該廳審辦由將軍衙門刑司勘擬所修衙署各款估價工竣造報核銷等因經部議奏奉旨依議欽此在案奴才等伏查前將經歴一員擬在呼蘭設立以資分理之處所見不爲無因但事隔數年尙未修署所有辦公租賃民房之處殊覺諸多不便又兼呼蘭副都統衙門向有兩司其地面一切公務尙能兼轄治理以專責成其經歴衙門署旣未建修自應另移衝要之地以免鞭長莫及之虞查有距呼蘭三百二十里之上集敝地方開墾廾科比年來人焑稠密訟盜頻仍且距呼蘭綏化兩廳甚爲窵遠若不因時變通其何以期整頓而順輿情擬將該經歴移設上集廠建修公署歸綏化廳通判管轄如此辦理庶幾官不虚閒民可就治實於地方大有裨益兹據呼蘭副都統倭兄津泰繪圖貼説咨稱請奏前來奴才等詳察無異洵爲因地制宜起見謹繪具圖説恭呈御覽是否有當理合附片具陳伏乞聖鑒訓示祇遵謹奏奉硃批着照所請該部知道圖併發欽此 
 
 

Page 12

 
 
[光緖十六年八月二十日京報全錄]  
　　宮門抄○諭旨四道錄前○發抄硃批四道○江督曾等奏知府政績卓著遺愛在民請宣付史館立傳摺○將軍岐等奏剿辦夷匪情形摺○陝督楊奏副將病請開缺調理片○大臣依奏副都統請賞假調理片○雲撫譚奏署藩司暫緩交卸片○八月二十日内務府國子監廂紅旂値日内務府引見十四名○遷公烏拉喜崇阿明桂各假滿請安○克侯續假五日○崑岡請假十日○掌儀司奏二十三日祭奉先殿漪貝勒行禮○召見軍機烏拉喜崇阿崇光○現換夾褂○發抄李成謀奏巡閲長江水師事竣並交卸總統兵輪事務奉硃批知道了欽此○鄧萬林奏出洋督巡日期奉硃批知道了欽此○潘霨奏遵查黔省現留各局及酌定員數奉硃批户部議奏單併發欽此○魏光燾奏新疆城垣衙署工料懇仍照原册核銷奉硃批該部議奏欽此○○太子太保兩江總督臣曾國荃江蘇巡撫臣剛毅跪奏爲知府政蹟卓著遺愛在民籲懇天恩宣付史館立傳以彰循吏恭摺仰祈聖鑒事竊照已故三品銜江蘇候補道前署松江常州等府錢德承浙江册陰縣人由湖北石首縣丞道光二十一年攺省江蘇署吳縣丞補上元縣縣丞代理高滈縣事立城鄉傳審法閲兩月結積案二百餘該邑當大江下游田皆圩圍民苦水患該故員預令典肆留棉絮巿蒲包燿籠儲庫入夏水漲有潰决者用蒲包實土塡之滲漏處塞以絮圩得無恙相聞永豐圩將潰水與堤平因堤内下木椿實以乾土自已至申工少就風雨不息該故員長跪呼籲往來督視水流面如注工竣始歸旋保以知縣用補金匱縣咸豐三年調署靑浦縣當周立春滋事後地方衿保藉緝匪爲名誣陷良懦該故員一訊卽釋下令捕著名逆黨餘悉不問告者以其罪罪之人心始定復合失守五廳縣禀請停徵漕米靑浦催科專任糧差苛派綑墊費浮正供數倍該故員令民自投柜此弊遂革旋赴金匱本任其尤著者莫如均漕一事無錫金匱二縣民户完漕加紳户數倍因而包攬詭寄避重就輕諸弊百出該故員與無錫縣會議紳民畫一納　革從前把持詭寄之弊諸不便於已者百計搖撼該故員力持不移其實力堅定有如此者薦保以同知直隷州用署崇明縣崇明僻處海外民鮮由禮該故員嚴慢葬之禁立葬親之限捐置義塚崇獎風化採詢節行民間勸感興起而諸弊悉除杖斃巨盜黃六郎而餘黨解散民賴以安此該故員歴任各縣政績之大略情形也經前升任撫臣李鴻章以該故員治行奏保以知府用委署松江府松郡漕賦最重該故員親詣各邑查看荒熟酌定科則剛冗節浮禀陳至再三自言竭生平强項力盡在均漕减賦中旋調署常州府常郡有鋪捐爲郡城辦公之費時城垣初復滿目瘡痍該故員慨然曰民生若此守土責也立白上官撤鋪捐出松郡所餘廉俸充費曉示所屬田不徵賦行不納帖屬吏有不奉教者具揭撤叅不稍寛貸招徠流亡惟恐失所一時常郡巿廛民居頓復舊觀皆該故員力也此該故員歴任各府政績之大略情形也至於宰金匱則宣講鄉約採訪忠節團練丁壯淸釐巨案守常州則設粥廠濬城河造紡車發籽種假民耕織守鎭江則復善堂舊規淸書院經費疏江口淤沙禁開掘山礦守江甯則巡視圩田搭廠棲民設局當中給食散衣鄉民呼爲慈父一切善政不勝枚舉厥後再任鎭江修城濬河心力交瘁工竣瓜代而疾已篤同治十年還家尋卒該故員宦游所至士民思其德惠莫不感激流涕據在籍紳士前浙江巡撫任道鎔等臚陳政績聨名呈請奏懇恩施宣付史館立傳以彰藎績等情由署江甯布政使馮應壽蘇州布政使黃彭年飭據各該府縣查訪確實各造册結轉詳請奏前來臣等伏讀同治二年十一月二十四日上諭祁窩藻奏緝盜安民必資循吏請分别表彰錄用一摺嗣後各省大吏務宜加意訪查其有政績官聲遺愛在人者着奏明宣付史館編入循吏列傳等因欽此欽遵在案該故員錢德承服官江蘇幾三十年所至不務赫赫名而遇事講求不輕喜怒於地方學校農田水利生民休戚風俗盛衰靡不夙夜勤求一以扶植善類培養元氣爲任視百姓如家人父子地方利弊無不周知卓然有古良二千石之風民聞其來皆引領加額其去則臥轍攀轅實屬遺愛在人查錢德承身故後業經前撫臣張樹聲於同治十三日題请崇祀松江府靑浦縣兩學名宦祠奉旨允准在案今該紳士等以遺愛在民瀝詞籲請自應據實上陳合無仰懇天恩俯准將江蘇候補道前署松江等府知府錢德承生平政績宣付國史館以彰循吏而順輿情除將事實册結移咨部科曁國史館查照辦理外謹合　恭摺具陳伏乞皇　聖鑒訓示謹奏奉硃批另有旨欽此○○四川成都將軍臣宗室岐元頭品頂戴四川總督臣劉秉璋跪奏爲雷波廳屬夷匪出巢肆擾謹將調營　擊獲勝並現在擬辦情形恭摺會陳仰祈聖鑒事光緒十六年三月間據雷波廳通判施毓齡叅將謝金誥統達字全軍馬朝選禀稱閏二月間波廳屬小溝補郎夷支風簸漁姑等勾結西昌生番二千餘人大股出巢撲擾該廳之牛吃水天姑密等塲焚燒房屋搶掠牲畜捆縛民人經該廳並達字營曁普安右營等分守隘口次第擊退但該夷仍伏附近老林此地隘多兵少不敷分布等情臣等當卽調派達字左營唐珊峯前往駐扎牛塲並調長勝布營姚振邦前往駐扎黃啷該夷匪復經撲擾牛吃水及黃啷附近各塲經唐珊峯等奮力出擊轟斃夷匪百餘名生擒黑白夷數名立卽正法五月二十三日該夷又復勾結吳奇支阿車等各率夷衆四出攻掠復經唐珊峯姚振邦等分路出擊於蓮花石地方接仗大施槍砲轟斃逆匪無算生擒夷匪十二名卽於陣前正法我軍戏勇亦有受傷當已分别記功給賞在案近據該廳營轉據夷差探報叛夷各支因此次傷亡太多俟六月剪割羊毛之後定卽傾巢内犯報仇等語臣等現又調派先鋒右營劉玉田督隊多帶洋槍助勦伏查上年馬邊各夷滋擾其時雷波廳屬夷支頗稱靜謚是以未經勦及今該夷匪輙敢勾結西昌生番出巢疉經我軍擊退仍復潜匿老林狡焉思逞倘蒙天威藉此數營助剿一戰而服卽可竣事若仍肆擾不退不能不量予進剿查川省營勇妥防各處均有專責碍難再事抽調而雷波隘口紛歧心此窜彼务營弁勇已覺疲於奔命與其曠日持久使吾民擾害時虞自須分隊進攻使該夷畏威就撫此後如實不敷分布尙須添勇卽照上年馬邊添勇章程辦理查馬邉添勇二營於事定後當已裁撤均經奏報在案此次如須添勇亦止暂募二營自成軍之日起咨報户兵二部照章給餉仍於事定後裁撤以節縻費所有雷波廳屬夷匪出巢肆擾調營堵擊獲勝並現在擬辦情形是否有當理合恭摺會陳伏乞皇上聖鑒訓示謹奏奉硃批着卽飭令派出各軍嚴行防剿毋涉疏懈欽此○○楊昌濬片再臣准陝西固原提督臣雷正綰咨據提屬潼關協副將皂成禀稱向在軍營多年積受潮濕得有腰骽疼痛之證前因時感觸發舊疾醫治未痊懇請卸任迄今多方調治因濕氣侵骨一時仍難復元潼關協地方緊要現雖卸任此缺未便久懸懇請開缺回旗調理等情經提臣委員查騐屬實咨請核辦前來臣覆查無異合無仰懇天恩俯准該副將皂成開缺回旗調理其所遺員缺陝甘現有合例應補人員容臣另行揀選請補以實營伍除查取該員原領札付送部外理合附片陳明伏乞聖鑒訓示再該員將來病痊尙堪起用合併聲明謹奏奉硃批着照所請兵部知道欽此○○依克唐阿片再齊哈爾城副都統奴才祿彭移稱入秋以來屢經瀉痢日甚一日聲請代奏賞假一月俾得安心攝理一俟病痊卽行銷假供職等情移請前來奴才察看副都統祿彭瀉痢屬實惟有仰懇恩准賞假一個月以期調養而冀速痊之處出自鴻施理合附片代陳伏乞聖鑒訓示謹奏奉硃批祿彭着賞假一個月欽此○○　鈞培片再現署雲南藩司湯聘珍已蒙簡放廣西臬司本應卽飭交卸起程北上跪聆聖訓惟該署司刻下淸理經手事件尙未完竣合無仰懇天恩俟新任藩司史念祖到滇再飭交卸起程謹會同雲貴督臣王文韶附片具陳伏乞聖鑒訓示謹奏奉硃批知道了欽此 
 
