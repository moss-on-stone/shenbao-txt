# 1921 - 327 - 4917522

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[必不得巳而去（老圃）]  
　　昔孔子論政曰足食足兵民信之矣及子貢問必不得已而去於斯三者何先則曰去兵又間必不得巳而去於斯二者何先則曰去食其斷語則曰自古皆有死民無信不立此實我國之至理名言歐人譯爲歐文亦歎爲至理名言乃今之從政適與此相反政府至必不得已之時於三者之中必先去信去歳附加貨稅商民弗聽政府乃指誓天日謂無論如何一年期滿决不展長今一年期滿矣而又欲續展一年是政府以去信爲第一也又政府至必不得已之時於二者之中必先去食偶有事故必先停發敎育費使敎員槁餓今則北京城中所謂黑衙門之人員幾無不枵腹從公且駸駸乎波及紅衙門矣是政府以去食爲第二也獨至於兵無論對内之稅信用掃地對外之債信用掃地兵則抵死而弗去又無論官餓于朝民餓于野兵餓于陣兵仍抵死而弗去故由昔之說可以死不可以無信由今之說可以死不可以無兵夫是之謂錯亂 
[國内專電]  
　　北京電今日英美兩使赴外部正式勸告魯案須經彼仲裁後方提交太議免招失利情况與昨前電同（三十日下午八鐘） 
　　北京電英美仲裁魯案後再提前昨兩電已報概要可信交涉之方式可免直接蓋日本提交英美手轉達吾國或吾提能承受限度由英美手交日本英美兩使已正式勸告我外部外長態度沈靜希望徵求駐外各使及名流意見然後表示外長言苟能免於直交而且有利則當感英美之斡旋 
　　北京電美京電撤廢客郵民國十二年起實行日本對青島滿洲有保留條件及年限（三十日下午一鐘） 
　　北京電美京電列國索吾報告鐵路債務統計及收入全權急電北京速電細數因交通部提案係籠統的不適於答辯方式政府今日已感自動的統一鐵路政策之晚　　北京電史蒂芬曾言煙酒借欵於太議畢後辦理必可獲多額借欵得以收拾中國時局若現在辦理則除還債外餘欵一化而盡故現在不能多借（三十日下午一鐘） 
　　北京電今日（三十日）稅司先撥交上海中交兩行備付整六公債本息洋各八十二萬二千五百元 
　　北京電交部對災區振品免運辦法以每年運費收入共八百六十萬元且各路半有外債闗係故災振條例有免徵半數規定現各慈善團一再請全免茲定除滬寗隴海免五成外災區各路經過運費免七成以三成繳納來年四月底止明日閣議可通過（三十日下午八鐘） 
　　北京電二十八日邠州之戰陳樹藩軍二千圍邠駐邠馮部一團出抗自朝至暮彈盡陳軍入城全巿糜爛院令馮派軍馳援並令鄂張聮陞出兵赴陜邊（三十日下午一鐘） 
　　北京電陜邠州二十八晨馮督部與陳樹藩開戰（二十九日下午八鐘） 
　　北京電陳醒帆集三十萬賃圓明園設中和花園無限公司林熊徵集二百萬設三門灣漁業公司請備案榮宗敬集三十萬在寳山設鐵工廠向漢冶萍購煤鐵部批准　　北京電交通部咨張作霖葫蘆島開港包工投標辦法尊見如何請電告（三十日下午一鐘） 
　　北京電皖同鄉會呈部稱程慶福前以安正鐵路線私借日欵盡入私人經營請電告許世英查辦廢約（三十日下午一鐘） 
　　北京電部電楊慶鋆飭王局長會九江闗督向英領交涉估價收回牯牛嶺公司電話權（三十日下午一鐘） 
　　北京電張作霖電外部此間巳發省令禁止生銀及銀幣出口又令中東路拒收外國紙幣（三十日下午一鐘）　　北京電趙倜二十六電請院部撤換隴海工程師以平衆憤 
　　北京電鍾世銘委錢崇坡爲南京下闗掣騐局長聞錢有整頓蘇省鹽政說帖不主加稅而增收入　　北京電鹽署發現潘復瀕行時令一道云本署長因病辭職查有秘書吳晉夔堪以派充代理署長合行令仰該員禀承督辦辦理等語此種手續違反法制故鍾世銘接任後將此事呈請註銷（三十日下午八鐘）　　北京電探報庫倫政府已頒改革命令一律剪髮取消翎頂並禁止服用華貨華商運貨到庫稅捐奇重卽各商舊存貨物亦須加納稅捐因之英美華各商均提抗議尙未解决（三十日下午五鐘） 
　　北京電黑督電據報庫倫勞農軍已撤退三分之一蒙軍亦陸續南退牛羊駝馬被俄軍搶掠一空又桑貝子旗俄軍已悉數回俄　　天津電中行現經官廳各機闗查騐確有開兌實力决定自東（一日）起實行無限止之兌現 
　　天津電航空處預備練習京魯間長途飛行已咨請督軍省長飭屬保護 
　　天津電吳子玉陷（三）（十）晚乘專車抵津扈從甚衆各機闗及樂隊均赴站迎迓吳氏卽赴省署晚餐畢赴德州參觀兵工廠再赴山東原藉掃墓及葬其夫人（以上三十日下午十鐘） 
　　漢口電趙榮華儉電告職旅諫日（十）（六）克建始乘勝進攻施南由高店攻中翼由崔壩側面包抄敵頑强抵抗養日（二）（十）（二）激戰數小時斃敵二百餘佔領五鳳山砲台敵困守二日被職旅以大砲轟擊始不支出南門宵遁並將德昌煤油棧焚燒沿街放火二十餘處幸先鋒隊衝入東北門撲息現正恢復秩序趕辦善後另訊施南方面川軍兵力甚厚並無退出消息 
（三十日下午七鐘） 
　　漢口電蕭派邱參謀同軍法處長會審川軍要犯儉（二十八）又派周副官調齊抄獲各證據至署考查聞吳傑供認黨羽有千六百人宜昌沙巿均有機闗現已分電密拿 
　　漢口電中内駐鄂各軍軍餉經保定議决准在鄂省應解中央正額項下扣留按現洋三成官票銅元二成發放 
　　漢口電傳川軍但懋辛劉琢卿兩部日前由火峯焙石攻巴東與盧師在黄鵠嶺激戰一晝夜防線無伸縮惟川北鄧錫侯進據興山觀音岩險隘盧金山感電省告急當道擬調四十九旅及魯軍張旅移防宜昌儉令利川砲艦湖鶚魚雷赴宜助防 
　　漢口電宜都駐軍團長電省否認定城搶刦爲兵變謂係匪亂張知事電省詞甚含糊僅言人民慘遭浩刼現正籌商善後當道巳電魯軍張旅速派一營往宜接防 
　　漢口電靳雲鶚儉返鄂當返羊樓司防次（以上二十九下午八鐘） 
　　香港電孫對華府會議前經宣言表示昨儉（二十八）國務會議伍廷芳特提意見書經議决電美聲明北廷無代表中國資格請各國對華一切加以審慎該電已由外部起草約二三千字將拍發 
　　香港電滇顧巧日通電出發並辭省長由政廳長劉祖武代理 
　　香港電贛陳敬電稱沈鴻英軍已退返湘境 
　　香港電陳炯明昨覆香山外交後援會謂葡案經嚴重交涉務使四項要求得完滿答覆 
　　香港電陳炯明豓（二十九）偕交涉員赴英領宅回拜葡使 
　　香港電鹽硝定期十二月二十一至二十三實行召商承投 
　　香港電禁烟會當道與某主敎牧師等宥（二十六）曾假博濟醫院開會舉定董事續議章程及其他辦法　　香港電九江某校被匪擄去學生三十餘人已由團勇追回過半（以上三十日下午九鐘） 
[國外專電]  
　　　華盛顿電中代表對大會進行表示失望之說不確實則此間輿論較一星期前更抱樂觀大會依議程辦理較預料爲速各種提案逐日交股員會審查休士力促進行中國所希望各事項入委員會手後卽有結果郵政自主之原則已宣佈承認二十八日將佈告逐漸撤銷治外法權之决議擬派國際委員會赴華調查司法情形助立新式法庭以現象言大會將聽各國自决撤銷郵局日期施繼提撤退駐華外兵廢除外人電局電台然後提山東滿洲租借地開放門户等最困難問題半月内尙不致有何波瀾山東交還略有希望大連旅順與南滿鐵路除如二十一條規定外日本未必讓步甚或要求承認二十一條闗於滿洲之條欵否則不退出山東各案决議時皆以中國不寗爲慮故中政府至少在此後數月中宜以全力維持現狀西比利亞問題不久將提出國務院現編擬提案可注意者近遊西比利亞而不贊成承認赤塔政府者現皆在此（二十七日） 
　　華盛頓電遠東會今日議决派員調查中國司法制度爲撤銷治外法權之根據撤退外兵案列强贊同其旨趣獨日代表聲稱中國不靖僑民危險勢不得不駐兵中代表力辯决俟下屆續議大會標榜公正列强對華提案輒贊成其原則僅有口惠尙乏實際反對者以境内不寗政府無能爲箝制具（二十九日） 
　　華盛頓電遠東委員會今日討論中國郵權案日英法美皆允俟中國郵政佈置完妥時撤除在華郵局並聲明中國不得變更洋總辦之地位中國已提出撤退駐華外兵並取銷無條約核許如警崗電局電台等事之請求（二十八日） 
　　華盛頓電日本保留陸奥艦之爭執似已失敗今夜公報稱英日海軍專家審查半月斷定休士計畫所依據之五五三噸位比例爲不可贊同大會開全體會議時定以增加比例至五五三半爲請美國則聲稱美國拆毁新造成戰艦柯洛拉杜號請日本拆毁同樣戰艦陸奥號毫無不公並認休士計畫偏厚日本（二十八日） 
[特約路透太議專電]  
　　二十九華盛頓電今日所須舉行之海軍專家委員會大衆非常注意之蓋知專家審查休士氏建議所依據之事實與數目將於今日實際告竣也故今日之展期開會衆殊驚疑蓋昨日加藤海軍大將有日本希望得百分之七十之戰艦比例之言雖德川公爵聲稱加藤之言非完全正式然一般人士咸疑今日之延會即因此故但日代表團迄未有何决議且加藤海軍大將不過爲一專門顧問並非代表也路透電社探悉哈定總統現雖不願立即討論將來會議致使軍備與遠東問題益臻糾纏但擬竭力設法使各國有闗於將來會議之了解如列强贊成此意則下届大會將專討論世界財政事可注意者無過於列强欲取悅於美國之趨勢歐洲紛爭初則聲勢頗盛迨數日後旣見美國之不同意即掩息無聞衆意法國現最温和如哈定總統果願德人與會則法國當可不再反對德人入會中國問題討論順利甚於豫料各國皆願擁護大會因以召集之原則但在此原則之實施中或不免於困難耳 
 
 

Page 7

 
 
世界路透電 
[華會中之中國提案]  
　　二十九日華盛頓電遠東委員會通過建議案主張取銷外人在華所享治外法權並規定如調查中國法律與法庭習慣之國際委員會查明中國司法制度殊爲適當則且將取銷在華外國法庭委員會並討論中代表提出撤銷駐華外兵之請求聞在大體上已贊成之惟已移交另一會議繼續討論 
　　二十九日華盛頓電聞日代表曾告遠東委員會謂日本在大體上雖以外兵之駐華實屬侵犯中國權利之說爲然但稍遲渠將提出日兵駐華充分之理由中代表則詳述目下之地位並發極長之辯詞以證明要求撤銷外兵爲然其他代表所發之議論不甚重要 
[華會中之海軍問題]  
　　二十九日巴黎電哈氏通訊社駐華盛頓訪員記大會之事業謂縮減海軍問題至少就主力艦而論行將解决惟大會隨後尙須解决大戰隊與附守隊間之比例尤以潛艇爲重法國於此最爲闗心法代表團雖允減少主力艦噸位二十萬噸但擬請大會許其維持與大海軍國相埒之潛艇噸位其數爲七萬五千噸 
　　二十九日華盛頓電聞法代表團擬請與日本相等之主力艦噸位意國擬請維持與法相等之主力艦噸位　　二十九日華盛頓電海軍專家會議巳應某代表之請延會至明日並未解釋原因 
　　二十九日巴黎電各報載稱日内閣雖在大體上贊助日代表要求將日本海軍噸位增至百分之七十但已命加藤大將相機接受休士氏所定之比例日人各界現所注意者英日盟約之取銷現幾實在如果取銷應否設法以求補償英代表團顯正力謀於中國問題及滿洲問題求一協定俾便發表英日軍事密約 
[德國之加入華會談]  
　　二十九日巴黎電時報探悉維維亞尼與客私談時述及德國賠欵問題謂華府會議如討論德國對法債務問題則必以列强擔保履行所議計畫爲基礎賠償問題似尙不能提出然苟不提出之則德國參與大會亦屬無益加以德國今不復有太平洋中之島嶼彼此縮减海軍或陸軍問題毫不相闗故德代表出席於華府會議似屬無益云 
[英人之英法德協定談]  
　　二十九日倫敦電邱吉爾氏今日在海外銀行家會議演說謂華府會議已含有世界事務進步之光明希望外交政策現已驟成美英日三國合謀太平洋和平發展之了解尙有一三國協定亦屬必要即法英德三國合力復興歐洲之了解是苟不如是將無以應付經濟時局之危險各國執政家　咸趨重財政之安全從前提取德國二萬兆金之無識空談現已無存轉而承認國際債務僅可以貨物與役務償還之英國殖民地尙不乏可努力之處銀行家宜俟確知英帝國已無可獲穏速利益之方法時方可將其資財委諸外人之手云云 
[俄國之勞農大會]  
　　二十九日巴黎電勞農政府似甚注重未來之俄羅斯勞農大會該會定期十二月二十日召集其正式程序中最主要者爲勞農政策問題即列寗氏新經濟政策問題蓋主恢復資本主義也聞齊吉林氏之外交政策將爲反對黨痛加抨擊之目的第三勞工大會之攻勢將依此根據進行據消息靈通各界稱列寗氏擬在大會發第一次政治演說請衆完全接受之計畫如經大會贊成則此計畫即將實行不稍延緩且决不與反對派妨碍列寗行動者和解莫斯科一般人士之意第九勞農大會其結果將使極端反對派大遭失敗 
[英愛相議與北愛]  
　　二十九日倫敦電北愛爾蘭國會今日在貝爾法斯開會首相克菜爵士宣稱政府解决愛爾蘭問題之條件全不能實行烏爾斯特拒絶處今日之狀况加入全愛爾蘭國會惟擬在一種大會中另覔途徑新芬黨須在十二月六日聲明願不繼續進行調停事業否則談判即將决裂英政府卒當領悟此乃烏爾斯特全體人民之决心烏爾斯特人民一切舉動不欲以恫嚇或强迫手段實行之爵士又稱内閣因新芬黨施行暴舉已諭招募特别警察五千七百名北愛爾蘭决計不恤犧牲保護人民之生命財產 
　　二十九日倫敦電新芬黨今日與首相會議聞乃考慮完全新建議愛爾蘭問題巳易一新局面 
[各國近事記]  
　　三十日倫敦電外間有駭人聽聞之消息謂葡萄牙恐將發生過激黨之革命各報探悉列强現正考慮按照委託權干涉葡國時局問題現信法意西班牙三國均以干涉爲然 
　　二十九日倫敦電聞德國前善後總長賴齊諾夫氏今日將謁見金特斯萊爵士又聞英相喬治氏將不接見之大約將由賀恩爵士接見賴與金特斯菜爵士之談話性質限於財政事件賠償委員會英國總代表白萊特白里爵士已由柏林回抵倫敦與賴同行之西門士氏乃另一人非前德外交總長 
　　三十日馬尼剌電伍德與福白斯委員團之報告今日在此發表菲人不以其言爲在將由立法會提出議案請哈定總統於採行該報告建議以前准菲人具書回辯報告文略謂菲人在經濟上或國防點上未有維持獨立政府之組織苟吾人退出羣島屏除闗係而不予菲人以組有完好穏固政府之最良機會則直賣棄菲人貽害美人旣爲進取途中之退步亦爲吾人放棄國家責任之舉動故吾人主張菲島現狀仍繼續維持至菲人全神貫注其已有之權力而能運用裕如時爲止吾人主張美政府無論在何種情形之後不可許菲島有一種祇令美國負責而無實權之局勢報告文又謂如菲人立法會無必要之組止行爲美國國會應宣佈凡其通過之案有妨礙菲島總督者概作無效報告文主張如總督與參議院間因委任官員事相持不下則美總統有權辦理之報告文指菲列濱國家銀行爲菲列濱歷史最黑暗之一頁 
太平洋路透電 
[東俄近事記]  
　　三十日海參崴電白軍巳由後部佔據伊滿鎭内之人皆不能逃亡白軍現巳開始向伯力進發 
　　三十日海參崴電柯里斯尼柯夫氏將於今日赴華盛頓參與華府會議末庫洛夫氏已展緩啓程 
[公電]  
　　蘇州來電申報蘇城肉業因屠稅新認商擅擬辦法四條未能遵行全體决議江日一律停業傑 
國外要聞 
[美人論日本人口問題]  
　　中美新聞社譯美人彭瑟爾氏文云今日華盛頓方面方紛紛討論人口問題與加州問題而當準備太會之際羣衆對於日本生產率之多而速咸爲躊躇日本之社會學家曾於六年前揚言世界於一百五十年間人口將增至一百萬萬人而以後二十五年間日本亦須增加二千五百萬人須覓地以容之然日本將何從覓地乎將何以容此增出之人口乎顧日本學者所預定之一年百萬生產率平均似祗六十萬而據一九二○年之調查則尤遠不及此數日本之處境亦無異於他國日復一日循此荆棘之道以進行鑒於生活程度之日高而不堪負擔也生產率因亦低减於不知不覺中前五年間日本人口之增加實並不超出美國人口增加之數最近三年則尤死多於生斷斷不及百萬也平心而論日本之人口問題如不提出於太會則太會之所事即可便易多多日本因人口過多而多需商巿與生料此固情理中應有之事惟須以公正適當之道出之不可有侵略鄰邦之舉也若謂日本因其人口之溢出而不得不覓一出路尋生活於亞洲東海岸不知中國人之尋生活者爲數更多於日本且中國之土地斷不能容日本之活動日本不可於中國得空地與經濟上之助力蓋中國人之謀主海外者其數且多於日本人合計之直十人與一人之比由是觀之中國人口問題之急迫殆亦十倍於日本更何能以中國之土地供日本作溢出人口之出路乎且日本 
區域中每英里已容三千人自無餘地更容日本之移民不特不能容人謂爲不能更容蠅蚋亦無不可然得一山東卽可控制中國北部益以天產富饒有大宗煤鐵可得而日本軍閥之所欲得者尤爲數百萬壯健之男婦可作他日戰士之用也然日本如何藉口於人口之溢出而提出問題於太會則一查人口統計其僑居海外之人民並未增多菲列濱羣島中現僅有日本人六千人較之往年减少甚多更考日本統計年鑑開一九一二年南滿洲有日本僑民七萬三千人而今則僅有六萬一九一三年台灣有日本人十三萬三千人今亦不過十四萬八千人時閱八載所增無多也 
[解除軍備之善後問題]  
　　必自建設煤膠化學工業始 
　　世界新聞社譯美人白黎寒氏Ｆrederick　E.Breithut文云解除軍備爲今日世人心目中第一要事用諸戰備之軍費重不可堪此有識者所公認惟吾人旣皆欲解除軍備同時又皆欲得保安寗故今日之眞切問題即如何解除軍備而仍無碍平安無被人侵攻之患是也欲達此目的祇有一法其法極平凡故反爲人所忽略其法維何即籌辦製造廠以煤膠爲原料而製造染料是已其理由如左（一）用以製造染料之原料即與用以製造爆炸品與毒氣者爲同一物料（二）製造染料與製造爆炸品及毒氣係用同一機器及大體相同之方法（三）研習製造染料法之人工可即本其經驗製造爆炸品及毒氣（四）國家徵收之稅欵用諸無益之軍備者即可由國民投資從事平和時代有益之實業如製造染料是吾人苟將上述四項根本需要之事物即化學原料·化學機器·化學人材·與應需金錢加以發展即無需乎軍備而若有軍備郤仍需要此四項事物不能缺也 
抑解除軍備云者果何謂乎此在吾人之意即謂將以致各國戰具之均等此或非字典中之定義但吾人實際上之觀念確如此亦即華盛頓會議之目的也然使假定列强之戰鬭艦魚雷艦槍砲藥彈其數均相等海陸軍之人數亦無不相同是即可謂戰具之均等乎是亦不然凡煤膠化學工業最發達之國將占最優勝之地位發達愈甚優勝亦愈大此最近大戰中德國所以能抵抗如是之久也德國今日仍保有其染料與其他煤膠化學工廠完全無損故其優勝地位仍超過其餘世界然則吾人對之將奈何（一）吾人或可毁壞德國之有機化學工廠但此實爲意想以外之事（二）國際聮盟或可接管德國之有機化學工廠用以製鵠染料藥材及精良化學品供全世界之用此法必甚有效然事實上亦辦不到此等工廠均在德境設有戰事德國未必容他國之管領（三）尙有一法即由各國各自發展其煤膠化學工業平時爲實業戰時可改爲戰爭新法此法至簡便可行且有卓著之成效 
吾人苟能自有染料及有機化學工業則其他需要之工業得之亦復易易工業獨立之重要等於政治獨立决不可忽視染料工業之自身固不得謂之大工業然有許多其他工業與染料工業有闗係如枝葉之與本根然倘吾人能製染料即能連帶而製香水·香料·硝皮原料·攝影化學品·橡皮化學品·繪畫顔料·人造松香·溶劑·辟疫藥水·摩托油·粘土柏油·止痛劑·蓋屋材料·及黴菌殺滅劑等此外引伸之物尙不勝枚舉凡此皆包括於（煤膠化學工業）之内 
一國能自有煤膠化學工業即爲工業獨立·和平凖備·及解除軍備面無碍安全之最良保證六年以來美國曾建設一染料及煤膠化學工業以如此之短期而有此成績可謂不易且在工業史上實無與比倫今全國共有獨立之煤膠化學工廠二百十三所分布於二十五州中 
中此實爲美國永久和平之最良凖備染料工廠直接爲織物及其他工業服務每年出品之價值達美金三十萬萬元之鉅 
軍備之意味爲支出浩大增加捐稅凖備戰爭及一切連類而及之惡影響煤膠化學工業之意味爲政府無須支出捐稅减少預備和平及吾人所念念不忘之安穏生活今吾人盛唱（預備平和）之說煤膠化學工業者確能以預備平和給予吾人者也吾人果欲解除軍備而同時得保安寗無後患之憂者必自建設並發展煤膠化學工業始 
[歐俄淘汰共產黨員]  
　　列寗主張以羣衆月旦爲去取 
　　華俄通信社十一月二日莫思科通信云目前共產黨之唯一注意點在將身自身利益而入黨之分子概行淘汰列寗曾作一文題爲（清潔吾黨）其中有一段云就各方情形觀之清潔吾黨之舉巳成爲最重要之工作多數地方此舉全由獨立黨工人（即無黨者）之意旨而實行實甚重要而有絶大之價值吾人即當於此時澈底蕭清吾黨不論其人之地位若何皆處以同等之淘汰此次革命勝利之結果必甚浩大也大革命之勝利方法在事實上當然現在比以前不同蓋俄國之今日已由戰爭而遷於經濟建設也吾人當以新經濟政策爲過程力求生產工作之增加在此國内狀况正在發展期中當然不能立刻得相當結果工作之狀况及工作之成績即爲其表徵以前俄國小資本家及資本階級之無政府黨其勢力頗爲宏大彼等力謀破壞無產階級及共產黨但目前吾人對彼等之戰爭已獲得可觀之勝利矣吾黨欲求達到實現吾人之目的起見必須將人民所嫌惡之分子一一淘汰但吾人亦斷不能事事皆隨羣衆之意志蓋羣衆意志有時亦不能代表進步也當此困難達於極點之時特别盡力之處尤多此種情形最爲顯著雖然在吾黨正在發展而加入之分子其人品之爲何如則以羣衆之月旦評爲最有價值工人對於誠實而能犧牲之共產黨·及爲圖口腹而入黨之分子實具有最正確之評判力也 
[勞農政府頒布護照條例]  
　　歐洲俄羅斯年來迭經變亂秩序未能完全恢復兼以列强傳布歐俄種種危險情形以致有志赴俄游歷者每有不敢問津之感茲據莫斯科二十六日電訊勞農政府因國際地位日致鞏固對外交通亦已復原遂由各委員會自治會（即國務院）議决游歷護照收費辦法數條公布於世其條文略謂（一）護照費及領事簽押費由國民外交委員會（即外交部）徵收之（二）護照費與領事簽押費每人應繳盧布三十萬元（按紙幣計算）（三）護照經領事簽押後倘須經領事再行簽押時每次納費盧布十萬元（四）外國人民出俄或進俄時應向俄國領事請發簽押證書交費盧布十五萬元（五）外國人民在俄羅斯聮邦諸國以外向俄國領事請發證書者則交金盧布十五元（六）下列之各項人等其護照概不取費（甲）政府機闗人員因公旅行者（乙）戰時俘虜災民等經其國家徵得俄國同意而回國者綜觀以上之規定可知俄國内部秩序巳漸恢復當亦有志游俄者所樂聞也 
國内要聞 
[北京通信（靜觀）]  
　　中交兩行籌議恢復營業觀 
　　日來北京中國交通兩銀行恢復營業之聲洋洋盈耳惟傳述略有不同有謂中行定期十二月一日交行定期十二月五日復業又有謂兩行須同時恢復中行已預備妥貼專俟交行籌措完竣即行同時公同宣布如前說則兩行籌備似已充裕如後說則中交情形尙未能一致究竟若何尙未能决言也目前都門金融狀况除偏僻胡同一二油鹽小店爲警察勢力所不及之地間有拒用中交鈔票外共餘若通衢大街之各項商店中交兩要全已通行無阻現在普通巿民唯一之希望惟在兩行能早日恢復營業耳蓋一經恢復營業則鈔票可以無限制兌換匯兌可以照常通行存欵可以自由提取商家心理大都如此但在恢復營業之前必有一番極充分之籌備近十日來兩行重要職員爲此迭開重要會議此外要人或會議於王懷慶宅或會議於靳翼青宅或兩行總裁經理會議於公府之内頗爲忙碌中行方面謂上海由宋漢章經手已籌到二百萬元漢口已籌到一百萬元合以他處所籌辦之零星小欵又不下百萬元而散在巿面之天津張口之中鈔僅有二百餘萬且有天津分行負其一大部分之責任是對於兩行鈔票無限制兌現一層可說已不成問題所稍費躊躇者則仍爲來往活期存欵但現已籌議有適當辦法並連日飭由經管會計之行員將一切存欵分别種類逐一清查列成簡表大致零星存欵共有一百餘萬其大宗存欵則或爲大錢店或爲大商莊多則及百萬以上如義興一家已有此數少亦二三十萬如此等存户往來交易彼此皆有互相借重帮忙之處當然可以提出磋商或則改活期爲定期增其利金或則寛以時日請其緩提此在事實上必能做到者此外若五族若商業若華孚若大宛農工等各銀行平昔與中行感情甚好更可予以帮助一方則設法吸收存欵一方則商量應付存欵而又無紙票以爲之累則恢復營業固屬易易因此中行方面各行員日來頗抱樂觀現在政府對於中交兩行視同一律前日兩行要人入府見徐時徐勸慰有加王懷慶在側亦言兩位仍要同去趕緊設法蓋現在兩行已成連鷄之勢萬不能容有一行之單獨行動在交行前因黨派闗係頗有意見現則似已有負責之人對於籌劃恢復營業之事亦正積極進行據聞日内已籌得現欵若干並將存欵借欵大致清理就緒决計隨同中行同時宣告營業惟外間所傳某日某日尙恐未必能如斯之速耳另據北京報載云天津中國銀行日内準備現金業已就緒並請總商會錢業公會銀行公會公同檢查定今明日宣布完全恢復兌現即自十二月一日起實行該行一經恢復則流通於京津之天津字樣中國銀行鈔票自皆完全不生問題中行便可算一如原狀聞步軍統領王懷慶等前日軍警會議之結果曾限期十日内必須一律恢復奉張亦有電致王請其積極催促現中行凖備就緒旣如上述自屬不成問題至交行方面近正向各方接洽先從津行設法 
至兩行墊付公債之本利應由闗餘内撥還安格聮亦已承認早日辦理昨日（二十八）安氏已將第一批應撥之二百萬圓由匯豐銀行提出分交兩行下餘之數再分兩批定於下星期内陸續撥交 
兩行風潮以上述種種可望即日消滅財部方面又恐現洋集中一處巿面上或有窒碍發生故除電令天津造幣廠專造銀幣外再電各造幣廠略謂各銀行託鑄銀元俾便應用應即加工趕造以資接濟其原鑄銅元之額得暫爲减少以便專鑄銀幣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[北京一片鬧窮聲]  
　　近來中央財政支絀各機闗鬧薪風潮時有所聞財政部亦三月未發薪水各司職員早有枵腹從公之概直至前日始發放薪水惟各司分配不均賦稅司發三成六會計司半數印花稅處亦發半數所得稅處僅發二成泉幣司發一個月公債司發兩個月庫藏司亦發兩個月據聞公債司長曾籌得四萬元除將該司員發給兩月共計八千元下餘三萬二千元付交庫藏司故庫藏司亦發給兩月下餘之欵爲數不多悉交總務廳司會科（即各部之會計科）惟總務廳則一錢未發而司會科長亦不向庫藏司長理論該廳人員咸謂一部之中各司自行籌欵自行發放實屬不成事體云 
參謀部前向政府索欵十萬元至今尙未領得聞張懷芝已備有呈文將欠薪總數報告政府自去年起財部實欠參部一百七十四萬二千五百元文中並謂查各部薪水雖不免拖欠然如參謀部之積欠年餘實未之有擬請政府酌加調劑務使各得其平 
公府經費近亦數月未發各職員衛兵均有難維現狀之勢東海昨特傳見靳雲鵬討論維持辦法以華銀團不肯墊借他方面又難籌措甚爲躊躇最後結果仍决定與銀行界商榷暫予押借俾可分配闗放各軍欠餉及各機闗欠薪支持現狀免生他虞不知銀行界果有此餘裕否又聞東海昨又召張壽齡入府囑其暫由烟酒稅項下撥給公府經費若干藉以維持現狀張本奉命惟謹者或能極力設法也 
司法總長董康前因經費無着表示辭職以和緩僚屬罷工之熱潮此次華府會議開議王寵惠代表頗欲將領事裁判權撤銷提出議席要求列國承認國内收回治外法權請願團又積極運動奔走呼號殊形迫切董氏對於世界法理未暇考求雖有修訂法律館之特立機闗於改進法律成績亦極其所資爲法庭根據者不過大理院之判牘成爲一種試用單行法不能公布且並無公布機闗以故司法前途尙保守其舊貫日昨王代表自華府電達政府略謂法權已預備提案幸得多數國之贊同將來此案可望通過惟我國法制是否適合於世界之普通原則諸待考求請將最近司法制度大綱趕速飛寄以便交付審查政府業將原電交董總長閱看董即迅飭法律各機闗從速起草以憑早日寄美詎一般員司以爲饑寒交迫難保生存無暇討論若按期發薪使秉筆者無内顧之憂始可着手起草否則暫置董氏受此打擊又覺難於據實呈明府院思以一去了事日來喧傳董康乞退即由此事促成 
京師第一第二第三各監獄之成績早爲中外人士所推許其放免人犯得於社會上獨立自營其生活者亦日見其多近因經費無着各監獄典獄長向司法部呼籲其呈文略云查京師第一第二兩監平日收容人犯在八百以上第三監獄亦在七百以上現在人犯尙逐日增加統計三監人犯不久必達三千名以外日用飲食需費已屬不貲至於三監看守人等以及各項職員爲數亦復不少且俸薪均極微薄餬口赡家全賴此項現查本年六月以來辦公費毫無着落囚糧積欠已經二月有餘官吏俸薪則積欠已逾三月現糧無可借餉無可墊官吏則紛紛告退别圖生計囚人則嗷嗷待哺無計牢籠一旦虎兕出柙擾害社會其將何以對國人典獄長等一介寒儒旣無毁家紓難之力又不能爲無米之炊而良心未泯長此以往又恐無法維持貽禍社會數月以來徬徨失措寢食難安困苦情形較普通官廳爲尤甚是以不得不向大部陳明懇請迅予接濟否則典獄長等力量棉薄不能負此重責用再會同陳明下情伏乞鑒核施行不勝迫切待命之至 
[字林報北京雜訊]  
　　字林報二十八日北京電云中國赴美正代表來電請召回代表團員之半數蓋以人數太多而費用太鉅也各使署已將中國借欵各辦法如安格聮附稅及發行以鹽餘爲抵之國庫劵等電告本國政府現奉覆示囑待華會之决議華會之凖備透澈調查中國財政已由此可知北京聞之極爲惶擾不安吳佩孚因保定會議已畢將往洛陽據稱無南征舉動財政總長高凌　現效前人所爲向華銀行團磋商短期借欵 
[日本拒撤延邊聮絡員]  
　　琿案交涉牽延年餘近日增警設員愈形擴大迭經外部在東京北京兩方據理力爭仍無效果茲據外交界消息我國最近因日本增設二百名便衣警察曾向日政府提出抗議旬餘以來日政府尙無若何表示不僅延遷實有故意支吾之處蓋日本以爲我國前方要求撤銷聮絡員今復要求撤退日警深恐尙有第三步之提出故目下對此又持牽延之態度日昨胡使闗於此事已有電到京報告内容略謂二十四日日本閣議討論琿案答復問題田中陸相提議對於延琿聮絡員主張决難撤退其理由謂目下韓黨又熾中韓交界不安經衆通過本日接准日外務省照覆聲稱要求撤退一節仍難照辦究竟如何應付之處乞即電示祇遵維德二十五日 
[中俄滿洲里會議將打消]  
　　國聞通信社北京通信云中俄交涉現直入於完全停頓之狀態即外間喧傳之滿洲里會議近亦發生種種變化各報紛載滿洲里會議已於某日開預備會某日正式會議或謂已如何爭議者皆毫無影響實則滿洲里會議至今尙未成立我國代表亦絶未至滿洲里也 
先是中莫赤三方同意决定以中東路問題各遣代表在滿洲里開會先决大綱然後移京詳議一切解决辦法依計進行原不至再生頓挫三方當即選派代表莫斯科即以擬派來京接洽與中國通商之代表充之該代表巳抵赤塔即在赤與赤政府所派代表同候我國派定代表通知彼方即約期赴滿洲里齊集開議我國所派代表由外交交通兩部協定會派外部派許同莘外又派薛鎔副之薛現爲外部主事前曾任伊爾庫次克學習領事兼副領事於俄情尙熟悉也交通部派定王景春爲首席委員外又派參事劉景山技正陳漢均爲代表定期出發一面即電告赤莫代表尅期會集滿洲里詎意王景春始終未肯前往而許薛劉陳四員則均在哈爾濱候訊未能遽赴滿洲里赤莫代表則聞早已抵滿曾來電催詢我國代表何以久久未至不知此次會議因發生種種重大變化我國政府政策已不得不大變更將中止此種會議矣 
政府政策變更之原因有三（一）王景春不肯前往彼屢次藉詞推諉謂現在交部總次長因别有事忙常不到部部務無人主持彼因受總次長之委託料理部務不能分身但得總次長允可者立時即可成行外部曾一再催之迄無效果然此不過因一人之滯行至多拖延若干時日尙未足以障礙此會議也其第（二）原因乃外部派員許同莘出京時顔總長囑其先赴奉天見奉張接洽一切詎許赴奉謁張張乃表示大不贊成謂俄人待我毫無誠意恐開議難得美滿結果且縱有議决以彼未經各國承認之國家所議决者未必即能生效力許以此報告外交部遂駐哈不前待政府之後命其（三）原因則甚重大聞施顧王代表等適於此時有電到京謂中東路問題太會確已列爲議題勢必提出現在我國在太會應爭問題甚多尤賴各國帮忙中東路在太會形勢如何誠宜相機應付若於此時亟與俄開議無論結果如何恐與太會中形勢無甚裨補故主張滿洲里會議仍須審酌因此種種障礙政府對於滿洲里會議遂變其政策現絶不積極進行祗未明白取消此會議耳 
交還庫恰問題前亦决定在滿洲里另組會議奉天派李垣爲首席代表並巳由國務院加一委任詎意赤塔態度大變竟否認曾有交還庫恰之聲明又出其　滑之詞謂遠東在庫恰軍隊早巳撤退現駐者係勞農軍中國如須交涉交還宜向莫斯科政府商量並言中國如有何等意見赤政府當代轉莫政府云云因是庫恰交還問題形勢亦爲之大變且無從進行故中俄交涉現直入於完全停頓狀態通商問題更談不到也 
[保定會議餘聞]  
　　據保定消息云此間會議業已閉幕各省代表皆紛紛散去保定城内外車馬甚覺冷落不似前數日之甚囂塵上唯吳佩孚尙未離保擬於今日（二十七）在東闗大校塲閱兵凡保定所駐之二十三師十五混成旅及兩補充團皆檢閱一次以整軍容檢閱之後凡此軍隊仍分布保定周圍以固門户或言南開以援贛者非是吳此次到保精神似少嫌疲勞而豪氣逼人每有討論其主張甚堅似非他人所可轉移者彼視南軍北伐爲不能實現所慮者惟財政枯窘直隸財政人物又未能活動曹銳未去即商籌此事俟財政有着吳亦即離保南返至日前會議中所討論之事項除京滬各報所紀外尙有數端如下（一）曹張携手共禦南方（二）吳佩孚擔保川湘贛防守事宜吳至洛陽後再定赴漢日期（三）吳赴洛陽要求帶十二萬元軍費請於二日内撥付（四）吳自言在京漢南段共截留一百零五萬七千元北段尙未實行提欵（五）又言在前線不打仗時每日非四萬元不能度日打仗後至少加倍（六）漢陽兵工廠材料缺乏不能興工故委託該廠承造器械必須付給現金方能興工開鑄（七）防贛須彈四百萬防湘百萬防川五十萬蔡成動已擔任（八）廬山會議同時進行並不放棄若各省有認爲變更地點之必要吳並不堅持但由各代表多數公决之（九）中央於年内至少需備軍費二百五十萬高凌霨擔任（十）國會問題持旁觀態度 
[濱江通訊（鴻）]  
　　信託交易所改組之經過 
　　濱江信託交易所有農產貨幣兩種均創設於民國三年歷年獲利甚豐尤以農業信託交易爲上蓋本地出產之豆麥爲數甚鉅而悉以此農業信託交易所爲成交之中心也初組設時以羗帖爲本位定資本差帖五十萬吊嗣於八年冬季改組定資本爲現洋五十萬元先收四分之一而以羗帖之老股折爲股額之半其餘按股均派故外人不易插入每年獲利之厚實足駭人聽聞分利之數至少之時亦倍於其的繳納之股本且於紅利之中提出四成補助吉林軍餉若以純益論年計須五六十萬元也此間交易以一車爲單位（按一車爲一萬布特一布特約三十斤）一車之成交賣者買者各納佣金一元現時交易平均每日總在一千車以上即就一千車而言可得佣金二千元年以三百日計即爲六十萬元以十二萬五千元之資本有此三數倍之利益此誠世界所罕聞然大利所在而人無敢爭攘者則四成軍餉之力至貨幣信託自羗帖失其根據後不復如昔日之熱鬧矣農產信託交易所之獲利旣如上述則世豈無覬觎之者我作如是想而人已翔廻百轉營謀改組之法矣聞有甬商孫某李某熱聞濱江農產之盛及交易所發逹之詳乃藉詞農產信託交易所組織之不合法託由奉天某國會議員游說於奉張之前繼且納交於郭旅長而識小張焉其原計劃規定濱江農產信託交易所一處資本一千萬元現有之交易所勒令解散所有該所舊股本照巿估值作爲新股分一千萬元爲二十萬股每股五十元先收四分之一以十萬股歸孫李及奉當局分配以十萬股分配舊股及吉當局至軍餉一層年納十萬元作爲定案奉張得二萬股當然准如所請其餘自可迎刃而解聞奔走運動前後凡三閱月已將各項辦法解决即舊股及吉當局十萬股之分配亦於日昨由舊股東發起人開會議决計舊股占三萬股發起人五十人每人四百股計二萬股吉當局一萬股本埠各官塲六千股經紀一百二十人每人二百股計二萬四千股尙餘一萬股爲道裹道外兩商會及糧油豆餅各公會公攤外人購股極難故股票已有漲價之勢現聞該所定於下月開創立會執有股票之人異常樂觀若就營業而論固與他處之交易所不同且已在商農部及奉天巡閱使署立案不准再設第二庭將來之獲利自可操左劵惟官認之股能否准照公司條例按期繳納股本殊爲改組聲中之一大疑問也 
 [P山東借欵聲中之河工談 
　　自坎拿大銀行借欵消息傳來社會方面頗爲注意田兼長於昨日招集河務會說明借欵原因及用途並謂本屆借欵純備杜塞宫家口工程之用其收支此項借欵之手續儘可使地方共見共聞用昭核實云云迨此種論調傳述於社會後一般人士贊成與反對絶不一致查山東河工闗係重要黄河工程向爲山東政費之絶大開支自前清末葉至民國四五年間兩岸之土牛料垜向有積存石壩楷埽歷年修補藉資支持迨至六年以後因欵項支絀之故埽壩冲刷薄弱傾塌將次凈盡本年各處險工每以兩岸柳枝勉强應付終未幸免現在柳枝巳難再恃而各處被水冲去之埽壩又均未修補若此最近期間再無巨欵接濟諒來明年决口之處更不知多少據久辦河工人員言當前清時代每年霜降之後旣派員調查兩岸現狀估報各種工料而采買稭料添補土牛採買灰石之各項委員隨即委派出發一俟春初凍化料齊即可動工蓋防水之道全在修築旱堤如水到堤前則有料無用矣現在河務局中以欵項無着之故所有買料人員概未委派其營汛兵餉又數月未發河干服務之人實係苦不堪言如就工欵之原則而論原係政府方面完全擔任但官府遇事因循不可盡恃而直接受害者無非我東人民故社會方面爲思患預防計對於上下三游險工無一段不應督促整理若僅催促官府杜搴宫家口一部分非根本之計也 
[隴海路風潮近訊（開封通訊）]  
　　此次隴海全路罷工原因實醖釀已久據路工方面第一次之宣言如（感受一向痛苦不得不下此手段寗同歸於盡）等語則决心與資本家對抗已可概見聞昨日管理處對該工人等所提出之九條二件業已承認尙飲機務總管若里（比人）撤職一條因有合同闗係極感困難蓋若里原約書爲服務三年縱即申部强撤其差比公司董事會亦未必同意或至引起交涉此其一即使若里氏知難自退回歐後宣傳罷工情形於各處又未始不爲倡鐵路共管者口實之一助（聞目下京漢京綏津浦等五路工人組一聮盟會宣言援助隴海路工公同决議至必要時爲爭工人人格起見五路同時罷工聮合抵抗連日派人與隴海接洽甚形忙碌）處置非常棘手大有畏首畏尾之狀惟工人則力持非去若里無磋商餘地二十四日雖經當局力勸開工詎未半日又完全停止工作該路總工程師葛絲禾當日見狀遂實行引咎辭職（聞尙連帶要人多名）工人方面昨又聮合鄭州京漢全廠機工運動同盟罷工抵制刻京漢路工人宣言書已經發見大致謂因容納隨海兄弟们之哀籲爲爭工人人格起見倘隴海再無辦法時則京漢將全體罷工爲其後援先此宣言等語傳單多至十餘種類遍送各機闗各商號乃至分貼電桿之上說者謂風潮若再擴大恐五路全體罷工之說或竟實現當此華府會議之時有此不幸事故殊可懼也 
另一通訊云隴海路罷工風潮綿亘已一星期沿路各站旅客之停滯棧房旅店者莫不渴望早日開車乃二十七日早警廳忽發一布告云河南省會警察廳爲布告事照得隴海汴洛鐵路前日因事停車頃據探報該路停車問題現已解决自本日起照常賣票開駛合行布告周知此布記者閱畢急向各方面探聽消息據聞二十五日隴海路督辦施肇曾親赴鄭洛與罷工工人調處當時工人要求四欵（四欵已見前報）當時施肇曾以二三四項均可照辦唯第一項頗不容易因若里之供職隴海訂有合同中國曾經簽字經法比兩國正式委任有一定年限有過祇可罰辦不能撤差工人堅持撤換之說次日又改爲不換若里可加添中國總管一人施督辦允爲請示交通部此在洛商酌之情形也二十五日施乘專車到鄭與鄭埠隴海工人協商及專車到鄭車站工人見洛陽工人公然開車大譁謂此次倡首罷工原係洛廠工人今彼不得大家同意又自行開車顯係專擅當時吆喝一聲將專車鍋爐摘去并將由洛來鄭之工人全行施至工人俱樂部（係工人臨時租賃在一煤廠後）加以懲戒施見鍋爐摘去乃下車至車務處邀請各界從中調停結果仍照前議二三四各項完全照辦若里照章受相當之懲處唯不能撤職加添中國總管一層俟施督辦回京後妥商並允工人以完全保障若里不得挾恨輕易工人故二十六日晚工人即允開車本日（二十七）一日開封南闗共開車四次車站異常擁擠但未知此後果能絶無問題否也 
[贛邊喫緊中之陳光遠]  
　　江西最近形勢之危急在贛西不在贛南陳光遠以十二師全力應付贛西對於沈鴻英所部九千餘人均廣西敢死之兵槍械完全處置殊感困難欲招降帔需餉甚鉅且沈鴻英仍有鎭守旅長之要求條件陳氏萬難辦到欲打散則沈氏非張宗昌之比部兵人人敢戰個個有有槍又非贛省兵力所能撲滅故沈氏特爲蓄勢出入於蓮花之間旅進旅退實爲陳氏心腹之憂至贛南方面大庚嶺懸崖峭壁祇容兩人行走形勢險固陳光遠除派一旅駐防外新在嶺之兩旁建築砲台兩座架大砲兩門已有一夫當闗萬軍莫開之勢且廣東行軍計畫聞亦改變方針不重在先取赣南重在先得湘鄂以爲湘鄂苟得則贛省自無可避免較之直搗贛南旣有險阻且費兵力比較上較易爲力所有南雄之師特設爲疑兵以分陳氏兵力耳陳氏亦知之而猶電告贛南危急者殆意在騙得中央餉項槍械藉以防備贛西兵力之不足總之陳氏最近情形不外於徬徨岐路四字明明廣東方面信使往還秘密通欵夏同龢赴粤曾携五十萬鉅欵以行劉顯世之來又復盤桓多日於前日始去是於位置之保持假道之從緩巳成爲穏健之交換條件乃猶一方迭電中央急請餉請械一面自行派員向魯豫招募新兵（約二千名）蓋深虞奉軍援贛張宗昌捲土重來仇人狹路勢難久安萬一張沈聮合更爲難支不得不作種種之防備也惟現在陳之財力内容頗爲充裕因丁漕預征省債勒派以及鹽斤加價三項同時舉行財政已驟加收入尤有稅局投標一項保證金可以任意揮斤表面上雖有攻贛援贛之驚慌而實際上已增各項收入之利益當統稅投標之前數日各商民悮於南雄緊急之傳言相率觀望陳乃密令各報登載李烈鈞死耗云係贛州來電藉以促進投標統稅者之决心是陳氏之造謡手腕與夫騙取政府及人民金錢之心機固無往而不見其敏妙也 
[皖省最近之政潮]  
　　各縣紛紛拒絶知事 
　　皖省自拒李後風氣爲之一變地方民權非常膨漲近日許省長新委桐城寧國舒城等縣知事均被地方反對釀成絶大風潮聞其中有新選省議員作祟以破壞許之威信桐城新委知事阮仲仁日前赴該縣接事一方面巳有人先囑舊任知事王樹功措印不交一面則鼓惑商民罷巿閉城表示拒絶阮仲仁之在省動身因該縣有士紳推舉代表周達壽張家珩等來省歡迎詎料甫入城即被公民團數十人武力阻止阮帶去衛隊長焦某上前護衛被毆受傷甚重周達壽等亦打得頭破血流現阮仲仁已退至孔城鎭（離縣城三十里）以待省令一面專人晋省報告情形許省長得信後當即委員前往查辦至寗國縣新委知事葛韻芬由省前往接事被地方激烈拒絶與葛大起衝突開槍繫斃兩人傷數人地方已呈紛亂之狀該縣距省較遠事起倉卒旅省寗廣各屬同鄉會聞信即開會推舉代表王漢等赴省署要求許省長設法維持以免地方糜爛許氏當允撤回葛韻芬惟舊任知事洪迺文不無鼓動嫌疑應候查辦至於舒城縣原任代理知事李介春調任潛山遺缺委左承思署理該縣紳民已有一部分拍電到省擋駕謂左來定以拳頭爲歡迎值此潮流洶湧左亦不敢貿然前往不知許省長將如何解决也 
[顧品珍籌建雲南大學]  
　　請各友邦贊同保留闗餘 
　　雲南顧總司令致駐滇各領事照會云爲照會事查自民國成立以來於今十稔喪亂頻仍患難疊膺滇省以貧瘠之區亦捲入漩渦連年用兵百業凋殘幸賴各友邦熱忱毅力或爲外交上之援助或爲經濟上之提携所以疊經艱難終能維持於不敝本總司令回滇以後鑒於世界潮流之趨向知圖存之道莫要於促進社會之一般文化增高個人之知能效率而大學即爲一般文化之先導知能效率之極詣無之則國家之政敎學藝失其中樞國民之發達進步失其凖的一國有然一地方亦莫不能查英有大學十所法有大學十六所美以九千萬人而有大學四百餘所德中歐一隅而有大學二十一所日以三十餘年之維新而有大學十所而中國以四萬萬里之土地四百兆之人民僅有三五大學雲南則以一省之大千七百萬人之衆迄今無一大學社會上頻年之擾亂政治上歷年之糾紛農工商業之陳陳相因毫無進步不得不謂爲造因於此是以本總司令兼任省長以來則以籌建雲南大學爲當務之急蓋滇省僻處邊隅交通不便中等畢業學生日益增加受地理上之限制其能出外留學繼續上進者究有幾人若不籌建大學不惟人才破產知識飢荒不足以應付世界之潮流而坐視一般青年學子求學無門亦甚可惜此不獨爲本總司令之所憂惕諒亦爲各友邦之所闗懷者也惟是籌建大學需欵甚巨滇省貧瘠方胡能逮本欲裁兵節費辦理茲事無如闗係複雜手續繁難操之過急或影響於地方之安寗則不能不出之以漸而大學之籌建又刻不容緩再四思維仍非藉助於友邦之力不可查滇省闗稅餘欵年約收入數十萬元向例解歸中央政府而中央政府得此不過泰山之益土壞於全體財政上不受若何之影響若留爲雲南籌建大學之費則綽有餘裕此種百年大計尙希貴領事總領事交涉員協力贊助以期實現中國年來敎育受友邦之援助例不勝舉就顯著者言之清季山西因敎案所償之五十萬金乃用以在太原建立大學美國退還庚子賠欵用以在北京辦理清華學校及送留美學生近來英法日本亦俱有退還庚子賠欵以補助中國辦學之意此外齊魯大學約翰大學之江大學嶺南大學無一不爲友邦人民所創辦何况闗餘係取諸雲南用以培植雲南之人才在友邦並不受若何之損失而雲南已受莫大之裨益若謂此係中央之欵碍難挹注則滇省向來係受協省分將來大局統一仍須中央協助鹽欵全數現尙留作雲南之費區區闗飶餘諒亦爲中央所能通　若以之購械練兵固屬用非所宜以之籌建大學爲國家根本計畫名正言順中央豈能靳而不以　領事總領事交涉員若能玉成斯舉使雲南之文化程度得以提高則有造於中國之大局實非淺尠且將來所需敎員須由各友邦聘用各友邦之文化直接可以傳播於雲南間接即可以傳播於中國國際聞之了解愈深愈足以增進邦交之親睦圖謀人類之幸福是故其利不僅在雲南在中國而並在各國也所有請保留闗稅餘欵作爲籌建雲南大學各由除飭本省闗監督逕商蒙闗稅司辦理外應請貴領事總領事交涉員查照呈請貴國駐京公使轉商總稅務司予以贊同實爲公便爲此照會大日本駐滇領事官籐村·大英欽命駐滇總領事官奥大法駐滇交涉員葛總司令官顧中華民國十年十月二十七日 
 
 

Page 11

 
 
[雲南李燮陽被拘之反響]  
　　廣州消息滬籍議員李燮陽被顧品珍拘押一說傳出後國會方面紛紛致函林議長詰問此案之究竟據何議員長函云子超議長大鑒頃閱顧品珍來電業已拘捕衆議員李燮陽謂爲勾結土匪糜爛地方等情查年來兩院同人回家被地方官暗害者日有所聞顧旣電請兩院公决除名顯係顧之對李非僅拘禁可以了事請速開會設法挽救是爲至盼又彭議員養光等函云志超議長鑒頃據雲南顧總司令來電云國會議員李燮陽在箱有不良行爲已飭所司管押并請國會除名等語竊李君燮陽在滇最近行爲如何同人等不得而知惟事闗議員被押國會不能不開會討論特函請速發通告　尅日開會公决是所至盼彭養光于仲銓角顯清丁象謙田銘璋王曰俞王憲章岑述彭聞今日國會開會對於此事必有人提出臨時動議討論此案矣 
[廣東籌備歡迎美商團]  
　　美國實業家一百三十人定期來粤游歷連日歡迎美商籌備會值理總商會陳廉伯·外交部朱念祖·交涉署李錦綸·巿政廳吳尙鷹等多人在西堤二馬路商議歡迎方法美國副領事亦到塲參議茲將該會所議决歡迎辦法錄下（一）先電小吕宋詢問美國商團來粤若干及何時可以到粤逗留若干天以備籌辦歡迎手續電報由商會拍發（一）俟美商團電復到粤確定日期由政府商會各派代表二員到港迎迓現商會舉定謝作楷羅雪甫爲赴港迎迓專員（一）歡迎徽章與汽車手車所用之旗幟由商會備辦（一）招待汽車手車并蓋搭歡迎牌樓與往港迎迓各種費用由商會絲業公會出口洋莊商會負擔（一）宴會招待應由政府商會絲業公會出口洋莊商會自行備辦（一）宴會時席上一律插中美旗幟二百套該旗幟即舉畢棟朝君定製用絲綢製成（一）商會贈送紀念品請鄭燿文君製約定一百件費用由商會支給（一）請巿政廳擔任雇足汽車手車（一）宴席單及秩序表請陳會長廉伯謝作楷先生并請巿政廳籌辦（一）所舉出之籌備員如不暇到者請即報知以便另舉而免臨時悮事（一）美商團到粤時請軍樂隊及憲兵到碼頭歡迎保護並請公安局行知各區禁止各種乞丐沿街向該商團行乞免瀆觀瞻（一）政府請宴地點由政府自定之商會請宴在亞洲酒店（一）牌樓電燈請電力公司報効（一）美商團所住酒店均懸中美旗幟并做特别裝飾仍函知該酒店將房舍打掃潔凈請外交部函知英文時報於商團到時發刋特刋二天并闗於政府商會送去各種文件繙譯登載一切（一）請陳會長廉伯君將本巿各名勝刋印名信片多種以便屆時分送（一）函知歐美留學生會公舉男女會員約二十人届時到會招待（一）本籌備會定每逢禮拜三六下午四時仍在西堤二馬路亦云俱樂部會議進行請政府飭知各機闗及商店於美商團到粤時一律懸掛中美國旗并巿内各手車汽車均須插中美旗幟若各商店不及購製美國國旗亦應掛中國旗以表歡迎 
[廣東大火後之防患觀]  
　　廣州巿慈善救火會昨假總商會開大會議蒞會者有省長巿政廳公安局財政局各代表曁各團體各街坊代表等非常擁擠首由主席陳廉伯宣佈開會理由並言前已購定德國救火機一輛其水力可達七層洋樓昨接電復計冬節前即可運到目前亟須建築會所望台並須多購内街小汽機及沿河救火輪船需欵甚鉅亟應合力籌捐請衆公决衆以救火即救自己財命廣州巿十六萬户人人皆視爲切己之事籌集鉅欵各舖户無不盡力應即以各行商值理及各街坊代表爲本會籌捐員尅日分送捐册由各員集合各行各街自由議定募捐辦法會同警員沿門題助限期於夏曆十一月底一律繳齊以資開辦其常年經費則仿青年會辦法分隊徵求會份每份每年認捐分一元二元四元三等由各舖店各住户或各個人自由認定 
近月以來廣州巿大火災層見疊出延燒店舖輒百數十家貲產之損失無算破耗社會之經濟力慘痛極矣一般巿民鑒於自來水喉救火之不得力亟圖所以自衛之策第七甫本街同人因發起慈善救火會擬聮合巿中凡未闢馬路各街先將原有之舊式水車切實改良購備新式救火機以備臨時應用今已擬定第一級辦法由各街各推舉籌備幹事員數人發起人各墊捐臨時開辦費若干以利進行現第七甫本街坊衆莫不一致贊同各店舖百餘家一律蓋章居於贊成人之列吾知廣州巿民必能急起直追共勷斯舉也 
當局以火災迭起議决將火燒街道開闢馬路昨巿廳訓令工務局云爲令知事查該局提議闢寛街道一事（甲）西闗靖遠街由十三行直達西堤之街道定闢寛爲四十英尺（乙）西闗同文街由十三行直達西堤之街道定闢寛爲四十英尺（丙）由晉源街横過以達同文街之街道定闢寛爲二十英尺業於本年十一月十五日由巿行政委員會第五十三次會議議决自應照案執行除分令外合行令仰該局即便查照辦理 
[蘇議會紀事]  
　　副議長議决緩選　定一日開大會 
　　蘇議會因爭長問題虚擲光陰幾與會期相終始至昨日（二十八）始勉强選出金陵俱樂部之徐果人爲議長今日（二十九）由徐果人通告選舉副議長議員到者一百二十餘人入塲後楊懋卿首謂本會因議長問題鬧到如今昨始選出本省要政延誤甚多若再因副議長將議案擱起試問同人所爲何來本席主張先行開議緩選副議長張福增謂本會會期今日巳滿六十日是否延會實爲先决問題應先以依法延會付表决再討論選舉副議長問題龐振乾謂延會問題可在談話會决定不必在大會表决免開先例張福增謂今日會期已終若因副議長問題置而不論試問明天究竟是延會是閉會且談話會决定爲例外焉有大會不能表决轉須談話會决定之理衆和之當以贊成依法延會付表决起立者大多繼討論緩選副議長王師曾謂六十日始選出一議長兩個副議長不知要選到幾時各縣災民急待救濟本省要政亦須整理應先行開議緩選副議長楊懋卿劉振殿等數十人贊成之張樹典王景常反對王說謂今日係由議長通告選副議長萬不能不選王師長謂議長巳選出可以議事副議長無闗重要可以緩選你们仍要包選難道是要議長不要議會嗎衆和之遂以先行開議緩選副議長付表决起立者又大多數黄芳墅以開議後議案須付審查請討論組織審查會張福增謂依本會先例俟有議案交付審查再由議長諮詢組織審查會方法暫母庸議請先抽定席次於是由秘書依次唱名唱號歷十數分鐘始畢遂摇鈴散會事前頗聞今日選舉副議長仍將大鬧風潮乃竟和平了事不得謂非好現象據深知内幕人言謂係支配不得平均而人心實巳厭亂有以致之本日午前金陵俱樂部選舉理事長到者六十六人張孝若以六十三票當選已由該部去電歡迎俟其到寗再指定理事說者謂南通公子不長於此而長於彼亦足自豪惟聞昨日陳琛在某公庽靜候議長喜信後知徐果人當選嚎淘大哭蓋感於主張失敗而經手事件又多未完故不覺涙隨聲下今日有人見其神氣頗覺頽喪今晚議會發有十二月一日議事日程列案二十除省長交議省參事會預算及解釋欵產經理處條例餘皆闗於本省災振届期當可敬聆諸議員之宏論矣 
另一通訊云蘇議會本日（二十九）大會選舉副議長金陵俱樂部員挾其戰勝之勢銳不可當午後二時餘卽車水馬龍蜂擁到會據個中人云該部於午前十一時召集全體部員會議除推選張孝若爲部長外並指定崔榮申陶保晉爲候選副議長崔本徐人同會中多不能舉其名祇因同屬八人加入該部時曾議定代價而尙未交付故要求舉崔爲副以爲代價之代價同屬其他議員聞之大譁羣起反對至於陶君保晉當該部成立之初即預定爲第二副座因不甘居徐後心頗不悅現反居崔下情尤難堪且與該部重要份子感情巳惡致有改提楊成之說有此兩原因今日副議長之緩選巳在意料中矣三時左右議員簽到一百二十一人摇鈴開會徐果人主席楊懋卿首先主張緩選副議長簽定席次以便開議王師曾朱鏡明等和之張福增主張先以延長會期付表决多數通遠張宏業因議長不知宣布多數駡爲昏蛋王師曾仍申緩選副座之說王景常龔廷鶚等紛紛反對并恃其多數力主表决乃表决結果贊成緩選者竟大多數或謂尙有人心然耶否耶後由職員簽定席次而散 
[南京快信]  
　　江寗上新河警察分所長馬開發被江寗吳知事撤換木帮董事曁商董咸抱不平昨聮袂至省署請飭縣收回成命否則全體罷巿罷捐以相抵制又聞吳知事不滿意一等警佐甘某亦欲撤換 
　　留日官費生聮合會來電云迭電請欵不復生等困苦萬狀人命國體兩難保全臨電不勝悲憤之至 
　　溧陽縣知事楊蔭清呈據該縣商會長狄繼范函稱糯米無闗民食請免查禁 
　　上海蘇省義振會馮煦昨電兩長漣水振務已議准與中國義振會唐慕潮君合辦各擔任籌欵兩萬元已由唐君派友往查矣 
　　齊督連日檢閱省城軍隊三日可竣事休息一星期改十二月十二日由省起節赴蘇 
　　盧燾代表嚴慶祺昨辭齊督乘晚車赴滬 
[杭州快信]  
　　錢巿現水上年議决以一元二角爲最高限度現錢業因滬巿洋釐飛漲要求取消限度維持商業聞杭總商會以現洋缺軋巿面亟亟可危係屬實情已主張暫行開放現水以陰曆年終爲止函商官廳照辦 
　　省議會昨公决延會二十日 
　　江浙敎育協進會今午在浙敎育會開會蘇代表黄任之沈信卿浙代表許漢章葉墨君敎育夏廳長亦親自蒞席 
　　軍警衝突案經軍法會審判决後該連兵士又圖翻異全體要求覆判已電司法部核示辦理 
　　省敎育會許周李三會長三日開歡迎全體省議員大會並備筵欵待 
　　蕭山縣知事日内即須更動以鄒可權呼聲最高 
　　孝豐安吉等縣出產以毛竹爲大宗培竹首先養筍向來禁掘自保衛團成立後抽收捐稅開放冬筍牙行每筍百斤抽收團費一元妨害森林省議員葉向陽已提起質問 
　　西湖棋盤山闗係人民墳塋前經樊恭熙呈准示禁採石現有人運動官廳希圖弛禁開採該鄉士紳已紛起交涉 
地方通信 
[蘇州]  
　　禁烟費不得動用罰金高等審判廳近據常熟縣知事呈稱禁烟費用行政經費無欵可支請於煙案罰金項下撥充俾免赔累朱廳長據呈後當以禁煙費用事屬行政範圍應歸何項欵内支銷由該知事呈請省長核示遵行至請轉呈在司法煙案罰金項下開支之處應母庸議昨已指令飭遵矣 
　　常熟選舉案提出抗告常熟陳震控告該縣知事省選舞弊一案經高等檢察廳指定崑山縣受理後日前傳集兩造質訊結果闗於宣示逾期部分决定呈請總監督轉請中央解釋近聞原告以宣示旣經認爲逾期自無解釋之必要故已向高等審判廳提起抗告矣 
　　學校臨時費暫行停支吳縣勸學所昨致縣立各學校及各區學務委員函云本年敎育費尙須短少二萬六七千元所有各學校各學區臨時費一項只得暫行停支以留救濟餘地其在九月内已照章領過四分之一者如尙未抵支用途亦須一併留存爲要倘能確定抵補方法較原數未見或减則仍當照數補給以維校用 
　　巿董事創築　年街蘇州青年會會所落成後煥然一新惟前後左右仍係一片瓦礫故該會於大門之前修砌成路計長三十丈左右尙有偏西一段亦崎嶇不平今由巿公益事務所董事蔣季和君及各董事發起於公益項下撥欵修築業已動工與該會所築之路相接即命名爲青年街以示永久 
　　發現怪譺之印信蘇鄉蠡墅上方山招　嶺發現字句怪誕之旗幟一節已誌前報茲悉該鄉警察分駐所於前日午刻忽又接到上海福壽里一千六百四十二號寄來郵信一封信内最惹人注意进有石印碑帖一方其文曰（督軍兼省長閣示貪官污吏劣紳土棍爲人羣之大害依法律的手續非除了也不可）尙有四周龍紋之印一顆其文曰（二世崇禎之印）按該處上方山日前發現之旗幟上有皇帝萬萬歳等字樣今又有此項不倫不類之印信玩其詞意實有類於謀亂之嫌疑也 
[無錫]  
　　籌賑會成立無錫四鄉公所董事孫鶴卿等以本邑被災各區鄉民困苦萬狀於上屆四鄉公所例會議决致函縣農會組織籌賑事務所縣農會自接函後即由會長孫如山倪翔清籌備一切並分函十七巿鄉董事及縣商會各紳董並由商會轉函各業董請蒞會磋商前日（二十九日）爲開成立會之期到會者如四鄉公所董事各紳董各業董四鄉董事等三四十人下午三點半在縣農會開會由孫如山述開會詞公推四鄉公所董事孫鶴卿爲臨時主席報告今歳水災慘狀尤以青城萬安天上天下等巿鄉爲最重目睹災民苦况若不亟籌春賬勢必流落他鄉前以災情奇重向省請賑經省拒却今就地籌募本會迭據被災各董報告目下災民雖可勉强支撑待至冬盡春初必不能支　大都主張明春以工代賑修築潰坍圩岸今日到會各鄉董對於本區情形較爲熟悉宜各發表主張經衆討論一致贊成設立籌賑會之必要以便着手行事並可用本會名義向省賑務處請求撥欵當塲推定孫鶴卿爲主任幹事商會各業薰及被災各區董事（共二十六人）爲幹事一面具呈縣署報告成立其機闗即附設於縣農會内並請到會各人極力募捐由會出具收條嗣後對於幹事等再行增添議畢散會時已五時餘矣 
[揚州]  
　　請禁質肆存箱揚城各當典對於當户典質衣裳除照章按月取息二分外並於付給質價時扣取一分（每元一分）名爲存箱此種辦法相沿已久現許幼樵等以額外需索有妨貧民昨特呈請縣署出示取締 
　　運署裁汰冗員兩淮丁運使近將署中諮議柯鎔及調查沈容楫曁葉某等七員裁汰以節開支 
　　核准修建石閘運河工程局因據江都縣轉據南鄉紳董萬章琳等呈請興修揚子橋石閘以利交通除派委勘估俟水退動工外並指令縣署轉飭該董遵照矣 
[鎭江]  
　　預備歡迎齊督齊督軍擬於日内來鎭檢閱駐鎭各軍隊此間各官塲早已預備一切昨（二十九）商會于小川會長等又在商會議决通知各商店於齊督蒞鎭時一律懸旗以表歡迎 
　　天花症盛行近日天氣和喛異常冬行春令致城内外患天花者較前尤多各醫院每日施種牛痘亦甚忙碌聞東南各鄉天花亦流行甚盛 
[清江]  
　　利豐輪船開班由淮陰楊莊至宿遷水路綿長約二百里實爲運河上游交通極便之水道今夏伏汛時輪船停駛一般往來客商多感不便現在時交冬令河水耗落故利豐輪船已於二十四日照舊開班 
　　省委查看冬防日昨（二十五日）有省署委員胡君來浦查看淮屬各縣冬防午間到淮陰縣署朱知事往省未返即由一科長王和齋承審員鄭彝章代爲接洽該委即述明來意並取出表册多份交縣署按照填注聞該委員除查看冬防外尙有其他要事因守秘密無從調查 
[徐州]  
　　高小聮合會議銅山縣立男女九校高等小學聮合會昨假第一高小開秋季大會一時開會議决提案十一件至三時半散會　　城廂匿匪被捕日前縣警備隊在東站戲塲拿獲土匪王思中一名供認曾帮同伊戚周脉榮迭次槍架孟樓郭姓等處並供槍械現匿城東鐵茶菴周脉榮家日昨經警備營朱鳳鳴哨長將周脉榮捕獲並抄出套桶槍一枝解縣訊辦聞該匪等於鐵茶菴楊姓新婦被架案亦有闗係又該營昨日在北闗壩子街又捕獲王得勝一名供與桿首趙得勝張子平耿興仁同夥曾於八月間在東車站挾仇殺斃吳孝立不諱現唐帮帶玉林以該匪等均係曾經搶架殺掠要犯凶惡已達極點刻已呈請縣署從嚴懲辦以靖地方 
[安慶]  
　　水警廳長嚴新皖省長江水警察廳長袁先杰爲馬聮甲之參謀任事未久各公團因拒李時袁頗助李深不滿意及許省長南下過蚌張督軍會保荐副官長侯振東堪勝警務處長之任乃許氏决以警務處畀王善荃不得不以水警廳長畀侯是以王善荃揭曉後即以省令委任侯振東署水警廳長現侯振東已於十一月二七日到省接篆至袁先杰則委充大通釐金局長以資調劑今日（二十九）財政廳已牌示發表矣 
[南昌]  
　　敎育廳長到任新任敎育廳長李金藻前因旅京贛人主張以本省人長敎育江西學界内幕又極複雜恐爲許壽裳伍崇學之續觀望不來嗣經楊省長電李勸駕意漸活動前星期電詢敎育經費增加幾何是否按月照發楊復電後李即於二十五抵贛翌日接印李爲直曹所推荐辦事必能得心應手惟到任三日全廳職員尙未加委隨李來贛者僅有一人大約當無甚更動也 
[嘉興]  
　　小車業會議分擔路費嘉興變利同利通益翼輪等四小車公司所經路線每年修築道路橋梁其經費由四公司共同負擔積至本年已有五千餘元之鉅近來又有尤森沈家駒鄭祥等三人呈准官廳添開公司不日將行駛車輛惟所經路線並非另闢新徑故小車公司董事曹思泳等特於日前呈准縣署令各該新設公司分擔修路經費以昭公允現曹等定於十二月二日下午邀集同業新舊股東在公所内集議匀攤辦法業已通告週知矣 
雜評一 
[論督促（默）]  
　　國人注意太議但注意三數代表之身實則外交勝敗不盡在三數代表之能力如何而仍視北京政府之行動如何爲斷故國民但以全力督促代表尙非根本之論也 
代表之提案須根據當局之主張與報告他國有所詢問則根據當局之辨答以爲辨答如闗於鐵路財政借欵等種種問題正在會議急要之際而院部尙互相推諉無詳細切實之說明致代表無從據以解釋他國之質問北京當局之悠忽誤事實不能辭其咎也 
華盛頓方面時時傳我國内不安之消息而大會中之闗於中國重要問題各國亦欲得我維持現狀安寗之保證而國内之人尙日日製造不安不寗之事實南北雖未大舉再戰而如今日所傳之消息陳樹藩已開釁於陜川軍已反攻於鄂沈鴻英部之在湘贛又時有騷動之說兵變匪亂日有所聞使不速謀遏制則北京政府將不能辭無力維持之責也 
是故今日之爲國民者一面督促代表一面尤宜督促北京政府 
 
 

Page 12

 
 
   
 
 

Page 13

 
 
   
 
 

Page 14

 
 
本埠新卷 
[阿卜脫之中國借欵談]  
　　對字林報記者所言 
　　國聞通信社云上海字林西報記者前日曾往謁美國芝加哥大陸銀行代表阿卜脫阿云中國假使不能設法償付其債欵則中國在美之信用必受大損中國人民在美之信用甚佳故彼竟未料及借欵乃至過期不還此次借欵數目雖微然至闗重要緣其債劵分佈全國如中國不還此欵則此事必爲美或全國報紙所喧傳現在美國對於此債欵過期事之感想爲何如彼不能言其對於太平洋會議中中國代表之惡影響亦祇可意會而已中國政府之於該借欵彼深信其遲早必能償還現在不過未能照償並非賴債彼之回美係因在華無事可爲亦並非因該欵已全無返還之故至於更借欵項則勢已有所不能綠現無投資之人銀行之於借欵不過係中間人而已純粹由銀行借出之欵甚少債劵固仍須出售於公共投資界是借債兩造乃中國國家及投資界而非銀行也照現在中國情景再借欵項實不相宜非特不可能而已又謂若視烟酒稅能得鹽闗兩稅之同最收入實不成理由鹽闗兩稅經外人管理之後稅額均大增烟酒稅增欵之合同並無烟酒稅由外人管理之規定故稅額自難望其增加云云又阿氏之意總以爲中國政界終未能洞悉債欵過期闗係之重大但深信因時勢之要求中國以後總不免再借外人欵項届時自有需要美國資本之處至彼時遭遇困難然後可知不能按期償欵結果之大及履行債務之必要也云云 
[全國國民外交大會開大會紀]  
　　議决致太會休士主席轉各國代表一電 
　　全國國民外交大會於昨日下午三時在寰球學生會開第二次代表大會各省區各團體代表到者共九十四人其開會情形如下（一）公推李登輝爲臨時主席（二）推定翁吉雲爲臨時書記（三）討論直接對外宣言及發電主席請王毅報告各種提案宣言及電稿匯成總案之原因報告後李敏齋陳蓉光楊春綠等主張列舉有具體之條文不宜空空洞洞發一簡單概括之電報李傑謂太會開議兩旬本會尙無直接表示時間較經濟尤爲寳貴宜速拍發一電列舉文字過長似不相宜汪劍農謂先去一電表示意思條文再在宣言列舉祁大鵬謂滿蒙事急電文上可否加入趙南公楊春若孫鏡亞周桂薰陶樂勤張志鵬等均有討論主席囑翁吉雲查檢到會人數計簽名者九十四人會場實數八十六人主席以（直接打電華盛頓大會）付表决通過主席依據劉映奎等四十人所擬之電文草案請大衆逐條討論當時提出修正案五六人趙南公主張加入（承認韓國獨立）一條及取消草案所列之（丁條加入各國不得再以資助我國内亂）一條主席逐條付表决均通過翁吉雲又將全文朗誦一遍主席付總表决全體通過（電文附後）並推定李登輝譯成英文即日拍發（四）討論經費問題議决各團體捐洋十元因執行委員尙未分科辦事今日十二點以前暫行送交李登輝手收（五）議定大會地點及事務所推定趙南公邀集執行委員偕往總商會商借並議定今日下午三時仍在寰球學生會開執行委員會並依照章程推定李登輝爲本星期六常會主席時已七時遂散會茲將該會致太會電文錄次華盛頓會議主席休士轉各國代表鑒我國民堅决主張（一）嚴格尊重我國領土及行政之完全經濟之獨立（二）承認韓國獨立（三）公平修改一切不平等條約（四）無條件交還青島及附屬權利廢棄二十一條及其換文（五）各　不得再以資助我國内亂俾我國民得充分止機會自行改造茲議對各國代表表至高之敬意 
[倡募太會國民代表之經費]  
　　昨聞南京路商界聮合會職員王廉方蔣夢芸二君在該會提議發起勸募太會國民代表經費案俾資集有成數滙寄國民代表以資宣傳活動此案業經該會議决通過由該會首先捐欵百元并分頭聮絡各團體積極進行該會各商店及職員亦已集有成數其提案意見書云竊此次美國發起太平洋會議其立旨原爲求世界永外之和平然處此武裝和平之時代外交形勢瞬息千變不可預定是以與會各國咸全國一致注全力於此會惟近日電訊傳來消息險惡瞻望前途殊多恐懼此半由於國内紛擾過甚予人以口實半亦由於宣傳不力使外人不明我國眞相而宣傳乏力全由經費缺乏所致欲謀補救首宜厚籌宣傳費用俾資活動本會會員多爲滬地之巨商理宜首先發起勸募國民代表經費以資提倡是否有當敬候公决云云此案旣經該會議决積極進行必有成績可觀也 
[總商會選補濬浦局顧問]  
　　唐露園出缺　羅國瑞接充 
　　上海總商會致江蘇交涉公署函云逕啓者案照中外協定濬浦辦法應設一濬浦顧問局局員六人由在滬埠進口噸位最大之五國各派一人由上海總商會選派一人等因於民國元年六月由前交涉使陳貽範具函知照前來經敝會舉定唐露園君充任在案現查唐君業於本月病故所遺濬浦局顧問一職未可久懸經敝會於本月二十六日第二十四期常會提議再四討論僉以查有羅君國瑞係我工程前輩於前清同治十一年赴美留學光緒七年畢業回國歷充各路工程師爲中西人士所推重接充斯任最爲相宜當經一致議决具函敦聘已承允爲擔任相應備函奉佈即請查照迅予轉致濬浦局以便刻期任事爲荷此致江蘇交涉公署 
[浚浦工程師會議事務結束]  
　　國聞通信社云上海浚浦局召集之工程師委員會昨晨舉行末次會議由各工程師簽字於委員會報告結束該委員會事務下午浚浦局開會由該委員會將上述報告遞交該局當由該局向各工程師表示謝忱及送行之詞聞該報告書不日將呈交中國政府然後於相當之時發表又該工程師大半數日内即須返國卜爾慕·廣并·佛利·波烈耳·尙須赴北京一行賀奈耳定於本月五日由上海經爪哇蘇彝士而歸美工程師勃洛克少將則定於本月十四日乘帝邦號返美云 
又訪函云茲聞各國工程專家主張浦東之火藥庫亟應遷往他處以便將來各國輪舶輸運貨物上棧後摒除危險其次從滬江大學起點沿浦應築駁岸俾將來建築碼頭聞此項主張均經列入報告之中亟待施行云 
[全國道路建設協會職員會紀]  
　　聮合通信社云十一月三十日午前十時全國道路建設協會王正廷會長召集全體職員在青年會童子部該會臨時總辦事處協議徵求會進行事件（一）吳山建議函請旅滬名流與各大實業家爲本徵求會顧問或參議等職（二）陳維新建議函催各隊長速將各隊全體職員台銜開單送交本會（三）會長提議十二月十一日開幕擬假凡爾登花園汽車展覽會場行開幕慶典（四）吳山建議提倡建設全國道路爲空前未有盛舉開幕時宜盡力布置種種特色壯觀以鼓舞各界士商注重道路交通便收宏效當由各職員公推許君長卿與中外各音樂家跳舞家與各幻術家接洽並託蕭君元恩向各著名女校請求歌舞務使各隊奮發精神猛力徵求促成數千年來未竟路工永爲億兆國人開創無窮福利届時减少門票價值並多請各界入場參觀各職員一致贊成（五）陳維新建議汽車展覽會特爲本會延長一星期應組織特别隊前往招待中外來賓並演說本會與實業文化之闗係徵求入會協力贊助舊時行路難之痛苦五族習俗之參差言語之隔閡當能從根本改革云云衆無異議分别積極辦理會長遂宣告散會 
[歸國留法勤工學生談話會紀]  
　　此次留法勤工儉學生回國者百餘人組成一團體名爲（被迫歸國留法勤工儉學學生團）於昨日下午四時在嶺南樓邀請各界人士開荼話會到者有林長民江湘浦君等二十餘人先由該團學生喻正衡報告一切云（茲承諸位先生惠臨深爲感佩同人等在法本有正式求學機會祇以拒絶政府借欵一事觸怒使館其後雖有吳稚暉先生籌有辦法終受强迫送回痛苦之情匪能言喻目下困厄滬上飢寒交迫大都無家可歸故深希 
請各界致電質問押送回國之理由並反對繼續如此（二）請代向各省續催補助留法勤工儉學生之已歸未歸者之具體辦法並商請各學校設免費額（三）請覓公共寄宿舍（四）請代向各方面募欵維持至得具體辦法時爲止（五）請代願作工或半工半讀者覓相當工作（六）請官廳發給相當路費令可歸者歸家）次由林長民君演說謂新亦由法回國目覩諸學生之苦况故願請各界人士惠助云云次由江湘浦君等演說皆願相助設法某君並請林長民君向中國公學商量暫留該學生團寄宿林君允之至六時乃散 
[梁士詒今日晉京]  
　　梁士詒奉電召晋京將於今日（一日）晨乘滬寗路九點三十分鐘開行之快車赴寗轉車北上滬寗路局已備花車候送矣 
[商品陳列所宴請審查員紀]  
　　昨晚七時上海總商會商品陳列所在總商會内宴請各部審查員計列席者爲農林園藝部葉元鼎朱吟江陳翊周水產部秦沅機械電汽部周子競袁書卿童季通王小徐染織工藝部王介安徐靜仁季銘又王啓宇諸文綺席嘉蓀化學工藝部方液仙徐佩璜科學儀器部屠子香李耀邦博士郭秉文博士藥品部楊廉生胡宣明博士及朱葆三等數十人由聶秦二會長及職員李華堃楊家堃蔣保廉裴國雄等招待入座首由聶會長致辭略謂展覽會業巳閉幕目下請諸君到此即須着手審查諸君均係專家對於各部俱有心得尙望諸君一一指示俾各出品人咸能精益求精繼爲推舉審查長由朱吟江推朱葆三擔任全體贊成次秦會長謂應另加總幹事一人幹事一人當由全體公推徐靜仁郭秉文擔任末爲通過審查章程由徐君按條宣讀問有修改修改畢由各部推舉主任結果機械部爲童季通化學工藝部爲方液仙科學儀器部爲李耀邦博士染織工業部爲王介安季銘又其餘各部因不足法定人數故不能推舉各部因人數尙少故由郭秉文博士代向東南大學聘請物理學系主任胡剛復化學系主任孫洪芬等擔任科學儀器部審查員礦學系主任竺可楨擔任礦產部審查員藥品部則加聘牛惠霖博士及王祖德染織工業部加聘吕葆元匡仲謀二君水產部添聘張公鏐秉志二君農林園藝部添聘凌道揚鄒秉文二君擔任審查員末由全體另推審查標凖委員七人除審查長及徐郭二幹事外爲李耀邦博士王介安諸文綺童季通四人至九時始散會 
[陳列所研究會消息]  
　　二十七日（水產）（礦產）（科學儀器）（狩牧） 
上月二十七日晚七時上海總商會商品陳列所水產礦產科學儀器狩牧四部開研究會各出品人到者約有二三十人由該所總主任李華堃君主席報告開會研究並請出口公會江湘浦君演講中國皮毛業之情形略謂皮毛搜集之法大概一爲槍繫一爲生剥中國北方狐貂灰鼠等類南方多家畜大約以牛皮爲大宗羊皮則在天津出口山東及張家口二處多屬粗毛四川生皮每張一二元但經製後須美金一元七八角四川開價七八十兩其他各處僅五六十兩因重慶至成都其間温度大約自四十以至九十餘度故其皮毛稍佳光緒時出口已較前增加四倍山東膠城等處温度高下太烈故所產亦不甚佳羊毛中國價僅十餘兩美國用以製地毯故銷場極旺因此我國生貨將來可占優勝地位且中國人工便宜故可自製圍巾及大衣等之毛織物可比外貨價賤次由中華職業學校葉公　君發表云敝校蠟製模型完全仿造日本大半闗係通俗及病理二類通俗大約有二百餘種病理計一百十餘種現在中國需用極繁過於供給而原料完全爲國產白蠟敝校因敎育上闗係故價格極廉民國七八年間日幣價跌故日貨銷路最廣而天津方面銷場尤大福建次之惟上海中小學校所備模型尙屬不全大概因經濟之闗係價值之高貴故希望上海製造各家對於價格尙須研究鄙人更有一種希望擬聮合各家組一蠟人館儲各種模型於其中尙望本業與以贊助至於地址問題尙待研究云云次由科學儀器館徐調均君謂敝館創辦之初不過販買舶來之品繼思專販外貨終非常策乃自行仿造以塞漏巵因請科學專家悉心研究因限於資本不能十分進步且採購者亦屬寥寥求旣不豐供自減少至標本一物必須各地採集而交通不便殊感困難鑛物標本不過在長沙河南江西浙江等處稍事收集若四川雲南等省便鞭長莫及植物標本亦不過就地採辦難告完備至水產一種因地接海濱少稱豐富尙望熱心之士互相研究以求進步次由久大精鹽公司姚緝安君演說敝公司爲抵制洋鹽改良鹽質挽回利權起見於民國三年由景本白范銑發起創設久大精鹽公司及工廠於天津塘沽用新式機械製成各種粉鹽磚鹽蒙鹽務署依據製鹽特許條例批准行銷全國通商口岸曾經陳列國貨展覽會農商部給予特等金牌奬章自出品以來海内無不贊許認爲改良食鹽杜塞漏巵之模範品疊經各化學家及醫學家攷驗此項精鹽確稱純粹鹽質絶無他種混合物在内於衛生上有極大之功效現所出者大别分甲乙丙三種（甲）瓶裝精鹽（乙）小塊磚鹽（丙）紙包粉鹽夫此精鹽不但水分烘乾雜質苦滷亦完全提出所以尋常人家每年用普通鹽百斤者若用敝公司精鹽祇須八十斤故精鹽較普通鹽爲省儉又往往有種人謂精鹽味淡不若普通之鹹其實有兩大誤點（一）係食慣苦鹽彼所謂鹹者即苦味也旣認苦爲鹹遂以不苦之精鹽爲淡（二）係容積分量之誤敝公司鹽與普通鹽成一反比例因普通鹽粗顆粒大潮分量重用之不覺其多精鹽細容積多燥分量輕用之則以爲費若以實際上考察精鹽較普通少用故諸君欲知何種鹽之味鹹當以同等重量之鹽爲比較可知矣綜言之敝公司之精鹽有益衛生人所共知若論價值較普通鹽雖貴十分之一二若論用量用普通鹽百斤者如用精鹽不過八十斤名雖貴則暗中實比普通鹽爲便宜次明星公司張銘西謂敝公司製造白鉛粉可作化裝品之用油漆之中如用青鉛粉則一二日後受空氣之作用即日變色白鉛粉則無此弊二物重量白者爲輕白鉛粉五十斤可抵青鉛粉八十斤之用現在此項出品漢口一方推銷甚廣上海廣東等亦頗暢銷廣東尤佳因粤對於漆法上爲講究也振華油漆公司蕭賢綱君謂近四年來油漆之用漸廣我國所用者半屬扶桑之品價甚昻有志之士因謀所以抵制之法製造油漆之廠勃然而興者约有七八家一年後相繼閉歇三分二併入敝公司去年先令價跌日產之價遂昻與敝公司相較相去不啻一倍日人不能支乃停其營業敝公司各種出品皆係自製製造油漆乃一極大之事業日本美國皆有極大工廠以國貨之幼稚倔起與爭極非易事因各原料皆須自製敝公司因推廣營業添造房屋增購機器目今尙未完備來歳可告成功茲再述製造等法白漆有二種一爲鉛白一爲鋅白製法以焦炭所發之炭　氣無鋅或鉛相接觸起化學作用而成紅漆用二養法鐵及綠礬原料以紅漆爲最完紫紅漆銷路甚廣又可供自來火廠之用次由商務印書館周榕仙君謂我國歷年所製儀器都由東西洋來習理化學者每感困難敝館於單簡物理器械參酌我國經濟狀况以及需要者之程度而構造從簡體質取靈巧價值務低廉以期免去上述之障碍如敝館所陳之發汽器可供下列四種試驗（一）熱漲率（二）比熱（三）定沸點（四）定冰點視往昔價購一器而僅供一種試驗者便利多矣此項器械已出一百餘種深望各中小學校注意採購則我國科學之發達或有希望也新源昌珍珠號詐雲輝君謂蚌珠日本製造極爲進步故中國極須研究中法以油及泥炒過後用蚌殻劃開放入待自生長日本之映日珠在海濱製造珠小而圓光耀極佳費時三月即可成功中國珠身扁圓光彩極鈍尙不能與之比擬現在所陳列者計歷七年之久望諸君從事研究以謀發逹商務書館文具部毛文吟君謂模型一項於民國二年時商務書館中僅有二十餘種嗣見東鄰來貨日增大爲感觸凡覩一物即加研究故目前自製之生理模型已達一百餘種以上較諸往昔不啻霄壤差堪自慰蓋模型於敎育上極有闗係且可挽回利權至原料價極廉然中國之品反較日貨爲貴者實因其製造必需人工之故敝公司周厚坤君曾擬改機製之法然幾費經營終歸失敗現敝公司有工人四五十名日夜趕製前項模型尙然供不應求標本一項因交通不便難奏膚功現擬分郵進行各省各縣互相交換方可漸臻完備至文具一部敝公司見墨一項需要極廣乃力行仿造始製八角式瓶銷路日廣至自國墨汁現亦用機自製所出產額可抵人工一星期中之製品倘模型等品能改機器則此項營業必更形發逹矣散會已鐘鳴十句矣 
[展收附加振捐之反對]  
　　上海縣商會前准上海稅務總公所俞所長函以貨稅展收附加賑捐一案請即轉知各業商等因該會接函後於常會交議表决函復該所略謂適值敝會常會當塲宣佈僉謂此案開始舉辦即經全省商會聮合會議以稅務與賑捐截然兩途不應牽混電部力爭上海一隅籌賑獨多反對尤甚相持數月部令一再諄勸以此舉出於萬不得已一年截止斷不失信爲詞敝會委曲求全勸由各業商自由認集九萬元取消上海一部份附加稅呈准在案此次續辦一年消息傳來當由全國商會聮合會根據大會議决案電部拒駁又在案本省風雨爲災正賴商民協助大部前言具在豈容起滅自由由爲今之計無論如何應乞貴所長據情轉呈暫緩進行聽候部復解决接准前因合亟具函復請迅予查照施行云云聞俞所長接縣商會覆函後查得上年辦法於未解决以前暫行記賬俟部准取消憑票發還今届仍援先例先行記賬已據情函復縣商會請仍勸諭各商家查照云 
[中法實銀華債之陳使電]  
　　中法實業銀行華債權團前經電致駐法陳公使轉達法政府詢問扶助辦法業誌上月二十六日本報茲該團接巴黎陳公使來電云中法實業銀行中國債權團鑒來電已悉所陳一切已照會法國政府敬此奉覆陳籙二十九日 
[發交整理公債本息欵]  
　　昨據銀行公會消息上海中交兩行已收到稅務司交來一百六十四萬五千元作爲整理六釐公債本屆還本付息之用其餘欵項由稅務司繼續交出聞該兩行即於今日照發本息云 
[上月份之錢業拆息]  
　　上月份銀根澎緊加以中交風潮致巿面拆息漲至七錢昨日錢業常會議决上月份拆息十三兩較之九月份高起一半有餘云 
[昨日滬杭車運來之現洋]  
　　滬杭甬鐵路上海南站昨日（三十）由杭開滬之早快車在杭州造幣廠裝來現洋十萬元分裝二十箱係上海日夜銀行六萬元交通銀行二萬元鹽業銀行二萬元又臨平恒大運交上海渭源現洋二千元又松江甡源運交上海鴻祥現洋四千元又松江萬成運交上海德隆彰現洋八百五十元以上共運到十萬六千八百五十元均運抵上海南站缷車 
[銀洋巿况之報告]  
　　金融通信社三十日報告云今日洋價又大跌蓋完全受銀巿迫緊之影響早巿價七錢二分四釐五較昨跌二釐午巿又跌小一釐洋釐跌價之速頗出意外連日南京杭州均有來源故銀行售出甚衆陽曆月終過後洋價當見起色聞津帮不日又須動辦如是七錢三分之價可望不久回復云 
銀拆早午巿均五錢五分收欵八十萬兩巿面較緊明後日有出口船放洋巿面可望回鬆現銀南京杭州及津帮均有裝去云 
[紗花巿况之昨聞]  
　　棉紗巿面昨係陽曆月底各交易所二十八二十九兩日已交割清楚大阪三品月杪循例無電報告花旗棉花電報現貨跌三十個鎊音遠期亦小十四個鎊音標準紗價仍不轉好十二月份仍在一百三十五兩遠期四月份略高三錢客帮有青島帮購辦十六支雲鶴寳塔人鐘雙象等牌大包紗又野鷄帮買十六支文明如意等大包紗又寗波帮買十六支水月日紗廣帮買二十支水月日纱又十六支丹鳳鴻禧等日紗内地帮買十六支三羊富貴大包又豐年日紗共計總數有七八百包（價列商情欄）然纱價並不見起色各紗號前有商同紗廠聮合會减少錠子之說此事曾經開議不能一致贊允謂紗價尙未至最低之時機萬難實行現貨小包内地等帮稍有動辦故現貨或可定勢云 
花衣南巿各行家收貨殊爲冷淡所有鄉帮來貨身分低次居多行家以收進後出手不易因此原乾最多祗三十八元昨日有子花挑赴行家求售者需十一元行家皆拒却無買進之意思也 
[洋糖與川占之巿况]  
　　太古洋糖星期一以來連開兩盤各擋貨皆升二錢東三半温正月份划八兩六錢潮陽青糖隨到隨開隨開隨通銷路之暢一掃而盡棉赤仍未見到巿上已斷交易所拍板五號廣白八兩六七錢股票跌至十五六兩有愈趨愈下之勢銀拆若大價難起色茲聞行家去電東洋Ｎ嚜限十二元五角尙未得覆電云 
川占米心又漲元十兩每擔爲三百四十兩統占三百三十兩然價格奇漲之後銷塲究屬不大惟粤省及南洋羣島等處略有購辦茲川直軍事復興故人心皆預料尙有續漲之勢云 
[汽車展覽會之外埠日]  
　　昨日爲汽車展覽會之第五日即外埠日到者不亞於華人日總數約在三千人以上是日到會參觀者各國人均有如英美俄法葡萄牙各國著名人物無論其在本埠或外埠者均在被邀之列是日游藝秩序除尋常者外特加入俄國及西班牙二舞大受觀者歡迎今日爲上海日該國職員竭力設法使今日之游藝爲各日之冠凡上海著名游藝家一概被聘登台獻技各陳列行家亦備種種紀念品贈送參觀者故今日當永留紀念爲汽車展覽會之光耀日云 
[滬南閔柘長途汽車之進行]  
　　沈知事對於地保之諭話 
　　滬南閔柘長途汽車公司籌備就緒由該公司主任李英石等函請上海縣公署出示布告並傳諭該處各圖地保轉知各鄉民等於收價時不得阻撓等情業經布告在案昨日下午三時沈知事飭傳西鄉十六十八二十六等保各圖地保洪金發徐俊生喬敦良等十二人齊集縣署當由沈知事升坐大堂分别傳諭略謂長途汽車係爲公衆有益之事所有劃定地段若照北京辦法分文未給今該公司核定地價係爲顧念上海居民苦衷從優酌給誠恐無知愚民聽信讒言藉端阻撓故特傳諭爾等下鄉轉爲開導知違查究云云各地保均唯唯而退 
 
 

Page 15

 
 
[航業消息彚誌烟津輪水涸阻擱]  
　　近日天津之大沽口水勢忽異常涸淺行駛烟津班輪類多遭擱此次太古之奉天號進口即因此遲延兩日昨據通州號還滬云大沽口遭擱之輪船現尙有多艘未曾出險其中以日輪爲多此係水淺闗係船身不致受大損傷然刻下往來滬津各商輪則頗感困難矣 
上海小麥缺乏已久雖長江稍有來貨殊不足供各粉廠之用茲聞天津現有大批小麥十萬包運至上海此間太古公司業已承允包運故連日特派保廷號浙江號等直放天津大約一星期中頭批貨可以裝到上海矣 
昨日太古公司之蘇州號進口又運到廣東毫洋一百零七箱計四百萬角以上係本埠錦經綸東昇和大德昌等所購入者該輪於今日出口時有大德昌運港之大條銀三百三十九條又錦經綸裝粤之大條銀二百四十條總計有六十萬兩足銀運出云 
五日由申赴法之亞瑪森號郵船上海又有湖絲七百包裝去據英郵船公司云刻下法國需用華絲甚亟在十一月份之裝往者至少已有價值四百餘萬元以上之絲而年内尙有千餘件裝去湖絲運法以刻下之巿面爲最佳但英國之出口業則仍無起色云 
白郵社之新歐路郵船箱根丸四日可抵上海該社定是日下午二時至四時特遍請滬上各界人士至該輪參觀並備茶點招待此輪將停泊於虹口之公司碼頭云 
英國郵船公司之尼洛奥號Ｎellore此次由倫敦來滬代本埠各銀行由英裝來大條銀一千三百四十七條共計合銀一百三十五萬兩前日巳由各銀行起出矣又前日午刻匯豐銀行以大條銀十萬兩撥付本埠中行云 
華茶與湖絲兩項之運往歐洲者近日忽異當暢達而印度之去路亦佳星期五英公司之雷化挨號輪船開往孟買時上海有華茶一萬四千箱湖絲一千包綢貨三百箱黄荳二千包運去另有湖絲五百件係轉往法國者此次該輪所裝之貨價值二百餘萬金本年中印班輪出口貨之多要以此輪爲第一云 
提督輪船公司之愛爾里治號由美國西雅圖來滬尙有四星期行程須下月二十五日抵此茲據電告該輪運滬貨中有價值九十萬元之洋木一百二十五萬尺裝來另有貨物三千噸又有紐約班輪惠替威號亦須十二月二十一日至申據電告滿船均裝汽油煤油等共計十一萬五千箱聞此貨乃轉赴朝鮮者居多云 
昨日怡和洋行之官升輪出口有本埠山東銀行裝往烟台之現洋七箱計三萬五千元 
東洋汽船會社之巴洋丸Ｈayo　Maru係本年添造之新貨輪船身有一萬噸現經該社派航紐約舊金山中國及日本各路此次頭班開來船中有由美運滬之進口貨一千噸將在楊樹浦碼頭起缷又有國際汽船會社之好望角丸船身九千噸亦係甫經落成之新輪現亦由美到申前日已經進口上海由鈴木經理云 
日本大阪巿北區富島町之大阪商船會社失火一節已誌本報茲據滬社云是日上午六時起火至八時熄滅歷燒二小時許損失尙輕又云該社於九十兩月中所沉没火燒及撞損之暹邏丸漳州丸缅甸丸蘇門答臘丸及印度丸等五輪因船身均有巨額之保險故其所遭之損失刻下仍可由賠欵中收還云 
上海藍烟　公司·經理坎拿大之國家商輪其在十一月中添駛之舊金山温哥武直航中國之太平洋輪船勝利號將於今明日來滬 
[太倉旅滬同鄉會致南京電]  
　　爲桑梓災民呼籲 
　　南京財政廳長鑒大倉災地廣大敝會放賑員有日出發積潦未退流民遍野縣呈忙漕减成乞俯允照准以蘇民困太倉旅滬同鄉會吳鍾秀等叩 
[南滙籌賑之辦法捐欵踴躍]  
　　南匯縣水災籌賑會前晚假座一品香宴請本埠紳商界領袖籌商賑務到者王一亭顧韾一張效良衛芝山吕鶴泉雷汲韓等四十餘人由商匯縣李知事文玉主席報告籌賑經過狀况次該邑紳士傅佐衡許庸謹等陳述災情及急賑經過情形當經在座諸君討論籌欵方法議决開辦冬賑（甲）工賑自一團至七團雇用壯丁開幹河七條（乙）賑欵預定七萬元除募捐外不足之數再向銀行借用將來受益田畝帶徵歸還（丙）散賑老弱賑欵預計募集二萬元（丁）預籌春賑賑欵續行請撥及籌募當場由張效良君捐銀二千元王一亭君擔任代募工賑銀一萬元其他到會諸君除自解仁囊外復擔任勸募頗爲踴躍末由該會會長傅佐衡唐志陶盛睛孫等致謝賓主盡歡而散昨日午刻李知事復在一枝香柬邀祝蘭舫黄磋玖朱叔源王彰孚陳舜欽等籌商一切聞李知事即於午後趁輪回南矣 
[維軍紀保地方之軍令]  
　　須體念政府之窮 
　　昨得本埠軍界傅出消息謂現值冬令防務緊急之時又因京師爲軍餉不足業經屢有變動故中央特密令護軍使署大旨謂應由軍隊各長官體念國家處此經濟維艱時局多事之秋着令善爲維持軍紀嚴飭部下力爲保護地方庶得扶助國基不致發生擾亂等語何使奉令後已轉令所屬一體遵照切勿以餉糈缺乏爲懷致生抛棄國事之念務當力盡其職云云 
[派艦梭防象山口]  
　　浙省象山港係海口緊要門户現届冬令航海商船正當運貨往來繁盛之際邇來江浙洋面海盜充斥迭有發生擄掠船只財物情事茲爲海軍部得悉以巡洋護商事闗重要自應撥艦游弋爰於前日令行海軍司令部迅調軍艦出巡等因故由司令部現已令派海籌巡洋艦尅日預備開往浙省象山港口梭巡以資鎭懾云 
[南滙管獄員犯罪案餘聞]  
　　南滙縣管獄員臧汝鑫被控一案臧及所目翁耀南·看守朱瑞山·丁海珊等業經上海地方審檢廳訊明判决各情已紀昨報茲悉本案前經牽涉曾往南邑獄中提到之獄犯徐阿濤·張成新·田金福·張洪濤·李文奎·姚子耕·傅培根·唐小四子·並犯婦馮陳氏等一千人犯已由黄檢察長諭令備文一併派警送回南邑監獄照判執行 
[特别機闗中西探移駐總捕房]  
　　新建辦公室竣工 
　　公共捕房所组織之特别機闗在各捕房遴派幹探專事緝捕命盜重案該機闗本在老閘捕房因該捕房偵探室房屋不敷辦公於前年繪圖後雇匠翻造添築偵探辦公室數間故將該機闗移駐虹口閔行路捕房内茲悉老閘捕房所建築之辦公室業已工竣佈置完善昨由西探總目安姆斯脫郎諭飭將特别機闗·全體中西包探移駐總巡捕房辦公矣 
[本年六月末日僑調查數]  
　　上海寗波温州三處　總計一萬七千七百九十三名 
　　比去年增加二千餘名 
　　日本内地人（上海）木業者男六一三三女二五○九家族男二○八五女五九七四（寧波）本業者男三家族男三女五（温州）本業者男二家族男一女二（共計）本業者男六一三八女二五○九家族男二○八九女五九八一（合計）一六七一七 
　　朝鮮人（上海）男六一八女一二一 
　　臺灣籍民上海男二五二女八五（鮮臺合計）男八七○女二○六（總計）一七七九三 
　　比較上年本期間（上海）本業者男增二二八女增二二五家族男增三○九女增一四三三（寗波）本業者男減一家族男減二女减一（温州）本業者男減二（共計）本業者男增二二七女增二二五家族男增三一一女增一四三四 
　　户數（上海）三一二三（寗波）三（温州）二（共計）三一二八 
[中西女塾之新宿舍]  
　　中西女塾課程高深而其學生富有服務精神尤爲社會所稱許發達頗迅速開辦時僅漢口路老屋數椽屢次擴充惟因限於地位四周地價昻貴且不合學校之用故前年在滬西靜安寺憶定盤路購得花園住宅一所以作中學班之校舍其初等班及幼稚園仍在漢口路因年幼學生類多通學在漢口路則往返較便也憶定盤路之校舍原係住宅建築極精仿西式美麗異常以大廳改爲課堂天花板及四壁均雕刻精密可爲全國最奢華豪富之課堂與村落中之私塾徒存四壁者不可同日而語樓梯作螺旋式盤轉而上上二層爲宿舍更上有小平臺一夜中作爲該校天文科之觀明臺雖儀器未備然女校中敎授天文者此實爲嚆矢其音樂室化學物理生物學試騐室均備又健身房以昔時花園中玻璃亭改建亦稱别緻前有廣場花圃草木竹石頗佳可謂修學之勝處惟來學者日衆故在校舍之東新建宿舍今日夜趕造已將竣工此舍能容四百人可再圖擴充也 
新宿舍係三層長三百五十呎深一百三十呎前面中間微凹窗户等均用古斯式（Ｇolhic）之拱弧允有美術意味中間爲學生會集室能容三四百人兩旁係膳廳其餘則均作臥室每室定三人室頗大綽綽有餘光線亦充足壁中置衣廚上下共約一百三四十間又裝熟氣司汀管以代火爐熱氣鍋爐裝在屋後地窖下按司汀管在北方大學校如清華等裝置以禦嚴寒在南方學校臥室中則頗少見又設備淋水浴浴室一亦爲他女校所無者盥洗室亦將擇新式器具待落成後可爲全埠最富麗安適之宿舍也校長Ｍiss　M.E.Pylc熱心勤勞並能以和藹待人前途發達可操左劵也 
[釋明彭阿根之殺人嫌疑]  
　　諸證人之力也　法租界另案歸法公堂辦理 
　　老閘捕房起訴彭阿根（即癩痢頭阿根）對於沈福生（即小福生）被人以手槍擊斃有闗一案迭經公共公廨開庭研鞫原告方面有法捕房巡捕到堂證明當時兇手逃走阿根實在其内而據阿根供出事時伊尙在與人賭博可邀賭友到案作證各節均誌本報昨又續審即據陳元龍邱俞氏沈阿品等男婦三證人相繼上堂證稱陽曆九月二十四號晚十一時許阿根與伊等三人賭博（挖花）直至二十五號早四句鐘賭畢分散邱俞氏輸洋一元阿根赢得九百文陳元龍赢得二百文故阿根是夜實未出外云云至是雙方人證俱已訊畢遂開始辯論據捕房代表費斯福律師辯稱被告之與本案有闗已據安南巡捕等各證人證明九月二十五號早二時許目覩被告在愛多亞路奔跑及經巡捕追拿猶敢開槍拒捕查被告前經迭犯傷害他人等案均山公堂懲辦故被告對於本案實有闗係應請嚴懲云云而被告代表甘維露斐斯兩律師辯稱被告對於此案業由證人到堂證明發生時被告確在家中與見證賭博故此案被告毫不涉及應請註銷是時法捕房包探韓邦達上堂稟稱法捕房因五十號安南巡捕報稱被告奔逃時曾向伊開槍拒捕因此法公堂出有拘票請求堂上准將被告交給帶回訊辦云云闗讞員核供商之英包副領事判曰本案訊無充分證據且未證明謀殺之目的惟該犯復回租界着押六個月期滿逐出租界法租界另案應歸法公堂訊核 
又法租界訪函云法捕房探目韓邦達前日偵悉曾於九月間持槍擊斃某甲之張阿根在法租界經過時開放手槍故於昨將張拘解法公堂先由五十號越捕及三百三十九號一百十六號兩華捕上堂稟稱是晚雖見有人持槍開放惟面貌實難辯認是否係張所犯不得而知詰之張供民人係賣襪生意不敢爲非中西官判張永違逐出租界 
[陳廣忠命案中之闗係人]  
　　胡大甫與張王林 
　　門安　捕房華探目　雲忠包探沈崇禮查穫之鎭江人胡大甫與新閘捕房華探目邵和鈞包探周少蓮緝獲之山東人張玉林（即張有祥）因查與戈登路捕房三百四十四號三道頭華捕陳廣忠夫妻命案内均有闗係先後解送公共公廨奉飭押候查明澈究各情經紀本報昨晨由陳邵兩探目協同西探將胡張二人併解公廨即據捕房代表費斯福律師上堂譯訴胡大甫係殺害陳捕夫婦之主要人張乃案中同黨現尙有同黨二人在逃請爲展期俟提到同黨併究云云而胡大甫延律師林百克到堂辯稱此案已延期三禮拜捕房又聲請展期敝律師要求原告律師將本案詳情及案中見證告知爲感等語經俞襄讞核供商之英包副領事判胡張二人仍分别押候展期再訊 
[朱小毛否認砍斃袁王二人]  
　　朱小毛用斧砍斃電燈公司工人袁少廷王樹森二人由屍屬代表祁鎭國等稟請檢廳派員騐明並將朱拿獲由公共公堂引渡到廳候傳該代表等到案訊辦在案前日午後山該廳檢察官提訊祁偕梁樹卿代表遵傳投案訴稱民等係天津山東等籍在祥泰木行及公平紗廠爲工役死者袁少廷王樹森與民等爲親友且屬同鄉此次在軍工路無端被朱小毛用斧砍傷在同仁醫院因傷身死今朱獲案請求俾雪質之朱小毛否認行兇並稱與死者素不相識實遭誤拘問官得供判朱收押候查明核辦 
[博文女學將開游藝會]  
　　籌募建築校舍費 
　　博文女學爲黄女士紉蘭所剏辦其宗旨在保存或粹助以西籍於初高兩等小學之外又設文藝專修科舊學新知合鎔並冶自民國三年迄今已七閱寒暑茲黄女士以學子來歸者益多所租蒲柏路宿所隘不足容爰謀建築校舍定於十二月十日假寗波旅滬同鄉會開游藝大會以籌劵所得爲建築基金云 
[中法通惠學校演說航空史]  
　　法租界中法通惠工商學校昨日午後五時餘駐京法使館陸軍上尉航空參贊羅克君蒞校演說法國航空歷史加演電光影片說明飛機之種種革新及現在發達程度並映以法國之名勝古跡羅馬時代所建之橋樑法王路易十四所造之皇宫及繁盛巿塲沿海大埠全體學生莫不鼓掌稱美 
[油畫展覽會預誌]  
　　日本油畫家西田武雄君精於繪事現因過滬之便願以生平得意之作陳設於虹口文路日本俱樂部訂於三號起至五號止開油繪展覽會三天歡迎中西各界男女　賓參觀並於昨日柬請中西紳商學及書畫同志蒞會云 
[紹興同鄉勸助儉學生]  
　　紹興同鄉會會員孫友善馬家模徐成章等鑒於被迫回國勤工儉學生之困苦昨致紹興同鄉會函云同鄉會董事先生大鑒此次被迫回國之勤工儉學生蒞滬多日閱其呼籲之文爲之惻然我同鄉會諸公想仁以爲懷當有以助之矧儉學生多係中學畢業或爲專門人才換言之即我國之優秀分子也望諸先生竭力救濟爲幸云云 
[甬同鄉維持留法學生之計畫]  
　　寗波旅滬同鄉會前據留法勤工儉學同鄉學生楊雨田等十人函請匯欵援助俾竟學業等情經電法查詢去後現據覆電開明應需學費尙屬實在准擬山會董中之仗義樂育者集欵援助昨經發函分請於今晚（三十日）到會集議公决略謂據該生等函稱法國工廠爲歐戰後祗能位置本國工人致生等皆抱向隅旣不能以工求學又不願輟學言旋曾經函電呼籲中央政府及浙省長官均屬絶望而華法敎育會亦復無力維持迫不得已函懇援助等情前來經電咨駐法公使轉爲查詢詳情茲得覆電據云每人每年所需學費之最少限度約計四千法郎三年卒業查現在每一千法郎約合上海規銀一百兩則十人學費每年共計規銀四千兩該生等刻苦求學遠在異國其志可嘉其遇可憫茲擬糾集同志二十人每人擔任學費年各二百兩俾得玉成求學者之志而爲吾寗實業界植將來之基礎如荷贊同請於舊曆十一月初二日晚六時屈駕到會共商辦法云 
[少年宣講團募捐之討論]  
　　本埠少年宣講團爲討論葬捐進行於本月念六日晚假座一品香旅社討論到者名譽隊長徐乾麟陳勇三陳也橋冷禦秋諸君各隊長參謀均到會由汪龍超主席報告各隊進行情形次由徐乾麟君演說社會敎育之重要並發表加請名譽隊長分往募捐分數當由全體再三討論一致贊成通過即由徐乾麟君請得沈田莘君沈君慨允並演說宣講要旨至十時餘散聞也橋隊擬請沈輔倫莊葆齋爲名譽隊長其他各隊亦已分别進行矣 
[國仁醫院代貧病者呼籲]  
　　昨同仁醫院發啓事云本院常有病者愈而出院其所着之衣恒不足以保其體温蓋當其抱病而來也天氣尙暖而所着之衣極薄屆茲冬令則不能外出矣本院對於此等病人多方愛護并不取資無如基金　乏無力以供其衣本院同人有感於此爰將衣服之需要宣布周知想上海爲人文　萃之區定不乏樂善好施之士如有仁人君子願施衣者請即致函本埠西華德路十二號本院遵即派人前往走取第念此等工人生活甚低兩元可購一襲之衣四角足敷飲食及居住之費如蒙惠賜本院同人不勝仰感之致而病者受惠亦護深矣謹此布啓云云諒慈善家必能解囊爲助也 
[又定檢查印花稅期]  
　　今屆冬季印花稅大檢查之舉曾經淞滬警察廳會同縣公署布告定期實行繼因手續未完展期舉行在案茲聞已訂定十二月二日（即明日）開始檢查已函咨上海縣沈知事派員如期出發舉行大檢查云 
[浙省賑米由滬轉杭]  
　　昨滬杭甬路局接浙省長電略謂浙西一帶本年災情奇重待賑孔殷近派員在温州台州等處採辦振米三千餘石由海道裝運到滬再由火車轉運赴杭除電請汪蘇齊督軍王省長轉飭知照外如上項賑米到站請騐　公署　照即　　行　　路局　任小山奉電後已飭軍務人員遵照辦理矣 
[種牛痘之功效]  
　　近日天花流行頗廣各學校團體公司商店等機闗聞警後莫不施種牛痘故蔓延尙不劇烈按天花西各Small-Pox係最險症之一其毒在體之泌與排洩物多由肺與皮而出潜伏期七日至十四日初起忽然寒顫頭痛腰痛及嘔體温度驟高至一百零三四脈快甚第三四日則出疹第四五日起泡第六日起膿泡危險期在第十日間倘生命猶存者則熱退痂漸乾結脫落而愈凡新種過痘者雖時與患天花之人接近亦不能傳染此次未釀成公衆衛生之大恐慌即各界注意施種牛痘之功效云 
[祝生記洋貨號之紀念]  
　　北四川路老靶子路口祝生記洋貨號近屆二週紀念減價二十八天自昨日起至二十八號止該號呢羢線毯衫褲志巾男女絲襪及化粧品等均有出售貨色優美名目繁多定價極其克己故前往交易者絡繹不絶大有應接不暇之勢云 
[葡總領事署遷徙]  
　　國聞通信社云據外人消息本埠葡總領事辦公處自今日起移在威海衛路六號屋内 
[顔署長回籍葬親]  
　　四區署長顔玉琛於前日请假回籍掝辦其母葬事所有職務經徐警廳長令委郝隊長樹林暫行庖代云 
[小輪撞沉窰貨船再誌]  
　　太古公司拖駁小輪浦東號前日在鴻升碼頭外灘撞沉窰貨船一隻已誌昨報茲悉海闗水巡捕房梅捕頭據報後當即飭人在失事處所插立標誌日張紅旗夜懸紅燈以誌識别昨由該船户雇水鬼數人備就起貨機器在彼打撈沉船聞船貨損失兩其一千餘金云 
[桂圓號失火即熄]  
　　法租界新開河第一百三十二號門牌聚成桂圓號於昨晨十時後披失火當由教火會到塲救熄後由捕房飭探將號主傳入捕房候核 
[寰球學生會學校行將遷移]  
　　寰球中國學生會學校自開辦迄今對於編制訓練管理敎授各項力求完善尤重在學歸實用俾學生畢業後力不能升學者即可謀生所以歷屆畢業生之考入海闗郵局及各工廠公司者顔多年來學生日多各級敎室不能容適靜安寺路該會房屋租期已滿屋主須改造飯店不得不另覓新屋現該會已發起建築募金團預備自建會所曁校舍大約明年秋季即可動工地點仍擇交通便利之處現在暫假法租界拉格納路爲臨時校舍距舊校地靜安寺路）甚近學生來往當不致感路遠之苦且校中添設道路監護員學生出校送至一定地點以免荒嬉失事今該校定於陽曆十二月一日至七日爲預備遷移事宜放假七天八日照常上課云　　尙有本埠新聞公佈欄等轉入後頁 
雜評二 
[母以心理治療救國（旡用）]  
　　記者默察吾國人對於太平洋會議抱有無限希望此種希望爲國人所應具有者也第希望之程度不可太高希望之範圍不可太大且一面希望一面須切實從本身改進如治病然徒禱祝其病之瘳而不下藥石以治之是爲心理治療心理治療人病或可有效心理治療國病未必大效且今我國家之病早入膏盲斷斷不可僅以心理治療奏膚功者也 
本身改進維何曰南北之不統一者統一之政府之不健全者健全之民意之不嚴整者嚴整之是爲抱希望於太會之愛國人士所應注意且爲致力夫然故對外發表意見祇一種事而設法謀南北之统一改衰弱之政府齊紛歧之民意　爲今日對内切要不可緩之圖此其責國人共負之而奔走國事之君子尤宜先引爲己任庶事不落空而言不虚發非然者費盡心力恐猶未能　脫（心理治療救國）之圈則爲益成幾何哉 
 
 

Page 16

 
 
本埠新聞二 
[啟英女學之擴充]  
　　北四川路順大里啓英女學校自民國八年成立以來經校董石運乾袁履登等協力維持日有進步今春各校董復在該校開會籌備常年經費風聲所播愈形發達以故秋季始業學生報名入學者異常擁擠惟校舍狹小不敷容納致向隅者實繁有徒刻由該校校長石啓英女士商同各董特賃定新屋一所將於明正開辦中高兩等女學校以推廣學額培植女界人才至順大里原有校址則改爲初級小學云 
[紗廠小工軋死續誌]  
　　聮合通信社云义袋角内外棉第五紗廠清花間小工被機器軋死一節已誌昨報茲悉該小工係安徽定遠縣人名張金蘭年三十歳本年七月間抵申八月内入内外棉第五紗廠清花間工作不料於十一月二十八日夜工班將下工時（七時半）被機車皮帶將半身捲住軋入車内立將半臉半臂及胸部軋碎登時斃命當時廠内用電話通知戈登路捕房由八號印捕着十字會車送至騐尸所尸之胞姐某氏聞訊急往廠内探視起禍理由該廠寫字間置之不顧並未議有何撫恤聞死者上有八十六歳祖母六十歳生母爲無父之孤子今旣因公軋死屍親失所依靠希望廠家酌予撫恤云 
[漕河涇鄉董虧逃案續誌]  
　　四百元一條命　交易所之間接害人 
　　南市竹行碼頭永和布莊主張景福因營業虧耗倒欠巨欵逃匿一案詳情已紀前報茲聞各債權呈請上海縣公署會同淞滬警察一區一分所將該莊存貨查封後現在各該債權查得該莊所存布疋共計萬餘疋業已起訴地審廳聲請扣押並聲明張旣虧欠公欵不資應列入債權地位併案辦理方爲合法等情繼又赴縣商會報告前情請即備案云 
又函云漕河涇鄉董張宗福同弟景福在竹行弄開永和布莊因做交易所股票虧耗倒閉欠十七萬金所有梅家弄鎭泰和祥花布號及各鄉鎭分號同時倒閉業由上海縣沈知事令將總分號一律發封並將該鄉董撤換另委唐祖瀛接充一面查封張之業產傳張到案再核在案查泰和祥號在該鎭開設已久信用昭著爲左近鄉民所信服除永和存項勿論外泰和祥一家存欵多至數千金内有鄉民許有福存在該號洋四百元此次聞耗大驚前日奔至該號探望已被官廳發封許回家愈思愈忿入夜後背人懸樑自盡迨家人發覺救下已返魂無術矣 
[拘押經紀人之申斥]  
　　松滬何護軍使前日得悉某交易所經紀人閔仲誾爲所屬司令部　 
拘留一事飭據委員查復之後大爲震怒當即令將閔仲　省釋惟該司令因公他出以致怱生似此違法之事是以飭傳該司令部之部下到署嚴行申斥以示儆戒云 
[無軌電車撞跌行人]  
　　昨晚七時許某號無軌電車駛經福建路撞倒寗波人俞少豐跌傷頭腦甚重當由老閘捕房七百八十號華捕到來車送受傷人往醫院醫治一面抄錄司機人號碼回捕房報告 
[汽車傷人三則]  
　　公共租界靜安寺路昨日上午有江北人劉桂芳在路行走遭某號汽車撞倒肩臂臂腿等處跌傷頗重由靜安寺路捕房八百四十號華捕到來將汽車號碼抄錄另僱車送受傷人往醫院醫治又昨日下午四時許某號汽車駛經南京路撞跌行人陸青裕腿足受傷當由老閘捕房一千零十五號華捕前來僱人力車送入醫院醫治一面抄錄汽車號碼呈報捕頭請究又有本地人范根生昨晚六時三刻行經漢口路遭汽車撞倒跌傷頭部血流被面由老閘捕房二百二十二號華捕送受傷人往仁濟醫院醫治即持傷狀單帶該肇禍汽車夫入捕房稟候捕頭發落 
[圖刦未遂之從輕辦　陳必州崔友才監禁二年]  
　　江北人陳必州崔友才身懷器械有圖刦行爲於上月十四號夜在虹口梧州路被捕解由公共公廨押候查明訊究各情昨經張襄讞會同英赫副領事升座提審即由代理特别西探長柏生特别包探魏金福上堂稟明兩被告已在捕房供認是晚由在逃之王三麻子等邀往圖刦梧州路某押店不諱情形並將抄出手槍子彈剌刀等兇器呈察質之兩被告供是時實係受在逃之王三麻子及張姓之愚邀去行刦押店手槍係王所給及抵梧州路一小茶館内即被包探拏獲等語中西官核供以陳崔二人膽敢糾黨持械施行不法本應嚴懲姑念圖刦未成着各監禁西牢二年期滿逐出租界手槍剌刀没收 
[身藏兇器驅逐出境]  
　　馬再芳前與婦人周俞氏姘識現馬欲向氏勒索不遂希圖行兇故由俞氏延華蘭廷律師代表投法捕房具控飭探將馬拘獲並在馬身畔抄出拳襯兩個昨解法公堂請究先由俞氏稱婦人與馬姘識已久現馬久未營業依氏度日前强欲向氏勒索洋一百元否則置之死地無奈投案求究詰之馬供民人因乏資營業故向原告借洋一百元不敢恐嚇餘供支吾中西官以被告不應身藏凶器着永遠逐出租界不准再來 
[黑夜艦獲身藏兇器人]  
　　浦東塘橋鎭三區三分署巡邏巡警前晚十一時許出久巡邏在鎭東途中巡見張公文龍福榮李玉山三人形跡可疑上前盤詰彼此言語不符搜其身畔抄出白郎林手槍一支子彈五粒兇刀一柄西式大衣一件帽子二只手帕一方鞋子一隻一併拘送到署昨命轉送地檢廳下午經檢察官訊供之下判張龔李三人分别收押贜物存案聽候辦理 
[木匠擊木匠之頭]  
　　西華德路新記浜路木作塲工匠王阿品昨日不知因何手持鐵棍將同在工作之胡阿才頭顱猛擊一下頓時血如泉湧當經胡之同伴鮑阿賢鳴由八百八十八號巡街捕到來將受傷人送院醫治一面將王阿品拘入捕房稟明捕頭奉飭押候解廨訊究 
[亦是住屋糾葛]  
　　洋人加賀禮斯延農復律師代表投法公堂控稱原告前向合記金德林兩人轉租得房屋一幢每月租洋四十餘元當時據合記稱伊與大房東訂有合同故敢租居不料現接房東來信不願租與原告且又不准合記轉租他人故另遷他處受損失甚巨請求追償被告等由華蘭廷律師代辯稱此屋實由金德林轉租與原告今被告已向大房東疏通言明再租兩年准由原告繼續住居房租仍照原價並不增加惟此房屋實由合記租與金德林由金轉租與原告雙方訂有合同此案實與合記無涉應請訊核中西官判退去聽候下堂諭飭遵 
[競搶周氏案]  
　　甬人樂家明業銅匠住曹家渡勞勃生路榮慶里内前日偕證人毛許子扭揚州人張得福至四區四分所控稱去年八月民在杭州拱宸橋由友人說合出洋一百三十元娶婦人周氏爲妻上月二十八被張糾集多人乘民出外做工時將周氏搶去不知藏匿何處今又前來偷搬床帳器物是以扭案請究等情當經李署員質訊之下張供民妻周氏於四年前潛逃上月始得尋獲云云奉判轉解司法科核辦 
[劉金保覇阻楊阿二夫婦搬家]  
　　住居閘北新民路之江北人楊阿二昨扭其妻楊劉氏及同居劉金保至四區一分所扭稱因民妻與劉有染故民擬遷居他處詎劉竟敢恃强覇阻毆傷民之頭部請爲究辦經劉署員質訊之下劉供因揚秉性兇暴時將其妻凌虐以故阻止其遷移云云奉判轉解司法科核辦 
[姘婦尋姘夫之事]  
　　住居肇勤路一千零五十二號門牌之江北婦人周氏日前突入同路九號門牌姘夫朱和尙家硬索不遂肆行滋擾經朱以刑事在公共公廨提起控訴由廨出票發由哈爾濱捕房派令探目沈阿炳前往將氏拘獲帶入捕房捕頭略詢一過諭飭轉送公廨管押候解廨訊究 
[賣票人押十四天]  
　　主玉端指控英美電車公司賣票人李炳輝在百老滙路將伊推下電車跌傷等情業由捕房將李拘解公共公廨諭押候原告傷愈再核在案茲因方已治愈昨晨開審即由一千二百二十一號華捕上堂稟明上月九號在百老滙路見原告被推跌下電車即將其送院醫治並將被告拘入捕房情形並由原告方玉端偕證徐長發上堂證明是日同乘電車往十六舖車票由徐購買駛至白渡橋徐即下車被告令方補票方亦欲下車而車已開駛遂被該賣票人推下跌傷頭顱云云質之被告供向方補票是實並未將其推下電車等語中西官訊畢判被告押十四天示儆 
[私帶僞土]  
　　前日鄱陽輪船抵埠時有茶房袁春林私帶僞製之烟土二十兩携之上岸爲水巡探捕查獲稟准梅捕頭轉送地檢廳罰辦 
[閔行鎭之烟案]  
　　閔行鎭之馬阿四近在家中私設烟室供人吃食洋烟茲爲縣警第一分所警區查悉前日飭警前往將馬拘獲並獲烟客龔阿林顧福生項桂祥郭慶祥郭佐仁等及一切烟證併解到所昨日轉解地檢廳訊辦下午經檢察官提訊之下判令分别收押烟證存案候究 
[嫖客犯煙]  
　公共捕房專查妓院之西捕摩亞與八百二十五號三道頭華捕前晚查至廣西路福祥里五百零五號妓院妓女張素云房内見有狎客朱瑞麟正在吸食鴉烟以其違章當將朱與烟具一併帶入捕房稟明捕頭諭朱存洋二十元保出昨奉公共公堂傳案訊明以朱故違禁令判罰洋三元充公烟具暫存捕房聽候查核 
[學徒判罪緩刑]  
　　寗波路九十七號裕康洋貨號主徐仁勳指控學徒甬人朱福卿吳永定於本年二月一號起至昨日止陸續串竊值洋二千元之洋綢西緞二百疋質洋花用等情昨由老閘捕房探目黄瀾甫與九十號西探往將二人拘解公共公廨請究即據該號經理人金某投訴此事現由被告二人之父母出爲料理要求成全應請堂上從寛免究云云訊之朱吳二人供認串竊不諱經中西官核供以刑事控案不能起滅自由照律自應究辦姑寛援照六十三條第四欵辦理判被告二人各押西牢半年准予緩刑 
[公共公廨訊案彚誌]  
　　昨晨公共公廨民四庭由闗讞員會同美丁副領事訊理（一）柳鈺堂訴老久大錢莊股東陳春權等不理押欵案原告代表朱斯芾律師請求將抵押品給諭拍賫而被告代表甘維露等律師則請求准被告自行變續結果應着被告於四星期内將借欵抵押品黄呢十七件呢布三件變賣備抵（二）華承煜訴其妻華黄夏香·私取簿據圖章案原告起訴後復時至被告處滋擾故被告延律師到堂請求諭禁結果給諭華承煜本案未訊結以前不得往華黄夏香處滋擾本案着提前排審（三）趙孝林趙岑氏夫妻互訴捲取飭物虐待離婚案結果改期十四天再訊民三庭由陸襄讞會同俄員儀君訊理俄商光明烟草公司訴華美烟草公司股東孫鋆卿賈榮章等定貨香烟不出請追損失案結果被告除前判給付原告銀五千兩外應再償還原告洋四千五百元此判 
又午後民四庭由李襄讞會同美约副領事訊理（一）葛行慶訴童蓉閣不理所保逃夥用空賬欵案結果據原告之子稱已查明該被告於慈谿縣東鄉三　疃置有產業本城童涵春藥舖爲被告祖遺產業應分别函致慈谿縣上海警察廳查明見復再行核奪（二）姚雲卿訴田煥洲不理票洋案結果改期再核 
[誌謝]  
　　昨承周瘦鵑君惠贈（半月）第六期偵探小說號一册又小世界贈十一月份游劵二十紙誌此併謝 
來函 
[鐵華學校來函]  
　　敬啓者昨法租界汽車展覽會之華人日承該會特邀敝校敎職員及全體學生前往觀察於三時率同學生一百五十八名排隊往觀常蒙該曾書記員愷琴君引觀各部並加詳細指示而所列器件均係特出心裁令人欽佩此會之設非惟感我華人工業前途之不鮮而使吾學生輩亦獲益良多繼荷愷琴君導入西餐室各欵茶點時已鐘鳴五下不及久戀遂經十齡之小學生沈叔楣用英語答謝即興辭而返敝校同人謬邀榮寵無以酬報爰特具函貴館請將來函登入來函欄内俾我學界欲得新智識不妨繼往觀摩而對於科學一方亦不無補助云專此敬請大安鐵華學校校長陸鐵華敎職員曁全體學生謹上 
公布欄 
[上海地方審判廳]  
　　判决主文（民一庭）一　判决何蔣氏等與沈映泉執行異　准予回復一案（主文）本廳十年十月十八日之缺席判决應予廢棄何蔣氏與沈映泉對於受抵斜橋　樓房兩幢　屋基地四分應准以　額比例較普通　權人同受優先清償吳臣笏之請求駁回訟費歸何蔣氏吳臣笏沈映泉三人負擔　一件判决陸施氏與陸晋康爲田畝涉訟一案（主文）本件控訴駁回本審訴訟費用及前上告審訟費均歸控訴人負擔　一件判决陳蓉伯等與　王氏股欵糾葛控訴一案（主文）本件控訴駁回本　訟費歸控訴人陳蓉伯等負擔　一件判决孫長富與劉金元借欵涉訟一案（主文）劉金元應償還孫長富本洋四十元息洋十四元四角起訴以後之利息仍照原約按月二分計算付至執行終了之日止如劉金元無力償還時應由　長生負責代償訟費歸劉全元負擔　一件判决潘子宣與李雲記因貨欵糾葛一案（主文）被告人應償　潘子宣貨欵洋六十二元七角五分原告人其餘之請求駁回訴訟費用由兩告平均負擔　一件判决花錦富與缪順興等因欠組及租屋涉訟一案（主文）原告人之請求駁回本案訴訟費用歸原告人負擔　一件判决冷欣莆與張耀記因欠租不步訟一案（主文）張耀能應償梁崇業公司房租洋一百四十元又小洋五角本年十一月二十二日起之租金每月仍以大洋二十八元小洋一角計算應付至出屋之日爲止共租金均缴由冷欣甫具領本杂訴訟費用歸張　記負擔　一件判决顧少嶺與桑朝楨因債務糾葛控訴一案（主文）本件控訴駁回控訴審訟費歸控訴人負擔　一件决定趙文裕與劉兆榮租屋糾葛一案（主文）本件訴狀准予註銷（民二庭）　一件判决臧瑞卿訴南山雲等租屋涉訟一案（主文）南山雲應將租住臧瑞卿經租之義泰里十二號房屋遷讓償還臧瑞卿至本年陰曆九月底止欠租洋四十五元並應自本年陰曆十月起房租仍照每月三元計算付至遷讓之日止渴兆祥應將租住臧瑞卿經租之義奏里二十六號房屋遷讓償還臧瑞卿至本年陰曆九月底止欠租洋十二元並應自本年陰曆十月起屋租仍照每月三元計算付至遷讓之日止訟費歸南山雲負擔三分之二湯兆祥負擔三分之一　一件决定陸春嶼訴陸淵蓀因　單糾葛一案（主文）本件訴訟註銷訟費歸原告人負擔　一件判决黄義興與侯士明因借欵糾葛控訴一案（主文）原判闗於駁回控訴人返　票欵之請求及令控訴人負擔訟費部分撤銷被控訴人應償還控訴人票欵洋六十四元本　及第一審除令被控诉人負擔部分外訟費歸被控訴人負擔　一件决定匡成良訴匡成順借欵糾葛一案（主文）本件訴狀准予註銷訟費歸原告人負擔　以上十一月二十九日 
[上海地方檢察廳]  
　　批示許成法狀悉靜候偵查此批　周喻卿狀　限七日内補其控訴理由書以憑核送此批　華冠臣候偵查確實依法辦理毋得多瀆此批　周爲富據訴張炳臣迭次索詐等情查狀稱第二次被詐時人巳押在警所如果確有其事何以警所上下人等任令所爲不予舉發所訴殊難憑信且狀稱第一次被詐大洋十元究竟事在何時何地有無證據均未聲叙明白碍難只憑一面之罰即予准理所請傳訊之處　毋庸議此批　錢福生狀悉准予上訴仰於七日内補具理由書以憑葉送高檢廳核辦此批　朱盛玉等狀悉案經判决執行毋庸多瀆此批　龔明江狀悉候送同級審廳核辦此批　以上十一月二十九日 
 
 

Page 17

 
 
   
 
 

Page 18

 
 
自由談 
閑話 
[踏燈瑣記（三）] [  萬鐘]  
　　余等且行且語不覺已渡北塘橋而抵塘東街繁燈照眼絢爛異常某皮貨肆懸一走馬燈火光之間人馬奔突爲狀酷肖姜白石燈詞中所謂幻出曹公大戰年者即咏此燈也此外與第一夜初無異同惟游衆較多而已余等自塘東街緩步而南入燒香港途遇佐梅汝爲遂至闗帝廟瞻禮醮壇聞今日法事之最理要者爲上天表已於午後行之上天表者羽士具表焚化意在上達天廷俾降庥闔境特不知此舉果能感格蒼穹否耳余等略事停留即離廟而出韶聲先歸余與佐梅汝爲啜茗於萬福荼樓未幾即散爲時近十句鐘矣二十日午後四時許韶聲來訪遂借至西園諸友咸在迨夜色旣起雪塍倡議買醉諸友亦均謂今夜爲燈會最後之一夕宜先得酒以鼓興俾縱情一游庶幾母負盛會遂命儔赴酒家在座者爲佐梅雪　汝爲及余凡五人積仁後至小譜以欵其鄉友别據一席縱飲高談不知有杯酒以外事諸子中豪健則佐梅小譜而不譜出語尤滑稽舉座捧腹練達則積仁沈毅則雪　安嫺則韶聲秀逸則汝爲而余亦以放誕自居俊侣如雲亦一時快事也終席後余與韶聲雪　汝爲出而踏燈積仁佐梅則分途他去小譜尙留飲余等踏燈之路由先沿塘東街北行至燈市盡處復折而向南入燒香港詣闗帝廟至則道場中已爲游衆填塞不復能欵步而入惟有遠立望之如海上神山耳 
筆記 
[曉行記（上）] [  范存忠]  
　　　奴曰鍾情士女邂逅於衣香鬢影中結愛於月斜人定時彼此心許乃矢水好我蓋數見其人矣而吾友慧君則以曉行有遇斯亦異矣慧君胡姓與余總角相好故余知之特詳君美丰姿婷婷如妙年女郎肌膚玉潔可念爨舍分經時課餘多暇輙就美容儀者促膝作喁喁情話人多嗤之慧君不顧也君有大志嘗曰家庭如瑯環福地亦如九幽地獄果得一解事之妻朝夕唱隨在愛好中過則處之如仙境矣若遇頑妻劣子反脣脫幅一觸目便生嫌惡則家庭不啻地獄矣余笑頷之逾年慧君往依其叔金陵慧君居金陵頗復間暇侵晨輙獨跨烏騮出城馬蹄踏曉色蹀　郊埛翠黛摩空迎　首而撲水邨山郭葱　如入畫圖慧君左右顧盼領略村中野景爲狀蓋甚樂也此蓋慧君朝來一定之課程朋輩有以慧君時作佚游疑有外遇顧日久無左證亦無以難一晨慧君依例外出馬蹄得得加鞭疾馳穿柳隄花塢而去道經某氏别業籬門半掩眼以内爲小規模之園林小花苾茀巷路萎葹小溪如帶晶莹幽　時陽光初罩大地柳絲掠水面作萬道金蛇舞而幽鳥弄音清風習習生肘下尤足盪人塵慮慧君鴉喜靜潔乃下馬而步不覺行行入内也慧念結廬遠人境亦大可棲遲方涉遐想忽聞背後鶯吭嚦　慧君思潮立斷急反顧見一　者方姗姗而來披花拂柳如流風廻雪落英駝香肩片片飛舞望之若天女散花輕嗔嗔薄怒嬌聲數客顧不損其娬媚 
劇談 
[西崑雜憶] [  江南顧九]  
　　崑曲之所以異於亂彈者一言以蔽之曰規律二字而已故行步有行步之規律起坐有起座之規律甚至一舉手一投足之際一瞬目一回顧之間一輿夫一探卒之微莫不嚴守規律其中插科打諢之白口此劇與彼劇絲毫不可通融而唱句之循規踏矩無論矣例如劇中有登樓一事試默覘上樓下樓之步數必相等而行至某步唱某句某字某拍某句某字警策處應板鼓（曲譜中遇應擊板鼓處旁註（勺......）某句某字頓挫處應小鑼幾下（曲譜中遇有應擊小鑼處旁註（幾記））一絲不可錯亂故演劇時不特登塲人物須胸羅全豹即奏笛司鼓擊節之微莫不深得其中三昧與身歷其境者無異否則悲歡哀樂更持何者以表演之乎且聆崑曲者於解識音律以外尤須深解詞句則自覺趣味彌深非若亂彈之可以隨意花腔對吳牛而奏薰風之曲也　　殺身　　　問心無愧　易　 
文苑 
[弱冠述懷六首] [  洪荆山]  
　　省鼠相爭未厭兵書生空作不平鳴干戈世路艱衣食棠棣家園鮮弟兄畫裹遠山縈客夢海邊微月冷詩情最憐入耳啼蛩急似和篇中變徵聲 
萊舞心常繫膝前飢寒驅我恨難捐有方遊子歸何日罔極深恩比昊天菽水長疎嗟遠役蘭咳欲補愧前賢重闈近有平安信夢繞家山萬樹烟 
未敢堂堂企子張每思倒屣迓求羊登樓王粲餘長恨鑿壁匡衡附末光囊内置錐寗脫頴匣中彈劍不生鋩他山有玉勤攻錯風義銘心詎忍忘 
蒼狗浮雲幻百端避人無計只旁觀矜奇容或誇麟楦矯俗誰還戴　冠墜地廿年愁不了呼天一哭涙聲乾蒼茫四顧皆荆棘蜀道崎嶇未是難 
萍梗生涯西復東朅來市隠效壺公即今花月明湖豓終古江山越國雄家似漏舟風易撼材如朽木燧難攻憑君莫問千秋業一卷陰符讀未終 
七尺昻藏負此軀百年藏月本須臾輕裘肥馬爾何物上藥還丹今有無振翮敢希雲外鶴忘機願學水邊鳬年來已覺名心淡挂笏看山且自娱 
慈谿洪君荆山爲學師甄宜先生冢孫劬學能文有子勝斐然之思昨過寓齋出弱冠述懷六首見示蓋其在建業時舊作爲點定歸之以志通家之鴉且證詩人流澤之長也已未仲春邵瑞彭記 
洪君荆山南社鉅子倦遊京國來客春江傾蓋訂交素心晨夕右詩六章廣徵和作將付鉛槧名曰冠鴉以識數言以記歳月并告同人母吝金玉西神殘客 
小說 
[劇賊胠篋記（六五）] [  一圭]  
　　第八章錯誤 
　　又見辣弗里司被拉到氣洞裹去深恐他人單勢弱吃了人家的苦頭我不得不帮助他說不得甚麽危險也說不得心中害怕也就跳進氣洞去見裹面没一些燈光想是辣弗里司的電筒已被那人打落我就連忙　着我自己的電筒向四下裹一照祇見辣弗里司正和一人在那兒惡打辣弗里司雖未必敵不過他但一時也不能勝他我怕他们打得長久再驚動裹面的人大家蜂擁出來我们祇有兩個人怎能抵敵得住到了那時退無可退必被他们捉住豈不是糟了麽我想到這層也就提起氣力一手執着電筒一手握緊拳頭走上前去照准那人的肩頭上打了一下他躱讓不及就被我打中但他並不覺得怎樣我又提起脚往外一踢不偏不斜正踢中他的膝蓋這一下他可受不住了一聲哎唷未及喊出就跌倒在地我見他旣已跌倒就拉着辣弗里司的膀臂說道我们走罷這裹不是好生意萬一他再爬起來我们就脫身不得辣弗里司雖不響一聲但他心裹一定相信我的話因爲他立刻就和我攢到洞外但是他到了洞外又站着不走儘管望着那個氣洞 
餘瀋[  位銘]  
　　花好月圓人壽人間樂事也然花不長好月不長圓人罕長壽未幾花殘矣月缺矣人亡矣歳月不居良辰難再洵恨事也 
雖然花固不長好月固不長圓人則未必盡不壽者長壽在衛生而去愁思尤其要者也 
 
 
 

Page 19

 
 
   
 
 

Page 20

 
 
常識 
常評 
[一百六十人之兩月] [  箴]  
　　蘇省議員一百六十人消磨兩月之光陰爭一議長以致醜聲四播抛盡蘇人之驗所謂作無益以害有益者蓋無過於此矣 
夫使此一百六十人不爲議員在此兩月中各盡其鄉士之義務各營其本分之事吾其知造福桑梓者已未可限量計不出此而乃日耗其精神才力於無用之地不獨金錢派將無面目以見江東父老即與金錢派爲敵者亦殊不值也 
嗚呼歳月幾何此一百六十人即人人各享百齡之壽亦不過六百個兩月耳今已去其六百分之一矣而况利慾熏其心毒血充其腦不香而自銷　明而自煎恐葉立民之寃鬼將呼嘯於其魂夢之間矣 
道德 
[府右金箴] [  楊介仁]  
　　今日事今日畢自己事自己辦 
一今日值二明日 
美國某公司高懸一格言曰速爲速爲歳月有限事業無窮速爲速爲失時劇可傷 
逐日做事必對得住光陰與自己 
作事不患失敗而患失敗之後不再奮振 
少年當早立志努力前進否則必如飄舟大洋漫無歸東則老來一無成就 
有健全快樂之身心勝於歳入千金 
惡習慣之養成也其始每以小而忽之久則根深底固不得一朝去矣 
追二兎者必不俱及我人行事當始終如一彼見異思遷者必無所成 
無論作何事决不可以怠心出之需注全副精神時思有以擴大之蓋或有監汝行止將升汝於較高之地位者 
成功之易者必無價值其有價值者必自困難得來 
貧乏之來正天之所以磨勵我者當笑而受之 
不能怒者愚人也能怒而不怒則惟智者能之 
求學未必要到學校隨地可學隨時可學宇宙不啻一大學校也 
爲學如逆水行舟不進則退 
用功貴有常一時之猛進難底於成 
無友者不得爲完人 
視汝所交之友即知汝之爲人 
品行即能力 
作伐性賊心之小說者死後尙不能消其罪惡蓋其身雖死其毒猶存也 
非必需品雖賤弗購 
經濟 
[芭蕉製席之新發明] [  發明者史翔熊君來稿]  
　　鄞縣商民史翔熊君素有心於實業精研殫究所發明者頗加惠於實業界不少而其最著者則爲軟席自設廠製造以來銷路發達有口皆碑實爲吾國實業之光茲聞史君近又發明一事乃係積二年之研究面得者緣史君自發明軟席後於織席一事非常留意因見芭蕉之樹通常祗供長夏消暑之用其幹等於廢物經幾度之解剖及化學上之考騐始知可以爲席且質地潔白而有光尤極韌固遠勝席草　染湼各種顔色亦較軟席爲易史君自發明後曾在廠中試製確實美觀且合實用不日擬正式呈請當道轉部立案註册准予專利其席之名則定爲甘露席自此以後該廠之營業必更形發達吾人敢預爲操劵以卜焉而據史君預定計畫謂擬購地三十畝培植蕉種呈請當道勸民購種俟長成後仍可估價賣與該廠則貧民又可多得一種生計而昔日荒廢之隙地不能爲種稻及種菜之用者一轉移間皆可變爲生產之地其利益又不僅及於實業界而已也 
[我國商店亟宜改用新式簿記之原因] [  鉞]  
　　近觀我國商業日趨革新日就開展舉凡大公司大企業漸見增設誠我國國民經濟上之好現象也惟設立者固多而失敗者亦屬不尠推其所以致敗之原因則不外内部無完善之設備論内部之設備須先注意於會計之組織蓋會計組織完善則財產之整理有方當事者自可無内顧之憂專意付外以謀營業之發展矣惟會計之整理全視賬簿之記載明瞭與否而欲得明瞭之賬簿則我國之舊式記賬法不合於用非改用新式簿記不可茲將我國舊式記賬法之弊賣摘要述之 
（一）商品進出不　瞭舊式帳簿之記載每遇進貨銷貨若爲現欵進出者往往祇於現金帳（即滾存簿）記付進貨或收門售若干元若爲賒欠者祇於客户帳收若干或付若干並不另立進貨或銷貨等簿或帳以記其數量故欲知存貨之多少不能在帳上查得非實地調查不可 
（二）損益不明瞭採用舊式記帳法之商店每屆營業　束時欲知是期之損益往往祇將現存欵銀行錢莊存欵貨物盤存值價及客帳等相併之數除去資金開銷欠人欵項等以其所餘或不足之數即以定其盈虧而是盈虧之數究自何種商品得來或耗去實難查考以至下期營業注意之點漫無標凖欲營業之發展烏得不難 
（三）錯誤易而檢查難舊式記帳法因帳簿之記載權限不明故何種交易應記何種帳簿又無劃一之規定以至錯誤易於發生而發生之後因無試算表等以證誤故發覺不易檢查頗難 
上述舊式記帳法之缺點祇就其顯見者言之至若因檢查不便故弊竇易作紙張單薄故保存翻揭不便皆其最著者也綜言之欲免除是種弊竇則非改用新式簿記不可欲擴大營業範圍亦非新式簿記不可也（乙種酬） 
法制 
[習慣法之標準] [  吳子雍]  
　　我國現行法律之法例有採用習慣法之規定其用意可謂至周且密矣雖然習慣法之爲習慣法其成立之標凖究屬何若曰其標凖有五第一須現行之法律無此項之明文第二須此項習慣有事實爲證據第三項不違背社會上之善　　美術界之現象　　提倡美術　　飯碗主義地盤問題 
良風俗第四須不擾害公共之秩序第五須該地之人民均信仰其效力此五大條件皆爲習慣法不可少之條件習慣法之是否有習慣之效力即以五者爲其標凖焉民國二年上字第二百零二號大理院之判决例其所論之習慣法亦以此五大條件爲其成立之標凖足微習慣法之爲習慣法必以此五者爲其眞正之標準也（乙　酬） 
衛生 
[治瘋犬咬傷之惟一方法] [  養氣]  
　　瘋犬可分兩種一曰狂瘋聲音變異遇物即咬四處狂竄跳嘷不止二曰啞瘋口角流涎面呈痿色肢體無力　肢尤動作不靈此二者病態雖異而感受病菌則一自初病至死無過十二日以上者吾國舊時醫生以治瘋犬咬傷爲專業者雖多然有效則不可必科學上之惟一治療法則注射兎血清是也 
注射血清之理由蓋病菌之所謂　山　　聚集而排泄一種毒汁影響及於人身之結果血清療法之最要根據點爲反毒素之原理蓋一切生活的動物其身體組織之細胞中遇病菌來侵時能生一種反抗病菌之物質謂之反毒素其爲量雖　而能隨時分泌撲滅侵入之菌惟若病菌甚多增加甚速則反毒素失其抵抗之力所以醫家注射血清乃用已死之病菌注射體内此已死之菌不會繁殖决不能危害身體中之組織然以其仍含少量毒素故又能剌激組織作成充分的反毒素增加人身抵抗之力易使病菌撲滅也欲製治瘋犬咬傷之病菌即取瘋犬之腦與髓相接處壓碎之用凈水調和種於兎之腦中或眼角種後兩三旬兎必病死乃取其髓置瓶中瓶内有管通空氣先置炭酸鉀於瓶底然後以瓶放入暖櫃中熱之至二十三度兎髓漸乾毒力日减兩星期後即可取用以注射被瘋犬咬傷者之體中其效甚速今歐美醫生皆通用之矣（乙種酬） 
雜錄 
[廣告之又一法] [  嗚鶴]  
　　世界愈交通商業愈競爭商業愈競爭廣告愈新頴故英美各國對於商事廣告一項學校中爲設專科良以商業之發達與否足以判國家之富强與貧弱其闗係豈淺尠哉茲於友人處閱及廣告一則其措詞雖不免陳陳相因而其方法則頗新頴亟錄登常識欄吾愛國商界倘亦以先睹爲快乎創此法者乃直隸省束鹿縣一皮鞋店其法以紙一小方粘於郵局所遞信件之下端緍之上方繪一皮鞋式其下方即附以簡單之說明推其用意蓋以自所在地郵局所發之信件無論受信人現在何處必與所在地之人有多少之闗係其以廣告轉囑郵局粘於信件之下端洵屬推廣營業之一法但鳴鶴之意郵局逐日所遞信件爲數必不在少逐件粘附其手續究嫌過繁轉不如與紙店預約將廣告預刻於信壳皮面之下端似更較爲簡單尙望愛國商界研究及之則其裨益不僅商業已也（乙種酬） 
問答 
[覺初問] [  漸]  
　　陸某閩人也其妻死納家婢爲小星無正式之宣佈於其子於是子不承認爲庶母仍待之如故婢呼婢名父亦不之責有是理乎望明公有以敎我爲幸 
答納婢爲妾旣未宣布於其子則其子仍呼以婢父固無從責之也且父妾有子方稱庶母俗稱無子之父妾爲庶母其名亦不正所謂有子兼男子女子言 
 
 
