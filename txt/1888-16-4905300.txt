# 1888 - 16 - 4905300

 

Page 1

 
 
[小題觀止告白] [  點石齋主人啓]  
　　本齋大題孰海　二集之刻可　　制　之　奉集文苑之大成矣而小題　　　　之　尙爲　事夫　　代　　立言功令所在　　　高才　學不能不俯就　壘而小題尤爲發　之始墓敲門之　　作者代　文體日變故凡掇　科享　名　　不放此道三　意　先章　　　時　　風氣必由此　豈容視爲小道哉本齋　年來博採賡搜又益以藏　寗　　　文　寓餘首爰聘高才愼加遴　陳　盡　利器　登無體不　無格不備無語不　無意不新不但備題巳也操觚之士挾茲一編足以藥膚庸而發智慈　渡人之寳筏亦巾箱之　本共邊得文一萬五千　　　之曰小題觀止準於明春出書先此佈知 
[治水扼要救急論] [  邗江熱心人稿]  
　　鄭州决口全河下注人淮朝命愼重嚴切特簡大臣赴豫不惜大帑堵塞决口期在今冬工成　致來春受惠近聞决口太鉅工料皆不易辦今冬工竣與否固不敢必卽明年亦復把握毫無是黄河必注淮淮水必下注洪澤高寳今冬水來勢緩其下注也高寳邵伯一帶業己湖河皆滿幸江潮甚小歸江各　全開下游滔滔　去上游仍復源源而來明年春水方生黄淮並漲不獨杞人之憂抑亦當道之責初聞大憲臚奏桃源縣屬之成于河淸河縣屬之碎石河意在就洪湖上下游疏通兩條出路此兩河者皆係引水歸舊廢黄河走雲梯閣人海法非不善也無如地勢淤墊高昂舊黄河兩旁無堅堤勢必散漫未必能直逹雲梯卽能逹雲梯而雲梯以下各套以及南尖北尖青沙紅沙等口海淤日久固　興桃不易且亦旋挑旋淤昔左文襄公意在導淮入海親赴雲梯閣察看形勢因擊而止其明証也現又聞大憲深知其弊成子碎石兩河亦不興挑另挑一河無非仍欲黄淮二水走雲梯閣入海殊不知當年係借淸刷黄必得堵閉洪澤東趨各壩將湖水抬高直注淸口刷黄入海今則黄奪淮流齊歸一路卽無刷淸可言將欲並淮黄兩水出淸口一路直逹雲梯亦必先堵閉洪澤之三河緣水性就下東南低西北高將令其注北必塞其東南之路此理甚明否則仍注東南下逹高寳湖何能向北逆流引人所挑之口然則不堵東南之口則水不得北注人雲梯將堵其東南之出口不獨　省壅水無出路且恐抬高則蓄水必多一旦崩决全注下游高邵不堪設想高邵諸堤亦必崩决下河更不堪設想矣雖有大憲疏通揚河人海之一法亦涓滴細流緩不濟急此時籌備水患如禦大敵黄淮　匯不啻百萬雄師一朝壓境其何以禦之夫治水必扼其要論事必救其急江都縣抑庭輿地圖說云天文水法二者交成而　不出于　　治洪水　山川之形定高下之勢除滔天之災　昏　之　使　　於海乃勾股之所由生也元郭守敬　算法元　　召見　　水利以海面較京師至汴梁定其地形高下又自益門而東循黄河故道測量高下世祖信用之開通惠惠通二河至今通行無弊欲治河淮須明高下之勢與曲折進退之理否則未能將水性地勢全局羅胸各執一是必無　大局目今地勢西北高東南下與古同淮黄之水自西北來必自東南去無可疑也東南何所歸惟江與海而已海之遠何如江之近　其入海難不如人江易人江僅恃揚屬歸江各壩業已在高寳邵伯下游其幸而順軌歸江也設來勢洶洶不及歸江　　一起東撼高邵一帶河隄崩決在指顧間不如治於上游之爲得矣上游在何處在洪湖南之禹王河禹王河者舊由　眙聖人山歴黑林橋洞城鎭繞天長向南經金牛山分二支一支人冶浦河至瓜埠下江一支過方山人白茅墩下江卽東溝大河口也東台馮務堂淮揚水利圖說備詳其義康煕年間河臣有此議曰恐淮水直捷趨江下河無水患下河亦無水利矣因而中止後遂無敢議者豈知此河如通卽禹當年排淮泗而注之江故道迄今河影猶存較興挑各河皆使設將來黄不人淮則淮有宣洩之捷徑黄如人淮則淮黄皆有去路淮楊二府免昏墊之憂下河各州縣無荒歉之患各塲灶無淹沒之虞洪澤湖隄工可免岌岌高寳東西隄亦不喫重誠扼要救急之第一法若恐下河無水利亦司就禹王河設閘數道啓閉以時宣蓄得法則有利無害再能訪求精　之人測定地勢挑濬河身不淺不深足資宣洩省工既鉅省費必多尤重在得人而理不獨皖北上游之水旣有出路可免成災卽下游淮揚二府數百萬生靈順以託命者在此一舉　芻蕘之獻未知當否伏候採擇施行 
[詳述福州火災]  
　　福州天祥洋行失慎已登前報兹接訪事人來函復將細情登錄上月十一日三更時大嶺頂天祥洋行首進　房茶爐邊偶爾遺火遂兆焚如行主急將茶倉極力救護奈火藉風力不可嚮邇燒穿左墻　輪船招商局之洋樓付之一炬局後係萬興洋行前後洋樓以及茶倉囤　茶千百箱霎時火烈具舉無從保護　回祿　亦有盧仝之癖耶對面鹿鳴酒庫某島槍店悉成灰燼最近者旗昌洋行等數家各受虚驚是夜月明如畫天色不紅城中官民無知火警者南臺土匪尤多一遇失火相率搶奪俗呼若輩爲火鴉有名朗朗者趁天祥行失火時將洋油搶出數箱次日初更時朗在家偕友登樓聚談悮以洋油點燈未逾時火焰飛騰其光熊熊延及屋椽倉卒之問無從施救　處俗呼觀音佛弄離大嶺頂不遠望衡對宇均無高墻阻攔火勢益熾左至塔亭右至石牌後前至飯店頂一帶被災房屋不下六七百家其時紅光滿天城内文武登南城瞭望火兵亦絡繹於道殊有鞭長莫及之勢惟城外文武各官皆往救援又聞廿四廿五等日報仙塔街登俊里失火幸未成災廿六十燈時水部門兠東廠　錢局因　邊　火延及屋簷幸東西廠以及機器局匠手甚多齊出救護只燒天后宫後進五間并局房數間而已 
[燕京紀事]  
　　吏部出示准正曰旗蒙古都統咨送廪膳生國仁泰拔貢穆津泰二員考試漢謄錄查穆津泰旣已投到圖結並將貢單赴部星騐應准考試國仁泰並未捐作何項貢監核與例章不符應不准考　○阜成門外夕月壇外舊有三楹牌樓一座於前日卓午時石中冒出輕烟一縷絲絲不斷經官役瞥見飛報叅戎守戎率兵馳至柱上漸透火燄幸人多手雜取水又易得卽撲滅○戶部於今正奉限一年規復制錢之諭因擬明歲官員應領春季　銀折搭二成制錢其兵丁月餉卽自二月起開放二成制錢庶制錢支發　多街巿行使自可　轉近來各省解京制錢數逾千百萬串復飭催寳泉寳源各局督飭爐頭匠役添爐鼓鑄制錢必能日見其多也○京城九門皆有千斤　一塊以防危急當無事時則懸於門樓之上十一月十二夜五鼓時德勝門之十斤　因繩斷落下該門領飛報上憲　由　　飛請工部察騐迨旭　東升文錦如鎭軍曁廣常瑞翼尉先後馳至並檄調右翼練兵八十名恊同挽起其時往來行人 
 
 

Page 2

 
 
皆繞道安定西直二門迨將牐挽上已下午兩點餘鐘矣聞懸牐之繩當咸豐季年始易新者迄今爲時已久故致墮落幸在夜半未傷人物也○兵部行知八旗各固山所有年終彚襲世職例應以十二月初一日截止相應行知各旗卽將本年應　引見承襲各員務於本月底以前咨部○五城平糶局所收二路當十錢陸續交庫存至數十萬串有奇近經戶部議於八旗弁兵應領本年十二月及次年正月應領餉銀每名下劃　銀六分卽將此錢折搭一千文放給無論應領銀數多少皆以一千配塔庶於庫帑共餉兩得其益不意閭閣中人一聞此信卽將巿面行使之錢大爲挑剔軍民人等頗覺不便矣○禮邸之太福晉客冬仙逝刻已週年禮邸請假五日以便躬赴太福晉園寢展拜○吏部示傳直隸監生馬文奎馬文章江西監生裴文寛取具同鄕京官印結赴部投考漢膽錄惟查馬文奎等俱未呈騐執照核與例章不符相應示傳該監生限於十一月十三日以前齎照赴部呈騐逾限定行扣除○内府吏科爲曉諭事照得各直省所有赴部引見騐看赴選起復各項人員例應由該督撫給發文移親齎部科分别投遞乃近來各　赴部人員往往有遲至引見騐看之後方行赴科投遞實屬玩視公務有違限制除未經投文各項人員由本科查明另行辦理外爲此出示曉諭嗣後各項人員應投本科公文卽於到部之日赴科投遞以昭愼重勿得任意稽遲致干未便自此次曉諭之後倘再有前項情事定行從嚴叅懲决不寛貸特示 
[丁沽寒浪]  
　　來喜者天津西門外妓寮中翹楚也修眉偃月膩髮堆雲情盼無雙温柔獨絶而畫裙六幅低覆金蓮欵步苔堦尤足令人魂消　醉先與朱恒山善盟山誓海一往情深嗣以朱金盡床頭未免英雄短氣來喜遂常　閉門羹待之而復與王濟川暱顰雲笑雨一味嬌痴不復念門外蕭郎望穿秋水矣朱忿甚日率多人俟於門外一日適逢王與妓燈前私語將赴　臺之約朱等遂蜂擁而入毁物毆人王見勢不佳奪門而去妓則無從躱避惟有嚶嚶啜泣牽袂求饒並歴訴前情以動之朱乃轉怒爲憐喪氣垂頭而去○有馮封氏者僑寓芥園左近其夫本北邱人不務正業日事狹邪游姑張氏不怪子之放蕩反時時將媳凌虐之氏惟自怨遇人不淑背人暗泣而已一日姑又以子流連楚館兩日未歸向婦詈駡交加多方凌辱氏無可奈何躑躅河濵竟與波臣同逝家人知覺已無及矣吁哉○西門南馬道有高薛氏者中年寡鵠薄有貲財夫兄高大常來稱貸氏惡之時出惡聲高遂攫其房契等物而去氏忿益甚投縣喊控王雲臺委廉堂訊之下氏伸訴前因歴歴不爽委廉以其情關一脉何至涉訟公庭諭令隣人出塲調處 
[舊禁重申]  
　　杭垣完　　時里書向有抽豐米名目必向鄕人勒收其數多於正米歴經各憲嚴禁此風稍稍歛戢然鄕人深畏該里書之横仍多解囊而與里書亦不顧官府之法仍多按籍而取今屆仁錢兩邑尊重申舊禁並准業戶遇有索取此米者卽行指名控縣立刻飭提該書到案照例治以重罪决　寛縱　知里書能洗心革面否也 
[沈船類誌]  
　　錢塘縣之横橋坂有完漕米船載米二十石由江路赴城時値石尤風急船不能行船中鄕人頗多且均少年好事各用　槳盡力前駛一不小心船遽翻覆其米盡飽魚　人則均識水性得保性命又有森塘完漕米船在六和塔上　江面以掛帆經鳳吹墮船身太　隨帆而欹船中人遂占滅頂之凶幸爲網船救起得慶生還米已無從撈取矣又袁家莊　船載米二十餘石業己過塘裝人内河駁船尙未開　旁泊一紙船高疊十層並無篷窓所疊之紙忽然攤　盡落於米船中米船本小竟被壓沈經過塘行竭力調處由紙船　償裝米盤費並出　夫力錢紙船紙旣無用又須賠費所喪實屬不少而鄕人以往返跋涉且水浸之米祗可磨粉折耗亦多矣又仁邑之幻區完　米船在下河過一　下被石觸壤船底水遂汨汨而入急行傍岸缷米發至第二層船已沈人水中幸水淺沒至艙面而止然未起之米巳無用矣並聞幻區有一漕未船與一裝軍米船相撞鄕人聚衆滋事其詳俟探明再行登錄 
[永嘉近事]  
　　温州春生陽福生恒記謙吉怡春萃昌和等綢莊二十三家在甯波購辦綢縀千餘金雇定脚班由東路挑　來温路經台州黄巖縣屬盤山秀嶺突來盜匪九人將各貨概行刼去有兩脚班奮勇向爭以致受傷甚重旋赴黄巖縣喊請相騐縣令准詞會營查缉但鴻飛冥冥不知能弋獲否也○三角門内河流淤塞西南隅一帶居民皆賴八角井以供汲飲近日天時亢旱各處井泉俱涸惟此井源頭活水依然汨汨而來上月二十三日晚間有某甲携燈往汲不知如何失足墮入井　幸其時挑水之人往來不絶見甲下阱立卽設法救援然肩胛頭　營巳血污狼藉矣○入冬以後時有四槳五槳等盜船在洋面往來肆行刼掠周靜山鎭軍訪悉遂於上月二十五日淸晨乘坐紅單船帶同　　各兵船駛往梭巡拿緝誠可謂勤於王事矣○上月二十六日之晚鼉更初下警鑼亂嗚探悉大南門外山前某甲家草房失愼四面均無隣舍不須　救屋燬而火自告衰洎城内晏公廟縣城隍廟贊善王廟各水龍電閃星馳而往則早已火滅烟消矣○上月二十八日永嘉縣恩綽亭邑尊六旬雙慶　郡文武印委寅僚及兩鄕耆老咸登堂晉祝○　日洋價陡跌鷹洋一元換制錢九百七八十文完糧則更短二三十文　郡居民咸皆惶恐所幸此次海昌輪船抵埠裝有制錢數千千民心賴以稍定否則各項生涯勢必難望起色矣○邇來猪羊等畜瘟病甚多以致各處肉墩竟無一人過問 
[漢口新談]  
　　招商局新製一船名曰廣濟抵漢後擇期將赴宜昌鄕人少見多怪來觀者絡繹不息船主惡之囑掛得賣斯爲之驅逐掛得賈斯答以不必觸衆人之怒船主怒立批其頰鼻血如注遂控諸英領事府領事傳喚質訊　再至三船主誣稱掛得買斯之子竊其時辰表　襪等物更牽涉暗昧事情領事喚集通班水手面質後復請商局發電至申請總局示下後得回電云將靡主及掛得買斯一概停歇一切局務調江寛船主代辦遂於上月十七日鼓浪赴宜○苗家碼頭某姓有一男孩年甫五六　某日之晚突被人誘至僻靜處將衣服盡行褫去孩痛哭而回歴歴訴諸父母細詢匪人形狀則答以彷彿相識惟不能知其姓名云○後湖大智門係黄陂孝感及河南人漢之要道也附近有茅店五大家以便行人棲止有某店者蔀屋數椽頗極寛廠上月二十二日晚七八點鐘時有河南車販多人小憇其店偶遺燈燼遂致燎原回回熊熊紅光上熾車販等倉猝中無從施救紛紛脫逃以致貨物盡付一炬○洪益巷口有典房一所房主本由山貨行起家逝世後其子某甲不自振拔將故　　與他人近年益無聊賴將六七歲男孩售與某乙得錢數十千藉濟燃眉之急甲有岳母不忍外孫之易姓也徑赴乙家肆意喧嚷乙固富而仁者不與之　任其携孩而去 
[鄂垣官報]  
　　十一月十七日新授廣西巡撫沈仲復中丞過省拜會並赴撫署親拜候補縣遠斌禀知奉撫憲委辦應城膏關稅局務候補經歴樊國輔率漢陽府委監修漢鎭口岸赴兩院禀知候補同知唐華國奉委調辦河溶厘局禀謝十八日專辦武穴厘務候補府松麟解　候補通判趙家瑞奉宜昌關憲委解稅銀漢陽府逢署漢陽縣鍾禀見俱在府城隍廟設壇祈求雨雪候補縣周守典奉委赴孝感縣會勘京控界址赴兩院禀知辭虞汝霖奉委兼辦工程報銷局務候補從九楊啓後奉潘憲委帮辦隄工報銷事務俱禀知候補縣汪承緒奉藩憲委赴監利縣帮辦賑務禀知辭藩轅牌示武昌縣白湖鎭巡檢員缺飭本任之謝雲鵬回任十九日候補巡檢曾傳祿奉漢黄德道委會辦堡工局工程並帮辦河工事務赴兩院禀知 
 
 

Page 3

 
 
[鴛水瑣聞]  
　　嘉興秀水兩縣均定于本月初三日開徴漕米○杭嘉湖道於前日過禾次日淸晨卽行解維○徐土廟附近某鄕於前日午刻失火遠近水龍咸往灌救焚燬平屋數間 
[袁江錄]  
　　河南省垣添設電報委候補縣謝庭芝大令在上海措辦木植等件於上月十二日過浦○漕憲閱視禮壩已於上月十七日折回十八日抵浦○土大宗師恐來歲黄水春漲淮　合屬生童未免有家室懸戀因提前考試札飭各屬牌示定於十二月初一日齊集初三日開考○候補同知袁保基候補通判陳鎬領解蘇州庫欵候補同　郁本培領解閩省庫欵候補知縣張應銘領解江寍庫欵陸續過浦前赴豫省以濟要工○監生王濵以母建坊立祠業已落成上月十五日趙邑尊崔教諭李訓導率領官紳入祠行禮肆筵設席盡歡而散 
[定南紀實]  
　　古之建奇勳偉業者必實有大功而後得盛名名者實之表也然務鋪張侈頌揚則修辭不實逞好惡肆恩私則叙事不實其於顚倒是非增損美惡更無論矣夬所謂實者必身親而目遇之　之於心形之於筆可以信於已可以信於人可以信於天下後世充實而有光　乃眞所謂實也定南紀實意在斯乎意在斯乎溯自光緒壬癸間安南乞師於朝廷以禦法人之侮廷命粤西撫臣帥師防禦之甲申春北圻敗師皆逮治廬州　琴帥奉命撫粤督辦邊防思賦同袍而有以奮揚也偕永安蘇煕帥元春楊軍門玉珂來粤治軍旅文武員弁從者數百人將才之多望而逆知其奏捷者先是粤西思恩府屬五洞生員莫夢弼戕命獲案在獄脫逃潛回滋事聲勢頗張琴帥甫出關勢難兼顧以煕帥分其任督五營會粤臬李公秉衡剿撫兩月而事平隨檄煕帥協辦邊防以蘇營當陸路之南五月捷於　音橋七月再捷於藍松再捷於船頭皆得論功受賞中申冬法人背蘇營由北路進戰諒山不守楊雲階軍門殉焉朝廷擢煕帥廣西提督督辦安南軍務馮　亭軍門副之粤臬李公秉衡護巡撫軍後路合力以禦二月戰於文淵越二日戰於巴平馮軍軍其北蘇軍軍其南環東南而列陣者爲王輔臣軍門王　卿方伯法人以北軍之衆也襲而攻其南猝與遇蘇軍殊死鬥王馮諸軍作掎角之勢以助戰煕帥親援桴鼓將士裹血戰以故皆人捷法之名將多隆利威死之獲俘並貲重器械適有請欵罷兵之旨以馮車門督辦欽廉海防煕帥仍駐南關界事定當軸有分設安邊道府州縣之議煕帥於連城分部各軍以中營駐龍賓橋制前後路東營扼油隘以通兩粤西營遏平關以當全滇參伍錯綜星羅棋布築礮臺建城池設倉厫儲軍械安以制内險以扼外復搆機器濬井七曰太極曰兩儀曰龍口曰龍腹曰衆福曰天祿曰大壽以供諸軍汲飲是役也如石頭城之下危而持之以安也如崑　關之奪紳而出之以速也議功者咸欲歸功於煕帥而煕帥不敢也或欲分功於煕帥而煕帥不爭也凡列保者計文武數千員死事者皆得優卹恩賞之隆未有逾於此者丁亥秋余客游五嶺抵南關間與二三父老追尋往事因援筆紀其實至若頌功美德典册高文乃異日史臣之事也余何敢僭焉山陰道上人守恒稿 
[芹藻流芬]  
　　本埠紳耆王竹侯方伯於昨日循例重游泮水十下鐘時排齊儀仗前導有手執小龍旗之冲鋒馬兩騎灣號馬兩騎　以馬吹手馬執事淸道飛虎旗銜牌有重游泮水記名簡放道一品封典陜西按察使司陜西布政使司陜甘鄕試提調官陜西督粮道賞戴花翎欽差熱河辦事刑部七品京官刑部雲南廣東浙江司員外郎陜西平樂府正堂丁酉拔貢戊戌朝　一等共十餘對次有頂馬對馬提爐虎皮椅十六鋪團勇咸掮刀　其後有淸音紅傘招扇擺刀四對并綵旗數十對輝煌奪目整肅無譁方伯坐緑呢轎貂套　帽精矍神鑠顧盼雍容殿以跟隨馬一對由喬家浜向東折而北過縣橋經太平街迤邏至學宫進東角門詣大成殿行謁聖禮然大後王道署并赴各處拜客及回第宅　午後矣一時賀者盈門殊形熱鬧三下鐘時上海縣裴邑尊送新進文生人學新莊學生忠朱澄懷譚士標郭廷鉁　汝福嚴兆瀾郁惪培朱樹恒朱孔文等共十一名齊集縣署由禮房報名邑尊飭發三梆升堂各生依次謁見邑尊共手答之旋卽乘輿用全副儀仗送諸生人學邑尊帶領新生亦由東角門詣大成殿謁聖畢後至明倫堂謁見宣廣文邑尊先回文生復詣道署謁見龔觀察然後分散於時綵旗飄颭音樂悠揚行人皆屬耳目俗例新生出學宫時有搶轎之舉以先行志必列科名此次搶轎以沈汝福爲最先云 
[押追銀兩]  
　　南巿振裕米行經手　慶甫捲逃一案迭紀前報前晚經裴邑尊提集人証嚴訊股東姚萬春楊汝南伸訴前情　帳顧石泉周少泉同稱嚴捲逃是實嚴稱所有現銀八百七十兩已付與義源水果　楊桂逹因小的借楊期票銀一千兩是以付彼餘洋巳歸小的私債所有棧單一紙乃抵押與順元錢莊楊桂逹稱嚴付小的銀八百七十兩零因小的代伊墊付期票銀一千兩　算尙欠小的銀一百餘兩股東倪金圃稱小的與嚴有戚誼其因何捲逃小的並不知情邑尊謂楊桂逹所收振裕之銀著如數繳案所有代墊票銀另行具詞呈候比追隨飭原差將楊看管限三日繳銀倪旣與嚴有戚誼自應帮同淸理倪稱小的不能淸理邑尊飭倪嚴一併發待質所押候　追 
[吸白烟]  
　　法界新街某花烟館扭送吸白烟之甲乙兩人到捕房據稱伊等吸烟兩盒不名一錢是以扭送捕頭詰之兩人據供在某洋行傲工願脫所穿馬褂作抵卽取錢來贖捕頭准其出外取錢免解公堂 
[捲逃已獲]  
　　前月中旬三馬路某杭綢莊主余鶴林之夥項茂蕃竊取金飾洋銀約共値洋一千六百餘元因卽報捕請查旋由船戶某甲通知言項偕妓女張月卿傭婦朱邵氏私逃至海門廳毛家巷遂知照包探唐淸山禀明蔡太守備文前往關提及至毛家巷查無下落訪問是處鄕人知項與妓傭在離此十八里之余谷村該包探遂許伊酬謝隨同前去欲請廳尊派差協提隨有董事楊子山出爲担保固請無須報官該包探遂囑鄕人指拿項及妓傭金銀布疋諸物均經起出當卽押令下船昨日返滬將人贜帶至捕房諒今日當解案也 
[英界公堂瑣案]  
　　山東濟南府某縣婦人王陳氏控稱兒子王寳隆同張小土索取洋傘鞋子張非但不還反建毒毆又被刀傷請爲提究蔡太守諭令投捕房訴明以便立卽提人該婦又奔至上海縣署喊控裴邑尊派差帶至公廨太守飭値日差協捕提張押候訊辦受傷人送人同仁醫院醫治并由捕房查得遭毆後自己持刀戳傷云○前夜陳根福在小弄中小便某甲見之欲行無　爭鬧間經三百三十六號華捕拘甲至捕房甲堅不承認捕頭飭暫行管押一面將陳移送公堂蔡太守飭交人保出俟甲送案質訊核辦 
[助賑彚誌]  
　　十一月廿七日京都若梅女史篔簹閣女史捐京平銀一百兩合申規銀一百零三兩由百川通號王子馨先生交來又嶺西渤海郡張致恭氏捐它銀六十兩合申規銀六十一兩二錢五分皆助豫皖賑捐巾帼深明大義救災不靳傾奩淸河代有傳人樂善爭先解槖坤慈載福頣壽曰耆遠道拜施彚登鳴謝 
[梨園助賑]  
　　十一月十五日本埠天仙戯園諸伶及後臺共五十九戶合助豫皖賑洋一百八元虚對開六個小洋二角錢一百八十七文由周來全周釗泉戴天林交來當　收票並將各戶姓名捐數彚列淸單登報矣可見何地無善人亦何人而不可以爲善其志可嘉是宜特誌上海三馬路與昌協賑公所竹坪陳煦元謹誌 
[上海陳家木橋電報總局豫皖協賑公所十一月廿八廿九日事略]  
　　十一月下旬連仝高易行九批十批二萬七千一百兩有奇絲業 
會館四批五千兩與昌棧五批五千兩共收規銀三萬八千兩有奇英洋二千六百元有奇細數淸單另登先此奉報○廿九日安慶電局來電賑 
 
 

Page 4

 
 
銀棉衣均到卽日轉解餘函復名叩○兩廣電局沈小翁電廿一至廿五共收賑銀一百三十九兩四錢八分六厘○吳養翁謝筠翁所送棉衣保字册自十一月初一起廿九止共收英洋一千三百餘元銀四十餘兩恩深挾纊敬代災民羅拜以謝○地亞士行交來川督親兵營統領徐君杏林募款四川錢軍門捐欵京都全芸翁七批八批蘇州盛貽本棧公帳房八批常熟凝善堂廿八批蘭溪電局四批紹興電局三批蘇州安節五局批營口電局臺灣慈心人各二批均到先此報謝 
[賀樂靜山叅軍得子之喜]  
　　熊羆夢協吉祥呈繡褓安排復錦綳堪羡君家得英物不妨爲我試啼聲從今佳氣溢充閭湯餅筵開樂有餘一幅花箋忙人賀可曾錯寫弄麞書[  甬東小樓主人]  
[有懷第一技木犀吟館主詩以代柬郵呈粲政并希玉和]  
　　萍聚淞濵豈偶然天教文字締良緣雲烟揮灑出塵表君書畫無塵俗氣風月評量到酒邉冷趣同參香雪海余性愛梅蒙君手寫墨梅見貽綺情曾悟木犀禪圍梅閣期君共早盼浦帆十幅縣惜紅生待定草 
[浙省撫轅抄]  
　　十一月二十二日候補府徐士霖禀知藩臬委赴　州公幹禀見叩辭題補孝豐縣陳友詩禀知藩司飭知蒙恩奏請更補武義縣缺叩謝○二十三日請補孝豐縣譚恩黻禀知　　司飭知更補叩謝並奉鑄錢局委赴滬查銅鉛叩辭○二十四日奏補義烏縣吳承恩禀奉臬司委赴義橋騐收新造救生船差叩辭○二十五日温州府魯禀見辭赴任郭文壇裏見辭赴靑陽匯釐局差 
[蘇省撫轅抄]  
　　二十五日卽用縣江廷燮徐州公幹回○二十六日新選靖江縣張嘉言禀銷發審局帮審差卽辭赴任○廿七日請補崑山縣石浦司巡檢胡受年禀謝奉先行赴任分飭發江蘇試用縣丞李功叙湖南人禀到○二十八日候選訓導吳鳳葆辭行回杭州籍候補道庫大使易家鼎禀辭赴海運滬局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[留别高昌寒食生]  
　　奔波縱爲利名牽求富何嘗願執鞭事欲干人非素志生偏誤我是靑氈途窮暗灑英雄涙交淺誰聨翰墨綠管鮑不逢知己少閒愁空自寫連篇謀生計拙歎徒然好事多磨屢變遷友誼倍因桑梓重余心敢比栢松堅潔身自圭防玷壯志將銷硯未穿立定　跟漫隨俗躬修奚獨讓前賢搔首何須屢問天逹窮原有命存焉庸人獲福偏難解賢士無名祇自憐長短古今休論尺方圓天地不離錢如君經濟誠難得奚槐才名到處傳别久曾經逾十年重逢我欲勉抛磗情輸片紙終慚薄事比圍棋要着先困守豈眞甘伏櫪臨岐且自覓歸船來春還作滬江客再拜門牆訂後緣時在丁亥冬仲二十八日同學愚弟謝錫申石帆甫未是草 
碧湖釀仙史招往天仙園觀劇有雛伶小寳鳳小寳芬者曲度商聲姿饒越豔九華燈下更覺可人戲綴俚言以博兩詞侍芳粲○玉腕玲瓏妙技施蓮花一曲泥人痴最隣笛響篤沈處撲朔迷離兩不知同謪情天迥出塵華妝偶現女郎身倩誰雙下生花管替冩渠儂鏡裏春惜紅生初稿 
[幽棲仙侣手寫墨蘭小幅見貽賦此誌謝以博一粲錄請高昌寒食生洎香尉擅夢同政]  
　　結想空山露正漙生香活色現毫端琳琅尺 
幅須珍重好作騷人雜佩看[  惜紅生稿於侍梅閣]  
 
 
 

Page 10

 
 
[光緒十三年十一月十六日京報全錄]  
宫門抄○諭旨二道錄前○發抄旨五道○直督李奏頒淸苑等處龍神匾額片○又　奏知府照例序補片○又奏革員助賑請開復銜翎片○又奏革員管理武備學堂有效請開復銜翎片○浙撫衛奏撥解京餉等銀片○又奏調署同知缺片○又奏試用期滿各員留省補用片○閩督楊奏遴補陸路副將摺○都統榮奏陵寢修理工程摺○又奏補茶膳上人缺片○直督李奏開復知縣處分片○十一月十六日吏部翰林院八旗兩翼値日宗人府引見十一名吏部二十八名兵部二十八名國子監二名欽天監二名正白滿二名値年旗二名兩翼二十一名○睿王等塲差完竣覆命○淸安謝署正紅漢副都統恩○八額駙敬信各假滿請安○鳥拉喜崇阿請假十日○澤公請假五日○承綬續假五日○召見軍機嵩申廖壽恒高萬鵬薛福辰○發抄李秉衡奏陳如金等署慶遠各府奉硃批吏部知道單併發欽此○又請以蔡希等署太平歸順道奉硃批吏部議奏欽此○又請以陳善均等署南寗府各缺奉硃批吏部知道欽此○又西隆州石鳴泉撤回另補奉硃批着照所請吏部知道欽此○又委署西隆州延不到　請飭摘　奉硃批吳大樁着摘去頂戴餘依議該部知道欽此○○李鴻章片再淸苑縣南關龍神廟滿城縣一畝泉村龍母宫沙河縣赫峪龍神祠曲周縣臨堂村龍王廟夙著靈應頻年春夏缺雨歉象將成經官紳虔誠祈禱甘霖渥霈枯苗立蘇實能功德及民據詳請頒匾額前來相應仰懇天恩府准頒賜淸苑縣南關龍神廟滿城縣一畆村龍母宫沙河縣赫山峪龍神祠曲周縣臨堂村龍王廟匾額各一方由臣祇領轉發各該縣敬謹摹泐懸挂以答神庥而順輿情理合附片具陳伏乞聖鑒訓示謹奏奉硃批另有旨欽此○○李鴻章片再道府州縣無論何項勞績保歸候補班人員應自到省之　起子限一年詳加察看出具切實考語奏明分别繁簡補用兹查有候補知府張振棨到省一年期滿例應甄别據藩臬兩司詳請核辦前來臣查該員張帳棨才具開展堪勝煩缺遇有應補缺出照例序補除履歴册咨部外理合　片具陳伏乞聖鑒謹奏奉硃批吏部知道欽此○李鴻章片再據籌賑局司道詳稱已革湖北荆宜施道花翎二品銜董　翰因直屬水災較重工賑需欵甚繁將田産折變銀五千兩交局兌收濟用洵屬急公查革任四川按察使花翎布政使銜方濬頣捐助直賑五千兩前經奏請給獎奉硃批方濬頣着開復原職銜翎欽遵在案今董儁翰目擊時艱竭誠報効雖稱被議人員不敢仰邀甄叙但旣捐助巨欵未便沒其好義之忱請援案具奏前來可否仰懇天恩賞還董儁翰原職銜翎以資觀感之處恭候聖裁理合附片具陳伏乞聖鑒訓示謹奏奉硃批董儁翰着賞還原銜翎枝該部知道欽此○○李鴻章片再已革花翎布政使銜湖北簡用道楊宗濂久在臣軍總理營務器識深穩心細才長勞績卓著經臣奏調該員管理武備學堂事務頗收得人之效上年四月醇親王巡閱北洋回京覆命於五月初一日奉懿旨道員楊宗濂前辦武備學堂規制頗能整　着准其留於直　交李鴻章差遣委用欽此欽遵在案該員自蒙慈恩湔袚錄用益復激發天良異常奮勉學堂創設之始一切章程本係該員一手厘訂兩年以來督率肄業兵弁懲勸多方月有進境各營統領無不心服其駕馭西洋教習亦頗得法用欵撙節　勞任怨察其血性忠勇任事實心實爲營務洋務中不可多得之員現屆學堂二年期滿著　成效教習繙譯學生人等照案應邀奬叙該員未便向隅合無仰懇天恩俯准將已革花翎布政使銜湖北簡用道楊宗濂開復原職銜翎以示激勸是否有當伏候聖鑒訓示謹奏奉硃批楊宗濂着准其開復原銜翎枝該部知道欽此○○衛榮不片再戶部奏撥光緒十三年京餉案内指撥兩浙鹽課鹽厘銀二十萬兩又内務府經費撥兩浙鹽課銀五萬兩行令於開印後分批起解限五六　前解到一半十二月初間全數解淸又奏撥丙戌年籌邊軍餉案内撥兩浙運庫銀六萬兩各等因恭錄諭旨行文到浙卽經轉飭遵解過戶部京餉銀十六萬兩並劃撥西征欠餉銀二萬兩内務府經費銀三萬六千兩上年解過籌邊軍餉銀五萬兩各在案兹據浙江鹽運使德壽詳稱在於縣塲灶課曁綱票課厘項下解戶部京餉銀四萬兩内務府經費銀一萬五千兩又撥解光緒十三年分二批參價銀五千兩並丙戌年籌邊軍餉一萬兩委候補鹽大使林藎臣管解仍煕成案飭令該委員由析至滬榙坐輪船連至天津由陸赴都妥速䟎解所有本年京餉奉撥課厘銀二十二萬兩並内務府經費銀五萬兩參價銀一萬兩丙戌年籌邊軍餉銀六萬兩均已全數解淸具詳前來臣覆核無異除分咨查照外並咨行沿途文武各衙門一體撥護前進以昭愼重仍飭將起程日期速行詳咨外理合附片具奏伏乞聖鑒謹奏奉硃批該衙門知道欽此○○衛榮光片再杭州府中塘海防同知姚光宇在任病故除另　恭疏題報外所遺員缺係專管海塘現値修防緊要應遴委暗練之　接署查有仁和縣知縣趙篤恩堪以委令署理遞遺仁和縣知縣缺係省會要邑亦應酌量委署查有靑田縣知縣高積勳堪以委令調署據藩臬兩司會詳前來除分檄飭遵外謹會同閩浙總督臣楊昌濬　片具奏伏乞聖鑒謹奏奉硃批吏部知道欽此○○衛榮光片再准部咨捐納道府及道府州縣保歸候補人員應于到省一年後察看考核分别補用等因遵辦在案兹查用海防例試用知府劉秉柱業已試用一年期滿又候補班前補用知縣蔡秉澄候補知縣陸邦輝均已試看一年期滿據藩臬兩司分案會詳前來臣查試用知府劉秉柱年富才明堪膺繁缺候補班前補用知縣蔡秉澄才明識練候補知縣陸邦輝明白安詳相應循例請旨留省補用謹會同閩浙總督臣楊昌濬合詞附片具陳伏乞聖鑒謹奏奉硃批吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲陸路副將員缺緊要遴員請補　重職守恭摺仰祈聖鑒事竊照浙江撫標中軍叅　准補嘉興協協　將唐湘遠病故所遺副將之缺接准部咨係陸路題補第二輪第三缺輪用揀發人員旣據扣留外補應令揀員請補等因伏查　缺副將駐札嘉興爲江浙沿海要冲省垣屏蔽控制巡防責　綦重必須幹練熟悉情形之員方足以資表率惟查有留浙補用副將張金榜年四十七歲廣東嘉應州人由軍功剿匪著績遞保副將　授浙江樂淸恊副將光緒元年十二月領札任事七年六月因案奏叅暫行革職嗣經訊明奏請開復原官留浙補用光緒八年六月二十三日奉旨着照所請欽此九年五月收人杭州城守營候補咨准部覆註册歸與浙江陸路揀發副將班内序補在　該員營務諳練勤幹有爲前經歴署金華杭州副將及現署撫標中軍叅將各篆務辦理均極裕如以之補授斯缺洵堪勝任核與揀發班次亦屬相符且該員在浙有年於該處情形較爲熟悉人地實在相宜臣與撫臣詳加挑選往返函商意見相同合無仰懇天恩俯念副將員缺緊要准以該員張金榜補授浙江嘉興協　將實堪勝任惟該員開　副將案内尙未赴部仍俟部覆到日卽行給咨送部引見恭候欽定除飭取履歴另行咨部外謹曾同浙巡撫臣衛榮光浙江提督臣歐陽利見合詞恭摺具奏伏乞皇太后皇上聖鑒飭部議覆施行謹奏奉硃批兵部議奏欽此○○奴才榮毓漙芸塔布跪奏爲應行修理工程請旨飭交工部查勘恭摺奏問仰祈聖鑒事竊奴才等恭查陵寢每年歲修案内遇　情形較重應行修理者遵照工部奏歸人另案奏請交部查勘辦理查上年另案奏報各項除已經估修外尙有未修處所兹據各衙門該管官册報上年奏報未修曁本年現查應修處所均係情　應行修理　工奴才等親往履勘皆與所報相符理合恭摺奏請飭交騐收本年歲修工程臣查勘　歲應修各工大臣詳　查勘是否　修之處應由大臣奏明辦理曁本年現查應請修理各項工程情形分繕淸單恭呈御覽俟命下之日欽遵辦理爲此謹奏奏原批工部知道單件併發欽此○○榮毓等片再恭查陵寢遇有茶膳上人缺出例應奏補今東陵内務府出有茶膳上人一缺公同揀選得拜唐阿錫英食錢糧二十五年年三十六歲又慕陵内務府出有膳上人一缺公同揀選得拜唐阿文通食錢糧二十年三十一歲均堪充補理合附片奏間謹奏奉硃批着照所請該衙門知道欽此○○李鴻章片再據藩司松椿詳稱前因降補大興縣知縣李均豫虧欠旗租正耗並内結雜欵銀一千九百二十四兩三分九厘鑾租京錢二百二十三串八百六十八文奏叅暫行革職勒限嚴追在案兹據將前項銀錢完解淸欵詳請開復前來應請旨准將該員李均豫原叅暫行革職處分開復以昭平允除將銀錢細數人撥　由分咨吏戶部外理合會同兼管順天府府尹臣潘祖蔭順天府府尹臣高萬鵬附片具陳伏乞聖鑒訓示謹奏奉硃批李均豫着開復暫行革職處分該部知道欽此 
 
