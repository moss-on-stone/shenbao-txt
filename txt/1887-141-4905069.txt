# 1887 - 141 - 4905069

 

Page 1

 
 
[君主眞容]  
　　大英國大君主維多利亞在位今已五十年國官無論在本國以及在各通商口岸皆申敬祝上海西儒求得君主眞容　敬摹繪俾共瞻仰現託本館代售計毎幅寔洋五角正此佈[  申報館書] 　 
[石印阮刻十三經注疏并校勘記訂期出書啓]  
　　古人於校書一事喻之號如掃落葉如拂几塵非以此寛假也蓋言校讐多一次斯舛譌少一次耳本齋所印阮刻十三經注疏并校勘記一書校對已三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啓[  點石齋代啓]  
[御纂七經先印易書詩春秋禮記五種啓]  
　　聖祖　期倦勤命儒臣彚纂易書詩春秋四經傳說而衷之宸斷憲廟仰承先志克竟前功復纂三禮傳說是謂御纂七經刋板武英殿頒行各直省俾天下士子翕然爲體用兼賅之學聖天子興賢育才用意至深遠也惟是爲時日益久是書亦日益少荷澤馬端愍公總制閩浙時敬謹摹刻於浙垣官書局而一帙繁重價值昂貴孤寒之士難於購置前年海上石印初行亦曾有人刋爲小本分作兩截而式樣之陋劣與字句之模糊舛譌一展卷而輙思棄去不願讀於是善本日逸而日貴本齋訪求是書久悉雙梧　主人有舊藏内廷本因向商借倩善書者影抄之直行細字仿古香齋袖珍式而分句辨聲悉仍舊貫刻先敬印易書詩春秋禮記五種約九月可成如有願購是書者至本帳房閱看樣張可也此啓[  點石齋代啓]  
[論當合力防俄]  
邇來疉見素蕤閣侍史與賓紅閣主人所論洋務扼要及防俄芻言而深歎中國之洞燭外情通達時事者固未嘗無人特惜其畛域之見未融而猜嫌之意猶存也孔子號忠信篤敬行乎蠻貊則所以駕馭之者惟一誠字而已泰西諸國其來中土名曰通商其所立盟詞名曰和約原與宋時遼金元三朝大異者也遼金元三朝之於宋土壞相連术牙交錯彼此虎視眈眈圖相吞併勢均力敵則可相安于無事衆寡大小强弱一有不均則兵事起矣今泰西列邦通商中土雖以英爲首而環而伺者數十國通商立約之初雖以勢力要挾而其立意所在則專在貨財而不在土地自後雖有齟齬而終言歸於好彼之利在轉輸貨物我之利在徵抽稅餉各利其利互相覊縻於是深識遠慮之士籌及馭外一事必曰防海必曰備邊不知各口通商由海而江足跡所至幾遍中土始猶處之門戸之間繼則引之於堂奥之内固非肘腋之虞而腹心之患也惟是近日泰西情形較之三四十年前固有大相懸絶者昔之所重者在防英其次曰防法有事於中土法固無役不從处普興法蹶而英與法離前歲法人之役英亦惟束手旁觀而已且隠欲爲中國道地普於中土雖久已垂涎然外託於持義守禮之邦未敢遽逞說者謂英近口持盈保泰所有地球中屬地連環相續維繫不絶能自聯絡而固結之已足爲雄豈再有意於中土哉惟環顧地球中諸國足爲歐亞兩洲之患者俄人而已俄人昔日志在土耳機幾欲竭獅子之全力以摶兎幸英與法仗義執言力與周旋藉以支持保護其間不然土之亡也久矣法旣不競普奥諸國俱興皆以助土拒俄爲名俄人於是無意於歐洲矣旣已撤其西往乃復專其東顧非窺伺印度則覬覦乎高麗易庫頁於日本佔琿春於我疆籌畫經營不遺餘力其志固不在小矣猶幸其北方諸處多荒寒不毛沙漠綿亘財賦未充兵力未裕故一時未能驟償其所願然其跋扈飛揚之態歐洲大小諸邦無不陽駭之而隂懾之矣特尙未有制之之術耳請以古今時勢言之今日之俄猶戰國時之秦也英法普奥則猶齊楚趙魏也土耳機則猶弱韓也韓入於秦則諸國皆不能自存六國惟不能助韓以拒秦故亡今歐洲諸國深明此理絶不使俄得志於土各以兵力相保衛而土遂爲西歐之屏障矣俄知其然故舍土而弗爭乃轉而從事於亞洲俄於亞洲得寸則寸得尺則尺則其勢益雄夫豈歐洲諸國之利哉特諸國尙可緩而於英爲最亟蓋印度之興亡關繫於英之得失者大也英於亞洲無他國以爲之援勢似難獨力以拒俄中朝在亞洲爲巨國莫與抗衡英欲合力以拒俄舍中國其誰哉故英今日之待中國迥異於前音則忌中國今則親中國昔則欲弱中國今則欲强中國彼出其長技爲中國教習亦幾欲竭其心力必不隠而不宣有所秘惜慳各於其間特聯中拒俄之意彼不能自逹之於中國也亦不能顯言之於衆前是在識微知著者默會之焉可也或謂中國之意似與美國爲最親以美國自通商以來和好無間言不知美固中立之國也何嘗不以英法爲進退特坐觀成敗不發難端敗則不受其咎成則利益均沾而已故或有以爲誠實者或有以爲狡譎者要之美不恃兵力之盛强以啓疆宇而惟知自守則其所長也若欲結以爲援則不始英或曰以今日事勢觀之通商之局亘古不廢當與地球相終始而和約似未可長恃是則在我而已夫待隣國之道當與之開誠布公相見以天我以信義待之禮意以要結之彼自以信義禮意報我循環之道毫髮不爽也與國之中尤親信者足以供我緩急之用兩國同心併力而後他國乃不敢侵犯春秋戰國之際所以約縱連衡才恃此道也俄人近日致力於亞洲正我中國之深患特事猶未形要當外與之親而内爲之備巒與英國維持聯絡密爲要約一旦有事彼截之海我禦之陸從容肆應有所恃而不恐俄人豈無所聞見知兩國之和衷共濟必不敢輕啓釁端要使其平日圖謀之心默弭於無形潛消於不覺此之謂備於不虞防於未然嗚呼豈獨於俄一國爲然哉 
[上諭恭錄]  
　　閏四月初一日奉上諭殺虎口監督恩壽奏差滿回京齎交盈餘銀兩一摺所得盈餘等項銀兩一萬六千六十二兩零均交廣儲司恩壽着毋庸賞給該衙門知道欽此同日奉上諭道邊寶奏叅知縣虧短交代請分别查抄勒追等語河南已革署正陽縣知縣項則周已故署蘭儀縣知縣唐毓衡虧短交代銀兩前經勒限追繳迄未完解實屬玩延項則周唐毓衡各任所寓所資財及原籍家産看一併查封備抵並提集經手丁書嚴訊是侵是挪按列侒辦休致宜陽縣知縣謝應起虧短正雜銀兩甚鉅着摘去頂戴勒限兩個月追繳餘依議該部知道欽此同日奉 
旨這監試着舒普去欽此同日奉旨着景壽本格監馬步射欽此 
[西使將來]  
　　中國與大西洋所立約章前已列報兹閱澳門新聞紙知此事係中朝派海關西人名干伯爾前往西國與外部大臣議定草約干伯爾卽於三月初七日謁見西皇西皇以禮接見西國外部大臣及西廷新簡駐紥中國之欽差羅大臣亦同在列現聞西欽差不日卽當啓行來華其參贊係孟姓乃列陣圖之軍官云 
[全城被燬]  
　　般鳥西字報云南洋蘇魯島之明朋城近爲日斯巴尼亞攻擊悉成灰燼寓該城之華商悉逃之 
 
 

Page 2

 
 
山打根山打根之英官知之向華商查問或應撫卹之處據稱所有貲財盡數挾以俱出所燬者惟廬舍而已未識此事因何起釁則該報語焉不詳容俟續聞 
[茶船續開]  
　　由漢口裝載新茶赴外洋之輪船其第二批開行者爲怡和洋行之格楞阿格里船里船於初四日天明時由漢口開行至昨日八點半鐘時抵吳淞停一刻許卽展輪赴外洋船中所載之茶有五千三百墩云 
[平度礦務述聞]  
　　昨有友人致書本館云近世言礦務多格於民情而官辦尤甚小民或貪其利士耆必慮其害惟山左爲甚山左自前明礦稅横征羣閹肆虐至今談者色變往往封禁之文刻石山陬道左僧邸昔欲開采猶爲所格况其他乎廼李山農觀察開礦山左運外洋機器置之於平度山中不獨人無違言且翕然四方從之者如歸市初不之信適反人自平度來躬覩其盛三月朔開用機器來觀者數萬人局旁新市演戯賽會戯臺上對聯云開機起集何妨俯順輿情試看攘往熙來有多少窮民共沾餘利辦礦　材可知原非虐政但得便民裕國願二三君子莫守迂談是日有四府紳耆千餘人致送觀察匾二牌四又萬民傘數柄且有來遲爭補名者又初五日平度闔學致送匾聯聯云開國家美利之原儲軍餉裕賑需山果效靈當代煌煌欽駿業膺師表斯文之望采風詩公月旦士皆承教多才濟濟仰龍門夫以民人畏慮之事一旦而樂利如此不知觀察何道以致之友人又云平度礦局大門有聯云家給人足頌聲並作國樂民富喜慶大來土地廟聮云九里十山府尰之富一花百葉年歲有儲機器房大門聮云太平機關獲金三倍長安富貴受福多年又機器房内柱聯云三炎起明左沙右石兩輪並轉抱珠載金並題云集易林語山農并識末聯以古語形容新機蓋機開三个火門旋鼓兩大輪以施力將含金石春成細沙以水銀珠滾黏金屑故尤爲恰當 
[獲匪彚紀]  
　　蕪湖訪事人來信云張某楚南人在南陵北關外開設米行廿餘年矣銖積寸累家資約可萬金平居樂善好施疎財仗義人咸以正人目之而不知實與會匪聯盟拜會是處有湖南會館一所當會匪蠢動時董事某姓爲官言某爲首某爲從某處係巢穴某處有窩藏歴歴如數家珍并指出張爲第五匪目邑尊德蓮舫明府聞之立刻簽差拿獲監禁禀候大府定讞旋經人保出用爲眼線將第一匪首指明拿獲又繁邑蕭大令某日下鄉在某菴拿獲和尙一名並一寄住之測字人搜出刀鎗等件訊知該菴爲會匪聚會之所想一經鞫實諸犯均必明正典刑也○皖撫陳六舟大中丞委孫樹人觀察往甯國府一帶查辦會匪觀察隨乘長龍船督率澄清營杉板五艘導以小火輪於本月朔日午後抵蕪小住一宵翌晨卽望宛陵進發○上月之杪蕪湖縣差捕在江口龍王廟茶肆及某當鋪拿獲匪類男婦七名口錢孟超明府刑訊數堂供稱各贓竊自江口某銀樓及南門某鋪除現獲外餘俱付諸長生庫其婦女年僅二十餘爲窩留之所各匪俱湖南北人身穿舊號褂類皆係散勇結隊爲非雖經處以大刑毫無確實供語現已下諸囹圄想須盡法嚴懲也○數日前蕪湖縣又獲匪徒刑訊之餘供出同黨共有百四十餘人從孝豐山内分竄各處 
[逆犯就擒]  
　　江西雩都縣民變一事疉登前報上月十四日經官軍開仗攻破其寨首犯王時隴漏網潜逃江撫李中丞通飭各府州縣認眞緝拿侒　兹聞王時隴已於十九日在瑞金縣地方弋獲已解省垣訊辦至逆黨王福瑞等尙不知下落云 
[魚市熱閙]  
　　九江毎年春夏之間沿江一帶所産魚苗甚多爲他處所不及自榖雨後各處漁人結網江濵橯取魚苗者亦如棋布星羅至芒種時止各路水陸魚販均往官牌夾地方販賣洵該處一大宗生意也現在該處到有贛帮蘇帮吉安撫州等幫魚苗船共數十艘由魚行估價分賣逐日担運者尙絡繹於途聞該處毎日約出貨銀千餘兩凡屬茶寮酒肆以及雜貨等店生意極形熱閙毎逢魚市人口衆多不免打架滋閙等事今年經王太守札委嚴李兩委員前往徵稅並認眞彈壓頗稱安謐云 
[訪拿地痞]  
　　九江爲七省通衢華洋雜處屢有無賴棍徒遇事生風横行市上良民遭其魚肉從前經德化縣金雨卿明府出示嚴拿後已匿跡銷聲今又死灰復燃間有滋閙情事金明府又出告示飭差查拿其示云欽加知府銜賞換花翎調授德化縣正堂大計卓異加三級金爲出示查拿事照得化邑有等無賴棍徒各有綽號成羣結黨遇事生風良民被其欺訛遷敢與較前經分别示禁查拿該棍徒等稍知歛跡近則日久玩生逐漸濳回故智復萌若不嚴行懲究將何以儆　頑而靖閭閻本縣除惡務盡志在安良除飭差查拿外合行出示曉諭爲此示仰闔邑軍民鋪月人等知悉如有後開名目許爾被害之家卽捆送赴縣隨卽當堂究懲以儆强暴而正風化各宜凛遵毋違特示計開宗顯明卽小閻王本地人洪崧山卽一尊佛漢口人萬老么卽萬里侯李老么卽李闔王王老二卽王假反王天保卽王天霸貴州人 
[禁賣淫藥]  
　　湖北保甲局黄爲出示嚴禁事照得天地以好生爲德隂陽相感成胎近有一種枉法射利之徒配合打胎斷産諸方滿城招貼蠱惑愚蒙戕害生靈莫此爲甚復查此輩賣藥招貼雖借攻打死胎怪胎血龜血塊爲名實專爲方便私胎起見以致愚婦愚夫恃有此藥可爲護符相與任情苟合色胆包天卒因藥性過烈服之傷身殞命者究屬不少而若輩轉相售賣惟利是圖孽海日增尙復自鳴得計豈知天地之道生生不已損一胎卽損數百胎傷一命卽傷數百命按律載婦人因姦有孕畏人知覺與姦夫商謀用藥打胎以致墮胎身死賣藥者杖一百流三千里又按律載庸醫以過失殺論若故違本方取財物者計贓以竊盜論因而致死及因事故用藥殺人者斬似此私造藥餌斷産打胎絶人生理啓人姦淫國法煌煌專條具在况復違方論病用術取財其罪甚於唐醫其贓類於竊盜若不嚴行禁止何以正風俗而召天和除省垣蘭陵正街謝寶樹堂一家已經本府勒令遷徙改業外其餘多寓漢鎭自應開明住址移知漢鎭保甲一體查禁驅逐合行出示仰各色人等知悉嗣後如有打胎斷産賣藥射利在省城内外招貼者一經鋪保巡役拿送到局定卽嚴行盡法禀辦不貸切切毋違特示 
[三山尺素]  
　　總理閩浙營務處黄海樓觀察之太夫人於前年迎養閩中花下板輿萱幃日永兹以思家念切擇吉四月二十八日遄返梓鄉自楊制軍以下官員次第出境恭送○總理恪靖營務劉康侯觀察親赴上游查點恪靖副中營勇回省後楊制軍卽將營官賀軍門撤去委觀察兼帶其軍○駐紥連浦之楚軍立字左營統帶莫恊戒因事請假楊制軍委督署支應處朱濟浦二尹暫攝其事○有人自長門來述及近日有某營勇私將軍械火藥席捲而逃旋卽拿獲嚴懲○督帶恪靖砲隊正副兩營鍾紫雲軍門駐紥北岸砲臺訓練之餘見由閩安抵亭頭鄉一帶海塍千百丈年久傾頽因率兵勇數百名爲之脩整未浹旬而功竣鄉人咸稱頌之 
[邑尊拜客]  
　　前日下午代理上海縣蒯虎臣大令排導出城拜會英美等國駐滬領事官亦禮尙往來之道也 
[興工濬河]  
　　會議濬河一事業已三紀情形其侯家浜一叚已於昨日興工是處及黑橋浜平時居民作踐不堪以致淤泥積滿此次開濬殊　周章董事朱吟香因另傳挑糞頭目資雇人夫二十名先將孚面淤泥以木桶挑去俾得興工開濬至午刻代理上海縣蒯虎臣大令親往騐勘云 
[沉寃得雪]  
　　去年章高氏之次子士增向已歇行夥陸厚卿索欠被陸之新股東王長觀及王之舅母唐趟氏與周爽臣紏同毛信三喬位卿等驀將士增毆傷小腹右肋擊損右足踝該氏因遣長子錫增據情控告時莫直刺方綰上海縣篆當卽騐傷延至五月初九日士增因傷身死復由直刺詣騐而案延十月这久屍親屢次投催終不定斷至本年二月錫增赴松江控諸府署旋又上控臬轅均奉批飭上海縣訊明計報斯 
 
 

Page 3

 
 
時直刺尙未去任奉札之下於三月廿九日飭差提集人証請帮審委員吳端甫司馬覆訊照前分别管押交保遷延至直刺卸事仍不定讞亦未申群新任蒯大令接任之後謂事關人命烏可懸擱多時遂於前日飭差傳集人証仍請吳司馬庭訊司馬先向錫增開道謂案經本委訪明一切今當照例詳辦錫增唯唯稱是司馬謂爾指定毛信三爲正兇何以當時並無見証目今卽有見証然已過遲似難將毛抵罪矣錫增答稱事在大街豈無見証實因莫大老爺初訊時諭以辦陸厚卿毛信三二人餘兩究明實在繼忽又以並無見証不肯辦理小的供明當邀証人到案則又不允照此情形　不許人作見証以致案懸將及一載寃夫伸而事未白今幸得遇青天洞燭下情寃旣能伸事旣可白小的當惟命是聽陸厚卿毛信三唐趙氏喬位卿仍各執前詞司馬大怒謂唐趙氏等平日行爲與此案之被控本委深悉情形均應懲辦姑念該氏年老格外從寛罰錢超度死者不願則掌頰枷號以儆該氏稱願罰惟不甚有力耳司馬着該氏與王長觀同具願罰切結陸仍管押毛亦押候科罪喬交差看管俟商諸蒯邑尊候示定奪錫增感激涕零叩頭稱謝號昔當莫大老爺提訊時哀求伸寃反令寃戴覆盆今始得潑雲霧而見青天矣司馬又善言安慰隨令退出一時觀審之人莫不頌司馬燭幽發伏扶弱抑强明察如神顚不愧民之父母云 
[主僕互訐]  
　　前曰英公廨移送抱匿佘爵廷家小孩案内之沈陳氏到縣蒯大令當飭官媒收管至下午請帮審委員吳司馬升堂　訊佘投案訴稱原籍粤東向爲雜貨生涯妻子生有一孩現甫八月雇沈陳氏爲乳母上月二十七日清晨該氏陡起不良乘間將孩抱匿查該氏由王張氏荐來因向王張氏理說詎王張氏置諸不理不得已將沈陳氏扭控英廨奉移來案沈陳氏供稱家在姑蘇鄉間由佘雇令哺乳並禾抱匿伊孩且佘係著名蟻棍該孩非伊親生亦由他人寄養或又輣由伊拐來此次想伊自已賣去揑詞誣控小婦人佘稱當該氏抱孩出外時有比隣老虎灶主目覩何得藉詞圖賴司馬再三駁詰該氏堅報如前司馬怒喝令掌頰四十下又鞭背一百下復加詰訊仍無確供司馬以兩造各執一詞未便核斷着將沈陳氏仍交官媒姑候覆訊核辦佘叱令退去 
[不准抵算]  
　　犬茂錢莊椌豐記猪行欠銀一案疉記前報昨日法包探將原告傳到捕房將在押之元記肉店楊老元解案南泰記之陳阿友同裕店之王三才南恊記之陳錦標豐記亂東羅紹堂豐記擋手秦炳釗　奚阿竹等均到案王司馬着將先後繳案之現洋票洋共計一百八十三元當堂給大茂莊先行領去詰問尙短若干答稱結欠銀九百餘兩司馬着先退去隨結羅紹堂據稱曾欠王永言洋一百六十九元有投本洋二百元在帳相抵尙應找進洋三十一元陳錦標稱代王永言到案因　染病甚重不能來案陳阿友稱亦是王永言名下楊老元王三才均　王錫榮名下王司馬謂秦炳釗欠莊銀尙鉅不能將帳抵帳應先料理養管押候追兩陳王奚羅楊等人一概放出看法包探將王永言王錫榮　友通三人之保人傳諭該保人等將三人赶速交案 
[無故自刎]  
　　英國人某住於法界西國飯館十八號房内忽於前晚無故自刎經人看見喉間已受傷血流如注立卽禀請領事官將該西人送入公濟局施治不知能否無礙也 
[珠還無術]  
　　楊一峯控兒子竹亭行竊銀洋田單寄存妓女王二寶處及蔡太守飭差往吊該妓言已被許捕廳取去太守因又飭差帶妓至捕署索得田單抵契再飭往取洋銀以上各情節登前報該妓旋遣女傭尋到竹亭之妻許氏一同投案太守集訊之下一峯申訴前因并稱所有珠子等件向由我妻存放現在妻亦投案其妻某氏供稱大珠二顆及翡翠帽準褲帶放在拜匣内均被取去叩求將珠追取楊竹亭供稱現洋田單抵契均由小的竊取惟並無珠子翡翠帽準褲帶等件五二寶堅稱並無眞珠交下太守飭傳楊許氏上堂問爾曾否至許捕廳處取洋二百元該氏供稱小婦人原籍山東住居引翔港嫁竹亭已八年矣丈夫辦貨時曾向許捕廳借洋五百元立有借票後因虧耗無力歸還曾言將田單暫抵祇以商之堂上堅不允從是以躭延迄今現由丈夫取得田單寄在王二寶處小婦人知之卽託許老爺往取至洋銀二百元則已交小婦小收用太守謂王二寶娼妓也爾丈夫何可將家産寄存且爾夫如何認識許捕廳該氏答稱王二寶亦係引翔港人與母家結隣而居丈夫不務正業被賣爲娼許捕廳亦與母屬某甲聯宗是以丈夫央甲向之借貸楊竹亭亦稱借洋是實太守問然則二百元被許捕廳扣去乎該氏答稱並不被扣確由小婦人取用楊一峯之妻楊某氏又稱曾有人見竹亭偕二寶在戲園時所失褲帶二寶繫在身上眞贓已露何言無珠王二寶堅稱無珠竹亭亦稱此事不能累及二寶太守飭將竹亭仍行管押王二寶暫交官媒再行覆訊核辦 
[失孩已得]  
　　上月三十日本報曾登趙陳氏之子小毛頭在南市太平街失去一則昨接陳與昌絲棧來信云該孩已由某客棧送至酬以番佛五尊孩則交其母領去掌珠已得其樂何如而陳大善圵之保赤爲懷心存惻隠稱以萬家生佛誰號不宜哉 
[分發人員騐看名單]  
　　海防例掣籖分發主事孫茂德安徽内閣中書許之榮浙江部寺司務方駿安徽從九品張鳳五山東○海防例指省分發道李樹棠安徽直隷知府花翎三品銜喬聯寶山西湖北王毓苹湖北江蘇趙于密湖南江西知縣 
彭溥孫江蘇湖北花翎同知銜璧珵鑲白山西鹽大使高慕夔江西浙江黄秀品浙江廣東直隷州州判牟懋榮廣西四川王衍覲山東河南府經歴吳汝昭順天雲南姚廷樞奉天廣東鄭桐山西山東吳時懋江蘇湖北楊元勳浙江江蘇縣丞高軒廣東福建喻芹藻福建江西張正清湖北福建魏碩輔湖南江西魏貽孫湖南湖北牛達逵山西河南許鴻範河南山東李毓棻浙江四川蔡維熊甘肅江西劉鵬河南四川鹽知事吳曾濤江蘇廣東楊靜安四川廣東府照磨胡鑫江西江蘇巡檢宋璞直隷山西陳金釗廣東福建何鴻說福建廣東佘藜光廣東福建長運廂紅滿湖北吳樹傑江蘇江西曾世璜雲南廣東沈桂榮江蘇浙江謝國斌江西廣東謝重遠四川湖北邵永益河南安徽羊汝達浙江江蘇從九品陳澤均廣東福建陳秉俊直隷東河長有鑲紅滿廣東劉駿湖北湖南典史賀殿元直隷山西姜葆仁順天湖北竇師默順天四川艾文康順天四川徐保昌安徽江西王釗江蘇浙江姚後啓江蘇安徽姚崇鼎安徽江西錢鎭江蘇直隷于來同鑲藍河南張銜甘肅陜西驛丞王肇銓江蘇浙江閘官金大權安徽東河石印蘋河南南河未入流李祥符順天四川王叔榮江蘇直隷籌餉例指省分發通判提舉銜萬良玉江蘇安徽沈召浙江江蘇府經歴劉保三河南山東縣丞乙沛恩江蘇山東巡檢王文壽湖南安徽曾鴻珊湖南江西彭厚孫江蘇廣東楊濬泉江蘇安徽道庫大使徐士澂浙江山東從九品周德馨順天貴州許慧浙江河南沈慶椿浙江河南吳閏辰安徽山西典史張守基順天廣東江承蔭江西湖南李國楝浙江甘肅未入流馮瑞江蘇河南○勞績掣籖分發 
道藍翎二品銜蔣松齡奉天知縣藍翎知州銜黄承琳順天巡檢蕭開翼湖南○勞績指省分發同知聞昌壽浙江陜西知縣同知銜崔運生直隷陜西沈炘安徽四川陸保善江蘇直隷鮑豫浙江西川沈佺浙江江蘇藍翎同知銜葛培義湖南江蘇張佩紱直隷浙江 
州判史久蘭浙江貴州縣丞六品頂戴張澄江西浙江王塟元廂白漢廣東潘㞧年浙江直隷藍翎王藎臣湖北甘肅縣主簿蔣日新湖南浙江巡檢李鴻鈞貴州廣西謝蘭芬廂白漢廣東李家幹江蘇雲南從九品余慶邦安徽浙江王壽萱浙江貴州李宗英四川貴州 
 
 

Page 4

 
 
○議叙指省分發鹽大使劉際泰江蘇廣東○進士呈請掣籖分發知縣楊光欽河南徐寶鍔陜西○教習呈請掣籖分發知縣魏鵬展山東○俸滿教職呈請掣籖分發知縣鄧維璟貴州○截取呈請指省分發同知姚繩武陜西山東○應補呈請指省分發通判同知銜蕭福清江蘇浙江從九品岳世俊四川廣東王慶清江蘇廣東未入流吳縉榮順天廣東周樸浙江湖北秦文煃江蘇福建于英基山東江蘇 
[江督轅門抄]  
　　四月地十五日江寗府李廷簫禀知任事孫雲錦禀知卸事○二十六日同知項晉釗謝委大橋厘捐差藩轅牌示正任溧水縣施春膏現已丁憂開缺所有前委代理斯缺之齋鈐自應改爲接署○二十七日代理溧氷縣齋鈐謝委接署調補河南開封府孫雲錦辭赴安徽藩轅牌示溧氷縣典史員缺前經請以海防卽用典史沈錫蠻咨署已奉部　覆准應卽飭赴新任又江浦縣訓導曹煜病故繳委遺缺查有試用訓導汪守正署理○二十八日辦淮北督銷兼鎭陽關鹽厘候補道徐文達辭赴河南會勘淮北引界○二十九日溧氷縣典史沈錫　禀謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月二十九日京報全]  
　　宫門抄○疆撫劉奏爲通省田賦戸籍清册咨部立案摺○皖撫陳奏爲委解京官津貼銀兩政○又奏請旌表斤○又奏報徵收洋稅船鈔等銀數摺○將軍希奏爲審明挾嫌起意謀故殺一家兩命案定擬摺○四月二十九日内務府國子監鑲黄旗值日鑲黄滿引見二名鑲黄蒙四名○克侯假滿請安○記名副都統薩呢布恩特恒額各謝恩○掌儀司奏初一日祭奉先殿慶王行禮○召見軍機漪貝勒文秀薩呢布恩特恒額○○尙書銜降一級留任甘肅新疆巡撫二等男臣劉錦棠跪奏爲新疆通省田賦戸籍彚造清册咨部立案恭摺具陳仰祈聖鑒事竊照新疆軍興以來地方荒廢收復之後漸次招墾不特昔年民屯兵屯園租地畝不能悉依舊地卽各屬原管地畝亦有非復舊制者如昌吉縣舊管該屯所地畝早經撥作迪化屯喀喇巴爾噶糧員舊管地方亦歸迪化管轄是事雖因舊不啻更新現在清理田賦只期丈量地畝按畝科糧若必牽合舊章轉多窒礙經前陜日督臣左宗棠曁臣迭次派員清丈迪化昌吉阜康綏來奇台土魯番濟木薩呼圖璧各屬均按上中下地畝分别升科上地毎畝科粮七升中地四廾下地三升照章概不徵耗其鎭西哈密庫爾喀喇烏蘇精河仍照舊章科則辦理迭據各屬清查科算除去兵屯荒熟併計應徵粮石均與原額相等椎土魯番科徵糧數多於原額科徵銀數少於原額而銀糧相抵有盈無絀此北路清查田賦情形也南路徵糧前准部案或有地畝科則並有徵收銅斤普爾錢一切章程不同且從前分駐大臣經管此時改設郡縣劃分疆界情形大非昔比不能不從新厘定前叔臣左宗棠派　辦理此後徵粮各局響按付一徵收嗣臣查照各局員詳稽畆册等則酌定試辦以輕重間有失平復經酌減各按地方情形上地毎畆科粮五升四升不等科草五斤中地毎畝科粮三升科草三斤下地毎畆科粮一升五合不等科草二斤耗料不另加徵其折徵銅斤金課地畝向章無論是否業銅業金戸民　係額徵銅金之地卽須交納銅金於民殊多未便臣現酌定章程委員試辦礦務凡舊日額徵銅金地畝一律改徵粮石所有銅金各礦所民間開採納課　官乂各城伯克向有養廉地畆自改郡縣伯克多經裁撤廉地歸官招佃承租額粮照則收納其未裁伯克廉地及撥作義學壇廟香火各官地均科額糧歸人此項田賦　内至額徵糧石以小麥六成包榖四成交納亦間有搭徵稻榖之處其距成二百里以外完納本巴不便者則准完折色按時估酌定毎小麥一石折　一兩包榖一石折銀六錢第倉儲爲官食所關自又以多徵本色爲是現定需粮較多之區過全徵本色或僅折三成或准折五成或量准五成以上惟草束需用較少折色較多毎百斤折　五分統於此次一律核定作爲永額此南路清查田賦情形也綜　通省南北兩路三道屬共查又各等荒熟地一千一百四十八萬一百九十四畆四分五厘共額徵本色粮二十七萬六千五十一石三斗一升四合一勺額徵本色草一千四百九十萬二千七百一斤七兩七分額徵糧　折色及地課銀五萬九千一百四十八兩四錢一分一釐四毫四絲七忽内現墾熟地毎年應徵本色粮二十萬三千二十九石二斗三升入合二勺應徵本色草一千三百九十五萬八千二百一十六斤一十兩二錢八分應徵糧草折色及地課銀五萬七千九百五十二兩一錢六釐二毫一絲七忽其荒地已經招墾者升科之年再列入熟地核算未經開墾者飭令隨時報墾照章科糧以昭核實又粮由戸出田賦旣均戸口卽可併計現飭造齊戸口清册通箥漢回纒民及入　安國共計二十六萬六千九百五十九戸男女大小一百二十三萬八千五百八十三丁口逐加查核内　北路戸爲最稀尙須極力招徠撫輯以期生齒日盛額賦日增　情據藩司魏光燾辭請具奏前　臣覆核無異除將彚齎田賦戸口各册咨部查核立案外謹會同陜甘總督臣譚鍾麟摺具奏　否有當伏乞皇太后皇上聖鑒訓示再新疆各屬徵收銀糧皆於毎年秋收後開徵無上忙　徵之欵以後應辦考核各案應請免造上忙合併陳明謹奏奉硃批戸部知道欽此○○陳彝片再戸部奏准擬加文職京官津貼行令安省毎年解銀七千兩自光緒九年爲始七月解半十月解清按年額　等因遵經按年籌解至光緒十二年人止均附片陳明仕案所有光緒十三年分撥先批解一半銀兩兹據布政使阿克達春詳報仍照案在於庫存摺折項下原定抵補攤捐欵内籌足庫平銀三千五百兩飭委候補同知王植忠解部交納詳請奏咨前來臣　核無異除咨部查照外謹附片陳明伏乞聖鑒謹奏奉硃批戸部知道欽此○○陳彝片再據太平府知府聯元等聯名禀稱原任安徽南　縣知縣文龍係漢軍正藍旗人其妾劉氏幼習女箴長爲簉室當文龍梅篤時該氏親嘗湯藥禱於神前願以身代治文龍病故卽潛製殮衾不令人知至舉　事畢仰藥以殉該府等誼屬同鄉見聞旣確不忍聽其湮没造具册結禀請具奏前來臣查官員身故其妻妾有殉節者由同鄉官於服官省分呈請奏懇族表歷經辦　有案今原任南陵縣知縣文龍之妾劉氏捐軀殉節洵属義烈可嘉合無仰懇天恩飭部照例旌表以彰節烈出自鴻慈除册結咨移部科查核外謹會同兩江總督臣曾國荃安徽學攻臣貴　附片具陳伏乞聖鑒謹奏奉 
硃批着照所請禮部知道欽此○○安徽巡撫陳彝跪奏爲蕪湖新關第一百五結徵收洋稅船鈔等項銀數遵照按結開單奏報　摺仰祈聖鑒事竊照安徽蕪湖關添開通商口岸應照成案將所徵正半各稅按三箇月奏報一次前已遵照將蕪湖新關自光緒三年二月十八日開辦第六十七結起至十二年九月初三日第一百四結止均經按結奏報在案兹據督理蕪湖新關徽甯池太廣道雙福群稱蕪湖　關自光緒十二年九月初四日起至十二月初七日第一百五結則滿所有平結徵收各國商船及華商船隻正半子口各項稅鈔銀兩曁遵章支提出使等欵經費辦公薪水各項銀兩並實存數目又免徵山東採買車米稅銀分别四柱開摺造册呈送前來臣覆核無異除册分送總理各國事務衙門曁部科查照外謹繕清單會同兩江總督臣曾國荃恭摺其陳伏乞皇太后皇上聖鑒謹奏奉硃批該衙門知道單併發欽此○○呶才希元跪奏爲審明挾嫌起意謀故殺小功服姪趙幅興等兄弟一家二命按例定擬恭摺仰祈聖鑒事竊據署伊通州知州王端啓詳稱民人趙升用鍘刀謀故殺小功服姪趙幅興等兄弟一命等情一案當經批飭吉林道轉飭再行嚴審確據塡格錄供解省審辦嗣據該州訊取一千犯証供詞並將該犯趙廾由吉林府轉解吉林分巡遵豐紳泰勘轉前來奴才親提覆審緣趙升籍隷伊通州已死趙幅興趙幅有係趙升小功服姪趙升向在趙幅興等家内依養居住帮同種地度日趙幅興平素因趙升做事舛錯時向斥說趙升並未理會光緒十二年三月二十九日趙幅興囑令趙升耕種黄豆趙升遺忘悞種榖子趙帳興赴地查　向趙升斥詈趙升因其力大難敵隠忍木較晚間趙幅興與其妻王氏在西屋趙幅有在東屋趙升在中屋各自睡歇趙升憶及趙幅興平素相侍刻薄屢被斥詈難忍起意致死洩忿天明時分趙升乘趙王氏外出手執鍘刀走入趙幅興住室見趙幅興在炕睡熟未醒向其頭上狠砍二下致將其頸門相連額顱右至右額角砍傷骨損趙幅興受傷喊救趙幅有驚覺應聲趙升慮恐趙幅有帮護捉獲起意一同殺死又至趙幅有住室趙幅有卽坐起一炕趙升用刀向其頭上連砍二下致將其額顱左相連左額角額顱右相連右額角至右太陽砍傷　損倒炕當經趙幅興之母舅邵得花驚覺趨至將趙升抱住趙王氏喊　隣人崔永太等趨視將刀奪獲報約詢悉情由詎趙幅興延至四月初三日因傷殞命鄉約將趙升送案報經該州詣騐間旋據報趙幅有延至初六日亦卽因傷殞命均經該州騐訊通詳批飭研審確情錄供解省審辦該州將趙升解省由府道勘轉前來奴才隨卽親提覆鞫據各供晰前情不諱究詰不移案無遁飾查例載殺死功服卑幼一家非死罪二命者問擬絞立決奏請定奪仍查明該犯財産酌斷一半給　死者之家各等語此案趙廾因趙幅興囑令耕地誤種榖子致被趙幅興查知詈篤後復憶及趙幅興平素相待刻薄之嫌輒敢起意謀殺用鍘刀將趙幅興砍傷又因趙幅有驚覺慮恐帮護捉獲頓起殺機用刀將趙幅有迭砍致傷先後越日身死殊屬不法已死趙幅興等兄弟爲該犯小功服姪雖趙幅興等並未登時殞命惟據該犯供係有心致死一謀一故自應按例問擬趙升應請合依殺死功服單幼一家非死罪二命者擬絞立决例擬絞立决仍　例奏請定奪查明該犯財産酌斷一半給付死者之家邵得花等訊係解勸不及應毋庸議趙幅興等辱駡功服尊長本于律擬業已被殺身死亦毋庸議無干省釋屍棺飭屬領埋兒器鍘刀該州存庫備照除將全案供照咨送刑部查核外所有審明挾嫌起意謀故殺小轼服姪趙幅興等兄弟一家二命按例定擬緣由是滞有當理合恭摺具奏伏乞皇太后皇上聖鑒飭部核議施行謹奏奉硃批刑部速議具奏欽此 
 
 

Page 10

 
 
[光緒十三年四月三十日京報全錄]  
　　宫門抄○發抄硃批六道○大臣懷奏請飭撥銀兩以清墊款摺○護西撫李奏爲甄别知縣片○晉撫剛奏爲道員缺出請旨簡放摺○護西撫李奏報署藩司交卸篆務北上日期片○漕督盧奏爲運河漕船挽上清江各閘開行日期摺○又奏爲修濬各閘片○將軍希奏爲派員辦理屯墾事宜片○鄂撫奎奏爲委署知縣片○四月三十日理藩院鑾儀衛光祿寺正黄旗值日理藩院引見十四名鑲藍旗二名戸部十名○打牲烏拉總管雲生請訓○記名副都統趙升保林謝恩○閣中堂景善各請假十日○續昌續假五日○召見軍機紹祺曾紀澤恩佑雲生○發抄李嘉樂奏匪徒假冒武職大員盤獲刦逃奉硃批知道了卽着飭令派出員弁將該犯王時隴迅速設法弋獲毋任漏網一面嚴拿黨與解散脅從以靖地方餘依議欽此○李鴻章奏裁撤毅左軍發給津貼等銀奉硃批着照所請戸部知道欽此○又吕耀斗期滿甄别奉硃批吏部知道欽此○英廉奏請以領催定祺補拜唐阿奉硃批着所請該衙門知道欽此○恭鏜奏請以巴雅爾補總管奉硃批兵部知道欽此○慶　奏寗遠州紳民捐修城垣毋庸造册報銷奉硃批着照所請該部知道欽此○○奴才懷塔布跪奏爲領項不敷據實聲明並墊立要工懇請飭撥銀兩以清墊欵恭摺仰祈聖鑒事竊本年三月初七日恭奉皇上祗奉慈禧端佑康頤昭豫莊誠皇太后啓鑾展謁西陵大差所有風水界内應修橋道地盤並黄新莊等四處行宫急修工程以及糊飾收拾器具等項曾經援案請由直隸藩庫撥銀一萬二千兩分發各該員弁飭令核實辦理兹據奴才標下中軍遊擊瑞凌禀據恭修橋道地盤官弁等禀稱東口子門内各叚道路年久未修連歲雨水冲刷溝澗極多隨處積潦下通泉脈用土修墊旋修旋蟄再行多集夫工用土加塡仍然輭濕不能堅實後用碎石密壓牢固再用黄土塡平方臻穏妥工作旣難費用不少並恭修三岔峪尖管地盤一座周圍一百二十丈地面亦多坑窪均應修墊平穏不敢草率所用土方須由風水蜀外雇夫挑運道路旣遠其價倍增所有橋道士方運脚木料夫價弁兵口分置備器具等項需用甚煩原請約估之數實係不敷若再侯請欵興工誠恐有誤期限暫有鋪商借銀一千六百兩以濟要工該員等無力賠墊禀請補發前來奴才奉文恭辦要差所有應脩橋道屢經往來查勘目覩工作爲難情形迥逾往昔實非上届可比該官弁等用項實有未敷禀請補發尙非揑報再九　峪道路一叚橋梁五座此項工程未經奉文修墊不在原估之内然必須預行備辦免致臨時趕辦不及亦卽借墊興修然久未平治道路狹窄之處必須開闢水潦低窪之處必須寔塡方能一律寛平而取土在數里之外山徑徒窄擔何不易工價倍增没途芟剔草根檢除亂石雇用夫工更屬不少實比别處加倍共借墊銀一千六百兩禀請給發又本月十一日乘輿駐蹕梁格莊行宫是日戍刻經内侍傅出奉皇太后懿旨着將九龍峪橋道修墊平整安設尖營預備次日臨行奴才祗聆之下欽遵辦理竊思橋道已經修建惟尖管地盤未經修墊當卽傳令恭辦橋道員弁赴即興工兹據禀稱是日懍遵懿旨夤夜興工然非廣集人夫不能迅速竣事非數倍工價能招集人夫此刻殊難顧惜經費暫向鋪商借欵優予價值卽時散放備期無誤要工不敢繩以例價遂至用銀四百兩这　並無浮冒一併禀請給發前來奴才細核所禀委係實情本月二十日經皇上恭奉皇太后親臨九龍峪尖營尙無貽誤而橋梁道路復經鑾輿周歴一切情形早已仰邀聖明洞鑒惟有仰懇天恩飭下直隷總督轉飭藩司將此三項墊辦銀兩迅速如　撥發委解到鎭俾得轉發各員以清商欠而舒官　出自逾格鴻慈再九籠峪轩方風水攸關必須禁止閑人出入方昭敬愼奴才擬於五老山傍修蓋汛房三間派撥弁兵實力巡查此項工程卽由此項請發墊欵内核實酌减撙節動用不敢再行請欵所有恭辦要差領欵不敷以及墊修九龍峪橋梁道路添築关營地盤各項銀兩緣由理合巷摺具陳伏乞皇太后后上聖鑒訓示遵行謹奏奉硃批所有墊辦銀兩卽着咨行着隸總督飭撥歸欵餘依議該部知道欽此○○李秉衡片再查定例大挑舉人到省後試用一年期滿該督撫隨時甄别堪以知縣用者卽以該員期滿之日作爲甄别日期山准部咨無論何項出身凡補缺應具屬者試用期滿由督撫甄别具奏各等因在案兹香有大挑舉人簽分廣西試用知縣張道生業已試用一年期滿例應甄别臣查該員悃愊無華辦公勤奮堪膺民社據署藩臬兩司會辭前來除將該員履歴咨部外謹會同兩廣總督臣張之洞附片具奏伏乞 
聖鑒訓示謹奏奉硃批吏部知道欽此○○山西巡撫臣剛毅跪奏爲省會道員缺出請旨簡放恭摺仰祈聖鑒事竊照兾寗道馬丕瑶奉旨補授貴州按察使所遺員缺係衝煩難兼三要缺駐紥省城管轄四府三直隷州政煩事劇非爲守兼優之員不足以資治理例應於各項候補道及實缺知府例准升補人員内揀選請補自咸豐十年以後曾經歴任撫臣選擇前項合例人員切實加考開單請旨簡放各在案臣謹於晉省應補應升各項内逐加遴選除資望較淺人地不宜各員無庸開列外查有太原府知府沈晋祥一員係應升人員實缺知府在任候補道俞廉三毓銘遇缺題奏道吳其復田壽等四員均係應補人員以上五員或歴任實缺政績　著或在晋年久熟悉情形或委署道篆措施悉當於兾甯道一缺均堪勝任兹謹照成案開列各員簡明履歴加具切實考語恭繕清單請旨簡放以重職守理合恭摺具陳伏乞皇太后皇上聖鑒訓示謹奏奉硃批另有旨欽此○○李秉衡片再據　廣布政使慶愛詳稱奉到行知准吏部咨欽奉上諭慶愛着來京另候簡用廣西按察使着張聯桂補授欽此旋奉飭委署按察使凌彝銘接署薄篆卽於光緒十三年正月二十二日卸事伏念該司忝權藩條材輇識短自維檮昧補益毫無荷高厚之深恩涓埃莫報奉另簡之巽命感悚難名應於交卸後趨詣闕廷恭覲天顔藉申瞻戀兹已交卸藩篆並將任内經管庫欵及各局事務一律交代清楚並無經手未完事件擬於正月二十四日由省起程北上懇請轉奏等情前來理合附片具奏伏乞聖鑒謹奏奉硃批知道了欽此○○頭品頂戴漕運總督臣盧杰士跪奏爲河運漕船挽上清江各閘開行日期恭摺由驛具陳仰祈聖鑒事竊照本届江北漕粮仍辦河運江蘇漕粮查照上届成案遵辦河運經臣會同督臣撫臣請撥銀兩修理閘壩河道以利行駛先後奏明要案臣一而嚴催漕船受兌開行江蘇漕船於三月初一日到浦共係八起計船四百二十四隻裝運正餘米十萬五千七百餘石江北米數較多於三月初六日到浦共係十起計船五百三十一隻裝運正餘米十三萬三千九百餘石臣騐明後隨卽催令各帮銜尾上挽三月十二日全過清江閘二十一日全過福興通濟各閘連檣北上臣仍督飭沿途文武各員催提前進並飛咨東河督臣山東撫臣照章啓放湖口壩鋪水下注務期早抵東境乘汛渡黄以兾仰慰宸厪所有漕船挽上清江各閘開行日期理合繕摺由驛馳陳伏乞皇太后皇上聖鑒謹奏奉硃批戸部知道欽此○○盧士杰片再江北運河水勢極小清江以南洪澤湖楊莊以北全恃微山湖接濟然必修築閘壩以節其流收潴底水以助其勢臣於去冬請修河清河定河成三閘以河定閘爲重門關鍵尤爲緊要因卽併力修整並將該閘越河堵築堅實其河清閘墻底均未大損祗須清一閘塘便堪濟運該閘越河不寛毋庸堵塞以省經費河成閘墻底均有損傷灰漿未乾未可遷就啓放現將該閘越河量爲蔬濬以利行駛自此以下匯澤利運亨濟濚流四閘越河均已塔閉擡水漸高隨時加築至去冬所堵潘　河尾等水口來源頗旺堪以開放濟漕各閘淤灘及長河淺處均經擇要挑挖問有淤沙段落仍當隨時撈刮以免阻碍理合附片具陳伏乞聖鑒謹奏奉硃批知道了欽此○○希元片再前因署黑龍江將軍恭鏜奏調吉林補用知府李金鏞會辦礦務經奴才附片奏留該員督率屯墾於光緒十三年二月十六日奉到硃批創辦礦務事鄁緊要着仍遵前旨卽飭李金鏞前往黑龍江會辦所有吉林屯墾事宜該將軍另揀妥員辦理欽此仰見我皇太后皇上理財用人權衡至當跪讀之下感悚莫名自應遵旨卽飭李金鏞前　黑龍江曾辦礦務另揀妥員辦理屯墾事宜查有隨營委員花翎同知銜補用知縣方朗向在淮軍帶隊嚴明沈毅謀勇兼優因髮埝肅清歴保今職奴才到吉後投効東來派辦邊務文案於邊地情形極爲留心兹派該員前往督率屯墾兼以安輯流民設遇交涉詞訟卽令就近審理禀由奴才核示遵　蓋辦理伊始非假以事權必致多所顧忌並刊發木質關防一顆文號奏派辦理屯墾事宜關防以昭信守謹附片具奏伏乞聖鑒謹奏奉硃批該部知道欽此○○奎斌片再署麻城縣知縣趙星五現在聞計丁憂所遺該縣印務自應委員接署查自本任隨州知州濮文昶品學優長事理通達前因纂修志書調省堪以署理據布政使蒯德標署按察使武震會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此 
 
 

Page 11

 
 
[光緒十三年閏四月初一日京報全錄]  
　　宫門抄○諭旨五道錄前○將軍杜奏爲舊疾舉發日漸增劇懇恩賞假調理摺○又奏請開復佐領革職處分片○又奏爲揀員管理孶生駝廠事務摺○將軍謙奏爲閱看防務春操完竣摺○直督李奏爲請補守備片○又奏爲酌議增租地畝片○蘇撫崧奏爲匯兌京餉銀兩片○江撫德奏爲委解地丁銀兩片○四月初一日吏部翰林院正白旗值日無引見○崇光假滿請安○洪鈞服滿請安○記名副都統常祿連祥謝恩○前殺虎口監督恩壽差滿回京請安○清安續假五日○明桂續假二十日○吏部呈進月官卷○倉　奏漕船五日回空○召見軍機童華土文錦長順崇蘭○○奴才杜嘠爾跪奏爲奴才舊疾舉發日漸增劇籲懇天恩賞假調理恭摺瀝陳仰祈聖鑒事竊奴才前因帶隊出師江皖轉戰秦晋繼復遵旨督軍出口勦辦竄匪時值嚴寒之際夙夜剿賊臥雪眠冰不避寒冷以致屢受濕　兩骽積致堅痛等証前於光緒元年間在署叅贊大臣任内舊疾陡發兩骽抽痛弗克支持等因奏懇恩施賞假調理在案奴才目迭蒙聖恩補授定邊左副將軍以來七載於兹毎届交春骽疾卽爲作痛雖云時發時止尙匪勉强支持均已隨治痊可伏命奴才受恩深重未報涓埃若精力稍能敷衍曷敢自惜必當力疾趨公兾圖報効所以數年來從未敢遽行請假詎意本年入春以來舊疾復作較前增劇以致起跪需人難於步履近覺精神日形委頓雖百方調治究未見輕且烏城遠處極邊苦無醫藥實屬難以支持惟查烏屬附近地方現有湯泉僉稱能療寒濕等症奴才再四思雜惟有仰懇 
天恩賞假一個月俾奴才隨時親往該處坐湯安心浸浴或可早望就痊至烏城公事率歸舊制轄境亦皆安謐設遇緊要公務奴才仍當力疾商辦謹將定邊左副將軍印信照案移交滿洲叅贊大臣祥麟護理倘蒙逾格隆施俾奴才得以速療舊疾當銷假當差斷不敢少耽安逸致負生成所有奴才舊疾復發請假調理緣由謹繕摺具陳伏乞皇太后皇上聖鑒謹奏奉硃批着賞假一個月欽此○○杜嘎爾等片再查前換防佐領諾敏因派山東坐催軍餉屢由該省藩司挪用銀一千九百兩當由應關鹽菜項下抵還銀三百一十兩餘欠銀一千五百九十兩適值該員班滿禀請回綏變産完欵隨經批准回城措借呈交嗣因逾限延不完解經前歴任將軍額勒和布春福等先後奏叅摘去頂戴卽行革職併請飭下綏遠城將軍就近嚴追奉旨着照所請該部知道欽此欽遵轉行嚴追在案迨光緒七年二月間本處奏請援照科布多奏定章程遠省領餉毎萬现准且費銀一百兩查該革員諾敏曾在東省領獲餉銀十二萬兩應在于欠欵内開除銀一千二百兩尙欠銀三百九十兩予限照數着追解烏歸欵等因奉旨允准亦在案續據戍守卽補驍騎校額爾克圖乃將其堂兄諾敏前項欠欵照數代交清楚歸入罼需項下造報等因分行去後兹准綏遠城將軍咨稱查已革佐領諾敏前項欠欵業經如數交清應由烏城　近開復原叅摘頂革職處分以昭公允而結此案咨請具奏前來溯查光緒十年十二月間准吏部咨開内閣抄出奉上諭本年恭逢慈禧端佑康頤昭豫莊誠皇太后五旬萬壽普天同慶所有王公及京外文武官員現在議降議罰及以前有革職留任及降級罰俸之案着加恩悉予寛免欽此欽遵到部相應恭錄諭旨通行欽遵辦理等因准此惟該革員諾敏事出係在恩詔以前應否寛免奴才等覆查交還銀兩與該革員諾敏所欠銀兩數目相符相應據情籲懇天恩俯准將綏遠城廂曰旗已革佐領諾敏原叅摘頂革郱處分可否開復之處出自皇太后皇上逾格鴻慈理合附片具陳伏乞聖鑒訓示謹奏奉硃批着照所請該部知道欽此○○奴才杜嘎爾車林多爾濟祥麟跪奏爲循例揀員管理孳生駝廠事務恭摺仰祈聖鑒事竊查管理玫翼孳生駝廠事務之三音諾彦部洛札薩克多羅貝勒額林沁忠鼐前於上年六月間因患病限滿未愈經奴才等照例奏請開缺等因十是年八月初八日接到原摺内批軍機大臣奉旨着照所請該衙門知道欽此欽遵其所遺管理孳生駝廠事務照例飭令該盟長選　稱職王公數員呈送以備酌擬請旨揀派等因檄飭去後旌據該盟長吉克濟特多爾濟等呈稱遵卽揀選稱職札薩克二員擬定天陪祈請揀派等情呈報前來奴才等查擬正之札薩克輔國公達什多爾濟熟習公務游牧亦屬相當可否請將孳生駝廠事務以該札薩克輔國公達什多爾濟管理之處伏候命下遵行所有循例揀員管理孳生駝廠事務緣由理合恭摺具奏伏乞皇太后皇上聖鑒謹奏奉硃批着照所請該衙門知道欽此○○奴才宗室謙禧跪奏爲閱着駐防各驚春操並官珍騎射完竣恭摺奏聞仰祈聖鑒事竊奴才莅任以來按年分春秋兩委閱看各營槍砲準頭合演陣式各操成數毎於閱看完竣時均經奏報在案兹届春掃之際奴才悉心校閱官員兵丁騎射命中者計有八成除子母砲曁四行營披藝同於秋季操演外所有抬槍鳥槍中順有準者亦有七成及合演陣式隊伍進退頗屬齊整至驻防練軍一馬三槍中靶　計在八成以上刀矛技藝並演練洋槍隊伍陣式亦屬齊整現經奴才逐一閱畢墿其技藝精熟之兵丁分别等第給予奬賞其技藝稍有生疎者仍飭父該營嚴加督練務期精益求精咸成勁旅以仰副朝廷整頓操离之至意所有奴才閱着各營春操完竣緣由理合恭摺具奏休乞皇太后皇上聖鑒謹奏奉硃批知道了欽此○○李鴻章片再提標中營守備松恩升補都司遺缺前請以赤峯營音只嘎梁汛千總訥欽泰升補部獲該員有疏防展叅之案原奏未將並無疎防展叅各緣由聲明碍難議准等因臣查該守備　沿邊旗缺操防關係緊　必須情形熟悉之　方可勝任現在實缺候補並無展叅處分各員或居要缺或人地未宜且多係漢員不合旗缺例章一時無可升補惟查該員訥欽泰諳練營伍久在口外熟悉邊情雖有疏防展叅之案但人地相需同例准免核計　經俸滿引見回任候升應請准其升補提標中營守備員缺以資得力理合會同直隷提臣李長樂附片具陳伏乞聖鑒飭部核覆謹奏奉硃批兵部議奏欽此○○李鴻章片再同　五年天津軍粮城一帶開墾稻田案内估用西陵廣恩庫自置草地四百五十八頃七十四畝五分三厘四毫毎年應徵租銀二百三十五兩二錢三分一厘五毫前議自光緒十年起毎年由水利局照數撥交天津縣轉解另彌　光緒十年以前陳欠租銀一百十七兩六錢一分五厘五毫嗣據守護大臣榮毓等奏稱草地墾成種田租則亦應加增戸部以毎畝應加若干並起徵年限由直妥議具奏等　當飭天津道胡燏棻督同水利局員及天津縣查明詳辦兹據覆爾此地本係官荒自同治五年前大臣崇厚招佃開墾借撥經費迄今二十餘年迭經設法整頓仍多未鶉實緣地勢太　下游海潮頂托上遊瀝水匯注毎致一片汪洋且開墾　　須修治溝洫置造輪　水車及一切耔種農具畜養騾馬費用正鉅佃民因工本過大得不償失畏難中止現計墾熟有不及十分之二餘仍水窪荒草兼以地　鹹鹻往往今年墾熟而來年復荒是以毎年僅令完繳不利未能定則升科遇災歉之年水利銀仍須豁免歲值中稔亦大都抛荒拖欠向不掃數完清從前所收水利銀兩已儘數歸還原借經費去秋又被大水至今水利尙未完交若再責令增租　力實有未逮况荒無太闢無人承領之地正復不少並水利亦無着落前因廣恩庫用項支絀議自光緒十年起毎年撥解租銀二百三十餘兩　再彌補陳欠銀一百十餘兩皆按四百五十餘項原數核算並未將水利無着之地按畝剔除已屬　力支持應請仍照原議辦理俟地畝一律成　再行酌議增租以昭平允詳請具奏前來臣覆核無異理合附片覆陳伏乞聖鑒勅部查照謹奏奉硃批戸部知道欽此○○崧駿片再准戸部咨開奏撥來年京餉一摺單一分於光緒十二年十二月　二日具奏奉上諭戸部奏豫撥光緒十三年京餉應照奏定數目於來年開印後分批起解限五月以前解到一半十二月初間全數解清不准截留改撥等因欽此單開光緒十三年分京餉撥江海關洋稅銀一十五萬玫咨行札關籌解去後兹據江海關道龔照瑗籌措第一批銀五萬兩聲明上海市面紋銀仍少未能委　現銀是以循案仍父號商匯兌以歸妥便詳請奏咨等情前來奴才覆查無異除給咨起解並飭將未解銀兩接續籌解外謹附片具陳伏乞聖鑒勅部查照謹奏奉硃批戸部知道欽此○○　馨　再查並准軍機大臣字寄光緒十二年十二月初二日奉上諭戸部奏豫撥來年京餉一摺等因欽此計單内開光緒十三年京餉撥江西地丁銀三十五萬兩厘金銀十萬兩等因當經行據藩司動放地丁銀五萬兩作爲第一批飭委候補知縣胡宗廉領解赴部交收業經　附片奏報在案兹縢藩司李嘉樂詳稱於續收光緒十二年地丁項下動放銀五萬兩隨解飯銀三百五十兩作爲第二批差委候補知縣胡松年領解於十三年三月初三日起行由陸路前赴戸部交收等情詳請具奏前來臣覆核無異除飭繪籌委解外理合附片陳明伏乞聖鑒謹奏奉硃批戸部知道欽此 
 
 

Page 12

 
 
[交保候訊]  
　　蔣吉甫張阿土一案訊理情由疉登前報昨日臨捕房復將蔣吉甫解案呈光緒九年九月分失單一紙張阿土張　氏解馮氏亦由保交到法包探將萃芳園堂　俞阿福傳到王司馬詰問之下據俞供紹興人在該烟館做工已有四年彼等　概不認識惟憶是其彼等來吸講烟我本不管帳然見吃吸甚久已在收市之際見其取到洋元寫紙司馬詰具可見人取有洋元是何人携來答稱取洋之事實有至何人取洋來何人寫紙則均不知聽見伊等說是鐵匠取來何人取去亦不知旋據法包探禀稱查得是日有邱開生在該烟館四廂開燈王小妹在中間開燈王司馬詰之俞阿福據稱邱與王小妹兩人均在座司馬又詰蔣吉甫所呈之單是何人所鞌答稱是託人所寫詰具爲何不自寫答稱因不甚會寫之故司馬卽將所呈之單又另給律一枝着法包探遞給蔣吉甫着將自已姓名寫在單一蔣寫畢呈案司馬閱　謂字跡甚清何得稱不會寫字失單爲何不自寫蔣稱因物件名目寫不出故託人司馬謂託人寫非比自寫者靠得住司馬又詰張阿土究竟洋交何人取去　稱共出洋六十元交與邵阿五十邵交蔣一手交洋一手交紙邵現在外司馬卽着傳進據邵供在高昌廟做木匠司馬詰其今日如何到來答稱是張阿土邀來我與蔣不認得是日在烟館吸烟聞伊等爭論說　寫紙司馬詰爾可知寫何紙據答稱說是蔣吉甫賣妻與張阿土蔣要我過乎故一面交洋一面交紙由我過手司馬着邵將蔣吉甫認出邵向蔣熟視良久謂伊不穿此等衣服司馬謂着爾認面貎並不呌爾認前服况爾頃間說蔣吉甫信爾要爾過手豈有不認面貎之理是日兩邊有若干人答稱蔣處約有十人張有二三人都開生與王小妹等均在塲司馬詰法包探王小妹究係何等樣人答稱　婦女司馬判將蔣吉甫仍交捕暫押邵阿五亦着管押俞阿福退去張阿土及兩婦仍交原保於今晨投捕房候訊 
[查出鉛彈]  
　　法包探嚴頌眉王榮培於昨晨九點鐘時在浦灘見一人形跡可疑走路甚爲累墜似係身帶重物有當卽扣住盤詰其人言語支吾又有一人從旁走過佯爲解勸實則同黨也法包探卽在一人身畔搜出後膛鉛彈二十八匣毎匣計五十个其同黨身畔有字紙一張包探見之意欲搜檢其人卽取出欲吞入肚被包探揑住取看上寫麒麟閣走私公司字傍註東人名　頭曰黄鬼頭細又名黄細别字海珊下有温河鄭永李玉池陳珙蔣保温聯陳　陳子清鄭忠陳海等名字下註内有之衆不惜　名等字句探卽將兩人連鉛子等解对公堂法包深禀明原由并稱查得係從廣利輪　來滬尚有洋鎗二十桿要船上未曾拘到十司馬詰之二人據張阿胖梁阿蘇供均是廣東人住虹口廣東街租房屋一幢房東是中國人不知名姓並不知門牌號數因無生意至廣東現趁摺商局廣利輪船中廣東來滬頃間七點鐘時抵碼頭鉛子是在船張姓呌我携帶上岸不論何處有人要買卽行賣去並無下落司馬問所寫之紙何用答稱在廣東時友人所寫紙上有名之人均在虹口因欲找尋故開名姓司馬詰其船上可有洋鎗答稱並無别物司馬着　張梁兩人帶回捕房暫押候查明再訊 
[英界公堂瑣案]  
　　昨報列嚴懲拐犯簡　　之蟓蔡太守升堂集訊沈金氏挈子阿安申訴可因其媳供稱小婦人　朱顧氏李王氏誘出交與阿添領往蘇省朱顧氏李王氏初尙被其推諉繼不難逃法網俯自求恩太守大怒喝各鞭籘條白下何以雙連巨　鎖在頭門　衆被拐之人交沈金氏具領阿添再行補提懲辦○陳陸氏訴稱丈夫阿如現　姑家　中失竊自鳴鐘及銅錫器具報明捕房後由包探緝獲人贓送案請辦竊賊江阿甫認竊求恩捕頭稱江已屢犯行竊日前又因犯竊解案押　釋出僅十餘天今又犯案請卽重懲察太守判笞江二百板管押八月贓交該氏領去戴陳氏訴稱小婦人係湖南長沙縣籍又夫　植齋前在臺灣孫庚當軍門營内　差業已回家前日有事到吳淞營十約明後日可返滬忽有丈夫之友吳莘　卽吳新　手持刺刀聲言索欠小婦　與之理論驀被刺傷拈尖爲此報捕拘案吳前曾躭擱家中並不貼房飯資今三月二十八日言欲返里後忽復來小婦人不允此再來躭擱是以挾嫌吳供小的係安徽休甯縣人曾在戴處爲庖人代辦火食立有手摺今旣辭　持摺向算代墊之錢戴妻不付以致口角並不敢待刀行兇呈案之刀係伊家人所有手　呈閱該氏稱從未有手摺及欠錢之事又有孫時來者訴稱小的亦休甯縣人昨以吳實乘醉與戴陳　肇釁小的在塲勸阻該氏確未用過吳　庖人又有黄小泉者稱湖南長沙人餘供與孫同蔡太守飭將吳押候谬氏之夫投案再行覆訊核辦○包探張阿土禀稱稱洋貨舖報失金釧金約指衣服查得被該鋪已歇人行竊隨卽將金釧約指兌換洋銀在妓女余　仙處花用衣服亦已付質票售與沈春山舊貨店内今日該鋪司帳人未到蔡太守判沈管押七天行竊之夥押候司帳人到來再行核辦○三百二十三號華捕禀稱昨見陳阿林劉阿四在路爭毆拘案請訊陳供偶與劉門牌　得洋一元察係銅質向之掉換以致紛爭劉供銅洋係他人之物故不允換小的現被毆傷蔡太守以陳劉因賭起釁各有不是判陳管押三天劉已受微傷管押一天銅洋劈毁 
[上海北市絲業會舘籌賑公所施少欽經收山東順直賑捐四月二十四五六日第一千三百五十五六七次清單]  
　　現成功德莫要錯過機緣救命摺第四千八百二十四號池州府署幕友陳募幕中人陳洋十元范含生代農道人趙佐卿黄楚卿劉實甫心有餘野史部星菴青齊氏無名氏九戸各一元共十戸由全泰盛局來本洋十八元英洋一元○又九千八百七十九號沈立房洋二元葛門盛氏潘葛氏各一元許玉清五角四戸由杭州永泰豐局來洋四元五角○又一千三十二號九江源　號募乾乾堂黄氏五氏三戸各一元鋆記十二齡童子各錢五百文共五戸由政大源局來洋四元○又七千三百九十九號花顚道人募福建郎江西老二　各洋一元花顚子五角心力不同三角癩痢頭求内人病愈二角共五戸合洋三元○又九百十五號葉善士募嶺南悔過子求保母親身體康健疾病不沾洋二元葉麥氏一元葉母古氏二角三戸合洋三元二角○又九千八百四十九號赤貧人銅本洋三元烏鎭總捕府來○又三千九百十八號七千五百五十五號嘉善縣漁戸李關慶洋四元由鳳涇順成局來○又三千四十三號陳濟臣洋一元湯山靜一元朱隆茂銅洋二元三戸由洙涇順成局來○又九千八百八十一號禾城善士募龔陳大申堂三戸各錢二百桂姓周姓鄭姓　申堂瑞號徐錦程愼徐懷氏懷氏懷十戸各一百文富姓張百忍張　三戸各一十共十六戸合洋一元錢七百廿由嘉興永泰豐局來○孫祝年求病卽愈洋二元程楙藥資移助求病速愈由蘇州通順局來五元施雲甫求子全愈由坦直橋寶順局來二元椿萱常茂室求母平安由慶永來十元易無名氏由蘇州元裕號寄通裕局來三元仁和蔡寶善念衣求病速愈由杭州水泰豐局來十元○江氏求冥福洋九元一角寶記二元惟心氏一元三戸由烏鎭全盛局來洋十二元一角○常熟孫伯涵募不願講倒帳人洋一元求祖先冥福人錢二百六十二文戒盡妄說人一百文三戸由寶順局來洋一元錢三百六十二文以上廿四日○現成功德莫要錯過機綠救命摺第四千三百七十四號鹽邑沙溝厘局募錢江敦安堂吳銀一兩來紫置洋二元袁江允照堂沙庽幕公沙寓餘積堂三戸各一元三省齋沙寓東局公助二戸各錢一千文沙寓南局公助六百三十文單月攀王劍候二戸各五百黄峻齋義昌和仁裕三戸各三百文洪源恆昌允大生大四戸各二百耕讀堂阜成二戸各一百洪十九戸合銀一兩洋十元由揚州福興潤局來○又一千七百六十六號鳩江無名氏募孝友堂洋二元懷仁堂錢一千五百文又八百六十文不從心邵竹齋無力子承恩堂愛蓮堂敬義堂六戸各五百文無名氏三百又二百謪仙堂慶堂待召軒三戸各一百六十文伍知堂武德堂各一百共十六戸由蕪湖太古晋局合來洋八元○又六千六號浙江海運滬局委員殷芝眉募不留名桂齡官各洋一元樾齡官殷金生沈平夫流水高山客四戸錢二百文徐太太悟空道人各一百文共八戸合洋二元錢一千文○又四千四百八十一號周正大局洋五元○又六千三百五號清江鼎成新募無名氏二戸各錢五百文沈名事無名氏王殺英四戸各三百五十文正中一正中二正中三正中四正中五正中六右翼副中一八戸各三百文無名氏二戸各一百文共十六戸由鎭政大局合來銀三兩三錢○又一千九百六十號力薄子洋一元○又一千四十一號潯陽閱報人募乘興山房亂石山房浪游人春英居士四戸各錢二千文潯陽閱報人穉松山房對同山房高陽汧徒四戸各一千文六也書屋旺百文又募豐字册承慶堂一千一百二十文汪志誠一千文共十一戸由王建亭記江永船來洋十三元銀五錢四分○又一千七百二十七號肇大錢五千文全泰盛無名氏各五百文三氏由黄石港全泰盛託江水船來○又二百二十八號知愧氏募無力氏洋二元愧對氏無名氏順受氏同記程元德孫記六戸各一元程啓森王惠熊厚三戸各錢三百五十文求嗣氏三百文無名氏二百八十文合昌號金香圃各二百十文游飾翎盧新鴻各一百四十文陳登明一百文黄水祥七十交共十八戸由河口恊興局來本洋一元英洋九元○又一千五百五十六號周浦恆源仁號募留餘三房蔣芹汀各洋二元王少甫吳德成恆源號李本仁四戸各五角張心伊銅尖一元冰壺錢七百二十文計寶寶三百六十文共十戸由日生局來洋五元銅洋一元○又八千七百四十五號蔣康圻洋二元楊曉峰一元由同裕公來○求建雇平安洋一百元蘇仰泉募陶體雪由蘇州鴻源局來洋二元隠史氏求合家平安四元一間四烈由青溪補闕氏來一元存養齋主人兒愿二十元維揚慶茂福募顧品山求病愈四元勉力子求平巡　元由鎭江老福興局來有心無力人求母病愈虚對開一元平安氏金四元安徽愧無力三元八角積善堂李由安吉友莊來規元二十兩借債貧士二元力不足人求身健眞無力人求家口平安各一元三戸由河口褚信仁寄順成局來以上廿五日○現成功德莫要錯過機綠救命摺第五千十九號四明一念阍募勾餘羅子氏錢一千六百交四明舒孝工一千文周布記六百文合懋友五百文則和氏范珣氏一念氏三戸各四百文蔡金三百文宇二友吕黼堂各二百文共二十戸由彭橋豫泰典寄全盛局合來洋六元錢四百文○又八千四百八十九號浙江處州府宣平縣捕署　梓輔募代謝氏洋一元陳雨亭趙富康各錢四百文潘其昌惜隂氏番金堂留餘堂鄭香圃五戸各三百文世德堂順隆無名氏子受氏四戸各二百文沈炳榮姚輯五朱本愚蔣王氏無名字五戸各一百文共十七戸百金華恊泰晋局合來洋四元○又二千三百五十八號新陽捕署胡募謙益堂增益堂安順堂三戸各一元由崑山全盛局來○又五千六百八十三號聚源莊洋一地由浙寗祥源局來○又二十二百二十九號蘇城同志人募席資洋六元囊餘錢一千三百文具區子華陽氏各七百文不留名吉人三戸各三百文鄞南子吉士各二百文南陽氏四十文共十戸由恊源局來洋十元○又九千八百二十四號承福堂由嘉興老福潤局來洋十元○又三百八十六號錦升成莊募無名氏洋一元衛錦洲藩海槎各六角顧長生無名氏各五角無名氏二戸各一角五分又錢一百五十文又二戸各五十文共十戸合洋三元五角錢二百五十文○又四千二百八十九號羊城鹽厘總局徐眞甫募緝私局劉趙元四十兩陞記梁廣記高記三戸各七兩二錢敬記無名氏眞記四雙快艇巡　三廠隨緣記六戸各二兩八錢八分六合記二兩一錢六分快艇和記月記祥記聚記昌記芝記七戸各七錢二分星沙江夏堂洋二十元劉綺琴七二兌洋四元許紹謬霞飛輪船各七二兌洋二元○又四千二百七十四號河間人李雨岑同募樂善主人規銀　五兩四分行素堂洋二十元桐蔭書屋吳湛仁求是齋補過齊四戸各十元蛩吟山舘八元古香齋榕蔭堂無名氏三戸各六元知非子四壁梅花室各五　二十四硯齋思補齋張桐軒樂志堂四戸各四元撫松舘二元以上二摺共三十九戸由恆豫莊合來規銀二百一兩八分○又八千六百八十七號子愿子由德泰莊來洋十元○又六千七百七十五號大有閱募鴻圖氏洋四角五分月宏氏四角有心無力子二角夏霞厘 
 
 

Page 13

 
 
范松盛范嘉林樓萬海四戸各一角蛟北范門蔡　銅洋一元共八戸合洋一元五角銅洋一元○又九千三百九十四號求減罪人洋一元五角練達主人張桐孫各一元無名氏李樂記李舜記三戸各五角蔣德記二角張玉記張愛記各一角陳祥記錢四百文無名氏二百八十文共十一戸合洋六元○又九千三百八十一號共登青雲梯書屋募鄒聽蕉錢三百文蔡善餘鄒睿伯錢瀛浦支王台四戸各二百文恩沛然恩浩然松茂田趙德順金福元文友卿文章卿金仲三　仰山希俊齋文學齋金培　他愼齋十三戸各一百文共十八戸由杭州全盛局合來洋二元錢三百四十文○又七千五百四十一號苦心人募愼記洋一元耕雲棧三百二十文苦心人味秋鐵如聽琴室仲　五戸各三百文葆卿二百文共八戸由乍浦全盛局合來洋三元○林寶善洋十元勞念祖保平安二元鳴琴室主人求長子病愈由杭詶正大局來二十元彭逢鑑求目疾愈由梅里水　昶局來二元星田孑黎病愈完願由蘇州恊源局來十元南市無名氏十元無錫北栅厘局徐善士由通裕局來二元朱潤來保寄女福寶咳嗆哮喘　　速愈英洋三元日本洋一元顧廷濟患病還願由晋甡莊來六元洪文卿閣學潤資移助十元乍浦公昇祈生意興隆合行安順由朱來安寄全盛局來五元籌求慈親無病常康　十元以上廿六日 
[上海四馬路文報局内恊賑公所經收賑揖閏四月缺是清單]  
　　初一日本埠恆利莊父來福州電報局委員　君　甫經交内　訟主人因長女求病速愈規元七十一兩二錢計合助番洋一百元○硤石廣生號交來韋人氏了心願祈保合家平安二元○初二日湖北江材恊賑公所江筱堂翁經交德安清軍府蔡乃亭太守經募應城瞿儒學正堂洪助九八半平它銀五十兩另一錢種福堂月坪氏二戸各一千二百文李國有恊臣二戸各一千五百文丙記仁記二戸各一千又後樂堂蓮記同善堂讀易草堂四戸各八百文藍亭氏六百文棉力子五百文大生堂三百文大信堂安定堂德記三戸各一百文共計捐錢十二千三百文合九八半平它銀八兩又湖南湘隂韓受卿善士募鹿靜亭鄧崑山二戸各一一兩傳錦章周垢生周應瑞陳志臣張兩泉文森慶周垢生文森慶八戸各一錢楊春霖一千文蔣友堂無名氏二戸各六百文何新齋盛熙亭李衛臣王曉坪彭炳熙易德福堂周宇廷劉芳芸八戸各五百文李子廷四百譚鑑堂楊明　吳有名周明春劉春廷周玉堂李亮彭生明馬文彩徐應貞十戸各三百文周芳廷吳壽山許竹青徐迎祥劉理順范志元蔣發逹馮美玉張富貴鐵勝寶潘升元陳永興十二戸各二百文以上共計捐錢十二千文合銀七兩三錢二分以上兩共實收到九八半平銀七十一兩四錢二分○本埠天順祥寶號交湘省李菊人先生經交求已子募百壽圖册第四次賑捐戚大人經手募未書名共捐十八千文百忍堂二千文荔水山樵一千文六也堂三省堂二戸各二百文有心人於此有人焉小補書屋無名氏抱膝子讀我書齋六戸各一百文無名氏十戸共捐一千文以上共計廿三千文合佑平銀十四兩七錢七分實收規元十五兩六錢○使君受福册江省垣洗馬池肇昌綢緞庄募思齋堂二元紹德堂一元善存易安山舘二戸各二千文恕記信記德大同大厚新盛胡恆有從德齋素行氏尙德堂福成酒濟春堂李愼堂集記義記十四戸各一千文餘數三千文隨意小庵補過氏迪屋清華堂仁壽氏仁記宜雅軒首天祿義義記畏命堂生記萬順顔料仁記蓮塘存厚堂祥順十七戸各五百文肇昌綢緞庄莊補不足七百四十以上共計捐洋三元錢三十千另二百四十文兩共實收英洋十一元○常熱元豫典顧君時中爲小兒　病復許愿安痊助英洋四元銅洋一元○本埠城内四達瑞洋貨寶號交來崇明龔心友先生募第十次賑捐洋四元○皖北齋次王秋航先生求病速愈本洋一元○二天共收九八半平銀七十一兩四錢二分規元八十六兩八錢英洋四十一元本洋一元銅洋一元 
[上海北市六馬路西仁濟善堂經收各善士樂助施粥善捐自三月初十日至四月底止告竣第五批清單]  
　　隠名子助洋一百元成順泰洋十元費育記一元徐友卿十五元唐炳奎十元輔心心洋五十元花旗洋人一元葉蔣氏十元黄大溶六元以上九戸共收洋二百零三元正 
[四月分諸善士樂助北洋輪船太平棺木捐數清單]  
　　曾經滄海客洋二十元蜉身世童子洋二元此兩戸親交果育堂由果育代出收大豐同善會洋三十元山西興泰成號洋十元餘慶堂錢洋五十元此三戸二馬路信昌珠號代收當付平安堂收票加信昌代收圖記敬特登報以昭公鹽再　者所有安放各輪船太平棺以及章程將及布置舒齊但願有備無患適或偶有用去望各輪船貴帳房繕字至浦灘文報局致照卽當補送勿悞合併聲明[  平安堂謹啓]  
 
 
 

Page 14

 
 
　　始創龍涎香戒烟戒烟丸 
　　原夫洋烟之悮人也初時吸食藉爲叙談消遣之資漸而流入五經日久遂成痿癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃回再戒亦隨其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲圖利秘而不傳方内用半黃胆星川貝陳皮以除痰五桂洋參沉香木香丁香白扣仁温寒固氣北茋於术衛生丸以寧神開冐補血加蘇合丸以袪風用龍涎香以統除烟之積患矣每癮一錢呑丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒託空言若有烟膏烟灰攙入製丸皇天不祐此丸不獨爲戒烟之用並治一切心氣肚痛瘢疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛黃兩半紅肉洋參三兩鮮白扣仁一兩九轉胆星三兩加料衛生丸卅個天生於术二兩去白陳皮一兩正好沉香五錢加料蘇合丸廿個米炒北蓍二兩正川貝母二兩上甜桂心二兩共末蜜爲小丸廣東邇遐齋分設上洋英界老巡捕房對門開張另有正龍涎香發售 
　　新出書 
　　聖祖仁皇帝庭訓格言每部一本洋二角皇朝開國方略六本洋三元讀本四書八本外國白紙印與裱成一式者洋一元四角毛邊紙者一元其中論語旁證四本洋一元詩韻合璧五本洋一元二角閱微草堂律記五種洋一元四角通商約章成案彚編洋法印各式旗圖　星寳帶等類共十二本洋八元歴代各臣言行錄十二本洋元國朝先正事略十本洋三元洪承疇奏對一本洋二角續出各書隨時登報上海二馬路紅禮拜堂北首廣百宋齋啓 
　　平和洋行進口各貨 
　　啓者小行專辦出口各貨己歷有年今新添進口洋貨疋頭洋針钮扣洋毯地毡異樣燈鏡料器新奇耍貨器具自鳴鐘喪鉛錢銅鋼紙料等貨隨時有到兼可代客定辦價目公道不悞日期如蒙貴商光願祈至四馬路第十四號門牌賜顧爲盼平和洋行經理人米司維爾利華人殷愼夫謹白 
　　招盤 
　　盆湯衖義泰烟舘决欲减價招盤如要者問允大莊亦可現因存　　盆湯衖義泰烟舘决欲减價招盤如要者問允大莊亦可現因存底陳膏足備故此每盒加滿消售再擬陳膏另躉减價挑售 
　　活人無算 
　　專治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律烟臺則電報局代售餘無寄售處因有假冒特此附聞局設盆揚衖閔小槎醫寓 
　　醇親王航海吟草告白 
　　醇邸去　駕臨天津　臺等處巡閱海防之　著有航海吟草　　紀事珠玉生風　海士民無由共覩今本局求得原抄全軟内有李傳相寳中堂孫少宗伯和章一并恭　付印貨訂精雅每本價洋三角躉　從　所印無多有先覩爲快者請向本局　各書坊購取同文　局啓 
　　英六月大票 
　　雙張十二元單張六元四開三元分條照巿紳商欲辦信寄上洋大馬路陸稿存隔　 
　　批發公道 
　　自運英六月票全張半張條頭價照大巿收兌紅票克己信購指明五馬路中原班回件 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲田奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷憂思怒鬱所致其人必面黄體瘦四肢無力夢寐不寗暧悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申　書畫室嘉興孩兒橋申昌書畫室發兌棋盤街北首廣東梁愷悌啓 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行霸宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申昌書畫室嘉興孩兒橋申昌書畫室發兌棋盤街廣東梁愷悌堂啓 
　　大票 
　　變張單張價照巿來錢足大次缺當退賜顧指　　　　　　貨店隔　原班回件 
　　屈臣氏分枝藥局在揚州城内多子街坐南向北小引 
　　敬啓者本藥局創設於香港四十餘年承蒙仕商賜顧紛至沓來日不瑕給又慮各省鎭埠路途遠涉購藥水便故陸續分枝多店今特再分一局在揚州城内多子街其貨色價銀與原鋪一律相同俾得貴客就近採買至於各藥中或專治一症或兼治數症或統治各種雜症俱逐欵詳列招單内並有新著藥書派送如有欲知其藥治某症請到各分局問取藥招藥書一查便悉倘賜顧者祈細認各藥俱有紅黑黄三色龍麟伴塔印貼招牌爲記乃是眞貨庶不致悮屈臣氏大藥房老號謹識鋪在香港福州上海濟南府城厦門淡水長沙沙巿安慶福建城京都小吕穴佛鎭汕頭粤城内粤城西天津鎭江梧州北海建寗杭州英京寗波九江江西城烟台澳門揚州海口南京蘇州漢口洋街又流通巷開張甲 
　　同奪　　六萬元 
　　本行　　大　己登前報今售六月大票雙張十二元單張四開　算分條七角拆票公道專收紅貴客信購原班回件上洋棋盤街 
　　石印五經典林告白 
　　五經典林一書係慈谿何崍靑先生所輯其體例之精徴引之富裕是臨文一助緣其卷帙繁多兼之坊本刷印模糊卽字句亦多亥豕之訛本局特請名手精加校勘繕寫楷　縮成九開六本十二開六本以便塲屋舟車攜帶至於石印墨色裝訂紙張格外精工定價九開六本每部計洋一元八角十二開六本每部計洋一元二角躉售從亷如蒙賜顧者請至本局帳房面議可也漏大同書局啓 
　　殿板康熙字典告白 
　　康熙字典一書便於士林久矣歴經點石同文石印或縮訂二本或縮訂六本翻閱擕帶之便藝林中無不嘉美焉本局不惜重資購得殿板桃花紙善本特仿直行九開六本十二開六本兩式縮成石印外用楠木夾板至於裝訂紙張墨色格外精良定價九開六本每部洋兩元二角十二開六本每部計洋一元六角如有躉售者均可從廉荷蒙賜顧請至本帳房面議可也大同石印書局啓 
　　石印典林香艶 
　　是書原本錯謬頗多然選典鑄詞較他類書精而簡足副香艶之名兹延名家詳校精抄别具一格用西法石印單張展卷了然置行篋只片紙簡便之極每册取工料洋一角石印精選分韻四景詩二角託上海文宜書局還讀樓發售如躉面議 
　　分運杭紹各處 
　　本公司新章票分運杭城大井巷東首鴻昌洋行及杭城各票行紹城大富貴行柯橋鴻利行安昌鴻昌行等批發全張十號計洋一元半張分條照算並拆大票格外公道仕商函購原班卽奉須認明香港福利公司圖章不悮此佈 
　　戒烟丸 
　　戒烟莫如林方最善本堂遵將原方虔製平價發兌以廣招徠大粒每文二粒細每包五文加味每兩三百參茸每兩一元以上朔望八折白濁丸一服全愈每服一元治吃髮癬香油一百四十鷄眼膏甘八玉容散七十賜顧上海四馬路畫錦里生記啓 
　　搜印題文告白 
　　啓者本局現開選大題文一萬篇稿本窗作每篇五分書院會課三分鄕會文二分賜敎者俟選人後照送潤價或將原文璧　但選與未選均以一月爲期交文時掣收條爲憑或選有二百篇如不取價俟書成時憑收條取書一郜亦可遠處函寄本局當回收條爲憑此啓四馬路鴻文書局啓 
　　英六月大票 
　　專售大票雙張十二元單張六元四開分條照巿紳商賜顧原班回件上洋棋盤街中 
　　痧氣丸 
　　本號在　親自監製　世痧藥紅靈丹運來發售每洋一百二十罇並洋廣各貨俱全諸尊光顧價値相宜此佈上海二馬路口全亨廣洋貨號啓 
　　詩韻鷄跖玉盆珠 
　　鷄跖正續集分類詳明收羅美備者以拱璧視之又類賦玉盆珠數典必詳無題不載兩書行世多年惜皆漫　卽有新板譌誤不堪今本局重加訂正抄校極精尤妙在於兩書之前各冠詩襲集成全部旣便文房尤宜行　現在石印完埈紙墨裝訂色免俱工詩韻　跖正續集每部洋三元詩韻玉盆珠每部洋二元如蒙惠顧請向本局及各書坊　取同文書局啓 
　　乾健坤順靈騐 
　　梁愷悌堂男科乾健丸女科坤順丸取效神奇僕等用之均騐各留一名誌謝王炳年何澗泉許夔岳秦酌芬老年白濁服乾健丸有效施德銘何錫斚邱舜田胡瓊芝孫惠賓姚璇樞魏彬杜雲翰杜奕生楊全壽購乾健及坤順用之得嗣施洛聲胡虞琴蘇仙舫余麗祥夏鳳　任六駒夢裏遺精用乾健丸有效莫玉樓譚灃川陽痿用乾健丸獲效龔遂溪沈如彭柴逢賓腎虧目眩腰酸用乾健用效葛德齋蔡宅居玉甫郭甘棠陳宅室人用坤順丸婦科調經并得嗣神效楊宅陸字治白帶神效同啓 
　　機器代印書籍 
　　本齋創設上洋二馬路禮拜堂北首自辦各種銅模鑄板經史子集并用上上梁張墨料代客承印各項鉛板書籍墨中並不加油歴久不變黄色諸仕商如有藏板欲印者請來看樣而定可也廣百宋齋啓 
　　英六月份票 
　　雙張十二元單張分條均照巿遠客信購原班回件請至上洋四馬路口南首 
　　續三十日各茶行情列左 
　　德興行 
　　蘭馨工寗三百七十六箱廿二兩秀金又又三百七十二箱廿兩 
　　順豐行 
　　春華工司七百八十四箱十八兩萌芽又爲一百零十七箱十九兩二五恆珍又坪一百念四箱廿兩零五壽珍又長七百九十四箱十五兩五 
 
