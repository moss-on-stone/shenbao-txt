# 1908 - 256 - 4912803

 

Page 1

 
 
   
 
 

Page 2

 
 
第一張第二版 
今日本報目次 
　　第一張上諭宮門抄論說專電緊要新聞 
　　第二張接緊要新聞分類新聞文苑新三笑 
　　第三張要摺本埠新聞國外新聞 
　　第四張小說專件來件 
上諭 
[八月二十七日奉]  
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨總統武衞左軍直隷提督馬玉崑忠勇性成膽略兼備初隷宋慶麾下轉戰皖豫齊魯秦晋間盪平髮捻所向有功關隴回亂率帥西征屢奏奇捷嗣隨金順出關迭克名城在西域前後十餘年勦撫之餘倡辦屯墾民咸賴之迨新疆大定經李鴻章調回北洋辦理營務紀律嚴明駐軍遼瀋獨力撑拄特授浙江提督調補直隸提督旋派總統武衞左軍隨扈西巡留晋辦防旋直剿匪均資得力歷經賞給頭品頂戴黄馬褂雲騎尉世職博奇巴圖魯勇號太子少保銜朝廷倚若長城方冀永享遐齡長承恩眷茲聞溘逝軫念殊深馬玉崑著追贈太子太保賞加二等輕車都尉世職照提督例賜卹加恩予謚 
 
 
 

Page 3

 
 
其原籍地方及立功省分建立專祠生平戰功事跡宣付國史館立傳靈柩回籍時沿途地方官妥爲照料伊子補用游擊馬廉溥着加恩以總兵記名郎中馬廉德以道員分省補用伊孫一品廕生廉德以道員分省補用馬朝棟以郎中馬朝樑以知府分省補用任内一切處分悉予開復應得恤典該衙門察例具奏並賞銀三千兩治喪由直隷藩庫發給用示篤念藎臣有加無已之至意欽此 
旨翰林院撰文著王同愈補授欽此 
旨聯豫奏請放前藏戴琫擬定止陪一摺著擬止之五品浪俗厦密琫攺桑堅叅補授欽此 
二十七日宮門抄召見軍機徐謙唐紹儀 
論說 
[論各地方宜急造選舉人名册]  
　　理今人民最急之事無過於諮議局而諮議局首先應辦之事無過於選舉人名册人名册其名區議員之出産地即他日組成一局之合議制乎據議員選舉章程第十四條正月十五日爲初選日期而第二十條又云選舉人名册應於先期六個月一律告成屈指計之今日至明年正月十五日不過四月有半是章程中六個月之期限則已不能實踐及今而急起直追併日爲之吾知人名册一事調查需時造具需時宣示需時判定需時已有皇皇如不及之勢若猶因循觀望官諉之紳紳諉之官一諉再諉使幾本人名册遲不發表將督撫以無憑而不分配議員額數複選監督亦以無憑而不分配初選人額數則明年九月開會之諭旨必難遵辦是違旨之罪不在乎籌辦處與複選區而在乎各廳州縣之初選區也各廳州縣而欲謹遵諭旨惟有官紳合力赶辦人名册而已 
　　或者曰。中國戸口。尙無確實統計。遽欲將一邑合格之人。編人人名册。官若紳恐無此周至之手叚。此調查之難也則應之曰。此事官但總其成而實地調查須有明達紳士擔任之也第一第二項之資格。人數極少無所用其調查第三項之舉貢生監。據學册即可得其人數。第四項之文武官。據吏册即得其人數亦無所用其調查惟第五項資格有五千元財産之人多散處於農工商各界往往匿不告人最費調查之時日然如農界之佃戸田主責成圖董（如南省有田百畆者即合資格）工商界之動産不動産責成商會（無商會之處臨時可推舉各業董事）而紳士又於其間明諮密訪廉得其眞則農工商界之資格可决其十得八九何難之有或曰。中國人民權利思想。尙未發達。一旦調查其財産編人册内。恐疑懼心生抵死不認有選舉資格此編造之難也則應之曰。此逃避選舉之事在創召議員時爲必經之階級然獨不可派員宣講分區解釋諮議局章程使避舉者變爲爭選平當十四五世紀之時歐西各國初有國會其召集議員也王官嘗捉人以當之有家資及格者又嘗捆載之致之議院而斯巴尼亞市邑之工商甚有值年輪流之風以杜避選之弊曾幾何時豁然貫通人人皆知選舉公權爲保持權利之要津向所逃避選舉者皆折而入於競爭選舉矣今日各地方苟有熱心之紳士分赴各鄉伸說諮議局之關繫與夫選舉權之重要人非木石未有不知寶貴公權者又何編造煩難之有 
　　或曰。中國選舉。事創始。聞直隷省開辦諮局。選舉經費。籌至五萬金。各地方財政困難。選舉費安從而出此經費之難也則應之曰。初選區選舉之經費以人名簿紙張鈔寫爲大宗其餘如書吏之酧勞講員之川資度亦有限籌至二三百元而已足也各地方雖云窮苦而以數百元之欵項辦此極重要之事件籌而撥之當非甚難之事必謂公欵實無籌撥則初選監督捐廉倡之可也地方紳富量力助之亦可也萬不得已即由合格之人按册中人名抽取紙張費要亦無不可也又何經費難籌之有旣釋三難當知兩要一要寛不要嚴嚴則多方挑剔草簿難成不如稍寛其格之爲愈也一要粗不要精精則造具費時期限必失不如粗具形模之爲愈也時乎時乎去不再來正月十五日日之定期轉瞬即届願各地方之官若紳聯袂而起也 
專電 
[電一（北京）]  
　　憲政館王大臣諭令館員以後編訂各法律須參酌本國情形勿專採外律 
[電二（北京）]  
　　法部迭次審訊貽榖堅不承認各堂頗爲難擬仍奏請簡派大員會審 
[電三（北京）]  
 
 

Page 4

 
 
唐紹儀今日請訓後與慶邸密商赴美事宜不日即須出京 
[電四（北京）]  
　　蘇撫移駐清江一說蘇京官極反對政府以窒礙太多亦議作罷江北提督暫免裁撤 
[電五（北京）]  
　　陸軍部奏請簡派秋操閱兵大臣二十五日旨派端方廕昌 
緊要新聞 
[廷寄黔撫查辦參案北京]  
　　日前某御史奏參貴州補用道王宗善前辦釐捐總局時苛派滋擾民怨沸騰該撫臣非惟不加考察仍予蟬聯差事豈竟形同聾瞶耶抑有意朋比耶非澈究查辦不足以儆貪邪云云當日奉廷寄黔撫龐中丞查辦 
[外部奏准賞給出使大臣寶星北京]  
　　外務部從前奏定寶星间程專贈各國人員以示聯絡而我國出使大員向無賞給寶星例茲外務部以各國通例外交官吏佩帶寶星必先本國而後他國遇有初膺使任經他國先給寶星者本國亦必隨後補給緣酬酢之際典禮攸關當以本國寶星爲主以他國所贈之寶星爲輔我國旣有寶星以奬外人於他國所贈者亦准收受而獨無本國寶星殊失體統爰於前日援引各國通例奏請賞給出使大臣寶星又附片請賞專使大臣唐紹儀頭等第三寶星均於十六日奉硃批依議 
[東督奏請添設長白府北京]  
　　東督徐世昌以奉省東北邊境遼闊交涉日繁擬請添設府治以固邉防昨具摺入告云查奉省臨江縣上負長白山下界輯安北連吉林廣袤八九百里幅員遼闊治理難周其毗連吉林各處向爲鬍匪出没之區岡巒亘延界址錯雜捕務尤易推諉且該縣與朝鮮祗隔鴨綠一水自日俄戰爭以後韓民僑居日衆時生事端木植江防動滋交涉近來隔岸韓境日人設廠置屯日臻嚴密該縣轄境旣遠權望亦輕内外交乘治理愈形竭蹶亟應添設府治以資控馭伏查長白山爲聖武發祥之地尤應謀完全永固之基自上年冬間迭經派員履勘擬劃臨江縣以東長生慶生二保之地及吉林長白山北麓龍岡之後添設府治名曰長白駐於十八九道溝間之塔甸現己派員前往調查開通道呼建築房舍籌辦一切略有端倪應請查照上年原奏及吉林新設密山府奏案不領屬縣將來地闢民聚應否再行添設縣治俟查看情形隨時籌辦設治以後應如何勘定界址酌設佐官明定廉費建築衙署監獄添撥防兵續爲籌議再行奏咨立案至該府係邊疆重要情形與内地不同非諳練邊情勤奮耐苦之員斷難勝任如蒙俞允擬請由臣先派設治委員前往籌辦如能勝任再行奏請補署以俾地方八月二十日奉硃批會議政務處議奏 
[都下紳民致謝美使之舉動北京]  
　　北京紳民於二十四日在商務總會開會集議以此次美國讓還賠欵雖已由朝廷遣使致謝北京紳民亦應有所舉動擬於慶祝國會之時另懸匾額一方以爲紀念並於是日推舉代表帶領學商各界由崇文門進城導以鼓樂赴美使館申謝美國退回賠欵盛意并鑄銅匾一方請美使轉送該國以爲中美永固邦交之紀念聞現已舉定黄愼之爲代表預備實行 
[貽榖供辭之狡獪北京]  
　　貽榖解到法部後審過數次茲將十三日該部司員提訊之供詞節錄如下一用人一事查辦原奏謂誤用小人墾局所用之人或係山西人員或係投效人員並於夙所知者擇而用之從無擾民婪索之事不敢謂全墾人員查無一失然謂爲盡是小人未免過當一設公司辦墾並無官欵是以奏設公司招集商股計東公司得利三十餘萬分給商家七萬兩其餘盡數歸公有案可稽西公司用欵浩繁百年之利不規目前曾奏明以後商股任撤多入官股原奏謂巧立公司似未將今昔情形統爲計畫一廿丕爾案查甘丕爾一案種種叛逆罪狀摇動西蒙大局已三次奏報一次電奏詳細聲明矣其子有供其黨有供衆證確鑿始請旨正法其次子長婦曁其孫男婦女俱存全案具在何難調查一原奏謂寗遠餘地收銀一萬餘兩並無奏案查寗遠墾局奏明歸併該應所留委員辦理未盡事宜内有餘地一項民人爭訟不休由該廳禀請清釐以息訟端按照奏定辦法尾欵悉歸公用收過銀一萬兩有該廳會同委員册報可查查辦未調原卷遂指爲無案豈能折服 
[京師近事]  
　　十九日憲政館政務處各大臣在内閣會議是日慶邸醇邸及張世鹿袁各軍機均於午正到閣憲政館提調寶熙劉若曾政務處提調吳郁生王垿等均於午後始到所議者係資政院選舉法及變通旗制處辦法並决議暫緩設建新内閣至三點半散會 
 
 

Page 5

 
 
　　二十日軍機處接到東督吉撫密電係請於延吉廳夾皮溝（間島區域）先設官缺十餘員當日即譯呈御覽 
　　聞禁烟王大臣恭邸等近有密電致丁景兩大臣行次謂凡所到省分務須留心嚴密考察不論文武大員如有敷衍搪塞玩視戒烟者即行據實參處勿得稍涉瞻徇以昭禁令 
　　聞達賴喇嘛來京之時其在前導引者須用大牌三方一係普通拉旦拉達賴喇嘛二係西天大聖自在佛三係總理普天釋敎達賴喇嘛現已田理藩部照例預備矣 
　　袁大軍機五十初度兩宮頒賞壽物多品已誌前報茲悉所賜各物爲無量壽佛金佛兩尊御書福壽字各二幅壽額兩懸漢玉如意四柄内庫紗八捲江綢八捲蟒衣一襲御酒兩樽雙龍貢蠟兩對至内外寅僚戚屬所送壽屏不下三十堂其餘祝品珍羅不可勝紀云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂省振米奏准免稅武昌]  
　　鄂督陳小帥前日電致軍機處請予代奏略謂本年鄂屬黄岡黄安麻城三縣洪水爲災飢民不下二十餘萬前蒙恩賞帑銀已督飭赶放急賑但來日方長不無乏食之虞現經派委赴湘贛一帶採購米石陸續連生平糶至明春麥熟爲止以濟民食查三十三年前督臣張之洞因籌辦平糶招商採運川米洋米來鄂均奏准槪行暫免厘稅此次事同一律擬懇槪免征稅六個月等語旋接軍機處覆電己奉旨照准昨日小帥特錄電札行藩司牙釐局備發聯票護照交由委員領照購米一面咨請湘撫贛撫轉飭所有經過關卡查驗放行 
西報譯要 
[中日鐵路定期接軌]  
　　字林報載二址六日東京電云北清鐵路與南滿鐵路在奉天接軌一事可於九月初七日實行 
[德國預聞土政之漸]  
　　泰晤士報載二十六日北京電云駐京德國公使近日照會外務部謂士爾其政府將於本年内設立國會 
[郵部决定借債贖路]  
　　文匯報載某西報云據可靠消息謂郵傳部已與江鄂各省會商籌借洋債五千萬兩作爲贖回京漢鐵路之用俟收回此路即擬與川漢粤漢兩路互接此欵擬向滙豐銀行商借年息五釐目下已在秘密交涉惟聞此次借欵該銀行不得預聞公司一切事務須由郵傳部操總理之催本年歲杪可以定議而借欵一事己經兩宮批准限期三十年歸清以江蘇直隷河南湖北山東各省入稅作抵 
[政府聘用顧問官]  
　　又載某西報云郵傳部陳尙書現與該部顧問洋員法人沙里岡君商議仿西法草訂中國郵政船務電報鐵路各項章程以使全國遵守都中所有西國顧問官兩人一爲希拉君一即沙里岡君又聞各部尙書近與政府密商以中國旣擬立憲則須將各項政務實力革新以爲預備惟國中素乏專門人材擬聘請洋員數人以資顧問此事於中國政界上可謂一大變遷盖數年前京中如有擬議用外國顧問者舊黨必極力反對而今日皆知顧問有純驗閱歷之洋員爲有益外省之用西國顧問者則有江督端方聞軍機大臣近已分電各省督撫謂現旣限期九年後設立國會各省於此期内如有聘用西國有學問之士以爲顧問者政府當無異議惟該洋員除於應有之義務外不得任其干涉 
分類新聞 
政界 
[催繳各屬洲畆地價安慶]  
　　護院撫沈中丞通飭各州縣以沿江洲地雖經查丈洲地總局具報統丈完竣委員設局收繳地價乃自本護院到任後檢查檔案丈溢洲地繳價者仍屬寥寥推原其故各洲民徘徊觀察希圖延抗不繳固所難免而各州縣坐視因循漫不經心亦復不少現在新軍練餉已居前項丈洲地畆收價項下指撥銀二十萬兩陸續應用若再任意延宕以致要欵虚懸尙復成何事體合亟通飭赶將丈溢洲地價銀會同委員嚴限催繳倘有地棍把持情事應即從嚴拿辦 
[咨飭核議警務條陳蘇州]  
　　蘇省試用知縣李大令紹卿以省城警務腐敗不堪特擬整頓條陳數則禀呈巡警總辦馮觀察核辦觀察以所陳各條尙屬可行惟擬將工程隊巡河船馬步隊各兵及三首縣四守備衙門内之巡兵一律抽調作爲巡查之用以次輪班周歷稽查其薪餉等項亦可毋須另籌並請另派總稽查一員督率梭巡等情事關各衙門能否照辦未便擅專因特咨會巡防營務處並札飭長元吳三縣酌核議復 
[電禀籌賑水災情形湖南]  
　　湘省澧州所屬之石門縣刻遭水災甚重昨由該縣殷令廷鶚會同委員蔣令廷珍將籌賑情形電禀省台略謂石邑常賑共發三次現已散竣停止至災民倒屋極多卑職等亟思量加撫卹前奉州示灃屬係按極貧實無棲止者給錢一千當經傳紳商榷據云石邑極貧多係賃屋居住迭蒙優卹涸轍頓蘇向之無可棲止者率皆就傭富戸遵諭補種秋糧丁衆錢多者或覓住茅簷小貿度活現值秋收豐稔似毋庸補賑等語復查災民倒屋理本應卹惟以勢而論石灾較輕於灃而曩發急賑較澧稍優擬如士紳所議辦理已禀州在案卑職等竊思災民數衆停振之後工振實爲切要已由卑職鶚就地籌欵動工修理礮岸以爲常賑之繼減糶事宜前與急賑同時並舉民食頗資接濟刻下早稻登塲約計六分有餘糧價平減地方安謐堪慰憲厪倉榖暫照前糶容即買補還倉云云 
[札委調查局參議員安慶]  
　　皖省憲政調查避開創伊始體大用宏非得精通法政之員隨時研究不足以臻美備茲經沈護院札委候選員外郎張銘彝充該局參議每月發給薪水銀六十兩以資辦公 
[鄉團禀辦警察湖南]  
　　湘省瀏陽縣自前年匪亂肅清各鄉舉辦團防最爲嚴密約分東南西北四鄉惟東鄉轄境寛廣且又濱河防範尤非易易現在該處團紳聯名具禀省台請於該鄉沿河一帶興辦警察仿照省垣巡警章程略爲變通並懇飭縣籌撥經費從連舉辦以消隱患而保治安 
交涉 
[關道新訂洋商置産辦法漢口]  
　　漢口後湖地畆每被洋商置買屢起華洋地皮交涉昨日漢關道齊觀察札飭夏口廳此後各國商人如 
 
 

Page 11

 
 
在後湖置産應禀由該管領事照會關道立案給予印照四聯一聯地主收執一聯呈藩司印契尾一聯存領事署一聯存夏口廳署如不照辦致生交涉槪不准理 
軍界 
[練兵經費不得指撥正欵安慶]  
　　護院撫沈中丞奉度支部咨覆略謂據前馮撫原奏内稱練兵關繫中外大局不籌專欵另爲存儲將來必有貽誤請旨飭下新任撫臣飭司認眞籌欵凡關於練兵之用無論何欵均許動支等語查編練新軍自應於本省籌欵濟用不得有礙京協各餉以及應提應解各項要需所請無論何欵均許動支之處仍應由該省分别辦理又原奏内稱此次辦理清丈洲沙約可得官荒三十餘萬畆將來繳價集有成數留爲本省練兵之用不得指提等語應即飭令認眞查丈核實報部除俟該省將前次銀兩奏報至部另行核辦 
[蘇省陸軍秋操之預備蘇州]  
　　本届秋操蘇省應派第二十三混成協四十五標步隊先期赴寗會合編配現經督練處核定由蘇至寗一叚輸送應由蘇省自行籌備由寗至皖一叚悉聽寗軍主政以一中權而分界限现擬於寗蘇兩車站各派委員一人車上開設司令官一員以資約束并飭各營到寗後即須勘定地點駐紥聽候配伍勿任兵士混亂規則如違即以軍法從事 
[會議籌設將校團長沙]  
　　湘省常備新軍第一標黄標統鸞鳴曾於軍中設立特别預備兩種營學堂現又擬設將校團一所日前與各將校會議辦法略仿日本陸軍各團之意每年正月大會一次平時亦按期開會研究軍務上各項事宜所需經費暫由各將校薪俸内酌提十分之一聞是日與會者有一百餘人由黄標統出席演說情詞極爲剴切云 
[皖省軍警案和平了結安慶]  
　　安慶兵警交鬨一案聞將平和了結其受傷之巡士營兵歸各該營局自行調養其砲營所斃之王延龍一名即由警局籌欵撫卹而營兵冲毁警局什物由砲營照數賠修 
學務 
[請撥商船學生學費杭州]  
　　浙撫增中丞接陸軍部電開據出使日本李大臣電稱本年該國商船學校可收中國機關科學生二十五名請速遣派等因當經本部塌復就近在東京留學界擇其程度合格者照例補充現經該大臣如數考取足額於本年五月十三日一律上課惟該生學費應由各該生原籍省分認解内有鄭節吳湘李紹晟張仲寅何鰲等五名籍隷浙江其第一年應需學費每名日幣四百四十四元共合日幣二千二百二十元請如數迅即解部亟待轉解增中丞奉電後即飭藩學二司迅速籌措的欵尅期照滙 
[委查崇義學堂控案寗波]  
　　鄞西崇義學堂涉訟一案曾經敎育總會報告夏太守以是案恐有不盡不實特委吳大令鋆迅即赴縣查明歷年案卷訂期親詣該處勘查該校已成房屋若干敎員學生若干規則課程若何並查明監學蔣藎清族憊應阿木之劣跡所招地棍拳師如何滋事所佔坟前餘地及侵佔房屋究係多少更將應秉鈞平日如何武斷鄉曲行威健訟及應欽榮應安證等出名登報污衊張紳傳保受賄洋四百元令指出有何實據一併查訊明確傳齊人證秉公澈究據實禀復上憲核辦 
[敎育總會攺選會長立案州]  
　　浙省支提學詳撫憲文云准浙江敎育總會咨開敝會於光緒三十三年八月遵照學部通行敎育會章程成立投票公舉學部二等諮議官法部主事孫紳貽讓爲正會長前四川越雋同知新選金華府學敎授孫紳鏘爲副會長迭經呈請轉詳立案旋因孫紳貽讓回温辦學孫紳鏘赴任金華暫請候選直隷州知州王紳廷揚代理茲值正會長孩紳貽讓在籍病故副會長亦一年期滿爰於七月十三日照章開會攺選職員修攺會章當選得江西候補知府項紳崧爲正會長翰林院庶吉士吳紳震春爲副會長合將修訂章程及項吳二紳履歷繕摺呈請轉詳等由查浙江敎育總會上年成立後當據呈轉詳在案茲准前由理合據情轉詳並將送到清摺附呈仰祈憲台察核 
[札飭切實考查學務山東]  
　　山東提學司札飭省視學略謂此次所呈一覽表核對三十二年報部之數解散中輟已有多區而因籌欵以致搆訟者復層見迭出似此年復一年不獨敎育不能普及而虚糜欵項貽誤地方學務前途何堪設想亟須派往會同各該處勸學總董勸學員切實查察俾得及時匡正每到一處調查各學堂員董敎授管理是否勝任堂中功課書器是否合宜欵項籌措支用是否核實詳細塡列表格并於表尾附綴意見書差竣彙呈其有急需整頓者用公所規定信紙書寫隨時郵寄來司以憑察核 
實業 
[贛撫整頓圜法之計畫江西]  
　　贛省銀價日貴錢價日賤商民交受其害現贛撫馮星帥擬大加整頓一面嚴禁銅圓入口一面勒令各錢鋪錢價仍回六錢以上不准再跌一面設立公估局以平錢價不日即當發表 
[安省實業界近事安徽]  
　　前習藝所幫提調顔倅曾於本年正月間添設洋木藤漆各廠聘請匠師招收藝徒製造各項應用器具頗有成效惟需用經費頗形浩大刻經該所正提調陳令擬請將前項工師藝徒併歸全省工藝廠製造各種工藝以節經費又製造廠具詳撫轅謂前擬推廣商學兩界電話所有購辦電桿電線機器等件價欵已經詳請在司庫項下借撥銀六千兩委員赴滬購辦現在業已一律購齊計共應需銀一萬三千兩急待兌付懇請在牙釐局籌議所庫欵項下暫行借撥應用將來辦有成効即在該廠所獲餘利項下按作十年攤還以重公欵 
[試植柞樹推廣蠶業浙江]  
　　浙省農工商務局總辦湯味梅觀察詳報撫憲略謂職道前奉憲台面諭以多植橡樹飼養野蠶食葉作繭無須人工似一極大利益浙中土性肥沃大可將此樹種勸民栽植以收野 
 
 

Page 12

 
 
蠶之利職道查浙省人民之習慣向以種桑育蠶爲事惟栽種柞樹養放野蠶之法率皆茫然揆厥原因皆因無人提倡之故查浙東一帶荒山極多如能廣植柞樹仿照辦法則蠶桑之外更闢利源實爲曠土游民之補救且聞各屬山中亦有天生柞樹七人伐作柴薪者可知柞樹一項無處不可栽種現擬將奉發之柞蠶雜誌一書札飭官書局刋刷多部廣爲勸導一面派員採購橡子回浙分發十一府試種二三年後更可採購蠶種依法養放敬擬呈試辦簡章八則繕摺呈送是否有當仰祈察核簡章八條錄下一擬將頒發之柞蠶雜誌札發官書局刋印三百本一擬派員前赴營口採辦橡子五石應俟二三年後橡樹成林再行採辦蠶種一擬請飭司籌撥採辦橡子經費洋三百元一擬由局札飭仁錢二縣先行傳諭里保調查境内荒山勸民種植以爲各屬之標準一擬將柞蠶雜誌及採辦橡子由局札發十一府轉飭各廳州縣勸民種植並撰白話告示廣貼通衢一擬飭各廳州縣將種植地方勸種若干株備文申報每歲由局派員前往查驗分記功過一擬種植之後仿辦日本森林警察法由官保護如遇盜竊侵伐分别議罰一擬俟此次勸種後或栽種下得其法及與浙省山地性質有不甚相宜之處當責成地方官申報再議攺良 
[擴充農務試騐塲長沙]  
　　湘省原有之農務試騐塲係借北城外先農壇暫行開辦旋以奏辦農業學堂即就試騐塲建築校舍而所謂試驗塲但就左近闢一園林栽種桑株果木而已現經該校監督張觀察鴻年以值此振興農業之時自應切實攺良擴充塲所方足以資試驗爰特禀請撫帥籌撥二千金以爲修造屋宇建築塲地之用昨經批飭善後局如數照撥並委員監修矣 
雜記 
[地方自治研究所成立江西]  
　　江西臨川縣知縣何大令嶽以舉人徐光祚等組織地方自治會研究所擬定簡章公舉福建候補道彭士芸爲正會長舉人黄象熙爲副會長全體會員不過百人業已開會成立由該縣通禀大吏核示立案 
[拿獲刦航匪盜松江]  
　　往來松江上海之西埠内河航船二十三夜駛至七寶左近突被匪徒截阻刦去搭船鄉婦之衣包等物詎該盜得贓後即登盜船駛至泗涇停泊經該鎭汛弁葉把戎查見登船盤詰覩衣包纍纍知即刧航之盜一併拘獲計周阿三周阿四丁星子三名婦女一口幼孩一名二十五日連舟及贓併解婁署劉宣甫大令立即升座訊問分别釘鐐禁押 
[解訊洪江會匪南昌]  
　　二十五日新建縣差役在蕭公廟地方拿獲洪江會匪首楊洪早一名年三十五歲係湖南人前在兵備處當過哨官現在各處勾結匪徒散放票布希圖起事當由差役協同兵保帶至縣署奉飭暫行發押不料忽有數十人聲稱係兵備處要人竟將班房門壁擊壞並將看役毆傷該縣文大令聞警即派護勇協同將該匪楊洪早押解到南昌府　徐性臣太守委員查騐請示辦理 
[設立繼約分局寗波]  
　　鄞邑西鄉之布政寺地方現有張君琴等發起擬在該處設立鄉約分局以備整頓地方自治業已徧發知單准本月二十八日開議一俟議有端緒即行禀請立案 
[會審毆斃贅婿案松江]  
　　東北鄉顓橋地方係上海華亭接境去年該處蟻棍張阿關因糾刦孀婦金張氏誤將新贅之徐小狗毆斃控官蒞騐當經拘犯研訊熬刑未供乃由華尊張大令詳奉省憲批飭松江府派發審委員沈大令會訊雖指証確鑿而張仍狡展呼寃 
[華工歸國抵津天津]  
　　有南非洲輪船裝運華工七百餘名到秦皇島於十九日夜七點鐘換乘火車至二十日早晨到天津分住各棧 
文苑 
[浦東問俗讀碑行（麗）]  
　　碑在閘港問俗亭畔。光緒十五年臬司朱出示勒石禁止光蛋冐掛緝私旗幟。入内洪捉鹽。即緝私營但准扼守浦口。一切肩挑步擔。不准捕捉。近松府戚升淮太守管鹽捕營後。縱該巡船入港。致有泰日橋槍斃鄉民之變。因感而賦此。八月西風響蘆荻。有客來作浦東客。汽輪未向碼頭停且上浦東問俗亭亭中瀹茗苦偪仄。亭外遊觀意自得。第一橋頭長嘯回忽覩江干一片石生平好事喜讀碑。黄絹幼婦知爲誰。剜苔剔蘚不厭倦矧此鑿鑿江之湄細讀碑文作何語。竭余短視彎腰膂行人屬目訝何爲我爲子解子可許碑是光緒已丑鐫龍飛今上十五年乃道巡鹽入内港擾民食淡眞無天巡鹽但准守浦口肩挑小販任所走貧民餬口亦云艱。豈與梟船一例守緝私乃有梟黨充假冐旗幟　風中鳴槍上岸恣搜索似虎如狼無此兇在法巡鹽扼浦紥入港窮搜法不法禁令煌煌豈弁髦碑文若此　且括我讀碑文衆皆聽有人謂我君且定試將近事報君知得無碑文有語病去此十二里有市泰日橋緝私昨者到艙長乃姓蕭開槍直洞擔夫腹濺血橋邊滾轤轆擔夫已死艙長逃還被多人一頓敲敲殺緝私官怒起捉人滿獄意未已百十里間瓜蔓抄弟走縛兄去替死（景仰止橋人忘其姓名）有碑可惜石不言距今廿載非遥年將母没字徒屹立誑人來讀文連篇我聞此言重歎息我讀此碑淚沾臆。朝廷立法寛且仁奉行不善言甘食林中小鳥充梟飢威鳳乃在雲中飛曷不一鳴動大聽却任强梁攬合服江上一聲嘶汽笛舟到怱怱惟趁客讀碑人謝聽碑人凄絕江天老秋色 
[新三笑（二十二）]  
　　伯虎笑道。　這也奇怪。你爲何知道我東洋去得。難道我唐伯虎到東洋去就無一學不成麽枝山道。不是不是。現在法政時代學些法政最爲時髦你到東洋。抛了一年半功夫。學些法政的皮毛歸來你就可以掛大日本夫子傳授的一個招牌那些野人頭就可以一一賣去。伯虎道。如此說來我可以到東洋學些皮毛難道你一些皮毛也學不成麽枝山笑道。你又差了那些皮毛那一個　不成呢。他們到東洋去不過買了一個招牌就是了。以我看卢來連一些皮毛也是假的伯虎道。 
如此則你何不也去掛　洋商牌子哄哄那社會上一般無知無識的人枝山道。正爲如此所以不去。我就掛了牌子也萬萬賣不來伯虎笑道。你爲何知道我賣得來呢枝山道。我與你交游旣久你有幾椿長技伯虎謙道豈敢豈敢小弟一些無能何敢承老兄謬譽枝山笑道。老唐你也不必過謙了你確有數端爲他人萬萬不及的事情伯虎笑道。眞是旁觀者明當局者昧了小弟倒一些没有曉得但不知我的長技何在枝山又哈哈冷笑道你要問我你的長技麽你的長技那一個不知那一個不曉這也不容說了罷伯虎道。老祝你也太做作了枝山被伯虎逼勒不過乃道如此我　說了伯虎道儘說儘說 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[吏部議覆御史俾壽奏滿漢给事中御史升階一律妥定章程摺]  
　　奏爲遵旨覆奏事光緒三十四年四月初一日准軍機處片交本日御史俾壽奏滿漢給事中御史升階似應一律請飭妥定章程一片奉旨吏部議奏欽此欽遵抄錄原奏交出到部原奏内稱漢給事中御史准其截取道府選班亦優滿員雖新章可以保送祇可分省候補現值融化滿漢之際升階似應一律通行以爲實行融化之計等語查品級考滿給事中御史遇有閣學翰詹及四五品京堂缺出皆得開列内升之途較寛漢員則僅得開列從四品以下京堂故外用班次稍爲加優現在京堂各缺迭經裁併滿科道升階較之漢員轉不免有名無實該御史請滿漢通行截取於臺省體制自較畫一惟辦法尙有不容不分者一則俸次不同向來各項截取洋限捐納與正途有别至科道多由實缺人員轉補且新章滿漢一體考試是出身已可不論然使與漢員統較俸次則滿員丁優事故例不停俸於融化滿漢之說仍難悉合此窒碍一也一則班次已滯自翰林奏准截取道員需六缺而得一知府需九缺而得一故上年宗人府援例陳請已不能不分别辦理今無論於翰林後另立一班或於宗室外另議插選徒使舊截取與各項輪用班次愈降而愈絀而滿科道得之亦不過如開列之徒有虚名此窒碍二也雖然猶僅就都察院衙門言也夫同一滿員科道旣槪准截取則各部郎中勢且不得而獨異雖道員非郎中應升而逆計將來即知府一項其員數又當數倍於今日將到班因之愈難此尤窒碍之大者臣等公同商酌漢員正途截取係扣歷俸二年此外一切保送外用均須曾經京察一二等人員案查光緒三十二年都察院奏定新章木有三年俸滿准其保送道府之條並稱俸滿各員仍俟察其才品是否堪勝再行加考送部引見等語其應否專俟京察後方准保送並無明文惟考核之權仍由堂官則於事亦有限制旣據該御史以滿員祗有分發别無選班爲言自應仍就保送酌加變通以期滿漢不致偏重擬請除掌印給事中已升四品及宗室科道甫定專章均毋庸議外所有嗣後滿蒙給中御史應仍俟歷俸三年後由該堂官察看該員是否堪勝煩缺抑僅堪簡缺出具切實考語咨送臣部帶領引見比照截取例分别擬旨聽候錄用俟奉旨記名後即歸入漢科道班内統較記名日期先後一體選用其以煩缺記名者並知照軍機處遇有請旨缺出一體開單請簡分發者亦攺照截取人員辦理至此項俸次應不准其捐免亦不得將計俸合例人員統行保送以昭核實而免壅滯再者該御史所請雖祇科道而臣部有綜核各官之責未便顧此遺彼其滿蒙郎中保送知府亦應一併請旨准其改照現定辦法歸併漢郎中截取班内分别辦理捐納郎中並令扣試俸三年此外應統俟憲政規制大定後再將滿漢内外升階應否更訂之處隨時酌核具奏如蒙俞允臣部即通飭各衙門一體遵照所有臣等議覆緣由謹恭摺具奏是否有當伏乞皇太后皇上聖鑒訓示謹奏八月十七日奉旨依議 
本埠新聞 
[廨員對付請减房租之議論]  
　　法界各商家具禀商務總會移請廨員景明府傳諭中西各房東酌减房租已誌前報前日又由商人數十名自行投面訴商業困敝情形請飭核减景明府謂爾等所禀確係實情但房東有自主之權若假以官力反多不便本委素知各房東深明大義儘可自行情商想必有效衆商唯唯而退 
[飭催銀號錢莊報部註册]  
　　滬道接江督札文略謂度支部前訂銀行規例嗣後無論官辦商辦錢莊銀號均應遵章取具保結呈部註册給發執照滬上如有銀號錢莊未曾遵章呈部註册者迅即飭令遵辦等因現蔡觀察已照會商務總會照辦矣 
[麫工聚衆要挾四誌]  
　　切麫工人王桂寶矮脚山子長脚居子牛皮老許等聚衆集議勒加工資已三誌前報詎王等昨又知照各麫館主約往老北門外法界景新園茶館會議有如再置之不睬須勒令同業一律罷工之語各館主莫不情急復投捕房控請查禁一面至閘北巡警總局禀訴請爲協拿以免閙事裁判員孫大令諭候核示 
[冒領津貼銀兩]  
　　文報局委員關文湛查有人冒名局中繙譯冒領電政局每月津貼銀兩因特禀陳滬道轉移電政局查明冒領之人解滬懲辦 
[查獲私藏軍火]  
　　淞滬巡防營密探周正明查得上海新涇西八圖地方現有匪徒陳國昌等私藏軍火因特禀奉該營統領飭由管帶王雲華督同哨官雲書率帶弁勇前往拿獲陳國昌一名並卢出後膛鎗五枝手鎗三枝鎗筒五桿洋藥一箱風箱一座及大小機器共二百九十餘件一併解由該營統領徐太守轉送滬道請爲核辦 
[諭飭貧兒院懸挂匾額]  
　　本埠各紳董信資籌設之貧兒院曾由江督奏奉御賜（廣學流慈）額已誌前報昨蘇提學司己移曾滬道轉諭該紳董等欽遵懸掛以增光寵 
[調查濬浦局挖泥工程]  
　　字林西報云濬浦局挖泥工程頗多不實現已由好博遜君安德森君及滬道所派之法文繙譯萬君會同調查前昨兩日已由該公司工程司及監工員等向調查員報告一切矣 
[南市自來水加價之鉅]  
　　南市自來水公司近日遍發傳單藉口加價向來用水出價二元者今增至四元各舖戸咸多不願聞將開會以謀抵制云 
[示諭烟戸報名造册]  
　　昨日本縣李大令刋就禁烟韻示分發城鄉各圖董保懸掛一律勸諭韻示錄下奏頒禁烟章程給照限年减癮憲飭清查造册有癮從速報名匿報將來未便册費不取分文自九月初一日起三十日止報名處在城内淘沙塲果育堂内拒烟分會 
[法華體育會成立]  
　　法華爲上海西鄉首鎭素尙武風刻由本鎭紳商組織一體育會先於上月開會公推吳淞司嚴君善圻爲監督用普 
 
 

Page 19

 
 
通選舉法公擧學黄楊鴻藻爲會長學董朱贇黄熾商董何福祥金永吉爲會董兼任幹事楊洪鈞戴仁爲評議員又公請江蘇陸軍畢業生黄慶森楊洪梅爲司令員已於八月十一日開操 
城内 
[滬道回申]  
　　滬道蔡觀察赴寗謁見江督而禀要公刻已公畢於昨晚回滬 
[東夥涉訟]  
　　金利明傅臻記喊控協源豐記米行執事陸雲洲私改牌號吞没盈餘一萬餘兩前晚由本縣李大令提訊兩造供詞各執判陸交并速將歷年帳簿交出邀請公正人會同原差約期理算禀復核斷 
[禁售蘆粟]  
　　本縣李大令以各小販　賣蘆粟最易作踐街道昨特飭承查照舊案繕發告示分貼禁止 
[召認屍棺]  
　　本縣李大令昨日出示略云　三十五保十三圖地保沈裕春禀報西門外羅家灣果育堂議塜地上有無名男尸一具上盖藍白花布夾被下有破板門一扇年約三十歲左右科頭赤身左臂刺有五色龍一條尸傍遺有藍布破衫褲一套曾經詣塲驗明由堂備棺收殮發壇標記爲此出示召認如有親属日久出門不歸家内與上開之面貌服式相同者速即覓保投案具領 
[官事]  
　　試用典史謝嗣曾昨日到道禀知奉藩憲札委赴趙屯港　幹貨捐局查驗委員按察使司獄沈秉忠請假二天丁憂前署海防廳同知兼法廨讞員聶宗羲到道禀見聞有仍回法公　辦理讞政消息 
南市 
[起獲冐牌肥皂]  
　　公共捕房移請工程局恊提董家渡昇大　貨店主王文山昨已提獲並起出冒牌祥茂肥皂兩箱印板三副一併交探帶回歸案訊辦 
[提取小孩鎖片]  
　　城内和和豐昌綢莊傭婦葉大寶昨偕乳傭陸氏挈其小主至大馬頭忽被匪徒擺去金鎖片旋由巡士追獲王阿四一名解至工程局請究王堅不承認判先戒責一百下押候詢明該巡士再核 
[是否誣控]  
　　蘿間夫陸晉卿前控同業張阿堂違背行規　伊妹掌威求銷在案昨陸又將阿堂扭至工程局請究阿堂供被陸欠洋二十元向之索討反被誣控今春被控時並詐去堂費洋十二元判一併交保候傳掌威到案訊究 
[毆奪學生]  
　　利濟學堂學生蔣毓齡被木工陳木林毆傷由其母彭氏將陳扭至南區解送工程局判戒責一百下交作頭保釋 
[小孩迷路]  
　　迷路小孩王金才由巡士解至工程局據供年十四歲父母俱故原籍徽州陳叅軍飭送思恭堂安揷 
[拔還會洋]  
　　董王氏控久記木行小工周和尙欠會洋三十八元昨由工程局傳訊判月每月拔還洋三元 
閘北 
[不認爲盜]  
　　英公廨解盜匪胡四至巡警總局由孫大令提訊胡供向爲小工前日早晨有不識姓字之人囑掮衣包一個至胡家木橋給洋二角詎掮至彼處即被包探拿獲求恩明鑒判胡還押候查贓著原主開單呈候給領 
新租界 
[防範匪徒]  
　　前晚麥根路某西人家失竊手槍二枝及鉛子等物旋投靜安寺捕房報緝捕頭以界内匪徒甚多防不勝防特禀明總巡捕房捕頭准在老閘新閘二捕房抽調華探四名自昨晚起在康腦脫路麥根路一帶巡緝以保治安 
英租界 
[存洋充公]  
　　張桂生因在美公堂作証謊言由美國皇家律師控奉公廨判張存捕房洋二百元保出在案昨原告白山洋人投案候質中西官以張已逃逸判先將存洋三百元充公候查提到案再訊 
[須憑細帳]  
　　石秋生控木作頭王龍生借洋不還前晚由廨提訊供詞各執判王還押候函致魯政殿查明細帳再核 
[不出定貨]  
　　楊浩泉控陳鴻基定貨不出前晚由廨提訊判送商會理處 
[拍賣新屋]  
　　黄青記木行控木作頭張雲亭包造顧金卿房屋被欠貨銀一千五百六十七兩前晚由廨提訊張供因顧　賴造價是以拖欠顧供因張不照圖標建造是以扣留不付判顧將屋拍賣抵償張還押候核 
[懲罰馬夫]  
　　馬夫張賓生在虹口駕車疾馳將小孩顧阿根碾斷右手由探拿獲昨解公堂請究顧孩偕見証范德生投案求究質之張供求恩典判先枷示兩禮拜再押一月並賠償傷費洋五十元 
[黄婆宜究]  
　　甬婦阿香娘因誘令何小仁之妻沈氏與施阿仁　識昨晨由探將該氏提獲解廨請究判押候禮拜五再行訊核 
[來歷不明]  
　　濟良所昨解張沈氏孔尤氏到廨沈氏供尤氏由其夫孔兆賣於氏姊王沈氏是實訊之尤氏供詞含混判尤氏暫發濟良所沈氏押候伊姊到案再訊 
[著交男孩]  
　　黄醴泉之妻趙氏與閘北巡警局差弁陸金瑞犯姦由黄控奉公廨判陸與氏各押一月在案茲屆期滿陸已交保開釋氏因未將黄之八歲男子交案仍未省釋昨解復訊判發棲流所著將男子交出再核 
[公堂瑣案]  
　　瘋子廖和尙闖入匯豐銀行圖取銀兩被洋人拿獲鳴捕拘入捕房解案請究判發押棲流所一月期滿送廨候核過犯吳阿桃與王木金串竊衣服判吳押西牢半年逐出王押兩禮拜陳旺順掩入洋人家圖竊中西官因陳患病判發押棲流所三月逐出余廷生騙浦東某布廠布十疋判押捕房三月徐永林騙金杏生張錫鈞等綢緞四疋判押西牢九月顧春台等控三馬路仁記永綢緞號主吳小舫欠洋不還昨晨由探將吳傳案判過堂仿訊 
美租界 
[洋人欠洋]  
　　紅帮漆匠姚阿和昨投捕房報稱被百老匯路某西人欠去油漆門面洋三十餘元屢索無着捕頭飭自投該管領事署控告 
[何故滋擾]  
　　粤人鄧勗心在天潼路開設寶善堂藥舖昨投捕房報稱被同鄉人鄧錫如來店滋擾捕頭諭令嗣後再來鳴捕拘究 
[撞壞汽車]  
　　聘白爾十一號電車昨在吳淞路口與六十號汽車互撞汽車稍受微傷法租界 
[孤獨無依]  
　　前日有江北男孩身穿藍布衫褲赤足無鞋在途啼哭由巡捕送廨請示據稱年八歲父母俱故詢其姓名籍貫均不能對判發堂留養候家屬具領 
[私宰牛羊]  
　　屠戸楊仁發楊子良顧永興楊阿保趙囡囡長長發卜俊山張寶生等八人私宰牛羊在市混售被宰牲公司西人查知送廨訊究楊等供不諳定章以致誤犯判各罰洋五元充公 
[拘獲小竊]  
　　小竊王曾祥身藏鐵器撬門　竊被巡捕拘獲解廨訊究判枷示一月期滿逐出租界 
[搶衣服]  
　　流氓江森甫在新租界强搶行人陸榮華之衣服當場被獲送廨請究判枷示兩月管押一年 
[搶鳥籠]  
　　胡少山串搶陶永卿之鳥籠當被獲住送廨請究胡供鳥由同黨取去判押七天候拘同黨再究 
國外新聞 
[俄京一星期患疫人數]  
　　二十六日倫敦電云上星期内俄京患疫之人共有一千四百五十名而前一星期祇有二百人不治者約過全數百分之二十五 
[巴黎電話局被火]  
　　二十六日倫敦電云巴黎電話總局前夜被燬於火各省及外埠之消息已爲所阻聞損失之數約值英金一百五十萬磅 
 
 

Page 20

 
 
[美國選舉總統近事]  
　　二十六日華盛頓電云共和黨曾議長希區柯克君所辦事務不滿人意故會中不日將舉克萊恩君襄理一切紐約地方贊許裴乃安者日多羣情大爲驚愕 
[英俄經營西伯利亞鐵路]  
　　據某俄報載稱西伯利亞有資本家多人己與英國銀行數家訂定合同共籌資本興築幹路一條聯接西伯利亞及中亞鐵路並分造支路通至銅煤鐵各礦當饒之處現聞各資本家己派代表同赴西伯利亞查勘地叚以便入手興辦 
[韓國擬實行改裝]  
　　某日報載漢城電稱上年西八月十六號韓皇曾頒勅旨令民去其頂髻改裝易服國民均視爲虚文刻聞韓國各處知事曾於數日前開會討議此事以爲皇與百官已去其頂髻國民未便留存即議決令國民遵守本年九月間諭旨一律去之並聞韓國警察近集人力車車夫百餘名至警署曉以斷髮之利便當時惟有四人不從 
[英德工人聯合集會]  
　　二十六日倫敦電云昨日柏靈地方有英德工人二萬五千名聯合集會以上譯字林報 
[飛船家傷勢已愈]  
　　二十六日紐約電云哇爾維爾拉愛脫君近在浮其利亞省福脫米叶地方爲美國兵部試騐飛船墮地受傷現已日見痊可譯泰晤士報 
[坎拿大大火續聞]  
　　二十七日倫敦電云坎拿大森林大火延入鈕約境内山中木料遭燬頗鉅維斯康信省有鎭兩處已罹此刧有居民四百餘人皆無家可歸 
[美國選舉總統之波瀾]  
　　二十七日倫敦電云美國某報館主人富豪海河斯脫近於該報登載各書宣佈共和黨上議員福萊克君民政黨員排萊君及其餘共和民政兩黨各員皆與美孚煤油公司有經濟交涉聞者皆異常震動緣此事似將傾覆選舉總統之預畫云 
[俄亂黨因疫起事]  
　　二十六日柏林電云俄國各省因患疫瘟致有暴徒乘機起事以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
學界小說風流太史（三十九） 
[第十回肆紛爭監學員受屈撤差使敎務長坍檯]  
　　石主政接了還個差使。想着平空的少了一百六十兩銀子。便又存了個得隴望蜀的念頭。他曉得這位武備學堂總辦華觀察。和學務總辦袁太守。十分相契。便造了一片的花言巧語。來告訴華觀察。說他好好的在師範學堂。無故撤他的差使。這件事情。面子上實在不下去。要請華觀察去和袁太守講句話兒。仍舊下個札子。委他做師範學堂的敎務長。他接了札子之後。再自已去辭掉這個差使。總算留他一個面子。華觀察聽了他的說話。便和袁太守說了。袁太守起初不肯道。這個公事的事情不是頑的萬一他接了這個札子不肯辭差那時可怎麽樣呢華觀察聽了道。這個在我身上。他也是個部裡頭的六品京官。决計做不现這樣的事情。况且他自已親口向我說得明明白白這件事兒。這樣的一做。不過是顧全他一個面子罷了。難道自已講過的話兒。又會翻悔的麽。袁太守聽了。想想華觀察的話。倒也不錯。料想石介甫就是接了個札子。也幹不出什麽乾坤來。便衣了華觀察的話兒。給了石介甫一個委札。只說石介甫接到了札子之後。自然會上來辭辭差誰知石介甫接到了札子。曉得袁太守上了他的圈套。他非但不去辭差倒反寫一封信到學務公所去信裡頭的意思大約是近來聽得風傳說師範學堂全體的學生一個個都要抵制我要是没有這件事兒也還罷了如今他們那一班學生旣然有這樣的舉動我倒偏要立刻到堂辦事還有許多不相干的話兒肐肐搭搭的寫上了一大篇袁太守看了這封來信把手一拍道罷了罷了我曉得這件事兒有些不妥當如今果然有這樣的事兒便立刻去請了華觀察來和他說明了華觀察覺得十分詫異道怎麽這個人竟會做出這樣的事來眞眞是出於意料之外的了說著便回了學堂。請了石介甫來。着實的把他埋怨了一陣道。這件事情。袁太守本來原不肯的。我答應了做你的保人。袁太守方才應允。如今你這樣的一來。可叫我這個保人。怎麽呢。　　專件 
　　農工商部擬定畫一度量權衡圖說（續） 
權衡圖說 
[部庫天平說一]  
　　天平之名明始有之會典衡以鐵爲之其上設準爲兩尖齒形銜以鐵方鐶正立上齒貫方鐶上周尖嚮下適當鐶中不動下齒屬於衡尖嚮上插入方鐶下周之空縫管之以樞使衡可左右低昂而齒亦與之左右衡之兩端各以鐵鈎二綰鐵索四懸二銅盤用時一盤納物一盤納權視方鐶中上下兩齒尖適相值助衡平此定制也今部庫之平已改方鐶爲圓形改兩齒爲對針與舊制稍異各省官用之平皆以度支部之庫平爲準商用之平又多與官用之平相比例自應仍以庫平之舊制爲主而以商業所用之平爲輔至西國天平之制不用對針而用直針上用弧度以視針之所指用酒準以取其平實爲精密然製不如法亦有不靈不準之患當俟將來設廠製造之時各國衡器購齊之後將各種制度逐一考校擇善而從次第倣製另行繪具圖說補此次之所未備 
[部庫法馬說二]  
　　法馬之名亦始於明亦稱法子即古鈞鐕之制部分之奇零數也會典權制每千兩之法馬自一分起至五百兩止凡三十二件案各國之制每數一位用權四任權十以内奇偶之數皆可適用今採取其制以定分之位爲一分者一二分者二五分者一則奇數如三七偶數如四六八皆可分權自一錢至五錢一兩至五兩十兩至五十兩至百兩五百兩皆用此法每一位爲四件則自一分至五百兩有法馬二十件已足用矣惟會典自分起數今增定一毫一釐者各一二毫二釐者各二五毫五釐者各一凡六種之法馬其餘小數如算法須用以計數仍不妨沿其名西國化學最精之秤遇極小數亦祗有其位而無其器蓋製法馬斷不有過微也惟會典法馬形皆扁圓入算頗難擬採各國之制自一錢以上一律改爲圓筒形旣易製造又便取携現天津造幣廠法馬即用此式其通行者質用銅鐵至部中所存之祖器必用各國精製及保存之法方免損蝕失眞之患當俟製造之時考定至會典以寸法定權之輕重係以黄銅方一寸重六兩八錢爲率與數理精藴所載以金銀銅鉛定寸法之數已未必盡符今提化之學日精五金質地純雜稍殊即輕重立判未敢仍泥舊法當從各國之制以今營造尺一立方寸純水量之重爲權之重率而以西書所載純水與五金之比重爲金銀每方寸之重與今權寸法之準以免差忒至現定之各種類已詳於總表不備述 
[商用天平說三]  
　　庫平權重率千兩商平權重率百兩今錢商多用粤製之平其式不用部平之架亦改方鐶爲圓形改兩齒爲對針甚靈而準今酌采其制定爲商業暫用之平俟博考各國之制有精準簡便勝於舊製者再當改定　國用平與西國絕異西國不用生銀但於制幣初造之時一權輕重故平不必大亦不常用雖精細而不至驟損中國稱銀動至千百　目時時用之西國精平何能堪此故不能不仍用舊制以後改定幣制限定分兩但計數而不計重則舊日平制自可酌改已 
[桿秤說四]  
　　秤爲稱之草書字漢以後言稱制者莫詳於宋史劉承珪所定稱法其制一秤之内分初毫中毫末毫三種實爲今制以三倚點分三面輕重之權 
 
 

Page 27

 
 
與其法即重學之理提手處爲倚點懸物處爲重點秤錘爲方點相定處爲定點凡桿身積重以及鈎盤準針稱錘皆有關係今民間通行之製大約以秤之首端爲各點之地位餘分三面上面所記之斤數視正面之數三倍之後面視上面之斤數又三倍之其中應相距若干分寸爲一斤一兩隨秤桿之長短而定日用所需以此製爲便故仍沿其舊餘如盤秤鍼秤之類凡利於民用者均仍舊一律製備 
[戥秤說五]  
　　戥之名會典有之即今俗權金珠藥物之等子宋初亦謂之稱劉承珪所定銖二十四遂成其稱是也元豐以後乃有等子之名見（李廌師友談記）舊唐書食貨志調鐘律測晷影合湯藥用小兩亦即等子之類今法秤於貿易所用剛達里之外復有加哈之制英秤於貿易所用三十克冷爲一打蘭之外復有二十四克冷爲一本尼懷脫之制皆用以權金寶藥料譯名爲寶物權亦中國用等子之意至科學所用極精微之秤則又非等子所能比擬矣 
[重秤說六]  
　　英國磅秤可權重物中國關榷商埠多用之今全采英制增入惟磅係英權之名現擬用中記數斤兩不用英數未便再沿磅秤之稱擬改名爲重秤仍兼列英數以便比較近製有兼用中英兩種法馬者現仍專用中權以昭畫一但與各國衡數定一準比例斯可矣 
　　凡上列各種之制皆爲通俗便民故多仍舊制其制作之細目當俟制造之時另定詳章至西國權度可采之制除卷中所列外粗者如天平袋秤起重秤自動機器秤精者如圖尺微分尺熱表寒暑表電氣表量力表汽表之類以及測繪之器檢查之器均當俟將來設廠製造延聘工師選定學生學習此項專門之後再行逐漸仿製由粗而精以臻完備（完） 
來件 
[通州自治局議事會董事會成立頌詞（關炯）]  
　　今日爲通州自治局議　會董事會成立之期下走得隨諸縉紳賢士大夫之後襄與盛舉共觀厥成引爲榮幸夫地方自治爲國家舉行立憲之基礎使各地方不能實行自治則憲政決無成立之期故其關係爲最大其事務亦最繁通州僻處海隅民氣純樸漸受文明之灌輸久經人豪之提倡故敎育完備風氣早開實業之盛冠於東南地方士大夫本舊有之道德求新進之智識研究治理從事有年其程度其思想皆高於他方之人閱蓰自講習法政畢業即實行地方自治預備凡調查人烟戸口分畫選舉區域以及投選開筒諸事皆能其愼其難有條不紊諸賢士大夫目營心注辛苦組織曾幾何時而議事會董事會又慶成立矣國民進步之速地方團體之固於茲可見可爲通州前途賀亦可爲中國前途賀也而下走竊有慮者前此選舉董事或謂有運動而得投票多者及開筒之時果有一二人不能盡饜人望後雖經淘汰而至今言者猶籍藉茲事體大爲地方命脉所關豈容素無譽望之人厠身其中設其舉惜間有謬戾安得不生阻力况通州自治組織最早推行最速將爲東南各行省之模範不可因選舉或非其人致有聽觀之誤願諸君愼之於始也頃者朝廷鑒於舉行憲政之善己明諭天下以九年後爲召集國會之期海内喁喁望治之心已有積償之一日然權利於此起即義務亦於此生所謂雖匹夫之賤與有責焉者可不懼歟吾民從今日起當急起直追守安寗之秩序爲完全之預備開通人民之智識增進地方之幸福弗使稍有國民程度不及之譏以快頑固反對者之口此言也不特通人宜知之即海内熱心自治之人皆宜知之也下走無似來通垂及一年承諸賢士大夫之策厲自憾囿於才識不能大造福於此邦今幸地方自治團體完全成立從此行政機關日形活動可以少紓負擔之力而所期望於通州者猶願通州之一般人民無論爲士爲商賈爲農工皆當力咨於學以趨與時偕極之勢必使人人抱自治之思想具自治之資格守自治之程度以學識爲根本法律爲範圍然後自治團體行之而無弊膚末之言知不足以進於大雅閎達願以爲自治團體之多數人祝 
　　附答詞今日爲議事會董事會成立之期恭承大公祖惠然賁臨并貺頌詞某等仰體朝廷預備立憲之宏規感佩賢有司提倡雜持之大惠敢臚序衆誠爲賢有司答立憲之法肇始自治三權分立總以議事實行之任董事成之提之挈之爲賢有司有司之賢邦人之思 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
