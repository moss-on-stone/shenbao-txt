# 1892 - 37 - 4906754

 

Page 1

 
 
[平天下解]  
　　大學言治國平天下中庸言天下國家可均也注云均平治也凡懷經濟之學者莫不以平天下爲已任然而平天下之難也從未見有欲其平而卽平者其實非平天下之難平天下三字之不得其解也天下指普天之下而言則不止中國而已此平天下之道中外皆一理也所謂平者如治水然順其勢而利導之使一律平穩無高低之懸殊無壅　之隱患孟子所云人性之善也猶水之就下也人無有不善水無有不下天下本無不平自平天下者不得其平而天下遂因而不平人事不平人心亦因之而不平韓文公所云凡物不得其平則鳴正謂此也下之人賴上以爲之保護上能保護之則其心平若爲上者不能保護而反倚勢以苛虐之則不平矣顧今天下聖明在上凡有牧民之責者誰敢以苛政擾民特恐有遇事生風者自詡能員格外効力本小事也而動多株連本易事也而輒無了結枘鑿相尋因根究柢是固不得謂非辦事之認眞然從此而人心恐有所不平卽如漢之鉤黨凡在黨中者竟一網打盡其後遂有黄巾之變唐之投人於濁流而卒召黄巢之禍宋之黨人碑無所不搜而後乃有靖康之亂彼則以正爲邪挾私坑人蒙上以害下其不平者大也抑又聞之隄之厚者决更猛物之極者反必易聖人之言豈欺我哉故古人之爲治者每不欲過爲苛求以期事事適得其平光武當更始時搜得賊人之書悉數焚之曰使反側子自安蓋彼時漢阼阽危賊勢浩大内外各官之與賊往來通問者正不乏人若光武按其書以求其人正如禹鼎鑄奸物無遁影又豈有漏網者然而光武之焚之也則固如天之度亦如神之算也王允旣殺董卓而不赦李榷郭汜張濟樊稠四人竟反戈以殺王允而已平之天下卒至復亂說者謂王允於此爲失著而不知王允誅卓其功爲可取王允之忠漢其心爲可嘉而其才則不足取也觀其於蔡邕哭董卓而遽收而殺之可知其爲人必固執不化者夫欒布哭彭越之頭而高祖容之後人皆稱高祖爲大度而亦不貶欒布王允若能效高祖之所爲則不特蔡邕之性命可保卽李郭張樊之變亦可不作誅一卓而天下遂平至今稱王允者當不在郭汾陽李平西下矣計不出此而但知嫉惡不知後患當其收蔡邕之時已可逆料其禍之不遠也徒以爲惜蔡邕之才者猶是一偏之見耳夫人之心順則平逆則不平顧必欲人人而順之平天下者不更難乎人心之不同如其面也面不同而其五官位置則又無一不同嘗與巨道上人言及佛法平等則當無有貧富之殊上下之分胡爲乎大佛坐於上羅漢列於旁韋馱站於山門啍哈踞於山門之外此則不平之甚何云乎平等上人笑曰佛法平等乃各平其等之謂人各有等卽人各有分各安其分斯各平其等儒家所謂分定卽佛家所云平等子何疑焉余乃大悟因思治天下者倘能使天下之人人人各平其心各知其等各安其分則天下無弗平矣然而治天下者又安能入乎人人之心中而使之無不平亦惟整躬以率之平心以處之凡遇有不平之事必持之以平毋枉毋縱毋執已見毋徇私情勿授差役以微權勿寄耳目於他人勿以瓜蔓爲能事勿以草菅爲果斷先平已之以使之纎毫無不平而後以已之心印乎人之心卽以人之心印乎已之心心與心相印斯已之心平而人之心亦無不平人之心平而人之事亦無不平意氣平而七情當如此而天下有不平焉者乎以此平天下而謂中與外有可異焉者乎故曰自天子以致於庶人壹是皆以修身爲本其所厚者薄而其所薄者厚未之有也中外之治法或有不同其治理則無有不同竊願以此解質之中外之言經濟者其以余言爲不平之鳴耶抑亦爲適得其平耶 
[紫禁簪毫]  
　　倉塲侍郎以八旗甲米折銀經户部奏准自光緒十七年五月起試行改折實米惟此銀折米奏定專以新米開放一年期滿再行察看情形是否仍折放米然據各倉呈報新米存數約計不敷原限一年之需卽明年南漕儲倉總在六月下旬若因米不敷支臨時停放而兵糈攸關何得延候　殊非體恤兵艱之意擬自明春正月季兩黄旗起除大檔甲米仍循其舊外所有此項銀折米仍舊開放折色銀兩一俟新米　倉再行酌核辦理咨行户部查核酌定咨覆施行云至户部如何定議尚未有聞容俟續録○值年旗准兵部爲咨行事武選司案呈查八旗滿蒙漢各省駐防坐補協領佐領防禦驍騎校等缺例於年終彚報一次以憑覈銷歴經遵辦在案今光緒十七年八旗各固山坐補駐防協領等缺應咨值年旂轉行八旗滿蒙漢固山各將本旗駐防坐補各缺造具某缺坐補某人由何出身何項保案抑或曾經擬陪引見奉旨記名者逐一分晰開造淸册務於正月初六日以前咨部以憑覈銷勿得廷宕○蒙古喀爾喀等盟旗各王公台吉等各就本旂牧羣選擇馴良骟馬不限以匹數亦不限以毛色惟期馳驟均屬合度堪備天閑之列於年班携帶入京進呈備用例由理藩院代奏彚進請旨賞　俾昭歲修職貢意也理藩院現將各蒙部所進貢馬八十餘匹遵旨於嘉平月二十三日備文送交上駟院○管理太常寺事務禮部尚書臣宗室崑岡等謹奏爲題請派遣事恭照光緒十八年正月二十一日孝穆成皇后忌辰應行遣官恭詣慕陵讀文致祭謹案臣寺祀則内開應由陵上守護公等中題遣一人就近恭往致祭准宗人府開送銜名過寺臣等照繕題本進呈恭候欽遣一人俟命下之日再由臣寺知照届期恭往將事謹此題奏請旨於十二月十九日奉旨遣奉恩輔國　載卓行禮欽此○户部將光緒十六年分放過蒙古親郡王貝勒貝子公台吉塔布囊等應領春秋各季俸銀俸縀俸米料豆數目分繕黄册於光緒十七年十二月十八日具題進呈御覽於二十日奉旨知道了册留覽欽此○御前大臣克慶那漪四邸面諭侍衛處色主政所有光緒十七年除夕次年上元等日保和殿筵宴廷臣曁紫光閣筵宴外藩除照例派撥三旗侍衛前往備差外卽由廂黄正黄正白三旗再行加派親軍六十名前往管宴藉以彈壓如遇各項人役任意擁擠以及擅入殿内搶宴卽令派出之親軍嚴行捆拿送交刑部從嚴懲治以儆效尤而期嚴肅特此通諭勿違○吏部爲曉諭事查定例内開其有核計限期應於二十日以前到部如遲至二十日截缺後始行到部者尚在二十四日過堂以前原缺仍歸本月銓選等語今大理寺評事李明德病故一缺二十日截缺後於二十三日始行到部按限應歸本月分開缺尚在二十四日過堂以前照例仍歸本月分以新海防遇缺先評事陳汝鈞選歸入本月分一併掣簽相應出叙傳令該員於二十五日黎明赴天安門外補行過堂並聽候簽掣如不到立卽指名題叅毋違特示○熱河都統奎 
 
 

Page 2

 
 
斌片奏冉熱河州縣各官目前任都統麒慶奏改滿漢兼用經吏部議准後歴經奏請揀發在案兹前任都統德福於光緒十六年片奏請旨揀發滿漢州縣二員經吏部咨覆奉殊筆圈出徐樹璟著以知州文星著以知縣發往熱河差遣委用該員等先後到郡除揀選知州徐樹璟因水土不服禀請歸部候選業經奏明奉准部覆准其歸部選用外現在熱河軍務甫靖善後之事方殷雖有揀發并留熱河委用州縣數員實屬不敷差遣卷查光緒九年前任都統繼格因差遣乏人曾經奏懇揀發州縣八員在案惟有仰懇天恩俯念熱河地方緊要辦事需才飭下吏部在滿漢正途州縣班内請旨簡用知州二員知縣四員發往熱河以資差遣謹附片陳請伏乞聖鑒謹奏於光緒十七年十二月二十二日奉硃批吏部知道欽此○吏部爲知照事騐封司案呈本部題請將管解五萬兩以上京餉之原解官江蘇候補知府袁恭宏准照管解京餉無悮限程全數解淸例給予獎叙一本於光緒十七年十二月初十日奉旨依議欽此欽遵到部相應杪黏原題知照江蘇巡撫查照辦理○禮部爲移咨事儀制司案呈本部具題年逾百齡五世同堂之直隸寧津縣壽民魏連有准照例旌表一本於光緒十七年十二月十一日奉旨魏連有著照例旌表再加恩賞給上用縀一疋銀十兩餘依議欽此欽遵到部應將原題抄黏移咨直隸總督查照辦理 
[勁旅回防]  
　　承德府屬朝陽建昌士匪竊發延及平泉赤溪蹂躪焚掠經古北口提督葉軍門志超與傅相所派各軍會同奉軍進剿迭獲勝仗次第肅淸已將各情登諸前報此役斃賊約共萬餘人首逆除陣斬外生擒數人於奏凱時解至天津轉解刑部治罪其駐紥軍糧城之銘軍馬隊兩營於嘉平二十一日回防統領潘軍門萬才蒙恩簡放淮揚鎭總兵古北口提督葉軍門志超所部蘆防各營亦於嘉平二十三日返斾蘆臺軍門擬於臘底到津謁見傅相面述凱撤情形藐兹醜類不出兩月卽已蕩平厥功不亦偉哉固宜天顔有喜在事文武各員均獲殊恩優賞也 
[好雨知時]  
　　金陵自去歲九月間得大雨數次入冬後未降祥霙亦未見甘霖之霑渥轉盼新春在邇農人望澤良殷大憲設壇祈禱已非一日昨初五日天未黎明忽聞風聲怒號打窓浙自辰至酉更有傾盆之勢晚間卽天公玉戲柳絮因風曾不幾時已遇方成圭遇員成璧惜膝六君未能酣暢淋漓僅堆積二三寸之譜次日凍合玉樓檐垂冰柱御重求尚不足與北風相撐拒彼鶉衣百結者更何以堪 
[淮陰佚事]  
　　淸江訪事人云去臘十三日天氣嚴寒滴水成冰十五日稍和煖十八日又寒風似剪冷勝於前至二十一日忽春意盎然河冰融化○遠香茶園新排八鎚大閙朱仙鎭一劇於去臘廿一日登臺演者凝神觀者喝采不隄防武生蔡和祥竭力跳擲一失足顚於臺上氣息奄奄急舁進戲房則長吁一聲已畢命矣慘哉○某甲性强梁居鄉時能偪壓鄉人使之帖服一日其鄰勸出某項捐錢甲不允口角之餘突出洋槍擊中鄰之面部逾時殞命甲乘隙逃避現已由苦主報案緝兇矣○不法棍徒每届年終輙持猪肉年糕對聨向鋪户索錢謂之送年禮不遂其欲輙肆咆哮去冬翁邑侯出示通衢嚴行禁止　輩庶不敢復肆鴟張歟○署淮揚鎭吳都督抵浦僦居民舍諏吉去歲嘉平二十四日辰時接印○浙江副主考費屺懷典試使者於去臘十六日抵浦旋卽易車北上○運河同知徐司馬之太夫人於去臘十七日在京仙逝司馬聞訃禀報丁艱遺缺經漕憲札調施司馬署理○淸江轉運局奉李爵相札委候補同知王司馬飛翹接辦○去臘二十七日午後河北草大王廟附近某姓家失愼焚去草屋數椽意者茅龍其欲更衣乎○桃源縣某犯由府發回解過淸河時淸河縣添派差役護解行近桃源犯出資爲東道主餉差役以烟酒驀有多人岔集刦犯遠颺未識能弋獲否○某線勇緝得一賊據稱贓物被馬快隱藏翁邑尊乃下馬快於獄以待重懲 
[甌東春信]  
　　温州訪事人云元旦天氣淸明風和日麗春光微逗暖意融融爆竹聲中大有物阜民康景象初五日各官行迎春典禮自德太守以下均乘顯轎出東郊迎勾芒神繞花柳塘由大東門入城是日也微雨東來沾衣欲濕然天氣和煦殊覺春意盎然云○新署瑞安縣劉貽越大令亹於新正初二日抵甌禀見道府僑寓東陽春客棧大約立春後第二日赴瑞筮吉初十日辰刻接印任事○前署瑞安縣袁新栽明府培交卸以後仍回温州府經歴本任○温標左營遊擊陳虎臣遊戎炳貴於上年十二月廿七日出洋元旦突患痰厥竟同傅說之騎箕屬下弁兵同深惋惜○新正初四日鎭軍牌示瑞安左營都司閻麟趾委署温州左營缺所遺之缺以左營守備林世濤陞署遞遺守備缺以千總魏廷基陞署○防營統領黄綺亭軍門憫甌郡貧民無以卒歲特捐廉散給以濟之去臘廿四日後密遣哨弁袖攜莊票游行巷尾街頭察訪殘廢之人貧無聊賴者每口贈以票錢五百文閒有數口嗷嗷家難舉火者亦按丁散給俾得有度歲之資計所費不下三四百千亦可謂好行其德者矣○温處道李健齋爵觀察鑒於舊冬航船翻覆溺斃多人自捐鶴俸創造義渡航船三艘泊在東西兩門外以便西稱兩溪人濟渡渡資不取分文並由鹽局項下籌撥經費以垂永久誠善舉也○前署樂淸縣黄吉士大令之夫人於正月初一日無疾而終大令伉儷素諧一旦炊臼識成恐不免神傷奉倩也 
[東報述西國事]  
　　俄國災况曾見報端兹俄政府特籌賑卹事宜命太子爲總裁佐以大侯尼哭蘭斯佑○去歲希臘國秋收大有小民咸鼓腹嬉遊爲彼國十餘年來所未有云 
[瓊浦朝暾]  
　　有客從日本長崎致書云上月廿七號爲德皇誕宸駐劄日本長崎之德領事預設壽筵於小島鄉福屋至夕大欵内外賓客並假日本佐世保鎭守府軍樂侑酒○上月廿一號長崎俄領事命价遺綿羊二頭於縣知事中野君有知者謂是羊一牝一牡前者俄太子至日本時儲諸坐艦及太子回國以羊係陸畜在水不適其宜故於數日前移送至長崎餽諸領事領事轉贈知事中野君命豢諸獸醫學校内豐其芻秣以答盛情○長崎港沿岸爲漁民網罟之區無論各國輪船每於晚間入口時惟見漁火隔江無異明星萬點船主必測以遠鏡以免碰撞之虞并屢次照會地方官請下令禁止地方官以此港爲漁夫衣食所在不忍絶其生機又念佐世保至崎港間軍艦商船頻頻來往不得不爲之籌一善策惟須十分妥治方可施行云○土井首村平留次郎近與某氏女締姻擇於東歴正月十八晚行合　禮是日約同親戚八人駕一葉扁舟赴長崎購物薄暮掛帆歸去忽逢北風雜以雨雪將抵村前風力益猛遂被覆没諸人游泳於洪濤巨浪中大聲呼救有壯年舟子若干人急駛救生船三艘赴覆船處施救則船背已仰天遂一面救人一面拖帶覆船回檢查所救之人尚少新郎及森山福藏衆人皆呼負負維時波浪益高苦無救援之策經巡捕月川及村人梅原傳吉久保政吉小林仙次郎等慰勸獎勵再乞駛往援救舟子仗義拚死復從風濤中搜索依然徒手而回於是村人計無所出此論彼議試將覆船牽至灘邊翻轉突見二人極力手握船舷衆乃如獲至寳負至家中用法灌救得活新郎仍得成禮當時目睹者謂新郎尚疲弱無力然救者已莫不雀躍狂喜矣 
[土棍未獲]  
　　土棍劉六卽劉英奎定罪押解故城收禁十載於滄州中道脫逃業經列報現由滄州行文回津由天津縣李搏霄大令籖派皂頭穆五柳三兩名緝捕未獲於嘉平二十日開比當夜卽由穆柳兩皂頭於侯家後拘獲妓女順喜全喜兩口隨於三鼓時帶同夥役傳喚地方詢問劉之住處劉向無子以姪爲嗣其姪炳元亦充縣署壯班差役於劉未起解時退卯同逃炳元之婦係城東楊莊張氏已返母家只有炳元之母卽劉之弟婦劉某氏與劉已嫁之兩女同居各爨當差保到時長婿于四踰垣以避遂逮其長女于劉氏次婿薛來子並劉之弟婦某氏以不得炳元夫婦蹤跡星夜亟投楊莊提炳元之婦曁其母族張六於嘉平二十一日到縣是日未經過堂有以護花旛自任者爲之央說釋去全喜順 
 
 

Page 3

 
 
喜兩妓廿二三日續釋劉于氏及張六至二十四日將炳元之婦劉張氏及其母劉某氏并薛來子聽候堂訊晚堂開送點名單由本縣親提訊問旋將薛來子及劉張氏交聨環妥保惟劉某氏以語言閃爍掌責六十下管押限五日將劉交案但恐劉遠颺多時海闊天空未易追尋去處耳 
[粤東火警續聞]  
　　去臘廿三晚粤東興隆中約失火情形已詳前報兹復查得鋪户被焚者約共七百餘間所燬物產計值銀二三百萬兩城廂市面因此頓覺减色廛肆亦極蕭條不似臘尾年頭景象迨廿五晚二更時候揚仁里口淘沙氹某店又遭回禄其時火光燭天鑼聲震地居民鑒於前次之禍近者固有戒心遠者亦虞殃及紛紛走避道路擁塞喧擾異常幸回禄神卽行返旆僅焚去房屋三間尚是不幸中之幸也 
[火警類誌]  
　　盛澤鎭澄心橋西首廣益興廣膏鋪於去臘某夜四更時因遺火廚房遂致烈燄猝然店中人皆在黑甜鄉中聞拉雜聲披衣急起火已冐穿屋頂赶卽鳴鑼告警闔鎭水龍齊集汲水噴救始得漸漸救息已焚去平屋六七間人口亦無損傷又聞得新塍鎭北首鄉間某姓家於去臘某晚初更時亦因遺火積薪登時烈烈轟轟不可嚮邇分投呼救經近村人馳集帮同取水撲救始得烟消火滅計燬草屋六七間云 
[滬上官塲紀事]  
　　蘇松太道聶觀察赴蘇謁見大憲叩賀新禧已紀前報昨日午後一點鐘時觀察由蘇乘坐官舫用小火輪拖帶回滬舟泊大碼頭本埠印委各員及署中執事人等均往迎接俄而觀察乘坐緑呢大轎回轅○江蘇糧道景月汀觀察松滬厘捐總局吳廣涵觀察由蘇乘舟來申於前晚抵埠本邑印委各員均至江干迎迓聞景觀察定於本月十六日詣商船會館致祭海神以便各商船揚帆北上 
[交保候查]  
　　庽居英租界大馬路南首興申里内常州陽湖縣職員湯禹臣家於去年十二月二十七日淸晨失火卽息湯曾向興隆行保火險銀二千兩單開焚燬及失去衣物向該行索賠一面以被匪種火等詞報明捕房麥捕頭卽囑副捕頭帶同包探顧阿六查勘起火情形　種可疑且湯家内所值不過三百元何以保火險銀二千兩遂將情禀明代理讞員宋二尹旋經二尹會同梁副領事往勘訊供定於昨日再訊此已詳列前報昨届覆訊之期麥捕頭聲明起火可疑各情二尹問湯曰爾家起火情由令人可疑惟指爾自已放火亦無實在証據華捕曾訴明喚人到爾家救火時爾言不必登樓恐焚斷扶梯且爾家曾保火險不妨事等語及訊諸見証人皆無此等言語可見華捕所稱亦難憑信然爾家之火究竟因何而起湯答稱廚房起火職員亦不知火從何來二尹曰本委勘明樓下之火在廚房旁柴間内非由廚房而起答稱原是柴間起火又問柴間之火經人救息何以頃刻間樓上又火答稱職員並不在樓上亦不知如何又火二尹謂去冬十二月二十七日淸晨起火迄今爲時已久難道爾尚未查明如何起火答稱職員是讀書人豈不知因果二字何敢放火致累他人况職員並無大不了之事何致出此下策二尹謂本委並不指爾自行放火惟爾仍未聲明如何起火總是疑團莫釋商之梁副領事飭將湯交保候查明實在情形再行核辦保險單質票等件發還至保險行之應賠與否爾自向理說可也湯唯唯而退 
[失火卽息]  
　　前日傍晚時滬城縣東老學前街有向爲木作頭之某甲家不戒於火濃烟縷縷烈焰熊熊鄰人見之帮同汲水灌救十五鋪地甲聞警馳至督衆灌救迨各洋龍齊集出救則已烟消火滅矣計焚去平屋一間左右隣居均受虚驚云 
[解犯登程]  
　　積竊劉玉山在鎭江偷竊神父法衣洋銀等物來甲匿跡法界由鎭江差官周德明千戎帶同眼線左明德來申查緝遂由法包探在小東門外日新盛烟館内將劉拿獲不料周等亦奔至兩造均至捕房伸訴移送公堂代理讞員朱明府飭將劉等移解到縣已見前報昨經上海縣袁大令備文派差飭將劉玉山交周千戎解往鎭江道轅歸案訊辦千戎遂於昨日乘招商局江永輪船起程矣 
[研訊通匪]  
　　徐春山徐春亭楊大昌杜國富等四人私通西人美生私販軍火一案經上海縣袁大令會同督憲委員余司馬等迭次研訊情形已登前報昨日午後司馬與趙明府莅縣升坐花廳提徐至案研詰徐供稱小的入會實出無奈所有會中一切小的已預先供明司馬一再研詰徐一味支吾司馬判令鞭背五百下仍著還禁再核 
[分贓不匀]  
　　錢金雲沈金林二人向在滬南萃豐碼頭撑駕駁船前日錢攬裝元吉太米行米包至交卸時私竊三包掮以上岸方圖兠賣被沈瞥見以爲不義財何得一人侵吞當取而瓜分錢不允兩相爭執沈遂將米三包一併攫去錢心不能甘卽赴浦左爛泥渡巡防局喊控矣 
[英界公堂瑣案]  
　　七十一號印捕控周六寳推小車在兩旁新做柏油路上行走喝阻不依反被咬傷手指周訴稱先被該捕毆打宋二尹飭將周暫押候查明再訊已列前報昨日印捕申訴前情並稱周推車走柏油路已是第二次喝令繞道被伊掌頰一下正欲拘拿周奔入洋行内我上前扭住又被咬傷周六寳供江北人推小車度日裝載洋行酒瓶甫上柏油路卽被該捕毆打且欲拖小的至捕房因此避入洋行内小的不敢掌該捕之頰宋二尹商之梁副領事謂揆度情形小車夫周六寳當不敢掌印捕之頰梁副領事以爲然請令周具以後推車照章設有不合應聽巡捕指揮切結卽行開釋二尹遂照此判斷○包探陳阿九禀稱陳雲泉至丁少山所開皮箱店購買皮箱囑丁同往取洋及至中途陳邀丁同入酒店覔醉有頃陳托稱小便出外回時有假紙包一個稱在桌上其中似有洋銀又向丁言待將箱取去再來付洋丁以爲洋包在此不以爲疑守候良久陳仍不至拆閱洋包内係大錢當卽報捕拘獲陳雲泉搜出皮箱押票外尚有錫燭臺一副之質票查明錫燭臺係在陳順福所開錫器店騙來一併吊贓後又有小東門内錫箔店夥周雲泉報被陳騙取錫箔二十五塊計值洋五元查究錫箔何在祗存五塊尚有二十塊由其同黨二人分派二人已往蘇州今將人贓送案陳屢次誑騙皆用假洋包此包共有三個呈閱丁少山陳順福周雲泉等各訴前情陳雲泉俯首求恩宋二尹以陳雲泉慣行誑騙情實可恨判笞一百板管押三月贓交失主分别認領錫箔免追○水巡捕頭禀稱昨見張阿才等所駕駁船六隻將所裝泥塊抛入浦江違犯定章拘案請罰張阿才陸阿保王春生錢阿福王寳福朱阿渭等同供裝載泥塊本欲駛至龍華傾倒昨因風狂潮急不能行駛就近抛棄宋二尹商之梁副領事謂頃接招商總局總辦來函聲稱商局雇伊等裝泥囑令載往龍華傾倒伊等不應在董家渡浦江倒下請各罰洋銀兩元以示薄懲梁副領事謂在浦江倒泥易致淤塞有碍行舟不可不重罰請各罰洋十元二尹謂姑念初犯著各罰洋五元○包探沈金隆禀稱緝獲積竊陳寳林搜出質票吊到布篷綢洋傘衣服等件失主共有三户今將人贓送案劉阿大趙生如及一大馬房夥均投案請領贓物陳寳林供松江人連次犯竊尚求施恩宋二尹判笞責一百板管押三月期滿遞籍起案之贓給各失主分别認領○石匠唐星紀控被同業徐金甫擊傷右眼宋二尹訊供之下飭將徐交保俟唐傷痊再訊已列前報昨據副捕頭稱徐存洋五元爲質准其出外唐在仁濟醫院醫治已有十四日尚未全愈再閱數日方能霍然所有醫院飯食等費約需洋四元今將徐金甫解案唐星紀申訴前情徐金甫供小的亦係食力之人惟求恩典宋二尹謂徐金甫因細故逞兇致傷唐星紀右目今幸醫治將痊倘竟成殘癈則獲罪不輕判徐金　繳洋八元除已存五元之外再繳三元以四元償醫院飯食等費以四元給唐養傷并管押十四日以示炯戒○包探黄四福禀稱去年三月間老總會洋行管事人陳宗堂報失東洋車上之燈兩盞值洋六元今查得燈係車夫楊隆生行竊抵與修車之羅阿炳處已將楊隆生拘獲吊贓送案失主陳宗堂未到楊隆生認竊求恩羅阿炳供小的以修理馬車東洋車爲業與楊隆生相識楊言主人欠伊工錢將車燈作抵因有急需轉向小的抵洋兩元不知是竊贓宋二尹判楊隆生管押二十一日收贓之羅阿炳罰洋兩元交保贓存捕房給還失主○西人漢士六遣傭人某甲訴稱被小工行竊草狐皮一張由捕阻獲人贓送案今請給領二百二十六號華捕禀稱見張桂山手持草狐皮情狀可疑拘至捕房卽有西人認贓張桂山供江北人做小工貪小拾取惟求 
 
 

Page 4

 
 
恩典宋二尹察得起案者不是狐皮乃係狗皮判將張桂山管押三日以示薄懲贓給失主領去 
[法捕房瑣事]  
　　代理法廨讞員朱明府以今日係元宵佳節遂將所有各案於昨日臨八仙橋捕房先行發落今特臚列於下○小東門外正興洋貨店夥王錫泉徐方臣等控稱去臘廿八晚鄰家失愼有自稱捕夥之李春友乘間搶去衣包一個及追獲時檢點之下已少寗綢小呢馬甲各一件紡綢褲一條將李送案請究朱明府訊問之下李春友供稱衣服實被捕役柴樛之夥潘阿五取去嗣經該捕役將夥潘阿五送案明府著以交保理處已列前報昨據包探王榮培禀稱捕役柴樛因有要公已將夥役潘阿五帶去至正興洋貨店所控失物業經其友出塲理勸賠洋六元事已了矣明府以原告尚未到案著將李春友帶案詰問李稱衣服實被潘阿五取去明府謂失去衣服已由潘阿五賠洋惟爾自稱捕役夥首先搶人衣物實有應得之咎喝令笞責二百板釋放○周喜泉因欠葉維生銀二百數十兩經葉送案訊押旋奉朱明府飭令交保在案嗣因在押多日並無的實保人明府著將周逮案諭以赶速覓保如下期再無保人定當送縣辦理○昨報列細查失貨一案昨晨據恊大祥零剪店主吳正山卽錢承生投案禀請追究明府飭將在押之朱正山陸啓堂等帶案覆訊旋據該店夥張阿虎吳中水等投案候質明府問朱陸二人曰爾等前次供稱湖縐已被關上扦手洋人取去現經本委查明是晚爾等在碼頭搬運湖縐時扦手洋人適至疑舟中尚有别貨遂乘杉板追赶回至碼頭貨已不翼而飛且經稅務司根究明白豈容爾胡言問陸曰是晚是否由爾招呼朱正山同去陸稱小的奉店主之命前去取貨並未邀朱實係伊自跟去旋據包探王榮培禀稱陸啓堂日前自至新關投禀陳明湖縐確非扦手西人取去實係店主錢承生囑伊典質洋銀等語明府訊究之下陸稱此禀實係友人所繕扦手到碼頭時小的卽至會德豐洋行欲請熟悉西語之人代爲傳話不料轉瞬間西人已去貨不知被何人所取况其時張阿虎在碼頭回覆西人謂包内係棉花並非湖縐張供稱店主命小的隨同陸啓堂吳中水等前去檢貨朱正山自已跟來到時小的先取鞋籃吳中水又取鋪蓋據陸啓堂言後面有扦手洋人來當赶緊避讓小的與吳雇車先行及回店不見陸朱兩人回來至黎明時陸啓堂獨自歸店據稱湖縐一包已被扦手西人取去陸接口供稱上岸後與張阿虎等各自走散旋卽回店查悉失貨一包當向各捕房具報請緝明府謂此貨並非被竊賊取去無庸請緝陸又稱是日協大祥漏捐湖縐共有十一包之多明府謂店主錢承生曰爾旣有湖縐十一包並不直說此中亦有不盡不實本委並無籌捐之責何必隱暪諭畢著將張阿虎吳正山交錢承山帶回朱陸二人押候交保出外尋緝湖縐限下禮拜二禀覆若逾期仍不料理明白定當送縣辦理○法蘭西銀行冩字西人前控舟子傅阿大等中途逃逸嗣經法包探將傅拘案訊押一切細情屢列前報昨晨游船老大徐小四投案聲稱本月初二日舟主吳金榮來喚小的言有西人雇賃游船須雇水手到船駕駛小的當下雇定七人下船開駛由南黄浦駛至崑山復由崑山折回北黄浦至萬航渡停泊西人當卽上岸明府曰如不悮事爲何將爾等控案供稱回時水手均上岸該西人於次日尚欲出遊恐水手不至因此致信捕房明府以該西人未到著將徐等押候交保待西人到案再核徐稱小的尚欲請追舟資不必交保届時自行投案明府允如所請當將傅一人管押限下禮拜二到案再核○仁茂號主馮鑑甫虧欠各項洋銀九千餘元一案屢列前報昨晨明府著將在押之馮童氏逮案該氏之弟童子裕仍投案候質旋據包探王榮培禀查問福潤信局據云馮鑑甫曾由寧波寄來一信馮童氏接口稱仁茂號生財業已拍賣得銀二百七十餘兩請准小婦人交保出外自將丈夫尋到童子裕稱已尋到號中司帳人沈硯山請其同來算帳不料沈一味推諉不肯前來號中亦有借出之銀數千兩須令沈來理算求請提沈到案明府著將馮童氏還押童子裕仍准交保限禮拜二到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[割卷舞弊]  
　　有臨川後身者登進士第現宰官身聽鼓秣陵　掌書院文衡之任膝前無子僅一十六齡之孫隨侍左右不料童心未化此次巡道憲課期忽將江生已取之卷割換卷面誤鹿爲馬希兾獎銀江生因名落孫山徧閱前茅佳製有文實已出而姓氏俱非者駭而詢諸府禮房始知此弊遂指名控諸上憲禀未入爲玉茗堂主人所覺痛責不肖孺子轉懇如魯仲連者爲之排難解紛此事始得冰釋 
[蘇省官報]  
　　初六日總辦上海製造局候補道潘學祖辭行管帶太湖水師新昌營止任福山營遊擊周鼎銘由上海來卽辭松滬局總巡各卡直隸州胡傳上海閩廣捐務兼捕盜局知縣劉德麟均由滬來陳叔謙由木瀆厘局來請補鹽城縣方道濟禀知由山陽阜寗鹽城三縣公幹回理問王慶神禀辭回上海糖捐局正任震澤縣平望司巡檢兪龍盤禀銷吳縣追租差巡檢陳時夏禀知奉委松滬巡緝差卽辭初七日調署福山總鎭黄本富由常熟來松江府恩禀辭長洲縣沈禀知下鄉公幹知縣費鴻年禀辭赴金陵見制憲縣丞兪世球禀辭赴常昭河工差初八日福山總鎭黄本富辭行蘇松太道聶到蘇督辦松滬總局候補道錢寳傳製造局候補道劉麒神均由上海來知府沈鳳韶禀辭回上海糖捐局太湖廳恩太倉州程崑山縣葛新陽縣蘇昭文縣徐金　縣王均禀到長洲縣沈禀知下鄉公幹回同知陳家熊由錫金厘局來知縣何啓綬由車坊厘局來賴豐熙由常昭内河厘局來縣丞王祖培巡檢項兆騶均禀辭赴常昭河工差陳寛潤禀銷嘉定保甲差卽辭赴常昭河工差初九日江南提臺譚到蘇首府魁禀知下鄉稽察保甲辦理錫金釐局同知陳家熊禀謝記大功一次何希曾禀知丁父憂通判陳寳樽由震澤絲捐局來寳山縣馬南匯縣吳靑浦縣錢嘉定縣張均禀到知縣郁保章由江陰釐局來巡檢趙鑑三典史　鑅均禀辭赴常昭河工差初十日正誼書院山長吳仁傑由吳江來候選道李鶴由上海來常州府桐到蘇太湖水師全軍營務處安徽候補府李松榮由松江回管帶太湖水師中營　將張　林由洞庭山來卽辭請補靑村營都司張熙由松江來同知孫鳳鈞由上海綢捐局來直隸州胡傳知縣劉德麟均禀辭回上海梅崇誥禀銷營解金陵　銀回崑山縣葛新陽縣蘇均禀辭 
[二謝册捐]  
　　謹啓者敝堂叩募常年施醫給藥經費分送咸有一德捐册荷蒙本埠各大善士慨解仁囊源源而來自十一至十三日三天　奉惠眆計收回捐册七十五扣英洋一百三十二元六角八分嗣洋四十元錢十七千八百六十文仰樂善之同心慈祥　福助成春於着手仁壽同登謹備書符愧乏瓊瑶之報預儲藥石尚祈金玉之投十合仲　願後君子隨緣樂助冉行叩謝祝大善士永保平安藉　微忱伏祈公鑒上海六馬路仁濟善堂董事施善昌等謹誌 
[東賑特誌]  
　　謹啓者敝堂接奉安徽賑捐總局移文據天長縣楊前署令德申解東賑塔捐足制錢七十千二百文合規銀五十兩二錢六分三厘由吕信孚商號交來囑爲彚解祗領之餘莫名欽篆當此東賑方殷籌賑弩末熱河朝陽四邑待賑孔亟敝堂勉勷賑務莫卸仔肩彼此兼願正在躊躇仰蒙畛域不分恫瘝在抱救人一命勝造七級浮屠當厄之施功德尤爲無量除　奉收照備文具復外合登　牘以誌仁風上海六馬路仁濟善堂籌賑公所施善昌等謹誌 
[上海北市絲會舘籌賑公所施少欽經收山東順直賑捐辛卯年十二月十九至三十日止第三千零六十二至七十三次淸單]  
　　十九日滋生氏　十元蕪湖了願氏十元日本洋一元朱家角不書名英洋一元蘇州殿媛求保潑乖一元○二十日招商漢局無名氏求早得子先助銀一百五十兩批口規元一百五十二兩九錢零八厘　州信天　由惠　莊來揚平寳銀五十兩合規元五十三兩六錢三分如臯沈月樵孝亷經　由莫　廷翁來洋十九元又湖南無名氏一元南匯吉祥棧金　勳求兄病速愈四元錢洋一元顧秋亭求病速愈洋四元招商漢局懺罪子爲母陳妣求資冥福四元川沙司獄署王楊氏完願二元揚州李糜氏求咳嗽速愈一元○高郵了玉阡募盡心　屋洋廿元　陸堂銘　一元無名氏九九票錢四千文盧姓劉手五百文無名氏四錢七百文共五户合洋廿六元○廿一日俄都署無名氏由恊成乾來規銀三百兩無名氏求病速愈洋一百元嚴　吾病愈還願廿元陳氏五元祝子恆五角金山丁思忠令親二元浙蘭永濟正記一元銅洋十元楓經河署守吳子求父病速痊一元　仙女史求父病速痊　　洋一元施益記　一路平安四角葆裕銅洋七元○廿二日如臯孫堯欽爲妻生前爲許完願藉資冥福由寳和莊來洋一百元碧桐主人還生　心願由惠泰莊來四十元龍遊厘局不書姓氏由延康莊來三十元蘇州元裕易隱名氏二元四角滬報舘代無名氏二元○廿三日江陰趙仁泰昌趙　　保佑災退病除延　洋五十元新巢氏山電報總局來十元亷　泉完願八閒洋一百元榮陽榮記八　洋一百元榮陽恆記洋五元隱名氏五元漢口升昌典方作猷病愈完願五元不名一錢無名氏三元酬生氏二元新陽縣署宋吟　求　疾速　一元劉鴻章銅洋六元退思居銅洋一元○廿四日合和祥洋行十元杭州仁傑求母恙速痊十元郁宅四元洙　田玉涵因内產母子平安完願四元盛　張庸病愈還願四元　山唐　完願一元○廿五日無名氏洋十五元香山陳賡虞十元無名氏五元松江陸敬修續助完願五元招商局文案處汪蔗孫繳願四元川沙顧蘭一元無名氏由　姓交來兩洋七十四元○廿六日吟　廬潘洋四十元廣方言舘年節請諸敎習司事席費移助十二元無名氏十元李浩記十元韓光手無名氏六元無名氏銅洋一元○廿七日蓉城補過軒洋廿元蘇城醬業公所容膝廬善士痘愈完願十元無名氏求平安四元浙寗王正謨求病速愈三元嘉定朱東侯募浦敬儀堂服符病愈二元又梁錫祉堂服符病愈龍廿五圖楊門朱氏服符病愈各一元賜　堂紀魁生各二元太倉張衍慶錢二百文○廿八日元豐昌洋十元吟芳廬潘十元邵賢記病愈還願五元銅　三元姚承勳求母病愈洋四元　縣施仁緯爲胞弟仁績患病心膽俱怯夜不成寐求速全由餘大莊來三元大通洪本仁二元招商漢局不留名求平安二元盛頌元病愈完願一元無名氏銅洋一元○廿九日龍游　局不書姓氏由延康莊來洋一百元宏農西河氏因航海蒙神佑化險爲夷並求筋骨疼痛速愈由源豐潤來一百元得記由徐石翁交來四十元李門林氏求肝氣速愈廿元○三十日吟芳廬潘洋廿元鄒希曾爲　將氏四十壽辰求保平安十元趙門貝氏十元海鹽顧　求父病速愈山南市茂昌號來十元無名氏二元顧蘭亭爲妻病愈還願一元揚鴻鈞求消災延壽一元彭麗生保平安一元無名氏七角又二角汪長舉求病愈二角 
[上海六馬路仁濟善堂籌賑公所施少欽經收熱河山賑捐十二月十一日至三十日止淸單]  
　　熱河孫樹德堂大善士九八元一千兩沈馥三求急病速愈江西潘文軒求子　長平安王統豊三户各洋一百元候朝宗陳國芳揚州隱名氏三户各洋五十元王季棠求佑妾病速痊洋三十元劉達泉求女病速愈　樹勳二户各洋廿元蔡隱名洋十六元朱　齋洋十五元張慕留募隱名氏求符治病劉保之翁交來鎭江帮敦潤堂劉泳彰耕餘堂安徽吳大善士五户各洋十元不書名求金三錢兌見洋九元二角一分榮禄第史洋六元四好堂求一年平安振昌九江免災子讀書悟性早開洋一元二角不留名八服符病逾一元范　以愛女未字而卒賑資　福爛板洋十元漢口土藥帮錢十八千文以上共收九八元一千兩英洋六百五十二元四角一分爛板洋十元錢十八千文○山東陳募嵇亭善士九八元一百九十八兩九錢二分劉達泉爲夫人服符病愈完願常鎭道署求符善士二户各洋一百元陳唐楷服符得男完願馮聽五翁來寄寄樓主人二户各洋五十元退安主人洋三十元吳訊卿祈保長子病卽全愈洋廿元迓和軒洋十二元鄭大房求病速愈朱東翁募無名氏爲母服符病愈完願黄　陽氏求苻祈病愈方培深求荷治肝胃病愈方陳求苻治瘋症速愈求母消災延　人江西九芝堂崔連生崔湖生曾隱名宋吳氏十一户各洋十元句容　名氏洋七元方鹿鳴授徒折席移賑木　貞氏求消身罪張孫氏求保產後平安三户各洋六元張宗亷求病速愈湯善福孔大三户各洋五元鄭在儀求母病連愈無名氏求苻治　速愈方徐氏求苻治痰迷速愈不留名服苻完願復一任時生李袁氏七户各洋四元恆義昌裕泰衣莊二户各洋三元友竹主人求保春慶二子平安黄　氏求苻祈父目疾速愈老鐵揚龔履綏四户各二元鄭伯疇　兆鯤黄　媛丁笛生平湖張藴笙高玉峰悅興七户各一元羅光記求平安　興金楚記三户各五角王苻記隱名士二户各二角無力人無名人懷貞記不留名勉　子古歙無名氏七户各一角以上共收九八元一百九十八兩九錢二分英洋五百六十三元六角德華銀行銅洋六十一元汪義昌銅洋四元順成　李　生二户銅各二元有悮氏銅一元共收銅洋七十元 
 
 
 

Page 10

 
 
   
 
