# 1919 - 42 - 4916522

 

Page 1

 
 
   
 
 

Page 2

 
 
   
 
 

Page 3

 
 
時評 
[中國鐡路之三時期（冷）]  
　　中國有鐡路以來至今日而成三時期第一時期爲中國與外國之交涉第二時期爲中國人民與政府之交涉第三時期將爲外國與外國之交涉　　粤漢路之争廢約滬杭甬路之争廢約此第一時期也所謂中國與外國之交涉也鐵路收歸國有此第二時期也所謂中國政府與人民之交涉也近時之山東鐵路問題與鐵路外債之統一問題此第三時期也雖仍似中國與外國之交涉而其重心已入外國與外國之交涉中矣專電 
　　北京電公使圑接滬唐電極言國防軍之宜撤請申公論因於今午會議結果未詳（十八日下午三鐘） 
北京電東海勸諭徐樹錚國防軍已爲衆矢之的不如交付陸部去辦果肯放手不問必不使其投閒將來軍區劃定當以一軍統爲報（十八日下午三鐘） 
　　北京電段以國防軍引起争議仍名爲參戰軍（十八日下午三鐘） 
　　北京電國務院通電西南及各省長官云歐戰告終此後世界趨勢將注重經濟政策吾國地大物博本於工商實業爲宜及兹從事調查俾國内外狀况有所考鑑庶權衡通變以圖發展現聞日本已有經濟調查會之設吾國勢不容緩擬於國務院内附設經濟調查會延攬俊彦分任調查事關對外定必一致贊同請轉飭所屬財政機關及地方官吏詳細查報匡助進行北京電錢電取消領事裁判權已得列强許可由中國提出理由書付審查後編爲正式議案北京電某外人條陳主張中國鐡路統一外債辦法名流中亦有贊同者近日外交界聞已有支配公共管理之動議　　北京電本日因統一鐡路案開特别會議（十八日下午五鐘） 
　　北京電本日令大意禁烟以禁種爲先責成各省軍民長官切實查禁未種者曉以利害已種者痛予删除倘有不肖官吏挾私徇庇者法典具在理無枉縱北京電龔財長主張節流將先從財部裁汰三百餘人部員頗恐慌（十七日下午六鐘） 
　　北京電財部擬將所得稅法案重提國務會議（十七日下午六鐘） 
　　北京電某要人獻議請仿新華儲蓄票例發行有獎善後劵充收束軍隊經費（十八日下午三鐘） 
　　北京電熊克武寒電二月九日正式就任川督此電上冠徐菊人先生錢幹臣先生鈞鑒文長三百字中多謙詞末謂尚祈時錫良規徐閱意滋不悅命錢電由蘇李督詰責（十八日上午九鐘） 
北京電熊克武電聞鄂督借運蘆鹽重價勒令川商承領請飭停借（十八日下午五鐘） 
　　北京電京中有何某假造僑工局委令在四郊設招工處詐取萬餘金頃由張弧執送法庭聞其人曾任副官者（十八日上午九鐘） 
　　北京電參陸處通電前敵非正式軍隊未核准前不得改編　　北京電本日閣議山東高審廳長沈其昌調京任用遺缺以陳福民調署並以徐維藩署山東高審廳長（十八日下午五鐘） 
　　北京電湘省署附設管理敵産分局以史久紹兼充（十八日下午五鐘） 
北京電俞人鳳充津浦路副局長兼總工程師（十八日下午三鐘） 
　　北京電夏同龢運動贛省長贛人表示反對（十八日下午三鐘） 
　　北京電吕調元篠（十七日）電本日就職（十八日下午五鐘） 
　　北京電張樹元電歡迎沈銘昌北京電寗電二十八召集臨時省議會商酌疏通存米案　　北京電美新聞記者威廉士今晚乘京奉車赴奉一二日東渡北京電滬地麵粉存積太多各方面要求疏通財部已擬定變通辦法（十八日下午五鐘） 
各通信社電 
北京電内閣允接受日本所假與參戰處之欵未交之一千七百萬元但日本所欲得之報酬今已消滅不知何爲復付此欵一說該欵將供給國防軍抗拒南方及控制總統之用按此項合同須在巴黎和會提出故已爲興訟之問題苟續有交付即屬不依規則而將使訟事失效（十七日） 
　　字林報按據北京訪員二月三日電稱日使曾通告　代理外交總長謂中國苟於巴黎和會事務顧重日　本之志願則上年九月間段祺瑞爲參戰處簽定之　借欵洋二千萬元所餘之一千七百萬元日本擬付與中國云　　北京電國務院與外交部昨日致電巴徐和會中國代表謂中日條約與一切文件除由代表隨身攜帶者外兹復由外交部關於二十一條要求及中日軍事協約已錄稿寄出外交部並將（一）吉林森林礦産借欵條件（二）满蒙鐡路借欵草合同（三）高徐濟順鐡路借欵草合同（四）關於膠濟鐡路協辦事宜交换之通牒全文電告此外並無其他秘密合同或何種秘密條約各文件相機在和會宣布諸希裁奪云云（十六日） 
　　以上字林報 
　　北京電據可靠方面消息中日且尚訂有秘密合同規定如膠州交還中國日人應有管理山東鐡路之權現信參戰借欵未交之一千七百萬元行將付與段派以供擴張國防軍俾克威脅總統（十七日） 
　　　大陸報 
　　大阪電西京工人倡始要求普及選舉權神户即起響應星期日曾於青年會開大會繼復列隊游行各街但諸工人甚守秩序並無騷擾工界决計以憲法手續獲選舉權西京神户之會議均由工界協會主持神户學生亦贊助普及選舉曾乘摩托車在公園向大衆演說（十七日）路透電 
　　北京電唐總代表電徐東海力争裁撤國防軍徐交靳雲鵬付段祺瑞閱看聞昨日（十六）徐樹錚見東海言國防軍可歸陸軍部管轄惟西北軍仍屬其自掌　　（十八日）上海平和通信社電 
　　北京電中央裁兵委員會有邀陸榮廷岑春煊加入說　　北京電政府電各督通告設裁兵委員會實行裁兵令各省詳陳應留兵數　　北京電吉林省商各會之一部份電請勿任孟恩遠辭職院覆電已去電慰留　　北京電政府將准張樹元回濟垣一行解釋新交涉事畢後仍遄赴高唐大營督剿（以上十七日） 
　　北京電蒙藏院請變賣南苑永慕寺殘餘房屋一案經内部令行京兆尹查復呈准照行　　北京電陸部呈保石得山升充駐奉陸軍騎兵第五十八旅旅長（以上十八日） 
　　　以上中孚通信社電 
　　北京電美國資本家亞卜忒氏擬於今明日中來京亞氏此行關於借欵問題帶有種種之任務可不待言美國財圑亦已决定再加入四國銀行圑唯條件尚未確定俟亞氏到京後此等問題當可次第進行聞美國資本家意見將改變向來銀行圑所取之政治借欵專門方針希望置重於對於中國之實業借欵云　　北京電關於遣送敵僑問題中國方面聲請准其免予遣送者計六十嵗以上者五十八人正爲中國所僱用者二百零三人藥品商人藥劑師四人男女醫生四十九人（十八日）　　北京電關於中國鐡路歸國際管理之件錢總理奉總統之命明日在國務院邀集熊希齡周自齊曹汝霖林長民陸宗輿梁士詒六人徵其意見（十七日）　　北京電戰後經濟調查會奉總統命令現下正在進行中其主任刻已决定許家翰潘宗瑞王鴻先三人將於明日不用命令發表云（十七日） 
　　東京電瑞士公使喀理斯氏今日偕同夫人女公子等前往北京（十七日） 
　　東京電巴黎來電云國際聨盟委員會之討論自各委員提出新提案以來始見極有趣味之發展各種修正案中最顯著者爲日本委員所提議在聨盟憲法中須規定所有世界國家對於無論如何之民族及國民應許可其有移民入國之自由之一項云（十七日）東京電巴黎來電云日本媾和委員所提議之移民法中須撤廢人種的差别之修正案已被否决其所持理由謂恐將誘起廣汎多歧之討論云（十八日）東京電據報告云德國國民議會於本月十日通過臨時憲法十一日選舉愛倍耳爲臨時大總統此實多數社會黨德國民主黨及中央黨三黨妥協成立之結果也此種妥協與革命戰争在帝國議會中之所謂多數黨集圑殆爲同一之形勢除外交大臣蘭忒奥伯爵外由上列三黨中各選出大臣列入内閣共和黨之施特曼則任總理極左黨聲言憲法中無共和國字樣者實出於政府之妥協政策而大施攻擊但憲法中仍稱德國爲德意志帝國稱大總統爲帝國大總統云　　東京電倫敦來電云英國自治殖民地對於將德國殖民地置於委任統治之下媾和會議之提議案附加（在各德國殖民地中得無期限沿用當委任統治之任之國家之法律）之條件一般人士皆以爲如此即將含有排斥有色人種之性質之移民法律沿用於紐幾内亞及其他舊德屬殖民地者也表示澳州首相許斯氏之主張得以貫徹者也英國現在之同盟條約可不致有所變更排日約宣傳運動有行於某方面之徵象日本對於此事不可不加監視云云（十八日）　　　以上東方通信社電 
　　東京電分捕之德潛艇中之三隻於十七日由英國波特蘭啓輪駛赴地中海之馬爾塔島又由日儎往接收該艇船員之關東丸亦已抵馬爾塔島（十八日）　　　共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
唐紹儀致北京巧電北京徐菊人先生鑒誦幹臣删電對於此問侵電所提二事祇認爲前此之舉措便當不復深求實與鄙見剌謬有如借欵借械旣由參戰而來現在歐戰已停即無繼續進行之理故侵電要求停止一切今不聞相當之辦法但以非此時發起爲解何以服人陜以奉甘各軍加入攻擊南軍係在北方宣布罷戰言和以後眞寒兩電可以查考今姑認爲北方無和戰併用之意惟自元日宣布條例後若許陳等猶復違令挑戰則破壞和局之責當在北方公亦恐不能逃天下之責備和議進行在即故敢掬誠相告無所隐諱敬祈留意紹儀巧　　湖南各界忠告南北通電各報館均鑒據路透電報稱日本干涉我代表在巴黎會議獨立發言又不許我發表中日密約如中國政府同意則參戰借欵二千萬元中未付之千七百萬元可以照付否則將索還已付之三百萬元等語竊惟國有生命是此主權對外獨立發言卽此種權能之實現我國雖弱此權夙爲友邦絶對承認日本爲友邦之一决無可以否認之理由爾來國内多故國會不能行使職權致有政界一部分人與外人結約借欵之事實雖不免違反法律而一時無可如何今對内旣棄戰言和自當徐謀救濟况參戰之事實旣不存在卽軍事借欵密約業已失其前提卽此項條約當然不能繼續自當於統一後由政府勸國民協力籌償此三百萬圓毁棄該密約以免後患至巴黎會議我代表旣經友邦之承認自應獨立發言我國民不自毁其人格卽人格卓然存在公等或領袖北庭或主持南服此種對外問題爲國家全體死生利害之關係無絲毫挾持意見之餘地萬乞一致主張勿爲一時之外力所牽動千秋萬嵗之民國國民實利賴之湖南寶永郴桂各屬紳學商民等公叩删　　廣東報界公會通電上海各報館廣肇公所江蘇敎育會商會北京報界公會總商會直隸敎育會各省省議會商會敎育會各報館公鑒此次歐洲和平會議我國顧王兩使將中日間不平等之協約大體宣布經各國代表大表同情於我國可見公理所在人有同心查東亞近數十年來國際之糾紛無非由中日國際不平等之所致而此不平等之條約及秘約皆由日本從前歷次内閣誤持侵略政策百方威逼密誘而成今巴爾幹問題將從此次會議而獲正當解决而世界禍源不宜處置其一而遂遺其他故爲維持世界之和平鞏固東方之安寗保存中日之親善必須將中日間自來不平等之條約秘約同時提出一齊解决此次會議本以伸張正義掃除强權以造成世界永久安寗爲宗旨是此項提議必得各友邦之贊同即日本原内閣號稱改變從前内閣政策提倡中日親善亦當覺悟此爲萬世太平之計而樂於贊助惟此項提議必待我國自行發動應請同心合力各自聨合請求政府速飭我國和平會議特使備具議案提出萬國公决如荷同意即希通電各處一致進行用成國民有力之外交後盾千鈞一髮機會勿失廣東報界公會　　廣東舊國會蘇議員來電申報轉本省議會各公圑鑒報載滬上近設糧食研究會主開米禁同時日領亦請運蘇米出洋查蘇米除供本省糧食外是否確有餘羨其餘羨之數究有若干糧食研究會諸君是否有精密之調查與正確之統計又粤東乏食方購蘇米以資救濟若同時輸出國外是否供不敷求同人等以爲對國内言未便爲閉關遏糴之謀對國外言不宜徇從井救人之策事關民食緩急利害籌之宜詳敢貢區區敬希澄察江蘇國會議員楊擇丁文瑩趙師鼎董繼昌吳凍胡兆沂石銘劉可均高旭凌鴻壽朱幬楨周積芹丁善慶陳則民張清樾劉雲昭劉汝麟阮志正徐宗德胡應庚徐蘭墅王紹鑒戴維藩陳尚裁阮性言等寒印李蘇督致中華國民策進永久和平會電查陜閩問題業經中央訂定解决辦法五條於本月元電宣佈實行不日當可共見且陜省停戰畫區手續並經雙方代表議定公推專員前往監視辦法尤爲周密此後自當糾葛悉除也專此奉聞祈紓系注李純鹽　　屯溪汪聲潮來電申報館轉同鄕諸公鑒前閱報載徵屬反對鹽斤加價通函揑附潮名不勝詫異在反對者或别有作用潮非傀儡豈甘任人播弄且附列之程壽保久已物故潮尚未死又安肯與鬼爲伍特電更正免淆皂白汪聲潮叩法國無線電 
十七日里昻電和平大會委員會於星期一日下午在法國外交部畢勛氏辦公室集議繼續討論俄國問題　　十七日里昻電報紙載休戰條約之展長已於星期日晚五時在脫萊物簽字　　十七日里昻電古本海琴消息協約國國際委員會乘英國巡洋艦加末斯號行抵基爾港後正式通告在德國口岸潛艇之解除武裝履行未饜人意所有在四十八小時以内未解除武裝之潛艇將悉行沉没之十七日里昻電報紙載稱法國海軍在戰事中之損失其數如下鐡甲艦四艘鐡甲巡洋艦四艘巡洋輕艦一艘滅魚雷艇十四艘魚雷艇八艘潛艇十四艘（其中勒加利號沉後浮出現仍服務）補助巡洋艦五艘砲艇四艘武裝抵制潛艇輕艦六十二艘單桅船一艘斥侯艦四艘追逐艦三艘總計十一萬噸其他各國海軍損失之數如下英國五十五萬噸意大利七萬六千噸美國一萬七千五百噸敵宣方面德國三萬五千噸奥國六萬五千噸　　十七日里昻電政府公報紀載前駐瑞士法國公使白氏及戰前駐奥法國公使杜美尼氏已准退職前賽納府尹駐日法國公使特朗納氏已列入候補人册駐挪威法國大使白斯脫氏被任爲駐日大使繼特氏之後奇勒芒氏已被任爲駐挪威大使　　十七日里昻電二月十二日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎五○一九一七年四釐公債七十五佛郎一九一八年四釐自由公債七十四佛郎五○一九一八年五釐自由公債九十佛郎七○路透電 
[歐洲和議進行記]  
　　十四日巴黎電今日和會開全體會議衆以預知威爾遜總統薛西爾貴族波學懷君及其他諸名員均將演說故特别注重之威爾遜總統宣讀國際同盟草約後謂同盟不得爲舊式聨盟之變相每國須爲其他各國經營幸福俾同盟得爲各國之光榮與各國之保障意國代表歐蘭杜君誠意贊助今日所實現之主義且謂今日者誠可謂世界歷史轉機之點也薛西爾貴族繼起演說謂此尚不足排拒戰争各國仍當協力阻止國際競争同盟會必須以國際籌畫改良工界之狀况同盟乃生命之說書此生命蓋得諸無數死者之憂患中也日本代表牧野男爵力言同盟計畫之重要並謂他日討論時彼將有所建議英國工黨領袖巴恩斯君起言今各國人民皆荷經濟擔負深望軍火廠全行裁廢並願見國際工界憲章萌芽於同盟會希臘代表維里齊洛斯君中國代表顧維鈞君均極贊成同盟之計畫阿剌伯代表伊米爾非蘇爾君對於約中之第十九條保留否認之權志在保衛彼所代表之國民權利並請彼等所舉之列强贊助之主席克勒满沙君答澳大利亞代表休士君之質問謂該報告一俟諸事妥定將由威爾遜總統提出討論波學懷君謂各國宜維持軍隊俾一旦聨合時足以保障同盟會之决議彼望同盟計畫不日可成列國之法律云　　十五日巴黎電昨日和會開全體會議各員演說國際同盟草約後克勒满沙君宣稱約文今已提交有關係之各國研究之今擬儘速討論該問題屈時大約尚有提出修正文者五大國代表將先計議此事　　十五日倫敦電巴黎公報云今日列强代表曾聆里班倫行政院代表之宣言並開始研究俄國問題　　比塞法三國代表曾於審查賠欵委員會有所發言　　十三日巴黎電國際管理港口水道鐡路副委員會業已成立今日午後開第一次會議委員會現正計議英國提出之計畫該委員會之主要目的乃在阻止任何國家妨碍貨品之自由輸運英國之意見無論何國不得於貨品過境時徵取捐稅此端甚關重要而戰時所成之新國如捷克斯拉夫等關係尤重路透電社得悉英政府反對鐡路運河國際公有主義而贊成委託管轄制委員會大約不日將派如現有多瑙河委員會之特别委員會以管理某某鐡路河道運河港口以免發生如希爾特河之困難 
[德國與展長休戰條約]  
　　十六日丹京電柏林消息福煦上將拒絶德國展缓二十四小時答覆修正休戰條約之請求　　十三日亞姆斯特丹電前聨邦議會議長費倫巴哲在海台爾堡演說謂新舊政府各員曾於十一月十日在首相邸開會議决受納休戰條件當時曾宣讀興登堡上將之電文謂若不即行承認福煦上將所定諸條件彼將率全軍降服云　　十六日巴黎電福煦上將今日以展長休戰條約新條件通告德國委員　　十六日特萊凡電展長休戰條約已於今晚六時三十分在福煦上將所乘之火車内簽定　　十六日倫敦電巴黎電稱小巴黎人報韋瑪訪員曾謁見歐士白格氏據稱展長休戰條約之談判如果决裂則將有新戰禍　　十五日巴爾電韋瑪消息德國外交總長藍超及他員曾在國會演說要求協約國釋放德俘藍超否認戰勝者有要求賠欵或土地之權利且謂德國如重行建設曾遭兵燹之各區則必用自由之工藍超抗議奴視俘虜又稱協約國之戰勝乃經濟的非軍事的故最後之和局必以經濟爲重德國拒絶商業上之異待雖屬暫時亦不心甘藍超堅主遵守威爾遜總統之十四大綱而尤注重海洋自由並謂德國若無殖民地則不能加入國際同盟他國如以熱帶交由國際管理德國亦願贊成此舉此項殖民地之出産德國須得其應有之一分藍超要求亞爾薩斯勞蘭之前途應由當地人民表决並詆斥法國關於薩爾河流域及巴伐里亞領土所施之計畫又稱德國有將日耳曼奥地里亞新邦加入版圖之權利未又主張以工制加入媾和條件並主張建設國際仲裁　　十六日巴黎電韋瑪消息德國財政總長希佛氏向國會解釋財政現局估計國債共有馬克十六萬一千兆目下財政之紊亂乃由彼就任時缺乏巨欵之故此巨欵皆經浪用者興登堡上將之計畫以經濟之見地而論亦殊可悲自下所得稅項僅可抵付兵債之利息故必須徵收新稅軍需品多被刦奪售出之數豫料僅可得三千兆馬克云　　十六日丹京電今日杜斯堡消息比兵因斯巴逹克斯圑殊爲活動已於昨夜開抵該鎮彼等抵市政廳時適斯巴逹克斯圑首領三人亦抵該處比兵乃攔阻彼等之摩托車三首領圖逃不果且抛擲榴彈幸未炸裂斯巴逹克斯圑之人大受懲創比兵已占據市政廳保護行政機關　　十三日倫敦電路透電社得悉德國陸軍之解除動員或已告竣今僅東部仍有數十萬人德國現以有經騐之良兵組織志願軍三十萬人惟應募者寥寥恐難足數 
[各國近事記]  
　　十二日瑞士京城電國際社會黨大會已應里寗氏之請派委員圑赴俄調查過激黨主義之效果英國代表將爲美克杜拉爾特氏　　十六日巴黎電羅國公報局否認羅國革命之說謂此說由奥德方面傳出　　十五日海牙電荷國外交大臣在國會答覆關於比國要求土地一節謂政府切實拒絶割讓寸土　　十五日華盛頓電威爾遜總統電請國會外交委員會展緩討論國際同盟條例容其逐條解釋後再行討論之　　十七日倫敦電全國實業和平大會定期二月十七日開會　　十七日華盛頓電據當道宣稱墨政府已取銷英美兩國所得讓與權數種以地予人民耕種現且從事修改其他讓與權　　十六日倫敦電觀察報載稱英政府因工界不靖决議不日召集資本家與工人代表開大會討論所争之工業間題此舉不啻爲全國實業和平大會　　十六日倫敦電據君士坦丁消息英軍已佔據小亞細亞之尼柯米地亞安哥拉柯尼三地 
[和會日代表之宣言（續昨）]  
　　日本於致德國哀的美敦書中曾聲明以青島交還中國與維持遠東和平兩事爲要求德人退出之理由遠東和平確已維持蓋太平洋商務安堵無擾四載於兹印度美洲中國日本斐列濱羣島與香港皆得經營其商業而未遭妨擾也在德國佔据青島數年中前供海船避風之海港一變而成海軍大根據地德國建築海港投資頗巨日本現願以此大産業交還中國以符中日兩政府間所締結之約此約與日本以合理之機會使日本依照此約中國可提早八十年收回以極大經費造成之良好海港及膠州土地焉中國之山東土地與通至濟南之路線在日本佔領之前向由德人管轄德國官吏在山東者甚爲活動較任何他國爲甚以事實言當日本甫向德國宣戰之時此路與津濟路線曾由德國利用之以輸運兵士穿行中國而至青島當青島交戰之際德國以膠濟鐡路全供軍事之用在華德人因損失而生憤乃從事煽惑故日本方佔領青島而舊有惡感已愈覺顯著且因日本又在中國境内佔據一口岸舊有之妒忌遂亦復活至於不幸之騷擾及種種公正與非公允之責言誠亦有之此如南满鐡路之事件耳中國在此三年中乃中立國顧中國雖守中立而德人則在中國他處極爲活動吾人有理由可信德人之勢力仍屬甚大德人銀行在中國各處經營事業仍按期收入中國所應繳之大宗拳亂贈欵一九一五年日本欲與協商解决因各處衝突而發生之未了争點爰向中國提出某種要求内有數種係中國如願將讓與權給人則日本將有何種希冀之表示余涉言及此者因吾人欲揭明淆混公共心思至若干程度之事狀也關於此項要求及其附件以余思之外間曾有頗多誤會對於日本頗多指摘余不願討論此種事態之是非蓋此已成過去事也因此磋商中日協約遂告成立依照此約日本允將膠州交還中國此約乃公開的文件業已完全發表並未有何種秘密條件附於此約凡此契約皆由中國締成迨一九一八年又締結關於青島國際租界及中國因收回青島膠州以若干他種讓與權給予日本俾日本得有機會與中國協同經營山東之合同余願切實聲明此合同絶無侵略之意亦未規定日本對於中國任何土地或中國土地權得有不合法或專擅之管理權此合同之詳則因兩國問之了解並因此合同尚係未逹完全階級事件之豫定辦法故未發表此項理由當然可謂辦事人與各政府所共了解也中國以信實立此合同吾人前從未因何事端而作一種想像以爲一九一八年合同乃一不公允不適當不能裨益雙方解决懸案不能使雙方以更佳了解趨赴和會之辦法也一九一七年中國對德宣戰時距日本佔據青島已及二年但在一九一五年日本已有願以膠州交還中國之質言日本屢次聲明無在中國佔據土地之野心但願與其鄰邦共處於親睦之生活夫旣有開拓一國使其獲取完全利益之意而又有佔取此國所屬土地之舉則非所以謀親睦或好意之道也故若謂日本一面欲親睦相處敦厚鄰交一面欲獨佔利益屏逐原主則未免不智日本欲向中國獲取山東境内之讓與權無非欲得公正之一部份與中國公共經營耳吾人向中國請求依照與他國相同之根據得均等機會與中國共圖發展此不得謂爲佔中國之便宜也中國有原料而吾人需原料吾人且有資本以投諸中國助其發展供吾人與中國之需用余於此點所以不憚詳言者因有人指斥吾人之目的謂與公正協力行事之目的背道而馳且指斥吾人之愚謂有意欺中國也吾人確知國際間彼此待遇中今所發生之大變遷掠取人國之舊時代今已過去如稍有價值之國際同盟會果見成立則同盟會之條例必禁止自私之侵略或自私之開拓吾人於青島一役糜費金錢喪失二千可珍貴之生命雖較諸此次惡戰之死傷總額爲數極微然吾人自覺應有權利以接收由德國交出共前所不願交出之物俾可轉交原主也余欲一再說明者日本在山東或满洲皆未曾向中國佔取不正當之利益日本所求者均等機會開放門户與夫遠東兩國間和平協助之權利而已西比利亞事余不妨略言之在一九一八年日本徇協約國之請求出兵西比利亞以助西進之捷克斯拉夫軍其時過激黨跋扈而武裝德俘萬千人亦與過激黨提携皆危及捷克軍之生存日本並保護海參崴及沿西比利亞鐡路或沿阿穆爾江各處直至伊爾庫資克爲止之各國軍需日軍會同協約軍掃除集於海參崴以上及在尼古拉夫斯克與海蘭泡武裝軍隊之危害驅散烏合之衆奪獲許多軍械及由德人供以武裝之江船若干余於此役不作特殊之議論亦不侈言其功績可一言以蔽之曰秩序恢復與穏固政府成立時吾人將依照與協約國之約定共退出西比利亞耳吾人今已撤回大部份軍隊甚願見各國軍隊依約退出西比利亞或俄國土地而有秩序政府成立於俄國之時日也加羅林與瑪歇爾羣島在赤道之北與日本相近昔處於德人管轄權下後由日本佔據日本今已提出據有此島以圖和平的發展與利益之權利日本此項要求實有正理公道心爲之輔助吾人以爲發展其利源定屬有利而由日本管轄之則較由他國管轄定屬更有益於當地人民耳日本全國人民覺如此處分可爲日本事業行於太平洋者爲人承認之證若以此羣島置於他國管理權下則直爲非難日本之舉動而將爲日本人民所痛恨也國家尊榮心與此要求大有關係但吾人必争且必繼續相争此羣島應由日本管轄也或問日本在此戰局中有何作爲余僅作一語以答之曰日本已盡力爲之矣事有不妨一言者太平洋印度洋與地中海之日本艦隊駛行一百二十萬英里以施行保護運兵船與商船俾免潛艇襲擊之職務計護送往助英法之兵士不下七十五萬人日本地勢上之位置及其實力與夫太平洋中毫無危害之自由使吾人得以許多軍用品供給俄英法三國而日本用度連借與俄國之欵項在内佔日本預算表中之重要一欄焉但以西方協約國之偉大犧牲比較之則以上所云亦細事耳日本政府與人民爲英法之忠實恊約國亦爲俄美之友余不欲於此悉舉吾人所已行者一一縷述但可概括言之曰日本於協約國所奮　而争得之主義中其所費去者其所喪失者皆以忠實與同情之精神出之今者吾人在此將有以助成防止戰争之事業並鑄成東西各國間友誼與了解之連鎖矣要聞 
[法國泰狄歐氏之對德主張]  
　　十五日字林報社論云一星期前法國泰狄歐氏在巴黎和會發重要之言論涉及與全歐實業至有關係而與法國關係尤鉅之問題泰狄歐氏爲法國著名經濟學家其論封鎖問題曰中立國可享極大之自由以輸入其所需之原料但須附以不得輾轉輸入德國之信誓按泰氏之發此言實有充分理由去嵗夏秋兩季德軍倉皇退出法境之際肆意摧殘實業工廠機械蕩然無存凡稍知此情勢者即可曉然於法國之所以堅持禁止原料輸入德國之態度矣法國實業之生活與技能及其裨益文化之役務胥爲敵國非法行爲所破壞其損失之大孰能計之今日歐洲新砂漠極目所至盡是荒蕪氣象視天然砂漠尤覺凄凉者即昔日法國大工廠林立之區今若許德國自由輸入原料則法國實業前旣見毁於戰争今又將見毁於和平矣此法國之所以必須保障也　　德國之作戰也不僅在軍隊間之戰争且在經濟間之戰争法國實業成立旣入製造又精德國於承平時代先則模仿其形式繼則欲奪其銷途然終不能與法貨抗衡試觀戰前法國北部與東部實業之發逹卽可知　之法國東北一帶爲實業最盛之區亦即受禍最深之地戰前兩年法國汽機共爲三百三十二萬五千馬力大半皆在被佔區哉故法國實業之爲德人毁壞者殆居全額三分之二焉安森與倫斯之礦産魯倍士爾昆與師丹之布廠列里之棉布棉線廠聖康丹之紗廠與羊毛廠塵布巨杜愛台南等處之銅鐡五金機器業聖戈班安森等之玻璃業萊姆之羊毛業與酒業及北部各處數百家製糖廠今不獨廠址不堪辨識即全境亦旨成荒郊不獨機械原烊悉成刧灰即從事實業精敏有爲之人民亦皆流離喪亡其生存者已淪於一貧如洗無以謀生之窮境德國之罪惡加諸法國者固屬不可勝紀但其慘毒莫過於摧毁法人之實業不第今世之法人即後世亦受其創推德人之用心直欲絶法人之生機凡在華人士之曾在法境其腦海中猶留法國戰前繁華富樂之景象者今將抱若何之感想耶　　法國瘡痍未復烏能再受以原料資敵使其奪我生計之危害是以法國之不願取銷封鎖也乃情理所當然無足異也法國之索償辦法其最要者在以直報怨使施行野蠻暴行之國家負恢復損失之責任以言法國損失千瘡百孔莫可恢復但德國必須就其賠欵力量所能及以報償之今各國有持和平之說者或謂就德國而言不宜責繳賠欵或謂德國無賠償之力協約國宜示以大量而索取極少數之賠欵要知法國等人民爲德國牽入戰局並非甘爲戎首今責其擔付極大之稅項以期供給全部戰費者直狂夫耳縱觀法國特殊地位若容德國先法國而恢復實業以壓倒法國之商業則未免大無公道矣 
[未來之鐡路問題統一投資計劃]  
　　據日人消息近來國内鐡道有用國際資本圑資金經營之說日前外交調查會已將此問題提出討論提案者爲周自齊氏其辦法擬將現由外國資本敷設之鐡道及將來建設一切有外國關係之鐡道移於美國加入之新銀行圑經營之（美國有除俄國外由日英法美四國組織新銀行圑之意）該會討議結果林長民汪大燮等均贊成之當卽通過旋將該議案於巴黎中國代表囑在歐洲和會中提議乃發電之後其决議事項與致電陸代表者不同并發見不利於中國之事政府因於前日特開閣議討議之結果卽向陸代表撤回該案令其緩提　　又據太平洋通訊社消息近有若干中西人士極注意於所謂萬國公建中國鐡路之計畫舉凡中國十八行省满洲蒙古西藏青海之應有鐡路均由萬國資本家合股建築蓋能如此然後勢力範圍方可廢去此種計畫關於蒙满二處俄人并無何種反對不過日人方面對於公建山東满洲鐡路已表示不安之狀聞西南領袖已電致王正廷氏令其轉商顧陸二使將上述計畫提出萬國和會討論但北京交通部則謂雖聞有若干中外資本家亟欲組織一萬國財政會專門供給中國政府建築鐡道但對於上述計畫該部并不知悉亦未接收何種公呈及條陳云 
[國防軍之存廢問題]  
　　據東京某報所載北京消息英國公使朱爾典氏日前於公使圑會議終了之後請日美法意四國公使暫留協議中國國防軍之存廢問題在席各公使中一部分主張助南方之要求而廢止國防軍一部分主張於保障國防軍將來不使用於内争條件之下許其存續遂以意見不一致而散　　又據外交界消息西南軍政府七總裁連電政府力争將參戰處之國防軍作根本取銷不必易名存實徒爲敷衍一時之計如不見納施行則西南將正式向列强提出該機關與某國所訂各契約請求世界和平會議公决 
[中日新交涉彚聞]  
　　中日新交涉發生後各方來電詢問南北兩總代表對此尤爲注意政府除已覆唐少川外昨又復朱總代表一電略稱青島問題已電陸專使據理力争元首以中日交涉與萬國永久和平大有關係各界不可多發意見嗣後交涉情形當隨時電告並轉四南　生誤會　　政府以赴歐各專使所負責任極大且於中日交涉外其應提議事件尤多日昨東海曾以個人名義分電陸徵祥顧維鈞王正廷囑其務必持定公理與列强專使亟謀各項要案之進行幸勿意態稍餒　　外交界消息中外人士對於中日新交涉無不異常注意駐京日本公使小幡氏深恐誤會致傷中日感情特擬日内即向我國政府發表一種宣言　　駐京美國公使芮恩施昨日（十五）下午四時偕使署漢務參贊丁家立赴集靈囿晋謁徐總統密談外交要政約半小時聞芮公使言及關於歐戰和議席上遇有 
 
 
 

Page 7

 
 
中國不平等之條約美國方面無不竭誠協助以期得到美满結果徐總統對之深表感意餘事甚密　　公府消息周自齊曾有說帖面呈當局内容係關於高徐順濟鐡路與日人所訂各種契約現在援據法理事實時間均已變更失效儘可力争廢除以挽利權而順輿情聞當局已交外交委員會從速核議 
[熊希齡南下與和會仲裁說]  
　　南北和平會議規則限制頗嚴其中有不准旁聽之規定昨日和平期成會會長熊秉三晋見錢幹丞總理面稱會議時限制旁聽亦是一種辦法但希齡等旣負疏解之責所望將會議情形隨時相告倘將來有争執時俾可疏通一切錢總理甚以爲然聞熊君以上海會議行將開幕已於十五日上午八點半車赴津不日南下赴滬當熊氏未出京之前曾以平和期成會資格發一通電其文云各省省議會商會敎育會鈞鑒昨接密電南北總代表准於日内在上海開會和平可期足慰薄海人民之望惟此次會議重在根本解决以谋永久和平各代表雖分南北要當以國家爲前提美總統在歐洲宣言謂此次歐洲和會代表宜視爲新世界之代表不得視爲各國之代表今我會議代表亦宜視爲全國之代表不當視爲南北之代表全國運命以此會議爲轉移各代表對於全國人民之責任如何重大所謂天下安危繫之一身者也徵之僑居中國之各國官商心理亦無不以此次會議代表爲最關重要能採全國民之中心將來决議條件卽可以定國是而保和平貴會出自各省民選有代表民意之價值務乞迅電上海南北各代表一致付托敦促進行使各代表有尊重民意解决國是之全權不獨國内和平可逹目的即目前外交問題亦可賴各代表之擔任傳逹民意發表意見實於國家大局裨益匪淺謹貢所見乞賜酌裁佇候明敎無任盼禱平和期成會會長熊希齡蔡元培等同叩灰據某方面消息政府昨接南京李督軍來電報告各圑體所組織之和平仲裁機關仍設南京僅公推代表數人到滬接洽又聞日前廣東和平期成會有一通電分致南北當局南北代表及在野之熊秉三梁燕孫蔡子民等略謂本會現已派陳其瑗代表赴滬聨合各派對於和會組織仲裁機關等語梁燕孫殊不以此舉爲然昨已去電力阻其原電云廣州和平期成會鑒和議應静候兩方代表解决聞有人擬在滬聨合各派另組仲裁機關此舉節外生枝宜細酌梁士詒删 
[京中對於國際聨盟之活動]  
　　美總統威爾遜氏所倡國際聨盟巴黎會議已决定大綱二十六條此問題爲改造世界之最大計劃聞政府近接陸專使八日自巴黎來電略云國際聨合關係世界安危我國參與其間關係尤切現自威總統主席以來正在竭力進行而我國内外各界尚未於威總統前有所表示未免抱歉務請速商參衆兩院議長（中略） 
此外另電上海陳特派員令其速告上海總商會直接電逹美國紐約總商會（中略）以速爲妙并盼電覆云云故北京新國會前日特致電美國國會表示意志共文曰美國華盛頓參議院衆議院均鑒貴國大總統威爾遜於巴黎和平會議提議國際聨盟爲世界謀和平爲人類造幸福義聲仁聞風動一世兩院同人尤深贊佩特於二月十一日以全體國會議員發起國際聨盟協會推定僕等三人總裁會務顧王兩專使爲駐歐代表並電致各省議會及農會商會敎育會發起國際聨盟分會同心協力以促其成即祈貴會轉逹貴國大總統以表本會同人欽崇之忱參議院議長李盛鐸衆議院議長王揖唐又京師總商會致紐約總商會電云貴國人民盡力爲世界和平舉世欽仰貴大總統威爾遜主持國際聨盟爲世造福中國人民深望稅法列於平等歐亞進於大同景仰之餘尤深感佩謹表贊同祝頌之意並請轉呈貴總統北京總商會代表全國商民叩 
[紀京報界十五日之兩盛會]  
　　昨日（十五）下午二時北京報界聨合會同人在中央公園來今雨軒歡迎寰球報界聨合會會長美國威廉博士並克勞蘭西那斯夫格林諸君（按寰球報界聨合會之起係因三年前美國慶祝巴拿馬運河告成在舊金山大開萬國賽會該賽會規模之宏　實爲自有世界以來所未有凡世界上所有幾於無不包羅因之會場内有報界聨合會之設威廉君被舉爲該會會長當時規定間年輪值開會以是時歐戰未終遂定第二届在澳洲開會今年爲赴澳洲開會之期該會會長威廉君特來我國一以預約我國報界人士届期赴會一以聨絡中美感情威廉君致力於新聞界者垂二十年聲施之隆並時莫比此次來華聞尚帶有傳佈威爾遜氏國際聨盟說之意味）報界同人列席者杜竹宣益世報）朱祖超（北京報）戴耀雲（華文日報）張泰初（中央時報）曹雄基（中央日報）郭東史（新興中報）王太素伍　農（民福報）吳定九（京報）廖劭閑（民業）楊瑞雲（商業日報）滕祖周（北洋報）包楚生（正義報）陳定謨（中美通信社）及港滬各報駐京通訊員等共三十餘人杜竹宣君爲臨時主席致歡迎詞略謂敝會同人得與威廉博士歡叙一堂曷勝榮幸敝國報界雖屬幼稚不足與歐美報界並驅齊駕惟對於世界平和及威總統國際聨盟之主張望其得有成功之心不讓歐美報界今日幸得與威廉博士交换意見深望以此旨介紹諸萬國報界聨合會則此一二小時短時問之叙會實足爲將來永遠之紀念會云云次爲威廉博士致答辭略謂今日得與北京報界諸君見面並得聆中國報界對於世界有正大之主張慶幸之餘足見中國報界之進步有一日千里之勢但鄙人更望諸君以編輯之餘暇週游世界視察各國之政治人情風俗及與各國各界人士接融以窺其眞相增廣世界眼光更希望中國報界於本國政治問題之外兼及於實業敎育則報紙之有益於社會國家當益顯著至中美二國之親善實爲自然之趨向因中國爲亞洲之大共和國美國爲美洲之大共和國中國國民之希望平和亦猶美國之希望自由國家與國民旣於極大問題有相同之點則雖欲不親善亦不可得矣惟所更望於諸君者在中美報界交换確實的消息以堅固二國的信仰實爲二國之幸福威爾遜總統倡國際聨盟之說吾報界亦宜倡世界報界聨盟說以期寰球新聞記者之握手更希望此後中國報界日益進步余於民國四年曾來北京一次彼時新聞事業頗形幼稚此次生來則已甚發逹願報界同人力求改良一日千里發逹未可量也且余與中國同人有特别關係因弟子四人皆執新聞業於中國一克勞即中美通信社社長其餘三人一在上海營新聞通信事其二爲中國人曾在美國某大學新聞部畢業者近亦從事京滬新聞界也云云繼爲克勞君演說略謂余出自威廉博士之門下前在美國時備受威博士之敎益然博士生平以親善華人爲宗旨余本此意來華設一中美通信社以互相運輸中美間之智識云云其次尚有二三報館代表演說對於中美報界之接近及世界平和報紙有應盡之天職均有所表示餐叙旣畢即在來今雨軒後面攝紀念影賓主盡勸而散時已四時矣　　又昨日（十五）下午萬國新聞記者俱樂部中西東各記者在東長安街東安飯店開成立大會並選舉職員五時餘開會公推汪立元君主席宣告按照會章投票選舉其手續用無記名連記投票法指定康士鐸史俊民兩君爲發票員發票畢又指定史俊民董顯光康士鐸黃漁珊四君爲收票檢票員收票檢票畢計共六十二票報告結果會長以汪立元君得票最多數當選副會長以辛博森君當選書記長以史俊民君當選會計長以康士鐸君當選評議員以孫幾伊君渡邊哲信君等八人當選報告畢衆鼓掌會長汪立元君致詞略謂會長一席愧不敢當惟旣承諸君推舉在鄙人亦屬應盡之義務自當勉從諸君之後以効棉薄尚望諸君時加指敎云云副會長辛博森君致詞略謂承諸君推舉自當勉盡義務凡我同人不獨聨絡感情即關於新聞等重亦　交换知識及意見共圖發逹王博謙君提議以本俱樂部旣經成立現有美國新聞家威廉氏來京似應開會歡迎經衆討論後以此舉自屬必要惟威廉君行期在即不及開會歡迎乃公推正副會長於明日（即今日）赴六國飯店訪問威廉氏代表俱樂部全體會員表示歡迎之意七時餘宣告散會 
[北京之遣送敵僑消息]  
　　敵僑遣送問題協商方面委員與外交部委員屢經討論聞殘留人員審查問題雙方間現尚未妥定當再開委員會協議一切其關於遣送辦法已經决定如下　　預定二月二十五日遞送在北京之敵僑於上海三月一日由上海就英國郵船二艘送還各本國所需費用由中日英法四國平均擔負後日令其由德奥寄還　　關於遣送敵僑歸國及免遣辦法政府前曾通電各省區查照辦理聞國務院昨已接得湖北奉天江蘇山西江西綏遠六省區長官電復敵僑現狀免遣人數財産約數遣送赴滬準期其餘各省尚未電復　　財政部昨通電各省財政廳長云據管理敵産局呈稱查管理敵國人民財産條例第一條規定敵國人民存留之財産無論動産不動産均由該管地方官廳接收管理現在條例業已公佈誠恐敵國人民爲規避管理假託各種名義希圖隐匿亟應切實清查以便收管查山東等省及天津上海漢口各租界津漢特别區以及江西之廬山牯嶺浙江之莫千山直隸之北戴河河南之雞公山山東之泰安縣泰山等處均有敵僑房屋及其他不動産擬請訊電各該省財政廳查明將向來關於此項移轉登記各清册及契據存根等足資參照者照抄逕送管理敵産局以備查考等情查外國人向來祇能在租界或通商口岸購置不動産其契據由關道衙門或辦理交涉之機關發給近年外人間有在租界附近或内地購置不動産冒充華人者難免即在該管官廳稅契之事今敵僑房屋地皮亟待清查應由該廳長將所轄管内查明有無敵産及可以證明向係冒充華人之敵産會商道尹交涉員將所有契據存根鈔出兩份分報部局備查盼覆財政部元　　僑居北京等處德奥兩國人民現經臨時檢查所正在分别遣送出境之際乃僑居東城之德人來錫者於日前忽然失蹤不知去向聞該管區署長現已派警四出尋找 
[農部之推廣美國棉種法（静觀）]  
　　美利堅爲世界上第一産棉國每年産棉數量佔世界全額十分之六英國近亦在印度極力推廣棉業已有世界上第二産棉地之稱惟尚未及美産夫美棉所以如此優異者其初蓋由少數農學家精密考究改良種子方法積十餘年之所得普及於一般農家始有今日之良果我國産棉之地近來日益增多政府提倡之方亦復日有進步農商部先後旣設棉業試騐場四所以期引導社會上年又在美國購來棉種若干分給各省實業廳及該部所屬棉業試騐場令其督同地方農事試騐場農會及農業學校等辦理推廣美棉事宜並令各實業廳各試騐場分期將關於調查分給收買及美棉栽培成績各種表册報部且隨時派員巡視各鄕指導農民務使栽培得法免遭各種損失並將技術上事項逐類研究採集標本造立圖表報部關於分給美棉子之手續由該部規定詳細辦法五條先行調查産棉區域及植棉農户以便分給種子時有所依據調查事項分縣名鄕名人名住址值棉畝數調查旣畢造成清册按照所發棉種數量妥爲匀配以定分給之標準凡棉田不及十畝者概不分給每畝規定分給種子五斤十畝以上照此遞加不取種價但以二十畝爲限（即每户所領棉子以一百斤爲限）如過限每斤須繳價大洋四角分給種子時由實業廳或棉業試騐場派員或委託各縣農業機關擔任均須備具名册記載地名人住址種子名稱數量並分别種子爲分給收價兩項該部又編成（美棉品種考）（美棉栽培法）（獨本選種法）三項說明書臨時隨同栽培成績表發給領種棉子各户其成績表規定鄕名人名值棉畝數前期農産播種期發芽期開花期（分始開盛開）蒴始開期收穫期（分初次末次）每株枝數蒴數收穫成數收量每斤實棉蒴數及天災病蟲各欄令由各農户詳細記載於收買實棉時隨同繳還並由實業或棉業試騐場編册報部此次推廣棉種則以分給爲主要辦法迨第二次棉已收穫則應有收買實棉辦法以繼其後於是該部復制定收買實棉細則若干條責成各省實業廳及農業試騐場於收買實棉之前選定適宜地點賃租房屋并購置鐵製軋花機設置美棉收買總所及分所凡領種子户於棉花收穫後須儘先歸總所或分所收買至少須有收穫量二分之一以上之實棉收買實棉應分三等上中兩等均比市價優給價銀一成下等則否其他如收藏之法預防蟲病害之法嚴防弊端之法亦均分别規定鉅細靡遺實業行政機關如此乃可算得爲民興利深願社會一方面如農會等各圑體妥爲承辦以期棉業日益發展須知現在每年入口之棉貨已佔總額三分之一服用之品一切仰給外人坐擁膏膄漏巵莫塞再不急起直追將來之禍更不堪設想矣 
[財政部近訊]  
　　總長赴津借欵財政部龔總長就職之後財政竭蹶特甚極力企圖借欵聞龔於十五號午後四點四十五分偕代理次長錢锦蓀赴津係接洽某項借欵　　編製八年預算新國會閉會之際曾咨請政府提交八年度全國預算目下三月開會之期瞬届此項預算案自應提前編製財政部以期限過促辦理首貴迅速擬依照七年度預算原案並參酌五年度核定數目量加編訂中央各機關接洽較便擬函請各派熟悉預算人員赴部商榷其隸轄中内各省則暫仿照七年度定額爲編製預算之標準遇有變通情形由各該省電京聲明此外善後裁兵各項經費均列入特别會計以示界限日内即當趕速進行以免遲誤　　添派兩司會辦龔總長近以部中賦稅會計兩司總理全國收入支出事務極繁亟應派員助理昨經派定秘書金兆蕃爲會計司會辦官産處總辦朱之英爲賦稅司會辦　　發行八年公債財政部擬發行之民國八年公債自經國務會議通過後該部飭知内國公債局著手籌備大約發行之期當在陽曆三月中旬　　實行折扣薪餉龔財長對於現在困窘之財政束手無策遂定一種節流計畫提出國務會議擬將所有京外軍政各機關薪津俸餉一律照八成支發其理由以近日本交京鈔已自四折五六漲至七折五六各機關人員所入已增加不少故即按八成支發亦視從前爲豐而國家每月約可撙節百餘萬元不無補益聞此案已在閣議通過不日即由財部擬具正式呈文曁詳細辦法呈請通行 
[閩省烟禍之近訊]  
　　福建同安縣爲厦門之鄰邑人民風俗素稱强悍尤以陳吳紀三大姓爲最刁狡南北未開戰前該三鄕即私種罌粟毫無忌憚官廳雖派兵剿辦皆被抵抗無如他何現同安爲戰綫之區南北軍皆有駐紥各據其半凡屬兩軍區域内全邑烟苗遍地皆是約陰曆二月中即可收成細查其種烟原委由軍官迫令栽種罌粟按畝抽捐借以裕餉源官民均以有利可圖遂亦不顧日後之害聞同安一邑若罌粟全數收成足供全閩五年之吸食亦可見其煙苗之盛也除同安一邑外私種罌粟者尚有永春德化安溪南安晋江惠安仙遊莆田等縣而南安縣所種烟苗亦爲不少蓋南安自土匪猖獗後官軍勢力所及者不過城内及城外約十里範圍而已匪燄旣張一般無聊愚民莫不私種罌粟遠自山都海都近則城西過溪各鄕均將已種之麥及地瓜掘起改種罌粟有收成者有未收者毒草遍地满目瘡痍有清鄕之責者將何以除此民害乎又汀漳龍各屬亦多私種罌粟者聞亦得軍官允許按畝捐稅永定一邑前由利知事迫民栽種罌粟該縣人民素極純良不肯布種並由本地紳民林上楠林鴻超闕仰西等出爲抗議將情電逹軍政府及陳炯明於是始將罌粟種子收回日前據美匣某敎士云同安馬巷安溪南安惠安晉江德化等縣大種罌粟尤以同安一邑爲最盛現届收成政府若不早設法拔除將來烟禍蔓延不可遏止云云閩省下游烟苗之盛中央亦已聞知前日曾電令李厚基嚴禁烟苗李督回電報告稱據厦門鎮守使臧致平報稱前日會同范營長等赴同安馬巷一帶剗除烟苗詎至馬巷地方忽有土匪數百名出而抵抗當即竭力擊散煙苗一律拔除肅清云云恐未必若是之易也 
[蕪湖快信]  
　　新省長吕調元十五日下午一時乘安豐艦到蕪停輪江干兩小時即起椗赴安慶履任當接見此間各機關時並述及在京接到關於不糧弛禁電俟抵省後與各方面電商妥善辦法並徵集商民意見　　馬聨甲收束樟樹軍隊抵九江時悉由華大輪運至浦口自二月一日起每次開四營往返四日一次作九次運畢　　皖南鎮守使署參謀長儲莘陰曆嵗底因公赴樟樹已於十五日回蕪　　督軍署啓事官趙文起客臘除夕以一萬零五百元購此間崔姓西江沿熟田五百畝聞係爲倪督將來造鍊鐡廠之用　　蕪湖日前因米價飛涨引起一般人民注意近兩日河下來源略多米價每石亦减去三錢中米每石三兩九錢上米每石四兩四錢穀每百斤二元二角　　蕪湖基督敎青年會定本月二十一日開成立會該會西人羅金聲華思柯兩牧師連日與各界重要人接洽頗爲忙碌 
[杭州快信]  
　　齊省長昨午後三時詣督署謁晤楊督陳述北京近狀今晨九時許楊督答謁午後一時許省長復出轅遍謁各官紳補祝新年兼謝母壽　　百嵗坊巷原有陸軍監獄係前清遷善公明改設地處狹隘空氣不靈楊督現擬就錢塘門外小校場地址改築所需磚石將拆缷城南一帶城牆應用已咨行省署查照　　杭縣律師公會定三月九日開春季大會並擬組設杭鄞金永四廳律師聨合會　　高等廳推事章圭瑑請假回江蘇省親遺缺委杭地廳推事謝振采代理另委范賢礽充杭地廳推事　　財政次長李思浩定二十日由甬起程來杭昨由會稽道尹張鼎銘電告來省　　總金庫一月份共收入一百七十八萬六千元　　省會警廳查拿私娼近頗嚴厲旬日間已獲百餘起之多至王秉賢請設公娼問題亦奉省令嚴斥不准地方通信 
[蘇州]  
　　續發美棉新種吳縣公署近奉實業廳電令略謂奉農商部令所購美國棉種於上年六月一號運到不克即時分發現届播種期近特檢同該項棉種一千斤仰即按照推廣辦法分給民間俾便試種等因查部定推廣美棉各辦法及本廳刊發勸種美棉佈告業於上年先後行知在案兹奉前因除以所發棉種仍恐不敷分配由廳呈請續發一千斤以便分給外合亟電仰該縣將所屬地方應需棉種若干斤於文到五日内遵照上年所頒推廣辦法切實呈復以憑支配發給母稍遲延致誤種植時期是爲至要　　縣視學俸支給辦法各縣縣視學前經省議會議决其俸给公費不應由地方稅項下開支咨請省長飭屬斟酌辦理當經敎育廳長以該項經費應在縣行政經費項下支給令縣遵照吳縣温知事奉文後以本縣行政經費素極支絀斷難再增負擔昨已將情呈請敎育廳仍循舊章交會覆議　　湘城鎮盜刦商船崇明縣屬米商范頌安張子文等携帶銀洋雇船開往無錫等處購買米穀前日行至湘城鎮（吳縣所屬）停泊晚間突有匪船一艘傍於該船暗將該船排至西市梢空曠地方盜匪等十餘人一擁上船各出槍械嚇禁聲張遂將船内現洋五百數十元小洋四千數百角悉數刦去船户等情急呌喊當被打傷三人迨至天明范頌安等趕至本鎮警察所報告經孔所長飭派畏警前往勘明轉報吳縣公署派員勘騐飭緝矣 
[青浦]  
　　反對米糧出洋之公電青浦勸學所畏蔡鍾秀敎育會長陳龍章商會長葉鴻飛農會長胡桂韾快郵代電江蘇省長督軍云米糧出口關係民食蘇省頻年荒歉積米無多一般奸商屯積居奇藉口疏通陳米接濟鄰國豈知以木省之民食本省之米尚虞缺少倘一經弛禁勢必價格飛增貧民受困籲懇鈞座體恤民艱嚴拒弛禁全幸甚又以代電致江蘇省議會云（同上）　會爲人民代表當必體恤民艱勿中奸商之計嚴行拒絶全省人民同深感激 
[揚州]  
　　無欵支給視學費省議會議决各縣縣視學經費在行政經費項下動支由省署通令各縣遵照辦理佟知事以行政經費支絀函詢他縣如何辦理兹據泗陽吳江兩縣答復亦以經費困難無從支給佟知事遂具情呈報省署另行支配　　私改糧串被控江都大樓鎮十二圖里書馬大人私將王某所完之忙漕改爲郭宗良苛索重徵經花户郭積厚檢出僞串在縣指控當經佟知事諭飭該里書明白呈復以憑核奪 
[安慶]  
　　新舊省長之交替新任安徽省長吕調元於月之初十日出京十一日抵蚌在蚌小作勾留於十三日乘車至寗拜謁李督軍　省長隨乘安豐兵艦於十六日黎明抵皖定於十七日接印視事李護省長日前赴蚌爲倪督軍祝壽亦於是日清晨乘江興商輪返省俟將省長印信及各項卷宗移交新任接收後奉到回淮泗道尹本任飭知即行啓程 
[鎮江]  
　　西商焚燒　烟英美烟公司南京大班於日昨來鎮考察一切查得存貨中有沾着潮濕之香烟數箱均生霉斑旣有霉味殊碍吸户衛生有損公司名舉特將該霉烟數箱抬至寶蓋山下空曠之處堆積澆以洋油燃火焚燒由該公司大班等在塲監視約歷兩句鏡始去　　保全鄕賢瑩地徒邑南鄕廖家山係前清鄕賢王夢樓之祖塋其石碑上明明載有文治文源文明敬立字樣乃有廖姓争爲係伊家祖遺之産認該墓係伊祖之墓並云該詞族譜亦有名文治文源文朗者呈請丹徒縣知事收回執業嗣經王姓與争相持不下倪知事特委吳科員前往勘查據查明王之墓碑係文治文源文明而廖之族譜係文治文源文朗且王之基碑係王夢樓字跡特墓印一張帶縣呈騐足以證明云 
[杭州]  
　　省議會開會之先聲浙江省議會因議民國七年度省地方嵗出入决算書及民國八年度省地方嵗出入預算害定於四月初旬開第二届第一次臨時會聞周議長曁陳副議長業已由籍動身日内可以到杭籌備開會事務云　　縣視學會議浙江全省縣視學會議十七日下午一時開第二次大會由洪成淵主席報告議事日程（一）高等小學校及國民學校整理之要項若何（二）推廣國民學校爲實行義務敎育之準備本省國民學校設備年限早經規定各縣應如何次第籌備侬限設立（三）實踐國民道德爲學校社會之中心視察縣屬學校及通俗敎育機關時應如何籌備指導培民德以維風化以上三案均係敎育廳長諮詢請出席委員說明旨趣當由第二科長張萍青登台說明後洪主席謂先討論第一問題當以高小學校及國民學校爲兩大綱並分敎授管理訓練設備編制衛生及其他爲七項逐項討論即以討論結查交由起草員起草答復來函 
[金山張堰米業公所來函]  
　謹啓者閱十四日貴報金山通信見張堰商會請弛蘇省米禁有穀賤傷農已成事實迫求迅予弛禁俾維貧農生計等語惟就金山農米而論近嵗螟患洊臻每畝收成平均計算不過一石二三斗貧農除還租外粒食維難况現時張堰米價糙粳每石五元八角白粳每石六元七八角穀賤云乎哉育以職責攸關除電陳督軍省長以維民食外用敢據實宣布務請登入來函欄内以昭地方實在情形不勝企禱之至金山張堰鎮米業經董楊成育謹啟 
[五大公司來函]  
　　報載運米公司來錫設棧專以販運米麥糧食出洋爲營業五大公司擬分設無錫建築分公司着手組織一切等情敝公司係五大股份有限公司分設上海並無擬在錫建築房屋事更無販運米糧出洋事今有此種謡言發生誠恐有人冒名招謡有關敝公司名譽陳請更正以釋羣疑雜評一 
[國防軍（默）]  
　　自有中日軍事協定而後有參戰處借欵之約有參戰處借欵之約而後國防軍乃得成立此三者其事有相聨者也今欲取消國防軍必以取消參戰借欵之約爲先决問題欲取消參戰借欵之約尤必以取消軍事協定爲先决問題此三者其勢又相因者也蓋中日軍事協定而能廢者則由軍事協定而生之參戰借欵自然根本廢除參戰借欵旣廢除則國防軍自無力存在而取消不取消自不成問題矣　　是故不謀解决於根本而僅以國防軍之存廢爲争已末矣若不能廢而更僅僅勸以軍權移轉於他人不末之又末哉 
 
 
 

Page 8

 
 
 [G 
[新季元樂及時]  
新年佳節　美景良辰　京戲小曲　娓娓動聽　
鑽針唱機　百代發明　全家團聚　共娛清音　宛然劇場　不出門庭　譚派劉調　高不分明　函索樣本　原班奉贈　如蒙惠顧　曷勝歡迎百代留聲機器部啟　上海四川路九十九號天津法馬路十六號　器部啟香港皇后大道十二號 
　　中華民國八年二月十九日星期三申報第二張舊曆已未正月十九日（八） 
[大舞臺正月十九夜特請優等藝員准演俠情好戲價目注意特别包廂七角特别官廳五角二等正廳三角三層統位二角]  
張桂芬于振廷　鐵蓮花　陳月樓姚俊卿（毛韻珂）（趙如泉）應寳蓮張桂芬　頭二本六飛南遊）白玉崑　惡虎村　趙竹卿佳楣姚俊卿白玉崑毛韻珂趙如泉劉慧琴張桂芬陳月樓　三四本六飛南游 
[法界共舞臺男女合演正月十九日戲（日戲價目）月樓六角　特包三角　官廳五角　特廳三角　頭廳二角　二廳角半　三層廂二角　電話三五一七]  
楊亞芳　打沙鍋　孫香林靈芝草　雙沙河　葛玉庭　吃人肉　孟鴻君小花樓小鳳樓　四杰村　筱月紅露蘭春筱金鈴筱桂紅筱香紅李印亭　全本殺子報　小寶義謝水福　鐵公鷄　露蘭春　空城計　筱香紅筱桂紅筱金鈴筱月紅筱金培詹潤泉孫香林　（大香山火燒白雀寺轉台游十殿） 
[新舞台十九日戲價目注意二等五分頭等一角特廳二角特廂三角]  
曹甫臣　打娘娘　劉漢森李祥林　三敎寺　劉漢臣　取城都　邱沁如張順來查天影張德祿（夏月珊夏月潤）汪優游夏月華許奎官湯雙鳳　實事新劇上海馬永貞　潘海秋陳筱穆潘桂芳李俊臣　准演全本翠屏山　周鳳文潘月樵歐陽予倩趙文連鍾鳳林　正本換妻緣 
[新舞台十九夜戲價目注意二等角半頭等三角特廂六角]  
鍾鳳林潘海秋邱治雲潘桂芳邱沁如　燈彩新戲斗牛宮　夏月潤潘月樵許奎官　定軍山　查天影歐陽予倩周鳳文趙文連　撥醋王熙鳳　陳筱穆曹甫臣　曹操逼宮　查天影汪優游趙文連夏月潤周鳳文（夏月珊潘月樵歐陽予倩張德祿邱治雲潘海秋夏月華　五本濟公活佛俠客救節婦逆子變畜生孝廉誣烈子活佛幻化身　 
[丹桂第一臺十九夜戲（價目注意）官廳八角特廂六角上包三角頭廳五角二等二角三等一角　　　]  
薛銀麟陳永奎元元旦　收關勝　王蘭芳趙雲卿　梵王宮　王金元李桐來　摩天嶺　宋志普吳桂芬陳嘉祥羅小寳麒麟童王靈珠賈璧雲李玉奎李少棠李慶棠元元旦李錦榮　一夜演完頭二本三四本趙五娘 
[天蟾舞臺正月十九夜戲特煩演著名拿手傑作]  
每逢禮拜六禮拜日准演日戲全班藝員一齊登台　電話中央三七○二 
周華亭　慶陽圖　富仙舫　吊金龜　董俊峯　黑風帕　李桂芳　奪小沛　沙香玉　紅梅閣　王月舫張德俊李寶龍（花蝴蝶）　譚小培尙小富仙舫　秋瑚戲妻　小桂元李永利劉玉琴趙君玉小達子楊瑞亭林樹森何金壽王月舫楊春芳郭小福小寳翠王益芳酒金紅林樹勋李寶龍劉松亭費應奎　全部風波亭 
[大世界乾坤大劇塲已未正月十九日夜戲目]  
另售座資包廂每位小洋二角正廳每位小洋一角手巾小賬分文不取 
日戲　許少柏　○八義圖　馬金鳳●梅龍鎭　汪笑峰▲上天台　任長海　斬浪子　繼小芬　雙獅圖　小楊菊笙楊金仙小楊月樓李春來小秃扁粉菊花侯雲峯李人俊　眞刀眞槍打武金剛鬭勝夜戲　金菊花●池水驛　小楊菊笙　打鼓駡曹　楊金仙　百萬齋　銀菊花　穆柯寨　粉菊花侯雲際杜文林　潞安州　李春來侯雲峰李德山　武文華　小楊月樓李人俊　花田錯日夜開演　影戲　蓋世無雙偵探長片　寳蓮女郎傑作　（黑衣盜）十十一十二十三本 
[天蟾舞臺正月十九夜戲煩演著名拿手傑作]  
小達子　全部風波亭　趙君玉楊瑞亭　全部風波亭 
[大世界中國第一俱樂部在上海西新橋堍𣸯資每位小洋二角童㒒減半]  
大長片　電光影戲　乾坤班　文武京戲　小京班　文武京戲　優美社　文明新劇　鳴津班　大套曲藝　韓秉謙　新奇魔術　白雲鵬　文明大鼓　劉翠仙　京音大鼓　老倭瓜　特别大鼓　曾振廷　單弦快書　馬佩環　文明大鼓　人人笑　特别口技　山東班　梨花大鼓　周珊山　時新灘簧　曹少堂　文明宣卷　吳玉蓀　白蛇傳　玉蜻蜓　錢幼卿　笑笑笑　吳小松　描金鳳　吳小石　白蛇傳　石秀峯　楊家將　宏碧緣　葉聲揚　英烈陳士林陳瑞麟　果報錄　花園内　小蓬山　花園内　機器游戲　花園内　跑冰場　小盧山　靈禽仙葩　樓下　哈哈奇鏡　樓下　動物院　商場内　彈子間　大餐劵　每位一元　中餐劵　每位五角　春申樓　京蘇大菜　日本式　衞生食品　共和廳　精雅茶室詳細鐘點及戲劇菜單目錄請看大世界報 
[新舞台十九夜演五本勸善懲惡好戲五本濟公活佛]  
●新出現的五本活佛頂有茲味濟公活佛已經連演四本○看客讚美的聲音○不絕于耳本臺亟將新也現的五本○繼開演○以將新出現的五本○繼開演○以期大家得觀全豹茲將大概情節○宣佈如下 
○靑年寡婦▲甘守清貧○殺人强盜▲忽發善心○忤逆兒媳▲流入畜道○救人老兒▲自己尋死○不義錢財▲化蝶飛去○病人生瘤▲一拳打好○兄弟爭産▲異想天開○節婦閨中▲竟有姦夫○昏庸丈人▲逼死親女○貞節烈女▲公堂自刎○明白知縣▲弄得糊塗○萬能活佛▲作弄惡漢全部濟公活佛中○讓還五本的情節頂頂好○頂有情緻○頂有茲味○悲哀處使人流淚滑稽處使人噴飯○因爲演者能够出神○觀之自然入化還有一件希奇事情○同時在舞臺上○能够走出五六個活佛出來○弄得大家糊裏糊塗○哈哈大笑○不相信大家請來看看○還俉篤咽得落 
潘月樵日演正本新劇　換妻緣　夜演雙齣好戲　一難將求　濟公活佛　陳筱穆　日演全本翠屏山　夜演拿手逍遙津 
[勸業場]  
門票日夜兩角附贈彩券一紙每逢十開彩對號給獎諸君注意 
電光影戲日夜開演俠義偵探長片紅圈共念八本每逢星期二五掉換 
本場小京班特排大斗牛宮洛陽橋特備全新燈彩滿檯佈置擇期開演 
一層小京班　二層商場彈子房三層女子文明戲電光影戲書場　四層 
十九夜戲　李福文　打金枝　王福堂　玉玲瓏　陳福强　七星廟　周福善　打嚴嵩　貢福潭王福英黃福春　雙演泗洲城 
十九日戲　李福先　草橋關　王福堂　陳三兩　李福文陳福强　四進士　周福善倪福長　十八扯　陳福强王福英趙福和　年羹堯 
（競化社）改良新劇日戲　
顚倒鴛鴦　夜戲　血手印電影光戲日夜開演楊瀛槎　玉夔龍　楊幼槎　描金鳳　郁蓮卿　三笑　周杏泉　戲法明德社（女子新劇）日戲　生死板　夜戲　珍珠塔邵良濱馬金生吳玉蓀　改良戲曲白蛇傳詳細鐘點及影戲說明書請看勸業塲報 
得獎章程　頭獎一張得二兩金鐲一付　二獎一張得七錢金鐲一付　三獎一張得五錢文明鐲一付四獎兩張各得二錢金戒一只　五獎四張各得銀表一只　六獎五張各得自鳴鐘一只　七獎念張　各得洋傘一把　八獎（一百）張各得花露水一瓶　九獎（二百）各得本場遊券兩張　開彩五日後未領者一概作廢 
[永安花園天韻樓]  
上海最高最雅之游戲場在南京路中 
請看俄國文郎裸體跳舞 
女子裸體跳舞爲世所罕見本樓不惜巨金由俄國聘到藝術團一班以酬惠臨諸君之雅興該團爲四姊妹所組織非但艷麗若仙演藝之精尤屬無出其右現已到申准於禮拜三登檯欲飽眼福者幸勿失之交臂也 
[治痔聖藥]  
痔之種類甚多要不外乎濕熱下注陰虧熱甚所致或成瘰成塊痛癢兼作或膿血淋漓管長數寸呻吟床褥痛苦異常滬上治痔之藥雖多然欲功效迅速斷絶根株者殊不多覯本廬驥製内外治痔靈丹每日送服三粒立能止痛去血即數十年老症亦可永遠斷根每瓶一元每料五瓶四元又外痔去管膏雙料每瓶兩元單料一元近多假冒購者尤宜注意 
上海盆湯弄寧波路口崔氏瓣香廬總發行所啟 
本廬分設北京青雲閣樓下　天津東北城角　南京下關大馬路　奉天金銀庫胡同　安慶軍署西　長沙糧道街　福建總督署口無錫江陰巷内　杭州陳列所 
[中日實業有限公司滬行廣告]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事均可承辦本公司聘有專門鑛師可以代爲考騐各地産鑛鑛質及一切開採計畫倘蒙　惠顧議商辦法請於每日午前十時至午後四時駕臨香港路六號本公司滬行接洽可也　電話二千六百廿六號 
[上海江南製革廠遷移廣吿]  
本廠開設以來六載於茲製造各色皮件發售價廉物美極承中外贊許今因原有廠屋不敷應用遷移閘北潭子港（即小涉渡相近大有油廠對門）規模宏敞機器完備揀選原料聘用名師巧匠督造鞋底皮雷根皮油皮機器皮帶等佳良精美定價克已倘蒙惠顧自當格外優待以副盛意兼收買各種洋皮牛皮等　電話西七五號 
[上海印刷有限公司廣告]  
本公司專印鈔票錢票股票圖畫商標紗牌絲牌書籍招貼月份牌中西支單各式滙票等印刷精美取價從廉倘蒙賜顧定期不誤上海老靶子路赫司克而路三十三號（電話北二六五二）上海印刷有限公司謹啟 
　　　　　　備男女●　毒症世人皆知有楊梅結毒魚口白濁橫痃之　不知得者有濕熱　火傳染之　　　　　 
[上海江西路華美實業公司廣告]  
本公司總發行大美國華來福醫生駱駝牌補體丸戒烟第一靈騐拯救黑籍速脫烟害又加補身腦健活血生精早蒙各省　督軍省長道尹交涉員各長官發給佈告保護通銷在案今本公司特分設支店在英大馬路口浙江路六百零五號諸君購買請到支店隨意購取如果戒烟不靈在一星期内請將未吃完之丸退還立將原洋奉趙可謂本公司誠信無欺　華美實業公司支店在浙江路六百零五號 
[上海三馬路太乙大藥房廣告]  
本藥房所經理之華美實業公司華來福駱駝牌補體丸金丹丸業經派往各省分别暢銷各省縣如有未經派往者請向本藥房訂定領牌或經理經售或零躉批發當無不格外歡迎　上海三馬路中國全境總經理太乙大藥房啓 
[中華商立保險公司廣告]  
逕啟者本公司集資一百萬元遵例呈准農商部查騐資本註册給照在案所有各項保壽章程均經詳細規訂務使投保者利益均沾便於儲蓄倘蒙　惠顧投保請於每日上午九時起至下午五時止　駕臨本公司取閱章程接洽一切無任跂禱此佈　總董施則敬　總理程鴻　協理王霓仙　總司理史藜菁同啟　總公司上海英租界四川路四十五六號　電話中央九百八十六號 
　　體强身弱之人房　　　　　　　　　　　　　　　　　　 
此處作爲廣告地位如欲登者請與廣告處接洽 
 
 

Page 9

 
 
   
 
 

Page 10

 
 
本埠新聞 
[朱桂莘蒞滬後之和議消息]  
　　朱總代表蒞滬後翌日曾往晤唐總代表一次至晚唐少川回謁適朱公出未晤昨晚朱與九代表在萬會議北方代表定十九日八時公宴南方總代表與十代表於匯中　　又函云北方總代表朱啓鈐氏於十六日夜車抵滬後在交通銀行過宿一宵次日卽遷至公共租界三馬路外灘一號德華銀行隔壁之德華大班格思格住宅作庽至今數日除往晤南總代表唐紹儀外一切官紳概未往拜均不過派人投剌致意而已本埠文武官廳之赴庽晋謁者惟松滬護軍使盧永祥晤談甚久其餘王道尹陳交涉員姚監督任路局長徐警廳長沈縣知事等均於十八日先後晋謁　　和平會議南方代表辦事處職員表（秘書長）本定盧信盧祇允襄助一切不願擔任名義或由易次乾兼任（機要股）主任易次乾秘書種寶璋林學衡黃積厚（文書股）主任牟琳秘書徐元誥羅家衡郭同謝樹瓊陳嘉異王天木謝曉石（通佈股）主任蔣夢麟鍾文耀（兼）唐寶桐劉奇瑶蘇理平盧孔生黃鍔文（交際股（秘書孫棣三唐元湛唐寶筱吳維勲俞文鼎張聲焕（ 
庶務股）主任鍾文耀股員趙福全李文卿程承澤又一消息云（一）議期定於二十日開始由雙方總代表轉知各分代表并分電北京政府與廣州軍政府鑒照（二）北代表現仍分庽俟德總會繕修完竣即一回遷入該總會樓上辦公（三）議場内以南北總代表及各分代表爲限無論何人不得於集議時攔入（四）南北總分代表均携有代表入場劵爲證（五）陜省劃界事爲和議先决問題之一中央原議派宋聨奎赴陜唐紹儀謂其與陳伯生（樹藩）關係較深慮其左袒力推薦張瑞璣爲陜省劃界監視員并欲作爲雙方和議代表所公舉朱啓鈐據電中央認可停止派宋促張速行張亦已電告起程北上和議開幕之第一事聞即爲追行公舉張瑞璣手續俾中央正式發表　　平和通信社消息云昨日（十六）唐朱兩總代表會見後關於和議意見認爲議題宜少開議日期宜速但今明兩日尚爲兩總代表熟談詳議之期正式開議至早亦須俟至二十日云陜西戰事益迫昨日唐總代表晤見朱總代表時即問朱能否負停戰責任朱歷陳北方情形之困難末謂停戰能否實行殊無把握因此主張稍缓一二日再開會議唐總代表前電京嚴詰陜事及參戰借欵各交涉昨得錢閣復稱陜事已於覃　（十三）日公佈停戰辦法至各項交涉均係以前之事云云 
[再誌基督徒對和會之請願]  
　　本埠基督敎請願圑代表馮釗光俞國楨周世光對於國内和平有所請願已於十三號謁見唐總代表頗得贊同兹又議决准於星期三（十九日）下午三時半谒朱總代表遞呈請願書昨已得徐季龍氏知照准時前往云 
[唐少川對陜西問題之侵電]  
　　唐少川對於陜西問題曾有電致東海其文如下萬急北京徐菊人先生鑒兹當議和進行中外屬目非先將目前最爲障礙之事實立予解决無以息紛陜西問題迭經電告自應迅速嚴令停戰惟非一派虚文所能了事請按李督軍魚電切實辦理否則一方言和一方挑戰各有所歸尤不能示信於方來至北方旣有言和誠意無事更修戰備而借用軍費接收軍火猶惟日不足殊堪詫恨屢經通告日本停止一切軍火入口其運送來華者應完全裝還日本以杜流弊以上二事關係重大望即施行并確實賜答唐紹儀侵 
[工部局之市政報告]  
　　字林報云上海工部局所編一九一八年市政報告其第一卷業已發刋報告中初述警務委員會與衛生委員會所辦諸事次述圑練隊附有圑練隊司令之報告是年圑練隊中計有軍官五十八員隊員一千一百六十五人又次述救火隊附有救火隊司令裴德君之報告謂救火隊辦事員役共一百八十七人是年共救火三百十三次較上年减少十二次成災者共二百十二次計損失銀三十八萬二千六百二十五兩（華人十七萬二千一百七十五兩外人二十一萬零四百五十兩）較上年減少銀四十六萬七千七百七十五兩懼災者十一人受傷者三十九人（内有救火隊隊員八人受微傷）裴德君且於改良報警方法有所獻議並訾議水力不足救火之時輒爲棘手近年來租界中危樓巨　日見其多而工部局與自來水公司並未建有噴水管使射水得逹高處故就火政之見地而論自來水之供給全歸市有實爲最善解决之法云又次述警務附有總巡之報告謂一九一八年年底西捕人數較照例應有者約少百分之四十八各級巡捕應有之數爲二百八十三人是年祇有一百四十六人蓋四年半以來未在内國招募新捕也此外尚有日捕二十五人印捕四百零六人較規定人數少五十四人華捕則共有一千七百十八人西捕犯罪者十二印捕犯罪者六十四華捕除虹口之事端外咸能恪守紀律是年車馬失事之案較上年大增良以交通日見繁盛之故計死者二十九人傷者六百三十六人其中因上下電車不愼而死者四人傷者一百二十七人是年逮捕入獄者共三千三百八十四人十二月三十一日在獄者尚有一千六百七十九人是年經會審公廨所審訊之人不下四萬八千九百八十七人較上年减少一萬零六百二十六人解交華官審訊或處决者一百十九人所審中國民事案共一千五百九十一起較上年增多二百二十一起又審關於外人之案件二百七十四起中有七十九起曾經撤銷尚有一外人民事案曾經公廨判决如上訴法庭六個月内成立則准其上訴一般人士之意上訴法庭今急宜设立查有華人民事案六十起　（　内有六起關於地産争端）計銀三十六萬七千五百二十三兩双洋五萬三千五百二十三元外人民事案十起計銀二萬二千五百六十五兩零八分又洋一萬零五百三十元皆待上訴法庭之成立報告中又述及特别巡捕謂自五月中旬起未及六個月曾受特别訓練而分配各區服務之特别巡捕共二百十八人特别巡捕大有助於警政現望彼等須俟由内國募集足敷遣調之新捕後始能缷除仔肩其期大約須在一九一九年年底也又次述公共衛生是年北方發生肺炎症香港發生腦脊炎症而又有所謂西班牙病者上海人烟稠密在在可虞幸防範得法未受侵害又因中國交通日見便利今爲全世界安寗計依照新法發展公共衛生政務實急不容緩之舉也洋涇浜北面租界内之外國僑民一九一五年十月十六日調查户口連界外諸路及浦東者在内共計一萬八千五百十九人其中男子占八千一百九十七人女子占六千零四十四人孩童占四千二百七十八人一九一八年中間數月之外國僑民估計其總數約有二萬一千人界内之華人在一九一五年十月十六日調查時共六十二萬四百零四人其中男子占二十八萬四千一百八十八人女子占十六萬五千六百二十三人孩童占十七萬零五百八十一人一九一八年中間數月估計其總數當有六十五萬九千人有奇一九一八年租界内外人死者共四百三十四人華人死者共八千四百四十一人外人死率每萬人中有一百六十五人華人死率每萬人中有一百二十八人 
[關於遣送敵僑之消息]  
　　遣送敵僑原定三月一號爲第一批放洋之期嗣又擬全國敵僑五千餘人一律抵滬再定日期已誌前報兹悉南北二辦事處日來各敵僑投報願回本國者甚衆若待全國敵僑齊集滬上勢必躭延日期是以第一批遣送日期自當先爲議定現聞盧督辦擬於三月十五號爲第一批遣送敵僑放洋之期現正在商議一俟决定即當飭令遵照　　遣送敵僑事務局連日受各敵僑因病報請免遣及暫緩遣送之人頗多雖於星期一已經中西醫騐視但人多時促祗能作一次之騐視而各敵僑深恐届期病難痊愈必須復騐昨特赴局聲請均經該局諭令候示又聞該局於昨日止來局報到之敵僑約一百餘人其間請求免遣及願遣者均由該局諭令聽候知照　　遣送敵僑事務局昨接漢口遣送敵僑分局吳督辦電稱現查僑居漢口之德奥兩國敵僑約有四百餘名業經函由駐漢各國領事知照各敵僑一體來局領取護照定於本月二十號先行遣送赴滬以便彚總遣回本國電請查照等因當即分令本埠南北二辦事處查照矣　　遣送敵僑事務局昨接厦門電告有敵僑三十三名行李一百九十件於十七日附塔新豐輪船起程定十九日（今日）抵滬屬爲接護等因該局接電後當已派定接護員李秉璋俟駭輪進口前往照料並指定第一待船所爲前項敵僑暫駐俟船開遣送云　　駐滬外交圑自接到北京外交部令將旅滬敵國僑民一律遣送回國之電文後除通知該僑民等遵照外並咨請英美總巡麥高雲氏飭知捕房將各犯案敵僑解送公共公廨分别遣送回國以故昨晨由捕房刑事科代表牛門律師帶同在押西牢前因冒充捕房偵探與在逃華人某某等持手槍嚇刦公共租界金隆街五十七八號門牌張仰記土棧内值洋三千二百八十元烟士之德國人卡爾林道勞勃脫法蘭克别史考夫等四人到廨即據牛律師投案譯稱該德人等因犯持械搶刦案奉堂上訊明判卡而林道與勞勃脫各押西牢五年法蘭克與别史考夫各押三年該被告等均刑期未满現奉中政府命令须一律遣送回國故將被告等送案請示經關讞員核供商之美副領事丁君會判卡爾林道等四人應遵章遣送回國准將刑期緩予執行一面將該被告等犯案及判决情形呈報護軍使署鑒核又庽居虹口百老匯路五十五號門牌之德國水手搿羅立克與羅加四兩人因於一月十二號身穿軍服乘醉在北四川路胡閙搗毁英美電車公司路燈由捕將該德人等拘解公共公廨經中西官訊明判羅加四罰洋三十元羅立克罰洋十元軍服扣留並請示於盧護軍使應否照新刑律一百十一條辦理在案兹悉盧護軍使以搿羅立克等身穿軍服違犯約章母庸引渡諭着自行發落以故昨晨關讞員即將案情商明美丁副領事以該德人等即須遣送回國准免引渡判將扣留之軍服候回國前五天發還　　滬海道尹公署近接江蘇督軍省長蒸代電開頃接内務部陽電開查禁止與敵通商條例經公布除施行細則所特許者外均在禁止之例此次限令出境各敵僑所有之不動産與取得屬於不動産及關係礦産之各種權利非經特許不得變賣移轉及其他各種處分商則一律作爲無效爲此電逹查照並希布告周知再現在管理敵國人民財産事務局業經成立此項特許之權並經本部委任該局長行之嗣後凡前開呈請事件當行管理敵國人民財産事務局核辦等因除分行外希即查照辦理云云王道尹當已轉行所屬十二縣知事一體遵照矣　　管理敵僑財産局自將處理敵僑債務辦法布告後一般對於德奥敵僑握有債權者紛向該局填單報告前昨兩日已逹七八十起之多惟皆係外人並無華民内以英籍居其多數該局接到報告概依規定辦法先行通知各該債務敵僑是否屬實予限五日内答復如承認無誤再由該局查明該債務敵僑有無財産分别辦理　　又管理敵僑財産分局昨據粤人張燕如稱有德商柯柏夫人於一九一七年七月間將值銀一萬六千兩之德册道契第三百十二號坐落長浜路Ａ字四十九號連地皮房屋押銀九千兩立有英文合同今知敵僑遣送回國此事如何處置請求立案聞該局諭令補具正式呈文到局候示云　　遣送敵僑事務局昨接督軍省長　電略謂案查遣送敵僑各項辦法業經陸續通知在案所有敵僑出境諸關重要近聞有人報告稱有人擬往外洋密查戰後情形冒充敵僑報名希圖混出以省旅費等情目的雖在旅費辨别務宜嚴明以杜朦混　　淞滬警察廳徐廳長昨日訓令所屬各區署所隊文云案奉遣送敵僑事務局督辦函開現因防範敵僑潛逃起見經本使函知江海關查照此後凡遇内河小輪出入如由海關查有此項敵僑即行解交就近警區暫爲看管聽候本使核辦相應函知通飭各區遵照爲要等因奉此除分行外合亟訓令該署所隊仰即一體遵照爲要此令　　松滬盧護軍使接駐滬陳交涉員函云兹因辦理遣送敵僑事務惟恐各僑乘間逃逸不得不預爲防範現經商定凡歡美人民因乘搭火車輪船往來處各購買車船票須持有該管領事執據加蓋本署關防方可准購否則概行拒絶除函領袖領事并分别函逹外用特送上本署蓋印空白執據樣式二十張隨函送陳貴護軍使察核通飭遵照等因盧使接函後檢發空白執據式樣轉令淞滬警察廳長查照並仰分發各區署所隊一體　照認眞辦理 
[中美間海電線中阻]  
　　文匯報云太平洋商務電報公司火奴魯魯間海線中阻故與美國已不能通電但與非列濱之交通尚如故 
[航務消息一束]  
　　東洋汽船會社之天洋丸本定於十八日離滬兹改期於十九日啓椗其渡船在江海關碼頭准於是日上午九時運送搭客渡赴該丸　　大陸報云美國船政部愛力普斯號原屬於花旗輪船公司於十三日從舊金山起程共載上海貨物四千七百噸將於三月十四日抵滬又云中國郵船公司之中國號據該公司昨日所得電訊已於十五日由横濱起程前往火奴魯魯及舊金山等處又云據本埠美郵局所得電訊伏見丸應於十七日抵横濱共從美國運來郵袋二千件　　字林報云藍烟囱輪船比日斯號十四日在青島缷華工一千二百人十七日開抵上海缷四十八人大半多係機匠此輩皆在哈佛爾登船回山東者以此爲第一批伊等氣宇甚佳管帶之軍官尤稱道該輪船公司管理及欵待之善途中并無一人生病亦無擾亂情事蓋居法境兩年所受之敎練大足增進其品德也　　文匯報云俄國皇后號上星期六日開抵香港將載華工直開青島然後馳回香港修理大約三月十五日可由滬開往温哥華云 
[商會推舉代表參與聨合會]  
　　總商會昨日致該會會董顧韾一張樂君等公函云逕啓者案准商會聨合會江蘇省事務所公函以統一江蘇貨物稅案内協助稽徵一事關係重要稍有不愼碍難推行定本年三月二日在蘇省事務所開第二次聨合會並討論歐戰後對外貿易及商業上應行提倡改良等事請本會遴選代表依期與會等語本會以此項蘇省事務所開第二次聨合會於商業極有關係本會自應推舉代表與會發抒意見經本月八日第三期堂會提出公推顧張兩君爲本會代表到會會董一致贊同相應將協助稽徵貨物稅省議會議决案及簡章先錄送一份即請察閱届期務祈大駕前往與議不勝公感除分函外專此奉布 
[懸賞購緝行剌丁寶銓兇犯賞格五百元]  
　　公共租界總巡捕房總稽查處昨派包探持通緝人犯賞格至淞滬警察廳及第一區警察署請爲一體協助其通緝單大致謂照得於西曆一千九百十九年二月八號丁寶銓在山海關路遭匪開槍彈中要害延至翌晨因傷殞命爲此懸賞緝拿如有人能將兇犯拿獲者給予賞洋五百元儲欵以待其各注意 
[烏鎮路暗殺案二誌]  
　　閘北烏鎮路興隆里居户阜寗人徐鳳石被人暗殺一案已兩紀前報兹悉此案於十五日晚間發生後該管四區署長張際平即於翌日清晨飭十圖地保沈岐山至地方檢察廳報請相騐以便立派探警跴緝兇手乃是日適逢星期廳中檢騐員吏皆已他出林檢察長以案關暗殺情節重大遲恐兇犯漏綱故遣家丁邀請值日之某檢察官到廳辦公不意連速三次不到故遲至十七日下午四句餘鐘方始蒞騐張署長因此不及待檢廳相騐當日即據情詳報徐警廳長請通令各區署所一體協緝正兇解辦　　又一訪函云此案自經夏檢察官蒞騐後返廳據情面禀林檢察長請示辦理林檢察長除飭本廳全體法警購線緝拿兇犯外昨又備文移請軍警各機關一體帮同協緝務獲解究 
[再誌滬人發起自治禁烟會]  
　　滬人鑒於私土之流毒烟民之沈溺集合在野人士發起全國自治禁烟會已誌昨報兹悉該會發起者係穆杼齋賈豐臻莫子經毛子堅黃鎮磐等刻正起草章程聞將於日内開會討論進行云 
[反對開弛米禁之函電]  
　　本縣各市鄕經董前接江寗市總董陳祖貽來函主張反　糧米弛禁請爲贊同列銜會呈軍民兩長施行本邑　市鄕經董贊同斯舉者計有陸文麓錢允利趙光第沈寶寅劉志濤潘光賓陶鴻翔劉增祥王廷奎趙履福李祖佑秦錫祺李鴻翥錢椒戴元貞梅宗泰周文熾談壽某盛麟書施其光等公民則有姚文枬莫錫綸秦錫田朱日宣黃申錫賈豐臻丁熙咸沈周等現已復函表示贊成原函照錄如下逕啓者接貴處函開爲米禁事一節謹悉承屬敝處與本縣省議員諸公曁地方各機關圑體公同討論商定辦法懇請督軍省長萬勿弛禁以維民食抑或由各縣聨絡合詞籲請力尤較厚如荷贊同即祈以正式公函見復俾便列銜會呈不勝迫切待命之至等情具見貴處維持民食之深意查敝處市鄕經董公民等前已於十日電呈大總統及國務院請維持米禁在案兹經函開各縣聨絡會詞籲請一節敝處極端贊成相應函復即希列名會呈爲荷　　旅滬蘇省公民潘祖臣王昌渚等昨上齊省長電云南京齊省長鈞鑒蘇省米禁堅守多年民食治安賴以維持近聞中央有允許隰制出口蘇省定額三十萬石之說此信果確將來朦混出口貽患無窮鈞座爲蘇民保障維繫人心向恃米禁應請堅拒以保蘇民無任迫切之至除陳省議會外謹電上聞旅滬江蘇公民潘祖臣王昌渚等一百二十五人公叩巧 
[民議聨合會開職員會]  
　　民議聨合會昨午開職員會公推名譽會長朱菱溪爲主席討論一切進行方針並公擬電致大總統國務院又一通畢即宣告散會 
[搶匪分别定罪]  
　　匪徒陳金發王新發陳金生陳阿生陳阿福等因先後在公共租界北京路西藏路搶取女子楊裕鳳婦人何李氏等值洋三百餘元之珠花各一朶質洋分用經總巡捕房包探王金壽協同西探將陳等五人一併拘解公共公廨訊供收押在案昨晨由廨復訊先由原告等上堂訴明當時被搶情形訊之被告五人均承認搶刦不諱繼由淞滬警察廳偵探帶同案犯長生等到案禀稱被告陳金發陳阿福均在内地犯有搶案要求交給帶回歸案訊辦關讞員得禀商之美領丁君會判陳金發押西牢二年王新發押年半陳阿生陳金生各押一年陳阿福押九月期满一併逐出租界贜交原告領回陳金發陳阿福内地尚有另案准交來警帶回訊結後應先送回捕房執行刑期 
[包探協拿刦案匪徒]  
　　淞滬警察廳偵探前日至法捕房報稱有搶刦北四川路某姓家匪徒潘金邦潘振生陳福生三人匿跡法租界請協拿等情當由捕頭立飭探目黃金榮包探韓邦逹等協同前往將潘等三人一併拘獲帶入捕房昨解法公堂請究先據來探上堂禀明前情經中西官向潘等三人略詰一過遂判准予交來探帶回歸案訊辦 
[敎育廳訓讼兩則]  
　　上海縣署接江蘇敎育廳訓令兩則兹錄於下（其一）本廳長因得家電生父病重急須回里省視業經分别電呈敎育部曁督軍省長核准自本月八日起給假一月在案所有日行事件委一科科長龔積楨代拆代行除分令外合亟令仰該知事知照併轉行該縣勸學所長知照　　（其二）案奉敎育部調令内開查本部上年曾調閱各專門學校新生入學試卷發縣中學校畢業生國文數學外國語各科成績均欠優良當於十月間全國中學校校長會議開會時諮詢該會謀增進程度之法據該會議决注重辦法及改進敎授方法數條尚屬切實可行兹將原案摘錄仰卽轉飭各中學校遵照辦理以重學業此令等因奉此合行令仰該知事轉行境内所屬中學校校長遵照辦理 
[前晚大霧時之搶案]  
　　法租界大馬路一百零五號一百零七號雙開間盧星階所開之康成酒廠於前晚十一點時正當收市之際天適大霧寮有盜匪兩人以購酒爲由袖出手槍嚇禁聲張當將賬檯上之小洋一百七十角搶去時有内賬房朱新甫上前攔阻被該匪等開放一槍擊傷左手中指而逸出門時適有該廠學徒王益明由外而歸得悉前情上前追捕至興聖街内該匪等又開放手槍擊入王之衣服因相距甚遠故未被擊傷事後報告捕房立飭探目黃金榮張堂福包探王德奎前往兜拿匪已遠去乃據情回票捕頭諭令探捕嚴緝該匪等到案懲辦 
[救火會懸赏購緝竊犯]  
　　上海救火聨合會前因防維火患起見於全市大街小巷分别裝設自來水救火龍頭數百餘處並在龍頭之上各裝生鐡箱蓋以資掩護自前年歐戰影響銅鐡市價異常昻貴以致一般宵小時將龍頭上所裝生鐡箱蓋盜竊損失甚鉅迭經報警查緝鮮有破獲故特擬具賞格函請警廳出示佈告並通令各區署轉飭崗警及游巡偵緝等隊一體查照賞格嚴緝施行兹將原函錄下敬啓者敝會辦理火政莫急乎水而水之設備尤莫急乎自來水龍頭故敝會成立以來在全市大街小巷裝設大小自來水救火龍頭四百餘處專備遇警施救之用復因該項龍頭關係緊要並於每具龍頭之上加裝生鐡護箱鐡蓋以資掩護所需經費爲數已屬不貲詎自前年歐戰影響市上玻璃銅鐵各價昻貴引起一般宵小之覬觎以致各處房屋内門窓玻璃白鐡水落自來水公司各處所裝之總門鐡蓋工巡捐局所設之天窓溝蓋敝會所設之救火龍頭上鐡蓋鐡箱屢屢被竊而尤以敝會所失爲最鉅上年四月間據各區救火會先後報告被竊龍頭鐡蓋多至七十餘起曾由敝會函請查辦雖荷貴廳先後緝獲該項竊賊周金山姜阿毛等依法懲治無如一般愍不畏法之輩懲者自懲而犯者自犯抑且日益加甚迄至今日更覺肆無忌憚不獨蹂躪公益抑復藐視法律近日又據各區救火會陸續報告計續被竊去該項鐡蓋又三十餘處就第一區救火區域報告如陸家宅口寶帶路口三泰弄口小東門北城脚浴堂弄口一日之中被竊四處甚至連同鐡箱一併竊去核計前後被竊前項箱蓋共有一百餘件之多不特於火政有特殊之障礙抑且被竊之處黑夜行人易於失足一經失足必至斷脛折股釀成身命不保或肢體殘廢之虞此輩心性險惡之罪犯論其行爲雖僅搆成夫竊盜而揆諸事實實擾害社會公衆之安寗敝會同人詳細討論此等鐡蓋均刻有救火龍頭字樣且係重笨之物若無搬運受寄故買所謂窩贜之處縱使竊賊明目張膽敢於盜竊畢竟官廳發覺亦甚容易乃如何偷竊救火龍頭習爲常事且均在熱閙市場崗警森嚴之所一切匪類膽敢横行不法一至於此言念及此殊抱遺憾因念治盜者必清其盜之源此等案件之發覺較諸尋常竊盜尤易破獲因救火龍頭人皆認識苟無故買竊亦徒然爰擬具賞格嗣後無論諸色人等能將該項偷竊救火龍頭上之護箱鐡蓋匪徒人贜並獲扭交崗警拘辦者每名由會賞洋五元如能查獲窩贜前項箱蓋的户密報警區或敝會因而查獲真贜的係窩主者由會賞洋五十元除將盜贜給付敝會收領外一面並將窩贜之户不論收受寄頓搬運故買以及本案盜犯一律解送貴廳從嚴究辦并治以長期之監禁惟不得挾嫌誣指致干反坐庶正本清源或有遏絶竊盜之一日然敝會竊擬此種獎懲辦法雖願擔任獎金然無官廳文告愷切公布恐無以昭威信而生效力爲此不揣冒昧函乞貴廳長賜鑒迅准給發佈告廣爲實貼並求通令各區署轉飭崗警及令行游巡偵緝隊等一體查照上開規則從嚴查緝不論何人苟其查獲眞贜的犯與上列各節符合者敝會一律給予獎金俾清盜源而儆不法除函英法兩總巡轉飭警探一體協緝外合行函請即希查照 
[海軍聨歡社開選舉會]  
　　本埠海軍界仿照北京海軍聨歡社章程於去年十一月間組織上海海軍聨歡社以洽感情成立以來已有三月兹因選舉社長及各項職員於昨日午後二時在高昌廟海軍司令公署軍械處開會集議駐泊本埠浦江海軍各艦艦長艦員及本署各課職員之到會者約 
 
 
 

Page 11

 
 
有數十人公舉海軍司令公署參謀長何品璋爲主席何君即出席登臺報告開會宗旨及聨歡社必要情形次宣讀修改海軍聨歡社選舉規則（全體通過）次投票選舉社長職員結果舉定何品璋爲社長周兆瑞爲理事張瀾清爲庶務江寶森爲文牘選舉畢宣告散會已四時矣 
[龍華建造營房之近訊]  
　　砲兵第十圑第二營在龍華建造營房一百八十五問原限兩個月竣工嗣因爲天雨所阻曾請展限半月刻下木料工程將次告竣惟恐料質與承攬不符故由第十師師部派員往勘如有料質與承攬不合者卽當勒令該匠更换並令依限完工不得延悮 
[依周塘路易名軍工路]  
　　依周塘馬路橋樑均已竣工由滬至淞張華浜完全通逹由盧護軍使定名爲軍工路昨日訂立路牌惟張華浜逹藴藻浜一段因滬寗車站阻隔且附近泥土不許挖掘致遲時日現盧使已飭督工員趕緊填築限於二月底完工 
[放闊外日暉橋迤西之馬路]  
　　盧護軍使以外日暉橋迤西至軍署一帶之馬路寛闊祇一丈有餘且路旁栽有楊柳等樹車馬往來甚不寛暢故擬將該處樹木一律砍去並將馬路放闊至四丈以期通行利便曾飭滬南工巡捐局遵辦去後兹由姚局長繪圖呈由盧使核准於昨日起飭匠開工築造矣 
[滬杭路近事紀]  
　　滬杭甬鐡路昨日由嘉興開往閘口之第一百十一次區間車駛至第一百十英里在莧橋與臨平之間有箱車一輛鈎忽折斷以致列車分爲兩段當時列車尚在行駛之際因拖重驟减經司機人及車長發覺當即停車察悉前情用隨帶之錄條代鈎拖至臨平站始行解下由臨平站長電知該路各機關人員聞昨日已經機務處派匠前往修理矣 
[碾米業開會紀]  
　　南北市碾米爛公所昨日午後三時仍在總商會三層樓上開今嵗（舊曆）第一次常會同業到者二十餘家卽由該所主任張樂君錢貴三將應行提議各業案請衆公决結果决定如下（一）議本公所司月照章一年期满今届公議於本月二十八日開大會時投票另舉（一）議報告本所戊午年開支賬略（一）議公函致仁穀堂通知各行家機廠客貨售與行家照斛票日期在一星期内斛楚貨欵隨斛隨付不得拖欠以保信用而符定章（一）議包杣撑袋小工向有力錢二文此錢由廠家付给小工開客人之賬各廠知照工頭不准向行家收取以免周折（一）議函致下關轉運公司嗣後押匯以七折爲標準倘有多押同業概不提貨繼又公决米糠白粞價目米糠每擔六角五分轉頭糠四角五分五白粞三元三角糙粞一元七角泥粞七角 
[浙省派員徵求國貨出品]  
　　浙江實業廳長雲海秋在該省省城新市場創設國貨陳列所業經興建會所並委該所長阮性宜赴日調查商務工廠情形兹阮所長已查竣返浙雲廳長又委派來滬向滬上實業各工廠商號及發行機關接洽以期徵求國貨出品送浙陳列阮所長奉委後即於昨日由杭來滬暫居新閘路永壽里某號從事徵求並託本埠華盛公司經理謝復初介紹向各實業工廠接洽一切並請將各出品陸續送浙以俾入所陳列 
[槍斃盜犯之布告]  
　　松滬護軍使署昨日搶决盜犯張阿三魯文才二名兹錄其布告於下爲布告事案據公共公廨先後呈解拿獲迭次持槍行刧之盜犯張極三魯文才二名手槍子彈及贜物銀表皮袍等件抄錄供詞至署發交軍法課傳集人證詳加研訊據見證楊德祥等同旨張阿三一犯爲搶刦時持槍把風之盜又據見證金長春指認魯文才一犯確係當時躍入櫃檯内搶取銀洋納入懐中之盜提訊張阿三據供在公共租界持槍夥刦海寗路源泰押店界路肇興押店共兩次在法租界持槍夥刦格洛路公大押店黃河路公茂押店菜市街永豐烟紙店及方慶雲押店永安街永和押店共計五次先後共分得贜洋約數十元及銀表等物又據魯文才供認搶刦黃河路一家菜市街兩家均有伊在内伊先後三次其分得贜洋十元各等情不諱查此案張阿三魯文才二犯迭次夥衆持槍侵入商店肆行搶刦得贜俵分已搆成刑律第三百七十三條第一二兩欵之俱發罪似此窮兇極惡實屬罪不容誅自應按照懲治盜匪法第三條第五欵之規定判處死刑以昭炯戒除飭依照軍法將该犯張阿三魯文才兩名押赴刑場執行槍决外爲此布告軍民人等一體知悉此布 
[英按察使回滬]  
文匯報云本埠英按察使星期日旋滬十八日已出庭聽審 
[醴災募赈之公函]  
　　湖南醴陵縣自南北戰争以來被災獨重焚掠一空久爲中外所共悉該縣王知事及各圑體紳董現以冬赈朱放春荒在即其無衣食住之流亡難民及待賑乃得耕作者殆十萬餘人昨特郵寄捐册來滬函託湘人聶雲臺君廣爲勸募以資急賑兹錄其函如下雲臺先生大慈善家惠鑒夙厪慕　未獲瞻韓辰維仁心在抱福體當康曷勝遥羨敬啓者此次南北戰争湘省受禍最慘而醴陵尤劇煒彤攝篆此間目睹遺黎百萬慘痛堪憐數月以來辦賑開市流亡漸復元氣難回再四思維湘財旣形匮乏國帑亦屬空虚請賑維難不得不仰賴於募赈前承在省官紳商學各界大發慈悲捐儲萬金而上海濟生會曁兩湖義賑會江南義賑協會亦先後來縣發衣發洋仁粟義漿已不爲不多奈全縣災區太廣失業太多實屬不敷分布現在流亡師來尚苦無衣無食願以卒食况來日方長春饑將甚非得鉅欵萬難接濟惟先生衆善奉行願力宏大前以湘滬遠隔未能先逹兹特送上捐册十分乞爲廣募以拯子遣如蒙收有成數即請先行登報然後寄交長沙總商商代收指定專爲醴赈以便直接領發受福無量煒彤謹率百萬難民百拜以街至醴邑詳細災况已派邑紳文君湘芷傳君文渠來滬面述不贅肅此祇候善安諸惟亮察醴陵縣知事王煒彤財産保管處處長易昌偉育嬰堂董事王榮柯勸學所所長唐士　謹啓 
[各學校消息彚紀]  
　　尚文路江蘇省立第二師範附屬小學校開辦已十有六載先後畢業學生初等高等共八百餘人兹於二月十八日（該校開校紀念日）開校友會成立大會上午十時開會其順序（一）報告（二）訂定簡章（三）推舉職員（四）談話（五）攝影（六）叙餐是日到會者百餘人並聞議定每年開會一次即以　該校開校紀念日（仍按照舊曆正月二十一日爲紀念日）爲 
會期員會期由職員部另訂細則規定之　　圖畫美術學校去年寒假職員會議决於本學期各級加增畫學並請齊魯君繙譯各種西洋最新學說由劉校長擔任演講二三年級野外冩生一科尤特别注意旅行冩生兼事調查各處名勝古蹟建築的美術及各學校教授美育之狀况今春擬分赴杭州蘇州諸勝地實行旅行冩生近聞該校新生報名頗多定於本月二十六日開始上課　　公共租界大馬路楊慶和久記經理沈文鑑近見世界趨重工藝美術銀樓業所有搜挑鑲嵌種種技能須具美術的智慧尤貴因時制宜翻新花樣爰於去年就該樓餘星創設工藝學校延胡秋笙爲敎習專授本業藝徒課以習字畫圖等科字如古纂篆隸畫如花卉人物均令悉心臨摹用以製造金銀器　凡藝徒中有匠心獨運繪出新標本者均給予獎金年杪并酌提花紅藉資鼓勵開辦一年成績極佳今年更加增算學一科以宏造就定於本月十九日開學云　　滬寗車站慶祥里市北公學於昨日（即十八）開學男女兩校學生到者三百五十餘人首由校長唐伯耆宣告校中歷届發逹情形並加訓勉繼山商業科主任潘公展高小級任敎員包祖香程景岳相繼演說定二十一日正式上課　　打鐡浜滬紹水木工業私立通惠學校昨日舉行始業式學生到者四百餘人此後來者接踵較之去年當增加不少該校自湯頌康接任校長後學生年多一年現且倍於變日良以湯局熱心任事諸敎員亦皆協力進行之故今春並添辦童子軍以期形式精神兩方並進聞現定即日正式上課云　　昨日（十八）上午九時法租界同孚路求是兩等小學校舉行開校禮合校職敎員曁全體學生均到開會秩序（一）摇鈴開會（二）職敎員就位（三）學生就位（四）全體向國旗並向孔聖行三鞠躬禮（五）學生行謁師禮（六）校長謝文祥交缷演說（七）接任校長周震勲演說（八）職敎員演說（九）學生唱國歌（十）行禮散會　　滬南豆市街女子家庭問學社於正月二十日開課該社爲女子補習機關隨意選習或全日或半日或寄宿均可高級生兼授說文經史子根柢有用之學普通班則選授應用文算課本係自編注重應用力矯浮而不實之弊云　　老北門浸禮會夜校擬於本月二十號晚七時半開學聞該校宗旨期使青年子弟得受完全敎育所聘敎員均盡義務云 
[青年會今晚之演說]  
　　青年會於今日（星期三）晚八時爲開拓青年心志及聨絡感情起見請徐季龍君余日章蒞會演說（世界新思潮）更佐以新奇影戲藉助清興凡吾青年盍往聽之 
[儉德儲蓄會開會記]  
　　日前儉德國蓄會假紗業公所開成立大會男女賓到數百人下午二時由馬女士奏琴軍樂隊奏樂會長楊誦清宣布宗旨陳述本本沿革大略繼以沈仲禮孫鐡舟朱成章尤惜陰馮釗先黃首民及會員張叔良以次演說其次則有韓秉謙之幻術馬女士之鋼琴合奏最後由書記員宣讀答謝來賓詞而散晚間七時在太和園開叙餐會設席十有八酒半酣俞牧師宗周畢雲程演說繼以會員之絲竹合奏及京調崑腔等此項餘興均由會員擔任附誌沈仲禮演說及會長答辭於下沈仲禮演說謂近來風氣大壞各處總會逃不出賭博二字惟此會於賭博及不正當之行爲絶對禁止最爲特色兩路人員皆能儲蓄則積少成多將來於各種實業不患無資本云會長答謝來賓詞云惟民國八年二月九日儉德儲蓄會開成立大會於紗業公所缅惟先賢共德之訓實爲同儕集社之基瞻彼江河正深抵柱中流之想節吾衣食不乏綢繆陰雨之思惟是諸同人學術　疏見聞狹隘力慚蚁負恒虞隕越之貽譏志切鶯求猶恐見屏於大雅乃承諸君子不我遐棄惠然肯來一時薈萃簪裾室有高人之躅光輝蓬　門停長者之車霏玉屑之清言不愧愛人以德等金箴之不朽咸欣示我周行旣蒙誨之諄諄詎敢聽之藐藐頓開茅塞深領嘉謨用撰蕪詞聊仲謝悃伏惟亮察不備 
[滬南北廣益中醫院明日開診]  
　　廣益中醫院南北市共設兩處一在滬城石皮弄一在滬北潭家渡係朱葆三王一亭陳甘棠等創辦丁甘仁主任其事自去夏迄年底統計施診號數三萬餘給藥亦如之住院告痊者亦頗不少兹擇於正月二十日開診貧而患病者均可前往求診也 
[弟兄借單涉訟之辯論]  
　　顔士珍前延逹商律師至法公堂控胞兄顔士璋不理借去方單一紙請追等情判士璋交人銀並保候訊嗣因無保管押在案昨又提訊先據逹商律師聲稱被告於前年間向原告借去方單一紙抵押與萬昌號計銀四千兩當時言明期限一年歸還嗣後士璋將已産售去得銀一萬數千兩並不將原告方單贖還一再向催始終置之不理希圖不贖故此控告原告並不虧欠被告欵項賬目均係揑造請察被告由巴和律師代辯稱此項方單係原告自願借給被告共有二次原告實欠被告賬洋六千八百餘元被告現已遞禀反控請追被告並無犯刑事行爲准予被告改交尋常保出外云云中西官判此案訊得原告係自願借給並無欺騙行爲准予將刑事案註銷被告准交尋常保出外候再覆訊核奪 
[吞竊海關銀兩案之覆訊]  
　　前在英商耶松船廠爲寫字之朱永林因於西曆一千九百零六年至十三年串同本地人康國章紹興人戚炳炎冒用耶松廠名義私造進口貨單二百三十一張欺騙中國海關侵吞稅餉銀四萬六千八百三十七兩並竊取江海關銀二萬六千七百七十五兩八錢九分被江海關查悉延代表律師馬斯德與耶松廠代表律師哈華託控由公共公堂出票發交美捕房派西探目利扶司日探中井華探目王四福包探蔣阿林於本月七號將朱康兩被告先後獲解公共公堂訊判康交一萬兩人銀並保朱押候補提人證到案再核在案前日由探將戚炳炎續獲帶同朱康兩人併解公堂先由原告江海關與耶松廠兩代表律師上堂陳述案情並據中西探目禀明拘獲被告情形詰之戚炳炎延律師到堂辯稱被告已於一千九百十五年被逮至案訊明判交五千元人洋並保開釋故與被告並無重大關係應請准予交保云云而被告康國章亦延律師上堂聲稱被告向在廣東路某日商家營業並未離開上海等語繼由張永林之代表律師申辯之下張襄鐡核供商之英包副領事判康仍交一萬兩人銀並保朱與戚押候特别訂訊 
[抗傳先押三天]  
　　恒甡錢莊在公共公廨控羅明山不理欠銀四百八十兩等情由廨出單派探飭傳去後因羅抗傳不到經包探邵錦春禀奉公共公堂諭着再傳在案昨晨該探將羅傳案請示經中西官略詰一過以羅不應抗傳殊屬藐視公堂因判先行管押三天後再着交舖保出外候訊 
[妻子自盡之請騐]  
　　鹽城人袁學春昨午偕同二十三保二圖地保邵錦堂至地方檢察廳具禀聲稱家居胡家木橋附近香烟橋地方小本度日民妻袁林氏現年二十八嵗前日有住居附近之表親蕭金繫因事請酒民妻前赴蕭家與蕭之弟婦蕭王氏同桌因飲酒　謔起釁彼此酒後動手逞凶當時經人勸散民妻歸家後差慣交集顿萌短見突於昨晚背人吞服紅頭火柴上之赤燐自盡旋爲民人察悉立時將民妻送往醫院救治無效雇車送回家内俄即斃命爲此來案請求相騐並請飭提蕭王氏等到案懲究等語林檢察長得禀之下諭飭静候派員往騐再行核　 
[姘婦反探虐待]  
　　張桂寶前至法公堂控姘婦潘汪氏捲逃等情中西官以證據不足判將案註銷後潘汪氏延逹商律師代表反控張桂寶將氏虐待禁閉房内並將氏之螟蛉女孩春英藏匿在伊弟桂生所開妓院内爲娼求究判候查明再核在案昨又傳訊先據逹商律師稱前山捕房派探帶女孩協同英界包探前往貴州路五號門牌查得被告之弟桂生實開妓院並容留幼女爲娼當由英捕房包探拘解英公廨判令送堂留養據此足證被告凌虐原告實犯有刑事行爲應請堂上訊究被告張桂實延巴和律師代辯稱此案告發時由捕房派探至被告家拘捕目見房門皆開並無禁閉被告並無虐待原告之事前據汪氏稱被告開設妓院此事毫無證據對於被告名譽攸關請求訊斷中西官判退去改期七天再行核辦 
[木匠行兇之訊實]  
　　木匠徐小毛因於一月二十三號帮助小包作頭趙某糾衆在虹口西華德路蓬路轉角將水木作頭汪忠乾兇毆受傷旋即將汪軋至城内魯班展拘留川威逼手段勒寫向義泰錢莊支洋四百元之劃條一紙被汪控山捕房飭探王四福將徐拘解公共公堂訊判着交四百元人洋並保候補提人證澈究在案昨晨由捕將徐解廨復訊即據原告代表律師上堂譯明案情繼由見證陳某等投案證明當時原告被毆及勒冩劃條情形質之徐小毛供詞推諉俞襄讞核供商之美思副領事以徐行兇屬實判押西牢九月以儆 
[行兇案三起]  
　　無錫婦人張魏氏家居老北門民國路一號門牌昨晨與隣婦陳王氏因細故起釁互相毆打張魏氏懷孕在身致被踢傷肚腹痛極倒地當由巡警到來將兩造拘送二區一分所轉送地方檢察廳請辦又住居浦東爛泥渡之趙愛羣因向房客奚阿炳收取房租反被奚行凶毆傷由警將兩造解送三區警署轉送地檢廳訊辦又大南門内陳箍桶橋附近某糕店夥沈長根因向店主沈少林算取工資起釁互相扭毆沈長根頭部受傷流血由警到來將兩沈一併拘送一區三分所轉送地檢廳訊究以上三案昨午均經檢察官逐一提案騐審之下判各原告回家自行醫治各被告分别收押候逐件查明起釁實　再行核辦 
[妓院容留幼女]  
　　貴州路五號門牌雉妓院内妓傭朱朱氏因將十二嵗女兒朱翠金留宿該院被老閘捕房包探張天林查見以其違背工部局定章將氏與女一併拘解公共公堂訊判朱女暫留濟良所朱氏押候再核在案昨由官媒將氏解廨復訊並由濟良所將翠金送到詰據供稱朱氏係我生母向居法界親戚此次至母親處吃年酒被捕是實質之朱氏供稱伊女於三嵗時已許配與人要求給領等語中西官得供判朱女仍留濟良所朱氏押候見證到堂下禮拜二再訊 
[控妻不守婦道]  
　　住居閘北顧家花園之鹽城人丁炎年前日扭其妻陳氏至四區警署控稱因妻不守婦道屢誠不悛日前竟私逃出外今日尋見猶不肯隨民歸去請爲究辦署員諭暫押候訊 
[茶館聚賭案三起]  
　　浦東游巡第四隊巡官戴鴻恩前晚在十八間地方包小富茶館拘獲賭徒傳家娥傳世堂傳緖初等三名連同包小富併解三區二分駐所訊辦又該所巡長謝至山前晚率警在葉家宅顧阿亭茶館拘獲張月樓吳樹棠葉阿生戴阿龍等四名又在曹家宅楊妙英茶館拘獲曹王林陸芝仁張阿生等三名連同茶館主一併帶所當經王警佐略詰一過分别判罰斥釋而以葉家宅顧阿亭茶館迭次犯賭怙惡不悛勒令停業以儆賭具銷燬 
[食物店聚賭抽頭]  
　　虹口梧州路一千四百三十二號門牌某食物店主沈惠章因容人聚賭捕頭漁利被二百十七號三道頭華捕查見當將賭具帶入捕房禀明捕頭請廨出單將沈傳案訊究 
[包探被人扭毆]  
　　揚州人白華子王金三王小一　姚三夏月才周裕興昨在東西華路互相扭毆被八十三號華探侯松山查見以若輩不應在途聚衆兇毆上前阻止詎有劉衛棠者突將該探扭住毆打致被鳴山六百九十八號等華捕到來將劉與白華子等一併拘入捕房押候解廨請究 
[竊取廟内制錢]  
　　無賴錢海實闖入虹口　明路十一號門牌夏海廟内乘間竊取值洋六元之制錢一袋携之而遁經該廟女尼佛生瞥見鳴由一千二百二十三號華捕將錢拘入捕房押候解廨訊究 
[積竊禁押年半]  
　　積竊陳復庭前晚在南京路先施公司皮貨部竊取皮馬褂統一件圖逃被包探沈阿岳查獲連贜帶入捕房昨解公共公堂經中西官訊實判陳押西牢一年半期满逐出租界 
[過犯行竊之判押]  
　　大世界門丁韓林前扭竊賊陳子文至法捕房控稱陳以找尋朋友爲由來圖行竊諭令管押候究在案昨日解送法公堂請究先據原告禀明前情詰之被告供實係找尋朋友不敢行竊中西官查得陳係過犯着押西牢三月以儆 
[婦人被控攫金圈]  
　　住居武昌路之廣東婦人關陸氏被婦人俞胡氏姚姜氏偕同見證女子秀英阿雲在捕房指控先後在百頓路衖内及武昌路攫取兩家小孩耳上金線圈各一隻等情昨晨由探將陸氏拘解公共公堂經中西官訊得被告所延之代表律師另有他事不及到堂因判被告存洋三十元保出候下禮拜二查明再訊 
[火車搭客私帶嗎啡]  
　　昨日下午三時餘南火車站有乘客張文生自稱在本城大南門内某律師處執事携有小包一個内有嗎啡三兩餘希關帶往莘莊私售當爲駐站之二區派出所巡警查獲即將人證一併解送二區警署訊辦 
[縣署批示照錄]  
　　上海縣沈知事批二十五保十二圖册書劉石溪地保顧愼霖遵令呈復由云新普育堂建築時疫醫院　用田畝據呈葉茂等三户單地六分五釐山墳佃蔣姓耕種完糧歷年久遠何人執管單契無從查悉業經蔣兆林領費遷墳徐召榮户單地六分海音庵所管一分五釐由該庵領費亦將墳墓遷埋永慶堂陶所管三分五釐墳墓已無影蹤且無人完糧等情業户旣無從尋覓應准爲新普育堂建築醫院之用惟日後如有糾葛仍由該堂清理除函致新普育堂查照外着即知照並着該册書將上項單地分别過户立册此批册兩本發還來函 
[勤業女子師範學校校長朱震寰士函]  
　　前聞有冒充本校敎員者兹將本年本校聘定各科主任敎職員姓名履歷披露如下（師範科兼修身英文監學）留美高等師範畢業粤人劉少壁女士（高小）爱國女校畢業湘人陳家英女士粤省立師範畢業張敬雯女士（國民科）杭州弘道幼稚師範畢業浙人陸藴玉女士（藝術）前上海女子職業學校校長浙人湯振華女士（國文）前皖省立第二師範校長史藴璞君（圖畫）中華美術學校校長周湘君（理化博物）留日專門學校博物理化科畢業胡超然君（歷史地理敎育）張敬雯女士兼（算學）九江文華書院大學畢業閔燕林君（詩詞）張心蕪君（衛生）杭州專門醫學校畢業曹亞伯女公子華卿女士（會計兼庶務）前安徽省官立女子師範畢業湘人李夫人振坤雜評二 
[政府之責（庸）]  
　　陜西之戰政府果何辭以對南方耶使政府認陜西爲必在肅清之列則主戰可耳拒絶南方之要求可耳因此而重與南方復入於全部戰争之狀態可耳何必採劃界之說何必接受李督之五條件何必以李督五條件公布旣接受矣旣公布矣旣對南聲明實行矣則陜戰之責任非政府負之而何　　政府莫謂對陜中將領發一停戰訓電即爲盡職也陜戰之依然進行其咎雖或由於前敵而責任則實政府負之蓋陜中軍隊固政府之軍隊而非一私人或一機關所得自由指揮之軍隊也使前敵不停戰而政府竟無術使之停戰是政府之無能也使前敵不停戰而政府亦遂不令其停戰是政府之無信也政府之責二者必居一於是 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十六）] [  一之]  
　　昔在美時嘗聞人言有附車往幽静之村落晉謁某富豪者迨車抵近村某小站即有鄕間小馬車久俟於道左以待乘客之雇乘御車者一老翁蒼顔白髮暮態龍鍾敝衣破帽狀殊可憫詢以菜富豪住址則應聲曰彼吾兒也吾年已邁衰頽不足以任重乃竟出此下策耳事之類乎此者在彼美國家庭固屬不勝枚舉凡在東美方面欲以餘屋出賃而取益者舍無倚恃之老寡婦外大抵即此生兒不能娱老衰頽不足任重之流以記者數年間之所聞或有視此更甚者焉　　有海姓者司法部之部員也嘗畢業於東美某大學娶婦置宅家境尚裕然其生父乃爲美總統府之值夜守衛深宵嚴寒不能暫離其貧其苦更難設想老母臥病累月經年家中僅餘寡妹一人曉起即往議會中爲打字助員略得微薪面勉支家計夜歸復購物事烹飪或抵病榻侍湯藥不容一息安也積而久之少者老而老者頽矣此貧病之相尋每若烟之與酒嫖之與賭大有不能單行之勢也　　薛德氏者先本農户至其父乃棄故業而遷居美京薛氏子美丰儀有學識自婚近省某富室女漸於鄕村買園置宅經營不及五年已爲小康之家其母亦孄書史然其貧老之狀實令人望而生厭其父境况日下乃不得不終年在外充運送公司之下等雜役　首垢面日夕與黑面奴同寢處視其子之趾高氣揚錦衣玉食御鑽戒而噴雪茄者何其苦樂之相懸殊耶（美國上等雪茄烟最昻其閒耗甚鉅也）　　故就上述種種論之以情感言一人向隅而泣舉坐爲之不歡常人心性莫不如是對於尋常遇合之人尚不免有惻隠之念豈可一家骨肉相視若胡越哉以利害言富者奢者苟稍節其浮濫之需貧者嗇者即可脫苦境而得生氣即令叔季人心畏法律而忘道義亦必不至茫無利害之分天下事有利於人而無害於已者賢智之士固莫不安心適志而樂爲之也以言因果則在今日貧老無告之人或即當時任情揮霍之輩苟其爲人子者盡人而存不忘父母之心則已預爲最後之年光懺除無量之痛楚矣　　難者或曰老而需子爲助仍不免於（倚賴）倚賴性者社會發展之蟊賊也記者於此竊不謂然蓋社會之發展恒恃少年之奮勵猛進而衰弱者無援助益足减削其固有之功能矧今美國奢靡之甚已有不可挽回之趨勢乎夫倚賴性固非社會之福然而矯枉過正其弊亦正相等人人不知瞻前顧後則必放逸而不知所止是誠導奢之因爲我貧弱之邦所當痛戒者也老申報 
[辨誣獲報（見光緒元年九月二十五日）]  
　　杭人述及鄕人言一辨誣獲報事頗足資人警省襄春門外距城約五里許農民某年已六十夫妻二人形影相弔耕種度日差免饑寒然頗以嗣續爲慮鄰有孀婦青年撫孤與某比鄰僅隔璧板數塊故婦臥房與某寢室相並即牀頭小語彼此均能聽聞也婦家别居有夫弟二人向本無賴知婦餘蓄厚久垂涎惟以呱呱者在不敢公然覇奪遂誣以污衊之事謂婦有外遇我等清白傳家斷難相容囑媒媪如有求凰者當遣嫁也婦聞之悲邑屢思投環抑樂自明貞節而一塊肉爲宗祧所繫輒忍焉旋知媒媪說合已成乃爲穆贏泣告朝臣計抱兒至某家跪言曰我守貞茹苦君知之詳君與先夫有交誼我將死矣不敢望君辨誣但求保此嬰兒俾夫祀不斬兼爲君螟蛉稍娱老景耳言畢痛哭某大聲曰爾且暫住我家事有我在勿憂也逾時媒至某批其頰而去俄而夫弟二人又偕三四人至言某奪寡嫂英媒轉賞常以恶棍告官處之某笑應之曰就木枯骨何至護惜花柳惟與某比屋而住韾咳相通君家婦如有外遇斷難　我君等雖無手足之情獨不念先人一脈之延耶今且與君約婦自還家君莫再存妄念如有他故幾根老骨頭尚肯赴公堂受桎梏也夫弟二人無詞以對偕來之三四人亦城中衣冠中人適與夫弟沽飲於鄕被誆以奪婦轉賣情事誤抱不平而來者聞言恍悟反責二人曰與君交非一日不然定當縛汝送官以後宜遵此老言再有如今日事者當共攻之二人唯唯此三年前事也今婦撫孤守節已習爲常夫弟不復萌異志矣某今嵗六月間忽得一子枯楊生華殆保全貞節之報歟述者忘夫婦及夫弟與某姓名將來年例相符自有爲之請旌者而覥然人而欺寡嫂以謀私蓄者雖逸其名而其罪何可　哉常識 
[目疾預防法] [  墨子]  
　　我國素有眼科專家及醫目疾之各種藥品無如老幼之瞽目者尤所在皆有大抵僅求治於患後未知思患預防於平時耳兹列預防法數則如下（一）不可用他人手巾揩拭以我國人患椒瘡（又名砂眼ＴＲＡＨＯＩＯＡ）者最多傳染亦易苟不愼川手巾則他人目中之病毒必藉此爲媒介矣（二）不可用污穢布帛揩拭係含病毒頗多最能傳種目疾（三）不可用袖手揩拭人以手指終日工作污物盈掌袖多極細灰麃均不得近目若再用之擦目中之癢及揩眼涙等危何可言（四）塵韓侯故里（古蹟圖十五） 
　　在今淮陰城西南二十四里馬頭 
埃入目不可用手或他物亂擦恐鳥睛受傷釀成大害宜將上下眼皮撮起令其隨涙自然流出如行之無效則倩人視察之（五）冩作宜在光亮之處以免多費目力易致近視在黎明與夕陽時尤當避之（六）觀細物作細工不宜爲時過久恐眼筋緊抽眼軸伸長珠晶常　不能復原則變易常形甚至失明矣（七）臥於露天（如夏日乘凉或患癆者之臥於户外等） 
在未寐之時亦當閉目否則鳥睛暴露易生白翳（八）勿戴未經醫生騐光之眼鏡以鏡片之　　未必盡合眼光之遠近人皆好鼻架金絲邊眼鏡者實有損無益也惟經配光手續則不若是（九）剪髮時勿令修髮匠妄弄欲圖片刻之愉快則遭莫大之危害（十）向電燈煤氣燈太陽等極明之光切勿注目凝視恐傷視衣也 
雜錄 
[世界小新聞] [  許涵芬譯大陸報]  
　　○狐之子以貓育之近赴加奈陀視察養狐業歸來尼司氏之談曰美國女界近大尚狐裘大衣每套價至三千元者更無所吝而因之養狐業近因生意乃大佳養狐塲育狐專用牛奶爲此特豢養數千頭之乳牛云而狐見置於狐母之旁每易爲所殘斃故近改用牝貓以育之云　　○一月食費祗三角據近有日本歸客之談曰日本愛知三道諸郡因米價非常昻貴殆不能以供日食多採取野蕨及松之甘皮爲食近復從近處之山挑運一種乳色之粘士以爲食此種粘士和野蔬煮熟其味亦頗可口且不害胃腸亦富營養質近概争以此供食云於是山主立生礱斷之心每粘土一擔訂定售銀一角然三四人之家每擔土足供十日之食故四人一月所食者乃不過三角也　　○晴雨兼用之笠麥　笠及巴拿馬笠等一逢雨滴立變赤色甚缺美觀近乃新發明串一晴雨可兼用之笠其製係十笠頂安一旋機可以兩面旋轉其裏面張防水布一遇雨降時立易以此掩蓋全笠雖如何巨雨亦不致濡混云 
[美博士之長壽談] [  叔豪]  
　　美國醫學博士勞氏近於美國醫事新聞發表其論文云年老氣襄雖爲生理上之常則亦可以慢性病目之蓋衰與老與年俱積由來久矣故擬之爲慢性病殊爲確當惟其爲慢性病也則可以考其原因而施以相當之治療如此不第病可却壽亦可以登於期頣矣夫襄老之原因乃由於血液之變化與新陳代謝機能之减弱及臟器所司排毒作用機能之減少苟體内排毒機能因行衛生法而充進不便貯留於體内則此衰老之慢性病無山起而壽可以長矣下列十二條博士自謂苟能實行可以保險其活至二三百嵗云兹摘譯如下（一）每日爲適宜之運動並於曠野處吸取新鮮空氣以保健康温度過高之空氣中不宜久處（二）每日食肉一次（每三月暫停一禮拜）所食之肉以健康之牝牛爲佳食時須細細咀嚼俾容易消化（三）夏日每日入浴一次冬日每三日入浴一次俾循圜機營强盛之作用克以抵敵外來之病菌（四）每日行灌腸法一次吏腸中清潔不留餘穢不致糞中毒於神經（五）衣服之襟宜廣闊冬期用毛織物其服色冬尚黑夏尚白帽亦然鞋則以半靴爲佳（六）早眼早起（七）男子臥時以七時半爲度女子則八時若不足則有害過之亦非所宜臥室宜暗静窓牗宜洞開不宜緊閉（八）每逢禮拜日不宜赴宴會惟徜徉於山水之間以陶冶性情安静腦筋（九）宜養其浩然之氣不宜以瑣事常縈繞於懷以自尋煩惱其身心過勞之事亦宜遠避（）十生殖慾宜順其天然不宜過事抑制以違背生理原則故寡婦宜再醮鰥夫亦宜重娶（按寡婦再醮吾國以爲大辱鄙人非奸爲傷風敗俗之談以原文如此且欲依於生理自然法則故不得不離於道德而立言也）（十一）空氣交流太惡或製作硫磺硝藥及有礙衛生之物件時宜遠避（十二）每日飲少量之茶酒烟咖啡等物俾精神興奮無沉鬱狀態按以上十二則對於空氣光線運動食物睡眼生殖生活精神作用等種種莫不詳盡言之誠爲衛生之要則長壽之實筏也伍廷芳博士亦勵行衛生者自謂可以活至二百嵗誰歟能繼起而力行勞氏之法以與伍博士一競争乎 
小說 
[名家冩情小說神聖之愛情] [  胡寄塵陳无我同]  
　　嗣後舟人泅水出險即呼天而言曰吁嗟夫天乎吾寗死而救此女子而女亦寗死而保其品節也吁嗟夫天乎（按保其品節指不肯棄其衣服言）當是時保羅尚昏臥未蘇余與多明哥負之至醫院就醫復返海濱則風已息浪已平乃覓得佛及尼尸於小河之口已半身葬沙灘中猶以一手護其胸際蓋胸懷小囊囊中爲保羅之小像也余等爲之治喪葬於禮拜堂之空地島中士人争以花圈投之以表其哀又閱二月保羅乃與佛及尼同眼矣保羅死後八日馬格蘭德亦以憂鬱而卒未及一月杜爾夫人復隨之入墓噫一自佛及尼之逝此兩茅星中乃爲愁雲慘霧所鬱塞雖奴婢亦鬱鬱而死也嗣後杜爾夫人播氏在巴黎雖擁巨産而晚境則甚落魄云老人言畢涙下如雨而余（著者自稱）亦泣下沾衣矣（完） 
[自由談之自由談] [  墨子]  
　　我國衙門舊例向有禮月二十日封印正月二十日開印之舉在此一月中對於普通案卷悉積置高閣而國内和平會議竟際此期内反大有發展之勢國家刷新足以微之然觀外電（見十七日本報）有正式開會期定於二十日之說豈仍官僚習氣使然耶抑雲出無心而偶逢耶或曰不觀夫北方總代表之大名乎啓鈐者開印之謂也開始談判自當以二十日爲宜 
 
 
 

Page 15

 
 
   
 
 

Page 16

 
 
   
 
