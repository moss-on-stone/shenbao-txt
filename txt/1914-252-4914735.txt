# 1914 - 252 - 4914735

 

Page 1

 
 
   
 
 

Page 2

 
 
時評 
[政府組織之改變（冷）]  
　　此次政府之改變不特改變其人也且將改變其官自熊總理去位而梁總長辭職汪總長辭職張總長亦受人攻擊政府諸人固將改變殆盡矣而政府之官制亦復有改變之機 
内閣制而改爲總統制復將改爲總統内閣制其勢必將實行司法部又將與大理院合併又將增設顧問院又將增設元老院又將改國務院爲中書省或且規復都察院凡此種種皆與現行之政府組織絶不相類者也是故此次政府之改變雖謂政府全體之改變焉可也不知改變之後政府之情形果將何似耳 
[命令]  
二月十六日大總統命令壽延康周鍾俊均給予六等嘉禾章申振林安吉陞王漢池金如鑑鮑維翰胡煥文劉鳳藻趙春霖均給予七等嘉禾章此令 
又令代理國務總理孫寳琦内務總長朱啓鈐呈據廣東民政長李開侁呈請任命李新謨蔡繼伊爲秘書應照准此令 
又令代理國務總理孫寳琦内務總長朱啓鈐呈據江蘇民政長韓國鈞轉據徐州觀察使李慶绥呈請任命張秉彝爲秘書應照准此令 
又令代理國務總理孫寳琦内務總長朱啓鈐呈據湖南兼民政長湯　銘轉據衡永郴桂觀察使唐璆呈請任命于廷槐爲秘書應照准此令 
又令代理國務總理孫寳琦内務總長朱啓鈐呈據江蘇民政長韓國鈞呈稱此次行政公署改組去職之總務處科長金祖澤楊蔭樾陳毓南毛瑞清内務司科長嚴善坊財政司科長陶起鳳敎育司科長劉永昌趙洪張實業司科長屠師韓屈義内務司技正周秉清實業司技正張星　等均請免去本官等語應照准此令 
又令代理國務總理孫寳琦内務總長朱啓鈐呈據陜西民政長高增爵呈稱此次行政公署裁缺之總務處科長王經張淵内務司科長王頎張濟川財政司科長張聮濟敎育司科長桂毓松張崇基實業司科長徐文永周銘均請免去本官等語應照准此令 
又令兼代陸軍總長周自齊呈稱騎兵上校江炳靈步兵中校雷應春步兵少校黄振中請補工兵上尉張偉於上年寗省倡亂案内均確有通匪情事除應補工兵上尉之張偉一員由部註銷外江炳靈雷應春黄振中請一併裭革軍官以昭炯戒等語應照准此令 
[專電]  
　　北京電昨晤外交部人謂總統制根本弊害在以總統當衝對外無廻旋餘地外交上最爲不便故仍以總統内閣制爲宜比來主此制者漸多矣 
　　北京電革命損失賠償會議現雖擬加班進行但兩方旣皆委員議後總次長或各公使仍可取消而目前對於間接損害及賠償損害之利息一節爭論甚烈最後必付海牙公斷蓋外人不特要求賠償直接間接損害並要求自損害之曰起所應受償金之利息亦一律照賠果爾則大借欵所扣留之二百萬磅並不敷用而要求稍輕之各國亦必反覆 
　　北京電昨午後一時地方審判礪 
廳第一次開判陳璧案檢察官胡國洸推事長張蘭胡起訴璧有謀殺嫌疑之證據以其家丁黄貴供爲主並事後故意掩飾形迹當場肈問陳第二第三妾及璧及家丁等甚詳悉律師汪有齡辯護尤熱烈最後法官謂最大之嫌疑人爲璧判令看管不准交保 
　　北京電總統府曹爾常赴南調查要案各報遂誤傳曹汝霖南行　　北京電王廣圻現尙在俄　　北京電法使康悌已自南回此行與推廣漢口租界及上海各交涉案頗有闗係 
　　南寧電法兵與越南革命黨東日大戰勝負未分 
　　開封電白匪已到永城離開封祇三百六十里霍邱匪與皖 
軍接戰皖軍退却 
　　開封電拱衛軍過羅山時姦淫婦女被鄉民向趙護軍使控 
訴趙已轉呈大總統高文貴恐有 
嚴重處分 
　　鄭州電王占元率步兵兩團騎兵三連砲兵二連工兵二連 
輜重一連輸送隊二連衛生 
隊半隊於本月四日赴信陽勦匪 
　　南京電省公署昨召集各司會議本省財政要案（一）省城商埠警費支出歸省與歸國之商榷（二）二年度地方預算抵支不敷請議酌定停撥緩發欵項（三）各縣警費擬另籌支配不動省稅（四）三年度地方預算抵支不敷應如何支配用途 
　　南京電十五日省長國稅廳會議自三月起無論實支虚支應切實訓令填送領欵憑單總收據及金庫發欵辦法 
　　南京電省長現派林文棟黄迺穆爲本省出品協會駐滬辦事員 
　　南京電蘇省丁漕止稅議再加增二成說確將實行 
　　南京電馮督擬將機器局擴充改爲兵工廠已電請陸部核奪 
[特約路透電]  
　　北京電司法總長梁啓超上書辭職現議將司法部與大理院合併袁總統已任熊希齡爲高等顧問並請其勿離北京現信不久尙將以重要之任授熊 
　　北京電敎育總長汪大爕上書辭職大約可以邀准 
　　北京電叚祺瑞請仍任張鎭芳爲河南都督未經邀准袁總統命張暫留河南助段勦匪 
　　北京電袁總統命法制局編訂新審計局樞密院顧問院平政院官制審計局將代現有之審計處樞密院將代國務院顧問院選目下政治會議議員組織之而爲總統特别顧問機闗 
　　北京電袁總統將應熊希齡之請以命令嚴禁屬員向上官要求差使之惡習　　北京電約法會議選舉事宜本日可以告竣該會大約將在三月間召集 
　　北京電政治會議審查會主張以二月十二號爲共和成立紀念日十月十號爲雙慶日其餘南京政府成立及南北統一紀念日概行取消 
　　北京電駐日新使陸宗輿今日啓程赴任　　北京電梁士詒已得嘉禾章 
　　北京電内務部擬募應急隊二十萬人加入警備隊 
　　北京電聞華美油公司之資本定額洋一萬萬元 
　　北京電外間對於培斯爾漢姆鋼廠協理約翰生郡之遊閩大起猜測聞此君近由滬乘肇和巡洋艦赴閩曾於中途停輪數次旦在三都澳盤桓櫢日此行大約與中政府欲擇地興築海軍大軍港一舉有闗 
　　成都電尹昌衡一案此間頗爲注意惟各報罕有評論者至私通亂黨曁濫用公欵等欵尙係連類而及或謂尹之罪乃在縱容哥老會鐵路會迫其殺趙爾豐也某報料尹此次乃受紿晋京尹果智者當早赴日 
　　東京電海軍受賄案澈底查問海軍及政商各界中人皆爲惴惴檢事辦案極爲認眞現在全國各處從事搜查吳軍港司令部及該員住宅今日亦經搜查藤井及澤崎二員被控一案凡高級軍官之傳往作證者未定讞時均暫停職務海軍大將岩崎氏曾經推事傳往鞫問惟外間所傳已拘待軍法會議審訊二說尙未確實審訊藤井澤崎二員控案之軍法會議議長大約將以海軍中將山田任之海軍中將藤井較一（自一千九百零四年起任造船監督曾赴英英倫）亦將爲陪審員之一據確實消息藤井一案之證據牽涉有名之英國某迨船公司所查重要各証據内有築造某處無缐電報局之合同該局由西門子公司代造價金十五萬五千磅昻於英公司投標之數七萬五千磅現信調查之後必牽涉大小合同甚多浦萊君郝門君及西門子公司辦事員幾遂日由　事鞫問 
[譯電]  
　　北京電英文京報載稱黎元洪因總統制定後副總統將成贅疣故擬於此制實行時辭 
職袁總統殊不以黎見爲然 
　　北京電段祺瑞請仍以張鎭芳任河南都督袁總統已命張鎭芳暫助段祺瑞平亂以待後命河南都督一在或將裁去 
　　北京電梁啓超昨未參與國務會議預料卽將 
辭職 
　　北京電北京日報載稱奉天都督電告政府國民黨今仍密布該省從事煽動政府已命綏遠將軍張紹曾嚴加防備 
　　北京電俄國使館衛隊定期三月十七號撤退回國天津俄兵稍遲續撤 
　　鈕約電美國取締移民議案如含有考試文學一條則美總統必加否認 
　　巴黎電法國海陸軍豫算案已由衆議院通過 
　　白魯塞爾電比王今晨乘馬游於某處深林時墮馬跌斷左臂 
　　柏林電孟台里格洛復下動員令此舉顯係抵制亞爾巴利亞聞曾與塞俄兩國商定實行 
　　柏林電俄國商務大臣鐵瑪希夫已辭職學務大臣卡沙之位今亦摇動 
　　柏林電據法報載稱俄國外相薩沙洛夫提議將三國協約政策永遠由英國外相葛雷及法俄駐英大使在倫敦解决藉以限制俄國政論家加於外交政策之壓力 
　　柏林電英國各報載稱德國數月以來於飛行事業已操優勢往者軍學重要之事業法國輒冠全球今悉爲德國所奪矣英報之意此由德國馬逹安穏之故 
　　君士坦丁電土國首相接見外交家時復申述土政府尊重各國决議之决心彼信今應行之第二事當收回意大利所佔之各島意大利現正與小亞西亞某鐵路公司商辦鐵路意國旣得此權即將交讓各島土國於是將與希臘直接談判以期以意國讓出之島交換其哇斯及米地蘭二島云 
要聞一 
[周氏視事後之民國財政談]  
　　周總長清理財政周總長日前到任視事卽飭部將下列各項要件赶速調查列表呈閱以便有所攷核而爲之設法清理（一）現存欵項之總數（一）所存係備何項支用（一）目下必須支付之各欵及其數目（一）應行緩發之各欵及其數目（一）現在有無入欵（一）入欵應在某項撥發（一）有無欠發各欵（一）欠發各欵之總數（一）欠發各 
欵應於何時補發 
　　財政部派定秘書財政部周總長已於（十一日）履新各科人員是否更動尙難預料惟各部署秘書均隨總長爲轉移熊前所派各秘書將於日内提出辭呈聞周總長現已派定李杜芳等爲秘書刻已預備呈文日内即呈請大總統任命矣 
　　總統府會議新稅日昨（卽星期五）總统府特召集各國務員在府中會議袁總統曾提及各新稅略謂本年所辦之各新稅總計究有若干是否確有把握當經財政總長答以若按三年度之暫行預計田賦鹽稅闗稅契稅家宅稅消耗稅烟酒稅礦務營業稅所得稅及遺產通行稅兌換劵發行稅印花稅度量衡專賣稅證婚鑄幣官業等稅總數應收三萬五千萬惟其中有試辦者有分期施行者且多係暫定章程如各稅官果能奉行得法則確有把握並聞袁總統面諭以後對於收稅各官之賞罰必須分明以重國課云云 
　　直隸省財政近况直隸財政自民國成立之後卽異常困難去年馮都督任内曾息借五百萬元之外債藉資挹注然零支碎使目下已所餘無多若不亟行設法至下月即有不能支持之勢據最確調查直隸各項經費每年須一千一百餘萬自鹽政海闗兩項劃歸中夾後所可恃爲收入者僅地丁錢糧一項每年合計不過四百餘萬不敷之數尙在七百餘萬現聞直隸又有續借外債之議不知中央能核准否 
[英文京報論美孚油礦合同事]  
　　美孚與中國訂立合同開採延長等油礦情形迭詳本報英大於此事願示反對之意昨英文化京日報論此事甚詳譯之如下一中國政府與美孚煤油公司結約之事本嚴守秘密惟本館則有可靠消息雖不能即從判斷此約之利於中國或利於該公司而昨日本館所載者則確鑒之事也陜西煤油據各種之調查乃爲世界產油最旺之處從來未曾用新法開採今美孚公司旣與中國結約中國礦產之一部從此有廢展之希望本館固無任歡迎第本館所憂者則不幸而以此特權歸入一殘忍之美國託辣斯之手也美孚公司筦轄美國之油業在百分之八十五以上尙力謀擴其勢力於他處此次結約之利弊本館不必爲長篇之討論有一弊最爲顯著一索可得者則美孚公司將限制中國產油區之產出數以保守其在他處之油利也換言之即新創之中美公司不過爲美孚公司之附屬而美孚公司决不任陜西之產油區有巨額之產出致與其在他處之油區相競爭也邇來煤油之需要大增不論在海在陸不久益有以油代煤之勢故富有油區之國家不宜使其產油之區歸入專利人之掌握中也苟美孚公司在將創之 
 
 
 

Page 3

 
 
中美公司有大利益之說而確則是中國已棄其產油區之管理權矣且中國此次並不得有相當之報酬因就本館所知者美孚公司並未出欵若干以購得其特權也如中國而無其他尙未宣布之利益則中國所得者僅至中美公司有購買股份權耳中國政府將山西油產區之權利讓與他人本館實爲可惜中國誠在經濟困難之秋然苟地藏發展何患不富而意棄其礦產之一部殆所謂短見政策者非耶本館以爲如中國欲利用外資或與外人合辦以發展礦產莫如以附有年限之特權給與外人年限旣滿即須歸還中國或由中國購還如是則中國旣可得外資流入之益亦不致永棄其礦產本館深望此次之結約中國政府已將美孚公司之權利附以年限並有確實把握當美人管理區之時不致故限其產出數也云云按英文北京日報所論巳由駐京通信員撮舉大要專電報舍錄登昨日本報 
[京華道中之甄試奔忙者]  
　　高等文官高等文官甄别委員會前日開第三次會　所議各項已誌報端茲聞該會近來調驗文憑有司法部司長田荆華係在日本東斌學校畢業後入巢鴨監獄實習該會以東斌雖非高等學校惟據稱係警監專門且在監獄實習與現在所任監獄司長尙可以用其所學惟文憑據稱遺失是否已經畢業及曾經實習不能不確實調查因電請駐日公使館查復以憑核辦此外又有農商部員賀之才據稱係在比國某校畢業而文憑因遺失無從呈騐亦已電請駐比使館查復矣 
　　知事（甲）辦事人員知事試騐即日舉行茲將内務部所派入場辦事人員及委任各項職員姓名列後（一）現在知事試騐卽將舉行由内務部派吳笈孫陳毅伍晟世常沈承熙劉學瀛吳承提張長植劉翔雲汪兆鸞陳玉潤柴振權李作賓祁錫年蔡以覬魯兆銳賀嗣盛石霆王中希祝駿元李光榮入場辦事（二）嚴啓豐王大亨周秉清黄兆熊會毓驤陶毅張長植劉翔雲孫潤畬柴振權何慶　賀嗣盛汪鴻翰樂逹義常耀奎丁惟良劉宗炎吳保鋙陳家駒王鏡澄楊立德殷煥然李春膏陸震諸人均已奉委充知事試騐監場昌（三）陳玉潤鄭翼祖范桐茂趙亞藩奉委充知事試騐檢查員（四）參議院警衛晨張超會同張警衛長清澄奉委辦理試場警　事宜（乙）試場借定第期知事試騐已定於今日（十六）舉行委員長宋啓鈐擬暫借衆議院爲試場已函知國會局該局旣備文致湯議長請轉令各職員預先移出以便派員布置一切 
　　法官法官甄拔前經一再展期已於前月竣事乃投考　人尙有於試期後方纔趕到者遂紛紛呈請補考茲聞司法部以諸生遠道而來若不准補考未免空勞往返殊非選拔眞才之意特於日昨發出通告略謂前次未與考諸生限於本月二十一日以前來部報到云 
[中法新交涉兩則]  
　　皖省法敎士白狼由豫而皖戕害法國敎士頃聞外交部總長對於此事善爲注意日來除在都中籌議對待方法外昨復晋謁袁總統請示一切以免將來交涉之困難密議甚久聞法康使即日回京將來難免一番交涉之手續故先籌商一切云 
　　赤峯總司鐸承德姜都統因林西敎堂索賠交涉事件特於蒸日（十號）致電政府略謂林西敎堂前因蒙事吃緊該堂龔司鑼避亂赴赤不意赤峯總司鐸郭明遠聲稱該堂損失甚鉅索償至四萬金之多桂題僅允以四千元了案該司鐸現欲赴京請法使向外部交涉除將前案另文咨送外謹先電陳云云 
[自治機闗停辦後之都門近訊]  
　　自治制度綱要提出内務朱總長擬在部中設地方自治制度討論會巳指定本司人員逐日討論朱於昨日提出四項綱要特交該會預備討論（一）地方自治區域劃分應以何爲標準（二）選舉手續應如何規定（三）當選員額應如何支配（四）自治權限應如何規畫 
　　天橋商場議案取消天橋地方本極熱閙最宜開辦巿場前經外城第四區自治會呈請開辦商場當經警察廳批交京師總議事會妥議辦法並飭將規畫圖說呈報以憑核辦迄未呈覆前有商人張德山等欲包辦天橋商場巳與京師總董事會訂有草合同轉呈警察廳請予核准聞吳總監以該商等所請包租開辦圖旣不詳說亦不明且天橋商場一案係地方自治會所擬現在自治機闗已奉令停辦此案當然不能成立而天橋商場應否招商開辦尙屬本廳權限範圍日昨批令該商等與總董事所訂草合同先行取消須俟本廳規定方針後另行呈報云 
[近今川邊之二要題]  
　　否决劃分政區川邊鎭守使張毅以川省幅員廣袤鞭長莫及呈請援綏遠例劃分行政區域并擬具大綱三則茲聞經内務財政陸軍三部核議後業巳否决暫緩劃分係爲財力上闗係於軍事上亦有不便之處云 
　　電調尹案證據前川邊經略使尹昌衡被控已在憲兵營看管袁總统對於此案頗爲鄭重已面諭代理陸軍總長周子沂認眞推審周總長則以部中祇有控函數件一切証據等件尙在成都行政公署故已密電胡都督迅速彚送到部以憑併案研鞫 
[川省之新消息]  
　　下鄉克復紀聞川邊下鄉城蠻匪出巢擾至裹塘等情已誌前報聞都督府昨接鑪城張鎭守使電稱下鄉城蠻匪出巢擾亂幸將士用命奮勇往攻已於日前克復從此川邉可望肅清云云 
　　裁併邉縣消息頃聞張鎭守使因川邊地瘠民貧前歳新設之各縣有數十家者有百餘家者有巳設縣而知事尙未到任者現正與胡都督函商裁併之法以節經費 
　　調驗保荐處長川省陸軍審計分處處長周瀚辭職業經胡督景伊保荐汪君可權充任茲聞中央復電令調該員人京驗看後方行任命是以汪君將其團長一職暫交陳經權代不日卽遵命北上云 
　　挽留二師未准日前川北公民甘均等向都督府呈請挽留二師仍駐川北茲聞奉批云呈悉查駐防軍區早經劃定第一師之可以兼防該道本都督等之已熟且川南川北同屬吾民本都督欲求治於川北之心亦曷有異於川南一師素有訓練將來到防必有昭著成效大饜吾民所請留駐二師之處應勿肅議 
[南京政聞錄]  
　　韓省長通電各縣知事略謂自治機闗遵令停辦業經通限至遲三月三十一日以前完全結束在案所有結束限期以前改選一律停止其有選舉爭議尙未解决及訴訟尙未提起各案一併免議統由現任職員辦理一應結束事項不得藉端缷責仰卽分行遵照 
江北工賑問題昨日午後復開會研究公議章程二十條其最要者係省設工振總辦會辦坐辦提調若干員縣設分辦委員各一員會同知事選擇公正紳董隨同辦理工振分最重次重又次各縣分局經費照一成開支其餘均仿河工辦法 
下闗商埠現擬推廣自惠民橋東至鬼臉城北一帶低窪之處挑挖河坭逐叚填高建築巿房先從挑河入手河工事宜巳委顧花岩辦理 
財政部電韓省長云貴省所湃派財政會議員限本月二十五日以前到京 
江謙已允任敎育司長昨日黄炎培巳來省交代韓省長接袁總統通電云各省民政長改革以來閭閻困苦軫念民事上迓天和方春及時有無雨雪及各屬水旱情形其摘要電報俾知民隠大總統銑印 
[雜評一（無名）]  
　　損害利息中國聚歛之徒固有利上加利之借債者此爲巿井小人法律所不計者也不意堂堂列國而亦有此可　之舉動革命損失旣議及於間接而間接之外又有利息焉是亦可謂無頼而貪狠者矣 
　　陳璧之謀殺案陳璧受謀殺其姪之嫌疑罪今開審判矣是亦民國成立以來刑事上之一大案件也陳璧爲一前清之尙書而其犯罪乃爲謀殺其姪其人格可以知矣鳴呼聲明狼藉之官僚自是無惡不作也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀十四日政治會議之審查會]  
　　昨日（十四）政治會議開籌辦八旗生計及整理外債内債函案審查會其概情如下（甲）八旗生計案朱委員長因事請假許鼎霖代理將前日審查起草員沈君所草之報告朗讀經衆逐次表决其大略對於國務院提案及辦法有種種疑義（一）國務院所開之九百萬與籌辦處之四百萬餉額不符（二）中國財政現狀未恢復收入無着八旗生計非十年後不得實行國務院借欵用途能保其實事求是否現在要先派員調查京内外各旗户之實數（三）綏遠察哈爾東三省等處之荒地面積（四）開辦墾牧之實在費用調查清楚後始籌給墾費及旅費而定借欵之計畫否則有籌辦之名無籌辦之實不及數月借欵用盡人民之負担徒增國家之信用何在本日會議以林萬里寳熈籌劃辨論最爲切實就原報告書從文字上更改後卽商同議長定開大會日期大約下星期二三可開大會矣（乙）整理外債内債案此案異常秘密吳乃琛申明對於財政秘密案辦事人勿輕洩漏故秘書廳對於此案異常鄭重此次速記錄即不油印但抄存而巳前日經委員長饒君函請先印十五份而廳中未允是日開會到者十二人梁建章請假首由饒漢祥將抄出速記錄分别傳觀再開討論經陳懋鼎鄧鎔朱文　劉彭壽等討論甚久最後結果對於整理方法大致悉如原有意見但能於舉行内債而不牽涉加稅問題者則均無不贊同推定朱文劭鄧鎔等爲起草員 
[財政部彌補預算不敷之辦法]  
　　財政部調令京内外各機闗文云查民國二年度全國預算曾由本部於二年八月分送查照嗣經國務院議决修正業由本部核　完竣於民國二年十二月杪函送國務院並由院交部付印各在案現巳刷印成帙應卽分送惟本部此次核編修正預算之情形及以後補救預算之方法有不得不撮要聲明以資參照者查此次修正二年度預算之本意係注重於增入减出以斬眞確之收支適合乃修正預算彚編完竣其結果歳入　五萬五千七百二十九萬六千一百四十五元歳出　六萬四千二百二十三萬六千八百七十六元出入相抵仍不敷八千四百九十四萬零七百三十一元值此國基甫定財政奇窘之秋而預算總額又虧短若是之鉅本部再四思維焦灼無似使不共謀補救則危險何可勝言然補救之方仍不外使入欵能增出欵必減而巳茲先以增入言之凡預算所列舊有歳入各欵較舊收之額類多减少然昔時何以旺收今日何以短絀此中自有原因若不積極整頓則積弊永久不除卽舊額萬難規復務冀細心籌畫實力清釐剔抉爬羅除弊興利收數暢旺當可斷言至現行新稅如印花稅法業經公布施行契稅騐契費及販賣菸酒特許牌照稅等條例亦奉大總統以敎令公布能早一日施行即早一日收效務期斟酌權衡推行盡利萬勿藉詞創辦未久擴充匪易使法令等於具文則稅源旣闗府庫日充以吾圖地大物博整理得宜歳入總額决不僅三萬萬元之數此以再求增入爲彌補預算不敷之計者一也再以减出言之凡預算所列歳出同屬應辦之事卽同屬應支之欵第事有緩急之不同即欵有先後之互異使國家財力充裕自可萬端並舉因應有餘無如財力告匱預算不敷旣巳若是如因噎廢食理固有所不宜而　肉補瘡道又焉能持久故本部於二年度修正預算案交院後曾以不得巳之故查照前定維持預算暫行辦法五種略爲變通定爲辦法五條（一）修正預算額小於上半年實支額者則照修正預算額支給（二）修正預算額大於上半年實支額者仍照實支額支給（三）巳辦之事爲此次修正預算所删除者即日停辦（四）新創之事雖列入修正預算而尙未興辦者暫行緩辦（五）凡臨時緊要事項而爲修正預算所無者在京則由國務會議議决開支在外則由各該都督民政長或辦事長官電國務總理請示開支函請國務院會議公决一俟議决後卽當通行遵照如果循此軌道勉力實行則不敷之額或可補救此以再求减出爲期彌補預算不敷之計者二也總之出入不敷雖爲巳成之事實而收支適合實爲救國之本原今由出入不敷之階級使進於收支適合之境域困難窒礙自不待言惟賴内而政府外而各省抱定就欵辦事之宗旨任怨任勞力除　礙同心同德共濟艱難吾國財政前途庶其有豸否則收入未能增加支出復無限制與適合之原則愈趨愈遠破產之禍即在目前安危存亡間不容髮此本部所爲徬徨憂慮願與京内外各機闗共相勉勵者也 
[各省鹽務近狀]  
　　自稽核所章程公布後鹽務行政權半爲外人掌握尙留一部分容吾國人自動者惟有整理場產一事今丁恩氏則已實地調查若奉若直若魯若淮若浙已調查清楚前數日又赴閩粤滇一帶調查俟彼調查歸來而全國場產管轄權又難免不受影響茲將調查各省鹽政詳情彚記如左 
　　皖督改組商運皖北向銷淮北之鹽地近價廉皖都督近已改爲官運實則非官運而商運所謂官運者不過表面暗中實與蘆商合資經營故不運淮北之鹽而運奉直魯之鹽其初呈財部被駁後直接呈請總統批准惟丁恩對於此事極不贊成因其加價充軍餉謂與合同有碍未知如何解决 
　　卾督取消福利公司湖北光復後由本省組織福利公司借運蘆鹽以牟厚利每年所入不下百萬人言嘖嘖頗爲淮商所藉口近自卾督更易叚都督首先取消福利公司外問以爲識大體然叩其實際或謂僅取消其股東而有類於換東不換店之行徑未知確否 
　　桂督加價充餉廣東鹽商之包稅爲前清之秕政光復後粤省巳改爲就場征稅自由賣買而廣西亦欲爭歸自運廣東商人不許現則廣西都督已批准商人包稅每包（二百斤）加價七角以充軍餉粤商及運司極力反對各爭權利未知如何解决 
　　粤運使營運鹽業廣東瓊州孤懸海中產鹽甚富因海道險惡商人不往鹽場遂不設官聽其自產自銷已數十年幸而該處非有輪船不能運出故於官鹽尙無大害光復後引地已廢可以自由運賣僑商胡子春組織輪運公司向瓊州輪運私鹽入香港由香港灌入内地現在區運使亦投資其中 
又聞粤省自廢引商後從前之舊商似又欲改爲商人包稅現已運動區運使成熟聲稱以百萬元組織商包公司主動者乃徐某并聞某京官某秘書長均入股日前熊總理有令財政部云風聞有人在廣東主張商包鹽稅招摇集股如有呈請者嚴斥不准云云卽指此也現聞區運使已將商包辦法逹部已經部駁斥矣 
　　湘局長營小賣業湖南榷運　長王銘忠本係鹽商謀得此差不過數月鹽價每斤漲至百五十文設無數苛例每人只准買鹽一斤每鹽店只准開數小時又凡欲買鹽十斤者必須買煤油一瓶以致迭起風潮詳情已見前報 
以上不過略舉一二民國官吏上自都督下迄鹽運使榷運局殆無不視鹽政爲彼發財之事業此次丁恩調查卾湘皖蘇歸來謂鹽務改良無論何種政策斷非中國官吏之所能辦殆亦有爲而言者也 
[熊秉三再辭總理之呈批]  
　　内閣國務總理熊希齡於總統准其辭財政總長兼戰之後特再陳情請大總統另簡賢員擔任國務業經照准於十二日命令發表茲錄其原呈並大總統批詞如下㈠呈文竊希齡昨以才力竭蹶貽誤國是懇請退避賢路乃蒙鈞諭優嘉僅准免其兼任希齡自顧何人敢再瀆請惟是泛水之舟操舵者旣無駕駛能力必須易人乃可渡登彼岸時局艱危無以異此倘自知其力不能勝而復勉强支持將恐載胥及溺補救爲難希齡一身不足惜其如國事何　再陳情伏乞俯如所請另簡賢員擔任國務俾得少免答戾曲荷保全無任感悚待命之至㈠批詞據呈已悉該總理兼任艱鉅夙矢精勤前者陳請辭職特許免兼財政以節賢勞至於任重鈞衡方冀情深維繫乃仍申前請彌切去思念時局之多艱思得賢而共理再三慰留並命國務員合詞敦勸缅維舟楫共濟之忱深切金石爾音之感旣執袪之莫遂悵回　以無從勉順所陳准免國務總理本官此時高引諒有幸於遂初他日訏謨願無忘於辰告此批 
[規復文廟建議案之批准]  
　　政治會議議員任福黎等提出規復文廟建議案旋歸入祀孔案併案討論多數贊成認爲建議成立當由議長李經羲遞呈大總統請爲裁奪施行原呈云據本會議議員任福黎提出規復文廟建議案一件内稱伏讀大總統特交說帖祀孔案内有孔子賅百家之精立人倫之極有國有家有身者率其道則治而存違其道則亂且亡斷無廢祀之理此次議禮儀節似應與祭天一律方昭隆重等語伏查列代尊崇聖道凡直省各州府縣均設立文廟以祀孔子並設立學官主持祭祀贊佐敎育典禮備極優隆逮後科舉停廢學官一職即被裁撤然尙改爲奉祀官專理祭祀誠以學校雖有變更道德不容淪喪福黎前在湖南内務司任内見各處文廟軍隊雜居學生寄宿或改作新劇團演唱戲劇或佔爲女學校晒晾穢污觸目傷心令人流涕均一律飭令遷移湖南如此他省可知近年以來類此事情當復不少今大總統尊崇至聖特議上儀維持世道人心功用至偉欽服莫名擬請由本會議呈請大總統令飭各省民政長轉飭各地方行政長官將原有文廟一律規復尊崇不得任聽損壤並每縣設奉祀官一員管理廟務敬司祀事每月逢星期日開明倫堂集合人民宣講人倫道德使人人知所興感潛移默化裨益世道人心實非淺鮮而於尊崇至聖精意更覺周備無遺再此項奉祀官須在本時用古者賓興之法擇本縣之有學識道德堪爲師表者行鄉飲酒禮舉之其年歳當在四十以上由知事呈之内務敎育兩司核准後呈請民政長任用卽由民政長彚報内務敎育兩部備案查核至於奉祀官俸薪或在原有學田項下開支或由地方另行籌備均聽酌核辦理伏請交議公决等語到本會議復經議員周易厦仲呵旺益喜蘇乃錯周傳性朱爲潮江贊桑布朱文劭夏孫桐許鼎霖等之連署贊成查本會議規則第二條本有議員建議之規定茲該議員任福黎等遵奉提出規復文廟建議案與大總統尊重聖道之宗旨尙屬相符謹於一月二十九日議决祀孔諮詢案後提出併案討論經議員大多數贊成認爲建議成立理合據情錄案呈請裁奪施行謹呈聞已奉總統批交内務部查核分别令行各省民政長轉飭各地方官遵辦矣 
[經科大學又將出現矣]  
前日孔道會會長王錫蕃惲毓鼎等聮名呈請大總統將小學讀經咨詢政治會議决施行曾經大總統批以小學讀經爲至當不易之理萬古不刋之法著卽施行母容交議并飭敎育部速行將小學讀經辦法議覆以便核閱宣布施行茲聞敎育汪總長巳經督飭秘書各員將小學讀經辦法詳加議訂略分三級第一級中小學以下由部摘擇纒書之精要編成敎科書分期誦讀第二級高等學校將五經一律分期誦讀第三級設立經科大學專研求經書之微言奥義已於昨日呈覆大總統核准後卽行宣布全國各級學校遵照辦理矣 
[勦匪時代之豫省官吏]  
　　民政長之赴任河南民政長調任田文烈之命令發表後田氏卽在京與政府籌商剿匪辦法赴任尙無定期昨叚總長特致電政府催田就職大約田氏今明日卽可出京赴豫云 
　　宣撫使之特派總統深以河南邅白匪浩刧到處塗炭至爲不安擬特派信任大員前往宣撫以慰與情頗聞有人推舉袁紹明氏前往總統亦以爲是巳親與袁君言及諒不難得其同意 
　　唐統領之赴援日前張都督來電略以匪勢漸退但陳州爲汴中要區該處軍隊甚少擬調駐紥北苑之備補軍前來駐紥已經大總統批准該軍統領唐天喜奉令星夜出發直抵陳州屯紥 
　　熊統領之猛戰近據光山來者言白狼聲勢大减巳向穎州逃潰并聞匪徒子彈告罄當不難一鼓成擒所有前傳拱衛軍熊統領失利一節茲查確係一時子彌用盡不得不暫收回其初熊進戰甚猛繫斃匪衆實一千五百餘人當卽窮追致被匪羣集園攻乃迫於險現匪勢并無增加云 
[卾省捕戮黨人彚聞]  
　　段香岩都督接篆後拘捕黨人土匪甚衆因所據皆偵探之報告 
多不確實致被捕者固不乏破壞派而涉嫌疑被誣害受牽連之誤遭拘究者亦　繁有徒惟軍法局長程君爲人明幹心地慈悲不肯輕易殺戮凡跡涉疑似訊無証據者皆開釋交保故捕獲雖多刑者尙少居民見軍警今日在某處園抄明日在某宅緝犯不免謡疑惶惑聞中社街有石姓因有日本南洋等處寄來郵件　被偵探指爲前在省城謀亂諸留學生之機闗遂將其宅查抄捕去户主二人巳由軍法局訊問該郵件不能作爲證據然已監押多日不釋昨經該社紳耆呈請交保亦無效因係段督發交該局審間現在供詞未經叚督核閱批示該局不敢卽釋也又南湖武泰閘地方庽有退伍軍官許郁文被人控爲煽惑鄂軍謀亂被捕亦毫無証據同時與許一併被逮者又有素居花堤街之吕坤山亦係偵探指爲藏匿黨人者今皆在押未能保釋更有保安門外洪興鞭砲店係仇者陷害謂其私造炸藥賣於亂徒當軍警往抄時獲精製白硝若干斤此本可爲造花炮之原料但各店因其價昻無用之者該店獨儲藏甚富情殊可疑是時店主雇工均出外遂將其婦拘回城内審辦此外保安門祝家院第十一號門牌某姓八步街某雜貨店水陸街第一號何家南湖附近某小酒館均曾被軍警搜查有獲犯與證物者有並無禁物亦拘其户主研訊者種種不一即有涉嫌疑者亦不過黨中之無名小卒從未聞有緊要人物就獲誅戮之亦殊可憐耳 
叚督昨又偵悉有大批黨人來省分住斗級營各棧房意欲趁此裁併師旅之際煽惑暴動特派高等偵探多人連日在該處密查十一號午後竟在漢立客棧破獲黨人四名係五號由滬來卾同行六人均住該棧是日有二人渡漢未歸致逃法網當由巡警五署解送軍法處並認眞查緝同黨斗級營街客棧最多是日漢立案破如天吉等棧庽客之無故倉卒搬遷者甚夥某棧並有住客數人委棄行李而去該棧不敢隠瞞巳請巡警細密檢查其行裝各物又聞華一賓館内住有居正何海鳴派來之劉化一郭華山黄亞公馮勤甫等五人卽在其内暗設機闗勾結土匪前日因自分財不匀馮勤甫怒遂自往警廳出首致劉郭等均被獲惟黄宿於租界妓家未獲以上各犯罪狀較爲的確該偵探已獲重賞矣 
省垣警廳探訪隊前在斗級營森昌信局内拿獲黨人車繼斌李柏懷二名搜出委狀及秘密信函内有誓約原文機闗地點訊據車供在滬由賀公俠發給孫文委狀派其爲武漢總聮絡員卾省革命軍箋備處處長李爲武漢總招待員隨由警隊按照其秘密册所載人名地點及暗探所得又破獲機闗十處拿獲卾省退伍軍人吳子英等八名均與車李往來密切並供有上海賀公俠約期陰曆正月十五日前後來卾運動大舉孫文黄興李烈鈞季雨霖現均在申派人往河南聮絡白狼籌商進行云云並續獲同犯徐家富方漢卿等七名一併移解陸軍審判處研訊多日錄供呈奉叚督於十二號批令到處着將車繼斌李柏懷吳子英及在華一漢立二棧拿獲之劉化一郭華山等十一名一併處斬是日本擬執行因係南北統一紀念日故至十三號始將各犯綁赴得勝廟前行刑各犯多有家屬在省聞信悉往刑場哭奠慘不忍睹是日設都督發布示諭宣布各犯罪狀并謂查核各犯原供證以秘密　約及勾結詭謀情形直欲傾覆政府滅亡國家且有各省均設革命籌備處假使黨羽遍布禍患蔓延雖國家不得已而用兵不難聚而殲滅而父老子弟頻苦鋒鏑試問地方元氣何時可復人民生產何時可安本都督痛恨之餘不得不將該犯等罪狀較重者處以斬刑其次分别監禁涉嫌者則悉予保釋概不株運惟查該犯等以退伍軍人爲多大半爲季雨霖之死黨盲昧附和雖加誅戮未　不憫其愚頑在黎副總統前任都督時原以從前光復軍人一旦改變宗旨復又謀亂不忍加以懲辦分别裁遺退伍實屬法外施仁乃該犯等不體副總統委曲成全之苦心甘願從逆自蹈刑章屬在青年可痛尤可惜今特剴切布告凡已犯者旣置典刑未犯者務知警戒其受有秘密運動領有逆證者倘能投案自呈定准免其治罪抑或自行銷燬亦不再事追求云云 
[揚州破獲機闗餘聞]  
　　斬决黨人兵士唐春林等前由陳兆豐團長督隊捕獲於十四日正法今日（十六）復將該黨支隊長盧守祥等三名由縣會同張旅長電奉都督飭令就地正法黨於西門外大汪邉斬决由陳團長督同軍隊押解至該處行刑 
　　謡言又起揚州連日捕獲黨人緹騎四出街巿中忽又起謡言謂黨人將於舊曆念七日起事並謂河邊井口皆放有毒藥水不可食等語其餘　言尤多深願軍界長官有以盡維持之責任也 
　　電招會辦揚州清鄉局雖奉省長允許撥給鎗械子彈然迄今尙未具領縣知事兼清鄉坐辦温尙曾現以黨人雖已捕獲而防維不得不嚴特電揚　清鄉會辦丁和等請其迅速至揚會商領械事宜 
　　牽涉劇園淮揚觀察使萬繩栻電令縣知事温尙曾云奉馮都督眞電以十二圩衡帮鮑成龍等集資演戲酧神黨此黨人匪徒勾結思逞之際一經開演保無有匪徒溷雜滋事仰卽飭縣迅速禁止希卽照辦等因温君奉電以十二圩係儀徵縣界當即錄電知會儀徵知事並電復觀察使查考又聞當黨人謀亂之時曾有謡言謂將於舊曆十八夜在廣陵大舞臺影戲園發始經某團長查悉預爲防止現縣知事已會同張旅長以該園仍准開演慮滋事端巳令其停演矣 
[贛省與美國交涉案（續）]  
　　（二）明記所運美孚煤油中途被竊一案節經函逹各該地方審檢廳從速辦理旋准南昌地方檢察廳函以應歸撫廳核辦又經本特派員函請就近將徐翊康李球仔傳案拘留質訊日前貴副總領事面談此事經本特派員面商高等檢察廳電飭撫廳將案提省訊辦茲准撫廳公函巳將徐思喜及該案全卷解省等語撫州距省數百里旣不通輪船又無鐵道卽此數禮拜内將案提省巳屬迅速函電往還並無一日延擱貴副總領事以爲尙未究結此則不諳情形所致總之此案旣經提省審判廳自能追償按律判斷貴副總領事如因此案在省久候鄙意以爲殊可不必 
（三）美孚洋行碼頭及沙河美以美會敎堂因兵亂損失應認賠償一事此案前接貴副總領事來函距今不過十餘日早巳兩次令催地方官調查現在尙未復到此次損失賠償數目甚徵但調查須經過許多手續又爲部章之 
 
 
 

Page 7

 
 
必要一俟復到自應賠償將來賠欵即由本特派員而知貴副總領事及顧總領事飭該洋行敎會就近在九江或在漢口銀行領取此時本特派員未據地方官查復又未經奉部復准實屬無憑照　此等小事且係普通一律辦法（法國敎堂亦有應償損失）　副總領事若因此而延緩歸期鄙意亦以爲可不必 
㈣葆靈女學校新造房屋基址貼近北壇北壇爲官有產業警察有保守官產清理界址以及保護外人敎堂之責更有調查户口稽察建築之權前次函商交契給騐正所以清理界址以便保護來函所稱不願交給查騐未免誤會至云　有故意毁滅暗地偷撕則設想更出於意外蓋縫交騐亦係當面之事何至有此行爲 
以上各條所述俱係實在情形貴副總領事素明公理　　以深願中美邦交益固爲言本特派員亦本此心始終不渝若本特派員一方面委曲求全力顧友誼盡心辦事而貴副總領事則終不見諒一味以盛氣相亦屬無可如何禀知貴公使告知貴政府權在貴副總領事本特派員未便過問也順頌日祉毛昌嗣 
地方通信 
[蘇州]  
　　吳縣騐契情形詳述上年騐契條例頒布後吳縣宗知事卽加訂變通辦法數條在本署設櫃開辦乃迄今五個月期限巳滿照章第六月須强制執行房契一項僅有二百餘户遵章檢齊契據上櫃呈騐然其中又有大半與所定辦法不合而退回者田契一項也無一户呈騐是以吳縣所收騐契費不過百元左右查吳縣之田單向不作憑凡業户賣買者均以催甲及佃户爲憑即長元二境之田亦大率類此且大都祖遺之田並無契據僅有歷年糧串又各業户近時買得之田皆係十數畝數畝數分零星立契者居多大半不過户完糧時又不按契分納故糧串與契紙不能對證今定章須檢齊前五年糧串與契紙對證方能騐契補稅故田契一項更爲觀望也前聞有某紳倡議謂若照此項條例辦理恐契單串三項永無理清之日即使限滿之後定有罰章恐亦罰不勝罰不如變通辦法或由縣知事通盤籌劃約計全縣應收騐契若干按畝匀攤每畝應收費若干（此費或改爲換契費）矣征收忙漕時按數帶收復於掣給版串時分别按串給發新契紙似此辦理旣無漏納之户又無重複朦領之獘而公家收入亦不致有短少之虞云云擬於日内陳請縣知事轉請省長核示矣 
[鎭江]  
　　鎭守使受任續聞新簡鎭守使施君蒞鎭各節迭紀本報昨施君發出通告略謂遵於本月十四號率帶第五師混成旅來鎭任事並通告闔境父老子弟一體週知等語聞施君蒞鎭後卽將城内旗營前清將軍衙門改爲鎭守使公署所帶第五師混成旅之馬步砲各營隊共三營分駐城内外各要隘十五號出外拜客衛隊荷鎗前驅次爲馬弁每人皆繫一小風砲施君則策騎而行觀者甚衆昨日鎭地各陸軍官長曁地方各署局官員咸詣鎭守使署晋謁均經施君一一延見各略詢數語而出聞施君到鎭後先傳原駐在鎭之第五師二十團張克瑶團長進見詳詢鎭地各軍隊軍紀及防務情形說者謂不久必將有一番淘汰也 
　　九龍山匪首正法駐鎭要塞龔旅長前奉令緝獲九龍山會匪頭目劉子堂一名解縣研訊供認不諱昨日轉奉大總統令著即按照軍律正法劉知事龔旅長遵卽將劉犯於十六號綁赴寶蓋山下行刑 
[浙江]  
　　財政會議電催議員中央特開財政會議業經通電各省派員與議以資統籌進行頃聞屈省長國稅廳胡處長接奉財政部電催浙省所派與議議員限於本月二十五以前到京云 
　　派員監視减政頃聞政府以各省裁减軍隊一事勢在實行而减政節費問題亦須即時解决各省情形旣有不同而各長官又恐與中央隔閡非派員馳赴各省監督一切不足以收成效聞已派委員兩人來浙一面已令致浙省長官接洽矣 
[天津]  
　　趙都督返津直隸都督趙智菴率同隨員人等於昨日由京乘坐火軍回津是時警察廳長楊君敬林督同偵探巡警各隊齊集河北新車站歡迎 
　　駐津美領易人外交部特派交涉員昨奉外交部訓令内開中華民國三年一月二十八日准美芮使照稱本國外部派萬格爲天津總領事署知事官請轉行知照等因前來除照復外相應令行該特派交涉員照章接待并呈報本省長官可也 
　　選舉約法會員昨日下午二鐘直隸行政公署内務敎育財政實業四司科長科員人等假省會地點開會選舉約法會議會員當經選定王劭廉得二十票李榘得十八票要件 
[駐外財政員事務處辦事細則]  
　　第一章總則第一條本處承總次長及駐外財政員之命辦事本部官制第三條所規定之各項事宜第二條闗於本處辦事權限會議規則編輯檔案處理文書等手續均照本部辦事通則辦理第三條本處因事務上闗係需用各種書報得隨時呈請總次長撥欵購備以資參考第四條本處應辦事務分爲左列各項一往來文電二國外通信三編輯財政經濟年鑑四著述中西文論說第二章往來文電一第五條文電經總次長令由本處主稿者應即依照本部辦事通則辦理第六條本處收到文電後即呈請總次長核閱如有闗涉别部者分别函送第七條往來文電由本處指定人員繙譯摘由收發保存第八條本處稿件如有應登公報者卽鈔送總務廳轉送登載第三章國外通信第九條本處應將闗於國内政治財政金融工商以及其他事項爲駐外財政員所應知者隨時報告第十條本部各署局廳司過有事件應通知駐外財政員者當隨時移付本處由本處轉遂第十一條本處與駐英辦事處每星期至少通信二次以每星期一星期四爲例行郵寄日期第十二條尋常函件由主任或助理員簽字郵寄第四章編輯財政經濟年鑑第十三條財政經濟年鑑照左列綱目編輯之　一財政情形二商務情形三金融狀况四交通情形五農林工業第十四條編輯年鑑應按前條綱目作統計表說明書或論說第十五條年鑑以漢英文分册刋行第五章著述中西文論說第十六條本處著述論說其主旨有二一發長政府之意見二糾正中外報之鍺誤前項著述以闗於中國財政者爲限第十七條闗於前條第一欵之論說應由總次長或駐外財政員授意由本處擬稿但本處如有意見亦得先行擬稿呈請核准闗於前條第二欵之論說應根據外人評議中國財政之言論辯明其是非或糾正其意見第十八條中西文論說應由總次長或駐外財政員核閱後再行發表第六章搜集材料第十九條本處每日將本部收電發電收文發文簿詳細檢閱遇有文電爲駐外財政員所應知者即向各署局廳司調取原案摘要報告第二十條遇有秘密事件爲駐外財政員所應知者應由本處人員親向各署局廳司長詢明發密電或密函通知秘密事件均蓋秘密戮記本處人員均須嚴守秘密第二十一條凡部外事宜爲駐外財政員所應知者得向各主管官署或他種機闗詳細詢明分别報告第二十二條本處購備中西各報逐日檢閱遇有闗係財政者分别收集以資參考第二十三條各種日報雜誌應按照日期先後彚齊保存以便隨時查閱第七章附則第二十四條本細則如須修改得由本處斟酌損益呈請總次長核定施行第二十五條本細則自公布日施行 
[雜評二（默）]  
　　預算之彌補欲預算之有效不可不求收支之適合欲求收支之適合則其所不敷者必設法彌補中國財政危險至此雖大計學家亦無奇妙之彌補法仍不外增入减出而已增入無他法不過搜羅舊捐稅添行新捐稅减出無他法不過停止興辦之事業裁汰各種之政費由此以求收支之適合誠哉其適合矣然而民力亦已盡事業亦且廢國家之根本亦萎於收支之適合矣嗚呼中國之預算 
　　官吏之奉法政府方飭各省嚴禁烟賭而内地之烟賭依然如故矣政府方飭軍隊不許騷擾而六廬之兵大肆刦掠矣政府方飭地方官保護敎堂而皖省戕害敎士赤峯擾及敎堂且起中法交涉矣此皆官吏奉行不力之證也政府僅飭停止議會以備改組卽有人請從此撤消政府僅飭勒停不合格學校卽有人請一律停辦政府僅飭查辦黨人即有人將黨人之疑似者與黨人之眷屬產業大加搜捕查抄此皆官吏奉行過力之證也不力其所當力而力其所不當力中國尙能平治耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[停辦自治機闗之布告]  
　　上海縣公署昨日發出布告云案奉民政長韓電開縣巿鄉自治機闗奉令停辦本民政長業經遵令轉行並訂定執行細則飭卽照辦在案各該知事應俟文到後查照妥辦不得誤會操切此電到後先將各該地方應領之附加稅截清未發之欵不得任意挪移仍將所收附稅巳發及應存各欵開册呈報至地方現巳興辦之學堂公益各項事宜自應慎選公正士紳及自治中賢逹之員分别委任辦理督率進行欵仍照發一面將遵辦情形呈報候核均母違延切切等因奉此除遵照省頒訂定執行細則分别辦理並將所收附稅巳發及應存各欵開册呈報外凡在　邑人民須知各級自治機闗雖經奉令停辦而業巳興辦之學堂公益各項事宜仍須委員辦理督率進行應發之欵均須照發其從前辦理各項事宜之職員爲各級自治機闗所委託及人民捐輸欵項爲各級自治機闗所經收者均應一律循照舊章賡續有效母得誤會事理觀望遷延致違民政長督率維持之至意合行剴切曉諭仰卽一體遵照特此佈告 
[弔查推廣租界舊卷]  
　　法工部局要求推廣租界一事曾由上海縣洪知事邀集各紳討論辦法呈請楊觀察使據理力爭在案茲悉楊君得報後業於前日諭令洪君將前清光緒二十四二十八等年滬道與法總領事議結推廣租界一切案卷檢呈到署以憑核辦 
[鎭守使參預推廣租界事三誌]  
法人要求推放上海西門外一帶租界業由鄭鎭守使查得前清滬道辦理續放法界原案訂定西門外地方永遠不再放爲租界載明合約在案現旣違約欲在該處再放租界自宜拒絶以符前案惟查西門外華界管轄地圖尙未測繪故於前日商由警察薩督辦請飭該警區迅將西門外華法交界各處及現在華界管轄之各馬路趕緊測繪詳細地圖並於圖内明晰批註呈候查核 
[又有黨人起事之謡言]  
鄭鎭守使前日又據探報訪聞滬地潛伏之黨人現又約期於舊曆正月二十八晚擾亂治安並有攻刧製造局之謡報請防備等情鄭汝成君以此稱謡言均係黨人有意散佈煽惑民心此等技倆已屢見不鮮惟恐商民人等疑慮誤會致起驚惶故特令行淞滬各軍隊妥爲防範並請警察督辦轉飭各警區一體戒備以資鎭　 
[嚴防白狼私購軍火]  
　　上海鄭鎭守使接安徽倪都督電開白匪現在皖省霍邱等縣各鄉大肆刦掠業巳派軍馳往剿辦茲據軍探報告偵悉白狼賊軍近因軍火用罄暗派凌毅岳冠清孫俄軒管鵬等帶鉅資潛往上海私購軍裝希圖運回接濟賊兵軍需請爲查緝等情查凌毅等向係皖省著名叛黨前因接授逆首柏文蔚僞令在皖省運動事敗曾經通緝未獲乃敢勾通白匪代爲赴滬私購軍械實屬甘心謀叛罪大惡極自應嚴密查緝凌毅等務獲究懲希卽查緝等語茲悉鄭鎭守使除通令各軍嚴緝凌毅等務獲解究外並巳函致江海闗施監督轉請新闗稅司查照凡有兵商各輪由滬出口者着令華洋仠手人等詳細稽查以杜偷運 
[巡閱使電調軍艦]  
　　駐滬海軍李總局令接長江張巡閱使電稱白狼規率羽黨在漢口下游一帶長江各口勾結黨人意圖舉事業已呈奉總統電令親往查拿請速派艦馳赴浦口以便乘輪游巡各口查緝匪黨等語昨李總司令已令建安砲艦迅速上駛矣 
[黨人臨刑時之眞姓名]  
　　上海鎭守使署軍法科長奉發研訊之黨人羅春廷業巳訊實擬判死刑呈奉鄭鎭守使核准於昨日（十八號）下午一時在營倉提出派撥衛兵四名押至製造局内西砲台地方令羅坐在被褥之上正欲行刑羅見衛兵所執埋葬木牌上有羅春廷三字羅卽聲稱此非眞名旋索鉛筆自書陸千野三字據云此乃確實姓名年僅二十餘歳言畢開槍擊弊屍自即埋葬該處聞臨刑時毫無畏懼之態云 
[探報黨人蹤跡]  
　　江蘇都督府駐滬偵探楊標陸祥等偵悉湘人曾錫侯於上年寗滬開戰時在寗垣何海鳴處充當參謀失敗後逃往日本茲又於前日附乘日本公司輪船來滬同行有中國留日學生男女十餘人在下海浦登岸後即往虹口蓬路某國旅館居住因卽電禀江蘇都督馮國璋君並面禀上海鎭守使鄭汝成君請速函商楊交涉使照會公共捕房密拿解究 
[軍法課密訊張承武]  
　　鎭守使署偵探前在九畝地拘獲黨人張承武一名發交軍法課押候訊辦巳誌前報昨晨經軍法課長王君將張提案研訊二小時之久闗防頗爲嚴密據聞與暗殺黨亦有闗係云 
[引渡黄社首領之磋商]  
　　黄社首領黄競白（卽王利川）許一蜚（即陳稼生）由浙來滬庽居小花園國民旅館内經浙江朱都督偵知電請鄭鎭守使轉行公共公廨逮案訊押巳迭誌前報茲悉朱都督以黄許皆王金發之同黨王充紹興都督時黄許狐假虎威劣跡昭著前在浙省圖謀起事發覺潛逃今復秘設黄社密謀破壞大局自應嚴辦業巳電請中央轉飭鄭鎭守使磋商引渡鄭君接電後當飭公共公廨正會審官闗炯之與領事團切實磋商聞現巳得領事團允許俟捕房將黄許解請公堂預審後卽可解交浙省歸案訊辦云 
[密訊西婦被害案]  
　　公共租界禮查路十四號門牌德商南門牛肉莊主婦密雪司南門被人謀斃並被盜去鑽戒及金珠飾物鈔票現洋共值洋三萬五千元業由捕房將跡涉嫌疑之西崽朱不毛小馬夫王阿四出店潘阿四張連生並巳歇西崽林左君先後拘解公共公堂經中西官迭次訊供毫無證據判潘張兩人交保開釋朱王林三人押候澈查在案茲由捕房查得是晚大馬夫周小弟家謝年曾邀各人到家晚膳以致行内無人出此巨案情節不無可疑當於昨日將周小弟與朱小毛等一併解送公廨經闗讞員會同德領師君升坐特别公堂研訊良久闗防甚爲嚴密聞周供稱是晚九時回家至一時到行不知此案如何發生判將一千人證帶回捕房候午後三時繼續密訊 
[續訊巨匪焚掠情形]  
　　江北阜寗縣土匪柴壽山（卽沙紹卿）潘永順（卽張建平又名張二長腿）因於去年在阜屬東坎邨等處糾黨蹂躝地方逃匿來申由兩淮緝私營調查員祁蔭之帶同眼缐來滬報請公共公廨飭知捕房派探協同將柴潘二人及形似同黨之許全富于瑞芳王壽方蒯渭昌等一併拘獲迭經公堂訊判柴潘及許還押兩王與蒯各交三百元人洋並保候再復訊嗣因無保一併收押在案前日午後由廨繼續研訊先由被告代表穆安素律師向事主朱體璧盤詰一番繼據另一事主孫洪恩上堂由中央政府代表高易帮辦瓊司律師詰據供稱被告沙錫綸（卽沙紹卿）張二長腿於光復時騷擾地方故由該處紳商自行集資招撫以衛閭閻乃去年八月間忽復糾黨開鎗焚刧我聞鎗聲出視見勢不隹避於叢塜之聞始獲倖免然家財房屋已焚劫一空當時被刦之家除呈報阜寗檢察廳外並分呈江北護軍使及都督省長求究餘供與朱略同旋由被告代表穆安素禮明兩律師向孫盤詰良久並向詰稱被告糾衆焚刧爾是否目覩答稱係親自看見訊至此因時巳晚闗讞員商之英領康君判仍一併還押候再復訊如兩王及蒯有人洋妥保仍照前斷准予交保候訊 
[過户必須完稅]  
　　上海縣知事奉江蘇省行政公署曁國稅廳籌備處通令云案奉大總統敎令制定契稅條例業於六百四號政府公報公布在案惟人民積習往往於買賣不動產之契據圖省小費匿不報稅保障權利之說幾若充耳不聞是在各縣知事多方勸導實力稽查庶無隠匿之獘查民間買賣成交必須過户完糧應即責任經管過户人員（舊名册書或糧書各縣名目不一）凡有業户來署過户卽須飭令先行報稅非有印契不准過户或已過粮各户亦須責成主管者詳細查視如未報稅卽指名飭令補稅不得聽任匿延本省契稅收入果能整理得宜約計不在少數若徒以一紙文告敷衍塞責無怪人民淡漠視之隠匿如故民國契稅條例旣奉大總統敎令公布一俟新定契約用紙及特别印花頒到後卽須遵照實行現尙暫依舊例辦理納稅較輕業户無不樂從之理各知事務當廣爲勸導切實進行本民政長本代處長將以辦理契稅之有無起色爲各知事之考績其各凛遵母稍違延除通令外合行訓令遵照 
[崔廳長之賞罰]  
　　滬南警察分廳長崔鳳舞君昨日通令各區署云照得巡警夜崗帶鎗原爲預防不測藉資保衛且鎗械不准離身或於地上屢經傳知在案各巡警宜如何實力奉行以重職守茲查前晚十時一刻一區三分署縣橋第一崗警在小攤食物置鎗於數步之外漫不經心倘有意外何以自衛而防患似此弁髦定章玩忽勤務若不嚴行懲處何以儆效尤而肅警規應將該警責革該署員巡官曁該班巡長於該區崗警違章有疏查察殊屬非是應各記過一次以示儆戒又查一區二分署觀雲路第二十一崗該處道路極寛該巡往來梭巡以手指揮車輛行人分上下道走偶有不遵者諄諄告誡實屬可嘉之至着記大功二次賞洋二元並以巡長記名提升以資鼓勵除令知一區二分署曁三分署將該警姓名查報遵照外合亟訓令各該署卽使遵照傳知所屬各長警用昭勸勉此令 
[禁烟專員之掃興]  
　　陳政華君前由穆警長特派爲第五區（卽浦東一帶）禁烟專員已屆三月現崔分廳長以辦理禁烟毫無起色訓令猛進陳專員則因五區境地遼闊辦理不易呈請核示並聞陳專員因須回里掃墓擬卽呈請辭職云 
[規定警務會議之]  
　　閘北警察分廳徐廳長前定經星期　下午一時聚集各區署長署員到廳會議警政進行方法　誌前報茲因每星期各警員到廳時間參差不齊故廳長昨又通令各區署自後星期會議各署長員務各凖於一時到廳出席會議母少　誤云云 
[選補巡警之權宜]  
　　閘北警廳所屬各區署近因力圖改革開除不及格之巡警甚多以致敎練所學生不敷選派茲經徐廳長通令各區署暫准募送騐補惟送驗人數務逾所缺人數以便擇優錄用云 
[要求省釋嫌疑犯]  
　　閘北馬家宅西洋人羅帝戤司住宅被盜行刦並拒傷事主旋由該處警區偵探拘獲嫌疑犯馬祥生馬木林刑小毛邢阿三等解送地方檢察廳訊供不認管押候查在案茲有馬祥生邢小毛等之親友王小芳吕金發等聮名到廳具禀聲稱馬祥生等實被探警等誘去解案並唆使妄攀數人爲此來案請求省釋等語汪廳長以馬祥生等有無寃誣現正派員查察諭令靜候核示 
[盜匪脫逃後之騷擾]  
　　著名盜匪張小弟於去夏開戰時由地方監獄隨衆脫逃之後仍存浦江中糾同羽黨行刧來往船隻上財物茲又爲偵探拘解地方檢察廳派員預審明確起訴審判廳於昨日午後開庭辯論選任義務律師金鴻翔爲之辯護楊庭長命提張小弟至案研詰據供本地人摇船爲業所有在外行刧情事並非小民一人所爲尙有同黨十餘人現匿何處實難指定請求明鑒楊君曰爾犯刦案共有幾起不妨直說張答稱小民自逃出之後在浦江中共搶三次請求輕辦金律師起言張小弟在監脫逃並非有意惟行刦民財物彼已自認本律師無辯護之理由請堂上從輕辦理楊君曰張小弟糾衆迭次盜刧並在監脫逃兩罪均已成立今日爲辯論終結聽候宣布判决遂命張犯畫供釘鐐收禁 
[泥城外又出刦案]  
　　泥城外馬立師大沽路九百七十二號門牌婦人謝王氏家于前晚十時許突有匪徒多人打門入内闖至樓上臥室各出手鎗剌刀嚇禁聲張刧去值洋五千餘元之金珠飾物以及綢皮衣服等件該氏因家無男子且見匪勢兇横祗得任其搜刦而逸事後投報捕房捕頭立飭中西探捕兜拿無着仍飭認眞查緝務獲懲治 
[黄浦江中之怪現狀]  
　　昨有湖北人袁海山王錦臣乘輪來滬雇划子船駁運行李不料該划船上已有流氓多人迨駛至中流各流氓卽訛詐洋二十元否則定欲推入浦中袁王二人大聲喊救始由水巡赶往救護拘獲流氓張阿金江昌明兩人解至浦東第五區警署移解南巿分廳留候預審核辦 
[續控董保盜賣墳地]  
　　單永春控西門外董事楊聲甫串通二十五保十三圓地保沈雨春（即沈阿多）盜賣墳地等情前經地方審判廳開庭辯論因楊未到致未判决前日又據單永春之兄到廳禀稱西門外斜橋十三圖内之祖墳實被楊沈等串合盜賣與朱鑑林爲業朱將該墳地改作花園楊等得價後彼此瓜分應請提案集訊卽可水落石出等語張廳長諭候批示辦理 
[照料閩省散兵]  
　　滬南警察分廳長崔君奉督辦薩鎭冰君訓令云昨准上海鎭守使鄭函開頃准福建鎭守使李電開閩省現又裁兵屬江蘇籍目兵二百六十五名湘籍二百六十四名派第五團一營吕排長帶兵護送滬漢兩處乘公平商輪本日下午五鐘自厦開行過滬時請照料一切前來相應函逹貴督辦屆時飭屬照料爲荷等因准此合行令飭該分廳長遵照如上開閩省裁兵到埠或過境務派員警妥爲照料等語崔君遵卽令知各區警署一體遵照並將到埠後辦理情形具報以憑呈復 
[分送學校一覽表格]  
　　上海巿政廳學務委員賈豐芸君致上海巿區域内公私立小學校函云敬啓者接縣知事函内開案照部定學校職務敎員及學生一覽表式五種前奉省令公布當經分行遵辦在案現在各校將次開學前項表式均應填送以憑轉報茲由本公署按照各表刋印並附填表說明除中學校另行刋送外相應函送表格八百紙即希貴處查收分發本區境内公私立各學校務於陽曆二月底以前填齊彙送本公署以憑分别存轉幸勿愆期是爲至要等因合行將表格分發以便　送縣公署存轉幸勿愆期爲荷 
又致上海巿區域内　私立中學校及專門學校甲乙種實業學校函云敬啓者接縣知事函内闗案照部定學校職員及學生一覽表五種前經本公署照式刋印並附填表說明函送各巿鄉分發本區域内公私各學校在案茲將中學校及甲乙種實業學校專門學校應填各表照刋送上即希查收轉發並知照各該校將所學門類一欄何科何門何類分别註明務於陽曆二月底以前填齊彚送以憑分别存轉等因合行將表格轉發貴校務希於二月底以前填齊交下以便彚送縣公署存轉幸勿愆期爲荷 
[旅館藏垢納污]  
　　英法租界内近有一種旅館專事招集一般似妓非妓之婦女與寓客苟合從中漁利英租界山西路（卽盡錦里）三百十五號門牌新鹿鳴旅館亦有此舉動茲爲老閘捕房捕頭偵悉突於前晚密飭中西包探前往查悉二十一號房間有前爲妓女之徐阿媛與無賴王煥章三十一號房内有萬婦許陳氏與周祖裕二十六號房内有李永興與温姓雉妓等姦宿當將男女各人與該旅館主無錫人李梅林帶入捕房昨解公共公堂經孫襄讞會同英領哲君研訊明白以男女各人均屬無恥當堂申斥開釋惟李梅林不廳容留男女姦宿且循環簿上未將各人姓字登載有違工部局第八條定章着罰洋一百元充公無洋改押三月以儆 
[出售裸體美人之没趣]  
　　　近來公共租界内各玻璃店每將中西婦女出浴圖盡懸諸門首任人觀覽以爲招徠之計前日經老閘捕房二號副捕頭查見四馬路五百五十三號四百三十九號兩玻璃店均懸有此種圖畫以其不應將誨淫畫片公然出售回禀公廨出票於昨日派探將該玻璃店主陸長福周伯年併傳到廨訊供一過判陸周交保着將店中所有前項畫片檢存捕房候禮拜五訊核 
[夫婦之惡感]  
　　　陸少蘭投法公堂控稱妻賈氏日前私自逃逸今在治下尋見不肯回家故報捕拘獲求究賈氏供因丈夫貧苦欲將婦人售賣故此出外暫避並非私逃旋有賈氏之父賈子祥禀稱女婿並無出售妻子之事實係女兒不端求斷判交伊夫領回管朿詎賈氏仍不允隨夫回去在　吵閙故着管押候再核辦 
[偵探破獲拐案]  
　　　拐匪林四拐婦陳林氏誘拐男孩二口於昨日擬乘輪船販往他埠當爲水巡捕房偵探查獲禀奉捕頭解送地方檢察廳預審林四陳林氏供詞推諉訊之小孩陳福生供年十二歳上海人原姓周因被潮州婦人誘拐囑合改換姓陳另有六歳小孩林寳生供詞不甚清楚似係本地口音問官諭將二孩暫送新普育堂留養聽候拍照召認林四陳林氏分别收押候究 
[大騙去了小騙來]  
　　　騙子葉新芝前因在寧波路虚設裕隆潤號串騙華洋各商貨物曾經公共公堂於西曆一千九百十二年十二月四號訊結判葉押西牢三年在案茲因在押病危昨由捕房諭令經辦是案之包探沈阿岳將情禀明公堂中西官准予開釋自行醫治又騙子吳永康因在三馬路虚設裕康字號串同測字人劉寳元將假支單騙取宏泰洋貨號羅緞等物由廨判劉開釋吳押候查究在案昨經中西官復訊屬實以吳無力繳洋着押西牢九月以儆 
[代表人有始無終]  
　　　山東曹縣知事金谷春因虧空公欵逃至滬上匿居公共租界北京路八百七十七號屋内經魯都督派員牛慶譽來申投請交涉員轉飭公共公廨將金傳案訊諭交保候訊嗣因原告並無証據呈出且牛代表已回魯省判候函詢交涉員復到再核在案昨由捕房將金傳案請示王襄讞商之英領康君以原告迄無証據呈出迭詢交涉員亦無函復未便久懸遂判將案註銷被告開釋 
[舞弊有無證據]  
　　　吉和誠洋紗號主黄吉人控經理羅葆楨舞弊呑欵一案前晚由廨復訊羅延律師到堂代辯聶襄讞以原告証據不足着於一月内將賑查明呈候核奪原被均有另案着仍一併還押 
[蔴袋店失火罰鍰]  
　　法租界永安街盛發源蔴袋店失慎後昨由捕房傳店主張秉綬即張炳水等至法公堂訊究張供是口適往浦東迨至回店已經肇禍不知如何起火店夥陳寳興沈文龍傳松生等同供樓上堆有貨物是日祇有做工人王掌桂一人在樓上商人等得悉起火登樓觀看見王在起火處樸救無效遂致成災是實訊之王供小民在樓上於十一點時吸過旱烟諒係遺火所致旋有貼鄰老虎灶主周銀和禀稱被張延　因並　保險求恩撫恤聶識員以張保有火險銀六千五百兩判罰一成充公再交電燈銀五十九兩王押二十一天罰洋十元周准予在罰歀内提銀五十兩爲撫恤 
[添置電車軌道]  
　英美電車公司近因營業日見發逹擬在西華得路至提籃橋一段添置分軌以便直逹楊樹浦路折回至洋涇橋爲止來往均歸原路業於前日開工興築矣 
[工程師假滿復來]  
　　津浦鐵路南段總工程司杜克君去年請假回國茲因假滿乘坐英國郵船於昨日抵滬然後附搭火車赴寗 
[捕房添聘律師]  
　　英美捕房代表律師侃克君近因兼辦刑事科公務紛煩以致律師一席無暇兼辦業經總巡麥高云君商准工部局電致英京聘定法律家中門（譯音）君子前日乘英公司輪船來申昨至總巡捕房接差視事 
[原告祇可放棄]  
　　吳振雲前投法公堂控王桃桃虧欠借洋一百元王供内有四十元係中人侯阿金所用嗣傳侯到堂將洋交清尙少洋六十元着王　交在案昨又提訊王供無力措還求宥聶讞員姑念巳押六月從寛開釋出外自行理處 
[新民旅館之艱窘]  
　　新瑞和收租人至法公堂控告房客新民旅館虧欠房租洋一百八十六元向收延約等情該館主供難以措置現已將棧房盤去須月底成交俟盤去後卽行交付判交人銀兩保限七天交清 
[販烟犯解送地方廳]  
　　第二初級廳昨日解送私販烟土之朱福廷耿文桂祁守正曹阿三嚴硯生徐盛邦等六人並烟土等至地方檢察廳請爲罰辦汪廳長諭令分别收押聽候訊辦烟土存案 
[追繳當本]  
　　顧懷松上月在滬寗車站拾得小珍珠九十三粒當洋三十二元與邱阿四邱小寳等分用阿四得洋五元小竇得洋九元嗣由租界包探查獲將顧拘解公共公廨因事出華界判送地方檢察廳轉發閘北第二初級廳認判前日提起公訴經審判廳蘇推事傳集失主陳蓉軒等開庭辯論據陳供此項珠子計一百粒在火車站失竊嗣據租界包探知照始知巳經查獲請求追繳給領顧懷松供實係拾來並非竊取且祗有九十三粒所當之洋業巳用盡問官以顧不應匿報判罰洋四十元並繳當本洋十八元二邱分得之洋亦令如數繳案 
[扶風月報復活]  
　　昌明禮敎社之扶風月報創始於民國元年三月主持者爲徐固卿君嗣因經費無着屢起屢躓去夏五月行將出版適值戰事因此該社機闗停滯者數月日來毛吳二君合刀經營得陳官一樊樊山諸君之贊助羣策羣力始底於成聞定於陰曆二月二十日發行云 
[學生會之敎育]  
　　寰球中國學生會夜校於二月十一晚開學新舊學生逹數百人之多又新設日館亦於次日開學聞學子雲集現將滿額云 
[女子工藝學校開學]  
　　女子工藝學校内分工藝班年在二十歳以上兩等班年在十六歳以下敎員係女界爲多茲巳於陰曆正月二十四日開學頗形發逹更設有免費生二十名俾寒素者亦得受同等之敎育又附設文科美術科聞尙有餘額云 
[公共公堂瑣案]  
　　凌子芳控凌裕泉不理抵借本利洋一百零八元前晚由廨傳訊因被告不能將所供之陸仲眉邀到公堂判被告交原保限兩禮拜連同堂費一併遵繳 
　　毛金根李和尙陸忠林張壽正因賭起釁前日在海寕路聚吃講茶由捕查見一併拘入捕房昨解公堂訊明判毛罰洋五元李等各罰洋三元一併充公無洋均改押五天以儆 
　　戴楊氏控張徐氏捎匿義女並借洋九十元不還等情昨由捕房將被告傳案請示判交保遇堂候訊 
　　王九之在日商日清輪公司碼頭上行竊錮板彼探查獲昨 
 
 
 

Page 11

 
 
　　公堂請究判押候照會日　蒞廨會訊 
　　沈良濟前日夜半在泥城外探　被　　見以其形　可疑拘入捕房昨解公堂訊供不認爲匪判押候查辦 
　　江北人王阿四倫竊順根榮　絲被捕查獲昨解公堂訊係過犯判押西牢三月期滿函送上海縣知事遞回原籍 
　　和商生赍洋行控張耀常不理貨銀六千四百餘兩昨由捕房將張傳案請示判交保候照會和領會審 
[謝贈]  
　　昨承法商龍東公司惠贈海内斯公司三星白蘭地酒二小瓶又彩印月份牌四幀書此誌謝 
雜評三（訥） 
[自治之將來]  
　　自治卽使改組而將來制度若何權限若何將僅有省自治乎抑仍有下級自治乎均在渺茫不可測度之中旣死面求復生蓋巳難矣巳死之人而欲鼓勵之責令其行動如常飲食如常曰爾軀壳雖化魂靈猶在盍繼續而爲人能乎不能乎自治之精神　機闗而存在今機闗已解散而欲責望其事業不觀望不停滯者無以異於此 
專件 
[公司條例（五）（續）]  
　　第二節股分 
　　第一百二十四條股分公司之資本應分爲各股每股銀數應一律平均至少以五十元爲限但一次全繳者不妨以二十元爲一股 
第一百二十五條公司得依章程發行優先股 
第一百二十六條各股東之責任以繳清其所原認或接受之股分銀數爲限股銀應繳現欵不得向公司以别種債權作抵 
第一百二十七條股分如係數人共有時其共有者應定一人行使股東之權利股分共有者之各人對於公司負連帶清繳股銀之義務 
第一百二十八條公司非設立註册後不得發行股票違背前項之規定而發行股票時其股票無效但不妨對於發給此票者要求損害賠償 
第一百二十九條股票應載明股分編號及左列各欵由董事署名簽押一公司之商號二設立註册之年月日三股分之總數及每股銀數四若有優先股者其優先股之總銀數及其應有之權利五股分銀數分期繳納者其每次分繳之股銀 
第一百三十條公司之股分除章程别有訂明外不待公司允許可以轉讓於他人但非設立註册後不得轉讓及爲轉讓之豫約 
第一百三十一條股分爲記名式者以之轉讓時非將承受人之姓名住址記載於股東名簿並將其姓名記載於股票不得以其轉讓對抗公司及其他第三者 
第一百三十二條公司不得自將股分收買及收作抵押其因股東失權或抵償債欵而暫由公司收存者卽應定期公估出售 
第一百三十三條公司非因减少資本不得銷除其股分 
第一百三十四條公司每屆收取股銀應先期至少一個月向各股東催告股銀到期不繳者公司得更酌定一個月以上之期限催告該股東依期照繳並聲明逾期不繳當失期股東之權利 
第一百三十五條股東於過期繳銀應加算到期以後之利息倘章程上定有違約金辦法公司得據以向該股東索取 
第一百三十六條公司已按第一百三十四條各項公告後該股東仍不照繳者卽失其股東之權利 
第一百三十七條失其權利之股東其股分如係疉次轉讓者所應繳之股銀公司得查照股東名簿催告各轉讓人令於一個月内繳納各轉讓人受前項之健告其最先村入欠欵者取得其股分前項之轉讓人經過催告不照繳股銀時公司得以拍賣之方法轉售其股分拍賣所得之銀數有不足時仍得向原股東及轉讓人請求追補 
第一百三十八條前條所定轉讓人之責任如巳將期轉讓載於股東名後過二年即行消滅 
第一百三十九條股銀非繳足後不得因股東之請求發給無記名式之股票股票爲無記名式者其股東得不論何時請改爲記名式 
第一百四十條股東名簿應將所有各股分依次編號並載明左列各欵一各股東股分之數及期股票之編號二各股東之姓名住址三各股分巳繳之銀數及其年月日四各股分取得之年月日若發行無記名式股票其要數及其編號並發行之年月日公司發行優先股時應於編號下駐明優先字樣 
第三節股東會 
第一百四十一條股東會每年至少一次依公司每屆結賬後一定之時期召集之 
第一百四十二條股東會除定期召集外如有闗於公司利害必要時亦可臨時召集 
第一百四十三條股東會除由本條例或公司章程訂明其他人員可以召集外概由董事召集 
第一百四十四條股東會之决議除本條例或公司章程有特别訂明外以到場各股東議决權過半數行之 
第一百四十五條公司各股東每一股有一議决權但一股東而有十一股以上者其議决權之行使得以章程限制之股東如出具囑託書託人到場代理决議者其書應呈明公司存留學證股東於會議事項有特别之利害闗係者於其事項之議决不得加入决議之數並不得爲他人代理而行使其議决權執有無記名式之股票者非於會期五日前將其股票交存公司不得到會决議 
第一百四十六條有股分總數十分之一以上之股東得將提議事項及其理由請求董事召集股東會董事於前項之請求十五日内不爲召集之預備時股東得呈由該管官廳之允許自行召集 
第一百四十七條公司召集股東會應於一個月前通知各股東公司對於執有無記名式之股票者當召集時應於四十日前公告之通知及公告中應載明召集之宗旨及所應議决之事件 
第一百四十八條股東會所有議决各事項應清缮决議錄由議長簽押决議錄應列記會議日時議長之姓名及决議之方法並附存股東到會名簿 
第一百四十九條定期會查核每屆公司董事所具簿册監得人之報告並决議分派赢餘及利息因查核前項事件察由股東會選任檢查人 
第一百五十條股東會之召集及决議違背法令及章程時股東得呈控該管官廳註銷之其呈控由决議之日起算以一月内行之 
第一百五十一條董事監察人以外之股東爲註銷會議之呈控時必先繳存其股票且由公司之請求應更出相當之擔保第四節董事 
第一百五十二條公司董事由股東會就股東中選任之 
第一百五十三條董事被選就任後應將章程所定被選合格之股票數交由監察人存執 
第一百五十四條董事應得之報酬如章程未經訂明者應由股東會議定 
第一百五十五條董事任期不得過三年但任期滿後不妨公舉續任 
第一百五十六條公司因正當理由不論何時得以股東會决議開除董事如無正當理由而開除之董事得向公司要求損害賠償但董事無正當事由而告退於公司有不利時對於公司宜負損害賠償之責 
第一百五十七條董事之職行業務除章程别有訂明外以其過半數决之闗於經理人之選任及解任亦同 
第一百五十八條董事得各自代表公司本條例第二十九條第三十一條第三十二條均三十三條之規定於董事準用之 
第一百五十九條董事應將章程及决議錄備置於本店及支店並應將股股東名簿及公司債存根簿備置於本店前項所揭之章程及簿册股東及公司之債權者準照本條例第二十二條之規定得請求查閱（未完） 
來件 
[商辦輪船招商局無闗航業之房地股票產業清册]  
　　一上海英租界出租房產坐落黄浦江福州路四川路美册第一千一百三十八號地基四畆二分一釐四毫計估價銀四十四萬二千四百七十兩洋房計估價銀八萬六千兩共計銀五十二萬八千四百七十兩美册第一千一百三十九號地基四畞九分八釐八毫計估價銀四十七萬三千八百六十兩洋房計估價銀三萬兩共計銀五十萬三千八百六十兩美册第一千一百四十五號地基四畝一分四釐五毫計估價銀十八萬六千五百二十五兩洋房計估價銀九萬兩共計銀二十七萬六千五百二十五兩美册第一千一百四十六號地基二畝六分七釐二毫計估價銀十三萬三千六百兩洋房計估價銀二萬兩共計銀十五萬三千六百兩以上四項共計估價銀一百四十六萬二千四百五十五兩癸丑正月二十二號通和洋行復估值價銀一百十三萬八千二百三十五兩 
二上海法租界出租房產坐落金利源棧房後面洋行街等處法領事契第五十號地基六畝一分一釐八毫一絲計估價銀十八萬三千五百四十三兩巿房計估價銀三萬四千九百兩法領事契第五十二號地基十一畝三分四釐五毫計估價銀三十四萬三百六十三兩巿房計估價銀八萬兩法領事契第五十四號地基一畝五分二釐九毫九絲計估價银四萬五千八百九十七兩巿房計估價銀一萬八百兩法領事契第五十五號地基九分五釐三毫七絲計估價銀二萬八千六百十一兩巿房計估價銀七千兩法領事契第五十六號地基四分八釐七毫七絲計估價銀一萬四千六百三十一兩巿房計估價銀三千兩法領事契第五十七號地基八分三釐五毫五絲計估價銀二萬五千六十五兩巿房計估價銀六千兩法領事契第五十八號地基九分計估價銀二萬七千兩巿房計估價銀七千七百兩法領事契第五十九號地基九分六釐三毫六絲計估價銀二萬八千九百八兩巿房計估價銀六千五百兩法領事契第六十四號地基五畝計估價銀十五萬兩巿房計估價銀四萬八千兩以上九項共計估價銀一百四萬七千九百十八兩 
三上海南巿及浦東出租房產地基坐落十六舖出浦法租界毗連（印契兩紙洋文契兩紙）地基五畝四分計估價銀九萬五千兩巿房計估價銀二萬五千兩道契英册第五百十二號地基四分一釐五毫連房產坐落集水街計估價銀一萬兩道契英册第三千零六十四號地基四十一畝一分六釐六毫坐落浦東東溝口計估價銀二萬兩共計銀十五萬兩 
四沿江沿海各埠出租房產地產天津朱家胡同租產地十七畝四分八釐（每畝估價銀五千兩）共估地價銀八萬七千四百兩屋價銀八千六百八十兩天津朱家胡同前段東棧租產地三十畝二分四釐六毫（每畝估價銀六千兩）共估地價銀十八萬一千四百七十六兩屋價銀二萬兩天津西棧租產地十三畝一分九釐五毫（每畆估價銀九千五百兩）共估地價銀十二萬五千三百五十二兩屋價銀二萬三千三百三十九兩烟台租產地連屋價原估銀五千兩（原估銀四千九百兩）通州租產地連屋價原估銀五千兩漢口馬王廟下首租產地三百十六方八十六方三十五方共估地價銀二十七萬四千八百八十兩九江龍開河地五十畆原估銀一萬兩九江庚和隆棧地一百三十五方原估銀九千四百五十兩九江局房後面地五百五十九方連屋價原估銀八萬九百兩蕪湖產業原估銀一萬七千兩鎭江荷花塘地十畆連屋價原估銀二萬兩鎭江小碼頭地五畝二分二厘連屋價原估銀一萬二千兩香港後邉舖房兩間原估銀三萬兩以上各埠租產共計估價銀九十一萬四百七十七兩 
五股票漢冶萍公司股票本洋一百三十九萬六千元又辛亥壬子兩年息股洋十一萬一千六百八十元合銀一百十萬六百六兩四錢除壬子年派給股東利息四十萬元尙存一百十萬七千六百八十元癸丑年再派給股東利息四十萬元祇存七十萬七千六百八十元合銀五十一萬六千六百六兩四錢向河小輪船股票本銀五萬兩大德榨油廠股票本銀五千兩各省鐵路股票本銀四千五百兩本局股票一百五十九股票本銀一萬五千九百兩以上股票共計票本銀五十九萬二千六兩四錢三共無闗航業之房地股票產業估實價銀三百八十三萬八千六百三十六兩四錢 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[駁西廂] [  酒丐]  
金聖嘆評六才一書以爲才子妙文空前絶後余甚不謂然曾於所編斷腸碑小說中借謝　竇之口瓜覆辨論蓋西廂記爲才子佳人寫照也但所謂才子不但論才必當論品所謂佳人不但論貌尤當論德卽古人云士重倫常女名節者也觀張琪崔鶯鶯之爲人一則狂且無賴一則蕩女淫奔試讀酬簡一韵在牆角石畔云云閙齋一　要看個十分飽云云此等所爲直是盜賊淫棍行徑毫無忌憚之心鄉黨自好猶不肯爲而乃以才子文人目之豈非　語其酬簡中之語氣不啻西門慶之於潘金蓮未央生之於香雲非獨不得爲小人且不得爲狗彘矣其酬　琴心前後候諸折見崔氏之不守閨箴淫蕩越禮明明是一個下下等不堪之娼妓勾引媚人毫無廉恥傷風敗俗千金小姐萬萬不然夫紅樓夢之黛玉與寳玉如此相親尙不能受寳玉一句輕薄重話偶有所聞使爲褻慢必與相爭反目而後已夫黛玉豈不愛寳玉乎蓋必如此自防方合金閨身分今崔氏非但不及萬一卽欲爲黛玉滌器受溺恐黛玉亦必惡其心污如伯夷之坐於塗炭望望然去之矣不惟此也驚豔折云儘人調戲　香肩只將花笑拈下二句賣笑勾人絶類極不堪之淫婦滿面風騷以待浮簿少年引誘上句尤爲不堪夫人各有妻有媳有女肯儘人調戲而絶不與較乎抑人之調戲爲倫常應有之事律例中所不禁乎閨房女兒人家一見巳覺羞地無容面乃可以調戲可以儘入調戲乎且可以儘人調戲者雖如下等之倡或且假裝門面僞作投梭之拒乃千金小姐偏甘之如飴直是一隻母狗隨着一羣公狗彼此輪交了無顧忌嘗見公狗之淫母狗母狗猶或不肯與接有時曳尾以噬之而聖嘆乃謂大方且謂張生好色不淫嗚呼何其左袒張崔一至於此也至於書中語句雖有佳者然往往入不可解之俗語夫詞曲先貴乎文乃以魚目混珠則駁而不醇亦非全璧世之閱西廂者全無見識隨聲附和爲聖嘆所愚盛稱筆墨之美豈不大可哀哉余評此書文苑中不乏高明乞賜敎焉（三） 
[說門生夫子] [  率公]  
　　門生夫子稱由來舊矣攷其緣起習用於科舉時代者爲最盛蓋糊名易書惟憑暗中摸索初不能如選舉議員可以明目張膽於大廷廣衆之地面昌言運動也撤棘面後　防遂弛感恩知己於是乃修執　請見之禮衣鉢相傳沉溜一氣古人立朝大節往往即由是而見此固盛世所不廢而亦人心世道之大防也前清未葉賄賂公行奔競之風旣開一二樞要權貴乃藉廣收門生爲名以遂其買官　爵之謀人乃得起而訾議之猶因噎廢食之見也民國成立方擬攷試之制永不復行於其和世界則門生夫子之舊稱謂亦將消滅於冥冥之中而不復出見不圖法官攷試知事考試重沓舉行當局者因有嚴禁門生夫子之令竊以謂不必然也自滿清推翻政體變更廉耻這喪幾不知倫紀爲何物名敎爲何事父殺其女夫殺其妻均　然出於搢　先生家而無人顧問循此以往吾知家庭革命中國將無所謂父子婚姻自由中國將無所謂夫婦翻雲覆雨轉面若不相識中國將無所謂朋友倫常滅絶可爲斷言區區門生夫子固無煩特下禁令也嗚呼（四） 
自由談話會 
儉德會規則一不狎邪二不賭博三不必以酒肉宴客四不必華服五不輕寒素 
入會者福建賴智逹雲間撒伯清丹陽夏弼逹夏浮　琴川金應鑫木瀆翟東初海門陳志堅古越俞杏蓀黄陂黎萍仙丹徒霍一蜚湖墅趙嵩雲蕭山王穗丞揚州李寶臣諸輛宸龍川吳玉堂甘棠石光甫松江李一振崇明沈靖候仙女鎭黄景　揚州楊逵卿華亭陳克强嘉善趙丹若潤東糜祝三嶺東林夢影邗江周靜濤李鑫　 
醫話 
[病人注意之要點（十一續）] [  丁福保]  
　　十四病人之清潔法 
凡可入浴之病人以常浴爲宜惟過熱之湯或洗之太久則均不宜入浴後宜靜臥健康人不可食後卽浴病者亦然俗間有用藥湯洗浴者然對於疾病並無利益也鹽湯有强壯皮膚之效冷水浴之效用亦同但衰弱病人不可用之 
不可入浴之病人須常拭其體冬期宜温室後行之出汗之病人常拭身體調換寢衣則大感爽快 
早起及食時必以清水含漱口中保其清潔此在健康人亦同病人則更必要先含嗽而後食可助進食慾 
剃髭剪爪等則無大害苟非大病人則以行之爲妙因於清潔上有益故也 
[十五病室之掃除空氣之交換]  
　　掃除病室若病人可移動則移諸他室後而　掃之否則以手巾掩病人之顔使不染慶埃爲要 
病室之空氣每晨及午後必開窗二三次交換之但於外面風强塵埃盛時勿可開冬期朝寒不可驟冷室内故待日來而後開之室内有病人之糞便或所換之綢帶則必臨時開窗爲要窗宜開於病人枕旁之側面或足間 
小說 
[寫情短篇紅絲網（七）] [  天虚我生]  
　　適於其時而蕊馨之書函亦至緘封之字媚若簪花筆筆現爲歡笑之態席珍私自慶祝曰願天鑒佑此函一啓而吾二人之婚約成立因卽剖視則果然也惟覺字字煥爲奇彩眩耀於其眼簾之前而字體之大彷彿增至十倍其文曰頃得家書巳允吾人之所請求趣爲諏吉以成婚禮但証婚人必請律師爲之僅此數字而席珍之喜乃萬千逆料蕊馨爲深謀密慮之人其必以律師証婚者自必有極正當之瑆由在也特惜吾人未之前知耳律師請何人哉彼若詢吾兩人之家世則殊有所難言旣而思之凡爲律師者利得多金耳假如因此婚姻而致涉訟彼且樂得出庭之費則我兩人之婚姻有無後患又豈渠所注意者哉因卽欣然往訪其友此友人者卽律師席珍因述所請並願納五十金爲壽果不出其所料絶弗致詢但言自由結婚實爲文明之尤吾儕爲律師固當絶對贊成者也席珍大喜即定星期之日就此園林灑掃而爲禮堂一時男女同學莫不盡知各有獻贈大足爲園林生色屆日賀客盈庭而陸式生與蘇愛娜亦與其列且即以充男女嬪相結褵之際律師宣讀証書因使二人交換飾物乃於兩新人手中各出一物授之嬪相蘇愛娜驟接蕊馨之物不禁驚異出聲曰異哉此非吾人所手製耶因以示諸席珍席珍亦大驚異特於此時不便詰問且囑愛娜勿喧遂以此飾物納諸衣袋間竊覘蕊馨之面雖爲輕紗所　而其羞赧之色正如隔簾之桃花不可掩其光艶也此時席珍心中發爲奇癢殆不可遏比及歸閣急以小語附蕊馨之耳曰吾妹得非苕谿柳氏之次女公子耶蕊馨大驚因顧左右無人則笑曰汝乃善於偵探術耶席珍狂喜曰然則吾二人之因緣實爲天定非人媒也因即探懷出其飾物以示蕊馨曰此玉魚墜爲吾未婚妻所索還而此紅絲網則爲愛娜所手組蕊馨乃亦驚喜過望失聲笑曰然則魯席珍與鄒景儒二而一者耶人間世那有此奇巧之天緣愛娜竊聽至此則卽鼓掌狂笑而入曰如何如何可知吾言非謬然而我之紅絲網實爲汝兩人之証婚物也早知如此何必費此一番手續天虚我生曰早知如此則我之小說亦不能名之曰紅絲網矣天下本無事庸人自擾之所謂庸人者毋亦林蕊馨與魯席珍之流亞歟月老乃以紅絲爲網則凡千奇百怪之婚姻何莫不在紅絲網中耳又豈能逃之哉一笑（二） 
[玉女魂（二十六）英國羅生女士著）] [  中華雪英譯]  
第二十五章 
農婦旣去邱洛德思此處不能一刻再留去此當投何地踟蹰久之計惟趨紐約投克萊敦夫人急收拾隨身行具且作一書以爲此去若得人爲之傳書者則見之更簡便也書曰 
克萊敦夫人艶座往者備夫人違吾祖國而祖國可美可愛之清華榮譽遂與無行之邱洛德長　爾時吾兩人之落魄同也今我不拘雲泥之隔而以我兩人言者以我兩我務外之心勝衊棄天德至於投諸危濤惡浪而不辭此情亦同也迨後夫人擇夫有術立躋此身於高華養尊處優爲富貴場中領袖亦可謂不虚此行矣至於薄命人自渡洋以來即被離絶當時於胸臆中所冀爲歡娱之地位今皆爲奇寃巨侮所充填夫人聽之途窮物絶飄泊無依軀殻性靈不絶若縷當此奇寒重雪欲禦無從卽欲葬身亦悲無地今誠不敢多求於夫人冀復儕於友列但乞夫人大發慈悲　我於夫人宇下一至卑小之室使此含寃抱恨將死未死之身不靈於寒天巳拜大德苟此身一息尙存必爲夫人祈幸福嗟夫夫人薄命人孕生在卽此子墜地卽爲薄命人催命之符尙乞夫人體天之仁以不忍其母之餘恩愛及此子嗟夫夫人幸夫人鑒此吐心瀝血之誠求憐而垂佑則我墮落之靈魂必大感仁光含笑而逝矣窮途命絶哀告無從夫人與我從憂患中來必不我棄也邱洛德上書 
書畢己下午時雪團如掌滾滾下沈思再遲濡者必重遭地主之狎逐則挫辱更復難堪虞心旣生遂不計沍寒風雪泥濘長途促趨紐約 
自居處至紐約初非甚遠顧風雪充途舉步極形寧滑且氣息爲寒風所侵身肢戰懷　欲傾仆身上禦寒之衣不過數層單夾未及中途表裹透滬面寒氣巳深入骨髄矣旣至紐約途遇一步兵卽叩克萊敦府第步兵凝視之若大不忍嘆息曰君以病軀不恤衝寒冒雪狼狽甚矣我必引如所之惟克萊敦夫人以殘忍聞君爲乞憐計以不去爲佳君意可者我將引之趨弗萊克令家渠家樹黎亞姑娘新嫁遠遊然老主人者仁厚之君子投之必不虚邱洛德曰樹黎亞弗萊克令非嫁夢脫洛維者耶步兵曰然此兩人皆有善行天合之緣後福且無旣夢脫洛維禦下寛而惠爲軍中所未有樹黎亞姑娘好施與又爲貧家所崇拜者邱洛德嘆曰天乎夢脫洛　用情漙矣何獨於我而殘狠若是茲則克萊敦門至矣遂忍其欲破之心房振其垂絶之腕力叩之（二） 
文字因緣 
[四十初度詩徵求海内諸大吟壇玉和] [  閑閑]  
十年塵海又沈浮雨驟風狂一葉舟儘有閒情銷壯志不堪往事話從頭故園花好常無主客邸春歸總惹愁莫惜年華悲老大此生拚向死前体 
浮家泛宅滯申江久病成魔郤未降紙上頻書空咄咄燈前猶喜影雙雙夢魂近日難安枕風浪前途莫放艘除是送詩人到外終朝閒煞守扉尨 
人稱强壯我投閒重理吟箋手自删了却一生呼負負空敎兩字署閑　客中怕見天邊月壁上欣看畫裹山雙鬢半從情海老名　利鎖不相闗 
百歳光陰一刹那而今未肯侮蹉跎明知春盡花同盡爭奈愁多病更多湖上青山曾有約簾前白日任空過翻身大海尋常事且向蒼茫一放歌（如賜和章請寄上海法租界八仙橋鼎新里六號濟衆報社汪處廬君收惟請勿逾陰曆二月之望鈍根附誌） 
更正十七日丁悚　談第一行汪優游王旡恐凌憐影句宜除去三人二字改一（等）字第七行妻父尋之回鄉句鄉字改爲（家）第四十四行或因嗓子稍低兩字改（不清） 
 
 
 

Page 15

 
 
   
 
 

Page 16

 
 
   
 
