# 1914 - 267 - 4914750

 

Page 1

 
 
   
 
 

Page 2

 
 
時評 
[反覆（冷）]  
　　人而反覆謂之小人國而反覆謂之亂國方今中國人民所最渴望而不可得者何事乎亦曰定而已矣有一定之法有一定之政有一定之官有一定之制由其一定而按步日進焉乃有由弱返强由貧返富由危返安之一日也若今日由甲而遷之乙他日又由乙而遷之甲終歲奔波永無定日雖曰進步其望安能逹哉故人謂日前中國改革太驟以至無益於實際余謂今日反覆太驟且恐有害前途也 
　　夫中國之舊法循其實而求之亦有宜於國情合於人心之處也乃持進步主義者一切而吐棄之所謂改革之驟也現行之新法雖有與國情人心相違之處然苟循其實而行之亦有移易國情轉移人心之益也乃持保守主義者復一切而吐棄之所謂反覆之驟也夫未改革而改革旣改革而反覆均之爲去現時之所有以他求者也去現時之所有以他求則現時永無安寗之日而求其定難求其定而不得豈中國今日爲政之本意而人民所望耶 
[命令]  
　　三月三日大總統命令兹制定豫戒條例公布之此令 
　　又令兹制定國有荒地承墾條例公布之此令 
　　又令任命沈汪度爲雲南陸軍第二師師長兼督辦 
迤南剿匪事宜此令 
　　又令徐啓秀給予三等嘉禾章此令 
　　又令代理國務總理孫寳琦内務總長朱啓鈐呈據四川民政長陳廷傑呈稱考核省公署各員擇尤保奬以勸勤勞等語四川敎育司長王章祜行政公署秘書楊光瓚鐵訓科長顔楨高祺張禮淦程昌祺鍾元建黄熾祜科員丙善李伯任張骥馬剛汪承烈陳　常陳熙敏旣據該民政長聲稱均係著有成績應准傳令嘉奬藉資鼓勵此令 
　　又令兼代陸軍德長周自齊呈請將張仁授爲陸軍步兵上校王國楨授爲陸軍憲兵中校倪文翰授爲陸軍步兵中校顔斌授爲陸軍憲兵上尉柳樹蕃授爲陸軍憲兵中尉翟國棟授爲陸軍憲兵少尉宋人傑李景華殷澹授爲陸軍二等測量正徐元英姜容渥徐渡蔣秉長黄榮紱章孟賢周之章張國柱裘翰興授爲陸軍三等測量正應照准此令 
　　又令兼代陸軍總長周自齊呈據奉天都督咨稱押運烏珠穆沁喇嘛廟蒙匪糧車之喇嘛旦巴扎木沙二名前照内亂罪　處二等有期徒刑現在蒙亂巳平且查該喇嘛等犯罪行爲出自誘脅不無可原擬請寛免保釋等情請核示等語前經頒發明令凡蒙古官民曾受脅迫者勿得復問自應特予矜恤本大總統依臨時約法第四十條特赦旦巴扎木沙免其執行卽由該部轉飭遵照此令 
[專電]  
　　開封電光州前敵兵士政府賞洋一萬元甚爲感激 
　　南寗電越南法兵仍有與越南革命黨戰事法軍頗有傷亡 
　　奉天電庫匪首那木已干特根等已先後帶匪回庫故洮南各路現無匪跡 
　　武昌電武昌省城内斗級營街森昌信局内破獲黨人機關拿獲車繼斌李柏懷吳子英等十名經都督審實正法 
　　徐州電清江浦又查獲僞師長方其輿一人該黨人到浦係運動軍隊勾結土匪希圖起事響應揚州云云 
　　南京電蘇省奉撥債票現餘二百萬元韓省長已電請財政部如數劃撥藉資賑卹 
　　南京電警察王廳長會同軍政兩界預備開會追悼趙秉鈞 
　　南京電前由龔旅長拿獲之劉義等昨經軍法處訊實判决死刑 
　　南京電省公署委任王謩貝理泰趙振鷺張嘉樹爲吳縣署科員貝福泰爲技士陳其嘉王措沙元榘爲如臯縣署科員陳祖慶李寶琛王桂韾爲江浦縣署科員許克瑩爲技士 
[特約路透電]  
　　九江訪函云據太湖來客聲稱白匪巳入距太湖一百九十九里之霍山縣淫掠焚殺慘無人理蘇皖贛三省大軍聞皆聚集太湖拒匪云此間又傳廣東現有劇匪黄狼響應白狼 
　　廣州電廣西都督陸榮廷民政長張鳴岐均來此與龍督會商抒解財政困難問題聞除仰給洋債外毫無他策内地數鎭因省中當道禁止現銀運出省城及因軍士强以紙幣購物故均暫停貿易 
　　東京電司法大臣松田君病卒 
　　東京電今晨日皇特召首相山本伯爵入覲繼復召見德川公爵外間頗爲注意樞密院已開特别會議據消息靈通之各界傳說德川公爵有簡任首相之望蓋貴族議院力主减少海軍預算經費日洋七千萬元山本伯爵或將辭職也 
[譯電]  
　　北京電趙秉鈞之廚司被告下毒業巳就逮現有偵探數人從事調查 
　　北京電據滿洲日報載稱駐京日使曾向中政府抗議簽定與美孚公司所訂之合同 
　　北京電政府已委任熊希齡督辦開採中國之油礦 
　　北京電李經羲巳任爲約法會議選舉審查會會長 
　　北京電政治會議巳將梁啓超所上改革司法條陳付審查會繼復通過限制各省行政費設立稅務銀行敎育及警務制各議案 
　　北京電袁總統命令嗣後凡關於鹽政之新制必經中央政府允可始能實行 
　　北京電總統府昨開財政會議討論畫一財政制度問題 
　　北京電新敎育總長志在從速舉辦男童義務敎育 
　　倫敦電英政府允撥英金萬磅輔助沙克爾登之南極探險隊 
　　基夫電俄國出口業各商巳開大會議决當設法令俄國不復倚賴德國扶助經濟並主與英意各國發逹商業關係 
　　維多利亞電特派員會擬請坎拿大政府禁止各項亞人入境因若輩卽曾入籍仍無歸嚮之心 
　　華盛頓電今夜威爾遜總統將詣兩院聯合會演說主張删除巴拿瑪運河航章免稅條文 
　　斯托克化姆電瑞典國會業經解散大約將於四月間舉行選舉國防議案及增稅事宜必爲激爭之問題 
要聞一 
[籌備中之約法會議觀]  
　　商界選舉本日（二號）午後一時約法會議之選舉人在農商部投票其有被選舉人之資格者聞共訃八人一向瑞琨二張振勛三虞和德四渠本翹五馮麟霈六李湛陽七蘇錫岱餘一人未詳所聞如是與外問傳說不同至當選人員確定前列之四人其經農商部監督審查認定有選舉權者共四十餘人馮麟霈陶寳植陳炳鏞趙玉田蔡正陸哀馮禹門吕逵先吕玉成王廷瑞周國鈞彭錫庚陳其相周擇冉凌雲虞和德高爾嘉單丕官余鏡清谷芝瑞魏步雲盛炳紀于之鳳蘇錫岱宋煒臣王恒晋姚傳駒向瑞琨曾秉鈺江家珩陳廷仁權量楊汝梅卞蔭昌黄步瓊孫鳴皐任　石丕緒陳震福渠本澄梁士詒劉桂韾江潘 
　　京師選舉關於約法會議之京師選舉會應出議員四人巳由内務部假定鷂兒胡同平介會館爲投票地點明日（三號午後一時投票其當選人員聞一華士奎二祝椿年餘二人爲旗籍人寳熙逹壽端緒恩華均有希望兹録京師選舉會監督之布告如下查約法會　京師選舉會選舉事宜前經本選舉監督飭由籌備約法會議事務處轉行京師警察廳即以内外城各區署署長充任　查員依照約法會議組織條例迅速分别訓查彚報在案現在業據調查完竣報由籌備約法會議事務處轉呈本選舉監督將選舉人及被選舉人分别認定所有選舉人名册及被選舉人名册亦巳一律告成自行依照約法會議議員選舉程序施行細則第七條之規定酌定選舉場所并定期舉行投票以符法令兹經本選舉監督酌定外城鷂兒胡同平介館爲京師選舉會選舉場所並定於三月三日午後一時起在選舉場所内舉行投票除選舉人名册及被選舉人名册另於選舉場所分别先期宣示外合即布告周知特此布告 
　　兩議員辭職各省約法議員業巳次第選出報到者僅有李渠等寥寥數人其餘或尚未起程或沿途躭延又有一種自尚其志不願就任者如直隸之王劭廉浙江之蔣尊簋均擬辭職大總統以王蔣辭職繼任者固有其人但此風一開各省議員羣相效尤當如何辦理故已令内務部籌備約法會議事務處嚴諭各當選議員如無特别原因不准請辭至王蔣兩議員巳令各該省選舉監督設法慰留勸其來京與議云 
　　成立確息約法會議議員各省巳先後選出正式報告政府并經大總統特派王式通君爲該會秘書長以便籌備一切其會址巳擇定前參議院刻聞該會事宜已均就緒政府以在京會員已有過半數决定無論各省議員來京遲早該會則定於十五號前成立云 
　　秘書廳設立約法會議秘書廳官制業經公布秘書長一席巳任王式通王奉令後即擬日内就職約法會議會場已由内務部指定暫借　議院地址故秘書廳亦即設於院内查秘書廳應設文書議事紀綠庶務四科但約法會議在未開議以前議事紀錄兩科毫舞司事擬將文書庶務兩科先行設立以便收發一切文書及預備開會各事項預算應用經費巳援照成案擬請財政部核發其印信巳由印鑄局繪成圖樣日内鑄造係銀質方一寸二分厚四分云 
　　秘書廳薪俸約法會議秘書廳官制業已公布此項人員薪俸經國務會議討論大致擬定秘書長二百四十元秘書一百八十元科長一百二十元科員八十元書記士六十元速記士四十元 
[廢止閣制問題之研究]  
　　關於廢止閣制問題近日外間喧傳不一或謂將來採取總統内閣制或謂廢止内閣純用總統制者至於解决之時期傳聞亦皆互異兹據政府最近對於以上各項之研究及爭論之異點探誌如左（甲）研究總統内閣制之問題（一）是否提交政治會議抑係應交約法會議議决（二）此制於民主立憲國是否相合及各國果能贊成斯制（乙）討 
 
 
 

Page 3

 
 
論總統制問題（一）如果討論通過即擬實行（二）惟對於美國之國務卿　仟國務總理職　及總統對於有無廻旋之餘地問題爲最注意（丙）主張速廢閣制者之理由（一）以約法會議行　成立旣提議閣制爲不良卽應廢除以免閣員均存五日京兆之心並可保持信用（二）閣制旣不可用而約法亦將入手改修當此之際尤不可敷衍因特（丁）主張緩廢之意見（一）以約法會議現雖組織而此時尚未開會且其將來之改組與否亦不能預定而政治會議亦非永久機關若驟行　除内閣殊屬非宜（二）且約法之謬點此時尚未修改閣制尤應繼續有效以維暫局 
[關於外交之近聞兩則]  
　　撤兵問題之外論據駐京某使署員之言曰俄國對於中國素所懷抱之政策稍有常識者類能知之唯其對華外交極巧滑之能事至能顚倒華人而爲所欲爲例如今次撤退直隸守備兵一事一般之華人莫不感激俄國之義事然俄國一方撤退直隸守備兵一方則增派鐵路守備兵四萬運送於北滿雖經俄政府聲明此鐵路守備兵之運送係與原有之鐵路守備兵交代實非增兵即其所聲明者爲確實而北滿俄國鐡路守備兵之定額不過一萬五千餘人今運往四萬之軍隊即云交代則默默中巳增兵二萬四五千人矣所撤者不過一千餘人所增者巳逹二萬四五千人其行爲旣相矛盾而反得華人之感謝非其外交之巧妙何以致此也云云 
　　引渡人犯之交涉孫總長以中國與各國尚未有犯人引渡專約致一有犯人引　交涉須費甚多手續而近頃因地方不靖所有强盜暗殺等犯每潛伏或逃入鐵路附屬地及外國租界内中國官憲因逮捕之故屢屢釀成國際交涉此事件殊以南滿洲之發生爲最多爲解除此項困難非速訂　犯人引　專約　可擬日内卽向駐京各國公使提議並先與日本開始此項交涉云 
[文官甄别委員會之第四次會議]  
　　前高等文官甄别委員會開第四次會議其所　事項共三種（一）因調騐文　中有俄文憑照一紙因　員無諳俄文者須酌定辦法（二）有應檢騐文憑者僅有執照或證明書經檢　委員認爲須補驗文憑函知農商部轉飭　照而該部函復孫葆琦陸家鼐林祜光張明綸等人文憑均巳遺失（三）應騐經歷各員除調騐方法前經　决外調騐委員應指定若干　調騐時期應自何時開始何時終止　會議之結果俄文憑照另請一諳俄文憑者譯出　行審查而孫葆琦等四員文憑雖巳遺失然皆經前清學部考試奬給舉人敎育部有案可稽自可認爲有甲表資格至調驗經歷當即指定汪鳳瀛等六人爲委員其時期至下星期一起以一星期爲度云 
[暫設募集内債之機關]  
　　署財政總長周自齊以各國歲計均衡之法雖有種種而募集内外　債亦爲財政上最要之圖近來募集外債部中已特設駐外財政員機關以資輔助惟内國公債至今尚未能舉辦究其原因固由國信未孚民問不知公債之利益而亦由機關不備籌畫未周坐失利權國家與人民兩受其害本部扼財政之樞紐自靡設法整飭以利推行兹擬於制用局外暫設籌辦公債所專掌募集内國公債事宜業已將所擬籌辦公債所章程呈由袁總統批准照辦其所訂章程如下第一條本所直隸於財政部由財政總長管轄辦理籌募内國公債事宜第二條本所設坐辦一員水財政總長之指揮監督總辦本所一切事務辦事員若干員書記若干　承坐辦之指揮監督分擔本所事務其員額由財政總長以命令定之第三條各辦事員事務之分配由坐辦酌定呈由財政總長核准行之第四條本所應辦事項分列於下（一）調查金融狀况及募債時期（二）籌定發行方法發行機關定期發行（三）改良經理付息還本及登記方法（四）設法擴允公債用途（五）籌設買賣移轉公債之機關（六）稽核募入債欵之用途報告於公衆（七）籌定保息欵項（八）設法增長人民對於國債之信用第五條本所執行第四條所列之職務時若與主管局司有相關連仍應會同辦理第六條本所爲執行第四條所列之職務應派員至各處辦理時可由坐辦呈請財政總長核准行之第七條本所辦事員應將經辦各事每月報告一次呈由坐辦轉呈財政總長察核坐辦經辦各事亦應每月呈報財政總長由財政總長彚總核閱後轉呈大總統鑒核第八條本所辦事員司其成績良好且辦理募集内債巳有確數時坐辦照縷征官之例辦事員照分征官之例比照奬勵條例由財政總長呈請大總統核奬如無成績可稽辦事不力由財政總長察實後隨時懲處第九條本章程自批准之日施行 
[賽會勸導員在蘇之表見]  
　　巴拿馬賽會事務局勸導員陶鄭二君前日在蘇州商會邀集工商兩界研究賽會事宜陶君賓南謂此次我國籌備赴美出品之性質應注重將來與美國商人直接貿易勸導員所抱之宗旨一勸導大宗特色之出品人聯合組織協贊會俾得乘機廣告全球爲將來中美直接貿易公司之導線一爲勸導各大宗出品之代表人組織實業團赴美報聘俾得聯絡感情研究改良以期國貨暢銷海外查蘇州特色出品大抵以紗緞顧繡飮食三項爲大宗此項籌備應研究外人之心理習慣抱定將來直接貿易宗旨組織專門協贊會由代表人報告賽會局立案協贊會之代表人卽爲實業報聘團之團員到美之後定受美國實業家之歡迎乘時研究改良交換知識且可訂立直接貿易契約所得利益實無窮盡從前赴外洋賽會種種失敗之原因均因出品人無團體無責任無希望所致雖得金牌亦亦無輸出貿易之思想實堪浩歎此次欲救其弊全在各大宗出品之同業羣策羣力一致進行莫妙於由協贊會中組織出品代理公司推舉殷實可靠者爲代表能如此辦法則出品人旣可放心出品自然喚起責任心及競爭心况此次賽會來往運費均由北京事務局擔任在出品人　無意外之耗費此等好機會恐千載難逢云云鄭君貞吉謂鄙人願與諸君研究者爲大宗出品之種類選擇及裝飾廣告說明書標籤數端而已我蘇對外相當之賽品若論普通則果係絲織順　飮食三項爲大宗而欲投外人所好希望將來推廣海外貿易者尚須逐項研究　擇以絲織顯繡二種出品而諭凡宜於服裝材料及錢袋領帶手巾等類皆爲實用品其他掛屏窗帷檯毯枕墊圍屏榻墊茶墊瓶墊等類皆爲裝飾品無論實用裝飾並非外國所無我國獨有必購我國出品以供其應用者實以絲識顧繡二項具有經久及美術之二種特長耳我人旣知有此銷路即應研究改良合其應用至於飮食一門鄙人注意已久大抵可分茶食蜜餞醬酒鹹臘四類外人並非不喜中國飮食品因恐不潔有碍衛生我國飮食商家急宜選擇數種改良製造并聘請美國在滬各醫生檢查化驗給與保証書印刷商標乘此賽會機會出品打通海外銷路裝飾宜美說明書宜詳戒用猪油料亦能得外人信用論到裝飾一層應大别爲實物裝飾出品裝飾二種凡用裝飾以表明出品之特色實用者稱爲實物裝飾如製男女文武蠟人以表示服裝之特色實用或鋪陳清潔庭院以表示裝飾品之華　適宜他若礦山或江揚之意匠模型等類均足以引起觀覽者之興味使人注意不忘賽會中廣告效力最大惟有用實物裝飾之法請諸君特别注意而對於各種出品之裝飾大抵廳具保存出品之性質以靈巧美麗爲宜此次絲織顧繡飮食三項之容器亦請諸君特别注意至於廣告一項種類極多範圍極廣除陳列品標本模型以及傳單廣告新聞廣告之外有贈品廣告游戲廣告實物廣告等　此次我蘇對於絲織出品之標本應購備自轉標本架陳列玻璃廚内使觀者可逐一觀覽研究比較又宜採用贈品廣告法多備絲織品之小樣本詳載門面尺數價格産地分送與美國各成衣舖倘能如此定得絶大之效果至於說明書及樣籤二項於陳列廣告審查評奬以及與外人訂立貿易契約均有密切關係此次我蘇大宗出品之說明書標鑯宜詳分部類倘能自譯通順之英文更妙否則似可不必勉强敷衍竟遞詳細華文說明書亦可將來於展覽會時賽會事務局一定特别注意稽查更改也 
[雜評一（無名）]  
　　西電之言趙秉鈞係毒死此日前之流言而京人所否認者也然而全日西電則趙之廚人巳受補毒之嫌疑而被拘矣日本公使抗議美孚合同此亦日前之流言而爲西電所更正者也然而今日西電則又謂日本公使反對美孚合同矣豈今之西電卽日前之流言耶抑日前之流言今乃見諸實事耶然則流言亦非無因矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財政進行之近狀]  
　　懲罰專章之議訂財政部人云周總長對於清釐紙幣辦法巳經擬定積極進行之策又以事關幣制恐各省未能遵照奉行近日在部迭與張次長會商擬呈請大總統特定懲罰專條俾免各省輕視部令云 
　　財政會議之會長全國財政會議各省之代表均陸續來京本月中旬即可開會惟此財政會議大總統有派前國務總理熊希齡爲會長之意因此會爲籌議整理全國財政並關於舊稅新稅改良擴充辦法而目下所籌畫之整理全國財政之方針並舊稅新稅之種種事項悉出於熊前總理之考案以熊爲會長於議題之討論及說明上非常便捷聞大總統巳將此意商諸熊前總理俟得其承諾後即行發表云 
　　解欵比較之考成去年各省都督聯國來京中央責令解欵接濟當時承認頗爲踊躍比至本年如數實行交解者除山東先後解八十餘萬浙江河南湖南略有協解餘省仍屬寥寥近者中央政費支絀益甚財政總長盤查部庫竟致不名一錢當局極爲焦灼聞大總統擬飭財政部嚴定各省解欵比較以爲考成自民政長以下均須以此課最並飭嚴切電催按期照解云 
　　陽信人民之抗驗山東泰安縣知事馮汝骥及壽光縣知事徐德潤前因勤勞騐契收效猛速經前民政長田文烈會同國稅廳籌備處處長曲卓新呈請財政部轉呈大總統核給奬章並准予支給勞績金等情發表之後魯省各縣知事聞之非常羨慕而對於驗契一事莫不猛厲進行兹聞樂安縣知事王文域近因辦理驗契實行告發倍罰之舉陽信人民遂聚衆抗驗並將該知事殺死當道已派副司令王學彦帶兵前往藉資鎭攝其事如何了局尚未得詳也 
　　經理油礦之專員全國煤油礦無論已開未開一律收歸國有不得由人民自由開採一節早經工商海軍等部在國務會議議决通電各省飭令遵照此次政府派員接収延長油礦即係援照此案辦理刻又聞政府現以延長油礦行將開始辦理一切手續紛繁極應籌備且全國油礦已經决議一律收歸國有則非選派專員經理其事不足以專責成昨特由國務院具呈大總統請派專員一人辦理全國油礦事宜尚未悉總統如何批示 
　　幣制專局之復設幣制設立專局周學熙長財政部時卽已見諸實行並擬有該局官制後因熊前總理繼任不以爲然將原議打渭現在該局旣已設立任命總裁官制仍應提出惟原擬草案係直隸財政部爲該部附屬機關刻該局體制旣已改爲獨立原案當然另行修正刻得確息此項官制草案業經該部提出法制局修正云 
　　改革幣制之研究改革幣制政府正在進行近聞洋顧問某君云於吾國改革幣制頗有意見發表略謂中國新頒國幣注以銀爲本位其法定正貨則以七錢二分重景之銀元爲單位就此二點無所是非但至於收回銀幣紙幣及生銀之方法尤須研究據現在政府所定之方針欲用現資七千萬元實行統一紙幣再用七千萬元實行改革幣制先將全國之紙幣一律收回改爲中央銀行之鈔票然後鼓鑄新幣以換舊幣即以新銀幣新紙幣收回舊銀紙各種貨幣（生銀在内）兹推算現在全國通用貨幣及各種含有貨幣性質者大略如下金約三千萬元生銀約二萬萬元銀約一萬五千萬元毫銀約一萬五千萬元銅幣約一萬六千萬元制錢約六千萬元官鈔約一萬五十萬元民鈔約一萬五千萬元合計約十萬萬五千萬元旣實行統一官鈔則商界所有之民鈔不可不實行禁用又實行禁用民鈔則商界必至有一萬五千萬元之損失此項損失應歸政府負擔抑應歸商民自賠此於幣制改革上實屬先决之問題云云 
[又有實業研究會新發現]  
　　五省連合會日前在磨盤院第三次會議所提議之事件將漢冶萍借欵與延長石油合資兩案分别辦理其漢冶萍借欵案依議决之辦法進行延長石油合資案則該會特别劃出認此爲實業借欵之全部政策問題不僅專爲一事亦不應限於五省决定創設研究會對於已簽字之延長與美孚合資合同提出三要點一中國占股少於美孚未免失利二六十年收回限期太遠三開放實業以何爲限度當由研究會推舉孫武湯化龍爲代表往謁大總統陳述意見並希望於合同失利之處有所挽回至實業研究會之組織法公推胡鈞君起稿定於來星芿二再行開會其會址擇定在磨盤院羣進會云 
[趙督死後之餘聞]  
　　廕昌赴津大總統旣下命令給銀治喪聞日昨又派廕昌由交通部預備專車卽日到津兼賫有祭文一通前往致祭其文出某秘書手筆詞華豐贍語意沈痛極盡哀悼之忱云 
　　護衛治喪廕上將之赴津係專爲致祭一事聞大總統尚派有總統府護衛統領梁寳森隨同廕昌一同赴津梁君此行之任務蓋卽專爲照料趙督喪事也 
　　身後景况趙督身後蕭條且無子嗣外間莫不知之其實趙公本有過繼之一子名曰趙阜現年已有十六七歲此時大總統之意擬卽召至北京留居總統府讀書以冀日後成立再紹箕裘云 
　　津人哀悼趙都督前在北洋創辦巡警政聲甚著此次復出任直督故與直人感情頗深此次遽然逝世聞天津各界士民擬即公舉代表定期前往公祭云 
[京津間之近今戾止者]  
　　多數暗殺者昨總統府接到某偵探電一道呈報近日確有多數黨人假充商人潛來京津希圖暗殺擾亂大局大總統閱電即召朱内務江總戎入内密商此事朱江二君回署後卽通飭京津兵警留心防察并多派高等偵探分布京津車站及客館中隨時嚴密偵巡并飭關吏認眞檢查行李以防黨人之隠匿而保地方之公安刻京津駐紥兵隊亦經該長宫約束甚嚴并發給子彈臨時戒備以防不虞矣 
　　青島徐菊人大總統自熊總理辭職後　電徐菊人請其晋京徐君嗣雖允予來京而迄未明示其啓程日期聞昨日大總統接徐君由青島來電内稱巳　擋就緒准於陰曆初六啟程晋京到京後卽庽東四牌樓五條胡同云 
[第一次口試後之知事試驗]  
　　去取之比較 
區别與試人數口試人數區别與試人數口試人數 
現任二○一員一八員浙江二五八員一四五員 
直隸二六三員一二八員湖北一三二員七○員 
奉天九三員四一員湖南二二一員九八員 
吉林一三員三員陜西三二員一一員 
黑龍江一員無甘肅一員一員 
山東二○四員一○六員新疆一員一員 
山西四九員二二員四川八一員四八員 
河南一七七員七七員廣東五三員三六員 
江蘇一八七員一一四員廣西四六員九員 
案徽一一二員六○員雲南一二員三員 
江西四九員三○三員貴州二七員一七員 
福建五八員四○二員旗籍三八員一七員 
特送三二九員二二八員 
總計與試者二千四百五十八員應口試者一千三 
百二十八員 
　　平均之分數二十八日口試人員業經委員會評定分數并按照第一試第二試各科平均計算所有試騐及格各員除俟試騐終場分别等第兹巳榜示爲分列其名氏分數於后張延厚九十五分李仙根九十一分程鴻鋆九十分 
靳樹棠八十九分貢士元八十五分李蔭棠八十二分五 
張鼎彛八十二分五徐鼎年八十一分五張振中八十一 
汪炘八十一分梁繼元八十分王寳生八十分 
吳瑡八十分高增奎八十分趙振鑾八十分 
劉培荃七十九分蘇世楨七十七分孫熙鼎七十六分五 
閻廷獻七十六分汪知本七十五分五張子銓七十五分 
何其章七十五分劉善琦七十五分增鉞七十五分 
孫蓉圖七十五分白志嘉七十五分崔鎭岳七十三分 
江學韓七十四分盛同枝七十三分五孫兆麟七十二分五 
張允升七十三分何銘敬七十二分五金兆鵬七十二分五 
劉燿東七十二分孫陶爔七十二分劉寳鼎七十二分 
李映庚七十二分董鳳華七十一分五趙宇航七十一分 
陶俊七十一分朱振譜七十一分張宗和七十一分 
張鳳瑞七十分零五毛琦七十分零五謝學霖七十分 
家祥七十分吕怡年七十分張星桂七十分 
孫丕基七十分劉寳廉七十分齊鎭東七十分 
段裕文七十分馬吉笙七十分姚嗚楷七十分 
胡鏞七十分范琛七十分謝瑜六十八分五 
金潤璧六十五分萬錫璋六十五分史鴻册六十五分 
劉鳳銘六十五分徐伯動六十五分王維垣六十四分 
閃欽辰六十四分劉昌吉六十二分趙書年六十二分 
孫樾六十二分徐澤錫六十一分五祖紹文六十一分五 
王桂照六十一分五宋城六十一分五勝續六十一分 
盧光鼎六十一分楊兆年六十一分趙澍潤六十一分 
劉汝豐六十分零五邵在方六十分零五谷向榮六十分　五 
王長齡六十分韓廷弼六十分張在田六十分 
于芝壽六十分陳堂六十分劉東漢六十分 
周懦楷六十分 
　　二次口試之日期知事試騐第二批人員口試日期現已發表兹探誌如左三月四號上午九點起十二點止湖北七十一名陜西十一名甘肅一名新疆一名下午一點起五點正浙江一百四十四名三月五號上午九點起十二點止湖南九十八名下午一點起五點止四川四十八名雲南三名貴州十七名旗籍十七名廣東三十六名廣西九名三月六號上午九點起十二點止保送一百名下午一點起五點止保送一百二十八名 
[魯軍勦匪之近報]  
　　徐鴻賓報捷山東第十七團長徐鴻賓於二十四日率隊赴永宿渦交界巡緝在宿境遇匪首孫喚招率匪約四五百佔據五處村莊負固抗拒該團分路向該匪攻擊將匪首孫喚招陣斃餘匪始動搖旋以最烈砲火射擊斃匪五十一名燒死約百餘名均遺屍陣地餘匪乘夜竄散獲快鎗二十三桿十七團三營趙連長陣亡受傷兵三名陣斃右路戰馬二匹當由靳都督電知傷亡官兵准照陣亡例從優撫卹并飭搜剿餘匪務絶根株云 
　　田鎭軍文電兗州田鎭守使擊散大股土匪情形巳紀前報兹得田鎭守使中玉二十六日報中央一電言之綦詳照錄如左據支隊長王憲芝吳攀桂張友臣先後報告二十三晚探悉洛集敗匪大杆首李開先等率匪四五百名竄聚碭境之葛莊寨當同武衛軍張管帶河南防隊黎明分路往勦兵到匪竄跟追至虞城境之皮口等處四面圍攻自下午一鐘起至六鐘後止斃匪甚衆并擊傷大杆首李開先轟斃匪首史光山杜子詩彭乃玉等李開先受傷已重武衛軍拖去匪佔各村相續火起餘匪潰亂紛紛逃散我軍一面追殺一面挨村搜查計共斃匪七八十名受傷土匪藏匿燒死者甚多我隊共生擒二十餘名獲鎗六十餘桿陣亡官一員兵四名受傷目兵十二名等情除陳報魯督并飭該隊等仍就近搜捕餘匪外謹聞田中玉叩宥又濟南靳都督亦有電致政府報告田鎭守使剿匪情形略稱據田鎭守使中玉電稱聞匪首張學思李開先各領匪數百在碭境葛莊與豫軍接仗當卽飛飭二三四各支隊馳往會剿二十三黎明至興集匪竄去復邀同武衛軍張管帶跟追至虞城境分路圍擊於下午一點開戰至六點先後攻克皮口寨戴莊米莊趙樓楊樓等處擊斃杆首史光山杜學詩彭乃玉及夥匪七八十名生擒杆首李開先又夥匪二十四名獲鎗六十餘杆我軍官傷二員兵傷十餘名目兵陣亡五名此次戰鬭之匪多灰色軍衣袖帶黑箍等語除電復仍令搜勦餘匪以期盡淨外謹電聞云云 
[豫鄂間最近之捕狼聲]  
　　西人之原電白匪竄擾武勝關巳經官軍擊散兹有羅山西人致漢口電述白匪未竄至武勝以前與官軍開戰敗潰情形甚詳原電云二月二十五號官兵與大股匪在信陽激戰受傷者八十餘人抬過此處往信陽醫治下午三鐘時馬探來報官軍與匪兵在白菜園地方開戰僅離羅山東南九十里匪兵敗向西南而去二十六日上午鄉民星夜來城報告昨被官軍殺斃匪兵一千一百餘人屍横徧地官兵陣亡者只三四十人因有飛艇在空中施放炸彈故匪之死亡狼藉也并云昨夜在途間聞匪徒餘黨大敗後逃往離羅山四十餘里之李家寨（即武勝關前火車站名距信陽只隔柳林一站）搶掠焚燒而羅山至光州之電信刻又被毁暫不能通又漢口領事團昨接信陽電稱段總長現率直豫魯皖鄂蘇贛各省大軍約共五萬人又加以康斯君所架飛艇在空中助戰向白匪追勦巳經過羅山白匪因迭次戰敗且知困於重圍遂命其黨四處逃散惟白狼自率悍匪三四千人逃佔河南西邊山境段總長又恐餘匪逃至京漢鐵路擾亂而下遂於鐵路沿途調兵防守并令南北各車暫停往來諒日内必可平定也 
　　謠言之紛起武漢近來屢有黨人約日起事謠言軍警戒嚴極爲吃緊二十八日汴匪與官軍戰於李家寨火車停開謠言愈爲可駭甚有黨人必於今夜起事之說故是夜軍警佩彈通夜巡防而劉家廟一帶防範尤嚴不識是何原因也 
　　匪探之搜獲白狼遣探至鄂窺探軍情並謀燬壞漢陽大别山砲壘已迭有所獲昨聞都督府偵探又在保安門外白沙洲某茶館中拿獲匪探何胡二人搜有王憲章由匪中致某暴徒一函約其在鄂招兵王亦湖北起義巨子去歲謀亂潛逃者今在匪中爲大頭目當經軍法處訊明擬斬云又大别山禁人游覽早巳出示布告不意昨又有余某偷登山巔覬探砲位被守軍捕解軍法處訊問伊供係漢口後花樓洪順木器店主登山游覽實出無心然該處以其情跡可疑不敢輕縱又聞都督府據調查偵探報告近日武漢有要猴戲賣武技及玩西洋景者多人均操河南口音且留有髮辫恐係白匪偵探不能不防特飭警廳將此項人驅逐出境不准逗留以弭隠患 
　　京漢之通車白匪近經大軍圍擊於商固一帶屢次衝圍不出惟盼外援其黨之在確山羅山者欲分官軍之勢以解救之昨特遣一股直撲豫鄂接界之武勝關該關不獨爲歷古險要現在京漢鐵路綫亦由關下通過原有守軍數百二十七號之夜匪至即與交戰段總長聞警亦由信陽調軍來援並電鄂都督派軍馳往夾攻二十八號之晨戰事極形猛烈鐵路一帶彈飛如雨火車經過恐遭危險故漢口京漢路局命快車常車皆暫停駛漢上人民不知眞像大起恐慌竟有武勝關失守及匪巳竄進關内之謠一時銀市突緊幸午後得信陽電謂匪巳經各軍攻散於是漢口鎭守使卽請路局於五時仍開常車赴北以定人心而息謠言并出示布告錄原文於下照得汴匪白狼嘯聚滋事擾害地方已蒙大總統調遣各軍會剿業於日前接戰匪被我軍在於豫南一帶擊敗潰散餘匪數百竄至武勝關西南山内又經駐紥信陽軍隊撲攻潰逃京漢鐵路火車通行無阻電報來鄂復奉都督段飛派勁旅馳往迎截諒此餘匪剋期卽可肅清誠恐謠傳失實駭人聽聞爲此明白布告仰漢上商民人等知悉須知白匪已受大創不難卽日授首逃竄餘匪四路堵截更不難於殱除淨盡抑且本鎭守使與駐漢軍警聯合戒嚴尤極嚴密爾　仍各照常安業切勿輕信謠言自相驚駭 
　　軍官之函述白匪日前竄入湖北羅田毛家河經鄂軍擊退回汴其詳情外間鮮有知者昨有鄂軍第五團三營軍官由羅來信略云陰曆正月十八日與匪遇於毛家河即相交鋒自正午至黄昏方停戰擊斃匪徒約二十名并馬數匹我軍未傷一人是夜賊營燈火通明至翌晨始知賊已退去無蹤旋聞賊匪在楓樹舖故二十日黎明又拔隊向楓樹舖進攻而賊又退至九資河迨我軍追至賊又退至松子關恰遇本團第一營及北軍前後夾攻擊殺匪人百餘名我軍又無一人受傷餘匪擬繞水田卡竄皖又被本團二營擊敗現巳遠竄無蹤我軍扼要防守居民均以洒肉送營道賀 
[中州政局之一席話]  
　　懲戒大吏之由來河南政界近日大爲更　實爲各省所未有然究其起因固早於懲戒都督參謀長護軍使時伏機而當中央懲戒都督參謀長護軍使之時其原因於土匪之猖獗固爲命令所明揭國人所共知者然中央之所以忽然注意及此者聞係出於豫人之請願各屬人民在京不期而集者若干人公呈匪患之烈並牽及多事是以部議此案之初參謀長猶有歸部訊辦之語命令易爲軍前効力已實不究一切也 
　　副官辭職之批准戒嚴司令處副官沈德本前以易司令官而辭職其時張督尚未離任極意慰留今則張督去司令官易人在沈君前爲該處副官之時司令官乃參謀長所兼終日軍書旁午不常至處故副官實握全權沈之得意在此沈之府怨亦在此今旣情勢逈異故沈於張督去後又上辭職書决計辭職上峯知其有難言苦衷已准所請所遺之缺關係重要都督查有鄧雲熙在該處辦事最久軍警兩界均著聲譽因卽委充該處副官刻巳代謝視事矣 
　　四司辭職之關係又民政長易人以來聞内務司李兆珍財政司高鴻善敎育司史寳安實業司謝桓武四司長有會議辭職之說一若内閣之連帶關係者河南近來政界現象一司長處長局長之更易往往有各科連帶辭職之事今竟因省長易人司長亦有此事蓋大有受政黨内閣傳染之勢云 
[漢口之外交談]  
　　建築借欵之波折漢口建築馬路督辦一差前經熊内閣保薦楊度承乏其時熊兼任財政總長故並畀楊以借欵之權楊卽向法國實業銀行提議借欵三百萬磅已經訂章草約不意各國因推廣漢口租界事未能如願議令銀行團不得偕欵於漢口以資要挾現在熊氏去職周總長欲將實業銀行借約作廢由部另借比美荷之款脫出銀團之外且不使楊參與其事昨聞楊已來電命各委員一律回京大約楊亦須向政府辭職　　英界又議築牆門漢口英租界與華界接壞之前後花樓河街三處自前年革命時已修築　牆鐵門兹英領事因要求推廣租界至後湖中政府不允乃擬將該界後馬路與後城牆基接界處一概興築甎牆與華街斷絶交通其理由無 
 
 
 

Page 7

 
 
非防範後湖貧民撞入租界滋事實　欲阻後湖市揚之　　現巳提出由公政廳會議各西商亦以租界戍軍巳經議定一律撤退　恃　團巡捕萬難保護修建後城術艢實爲急要業巳估勘工程並修鐵門四座計需銀二千五百兩云 
[湘省將有大鐵橋發見]  
　　湖南省城商業日臻繁盛將來商埠成立鐵路通行必更發逹現湯民政長擬就省河建築鐵橋一座爲鐵路行車之用巳經令飭警察廳會同工程處前往查勘現據勘得大西門外義碼頭起經過河中之水陸洲直逹對岸之瀠灣市約二三里許再由此道接修馬路直通寗鄉縣及長沙所屬之靖港銅官各口岸惟該橋工程浩大所需費用約在二百萬有奇湯民政長擬卽商同湘路工程處招商合辦並於兩旁另設雙軌以便行人一俟籌備妥協訂立章程卽行開辦 
[國有聲中之路事譚]  
　　全浙鐵路經臨時股東會公同議决收歸國有巳紀前報現聞理事會特電濮總工程師將巳修成之路正在修築之路將着手建築之　以及預定之路線分别測繪圖樣以便呈交通部察核又從前各埠代浙路招股各經理處雖招股早經截止尚有未了之手續亦巳分函赶辦完竣 
[地方通信]  
[湖南]  
　　盜匪戰敗小隊湖南黔陽縣屬之桐灣地方爲辰谿黔陽　浦三縣交界之要隘該處山深林密道途險峻向爲盜匪出没之淵藪近來滋擾尤甚附近被刦者十居八九該處土著小隊馳往防堵該匪黨竟敢出而抵抗已於日前交錄對敵連戰數次土著小隊以人數不多反被匪黨捉去兵士二人快鎗數桿巳由該縣呈請辰沅永靖觀察使迅卽撥派兵隊馳往痛勦矣 
[安徽]  
　　包辦春茶之籌備皖北六霍一帶向爲産茶之區每年收稅恃爲大宗進欵當入春之際早有茶商雲集入山採辦詎近日狼匪滋擾富商大賈均視爲長途以致該邑茶市無人問津兹有某商出而維持擬籌集股本六十萬元前赴該邑包辦春茶并照章納稅日内即須呈請都督備案云 
[鎭江]  
　　通令整頓警務韓省長通令鎭屬五縣知事云警務乃民政要端有保衛地方責任各屬每因經費不足辦理簡陋不敷定額如不速爲籌畫整頓不免有碍地方治安特通令各屬飭卽趕將境内警察力加整頓添招足額籌欵進行勿得違誤至各警長之能否勝任及不稱職之處則責成各知事據實禀報以憑撤換 
　　徵求賽會出品丹徒縣知事劉嗚復前奉省令徵求品物與蘇省總商會恊同　美賽會本月四號劉知事特假大馬路商會開談話會召集商會主任議董等到會會議徵求出品方法所有赴賽各品卽假商會爲陳列所限四月二十五號以前彚齊赴蘇五月中卽行放洋赴會 
[松江]  
審檢兩廳長之水火審判盧廳長與檢察韓廳長品性不洽積日旣久幾同水火前日金山嘴左近李一圖鄉民朱全昇糾搶孀婦葛沈氏圖婚被控到廳由檢長預審後提請公判盧審長以糾夥搶掠係强盜行爲應科禁十一年圖婚係略誘罪應科八年兩罪併科十九年韓檢長當廳　稱暫行刑律二十三條規定一犯而觸數罪者從較重一條科　不能以一人而科兩罪盧不答旣而發出判决書仍科十九年韓復請說明理由盧又不答韓怒乃援筆書其牘尾云審判違法本廳長提出上訴卽用此牘向盧處吊卷盧益忿之不知尚能調和否 
專件 
[財政部附設整頓舊稅所章程]  
　　第一條本所直隸於財政部由財政總長管轄整頓舊稅一切事宜 
　　第二條本所設坐辦一員承財政總長之指揮監督總辦本所一切事務辦事員若干員書記若干員承坐辦之指揮監督分擔本所事務其員額由財政總長以命令定之 
　　第三條各辦事員事務之分配由坐辦酌定呈由財政總長核准行之 
　　第四條本所職司整頓現有各種租稅其應辦事務分爲左列三項 
　　甲調查調查現在稅目稅章稅則及現在收入數目調查現在及最近數年間徵收各稅之辦事方法調查各稅相沿積弊及稅收贏仄之原因 
　　乙計畫釐定稅目稅章稅則改正徵收官吏之辦事方法釐定徵收用各種簿記收據籌定杜絶徵收官吏不正行爲之法改良稽核稅源之法籌定擴充稅源之法 
　　丙實行與各省財政長官協定實施改正之稅章稅則解决臨時發生關於收稅之各種窒碍考核收數之比較定時或臨時調查各省督徵經徵分徵各官之勤惰核定各省督徵經徵分徵各官之考成 
　　第五條執行第四條各種職務時仍應會同本部主管局司辦理惟其責任仍由本所負之 
　　第六條爲執行第四條之職務隨時得派員分赴各省辦理其員額及期限由坐辦禀承財政總長定之 
　　第七條其有事關重要者坐辦認爲應開會議討論時可定期呈由財政總長開本所全體或一部分之會議議决行之 
　　第八條本所開全體會議時由財政總長爲議長財政總長因事不能到會得由議長派坐辦代理之開一部分之會議時由坐辦爲議長 
　　第九條本所開全體或一部分之會議時主管局司之關係員司均應一律列席 
　　第十條本所辦事員應將經辦各事每月報告一次吾由坐辦轉呈財政總長查核坐辦亦應將所辦各事每月呈報財政　長由財政總長彚總核閱後轉呈大總統鍳核 
　　第十一條本所員司每六個月由財政總長甄别一次其成績良好及辦理加增租稅收入確有數目可稽者坐辦准經徵官辦事員准分徵官之例比照奬勵條例由財政總長呈請大總統核奬如成績良好關於該項曾經整理之租稅將來有加收之望而現在尚難得有確數或竟無數目可稽者由財政總長存記俟將來得有加收之確數時再行彚總呈請核奬 
　　第十二條本所員司每届六個月甄别無成績可考而辦事不力者應由坐辦呈由財政總長查實懲處 
　　第十三條本章程自批准之日施行 
[又籌辦新稅所章程]  
　　第一條本所直隸於財政部由財政總長管轄籌辦新稅一切事宜 
　　第二條本所設坐辦一員承財政總長之指揮監督總辦本所一切事務辦事員若干員書記若干員承坐辦之指揮監督分擔本所事務其員額由財政總長以命令定之 
　　第三條各辦事員事務之分配由坐辦酌定呈由財政總長核准行之 
　　第四條本所職司籌辦各種新稅其所辦事項分爲三項 
　　甲調查調查各種課稅物件調查將來徵收之難易及徵收費之多寡調查各處經濟狀况調查課稅後經濟及社會上之各種關係調查已辦之新稅現狀 
　　乙計畫規定稅目稅章總則規畫各省施行之先後預計收入之多寡劃分各種租稅區域規定徵收之手續訂定徵收用各種簿記收據 
　　丙實行與各省財政長官協定稅則稅　之實施解决臨時發生關於收稅之各種窒碍覆核各省所擬施行細則考核各省收數之比較調查各省督微官分徵官之勸惰 
　　第五條軌行第四條各種戰務時仍應會同本部主管局司辦理惟其責任仍由本所負之 
　　第六條爲執行第四條之戰務隨時得派員分赴各省辦理其員額及期限由坐辦禀承財政總長定之 
　　第七條其有事關重要者坐辦認爲應開會議討論時可定期呈由財政總長開本所全體或一部分之會議議决行之 
　　第八條本所開全體會議時由財政總長爲議長財政總長因事不能到會得由議長派坐辦代理之開一部分之會議時由坐辦爲議長 
　　第九條本所開全體或一部分之會議時主管局司之關係員司均應一律列席 
　　第十條本所辦事員應將經辦各事每月報告一次呈由坐辦轉呈財政總長查核坐辦亦應將所辦各事每月呈報財政總長由財政總長彚總核閱後轉呈大總統鑒核 
　　第十一條本所員可每六個月由財政總長甄别一次其成績良好及辦理新增租稅收入確有數目可稽者坐辦准經徵官辦事員准分徵官之例比照奬勵條例由財政總長呈請大總統核奬如成績良好關於該項租稅將來有增收之望而現在尚難得有確數或竟無數目可稽者由財政總長存記俟將來得有增收之確數時再行彚總呈請核奬 
　　第十二條本所員司每屆六個月甄别無成績可考而辦事不力者應由坐辦呈由財政總長查實懲處 
　　第十三條本章程自批准之日施行 
[雜評二（步陶）]  
　　　俄人撤兵問題某外人之評俄人撤兵事謂其撤　　益於此中國人感激之實墮其術中其言頗可玩味雖出言者之内幕或以嫉或以恨或以其他原因未可遽測而其曲折足以表見俄人狡滑之手腕則可斷言 
　　外交之訣在於迎拒無論國勢如何一意融和固難有濟然純以强力行之亦斷不能制人欲取者必先與欲擒者必先縱或明以一二小節市惠見好陰實以伏異日要求他端之張本或暮四朝三化二五爲一十而姑以一端之形式自表彰其仁義俄人撤兵之用意於上種種必有其一然而中國人方欣欣然以爲惠我良多其愚爲何如者某外人之代抱不平其以此與 
　　俄人何恩於我而必違各國所好惡以撤兵某外人又何恩於我而必取怨於俄爲之盡情揭明以供獻於我國人此其間蓋有迎拒之奥旨焉當局者苟於此細意研求卽其所以迎拒我者而多方以迎拒之我國外交庶有豸乎 
　　魯省勦匪之近情徐鴻賓之報捷曰以最烈炮火射擊斃匪若干人燒死若干人田鎭軍之宥電曰一面追殺一面挨村搜查共斃匪若干人燒死若干人其言抑何淋漓盡致驟聞之蓋未有不爲之連浮三大白者 
　　而借乎其所殺其所焚非國外之大敵非蒙邊藏衛之背叛民國者乃僅僅爲一二土匪僅僅爲三五飢驅食迫無可奈何以挺險之窮民母亦所謂小題大做者與然且張遑其詞至連篇累牘而未有巳焉嗚呼此之謂中國今日之軍隊 
　　樂安知事之慘死政府以財政困難之故而奬收契之官其用意蓋亦有所不得巳也然而樂安知事則以實行騐契倍罰之令而爲人民所慘殺矣 
　　官吏以奉行上令而取民過當民人以痛苦難勝而起而反抗固皆爲情理之所必至樂安乃其見端耳倘不有以救其弊中國且將從此多事矣吾願今之言理財者一爲從長計議之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大沽路又有刧案]  
　　擊斃追捕之庖丁 
　　拘獲盜匪周福全 
　　住居南泥城橋西首大沽路三德里一百十九號門牌之婦人楊毛囡卽大阿姐於昨午後三時由外雇坐黄包車回家至三德里對面福壽坊弄口下車之際突有匪徒周福全等五六人上前攔住並用手鎗恫嚇禁止聲張搶取手臂上之金鐲一只而逸當有附近某姓家庖丁吳永昌適出外購物看見上前追捕致被一匪連開兩槍一彈擊中腦部受傷倒地幸經八百六十九號華捕聞警急嗚警笛在後狂追適有新閘捕房八百二十三號落差華捕坐人力車經過因卽一　下車帮同追赶當將匪徒周福全一名拘獲並在身畔搜出原　立即解入捕房一面將受傷之庖丁車送仁濟醫院救治無如傷及腦部施救不及旋卽身死故經捕房將尸舁送騐尸所候禀中西官蒞騐並嚴飭中西探捕前往四面兜拿在逃匪徒聞周係清江散兵與前數次搶案多有關係云 
[崇德里炸彈案續誌]  
　　北四川路横浜橋附近崇德里口六百六十號門牌源順烟紙店樓上租户皖人張良明因檢視炸彈不愼藥性爆裂以致炸傷兩手並頭額等處由捕車送同仁醫院療治並搜出手槍剌刀以及鐵血團証據禀候捕頭核示各情巳誌昨報兹將續行探得情形錄下 
　　搜查之情形當時北四川路捕房捕頭聞警立率中西包探親自前往先向二房東源順烟紙店主婦董毛氏盤詰一番並查察得該房屋樓板門窗等件以及什物均爲炸燬詳細搜檢查出手槍剌刀外復查出鐵血團參謀長諸葛盧雷之票布一方及鐵血團令字旗一面（旗以雪青綢綾製成長約五寸闊約一尺二寸上有鐵血團令旗字樣）函件六七封並製造炸彈之器具材料一併帶入捕房捕頭以事關重大旣係私藏炸彈之機關難保無同黨之人出入往來故復密令中西探前往該處守候一面據情禀請麥總巡核示 
　　受傷者之狀態被炸傷之張良明當由捕房車送同仁醫院據西醫騐得頭額雖傷幸未損及腦部可保無性命之虞惟兩手被炸深恐藥毒由血絡貫逹全體因將兩手截去而張雖受重傷神志甚清惟包探向詰情形則一味支吾不肯吐實 
　　拘獲嫌疑之敎習前日午後張在醫院忽有身穿華服外罩大衣面目黧黑自稱該處附近祥豐里四百八十一號門牌博愛社學堂敎習之粤人陳菊初入内登樓致被包探張芝卿查獲帶入捕房昨晨解送公堂奉聶襄讞與美卓副領事研訊先由中西探上堂禀明並據二房東董毛氏供稱時常見陳在張處出入云云中西官核供因判帶回捕房押候張良明傷愈並查明再行解訊 
　　警署之檢查又聞源盛雜貨店後門係屬華界自此事發現後二區警署亦派長警到場檢查並將該店主董明耀（卽二房東）拘解該署研訊 
[補紀六馬路刧案]  
　　英租界六馬路仁濟堂南隔壁弄内六百零七號門牌天津廟香火極盛廟主金姓頗有積蓄致爲匪徒垂涎前晚六時三刻金夫婦正在晚膳突來外路口音匪徒五人聞八廟内開放三鎗擊破壁上所掛之自鳴鐘另有一匪在門口把守金夫婦駭極欲逃當被該匪等將金妻扭住將臂上絞絲金鐲一付（約值洋三百餘元）强行搶去各匪尚擬上樓至臥房搜刦因門外已有人聞聲聚觀遂即一擁而出臨走時開放空鎗數聲尚有兩匪手持單刀向南逸去事後經事主金姓投報新　　房捕頭據報後立飭包探王寳生偕同西探前詣天津廟調查被刧情形當在掛鐘内檢獲鎗子一顆帶回禀知捕頭通飭中西探捕嚴行查緝務獲懲辦又據另一訪員報告與前略同惟失主係該廟弄内之天津人張才寶混名蹺脚才寳未知孰是姑並存之以觀其後 
[停辦自治機關餘聞（三）]  
　　改組後之内容上海工巡捐總局長楊南珊君自接管局務以來所有各科辦事人員亦有更動旋又將公家器其並各種案卷明晰造册呈報鎭守使存查至洪知事所派清查自治機關財産稅務之委員錢小倉等刻已回署銷差矣 
　　工程科之仍舊滬南前市政廳經辦各項路工如塡築十六舖及民國路俾華商電車公司推廣電軌現方開始工作關係緊要故工巡捐總局接辦後所有一切工程事宜仍歸工程科員王睦生君經理業經先將十六舖外橋拆卸塡實築路以備將來華法兩界電車交通其裏橋及陸家石橋等聞亦須次第拆動實行塡路云 
　　債務問題之種種上海市政廳交工巡捐局楊局長接收後所有虧負各債業由市總董擬照破産辦法呈請上海縣知事將公産宣告競賣在案兹悉洪知事查得南市市政廳虧負華成公司二萬五千泉漳會館二萬五千嚴同春五萬兩又南市電車公司因請塡築小東門外方浜河道改築馬路案内繳存市廳銀二萬金内除該公司報効市政費用二千兩外實欠一萬八千兩又欠各項公債票欵十萬金其計該廳負債二十一萬八千兩之譜今據市董呈請以公産變價歸債一節恐多窒碍惟市政廳改爲工巡捐局係奉上海鎭守使派委主政未便干預是以面諭該總董等赴鎭守使署請示辦理以故迄今未有正式批答嗣由該市董又請示於鎭守使而鄭汝成君則謂此項工巡捐局係奉總統命令改組並未指有料理債務辦法現在旣有前項債欵應候核議飭遵特令飭該董邀請各債户先與楊局長接洽因此市董事會前日布告各債户凡執持市廳公債票借據者迅卽投廳報告云又聞工巡捐局長楊君因市政廳債户問題昨諭令應俟呈明鄭鎭守使核議妥洽再行飭知云又聞市政廳之各債户以該廳所借之欵皆由該廳自治職員　理自治各事及塡築大逹碼頭浦灘而借現旣取消自治名義改爲官辦則所欠之債應卽由官料理清還或將大逹碼頭變價清償（該碼頭現值價十四萬餘）另有十六舖橋外灘老電燈廠基地及市政廳房地售賣後足敷抵　債欵如果償　辦　並無明示則將所執該廳公債等票另行設法抵借云 
　　閘北市長之蟬聯前日下午上海縣洪知事　南市工巡捐局楊局長同蒞閘北市政廳接收市政事宜當由錢市長將所有案卷册籍如數點交楊局長略閱一過仍委錢君經辦一切惟改市政廳爲閘北工巡捐分局一應員司均不更動 
　　西區市董之辭職西區市董梅問羹君以市政廳奉諭結束巳於二月二十八號爲止伊亦因辦理　路等事無暇兼任市董業於前日具呈工巡捐局辭職並請派員接辦矣 
[研訊謀斃西婦案之秘密]  
　　謀斃禮查路十四號門牌德商牛肉莊主婦密雪司南門之嫌疑人（即該德婦之傭人）王阿四朱小毛及已歇西崽林左君迭經由廨訊押各情已誌本報昨晨復奉關讞員會同德領師君升座特别公堂秘密研訊關防仍前嚴密禁止旁聽訊至午刻奉判王阿四交保餘仍還押候核 
[引渡謀斃探夥之兇犯]  
　　探夥陸阿根（即生瘡阿根）被人謀斃兇手久緝未獲嗣據搶刧四川路得順錢莊之盜匪陸羣（卽陸仲清）供出此案爲王阿壽（即小阿壽）等所爲因將王及同謀之屈阿龍拘案訊押候辦在案昨晨捕房將王等提案中西官以此案迭經訊明母庸再行研究即據西官美領卓君將西文定案辦法當堂宜佈（其文未譯）復由聶讞員宣布判詞曰王阿壽証據屬實罪已成立着即解送觀察使署轉解地方檢察廳按法訊辦屈阿龍雖同謀之証據不足然係案中要証着一併解送備質至將來如何辦法再行解回本公堂商明核辦判畢卽由中西探將王屈二人帶回捕房至下午由廨備就公文派探押解觀察使署核辦矣 
[巨盜尚難引渡]  
　　阜甯土匪柴壽山（卽沙紹卿又名沙錫綸）潘永順（即張建平又名張二長腿）因在阜寗縣屬東坎村地方糾黨將全村一百餘户大肆焚劫並拒捕槍傷兵士逃匿來申經兩淮緝私營米統領派調查員祁蔭之帶同眼線追蹤來滬投請英公廨飭知滙司捕房派中西包探協同將柴潘二匪及形似同黨之許金富蒯渭昌王壽方王瑞芳等一併拘獲迭經解奉公共公堂訊判柴潘許三人還押蒯與兩王各交三百元人洋並保候再復訊嗣因無人具保奉飭一併拘留在案前午後捕房派探將柴等六人解送公堂復訊中央政府代表高易帮辦瓊司律師以及被告代表禮明穆安素兩律師亦均到廨至兩句半鐘關讞員會同英康副領事升座公堂政府代表瓊司律師上堂聲請照章引渡繼據被告代表穆安素律師向見証孫洪恩將前堂所供被告糾黨焚劫各情逐層盤詰良久奉中西官核供以前堂據被告代表律師稱有該處紳董十二人可以來申證明被告並不爲匪當經飭令電邀作證迄尚未到因判柴等六人仍照前斷帶回捕房收押着再電催見證等來案質證再核 
[學務辦公處之遷移]  
　　上海市學務辦公處昨致市立各學校函云敬啓者市廳停辦市學務科現已遷設在尚文門内六十二號（縣敎育曾）貴校如有接洽事件希隨時惠臨爲荷 
[製造局員司减薪]  
　　上海鎭守使兼製造局督辦鄭汝成君近奉部電令飭核减費用故於前日特令軍械處長謝君飭將製造局内各廠委員司事薪水酌減三分之一謝處長奉令後昨將每月開支員司薪洋清册逐一批减並傳諭各員司知照矣 
[申明私人團體公文定式之布告]  
　　上海縣知事公署昨接江蘇行政公署第十號布告當卽發貼揭示場其文云案奉國務院令開查私人組織各團體均在官廳監督範團之内對於官署文件自應用呈乃近來各團體投文官署往往襲用公函或移文咨呈等類殊屬紊亂行政秩序亟應申明定式俾共遵循後除以法令特别規定者外其餘無論何項團體對於中外各官署文牘應飭一律用呈各官署即照公文程式批示除分别咨函通令外合行令仰該民政長迅卽布告周知並轉飭所屬一體遵照此令等因奉此合行布告一體周知特此布告 
[徐廳長呈請准購測繪器具]  
　　閘北徐警廳長昨呈薩督辦文云爲呈請事竊照一分廳改組事宜現巳漸次就緒惟警察事務係隨地域爲支配凡本分廳應管地面及各區署分界境域亟應詳細測繪以資分劃而促進行分廳長擬於本廳員司内選派曾習測繪之員實地測量繪取總分各圖藉備查考遇有事故按圖索驥旣無煩事後調查尤可免臨時推諉華洋犬牙相錯交涉綦繁是今日實地測繪尤不可少且查閘北地面先本荒關近者市面漸興舉凡道路屋舍關於地面形勢日有變遷是將來測繪事務尤必隨時繼續惟警部測繪器具在前未有置備今又無從覓借擬請准購此項器具約價需洋九十元之譜事關動欵理合具呈請示伏乞督辦鑒核訓示祇遵 
[景所長造送統計表]  
　　韓省長委派蘇省警務視察員熊開先君已於日前到申視察本邑城鎭鄉警務等情巳紀前報兹悉地方警務長景毓華君昨日飭科赶造統計表一份送交熊君以便回省復命 
[崔廳長整頓警政]  
　　滬南崔分廳長將所轄各區域路線界址劃改定妥後卽實行釘列路牌以分界位並在崗亭上改設某署某守望字樣以便稽考至各區署警察臥室内亦將某棚某班某號警察名姓分别製牌編釘並查地方區域内各居户原有之户口册不能合用現須另造故飭各警署各分駐所各派警察在境内查造册籍須將某路某警署或分駐所所屬界内應有之菴觀寺院廟宇旅館茶酒館老虎灶學堂公所善堂等逐一註明呈報備攷 
[眞人宴請中西官紳]  
　　江西龍虎山天師張曉雲眞人因公抵申巳紀前報昨午張君假城内火神廟設席特請上海縣洪知事及前市政廳總董陸崧侯輔元堂董郭聘之商會董陳潤夫以及段董凌伯華又西國官紳李佳白李提慕太等飮宴一時觥籌交錯賓主均各盡歡云 
[巡士之鐵面無情]  
　　上海縣洪知事昨午應張天師之請即乘馬車赴火神廟宴飮洪君入席後其馬車停於該廟大門之外旋由崗巡到來詰問捐照何在馬夫以洪知事之車即無捐照亦屬無妨言詞之間難免有恃無恐該巡警以無捐照無論何人均是違章卽將馬夫連車拘解一區三署請爲罰辦嗣經署員袁幕雨詢知確爲洪君之車乃不深究將馬夫與車一併開釋 
[再誌巡長被控誘姦]  
　　浦東三林塘鄉民裴爕卿控第五區巡長于時藩誘姦伊妻等情一案當奉地方廳汪檢察長以所控各節非本廳範圍之内着赴第一初級廳控訴在案兹悉裴爕卿奉諭之後並不詣初級廳具禀反於昨日赴上海縣公署呈請提究洪知事得禀之下以此案全係刑事除令飭警察事務所長景毓華君轉飭偵探四出查緝在逃巡長于時藩外一面着裴爕卿赴司法署請求協緝矣 
[請求離婚之怪理由] 算命之害人不淺 
　　昨午後有婦人吳某氏偕同伊夫吳爕藩投地方審判廳聲稱寗波人家住大南門外自嫁吳迄今巳有多年近據星士爲我算命謂我命運不隹與夫命相尅今年必定尅夫等語氏聞悉後恐貽害我夫與夫一再籌商擬由我夫給氏洋一百元彼此離婿已得我夫同意惟氏尚有胞弟在家將來恐胞弟向吳另生枝節是以今日偕來請求廳長開庭集訊明白准氏夫婦離婚等情張廳長以吳爕藩夫婦請求離婚雖彼此同意然亦須正式繕狀投呈所有婚書等件亦應一併呈請察閱未便如此革率遂揮之使去吳夫婦唯唯遵諭而退 
[復訊誘妻捲逃案]  
　　鄔芝田（卽鄔福基）控愛文義路天華堂佛店内之老嫗勾誘伊妻周氏與無賴經紀安（卽金吉安）通姦捲逃案業經將董氏拘獲並在南京路三百六十六號門牌普球西式旅館將鄔周氏查見一併解奉公共公堂訊判董氏交保周氏押候復訊在案昨晨復訊兩造仍各延律師到堂互辯良久並經旅館茶房任四福上堂証明中西官核供後判董氏交原保周氏從寛交一千元人洋並保候再復訊 
[串賣姪女]  
　　揚州人房德鈞控伊弟房德和在原籍誘拐伊女順弟子來申串同成都路四百四十一號門牌之王寳珠及黄老黄希圖得洋三十五元價賣等情昨晨由捕一併拘送公共公堂奉中西官訊明判房德和押西牢一年王黄各押三月女孩交原告領回 
[拐匿女孩]  
　　王莫氏因串同其子麒兒拐匿菜市街二百二十一號門牌金老二之十五歲姪女金扣子被控捕房拘案昨晨解奉公共公堂中西官訊明因其子麒兒在逃判押候將其子及金女交案再核 
[串拐同鄉小孩]  
　　南京人張榮全挈領六歲之子五什子來申謀事庽居月桂里二十四號門牌小客棧内詎被同鄉薙髮匠張老三串同在逃之楊小春子將孩得洋五十元拐賣與法租界粤人鄭秋波爲子前由張控由捕房派繳張全林將張老二及孩并買主粤人鄭秋波一併查獲昨晨解送公共公堂請訊原告張榮全與母張章氏投案訴明請究中西官訊供屬實判張老二押西牢半年鄭秋波不應收買來歷不明之小孩從寛身價不追孩交原告領回 
[虐待養媳]  
　　湖南女子阿妹年十四歲自幼被其母鬻入滬城小橋地方趙姓爲婢趙轉遣嫁於浦東某姓家爲童養媳不料　被惡姑時加鞭撻體無完膚阿妹受苦不堪前晚又被　逐出外無從棲止夜深時潛至滬南青龍橋附近露宿街旁爲警察查見帶至一分駐所巡官問其來廳及姑家姓氏均不吐實奉飭暫留候派探飭傳顧姓到來問明原委以憑核辦 
[小孩迷路]  
　　南市第一分駐所第十五守望一百七十號警察在途查見男孩李小黑兒一口帶至該分駐所由巡官問明年十三歲安徽人隨母出外購物在途失散等語奉飭暫留候送新普育堂召屬認領 
[保産會反對築笆之效果]  
　　城濠基地爭論未决前因有人在老北門外晏海路至民國路轉角建築籬笆爲保産公會所知當卽開會集議公舉代表謁見上海縣洪知事請示核辦兹悉洪君巳於昨晨特派催徵吏二人傳集該舖地甲押令拆除該管警察第二區第一分署孟署員恐有抵抗情事亦派長警數人協同前往 
[履勘南陽里房産]  
　　上海初級審判廳奉地主審判廳令開據劉思誠呈訴周開雨不還抵銀一案業經迭開辯論被告承認無異並由該圖地保談土生證明此案所抵房屋基地確與劉陳氏案無涉等語經本廳派員帶回該被告等前往指明劉思誠受抵之房屋基地插標繪圖報告在案兹據該處現年地保報稱劉陳氏擅將地上標記之竹竿私自拔去請求核辦前來除仍飭該地保重行標記竪竿外查本案劉思誠受抵之房屋基地與劉陳氏之抵産業經分别　明惟劉陳氏案前經令囑該廳執行此項房屋基地仰卽從速履勘明確究有若干是否符合刻日呈復以憑核辦等因聞初級廳奉令後巳於三月三號由推事官親往履勘矣 
[佔地案先罰地保十元]  
　　胡芝淵前延福履理律師投法公堂控陳木林盜賣田地一分二釐有零地保曹書亭代請會丈局升科請向曹訊問等情曹供該地由得失主成交後始邀地保前往蓋戮並無代請升科之　奉判移查會丈局有無報請升科再核在案昨日福律師又稱控告之後陳又在地上　有竹笆實係曹之主意請究曹供竹笆實非地保所築判罰洋十元交保候會丈局移覆到日再行核斷 
[寰球學生會夜館添設商科]  
　　寰球中國學生會夜館開課以來報名肄業者絡繹不絶兹聞該館將於是月十一號晚增設商科一班特請英　葛爾德君　任敎課聞風報考者現巳接踵而來轉瞬開課學額必滿商界有志諸君曷不從速報名也 
[醫藥聯合會開會記]  
　　中華醫藥聯合會於舊曆二月初三日晚八時開常會先由正會長費訪壺君宣布本會巳蒙江蘇省長照准備案又報告本會接辦廣益善堂施醫事宜巳於初一日開診現在施醫已至二百號之多均由本會會員擔任義務次副會長丁甘仁君演說時疫與正痧紅痧風痧白喉之不同略謂凡人幼時初次出痧謂之正痧因胎中伏熟感時而發其証寒熱咳嗽煩悶嘔惡或㗋痛而不腐爛者是也紅痧風痧由夏受暑濕秋感凉邪鬱於肺胃而發其証寒熱骨痛胸悶嘔惡外熱重而裏熱輕或兼咳嗽而咽喉不痛者是也凡此諸症均宜用疏散之法期於得汗而痧透至於白㗋一症乃陰虚火亢固在禁表之例滋陰清肺偶有一效豈可與時疫㗋痧並論乎要之疫痧一症由於冬應寒而反温爲冬不藏陽春應温而反寒爲寒邪外束此所謂非其時而有其氣從口鼻入肺胃厥少之火因而上炎發爲爛㗋　痧治法先宜發汗次用清解或用急下存陰之法又須分别在氣在營及氣營交界多少之分别略有三層如初起寒熱煩躁咽㗋腫痛腐爛舌白脉數爲邪鬱氣分速宜表散如熱渴躁煩㗋爛舌絳中黄　痧密布甚至神昏此乃疫邪化火入營即當清營解毒仍佐以疏透之品總之必俟舌色光紅或焦糙痧子布齊氣分之邪巳透方可用大劑清解或用釜底抽薪之法惟此症有汗則生無汗則死若泄瀉不止者不治聲啞氣急者不治痧發徧體而頭面不發者不治云云說畢時巳十時遂散會 
[革探串詐]  
　　巳革總巡捕房包探張榮卿化名張榮生串同吳連舟陸永祥往來於東棋盤街一帶各土棧門首希圖遇有鄉人購買烟土尾隨至僻靜之處冐充禁烟調查員搜查夾帶攫取分肥適爲總巡捕房一百六十七號華捕查見圖逃經二百八十三號華捕到來　同拘入捕房昨晨解奉公共公堂請訊先由兩華捕上堂證明前情質之張等均狡展不肯承認王襄讞商之美領强君判各罰洋十五元無洋改押兩禮拜示儆 
[拘押圖攫水手物之車夫]  
　　黄包車夫江北人吕小連子紏黨江小順子雷阿三李全甫在虹口蓬路外國水手總會門口守候希圖乘間攫取酒醉水手銀洋等件由九百七十七號華捕查見拘押祗因解訊不認并稱實係該華捕挾嫌誣陷因判一併交保無保押候再核在案昨晨解奉公共公堂復訊據捕房代表牛門律師偕二十九號三道頭西捕及八百九十四號華捕上堂證明並稱九百七十七號華捕實係遵照警章並無挾嫌情事因奉中西官判吕等四人各押七天見證楊國鈞開釋 
[股欵糾葛二則]  
　　新昌絲頭牛皮號延律師控司賬歐陽鐵梅與醫生俞某侵吞股欵及盈餘銀兩奉公共公廨傳案於前晚集訊原告律師上堂請究訊之被告據俞供稱所附股本銀四百兩寳由歐陽鐵梅付出因伊自爲司賬故託我出面簽字云云質之歐陽鐵梅供詞支吾並延律師到堂代辯孫襄讞核供以此案非將賬理明難以定讞今兩造旣同情愿邀某領事署王君爲公正理賬員應予照准因與觀審之奥領克君判被告各交原保限三禮拜邀請王君將賬理明報告到廨再行核斷又巳閉華綸綢莊股東兼經理徐志偉徐采臣因侵吞股東葉美甫股本以及盈餘被控公共公廨訊追在案兹復有榮定安亦因股欵糾葛控奉公廨於前晚傳徐志偉到案研訊原告未到僅由代表律師上堂聲請將葉美甫控案内被告繳存公堂之銀二千兩先行給此案原告具領王襄讞與觀審之美領强　以原告未到且案未訊明所請未便照准因判被告交原保候原告到案再訊 
[餘欠交保限理]  
　　徐文甸周關順前投法公堂控周錫根前將田單托伊作中保向周榮堂抵洋不贖周榮堂來催索無奈如數賠清求向錫根訊追經公堂傳訊交保限理在案昨徐等又稱除收外尚欠洋一百五 
 
 
 

Page 11

 
 
十六元仍求　　　併一時　　　　　　　　　　　十　天交清 
[拍賣生財抵欠]  
　　瑞源　行例閉後虧欠安記等十五户銀一萬二千兩行主陳立生逃　無蹤由安記等拘住陳弟陳榮生并延逹商律師投法公堂控請訊追押查在案今陳延福履理律師代辯稱榮生與立生係堂房兄弟向來不在行中執業此次由籍來申住在伊　家内因乏床睡臥故至瑞源借床誤爲行中之人致被拘案請爲交保逹律師又稱立生至今未獲請先將生財拍賣判准予拍賣陳榮生交保帮同尋緝陳立生到案訊追 
[晋大押店被控案註銷]  
典業公所前延逹商律師代表投法公堂控晋大押店門内屏風上並不書明押字且取息祗按月一分八釐比典當更輕有意隠　取巧請爲懲罰等情晉大亦延薄石律師代辯稱興當另有章程押店並無按月取息若干之定章今晋大取息較他家爲輕亦係便民起見並無不合該公所不應具控損人名譽請懲罰以儆讞員聶君以押店營業典當公所未便干涉判將案註銷 
[會禁破布朽骨店]  
　　法租界所開之破布朽骨等店因穢氣薰蒸有碍衛生由工部局移知捕房諭限二月二十八號一律禁閉在案兹聞法捕房總巡藍維藹君以華界新築之民國路與法租界毘連若該店等遷往開設仍礙租界居民之衛生雖經警察分廳出示諭禁深恐若輩陽奉陰違故飭華捕頭潘七寳親至警廳請廳長嚴行查禁以重兩界居民之衛生 
[汕頭新美領事來滬]  
　　新任汕頭美領事梅葉恩君昨日由輪抵滬暫寓虹口禮查西旅館聞公事畢後卽當乘輪前往履新 
雜評三 
[消除後患]  
　　炸彈危險之物也今横浜橋附近又有炸彈案之發現詎不與租界治安大有妨碍乎顧吾思此種危險品之來歷大都於去年紛亂之際暫時寄頓及至事平後查究極嚴受寄者遂無由脫手久而久之乃有誤觸暴發之一日横浜橋之事或亦以此乎故爲今之計苟欲消除後患者似宜放寛一步定一期限通告居民將藏匿之危險品悉數交出概不根究若逾期再有危險品發現即不問其來歷從重治罪若是則有自新之路而地方之受惠無窮矣 
專件二 
[公司條例（八）]  
　　　　　　　　　　　　　　 
　　第二百三十條股分　令公司之股東　少一人負　限責任其餘各　所　股分　　　　於公司 
　　第二百三十一條股分兩合公司於左列各事項準用兩合公司之規定一無限責任股東與公司之關係二無限責任股東興第三者之關係三無限責任股東之退股其餘事項本章特有規定外準用關於股分有限公司之規定 
　　第二百三十二條設立此種以司應由無限責任股東發起人訂立章程載明左列各欵署名簽押一本條例第九十八條第一第二第四第五各欵二股銀之總數及每股銀數三無限責任股理之姓名住址四無限責任股東所認銀錢外資本之種類及價格或評價之標準 
　　第二百三十三條無限責任股東應募集股分 
　　第二百三十四條認股書應記載左列各欵一本條例第九十九條第一百五條第二項第一欵第四欵及第二百三十二條所載之事項二各無限責任股東所認之股數 
　　第二百三十五條創立會應由股東中選任監察人無限責任股東雖於出資外認有股分亦不得爲監察人 
　　第二百三十六條無限責任股東得於創立會及股東會陳述意見但雖於出資外認有股分亦不得加入决議之數 
　　第二百三十七條監察人應調查股分是否認足及股東於銀錢外出資本之種類價格報告於創立會（未完） 
來件 
[完全華商股分商務印書館有限公司章程]  
　　民國三年一月三十一日臨時股東會議定 
　　第一章總則 
　　第一條本公司依公司條例所定股分有限公司組織名曰商務印書館有限公司 
　　第二條本公司本店設立在上海經營出版圖書印刷事件並製造販運關於印刷之機械銅模鉛字紙張墨料及學校用品等 
　　第三條本公司已在北京天津保定奉天黑龍江吉林長春西安太原濟南開封成都重慶漢口長沙安慶蕪湖南京南昌杭州蘭谿福州廣州潮州桂林雲南澳門香港貴陽二十九等設立支店嗣後支店之增設及變更應隨時由董事會議定辦理 
　　第四條本公司於前清光緒三十一年十二月遵照註册章程呈請商部註册三十二年三月十二日奉商部批准給照中華民國二年增加股分重行註册於同年七月五日奉工商部批准給照 
　　第二章股分 
　　第五條本公司股分共計銀元一百五十萬元分作一萬五千股每股銀元一百元巳經全數收足股票或一股一張或合併若干股爲一張由股東酌定塡給 
　　第六條本公司股東以末國人爲限 
　　第七條本公司股分爲記名式如股東欲將股分轉讓於他人時應先向本公司聲明俟本公司允許塡給轉股單方可過户註册凡未經註册者本公司仍認原股票署名之人爲股東 
　　第八條　　如有　失　　　　　　　公　　　失號　　　　　　聲明俟一月後另行按號塡給新股禀 
　　第九條股禀　轉讓邊户及遣失註銷由本公司另行塡給者每張　繳紙笨費銀元一元並附繳應行點用之印花稅費 
　　第三章股東合 
　　第十條本公司每年召集股東年會一次由董事會通信知照並登載廣告於上海著名日報 
　　第十一條本公司年會時董事及監察人應據簿册報告由各股東决定分派利息並選舉下屆董事及監察人 
　　第十二條本公司遇有重要事件董事及監察人或股東均可按照公司條例隨時召集股東會 
　　第十三條本公司舉行股東年會及臨時會應將所議各事由書記記錄列册凡議决之事一經股東會議長簽押後董事會及總經理等必須遵行如有股東因事不能到場會議者得具証書委託他股東爲代表 
　　第四章董事監察人 
　　第十四條本公司由股東會就股東中選舉董事至多不得逾十三人至少七人凡有本公司股分十股以上者皆有被選爲董事之資格由董事選任總經理經理各一人其他職員由總經理經理選任 
　　第十五條董事非經股東會議允許不得營與本公司相同之貿易總經理經理非經董事會允許不得營與本公司相同之貿易惟著作出版經董事會認爲與本公司貿易無妨者不在此限 
　　第十六條董事會遇有必要之時得請股東及職員到會徵其意見但不得而入議决之數 
　　第十七條本公司由股東會就股東中選舉監察人三人第十四條十五條關於董事之規定除選任總經理經理外於監察人均準用之 
　　第十八條本公司尋常事件由總經理經理酌核辦理遇有重大事件由總經理經理請董事會議决辦理 
　　第十九條本公司董事及監察人任期一年連舉者得連任但監察人連任以三次爲限 
　　第二十條董事遇有事故不能滿任時如董事會缺員至三分之一以上得由董事及監察人公議就股東中推舉代理俟年會時報告於各股東 
　　第二十一條董事及監察人辦事章程别定之 
　　第五章帳目 
　　第二十二條本公司股分利息長年八釐每年結帳時如有利作二十成分派各股東得十成提公積三成公益費及酬卹費一成花紅六成如遇有必須變通辦理之時由總經理經理與董事會協商辦法將其理由布告股東會取决 
　　第二十三條本公司總經理經理等每年應將帳目詳細揭算造具簿册於次年由董事會布告於各股東 
　　第六章修改章程 
　　第二十四條本章程如需修改之時得由董事會或有股份總數十分之一之股東提議召集股東會决議施行 
　　第七章附則 
　　第二十五條本公司章程有未盡之處悉依公司條例辦埋 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[陳五奶奶祭某郎文] [  劍秋]  
　　維甲寅某月之夜賤妾如意私以清涙一掬呼某郎之靈而祭之曰嗚呼某郎而竟死矣郎之死因何而死或謂與廚夫有隙或謂老畜因郎入國民黨恐遭連累故致郎於死是二說者妾知其皆非也郎之死他人不知知之者唯妾一人嗚呼某郎汝蓋爲妾而死也妾與老畜本無愛情自充下陳以來常抱孤衾而泣燈前月下揩櫈角者者頻頻酒醒夢回咬被頭者夜夜自分此生此世永以薄命終矣何意三生有幸一見留情老畜旣廣田自荒賤妾遂後門不閉乃一雙角枕方歌同夢之詩而七尺霜鋒便濺無情之血啜其泣矣天乎冤哉嗚呼某郎汝旣爲妾而死妾何忍舍君獨生夜台渺渺泉路茫茫郎去匪遙妾將從郎於井中也嗚呼哀哉尚饗（二） 
栩園詞選 
[和禾原詠梅用陸劍南韵] [  東園]  
冰肌雪貌羅敷艶骨相雖　看不厭何人得比趙師雄酒香夜宿荒村店月落參横翠羽啾花前一别常縈念孤雲祇在西冷飛舊雨猶疑東閣覘百花頭上春占先第一名高非竊僭本來清極寒不知移植仙家俗都砭石交自幸三生訂詩債不妨兩年欠裙屐有情人姓林江山無恙溪入剡天風浪浪唳鶴多雲樹迢迢逵鴻漸萬里懷人寄一枝雪海漲香波灔瀲 
[南翁書來言燕京有綠菊一種秀色可餐欲倩吳布衣爲之冩照賦此奉答一首] [  逸塵女士]  
　　素心豈肯媚幽蘭畫稿新翻筆底瀾月映蕉窗人比澹霜飛竹徑酒方闌可堪世上西風早多見人間本色難南浦秋深魂欲斷波痕莫再捲簾看 
[有贈] [  病虎]  
　　海棠泣露勳秋思脉脉無言恨可知畢竟紅顔多薄倖情痴不嫁嫁書痴 
　　世間慧福未雙修情海新添惡水流燕子樓中春寂寂蟾光不上玉人頭 
[虞美人奉題南湖居士津樓惜别圖] [  藐君女史]  
　　游絲莫　飛　住飛上相思樹隹期才數玉梅窗不道迢迢銀漢隔紅牆蒼茫吳道傳神筆冩出銷魂别高樓依舊聳斜暉爲問樓頭雙雁幾時歸 
[踏莎行裙帶] [  刦餘]  
　　繡帓雙飄輕羅百折臨風颺起驚飛蝶爲防　損牡丹芽踏青預挽問心結玉佩丁東金鈴瑣屑背燈初解流香熱問郎底事愛青梅腰肢似較前時别 
[前調袖]  
　　玉笋　　金貂　　等閒未許寒　觸嫌他舞　太郎當效顰且把雙灣東不傍薰籠　防燃燭添香　罷留餘馥偶因屈指算歸期課成不用金錢卜 
[南湖先生屬題津樓惜别圖] [  江朝宗]  
　　江城隠隠漏遲遲正是津樓賦别時杯酒暫消分袂恨離筵珍重話　期非關風月談今夕似與湖山　舊知如此離情何所寄倩人冩出畫中詩 
[又五律一首]  
　　送客江城夜風光似潯陽蘆花欹淺水楓葉染新霜共剪西窗燭重開北海觴琵琶江上曲依舊訴離腸 
[又七絶二首]  
　　樓頭風月話離筵一曲驤歌盡黯然七十二沽烟雨好溪山幾點到尊前 
　　津樓百尺近寒潭雲樹依依總未堪楓葉蘆花秋水闊此間風景似江南 
[爲南湖先生題津樓惜别圖四首] [  陸建章]  
　　剪燭西窗漏巳殘離懷萬種送征鞍河橋無限新栽柳都付游人倦眼看 
　　蕭瑟山光映水光鹿門偕隠足徜徉不須遠說　波館芳草王孫怨正長 
　　烟霧迷濛海市腥高樓一角酒帘青曉風殘月離亭笛話到滄桑掩涙聽 
　　讀畫談詩興不孤秋風我亦憶蓴　憑君問取南湖柳容繫　夷一棹無 
[無題] [  佐彤]  
　　重提春夢最消魂去住何心只問雲生就蛾眉顰更好當筵莫惜酒杯醺 
　　三月憑　日易斜淺斟低唱是誰家情波搖蕩心旌轉有命方知我志差 
　　櫻桃紅似小星明偷得閒身病屢侵倚榻相迎扶榻别那堪此後再如今 
　　關情夜燭與晨燈第一詩工海樣深多感瑤華重疊贈相思便作幾回吟 
自由談話會 
儉德會規則一不狎邪二不賭博三不必以酒食結交 
四不必華服五不輕寒素 
入會者秣陵馬悲時馬沙夫人浙江史文欽皖寗徐克義洞庭萬浩明溧水濮竹坪婁塘朱義羣慈谿王彦修蕪湖程逸樵翟其山張傑三常熟湯國基秦廷鈞邵伯任雲衫周雲湘揚州夏祉麟蘇州吳謙益上海睦陳素秋女士王希孟女士陳文炳陳文煥 
劇談 
[誌新民社第三夜之梅花落] [  瘦鵑]  
　　初三夜新民社續演九十十一十二本梅花落自圓珠受鞫於法庭始至出獄後尋父被救將入音樂會爲止諸子演得俱精神奮發一絲不苟殊愜人意也 
　　憐影之　珠在法庭上發狂描摹狂熊　　如畫見偵探見警兵卽問是誰中毒中毒者卽汝否復突然奔出法庭確是發狂時情景在監獄中一場見葛蘭遜不哭而一道及父母與腹中之兒則　涙啜泣直將孝女慈母一手演出哭得不錯出獄後在雪中抱女尋父一場爲最有精采處說得無一語不　　　得無一　不悽惻瘦鵑着情天恨曾下過一回涙到此不得不下第二　涙矣一見輪船局中人言及前數日曾有旅行船至兜　便問（汝見吾阿父未）孝女情急自流露於不自覺而此一語中亦正含有無限思親之涙及一聞船已去立向後而仆　絶於地觀此一幕可令人油然而生孝親之心 
　　旡恐之常勃德侯爵到底不弱聞圓珠在醫院中生女屈指沈思無語揾涙絶妙神情不知道他如何體會得到見李公佐下涙爲之揩拭已亦在旁陪涙做得到家聞圓珠出醫院時造有二書一與監獄中醫師一與醫院院長連問有第三封信否問得甚妙優游之柯林森在小客棧中被窘於葛蘭遜一場搔頭摸耳倣得最有聲有色賺氷娘一場亦隹秋聲之葛蘭遜可謂無獨有偶素素之氷娘飮藥一場饒有神采藥發露後侯爵問以何藥則低頭微笑含嬌不語蓋猶以爲是情天不老液而非毒藥也其情態極隹飮藥後捧心顰眉輾轉於地中毒時確有此狀態 
[編茅談劇] [  編茅]  
　　足跡不涉歌場逮兹數月昨宵無俚出舍信步而行抵石路見有所謂新民新劇社者是晚適演梅花落此係以說部而翻爲院本者皆出於吳下包公之手筆曾閱時報者皆津津樂道之則此番　入梨園又必青出於藍而勝於藍也不言可知因入觀焉 
　　編茅所見爲五六七八諸幕劇中份子以扮柯醫生之優游常公之旡恐常夫人之憐影常姪之冶兒爲正脚演來皆能恰合分際上海新劇林立默察環觀當以優游旡恐憐影爲首屈一指 
　　藥風去常公宿友其老成持重之態揚滏乎眉目詞氣之問語語不落空宇字有分量是有學問者之舉　之口吻也至其老態　鍾步履蹣跚以及中毒狂死等場皆能中肯非率爾操觚者所可同日語也 
　　秋聲雷音密談之後繼以玩世駡俗之言此中倜侃座客之處不少扮塔役之某菜亦能繪聲繪色 
　　常夫人被柯醫生軟禁深山孤塔之中四絶人烟呼籲無門欲歸不得一則如入樊籠頓失自主悲憤莫洩之狀憐影演來彌覺令人酸鼻而一則舉動言語確係一得志小人神氣令人生食肉寢皮之想余謂陰險之徒非　天良不過當局者迷耳令觀此劇此幕良足激發（此幕所用烘托法似未盡善請與包公一商榷之當圓珠欲去之時柯告以十里之内無有人家喊救必無用者則天明之時晨鷄之啼來自何所如謂十里以外雞鳴能聞想無此理如爲係塔役之司晨官而塔役即居左近故其啼也能聞則與十里以内無人烟一語似覺剌謬而鷄鳴之中更雜以嘈雜之人聲即更非深山窮壑之景相矣以逹包公望勿叱爲多言也 
石痴之西醫神采談風可謂盡　稽之能事 
小說 
[短篇小說霧（九）] [  瘦鵑譯]  
　　於是四人僉曰今者尚在夜中言次　東顧則見天末有灰色光及白色光光至澹乃又曰破曉當亦不遠克拉勃曰羨煞君輩好眼福余亦頗欲一觀之裘麗亞微喟曰可憐哉盲人且語且以柔荑接克拉勃手克拉勃曰姑娘汝以玉手授吾余心滋趯趯第恨吾薄福未能一瞻芳範裘麗亞柔聲曰儂雖非盲然亦尚未見汝面半晌東方旭日巳排雲而起光四射燁燁如黄金裘麗亞遂得見克拉勃矣觀其貌尚是少年眉宇間剛毅而沈着口角邊露堅决不撓之狀裘麗亞注視有頃始曰克拉勃吾今見汝矣時勞特裘凡司及培脫來方注目於朝暾培脫來妻乍見天日樂極而哭克拉勃曰姑娘能見吾願吾乃不能見姑娘姑娘能恕吾無禮一撫如花之面乎裘麗亞不答執克拉勃手至於粉靨上克拉勃撫摩一過覺玉膚氷肌俱如搓酥滴粉而成且悄立於前吹氣如蘭薌澤微聞心幾爲之醉低聲言曰目雖不能見但憑此五指已可决姑娘爲並世無雙之麗姝旋乃謂勞特裘凡司曰吾主氣球仍上升乎裘凡司答曰克拉勃球已愈升愈高去地不知幾何尺矣克拉勃曰吾主趣仰視吾輩頭上有雲乎培脫來亦曰吾主頭上雲方動也裘凡司曰然而吾氣球不動矣將奈何克拉勃作迫切之聲曰吾輩速棄什物以减重量可乎乃各取衣服食物及水等棄之筐外裘凡司曰頭上雲片方厚積如絮棄此區區似尚未足克拉勃大呼曰足矣衆咸注視其面言曰克拉勃汝盲人烏能見克拉勃曰余有遠見百事都了然於胸設斯時氣球更下墜者則無復再起時矣語竟復俯其首向裘麗亞曰姑娘汝見吾乎汝能永永念吾乎裘麗亞曰克拉勃何事作兹語儂烏得不念汝克拉勃遽起立兩手堅執筐邊培脫來急曰吾友趣坐下起立胡爲時日光瞳瞳方照克拉勃慘白之雙頰上而克拉勃之二盲目似亦對此日光尋乃歡然呼曰美哉日光也余雖弗能覩顧能覺之姑娘再會語方已立自擲其身於筐外裘麗亞振喉大呼已不及克拉勃墜入雲中而氣球則驟升至最高處雲片如絮方冉冉嚮東去也 
（完） 
文字因緣 
[賀徐君新婚] [  莽漢]  
　　頻年奔走徧天涯未滅甸奴敢憶家髀肉遑辭銷跨馬壯心未息暫歸鴉風塵落拓英雄色雲錦新開姊妹花從此香閨添　友春寒珍護碧窗紗 
　　華燭銀缸燦爛明仙風吹樂降瓊英花拈並蒂聯歡笑紐結同心信誓盟漫道英雄偏好色斷無才子不多情愛河風味甘於醴醉倒　郎日夕醒 
　　艶陽春色帶嬌藏蘇合濃燻玳　牀百越雲開游子路（君遍游兩粤）九天霞燦美人妝兎毫圓湛揮京兆鴻案莊嚴接孟光修到鴛鴦新伴侣婿鄉畢竟勝仙鄉 
　　玉樹風生顧盼姿良宵軒舉合歡巵筆尖點綴新眉史　底　量農體詩　　每嫌春起早對花轉愛夜眠遲情君本是多情　情到深時不厭痴 
 
 
 

Page 15

 
 
   
 
 

Page 16

 
 
   
 
