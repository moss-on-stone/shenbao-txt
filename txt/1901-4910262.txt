# 1901 - 240 - 4910262

 

Page 1

 
 
[閱報須知] [  本館告白]  
　　本館紹城行銷報繼向由杭州分館汪傅臣在紹城小江橋設立分館派友張姓經　近聞有該處送報人在各閱户處冒充　東私行收用報欵殊屬可惡今於本月終爲始各凂户報資仍歸張友親自收取望閱驇諸君搂月交付張平嗣後再有假冐私收報欵等情祈諸君函知分館本館定卽禀請領事照會地方官從嚴究辦决不容情勿謂言之不預也 
[開售九通股票] [  上海圖書集成局啓]  
　　有本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學侖題者試試差庶吉士散館進士朝考殿試亦如之朝廷作育人才孜孜求治士生期世誠不可不究心經濟以期收實效而宏遠謨惟由古以証今因中以達外淺深本末次序秩然士人懹用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工纸墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六朋再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取慎毋貽他日交繴之海也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州實文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論抽提運費事]  
　　和議旣成之後中國允償各國兵費分年攤償共計三十九年須歸本利九百八十二兆二十三萬八千一百五十兩自明年始計九年中每年分償一千八百八十二萬九千五百兩政府派令各省分籌計直隸八十萬江蘇二百五十萬安徽一百萬山東九十萬山西九十萬河南六十萬陜西六十萬甘肅三十萬新疆四十萬福建八十萬浙江一百四十萬江西一百四十萬湖北一百二十萬湖南七十萬四川二百二十萬廣東二百萬廣西三十萬雲南三十萬貴州二十萬以省分之肥瘠定銀數之多寡雖未必能如五雀六燕銖兩悉稱而旣經核定自宜照籌現聞各省大吏無不以籌欵爲急務其中以江蘇爲巨擘昨報紀督署咨文撫署以一百三十萬由制軍就淮揚江徐通海六屬籌措其一百二十萬歸中丞於蘇松常鎭太五屬籌措現中丞與藩臬籌商令各州縣於漕糧運費内每石抽提錢五百文併於地丁項下每兩加徵二百文以及裁兵减餉節省一切度支可集銀八十萬其餘四十萬擬於茶酒烟糖四項加捐三成以資挹注向來朝廷有大役無不取之於民而此次則兼及於官大吏之籌劃亦可謂無微不至矣中國之貧弱弊在中飽夫固無人不知苟能盡提其中飽之資以歸正用下不傷民財上可益國政計固莫善於此且能從此類推以淸中飽之弊卽當以運費爲嚆矢亦無不可惟思官之取於民以爲已財已匪伊朝夕凡一行作吏者其於平餘運費等項不以爲非分之求久視爲自然之利一旦而使驟少此大宗進項其在廉潔之輩本自無而有自不媥自有而無能不過於賠累亦不致别懷貪黷之意以病國而病民而在不肖者營私之見急於辦公身家之謀先於國事一旦奪其固有之利勢必至多方設法以圖弭補在上者恐病民而取之官究之官未必病而仍病夫民是又不可不慮者也况州縣之於運費侵蝕者固屬不少然所餘之費究不能盡入已囊上官之有餽送也同僚之有酬應也一切辦差供給之有費用也雖尙有别項進欵而有漕州縣究以此項爲大宗今提至三分之一卽有盈餘恐亦無幾而餽送猶是也酬應猶是也辦差供給猶是也爲州縣者勢必不支不支則官病矣官病而民不病者未之有也故欲淸中飽之弊須先爲之節省費用大抵州縣之費半皆用之於上官卽無苞苴賄賂而冠婚喪祭之禮三節兩壽之規雖屬尋常之餽送而總計亦殊可觀故上官苟絶其餽送則州縣之費可省者一上司旣無餽送之例同僚之酬應自簡則州縣之費可省者二辦差供給州縣本視爲苦事非但費用之大而迎送之煩誤公非淺此後能以不急之差務一槪删除則州縣之費可省者三此尙就其大略言之大吏能體䘏屬員何一不可從簡簡於不急之務則非但可節其費并可使其專心於治繁理劇庶廉能之輩得展其才庸碌之員亦循其職如此辦理我知提一成之運費州縣何至於病官不自病斷不病民亦自然之理也芻蕘之獻當軸能不以鄙言爲河漢否也 
[諭旨恭錄]  
　　兵部奏補滿洲筆差式一缺於八月十二日奉硃筆圈出貴卿著准其借鋪正白旗滿洲筆帖式欽此同日户部奏候補員外郎張懋澄補山西司漢員外一摺八月二十日奉硃筆圈出晏安　補授又奏留學習員外郎徐景星等四員一摺奉硃批依議欽此又奏候補主事朱占科傅秉鑒補湖廣等司漢主事缺一摺奉硃批依議欽此同日太常寺具奏十月初一日孟冬祭太廟等處請旨簡派遣員行禮　摺八月二十二日奉硃批十月初一日孟冬時享太廟派溥偉恭代行禮後殿派善耆行禮東廡派立瑞西廡派英俊各分獻初十日祭太廟後殿派溥偉行禮顯佑宮派印啓行禮康嶽廟派載昌行禮都城隍廟派黄永安行禮欽此同日又吏部奏翰林院侍讀學士李聨芳轉補遺缺九月初二日奉硃筆圈出吳郁生補授欽此同日户部奏盛京工部侍郎鍾靈報効股票銀兩於九月二十日奉硃筆鍾靈著賞給花翎欽此 
[本館接奉電音]  
　　昨日下午河南府鄭州行在飛電傳來比上諭三道敬廑譯登○九月二十九日行在内閣抄奉上諭福建鹽法道員缺著鹿學良補授欽此同日奉上諭福建福州府知府員缺緊要著該督於全省知府内揀員調補所遺員缺著敖同震補授欽此同日奉上諭昨據世鐸等奏參升允毆辱侍衛一摺當經諭令升允據實覆奏兹據奏稱該撫於二十六日迎駕後乘馬先行忽有大車並軌奔馳幾被衝倒查坐車人係屬旗員詰問姓名堅不肯說經照例　責等語侍衛海在前導引卽不應乘車礵又不聲明宗職咎有應得那已圖並未杳明實情率行具奏跡近報復一經派員查訊不難水落石出惟事屬瑣屑該撫尙未查詢明白卽事鞭責亦有不合升允著交部察議此後如有官弁太監人等恃强滋事仍著升允松壽隨時據實叅辦以肅法紀不得因此案稍涉瞻狥欽此 
 
 

Page 2

 
 
[行在電文]  
　　昨日河南開封府鄭州行在友人電告本館云九月二十九日皇太后皇上仍駐蹕鄭州行宮是日召見江西南昌府知府江流昌湖南長沙府知府顔鍾驥江蘇候補道李光瑜至晚間十點鐘時又來專電云三十日召見吉林道謝汝欽協領富蔭降調荆宜施道奭良 
[補紀醇邸過叻事]  
　　九月十九日出使德國回華之醕親王駕蒞香港本館已紀其事於二十八日報端兹閱叻報知親王乘德國岺鄢郵船自高浪霧鼓浪而來先於十二日行抵檳榔嶼午後乘原船展輪十四日淸晨六點鐘到叻昇旗山立升中國龍旗本國家派有正副總巡捕總差人等統帶駐防東陵之興呂營兵兩隊及施排埔孟加里營兵一隊在德國郵船碼頭排隊迎迓并有巡差多名往來巡綽駐叻中國總領事官羅叔羹方伯及各帮華商約數十人各御公服齊集鵠立至七點鐘後船泊碼頭昇旗山鳴砲二十一門致敬時碼頭上人山人海咸欲得覘于之儀表爲榮時邸駕在船上望樓中憑欄瞻眺神采煥發隨由羅方伯登舟謁見并爲各紳商先容王命導各紳商至船分起叩見慰勞有加始各退旋趨赴同濟醫院候駕旣而駐叻德國領事官亦下船拜會暢談良久而别是日王因早膳後玉體欠安傳諭不復登陸羅方伯叩辭後乘車直赴同濟醫院時該醫院早已鋪設整齊并在門首設有西人鼓吹手一部遙見方伯車來疑爲邸駕已至立時奏樂院中各紳商亦卽分班拱候待方伯下車入院代傳王命以辭衆乃　續散歸該醫院中人亦復收拾一切鋪陳等物時已鐘鳴十二點矣午後叻督端制軍偕其夫人命駕登船拜會醇邸擬請遵陸以盡東道之情醇王亦婉言辭謝叻督與夫人辭退王恭送至碼頭上駐防各軍乃撤隊而去是時叅隨各員分别登陸拜會各當道與諸紳商至三點鐘始一律回船迨下午王已乘原船剪江東去 
[行在户部咨行各省巡撫常稅改章公文]  
　　行在户部咨准全權大臣慶親王直隸總督李咨稱各國償欵本息分年攤還以各省鹽課鹽釐及各關常稅曁海關進口貨稅收足值百抽五作抵並常關征稅事宜改歸新關稅務司兼辦均經定議前據總稅務司赫德呈送節略請示常關歸稅務司開辦日期當經本王大臣酌開六條札飭總稅務司分别議覆兹據備文申覆等情復查鹽課關稅兩事均隸户部究應如何開辦如何分别各關界限均應由户部詳查酌定並抄錄總稅務司原送節略曁行總稅務司札文咨會前來查此次新定賠欸以鹽課關稅作抵惟鹽課一項不歸稅務司經理應由本部詳議辦法務期籌撥足數其關稅值百抽五之欵總稅務司節略内旣聲明於畫押後兩個月開辦約在本年九月二十日左右應卽照總稅務司所擬定於本年九月二十日作爲開辦之期向來免稅各物亦議定值百抽五均應同日舉辦常關征稅事宜旣改歸新關兼理應與收足值百抽五之新關稅先行試辦至各關界限如何分别應照全權大臣所議常關分局在口岸五十里以内者歸稅務司兼管將來試辦如有窒碍應由總稅務司隨時申請酌辦除咨行全權大臣轉飭總稅務司查照辦理外並摘錄總稅務司節略全權大臣行總稅務司札文曁此次咨會本部公文一件相應由六百里飛咨某省巡撫轉札某某關一體查照可也 
[議併水師]  
　　南昌訪事人云江西撫憲李勉林中丞查知江省水師積弊甚深爰議將各營官一律裁撤所有勇丁則歸併内河水師管轄大約俟統領錢琴齋觀察由日本閱操事竣回省卽須認眞辦理也 
[擬改兵制]  
　　松江訪事人云近日開南洋大臣兩江制憲劉峴帥有排札遞松擬將江南全省提督所轄標防各營一例改爲常備預備巡警軍提標中左右前後五營均需分駐除蘇州自有撫標駐防外其鎮江常州太倉五營中分移一營駐紥松城祇留兩營一營巡視作爲城守一營專護東南隅火藥局五營槪爲巡警軍每後營選精壯二百五十人優給餉需凡各縣村鎭有需兵之處卽由縣主馳禀府尊轉商巡警軍管帶官就近調往是否照行聞俟提憲李壽亭軍門回轅籌酌也 
[整頓營務]  
　　南昌訪事人云江西撫憲李勉林中丞查知威武剛字等營近年頗有廢弛之意敬非得人整理深恐積習愈深現聞擬奏請起用余軍門虎恩來江總統諸軍届時當有一番更動也 
[示毁砲臺]  
　　中西越嶠報云去年拳匪之亂天津河北各砲臺首先開釁事後西人引爲前車之鑒商准中國全權大臣慶邸李傅相擬令次第毁平立有成約八月二十七日已由工程局敖君督工從事先期發出告示一道俾衆周知有心人瀏覽及之蓋不勝滄海桑由之感焉其文曰爲出示曉諭事照得大沽砲臺並營盤兹擬一律拆去所有一切工程詳列於左一叚在北大沽河口北岸有砲臺一座名爲北大沽砲臺其圍墻砲座藥庫皆須拆至與地一平所有被洋兵佔住之小房屋應不准動其所拆之處大約有一萬六千方三合土用以墊砲臺周圍之溝須墊至與砲臺附近之地一平二叚在北河北岸約離河口二里半地有砲臺一座名爲大沽西北砲臺且圍墻砲座藥庫皆須拆至與地一平所有被洋兵佔住之小房屋應不准動拆去之土墊砲臺最近之地須要一平所拆之處大約共四萬方兼有通北砲臺洞合算在内其四萬方之中有三萬九千方竟土一千方硬土三叚在北河口二里遠南岸唐沽對面離西沽三里又臨小河有營盤一座名爲大頭沽并離大頭沽營盤南一里東二里有營盤二座所有圍墻若係方土約拆至離地二尺半所拆之土以墊營盤周圍之溝其大頭沽營盤約有二萬八千方竟土餘兩營盤一約有兩千二百方竟土一約有一千五百方竟土大頭沽營盤之門藥庫約有萬磚歸與包工人估價時應將此磚除算以上各處工程三叚不拘幾叚均可承辦如欲包攬此工者仰於十月十五號卽華歴九月初四日十點鐘在大沽飯店俟英國武官率往各處指示爾等一切工程從十月十六號起早十二點鐘來本工程局取攬單每叚各沽一價值用封套粘固外蓋覆圖章裝入覽軍箱内准於十月二十一號卽華歴九月初十日早十點鐘齊集候本局開封定價發辦爲此示仰各色人等凛遵勿違特示 
[籌欵維艱]  
　　南昌訪事人云江省各屬本年教堂賠欵多至百餘萬兩又奉派大賠内歲須一百四十萬兩原派分償日本債欵歲須二十四萬兩際兹庫藏空虚實屬難以籌措現聞省中大憲擬定每石漕糧加錢三百文每兩李丁加錢二百文然似此竭力搜羅仍祇可稍助教堂賠欵批外尙難以籌畫也 
[飭查銀圓]  
　　金陵訪事友人云兩江督憲劉峴帥前奉上諭以江南所鑄銀圓與粤鄂兩省同稱妥善飭查一切鑄造情形迄今尙未奏覆因于上月某日札飭銀圓局總辦劉觀察將每月用銀若干攙銅若干共鑄大小銀圓若干及經費火耗等情詳細　　禀覆以便上達九重 
[厦門稅務]  
　　厦門訪事人云近日厦門稅務司某君接北京總稅務司來文以現在各貨須估現價值百抽五某君遂傳諭各商民於十月初一日爲始遵照新章完納 
[贛省捐務]  
　　南昌訪事人云江西籌餉實官新捐所派各屬捐數初祗四縣照數捐足旋因奉到永遠停捐實官之旨各屬捐户爭先恐後加緊上兌因是各屬於原派捐數無不有盈無絀現聞凡七月頭卯册報者奉文姑准照奬八月以後一律改奬虚銜不得濫邀銅符金邱之榮也 
[嚴懲造謠]  
　　南昌訪事人云上年江西各屬閙孝巨案皆由無知頑民造謠生事以致釀成禍端雖歴經上憲嚴辦而此風迄不少衰近曰又有某勇丁在省垣散佈謠言謂玉山近有匪徒揭竿倡亂勢甚鴟張手講指畫之餘一若曾經目擊者其實皆子虚烏有也事爲署贑南鎭申總戎所　拘勇到案禀明李中丞諭令遊街示衆三日卽按軍法從事有見者謂該犯所標斬條有肆放謠言重犯云云似此雷厲風行若輩當不敢再興波浪矣 
 
 

Page 3

 
 
[蘇垣火警]  
　　姑蘇訪事人云上月二十七夜四鼓後蘇城西美巷嚴公館忽兆焚如之禍其時公館中人均深入黑甜鄉並未知覺直至冐穿屋頂始經司更人瞥見當卽亂擊銅鉦分投告譬各叚水龍夫聞警之下急舁水龍飛馳而至吸水噴澆地方文武官員以府署近在咫尺皆率同差勇臨塲督救時幸飛廉氏並未助威施救者尙易爲力約閱一下鐘卽漸烟消火滅是役也僅焚去書房兩間茶廳一間墻門半間餘皆無恙 
[閩學回省]  
　　厦門訪事人云福建提督學政檀大宗師璣汀州試畢後卽於某日行抵厦門提道各憲均至舟次恭迎宗師旋命排道至各憲轅答謁至二十五日提憲楊西園軍門道憲延少山觀察設讌提署邀宗師赴飲以成地主之誼次晨提憲楊西園軍門派元凱兵輪船送宗師晋省文武各員恭送如儀 
[掦試將竣]  
　　掦州訪事友人云上月初八日江蘇提督學政李蔭墀大宗師按臨泰州貢院舉行揚屬歲考現已將次竣事定於二十八日總覆二十九日奬賞三十日起馬接試淮安府屬 
[黄堂試士]  
　　宜昌訪事友人云宜昌府陳太守因案撤任後上憲委齊太守前來署理齊太守下車之始卽開考七縣文童至上月二十三日竣事適陳太守已將府署讓出遂於二十四日鶯遷入署屬下各官叩賀如儀 
[沙隄旭日]  
　　沙市訪事友人云遠安縣屬某鎭有某姓者家頗饒裕上月某夜突有數强徒破扉而入劫去銀一千餘兩報案後縣主胡大令立飭幹役四面追　得擒獲二盜嚴訊之下供認同夥八人繼又獲得五犯太令訊明口供飭將爲首之某某等裝入木籠站斃餘四犯收禁候按例懲辦○沙市米糧向皆仰給於湖南今歲湘省歉收來源不旺以致本埠米價陡昻即粗糲不堪之米每石必需錢四千文左右數米而炊者亦徒唤奈何而已○距沙市二十餘里有沙橋門者往來要道也上月某日船户傅某載某姓父子二人并錢數十千文由新塲來沙購辦物件行至沙橋下橋石忽然崩塌將船壓翻某姓父子均行淹斃傅某亦傷及頭顱誠奇災也○沙市烟燈捐章程每鋪一具每月捐錢一千文去歲月可收錢七八百千文今年收數頓減較之去年减去一半刻下聞上憲已委員前來查勘凡以多報少者察出嚴究○沙市志裕昌布號於本月某夜被盜竊去色布二捆計七八十疋旣而同生義樂材號又被劇賊竊去銀錢衣物值銀數百兩均由事主繕就失單報請地方官查緝未知能珠還合浦否也○刻聞地方官議定凡售猪肉者每斤抽錢二文歸賣者完納麥麫每百斤抽錢四十文由磨麫坊呈報完納傳說如是未知果確否也 
[蕺嶺霜鐘]  
　　紹興訪事友人云去年紹屬諸曁等處教案迭出今春方將前案賠銀了結而碯橋又有毆辱教士之案府尊熊再靑太守有鑒於此擬派紳士分赴各鄉開誠勸導以泯猜嫌亦調和民教之道也○義橋臨浦等鎭向爲米市薈萃之所每届新穀登塲鄉民紛紛載運前往求售者堆積如山本届各鄉風雨爲災收成歉薄來源驟竭以致米價飛漲近日每石竟需洋銀六元之譜小民欲圖餬口不亦難乎○今春正任蕭山縣李香畬大令因案調省察看所遺篆務由瞿蕚韾大令接署近日李大令因病來紹就醫各同寅及紳士咸赴舟次晉謁○浙省浦江縣蕭漢儒大令近日查知門丁王某有舞弊索賄情事立卽驅逐○邇來紹屬各書院課期已改以時務命題並擬將向有之中西學堂併入龍山書院改爲郡城中學堂其各義塾改爲小學堂蓋遵朝旨也 
[醇邸起程]  
　　昨晨六點餘鐘本埠文武印委各員均詣行邸請安鐘鳴八下英美兩界捕頭戎服佩刀帶領通班巡捕排列大馬路竭誠伺候未幾王穿黄馬褂乘黄韁雙馬車而出沿途有印捕六名乘馬護衛各隨員及侍衛太監曁本埠各員均隨於後邸駕由南京路至浦灘過外洋涇橋入法界法捕房謝麥二副捕頭戎服佩刀帶領西捕一隊擎槍迎護至金利源碼頭醇王下車時日本領事及兵官某君江海關稅務司好博遜君均已鵠立恭送醇王一一接見旋登安平輪船出使日本大臣蔡和甫星使鐵路督辦盛杏蓀丞堂江南提督李壽亭軍門北洋水師提督葉桐侯軍門蘇松太兵備道袁海觀觀察及毛觀察慶蕃沈觀察佺俟醇王登舟後即登鈞和兵輪船先往吳淞恭送其在碼頭上排隊叩送之奇兵滬軍砲隊等營則俟醕王起程後如撤隊而回 
[添設巡局]  
　　時屇冬令宵小繁興江蘇撫標滬軍營管帶龍葆珊遊戎循例於本月初一日在十六鋪曁二十三七鋪各要隘設立巡局派駐哨弁勇丁專司其事以靖地方 
[二尹回申]  
　　南市十六鋪巡防北局委員蕭子文二尹前奉出使日本大臣蔡和甫星使委赴金陵公幹兹已事畢於前晚乘招商局某輪船囘滬當卽趨詣道轅謁見道憲袁海觀觀察 
[擬造碼頭]  
　　前日新關稅務司好博遜君以江海南關徵稅事宜業已歸併辦理因親往詳加察看知舊馬頭不甚合用擬在浦濱仿北關式另建一馬頭以便轉運貨物不日將次開工矣 
[解省勘招]  
　　前者往來松滬之小輪船舵工戎順發因行駛不愼致將拖船繩纜中斷船卽傾覆溺斃搭客四人事後由婁縣屈吉士大令拘獲解送上海縣歸案辦理縣主汪大令訊實供詞收禁通詳兹奉臬司朱廉訪批飭解省勘招核擬等因汪大令奉文後卽飭書差赶備公文並委典史趙敬臣少尉提犯騐明面貌箕斗聽候卽日起解 
[提訊誘拐]  
　　教民趙掌發投英美租界公廨控林三妹誘拐伊妻艾氏及女阿大請提究追讞員張柄樞司馬准詞飭差於昨日將林拘獲諭令押候訊究 
[南市瑣譚]  
　　昨日有楊保元者將污泥傾入南市浦江中適爲水利局巡勇查見當卽拘解局中總辦高邕之司馬命罰銀二兩充公以示儆戒○南市大南門外粥厰前經蘇松太兵備道袁海觀觀察派楚二尹前往經理示期十月初一日開辦並曉諭各乞兒槪往厰中歇宿不准偃臥當街昨日二尹至二十三七鋪巡防局謁見局員邱友林二尹請於初一日遣派勇丁數名往厰前照料○前晚有張姓女郎至滬北觀西人賽馬而回行經大東門外郎家橋時已更魚四躍突有匪徒甲乙兩人尾隨而上攫取簪環飛歩而逸女郎大聲呼救附近居民聞聲出視二匪已蹤迹杳然矣 
[上海縣署瑣案]  
　　王濟大控陳再生糾人拆屋等情前晚縣主汪大令提訊陳供王之父親在日曾欠小的洋銀十元錢二十餘千除還過外尙欠錢十餘千今向其子濟大索取因無力歸還自願央顧土全爲中將舊房木料估價售與小的計洋銀一百四十元除去本利找還洋銀九十四元卽由中證顧土全付訖故小的前往拆卸是實王供父親所欠甚微並無將屋料抵償之事實被恃强拆卸求鑒顧土全供小的雙目已瞽從不干預閒事求鑒大令核供判王將欠欵赶緊措償陳亦將木料交還不得多事取具切結完案○鄉人顧載生控族姪順彬糾人强取棉花一案亦經汪大令提訊顧載生供前日姪兒順彬向小的欲借洋銀不遂乘小的出外時糾人取去棉花十餘包小的得悉雇人追回又查房内失去洋銀二十元求追順彬供日前叔父失去雄雞一頭誣指小的所竊將門窓取去是以小的亦往取棉花三担以相抵制至洋銀則並未竊取顧濤生供係順彬之父順彬素來不務正業惟求究辦大令謂載生搬取門窻究竟有無其事濤生答稱事非子虚大令以載生亦有不合大加申斥順彬笞責二百板交其父領回結案 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日英商老公茂紡紗厰洋人羅仁飛在甫市查獲鄉人趙　銓所售棉花四包有　水猜弊送入捕房暫押旣而移解馬路工程局總辦翁子文太守倩襄讞委員余克安叅軍升座研訊趙供小的駕駛航船家住羅家港此項　花於八月十九日由周　和所駕船上轉交小的並未灌水求鑒叅軍斷令提五成充作　欵具結斥退○前日鄉人襄兆堂裘毛毛陸錫發在江海關馬頭雇乘渡船忽與船户狄文光口角爭閙某號巡街捕見之一併拘入捕房轉解馬路工程局翁太守　余叅軍研訊之下裘等同供小的等均係浦　金家橋人來此販賣棉花業已告罄因雇划船回去議定渡資五十文後被鄰船狄文光阻撓以致划船不肯開行求鑒叅軍貴其多事大加申斥令各具切結然後斥退 
[英租界捕房紀事]  
　　前晚趙少餘行經墳山路突被無籟王阿四强褫身上所穿花縀馬褂略與爭執反被毆傷報由包探趙銀河將王拘入捕房捕頭令押候解送公堂禀請讞員張柄樞司馬訊究○日前九江路貝恊興家失去掛鐘一架報由包探張寶成在某押鋪查獲原贓候緝獲竊犯再行解請訊辦○偷兒沈關壽至福建路俞瑞生家行竊銀質對時表一枚經四百三十一號巡捕拘入捕房捕頭令押候解送公堂禀請究辦○雉妓王金寶在福州路拉客經三百二十四號巡捕拘入捕房捕頭令送公廨押候訊究 
[法租界捕房紀事]  
　　上月某日和昌成報關行被賊竊去絨毯油衣等物報捕後經包探查獲竊賊吳海松拘入捕房押候堂期解訊○偷兒王阿才竊取江天輪船搭客烟槍水烟袋等物爲包探查獲人贓一併拘送捕房捕頭令押候解送公堂訊究 
[美租界捕房紀事]  
　　江北婦人陳張氏傭於虹口司考脫路第三十四號門牌西國酒店内前晚乘間行竊洋銀一百六十餘元及銀質對時表一枚正欲逃逸爲包探劉阿炳查獲連贓帶入捕房捕頭令押候解送公堂禀請讞員張柄樞司馬訊辦○昨晨偷兒王阿大混入英界浙江路某姓家行竊綢布衣服若干件携至虹口某押鋪求質適爲包探倪順泉所見連贓帶入捕房捕頭令押候解送公堂禀請懲辦○昨晨江北小竊唐吉羣闖入怡和馬頭某貨棧行竊鐵絲二捆後爲包探劉光震查獲拘入捕房捕頭令押候解送公堂禀請究辦○昨午老順記洋行葉某乘馬車行至外大橋左近馬夫王阿三加鞭飛駛致將顧予山所御東洋車撞壞輪軸七十八號巡街印捕見之將王帶入捕房捕頭令償修費洋銀若干從寛釋出 
[蘇省宫報]  
　　九月十九日候補道沈佺通知奉無憲委赴上海公幹卽辭直隸候補道林志道由寗來户部郎中陸樹藩由滬來松邊釐捐總府總巡候補知府　　　由滬來改掣江蘇大挑本班　先補用知縣堵煥辰浙江人由京領憑來省禀到巡檢楊光藻禀謝奉委接辦婁齊葑門外水巡差藍翎五品頂戴指分江蘇分缺先補用巡檢呂彭試用縣丞兼襲雲　尉姚學仁均由京騐看來省昨日禀到五品銜藍翎試用布照磨龔文　禀知奉撫憲騐看到省指分江蘇試用縣丞朱景　浙江人禀知繳咨到省　　先補用巡檢朱亮執試用巡檢李喬任尙岐均浙江人由直隸督憲騐看給咨來省　到二十日鎭洋縣吳禀到並禀知南匯鎭洋兩縣　代於初限内算結同知吳源由上海　捐南局來查燕緒由上海布捐局專丁來省均禀謝半年比較有盈奉飭留辦通判金殿元由滬來禀知奉委兼辦江西籌餉賑捐差花翎指分江蘇試用知州金庭芳　　人禀知先行到省巡檢　　樞禀知繳東路三段冬防巡查札馬國梁安徽人沈葆芬浙江人均由直隸督憲騐看給咨來省禀到指分江蘇試用府經歴程杰安徽人禀知到省指分江蘇本班儘先補用巡檢葉在彝福建人試用巡檢俞錫濟浙江人均由津領咨來省禀到程　祖禀知繳咨到省吳慶餘禀知奉撫憲騐看到省二十一日總捕各路總巡均禀知今日撤夏防開辦冬防並率各叚冬防委員一律到差各叚夏防委員均銷差知府陳邇聲禀謝奉委善後局提調差同知唐典禀謝奉委撥　　差知縣唐庚英禀辭　解京餉北上主簿冷繼書禀知調辦　胥門外四叚冬防巡查卽到差巡檢聶師賢東路鄭光衛北路均禀謝奉委　查保甲差周應龍　　奉委東路三叚冬防巡查卽到差　兆勳禀知到婁門木關盤查差興史　樹瓊禀知奉蘇松太道憲札委上海城内中局巡防差卽辭未入龔承德由京諗看回省鹽提舉升銜指分江蘇試用按察使經歴吳道　五品頂戴分缺先補用典史徐志藍翎五品頂戴遇缺先補用巡檢丁立言五品頂戴試用巡檢高培新均浙江人試用縣丞張善蒸順天人巡　　委分缺　府知事胡　瑜安徽人均禀知繳咨到省指分江蘇試用府經歴黄承訓　秉忠縣丞王觀豫巡檢管臣傑周恩鑾樓汝樑均浙江人從九品胡世信安徽人均禀知奉撫憲騐看到省二十二日會辦金陵派辦處候補道王毓苹辭行回寗知州金　芳禀知奉督辦江西　餉賑捐總局憲札委駐滬分勸江西　餉賑捐差卽辭知縣盧懋善禀　回上海閱廣貨捐局張　禀知駐滬福建海防賑捐局移請帮辦捐務卽辭赴滬從九仲毓桂禀知由順直賑捐案内指項府照磨五品藍翎指分江蘇試用巡檢魏廷繁浙江人禀知騐看到省五品頂戴指分江蘇分缺先典史項紹華試用巡儉徐惟錦均浙江人試用縣丞姚宇倬費錦葵理問銜費紹冠巡檢趙毓麒均禀知繳咨到省二十三日府照　程明理　知在順直賑捐案内報捐分缺先補用並免試用同知銜試用縣丞袁湘由鎭江專丁來省禀知在浙江籌防捐輸案内過班知縣仍分原省試用指分江蘇試用道庫大使張熊巡檢沈一　王之望從九品王觀覲朱世叙均由津領咨來省禀到 
[金陵官報]  
　　九月二十五日日本郵船公司會辦加藤正義東亞同文會上海支部長白岩龍平郵船株式會社茂木錮之　島範平正木照藏永井久一郎駐　辦理通商事務天野恭太郎均會通判韋鏡淸叩謝奉飭註册差委知縣齊堯年謝委西路保甲總巡又賀鏡如禀謝揚　隄工出力提前酌委署缺一次又程菊　叩謝飭知轅下文巡捕縣丞劉永濤禀知過知縣班縣丞魏暹唐濟盛葉晉崇程廷棟巡檢胡駿聲劉丙昌張璧典史汪志汪津均禀知到省府經歴黄圃徵縣丞寗聨茅俞邦林主簿奚同任楚鈞巡檢紹華殿成　覲北從九徐增魏貞朱朝楨查貴佐鹽巡檢孫復宗經歴張尙賢均奉示騐看典史藍爕元禀知由江寗籌　捐本班儘先補用二十六日　憲牌示江浦縣教諭陳歩松期滿遺缺查有訓導黄金傅堪以署理皖南常標右營雲南提臺張春發到河南提運軍裝委員通判徐際元到來省領軍裝知縣林駿達專丁銷隨辦隄工差叩謝本年防汛異常出力蒙給勞績提前酌委署缺一次巡檢何乃蔚禀知過知縣班仍留原省江勝右營周逢春專差叩謝保舉 
[江西官報]  
　　知府劉家蔭接辦牙釐總局提調知縣章定瑜南城辦捐回禀謝輪委厘卡一次行知鄭季相洋務局學習慶豐查水災回吳政修赴滯就醫孫新令　　准其起服行知指分州判胡宗衡禀到投文方履中包芳桂戴萬奎湛盧余鎔榮恩沈賦城俱禀見騐看浙江錢塘附生朱壽祺由浙來省胡上　　甫靖安辦捐回禀　較委厘卡一次周傳熾加捐按經歴豐城縣丞金恭壽來省辦書籍署德化小池司梁承恩期滿更替以分先縣丞官乃桐署理署吉水縣劉榮拔代豐城縣周長祁俱訪事　理交代　長寗縣金福保由滬回銷宜春礦務張元義萬安公幹回蕭渭高安上高辦捐回管理四省恊餉並各賑局事務洪壽彭往鄂　捐陳祐敬往樂平辦保甲吏部主事汪述祖由皖來省武光摶龍泉辦捐回前試用縣應衷騐修城外煤炭坡將軍渡卡房工程許寳運由廬山會勘回州判丁毓瑾缷辦樂平卡回李寳禀謝咨補新城縣丞行知代　昌縣丞劉　溶禀知監收籌備倉積穀指分按照陳紹曾禀到投文 
[維揚官報]  
　　九月二十日江鹺尉準張鹺尹應瑞均委南製聽差許鹺尹承廣委東河查鹽色胡鹺尹仲和委南掣鹽科二十一二十二日程　尉初咸由奉屬來掦二十三日分發巡檢吳鹺尉鼎勳浙江人禀到程鹺尉初咸委赴正陽關公幹 
[上海虹口元濟善堂經收五六月分月捐淸單]  
　　唐傑臣月捐洋十元陳可良翁醉樓陳雁初三户各四元黄薫南義成號錦　號三户各二元未增祥萬順　鉅昌　三户各一元李珊記興昌祥燧泰號長和號元昌號五户各六角聚昌號寳昌號寳興號源泰號生昌號順興號恆昌號利亭號同春祥成昶利恆裕昌十一户各四角　誠　正月至六月分三元昌昇泰又一元二全信質又二元四梁日三惜字捐四元共收月捐洋四十九元 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　王之春片再署歙縣知縣許崇貴現經調省所遺員缺應即委員往署以專責成兹查有准補靑陽縣知縣張文　才具老練事理通達堪以調署據藩臬兩司會詳請奏前來除批飭遵照外謹會同兩江督臣劉坤一附片具奏伏乞聖鑒謹奏八月初八日奉硃批吏部知道欽此 
　　頭品頂戴陜西巡撫奴才升允跪奏爲道員開缺照章請歸外補恭摺仰祈聖鑒事竊查陜西鳳邪鹽法道黄澤厚經部議革職光緖二十七年七月二十八日奉硃批依議欽此欽遵知照到陜應以奉硃批之日作爲開缺日期所遺鳳邠鹽法道員缺係簡缺向章一咨二留週而復始歴經遵照辦理查自光緖十四年二月曁十一月先後以李楹江匯川請補業已留外二次上年江匯川告病開缺　章應歸部選當經題報並請勅部銓選嗣准部咨光緖二十六年十月三十日奉上諭陜西鳳邠鹽法道員缺著黄澤厚補授欽此咨陜欽遵在案查　員係奉旨簡授並非由外請補今革勒遺缺自應奏請扣留作爲外補一缺庶與輪次章程相合相應仰懇天恩俯准照章留外二次俟奉硃批再行揀員序補所有道員開缺請歸外補緣由謹會同陜甘總督臣崧蕃恭摺具陳伏乞皇太后皇上聖鑒訓示謹奏八月初九日奉硃批著照所請吏部知道欽此 
　　升允片再現署鳳邠鹽法道胡延奉旨簡放江安糧儲道所有鳳邠鹽法道篆務自應另行委員接署以專責成查有存記補用道嚴金淸持躬廉謹能任勞怨堪以委署除檄委外謹會同陜甘總督臣崧蕃附片具陳伏乞聖鑒謹奏八月初九日奉硃批吏部知道欽此色楞額片再署朝陽縣知縣徐體善於辦理該縣教案不甚相宜查有豐寗縣知縣王文翰曾任是缺熟悉地面情形堪以互相調署徐體善未到任以前飭委俸滿大名城州判之留熱補用知縣倪承璐暫行代理以重職守人地亦屬相宜據熱河道詳請具奏前來奴才覆核無異除檄飭遵照外理合附片陳明伏乞聖鑒謹奏八月初九日奉硃批吏部知道欽此 
　　崧蕃片再據甘肅布政使何福堃詳稱署華亭縣事正任鎮番縣知縣錢廣恩染患痰證醫治罔效於光緖二十七年六月十六日病故華亭縣署任等請由該管平涼府瑞壽查明詳司轉請具奏開缺前來除飭司委員接署華亭縣印務咨部查核外所有知縣因病出缺日期理合附片具陳伏乞聖鑒飭部查照施行至所遺鎭番縣知縣係繁疲二項中缺例應由奴才在外揀員請補合併聲明謹奏八月初九日奉硃批吏部知道欽此 
　　頭品頂戴陜甘總督奴才崧蕃跪奏爲揀員請補要缺遊擊以裨營伍恭摺仰祈聖鑒事竊查陜西鎭標左營遊擊陳岱山因病出缺業經前督臣魏光燾奏明開缺在案遺缺亟應揀員請補奴才查有叅將銜留陜甘儘先補用遊擊錢寳林精强幹練諳習邊情以之請補斯缺實堪勝任合無仰懇天恩俯准以該員錢寳林補授陜西鎭標左營遊擊員缺以期得力如蒙俞允應卽照章改爲試署稍緩再行送部引見以符定制除飭取該員履歴淸册另咨送部查核外謹會同陜西固原提臣鄧增合詞恭摺具陳伏乞皇太后皇上聖鑒訓示飭部核覆施行謹奏光緖二十七年八月初九日奉硃批兵部議奏欽此 
　　崧蕃片再陜西延榆綏鎭屬鎭靖堡都司趙吉祥因病出缺業經奴才奏明請旨開缺在案奴才查鎭靖堡都司地　邊隘接壤蒙境時有教民交涉事件彈壓巡防在在均關緊要非老成穩練通曉事體之員難期勝任兹查有儘先補用叅將韓正德才具開展勤愼耐勞在陜年久歴署守備各缺于地方情形尤爲熟悉以之借補斯缺實屬人地相宜合無仰懇天恩俯念員缺緊要准以該員韓正德偕補鎭靖堡都司員缺以期得力如蒙俞尤應卽照章改爲試署稍緩再行咨送引見以符定制除查取該員履歴清册送部查核外謹會同陜西固原提臣鄧增合詞附片具陳伏乞聖鑒訓示敕部核覆施行謹奏八月初九日奉硃批兵部議奏欽此 
　　崧蕃片再署寍夏鎭總兵和色本因病請假回省就醫所遺總兵篆務奴才查有現署肅州鎭總兵湯詠山堪以調署其肅州鎭總兵遺缺委卸署涼州鎭總兵莊浪協副將員缺以現署中衛協副將正任洮岷協副將韓廷芝調署遞遺中衛協副將員缺以儘先補用副將貴德　遊擊鄧　林接署又署陜西商州恊副將祝鑑廷飭回陜西撫標中營叅將本任遺缺查有補用副將汪浚友堪以委署除分飭遵照外理合附片具陳伏乞聖鑒訓示謹奏八月初九日奉硃批兵部知道欽此 
　　崧蕃片再查陜西固原提督臣鄧增咨稱提屬馬營監營遊擊張綬卿於木年六月十五日在任病故咨請核辦前來奴才覆查無異相應奏明請旨開缺除飭取該故員原領功札劄付及委員承查印甘各結另咨送部外所遺陜西固原提屬馬管監營遊擊員缺陜甘現有應　人員容奴才另揀請補理合附片陳明伏乞聖鑒訓示謹奏八月初九日奉硃批兵部知道欽此 
　　升允片再據籌賑局司道詳稱涇陽縣富紳郎中職銜吳念昔因去歲陜災至鉅籌欵維艱念切桑梓恪遵母訓報捐賑欵銀一十萬兩業已　數措交撥賑在案查部定振捐章程凡報効鉅欵者准其專案請奬又事前輸奬事後准其移奬等因詳請奏奬前來奴才查該紳吳念昔見義勇爲慨捐鉅金十萬兩洵靈通省捐欵之冠擬請奬郎中職銜吳念昔以道員分省遇缺卽補並加二品頂戴其故父候選郎中吳聘生母二品命婦吳周氏　請賞給一品封典候選縣丞吳建寅贊成義舉亦有微勞擬請免選縣丞以知縣分省補用核計以上所請按照例定銀數均屬有盈無絀合無仰懇天恩俯准照擬給奬以昭激勸出自逾格鴻施除飭取該員等履歴咨部查照外謹會同會辦賑務大臣刑部尙書薛允升附片具陳伏乞聖鑒訓示謹奏八月初十日奉硃批著照所請該部知道欽此 
　　升允片再陜省近日交涉事件日益繁多非得熟悉洋務之員難期因應咸宜兹查有户部候補員外郎閻海明諸練篤誠兼通西學曾充出使德繙譯官於外交諸務頗能留心該貝現在行在供差合無仰懇天恩俯念交涉需才准將户部員外郎閻海明留於陜西辦理　　　資得力除咨户部外謹附片具陳伏乞聖鑒訓示謹奏八月初十日奉硃批著照所請欽此 
　　饒應祺片再新疆辦理昭信股票銀兩文武各員官認繳銀一十五萬四千三百兩前經奏咨在於内地各省協甘餉内先後墊繳發解清楚並將弟一第二第三三案分作三次一律完結由司遵照户部頒發奏定請奬章程造咨奬册咨送吏户兵各部嗣又由司補造三次各項　　送行在各部核給奬叙聲明現在時局艱難欵項支絀端頼勸辦捐輸以資補㪚咨請迅艱核准頒發　照以　　　　　　　　　　　　捐各項捐需不無俾益在案嗣以各捐生奬請發給執照前來臣以未經奉准奬叙明文無憑　給旋復咨催帶中迅即頒發执照來新答　　　案兹計隔一年之久各項捐生等候多時不無觀望且於新疆辦理他項捐輸亦難期嗣躍合無仰懇天恩俯准飭　迅頒拟照唻新　　　以及時散發以資觀感實於捐輸有所裨益謹附片具奏伏乞聖鑒訓示謹奏八月初十日奉硃批該部知道欽此 
 
