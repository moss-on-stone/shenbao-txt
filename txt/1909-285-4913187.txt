# 1909 - 285 - 4913187

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　九月初六日召見軍機定成劉若曾孫紹陽毓善 
[交旨]  
　　九月二十九日軍機大臣欽奉 
　　諭旨孫家鼐等奏元史新編簡員校閱已竣謹將原書呈繳並附呈校勘記一册一摺著依議校勘記留覽欽此又奉 
　　諭旨沈家本等奏編訂現行刑律告竣繕具黃册恭候欽定一摺著憲政編查館核議具奏欽此又奉 
　　諭旨沈家本等奏編輯秋審條欵一片著依議欽此 
　　八月三十日軍機大臣欽奉 
　　諭旨陸軍部片奏第一鎭統制官甘肅河州鎭總兵何宗蓮等在觀德殿常川守衛卓著　勤勘請量予奬勵等語何宗蓮著賞加提督銜江朝宗著仍交軍機處存記欽此 
　　九月初一日軍機大臣欽奉 
　　諭旨貝勒載洵等奏現修崇陵工程情形一摺知道了欽此 
代論（來稿） 
[論籌備憲政必以改良教育爲起點陽湖伍逹四續]  
　　三實測日本學校於實測亦視為重要之舉實測云者應用算術以練習手測目測步測之謂也例如長短不等之桿標記其尺寸自遠視之而一一擬斷其長者幾何短者幾何練習旣久則所擬不差分寸是之謂目測列大小磚石若干預秤其輕重一一試舉之而懸斷其重量幾何是之謂手測行若干步而知地長若干尺縱横若干步而知此之平方若干尺是之謂步測大抵技能嫻熟之農工商無不有此專長之藝此非謂物品出入無藉乎度量權衡也要其對於物體之大小長短輕重已存一基本觀念覆騐之以準繩旣不甚相懸則其舉事敏而成功易蓋非是則不能造於高明之域必僅爲劣等之農工商可斷方也是以學校之重實測實由教育家幾經體騐而出知於人民之生活實業之進步大有關係試觀吾國向以制錢爲主幣業錢者自數十枚以迄百枚可一目而了然宰肉者泛應市客取求所需肉量多寡各不相侔而刀鋒所指適如其量騐以權衡無不準者非素嫻目測手測之法而能然乎聞之南嶺諸山系中所居苗猺布粟交易純恃實測不知有度量之用然頗能各得其宜交易而退此雖由於智識蠢陋亦以見實測之爲用大也 
　　四實物敎授初等小學之敎科書大率多記事狀物而少論說之文夫旣爲一事物必有其事由有其物質形狀敎員授課非僅將本文詳釋而已必先提出事物一一引證比例使兒童對於所舉事物通澈明了然後授以課本此等敎授固已詳列五叚法中　　　於贅論不知實物指授非僅限於理科他科亦有之非僅施於年　生初年生亦有之不論何事何物苟可取爲引證者必舉之以詔示學生（如人民之完納丁漕動産不動産之買賣借貸其奇零核算之法皆應詳細指授又當搜集糧串地單並各種契據以爲實物敎授之助）吾國赴日本參觀者見教員恒以實物指授初亦疑爲此必理科試騐詢之則彼於理科之外實無不有實物指授授圖畫時即用範本又必輔以齊物講求教育而事事務實至此雖欲無成效亦不可得吾國同教育者當知所取法也 
　　五校外教授校外敎授所以補校内敎授之不足歐美教育於初等小學頗注意於實科智識而實科敎材僅僅恃諸敎科書必不完備繼有圖畫標本無如實地指授之親切而難忘是以近頃學校多益之以校外教授敎授之法分正課時間引兒童至郊外遊覽對邱陵池沼住民等而知地理對神社佛刹記念碑遺迹而知歷史對動植物自然之現象而知理科日本於此項敎法發明未久而全國已共行之其敎授方法先日必實地調查搜集敎材以爲臨時之準備並須預備校外敎授要目及教授案大率每月通常一回或二回每回以五時間爲度而往返程度之遠近亦隨生徒之學生爲差異果能行之有序學生之獲益自不待言吾國學校時有旅行之舉亦有留意學科採集標本實行校外敎授之本意者然欲如東西各國之按月舉行編訂敎案視爲教授之必要者蓋亦無幾司敎育者不可不加意也 
　　六設學校園學校園爲教育家新發布之問題與校外教授有同一之功效不但爲理科農業地理國文圖晝手工諸科敎授上所不可缺即於訓練上體育上亦有絶大關係學校園之經營舉凡果樹穀菽蔬菜花草及養蜂養雞等事無不備到授日本經營費之預算小學生徒六百人者園地二百五十坪創設費約二百七十元經常費約三十元學生若干級即界園爲若干區各級學生分司栽培之役旣可使兒童得動植物之實地現察復可養成勤勞之習慣城市子弟可兼有鄉村之智識鄉材子弟可預識農事之基礎且可間接促進地方農事之改良又能使家族與學校日相接近而社會信學校之心遂因之以增重或謂鄉僻之區推廣校地建置校園固自易易若郡市繁密之區旣無餘地可得需費又必甚鉅是學校園固不易隨處偏設也然而地域廣狹雖有限制要可因地制宜校外不能推廣可利用校内隙地或奇零地某處植蔬果某處植花草某處蓄魚養鷄爲地雖甚狹小爲用固已甚大（法國某次博覽會有一學校園面積纔十方丈而陳列詳密應有 
 
 

Page 4

 
 
盡有學校園之費省易辦於此可見）日本各校多遵行之近更頒布新令小學無校園者不得受公欵之補助其重視校園如此吾國學校欲引起社會信仰之心此等事不可不注意也（未完） 
專電 
[電一（北京）]  
　　海軍大臣擬定入手辦法其開辦費計闢港及設學堂設軍械廠共需百五十萬購二三等巡洋艦三艘新式練船二艘魚雷艇二艘航海炮船一艘共需千六百十萬分四年撥用另需常年費二百萬請飭度支部併籌度支部覆奏京外財政同一支絀雖極力籌措仍覺不敷現開辦費認定者度支部五百萬蘇粤各百二十萬鄂百十萬直浙各百萬魯閩川各八十萬豫晉各六十萬贛桂皖各五十萬陜湘各四十萬數尚不足應請飭下海軍處分别緩急量力而行 
[電二（北京）]  
　　川督電致憲政館川省擴充陸軍需費甚鉅非增稅無欵可籌憲政館覆以增加陸軍費係國家稅應商請度支部奏辦不得以本省義務論 
[電三（北京）]  
　　憲政館電覆直督直隸專額議員較多應准加舉常駐議員二名他省不得援例又覆預撫議員須到三分之二方准互選 
[電四（北京）]  
　　實錄館奏請飭撥常年經費四萬兩 
[電五（東京）]  
　　日政府昨日發表明年預算案其總額逹五億三千六百萬圓兹將重要之點錄下第一因整理稅制歳入遂漸减少第二因整理行政新增官吏俸銀第三因增加償還國債之基本金 
緊要新聞一 
[粤川漢借欵最近狀態北京]  
　　粤川漢鐵路借欵迄今尚未簽押探其原因係爲英政府於借欵合同外另有一合約不肯退讓以致相持不下而於聘請工程司一節亦商議未妥云 
樞府王大臣自奉攝政王面論續商借欵即經公同集議擬請簡派會辦大臣那相率同外務郵傳兩部堂官與四國財政團代表濮蘭德集議訂約事宜 
　　又聞政府昨有電致鄂督陳制軍著鄂粤湘三省全體代表來京與郵傳部堂官面議粤漢鐵路借欵各項辦法并促於三星期内務須北上不得遲延 
[翰林請改實官將次出奏北京]  
　　翰林院掌院孫榮兩相國近日擬定奏稿請將翰林人員酌加品級編檢均改五品實官聞此摺定於初二日畫稿不日出奏并聞各大軍機亦甚贊成此議 
[改定西藏官制確聞北京]  
　　樞府近日會議改革西藏官制已有端倪探得數項如下（一）擬裁撤駐藏大臣以下各員欽派督辦大臣總督全藏事宜下設左右叅贊二缺帮同督辦大臣辦理全藏開礦練兵諸要政及一切事宜（二）設提學使一缺廣立學堂啓發藏民知識（三）設交涉使一缺專司英俄關係西藏之交涉其餘一切應行設官分任之事則由督辦大臣到藏後自行審度奏請施行 
[提倡中俄美三國聯盟]  
　　某西報云有腦夫謙耶者近着一條陳力倡中美俄三國聯盟之說以限制亞東某國人之侵擾并聞此議一出附和者甚衆 
[會訂内外蒙古軍制紀要北京]  
　　陸軍理藩兩部與　　軍諮處會訂蒙古軍制現將脫稿探其大略制定全蒙陸軍六鎭自明年起派員督練限至宣統四年内外蒙古各成一鎭其餘四鎭陸續徵編統限至十五年一律練成 
[管理海軍學生訂立規條北京]  
　　政務處王大臣近因選定海軍學生前往美國留學訂立簡要規條數則飭由管理留學生監督督率各學生一律遵守現已由部分寄各省聞規條中最主重者爲品行精神學業三大項又分在校内習業與在艦隊練習兩項其料理待遇法則較留學陸軍各生尤爲優渥云 
[禁衞軍考試督練官北京]  
　　禁衞軍督練大臣以該軍督練官一差關係重要曾經咨行陸軍部轉飭陸軍各鎭切實保送以備考取現各省陸軍各鎭保送之軍官均已陸續到京於八月三十日在陸軍部投到初一日前往南苑候考聞陸軍部已定於初二日起分日考試 
[婦女吸烟之受累北京]  
　　寗夏將軍台布等奏稱寗夏戒煙淨盡辦法一切前均恭摺具陳並蒙恩傳旨嘉奬數員在案當時因附近居民有自來求戒者所設戒烟局並未遽撤詎意人心不古習染太深自奏明後以爲不再追求定能敷衍由管局佐領庚寅防禦柏壽先行犯 
 
 

Page 5

 
 
禁該　員雖已戒斷其家中男婦仍明目張胆開燈　吸甚至親戚以其家爲護符公然在彼吸食柏壽則爲其妻徇隱並未實戒局員如此則搜查必不認眞紛紛效尤均得藉口奴才等聞有風聲即時搜拿果由庚寅家搜出烟具洋烟並在彼吸烟之人質之二人無詞以對當將該二員摘頂撤差旗務派人署理另派素未吸烟之防禦秀山景惠隨同瑞珵認眞辦事兩月以來極力搜查犯者不一而足本應遵奉明旨均行斥革惟思旗兵專恃錢糧餬口一經斥退必流而爲匪奴才等惟有嚴行責枷再爲戒斷此間風俗大半不能約束婦女犯者甚多其父母丈夫甘爲其受責而不能禁法窮衛盡置若罔聞不得已雖婦女亦傳局責懲始稍知畏懼現在已戒斷再犯者又不下二百餘人現祗餘年老者與怙惡不悛者不過數十人而已惟兵丁尚可以責枷壓力爲之官員則必須叅懲查有廂藍蒙雲騎尉如環正藍旗驍騎校文才文福身爲職官再戒再吸已至三次雖將烟癮又爲戒斷該員等太覺不知自愛實係不堪造就之才相應請旨一併革職其首先犯禁縱容家屬私吸之佐領庚寅防禦柏壽二員姑念本身實已斷凈又係在局日多擬請從寛銷去傳旨嘉奬庚寅以防禦降補柏壽以驍騎校降補奉旨着照所請 
[庫倫金礦交涉棘手北京]  
　　中俄庫倫金礦交涉經外部與駐京俄使屢次磋議未結當由外部電飭駐俄薩欽使就近與俄政府直接交涉乃日昨薩欽使又電致外部謂俄廷堅持甚力仍請由部辦理聞外部决議與俄使磋議 
[美博士與各部尚書商政談北京]  
　　上海美國商　　會總理祈露栢力博士日前來京遊歷往謁郵傳部農工商部度支部各尚書論及中國現時商務情形兹錄其對答大略如下祈博士問各尚書云各國商人在中國營業者均望中國治安蓋中國治安則商務易發逹商務發逹則洋商生意愈興盛此爲中外商務之關係理勢之所必然而萬萬不能逃之原因也又問商標一案關係甚重現下情形如何該部答章程經已早定係仿照日本商標辦法第各國公使均有反對之意惟各洋商之意以何者爲合宜儘可改正又問齊一幣制如何部答章程已妥定奏准以銀爲本位蓋中國目前患貧以金爲本位之議只可行諸將來若銅幣亦經提議已咨照各省停鑄以歸劃一然舊式銅幣勢難更改因其利便窮民故也又問齊一權量如何部答已定章程並已入奏隨將奏稿章程稿一份送與祈博士云都仿照日本格式又問銀行所出鈔票每浮於現銀將來欲收回該票究以何法對待度支部答此弊已經稔悉但年來國用日增且舉行禁烟稅項頓减擬加稅以爲抵補至行印花稅又困於勢未能實行泰西對於此項　何辦法搏士答西國則有租息稅蓋稅在産業較易行於地稅若内地稅則有茶酒烟架非諸稅法　此似不能行諸今日須俟憲政有成通國財政由議院担任辦法以何著爲宜由庶民公定斷不能以一人之意所能辦到又問礦務章程如何部答已定妥入奏雖各使多不贊成然亦勢難再改博士云余之意見以當更改一可滿外人之意再於外國股東或中西合股辦礦亦樂贊成想此舉中央焉府無可無不可者惟碍於各省人心難爲計耳然中國居今之時代整理財政甚難措手亦只有省節糜費用其所必需之一法至觀近日中國官塲於外交壓力亦時有抗拒之舉苟欲擴張商權惟有以敦重友誼政策解釋外交之爲難而已 
[澳門會議勘界事近聞廣東]  
　　澳門界務久未完結　　現聞袁督近與軍機往反電報甚多均用密碼加急探其大略係報告澳門劃界風潮目下頗厲軍機處接電後即覆飭加意嚴防暴舉以免他虞又聞澳門附近灣泊内港各漁船近經高使與葡使商議所有在中國領海界内中國自有查察編號給牌保護主權葡入概不得干涉葡使業已承認凡劃定海界以内自應各持應有權限辦事務以利便商船爲主將以前干涉編查限制各事撤去並於約内聲明 
　　香山恭谷兩都公局北山鄉南屏古鶴那洲各鄉容鵬翔梁鳳鳴等同時致北京電云北京攝政王曁軍機大臣外部民部王爺中堂尚書鈞鑒葡人無理要求屬島强定水界横背條約固居民生命財産所關實全省命脉所繫人心震怒願以死拒乞電粤督高使據約嚴拒勿稍退讓以振國勢以安邊民 
　　北海廣州會館商董分電外部及袁督云葡人强佔澳界乞堅持勿讓又致高使電云澳門舊界乞力爭寸土勿讓 
　　澳洲美利濱香山僑民致勘界維持會電云維持會轉袁督高使憲鑒葡佔澳界請力爭勿讓 
[憲政館與蘇奥督撫往來電]  
　　粤督致憲政編查館電憲政編查館鈞鑒據諮議局籌辦處禀稱内地議員執照係奉頒發定式分咨各省轉飭各該複選監督遵式刋刻徑發惟外埠各叅議員執照應用如何式様未奉明文未便擅擬請電商貴館核示定式頒發俾得遵辦至發給此項執照是否仍由各該複選監督禀繳咨送駐外欽便札行該埠領事官轉發一併請示等由謹據奉逹卽乞迅賜核明示遵樹勛叩印漾 
　　憲政編查館覆粤督電廣州制台鑒漾電悉外埠華僑參議員執照式様酌定如下某省叅議員選舉監督爲給與執照事按照憲政編查館 
 
 

Page 6

 
 
通咨華僑選舉叅議員辦法凡叅議員當選者應給與執照爲憑兹查某紳在某埠業經當選合行給與參議員執照須至執照者右給與某紳蓋用關防並注年月日除通咨各出使大臣並沿海各省督撫外希即查照辦理憲政編查館沁 
　　蘇撫致憲政編查館電憲政編查館鈞鑒據南滙縣詳該縣議員朱祥紱丁本生父憂應請守制届時未能赴局會議等因查此項丁憂議員適在開會之期本能預議似與章程第十九條所開辭職三項事由不同是否准其缺席或開缺以候補議員推補祈電覆瑞澂叩號 
　　憲政編查館覆蘇撫電蘇州撫台鑒號電悉丁憂人員毋庸辭職惟未滿百日者或暫不到局議事亦可前已電覆川省在案仍希援照飭遵憲政編查館宥 
[京師近事]  
　　京奉鐵路總工程司之總繙譯陸錫珪在京奉鐵路當差十餘年每有挾制官長情事現經局長染士詒呈請徐尚書迅予斥革并不准在各路當差又京漢祁家灣站長李金鎔有誘姦婦女情事即拿獲送交夏口廳監禁一年 
　　津浦鐵路督辦徐尚書近與人言南叚路事腐敗實甚於北段議將所有不職人員及該路事宜大加整頓一面認眞趕築期二年内竣工 
　　印度總督英大將結青納於上月杪到京初一日拜謁外務部初三日瞻仰三海初四日瞻仰頤和園初五日覲見初六日外務部陸軍部公讌初八日前往榆關會同日本接待武員探察滿韓戰蹟 
　　奉天左右叅贊業經裁撤梁如浩錢能訓均奉旨回京兹聞兩參贊將以三品京堂候補俟有相當缺出再行簡放 
　　幫辦津浦鐵路大臣沈侍郎雲沛日内另有重要之位置所有津浦鐵路帮辦一差倉塲侍郎兪廉三可望簡放 
　　駐美欽差伍廷芳刻有電致北京政府言已由美京起程回華約兩星期内當可抵京 
　　甘肅伊犁新疆等省礦産最定近日有俄法兩國商人私招華工開採聞外部昨已有電飭陜甘總督伊梨將軍新疆巡撫認眞查禁 
　　外務部昨接東督電稱蒙古地方時有外人以游歷爲名前往名處測繪地圖恐生交涉請照會各國公使嚴行禁止 
　　督練大臣鳳禹門前因秋操在邇特札一六兩鎭籌備一切兹悉該兩鎭均已預備妥貼其第一鎭定於九月初八日至十一日止在仰山窪附近一帶自行演習其　六鎭定於九月十五日至十八日止在南苑附近一帶自行演習日昨鳳大臣特資報陸軍部立案備查 
　　度支部澤尚書奏定各省清理財政官應行限定將清理事宜按期造册報部以便稽核如有逾誤部定限期等事卽將各該清理官交部議以應得處分等因現澤尚書已將原奏咨行吏部陸尚書商訂應議處分以便會同奏聞 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局初五日開會紀事南京]  
　　初五日　　下午一時江蘇諮議局在八旗會館開會議員到席者約一百十人按照議事日表用記名投票法先選審議會長許鼎霖得八十票當選繼用無名連記法互選財政審查員夏寅官（九十三票）沙元炳（七十六票）儲南强（七十二票）陳慶年（七十二票）林可培（七十三票）張延壽（六十票）周樹年（六十六）穆湘瑶（五十九票）邵長鎔（五十三票）金祖澤（五十六票）黃炎培（五十三票）孫啟椿（五十票）凌文淵（七十票）姚文柟（四十九票）于定一（四十九票）俞復（四十九票）王楚書（四十一票）葉蔚（四十一票）汪秉忠（四十四票）等十九人當選開票畢後時已上燈按照議事日表尚有法律審查員請議審查員資格審查員三項不及續選有某某等議員以互選頗費時間提議照議事細則第二十五條之第二項所載不用互選法將以上三項審查員由議長委任得多數之贊成遂决議散會按議事日表目及張督議案錄第三張 
[廣東諮議局開幕詳紀廣東]  
　　本月初一日廣東諮議局假座舊撫署（現辦工藝學堂）開局并票舉正議長事先期由該局會辦王雪澄觀察及辦事諸員詳訂節儀刋佈并定各員坐位正面設官長座十位用公座椅間以茶几兩旁分設議員座九十四位擺設若人字形左最初之一位爲代表位其餘皆列號數堂前中央置投票筒派執事十二員管理其事兩旁設寫票座最後爲報界叅觀座均用籐椅官長座各於茶几上放一白紙片書曰某官座居中者爲正席袁制憲其餘爲左右都統藩學運臬四司巡警勸業兩道并王會辦以次分左右坐聞將軍以有事辭不赴故不備其席自餘各官皆伺候於政界休憩室而已所内滿掛紙花珠簾彩等是日六點鐘警局即派警官分率警兵數十名到局所巡視七點時南番兩邑侯高府憲司道等相繼至均入休憩室（室在議座之右廂）是時議員亦陸續衣冠到掛號處報到由招待員引入議員之休憩所（所在二堂外之右花園内廳事）約九點鐘報告議員均畢至惟惠州練毓璋因病不到共九十三人王會辦乃飭差官分請袁督憲及左右都統無何袁督至差官導之入休憩室已而傳命左右都統亦因事不能來乃佈告行開局禮有兩禮生廳立廳事前預備贊禮招待員分班引議員入内右向立（與政界休憩室相對）無何袁督出各議員三揖行相見禮藩臬各憲以次出各就座旋命該局文案沈拜言代袁督宣讀頌詞各皆起立議員代表易學清命梁國璿代宣答詞均操官音旣畢復坐各執事分給議員還舉報長票各議員乃分班到寫票處填寫各自投筒旣畢王會辦及各官到檢視票數符合遂拆視由三音布（滿人）唱名易學清得四十五票因兩票誤寫學字爲鶴字（官音鶴學不同其誤頗甚）不入計算照章選舉必得到塲人數過半（四十七乃合）方能作數王會辦乃對衆議員言能否通融各皆無言已而命莫任衡對衆復陳說請舉手决定左邊座多舉手右邊則否莫又至投筒處請諸監察到督憲前酌議邱逢甲等遂前進惟易不赴似有避嫌之意邱街與袁督言辦事須遵定章今事初辦若可苟且則事事皆可苟且矣似宜再舉爲是衆監察皆是之乃再給票分票再投易得五十三票當選爲正議長遂决定書之黑板王會辦乃請易登堂易上各一揖與衆議員亦一揖禮生唱禮畢各退 
[直隸諮議局開幕紀事天津]  
　　初一日午後順直諮議局開成立會議員共到一百五十六較全額只少一人先由議員投票互選正議長閻貢士鳳閣（原舉假定正議長）得七十四票占最多數然缺四票不及半數照章加入得票次多數之一人就二人再選一人查得票次多數者爲谷太史芝瑞其結果閻君得一百零七票各君得四十八票遂定閻君爲正議長次互選副議長之一王太守振垚（定州人）得五十四票占最多數然亦不及半數照章加入得票次多數多齊孝廉樹楷（原舉假定副議長）就二人中再選其結果王君得九十八票齊君得五十八票遂定王君爲副議之一次又互選第二副議長齊君樹楷得四十六票占最多數仍不及半數亦即加入得票次多數之谷太史芝瑞就二人中再選其結果谷君得八十一票齊君得七十三票遂定谷君爲第二副議長選定後由督憲傳見正副議長各行二揖禮及事畢閉會業已上燈矣兹將開會秩序錄下一議員入座二來賓入座三大帥入座四報告開會五道憲宣讀八月三十日上諭六大帥演說七諮議局籌辦處總辦報告籌辦大概情形八議員互選議長副議長九議長代表諮議局全體答辭十三議長報告常駐員互選規則十一撮影（因天晚作罷）十二茶話十三閉會 
[浙江諮議局近事記]  
　　浙江諮議局自議長以下公費書記長以下薪水各項俱經規定計正議長每月百五十兩副議長百二十兩常駐議員六十兩書記長八十兩書記四十兩 
 
 

Page 11

 
 
又聞諮議局議長選定後假定議長即行交代一切兹聞陳議長昨已電致廣東擬請符某爲書記長矣 
　　諮議局議塲暫借兩級師範禮堂新聞記者席設在樓上與公衆旁聽席相接紛擾殊甚觀聽未便紀錄一切恐有叅差大非愼重之道日前本外省各報館新聞記者公函諮議局以三事爲請一新聞記者席次左右宜約以欄或圍以屏巡警守之勿任他人擅入免致煩擾一諮議局議事處宜指定一室作爲新聞記者位所以便彼皮接洽一每日會畢由書記官另抄會塲紀錄綱要於五時三十分鐘揭諸會所以便校正兹得諮議局復函略云函示三項辦法持論明通准即遵行但第三項定限過促可否改於七下鐘時送呈校正聞新聞記者亦已贊成展限之說不日當見諸實行也 
[皖諮議局覆旅滬皖紳電（爲加入議案事）]  
　　旅滬皖紳李侍郎等日前因皖省諮議局開局發電道賀并提議振撫各屬災荒及丁漕抑價丈洲擾官兩事請加入議案昨得該局議長方玉山太史等覆電云皖路公司轉李侍郎諸公鑒東電敬悉議局初成責任艱鉅乞賜指導維我皖局示件已列入議案敬覆履中等歌 
[西報譯要]  
　　三國合營滿洲路政不確字林報載初五日東京電云據海參威電稱外間所傳某某三國擬合營滿洲路政之說實屬子虛 
　　東省華兵叛逃爲匪又載同日東京電云哈爾濱電稱近有華兵八十名並夥伴百餘名逃亡爲紅鬍子俄兵現正協助中國官塲剿捕此輩 
　　東沙島交涉議結捷報載東京消息云東沙島問題已由粤督與廣東日領事於前星期一日議結其欵如下一中國應以粤秤銀十六萬兩購回西澤氏之營業二西澤氏應付中國粤秤銀三萬兩以賠毁壞神廟漁船之損失三中國應於西澤氏交付在該島所獲燐質物産後半月之内將應付之欵送交廣東日本領事署西澤氏定章本月二十五號（即華歷九月十二日）將各物産交出 
　　日俄大臣將會談滿洲事務二十七日哈爾濱電云伊籐公爵已抵哈爾濱俄國財政大臣柯科齊夫及駐京俄國公使柯羅斯托維不日亦可抵此此間俄人皆信伊籐公爵與財政大臣柯科齊夫之會將商論重要問題柯大臣現得管理東清鐵路及統轄邊界防隊之任二十八日東京電云伊籐公爵昨晨與陸軍大將山縣公爵互會討論日本滿洲政策及其他各重要問題 
　　蘇撫管理濬浦局事務初五日北京電云中政府已派蘇撫瑞徵辦理濬浦局事宜因瑞大臣曾任滬道兩年於該問題頗爲熟悉之故想瑞中丞不日即有辦法揭示也 
分類新聞政界 
[京東亂民擄官抗捐駭聞天津]  
　　京東各屬因征收蓆捐聚衆抗官已詳昨報兹悉京東寳载縣之盤龍莊與寗河縣岳齊莊豐潤縣豐臺鎭壤起相連近有著名土匪董近思岳靜川單世純等意欲把持豐臺鎭蓆等捐欵遂煽惑數十村愚民結立會社於上月二十三日聚衆吃會約於二十五日各持土鎗扁担誓將豐鎭警局學堂盡行折毁並希傷學警董事先期被豐潤縣馬令查知以事關重要有害本屬治安火速禀明督憲隨即電飭蘆台防營葛管帶親帶馬步隊馳往彈壓該匪等不介毫無畏懼於二十五日果聯合亂民數千人先將豐鎭警局拆毁馬令及葛營官一併擄去拘至寳坻界之盤龍莊大廟内挾令具甘結拆學堂撤巡警免蓆捐等並毆擊葛營官傷痕甚重警兵受傷者尤夥亂民亦有因傷致死者聞馬令及葛營官被困日餘尚未解圍直督已於二十六日派雷鎭軍馳往彈壓解散矣 
[開濬荆襄河道之計畫武昌]  
　　湖北隄工總局以本年迭次淫雨爲災潰隄不少考其致潰之由非盡隄垸修築之不堅實因支流於塞者已居大半查荆襄兩河一則由西藏發源循四川入鄂一則源出嶓冢由陜入鄂均綿長數千里昔有九口十三穴分流以故泛漲之時有所消瀉不致爲患近則僅吳家改口虎渡藕池等口尚存致水無容納之地爰委知縣張振鑄劉家怡主簿郭占春等三員尅日馳赴荆襄兩河上下遊一帶逐細查勘周諮博訪務將該兩河水流之來源曲折河底之寛窄淺深測量繪圖禀候核辦以便設法開濬 
軍界 
[札飭速開榆林軍港廣東]  
　　粤督袁制軍現准軍機大臣字寄奉上諭有人奏振興海軍請闢瓊崖港島一摺查軍港乃海軍根據地瓊崖榆林港地雖僻處極南然地當南洋門戶爲各國必由之要徑某國覬覦已久去年該國巴黎殖民報之報告上下議院協議謂苟該國遇有世界大戰不可不佔領瓊崖島等語我若無所防備無所經營一旦藉端占領必步膠威之前例各等情查前粤督岑春煊奏稱亦以瓊崖地處極南中國版圖至斯而盡榆林港島尤爲握要等語亟應體察情形妥籌布置以重邊備而固海防等因大憲准此已札行司屬一體查照矣 
[電請添籌海軍開辦費杭州]  
　　增中丞日前接度支部電以海軍開辦及常年費業經各省籌定本年應認之欵務於年内解清並添籌開辦費十萬等因兹聞增中丞已丞致各司道局妥籌辦理無論如何均須提前騰挪以濟要欵但浙省庫欵往往挪新掩舊若再添籌巨欵實屬爲難未識各司道局如何籌撥也 
[學務]  
 
 

Page 12

 
 
[浙江總敎育會維持會詳情杭州]  
　　浙江敎育總會因本届年會會員各執意見半途解散副會長吳雷川辭職此次由會員數人重行組織於九月初四日下午一時假杭府中學堂特開維持大會會員共到一百零八人兩句鐘摇鈴入座公推褚輔成君爲臨時主席王梅伯沈仰之二君爲糾察員次由主席宣布繼續開會之理由次會員熊信三君聲請宣布意見謂本會舊章原係區域主義惟駐防一部分亦係區域行政機關併且無可附屬似應以另一團體論今議歸併杭屬似覺無甚理由經梁有立君駁復嗣經會衆擬變通辦理以到會人數論給票衆贊成當即分送選舉票公舉正會長推余鏡清蔡汝霖二君騐票唱名開畢計最多數富陽夏震武得七十三票當選次發票選副會長計最多數孫廷翰得七十九票當選次公舉每府代表一人計杭州祝震嘉興褚輔成湖州兪康侯寗波陳夏常紹興沈廷傑金華虞廷衢州聶日培嚴州葉誥書温州王理孚台州許耀處州鄭希樵駐防熊文計十二名次决議往浙路公司延請副會長孫廷翰君以便修改會章衆贊成當即報告浙路公司詢悉孫廷翰君已於昨日赴滬由湯總理以十二代表之名電告孫君懇准於初六日到杭至正會長夏震武君亦應另具公函推舉蔣樂山沈祥甫二君專誠往請即於明日成行以昭鄭重次提議修改會章應俟正副會長到杭再開職員會十一府應公舉代表會衆咸謂仍以本日派定之十二人担任惟内有議員六人恐於諮議局一方面或有窒碍經衆公决准各人委託擔任修改事宜另開大會公布衆贊成即散會 
實業 
[自治會創辦森林之計畫湖南]  
　　安化縣地方自治會紳董阮斌士以國家自强首重農桑森林之學因集衆發起就該縣林木最多之鄉因地制宜以九鄉自治會分爲九森林會即以城廂董事會爲一總森林會以保護各私人森林爲第一主義以保存公費公産創立公森林爲第二主義其創辦公森林以月貯會抽富籤二法行之月貯會仿照日本之地方自治法抽富籤仿照日本之勸業塲法以期限日實行爲地方自治之基礎現已擬訂章程四處宣布矣 
雜記 
[陸軍學生騙銀釀禍之眞相長沙]  
　　前有石門縣學生嚴繼光偕　　同乃兄希武到省擬考明德學堂適有陸軍小學堂第三班學生永定湯可南與之往來談及陸軍畢業獲奬最優並不收取學費今歳招考若以銀二百兩運動可望必取嚴生兄弟果爲所動誤墮術中遂將所帶川貲銀一百六十兩親交湯手所短之數刻難湊全因湯追取甚急其兄希武雇舟回里措銀不料行至洞庭湖遭風覆舟竟遭溺斃其弟聞耗追悔無及比即具禀報官陸軍小學堂總辦湯觀察得悉後立將弟生湯可南送交長沙縣訊明究辦矣 
清談 
[中葡交涉]  
　　路也礦也土地也主權也凡外省交涉困難之件其結果必曰提京歸部與公使辦理在外部之意豈不以在外交涉恐多喪權利乎然歷觀各省之交涉歸部辦理而後權利之爭回幾何也手叚之勝於各省外交人員幾何也 
　　乃不意今日中葡劃界事外部復有歸部辦結之議 
[予欲無言]  
　　有友自某省來爲予述諮議局開幕時議員種種不規則之狀態余曰噫有是哉議員乎客浪予將濡筆記之有同事某忽阻之曰汝多言人又將以反對諮議局駡汝矣余聞而悚然曰然擲筆罷 
[滿洲之一羊一獅]  
　　自中日滿洲條約締結以來環球各報無不注意此事鳥約報九月一號之論題曰（滿洲之一羊一獅）其意蓋謂中國之羊已入日本獅子之口論間島則謂中國專顧交誼一面遂使日本搏去最大勢力之物而不自知結語則謂日本執兇暴之奢望跳盪呌號過度終必爲人所掣其言雖謔亦可發人深省矣 
　　記者曰羊雖亡猶願政府補其牢也獅雖猛毋令獵人伏其後也 
新語 
[勸學]  
　　西人學問重實驗此言最爲切要蓋我人轓十三經之編無所觸發聞師友一言而終身服膺者今八益於古人也耳聒義方之灌若罔聞知覩一行之善而中心楊然者身敎親於言敎也披五岳之圖以爲知山不知樵夫之一足談滄海之廣以爲知海不如估客之一幣疏八珍之譜以爲如味不如庖丁之一啜 
[論文]  
　　近十年來文學掃地盡矣然而以文才自詡者且比比也無鳳皇之德而欲用羽以爲儀者未之見也燕省其質而有彩鸞之章者未之聞也蓋文之用源於道德而委於政事其緼之也有原斯出之也有倫究其極也足以動天地感鬼神而有餘未有一文之出而社會漠然不動者也執是以求今日售世譁世之文文哉文哉詩曰巧言如簧顔之厚矣 
雜著 
[四書本義]  
　　子曰女子與小人爲難養也近之則不遜遠之則怨此蓋孔子有爲而發也然而今之女子小人何獨不然爰舉小人之心理發揮羅養之情形亦足爲社交之一助也試言小人之難近 
　　近之則必譽之而小人無事之可譽也譽之則怍曰彼實欲抑故揚之技也於是而小人之忌心生忌心生則難養遠之則必疎之而小人决難以驟然疎也疎之則恨曰彼必欲反對我也於是而小人之妬心生妬心生則難養 
　　近之則必親之而小人實無可親之理也語人之善則疑曰彼實旁敲側擊我也於是而小人之猜心生猜心生則難近遠之則必絶之而小人無交之可絶也絶之則嫉曰彼不以人類視我也於是而很心生很心生則難養 
　　先其所爲則小人每有好勝之心曰牛後之羞我之恥也必百計以破壞之人以爲美則曰惡人以爲是則曰非違道背理其難養如此 
　　後其所爲則小人每有蔑視之意曰若輩碌碌無足算也必百計以踐踏之我以爲然則皆然我以爲非則皆非剛恢自用其難養又如此 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[江蘇諮議局張制軍提出議案]  
　　一限制銅元議案鼓鑄銅元本爲補救錢起見乃各省圖有餘利相繼爭鑄私鑄復乘機闌入寗蘇兩省近因私鑄充斥加以鄰省浸灌遂致銀貴錢賤官民交受其困旣不能廢置勿用又未便聽其减折不早爲計流弊何窮主治本者謂宜嚴禁私鑄犯則重懲又謂限制數目使銀錢有一定之價値庶市儈不致任情漲浇而幣制可期畫一主治標者謂宜元滿用元角滿用角其畸零不成角數者始以銅元爲補助之品此係不限制之限制二說熟優應請審察地方情形公同議决 
　　一調查戶口議案籌備憲政無不以戶籍爲根本現在各省戶口已由民政部奏奉諭旨實行調查按照奉行調查戶口章程第四十條内開本章程施行細則由各該總監督擬定通行仍申報民政部立案等因現在寗屬各廳州縣調查戶口通則業經江南籌辦自治局擬定通行在案查中國版籍不清由來已久此次調查似因實創其在通都大邑民智已開推行尚易其在僻遠州縣風氣固塞難保不懷疑誤會以爲苛擾累民前此江西瑞州寗都之事即其明徵諸君子桑梓之邦於風俗民情之習慣知之已稔應如何妥籌辦法方能使民皆信從不生撓阻現定之通則有無應行增减變通之處應請公同議决（附抄送寗省調查戶口通則） 
　　一淮揚水利議案淮揚運河上以山東沂泗諸水爲來源下以入江爲去路淮河又挾豫皖兩境之水經洪澤高寳諸湖而來注每至水勢盛漲危逼運壩下河五六州縣如興東寳泰等屬農田均岌岌有朝不保暮之慮計自丁酉戌戍兩午以逮今兹十年之中巨災四見其他小災以急電求緩開壩者幾若歳以爲常論者主導淮入海洵屬一勞永逸之謀第以鉅帑難籌或以地形不便未敢輕於從事目前補救之法惟有仍將運河兩堤大加修整並加工挑濬河身以爲急則治標之計查運河東西兩堤東堤之外皆各州縣民田而西堤實爲東堤保障近年以財政支絀僅能將東堤擇要補苴西堤則年久失修其殘缺處所湖浪每每直擈東堤而較矮之處又往往湖河南連以致東隄愈形吃重此時欲將大修與挑濬並舉需費頗屬不貲專恃官中籌欵財力實有未逮考高郵興化各志從前修隄挑河均有由民田攤捐之案擬查照歷届成案官民分認合籌或先全由公家借欵興修歸下河各州縣民田認捐幾成分年帶徵抵還運河兩隄之安危爲下河切已之利害雖屬攤捐田畝無非自衞身家惟民情果否樂從能否舉辦應請熟察通籌公同議决（附抄送昔年修河成案） 
　　一寗省接築蕪湖鐵路議案寗省自造鐵路原爲便商旅保路權起見自上年八月開車以來收費日增漸形發達端前部堂乃建議由寗城展至蕪湖曾派洋員察勘路線而寗滬公司洋總管即有應歸伊造或會商分造之說且引原訂合同滬寗路線百里之内他人不得另築等詞一再爭執查寗蕪相距將二百里與滬寗公司範圑红不相涉且寗爲該路尾閭亦無再行展長百里之理此叚路線經由太平府城以達蕪湖沿途頗不市鎭寗蕪又皆通都大邑設有新關商市尤稱繁盛果能籌欵興築獲利當有把握目前庫欵支絀官力實有未逮似可由寗皖紳商籌立公司集貲築成旣杜他人之覬覦更獲交通之便利於商業路權均有裨益第事體重大果否能行應請公同議决 
　　江蘇諮議局議事目表 
　　第一次議事目表 
　　九月初五日下午一時開會一選舉審議長二選舉財政審查員三選舉法律審查員四選舉請議審查員五選舉資格審查員 
　　初六日下午一時開會一宣布制台提出之議案爲第一讀會之開始請制台陳述意見甲限制銅元乙調查戶口丙淮揚水利丁寗省接築蕪湖鐵路二宣布撫台提出之議案爲第一讀會之開始請撫台陳述意見甲籌定自治經費乙補救州縣困難丙清查荒地丁聯合農會組織農林公司戊實行禁烟乙實行印花稅方法庚改訂釐金徵收方法辛整頓稅契方法任度量權衡改制推行癸籌辦共進會三宣布撫台轉交清查公欵公産辦法綱要案爲第一讀會之開始 
　　初七日下午一時開會一各審查會互選審查長及理事二財政審查會及法律審查會開始審查 
　　啓者議員提議事件照議事細則四十五條應草具議案說明理由議案與理由書分而爲二議案應隨議事目表印送理由書則備交審查會凡印發之件若篇幅過多便不易通告以後議員諸公提議事件務請於理由書外另章具簡明議案一併交下爲幸 
[魯撫孫中丞提出議案]  
　　關乎地方自治之事三條 
　　一預籌地方行政經費查諮議局章程第二十一條有决議本省歳出入預算决算之文上年九月間憲政編查館通咨内聲明預算决算皆以地方行政費爲限度支部清理財政章程第十四條分别國家行政地方行政經費載明地方行政係指敎育巡警實業等項今東省所辦敎育巡警實業大半動用國家稅間有就地籌捐者將來試辦預算决算首宜劃分國家稅與地方稅以免牽混照籌備憲政年限宣統二年應釐定地方稅章程諸君念切桑梓熟察情形究竟有何欵項可以指定歸入地方公用使民不擾而經費自足願權其利害之輕重詳細妥籌以期可以實行 
　　一籌辦城鎭鄉地方自治查奏定自治章程分年籌備先城鎭鄉然後及廳州縣統限於宣統五年成立本年爲籌辦城鎭鄉自治之始以吾國習慣地方無劃一之名稱村莊無確定之統系戶籍人口亦無實在之細數若非詳細調查按章配定不特進行有碍亦且著手無從現經本省籌辦處編製調查表式交各州縣照式填造究應如何辦法或先辦城自治以次及鎭及鄉抑或城鎭鄉同時舉辦二者孰爲便利但期不 
 
 

Page 19

 
 
誤年限未嘗不可變通現當籌辦之初願與諸議員共同研究者也 
　　一設立自治研究所查此項事宜已由籌辦處變通辦法以省城本年所設爲第一届再於各府設研究分所限明年正月成立作爲第二届又以三直隸州歸併附近各府不另設所以示撙節官力似亦盡於此矣但以本省幅員之廣轉瞬議事便董事會依次成立其間期限至迫若僅設研究所九處各學員是否足敷分布照章除官設各所作爲模範外各地方士紳自願設立者均得呈明該管官批准照辦其應如何再加擴充或於每州縣各設一所以廣傳習不虛糜地方公欵而增進人民智識諮議局議員均應各負倡導之責所賴集思廣益以速自治發達者也（未完） 
[本埠新聞]  
　　余發程案近電彙錄 
　　南昌撫署轉外務部劉丞堂鈞鑒大部派公專辦余案國權榮辱民命安危全在公手望大力堅持務達懲兇目的以平民憤而慰人心國民協會張邦傑等叩 
　　南昌撫憲鈞鑒外部特派丞堂劉公來辦余案望公協力堅持勿任給卹了案務期辦到懲兇以全國體而重民命國民協會張邦傑等叩 
南昌撫憲曁外部丞堂劉公鈞鑒外部派劉公專辦余案全體歡迎乞協力堅持勿受撫卹務以覆訊懲兇爲目的江西旅滬同鄉會胡文達等叩南昌撫憲曁外務部丞堂留公鈞鑒余案寃沈莫白英領欲給卹了案乞兩憲力持提滬覆審務達懲兇目的駐滬九江代表周鴻勛王受彤公叩 
[華商義勇隊又獲彩]  
　　上海萬國打靶會一千九百零九年賽鎗奪彩第三只派來司銀杯五彩爲華商義勇隊棚長陸葆泉君所得共打六十八分第四只字林報銀杯六彩爲排長徐通浩君所得共打六十八分第五只華商銀杯四彩爲副棚長劉綬蓀君所得共打三十一分 
[派充北小門巡長巡弁]  
　　一路巡警分局游正巡官牌示云照得滬城前於西南隅新闢之小西門業由本局派警駐守並加派弁長日夜督率嚴防兼司啓閉管理在案兹又於西北城添闢一門名曰小北門查該處外則偪近租界内則有火藥硝磺改過等局在在均關緊要且城内馬路經行之處該三局適當其衝除禀總局憲移請道憲曁右營設法遷移或派兵邏守外所有管門一事自應援照前案辦理遴派得力弁長挑選精壯巡警前往就近之關帝廟常川駐守以專責成兹查有一區巡弁陶師俊歷練有年熟悉情形堪以調派管門巡弁又一區巡查巡警史貽琨人尚勤謹堪以升充守門巡長又一區巡警周勝莊臨之二區巡警王南橋陳坤三區巡警朱星發高永興四區巡警趙士洪張正南王區巡警辛清和李金榮等均在差日久毫無貽誤堪以調充値門巡警該弁長等務宜格外勤奮各盡厥職現在工作之際即應竭力彈壓防範匪徒藉端滋事一俟門工將近告竣再行另訂管門專章以資遵守 
[美商請領遊歷護照]  
　　道憲蔡觀察察接到江督札開准美公使照會開有美商莫違德欲到山東江蘇江西安徽四省游歷給發護照移請各省督撫飭屬一體保護等情蔡觀察即遵諭札行沿途各州縣一律保護矣 
[審訊印花坊董事情形]  
　　印花坊董事行頭蔣子春勞文榮因糾同該行工匠二百餘人至法新租界倪順發所開之印花坊搗毁一空並將把作孫祖富拔往城内送入縣署經法捕房派探入城協同地甲巡警將蔣提入縣署在案近日始由田大令將蔣及勞文榮拘押解廨昨日提訊蔣供小的爲印花業董事因倪順發紊亂行規欲將各工人酒資扣除致衆公匠　服集衆爲難小的並不在塲後由勞來通知旋强小的前往行至西門外中途遇見將衆人勸散其時孫祖富已被軋在華界故未送案遂就近送縣勞供相同判一併還押候原告倪順發到案再訊 
[叅戎帶隊赴湖秋操]  
　　江南提憲劉軍門日前札飭提右營陳豹臣叅戎帶領標下水師炮艇至澱山湖舉行秋操前日參戎已飭礮艇十二艘先行拔隊起程昨日叅戎亦乘侍先鋒快艇動身矣 
[商會對於丁寅清誣謗之辦法]  
　　南市商務分會因丁演清卽兆麟與蘇子才沈錫福纒訟一案具禀蘇州商務總局有牽涉商會并謗毁理案議董情事致各議董大動公憤邀集全體會議兹悉當日議得丁寅清有意誣衊可惡已極本會斷不能再理此案應將兩造前後問答及議案全卷抄送移回縣署訊斷至丁寅清毁壞商會名譽已函請田大令執法嚴懲 
[城内]  
　　大令赴寗○縣尊田大令在蘇於昨日發電到署因另有要公赴金陵謁見江督准於初八日回滬 
　　密拿同黨○棍徒張全全冒探索詐經滬道訪拿發縣究辦在案兹悉此案尚有著名流氓篐桶稼生與紴濟惡已由黃姓同業魯泰昌等查知公禀道轅請予嚴辦昨經蔡觀察批縣密拿究辦矣 
　　拘獲拐販○拐犯王劉氏誘拐馬鴻發之妻馬石氏藏匿當由道轅偵探程聘三在西門外席祥里王劉氏家將該氏拘獲據馬石氏稱已由王劉氏托蟻販何老二欲將該氏賣到海麽崴等情昨日將王劉氏馬石氏帶回道轅禀知奉蔡觀察諭押送縣署訊辦 
　　私佔公地○西門外邑厲壇地畝曾經議定召賣將價作爲改良翻造待質所用欵厲壇遷至西門外同仁輔元堂義塜地建造其白糧倉基歸輔元堂執管前日堂董帶同亭耆丈量收管量得缺二畝有零均被附近四鄰佔去因此具函禀縣請爲提追 
　　滬江官事○江南福山鎭徐傳隆由江隂至松江閱看火藥局廠昨日到滬即赴道轅拜會候補縣丞李在春禀見高昌廟巡局員李錫年禀請展假三天守備易薰禀見城汎周鑒之千戎奉道憲飭知　赴金陵禀見江督 
[南市]  
　　搶鷄鴨眞是匪丐○各輪船碼頭當有匪丐擾害行旅最堪痛恨前日有一小車裝運江北販來之鷄鴨行至大達碼頭旁突被惡丐十餘人蜂向搶奪巡士見而阻止尤敢拒捕行兇搶失警笛後由鄰崗巡士到來亦被扯毁號袴當場拘獲陳廣生一名餘均逃去遂將陳解至工程局訊供抵賴判戒責二百下押候查辦 
　　搶金圈煞費苦心○城内益慶橋張姓傭婦沈蔣氏前日行至小東門外匪徒錢增壽故將假金絲眼鏡擲在地上僞作拾提狀令該氏將金線圈一枚適下比對氏不知其詐從之遽被同黨張阿四攫之而逃沈蔣氏情極喊捕由四號巡士將錢追獲解至工程局經陳副裁判訊得串騙屬實判戒責二百下押一月候補緝同黨核辦 
 
 

Page 20

 
 
　　巡士獲竊賊○前日天未黎明時某號巡士在寗紹公司碼頭畔查見沈阿寳手携浦包内藏寗綢狐皮袍褂一套形迹可疑即行拘解工程局由陳副裁判訊供紹興人現業銅匠此項皮衣確係父物判戒責五十下押三天俟覔的保准領事後有住居十二圖湯罐弄之販皮貨人王春報稱被賊穴洞而進竊去狐皮袍褂起案之物的是原贓請爲給領官命帶沈復訊認竊不諱判加責一百下押一禮拜贓給王領回 
　　中人控債戶○莊有餘去年央某竹行夥蘇子才向三興公司借洋二百元因逾期不理由蘇將莊扭控工程局蘇供向來販柴與蘇合做生意故倩其代借銀洋現因賬未結清未能清還判莊交保限十月十二月兩次分還 
　　債主控保人○阜大參店夥趙泉生扭北市森順昌茶棧夥吳景星到局控稱吳担保某客貨欵洋十三元三角乘客他去圖賴求追陳副裁判訊吳不認判交趙帶出自行勸理毋遽興訟 
[閘北]  
　　飭提到案○巡警總局批張炳榮禀云此案許阿二是否揑契吞産自非吊驗契據不明乃敢抗傳不到殊屬藐玩據禀前情仰警法科飭提到案並傳代筆金蘭生集訊驗明契據核斷倘許阿二再敢藉詞推諉定行發縣提究不貸 
　　從寛免究○前晚永順里後面徐昌和茶館内紏集李富記戴可奇馮立仁王三陳正保何紹君等聚賭抽頭被站剛巡士查見喚同鄰崗將徐等七人一併拘入四路一區昨奉黃正巡官提訊判徐罰洋六元李等從寛免究具改過結斥釋 
　　質訊明確○王姚氏投四路一區控童金寳以田單抵洋一百元逾期不贖求追經黃正巡官質訊明確判童先還洋五十元餘限兩期拔還了案 
　　判罰開釋○魚販業子根售賣臭魚被巡士查見拘入局中判罰洋五角將臭魚掩埋開釋 
　　還押候辦○四路三區函解混用銅洋之陳安春至一區經黃正巡官訊明屬實判責二百板還押候辦 
　　押候究辦○昨有住居梅園之侯炳春瞿土行瞿金生瞿石卿等在楊家石橋王渭生茶館内聚賭起釁互相鬭毆由巡士拘入四路一區押候究辦 
　　暫押候訊○賈少山住居南市十六舗昨扭通源報關行主葉炳泉至四路一區控稱前由楊華君介紹存該行洋三百元現該行已閉除收過洋八十元尚被欠洋二百二十元屢討無著請追黃正巡官諭暫押候訊 
[英租界]  
　　巡捕領賞○英美捕房中西印各捕今屆秋賽各情已誌前報所取優等各捕昨奉麥總巡示諭著隨時赴華捕正巡公事房領賞 
　　老嫗歸天○昨報所載老嫗撞傷一則兹悉該嫗係鄒楊氏住居普慶里年已六十六歳是晚被救火會西人密司搿所駕四號皮帶車撞倒跌傷腦部送經仁濟醫治無效昨晨斃命飭保報縣相驗下午田令蒞所當由尸子鄒厚齋禀求免驗自愿棺殮大令准之 
　　拐賣爲娼○趙文卿趙吳氏王二寳沈阿善串拐王拱泰之妻李氏押娼被拿訊押在案昨日復訊以趙吳氏在逃判趙文卿押四月王李氏押女所二月王二寳押三禮拜沈阿善無干開釋仍飭緝拿趙吳氏解究 
　　不認拐妻○韓寳根控朱文卿陳根元串拐伊妻王氏昨奉復訊朱等仍抵賴不認判朱押三月陳押一月如能交人准予酌核 
　　串賣地皮○婦人姚王氏在上海縣控住居租界之姚新全串賣地皮由縣移廨飭提在案昨日獲究判押候提朱王兩案証到案再行訊奪 
　　小星太多○住居新馬路眉壽里之劉某遣家丁劉升控傭婦高媽與其第四妾馬氏逃逸等情由探將高媽查獲昨日請究經中西官訊無實據判高媽交保候查 
　　見利太小○大清郵政局控陳坤林王德甫私藏所失快信書箱一案昨奉復訊判書還原告著陳罰二十五元王罰洋十五元一併充公繳釋 
　　居心太狠○甬人鍾阿寳引誘沈阿和之妻張氏至愛而近路四百另八號屋内奸宿被沈鐘見由鍾立據了事詎鍾前日反赴捕房控沈拆稍等情由探查明前情將鍾與氏一併拘入捕房分别管押昨解請究訊得鍾與張氏犯奸屬實判鍾押二月氏押棲流所一月期滿交沈領回管束 
　　函催驗據○陸阿龍因與江家文之子江長春賭博起釁陸將江長春毆傷斃命將陸訊押在案昨日復訊以原告未到判陸仍還押候函催上海縣將相驗情形復廨並飭知屍屬到案於禮拜四訊核 
　　花露冒牌○美商晉隆洋行控三馬路英商勒威藥房冒牌林文烟花露水出售一案昨日午後復訊據包探李星福禀稱查得該藥房實有冒牌情事購有假花露水數瓶並有西探抄獲大小假花露水六十餘瓶一併呈驗被告由經理人吕靜齋到堂供詞推諉官以吕不應冒戤判罰洋二百元與獲案之假花露水一併充公 
[美租界]  
　　撈屍○某俄人失足落浦前日下午其屍浮起經水巡船撈獲送入驗屍所昨由俄領事偕同西醫到所驗殮 
　　失徒○西華得路開同濟押店之徐吉祥昨投捕房報稱學徒名星洪今晨走失謂緝　　索帳○沈合記洗衣作主控百老匯路某俄人欠洗衣洋數元向討逞兇捕頭命赴俄署控追 
　　竊衣○昨有李阿富等三人至天潼路某車行串竊綢衣一件報捕飭探緝獲押辦 
[法租界]  
　　互相推諉○小李三板箱阿二阿康等前在寳興里王德興所借姚張氏屋内聚賭往拿拒捕當由捕房將王拘訊王供行兇者實是板箱阿二王阿江等多人諭緝在案前日探又拘獲王阿江一人解訊並稱板箱阿二已拘押工程局中請備文移提王供是小李三動手判王收押候訊 
　　初次犯竊○兪松林前晚掩入新租界某洋商家圖竊經細　覺察拘送捕房解究兪供初犯求宥判押候原告洋人到案核斷 
　　工匠末路○楊長根前在電燈公司爲工匠因事辭歇窮無聊賴遂於前日掩入該廠行竊木料數株携贓圖逃當爲巡捕撞見立將人贓解捕送究判枷號兩禮拜發往犯事處示衆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湖廣總督陳夔龍奏善後局收不敷用籌擬辦法摺]  
　　奏爲湖北善後局收不敷用虧欠日增委屬萬難支持謹擬辦法數端藉資補救恭摺仰祈聖鑒事竊查湖北地方近二十年以來擴張各種實業措辦一切新政締搆經營不遺餘力其規模廣闊成效頗有可觀而用項浩繁虧累亦因之增鉅綜計目下善後局欵項出入相衡歳約不敷銀七八十萬兩息借華洋商欵三百餘萬兩撥借官欵一百八十萬兩岌岌情形日甚一日上年臣到鄂後目擊艱窘之狀即已惄焉憂之祗以大局同艱苟可勉力支持即不敢凟陳致煩聖厪無如時至今日則已智竭能索力盡筋疲若再不據實陳明亟謀良策必待决裂貽誤然後徐圖補救未免晚矣數月以來臣督同司道再四商搉詢謀僉同兹於無可設法之中勉爲節縮騰挪之計譬如百孔千創補苴之術亦惟時其緩急權其重輕先求著手之方徐冀全功之竟庶幾尫羸無甚而元氣猶可復還請先將鄂局虧累原因縷晰陳之該局所收鹽課貨捐菸酒糖稅等項多以錢計歳收約在四百餘萬串近年錢價自九錢餘跌至五錢餘卽牽匀以每串二餘核計每年已少收銀八九十萬兩其故一部撥鄂省七稅原定一百二十萬兩自上年九月遞减改爲每月撥銀七萬兩每年驟短三十六萬兩本年僅准土稅大臣柯逢時解至四月分止此外尚絲毫未解其故二從前銅幣贏餘每年計撥數十萬四近因部提停鑄撥欵寥寥其故三光緒三十二年改編陸軍一鎭一協歳增餉糈甚鉅而未曾籌有的欽每年須設法應付者計有六十餘萬兩其故四上年完全督練公所新設陸軍小學堂改編巡防隊歳約添支二十餘萬兩其故五華洋商欵借至三百餘萬兩通牽八釐行息每年須增支欵二十餘萬兩其故六豫皖二次秋操用欵共計一百五十六萬兩其故七陸軍八鎭建造馬砲隊營房又修築金口青山長堤計支銀七十餘萬兩其故八綜計近年歳减收欵二百餘萬兩歳增支欵一百餘萬兩特别支欵二百餘萬兩此該局虧累之原因也自來善治病者必究其病所自來而治其受病之處今雖得其原因矣而圜法未定則錢價不能遽平也禁烟實行則土稅且將遞减也銅元停鑄則贏餘不可復得也至於秋操之費工程之用欵已支銷無庸置議督練公所等項經費均係照章開支縱使極力節嗇所省亦復有限然則急須措意者惟陸軍餉糈及華洋商欵借息而已（未完） 
事件 
[浙江諮議局議事細則（續）]  
　　第七十三條議事日程所定會議乙議案之時間已至而甲議案未議决議長得中止其議事而移於預定會議時刻之事件 
　　第七十四條不論載於議事日程事件之有無如因緊急事件有作開議之動議者或議長自認爲緊急事件者不得用討論諮衆議員决議變更議事日程 
　　第七十五條於議事日程指定之日如不能會議其所載事件或會議不能終局議長堂再定日程 
　　第四章議事 
　　第一節發議及動議 
　　第七十六條除本則别有規定外凡議員自行草具議案之發議須具草案附以理由有十人以上之連署陳之議長議長使印刷配付各議員 
　　第七十七條除本則别有規定外凡動議有一人以上之贊成者可作爲議題 
　　凡動議於所議方法未决定以前動議者得自取銷之 
　　第二節讀會 
　　第七十八條第一讀會於議案配付各議員後至少須隔二日行之但緊要事件不在此限 
　　第七十九條第一讀會將議案明誦後巡撫或婦撫代理之委員及發議者得說明其旨趣 
　　議員如於議案有疑義者得請巡撫或巡撫代理之委員及發議者說明 
　　第八十條前條之朗誦畢如爲巡撫提出之議案必付審查會審查之諮議局待審查會之報告就其大體討論後决應開第二讀會與否 
議員提出之議案旣就大體討論後當决應開第二讀會與否如有付託於審查會之動議而已可决時當其報告再决應開第二讀會與否 
　　如决定不開第二讀會時其議案應即作廢 
　　第八十一條第二讀會於第一讀會完畢後至少須隔二日行之但議長得諮詢衆議員减短時日或與第一讀會同日舉行 
　　第八十二條第二讀會當將議案逐條朗誦而議决之 
　　第八十三條第二讀會對議案得提出修正之動議議員於讀會前得預將修正案提出於議長 
　　第八十四條關於審查會所報告之修正不待贊成作爲議題 
　　第八十五條議長得變更逐條討議之順序或連合數條或分割一條付之討論但議員有提出異議者時待有贊成之人不用討論决之 
　　第八十六條第二讀會終諮議局得從便將議案託付審查會使整理修正决議之條項及文句 
　　第八十七條第三讀會於第二讀會完畢後至少須隔二日行之但議長得諮詢衆議員减短時日或與第二讀會同日舉行 
　　第八十八條第三讀會當將議案全體之可否議决 
　　第八十九條第三讀會除更正文字外不得作修正動議但發見議案有互相窒碍事項或與現行律窒碍事項動議必須修正者不在此限 
　　第九十條必須過三讀會之議案以法律案及預算决算案爲限其他議案有議員十人以上之請求經議長許可亦得付之三讀會 
　　第九十一條議長於各讀會得從便使簡略議案之朗讀 
 
 

Page 27

 
 
小說 
[奇情小說美人虹英敦勞斯著瘦狷譯意（九十八）]  
　　第四十八章 
　　日馭西趨倏已傍晚梅黛嶺視此日若有無窮之希望者暮色將深梅黛嶺之希望亦於以更切 
　　時則海介茅舍之外諸人閒行其處默然無言漸向屋克來後圃而行行至林中時停步四矚若有所待林盡處爲梅黛嶺呼曰約立夫林中一人應聲而出行時屏氣歛聲似馴養之狸奴暱就其主者耳語梅黛嶺曰姑娘彼等皆至矣林居殊非欵客之道梅黛嶺頷之刹那間遂與諸人聯步入室 
　　梅黛嶺延諸人至安索囚室之複房中屬其小坐呼海介啓接待室之自來火管下樓獨行翻然至於楷羅之室時楷羅及埒根伴雪愛蘭李醫等方相對閒談愛蘭謂楷羅曰某日之夜梅黛嶺魂兮歸來事殊奇絶君究能知其故否楷羅曰疇知之者靡論梅黛嶺固生存無恙即曾經羽化僕術乏鴻都亦安能攝魂追魄探其冥蹤歟言未已梅黛嶺昻然忽而入笑曰蘭姑誠誤喬粧作劇皆我一人爲之與繼母何涉者今且有要要相凟諸君其隨我同行語已導室中人至接待室 
　　入室闔門而坐怒謂埒根曰今日當定君罪矣擊寒蕾而賈禍伴雪罪同大盜妹楷羅而使蠱安索罪等局騙棄凱的眷楷羅是曰棄妻誘我離家旋又置我不顧是曰負友人頭而畜鳴在汝固視爲慣技然在我作家珍之數則必崛强不服語已呼佛憨雅麗芙亨利入曰此皆足證明君罪之人衆證確鑿汝試一問彼等當亦無從置喙惟凱的之事吾當詳以告子汝至今日當知吾假麥遂格來之名以欺屋克來中人者僞也然僞不僅此麥遂格來者遍病院中無此人吾之所謂麥遂格來者即凱的之尸耳凱的貌美而運蹇誤適匪人甘爲情死吾乍聞其事囊中匕首憤作龍鳴思立爲彼刃此負情奴繼知其事之出於汝也則更忿不可遏乃故遲遲不發合兩事以謀汝數月來婢膝奴顔不惜犧牲一已之安樂以求達吾目的今者吾計遂矣當汝設計愚人時必自謂詭計隂謀横絶一世寗知臥榻之旁已早有人鼾睡即爲汝服役之亨利亦已爲吾所用耶嗟乎埒根善惡何常報施不爽蚊巢歳月稍緩須臾究之螗斧潢池亦同歸於盡耳言至此厲聲呼曰警官爲我縛此重犯 
　　咄咄怪事梅黛嶺語甫已兩警官已闢門而進緊縛埒根之手埒根驟遭意外之變驚懼不能出一語梅黛嶺更顧謂楷羅曰子將若何楷羅覩埒根已被繫乃力獻媚於梅黛嶺將埒根秘事傾筐倒篋而出梅黛　顧命一警官錄之更命李醫抺安索至出所錄之語示之且曰翁觀之往時逐我外出視爲莫大之仇今者室人圖汝微吾來　骨灰矣安索中病已深近日因楷羅等無暇及彼始稍稍康復聞是言怒血驟沸復將發狂楷羅急謂梅黛嶺曰此皆埒根主謀僕迷愚一時爲其傀儡眞覺悔不可追幸姑娘恕其已往之眚言未終埒根怒極思力挣其縛而逃警官乃出手鎗以衞 
[國外新聞]  
　　柯博士擬再登麥肯萊山○初五日倫敦電云柯克博士謂擬再登麥肯萊山以便取回山嶺所留之證物 
　　希臘國會贊助政府○初五日倫敦電云希臘國會贊許政府所擬各策迅速而謂政議案尤爲主重故政府籌畫之得利現已可必初四日柏靈電云希臘國會脅於陸軍各士官之專横已將陸軍各議案勉强通過 
　　德奥兩國開議商約○初四日栢靈電云德奥兩國定於明日開始協議解釋商約文義事宜 
　　澳洲聯邦議院近事○初五日倫敦電云澳洲梅爾旁電稱聯邦下議院已將北部疆土改歸聯邦政府統轄議案第二次宣讀通過 
　　韓國司法權將歸日人○初五日東京電云東京官報載有日皇詔敕定期西歷十一月一號接收高麗司法權嗣後韓國法律事務概歸日人管理 
　　俄報詆毁德人之舉動○初五日倫敦電云德國巴凡利恩聯邦國會已全體决尋排斥與俄國所結之逃犯送還條約雖經首相陳言阻止仍然不顧聖彼德堡洛伏佛萊雅報謂巴凡利國會此舉實欲煽動意國國民與俄爲仇足見德國亦不知阻止俄帝意皇相見爲無恥之舉動兩君之會恐因以展期云 
　　香港大風傷人○初六日香港電云目下此間正發大風因無預兆故罹禍者甚衆内有華人三名在渡船埠頭亦爲風吹毁 
　　英議院問答九廣路事○初六日倫敦電云英國自由黨議員琴萊爾君在下議院問曰香港所築之船港船塢共須需欵若干（該船港船塢爲九廣鐵路所必需若不興築該路將無所用）殖民部次官西萊君答稱現擬於該路毗連之處興築云 
　　黨魁正法後之餘波○初五日柏靈電云歐洲各國京城反對西班牙戮死無政府黨費雷氏示威舉動仍未稍息 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
