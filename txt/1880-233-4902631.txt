# 1880 - 233 - 4902631

 

Page 1

 
 
[平定粵匪紀略出售] [  申報舘啓]  
　　粵匪之亂私家紀載甚多然皆囿於偏隅不會全局自平定粵匪紀略一書出仿編年之例大書特書紀事必本於奏　陳倩間取諸公文自粵西起　日為始至擒幼逆日止屬辭比事楚楚可觀惜無麻沙善本　者傳焉本館今以聚珍板印行每部訂成六本收回價洋四角正於二十三日在中幅篇申昌書畫室出售諸君賜顧為盻 
[石印條幅楹聯出售] [  點石齊啓]  
　　元和沈共之茂才錦垣素工小篆名重一時茲特以小篆書聖主得賢臣頌作為條幅四紙就點石齊印行每堂價洋二角五分綾裱者每堂另加四角五分○毛意香先生楹帖本齊曾仿印行世人爭購之近又得其　書條幅一堂今已印竣每堂價洋三角五分綾裱者每堂另加四角五分○莫眲隻先生友芝卽今上海　莫善徵明府之金昆也書名久重於時本齊曾印其條幅間世今又印成小篆七字楹聯白紙每副二角色紙二角五分裱者　加二角以上均仍在申報舘申昌書畫室出售 
[備不可弛說]  
　　先民有言兵可百年不用不可一日不備此言豈無見哉蓋以天生五材不能去金以祖龍之并包六國威　萬里而鑄金人以消兵氣其後勝廣一　梃鍾皆為凶器而咸陽遂墟其前之　如是其後之弱又如彼無備故也歷觀經傳莫不以有備而勝以無備而敗邾之小　而敗魯師楚之雄也而敗於羅故曰不備不虞不可以師卽在晏然無事之時猶且以備為要圖況其值有事之秋乎中國自　準夷平金用之　四海無事兵制漸有名而無實雖有例操額兵類多虛行故事天下不知有兵革之事者垂數十年奸人窺隙而動粵匪創亂官軍望風而靡蹂躪十餘省竄擾十餘年而後撲滅賊之初起裏脅者猶少其後年復一年脅從益衆聲勢益張顧以前則賊鋒所至莫與抗衡後則宼氛雖惡迄就殄夷雖由於天心厭亂殺連將終然實以前後之情形不同故也前以安於無事而竟忘其備　以習見兵革而漸知所備此則自備無備之明效尤為深切明著者今者粵匪殄滅又十餘年矣水防　操尚不至如前時之懈弛而亦不免於怠　中國此時之兵其不敢忘備而緩急可恃者惟西征之師耳其餘各省營伍裁者議裁撤　議撤已有釋甲脫劍之意而其未盡裁撤者不過歲時常　循行故事雖近以仿行西法器精法良然數年以來究未聞有訓練已熟可成一隊之士水師則海道不諳羅經多誤小隊則明盔亮甲徒耀軍容設一旦中俄之釁一開方不勝岌岌之懼而乃聞有和局可期之信遽弛戒備之心是豈謀　之良圖哉香港西報言粵督近日接准北洋通商大臣李伯相公牘云中俄和局可成一應海防事事宜不必過為急急此言又胡為乎來哉雖近日中國餉糈禾能裕如賞此竭蹶籌防在需費購造輪船置辦鎗砲訓練水陸各師頒給藥彈日有　糜月有所用謀國者或亦未免有所為難今一旦而和議之成已有朕兆戰備餉項自可梢為緩圖以紓國計則一聞和局之信而籌防遽可懈弛言雖出於傳聞亦屬　中之事但懈弛太速恐亦無此政體李伯相老成謀國諒必不出是言大約西報悮聽耳夫所貴乎兵備者原當裕之於平時不可應之於倉猝中國之講求武事固不自今日始粵匪雖平西陲繼之西陲屬清卽議索還伊犁維時中國豈不慮俄人不允所議以致或啓釁端故近日以來輪船則開局製造軍火則備價採辦練軍訓武之事時見於奏牘可見中國之於武備亦自有精益求精實意講求不遺餘力　而謂因和局可望有成之信而　廢然遂已乎夫和局未成則恐有戰事而汲汲然始謀虞備和局將成則怡怡然遂忘戎備而廢遠謀則是操縱之　皆隨人為牽挈而已且一無主見吾知雖弱小之國　懦之才亦斷不肯出此而謂中國而若此哉故本舘於此言不能無　焉所謂中俄和局可望有成者不過以接到曾　電　之後崇星使之罪遽　開釋似有可和之意耳其端倪雖露而迹猶未彰哀的美敦一書雖亦屬傳聞而未見確　然設使崇欽吏之罪雖赦而曾侯之議不成遽易樽俎為折衝而中國已悉撤武備其事何堪設想豈有以直粵兩督之算無或遺者而乃輕忽懈弛若此哉總之此言之眞偽不必辨　防務終不可稍弛此則區區之心所不勝芻蕘之献者爾 
[恭錄　上諭] ○七月十四日奉　上諭前因時事艱難迭經諭令軍機大臣隨時匡弼力戒因循乃近來該大臣等辦事遲延實難辭咎着交各該衙門議處欽此 
[預折陰謀] ○倫敦日報述澳門近事云中俄之難未紓探聞俄國前曾與葡萄牙國商借澳門地方為俄人寄頓之　葡廷頗有願意旣而消息傳至華京　中朝急命粵督咨行澳督略謂貴國如助俄以圖我日後澳門一境斷不使葡人盤踞況查澳門自西歷一千五百六十六年給與貴國後仍年年入貢至一千八百四十年而貢使始絕是澳門為中國之地實有明徵云云葡廷得報擬另增一兵船再添兵額以觀　動云 
[皖省官報] ○藩轅盧牌示按司獄缺以酌委試用巡檢邵廷杰署理宿松小姑巡檢以按班超委試用未入梁承平署理貴池縣典史缺以超委試用從九徐如　署理現　阜陽縣事准補宣城縣陳晉應卽飭赴新任供職惟到任尚審時日先委本任五河縣易華俊代理准補寍城縣署阜陽縣事陳晉飭赴本任所遺阜陽縣缺飭　宿松縣 
 
 

Page 2

 
 
黃傳　　署所遺宿松縣缺飭委侯補縣張從光署理建平縣缺以黟縣陳德明黟縣缺以建平湯鼎烜互相調署 
[習同裸俗] ○夏日於池　洗浴事本尋常然必在僻靜處所未有於白畫而赤身　體公然遊蕩於孔道者如南昌城內之東湖　隄本非曲徑為上下城往來之要道者躍龍僑楊子巷口三塔橋以及狀元靈隱各橋自朝至墓人則往來如織不意遊民痞子等每當午餐方畢呼朋引類專　此數處澡身出沒無常謔浪自得此眞敝俗也安得地方官一律禁之 
[樂以忘死] ○漢鎭中閘一帶有池名曰多寶林縱橫數百步深二十尺許傳有溺鬼為崇胆怯者薄暮卽不敢涉其地好善之士立杆池上每夕懸燈名曰幽冥燈並截石豎於杆傍上鎗諸佛名號以鎭之多寶林之命名以此乃前數日又有溺斃男屍一口赤身裸體經保甲遍尋屍親不獲乃稟邑尊相騐發殮傳者謂死者與池邊某婦染是夜正偷度巫山適逢本夫歸家房屋狹小無從躱避遂越壁潜逃初不料失足而入河也 
[嚴懲淫戲] ○松郡鄉間每當夏秋之交往往盛行花鼓淫戲屢禁不絕今秋日呂蕩廟一帶故態復萌華邑尊楊明府聞卽簽派幹差當將演戲者提　重貴枷小並將演過之七處地方首事諸人曁甲長等嚴行懲究越數日有內丁到鄉見王姓之枷私自卸去卽行帶回復掌責三百卽上脚鐐限以半年釋放云 
[盜航船] ○月之十二日常熟某姓航船自常至蘇路過紅塔地方該處河面遼闊蘆葦叢生且為時已屆深更突遇盜　橫截而來假作巡緝私鹽奪篙斷櫓擁入船艙舟人有與之爭抗者悉受刀傷盜乃恣意飽掠船主銀洋船客行李大半都歸烏有現雖報縣踏勘勒緝在案而破案終難預必按航船遇盜之故大抵為夜行起見而航船夜行之故大抵為避稅起見船戶貪小失大往往如此然則偷稅者固宜住前車之鑑也 
[整頓緝私] ○浙西鹽政向歸浙撫衙門兼攝統轄江浙兩省故本埠食鹽亦係浙引前定官巡緝私艇船以及舢板等共有二十八號現悉前護蘇撫譚中丞力求整頓鹽務月前特委陳恊戎統帶紅單戰船五號舢板亦改用沙船連鈞艇共配三十餘號分中左右三營按叚巡緝期收實效云 
[宗師考課] ○西湖詰經精舍例由撫藩臬輪課茲因張霽亭文宗在省歇夏監院上書請考文宗欣然從之卽於七月初六日辰初憲駕由湧金門登舟親至精舍點名給卷是日肄業諸生皆衣冠接卷十分踴躍緣歷屆文宗考試獎賞多至一百餘金諸生旣希優獎更欲爭名為優拔地步故於此課無不盡心竭力也 
[寍波火警] ○月之十七夜四更時寍城諸衙弄生泰當對面某姓家不戒于火頓卽烟燄漫天幸各處水龍立時赴救得卽扑滅止焚去小屋五六間云 
[和尚作壽] ○常熟慧日寺某僧在外募化　髪多年廣與婦女講經信之者均以師父稱之自名曰皈衣弟子婦女入寺聽講習以為常毫無忌憚今於六月間欲擇日落髪預發紅柬訂以誔日治齊是日之送壽禮者約二千餘號自辰至未男女出入幾　塞途爰被常邑尊訪聞立傳該圖地保責以知情不報故違憲令喝令從重枷責卽鎖於寺門首並出示申禁嗣後再敢故違立提該寺僧重懲不貸因之六月下旬各寺院婦女燒香者頗為絕跡云 
[忿極輕生] ○杭城之官巷口大街劉姓茶店中有薙髪匠某甲係江西人孑然一身居無定處欲作夥而身為所拘欲開店而力有不逮因卽於劉姓茶店內貫一席之地安設一九一凳藉以餬口俗所謂擺獨座者是也某甲寄居茶店之中別無臥榻夜卽在店堂之中鋪席而臥曉起開店則捲而藏之前月念九夜某甲有紡細褲一條捲入席中尚有褲脚拖出於外適為他人看見輕輕抽去至夜某攤席欲臥而褲已不見大為　異忙為查問時店主婦正在數錢因謂某甲曰綢褲恰有一條係早起僕婦掃地時從地上拾得者今旣是汝物當令其見還也但彼空歡喜一聲汝可以四百文醣謝之某甲唯唯受命至次早某卽取大錢六十文給之蓋以抵市錢四百之數也至晚閒關店欲睡某中因語他夥曰僕婦為人傭工而於主人家內拾得之物亦須用錢取贖此語究不可為例他夥尚未及答而店主婦已拍案而起大肆辱駡且欲下逐客之令某甲默然忍受不答一辭至次早卽至近處剃頭店中一鄉親處細言其事并託其轉致茶店主親來理說否則我將以烟膏三錢死其店中云云其鄉親以為憤激之言不足取信因為慰勸再四茶店主處亦不為轉達豈某甲積憤在心時萌惡念是早適有一旂人手携黑魚一尾來此吃茶其魚卽置之水缸上黑魚性最猛烈掉尾狂躍連艸繩翻入缸中而旗人與茶店主均未之見逾時旗人歸而取魚求之不得詢問店主店主　適剃匠至缸中沓水想必為其帶落缸內矣旗人遂自向缸中撈得之笑携而歸不料茶店另一旗人向係豐干饒舌者謂剃匠曰想汝必愛此魚故意藏之缸內耶某　聞而大怒向與分剖而旂人惡其回嘴卽照臉順手兩掌且欲以毒拳飽之幸為旁人拖散某甲氣憤直攻且觸起昨日之事暫不欲生遂至豐樂橋購得烟膏數錢私自吞服卽回至對門酒棧中連吃燒酒楊梅七八盃飲囘至茶店中席地而臥迨至下午時喚之不應推之不起茶店主疑而審視見其面色改常烟毒已發急　至洋人處醫治據云已不能救原人趕卽舁囘不及炊許毒發而斃嗣由茶店主邀同隣衆該里等議和願為厚殮遂於當夕入木其棺卽於次早　出所幸屍親無人得草草了事也詎甲之棺方　出適有一行路人至永昌南貨店門口倒地帝人急為扶救早已氣絕其地與茶店祇有一兩家之隔該里無奈報官請騐逾時邑尊　臨而刑仵差吏人等皆以為剃匠一案紛然盡至及經動手始知為無主之案咸痛駡地保之報事糊塗死者姓名籍貫皆無從考祇得暫行　殮再招 
 
 

Page 3

 
 
屍親承領云 
[交保措銀] ○寍人沈昌侯控羅谷三將假麝香混賣請追價洋等情由陳司馬酌斷羅繳洋百元給沈完結其情形已疊經列報茲因羅拘押日久洋銀未繳經羅之兄投道轅上控劉觀察批飭英會審員秉公覆訊詳報陳司馬奉札昨又傳訊兩造仍執如前司馬以酌斷洋銀百元最為公平何得尚敢多瀆羅則求恩交保措辦了案司馬隨準如所請云 
[招認浮屍] ○同仁輔元堂來信云十九日經巡船在金利源碼頭外浦面帶來男浮屍一口年約三十左右身穿白布短衫褲白襪頭藍布褲帶　布單肚　騐無傷痕當卽殮埋如有親族可赴堂認領也 
[來札照登] ○字奉貴舘主人閣下前讀報載茶米相賑一則費少益多此眞極善之法嗣見大論謂米捐宜改為每斗捐錢二文較每椀茶捐二文更不為難等語行見江浙各善士興起樂輸矣余家人七口每日需米四升每年不過十五担將來尚有人口添入約以二十担為砠合計十年應相錢四千文若至茶樓飲茶余每月不過五六次積至十年約八百椀應捐錢一千六百文刻寄呈英洋五元合足錢五千六百文祈查收請卽轉交賑局彚入直隸賑捐項內並求刊報為盼專此奉懇　請教安　預損茶米賑人　啓 
　　此信雖寄與本館而仍由直賑公所交來　為登報來洋五元當已察收矣　本附　　 
[捉姦更正] ○前報登啞子捉姦一則茲悉係啞子之親戚因請啞子之婦飲宴而不及啞子遂致惱羞變怒並非因姦情起見也用急更正 
[朱烈婦記] ○烈婦許氏南匯人潔白清英誕含柔範年十七歸故儒童朱景賢為室事舅姑以孝相夫子以敬婉娩中禮　婭推賢許飛瓊本上清謪仙朱叔元方下帷勵志羊機佐讀鴻案偕臧　忽雹碎春紅霜凋夏緑景賢攖歷疾遂不起時道光二十九年八月二十二日也結　僅餘十稔盖棺從此千秋婦驟失所天一慟幾絕誓從於地百折不囘泣告舅姑曰媳無出大人年未澫未亡人長與世辭乞以身殉舅姑聞婦言旣駭且痛曰若獨不為嗣立計耶缞孢猶虛楹書誰寄婦唯唯期緩死者一年方謂悲來塡膺語不倫次孰知言出於口矢無游移由是茹素諷經資夫冥福惟以繼嗣為念若不及待者然三十年七月始擇定堂　茂才淥汀次子為後乃喟然曰吾事畢矣朞月前夕有憶曩言解慰者婦陽陽如平時意稍釋詎閱長而呼不應急挑闥視則已趺坐氣絕矣卒年二十九口餘金而未咽心比石而逾堅屈指周星離魂此日遺有手書二一為已殯　具一　嗣子婚時禮物不以身後之累　傷堂上之心井然有條不忍卒讀激烈之舉出之從容幽冥之途了然來往此在俠丈夫之所難者竟為弱女子之所能則其視死如歸心盖死于夫死之日而不死于身死之日也時余宰是邑採風表懿職　適以事略狀安忍聽　湮沒而不彰耶上之大府請之于　朝異日者綽楔旌閭操行甄俗賦柏舟而媲美喻椒性以流芳鳴呼烈婦之死為不死矣爰紀其實系之以詩　節婦殉節烈婦然生則同衾死同穴至　所激莫可回玉碎珠沈各一轍朱家有婦偏不同乞身先請而姑翁伯道　兒若敖餒何以慰藉憂忡忡一年之中急似續後之死年前伏自此長齊　佛前暗中惟有吞聲哭電謝星移又及秋猶子已立猶何求萬轉千廻腸寸裂五更殘月啼鵂鶹盡篋手書遺有兩一婚一喪　如　餘金　口命已絕似鐵之心衆所仰哀曲離鸞別鶴彈從容就義難尤我　聊當續彤史姓氏芳于九畹蘭　賜時士出身知南匯縣　誾川高長紳撰 
[光緒六年七月十一日京報全錄]  
　　宮門抄○發抄　旨四道○上諭三道錄前○直督李　奏海疆緊要知縣請量子升途摺子○又　奏請　旌表並附祀專祠夾片○又　奏請改正名字夾片○又　奏請獎勵夾片○雲貴督劉　奏審明擬結摺子○浙撫譚　奏叅簽差不愼知縣夾片○七月十一日推班○內務府呈進三九盒○召見軍機○皇上明日辰初至　慈寍宮行禮　○發抄　岐元奏圍　設官添兵章程奉　旨圍塲設官添兵等事係屬創始該將軍　所奏自為因時制宜起見均着照所議辦理惟當認眞經理毋致日入視為具文欽此○又添設圍塲各官分別揀選奉　旨該部知道欽此○奕榕奏縣丞艾爾馥保案照部議奉　旨該部議奏欽此○劉坤一奏汪祖綬調署江陰令奉　旨知道了欽此　○○大學士直隸總督一等伯臣李鴻章跪　奏為海疆緊要知縣缺苦差繁請量于升途以資鼓勵恭摺仰祈　聖鑒事竊照天津縣知縣一缺本屬煩難瘠苦自各國通商以來中外交涉事件日多南北往來差使日衆皆係例外供應益覺賠累不支前已改為衝繁疲難沿河每疆最要之缺撫　彈壓責任綦嚴非精明幹練之員不足以資合理非量子超摧之路不足以勵人才查奏定章程遵化易州兩直隸州缺出先以大興宛平兩縣升補一次又以大興宛平兩縣升補一次再以順屬直屬人員升補一次以四缺為一週誠以大宛清苑差務煩劇故須優子升途用昭激勵今天津縣為通商口岸北洋總匯之區煩難情形倍於往日甲於通省較大宛清苑差務之煩政事 
 
 

Page 4

 
 
　　之劇迨尤甚焉其輸升班次則統　直順　屬人員內酌量揀選不特事涉偏枯亦非鼓勵人才愼重地方之意自應變通舊例俾與大宛清苑一體輪升以示體恤據藩司任道鎔署臬司葉伯英擬請嗣後遵化易州兩十隸州缺出先以大興宛平兩縣任補一次次以清苑縣升補一次又以大興宛平兩縣升補一次再以天津縣升補一次至第五缺以順屬直屬人員酌量揀選一次以五缺為一週輪應天津縣升補時仍照章不詩卓　人員輪應順天府屬人員揀選時如將應升之員請升先儘卓異人員其天津縣知縣若係卓異合例應升之員並准一體酌量升補不積天津輪升之班此僅就遵易兩缺斟酌變通無碍通省升補班次亦於海疆要缺有裨至現擬輪升班次並請連前積算餘照定例辦理等情具詳前來臣覆核所詳洵屬公允應請照辦理合恭摺具陳伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○李鴻章片　再據護理直隸提督陳飛熊等呈稱前任提督郭松林之妾趙氏係江蘇甘泉縣人賦性幽嫻能知禮教郭松林因積勞受傷舊症復發該氏親侍湯藥歷十餘畫夜未嘗少懈郭松林病亟謂該氏曰吾若不起汝年幼無子女宜自為計該氏毅然願相從　下迨四月二十一日戍刻郭松林身故趕治後事不期二十二日寅刻該氏服毒以死救家人趕救無及似此從容殉節大義凜然請　旌表附祀前來查前有記名提督陳振邦之妻　夫柩於清江浦遂以身殉經漕臣奏奉　諭旨准于　旌表並附祀該故提督專祠欽遵在案今郭松林之妾趙氏矢志靡他青年殉節尤堪嘉憫相應請　旨准其旌表並附祀該故提督郭松林專祠以彰節烈理合附片具陳伏乞　聖鑒訓示謹　奏軍機大臣奉　旨郭趙氏着准其旌表餘依議該部知道欽此　○○李鴻章片　再直隸提督郭松林因病出缺經臣奏奉　諭旨　提督例賜卹伊子郭人濟郭人鴻郭人彥俟及歲時帶領引見等因欽此當經轉行遵照茲查該故提督嫡妻無子有庶出子七人長名人凱恭逢光緒元年正月二十日　恩詔例應承廕已造具冊結由湖廣督臣咨照部監有　次名承舉由監生遞捐道員雙月選用加三品銜又次名人漳人瑞人洲人沼人直惟人瑞已經出繼前因該家屬尚未來直致他人開報錯悮所有原奏之郭人濟郭人鴻郭人彥應更正為郭人凱郭承　郭人漳仍遵　旨俟及歲時差部帶領引　見除咨該故提督原籍湖南撫臣知照外理合附片具陳伏乞　聖鑒勅部查照謹　奏軍機大臣奉　旨該部知道欽此　○○李鴻章片　再牛庄海口辦理洋藥厘捐員　向係三年奏獎一次查同治十三年正月起至光緒二年年底已屆三年前因收數較少未經請獎茲接扣至光緒五年年底計閱六　之久所收捐項頗鉅迭經撥濟兵餉及各項要需該員董等認眞巡查核實抽收均能始終勤奮不無微勞足錄據山海關道續昌詳請給獎前來臣覆核尚無冒濫所有出力之北河試用同知蘇煒宗擬請加知州銜直隸試用通判奎彰擬請加四品銜直隸清河縣知縣司銘三奉天侯補知縣徐鏡第侯補巡檢王保泰均擬請加隨帶二級五品銜北河侯補判孔昭瑞提舉銜侯選州同姚懋謙同知銜陳承甲布政司都事銜鄭秉臣均擬請照銜給予　封典候選鹽大使章塗擬請加六品銜仰懇天恩俯准照獎以示鼓勵理合會同盛京將軍岐元附片具陳伏乞　聖鑒訓示謹　奏軍機大臣奉　旨吏部議奏欽此　○○李鴻章片　再據貴州按察使吳德溥稟稱該司上月　陛　出京中途　冐致疾抵津後連日醫治頭目昏　四肢酸疼尚未稍　必須避風靜攝方可速痊請代奏　賞假一個月以便安心調理俟病愈卽行起程回黔供職等情前來臣覆查屬實應懇　恩准予假期伏乞　聖鑒訓示謹附片具　奏軍機大臣奉　旨吳德溥着賞假一個月欽此　○○雲貴總督臣劉　佑雲南巡撫臣杜瑞聯跪　奏為審明被控之遊擊聽　詐騙未成分別擬結恭摺仰祈　聖鑒事竊查前據澂江府知府五堃要據江川縣職員王來賓具控花翎副將銜補用遊擊李必揚　　逞兇等情當經批府查辦並經臣等會摺奏叅請將該遊擊李必揚先行革聯以便　案審辦奉　旨着照所請欽此欽遵轉行去後嗣據該府審詳到司因恐案情未確發委　南府提審茲據審明議擬由藩臬兩司會詳前來臣等覆加查核緣李必揚秦有為潘金鶴均籍隸江川縣李必揚由武舉投効軍營歷保花翎副將銜補用遊擊秦有為潘金鶴均係縣學文生前因悮　兵革江川縣向有江川書院其公欵發交當典生　以作山長束脩及膏火費用派由紳士輪管每遇用疑較多息銀不數開除或派由各鄉墊艱應用　有餘息卽行歸還向無短欠光緒四年輪值秦有為經管核計所收息銀已敷公用十二月二十日秦有為起意詐騸往向李必揚潘金鶴商議欲詐稱收銀不敷援照舊章肖令各鄉墊銀圖騙分用又恐　　人不足徵信並囑李必揚等令其多邀數人以便定議李必揚等均各貪利應允旋卽向候選教職王來賓告以前情約其入伙王來賓不允秦有為等恐其敗露亦卽寢事二十四日李必揚秦有為潘金鶴偕同縣學文生宋元龍均在生恩之典舖閑坐王來賓踵至見秦有為問及山長束脩　否送給秦有為挾其不允入伙之嫌斥其多管王來賓分辨致相爭　秦有為舉脚踢傷其肚腹並　按王來賓倒地用拳連毆傷其脊齊兩脇宋元　同更夥周純一赶攏喝阻各散王來賓因前係由李必揚勸令入伙起衅遂以詐騙不遂挾　逞兇等情控詳由該府稟經臣等批飭審辦一面將李必揚會摺奏叅革審旌據該府　歷詳司因恐案情未確發委提審茲據審明由司具一度前來臣等覆核無異應卽議緒此案已革又　彚有為潘金鶴經管書院生　公　輒藉圖科派因未遂所欲挾嫌逞兇雖傷輕平復詐騙未成究屬玩妄秦有為潘金鶴應如所擬除手足他物毆人成傷輕罪不議外均應照不應重律擬杖八十各折責發落已革花翎副將銜補用游擊李必揚　無　毆情事惟以三品武職竟敢聽從詐騸雖未得　亦屬不合業經本案革職應毋庸　宋元　訊無　同詐騙幫毆情事應與周純一均毋庸議該書院公欵息銀應飭由縣遴委公正紳士經　如遇不敷開支卽令經管之人設法籌借辦理永遠不准再行按鄉派墊如違查出究辦無干省釋餘供招咨部外謹合詞恭摺具陳伏乞　皇太后　皇上聖　勅部議覆施　謹　奏軍機大臣奉　旨該部議奏欽此　○○譚鍾麟片　再據慈　經知縣裕昌稟報光緒六年四　十九日准前途遞到甯海縣秋審解勘發回斬犯　阿五一名過縣當經驗明刑具完固移撥兵役雇坐船隻恊同長解轉遞前進是夜行至鄞縣轄之文昌關地方因夜深不能進城交替卽在該處停泊詎該犯盧阿五乘兵役人等困倦睡熟扭斷銷銬扳折　棚　水脫逃該兵役等驚覺分投追捕無　稟經鄞縣勘訊移知勒緝等情查該犯盧阿五係樂　縣人因在甯海縣糾搶事主潘慶洋銀被獲情急　脫用刀劃傷事主平復審依白　愴奪刃塲人例擬斬監候人於本年秋審解勘發回之犯該縣等不能愼重選差小心押　致被中途脫逃實屬疏忽據　臬兩司會詳前來除飭提兵役人等　省嚴訊有無鬆刑賄縱情弊按律擬辦並飭移會犯籍一體上緊　拿逃犯務獲究報曁先行咨部　該犯　阿五於秋審冊內扣除外相應請　旨將簽差不愼之長解官司甯海縣知縣邵秉經護解官慈谿縣知縣裕昌一併摘去頂戴以示懲儆仍照例勒限緝拿逾限不獲再行叅辦　會同閩浙總督臣何　合詞附片陳明伏乞　聖鑒訓示謹　奏軍機大臣叅　旨邵秉經裕昌均着摘去　戴議該部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
