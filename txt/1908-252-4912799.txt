# 1908 - 252 - 4912799

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
交旨 
　　八月廿日交會議政務處本日御史俾壽奏請創立親貴子弟蒙小學堂一摺奉 
旨會議政務處議奏欽此同日交陸軍部本日御史俾壽奏請飭各省統兵官約束兵丁不准擾累片奉 
旨陸軍部知道欽此同日交法部本日御史俾壽奏請飭京外問刑衙門審結案件分别有無刑求勒供隨時勸懲片奉 
旨法部知道欽此 
　　八月十八日交專使大臣唐本日貴大臣奏酌擬隨帶人員一摺單一件又奏派鎭國將軍載搏充頭等參贊官片均奉 
旨依議欽此同日交吏部度支部都察院本日都察院奏查明道員被參寃抑請開復原官並將張人駿查覆原咨繕單呈覽一摺奉旨易順鼎著准其開復原官免繳捐復銀兩該部知道欽此 
論說 
[論江蘇官吏之對於諮議局心史]  
中國疆吏。論官制則皆督撫。論地望則獨尊南北洋。以故朝廷之簡任南北洋。恒求疆吏之上選。南北洋之對於各疆吏。亦恒有先之勞之之意。周召分陜。以長諸侯。亦猶行古之道也。諮議局爲法律規定意思機關之始。法律上旣有意思機關。行政官自不能不歛縮其能力。退處於無意思之地位。專待法律上之意思表現後。爲之司執行之役。此非獨凡百政事之執行。皆爲行政官之職務。即意思機關。除表現意思之外。一切手續。皆爲政治上應執行之事。簡言之。除已開會之外。一切調查選舉以至召集皆當由行政官。依據法律。以執行之。今各省有諮議局之動機者。直隸山西福建江蘇而已。直隸最諦當。山西最繁密。而似乎研究之事多。實行之事少。福建江蘇。則純由紳民露盼望之意。官長默然無所表見。試返觀山西直隸何以自解。謂文未到耶。無此理也。謂内斷於心無庸謀及庶人耶。此事固士民之所有事不謀不謀於士民。將誰與謀。今之督江蘇者。素以表表人物見稱於世。即以南北洋對待而論。孰謂南洋肯必落北洋之後者乎。朝旨嚴切。不足深憚。。簿書期會莫菲具文。振古 
如斯。各省督撫。於一年以後。不患無轉輾推宕之法。所不免。介介者。憲政雖未實行。清議己微有効力耳。陜甘新疆川滇黔桂諸省。自省而府廳州縣。自府廳州縣而省。其間下札上申。道路崎嶇。勢不能速赴事會。即延宕有所藉口。若我沿江沿海數省。而亦遲緩若此。則蚩蚩者氓。未識大吏用意之所在。不將疑爲有意延。宕乎。夫以素號開通之總督。而使士民色然 
相告。謂某高座延閣憲政。必非其所樂聞。蓋如今之督陜甘者。不惜名譽。自以阻撓新政爲持正。頑錮至此。本不足責。輿論或且置之。若其以開通收資望之大吏。而亦甘居人後。今日聞某省有舉動矣。而江蘇如故。明日聞某省有。模仿矣。而江蘇如。故則輿論轉有所注意。而爲春秋賢者之責備。夫孰謂開通如。某督。而肯甘受此輿論之責備乎。 
或者曰。他省新政。非官不辦。江蘇正以士民之能力不弱。當道將靜待士民之議論齊一。以定適從。非阻撓新政。正其體貼輿情也。果如所云。則記。者又。有一言以告之。諮議局爲國家法定之。意思機關。諮議局章程爲國家造成此意思機關。而與行政官以執行此造成手續之科律。未開會以前。純以督撫爲主動。而府廳州縣。即以其衙署爲事務所。專辦。此事。爲國。家惟一之大典。此豈待士民以聲氣相圑結。而官以附。和其間。爲稱職耶。吾蘇大吏。通達政治。試問各國之視議會。有視爲尋常公益圑體。聽士民自。爲政。而主務官廳。居賛成之。列者耶。。即證以最顯明之事往者國家法定三年試士。就試者士也。而試塲之預備。有待士民之指揮而始定者耶。事機所至。萬不容。緩此非士民之過意督促也。然當道者亦豈待士民之督促而始奮發耶。記者將跂足望之。 
專電 
 
 
 

Page 5

 
 
[電一（北京）]  
　　禮部以禮學館事務繁要議添一二等顧問官將次入奏 
[電二（北京）]  
南北洋設交涉司各樞臣擬即議准 
[電三（安慶）]  
贛撫沈奉寄諭飭查李經羲有無疾病迅速奏覆 
[電四（蘇州）]  
　　蘇撫陳伯帥定二十八日帶印巡視太湖 
緊要新聞 
[電請添設桂滇邊防大臣北京]  
　　粤督張人駿滇督錫良桂撫張鳴岐致軍機處請代奏電云桂滇一帶匪勢雖漸平靖而散則爲民聚則爲匪仍爲邊患近來邊界復多刦案昨據防軍統領電稱上思地方竟有一夜連刦四五處之案推原其故以孫逆雖在新嘉坡其黨羽匿於越境者尙多輒濟匪類希圖煽惑防不勝防臣等公同商酌擬添設桂滇邊防大臣統帶各軍專事防勦事宜庶事權較一收效自易講乞代奏 
[占學士奏請養成製造人才北京]  
　　内閣侍讀學士宗室占鳳奏稱圖强之道莫要於興製造尤莫急於養人才東西各國工藝日新凡海陸軍必需器械曁路礦輪電之屬莫不爭奇競巧以制勝於全球推原其故大抵彼都人土注意藝術每創製一器不惜鉅資務必精益求精即貴胄王公亦不憚遠涉各國留學重要製造學成歸國効力罕有借材異地者中國當閉關之初製造均用土法迨開海禁閩有船政局滬有製造局津有機器局鄂有鐵政局近則路礦輪電等項公司半天下就表面觀之似有蒸蒸日上之勢然各項總工師必用洋員一應要材必用洋産事事仰給於人不但薪川價運等欵所費不資即利權已多外溢尤可慮者倘一旦有事各國僉守中立我以無工師材料之故致使海陸軍需諸項器械及舟車路電之類設有損失何從而取求亦更難於接濟大局堪憂亟宜按年選派宗親貴胄曁滿漢官員子弟年在十六歲以上二十六歲以下心性總穎者分往東西各國使專習舟車路電及關於海陸軍需等項專門製造再定以年限一俟陳班限滿學成回國隨遣新班前往肄業如是日新月異源源無間於學則人才庶無消乏藝術可期精進至於京津附近專設製造速成學堂擇其最關緊要數項分科指授敎員不用外人先選出洋留學專門畢業得有最優等文憑學生以及多年旅居外埠華僑其中頗有通才蓋華人之智巧靈思實駕乎洋人之上至於諸項製造亦賴華工之力居多若國家不以貴賤相繩但能精於此項製造者請飭下各出使大臣愼選咨送回國派大員考驗得實懇恩破格擢用專司敎授學生則調取津閩滬鄂機器各局廠工匠送考入學應就該生等性之所近量分專門加意督課或有一技之長立予奬叙俾人人奮發向學其效當不難立著仰祈飭下該管衙門妥議具奏請旨遵行八月十六日奉硃批會議政務處議奏 
[紙烟加稅從緩籌辦北京]  
　　御史常微請加紙烟稅一片經稅務大臣及度支部議覆請從緩辦已略誌前報專電茲由京友寄到原摺節錄如下據原奏内稱現在洋藥稅逐漸除盡必須有大宋進欵方足以抵稅則而裕度支紙烟一項從前所銷無多今則無人不吸以每人每日一匣均匀計算日可銷四百兆匣以每匣加稅實錢二文計之每日可得實錢八百兆文合計歲入甚鉅足抵洋藥稅而有餘請飭度支部稅務大臣妥議章程等語臣等查近年紙烟銷數按年估計價銀約在七百萬兩以上有由外洋運入者亦有由中國製造者其由外洋運入者從前照通商章程以免稅貨看待及辛丑新約告成重修進口稅則始定爲每千枝價銀過四兩五錢者收稅五錢不過四兩五錢者收稅九分並非計匣收稅至中國所造紙烟不僅爲華商營業即洋商亦多在通商口岸設廠製造其運銷各處前經外務部援機器仿造洋貨成案無論華洋廠製造概令照值百抽五完一出口正稅免徵沿途稅釐旋因英美兩使據約力爭僅允比照出口烟絲例完稅復經外務部改爲一律照土貨烟絲例於出口時按每百觔稅銀四錢五分完一正稅如復進他口當再完一復進口半稅如再運入内地並當逢關納稅過卡抽厘現在華洋商人所運中國紙烟均照此辦理亦非計匣收稅今該御史請將紙烟每匣加稅實錢二文自係爲籌抵洋藥稅起見臣等亦知烟草爲消耗品東西各國類皆由官專賣不獨紙烟爲然酌予加稅實屬無礎民生有裨國計惟稅則與約章爲依附約章未改則稅則亦難驟改是目前窒碍之處尙多且洋藥稅所虧之欵前已由度支部奏辦印花稅并酌將各省鹽觔加價四文當可稍資彌補此項紙烟加稅應請從緩籌辦八月十二日奉旨依議 
[各省不得自訂自治章程南京]  
　　民政部咨江督文 
 
 

Page 6

 
 
云民治司案呈光緒三十三年八月奉上諭地方自治著民政部妥擬章程具奏等内欽此欽遵在案查自治爲我國創舉事理備極繁賾立法之初非詳加討論不足以昭鄭重而盡善美現在城鎭鄉自治章程甫經審訂就緒尙未奏請欽定頒行惟近來迭接各鄉士紳禀報開辦自治所有私擬章程多未合法甚有誤解自治字義舉動軼出範圍者倘不愼之干始必致流弊叢生轉失朝廷講求憲政之本旨嗣後各省紳民在自治章程未經頒布以前應安心靜候不得輕舉妄動致出紛歧除直隸天津等屬辦理在先所有章程業經奏咨有案暫應照常辦理外其餘尙未奏准開辦各地方應俟本部章程奉旨欽定頒行後再行遵章辦理相應咨行貴督轉飭遵辦可也 
[郵部新訂路律紀略北京]  
　　郵傳部前派司員四人修訂商辦路律現已草定數十條呈堂覆核聞律中矯正從前商辦之弊者二條（一）商辦鐵路禀部批准後須限期呈驗十分之二之現銀方准開辦（一）禀辦鐵路者祇准指定起迄路綫興辦不得包括全省此二條限制最爲嚴厲 
[各省交涉使將發表北京]  
　　各省交涉使除直隸爲蔡紹基江蘇爲蔡乃煌已經前定外湖北則爲吳品珩廣東則爲黃誥安徽爲則許玨江西則爲許台身山東則爲朱鍾琪均已由部擬定其餘各省聞於外部司員中奏請簡放 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省炮兵搗毁警局五誌安慶]  
　　皖省軍警衝突一案四誌前報茲悉護撫沈中丞昨又札飭臬司略謂砲營目兵王延龍被巡士毆傷斃命據砲營管帶李亨甲稱懷寗首縣勘騐並未受傷係屬毒發身死種種不符實屬草率已極應先將該令記大過一次並由臬司委派妥員遴選仵作前往該營覆騐以憑核辦 
　　又札巡防營務處楊道奎綬文内開巡軍滋事係因王廣發聚賭而起現在詞訟紛如何得任王廣發逍遥事外當時區局並不搜拿事後首縣又不差傳查此事若不先將王廣發獲訊無以定兩造之曲直合亟札飭該道會同臬司移會巡警道混成協統將全案人證一併解司研訊確情禀覆核辦本護院一秉大公想軍警兩界當體斯意也 
[甯軍槍斃平民案奏明定擬南京]  
　　寗軍三十五標第一營鎗斃夏家橋平民一案業由江督將派員審明定擬情形會同蘇撫附片入奏略謂該營管帶楊耀南據眼綫陳漢卿報告新楊縣境夏家橋賭塲有梟匪渠魁董道奎等在内楊耀南並令續探覆稱親見董道奎等尙在賭塲楊耀南即帶同排長陳伯仁王良江及兵士多名前往圍拿行至賭塲左近令陳伯仁率兵五名同陳漢卿入内餘兵在外埋伏接應該處賭塲係王桂山所開同賭者約四五十人一見兵至紛紛驚起推倒後牆逃走在外埋伏之兵因聞牆倒聲厲疑有梟匪拒捕開槍攔擊致將王虎金項均培陸煥章王銀福葉惠成王巧和沈國成王紀生當時中鎗身死張阿一縬鳳山張阿梅錢福堂趙星根王福南受傷回家内張阿二張鳳山兩人越日因傷身死另有蔣連一名因驚殞命拿獲方阿敖唐靜波蔣季良曹建良方梅生史阿銀朱瑞生趙再生李阿貴杭阿榮陳蘭生王寳祥等十二人即經清鄉督辦瑞澂委員查得開賭之王桂山被殺之王虎金等拿獲之方阿敖等均係平民並無梟匪在内必爲眼線所誤電經奴才飭派前署第九鎭統制徐紹楨前往覆查無異將楊耀南撤差提案來省訊悉前情伏查梟匪蹤跡跪秘每藉賭塲爲聚集之所寗軍遠道防緝人地生疏不能不憑眼綫探報以爲鄉導此案管帶楊耀南先據眼綫陳漢卿報稱夏家橋賭塲有梟匪董道奎等在内仍令再探辦理不爲不愼迨據續報始行派隊圍拿詎仍槍斃平民多命查已死之王虎金等同塲聚賭雖均係有罪之人而查明並非梟匪究無應死之罪此案誤於陳漢卿探報不實應請將陳漢卿以軍法從事以昭炯戒管帶楊耀南誤用眼綫咎無可辭應請革去五品頂戴與同往之排長陳伯仁王良江各予監禁三年同往之兵士有服從命令之義應從寛免其置議方阿敖等聽從同賭罪有應得均飭照例發落開賭之王桂山仍飭勒拿務獲究辦已死王虎金等分别給予葬費以示體恤該標統帶蕭先勝另駐松江相距甚遠應請免其置議八月十三日奉硃批著照所請該部知道 
京師近事 
　　張壽芝案經外部與日使屢次交涉現已議結大略中政府確認張壽芝爲日本私罪犯并非國事犯允准日本解交回國所有損傷陸軍諮議官丁錦住宅什物由日使償賠銀兩并由日使親至外務民政兩部道歉　　鎭國將軍載搏去冬因洪蘭舫事被慶邸敎責後即閉門讀書觸動出洋遊歷意日前親謁唐紹儀求其帶赴美國故唐特奏調爲頭等參贊　　學郵兩部寳熙吳郁生兩侍郎曁定成劉若曾兩京犯曾擬會銜奏請王夫之黃宗羲顧炎武三大儒從祀孔廟而學部侍郎嚴修聞此信息亦願列銜日内即行人 
　　美國欽使柔克義照會外部謂敝國實業家詳查陜西榆林延安等屬煤礦盛旺若不設法開辦是棄有用之物産甚爲可惜可否予以合宜之利權俾中美合辦 
　　日前政府電致川督趙次帥略云巴塘地當衝重爲西藏之咽喉一切保護鎭攝在在均關緊要可否將成都將軍移駐該處抑或另設總鎭之處請即體察情形詳細聲覆以憑詳核辦理 
分類新聞政界 
政界 
[林侍郎電覆起程開封]  
　　倉塲侍郎林紹年前曾電請回修墓由軍機電覆迅赴新任各節均誌昨報現悉林侍郎自得覆電即於十五日電致軍機處云紹年十三日交卸擬十九日由火車進京恭詣闕廷跪聆聖訓現在地方極爲安靜年穀十分順成節已白露黃河亦慶安瀾均堪仰慰宸厪除恭摺具報外伏乞代奏 
[駐藏大臣奏調人員四川]  
　　駐藏辦事大臣趙爾豐具奏略云西 
藏幅廣袤措置繁難當茲萬端發軔宜以延攬人才爲治邊之急務茲擬將四川候補道胡嗣芬四川試用道陶思曾候補道羅長椅候選主事周嗣培分省試用同知傅嵩秋已革四川候補知縣陳國珩江蘇試用直隷州知州俞世壽遊擊羅鴻魁候選敎諭張敏候選道庫大使陳起樹四川試用縣丞張中亮試用州吏目楊鎭試用巡檢楊維藩典史胡炳權軍標左營外委陳奇才己革四川候補縣丞施德全等十六員調赴關外差遣委用如蒙俞允即由奴才分咨各員服官原籍省分各督撫查照再查邊藏調用人員川省最多若一一具奏適形煩瑣擬請嗣後凡補用四川本省人員准其先行咨部立案每半年彚奏一次即以到差之日爲奏調之日准其一律補用如此則各員皆知川邊藏衛聯爲一家庶畛域不分旣省瑣瀆亦期迅速八月十四日奉硃批著照所請該部知道 
 
 

Page 11

 
 
[順天府奏設禁烟局北京]  
　　順天府尹會同直督具奏略謂前准總理禁烟大臣咨送奏定禁烟查騐章程内開各省均應建立禁烟公所遴員經理等因臣等公同籌商竊以爲順直同居畿甸凡舉辦要政本有輔車之助並無畛域之分惟是幅員太廣戶口太繁若專由直省設局統轄兼顧恐有鞭長莫及之虞似不如順天自行設局查禁則責成易專而防察亦易周密因就臣衙門附近地方設立順天禁烟局查有直補用道斌循堪以派充總辦並公派員司襄佐一切先從官吏入手飭將所屬文武各員逐一查驗倘有私自照常吸食巧爲欺隱或逾限未經戒斷任意因循即行分别參處一面嚴禁栽種並限制膏土各店曁由外輸入之數期於逐漸減少至民間吸食飭局精求良方配製戒烟藥品廣爲施佈仍責成地方有司督同士紳多立慈善勸戒等會社相輔而行所有該局應支各欵准其作正開銷一俟辦有成效即將該局酌量裁撤以節糜費八月初六日奉旨依議 
[新任皖撫接篆有期安慶]  
　　新授皖撫朱家寳中丞刻有電致皖省云定於九月十三到皖接篆視事 
交涉 
[巡警局飭懲不法敎民浙江]  
　　天主敎民金冶亭在鼓樓外租賃某紳房屋開設客棧恃敎蠻横抗租覇産經某紳控縣請追不理該敎民遂益無忌憚竟敢冒充憲幕砌詞向府署誣控現經該紳據情禀奉巡警總辦王省三觀察批示云查恃敎蠻横旣爲地方之大害尤爲法紀所不容該租戶金冶亭覇佔房屋差押不遷猶敢揑情控府冒充院幕慫母誣控撫轅種種刁惡令人髮指旣經撫憲批飭併提澈究該縣仍聽其避匿不予嚴追是以業主爲可欺敎民爲可畏無怪其一無忌憚延抗三年之久欠租六百有奇現旣飭差押遷勒追租欵何復遲至兩月仍不遷讓豈該差役視爲故事例不實行耶可歎可詫案經派員訪查明確此而不辦天下無可辦之人民間無可安之業殊非本總辦保衛地方安良除暴之本心仰候派弁率同差保押令即日遷空勒令到案繳欠倘仍託詞避匿即將棧夥家屬一體帶局嚴懲封屋給領 
[三誌俄將參觀新軍杭州]  
　　俄國少將來浙閱看新軍一事已兩誌本報茲悉該少將名萬牧爾現已來浙於二十日上午十句鐘時率領繙譯員會同楊協統蔣標統赴二標營内參觀畢即至羅木營閱操聞萬爾特君係坐專輪來杭即在拱宸橋船内住宿一切均由洋務局總辦王省三觀察招待 
軍界 
[大湟江兵變餘波廣西]  
　　桂省大湟江自張振德部下叛勇慘刧後該處紳商恐其勾結土匪再行肆害據情禀求張督撥留東勇分紮駐防迭紀前報旋奉督批未蒙邀准各紳商正在徬徨無措不謂初九初十兩日又受驚恐紛紛閉閘佫備逃走事後查得實因離大湟江五六里之遥有名沉線村地方被股匪陳狂六等百餘名强將某店舍佔據意圖乘機竊發幸該鄉武舉人陳琨碧文庠生陳伯乾等設法阻止力勸其及早投誠隨由陳紳介紹與桂平縣陳令說合初八日交號衣五十件由陳紳約陳狂六等初九日點名撥營効力及初八夜桂平宣武平南三縣令奉王臬台命約同東勇千餘人星夜馳往沉線村潜行圍捕以爲出其不意可以盡數殲除不料該匪鎗砲足備突起拒捕互相轟戰直至初九夜官兵仍未得手互有傷斃至二更時忽然風雨大作該匪乘此風雨之際突向前路亂放鎗砲官兵疑其乘雨刦營即出兜截及至天明見該匪已由後路逃走一空只遺下被擄客人一名莊人二名鎗支四十桿隨詢客人據云初九日陳狂六以陳武舉失信反欲引兵擒剿遂將該舉愭戮洩忿至三更時分放鎗一輪即捆載鎗械什物及莊主人并眷屬潜出後路逃去 
[商辦秋操警察員回京南京]  
　　本年秋操應辦警察前經陸軍部鐵尙書派警察司長丁士源來寗謁見江督面商一切當由端午帥札飭巡警局總辦何黼亭觀察會同丁司長籌議布置以免臨時局促現聞丁司長已於十四日啟程回京並順道與鄂督陳筱帥面商辦法至十月初再行出京 
[勒限哨弁獲梟贖罪蘇州]  
　　蘇藩瑞方伯前以江陰緝私營哨弁李春茂私通梟匪張道清嚴老九發交吳縣訊辦在案現經清鄉公所吳太守迭次提訊一味抵賴仍無實供方伯以該弁旣不承認通匪勒令速將張嚴二梟限期獲案以明心跡而贖前罪 
學務 
[澈查地方學務欵項山東]  
　　魯撫通札各屬略謂東省學堂開辦之始各州縣官立小學以爲民間模範惟值經濟困難之時若全恃官欵推廣學務公家安得有此財力是以各處興辦學堂不得不由地方官勸諭各紳董當地設法籌欵有獨捐鉅欵者隨時奏奬捐數少者分别奬給功牌前准部頒勸學所章程勸學總董亦有籌欵之責原期於學務有裨立法不爲不善是全在各州縣愼選公正紳董妥籌禀辦方無流弊乃近有寗海州學董王照琴等竟敢藉學堂籌欵爲名並不禀明地方官擅專苛罰私派廟捐學董村董互爭利權敎員學員朋謀變産私塾迫令解散敎員兼任催租肆行無忌該州何牧竟若罔聞以致鄉民聚衆扭捆敎員在州署大堂相率共毆各廟僧亦恃衆撓攘將巡警鎗枝奪去實屬目無法紀迨經本部院飭委大員前往並派東海關道會同查辦鄉民又復聚衆將在押主使糾衆之張希選擁去並在學堂前滋閙當時飭派勇役仍將張希選拿回並獲奪犯之東愷言主唆僧道之僧本祥訊據供認發遞傳單糾衆來城不諱現飭提省審明從嚴懲辦並斥革王照琴等訊究先將該牧撤任各在案查此案啟釁原因由於學董藉學私捐地方官毫不覺察而民間聚衆惡習亦係地方官平日縱容所致若非查究迅速勢必釀成重案現在各處學堂及勸學所均已設立所派學員曁總董勸學員村董等是否得人有無藉學私罰苛派情事各牧令能否隨時加意明察 
 
 

Page 12

 
 
洞悉本部院殊難深信合亟飛檄通飭札到該牧令等即將學堂人員及勸學所各員詳加甄别賢否凡關學務由地方自籌之欵澈底切實查明限於文到一月内分别開其詳細清摺禀報提學司查核辦理寗海州爲前車之鑒各牧令其各振刷精神認眞遵辦毌違 
[學生與敎員之齟齬松江]  
　　松城各學堂職員前日聯名禀訐師範學堂種種腐敗要求改良已誌前報二十三日適開職員會師範各學生堅邀顧君入内另開談話會詰以禀詞中有旣無師范資格亦無學生資格二語是何証據顧君始猶婉言謝過而學生呶呶不已顧乃大聲曰各學堂斥退之人而師範濫收此即無學生資格之明證今日學生被動而刦敎員更無學生資格之明証衆猶糾纒移時始散 
[學會另舉勸學員淞江]  
　　華婁敎育會以所舉勸學員何亞雲君染病物故爰於二十日開會另舉譚翼珪君承乏聞譚君力辭不就 
實業 
[造紙廠將次開辦奉天]  
　　奉省勸業道黃錫臣觀察近擬添設造紙廠一所聘定北洋高等學堂造紙科畢業生郭少舫來奉辦理開廠一切事宜已將試辦章程呈由東督批准聞不日即當開辦矣 
[機匠勒加工價之强硬浙江]  
　　湖州機業工匠停工要求加價一案經蘇大令於十七日晚審問除將徐機匠發押外一央限令解散開工不料各機匠並不遵斷於十八日齊集百餘人沿鄉挨機勒停並按機派拉花工洋一角織梭工洋二角作爲訟費每日辰午晚齊在泰和坊薰風閣寳興園二茶店議事聞此次各工因湖約（廣莊價碼十錢另五即五十二元一百兩次則價亦在九錢之外即四十五元一百兩）如此奇昂故擬每尺加錢五文少則死拒不織當有機主紹興人某因在茶店略與辯難被各工圍毆幸即乘間逃出未受警傷現各機主已紛紛到公所會議未知如何了局也 
[札飭各商會認銷銅元奉天]  
　　奉省銅元銷數甚滯省城内外尙屬信用外府廳州縣多懷觀望日前由徐菊帥札行各府廳州縣飭令各商會請領多數搭配行用並將認領各州縣銷數列表宣示以資觀感現各州縣正在籌畫行用之法以便備文呈覆 
雜記 
[蘇紳奪妓之决戰蘇州]  
　　蘇垣閶門外樂榮坊口有王阿松者在四時春後而開設么二妓院蓄有雛妓二人平時凌虐備至該二妓屢欲從良被王覇阻月前因受苦難堪奔赴工程局叩求開豁經局員發堂擇配在案旋中張家巷吳紳出價領歸王阿松知之極力運動北傳芳巷丁憂浙江候補道楊紳崇伊於十六夜率領工匠數十人隨帶手鎗擁至吳宅索妓吳不允楊誣稱二妓已被謀死吳工匠數十人隨帶手鎗擁至吳勢指揮工匠將妓奪回並開鎗擊傷一人當時遺下手鎗一支楊所坐肩輿一乘亦被吳扣住楊旣得二妓即呼嘯而歸翌晚復領多人仍帶軍器往索肩輿手鎗等物吳見來勢兇猛即命僕役關閉大門一面用電話禀請元和縣吳大令臨場解勸始得散歸現聞鎗傷之人業已斃命吳紳業將細情補禀元和縣署請究而吳大令以辦理此案左顺爲難擬禀請上憲核奪 
[請禁妖言惑衆嘉定]  
　　太倉嘉定縣屬之南翔鎭向有查公祠一所祠神俗傳爲國初年間之邑候查逢辰公蚩蚩愚民不知如何謬傳爲癘疾司近有該鎭劣衿吳某黃某囑朱姓婦人傳播妖言謂神欲娶妻哄動愚夫愚婦張皇其事挨戶歛錢添裝女像鎭中無賴朱某等乘機煽惑謡言愈甚聞己定於九月初一日爲迎娶之期現有該鎭董事李吳諸公與旅滬紳商學界同人公禀縣主楊惟甫大令請示嚴禁 
宦海紀聞 
[遊歷官（續）]  
　　閱者諸君試猜之。某道果已。赴日否耶。吾知諸君必曰。已搭三菱公司輪船赴日矣。而孰知有大不然者。蓋某道到滬後。雖日在花天酒地中。然每於燈闌人盡時。未嘗不默籌此事。其戚進言之夕。某道密與計議併。以千金授之曰。此事煩公一往。到東後速晤同鄉某君某君。屬其於留學界中。覔購未刋行之游歷筆札日記等一二册。新譯。之樹藝蓄牧等参攷書三四種。新出之各種參觀游歷案内二三本并倩某同鄉撰振興實業條陳一扣。如有餘資。可購艶麗之各種明信片數十紙日本美人照片數張。此數事辦到。即公資任盡矣。屈計五十日必歸。歸則請公花酒三台。决不食言。余在滬自有處置也。其成遂於次日附輪赴日本。（即某道揚言啓程之日）某道之嫞某妓也。曾有納爲簉室之約。囑妓謝客以四千金予鴇母。作贖身資。故於其戚未赴日之先。早已與該妓商定。借法界某里某號房屋爲藏繑之所。其戚朝赴日而某道夕與該妓同遷金屋矣。從此雙雙鶼鶼。或飲酒或抺牌。或口銜雪茄。擁艶姬。臥籐椅上。調笑以爲樂。杜門不出者竟匝月。某道面黃而多髯。背駝而近視。初扺滬。峨冠博帶。寛袍大袖。某君見而笑曰。此服豈出洋游歷員所宜服者。乃購絶華麗之西裝一套。拳其辫於帽靴聲槖槖然。日出入於妓院之門。洋洋若自得。妓界稱之爲洋大人。迨匿居法界後。則又什襲其西裝。而還我初。服曰洋大人究不若 
道台大人之有味也。（未完） 
新三笑（十）（八） 
　　枝山道。這豈不是明明誚你歷。你婢女也做過書童也做過賣菜也做過。豈不也是一個馬浪蕩麽。伯虎笑道。馬浪蕩件件事體不成。我做的事情那一件不成。如此看來。馬浪蕩還要拜我做師父哩。枝山笑道。你的老婆。雖然不少。阿有這樣在座的時髦。伯虎道。時髦雖没有什樣。若講到姿色而。論不是我伯虎海外。在座一般婦人中。一個也挑不出哩。枝山道。你休得吹牛。要弄幾個師姑。拐兩個婢女。本是三只指頭撮個田螺不算好漢。你的秋香。枝山說到此間。把手撩一撩鬚。摇一摇頭笑道。倘然没有我老祝。恐你恐你。伯虎道。恐我怎樣。枝山道。恐你還在無錫。恐你還在華府。恐你還是康宣。恐你的秋香還在那大獃小獃的手裏。伯虎道呸。你不要笑我馬浪蕩。你也不見得不是馬浪蕩。枝山道。我不做書童。不做婢女。爲何呌起我馬浪蕩來。伯虎笑道。你雖不做書童。不做婢女。賣線的李老九。不是你做的麽。况且現在科舉旣廢。世界維新。動一動須要學堂出身。我們這樣科舉中的人才。還有什麽用處。枝山冷笑道。你倒不是科舉中人才。伯虎道。你不要誚我我。也是科舉中人才。枝山道。你旣也是科舉中人才。話他則甚。伯虎歎了一口氣說道正爲我也是科舉中人才。所以要說說。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[學界小說風流太史（三十五）]  
　　第九回講幾何全校起風潮革學生無端爭意見 
　　我聽了他說得這船卑鄙。不由得心上大怒起來。便高聲對他說道。我姓李的向來不做這樣的事情。老哥一定要講什麽酬勞。兄弟就不管老兄的事了。那曉得他聽了我。不肯同他出力。以爲。我心中。嫌少。便又說道。兄弟。承老哥。的栽培人非木石那有不知感激的道理。如今這麽樣罷。兄弟的修金。竟和老哥。彼此平分。只不要叫外邊曉得就是了。不知老兄的意思怎樣。我聽了這些話兒。說不出那一肚皮的氣。便一口回絶了他。他還在這裏蠍蠍螫螫的。不肯走。。剛才要不是你來了他還不肯就走呢。袁方壺聽了。只道他說的頑話。便笑道。天下那有這樣的事情。不要說眼眼没有看見。就連耳朶裡頭。也從没有聽過這般奇事。李石菴道。你這我講的頑話。我和你相識了這幾年。你幾時見我說過假話的。袁方壺聽了。還有些半信不信的道。難道天下竟會有這樣的事麽。李石菴笑道。虧你還在這裡候補了多年。又當着學界裡頭的差使。怎麽這個規矩都不曉得麽袁方壺道。雖然也聽得别人講過這件事情。只道是别人信口開河的講講罷了。那裡料得到眞有這種事兒。李石菴道。你不曉得這裡全省的百姓。别的都没。有曉得。只把個銀錢。看得就如性命一般。你只要有錢給他就隨便叫他做什麽。他也没有什麽不肯的。袁方壺聽了。也點一點頭。嘆口氣道。如今的時候。學界中人。不比以前。只要有錢。連品格都不顧的了。用着這樣的人物。來做這班學生的表率。學務那裡還有什麽起色。李石菴聽了。也長嘆一聲。低頭不語。袁方壺坐了一回。也就起身辭别。剛剛走到敎務室的門外。只見師範學堂的敎務長石介甫。同着監學方蓮仙。正在那裡彼此爭論。見了袁方壺過來。他們本來原是認得的。石介甫便走出敎務室。要邀他裏頭坐坐。袁方壺見他們兩個人。都是怒氣怱怱的樣兒。便道。我還有些公事。改天見罷。說着。連忙往外就走。 
本埠新聞 
[滬道親勘京江公所義塜餘地]  
　　昨日上午九時滬道蔡觀察偕同法廨讞員景明府工程局董李平書復勘西門外京江公所義塜餘地經蔡觀察勘定以浜心爲路心並謂此處馬路甚寛毌須多用公所之地云云後經斷定北面竹籬外照原立界石無庸更動南面留地六尺以備築墻開溝之用 
[會勘寳山路界綫]  
　　滬道蔡觀察因華界寳山路毗連租界巡士巡捕時起衝突特於前日札委法讞員景明府巡警總局叅事官夏君警務課員姚君工程委員謝君及三路一區德正巡官會同公共滙四捕房十九號副捕頭秋活而君工部局董事等前往該路邊界處詳細勘丈中西官紳勘畢後互商良久暫定通融辦法先由巡警局將華界邊境收進英尺二尺免再爭執 
[滬道自具無烟癖結]  
　　禁烟大臣奏定新章凡現任司道亦應出具有無嗜好切結送請督撫咨部查核滬道蔡觀察奉文後業已繕具素無烟癖切結禀請督撫送部彚核矣 
[定期查造烟戶名册]  
　　拒烟總會各紳董定於九月初一日起查造吸烟人名册先由城内辦起以一個月爲限議定分設四局即由城内巡警東南西北二三四五各區經管凡吃烟者務須就近報名所有姓名籍貫住處烟癮大小均須據實聲明以備將來給照買膏如有匿不報告者即不得至官膏局挑吃聞各鄉鎭亦擬分設四局俟城内辦竣後再行定期開辦 
[澈究緝私牌票之由來]  
　　新關稅司查獲冒充鹽巡之曹春等七人送道發縣審訊等情已誌前報茲蔡觀察以曹春等所供前由縣署書辦陳小湖等代請緝私牌票等語究竟是否由縣頒給抑或揑造其所有旗燈係屬何人給發均應澈底訊究秉公核辦昨又札行上海縣李大令研訊禀辦矣 
[華商與滙豐銀行之控案]  
　　泰晤士報載二十二日香港電云華商劉學詢在香港英按察司署控告滙豐銀行一案今日已由裁判員訊問明日可下堂斷 
[串騙運動費之末路]  
　　淫伶李春來之堂兄李文成控葛錦山葛錫山李潤生等串騙運動費洋一千元一案昨由公共公廨王襄讞與英郭繙譯官提葛錦山到案復訊仍無確供判還押限二禮拜内或將騙洋繳案或交主謀人到案再核 
[誑騙運動費之要證]  
　　著名地販陸道生誑騙淫婦王周氏運動費洋三千元一案昨日將同往典質珠花之傅姓婦人傳解公堂請究判交差看管候晚堂訊奪 
[謀斃印人案又獲一人]  
　　楊樹浦祥泰木行印度更夫馬突生被人謀斃棄屍浦中由捕房查獲形跡可疑之施朱氏王銀狗等三人訊供收押在案昨又由探將氏子施四海拿獲一併解廨請究施四海供父親施道士不知逃匿何處死者馬突生聞共有四人將伊毆斃現均逃逸父親是否知情小的實不知悉訊之施朱氏等各人亦均稱不知判分别押候提齊人證再行訊核 
[法界電車肇禍案彚誌]  
　　法界九號電車司機人趙聚泰在西門外撞傷某氏老婦身死一案業經上海縣李大令訊得趙衆泰撞倒該老婦時當即下車扶起實因該老婦年邁不能耐痛致越三日因傷斃命現 
 
 

Page 19

 
 
旣訊明自應依例問擬惟該司機趟聚泰所得之罪未便比照車馬無故馳驟於城巿及曠野傷人致死各條擬辦蓋電車行駛築有軌道分寸不離祇能人避電車不能車避行人此次撞斃老婦蓋因該司機不及照顧所致現應按照過失殺人取贖本律問擬罰鍰二百元繳案存候查明該老婦家屬傳案具領如將來查無家屬祗能撥充地方公益之用除將該司機交保開釋仍飭候示外昨己將訊明擬罰情形禀陳滬道核示矣 
又甬婦王龔氏與子阿方被法界電車司機人李甘扣撞倒碾斃一案迭由滬道照會法總領事請飭捕房將李解縣訊究仍未照辦茲蔡觀察以此案較之九號電車司機人趙聚泰撞斃某氏老婦一案情罪尤重自應送歸地方官訊擬詳辦爰又照請法領務即交出送縣訊究 
[第二黃勳伯之恤欵]  
　　小販顧咸卿代人追捕搶匪葉廷冲（即 
葉小弟）被戳斃命一案辦由上海縣李大令禀詳滬道商勸南北商會捐資撫卹業已集得卹欵洋一千零零五元茲將清單錄左 
　　道憲蔡洋二百元縣署李洋二十元任逢辛觀察洋十二元會審公廨寳洋二百元滬南商會分所經收王一亭洋二十元干蘭屏二十元張樂君顧馨一林蓮蓀謝小雲李泳裳朱子謙程凝園郁屏翰沈梅伯萬厚愚沈縵雲汪寛也林景周葉惠鈞鍾祿卿干湘春各捐洋十元 
　　北巿商會經收江海北關同人洋五十四元王麗薇袁子壯何錦豐號虞洽卿陳聯卿馬補之沈季芳周金箴李雲書各捐洋二十元壽昌莊施子英施省三　趙馥濤各捐洋十元紀望溪蔡伯華邱毓庭怡春茶棧桓成公灣園主人　 
穎川草廬麗辛堂泰昌公司黃廉叔程松卿濟陽氏徐會生各捐洋五元楊綬卿洋四元震昌絲棧張益齋葉潤生柯錫堃翁研蓀宋季生湯少岩知止居恒興德成生利裕厚堂同興昌大吉廬扇號解鴻圖各捐洋二元沈 
民紀春溪各捐洋一元共洋一千零零五元 
[德員參觀製造局各廠工藝]  
　　駐滬德總領事昨請滬道轉告製 
造局稱有某德員於今日午後三時赴局參觀谷廠工藝局中當即預備接待 
[姜提督派員驗收兵輪]  
　　新簡直隷提督姜桂題軍門前因江防緊要需購快輪一艘向上海製造局購定超武兵輪舊船加以修葺昨已派員來滬赴局驗收駛回應用 
[試驗淺水快輪之速力]  
　　皖撫馮中丞前飭上海製造局船塢經 
造淺水快輪三艘爲往來長江一帶預備秋操之用業已造成一艘取名安豐由皖撫札委楊文駿觀察來滬會同薩軍門張觀察將該船駛至閔行地方試驗速力約一點鐘可以往返現仍暫泊船塢不日即須赴皖 
[城内]  
[訊究逃犯]  
　　龍華土棍湯耕泉由縣捕輯獲到縣經李襄讞提訊湯供前因犯事管押改過局後患病發堂醫治據某甲告知永無開釋之期是以懼罪脫逃至身畔所帶手槍係友人所寄求宥方友生供在茶館與湯抺牌致被併拿實非同黨判方交保開釋湯責三百板收押外監候核 
[查獲帮兇]  
　　流氓沈六寳前年六月戳斃陳阿根案内之帮兇大和尙近在法界犯事拘押捕房由屍屬禀縣移提到案據供姓陳老父年已七十歲現在浦東小的向在客棧爲夥阿遠被戳一案實不干預至沈六寳等逃往何根亦不知悉判責四百板押候再究 
[聚賭罰洋]  
　　魏寳生夏仁寳等多人在西馬橋孫小毛所開之老虎灶聚賭被巡士拘送一路一區巡警分局判孫罰洋四元魏夏兩人各罰兩元飭具改過結斥釋 
[店夥竊衣]  
　　新衣作主王仁生扭夥友趙福生至一路一區警局控被竊去綢衣數十件訊之趙供認不諱判責三百板收押追贓 
[官事]  
　　糖捐局總辦姚炳熊昨日到道請假赴蘇道署英文繙譯陳世光由吳淞回滬禀請銷假浙江寗紹台道差遣委員張庭禮稽查彩票捐委員吳書齡候補從九徐長齡到道禀見 
[南巿]  
[公役爲難]  
　　總工程局所丁等近以奉諭交保理處錢債等案往往延不理結往催爲難昨特禀請裁判所嗣後如有交保案件須由店舗具保以免諉缷 
[一女兩字]  
　　小車夫袁正祺之女巧珍前已許字夏錫堂爲妻尙未成婚近袁妻朱氏將女領至英界另托察阿寳爲媒許與六灶人陳阿金爲妻業已完姻旋被袁偵悉將妻扭至工程局並提到氏之姘夫高瓊扣分别責押在案昨又將巧珍移提到案經孫明府復訊女供由母與高主持收有禮洋一百二十元判高再戒責二百五十下著袁夏交還禮洋再核巧珍留局 
[私拆包封]  
　　老正大信局有分設南翔之通泰分店租於朱才成開張近被失私拆上海祥海元記包封吞没洋八百元昨由局主潘鑑堂將朱扭至工程局控告判交保限交銀洋再行邀人調處 
[閘北]  
[勒閉茶館]  
　　唐學成在巡警總局附近開設新海園茶館不知因何事故昨由該局將唐傳案勒令閉歇 
[巡士記過]  
　　竊賊王同勝由巡警局判責二百板枷號一月在案詎於十七晚扭鎖逃逸昨由裁判員孫大令飭傳看守巡士唐學淵到案著記過一次以儆疎忽 
[英租界]  
[是誰越界]  
　　閘北虬江橋三路一區巡士朱金銓因租界捉狗夫周阿毛陸阿大闖入華界向之爭論旋經虹口巡捕房二百九十九號及五百五十六號兩華捕將周陸二人拖回朱復出界追赶被該兩捕拘至捕房昨解公堂訊究朱供周陸二人擅入華界捕狗向之喝阻反被兩華捕毆打求鑒二百九十九號華捕供在新吳淞路與周阿毛陸阿大捉狗忽被朱金銓越界攔阻向之理論彼卽號召巡士多人到來小的亦吹警笛由五百五十六號華捕到來幇同拘獲是實訊之陸周二人及五百五十六號華捕供詞相同中西官以朱不守警章判罰洋五元了事 
[驅逐訟棍]  
　　義國公所董事韓東林延候魯公律師控汪王氏與過犯田長壽揑詞赴蘇州撫轅誣控一案昨由公堂提訊候律師稱田長壽因伊婿錢晉卿在駁船公司買辦韓東林處執業田時來索錢與錢吵擾韓遂將錢辭歇田因懷恨先與汪王氏投道轅朦控曾奉札廨訊明了案詎又串同赴撫署上控有損韓姓名譽請爲核辦錢晉卿供田向索錢曾經探奉上海縣斷令每月貼洋八元後因一再吵閙致小的生意辭歇無力貼捕伊遂懷恨韓姓揑詞誣控求鑒訊之田長壽供詞支吾中西官以田不應損人名譽判令驅逐出境不准再來 
[火案訊結]  
　　日商更新尅烟紙烟有限公司保險起火一案昨由公堂復訊先由捕房所延高易律師申明前堂所述各情請爲核辦該公司帳房陳子璈經環許菊泉並見證吳梁氏供稱唐偉如雖有股份祇有十分之一該公司共有四十股均係殷實之人火後屋内存貨甚多已奉會輂明白求察訊之唐偉如由威金生帮辦弗心惇律師代辯中西官以縱火無憑將案註銷並飭捕房將所派看守之華捕兩名撤回完案 
[冐探拆梢]  
　　方沈氏偕見証張王氏等控朱壽山串同沈阿大及某洋人冐充包探藉端拆梢昨由公堂提訊朱沈二人供不承認判一併押候查明再訊 
[賠償虧損]  
　　義商義興隆洋行控前買辦劉人貴經手定貨受虧一案昨由公堂會訊原告延穆安素律師到案隨追被告延博士律師上堂申辯訊之証人范定湘供甚含混 
 
 

Page 20

 
 
判劉仍交原保限爾個月賠償原告虧損銀四分之一如違提究 
[租牌紏葛]  
　　祝葆元祝葆亨控者介福綢緞號主李鈺記經手金玉山圖吞租牌一案前晚由廨提訊以兩造供詞各執判移送商會理處 
[須憑証據]  
　　毛鋭章控毛宏岡欠銀三百餘兩延不歸還前晚由廨提訊判毛交保著原告將証據呈案再核 
[合股結局]  
　　楊習時控施錫九吞設船價前晚由廨提訊楊供與施合股九百元購辦釣船裝運貨物立有合同載明盈虧各半詎至今分文無著船亦被匿施供船在他埠運貨未到餘供支吾　施交原保　兩禮拜將船追回如再愆期須賠償原告洋四百五十元兩造遵斷而退 
[究辦蟻媒]  
　　著名蟻媒王小妹串同蘇錦山向老婦陸尤氏拆梢由探查獲解廨請究陸尤氏偕見証夏娘娘投案求辦中西官以王小妹屢次犯案判押女所一年期滿逐出蘇錦山從寛交保開釋 
[拐匪傳案]  
　　李鑑清控王永生汪阿盛串騙伊妻錢氏昨晨由探將汪阿盛傳案判過堂候訊 
[資遣回藉]  
　　毛德生自缢縊圖盡由捕查見解下解廨請訊據供湖南長沙人年二十八歲來滬找尋前爲廣西巡撫之王之春未遇無資回籍是以圖盡判賞給川資洋四元即行回籍 
[美租界]  
[電車肇禍]  
　　前日榜晚十三號電車行至 
吳淞路將姜啓覆之十歲男孩撞倒輾傷右臂由姜送入捕房飭送同仁醫院醫治 
[洋人兇横]  
　　某俄人昨雇崔阿金東洋車至百老匯路不名一錢崔向索取反被兇毆崔即投報捕房請爲查究 
[查獲賭徒]  
　　小販沈阿三兼以賭博爲生 
昨在楊子路被西捕查獲拘入捕房押辦 
[私售野味]  
　　蔣阿興私將野鷄野鴨等在密勒路兜售由工部局西人拘入捕房押候罰辦 
[法稱界]  
[扛夫慘斃]  
　　扛夫某甲前日在小東門外浦灘行走被某號電車撞倒跌傷送至醫院醫治無效逾時斃命捕房當即飭探協保查明有無屍屬再行報縣相驗 
[希圖缷責]  
　　周連生控伶人葉風仙拐賣伊妻蔡氏經公堂判令交保出外著交在案詎葉保出日久仍未交人反以一紙空文禀復諉缷景讞員大爲震怒仍令押追並着周之妻母蔡錢氏幇同找尋若再因循定即提案重辦 
[領回胞妹]  
　　朱茂才之胞妹魏朱氏前被鴇婦王張氏串同吳國豐誘拐爲娼控奉公堂判張氏與吳具結保釋朱氏發堂留養在案前日朱茂才投廨求領讞員准之 
[無力還洋]  
　　金雲寳前將朱鶴生之椅子洋傘等特私自盜賣控奉公堂判令押候賠洋五元在案茲因在押日久無力交還又由捕房解案請示判再押十四天了案 
國外新聞 
[韓國亂事日甚]  
　　二十二日東京電云日本憲兵援隊近日抵韓剿亂者己達一萬三千名 
[美擬禁止印人入鏡]  
　　二十二日倫敦電云倫敦晨報接華盛頓電稱美國商工部以美國並不需用印人故近已議决禁其入境 
[飛船飛行之進步]  
　　二十二日倫敦電云維爾勃拉愛脫之飛船近在納芒斯地方飛行三十九分十八秒之久 
[馬其頓騷亂未靖]  
　　二十二日倫敦電云馬其頓泊利佛里愛省知事塞萊門近在洛維排若地方爲部下兵士所攻幸即逃出經奥國兵隊救護刻已赴安搿萊姆 
[英皇電賀土王壽誕]  
　　二十一日倫敦電云英皇於土王登祚紀念曾致電祝賀此爲土王允准土民立憲後之第一紀念日也土王壽辰英皇亦傳電祝嘏 
[俄奥對土之態度]  
　　二十二日倫敦電云京維也納電稱奥政府現有報告書謂俄國外務部大臣與匈奥外務部大臣近在勃其洛謁談足見兩大臣對於土爾其之革新皆擬和衷靜守爲歐洲和平起見也 
[試驗飛船失敗]  
　　二十一日柏靈電云拍賽凡君之飛船近日飛行空中歷十二點鐘之久今日復行試驗不幸失敗 
[希臘探險家行蹤]  
　　二十一日栢靈電云希臘探險家希丹君現已行抵印度西姆萊地方 
[委國撤銷禁令]  
　　二十一日柏靈電云委内瑞拉政府已撤銷不 
許委民赴柯萊考荷地之禁令 
[派兵防禦阿匪]  
　　二十二日倫敦電云海番（土屬）官員己派步 
兵大隊赴其台駐紮保護該鎭以免阿拉伯亂民之刧掠以上譯字林報 
[美擬禁止孱弱工人]  
　　二十三日倫敦電云美國工商部大臣斯屈腦司宣稱移民法律並未指明種族惟近有多數印人自坎拿大人美皆身弱不堪勞役故定爲孱弱工人不許入境之律不日即將實行 
[歐美加增船稅]  
　　二十二日柏靈電云自地中海至紐約之船稅近又加洋十圓 
[萬國議院法學家大會]  
　　二十二日柏林電云萬國議院法學家大會已在柏靈開會到會者共有九百餘人開幕之日德國首相蒲羅親王演說成效而是會發起人裴賽君亨年八十有六今尙在曾尤可慶幸云以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
　　各省歲入報部表（九）（續） 
　　四川 
　　貴州 
　　共實應徵銀五十萬零五千二百六十一兩零專件 
[高郵紳士蘇路北綫意見書]  
　　若離開埧口或就埧下引河築橋以連路軌無論橋下安設石墩於壩水分决東趨之勢適當其衝水力壯烈按諸鐵路橋梁工程其抵禦洪水之法毫無定率且由露筋以北達於城南長隄以東無非埧水宣洩之地埧下雖有引河實則横决四出並無河道之可循興東各縣距離郵邑皆在百數十里以外開埧之時各縣城池一帶悉成澤國則水勢之浩瀚概可想見今引河築橋其非引河之處勢須接築夾隄以連路綫是於壩下横增一道夾隄也非水衝路隄即隄礙壩水水衝路隄則車不能開行一時無修復之法路隄礙埧水則水不能宣洩運隄有潰决之虞是路險之外更增一運隄水險下河數百萬人民生命財産設有崩潰關係尤非淺鮮此就引河築橋壩下横增夾隄危害甚大所更宜研究者也若是則東隄各埧處所無論路綫附埧離埧埧險路險皆有困難欲求路工之治安非循西隄不可循西隄築路尙有數便東隄埧下皆係民在西隄則多屬官地無收買之費其便一西隄多係石工附隄築路湖灘土質膠堅取之不盡其便二西隄爲東堤外障今循西隄之外加築路隄無論附堤離堤皆於堤工多一重保障水險旣獲治安卽路工愈徵穩固其便一郵邑北去東堤如清水潭馬棚灣漫閘界首等處巿鎭林立鐵軌經行房屋必須拆毁各鎭地瘠民貧一經冲破困苦不堪猝難修復不若西隄之無　障礙其便四或謂西堤逼近湖濱路隄非用碎石不能堅固則工程較費玉堂等以爲全路利害起見雖工程較費要當持一勞永遠之計况鐵路工程本有碎石隄一種路工旣禦水險自宜力求堅實總之運隄一帶路險必從水險而生所謂無路險即無水險要使路工與堤工有相輔之益無相妨之害玉堂等生長湖鄉見聞所及用敢不辭覼縷謹陳意見以備採擇高郵紳士吳玉堂馬士杰詹鼐王偉忠宋子元楊蔚王植忠賈承誥王榕桂等公啟 
[盧守於令查勘瓜清路綫會同清河縣上江督蘇撫禀]  
　　敬禀者竊知府𢡟善等奉督憲台會同撫憲台札准郵傳部咨開路� 
政司案呈准江蘇鐵路公司呈稱公司規畫路綫遵照農工商部通行章程分爲最要次要自去年津鎭改道津浦公司規畫以清江浦爲中心點自清江以西至徐州爲清徐清江以南至鎭江對面之瓜洲爲瓜清清江以東至海州爲海清以上綫公司定爲最要瓜清一綫屢經呈明自行籌築現已派工程師前往測勘等因究竟該路綫與各處地方有無妨礙且與運河平行於河堤河身有無所損咨行查照辦理迅速見復等因准咨札委飭即會同蘇路公司所派調查之人前赴江北詳細查勘並會同各處官紳悉心研究禀候核復等因奉此遵即束裝就道由鎭江渡江而北逐程前進詳加查勘至八月初三日行抵清河縣之清江浦會同知縣邀集紳學商各界紳董開會集議籺心研究僉稱瓜清路綫爲南北綫之緊要機關自瓜洲以達清江計程三百餘里東西兩堤對峙中爲運河其 
 
 

Page 27

 
 
間雖於清河轄地無多然旣爲北綫總滙之區即清河己可概其餘果能及時建築早觀厥成將來百貨交通商賈輻輳於地方必有繁富之希望且敷設軌道如就堤岸舖置勢必先求鞏固堤基堤身旣免坍卸之虞河道亦鮮淤墊之患相維相繫有益無損惟東堤則港汶紛歧城鎭林立不若西堤之僻曠路綫所經似就西堤爲占勝反復討論意見相同知府等伏查瓜清鐵路爲北綫之起點緣堤置軌形勢又得天然該紳董等所抒意見核與知府等查勘情形均相吻合於經過地方及河堤河身委無妨礙損害之處奉飭前因合將查勘瓜清路綫會同清河紳董互相研究緣由聯銜肅　禀復並將該紳董等公呈意見書照錄清摺一併附呈仰祈大帥鑒核實爲公便 
[清江浦紳商學對於蘇路北綫意見書]  
　　竊以蘇路南綫旣經開行我蘇人士咸集視於北綫之成立於是清徐一綫定以四年歸商承　但旣築清徐勢不得不築瓜徐今經公司組織公等辱臨紳等竊以爲權利二字爲今世界所必爭然必先爭以權而利乃隨之自津鎭改津浦瓜清一路遂爲我蘇人坐享之權若不乘勢建築坐失事機後悔無及此於權要上論之則瓜清一路爲先其所急之要點也南貨北運至豫魯皖北及淮徐海者有由浦口起卸有由瓜洲起卸似瓜洲稍占多數若北貨南運則河南之開歸陳本省之淮徐揚海及開封以西鄭洛潼關等處無不取道瓜徐而由鎭江出口而山東之南境皖北之鳳泗其利則與津浦共之此於利益上論之則瓜清尤所當急自瓜洲達清江沿途直綫約三百里路綫所經東堤則港汶紛歧城鎭林立廬墓鱗接似宜以西堤爲便惟西堤河湖交錯有可廂幫之處不妨逕過若其不能勢不能不改道而東是在勘路者臨時審擇至所經之東西隄勢必隄工修築河湖隄身藉以鞏固小輪因生意微淡必至停駛傾棄煤渣之害可以永絶收有形之利而免無形之患此於水利上論之瓜徐之綫在所必築清江而下隄分東西清江而上則爲南北由西隄至清江東門外路綫折而向北遶南瘦逕三閘沿北岸之楊莊以達桃源之衆興鎭如過順興河則沿南岸直達桃源似里數較近而橋工稍省至清江之上産豆餅歲出約百萬片花生約五百票黃豆約數十萬石南運官鹽約四十萬包以及大豐麫粉公司麫粉約三十萬包其餘如金計菜蘋果桃梨牛皮骨具歲出亦復不資至行旅往來在北綫内似占多數此瓜清之大略情形也管見所及惟察奪是幸張符元王義成劉壽祺王登雲聞溥朱學安等公上 
來函 
[蘇路股東一分子來函]  
　　申報館主筆先生大人閣下近見各報登載蘇路協理許觀察意見書一通鄙人讀之不勝駭異現公司調查員方在途次淮揚各處廣收意見以示取决輿論具見總協理之大公無我孰意許協理乃先我股東自表意見夫協理已有成見則此番調查何用借官紳爲傀儡協理有執行之權豈調查員所能奪協理旣存成見則一切意見皆廢此番大舉以鄙人逆料公司所出調查費爲數當不在少至少須罄我股東血本數百股蘇公司辦事人視我曹股東爲兒戲何能默然望貴報登入來函一門質之股東以備開會時詰問吾股東凡有繳新股之責者似此舉動尤當注意也蘇路股東一分子謹啟 
振務 
[德發洋行蘇筠尙經收振欵第七次清單]  
　　時鴻璋指振安徽洋八十元又指振廣東洋七十元愚俗君指賑皖卾龍洋一百元武原竹影書屋賑安徽洋念元三樂記銅小洋一百五十角石柳溪君爲孫媳生産平安賑湖北洋十元石靜卿君爲媳産平安賑湖北洋十元胡巽記洋三元吳松生君洋一元苦者洋四元無力子洋三元以上共攸洋三百零一元銅小洋一百五十角識代哀鴻九叩以謝 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
