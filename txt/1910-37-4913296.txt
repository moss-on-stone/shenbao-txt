# 1910 - 37 - 4913296

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
交旨 
二十四日軍機大臣欽奉 
諭旨憲政編查館奏核定京師地方自治章程曁選舉章程繕單呈覽一摺又奏核議沈家本等奏編定現行刑律告竣繕單呈覽一摺又奏請飭修訂法律大臣考核中外制度另訂現行律一編進呈一片又奏議覆吳士鑑奏請申明議案權限一摺又奏議覆各省行政司法官吏宜慎擇人一片又奏議覆各省議員限制兼差一片均著依議欽此又奉 
諭旨御史陳善同奏鹽務現經歸部直接管理謹　辦法請飭核議一摺又奏整頓鹽務請先由淮北試辦一片均著該衙門知道又奏監禁人犯請飭分别查辦一片法部知道欽此 
二十五日軍機大臣欽奉 
諭旨資政院奏籌設速記學堂擬定章程繕單呈覽一摺著依議又奏現擬修築資政院工程情形一片知道了欽此 
論說 
[對於今歲内政外交之希望（醒再續）]  
（十三）提倡農工商業近年以來。國家財用日益支絀。人民生計。倍形艱難。推其致此之由。皆以實業不興。利源外溢故也。倘不亟圖補救。後患何堪設想。今惟有改良種植之法。以興農業。研究𢡟遷之術。以興商業。而其最要者在改良土貨。仿造洋貨。上下一體。大興工業。以塞漏巵而保利權。是非由農工商部實行提倡保護維持奬勵之政策不可。當事者不謀正當之辦法。惟以舉辦富籖公債票爲急務。眞可謂舍本逐末之道。尚其通盤籌畫。速變方針也可。各省農工商界熱心志士。亦應發揚精神。共圖振興之策。國家實行憲政。財用日增。世界日趨文明生計益艱。我國在今日。倘不擴張農工商業。以廣生利之途。即使憲政實行。敎育普及。亦何裨於國計乎。 
（十四）南洋勸業會開會南洋創設勸業會。去年已奉明詔籌備。各省設立出品協會協贊會物産會等。均措置得宜。頗著聲譽。今歲四月開會將見全國物品。羅列一堂。以供比較而資觀感。我國農工商業之改良進步。均視此爲轉紐焉。今距開會之期。不過三月。尚望當事者兼程並進。以免臨時匆促。而得良好之効果。 
　　（十五）厲行烟禁我國自頒禁烟之令。於今已四年矣。禁吃禁種之成績何若。殊無由而知之。各省呈報禁絶種烟者。不過數省而已。京内外官塲戒煙。尚未一律净盡。去年實行領牌挑膏之令。未免跡涉敷衍。洋藥進口之數。以前年與去年比較之。不過减少五千餘箱。而其總數仍在五萬箱以上。十年之期。轉瞬卽届。能否依限禁絶。尚未可以預决。今惟有厲行禁吃禁種之令。倘能於數年内日見減少。則外人無所藉口。届期庶有一律禁絶之望。否則恐不免出爾反爾之誚也况。今歲英人有派員考察各省禁烟成績之說。在我尤不得不從嚴辦理。是所望於主持烟禁者。 
　　（十六）粤漢鐵路之借欵粤漢鐵路借欵問題。相持已久。尚未解决。自鄂省公舉代表赴京力爭後。至今亦無眉目。惟去歲報載英德法美四國公使因湘鄂兩省人民力爭自辦。未便强制。已有不借欵項。但辦材料之議。後又有郵部堂官亦主張廢約自辦之說。由是以觀。則借欵草約。或能作廢。亦未可知。惟在當事者之善爲斡旋耳。 
　　（十七）澳門之劃界澚門劃界之爭執。自移歸京師後。尚未開正式會議。葡人立意强硬。不甘退讓。我外部亦以上奉朝　。下顧輿情。定持力保主權爲目的。未敢稍涉遷就。將來孰勝孰負。尚在不可知之數。去歲臘底有英美兩國公使出而調進之說。倘能藉此使葡人照約議事。和平作結。則現今外交界之疑難問題。又可去其一矣。尚望當局者利用此機。急起而圖之。 
　　（十）八滿洲鐵路之中立滿洲鐵路中立之議。創自美人列强以利害各殊。評議譁然。爲現今外交界最難解决之問。題日俄兩國先後表示反對之意。餘均立於觀望之地。邇來風聲漸平。似有將歸消滅之勢。且愛錦鐵路。英美兩國有許日人分沾利益之說。俄人屢次宣布實行開放門户之旨。日人亦開旅順爲商港。以示無侵佔土地之意。列强舉動。漸歸和平。滿洲大局。可保無虞矣。 
　　（十九）蒙藏之改革蒙古僻處北陲。大有鞭長莫及之勢。去歲理藩部有於今春會同樞臣商議變更蒙古治理方法之說。西藏爲英俄必爭之地。情勢日趨危迫。駐藏辦事大臣。虚張聲勢。辦事未見切實。屢經臺諫揭參。朝廷殊殷西顧之憂。今春有更調大臣或添派大臣監督行政之說。倘能事歸實際。不務虚飾。則藩籬之防。或可稍固。關係重大。殊未可輕視之也。 
　　（二十）銅官山礦案之廢約銅官山礦案。相持已閱數載。去歲夏秋之間。麥奎擅自開採。甚至鎗斃鄉民。强運礦煤過關。皖人大憤。共謀抵制之策。公舉代表進京力爭。未得良好之効果。此後數月間無聲無臭。幾若渾忘此事矣。而麥奎依然盤踞礦山。且擅運開礦機器上山。種種舉動令人髮指。去歳臘底有外部與駐英李使互商。以五萬磅贖回自辦之說。此固 
 
 

Page 5

 
 
結不解之困難交涉。今春可望和平議結矣。 
　　觀上所述。屬於内政者。共十有五項。屬於外交者。共五項。皆肇端於去歲 
而結束於今年者也。當事者苟能慎始善終。使不歸於失敗。則裨益國事。實非淺鮮。第内政之進行多阻。未可預决。而外交之風雲不測。尤難懸斷記者於此益信理想之必與事實相背。而實不能逆斜上述各項之結果究屬何若也。然亦在當事者之臨機應變。好自爲之耳。缅懷前途。企予望之。（完） 
專電 
[電一（北京）]  
國會請願各代表議决先至都察院陳明再申前請 
[電二（北京）]  
分科大學定本月二十四日先開醫科 
[電三（北京）]  
湘路借欵郵傳部不允拒絶祇允少借 
[電四（北京）]  
皇太后賞給各樞臣袍褂各一套 
[電五（南京）]  
新蘇撫寳湘帥初三日由漢口乘江新輪赴甯即由甯至蘇擬初九或十三接印 
[電六（南京）]  
甯藩樊增祥電囑滬道轉飭滬甯路局預備花車迎接寳撫 
緊要新聞 
[吏部嚴定外官内用章程北京]  
　　吏部以近年外省候補道府以至州縣紛紛營謀調部而各部亦任意奏留補用且不酌配品級未免濫褻名器現照奏定章程各部司員旣須先由吏部查核則此項外官内用應嚴定章程俾資遵守現經議定運司道員奉旨内用及候補道之調部者均以各部郎中用候補知府則以員外郎用其餘以次遞降不得出奏 
[度支部重視財鹽二政北京]  
　　度支部澤尚書上臘手諭清理財政處略云該處開辦以來各員均能勤勞辦事考核册案亦能細心研究現届年終奬勵自應從優發給所有各科總覈均照司長優給頭等銀一百兩坐辦照科長優給二等銀六十兩科員優給三等銀三十兩嗣後各員務須勤慎本部堂實有厚望云 
　　度支部某司員因前經有人在澤尚書處條陳行公債紙幣辦法以補財政之不足當經各丞參等以公債紙幣推行必多窒碍故將該事議駁現該司員不以所駁爲然謂若將規則擬妥斷無窒碍之處業向澤尚書呈遞條陳仍主張推行公債紙幣 
　　鹽政處前議派員考查鹽務一事現聞已經派定錢承鋕周韗華兩員前往東洋考查一切大約開印後卽須出京 
　　鹽政處電致廣東財政局飭查各埠鹽釐情形抽收一項年例多少迅於報告册内據實開報勿得稍有含隱以便調查 
[西藏之内憂外患北京]  
　　駐藏大臣歲尾有電到京略云藏境仍不平靖番民仍有反對華官舉動且甚危急現因某國擬出而干涉乃又聯名要求中國保護應請詳籌辦法速示遵行未知樞府如何覆示 
[開平煤槽損傷鐵路之補救法北京]  
　　去年開平礦在唐山鐵路軌道下挖煤不意煤槽傾陷致損傷鐵路若干丈旋經郵部派委鄺觀察榮光會同京奉路局洋員摩拉前往勘查現聞已與開平礦局工程司商定辦法三條（一）將前經塚陷處所用水沙罐入填實至地面爲止（二）於圖上甲乙丙三字所指之處須開鑽汨孔直至第十二廢煤槽内以便灌入水沙填塞空處（三）如礦局嗣後在鐵路軌道底挖煤須預留堅固煤柱以防將來再有塚陷之患該煤柱須與鐵路地面並行北留三百英尺南留二百英尺聞此項辦法業經礦局總辦那森承 
前日由部咨請直督札飭津海關道用正式公文移知礦局立案至此項損失本應由礦局賠墊因只盨（）費百數十元故遂作罷至當時損傷三四十人如何撫恤亦未提及云 
[錦洮鐵路又起爭端北京]  
　　錦洮鐵路由東督錫良主張借欵修築已由美國借欵五千萬經外部認可簽押頃聞某國以該路旣在東省應有同享利益之權且美國輸欵之初並未知照該國現特向外部交涉要求包辦工程代購材料二事是否允可俟探續佈 
[通飭各衙門設立憲政籌備處北京]  
　　憲政編查 
 
 

Page 6

 
 
館奏本年十月二十五日軍機大臣欽奉諭旨翰林院侍講景潤奏敬陳管見一摺著憲政編查館知道欽此當由軍機處將原摺鈔交前來臣等詳閱該侍講所陳設立憲政籌備處八利大都爲注重職守振刷精神便於稽查免致遲誤起見臣館自設立考核專科後遇有關於憲政事件無不隨時督催期於早收成交各省督撫中如直隷湖廣四川福建河南山東安徽等省業經先後於各該署中設立憲政籌備或督催總核考核等處分别具奏並咨報臣館在京各衙門亦有設所研究以資考證之處雖命名不無稍異而其爲催令執行稽核成績則同且經臣館於京外各衙門第一第二兩届籌備成績於本年四月十月内奏報在案惟田事雖免稽延而名目宜歸統一擬請如該侍講所請令京外各衙門一律設立憲政籌備處在京由各衙門堂官責成丞參在外由各省督撫責成司道督率承辦各員辦理其事並母庸兼支薪水其從前已設督催總核考核等處即由各該衙門改易今名藉昭畫一原摺又稱各衙門於奏報成績後另繕清單將分辦此項人員咨送憲政編查館以備諮詢等語臣館於前年十月奏派諮議官摺内即經聲明遴選京外諳熟典章通達治理之員酌量派充遇有疑難隨時咨詢詳復原以聯絡一氣藉助衆擎與該侍講原奏大意正自相同嗣後凡京外各衙門派在憲政籌備處人員應令開單咨報臣館以便遇事互相考論商榷俾有責成至所請將十月十三日所奉上諭令各衙門恭懸一節尤足令承辦憲政諸臣隨時警惕應即請旨一切照准恭書懸掛以勵進行而免疏懈十二月二十日奉旨已録 
[憲政館議覆議員限制兼差北京]  
　　翰林院侍讀吳士鑑又奏各省議員宜限制兼差一摺略謂諮議局正副議長常駐議員各省均已優給薪資尤無兼任行政差使之理擬請飭下憲政編查館通咨各省督撫凡已被選爲正副議長及常駐議員者無論有無薪水之差不准兼充其僅爲議員者由各省督撫酌量派任不關用人理財之差使如中學以上敎員或編纂核對員之類庶於行政上無私人關係可以秉公立議云云刻已經憲政館議覆云查該侍讀所奏意在預防兼差流弊臣館前於議覆京旗議員免扣資俸摺内業經聲明常駐議員停其差委早經示以限制該侍讀原奏用意已括於臣館前奏之中至本省紳士辦理學務原與當差不同刻下京外新政多係蝕舉人才每苦缺乏諮議局當開辦伊始正宜優其待遇養其程度方可爲預備立憲之基且兼差業經奏停學務究係本省紳士應辦之事但於職務無妨未始不可期其兼濟倘如原奏有鑽營攻訐等弊即犯諮議局定章品行悖謬之條各該省自可遵章辦理正不必預爲顧慮也 
[中國名畫]  
西報譯要 
[續紀錦鐵路之外論]  
字林報載初三日倫敦電云美國對於錦愛鐵路猶預未决一事兹據泰晤士報華盛頓訪事電稱此說頗確並謂日俄兩國大約可以承認築造該路之舉美國之輿情不全主張中政府須請命於日俄之議並有謂此事應即由英美政府保護興工築造美國國務部確知此事以忍耐爲重惟就歷噣而論以外國在華財政商業利益之事若由有此利益之各國政府合力共謀則極形委瑣云去臘三十日倫敦電云據駐聖彼德堡泰晤士報訪事電稱英國照會中政府錦愛 
 
 

Page 7

 
 
鐵路一事須先商諸日俄兩國始可决議英國商界評論此事頗爲激烈謂英政府此舉有礙中日兩國之利益英國全國報章除二三種外餘均不守政治偏見同詞贊成築造該路每日新聞載稱日本之意見實破壞中國滿洲之主權自由報亦謂日本之舉動將爲遠東種種之禍胎該報並謂自此日本不得再以日本與俄爭戰爲保中國主權之　言欺世矣格萊斯哥報深咎日本阻礙中國之殖民事業現全案將儘早呈交下議院核議 
[中日滿洲郵政條約簽押]  
　　初一日北京電云中日滿洲郵政條約已於今日簽押 
[俄擬永遠租借東清鐵路]  
　　文滙報云東京近接俄京電音謂俄國已向中政府要求永遠租借東清鐵路之地因該路所過之區多係僻野工程浩大所費不資故俄國無論如何不能退讓應請中國改期爲永遠租借以酬俄國之勞績聞俄政府主張此議頗爲堅毅按該路租期原訂三十六年自一八九六年起至一九三二年爲止 
[京師近事]  
　　去臘十九日各衙門封印後軍諮處以該處爲海陸軍總樞若拘守封印開印繁文誠恐躭誤要公爰將此項繁文删除照常入署辦事兹聞各部院如度支郵傳外務陸軍等部雖照例封印而封印後所有堂司各員亦仍到部照常辦事 
　　新内閣官制原派李提調家駨爲起草員歲尾即已編訂就緒惟呈請各大老披閱均皆墨守習慣不敢贊成現李提調對於此事甚有進退維谷之勢 
　　民政部前因籌議整頓京城警務請飭籌濟經費兹悉度支部已奏准於每年原撥二十萬兩外再加撥二十萬兩以資擴充惟按本年六月間民政部豫算出入表計入欵百三十八萬一千餘兩出欵百六十八萬九千餘兩總計不敷三十萬餘兩今度支部加撥二十萬則出入不敷尚在十萬兩以外 
　　郵傳部徐尚書因晉省同蒲鐵路公司開辦數年終以股本不足遷延未修現該公司續行招股又届半年期滿是否集有成數能否於明春開工修築亟應查詢催辦勿任再延昨已電詢該路劉京卿詳速禀復 
　　各省廢員前在都察院具呈鳴冤者約數百人聞已經查覆者約百餘人均稱並無冤抑各省竟不約而同故日前都察院堂憲奏請交部議處 
　　法部派審處奉廷尚書嚴諭飭各承審員將貽榖呈遞清供内有含糊之處詳細詰問以期根究經該員等即於下午一點鐘時將貽榖提出面訊至五點餘鐘始行收獄聞貽榖入法部後此爲第一次嚴訊云 
　　籌辦海軍處以各省認籌之海軍經費不敷甚鉅前曾咨飭各省除認籌開辦常年經費外各再續認籌解若干現查各省均已先後咨覆皆以庫欵支絀本省新政需欵浩繁實屬再難籌解爲詞昨日各王大臣與澤尚書議商若非另籌的欵甚難把握現擬再電各省量力續籌 
時評 
[竟有碩學通儒之運動乎]  
　　翰林院者清貴之地也編檢者清高之職也乃謀保碩學通儒議員者幾以清祕堂爲運動塲紛紛擾擾拉人填注竟至　簿停止列保而止噫嘻選舉碩學通儒議員且如此奚怪各省諮議局議員之運動翰林編檢且如此奚怪各省紳商學界之運動選舉 
[竟忘籌還國債之提倡乎]  
　　新年來富商大賈公子王孫巨紳闊客罔不豪博狂飮忙碌於妓館戲館之中馳騁乎張園愚之内一擲千金而不顧雖然亦曾回思去歲之提倡籌還國債會盍不稍自節省 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津埠華洋理事會成立天津]  
　　津海關道署開辦華洋理事會前經會議多次迨陳制軍蒞任後始行禀准其宗旨以調停華洋商務交涉清理華商外債爲歸去臘二十五日又在道署開會議事各國領事官及天津商會人員均到并聞該會前議設立保商銀行已經陳制軍批准共舉華董三人洋董三人華董舉定津關道及商會總協理洋董舉某國領事及某銀行總理現尚議舉華洋經理各一人 
[函請裁撤粤路坐辦廣東]  
　　粤路坐辦周麟台久已銷去購地差事現仍盤踞公司公司諸人又議照支薪水故坐辦李敬寛於昨日致函董事云竊維公司自丙午成立之初荷承股東公舉畀以坐辦職任嗣於丁未六月通車以來一切車務事宜勉肩重任兢兢業業於今三年矣所幸諸事妥適尚無貽誤本年股東公舉查帳所有車務處進支各數業經政商兩界查帳員核對進支各簿調騐購貨單據相符據實禀覆刋報通知在案差堪告慰股東本擬即行卸責適值郵部龍京堂蒞粤澈查路事恐仍有查詢之件未便遽行告辭惟車務處内外一切事宜頻年以來悉資陳總管竹泉遇事商辦頗具條理查陳君竹泉曾在津榆京張各路先後共十餘年閱歷旣深才具亦長自可統交管理以專責成至坐辦一職雖屬當時股東公定奏咨有案然節費應籌其大辦事亦不厭改良現適部憲整頓一切修改章程之際應即將坐辦一職裁撤藉資節省一俟路事澈查完竣即行交卸刻仍暫行肩責以期無負股東重託至意并懇商請龍京堂查核一面仍佈告股東無任切念 
整頓台州鹽釐要電 
[台府禀各憲電]  
　　杭州撫藩運憲鈞鑒速密竊奉札飭提議成守本樸聲叙台州鹽務加繳釐課一案曁查復王靜繼條呈各節遵查成守調查情形並擬議辦法至爲明晰惟台屬鹽務困難民情刁悍甲於他郡辦理稍或失當動釀興端迭次有案可稽成守調查但出一時十利十難雖似精詳究欠親切現在知府管見以釐課極應整頓商情亦貴斟量不敢袒商尤不敢迴護旣已仰承憲命並顧兼籌與該商再四磋商照原議每年認繳加釐錢七千串合洋七千元又報効五千元外擬　飭每年裁繳帖引地租稅洋一千四百元委員薪水洋九百三十元各衙門節規九百元本擬另由知府裁繳公費洋四千元因該商確知府中辦公支絀請於四千元之内全裁公費二千元再由該商補認加釐二千串合洋二千元共結加裁各數計又添籌七千二百三十元連原補一萬二千元統共每年加洋一萬九千二百三十元一併歸公似此兩面籌酌商力無虞不給民情仍見安然即論知府調署斯缺久暫本出自憲意而鑒於六縣之日求交替亦必令後之來者足資辦公方不致置地方公事於不顧焉且商辦一事日久相安無甚奇異而一爲考察上裕國計下　民生實已隱受裨益倘以爲未致美善力主更張收効遲速固不足計稍一蹉跌補救徒勞知府調守台郡瞬將一載身親其境研究較詳知而不言尤深罪戾是故傍徨瞻顧所當斟酌適中敬以上陳鈞座者也刻值封篆鹽斤加價向章由府給示遵行此次所擬每年加派錢洋各欵如蒙俯准自應援照辦理但必年内定案出示方免局促而文牘往還有稽時日理合陳達仰乞電示俾自宣統二年正月爲始一體加價與其他認繳之欵按月匀攤報解聽候撥濟要用除成守漏復運鹽囤鹽等欵曁何者遵繳何者懇請邀免今該商人經知府一再開諭未便令退辦獲咎暫允試辦一年所有一切從中爲難情形另容刻日逐細具復謹此電聞伏候訓示祇遵再王靜繼並非鹽業商人近來商學分馳黨羽各處揑禀揑電淆亂是非莫可究詰王靜繼究竟如何條陳其事臨海商務分會如何爲之核轉並當確切查明彚案詳覆續叩印 
[浙撫復台府電]  
　　台州府啟守鑒有電悉台屬鹽釐由商加認報效並裁繳各欵共加洋一萬九千二百三十元旣稱兼籌並顧再四磋商姑准照辦至所稱由府出示加價查此次加裁各欵係提盈餘浮費自應由商認繳且成守原議並無加價之說今若加之鹽價是仍取償於民並非加認於商殊與原案不符未便照准仰即遵照並將其餘各節從速確查具復院鹽印 
[陜西大清銀行辦理不善西安]  
　　陜西大清銀行開張以來辦理諸多未善聞度支部前派總辦張瑞芳原充該部金銀庫庫長現在丁憂尚未服滿帮辦武慎懷係張所引薦非官界中人向做酒行生理張與酒行頗有瓜葛因是酒行中人力荐武頗懂理財人品亦好張到陜後一切事宜全行交武辦理不甚過問詎武所辦各事全無成效現張恐遭連累欲將武遣退另擇能者而武則力求酒行中人保護張只可聽之聞該銀行半年來浮費甚巨外間嘖有煩言 
　　前日陜西正監理官谷如墉京卿電達度支部財政處謂陜省新設大清分銀行總辦張瑞芳帮辦武慎懷到省欲創辦銀洋紙幣會撫示諭巿商行用奈陜省舊俗已成商民皆不認可又兼該行辦理不善現議定著試 
 
 

Page 11

 
 
辦一年如再無成効請令派員接辦聞該處接電已交總銀行曁通阜司核議詳辦 
分類新聞政界 
[實行消弭命案之政見江西]  
　　江省諮議局决議以人命案件各屬多有揑情妄報藉端需索株連無辜地方官每不嚴行究辦以致此風日長應請通飭各屬嗣後人命案件如有前項情事地方官務須從嚴究辦如有藉屍刦掠必須將搶刦多命案件按律辦理等情呈院施行現奉馮中　劄復略云人命案件屍親多有聽信訟棍播弄揑情妄告擇肥而噬以改株累無辜情甚可惡屢經通飭嚴懲並隨時遇案批飭懲辦乃有司往往念係苦主從寛結案所請通飭各屬先取原告如虚反坐切結審應照例坐誣洵屬治本之言希候札司通飭各屬遵辦本部院蒞此以來深慨各屬命案幾于各地無月不有撫牘摩挲輙爲凄然涙下推原其故總由風氣野蠻好鬭輕生相沿成習欲化乖戾而石祥和要在自治成立敎育普及故近于地方自治簡易小學尤所注意願貴紳傳告同鄉官隨時勸導消弭較官治尤得力也 
[藩庫年終實存總數杭州]  
　　浙省藩庫年例盤查一次以資統計本届由兼署藩司袁樹五文宗回明撫帥示期上年念八日封庫届時袁方伯率同印委各員親蒞庫藏督同統盤兹悉全庫實存銀數四十三萬五百三十六兩五錢五分八釐八毫存洋三十一萬七千一百五元三角七分五釐八毫存小洋六千四百七十四角三分四釐存制錢一萬六千一百二千六百二十九文 
[灶民電禀勘丈無弊杭州]  
　　紹屬蕭山縣沿海灶民丁宗誠等聯名電禀省台文云杭州撫憲鈞鑒蕭山南沙漲塗新沙蒙運憲札府委員勘丈歸厫認租給我灶民煎滷事已舉行現有劣紳唆使錢福安等胄充原户赴縣要求補串串如可補何弊不可舞求即電飭蕭邑尊切勿受朦妄准倘補串一出勢難改回定釀械鬪事在眉急乞速施行丁宗誠等公叩 
[華婁設立財政統計處松江]  
　　華亭張大令婁縣劉大令會仝商議於本年合設兩縣財政統計處各委幕友一人合雇司書生四名以備辦公 
[宜昌籌辦水上警察湖北]  
　　宜昌爲川楚往來孔道匪徒最易混跡郡城雖辦有警察不能顧及水面現經川楚船帮董事等公同議定在宜郡城外設立船商水警專員多設巡船上下梭巡所需經費即於往來船隻項下分别抽收並在平善壩竹林子兩處分設上下兩哨查寫入口出口船隻捐票業經全體船商公同認可呈由宜昌府東湖縣申詳卾督核示准予開辦以衛行旅 
軍界 
[札飭派員清查軍事輸運路程廣東]  
　　督練公所昨奉袁督札文准軍諮處咨開本處籌辦軍事交通前經咨請貴督將所屬各府廳州縣志以及舊有輿圖調取全份彚送本處在案查環球各國講求軍備路事軍事尤有密切之關係我國建築軍用道路需欵浩繁何者宜急何者宜緩何者宜仍其舊何者宜加變通調查不厭其精詳考求務底於細密誠恐從前圖籍所載道路橋梁山林川澤以及江險要隘揆諸現勢今昔不無異同除仍請查照前咨飭取所屬各府廳州縣志及舊有輿圖彚送本處藉資叅考外所有山川道路水陸里程與夫車輛船舶舉凡關於輸運等事業經本處訂就調查表三紙相應咨請貴督按照各表式樣刋印多張分發各府廳州縣並飭由督練公所選派軍官分往各地方會同調查詳爲記載期於明年五月以前彚送本處以憑規畫事關軍政要圖幸勿稍延等因到本署部堂承准此合就檄行該公所照依准咨事理即便遵照辦理並將發去表式三張由公所飭匠照式刷印分别轉發各府廳州縣遵照並由公所選派軍官分往各屬會同調杳按照表内所列山川道路水陸里程與夫車輛船舶舉凡關於輸運等事逐一詳查明確填表具報由公所覆核彚訂成册依限詳請咨送母稍違延 
[派兵護送火車旅客武昌]  
　　鄂境京漢鐵路所經沿途地方向有盜匪在事站附近行刦近日該盜匪等愈形猖獗竟敢上車搶掠貨物並敢持械拒捕若不從嚴拿禁行旅必視爲畏途於鐵路營業大有妨礙刻由郵傳部咨請卾督飭第二十一混成協之四十二標輪流派兵兩隊駐車護送遇有匪人持械拒捕准其登時格殺勿論一面通飭路線所經地方文武勒限嚴拿各匪訊明就地懲辦以保治安 
學務 
[卾省認籌端前督興學經費武昌]  
　　原任直督端午橋制軍刻在京師創辦學校一所惟苦常年經費不濟特致函南北兩洋及湖北官紳懇代募捐經費日前楊護院接函後即與司道集議擬由善後籤捐官錢三局按月在餘欵項下各籌銀一百兩共三百金滙京以助該堂經濟概從今春正月起支現已復電端前督矣 
[新民半日小學堂畢業松江]  
　　華邑浦南漕涇區新民半日小學堂開辦四年甲級學生初届畢業去臘二十四日行給憑禮各職員及學生家長先後蒞校旋由堂長親授文憑並致訓詞敎員亦各有訓詞自晨至午禮成始散兹將畢業生名單録下（最優等一名）潘維新（優等四名）潘煥章蔡若鵬沈震沈温（中等五名）馮運新顧樹恩顧秋浦周傑才凌衛生 
[籲請維持豫章旅學杭州]  
　　日前旅衢豫章初等小學校長姜熾因等聯合發起紳商具呈提學司以該小學開辦數年迭蒙前任郡守吳周諸太尊極力維持賴以成立惟發起同人心熱力綿經濟萬分支絀復荷前太守札飭縣尊酌予補助詎因循經年延未復辦致學欵萬分窘迫不予維持勢將中輟等情袁文宗當即批札新任衢州祟守謂該學旣經前府極意維持捐廉律貼該校長請提各欵由府一再飭辦何以久延不 
 
 

Page 12

 
 
復惟該校並未禀司立案究竟管理敎授能否合法各欵是否别無窒碍仰該府迅速查明以維敎育並將該校章程敎科學生人數詳報立案 
實業 
[廣九路工之近狀廣東]  
　　九廣鐵路華界總辦魏瀚偕同總工程師祈路輔前日勘視路工即由英界總工程師連些氏導往巡閱英路線工程及北拱山隧道該隧道不日即行竣工遲數日即將由港督置放最後之磚聞英界車站將照原圖在紅勘新填海地處建築其前言將站改建域多利景處前面之說則棄而不取惟客車站頭建於何處尚未定奪 
[札飭核議公布勸業議案杭州]  
　　浙撫札勸業道云案查本届諮議局常年會議期中本部院交議各議案曁諮議局提議各議案業經議决呈由本部院批准公布施行者共計十有七件查會議廳第八次會議業經議决礦務警察規則案一件係屬該道主管事務又推廣全省蠶桑案一件係由提學司會同該道辦理之事現在此項議案旣經札發官報局專刋一期公布周知所有施行方法亟宜早時妥議以憑核辦除分行外合將關於該道主管各項議案貼單另册札發札到該道即便遵照分别詳晰核議尅日詳候核定通飭一律遵行 
[農林總局遷地開辦武昌]  
　　湖北農林總局原議附設於農林高等學堂之内以節一切支用兹勸業道高佑諸觀察因其中多有未便之處特禀准楊護院將該局遷至賓陽門外羅公祠内其地與農林苗圃及試驗塲均相距甚近最便辦事員往來云 
雜記 
[夏提學家屬葬身鄱湖南昌]  
　　贛省道生公司振鷺輪船日前由潯晋省拖運丁憂江蘇夏提學家屬搬運靈柩行至姑塘下八里鄱湖地方因輪駛迅带風浪緊迫致將靈櫬落沉救生船赶撈不及淹斃九命當經道生公司報知家屬撈取屍柩就地殯殮亦云慘矣 
[卾紳請建張文襄公專祠湖北]  
　　卾紳吳兆泰楊守晋姚進圻等與京官胡大勛涂國盛黎大鈞公同會商以張文襄公督楚幾二十年創行新政爲天下先庚子之變坐鎭東南俾長江一帶得保乂安功德尤爲難忘卾人雖在黄鶴樓畔建有風度樓不過門生故吏之私意無彰公之德化現擬合具公呈請楊護院代奏援立功省分建立專祠之例以彰崇德報功之典庶幾後之撫斯士者有所觀感 
[營弁即可不遵警章耶武昌]  
　　卾省警章向來禁止獨輪車入城行走以免損壞道路歷經遵行在案詎臘杪警務公所散給年終貧米時有警察後局巡弁胡某竟用獨輪車運米在武勝門正街往來行走適值該處紳董鳩工修路即據理出阻該巡弁竟以公事爲詞謂警章非爲我輩而設肆口謾駡並有巡勇人等欲將車傾翻圖賴該紳見不可理喻即往投訴於正巡官亦置不理嗣往訴之於公所總務科長瞿太守始飭改用他車運送惟並未將巡弁懲罰紳界中頗嘖有煩言 
[車站獲盜紀詳松江]  
　　客臘二十六日松郡西車站有盜多名擬搭火車回滬購票時忽有銀飾墮地警察黄某見形跡可疑上前盤詰盜黨言語支吾身上所穿女皮襖又被覷破遂情急圖遁旋經追獲周樹林趙阿王費阿二王德標王阿多秦德勝六名並在周盜身畔搜出洋鎗趙盜身畔搜出槍株一顆一併就近解入婁縣劉大令立即升訊盜等狡展不承旋飭用刑始供因有縫工在楓涇七八里金水灣地方作工起意領刦各盜系台州人在上海六馬路玉壺春茶館集議共十七人分三起至彼搶刦大令得供後判將各盜釘镣收禁申詳候辦 
清談 
[說吠]  
　　說文。犬與狗同物而異名。有縣　者謂之犬。叩氣吠者爲之狗。狗叩也。言犬畜之以口吠守者也。若是乎狗運職以口吠耳。善用口者謂之狗。不善用其口者即不得謂之狗。獨奈何有豢狗而深惡其吠者。 
　　推而言之。御史臺者。廷世之狗也。諮議局者。國民之狗也。要之皆以能用其口。方足盡功狗之天職。而近日朝廷之對待御史臺則何如。而近日疆臣之對待諮議局則何如。 
　　蘇子有言曰。蓄狗所以防姦。不可以無奸而蓄不吠之狗。我誦斯言。我不得不爲今日御史臺憂。我誦斯言。我更不得不爲今日諮議局懼。 
盲話（東吳） 
[犬爭]  
華界黄色之犬。與租界黑色之犬善。元旦。兩犬遇於途。黄犬急趨就之。且曰今年我族當令。得意之日至矣。合相賀。言畢。拱其前足作人立。而黑犬偃蹇不爲禮。徐徐曰。若曹久居僻陋之地。習於讖緯運數之說。而不知時勢之有變遷者也。大抵天下事。有人爲。無帝力論今日之時勢。非稍習洋務。必不能得意。不觀我之給事某西人家乎。以諳西俗。解西語。主人遇我厚。食則歐器。宿則洋樓。居則馳逐園林草地之上以爲樂。出則與主人並坐雙馬之車。見者皆曰此一世之雄也。豈若依天任命默守舊學者。必待時而後興乎。黄犬聞言意不懌。思以詞折之。乃曰。我聞西俗愛犬者。多係婦人。或鑲金牙。或裹絨衣。外觀非不有　。然慮其多口也。出必　汝首。防其横行也。走必索汝　。韓信國士無雙。而爲一雉所算。吕布少年豪勇。而爲一蟬所迷。我堂堂犬戎氏之苗　。乃玩弄於婦人之掌中。豈不重羞當世之士哉。余雖身居内地。不覩歐化。然行路不受巡警之干涉。居家不聽主婦之指揮。自謂勝若輩謟事他族。乞憐裙帶者多矣。黑犬大怒。不俟其言之畢。直前撲之。黄犬力不敵。遂遁。見一鷄栅。思匿身其中。而黑犬已追至。乃哀栅主排解之。栅主允諾轉身立。紅冠錦衣。氣概赫然。側一目斜睨黑犬。黑犬愈怒。大皞曰。若爲　時之物。尚敢傲睨向人乎。栅主曰止。爾殘同種不仁。媚異族不智。欺朋友不義。追窮宼不勇。以一畜類而冒此四不韙。尚敢與老夫饒舌乎。老夫髦矣。然一鳴則英英拔劍而起舞。一躍則兒童拍手而色喜。角鬥之技。猶有餘勇可賈。盍前與老夫一試。且言且張翼奮喙而前。黑犬懼。倉皇遁。黄犬乃出謝之。栅主曰。若曹同類相殘。甚非所喜今以爾尚知愛國。尚有傲骨。故爲爾作一不平鳴。然相爾皮毛。似係女士。大抵文人落拓。好以利口傷人。今日非遇老夫。且爲租界洋奴凌辱死矣。黄犬慚謝乃去。或曰。此犬自聞黑犬狂吠。懼國學之喪失。益肆力國文。今方謀充存古學堂監督云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[郵傳部奏陳明輪船招商局歷年官督商辦情形並擬查帳辦法摺]  
奏爲陳明輪船招商局歷年官督商辦情形並擬查帳辦法恭摺具陳仰祈聖鑒事竊臣部於本年三月十五日准軍機處片交欽奉諭旨嗣後招商局著歸郵傳部管轄以符名實所有路船郵電四項出入欵目均著郵傳部切實考核按年奏銷並咨明度支部覆覈辦理等因欽此具見朝廷慎重交通綜核名實之至意當經臣部恭録諭旨分别咨札欽遵辦理並於七月十一日將接收招商局日期具報在案伏思臣部爲輪路電郵四政之總滙無一不繫乎交通即無一不關於財政當此清理度支之時自應嚴切　稽以昭核實查輪船招商局自同治十一年前北洋大臣直隷總督李鴻章奏明創設以來原定爲官督商辦惟時僅有輪船三艘資本亦少迨光緒二年買併旗昌船棧後始大加擴充當因風氣初開商股難集暫借官帑補助責令繳交利息按年還本所有盈虧全歸商認與官無涉迄今本銀早已還清純爲商股並無官欵在内是以該局雖向係北洋監督而於一切進欵每年除提餘利二成作爲商家報効北洋經費及上海實業學堂經費外餘或歸該局公積或作商股利金其歷年收支數目僅按月造具清册年　刋刻總結帳略除頒示股東外一面呈報北洋大臣覆核並不奏銷此歷年該局官督商辦情形也現在該局旣歸臣部管轄所有各　自應欽遵諭旨酌量變通以求至當欵項出入尤係商本攸關雖其中並無官欵原可母庸奏銷然旣名爲官督則非妥籌綜理之方亦難曲盡保護之青臣等公同商酌擬由臣部造具月報格式頒發總分各局飭將每月各局存本進欵開支結綵四項詳分子目造具清册先由各埠分局具報上海招商局再由總局按月按年彚總呈報臣部由臣部詳加考核每届年終謹將該局盈虧情形奏報一次並咨報度支部農工商部備案如蒙俞允即由臣部札飭招商總局遵照辦理至各股東應享利益應仍照章辦理以期保固商本擴充航權前由該商等禀請設立董事會條具章程業經臣部酌核批示試辦其餘關係船政一切規制向未完備容臣等體察情形隨時編輯再行奏明辦理所有奏明招商局歷辦情形並酌擬查核帳目辦法各緣由是否有當理合恭摺具陳伏乞皇上聖鑒訓示謹奏宣統元年十二月十三日奉旨已録 
本埠新聞 
[會查自治議員之資格]  
　　本縣田大令於去臘除夕移文總工程局云爲移查事奉道憲蔡札開照得本道風聞此次總工程局選舉議員當選員内有吸烟者六七人有被母控告忤逆者一人並有江境廟區趙沈二人運動投選此二人資格不足人言嘖嘖亟應密查改選以昭慎重合行札飭札縣即便會同工程局董查明辦理仍具復察奪母違此札等因到縣奉此合行移查爲此合移貴局煩爲遵照憲札事宜刻日查明見復以憑轉復道憲察奪幸勿稍延望切須移 
[定期互選自治公所議長]  
　　總工程局董事定於本月初六日在局開董事會邀請當選議員於是日下午兩時蒞會互選議長及副議長並定選舉總董董事及名譽董事之日期 
分發罰欵之文牘 
[上海縣照會地方公益研究會文]  
　　爲照送事准救火聯合會李紳函稱前因救火聯合會起建火警鐘樓　呈備送捐册懇請撥助欵項未蒙賜覆兹悉有二十七保七圖舊保許晉邦因已故寳隆醫生購地蓋戳提押後訊罰洋四百元撥充地方公用等因在案擬請將此項罰欵准予撥充鐘樓經費以濟公用等因到縣准此查此項罰欵本已撥充地方公益會經費兹據來函請撥均係地方公益之事惟有分撥一半洋二百元其餘二百元撥歸貴會以濟公用合行備文照送爲此照會貴紳董煩爲查收撥用須至照會者 
[地方公益研究會呈上海縣文]  
　　具呈地方公益研究會職董一蔡正蒙郭廷鉁等爲呈覆事十二月二十七日奉照會（中略）仰見仁憲惠政流行維持公益之至意董等拜領之餘無任感紉此項奉撥洋二百元即作爲明年正月改平縣橋并修砌縣南大街之用不敷之欵再由董等自行籌募理合將領到撥欵具文呈覆抑祈鑒核備考 
[日本學生醉後之舉動]  
　　初四夜有日本同文書院學生多名飮酒大醉結伴持械向西門外西區閧閙三次聲稱失去學生長山茂一名須巡警交出天明該日人自租界歸校始知誤會先是有日人柳本在斜橋酗酒滋事踢傷巡士一名並傷及旁人吳海賓之目珠血流不止當時拘往西區詢明即釋而該校學生多人誤會日人長山茂亦被拘去以致蜂擁而來與巡警爲難當將木棍擊傷巡警多人聞西區區長以該生等持械行兇擾亂治安已向該書院院長交涉並報告總局請示辦理矣 
[命案兇犯之供詞]  
　　本縣田大令訪得戳斃王松元之凶犯何金發逃匿蘇垣飭差往拿于去臘二十七日到案卽經大令審訊何供松元恃强欺侮同類向小的借錢不還十四日又派會帖勒出會洋小的于當夜到伊所宿馬棚撥去搭鈕人内至擱樓上還伊會帖松元突出刺刀圖戳小的奪刀戳伊一下跳下擱樓松元追至外面小的復戳五刀伊即倒地大令察得刺刀甚短斷難奪下喝責四百板鞭背一百下始供素知松元褲帶内藏有刺刀小的乘伊酒醉摸刀行凶餘人概不干涉錢嗣春供與松元同臥擱樓聞聲起視何金發已脫逃無蹤何阿狗供金發雖是堂弟但小的睡在家中此事實未預聞判錢與阿狗省釋金發釘鐐收押候再訊辦 
[火神即是財神]  
　　初四日夜迭報火警或謂是夜係接財神之期被焚各户則接著火神未免失財實則上海之火神亦未始非財神也兹將各處火警彚誌於下英租界湖北路三萬昌茶館前晚失慎已略紀昨報兹悉係該館樓下茂生昌烟店起火殃及右鄰順源飯店挑膏店言茂源酒店丹桂戲園左鄰利泰祥洋貨店滙芳園茶館後鄰文明游戲　 
 
 

Page 19

 
 
某宵夜館某衣莊共燬房屋四十餘問前日午後二點餘鐘英租界浙江路二百四十八號帽店忽兆焚如殃及左鄰何森茂紙紥店右鄰泰昌烟膏店慶康錢店劉復興粥店錦祥源帽店等樓房六間美租界北山西路第八百九十二號八百九十三號門牌月光肥皂公司於前晚十點一刻鐘失慎波及隔壁成衣舖共燬房屋七間該公司後面愛而近路黄公館樓窗亦被逼壞前晚十一時半美租界西華得路林聚豐燈籠店起火延燒廣發隆廣東飯店寶興隆鞋店杏如廣東餅店沈晉泰襪店等樓房十幢並殃及陸稿荐肉店順泰南貨店樓面二間前晚十二時閘北織布廠後面茂興里金阿龍翻砂作樓上不戒於火燒燬床帳衣被等物幸由崗巡鄰居帮同救熄未成巨災 
[南北錢業上巿清單]  
　　（南巿）元大亨立餘元春通太衡九聚生義昌永昌鎭德安裕安康嘉會元益晋昌純太未上巿者三家（北巿）洽餘寶和存德協豐餘大怡大衍慶大慶瑞大久源協大彚康元康裕源長永康鈞康壽昌益成晋大源餘慶昌元茂庚裕晋和敦和會昌會餘泰崇兆康義善源源吉會大慎餘衍大寶大升大承裕寶順元豐豫源壽豐謙餘恒興益和瑞昶庶康順康兆豐德慶源利志慶崇餘福康元森永豐德源鼎康久豐宏大同餘壽康鎭昌未上巿者十三家 
[審訊盜案初誌]  
　　匪徒周少成王長發張桂連張耀卿等於去臘二十六晚夥刦侯家宅王朱氏家衣飾等物約值洋二百元直至新正初三日始由閘北四路三區畢副巡官率同長警等在眞如鎭北鄉將周等四人一併緝獲翌日復由巡長王蘭生續獲爲首之王開元沈正雅二人並在王處抄出當票十三張衣服數件一併移送一區經黄正巡官分别研訊各盜初尚狡賴巡官飭周鞭背五十下始認行刦訊之王長發王開元亦直認不諱餘仍抵賴判一併還押候吊齊賍物再行覆訊旋又由眞如鎭巡防隊緝獲形迹可疑之王啟發王啟生劉東山張蘭香張紀祥胡長根等六名移送一區訊無確供亦飭一併收押候查核辦 
[蒲肇河照常開工]  
　　西南鄉蒲肇河自去臘停工度歲後已届旬日今日又須照常開工總稽查員一路巡警局正巡官游别駕及各段員紳昨已同蒞河工局預備一切 
[北洋輪船提前開駛]  
　　本埠各輪船公司行駛北洋各輪船向交驚蟄節期即行開輪前往今招商怡和太古三公司以本年節期較早擬於二十日左右即行解纜業已預備一切矣 
城内 
[縣令晉省]  
　　本縣田大令前日赴松當晚即乘坐火車回滬昨日復赴蘇垣賀年聞須勾留數日方始回滬 
[委員驗屍]  
　　監犯張連生在監瘐斃已紀昨報昨日午刻松海防查司馬奉滬道札委到監驗得張連生實係病死遂飭善堂備棺收殮厝壇召領 
[索欠互毆]  
　　湖北人王迎連前日向同族王美香王美芝索討欠項互相爭毆彼此均各受傷嗣由巡工解至東區轉解一路巡局經游巡官察得王迎連傷在太陽穴王美香傷在頭額王美芝傷在手腕均有血痕判移縣署驗究 
[串賣小孩]  
　　陳紀春昨將郁欽瑞陸鶴雲扭至一路巡局控稱小的之子財寶年三歲於去年十二月二十日走失找尋無著今在喬家栅地方瞥見財寶在王盛氏家向氏盤問據云於去臘二十三日由王阿明郁欽瑞徐掌生等爲中將財寶過繼爲子曾出身價洋四十元立據爲憑現下王阿明已聞風逃逸徐掌生之妻父陸鶴雲願代伊婿到局候質求究游巡官諭飭拘留候訊 
南巿 
[因賭爭鬥]  
　　大碼頭苗嘉亭所開之整容店前日有人因賭鬥毆由巡士將苗及王永生張阿福拘解工程局當值處請究判苗罰洋四元王張各罰兩元充公免究 
[又須訊案]  
　　總工程局裁判所年節停訊曾紀本報兹由裁判員定期初六日開審昨已傳諭各役届時一體伺候 
[賃屋聚賭]  
　　花衣　客喬雲舟近在王家碼頭賃屋聚賭前日被工程局偵探查知進内查拿人已逃逸現該探已禀請查提究辦 
閘北 
[强搶小孩]  
　　戴楊氏之子前日行經天保里附近被匪徒周仁元强搶而逃旋由崗巡帮同追獲移送四路一區昨經黄巡官訊明屬實判周重責四百板還押候辦孩交該氏領回 
[聚賭罰洋]  
　　南京人郭良在六十間地方開設老虎灶於去年除夕紏衆賭博被四路一區黄正巡宮親自查見飭保往提郭已逃逸昨經巡士拘獲解訊判罰洋五元飭具改過結交保開釋 
英租界 
[誣控宜究]  
　　宋寳善上控住居租界之宋亦子宋廷元父子在縣誣控拆屋傳訊不到請飭提究等情曾奉滬道蔡觀察札行公廨於去臘二十八日將宋父子傳案一併解送道轅請爲核示 
[還押候訊]  
　　莫兆熊控宰牲公司用人俞碩卿欠租佔屋經公堂屢傳不到改出提　俞又喝衆毆差由　訊明判俞收押在案去臘二十八日解請復訊王襄讞商之英廊繙譯官判仍還押候照會和領訂期會訊 
[撫恤了事]  
　　英美電車公司二十號電車上之三號司機人陳阿三前在浙江路南京路轉角撞斃老婦熊陳氏由廨判陳交公司帶回候核在　去臘二十八日復訊電車公司代延哈華托律師爲陳辯護稱已給予撫恤鐑者之孫熊洪福情愿求銷應請將陳開釋中西官准之遂即將案註銷 
[限繳捐欵]  
　　英美工部局控前開大觀戲園之趙曉雲欠繳捐欵一案去臘二十八日由廨復訊判趙仍交原保限三禮拜清理 
[鴇婦罰洋]  
　　迎春坊鴇婦錢老三因容留幼女周阿五錢小妹被濟良所偵悉報捕飭探將兩女與鴇一併查獲於去臘二十八日解廨訊明　錢鴇罰洋五十元充公錢女交其　管氏周女交其母張氏分别具結領回以後不准再入妓院 
[未明實情]  
　　姜陳氏周王氏陳韓氏串拐孫邦善之妻陳氏一案去臘二十八日由　復訊判均還押候查明實情於下禮拜三再訊 
[搶取耳環]  
　　王榮生搶取女孩馮阿寶金環由探將王與共同黨陸阿毛一併查獲於去臘二十八日解廨訊究判王押三月陸押候查明再訊 
[查獲流氓]  
　　著名流氓金阿桃金小祥郭松松專在租界内攫物案發後逃匿華界嗣經靜安寺捕房查悉禀廨出票派探陳雲忠至閘北巡警局禀明情由協同偵探將三流氓一併提獲於去臘二十八日解廨請究判均押候查明再行核辦 
[司帳捲逃]  
　　四馬路三陽樓甯帮酒館主昨至老閘捕房報告稱被司帳謝某於去年除夕捲去存摺帳欵共洋一千六百餘元捕頭准爲查緝 
[去而復來]  
　　過犯徐桂生張榮卿逐出復來由探一併查獲於去臘二十八日解廨訊明判徐押西牢半年張押四月期滿仍均逐 
 
 

Page 20

 
 
出又四次犯案逐出之胡月才即胡良廷於去年除夕潜至租界在廣東路行走被探蔣文彬撞見將胡拘入捕房押候解究 
[竊賊送局]  
　　趙海林竊取顧石生洋九十元由探查獲解廨訊得事在南巿判趙送工程局訊辦 
[偷竊鉛字]  
　　孫阿祥竊取朱榮昌鉛字由探查獲解廨訊實判孫押西牢半年 
美租界 
[不近人情]  
　　北河南路二百三十四號某飯店夥沈金生因損壞店中風箱被店主剥去衣服昨沈投報捕房捕頭飭令　去聽候查核 
[拐匿婦人]  
　　陳阿大　拐南巿婦人袁牛氏匿居虹口昨　包探查獲陳押捕房氏送公廨聽候訊辦 
[惡鴇毒手]  
　　南潯路花烟間鴇婦王陳氏昨將十歲養女毒打逐出該女在途啼哭由捕帶入捕房捕頭飭探將該鴇拘解公廨押候訊辦 
[匪徒攫物]  
　　匪徒金阿桃昨在天　路搶取粤婦洪阿四之金簪由旁人帮同追獲送押捕房聽候究辦 
[是否瘋犬]  
　　劉阿方前晚行經密勒路突被日本常磐飯店所豢之犬竄出咬傷手指劉即投報捕房由捕頭飭探將劉及犬一併送往衛生醫院驗明有無瘋毒再行核奪 
法租界 
[定期案]  
　　法公堂一切訟案自歲底停訊後將届旬日兹中西官以捕房拘禁待判人犯甚多議于十二日（即禮拜一）開堂會訊 
[保衛閭閻]  
　　前晚俗傳爲接財神之期法捕房總巡恐有匪徒惡丐强索搶刦特飭二號西探目脫雷薩帶同通班包探分投查緝以免滋擾 
[西人出喪]  
　　管埋工部局公園西人戴西也前日病死昨送西國坟山安葬聞沿途執紼相送者頗不乏人 
[怙惡洋悛]  
　　過犯王阿林釋出示久又　新租界内肆行搶刦前日被探拘　並獲　黨數人一併解入捕房押候究辦 
通俗談（東吳） 
　　上海商業爲中國冠故上海商人之智識眼界亦較高然惟其高也愈僥倖圖得意外之財而投機營業之風潮乃大起 
　　昔年金業錢業之餘痛猶在何豆業土業棉花業且接踵而起也 
　　往者已矣來者可追願懸此希望之數語卜商界歲歲之吉祥 
小說 
[短篇小說庚戌年之夢觀]  
　　今年庚戌。今年庚戌。一年容易。又值新春。以今歲較之去歲。國民之進步若何。立憲之預備若何。 
　　志士某。僑居海上。寂寥寡歡。端憂多暇。元旦日閉户晝寢。恍惚無倪。飛行絶跡。栩栩焉蘧蘧焉。逍遥於無何有之鄉。而不知其所止。 
刹那之際忽至一地。怪石崱屴。奇峯插天。萬峯之間。闢一絶大之廣塲。長林豐草。景至寥廓。塲中有多數之動物。奔走馳突。叫號踴躍。乃不可以數計。 
此多數之動物。各踞地勢。彼此皆耽耽怒視。若不相下。惟一獰毛巨犬。高軀偉幹。遍體作黄金色。酣臥地中。不顧諸動物之搏噬。 
　　諸動物見巨犬沈睡勿醒。皆大喜。漸羣聚而近巨犬之側。作聲驚之。巨犬仍弗動。諸動物四圍環伺。或嗅其首。或嚙其尾。志士見之大驚。以爲此巨犬之生命。即在一轉瞬一反掌之頃。决無倖全理。 
忽大聲廢於天際。砰然訇然。若雷霆之震耳。此時巨犬忽醒。張目以視。見此危險之現象。則大跳而起。肆其牙爪之銛利以與諸動物戰。巨犬之猛猘無倫。諸動物皆力不敵。垂尾而遁。無一敢與巨犬搏。 
巨犬昂然獨立。舉首四顧。發其最高之聲浪。似報大捷於世界。 
志士。倏然而醒。大惑不解。出以語人。識者曰今年庚戌。庚辛皆屬金。戌屬犬。此金色之巨犬。殆爲吾國一鳴驚人之先兆歟。 
　　記者曰。夢生於想。苟無想。何有夢。然歟否歟。記者不敢臆斷。請還以質之夢中人。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[官塲小說玉樹花（春）]  
第一回談廉耻敷陳楔子說官塲痛罵庸奴 
　　一個人的廉耻是人生最要緊的東西。不論什麽事情不論什麽人物。都離不得廉耻的兩個字兒。古來多少做大事業。成大英雄的人。都是束身自愛。廉潔非常。斷没有　麽冒耻蒙羞的舉動。所以人生世上。全仗著廉耻的兩個字兒。範圍自已的性情檢。察自家的品行做男子的若没有廉耻。怎樣能束躬圭璧。砥礪廉隅。做女子。的若。没有廉耻。怎樣能刻苦氷霜保全名。節這還是往小處講的話兒。若是往大處。講起來。做文官的有了廉耻。治起百姓來。方才能不要銀錢。不貪賄。賂做武官的有了廉耻。打起仗來。方才能不愛性命不顧瘡痍。就是那班做商賈的。也要有了廉耻。方才肯研究商務。和人競爭。種田做工的。也要有了廉耻。方才肯竭力耕田留心工藝。照這樣的看起來。這個廉耻的兩個字兒。非但是爲人立品最要緊的一件東西。而且是富國强種最關係的一樁物件。無奈到了如今世風日下。那班人的品行。一天卑汚似一天。那班人的人格。便也一日鄙賤似一日。那些官塲裡頭的人。更是狗苟蠅營。夤緣鑽刺。無所不至。看官且住。在下做書的把我們中國人罵到這般。田地。難道中國人裡頭。就没有一個好的麽。難道官塲裡頭的人。就都是這般的麽。這句話兒。却不是這般說法。在下做書的。再不敢說我們中國人裡頭。没有幾個好的。無奈如今的世界。典型毁壞。禮義淪亡。道德問題。竟没有人研究的了。雖然有幾個愛廉耻敦品行的人。却如培塿之於泰山。滄海之於一栗。非但不能挽回風俗。並且彼衆我寡。甚至連自已都習俗移人。慢慢的和他們。一樣起來。最可惡的是從前的那些人。雖然人心漸漸澆漓。風俗漸漸頺敗。却究竟還有些兒古道。見了那班。長厚君子。也還知道大家敬重。見　那些勢利小人也還知道衆人唾罵。到了如今。就越發的不好了。好像爲非作歹。是應該分内的一般。偶然見了個忠厚些。兒樸實些兒的人。大家倒都要咧著張嘴笑他。只說這是。個不識時務。的飯桶。不知世故的獃子。看官你想風俗如此。可又有。什麽改良的法兒。 
來稿 
[無錫侯鴻鑑第三次上樊提學使意見書]  
省視學侯鴻鑑敬頓首上書於學憲大人鈞右敬啟者鴻鑑自愧學識譾陋忝任視學三年於兹前曾上書告退未蒙批准此次幸蒙察知視學一差非常鄭重已另委戴科員克寛接辦鴻鑑對于吾蘇學務藉得卸責之地私心竊計欣幸奚如惟以年假在即本年調查諸事報告已畢瞬將退職而耳目之所感觸有不得不言之者有兩大端兹特專肅寸禀表明如左 
[一對於江蘇敎育之意見]  
　　吾蘇敎育日就衰墮今年不如去年明年當更不如今年也此中原因複雜固非可執一二端所能挽回者惟際此年假之時明年敎育之如何進行如何豫備竟無人計及之是更可危也目前最宜注意者有四端（一）高等小學畢業之請奬宜從速報部辦理也光緒三十年常昭高等小學之畢業奬勵經普通科辦稿數次轉輾周折已越兩年有餘至今未見明文故各縣之續辦畢業者羣藉口于常昭一案交相責備于普通科而影響所及各縣高等小學之學生旣入校者未畢業而已經他往未入校者率多觀望不前學部旣定奬勵之章社會羣切希冀之望况年來辦理奬勵運案自光緒三十年至三十四年止計常昭三起武陽一起江震兩起宜荆一起靖江一起錫金一起各縣催詢奬案之曾否彚報學部普通科竟無辭以答此奬案之宜速辦所以鼓勵人心者也（二）全省敎育之大會議不容須臾緩也前夏署憲第一次公所會議時曾議决年終敎育大會面囑總務科調查江甯學務公所會議章程以資取法今届年終此會不開明年敎育事宜實難謀統一之方惟博採學界衆論實力施行庶上下不致扞格敎育或能統一耳（三）女子師範不容不速辦也諮議局之議案旣經駁回則即江陰南菁書院改辦甯蘇女子師範之說已屬取消而合辦獨辦之究竟如何從此亦竟無人提及部章催辦之女師範全省女學之總機關尚然如是遑論其他一切哉此大同女學改辦師範之說未成所以人多有爲可惜者今惟有或即已有規模者改辦之或另籌的欵而辦之出自憲裁事可立濟否則諮議局堅執南菁改辦之說又將舊案重提矣（四）簡易識字學塾宜設法改良也省城所辦模範簡易識字學塾編制不當年齡未合日前曾偕吳視學亮欽參觀敎授管理均不合法正不足以爲模範也應如何設法改良方足以資外縣之取法明年各處均宜辦理此種學塾故改良省中已辦之五校尤爲憲政籌備之要政不容不從速計畫者也 
[一對于學務公所之意見]  
　　學務公所之員紳腐敗已達極點從擁虚位無所事事者旣不乏人一意攬權私心自用者殊亦不少　者爲僅支薪水放棄應爲之職務若者爲擴充勢力好趁陰險之計謀學憲特未深察之耳振頓之方亦有五端（一）敎育練習所宜裁撤也敎育練習所員紳確擅才藝者固亦有人置諸閒散無事可爲殊爲可惜其餘練習噉飯地者皆當一律撤去以節糜費而崇實事（二）公所員紳宜撤去兼差也公所重要科務兼差甚多故廢弛公務亦宜然矣如總務科科長虚有其位會計科副長無人可派惟徐科長以一人而兼總務會計兩科諸事叢脞母乃過　勞乎其餘兼差諸員紳自應一律撤去以重專職（三）公所員紳宜分清權限也各科辦事不宜互相侵權如此科應辦之稿彼科不得 
 
 

Page 27

 
 
侵其權乃有此科應辦之稿不但彼科侵其辦稿之權竟有將此科之稿未經傳到此科而已經抽去者致此科員紳應閱之公文竟可他科代閱而此科不問者此權限不清辦事不專之所由來也故分清權限實爲要端也（四）公所員紳宜消除意見也各科意見紛歧致辦事諸多掣肘强項者喧詈以失體統含怒者攻擊而多浮言懦弱無能者竊竊私語退有後言是皆意見紛歧之所致非設法消融之不可也（五）公所辦事宜定一定之時刻也煌煌訓條揭示廳事早晨九點鐘起下午五點鐘止孰知今之公所上午則　寂無人僅有住所之員紳三數人以及圖書科王科長年高德劭每日按時來所其餘則上午絶無踪迹下午則始到所甚至時届夜半談笑喧哗猶未已也此辦事宜有一定時刻所當循章辦理者也以上所言明知妄言逆耳無足重輕第恐鴻鑑旣經退職以後更無人敢言之耳用敢冒昧陳辭尚祈鑒核是幸 
國外新聞 
[印督更調之說不確]  
　　初一日倫敦電云每日新聞議院訪事報稱外間所傳吉青納將軍將簡爲印度總督之說並不確實 
[俄波最近之交涉]  
　　初一日倫敦電云波京德黑蘭電稱波政府要求俄國交還國事犯拉克希姆漢聞俄國已拒絶其請初三日倫敦電云德黑蘭路透訪事電稱波斯京城因俄國不允會商俄兵入波問題民情忿忿外兵續占波京之舉恐難再持 
[西班牙内閣退任]  
　　初一日倫敦電云西班牙内閣業已告退 
[探險家之壯志]  
　　初一日倫敦電云據華盛頓電稱美國上議院已决議以海軍少將之銜賞賜裴里君以奬其探極之功同日倫敦電云據紐約電稱紐約巿民近開會歡迎裴里君當時曾以國家証書及紙幣美金一萬元公呈裴君以嘉其覔獲北極之勞績裴君即當衆演說謂彼擬以所得贈金用以往覔南極俾使吾美可與英國馳騁其地世界各國舍英之外絶無勁敵云 
[澳洲海軍新船落成]  
　　初一日倫敦電云澳洲振興海軍所定之滅魚雷艇今第一艘業已告竣在格萊斯哥落水英國首相愛斯奎士君授名該艇時曾宣言曰爾爲澳洲聯邦海軍之初生物余名爾曰巴拉瑪塔上帝福爾爾其增進英國海軍榮光於英屬之海外 
[英國黨謀廢上議院]  
　　初二日倫敦電云英國工黨大會近曾開會提議未經國民選舉之議院實不能容於今日之時代故應將上議院裁去該案即經全體贊成通過 
[法國巡洋艦長撤任]  
　　初二日倫敦電云法國巡洋艦俠託納洛號前在摩洛哥海濱擱淺政府因該艦艦長駕駛疏忽已令撤任 
[美擬驅逐日工出境]  
　　初二日倫敦電云據華盛頓電稱美國下議院移民司員聞已贊成加利福爾亞省議員海斯君所呈驅逐日工離美議案 
[法國災事近聞]  
　　初二日倫敦電云法國國會現已全體贊許政府要求撥欵法郎二十兆枚賑救水災難民初三日倫敦電云杜白河薩哇痕河洛恩河之水現均高漲俠龍塞薩哇痕鎭有商肆多家業已徙去與里盎鎭交通之之已被阻斷阿里愛爾斯一帶聞積雪深有六尺初四日倫敦電云法國銀行已由政府作保輸借英金四百萬磅以備被災之小製造家及小商家領取資本重營其業該欵並無利息以五年爲期其他銀行現亦合力助成此事 
[德國擬改選舉舊制]  
　　初二日倫敦電云據柏靈電稱首相卑士麥化爾維博士在國會呈遞選舉新制議案時社會黨各員咸高呼叱罵首相於呼聲絶續之中答稱無論何種政治激動皆不足廻政府之定見云初三日柏靈電云德國首相在普魯士國會所發之演說保守黨自由黨及中央黨各報均甚歡迎改革選舉制度一舉可望得手 
[歐船遇禍彚誌]  
　　初三日倫敦電云英印公司汽船羅堤那號（載重三千二百六十九噸）近失蹤跡曾由斯杜那汽船四出往覔今該船已由卡茄杜司羣島駛回瑪利的曷司據稱彼船由瑪利的曷司啟椗向萊宇里哇羣島進發並未查見羅堤那號蹤跡初三日倫敦電云法國來往大西洋郵船匈齊號由馬賽司開赴阿爾其愛斯在瑪局卡海濱失事聞搭客得生者僅有一人續電云匈齊號郵船共載搭客八十七人船中辦事人共有四十七名脫險者僅有兩人同日柏靈電云駐法德國大使賴杜林公爵已向法政府吊慰匈齊號郵船失事之禍變 
[韓國巿捐減色]  
　　初一日東京電云自韓國西南部亂事興起之後巿捐大爲减色現正在設法催繳統監大臣並擬改良收捐之制 
[李載明定期提審]  
　　初一日東京電云行刺韓國首相一案定期西二月二十五號開審 
[安重根將次定罪]  
　　初一日東京電云安重根已於昨日下午在旅順裁判所判事私室提訊因安氏係政治罪犯之故初二日東京電云公家代訴員請將安重根判以死罪同謀兩人罰監禁三年餘一人則定以監禁年半之罪初四日東京電云行刺伊籐公爵一案明日可以定讞 
[韓國監犯閙監]  
　　初二日東京電云韓國南部鏡威城有監犯九十九人希圖破獄逃脫擊傷守役四名囚犯死者一名傷者十四名 
[韓國濟物浦火災]  
　　初三日東京電云韓國濟物浦兩日之間失火三次綜計損失之數約日洋五十萬元 
[萬國衛生學家開會]  
　　初三日柏靈電云萬國衛生學家在特萊 
斯丹開會中日兩國均有委員預會 
[德國亞東公會年宴]  
　　初三日柏靈電云昨日德國亞東公會開常年宴會駐德日本大使珍田男爵中國公使蔭昌侍郎大受該會歡敬先由會長葛爾君演說曩年對於中日兩國情形所持之私見繼由珍田男爵表明日本政治之目的開放旅順一舉可以重見其一斑蔭昌侍郎亦有豪爽之演說聞者均爲歡呼該大臣演說旣罷即舉杯祝頌該會並三呼德皇萬歲以爲結語 
 
 

Page 28

 
 
談叢 
[紀客言]  
客曰。今年各報紙。畫也狗。說也狗滿紙皆狗。子喜狗。不以與狗爲伍羞。余請語子以狗。語子以取締狗規則之新聞。 
日本東京巿。盛行畜犬之風。近來益見增加。據報告政府之數。約有十萬頭。警視廳以前此取締規則。尚未周密故於去年某月從事改正。其重要條件。一爲畜犬宜繫留之。勿使自由行動一外出時宜以器箝其口。勿使狂吠。傷人。且於公布此項規則之前七日。更宣示取締狂犬及關於預防之廳令其罰則有云犯以上之規則者。處三十圓以下之罰金。或二十日以下之拘留。并聞歐洲某國亦將修正取締豢犬規則。子喜狗。子能無爲狗懼否。 
　　記者曰嘻子以爲人類高出於犬類乎。西哲曰人與獸皆動物也。先儒曰。人禽之界判於幾微。人而獸性則獸。獸而人性則人世之服儒服冠儒冠。而禽獸不若者比比皆是。子何必賤視此狗。况一時取締雖嚴。而終將有日弛其頸之繫去　口之箝也謂余不信。請觀其後。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
