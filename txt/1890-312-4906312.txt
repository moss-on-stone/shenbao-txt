# 1890 - 312 - 4906312

 

Page 1

 
 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祇以精益求精不免捎延時日兹已排成二十餘史第一次　出　書宋書南齊書梁書陳書魏書北齊書周書隨書南史北史　唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年十月二十左右可出史記前漢書後漢書三國志新唐書新五代史　五代史　史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿六史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希　顧爲盼售處一在三馬路東報舘東隔　又設分局在二馬路橫街三層樓紅墻洋房内此佈 
[再論河務]  
　　國家興大役辦大工不患經費之不足而患辦理之無人苟能實心經辦事事撙節一錢可得一錢之用則費省而工倍尅日而奏功布置從容綽有餘裕大工大役辦理亦復何難苟不得人則曠日持久糜餉耗財以有限之金銀　無窮之朘削巨欵虚擲奏功無期在朝廷綜覈名實部臣愼重報銷雖或時時督責時時挑剔然以侵蝕中飽爲事者上不顧國計下不顧民生惟以多開欵項巧立名目爲含混搪塞之計朝廷雖加以督責而玩愒粉飾如故也部臣雖施以挑剔而彌縫掩蓋如故也積習相沿牢不可破前人創其成規後人師其故智一若蕭規曹隨莫能變革也者有志之士縱論及此宋嘗不咨嗟往復發憤歎息也卽以河工論國家歲修之費不下六七十萬爲數不可謂不多河工諸臣苟能遇事認眞實銷實用磚石揩料預備於平時築壩加廂綢繆於未雨則辦理自可裕如經費何夏文絀無如在河工辦事者皆以妻子衣食爲念一得優差便欣然色喜以爲此生財之機會也若不及時取利一潤貪囊得無使他人笑找拙也由是倒行逆施毫無忌憚虚支冐領無所不爲國家歲費巨帑無非供若輩之侵漁一旦出自險工則張大其詞藉口於經費之不足紛紛然請添修欵卒之所添之欵半以供工費半以資中飽幸而河伯效順獲　安瀾則貪天之功以爲已力雖有朘削之實不居朘削之名不幸而隄防驟决貽害生靈則又諉之天變非有力所能施夫朝廷之築隄禦水爲保衛民生計非爲若輩中飽計也而在中飽之徒則不啻以河工爲世世衣食計國家數十萬之經費沿河數百萬之生靈曾不足以稍動其心以若所爲求若所欲雖欲黃河之不爲患其可得乎歴來河工大員豈無公忠體國之人然或未悉此中情弊雖欲悉心釐剔苦於無從下手又或礙同傣之情面畏物議之阻撓此所以徘徊觀望隱忍不發也許仙屏河帥到任未及二月卽以破除積弊爲事實心整頓毫無顧慮此其識見瞻量誠有大過人者宜朝廷之深韙其言不待部議而遽允其請也河帥原奏抉發弊竇條陳辦法詳明剴切不啻秦鏡温犀而其尤吃緊處則在綜覈名實天卜事莫患乎務究其名而不考其實卽如河工報銷種種冐領浮報之欵慮部臣之駁詰也於是移東戤西含混影軃巧立諸名目以爲報銷地步舞文弄法參錯紛紜必使閱者茫無頭緖而後可以不遭駁詰此次河帥芟去諸名目核定歲修款項以六十萬爲率從此名實釐然不容或紊領欵者照章而行可無混冐侵漁之病實用實銷從前虚僞之風至此革除凈盡而磚石稭料亦得隨時購備免致臨事張皇其有裨於河工者豈少也哉總之非常之事必待非常之人而後行昔年閻丹初相國領農部時創辦歲入歲出册籍舉凡天下錢糧纎悉備載綱舉目張如馬伏波聚米爲山形勢瞭然在目由是掌度支者皆得有所考核胥吏不得因緣爲奸創辦以來迄今數載每歲辦理一次遵循勿替此其綜覈名實良法美意洵河歴久行之而無弊者也將欲興利必先除弊河師之切實整頓定爲新章亦此意也假使袞袞諸公盡以除弊興利爲念運以精心策以定力不爲浮言所惑不爲成見所拘吾知有利必興有弊必革戒虚憍而歸核實天下事庶有豸乎世有其人吾願馨香祝之 
[本館接奉電音]  
　　昨由京友電傳上諭二道敬謹譯登○十月初一日奉上諭福建建甯鎭總兵員缺着羅大春補授欽此同日奉上諭劉銘傳奏總兵在營積勞病故懇恩優䘏一摺福建建甯鎭總兵蘇得勝於咸豐年間投効軍營轉戰江蘇浙江山東湖北等省迭著戰功洊保記名提督前經劉銘傳調赴臺灣剿辦生番深資得力遽以感受瘴氣在營病故蘇得勝着加恩照提督軍營積勞病故例從優議䘏准其於臺北府城建立專祠生平戰績宣付國史館立傳以彰勞勩伊妻徐氏絶食殉節着准其旌表該衙門知道钦此 
[電傳噩耗]  
　　昨晚七下三十分時接得金陵電信驚悉兩江總督曾宮太保於本日未刻因病薨於位按宮太保前聞政躬弗豫旋已調理就痊方兾半壁江山長資保障乃竟舍我黎庶遽爾綺箕回思東南再造之功能不涕零如雨哉鳴呼傷已 
[册使過津]  
　　欽差户部侍郎崇續兩星使前往朝鮮賜奠陛辭後卽循北運河莅天津船中供奉聖旨上張黃傘旄鉞規模顯赫令人望而生畏敬心闔津防營將弁率隊沿路恭迎鎗砲之聲如聨珠不絶上月二十日星軩戾止李傅相飭屬在吳楚公所預備聖安棚届期督同　道曁日委文武各員肅肅雝雝恪恭將事跪請聖安訖然後以主賓禮見星使隨駐節江蘇粮道行轅小憇一天卽於二十一日由北洋濟遠兵輪恭奉聖旨前馳二十二日崇星使乘經遠兵輸續星使乘來遠兵輪由大沽起椗傅相以次往送行旌冠盖縱橫簪裾交錯砲聲震地旗影漫天夜間諸輪各放電燈照耀沿海百數十里此次星使由海道往朝鮮係屬創舉故漢家官儀備形煊赫云 
[天津振務]  
　　天津籌賑局司道辦理災區冬賑先遴委正途州縣二十餘員分投被水各村庄詳查户口至前 
 
 

Page 2

 
 
月中旬始訖事聞此次奉委各員將就道時由天津道諄諄告誡謂辦振一舉關繫自已陰功他人性命各勤各職勿濫勿遺各員苟能上體憲恩下恤民隱則届期散放自當欵不虚縻也目下已將賑欵匀派該定極次貧釐别大小口造具細册由委員領欵擬於十月初分道掦镳馳往各庄散放云○駐津之英美各牧師見義勇爲歴向各西商多方勸募擬集有成數卽分别散放以助官欵之不及上月二十一二等日邀衆聚議事不厭煩垂斃災民或得九死一生當戴厚澤深仁於無旣矣 
[廣試紀餘]  
　　樊介軒文宗科試文童先出牌招覆如額進三十名者招至一百名必擇其文字優長且與正塲符合然後發案取進覆試之日高坐堂皇監視諸弊革除凈盡故所拔悉屬眞才云○從化縣某童年方弱冠頗著文名縣試得列案元學憲竟擯而不錄聞因招覆日悞犯塲規故也事後抑鬱無聊屢欲自尋短見幸均由家人知覺解救得生○上月十八晚流水井某試館被匪行竊上日適値塲期諸人出塲後精神困倦深入睡鄉無有知者及天明見門户洞開始知被盜查檢各物已空諸所有當卽赴縣禀報縣宰允爲飭查然海底撈針終難尋獲也○某孝廉冐名入塲爲人槍替巡差當塲拿獲禀諸學憲交提調官審辦次日卽枷號頭門示衆孝廉自慚形穢以布掩其面目不敢見人後出番餅數十枚雇人代枷遂得逍遥事外猶憶數日前滬上博經里火發有匪入魏玉亭者乘機搶刦旣被包探所獲讞員朱森庭明府惡其專以搶火爲事笞責之後枷示火塲魏以手巾蒙頭不使人得識具面意者該孝廉亦師魏之故智歟嘻 
[外洋撮要]  
　　介於黑海裏海之間有地名亞們你亞者爲土耳其之屬地屢被土耳其刑驅勢迫積忿已久現擬籲求俄羅斯保護以免苛政之猛於虎按土耳其前有屬地曰布魯嘉亦被土耳其政教號令格外苛求爰求俄羅斯保護有恃不恐於八年前起與土耳其交戰當已不屬土耳其矣亞們你亞之舉意與布魯嘉將毋同○風聞俄羅斯經營疆界擬禁華人之往黑龍江外者而南洋星架波則以華人之來多多益善去年到者較稀官斯土者爰設法招徠俾　賓至如歸之樂南北之不同又如此○向來關稅之輕重繫乎商務之盛衰故欲招徠商賈必以薄賦輕徭爲第一要義試譯一事以印証之溯自法國撫有越南通商於開封地方傍有紅河上通雲南之蒙自下接矎州之北海其初商賈雲集自法人征榷較重於是裹足不前爲叢驅雀爲淵驅魚均於北海匯歸持籌握算查西歴一千八百八十四年北海關稅僅征銀八萬二千九百餘兩而一千八百八十五年竟至一十一萬二千五百餘兩一千八百八十六年至一十三萬四千四百餘兩一千八百八十七年至二十三萬一千五百餘兩一千八百八十八年至二十八萬九千七百九十餘兩一千八百八十九年又至三十二萬七千八百餘兩從此日新月盛更富層累而上稅歛之不宜過重於此可見一斑矣○居紅海地中海之間有地名學士者來往船隻往往爲此地所阻必須繞越數萬里之遥旣多不便且躭延時日當由法國人於學士地方鑿通一河自是二十年來行走船隻甚爲利便刻聞南北亞美利加洲之間與學士地方相類曾於一千八百五十年間築一鐵路嗣因此路不便擬仿照學士地方開通一河長六百餘里内已有之湖約長五百餘里所開山地不足百里先年經開通學士地方之法國人經理其事所費不貲迄無成效嗣因無欵可籌未能舉辦現有美國人集欵於去歲興工六年後卽可告竣統計所費不下七千萬金工程固屬浩大然鑿通之後旣免繞越之勞更覺往來甚便洵有益之舉也○九月十六日報登各國墾荒一則内言亞非利加洲荒地最多目下英法德比等國在於其地設局開墾等語兹番俄國以各國旣有志拓土闢疆亦思奮發有爲擬於土耳其所屬黑海東海之亞們亞地方開闢荒蕪據爲已有先年無鐵路可通辦此不易近年所造之鐵路經已四通八達故欲馳域外之觀以遂其蠧食鯨吞之志鐵路之有益如此○數十年前英國擬定章程每年發二萬金作爲鼓勵人材之費將此欵分發十數處每處擇才力過人者或有人獨出心裁設爲新法每人賞給六百金自是人材輩出蔚爲國華則該國作人造士之心可謂美善矣○天下五大洲以歐洲鐵路爲最多而北亞美利加洲自東海至於西海造成之鐵路已有五道其最大者約長一萬餘里十九年前南亞美利加洲有人修一鐵路自東海止於西海僅長二千七百餘里其地山最多而亦最高歐洲鐵路所走最高之處不過五百七十五丈而亞美利加洲之山竟有一千零四十五丈之高車行甚屬不易且猶有難者火車不能自西徂東直往無前因車轍不同内有一節五尺六寛者一節四尺八寸半寛者有一節三尺三寸寛者必須換車方能過去自動工之日起至今已逾十數年再閱兩歲卽可全工告竣矣○鐵路之有益於國有利於民泰西各國皆知之矣故暹羅國於二年前一面派人一面准他國人在於徧國測量道路目下各處道圖經已繪成不日先開一路計每英里之費不過四千磅每華里合中國銀四千餘兩所費有限面獲利靡窮暹羅知其然也故於鐵路竭力講求經之營之不日成之可爲暹羅詠之矣○由張家口往俄羅斯原以恰克圖地方爲樞紐然而貿遷有無者生計日蹙關心時事者統計該處歴年貿易銀錢多寡不禁感慨繫之按西歴一千八百八十八年計交易銀六百萬羅卜一千八百八十九年計五百五十萬羅卜至今一千八百九十年又僅三百五十萬羅卜而俄羅斯購買吾華茶葉亦日少一日前年購銀一千九百萬羅卜去年只購一千四百萬羅卜每况而愈下可勝浩歎○合印度國煤礦計一百七十所現在工作者僅六十七所卽此六十七所出煤亦寥寥無幾每所計只一百五十萬墩云以上選時報 
[潤喜雨]  
　　鎭江不雨者已兩月矣四鄉黎庶無不望蒼蒼者早沛甘霖庶幾土潤可耕得以及時種麥丹徒縣帥邑尊關心民瘼擇吉上月二十日出示禁屠就郡廟設壇求雨二十三日復以神道設教舁都天大帝偶像往萬壽宮設壇䖍禱以祝釐之地作選佛之塲一瓣心香昕宵敬爇至二十五日夜半黑雲蔽野細雨霏霏繼而濺玉跳珠滂沱不息翌日天曉雨師始捲旂而回一時蔀屋鄉民歡聲雷動咸謂來歲可免春荒矣 
[娼賭二案]  
　　鎭江西門外人李某生有一子撫某姓貧家女爲媳童養在家近已及笄碧玉小家天然可愛亂頭粗服越顯丰姿李每與所識之黃魚婦言之黃魚笑曰汝明明有錢樹在家尙時向老娘借釵環付質老骨頭直應餓死恐永無發跡之期矣李曰然則奈何曰似此小嬌生妾之可得數十金妓之百餘金當立致也李以難覔鴆媒慮黃魚乃銳身自任帶至滬上售與某花烟館得洋一百六十元事爲媳母所聞以偪良爲娼等詞控諸縣署帥邑尊大怒立提李及黃魚到案始猶狡賴繼以受刑不過供出實情邑尊遂飭差赴上海將媳提回交其母具領李及黃魚則同荷一枷逐　押令游街示衆須俟枷期旣滿然後開釋回家當游行時有人嘲之曰官旣以肉鼓吹待爾復令可對面談心爾等得此亦云樂矣李急欲學龜之縮頭而頸爲枷板所格乃赬顔對之曰子非魚安知我得魚之樂乎○丹徒縣帥邑尊嚴禁賭博有犯必懲一日有甲乙丙三賭徒依然藐視茕符私自開塲聚賭坊保知覺禀明　堂邑尊立卽簽差往拘幾如迅雷之不及掩耳將甲乙丙一同拘獲其餘與賭者則已四散奔逃庭訊之餘三人歴認聚賭不諱因判令各予重責同荷一大枷於上月二十八日押令游街示衆并製高脚牌一面上書犯事情由由坊保荷之鳴鑼宣示有見者謂三人一長二矮長者居中似挑擔矮者則兩頭懸掛如已宰之猪云 
[武林卽事]  
　　前江蘇臬司應敏齋廉訪乞休歸里去年水災在籍辦理賑務實惠及民所謂萬家生佛也今秋八月杪感冐風寒雜投湯劑漸卽濕痰上擁至重陽節前溘然長逝上月廿四日在上城朱第開吊各大憲均往祭奠自朝至暮車馬盈門頗稱熱閙云○學海堂陸山長辭赴京邸現聞撫憲崧振帥延請編修楊雪雨先生掌教○九月廿五日淸泰門外城脚下棄有初生幼孩次晨路旁見孩手一叚驚訝半晌尋至該 
 
 

Page 3

 
 
處祗餘下半截身子而頭與手足已不知去向想爲野獸吞食矣嗚呼慘哉 
[陶徑餘香]  
　　九江來信云前署江西鹽法道涂仲舫觀察椿年因丁外艱僑寓潯城讀禮杜門不出於今三年兹値服闋之期擇吉送栗主入祠隨於九月二十日釋孝官紳之詣公館道賀者冠盖輿馬甚覺喧闐○上月二十四日爲九江府學教授黃覺夫學博先鐸八旬弧誕文武官紳以及博士弟子無不衣冠濟濟祝嘏稱觴先期門下士公製小啓代柬速賓其詞曰盖聞授杖乞言朝廷重引年之典躋堂獻頌草野稱介壽之觴矧以洛社之耆英而爲儒林之師表年旣高於八　福尤備夫三多宜啓華筵用慶令誕恭維覺夫黃師臺望隆山斗品勵兼隅廿餘年講席高懸造士則賢豪輩出八千歲大椿止茂作人則壽考益徵際兹橘緑橙黃東瀛日麗共仰松蒼柏翠南極星煇特殷芹獻之忱願晉嵩祺之祝祈同人之廣集合知已以共襄並效鳬趨曷勝鵠跂四駢六儷亦頗典雅不佻也 
[秀州火刼]  
　　上月二十三日之晚嘉興秀水縣屬南匯鎭蔣正盛烟作樓上忽然火發時則工人皆已睡熟洎驚覺悌被焚斷遂皆赤身露體從屋上奔逃報鄰人四出鳴金遠近齊來施救又以鎭上無水龍等具祗憑人力灌澆以致火勢炎炎直至天明始熄是役也計燬前後三進共樓屋數十椽所失約在萬餘金實亦巨刼也 
[嘉興近事]  
　　上月二十五日有護軍旗親兵四十名由儘先把總羅元智統帶自省來禾暫駐關帝廟詢之知者云奉撫憲札派來以助冬防也○新任温處道福觀察裕道經禾郡赴府署拜會宗太守太守往舟次答拜隨卽解維○晚稻登塲頗慰篝車之願鄉民因集貲雇大　春菊部在南門内市興弄口土地廟前搭臺演劇盖以祝土地誕辰也○上月二十八日爲嘉屬新進諸生入學之期到者計百餘人午前宗太守公服升堂挨次點名循例賞給花紅隨排導送赴府學謁聖然後至明倫堂謁見學師旋又開道乘輿遍謁諸親族兩縣學新生則由趙劉兩邑尊親送儀節亦如之○有賣珠寳船由海甯來禾目言女兒年已及筓早經許字不意被船夥誘去並竊洋銀三百元是以來此尋覓旋有北門船上人云昨晚曾見一脚划船泊此中有男女各一翌晨卽開去不知所之賣珠寳者遂飛槳前往未識果能追獲否也○上月二十五日之晚大雨傾盆至二十六日淸晨始止上午仍旭日當空銅鉦朗照午刻復雨至初更時始住點二十八日仍晴暢○宗太守以市中洋價术短每圓祗易九百九十文特傳錢業出官人諭以此後不准再短不意三日中竟短至九百八十一文誠不解其何故也 
[公讌方伯]  
　　新任江蘇藩憲鄧方伯秉節來滬以天后宮爲行轅隨雇定大號滿江紅船以待赴蘇履任昨日亭午乘輿遍拜各員各員公備華筵邀請赴讌至婁縣張大令則已於前日來甲恭申迎迓云 
[巡捕會操]  
　　英租界老巡捕房空塲近日有英印華巡捕身穿號衣手持槍械操演各陣昨日下午三點鐘時麥總巡捕頭調集落班各捕會操指揮一切井井有條圍而觀看者殊形熱閙直至四點餘鐘始各分散 
[諭令補詞]  
　　昨有安徽當塗縣人婁待九投上海縣訴稱小的在治下二十三保十一圖引翔港開設茶食店昨忽有同鄉人婁金海婁長發婁春春等硬借錢文不遂所求擊毁雜物倉卒中復失去銀洋約値錢百餘千求大老爺卽賜提究陸邑尊諭令補詞候核 
[傳諭烟寮]  
　　本邑總巡陳寳渠太守到差任事已記報章兹悉帮辦朱森庭明府亦於前日到差仍以沉香閣爲公館昨日飭傳各烟館主諄諭一切 
[飭探查覆]  
　　某呂宋票行賣剩呂宋票二條及接電報知中頭彩行夥以爲業已出售與人行主邀人理論旋經調停行主及夥分得銀洋若干元酬謝居閒人若干元充賑若干元因此了結此已見諸前報兹悉此事爲捕房所聞飭各包探查明核奪云 
[侵佔官道]  
　　滬城内官街向本寛綽履道坦坦輿馬往來尙稱便利嗣後因居民私自佔地效尤者衆以致日形窄狹而小東門内沿城脚一帶被佔尤甚近有某甲在城根舊時基址盖造房屋該處附近某捐局因恐轎馬出入諸多未便且衆隣亦以爲干碍行人聨名投縣呈控日前上海縣陸邑尊順道踏勘見新搭木料果碍要道飭傳地甲諭令知房主不得造房碍路該房主遂諭卽將木料搬移别處以便行人又有某職員投縣禀稱該處對街之振豐泰老春和兩店將街沿石風窓欄杆裝出佔及官路有碍行人請爲查禁邑尊批俟淸道局委員查勘如果干碍應令拆讓云 
[英廨停訊]  
　　英會審員蔡二源太守力疾從公已列昨報兹悉太守因淸恙未愈昨日飭知各捕房停解案犯所有各案併歸今日解訊 
[案牘瑣紀]  
　　二百零六號華捕在路巡緝見唐沈氏同子唐春生春隆等與桑根壽陸阿桂等始而口角繼而爭毆一併帶至捕房巡捕頭命將一千人移送英公廨候訊○住居虹口地方之劉三喜投捕房訴稱妻虞氏不守婦道私回母家閱時已久今日在路相逢與之理論一味恃蠻請爲究辦巡捕頭飭包探張松樵立提虞氏連劉三喜一併移送英公廨聽候訊供發落 
[法界公堂瑣案]  
　　綽號斷耳仙人薙髮匠叚雲堯違犯行規覇佔同業巫谷瑞之地叚日前竟串同剃頭公所中之李義山並自稱差役之蘇阿二在租界將巫拔住城中希圖勒索適被巡街捕所見當將蘇李兩人拘獲訊押在案昨晨葛同轉莅公廨時飭包探將蘇李兩人帶案核訊旋據巫谷瑞反案伸訴前情同轉詰蘇阿二曰爾同李義山在租界拔人是何道理蘇供小的確在縣署中爲差役夥專以往來奔走爲事不敢與李串同拔人同轉以蘇旣稱是縣署差夥商之祁繙譯官將蘇送縣澈底根究復謂李義山曰爾乃公所中人爲何藉端滋詐胆敢在租界中違犯定章隨判先行枷號半個月期滿再行責釋又謂巫谷瑞曰此案本由縣署飭送公堂就近提訊惟叚雲堯等不來對質反有滋閙情事將案卷一併送往縣中定可將叚雲堯滋許之事嚴加究辦巫叩謝而退○通事禀宋福全奪搶鄉人包中白米當被鄉人扭押送案請究宋供該鄉人欠我工資因此取伊之米同轉謂一味胡言着押候笞責一百板○傭婦趙陸氏控被包福全偷竊水烟袋一枝拘獲人贓送案請究同轉着將包押候掌責八十下○德大成號夥吳云洲控稱向趙茂德購定檀香立有成票臨時出貨趙將新山檀香攙入混售爲比來案情究同轉着退出自向同業中秉公料理下期禀覆○秦錫坤前控妻王氏被周士林卽子蓮誘匿數年并將十三歲之女孩阿三變賣等情當經葛同轉飭差將周及王氏阿三等拘案訊押飭提經賣女孩之中間人等到案訊核此已詳紀前報昨經包探王榮培禀飭提中人柳蕙芳並傭婦嚴愛林現均來案請爲訊究秦錫坤偕母秦馬氏到案捕房中亦將在押之周子蓮並秦妻王氏女孩阿三等解案同轉着周子蓮暫行退下隨詰問秦王氏曰爾與周子蓮姘識幾時如何將女孩變賣於人供稱與周姘識已有七年賣女等事均由婆婆秦馬氏作主並非小婦人所爲同轉卽問柳蕙芳曰女孩阿三如何賣與爾家供稱由鄧鳳寳陸春和等將女孩賣與小的當出價洋九十二元立有筆據問買女作何用處供稱本欲作女兒嗣因我妻病死故將阿三嫁與奚老爺處爲媳婦收得身價洋一百二十元立有婚契同轉問秦錫坤曰今將爾女提案試問爾作何主見且此女已配與奚公館作媳婦亦不致飄茵墮溷秦稱務請大老爺將女給領回家俾得骨肉完聚同轉謂據周等禀爾乃常在上海如何一任爾妻將女孩變賣爾亦有不是處着帶周至案問賣女之身價洋元如何料理供所得之欵早已用完並無存留復謂柳蕙芳嚴愛林曰爾等所得奚公館之價洋一百二十元 
 
 

Page 4

 
 
總須交出供以前曾付鄧鳳寳陸春和等價洋九十二元亦請追還同轉謂販賣女孩本當究辦姑念將女轉賣與奚公館作媳情有可原着押候人錢兩保判周子蓮笞責二百板枷號一个月示衆王氏鞭背二百下以儆將來秦錫坤不應任妻姘人掌責八十下秦馬氏並女孩阿三仍交錫坤之親串劉丕嶼領去候追還身價銀洋始歸秦錫坤領回○怡和泰裝船行主王均控稱於八月廿七日飭茶房陸阿根送票銀數張共計七百廿八兩三錢五分六釐至往來之豐太錢庄當由豐太蓋有回單圖章及至九月中因陸阿根與别夥打架當卽辭歇至九月底與豐太莊結帳數目不符查究之下所有陸阿根經付之銀票七百餘兩未見收帳據錢莊人云實在未曾收到當時察知所蓋圖書大小不符恐　陸阿根作弊爲此將陸扭案請訊據豐太庄乙執事人陳光華至案禀稱我庄上圖章與送銀簿所盖之圖章確有不符務請察騐據陸阿根稱不敢私刻圖章此欵由錢庄帳房收去當塲蓋印與我無涉同轉謂陸不肯承認着包探帶陸往錢庄上質對如果付銀總有憑証飭俟下期核辦○包探王榮培禀積竊姚三十籍隷湖北落魄滬濱近在江天輪船偷竊衣包一個人贓並獲失主有事他適業已領贓而去今將竊賊送案請究同轉訊得姚犯竊之案不勝枚舉着押候笞責二百板○包探李雲發禀金桂生約同四五人深夜在馬路中吵閙西捕喝阻不理反敢辱駡當將金拘案請究金連連叩首並稱嗣後不敢爲非同轉謂姑念知悔着管押捕房三天○包探郁庭湘禀竊賊張金泉行竊杉板船上短衫一件當被拘獲送案請究張認竊不諱同轉判押候笞責一百板○王李郁三包探禀竊賊陳咸林在虹口電氣燈公司附近竊得皮箱一只將衣服押去又將押票藏在自來水橋底下同往吊到押票送案請究同轉詰問陳曰爾共竊幾次箱中可有洋銀供稱初次行竊箱中祇有衣服並當票六張所有破衣早經抛棄好衣共押洋四元餘同轉謂若不用刑諒不肯直說着押候比究○江孚輪船夥馬厚齋控王阿四僞作小工乘間行竊蓮子並藥材等物人贓並獲送案請究王供貪小起見不敢行竊同轉謂爾等在輪船上行竊最爲可惡着枷號半個月發馬頭示衆 
[賑捐誌謝]  
　　順直山東災况頻仍求賑之書疉至而善捐日弱籌辦殊艱大有顧此失彼之勢兹蒙源盛昇記寳號交來營口延緖氏賑銀一百兩蕪湖許永福寳號寄來問心氏經手施姓廟結存餘欵賑洋四十二元江右同人交來賑洋三十六元平陵德泰隆號寄來經募賑洋廿二元松下有心無力人爲祈令郎病愈勉子助賑洋二十元又元益典同人節省各會酒筵移賑洋二十元徐門龔氏四旬壽筵移賑洋十五元當此風霜凛冽災黎凍餓幾九死而一生荷蒙諸大善士情殷救濟德溥羣生早培福壽之基更積兒孫之慶爰請登報以誌弗諼上海四馬路高易籌賑同人陳德薰等謹識 
[許愿病愈]  
　　今有勉力氏善士爲令郎頓患肺風痰喘因在夜半無計可施叩求竃神許助順直棉衣洋六十元旋卽痰吐盌餘卽就安痊病家求神許愿莫若許助賑欵奏效甚速時近嚴寒罹厄村莊十分苦楚倘各處善士聞風興起彼無衣待授者可以向冬曦而忭舞矣上海北市絲業會館籌賑公所施善昌謹誌 
 [G　　>飛影閣新出第四號畫報 
　　戲者戲也原以供游戲而舒沈悶也乃臺上之笙歌瞭亮而門外巳血肉横飛非得雙管齊下法者雖極意摹繪恐不免有左支右絀之勢飛影閣主人獨爲其難將其中情節細意　帖而復以傳神之筆出之眞有驚神泣鬼之雄如火如荼之妙此外另有新聞六則百獸等三圖准於初三日出報欲購者請至申報舘帳房可也外埠各申昌及賣報人亦均有發　此佈 
　　辨正木輪　庚寅十月初二日利濟同泰豐合辦公司總辦李國棟及董事股友同啓 
　　昨滬報所登木輪靈捷一則據稱廣德昌廠主何得順自造仁濟義濟兩木輪船昨經何君邀請本埠諸紳董到船卽駛至大花園遊行約一下鐘時已行二十餘里其速可知在船諸君亦皆暵賞不置等語查該兩船與王君笙甫經手所造之信濟一船俱是本局中同事魏君勉齋一人自備資本與他兩人私定除諸君西樵因公在揚簡君星垣業巳作古外雖國棟與董事及有股諸君在滬緣曾訂明船係伊造不靈與局無于故向未商及而捒等亦向未預聞所以從前雖報登靈捷是否屬實定造者自有權衡故梀等訖未計較茲該三船業於上月廿八日早十一點鐘經魏君勉齋帶往蘇河試行至今未回實幷未有於昨日邀客駛至大花園游行之事且棟與董事及有股諸君向未蒙邀請到船今見報上張揚誠恐閱報諸君以爲棟等有意誑騙不得不特此聲明以辨其誣再本局同事人多無論賒借銀洋買賣什物定造房屋船隻俱惟經手人是問倘有私相授慨與本局無涉此佈　 
　　刼火紀餘 
　　太平府縣學宮因火藥局失愼炮彈轟擊致燬一空邑中諸生目擊情形咸有微子過殷之歎回念伊前創建之工經費之大宮牆萬仭蕩焉無存殊覺痛心疾首因聯名公禀地方有司請爲申明各大憲業奉批准代詳其禀稿縷叙地方受災情形原原本本較訪事人前紀頗爲詳細用特照錄於下其詞曰禀爲水師火藥局失愼災及聖宮禀陳情形仰乞申詳以重學校而崇祀典事竊以郡　自同治　年創建長江提恊兩署遂爲水師各營統會之區復於城內東南隅造設火藥局一所兼儲各色炮位大小炮子等項比經在城紳耆洞明利害諄諄禀求改建離城稍遠矌僻地所未蒙俯允前禀可稽自此以後居民終歲惶惶時恐災罹不測不料竟於本月念日已刻火藥局防守疏虞忽然轟炸霹靂一聲天昏地震城廂內外鬼泣神驚火勢旣等燎原磚石復同雨注加以大小炮子亂擊横衝以致附近者一家數口絕少全屍稍遠者十室九傾幾無完物男婦老幼或壓斃於牆垣或打傷於梁柱或中炮石面殞命或遭火烈而戕生慘目傷心不堪言狀死者旣無辜而受禍生者更露宿而風餐雖曰天災之流行亦由人謀之失當含冤莫訴夫復何言所最慘者當塗學宮兵燹後片石寸木蕩然無存同治六年問闔邑籌捐集欵三萬有餘鳩工五年之久民捐民辦竭盡脂膏光緖十四年重加修整毫無傾圮此次奇災自大成殿崇聖祠以及兩廡戟門尊經閣明倫堂時習日新兩齋鄉賢名宦忠義孝弟等祠槪遭殘燬兩學師衙署尤爲摧殘殆盡職等忝列膠庠實爲本原之地睹　瓦礫難存恝置之心亟宜整舊圖新工程甚鉅將欲因陋就簡措欵維艱盖近年民力實屬未紓此　情形尤爲可慘旣自顧之不睱欲急公而無從惟有瀝陳受災情形除禀明縣學師外合亟禀求縣老父台電鑒作主賞准申詳各大憲委員察勘該如何重修之處速請批示遵行免致雨飾風摧傾倒殆盡尤爲力無可施且先師神位露處一日不安是　倉猝禀求實有迫急之勢再文昌宮亦於兵燹後籌捐重建正殿三間頭門三間道院一所計欵兩千餘金亦同時傾倒有關祀典理宜速修合併聲明統祈詳核至被難災民顚沛流離並如何　恤似非職等所敢妄請戴德上禀當邑紳耆公呈　 
　　眞正人參補血生精延壽種子丸上洋英老巡捕房對門中和里內廣東詹誠德堂啓 
　　人參一物價値昂貴功力較速欲試其功則與虚人服之立能生精補氣近來巿上所售之謂參茸種子壯陽等名目丸藥者動誇神效每兩僅取錢數百文何其價之廉至如此耶古方有名黨參曰人參想必是用黨參而名其人參也假如製丸十兩中入眞正人參二兩核進貨價每兩需銀八九兩若人參三兩或四五兩其數更巨若資本短少所用之參購致參店其價每兩需銀十二三兩若製丸十兩人參兩三錢亦難到本如此不待智者然後知其有名無實也○本堂主人家藏補血生精丸一方不惜重資修合公於世用此丸用眞正人參爲君揀選地道藥材泡製精良煉膏人參末爲丸性味平和不燥不熱虚者實者服之皆宜有病能愈久服多壽令人多子誠衛生之要藥也夫人之生者得精血也精血一衰諸病並起若服巿上補丸類多燥熱烈性而且製煉不精虚者弱者最畏熱燥之劑服之非但無益而且恐有所害大凡少年子弟傷酒傷色眞元耗散以致有妻無子且慮壽天或年逾不惑左右精血漸衰之日疾病易生其病無不由虚而起風濕由虚而入故虚而自汗盜汗虚而驚惧目見怪異喘促氣短虚而腎氣虧損遺精白濁見色流精臨事不堅未交卽洩陽衰無子以致時常頭痛眩暈眼花目暗耳聾耳鳴或腹中心氣作痛或手足無力腰膝筋骨疼痛或飲食不進痰涎壅滯聲啞咳嗽勞傷吐血痰中帶紅便閉淋瀝嘔逆燥煩下血失氣夜寐不寗嗜臥困倦忡怔亂夢泄瀉久痢吐酸惡必手必足心內熱等症宜早調飬否則爲禍不淺但服此丸得人參之精氣復其元固其本精血充實何病之有世之艱於子嗣者更宜服此丸得元氣充足身體强健求子者一舉種得佳兒本堂之藥亦幸得其傳名矣請嘗試之方知奇效服時或早晚或午前空心開水呑下一錢此丸每兩定價銀四兩躉買廿兩價洋一百元零買者不折不扣每兩加捐費銀二錢半躉買廿兩加捐費洋六元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[放生局第三次善信捐數]  
　　元記洋貨號來台　府安平縣恊署内崇德堂李捐洋五十元湖南　化戴定邦捐九八銀十九兩五錢一分七　和　洋貨號來溪口公　堂共六户九八元七兩一錢二分通州洪覈桂堂洋六元梁聿修堂洋四元温州蘐堂四元保甡氏四元景德鐀隱憂子洋四元九江黎永慶堂洋四元三多堂捐九八　二兩二錢五分黔秋氏武穴補過子俞法元劉杏姐施良卿蕭記無名氏裘伍弟以上每名捐洋二元　寡尤齋銅洋二元勉力子悔過　鮑乾元樂善堂　仁安　孫堂匡悉　　豐和朱　道堂洽興和傅淸記厲在剛姚媛臣伊裴堂葛維良虚白齋厲寳成李良𠖐鹿樵主人居易　屋永記泰興厘局無名氏　紅杏堂共四户捐洋一元以上每户捐洋一元　仁記汪朝奉桑恆財陳崇蘭朱立本陳放生葛良翁以上每户捐洋五角敦　堂張捐大錢七百孫順記劉鈕泉水大全以上每名洋三角頴川錦記錢三百葉君財張長林虚順法孫　善劉生元陳增貴張寳生戒阿奎韓桂榮裘鏡靑落聚堂董叙王甘棠以上各户捐洋二角徐悛　洋一角沈服周洋一角丹三氏錢一百八月十六起九月十五日止共收　洋一百廿五元二角又銅洋二元九八元廿八兩九錢八分七厘大錢一千一文[  司事金秉鈞謹啓]  
[上海文報局恊振公所經收湖北署鄧從善堂經交頭批賑欵細户淸單]  
　　孝感縣正堂亢助九八半平沙銀一百兩○同顯堂銀十兩慶宣堂銀陸兩○孝感厘局趙司馬助錢十二千文又經募合局内外並分卡錢八千文○漢川縣河口厘局徐刺史　錢八千文又經募曾恊馨堂二千文味貧人董二千文五林氏無名氏兩户各四千文無名氏三户各三千文三省堂無名氏兩户各一千文○宜昌厘局李司馬助銀二十兩又經募晋昌當崇　銓兩户各四千文德順仁陸千文無名氏四千二百文陳德星卽遺安堂劉少諸李耀先　炳燃五户各二千文董萃華劉泊謀張亭支熊逵齋朱賓洲盛少梅瞿達夫何道生王長靑單蔭梧陳訓有乾元貞余　人德生義王蘭亭恆益公殷雨田疏建章譚輯五　敷甫余煥章黃小齋廿二户各一千文汪芝　郭讓泉歐陽瑞林張壽延四户各五百文汪子怡汪誠之兩户各四百文郁頌和荔生劉衡山趙小　陶　亭五户各三百文以上共計錢五十四千五百文合銀三十六兩五錢四分○求是主人助銀八兩○以上統共合九八半平沙銀二百十六兩二錢四分千九月初五日由本埠百川通崇號交到規元二百十六兩二錢四分合併聲明 
 
 
