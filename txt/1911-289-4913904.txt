# 1911 - 289 - 4913904

 

Page 1

 
 
   
 
 

Page 2

 
 
上諭 
[八月二十八日内閣奉]  
　　上諭監國攝政王面奉隆裕皇太后懿旨近來南省迭被水災今年湖北又有匪黨作亂俯念飢民難民流離蕩析深爲憫惻亟加恩賑撫現将孝欽顯皇后所遺宮中内帑内撥銀二十萬兩由内務府發交袁世凱派委妥員在湖北一带核實賑濟以惠災民欽此 
　　上諭松壽電奏據漳州道府等電禀本月初八日大雨連宵逹旦至十二早龍溪南靖兩縣河水陡漲冲决隄岸淤塞河道坍塌房屋淹斃入口災情奇重民食維艱等語覧奏殊深憫惻加恩著賞給帑銀二萬两由度支部給發該督迅派妥員核實散放毌令失所餘著照所議辦理該部知道欽此奉旨荆州左翼副都督著崇齡署理欽此 
　　上諭度支部奏請簡山西清理財政正監理官一摺福建候補知府謝啓華著賞加四品卿銜充山西清理財政正監理官欽此 
電旨奉旨蔭昌電奏督隊南下二十六日夜行抵信陽步隊第二十二標已由統带馬繼增於二十四日抵漢口江岸遇匪徒兩次來攻均經擊退拿獲三名奪獲馬匹服装等件混成第三協已由統領王占元於本日統率全抵灄口刻據探報逃匪仍據武漢尚無大股紛竄武昌城内叛兵潰散頗多已刋布告示令其繳械免罪以期解散口營現暫駐信陽俟混成第四鎭經過即督率尅日前進等語布置尙合機宜均照所擬辦理仍着該大臣妥愼籌畫相機勦撫以期掃蕩匪氛欽此監國攝政王鈐章奕劻那桐徐世昌署名 
代論 
[軍政府照會本埠錢業董事文]  
　　中華民國軍政府爲照會事本軍政府唱義誓師於今旬日其目的在驅除口口建立民國一掃從前之暴法苛政出吾同胞於水火之中即爲吾同胞雪祖宗之恥立子孫之基義旗所指老稚歡迎良以本軍 
[浙江銀行致新聞報館函稿]  
啓者頃閱貴報第三張第一頁載此次暫停付現係華商信成浙江四明興業四銀行此外外國各銀行及官銀號均照常收兌等語閱之殊甚詫異本行凡來鈔票無不立刻兌現雖巿面恐慌本行原有現洋儲備凡來支取者無不立付每日兌至四鐘始歇近在本埠訪事者不難一望而知貴報何所據而云本行暫停付現毁我同胞游揚外人希將根由宣示專條登報俾共週知否則本行惟有具控必須賠償名譽損失專此佈聞即希查照登報示復八月二十七日 
[浙江銀行致民立報館函稿]  
啓者頃閱貴報第五頁鄂江潮流之銀行一條有云信成四明浙江等銀行昨日巳于門首均貼廣告略謂華商各銀行公議凡持票取現者暫緩一禮拜給發等語本行現洋本早備足雖連日巿面恐慌無不隨取隨付未停片刻每日兌至四鐘方止門首並未貼有廣告衆目共見衆耳共聞貴報何所據而云門有廣告豈訪事者均無足無目並無耳者耶望速即查明宣示專條登報否則本行必行具控須賠償名譽損失也此布卽惟查明登報示覆八月念七日 
[蘇州留園義振游覽會展期開幕特别廣告]  
本會因今歲吾蘇適遭水患曾仿上海籌賑辦法假定留園特開義賑游覽會早荷各團體紳董曁各埠好善諸君均極贊成並捐助開辦會費本定於八月廿四廿五廿六日開會三天現因會内接到樂善諸君報告陳設物件者甚多一切手續尚須斟酌盡善當經同人公議展緩定於九月初七初八初九日舉行所有佈置各項除前報所登外並須力求完備以副游覽助振諸君之盛意至前所發之入塲劵仍一律照常通用特此佈告惟希亮鑒 
[頭等洋房住宅出租廣告]  
今有坐落英租界九江路十號内頭等洋房一所上下共十二間租金從亷出入近便伹作公館行轅更宜如欲租者問順全隆洋行賬房領看面議可也順全隆洋行告白 
[普樂惠登第植橡有限公司廣告]  
本公司於西十月十六號由董事會議决開收第二期股銀一兩分四次收欵每次交元二錢五分第一次之欵須在西十一月九號（即華九月十九日以前繳至總經理處并望携帶股單以便簽註以後續繳三期之款俟有定期再行登報宣佈　總經理甡記白 
[高大公館房屋召租]  
兹有高大洋式樓房一宅計三十餘間用作公館最爲相宜轎馬進出直到大門江西路泗涇路均可出入租界甚亷如合意者請至英大馬路泰昌外國木器號面議 
[遺失帳箱賞格]  
廿八日江孚船抵埠房艙内失落漢口介綸帳箱一只内係要帳别無值錢之物如有拾得者送至二馬路昇記綢莊内酬洋十元儲欵以侍 
[聲明匯票作廢]  
啓者綠於八月二十日有由漢口協同慶立出匯申八月底期交元記抬頭規元會票一萬五千兩計五千兩一張三千兩二千兩各二張因勢局變遷其銀在漢未曾收到巳與前途商妥會票一律作廢務祈中外各行號及政商學界人等萬勿收用以免交涉特此聲明　上海漢口協同慶謹白 
[葉大善士棣華八秩壽誕]  
今歲九月四日我葉大善士棣華先生八秩弧辰戚里朋簪咸謀所以爲先生壽者先生聞而固辭且曰吾受賢士大夫之諈諉董理普育堂十年矣窮民無吉環而待哺者恆五百餘人米薪日以昻籌捐日以艱岌岌焉恆　不給吾憂莫檡也欲卸吾責而不得也吾何敢言壽鍾玨等竊以先生好善之誠奉職之摯世俗浮文無所用之莫若移屏幛筐篚之資贊助善舉逕送普育堂藉代鞠　語曰仁者壽荀子曰美意延年以是爲先生壽不亦可乎凡與先生有雅故者願垂鑒焉　李鍾珏姚文　王震顧履桂等仝啓 
 
 

Page 3

 
 
政府立法至嚴防患至密師至之處秋毫無犯不但本軍兵隊悉守紀律不敢以一草一木擾累同胞即有遊手之輩心存貪婪乘機搶刦者亦當愼防於先辦儆於後故能市肆不警四民樂業較之起事之時更形整肅是在武漢居民及自兵間來者皆已盡悉乃聞沿海沿江各埠反無故驚擾紛紛向銀行錢莊等提款换票以致銀根奇緊金融機關大受擠迫市面頓起恐慌商民因之受累本軍政府見此情形深用憂慮以本軍政府伐罪弔民於維持治安保護商業之策籌之已熟凡大兵所克復各城鎭首先竭力設法保全市面務使吾同胞不爲軍事所累而義師未至之地乃忽有此無爲之驚惶使吾同胞不能各安生業是或本軍政府之苦心尙不爲吾同胞所盡諒须知本軍政府此次用兵實出於萬不得已甚不忍使吾同胞受此疑懼合當詳定辦法竭力帮助金融機關務使市面安堵如常吾同胞銀錢財産無有危險之虞寗使本軍政府費幾許手續不敢使吾同胞受絲毫之損失是則本軍政府宿昔之所自誓者吾同胞亦宜各矢天良顧全大局若徒顧一身互提現欵使市面空虚周轉不靈勢必受福者少受禍者多本軍政府雖有維持之心亦有無可如何之歎是則非軍政府負吾同胞吾同胞負軍政府矣相應瀝述苦心剴切陳説 
諸君子領袖商界信用素孚登高一呼響應自易尙望竭力設法爲之維持或則轉輾譬導或則揭明厥旨印刷傳單徧地分送俾一般社會咸曉然於義師所至絶不使市面有所變動损失同胞之利益不必互提现欵停用紙幣使受擠迫鬱滞市面牵動釀成種種之獘害至自陷於危險之境界亟爲設法自衛勿再作此無爲之舉金融機關庶得流通自如大局因以保全則本軍政府所切盼於同胞者諒亦 
　　諸君子所深表同情者也爲此照會 
　　貴執事查照施行須至照會者 
　　右照會 
錢　業　董　事　諸　先　生　鈞　鑒 
黄帝紀元肆千陸百零九年月日發 
按昨日午後有人手持官封信函投送錢市未及問明姓名即匆匆而去揭之則革命軍政府致錢業董事之照會請其維持銀市者也此事大可詫怪亟覓原稿刋錄於右尙願政界其亟留意 
專電 
　　三十日又戰革軍衹二千餘人官軍約萬五千人聞其結果有官軍三千人投降革軍 
　　二十七日僅小戰初革軍小挫後革軍獲勝二十八日大戰革軍都督黎元洪戎服乘馬親自督戰革軍大獲勝仗追逐一百餘里獲軍械糧餉無數二十九日復戰北軍援兵大至抄間道襲漢陽革軍半途襲擊之革軍人少鏖戰十餘時兩軍死傷山積薄暮始各收隊勝負不分 
　　又二十九日革黨分軍三千人携砲八尊力攻江岸車站官軍還擊勢弱艦隊先已上駛開砲 
助之戰五小時官軍仍敗四散而逃故死傷不多惟車站營地卒被革軍所奪 
　　革軍發砲極準約五砲中必有一砲命中故兵艦多駛避戰綫以外 
　　艦隊助戰甚不得力發百餘砲皆未中聞水兵確有異志 
　　二十八日之戰有兵艦一艘受傷二艘降敵水師兵氣大沮 
　　革軍分隊至信陽州迎擊蔭昌大軍已獲勝追北五十餘里乘勢據武勝關在隧道口安置大砲四尊阻截援軍南下 
　　革民軍臨時政府已設政事處爲行政總機關内分 
 
 

Page 4

 
 
七部（一）内務（二）外交（三）財政（四）交通（五）編制（六）司法（七）交書每部設部長副部長各一 
其下設一二等科員 
　　張彪聞已飮彈陣亡 
　　革軍由武昌電局通電各省報告城内安静 
　　傳聞河南兵隊亦革軍通氣有某營隊官已有投 
降書寄呈革軍都督 
　　九江甚危急按以上各電仍由漢口專差至九江拍發　　聞黄與擬由越南秘密入滇現在滇兵大有變叛之謠� 
（廣東） 
　　奉電旨四川總督岑春煊仍着赶紧調治早日赴川開缺廣西提督丁槐准其調往四川差遣岑已電復内閣允即力疾赴任（以上北京） 
　　蔭昌有電到京近攻漢口匪敗退　　鄂京官公電袁世凱乞勿慘殺生靈請示起程日期袁覆電應允並謂軍事緊追即日就道 
　　濤洵澤三大臣擬請監國奏皇太后續頒太皇太后遺帑擴充軍費 
某御史奏鄂事僅及一隅蜀省亂勢更鉅今用全力向鄂似屬非計并請飭端方嚴防勾結致釀大患當日電寄袁世凱端方閲看 
　　度支部奏餉急庫絀請電各省督撫将不急各務一律停辦騰作餉項 
　　軍諮府爲鄂亂開臨時討論會昨飭各員陳遞説帖 
　　豫撫電閣豫省迭遭水災糧食久乏已電晉魯兩省採購糧米十萬石藉供鄂軍糧台之用 
　　密交民政部多派偵探搜緝匿名揭帖獲到即行焚毁以免搖惑 
　　趙爾巽電已派奉軍九營入關拱衞京畿奉省兵力太單應速補募七營請准作正開銷 
　　魯撫電奏事機急迫請准息借巨款辦理防務度支部擬准 
　　念九日早晨革軍擊退官兵奪其營壘官兵潰散有避入砲艇者外國兵艦咸駛出戰線之外開官兵死傷者三人 
　　漢陽槍砲子彈運出極多現城内革軍寥寥　　官塲謂北京将有援兵至漢助戰然鐵路線現爲革軍所據北軍未必能來中國砲艦確是搖動革軍謂艦隊終必歸降 
　　廿九日之戰毁壤電線甚多大約非數日不能修好　　今日張彪脚爲槍彈所傷　　紅十字會現已組織完善實行醫救受傷軍士其總會設立在郵政局内聞今日革軍将行經租界 
（以上二十九日漢口電） 
　　官兵棄營向北退走並未與革軍抵抗中國兵艦退至下流漢口今日安静 
　　重慶美領事現在宜昌電稱宜昌現爲革軍所據未遇抗敵所慮者現銀缺少有鐵路工人一萬五千人未付工資恐其暴動滋擾 
　　駐京各國公使徇商家之請特向政府反對郵傅部取締電报新章政府已允通融辦理凡商家密碼電信如由公使或領事閲過准爲照發 
　　此間今日接革命軍蔓延消息大爲驚愕羣革軍規模遠大與政府将有不利大局從無如今日之危漢口一切舉動殊無詳報惟覺官軍與革軍無論何時開戰官軍必難得利兹又聞海軍将士亦有異心令人益爲震驚而政府仍謂鄂亂不日可以敉平據烟臺美領事報告山柬海濱一带近有海盗爲患烟臺某銀行業已倒閉　　長沙情形亦屬危險黄州已入革軍之手　　川省新軍大有變動西南一带聞亦多有興漢旗幟願投入革軍者官吏大半棄城而走（三十日重慶電） 
　　昨日上午十時本埠官塲接無線電音云十十七日漢口之戰官軍紛亂沿鐵路而退在租界以下所占之地位已爲革軍所占薩鎭冰所統各艦於二十八日奉命開往下游現中國之人無不贊革軍者 
 
 

Page 5

 
 
　　傳聞雲南省城兵變現亦失守官吏潛逃李督亦不知去向（三十日香港電） 
　　東京某報謂政府已将對華政策議决日皇業已批准一日政府俟中政府不能恢復秩序有礙日本利益之時始與中政府交涉二如中國各事須由外國干涉届時日政府将與各國合謀進行三如中政府不能征平鄂亂而革軍仍照现在之維持秩序及尊重外國利益則日本将承認革軍爲獨立之革命團體四日本目下之舉動仍守保護本國利益及人民之範圍（三十日東京電） 
　　倫敦電稱中國政府勢将傾覆北京滿員刻已預備逃難之計擬乘西比利亞火車赴歐洲聞已佈置御用專車以備急用北清鐵路亦備專車候用紐約唐人街開募革命經费助資者頗踴躍 
（三十日紐約電） 
　　今日上午革軍與官軍又戰革軍二千餘人官兵一萬五千人稄聞有官兵三千餘人投入革軍 
　　今日薩鎭冰往晤革軍黎都部會商保護漢口人民及商務事宜（三十日漢口電） 
　　北京日欽使謂星期三漢口之役有德國水兵一人爲流彈擊傷革軍與戰者三千人傷亡者三百人中國砲艦並未與聞戰事（以上譯西字報） 
[公電]  
　　江蘇諮議局今日開會江督張到局行禮定初四開議（南京） 
[漢口戰報（二）]  
　　二十七日之戰是日戰事中西各報所載情形不無歧異茲得確實消息當日與革軍開戰之兵係張彪陳得龍所轄未叛之鄂軍與豫省派來之未叛之汴兵混合爲一非蔭軍也其戰地在離漢鎭二十里之劉家廟當日兩軍原約午前十鐘開戰官軍先發制人七 
鐘乘革軍尙未列陳開槍轟擊革軍急還擊力戰約二小時官軍漸向後退並樹白旗革軍以爲降也即停槍站隊以進藉表歡迎不意已中官軍之計兩軍相近官軍復迎面開鎗痛擊革軍傷亡 
頗多急向後退以避其鋒時觀戰西人以官軍違背戰約頗不直之有某國人由革軍陳左連發二砲阻止官軍襲擊聞轟斃官軍多人於是 
革軍復整隊迎擊官軍且戰且走至傍晚時死者不可勝 
計除少數投降外餘均逃散惟事後某國人並不承認有開砲之事謂係革軍預置於此者不知如孰是 
另函云二十七早晨革命軍率馬步兵約千餘人又快砲四尊到劉家廟與張彪陳得龍所統之兵及永平前來之官兵鏖戰是日黎明革命軍即佈開戰線先放空槍示警官軍以實彈還擊兩軍遂互相轟擊革命军就地面蛇行而前愈行愈近砲兵亦同時射擊官兵不支乃漸漸引退革命軍追之相距不及一里官兵紛紛避入火車飛駛革命軍追之不及官兵就火車中還擊革軍受傷者甚多且軍火已将告罄於是陸續向後而退此時官軍甚爲得手不意午刻有某鐵廠之工人将鐵路拆斷十丈餘官兵所乘之火車飛駛而来不及覺察頓時翻倒革命軍伏兵見之乘勢力擊官 
兵逃避不遑死傷無數革命軍又開砲轟擊斃官兵數百官兵大敗而奔時革命軍又從武昌調來援兵一枝盡力追擊官兵愈不支即停戰及午後三鐘革軍又進攻官兵散紥平地革命軍屯據山上地勢較優故不及二小時官軍又败退走三十餘里死千數百人傷者無算革命軍死二三百人傷百餘人 
又一函云是日午後官軍據火車而戰漢口車站爲京漢之終點本有路缐十餘條日距離甚長火車往來飛駛官軍乘此開鎗亂擊甚爲得勢 
而革軍所發之鎗以其飛驶不定頗難命中其時革軍傷亡 
甚多急急向後引退不意陣左忽發二砲將官軍所用之車頭擊毁於是官軍不復能動革軍乘勢反身進攻官軍傷亡亦夥革军遂大獲 
勝仗或謂此二砲係某國守護租界之兵所放因官軍不守戰約故發砲阻之云並聞戰時有一兵艦在江心飛砲擊革命 
軍借此掩護官軍左翼詎革命軍 
 
 

Page 6

 
 
早在江邊設伏亦開砲擊之該艦頗受重傷未幾卽行沉没而餘艦無一開砲者其事甚奇 
　　二十八日之戰是日上午十一點半鐘兩軍復行惡戰官軍占下游江濱之地革軍斜向官軍缓進圖由側兜攻官軍官軍砲火並無效 
力其砲彈大半落於水中及村莊之中革軍步兵進行頗有秩序並携有三寸口徑之野戰砲是日觀戰西人祗有二人據大陸報訪員云此次戰事頗有可觀革軍開砲攻擊而官軍並不還擊僅向革軍陳前而進作半圓式以讓出地位俾革軍趨近此後兩軍距離漸近官軍乃發砲猛戰中國兵艦亦發砲助戰革軍不支已向後退走適後面援兵大至合力反攻竟得轉敗爲勝聞薩軍門原定開載時襲取武昌詎臨戰水兵皆不聽命不肯發砲並有欲駛離戰地者以致薩之戰略不能實行現在戰事暫停兩方面皆急急預備且據革軍統領黎元洪照會各領事自初五日後不復擔保租界之安寗據此以觀在此數日以内必更有一番大戰也 
[蘇諮議局發起阻借外兵]  
　　致各省諮議局電川鄂事變於全國大局世界公論均有極重之關係儗各逕電閣表示人民意見敝局電交日鄂變踵川事而起災荒之後復見兵革誠危急存亡之秋維持全局責在鈞閣竊念武漢居全國中心戰禍爲列强注目苟愼外交文明各國自無橫來干預之理深懼或進邪説借助外兵陷全 
國於必亡之地遠鋻前明近鋻亡韓心膽俱裂人民與國家休戚相關心所謂危不敢不告如 
不蒙鋻納是政府已代朝迁置國家於度外人民愛國之誠何以自効鈞閣又何以自處臨電惶急云云寗局 
　　致各報館函敝局致各省諮議局電稿請登大報借助外兵其害必至亡國此電不獨警告政府亦將使武漢一方深維 
斯義用請登報公布江蘇諮議局敬啟 
[革命軍起事紀（九）]  
　　鄂事初起郵電兩局均由革軍監守刻聞黎元洪因秩序已復機關一部最爲重要昨筋交通部遴派熟悉電碼人員并機器工師移入電報局修理一切電缐日内即可靈通矣又暫定郵政規則四條（一）總分局中外員司均仍其舊（二）遵照萬國郵政公 
會章程由軍政府派員稽查來往信（三）包裹衣件暫時停止郵寄（四）新聞紙類照舊辦理聞已由該部督照會郵政司查照施行又聞電話公總電報業經拆斷昨由該公司派令機匠往都督府安設電箱城内外新軍鎭協標營一律靈通局惟署商户修理尙須時日 
　　革軍佔據財政局後局務皆歸軍政府統轄前日黎元洪湯化襲等磋商統一辦法藩庫監庫官錢局造幣廠四處爲全省財政總機關業已派員清理將有頭緒特咨行該四處專任新軍餉需其軍政府則一意籌畫軍事進行參謀處則一意籌畫编制改革事宜 
　　黄州巡防營係陳得龍所統轄刻聞該隧餉需日久未發頗有携發潛逃沿途刧掠者革命軍見其軍心已澳由黎元洪遴委李猶龍黄楚關二人同赴該府招撫以厚軍力聞該二人已於二十五日領取川資起程馳往 
　　宜昌巡防隧統領崇歡自武昌陷後卽連夜乘長龍砲船開荆州圖聯合旗防爲恢復之讦兹聞已被第二營砲目（係駕駛班學生）私行刺殺其隧由官昌府金守世和接統果爾則宜昌失守之説確矣 
　　聞鸚鵝洲汀省木商帮首现籌集餉項二百餘萬暫行存儲預備接濟革軍之用并聞已函告黎部督如需用時可先飭知以便辦送又保安門外金壽木帮前日土匪搶刼由革軍馳往彈壓竟獲無羔故該帮亦願每年助餉入萬串左右已於二十四日告明四十一標蕭管带轉告黎都督批奬矣　　革民軍參谋部已將新軍歌擬定詞日地發殺中原大陸蛟龍起好男兒濯手整乾坤拔劍斫胡雲復我皇漢完我自由家國兩尊榮樂利蒸蒸世界大和雙肩肩此任 
　　武昌十城門均有大隧義軍保守各置機關大砲凡出入均間明來歴城門書有高聲説話四字以審查聲音小貿人等均得出入頗稱便利 
　　鄂軍起事後對於滿人多所殺戮近武昌城内各善堂以各街巷屍骸枕藉恐釀疫癘之災組機一紅十字會專行檢埋屍骸渍潔街道近各善堂皆已張掛十字旗又有在壁上粘貼十字者是亦善與也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要聞二]  
彊吏軍權之大活動 
　　自軍事調集之權奉旨統歸府部節制後各督撫電函力争未逹目的兹因鄂事猝起海軍部首先電致江皖贛湘四省督撫准其有調用兵輪特權江皖各督撫并紛紛以添募新軍爲言兹將來往電稿照錄如左 
　　海軍部電急南京張制台安慶朱撫台南昌馮撫台長沙余撫台鑒辰密各省有事准就近調用兵輪業經通電各艦隊統領及各船管带在案此次武昌失守經遵旨加派師船由薩統制親率赴漢除飭保民駐沽舞鳳駐魯及由各省電調海籌海容海琛巡洋艦通濟楚觀飛霆鏡清砲船回滬聽候調度外建安建威江元楚豫楚有楚泰砲船湖隼湖鷹湖鶚及辰宿雷艇均陸續到漢其餘飛鷹聯鯨南琛江亨江利江貞楚同楚謙登灜海策電砲艦湖鵬及列張雷艇分駐長江一带並經電薩統制及吳沈兩統領各省如需兵輪隨時就近察看情形相機分撥現在薩統制乘楚有赴漢沈統領暫駐滬一俟吳統領由象山回滬後沈统領即行赴漢特聞海軍養印 
　　江督電南昌馮撫台安慶朱撫台江蘇程撫台鑒辰密寗省擬添招勇營已電請内閣代奏文日武昌被革黨佔踞兵變城失長江下游關係重要人駿得信後即電請派輪巡護各商埠並抽集巡防隊以備策應扼守惟伏莾素多雖保不乘機蠢動災荒之後飢民徧地又恐被其煽惑保護防勦在在均需兵力寗省巡防止三十餘營分防至千餘里之遙零星散紮均難倉猝抽動浦口防軍雖係長江游擊之師惟因事先後調往皖蘇各省及徐州等處已居多數亦難一時調集至贛皖蘇各省兵力最形單薄下游地段線長現有防營不敷防守昨准鄂督電請派得力可靠巡防隊前往會勦頃准陸軍部電囑派得力軍隊扼守巡防隊係屢飭裁减經濳情奏請始獲從緩惟平時僅敷分防有事實難調集爲顧全長江大局計擬請照從前湘軍營制每營五百人添招十營按日給餉各爲巡防新軍由一至十挨次編號餉項軍械極形缺乏但當此危急之秋敢小勉爲其難已會商蘇撫設法共籌先行挪撥相應仰懇天恩俯賜照准以便刻日開招相機因應不勝迫切待命之至謹請代奏等情希知照人駿漾印 
　　皖撫電一南京張制台南昌 
馮撫台蘇州程撫台鑒洪密星帥梗電極佩藎籌寳前日電閣部即本此竟請添派兵輪數艘駐潯嚴守並請將原駐安慶大通蕪湖各輪均暫歸寳調遣以期迅赴事機旋准海軍部電復希卽就近調用並稱如需兵輪可與薩沈商派此次會奏應否將此層叙入求安帥卓裁主稿並挈賤衝爲禱寳敬印 
　　皖撫電二内閣王爺中堂鈞鑒鄂亂起後皖省人心搖動兼之今歲大水爲災遍地皆屬饑民時時有肇亂之象皖省處長江中權爲出入樞紐防備尤不可稍懈刻下於皖省沿江要地如東西梁山及攔江磯等地皆已密爲防範但皖省兵力太薄不敷分布擬再添募新軍預籌對付以應緩急 
[江督大借外債之機會]  
　　江督借款五百萬業奉特旨允准已見前報兹悉江督張人駿自聞鄂亂消息後卽於二十二日有電抵京略稱省城飢民遍地賑恤須欵甚多現在鄂亂猝發人心惶惑處處設防尤宜寛籌餉糈以固結宜士　曾電奏請准借洋欵五百萬以資要用旋奉飭俟交諮議局議决施行現在情形危急萬分若不預爲籌措誠恐匪徒煽惑飢民爲鄂省響應南京爲長江下游重鎭大局將不堪設想可否即准其借欵五百萬以應急需聞已有旨允准矣 
[蘇垣維持錢荒之规劃]  
蘇市现銀缺乏業由司庫撥洋二十萬元暫資接濟茲聞有王俞二富商續行擔任籌欵現洋二十萬元一面先由二姓所開之某某錢莊發用流行洋票以維市面而便流通紗緞業以銀根奇緊不敷周轉而城内機匠倚爲生活者十餘萬人又不能停放機工現由雲錦公所某董事聯合同業之殷實者數十家籌集資本擬設一臨時公典俾存貨者得以暫押借欵接濟機工免致輟業肇禍米業公所日昨發出傳單略誰近綠鄂亂牽動各處市面現洋缺乏存欵又不能提取而吾業糴貨須用現欵交易茲經公所集議如蒙紳商賜顧概叨現交一時居民之計口而食者又將愁無米之炊矣 
[杭垣繹騷近狀]  
杭垣　鄂亂蔓延防務吃緊二十 
 
 

Page 11

 
 
　　八九兩日各界紛紛搬逃人心愈亂雖經官廳剴切文告宣布水陸捷電其勢稍殺並經某紳條陳力請中座憲眷出游以杜謠隊中座頗韙其議特於三十日上午九時增帥太夫人率領眷屬出游西湖歸途由錢塘門入城經大街回轅羣疑始釋惟二十七日菜市橋河下忽到一張姓大員賃居民房軍撫兩憲以次紛往拜會並由警道加派特别巡警前往保護迄今三日該大員並未出門回拜致民間擬議不一經有人探訪司阍者據稱係旗籍大員由南京來此詢其是否張姓語極枝梧以此人尤疑之至撫院前調前左後三路巡防隊一律到省昨今兩日槪調入城分紥新舊銅元局軍械子藥庫等處其八十二標一二三營新軍專任游巡每晨六點鐘時更換一次浙洋統領沈棋山副戎亦於晚電調來省改充省防統領即以沈統領士鰲改仟浙洋以永其乏商界錢典兩業因銀根已涸勢極危迫二十八午錢業羣集總商會請再借庫款撫憲允借京餉銀十萬兩衆商咸以無法換兑要求改撥現洋總協理往返數四庫中委無存洋時迫期促勢將罷市直至夜半十二點鐘突接上海大清銀行復電准三十日午後三時特放專車裝洋三十萬元暫資救急衆商立刋傳單知照各業一面由商會函禀中座謂新幣概係龍洋應請迅速出示與現市墨銀一律通用以維危局現此項銀元已於三十日傍晚到埠特派巡防隊勇八十名赴車站摃運即由大街入行以慰人心典業全體復於三十日下午續開臨時會籌議濟急辦法决議請商會移知勸業道卽晚出示曉諭典質衣飾仍以每人兩元爲限現在全城人心稍稍安靖絲綢兩業創辦民團已聯合紳學界准九月朔午後假座師範學堂特開大會擬即先招二千名專任商界守衛一切經費悉由捐募惟槍械一項聞諮議局已呈請大吏要求或可核准照撥至諮議局常會已届開幕照章五日前先行選舉常駐議員至及各科審查審議等職不料鄂亂發現警報紛傳各議員携裝潛遁者多至數十人甚至有僞稱就醫匿居拱埠妓館者二十九日選舉延會仍缺四名（以三分之二計）三十日再延會更缺至十三名議長陳介石萬分惶窘密謀書記長派人四出追踵准於初一日上午先行開幕禮萬一仍不足數下午宣告延會云 
[贛省嚴防鄂亂種種]  
　　贛撫馮中丞自接鄂亂警 
電預備軍事防堵極嚴派去鄂境新軍三標一二兩營業經酌調回省以重防守惟聞九江關道保恆知府璞良均屬旗人因爲鄂黨主張排滿頗形慌恐先後有電來省求賜交卸以全生命馮撫會商司道以亂事之秋不敢輕易大員徒事張皇以致人心思亂復於念六日召集司道决議潯地重要奏派提法司張檢（係實缺警道升署）於念七日乘輪赴潯督辦江防以鎭人心而保治安 
　　贛勸業道傅苕生觀察爲鄂亂牽動市面以致銀根驟緊洋色陡漲人心惶恐有碍大局會同商務總會總理鄒安孟協理龔十材磋議維持方法懇院發給八平現銀十萬兩又票銀十萬兩分塡票紙多張蓋用藩司印信官號關防由會轉給各錢店專爲應付提取現銀之用准三個月限滿持票向各該店兑銀當經馮撫允准諭飭官銀號趕緊繕寫銀票送印分别交會速發錢商鎭定市面並由院示自念五日起錢價五錢二分五釐一星期内不准會議漲跌以致洋色稍落英光每元作銀七錢六分七釐市面大定近日又因官銀錢總號發出紙幣過多一般人民持往兑取銅元者擁擠不堪幾釀亂事經馮撫電話飭令南昌縣及警務公所科長各員督兵前往彈壓規定限制始漸鬆退 
　　赣省警道陸長佑自鄂亂警聞之後已派密偵探人員六十餘名分赴省外及省垣城廂各地方偵察黨迹並派巡警敎練所學生一百名分發各區以備差遣惟城廂内外地面遼闊仍屬不數密布復於念六日添派四十名在河洲一带秘密偵察 
　　赣垣陸軍警察營管带吳乃楫現奉院諭派出巡邏警士日夜勤愼在街梭巡甚爲嚴密並有警兵輪班赴城外輪埠河沿一带偵察上下行人陸軍協統吳道介璋亦派密探改易服裝不動聲色在外梭巡尤爲密切并由湖口裝運格林大砲八尊子彈十箱於念六日抵省安設防堵而軍裝庫爲儲存軍火處所尤關緊要現經馮撫札調巡防前路改編 
 
 

Page 12

 
 
新軍三一三營軍隊入城分紥北營坊佑清寺藏儲軍火之處及省城適中之九江鎭行署等地駐紥以備不虞 
　　赣垣官府監獄五處罪犯衆多現當亂事之秋在在堪虞除城外貧民大工廠城内模範監獄及罪犯習藝所原有巡警駐守外而南新兩縣監獄及覊留人犯爲數極多南昌府武太守深恐若輩乘時思亂結黨越獄昨特禀商馮撫預備募勇分駐防守　　赣省市面繁盛洋商營業者亦復不少現因鄂亂吉安三五樟腦公司東洋人及英美紙烟公司洋人深恐此間匪徒藉亂擾害紛紛附輪下駛聞敎堂各敎士亦在預備赴滬暫避矣 
各埠通信雲南 
[雲南交通片片]  
　　鐵道愼越鐵路經法人謁力趕修於去年正月開車不意土質過鬆因雨水過多冲毁多處停車兩次今年入夏以來大雨彌月由河内至愼數處磚洞橋梁損壤極多旋修旋壤法人損失數百萬而通車尙須時日云 
電信雲南電信本歸官辦創設已三十餘年先只通商各埠設立目下業已推廣三迤殆遍今經熊劉兩觀察整頓夙弊稍清今年改歸部辦官報亦須收費惟各路電桿因久未修換時常倒塌今年雨水過多阻滞尤久往往京中來電延遲十餘日始到愼督前已電請郵部整頓郵政雲南郵便創設於七八年前先則只思茅蒙自腾越各洋關代八通信　則創設省　郵　規模狹小諸多腐敗近來稍爲發逹然弊端甚多往來信件投遞甚遲前由蒙自派一洋員來愼辦理事務愈見發逹各州縣皆推廣設立去年部中注意此事雲南改爲總局派郵務長克某及帮辦數人大加改革局務一新寄信匯銀之人幾爲之滿因錢道阻滞京津來信竟遲至兩月之久 
東三省 
[白金礦將非我有]  
　　蒙江州屬礦産頗饒惟白金一項産於松花江發源之地斷壁懸崖不易採挖若能設法開採獲利之厚正未有涯茲聞日前竟有日商數人前往該處私自測勘并繪圖立説以便研究開採方法想我國無人過問將來此礦又不免落他人手矣 
　　修濬柳河鉅欵核准 
　　開濬柳河議用栽樹培堤之法約共需欵十二萬元前經督帥與郵傳部往返電商籌議此事近聞業已議准由京奉鐵路局認洋五萬元奉省度支司撥洋七萬元故新民府金太守於二十一日來省請領以便運回尅日興工 
湖南 
[余撫嚴禁雀戲]  
湘省近年以來麻雀盛行幾徧全省多有因而敗家者撫院余中丞有鑒於此特面諭藩司巡警道謂欲禁麻雀須先從官塲入手如有故違務即嚴行究治至各商家住户尤應從嚴查禁他如客棧旅館務須具切結違則處五十元以上之罰金民户亦然該司道等務各破除情面認眞辦理不得稍涉鬆懈云福建 
[泉州鹽價暫减]  
　　泉州官運局近日因倉存尙足頗恐滞销聞運使昨已電飭該局自七月起每斤鹽價暫减二文以冀暢銷 
[茶務講習所近狀]  
　　閩垣茶務講習所前經農會議定每年經費一千二百元茶商擔任其半餘則由官補助以南台十錦祠爲基址茲聞茶商以講習所爲茶農講求之地該商等不願認捐至官中補助經费雖由度支公所撥解恐一時尙難成立也 
安徽 
[電禁查驗洋票規費]  
　　安省各厘卡　驗洋票向章稽而不征本無照票規費嗣因奸商往往夾带私貨惟恐司扞盤查因而饋送驗票費有自一元至三四元不等請求免查遂致成爲習慣現在此項陋規久經禁絶昨聞南京交涉使有電來皖云據駐寗美領事函稱以近有某商運往六安州落地洋貨經過巢縣三河桃鎭等卡查騐司扦索照要費錢三百六十文並火柴手巾各物請飭查禁等情究竟是否奸商故意逞刁抑係司扞需索殊難懸揣茲經吳方伯先行電復一面札飭各該卡委員據實查明禀復以憑核辦云 
浙江 
[旗營止謠之宣告]  
　　三十日高等警察學堂某君上院面告撫院以學堂紛紛要求謂旗營承乾門上架有大砲四尊以致學生等異常恐惶勢將全堂解散而　警道亦言本署科員某君原住旗營現已被將軍限令出營撫院聞之甚爲異怪即時諭知袁參議至旂營左司處問明有無其事當由文左司告以巡　學堂離承乾門僅數百步耳何妨親去一觀乎袁參議始知告者之過旗營中當分出傳單一紙如下 
敬告者自鄂省匪擾後上海報紙遵有聞必登之例將一切謠言逐日宣佈正賴明逹之士折以情勢分别觀之然報中所登杭防城墻設砲以及寄居之人令其覆祖等事均屬子虚深恐以訛傳訛用特通告以表彼此毫無猜疑之意八協領通告 
[各屬續請災賑電一束]  
　　浙屬被水災重地廣而以杭嘉湖爲尤甚聞湖屬程安長德等縣前據該府迭次禀報並籌補救之策酌分平糴振濟以工代賑爲三事業經夏守第一次領去省倉米一千石補以本郡倉米九百石嗣據上海絲業會館楊紳兆鏊電禀撫院請借平耀欵二萬元省城急振會成立後復又准借截漕補運欵洋四萬元以此匯備急振或籌工振數已不少前經增中丞電飭該謢府會紳妥議按照各縣精形分别辦理其餘因災暴動搶刦各案亦三次嚴飭地方印官會同防營加緊緝捕以保治安各在案日前又璩菱湖鎭自治會長孫紳詒謀等續又馳禀撫院以災後民情浮動防營奉調地方空虚環請先將蠲災分數或全行遞緩從速宣布以安民心現奉撫憲批飭藩司故擬照諮議局議决之災歉規則實行籌辦云又蘇屬農務分會金紳蓉鏡等續請再撥巨欵接濟外並請豁漕停征免租以蘇民困嚴治蟲災各情增中丞已批飭藩司將征糧問題查照災歉辦理外加派查勘虫災委員馳往曾勘現將虫傷禾稻取到數束札發勸業道專派農事試驗塲總理實地考驗以求殱滅救治之方迅速宣布以除農害云又請添撥巨欵力籌匀振者計台屬之黄仙太等縣温屬之永蘇瑞平等縣亦奉撫憲核准分飭災振事務所曁專委徐參立任國華兩太守秉公親勘會籌矣 
太倉 
[浮筒豈可擊船]  
　　崇明縣所屬海島之新水道東口曾由江海關設立浮筒一個原爲指示往來行船知所趨避起見詎近有民船皆在該浮筒上繫泊致被拖移離開原位殊違保護行船之意現由新關流星輪船巡哨至該處查見該浮筒已被拖離有三英里之遙因此日前德國大臣輪船在於該處擱淺且與來往行輪大有危險因特禀由新關税司咨請滬道迅飭崇明縣示禁餩處船户漁民切勿再在該浮筒上繫攪繩索致碍行船 
清談（東吳） 
[前數日武昌有童謠錄之]  
　　來來來。同胞來文武（有文昌武昌二門）城門不夜開。總督捧印走。將軍撒馬回。元寳翻身好太守頭頂香盤伏地哀。（官錢局提調朱守頭頂香盤匍匐地下乞哀革軍以足踢去之）快快快。同胞來。 
來來來。官軍來。哥哥弟弟皆親愛。鎗聲入地滅。大砲轟天開。（廿八日之戰北軍前隊皆以鎗頭向地艦隊則仰砲向天而轟）不願死祀表忠觀。但願生入武勝關。呸呸呸官軍來。 
 
 

Page 13

 
 
   
 
 

Page 14

 
 
   
 
 

Page 15

 
 
[驥製萬應虎骨熊油膏]  
此膏通三十六處血腫鎖二十四道骨節專治風寒濕熱手足拘攣骨節酸痛久年痞塊女子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五癆七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退還洋留心假冒須認明藥紙包上註册商標天馬爲記并轉角五開間門面方是的真切記切記上海盆湯衖絲業會館寗波路口五開間面門瓣香廬驥雲氏發行所謹啓●外埠來信須請寫明寗波路一百十五號 
[華泰洋行]  
本行專選英國名廠儀器測量尺經緯儀平水尺鋼帶羅盤針向盤鋼尺連條並一切繪圖器俱書籍等類兼售海圖向盤風雨表量天尺千里鏡零星不及細載賜顧者請至江西路廿九號華泰洋行 
[滋德醫院通告]  
本院長陳繼武醫生每日上午八時至下午三時門診三時至十時出診門診診金一元出診五元（路遠酌加）軍學界特别優待　上海西門外慶安里口本院啟（電話二七六六） 
[立止婦女白帶最速之法]  
廣東彭壽堂秘製婦科白帶靈丹○立服立止○神效異常○立止經期腹痛丸婦科真正參茸白鳳丸均每匣一元○郵票不收 
婦女白帶一症大傷元氣此症因濕熱積滯月經愆期或憂思怒鬱動情即洩寒痰疑聚膀胱受濕以致脾胃不和腰酸肚痛面黄肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之卽愈屢試屢驗其應如響功能除中宫之濕提下陷之氣化痰解鬱清火調元是以帶下卽止腹痛立愈連服七日包　脾胃健旺飲食加增月經調和身體强將非特止遺止帶之功實有廣嗣延年之妙○每盒一元○中盒二元大盒四元上海抛球塲南首河南路三層樓七號洋房廣東彭壽堂啓始創真正萬應如意丸油批發公 
[滄洲中西旅館廣告]  
本旅館開設上海泥城心靜安寺路卽哈　花園隔壁四層樓洋房外有花園樹臺亭閣等景足供遊賞館内上下周圍房間計百數十間大餐間能容各位六百座備有西樂西婦　挑各戲至彈子房會客廳酒排間堂樓間無不完備晚間則電燈照耀如晝每房間無論大小均有洗浴間所裝浴缸并冷熱水龍頭咸來自外洋器皿之講究裝飾之華美當初十日開巿首先到者英按察使繼而各國領事各巨紳商接踵而至正如山隂道上應接不暇之勢旋卽瞻仰上下無一不嘖嘖稱羡於不置僉云上海所設西人旅館推斯爲冠本旅館所用厨司均係西人細崽伏侍亦選精益求精之人未有不周到者也倘蒙中西官紳商喜於本旅館爲行轅尤爲歡迎至於出入迎送備有專車以利旅行承蒙惠臨如遇請客衆多者請預先定備無不周到特此佈聞電話六百零三號西總理台維司華經理郭慶恩啓 
[遺精不遺心感致驗]  
精乃養命種子苗莫道此症並無妨金剛百鍊丹濟世仙人傳我　傳人 
千方易得一效難求予患遺精之症念年以來醫治至今百無一靈甚至身瘦似柴神迷不醒飲食無味觀物不明非但育麟之艱且身巳難保事出　天由命感舍親傳敎獨有上海三馬路鍊雲藥房秘製金剛百鍊丸治遺精有中流砥柱之力得知之下當購一料計洋四元每日照法吞服初時未見其功服之七日漸見應驗食而知味精神漸覺强壯方信其丹有功嗣後又購一料隨服隨效非但遺精全愈而且身胖體健終日無倦此丹可稱有百鍊之功是有金剛之力予念年以來無日趨暢今則宿疾巳除則感佩之德故將靈驗實據刋於報章凡我同胞患此症者亦毋庸别求只須購得此丹功立見矣●杭省菜巿橋忍思堂汪白 
[治癡癲最靈方法]  
廣東彭壽堂秘製專治痴癲隂陽醒悟丹功效說○舖分上海英租界抛球塲南首河南路七號洋房交易 
邪入隂爲癲邪入陽爲狂癲文狂武總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神委頓言　不倫日夜嗜睡以邪併於隂也狂疾欲發多怒不臥兇狂喜殺目直詈罵不谟親疏以邪併入陽也癎發則吐涎神昏猝倒口噤牙緊手足抽搐而醒後頓如常人是其異也要之病源總不外痰氣驚風鬱火邪七者而己向來内外諸醫均無善治之法本堂不惜工本獨得隂陽醒悟丹秘方專治癲狂五癎各症百發百中内用龍涎沉香以化痰順氣安息　合以殺邪袪風牛黄珍珠以降火清心人參茯神以寗神定志麝香琥珀以通竅活血鬱金白　以開鬱去滯復佐以專治痴癲各藥雖極貴之品不减分毫發兌以來歷愈數萬人皆稱神效不論文武痴癲狂癎患經數十年醫藥無功但用開水化服一二粒能使癲狂大發之時立刻平復如常其患苦失再每日吞服此丹一日不使間斷不過十餘天包能永遠斷根所有痴癲情形保無再發屢試屢驗確有把握深知此丹之功千靈萬妥穩爲聖藥真不媿也每粒一元每料念粒十八元 
[盖世奇方耳聾還聰丸]  
上海鍊雲藥房秘製奇方治耳聖藥服則包愈不靈還銀開設英界三馬路西首小華園斜對面鼎豐里内石庫門内便是 
耳聾一症治法最難其病皆由腎水虧損肝經鬱熱或大怒傷肝或相火上炎或腎經之火上攻清竅或氣虚隂虧血不暢行或　病時誤服燥熱藥劑致有耳鳴耳脹耳痛耳襲之症蓋人身耳目爲最要五官無論士農工商兩耳重聽則形如木偶何等不便巿上雖有治耳之藥惜皆有其名而無實濟本主人心甚憫之故不惜十餘年苦心與中西名醫研究細考化學博士窮究解開剖悉耳聾緣由於甲辰年始得出奇良方以鎮下清上爲主攝清氣除濁熱退虚火生津液增補肝腎之虧開通清孔之　與尋常問世之丸大有天壤之别不拘男婦老幼如患耳聾服之五天無不立聰出售以來治愈之人數不勝計各處謝函積卷盈案誠地球中獨一無二之聖藥治耳聾　世之奇方也○初起二盒見效久聾一料還聽如一二十年老聾連服三料包能除根每洋一元每料六盒洋五元遠埠郵購原班回件 
[内外痔瘡連根脫落]  
必須認明○京都天寳齋○始創珍珠人參蘆八寳化痔散此散獨重珍熊膽人參蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致寳由肝脾腎三經虚損而成日久則生管成漏破孔穿腸膿血淋漓痛　難忍本齋不惜工本修合家藏秘方以真正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便無無艱苦最奇者愈後非但永不再發且喜身體强健飯量加增屢試屢驗凡醫藥不能見效但服極品消痔丸真藥到病除真化痔之仙丹也如症輕者二三盒重者一料絶根每盒二元每料六盒洋十元加外搽珍珠熊膽入寳化痔散每瓶二元▲如散丸並用效驗愈速雖十年念年之惡痔可一敷立刻止痛切勿輕視▲遠埠函購郵政妥速信力自給鋪分上海二馬路西鼎新里京都天寳齋啓 
[聲明]  
敬啓者三小兒毓藩現巳年逾弱冠自能成立在滬創有事業所有盈虧及經手各事與余及諸兒孫輩無涉特此登報聲明以清　限裘景恂啓 
[遺失棧收條]  
今失去怡單棧收條三紙第二百卅五牛皮廿二件又二百五十七一件又二百七十一兩件該單中途遺失以向該棧言明作爲廢紙乞各寳行號切勿收用特登申新二報瑞記洋行告白 
[召租]  
今有北四川路新造高大洋樓數十宅電燈自來火俱全且電車卽在門前停站住宅公館均甚相宜如欲租者請到後馬路乾記弄姚幕記經租帳房領看可也 
[醉墨生諭相一角]  
庽英大馬路郵政分局隔壁香粉弄連元棧内 
[三日愈癩疥瘡藥]  
每　二角不效還洋上法英二馬路晝錦里保太和啓 
[遺失莊票]  
今遺失賡裕莊票一千九百七十三九月初二期計　元五千兩當經咨照該莊聲明遺失作廢　未週知爲特登報告明　廣泰甡謹啓 
[召租]  
東西華德路洋房四宅第念九卅卅一卅二號又唐家衖鴻興里二開間二廂房一宅如欲租者問管門人領看租金格外公道生記經租帳房啓 
[聲明作保]  
僕年巳花甲常患疾病早難保幕小孩年幼難乎爲繼小棧在外往來均巳清楚代人作保一律作廢恐未週知登報聲明周昌記棧啓 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[GHNERAL　ELECTRIC　Co　of　NEw　YORK]  
慎昌洋行廣告 
啓者小行現經理英國電器總公司一切事務奉天行經理此佈圓明園路五號 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　滬道劉觀察前日函致新關税司查禁裝載銀洋出口俾救本埠現洋之缺乏茲悉税司墨君昨接香港電稱將於日内有百萬現銀現洋運滬接濟等語昨已函致滬道請移商會傳諭各商知照矣 
本縣田大令以川鄂事起本埠人心惶惶所有改過局及自新待質兩所押犯人類過多勢甚擁擠恐有滋鬧情事特於前日檢齊各犯案卷察閲一週遂即分别輕重或收緊脚鐐或酌予保釋查有朱廷貴王鳳山僧眞修僧和一徐仲魯沈哭寶陳大本薜木全王阿三魏家宏等共三十名命盗各重犯飭令嚴緊收鐐所有將次期滿之改過局犯湯根全沈寶容張清雲蔡阿桃陸金堂王阿堂陳小九王阿寶張得勝毛阿金吳炳生姜金眼等十二人則於昨日飭提到案訓勉一番即行開釋 
[董保殺民記]  
　　浦東陳家巷地方課勤院内豪董秦錫田胡雲橋十六十七圖劣保蔡尙坤綽號百曉李良洲康月忠等將敎民沈錫彬勒捐誣竊刑斃一案已經田大令驗訊明確將蔡李康三劣保带案迭次研訊分别交差看管一面通禀各大憲請示辦理正在核辦間又有該處鄉民張錫桃顧阿大顧阿和王家才等均受課勤院荼毒投縣攔輿遞禀喊寃情形屢誌前報茲將張錫桃等禀批摘錄於下張錫桃禀批爾兄張金桃被課勤院拘押是否另犯不法候提訊奪又批顧阿和云旣係佔地不必再控又批顧阿大云該民認罰洋元先出期票究因何事候飭吊核奪 
又批王家才云候分别比提移催 
[注意巡查鄂省避難人]  
　　鄂省革命軍起事後凡𨽻旗藉之� 
寓居武漢者紛紛東下羣以本埠租界爲安樂之鄉或居逆旅或賃住家近更日益增多捕房除飭探捕逐夜至各旅館嚴查外並詳詢避亂寓客行踨以免良莠混淆而保治安 
[捕頭深明大體]  
　　自武昌革命軍起事後各報館均將緊要電函榜示門前觀者爭先快覩望平街一带終日擁擠捕房特派中西各捕前往照料前晚有一賣橄欖小販驰担人叢田八百三十八號華捕見而驅逐詎張德寳周漢章兩少年以爲不應驅逐彼此爭執不休旁觀者疑有他故蜂擁上前正在紛擾間該捕忽被人毆擊兩下遂將張周兩人拘入捕房尾觀者數百人蠭湧至四馬路總巡捕房經捕頭询悉前情並由見証范根祿証明該捕並非張周二人毆打捕頭因事屬細微不予深究當將二人釋出大衆始紛紛散去 
[婦女宣講會第八次紀事]  
　　南市花衣街竹行衖城東女學社於昨日星期日）下午一時開第八次婦女宣講會首請蘇本嵒女士講（恆心作事得種種之效果及幸福）言辭甚爲懇摰繼由楊白民杜尙陵二君演講時事散會已三時半矣 
田大令移商務總分會曁城 
[自治公所文]  
　　爲移謂事照得上海本非産米之區居民糧食全恃外來接濟本年七月間因各處風潮陰雨米船停阻食米缺乏民情惶恐弱間如浦東一带并有搶米情事當經紳商電禀撫憲給照採辦蕪湖江堰等處外米藉以平减今因武漢不靖長江上游一带逃難人民紛紛來滬旅館客棧皆爲住滿而本埠外來客米向恃湘省接濟現因兵事交通阻絶則湘省之米勢難運輪到　夫來滬之人旣多則食米必倍於往日而運米交通有阻來源及減於平時入少出多若不未雨綢繆設一旦缺乏價復增昂則滬地近日民情皇皇鈔票兑現市面已受絶大之影響更何堪加以米貴之風潮或者謂晚禾收成在即轉瞬新榖登塲尙可無虞缺食不知今歳春夏以來底米本缺米價常昂而沿江沿湖各處自被七月間風潮陰雨多成災歉收成必大减色且隣近各省多被水灾以大局論米糧必形短缺以滬埠論食户又益增多應如何預爲籌畫以期有儲無患擬合備文移請爲此合移貴會煩爲查照希即會同城自治公所滬南商會邀同米業董事妥爲譯議應如何多辦外米寛　儲蓄仍剴勸米商禁止出口以裕民食而固治安一面調查現在南北市存米若干每月銷數若干一併見復以憑察酌禀報赢後存數銷數請米業董事轉致各行棧按五日一次開由米業彙總轉報以憑察核事關民食務請迅速議决示知幸弗稍稽望切須移 
瑣聞 
[城内]  
　　大令明白○民人李了頭控被蘇州人盛二爺串通伊戚姚鴻甫拐匿其妾唐氏一案前晚經本縣田大令升座二堂提訊據李了頭供小的之妾唐氏係於七月十一日走出不回嗣查係被姚鴻甫之戚盛二爺誘拐已將姚扭控工程局訊移案下求究質之姚鴻甫供不承認官問李曰爾妾幾歳了答稱二十八歳官謂李曰爾妾不是三歳兩歳平常不自管束任其在外吃大餐坐馬車义麻雀拜姊妹裝出種種由頭實則在外搭姘頭現今被盛誘逃如何妄累伊戚姚姓大爲申斥判李自去尋找不准與姚纏擾違干未便一併叱退 
　　花廳上之老爺不算數○浦東鄉婦張朱氏控地販楊金觀串通地保陸培生堂縷張沈氏堂兄張阿土等措贖田單盗賣一案前經帮審承明府訊斷察核契據抵出已有三十餘年本不准贖因楊金觀等串造絶契准令張朱氏備價取贖在案詎楊金觀串通地保陸培生等運動翻控前晚經田大令提訊張朱氏供堂叔公張阿生與我公公張小資係嫡兄弟張阿土係是堂兄早經分家各炊遺下二十四圖内内押出之田單一畝另上有祖坟一個内有棺柩四具被堂兄張阿土串通地保陸培生地販楊金觀等掯贖盗賣前由花廳上之老爺斷令婦入備價繳案領單令已將洋一百二十一元五角如數呈繳乞恩將單給領質之張阿土供地上坟墓另外劃出田四分餘者已經丈量售去得價洋一百二十元此地係父與伊公公之公産是以敢賣又訊張沈氏供兒子阿土出賣此地並未得知又訊楊金觀供此地父親買下已於光緖三十一年問過户完糧等語大令得供察核契據係同治五年間所立不准回贖朱氏不服堅稱前經斷定等語大令恕日前斷不能作憑今不遵斷定將繳案之洋充公張朱氏仍不服供稱洋要充公田單亦須充公大令諭謂楊金觀日勸爾再貼朱氏洋五十元楊俯首求减朱氏不允楊始肯認求限三天遂判張朱氏繳案之洋如數當堂發還田單發交地保陸培生轉交楊金觀向楊取洋五十元交給張朱氏具領一併斥退了案詎張朱氏　出後心懹不服即至主唆之張某處姘命旋竟解带自縊圖尋短見幸經早）救未遭其害並與原差囉　一夜盤踞不去嗣經衆人勸慰始肯怏怏而去 
　　冒牌大涉訟○徽入查濟傳前挳同族查頌修冒牌二妙堂一案曾經具禀滬道札行公共公堂查禁在案而公廨因未照辦故由查濟僙又赴督轅呈控茲奉張督憲批示云假冒商牌本爲商律所禁旣經吳縣訊斷又經上海道迭批查禁有案因何延未照辦仰候札飭上海道迅飭會審官查明辦理照復以免滋訟而恤商艱仍　農工商部批示云　　局解匪徒（）龍華鎭民人李大生投蹊鎭 
 
 

Page 19

 
 
巡防局禀控族人李全金烟賭交匪求爲派差押解到縣收禁以防在外擾事等情當經該局員准送到縣田大令諭飭值差小心看管候訊 
　　道轅紀事○城自治公所總董李鍾珏昨日因公詣道拜會候選縣丞汪鳴謙顓北馬橋巡防局員典史申式豐均禀見 
[南市]  
　　抵償貨欠○滬南合利靛青行執事蔡愼夫扭崇明李泰隆染坊主李善甫至裁判所控稱於宣統元年因該坊又在北沙鎭開設李泰祥分店後仍行往來取貨被欠貨洋七百九十三元有零後因欵懸無着將生財物件抵作貨欠现向接替反被其房主出阻藉將生財物件留難謂爲另有紏葛致未清理置款無着求請究斷經陳裁判訊得李供房主處欠欵已約將老店内歸理所有新店生財確確已抵給原告交保带領蔡至崇明點交生財並向房主疏通不得妄生阻力 
　　養想婦難免○敎中婦入朱朱氏松江産也前已憑媒聘定朱月英爲媳過門童養八年相安無異後忽逃回董家灣裏街毌舅朱小弟家留住四戴屢領不放前日氏又邀媒朱張氏往領反被毆擊因即扭控南區移經裁判所該氏呈上婚贴朱小弟力稱無之官命申斥復判戒資五十下諭令具結以後不许干涉月英供年廿二歳於十歳時過門後由母舅領回因在家欲　入搶親是以不願隨嫁判月英暫留命其姑商同原媒擇吉定姻方准領回 
[閘北]  
　　破屋關不住犯人○閘北太陽廟附近向爲庇寒所之房屋本極破敗現經巡警總局畧加修葺即改爲罪犯習藝所由各局發之犯共有八十餘名前晚八時半該犯等將栅門拆毁一擁而出逃去三四十名昨已陸續追獲七名暫押總局聽候訊辦 
　　拐匪未便交保○南林里破獲之大帮拐匪陳王氏一案解經總局訊實收押各節已記前投茲悉該拐匪中有王永一名廣東入亦係當塲拿獲提訊時供極狡展前日遣家屬投案懇求交保開釋陳裁判以王供甚支離未便交保諭候查明再行嚴辦 
　　恐係誣告○管阿升向開成衣店前日偕見証施石清金阿桂韓阿林金馮氏等投局控陳阿大金阿小搶取皮衣一件昨經舊區長提訊之下因管與見証人之供詞不符恐係揑情誣告判陳金二人開釋施等分别收押聽候查明核辦 
　　貧女死得可憐○山陽縣入唐陳氏带領十二歳之女名大高子逃荒來滬住居陸家庄草棚内求乞度日前晚該女患病身死因無力棺殮棄屍於道旁由二區崗巡查見歸局報告轉報分局即飭十一圖地保查明報堂收殮 
[英租界]  
　　草帽飛灰○前晚七時福建路四百八十四五號門牌德大草帽店披屋内忽然火發當經救火皮带車馳往流息惟毁零物數件而已 
　　群雌人綱○雉妓林老三林老四王小寳前晚均因在南京路拉客違章被捕查獲一併拘入捕房奉飭轉送公廨押候解究 
　　行人不小心○甬人蔡養志　在廣東路因行路不愼被五十號電車撞倒跌傷頭面由捕查見带入捕房飭送醫院醫治蔡以傷勢甚輕且定即日回藉遂張出自行醫治 
　　司機不小心○某洋入昨駕三百另六號汽車在南京路疾馳因不經心將行人錢雨香撞倒跌傷足骨由捕查見將錢带入捕房奉飭轉送仁濟醫院醫治一面飭探查明肇事汽車復核 
　　取締各廠汽管○英美租界内絲紗各廠每于黎明時拉放回聲（即汽管）以爲　令工人到廠工作之機關近因各廠等拉放回聲有逾所定時刻經英美捕房華捕張正巡官查悉昨特諭飭各捕房带捕嗣後或有廠家拉放回聲汽管逾十分鐘者着旣報告以便傳諭該廠不得再逾時刻云 
　　升降各地華捕○虹口美捕房一百七十九號華捕朱金才因看守病犯偷安假寐又英捕房一千另三十一號六百四十六號兩華捕均因行爲不端聲名惡劣昨經華捕張正巡官查悉諭將該三華捕一併斥革以儆又匯山捕房二百八十四號六百九十四號兩華捕均因在差獲賊有功亦經張君查悉諭著該兩捕下級升期着各提前三月以示獎勵 
　　捕頭不管錢債紏葛○妓女花再香近由老閘捕房三百十六號華捕爲中向妓傭朱老二等四人借得带擋洋四百元調至清和芳沿馬路懸牌應客詎花妓取洋後忽然翻誨各妓傭向論不服遂將爲中之三百十六號華捕扭入捕房控告經捕頭詢係錢債紏葛着自赴公廨控追 
　　浦灘近來一群摸竊賊○前日城内邑廟前裕隆錢莊夥劉金芳在外灘通商銀行門前被賊摸竊去鈔票洋四十元現洋五十五元又法界洋行街合豐北貨行夥徐永福亦在彼處被竊鈔票洋七十元又北福建路居人馮根生在二馬路外灘被竊鈔票洋一百十元業已先後至總巡捕房報請派探偵緝 
[美租界]  
　　艦兵胡閙○前晚有某國艦兵一名因醉在有恆路胡閙並攀登八號洋棧屋面失足墜下跌傷甚重由印捕禀報捕頭車送公濟醫院癈治再核 
　　包車夫尋釁北河南路四十五號梁交興家前雇余三王四爲包車夫因事歇退昨日余王二人向梁尋釁將其子梁阿星扭毆當報捕房飭探逮獲押候解辦 
　　酒醉洋人滋閙○又有甲乙二洋人亦因酒醉在西華得路滋閙印捕恐其肇禍拘入捕房押候酒醒核釋 
　　一羣男女互毆○婦人唐章氏昨與王阿蜜周阿興等在途不知何故將蘇長生扭毆由捕併送捕房候辦 
　　一件債欵紏葛○傳財林與章阿榮債欵紏葛昨日在途互扭被捕拘入捕房禀明候核 
[法租界]  
　　掉票紏葛○丁衆盛帳簿紙店主丁哲甫爲鄭某掉票案牽涉逮案中西官略詰數語以丁尙有某紙廠等附控追欠貨欵待訊姑寛判交保候示 
　　竊賊處分○王阿多陸阿生兩人俱是多 
年積竊今又行竊衣服鏡箱等物爲探獲案判王枷七天押三月六枷兩禮拜押三月期滿　逐出境又湖南人對買賊瞿云生亦因在德順祥洋貨店爲購物偷竊洋縐紗一疋送究判押一月滿期出境 
　　路政處大修電車軌道○工部局路政處以各馬路自行駛電車以來車軌兩旁之石子往往舗築不堅致易損陷咋持將各街低陷之處有須修築者一律換用石塊澆以栢油塡櫬上舗河泥滾平以期堅固 
　　巡街捕學習電車駕駛○捕房麥總巡近因各巡捕陸續添增入數衆多往往於出差站崗時遇電車行馳碰撞途人等情巡捕例應上前干涉然於行車内容諸多隔閡故特行遴選華捕學習駕駛電車機術以爲日後預備調遣之用業已與該公司商明已派九十九十四一百三十四等號三華捕在呂班路僻静處學習駕駛矣 
來函 
[錢業同人之宣言書]  
　　敬啟者鄂亂事起滬市恐慌愚民相率提現各莊牽連擱淺全埠商業將成糜爛其罪魁禍首一爲某銀行總董兼某局總辦王某一爲謝某一爲某或則把持新幣不肯接濟市面必須現銀購買甚至有督撫及度支部不能節制及我之語謬悍狂悖聞者切齒或則慫恿同行互相傾軋逼收現銀幸災樂禍或則逞能獻媚力阻維持長官受愚商民被害此三人者素爲輿諭所不齒鄉黨所不容乃猶敢倚憑勢𦦨倒行逆施致滬市大局全� 
行敗壤凡我商民莫不欲食其肉而寢其皮特敢專函奉告敬希貴主筆以董狐之筆揭破其奸以洩全埠商民之憤實爲幸甚錢業同人公啟 
[其二]  
　　鄂事發起由漢全滬各公司輪船買辦莫不大獲其利緣對於避難之人索價至數十元不等有人親見一老嫗携十二三齡之幼女倉皇來船某輪賬房索船價每人三 
 
 

Page 20

 
 
十元某嫗以身畔僅存三十元賬房卽强令幼女登岸同舟人均爲不平查外人尙肯佽助難民派船護送不取船價我國輪船賈辦竟如此乘人危難藉以漁利人道天理均所不顧所望華洋義賑會中西會董各慈善家函致各輪船公司將此等多收之費悉數充振亦義舉也 
[其三]  
鄂事緊急民命塗炭革軍官兵交戰在旣日前大戰傷亡兵士棄尸如山傷者無人救治困苦萬狀即武漢居民爲流彈所傷者不知凡幾爲天下最慘酷而不忍聞覩者甬紳沈仲禮觀察原屬紅十字會會董側然憫之特發宏願創立紳辦紅十字會遍請中西醫士看護學生等分甲乙丙三隊尅日出發以救兩軍傷亡軍士及受困居民茲定初三日假座大馬路小菜塲樓上開成立大會吾知旅滬紳商軍學各界及由武漢過滬曾經戰務紳商届時當必一體到會共襄善舉也 
海上閒談（鈍根） 
　　鄂亂之影響於上海。可謂無微不入。若製造局。若銀行錢莊。若棉花業。若輪船火車。若客棧房東。若廠工挑夫。莫不受其影響今且影響及於監犯矣。夫監犯與鄂亂。似乎毫無關係。然在田大令觀之。極有關係。蓋恐人多勢盛。一旦監變。等於兵變。於是將徐仲魯等收緊脚鐐。將湯根全等訓勉開釋。此亦監犯之有幸有不幸矣。在監犯初不料有革軍在湖北起事。而造成彼等之幸不幸。在革軍亦初不料因彼之起事。而有上海縣之監犯受其影響 
 
 
 

Page 21

 
 
   
 
 

Page 22

 
 
   
 
 

Page 23

 
 
[繪圖石印大字三國演義出現]  
本局近將三國演義情名畫家精繪細圖石印大字書寫工整使閱者不費目力校正圈點毫無訛誤精緻絶倫與舊日坊本大相逕庭共訂十六册定價大洋一元書印無多速購勿誤○各大書坊均有出售總發行所上海四馬路中彩文石印局啓 
[真崎洋行做掛麫機器]  
唉此機資本頗輕獲利甚重運用簡便而且物質堅固至於所製之掛麵切麵均係光潔可愛且又精細長短等無不隨意製造近來暢行各省巳購者咸相爭頌未辨者可速購此機一試方信言不虚妄仕商賜顧者祈駕臨敝行接洽遠埠函知即將價目圖本奉上不取分毫　上海虹口吳淞路中瑪禮孫路三號真崎洋行白 
[茂生保險公司謹啓]  
本行秘在英國列佛坡創辦皇后火險公司計有六十餘年自分設上海三馬路以來歷有年所凡經理保險一切　　務須公正保費從亷逾格克巳設遇不測賠償迅速故素爲中外紳商所信從今因舊址翻造房屋遷移於四川路第五十三號江海關後面照常經營如蒙賜顧欲保險者請至本帳房接洽可也經理姜桂生謹啓 
[萬永盛茶腿]  
本號創設上海英大馬路望平街口歷有多年自運金華茶腿提莊冲南香肉元蹄松花彩蛋一應俱全久荷各界稱許名馳中外邇遐信用竊維邇值改良之際若不精益求精難副貴客之雅意本主人有鑒於世特在西門斜橋設立寛暢棧房選聘名司加意改良特别新法親自選製衛生茶腿氣味甘美顔色鮮艶包藏三年永不走味特加本號圖印以辯真僞如蒙惠顧認明招牌庶不致悮 
[延豐仁壽保險儲蓄公司廣告]  
本公司總行設在天津成立以來甚爲發達兹因推廣營業起見經巳照章立成永豐有限公司備足資本銀二十萬元存貯東方匯理銀行所收會金保費均放於該銀行入會者同時受保不必醫生驗視惟本公司擔任保護利益甚大欲知祥細章程者請至法租界外洋經浜二號本公司取閱可也財政總局百利總辦龍仁副總辦馬利孫經理蔡鏞福潘維周 
[秘製肝氣立愈將軍丹]  
此丹並治九種心胃氣痛服則立愈●如吃過别藥不愈者請來一試方知實濟●不效還洋●以昭信實 
肝氣之症婦女最多或因怒氣傷肝或因晨昏不舒致傷肝木從此觸怒即發甚至氣逆不順肝堅如鐵食不下咽坐不安樂若不早澮變爲頭眩耳鳴目赤胸痛脇脹嘔逆胃呆隂縮筋骨疼痛等症且他年正氣一衰其發更甚每有因此殞命者古方有左金丸治法試之毫無效騐今本藥房不惜苦心訪得御方名曰將軍丹無論男女新舊肝氣之症服後神功立見若係二三年新患之症二瓶即可全愈如其一二十年舊恙至多一料永遠斷根包不　發萬試萬驗皆尅日見瘳從無復萌之人如此奇驗未敢秘藏特登報布告俾患斯疾者智得解脫呻吟牀席之苦則幸甚矣○每瓶實洋一元每料六瓶洋五元遠埠信購郵局回件 
上海三馬路西首小華園斜對面鼎豐里口鍊雲大藥房發售 
[英大馬路寳豐特别第十八號]  
英法西飯店廣告 
本館聘請海上名司烹調各國大菜西弍茶食應時佳點物品潔凈衛生氣味鮮美適口坐位寛敞應酬周到尚祈紳商學界惠臨嘗試方知言之不謬也此啓 
[（廣東彭壽堂聲明假冒）]  
真一分時止血止痛玉樹神油 
本堂秘製玉樹神油其奏效之神速無出其右專治牙痛頭痛腹痛腰痛心胃氣痛風濕骨節諸般酸痛立見奇功而治水火滚油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色綠性　不能内服真油性和易服色黄而香較之自分真僞大瓶一元每打十二瓶十元小瓶五角每打五元上海抛球塲南首河南路三層樓七號洋房廣東彭壽堂啓 
[龍牌水門汀]  
三井洋行經理（德律風第二二零八號） 
[（婦科靈丹）]  
參茸烏雞白鳳丸 
本窩秘傳良方專用麋茸烏鷄遵法製煉專治婦人虚弱經期不調隂陽兩虧産後失調久不受孕及赤白帶下等症治法另詳仿單每洋四粒雙料每洋二粒經期腹痛丸每盒洋一元上海二馬路晝錦里口廣東仙壽窩啓 
[南巿大屋召租]  
車馬直達南北交通問豐記碼頭裏面培遠山房陳宅便是 
[比别家之貨加響十倍]  
特别大减價 
一分設在棋盤街北首平和里口便是 
本行開設三十餘年資本五十萬金專辦各國名廠洋琴風琴及軍營需用各樣樂器貨之美備早蒙○各界賞識近有陸續新到最新式大小唱戲機器以及内廷超等供奉演唱京調梆子南北坤角時調淮調大鼓小曲廣調漢調外國洋操跳舞哭笑言語可稱世界上無雙之佳品刻因有貨多積零躉减價○賜顧者請至上海英大馬路東首此佈 
謀得利總公司發行所廣告 
[全昌新製改良離鼻眼鏡洋鑲金鋼鑽珠寳金銀首飾]  
眼鏡首飾一道人身日用要品中國素不研究以至輸入吾國人人樂用利權外溢敝號非徒謀利意欲挽回利權特選超等名司格外精益求精自造各種改良玲巧金銀首飾眼鏡多蒙各界一再試驗推爲亞東第一等貨色實在外國貨之上折脚離鼻眼鏡可免壓鼻鈎耳之弊並合諸公面部大小種種舒服愛之不釋并由高明光學醫生考驗上等養目格致晶片黑白藍片不論年老年輕有患目光不正者俱能照配合光保護目力配換鏡片有光線表較準絲毫無差其價格外克巳鑲嶔鑽石珠寳翡翠首飾風凉頭針揷針領針一應俱全珠翠真金彈簧耳圈盒付十元翡翠紅藍寳石洋鑲真金戒每付八元半真金挖耳每支三元以上之價均是起碼所售眼鏡首飾均用本金足赤煉就並非洋金倘有不合仍可收回兌換貨真價實老少無欺劃一不二上海跑馬廳二馬路口電話一七零四號蘇州閶門外馬路全昌 
[東洋電氣工業股份公司廣告]  
本公司從事電學研究最近學埋不惜年月精益求精現今製成一種新發明之蓄乾電池比從前之製品較勝十餘倍之時間且光力强大無敵最奇者此電池之特色如用過放置數時間之後倘燃電力自能復活而且電力用盡可以再行灌入電力者數次况灌入時簡便瞬息灌料照原貨亷十分之一電力效用與原品毫無差異實可謂價亷物美爲本公司特獨之製造品嶄新優秀成實用經濟兩全其美實可稱全球無比之文明佳品也中外之紳商賜顧者格外克巳 
乾電池界之維新 
發售品目各蓄乾電池應用最新式電氣風扇各式携帶電燈脚踏車電燈軍用電燈紀號電燈燭臺電燈漁業用水中電燈房内電燈輕便電話機表呌機電鈴醫癢用電機白光電球蓄電機器自來發電機械 
總經理處上海三馬路第六十四號多勢洋行 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[粤督張敬陳管見摺]  
　　奏爲時局艱危敬陳管見恭摺仰祈聖鑒事竊維天下之大患不在於瓦解而在於土崩今日之所憂不在於外侮而在於内變我國積弱數十年矣然國勢之擾攘民心之浮動存亡危急未有如今日之甚者也皇上御極以來繼述先朝之志籌備立憲綱舉目張凡百新政同時並舉聖主勤勞於上百司張皇於下薄海士庶莫不翹首企踵想望太平然而比年以來吏治日偷民生日蹙負擔日重民力日殫資本涸竭産業萎悴而生齒增殖生計愈艱失業之人十而八九商店破産日有所聞市塲恐慌金融窘涸昔日之都市號稱豐昌殷振者今則蕭條極目十室九空重以幣制紛紊物價翔貴瞻生之資倍於曩日中人之産十年以前粗可温飽者今其所入實不足以自瞻雖遇豐歳亦且啼飢乃者災浸水旱無歳無之哀鴻嗷嗷遍於各省提挈老幼塡委溝壑民不聊生無所控訴漢臣賈誼不云乎安民易於爲義危民易於爲非是以桀黠之徒藉爲口實乘機搆煽邪説浸張愚民遂乃被其煽惑不安易動土崩之勢漸形此天下所共知不能復諱者也臣粤吏也且更卽粤言之二十一行省之中廣東號稱繁盛然十年以來屢有徵索力已不任外强中乾物力之凋悴生計之艱難實不後於他省粤民苦於搜剝積怨已深窮不聊生遂相率而爲盗近數年來又復習於寛縱聚衆抗捕視若固然雖日殺數人勢已不可復止伏莽遍地滔滔之勢已成然閭閻羣盗猶未足爲大患也乃者革命之徒乘間思逞暴動暗殺層見疊出捕獲各犯經臣親加訊鞫其中三數首要咸言時變急迫國事敗壞非亟改革立見覆亡舍身殉國死無所恨慷慨自承詞氣不撓此輩勾引徒黨蔓延日衆誅之固不可勝誅且亦憤國事之阽危激而出此下策勢狂激發如飮狂泉前仆後起愍不畏死其罪可誅其心正復可憫徒恃誅戮恐不足以弭禍變而塞亂源此尤臣惴惴深憂不敢諱飾者也臣以非才忝膺重寄受任數月曾不能有所展布遏絶亂萌當官不職辜負聖恩俯伏待罪且愧且懼豈敢復仰首申眉妄議天下之大計然憂時念亂不勝悲憤盱衡時局朝夕籌畫竊以爲危者非一日而危安者非一日而安不清亂源禍正未艾漢臣徐樂有言聖主獨觀萬化之源要在使無土崩之勢而　故欲挽垂危之大局不可不收已去之人心欲收已去之人心不可不謀根本之救治治本之道不一愚臣所謂先務者約有數端久思竭其愚誠以備芻蕘之採徒以奉職無狀負咎實多今更越職妄陳愈滋罪戾顧念事變急矣亂機發矣倘有所不見亟陳訴於君父之前他日貽誤國家臣罪滋甚芹曝愚誠不能自已用敢竭其愚慮敬爲我皇上縷析陳之一内閣亟宜確定責任也世界立憲諸國其君主絶無責任一切制詔皆待國務大臣之副署然後始生效力國務大臣組成内閣輔弼君主執行國務國事之修廢政策之得失閣臣實尸其責倘有失職閣臣必引咎遜位否則國會亦劾而去之此所謂責任内閣也我轲頒定閣制新内閣今已成立矣然發政施令有不饜天下之望者轍借制詔爲護符仍諉其責於皇上陽襲責任内閣之名陰背責任内閣之實此臣所惶惑不解者也夫所貴於責任内閣者以總匯政治之機關統挈一國之政務合閣員之討論定大政之方針而復有監督機關嚴繩其後舉措有失無所逃責大臣有所畏憚不敢恣肆營私責任分明政權统一此責任内閣所以爲最良之制而立憲諸國所恃以爲治也我國内閣成立固亦全國行政之總匯機關也既尸其名豈能不踐其實謂宜飭令閣臣總挈政綱統籌全局凡百庶政審其先後缓急之宜循序進行無俾紛紊成則閣臣專其功敗亦閣臣專其咎苟或輔弼無狀蠹國病民受與論之制裁必當引身退避不得籍口於皇上之詔旨巧爲藏身如是則責成旣專奉行必力政權有所統一百度可以修明矣（未完） 
來函 
[廉泉與良賚臣統制書]  
前屬代遞上監國兩書一日寛以錄黨人一日嚴以馭大臣武昌卒變情勢稍異然而泉謂積翫之後震之以猛振飭紀綱以起衰敝嚴之一字故是救時良劑此次變端殊大非平時意料所及然而愍不畏死剬志革命者什一而已其餘皆軍人之夙不快意於其將軍者也瑞澂張彪受國家重任擁高牙建大纛控制千里带甲數萬不屑以國家干城之寄謬引非才以酬昏夜之叩平日尅軍目肥黃金橫带而馳聘平隧衢之間軍心久異䁚䁚狼顧彼昏不知一夫夜呼亂者四應又不能効死勿去以報夙昔豢養之恩倉皇東出雄郡大藩棄之如遺以震驚海内可爲痛心處今日之勢不可不有以大慰民志下哀痛之詔明諭瑞張二人激變軍人之咎戮死軍前未嘗不可稍紓叛軍悻然不服之心以促其反顺之意本月二十七日泉在里返申購二等車票不得詰其故日江寗將軍鐵良全包頭二等客座搬移憲眷赴滬故不得也噫異矣該將軍爲國世僕休戚與共際茲事勢不靖之秋正當勉示鎭靜約束所部旗卒恪守紀律不得擾害漢人於漢人善加綏撫泯具畛域之見以靖元元杜宵小弭患未形豈宜先行徙避以爲民望平居養尊處優糜國家厚祿一旦有事即預爲徙家避難之計以搖蕩人心不顧地方利害君國其何頼焉尤不可不嚴懲一二以爲大臣張皇釀變者戒諸葛治蜀政刑頗峻刑亂國用重典仍不外嚴以馭大臣之一説也來日大難執事受朝廷殊知感激奮發必有嘉谋碩猷可以挽既倒之狂瀾奠國家於磐石者其何以教我 
紀言 
[孫逸仙之言]  
　　鄙人往年提倡民族主義應而和之者特會黨耳至於中流社會以上之人實爲寥寥乃曾幾何時思想進步民族主義大有一日千里之勢充布於各種社會之中殆無不認革命爲必要者雖以鄙人之愚以其曾從事於民族主義爲諸君所歡迎此誠足爲我國賀也顧諸君之來日本也在吸取其文明也然而日本之文明非其所固有者前則取之於中國後則師資於泰西若中國以其固有之文明轉而用之突駕日本無疑也中國不僅足以突駕日本也鄙人此次由美而英而德法古時所謂文明 
 
 

Page 27

 
 
之中心點如埃及希臘羅馬等皆已不可復睹近日阿利安民族之文明特發逹於數百年前耳而中國之文明已著於五千年前此爲西人所不及但中間傾於保守故讓西人獨步然近今十年思想之變遷有異常之速度以此速度推之十年二十年之後不難舉西人之文明而盡有之即或勝之焉亦非不可能之事也蓋各國無不由舊而新英國倫敦先無電車惟用馬車日本亦然鄙人去日本未二年耳再來而迴如隔世前之馬車今已悉改爲電車矣謂數年後之中國而仍如今日之中國有是理乎中國土地人口爲各國所不及吾儕生在中國實爲幸福各國賢豪欲得如中國之舞台者利用之而不可得吾儕既據此大舞台而反謂無所藉手蹉跎歳月寸功不展使此絶好河山仍爲異族所據至今無有能光復之而建一共大和國以表白於世界者豈非可羞之極者乎 
西人知我不能利用此土地也乃始狡焉思逞中國見情事日迫不勝危懼然苟我發憤自雄西人將見好於我不暇遑敢圖我不思自立惟以懼人爲事豈計之得者耶 
所以鄙人無他惟願諸君將振興中國之責任置之於自身之肩上昔日本維新之初亦不過數志士爲之原動耳僅三十餘年而躋於六大强國之一以吾儕今日爲之獨不能事半功倍乎 
有謂中國今日無一不在幼稚時代殊難望其速效此甚不然各國發明機器者皆積數十百年始能成一物仿而造之者歳月之功已足中國之情况亦猶是耳 
又有謂各國由野蠻而專制由專制而君主立憲由君主立憲而始共和次序并然斷難躐等中國今日亦袛可爲君主立憲不能躐等而爲共和此説亦謬於修築鐵路可以知之矣鐵路之汽車始極粗惡繼漸改良中國而修鐵路也將用其最初粗惡之汽車乎抑用其最近改良之汽車乎於此可知躐等之説必不然矣 
且夫菲律賓之人土番也而能拒西班牙美利堅二大國以獨立而建共和北美之黑人前此皆蠢如鹿豕今皆得爲自由民言中國不可共和是誣中國人曾非律賓人美黑奴之不若也烏乎可 
所以吾儕不可謂中國不能共和如謂不能是反夫進化之公理也是不知文明之眞價也且世界立憲亦必以流血得之方能稱爲眞立憲同一流血何不爲直截正當之共和而爲此不完不備之立憲乎語日取法於上僅得其中擇其中而取法之是豈智者所爲耶鄙人顧諸君於是等謬想淘汰潔盡從最上之改革著手則同胞幸甚中國幸甚 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
○P>助肺呼吸香膠 
倘能常備一箱可保一家無肺疾癆切之患 
最靈妥最滋潤順氣平喘止咳嗽化痰爲水功效快速斷根極易 
此膠味美而甜氣香而清入口卽化功能滋生精液以潤喉性能化痰止咳以清肺力助肺壯而匀呼吸如老年氣喘　塞而嗽者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽口吐稀痰精神自必衰耗内臟養生之精液皆變爲痰若不治愈即身體决無健壯之期每次可服二三片每日可服三四次如幼年偶感外寒而致傷風若不卽愈便成鷺驚咳嗽頻咳不止大爲可憂或痰内結致患急慢驚風此膠隨時服之一二瑰能使内積之痰立化爲水往下則爲大便利出往上則由喉管吐出痰去則咳自止且肺自壯而呼吸自匀若能常服備用肺病可免一家赤子可保决無痰驚之患肺體旣壯則長大自速 
價目大小箱四元二元每打四十元二十元發行所上海四馬路五洲大藥房 
[英國通用有限電器公司廣告]  
英國總理處並工廠設倫敦曁英國各大名城 
中國總理處設上海仁記路第七號門牌 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下金線燈炭絲電燈發電機電氣運動機各種粗細電線花線電扇德律風電鈴開關機積電池電燈架罩電氣熨斗電壺電鍋曁各種零碎電器貴客如需仿他處裝設電燈本公司亟願核實估計以副雅望倘蒙光顧卽請賁臨察閱一切並面向本公司華經理接洽可也德律風第一千六百零八號 
[油布出售]  
本行獨家經理英國名廠所製上等黑油布蓬布雨布等類存貨甚多價廉物賜顧者請來買可也美最時洋行啟 
[（壯陽益精）]  
種子大力丸 
此丸重用海狗腎參茸等貴藥品製煉而成專治男子精力衰弱陽事不舉諸虚等症一服此丸乾剛立展身强似鐵誠男子壯陽種子聖藥也每盒一元上海晝錦里廣東杏濟堂啓 
[吉房召租]  
馬立師大沽路吉房十八幢内有三間兩廂房内有花園　亭子一個又馬房一間又車房一間如欲買者問馬立師小菜塲角子大有糟坊領看可也 
「這是什麽藥可以治我的眼病麽 
「有什麽不可以呢你還不知道麽 
這就是最有名最有靈的光　眼科日月水所有眼病有什麽醫什麽 
定價大瓶大洋六角正中瓶大洋二角四分小瓶大洋一角二分 
上海河南路工部局北首東亞公司藥房 
[華僑自製旗妹牌雪茄煙總理永泰棧]  
 
 

Page 32

 
 
7 
[燕醫生除痰藥]  
本醫局燕醫生除痰藥功效神速久巳中外馳名交相信用凡傷風咳嗽痰迷氣急久咳失音及一切喉症等患服之包能限日全愈五十年來治愈各症不下數十萬人實爲無上上品之藥如蒙賜購中國各大藥房均有代售共分大小兩種價均克巳 
上海老晋隆洋行總經理 
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[方弼方相合傳（愛）]  
　　方弼方相。官爲開路丞尉。二人皆軀幹雄偉。至丈餘。一衣全盔金甲秉斧鉞。一衣紗帽紅袍。握圭璋。二人固儼儼然文武兩大員也。生平與石翁仲等爲友。籍紳先生退歸泉下時。二人皆樂爲前遵。大搖大擺。招搖過市。庸耳俗目。驚爲天神小兒更奔避弗遑。不知其茫茫然實喪家之犬耳。顧其外貌顯赫。如有安邦定國之才。懔然以人上目之。旁觀有知其底藴者。歎謂衆日噫。奇哉。爾輩胡爲乎而懼彼也彼果有經文緯武之才也。豈不知擇主而。肯與金錢之死龜作仗馬也耶。汝等不知今日之高出人上者皆與紙糊老虎等耳其。人無肺肝其行止類乞丐。或進或退。皆賴。他入主持。故有嚇鬼之。功而無禦人之力。試指破其中并敗絮而無之焉。衆尙不信。忽大風起。倒於途。皮破骨折。不復有人相。衆始知儼然出人頭地者。徒有外貌。其中空空洞洞。無一策以救世。無一物以益人。有不及土木偶像者 
[葉子先生傳仿五柳先生傳（心病）]  
先生不知何如人也。亦不詳其行事。平居愛葉子戲。因以爲號焉。暍雉呼盧。不耐。煩擾惟門。牌不覺甚喜。每有衆。會便欣。然忘食。惟嗜利家貧不能常得。朋舊知其如此或設局而招之。造辄共賭。期在必勝旣勝。而退。猶自恡情去留。明日依然。不避風雨。籌馬算結。赢錢屢。空惄如。也常欲挑。頭自肥。聊救已。急繫懹。得失。以此。自終。贊日。聖人有言。苟飽。食以終日。寗用心於博奕其言。茲若人之儔乎。勞神廢時以樂其。志無懹氏之民歟。有。窮氏之民歟 
海外奇談 
[波斯王之食物專制（掩耳）]  
法報載波斯今王。最惡鮭魚海蝦二物。一聞其腥氣即。作噁欲嘔。或赴。他處筵宴。見有此物。彼必逃席且以已所不欲。更强其妃后不食此二物不意妃后實最喜。食鮭魚海。蝦者。日命庖人私進之。一日適爲王。所窺見礙於妃后之。面不便直斥。乃傳。庖人至御前。罰鍰六百金。監禁六個月。自是宮中。遂無敢食鮭魚海。蝦者 
尊聞閣詞選 
[病榻夢影四百八十字（俶髠）]  
　　四大本無物。物在虚空中。物必實地尋。此見等騃蒙病熱偃然臥獨夜長庚庚肉體自煩躁。心性自圓明。幻想遣幻象。一一现眼前。乃知枕角地世界具大千先廬頗嫌敝翬革新落成。　西翼明軒。南嚮靖九楹。槺棁極髮績户牖蓋綺疏。雨暘兩亢爽。夏屋何渠渠。遊憩有園林。泉石何清幽。臨流品篴館。對山讀畫樓。緋桃與青柳。捶捶各自矝。似聞清脆聲。飛過雙嗚禽。有土此有財。阡隴雄一鄉。黄雲秋田稻。綠雲春田桑。髙原種稿秫。低坡植黄蔆更有南北山。松极千本青。徒步吾未能。蹬轍何焕然。錦車玻璃窗。飾馬金花韀。尙嫌行不速。高駕電氣輪。汽笛嗚嗚嗚。衝開十里塵。移情及美人。兩行　妙年。槢唇善歌曲。葱指能搊鉉。玉霞泛明粧。璧月映瓊姿。惜無嫪毒技一一。親試之。開篋溢金錢。黄白氣何驕。皚皚白金錠。輝輝黄金條。扃膫愁不密。　窖愁不深。貧見逢暴富。苦絶此時心。不可無僕從。便見來憧憧。捧匜垂髫婢。挾册拖辮僮。更有青衣役。半跪自稱奴。惠爾寗幾何。足忝胡爲乎書卷焉可廢。照眼如寺煙。峨峨百城主。玉軸與金籤。平生破千卷。頗向人前。誇誰知到此際。猶慙眼窧紗。凡此處空物物物。盡精艮。我以半夜睱。頗得審共詳。其物無主人。取之詎傷廉。昧者自不察。轉怨天心憏。坐此極樂境能令心神怡。莫作夢影看。非夢能幾時。人生無百年。好夢占不多。令夢殊不惡。我欲謝夢魔。我無邯鄲枕。此夢類黄粱。可能重入夢。風流再一塲 
遺聞軼事 
[呂獻秋小傅（六合棠羽）]  
　　幼時聞父老談呂公事甚悉。公名獻秋。字桂巖山東某縣人。光緖初來宰吾。邑先是蒞官是七者。例必騶從入城。以示煊赫。公獨否。蒞任之日。布衣臨署投刺謁舊令。閽人始知爲新官亟　役至河下運行李。則短艇。一艘在焉。眷屬外裝槖蕭然。了無長物。旣視事清。雋異常人。晨起卽。衣冠坐堂上。令訟者魚貫入。聆其辭。必一二愷切勸諭。務使其罷訟乃已然。於里豪巨猾。則嚴刑賐法。無少寛貨。較之荏懦姑息者有别焉。尤嫻武術。邑固多盗有某。銀號者。積資甚鉅。盗偵得鳩衆刧之。捕役。懾其勢。不敢出。公嘆日。懈驰如。此盗安得不多耶。於是呼語其次公子日阿。翁爲區長。不可親與豪者角身手兒其代予一行也公子應聲出率健者數人左執釜蓋。蔽槍彈右舞槊。策馬往盗窟。盗不能當。悉奔竄。追至　里外禽其渠魁焉。好私訪。常微服行田 
 
 

Page 35

 
 
間。察民生。疾苦人莫知其爲令也而疑。案隐微亦往。往因。是而破。嘗游東郊返及大王廟招舟子渡之舟窳矣。罅漏處塞以木。比及中流木忽脱去。水浸　鶚將沉没。公急起一。手摳衣。一手挾舟子。一躍登岸衣裳無少濡。迴顧舟已爲水湮没及半。距所立處尙丈餘。也乃使之。偕行入城。舟子尙不知其爲誰何也。諾之。比至。署始知爲。令疑其逮已者。觳觫若牛。至於。涙下。公召入。語之日若旣操舟爲業。胡聽其破漏血。弗葺。曰小人日得百錢。僅足供。饘粥。安所得餘資。畁匠人公惻然。曰若言。亦是。但湯湯中亦非可以人。命嘗試。者今畁。汝青蝴若干。緡葺之可乎。遂立呼吏取俸錢三土千與。之。舟子。驚喜逾恒崩角無算而去（未完） 
[付之一笑（愛）]  
　　前時不。能格殺勿論時。有人欲去格殺。如今革。命軍起事可以格殺了。竟無人去格殺。有人云。可命主張格殺勿論之人往。爲格殺 
鐵路國有。鐵路國有。莫把眞屬國有。的鐵路。改歸民有了 
有人見新聞紙上有革統二字。前來問我解説。我説在滿人解之。謂革職之恊統。在民黨解之。謂革命軍總統 
大富大貴的大臣。城池旣可任他人民更可不理。到是滿箱滿篋的銀子。如花如玉的小老婆可在何處安頓呢想想甚是急煞 
目中無漢。人如今忽見有袁岑兩個人物。仗他救命乎欲。他替死乎 
[滑稽談二則]  
　　有一士子。滿地溲溺。臭不可聞。友見而責之曰。君號爲通人。何齷齪如此。士子答曰。讀書當知学義。溲名小便。矢名大便。大小俱可随便詢如子言。擇地而施。動觸禁忌何便之有友。不能答 
一名士寓一古刹。與知客僧閒談僧云我輩結交官塲。應酬大非易事必須面面周到。始得衆檀越歡心。殊覺煩惱名士日。方丈旣苦煩惱何不出。家僧聞之有愧色 
心直口快 
[百非談（子堅）]  
　　風聲鶴涙。草木皆兵。非近日之中國乎新軍謀叛。革黨響。應非政府最傷心之事乎奉旨升遷。叩首宮門。非作官者極快活之事乎。 
明火執仗。一捲而空。非作盗者極得意之事乎。 
勇往直前。至死不變其志。非今日之血性男兒乎。 
畏首畏尾。逗留不進。非今日之剿亂大臣乎大丈夫非揚名於百世。即遺臭於萬年 
少年無冒險性。非人也 
克復武昌。非曾左復生不可 
裝假髮辮。穿大袖馬掛。非今日之留學生乎余每日看報。非看自由談即看滑稽時。報 
[戲攷（吳下健兒）]  
　　打龍袍。一名普天同慶。又名仁宗觀燈。宋仁宗之毌李后生帝後。被劉妃及奸閹郭槐。以狸貓換去。誣以産妖。逼入冷宮。老監陳琳。知之而不敢言。後又放火焼冷宮。爲斬草除根之計。幸宮娥漏信。因得走免。棲宿寒窰。行乞度日。事隔數年辰州大饑。仁宗命句拯。放糧賑濟包至趙州橋天齊廟。忽有盲目乞婆呼寃。自稱今上之親生母爲劉妃郭槐所誣害。以致行乞。有先王黃綾帕。寇準題詩爲証。包乃带回汴京。排不孝故事之花燈以激帝仁宗果大怒。欲斬排燈人。包謂帝亦有瑕。何以戮人。遂將當年狸猫換子之事。詳細奏明。帝見詩帕猶不信。召老監陳琳問之。陳不敢隐飾。直訴情由。帝始恍然大悟。劉后聞信先自盡。乃斬郭槐。而迎李后還宮。后怒帝昏。以紫金棍睗包囑代打之。包謂以臣打君。斷無是理遂請帝將龍袍脱下一。擊了事。劉永春演此劇。檯步從容。聲調雄厚黃鐘大呂之音。不比錚錚。細響雖金秀山亦欽佩莫名。唱二六板一段。至（那有臣子敢打聖明君）一君字如。疾風骤雨。戞然而止尤見簡潔老當。殊令人百聽不厭也小説 
[理想小説痴人夢（五）] [  鈍根]  
　　王導之次第而。觀且爲講述。第一室所繪爲革命之起原。有二三學者。聚坐一室披閲古書中有異族侵陵史詳載異族侵入爲本民族之國王本族不服。異族肆行殺戮之事。種種虐政。皆爲繪出。某某二城。因不肯迎降終被攻破。合城屠戮。男子肢體殘斷。咬牙側臥於地。有四肢祗存一。手猶戟。指怒詈者。有兩目被挖。猶嚼舌噴血大駡者。女子多被强汚。展轉。埀斃亦有駡賊者。有扼喉自盡者。有求死不得。被賊牽繫而走。足裂血出。涙下成紅氷者。凡百慘狀。皆本史中實錄。諸學者閲此秘史時怒髪衝冠。推椅而起。倉皇。奔出。徧告友人。於是知者漸衆。常設茶會。啟導鄉愚。民氣爲之一振。第二室所繪爲革命之實行某。邊省有志士。提倡革命。從之者如雲遂約期起事。各省響應。頗有文武全才之豪傑。爲之輔佐故。能勢如。破竹不數年。恢復十餘省。建正朔。易服。飾設官分職。制度并然。第三第四。室爲 
革命之中衰。繪有敵將數人。才略出衆。深得人心。然忠於異族。出其死力 
 
 

Page 36

 
 
與革命軍尋仇。革命軍卒爲所敗。疆土者而復失。逼處危城。相持十餘年而亡。數敵將遂膺異族之殊榮焉所。繪英雄末路。駢首就戮時。一種凄慘之狀。令人觀之酸鼻。五謂生日。此皆吾國之先賢。造福後人之。流血好男兒也。言次又。觀五六七八室爲革命之養晦繪。有許多劫後餘生之英雄潛居荒僻。撫髀悼歎。或本其所經。痛哭而告後人。或回溯生平。秉筆而爲記載。遺澤流傳。數十年後。遂有天擅聰。明之少年仰慕前徽臥薪當胆以恢復自任。於是革命軍已墜之緖。復咻咻然有生氣焉。第九室至第二十室。爲革命之歷。刧繪有無數志士。或瀝血和墨。草雄文編雜誌。分布全國而爲敵官所捕。禁錮終身。瘐死獄中。或懹抱死。志挾炸彈。狙擊渠魁。驅除民賊而以時運不利。壯志未酬。身膏斧。鑽然此噘彼起。全國之中。前後死事者。不下千百人。死皆極慘。生歎日。古人有言。創業　難。不其然战。第二十室至四十室。爲革命軍之小成。國民知識漸開。暴橫政府之覊勒。皆有不甘就之之意。於是人心爭向革命。革命主義之書報爭。相購閲。有敢死黨。專行暗殺。政府一方面之大官吏大將軍。被殱者頗不乏人然。　的雖逹而已。身必遭擒戮。以一英雄易一庸劣無能之敵官。殊可惜也（未完） 
 
 
 

Page 37

 
 
   
 
 

Page 38

 
 
[包醫毒門永不再發]  
廣東彭壽堂第一家始創獨秘良方珠珀犀牛黄八寳化毒丹專治外症限日全愈較巿上所售毒門丹丸不啻功勝百倍一試立分僞真 
本堂始創真正犀黄八寳化毒丹巳歷世代專治男女楊梅結毒下疳破皮隂户腫痛横痃魚口石淋白濁　瘡毒核久年爛脚癰疽發背小兒胎毒疔瘡乳巖一切無名腫毒服之立將週身積毒上則由毛孔拔出下則從大小　洩盡輕者四日全愈重者七日包好無論新久外症均可立服立效永不再發歷年得此回生者不可勝計均有　函証書姓氏里居可訪可查倘從前誤服庸醫丹丸收毒入骨以致愈而又發潰爛不堪者速將此丹服下能使骨　餘毒搜除淨盡最奇者愈後非但不發且身强骨堅照常生育保照後患　無恥奸徒　此丸功效異常還近信服竟將土伏苓等藥製丸冒名混售每兩售價數角或一元不等欺世　利毫無實效試思旣有珠黄貴品豈能减價賤售是其假冒混充尚何待言本堂爲濟人起見直破其奸凡服别家丹丸不靈者請來一試包可沈疴立起丹内如驗無珍珠琥珀牛黄等貴品配合及服無功效者加倍還銀以示勿欺大瓶四元小瓶二元雙料加倍取效更速○　黄解毒横痃膏專治魚口便毒小腹兩旁生核堅硬作痛及瘰瀝等症用之未破即消巳破即合每張一元○生　止痛下疳散專治下疳腫痛陽爛成筋上下一切瘡毒搽之立愈惟内張八寳化毒丹可包永遺不發每瓶雙料二元單料一元以上各藥功力之大除病之速絶非有名無實以假混真可比識者鑒之賜顧認明上海抛球塲南首河南路三憎樓七號洋房廣東彭壽堂交易室内懸上海縣告示爲記遠方託郵政局匯洋函購外加寄費一成切勿悮寄如託滬友代買最妙 
[夫子果肯終日正言鞅之針砭也]  
聖保羅修道院膏子藥專治胸肺各病以及氣喘哮喘重傷風喉痛喉症失音氣管炎感冒心病等症凡胸部肺部各病服之神效異常此藥乃按照聖保羅修道院祕方虔製氣味極佳卽小孩亦樂服之身體極弱之人服之亦屬有益無損且免重病服之日久亦決與身體無礙此藥裨益小孩實非淺鮮而於中年老年人之效力亦屬相同老年人服之不但吐痰暢快且能使咳嗽輕減 
患氣喘者厯試各藥無效服此藥數瓶無不全愈 
患氣悶者服此膏子藥其效驗之速直有不可思議者 
小孩之患哮喘者情極堪憐竟有爲此神效之膏子藥治愈者 
患極重傷風者服此藥一夕而愈 
患感冒者不卽醫治馴至胸口氣悶咳嗽不止兩脇發脹精神疲憊懶於視聽服此膏子藥卽能全愈 
患胸部各病多年不愈者服此藥病卽霍然宜此藥之神效人皆稱讚不置也 
患感冒最劇者勸以一試此藥病必若失 
患氣管發炎纒綿不愈者療治之藥無逾於此 
患瘧疾服此藥而全愈者幾千萬人 
患失音重症甚至不能出聲服此藥而愈者更僕難數可見世人患病服此藥必獲　愈如操左券用敢諄勸世人患呼吸部各病諸君服此藥定將計日奏功也今將此膏子藥　售中國以公同好購藥諸君務請認明真僞真藥匣口均用藥廠主人簽字之紅紙條封固否則贋鼎也必無效驗切宜慎之 
價目大小瓶計重五百五十二百三十格蘭計洋二元一元二角五分 
大小瓶每半打十元五角六元七角半每打二十元十二元五角 
總發行所荷蘭國路頭登埠額克爾 
中國經理處上海好時洋行 
代銷處 
屈臣氏大藥房中西大藥房大英 
科發大藥房中法大藥房中德大藥房 
老德記大藥房羅威大藥房四馬路老德記 
大英醫院五洲大藥房美華大藥房 
普濟大藥房南洋大藥房河南路屈臣氏 
華英大藥房同濟大藥房老誠濟藥房 
中英大藥房勒喴大藥房南巿中法大藥房 
[真正紹酒棧]  
四馬路西同慶和號各貨格外精究堂座上下舒暢特請光顧此告執事啟 
 
 

Page 39

 
 
   
 
 

Page 40

 
 
   
 
