# 1900 - 259 - 4909856

 

Page 1

 
 
[勸募救濟兵災捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲救濟善會其宗旨與泰西紅十字會相同併資送遇難之人遄回故里此眞莫大隂功也敝協振所辱承諉唾勸募捐資如有義士仁人慨發慈悲傾囊以佽者不拘多寡同是善緣請及早擲交本舘協振所隨時彚解俾孑遺黎庶荏席同登翹企仁施迫切以待肅此謹白惟冀垂青 
[整頓民圑說]  
　　自順直義和拳肇事風鶴頻驚各省爲之牽動地方有司誠恐各處土匪乘間竊發諭令各城鄉鎭紳士設立民圑各城鄉鎭紳士亦以民心皇皇皆禀請府縣撥給軍械籌欵召募其多寡視市廛之衰旺地方之肥瘠爲衡多或三四十人少或十餘人數月以來但就江蘇一省論之已無地不設或歸紳士統率或由地方汛弁兼帶長街短陌朝夕梭巡亦可謂有備無患矣而地方人民每視爲無用以爲括地方有用之財徒飽市井無賴之腹以之防鼠竊狗偷之輩尚患其力有不逮更何足以禦匪人夫民圑而不認眞辦理誠無用矣然苟能訓練有方無不可爲地方保障豈得以人少而忽之不憶當時髮逆之亂乎當匪勢猖獗之時所向披靡各處所駐緑營幾無一兵之可用任擾亂至十餘省竊據至十餘年直至曾左諸公手訂圑練兵制用能殺敵致果掃凈賊氛湘軍之名幾滿天下是豈湘人之果生而勁悍哉亦由統領之得人訓練之得法耳旣而左文襄復賈其餘勇奏請西征絶域策勲恢復新疆二萬餘里於是人皆謂中國兵士强莫與京殊不知當曾文正公在籍創設之時不過部勒子弟戮力戎行與今之民圑無以異祗緣能認眞辦理始終不懈得以成此大功事定之後文正嘗言各軍皆有暮氣恐不復能用人皆未之信迨中日之戰果如文正所云豈眞兵之强於前而弱於後耶蓋文正之爲是言逆料後來無人認真接辦兵力必至於衰弱不堪可見兵不在多端在得人以統率苟處處務求實際雖少亦能成勁旅若徒事誇多鬥靡卽授以精良之器械鮮明之旗幟亦不過焜耀鄉里耳目一旦使之對壘其不轍亂旗靡者幾希卽今董星五軍門所部甘軍向稱西北勁旅乃在京遇儆協右城藉幾於嘗有　　非　　　有　　而無實項雖多亦笑益哉今之各處散官民圑人數誠嫌　少然苟不以少而之之　章法需時曾左　　　　求者　　一人有一人之　而地方可　以乂安雖一鄉一鎭不過幾人數十人然合之各解　　已不下數百人　　　　一　之中有此得　　　人數十人亦足防　盗之覺　　民圑雖少實力　之安　　無　　　　　　　不所　凡弁來管現在又　　　日見此　祀弁大　故怠成　安見其能實心訓練計　舉人正無私叩　　　之紳士貴之以　　　　　　　　　　　　　久之或者可望起色　紳今者江浙兩省梟匪横行蓻　　　　　　　　　　　力　　　　　　　　　　　　　　兵各　　圑實心　　庶乎可免内優然而實心　　　　　　　　　内　之　　　　　　　　　 
[京合諸]  
　　　　　宻云項　上海林　　京之京師電報内明欽命　　大臣　　　　由日本陸軍中佐　氏謹裕入京卽　　　九月三日起列國使臣會議和局坐旣定俄使先　百日　　　本　　勝之命撤兵至天津至若何而可　嘗　未得　府所授之擢不致兵戮末議辱承諸君寵召惟望　力玉成而已旣而德國代理使臣伴而言曰余新奉　旨代理使　一切事宜　後任　　已在中途請俟行抵京師再行開議可也於是諸人皆興辭而去 
[北塘戰耗]  
　　前日大沽來電云駐曁九月二十五日俄德兩國聨軍統領調集兵士五千人迤　赴北塘將砲臺攻擊臺上華軍竭力抵　自　　以至　晚依然勝負未分是咎也華軍所埋地雷猝然轟發以致擊斃聨軍約三百餘名 
[俄募華人]  
　　日本報云駐　遼東各地之債軍統領　在　今蓋平一帶招募中華精壯編成新軍一營另有東省潰軍三千人納欵納欵依營　　　力其中一千名係黑龍江　　　軍帥所部 
[軍事閒評]  
　　南洋新城　　　　英國印度軍統領某非未函縷述聨軍挭概大旨謂余初到大沽時見英俄日美法婁荷七國戰艇共三千　　　　　　迨天津之役華軍之勇敢堅忍與聨軍之連環攻撲自束髮從戎以來得未曾見華兵所用者俱新式格　　　　　　　及毛里二種初時到城堅拒彈如飛　然聨軍尚不免意存輕藐迨連攻三次皆被擊退遂大相然　　　　　　内務血案至數點鐘之久始得攻破城是時觀戰西人無不贊揚華軍勇敢以爲自中法交戰以後未見有　　　此者蓋雖敗猶有餘榮焉捕各國聨軍旣稱久練之　亦多有瑕疵可指如俄兵行陣甚密敵砲　難二千　之遥亦可　手鑿　故死傷之　幾與　等且其督隊言專以趨利爲心進退皆極遲滯華兵嘗有可乘之　　皆　　不　兵　亦殊廢　美兵之病亦與俄同其遲滯則更在俄下但其軍記甚　較俄兵眞有天　之　英兵無華可　之　而以　　海往者爲最佳所穿號衣其色在硝烟藥霧中不易辨認以故死傷最少但英兵之　久已著於地球此本易足貴　所最可稱者其日本兵乎日兵類皆精銳嚴明從容不近之中仍不减其堅勁不　之力至進退敏捷尤爲獨出疑可觀中日此次之兵東亞之興殆未有艾乎抑初戰時聨兵共死九百人之譜乃前月十四號之戰獨俄兵死至二千人城中民男婦老少約死萬餘人大半在破城後被俄人所殺噫似此殘虐很戾尚得謂之有人心哉以上皆英弁所函述其中有無抑揚之處誠非局外人所能知也 
[會匪隂謀]  
　　南洋新加坡叻誠云西人怡打氏久居中國於華人情事瞭如指掌今已言旋新金山亞尼埠某日對衆宣講拳匪擾亂情形大旨謂余於三年前在香港啓行時曾與同學某華人共談東曲此人爲廣東圖逆黨之一其宗旨欲將粤省駐防滿人掃除凈肅井云現在中國會黨中首領諸人業經約期舉事非與　　大清爲敵而事與外國相仇以便激怒歐洲向中朝興師問罪至時或借西人之力或卽自用其力掃除一切滿人蓋此卽會黨中人之隂謀秘計也由是觀之拳匪之事已可不言而喻試觀若輩一意與列邦爲難肆行殺害意欲使外人與華人搆釁俾滿人紛紛擾亂然後設法唆使營中勁卒起而殺害西人以便嫁禍朝廷使政府無可諉咎然則拳匪之亂謂非悉出若輩之詭謀乎 
 
 

Page 2

 
 
[鄂中誅亂記九]  
　　武昌采訪友人云康梁諸逆黨私售富有匪票煽惑愚民雖首要業已伏誅猶恐死灰復然後患難弭湖廣總縣張香濤制軍因札委記名提督謝友鵠軍門率領弁勇馳往沿江一帶嚴密偵查先後禽獲匪黨十餘名復折而至崇陽蒲圻緝獲十餘名一并押解至省連日由營務處司道逐加研訊内有九名確係會匪頭目當卽恭請王命立正典刑計此案自破獲以來次第正法者已不下三四十名矣 
[票匪伏誅]  
　　金陵采訪友人云自大通匪亂敉平之後省垣各營兵士曁保甲局巡丁縣署捕役先後緝獲富有票匪多名訊實禀口供隨時正法本月某日又在城南東釣魚巷口緝獲匪首董林一名迭經府縣各官研鞫供詞狡展忽認忽翻及上元縣龍硯仙大令加以嚴刑始直承出賣富有匪票不諱解府覆訊亦俯首無異詞詰以頭目何人餘黨究有若干名匿跡省中何處則一概諉爲不知洎疉稿申詳大憲批飭立予斬决江寍府王鹿峯太守乃於二十四日率同上元江寗兩縣主詣轅請令如法綑綁押赴笪橋市行刑 
[示禁販米]  
　　廣東全省商務總局爲出示諭禁事光緒二十六年六月二十八日奉兼署兩廣總督部堂德札開光緒二十六年六月二十六日准軍機大臣字寄光緒二十六年六月初九日奉上諭御史陳璧奏戰局旣開宜速籌糧食一摺所稱沿江沿海販米出洋及粤省准販上米五十萬石出洋亟應一併禁止之處著沿江沿海各督撫及廣東巡撫德壽一體嚴禁毋稍寛縱將此由六百里各諭令知之欽此遵旨寄信前來札局欽遵辦理等因奉此除詳請督撫憲分别派輪船巡緝並移會九龍拱北兩關一體嚴禁外合行出示曉諭爲此示諭各米商知悉須知現奉諭旨嚴禁粤米出洋凡有米榖祗准在内地流通倘敢違禁漁利私販出洋一經拿獲定卽從嚴懲辦不僅以科罰輕貸也切切特示光緒二十六年八月二十日 
[藩司戀闕]  
　　金陵訪事友人云江寗藩憲恩藝棠方伯世受國恩夙懷忠藎自北地拳匪不靖中外兵釁猝開卽深抱主憂臣辱之恨祗以事權莫屬不能率一成一旅掃盡妖氛北望神京屢下長沙之涙邇聞皇上恭奉慈輿西幸駐蹕太原爰力懇雲江總督劉峴帥據情代奏入覲天顔以慰就日瞻雲　願旋欽承綸綍准赴行在覲見爰禀請峴帥委員署理藩篆以便尅期交卸駐赴山西峴帥允之聞擬委正任江安督糧道吳仲懌觀察權攝斯篆然尚未見明文也 
[委查防務]  
　　香港循環日報云廣東巡撫兼署兩廣總督德大中丞因北事未平和局難定粤東地濱海澄且與英法葡三國屬地毗連防務不容稍懈因添募營勇給發槍砲旋又恐虛額冐餉積弊難除爰札委補用府陳太守望曾查點省垣各勇全太守照巡查省南各路營壘某日更札飭吳太守尚恭高太守覲昌分往各處稽查以昭核實各員奉札後卽趨詣撫轅面受方略刻已遵札首途矣 
[製造軍裝]  
　　金陵防事友人云省垣標防各營星羅棋布平日巡防操練需用槍砲子藥甚多北氛不靖以來各營加意操防所需尤多數倍機器火藥兩局平時所製除供給各營支用外尚略有贏餘今則已皆告竭督憲劉峴帥札飭製造局總辦日夜赴緊製造免致有缺乏之虞日來局中工匠昕夕從公猶苦應接不暇去 
[人才難得]  
　　金陵訪事友人云兩江總督南洋通商大臣劉峴莊制軍以蘇皖兩省壤地毗連欲籌保衛之方非整頓圑防不可然苟不得人而理亦終有名無實成效難收因咨商安徽巡撫王芍棠中丞擬將省垣文正書院山長張季直殿撰奏請派充圑練大臣督辦兩省圑練事務以資控御而專責成時殿撰適返珂鄉因電逹通州殷殷勸駕近日殿撰乘舟至省向峴帥竭力告辭峴帥知難强留爰卽電覆中丞商請另選賢員辦理 
[報房獲譴]  
　　廣州訪事友人云本月某日省垣報房所刊轅門抄内載僞諭數道語言顚倒駭人聽聞南海縣裴大令閱之大爲震怒立卽飭差將報房司事某甲拘獲詰以從何得來供稱得之三鳳堂省館中人李姓乃飭傳李研訊李供小人在廣州府號房見有此諭并偵知各衙門亦有所聞是以回寓抄錄適發抄房司事來寓定欲照抄告以此諭得之輾轉傳聞未便載入轅門抄如欲藉廣見聞宜另印一紙加以探聞字様庶無窒碍不料其竟貿然登入大令卽據實申詳上憲現已將李斥退甲仍交差管押不知將來如何發落也 
[巨棍擬罪]  
　　松江防事友人云郡城西門外著名巨棍蹺脚雲生及野鷄阿金二人聚黨横行案如山積自經婁縣主屈吉士大令獲案訊實飭先站籠示衆然後收禁獄中兹聞已申詳上游擬各監禁十年以免出外擇肥而噬從此依草附木之徒當亦懾於官法如爐稍稍潜蹤歛跡矣 
[蕪米開市]  
　　蕪湖訪事友人來函云六月初旬廣帮各米商抗捐本省新加米釐相約罷市迄今兩月市面蕭條邇者潮商見汕頭米甚暢銷且米釐爲數有限因禀請照章完納隨於上月某日雇就聨陞四川兩輪船運米數千石出口從此輪聲帆影此往彼來皖省米釐當不難日有起色矣 
[松郡官塲紀事]  
　　松江訪事友人云江蘇候補知縣蔣大令鳳軒近奉藩憲陸春江方伯委赴松郡及瀏河勾當公事抵松後下榻高陞客棧華亭縣林霨生大令婁縣屈吉士大令均命駕往拜○署理華亭縣典史徐少尉一年期滿省憲檄委候補巡檢申少尹來松接署少尹抵郡卽詣府署呈遞履歴示期本月二十六日接鈐○署前營遊擊花翎侍衛盧遊戎桐森抵任後適逢時事多艱防務嚴緊由提憲李壽亭軍門委派總巡差諭以每夜須嚴密稽毋使匪人溷迹 
[上海官塲紀事]  
　　昨日本邑文武各官因蘇松太兵備道余晉珊觀察欽奉電傳上諭升授江西按察使咸命駕赴道轅叩賀馬龍車水爛其盈門蓋官塲之儀節宜然也○昨日午前江南機器製造局總辦蕃芸蓀觀察命駕至蘇松太兵備道轅恭賀道憲余晉珊觀察升任之禧旋至淞滬釐捐總局拜會督辦錢怡甫觀察茗談良久而别 
[邑宰勘地]  
　　前者本邑南市徽寗會館董事投上海縣署呈控商船會館侵佔浦灘之地旣而商船會館紳董亦投縣聲訴迭經各前縣主親往勘丈至今案懸未結日前各董又投縣署禀催縣主汪瑶庭大令爰於昨日午後二點鐘時帶同亭耆命駕而往各董事在前導引南自徽寗會館馬頭北至三層樓馬頭將各叚界石次第勘丈一周然後鳴騶回署 
[邑宰騐屍]  
　　前日午後十二鋪地甲金文投上海縣署報稱新北門振武臺前有一無名男屍小的查無屍屬是以禀請詣騐縣主汪瑶庭大令准之午後帶同刑仵胥差往騐見屍身並無傷痕卽請某善堂給棺收殮厝諸荒阡一面飭差甲查傳屍屬前來認領 
[解犯過站]  
　　昨日南匯縣吳次竹大令派差押解要犯劉杏生至上海縣署禀請暫行寄禁以便轉解省轅請署臬司朱竹石廉訪勘訊縣主汪瑶庭大令察閱來文知此犯行竊唐子雲家各物刀傷事主厥罪非輕因命收禁内監一面飭書吏繕備過站公文解送松江府署請府尊張子虞太守過堂然後解省 
[局員行夜]  
　　前晚本邑南市馬路工程局總辦程雨村大令親率差役勇丁在新馬路各處嚴密巡查二十三七鋪巡防局員邱友林二尹亦繞行所轄境内巡察一周法租界讞員兼巡防總局帮辦朱森庭明府則往高昌廟及龍華等處次第巡綽似此防維嚴密彼匪類雖甚狡獪當亦無從托足其間矣 
 
 

Page 3

 
 
[德帥觀兵]  
　　德國統帥華爾德西伯爵蒞滬後定於昨日校閱各國兵丁清晨六點鐘時英國商圑聚集勞合路法國商圑聚集泥城橋畔美德各國兵均聚集英界大馬路菜巿旁旣而爵帥戎服佩刀策騎而至沿途有馬隊擁護旣抵跑馬廳各國商圑及兵士已分隊鵠舉槍伸敬旋卽發令開操或分或合或縱或横變化離奇各極其妙約歴一點鐘之久始事畢於是德兵一大隊首先西向回營繼以法兵一隊又繼以車砲二尊印度馬兵一隊次則各國商圑及加利兵二隊砲二尊孟買兵一隊砲一尊殿以阿非利加兵一大隊砲二尊如虎如貔令人望而生畏途次奏軍中得勝之樂爵帥仍由馬隊護送至德總領事署聞當晚卽須鼓輪北上矣 
[航船遇盗]  
　　昨日午後黃渡航船戶朱阿五偕嘉定航航戶王某投上海縣署報稱前晚小的等駕舟至吳淞江西潭子突遇盗匪一擁登船持刀恐嚇船夥不敢聲張遂被劫去大土一枚洋銀數十元及零星貨物去後遺下刀鞘一柄呈請察騐縣主汪瑶庭大令諭以聽候本縣踏勘後飭捕上緊跴緝 
[情同梟獍]  
　　髹工張仁德家居南馬頭左近邇因不務正業甘習下流以致無從謀食時向伊母某氏婪索不遂所欲膽敢兇毆衆鄰以其情同梟獍羣抱不平訴知十二圖地保顧桂樂顧保查得張曾受摩西十戒於是告知天主堂掌院顔司鐸請卽函送上海縣署訊懲後由其母代求寛免司鐸允之 
[舐犢情深]  
　　前日毛增福扭送逆子照生至上海縣署至晚縣主汪瑶庭大令升堂研訊照生供稱小的年已弱冠不知所自出當四歳時由毛撫爲螟蛉子及長癖嗜烟霞每日須吸雅片數錢平日每向烟館賒欠均由義父認還求恩原宥毛供商人在治下新北門左近開源順洋貨店因無子嗣將照生撫育成人近已完姻滿冀成家立業不意照生非但烟癮甚深且與流氓爲伍叩求懲儆俾得改過自新大令喝令拖下笞責一千板毛情深舐犢代求寛免大令遂將戒尺擲下命毛自責毛甫責五下涙如縻綆泣不成聲大令嗤之以鼻謂爾如此溺愛可見爾子之惡皆爾釀成試問天下有爲子償烟債者乎爾旣不忍痛責著爾帶回從嚴管束日後照生如再不知改悔准爾立卽捆送來案本縣當爲爾加等重懲也 
[逆子送懲]  
　　昨日午後費阿四偕弟長生送逆子杏林至上海縣署訴稱杏林係小的次子胞弟長生無後立以爲嗣不料賦性忤逆不服服訓前日竟敢持刀戮傷胞弟左腿似此形同梟獍法律難容爲此送案求恩訊責永禁改過所中以免後患縣主汪瑶庭大令諭令公差將杏林看管聽候訊懲 
[賭徒受責]  
　　無賴周福全日在街頭擺設賭攤誘人入局適本邑南市十六鋪巡防北局委員徐二尹錫成率勇巡查過此飭役帶回笞責數百板押候具結交保 
[命案會訊]  
　　德國某輪船庖丁别脫毆斃寗波船戶王阿有控經上海縣主王瑶庭大令照會德國總領事索泥勒君訂定本月二十九日會訊昨日午前十點鐘時大令帶同繙譯某君命駕詣德領事署會同索君升座研訊良久始握手興辭訂期再訊迨鳴騶回署報時鐘已鳴十有二下矣 
[汚衊宜懲]  
　　昨日江南義振彩票公司執事人遣人投英美租界公廨禀稱采風報館任意汚衊敗壞聲名請提館中執筆人嚴究讞員翁笠漁直刺准之已飭差王蘭持票往提矣 
[幾肇火災]  
　　前晚七點鐘時盆湯弄新橋北堍某姓家潑翻火油燈霎時毒燄上騰幾致不可收拾幸人手衆多竭力灌救始得熄滅然四鄰已飽受虛警矣 
[縣訊坊夥竊綢案]  
　　本邑大東門外壩基橋堍日升慶染坊夥馮禮泉乘隙竊取洪錦掌蔡瑞蘭所寄綢縐兩包逃逸無蹤洪蔡控諸上每縣署縣主汪瑶庭大令訊取口供諭令坊主沈成泰將馮交案迄未交出前日蔡役案禀催至晚大令升座覆訊蔡訴稱馮曾修函致沈云已將綢變賣得洋銀二百八十元洪先向索賠沈遂賠付六十元因見小的懦弱可欺置之不理前日小的勒令同往找尋行至虹口迤北與馮相遇沈竟將小的攔阻顯見串通叩乞嚴追以恤商困洪供小的之欵確由沈允賠洋銀六十元然當時實祗收得二十元餘欵約期未付求鑒沈供馮雖致信小的然並無在虹口相遇之事大令見信内之言與蔡所供相同且綢在沈所開坊中被夥竊售自應向沈究追爰飭將沈交保出外寛限半月尋馮交案如逾限不交所竊綢縐著沈照價賠償 
[英美租界公廨會訊案]  
　　日商平林專一投本管領事署控華人張葆君爲買辦李錦堂擔保煤價虧欠銀一千八百兩延不清理日前日副領事松村君會同讞員翁笠漁直刺訊明限繳旋卽由張代繳銀六百兩餘欠尚無著落平林因復投案求追前日午後三點鐘時松村君命駕詣公廨偕直刺升座後平林訴請追給李供小的所欠之欵實因近日市面蕭索無可轉圜以至于此尚求寛限當徐謀設法清償張供商人已代李賠繳銀六百兩無力再賠尚求鑒察直刺商之松村君令交保出外赶緊措餘料理俟下禮拜二復訊核奪○日商巖田熊吉控華人楊二川將地永遠出租已收定銀延不清理日副領事松村君會同直刺研訊將楊押繳前日午後提案復訊楊供此案實被居間人尤子鈞吞没價銀所致請傳尤質訊直刺商之松村君著候傳尤到案訂期再訊○日商奥村祝三控華人李美均欠皮紙價銀一千五百六十兩延不清理前日日副語事松村君會同直刺訊明李有丹桂茶樓及信裕協記紙號作抵遂予限一月將丹桂樓盤去妥爲理償前日李投案禀稱刻下丹桂樓已有人頂受叩求鑒核原告請將信裕紙號發封候將帳理楚然後給還直刺准如所請著將李交保出外旋查得信裕開在法界諭候照會法界公堂查核 
[英美租界公堂瑣案]  
　　昨日輪應德國總領事署繙譯官會訊適德總領事署會訊毆斃王阿有一案譯員别脫佛君職任傳宣是以函請美繙譯白君詣公廨庖代○二百六十五號華捕禀稱張維邦行竊洋人惠所儲舊鐵三擔意解案請究讞員翁笠漁直刺商之白君判責二百板贓給還失主○包探孫阿星禀稱細崽江桂榮行竊洋人他添家洋糖一瓶是以解案請究直刺飭發回捕房管押五日○包探倪順泉禀稱張阿根行竊張竹卿家水烟袋一枝牙骨摺扇四柄經小的緝獲人贓解案請辦張認竊不諱直刺判令管押五日○包探倪順泉禀稱嚴大坤行竊沈阿榮宋阿法吳紀生家衣服鞋子等物持至某押鋪求質適爲小的所見拘案請究直刺判令管押五日○五百四十六號華捕禀稱陳永生行竊顧三和家布衣二件是以解案請究直刺判令笞責五十板贓給還失主 
[法租界公堂瑣案]  
　　紫來街已閉奚天祥木器店主婦奚姚氏控其夫所私周氏圖吞會項洋銀一千零四十元讞員朱森庭明府飭提首會劉長順店主劉蓉巖司証人陸永春研訊以奚姚氏所呈筆據後幅所批數語是否僞繕候補提中証及代筆人到案復訊昨日堂期原被告均投案候訊劉蓉巖皆中證倪愼甫張秉堂呈遞會簿訴稱當小的糾會時並無筆據何來批語倪愼甫供此據係奚天祥司帳人所書張秉堂供小的因經收彼處房租是以帮同理勸周氏供稱小婦人由奚納以爲妾迄今已三十餘載故夫在日家資甚鉅大婦姚氏不應聽信人言將欠欵置之不理姚氏嘵嘵爭辯明府諭令一併退去著邀代筆人到案復訊核奪○溧水人邰昭福向在菜市街開設車寓日前鄰近衛金桂呂俞氏二 
 
 

Page 4

 
 
車主失去英法兩界工部局所給車照一張旣而在郃處查獲原贓將邰妻陳氏扭案請究各車主亦因屢失車照聨名禀請附追車夫顧阿奎供稱邰遣小的來此代質明府謂邰不應避不案案著將其妻陳氏押候飭包探查明並著邰於下期來案候核顧阿奎斥退○陳日生禀稱兒子在英界四馬路金谷香番菜館爲細崽與比鄰某妓院倡婦有染從後樓穴窗而入被龜奴扭入捕房有高仲厚者聲稱能從中斡全倩董如山作保向小的借去洋銀二十元今事旣無成求飭將所付洋銀付還董如山供小的作保屬實現已墊付洋銀十元其餘由高一并歸還求恩免究明府判責高手心一百下交董保出○某包探禀稱前日積竊王阿桂朱阿明在途攫取行人所携象牙骨摺扇墨晶眼鏡等物售與陳阿狗由小的吊到原贓連陳解案請判王朱二竊供認不諱陳阿狗供小的在治下開飯店因不肯賒欠致遭誣扳明府判將王朱二竊各枷號一月責二百板陳無干省釋贓存捕房待失主認領○包探禀稱施阿東在某輪船行竊被水手拘獲送案請辦明府判令枷號一月責四百板○包探禀稱小竊陳阿大屢次犯竊前日又在街頭竊取東洋車上坐褥被車夫拘獲今特送案請辦明府判責四百板 
[美租界捕房紀事]  
　　昨晨偷兒奚銀控混入西華德路某姓空房内竊取玻璃數十方携之而出適爲巡街捕所見拘入捕房捕頭令押候解送公堂禀請讞員翁笠漁直刺訊辦○昨晨小竊某甲竊取吳淞路某姓整容店所豢德禽數頭被二百二十一號巡捕所見拘入捕房捕頭姑念所竊甚微管押丐牢半日以儆 
[覆呈李中堂禀稿]  
　　爲呈覆事本月十七日奉到札開據候選道嚴信厚等呈請迅飭樹藩等尅日派人帶欵先行往辦不得任意延緩負厥初心一面卽由司員等分投竭力勸助陸續接濟等情奉批候飭樹藩等遵照先將倡集捐欵銀二萬兩速派妥實可靠人員前赴津沽一帶竭力援救切勿徒託空言有負初心等因奉此具見新選道嚴信厚等好行其德善與人同不勝欣佩現在清江浦至德州一帶已由前任福建厦門道惲祖祁派員舉辦業經樹藩等解去銀三千兩不日尚須續解兹將惲道來電及請山東候補直隸州知州陶牧開辦電底均抄錄粘呈鈞鑒至京津一帶須俟德總領事護照發出方能前往當向催取兼之所聘德人喜士由樹藩等函逹德總領事亦未奉覆故不能與之訂立合同一俟護照頒到後樹藩當約同司事人等迅速往辦有一分力盡一分心做一分事此次往北各友均出自願諒不至假手他人有不實不盡情弊樹藩等因見時局一變至此富貴浮雲人生幻夢不如實力行善爲子孫留一餘地决不敢徒託空言改厥初心有負中堂保衛官商成全善舉之美意仍請札飭候選道嚴信厚等分投勸助陸續接濟實爲德便謹呈 
[照會照登]  
　　欽命二品頂戴江南分巡蘇松太兵備道兼辦海防營務處余爲照會事案准貴部郎文開與二三同志籌集銀二萬兩擬租公司輪船派妥實華人並延洋醫華醫赴津沽一帶遇有難民廣爲救援名曰中國救濟會係各省善士募資創辦亦如外國紅十字會之例爲救各國難民及受傷兵士起見請照會頒給護照俾救濟之人准向北方軍前隨時救護並請電逹各國領兵官如遇中國被難官商軍民必須妥爲救護倘有費用將來如數由救濟會繳還等由當經照會去後兹於八月十九日接准德總領事克照覆以此項救濟會之人嗣後如北上救濟應請飭將該會中人之姓名開列清單送署以便本總領事繕給執照惟是各國兵丁代該會將華民救護帮助倘有費用將來由該會繳還一節内中因有許多碍難之處本總領事未便函囑各領兵官應令該會自行派人辦理再按照各國規矩並西美各官向來辦法如有病人或受傷之人無論友國敵國理當一律和衷相待救濟等因照覆到道相應備文照會爲此照會貴部郎請煩查照辦理施行須至照會者光緒二十六年八月二十三日　　　　　　　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
