# 1903 - 119 - 4910790

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其后朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明本校正付刊皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以下惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[與客論東三省事]  
　　有客問於執筆人曰俄人估據東三省約期撤兵一再遷延大有久假不歸之勢連日貴報紀俄人以八事相要須與中國先訂盟約然後將滿洲兵士撤回如此則東三省之政事利權仍不啻爲俄人獨得而保護鐵路干預練兵名爲撤兵其實較不撤爲尤甚雖電音不一而其藉端要挾則可信其必然現雖中國爭之甚力而俄人並無通融之意儲餉調兵孜孜不已中國當此孱弱之時允其所求各國必請均沾利益疲𦮕如此而謂能與各國爭乎然若與俄堅持不下則東� 
三省已在俄人口中安肯哇之使出顧東三省爲我根本之地爲俄所有退步盡失烏乎可然與之力爭必至戎衣相見以孱弱之中國而欲與虎狼之俄抗衡不但智者知其不可也讓之不能爭之不可若竟遷延因循恐别國爭端必由此而起别國爭端一起中國亦不能相安現在與俄最忌者日也日人無刻不防俄俄人亦無刻不防日日人所最爭者在高麗俄人所最爭者亦在高麗俄人得佔東三省東方權利愈厚則其爭高麗愈力故日人忌其爭高麗兼忌其佔東三省也東三省若爲俄所有日人於高麗之權利必盡爲俄人所奪故首先與俄發難者必在日人日俄一起釁端中國必承其敝爲今之計欲求安於目前弭患於後日果將何法以處之曰讓之不能爭之不可因循遷延又必别生枝節此誠不待智者而知然欲求目前之安冀弭後日之患惟有照美國駐京使臣之意將東三省作爲萬國通商口岸庶俄人爲各國率制不能蠶食鯨呑而日俄釁端亦由此可解所謂求目前之安弭將來之患計固莫善於此矣客又曰俄人佔據中國已不能堪倘各國紛來勢必如豆剖瓜分中國利權依然盡失亦何以異於前門拒虎後門進狼乎且俄人亦深慮各國之分其利故要約之事總以他國不得干預爲辭若此議一發俄人必將先與中國開釁其何以應之曰此誠於無可如何之中作此萬不得已之舉然作爲通商公地中國之利雖爲他人所分而其地則仍爲中國之地將來克自振作得有治外法權卽永爲租界較之爲俄侵奪其利害得失不已有天壤之判耶此舉誠知俄人不能甘心而爲各國所牽制俄卽猛如虎狼亦斷不敢輕於發難兵戎之事當可無慮惟此事須先明告各國議定而後施行美人向以排難解紛爲任且美使旣有此意并稱若有梗議者當興師抗之是美人爲首之英日隨之吾知此舉若成東三省商務必有起色且爲各國租界從此可免兵戎不但不爲中國之患且爲中國之利將來一有治外權不啻借他人之財力整頓我之地方管蠡之見不知當軸者能不視爲河漢否也 
[檢舉試題]  
　　北洋官報云本科會試二塲策題五道四總裁公同商定分寫二紙飭匠雕刊其中一紙第一題問遊歴外國學堂有應如何固其質性之語悞將如何二字寫作何如以致各卷互相歧異刻已專摺自行檢舉請交吏部議定處分矣 
[奏帶隨員]  
　　北洋官報云倫貝子奉命赴美國賽會除副監督黄觀察開甲偕往外並奏帶内務府員外郎誠璋户部主事彭榖孫繙譯祝瀛元又附片奏請隨帶黄思永慶寛二員均蒙兪允所需經費銀七十五萬兩已由户部如數籌撥矣 
[慈駕駐園]  
　　天津直報登京師來信云兩宫回鑾後三日越皇太后即赴頣和園駐蹕某日宣召各國欽使夫人入園賜讌并赴萬壽山觀會 
[制府蒐軍]  
　　金陵訪事友人云兩江督憲魏午莊制軍久歴戎行夙孄武事下車之後恐標防各營伍操防不甚講求因示期月之初四日親蒞校塲簡閱各軍並躬親點騐軍額各營一聞消息卽於前數日朝夕訓練槍砲如雷届期制軍親蒞小校塲傳標下制防各營演放槍砲照德國陸軍操法先排槍次車砲某哨兵士試演車砲未將後門旋螺扭緊以致火星自砲尾飛出閃避不及登時腹破腸穿殊可慘也 
[制軍查局]  
　　金陵訪事友人云兩江總督魏午莊制軍查得銀圓支應善後電報籌防軍棧火藥機器各局辦理不善爰委劉司馬卓栻曾大令祖梁張大令紹棠英大令和施大令煃於本月初四日隨同遍歴查騐一周 
[豸旌過鄂]  
　　漢口訪事人云簡升安徽臬司濮紫泉廉訪交卸湖北荆宜施道篆務後附某輪船抵漢皋隨卽渡江赴省垣禀見上峯然後馳赴皖江新任 
[郡守得人]  
　　武昌采訪友人云署湖北武昌府知府梁集𤲅太守文章經濟夙負盛名蒞鄂以來夙夜精勤上� 
游深爲嘉許現因本任武昌府余堯衢太守蒙恩擢授荆宜施道所遺武昌府員缺奉旨於現任知府内揀員調補藩憲瞿賡甫方伯太守權治首郡士民愛戴政績卓然爰禀商兼署總督端午橋中丞請卽以太守調補是缺中丞韙之本月某日已懸牌曉示矣 
[奏調教習]  
　　武昌訪事人云兼署湖廣總督端午帥以鄂省學堂林立士習囂陵非得品端學粹之人爲之教 
 
 

Page 2

 
 
習必至流於邪僻放浪不堪爰奏調浙江候補知府楊太守鍾羲委充各學堂倫理總教習以資表率而正人心 
[票匪正法]  
　　蕪湖采訪友人云票匪正龍頭王賜標者安徽含山縣人向在和含一帶殺人越貨惡蹟昭彰近更私立山堂散放票布誘人謀逆從者如雲不虞爲精健左營管帶李葆林總戎所擒解經前署蕪湖縣柳小汀大令洋務局兼發審委員湯沅生直刺嚴刑訊鞫上月下浣錄供申詳各憲轅本月初三日蕪湖縣署接奉上憲釘封文縣主王小午大令立飭典史會同城守營督率快役兵丁擁至江口接官廳正法梟取首級懸竿三日然後解往犯事地方 
[粤興巡政]  
　　廣州訪事友人云省垣巡警總局設在老城飛來寺將各街分爲五叚就安勇及巡勇介字營内挑選樸實耐勞巡目六十名巡丁四百八十名分派五局巡察地方其舊有之保甲總局曁老城九叚各卡槪行裁撤新城東霌西各關及河南等處保甲局卡則暫照常辦理俟老城巡警辦有端緒然後改章自三月初一日起派兵上街按照章程晝夜巡察所定章程八條照錄於左一巡目巡兵巡街時不准坐臥不准入鋪户人家閒坐不准吸烟一各局員弁及巡目巡兵不准在娼寮賭館烟館等處收取一文陋規倘有到各娼寮賭館烟館等處需索者許卽赴總局内控訴如私自給與者由各局查出後除將收規之人照章懲辦外仍治與規之人以與受同科之罪一各局巡目號衣左肩上均有第幾局第幾隊字樣各局巡兵號衣前面左邊均有第幾號字樣凡巡目巡兵如有强搶强買需索陋規以及一切不法情事居民人等祗須認明隊數號數來總局指名控告一各街鋪户居民人等遇有盜竊姦拐等事立刻鳴鑼呌喊該巡目巡兵卽應立時前往倘遲延不往或保護不力許卽來總局或分局控訴一街坊如有鬥毆吵駡等事立刻巡兵上前勸止該民人等亦應遵聽解息倘有傷人等事該巡兵亦卽將鬥毆人等扭送各局一各局大小員弁以及巡目巡兵遇有喚人報警等事均吹呌爲號以後各街兒童不准吹呌爲戲以混聽聞倘有亂吹者酌量判罰 
[裁汰弁兵]  
　　松江訪事人云日前江南提督李壽亭軍門諭知本標駐松各營著於三月底截止照章墊發恩餉三個月一體出營其未裁者均改爲巡警軍兹將所裁各汛缺及兵額照錄左方計中營裁小涇汛把總吳三和洙涇汛外委王習朋存城外委張晉生及額外某弁馬戰守兵十六名左營裁蘆墟汛把總許文彬存城外委吳炳額外馬升發馬戰守兵十三名前營裁把總一員外委二員額外二員馬戰守兵二十八名後營裁瀏河汛把總許德泰太倉汛外委沈超文額外三員馬戰守兵十五名城守營裁閔行汛把總施進升馬橋汛外委吳松林莘莊汛額外吳攀龍馬戰守兵十八名 
[榷司瓜代]  
　　寗波訪事人云浙海關新任稅務司穆和德君由滬蒞甬擇吉上月十五日任事前任作君卽於十七日附北京輪船赴滬江以便遄回本國 
[蜀邊市景]  
　　漢口日報登打箭爐來函云今年白米每斗售至錢一千九百文火米一千八百文紋銀每兩易錢一千五百文舊洋銀每圓重三錢二分者只換錢四百五十文赤金每兩換銀三十六兩麝香每兩換銀十八兩漢鹽每斤售錢一百二十文蠻鹽每斤售錢六十文猪油每斤售錢一百三十文清油每斤售錢一百零八文酥油每斤售錢一百四文牛肉每斤售錢六十文靑柯麫每斤售錢六十文　炭每斤售錢二十文乾柴每斤售錢八文以上各物均由雅州運來邇來天氣嚴寒不能栽種五榖市中貿易則粗茶爲大宗商賈陜人多於蜀人 
[浙省官塲紀事]  
　　杭州訪事人云護理浙江巡撫誠果泉大中丞升授安徽巡撫本擬俟新任撫憲聶仲帥蒞浙然後交卸入都陛見旣而仲帥回籍省親奏請簡員接署某日欽奉諭旨命藩憲翁筱山方伯護理中丞因交卸在卽於本月初二日爲始將日行公事交中軍衙門收存彚呈新護院拆閱辦理惟緊要公文及部行釘封文件照常投遞○洋務局提調差現由撫憲札委許南友太守接辦○拱宸橋分巡某少尹瓜期已及臬憲委候補縣丞穆二尹德春接辦○調署鄞縣知縣周少軒大令交卸桐廬縣篆於上月某日來省禀到本月於初二日已禀辭赴甬履新矣 
[查禁謠言示]  
　　江蘇松太兵備道袁爲遵飭出示曉諭事本年四月初五日奉兩江督憲魏電諭内開前接寓滬兩粤紳商公電桂撫王擅借法兵法欵乞聯各省督撫電奏力爭等情當卽電問刻接王爵帥江電寓滬紳商所稱各節毫無影響無論匪燄已熄無須借兵卽餉項萬分艱難亦斷不爲此剜肉醫瘡之事請卽曉諭兩粤紳商一面查拿造謠之人嚴懲等因奉此查兩粤旅滬紳商多自愛身家顧惜名譽之人就使關懹桑梓情有難緩事關重大必能探訪確實愼重出之决不肯輕信謠傳孟浪如此况粤西軍事近甚得手如果兵餉偶乏無難奏請大部指撥鄰省應援尤無擅請外援之理王撫憲覆電甚明其在紛紛擾擾者流中亦未必無一愛國之人顧以絶無影響之事若明知之而無中生有故意造謠冀以誘惑靑年煽動無識是何居心若不知而隨人奔走一聽謠傅并不暇辨其眞僞率與集衆演說尤敢函電四達全是被人播弄亦恐貽笑外邦是以督憲旣憐其愚不能不惡其狂除遵飭縣发嚴密訪拿造謠惑衆之人以示懲創外合急抄電曉諭藉慰旅滬兩粤紳商之心該紳商等具懹忠義率以事難稽考被人冐託亦宜暗訪主名禀請擇尤拿究以爲輕舉妄動者儆切切特諭 
[禁錢出口示]  
　　上海縣正堂汪爲出示嚴禁事據職商夏樹杰許經宣秦承棠何世葆等禀稱竊商務繁興全賴圜法如錢幣外溢則百貨不通近年制錢缺乏各省鼓鑄紛紛冀可補救不料輔以大小銀圓益以當十當五銅圓而制錢較前愈昻各商交困民累不堪推原其故實由輪船沙船私運出口毁作他物以致南北市面竟有缺錢之患環求據情轉禀道憲照會兩關稅務司請將制錢銅圓嚴禁出口無論何項船隻一律嚴查倘將制錢銅元私運出口槪行充公從嚴究辦以蘇民困並據職商蔡春希等亦以前情具禀各到縣查運錢出口本干禁令近年滬市制錢日少雖有各省大小銀圓及當十當五銅圓源源接濟而錢價反日見其昻揆厥原由本縣訪查實由奸商販運出口所致商民交累情實可恨當卽據情詳奉道憲批示已函致新關稅務司切實查禁在案兹又據該職商夏樹杰等以錢市奇荒生計艱難非官商設法互相查禁不可求請照會錢業董事嚴查販運出口及提重私毁之家妥議禁罰章程官商交禁以維商務而蘇民困等情具禀前來除照會南北市錢業董事實力查禁妥議禁罰章程並由縣密訪嚴拿外合行出示嚴禁爲此示仰　邑各行商賈及錢莊人等一體遵照爾等須知現在市面制錢日形短絀各業生計交困自此次示禁之後如敢再有將制錢屯積漁利私販出口及剔揀厚重制錢轉銷各爐坊私毁情弊一經訪聞或被告發定卽嚴提到案從重究罰照例嚴辦本縣言出法隨决不寛貸勿謂言之不預也務各切切特示 
[局員易委]  
　　本邑浦東唐橋鎮巡防保甲局員蔣克生二尹公事廢弛專事嬉游經蘇松太兵備道袁海觀觀察查知立予撤去叧委候 
 
 

Page 3

 
 
補縣丞任二尹接辦南市二十三七鋪巡防局員徐錫臣二尹則以叧有要差遴委他員庖代 
[飭拿逸犯]  
　　日前本城改過局所押之江湖惡丐蘇阿如及浦東流氓趙和尙二犯忽皆患病管局委員李浩然二尹飭送普育堂醫治中途脫逃迄未緝獲昨日上海縣主汪瑤庭大令以此等兇惡要犯豈能輕縱除飭差上緊跴緝外並函致二尹告以嗣後押犯患病不得擅行發堂醫治 
[初訊匪犯]  
　　林慶生劉桂林陳福生汪茂生王慶雲莫和鳴陳桂中陳步雲携帶兇器投宿法界吉祥街某小客棧棧主報知捕房捕頭令包探一併拘獲昨日解案請訊并齎呈男女衣服四十二件西班牙銀三十元墨西哥銀二十二元中國龍銀十元簪環臂釧二十二件珠十三顆眼鏡一副手槍一枝讞員孫建臣大令推鞫之下林供小的由武昌至漢口附某輪船來滬行經蕪湖大通等處與劉等串竊皮箱二口小的前在金陵南字左營當勇現因遣散無可謀生不得已而攺操胠篋探囊之技包探禀稱桂口昨在捕房自認前在常州由汪爲首羣擁至西門外某寺刦取僧人衣物大令命將林等七人帶出然後提桂中研訊供小的係江西某邑人此次來滬訪尋親串周德須前在常州與汪等同劫寺僧屬實及傳訊其餘各人供詞互異乃命分别押候研鞫 
[五續議設學堂]  
　　三尙賢堂紳董即擬開堂辦事並擬將今日聚會情形抄送中外助成尙賢堂之人並宣告堂雖攺設上海而其有益於人較京都尤甚故請各友照舊捐助此由立得祿君創議而由福開森德眞兩君助成字林報主筆立得祿曰李君尙賢堂之立余不勝踴躍欽佩願竭心力以助始終𢌞憶曩年李君振鐸内地時余卽識其爲人宅心公正才智卓裕每以爲欲開豁中國民智非聨合中國官長不可蓋民心之從違全視在上者爲轉移苟能感動中國官長尊崇西教重視西學則民之從之有如草上之風事無不濟矣或有初聞尙賢堂而不知何爲者吾對曰此堂出於李君特創其平生所言所行無不思之切而施之宜則此堂之益不問可知况其宗旨章程盡善盡美廣勸歐西各友助成此舉余初聞李君將尙賢堂改設上海不覺戚戚然以爲京都爲官員聚萃之地辦理得法卽能收效於各省方聞吕賀諸公詳言攺設上海之益又不覺欣欣然且伍京卿所云中外交誼彼此受益一節尤足令人欽感尙賢堂旣設上海則不獨中國人士能知西國言語人情卽西國人士亦可知中國言語人情革去方隅之見共享昇平樂何如之今諸君爲設立尙賢堂聚會於斯是爲第二次倘衆議僉治及早開辦鄙人實深額頌猶望我同人盡力捐資以爲歐美之先導焉講畢會衆鼓掌鳴歡旣而南洋商務參贊官福開森君曰尙賢堂第一捐欵即李君之全身人以財捐而李君獨以身捐者以天下事不患無治法而患無治人有治人斯治法亦隨之而有矣且李君之情性言行頗與尙賢堂名實相符雖處危難之境猶毅然不移毫無喪志灰心之狀卒至成功而後已或問曰尙賢堂之立子信其有益乎吾對曰然其於上海不爲小補吾意舍李君外無有能成此功者蓋内地華人遊歴上海欲觀西國景象而難於問津不過機器局絲紗廠與夫二三學堂而已鮮能窺西國教化之全豹於一處若尙賢堂一立則可導人縱觀西國一切教化所聚會之地且此堂非關一國係合天下列國允准助資而成者除建堂外猶有一要事卽李君身家之費用以便全心辦理尙賢堂事務考昔尙賢堂收到之捐欵有歲收六百四十一兩者内有五百零一兩係李君自捐有歲收二百三十一兩者　李君爲教授之事亦曾捐銀八百二十九兩此數年之久李君爲已之經費動支公欵不過二百八十兩不知李君用何儉法能於數年之支此區區經費今尙賢堂紳董議定首年經費八千銀李君薪水亦在其内購地建堂經費十萬兩叧捐二十萬兩爲存商生息之用後每年經故費出於息銀但此款未籌之前宜先捐八千兩爲本年經費李君於數年之内竭盡心力以成此舉我等尤宜踴躍捐資實力贊助庶不負李君之苦衷焉講畢衆小鼓掌鳴歡旣而老公茂洋行大執事德眞君曰余不才謹陳數語以堅李君之恒心夫議立尙賢堂實出於李群甚愛中國之心雖經歴艱苦阴難在他人不免因之寢事而李君不畏其難不萌退志努力勇往始有今日吾甚望諸君同心合意速成善舉言畢衆鼓掌如前 
[賽馬一志]  
　　昨爲西人賽馬之第一日第一次二十五馬共賽立豐洋行小架門首到馬黄色衣帽皆紅白三色第二次七馬共賽裕泰洋行培培代某西人首到馬靑色衣帽皆緑黄二色第三次二十七馬共賽培培代寄居牛莊之蒲司首到馬黑色衣帽皆白黑二色第四次十一馬共賽香港來滬之泊此首到馬黄色衣帽皆藍白二色第五次十二馬共賽克來脫首到馬黑色衣帽皆桃紅色第六次大六馬共賽怡和洋行某西人首到馬黑色衣帽皆黄色第七次十一馬共賽小美登首到馬黑色衣帽皆紅黑二色第八次十五馬共賽祥茂洋行白格而代瑪禮遜洋行打樣之某西人首到馬黄色衣帽亦皆黄色第九次十九馬共賽怡和洋行某四人首到馬白色衣帽皆黑色第十次二十三馬共賽李老李生首到馬白色衣帽皆紅色 
[上海官塲紀事]  
　　昨日浙江候補道汪子鑑觀察因事來申命駕赴上海縣署拜會縣主汪瑤庭大令○昨日江蘇各卡總巡李聲甫太守因公詣道轅謁見蘇松太兵備道袁海觀觀察旋復至縣署拜會 
[上海巡局紀事]  
　　前日南馬頭某鐵店主王阿金扭歹人楊小羊至二十三七鋪巡防局訴稱伊冐稱捕夥任情訛詐局員姚谷蓀二尹研訊之下判責二百板取具攺過切結然後交人保出○前晚王家馬頭左近彭姓家被賊竊去銅錫燭臺因於昨日開列失單報請十六鋪巡防中局委員黄衡堂二尹飭捕跴緝二尹允之 
[南市雜聞]  
　　本邑十六鋪房捐前經上海縣主汪瑤庭大令飭地甲逐月徵收彚繳邇來地甲以怡安棧等家抗不遵繳據情禀知大令立派差役會同前往押令補捐如違帶案懲辦○前日淸道局打掃夫名叢叢者在南市挑除垃圾不知因何忽與曹恒隆火腿店學徒某甲口角互毆致傷厥足因匍匐回局禀知局員袁允升明府明府立飭十六鋪地甲傳店主到案訊懲 
[法租界公堂瑣案]  
　　陸炳生兪阿狗同訴稱前晚小的等家被賊竊去珠皮馬褂金挖耳簪及各種皮衣因卽開單報捕緝獲竊賊張阿四李阿三吊到金挖耳一枝今已解案求恩給領讞員孫建臣大令判令將張李各枷一個月責五百板金挖耳簪給陸兪領去取具領狀存查○松江人魏阿虎向在蘇州潘萬順醬園執爨前日竊取洋銀五十元挈其子阿金來滬經包探緝獲解案請懲大令判責四百板搜出洋銀四十一元存候園中人具領○范豐德訴稱小的初至滬上人地生疎被胡阿金孫天福等六人誘至外國墳山攫去所携衣服二包報捕後經包探查獲其一尙少一包求卽嚴追胡孫同供衣包已被同黨取去大令著各枷號一個月責八百板原贜給范領回○鄉人胡三祥將由九分有奇售與工部局開築馬路局董查得地與單上號數不符照請洋商租地會丈局員某君飭地保康子雲查察康隨將胡扭控公堂大令著將原單檢呈昨日胡呈到原單大令著康投會丈局具結倘有差池惟地保是問 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　去冬浦東人陸了頭潛入某姓家竊取衣包躱入縣署大堂幽暗處被捕役拘獲解　縣主汪瑤庭大令訊明發交攺過局收押後因染病由其母籲求關釋前晚忽携幼童宋阿根入縣署宅門捕役將宋拿獲詰知陸躱在小轎中遂一併拘解至案大令訊究之下宋供小的年十二歲川沙人在治下新大麻袋店習業昨晚堂兄宋阿金糾同至老北門内掩入人家竊得大小銅杓兩口出城質錢旋復入城行至署前堂兄忽然不見小的隨被捕役所拘與陸並不相識陸供小的來城訪友夜間因無可　宿無奈蜷伏小轎中大令喝責二百板發攺過局收押宋交捕役看管○徐八金控金張氏誘賣伊妻等情大令提氏質訊徐供姑彌生有兩女長卽金張氏次女與陳某犯姦懷孕被姑母逐出由小的祖母收留後卽嫁與小的私產一孩刻已六歲本年二月由蘇州來滬探望　姊不料竟被其姊賣與王阿大叩乞究追張氏供小婦人先與陳私識迨懷孕被母親逐出由外祖母徐張氏作主嫁配與伊孫迄已六年向住蘇州今來滬上探望胞姊致被偪嫁與王然小婦人心實不願王供小的由金張氏爲媒娶伊妹張氏出洋銀二十元金張氏供胞妹雖與徐爲夫婦並無婚帖媒人實與姘識無異前曾託婦人爲伊擇婿是以叧嫁與王大令飭將金張氏交人保出付還王洋銀二十元張氏暫發普育堂留養候補傳徐張氏到案訊核○王永和控王毛毛掯贖田地等情大令詰訊之下永和供同治三年小的將地二畞五分賣與族人王海寶得錢九十千後又陸續活賣與伊地三處隨卽贖回惟首次所　之二畞五分今始備價懊贖海寶之孫毛毛特强霸掯叩求公斷毛毛供其地已由伊寡弟婦高氏照原價贖回矣大令諭候傳高氏到案訊　核斷○無錫人榮錦芳虧欠王姓麥價銀兩投法界公堂控追一載有餘尚未料理前日讞員孫建臣大令轉送至縣磊令研訊之下榮供小的管押捕房已久無處措資惟原籍尙有產業雖已抵押出外尙可找價料理叩求交保出外大令准之 
[英美租界公堂瑣案]  
　　包探張寳成解流倡金湘蘭到案禀稱伊在普慶里賣娼近被惡鴇張氏用木柴亂毆致傷兩腿等處事經小的查明訴知捕頭提倡騐明交濟良所醫治今特解請安插湘蘭供小婦人年一十有五當十三歲時母親病故由父親鬵與鴇兒張姑奶奶學習彈唱稍不領悟輒遭鞭笞痛苦不堪求恩超豁讞員張柄樞司馬商之美總領事署繙譯官白保羅君飭交濟良所西婦帶回撫養仍候簽提張鴇訊懲○包探王長桂解董孔明戴如生到案禀稱伊等二人前因犯案管押釋出未久卽串竊王李氏等家金耳環水烟袋等物報由小的吊到原贓送案請辦司馬判各責三百板將董收禁西獄半年戴收禁西獄三個月期滿之後遞解回籍贓給氏等具領○包探倪順泉解羅阿木到案禀稱此人在某洋人處當馬夫及停歇洋人查得失去馬衣等物報由小的拘獲送請究追司馬判責一百板枷號一禮拜○包探李四春解粤婦畢安英到案禀稱此婦不知有何寃憤　身躍入蘇州河幸某洋人瞥見令舟子救起送入捕房今捕頭令小的送請安插畢供女兒春梅在某姓家受苦不堪求恩超豁司馬飭交濟良所西婦領回撫養一面提春梅到案訊明核奪○包探竇如海解李永連鮑中林到案禀稱伊等一人沿途胡閙某號巡街捕向之喝阻驀被兇毆并將號衣撕破慌急之際失去對時表一枚故由小的送請究治司馬判各責三百板枷號一月○包探徐榮珊解頑童孫毛子羅四榮沈封子到案禀稱伊等於夜間潛入自來火行竊取煤七墩售與　榮康報由小的拿獲送請究追司馬判令各責手心二百下將穆暫行管押追賠洋銀九十八元另罰十元○包探趙銀河解陳信昌到案禀稱此人竊取李三寳家衣物報由小的拿獲送請訊究司馬判責三百板 
[美租界捕房紀事]  
　　昨日無賴周阿二至北河南路某飯店據案大啖旣醉旣飽捍頭逕去値堂人某甲向之索取周非但不與反　　兇毆店主某乙怒喚令某號巡街捕拘入捕房捕頭令押乞丐牢半天以僘○昨日小竊江阿林潛入外虹口某碼頭上貨棧中竊取舊鐵若干携之而出適爲司閽之印度人所見拘入捕房捕頭命押候解送公堂禀請讞員張柄樞司馬訊辦○昨日亭午時江北小工郭得清小二子至招商局中棧碼頭所泊某輪船上作工時有　賊上船行竊郭等見而驅逐致被扭住兇毆巡街某華捕見之急吹號呌召集他捕拘獲十五名一併帶入捕房押候解送公堂禀請訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年三月二十四日京報全錄]  
　　宫門抄諭旨均錄正張○蘇撫恩奏審明因姦聽從姦夫謀殺縱姦本夫情重人犯按例定擬摺○兩江總督魏奏報到任接印日期並謝恩摺○署川督岑奏爲互請調補簡缺知縣摺○閩浙總督許奏爲貴州布政使在籍丁憂據情代奏開缺摺 
頭品頂戴江蘇巡撫奴才恩壽跪奏爲審明因姦聽從姦夫謀殺縱姦本夫情重人犯按例定擬恭摺仰祈隔鑒事竊准刑部咨奏請嗣後外省命盜死罪案件無論凌遲斬絞立决監候例應會題者一律改爲專摺具奏仍備錄供招咨部查核等因奉旨依議欽此咨行到蘇自應遵照辦理兹據江蘇按察使　曾審解寳應縣民婦李陳氏因姦聽從姦夫孫九臯謀殺縱姦本夫李聯魁身死私埋匿報並孫九臯在監病故一案奴才親提研鞫緣李陳氏籍隷寶應李聯魁係李陳氏之夫結　多載生有子女監故之孫九臯係李聨魁　服表兄孑身無屬種田度日與李聯魁同莊居住時常往來李陳氏習見不避李聨魁向吃食洋烟　惰光緒十六年五月間李聯魁外出孫九臯前往閒談見李陳氏一人在家卽與調戲成　陸續給過錢物不記確數李聯魁先不知情後經查知貪利縱容二十二年間孫九臯因住房坍塌卽搬至李聨魁家向住彼此並無避忌爲李聨魁分居胞弟李聨標共知李聨標因係家醜勸令李聨魁逐禁不聽至二十七年十二月二十二日李聨魁患病在牀令李陳氏燒粥李陳氏未理復向孫九臯索錢延醫服藥孫九皋斥其坐食無用回復無錢李聨魁斥　並稱俟病痊後定將李陳氏孫九臯一併送官究辦孫九皋卽暗可李陳氏商量慮恐李聨魁病痊不依起意將李聨魁致死免累囑李陳氏帮助李陳氏允從約定當夜動手更餘時分李陳氏拿取竈間小木板凳孫九皋携木　頭一同進房見李聨魁坐在地鋪上假寐李陳氏至其背後用小木板凳向李聯魁肩背連毆數下致傷其左右肩甲接連脊背並左右脊背李聨魁喊痛轉身孫九皋亦用木榔頭毆傷李聨魁願門接連額顱李聯魁倒地掙扎一會當卽氣絶殞命維時李陳氏幼女李小的子睡牀聞聲驚醒瞥見器喊李陳氏喝住不許聲張李小和李卽不敢嘖聲孫九臯又起意埋屍滅跡令李陳氏用破舊棉袄將屍頭包紥帮同將屍擡埋房内空地　内用泥遮　囑付李小和子不准　風是月底李聨標前往探望不見李聨魁當向李陳氏查問李陳氏揑稱出外索欠李聨標走回並未理會二十八年四月初六日李聨標因久不見李聨魁回家心懷疑惑潛向李小和子盤出前情至李陳氏房中挖見李聨魁屍身尙未腐爛卽通知鄉保等將孫九臯李陳氏獲住適經該縣訪聞差查據報勘騐訊明詳批審解嗣據復審明確轉解到府提犯親訊無異卽據報該犯孫九臯在監病故委騐訊詳批飭覈核辦由府解司審核無異詳請勘轉前來據供前情不諱查例載本夫縱容妻與人通姦審有確據人所共知者被妻謀殺或姦夫起意知情同謀姦婦擬斬立决姦夫擬斬監候等語此案李陳氏與伊夫　服表兄孫九臯通姦本夫李聯魁貪利縱容爲李聯魁分居胞弟李聨標等共知卽屬確有證據李聨魁因令該氏燒粥並向孫九皋索錢夫允稱欲一併送官究辦該氏輒敢從孫九臯將李聨魁謀殺身死帮同理屍不失寶屬淫兇不法自應按例問擬李陳氏除與孫九臯通姦並聽從埋屍不失各輕罪不議外合依本夫縱容妻與人通姦審有確據人所共知被妻謀殺或姦夫起意知情同謀姦婦擬斬立决例擬斬立决係婦女免其刺字孫九臯起意商同姦婦李陳氏將縱容本夫李聯魁謀毆致斃復起意埋屍滅跡該犯爲李聨魁表兄係屬外姻緦麻尊長查律例並無緦服尊長因姦謀殺緦服卑幼作何治罪專條若按服制科以謀殺緦麻卑切之罪比照親屬於姦夫謀殺本夫問擬斬决核與本夫未曾縱容通姦者無所區别衡情定讞應仍按平人縱姦謀命本例問擬孫九皋除與李陳氏通姦並卢意埋屍不失各輕罪不議外合依本夫縱姦被姦夫起意謀殺姦夫擬斬監候例擬斬監候業已在監病故應勿庸議餘訊無趨釁别故及同謀在塲加功帮同埋屍之人李聯魁縱妻與人通姦本干律擬業已身死應與孫九臯在監病故訊無凌虐情弊之刑禁人等均無庸議無干省釋屍棺飭埋兇器木榔梯小木板凳隨　釁騐發回儲庫備照除將供招咨部查照外謹會同署兩江總督臣張之洞恭摺具陳伏乞皇太后皇上聖鑒勅部核覆施行謹奏奉硃批刑都速議具奏欽此 
頭品頂戴兩江總督臣魏光　跪奏爲恭報微臣到任日期叩謝天恩仰祈隔鑒事竊臣奉旨調任兩江總督兼充南洋大臣當電奏懇辭未蒙兪允遵卽交卸雲貴督篆卽署雲南撫篆先後奏報在案嗣於光緒二十八年十二月初三日由滇起程二十九年二月十二日行抵江寗省城二十二日准署兩江督臣張之洞派委江寗府知府羅章署中軍副將丁華容將兩江總督關防兩淮鹽政印信欽差通商大臣關防並王命旗牌曁文卷等件齎送前來當卽恭設香案望闕叩頭謝恩祗領任事伏念臣湘楚庸材久膺邊寄涓埃未報遽移大邦溯維中興以來江表宴安無事垂四十年其在於今時局稍異匪但賡續前賢之緒所能爲功抑宜恢張域外之規務其遠大顧財賦宜裕而元氣不可不培在奬廉抑貪以飭吏治民智宜開而士習不可不正在崇實黜浮以政學校邦交宜洽而自强不可不圖在練　製器以修明武備一强一弛胥係安危臣惟本此意以廣益集思隨時與北洋大臣江蘇江西安徽各撫臣曁漕臣和衷商辦認眞整頓庶殫駑鈍少答鴻慈所有微臣到任日期理合繕摺叩謝天恩伏乞皇太后皇上聖鑒謹奏奉硃批知道了欽此 
頭品頂戴署理四川總督廣東巡撫臣岑春煊跪奏爲簡缺知縣人地不甚相宜互請調補以資治理恭摺仰祈隔鑒事竊照州縣責任繁要　在因地制宜故定例知縣補簡缺後如因人地未宜准以簡缺對調兹查有四川重慶府屬永川縣知縣原定雖係衝字簡缺而濱臨大江爲　東陸路衝衢事務頗繁自非明幹肆應之才未能治理裕如現任知縣兪昌言年五十二歲湖南善化縣監生由縣丞保以知縣歸候補班補用題補永川縣知縣光緒二十四年二月到任調署仁壽縣二十六年回任復調署南溪縣二十七年十月交卸回省當差該員兪昌言心地和平操守廉潔惟人稍拘訥與斯缺不甚相宜自應揀員互相對調臣與藩臬兩司互於簡缺知縣内逐加酌量查有忠州直隷州屬鄷都縣知縣蔣履泰年五十七歲順天大興縣監生由縣丞保惟知縣歸保補班前補用補缺後以同知直隷州補用題補鄷都縣知縣光緒十八年十二月到任調署巴縣二十六年回任二十七年交卸回省當差該員蔣履泰明敏幹練才具開展以之調補永川縣知縣係屬人地相宜堪資治理所遺鄷都縣知縣係無字簡缺民風較好治理尙易卽以永川縣知縣兪昌言調補斯缺亦能勝任該員等正署各任内均無承審案仵承緝盜案徵解錢糧已起降　叅限此外一切處分例准毋庸計算前據署布政使陳璚署按察使黄承暄會詳請奏前來合無仰懇天恩俯准以永川縣知縣兪昌言與鄷都縣知縣蔣履泰互相調補俾人地各得其宜於吏治地方兩有裨益如蒙兪允該員等係以簡缺知縣調補知縣銜缺相當毋庸送部引見以符定例除將該員等詳細履歴咨送吏部查核外理合恭摺具陳伏乞皇太后皇上聖鑒訓示謹奏奉栰硃批吏部議奏欽此 
閩浙總督臣許應騤跪奏爲貴州布政使在籍丁憂恭摺仰祈聖鑒事竊據貴州布政使邵積誠禀稱該司任滿入覲於陛辭後請假兩月回籍省親本應假滿卽行馳赴本任因本生母王氏於光緒二十九年正月十九日病故該司係出繼子例應丁降服憂在籍守制呈請代奏開缺等情前來除分咨外理合恭摺具陳伏乞皇太后皇上聖鑒謹奏奉硃批叧有旨欽此 
 
 

Page 14

 
 
[光緒二十九年三月二十五日京報全錄]  
　　宫門抄諭旨均錄正張○伊犂將軍馬奏爲改定練餉整頓屯田摺又奏爲節省額餉愼重度支摺○署川督岑奏承襲土千户片奴才馬亮　福跪奏爲節舊滿營曁練軍銀糧酌復新滿營四　曼兵額改定練餉整頓屯田擬就支欵章程繕具淸單恭摺仰祈聖鑒事竊查伊犂自收還以後光緒十六年經前護將軍富勒銘額先後奏准規復舊滿營錫伯索倫兵額各一千名察哈爾兵額一千三百名額魯特兵額一千五百名挑留新滿營兵額一千名駐防邊徼光緒二十一年前將軍長庚因伊犂防務緊要奏請减兵加餉就餉練兵裁退新滿營兵額三百六十名錫伯營兵類二百名索倫營兵額三百六十名錫伯營兵額二百名索倫營兵額四百名察哈爾兵額三百名額魯特兵額五百名節省銀糧改設練軍八旗以兩旗開墾屯田以六旗分紥要隘操練原議按年輪番更換數年之後一律練成勁旅仍可規復原額欽奉硃批者照所請欽此欽遵在案上年承准政務處奏咨令各省攺練新車前將軍長庚即擬酌　更換因交卸在卽未及舉行奴才亮到任接准移交疉經調閱操演各旗練軍官兵技藝營規均屬嫻熟換回原營兵丁亦皆精銳可用本應照章接續挑換操練准伊犁地方遼闊自裁兵額一千七百餘名之後巡卡防邊兵力究嫌單薄而裁退甲兵各無錢糧可支情形亦覺困苦况新滿營額兵係由錫伯營挑設當日並未發有地畝耕牧無資尤屬無可謀生疉據該營恊領等呈懇酌復舊額撥地屯墾以資效力並准各營領隊大臣商請復額前來奴才等詳加訪察不能不審時度勢挹彼注兹汰老弱以節餉　選精壯以實武備查伊犁舊滿營自遭兵燹孑遺僅存近年生齒不繁甲兵之内不無老弱充數之弊飭據舊滿營協領等議於馬甲内挑選難資得力者裁退一百二十名裁至光緒二十八年底止停支錢糧令其自耕自牧以圖生業該營向均分有旗地不致無所依歸所有節省銀糧合之原裁共銀五萬八千八百四十餘兩糧九千四十餘石卽自二十九年正月初一日起規復新滿營原裁馬甲二百名匠役養育兵四十名照前定練軍章程分爲兩旗每旗挑隊長十二名隊兵一百八名前赴特古斯塔枊官屯地方接辦屯墾照章支領原裁餉糈設總理屯務委員一員　旗設營總一員帶隊章京二員隊官二員委筆帖式教習各一員叅酌定例按月給與鹽菜飭令督率各兵携帶眷口刻期駐屯分定地畝預備春融修理渠道乘時播種農隙之時仍勤操練所撥兵丁如無事故免其調換俾得熟習屯務該處地界向歸額魯特營管轄現在頭道渠尙未修復屯墾地畝僅借前次官爲修復二道渠之水灌漑是以額魯特沙畢那爾閑散皆在三道渠以北耕牧三道渠南荒地尙多棄置可惜擬請二道渠北至三道渠止二道渠南至南山脚止撥歸新滿營經管如該營兵丁眷口閒散以及將來退甲兵丁家口力能開渠墾種者聽其報明領地自耕自食一俟開闢漸席叧行奏請設法添屯四愛曼兵額同時各按前裁兵餉之半挑復錫伯營披甲一百名索倫營披甲一百名察哈爾披甲一百五十名額魯特一兩披甲一百名五錢披甲二百名以資巡防邊界原設練軍八旗撤回察哈爾額魯特各一旗仍留六旗内錫伯營二旗係由屯田調回同索倫營一旗察哈爾一旗額魯特二旗分布各營駐紥要隘照章認眞操練當此帑項支絀公費口分自應力從撙節現與各營領隊大臣商定自二十九年正月起將統領二員委筆帖式二員内各裁减一員仍留統領一員辦事委筆帖式一員每旗隊官三員内各裁减一員其餘官兵均照前次定額排留除底餉外一律裁去口分攺支鹽菜口糧計加增各營兵額八百七十名並攺設滿蒙練軍八旗無閏之年共需銀四萬六千六百三十三兩二錢八分糧八千四百九十三石一斗三升六合卽將原裁續裁銀糧抵支尙餘銀九千二百八兩三錢二分糧五百五十石三斗六升八合似此極力匀挪於兵額較前增多於銀糧較前减少節省銀糧卽存備閏月加增支欵並製造每年更換帳房旗幟號衣操演軍火修整槍械之用於邊局不無裨益除飭各營將復額兵丁花名造册咨部立案外理合將原裁續裁兵額銀糧曁現在規復兵額攺定練軍支欵章程繕具清單恭摺具陳伏乞皇太后皇上聖訓示飭部立案施行再各營裁汰兵額本應俟奉旨允准後再飭舉行惟需接辦屯墾恐誤農時展轉躭延徒滋糜費是以先已飭令分别辦理合併聲明謹奏奉硃批著照所請該部知道單片併發欽此 
奴才馬亮廣福跪奏爲擬請减成節餉指撥的欵自行派員請領以供支放恭摺具陳仰祈聖鑒事竊查接管卷内光緒二十七年八月内曾准行在户部咨於援案預估光緒二十八年新餉案内附片具奏請旨飭下伊犂將軍等悉心籌度節省餉銀報部等因奉旨依議欽此欽遵咨行到伊前將軍長庚未及議辦卸事奴才亮到任接准移交復准户部咨催當將甫經到任未敢驟議更張情形於請估二十九年新餉摺内聲請展緩滿蒙標練各營官兵七千餘人向有額餉四十萬兩蒙古王公軍台卡倫喇嘛人等一切雜支均在其内况滿蒙兵丁全賴錢糧養贍家口裁退一兵卽窘一家之生計近年各省恊餉欠解甚鉅前將軍長庚在任多方挪偣支放業已極費經營奴才等自維才力勿如鎮兹邊局不能不藉此餉項　縻人心惟此時局多艱徒自坐食不圖開源節流亦實無以體部臣籌撥之艱屢與各營領隊大臣曁寮屬籌商於無可設法之中極力籌畫惟有共相撙節减成支領庶兵不裁而餉可省因卽剴切開導該兵勇等食毛踐土均各具有天良咸願遵照减成具領俾資挹注奴才等飭據糧餉處核計每年按額撥新餉銀四十萬兩之數一律核减一成五發給約可節省銀六萬兩擬請卽自光緒一十九年正月起將一切支欵减成支放本年額餉前經户部奏准伊犁仍照原案估撥銀四十萬兩如能全數解到自應將節省銀六萬兩另欵封儲存候撥用第恐各省協解不及積欠更多　犁極邊寒苦别無可以籌濟之方則奴才等失信兵勇督率無方深恐難支邊局惟有請擬的餉庶免貽誤事機奴才亮前於奏請試辦晉茶恭摺内聲請於山西省協解甘肅新餉内分撥銀二十萬兩由伊犂分期派員請領作爲成本採茶搭餉如蒙聖恩俯准擬請敕部再於各省協解新餉内分撥銀十四萬以足每年三十四萬兩之數每年由伊犂派員分期請領淸欵俾資匀挪支放如將晉茶辦有成效盈餘若干仍可封存若干據實報明以裕帑項斷不敢稍信冐濫致令虚糜其二十八年以前借用商民匯兌甘肅藩庫湘平銀除已由甘發給外計尙欠發銀十一萬餘兩均能退回現擬換票仍飭該商赴甘謂領又截至二十八年底止先後借用新疆藩庫湘平銀四十萬一千八百三十一兩有奇卽請甘新兩省催收二十八年以前欠餉分别撥發歸還不由二十九年指撥餉内扣抵奴才等爲節省額餉愼重度支起見所擬减成節餉並請指撥的欵自行請領緣由除咨部外理合恭摺具陳伏乞皇太后皇上聖鑒訓示飭部覈覆謹奏奉硃批户部議奏欽此 
岑春煊片再查土官之應襲職者例應取具各結宗圖各原領號紙送部具疏請襲凡承襲必以嫡長子孫嫡庶不得越序兹據署布政使陳　詳稱四川建昌道鹽源縣屬右所土千户八仁祥前次病故因其子八昌爵年未及歲咨准以其妻八藍氏暫時護理在案現查故土司之嫡長子八昌爵現在年巳十六歲少壯老成鄰封土司均各悦服堪以承龔父職照例造具宗圖册結同原領號紙由該管縣道查明層轉加結由司詳　具奏等情前來臣覆核無異合無仰懇天恩俯准以八昌爵承襲右所土千户之職敕部換頒號紙俾資管束土衆除將宗圖册　　　領號紙一併咨　核解外理合附片具陳伏乞聖鑒訓謹奏奉硃批兵部議奏欽此 
 
