# 1915 - 306 - 4915355

 

Page 1

 
 
   
 
 

Page 2

 
 
時評 
[重力（冷）]  
　　今有物焉乙在甲下丙在乙下乙之重力加於丙甲之重力加於乙此即今日國體問題與日使勸告之現狀也 
　　甲之加重力於乙與乙之加重力於丙相等在丙視之以爲適足以報乙之重力在甲視之以爲此重力與丙無傷而不知乙之重力固丙受之甲之重力固乙亦受之然而乙所受甲之重力任之者何人乎亦仍歸於丙而己矣是丙因甲故不啻受兩重之重力也此即國體問題與日使勸告他日之結束也 
　　何則國體决不能不變而勸告必有所取償也此蓋稍明時局者所能知也嗚呼 
[命令]  
　　十一月七日大總統策令王家儉給予三等文虎章此令 
　　又令楊景震孟以銘均給予四等嘉禾章此令 
　　又令楊增炳給予四等文虎章此令 
　　又令特派董康爲全國選舉資格審查會會長此令 
　　又令任命董康姚震陸鴻儀董鴻褘范熙壬延鴻蔡寳善夏寅官傳增湘李杭文熊兆周張祥麟張名振鍾賡言顧孟任唐在章方兆鼇易順鼎恩華章祖申王黼煒許星璧李士熙吳昭麟劉傳緩余紹宋許壽裳劉宗陸夢熊任承沆爲全國選舉資格審查會審查員此令 
　　又令財政總長兼鹽務署督辦周學熙呈請裁併黔岸榷運局並將局長程樹免去本職應照准此令 
　　十一月七日大總統申令參政院議决著作權法茲公布之此令 
　　又令參政院議决違警罰法茲公布之此令 
　　又令茲制定司法官懲戒法第三章懲戒委員會施行令公布之此令 
　　又令茲制定預備學校令公布之此令 
[專電]  
　　北京電政府以平政院肅政廳分離設立不便辦公擬將院廳合併 
　　北京電南苑駐軍甚多擬先行編練陸軍警備隊 
　　北京電陸軍第二十師長馮麟閣來京覲見暫寓段香巖宅 
　　北京電袁督辦因辦理拱衛軍糧餉局事派何芷汀赴漢口調查不日起程 
　　北京電叚芝貴電調金鼎赴奉差遣聞巳核准 
　　北京電奉省政務廳長史紀常辭職 
　　北京電京師高等檢察廳長有簡任尹朝楨說 
[譯電]  
　　北京電袁總統現仍在徵求各大員意見解决展緩改革國體問題老年之文武官員如楊士琦王士珍馮國璋等均反對展緩少年官員如曹汝霖葉恭綽以及駐外各使如施肇基顧維鈞等均主展緩（七日） 
　　北京電國權報載稱大總統辭職申令業己擬就先述建設共和所歷之艱難次述共和國體下行政情形再次述帝制之利便末述辭職之理由（八日） 
　　北京電華文各報栽稱日使日置易俟參與日皇加冕禮後大約將於本月二十日返京帝制運動將有重要之發展現信俟國民代表會議解决國體蕆事後代行立法院即將提議暫緩改革國體惟日本之質問中國不能有所答覆云（七日） 
[特約路透電]  
　　哈爾濱電星期六日晚間有十三齡男童名波波夫者赴哈爾濱車站無線電報局謁見局長陸軍中佐愛泊洛氏愛由室出會童即以手鎗擊之彈由心房下寸許而入傷雖重而致死聞該童父爲軍官有姊年十八數月前會自裁於愛氏之室今之行刺志在報仇耳該童被拘時曾向警察言曰我嘗誓爲姊氏復仇今幸償願衆聞是案大爲驚詫海拉爾消息謂近數日内第十七十八兩車站均爲鬍匪所劫第十八車站被刦三次之多俄兵開鎗回擊斃匪三人且擒匪九人獲毛瑟鎗多枝又於匪身抄出盧布三百枚（八日） 
[戰電]  
　　其一（英人路透電） 
　　巴黎電今日下午公報謂法軍奪獲松末河與瓦斯河間德軍防舍一所且以砲火阻止回攻之德軍香巴業之德軍進攻美斯尼爾高地東面殊易敗之伏斯巨戰事仍在進行德飛機以炸彈擲擊登扣克僅傷一孩塞境法軍繼續在拉白洛伏境得有進步 
　　今晚公報謂比境海蕯斯壕戰殊爲活動松末河與瓦斯河間終日砲戰奇凡希叢林及太胡爾周圍爲尤劇烈法軍於亞貢炸地雷毁敵軍地道一條法軍現固安所獲巴爾幹之土地五日布軍終日在克里伏拉克猛攻爲法軍擊退（七日） 
　　巴黎電薩洛尼加訪員謂英軍現沿戰線前進軍容頗壯布軍猛轟克里伏拉克法軍之陣地未獲效果布軍在泊里浦進攻多次塞軍抵禦甚勇法軍陸續赴塞國陣線軍械子彈糧食均己發出塞軍現徐徐重行聚集希兵屯駐摩拉斯蒂爾附近消息巳由希臘軍官否認且謂希軍現遵守政府動員計畫聚集邊界一帶（六日） 
　　巴黎電公報謂德潛艇大約於二日夜間由大西洋過支白拉太海峽四日在亞爾其利亞外擊沉法船二艘意船一艘法船之一所載人員不知下落（七日） 
　　彼得格勒電里加西南之俄軍進攻獲勝俄軍奪獲斯凡台湖西岸第二道德軍戰壕俘敵三百人德軍在斯蒂爾河左岸進攻一次受挫而退高加索土軍圖渡亞恰夫河爲俄軍擊潰（七日） 
　　羅馬電前敵有砲隊及步隊戰事意軍占優勢大挫敵軍俘敵多人（七日） 
　　倫敦電孟國公報謂本月五日赫齊戈維亞邊界曾見激戰敵軍屢次進攻輒大受損失而敗孟軍獲砲四尊來福鎗及子彈甚多並其他輜重若干孟軍戰於洛雖巴柴之桑茄克者亦獲砲數尊及軍需若干（八日） 
　　倫敦電英國商船里哇萊巨斯號（三五九一噸）從紐約載糖駛去四日在大西洋中船忽着火遂駛入諾伐斯柯曉島哈里伐克斯口岸暫停今火勢巳撲熄船員謂搬運貨物之德奥工人置炸彈於艙中以致起火云（七日） 
　　倫敦電吉靑納貴族與霞飛元帥白里安首相加里尼陸軍總長會商後己離巴黎（七日） 
　　巴黎電法國各報歡迎靑納貴族之赴近東謂此舉足徵英法現正籌商方法以便使敵軍知巴爾幹之通衢亦爲英法聯軍所阻云（八日） 
　　倫敦電倫敦泰晤士報云吉靑納之赴近東與上次之赴法性質不同否則陸軍部固不必需人代理也竇比爵士徵兵之計盡旣巳實行吉靑納遂減輕徵兵之責而可專意於他事今事之最關重要者莫過於近東吉靑納又熟諳該方面情形故此行或將會合他協約國　其全力以解决此複雜之問題也外間傳說吉將統帶法境陸軍實屬毫無根據之談云（六日） 
　　倫敦電最近消息謂吉靑納將於下星期回陸軍部仍照常視事至戰事完畢時而後己吉本無覲見英皇之竟英皇召其至伯金漢宫實非吉始料所及蓋英皇病勢較好偶思與吉一談耳吉入覲時所談者皆係尋常事件（六日） 
　　倫敦電英國克那德輪船公司宣稱船票概不售與能服軍役之英國人民（七日） 
　　雅典電斯柯洛第氏巳組織新内閣現售國會延會在即如此則可免解散及重行選舉（七日） 
　　倫敦電泰晤士報雅典訪員電稱希臘新首相曾語客謂彼擬以最惠之態度遇待協約國（七日） 
　　紐約電德人炸彈案之審查員現巳開始澈查其目的何在查德人曾以德國公債劵美金洋四千五百萬圓辦理此舉現信該欵擬用以購船假作中立國之船載各項用品赴斯坎狄拉維亞實則乃赴德國且擬購買化學品製造炸彈又擬在墨西哥及西印度設立潛艇根據地（六日） 
　　亞姆斯特丹電不魯塞爾復有比人三名被控偵探軍情均巳鎗斃（七日） 
　　倫敦電十月間英國出入貿易較諸去年同時輸入加多英金十六兆四十一萬三千一百二十二鎊輸出加多三兆三十六萬七千一百五十鎊（六日） 
　　彼得格勒電俄國外相蕯沙洛夫辭職之說不確（七日） 
　　澳洲亞第萊德電南澳小麥收成估計約有二十八兆斛除本进需用外可以輸出二十二兆五十萬斛（七日） 
　　倫敦電美政府於前星期末日致英通牒反對英國干預中立國之航務並否認封鎖海 
面之舉動謂封鎖海面不能發生效力且其理由亦屬莫可辯護又責英國妨礙中立國之商業各報評論美牒謂封鎖無效之說實無根據英潛艇在波羅的己著功績且英國所用之方法乃採用美國在南北美戰爭時之行爲並非英國所創至於干涉中立國商業乃不得己事英人深以爲歉但究其結果此法未嘗非最有利於大衆之一舉也德國當知我人己扼其吭我人决不行自殺之策云云（七日） 
　　倫敦電美國照會英國仍以英國封鎖海面限制美國商務爲言美牒對於英國所舉美國輸入增加之數置之不論但謂按諸法理美國自有運貨售與各中立國之權利交戰國如因附有條件之禁品將取道中立國轉入敵國而遂中途拘留之則理由殊不充足故美國對於此種依據猜測之嫌疑扣留貨船之舉動不能不置辯片牒文中又有美國封鎖波羅的海能否發生效力之問題謂國際公法之立義其詳切言明者無遇於禁止封鎖中立國品岸一事又謂英國捕虜品裁判所未曾予適當之賠償以補美商所受之損失故美國要求英國按照國際公法之規定行事蓋公法規定與將來中立國有極重大之關係英國不能破壞之也美國一秉至公毫無偏倚對於中立國權利之完全必須保障云云（七日） 
[其二（德人德文報專電]  
　　柏林電（由塞維爾轉）十一月七日德軍大本營公報云俄軍在里加西南與南面·杜拉堡與伊羅克斯特附近·期凡台與亞爾桑二湖間進攻者均爲德軍擊敗本月五日夜間攻入斯凡台湖西北德軍陣地之俄軍己被逐出（東境戰况）白蘭登堡軍隊經劇烈之巷戰後己占據克拉桀伏獲砲一百三十尊　奥軍己將距伊凡伊加西北十二基洛邁當格拉細巨之敵軍逐過西摩拉伐河流域之斯拉蒂拉河奥軍在克拉桀伏東面前進俘敵四百八十人德軍巳逼近克魯塞伐克加爾維資將軍之軍昨日復俘塞兵三千餘人獲英國新野戰砲一尊子彈輜重多車戰品甚夥（巴爾幹戰况）（七日） 
　　華盛頓電駐美奥國大使署宣布十一月五日維也納公報云意軍進攻哥爾士受挫而退意軍進攻杜白杜及柴哥拉者均遭失敗意飛機以炸彈擲擊米拉瑪爾（奥意戰况）奥軍擊敗防守格拉化伏西面米細摩蒂加之孟軍據有其地俘敵甚衆奥軍奪獲特里平桀東面數高地奥軍前鋒在亞維土伐克南面遇優勢之敵軍棄敵境内前鋒陣地一處而退（巴爾幹戰况）（六日） 
　　柏林電布京電稱十一月三日布軍大本營公報謂布軍强襲越遇克里維維爾鐵摩克河俘塞兵五百人獲砲六尊布軍己抵里虚砲臺法國大軍在斯特魯米柴南面進攻爲布軍擊敗柏林日報載軍事評論家摩拉少佐之文謂里虚砲臺堅於貝爾格勒且經外國工程師佈置而仍爲布軍攻破此必布軍砲隊卓越塞軍士心渙散有以致之伏細斯區報謂里虚旣陷巴爾幹中央各國之勝利可操左劵（七日） 
　　柏林電君士坦丁大本營十一月五日公報宣稱達達納爾陣前之戰事照常進行本月三日土砲隊三中康美里滿外敵巡艦一艘又一中商船一艘商船中曾起火土砲隊曾轟擊敵兵一中隊敵兵施其故技高樹紅十字旗土軍遂停砲四日敵鐵甲艦魚雷艇各一艘轟擊愛洛斯無防之村兩小時許毁村屋數所布國財政大臣唐希夫氏現寓柏林唐曾語某謁者謂布國待希極爲誠摰嘗運穀數千火車接濟之又謂布土邦交甚篤布國願君士坦丁永爲土國京城蓋布土財政與政治利益將來必同利害故協約國前願以土耳其巨地奉送布國布國未受而僅與土國締結和平之條約占土片隅之地該大臣且言及布國自開戰之後全國皆一心作戰云柏林靜待希臘政治風潮之發展現断希首相柴米斯辭職之前國會討論政局爭辯甚烈著名黨魁數員曾抨擊維尼齊洛斯氏之政策希臘陸軍參謀部今深悉協約國在巴爾幹之事業必歸失敗即維氏本黨對於希臘參與戰爭問題意見亦未一致蓋内有重要黨人一部分主張取銷動員令故也觀於英首相愛士葵近今之演說可知維氏一面抗議聯軍在蕯洛尼加登岸以保顔面一面暗中主張此事希皇以維氏行奸遂與衝突又愛士葵之演說可與倫敦每日新聞所載英首相葛雷之言對讀葛言隱謂英國將視希臘爲敵國其意顯謂英國無論如何必派兵假道希臘縱希臘有武裝之反對亦在所必犯也（六日） 
[東方通信社電（日本人組織）]  
　　東京電大隈首相語人曰中國之回答並非拒絶我國勸告但述帝制復興之經過哀訴衷情查　告並非干涉實盡善鄰之誼果能維持治安中國政府確信不至肇亂實際能無亂事我願亦足云云（八日） 
　　北京電傳聞北京政府對付江蘇將軍馮國璋湖南將軍湯薌銘之方針有非免職不止之勢在京之南方人預測時局有南歸者（八日） 
　　東京電十八國之代表使節於今晨由東京乘專車赴京都參列大典預定今夜行抵京都 
 
 
 

Page 3

 
 
列國中各大使以特派大使之資格各公使以賀使之資格參列典禮 
　　西班牙與巴西即派公使爲特派大使中國則陸公使夫妻外並有二員偕赴京都 
　　此次各國大使賀使以俄國大使居首席義國大使次之舉行典禮之日各使節均附以儀仗兵 
　　俄國大使云日本爲俄國無二之友俄國國民對御大典敬表祝意亦與日本人民無異兩國民於此盛典紀念益示親交與利權之結合云云 
　　英國大使云此大典表現日本皇室之物質與神靈今上陛下古代日本之神靈的傳說與新世界之新思想連結云云（八日） 
要聞一 
[達達納爾地勢與攻守之利害談]  
　　北洋德華日報曰英法聯軍在加里波利半島大戰不巳者志在爭取達達納爾海峽大路直搗君士坦丁握出入黑海之鎖鑰接濟俄國迫令巴爾幹各邦盡隸其旗下而聽其指揮也然察其詳情苟出以公正之眼光不特須謂英法聯軍之攻勢業己失敗且不能不謂英法聯軍名譽喪盡徒多犧牲惟攻者之失敗雖因防守者忠勇不屈亦實因地勢使然此誠不可不知者也今試述其槪要於下 
　　歐與小亞分界之海峽在地理上甚幼穉 
之時代方始成立中海全部如自克里底阿島以上迄於北方曁東北方在有洪水時代猶爲大陸嗣因俄國與歐洲中原氷雪所化之水皆趨奔約尼斯與雷萬特海浪鉅流大渣變爲滄海微論其他請觀埃琴海島上沈積層之方滓即可斷言在洪水時代以後方有埃琴海瑪瑪拉海與黑海矣然其間有兩處未被洪水冲去一介乎埃琴海與瑪瑪拉海之間曰希臘斯彭特或曰達達納爾大路一介乎該二海與黑海之間曰波斯波魯斯大凡遊子旅客見其峽道最狹處僅七八百密達者無不愕以爲名實不符蓋旣名爲海峽則其水道必寛闊不意其狹隘如河然波浪之險惡水流之鉅大無異於海也 
　　黑海方面多食甜水河如多腦河得尼斯特河洞河等而地中海則有甚重之汽遠過於大陸之水道故入地中海之水積調和水面如由黑海與瑪瑪拉海入埃琴海是爲必要之結果簡而言之黑海與瑪瑪拉海無鹽而質輕之水入埃琴海後成上層之水流原有鹽多而質重之水自成下層之水流不行則己行則彼此相反故地中海之地理講帥飛理普遜曰上層水流到處顯然易見而在最狹隘處波浪滔天洗刷岸隅不遺餘力幾有移山倒海之勢行者一有不愼即葬身魚腹殊可懼也水流之速率如在波斯波魯斯每小時十個啓羅密達在達達納爾峽内每小時七個啓羅密達蓋愈狹處水流愈急也 
　　新式艦隊如在此狹隘之水道内作戰甚不便利而守兵防禦南來或由西南來攻之敵人輕而易舉蓋得利於前所言之上層水流也達達納爾海峽之防兵苟多設浮雷己足可由水流驅之迎擊敵船而毁之矣如法國戰艦布菲號英國戰艦伊勒西斯太布爾號大洋號等即皆被浮雷炸毁者惟波斯波魯斯海峽之土艦苟利用此種上層水流而不謹愼亦大有危險耳而敵軍潛艇行於上下水流逆行之中尤多不利焉蓋上下水流旣無定向峽内水道又寛狹不等則潛伏海底之潛艇不得速行且時有傾覆之患也故攻者迄今所失潛艇至少有五隻之多而卒無可稱之效果至於德國潛航則賴技藝高强來往峽内尙未遭險然每攻敵人亦須出海峽至汪洋大海中一望無際處方得多奏奇功也 
　　此外在達達納爾如榴彈砲台臼砲台等亦利於防守不利於攻者蓋歐亞兩岸多有天然老河之港等苟設側射砲壘於其中則敵人絶不能窺見也 
[新聞日記（北京特約通信員）]  
　　知事反對帝制新疆昌吉縣知事匡時上書楊巡按使云國體變更行將實現然反對派愈亦激烈天下紛紛從此多事正吾人有爲之秋也新疆進可以窺中原退可以自固疆宇請整軍經武沈機觀變以待時機之至又謂現今中央握大權者大半係淸室舊人若變更帝制皆不免有貳臣之譏吾人屬於淸室孤兒良心尙未盡死云云細玩其言似欲維持共和政體然其後又有主張復辟之意該知事發人之所不敢發誠可謂膽大包天者矣楊巡按得此書後恐嫌疑及己即電陳總統請予正法以免淆惑人心且謂新疆爲會匪出没之區該知事實爲其中首領若不及早防衛將來恐生意外之變措詞甚爲聳聽至於政府之若何處置雖尙不得知然該知事恐難望倖免也 
　　孫慕韓有長外交消息審計院長孫寳琦中卿久有引退之志近聞己提出辭職書措詞甚堅可望邀准將來繼任人物熊秉三氏頗有希望日昨政府巳電湘促其即日來京可望以此席令其承乏也孫氏解職後據政界傳出消息欲其再任外交緣近日交涉責任重大陸子欣君以外交總長資格兼代國務卿每早七時即到府循序照辦例行公事午後又須赴外交部其忙碌可想而知大總統恐其勞苦過甚兩方面之事無暇兼顧欲令孫氏暫長外交使陸氏得一意專任國務卿之事此說亦頗可信誌之以待發表 
編輯餘談 
[遊美隨紀（第四信）（一）（遠生）]  
　　十月三十一日東京旅次東京各報昨以頭號大字登載日本政府對於中國之警告矣此兩日間共有三大要聞（一）此警告（一）英國皇帝墜馬受傷（一）即日本加入英法俄三　所締結不單獨講和之同盟是也 
　　據電載此次警告尙未表現於北京新聞惟北京英文日報評論謂帝政運動今己變爲外交的開戰此乃吾人所向曾警告者也今茲不可不愼云云至政府如何答覆則各報所載不一有謂陸總長當場以非公式的答復謂余確信中國 
　　政府完全能支配時局萬無擾亂之憂至國體變更之延期則非政府所能爲力旣己創設徵集民意機關其選舉亦巳進行中國政府若違反民意而逆行實爲危險云云者（此說似確）有謂陸當場僅聲稱俟呈明袁總統後再行答復並謂一禮拜内必有正式之答復云云東京朝日新聞於記述陸總長語加以標題曰尙稱民意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[變更國體之箇中預備譚]  
　　京兆選舉日期京兆選舉國民代表事宜原定與蒙藏靑海並中央特别選舉會等同由辦理國民會議事務局會商各監督擬定日期另案呈報故選舉代表及决定國體投票日期均不見於該局呈報淸單中茲悉京兆選舉事宜業於日前辦妥即定今日在京兆尹公署投票選舉先期由王京兆尹通知中央各官署届時派員到場參觀 
　　首先宣佈條敎國體問題解决以後一切手續早己著手準備　其首先宣布者如下一改中華民國爲君主立憲國家之聲明二所有民國一切法律興帝國政體不相牴觸者一律有效三與各國所訂之通商協約一律繼續有效四勉勵文武百僚振刷精神共維國政五以欽派憲法起草大臣十人與參政院推舉之憲法起草委員十人共同起草帝國憲法 
　　制度變更大要此次國體問題之進行將次演爲事實而一般人之觀測者莫不謂國體旣經變更所有一切法令制度必即行從根本上爲一大改革桅據箇中人消息實未必然所有各制度之顯著者將來變更之大要如下一官制現行之文武官制將來仍暫時沿用不變而略有變更者不過中央一小部亦止變易職名而止如各部總長改稱爲大臣國務卿則改稱爲國務總理大臣是内閣之制則另有制定此外則添設三數之新官署而己一禮節國體變更後所有禮制館制定公布之各禮節仍一律通行不過朝覲禮節不能不另爲改訂一服制至於服制一項現行之武官制禮服及文官之大禮服暫不變更至於文官制服仍將以前提出未决之文官制服案重爲提出議定頒行不過君主制服尙須另加一層尊嚴之表示而己 
　　平政院遷徙譚平政院原設舊國務院中與禮制處政事堂公所分爲數部各自辦公刻因改變國體淸皇室應須由宫移出此等地點原屬淸攝政王故宅政府擬將此地還之淸室而平政院占地最多不得不爲遷移之計日昨錢院長會同該院中人與肅政廳特開會議謀遷移之地有謂宜移人舊中華大學地址者有謂宜移居鄭王府者有謂由該院重建新署者目下尙在未定至於禮制處政事堂公所聞當俟徐相國病愈後再作計議 
　　肅政廳改組說將來國體變更之後所有現在之中央官制將不免稍有變更巳無待言茲據政府某要員之言國體變更以後現在之肅政廳將從根本上改組政府巳略議定仿前淸都察院之制改爲獨立機關與平政院居於對等之地们而肅政史名目或卽改稱御史或仍舊名尙未確定届時現在之各肅政史必更換其一部己屬無疑而都肅政史莊蘊寛或變易其地位亦未可知 
[警告提出後之日報論調]  
　　十一月一日大阪每日新聞云大隈最後决意向中國政府發一片之警告要之日本當局以中國如斷行變更政體預料有多數之反抗者至少亦不免骨一部之反對故欲中國政府依日本而求自全之計其實際則反於此預期中國政府進行帝政之計畫有旁若無人之概且與英美兩國雖似有何等交涉而其態度又似置日本於度外今日中國各地雖云不喜帝政而其實力實况猶未明白中國政府能有防制之施設否非無多少之疑問此日本所以有警告也近者北京外交圑亦有不甚贊成變更國體之勢英美二國縱有何等約束其外交官對於國體問題感情頗爲不善蓋外交官决非維持共和政治又非有反抗帝政之理由（中略）然稍有缺憾者即日本政府將警告之事巳預早宣布於世蓋内閣人員喜爲誇衒於廟議未定之際此事早成爲中國人歐洲人之論題今日日本政府己勸告中國延期變更政體矣又將英俄兩政府與日本同意見之事告知中國矣日本不可不保全自己之體面顧觀今日之形勢中國政府似不能中止其變更國體之進行將履其預定之順序其結果如何不難推測中國政府至有此决心必自信其能保治安此後問題第一中國政府將聽日本而中止其變更國體否第二如斷行變更國體致激發内亂否第三如斷行變更國體將不激起内亂而無事經過否此三問題中日本所希望者乃第一條所憂者乃第二條中國所期望者乃第三條也 
　　又云大隈首相當初對於中國之帝政問題取旁觀態度徐察形勢之推移再行决定邇來中國帝政之預備着着進步而各地方亦傳有不穩之形勢看取帝政實現之時有發生不測之虞大隈决心極固故先試厚意的勸告然於中國變更國體之計畫今也進步至於國民代表之投票而各省投票之結果皆表贊成帝政中國己似難容日本及英俄之忠告而中止變更國體之計畫然則中國如不納日本之忠告時日本政府將執如何處置乎此問題必隨而生者也對此問題大隈之决心旣有確乎不可改者將努力排萬難以貫澈日本之意思大隈曾以此語其昵近者不幸中國不納日本之忠告時必將執臨時之方法斷不致任其自然之經過與傷日本之威信 
　　日本某英報載云日本政府以中國謀恢復帝政慮有變亂發生巳將日本對於此事之態度通告英法俄美諸友邦日本將執行之舉動即依據英日同盟以維持遠東和平爲本故日本甚願法俄美諸國贊成日本對於中國帝政問題之行動蓋維持遠東和平爲日本政策之主旨即列强視今次日本之舉動爲例外的亦不能阻止日本當局之進行 
　　十月三十日大阪朝日新聞載文一則題曰對華警告其末一叚云中國應知自覺日進文明謀爲東亞之雄國斷不宜使政治逆轉自貽伊戚今就實際觀之中國之變更國體亦不過爲政治家爭權奪利之一種之滑劇或圖政權以營利或希官位以爲榮或謀進身或欲固位旣抑壓反對黨且自行暗鬭其變更國體亦純爲安固自家地位起見絶非爲國爲民此中國前途之所以可憂也我日本首先承認共和制今爲善鄰起見爲自衛起見實不能默視若中國以其常套之臆測斷我行　或將生不測之結果我日本國論堅實元老政黨亦不能逞其私見願鄰邦政治家愼勿誤測我國情以世界的眼光注重平和與人道關於國體變更一事更爲熟慮也 
[浙人對於時局之别報]  
字林報五日嘉興通訊云記者從表面上默察輿情似帝制問題絶不爲華人所注意但就各社會願言之人而叩其意見則記者知華人固無一不反對帝制也然所謂國民代表者竟全體投票而今贊成改變國體矣政府搜括入欵無微不至徵稅之法備極周密箆齒雖細無以過之今旗幟飛展又告記者以政府刻有一種測量之舉而房屋稅入丁稅之說復遍傳人口中國固有資財足供行政經費但如之何而可使民樂於輸供此爲官場所應研究之難題耳某銀樓開張伊始仿上海南京路商舖之裝飾門首電燈耀目極爲熱鬧且減價招徠較諸平時赤金每兩減値數元是以人爭趨之該舖應接不暇乃專人往滬轉運金貨以供買客之需求此乃表示時局之重要氣象記者推究此事而得兩種斷論焉其一爲如有絶對堅實可恃之投資事業則中國不患無資其二爲内地人民急急兌銀換金庶一旦有亂可挾金而逃較爲輕便也悲觀之談固常有所聞然就全局言之近來國家與人民之狀態似較前數年爲佳洋貨銷途漸廣而華人亦漸具製造其所需貨品之能力矣近日天氣陰雨殊與晚稻不利云 
[萍礦商籲請維持]  
　　漢冶萍公司所轄萍鄉煤礦礦區面積過大本地礦商屢與爭競迄未解决現本地礦商李有桇等來京請同鄉京官助力維持日前刋發公啓略云竊萍鄉五金合産實爲全國惟一之礦區除安源煤鑛巳著成效外其餘上硃嶺鐵礦名噪全球黑錳白石油泥所在皆是高坑王家源一帶地方煤旺質良百年取之不盡湘東地勢平礦堂與深曲大河貫穿其間又爲煤鐵運道之中心點以造鋼鐵各廠實較漢陽爲優此爲我中國天生製造之場而東國强鄰夙所耽耽處視者也此次孫督辦來萍聞復有收併官礦封禁土鑛之舉動果爾勢必盡全國煤鐵上之作用與其權利悉舉而入日人之網中且並吾萍數百萬生命財産之源一舉而斬盡斷絶此萍人士所爲誓死力爭絶對不肯承認者也查中國大宗煤鐵漢冶萍己全佔其勢利自中日 
後出入人操縱久在日政府掌握之中若復將安源外附近各礦山無故加入是與原日提出第三號第二欵之要求毫無差異不持各國援工商業機會均等主義羣相詰問無詞可答而提案内所云附近各礦山並未指出煤礦則上硃嶺鐵礦亦爲附近礦山这一倘日人再存得隴望蜀之心則鐵礦亦必受其影響是使中國於漢冶萍主權喪失外更失一絶大之煤鐵權即謂再失一漢冶萍可也此爲有碍於國家交際者其一萍礦礦原爲挽回贛省利權保障萍人生命而設當此金融恐慌大吏固不肯以有限之公帑擲之無限之用途然貨財從土地而生苟開濬之無由曾節縮其何補若乃貧　近利不顧遠謀以公家實投之本金換安礦虚塡之股票旣於眼前經濟毫無補益且恐後日折閱更重外債難塡將來按股攤賠是使我贛人於土地喪失外更增一最後之虧累此爲有碍於贛省財政者其一萍邑户口百數十萬歷資煤井營生中間或自開己業或租開人業或一人獨開或數人朋開不以營業受人鉗制而歷朝政府亦視爲小民生計所關妥爲保護近來水旱頻仍荒亂之後十室九空地當吳楚往來之衝一日失其常業誠恐外來匪民與本地遊民交相煽惑後患何可勝言此爲有碍於萍鄉地方秩序人民生命者又其一總之以地勢論萍鄉不過全國之一區而論國家内治上富强之本外交上爭競之點與夫贛省財政之盈絀萍人性命之生死則此安源外在存之煤鐵兩礦實有此絶大關係絶大負擔所望政界鉅公同鄉旅京諸君子出其毅力先將贛省官礦高坑王家源土礦設法保存母使陷入漢冶萍勢力範圍再入日人手内全國幸甚萍人幸甚 
[哈埠租界之戒嚴]  
　　北滿本係胡匪之出産地每届陰曆冬臘之間羣匪多混跡於哈埠名曰站冬故至冬令則哈埠搶刦之案益層出不窮然從未有如上月十八日俄輪特普達吉號所演之案之慘者也（詳情己誌前報）自此案發生後俄人以該輪係由華界郵船局碼頭啓椗而羣匪得以混入實由中國保護不力所致巳向中國官府要求賠償損失乃近數日間俄探訪局又在華界拿獲三案共捕得胡匪十一人各俄人見華界之内胡匪如此之夥愈惴惴不安近日市面又起謠言謂華界之東太平橋地方聚有胡匪四五十名擬乘俄人之不備闖入租界大肆搶掠俄人聞此消息遂於十月三十日下戒嚴令各要隘均加派警兵把守凡由華界至租界晚十一鐘後即不准自由來往矣 
[東省實邊之議又動]  
東省介兩强之間土地廣漠地脉膏腴林鑛豐富自新約實行雜居議起情勢益危當道目睹情形乃作亡羊補牢之計於是移民屯田之說又起借乎吾國人任事議論多而成功少盧聲重　實際　願倡斯議者一雪此言也 
　　移民之說淸庭末造即盛倡此議試問今日流寓東省者果爲　家所移否恐萬百中難得一人其稍差强人意者僅於京奉車每週有兩度小車票耳（車價約居三等五之一）貧苦之燕魯人每歲乘此等車出關者甚多然冬令酷寒肌膚欲裂上不施蓬下不敷坐迢迢千里風雪號寒亦云慘矣且南滿東淸權操外人不能貫　是旨故由奉天再行北去多有徒步行千餘里者去年靑島一戰東魯水災不移而自移者甚夥使　家於此苟能稍率提倡來者設法安插或給以荒地或假以耔種恐燕魯人足跡將遍諸奉黑吉無隙地可容也此次朱將軍入都聞移民一策主張頗力費用亦與財政部商妥蓋舊歲朱氏曾移千餘户赴黑其費用係移户原省擔任二之一黑省亦任二之一成績甚著也 
　　黑省移民早有傳說尙未見諸實行而奉垣屯田之議　復　震耳鼓矣蓋移民費用甚鉅値此財政艱窘雖明知其足以鞏固國防聞草萊插流民只因限於財力徒成空論惟張金波上將督奉時曾與張按使議一變通辦法令陸軍及防營兵士退伍者每名給以荒地若干耔種費若干二年墾熟者籽種費作 
奬勵金逾三年始成熟者須攤償耔種費於奬懲之中寓急進之意惟五年而後升科係東省專章未便變更只於地價一層寛定年限視等級分成匀繳大綱旣定細則未詳而兩張先後去位斯議遂擱起不提及叚香岩氏蒞奉悉有此議乃令舊事重提令專員詳細討論妥擬細則且令從寛大處落墨一俟脫稿便當入告中央核准施行蓋此制寓兵於農一面足以墾荒成熟裕國固邊一面足以獎勵服兵將來應徵者更必踴躍所謂一舉而數善備者此也 
　　近叚上將對於蒙邊亦異常注目聞己商定凡湘鄂魯豫諸省流民來奉者如願赴蒙邊墾闢槪由公家給以川資假以耔種而放荒則嚴禁荒把包攬蓋亦深悉歷届放荒多半爲荒把串通荒員大叚包買攔置數年再行轉賣漁利致眞正實力開墾之人領荒難如登天於實邊計畫實爲一大魔障苟能廓而淸之誠爲幸事然知非艱行之爲艱愼勿再爲彼荒員荒把施其慣技朦混過去也 
[鄂聞零拾]  
　　淸查田賦之辦法鄂省調查田畝業經積極進行限期各縣三月竣事論者多恐難以如期辦竣茲有候補知事尹桐陽條陳辦法於財政廳昨經張廳長批以所陳各節頗有見地調查責任全在縣知事得力與否尤在區董選舉區董本非投票公舉亦非公衆推舉祇須縣知事選擇老成諳練鄉望素孚者舉充不曰選派而曰選舉乃優待之詞其潔身自好者尤須敦勸擔任爭地訟案由縣知事提前審理調查取費掣給證據並存根備查以上二節均屬可行本廳訂有施行細則解釋亦巳分别增補灰算便民棕　便官先儒陸　亭曾有此說然亦未必盡便此次調查旣非逐坵淸丈五尺一眼徧地畫灰亦屬費事棕綢雖便於灰算而鋪綱己需四人過有斜角不成方眼之處計算仍難且數眼　得步積畝分尙須歸除　有彈力用法與繩索同繩有寛緊即有　縮故代繩以曁丈地以步計又不如以丈計步積合畝須用二十四除丈積合畝祇用六除蓋畝法以六十方丈爲一畝也本廳現巳編有量田須知一種另行頒發法甚簡易正不必舍易就難多費人力云云 
　　遞解游民之糾葛革兵游民遞解回籍一事曾經禁革於先旋即規復於後蓋恐若輩流落異地窮無所歸或挺而走險流爲匪徒固不得目遞解爲前淸陋習也近安徽宿松縣遞解湖北游民陳道德等三名回鄂由黄梅至圻水請轉解至穀城隨縣原籍交保安置乃圻水縣知事引取消遞解飭文弗允遞解將游民交原差帶轉宿松現宿松知事以部中規復之文爲詞詳由皖巡按咨詢鄂巡按未知如何答復也 
[紀湖北官場之勸進]  
　　鄂省國民代表於一日决定國體并推戴袁總統爲皇帝當時王將軍段巡按即將决議情形分别函電飭知各廳處局所長道尹關監督交涉員縣知事各文官及各師長鎭守使旅長各區司令官圑長營長曁各軍事局廠長等武職謂宜於此時由軍巡二署領銜公呈總統速正大位旋得各處復電贊成其在武漢者則直接向兩署簽名現兩署巳各具一呈賷京聞將軍呈文署銜者約八十餘員巡按呈文署銜者共百七十餘員兩呈均如從前奏書體例用伏乞聖鑒等字樣巡按一呈略謂書雲等謹以國民公意恭戴今大總統爲中華帝國皇帝並以國家最上完全主權奉之於皇帝承天建極傳之萬世維時兆姓歡呼聲騰漢水四民額手喜溢江城旣巳衆意之僉同詎宜謙德之過執伏乞大總統仰承天庥俯順民意亟正大位永奠邦基開萬世之太平宏一朝之景運云云 
[贛大吏大讌代表紀]  
　　贛省李將軍戚巡按使於十一月三號在軍府歡迎國民代表十鐘後衆代表陸續赴會先由招待員引至大堂東廂招待室内稍憇十二鐘時人數到齊軍樂大作招待員引衆代表至内堂大花廳就坐廳中設席盡屬西餐將軍巡按使同時出迎觥籌交錯酒至三巡將軍起立舉觴爲衆代表壽巡按使隨之將軍高誦演說詞誦至共和正義及爲暴民專制所利用句衆代表大爲鼓掌誦至共和之不如君憲句衆代表又大鼓掌及誦至非實行君主立憲不可衆代表高呼君主立憲萬歲者三演詞誦畢將軍巡按使仍舉觴敬酒巡按使每人散給君憲實記一本以代演詞盛筵旣罷軍樂三奏仍由諸招待員引代表出廳至大堂階下作弧形分别數匝攝影人巳陳列照相器具以待旋　兩影而散 
[續誌廣東之國體投票]  
　　昨爲廣東國民代表投票决定國體之期其種種情形巳詳前報　續聞是日軍署恐有閒人混進特令軍警駐 
 
 
 

Page 7

 
 
東西兩頭鐵閘前嚴爲據阻以免擁擠九點鐘至十一點鐘各代表陸續到齊十二點鐘監督蒞場向各代表行相見禮畢將軍宣布大會之要旨巡按使亦略言此會關係之重要次由省城警察廳代讀總統告令各代表同時寫票以次投入　内須臾開票九十四代表全體贊成君憲某代表起言國體今旣解决公推今大總統袁世凱爲皇帝衆意何如全體贊成羣呼帝國萬歲軍樂合奏與串砲聲相和也各代表旋親筆簽字姓名薄内監督初蒞場時同拍一照開票竣事時又拍一照寫票之際各代表相向坐拍照之際皆同照鏡坐二句鐘監督各代表各來賓辦事員會食於大客廳將軍巡按皆起勸飲復還敬酒四句鐘散會將軍下令奏軍樂軍士擎槍歡送各代表出聞各代表怕投之票均於本月十四日以前解京是日文武各重要人物如凌福彭李翰芬蔡乃煌　孔殷姚煜胡令宣李嘉品朱福全隆世儲王純良李文富潘斯鎧等全體與會故非常熱閙 
[再紀山東之解决國體]  
　　山東國民代表解决國體大會巳略記前報茲聞是日開票自王錫蕃等一百零七票一體贊成遂公同書名電告北京代行立法院及各省將軍巡按使并由將軍巡按使倡呼萬歲者三而山東解决　體問題之事乃於是乎畢茲將致京電錄下代行立法院公鑒君憲表决萬衆歡呼四海同風一人首出蓋帝國之國體旣定即當陽之神器攸歸伏願我大總統合五族而統一尊宅域中而齊四大三年霖雨斧斨己美於姬公百姓謳歌朝覲咸歸於大禹敬維盛德載述豐功飢溺爲懷神武蓋世殷憂啓聖乾元九五之占徯后來蘇齊民雲霓之望此皆全國二十二省之公意初非代表一百七人之私言今以我山東之人民述山東之往事雖萬一之揄揚無當而再造之恩德己深凡出我於水火登我於衽席者謹舉數端爲天下告昔者拳匪倡亂兆自宫闈禍及元元昊天方醉於時我大總統撲齊魯燎原之火坐鎭中權主東南半壁之盟削平大難萬喙皆息隻手擎天此福我山東者一也辛丑和約限制科場柜之則不能聽之則辱士我大總統以外交之視察振斯民之聾瞽於是廢科舉創學校拔英雄於彀中求知識於世界定分科授士之法導全國興學之先絃誦皆新風氣丕變此褔我山東者二也辛壬之際每内稱戈元二之交潢池不靖山東處咽喉之地當南北之衝風鶴頻聞池魚洊及四戰之國形勢昭然我大總統於旬月之間决千里之勝綢繆户牗保障山河閭閻之雞犬不驚闕里之鐘箴無恙此尤造福於我山東者三也夫歷年多施澤久夏后之所以踐祚也六五帝四三皇成周之所以開基也代表等謹以全省國民公意推戴大總統袁世凱爲中華帝國皇帝並以國家最上完全主權奉之於皇帝承天立極傳之萬世自今以後上有總攬三權之令辟下有億兆惟一之人心勵法治之精神奠邦基於磐石箴盲起廢轉弱爲强在此一舉伏願我大總統允登大寳永固邦基應天順人正名定位從此戴天履地無慚黄帝之子孫嶽色河聲長作漢家之豐沛山東國民代表王錫蕃等一百七人叩 
　　 
[蘇州]  
　　查獲私販烟土彙紀警廳檢查员徐繼奭汪鯤等探悉有龔春全（綽號小蟹）者專事私販烟土其黨羽衆多素有兇横之名現住承天寺弄十五號門牌内當即報告廳長即飭該二檢查員往北區王孟龍署長處添派長警於十一月六號午刻前往檢查進門之時小蟹等七八人在樓上吸烟聞聲立將燈鎗各物向後而空地撩棄卽經長警等登樓拘住數人并查獲烟膏一百零九盒（均有上海店號）下樓後即有流氓多人趕來圍毆汪檢查員被毆傷腰部及手指等處乃急吹警笛崗警聞警趕到帮同將所獲六人看住其餘各人均己逃散遂連同烟膏解區訊明轉解廳署汪檢查員等亦回廳報告聽候驗傷訊究又徐汪二檢查員探悉前曾充當營兵之曹得標亦爲著名私販之户現住齊門路六十三號門牌内遂報廳派警同往檢查入門後查見烟客男女數人正在吞雲吐霧之際當被連同烟具一併拘住又令曹得標自行開箱檢查見箱内有印花土兩包及五元鈔票一紙徐檢查員將印花土取出說明候廳署驗看後爾等可以領回曹自將鈔票納之袖中霎時曹急逃去由長警在隔壁六十五號屋内尋出曹即聲言家中遺失財物徐汪二員同長警等令其自行查點曹向某警士衣袋一摸口稱有五元鈔票被某警攫去即將手中鈔票示人觀看徐檢查員以查箱時見曹自取鈔票且當時某警士又不在場顯係誣陷遂由長警等將曹得標及烟客男女數人連同烟具等物一併解區訊明轉解廳署訊辦又閶門外著名私販户郭老三沈亮等向托火車茶房暗運烟膏烟土來蘇銷售巳非一日前日晚政上海火車到蘇後即有火車上二百零一號茶房陳金生從上海帶來私烟置之籃中上面飾以香蕉手提此籃下車後雇坐黄包車欲分送至郭沈等家詎行至錢萬里橋堍即被閶區第二分駐所長警瞥見以其形色慌張攔住查驗當在香蕉之下檢出私烟大小四百九十二盒立將人證拘住解區訊明解廳究辦 
[鎭江]  
　　取締私宰自屠宰稅實行以來章知事特於西城外警務所内附設徵收處年每日各屠户宰猪若干須先赴該所納稅領照每早派員分赴各肉舖調查所宰數目是否相符如有宰多報少隨時報告警務所將該屠户帶所除補完正稅外每隻尙須罰洋六元 
　　糧食漲價丹徒各鄉本年秋收較豐故米價自八月下旬以來逐步鬆减近因陰雨連緜米商壟斷居奇白秈自五元七八角漲至六元三四角囤户爭購市上來源驟少今日天己放晴不知市價能低落否 
　　查獲賣烟丹徒縣章知事訪聞城廂内外烟禁漸弛不獨私吸日多而暗中售賣燈吸者亦復不少若不重申嚴禁於烟禁前途大有妨礙爰特飭各警區認眞查察隨時送所嚴懲故日來各區查獲設楊售烟之案己有多起矣 
[揚州]  
　　兩小學之腐敗江都縣屬善里一市三鄉每鄉設有初等小學一所南善中善兩小學均附設於該校長家内聞南善小學祗有學生三五人敎室内惟有講台一座風琴一架拉圾數堆而己該校長武某日往來於城鄉間殆不知敎育爲何物者至中善小學學生較多有七八人然往該校者不見敎員一人訽之學生平時上課月不過數次蓋校長陳某業醫日夕四出無暇及此學生之來去咸聽自由從不過問不知該區學委亦有所聞否 
　　講習所之節費縣立小學敎員講習所長由第五師範校長任孟閑兼任後擬將該所職員會計庶務書記印刷等六人中裁去其四并將該所學生文理較優之十餘人收入第五師範講習班肄業以節經費 
　　旅館須領憑證警察所沈佐以揚城各旅館或有窩住匪類情事不易稽查遂爰照隣境辦法飭各旅館赴各該警區開報房屋間數具保請領許可證方准開張聞各旅館昨特在財神廟開同業會議磋商禀報手續 
[南通]  
　　又要出賽都大會迎神賽會本爲社會迷信之惡習慣海門向例有城隍都天等會自光復後此制　廢今夏爲求晴之故經王知事准許出會曾於陰曆八月初一日出城隍　一次一時紅男綠女觀者甚衆近都天堂住持僧德本亦欲規復舊例定於十月内出都天會刻己廣借裝飾品冀與城隍會爭勝 
　　組織醫院之先聲海門和合鎭李敦九係醫學專門畢　歷任高等軍醫素有經驗刻在鄉里懸壺請診者踵相接日前擬聯絡同志創辦醫院於縣區以利病人聞張退公極力贊成樂爲提倡各界人士亦均樂觀厥成云 
[江北]  
　　駐碭陳管帶之鄭重學務碭山縣立高等小學校辦理有年校舍校具均稱完備嗣於本年暑假期内爲某軍隊佔駐兩閱月餘未能開校至十月二十日該軍隊調往他處校舍勝出方謀開校詎又爲定武軍第四路二十七營駐紥闔邑人七無不嘆該校境運之厄後經該營管帶官陳俊峰聞悉該校情形當以敎育爲國家根本靑年安可貽誤遂將該校敎室　舍讓出暫居該校之東北偏院俟覓得適宜兵房再將全營移去并再三敦促該校長從速開學勿再延緩如該管帶者可謂能知大體矣 
[湖北]  
　　蔣將軍南湖閱兵政府現極注意於鄂省軍備日前由統率處派吳中將春溶來鄂以擁護國家訓勉各軍甫經返旆茲又派宣威將軍蔣尊　來鄂檢閱並携有賞品多種昨蔣將軍抵省後王子春將軍即傳集留鄂北軍第二師在省各圑營於四日至南湖舉行校閱並指定放牛山考驗射擊肇的聞係代理二師師長王金鏡隨帶參謀副官陪同蔣將軍校閱王將軍並未前往所有留省鄂軍第一師馬步隊及第三混成旅均須檢閱以覘成續 
[安徽]  
　　疏濬睢河之會勘安徽倪將軍以皖北頻年屢遭水患曾經籌集的欵擬疏通睢河以洩積水現己開局施工詎有江蘇睢寗縣鄉董李士勳等以疏濬睢河必先導准入海今欲宣宿縣靈璧之水尤必疏睢泗之河而疏睢泗之河必先疏通下游庶兩省水利均無妨害特據情陳請蘇巡按使咨明皖使派委會勘妥商辦理不知此事如何解决也 
[廣東]  
　　鴉片專賣所開張粤省鴉片專賣本月一日爲實行之期是晨藥膏檢查總所因開市伊始特在門前高張國旗并燃放軍砲萬響誌慶情形甚爲閙熱其己領牌之店從此可公然賣烟吸者甚便并聞此後如有截緝私烟及拿獲携藏私烟人犯即按照前定章程九條辦理 
　　何黨人之多也張巡按使前據各屬探報亂黨姓名爲數不少昨因交卸在即即將此項亂黨名卷移交新任龍巡按使接收查除從前經獲辦諸人外其未曾弋獲者共有一千三百餘名且連日因黨人蠢蠢欲動港澳偵探通飭查緝者又增十餘起合計一千七百餘名龍使現巳通飭水陸軍警一律查緝矣 
雜評一 
[匪患果己削平乎（默）]  
　　川省有匪亂肅淸之報告鄂省有宵小潛踪之電覆湘省有剿匪出力之奬勵其他各省所謂民皆樂業地方安靜等字樣亦時見於官場之文電是誠承平無事之景象也以素稱土匪國之中國而忽然盜匪絶跡秩序安寗詎非我民之幸耶政府方以擔保治安責各省而各省官吏即能不負政府之委託又豈非國家之福耶然而各地方之現狀果何如也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美總統厚待中國學生]  
　　本埠學界各圑體如江蘇省敎育會上海中國公學寰球學生會等均由當道通知謂接駐滬美總領事薩們斯君函謂美總統近有命令凡中國學生執持護照來美時除醫生簽字認爲有危險及傳染病或神經病者外不論坐何等艙位均准上岸不得再加查驗云云 
[商界對於印花稅之躊躇]  
　　財政部派委來滬之印花稅督查員鄒君業巳蒞滬由上海縣沈知事函囑南商會轉知各業商董於十一月九號齊集南商會以待督查員蒞會演說商議等情己紀昨報茲悉南商會總協理昨日又接總商會來函謂此事業與沈知事及鄒督查員商妥因商界對於此次會議須有種種預備恐所定會期爲時太促故己改期十一號下午三時在總商會開會演說希即轉知南市各業領袖一體知照云云 
　　又聞本埠錢業對於莊票上加貼印花稅一事曾經一再集議因莊票無異現銀且查各國銀行所行使之鈔票向無加貼印花之例當經呈由商會轉請財政廳電禀北京財政部請爲豁免尙未邀准茲得悉督查印花稅專員鄒君業巳來滬將次開會演說故錢業董事即會同南商會總協理謁見鄒君面陳錢業因難情形請爲維持以輕負擔不識能達目的否 
[暫建浮橋之協議]  
　　舢板廠新大橋因年久失修拆毁以後迄巳一載有餘雖經工巡捐局朱局長與公共租界工部局磋商重建尙未解决第　袋角一帶爲絲廠紗廠林立之處每日上工放工之際男女工人數千名惟賴渡船往來濟渡危險殊甚刻由協安絲廠主吳子敬等發起擬暫建木質浮橋一座業巳商由閘北市經董錢貴三君商會協理沈聯芳君於昨日下午邀集各絲廠紗廠麵粉廠木行主人經理曁房主王駕六龐萊巨等在閘北慈善圑會議辦法以謀進行 
[鴻儀里發生命案]  
　　夏芝奇夏芝岩兄弟二人同居法新租界麥賽爾蒂羅路鴻儀里一號門牌前被人暗殺未成故芝岩常不在家而其兄芝奇仍住該處日前有族人夏某由浙江原籍來滬躭擱芝奇家内前晚芝奇與夏某正在暢談不防夏某忽袖出利刃向芝奇咽喉猛戳一下芝奇即血流如注不省人事迨家人得悉夏某早巳逃去旋經報明捕房送至廣慈醫院己不及療治氣絶身死昨經捕房禀請法公堂中西官前往察勘一周諭飭家屬備棺收殮候再緝兇究辦 
　　據另一訪員報告黨人夏子棋係皖省合肥縣人僑居法租界打鐵浜附近鴻儀里第一號門牌本月初七日下午七時有素識之某甲前往探望夏在樓下客座内招待相對談心似頗殷勤詎甲乘夏觀書之際出其不備突出所懷小刀向夏之咽喉猛刺夏受創倒地甲即乘間奪門奔逃時有夏之戚友多人正在樓上聚談聞聲趨視夏己不能言語延至十一時氣絶殞命經其妻趙氏（浙江温州人）報告捕房石總巡於次日（即昨日）上午九時半帶同繙譯探目前往屍所親自察視詢悉夏子棋現年三十八歲身材甚短在該屍身旁拾獲行兇小刀一把遂帶同捕房囑候報請公廨中西官蒞驗明確查緝兇犯務獲究辦 
[楊庭貴逮捕解甯]  
　　宣武上將軍行署駐滬巡緝員劉紹堂等於本月六號晚七時在閘北滬寗車站稽查行旅見有湖南人楊庭貴携帶西式皮箱大皮夾各一隻擬搭火車前往鎭江因其形跡可疑上前盤詰當在箱内搜出孫文委任狀一紙及一尺長六寸闊之白竹布旗一面上蓋江寗都督府印又光復軍司令部旗幟一面信札三封並在皮鞋内查出手槍子彈一匣遂將楊庭貴當場拘住連同證物帶至該管警區禀明前情即於是晚夜車押解赴寗送交將軍行署收訊 
[嚴防左道惑人之會匪]  
　　上海鎭守使署接宣武上將軍行署文開准德武將軍河南巡按使咨開案查拿獲三義會匪首劉鼎漢周漢章等三犯訊供巳認謀爲不軌業經按法一律槍决並通飭各縣先事防範嚴懲 
解散茲將僞印僞示照印一册連同供詞抄送貴將軍查照等因准此查閱抄供該匪等門道繁多往來山洞佛壇假造靈文乩語招集黨徒搖動人心並僞製大漢皇帝印信竟署宰相軍機等職實係左道惑衆有害治安此次該匪劉鼎漢等陰謀不法雖經該省破獲機關不致滋生事端惟查此等會匪所在多有非散布妖言以相煽惑即勾通亂黨以肆奸謀當此謠諑繁興之際稍涉疏虞禍患立釀亟應嚴行查禁愼密防範除分行外合亟抄錄供詞僞册行文貴使即希飭屬一體嚴密查拿以弭隱患 
[海門縣引渡兇盜]  
　　海門縣知事近派法警陸榮曹洪兩名持文來滬至法公堂禀稱縣屬聚星鎭戴文炳家於七月内被盜搶刦携贓逃逸今偵知是案盜匪陸愛堂匿跡租界請爲派探協拿當經中西官允准飭探將陸拘獲昨解公堂詰訊先由陸曹兩法警禀訴事主被刧情形並由地保朱福投稱事主被刧之際陸持刀亂砍致傷事主家七人幸無大碍訊之陸愛堂供世居海門歷代行醫我於去年十一月來申拉車度日不敢爲非聶讞員詰其自去年至今曾離過上海否陸答詞支吾聶君即商之法副領事德君判准交來警帶去歸案訊辦 
[縣知事維持民食]  
　　本埠米價因連日陰雨每石巳漲七八角蓋綠内地河水盛漲米船駕駛維艱到者寥寥而暗中尙有奸商偷運出口致滬地米糧頓見缺乏雖有外路秈米運來接濟其價亦甚昻貴每石須售洋七元左右昨上海縣沈知事巳飭米業商董轉知各行舖不得囤積居奇或販運出口並函知各米廠趕緊碾穀發市應售以維民食云 
　　道尹公署之宴會 
　　新任滬海道尹兼特派交涉員周金箴君於前昨等日就本署分宴駐滬各國領事及本埠官商各界以聯情誼 
[考察軍隊專員抵滬]  
　　陸軍部以陸軍第四師所轄之步砲工輜及機關鎗隊等各旅圑營及第十師步兵第十九旅之三十七八兩圑又第二師所部之第三營現均駐紥上海松江及川沙沿海灘一帶其駐紥地點是否扼要士兵操法有無疎怠亟應調查業巳呈奉政府任命陸軍中將將紹昌南下考查蔣中將業於昨日由京抵滬暫駐製造局内訂期出發考察 
[部飭保護顧問洋員]  
　　鹽政顧問洋員丁恩將次南下巳略見前報茲聞本埠官場接軍巡兩署轉發財政部魚電開丁顧問此次南下擬於十一月間由京首途先赴准南及松江各場曁瀏河等處調查鹽務希轉飭各營縣一體保護云云 
[慶賀日皇加冕]  
　　本月十號爲日本國皇加冕之期本埠日領事署及美租界北四川路蓬路揚子路等處各日商店舖均巳懸燈結綵預備慶賀 
[秋季賽馬初誌]  
　　昨爲旅滬西商秋季賽馬之第一日計賽九次第一次十六馬西人强生代怡和洋行黑衣帽黄馬勝第二次十一馬工部局西人魯紅衣帽黄馬勝第三次十四馬祥茂洋行西人小白格爾粉紅衣帽白馬勝第四次十馬西人大格立司醬色衣帽灰馬勝第五次十九馬祥茂洋行西人小白格爾粉紅衣帽白馬勝第六次九馬仍係小白格爾粉紅衣帽白馬勝第七次四馬西人馬立司紅衣帽黄馬勝第八次十四馬西人小黑桂代密司克杜醬色衣帽灰馬勝第九次七馬西人小馬立司紅衣帽灰馬勝昨日雖逢天雨各西商仍興高采烈惟觀賽之人則殊爲稀少 
[三日祗停一日半]  
　　公共公廨關讞員以昨今明三日爲旅滬西商秋季賽馬之期仍循前例午後停止辦公業於昨日飭知檢察處條示公堂門首俾本署辦公人員及當事人等一體知悉 
[胞弟傷害胞兄]  
　　英租界珊記碼頭晋陞棧厨役紹興人張阿桂因伊胞弟張阿元（在某洋行爲下灶）所得工資悉數銷磨於雉妓院内不顧家用屢勸不從昨晨將阿元之鋪蓋衣服取至棧中意欲送回家鄉待其改過再令來滬謀生不料阿元意怒不可遏突取菜刀赶至晉陞棧乘阿桂不備連砍七刀棄刀逃逸致阿桂頭骨受傷流血倒地不省人事迨棧中人瞥見巳血肉摸糊當即舁送仁濟醫院請爲救治一面投報捕房請緝兇手究辦聞據醫生云腦骨巳被劈開傷勢頗重恐難保全性命云 
[傳問被控毆人之巡警]  
　　住居滬北胡家木橋積善里爲鞋底匠之張明淸因被巡警攔阻搜查回家後越日身死當經尸父張元奎尸妻張周氏尸叔母張王氏同投地方廳控被巡警毆傷身死旋即派員往驗張明淸周身無傷委係因病氣閉而死當時尸屬不服吵鬧尸場詳情巳紀前報茲悉尸屬近又到廳繼續起訴業由林檢察長函請淞滬警察廳徐廳長轉飭該處五區三分駐所張光烈警佐轉飭當時與張明淸　突之各巡警來廳問話昨午由該分所巡長趙秉魁帶同搜檢張明淸之胡家木橋左近第十二崗警宋興領又因戒嚴期内夜間在該崗位加派之巡警王淸原又巡邏巡警李有義等三人到廳據宋興領等聲稱陽曆十月二十六號夜一點半鐘時見張明淸偕一酒醉之人走來手持包裹因在戒嚴期内囑其將包啓視詎張不服滾在地上迨查明包中並無違禁品物卽由巡邇李有義伴送歸家次日二十七號張父元奎等帶同張明淸來所控告奉諭送至紅十字會察視並無傷痕是以張警佐諭令張元奎父子回去至是夜不知如何忽然身死今奉飭傳爲特來案候示云云午後經檢察官提案預審之下判宋興領等仍交趙巡長帶去回所供職候禀明廳長再行核辦 
[機匠被火灼傷]  
　　機匠陳阿章前日在美租界有恒路某機器廠工作不知如何被火灼傷頭額由廠主函送同仁醫院請爲療治 
[法廨讞員之慈悲]  
　　秦小弟前日至法租界黄浦灘投浦圖盡爲捕查見喊同舟子救起帶入捕房昨解法公堂訊問據供湖南人向在製造局做工於二次革命時停工回家今聞又欲招工是以來申至該廠詢問詎並無招工之事現衣服均巳當盡乏貸回籍無奈出此下策中西官判於公堂公欵内提洋十元給秦具領趕速回籍 
[緝獲越獄盜犯]  
　　著名盜犯葉阿龍陸小手等己經上海鎭守使署訊實槍斃其羽黨張龍生又名劉阿毛因情罪較輕發交上海地方審檢廳按照通常程序訊明懲辦當經該廳判决張龍生監禁十七年送監執行不料今年五月七號夜半時張龍生忽越牆逃逸查緝無蹤該廳林檢察長當即據情電稟高等廳請爲飭屬恊緝次日林君接到回電着趕緊設法查拿務獲解究林君即飭本廳司法警長梅南枝副警長王錫堂查拿去後梅王兩人即購得眼線張來生分投跴緝嗣於舊曆九月二十八日梅王兩人得悉逃犯張龍生避匿南滙縣境周浦鎭西市稍遂不動聲色馳往該處將張擒獲誠恐押解來滬途中或有變動遂函請水警第一專署加派水警於昨日護解到廳午後由檢察官將張龍生提案預審之下判令釘鐐收押候起訴審判廳請爲判决 
[普益習藝所將開菊花會]  
　　大南門外普益習藝所自開辦以來每届菊花盛開之際必開會展覽本年仍照舊舉行定於陰曆十月初六日起至十五日止開會十天每口午後二時開門至晚間十時閉門會中陳列圖畫木工竹器籐器織襪縫紉陶磁泥塑絨毯肥皂等出品減價出售並佐以灘簧新劇戲法及滑稽影戲新奇抬閣燈會及各園異種菊花書畫善會名家書畫場内並備有各種點心茶酒菓菜以便游人隨意購食所收物價劵資悉充所中經費 
[收回儲金之擁擠]  
　　昨日中國銀行發還救國儲金十分擁擠其總數未得知僅據儲金圑總事務所報告是日之以息金捐入該事務所者則有四百餘元云 
[警廳長親自調查]  
　　淞滬警察廳長徐君以各區署長官及警佐巡官等平日辦事是否盡職亟應分别考查除分飭認眞巡防外並於前晚爲始親赴各警署及各分區所調查官長巡士有無怠惰偷安情事以照愼重 
[輪船上破獲拐案]  
　　鹽城女子徐丫頭年十九歲被拐匪王阿喜誘拐擬乘湖南輪船出口又拐匪某甲等拐得十六歲無錫女子王洪寳二十歲江北婦人王高氏十九歲無錫婦人李魏氏等三口亦乘該輪啓程前晚爲救濟會偵探胡連寳水巡捕房偵探何阿春一併查獲惟某甲等己經脫逃遂禀准梅捕頭昨將王阿喜等解送地方檢察廳核辦 
[女子神經己亂]  
　　某姓家婢女朱黛星年十六歲因被主人虐待由隣居代作一函叙明該女若楚情形囑伊自投濟良所請求拯救詎該女不識途徑前日在江灣火車站迷路由六區一分所崗警查見帶入該所昨解閘北司法科經段科員訊問該女神經巳亂言語模糊判交慈善圑留養候核 
[婢女被虐圖盡]  
　　前日午後有十四歲女子來富至蘇州河投河圖盡當經某小輪船夥友張月亭瞥見設法撈救得生交由三百五十七號華捕帶入捕房轉送公共公廨昨由官媒將女送案請示據該女供稱在虹口吳淞路粤人陳姓家爲婢因遭虐待是以投河圖盡中西官判送濟良所留養候核 
[丈人來領癡女婿]  
　　杭州人顧生向在新閘派克路五十七號門牌某姓家爲茶房近日忽患神經病時哭時笑日前出外至福州路一帶胡閙由三百八十九號印捕查見帶入捕房轉送棲流所醫治嗣經其主得悉函致杭垣囑其妻父胡某來滬昨偕顧之同事胡炳生至公共公廨訴明前情請求給領中西官諭候函致棲流所驗明病狀復廨再核 
[承發吏冒領訟費續紀]  
　　王仁榮控鍾涵春抵産不贖一案原告預繳之訟費被承辦此案之承發吏李淸華假冒原告之名揑造僞證至地方審判廳將訟費洋二十四元四角朦領而去嗣爲袁廳長查悉移請林檢察長將李傳案預審判押候示在案昨日午前由刑廳長趙君會同賀檢察官開庭辯論命提李淸華至案研訊李俯首求恩賀君當庭起訴略謂李淸華巳犯侵佔詐欺並僞造文書三罪俱發應請究懲趙君即以今日爲辯論終結諭候宣佈判决李淸華仍著還押 
[尋獲私取首飾之夥友]  
　　錦華銀樓夥金朝榮前曾私取値洋六七十元之首飾逃逸昨爲店主尋獲偕同保人張榮泉扭控四區警署押候究辦 
[用人冒名行騙]  
　　北京路利康洋行用人毛阿二因於上月間冒用洋東名義向買辦陳浩然騙取洋二百九十九元前日經該洋東查悉控由捕房昨飭包探將毛拘解公共公廨先由原告西人偕受騙人陳浩然上堂證明前情訊之毛供認不諱關讞員商之英領康君以原告係屬德商判毛押候禮拜六德領堂期解訊 
[夥計私收客賬]  
　　虹口提藍橋附近張家口外路牛奶棚夥金阿才因向南京路口滙中西旅館私收牛奶價洋十二元五角被牛棚主西人拿泊查悉控由捕房昨派包探將金拘解公共公廨經俞代襄讞會同英卓副領事質訊屬實判金押捕房一月示儆 
[航船駛入西牢]  
　　滬南薛家浜花會所雇兜攬賭客（個中人稱爲航船）之甬入裘阿月前日至美租界東漢碧禮路二百六十七號門牌某成衣匠兜賣花會賭票被捕查獲搜出證據帶入捕房昨解公共公廨經中西官訊供不諱判裘押西牢三月賭證銷燬 
[聚衆賭博之懲罰]  
　　無賴陸松寳王阿五在公共租界浙江路弄内聚衆賭博被捕查見當將陸王二人拘押捕房昨解公共公廨經中西官訊明判各罰洋三元充公無洋改押三天示儆賭具銷　 
[一再違犯烟禁]  
　　小東門捕房昨解張阿根至法公堂禀稱張前因違章售賣燈吸洋烟起獲烟具業己罰過今又犯禁須請重究訊之張供認復犯不諱惟稱以後决不再犯求宥中西官判罰洋二十元充公烟具銷燬 
[書記愈趨愈下]  
　　蘇州人錢金生前日掩入西藏路安康里全昌金鋼鎭號内竊取號主劉東生之雨衣一襲圖逃被劉撞見扭入捕房昨解公共公廨請究先由原告投訴前情訊之錢供家住蘇城葑門十全街一百六十號門牌家有祖母母親以及妻孥曾在警察總廰爲書記因被誣受賄斥革等語中西官判錢押一月期滿送回原籍 
[指模斑可考]  
　　徐順三因收買顧申泰所竊大順紗廠之白米一石由捕拘解公共公堂訊知徐係過犯判押候究在案昨經中西官復訊徐仍不認爲過犯堂上以徐前蓋指模巳驗明屬實無可狡賴判押西牢九月期滿仍逐出租界 
[堂倌扭住竊賊]  
　　安徽人洪金山先後竊取福州路靑蓮閣茶館杏花樓酒館山西路昇園茶樓内茶客酒客朱靜安吳漢靑莫慶發等之雨衣及花緞馬掛等件前晚又混入靑蓮閣施其故技當被値堂人瞥見扭交包探帶入捕房弔到原贓昨日傳同各原告將洪押解公共公廨經中西官研訊屬實判洪押西牢半年期滿函送上海縣知事署遞回安徽繁昌縣原籍 
[冒牌漁利之訴訟]  
　　老北門外惠華公司經理陸永彰在公共公廨呈控寳善街廣安震記號主鍾炳刊假冒該公司合樹牌杏仁露一案昨日上午由王襄讞會同美領博君升坐民庭研訊先由原告偕代表律師及見證談金南等上堂聲稱廣安號主鍾炳坤將僞造　華公司合樹牌之杏仁露冒戤惠華公司合樹牌之眞品混售漁利請爲禁售並將眞牌假牌杏仁露各一瓶呈請辨别訊之被告亦延律師到堂代辯中西官以時己過午不及研訊判候改期再審 
[偵緝隊士升級]  
　　淞滬警廳長徐國樑君查得偵緝隊二等隊士郝樹林三等隊士戎仁生四等隊士倪鎭標等迭次偵獲竊盜等案辦公得力昨將郝樹林升爲一等隊士每月加給工食洋十元戎仁生改升爲二等月加工食四元倪鎭標升爲三等月加工食四元以示鼓勵 
[工巡捐局批示兩則]  
　　商人龔應亮禀請給照由批禀悉查本年八月間據匠頭蕭新記報告在舊敎場中翻造樓房當經發給第六百四十號營造執照在案現在該業主旣經另換匠頭應將原領執照來局繳銷另行遵章具領新照可也 
　　商販李海元禀控敲詐陷害由批據禀巳悉查東方公司榮建菜場迭據金桂馥及該商販來局禀訐業經詳晣批示並飭閘北分辦處傳集兩造妥爲調處在案該商販應靜候核辦愼勿飾詞扛帮自貽伊戚 
[謝劵]  
　　萬國商圑週年聯隊紥營於江灣賽馬場擇於今日下午三時至五時請人參觀昨承華隊公會惠贈參觀劵兩紙書此誌謝 
[氣候報告]  
　　（上海徐家滙天文臺天氣測候報告） 
　　己過者之報告十一月七日上海及揚子口終日雨江西及福建來之低度行經東海廣東之颶風巳抵陸地約近雷州（譯音）半島西南諸省之低度因以增廣八日揚子口晨晚有濃烟霧及雨八日下午四時前二十四小時内上海氣候温度至高六五·五至低六一·二去年同日至高六三·四至低四四·二 
　　未來者之報告八日下午四時三十分豫測天陰而甚潮　海濱一帶微有不定之涼風 
雜評二 
[江浙又將成災矣（訥）]  
　　據浙屬杭縣餘杭紹興等處報告均謂連日陰雨稻頭抽芽根多霉爛米商屯積居奇價値飛漲農民巳大惶恐嗚呼此豈僅浙省然哉我蘇亦同此景象矣小民終歲勤動至收　稅 
有望之際而忽被殘虐前此風災巳大受捐今復加以雨災放晴尙未知何日收成之歉薄巳可逆料蚩蚩小民其將何以卒歲我江浙人何罪而天災人禍之交迫若此耶 
來函 
[有志積金者注意（亢惜陰來函）]  
　　郵便儲金期成會出版物名（黄金世界）二版己出廣贈留心民生國計之士本埠函索附郵一分外埠函索附郵二分國外附郵三分隨到隨寄通信索閱處在上海楊樹浦北首高廊橋隆業里三百九十五號 
專件 
[京兆自治籌辦所簡章]  
　　第一條本所設於京兆尹公署内隸屬京兆尹籌辦京兆地方自治事宜 
　　第二條本所設所長一員由京兆尹薦任承京兆尹指示管理全所事務 
　　第三條本所分設第一第二兩課第一課司文牘第二課司編輯但如籌議計劃擬定法規曁一切重要事項仍由兩課協同辦理 
　　第四條文牘課所管事類如左一草擬公牘二督催繕寫及校對三保存卷宗分編目錄 
　　第五條編輯課所管事類如左一各項籌擬草案二有關自治之通俗講演稿件三各國自治參考書之譯述四各處報告及自治颧域圖表並本所經過文牘之纂輯 
　　第六條各課置課長一人課員自八人至十人按各課事務繁節隨時分配辦事員錄事若干人 
　　第七條各課稿件由課員分擬課長審酌經所長覆核送京兆尹判行其所長或課長認爲重要者得提出自辦 
　　第八條本所有調查事件由所長商承京兆尹交京兆自治調查委員會辦理其會章另訂之 
　　第九條本所有討論事件由所長商承京兆尹交京兆自治評議會評議其會章另訂之 
 
 
 

Page 11

 
 
　　第十條本所預算决算及一切庶務會計收發事宜均由兆京尹公署總務科兼辦 
　　第十一條本所各員辦公時間及服務規程與京兆尹公署各科一律 
　　第十二條本簡章未盡事宜得隨時修正 
　　第十三條本簡章自呈准之日施行 
[京兆自治調查委員會簡章]  
　　第一條本會設於京兆尹公署内隸屬京兆尹辦理有關自治調查事宜 
　　第二條本會設會長一人以京兆自治籌辦所所長兼充駐會主任一人輔助　長整理會内常務並辦理文牘及編輯報告事宜委員無定額過有調查事件由會長商承京兆尹選派 
　　第三條委員得派京兆自治籌辦所所員兼充 
　　第四條矚查委員出發前應先開會公决進行方針曁報告方法並由京兆尹行文知照各縣隨時協助但關於密查事項不在此例 
　　第五條調查之結果應按照飭查事項依法編制報告 
　　第六條本會兼職各員除出發旅費外槪不支薪 
　　第七條本簡章如有未盡事宜得隨時修正 
　　第八條本簡章自呈准之日施行 
[京兆自治評議會簡章]  
　　第一條本會設於京兆尹公署内爲京兆尹籌辦自治討論機關 
　　第二條本會以京兆尹爲會長開會之時自治籌辦所長及會長所交議案之起草員均得列席與議 
　　第三條本會置評議員十二人由京兆尹延請自治素有研究者充之並於其中指定常駐評議員一人輔助會長綜理本會事務 
　　第四條本會以每間一星期之星期二午後一時至四時爲常會期此外如會長視爲必要或評議三人以上提議得特開臨時會由會長召集之 
　　第五條凡會議事項分爲兩種一會長交議者二評議員提議者 
　　第六條會場表决事件以出席人過半數之認　爲通過 
　　第七條每次開會應具議事程序議决應具報告書提議應具意見書意見書及修正案應先期印送各員 
　　第八條議案有須審查者得由會長指定評議員若干人爲審查員以其結果報告於會議議决之 
　　第九條評議員槪爲名譽職但得由本會酌送車馬費 
　　第十條本簡章如有未盡事宜得隨時修正 
　　第十一條本章程有呈准之日施行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬管城子致任人君書] [  漱冰]  
　　任人君足下讀十一月二日申報自由談登人足下駡鄙人文一篇可謂座中灌夫物中山膏極謾駡之能事矣雖然鄙人竊有辨鄙人自分封管城千百年來備受人世歡迎近日文明日進上自總統百僚下至文人才媛市儈販夫無日不與鄙人握手中間偶被絶於宣聖被投於定遠要皆别有感觸非與鄙人絶交也惟鄙人秉性圓滑善隨人意間有被人利用者不得不專函聲明免致誤會是非者對待之名亂天下事不能有是而無非正可由非以明是當是非混淆之時鄙人姑虚與委蛇使之互相辨難久之眞理大明非者自退處於無權則責鄙人以顚倒是非惑亂天下者自不成爲問題人心以愈用而愈靈誠如尊論惟其靈也故析理愈精而進化愈速鄙人職司紀載大之如政治學說精之如理化製造罔不兼收並蓄用以啓迪後學是鄙人有功家國而反責以敗壤人心恐足下亦無以自圓其說至如月露風雲悉大塊之文章詩辭歌賦可陶寫乎性情孔聖不删鄭衛之詩外國亦有樂府之作信如任人君所言則必如上海社會和酒連檯笙歌逹旦而後可以美風俗乎天之垂象也不爲無裘者不寒鏡之高懸也不爲貌醜者不明若必執一偏以責天之有仁鏡之無知恐狂易者亦斷不出此今自由談投稿諾君莫不由鄙人介紹月博數十金以去卽如足下借他人之鮮花獻萬家之生佛（見覺迷啓事）使非鄙人爲之先容曷能刋登報章乃竟盡情醜詆所謂以夫子之道反害夫子矣須知破壞名譽律有專條君子愛人不爲巳甚敢布腹心統希亮鑒 
[民主君主之相形談（二）] [  覺迷]  
　　命令 
　　民主國元首發出之命令爲申令爲策令君主國元首發出之命令爲諭旨爲詔令 
　　民主國官吏發出之命令爲公佈君主國官吏發出之命令爲告示 
　　文書 
　　民主國官吏上元首之文書爲呈文起句爲爲呈請爷仰祈鑒核事君主國官吏上元首之文書爲奏摺起句爲爲跪奏仰祈聖鑒事 
　　稱謂 
　　民主國之元首自稱爲本大總統君主國之元首稱爲朕民主國之官吏稱元首爲大總統自稱用名主國之官吏稱元首爲皇上自稱用臣或奴才 
栩園詩選 
[題秋江晚渡圖] [  徐哲身]  
　　萬里長江古渡頭夕陽烟樹水悠悠山光一株如粧後蘆荻蕭條送客舟 
[竹枝詞]  
　　撩人春色懶添粧紅是桃花綠是楊郎住西湖妾黄浦相思隨水入錢塘 
[上海别友]  
　　去年今夜龍華寺共此尊前月似眉地北天南七千里别來相憶又無詩 
[蘭亭弔古]  
中原鼙鼓不堪聽五馬金陸蹕暫停予戟未修褉事淸談貽誤會蘭亭 
筆記 
[醉靈軒瑣話] [  小蝶]  
　　溧陽馬一龍者新領解北上過滁陽見店主當墟婦麗甚馬爲之消魂蕩恩乃前揖主人曰若婦美而艷自是將來貴人何不許我我將介蹇修求之可乎主人曰客癡矣此我媳也何何妄言馬因因酒狂宛轉哀求主人復笑曰若備財禮黄金千兩吾許從公蓋以馬行李蕭然故誑之耳馬欣然諾與盟而退明日辭主人行十餘里向關津乃解鞍躊躇遇公車必揖於前曰余溧陽馬一龍也適在邸有一詿誤非千金不解公輩念同袍能解囊假數金乎時公車四方凑集且聞馬奇才新舉首無不願納交進金不數日千金滿矣馬牽金率與從還過店主納金請行主人乃大笑曰向我戲若耳豈眞有若事而以千金賣媳者耶馬未答而其媳從内覩妝而出拜主人曰旣爲翁媳翁安得以媳爲戲自此何面目復爲翁媳乎請從客行踐翁之盟時馬僕從甚都一擁而去莫敢誰何主人惟有駭歎而巳事見潘之恒滁婦傳沈若溪溧陽感舊有句云重向滁陽城外過當墟不見卓文君即咏此也 
小說 
[家庭小說嫣紅刧] [  常覺小蝶合譯天虚我生潤文]  
　　第七十一章（續） 
語曰凡事之種其因者得其果今吾書亦將言其果矣吾書雖仍與前章相接而其中之事實己隔多年嫣紅之刧運亦復告終正如食蔗漸入甘境凡事恒艱於始而速於終譬之於花具初不過蓓蕾必經幾許風露花乃始放以受人之歡賞今威廉兄弟亦復如是當茀萊克之人沃斯福也初不過苦學生耳其後以兩試獲優等竟得免費至是且卒其業以歸海兒斯東聲譽鵲起其素志在爲律師則即投身法界中以習其業顧費用頗鉅一時不能措置乃兼任報界之事以賣文字所入爲讀書之資有時夜且三鼓猶於夐夐燈影之下握管草書不辍嘗自慰曰今雖不無艱苦然一旦得爲大理院院長時亦庶幾償吾願矣言次顧其弟愛克而笑愛克時亦卒業於漢白理區大學適其舅氏福郎雪司太梯有書來存問老姊知愛克好學願以己所處位置讓之蓋福郎昔司時己爲正牧師矣同時又有海兒期東大主敎　願令愛克助其治事爲將來繼續之人愛克爲婉謝其舅而從大主敎多年素願一旦而償快乃無喻而威廉亦復得安西來之許可竟與合股易安西來廠而爲安西來好禮倍登合資公司此事早己在海兒斯東諸人心理之中故亦不爲異唯威廉則以受寵逾分謙不敢當安西來不得巳乃許於每年利子之中提出數成以與亨利此外則二人均分威廉始諾安西來時巳老遂令威廉繼續其事爲廠中主人己則於山林佳處購得别墅移其眷居之不復出以爲頣養之計 
[奇情小說秘密汽車] [  東埜譯]  
　　第十一章（續） 
　　汽車自杜佛至倫敦路程遙遠夜間又不更疾行直走了二點二十餘分鐘方到賽雪旅館門首勃立南抬頭一望心中起了無限的棖觸暗想我和茉莉兒第一次聚首不也是在這裏　今者門庭如故人面巳非廻念前塵不啻做了一場春夢况現在時機危迫挨周又混在濁水裏一經破案對簿公堂茉莉兒一寸芳心將來發付藐躬爲恩爲怨倒有些說不定呢待汽車一停勃立南攙扶柳仙聯翩登階則見烏麥萊同着一個長身黑服的人並立在門口守候烏麥萊一見主人駕到歡呼雀躍說道主人房間巳彩預備好了謝上帝主人和道位姑娘安安穩穩巳經回轉那些惡徒在維多利亞車站上等得不耐煩哩他門用全副精神注定你一個人身上並不留心及我主人的行李我寄在車站上更衣室裏因恐一直帶回乾明街十分觸目是不妥當的我一離車站直赴蘇格蘭警署報告主人你和這位姑娘如今皆安全無患了警署裏己經派出六名警士前來保衛這位便是巡查員杜崙勃立南贊了烏麥萊幾聲回首笑道密司柳仙你現在己經脫却藩籠在這裏安居靜養不必再事驚恐我們還有要事去辦回來報告你聽罷 
[滑稽言情賣酒女兒] [  醒榭]  
　　朝暾初上了一陣陣的烏聲從繁花密葉度出來好像天帝在九雲之裏敲着　籟使人曉起似的地上細草廉纎如渲翠碧含着露珠顆顆晶瑩可愛有時被曉風吹將起來就象珍珠散了線索只往四處亂濺那枝頭小烏也就格外叫得好聽些直把個好睡的勳爵樊杜倫從曉夢中噪將醒來慢慢地靸了睡鞋推窗一看遠遠望見馬耳汶山的一片煙霞巳褪去了一半漸露出靑靑螺黛只遠峯之上尙籠着一層紫霧樊杜倫知道時候巳不早了便匆匆按鈴要水來洗了手面頭上的黑髮本來甚是光澤偏也不肯饒他硬加上一重膏沐幾乎蚊子脚也立不住了方始罷休披了大衣換過鞋子重新在鏡子裏從頭到脚照上一照知道可以過得去了只纔拿根游杖慢慢地踱出門來且住我嘗聽見人說那些貴族子弟最是懶怠一定要日頭晒上了床脚方始起來說不了還要翻身睡上一大𣇤直到敎堂裏的大自嗚鐘鏜然敲了一下兀是在那裏好睡爲什麽這位勳爵却徧徧如此勤謹呢原來在個道理我不說看官諒也不知但是還有一句在下須得預先表明的便是這位勳爵看官切莫將他當作紈綺看了他是從小就拜慕那擺倫的爲人終日只講究那一個情字手上也做得幾句詩只是不甚佳妙罷了然而原情而論也不得不算他難爲但有一件他却勝過擺倫用情狠是純摰從不肯浪付於人他手頭雖有的是錢舞臺歌榭從不涉足有人笑他迂拘他還笑人不知道這個情字是何等貴重東西豈可不問長短便拿云送給了這些賣笑忘恥的女子你看得何等鄭重我如今旣把這愛情託付了你我這一生便没有其他希望性命動作情感有的單只一個你誰知他那一邊却視等閒不說你一聲温還是他一百二十個情面你道可憐不可憐呢如此說來這位樊杜倫勳爵當然是没有情人的了這個我却不敢欺諱看官原來他巳有了一個眼皮上供養心坎上温存的情人這人便是個賣酒女兒無奈這個密斯茉莉甚是乖巧他明知樊杜倫是個貴族仰攀不上雖則常見樊杜倫用着俊眼兒睃他他却從不敢報以倩笑只五中感激却巳非常所以他的應酬樊杜倫也就異於常人樊杜倫只當和他有情了那中心的熱度頓時高到法倫表一百二十度以外每到日頭一落便巴不得他天明天亮了再也不做第二件事梳洗之後破題兒第一事就是跑到悅賓餐館裏去朝餐乃知道茉莉所伺候的是第念六號房間故此也不問有客没客一到了餐館只望第念六號房間便闖幸虧那餐館中的幹事也慣了所以總把這念六號留着等他否則可不可鬧出大笑話來麽 
　　勘誤七日游戲文章第二篇第一行第十字事誤士合更正 
 
 
 

Page 15

 
 
   
 
 

Page 16

 
 
   
 
