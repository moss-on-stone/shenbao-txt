# 1914 - 405 - 4914888

 

Page 1

 
 
遊記 
[羌海雜誌（十）（生入）]  
　　洞闊寺在丹邑西南達板山之陽相距祇五十里其地尙在日月山以内自從該處先查爲入手辦法乃報告西寗總局復發旅行條約授軍官查地表式授員司並將舊時圖說授鄉導遇有變遷及派馬勇護鄉導先行繞越洞闊寺在其南境擇一地以備安營步除護輜重繼之自偕員司率勇役後至勇役多係西寗土著時有各家親屬携衣履餅臘等物來丹探問臨期有未返者羣赴南郊絮絮話别河梁送客已覺動人矧西出陽關能無倍增悽悒乎向南行涉西河七里經董家莊至蒙古道莊輜重車行甚竭蹶莊前路曲如蚓轉折處僅容騎步右危石左深澗下視五六丈許鄉民横鑿石陷一道平鋪短木首嵌石陷凥出空際上覆樹枝沙土以寛路線車輛銜尾而過左輪如行浮橋殊深惴慄又南十里經冶人莊察漢素卡陟小高陵至高陵莊已出丹噶爾境矣又十五里達塔藏山麓山頂極平有路一線西通靑海較大路爲捷悉名哈斯藏譯言捷路也循山而南行二十里經藥水塘克素莊至兎爾干莊莊西里許爲洞闊寺繞寺折而西南十二里經雨斯莊至窩卜卡卡旁有營壘遺址問土人謂是前清甘督長齡所築荒徑紆盤澗石紛錯車行至此想又顚簸不止矣三里抵哈拉庫圖城城外有漢民設巿肆十餘家城半據山嶺環繞川流歧途皆通靑海清道光三年月山而止由海入關第一關隘也城之東有分水 
 
 
 

Page 2

 
 
　　嶺南有大雪山二峯最高有水出雪山根俗呼哈拉河流經城東北下流注於湟水自丹城至此計程六十七里沿途塘汛甚密察漢素係鎭海協中營設汛藥水塘窩卜卡皆哈拉營設汛自高陵莊以南至邊界止地方事歸丹噶爾廳員管理防務歸鎭海協營專汛其地則概係洞闊寺香火地也汛員張季仁君備飲畢先行之馬隊來城迎導至城西二里許草地鄉導先三時抵此已畫地爲圈坐候輜重風沙撲面幾至僵仆天晚車輛始至人馬喧闐鍬鋤並舉須臾屋宇告成門戶重疊恍疑海巿蜃樓共揷帳棚三十五座正中一座爲公帳不居人惟陳氈褥設矮几旁列四座爲總協理書記測繪鄉導繙譯辦公處中開甬道兩行又列四座爲算書清書蒙番文帖書通事弓手等所居前面六座住馬隊員勇左右分列十二座住步隊員勇後面六座兩帳住步勇四帳住雜役隨丁稍進又横列二座爲屯積輜重糧料之所軍隊糧料則散歸各帳中彈藥兩箱坎埋於中軍帳後馬匹暴露無棚遮蔽拒馬木揷於兩帳空距處夜以繩索周絡之外擇低處設圊溷俗例行營必按休生傷杜景死驚開八門以定向背是日開門在卯乃向東北方而立營門焉前臨哈拉河後負哈拉南山嘴水草旣極充沃形勝亦據天全（未完） 
時評 
[爲民請命] （抱） 
　　人民所以有國家國家所以立政府凡以求保護而已今官吏不惟不保護其民反日逞其淫威以蹂躪之 
　　比歲以來如狼如虎之偵探與軍官爲邀功故横被人民以亂黨之名絶不加察而逮捕而逼供而殺今且並無亂黨嫌疑而亦逮捕並無亂黨嫌疑而亦杖殺因逼供而創爲酷刑因逮捕而加以毆辱天下騷然人人自危矣竭終歲之勤動輸租納稅乃養此非法殺人之官吏民其痛已 
　　吾中華民國雖無似亦尙有約法約法第五條第一項人民之身體非依法律不得逮捕拘禁審問處罰第二項人民之家宅非依法律不得侵入或搜索今一切不顧淫刑以逞怨毒之氣彌漫全國即不爲人民計爲國家計盍亦自爲計天下騷然政府豈終能無事者敢貢一言爲民請命 
命令 
　　七月十九日大總統策令本月十三日明保覲見之張季煜劉體乾程恩培甘常憲均著交政事堂存記此令　　又令本月十三日明保覲見之區家偉著交内務部酌量任用此令 
　　又令司法總長章宗祥呈請將籍隸本省例應廻避之署雲南高等檢察廳檢察長保廷樑署貴州高等審判廳長吳緒華開去署缺另候任用等悟應照准此令 
　　又令任命吳家駒署貴州高等審判廳長王懋昭署貴州高等檢察廳檢察長此令 
　　又令任命王維琛署雲南高等檢察廳檢察長此令 
　　又令司法總長章宗祥呈請將本部司長田荆華開去本缺專辦直隸清鄉監獄事宜等語田荆華應免本官此令 
又令司法總長章宗祥呈請任命湯鐵樵胡以魯爲參事徐彭齡莊璟珂王文豹爲司長朱紹濂楊志洵爲秘書吳昆吾朱麟藻爲僉事應照准此令 
　　又令司法總長章宗祥呈請任命陳爾錫祁耀川郁華爲大理院推事宋庚蔭易國霖袁勵賢黃懋楨爲大理院書記官應照准此令 
　　又令敎育總長湯化龍呈請任命易克舉爲參事應照准此令　　又令財政總長周自齊呈請任命袁景煕爲塞北稅釐徵收局局長應照准此令 
　　又令財政總長周自濟呈稱僉事吳彤恩陳經司駿鄭壯或辦事不力或資格未符請免去本官另行委任等語應照准此令 
　　又令財政總長周自齊呈請任命李杜芳陶毅爲僉事應照准此令 
　　又令財政總長周自齊呈請任命金兆蕃吳蔭桐屠文溥趙延昱爲僉事應照准此令 
又令農商總長張謇呈稱秘書夏敬觀詳請辭職夏敬觀准免本官此令 
　　又令領參謀總長事黎元洪呈請任命段光融爲歸德鎭守便署參謀長應照准此令 
　　又令陸車總長段祺瑞呈　覆南陽鎭守使吳慶桐因匪衆竄至下湯并不迎剿依睛請予處分等語吳慶桐當匪衆竄入並不立時遣隊迎剿咎有難辭著卽褫去鎭守使職仍從寛留任責令會同各軍竭力撲滅以圓後效此令 
　　又令財政總長周自齋呈稱擬將參事賈士毅司長吳乃琛李 
景銘陳威均叙列三等司長處學周作民均叙列四等等語應照准此令 
申令茲制定商人通例施行細則公布之此令又令茲制定公司條例施行細則公布之此令又令茲制定公司註册規則公布之此令 
專電 
　　伊犁電俄人擬於安的根沿修鐵首 
道至賽米拍拉金斯克並由闊帖勒站接修至伊犂謀之已久日前忽派軍隊將沙漫河一帶森林煤礦佔據硬欲採取該處林礦以爲造路之需楊將軍接報後卽電告中央請示辦示並聞俄領事聲明此次中俄劃界俄政府决意由伊犂起作一直線直趨哈爾濱 
[北京電]  
　　大元帥印已於今日開用凡軍事密令不明發者均蓋此印由統率處封寄 
[北京電]  
　　長江巡閱擬設分巡上海至安慶一叚歸張督理安慶至宜昌歸雷震春宜昌至成都歸曹琨 
[北京電]  
　　貴州地瘠民貧中央擬暫不設師故無須開將軍府 
[北京電]  
　　陳玉麟將任四川巡按使 
[北京電]  
　　各省榷運局將裁撤惟兩淮四川成績頗佳仍照舊 
[北京電]  
　　各省巡按署經費規定不敷紛紛請益均未准 
[北京電]  
　　學術評定會長湯化龍現正籌議組織之法擬至遲八月前成立 
[北京電]  
　公府軍事顧問將改爲參軍 
[北京電]  
　　熊希齡函至財部以報載昻斯特銀行借欵種種誣毁要求逐節答覆周總長覆函謂報館造謡生事可以置之不理 
[北京電]  
　　審計副院長徐恩元日召集院員討論修改審計條例 
[北亦電]  
　　丁振鐸到任後日與徐恩元商量改組丁隨來前清道府頗多將一律位置爲審計官協審官 
[蕪湖電]  
　　皖釐議決大綱六條龔財政長定九月一號實行一劃一全省稅率二整理各卡比較三改用四聯單票四添設出口騐卡五較準各卡簽尺六編製商船號碼 
[蕪湖電]  
　　皖造幣廠定八月一日停鑄 
[蕪湖電]  
　　皖路國有非　東代表方夢超行賄部員方仁元朦領公司墊欵吞没事倪將軍已電部抄賬澈究 
[蕪湖電]  
　　蕪道尹已勘定水警第三署基址爲公署 
[南京電]  
　　財政廳擬將米釐附加稅改歸國有已飭江寗縣調查聞寗紳呈請免撥仍留地方公益之用 
[南京電]  
　　寗垣德國通信社日本郵便局業經該兩國承認准九月一日撤銷嗣後各國郵件均由中國郵政辦理 
[南京電]  
　　交通部電令大伊山電局暫缓裁撤 
[南京電]  
　　韓巡按使電姚運使謂運河籌捐計有成議已催馬士杰來揚晤商一切事期必成盼速解决 
[南京電]  
　　財政部派吳昌鼎來甯調查蘇省幣制昨與蔣廳長接洽一切 
[南京電]  
　　馮將軍前聯絡七省組織長江坐探隊刻聞經費已由各省認定額設七十名分駐長江一帶准下月實行 
[南京電]  
　　政事堂電令進行三事昨經巡按使通飭遵照一清查戶口二嚴行烟禁三查放灾賑 
[南京電]  
　　鹽阜巨匪于四章周冕刻經韓巡按通飭各縣協拿解辦 
[南京電]  
　　蘇常道尹公署現設軍事科業經馮將軍與韓巡按會商飭仍就 
執法處原定經費内酌量支配 
[南京電]  
　　前敎育司長江謙現通告各敎育家徵集國文敎授各法 
[特約路透電]  
[北京電]  
　　五國銀行圑續將鹽稅羨餘銀二百五十萬兩繳還中政府 
[北京電]  
　　交通部各要任均已易人華人各界之意梁敦彦如得交通銀行之管理權則推倒梁士詒之系功可告成 
[北京電]  
　　南江（譯音）縣知事於捕匪時爲匪擄去勒索贖欵 
[漢口電]  
　　昨日日本商輪起卸京漢鐵路所用之木料時船中日人與發簽者爭論數之多寡日人乃持械毆擊中國小工小工溺斃者一受重傷者一受輕傷者十　向日領事起訴日領事現正調查此事 
[漢口電]  
　　有大隊匪人疑係白匪出現河項城當道派兵四圍之已於星期日見戰 
[長水電]  
　　昨日處决十三人兩人爲參與上年亂事者餘爲某偵探在下游二十英里某處民船拘獲之亂黨蓋彼曾與若輩同船故得知之 
[長沙電]  
　　太古公司吉安輪船於星期日晨在長沙下游十英里擱澕是時潮水極高旣而某某兩船合圖拖之出險而江水急退故該船乃高擱淺灘 
[長沙電]  
　　公報因載郴州兵變及常德南北軍交閧事爲當道封閉常德兩軍之鬥各有死傷死者家屬由當道予以撫卹 
[廣州電]  
　　廣州現亦患盜北門外有居民一人爲盜擄去勒索贖欵每人萬元 
[廣州電]  
　　廣東地方審判廳决議父母所定之婚書不作爲憑昨日判决一案准一女子免遵婚書殊反常習 
[廣州電]  
　　巡按使公署帳房獲賊一名 
[東京電]  
　　外交省命凡柯佛日領事及哇太樺日總領事與加拿大當道籌商辦法保護駒形丸輪船之日人輪船印人抗拒警察時日人並未附和日迄今尙未受危 
譯電 
[北京電]  
　　北京日報載有極可駭異之消息即亂黨現謀借助某國出人不意擁登岸上屆時如能煽惑人民暴動或附和刧掠則該國兵船即 
將乘機派兵佔據亂地云 
[北京電]  
　　雲南將軍電稱昭通府屬曾起反抗騐契之騷亂且挾讎敎性質業已派兵前往平之 
[北京電]  
　　袁總統因查辦熊希齡八釐公債票案之委員報告尙欠明瞭故已復派他員查覆曹汝霖蔡延幹均在真列 
[北京電]  
　　前星期六日有盜數人入載灃邸第當場逮獲昨已處決 
[聖彼德堡電]  
　　法總統反首相已乘單艦行抵克洛斯台特俄皇乘御船迎送諸賓至配特化夫 
[柏林電]  
　　北德意志報願奥塞之戰爭不牽涉他國維也納以爲意在儆戒俄法二同盟國干涉此事德國雖無干涉之意惟俄如横出干涉則德亦不欲聽令其同盟國獨當此衝云要聞一 
[賀爾飛八釐公債借欵之秘密（七月十八日）（遠生）]  
　　此函即繼續前途然此函所記事項不如改爲今名之顯豁蓋吾人藉此除可証明前函外並得以知外人包攬借欵者之秘密情形之一斑也 
賀爾飛有一說明書致財政部說明八釐公債之借欵始末余今爲即取其文義如左（以下皆賀氏說明書中所述記者不負責任） 
賀爾飛與熊氏最先之關係當熊希齡第一次（注意）任財政總長時曾請賀爾飛籌辦中國國家三千萬馬克之借款並派專員折合三千萬馬克之國庫劵交與駐在俄亦聖彼得堡中國署理公使鄭延禧氏查收蓋准備以此籌欵也 
賀爾飛當時亦由北京赴俄與其乃父約同鄭氏同往巴黎倫敦及瑞典國等處盡力籌畫數月而無成效所以致此以當時中國所送去國庫欵須照交於司格達及華比銀行價值極低加以五國銀行團借欵之故駐義華使吳宗濂極力反對故也 
後因電報往返難濟於事賀乃返京與熊氏相商熊其時已離財政總長而赴熱河都統任矣 
　　由周而熊之經過賀氏因改而與周氏相商周氏極力主張以借五國團欵爲唯一宗旨不願接洽小借欵之事數月之後賀乃接熊 
 
 
 

Page 3

 
 
　　氏去函請熱河地方需欵孔急擬籌一宗小借欵以維持秩序等語並云深以賀之父子籌商借欵極費辛勤而無成議極爲歉今盼此次借欵歸於有效遂源外交專員祝毓英氏來京與賀磋商委　南京八釐公債之事而熊此時又復以國務總理兼任財政總長矣 
賀氏父子在歐洲之活動去歲八月間賀與其父往英京組織一英法銀行團認募此等南京八釐公債票五十萬鎊十月十四日熊與賀訂立合同基緊要條件卽購買八釐公債票五十萬鎊中政府應購軍用物品及機器等到六萬五千鎊之數該約即寄至駐英公使劉玉麟氏諸事皆己妥備僅候英政府許可即可立時交欵英外務部中人已多願允許此事惟駐京英國公使出而反對謂五國銀行團之組織實包括有政治問題極力拒却因此銀行團認購債票者均行辭退因此乃有 
　　賀爾飛之父與比國銀行團訂立台同之事因比行一與五國銀行團無關二與政治上無影響也比行因要求修改合同以内中有與英國財政法牴觸之處故也因是劉使受有委任直接與比行訂約（說明書中自稱賀氏父子竟未干與其所加入之第四條有比國銀行應一九一四年一月二十六日以前有發售債票之權實與熊氏所與賀訂之約不合且與賀父與銀行團所訂之約不合賀父子旣未參與卽亦不負責任矣 
比行乃於安的維埠印布告白發行債票　並未登報於比京以安埠不在歐洲公共緊要巿場也賀氏父子並不知中國大借欵合同業已訂妥於一九一四年二月十五以前不准在歐洲發行債票等情及登報後熊氏即要求賀父子停止告白並許如不登報尙可將南京八釐公債票六十萬鎊中之七萬五千鎊爲購買軍用物及機器之用賀父接到賀爾飛氏電卽極力停止告白然因報紙喧傳及中國駐京巴黎公使之更正銀行團内之相繼出團者已有數人以致比行只買得一半之數下餘不過四一六七等號債票而已該欵交付不久熊氏又復辭職財政部遂不認再行交付債票與賀爾飛賀父始終不認比　之行爲與其辦事人來西尾字兒君屢起衝突來語賀父欲了結此事須付以三釐印花稅始可照辦等語于是賀父卽付一萬五千鎊之數但以後查出該印花稅尙未交付英政府（記者按此指發行債票對於政府所應納之印花稅）故至今倫敦高等審判廳尙有訟事未解决也賀父又設法與比　交涉於是應允中政府將劉氏所交與比行之公債票全數買回再行交回中國政府換取國庫劵故賀父要求發給証劵以便進行而忽因 
陳錦濤氏致財政部電謂比行巳不認賀爾飛爲該行北京經理因此買回之議又復中止後賀亦將其父子因何脫離比銀行之關係及陳氏與賀父將南京公債票改換國庫劵之辦法轉告徐恩元此時財政部只候陳氏回信切望此事速了賀父子可擔保祗須換取國庫劵則决無廣告發行之事且 
　　徐恩元氏亦與賀訂明南京八釐公債票與五釐或六釐庫劵利息相差之處將以回扣補足之又於四月十日賀接父電謂委任證劵業巳接到且定要以五釐國庫劵換南亦公債票期限爲五年八四扣將熊氏所允之六十萬鎊之借欵 
換爲五十萬鎊之借欵五釐國庫劵定爲八三扣且倫敦中國使館即得中央政府訓令證實此事賀父旣將比行所發債票全行收回該行並不受何等損失决不致再向中政府要求損害賠償矣以上乃賀氏說明書之大略也 
[審計院中之兩院長]  
[丁院長之就職]  
　　審計院正院長丁振鐸氏前力辭　　院長之職經總統慰留後巳於昨日（十六）到院就職先則本院職員分班進謁由該院長各予訓勵一番其後外國顧問及洋稽核員先後進見院長與之周旋一一如儀院長年雖近耄而精神尙健旺其對於審計之道頗有見解謂審計入手辦法第一本院要有條例可以根據從前審計處雖有種種暫行條例究竟與院製抵觸之處尙多宜從速修正呈請總統公布然後審計方有依據以圖進行聞該院巳着手修正是項章程規則矣至該院之職掌聞其内容共爲一廳六科其職掌如下（一）總務廳掌 
管印信機要庶務會計各事項（二）第一科職掌陸海兩部之審計事宜（三）第二科職掌外交司法兩部之審計事宜（四）第三科職掌内務敎育兩部之審計事宜（五）第四科職掌財政農商兩部之審計事宜（六）第五科職掌交通部之審計事宜（七）第六科職掌各獨立機關之審計事宜 
[徐院長之呈報]  
　　審計院副院長徐恩元呈報到任日期並附陳審計院現時組織情形請鑒核文云爲報明到任日期並附陳審計院現時組織情形仰祈鑒核事竊六月二十日奉大總統策令任命徐恩元爲審計院副院長此令等因自顧駑席仰承恩遇材輇任重彌切悚惶嗣於七月四日接准政事堂銓叙局函開覲見日期　於七月六日入覲當奉大總統面諭院長未到以前先行着手組織院長到後審計院完全成立審計處卽行取銷等因恩元遵於七月十一日就審計院副院長之任竊思審計院開辦伊始擘　萬端而審計法及各項規則均關緊要不早訂定内則辦事無所依據外則官民莫所適從著手組織莫要於此自應遵照審計院編制法並參列邦之成規根根國之習慣迅速擬就此項草案俟院長蒞任商承决定後　行行呈請大總統察核至　於用人方面之組織現在院長到京蒞新在卽其未到任以前擬由恩元督同舊審計處人員暫行照常辦事俟院長　新一再行商承組織總期事無不舉人無或濫藉以上副大總統注重計政之至意所有到任日期並現時審計院著手組織情形理合具呈伏乞大總統察核備案再審計院印信尙未頒發現暫借用舊審計處關防合併陳明謹呈七月十三日奉批令呈悉此批 
[新省停職議員加費之呈准]  
　　内務總長朱啓鈐呈新疆停職國會議員旅居困苦懇准予每員加給旅費二百元以示體恤請核示文云爲新疆停職國會議員懇　旅費事據籌備國會事務局詳稱前據政治會議議員前新疆内務司長王學曾函稱昨據新疆省前選舉參衆兩院國會議員李溶諸君公函稱新省道途窵遠溶等由新省被選到京時巳在二年陽曆五月下旬比較内地各省議員遲領歲費數月自停止職務以後見籌備國會事務局通告每員可發歲費兩月川資四百元遂以爲起程有望今逾數月之久始行領欵除去償還宿債外仍不敷回籍路費旅居客中告貸無門故鄉萬里欲歸不得懇請轉達籌備國會事務局俯念新省各員道途之遠到會之遲坐待之久將新省駐京議員十人之旅費每員加給二百元以利遄征等語學曾復加考核所稱俱係實情理合據實代達務希俯准施行等情到局當經轉知財政部在案旋據該員一再代陳情詞近切自未便意置不理查該省議員道途窵遠所需旅費自較他省爲多而旅居情况亦與他省議員不同擬請俯念該議員等困苦情形准予每員加給旅費二百元以示體恤是否有當應請　呈大總統核示等情理合據情轉呈謹祈大總統鈞鑒訓示施行謹呈巳於七月十四日奉批令新疆道途窵遠該議員等所需　費自較他省爲　據陳兩苦情形應准每員加給旅費銀二百以示體恤交財政部照撥給領此批 
[雜評一（抱）]  
　　聽言之要訣第一在觀其所以彼聽報告黨人消息固當知黨人之所爲尤當知報告此消息者之所爲明乎此而偵探造謡之技窮 
　　誰助黨人者人必曰莠民也愚民也皆非也助黨人第一功臣實惟此如狼如虎之偵探與軍官　無偵探之造謡則黨人之聲勢不大無偵探之誣報與軍官之濫殺則黨人不得藉口而人亦鮮肯出死力以相助　一部水滸傳可以知其中消息矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院三讀通過行政訴訟等三法案之詳情（續）]  
　　第二十三條被告提出答辦書後應指定日期傳原告被告及參加人出庭對審伹平政院認爲便利或依　被告之請求時得就害狀裁决之肅政史提起之行政訴訟有對審之必要時應由平政院通知蒞庭第二十四條原告被告或參加人於對審或蒞庭時得補正巳提出之書狀或另提證據第二十五條原告被告或參加人所提出之證據外庭長認爲必要時得傳證人或鑑定人證明或鑑定之　第二十六條平政院審理行政訴訟事件依各庭出席評事過半數之决議第二十七條評事遇有左列各欵情形之一應自請廻避或由訴訟當事人請其廻避一自爲訴訟當事人者二曾以行政官資格參與該訴訟事件之處分或决定者三與訴訟當事人有親屬之關係者評事於前項各欵規定外凡與訴訟當事人或與訴訟事件有特别關係者訴訟當事人亦得具理由請其廻避前項之廻避由平政院各庭評事議决之第二十八條平政院得派遣評事或囑托司法官署行政官署調查證據第二十九條原告被告或參加人於對審時有不到庭者其審理不因之中止第三十條審理應行公開但庭長認爲必要時得禁止旁聽第三十一條行政訴訟中訴訟當事人同時在司法官署提起民事訴訟時庭長認爲必要得俟民事訴訟判决確定後行其審理第三十二條宣告裁决後須具裁决理由書由評事書記官署名鈐章並另用繕本發交原告被告及參加人第四章行政訴訟裁决之執行第三十三條行政訴訟裁决後對於主管官署違法之命令或處分應取銷或變更者由平政院長呈請大總統批令主管官署行之第三十四條平政院之裁决有拘束與裁决事件有關係者之效力附則第 
三十五條本法自公布之日施行 
[糾彈法案]  
　　第一條肅政廳肅政史除依約法第四十三條之規定外對於官吏有左列各欵情事之一者依其職權逕呈大總統糾彈之一違憲違法事件二行賄受賄事件三營私舞弊事件四溺職殃民事件前項糾彈事件非在職之官吏亦適用之第二條前條之糾彈得由肅政史一人行之第三條大總統認爲官吏有第一條各欵情事之一者得特交肅政廳查辦之第四條肅政廳對於大總統特交查辦事件由都肅政史指定肅政史二人以上查辦之前項指定之肅政史與查辦官吏有親屬關係或與查辦事件有特别關　者應向都肅政史聲明理由自請廻避第五條前條之查辦事件經肅政史查辦後認爲應行糾彈者依其職權逕呈大總統糾彈之肅政史查辦後認爲毌庸糾彈者應報告於都肅政史由肅政廳呈復大總統（此項原第六條所改）第六條（此條爲原第七條所改）官吏有第一條情事之一經人民告訴或告發於肅政廳長由都肅政史指令肅政史二人以上審查之第四條第二項之規定指定審查之肅政史亦適用之第七條前條之審查事件經肅政史審查後認爲應行糾彈者依其職權逕呈大總統糾彈之肅政史審查後認爲毌庸糾彈者應報告於都肅政史由肅政廳批駁之（此項爲原第九條所改）第八條前之批駁人民告訴或告發事件由肅政廳按月彚呈大總統第九條肅政史於糾彈事件　爲情節重大未便洩漏者應密呈大總統糾彈之第十條大總統特交肅政審查　事件及人民告訴　告發於肅政廳事件經指定查辦或審查之肅政史　爲應行　查證據者得由肅政應派肅政史或屬托司法官署行政官署　查之第十一條肅政史糾彈事件經大總統核定後認爲　交平政院審理者特交平政院審理第十二條前條大總統特交審理事件有應付憲戒或屬司法審判者由平政院呈明大總統分别交主管官署行之第十三條本法自公布日施行 
[訴願法案]  
　　第一條人民對於左列各欵之事件除行政訴訟法及其他法令别有規定外得提起訴願一中央或地方行政官署之違法處分致損害人民權利者二中央或地方行政官署之不當處分致損害人民利益者第二條訴願得向原處分行政官署之直接上級行政官署提起之巳訴願後不服其決定者向原决定之行政官署直接上級行政官署再提起訴願第三條人民對於中央或地方行政官署之違法處分訴願至中央或地方最高級行政官署不服其决定者得向平政院提起行政訴訟第四條人民對於中央或地方官署之不當處分提起訴願時以中央或地方最高級行政官署之决定爲最終之决定第五條人民對於中央或地方最高級行政官署之不當處分訴願者應向原處分之最高級行政官署提起之人民對於地方最高級行政官署不當處分之訴願之已決定後而不服其决定者得向中央最高級行政官署提起訴願依第二條第三條及本條第二項之規定提起之訴願訴願人須同時繕具訴願書副本分報原處分或原决定之行政官署第六條前條之訴願以中央最高級行政官署之决定爲最終之决定第七條法律所認之法人得以其名提起訴願第八條訴願自行政官署之處分書或决定書達到之次日起六十日内提起之前項規定之期限内遇有事變或故障致逾限者訴願人應向受理訴願之行政官署聲明理由受行政官署之許可期限之末日遇國慶日星期日及其他休息日毌庸算入第九條訴願須用書狀載明左列各欵由訴願人署名簽押一訴願人之姓名年齡職業住址若訴願人爲法人則其名稱及住址二原處分或决定之行政官署三訴願之事實及理由四証據五年月日有証據書狀者須添具繕本其巳經訴願者須附錄原訴願及决定書第十條多數人其同訴願者除以前條規定外須由訴願人中選出三人以下之代表人前項之代表人須提出委遞行之郵遞日數不算入第八條所規定之期限内第十二條原處分或原决定之行政官署自收到訴願書副本之次日起十日内添附辯明書及必要書狀陳送於受理訴願之行政官署第十三條訴願書經受理之行政官署審查認爲不應受理時得附理由駁回之但訴願書僅違法定程式者發還訴願人令其於一定限期内改正前項之訴願書須自收到之次日起三日内發交訴願人第十四條行政官署受理之訴願得就書狀决定之但認爲必要時得令其爲言詞辯論第十五條訴願之决定須具决定書附載理由發交訴願人第十六條訴願未决定以前除法令别有規定外行政官署之處分不失其效力但受理訴願之行政官署認爲必要時得停止其執行第十七條訴願之决定有拘束原處分或原决定行政官署之效力第十八條本法自公布日施行 
[李巡按使之新政觀平生]  
[（一）持省縮主義]  
　　李國筠前署安徽財政司以減政得名此次蒞粤以粤省財政豫算不敷數百萬故亦持减政主義查粤省行政公署經費前由中央核定每月准支八千餘元自前任省長　併四司銳行减政後每月支銷需一萬二十餘元現李使以每月超出預算實難爲繼昨特飭文案處財政股文案宋壽崑調查全省財政出人事項以便依據改良且决於此次改組將内務教育實業三司人員裁撤三十餘名以期適合預算伹蒞任伊始司員衆多特令司員照常辦公一月以便分别去留目前爲節省經費起見先將所有使役裁撤過半舊日四司僱用聽事甚多現改爲科除財政司歸併財政廳外其餘内務教育實業三科每科只准用聽事二人至於書記錄事亦擬大加裁併故日來各科錄事曁掌卷各員多未重新發給委任狀而各員之未奉發給者恐貽懸棧之譏對於日行公事不肯認眞辦理以故該署公事殊形積壓非俟兩星期以後不能打點停頓云 
　　（一）持秘密主義新任李巡按使接印後經將使署辦事各員編改略以新任之初政務殷繁特添派内收發一員挑選錄事數人遷入内署專辦來往要密公件并飭内外收發員傳諭辦事各員凡本署所辦公件非經政務廳長蓋章簽字不許發登公報如未經政務廳長蓋章簽發刋登公報或洩漏各報登載者無論有無勾通報館概惟承辦該件人員是問不能藉端推諉俾資嚴密而昭愼重至於管理文件分爲内發處外收發處以清權限凡各屬來文外收發處接收後轉交内收發處呈閱發出文件則由内收發處轉交外收發處答發外收發委員二人仍用舊人内收發委員則概係新委蓋爲愼重機密起見云所有呈達中央之電均用密碼且用頭等官電以資快捷而免中途泄漏之虞至下行之電報關於營務外交財三項亦用密碼但平常之事俱用公文其特别要件由文案處總辦政務廳長認可後方得發電以免多耗電費而背減政之旨云 
　　（一）表用人態度新任巡按使此次由滬涖粤之時廣東官場受賄案早經微有所聞任事後即以肅清仕途爲前提現在考成各屬知事計有主旨數端一爲澈查籍貫嚴杜冒認之獘一爲核驗資格查察從前閱歷一爲考驗成績有無營私舞獘一爲破格而求能否勝任愉快故現在查得各屬知事其有忝厥職者共計四十餘屬聞日間即行更換而冀委任得人云又以巡按使署論自新官蒞任後其中人人物物己大更變昔之巡按使署論自新官蒞任後其中人人物物己大更變昔之巡按署久己成一湖北會館今則鄂人己漸少而增添各省人無數此次人之裝束類皆寛袍博袖長而大者僕役之稱此輩不曰大人即曰老爺彼固不爲怪泰然受之以致此等聲浪頻吹耳鼓或謂巡按使偕來之隨員悉屬舊官僚派彼僕役輩之如此稱呼是又何怪然亦可謂善於摩揣矣 
　　（一）表辦公態度行政公署從前各課員書記錄事均定九點鐘上堂辦公五點鐘下堂休息無論緊急事件即未辦起亦留待次日接辦現新任巡按使以現在改組伊始事務紛繁若照以前限定時間辦事未免延誤要公特飭各該員書記錄事以每日七點鐘一概上堂至下午六點鐘下堂云 
[湘省水灾之治標治本策]  
　　湯使請款接濟之續電湯巡按日前以湘省水灾情形電呈大總統云竊鄉銘前因長沙城及寳慶新化湘潭衡山益陽各屬大水爲災曾於上月巧電據情呈報在案旋奉政事堂電傳鈞令長沙大雨成災小民殊堪憫惻仰即妥爲賑撫母任失所等因奉此具見我大總統軫念災黎之至意查各屬災情發見節經薌銘派員查勘或准動撥正項或飭就地籌募分途籌措盡力撫卹初以災區無多兼念部帑奇絀設法挹注當易彌補詎意連日大雨水勢繼長增高續據瀏陽道縣江華祁陽常寗平江攸縣武岡藍山永順湘隂沅江衡陽各縣紛紛報告災情復經薌銘酌量輕重撥欵散放並嚴飭巡行灾區妥爲賑撫切實查勘詳細具報仍一面派員分途往勘各在案竊以湘省自經暴徒搜括匪盜驛騷十室九空其憊己甚乃大亂之後繼以巨浸田畝淹没家室漂摇瑣尾流離困苦萬狀統計先後報災各處情勢迫切待賑旣己孔殷而地方同一困難就地籌捐又復茫無把握雖經薌銘勉力籌措昕夕圖誰祗以哀鴻嗷嗷環而待哺徬徨繞室博濟無從伏查前次醴陵桑植水災曾經呈奉大總統准於國稅項下撥錢一萬串全活無算感頌同聲此次災廣縣多水深火熱我大總統痌瘝在抱飢溺爲懷合無仰懇恩施飭部酌撥賑欵以使從速散放用期實惠均沾俾此子遺同登彼岸除一面分飭籌募並擬俟集有成數即按照部頒請狀條例分别辦理及將查勘詳細情形另行彚案呈報外所有因辦急賑請發欵項緣由理合專電馳陳伏乞訓示祗遵旋奉大總統電令湯巡按使就地籌賑外並令財政部撥款三萬元由交通銀行滙湘察照情形散放災區以救羣黎 
　　湘鄂聯合開河之决定湘鄂兩省自藕池口潰决以來迭見水灾而近年尤甚人民不堪其苦非從根本解决設法開濬支河無以拯人民而登袵席湯巡按使曾經特派本府秘書夏逢時赴鄂與吕巡按及水利局長吕賢笙商議治水辦法聞現在己經决定以湘鄂接壤之岳州地方接通荆河直入大江再由鄂屬之石首繞道松滋貫入襄河導引入江預計此項支河約需開濬費三十七萬餘其應如何籌措之法擬由兩省省長聯銜電請内務財政農商各部並呈請大總統示遵行以爲一勞永逸之計 
[紀湘財政]  
　　籌款接濟湘省每年攤解中央協欵前由政府規定九十萬之數在案兹聞湯巡按以七月份應解之協欵亟須匯解入京以資接濟昨特令飭財政廳檢撥現銀七萬兩由交通銀行匯解財政部核收 
　　辦事權限湘省自國稅廳財政司歸併財政廳後所有國家地方兩部分財政事務複雜必須劃分權限方可辦公便利故陶廳長特就廳内分設兩科酌置各股以清手續兹將兩科所掌事項探錄如下甲第一科掌地方財政（一）財政之出納（一）地方稅之收入及支配用途（一）核奪各官廳之預算（一）清查官有產業（一）運解中央京餉洋欵賠欵乙第二科掌國家稅（一）國家稅之收入及運解（一）擬定督徵經徵分徵官征稅之手續（一）報告各縣征收比較（一）其他悉照國稅廳舊案辦理 
　　保管專條湘省自軍興以來各縣財產多爲地方劣紳所把持各該知事亦往往置之不理現財政廳陶廳長以似此情形殊非保存國產之道特擬訂保管專條八則詳請湯巡按使通令各縣知事限文到二十日内組設財產保管處隨時具報以憑查考 
[鄂省政軍兩界近事]  
　　吕巡按重司法權吕巡按以縣知事兼理訴訟早經中央訂定暫行條例公布施行惟此項條例僅適用於未設法院地方之縣知事其他己設法院地方如武昌夏口兩縣知事當然不能適用兹聞該知事竟有違法受理情事是以特飭該兩縣所有地方民刑訴訟案件不准逕行受理以保法權又吕使現遵中央頒行道尹監督司法行政條例特别委任江漢荆南襄陽三道尹監督各該管轄區域各縣司法行政惟江漢道所屬武昌夏口二縣己設地方法院應由高等審判廳直接管理不由該道監督以清權限 
　　朱旅長任剿匪事段香岩將軍以鄂省現辦清鄉零星伏莽當可殲滅惟襄河一帶素爲匪類巢穴近如沔陽仙桃鎭漢川麥望嘴均有匪徒揭竿雖經剿滅而地方大傷元氣其餘匪竄跡四方仍時形不靖非從事剿伐無以安地方而除亂源業經會商吕巡按及清鄉范督辦將襄河兩岸之京山天門潛江漢川沔陽德安應城雲夢等十餘劃爲清鄉之特别區域設置剿匪司令官一員分區司令三員調派陸軍三混成團分駐游擊務須尅日剿滅以解倒懸昨己委任鄂軍第一旅旅長朱兆熊爲襄河一帶剿匪司令其分司令即由該旅長保薦請委 
　　段將軍查工作廠段將軍蒞任後裁併軍隊節省餉需約有三百餘萬兹以軍工各廠製造服裝鞍轡一切皮件範圍甚廣稍一糜費即成巨欵昨特偕參謀長米玉峯及軍需課長程定逺親往鄂軍工作廠考查訓勉勿得稍有糜費約兩小時始行回府 
　　鄒參謀訂飛艇約黎黄陂于陽夏戰時曾訂購日本東京製造所飛行艇一架及和議告成己無需用之必要兹該所主事古漆正三郎代表來鄂會同原介紹人三井洋行漢口支店長丹羽儀次郎堅執前約催欵段將軍特派府内參謀鄒爕斌與該日人訂立試驗証書務達適用之目的其約定證書各節如下（一）試驗場所在武昌中和門外南湖砲隊營内（二）試騐速度每秒鐘至少須飛行至九百米達（三）試騐高度最少須八百米達以上（四）試騐地域在本場上昇下降各一次在省城内圍繞二周并在將軍府上升下降各二次遂經行過江至漢陽大别山止又上昇繞漢口再轉省城至場下降（五）試騐委員由軍府派員監試被試騐者須承委員之意旨而行（六）試騐日期自證明書雙方簽押後以五日爲限過期即爲默認不堪試騐應即廢約（七）試騐後之處置試騐之際及其結局如能按照以上規則一一符合毫無遺誤即爲適用否則仍當退還定銀并將原定之合同作廢 
[贛江新譚薈]  
　　李廷玉濫刑逼供案將審贛南鎭守使李廷玉前以進步黨黨員徐昌綺等二十五名爲三點會匪酷刑逼供致興大獄嗣由贛南紳士聯名京控詞哀情切始獲提省經李將軍會同戚巡按使發交警廳騐收看管聞駐省該黨支部長高巨瑗及胡懌劉樹棠胡海門諸重要人物均往獄舍按名慰問一面力求長官從速審訊早雪沉寃現在南員知事吳亮勳新建知事袁延闓禀商戚巡按使預備會委日内開庭按名提訊矣 
　　豫章道尹署組織法己定豫章道尹何剛德奉令駐省業賃建德觀地方民房一所組織成立開署辦公兹將該道派定辦事人員職名調查錄下 
　　總務科高冠傑林欣榮鄭彝内務科韋榮齡徐步瀛丁如璋高蒸教育科周九齡何昌榮黄遹光實業科張元峯陳壽郭曾濂調查員花增榮李賡棠周宗彥楊庭友程識黄一桂會計員張鼎臣庶務員何叔溪 
　　狼探案結果江西軍法處稽查向得高前在北營坊地方逸園旅館内拿獲白狼偵探一名劉鶴臯禀奉李將軍解交軍法處長張之銳嚴訊懲治現聞張處長訊明劉鶴臯先年曾充隊長爲向稽查前充營長時之舊屬與張處長有舊誼此次來贛確係欲找張處長謀一位置並無他項不法行爲惟劉平日性情似不甚可靠且於白狼未爲匪先與白狼曾有關係來日方長難保其必無他虞故張處長己詳請李將軍將劉遞回汴籍交地方官嚴加管束矣 
　　烟罪犯何多江西禁烟一事近雖據各屬所委報告境内烟苗一律剷淨田畝造册登記而於吸賣兩項尚未盡絶固由莠民藐視法令亦因各縣知事查禁不嚴所致故戚巡按現飭各縣知事以後於禁吸禁賣兩事務須認眞辦理且轉瞬秋令種烟届期尤當加意偵察一有違犯即行從嚴拿辦云云贛垣警察廳長閻恩榮近來督率所屬查禁鴉片烟極爲認眞每遇輪船抵岸檢查行李以及城廂内外偵查烟案日必拿獲十數起　廳預審轉送法廳懲治聞南昌地方檢察廳所屬獄舍關禁罪犯將近千人其中以烟犯爲最多云 
[川軍方面之𠞰狼譚]  
　　四川陸軍第二師第八團第二營營長劉方於前月十八日在南坪六十里之黑河塘與狼匪相遇據山頭向下猛力射擊時己昏夜官軍不敢近逼十九日拂曉劉營長分兵一連登據左側山頭與之對擊約四小狼匪及負傷者約數十人該匪急向深谷林菁中奔潰現尚設法圍剿 
　　昨有友人自階州來云前在階州被匪俘在僞營中十餘日前月廿七日由岷州逃出該匪等係河南山東人有關花炮八尊快鎗千餘支其他盡力矛明火銃而己人數詐稱數萬其實僅有數千有騾馬七八匹出發時人馬集合綿延數十里人民見之亦信爲空數該匪所乘之馬力量不支即用銃斃脚夫不力亦然一日可行二百餘里常濫用子彈因之有多逃亡者傳言 
[ 
[敬謝驥製壯陽廣嗣金丹]  
外埠來信須寫明寧波路第一百十五號○本廬分設杭州陳列所○南京花牌樓○天津北門獅子胡同忠成棧○無錫北門外江陰巷内 
鄙人先天不足後天失調以致年當强壯竟然春行秋令閲書一卷未终神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子之藥不意毫無影響去冬檢閲時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老弱殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語　諸君子欲强身體欲廣嗣續欲諧伉儷欲固精竅請速服此丹定能如願以償我生平誓不作欺人之語也　右箋請　貴藥室代登各報以鳴心感并請　瓣香廬藥室主人道安　寗波駱駝橋盛其忠啓　開設上海盆湯弄絲業會館後寗波路口五開間門面崔氏瓣香廬發行所抄登 
[西醫黃冠英博士]  
本醫士向充北洋陸軍醫院及東三省防疫醫院院長供職有年嗣奉淸政府派充代表赴美德英俄奥法日本等國考察醫務並自出巨資所至各國選購各種最新醫具爲專備回華行醫之用立志欲为同胞戒除洋烟之害故與各國名醫研究精詳頗有心得○統治科目列下○内科○外科○婦科○小兒科○喉科○眼科○皮膚科○花柳科○及一切疑難雜症○時間○門診上午九時至下午三時○出診三時後○深夜拔號加倍如有急症隨請隨到○醫例○門診一元○出診出元○醫室在英大馬路小菜場對面壽康里内三百三十二號半○德律風四千四百五十二號 
[孟河費繩甫先生子子敬内外科醫室]  
設在三馬路大舞臺東隔壁浙江路東神州里門診一元一角出診三元六角路遠照加早晚加倍貧乏不計疔毒下疳及特别大屋等另加藥資　　號房啟]  
 
 

Page 7

 
 
　　彼有三十人能造子彈特欺人語耳前月念四匪分三分之一由岷向狄道前進意欲勝則進窺蘭州敗則回據岷洮若官兵進則力量不支尙有二路可以逃走（二）舊洮有一大道由雄黃廳八羊潤西泥府約六七站可以到靑海（二）可由番地竄入松潘此白匪當日之確情也 
川省援陜援甘各軍士救鄰防邊勞苦跋涉胡都督甚爲卹念聞日昨巳飭都督府軍醫課購製西藥多種以應行軍衛生隊療治傷病軍士之用巳由名該師派員分途運往矣 
[浙垣政學警三界之一夕譚]  
[知事虐斃民命案]  
　　義烏知事陳文鑑下鄉查拿花　　會農民張某不允引導致遭毆擊越日身死一案茲悉死者姓張名應仕年甫及冠老父年逾七旬祗此一子該民死後即由其父奔赴縣署喊告陳知事得悉後一面以鄉民拒捕等詞詳報上峰一面卽下鄉相驗指爲因病身死勒令其父具結棺殮其父不服當由隣人瀆集川資推舉代表來省向高等廳具呈抗告並請轉飭鄰封重行檢驗外並向巡按使署提起行政訴訟現聞高等廳曁巡按使署以案關知事虐斃民命如法受理訴訟外並先後派委前往澈查現該委等業已起程不知果能水落石出否也 
[警察誤禮累長官]  
　巡按使出文六君昨日（十九日）帶同衛隊警兵多名出署歡迎李仲軒君路過一區二分署所轄之上羊巿街地方站立該處之崗警羅松泉一時忙無頭緒誤行舉鎗禮屈使大爲動怒以警察錯誤禮節其原因皆係該管長官平日不加敎訓督率不嚴之故除申斥廳長外並將勤務督察長計鎭洋曁督察員各記過一次該管署員馬振中記過一次二等警長張梁着記大過一次該管三等警長吳岐着記大過一次罰餉十分之一以示薄懲業已行文知照矣至崗警羅松泉如何處分尙未見有明文 
[通飭設立縣視學]  
　　屈巡按通令各縣知事云案准敎育部咨開准湖南巡按使電開庚電警悉省道縣如均設視學省可設四人道至少須設二人似應呈由巡按使委任縣至少須設一人似應呈道尹委任如道不設視學省視學須設六人可否仍乞示遵等因查敎育行政首重視察必先周知獘害始可徐圖改良故視學一職關係基重現在各省視學業經酌留數人惟員額不多深恐耳目或有不周即整頓難期盡效自應另設道縣視學俾臻完備其員額每道至少二人由道尹詳請巡按使委任每縣至少一人由縣知事詳請道尹委任庶幾範圍較小巡視益周學務前途裨益非淺除逕覆湖南巡按使照辦外相應咨行貴巡按使查照辦理並希見復等因准此除道視學一職應俟道公署成立後另行飭遵外所有縣視學一職應即遵照部咨每縣至少一人由各縣酌量設立其學校較少之縣或仍照本省向章暫由縣公署内承辦學務人員指派兼任但以無礙視察事務爲限　俸薪每人每月至多不得過二十四元一應公費每月至多不過十元仍着核實支銷兼任人員不給俸薪祗給公費此項視學員以視察小學爲重要職務其所有經費　　　　　四成小學費項下動用所有視察簿錄式樣以及視察週數詳報期限均仍查照本省向章辦理惟視察條應繕具兩份分詳本署及道署備查至道署未成立以前所有各縣委任視學事項暫詳由本署核定將來再由道署一律加委以符部章除飭知財政廳外合行飭仰該知事分别遵辦具報地方通信蘇州 
[破獲鉅竊案]  
　　侍其巷内前充縣署科長張嘉樹家被竊鉅贜一案日久未破經張上禀催緝孫廳長行文飭將西路警署長程乃衡記大過勒限七日破獲倘再逾限定即撤懲連日巡警四處探緝毫無蹤跡乃日昨事主之婿潘某經過司前街偶見有古銅香爐一只議係原贓遂報告警廳派探至舊貨店將店主拘住詢得該香爐乃侍其巷馬袖雲醫生家之僕人廚司二人交來當經馬家將該僕人廚司拘獲並在其房間内搜出賊具多件又起出皮衣長夾袄單被眞珠當票等物認明皆屬眞贓並有葉姓被竊之贓在内當一併解廳交司法科訊究 
[潘律師被拘案三誌]  
　　潘承鍔律師被拘事已兩紀前報茲悉此事業經吳縣楊勉齋知事親提各警差等審訊當將署警帽緯和尙卽吉陞王雲慶等四名釘以雙鐐收禁並將衛隊二名斥革警長張姓降爲署警地保亦卽斥革又將收發委員某姓撤差其吳江差役吳升等二名解回吳江辦理一面派葛承審員至潘律師處道歉以期和平了結惟潘律師心甚憤懣至今臥病不起昨已電告上海律師公會聞今日（二十號）律師公會在滬開會集　　　矣茲將潘姓同族電錄下南京巡按使鈞鑒十七日晚九時潘承鍔突被自稱地保偕同吳縣署衛隊差役及吳江縣差役無票闖入臥室擅拘加銬沿途痛毆血濺滿衫如此無辜逮捕全族駭愕懇請迅賜派員查辦以重法律而維人權潘松麟莊燕正潘承謀莊副潘志儀房長潘祖謙曁合族人等叩 
[杭州]  
[軍府宴請李參政]  
　　前政治會議議長李仲軒君於十九號來　　杭寄寓劉莊各節已誌本報昨日（二十號）下午一時朱將軍在軍督府設備盛筵宴請李參政列座者屈巡桉徐樂堯葉子布張財政廳長陳運使孫俶仁金參謀温州交涉員中國銀行張監督呂公望師長高等審判廳楊廳長政務廳長吳品珩團長葉煥華杭關監督張允言君等共計十五人酌至四時盡歡而散李參政席間叙譚並不提及政軍各事惟謂今日當以提倡實業爲主要列座者莫不唯唯稱善云 
[逸園改建公園之先聲]  
　　奎垣巷逸園本前清傑果毅長公之遺産長公無嗣卽由其婿守彝齋經管守物故後園亦就荒花木亭臺日漸傾圯過其處者但見蓬蒿没脛檻折牆頽惟有歔欷憑吊而巳有沈馬二君者杭之風雅士也以城内創設公園苦無相當地點如此名園任其荒廢殊覺可惜擬商諸園主醵資修葺作爲公園卽於該園陳列金石書畫以供瀏覽并備香茗以消清盡一俟雙方磋商就緒即行改建 
[英領對於重捐之詰責]  
　　駐杭英領事施君日前函致屈巡按使略謂亞細亞火油公司來禀稱持有子口單之貨物到指定地點繳銷稅單統捐局完納落地捐後如再將貨物分運他處到處又由他處統捐局勒令完納落地捐查分運時無論該貨物是否久華人之手若照此辦理令其繳納兩次落地捐是極爲限制本國貨物之銷路顯背約章本領事萬難承認希即查明見復云云湖州 
[吳興城西女學畢業紀]  
　　吳興城西女學校開辦已歴七載現　　　初小第六次畢業高小第二次畢業之期於本月十六日舉行畢業　給證書式經校長許君德宗簡請吳與縣知事各校校長及學生家族男女來賓蒞校觀禮畢業生各科咸績陳列二室均斐然可觀是日午後二句鐘鳴鈴開會學生全體整陳至禮堂入　先齊立唱國歌校歌次祭旗謁聖謁師畢均行三鞠躬禮）由校長許君報告畢業生分數成績及辦學狀况次由自治委員鄭君宇壺代表知事給證書訓辭次由畢業生唱畢業歌次由許校長致訓辭次敎員胡君叔珊劉君松齡何君志義致訓辭次來賓朱君蓮夫周君充士唐君冠經相繼演說次由同學代表沈君碧英讀頌詞後畢業生致答謝詞閉會欵於茶點並由招待員分贈紀念摺扇及紀念信箋信封五時畢業生撮影是晚宴會而散此次高小畢業六名初小畢業十六名茲將姓名等第錄後（高小甲等一名唐瑞玉乙等三名秦志鴻孫廷貞陸偉光丙等二名何淑英鄭婉慶（初小）丙等十六名沈文珍姚玉英陳　珠沈驪珍俞福珍湯級昇徐德英盧思順馬藴珍許志學馬藴珠錢林梧陳月琴高韻芳高漱芳聞玉英 
廣東 
[香港妓界助賑之韻啓]  
　　香港石塘嘴各妓對於賑灾事極抱　　熱心昨有秀雲等六校書特捐助局賬一月並每月相約當筵演說力爲災民請命募集尤多茲將其勸捐小引錄下落花有恨流水無情春雨殘紅誰家血淚蓮方爍火問灑露以何人蕉縱有心巳禦風而無力同憂溺已敢說援人無如洪水湯湯懷山蕩蕩天陰鬼哭傷心遍地之啼痕夜冷鴻哀忍覩載途之枯殍當延譜曲都成變徵之聲添酒携燈怕聽湓江之句秀雲不敏無噀酒救民之術有獻璎參佛之心用率同志六人先捐局賬一月裙拖湘水悔談琴操之禪襪妙凌波認作靈妃之步博紅綃於一曲莫製長裘唱河滿之三聲更添淚熱所願熱心君子共發茲悲縱杯水之無裨亦移山之有志但使飾花調粉少節香奩更期買笑纏頭旁紓急難秀雲一身淪落殊慙棉絮之微勞諸君萬貫纍纒何惜楊枝之餘瀝三呼麥麴似聞腹疾之聲百拜梅花敢作發棠之請是爲引香港石塘嘴詠觸院秀雲瓊妹新得桂喜小姚奇樂院雪梅天一院十妹謹訂　 
雜評二默 
　　今之官場尙有一種　頇手段極可駭詫當其初僅聽一面之詞不問是非眞相而貿然派差拘人一若表示其極能雷厲風行者役吏仰承意旨益肆其虎狼之威以奉行長官命令蹂躪踐踏無所不爲迨至釀成事端無可掩飾則又道歉謝罪惟恐不歡此種舉動對外失國體對内失信用而要皆自喪其法權之尊嚴也蘇州潘律師之被拘案猶其小焉者耳 
　　軍事宜秘密也外交宜秘密也然亦須視其事之關係如何而非一概秘密也至於内政則類皆可公之於人安所用其秘密爲且愈秘密而愈啓人之疑疑則揣測傅會而種種謡言以起迨謡言旣起而始出示解釋公布理由小民縱即釋然而事之誤於冥冥中者巳不少矣李巡按初抵粤即守秘密主義公文非簽字不宣布電報非密碼不傳達凡事非親信人不假託可謂愼之又愼矣然而粤人非易與者官民問猜疑之心或將由此起乎 
　　贛警廳搜查烟案日必十數起禁烟嚴厲不可謂非地方福也然由是而南昌地方廳之獄舍關禁罪犯驟然增近千人如此火熱天氣穢氣薰蒸難保不發生疫癘是豈人道之所宜耶即謂炎熱在一時而獲犯如此繁多將來必有實不能　　勞聚衆　　　　可謂安可不有以　通之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[私鑄銀幣之内幕]  
　　奉賢縣境二十八　即閔行浦南陳荷浜地方因有私鑄銀幣機關由上海鄭鎭守使派員督兵恊警破獲起出機器三部並緝獲工匠八名旣又續獲　犯朱桂元訊供各情迭誌前報旋由奉賢　邑商民韓全福等三十四戶以該機關所鑄僞幣行使以來商界頗受虧損禀請鎭守使飭緝爲首之馬道明等嚴行究辦在案茲悉鄭鎭守使自接該商民公禀之後復又派員馳往密爲　查所　機器究竟是否鑄造銅質僞幣之用着令詳細查復去後茲據復稱此項紙幣機器去年春間祇有一部先在浦東召爱樓鎭及華亭之葉榭鎭鑄過銅元兩次嗣因地方官廳查緝緊急暫停私鑄去秋滬亂後至閔行浦南仍鑄銅元運滬售於錢販獲利頗厚故由馬道明出資添購機器二部並配購銀幣龍紋模子二副專鑄夾銅僞幣運銷滬僞幣一千元能調換銀元七百元至其設機器之房主係現充奉賢縣二十八圓地保陸榮生乃由馬道明糾合入股籌墊資本者另有朱子卿等人茲查馬道明陸榮生朱子卿等均巳逃匿滬上請飭查緝等情鄭鎭守使以旣據查明　係私鑄僞幣殊於圜法大有妨碍自應查拿務獲究懲除飭奉賢縣迅將朱陸二姓房屋發封嚴緝在逃各犯外並飭淞滬警　轉行所屬各警區一體協緝 
[推廣法租界之手續]  
　　法租界推放問題經滬海道尹與法總領事訂定條件宣布實行屢誌前報茲悉此次開關新界其所轄地段係在二十五保二十七保二十八保法公董局總辦唐登君前日特傳該三保各圖地保至工部局内聽候諭話又聞法捕房前在善鐘路添建巡捕房一所由總巡藍維藹君特派西探脫來要克君爲副捕頭茲該捕房巳布置完備昨日脫來要克君　入新捕房聞選安南巡捕九名華捕十二名惟值班捕頭並西捕及包探等尙未派定一俟界線劃定即當派捕梭巡云 
[臧旅長查究謡言之由來]  
　　南巿近有謡言謂湘鄂粤及西藏等處日來驟有變故茲爲駐紥製造局之第七旅臧旅長所聞以滬南地方現爲海陸兩郓軍駐紮之處乃竟發生此種謡言顯係匪徒憑空揑造希冀摇惑軍心亟應澈底追究以便嚴辦除告誡所屬軍隊及居民人等切勿妄聽驚疑外並已派員訪拿造謡之人務獲根究云 
[南京緝獲製造炸彈之嫌疑犯]  
　　上年上海迭出炸彈案積久未獲兇犯黎副總統前任湖北都督時訪悉黨徒内有婁芷橋盛天秀朱壽永等組織炸彈暗殺隊婁尤精於製造當電請上海鄭鎭守使嚴飭軍警協緝在案茲江寗警察王廳長據偵緝隊丁隊長禀稱轉據探員報告婁芷橋卽婁子樵現匿如臯丁家堰地方潛謀不軌旋派隊偕同眼線將婁拿獲惟一再訊問與前情不符業由王廳長詳請上將軍詢問鄭鎭守使此人是否卽係前案要犯想不難立辨眞僞矣 
[飛機認爲軍用品類]  
　　上海鎭守使奉宣武上將軍通飭云爲飭遵事案准陸軍部咨開准統率辦事處函關奉大元帥諭飛機爲軍用品類應照槍械例一律辦理嗣後各海關於飛機機件驗無陸軍部護照者應一律扣留報陸軍部核辦等因應函達轉飭遵辦等因到部查該項飛機機件旣奉大元帥諭照槍械例辦理嗣後本部於有輸運飛機時即一律塡給大講照仍係在京在外各機關由本部將軍塡給均須憑本部知照始准驗放並咨詢稅務處飛機機件是否照軍械成品例免稅現准該處咨復官用外洋貨物材料前經國務會議議决除軍用槍砲及子彈外其餘各項均應一律抽稅並經通飭遵辦在案是此項飛機機件旣不在前次議决免稅之列自應照章一律徵稅以符議案而重稅課等語除由本部咨復稅務處外相應咨行貴將軍查照轉飭各鎭守使並各軍隊遵照辦理可也此咨等因准此除分飭外合亟飭仰該鎭守使遵照此飭 
[鎭守使加銜之慶賀]  
　　上海鎭守使鄭汝成君前日奉袁總統電令特加將軍銜故淞滬警察廳長徐輔洲君於昨日上午十點三十分時率領所屬各警區署長署員等至署申賀軍界則由第七旅旅長臧和齋及駐淞第十五圑圑長吳長植等率領所部各長官到署道賀 
[查禁花鼓淫戲]  
　　上海縣境西南鄉沙岡鎭地方近有土棍錢桃雲等糾合無賴搭檯演唱花鼓淫戲及灘簧戲法觀者甚衆茲爲上海鄭鎭守使訪悉以該處起離滬尙近現當謡言　起之際設有黨人混雜乘機滋擾爲害非淺且查花鼓淫戲最爲風俗之害業於前日密飭上海縣洪知事派撥法警前往該鄉查禁並將爲首之錢桃雲獲案嚴懲云 
[盜匪引渡後之供詞]  
　　金妙生係去年行刧浦東嚴家橋稅務分所公欵並圖刦北橋警局軍械及典當未成案内之犯自金之羽黨金炳生沈柏生等訊明正法後妙生即脫逃在外屢緝未獲茲改名陳石卿另犯他案拘押租界匯四捕房經地方警察事務所偵探查悉禀知景警務長函睛公廨將金妙生並同黨朱錦初（即朱二二）一併於昨日提解到所經司法科長王君提案研訊金供年三十一歲本地人向住二十四保二十三圖老白渡地方前爲撑船生意近則失業去年舊曆九月二十六夜經人糾合小民等到浦東嚴家橋行刦稅務分所其時小民手執手鎗事後分得贓洋二十四元至十月初五夜伊等復邀小民往北橋鎭搶刦警局軍械以便轉向該鎭典當行刦時適小民在該鎭橋面上照料後經軍警赶來四面兜拿因此逃逸奔至半途小民肩背上被軍警開鎗擊傷現雖痊愈鎗疤尙在我弟金炳生即蔡老炳並沈柏生等均被獲訊實申送鎭守使署訊明正法小民在外聞知即逃往漢口等處今因日久諒無妨碍所以潛回住在北四川路三百三十六號門牌今奉提案叩求施恩朱錦初供年二十六歲川沙人住在原籍北門外朱家宅後在上海法租界實裕里賃屋居住茲又與金妙生同居於北四川路不知伊爲盜匪亦不與伊爲伍問官曰爾旣安分之人何以有三處住屋顯見亦非善類並察驗金妙生肩背果有傷痕復向駁詰金矢口不移朱則堅稱與之同住並不爲匪王君得供判令金朱分别收押候調查朱錦初是否羽黨再行核辦 
[判决辛家灣盜案]  
　　盜匪竇永仁朱天樓曾於舊曆端陽節夜半糾黨持械搶刦楊樹浦附近辛家灣木作頭辛和尙家值洋二千餘元之衣飾現洋逃逸其同黨沈德生當被　斃業經捕房將竇朱兩匪並跡涉嫌疑之阮阿二周家有包車夫施阿林一併獲解公共公堂迭經訊供收押在案前日午後由廨復訊先由原告之幼女偕證倪生奎徐七餘等上堂證明當時被搶情形繼由阮周二人之家屬延律師上堂　明案遭牽累並由見證劉桂顯王其豪投案證明阮周二人素來安分具呈公禀到堂愿公擔保訊之竇朱二人供認同往行刧不諱施阿林供不知情旋由捕房代表牛門律師投稱竇朱二匪業巳供認此案情形堂上已明請爲核辦中西官判仍帶回捕房候宣佈判决昨晨復由捕房將一干人證解廨請示關讞員商之美領博君判竇朱兩匪解送鎭守使署按例懲辦施阿林無干省釋阮周二人着具公禀人保出日後如再犯事連同保人併究 
[盜案嫌疑犯不能交保]  
　　愛理師帮鄉辦海司律師昨晨投廨聲稱敝律師爲張其後代表張因嘉定縣知事指爲糾黨搶刼安亭恒太當舖被拘到案與王一定一併訊押訂期今日復訊時巳不及請爲將張保出候訊中西官以案關糾黨搶刧無交保之理由諭仍押候訂期復訊 
[大川輪船已抵重慶]  
　　本埠求新廠承造川路公司大川輪船竣工上驶各情巳誌前報茲悉該廠接到重慶來電知大川輪船巳於前日到重慶是中國自造之川江輪船巳達到目的矣並聞漢口至宜昌冋有各輪須行六十餘句鐘而大川輪只行五十二句鐘又由宜昌至重慶共一千八百三十里大川輪行六十句鐘是逆流而上每句鐘能行三十里半云 
[南城之公共消夏社]  
　　凝和路也是園爲城名勝元年夏曾有人發起開荷花會於園内一時鄰近人士咸樂往游今歲炎熱較早而園内荷藥視往年爲盛茲有湯應嵩裘雅颿汪宗銘三人借該園設立消夏社參仂公園辦法並設金石書畫絲竹琴棋以便南巿居民公餘消遣每日下午一時起至十一時止一切佈置頗爲幽雅與北巿夜花園性質逈然不同聞巳禀請縣公署曁淞滬警察廳批准給示保護一俟修理工竣即可開幕云 
[縣局爭論船捐之和解]  
　　上海縣公署所辦之管理浦江船隻事務所因與工巡捐局所設之巿舶所辦事抵觸由鎭守使飭知縣知事即行裁撤巳紀前報茲將滬海道尹飭上海絲知事文錄下案奉江蘇巡按使韓飭開查鄭鎭守使對於工巡捐局事務維持調護深具苦心印委各員庶可共諒現在縣局爭端無非各就主管事項力謀進行彼此均屬爲公其情本俱可諒惟意見各殊辦事恐多隔閡除函請鄭鎭守使飭傳該縣知事曁工巡捐局長剴切曉諭外合飭該道尹仰卽轉飭上寳兩縣知事曁工巡捐局長遇事票承鄭鎭守使和衷商辦總之船捐一項抽取自宜歸併支用不妨劃分庶縣局兩方均可兼顧也此飭等因奉此合行飭仰該知事遵照可也此佈 
[洋商佔用公路]  
　　上海縣洪知事接引翔港鄉經董王銓運等函開敝鄉五十一圓内楊家碼頭係引翔港至浦南洋涇鎭之要道向有義渡船爲浦北浦南之濟渡自護塘至渡口有出入公路一條約闊三丈路東西均係洋商租地茲被路東英商卜内門塡築廠基侵佔公路祗留數尺又英商參邊傚尤塡築察其劃塡界線盡將公路佔去此係義渡爲黃浦南北往來之要道豈容一再侵佔阻塞交通禀請察勘詳請交涉員照會英領事特飭該洋商等讓出公路不准侵佔以便交通等情現洪知事巳派本署繙繹員黃輯虞前往勘明覆候核辦矣 
[再誌放寛馬路之抗議]  
　　小東門内花草浜河道塡塞後即經工巡捐總局朱局長諭令該處居戶店舖一律退至已塡之浜基以便放寛道路藉興商巿雖經該處各業戶迭次禀請局長暫緩進行均未批准茲該業戶等復具呈節略赴南商會陳請大旨謂現在商業凋敝自去夏兵災損失迄逾一載元氣未復且遷讓之時又無相當之地暫時居止偶一搬動與營業多所損害應請貴商董俯念時艱顧全商界迅即轉達局長仍准從緩進行以順與情而示體恤云云 
[偵緝隊續行裁汰]  
　　淞滬警察廳偵探自徐廳長到任後改編爲偵緝隊已將隊士裁汰多名前日徐廳長因警廳經費仍虞不足復令該隊長程錦驥將隊士王子卿李嘉坤等六名各給七月分辛餉全月一律撤銷以資搏節 
[被裁水警陸續回籍]  
　　江蘇水上警察第二廳裁汰老弱警士資遣回籍第一第二兩批已先後來滬轉送各該原籍分别歸農茲悉第三批裁撤水警四十八名大都隸籍九江蕪湖安慶等處昨亦裝南灣子船一只用小輪船拖帶由吳管帶駕坐炮船押送來滬是晚即搭大阪公司岳陽丸長江商輪開往各該原籍安插歸農 
[徽章與春册並獲]  
　　閩人陳壽基前日在南巿陸家浜寸字第十號門牌内聚賭麻雀被一區三分署崗警所見以其逃犯警章拘解該分署請究嗣在於陣壽基身畔搜獲白布徽章一方上書建康魚雷艇司機字樣又搜出春册一扣施署員恐其假冒海軍司機立即解送警應請爲核鄉　由除廳長以電話知照海軍司令都副官處請卽派員到廳查騐訊辦 
[發現受傷浮屍]  
　　二十六保十三圖地保昨午至地方檢察廳報稱今晨圖中龍華鎭龍華寺東首河内由黃浦江汆來浮尸一具察得身有傷痕查無家屬報請相驗午後汪廰長即委徐檢察官毛檢騐員等前往相驗 
[離離奇奇之控訴]  
　　住居浦東金家橋之顧仁伯偕陸長元至三林塘警局控被王仕元楊竹樓等帶同婦女私入屋内住宿並失去箱中銀洋八十元向之追究反遭毆傷等情區員卽將一干人拘送地方警察事務所昨經司法科長王君訊得原告所控各節異常支離况黃楊二人身有傷痕案關刑事立即備函併送地方廳驗訊究辦 
[買良爲娼之科罰]  
　　無錫某米行主高錦川偕證陳仲卿顧少山控北西藏路一百六十三號雉妓院鴇婦陳王氏誘拐伊家二十二歲婢女高小寳來滬逼令　娼等情由廨訊判陳鴇與女分别押候高錦川親自到堂質訊在案昨晨由廨復訊原告偕證投訴前情並由高小寳證明被陳鴇誘拐逼娼情形訊之陳鴇延律師上堂辯護堅稱係出洋買來中西官以買良爲娼亦有不合姑寛判罰洋五十元充公免究高小寳發濟良所照章擇配 
[老妓厭倦風塵]  
　　濟良所昨解不願爲娼之妓女錢周氏至公共公廨訊問據稱向在寗波原籍賣娼與丈夫錢來之早經分離茲因年老不願爲娼是以來滬投所求援據包探張寳榮禀稱昨有男女妓傭到所據稱該妓虧欠帶擋惟今日並不到堂判暫留濟良所候查明再核 
[醉漢碰撞軍人]  
　　前晚九點餘鐘有張成全彭祖福二人酩酊大醉行經南巿豐記馬頭地方誤將陸軍十三標三營十二連一棚排長王春雷之左肩碰撞彼此口角王即用武致張稍受微傷卽由該處崗警帶至第一分署問明緣由以事起細微飭將王送歸該營長官收留約束又將張彭二人送至租界交其洋東收留 
[作夥砍傷作主]  
　　小南門外洗帚弄小木作主温州人陳阿坤前晚被其夥林岩升因借取工資不允口角之下林突持巨斧砍傷陳之眼角血出如注當由十四崗警察帶至第一分署察得陳受傷非輕飭送地方檢察廳訊究 
[行人被撞殞命]  
　　住居楊樹浦之常州人孫錦如年六十六歲前晚八時半行經該處自來水廠附近被某號汽車撞倒跌傷頭部由印捕查見送入捕房轉送同仁醫院醫治無效於昨晨斃命報知捕頭飭探將屍體車送騐屍所候騐一面將汽車夫徐林生逮案至上午十一時由中西廨員蒞所騐明委係因傷身死騐畢後命傳徐林生研訊一過並由三百九十三號印捕禀明當時肇禍情形中西官遂着尸姪孫順海具結先行棺殮徐林生還押捕房候星期四解送公堂覆訊再行核辦 
[汽車撞倒巡捕]  
　　汽車夫陳春法前日駛車不愼在泥城外撞倒八百三十五號站崗華捕致該捕受傷甚重當由他捕將陳拘押捕房昨解公共公堂請究判押候原告傷念再核 
[相騐縊斃屍身]  
　　紹興人金惠堂家住海寗路高壽里因與姘婦金沈氏細故口角懸樑自盡經人解下報由捕房車送同仁醫院不及救治而死當將尸體送至騐尸所昨由中西廨員蒞所騐明傳得尸姊王金氏及死者姘婦金沈氏經中西官研訊一過即着二氏具結棺殮 
 [P圖詐與局騙均無實據> 
　　陳筱舫（即陳萃耕又名嚴心根）與王壽明（即王春泉）等前在蘇州因尤泰臻被騙洋二萬元牽涉逃滬其同伴陸加　經尤控請吳縣提案訊押巳有年半之久現雖保釋案尙未結茲尤來滬訪悉陳王二人住址托其戚陳服卿友人馮文彬周阿根在湖北路萬園春番菜館内向陳王請人索取前歎該二人以陳嚴卿等並無證據卽以陳等圖詐洋四百元等情控由總巡捕房將三人拘解公共公堂請究兩次堂訊因兩造均不承認判被告交保在案前日午後由廨復訊兩造均延律師上堂互辦　由尤素臻借證上堂禀明陳王在蘇設計廨洋情形並　吳縣飭緝陳筱舫等之提票交由代表律師轉呈公堂察核孫襄　商之英領卓君以原告所控圖詐洋四百元毫無憑證即被告指稱陳筱舫王壽明等在蘇局騙尤巨欵亦無實據呈出雖由代表律師聲明此項憑證均附在吳縣案卷内不能作證遂判將案註銷 
[藏書樓竊案尙須復訊]  
　　寗波范氏天一閣藏書樓管書人范盈駧控販書　客馮德甫薛紀會串竊古書碑帖及歴朝君主圖像消贓於四馬路來靑閣書店主楊雲溪三馬路六藝樓主陳立炎業經捕房將被告各人一併拘解公堂訊判馮薛收押餘人存洋交保在案前日上午下午由王襄讞會同奥領克君繼續研訊原告與楊陳兩被告均延律師上堂辯論良久中西官以案須漱究判被告仍分别交保收押候再訂期復訊 
[搶匪分别禁押]  
　　匪徒王阿三（即江北小獅子）前在虹口攔路剝取曹佛根皮袍由捕將王拘解公堂訊供收押候查在案昨經聶襄讞會同美領畢君復訊屬實判王押西牢一年示儆又流氓呂炳生因在福建路串黨攫取山東人王德公之鈔票逃至法租界經二十四號華捕拘獲昨解公堂質訊屬實判押兩月 
[流氓攫取鈔票]  
　　張正先至法公堂控稱前且在小東門外某洋貨店内買物將皮夾取出付錢突被流氓從背後伸手過來攫去鈔票六張計洋六十元飛奔逃遁商人隨後喊追人贓並獲扭入捕房解案請究訊之陳寳康供鈔票實係他遺落地下小民拾取有之並未逃走聶讞員商之西官花君以人贓追獲豈容狡賴判押三個月期滿逐出租界贓票如數給還 
[解散押業同人善後事務所]  
　　押店公所董事詹銘珊昨晨至捕房報告有徽州人余某在格洛克路六十四號門牌私設押業同人善後事務所聚衆開會等情嵩山路捕房副捕頭臘脫雷君立飭包探魏志餘協同三道華捕前往婉言解散如再違犯租界章程私行開會定干拘辦云 
[殺牛作失愼]  
　　五區境内之殺牛作於前日下午突兆焚如由第三段救火會會員聞警趕往救息該署署長楊士奎君昨特派員查明起火情形以憑核辦 
[長警查獲烟士]  
　　夏春和王觀靑陳義興（即蔡子恒）江小香徐士中徐永利俞鳳祥等七人均私帶烟土前日被五區警署長警在滬寗火車站查獲連同烟土一併移送檢察分庭由李庭長預訊屬實起訴審判分庭經沈推事判决徐永利罰洋十元夏春和罰洋三十元江水香王觀靑各罰洋四十元其餘陳義興徐士中俞鳳祥三人因帶士過多判解地方檢察廳核辦又販土犯張海如前經判决罰洋三十元因不認罰改判拘役三十天昨送地方分監執行 
[鄰人行竊之無據]  
　　閘北警廳司法科前日據婦人虞陳氏控告鄰人張壽元李錫卿朱錫全行竊首飾匣一只内有飾物多件請爲究追一案預訊之下移送檢察分庭因無確實證據判張等一併交保候查後因無人擔保暫押候核 
[追繳地租]  
　　沈子雲在閘北審判分庭控訴殷和記木作主殷和才　賴地租洋一百二十五元前經沈庭長傳訊殷因病不到定於前日下午復開辯論殷延宋士驤律師出庭辯護據稱曾付過地租洋三十元交由徐漢邦收去原告供此項地租分文未收因特傳到徐漢邦質訊之下判將所收之洋如數繳案其餘着被告赶即繳清給沈具領訴訟費由被告擔負 
[先春小學行畢業禮]  
　　城内先春小學於二十日行第五次畢業禮由縣知事署學移課長李頌唐君給發證書并致訓辭次由來賓洪詩庭君敎員金松甫君相繼演說同學誦頌詞畢業生答詞旋由主任敎育洪　揚君分給奬品而散並聞該校假期内開辦補習課一月每日上午上課三小時以免　廢云 
[公共公堂瑣案]  
　　粤人梁中和以代薦張文良至鄱陽輪船做茶房爲由向張騙洋三十元被控訊押在案昨晨由廨復訊供願設法料理判交保限七天還洋 
　　女子金素金莊阿寳控　髮匠楊應寳在海寗路調戲不遂行兇等情昨由捕房將楊拘解公堂訊明判罰洋三元充公 
　　鄉人陸愼之妹熊陸氏被人誘拐來滬押入山西路鴇婦榮才寳所開之花烟間爲娼前日被陸來滬尋見邀同徐榮堂鄭長友等向榮鴇理論該鴇不服致相爭執由捕將各人帶入捕房分别拘留昨解公堂經中西官訊悉前情判榮鴇同洋四十元熊陸氏交其兄領回餘人巳押三天從寛省釋 
　　十六歲清江女子葉桂海前日在虹口迷途由捕查見轉送公廨昨由官媒解案請示據供在小東門葉姓家爲婢因苦逃出中西官以其有病判暫留醫院醫治候愈再核 
　　貴州路五十二號門牌雉妓柴馮氏因竊鴇婦董朱氏金飾被控昨日由探將該妓拘解公堂訊實判押女所兩月 
　　松江人周阿根專在租界内游蕩經新閘捕房包探張天林查得周有糾黨搶刧某姓之事故於前日將周拘押捕房昨解公堂經中西官略詰一過判押候查明再訊 
卡德路二十一號某西人家侍者陳榮坤前日至南京路五百零五號某洋行掉換貨物與該行夥沈紹泉爭執由五百八十八號華捕查見向阻不服反將該捕毆打扯破號衣當被拘入捕房昨解公堂訊明判陳罰洋五元充公 
[法公堂瑣案]  
　　汪海泉與任得祥專在長江輪船上剪綹攫物辦過二次前日又在太古洋行大通輪船上摸竊王友培等三人皮夾被失主當場拿獲送入捕房昨解公堂請究王偕顧某陸某投案伸訴被竊情形訊之汪任二人同供以後改過今求恩典中西官判各押兩個月期滿逐出租界 
　　長安公司王阿林前控郁阿五圖賴車租洋三百二十三元七角訊不承認判押候原告檢呈手摺憑據復訊在案茲又解訊王檢呈憑摺並稱當面結算郁尙在手摺内簽字爲憑求恩追繳訊之郁供此係前結之賬亦未書押餘供閃爍中西官以其狡賴可惡判交三百二十三元人洋並保出外限一月繳清如違押追 
　　江北人王富桂拖車爲生前日在寳昌路西掮木箱一隻内有值價二十餘兩之車輪象皮三付向人兜售爲包探查獲解案請究王供此象皮實係别人雇我送往友人處並非竊來判押三月象皮存儲捕房候失主認領 
[更正]  
　　十七日報載鎭守使署接江蘇軍政執法處公函謂林天一訊不承認與亂黨有關並稱上年寗亂實被脅從等語請飭偵探及此案眼線調查証據以便定擬鎖守使巳轉飭知照云云茲確悉軍政執法處並未發此公函鎭守使更無轉飭知照之事前報所載失實合行更正 
雜評三（訥） 
[商人之法律觀念]  
　　今者所謂商人通例公司條例各施行細則所謂商業註册公司註册各規則又公布矣前此所頒關於商業各法案不能得商人滿意者或以其條文繁苛或以其不合商情故未能遵行也茲之所頒吾不問其内容如何而財政當局者之舉動若此已足减商人奉令守法之心蓋此奉令守法之心半以勢迫半以情感也今感情巳傷純恃勢迫則雖所訂各法未必不平易近人而商人對之巳預存一種弁髦之意况法律觀念本弱將來能必其推行無阻耶 
專件 
[司法部核定民事案件暫行規則（續）]  
第二十七條拍定人因允許拍定之决定取得不動産所有權第二十八條拍定人非繳足價金後不得請交不動産及一切　壽據於决定後交付前審判廳得據拍定人或債權人聲請命　管理人管理該不動産債務人拒行交付時審判廳據拍定 
 
 
 

Page 11

 
 
人或債權人聲請　應命承發吏勒令交付過有必要時得請巡 
警官吏協助 
　　第二十九條拍定人若不得如期繳足價金審判廳應以職權　將該不動産行再拍賣伹拍定人於距再拍賣期日三日前繳足價金及此項程序之費用時得撤銷之行再拍賣時前拍定人不許再請拍買且再拍賣拍定價額若較低最初拍定價額時廳令負擔其不足之數及此項程序之　用 
　　第三十條共有物應有部分之拍賣審判廳應通知他共有人最低拍賣價據共有物全部之估價比例債務人應有部分定之 
　　第三十一條拍賣價金之繳付及配給審判廳應於拍定後以職權定期日行之 
　　第三十二條價金之配給審判廳應先期繕製價金配給表 
配給期日審判廳傳呼債務人要求之配給之債權人及拍定人到案按照配給表實行實行配給書記官應繕具配給筆錄 
　　第四章管理 
　　第三十三條巳受查封之不動産執行審判廳若認不必拍賣時得據債權人申請或以其職權决定管理申請管理之書狀適用第七條規定 
　　第三十四條　管理决定後審判廳應禁債務人干涉管理人事務及處分該不動産之收益又若有給付收益之第三人時廳命第三人自後向管理人給付 
　　第三十五條管理人由審判廳委任之伹債權人得推薦適嘗之人管理人對不動産因管理及收益得占有之若過抵抗時得隨時聲請審判廳核辦或巡警官吏協助 
　　第三十六條審判廳對管理人應指示關於管理必要事宜定其報酬並監督其業務執行審判廳得使管理人立保證或撤退之 
　　第三十七條管理人就不動産之收益於扣除租稅及其餘公課及管理費用須以其餘額從速交給債權人前項交給數額債權人有異議時得聲請審判廳核辦 
　　第三十八條管理人廳於每年或其業務執行終結後繕具計算書呈報執行審判廳並須呈由審判廳分别報告債權人及債務人前項計算書債權人或債務人有異議時須於受計 
算書送違後五日内聲請審判廳核辦 
　　第三十九條債權人若巳由不動産收益受其清償時審判廳 
應以職攫决定撤銷其管理權並使管理人解職 
　　第五章附則 
　　第四十條本規則限於强制執行律未施行前有效 
　　第四十一條本規則未畫事宜得隨時詳部修改之 
來函 
[徽寗會館帳房來函]  
　　讀二十六日貴報載有通濟艦炸斃之三十六人備棺舁往斜橋徽寗會館暫寄每棺寄費洋四元一則内與事實多不符合該柩三十六具係寄在敝會館左近之曹姓材間内并非寄在敝會館查敝會館向非徽寗問鄉概不收寄亦無收費章程深恐傳聞失實用特函懇貴館登入來函欄内俾昭實在而免誤會無任感盼之至 
 
 
 

Page 12

 
 
   
 
 

Page 13

 
 
自由談 
小說 
[俠女花彈詞（三十一）] [  東堃]  
　　第十二回情敵 
　　話說北京琉璃廠地方望衡對宇都是些書坊和骨董舖某天上午有一爿著名的書坊内來了一主一僕南位客人要買幾部法政書那時店主人因事出去了留下他女兒在家看守那女兒年華二九生得也有幾分姿色平日間專喜搔首弄姿引得那些靑年學子如蟻附羶如蠅逐臭店主人也借他做一個商標爲招徠主顧之計眞個生瀝鼎盛門庭若巿那一爿書舖就因此得名那一天這位小女主人聽得生意上門連忙撇了針黹出去招呼先抬起那雙媚目來一瞧却見來者是一位少年後邊跟着一個濃眉大眼的僕役那少年生得好一表人材 
雙眸點漆凈如油額髮平分眉亦修鼻架金絲托力克越從藴藉見風流全身穿一套西洋服不受塵埃半點留硬草帽帆布靴白如霜雪耀人眸引得那街頭多少如花女意惹情牽不自由爭從簾底望羊車 
　　那小主人望見顔色頓然之間這一寸芳心被萬丈情絲牢牢縛住暗想我賴不刺的見了萬千這般可喜兒郎罕曾見便有意去勾搭他問長問短輕　淺笑的纒個不休那少年可刹作怪他也不拘束擺出那道學先生的架子亦不放任露出些輕薄兒郎的態度只是純任自然行所無事的購他自己的書籍那小女主人弄得心癢難熬喜又不是怒又不是後來連價目都算錯了那少年微微一笑代爲矯正照價給付巳畢自己在前命僕役挾着書籍在後謝一聲出去了走不到幾步忽然鼻觀裹觸着一種異香忙舉目看時只見從横街之内穿出一對少年夫婦來 
天上飛來兩鳳凰風流才調配成雙一個是高瞻遠矚奇男子一個是玉貌氷心好女郎花下似曾相偎傍街前携手又相將卿卿我我情如許但聽得路上行人說短長有的說面似同胞雙姊妹有的說形同戲水兩鴛鴦有的說今宵七夕陳瓜菓兒女深閨理晚粧天上鵲橋工未竣先遇着人間織女配牛郎當前省配芙蓉面過後猶聞蘭麝香何物老天偏解事配得他郎才女貎恰相當 
說書的現在不須隱瞞只索直說那購書的少年便是吳振亞後面跟的僕役自然是瑞林了且說振亞眼着那一對小夫妻肩並着肩臂挽着臂如膠如漆如糖如蜜深深欵欵唧唧噥噥一路過去之後就暗暗喝彩心裏胡思亂想不曉得誰氏兒郎那家閨秀深情如海艶福齊天合了性情配成對兒那種境遇雖南面王不易的了又想我和我的未婚妻雖不曾會面過然而聽得親戚們時常稱道都說他貌比梅花才工柳絮較非燕肥添一脈視玉環瘦减幾分粉面朝霞艶覆文君之酒綠鬟春色平添巫女之雲一捻小蠻腰東風楊柳雙渦樊素口南國櫻桃却嫌脂粉虢國不畫蛾眉無碍娉婷西施何妨天足雖說庸耳俗目未必眞能鑑别美人然而目之所好有同視也旣然衆口一辭想總無大謬的了將來結婚之後芙蓉帳裏翡翠衾中妾痴若雲郎柔如水添玉臺之新咏有語皆香藏金屋之嬌姿無肩不並我的艶福也未必不如他們呢想到這裏心裏就覺得高興起來又想春天被瑞林誤報了一個信累得我那意中人芳心欲碎也算荒謬極了後來我重新打了一個平安電報　至今查無音信不知何故他心裏盤算脚底下走得狠快抬頭一瞧巳抵寓所剛要進去回頭却不見了瑞林暗想他必然去買零星物件落空在後的便先自進去走到書房裏恰巧廚子來呌喫飯便重新到食堂裏來他叔父載基巳在那裏先等於是兩人同桌而坐喫到中間忽見瑞林挾着兩包書籍滿頭是汻的跑了回來嘴裏欲說不說的立在旁邊發怔振亞便問道瑞林你方幾纔到那裹去了一這會又慌慌張張的做這鬼臉算是甚麽意思瑞林倒抽了一口氣然後說道主人不問我也不敢說主人方纔不曾看見街頭一對小鴛鴦麽振亞道是的我也看見你管他則甚瑞林道你起初看見了那女的覺得甚是面善後來猛然想起那面龐兒同蘇州桃花塢裹周家小姐竟如一個坯子裏鑄出來的振亞道胡說世界上面貎相同的狼多那裏見得就是他他到京裏來做甚麽他又無兄弟就是有兄弟也不會臂挽着臂在街上同走的那一定是夫婦了你的說話不對不對瑞林道主人你不要截斷我的話兒我看見了那女的巳經疑心又對那男的仔細一相更是奇怪原來他不是别人便是我以前病倒在上海旅館裏用空了盤川幸得　一位客人住在隔壁房間裏　助我銀兩的便是他振亞道這有何奇難道他不許和你重逢麽那女的必然是他的夫人了瑞林道夫人是夫人不差是何人只：：只便是：：振亞道便是什麽瑞林道便是 
：周家小姐振亞就勃然大怒道瑞林你自己想想說的甚麽話兒你今天害了神經病不成還不替我走出去瑞林道主人息怒容我說個明白我看見了他們俩這種行徑一時好奇心發就跟着他們同走灣灣曲曲到了昔酉胡同一家石庫門前他們俩依然是臂挽着臂的進去了我擡起頭來一瞧見牆上掛着一塊馮自由大律師的招牌旁邊新貼上一條簇新的硃砂箋紙上面寫着裏陽周寓四個大字我就曉得我的預料不錯 
[滑稽短篇續風送美人來] [  獨鶴]  
　　丐者旣一旦成巨富　美人朝朝暮暮艶福無雙以爲從此温柔鄉裏可以終老矣詎好　多　風波忽起蓋自覺迷君將此段特别新聞登自由談後各西報皆驚爲奇事相率譯載而丐者所得之女郎實在其祖國巳與某少年締有婚約女郎失蹤後朝夕　訪正深焦灼忽觀報載此事亟　雙足飛艇於半秒鐘内從巴黎馳至上海某鄉詣丐者居敬以外國火腿並欲起訴於法領事署治以姦拐之罪丐者大驚叩首至百數少年始舍之挾女郎去丐者大號旋念美人雖亡黃金無恙固猶足以慰情也孰意此被風吹來之大洋房主人翁飛脫在紐約獲悉顛末亦即乘海底電車逹丐者所索還房屋以及金錢鈔票之屬乃至衛悮格荷蘭水亦涓滴不遺盡歎收回丐者不敢抗且以本非己産爭亦不得直只得退讓復尋其舊日之生活棲古樹下唱西皮矣顧塞翁失馬難免痛心追原禍始實由覺迷多事遽發其隱因銜恨刺骨特牽癲狗一只提毛竹棒一根來滬日於城廂内外蹤跡覺迷冀得而甘心聞者咸爲覺迷危覺迷亦慄慄畏懼不敢外出惟伏處夫人城内以娘子軍自衛云 
筆記 
[榴花軒瑣錄] [  橋西亭長]  
　　容紹藩先生言與一友閒談友云子孫於爾何恩乃不惜詐取偏偏積錙累銖而遺之供其享用容先生反其義曰子孫於爾何仇乃秘棄義背理積此孽錢而遺之卒至財未享而孽報已至兩公之言可以互相發明爲不義取財者作箴諷然吾終以容公之說爲勝 
　　友人駱君言曾親見其鄉有一屋無故忽來磚石亂擲初以爲小兒偶爲之出視不見但見磚石塊塊飛起均向瓦面射擊然不能辨自何處飛至有落於地者取視之有乾者有濕而帶游泥及苔痕者小者如拳大者廣數寸竟日不休衆目共覩驚以爲鬼於是主人徵健者携火器伏瓦面以伺之冀有所獲而磚石仍擲如故旋擲旋止終不可見擾攘數日擲乃止後亦無他異言次在座有劉君亦言親見其鄉有一屋被擲如駱君言且十餘日惟所擲之石皆乾而不濕終不能悉其自何處擲來詰某年月則駱君所言距今巳三十年有奇而劉君則僅十年耳駱君邑水南人距予鄉甚近劉君則南海人此事終不可解 
詩選 
[靑萍子爵招飲於芝城山館五疊前韻] [  陳謝]  
　　别後西湖誰管得洞門花落舊題留攢眉入社無餘子開閣延賓預勝流越客厭看天竺雨嶽雲不鎖世間愁銀河耿夜如海羞對紅　影裹鷗（余前寄孫寒厓詩有藕花香裹數歸程之句不謂至今尙閣行期也） 
自由談話會 
　　頃閱貴報見先生駁愧儂君赤彌一則眞生竊以爲不然愧儂君以俸金多寡定　之赤不赤而先生謂俸金不滿五元者并須赤其下體駁之眞生頗佩先生之巧辯也並謂田間農夫曝烈日中耘其稻禾未嘗赤關以駁愧儂君此乃先生之　處不足以服愧儂君之心也蓋農人曝烈日中耘田而不赤　者所以禦烈日之烈也故晚凉工畢仍復赤　設爲商人亦恐不免先生何不寨乃爾先生謂衆目觀瞻之所萬不可赤矚在内室不妨赤　又謂赤　乃强制工夫所以不赤　者爲自重耳云云此尤先生之大謬也夫修身自省日求寡過此自重之道也若必於衆目觀瞻之所不赤　以作表面之自重在内室又不妨赤　以自輕此等虚僞行爲乃立身之大忌先生反提倡之毌乃過乎總之赤　無害於人任人自由可也何必盡力反對甚至加人以蠟燭徽號耶先生又以滑稽之言謂二萬萬女人及先生一人皆不赤　以破愧儂君大多數一語今眞生亦以滑稽之言辯之先生謂未嘗見女人赤　誠然誠然眞生亦未嘗見也至先生稱人赤　謂之蠟燭斷斷不肯受人運秘固也先生自信之即眞生亦頗信之雖然不必運動也二萬女人及先生豈無沐浴換衣時哉沐浴換衣必須赤　由此言之雖謂四萬萬人盡赤　可也謂地球各國人民盡赤　亦可也蠟燭之稱先生豈能獨免哉[  眞生投稿]  
　　鈍根曰予答愧儂書甫揭載而眞生之書又來可見赤　派中大有人在而習俗中人之深牢不右破正如疓辮之　雖巳大行尤有一二守舊者長髮垂垂顧影自樂也眞生謂農夫耘田不赤　爲禦烈日故予亦知之然正惟如此足以見不赤　非難之事彼農夫曝烈日作苦工且能耐一布衫商人安處店堂中豈遂不能稍耐哉眞生以對人不赤膊爲虚僞信如此言吾尤憾眞生僅率眞其上體而猶虚僞其下體也若曰赤下體未免難爲情則赤上體何獨不然眞生亦知所謂修身自省者何事乎孝弟忠信禮義廉恥缺一不可赤　而應對賓客可謂知禮乎人勸勿赤　而已必斷斷然爭自明其爲赤　者可謂知恥乎古聖賢以禮樂節文爲重今世文明諸國亦以服裝整潔爲美吾未見赤　之聖人亦未見赤　之文明國民也眞生又謂赤　無害於人可任人自由而斥强制工夫爲謬嗚呼誤盡天下者眞生之言也人伹知自由而不知强制則男女相遇于途可以自由調謔見人貯金於囊可以自由攫取睚眦之怨可以操刀殺人父母之責可以反唇相詆小而言之自由吐痰何必痰盂自由遺矢何必厠所故凡言自由者必依法律舉世界之法律皆所謂强制工夫也眞生亦將推翻之耶古聖賢之嘉言懿行大半亦强制工夫也眞生亦將毁滅之耶眞生又謂人皆須沐浴更衣故人皆有赤　時不知予之初意在勸人勿以赤　向人非并其沐浴更衣時而禁止之也所謂自重人多不赤　者亦指辦事時酬應時常日之大部分而言非指偶然片刻而言也若指偶然片刻相駁難則如嚴冬風雪曉　襲人時沐浴更衣者必甚少仍可謂四萬萬同胞不赤　者多也然試問眞生此等辨論有何價值揣眞生之意所以如此悻悻者殆積怨于予蠟燭之譬予初以滬諺稱赤　爲大蠟燭故遂以戲言出之是誠予過敬謝眞生然使商界赤　諸君皆能幡然自改雖共返蠟燭之稱以詈予亦予所願也 
　　附白嗣後如再有人辨護赤　者請於來函詳注眞姓名居址予當往訪覘其果能赤　與否如爲匿名函恕不答復 
儉德會 
　　儉德會規則一不狎邪二不賭博三不必華服四不必以酒肉宴客五不輕寒素 
入會者東台李斌邗江佘海秋丹徒李戟如蘇州王鴻賓慈谿項惠卿通海吳鶴年揚州痴儂海陵王鑑清夫　許　堂李欣木梁惠平曹鳳岐朱俠亞 
 
 
 

Page 14

 
 
   
 
