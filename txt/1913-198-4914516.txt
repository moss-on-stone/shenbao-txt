# 1913 - 198 - 4914516

 

Page 1

 
 
   
 
 

Page 2

 
 
時評 
[紛紛彈劾（無名）]  
　　中國人行事往往以小異而害大同今之政黨其尤甚者也此次之彈劾政府各黨同有之决心然必分爲四起者其所異之點不過有欲彈劾國務員之全體有欲彈劾國務員之一人或二人全體與一二人稍有差異若一人與二人其相去固無幾耳然必紛紛各爲其是者即所謂不肯舍小異不肯舍小異而紛紛以爭及其結果遂至共同彈劾政府之目的而不能逹在局外人觀之豈不大可怪耶 
夫趙内閣之必倒不待今日也其所難者不在倒舊内閣而在組織新内閣使組織新内閣而有愱心貴當之人倒一部可倒全部亦可用一彈劾案已足何必紛紛四起者哉 
命令 
　　七月三日臨時大總統命令署綏遠城將軍張紹曾電稱旅長孟效曾等連日勦匪獲勝迭破板申圖山口丹伯嶺諸要隘肅清西蘇尼特王府及滂江等處擒斬二百餘名等語蒙匪擾邊久勞師旅此次轉戰迭勝大振軍威胥由該將軍調度得宜諸將士奮勇効命深堪嘉許允宜特加懋賞用勵邊動署綏遠城將軍張紹曾應給予一等文虎章旅長孟效曾特授爲勲五位並加陸軍中將銜團長劉虎臣應給予三等文虎章在事出力兵士賞銀一萬元餘着查明呈請分别給獎仍應乘勝進剿尅期撲滅以竟全功此令 
熱河都統熊希齡電稱據統領米振標詳陳烏泊羅河等處勦匪獲勝情形等語此次蒙匪盤踞烏泊羅河一帶經該統領督隊進剿斃匪多名並攻取匪卡五處奪獲槍械馬匹多件洵屬異常奮勇深堪嘉慰除米振標授爲陸軍中將外在事出力目兵賞銀五千元用資鼓勵其餘出力官弁並由該都統查明分别呈請優獎仍應督飭軍隊認眞剿辦以期早靖邊氛此令 
米振標授爲陸軍中將此令 
任命張德彞管理值年旗事務此令 
代理國務總理段祺瑞呈據貴州都督兼署民政長唐繼堯呈稱貴州省城警察廳長韓鳳樓呈請辭職韓鳳樓准免本官此令 
代理國務總理段祺瑞呈稱據貴州都督兼署民政長唐繼堯呈請任命王文華署貴州省城警察廳長應照准此令 
陸軍總長段祺瑞呈請任命徐思勤爲河南都督府軍需課課長應照准此令 
代理國務總理段祺瑞呈稱據江蘇民政長應德閎轉呈江蘇省城警察廳長游澤譞呈請任命姚時凡沈墀熊潤玉姚紹虞余家謨爲署長應照准此令 
陸軍總長段祺瑞呈核覆察哈爾都統擬以圖魯巴逹爾胡補總管請予准補等語應照准此令 
陸軍總長段祺瑞呈據湖北都督電稱陸軍少將王華國驕恣性成不守軍人本分請褫革軍官等語應照准此令 
專電 
　　北京電昨日衆議院日程列四彈劾案國民黨由鄒魯提議羅列旣往及不確者鍜煉全政府四失職七違法進步黨由李國珍提議專指奥債違法彈劾趙周新共和黨由何雯提議雖單指奥債而僅劾周自有闕義政友會由張華瀾提議以遲交預算及秘借奥債爲理由劾全國務員然連帶責任約法無據預算遲交誤於各省此案不過助國民黨案之勢各黨穏健者均宣言贊成李案開議之後因張伯烈以院法未定請先表决適用前叅議院法第五十九及六十條定連署額並表决法始能改日程付議衆贊賛張說各彈案乃暫擱 
北京電政友會之彈劾案亦非全體但就預算及奥欵上說連進步黨國民黨及共和黨共四案今日衆議院一併付議預料將有一番大論戰 
此條另一訪員電 
北京電據近勢新總理不提熊必提徐蓋熊辭甚堅徐因係袁交篤稍有轉意惟通過恐甚難交篤稍有轉意惟通過恐甚難北京電近有人主倡憲法委員皆當脫黨之議 
北京電外交部得黎電巳派員赴德使館交涉請飭駐漢德領事交出熊越山甯調元德使巳電該領斟酌辦理意似如有確據卽交劉揆一與熊私交最親故竭力營救派部員向德使館設法德使館謂不如向黎處設法 
北京電宋案洪述祖方面袁擬請伍廷芳莫禮遜查辦並托德使會辦聞德使有允意 
北京電袁總統以近日各項要公多須與黎商酌因派軍事顧問俞大鴻赴鄂面商昨己南行 
北京電黎來電反對工農合併謂臨時期内不宜過事更張搖動人心且所省至有限以視國會軍費不啻九牛一毛合併事宜俟正式政府成立時爲之袁因此有取消之說 
北京電近聞陰謀之機關部滬有七十餘處漢有百餘處以道德著稱之前逹官某同某前督於前日赴寗第八師運動被拒絶隔宿返滬 
北京電梁士詒以財政支絀擬定整理辦法一整理賦稅並測量地畝二輕收出口稅以利商家三添收所得稅以籌還外債四添收各項印花稅以裕行政經費北京電衆議院議員張于潯被候補人張益芳揑告年齡不及大理院以張係國民黨外間方疑京師高等廳近於進步黨臭味巳判交天津高等廳覆核 
北京電大理院日内將發表一全文共四十頁之文字駁斥法部前此布告指斥該院誤用廢法之爲侵權違法余詢該院人之主張謂前清刑律性質包含民法行政法在内不能因有現行刑律遂謂全廢蓋據總統令凡與國體不衝突之舊律令皆有效誰曾廢之者此文大抵發明此意該院並宣言此爲最後表示自法部布告後除湖北外各省無遵之者 
北京電袁總統即日將發布招集流亡興辦實業令大旨招徠流散洋塲富户歸辦實業令官吏切實保護其文極長 
北京電湘借日商旭公司欵千萬其中止之最大原因聞係有人索分其半遂招本黨人亦反對之故 
北京電確有以湯覺頓主中國銀行消息梁士詒已電詢湯允否惟據湯友人言恐未必允就北京電張弧將調任中央鹽政處兩淮事或將任劉垣 
北京電柏頗歡迎孫多森聞已準備交卸俟交卸後即赴甯 
北京電胡漢民初十左右將偕彭壽松赴滬孫中山自喪女後即由澳回申汪精衛在港待輪北渡 
北京電上月杪由某前督向張某匯欵二千元寄往神户陳惠寗北京電陳昭常至今滯津不肯來京 
北京電敎育部二年分敎育費預算約八百餘萬 
南京電參謀長韓國鈞已由滬遄回原籍堅請辭職聞程都督不允所請並電令從速來甯就商要公 
南京電駐寗德領事文碩巳奉德政府令升任天津領事即日北上 
南京電第一師長章梓因第五旅風潮决意辭職 
特約路透電 
北京電俄國公使兹復致文外交部謂齊齊哈爾警察自近今拘獲俄國新聞記者後復擅入某旅館所寓海參威高等學校學習華文之俄國學生室内搜查行李故要求除付賠償外並開除擔負責任之官員 
北京電某蒙人近抵張家口謂曾親見格蘭特君鐐索叮噹爲蒙人擁去繼聞業巳鎗斃惟此信尚無確徵據一般人士之意格君必仍爲蒙人覊押以待贖金 
北京電據北戴河消息俄使署某員之妻被殺詳情未悉 
成都電尹昌衡昨由新闢之門入城軍隊民團列隊約二英里之遙歡迎者極形興奮尹入城後卽至私第 
成都電尹昌衡抵時有代表多人謁請仍任都督尹不允謂彼之返省乃與胡都督會商政務胡於昨日離城寓北門外某巨刹巳請尹接都督任尹即往胡處勸其返署昨夜城門至十一時始閉候胡回城 
武昌電此間已設立徵稅局自光復後入稅大爲减色大約因近今預算案發見國用大缺之故而圖整頓稅務 
成都電聞袁總統已任張鳴岐爲川督各報曾刊發傳單聲明决不承認 
譯電 
北京電代理財政總長梁士詒巳展緩至國會解釋奥國借欵問題 
北京電國務院前决議實行减政主義裁撤中央政府官員三分之一現由袁總統從黎副總統之請取銷此議 
北京電熱河都統熊希齡來電不日卽將到京其目的何在未有定論 
北京電前國債局局長陳維（譯音）巳任爲中央銀行總辦以繼孫多森之任 
北京電昨日開國務會議討論張紹曾所上征蒙條陳袁總統亦與會其條陳中有請派馬軍兩隊增厚綏遠兵力一欵 
北京電叚祺瑞在政府公報取消外間謂其將任平民黨理事長之謠據稱彼係軍人向不與聞各政黨事務並嚴戒各軍官不得干涉政治 
北京電袁總統今日任德人白爾爲總統專門顧問 
比京電比京新聞載稱英國外相葛雷君已於六月二十七日致文駐英比國公使正式承認比國兼併孔戈 
萊洛皮電英屬東斐洲巳籌捐英金千磅購飛機一具貢與英國 
茄漢萊斯堡電南斐機匠水木匠等巳决議附和礦丁罷工政府現在蘭特屯兵數千内有常備軍二千恫嚇罷工人如行暴動則將以極嚴厲之手叚對付若輩 
柏林電德意奥三國官報對於德意二君之相會目爲三國合拒歐洲東南政治變動之明徵德意二君會談之際曾討論政治問題繼卽聯名致電奥君 
柏林電德皇因國防議案之通過首相與陸軍大臣皆有勲勞故以黑　寶星一座錫與首相及以御像一架錫與陸軍大臣 
倫敦電下議院深　夜開委員會討論複數選舉權議案歷十八小時之久反對黨領袖勞君不允協商辦法利便該議案之通過藉以抗議議院常開秘密會議 
土京電各報現促政府在却太爾茄整軍以備報復國敗土之讎 
倫敦電塞維亞傷兵二千名巳由前敵運至塞京據塞國官電宣稱哇佛西帕里高原三日大戰塞軍死傷者共約六千人布軍死傷尤衆目下柯却拉乃伊希底二地仍在交戰 
布京電布軍巳俘獲塞軍一千五百人布政府否認塞軍戰勝消息並責塞軍無端開釁今已由布軍擊退云 
倫敦電據希臘訪事來電極言希臘步軍衝鋒之勇敢初則徒涉沼澤數英里繼乃以槍剌猛撲布軍之要塞並無大砲助之蓋限於地勢未能携炮向前進發星期三日希王親臨前敵指揮並命陸軍八師團同時出發旣而由步軍衝鋒三千碼之遙卽佔據布軍第一地位據希軍大本營來電布軍曾屠殺里格里太及巴格丹柴二處居 
 
 

Page 3

 
 
　　倫敦電倫敦外交界之意今如聽令巴爾幹各邦以武力相爭則各方面或可獲益蓋俟激戰之後轉易得滿意之解决也 
柏林電羅馬尼亞國民主戰極熱準備出師之舉五日可以告竣再閱四日可以出發羅政府並不欲與布國開戰惟欲佔據向所要求賠償之土地且言羅布兩國對於拒抗俄國覬觎保護巴爾幹各邦一舉休戚相關羅布兩國談判各事雖屬遲滯然幸有奥國力任調停已漸進步布國首相逹萊夫博士之内閣業已辭職將以武人内閣繼之布塞兩國均通告俄政府謂巳命軍隊停戰惟不知彼等將否遵命倫敦電據塞京及薩洛里卡消息塞希兩軍巳接續獲勝據克斯丹堤爾府知事電稱塞軍已過布國界線佔據距布京南五十英里畜爾洛克高岡希軍向北進攻屢戰屢捷現已過伐逹江進攻福卡峽希布兩軍現戰於杜爾蘭該城之下已在數小時問里格里太一役希軍大獲全勝俘敵一千五百人均已逐至克里特島布國敗軍屠殺兩鎭居民一節已由希王來電證實 
塞京電塞軍抄獲布國軍務公文内有致旅長命令原文可以證明布國早已豫備以第四軍計兵一百大隊携礮二百尊歸陸軍大臣指揮乘塞國無備時襲擊塞軍 
芒京電芒台里格洛聞布軍進攻消息大爲震怒現已發兵協助希塞兩軍聞三國擬戰至布國示明有息戰之意而後止 
倫敦電羅馬尼亞政府照會列强謂已準備出師並謂希塞二軍如果戰敗則巴爾幹半島之均勢行將破壞故信彼之出師當能增進和平使巴爾幹各邦同赴俄京會議云 
要聞一 
[七月一日之參議院會]  
　　午後二時四十分開會秘書長報告文件畢議長謂昨日選舉憲法起草委員陳善齊忠甲二君票數相同依照互選規則第二條之規定應以抽籤定之卽指定王君家襄金君永昌二人抽籤　果陳君善當選議長宣告照議事日程討論議院法案焦君易堂動議謂現值夏令天氣酷暑請改會議時間爲上午九時議長以焦君動議付表决在場議員百四十四人起立者七十人少數王君靖芳謂表决有疑意議長乃以不變更議事日程付表决贊成者四十人議長謂以兩次議決比較當然變更議事日程朱君兆莘謂本席爲維持院内法律起見以爲行例誠不可開應請議長再付表决議長乃宣告照議事規則第四十九條請秘害長點唱議員席次行起立表决秘書長按號數點唱畢起立者計八十餘人遂决定變更議事日程將焦君動議更改議事時間爲上午事付討論討論終局議長乃以上午開會付表决贊成者多數議長復請大家討論錡點有主張八點者有主張九點者表决結果終以八時至十二時得多數之贊成議長宣告照議事日程討論議院法案繼續二讀並謂前會討論李君紹白對於三件一條之修正案主張於條文後加增兩項尚未終局依照前會報號順序發言討論終局或又謂前會巳經討論故當然可以提起彼此爭論秩序大亂議長復申明係對於李君之修正案有討論終局之動議應付表决得數贊成又以李君加增之第一項付表决少數贊成時在場僅一百三十八人恰足法定人數議長請大家勿出議場卒之某議員逃席而出議長干涉某議員弗顧遂不足法定人數議長乃宣告休息十分鐘休息後不足法定人數遂宣告散會 
[德國對華政策之活動]  
　　北京特約訪員一葉子 
蒙古問題因交涉爲難遷延復遷延以迄於今日終以俄國之要求不可斥政府乃提出於國會而徵國民最後之决心如何矣現議院就政府磋商之預定交涉案全不承認加以修正使政府更與俄國公使交涉其交涉其交涉之結果如何雖不可知然乘此時機以爲解决盖無可疑也蒙古問題解决則西藏問題亦將繼之以求解决此外更如缅甸雲南之國境問題安南廣西鐵路之延長問題皆將依次而見今德國又奮起效俄英之尤而思染指於中國權利之分配六月初旬中國駐在柏林之代表顔惠慶密電政府報告德國對華政策之内容焉(一)德國因蒙古西藏問題行將解决當此時機欲以擴張德國在山東省之權利要求該省全省之礦山開掘權及鐵路敷設權 
(二)德國因欲擴張極東貿易設高等學校商品陳列所及大製鐵廠於靑島 
該二項之提議將通過於德國内閣會議云 
德國對於中國懷有野心非一朝一夕之事苟有機會可乘將山東一省確實收於勢力圈内更進而植其權利於沿黄河兩岸之膏腴腹地識者常以之警告國民及當局者使之注意果也駐德代表之警電至矣 
德國因光緒二十三年有耶穌敎牧師俾克斯及喬克爾二人在東兗州爲暴徒殺害直率兵艦四隻而占領膠州灣强取膠濟鐵路之敷設權與其沿線以内十英里之鑛物採掘權其政府及國民敢於專恣如此今見各國競攫權利自不能恬然况在膠州灣迄於今日之經營不問世論如何與夫國民之反對竟投多大之資金設雄偉之計畫着着進步以爲對華活動根據之方針耶 
德國之經營膠州灣德國之識者中疑其方針者不少有問政府之方針欲以靑島爲在東洋之海軍策源地乎抑自貿易政策上經營以爲商港乎對此疑問當局者初不明言然德國政府之意見固以適用於兩方面之目的而經營之其經營施設費多至一億餘萬圓則德國期望之奢可推而知也德國自設殖民省以來他之殖民地悉歸其所管惟膠州之租借地依然爲海軍省所管膠州總督以海軍將官任之由此觀之則膠州灣雖兼有軍港商港之兩目的然其眞髓則在置重於海軍根據又可推而知也旣置重於海軍根據之方面則其所蓄之野心極大非僅僅以山東一省之商量利益吸集於膠州灣以爲目的自不待言惟出於迅雷不及掩耳之手叚鷹攘鷲攫以快其所圖於其施設之間不無緩急之辨耳 
前淸時代之鐵路前淸時代一時利權收回之熱稱爲極盛德國基於光緒二十四年之條约已獲得 
(一)自膠州灣經博山至濟南府之鐵路 
(一)自膠州灣過沂州府萊水縣至濟南府之鐵路 
二線而不及於其他然在山東省内及與山東省相關聯之鐵路線路預定或計畫之者甚多 
(一)自山東鐵路之高密至於沂州府之鐵路 
(二)自近於直隷省界之德州接京漢鐵路之正定府之鐵路 
(三)自濟南府至京漢線之鐵路 
(四)自津浦鐵路之兗州府經濟寜州至河南省開封府之鐵路 
(五)自開封府經徐州至海州更與淸江浦連絡之鐵路 
(六)自沂州至濰縣之鐵路 
(七)自沂州至津浦線之駟河之鐵路 
(八)自沂州至海州之北方鎭之鐵路 
(九)自芝罘至濰縣之鐵路 
德州正定綫及自兗州經濟寗至河南開封二綫據津浦條約該二綫卽爲其支綫自訂結條約之時（卽光緒二十四年三月）於十五年間中國不可不敷設之者此即德國欲衝直隸之肺腑總括山西河南之利源而深爲埀涎者至中國主張自營則又無如之何耳 
白濟南至順德之線及自開封至海州之線在前郵傳部發表應依大淸銀行或外國借欵之資金而敷設之者德人極爲反對就中在靑島發行之德國新聞盛稱該鐵路於經濟上毫無利益與敷設上極爲困難陰以阻害之若强爲敷設則是侵蝕德人權利之目的德人自有對待之决心屢屢爲迫脅之言論矣（未完） 
雜評一 
　　（無名） 
大理院與司法部司法部專任司法之行政者也大理院司法之最高機關也今以積怨之故互相醜詆司法之威信豈不因之墮地耶其原因不過司法部中自以爲司法上之最高機關人當悉聽其命令而已 
各都督之近情贛督不知果爲卾督所兼否粤督遲遲而今始接任皖督正在交卸之期川督怱又以互讓之故而督無人此皆近日都督之異狀也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張鎭芳未來之彈劾]  
　　參讓員段世垣等日昨以豫督違法溺職各情提出查辯案於大會云豫省綰毂南北革命時代幾經兵燹共和成立後益以土匪紛擾旱灾頻仍塗炭流離景象悽慘生命財産尚無依託安寗幸福更何冀希此時地方長官應如何激發天良夙夜競惕亟圖補救以慰子遺之望勿負中央之託乃張督自受命以余吸引僉壬倒行逆施違法溺職貽害地方馴至土匪白狼猖獗各地麋爛羣情譁潰輿論鼎沸世垣籍隷河南桑梓慘狀烏能默緘查張鎭芳督豫治理無術輿情不洽臨時省議會提議彈劾并要求其出席忽於指定出席之日卽有轟擊議會之舉鎗傷議員十餘名轉影響含射榮河分治問題維織疑獄模糊了結藉以搪塞破壞省會誤陷平民此違法者一言論身體自由非依法律不得侵犯均載在約法前自由報持論不阿張督竟以軍隊違法逮捕該報記者賈英拘留兩月之久卒以無何等罪名含混放釋人民保障約法尚不足恃遑論其他蹂躝約法逮捕記者此違法者二商辦潼洛鐵路列入海蘭線外業經臨時參議院議决在案張督何得違反擅加國有名詞率領軍隊干涉股東會議並假手各縣知事强迫股東收買股票又洛　鐵路鹽斤加價一項本屬股本性質並非稅捐可比張督不經省議會之議决遽移鹽股作行政經費恣意妄爲人心憤激保商政策寗不大謬違背院議擅移鹽股此違法者三地方治安端賴吏治故用人行政古人所謹張督自兼民長政以來宵小競進賢能裹足以好惡爲進退以喜怒爲賞罰惡劣知事彌漫全省其間因違法吞欵縱役殃民之種種行爲現今省議會諮請查辦者不下數十雖有糾正之法已成貽誤之局漠視地方紊亂吏治此溺職者一白狼一土匪耳方其犯唐縣張督毫不介意迨陷城搶掠旣去復文報粉飾謬邀賞賚獎田作霖以文虎之章劉鳳桐一營明明附匪且携械謬叛而亦不能有所懲戒賞罰不明軍心渙散於是勦匪之兵敢於怠戰通匪之兵敢於附和白狼遂坐以滋大擁携悍衆破唐縣圖寶豐攻魯山陷鬲縣旬餘間輾轉焚掠河南半壁悉成一糜爛之場河陜汝帶土匪蠢動暗圖響應汴垣之内且用戒嚴全省恐慌不可名狀張督濫用汚吏逼民爲匪旣無以淸匪之源而於土匪蜂起之時不能預爲防範以遏其始迨匪勢日熾各縣相繼陷落敢粉飾報捷聲言克復謬稱肅淸欺罔中央措置乖方剿撫無術生靈塗炭誰執其咎軍紀廢弛貽禍地方此溺職者二以上各情不過其犖犖大者至其他悖謬行爲擢髮難數若常此濫膺都督謬長民政河南前途更何堪想謹依國會組織法第四條第三項之規定提出查辦案仍乞公决提出者段世垣程克萬鴻圖連署者王靖方王鳳翥湯漪焦易堂張魯泉李漢丞范撮緒張我華李述膺扎希士噶趙其相彭邦楝何海濤金永昌王鑫潤劉濂毛印相金兆棪韓玉扆李伯荆孫光庭楊家驤温雄飛楊瓊向乃棋丁象謙馬坤楊渡楊永泰陳同熙蔣曾燠呂志伊蔣舉淸朱兆莘鄭林臯蕭輝錦楊福洲姚翰卿高仲和林森徐鏡心田永正章兆鴻魏鴻翼楊增炳郭相維楊繩祖盧式楷宋國忠富元高家驥孔憲瑞竇應昌劉正堃王一淸蔣羲明萬實成謝鵬翰劉積學 
[柏文蔚免官之餘聞]  
　　安徽都督柏文蔚免官已見前日命令其内容與贛粤二督之純以强制力免官者不同蓋叚祺瑞叚芝貴輩早已以同鄉關係暗中將條件說定兹將叚梁諸人致柏電錄左安慶柏都督鑒公迭次遣員來京備述尊擬請免職或調他差並接公函電與來員所述種種爲難情形已隨時詳逹極峯迅行解决當以替人難求遲延未發同鄉諸公均云孫君精細穏練盼其繼任曾以訊公亦表歡迎是孫君之必協鄉情自堪昭信現孫君已抵甯奉令調公爲陜甘籌邊使極峯以公建造民國維持統一卓著勛勞素爲器重决無意見前淸時代左季高於甘新一帶威望震於中外公起家軍旅血性過人定遠營平盛業方始務請早日交卸來京面商陜甘邊務所有經手欠餉各事俟抵京後必當代爲淸理不至牽纒祺瑞芝貴士詒世印 
[馬肅對於挽救紙幣之意見]  
　　審計顧問法人馬肅以民國自光復後至本年五月止各省所發行之紙幣逹至一千三百餘萬元左右其數甚鉅亟宜挽救探其所擬辦法大綱如左（行）查各省所發行紙幣之確數日月號碼及其式樣並現在之巿價（二）禁止各省發行新紙幣各省應設國家分銀行擔任發新紙幣收回舊紙幣（三）欲人民信用新紙幣及定每票中百元之額每年支還若干成所有支還之法應分字之次第以抽籤行之 
[中國銀行營業之狀况]  
　　新任皖督孫多森曾於未受任以前瀝陳中國銀行任事情形略謂查多森受任之始距中國銀行之設立將及一年時財政部撥到資本綜計二百餘萬元中央之名義操全國之樞機區區此數實係不敷布置其難一也承大淸銀行停歇之後當全國財政恐慌之時人民無信仰之心巿面有懷疑之象其難二也時局元黄人心未定商業衰落銀行受其影響其難三也銀行爲專門之學舉國無實踐之人操舊業者闇於新知重理論者絀於經驗欲建廣厦莫求衆材其難四也綜此四端非特進行之障碍實爲根本之問題多森不揣孱愚輒思蚊負雖智盡能索於事何裨而凡所設施謹當條列一曰擬定章規查章程爲辦事之根據中國銀行剏設伊始未暇及此多森本則例之主旨就經驗之所得博采東西各國成規一一與我國商情民俗相較舍其糟粗擷其精華斟酌損益稿凡六易歷時三閱月之久編成中國銀行章程一百二十餘條於四月問函送財政部一俟議定頒行後來辦事之人解决問題當不至如前困難至銀行内規條理萬端絲聯繩貫分功治事細入毫芒亦經訂定三百數十條統俟章程頒布便可全體實行此擬定章規之情形也一曰籌設分行查中國銀行分行先僅有津滬漢三處本年添設山東河南長春營口山西揚州靑島奉天等分支行及西壩鎭江大通正陽等處派出所其浙江安徽四川湖南廣東福建江西等省分行亦將次第設立此係爲財力所限蓋財政諿於前撥資本外本年尚未續鉅欵且陸續提借一百數十餘萬若兩相冲抵則僅餘百萬明知各省分行亟應普設無如欵項竭蹶推廣爲難似此增設十餘處之機關實於私願未愜一曰推行紙幣查元年底總分行兌換劵流通巿場之全額一百萬有奇經設法推廣以十成現金準備爲對證立方因時制宜之計以設所兌換託商兌換爲取便商民之計以多發一元劵爲迎機利導之計截至本年六月中流通額增至三百六十八萬有奇其發行總額已逹六百八十四萬有奇默察情形伹使巿面無擾尚不難逐漸遞加一曰預備人才查銀行人才缺乏旣如上文所言今欲世輻共榖自難限於一途迭經招考向習商業之人令入銀行講習所肄業因其舊學益以新知以五個月爲畢業期計巳經畢業者三十八人現在講習所者五十人此項畢業生擬卽分派緫分各行再行實習以期深造至專門人員我國素鮮前經呈明借材異地現已陸續訪僱數員並遴選富有經驗熟習商情人員會同研究各項應用簿記程式此項華英合璧之簿式旣便省覽尤易研求將來好學之人得此可收事半功倍之效一曰調查商務查中央銀行旣以調劑金融爲主旨則商業之盛衰自當洞悉周知以爲操縱之計畫如江浙皖閩陜甘川晋等省均經派員分往調查以爲推設機關權衡緩急張本又原擬派員出洋考查銀行事宜並訪覔洋員以資任使嗣以經濟不敷尚未前往一曰籌備國庫查各國國家銀行經理國庫久成公例從前大淸銀行辦法雖略似中央銀行而國庫不由其經理是以財政無統一之基今中國銀行純係國家銀行性質且則例明載此條當多森接管之初卽已籌慮及此因此事關係重要手續繁多前經派員前赴日本考查成法近據報告業經酌量採擇力策進行並先經分令各分支行號曁派出所次第接收鹽稅關稅將來財政部依照法律與中國銀行商榷辦理則國庫必有統一之期財政卽無難整理抑猶有不能已於言者國家銀行爲財政之樞紐卽全國命脈之所繫造端閎大立意精微自非政府設法保護財政部壹意維持將政策有朝令夕改之虞任事之人各懷五日京兆之心恐收效無期信用易失他如發行紙幣之特權統一國庫之計畫均與國家銀行關係至爲密切是在後來依據則例章程次第進行規其遠大愼厥初基庶於民國財政得有挽回之一日管見所及未敢緘默謹以附呈當奉大總統批交財政部查照矣 
[鄂垣大戮破壞黨五誌]  
　　此次討賊團等亂黨於二十六夕謀亂未成復於二十九日再謀暴動眞之勾通軍隊有第七獨立旅十四團一營營長許鏡明駐紥南湖已經解散之炮隊營長劉凱第二旅三營營長張致遠第一師輜重營連長胡某與砲隊已裁下級官數人擬起事先奪軍械庫鎗砲以解散之炮隊兵士重行支配成軍但該軍隊駐紥各地二旅三營且在漢口觀音閣省城除十四團一營許鏡明有力調度與輜重有少數兵士附從外其餘皆手下無兵之官其何能濟故極力運動陸軍預備第二中學及軍官學校諸生相助詎預備學校生竟將前往游說之輜營胡連長拿獲請軍府派員訊明正法許鏡明亦因往說寗軍第一團被該團長舉發其餘諸人遂盡被拘分别於二十八二日斬决鎗斃該十四團一營二旅三營輜重營之一連現俱解散遣送回籍軍官學校諸生亦藉署假遣散暑後再開課而亂黨總財政機關與呂丹書等所踞之機關又經破獲防　嚴二十九夜其黨又兩三次縱火被軍警在三道街拿獲張余兩名身懷炸彈及引火物旋卽正法 
討賊等團黨羽之衆甚於前歲起義之黨人不獨武漢黨羽密布凡各要地重鎭俱設有機關兹軍法局據匪黨聯絡科總幹事胡雲卿等先後供出鄂省各地首領姓名及在武漢主謀之人特開具姓名懸賞緝拿無論何人拘獲按格發賞兹將各地主謀者姓名錄下武漢主謀者何海鳴（懸賞三千元）都督府參謀陸軍步兵中校楊振武陸軍砲兵上校黄紀綱（均懸賞二千元）季雨霖（懸賞五千元）漢口討賊團實行部首領姜文奎漢陽首領王新 
黄州首領陳漢勲沙陽首領紀自强武穴首領張東亞襄陽首領武杰河口首領葉士彬沙巿首領彭英施南首領黄昌言鄖陽首領孫炳炎仙桃鎭首領梁其昌田家鎭首領程道卿宜昌首領楊玉麟（已獲正法）以上均懸賞一千元 
武昌府知事頃奉副總統令開此次拿獲倡亂匪徒所有供證牽涉與國民黨人甚多現在戒嚴期内所有漢口漢陽武昌三處如有國民黨人之開會結社本都督認爲與現時治安爲有妨礙依戒嚴律第十四條之規定亟應嚴行禁止仰該知事嚴厲執行如有上項情事卽會同軍警一律查禁近日匪徒四起擾亂連日拿獲正法者項背相望大小各機關俱被抄破該匪等無所施技遂出慘毒手叚爲一網打盡之計組織多人暗至各處井内擲下毒藥陷害良民上月二十九號二句鐘時有匪人身穿白長褂伺閱馬廠有井一口井中之水係供四圍居民之用者遂乘隙至井邊出毒藥一包撤開盡數擲下詎被附近一洗衣女子瞥見大呼有人下藥左右鄰聞聲出視該匪巳將藥擲下掉身飛奔當經多人追逐至大朝街巳溷跡人中杳如黄鶴矣 
日昨下午一時都督府稽查長劉有才君在華景街破獲僞參謀長卽前鄂軍第八師季雨霖部下副官張震寰當交憲兵第二營押解軍法處訊認不諱並供出陽夏駐軍官佐多人陳處長巳禀都督緝拿矣 
鄂民政長夏壽康激烈派早欲排去前月初夏已告病請假半月以内務司饒漢祥代理原擬假滿不再回任卽以饒接署適亂黨風潮發生軍府需人擘畫饒氏如長民政卽無暇兼顧軍府黎公特堅懇夏復任並以饒日往來於軍府内務司兩地中途恐遇炸彈故並將内務司職辭去委該司第一科長暫代一月俾饒以全副精神在軍府對付亂黨乃夏自回任以來迭接匿名信恐嚇至日昨署中竟發現兩個炸彈於甬道内全體人員異常驚惶特命令敎育實業内務財政四司所開之門一律關閉專走行政分署頭門出入所有衛兵皆發子彈來謁民政長賓客一律謝絶並不准無徽章之人出入更由警廳商撥警士四十名守衛辦公室以昭愼重 
此次風潮武漢兵隊又裁五千餘人老兵幾將告罄惟餘新微兵與術隊憲兵而已黎公現調來北軍砲隊二營馬兵一營駐武勝門塘角步兵一旅駐南湖白沙洲大軍山二處駐紥工輜各一營連日由火車運來北軍器物服裝雇夫抬運至武昌充塞於途武昌城四處皆北軍足跡矣 
[林燦予控告胡漢民]  
　　粤省新新林燦予君以胡漢民廖仲愷擅撥革命運動費各員游學游歷費賠償華興公司損失費關於刑事罪犯因於上月廿八日援引刑律向廣州地方檢察廳告發聞是日值日檢察官高第接受狀詞詳研究後卽向林君問供高檢察親自記錄錄至數行忽接有條子一道高檢察即起身入内林君靜候許久高檢察轉回忽稱此案不能受理遂將供詞擱起不再接錄林君叩其理由高檢察謂狀内所引條文不適本案之用林君辯論許久高檢察仍持前說林君復謂今日且勿問條文適用與否請先問拒却收受之理由高檢察無言可答再入内磋商移時復出仍堅持不受理之說林君遂謂如此却下實無理由惟本案經此次告發應作爲經知貴廳今後貴廳再加研究有認爲適用刑律時仍請提起公訴無須更待告發云云高檢察答允林君遂去兹將林君狀詞錄下以待法家之研究爲背職圖利損害公財請依法提起公訴事案查各報載廣東財政司長廖仲愷二十日覆鍾鼎基函内有敝司前奉都督指令飭還中國同盟會南方支部統籌部辛亥兩役捐借欵項總計一百四十餘萬元業經先撥五十萬元等語查該欵旣聲明由同盟會統籌部捐借何得擅向廣東庫欵撥還旣無證據可稽亦未將細目開列乃統稱一百四十餘萬元而財政司長廖仲愷不遵中央公布官吏服務令據法拒絶竟先撥五十萬元連日與論譁譟即該辛亥兩役同事馮扶漢雷如川等亦紛紛登報詰駁似此行爲顯係前廣東都督胡漢民財政司長廖仲愷顯有因公務圖利自已或第三人背其職務損害公署財産情事非取决於法律何以儆官邪而平衆怒爲此據情告發請援照暫行新刑律第三百八十六條詐欺取財罪提起公訴俾得依法判决以息人民公憤而保司法尊嚴實爲公便再查財政司擅撥庫欵賠償華興公司四萬元及支撥杜之杕等游學學歷費七萬餘元事同一律請一併偵查公訴謹呈 
[粤人盼望陳炯明接事之迫切]  
　　議會方面粤省議會議員因胡漢民擅撥各欵迭受各界電催開臨時會急欲從速召集但以粤民政長無人接任不能召集開會當經電京參衆兩院籌商開會變通辦法惟現在尚未接有電覆連日復由正副議長入見陳新督催其接事迄無效果昨各議員因此愈形焦急特發出傳單定三十日再開談話會磋商一切是日討論之結果舉出謝已原羅曉峰陳鴻銓王家浩陳世恩林正煊曾國琮盧煌張星槎黄桂榮十人同至陳督處請其速從接事免誤粤局至中央未曾答覆各條件俟本曾開特别會時協力進行各該議員隨卽面晤陳督陳督謂前所主張之三項辦法昨日接到梁士詒君電覆知總統亦表同情但其中尚微有磋商之處大約一二日内方能正式答應至二千萬之借欵尤關係我粤生死問題必可逹到目的當將來電檢出閱看各議員卽力請陳督先行接任以繫人心陳督謂中央對於我之主張已有允意俟日間接到正式覆電卽行接事云（附梁士詒電）迭准來電堅請中央撥給鉅欵救濟粤幣一節均經士詒據情入告中央對於此事煞費躊躇經於念七日提交國務院會議院意頗表同情擬將此欵交由造幣廠改鑄大元而將北京中國銀行之紙幣以換回廣東紙幣發行巿面得隨時兌換大洋其發行鼓鑄事項均集權於中央直接管轄藉收統一財政之實效一俟日問議决卽請總統核准施行桑梓關情望公若歲尚祈尅日蒞任以副倚畀而慰羣情 
商界方面粤商維持公安會電北京袁大總統國務院參衆兩院鑒粤督久未接任人心惶恐紙幣更復低折乞由中央担任維持財政速設銀行來粤發新換舊以淸幣底信仰旣充人心樂用徐圖整頓開源節流庫帑無難立裕并促陳督尅日履任頃接陳民政長電未遽接任請敦促勉爲其難共維大局粤商維持公安會叩總商會電袁大總統國務院鑒陳都督遲未接任粤東無主險象環生羣情疑懼紙幣價落金融恐慌乞速電陳督先行接印視事并設法維持以安衆心而維巿面迫切待命無任翹企廣州商務總會總協理葉舜琴陳鑑持等叩感印各行商電（一）北京袁大總統國務院參衆兩院鑒陳督久未接任民政長到任無期粤省不可一日無主况復紙幣價落人心恐慌懇請大總統速設法維持以保治安粤省幸甚大局幸甚粤省銀業行叩（二）北京大總統參衆兩院鑒閱報載陳民政長行期未定加以陳督久未接事人心疑慮乞速令陳民政長尅日回粤履新并速令陳督卽行接事以維大局廣東疋頭行叩（三）北京大總統國務院參衆兩院鑒陳督接任無期羣情疑懼紙幣又復低折非速由中央担任維持財政速設分銀行來粤發新換舊以淸幣底無以昭信仰而定人心乞速定議執行並催陳督陳民政長尅日履新以維大局廣東花生芝蔴三江行宏遠堂麥曉屏朱譌顔朱輝墀扶苃夫葉仲瑚陳澤之黄秋璇劉益如鍾學周郭文典張耀垣等叩 
地方通信 
[蘇州]  
　　蔡處長回蘇司法籌備處蔡清臣處長由都南下先至寗垣謁見都督然後返蘇已於陽曆七月三號到處視事聞處長此次進京本徇司法界之請欲將各縣地方廳一律回復無如與部中政策格不能入且又有程都督長電痛論江蘇司法黑暗請廢檢察廳以節經費是以蔡處長之目的竟難逹到云 
查察匪類之周密第二師章師長因他省時有破獲匪黨情事誠恐該匪黨溷跡蘇地特飭憲兵營長張昌熙傳集道前街善長巷司前街一帶各客棧旅館主人至司令部面諭從七月分起每月津貼每棧洋二元倘有形跡可疑之人到棧住宿務必細察情形如類似匪人者立卽報告司令部聽候查辦倘敢隠庇察 
 
 

Page 7

 
 
　　究一面令憲兵營逐日派隊至晚七句鐘卽至各棧查察並　皖問會同巡警徹夜校巡街巿甚爲嚴密 
石人俊被控警察廳以民婦姚章氏窩賭窩贓拘廳取押旋經内河輪船局戴生昌等赴警廳聲訴姚章氏並無犯法實據請准予保釋經石廳長指令云細繹案情姚章氏確係窩贓無疑應候復訊核辦所請保釋之處碍難遽准云云迨隔七八日後警廳始蔣姚章氏交保釋放一面又將全案卷宗移送吳縣地方檢察廳核辦姚章氏釋出後卽延陳則民律師赴地方檢察廳初級檢察廳先後呈訴以警廳長石人俊濫行拘禁請援刑律一百四十六條起訴云 
[松江]  
　　嚴訊楓涇竊盜楓涇鄉高文舟被刧一案高妻被蠟炬焚灼兩乳受傷甚重松軍沈統領立飭二營沈營長嚴密搜緝嗣獲姚阿多一名供認朱瑞波係盜首其黨凶悍者爲老懷九伯騏即潘得勝祝六觀阿大連生長壽陸新堂事後均匿上海遂設法先將老懷九伯騏捕獲並購吳炳文爲眼線赴滬偵朱詎吳得朱賄洋三十元縱之他遁由沈營長親赴嘉善盜窟中搜獲朱子阿三跟蹤往滬指明馬立師路某號得將朱盜擒獲解松由何幇統沈營長預審一過盜匪朱瑞波老懷九伯騏吳炳文陳春山陸新堂姚阿多等七名均直認不諱現擬將情罪較重之三名歸軍事裁判詳請都督指令卽日鎗斃以昭炯戒餘亦擬分别科罪 
截獲澱山湖水盜靑浦西鄉澱山湖一帶尤多水盜前行駛問莊朱家角之航船主陳寶泉在東灘被刧經葆安二營沈管帶水巡張隊長更裝僱坐民船潛往跟緝道經吳江縣黿塘地方突與盜遇該盜公然開鎗抗拒急向迎擊一盜中彈倒仆水中餘黨驚面狂竄隨獲盜船一隻九響快槍前膛鎗各一支刀二柄及贜物並盜吳靑田朱南車陳雪生王阿六逕解來松據供在吳江震澤泖河白蜆河疊次行刦鎗斃者名下流阿四係去年搶刧絲商之首盜云 
[鎭江]  
　　小輪公司競爭鎭埠小輪公司向有招商大東戴生昌三公司自永和聯合歸併後遂改爲四公司天泰現開揚鎭短班減價至客艙每客四十文烟篷二十文頗與四公司爲難而源大現又將風神廟地租定不日建築碼頭移居該處生涯即見實行將來可成爲六公司云 
警署紛觸衆怒鎭郡城内第八警察分署劉集賢署員接事以來風潮迭起最奇者日前出有語無倫次之通告致觸動該區公民衆怒昨有何君遜齋周君受天楊君嶺六楊君殿八柳君立之錢君紹庭童君德溥等羣赴警察廳質問廳長咸謂劉署員自接任後該區警巡内外交閧治内尚且不能何能保安地方要求廳長另委賢能龔廳長當已允如所請矣 
[杭州]  
　　破獲大股暗殺黨再誌前日上午憲兵隊同時破獲暗殺黨機關多處獲男匪六名女匪兩名及槍械毒藥等件卽日旁晚組織軍法會審各情業誌前報兹聞該黨人潛匿省會秘密籌備迄已兩月有餘都督府早有所聞因時機未熟牽涉太多未卽指緝詎若輩愍不畏死進行愈激當經憲兵司令官面商都督嚴密逮捕計浙東仕學寄宿舍得陞堂客棧三元坊杭縣公館三聖橋嚴姓儲藏室等四五處同時圍捕到案軍法會審處初三日晨已將全案内容面呈都督判决爲首之徐仰山劉子元葛廷根孫馭風邵傑三等五名處以死刑即於是夜十二時執行鎗斃查邵傑三係現役軍官充第十二旅差遣官聞其搜出子彈均用毒藥製過一着人身無論何處卽立時殞命搜出毒藥混入茶酒菜點皆無變色變味之慮其三聖橋嚴廷霖家房屋係徐仰山託人租賃潛藏槍彈其中昨日下午經憲兵司令官王君知照警察廳一律查封充公 
[安慶]  
　　柏都督預備交代皖省柏都督近以新任民政長孫多森巳由津浦鐵路專車到寗大約日内卽可到皖履任當派員前往迎迓一面飭令各科長將署内一切卷宗檢點齊全以便移交 
改進黨挾嫌誣告穎上同盟改進黨支部以穎屬三里灣釐卡經理吳葆桐前允助該黨及貧民女子學校經費的欵現在延不淸繳遂將該經理平日劣跡臚陳請民政長取消改委妥員接辦柏民政長以該黨所稱吳葆桐旣已允撥的欵復圖抺煞一節候令行該經理查明清繳至所呈劣跡并未指明實據碍難取消業已批指斥矣 
雜評二 
　　中央之威信中央之威信不著强有力之政府不生内無以致共和之幸福外無以稱雄於列强競爭之潮流而宣揚其國威顧自北京臨時政府成立以來南方各都督除一二睠懷大局者外幾若人人皆存一政由寗氏之心中央之威信不免稍稍替矣 
此數月中政府忽一變其態度自李烈鈞下令解職後而粤有胡陳之瓜代皖有柏孫之更調而川督胡景伊亦且繼尹昌衡所而眞除矣 
今者贛事大定而粤督尚未蒞新皖新督雖有蒞任確期而尹前督率師返蜀駐節都督府且有逼胡退位之說我不知此蜀江風潮中政府又將何以處之 
記者曰吾且於以覘中央之威信（萍） 
民黨之辣手武漢之破壞黨與之表同情者詡之曰民黨其實襄河下游之决水閱馬廠井之抛置毒藥武昌城内外之放火燒燬民房此種殘忍手叚施之異族尚爲人道主義所不容何况自號爲革新政治之民黨而施之於本國人乎嗚呼民黨吾民無噍類矣（我） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[檢察廳果願放棄主權耶]  
　　公共公廨定章凡水巡捕房拘獲人犯一經解堂訊實概送前清上海縣署收押光復後並未改章詎昨由水巡捕房解行竊德國兵艦上鈔票皮鞋之竊賊朱福堂到廨當經王襄讞會同德領裴君研訊屬實判送地方檢察廳禁錮兩月判畢卽據水包探禀稱前次解送竊犯至該廳請爲收押當由該廳中人聲稱此次准予收管以後如再送來定不收納今恐退回應請鑒核西官聞之以該廳旣不收納擬卽改押捕房華官則以此項定章巳歷久奉行未便自棄主權諭將朱暫行帶回捕房候函致該廳長查明仍照向章辦理 
[再誌續訊宋案之手續]  
　　地方檢察廳長蔡季平君以前次公判宋案時因原被律師不服審判廳長口頭决定提起抗告致未開審開現在高等審判總廳已將各抗告狀駁回飭令繼續進行業經同級審判廳定期本月十六日續開公判惟原告指控告四人均有連帶關係今洪述祖避匿靑島迄未引渡趙秉鈞程經世屢次催傳亦未來滬現距開審之期爲日無幾未便再任延宕現除電催司法部轉請外交部照會駐京德使電飭膠督速將洪述祖解滬外昨又電致北京地方檢察總廳催傳趙程尅日來滬以便併案開審 
[北軍來滬之風說]  
　　北京政府以此次武昌變故實導源於滬地自武漢機關破獲後各匪黨卽紛紛東下以滬地爲逋逃藪惟查江南製造局近在咫尺且久爲暴徒所埀涎亟應防護以免不測聞巳决定抽調現駐馬廠之第四師陸軍開拔來滬並聞該師長奉令後已將步隊三營於初三晚先行開往塘沽由招商局新昌輪船預在彼處守候裝載南來其餘各營隨後出發惟是否確實未敢臆測姑誌所聞以觀其後 
[關於棧貨改章之函牘]  
　　駐滬各帮客商以江海關所定專棧新章有碍商業迭次電陳北京國務院曁總稅務處請予維持並公舉商會總協理面商施監督請將細貨各色開示以便研究在案兹將施君迭次覆總商會函錄下其一敬復者昨展惠函具悉一是查此事前承貴總協理蒞署商議詢及所謂細貨原由意欲關中先將細貨各色開示以便研究敝處曾以由關開示衆商必有異詞如其允受調停儘可由衆商公開粗細各色送關核辦祇以諄囑再三未便拂意嘗卽開具理由派員送請墨前稅務司核定未能照辦兹准前因現又商請安稅務司核辦俟復再行奉聞其二敬啓者棧貨改章一事昨展惠函囑將指定之細貨開送公同討論等因當即商請稅務司核辦並先泐復台端兹接安稅務司復函細貨種類每多若欲按照花名逐一匪單不勝其煩碍難照辦惟將來各帮商家如有於前墨稅務司任内單列粗貨之外尚有賤價笨重粗貨不便起入專棧者仍應准其通融來關聲明情形以憑核辦復請核轉前來用特奉布卽祈轉告各帮商業代表知悉爲荷 
其三前以關章事奉布一函想已邀覽頃奉稅務處電復貴商會號電所陳關棧事一件囑爲轉逹尊處兹特照錄送請察閱電内仍殷殷以維持商務兼顧國課爲言應如何商勸轉圜俾得早日解决之處全賴貴商會之設法斡旋曷勝盼切之至專布卽頌均綏計抄北京來電施監督轉總商曾鑒號電悉專棧新章係因舊章巳稅與未稅之貨混淆一處弊竇叢生無從究詰故有整頓辦法迨各帮以爲不便卽經施監督與稅務司商准格外通融分别貴貨賤貨並可略展期限已屬體恤周至乃各帮再三瀆請必欲取銷新章所陳不便者五端均屬一偏之見兹逐條駁復一起貨入棧完稅地移不過一次何謂三易其地二展限有十玉日之久有何倉猝昏夜陰雨均可從權通融何至散失三第與保險公司說明無碍轉旋如果不便何洋商並無異言四笨重貨物已允照舊何用巨費五貨物分起移運較前更易爲辨識苟有短缺儘可照例索賠有何吃虧方今財政困難專恃關稅爲外債賠欵之用稅司力圖改良冀增進步如若有興革卽羣起反對阻碍進行成何事體總之新章如果不便商情本處决不意存袒護惟並非實有不便斷難朝令夕更貴商會固應維持商務亦宜顧全國課尚望切實開導令其遵照新章辦理以維大局是所至盼 
[一刀兩鎗之毒手]  
　　住居二馬路樂也里之紅帮木匠陸阿根（即生瘡阿根）前晚十時在廣西路寶和里姘婦殷氏家内突來身穿香雲紗衫褲頭戴草帽鑲有金牙之某甲與乙丙二人喚陸出外陸甫出門甲卽用刀迎面猛戳一下流血不止繼復用手鎗連擊兩下而逸陸受傷倒地由捕查見回禀捕房飭令車送醫院不及醫治中途氣絶遂將尸身舁入虹口斐倫路驗尸所昨報公廨王襄讞會同德領裴君蒞所驗明卽飭屍父陸永亭棺殮並以殷氏與此案有關諭令交保候示一面赶緝正兇究辦 
[撞倒小孩之禍端]  
　　新閘咸德里六十八號住户趙王氏前日挈孩在里口閑觀突被鄰人陸樹堂將孩撞倒孩卽啼哭王氏手拍陸肩陸卽還擊用力太猛致氏受傷倒地回家身死嗣經尸子趙德金報知捕房將尸車送驗尸所經公廨中西官騐明因傷斃命惟相騐時因尸子未到諭飭地保棺殮並諭包探拘陸到案訊究 
[巡丁並無傷痕]  
　　浦東陸家嘴地方有富潤公司經租賬房係巳故甬商嚴小舫之産雇用徐梅生等多人爲巡丁周蓉棠爲巡長專在經租賬房一帶巡查前日午後六時有瑞記洋行小工陸根發放工出外在該處拾獲洋鉛水落頭一個當爲徐梅生巡見喝阻不服互相衝突旁有巡丁陳元洪杜鴻木等卽將陸扭入賬房禁閉空屋毆打陸之友人虞和尚秦阿榮李阿福李阿三等聞警往視勸令開釋徐等不允嗣以虞等不服糾衆動蠻徐等卽將大門緊閉派人拒敵一時人聲大譁各有損傷後由該處崗巡到來將陸等五人一併拘解警署昨送第三初級廳訊辦周巡長亦帶同徐陳杜三巡丁到案禀請驗傷並呈出兇器木棍一根鐵棒兩根檢察官以兩造均有傷痕一併解送地方檢察廳訊究先據周巡長投訴前情請爲究辦訊之陸等供稱小民等巳被私刑毆打受傷且昨到警察署時徐等並未說明受傷直至今日解送第三初級廳徐等三人卽裝傷朦禀並呈出僞兇器等物查徐等各巡丁平日仗主人之勢在鄉横行受其害者不知凡幾請求澈究問官騐得徐陳杜三巡丁週身並無傷痕顯見所訴不實判交周蓉棠帶去陸根發等略有微傷亦無大碍判分别交保候調查實情再行核辦兇器暫存 
[取締認稅之反動]  
　　本邑貨物稅總公所所長孫泰圻君前奉省令頒發認稅細則曁請願書認稅表式飭卽轉知各認商限期塡送等因曾經通知各業遵照辦理在案迄巳多日遵式塡送者僅有二十餘業其餘均未塡送近又續奉省長訓令限文到十日内趕緊查明從前核准認稅各案取具書表呈候核奪如再逾限卽按照認稅細則第十四條辦理一律取銷改歸散收至曾送書表未經核定之各項認稅自應照章按貨散收現在是否均巳　辦應卽一併依限呈復勿得遲延等因孫君遵卽查照前次命令致函南商會請將此項認稅辦法轉知各業認商趕將請願書表式照章塡送以便由所依限呈復勿再遲悮惟自商董分知後各認商大都反對已於昨日午後在會開商業維持會邀集各業領袖共壽對付方法其結果如何探明續錄 
[海軍警衛隊仍駐上海]  
　　海軍部劉總長以上海高昌廟爲軍根據地擬將舊時海軍警衛隊仍　駐上海歸海軍總司令節制以資保護業巳呈奉總統批准於三號出發來滬 
[調派軍艦游巡長江]  
　　海軍部劉總長前日電致駐滬海軍司令部飭速調派兵艦二艘至長江上下游嚴查匪類李總司令遵卽電調建威砲艦海籌巡洋艦二號開往長江在漢口下游一帶往來游巡以保治安 
[杜家行添駐防兵]  
　　浦東杜家行一帶鄉民近以所駐兵士過於單薄函請陸軍第三旅李旅長添派兵士一排駛往防護業由李旅長允准巳飭二團第一營營長師蘭亭添兵一排調往防守矣 
[國民國防預備軍籌備處紀事]  
　　國民國防預備軍籌備處調查滿蒙已畢日昨在交通機關會 
將調查成績報告中央政府公舉吳錫卿程樂山蕭弼丞代表北上又决議與布衣會戌邊决死團屬官征庫將校團合併改組國防會所擬簡章已取得各方面之同意又周復生因事去滬不能任評議部長之職公推江步墀繼之總理吳錫卿巳於昨晚乘新康船先行北上程蕭兩君亦竢調查印刷出版卽行携帶前往所有暫時總理職務由主任幹事程樂山暫行代理云 
[李英石臨别贈言]  
　　混成第三旅李旅長訓令各團營云照得保衛全憑乎軍隊駕馭端賴夫將材春蒐有經軍容整肅秋毫無犯號令森嚴軍隊與地方之關係至爲密切本旅長忝握兵符瞬屆二載上海一隅華洋雜處良莠不齊光復至今屢生險象然能旋起旋滅地方不至蹂躪者皆諸將校督率有方措置得宜之力也本旅長才疎學淺時以綆短汲深爲慮深賴諸將校同舟共濟相與有成竭蹶從公心力交瘁刻下江蘇軍隊編定三師本管步炮各團營應歸第二師接管業經奉飭知照在案本旅長定卽實行交卸以符定制惟軍隊雖已改編而防務仍應注重所有出防各軍隊仍以保護地方爲前提照常駐紥切勿群相疑慮稍涉張皇須知國家養兵所以衛民服一日勤務即保一日治安該軍官等務各嚴守軍規深明大義謀將來之進步全旣往之令名本旅長誼切同胞所願與諸將校剴切申明者也贈言誌念長母相忘此令 
又致各巿鄉公所函云憶自光復以來忝握兵符倐逾一載自愧才疎學淺建樹毫無而保衛地方無日不耿耿於心引爲己責所幸出防各隊軍民相安私衷差堪自慰本管各軍隊現奉蘇督訓令歸第二師接管謨改任江蘇水上警察第二廳交代雖已有期而梓鄉忍言恝置所有原駐各防隊業與章師長接洽仍懇以保護地方爲前提照舊駐紮替人有托整頓防務定能較勝於前至水警範圍於各地水面仍可聯絡幸母以責任更調致起驚疑益滋咎戾是則私心所切望耳用布區區尚幸洞鑒 
[申斥客棧茶房之刁狡]  
　　滬南下六舖新泰客棧茶房王阿福代客私運烟土五百包藏入洋油箱内被警察破拘送地方檢察廳訊實交保起訴同級審判廳判决在案兹王投廳具禀請准代表到堂昨經地方審判刑庭批斥云閱狀大詫前爾於未開預審之先卽投訴檢察指明販運烟土係客人王桂卿所爲賬房楊伯亭亦從中帮助臨審時又供述前情無異因此本廳憫爾蠢愚從寛交保限於四日内將王桂卿交出證明實在以爲爾卸肩地步不料爾於釋放之後旣不遵限將王桂卿交案又不遵傳到案對質反提出種種謊詞造成種種僞證一再來廳嘗試實屬目無法紀藐玩已極殊堪痛恨刻已定期復傳仰該被告人無論如何均須遵限到案訊明以憑核辦如敢再事抗違定卽按律拘傳盡法懲治勿謂言之不預也所請委任王阿金到庭代表之處應母庸議委任狀擲還 
[王滌生不受資遣]  
　　晉人王滌生寄居廣東路三江旅館内曾書感時憤言（按王所書之憤言係鈔康有爲文見第四期不忍雜誌）吞烟國盡經棧主察悉報請捕房將王解送公共公堂訊明判送山西會館妥爲安揷在案兹經該會館詢得王父雖籍隸太原王則生長常州是以拒不收納昨復由捕將王解廨請示中西官會商之下諭候代購車票派捕送上火車回常王聞諭禀稱我雖貧苦不願取堂上車資請予釋放以便自行回去堂上准之 
[司法部之通令]  
上海地方審檢兩廳昨接司法部第二百五十號訓令内開六月十九日據直隸高等檢察廳呈稱縣判不依法作成及宣示者爲數甚多及提起上訴在五月二十三日政府公報公布第一百八十二號訓令之先是否概以未經判决之案論一律駁回重行審判等情又據黑龍江高等審判廳呈語意同前查五月二十三日政府公報公布第一百八十一號訓令内各該縣應依法作成判詞宣示等語對於訓令後之判詞言之可知下文各該廳應先調查原判送還原案等語亦指訓令後之原判原案而言所有訓令前之原判原案自不在此例除分别指令外合行令仰該廳長等遵照此令 
[演講銧原質之特點]  
　　寰球中國學生會於前晚八時請王兼善君演說銧原質之特點及其與後科學進步上之　係先由楊心一君介紹遂請王君演說略謂物質上之原理中國之研究尚少銧原質一物係波蘭柯兒女士由瀝靑鑛中尋出此物之利用有四端一能在暗中放光永不消滅西人有以此質鑲嵌時表在黑暗處能見其針之所指爲何點何分二自能發熱柯女士查得其熱度較尋常增二度餘將來如設法利用其熱力可以代煤薪之用且能力大於煤薪萬餘倍汽機功用由此别開生面三凡天氣乾燥之時陰陽二電往往不能通過若以銧原質置之中間卽能流通無阻四無論何物皆可透光雖間數重亦無妨礙并可隔物攝影極爲淸楚有此四端可知與科學進步上有極大之關係更奇者其體發光熱而永不減輕重量有人考得此質包含無數小原子互相牽動發散於外若天之包函星斗運行不息又如以杯貯水久之漸漸化氣而減少其水又有人以鉛金相疊日久將鉛化分得有極微之金質可知金亦自發散惟發散之氣甚微故不覺其體質減輕也從來原質無可再分之理化學家謂約有七十餘種原質萬物皆由斯而成近始考得此銧原質乃能化而爲二有人以銧及水相問裝入灣曲之玻管内用機關啓閉抽其空氣使水滴入銧質忽而發散以分光鏡觀之見其發現銧光詎知數日後復觀之竟化爲氦光查氦光惟日中有之地球從無此質今於銧質化分得之不亦奇乎由此以知原質亦可再分將來化成爲二種原質爲萬物之母可預卜也此二種原質曾有人論及謂一種爲能力一種爲物質無論如何此二種終不能消滅又言銧之爲用甚大且可爲人治病曾聞有一格致家身佩銧質往他處演說數日後見身上皮肉變爲紅色並覺微痛後乃以銧質爲人治皮膚之疾如瘡毒之類其效立見因銧質性能透入皮膜以殺微生蟲故能治疾云云說畢由楊心一君道謝而散 
[民立中學校第九次畢業]  
　　七月四號上海民立中學校舉行第九次畢業式首由校長蘇頴傑君報告次由來賓李佳白君校董李平書君演說隨請縣視學李頌唐君行給憑禮末由總理蘇筠尚君致訓詞此次得畢業文憑者十三人李光燾范瀚增顧明曾宏逵解彭壽曾宏道沈祖鎬周文爕費之鶴方善堃錢德驥 
孫祖浩嚴炳泉 
[南洋路礦學校暑假畢業]  
　　昨日爲北四川路南洋路礦學暑假之期并舉行第一屆畢業禮男女來賓到者極盛下午三時開會首由主席上海通商交涉使陳貽範君演說次校長林兆禧君報告一年來獨力創辦情形及此後進行方針繼請美國總領事維而德君東三省籌邊使章太炎君演說均以路礦爲實業之基礎欲興實業先興路礦又復旦公學校長李登輝君演說學生智育之必要尤宜注重於德育場上掌聲如雷又波斯花園晋華女士唱歌校生王宗岳英文演說畢業生金煥章江逹二人演說各自言其求學之目的末由主席陳貽範君給憑給獎計甲等十四人乙等七人丙等九人散會後款來賓以茶點已鐘鳴六下矣畢業名單錄後 
甲等十四名 
余石帆江蘇無錫　戎昌騋浙江慈谿　范崇本江蘇崇明 
朱文燿江蘇靖江　朱家　江蘇吳興　吳福和江蘇宜興 
楊建基福建侯官　沈培玉江蘇靑浦　黄國祺江蘇無錫 
吳宗海江蘇宜興　李咸熙安徽鳳陽　張崇基江蘇崇明 
胡聖之浙江慈谿　莊雄江蘇武進 
[乙等八名]  
　　汪本謙安徽休寗　金煥章江蘇吳縣　羅照元江蘇丹徒 
倪家鎭浙江鎭海　殷懋仁江蘇常熟　郭鞬安徽滁縣 
鍾馥山江西德化　項瑛浙江杭縣 
[丙等八名]  
　　劉根林安徽林甯　殷懋德江蘇常熟　許景淵浙江杭縣 
王鳳山直隸宛平　江遠江蘇丹徒　吳書耕江蘇吳縣 
汪郅欽江蘇吳縣　劉光熙江蘇崇明 
[法公堂取締抗傳]  
　　法公堂向章所有舊案成由原告禀追或由公堂自行提訊均由中西官飭知捕房再由捕頭用小傳單飭採往傳書明限於某日到廨候訊詎邇來原被告奉傳之後每有原告到案被告則抗傳不到或被告投到原告反不到案者以致不能審訊現聞新任會審副領事德賚沛君以長此以往殊非愼重之道故特商之聶讞員自後如有飭傳不到者無論原告被告下次到堂時着先罰洋一元充公然後開審刻已實行矣 
[東亞實業團開幕誌]  
　　東亞實業團於陰曆六月初一日下午二時在法租界敏體尼蔭路二百九十一號本事務所舉行開幕禮到會團員約數十人首由主席劉君後我宣布宗旨并解釋進行方法繼由陳君耀卿演說力言組織實業要由根本上解决次由楊君華何君逹民吳君國泰蔡君文斗何君錫藩相繼演說謂創辦實業須同心協力勿相推諉一致進行後選舉職員担任義務公推楊英初藍護臣楊虎臣黄德書馬竹賢爲臨時董事再舉評議員陳耀卿楊英初兼理基監並籌一切進行方法迨至散會已鐘鳴五下矣 
[誌謝]  
　　神州女學校准七月六號下四時舉行伏假休業式昨承東邀觀禮書此誌謝 
[城内]  
　　地方檢察廳批○（吳石鈞呈批）狀悉查陳全榮拐賣蘇寶一節吳王氏旣經與聞該民亦焉有不知情之理現在陳全榮覊押所中吳王氏在逃未獲本廳兩次咨請寶山檢察廳協提陶洪元等歸案訊辦均以住址不明無從拘獲該民前經取保着卽訪查蘇寶下落據實呈報以憑核辦母得置身事外此批 
地方審判廳刑庭批○（戴元春請求速訊批）狀悉爾旣請求檢廳將爾女雲囝及爾姪女福妹收押追交捲逃各物兹尚未據呈交前來自應靜候本廳依次提訊母得妄事瀆呈致干未便 
（崔保權請求保釋批）狀悉爾子阿四犯罪嫌疑旣經證人在檢廳具結證明事巳無可遁飾自應靜候本廳依次核辦何得率請保釋所請不准 
定期開審○嘉定網船户戴元春控新閘捕房已革華捕崔阿四崔采和弟兄串拐伊女及姪女捲逃無蹤嗣經兩女自行投案奉諭將崔等連同二女押候訊辦在案兹悉此案已經地方檢察廳預審明確起訴審判廳定於本月九號開庭辯論昨蔡廳長已飭法警知照戴元春届期投案候審 
拐匪宜究○水巡捕房偵探昨在某輪船上查獲拐匪田阿根拐婦徐張氏同女徐順英並被拐女孩改名田阿香包桂寶又抄出鋪盖衣箱以及洋元等物一併解送工海北關旋奉稅務司諭飭備文將田阿根等悉解地方檢察廳當奉蔡廳長諭飭分别收押女孩阿香桂實發堂留養侯示 
[南巿]  
　　取締划船○巿政廳總董批總船目連錦堂禀云禀悉查划船渡客中流敲詐此等惡習迹同强暴實爲行旅之害自應嚴加取締所擬編造船册及於各船上刷印號碼取便稽查並不收費事屬可行侯卽移請水巡警長飭警隨時查察並出示通告可也此批 
科員請假○南京司法科員汪肇甲近因跌傷手臂未便辦事業已向淞滬警察廳長穆杼齋君請假五天回蘇醫治 
女巫宜懲○女巫周張氏昨日午後在小南門外佛閣街王陳氏所開之烟紙店内看香頭正在裝妖作鬼之時適被崗巡查見立卽拘拘香爐等物帶至第一分署訊問該氏語多狂悖署員命送司法科訊究 
[閘北]  
　　勒拆草房○閘北巿政廳衛生科前因查得川虹路烏鎭路各處江北客民所蓋之草屋大都汚穢與公衆衛生大有妨碍因特會同各區警署分署諭限遷移在案詎該客民等一再違限抗不遷移邇來烏鎭路一帶又迭遭回祿故四區張署長昨飭長警協同各圖地保挨户傳諭勒限拆除遷往鐵路之北以維公安而重衛生云 
不認調戲○四區第二分署昨送劉阿淸與日本人（第禮井正野）（崎佛心次郎）二人相毆一案至四區警署經張署長預訊劉供該日人等調戲伊妹致起衝突質之二日人供稱劉妹前在丸一三製帽公司做工因而相識實緣言語不通以致悮會判解送警廳司法科訊明核辦 
違犯烟禁○四區第三分署昨送烟犯陳希卿一名並土皮六十包至四區警署又由調查員在西街查獲煙犯陳效夫一名連同烟具解送四區經張署長分别預訊一併解送司法科押候移交地主檢察廳核辦 
裁縫失竊○西街章阿榮成衣店前晚失竊綢布衣服約值數十元報告四區警署張署長准飭探警勘查跴緝 
[公共租界]  
　　情節離奇○巳故邁婦沈陳氏在日會延代表律師投公共公廨控徐阿狗圖吞存欵洋一千元以及歷年利息前晚由廨傳訊因原告已故由代表律師偖原告之嗣子沈全發上堂証明請追並據被告之寡媳徐萬氏証明前項存欵係由原告存於故夫徐玉堦夫故後翁已承認質之徐則供不承認並延律師到堂辯護稱被告之媳私逃出外本擬腔究今旣到堂作證應請究辦復由原告之女沈金珠投稱伊母在日並未聞有此欵存於被告王襄讞以兩造人証供詞離奇原告所控證據又未充分且立摺之徐玉堦與原告均已故世無從質證判將案註銷被告開釋 
酌中定斷○黄藴瑜控王紀堂不理欠欵本利銀二千四百餘兩前晚經公廨王襄讞訊供之下以原告歷年所結之利浮於所欠之本未便照追酌中斷令被告償還本利銀一千七百二十八兩着交人銀並保限兩月遵繳 
但認作中○王紀堂控王儒敏不理抵單借欵本利銀二千一百餘兩前晚由廨傳案訊據被告供稱此欵係在公廨對門開設藥店之費桂華所借由我作中王襄讞判被告交原保着兩造各邀人證於下禮拜五再訊 
烟賭並犯○匪徒陳阿六在天潼路擺設三四僞賭攤誘人入局被包探譚鳳池拘獲昨解公堂請究詎有同黨王金寶私遞烟泡與陳爲捕查見一併拘案訊明判陳罰洋三元無洋改押三天王罰洋四元無洋改押四天以儆 
查究收贓○陳阿明專在租界内行竊銅招牌由探拘解公堂訊知銷贓與西門外某銅匠店内判押候補提收贓人再核在案昨經復訊屬實判陳押西牢八月仍飭補提收贓人解究 
復訊廳案○楊明全與蘇盛芳等在南京路日升樓茶館後面泰吉里六十九號門牌虚設同義興字號串騙茅慶惠金志山等各户貨欵蘇逃往天津楊巳由廨逮案昨晨復經公堂提訊各原告均投案求追並據房主聲稱楊等租期巳滿請飭將生財等物搬出以便將屋出租中西官會商之下判楊仍還押並諭各原告退去候查吊原贓於下禮拜六再行訊核 
旣罰又賠○古董掮客王東春前日在厦門路向興業公司用人索取貨價反被毆打控由捕房於昨日將薛拘解公廨訊明判被告罰洋五元充公再賠原告損失洋二元至錢債紏葛着王另行起訴 
撞壞汽車○捕房幫辦總巡麥高雲君控馬夫高茂祖駕車不愼在河南路撞壞汽車昨由捕房將高傳至公堂訊明判罰洋三元充公 
茶舘聚賭○吳金發陳阿在徐毛毛蔣阿福等十一人在西華德路一千三百十一號茶館内違章聚賭由捕查獲一併拘入捕房准各存洋保出昨經公堂傳訊判吳等到案四人各罰洋一元不到曾作伐○匠徐金生控妻唐氏私逃等情由廨判民押候確曾作伐○竹匠徐金生控妻唐氏私逃等情由廨判氏押候媒證到堂質證在案昨晨復訊據唐氏供稱與徐姘識並非正式婚娶旋據媒證周桂英等投訴爲媒屬實聶襄讞商之德領衛君以旣據媒證證明判唐氏交徐領回管束　 
負債不理○劉紹棠控王尚卿不理欠銀昨帅捕房將王傳至公堂請示判令交保侯訊 
鄰居干涉○住居吳淞路一千三百九十二號之周王氏昨因凌虐小孩被鄰居某西人報告捕房派探往查該陔實係該氏之親生子並無傷痕禀明捕頭請核 
誤認贜物○日商襄陽丸輪船上某日人因失竊表練一條昨見待者陳嘉華所佩表練頗似己物扭控捕房查係向某鐘表店 
 
 

Page 11

 
 
購來卽予省釋 
窮兇極惡○丁德順昨向新記浜路親戚董實初硬借行兇嗚捕拘入捕房由捕頭詢明從寛斥釋 
夥友行竊○海寗路二千五百四十七號毛士記熔銀爐主控夥陸永興竊銀潛逃讀爲查緝捕頭准之 
[法租界]  
　　收贓受罰○大昌公司王興泰龔子定顧福記花執金陸福生等同至公廨控稱被丁陸沈雨正兩人竊去黄包車十餘輛業巳由探拘獲供明售與陳阿根應阿揚朱金元薛阿根袁友懷五人求請追贜究辦訊據丁沈同供行竊後售與陳等洋已用盡是實陳等同供車已售出難以交出聶讞員判丁沈各押三月陳等共罰洋三百元以四十元充公六十元賠大昌公司尚餘二百元分賠王興泰等五户 
限期交洋○周雲卿投廨控稱張銀生前來交易白米至午節結帳共欠洋三十四元六角向收延約有往來經摺爲憑求請訊追張供因周送來之米每石少去四斤故將價洋扣住以抵缺數並非不還判交保限二星期交洋 
共罰兩元○陳邵氏家樓上日前起火幸由鄰人帮同救熄未成巨災捕房查知後飭探往傳兩次未到今始到廨據供房屋係自己之産未保火險實出無心求宥判失愼案罰洋一元抗傳不到亦罰一元以儆 
索欠衝突○戴阿榮向余阿林索取舊欠非但不還反被毆傷　捕拘解公廨請究余供約伊緩日歸還戴先行兇是以還毆我亦受有微傷求察判押五天以儆 
雜評三 
　　（我） 
檢察廳豈放棄主權者水巡捕房所獲之案犯向歸内地華官審理以河川非租界水上之事西官本無與聞之權若如檢察廳某員所云云是竟不知水上之主權矣豈該廳員未諳向例耶抑水探員傳言之誤耶 
光復以來外人對於租界上司法權限節節擴張惟此水上之主權尚不絶如縷保守之實難某廳員奈何出言不愼哉來稿 
[民國憲法論綱]  
　　（張葆彞）（三）（續） 
（乙）協贊條約之權條約雖與法律有同等效力而與普通法律不同普通法律屬於國内法條約屬於國際法故締結條約之權各國憲法中其主義有三（一）大權主義以締結條約爲君主大權之一議會不得容喙者日本行之（日本憲法第十三條天皇主宣戰議和及締結各種條約）（二）酌定主義原則屬於國王限於某種條約當得議會承諾者普魯士行之（普魯士憲法第四十八條國王得宣戰講和及與外國政府簽押各項條約但關於借債賦役條約須得兩院同意始有施行效力）（三）協贊主義無論各種條約皆當得議會承諾者法美諸國行之（法蘭西憲法第八條大統領有商訂及批准條約之權宜通知於兩院美利堅憲法第二條大統領有締結條約之權但要元老院之同意）三者之中自以協贊主義於吾國最爲適用臨時約法第三十五條臨時大總統得參議院之同意得締結條約同意者亦卽協贊之意也 
（丙）議决預算之權國家財政預算最爲重要而議院議案亦惟預算最爲繁雜近世各國憲法上之原則凡預算案之議决除瑞士一年交於上院一年交於下院外皆與下院以先議權此制度起源於英國現巳成爲世界通例吾國自應循多數之立法例將此制規定於憲法臨時約法第十九條規定參議院有議决預算决算之權因參議院爲一院制自無容分議决之先後而國會組織法第十四條第二項明定預算决算須先經衆議院之議决是已採用通例矣惟上院是否有修正權亦一疑問英吉利普魯士則不認上院有修正權法蘭西美利堅則認上院有修正權吾國宜採折衷主義與上院以同意權抑有何說蓋我國國會組織法採兩院同權主義若不與以同意權則與此主義有背而預算因修改不易成立則財政每起恐慌僅與以同意權則可免除此弊近世一般學者均謂維持財政獨立調劑兩院和平則舍此不爲功 
（丁）監督行政之權議會雖屬立法機關而於政府之行政亦有監督之能力非踰越權限以立法權而干涉行政權也蓋議會之職權在代表民意政府有違法之舉動必大拂乎民意議會欲盡其代表之責任不得不有監督之方法其方法之出於和平者爲質問出於激烈者爲彈劾質問則請其答復而已彈劾則有二種大統領有叛逆之行爲者則彈劾大統領（法蘭西公權組纎法第六條美利堅憲法第一條第三節）國務員有違法或受贜之行爲者則彈劾國務員（法蘭西憲法第十三條美利堅憲法第二條第四節）吾臨時約法第十九條亦有明文規定至於彈劾後之手續則爲裁判各國憲法中關於此點其主義有二（一）上院主義被彈劾之大統領及國務員由上院裁判之者美利堅法蘭西行之（美利堅憲法第一條法蘭西元老院組織法第九條）（一）法院主義被彈劾之君主及國務員由最高法院裁判之者普魯士比利士行之（普魯士憲法第九十五條比利士憲法第一百三十四條）吾國彈劾之權由兩院共同行使（國會組織法第十四條）旣與法美專由下院彈劾者不同則裁判之權自不可再與上院使起訴與受訴者集於一人而有不公之弊則應用下院主義固毫無可疑者也（未完） 
來函 
[任俠致駐蕪贛省採辦賑米諸君書]  
　　諸君足下吾邑不幸天災人禍相乘而來哀鴻徧野滿目慘傷且幸政商各界設法維持籌欵辦賑足徵人心未死仁愛仍存始聞諸君奔走蕪漢採辦米食方慶額手以謂吾民不致塡溝壑也詎料君等另有懷抱涉足邦江優遊勝地敷衍習慣頓現眉端新榖將次登場全批仍未到贛令涸　空盼西江任枯魚聯翩入肆始未預謀於先繼又遷延於後未審此米預儲倉庫耶抑速救片時耶豈知醉翁之意不在酒每石吞蝕二錢零則爲諸君目的物救災也濟民也乃弋時譽以獲巨利也以七八萬石賑米衡之君等腰纒數萬正可跨鶴揚州然吾知國人之無恒産所望者做官得差暮夜投金居中攫利故設法尖其頂長其足瘦小其腰肢以競爭於運動之場一生吃着妻子榮貴皆以此圖之嗚呼茫茫天壞巳無立足之區我父老伯叔昆弟何不幸至於此極墮十八層地獄之外尤被小鬼揶揄史閣部曰人心如此吾無望矣亡種之慘翹足可待人說君等之心黑如墨我說君等之心暗如漆何也墨黑而澀尚存本原之質漆暗而滑徒抱狡黠心腸吾無以名之祇可謂君等狗肺而狼心也老百姓之不奈爾何冥冥中恐遭天讉君其愼之倘君以吾爲誣言不妨法庭起訴果虚吾當碎骨以徇否則吾當剖爾心肝以待化驗 
[新埭金敬文等函]  
　　大主筆先生大鑒謹啓者新埭鎭靑陽匯地居洙涇之南平湖之北再南卽海塘故雖屬蘇浙交界實爲由滬至平經過之小道若嘉禾杭州等處皆由洙涇之北直逹而西故是處前淸設有釐卡因地非要道早已裁撤今歲春間嘉禾總局有來復設捐局之說鎭上公民聞之即請董事至禾說明靑陽滙地非要點平湖旣有捐局此處可以免設等語爲請局長亦已允許詎於本月中旬忽來張盛二人據云嘉禾派來設局並不張貼告示遽爾開捐有豆船一只捐去洋數十元内有造幣洋三元折作二元二角並無捐票盡入私囊一時過往各客與鄉人大動公忿咸謂無有捐票卽是假冒向之理論一味恐嚇對付伏想共和時代豈容此等蠧國病民之輩擾亂地方耶夙仰貴報主持公論伏乞登入來丞一門俾衆週知曁逹上聞爲禱肅此奉懇卽請撰安新埭鎭公民金敬文等同啓七月五號 
[尚賢堂通告四則]  
　　本堂園地修整淸潔前經堂董公决凡華人士女每逢星期下午均可至園隨意游憇惟不可有不規則之舉動及損傷花木本堂華品陳列所羅致本國各種工藝美術及古玩珍品除每日取入場劵費兩角外星期下午減收半費以誌歡迎 
本堂承美國太平洋水師提督之雅意許於每星期日下午四時至六時特令該軍艦上軍樂全隊來堂供應中外來賓概不取費本堂於下星期七月六日（陰曆六月初三）下午五時奏樂數闋以後由李佳白博士爲簡短之演說題爲（自由之理必不出眞道之範圍）各界光蒞同深欣幸 
[冀州劉姓注意]  
　　大主筆撰席謹啓者劉小三年十五歲直隸冀州人　在煙台爲袋子店學徒因不堪店主之凌虐逃至輪船上欲回天津不知誤開到上海輾轉到漕河涇爲第四區巡警解送本所請登入來函門中以便該親屬前來認領不勝幸禱並請著安上海地方警察事務所謹啓 
 
 

Page 12

 
 
   
 
 

Page 13

 
 
自由談 
游戲文章 
[滑稽廣告]  
　　感謝良書不忍雜誌謹啓者鄙人素抱愛國熱誠欲以一死成名而苦不能作絶命詞乃於日前忽得不忍雜誌第四册見其中有孤憤語之一段病者重矣殆矣云云正合鄙人絶命詞之用鄙人卽於小客棧内抄錄一通繼以悲嘆號泣作覓死狀棧主驚報捕房帶鄙人至公堂訊問鄙人自稱留學日本畢業生曾爲山東軍官讞員聞言改容敬重鄙人至於極點卽判資遣回籍事後且蒙報界贊美幾幾比之蔣方震鄙人何人一旦得享重名是皆借用不忍雜誌孤憤語之功也受惠深重心不能忘亟登告白以爲揄揚當世愛國志士欲充文豪幾偉人者不可不於不忍雜誌讀之爛熟也爲國自盡復活志士王滌生謹白 
共和雅舞臺 
全班男女合演拿手崑劇 
陽曆閏一月三十三號禮拜八夜戲 
伍廷芬賜福 
應　脹薛大姐問病 
盧當同請醫 
西寡婦痴夢 
唐少山潑水 
楊景彬寫狀 
張坦眼吟詩 
湯婆子脫靴 
陸徽瑞劉式誥辭朝 
吳翹楚唐少山前親 
張坦眼湯婆子後親 
黎元戎岑東林刀會 
程雨樓見都 
徐寶珍訪衆 
周子儆 
謝時黄復活周子覺趙鐵礪全本釵釧記一口咬死皇甫興 
夜戲特别包廂三文頭等正廳一文二等正廳半文 
價目手巾小帳不以分文　僕減半茶壺每把一文 
繪芳詩話 
　　（續） 
吟梅散人美人醉云回堪再進合歡杯阿母橋扶玉一堆西子牙床酣舞去太眞含笑入簾來桃腮昵我紅多漲柳眼迷人碧半開香國花枝籌當否累儼無力恕追陪堆韵寫醉字聲態俱出開韵亦濃麗楚狂美人夢云蝶影閒依唐院月花魂輕滉楚江烟美人影前半云色相衣裳幻花空居然全得美人風長從金屋燈前見會向瑤台月下逢美人病結句云鸚鵡不知人困甚朝朝簾外喚梳粧美人恨結句云流鶯恰似痴兒女不管傷心只管啼夢境恨態婉約自然啼粧兩韵能以闌筆出之尤見神情之活五雲軒主美人醉云秋波倦共燈光溜春氣濃薰黛影銷美人影云難畫嬋娟鏡裏身依俙疑幻又疑眞立當斜照花輸瘦行傍芳塘水寫神剌繡暗憐燈作伴折梅悄與月爲隣低頭指向郎君問可是珊珊兩玉人美人病云病到無名總爲痴懨　瘦損舊腰支避風窗下停鍼指盡日閨中懶畫眉嬌欲捧心翻有致愁能入骨定相思東風不管人憔悴明鏡紅顔減昔時風情旒　如見其人而立當斜照花輸瘦七字字字出神尤爲可喜紅蕚生美人夢云重衾寒戀夜如年尊藥朝酣正醉眠好處半爲啼鳥破痴來常倩侍兒园碧波秋水鴛鴦地紫陌春風胡蝶天十二巫峰行不到妬他一枕說遊仙美人嗔云半晌凝妝不語時玉顔寂寞淚痕滋睡酣錀帳嫌鷄早卷到珠簾駡燕遲燈下頻羞郎薄倖尊前小怒婢無知費將百種温存樣解得春風色轉頤狀夢入神寫嗔得法吳陵瘦鶴美人影云淺留香跡斜施地淡共花魂欲上簾曾向浣紗波裏現下句惜無强對美人恨云懷抱琵琶思故國聲疑湘瑟怨淸秋美人之影未許粗才摹擬簾韵細膩生香讀之魂銷梅花館主美人影云挑燈笑指濃留跡待月回頭暗露情鏡裏嬌容偏認我畫中玉貌總依卿美人病云黛鎖雙尖抛柳葉潮驚三月阻桃花寫影處有愛情桃花一聯病態病原隨筆迸露矣平川雪鴻美人夢云　遲睡態春無價脈情痕粉亦香豔質濃情好夢眞是無價藤陰館主美人病云慣怕輕風慣怯寒可憐無力倚闌干夢纒紅豆相思苦藥解黄梅厭味酸　麗平穏自是老於詩律者瑞蕙軒主美人醉詠楊太眞云舞罷自憐蓮步怯歌酣微洩荔枝香美人夢詠杜韋娘云好事却防梅婢誤私情總爲柳郎痴美人影詠公孫大娘云秋水雙眸添顧盼春風兩袖任飛翔美人嗔詠杜十娘云郎自十年赢薄倖妾拚一死了塵緣美人病詠林黛玉云月冷怕將花塚掃詩成痴向藥爐燒美人恨詠王昭君云聲敲環　秋風緊怨訴琵琶夜月賖不欲空賦美人必求有以實之亦能自開生面别樹一幟者矣（未完） 
劇談　 
[紀初四夜之新新舞臺] [  玄郎]  
　　是晚客串鬚生張漁村花旦陸紅冰張桂寶俱第一夜打砲而賣座平平風頭亦不甚足兹將三人之打炮戲紀之如下 
張漁村之空城計劇中於表情處尚見圓滿嗓音酷類前日所聘之白雲峯徽嫌有薄弱低暗之病頓挫處如（心中不定）之定字（十萬神兵）之兵字（放大了胆）之胆字稍患力歉轉折處如（散淡的人）之人字（下南陽）之陽字斷斷續續生硬支絀中氣亦弱二六一段行腔更見低弱精采殊少細聆該伶之聲調根底尚好以久不吊　之故一旦登場試用遂不能圓轉如意日後演唱純熟嗓音當有圓潤之望也 
張桂寶之遺翠花綺年玉貌嬌小玲瓏年齡雖糼而造詣已斐然可觀唱倣俱活潑潑地無絲毫牽强處觀其色藝後日必能於旦角上放一特别異彩佔優勝之位置與張品軒合演一對小兒女唧唧　　　綿　　恍如紅樓夢中人物屬目之餘足令　魂攝魂爲之敎師者宜善爲培檀而養成優美高尚之人格母使其沾染時下之惡習則日後新舊劇中亦一出色人材也 
陸紅冰之新安驛該伶年齡差長於桂寶出場先唱二簧後唱秦腔足見其多材多藝蹺工矮步亦好撩髮於地嫣然一笑幾欲傾城白口又如出谷雛鶯淸新婉轉洞房一段表情亦頗美滿該台得此兩個好雛旦子和必然得手又可多唱幾齣新戲而相得益彰當更生色不少也 
小說 
寫情小說 
[黄金祟（十）] [  天虛我生]  
　　適在其時箏兒己復來爲予隣予初未知之時予家塾師以學問自高不屑敎孺子故我諸兄讀於家而予與弱弟就讀於同里朝出暮歸皆魯姆爲導匆匆往返未嘗得於途中延佇俄頃一日罷讀歸迎面一藍輿從里中出驟見輿中人愕然而驚曰非箏姊耶繼而自笑曰否否箏兒安得長成至此俄又以己例彼則心知確爲箏兒無疑以告魯姆魯姆堅謂非是且甚不欲聞我之言箏兒予遂無言怏怏然歸惟心中系念至深度藍輿旣從此出必仍以歸路於此將於門首俟之冀可復見乃費半晌之逡巡得以潛避魯姆而出比至門首則見藍輿方過輿夫吆吆而呼入於對鄰予大喜曰非箏兒其誰予當往見繼思予日驟不復識箏兒箏兒又安識我哉十年以來更不知箏兒猶以我爲弟也兄者否耶必先有人爲我通欵曲然後見之庶無乖戾不則女兒心性喜怒不可知萬一唐突亦復决裂如小曇則無幸矣由是思之惟日同於門　以俟機緣於是每自塾中歸必延佇以待而目光則恒注於當日有箏聲之樓詎數日以來非但弗見其人抑亦不聞箏聲轉又自疑得　誤歟果誤者則我爲搗鬼思至此不禁啞然失笑 
方予笑時有賣餳者吹簫而過對隣　小兒閧然出左右隣亦有小兒五六輩趨而圍之比賣餳者去小兒中有得簫者躑躅而吹鳴其得意有數人奪之而如小烏之爭鳴俄初噪聲大起有哇然哭者哇　聲中　聞呀然之聲則箏樓　窓忽聞驟然湧　一畫中人予當時有非倚柱　　予必暈仆蓋欣喜逾景覺方寸　實有難容之勢耳然箏兒初弗見予但理樓卜小兒曰誰弄蘭兒　者速歸來樓下小兒乃如烏獸各奔其　一小兒過予前踣然而仆予掖之起此時遂引箏兒之眼光至於予背予若腦後受有感覺比廻面則予之視線適　箏兒之視線合而爲一似箏兒　不識我矣不言亦不笑俄若有人自後呼之則驚鴻之影瞥然遂滅予深悔胡弗呼之繼而又思呼之若弗應則我日慚恧無地矧彼已不復識我在勢亦必不漫應我也我由是遂不敢有呼之之心然自此伊始賣餳者日以時而過但聞簫聲則箏兒必啟窓下望當其下望時則必早有一我在我當箏兒未出則目注於樓窓之上比見箏兒則又自覺恧然不敢正視轉復移曰廻首以視其他然而其他之物實熟視而無睹比我偷眼再覷箏兒則箏兒又力避其眼光出我視線之外其心亦正如我初不知我兩人者果存何心若果不欲相見則又何必相向旣相向矣又何必相避吾今乃知天下人情之類此者亦正多矣彼大家小兒每赴盛筵見夫盈琖之果色香動人心實愛之而唯恐人之笑遂不敢以目光注及此果然而其目光又偏偏與果相值踧踖終席無以自安又凡少年之子弟從長者而過攝影之門見夫壁間懸影以美人爲多長者則憩　平視毫弗爲怪而此少年必先山水而後及於美人比及美人則又頳其面移其目不敢平視此無他是凡嗜愛之深者恒小能自禁垂涎惟恐人之見其垂涎也則又多方矜持以文飾其隠秘然而至情之人終不能直矯其情愈欲文飾則愈流露（二） 
文字因緣 
[滿江紅題瘦蝶夢羅浮館詞] [  僧餘淡明] 　 
蝶化莊周知否是莊周化蝶　　裏腰支瘦損不盈一捻惆悵人傳惆悵事伶俜身抱伶俜葉最關懷芳草落花時神冥涉清夢與帥維搂圖晝認滕王帖内羅浮山下翩　　　大筆如椽紛彩色梅花萬樹　香雪是仙人自合具仙才言淸切 
[寄懷唐寂紅女士] [  紅豆]  
　棒讀瑤章字字金迥環三復見情深淸風明月懷靑眼流水落花怨素琴夢裏追隨空握手客中唱和有同心芳姿未覩知何處令我思君盡日吟 
[題相雙璧女士小影即步元韻] [  繡琴女士]  
　　好將明月認前身花是容顔玉是神健筆一枝能　絮清才絶俗淨　塵 
荆顔未議　嫌　翰墨神交自不知說到兒家文字福須將女學好維持 
 
 

Page 14

 
 
   
 
