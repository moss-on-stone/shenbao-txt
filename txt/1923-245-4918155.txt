# 1923 - 245 - 4918155

 

Page 1

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 2

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 3

 
 
第一萬八千一百五十五號;中華民國十二年 西曆一千九百二十三年九月十一號
星期二 * *時論（本館特約） 
[國會職權] [  心史]  
　　國會最醜之語爲自稱行使職權職權之最大者惟立法與預算試問今之國會所立何法所定何年度之預算議員之言曰立法之責誠爲國會所獨負若預算則應由政府提出政府亦應先有支配全國出入之權而後可定預算案今之政府是否有權提案而况議員何從以預算之責加之夫議員若以此言卸責須先不由已破壤預算而後可明明有官制則官有員缺俸有常額設使政府不守官制不顧俸額濫徇私情應如何嚴重監督使之就範今之議員日夜奔走求官暗中分發到部取得差委不甚顯著者殆不可以數計其稱小兒求賞飯吃舍親求賜栽培靦顏無恥如出一轍此其人是否有監督政府之身分若取得大差大缺其始亦頗聞同院力攻謂議員不應兼任官吏旋復寂然大約其攻擊也出之嫉妬之私初無爲國惜財之意但能稍稍點綴自然彼此諒解以同院而兼同寅更加親密豈復有嫌眞爲國家愛惜者大約無其人即有之亦無從發此不入耳之言以爲嫉妬者取威助勢之資料又有本人初不求官而以田舍翁驟入勢利場向來無人過問之人忽有吮癰舐痔之官僚對之大獻其醜一日之威風亦覺有生所未逞恃其莫或非難輒手滑而不自禁一經開此方便之門後有求者反無謝絕之策家人寡婦一爲盜污終身淫行此柳州所以傳河間婦者也於是議决預算之職權變爲乞憐昏夜之職權主人倚議員爲代表以臨公僕之上而孰知代表已拜倒公僕脚下壤盡主人顏面害猶小以此輩之慾望萬一政府竟提出預算此輩豈不若喪考妣斷其後此衣食之根故破壤預算從破壤官制始今夫預算之爲用爲萬事之基址社會事業無不先問預算而後可施計劃其實創辦之事預算多不盡可恃惟國家之政治有數十百年之成局編定預算無不可以實行舍此不爲而惟叫囂隳突今日閙彈劾某員明日求賑濟某省明知秋風過馬耳但以空言見好於受害之人民試問除彈劾閣員尚可有效之外各省之舉錯所責望之政府是否爲權力所及至乞賑之卑賤無非沿君主成例望其開天地之恩率亦無從分虎口之餘以救殘喘之命議員則曰吾已言之政府矣後此之屯膏壅澤政府之事非我所知也若能催辦預算則即有凶災備豫不虞亦有專欵何勞諸公口惠吾謂國會之萬惡皆自求官發生有官可求則一切職權皆用之以濟其欲所謂立法之責任安有暇晷顧及之最可笑者少數議員尚感熱心法律至議决每星期中開一次法律專會其始成會一次以後永遠流會〔至衆議院非法提議延長任期則即以滿法定人數聞〕諸公養精蓄鋭以逞基擁閣倒閣之能擁閣者求官於現任之閣員倒閣者求官於繼任之閣員總之皆爲破壤預算而設故行使職權即是蔑棄職權國民不察往往以議員之爭執囂陵指爲罪惡屈計一年以來之國會所爭執者有甚於倒閣擁閣一事否即可知議員於求官外尚有他事否張紹曾之復職至今尚爲議員報恩之惟一大事鳴呼醜哉 
國内專電 
　　北京電十日預選會到四百三十六人决十二日開選舉會 
（十日下午八鐘） 
　　北京電今日午後四時在衆院議塲開預選會到四百三十六人吳景濓主文（十二）日開選舉會結果依吳説定文日在衆院舉行但未必成會 
）十日下午八鐘（ 
　　北京電吳景濓電津大選不難去高即有辦法謂高不忠於三爺 
）十日下午二鐘（ 
　　北京電十日出席者另送席費二百力疾者另送醫藥費二百十日夜甘石橋開票費評價會十日晨吳景濓云法定三個月開總統會無三個月定選出之規定津派請再修改院法四分三爲過半數吳言看形勢再定 
（十日下午八鐘） 
　　北京電各界對衆院自行延會决通電共棄并警告參院勿决但參院實數不足半數據云有六名今日可以由津拉來（十日下午鐘） 
　　北京電吳景濓派員赴津再催倒高高亦派員赴保洛道地吳持參戰借欵案攻高高持同成借欵案攻吳因之兩案内容大明（十日下午二鐘） 
　　北京電日前某敎士見馮詢對時局方針馮答不干政治守中立 
（十日下午二鐘） 
　　北京電津派四次請洛吳出問時局吳答湘事待籌不暇此顧（十日下午二鐘） 
　　北京電使團對附加關税一成半賑日災半儲災備不同意因卹鄰係慈善性質不能援北五省成例 
（十日下午二鐘） 
　　北京電洛陽政務處函各報社九月四日某報京電謂吳使致電保定勸曹入京組織政府時局沉悶已久忽發弦外之音淆惑觀聽惟吳使不徒未發此電且并無此主張請持正義鑒别事實（十日下午二鐘） 
　　北京電八月鹽餘除匯理不够二百萬支配須三百萬京漢路本息九月二十五應付三十五萬零七百鎊交通部請扣鹽餘財部請交部自籌辦法（十日下午二鐘） 
　　北京電京漢債券删（十五）日定中央公園抽籤税司談話金融公債月杪付息第五六次還本俟安格聯來華併案辦理（十日下午二鐘） 
　　北京電王承斌派范泰生到部守提鹽餘上直軍協欵（十日下午二鐘） 
　　北京電十日晨各政團到處拉人列席預選會同時有人拉缺席 
（十日下午二鐘） 
　　北京電京中各署災吏秋節前將爲大索薪運動（十日下午二鐘） 
　　北京電財部令李景銘查辦一切印花票押欵案（十日下午二鐘） 
　　北京電十日金融公債因無欵又不抽籖兑換劵因無欵還本落到四一各債票看跌（十日下午二鐘） 
　　北京電十日外交委員會宴加拉罕劉彥致歡迎詞談外蒙加答蘇俄地廣無得蒙必要（十日下午八鐘） 
　　北京電蘇俄再派依瓦諾夫等三名今日到京（十日下午八鐘） 
　　北京電施肇基急電美報論華内政益失望英義法日密商解决中國問題美宜贊成語（十日下午八鐘） 
　　北京電廣九路拉立士估計單請交部救濟十二萬六千元（十日下午二鐘） 
 
 

Page 4

 
 
第一萬八千一百五十五號;中華民國十二年 西曆一千九百二十三年九月十一號
星期二 * *　　北京電涪州日輪宜陽丸爲川軍刦掠船長被殺（十日下午二鐘） 
　　北京電義使繼法使抗議梅神甫殞命案（十日下午二鐘） 
　　北京電政府决派關衍麟出席十一月十五瑞士國際交通大會先命其參加巴黎國際聯運會（十日下午二鐘） 
　　天津電李根源八日由津搭某外輪取道大連赴滬（十日下午二鐘） 
　　天津電錢方軾青）九日（午來津與王曹接晤灰（十日）晨返京自言再維持二十日即另讓賢能（十日上午十二鐘） 
　　天津電僑津日人因横濱東京等處大震災於青）九日（午在神社祈禱母國平安（十日上午十二鐘） 
　　天津電饒孟任來津刺探消息正値議員聚議激烈派阻饒參加言論另置别室）十日上午十二鐘（ 
　　天津電張弧灰（十日）由津晋京 
（十日上午十二鐘） 
　　天津電預備會流會各方頗責吳吳言不開會是我之過開會不成又是我之過我眞該死遂宣言以後我對開會負責對大選成不成不負職（十日上午十二鐘） 
　　吉林電東省要人子弟留日多擬派張學良姜登選等赴日慰問（七日下午八鐘） 
　　吉林電張電中央陳中俄會議關於東省應注意者㈠劃界㈠領海權漁業權㈠俄虐華僑苛征重税㈠禁止俄黨匪擾邊東路併不得庇護㈠中俄沿邊通商㈠收回東路及地畝案㈠華人盧布損失㈠索償俄難民收容費㈠松黑航權㈠撤消綏芬滿洲里俄海關（七日下午八鐘） 
　　吉林電呼倫貝爾竄來俄黨千餘飭石得山旅速往驅逐（七日下午八鐘） 
　　濟南電田飭各軍秋凉大舉剿匪（十日下午三鐘） 
　　濟南電三四旅在曹五六旅在沂四十七旅在諸與一旅會剿蘇匪聞未盡得利（十日下午三鐘） 
　　濟南電督署息陳調元來沂會商剿匪（十日下午三鐘） 
　　濟南電熊有十五日返濟説 
（十日下午三鐘） 
　　漢口電外交委員會蒸（十日）電外部促提對日二次通牒交還旅大撤廢二十一條並通電全國一致力爭以竟全功）十日下午五鐘（ 
　　漢口電武昌對日各團體九日聯議决發宣言賬濟日災與日運動爲兩事並行不悖）十日下午五鐘（ 
　　漢口電趙在醴陵因乏械彈頗窘擬數日後援仍不至即繞道平江退岳又令賀耀祖唐生智兩部折退湘陰並派張志華由贛到漢赴洛乞援另訊趙已移駐株州朱耀華派軍在大托舖設防抵禦岳訊李亞平一營及第一旅騎兵營在岳州以上白水桃林設防與寗鄕瀏陽河省軍相距僅三十里（十日下午六鐘） 
　　漢口電蕭覆某湘人函湘鄂唇齒相依切盼和平弟亦向無偏袒决不從旁干涉（十日下午六鐘） 
　　漢口電日輪宜陽丸裝載楊軍軍火赴川在涪州被川軍轟擊死人四十餘名船主及大副均死駐宜日艦已赴涪援救（十日下午六鐘） 
　　長沙電省公團派代表七人赴衡迎譚入省（八日下午三鐘） 
　　長沙電譚在衡又令謝吳速攻衡山（八日下午三鐘） 
　　長沙電譚總司令郵寄告示有奉命回湘實行主義詎竟有少數軍人反對特派宋軍長先行入省趙政府自知不敵倉皇瓦解本總司令未到前槪由宋軍長負責（六日下午四鐘） 
　　長沙電魯詠庵師長日内將發表主張停戰電（六日下午四鐘） 
　　長沙電株州商會函省各機關謂趙確已往衡（六日下午四鐘） 
　　長沙電盛傳吳佩孚現改委汝勤爲援湘總司令並擬抽武漢房捐一月交王日來籌備甚忙（六日下午四鐘） 
　　長沙電連日省城解散無槍司令二十餘起軍民兩政處現改爲紳商維持會（六日下午四鐘） 
　　長沙電方代軍長昨發出㈠上大元帥電報告現情㈠電滬請宋回湘㈠電鄂蕭勿助趙㈠電勸汪鄒兩團長來歸連日籌捐助餉甚忙）六日下午四鐘（ 
　　長沙電方代軍長召各報記者談話内有譚總司令在湘南所發布未能登載之文電要求補登結果各報贊可（六日下午四鐘） 
　　香港電廖仲愷八日函滇軍師長廖行超云敎育機關職員欠薪半年有奇而粤徴收機關盡歸握師干者掌管再三籌思求於軍隊養給無礙之中謀學界一息命脈决於花筵捐附徴四毫惟貴師以有礙餉源欲行阻止但捨此更無可爲敎育費請兄令花捐局不得干涉省署批准之加捐（十日下午七鐘） 
　　香港電孫陽（七日）令中路各軍準備八日晨大舉反攻是晨楊廷培由博羅衝出與李易標部劇戰數時奪回城外高地李部退守飛鴉嶺至夜仍未停戰同時孫許在蘇村向上游白沙堆之黃任寰謝文炳等進攻自晨至午彼此均無出入是役各死傷數人楊希閔九日晨亦赴此路督師（十日下午七鐘） 
　　香港電程潛九日早乘車赴石龍轉蘇村晤孫（十日下午七鐘） 
　　香港電聞陳炯明現在博羅督師（十日下午七鐘） 
　　香港電日災救濟會九日成立舉伍朝樞會長徐紹楨廖仲愷副之 
（十日下午七鐘） 
　　香港電招商局新昌輪昨早由省開行赴滬駛至蓮花山附近有頭等搭客四十餘人持新式手槍驅禁船員於一隅將搭客船員財物掠搜一空向空放三槍即有賊船三艘來接應賊臨行並將貴重貨物移下賊船急掉而去此次約失贓數萬擄搭客九人該輪昨已抵港賊對西人機師認係陳軍（十日下午七鐘） 
特約路透電 
[中國時事記]  
　　十日北京電今日午後國會開會出席議員已足法定人數决議於星期四日開選舉總統豫備會 
　　十日北京電政府擬收附税以充日本振捐之説已證實此議已提交外交團所得之欵半濟日災民半濟旅日中國及他國災民 
　　十日北京電政府現竭力於秋節前籌欵一千萬元其中三百萬元乃充選舉費國會中人傳稱議員多人將由寗回京參與選舉總統 
　　八日宜昌電日船榮陽益陽開往重慶駛抵涪州時爲周西成之兵所攻擊榮陽船長大副中彈殞命並傷火夫數名重慶來船稱城門已閉戰事現正在進行中 
　　十日香港電星期六夜有携械之海盜約五十人喬裝搭客乘招商局新昌船由粤赴港於半途行刦船長等均爲驅入輪間計被刦去値洋二萬餘元之錢物買辦查票人及華人搭客九名被擄勒贖海盜未開一槍 
[日本地震大災九誌]  
　　九日神户電此間滿集地震區域之災民瑞士鐘錶經理吉特金氏述其在横濱遇災情形謂餘生者咸於烟塵中踏已倒之屋面而過覔其親屬而瓦礫中露首或肢體者舉目皆是旣而烈火四起其熱不可嚮邇羣趨海濱避之且紛紛投入海中有泅登小艇者有臥於海灘者有水淹及頸舉手覆其頭面以避熱氣者吉氏以覔妻不獲乃以衣覆面重由水出登岸覔之旋見柯摩氏立於倒屋前大呼乃稍行近近聞柯氏呼曰有能拯余妻者酬金萬元柯身四周所積灰土深幾及腰指一瓦礫中露出之婦人之首狂救不已但衆皆無能爲力轉瞬火燄自面包至而此可憐之婦竟在衆目之下焚斃火燄中猶聞其呼救之慘聲吉氏繼至公園覔婦不得幾瀕死地後登加后船卒與婦遇 
　　十日大阪電由東京抵大阪之路透特别訪員稱除内務省及大藏省外各行政省公署幾全未燬以下諸屋雖被震損且有不能居人者然皆存在外務省陸軍參謀省海軍省國會屋宇俄意比德大使署使署之被燬者爲中美法三國英使署僅燬日參贊室然已不能居入東京總車站及丸之内兩旁巨屋均巍然存在 
　　九日大阪電東京死傷最多之區爲軍衣庫與本所二處計死三萬餘人此説雖衆尚不信但可靠方面傳布巳非一次據今日抵大阪之某少年稱軍衣庫廣約十餘英畝四周繚以磚牆爲避禍之佳地星期六日初次地震後渠趨避該處至則見場内之人已盈千累萬午後東風扇烈熖而至場内之人衣髮多焦於是羣奔函面之空地紛亂之際踐踏而死者數千人渠爲旋風吹入場内一池水淉及腰乃伏其中以濕墊覆首一時數千人呼痛之聲及烈火摧物之聲傳入耳鼓慘不忍聞翌晨渠與其他二三十人爲軍隊救起舉目視場滿積半焦之屍身 
　　九日大阪電東京施行停止兑現令大阪等處之財政頗受影響故日本銀行大阪人行决議竭力輔助各私家銀行俾工商業得以活動此舉大有助於善後事業聞政府已撥振捐九百六十萬元現存金可用者共有五萬零三百萬元擬用至此數爲止如有必要尚有提用造幣廠重鑄餘利一萬二千萬元聞大藏大臣語客日本大約將向外國借債以辦善後事業 
　　十日墨爾邦電澳洲之澳斯特拉蒙號輪船現載食物六十噸赴日本内有大批麵粉可敷十四萬人兩個月之需又有可供十八萬人需要之肉食及可供三十五萬人需要之菓品皆足支持兩個月之久並有血清多種以防發生疫症 
　　九日巴黎電法總理普恩賫稱法國甚同情於日本法人聞其奇災即皆憶及戰時日本之友好的援助云 
[日絲商在美大失竊]  
　　十日紐約電日商鈴木公司之生絲在自已貨棧中被竊二百四十七包照目前市價値四十七萬美金此爲紐約警政史上向所未有之最大竊絲案賊於巡夫巡邏貨棧前面時　於鄰屋掘穿貨棧磚牆將生絲從容運上汽車而去 
[法總理對德演説]  
　　九日巴黎電法總理普恩賫在丹維爾演説謂德人在魯爾之抵　力現漸衰落雖德總理現所允之擔保不僅爲魯爾及　領境内之鐵路但口允之物究不若已得之物爲可恃　和約旣以德國國家各種產業爲質矣德國縱有所允亦無以加此故法國寗願有已在掌握中之實祭擔保而不願有此理想上之權利吾人欲得實質須俟欵到手時始能離去也德總理以爲法德實業之合作乃賠償問題解决之前提要知此種意見實與事實相反德國產煤法國產鐵雙方若有諒解誠爲雙方利益但法人所視爲第一職務者乃欲政府獲取賠償問題之結果法國須俟德國誠摯决定擬解决修復兵燹區域之最大問題並予法國安全以實在而非空言之保證後方願考慮和約總之德國必須表示其好意努力償𠏱德國現立於歧路如欲自救尚有時機若仍持其舊有方法則自取其殃吾人不負責也云云 
[意希交涉記]  
　　九日雅典電希臘答大使會議之牒承認其决議並依允其各項要求但仍申柯夫意兵從速撤回之請 
　　九日羅馬電意相贊成大使會議之决議指爲意國爭點之勝利並稱讚意相之堅毅 
　　九日巴黎電希臘之承認大使會議各項要求就羅馬消息察之並不作柯夫意兵立即撤退之解蓋意相須俟希臘完全履行各條件後始允撤兵而條件中之審判罪犯一層須數星期方可辦竣 
　　九日雅典電半官消息否認巴特拉斯地方意領署被希人焚燬之説 
[美煤工罷工案將了]  
　　九日赫利斯堡電美國白煤礦主與礦工代表已簽定兩年合同規定加資百分之十每日工作八時此合同俟九月十七日在史克蘭頓之礦工大會議准後即可發生效力據礦工領袖意見九月十九日煤礦工作可全恢復 
[美國罷工之原因]  
　　九日紐約電美國礦業聯合會發表一文證實共產黨受莫斯科直接指揮者擬推翻美政府操縱工黨機關以伸蘇維埃狄克推多主義之説據謂共產黨一九一九年煽起鋼業罷工風潮一九二○年唆使鐵路扳機人罷工去年資助鐵路員役之罷工並犯種種暴行云 
[古巴號美輪沉失]  
　　九日洛桑傑爾電無線電稱花旗輪船公司之古巴號船客及大半船員皆遇救惟尙有船員九人乘救生艇而行不知下落古巴號在洛桑米格爾島觸樵大約已完全喪失 
　　十日舊金山電古巴號度已沉失遍覔不得船長銀艙員總管事及船夫八人留於船上看護値二百五十萬元之銀條者現存亡未悉 
[印度地震]  
　　十日喀爾喀特電今晨四時此間覺有劇烈之地震居民皆著寢衣奔至屋外未聞有房屋損毀之報告 
[各國近事記]  
　　九日柏林電德國經濟會議通過一議案主張立即將魯爾抵抗中之用費減至絕對的低度凡補助罷工者之欵其分配將由政府人員各政治各經濟機關代表所組合之委員會酌量爲之 
　　九日華盛頓電設立機關以解决美國與墨西哥間現有各種賠償問題之合同現巳簽字 
　　九日華盛頓電國務院今日稱已與加拿大當道議定不日在哇太華開一會議討論禁止運酒潛入美境問題 
　　十日舊金山電美國驅逐艦四艘星期六日由此駛出在樂巴白拉北面霧中觸礁船首受損死二十五人 
公電 
　　蔡成勳通電各報館均鑒比自湘省發生事故贛西一帶犬牙相錯風鶴頻驚茲據省議會總商會敎育會農會自治籌備處呈稱呈爲湘局發生釁端贛省地處局外籲懇嚴守中立保境安民仰祈鑒核事竊閲近日報章湘局内部决裂相見兵戎原屬一時意見之爭不久定有和平解决吾贛近在咫尺風聲所播不無驚疑然聞其各當局已鄭重宣言毫不牽及他省可見局部爭執與他省無與我督理夙敦鄰好最重和平務懇守中立主義無論湘省何方面舉動請勿過問本保境安民之心爲息事寗人之計我贛省三千萬人民實利賴之除分電大總統國務院各部院吳曹王各巡閲使暨各省督軍督理省長護軍使鎭守使湖南趙省長譚前督軍各省議會各報館申明意見外理合呈請鈞座俯賜察核施行無任　　待命之至等語據此查此次湘省事故純係内部問題贛省雖切纓冠之義彌懼越爼之嫌原呈各節均屬實情成勳爲維護地方順從民意起見除飭將贛省一帶防務妥爲布置保境安民外對於湘省自應嚴守中立態度不加干涉誠恐遠道傳聞異辭特電聲明統惟察照蔡成勳叩陽印 
　　武昌蕭耀南電各報館均鑒此次日本東京横濱一帶罹空前之浩刼爲亘古所未聞警電傳來莫名　悼日本居民旣慘罹災變我國僑商學子亦同被其殃軫念災區能無憫惻中日地居唇齒救災恤鄰古有明訓况昔日畿疆告賑曾感泛舟輸粟之情今茲三島遭災詎忘披髮纓冠之救除由鄂省捐助兩萬元滙濟日本聯資急賑並飭屬廣爲勸募發起救災會以資提倡外夙稔諸公痌瘝在抱胞與爲　務懇覩此顚危共圖匡救仁漿義粟無非盛德之宣尺素零縑亦拜仁人之賜翹企德音無任頂祝蕭耀南庚印 
　　北京國立八梭代電全國各報館轉各省敎育團公鑒天禍鄰國降此鞠凶首都文化中心旣巳淪爲灰燼各處繁華地點亦悉捲入洪濤巨變奇災空前未有同爲人類曷任慘悽竊維救災卹鄰交宜有道矧乃同文接壤誼更難辭茲擬合在京各校起而募集賑捐外務盼京外各敎育團體其謀匡濟一致提倡臨電倉皇無任竚企國立北京大學校國立北京師範大學校國立北京法政大學校國立北京　業大學校國立北京醫科大學校國立北京女子高等師範學校國立北京工業專門學校國立北京美術專門學校叩歌 
　　齊夑元韓國鈞通電各報館均鑒此次日本巨災蘇省籌擬救恤辦法前經電達在案昨在秀山公園開會除銀行公會及紳界尚須另行接洽認欵外當塲共募銀三萬四千餘元擬即購辦食品輸運往振刻已派盧紳殿虎赴滬辦理振濟事宜並屬其與各方接洽以期一致進行又派沈知事沂赴日救濟僑商及留日學生並由國庫撥發兩萬元藉資救恤合電奉達尚希公鑒齊夑元韓國鈞佳印 
　　馬聯甲呂調元通電各報館均鑒日本天災爲五洲近世紀空前未有之浩刼凡有血氣莫不慨傷矧在同洲寗忍恝視除由聯甲調元儘力籌募振欵尅期輸送東鄰以紓急難並捐俸提倡外惟是吾皖連年災眚自救不遑杯水車薪不能多集所願諸公本救災卹鄰之義爲解懸拯溺之謀繩晋侯之輸粟名曰汎舟等任氏之捐金但期濟衆德音翹企不盡欲言馬聯甲呂調元庚印 
　　王懹慶等通電各報館均鑒自臨城刦案發生以後我國政府以及各界人民莫不奔走惶駭同抱歉忱始則合我國民之全力營救外僑接濟衣食惟恐不周其委曲求全之苦衷幾於無微不至卒將被擄外人完分出險繼則撤換兗州鎭守使懲辦路警爲負責之表示終則政府派遣曼德中將前往各路積極調查爲改良路　之張本事實具在當爲友邦所共諒不意護路通牒外交團現正討論不日即向我國提出聞其内容將我國各路車務會計警察一一歸其掌握此三者爲鐵路命脈所寄亦即我國主權所屬路權共管之時即國權喪亡之日此而可忍孰不可忍當此存亡一髮之秋凡我同袍亟宜一致團結誓死力爭以紓國難而救危亡區區愚忱竚候明敎王懹慶張錫元馬福祥蒸印 
　　厦門來電申報轉各團體均鑒廈警廳長郭緩昌高審分廳長劉采亮棄職捲逃官廳及敝會電滬逮捕押法捕房經代表携証赴滬交涉遲未引渡乞鼎力協爭以維官紀總商會維持會蒸 
國外要聞 
[日本大地震損害紀（九）]  
　　東京物價暴漲恢復須三十年 
　　各地貿易市面全陷混沌狀熊 
　　東京方面 
　　東京損害之新報告九日東方社大阪電據東京市調查課之報告市内被焚之房屋凡四十一萬一千三十五户其中居住之人口計一百五十四萬七千三百五十一人計至九日午前十一時止集於内務省之日本人捐欵達一千五百萬以上米穀生牛肉鷄卵之進口税槪免除 
　　外員生死之新公布九日東方社大阪電外務省發表德國大使與附屬館員平安使館一部破壞美國大使夫婦與館員全部無事惟狄維斯哈畢德孃死使館全燬横濱美國領事夫婦死比利時大使與家族館員無事館之一部破壞勃拉第爾公使夫婦無事使館全燬中國代理公使與家族館員無事使館全燬丹麥代理公使與館員無事法國大使與家族館員無事使館全燬横濱領事死英國代理大使與家族館員無事使館一部破壤並被焚横濱領事無事意大利大使與館員無事使館一部破壞墨四哥公使與家族館員無事瑙威代理公使與館員無事荷蘭公使與館員無事使館之一部破壞葡萄牙代理公使與館員無事使館亦完善遇羅公使與家族館員全部無事使館破壞瑞典公使與館員無事使館亦保全瑞士公使與家族館員及使館皆無事捷克公使與館員無事使館一部毀亞爾然丁公使正料理事務夫婦與其令愛在震災時尚見於横濱站但今行蹤不明智利代理公使與家族亦不明使館）在横濱（全燬西班牙公使（横濱）書記官無事使館全燬駐東京之海陸武官全部無事比魯（横濱）代理公使夫婦行蹤不明日皇聞外交團之罹災者不尠於八日慰問且賜菓物數百箱於全團員於食糧缺乏時得此皆甚感激云 
 
 

Page 5

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 6

 
 
第一萬八千一百五十五號;中華民國十二年 西曆一千九百二十三年九月十一號
星期二 * *國外要聞二 
[日本大地震損害紀（九）]  
　　東京方面（續上） 
　　圖書館焚燬重要品八日東方社大阪電東京帝國大學除醫學部大部分與附屬病院外殆全燬其中最大之損失爲圖書館之焚燬圖書七十六萬册中僅餘一百部其餘全歸鳥有矣計被焚者有恩格爾文津六萬册麥克斯米烏拉文庫一萬册内務省所有郡村志類六千四百册寺社奉行紀錄内閣所有許定所紀錄九千一百册幕末史料二千五百册狄倫勃爾希文庫及宮内省所有欽定古今圖書集成九千九百九十五册西藏文一切經典等皆爲最難得之圖書痛惜何如哉惟其中大日本史編纂書一書之得免於難亦可謂不幸中之幸也　　東京復舊須三十年十日電通社東京電現在東京無家可歸之數十萬災民於本鄕牛込麻布等徬徨以求安全地帶過一日且算一日東京之安寗秩序賴有陸續到來之軍隊維持一切交易機關已皆破裂故日政府所發之暴利締令亦祇有名無實物價暴勝永代橋渡船過渡每客一元五角汽車夫薪水公定每日五十元自丸之内至牛込神樂阪等處車資自六元至七元遠者車夫尚不肯往裝貨馬車每次自二十元至三十元市内售日用品雜貨中心自京橋日本橋移於牛込四谷等神樂阪等成爲燒後東京之中心大倉三并山下等三公司皆將本行移至大阪神户能再開始營業尚須一年而東京之復舊最速亦須三十年云 
　　火葬屍體已過六萬十日電通社東京電東京市屍體用工人一萬貸物汽車二十九台從事搬運至八日夜半止收容送火葬場者已逾六萬將隅田川溺死者及被家屋壓死者全體掘出總在十萬以上現大葬均用石油重油等 
　　遷都説認爲無根據八日東方社大阪電除新聞紙所表現者外所有京阪神之知識階級遷都論唱導頗盛關於此説後籘内相曰就於東京横濱之復舊策於數日内將有具體案發表因是遷都説之無根據固弗論而京濱地方之勢力絕對不令移於關西政府現正决心盡其全力云 
　　决定興復都市計盡八日東方社大阪電永田東京市長云震災後之第一期事業大體已就緒由十日頃始將着手第二期之事迄今有就變之方面開始之必要根本方針近已决定市中先就海運考量將由永代橋附近隅田川下流之大改造而就築港之延長事業開始並以此次之大災爲機設大道路於中央造大公園現正在考慮中就於東京之復興有國庫之補助如保險金能支付則信可意外早奏厥功云 
　　生命保險協議辦法十日東方社大阪電生命保險會社正協議如下之方針㈠收保險費比平常延期付欵期更猶豫兩閲月㈡對於死亡之保險者早日給與賠償㈢付保費得用證劵公債證書及提供財產於政府換取現金 
　　共同交通機關出現十日東方社大阪電據自東京來者言東京已有共同交通機關出現用四輪馬車圍以木板側面大書「由日本橋赴品川」車中異常擁擠婦人多以巾包頭或戴巨笠肩背裹以包袱高束裙裾腿纒繃帶着草鞋銀座通兩旁排列露店路上多設蘆席棚之理髮店當局之馬車皆裝運飲料水及食品四出奔走從事於整理事項 
　　府縣會須延緩選舉十日電通社東京電十日日閣議决定延緩今年所欲舉行之府縣會議員選舉十一日將再於樞密院附議而延緩選舉處爲東京市府神奈川縣埼玉縣千葉縣靜岡縣五處 
　　施履本氏已赴東京十日電通社東京電中國駐日代理公使施履本於十日經關門赴東京 
　　留日學生從事救濟十日電通社東京電此回震災市内神田方面之中國留學生大部分殃及生死不明者不少留學生中已有蹶起從事於救濟運動并打電向中國各地有力團體乞援日官廳對於中國災民爲集居於數處加以保護兩國民之感情爲此震災似已漸融洽 
　　留學生災後之處置九日東方社大阪電神田之中華學會全焚追分町之宿舍幸留凡中國學生中之罹災者自救護始又借一高寄宿舍謀收容學生又歸國者給與旅費病傷死亡者則與以撫恤 
　　東京秩序日漸就緒十日電通社上海消息東京市燒失家屋約三十萬户災民約一百三十萬横濱燒失家屋約及九成配置戒嚴區域内之軍隊亦槪完成各師團工兵隊衛生機關陸續來到日夜傾注全力於恢復之交通通信急救傷病東京市内之重要官衙皆架設軍用電話鐵路除東海道本線外槪巳開通運災地之糧食亦陸續運到横濱方面雖尚不免有不能如意補給而東京則已就緖東京市民一般極爲沉靜軍隊配置日漸完成秩序亦日漸恢復除本國國民外美華及各國皆表無限同情努力於救恤 
　　東京市民寄信困難八日東方社大阪電大阪方面於在京者之消息至今殆無知之之途東京中央電信局爲欲知罹災者之安否由七日起已開始收發信件而於一日間約達十五萬通之多然其中寄至大阪者就八日一日計僅到百三十通災民以難得信紙多用手巾手套衣服之角紙烟匣等書之局中無法祇得即以此等物郵送 
　　各處收容難民情况九日東方社大阪電東京市之屋外避難者收容方針於芝浦收容一萬名明治神宮外苑亦收容一萬人其凖備已成更由帝大始所有各學校各寺院等收容十餘萬又近將運到之軍用天幕内可收容四萬五千人又預定建設假屋四萬户云 
　　各市區將澈底改正十日電通社横濱電東京市區當局擬趁此時爲澈底的改革東京市所有地將嚴禁私費建築惟關於都市之具體計畫目下永田市長正與内務省協商中 
　　戀愛家爲海潮捲去十日電通社東京電行踪不明之帝大敎授廚川白村博士現已判明爲海潮捲去葬於魚腹博士以主張戀愛得名號稱戀愛至上主義之權威者 
　　災民有優先租地權十日東方社大阪電關於東京災區之租地權日本政府將發勅令准被災者有優先權 
　　横濱等處 
　　四日市附近之大雨十日電通社名古屋電十日午前五時四十分關西線河原（四日市西方三曹縣三重郡）附近豪雨如注線路進水三尺有餘又因堤防潰倒附近皆成澤國鐵道完全不通雖派汽車往援行至半途又爲大雨所阻以致進退維谷附近人家飄流無數 
　　貿易市面全陷混沌十日電通社大阪電將趨順調之貿易由横濱全滅勢又將於相當期間繼續逆調商品則受震災與暴利取締令之影響而現衰頽日政府之徹底的緊縮政策愈使財界前途增加不安金融梗塞雖因日銀之救濟聲明有幾分緩和然各銀行對於股票擔保皆要求加增震災眞相通信機關復舊漸露眞象慘烈更在意計之外於不安之上更加不安市面全陷於混沌 
　　他國人生死之别報十日東方社東京電横濱美總領事克里約諾夫氏夫婦得知地震急趨屋外偕栗原通譯官避難於公園但火勢甚猛覺其危險乃避入縣廳内該處爲火所圍困乃急趨出街路此時夫婦二人遂慘死又法國總領事被坍屋壓死其夫人幸爲園丁所救援得免除該國副領事及西塔里安氏外南遜瑣敦球列克斯三氏皆立斃又巴西領事正在西餐館進膳遭壓斃中國領事長福不知下落大抵已斃美國副領事賽拿氏商務官蓬氏正在領事館辦公被壓斃領事中無恙者爲比德智利阿根廷諸國領事而楷泰銀行支配人特德氏東方旅社支配人谷德氏格蘭德旅社支配人麥克竇奈爾德氏均死除華人外外國人死者一百十名（内有英有六十名美人二十名）此爲已判明者也 
　　横濱至神户之災民九日東方社大阪電六日抵芝浦之美國驅逐艦一隻後又續有其他四隻亦入横濱港努力於外人（美人）之救護以欲歸國者甚多擬收容之於美船至八日止計由横濱避難至神户者日本人有四千一百名中國人有三千三百名由市中各官署之手而集團的收容者合日本人中國人外人計共達六百七十八名 
　　横濱死傷者之判明十日東方社大阪電至六日爲止已判明横濱死二萬三千人傷四萬人 
　　郵船贈捐中國災民十日東方社東京電神户日本郵船會社决定將中國災民全部免費運往上海及其他各處又該社社長捐三千元贈與中國災民 
　　又有兩要人之死耗十日東方社大阪電名和海軍大將在逗子没於海嘯不知下落廚川文學博士在鎌倉溺斃其夫人幸獲救得免 
　　華僑陸續送回上海九日東方社大阪電大阪商船會社凡中國人之避難民皆不收費輸送當日由神户出帆之芝加谷丸載五百名十六日出帆阿利直丸亦將載五百名皆送還上海 
　　各地工事漸次復舊九日東方社大阪電東海本線之復舊工事品川大磯間定於九日開通大磯國府津間定於十日開通又鎌倉田浦間定於十一日開通而最難關之平塜茅崎間現依渡船聯絡山北駿沙間現依徒步聯絡至二十日頃始可望開通云 
　　品川港外之救助船十日電通社東京電現在品川港外從事於炊煑及救濟事業者有戰艦三十三隻商船八隻 
　　正金紅利年一成二十日電通社東京電横濱正金銀行十日於燒後本店開定期股東總會决定本期利益金爲年一成二 
　　横濱蠶絲貿易復興十日電通社横濱電横濱貿易商同業組合已協議數次特决議如左吾人一致協力爲謀國家產業貿易及横濱市建設復舊起見特組織蠶絲貿易復興會而其實行之第一步必設法使蠶絲輸出貿易迅復舊觀云 
國内要聞 
[北京所傳南方組織政府説]  
　　北京社會日報云近日京中局面因直系似尚未有覺悟不肯放棄其所圖故反直派方面亦遂不能不出於對抗之計畫就現在情形而觀恐南方政府不能不成立而其期似以十月十一日爲相宜因届時北京政府及國會巳無存在之餘地即虎踞洛陽之吳佩孚屆時恐亦不能不説話大約黎黃陂之南下决在月半㈠因九月十三攝政期滿㈡因黎氏腿際生瘡此時正在割治非再遲一兩星期不能行動自如㈢因中山約唐少川至粤解决孫陳問題近時中山似已覺悟滅陳之不可能擬從少川之勸告與陳議和但非少川親至彼間不能接洽大約少川不久即可成行孫陳和議旣定少川擬邀中山來滬成立政府屆時直系對於國會必已死心坍地宣告離婚則上海開會當無問題擬提出組織元老會議法案凡國家有大變故而法律窮於應付時即由元老會議負其維持責任此項法案旣成黃陂中山均可卸、 
去其現在之職務而佔居元老之新位置與合肥少川等共同主持國事矣屆時大家腐心於制憲事業並將大總統選舉法修正然後再談選舉總統問題據云反直派絕對不主張武力亦决不希望以武力爲解决時局之工具即合肥亦深有覺悟惟至或時機而以武力爲牽掣或恐不免此等重要消息料直派正在做其大選之夢未必認爲重大之打擊也 
[吳景濓决開大選預備會]  
　　定八日在衆院議塲但人數决難凑足 
　　近日大選問題又甚囂塵上直派及反直派方面正各出死力爲最後之奮鬭勝負如何全視兩方金錢能力之孰爲充分昨日）七日（衆院常會獲足法定人數爲六月十三以後之第一遭論者有謂此殆直派戰勝反直派之朕兆其實衆院常會有延長任期之關係議員皆認爲切身利害雖南方亦有照給出席費一百圓之説而議員多不爲動即此次張魯泉南下招待所持以爲游説之資者亦復以此至於大總統選舉會則固難一例而論明白言之即票價及其過付方法果能滿彼輩之願望而南方又無能力與之搗亂則事無不成否則仍是常會自常會大總統選舉會自大總統選舉會决不能因常會之成功遂認爲選舉會亦無問題也且連日北歸之議員雖有二十餘人然其中尚有北方招待員在内故實在亦不過二十人左右前次衆院常會所差者不過十三四人昨日加以新歸之人當然可以成會若大總統選舉會則法定人數較之常會爲多而出席常會者又未必皆能出席選舉會故其前途如何一時尚難樂觀惟吳景濓昨已非常高興視爲大功不日告成於常會散後即將大選預備會通告發出且其日期即定在今日（八日）所以如此怱促者蓋恐稍遲數日則北歸者或又將南下也茲將其通告錄下『啓者前次兩院議員會合談話决定在九月十三日以前依照大總統選舉法第五條第二項組織大總統選舉會茲定於本月八日下午二時在衆議院議塲開大總統選舉會預備會屆時務希准臨爲要特此通告』大選之能否成功與今日之預備會當然有重大關係蓋今日之會若能得美滿結果則出錢者亦自高興出錢拉人者自亦高興去拉即本來擬南下之議員或亦因五千元有望而觀望徘徊但一方旣極力期其有成一方當然亦極力拆之使不成聞昨日尚有預計可以到京之議員臨時竟不見其到來其原因係由上海方面設法阻止同時對於在京者且有願照北方所許加優致送之説加以北方方面所謂每人五千元並非全數籌得大約俟選舉日期定後再與議員從長計議而議員中又復有自命甚高不願普通待遇者時機愈迫情形亦愈複雜恐非至最後五分鐘直無人敢决其誰成誰敗也 
[留京議員通過延長任期案]  
　　政變後之衆院第一次成會 
　　自六月十三日政變以來國會分裂兩院常會及憲法會議迄未開成吳景濓窺破議員心理遂創預備費名目凡每次出席常會者給與一百元以爲餌一面復派張魯泉赴滬勸誘南下者迅即來京議員本無一定宗旨何處有錢可領便到何處出席適南方欵項業已到手其餘尚可俟諸異日再領遂有二三十人先後隨同張魯泉來京而在京者亦以每次出席可領百元故亦十分踴躍此昨日（七日）成會之主因也其次則一部分議員因衆議院任期瞬屆若不從速議决延長會期則自身資格即將消滅不能復爲搗亂政局之動力故即反對在京開會者亦不能不勉强出席通過此案此昨日成會之副因也茲將會塲情形誌之如次 
　　昨日衆議院第三期第六十二號常會吳景濓主席延長時間至三時十五分主席報告出席三百零二人已足法定人數開會秘書長鄭林臯報告國務院外交部往來文件畢主席宣告按照議事日程開議諮詢請假議員是否當塲報告衆請下次會期報告主席謂以後即以此爲例凡遇請假議員即在下次報告主席請議第一案爲英國提議共管鐵路危亡在即請即開常會研究應付辦法案（葉夏聲等提出）胡袓舜謂第一案關係臨城事件第二案關係日災事件均關於外交上甚鉅應請外交當局出席報告葉夏聲謂今日常會議事日程第一案爲救亡兼救國之問題本院居然成會足見同人對外有一致之表示若如胡議員祖舜所云請外交當局出席報告則眞相自明本席極端贊成熙鈺謂第一案關係交通應請交通當局出席報告衆贊成主席謂第一第二兩案須候當局出席報告方能開議現在先議第三案國會組織法修正案（王茂才等提出）初讀王茂才請假由奉楷出席説明提案理由馬驤謂此案關係重要請議長當塲指定審查員主席諮詢有無異議衆無異議又請贊成第三案付審查者請起立起立多數主席指定王敬芳胡祖舜牟琳馬驤徐傳霖等五人爲審查員王敬芳謂本席不贊成衆議院延長任期請主席取消審查員資格主席指定孫潤宇爲審查員當開審查會主席報告續議第四案新到院議員陶毓瑞等當選證書審查事件（審查報告）適審查委員會委員余紹琴未到請駱繼漢報告當日經過情形駱謂當日開會未到無從報告主席請議第五案新到院議員張振麟張敬文閻琳古壹田澍李奎文當選證書審查事件請是日到會之呂泮林報告呂泮林報告審查經過情形畢特别委員會委員長胡袓舜報告略謂審查會對王議員修正案認爲可以成立其理由㈠衆院任期將滿國會萬不可中斷㈡國家政爭終無統一希望不可不有統一之國會以維繫之惟原修正案係專對衆院而言中華民國國會由參衆兩院組織成立對參議院任期亦須爲之顧及故修正如次第七條下增加一條「前兩條議員職務應俟下次選舉完成依法開會之前一日解除之」主席謂贊成對三案開二讀會者請舉手多數當宣告開二讀會王玉樹提出修正案「前兩條議員職務應俟下次依法選舉完成開會前一日解除之」主席以委員會修正案付表决在場三百零八人起立者二百六十人多數通過萬鈞請開三讀會主席用舉手表决多數當開三讀會葉夏聲請於「前兩條」下加「規定」二字主席付表决在塲三百零八人起立者二百六十一人多數原修正案通過彭漢遺請即咨逹參議院主席報告交通總長吳毓麟到院吳毓麟出席説明臨案經過謂政府對全國鐵路安全已一再注意近自臨案發生後當即請曼德中將分赴各路調查同時並設四省剿匪司令任陳調元等以勦匪專責列車上加以隨車武裝警察並設種種防止土匪發生之電氣設備以後豫魯各省境内土匪能告肅清則列車或可告安全云云葉夏聲質問護路司令有無外人吳毓麟謂有一外人乃服務哈爾濱警察多年爲交通部之顧問此舉並非外人要求奉楷請吳注意賠償一層王敬芳請吳注意共管一層駱繼漢質問交通當局對於日災辦法若何吳答謂政府已撥二十萬元交日政府作賑濟之用撥兵艦兩艘招商局輪船一艘輸送糧食赴日同時携帶留日學生華僑回國錢崇塏請吳退席吳退席會計員將出席證換取歲費支取證胡祖舜請議第二案救助日災提議案（周玨等提出）主席請贊成議第二案者舉手多數周玨説明提案理由葉夏聲請改作成建議案即日咨達政府駱繼漢於文字有所修正李載𪪺主張周議員撤銷原案其理由爲㈠國會政府已有賑災會之組織㈡原案僅有理由而無辦法但請由國會推舉代表慰問某議員謂周議員之案毫無辦法請即撤回主席報告周議員自請撤銷原案又報告外交總次長因事不能出席沈次長且來片道歉請司長施紹常秘書朱鶴翔代表出席馬驤謂第一案關係國家存亡外交當局竟不出席國會説明實屬兒戲本席主張㈠國會對臨案爲反對之表示㈡將原案交外交委員會研究辦法咨達政府施紹常等出席説明臨案大要情形彭漢遺王敬文等認爲不滿意請其退席施等請開秘密會議詳爲報告主席命旁聽退席開秘密會時正六時五分 
[京中進行救濟日災情形]  
　　駐日代辦公使施履本巳於前夕（七日）成行汪榮寳則因與外交當局意見微有不合東渡無期大約慰問專使一席或將另行派人派船赴援一節杜錫珪雖已有電允諾照辦惟顧維鈞仍以爲時急迫恐有不及日昨特與美使相商請其致電美國派往日本之軍艦代爲救援華人並請對於流離失所者運載回華聞已得美使慨允至各省區接到國務院去電後覆者巳不少中惟王懹慶已籌得二萬元係先由北京興業銀行借墊中以一萬四千元賑濟日本災民四千元賑濟旅日華僑二千元賑濟留日學生此欵業經送交外交部及中國紅十字總會分别匯往此官塲方面之情形也社會方面則中國紅十字會總會業已商請前醫學專門學校校長湯爾和中華民國醫藥學會會長侯毓汶陸軍醫學校校長戴棣齡京師傳染病院院長嚴智鍾前山東醫學校校長孫柳溪等五人前赴日本慰問並協助日本赤十字社救護傷民已定於本月八日晚八時十分火車首途因行期怱促不及準備藥品先由該會籌洋兩萬元交與日本公使匯交日本赤十字社以充救護之用而世界紅　字會亦於昨日上午十時續開救災大會公推陶保晋赴南京購米吳兆毅赴奉天購麵即日運往以資救濟又華僑實業協進總會原定星期日（九日）約集各界在該會開籌備會現因連日迭接日本中華會館商會電訊我國旅居東京横濱等處華僑及留東學生同罹於難者或稱數千人或云已達萬人該會以華僑學生死亡如是之多特於昨日（七日）開緊急會召集職員討論一切到會者六十餘人當經議决兩種辦法㈠除於本星期日與各界討論賑濟日災辦法外并於該會附設籌賑旅日華僑 
 
 

Page 7

 
 
第一萬八千一百五十五號;中華民國十二年 西曆一千九百二十三年九月十一號
星期二 * *　　辦事處專辦理直接賑濟華僑事宜㈡華僑團體多在海外應由會中將日災情形逐日油印宣傳促海外僑胞同情捐資助賑并議决分向國内及海外華僑募捐其捐欵或由海外直滙日本災區或寄由該會彙齊匯往散賑以助旅日華僑早慶生還云 
[京司法界罷工已和緩]  
　　地檢廳已先開工 
　　京師高等審檢四廳自司法部發給薪俸半月後地方檢察廳已於昨日（七日）首先開工高等兩廳因廳長承認於本星期六或下星期一由廳發七成半各職員已允如此欵果能發出當即於下星期一開工至地方審判廳昨日下午一時各庭長及執行登記兩處主任開會協議因廳長邵修文已允由廳再發五成頗有主張下星期一開工者惟以此事關係全廳不便擅自議决當定八日下午一時在廳中召集全體大會詳加討論再行决定倘邵廳長果能踐發欵之約則今日會塲上或可一致主張開工據此則京師各法廳均不日即可全體恢復原狀矣 
[交通部路警處之作用]  
　　據交通部方面宣傳云交部此次所設之路警處其注意之點在搜集確實消息藉知土匪巢穴所在及其活動之趨向並厚集熟練軍隊於危險區内從事警備並使各省軍隊擔任護路蓋消息靈通軍隊優良縱不增加人數亦能保護鐵路至於此次所組織之路警處係歸交通部直轄交通次長孫多鈺將爲該局局長王𪪺將統� 
率路警並有完全組織及提調該路警之特權於路警處外又另設一會計局專爲管理警局一切賬目之需王𪪺之職務將分爲三部㈠行政供給部㈡消息部㈢實� 
施並訓練部三部中尤以後二部爲最要消息部之責任專備搜集土匪所在及有無危險之各消息旣得消息則速向鐵路當局及省軍司令報告故路警及省軍便可向該處出發雖省軍負有保護鐵路之重責但消息機關靈通時則路警亦可凖時往肇事地點以便交通迅速恢復實施部之責任爲訓練警隊並擇要布防蓋不久將在北京擇一適宜地點以訓練一隊路警俟其熟練之後則將派出以代替現在之供職者而令現在供職者來京受訓練第二隊訓練旣完則將令第三隊來京訓練至各隊都受訓練後則又令第一隊來京自首至尾更番訓練如此則各警之紀律及道德得以維持至於供職之路警大約必派往危險區上設防且須有移運之可能性苟知某處發現土匪攻擊鐵路之時當立即出發拒敵倘消息機關靈通又確知土匪之所在則發出軍械充足及人數適宜之路警以拒之則鐵路之安全不待言也消息部並將與省軍聯絡以助省軍探知匪人之所在方得勦滅云 
[吉林俄難民遣送結束]  
　　華東通訊社消息云吉林省收容俄難民除先後資送者外實存一千二百數十名現在爲日旣久費用甚巨實有難乎爲繼之勢故吉林省當局决定就各該俄難民之志願他往謀生者計窰門（即張家灣横道河子各二十人海拉爾博克圖各三十人一面坡二十二人天津一百十一人上海一百零人哈爾濱二百八十餘人即行由吉林陸續放行另有回國者二百三十人由吉林當局電請哈爾濱護路總司令部飭備車輛派員到長接運以資結束朱總司令以東省路線各站向爲地面安全計不准此項難民逗留即偶有潛行混入仍予分别遣送此次該難民等擬赴窰門横道河子海拉爾博克圖哈爾濱一面坡各站散住不無可慮故電商吉省當局仍以遣送回國爲主轉告各該難民俾資趨嚮其情願回國者俟辦理第三批元山回俄之難民時一併接送云 
[濟南通信] [  鐵崖]  
　　魯議會之茶話會賑日贖礦擁鄭 
　　日本此次巨災各國人士無不電唁籌賑日昨省會正副三議長同赴日使館慰問旋於八日下午開茶話會到會者十八人由議長宋傳典主席據述昨日日領事云此次損失不下六十億元一切精華蕩滌已盡塌陷地面約二百英里死傷人民約二百餘萬如國内暴烈份子從此安靜三十年後或可復原言時不勝於邑本會㈠應即組織日災賑濟會籌備一切旋推聶香溪景伯言爲該會正副主任本日到會同人悉爲該會籌備員進行程序㈠電唁日本政府㈡電慰駐京日本領事㈢致電北京政府調查旅日華僑及學生現狀㈣電慰魯籍旅日學生調查被災眞象㈤積極籌欵賑濟旋議三礦問題結果以本年財廳儲存去年預徴應還之欵七十萬作爲收回三礦之用交涉此欵由三議長負責並將此種辦法以公函通知省署遂散會又省議員孫維藩等以田督辭職已於本月五日通過閣議深恐令王承斌或靳雲　携兵來魯日昨特電北京請以鄭士琦繼田督魯原電如下北京國務院鈞鑒頃聞田督軍中玉電請辭職業經閣議通過查東省當南北之衝又値地方多故繼任問題極關重要鄭帮辦士琦久蒞東省威望素著情形熟悉與各界感情尤爲契洽倘蒙特任督魯必能有裨大局務祈迅予發表以重治安而慰輿情無任盼禱之至山東省議會議員孫維藩郭有訓梁彝梁德孝聶澄澤朱炳焜等六十一人同叩陽 
[日人所傳之宜陽丸事件]  
　　東方通信社十日漢口電云日清汽船會社之宜陽丸於七日晨在重慶下流涪州被四川第一軍系之軍隊所襲擊自細川船長以下高等船員旅客及其餘人等同遭槍斃船中物品被搶一空該船機關部被毀現爲華兵扣留日艦烏羽將於九日赴涪縣任保護之責又據上海消息關於宜陽丸案十日上海日清汽船會社接到詳報曰九日正午嘉村一等機關士附新蜀退號率宜陽丸下級船員約六十名抵宜昌内有受傷者四名即施醫治又有重傷者三名須附大元丸赴漢口施手術細川船長當日受槍擊立斃有日本人旅客一名當時登船橋避難旋因腿部中彈未死被抛入水中機關長一等運轉士一二買辦及其他數名被拉去木匠舵工水手四名均死宜陽丸之機關部被毀不堪使用船内所有被毀一空一二等領港水手頭目水手一名機關部員九名尚被留於船中雲陽丸逃往涪州之際因事奉派遣至雲陽丸之三買辦用舢板夫六人皆被拉去宜陽丸船員之歸宜昌者全部收容於雲陽丸中目下雲陽丸船内有不穩情形巳由日艦伏見派兵士數名日夜防範日艦比良於九日上午六時由宜昌出發八日抵宜昌之大元丸華人旅客全部被外交後援會拉去（宜昌來電） 
[南京快信]  
　　齊督爲長江防務聯絡起見電商皖鄂贛各督組織沿江濱湖防營刻正往返磋議 
　　寗商會會長甘仲琴蘇民生定日内偕鮑執之王蘊之周彝臣朱幹臣董貫吾等赴滬出席上海總商會所組織之全國整理財政會議 
　　省警廳最近調查寗垣外僑人數如下㈠韓國四十六人㈡腦威一人㈢俄六人㈣德二人㈤日本一百二十九人㈥美國二百九十九人㈦英國七十二人㈧法國六人㈨印度四十九人 
　　寗垣因日來鬨傳米糧弛禁賑日以故前昨兩日每石驟增六七角 
　　財廳通令各税所凡購運米糧赴日濟災者應即查騐護照免税放行 
　　直魯豫巡閲使署諮議郭鍾韶陸軍檢閲使署諮議劉之龍均來寗有所接洽　 
　　昨）九日（晨八時韓省長夫人大殮連日弔客極衆署内日行事件由政務廳長核閲 
　　齊督今（十日）晨十時親至省署弔唁韓省長夫人 
　　蕭縣知事呈報櫃書歐陽子範捲竊公欵二萬餘元省、 
廳除派員嚴查外特通令各地緝拿務獲法辦 
　　皖督署秘書長曹樹藩昨由安慶來寗轉車赴蚌 
　　津浦車昨日因在曹老集出軌誤時到浦 
　　齊督昨接保曹來電請嚴密檢查郵件當即將令警察廳查照 
　　皖馬呂會令將皖菸酒事務局長王學會與大通榷運局長李某對調不日互相接事 
　　部派向兩淮鹽商接洽借欵代表許造時已由揚赴滬聞欵事尚無頭緖 
　　昨據津浦局查車者言數日内國會議員秘密返京者數十人南來甚少 
　　馬聯甲昨電齊督連日史（俊玉）勦匪司令在蘇皖邊境勦匪經蘇軍會堵甚爲得力津浦車沿線已無匪蹤　　省署昨據外部轉來駐英公使朱桂莘電通令各縣知事認眞烟禁免貽外人口實 
　　崔榮甲等所籌設之蘇省敎育會會員通訊處昨奉兩長批駁撤銷 
　　蔣敎育廳長擬容納省敎育會建議呈請省署通令各縣知事將小學校長一律改爲聘任制 
　　明（十一）日秋丁祀孔韓省長親詣主祭 
　　下關浦口國會議員招待處因北上者寥寥聞已撤銷 
　　齊督令陸軍測量局測繪各縣軍用地圖以資參考 
　　丹徒税務所長財廳已改委劉鳴復接充 
　　王克敏眷屬昨日由滬來寗轉津浦車北上 
 
 

Page 8

 
 
第一萬八千一百五十五號;中華民國十二年 西曆一千九百二十三年九月十一號
星期二 * *自由談 
[一知半解] [  農花]  
　　　　美國去年一年間、共造汽車一八七三000輛、較普前年多二四四輛、 
[洛伽十日璅記（三）] [  雪印]  
　　盧母者馮母之舊友與予亦有一面之雅乃謝曰吾儕爲逭暑來多一舊識當不患寂寞矣旋一僧入向予等合十爲禮詢其法號曰開琳即此間之住持也寒暄后導入膳室素蔬四五簋味頗可口膳畢復剖瓜相餉黑子絳瓤甘芳沁脾傾談移時往山門外盤桓見距寺里許有一小石山蹲踞海上距沙灘約十餘丈通以石梁時有麗者三五張蓋過其上絳衣引風澄波映影景極幽𧀘適一沙彌掠予側而過詢之知� 
其地爲南天門住持僧與開琳爲昆季行曰開生子等遂擬往遊乃先返室沐浴浴罷携手杖出初履乾沙兩踝俱没急向濕沙行輕軟如履羢氈少許即達石梁所在梁修而狹左右範以鐵欄倚欄西望小洛伽諸山拱立如環梁盡趨石級而上即抵山門門側矗立一碑鐫筆猶新上述普陀創建佛寺之緣起略謂後梁貞明二年日本僧慧鍔往五臺山請觀音大士像歸國海行遇風舟迷方向傾側幾覆迺禱於大士前曰大士欲示像何方僧當唯命禱畢任舟飄流翌晨即抵普陀見茅屋數椽詢之爲張姓具告所歷張某亦善士願捨所居爲大士庵即今之紫竹林舊址也此爲普陀建廟之始距今已一千零七年云云門内爲大雄寳殿殿中正治佛手迺由側門繞至寺後巨石當前光澤如沐就石鐅級以達其巔旣上有坳然而深者曰龍眼洞中儲清泉終年不涸相傳可治眼疾有謂爲妄者予曰此無足異石挺於海泉由石出中孕琉質自能殺黴菌清冽如冰自足降火也石面海處勒劈窠大字曰海天佛國曰同登彼岸都雄偉可觀時晚潮初來澎湃有聲海風習習凉意侵肌小憩石上瞑目遐思不禁有出世之想焉繼復乘興往三官堂白華庵略事隨喜始循原道歸晚膳后侍者導視臥室室在樓上樓依山而建前有隙地雜蒔花木芳馨之氣撲入簾櫳如燃百合之香几榻之屬亦布置得宜惟此間無電炬均以燭及煤油燈代之微覺美中不足而已視畢下樓與寺僧閒談並商明日游程十一時送馮母登舟夜深風緊寒氣驟加歸寺即解衣就寢 
[人生與自由] [  此生]  
　　『不自由母寗死』這兩句口頭禪大槪没有一個不曉得談談的照這話想來可見人生除掉了『自由』就没有什麽樂趣的了然而我們試詳細想來人生儘管去要求自由實際上一點自由也没有痛快點説罷人生和自由好像是結下了萬千讐恨絕不會有聚在一起的日子除非是不做人一做了人就莫想得着自由有生自呱呱墜地的時候已經含着不自由的根苗出來了好好的四肢身體被人家包裹得嚴嚴密密縮在那襁褓之中還有什麽自由之可言飢則食渴則飲行動言語本來是人生的自由那時候却是飢也不會要吃渴也不會要飲行動也不能講話也不會只是啼啼哭哭時以涙洗面豈非不自由到極點嗎等到剛剛會行動言語了爺娘們又防着登高跌下撞險碰危好比管束囚徒一樣走多幾步就要呼喝回來你道算得自由麽八九歲到了又被人家送進那無異監房的學校天天坐在那張木椅上呆呆的望着那些敎員先生在那裏指天畫地説些什麽的一加四五減二咧世界五洲咧盤古三皇咧有時還要跟着喊些什麽的子曰詩云咧ＡＢＣＤ咧好容易幾點鐘的上課時間過了跟着又要提心弔胆的温習功課又防着先生們詰難答不出就要吃罰又怕着考試不及格就要推人家恥笑種種麻煩眞是不自由極了年華長大從校裏讀罷出來越發没得自由了什麽的職業問題生活問題社交問題好比連珠箭般的射集一身至於娶妻生子的時候衣服問着爺讀書問着爺柴米油鹽問着爺總而言之人世不免的事總要𦆑着這個阿爺人生也就如此的一輩子縛� 
束下去了老實説罷『想要自由除非是死』才是眞理哩 
[白牡丹之戲談] [  讓]  
　　第七夕演荀灌娘此劇爲瑤卿最稱拿手之作注重口白上次王來演此惜年事稍長已不逮昔然大體猶存牡丹演來確較去年佳進配荀常之小丑又爲馬富祿狀傻子發言令人解頣而牡丹問答亦一絲不苟熟極而流字音清正雖南人亦了解動聽故座客多深表歡迎之意 
　　第八夕與譚富英合演御碑亭餞行一場向例青衣唱原板 
[不上不下] [  易銓] 牡丹改慢板（此爲討好起見不過老生亦須帶有表情否則不免稍僵富英尚能鎭靜有戲富英接唱原板以琴絃稍高嗓欠裕如韻味尚足）碑亭滑步及出亭照大脚步套走均細極賠罪流水柔潤有味清輕婉轉此劇於德祿接上墳時説家中祇有小姑娘一人迨後有道休書時又見蒼頭雇車未免矛盾牡丹於在家中向父母説話中補有老院公告假回去一句便不以蒼頭之出爲奇特飾王妹之旦係臨時現説頗有錯誤之點是夕牡丹得好之處甚多首塲之叫板「待我把盞」句即有好聲起自月樓視之則爲袁寒雲先生也 
　　盤絲洞一劇取材西游記故事自梅巧玲楊朶仙演後無有繼者崑牌甚多牡丹扮大蜘蛛精計戲十數塲唱做並重内有淴浴一幕尤推特色日來亦舞台已趕製彩頭曹心泉亦從事説角大約下月初十前可望出演矣 
[慰瘦鵑喪兄] [  愛棠]  
　　瘦鵑喪兄作文哀之刋於「半月」上余讀而有感乃賦此以慰 
　　鴒原情篤世人稀底事雁行忽地飛不若紓悲善珍攝由他附萼又連煇 
[理想與事實] [  何樸]  
（學生時代） 
　　可憐那般貧民階級的人粗茶淡飯還不能求一飽這是他們自已没有學問也怨不得人 
　　我國人造的房屋太不講衛生了將來我要造一宅很壯麗的西式房子 
　　可恨買賣式的婚姻那裏有美滿的結果呢幸而我設法把伊離去了以後戀愛自由那司愛之神正等着我咧　 
　　求人不如求已大丈夫原應該有自立的眞精神 
　　（服務社會時代） 
　　學問到底不能買錢的要不是這樣那末我讀書萬卷怎麽一貧澈骨呢 
　　唉高大的洋房不必說了就是普通的中國住宅也没有我的福分只素蜷伏蝸廬度那沉悶的歲月 
　　伊不是和我自由結婚的麽伊不是説海枯石爛用情不變的麽怎麽伊竟下堂而去另抱琵琶呢眞是百思不解 
　　一個人在落魄的時候也顧不得顏面了别人説我奴顏婢膝委曲求人我也點頭承認的 
社會小説 
[人間地獄（一六四）] [  娑婆生]  
　　第五十五回將軍起義先試屠龍手膩友痴情偷翻歷象編 
　　茶房道正是白蓮花我曉得程先生房間裏有客人關門談公事因此回報他没有人在裏面程藕舲狠覺那茶房聰明知趣笑了一笑點了一點頭重新到房間裏洗了一個臉換了一套漂亮衣服再出門赴宴這晚乃是姚嘯秋在碧嫣家請客等到程藕舲到時諸客俱已入座藕舲看大半是熟人約略招呼一下也懶得多説趕緊寫局票叫白蓮花白蓮花不到片刻一人來了這一天白蓮花不比平日打扮得格外華麗奪目穿著一套月白灑金緞子的駝絨襖褲一朶一朶的金花邊上還夾著繡了成朶小月季花愈形嬌艶他向來是梳辮子的這一天却挽了一個辮子髻光滑愛人髻上除却了鑽石的裝飾以外却又簪了兩朶鮮紅的茶花粉靨又略塗胭脂櫻唇上更是紅潤可愛越襯出裏面嶄齊細白的牙齒白蓮花一到闔席的人不約而同的贊了一聲座中那魏子晏是和他最熟忙對程藕舲笑嘻嘻道恭喜恭喜程藕舲愕然晃解魏子晏指著白蓮花道他今天這般濃艶的打扮大槪是要做新娘娘了程藕舲還未回答白蓮花笑道魏大人又要瞎説哉别人家高興着點顯一點的衣裳就要造謡言了别人家衣裳着太素凈了你們又要説是小孤孀眞眞難煞人了魏子晏指指白蓮花的頭上道那末頭上爲什麽戴紅花不是做新娘娘今天一定點大臘燭魏子晏説完這句話不打緊那白蓮花不由得却哄的一陣紅雲上頰低下頭道魏大人越説越不對了呃是弗懂格魏子晏對程藕舲道藕兄你怎麽可以瞞了原媒媒人一定不答應要和你討喜酒吃程藕舲也笑了一笑正要回答子晏白蓮花忙將藕舲一拉附耳道你停會兒什麽時候來呌藕舲道總要一點鐘後早叫了你又不能來來了你轉一轉就走有什麽趣呀白蓮花躊躇了一會道今天你早一點來叫我可以早一點來不要忘記藕舲點點頭魏子晏候他們説完了道我全知道了白蓮花道魏大人你知道什麽 
三言兩語[  鵑]  
　　國會的醜史越鬧越多了八日的預選會竟將重病議員四人抬到議塲充類也眞可算得窮兇極惡了倘這四個人病勢太重竟死在議塲中可不要累得議塲變做騐屍塲麽我瞧那班做包辦生意的旣如此發極何不在全國報紙上登一個告白索性收買各省已出京的害病議員就是死的也不妨充數可是他們病的死的兩隻脚再也不能作主重責之下儘有人抬着他們進京咧呵呵 
 
 

Page 9

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 10

 
 
第一萬八千一百五十五號;中華民國十二年 西曆一千九百二十三年九月十一號
星期二 * *國内要聞二 
[梅神甫出險後又因傷逝世]  
　　潘守蒸將在德安建一醫院爲梅紀念 
　　豫匪此次竄鄂鄂豫軍隊以受外人詰責剿辦極爲出力先後繫斃匪魁裴十閻王張老六劉老三李占標王和尚等五六名繫斃匪衆不下二三千人匪見受創甚重不能在鄂立足復又糾合數桿仍竄回豫境桐柏唐縣數處鄂軍潘旅及豫軍郭團亦跟蹤追擊三日郭團在桐柏縣境柳家莊將劉排長等桿包圍以梅神甫在此桿内奮力衝進卒將梅氏搶出惟劉匪見官軍圍攻甚急不能再挾梅他竄故於官軍進搶時向梅轟繫一槍以洩其力慫軍隊進剿之私憤致彈從可脇穿入左脇穿出傷勢極形危殆而梅之兩膀又被刀擦傷郭團長見其傷勢甚重當即護送至桐柏縣屬平氏福民醫院迅速施以手術又電禀蕭督請示可否送往駐馬店或確山醫院同時潘守蒸旅長信陽汪知事均來電報告茲分錄各電如下「㈠特急保定曹大帥洛陽吳巡帥開封督帥李帮辦武昌督帥鈞鑒職於日前復來桐柏督飭各部剿辦匪徒據報梅神父經郭團於江日在桐境柳樹莊已經打落惟左脇受刃傷不致危險職已派醫調治不日護送到漢職部周團並獲有匪首馬老三知關錦注謹此禀聞旅長潘守蒸叩支印㈡武昌蕭督軍鈞鑒頃得郭團長振才專函梅神父經伊督率邵蘇各營在屬境抺閘樓柳樹莊打落左脇受有刃傷不至危險已送平氏鎭調養云云署理桐柏縣知事汪忠叩支印㈢特急武昌蕭督帥鈞鑒宗萬林劉排長老昏王安玉江等桿丁兩千人被職團在老龍泉羊此柴窪繫竄後團長率隊尾追江日早追至桐屬柳樹莊抺閘樓復與匪激戰匪人依山抵抗至下午四鐘挑選敢死兵二百名衝鋒直撲並令二三營邵蘇兩營長由左右翼督隊猛攻官兵異常奮勇衝奔山嶺匪人死傷三百餘名分途逃竄當由劉排長桿内將梅神父奪出並救出男女人票五百餘名多係湖北棗陽皂市京山天門人獲土快槍四十二支受傷官兵三十一名惟梅神父受槍傷兩處一左手腕穿皮不深一由右脇下入左脇下出甚重暫送平氏福民醫院診治可否送駐馬店或確山醫院乞電示遵河南陸軍第三混成團長郭振才自桐屬平氏叩支子印」蕭督以梅氏久　匪中外人時來責難今幸營救出險乃又被匪擊傷故對此甚爲悲憫除立電郭團速行護送來漢外並派軍署醫官前往看視詎料梅氏年邁又因傷重竟於四日午後五時在平氏福民醫院逝世死時並不覺其痛苦且以鄂豫軍隊之能出力痛剿深爲愉快白神甫與安神甫均在側看視意谷將梅氏遺骸安葬隨縣法領事則欲葬之於德安現已决定俟其遺骸入殮即舁回德安安葬法領業已派人前往籌備追悼潘守蒸旅長以梅神甫生前只求在德安建一醫院爲彼紀念寗願已受犧牲故遵其遺囑擬在德安建一規模較大之醫院以爲梅氏犧牲生命之紀念並擬擇日追悼以誌哀思梅甫於六月十五日大應城臥虎崗被匪擄去直至九月三日始得救出詎料又被匪槍傷逝世誠令人不勝其悲悼而此後之交涉如何又大可注意者也（九月八日） 
[重慶通信] [  歐滄]  
　　妖氛彌漫籠罩之四川 
　　宗敎大同會之歷史 
　　唐煥章與江希張之兩怪物 
　　現在縱横於四川一百四十六縣蹂𨈆我四川七千萬人民者兵而已矣匪而已矣維兵與匪皆搆成全川此種混亂恐怖之現象之重要原因川民拜兵匪这厚賜使農輟耕於野商歇業於市生命戕於鋒鏑財產燬於烽燧老弱轉溝壑壯而散四方者奚翅千百萬人矣不謂造成現在大亂之兵匪其勢尚未稍殺而醞釀將來大亂之妖敎凶燄又接踵而起如所謂同善社也悟善社也萬國宗敎統一會也同善悟善記者不甚　其詳若萬國宗敎統一會其有害於世道人心滋大此大局之患非僅四川之害也昨有友人某君抵予寓述該妖敎最詳某君亦曾受洗禮者故能言之鐅鐅亟撮叙以告海内『吾蜀西處邊隅文化未普種種邪敎四處林立但最妖的莫如這自稱奉上帝聖命爲第七敎主的四川唐煥章和受敎主委爲先知天使的山東江希張兩大怪物他們自已説上帝命他們統一六敎以的作霹靂一聲内記今年七八月問天降大刼爲他作作聖的證據自民國四年起就派人各處傳敎以我曉得山東有羅金鋭北京有鄧孝然上海有宋萬全南京有劉瑩澤甚至各學校都有借名讀書辦事暗地傳敎发如重慶依仁學校的職員何某英年會英文學校學生鄧某他們二人每一星期内總要拉幾倜青年學生入敎他傳敎説法動輒就是不吃飯故能引起許多人入敎他們敎内的組織儼然若政府函令委任辦事條陳無一不是官樣成都奎星樓榮福公爲之總部唐妖自任爲總部敎主其次敎務總長爲毛澤東參謀總長爲劉質文秘書總長羅天文書記總長劉貫一宣傳總長張蜀鐸各地分部亦照總部組織以上不過是略述妖敎的槪况以下且説唐江兩大妖物之神史和他們的神道神話及其意圖造亂的野心 
　　（甲）四川唐煥章歷略及傳播妖敎之情形唐煥章係夾江縣人現年五十八歲秀才出身皆因讀書未通未能顯達並飽經世變意造虚無主義平空駕雲揑造黑白借事歛錢搆成這空前絕後撲滅人類吃屎喝尿的殺人機關唐妖於民國四年冬日内把他這眞道種種迷人的法子想盡後他就沿途傳敎上成都路經樂山即遇毛澤東現任唐敎總部敎務總長毛年三十八歲樂山人課塾爲生弟兄二人他見唐妖説法就傾心拜服自願代理猪八戒的職務與唐妖擔負行李上成都殊料走到青神遇匪一擔而空就在青神縣内乞丐求食每天就在宋萬全舖邊歇息唐妖就使毛澤東去拉宋萬全進敎詎毛係一新收弟子道書都還未打開看過没有把宋拉進來唐氏才親自出馬對宋萬全説凡事都有仙緣你家名萬全試問你打鍋魁（即賣燒餅）又怎能萬全呢我看你這萬全二字是應在我的眞道上咧吾道眞法可以通天地感鬼神這才叫做萬全這位姓宋的就把鍋魁攤子收了與他們籌衣旅費等自已就當沙和尚一路就上成都那知走到省城無法維持生活毛澤東才跑回樂山在家裏籌了一點欵子又上成都去設法開一個茶舖唐妖自已坐櫃毛澤東走堂宋萬全擔水他們二人就算是唐妖頭班高足弟子所以現在唐妖敎徒有毛派宋派之分 
　　唐道共有功夫十餘種傳功的手續自備貢果三盤香燭各三支傳功者先行叩頭每叩九次共二十七次受功者亦照法叩頭後即跪着盟誓傳者即説這是眞道的初步功夫傳了你你不辦怎樣與别人説了怎様你當着上帝盟誓誓畢又與傳功者叩頭九次謂之敬功其他功夫的手續均照此例其功夫類别㈠初緣這步功夫凡是入敎的是須先就學辦的辦功的法子立坐橙上一心注意各人之天庭處即性門未幾大搖大動我入道時并未辦過這步功夫不知究竟怎様的㈡二級即絕食又名辟穀這步功夫無論男女老幼均要一敎導使即傳功者與學功者每日同往指導一切又有一保功者負有監督學者不能半途廢輟的責任停功須經唐氏准許方爲有效這步功夫一辦要經數十日手續秘密原唐道功夫辦法同道之人均不能常常道及初辦的要連環保人辦法着手先喫獨一味後必大瀉每日盡喫糯米飯或糍粑絕不能沾食别物此名築基若喫至數日必有糞遺出此名採藥敎道使即將此藥作爲丸子就呌受功者呑食但你自已都不曉得此名考功考試你或吞得下去或呑不下去若受功者呑下去了敎導使就對受功者説這是你的寳貝又名仙果直至每日均有糞遺出多寡相等就實行絕食即以每日下降之糞作爲糧食若在絕食期間稍一不愼即有性命之慮如吸冷風肚腹暴痛肚臍露出亂喫食物滿身腫脤飮食不調以我所知如前巴縣獅子塲陳仁豐補辦二級因染冷風上下隔斷喫什麽吐什麽下便不通因此喪命又江北靜觀塲王某之女名宗烈亦在絕食期間與人口角竟心氣暴痛滿地打滾而死受功者反對他們家屬説上帝愛子心切敎他們去了若人火氣不旺糞是稀的以爐火薰煉乾後亦照法呑食這便是所謂絕食功夫㈢三級那是吃精辦法）中略（至於性體之説他們介紹那些上流人物先就用這個手術就是能夠看見一團白氣浮現於自已之頭頂這白氣他們𪰧做人的靈魂辦這步功夫盡在夜裏點香三枝此香乃唐道總部發來係私造的敎者先以已手於香梢處㣲㣲沾香氣後即以其手將受功者雙眼朦蔽令往上觀即現一團浮影但無論如何總要以手先沾香氣我想必定是催眠術的一種此外各種功夫因爲我不曾辦過未能詳舉其在省外傳敎使姓名及其情形北京方面鄧少雲）孝然（爲住京全權敎使他是奉節縣人現年五十五歲現住北京外城果子巷大吉羊胡同四十八號他住在北京有一年多了傳有敎徒二千餘人現聞又以性體手術將汪大燮王人文一流人物拉入他在北京傳敎除正式收入敎捐外若不夠時他以私欵墊用又總部不夠時候他還要接濟他的父親鄧某也算是一個信徒前他信黃壇的時候説他姐子（少雲姑母）是觀音化身後他又拿起老兒不死白髮蒼蒼到下江一遊原來這黃壇的階級制度很嚴我聽説鄧少雲於民國六年西上成都初見唐氏唐氏拒見説他曾經刮過人民的地皮原鄧氏卸任財政廳總務科科長中國銀行行長陳將軍宦曾以亂拉公欵罪之鄧氏苦苦泣求唐氏説只有一法買三光香一根沐浴全身薰後再見後鄧氏買三支香去銀二百元才得見了唐氏唐氏對他説處世無錢與道無緣故孔氏説人能弘道鄧氏現在的意思欲變家庭制度爲小廟宇的儀式他有七個兒女除小的四人外其餘竟都入習唐敎其長子鄧某於妖敎頗有研究誠爲唐氏死黨山東方面羅金鋭爲住魯全權敎使奉節縣人年四十歲現住山東濟南府慶雲橋大魯賓館他原任過重慶某職業學校的敎員在山東他有敎徒一千餘人上海方面宋萬全爲住申全權敎使青神縣年三十七歲打鍋魁出身一字不識因前救過唐氏故獲敎使重職現住上海吳淞江囗囗里囗囗店他在上海傳有敎徒八百餘人南京方面劉瑩澤（節初）爲住寗全權敎使内江人年五十八歲卸任四川財政廳廳長署巡按使他現住南京金龍巷儂鄉寄宿社他在南京所傳敎徒亦有八百餘人四川境内傳敎使姓名及其情形本省境内各處都有最盛的就是重慶成都重慶傳敎機關有兩處㈠設彈子石杏花村澹園又名森昌正其主任爲顏某江北人年三十九歲其次爲鄧某奉節縣人年三十五歲前經商綢緞因其濫吸洋烟致號倒閉現經唐氏委爲渝分部敎導使有一次我向他説你爲甚麽不做别的事呢做這敎導使也不是長久的辦法他對我説我見我的四叔和劉瑩澤他們把大官擱倒不做都與上帝效力未必他們都想不到嗎所以我也把塵世的事看淡了來修後天㈡設於重慶城羅漢寺内其主任爲蘇某奉節縣人年四十五歲任過一次縣知事他曾介紹一日本留學生入道現住重慶曾家巖某學校敎員家蘇某入道唐氏甚爲優獎次有吳某巴縣人年五十歳卸任四川鹽運使現任敎導使他們這兩處共傳有敎徒六千七百餘人總機關設於成都正府街第六十七號其主任爲羅某簡陽縣人年四十歲他原是很誠心的基督徒前曾任成都某基督敎三育社的幹事他在成都傳敎徒有二千四百餘人總計四川境内唐氏共有敎徒在一萬三千七百餘人左右以上所計一切係唐道中每月報告書内所記照錄係去年臘月的唐氏每收一敎徒即委一職如嚮敎問敎若辦過二級的每月還要給他點錢錢雖不多他有一種説法這是先天的虚錢後天的才算是眞實你我都是上帝的兒子回轉家鄉我們親愛的天父豈肯不給我們用嗎唐氏對於收納敎徒特别有一種記功如嚮敎能介紹一次再得一功者照大功獎勵若能紹介到二十三十那就是上帝親生的兒子了因爲唐氏説過他們這些武人政客和學生都是亂世的人上帝有好生之德惟其自做自覺所以凡人能介紹入道獎勵特殊唐氏對於新收敎徒即令將彼履歷家事直詳繕呈總部唐氏説貧的他可奏明上帝賞賜富的他就要酌量派欵若是要查自已的仙根（化身）均有一定的香帛費我聽到他們説前次蘇某奉前四川總司令劉湘的命令到墊江縣提欵那時沿途的匪很兇他就與唐氏去信望求保護唐氏回電説已派大批天使天軍沿途保護送你但須酌量納收護法費以備道用 
　　前次成都唐道總部敎導使吳某趙某傳某軍需官的婦人辦三級即發現不規則的行爲後經某軍需燭悉控之於官官廳以妖道亂世嚴禁撲滅拿案訊辦後經唐氏請求某要人去電保出後來唐氏給顏某的信内説吳趙平時行事言不履約故上帝借張婦懲罰之後吾見其愚直可憫代懇上帝故彼等於未出獄前夜晚上帝特派天使於獄中徽徵懲罰故現唐氏敎徒等以世界宗敎大同會名目立案欲借政府之力扶助妖敎進行現北京鄧孝然已將此案立准原民國七年羅金鋭主張立案後鄧孝然又主張立案均未蒙唐氏採納因去年吳趙下獄官廳判以妖敎亂世嚴禁撲滅又鄧羅二氏復呈函云前若吾道正式立案吾眞何能污以妖道亂世唐氏見之痛哭流涕覆函云上帝視吾如耶蘇每日除著書外均不能沾染别事故吾子等前呈立案主張吾不贊許者非爲别也原吾道乃六千年之大道自有上帝作主八十年後必要普及全國明年（指今年）大刧現後即吾道正式成立之證據今處此青黃不及之時政府將堂堂大道反污以妖道亂世實有辱上帝吾爲世人悲亦爲上帝痛哭流涕也自得汝等信後吾已沐浴代呈上帝御蒙面准可借塵世之力雙方進行爾等勿疏勿怠故現在各處敎徒對於立案一事分頭進行并積極進行借報紙爲之鼓吹誠可嘅已（未完） 
[浙實廳長出缺後之繼任問題]  
　　浙江實業廳長雲韶本月八日上午三時四十分在滬寓病故（南成都路寳裕坊二百四十二號）定於九月十三日即陰曆八月初三日上午十時出殯暫厝於斜橋新紹興會館現在實業廳務由第二科章科長代拆代行並由各科職員預備移交事宜 
　　旅滬國會議員褚輔成佳日電致軍政兩署云頃聞雲實業廳長在滬病故現値非法攝閣向歸中央任命各職如有缺出似應由軍民長官會商派署以救法律之窮前菸酒公賣局長蕭鑑君老成練達鄉望素孚以之派署實業廳長定能勝任愉快特爲紹介可否敬希鈞裁實業廳長繼任人物外傳有林之夏等數人其實均不確惟内部竸爭甚力聞將以浙江菸酒事務局長王吉檀調任實業廳長另委前全國巴拿馬賽會事務局長陳琪爲菸酒事務局長姑誌之以俟發表 
[杭州快信]  
　　外交部通電來浙日災重大經國務會議暫弛米禁貴省　下情形約能准運若干聞張省長以浙省連年災　民鮮蓋藏全恃皖蕪等處已擬電復開放米禁勢難照辦 
　　慮督辦張省長對此次日災各捐一萬元外昨又派員張心培　往東京調查旅日浙僑妥籌救濟 
　　杭總商會爲救濟日災問題今日下午五時特開會議到會董業董三十餘人决設法籌欵赶辦振擠 
　　廣濟醫院長梅滕更（英人）夫婦在日避署現得復電箱根屋已受損人幸無恙其公子梅雪亭事前已赴英倫 
　　高地審檢兩廳自回復訴訟狀紙後原設印花總會計處現特改爲整理司法收入處委唐信三吏元益程霈茅以衡四員爲該處書記官 
　　省會救火聯合會各職員任期届滿現定十二日開評議會决定選舉日期並籌議經費問題 
地方通信 
[松江]  
　　莘莊選舉鄉董停頓本月八日莘莊鄉議事會開成立大會並選舉鄉董呈請松江縣署派員蒞莘到塲監督詎有顧某恐自治復活不利於已因唆同程某先向縣署提起選舉訴訟縣署隨函鄕議事會查復故選舉鄕董一事因此暫時停頓 
　　處女拒姦被刺身死松江城内東校塲夏文忠家借居之戴彩妹子因由夏妻元珍於深夜時引人入室遽施强暴經戴女力拒不從致被刺傷咽喉各情已記八十兩日本報茲悉戴女傷痕自經朱志一西醫縫紉醫療之後傷勢似已稍痊不料至九日深夜忽患寒熱而縫紉之傷口忽又迸裂致於十日黎明時因傷身死旋經屍兄戴友珍報告縣署委派藍承審員帶同陶檢騐吏前往相騐當即喝報死者咽喉刺傷闊一寸深四分確因刺傷氣管身死無訛業已塡格回縣准明（十一）日提出夏文忠夫婦嚴訊法辦 
　　令飭補選市議員松江市董事會昨）九日（奉縣公署訓令云案奉省長公署訓令第七六四○號内開（中略）茲特訂辦理縣選舉及市鄕選舉期限表）中略（合行令仰該知事即便遵照並將辦理情形逐期呈報以憑察核此令等因附發期限表甲乙二種到縣奉此查該市議員原額二十人現存十五人應除現任省議員者二人實在市議員僅祇十三人出缺議員已逾定額三分之一自應照章辦理補選至現存議員中有於民國元年當選就職者此次自治恢復任期僅剩數月亦應辦理改選以資接替奉令前因除分行外合亟抄發甲種期限表令行查照表列各項手續逐期舉行仍將辦理情形隨時報縣以憑彙轉云云聞亭林市因現存議員祇十二名缺額八名亦已奉到此項同樣之補選令文矣 
　　户籍案進行消息松江縣户籍主任朱長紳已在縣公署組設事務所惟其經費五千元尚無着落開辦費二千元縣署本已呈准省長在積存附税項下籌撥無如此項積存附税係屬自治經費定章不准移作他用故經理處不肯負責現正函詢各市鄕請於五日内答覆恐各市鄕亦未必允撥此經費一層最爲困難至其舉辦計劃聞已劃分區域着手進行以全縣二十四市鄕劃爲十區每區設户籍員一人此項人選問題已由朱主任物色得黃文鎬褚企良張鼎葉達文朱萃朱毅錢光建姚昌宗俞家謨顧家驤十人薦請温知事委任尚未發表其所劃市鄕區域探錄如下（第一區）松江市小西涇鄕（第二區）呂蕩鄕官紹塘鄕龍興鄕白沃鄕（第三區）亭林市前岡鄕）第四區（楓市五庫鄕（第五區）莘莊鄕新橋鄕陳家鄕（第六區）葉榭鄕張澤鄕（第七區）天馬山鄕小崑山鄕錢河鄕（第八區）泗涇鄕七寳鄕（第九區）漕涇鄕柘林鄕（第十區）山陽鄕金山衛鄕 
[蘇州]  
　　律師公會談話會紀昨日下午吳縣律師公會開選舉大會並議制憲事項該會會員計一百六十一員直至四時到會者止七十六人不足法定人數由會長錢崇固表示改開談話會檢察官吳式壁告辭回廳該會首議蘇社函請蘇省制憲辦法由會員張家鎭章世菼王開疆等分别主張結果由各團體共同制憲及籌備處應否設置應移付評議會表决會員夏喆兟李振霄謝翰藩等均起立贊成惟章世菼王開疆稍有意見繼由主席將油印之扶助會簡章朗讀一遍（此會集欵專對於會中身後貧苦用以矜恤者）並請發起人李振霄報告發起理由王開疆以此捐瑣碎不如撥本會經費爲該會基金蔣中覺反對其詞章世菼對於簡章第四條律師事務所書記一層頗不爲然一時衆議紛紛秩序稍亂旋即决議容後修改即提紙簿一本當衆寫捐頗爲踴躍至未寫各會員擬下次開會時再行勸募 
　　滬寗夜車與貨車相撞滬寗路九日下午十一時三十九分由滬開寗之夜快車於十日上午一時三十分鐘行經齊門附近蘇站時忽與貨車相撞遂致出險至出事原因聞因夜快車將抵站時適與開進棧房之貨車相遇兩車均不及避讓遂致互撞兩車機頭均遭撞損車頭司機均受重傷一人則從車上跳下致遭跌傷上海來車第一節爲行李鐵車第二節爲三等客車因互撞致車窗輪機全行毀壞散失軌道兩旁乘客受傷者約六十餘人蘇州站曹站長得訊後即馳往該處命將受傷乘客人等就近送往更生醫院醫治聞傷勢輕重不一大約均無性命之憂一面由曹站長立電申站並分電上下各站申站立派工程師及技師携帶各種機器來蘇修理各旅客之欲赴滬寗者均擁擠車站以候修復開車據聞下午已一律通車矣 
　　另據上海消息云滬寗上行夜快車於昨晨一時四十五分行至蘇州及官凟里間與下行之三十五次貨車相撞發生損失甚重其相撞原因聞係由於夜快車火車之忽略未注意官凟里站上停車符號竟行開過官凟里遂致中途不能避讓貨車肇此禍事鐵軌當即破壞貨車及機關車出軌者各一旅客受傷者五人滬站代理車務總管聞警後當於黎明乘專車出發隨帶工程隊前往肇事地點趕修路軌以免交通阻梗計修理一小時餘始行竣事而南京開來夜快車乃得通過至十時五十分抵滬計較往日已遲四小時至四次五次錫滬常滬兩次客車於下午五時始先後到滬而上行十七十九兩次滬錫滬常慢車亦同時至下午始開出滬站 
[無錫]  
　　農業視察員蒞錫南京東南大學農科敎授葛敬中黃國華何尚平過探先等奉敎育實業兩廳委令視察全省各縣農業機關於前日（八日）來錫住居新世界旅社九十九號等房間先期函知縣署第四科請陪同視察該科科長錢樂眞適因公赴滬由第三科長許少宣君代表陪同葛君等於九日視察敎育局縣農會省立育蠶試騐所縣立蠶種製種場等各機關葛君等定九十兩日離錫云 
　　鄕婦信謠盤踞縣校縣屬懷上市張經橋鎭縣立第五高小校校舍本假城隍廟内偶像於民國元二年間遷至附近大王廟内相安無事近日城中接到宗敎大同社之傳單云中秋後日月不明人民恐遭難等語此消息轉傳至鄕間該處婦女以神像可保佑災難故於前日）九日（晨七時將城隍神像在大王廟中扛入校内焚香禱告該校長華雍倩見狀勸阻無效即行來城報告縣署請求維持馮知事據報立派警下鄕彈壓鄕婦自聞華校長來城報告後即齊集千餘人盤踞校中迨警到校勸解亦屬無效因人數衆多無法解散已於今午（十日）來城覆命請求核奪該鄕正董顧蘊生在城得報立即下鄕勸導亦無效果現正與當地父老商酌解决辦法云 
[常州]  
　　市鄕議會聯合會開會紀武進市鄕議會聯合會於九日下午三時召集各市鄕議會正副議長開會到許劍虹段雪岑等二十餘人公推段雪岑主席許劍虹記錄開會順序㈠報告經過各事甲報告省長解釋各市鄕董佐經縣知事認爲類似有消極資格者不得回復乙市鄕議會改選補選而市鄕董佐缺額省長解釋應由現任鄕董辦理改選或補選事宜丙各市鄕議會圖記縣署現已鈪 
刋就呈報成立後即可領回應用㈡通過本會簡章（從略）㈢議决本會組織完備後再徴求縣議會同意加入㈣議决沈子萱提議開會及補選問題請示省議會解决㈤議决姚知事對於市鄕議會公文程式每用訓令而市鄕制規定應用照會似覺抵觸應向省議會請願解决㈥議决由本會通知各鄕議會請其報告成立或須改選補選於本會㈦簡章所訂委員九人待各市鄕議會成立過半數時再行推舉現在暫由前次推定之代表四人維持一切待散會已六時許矣 
[揚州]  
　　愼重新案畝捐本年上下游各縣新案二分畝捐均已實行帶徴其徴存之欵應由各縣欵產處會同各法團及地方士紳照案保存一體緩解非關上下游水利用途不得輕易動撥淮揚九縣水利協進會理事夏虎臣恐各縣知事尚未明瞭特函各縣查照以昭愼重 
　　會議食商學捐江都敎育機關團體前曾令江天食商仿照江寗各縣先例按引徴捐補助敎費比時食商方面曾允以一五改洋後酌量捐、助迨改後商人食言而肥敎育界頗不滿意數日前鹽署委葉某蒞揚調查淮南食商狀况義務敎育期成會即於前日假第八中學開會議决函請葉委維持而縣敎育會小學敎職員聯合會亦於八日下午假勸學所聯合會議公决㈠公呈運署呼籲㈠公函葉委報告前情並推張紹志俞錫榮代表全體謁見葉委面陳一切冀達食商捐助敎費目的 
[高郵]  
　　恢復自治官民異趣昨（六日）下午四時縣署召集各法團及各市鄕助理員在公園内小羅浮開行政會議議决户籍區域照前選舉區域十區將第一二兩區合併爲一區第三區改爲第二區以下遞推改爲九區繼又補選義倉經董討論恢復市鄕議會由縣署先行令飭各市鄕助理員調查各市鄕議會議員缺額實數呈縣查照以便補選恢復惟聞已報恢復之高郵市北安市西　 
山市東屏鄕豐樂鄕二溝鄕爕永鄕時堡鄕武勝鄕延興鄕等處自治人員以行政會議議决先行補選然後恢復係屬顧全位置阻礙自治進行當即在協進會集議公推高樹敏向縣責問大意謂市鄕議會先行恢復然後補選已奉省長明文究竟該會議决先行補選是否違背省令抑别有作用應請縣長愼重考慮云云 
[東海]  
　　連長剿匪陣亡海州鎭署所轄江蘇陸軍張營長向以剿匪出力久遭匪忌前日横溝之匪即係欲圖張者日昨海州西三十里大埠子附近有匪甚熾張復派其部下楊連長帶兵十餘名前往查探詎忽深入匪穴當被包圍全體覆没刻已禀報鎭署矣 
[灌雲]  
　　限期改組商會灌雲縣公署昨接實業廳奉省長訓令以據大伊市商民呈訴本縣商會延不改選違法濫權等情此案久令改組何以延宕至今李知事着記大過一次限期一個月令商會改組等因刻已令知遵照矣 
[南通]  
　　兩縣濬港之先聲通海縣境毘連前曾同罹水災茲悉通邑水利會爲整頓水利工程起見爰提議就兩縣重要地段聯合挑浚港河以利宣洩業向海門水利會磋商擬先開濬者㈠四揚壩下遊之川洪河至青龍港（二）餘西曹家壩下游之利民河至滸通港㈢二甲鎭下游之連元沙洪至竪積洪㈣餘東小圩岸下游之九　河至月牙港聞俟會商妥洽即行興工 
　　大生紡織廠近聞江家橋大生第一附廠前因紗市凋零經濟困難工程遂告停頓刻擬於重陽節左右正式開車惟添建棧房及開辦等費尙需銀二十萬元之譜現正設法籌集以資應用又崇明大生第二紡織公司於夏曆六月初停車茲因紗市銷數漸旺特於八月初一日開機以應需求 
[嘉興]  
　　商聯會電請勿弛米禁十日嘉興北市商界聯合會致浙江督辦省長電云杭州盧督辦張省長鈞鑒報載北京攝閣因日本震災開弛米禁指定蘇浙皖三省採購查救災卹隣固屬義舉惟浙省非餘米之區豐年尚賴外省輸入况連年災歉米價日增民食猶虞不給倘我浙准予弛禁斷非民食治安之福萬懇鈞座顧念吾災歉之民拒絕弛禁並飭關卡嚴查偷漏以維民食臨電惶悚不勝迫切待命嘉興北市商界聯合會叩蒸 
[湖州]  
　　請禁組織大同分會湖邑自滬報揭載北京世界宗敎大同會所發之荒謬絕倫傳單後謠諑繁興人心惶恐近聞此間有盛傳組設分會之説一般素信神權者均各將此傳單摘錄散發謂可免罹刼難茲聞有識縉紳擬請官廳出示查禁以安地方云 
　　飭警督拆魚籪跨河築籪本碍水流茲屆秋汎期間尤恐妨碍宣洩早經縣署勒限取締在案嗣因逾期不拆爰由公民錢某等呈縣質問現奉批示略謂查取締魚籪一案曾限於十四日一律拆除茲據前情當嚴飭各警所督拆可也 
 
 

Page 11

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 12

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 13

 
 
第一萬八千一百五十五號;中華民國十二年 西曆一千九百二十三年九月十一號
星期二 * *本埠新聞 
[黎黃陂實行南下]  
　　昨日乘輪抵淞 
　　黎黃陂久有南下之説昨日各方面接洽此項消息截至昨夜一時許藉悉黎氏已於本月五日經詳細之考慮後乃决定南下之意並物密遣多人如李根源等於昨晨到滬向本埠接近黎氏各方面商洽凖備住所等一切事項黎氏令饒漢祥等留津措置各事黎氏偕陳宦等多人乘所雇定之日輪長城丸於昨午抵吳淞口本埠機關有派輪往迓者但因黎氏此來尚未表明取何種態度故進口時期稍爲躭延昨夜李根源等亦駕輪往迎至夜一時許尚未進口云 
　　國聞通信社云黎黃陂南下運動醞釀已久茲悉此事黎經考慮後於五日始决意南下當時對於左右家屬均守秘密事决後先遣李根源氏南下李即搭船南下昨晨抵滬即分頭向金永炎章太炎等報告并爲馬預備住所該項住所業於昨日租妥在法租界某路至黎氏本身業已包定日船長城丸由津來滬據昨日下午七時半所得報告該船已達吳淞口外李等於下午即雇小船乘往中途迎迓與黎同來者聞有陳宦等二十餘人饒漢祥則將留津辦理一切至黎來滬後將如何進行則尚在商議中云 
　　東南通信社云黎黃陂所包定之輪爲日船長城丸昨午十二時四十分抵泊吳淞口某機關聞訊當即會同海軍司令部派兵艦小輪各一艘赴淞迎接至居住地點法租界華界均有房屋須以黎氏本人之意旨爲定聞黎氏來滬係以個人名義活動饒漢祥本擬一同南下旋又因某項關係折回聞前晚在滬一般要人及政客曾在西藏路某旅館有重要會議云 
[各界救濟日災之昨訊]  
　　協濟會職員會紀中國協濟日災義賑會昨日開第二次職員會决議各項要案如次㈠决議米糧問題據日本領事鄭重聲明災區米糧已無不足之虞此後可不必再運㈡决議函復料器業公會告以米糧不再出運因日領有聲明也㈢函致江海關監督告以後米糧不再出運㈣審核股董推沈桐叔君擔任㈤電復海軍司令部吳光宗來函允以華甲兵艦裝運拯救日災糧食藥品事復以本會專員已乘新銘輪出發目前尚無需用㈥决議由新銘輪運日之米麵計價洋十二萬元有奇係顧馨一君經手數目甚巨亟待籌付公議將總商會認墊之六萬一千元先行撥付此欵由本會正副會長具名掣給臨時總收條俟總商會將捐助户名開送到會再行塡換正式收據㈦决議函致各團體當大會議决各團體各推代表一位或數位爲本會會董即祈開示姓名以便通信㈧决議將收據編號蓋印凡代爲收捐欵之銀行或錢莊每家送一本議畢散會 
　　又該會昨函江海關姚監督云逕啓者敝會以日災慘重購米運濟原屬恤鄰之義惟近年我國民食維艱米價日昻同人等爲兼籌並顧計决議除已運出萬擔以後不再續運藉維小民生計且據日領聲明被災區内米糧尚可敷用是敝會以後接濟當以賑欵或以其他用品爲限除電陳北京部院曁南京軍省兩長外相因函達即煩查照爲荷云云 
　　協濟會之通電中國協濟日災義賑會昨發通電云各部院各巡閲使都統督軍督辦督理省長護軍使各省省議會商會敎育會各法團各報館公鑒東鄰浩刦亘古未聞僑庽同胞同罹慘厄今由各法團公團善團聯合組織中國協濟日災義賑會於本日正式成立假上海雲南路仁濟善堂爲會所分任墊募購辦米麵專輪運往先濟眉急並由紅十字會特派救護醫隊携帶需要藥品偕同出發復由專員自備資斧前往辦理賑務聯盡救災恤鄰之義所有被難僑民即由專輪救護歸國茲事體大需欵浩繁業由總商會銀行公會通電全國商會銀行公會一經加入協力贊助惟是車薪杯水綆短汲深伏祈慨念鄰災慘酷一視同仁倘解義囊廣爲勸募多多益善接濟源來庶彼邦災黎咸沾仁澤即刼餘僑胞亦必同拜盛德臨電神馳無任惶急待命之至會長朱葆三副會長盛炳紀王震同叩庚 
　　紅會赴日救災之通告中國紅十字會總辦事處昨日通電二百三十餘處分會云日本奇災僑胞同難本會天職救護維亟現由莊理事長會同牛醫務長率領男女醫生看護二十餘人携帶藥物於九月八日出發醫隊馳赴日本實施救恤以重人道特奉聞總辦事處灰 
　　賑災墊欵調換收據總商會昨分函曾爲賑濟日災墊欵各團體云逕啓者前承尊處交到日本賑災墊欵當由敝會先行出具暫時收據俟將來再行掉換茲據協濟日災義賑會以開示捐助户名掣奉正式收據通知前來查尊處解來之欵仍係籌墊性質若照此數開送仍與實際形不符茲爲便利起見擬請尊處持具敝會所出收據逕向協濟日災義賑會按照經募之户數捐數分投掉換正式收條若干紙較爲便捷除函知該義賑會外至希台　爲荷上海總商會啓 
　　總商會電覆商聯會蘇事務所上海總商會昨接全國商聯會江蘇省事務所來電謂據通崇海泰總商會來電對於日災請合組恤鄰會云云茲悉宋方二會長昨已復電云全國商會聯合會江蘇省事務所鑒庚電奉悉日本災振事敝會先已墊欵六萬一千元購備糧食往日散放並與本埠各團體合組協濟日災義振會現正竭力進行預備源源籌濟請紓注念上海總商會蒸 
　　美艦赴日之振品美國駐亞細亞艦隊中之驅逐艦六艘現奉命由華載賑品赴日本其計爲㈠ＮＯ２２５ＰＯeg㈡No2296PearY㈢No227pillbrg㈣No228Ford㈤No229Truytun㈥N230PaulJones各載大宗振糧藥品往日本救難云又該隊之駐滬機關昨更購置大批振品運赴京濱兩地以接濟難民者係委託滬上提督公司之格倫總統號裝去綜計有（一）牛奶二千六百箱）二麥粉一千五百九十擔（三）白米四千零九包（四）沙丁魚六百七十件（五）羊肉三十件（六）石灰八百七十擔（七）水菒五百六十七件）八（糖菓糖二百十九箱）九（肉食品三百六十二件（十）釘斧品六十五箱）十一（木材四十一萬尺）十二（荳子山茹等二百八十件）十三（屋頂紙九百三十件（十四）椰子三百九十件（十五）茶葉八百五十箱）十六（牛肉汁五十箱（十七）波羅蜜三百零五件）十八（漂粉水泥二千八百二十四桶（十九）藥品六百七十箱（二十）通心粉三十五箱餘爲食鹽等等共有三萬餘件之多裝去 
　　文滙報云美紅十字會今日由格蘭總統號裝運藥品糧食等物約五千噸赴日該船尚載有香港所助凍肉八千噸美紅十字會今日運去之物爲罐頭牛乳九千箱木料五十萬呎雜糧五百箱罐頭肉食一千箱罐頭果品五百箱豆二萬磅麵粉十萬磅醫藥品値洋萬元氈二萬條米一千擔糖一萬磅鏟五百柄鍬五百柄孩童食品五百箱美紅十會及中國紅十會醫隊第一組均於今日乘該船赴日 
　　外人所收賑欵之總數外人各方面所收日災賑欵截至昨日止數額如下㈠美紅會收到銀七千五百五十五兩洋五千四百三十元㈡日人方面收到外人捐欵銀九百零五兩洋二千零九十元又日金二十元日僑捐欵洋二萬一千七百八十七元日金六千三百二十元五十錢華人捐欵洋一千五百三十一元日金五千五百元㈢字林西報收到洋三千一百六十五兩洋九千九百四十五元云 
　　棉業聯合會籌議賑災中國棉業聯合會於昨日（十日）下午五時開臨時職員會籌議賑濟當經議定於本月十四日（即陰曆八月初四日）下午四時召集全體大會公决辦法並由在塲各職員先行認捐洋一千數百元云 
　　法商會請助災捐文匯報云本埠法商會已通函會員請助日本地震災捐此項捐欵擬留一部分周濟需助之法人 
　　基督敎協進會電告募捐中華全國基督敎協進會前日發出通電云哈爾濱趙禪唐太原顧恩慈成都夏時雨長沙蕭慕光厦門陳秋卿福州朱立德廣州梁小初諸先生鑒協濟日災開始募捐懇尊處竭力提倡速寄欵上海全國基督敎協進會庚該會昨早已接北京來電云某一禮拜堂已捐得五百元云 
　　留學生籌振日災此次日本巨災在滬日本留學生汪兆銘張繼章士釗李烈鈞朱念祖潘大道田桐李肇甫王有蘭李爲綸蔣作賓楊山光鄭貞文黃士復何崧齡江鐵陳掖神李石岑温晋城張藍宵張樹森謝遠涵褚輔成蔣尊簋李伯虞殷鑄夫張東蓀余穀民吳藴齊周砥青吳應圖徐元誥常恒芳張鴻鼎徐滄水鄧崎冰陳公洽孔紹堯丁象謙劉錦孝劉之綱劉一道等亦擬發起籌振日災會假漢口路廣西路口明明醫院樓上爲通訊處定於本星期五日（十四日）下午三時假西藏路寗波同鄕會公同集議籌商辦法 
　　蘇州同鄉會招待同鄕蘇州同鄕會萼銜醫院醫務主任秦山森君留日有年熟悉該國情形自此次地震發生即擬赴日調查及救護旅日同鄕後悉中國紅十字會巳派人前往並帶醫藥用品亦甚完備秦君即未前去茲聞被災之人紛紛抵滬特商之院長奚君將院中餘屋一部讓出作爲招待被災同鄕居住并代診治疾病云 
　　東三省捐助日災振欵之滬聞據本埠日人方面所得奉天來電謂東三省政府捐助日本振品糧食木料燃料禦寒品約値五十萬元奉張自捐十萬元之食料云　　川民自决會援助僑日被災同鄕川民自决會爲援助行將歸國之僑日受災同鄕事昨日午後二時開職員會决定辦法四項㈠派人向各界同鄕籌募欵項㈡賃租房屋以備居用㈢發電慰問派代表至輪埠迎接 
　　香山同鄕會贈送衣布此次由日抵滬暫寓法租界大安棧之粤僑因無衣禦寒除由香山同鄕會會長陳炳謙會董陳輔良贈送衣服外又由副會長甘燼初贈布數疋俾自縫衣服云 
　　敎育團體賑災之會議上海中華敎育團體救濟日災會於昨日下午三時在江蘇省敎育會開第一次籌募代表會出席者有中華學藝社寰球學生會江蘇省敎育會江蘇童子軍聯合會中華職業學校同濟大學中華武術會體育師範暨南學校中國公學商科與中學部青年會學生部寳山敎育局上海敎育局等團體代表共二十餘人由袁觀瀾主席茲將各議决案錄下㈠捐册由本會蓋章分交各團體每團體爲一號（依天地元黃分編）其每項號數由團體自行編塡㈠募捐隊應備捐欵證由本會置辦分交各團體「捐欵證（甲）以備各户捐欵貼用者（乙）以備行人捐欵佩用者」㈠建議協濟日災義賑會設募捐桶於半淞園及各游戲塲㈠各校酌量情形可開游爇會等會勸募捐欵㈠各團體開始收捐在正式收據未領到時得先發臨時收據云云 
　　泗水華商會與總商會往來電總商會昨接泗水中華總商會電云上海總商會鑒日本地震巨災南洋各國僑民羣起籌賑中日經濟絕交之際對茲善舉是否可行乞電示泗水中華總商會庚總商會復電云泗水中華總商會鑒電悉恤鄰與自衛並行不悖滬埠亦正在籌賑上海總商會 
　　開放米禁之反響㈠總商會昨致電江蘇省長反對弛禁運米出口其文云省長鈞鑒報載京電以日本芳澤公使有因災請弛米禁之文咨行各省調查地方產糧供求情形酌定准予出口數目等因查此次日本猝遭地震東京附近存米俱遭損失是以本會亦有酌辦洋粬麵粉輸往協濟之舉純爲一時應急起見嗣後該國向各地徴發之糧食漸次運到而歐美各邦亦陸續輸送食物前往據最近電傳八日東京戒嚴司令部發表之消息謂東京日内現不缺乏糧食駐滬日領所述亦同芳澤公使文中所稱本使以國内米穀或恐不敷不免有賴貴國供給之處純係當時震災初起時推測之詞與最近電傳情形已有不同蓋此次日本受災區域純在都市中心與田畝收穫無涉即使有待外米補充則暹緬兩國倶係產米著名之區大批購並非難事此就鄰邦實情言之不必特弛米禁者一也交鄰有道一方須盡人類互助之義務一方亦應以國内治安爲前提曲禮有云貧者不以貨財爲禮老者不以筋方爲禮蓋謂交友之誼不必强不能以爲能也邦交亦然蘇省前昨兩年俱告歉收其幸而未釀意外者全恃暹邏緬甸洋米源源輸入稍資接濟然米價已高至十四元一石升斗小民粒食維艱時時有請禁囤積請禁出洋之文見諸報章夫使國内果有餘米可以外銷何致轉向外邦輸入此事之至易明者本年新穀雖未登場而夏秋之交先苦霪雨繼患暴風鈞署總司省政當即據各縣報告是本届收成之减色可想故據一般人預料均謂此後民食恐仍須仰賴洋米籌濟自弛禁消息傳布以來本埠各種米價已驟漲至半元一元不等使弛禁之議實行則米價之逐漸高漲更在意中恐東鄰之震災甫平而我國之米荒又起從井救人善謀國者豈宜出此此就我國民食言之不應弛禁者二也京電既有調查酌定之文則權衡輕重指陳利害自係疆吏應盡之責應請鈞署垂念年來米價高昂民困已極據情駁復勿爲不負責任之浮議所惑民生幸甚上海總商會叩蒸㈡孫紹康函云㈡孫紹康函云申報館轉江蘇各公團暨諸父老昆弟均鑒此次日本猝遭慘刼人非木石同深悲憫各地人士紛紛籌欵採辦米麵軍往救濟此舉誠不可少矧救災恤鄰古有明訓惟是政府因此將有開弛米禁之議我蘇頻年產米不足自給常以他省米接濟今年風雨爲災各地尤多荒歉夫購米救濟數額可限米禁開弛寗有限額使米禁果弛則無良米㚥囤積居奇米價飛漲定當不堪設想貧苦小民生機殆絕從井救人聖人不許况口領曾經宣言糧食尚無虞缺乏乎即購米救濟亦應以採辦暹羅等米爲是省垣現値米㚥運動皖米在寗打包之際米禁苟弛則惡㚥横行尚復有顯忌耶對於救濟東隣吾蘇寗濟以金錢蘇米願勿出口一粒利害危亡豈容問髮事關桑梓敢惜辭費深望各公團暨諸父老昆弟共速起圖之不勝盼禱之至專頌台綏孫紹康啓㈢朱道遠函云三千萬皖同胞公鑒此次日本天災全世界同聲悲悼救災恤隣我國尤誼不容辭賬濟之法固亦多端乃政府斤斤於米糧弛禁不勝駭怪吾皖雖爲產米之區然每年出產除供本省自食外所餘亦屬無幾苟不弛禁出口米價决不陡漲貧民生計差可維持一旦弛禁㚥商任意壟斷富户囤積居奇勢所不免吾皖三千萬衆所受無窮之影響轉恐甚於隣邦之災害聞馬聯甲呂調元已允開禁不啻斷送吾皖三千萬衆於水深火熱之中是可忍孰不可忍除聯合同志積極表示外務望吾皖同胞萬衆一心羣起反對若有意見請賜示上海二馬路陶朱里一百八十四號爲幸休寗朱道遠再啓九月八日 
　　蘇當局不允開米禁江蘇齊督軍韓省長會派盧殿虎來滬接洽救濟日災事宜本館記者昨訪之於寓所問以當局對於開放米禁之意見盧謂齊督軍韓省長均於盧臨行時明白表示意見决不允開放米禁因米糧既非日本現時缺乏之品而吾國米價已如此昂貴萬不可再令增高也 
　　工商研究會與日總領往來函中華工商研究會前致日總領事函云矢田先生台鑒敬啓者茲次貴國災變爲亘古所未有敝國同人極深震悼惟念中日密邇我國工商學界之僑於貴國慘罹斯刼者當必爲數甚衆祇以敝國駐東京張代公使蹤跡未明遂難得較確之報告貴總領事如得有何項關於我國僑胞之實在消息敬祈撥冗飭繕寄下一份俾明眞象聯慰衆懹云云該會昨接日總領事矢田氏復函云敬復者接誦來函祇悉一切此次敝國突遭震災生命物產損失之鉅難以縷指言之心惻惟災區浩大調查匪易敝署雖接有公電尚未得詳細情形所有貴國僑民若何損失亦未得眞相一俟探得確訊謹當奉告也專復伸謝云云 
　　請查學生之踪跡上海總商會昨接本埠達豐染織廠技師張懋修君函稱渠姪張延年字仙芝江蘇泰興縣人年三十歲於去年八月赴日求學現在肄業横濱山下町六十九番地農商部植物檢查所此次驟聞該處鉅災家屬惶恐異常茲聞貴會已派代表赴日調查災情請即電請徐可陞君詳細查明云云茲悉該會因徐君赴日住址未定特電日清公司王叔賢君探交徐君查明後即行電復以憑轉達　 
[澳后號出險情形]  
　　字林報云當日本地震初起時澳后號輪船適泊横濱碼頭旁正欲解纜之際巨災忽作於是附近人民紛紛上船避難未幾市内火起延及碼頭上傾圮之棚攔加以裝運油類火柴之駁船紛紛爆發飄流港内該輪地位非常危險幸船員措施得宜獲免於難更可憾者拖帶該輪離岸之日本拖駁小輪於地震初作時即棄之他去僅知顯慮已身之安全不計他船之危險而港内風勢又復猛烈吹船内向以是不克外馳時船後另有一美輪停泊其船主已罹難由大副代理厥後火勢益熾乃商定美輪退後若干澳后亦得隨之後退以避火勢乃澳后輪葉又爲美輪之前鏈所繼繞照例須令美輪却下該鏈而澳后船主忽得奇計即利用此鏈令美輪曳帶澳后號出港其後此計卒見實兩輪遂於非常困難之中安然也險澳后僅失一救生小艇而巳澳后此次於舉世未有之巨災中救出無數災民其功誠不可忽據加后號來客所述常災民方自頽屋中爬出市内即已火起思惟山峯海濱始可避難各西人乃紛向海濱而奔俾登澳后號乃狂颷驟作火燄益熾全埠倐成火海行人爲烟所迷不復能辨方向羣向無火之處奔避顧其奔避之處仍不管在火爐中心未幾即熱燄四迫若欲就傾圮之處圖取捷徑則又往往陷落其下不可復出其困苦誠難言述葛烈芬夫人係第一人至碼頭然距坍屋時已奔波二小時矣其他幸而得至碼頭者大都焦頭爛額衣履不全澳后號安得來朋號等不分畛域概行搭載某次澳后號曾以舢板載災民往彼本國輪船詎被擯不收仍行載回統計該輪先後收容災民四千人若　皆饖渴不堪大半受傷垂斃船上職員盡力救濟即華人之充西崽者亦勉集日金一千元送往岸上充作賑欵目下東京附近各避暑處所幾全毀圮各地情形大半變更有山嶺崖谷夷爲平地者亦有平地變作山嶺者地震地方約及六十哩半徑之圍圓又據昨日來滬之立康號船員言大島並未没入海中該輪船主往來中國日本有年鄭重聲稱該島未嘗陷下其島長二十哩人口甚衆島上有一燈塔在立康號甲板上猶能望見之僅因地震而傾側耳立康船尾巳損其所救出災民在神户登岸者共一百十九人内歐美人二十一日人三十四華人十八印人四十六此外多有於星期日登輪後重行上陸訪覓親戚者 
[英美要人在日遭難之傳疑]  
　　大晚報十日大阪電云據日本外務省發表美大使胡德氏夫婦同在罹難之列此耗係名古屋傳來電文簡單僅稱美大使夫婦俱行殞命故此問猶在傳疑中電内又稱台維遜女士一同遇禍大約即指台維森夫人乃大使之妻母此外阿根廷公使柯業爾氏及其妻女云亦壓斃於横濱車站蓋諸人自避暑地回京方在車站候車也又海參崴英副領事凱夫氏之夫人游歷横濱亦及於難按據路透電傳美大使與其夫人均無恙 
[西報紀由日抵滬難民之談話]  
　　大晚報云據星期六日乘加后號由日抵滬之難民稱當日地震時日人對於國人之受殃者多作冷眼觀不加援手例如横濱港内各日船無一卸小艇登陸缓救者據巴里士旅館前經理貝蒂氏稱當時暴徒四出搶刦警察不加禁阻貝嘗親見日人斷死屍之指而取其約指甚至有割呻吟未死之災民兩耳以取其飾品者警察視若罔覩彼等上差多時飢渴難忍卒亦全棄其職守任令暴民刧掠尤可異者外人圖由瓦礫中拯救死傷之人時多爲日本憲兵槍擊此輩憲兵對於國人搶刧不加禁阻而獨仇視外人貝嘗目覩某外人在海浜某屋内拖一女屍時爲憲兵擊中其背而死澳后號船員每次登岸救人輒携武器自衛某次見數日人希圖行劫垂斃之人曾開槍擊之該船船員又以軍械供給留岸保護眷屬之外人日人妄稱行暴者乃屬韓人故一見韓人即加槍斃死者纍纍日船匪特不卸艇救人而於澳后號難民人滿之際分送至日船時日船多擯絕不收云貝蒂氏之言曾由現居禮查旅館之美國科學儀器公司東方代表壘菲氏証實至此項消息未經 
 
 

Page 14

 
 
第一萬八千一百五十五號;中華民國十二年 西曆一千九百二十三年九月十一號
星期二 * *傳出者因地震後政府即派員嚴厲檢查海電及無線電報甚至不許各輪船由無線電傳遞私人消息墨菲氏亦嘗親見日人刧殺難民墨氏携其夫人幼女由東京步行至横濱登美船斯梯爾萊維蓋托號船長因人衆不能多容乃送日難民若干至東手旁觀之高麗丸詎意高麗丸船長拒不之納於是該美船船長聲言擬送諸日人登陸憲之高麗丸始勉强收容諸日人離美船時且圖竊取麵粉云貝蒂氏與墨菲氏之言尚有其他見証證實之故滬人士皆深信不疑也 
[羅平吉氏將抵滬]  
　　文滙報云本埠羡員接電美按察使羅平吉氏偕其夫人於明日由日回滬檢事胡薩氏與其夫人已於星期六日抵滬 
[航輪要聞]  
　　本埠法國郵船公司接得由東洋來電謂應於十三號到滬之安得來彭號原定十四號往馬賽吾國之考查實業專使張孝若即從此輪放洋不意昨日忽有電報到此聲明該輪在東洋横濱今已作駐日本横濱災區内之各法國公私機關及焚毀無存之法領署商業行號等等臨時辦事所更容留在京濱災區之内所救出之法國難民職是之故一時殊難開來上海須候由滬開往之盎博司號輪抵横濱將安得來彭號船中之公私各法人移入該輪之後方可開來是以十四號不及出口赴法該公司業已宣布改遲兩天須至星期日之上午十時本埠乘該輪赴法之客方克乘小火輪至楊樹捕換登大輪云 
　　日清公司之上江新輪宜陽丸本月四號由宜昌往重慶至七號午前八時到涪州時有川軍之屬於楊森所部者向該輪開槍射擊據本埠日文報載謂楊軍竟上輪搶刦船内物品當時船主細川新吉氏及大副高喬氏等開手槍拒敵遂致被川軍擊死云云刻下上海公司已在調查此案之眞相當時日本新造之警備艦比良號得報後即提錨開赴重慶現此事將釀成巨大之交涉案云 
　　昨日本埠之赴美留學生乘格倫輪放洋者總計有張雲海余騏張香生張梅英曾悉浩遲瑞蘭及母本敏等共九名均往美國各大學云 
　　大英公司之孟買輪雪西利亞號定十三號赴印上海有大宗華茶一萬三四千箱並湖絲三百五十件運往又有登古拉號本日可從横濱開出聞載有多數中國難民云 
[市民會貫澈主張之通電]  
　　上海市民對日外交大會昨致蕪湖國民對日外交後援會及安慶國民外交後援會一電其文如下 
　　（上略）此次日本東京横濱等處劇烈巨災互所未有凡屬人類均有救濟之責况我國以同種同文關係尤萬無坐視之理帷正在經濟絕交之際或不免微有抵觸故敝會於本月八日開評幹聯席會議時對於此層討讑頗詳結果僉以抵貨爲國民自衛之策與賑濟日人急難劃然兩途蓋賑濟係暫時而抵貨主張非達到最初目的决不能稍有變更故决定根據此議重申宣言以免外間誤會乃近見報載貴會因救濟日災取銷日貨檢查所似巳變更最初主張是九仞之功虧於一簀不但爲貴會惜且爲外交前途危也如果報載非虚尙乞貴會同仁愼重考慮勿以一地而灰全國之心實所企禱伏採納貯候敎言上海對日外交市民大會灰 
[國民主政會之宣言]  
　　章太炎王文慶周尚文諶祖勳魏蘭等所發起之國民主政會發出敬告全國同胞書云四萬萬同胞公鑒中華民國者我中華國民之國也夫既稱爲民國我國民即爲中國之主人翁則中國之主權皆當屬於我全國之國民　所謂大總統也國務總理也總長也巡閲使也督軍省長也皆爲我中華國民之公僕也代我國民理事之人也今何如乎代理財政者監守自盜矣代理司法者魚肉主人翁矣代理外交者喪失國權矣代理軍政者且各握其重兵以爭地盤據爲已有矣爲議員者竟以代表民意爲辭拍賣總統矣甚至以某某爲名對於外𠏱則大借特借不問我主人翁之意何若擅自將我鐵路礦山送與外人矣此其故何哉一由於爲公僕者自私自利大權獨攬目無主人一由於爲主人翁者放棄主權任其處置遂致一敗而不可收拾噫嘻事急矣共管之聲括於耳矣國將不國矣國民乎主人翁乎如再酣睡不醒爾之理事人惟利是圖非僅將爾之土地產貽贈外人且將爾與爾之子若孫售與外人爲奴隸矣國民乎爾其甘爲外人之奴隸也則亦已矣如其不甘速即振作爾之精神監視爾之理事善者留之其不善者去之此吾人所以有國民主政會之設也雖然主人翁之大權旁落也久矣如欲收回主權固非一二人之口舌所能爭也我四萬萬同胞須當合其力而圖之國民主政會啓 
[何東爵士抵滬]  
　　文匯報云何東爵士已乘亞后號由香港抵滬 
[總商會對於促制省憲之意見]  
　　復法治協進會函 
　　上海總商昨復法治協進會函云逕啓者前承貴會函詢催制省憲意見當以此事如何辦理應俟敝會常會討論後方能正式奉復先行函復有案茲於第十八期常會將此案提出付議僉以此事所含先决問題不止一端即如我國省之地位是否與北美之洲德意志之邦相當此問題在於省之本身者也又如各省憲如能一律先國憲而告成則如尊議所謂由分而合由省憲而產出國憲其勢極順假使國憲告成於各省憲之前而省憲又不爲國憲所容許則三數省已經制出之省憲將循何塗徑而可免於抵觸此問題又在於省憲本身以外者也敝會同人以爲既言省憲必先於省憲有關聯之各問題求一澈底了解方能再行表示贊否至祈亮察 
[張謇今日抵滬]  
　　南通張季直氏本定前日與乃子孝若同船來滬後因他故不克成行茲據淮海銀行消息已接張氏來電准昨晚十時（十號）搭大達專輪啓椗約今日中午抵滬聞來滬後除送子出洋外尚須與交行經理錢新之協商整頓交行内部問題并到吳淞規畫開闢商埠之辦法云 
[張孝若招待新聞界]  
　　考查實業專使張孝若昨晚假座一品香宴請本埠新聞界到者十餘人酒半酣張君起立致辭 
　　略稱鄙人之實業智識極爲淺薄但頗願平素研究之所得者與在座諸君子一商榷之中國地大物博人口又甲於全球以言實業當可雄視東亞然而其效果適與之相反者何哉則以障碍未除故實業莫由振興耳試抉其重要障碍則有如下述㈠與政治連帶之障碍（甲）政治革新與實業革新方在同時演進而政治革新常繞曲折線進行勢不能不時有頓挫實業之革新遂因此而受不時之阻撓）乙（進口税受條約之約束以致政府對於各種在幼稚時代之工業不能予以相當之保護（丙）幣制不善而改良之日又遙遠而不可期金銀之價漲落不定各國工商業對内對外均受無形之損失㈡與實業本身有關之障碍（甲）中國自近世紀以來人口倍增而生產之進步則未能與之爲比例的增加其結果則爲資本缺少利率高漲凡百營業之成本亦須繼長增高方有發展之望故雖土地人工綽有餘裕而終莫由充分利用又以投資者願望太奢之故亦搆成建設上一種間接之障碍（乙）中國實業方在幼稚百凡實業機關内部之組織俱未能完善妥備即如簿記查帳二者中國工商業尚多採用舊式制度以致弊寳百出阻力横生又實業人才缺少更爲顯著之事自不待贅言以上云云僅舉其犖犖大者言之耳將來實業發達之速率胥視乎上述各方面變動所至之程度而言此次奉命攷察各國實業限期甚短恐不能盡所欲觀但亦願就力所能至詳爲研究以資借鏡歐美各國實業固極發達但亦並非無弊寳之可言如勞資之衝突一也農民爲工商界所吸收馴致農事有衰落之象二也工商界組織益密互生不可解之傾向以引起各方面無限之痛苦三也將來中國實業發達以後以上弊寳恐亦難免至如何可以減殺此種弊寳鄙人亦願隨時留意焉報界由許建屏致答辭請君調查各國實業宣揚中國德化云云十時賓主盡歡而散 
　　又聞昨日上午由交涉公署科長楊小堂陪張分訪駐滬九國領事官秘書朱道中席德網亦同行現定今日上午十時藉交涉公署接待各國領事答訪江蘇省敎育會亦於昨日上午十一時三十分特開茶會由袁觀瀾黃任之兩會長招待致詞歡送請爲注意職業敎育云 
[絲繭總公所緊急會議紀]  
　　江浙皖絲繭總公所因某洋行倒欠絲欵事於前日（九日）午後四時開同業緊急會議到者數十人沈總理主席首由徐錦榮等報告售與某洋行之廠經計金雙鹿長壽兩牌各五包貨已照解而絲欵一萬五千餘兩尚未付出（洋莊絲經交易向例須俟該貨裝輪之翌日方得收欵）遽於星期六倒閉詎存棧之絲共十包竟被債權人某銀行車去現下銀貨兩失應請討論對付之策當經各同　討論之下僉以期絲解交洋行出有收條俟絲裝出憑條收　　報有該行之收條而無處收欵則日後各同業與洋莊交易深爲可慮云公决先由總公所函請洋商絲公會代爲調解俟十五日復函如何再行核議云議畢散會時巳七時矣 
[縣會補選之布告]  
　　上海知事公署昨發布告云爲布事案奉省長通令民國元二年間全省縣市鄕各級自治一律恢復等因奉此遵經分函縣議事會暨各市鄕經董查照在案茲查上海縣議事會議員原額計三十七人現經辭職者四人病故者十三人共出缺十七人按照江蘇暫行縣制第十四條之規定應即補選又查上海縣議會成立於民國元年八月距三年三月停辦自治已閲一年有餘按照暫行縣制選舉章程第十條應由缺額各區重行調查另造名册茲依江蘇暫行縣制選舉章程第五條之規定將應行補選各區議員額數選舉日期開列於後仰各該選舉區公民一體知悉特此布告（各選舉區及應補選議員額數及選舉期限表已誌前報從略） 
[市議會議員歡宴紀]  
　　上海市議會員王慕詰因市議會恢復在即特發起讌集俾交換意見而爲正式開會之預備昨日下午六時特假遠東飯店設宴到者市議會議長賈季英議員胡殿臣高硯耘吳叔田等三十餘人酒半賈季英起述此次開臨時會所抱之方針畢吳繼之君就法律事實雙方立論陸伯鴻趙芹波沈儉侯均有意見發表末由王慕詰謂現値恢復之初本市又有特别阻碍種種困難因以發生然在議事機關當然以法律爲重至歸重事實終須於法律範圍内運用得當又謂本議會自恢復至今一應用欵由議長暫墊然在本市政廳未收回以前此種費用應全體議員公攤現在北京議員持拜金主義惟吾上海市自有議員以來從不支領一文薪水故上海市從未因有議會而增加人民負擔之事茲更墊欵開會在吾同人尚可勉力而於議員前途可作榜樣云云衆皆鼓掌聞此項讌集將繼續進行下届主席爲葉鴻英等議員云 
[蒲淞市議董會成立]  
　　市鄕議會自奉省令限期恢復各市鄕已紛紛開談話會籌備正式開會睛海蒲淞市亦於前日下午開議董會成立會到者議員姚才王豐鐘張美九曹秉誠諸燃青蔣哲生陳諫卿楊撲烟王麗初金仲箎等十一人及董事沈寳寅名譽董事潘縵生來麷賓有陳子文邵和諍諸省吾楊錫康王同福等四十餘人先由議長議員演説次即討論進行辦法議决由起草員備文至縣署報告成立定期開會而散 
[商聯會開幹事會之函報]  
　　上海總商會會董葉惠鈞本兼江蘇商聯會幹事此次省事務所於六月開幹事會議葉君因事不克與會函托南京總商會幹事蘇民生代表出席日昨葉君接得蘇代表來函略開六日幹事會議共到幹事九人議案六件㈠江浙和平應永久保守案㈡促省議會於開會時提前選舉制憲起草員案㈢上海總商會召集全國整理財政會議應促江蘇代表届期出席案㈣捲烟税監督征收方法案㈤接濟日本賑米應明定額數案㈥呈請省長取消航政局案均經照案通過已交省事務所分别執行奉函委代出席合行錄案函請察核等因葉君閲函件後當即報宋方兩會長查照矣 
[商標處致函各地商會]  
　　説明註册手續 
　　商標局駐滬辦事處於七月間開始承轉商標呈請註册事宜深恐各工商出品家尚多不明情形昨特致函各地總商會並附通告及商標法令印本若干份托轉分送原函錄下逕啓者案查商標法令及施行細則於本年五月三日及五月八日先後公佈商標局即於五月中旬依法成立並爲便利我南省出品家起見特設本處業於七月間開始辦理商標註册事宜當茲商標法令施行伊始雖經登報通告猶恐各出品家未能週知特再由本處分别通函知照所有各種出品應用商標不論已否向部備案均應依法儘先呈請註册以保專用權利惟各地出品家廠號地址本處無從查悉自難直接知照相應檢同商標法令及通告各一份專函奉達貴會請分别轉致倘或不敷分送仍請示知以便添寄事關工商利益即希查照辦理）下略（ 
[南北藝術界將有協會之組織]  
　　藝術運動近來日有進步南北藝術界諸君感於無大規模之集合不能有偉大之建設現由北京國立美專敎授陳曉江夏伯鳴上海大學繪畫系主任洪野東方藝術會主任周勁豪傅彥長晨光美術會宋志欽王榮鈞朱應鵬魯少飛藝術師範校長吳夢非杭州工業學校敎授周天初南京美專敎授許敦谷創造社郭沬若成仿吾郁達夫青年畫會吳人文倪貽德上海女子美術校長唐家偉等共同集議組織全國藝術協會以聯合全國藝術界及籌畫藝術上各種重要建設爲宗旨現發表宣言徴集各方同志發起設籌備處於上海蒲柏路東方藝術會陳曉江君已於前日北上接洽一切矣 
　　藝術協會宣言平和的春風不從荒漠吹來　由的醴泉不從冰崖潰湧全世界的人類渴望着平和渴望着自由已經多歷年所了全中華的民族渴望着平和渴望着自由亦已經多歷年所了但是平和的春風總不從荒漠吹來自由的醴泉總不從冰崖憤湧我們愛平和愛自由的青年藝術家喲這是我們應該覺醒的時候了世運的杭陘國度的傾邪原可説是制度之不良所致但是使優美的精神從人類的心中逃逸了的究竟是誰的罪過呢我們愛平和愛自由的青年藝術家哟這是我們應該覺醒的時候了我們自已不要先成了荒漠中的一粒砂冰崖中的一粒雪偉大的使命壓在我們的兩肩要我們同心　力地扛舉我們中華民族本是優美的民族之一我們在四千年前便有極優美的抒情詩大規模的音樂氣韻生動的雕刻和繪畫但是我們的民族精神如今是腐化到了極點了創造的靈泉已經消涸失了水的遊魚只以唾沫相歔濡啊啊我們久困在涸轍中的國魂正希望我們協力救拯我們要把固有的創造恢復我們要研究古代的寳藏收集古代的遺物期以關往而開來歐西的藝術經過中世紀一塲悠久的迷夢之後他們的覺醒比我們先了四五世紀許多偉大的前驅和聰明的藝術愛護者已經替我們開闢了無數達到自由達到平和的坦坦的大路藝術的薰陶雖還没有普及於人寰然而這正是我們繼起者的事功這正要賴我們繼起者的努力奮勇我們應該把窗户打開收納些鮮暖的陽光進來我們應該對針着前面的燈台開駛我們的航路如今不是我們閉關自主的時候了輸入歐西先覺諸邦的藝術也正是我們的急圖我們要宏加研究紹介收集宣傳借石他山以資我們的攻錯藝術的起源本與民衆有密切的攸關然自私產制度發生藝術竟爲特權階級所獨占民衆與藝術接近的機會愈少民衆因之而腐化藝術失却了民衆的根株藝術亦因之而凋滅兩者交爲因果便成了我們中華民族的墮落我們中華藝術的堕落二十世紀的今日已經是不許私產制度保存的時候了二十世紀的今日的藝術已經是不許特權階級獨占的時候了我們要把藝救回交還民衆我們的目的不是想把旣成藝術降低到民衆的水平我們的目的是想把民衆抬高到藝術的境地葱　的佳禾不能發生於磽瘠的田疇我們是開闢草萊的農人偉大的建築不能安定於浮薄的流砂我們是奠定基底的工匠我們制造藝術的雰圍以濡含民衆我們陶冶民衆以作育天才我們優秀的中華民族終不會長此陵夷未來的藝術天才巳經負勢競上如五獄之嶒嶸顯現在我們的心眼裡了浩蕩的天地在我們面前開放着我們同聲唱讚美的歡歌 
[十人團延長徴募期]  
　　中華救國十人團聯合會建築會所徴募大會昨　第四次相曉之期會塲假國語專修學校九時振鈴開會總隊長陳良玉主席致辭略謂鄙人因本會今晚之會而聯想及於救恤日本震災事現在抱定抵制劣貨及對日經濟紹交之團體其一爲救國十人團其一爲市民大會而市民大會覩此番隣邦之災禍憫人類之慘苦遂有救恤之舉十人團在市民大會中亦抱同一主張以爲救災恤隣是一事經濟絕交又是一事立於反對地位者尚如是於此可見我國民心理之一斑鄙人本此心理謹爲本會建築會所祝福惟是社會近日方注意對日急振事宜以緩就急人所同情鄙人擬將徴募延長四星期結東請到會諸君討論云云全體鼓棠贊成繼之演説者有唐大燊張取誠朱昌利孫道勝唐豪等計是晚各隊分數比較唐豪之正義隊第一徐立祥之和平隊第二陳翊廷之民治隊第三孫道勝之人道隊第四朱昌利之一心隊第五張取誠之互助隊第六咸超預定額數聞四星期中仍分期揭曉云 
[俄難民義賑會招待中外官紳]  
　　萬國救濟俄僑難民義賑會發行義賑劵業於二十八日發行茲昨星期一分發柬帖遍請中外官紳參觀下午五時外賓到者甚衆此項賑券外人方面頗爲註重法總領事及會中各西董亦均蒞會政界如護軍使交涉員滬海道尹等亦均派代表到會致賀首有會董安利洋行大班安賀爾起立謂本會純爲救濟俄難民起見今日幸得成立端賴法總領事首先提倡將來俄難民資遣回國悉出法總領事之賜也繼由法總領事答稱謂救濟俄難民全仗諸會董暨中國護軍使及各官廳鼎力襄助成此普舉云云台座鼓掌即由俄國幼童音樂隊奏樂并欵茶點而散 
[徽寗同鄕會開會紀]  
　　徽寗旅滬同鄕會前日）九日（開會余魯卿主席首報告第一届選舉日期已定十日起十四日止開始投票即於次日在三馬路雲南路慕爾堂當衆開票所有選舉票會員名單業巳分别寄出云云次討論是日會塲秩序及職員除檢票唱票錄票招待等臨時推舉外先推定監　爲余魯卿汪禹丞文　曾志功呂篙漁李振亞庶務汪醒齋黃憐生程鐵橋李省三路文彬王文藻畢立信羅純夫等次由鄭介誠提議此次日災固應急濟惟米糧弛禁一事關係國家民食應函各公團注意此事勿爲利用結果通告各公團並接濟日災團體勸勿運米出口以貽國内米荒次由汪醒齋曹志功提議對於僑日徽寗同鄕及學生應致電慰問俟其被難來申時由本會商同會館設法招待結果通告推余魯卿與會館接洽次有同鄕洪某因地產糾葛事請求援勘結果調查後再爲處理次討論邵應案决定推胡佩如許伯龍起草致電皖省長再申前請李振亞提議和尚港米卡事結果通電反對推曹志功起草程永言提議同鄕金慰儂擬在徽河行駛淺水艇請求本會具函通告各官廳請勿留難結果通過並定期請金君來會演説情未報告各處來函宣告散會　 
[兩商聯會開會紀]  
　　法租界商業聯合會該會於昨晚開會葉貺辰主席報告函件畢略謂日本發生地震海嘯浩刦吾國盡救災恤隣之誼將米糧開禁滬地某輪已有大批輸出米價陡增人心惶恐本會巳宣言否認請别籌救濟方法公决應函請賑日各團體弗再以米糧運濟以維民食陳伯岐提議前書記兼收月費沈問師以收繳不清行爲乖謬上星期已公决撤換李維良謂沈任事無狀今决定解除職務惟虧宕應着保追償又謂公舉鄙人爲會計長實材力所不能任當另委賢能後經衆極力挽留又沈問師一缺另雇馬錫蕃擔任務將會務整頓俾臻完備本會基金問題本擬九月十日起募應速定進行手續陳伯岐謂先組織委員會沈維亞謂現以商界秋節開係恐難遽辦公决於十月一日起舉行并議在開辦前三天讌請各隊長聚　議畢散會 
　　漢璧禮路商聯會該會於前晚八時開臨時會朱耀堂主席討論㈠商總會委員會來函並草章大致適當可不修改㈡張賢芳提議救濟日災問題多數贊同㈢討論開弛米禁問題致函商會反對勿使國内米價繼長增高通過㈣山西路商聯會來函議决協力偵查以保國產㈤對日經濟絶交一致主張雖對於日災關係然二十一條不取消决不休止通告各會員仍須堅持到底云 
[茶商請續展免税限期]  
　　上海茶商陳兆燾電北京云國務院財政部農商部税務處鈞鑒竊商等於上月間具呈環請續展減免出洋茶釐税限期三年一案計蒙鈞察伏查原奉減免釐税限期扣至本年十月九日届滿距今僅餘一月現計　漢閩等埠存積不下四十萬箱在此短促時間斷難運銷罄凈商等徬徨焦灼迫急萬分謹電呈懇鈞座迅賜維持俯准續展以維銷路佇盼電諭無任悚切上海茶業會館茶商陳兆燾等叩歌 
[友華銀行滙市報告]  
　　昨日友華銀行滙市報告云八日倫敦大條銀價近遠期各縮一八七五紐約銀價跌至六角三分半倫敦紐約　匯價爲四元五角三分半今日此問滙價掛牌英鎊縮爲三先令一便士美金弗動仍六十九元七角五分日金漲至七十兩餘亦隨以供動市况通日穏定近期尤甚英鎊售價九月份三先令一便士五六二五十月份三先令一便士半十一十二月份三先令一便士三七五美金近期七十一元遠期七十元八角七分半日金售價近遠期均六十八兩一錢二分半銀行滙票定價英鎊三先令二便士一二五美金七十二元五角佛郎一三一○枚上星期六倫敦大條銀市中國售出印度購進市况收盤穏定紐約銀價亦穏定 
[滬北米聯會規定貼車費]  
　　滬北米業聯合會昨因米船貼車問題特發布告分貼各米船及各碼頭云爲佈告事案百本會夏曆五月十六日當會公同議决貨船貼車問題移交經售米糧公會相機辦理當經照章通過茲據滬北經售米糧公會函稱已與車頭公會代表張茂才戴可平等磋商妥洽雙方訂立合同俾資遵守自夏曆八月初一日起凡屬各帮船米到滬新閘一帶售出之河貨無分遠近内外每石由官津貼大洋一分五釐託行代扣歸米糧公會及車頭公會分别收取發給各車夫外作爲設警開支及其他公益之川嗣後各車夫不准再向米客需索分文各帮船客亦不准暗中受車夫挾制私自貼錢如有此項情事發生一經查實當山車頭將車夫扭送米糧公會即由該會送局究辦船客私貼錢文照章一准十罰充作公費特此通知 
　　尚有本埠新聞等轉入後頁 
 
 

Page 15

 
 
第一萬八千一百五十五號;中華民國十二年 西曆一千九百二十三年九月十一號
星期二 * *本埠新聞二 
[上海商業市况彙錄]  
　　金融 
　　昨日早市銀幣市價爲七錢二分二釐八七五午市稍大價爲七錢二分三釐一二五比較前日大六毫二五中國銀行由杭州裝來洋十五萬元又交通由杭州裝來洋十萬元各錢莊裝往蘇州洋二十萬元又裝去硤石洋十萬元又裝往嘉興洋十萬元中國銀行售出洋三十五萬元價照市七錢二分二釐八七五至七錢二分三釐一二五 
　　銀拆早市息價一錢午市收器九分　　銀行收欵四十萬兩麥加利花旗道勝等收欵四十萬兩交通裝往杭州大條一百五十條昨晚止各銀行錢莊查倉庫存銀二千四百六十五萬兩現洋三千七百七十萬元大條八百二十五條 
　　公債票 
　　昨日各種公債市况較形活動人心緣以略見穏定票價遂多趨回高金融公債現貨千元票開盤六十七元四角後跌至六十七元零五分午市受主雖不乏人而賣户殊鮮故市面非常堅硬收盤六十八元比上週末好起五角五分九月期交易甚爲暢旺價格似有步步向上之勢收盤六十八元三角計漲八角十月期除息開盤六十四元嗣後因近期堅俏致亦隨而增漲收盤六十五元八角五分計漲一元二角半十一月期結果比前日大一元零五分收盤價爲六十六元零五分整六現貨交易仍無頓數收盤價計四十九元九角較上週末市價無所改更九月期開盤四十九元八角半其後買户極多價見穏固收盤五十元零一角計漲三角五分十月期前市由五十元零二角半高至五十元零五角五分計漲三角後市各商因票價堅俏大致不敢購買故並無做開十一月期結果比上週末大三角收盤價爲五十元零九角五分七年長期計四十六元一角償還八厘開盤二十一元一角半與上週末市價相同收盤改大二角半價計二十一元四角綜觀全市各票因受主比賣户爲多故價見漲高惟當此政爭不靖欲望前途之樂觀何異緣木求魚也 
　　金市與匯價 
　　昨日星期一本條銀例無報告十月份標金開盤三百三十兩零三錢較前日收盤價小去三錢未開先令時賣者較多所以最小跌至三百二十九兩六錢先令揭曉計縮二五餘有印滙小一羅比半法滙小十五法郎美匯小七五東匯祗大二五嗬滙小一盾 
半新滙大七五香俄德三滙均未動斯時標金則漲至三百三十兩零三錢先令等市况與前日相仿銀行賣出十二月份先令三先令一辦士二五買進三先令一辦士三七五又賣出十二月份美匯價七十元零六二五買進七十元零八七五又賣出十二月份東滙價六錢八分三七五買進六錢八分標金仍小至三百二十九兩七錢嗣後市况較軟惟美滙相等銀行賣出十二月份先令價三先令一辦士一八七五買進三先令一辦士三一二五又賣出十二月份美匯仍爲七十元零六二五買價亦仍七十元零八七五又賣出十二月份東滙價六錢八分半買進六錢八分一二五因而入心較堅標金最高漲至三百三十兩零八錢至收盤時市况回硬銀行賣出十二月份先令價三先令一辦士三一二五買進三先令一辦士四三七五又賣出十二月份美匯價七十元零七　買進七十一元又賣出十二月份東滙價六錢八分三七五買進六錢八分以致標金又小至三百三十兩零三錢收盤午後標金聞盤三百三十兩最小至三百二十九兩九錢先令弗動標金仍在三百三十兩各滙市况與上午相等銀行賣出十二月份先令　三先令一辦士三一二五買進三先令一辦士四三七五又賣出十二月份美滙價七十元零七五買進七十一元又賣出十二月份東匯價六錢八分三七五買進六錢八分是時標金買者略多所以標金價高至三百三十兩零三錢至收盤時銀行賣出十二月份先令價三先令一辦士二五買進三先令一辦士三七五惟美滙東滙價仍與前價相同標金最高至三百三十兩零九錢後乃仍跌至三百三十兩零二錢收盤云 
　　紗花 
　　昨爲星期一各客帮之棉紗交易頗見暢旺川帮有續買二十支十四支十支等本紗五六百包津帮亦有日紗交易三四百包其餘汕頭江西牛莊蕪湖野鷄等帮其買進亦較當日爲多計成本紗三四百包日紗五六百包公會小包仍無交易本紗行情平定日紗好起五錢各交易所標準近期漲銀五六錢遠期漲七八錢計四川帮買價二十支砲台價一在百七十一兩二錢五二十支金鳳價一百五十二兩五錢二十支雙馬價一百六十二兩又金藍魚價一百六十二兩二十支地球價一百六十九兩五錢又五福收羊價一百五十六兩十四支九龍價一百四十六兩十支金鷄價一百三十九兩五錢又飛艇價一百三十六兩七錢五三品紗來電漲起日幣六七元美棉電報現期漲一百十五個磅音遠期漲八十七個磅音印度孟買電報朋搿而漲三羅比奥浮辣漲九羅比白洛去漲八羅比溥益廠開出二十支地球大包一百包價一百六十九兩七錢五現出扣佣内外廠開出二十支水月大包一千包價一百六十兩零五錢他廠未有開出紗市形勢仍見平穏之象 
　　昨日棉業交易所通州花標準市無甚上落三新紗廠買進現貨送廠印度興亨花三百包價四十兩零二錢五又買現貨送廠通州花八十包價四十一兩東方紗廠買進陽十月份交餘花一千包價三十一兩七錢五福泰花行出 
　　絲市 
　　昨日洋莊絲市繼續暴漲緣歐美等處進胃未足故本埠各洋行昨又紛接海外來電囑抛遠近期絲以致絲經交易仍極暢旺而昨市又値各國滙價均縮是以成交各絲價又飛漲百外兩廠絲美法等莊均有銷路上中下等貨價均提漲百餘兩七里干經昨日成交仍暢市價亦較漲八九十兩惟其中有數擋交易因在星期日談成是以絲價稍有參差七里大經昨亦略有成交絲價較漲五十兩四川黃廠經法莊方面銷塲續盛故絲價亦逐步激漲較前又跳起一百兩青島黃廠經昨市亦由法莊購去二十擔市價竟達一千八百二十兩上海黃廠經成交十擔售價較漲二百兩惟灰經交易昨未發動成交無聞統觀昨市各經行市趨勢似覺稍定然人心仍在看漲耳 
[無錫旅滬同鄕會之發起]  
　　滬上無錫同鄕不下十萬人雖有錫金公所等組織規模非不遠大第偏重於消極的慈善事業而於結合堅固團體以謀同鄕積極之發展者尚付闕如近日旅滬著　紳　視蘭舫榮宗敬周　甫蔣哲卿　　有　　　　同鄕會之發起前經邀集發起諸同志在大東酒樓開談話會推定蔣哲卿爲籌備主任設籌備處於山東路一七一號復於前日下午假寗波旅滬同鄕會開發起人會議商定進行事宜到會者一百三十餘人公扒祝蘭舫主席由蔣哲卿報告籌備情形畢提議組織辦法經會衆討論决定組織大綱十一條繼議决組織求隊十八隊每隊設正副隊長參各一人補充隊員十人儘十月十日以前徴求完竣每隊至少以二百人爲限即由祝蘭舫擔任總隊長龔子青擔任副總隊長外其第一隊至十七隊正副隊長參謀由榮宗敬王堯臣陶仭千孫詢芻范雲夔顧執中賈春華匡仲謀錢樂眞華堯輝張友三馮樹勳沈仲俊許可希徐可亭奚雨臣徐孟淵宣俊侯尤榮伯張秉鑫范和笙祝厚甫蔣石稚張頌南張蘭初吳臣笏陳瑞寅蔣漢傑周曉初蔣漢石周肇甫張卓仁于壽椿張秋園朱鴻昌榮永吉丁福憐蔣哲卿孫北蘐錢湘伯等擔任其餘未經認定之副隊長參謀等儘二日内報告籌備處末仡攝影叙餐度間蔣哲卿祝蘭舫賈春華范和笙鄧栽臣竇孟幹馮緖承等均有演説大致以始終一貫羣策羣力相勗勉至十時半餐畢散會 
[劃用日商租地之周折]  
　　日商王文達在上海縣境引翔港地方租有日册二百十三號地現因開放馬路由引翔鄕經董辦事處在該租地中間劃出路綫一丈二尺禀由駐滬日總領事函請交涉公署轉令引翔經董對於該日商租地劃讓路綫一節即行撤銷即設事屬公益或給價商讓以免損害日商產權等情聞許特派交涉員已令上海縣知事查明辦理具復云 
[周家橋之命案]  
　　趙堯根坎斃嬸母 
　　本邑西北鄕萬航渡附近周家橋地方有無賴趙堯根者素無恒業專在鄕間敲詐爲活親族友隣被累者咸莫能堪舊曆七月二十六日又向伊胞叔趙秀堂稱貸秀堂拒却不理堯根在伊家胡閙不休當經秀堂之妻趙譚氏出而干涉將堯根逐出門外堯根乃遷怒於該氏去不多時持刀復回一見該氏不由分説用刀亂戳數下該氏受傷倒地堯根知肇禍端携刀揚長而逸家人急召秀堂歸家將該氏舁送竇隆醫院醫治一面據情報告警署詎該氏所傷過重延至舊曆上月二十九日在院斃命乃知照二十八保四圖地保王馨山於昨午投報地檢廳稟請相騐車檢察長立委鄭檢察官等蒞該醫院相騐趙秀堂投案伸訴前情請求緝凶嚴訊鄭君騐明趙譚氏胸前肚腹及左腿等處共受刀傷四處委係受致命傷而死塡明屍格判令屍夫備棺收殮候派警偵緝逸犯趙堯根務獲到案訊明律辦 
[厦門代表提呈二逃官證據]  
　　聯合通信社云前厦門警察廳長郭　昌高等分庭監督劉采亮捲逃公欵被厦門各社會電滬請扣留於法捕房已誌各報茲經厦門各界公舉陳季樑吳春華二君爲代表携帶各證據來滬交涉引渡對郭之證據則有警廳流水簿三本　多有郭氏親筆簽註計算實支三萬九千四百餘元查厦警廳額定廳長俸給及交際費每月僅三百餘元郭氏視事纔七八個月應得不足二千餘元其餘三萬六千餘元均被呑没對劉之證據則有思明律師公會調查報告書稱人民訴訟費保證金約略五千餘元又劉手書委任黃某代理監督一紙内云暫交大洋四十五元由此觀之劉雖將廳中賬簿一併捲逃無從查算然從此二證觀之其爲侵欵無疑本月七日法公堂開庭陳吳二代表將所帶來證據悉數提呈堂諭展期二星期料必欲檢證之故但不知兩星期後作何結果也 
[閔南小輪乘客墮浦溺斃]  
　　嫌疑茶房業經管押 
　　行駛上海平湖等處之閔南小輪於九月九日由平湖開來上海輪過閔行鎭附近因茶房向搭客某甲收取酒資致起冲突不知如何甲即墮浦溺斃衆人大譁該輪停駛打撈屍已無踪據稱該被告已送交警署收押該圖地保洪金發以事關人命立投上海地方檢察廳據情報告車檢察長諭飭趕緊打撈並查明有無家屬再來報騐昨晨該屍在蒲肇港口發現經人知照地保將屍扣留一面詣廳報騐車廳長立委張檢察官等下鄕相騐矣 
[今日祀孔]  
　　九月十一日）即今日（爲秋祀上丁釋奠之期本城曬掃局各黃姚子讓莫子經林問之蔡紫　等於前日與全體同人公同祭掃並試習樂舞外昨日午後學界同人在　宮舉行演祭到者陸崧侯賈叔香李頌唐錢遜齋徐泉蓀等二十餘人其演祭職員攝官華琴珊郁子封杜松翹通贊曹頌孚正引王稚眉分引金松南讀祝范麟書等四時演畢 
[招投圓徑瓦筒開標]  
　　滬南工巡捐局現於車站路自利涉橋起至滬杭車站北門止排砌二尺圓徑瓦筒工料招商投標前日（八日）當衆開標查騐各標價格以王榮記爲最巨總數一百二十一元次由朱裕興爲最低祇有五十七元現已諭飭朱工頭承包即日興工從此該路每逢业雨不致再有積水之患尼户行人受惠實多矣 
[四川路火警]  
　　前晚一時許公共租界四川路二百四十四號門牌麥瑞洋行三曆　上忽爾火發頓時冒穿屋頂火光燭天當經各叚救火會員立驅皮帶車到塲澆熄祗燬屋頂一方云 
[迎勳路平房坍倒]  
　　小西門外迎勳路南叚面西平房孫周姓產業邇因年久失修現　圍笆拆卸改造間不料前晚十二時許該屋約二三十間同時坍　幸未壓傷人口云 
[發見男屍之請騐]  
　　二十七保十三圖地保蔣梅亭昨午投上海地方檢察廳稟稱靜安寺北金家宅附近小浜今晨發現一無名男屍身着白短衫元布褲由四區四分署令飭地保查無家屬爲此報請相騐車檢察長准之 
[小車夫驗係流血過多身死]  
　　小車夫陳阿福於上星期六在滬西麥根路汽車夫無錫人顧元龍包車夫江北人陶至芳因口角起衅毆傷腰腹等處甚重當送醫院醫治無效旋即身死由新閘捕房派探吳柚生將屍體車入虹口斐倫路騐屍所昨午經公共公廨李　會同英韋副領事蒞騐之下復命工部局醫生將屍體剖騐得實係流血過多而死飭承塡明屍格升座公位由吳探傳同屍妻陳包氏証人張少峯俞其發將顧陶兩人帶案請究即據屍妻請求伸雪因時已過午不及研訊中西官宣諭以剖騐得死者係腰腹部流血過多致死除飭屬具結領殮外被告押候特别訂期訊理 
[汽車撞傷行人彙記]  
　　昨日上午五時許某號汽車駛經楊樹浦路撞倒寗波人王逢生大腿骨跌脱當由楊樹浦捕房四百九十四號華捕抄錄汽車號碼另雇車送受傷人往同仁醫院醫治一面帶該汽車夫入捕房請示又有山東人許長法昨日下午二時許在南京路被汽車撞倒跌傷頭部經老閘捕房一千二百六十五號華捕到來抄錄汽車號碼另雇車送受傷人往仁濟醫院醫治又有某號汽車於昨日下午四時一刻駛經跑馬廳旁撞傷寗波人殷正生頭足等處由新閘捕房八百七十四號華捕抄錄汽車號碼另雇車送受傷人往 
仁濟醫院醫治又有二千七百八十五號汽車昨晚七時半駛經四川路撞倒行人吳世元頭部腿足均受傷經老巡捕房一千三百七十號華捕押令汽車載送受傷人往仁濟醫院醫治旋即帶該汽車夫入捕房請究 
[病斃並非毆斃]  
　　張紀祥昨投法公堂控稱姪孫張阿狗於上月間在自來上淘米致與鄰居高新海之女兒高大英爭吵詎高新海糾同布廠工人三人將阿狗兇毆受傷回家延至現今身死求請伸雪等語又據張阿鳳稱死者阿狗係婦人之胞兄慘遭毆斃請求訊究繼由捕頭上堂稟稱現據西醫騐得死者張阿狗實係因病身死並無傷痕今有騐單量鑒請核詰之高新海供是日死者在自來水小淘米民人女兒亦至自來水處取水由死者先行動手將女兒毆打是以民人上前回擊並無糾衆行兇求請查察聶讞員商之法副領事葛君判以訊得此案經西醫証明張阿狗實係病斃並非被毆身死惟兩造扭毆屬實着被告負擔醫費完案 
[縱火圖賠控案候查再核]  
　　唐家弄一百十號門牌振泰木匠店主顧阿大被控在店内放火希圖賠償保險費銀等情昨晨滙司捕房包探周榮生將顧拘解公共公廨據周探稟稱被告店内於本月八號晨起火嗣由其店中人救熄捕房事後派往調查見該店　上有　花木柴火油等物而當時被告與其妻子則皆不在店實有放火　疑並查得被告在先施公司保有火險銀五百兩云云被告顧阿大延羅傑律師代辯請求准被告交保改期再訊中西官磋商之下判被告交一千兩人銀並保展期七天查明訊核 
[總商會催發運硝護照]  
　　上海總商會昨因催發公益玻璃廠購運毛硝護照致電韓省長文曰南京韓省長賜鑒上海公益玻璃廠購運毛硝請換護照業於本年八月五日呈奉批示第三一八號内開呈及附件費銀均悉候據情轉咨陸軍部查核辦理仰即知照此批等因奉此遵即轉達公益玻璃廠知照在案茲據該廠聲稱此項毛硝需用孔亟囑令轉　傭准電催陸軍部迅予給發運輪護照以憑報提而免停工待料不勝迫切叩禱之至上海總商會叩 
[騙貨案展期再訊]  
　　豐泰洋行在公共公廨刑事科呈訴九江路二十號門牌粤人楊鐘霖於二月一號向日商郵船會社騙取値洋四千元之貨物等情昨由捕房將楊傳至公廨原告延律師到堂代表陳述案情訊之被告延甘維露律師上堂代辯聲請准被告交保候訊云云經關讞員核供商之英麥副領事判楊交二千五百兩舖保候展期七表再訊 
[迷路女子交堂留養]  
　　五區分所崗警前日查見迷路之十九歲女子葉吉弟一口經王員署訊問之下據供泰縣人向在蘇州寳帶械橋某姓家帮傭被一不知姓氏之婦人騙來上海做工下火車時有衣包一個内有衣服數件大洋七元被該婦騙去云云奉判解科昨奉趙科長判發慈善團留養候領 
[公共公廨訊案彙錄]  
　　昨晨公共公廨民四庭由俞襄讞會同美阿副领事訊理㈠馬肇懷延愽良律師訴馬興來不還存欵案被告延許理律師代辯結果限被告於七天内呈遞理由書再核㈡蘇州儲蓄銀行訴顧振伯私用賬洋一千一百五十元案結果被告請求减輕交保不准㈢楊長貴訴與婦人　氏脱離關係案結果本案未判决以前由原告每日給被告洋五角並衣服聽候提前排訊㈣謝筱實訴木作頭潘泰記造屋不照圖樣案結果候給諭潘泰記照原單第一第二兩欵辦理㈤陳忠舜聲請爲震新五金號破產案結果照理賬員報告書辦理㈥金振舜等聲請給諭執管已故金顧氏遺產案結果准予銷案㈦婦人孫尤氏爲已故孫宏達遺產聲請案㈧婦人全韓氏爲遺產聲請案㈨高恩洪訴李次山揑造新聞登報譭謗名譽賠償損失案㈩李次山訴高恩洪代表徐安蓀把持控案不肯聲註銷賠償名譽損失案以上四起結果均改期再訊民三庭由陸襄　會同比副領事訊理比商麥格南尼延羅傑律師訴陸文記欠貨欵洋四千一百餘元案結果登報傳達被告於七日内投案候訊倘仍不到案即准原告請求缺席判决 
 
 

Page 16

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
 

Page 17

 
 
第一萬八千一百五十五號;中華民國十二年 西曆一千九百二十三年九月十一號
星期二 * *本埠新聞三 
[祝生記發行呢帽]  
　　北四川路靶子路口祝生記呢絨洋貨號號主爲祝東生號中專做女式西服兼設呢絨洋貨一部並售化妝品日用品等新近運到應時各貨以呢帽等爲最多取價亦廉云 
[夔門新輪將行下水禮]  
　　南市機廠街上海中法求新廠近承造章斗臯君之夔門淺水輪定於陽曆本月十二日下午一時半在南碼頭行下水典禮云 
[中央鐘錶公司開幕廉價]  
　　南京路日昇樓東首之中央鐘錶眼鏡公司定於八月初二日開幕屆時須將各種鐘錶眼鏡等廉價出售云 
[華盛頓今日廉售鐘表]  
　　南京路華盛頓鐘表外今日起廉價二星期又因在漢口開設分行今日開幕故滬行今日舉行特售一天以誌紀念各貨皆有限數如下 
　　軟環各式眞正夾金手表每只三元五角三號德國鎳壳騎馬明表每只一元五角德國本牌雙鈴銅壳閙鐘每只一元三角玳琄各色保目自由眼鏡每付一元二角以上所列各貨每種以二百只爲限每人種限購一件云 
[鈕扣圍巾之銷售]  
　　先施公司新二樓衣邊部新由德國運到各種鈕扣及賽銀電光玻璃鈕扣冲石翡翠等美麗可觀又新式絲圍巾格子條子均有顏色新頴長五尺闊一尺最合秋令之用每條價五元半云 
[微微公司更動營業時間]  
　　四川路微微公司營業時間由今日起改由上午八時半開門夜間九時閉門星期日下午一時至九時其樓上飲冰室已改爲商塲惟尚兼售冰淇淋與茶點又該公司不日將有秋季廉價云 
[大陸雅霜减價二十日]  
　　五馬路棋盤街大陸大藥房所製之雅霜質地細潔香氣馥郁其裝璜駕乎舶來品之上近年來頗爲暢銷近聞該藥房以秋令已屆於今日）十一（起至十月一日止特别廉價二十天前售大號大洋五角半今售大洋四角半二號前售大洋三角今售二角半三號前售大洋一角半今售大洋一角二分聞批發照碼尚有折扣云 
[曼琪蓓曼之養獸經驗談]  
　　電影明星曼琪蓓曼女伶）ＭadgeＢＩＩamy（係美國第一影片公司之演員曾因編演著名大小説家巴克瑪（RDBIackmoro）所著之（LornaDoone）書大負時譽焉 
　　女伶生於美之塔克司省幼時即聰慧異常迨六歲對於歌舞二課已卒業小學厥後伊母挈往紐約專攻二課其結果雖未及數月已能登台歌舞觀者莫不繫節嘆賞驚爲神女迨入電影界其所得成績與現身歌榭舞台時不相上下迨攝演）ＬornaＤoone(AreYouaFaiIure)二劇芳名益著近更能從事攝演馬戲影戲片名（ＳoneoftheＢeast）日週旋於獅象虎豹中此姝殊可謂多才多藝矣 
　　曼琪嘗語人云今余飾演此劇雖練習未久决不能與專恃此藝爲餬口者相頡頏然公司中所蓄諸獸類其性情嗜好余已知之甚熟余常投彼等所好故彼等亦頗喜與余爲友然余則最喜夏司加（象名）與犬馬等至其他獅虎豹等其在叢林深山時雖屬蠻横不堪然一經訓練則人類之一切習性亦悉能了解 
　　名象夏司加在諸巨獸中對余最和馴獅雖不噬人然除訓練員外他人所出命令彼恒不願從蓋彼僅畏訓練員之鞭笞與手槍耳虎性殊燥且貪食較獅爲甚獸部訓練主任嘗對余云訓練野獸最難之事爲去其遺傳的惡根性然人類亦何嘗不然如暴徒等雖屢經法庭拘禁罰作苦工然欲除去其惡根性則誠唯一難事故釋放未久而其故態復萌人爲動物之最靈者尚屬如此何况久居草叢冥頑不靈之野獸乎此外形似虎類之山貓兇悍亦甚余曾目睹一山貓嘗以口自斷其尾雖鮮血淋漓而彼則殊不以爲意誠可怖也 
　　氣候之寒暑與獸性亦頗有關苟在温和之日則彼等安居籠中狀殊安適若在冰雪嚴寒之日則獅虎等狂聲怒吼貓狗聞之亦爲之相率奔避潮濕事則獅暴横最甚其他則尚屬安寗然野獸一經馴服日進肉食嬌養過甚則疾病亦乘機而至嘗有一獅偶患傷風症然不久頓成肺癆病越八月醫治無效而死此外患風濕症者亦頗不少然獸類之畏進藥石與人類同故彼等患病時欲投以湯藥勢非秘密進行不可如巨象夏司加彼雖碩大無朋然其體質殊弱且畏服藥有時暗地以藥丸所以荳殻雜諸荳中顧一經彼之嗅觸已能辨其眞僞遂悉數傾翻於地屏而不食其唯一妙法欲使彼不易察破者即將藥暗和熱烈之威司葛酒中則酒味旣濃必能一飮而盡也（韻琴） 
 
[美國電影女伶所用之最新式服裝（一）]  
 
[美國電影女伶所用之最新式服裝（二）]  
 
 

Page 18

 
 
第一萬八千一百五十五號;中華民國十二年 西曆一千九百二十三年九月十一號
星期二 * *[紀各校之開學禮]  
　　昨得各校消息其關於開學禮者如下 
　　美術專門學校西門美術專門學校在徐家匯路第一院新校舍大禮堂舉行秋季始業式敎員學生四百餘人聚集一堂奏樂行禮畢由劉海粟校長登臺致詞述文藝敎育之必要在今日之中國頗類似昔日歐洲文藝復興前之黑暗吾人當從事中國之文藝復興末述本學期之種種計劃開學以後相互切磋云云旋由西洋畫科主任王濟遠師範科主任俞寄凡敎授汪亞塵綀爲章等相繼演説奏樂散會 
　　中醫專門學校城内石皮弄中醫專門學校於昨日上午九時行始業式總主任丁仲英君校長謝利恒君各致訓詞敎員各致勉詞學生約有百餘人云 
　　中華女美術校法租界寳康里中華女子美術學校昨日舉行開學式學生到者唐幼鴻鮑靜嫻李玲仙黃紫蓮周德華李轉張鳳珠等四十餘人由校長唐家偉女士及各科敎員率學生向國旗行禮並分别班次授課該校刺繡圖畫又新增敎員數人現報名者異常踴躍因校舍狹窄不能盡收故在徐家匯附近購有地址建造寛大校舍以備擴充學額云 
　　清心兩級中學大南門外清心兩級中學校自開辦以後迄今六十三載校舍佈置完備是故學生有四百五六十人之譜該校於前日（八號）上午十時在思鮑堂行開學典禮先由敎務長張石麟碩士主席㈠師生行相見禮㈡祈禱（校長薛思培博士）㈢唱詩㈣敎員伊思培蘇文光沈文華三君演説㈤讀經訓詞校長薛博士㈥唱歌㈦敎務長報告校務進行之方針㈧散會此次敦請之敎職員有英文兼舍監趙頌魯英文敎員蘇文光沈文華算術敎員陳耀柱屠恂立圖書館主任宋景祁社會敎員徐紹烈君等是日下午敎務長張石麟碩士在本宅宴請各敎員藉表歡迎聞該校巳於昨日（十日）正式上課云 
　　青夜義務學校閘北滿洲路之青夜義務日校昨日行開學禮到者有校董袁履登林煥章委員孫遒勝及敎職員等二十餘人學生報到者一百三十餘名云 
[陳繼鐸牧師追悼會預誌]  
　　山東路聖保羅堂敎牧陳繼鐸月前因病逝世各敎友皆深悼惜陳牧生前行道誠篤人咸敬之且以該堂得自立皆由陳牧慘澹經營始有今日現該堂全體敎友自陳牧作古後俱深懹憂恐乏人主持聞陳牧此次遽爾離世因堂務操勞過甚又多事與願違加以年高力衰是以一經憂慮遂致不支而逝陳牧已可爲寗波三一書院畢業中之長老派現該堂中堅敎友正在訪聘良牧以致維持一方面悼惜陳牧特定於本星期四即陽曆九月十六號午後三時假座虹口狄思威路救主堂開追悼大會云 
[戲劇恊社之常會]  
　　同情於救日災 
　　黃任之君演説 
　　昨日下午戲劇協社在職工敎育館舉行常會社員到者有谷劍塵唐越石潘仰堯殳鳳梧賀儀明應雲衛孟君謀周空空王梨雲秦錚如黃麟書黃俊民等由主席殳鳳梧君報告本月二十二二十三兩日准在職工敎育館演「終身大事」及「潑婦」兩劇惟「潑婦」一劇佈景及排演方面經洪深歐陽予倩討論之下略有研究當由谷劍塵唐越石分别報告經過情形後潘仰堯君應君周君等提出意見結果推殳君谷君潘君三人與歐陽予倩接洽後確定并對於救濟日災問題討讑許久正在擬訂辦法是日并由中華職業敎育社辦事主任黃任之君出席演説致歡迎及欽佩之意對於研究劇學認爲人生最高尚事業極願同人積極進行發揮光大并言戲劇上之所謂歐化派國粹派實在各有長處事實上不能調和在乎各各發揮其固有之美以陶冶性情奏轉移風俗之效鄙人極願盡力贊助云云社員均爲鼓掌聞所演二劇經劇學家歐陽予倩洪深兩君殫心經營頗多特别優長之點將來開演時定博觀者贊賞云 
[集會表]  
　　陽歷本月地點召集者事由 
　　十一日四馬路　　里　吉松江旅滬同人常會 
　　旅館　　會 
　　十一日金　會館洞庭西山同鄕第三　　舉揭曉 
　　十一日晚三馬路外　　　　各國領事團等歡送張孝若出洋 
　　會 
　　十二日天后宮總商會長江下游治江討論會 
　　會 
　　十二日吳淞吳淞商會選舉會 
[今日天陰有雨意]  
　　徐家匯天文台昨日下午四時三十分氣象預報云天陰恐或有雨此間沿海東北風頗大颶風在琉球之西緩緩前進將使台灣北部與馬鞍島間發生風雨而掦子江口或將同時波及本埠温度在下午三時前之二十四小時内最高八四四最低六二八去年同日最高九一八最低七○三 
 
 

Page 19

 
 
第一萬八千一百五十五號;中華民國十二年 西曆一千九百二十三年九月十一號
星期二 * *常識 
常談 
[議院與妓院] [  老圃]  
　　娼妓世所謂賤也娼妓之所以賤者以其但知要錢不擇人而與之交議員世所謂神聖也議員之所以賤者以其但知要錢不擇人而投票世人皆駡王莽爲姦而駡當時勸進者爲無恥然王莽時之勸進者雖曰見錢眼開不過一時高興所謂春風一度非以賣笑爲常業也若每選一總統必與議員諧價則以賣笑爲常業矣若議員無任滿之期而終身喫着不盡則以賣笑爲專利矣古有世修之降表今有專利之賣票乃知王莽時之勸進者雖曰無恥猶非無恥之尤 
　　世人皆駡長樂老馮道且推原五代之亂由於廉恥道喪然以馮道比之婦女不過寡孀再醮三醮雖有虧於貞節尚非倚門賣笑以身爲搖錢樹亦非私開台基設仙人跳陷害人子弟若今日之猪仔則儼然搖錢樹矣若今日之販猪仔則儼然設仙人跳陷害人子弟矣乃知五代時之馮道雖曰無恥亦非無恥之尤 
　　故曰外患憑陵軍閥跋扈非國之災也民窮財盡寇盜充斥非國之害也廉恥崩良心薨議員興喪無日矣 
衛生 
[沐浴習慣之宜養成] [  苗影軒主]  
　　吾國人秋冬春三季不浴者甚多其原因皆在懶惰性成之故或謂尋常人家冬令不用火爐無浴室之設備設備亦須費錢故不浴者皆爲經濟問題所阻竊以爲不然凡人苟性愛清潔雖天氣嚴寒之時不能阻使不浴也友人王君病廢臥牀者有年矣不能赴浴堂洗澡家中亦無浴室之設備然每五六天必自行擦身一次使積垢盡去而後已擦身時亦不生火爐雖風雪嚴寒無有間斷據其自云每次擦下之積垢甚多皆爲脱去之舊皮膚如不擦去則毛孔閉塞殊有害於衛生可知天寒不浴皆懶惰性成之故並非經濟問題所阻也 
　　又劇烈運動之後尤不可不洗浴或擦身嘗憶前作學生時運動方畢即上課或進膳至汗冷時全身皆感不快所出之汗皆由自身之熱度乾之此最有害於衛生法宜於運動之前更易襯衣或運動衣運動後浴畢復換舊衣如時間無多不能全浴則祇擦上身亦可否則易致傷風咳嗽肺癆等症爲學生者不可不注意也（乙種酬） 
[傷風] [  樂文照]  
　　病之最厲害而又最普遍者莫若肺炎肺癆病之最爲人忽視者莫若傷風孰知傷風恒爲肺炎肺癆之厲階鼠疫霍亂雖極可畏然患者究屬少數而每年國人因傷風而患肺炎肺癆者何啻千萬人死亡者不下三百萬人所耗金錢不知幾兆幾億 
　　人之鼻喉恒有無數害菌盤踞其間而所以不致爲害者以人之血中及鼻喉間之細胞有抵抗力足以拒之也若一旦精力過疲又受風寒體質遂以孱弱㣲菌因益猖獗傷風即緣是而起若其蔓延至肺部遂成肺炎或吸入空間癆菌致罹癆病可不懼耶 
　　傷風由㣲菌所致是以性易傳染傷風一起微菌生長極速新生者較老者益强故患傷風噴嚔咳嗽須以手帕蓋口鼻否則附近之人悉受其害矣 
　　欲避傷風須自平日健身始旣患傷風治法務適宜如是方可不染肺炎肺癆凡物愈練愈强身體亦然人之禦寒力遠不若禽獸然每晨若能以冷水沐浴一次始以九十度後漸降至六十度或五十度洗後用乾軟毛巾擦之足以堅皮膚活血脈雖偶然遇寒亦不致傷風食宜細嚼可助消化多食菜蔬可治大便秘結每日運動一小時或走或跑或游泳或拍球皆可强肌肉而固心房辦公室與臥房宜開窗牗使空氣流通蓋人人留於空氣停滯之處往往易染傷風衛生之道在乎防於未病之前倘疾魔纒身方着手驅除已經不及矣 
　　旣得傷風務須速治其治法視病狀而異此爲醫學專門學識難詳於此篇今祗可將其治法之大概略述之耳初起時宜服藥以通大便並使也汗用熱水沐浴使血聚於身體外部若鼻涕過多可用鹽水洗鼻及和善之消毒水以漱口若身覺發熱宜立刻臥床非痊愈後不可起人之鼻喉構造常未能盡善故常患傷風者其鼻其喉應請醫生診視之（未蓋章） 
經濟 
[對於布衣會之感言] [  鼎]  
　　浙省公立法政學校發起中華布衣會其宗旨爲崇儉尚樸倡用國貨凡敎員學生服用之物以本國布品及非絲織品爲限其他非國貨則永遠禁止云云此事果能實行持久使各省男女學校起而效之則加惠於社會者實非淺尠蓋時至今日糜費已達極點金銀珠玉姑置弗讑即春衣一襲已非數十金不辦而此數十金之春衣苟其質堅而耐久則不經濟中猶屬經濟無如今之衣料最通行品最不經久遑論其他即如男女通用之華絲葛其花紋何等鮮明要知此鮮明之色澤因用絲麻合織而成絲麻剛柔異性所以堅韌遠不如縐綢然此不堅之物何以能風行一時乎余嘗問之緞商答曰今之時髦青年製衣未一年又將棄舊而更新質料雖不細密在此一二年中斷不至破裂所以目今出品但求花色新奇而質地之堅否正可不必顧矣鳴呼此奢糜之風長此不變恐社會經濟將受大打擊余故望浙省法政學校之布衣會能實行能持久先使各省學校有所觀感而興起然後感化社會以挽頽風實與國家前途大有益也（乙種酬） 
道德 
[上南長途汽車職員辦事之精細] [  胡心競]  
　　九月一日（星期六）課畢以後余携手提箱一陽傘一往商務書館購象牌圖畫紙一束坐人力車至董家渡乘上南長途汽車公司接班小輪至周家渡車站時已五點十分了出小銀元兩角購車票一坐孫家橋（三林塘）專車上等開後該公司司事對余云周浦車立刻就開請先生坐周浦車罷余匆匆然換坐周浦車時祇携手提箱洋傘而已屋孫家橋下車始知所帶圖畫紙遺忘在周家渡站孫家橋專車上至三林學校余即書一便條飭校役送至孫家橋站轉送周家渡站託該公司總務稽查龐錦如君代查至二日上午七時圖畫紙一束原物已由該公司司事送至三林學校矣足見該公司職員平時辦事精密否則决無如是之敏捷也余很希望其他各汽車公司輪船公司火車站中許多辦事員個個能如上南長途汽車公司職員辦事之精細則旅客所帶之物件雖偶一遺忘亦不難取還也（不受酬） 
法制 
[支付命令] [  瞽丐]  
　　民刑案件必經過審理之手續然後終結此各國訴訟之通例也乃債權債務之案件有不必經過審理而亦可終結者支付命駖是也支付命令者即官廳依照債權者之請求將其債權之數目發出命令通知債務者令其如數支付之也債務者接到命令後若毫無異議遵令支付則案件即行終結旣無辯論之煩又無詢問之苦亦簡省訴訟之一道也如其債務者對於該項命令發生抗議則官廳再行開庭審理以判其曲直所以支付命令者爲案件終結之第一步支付命令之不行乃從而以審理和解之審理和解之不行乃從而以辯論判决之循序漸進於是乎有修不紊矣（乙種酬） 
市政 
[華界宜禁止幼童拉車] [  軼羣]  
　　未成人之兒童不准拉車租界内本有此例惜我華界尚未實行之良可嘆也蓋以兒童年幼血氣未充精力未足何可操此業耶故此輩兒童因而夭壽者時有所聞茲將余所親見者詳述於後 
　　日前午後一時許以事赴北余素厭坐車故祇得步行行經九畝地適有一輛黃包車由南直奔而來示及余身時車已停矣迨車停後拉車者竟倒地而臥余審視之該拉車者確係一幼童也復前行數武助以一臂扶之而起立繼乃叩其年僅十二耳詢其故則曰脚筋麻木不堪而頭部暈眩異常目下頗難行動少頃該童略見復原余即一一告以幼童拉車之害自明日起令其改換他業並授以小銀元四枚作今日半日之車資幼童即受之道謝而去由是觀之幼童拉車之害盡人知之可母容再述深望當局之處理車務者從速嚴禁之（乙種酬） 
宗敎 
[佛敎與科學] [  煥章]  
　　佛者佛陀Ｂuhda之省稱漢言覺也吾人苟能參究佛法則窮理盡性正心修身於社會國家亦有朇補世人不察以爲佛敎爲迷信妄誕之宗敎殊不知其合於科學眞理者甚多請分述之以告國人 
　　㈠佛敎之合於心理學也佛敎者心之敎也其分人之精神作用爲『智慧』與『煩惱』曰『覺』曰『菩提』曰『眞如』皆智慧也曰『貪』『瞋』『癈』曰『無明』皆煩惱也佛之敎在去『煩惱』而證『智慧』所謂一切心造三界唯心皆最精之心理學也故研究心理學者當研究佛學 
　　㈡佛敎之合於名學也名學蓋取法於印度因明之方法而因明者又爲佛敎之所依凡佛氏所説之玄理偈語皆與名學之内籕外延相吻合吾國自唐玄奘後佛氏之因明論譯入中土於是佛經之義蘊愈顯矣 
　　㈢佛敎之合於倫理學也夫佛之爲敎以一切衆生皆有佛性是以存善去惡爲宗旨與儒家倫理學相發明也即地獄畜生修羅菩薩佛諸説亦勉人爲善之義而罪惡業報尤現今澆薄人心之絕對良藥也高僧講經之魔力此其所以偉於宣講所也歟（乙種酬） 
雜錄 
[記電車中讓坐事] [  漢]  
　　汪君煥成平日對於公共道德悉心研究備極注意凡有所見聞輒爲余娓娓談其事實余則聞而樂之引爲知已汪君如見人有不顧公衆道德或有侵犯他人之自由者彼必痛心疾首欷歔不止日昨由外歸來急爲余述電車中所見事余曰非乘客見婦女及年老者登車而不肯讓以位置乎汪君曰否此事適與君所述者成一反比例俟余詳爲君述之余曰願聞其詳汪君則促膝爲余言之汪君曰余自）以下皆汪君語）洋涇浜乘二路電車至日昇樓頭等車中在余旁坐者有一少年衣冠楚楚望而知爲商界中人車至南京路口有女學生二人連袂登車此時車旣停站同時登車之乘客絡繹而至兩女人一則捷足先得在余坐之對面適有空位依次高坐一則因人多擁擠未及同時進内此時余欲起立讓坐而在旁之少年先余而起余故依然安坐而可勿再讓不料該女人因車中站立之人過多未暇顧及余旁之少年已讓其坐位而仍站立車中正與同來之女學生俯首接語談其心事其餘乘客則早知少年因見女人登車而起立是以未敢僭坐俄而車至南京路四川路口坐於女學生旁之乘客遂即下車於是站立之女學生乃得與同伴並肩而坐於斯時也車中已無女人站立少年見女學生之已得坐位仍在原位而坐未幾又有一西婦登車少年亦急急起立該西婦則就其所讓之位而坐余見兩女學生初則細語噥噥嗤之以鼻繼復怒目相向含有譏意一若少年之首先不願讓坐於彼見西婦則惟恐讓之不及者然此固余察其神情不過一種理想作用孰知竟有纖毫不爽者車至抛球場而少年已至目的地而下車兩女學生竟揚聲高談非笑少年並作種種这譏語以詈之余在車聞之則深爲彼少年寃且爲兩女學生之善於責人而慨嘆不置余聞至此亦爲彼少年連聲呼寃而已爰筆記之以爲世之神經過敏不明事理者戒並爲自詡文明忘肆譏評者作一當頭棒喝也（不受酬） 
 
 

Page 20

 
 
第一萬八千一百五十五號;中華民國十二年 西曆一千九百二十三年九月十一號
星期二 * *   
 
