# 1887 - 86 - 4905014

 

Page 1

 
 
[諭旨告成] [  申報館啓]  
　　本館歴年将諭旨恭校排印以供衆覽巳蒙海内賜顧兹復将光緒十二年分諭旨敬謹排印成書計一大本卽日出售每本收回工料洋一角五分此布 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄉會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄉試元魁硃卷　光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外装錦套准於四月望日出書每部收回工料洋三元躉售格外從亷如蒙賞鑒請至三馬路申昌及陳與昌棧面議此佈 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲王大宗師所鼙賞札學　　士子掃摹坊間向無刋售今欣賞奉主人從其家乞得原稿付印月初出書每部價洋三角躉售至中和里詹誠德堂面議 
[石印佩文韻府成書啓] [  點石齋代啓]  
　　此書於正月内登有告白約二月底成書現在将次印齊惟書作之装釘木工銅匠之做箱子釘事件以及箱　之刻字着色在在皆清時日不能無稍稽遲恐勞諸君盻切故特先期奉告一俟四月初諸色齊備隨卽登報布聞将來持票取　向上海大馬路鴻仁里長順晉可也如能趕早更足仰慰諸君先覩爲快之心此啓 
[新出石印藝林拱璧出售] [  點齋石主人啓]  
　　藝林拱璧一書吐葉一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得　可千餘首萹之尾備列評語俾文之妙處易於　繹後附分韵試帖詩四千餘首亦皆眉樣入時者挍對不厭精祥字跡亦極匀整至於開印之時　　悉籍火力故墨色黑而匀更無燕瘦環肥之誚現巳出書每部分訂十二本價洋五元五角法馬路南申昌書坊　外埠申昌發售　可購取細　　祈至新北門外天主堂街大順行及還讀樓面議可也 
[論開墾臺灣後山]  
臺灣爲海外荒島初未見之輿地志固未嘗入中國之版圖者也文獻通考稱爲毗舍耶國裸袒盱睢殆非人類其卽今之生番歟從古未漸王化至明始有泉漳之民往耕其地明史稱之爲雞籠明季鄭芝龍　振泉據爲盜窟嘯聚其間旣降於明又爲荷蘭所盤踞建城擊井招徠貿易規模順具赤嵌遺跡今猶有存福者逮鄭成功奪取其地居然爲海外扶餘人物殷阜稱繁庶焉自康熙二十二年平臺滅鄭附隷福建增八閩而爲九屏障東南洋形勢雄壮居然爲七省之門户沃野千里歲收三稔所産足供臺民所食而無不給然曠土餘地未間者半久爲歐洲各國所垂涎自興各國通商以來附近東南洋皆有其屬地可以養兵駐官藉資接濟倚爲外府獨德國未有焉以是尤眈虎視特未有所藉口以蹈瑕而乘隙耳曾聞之於鷺江客曰臺島蜿蜒如長蛇東西長而南北狹後山之地多未開墾内皆生番不能深入居民素無土著皆係閩之漳泉粤之漸嘉渡海來耕者其性浮動而剽悍械鬥刼掠之風層見疉出毫不爲怪素與後山番社勾結爲患番族卽臺島上古遺民種類不一總名之曰生番熟番分社囤居或深處高山邃谷之中其稍通漢語谷以鹿皮熊胆及所産土物易鹽布械器者曰熟番入山稍深不諳火食者曰生番居山巖幽窅處善狙伏而鏢射者曰兇番男雕題女湼頤醜於鬼悍於虎者曰王字兇番能穿林度澗飛行絶跡者曰雞爪番其地林箐蔽天瘴　四塞人跡所不到王化所不及犬羊之性未馴鏢殺漢民與之爲讐而又不足制外洋之强恃其狡黠自固其圉如聽其然不加勦撫棄而弗顧則後山之險阻恐失所恃必至外無所守自撤藩籬如但殿法招徠則蠢然如鹿豕又疑懼而不敢出倘置營戍守則烟瘴叢雜死者病者必相枕藉往年擢勝等營駐劄蘇澳埔頭社等處死亡過半其明騐也卽但曰開山墾田以通其道而怪木不易拔水利不易興旋墾旋荒旋開旋　縱使人心不懈其如帑金之不繼何自甲戌至今其成效亦可覩也山旣不能開番卽不能撫而内地作奸犯科之徒遂勾通之以爲逋逃藪則是不能撫番卽不能撫民民心不靖戰守何資故将防海不能不撫民撫民不能不撫番撫番不能不開山墾荒而要非寓兵於農不爲功也寓兵於農卽古之屯田法也聞土人言後山平埔宜墾者計之水沙連埔裏社開成可得平田一萬三千甲岐萊開成可得平田二萬甲秀孤巒開成可得平田四萬甲嘉　宛波食閣等處可開成者均萬甲數千甲不等臺田之計甲猶内田之計畝也每甲縱横各長三十一丈二尺五寸可抵内田十六畝有奇斯言果確歲墾糧米不僅足支臺餉而木料茶葉樟腦靛磺兼可輦運流通誠仿屯田之法行之招集蘭淡嘉彰無業遊民編勒成軍南北分道而入南路取道卑南北路取道蘇澳焚翦蕪穢削平崎嶇寛腐以一丈八尺爲準便於輦運隨山刊木仿之禹貢溝洫涂徑循之周官漸開漸深漸開漸廓散某陰霾鬱蒸之氣人得安居推之五里一堡十里一碉俾墾户分布於各處帥以弁長課其耕犁教以鎗砲兵農合作守望相助社番之伏莽鏢殺無所施其技勢必帖服輸誠樂從之耕人與地相習番與民相安無事則耕有警則守以其餘力兼顧海疆則兵餉不至於支絀兵力不至於單弱兵政不至于廢弛富强之基卽植於此矣昔諸葛武侯之經略中原也必先平定蠻方古今來有國家者欲攘外必安内胥視此矣况乎臺疆近爲重鎭特旨簡設巡撫以資鎭遏而行保衛誠以臺地内山土地之饒物産之富煤鐵金銀之礦各處繁多屯法旣行無人非兵亦無人非農况乎内山土脈膏腴培之旣厚則發之必速各處生物繁植大倍尋常高山深谷之間儘可栽種鸚粟臺民之吸嗜鴉片者多不必更求諸外地且鴉片數十兩可易十餘金卽有崇峯峻嶺一人可以攜之而出特爲輕便非若粟米五斗卽已肩背爲疲逮後日禁烟令下然後從而鋤去之未爲晚也變通盡利振頓一新是在當軸者嗚呼可不加之意哉 
[本館接奉電音]  
　　昨日上午十一下二刻時本館駐京友人由電專傳本月初七初八日行在上諭三道敬謹譯登○初七初八日奉行在上諭本日道旁叩閽之民人王大生宼文成文童劉炳榮均着交行在刑部嚴行審訊欽此同日奉上諭朕此次恭謁西陵所有蹕路經過之宛平良鄉涿州房山來水易州等州縣地方本年應徵錢粮 
 
 

Page 2

 
 
着加恩蠲免十分之三欽此同日奉旨稽查鑲白旗漢軍旂務着鈺昌去欽此 
[抱孫有慶]  
　　葡萄牙皇太子于去年成昏已見前報兹閲外洋電報知皇太子近得一子然則葡皇已有抱孫之慶矣喜可知也 
[歐洲兵備]  
　　日本報云近時德法兩國各自爭雄預籌兵備歐洲諸國新聞論及日前兵事無不謂該二國爲一時瑜亮未經開汝難判雌雄特将來戰事一開敵軍必經白耳義及瑞西國境或犄或角終難免於錦繡江山付戰枰卽德法二國兵事報章亦論及各國自爲保護務須審愼周詳刻下白瑞兩國政府及軍人社會無不綢繆未雨先事防維計白耳義除常備之兵外復增二十一聨隊編成後移防二府屬　衝要河口并在周圍新造砲臺創建營寨瑞西向來防護國境之兵曰精選隊曰護國隊近政府預算戰時有二十萬兵可以立時徵發若不敷用則以軍民條例案内人民年在十七歲以上五十歲以下者悉令充兵其應用之築造材料與夫大砲藥彈皆巳特建倉庫一一貯藏矣 
[典肆被刦]  
　　番禺大榖圍蔡邊鄉向稱巨族户衆丁繁故賊匪雖生覬觎仍不敢輕爲嘗試兹聞二月二十九晚二更時候忽有賊匪大七十人明火持械蜂擁至墟行刦信昌典肆鄉人雖出爲追捕然匪勢兇鋭莫與之敵遂被刦去贓物約三四千金業經鄉人認識賊匪三名指名控告聞該三匪乃牛王沛麥亞旋陳亞善也曾經官紳懸賞千餘金以資拿緝乃現復糾黨肆掠誠　不畏法哉説見循環報 
[學使觴客]  
　　江西學憲梁湘南宗師於二月二十二日歲考南昌事畢接辦部册公餘之暇於二十八日敦請德中丞以下及南昌府縣并保甲局委員至八旗公所讌飲以盡寅僚之誼共設七筵並召優伶三班笙歌迭奏藉以侑觴是日大和班奉召不至以榮華班應命學憲怒其抗違飭傳該班頭送縣責押榮華班斥令退出惟福興班鴻林班遵召而至極意演唱甚蒙歡悦賞賜多至百餘串聞學憲定於三月初四日接考南康府云 
[泉州瑣事]  
　　甲申之秋法人侵犯臺之滬尾經孫庚堂軍門擊敗保全全臺地方功德甚大去年軍門内渡時臺之父老攀轅兒童伏轍焚香載道絡繹不絶返署偶沾微恙全臺紳民致齋祈禱三日冀占勿藥本年二月復邀集紳商士庶航海來泉恭送軍門匾額額曰中流砥柱觀全臺紳民之不憚其勞足見軍門恩澤之入人者深矣 
[桂林來簡]  
　　桂林一帶山川險阻跋涉艱難卽與西蜀之棧道及青葉諸灘無異今春楊慶餘叅軍于役粤西由水陸兩道前至桂林由梧州至桂林陸則峻嶺崇山林深箐密兼之石峯高聳岡巒重疉絶少路徑甚至舟人縴路皆無故上年西省李中丞以嚴佑之先生賑濟水災餘欵銀萬兩派營兵委員将桂林至昭平沿河兩岸開出大路一道不獨有利行人卽舟中縴夫亦得便益至今口碑載道至於水路由梧州至桂林總共七百餘里内有三百六十半灘每至一灘水高數尺相傳卽按桂林城中之獨秀峯三百六十半坡之數每至春夏漲水之時洪波激浪甚覺驚人若至秋冬之際則難高河淺水落石出行舟殊爲不易現間張香帥因河道如此艱險洞悉行旅往來之苦派員隨帶機器前來将沿路灘河疏通以利行舟此亦萬民感德之事惟由梧州至左江河内横州界上有伏波一灘亦名大灘約十里許其水勢尤覺洶湧灘内皆怪石崚嶒　舟常遭不測若将來桂林河内修好時卽不難将此灘開通一路則亦萬民所頂祝而感戴者也 
[甯波來電]  
　　頃後寗波電報云浙撫憲衛靜瀾中丞於初八閲大操初九早閲步箭下午閲水操想如火如荼定有一番氣象也 
[甬東失愼]  
　　本月初三日酉刻寗波江東百丈街後昇豐猪行後面某小木作不戒於火烟燄漫天幸各處水龍聞而赴救幸卽撲滅僅焚去小屋三椽 
[揚城又火]  
　　初六日酉刻揚城南門外某姓柴篷倐又先愼烈燄冲霄仿彿半天霞暈城内各水倉瞥見不待鳴鉦告警均風馳電掣而來保甲局委員曁文武各宫亦皆飛輿而至計焚燒兩點鐘之久始得撲滅所幸隣居稀少未致蔓延惟該柴篷開設未久貨甫上齊今罹此厄數百金資本頓成灰燼良可憫矣至起火之由傳聞爲匪人所縱未知確否 
[大操誌略]  
　　昨日爲西商圑練兵大操之期兩點鐘後各路見有西兵紛紛而來有坐東洋車者有坐馬車者有騎馬者皆到老巡捕房前空地會齊來觀之中西人薈萃如雲将近出隊時有拖大砲之馬二匹已拴于藥彈箱忽焉動唇吐舌摇頭擺耳一同跑出街上望東奔走不知去向鐘鳴三下副将瑪禮孫領隊前往跑馬塲計馬兵十九名各持刀在手挂鎗於背砲手二十四名帶礮三尊步兵一百二十一名樂班二十餘名至泥城外跑馬廳荒塲操演各陣砲隊則開砲四十餘門鎗隊連放排鎗馬隊兵則持馬鎗奔跑開放馬鎗彼此又如對敵状操至五點一刻鐘時始各整隊而返當時并有妓女乘馬車前往停輪觀看者殊形熱閙捕房派有極長大之兩西捕彈壓攔阻華人之入塲者各隊兵仍回至工部局空塲兵官手持金邊紅旗臨風招展各隊兵復行操演直至大點鐘始各散歸 
[放毬暫緩]  
　　西人徐思國施放氣毬本定於昨日禮拜六兹悉改遲一禮拜仍在是處施放其改遲之故則以昨日風力過大恐毬身不能運掉自如也 
[幼孩失路]  
　　昨下午有南潯口音之孩子身穿藍線縐馬褂藍布長衫頭戴紅結縀帽在英租界四馬路奔走啼哭適遇包探秦少卿向之盤詰據孩稱姓芮名阿龍年十四歲係南潯附近之東阡人父親芮希白同搭航船來滬欲乘輪船往九江學習糕餅生理因兄亦在該處爲此生理也我隨父行走忽然失散想父親亦在尋我該包探隨用言撫慰同至捕房禀明捕頭着該包探将孩暫行留養俟其父認領否則解送公堂安插俾得父子完聚也 
[限期交女]  
　　劉乾貞僑居本城新北門内北三鋪其女嫁與盛金生爲室被姑凌虐乘隙逃回留住母家幾更寒暑不復念藁砧之望眼欲穿矣伊姑某氏幾經往接堅不肯歸以致扭作一圑互訴於巡防東局旋有王寳全者爲之排解勸令劉将女送至婿家由盛領回無錫此前年春事也至前日氏姑又糾合悍婦多人至劉家騷擾向劉索人並将家中什物擊成　粉劉遂投巡防總局控告馮刺史飭提集訊該氏訢稱金生向爲銅匠現年二十歲當十七歲時託張氏爲媒娶劉女爲媳前年二月劉女歸家被劉掯留不放後由于調停始得帶回無錫不料到家後旋復脱逃迄今二年纔訪悉仍被伊父藏匿劉供女兒本應交其領回惟該氏不倩原媒反糾悍婦至家吵閙肆意毁物是以叩請提懲刺史詰媒人張氏曰該氏向劉領媳曾否知照爾張氏答稱小婦人雖曾爲媒然聘定後伊等自去搶親此次亦未前來關照刺史隨謂該氏曰爾欲領媳理應知照媒人何得帶領女棍向之吵閙又謂劉曰爾旣未将女藏匿可卽交出男有家女有室人之常情幾見有掌上明珠竟以了角老者耶答稱女兒巳遭該氏恐嚇成病寒熱在床此刻實在不能交出刺史謂然則限爾五日内交到並具遵諭切結 
[捐輸展限]  
　　各省開辦海防捐輸原定本年三月底截止兹以海軍衙門經費甚繁札飭各省再行展限一年准於明年三月截止巳見前報上海縣莫邑尊接泰憲札業巳准照辦理矣 
[命案已和]  
　　昨報列邑西潘家塘民人潘茂觀與族人潘庭觀索找田價扭毆之下竟将庭觀毆斃報縣請騐云云兹悉當晚經莫邑尊簽差提訊茂觀懼挽人向屍妻竭力調停自願給償殮費屍妻允之已投案請銷矣 
 
 

Page 3

 
 
[奉題海天三友圖卽請高昌寒食生教正]  
　　吾愛吟香子鬚眉亦大奇况逢何水部風雅冠當時賭韻聨鷗所披圖想鳳姿瀛洲不可到極目滬江湄[  潄蘭室主稿]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[粤省官塲類記]  
　　代理番禺縣楊大令維培於上月二十二日寅時接日隨排道出衙禀見各人　○是日署督粮道益觀祭遷人署中示期二十四日接見知府並實缺廳縣二十七二十九兩日接見同通州縣佐雜後堂期俟本月初再行酌定○新任　憲英都轉到省後　奉院憲飭知定期上月二十五日卯時在皇華館接篆○降補知縣丁大令墉前辦後瀝厘金虧欠銀二千兩經張制軍查明勒令賠繳大令現已如數措齊解赴厘局兑收銷案矣 
[閩省官報]  
　　撫轅巡捕蕭啓元禀銷差并禀委辦白石釐務縣丞張儔委辦并樓同知黄澍銓委辦白琳同知鄚鴻壽委辦湖前通判余熙委辦丹洋通判宋維釗委辦南門各茶税釐局縣丞顔孟翬奉委代侯官縣赴鄉税契本任大田縣鄙錫璋卸署寗化縣事到省西河關潘志濓二月二十九日任事新選長樂縣陳受頤新選南平縣典史劉英華均自京來閩同知彭廷樞奉委漳洲江東釐卡巡檢李國華奉臺灣道委解臺灣縣秋審人犯到省 
[邗江官報]  
　　初三日李鹺尹保昌解海分司餉來初四日甘邑舒明府由公館進署前山東按察使林綬卿廉訪述訓到揚初五日監掣許司馬寶書解京餉起程初六日朱觀察澂由省抵揚旋卽解維赴清江一帶公幹是日安定書院方子箴山長攬揆之辰自都轉以次均往晋祝 
[分發人員騐看名單]  
　　海防事例掣籖分發郎中李文煥雲南主事兼　騎都尉馮祖蔭浙江内閣中書許之榮浙江知府惲寳楨江蘇○海防事例指省分發道吳炳和安徽直隷通判林逢年廣東福建布政司經歴陸鋐浙江福建縣丞王元錡順天河南顔蔚宸廣東福建丁先　湖南福建毛桂森江蘇浙江羅王　河南陜西府照磨錢蔭枏江蘇江西州吏目童其康四川甘肅巡檢胡元烺直隷廣東賴鴻鈞廣東福建謝維駰福建廣東李元寅湖南湖北陳久錫山西四川沙雲程江蘇直隷黄士俊貴州雲南張暻四川湖北孫汝龍浙江山西余德和淅江安徽從九品唐璟浙江福建典史蘇俊魁直隷山西叚典三順天四川萬逹成順天四川周彭壽湖南浙江方永安徽四川陳同文江蘇福建徐昌齡江蘇直隷王克勤江蘇河南陳文寳浙江直隷孫鶴壽浙江直隷王綸選甘肅四川劉　浙江廣東章平封浙江直隷未入流杜濬全山西直隷胡澍洋浙江直隷李沅順天東河○籌餉事例　省分發知縣同知銜李汝釗直隷湖北縣丞陳毓沅直隸安徽鹽巡檢許德驥浙江兩淮從九品劉列藩湖南福建王廷俊浙江福建典史楊章江蘇福建○勞績掣籖分發縣丞六品銜李文是湖南○勞績指省分發道鹽運使銜黄建笎廣東直隷知縣李盛卿湖南四川州判謝龍章四川雲南縣丞張廷棟浙江江蘇縣主簿潘煜浙江北河巡檢周光鼎湖南福建從九品謝昌湖南甘肅○截取呈請指省分發同知張兆奎直隷福建○應補呈請分發直隷州州判賀光謙直隷山西從九品李基昌順天廣東俞鼎浙江奉天未入流吳刀南河南小西王國瑞直隷山東温仁恕四川貴州○分發原省坐補原缺長官司吏目将泰龢四川貴州 
 
 
