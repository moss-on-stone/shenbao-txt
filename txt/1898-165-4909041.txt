# 1898 - 165 - 4909041

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論使才之難]  
　　昔夫子論士品以使於四方不辱君命居於孝弟信果之上又曰誦詩三百不能專對雖多亦奚以爲可知春秋之世最重使才其時若臧文仲子産輩軺車四出輝映鄰封類能尊國體洽邦交列辟於以傾心羣僚因而敬服洎乎戰國七雄並峙遊說之徒論辯縱横是非蜂起安危强弱判於數言蓋其辯給之才亦有不可及者降及漢世孝武詔察茂材異等以可爲將相與使絶國者並稱愼重使才於此可見自漢以後此風遂微間有富弼曹利用諸人一事流傳播諸史册垂爲美譚是非後世之才遽遜乎古也蓋當春秋戰國之世羣雄並列各懐忌心錯居於其間者非愼簡賢才聨絡與國卽孑然無以自存因是有國者招致英賢不遺餘力至若漢唐以降中原萬里共戴一尊絶撽小邦稱臣納贄故皇華遺使不過奉揚德意宣布明威國勢旣殊撫循自易人才不振職此之由今者環球萬國鷹瞵鶚視咸以勢力相高中國逼處其間辦理交涉在在棘手稍一失當卽啓釁端苟非使臣調護得宜往往變玉帛爲干戈陷生靈於塗炭中日戰後時勢益艱皇上宵旴焦勞急圖自强之策而環顧内外諸臣守舊者旣多迂拘維新者亦近虚憍欲求洞明時變與國分憂者殊屬寥寥無人今歲春間特沛綸音開設經濟特科冀得豪傑非常之材以補益時事又以欲敦邦誼須重使才爰於本月二十三日復降諭旨云方今各國交通使才爲當務之急著各直省督撫亟舉平日所知品學端正通達時務不染習氣者無論官職大小酌保數員交總理各國事務衙門考騐帶領此見以備朝廷任使欽此大哉王言誠有見於中外交涉之道必恃人才以爲樞機乎竊謂至今日而論使才其事難於古而其責更重於古蓋春秋之時列國雖疆域各分而南楚北燕皆在今日中國十八行省之丙性情相似言語從同故兩國卽有違言亦可從容商酌折衝樽俎數言解紛今則奉命於數萬里之外交涉各件必須授意舌人語氣之輕重稍殊卽辦理之緩急廻異此事之難於古者一也列國之時兵戎大事其權歸於一人故苟能數言動國君聽聞可以立時和解今西國之制權在議院雖國君首肯而議院未經允從其事亦仍無濟故約縱連横之說未能幸售於一時此事之難於古者二也夫使今日之膺使命者其才其識果能如當日臧文仲子産諸人而欲於聘問之往來寓邦交之輯睦收效尙恐難覩而况時勢旣殊難易迥别平日於各國之民情國勢本未必了然於心一旦使節遽膺外洋之風俗語言從未相習　能廣通聲氣結納名流惟是蝟縮於使館之内得以三年無事瓜代回華以冀顯秩高躋厚貲坐擁其稍賢於此者或鈔綴瑣事成日記數册藉以炫耀於人能事如此亦何能取重於各國君相藉爲緩急之助乎夫才難之語自古已然於今尤甚中國國勢如此岌岌瓜分謬語流播寰區當軸諸公或欲聨俄拒英或欲聨英拒俄聚訟紛紛莫衷一是夫不能力圖自强而欲聨合他人藉以自助已非謀國之道而况彼此隔　情誼不通孤立無援深以爲慮皇上曠觀國勢漑念時艱旣令各省督撫保薦使才又以侍郎榮惠有請選派宗室王公遊歴各國之奏特著宗人府察核王公貝勒等如有留心時事志趣遠大切實保薦　候簡派仰見皇上從諫如流不拘故習薄海臣民宜如何仰體聖懐共圖振作他日者星軺所至聨合列邦旣效法之是殷復情意之相浹或者人才可以漸出而國勢可以稍振乎草莽下士不禁馨杳以祝之 
[本館接奉電音]  
　　昨日午前京師飛電傳來上諭八道敬謹譯登四月二十六日奉上諭翰林院侍讀學士徐致祥奏保薦通達時務人材一摺工部主事康有爲刑部主事張元濟著於本月二十八日預備引見湖南鹽法長寳道黄遵憲江蘇候補知府譚嗣同著該督撫送部引見廣東舉人梁啓超著總理各國事務衙門查看具奏欽此同日奉上諭前任正藍旗蒙古副都統托倫佈由侍衛洊升副都統咸豐年間隨僧格林沁轉戰直隸山東安徽等省著有戰功前因病准其開缺賞食全俸兹聞溘逝畛惜殊深加恩著照副都統例賞卹任内一切處分悉子開復應得卹典該衙門查例具奏欽此同日奉上諭都察院奏湖南京官胡鍾駒呈控戶部員外郎王有桐陰謀　産　控庶母並王湯氏鄒氏具禀呈控語意相同將原呈禀呈覽一摺王育桐著先行革職交刑部審訊欽此○二十七日奉上諭王文韶著迅卽來京陛見直隸總督著榮樣暫行署理欽此同日奉上諭嗣後在廷臣工蒙慈禧端佑康頤昭豫莊誠壽恭欽獻崇熙皇太后賞及滿漢京堂均著於具摺後恭詣皇太后前謝恩各省將軍都統督撫等它亦著一體具摺奏謝欽此同日奉硃諭協辦大學士戶部尙書翁同龢近來辦事都未允協以致衆情不服屢經有人叅奏且每於召對時諮詢之事任意可否喜怒見子詞色漸露實屬狂妄任性斷難勝樞機之任本應查明究辦子以重懲姑念其在毓慶宫行走有年不加嚴譴翁同龢著卽開缺回籍以示保全特諭欽此同日奉上諭昨經降旨諭令宗人府保薦王公貝勒等選派遊歴因近支王貝勒等職分較尊朕當親行查看毋庸保　其王公以下及閒散宗室内如志趣遠大才識兼優者著宗人府隨時保薦欽此同日奉上諭山西太原府知府員缺緊要著該撫於通省知府内揀員調補所　員缺著崇祥補授欽此 
[日艦游崎]  
　　長崎采訪友人貽書本館云日本常備艦隊第四十六聨隊第二大隊游歴　陽東歴五月三十號卽華歴本月十一日清晨六下鐘時富士艦首先駛至次鎭遠次八島次橋立次嚴島蹴浪掀波魚貫而入各國駐　兵船咸鳴砲致敬攷富士八島兩艦係日本第一等戰船明治二十七年由英國矮姆司篤　撾船廠製造去冬先後　回本國船身大小一律計長三百七十二日尺最闊處七十二　　　力一萬三千六百八十七匹速率每一點鐘時行十八海里又一里四之三入水平均二十六尺容積一萬二千六百四十九墩惟八島僅睿積一萬二千六百墩外有煤艙容煤一千二百墩艙面排列十二寸鋼線砲前後各兩尊上中板左右有六寸口速射砲各三尊中甲板左右各二尊兩旁另有輕重速射砲二十四尊船首及兩舷各置水雷發射管　具艙内有十六枝燭光電燈八百盞二萬五千枝　光測海燈五盞外有氷雷艇所用十八寸水雷兩枚隨以救難艇游船避船司令官艇聞統帶者爲海軍少將野村氏貞帮帶者爲海軍大尉石崎氏甚三至六月二號午前次第鼓輪向佐世保軍港進發 
 
 

Page 2

 
 
[巨梟正法]  
　　前報紀著名　梟黑面施老窩子在天津拿獲上憲派飛划營管帶歐陽總戎至滬迎提兹接姑蘇采訪友人來書云施　當捕務緊急時解散脅從隻身逃往天津轉徙至山海關附近某營當勇攺名李得標同營中人無有知其底藴者邇者忽動歸思倩某甲持函至家慰問妻子族姪施某覷出破綻設計將甲誘至蘇州禀諸飛划營管帶歐陽總戎總戎卽將甲扣留請前營管帶朱太守遴選幹弁若干人率勇偕施某往天津掩捕因施某之父卽監禁在蘇之族長施曁齋故也迨拘獲卽乘　裕輪船至上海電請總戎太守帶領砲船前往護解二十六日傍晚抵省舟泊胥開外大碼頭迨登岸入城總戎太守親自扼其手睕而行旣至臬轅入禀一切吳廉訪飭交蘇州府桐太守研訊太守倩發審局員徐司馬升堂推鞫施匪供稱小的姓施名德勝年二十有九向在江浙二省某某等營當勇司馬問施老窩子卽汝否答稱是問汝生平所作不法事共若干次答稱小的並未犯法前數年之事皆係手下弟兄所爲小的手無縛雞之力惟幫中行輩最尊故衆弟兄咸推小的爲首耳司馬飭將施曁齋提案令當面辨認曁齋一見卽大聲曰老窩子你害得我苦也施匪乃向曁齋跪拜曰弟自光緒十七年某日出門後直至今日始得與兄相見兄受此旡妄之災實弟所累心殊不安弟今旣到此尙有何言惟家中事乞兄照顧弟死亦瞑目矣旋珍重數聲卽俯首不語司馬飭發長洲縣獄收禁未幾禀經桐太守轉禀奎大中丞中丞飭卽就地正法二十七日午後桐太守親自升堂提訊數語飭將曁齋開釋退堂後復趨詣各憲轅禀陳一切至三下二刻時偕長元和三縣主及兩中軍四守備升坐大堂飭劊子如法綑綁會同各營官率領營勇百餘名槍刀耀日戈戟　霜由護龍街簇擁至北寺大教塲處决有見者謂施匪面帶黄黑色深目高顴貌甚兇惡是誠愍不畏死者矣 
[會辦商埠]  
　　金陵采訪友人云前者總理南洋通商事務衙門接奉總署文移内開江蘇吳淞口欽奉諭旨准各國開立商埠等因劉峴帥卽飭駐紥上海之江海關道蔡和甫觀察總理其事旋以事當　始諸務紛仍大厦支持非一木所能勝任乃添委前廣西桂平梧鹽法道向觀察萬鑅爲會辦觀察奉檄後於本月二十二日趨詣督轅辭别詰朝卽啓節往吳淞 
[諭查勒捐]  
　　杭州訪事友來函云浙省舉辦鋪稅及士藥捐項前奉諭旨停止當由藩憲將委辦各員槪行撤回一面出示曉諭以便咸知本月二十日撫署復奉電傳上諭深恐不肖官吏有影射勒捐情弊著該管上司嚴行查察叅辦廖大中丞卽轉飭藩司通行各屬并令該管道储隨時查訪以副朝廷體恤民艱之意 
[撫憲祭橋]  
　　本月二十日江蘇巡撫奎大中汪駕臨盤門外靑陽地閱勘馬路新橋已紀前報兹接姑蘇訪事人函云此橋工程業已告竣代理蘇關監督羅少耕觀察禀請中汪命名中丞名之曰甘棠橋二十六日會同藩臬兩司行祭橋禮是日午後蘇州府桐子霑太守總拙同知劉少峯司馬長洲縣汪瑤庭大令元和縣郭大令吳縣賴大令及兩中軍四守備各路文武總巡先後出城鵠候憲駕俄而羅觀察曁洋務總辦劉子貞都轉命駕戾止鐘鳴二下聶仲芳方伯吳廣涵廉訪亦呵殿出轅齊集絲廠至三下鐘時中丞排導而至恭設香案率領各官拈香致祭并令梨園子第扮作八仙爲之前導中丞偕各官徒步過橋冠裳蹌濟熱閙異常禮成令開去栅欄放行人來往旋與各官步入絲廠憇息片時然後偕方伯廉訪升輿入盤門回轅各官亦分道而返 
[釐正文體疏]  
　　山東道監察御史臣楊深秀跪奏爲奏請斟酌列代舊制正下四書文體以勵實學而取眞才恭摺仰祈聖鑒事竊自取士之示未善用非所學學非所用制藝帖括消磨人才因有建議欲變科舉廢四書文者臣竊維制藝之科行之已數百年沿襲至今適承其敝若不思變計固無以得人才若驟更成法亦復猝無善策嘗統籌利弊熟計重輕以爲非立法不善之爲害而實文體不正之爲害也故欲求眞才必自釐訂文體始查經義之體肇自宋代因文見道意美法良宋人之文傳於今日者如王安石蘇洵蘇轍陸九淵陳傳良文天祥諸大家類皆發明經意自攄偉論初無代古人語氣之謬說無一定格式之陋習故觀其說理可以知其行誼觀其發論可以知其經濟有本有文體最善矣明世沿習旣久防弊日周於是創爲代聖立言之說謂不得用秦漢以後之書述當世之事奪微言大義之統爲衣冠優孟之容誣巳說爲古言侮聖人而不顧於是史書不觀爭爲謬陋文體風俗之壞實自兹始明棄以後始盛行四股六股八股破承起講之格雖名爲說經之文實則本唐代詩賦專講排偶聲調如宋元詞曲但求按　塡詞而膚詞讕言駢拇枝指又加甚焉以經意論則無所發明以文體論則毫無取義格式旣定務使千篇一律稍有出入卽謂之不入格是以習舉業者陳陳相應塗塗遞附黄茅　葦一望皆同限以三百七百之字數拘以連上犯下之手法雖胸有萬卷學貫三才者亦必俯就格式不許以一字入文其未嘗學問者亦能揣摹聲調敷衍講章弋獲巍科坐致高位是使大下之人相率於不學也今夫一國家設科舉之意有二一以鼓勵天下之人使之向學以成其才也一以試學者之才不才擇而用之也今用此種庸濫文體旣使天下相率於不學而人才之消磨已十之八九矣苟有一二自拔流俗者則其才華學識不能發見於塲屋文字之中偶或發見則以不合格黜之然則使　文者究何所憑藉以别擇其才不才哉故用今日之文體其弊亦有二能使天下無人才一也卽有人才而皇上無從知之無從用之二也更有甚者如歲科童試縣考府考院考多出截上截下無情巧搭等題割裂經文凟侮聖言律以祖制咎有應得而各省沿用毫不爲怪此種文體惟講手法不顧經意起承顧轉收擒釣渡挽其法視又網爲尤密其例視刑律爲尤嚴遂使天下有千萬億之生童日消磨精力於此等手法之中舍纎仄機械之外無所用其心恐有旁騖而法因以疏也舍串珠類腋之外無所用其學恐有博涉而文體因以雜也夫天下之士子莫多於生童也盈廷之公卿皆起自生童也而其用心及其所學如此驅天下有用之才而入於無用之地一旦而欲舉以任天下之事當萬國之衝其可得乎今夫四書文之所以足貴者將使人讀書以明理窮經以尊聖也今截搭枯窘割裂破碎之題非以通經乃以侮聖故臣謂非立法不善之爲害而文體不正之爲害也請特下明詔斟酌宋元明舊制釐正四書文體凡各試官命題必須一章一節一句語氣完足者其制藝體裁一仿宋人經義明人大結之意先疏證傳記以釋經旨次博引子史以徵藴蓄次發揮時事以覘學識不拘格式不限字數其有仍用八股庸濫之格講章陳腐之言者擯勿錄其有仍八股口氣於代聖立言之謬說者以僭妄誣罔非聖無法論輕則停廪罰科重則或予擯黜如此則觀聽一新人務實學有經義取士之效而無其弊矣夫因文體之極弊而並欲廢四書文者過激之說也因四書之足貴而並袒護今日之文體者不通之論也正文體乃以尊四書變通流弊乃以符舊制其爲事至順其圖變至易其所關至大其收效至神伏乞斷自聖衷卽降諭旨布告天下咸使聞知似於維持正學培育眞才必有大裨臣愚一得之見是否有當伏乞皇上訓　謹奏 
[嚴訊命案]  
　　蘇州訪事人云省垣雙塔寺前地甲夥某申家　本月初四日失去棉絮一條疑係附近某乙所竊因拘至下處懸吊空中章　而斃中知案情重大星夜脫逃事爲元和縣郭大令訪知帶同刑仵書差臨塲相騐屍屬攔舆求免一切情形均紀前報兹悉甲渾名小燕子臬憲吳廉訪以人命關天豈容含糊過去因札飭元和縣嚴緝兇手獲務究辦郭大令奉札後立派幹差多名至各處躧緝二十日經某差在某　拘獲解回縣署大令提訊之下小燕子俯首無詞惟求恩典大令飭釘鐐收禁外監候禀請上憲核辦 
[日東火警]  
　　日本采訪友人云東歴六月五號黃昏時越後縣直江津字鹿島忽遭大火焚去民居二千餘戶寺院七所會社二十所及役塲病院男婦六人葬身火窟傷者二十人嗚呼慘已 
[上海官塲紀事]  
　　吳松通商局會辦前廣西桂平梧鹽法道向子振觀察萬鑅前日蒞申在英界公廨暫駐昨日命駕入城拜會各當道 
 
 

Page 3

 
 
至縣署時黃大令飭丁擋駕○江西候補知府方選仲太守燕甲道經滬上假寓昌記棧昨日命駕進城赴各衙門投刺至縣署時黄人令飭丁擋駕○調署提右營守備楊彦臣守戎金濤到申後假　皮　長壽庵爲公館前日命駕　會本城又武各同寅至縣署時黃大令延入花廳暢談良久而别守戎旋示期昨日接印午後前任守備程守戎將印信飭弁齎送前來守戎鳴砲迎入恭置中堂吉時已屆朝服行禮畢標下各弁兵以次叩賀旋卽排導詣提右營叅府署叩謁廖守戎 
[遵札移營]  
　　上海縣署接奉兩江總督札文内開據狼山鎭總兵詳稱奉旨裁减制兵現已减去四成緣標下地方遼闊兵力單薄分布　汛尙難調撥所有護解人犯及一切應值差使槪行免派等情嗣後護解人犯槪免派撥營兵由各該縣選派壯役護解惟城門倉庫監獄及餉鞘過境等仍須撥兵守護以昭鄭重合行札飭各屬州縣一體知照並移營查照等因黃大令奉札後遵卽照錄移行提右營叅將謬叅戎查　辦理 
[醫局將開]  
　　蘇松太兵備道兼江海關監督蔡和甫觀察定於五月初一日起延内外科醫生在本城藥王廟設立施醫局以濟窮黎誠善政也 
[術士將行] 英國術士加勒里福司在圓明園路西戲園中重演各術戲推陳出新與日前所演又異其手法之靈疾觀者皆目眩神駭鼓掌稱奇今晚以西戲園中另有他事暫爲停演惟術士以應他埠之召於明日接演一晚卽須料理行裝航海以去寄語中西人士　其蠟屐往觀一恢眼界幸毋失之交臂致令他日有江上峯靑之歎也 
[影戲奇觀]  
　　影戲爲泰西戲術之一用方寸小玻璃描繪山水人物以電光燈激射之大可逾尋常千軍萬馬蹴踏平空古蹟新聞輝煌在目誠有如少陵所謂神妙欲到秋毫顚者正不第繪影繪聲别開生面也連日美國某術士演於四馬路迤西榮春戲園離奇變幻之中間以舞態歌聲恍如置身珠宫瑤島間聆卐字霓裳之曲成連海上其眞移我情哉謂子不信盍往觀之 
[火未成災]  
　　昨晚七下鐘時虹口西華德路第六十號門牌協和飯館置備晚膳火勢過猛烟囱内火星噴射延及樓板幾致冐穿屋頂幸衆人堨力撲救得卽息滅而門窓已經焦灼不堪矣 
[痞棍攺名]  
　　本月二十三日小流氓奚汝林糾黨將桂墅里女學堂中玻璃窓擊毁任意滋擾經學堂内家丁拘住由總理學堂之經元善函送高昌廟巡防保甲局局員魯介朋二尹提訊之下供稱小的本邑人年二十六歲務農爲業姓錢名毛毛並非奚汝林二尹謂爾係著名流氓本委早已深知前曾由十四圖十二圖十五圖地保顧龍基顧春水計阿美等公禀流氓滋横爾亦在其中烏得抵賴今旣到案務將實在情形供認明白不必藏頭露尾致干刑究供稱小的實是錢毛毛二尹拍案大怒以其始終刁狡　惡巴極判令先行重責二百板　詰究竞係錢毛毛抑奚汝林初猶抵賴繼欲鞭責始供小的實係奚汝林並未犯案務求恩宥二尹傳各圖地保到案辨認地保均指爲奚并禀稱前因在外强横滋擾公堂有案二尹詰其女學堂之玻璃窓何得擊毁供稱實由沈某所爲二尹怒甚復飭重責二口板枷號一禮拜發犯事地方示衆候飭差補　沈某到案冉行審辦 
[上海巡局紀事]  
　　滬北楊樹浦大純紡紗廠對面第一百十三號屋内近有無業流氓徐順林許阿林許泉　張阿大陳阿四楊東茂等團聚室中開塲聚賭前晚正在呼么喝六采烈興高之際適爲巡防局員姚殿卿二尹查　大爲震怒飭役拘拿若董　勢不佳紛紛逃　僅將順林阿林泉囝帶回管押候將羽黨拘獲嚴爲懲辦○浦東唐橋人士登波近因失業無聊習爲穿窬之技前日仿晚在楊樹浦華盛紡紗廠内　取舊鐵數十磅携贓而遁甫至永興街相近卽爲捕役趙子賡所見扭入巡防局禀請姚殿卿二尹升座研訊以王圖竊屬實喝令重笞一百板飭具攺過　結呈案然後交保釋出○昨有口操北音之綽號小九子　在滬北華盛紡紗廠翻砂作内竊取烟煤數十磅肩負而出　役趙子賡兄其形跡可疑上前盤詰言語支吾因卽　入巡防局禀明姚殿卿二尹升座鞫訊小九子認竊不諱二尹叱令重責一百板飭具攺過切結呈案覓保開釋 
[馬路善後局紀事]  
　　南市馬路善後局八號捕勇趙得勝前日在南碼頭巡行不知因何與脚夫張榮華　論趙怒批張頰張亦不肯稍讓移時趙偕相識者數人又將張攢毆致張受傷頗重訴知某紳紳立飭家丁持名片赴馬路善後局據情禀訴會辦委員孫星垣直刺傳趙研訊並將張之傷墊騐　　父丫頭投案供浦東人兒子在南碼頭挑擔度日今被巡捕無故毆傷以致不能餬口務求恩斷趙供並　糾人毆擊且小的身上亦有傷痕直刺命袒衣細騐怒謂爾之傷在何處瞻敢刁狡裝傷朦騐不　已極判令重責　百板復由捕頭提訊照軍營例　責車棍五百下將名斥平不准復充南市南碼頭向有凉亭行人藉以避暑已歴二十餘年近　　　馬　市面漸臻繁盛亭内被人堆儲　物且將馬匹寄養以致蹧蹋不堪江海關道蔡和甫觀察查知後以該處爲往來孔道且現屆天時炎熱行路者避暑無從爰卽札飭馬路善　局委員孫星垣直刺派勇驅除從速清潔毋任縱容等因直刺奉札後立傳十二圖地保顧桂榮到局諭令知照各戶遵照遷除 
[法界公堂瑣案]  
　　公館馬路迤西宋永順麫店主之女宋福寳被夥施紹奎勾引成　誘至楊樹浦租屋設肆　宋尋獲扭送巡防局經局員判令領回施心有不廿復至宋處滋擾因之扭押捕房當晚因病身死報經上海縣黃大令相騐棺殮交屍弟施紹興領回福寳判令其父領回擇配宋以此女不守閨箴求發堂擇配適七號華　張德茂尙未有妻禀知捕頭願納爲室　禮拜四堂期捕頭命將福寳解案請判華捕投案禀訴前情鄭大令與何繙譯會商著將福寳發堂飭捕覓保呈具領狀聽候備函移送普育堂照章婚与○余和坤錢士卿前控吳文英揹勒會洋四百二十七元經鄭大令訊供交保子限一月理楚兹已逾限昨日原告投案求追吳文英供與余同爲會總首會周仁發尙欠小的會洋六百餘元以此抵補有盈無絀現在周已遷住英界求請提案究追大令著　會簿並邀會證到案候核然後出票提周訊究○陳楨前控王春華吞没首飾四件值銀一千餘兩經鄭大令提訊以兩造有會項糾葛限王春華五日内將首飾交還並　陳清　會欵王逾限不理昨日原告遣抱投案求追保人韓國祥禀稱王春華因患病不能來案求請寛限向原告熟商大令謂卽使患病亦當來案騐視不得飾詞推諉著下期將王交案違　押追○裕隆押店主張方卿禀稱學徒曹阿升經其母舅薦保出入包房邇日　將典押之對時表二十六枚並金戒指等物竊　質洋使用開單　請究追曹阿升供認質洋一百餘元現存舅母處情願交還大令著押候吊贓復核○萬祥春襪店主喬梁正禀稱大興茶食店主馬啓峰於三月初轉租房屋一幢每月租洋二十七元　付定洋五元一去不來迄今己有兩月向論不理求請究追馬啓峰供　友人擔保現往鎭江小的於本月二十日後已向退租願將定洋作爲罰欵喬稱並未退過大令與何繙譯會商著將馬交保出外將兩月房租如數繳案給領○包探禀稱張生朝朱阿四在英界犯案旋由包探拘送捕房今英界備文移提捕頭命解案請訊張朱同供並未犯案實遭誣指大令准予交保○包探禀稱朱榻　購買菜蔬與鄉婦口角肆意兇毆並搶取錢三百餘文由巡街捕拘案請辦大令判枷號半月期滿笞責百板○包探禀稱東洋車夫張　源與坐客爭論車資糾同事夫　　　以拘案請辦張供有客雇坐小的之車不給車資向論口角不敢行兇大令判令管押一月○包探禀稱戴阿林混入大通輪船行竊拘案請究大令　　一　板○陳淡生　稱泥水　陳阿虎　拉啜茗小的告以無暇卽被擊破頭顱由捕拘案請辦大令 
 
 

Page 4

 
 
判責二百板○包探禀稱陳桂林在江孚輪船竊取西人油衣拘案請辦大令判責一百板○包探禀稱朱金生竊取張瑞生之夾被在途追獲送案請辦大令判責一百板贓給還失主 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[振興農學]  
　　松江訪事及來函云日前縣署發出農學報一束飭柬房書吏齎交郡紳姚夏二君其照會中略謂奉　　札文内開富强之業首在務農中國地居温帶在在皆膏腴沃壤宜於播種若以泰西農學講求之何慮貧弱今購到上海　學　一百分頒給所屬州縣尙當摘取要義以相質証等因奉此特齎交貴紳轉咨城鄉各紳耆悉心講求振興農務云云興閭閻之大利　　國家之度支方伯此舉庶幾得務本之道哉 
[入學有期]  
　　松江訪事人云本届入學之期遲遲未舉說者謂因恩詩農太守政體違和所致兹太守懸示署前押　本月二十八日送新進諸生入學想届時雀其頂而藍其衫者又當喧闐於道矣 
[杭垣絲市]  
　　杭州訪事友來函云浙省蠶事本年收數約有八成而絲價未能漸减日來反比開秤時加增蓋因　來氷　昻貴人工較巨且雨水過多二蠶難期豐稔是以鄉民不肯輕於求售現在各綢莊需絲甚殷不得不量子加價以廣招徠故初　　兩二百五十文者今已增　二百六十文矣 
[鷺嶼甘霖]  
　　厦門訪事人云漳泉内地旱魃爲災早稻一律失收晚禾待雨尤急漳州百姓各在本鄉神祠中虔求兩　　道府縣各官俯順輿情亦赴城隍廟求雨本月十六日油然作雲沛然下雨入夜尤破塊傾盆如銀河倒瀉接連十七十八兩日未　老農云晚禾可望無碍惟藩花生靑豆之類恐難再生矣 
[售田轇轕]  
　　蔡兆春之妻王氏控察迪燦假　族長霸佔田房及徐關錩盜賣田畝等情黄大令於晚間升坐花廳　　　斷徐關錩供同治九年價買蔡太太之田六畝據云方單遺失給有印諭代單並立加嘆絶　去年小的將田轉賣與洋商　　　　賣契今將餘契糧串呈案求察地保吳桂仁供徐將田賣與　人由前保陳毛毛在塲因見有印諭故敢蓋戳蔡王氏供　五　　　夫患病未來前者翁去世時請向不來往之族人蔡迪燦來家照顧後迪燦將鹹瓜街　屋一所佔作公産小婦人不與計較近　　小閘港祖遺田地出賣倂藉詞公産霸阻圖吞呈上分産據求　抱告土升　亦相同迪燦供小閘港之地實係公産小的亦　　　在内姪孫媳王氏聽從親戚唆使投案　控今將單據呈電　令察閱兩造憑據謂迪燦曰爾所呈之據與此地無干此地之據一在答稱前被金掌生盜賣一畞當裴陸兩大老爺任内歴經呈控始得備價贖　有案　稽惟金盜賣後洋人已轉道契迨贖回道　卽交王氏收管大令曰豈有爾備價贖回之契　交王氏收管之理旣無憑據此地不能作爲公産迪燦辯駁再三時已深晚　令飭將迪燦發典史署看管候再覆訊 
[英界晚堂瑣案]  
　　前者胡再雲控王瑞堂姦拐媳婦張氏讞員張賡三直刺法次研訊以見証鞠調梅未到飭役　　　　境南橋鎭查明禀覆至今案懸未結前日差役禀覆情由至晚襄讞委員鄭瀚生大令飭役提訊胡訴稱小的自幼入教謹守　　　婦張氏不守閨箴不但屢訓不悛且與王有苟且事前年逃逸無蹤小的四處訪尋事歴四年所費不少鞠曾與小的言及　山　先姦後賣是以扭案請追詎料王刁猾不堪一味圖賴務求大老爺盡法嚴懲王供稱小的在原籍某木行中當出店之役伊媳　　之事實不知情大令飭移送奉賢縣核辦諭胡自行　質○某號巡捕解沈張氏金守立二名口至案大令提訊之下沈張氏　稱小　人係嘉定縣人前夫殁已多年攺嫁沈祥觀在滬傭工度日金前曾將小婦人價賣前日遇　新閘又訛詐銀錢因之爭　金　　小的係羅店鎭人前者沈張氏偕所歡借宿祠堂内今沈忽向小的索人是以來滬訪尋前日途遇　囑回家不允是以爭吵大令　　沈張氏管押諭令金邀沈來案再核○前者陳蘭士控張陳氏孫蔡氏抵押珠花一案迭經值刺研訊以其中糾曷甚多飭將　　　管押著繳所借洋銀四百圓迄今數月案懸未結近有莊有三者又控張陳氏掯勒眞珠前晚大令命提研訊莊訴稱珠係土　　　之物值洋銀一千五六百圓倩小的抵押洋銀小的轉託張陳氏致被掯匿不還張陳氏供稱珠山孫蔡氏交與小婦人孫蔡氏曾欠小婦人洋銀四百圓故敢扣住孫蔡氏供稱小婦人曾倩張陳氏借用洋銀四百圓有田契作抵後巳還過二百圓惟借票上尙　注明耳大令謂孫蔡氏旣有田契抵押無庸管押著卽釋歸繳洋銀二百圓珠案俟陳到案再行訊奪 
[英界公堂瑣案]  
　　某洋人所延舌人唐利生行至四馬路被壽允懐所毆失去銀對時表金練等物旋卽投報捕房捕頭正欲往傳壽巳自投公廨襄讞委員鄭瀚生大令與美國衛副領事官會　之下唐訴稱曾欠壽銀若千日前遇諸治下四馬路突　　入某弄肆毆以致失物經　喚捕拘拿壽忽逃脫無奈報知捕房今請訊究壽供稱唐曾浼人寫立借據陸續向職員借　銀五千　兩索之再四一味遊移職員不得已而控諸上海縣署蒙黃公祖飭差移提祗以唐係洋商用人未肯到案職員因延博易律師赴領事署控告後在四馬路四海論交樓遇見嗔怪職員控　批頰兩下因致互扭隨經各烟客勸散不料伊卽投捕房誣職員　伊并失去銀表等物其實惟倚仗洋勢圖賴借銀耳大令著於下禮拜三覆訊察奪○馮阿生向在蔡江江處當車夫前日瞰　出外向家中人冐取諸物而逃比蔡回家察知立卽投報捕房捕頭令包探趙銀河緝獲人贓昨晨解案請訊蔡投案申訴前情大令判令將　笞責二百板贓給還失主○朱雲卿沿途小便五百零四號華捕見而喝阻朱向之齟龉旋致揮拳後由他捕帮同拘入捕房昨日捕　令解案請究朱供稱小的酒醉糊塗以致肇釁大令判令笞責二百板○胡阿慶土阿大錢阿大均在虹口各馬頭當小工前日串竊怡和馬頭所堆舊鐵數十磅適爲某號華捕所見拘入捕房昨日捕頭令解送公堂請辦胡王錢同供稱小的等因貪小利致冐不　之名尙求大老爺恩宥大令判令各笞責一百板○包探胡瑞龍解前曾遞解回籍之歹人周言喬至案禀稱小的查得此人前因　計騙財懲辦有案今又來此學習穿窬伎倆　得某姓家衣物是以拘入捕房捕頭令送請大老爺究辦大令判令笞責一百板　回捕房仍遞解回籍○歹人胡阿大騙取施雲林家綢衣持往某質鋪質得洋銀六圓後經施伍至捕房昨晨捕頭令某號捕解　請究施投領贓胡供稱小的因有急需暫借衣服付質質　夥某中投案請追質本大令判令將胡笞責一百板押追質本如不能繳　管押一月贓給施領去○楊春生向在自來火公司當小工私將鐵器取出售錢被洋人查知送入捕房昨晨捕頭令某包探解案楊供稱贓已售去無從繳案求大老爺俯賜從寬大令判令笞責二百板管押一月 
[美界捕房紀事]  
　　粤婦梁卓氏住虹口天潼路某號屋内上月間失去女孩一口四處找尋杳無影響前日偶見女孩匿於隣居李鄭氏家氏前往索取李鄭氏勒住不放因喚巡街浦將李鄭氏拘入捕房捕房以事關誘拐飭自投英界公堂請讞員張賡三直刺訊究○虹口西華德路前晚忽有倒斃無名男屍一具經五百三十八號巡街捕投報捕房捕頭飭傳二圖地保奚坤寳　往查無屍屬報請善堂給棺收殮舁置義塚掩埋○寗波竊犯許阿餘苗石泉梅阿友經英界公廨判令遞解回籍藍捕頭卽傳包探胡　龍押至法界金利源馬頭乘江天輪船解往 
 
 

Page 10

 
 
[金陵官報]  
　　四月十四日巡道胡見辭赴句容倉頭勘礦辦湖口船廠直隸州劉思恕見辭知府田承熙禀知赴江北勸捐直隸州　　章　補安東縣張壯彩在任　　都司何復勝禀辭赴泰州措資○十五日署徐州　容營都司蕭正　辭赴任准補蕪湖營守備諶楚斌　春頴州左軍守備周啓發投文請咨江西巡檢李昌燮奉示騐　　　　　請假赴津帶冰師左營趙雲龍親軍後營周汝和叩謝存記縣丞章恭樾由大通來督左營右哨外委張秉忠又額外張廷責禀知任事○十六日皖岸督銷候補道徐　朋見　江寗　劉禀知赴東南鄉勘案代勘保甲知縣夏輔咸到由蘇來○十七日前廣西鹽法道向萬　傳見知縣黃金鉞到交卸署泰　縣回並禀知正雜各欵解清又趙興　禀知　司委提前署阜寗縣黄令應解盈餘欵項准補平望營都祖　　叩謝飭知赴任○十八日知縣李雋請假赴寗國府措資准補平望營都司祖飛熊辭江寗縣劉禀知赴東南鄉江　代勘保甲回知縣王豫熙銷查通海鋪稅藥牙差回○十九日管帶新兵前營吳繼培卽辭　濟兵船李田上海來登瀛州兵船何心川平鏡輪船馬廷樹均由江西拖米來　　上游厘捐知縣林尙辰贛州城守都司蔣本榮均到蕭營都司龔錦　叩謝飭知辭赴任○二十日江西督銷運解米船委員候補府經歴德麟到解米來鹽巡檢徐家駿奉示騐　湖口製騐候補道錢松年禀謝賑捐局内保加二品頂戴知府石作楨辭赴瓜洲公幹通判何希仁奉示考試鎭江上游厘捐知縣林尙辰辭界口厘捐知縣顔濟時到知縣徐　禀謝給咨卽辭赴引○二十一日候補道龔盛際辭赴引前廣西鹽法道向萬鑅辭赴吳淞叅將陳毓淞見叩謝辭通判何希仁叩謝考試上元縣陳禀知赴東鄉相騐知縣鄭　　由滬公幹回○二十二日候補道李光瑜禀謝賑捐案内保加二品頂戴瓜　中軍遊擊胡忠勝三江營遊擊張有亮金山營都司錢四和均到投文請咨又陳元鑄銷查儀　　　舖稅　牙差回平鏡輸船馬廷樹赴丹徒接貢○二十三日下關掣騐候補道劉禀辭訓辦皖岸督銷同知衡珊直隸州謝陶又劉運吉到由滬會營估修艇船回知縣胡執琛前　江西會昌縣楊春澤叩謝委帶江平輪船均見副將鄒理堂到山西來同知　鼎禀知看輪船機器並辭放砲台餉上元縣陳禀知赴東鄉相騐回 
[遠道輸將]  
　　啓者頃承永豐盛號交到長崎隠名氏匯來助賑元一百五十兩又嘉定戴品如求病愈洋一百元無名氏洋一百元愼餘莊交來隠名氏求病痊洋一百元又洋五十元齡州托跡不忘桑梓之災鳩戶銘恩齊晉臺萊之頌拜登嘉貺忻慰　名又夏拱南指助本堂施藥捐洋五十元徐世烈因病許愿助洋二十元合併附聞上海六馬路仁濟善堂籌賑公所制施則敬謹誌 
　　錢杏甫先生七十壽蒙賜隆儀助賑謹登台號　　郭仁山洋四元張旭之洋一元于百川洋十元清記洋四元朱朗軒洋四元祥源裕記洋二元鴻德鴻記洋四元裕康　記洋二元老順記洋一元李海門洋六元吳養吾洋八元朱煦庭洋二元陳寅谷洋二元吳少京洋一元鄒　宜洋四元袁雅庵李鏡湖洋六元曹韻笙洋四元孫小蓮洋二元王孟芝洋四元賈玉書洋二元王友石洋一元朱信魚洋四元周鏡清洋二元謝少懋洋二元吳叔平洋二元孫秋潭洋二元　少靑洋二元練鳳岡洋一元李介甫洋一元李子仙洋一元陶雨人洋四元唐介眉洋四元任逢辛洋十二元陳蘭生洋一元周幹臣　二元王伯芳洋二元施夢琴洋二元姚少浦壽仲珍洋二元彭臣候洋二元張嵐穉洋一元汪和卿洋二元李山甫洋一元周曉梧洋一元高履安洋三元劉伯齡洋二元章次橋洋一元張明甫洋二元韓光甫洋一元姚哲之洋二元趙星垣張樸安洋四元陶衡　洋二元裕和祥洋二元紀燕貽洋四元劉堅堂李少南洋四元姚治棠洋一元楊益洋二元劉黎榖洋二元源同莊洋二元繆映湖洋二元趙子山四元同泰陳月樵洋二元鹽棧陳子寛洋二　恆豐丁鎭五洋一元灰窰趙祥珍洋一元灰窰趙開禧洋一元大悲菴蓮界洋一元趙北樓洋四元張亷泉洋六元徐介甫洋二元尹　仲梅桐翁洋四元程愼彩洋一元朱心闌洋四元張冰臣洋二元董月波洋二元何星文洋一元海立三洋一元張志仁洋一元龐燮和洋二元趙文茜洋一元李麟生洋一元怡和洋一元梁文炳洋一元程厚夫洋一元曾芝雲洋一元傳竹泉洋一元陳綸閣洋一元成太洋二元永記洋一元慶生昌洋一元錦記洋一元永隆洋一元積昌洋一元燦順洋一元朱致大洋一元王恆聚洋一元楊恆源洋一元吉泰瑞洋一元恆豐茂洋一元義聖恊洋一元陸長銘洋二元晉源洋四元宏元洋元潤昌洋四元全裕洋二元道生洋四元鎭源洋四元永恆太洋四元恆吉洋二元鎭和洋一元同德洋一元元記洋一元吉盈豐洋二元積記洋二元福懋祥洋二元太昌恆洋一元裕源洋一元恆怡洋一元謙豫恆一元鎭江籌賑公所清單 
 
 
 

Page 11

 
 
   
 
 

Page 12

 
 
   
 
