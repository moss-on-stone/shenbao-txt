# 1910 - 347 - 4913606

 

Page 1

 
 
   
 
 

Page 2

 
 
上諭 
[監國攝政王鈐章十一月二十日内閣奉]  
　　上諭農工商部奏京師商務總會稟稱京師各行商會暨各省商衆以喧傅剪髪易服力陳商業危迫懇予維護等語國家制服等秩分明習用已我從未輕易更張除軍服警服因時制宜係前經各該衙門奏定遵行外所有政界學界以及各色人等均應恪遵定制不得輕聽浮言致滋誤會特此明白宣示俾京外周知以靖人心而安生業欽此上諭順天府奏晨濟堂教養局人數倍增請加撥米石一摺加恩著照所請每月加撥倉米六十石由順天府具領發交該局妥爲經理以資接濟而廣恩施該衙門知道欽此軍機大臣署名奕劻毓朗那桐徐世昌 
宫門抄十一月二十日召見軍機肅王鳥珍林紹年漙頲論説 
[論東省人民再請速開國會之迫切（霖）]  
　　開設國會。縮短三年。早奉明詔宣示。凡屬臣民。均已歡欣鼓舞。急急於籌。備未開國會以前之事項。靜俟三年後之實行開設矣。乃東省人民獨迫不及待。猶以縮短三年爲未足。此次不約而集數千人。同詣督轅懇請據情代奏。甚至斷指割股者。彌望皆是。冀以至誠感動天聽。何東省人民萬衆一心。始終堅持。至於如此其極也。返觀内地。各省。如湘鄂晋豫。之人民。雖亦有主張再請速開國會者。然其情勢之迫切。固無有逾於東省者。而東督錫制軍亦毫不阻止。當卽俯允所請。代爲奏懇。且其辭意之迫切。竟與人民同出一轍甚至有東省大局。日見危迫。俟諸宣統五年開設國會。竊恐東省已非我有。將爲朝鮮之續等語。監國覽奏後。大爲感動。有再縮一年之説。鳴呼錫督之敢言不諱。在當代大臣中。誠不可多得。者矣。有此。臣。有此民。國家不知善用之。豈不可惜。然不各樞臣以及反對國會之各。部臣各疆臣觀之。必以爲胡閙。而在各省人民之以縮短三年爲滿足者。亦必以東省人民。爲多事矣。 
雖然同是國家人民朝廷大臣。何以東省總督及人民。對於國會之感情。如此基深厚密切。一若不得而不休者其。故亦可深長思矣。蓋日俄之在滿洲。各挾其狼呑虎咽之志。而行得寸進尺之計。危亡之禍。朝不保夕。身處其境者。耳聞目見。所受之刺戟獨深。故其呼號亦獨切也譬諸家室將。遭災患。爲子弟者。固無有不大聲疾呼。望其父。兄之與子弟。同心合力。以謀抵禦之策者也。而爲父兄者。方將嘉許其子弟之以家室爲重。必與之。相維相繫。以救急。濟危爲事也。此固人情之常。無足怪者。是則此次東省。人民之再請速開國會。亦何異於是。不知樞府諸公對之。又將如何。若置。之不。顧任其哀號。或以爲無理取閙。加以斥責。則何以異於父兄熟覩家室之遭災難不惟不之救。且斥子弟之言救爲多事也。事之狂悖無理。未有逾於此者。而樞臣竟蹈此而不辭。鳴呼誠可謂麻木不仁者矣。 
且東省非其他各省可比。爲我朝發祥之地。祖宗陵寢所在。其必加意保。守。母使他族實偪處此。自較。他省。爲尤切。要乃各樞臣熟視無覩。置若罔。聞。寗惜此三年。之時間。不思與人民。共謀保全之策。甘棄萬里河山如敝。屣亦可謂忍心之人矣。其將以。東省人民所。陳之危迫情狀。爲捕風捉影。之談。不足深信乎。抑大難當前。獨有勝算。不必與人民共。肩支持危局之。責乎。是誠不可解矣。須知。我國今日之宜速開國會。非人民與政府各分權限。而爲各保利益計也。誠見夫内政之紛亂。外恩之侵迫日甚一日。治絲益棼。非在位者之數人所可撥亂而反之正。故將藉開設國會之借助民力。以爲上下一體。共謀挽廻之舉耳。乃各樞臣私心自用。多方阻難。但爲一已私利計。不爲國家大局計。其誤國之罪。誠罄竹難書矣。且我國當此危局。謀國諸臣苟有補救之方。足使人民深信而不疑。則我人民何必要求速開國會。且亦何必爭此區區數年之期限。試問當局者有此能力乎我人民之一再請願。實非故與樞府爲難。蓋有不容已者在也。何樞臣之不諒輿情一至於此。 
樞臣不顧國家大局之安危。但爲保持一已之權利計。其始終堅拒人民。之。請願固無足怪者。至各省督撫。親臨吾民。熟悉甘苦。且時惕於外患之。憑陵。苟有忠於謀國之心。亦當據實直陳。指摘樞臣匡翼之無狀。力懇宸。哀獨斷。以與天下人民相更始。乃前次聯銜奏請速開國會之時。除十六省督撫外。餘則有不置可否者亦有陰施阻撓之計者。甚至以南北洋之。人領袖各督撫之資格者。一則全示反對之意。一則抱折衷兩可之志。以此不能合一之故。朝廷遂斟酌於可否之間。定爲縮短三年。使當時各省督撫聯名奏懇。無或一遺。則樞臣雖强悍。亦必不敢以數人之私意。而犯天下之不韙者。人謀不臧。造此惡果。其咎果將誰屬哉。往事已矣。追悔何及。今我國時局日非一日。各省督撫何莫非與國同休戚之大臣。則對此國家存亡所擊之舉。鳥可聽東督之孤掌獨嗚。而不與之助力哉。當仁不讓。是因有望於繼起者矣。且望我各省人民不以縮短三年爲滿足。急起真追。更爲請願速開之舉冀與東省人民合力以赴之。危機日迫。稍縱卽已無救。我人民其忍之乎。此次東省人民請願書中。有宣統五年開設國會。恐東省人民已獨居化外。不能同享其福之語。悽凉悲慘。不忍卒讀。唇亡齒寒。同病堪憐。竊願我各省人民一誦斯言。急起以圖之。 
 
 
 

Page 3

 
 
要摺 
[資政院奏參軍機大臣責任不明難資輔弼摺]  
　　奏爲大臣責任不明。難資輔弼。謹據實瀝陳恭摺仰祈聖鑒事。竊維立憲。國家。有協贊立法之議會。同時必有擔負行政責任之政府。一司議决。一司。執行。互相提携。互相維繫。各盡厥職。政是以修。比者朝廷預備立憲。以臣院爲上下議院之基礎。荷蒙聖恩。責以代表輿論。議决法律預算之事。臣等膺茲重寄。夙夜焦思。誠欲竭盡知能。仰稱明詔。以臣院職權。惟在議决。至於執行之責。仍恃政府。必彼此同心僇力。相見以誠。乃能上副朝廷。改良政體。實事求是之至。意現在官制未改内閣未立。而軍機大臣。旣有。贊治。幾務之明文。又有副署詔旨之定制。目爲政府。理固宜然。臣院開院。伊始。竊意軍機大臣。必當開誠布公。於大政方針。有所宣示。乃遲遲又久。寂無所。聞臣等恐懼憂疑不。知所措。是用遵照院章。提出説帖。質問軍機大臣對於内外行政。是否完全負責。旋據咨稱。此種問題。俟内閣成立以後。方可解决。現在難以答復等語。隠然以不負責任之意。曉示臣院。似此模稜推諉。尸位曠官。上負天恩。下辜民望。實出臣等擬議言思之外。用敢不避嫌怨。謹將軍機大臣奉職無狀之咎。爲聖明痛切陳之。君主國家。以君主神聖不可侵。犯爲立國之大本。是以人臣之義。善則。歸君。過則歸已。而近世東西各國。且以大臣代負責任之指。明定之於憲法。使國民可有。紏繩政府之途。而不可有責難朝廷之意。凡以鞏固國家之基礎。保持元。首之尊嚴。用意至深。立法至善。今朝廷旣明定國是。採用立憲政體。爲大。臣者。宜如何仰體聖謨。引國事爲已任。乃於臣院創立之始。卽以不負責。任之言。明白相告。受祿則惟恐其或後。受責則惟恐其獨先。不特立憲國。大臣。不應出此揆諸古入政身之義。亦有未安。其咎一也。立憲國國務大。臣之作用在能定行政之方針。謀各部之疏一。故必統譸全國之政務。審其緩急輕重之宜。循序進行。有條不紊。今朝廷設立内閣會議政務處。而以軍機大臣爲其領袖。是其地位。實隠與各國内閣總理大臣相當。自應。於各部行政從容審議。就時勢之所宜。以定方針之何在。乃會議政務僅等具文。披閲章奏。幾成故事平。時以泄沓爲風氣。臨事以脱卸爲法門。言教育則與學部不相謀。言實業則與農工商部不相謀。言交通則與郵傳。部不相謀。言財政則與度支部不相謀。乃至言外交言民政言藩務言海。陸軍政言司法行政。無不如是。每有設施。動多隔膜。以致前後矛盾。内外。參差。紛紜散漫。不可空詰。徒有叅謀國務之名。毫無輔弼行政之實。其咎二也夫以今日危急存亡之際。内憂外患。相迫而來。民窮財盡。不可終日。軍機大。臣受國家莫大之恩。居人臣最高之位。自宜悚懼惕勵。殫竭忠誠。共濟艱難。稍圖報稱。乃以不負責任則如彼。不知。行政又如此。旅進旅。退虚與委蛇。上無效忠皇室之思。下鮮顧畏民喦之意。持祿保位。背公營私。視國計之安危。民生之休戚。若秦人視越人之肥瘠。漠然無動於其心。坐令我監國攝政王。憂勞慨嘆於上四萬萬人民憔悴困苦於下。雖復迭奉。諭旨。責以警覺沉迷。勉以掃除積習。而諸臣蹈常襲故。置若罔聞。前後相。師。如出一。轍我皇上以天高地厚之恩。優加倚任而諸臣以陽奉陰違之。習。坐致危亡。臣等實不勝憤懣憂忿之至。輒以多數議决。披瀝上聞。謹由議長臣溥倫。副議長臣沈家本。遵照臣院議事細則。第一百零六條。據情具奏。伏願聖明獨斷。重申初三日上諭。迅即組織内閣。並於内閣未經成立以前。明降諭旨。將軍機大臣。必應擔負責任之處宣示天下。俾無委卸。以清政體。而聳羣僚。實於憲政前途。不無裨益。是否有當。謹恭摺具陳。伏乞皇上聖訓示。謹奏。 
專電 
[電一北京]  
　　東督錫良續行電奏請准開缺並電致某樞臣痛陳該省危象謂良之不去冀藉時機以圖挽救今當局不諒决計乞休 
[電二北京]  
　　慶那不贊成剪髮欲乘商部奏時下嚴旨阻止資政院提議剪髮易服嗣經朗濤洵三貝勒力爭始改今旨 
[電三北京]  
　　御史黄瑞麒奏湘省礦産豐富現集鉅欵用新法開採並陳辦法三要端奉硃批農工商部核議具奏 
[電四北京]  
　　又奏各省保送廳丞檢察長請飭法部認真考覈開單請簡奉硃批法部知道 
[電五北京]  
　　度支部奏議准皖省續辦七項常捐一年由大清銀行覈實兑收奉旨依議 
[電六北京]  
　　陜督請停分發事吏部議駁已奏覆 
[電七北京]  
　　鄂督電奏許士熊等捐助鄂省水災賑欵十萬請獎 
 
 

Page 4

 
 
以道員候選奉旨著照所請 
[電八北京]  
　　江督電奏張勳已到防次請飭政務處刋頒關防 
[公電北京]  
　　各報館鑒敞報前被警廳勒停版七日現於十七日出版國民公報叩 
緊要新聞一 
[政務處會議紀聞北京]  
　　十二日政務處會議到者慶邸濤邸洵邸澤公肅邸倫貝子那相徐相薩軍門蔭大臣譚副大臣鄒尚書唐尚書廷尚書溥尚書沈侍郎壽侍郎惟朗貝勒李尚書榮尚書未到於十點鐘開議由提調錫嘏將應議之件呈堂首爲浙撫十摺次海軍籌欵陸軍擴張經費軍諮處改設軍諮府各部改革新官制裁撤丞參核减經費設立責任内閣改訂税法剪髮問題及資政院展期各案共十九件之多當日所解决者（一）浙撫摺分别自行簽註下期再議（二）軍諮處改府制照辦（三）各部新官制决定月内頒布實行（四）核减經費尚須與資政院預算股員磋商（五）裁撤丞叅澤公沈雲沛那相均不認可（六）剪髮問題多主張聽其自便不必禁止（七）資政院展期作爲罷論（八）陸軍擴張經費即以裁防營欵撥充（九）海軍欵由度支部妥籌議至下午五時即散 
又聞是口提議各事以組織責任内閣一事討論最久大半以滇督電文之所主張者反復研究其中主從速進行者以洵廕兩大臣最爲激烈略謂現在軍機大臣制度按之輿論叅之時勢萬無可以安守故常之理與其迭受外間之攻擊不如從速决議參照立憲各國成法折衷定議庶政務可期統一各王大臣均以爲然惟因朗貝勒等未到故未議决 
[江督其何説之辭北京]  
　　資政院特任股員會審查江蘇諮議局紏舉江督張人駿違法借債代償洋欵一案業已竣事於本月十二日資政院第二十三次大會時由股員長盈將軍報告審查結果其報告書略云本股審查得江蘇諮議局紏舉兩江總督張人駿朦借外債代商人償還虧倒洋行之欵確有侵奪諮議局權限及違背法律情事本股查核原案參考該局與江督往來文件其主旨所在一則中國與各國所訂之條約均有華人倒欠洋欵官吏祇能代追不能保償之語此係歷朝特旨所批准之件江督身爲南洋大臣不應朦奏朝廷悍然違反是較尋常違背法律僅關内政者情事尤重一則江督劄覆該局之質問内稱與各國銀行籌商借債以三百萬兩爲率六年爲期本利由寗省設法匀還等語是此　借欵卽爲局章第二十一條第四欵之本省公債及第五欵之本省擔任義務增加事件均在諮議局應行决議範圍以内該督並不交議徑與洋商訂約借欵自係侵奪諮議局權限一再審查毫無疑義而本股對於該督辦理此案尤有非常震恐慮其開莫大禍源不可不特爲揭破者中外交通數十年商人借貸虧倒情僞百出負欠洋欵所在而有如令官吏營私舞弊任意代償則奸宄可不事生産人人私借外債而外人亦可不求擔保抵押處處放欵不審内而部臣外而疆吏需索麕至如何應付斯時全國恐立地破産歷朝聖訓周詳所以於各國條約定立專欵者防微杜漸不謂不至而該督破壞决裂至於如是來日方長伊於胡底語云涓涓不塞將成江河誠有如該局所言較尋常違背法律僅關内政者情事尤重也應請遵照院章第二十四條奏請聖裁飭下兩江總督張人駿先行取銷借欵其有代還商人倒欠之洋欵應由該督擔其責任以符約章而塞禍源至另有萬不得已之故需借外債自應照章交諮議局核議經本股股員多數討論意見相同合將審查結果報告議長付議公决 
[新律維持會紀事兩則北京]  
　　初十日新律維持會在湖廣會館開會各界到者三百餘人首由發起人周君震鱗報告開會主旨並説明新刑律在實行立憲時代對内對外之必要所以吾輩對於反對新刑律草案者不可不極力設法减消其阻力次由錢君維驥演説禮教不可牽入法律範圍駁倒勞乃宣所據之謬見時資政院議員陸宗輿羅傑席綬諸君均到會參觀各發起人請其登台演説陸君演説新刑律與舊刑律之異點並比較其得失徵引法理事實反復推究其言極爲允當末又言奉天實用新律審判毫無障碍官民稱便以證明新刑律適合人民程度羅君演説謂新刑律雖取國家主義然别有民律保存家族主義並不至因用新律以破壞家族主義末由陳君佐清演説　乃宣主張之謬妄及資政院議員附和之糊塗宜迅速妥定維持辦法請到會會員中有深明法律願直接詢訪資政院各議員意見者均自行簽名以便分配人數切實進行其詢訪之結果則隨時函達各報登載全體賛成計簽名者四十人之多最後發起人與簽名諸君復開一談話會商議進行方法六時散會 
十三日上午十時新律維持會會員齊集裘家街陳氏寄盧討論實行分配人數質問反對新律議員之辦法嗣經决定將反對較力者先向質問當即配定五股隨分配隨起行頗有秩序其反對新律議員之最著名者則由周君震麟陳君佐清等於十五日前往質問必使反對者詞窮理屈始已聞是日正在討論間有資政院議員數人蒞會經各會員察見叩其來意均謂因贊嚴而來并擬與諸君商量辦法且謂吾輩斷不受老奸巨 
 
 

Page 5

 
 
猾（指勞氏）之愚各會員咸稱頌其見解之卓異敬禮有加云 
[海陸軍之新官制北京]  
　　海軍處改設專部陸軍部改革部制均已奉有明諭茲最錄該兩部釐訂部制原奏與暫行官制大綱如左 
海軍部海軍處會奏云竊查海軍部爲全國海軍軍政總匯之區其長官之責任旣重事權即宜專一擬請設大臣一員以總其成并設副大臣一員以助之所有籌辦海軍處原設海軍大臣二員參贊一員即應一併裁撤其餘各司科亦應酌量變通重加釐訂如蒙俞允擬請將海軍部大臣及副大臣員缺迅賜簡授并懇明降諭旨責令該大臣等籌畫一切海軍事宜以規進步而保海權至各司科應設科員以次各員額暨一切詳細章程應由新授大臣等會商憲政館隨時另案奏明請旨辦理又查日本官制於陸軍省之外另設陸軍參謀本部於海軍省之外另設海軍軍令部此兩部皆掌管關於國防用兵事務同隷於其天皇之下不相統屬惟海軍軍令部之設歐美各國除德國略與相同外其餘各國皆無此制現在我國海軍方始萌芽應行籌辦之事雖多而規模尚待推廣所有海軍軍令部事宜應否從緩另設專署管理抑由海軍部暫行兼辦以節糜費而昭簡捷之處伏候聖裁（官制如下）海軍大臣一員海軍副大臣一員參謀官若干員參事官若干員秘書官若干員並分設八司一處 
一軍制司司長一員司副一員内分駕駛輪機制度考核器械五科每科設科長一員科員錄事各若干員二軍政司司長一員司副一員内分製造建築兩科每科設科長一員科員藝師藝士錄事各若干員三軍學司司長一員司副事員内分教育訓練謀略調查編譯五科每科設科長一員科員錄事各若干員四軍樞司司長一員司副一員内分奏咨典章承發三科每科設科長一員科員錄事各若干員五軍儲司司長一員司副一員内分收支儲備庶務三科每科設科長一員科員錄事各若干員六軍防司司長一員司副一員内分偵測銓衡二科每科設科長一員科員錄事各若干員七軍法司司長一員司副一員另設司法若干員錄事若干員八軍醫司司長一員司副一員内分醫務衞生兩科每科設科長一員科員錄事各若干員主計處計長一員副計長一員内設會計統計兩科各設科長一員科員錄事各若干員附記（一）軍制司所辦襲廕事宜應劃歸内閣其未劃歸以前仍暫由該司辦理（一）舊設之憲政籌備處仍應暫設（一）舊設之統計局改爲統計科歸入新設之主計處辦理（一）軍法司仍不分科 
陸軍部軍諮處會奏云竊查陸軍部爲軍事行政總滙之區必事權有所專屬員司各協其宜乃能挈領提綱收畫一整齊之效方今實行憲政已奉詔旨縮短時期臣等忝叅軍畫屢經集議籌商竊謂凡陸軍籌備事宜均應提前辦理而尤以組織中央軍政機關爲入手惟一辦法現經參照各立憲國中央行政機關編制釐訂陸軍部暫行官制大綱期與將來各部新官制體例不相背馳而於軍事性質似亦脗合其名稱地位等如有與各部官制通則岐異之處統俟釐訂新官制時再行酌歸一律此次臣等所擬係採取各國軍署編制務使階級較少事類相從一洗從前牽製推諉之習陸軍部長官總持軍政責任宜專擬即設陸軍大臣一員陸軍副大臣一員統轄全國陸軍行政事務所有原設之尚書左右侍郎左右丞參均擬一并裁撤並將舊設之兩廳十司各處職掌事宜酌核歸併另設承政等八司審計一處其軍學院未經專設以前並擬暫設軍學處掌管陸軍教育事宜遴派司長等員分任經理如此變通釐訂實於軍事行政大有禆益如蒙俞允擬請將陸軍大臣及陸軍副大臣員缺迅賜簡授並懇明降諭旨責令該大臣等共矢公忠力膺艱鉅以規進步而暢國威至裁缺人員應如何另行簡用之處伏候聖裁其各司處科員以次員額曁一切詳細章程應由新授之大臣等會同軍諮處妥愼籌商另行奏明請旨辦理(官制如下）陸軍大臣一員陸軍副大臣一員參事官検察官駐紥各省調查官各若干員並分設八司一處一承政司司長一員司事一員（秘書科）（典章科）（庶務科）（收支科）設科長四員一二三等科員譯員錄事各若干員二軍制司司長一員司事一員（蒐簡科）（步兵科）(砲兵科）（工兵科）（輜重科）（台壘科）設科長七員一二三等科員譯員錄事各若干員三軍衡司司長一員司事一員（考績科）（任官科）（蒙賚科）（旗務科）設科長四員一二三等科員譯員錄事各若干員四軍實司長一員司事一員（製造科）（保儲科）設科長二員一二三等科員譯員錄事各若干員五軍需司司長一員司事一員（统計科）（糧服科）（建築科）設科長三員一二三等科員譯員錄事各若干員六軍牧司司長一員司事一員（均調科）（蕃殖科）設科長二員一一三等科員譯員錄事各若干員七軍醫司司長一員司事一員（衞生科）（醫務科）設科長二員一二三等科員譯員錄事各若干員八軍法司司長一員司事一員一二三等司官若干員審計處計長一員副計長一員（綜察科）（核銷科）設科長二員一二三等科員譯員錄事各若干員備考（一）軍學處官制另案擬定（一）舊設之財政統計兩處裁撤各該處一切事宜歸入審計處（一）軍乘司歸入軍制司（一）軍乘軍需軍實三司核銷歸入審計處（ 
 
 

Page 6

 
 
一）衡屬襲廕歸入内閣未歸之前仍歸軍衡司暫辦（一）軍醫司之馬醫科歸入軍牧司（一）憲政籌備處仍暫設 
[西報譯要]  
　　津浦鐵路工程近狀字林報載十九日濟南至泰安之路已於今日工竣濟南府車站之基石已置於泰山之麓辦理鐵路工事之官員及其眷屬均由濟南前來觀禮魯撫孫中丞之樂隊奏樂以迎並以茶點欵待西賓該叚鐵路景緻頗美所過一路佳山頗多且多橋梁 
德國擴張北方路權北方某西報云郵傳部已允德國之請造路聯接津浦鐵路之德州及京漢鐵路之正定俟明年津浦鐵路北缐築竣後即行開工膠兗鐵路大約將同時動工 
[京師近事]  
　　陸軍部自改定新官制後所有舊日司員於軍事上素未研究者一律裁撤壽副大臣以各司員在部供差有年雖無軍事知識尚不乏他長可取當商之廕大臣將被裁之各司員召集令其自行陳明願留京者咨送。吏部簽分他部其不願留京願改就外職者一併咨由吏部改調外職指分各省廕大臣深以爲然已通飭司員一體遵照矣 
陸軍部被裁司員自簽分他部之命下各部司員聞此消息紛紛集議咸謂新官制一經實行各部中被裁者必指不勝屈本年優拔留學新分到部者爲數較前增至數倍若陸軍部被裁司員又須簽分不但將來擁擠堪虞且須仍被裁汰富經衆决議各向本部堂官拒绝聞各部堂官亦已會議數次惟吏部李尚書以該部不久將裁不欲身爲怨府故是日會議莫贊一詞 
軍諮處陸軍部日昨會電各省略謂現值時艱日迫亟應擴張軍備各督撫提督都統夙矢公忠當能顧全大局力任其難查各省預算册内於按年編練鎭數奏案諸多不符曾經本部電請酌加在案嗣後已經編練新舊各軍經費切勿輕易核减以重軍備 
農工商部通行各省飭將全省商務情形切實調查凡該商等有無借貸外債情事均即一并調查清晰迅速報部以備妥籌限制之法 
朗大軍機月華主張此後軍政人員召見時槪著戎服以表尚武而崇體制聞將由軍諮處繕摺出奏 
今年處决秋審情實人犯已奉旨定於十四日舉行聞法部堂官連日進署預備妥協準於十三日夜進内呈遞摺件請旨勾到以正典刑 
海軍部現已將該部成立後一切事宜由司員曹汝英等分别釐定内分津貼章程職掌章程及司員辦事章程等日内即行繕摺具奏并擬另遞封奏一件聞係關於購艦問題 
法部現將關於改良審判及改良監獄各事宜廣爲搜緝採取學説證以事實成一巨帙日内即通行各省提法使轉發司法衙門以供該員等詳細研究藉期有得 
時評 
[其一]  
　　鳴呼政府牢守錮習之劣性竟如此其甚也。 
國家一制之存。必有所利。無所利而保存之。已無意味。况髮辫。之有百。害而無一利乎。何政府之堅主保存而不敢去也。 
將以爲尊崇祖制耶則變法以來。更張。祖制且大背祖制者正。多。彼變通旗制。與祖制固合耶否耶。然而已行之不疑矣。復何。有认髮辫。 
將以爲斷髮易服。嫌於用夷變夏耶。則今日所行之新政。固大。半模仿歐墨者。何不一一取而罷之。 
將以辫髮爲大清國有天下这標識耶是誠不可廢。雖然君主。之於國家。其關係乃僅在於沿。用一種慣習乎。此真薄海人民。所不敢知矣。 
[其二]  
　　東督錫良。憂東三省之將亡而乞援於政府乞援於政府無效而乞援於即開國會。又無效而乃出於乞退。勢窮力竭。其情亦大可憫矣。然而政府對之查何。如 
請開國會則不准。（第四次請開國會摺已駁）請示辦法則不。覆請辭。職又不許。鳴呼。朝廷之於大臣。乃忍驅之使陷於。絶地。乎。 
[其三]  
　　異哉蘇。路之迷離惝怳。不可究詰。有如是也。 
沈雲　之語浙代表也。日楊某亦蘇路股東會所舉。本部不能不認。是明明楊係受蘇公司之委託。而爲商歸部辦之代表者。何陸中堂之電詢。蘇公司。竟不認其事。且不認舉楊爲代表也。使蘇公司而果。未舉派代。表也則何勿澈究其所由來。使果舉。派代表也。則何又忽爾不。承認。天下事之離奇。有至於此極乎。吾蘇股東不宜漠然置之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[贛議員呈控議長營私違法江西]  
　　贛諮議局議員賀贊元以議長違法營私呈控憲政館資政院及贛撫文云竊維諮議局爲採取輿論之機關議員有代表國民之責任故必議員無違法之舉動而後議會有真正之輿論乃不意江西諮議局議長謝遠涵肆意妄行違法營私若不據實呈明江西議會將無復見天日之時查諮議同章程第三十九條案語議員在議會内直抒已見不屈不撓方爲盡職若加以 
欲導之盡言使無顧慮而議長謝遠涵膽敢於局内邀集議員屢開秘密會議名爲談話會以爲牢籠鈐制地步本年常會期内因審查諮議局决算經審查員指出弊混情節次日即邀集議員開談話會一次議員中有提議鹽斤加價充鐵路欵項一案當時職提出意見書謝遠涵見之又每府邀集數人開談話會一次意在取消職所提之意見書此次臨時會内有一請議案發生又邀集議員開談話會一次迨至次日會塲開議竟稱事經談話會會議云云查諮議局議事細則會期内除公開會議外僅有審查會審議會并無談話會名目而謝遠涵私意所屬輒於會議这先開談話會以示聯络手叚似此行爲不正大背公會公言之制其違法營私者一查議事細則第二十七條第三類規定請議事例内稱凡自治圑體非由代表者署名蓋用該會圖記人民非有議員介紹并載明陳請人之姓名年歲籍貫住址盖用圖章者其陳請建議之事件概不交於審查會此次臨時會内有旅京同人朱益藩等請議案一件由議長謝遠涵介紹并由謝遠涵交審查會乃本月初八日會塲經職質問京官請議原案是否蓋用個人圖章抑蓋用京局圑體圖記質問再四不特圖章未蓋并無京官郵寄書信僅據審查長張履福答稱由議長交到議案草底嗣據黄大壎聲稱京官有翰電逹諮議局内叙募公債事未署京局無姓名據電稿則有圑體而無姓名請議式不具即令以電稿爲請議案議長亦應以原電交審查會乃秘翰電不宣佈面另行草具陳議案又爲之署名無論案内文詞京官同意與否而議長以不應交審查會之件交審查會其違法營私者二查諮議局議案由督撫交議者爲交議案由議員提議者爲提議案由人民圑體陳請者爲請議案此次臨時會初八日議事日表提議京官請議募公債案而初七日辦事處即刷印諮議局議决試辦地方公債章程分給各議員以未曾開會會議之事件而忽然有議决之章程試問從何發生蓋議長以一人之私意旣代京官撰爲請議案又自行擬定章程一若經議長議决即可作爲諮議局議决而先行認爲議决即可强制他人以必從專擅武斷莫甚於是初八日會塲經職質問議長不能答其違法營私者三（未完） 
[贛省組織拒債會之風潮南昌]  
　　贛省諮議局提議南潯鐵路募集公債三百萬兩改良辦法以救危險一案在塲反對者頗不乏人故此案雖經通過認爲地方公債而反對派之議員郵傳部主事賀贊元仍復提出議决此案之意見以爲議長謝遠涵與贛路有密切之關係每以籠絡手叚施之於議員因特以長篇文詞分呈憲政編查館資政院及贛撫呈請咨查議長營私違法之實據此外又有一般紳學界人反對公債尤力日夜在外組織拒債大會聞贊成者頗不乏人不久即可遍布傳單約期開會似此贛路風潮日益激烈未悉當道對於此案如何調息也 
[閩諮議局内訌再紀（續）]  
　　三研究會取締議員之事件查研究會並無變更議事細則之事據細則第一百九十一條請假在七日以内議長許可之踰七日者經諮議局議决而許可之但不得爲無期之請假今年常年會延會十日復斷以臨時會會期較長且議事亦較繁重議員到會不能不力任勞苦而議員中有一日兩日或三四日或五六日接續告假者按之法律旣爲議長許可之範圍又非無期之請假而議長又難於不許可乃於研究會討論之議長以其許可權公之全體凡有請假者議長必覘衆意之所在以爲許可不許可之標準至對於請假之人則仍以議長名義許可之或不許可之研究會旣經公决乃將此意通告議員與細則毫無抵觸亦毫無變更議員在議會中有出席之義務如此通告不得謂之刻待旣無變更細則自不必呈請督部堂批准不得謂之蔑視亦不得謂之違法此關於研究會取締議員事件審查之情形也四冒用公啓事件查公啟之布亦於研究會公决之當日本局因質問法政之事該學堂一部分人至刋布紏謬書而外間傳説又有向督部堂控告之事本局依據局章有此質問權且其事根本於教育上之原因者甚多議員來自各屬自應將此事之因果及其真相報告於故鄉父老故歷叙原委以公啟緘布之研究會公决之事不爲冒用且質問案乃多數人所主持理由書所云皆與事實不符尤不得謂之違法此關于冒用公啓事件審查这情形也五研究會蔑侮議員之事件查本局研究會研究議案爲正式會之預備凡議員提出議案多先行擬一草案公同認可後議長方爲正式之提出且正式提出之案照議事細則列提議者姓名及贊成者五人以上之姓名方爲合格當日高士龍鄧畿二君所提實行征收田房税契二草案各有長處因公决交鄒君合編之鄒君旣編輯仍用高士龍鄧畿名義又列編輯者姓名交與議長編輯者列名已與定式不合高鄧二君又以編輯之案與原草案本 
 
 

Page 11

 
 
意不合且有違背部章之處以其本人名義向議長取消之議長乃將編輯之草案交還鄒君高鄧二君又自合擬一案照章列贊成者姓名正式提出故正式會中有高鄧二君之案而鄒君編輯者旣不另行提出何從印刷案係高鄧二君本人取銷非議長撤銷無所謂蔑侮亦無所謂違法此關於研究會蔑侮議員審查之情形也以上五條皆理由書所列舉爲違法而本會逐條審查均無違法情事合將審查情形報告是否候公决十一月初六日臨時審查會主查員陳錫朋理事員蘇壽喬審查員孟思培李仲鄴潘紀雲盧初璜張道南 
分類新聞 
政界 
[長元吳縣自治會議情形蘇州]  
　　蘇城縣自治于十六日下午在貢院前蘇公弄籌備公所開常會是日三首縣及所長孔主政均蒞會議事當塲議决事件照錄如左（一）明年正月初六日選舉之期萬萬不能更動所有各城鎭鄉選民細册應由各事務所趕速造齊限于本月三十日呈送監督處于十二月初五日榜示各事務所門首其訴訟期限自初五日榜示之日起至二十日爲止審判日期以十二月二十五日爲止（一）農務分會分所前已照會各鎭鄉赶辦現在各鄉基礎若何已未成立有無試驗塲下月初二日常會祈將各本鎭鄉辦理情形分晰報告是爲至要 
[奉賢選舉風潮之怪現象松江]  
　　本月初三日奉賢趙大令召集通邑紳商學界選舉警察總董該縣差役因所收地保忙規有會塲某議員提議將此項陋規請縣諭知充作警察經費差役等竟於是日紏集多人强欲拖出某議員大聲喝打經城守徐督勇彈壓不致成事然選舉之事竟不果行日昨該縣紳士具呈縣署略云職等奉鈞印傅單於本月初三日遵諭到城在縣自治籌備公所開會選舉警務總董而警務已退之舊董王渭夥同年少多人要求先開談判會藉口上年改良警務簡章於總董任期刷印件先後不符惟此案宜以當時原稿憑核勸學所文牘員吳振寰係上年公推之起草員先於上月中旬檢出原稿有自治公所正所長朱紳家駨修改筆跡時朱紳正在南京諮議局職等閲看簡章原稿上確有任期一年期滿再舉一條其前後所以不符得實系上年刷印手楊光壁遺落之誤可不煩言而解至現在經理局所各公務本應確定任期不得仍沿從前盤踞之習慣載在條文自屬公理吳振寰旣將原稿當衆呈閲似亦無須談判不意談判諸人張牙舞爪鬨閙時會塲秩序全行擾亂而吳振寰所呈原稿亦竟被楊光壁攫去似有惡其害已之情職等奉召選舉或遠或近奔波往返不下數下里不比在城諸人之便而横風吹斷竟成意外之波瀾聞所聞而來者無不見所見而去以少數關係舊警董之人阻奪通邑紳商學界之選舉權直恐選舉爲新警董發生之地而以談判騷擾阻其來路也竊思選舉事何等鄭重經此次以他故失信將來更欲開會召選必且引爲口實無有應者似於自治前途關係不小且此項警務捐欵出自四鄉自光緒二十八九年以來耗費民財何止六七萬而於各鄉鎭無絲毫之益腐敗不已但供貪婪公舉方行迭生怪象衆情疑駭公叩環求將此番所以不行選舉之故迅即曉諭公衆以維大信而釋羣疑 
[印花税實行推廣之計畫漢口]  
　　武漢於去臘開辦印花税因商民反對故議由官家起先實行以爲商民倡率現忽忽一年祇收官學軍各界所繳税錢二萬餘串漢口武昌商民購用印花税欵僅只一千餘串署藩馬方伯以省垣市面較小整頓之策應從漢口著手特檄管理漢上印花税事務之夏口廳王司馬國鐸籌餉專局委員志剌史琦傳集承售印花之總分發賣商人邀請紳商董事開會籌議切實遵行務使購者踴躍巨欵立集以裕度支並飭其曉示商民謂方今十税籤捐骤行减色舉辦新政惟恃印花税暢銷庶資挹汪倘不遵章奉行一經查出即照部定印花税則第八條則例懲罰 
外交 
[跌傷强作毆傷之紏葛漢口]  
　　十一日之夜十一點鐘時漢口緯子街萬興發帽店晒樓上忽有人跌下街鄰紛聚聲言捉賊巡警往視始知係東洋人一面曉曯衆人不得妄動一面赴區飛報區長吳令良棟當即遴派徐巡長繼逹率同巡警迅往彈壓將該日人保護到區其時街民隨同來區者甚爲不少吳區長即將該日人暫押區内正察視間適有日人三名一爲食并一爲小谷一爲小林來區稱係武林洋行中人指告該自跌之人名安來係在三并洋行爲夥素有神經病因借該行樓上歇宿疏于防範致被登屋跌下等語一時市民圍觀者聲勢洶洶堅稱係賊聲言此事須請究詰辦理否則將開會集議吳區長當即切實開導諭以中日通好在華之人均宜厚待即有事端彼此咎有法律毌庸爾等曉曉衆方散去吳區長因見該跌傷日人安來傷勢頗重爰派巡官金維舟率同巡警有消防隊排班護送至洋務公所不收乃送交三井洋行取有收據回區詎十二日午刻日界巡警官上田隨带通譯華人傅坤山來區言被跌之安來係名安樂身有重傷經同仁醫院診治不料今晨身死並云安樂跌下時被衆華人朋毆巡警亦助之爲虐吳區長不願承認現日領事已照會鄂督謂安樂之傷已經驗明據西醫云毆傷重於跌傷要示拿辦朋敺之人並懲罰巡警賠給卹金聞鄂督以安樂雖係瘋人然不應黑夜登屋華人疑爲竊賊即動手攅毆亦不爲過且據夏口廳仵作報告實係跌傷致命已嚴詞駁復恐尚有一番交涉也 
軍界 
[浙省第二次徵兵定期退伍杭州]  
　　浙江新軍步隊第八十一二兩標第二次徵兵招自温處等府自入伍之日起扣至本年十一月已届三年退伍之期業由各該營排隊管带等官分别查明不願回籍諸名册統計實應退伍者共二百四十餘名即日申報標本部彙禀協統定期於十一月底照例退伍資遣回籍並聞該徵兵同鄉各團體紛紛擬發起臨期歡送會以誌記念 
[憲兵分駐潯贛之籌備江西]  
　　贛省陸軍警察憲兵已設兩隊分駐繫馬椿及貢院背地方仍以風神廟營本部爲辦事總機關經該營管带吳乃楫督同隊官毛秉越陳懹绶近來訓練憲兵學術以及偵探法則預備開正分撥駐紥潯贛紏察軍人保衛地方一切手續頗爲忙碌惟所領軍馬喂養不甚合宜故一隊馬匹近來屢有倒斃之事 
[鄂督電部催頒新鎗模型武昌]  
　　鄂督日前准陸軍部蔭大臣來 
 
 

Page 12

 
 
電請將漢陽兵工鋼藥廠暫行停工俟部中考較新式鎗砲模型頒出再行開工仿照鑄造瑞制軍恐其延宕日外致蹈國幣模型復轍昨特致電敦促日新式鎗砲模型究須何日始可頒發如遽難定準鄂廠勢難久停擬明正仍照舊式暫造以免曠斷 
學務 
[府中學併入師範消息蘇州]  
　　蘇省諮議局預算宣統三年教育費府中學堂應須停撥業經蘇撫批准施行現聞蘇府何太尊與監督劉太晚於本月十七日下午在本堂會議明年擬將府中學併入師範作爲師範附屬中學其經費仍由師範欵内開支昨將此項手續備文呈請學司核辦矣 
[贛省招考中等工業學生江西]  
　　贛省王提學同愈籌辦中等工業學堂一所預備銀一萬二千兩業經列入預算呈院發交諮議局會議通過現經王拉學以省城停辦之醫學校設立中等工業學堂額定學生一百二十名於明年二月間開學日前已紛紛札飭各縣挑選合格學生務於正月二十日以前齊集省垣向學務公所投到聽候示期考試 
實業 
[皖北設立茶務講習所安徽]  
　　六安霍山等州縣山多田省向爲産茶之區惜該處鄉農未經研究製茶種植新法不足以挽利權茲勸業道童觀察仿照皖南辦法於該處設立茶務講習所採取製種焙烘等法招生研究以便改良而闢利源至所需經費即於每年茶市時抽收茶捐引釐作爲經費 
[革蔴公司之組織長沙]  
　　湘紳蕭君樹勳譯君鶴年等就省城創辦革蔴公司已誌前報茲聞該公司辦法共招股洋一萬元作一千股擇定織機巷地址現已將壓油各種機件裝運來湘次第開辦並聞此項油汁係專爲揩抺機器之用每子一担可壓油四五十斤照現在漢口價值每斤可售洋二角零卽種植之法亦殊易易此事誠能推廣則湘省實業之前途可爲預賀矣 
雜記 
[松郡又演毆警風潮松江]  
　　松郡於十八夜近三鼓時警鑼亂鳴報稱西外猪行街恆大興棧房失愼時松府戚太晥華邑趙大令中營余參戎前營劉游戎紛紛臨蒞巡警全班亦到塲彈壓洋龍咸集立即灌息詎該棧房於本年八月曾失愼一次被貼鄰朱紳要求警局干涉該店主韓石生自願此後不再儲爆竹引火之物是夜韓石生聞信到塲朱紳怒其背言掌摑其頰遽命巡士拘繫巡士遂扭韓辫髮拘回局中未幾由恒泰衣莊某君保出旣而火塲搜出爆竹等物某君指謂證據復命巡士拘人乃復拘其夥友及零星爆竹等繞道日暉橋經大街欲回嶽廟本局道出恒大興店前時鄰右及途人等咸各大忿謂體面商人如此受辱於是一聲喝打勢如潮湧巡士連吹警笛紛紛咸戾以多寡不敵由區官揮旗徐退至嶽廟總局而巡士十一人已被毆傷葉區官馬巡官亦均受窘喝打之聲尚充塞　嶽廟萬頭攅動大半均係棧司及小販平日結怨於巡警借此報復所致幸韓以禍由已肇蒞塲燃放爆竹爲大衆伏禮始陸續散去十九日韓以輸捐雇募巡警乃躬受其辱爰召集同人到商會聚談佈告二切而巡局亦謂救火以盡義務乃大遭毆打情不能甘擬即禀官交涉矣 
[曹樹藩接辦西岸督銷近狀江西]  
　　贛省清理財政局總辦曹觀察樹藩日前在京奉委督辦江西淮鹽總局事務還江後於十一月十五日接受關防所有轄境鹽局鹽棧緝私砲船各員八十餘人紛紛晋省運動蟬聯惟曹觀察出京赴寗到江前已收薦條不下三百餘張頗有人滿之患聞曹觀察此次接事後須將各處委員大加更換以致該局文案房叙稿辦委近日殊形忙碌云 
[新任粤督過漢行踪武昌]  
　　新任粤督張堅伯制軍月初由京請訓南下至汴省梓里省有躭延故十三日下午始乘鄭州快車抵漢口武漢官塲咸紛紛往車站恭迎制軍著行裝下車異常和藹而年齡又祇三十餘英氣勃勃是夜假館於河街熙泰昌茶棧所带隨員及巡捕差弁共僅十一有行李亦祇五六十件書籍且佔其半十四日上午向各署局親到答拜即渡江至武是拜謁鄂督瑞制軍因疾故延見内室暢談竟日復留館於平湖門外乙棧藉便相商時局在政十五十六兩日張制軍遍詣各新政處所考查一週由署藩馬方伯陪伴十六日下午即乘輪往滬航海赴粤履新 
[清談]  
異哉今之所謂維持民食者 
無錫之米市。甲于大江南北。然其。主要之。最大機關。一言以蔽之日。互相往。來有無交通。而已。是故爲米市全局計。非汲汲於弛禁米。船出湖不可。 
而或者日。今日米貴之大患在於出洋。出湖卽出洋奚其可者 
噫嘻。夫豈其。然太湖跨　常。湖三屬毗連兩。省。向爲蘇。浙往來。要道。錫地之。米往往由。此以運輸於浙省。接濟杭。湖民食。至出洋則非。由江陰出日。即由乍浦出口。論地則江陰。近而太湖。遠地近則運費低廉。商人重利逐未。奚肯舍近口之江陰而走遠口之太湖者。此其不便者一。至乍浦一口。則向來航路。悉自。蘇州南下。由嘉興以直逹於乍浦。旣省風。波之險。又得道里之便。一般商家。恆以此爲。通道。今必謂舍其熟走之途。而揚帆由湖逹浙。以爲異日出洋之地。恐雖。五尺童子。亦必。能辦其非。面况在於　什一以權。母子之商人。此則更可不辨而自明者。乃一般維持民食。者流。兢兢焉以禁米出洋爲藉口。而遂并其。販運出湖者亦重禁之。甚且並未出湖。而亦。拘留罰辦。以蹂躪商界。是則大可異矣。 
鳴呼是所望於熟諳。商情救濟市面之大吏。 
[紀事（六）]  
墨國獨立百年華僑助慶會記是晚來賓由總統與各部大臣。各國欽使領事。并財政大臣。名望律師。皆挈眷前來赴宴。斯時男賓女客服飾之華麗。光芒射。目實所罕。見門外自由電車途爲之塞。墨政府特命。本國最大軍樂全隊前來助。慶此樂隊共有。一百二十五名。係爲美。洲最優之隊樂。遠近。傳名。其音韻之悠揚巧妙。誠非常樂所可及。也。而此外我欽使仍邀。函有美學校樂隊前。往助興。固知。技不如人。但以十。餘齡之。童子能奏泰。西之。音樂亦足。以出視於。人故特爲。此耳。該校長。亦依。時用自由電車偕各學童。前往開演。賓客俱皆鼓掌。贊羡約奏兩。時學生盡興而。返翌日本京西字報嘖嘖稱羡　自開會以來各國欽差之請客者。以中國張欽使爲最出色 
二十號。爲墨政府接受華僑贈送紀念物。之期。先期由譚代辦照會墨政府。旋接該外部。照覆謂。墨政府十分歡迎。擬在皇后宫。預備一大廳。安置華僑送來各紀念物。各值理准。文後分任其事。預將禮物車往皇宫。預備廳。如法　置。將該廳原有鎖匙。用金質倣造。　以中。墨國旗。並書華。僑恭送紀。念字様。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月初九日第二十二次議事（續）]  
　　汪龍光謂資政院立法範圍議案是否起草如稿已成即請速日報　否則仍請連續起草黎尚雯謂湖南來電是否已復許鼎霖謂此事須咨問度支部後再復電陶峻謂陶葆霖質問借欵事度支部已答復否議長謂已答復但须印刷後始能報告耳于邦華謂禁烟案請備文外部照會英公使今日議事第一承發吏職務章程案法部提出當出法部特派員説明大旨隨即付法典股審查次運輸規則案改名運送章程再讀一條二條爲原案三條爲修正案均無異議四條股員會將原案删去郵傳部咨文力爭康詠主張此案若郵傳部有特别規定亦可提出修正案以法律爲國家的非私人的也郵傳部特派員説明第四條不可删去之理由乃提出修正案即由議長付法典股審查隨以股員會修正案付表决衆無異議自五條至四十一條均得多數贊成至四十二條因條文數字有誤有請更正者趙椿年謂須三讀時再改議長亦主張將數字改正易宗夔謂第四條尚在未定請暫緩改換衆賛成此後至五十四條均無何等辯論此外尚有附則修正特派員及議員數人倡議付法與股審查時已四時四十五分由議長宣告休息十五分鐘五時復入塲劉偉倡議謂山東鹽務案不可即交鹽政處辦理宜與改良鹽務歸併回付審查李文熙亦贊成此議李榘謂改良鹽法案現已審查終了將次報告山東鹽務一案不能再歸併宜另作一案付審查胡家祺謂此案雖專屬山東然於鹽法頗有關係前之鹽法改良旣經資政院審查此案即不可交鹽政處辦理亦宜付審查以免兩歧云云許鼎霖請付表决而未果議長遂宣告此案决不交鹽政處宜付審查于邦華謂禁烟條例已付審查請該特任股員早日報告此事愈速愈好可否於次會期即報告議長允爲催促唐詠謂福建制台所來之電本院已答復否議長答此電已付審查稍緩始能答復次爲報律案三讀省略朗讀汪龍光謂第廿四條本員於再讀時即欲修正仍主持前議此案係對於個人之名譽事與洩漏國事同罰究不公平宜改爲十元以上百元以下之罰金不能再加有期徒刑以免與刑律衝突顧鼇又請登台發言謂無不公平之理又復嘵嘵不休議員斥其簡單發言不必作教習講書醜態于邦華謂此條不必再改吳賜齡謂此係特别律非刑律可比宜付表决易宗夔謂不必再討論汪龍光力爭之議長付表决贊成者甚少胡家祺謂按原章資政院未議决之案不宜咨送各衙門辦理議長允之次爲修改諮議局章程議案省略朗讀方還説明該案主旨衆請不必討論遂付審查議長詢全院以第五六七三案可否先付審查衆贊成將設立宣講所一案歸併教育股審查餘二案歸併指定特任股員莊王等十八人審查時已六時遂散會 
本埠新聞 
[存心倒騙者聽諸]  
　　滬道劉觀察昨出示論云據南北市錢業董事洪紹修林世傑等禀稱董等於九月十八日奉照會抄發督憲維持滬市辦法十三則内開清查各錢莊資本及東主身家莊號管事不准開設另店私挪資本作生意詳訂各莊號管事責任並違犯罪名等各條仰見大憲正本清源維持善後之至計欽佩同深伏思民人誑騙銀錢至一萬兩以上定律本極嚴厲即如董等錢莊一業原定規條非不歲不增改取締較昔益密無如立法雖極完善不能强使盡人遵守良以商業章程祇爲共同執行之範圍而無懲治强制之權力近年以來倒騙之案層見疊出每經涉訟到官惟以提押訊追爲畢事於是层者暫時逃避强者一味挺押其有勢力者甚至抗傳不到運動外人强行干預而在官亦視爲錢債細故不予嚴追遂使奸商巨蠧心胆愈大營私寄頓肆無忌憚串騙倒匿之風愈演愈劇竊謂錢債細故者係指鄉間細微小數親友借貸等事固不妨從寛辦理至於滬上虧倒各案多至數十百萬往往牽動全市非求通飭按律懲治不足以儆效尤而杜後患况商界營業恃錢莊爲母財之挹注而錢莊放欵則以流通無滞爲主義今奉憲飭整頓維持除由董等邀集同業公議籌畫辦事責任訂立經理權限外擬懇札飭地方官及會審公廨將所有倒欠鉅案務須從嚴比追按律懲辦凡係華商控告華商均不准外人干涉以免掣肘一面並求出示嚴諭凡已破産之人如欵未清還不得與體面紳商同列宴席出入起居不許雇用輿馬僕從倘敢故違准被累之人隨時呈控似此嚴加區别庶放欵用欵者均知自顧廉恥恪守規則則似與財政人心兩有禆益除禀督憲外禀乞鑒核批示等情查近年來各莊號虧倒之案層見疊出動輒數十萬到數百萬爲從來未有之事推究其原皆由經理人任意侵漁濫放所致殊堪痛恨若非按律重懲不足以昭儆戒此案先奉督憲批發該董事禀詞業經飭廨查提經理人押辦在案至破産之人欵未清還不得與體面紳商同列各節亦無非爲愧勵將來起見應准照辦除分行縣廨並批示外膈亟出示嚴諭爲此示仰南北市錢業各莊號商人一體遵照 
[華人阻撓檢疫之結果]  
　　虹口著名賭棍周毛毛（即飯桶毛毛）與陳阿有方阿九顧阿福林阿狗等曾於英美工部局檢查鼠疫時乘機閙事毆傷西人司丁辦克及衞生處西人貪爾華包探施榮福等由廨一併押候查辦在案昨晨復由本縣田大令與駐滬德副領事師謀君駕蒞公廨會同寳讞員先在領事憩息所商明辦法隨卽升坐樓上公堂命將周等提案審訊捕房刑事檢查員侃克君亦上堂候示旋奉中西官會判陳阿有押西牢五年周毛毛押四年方阿九押一年並各責五百板顧阿福押兩年責一千板林阿狗從寛開釋斷畢着先带回捕房俟縣署備函到廨即行併送縣堂分别笞責後再行送回收押期滿一併逐出租界 
[南市商董贊成減租]  
　　南市商民沈旭初等日前聯合法租界各商在西門外西園開會集議請减房租問題當塲據鹽馬頭三和米行主報告該行租住立德堂房屋已接經租人回函未允减租旋經在會各商調查該房係商董王一亭君所置爰卽會集數百人同至南市 
 
 

Page 19

 
 
商務分會請見適王君因事他出未獲晤面連日求見者仍絡繹不絶昨始接見商議良久聞王君亦以酌减房租爲目前最要之事惟須各房東一體允洽方達目的旋以今日爲商務分會開常會之期是以邀集各商董與各業領袖共籌辦法分别勸减 
[北市請减房租之急迫]  
　　英美租界請减房租發起人劉保昌再上滬道禀云竊請减房租一事疊蒙仁憲一力主持體恤商艱而顧民命本應靜候商减豈敢多瀆自取罪戾奈今月終將到年關又近收租者急于星火付租者以爲未見折減不肯全付兩相爭持日以百計萬一釀成事端何以對仁憲愛民如子之心况復熱心籌劃和平辦事者以爲未見效果多數告退無奈華洋雜處良莠不齊從中造謡生事不顧大局者日益加多是以商等實覺心胆俱碎惟有不避斧鉞謹將實在危迫情形特再瀆陳伏乞憲台恩施格外迅爲商勸减收若干明白宣諭以安人心而保公安實爲德便　 
[屠夫誤殺同業續誌]  
　　屠夫楊阿寳被同作工人朱竹生用刀戳斃已志昨報昨由新閘捕房包探朱子藩將朱竹生拘解公共公堂請究先由捕房刑事檢查員侃克君上堂譯稱朱楊同在成都路工部局宰猪塲内工作前日因爭殺猪隻起釁朱持殺猪尖刀將楊之小腹戳傷身死業奉上海縣騐明實係因傷斃命應請訊究並據見證徐阿毛陸銀狗孫秋生趙桂福等供訴當時肇禍情形與侃克君所述略同訊之朱竹生供與楊素無仇隙實因爭殺猪隻口角互爭楊赶至小的面前小的適在洗磨尖刀以致失手悮傷求宥孫襄讞商之英副領事康君以案關人命判朱與兇刀併送上海縣訊辦徐等四人均交保候示 
[婦人身死不明]  
　　閘北三路二區境内三元里口小河旁邊於本月十四日清晨發現女屍一具年約四十左右頭面均有血跡當由住居該處一千零七十七號之婦人李凌氏投局報告該區副巡官張少卿即飭寳山縣結一圖地保盧炳祥前往查訪屍屬報縣請驗該保去後旋即带同婦人張王氏談吳氏至局禀稱據二氏云與死者素來認識係朱家角人名根阿姐向在海寗路某西人家帮傭惟此次不知因何身死巡官復命地保往西人處詢問旋據禀復謂該西人答稱二星期前已經歇退餘不知情巡官以該婦身死不明仍着地保報驗後由王吳二氏代求免驗買棺收殮巡官准之卽飭具保結收殮了案 
[緝獲大帮拐匪三志]  
　　南市總工程局緝獲大帮拐匪訊供收押已兩紀前報昨日復由陳裁判提訊據被拐小孩馮阿炳供内有二歲小孩一口係寗波人家住虹口寳順里與林廣記王根福兩孩同居此次係被拐匪錢小五所拐尚有七歲無錫小孩名阿康因在船啼哭被該匪等之同黨某老者用棉被捆住悶斃棄入浦江等語訊之錢匪一味狡展陳裁判以錢等專事拐賣罪無可逭曾永清曾張氏亦行蹤詭秘未便輕縱命仍一併還押候送縣署照律嚴懲各小孩均拍照懸示局前候家屬認領聞昨已有人投局將馮阿炳林廣記（即李廣記）王根福三孩認明領去矣 
[華人總會大都如此]  
　　粤人徐臨考在四川路十一號屋内私設總會並售燈吃被總巡捕房捕頭偵悉前晚密飭包探何正喜等不動聲色將徐與賭徒張巨張根二嚴阿炳嚴阿介麥阿福袁招尹心福任阿亮馮阿錫袁阿桂等十一人連同烟賭各具一併拘入捕房押至昨晨解送公共公堂經孫襄讞會同英康副領事訊明判張等十人各罰洋十元徐罰洋二十元一併充公如無力繳洋卽照洋數改爲押期烟賭各具悉行銷燬 
[法政教習竟如是乎]  
　　前日夜半有自稱江蘇候補知縣之袁子明在南京路弄内行走被包探張全林查見以其形跡可疑上前盤詰詎袁不服肆行兇毆當被該探拘入捕房昨解公堂請究袁供在法政學堂内充當教習餘語含混中西官以袁不應毆探着罰洋二元充公 
[訊結工部局控追捐欵案]  
　　英美工部局與俄商涉寗德商高士活同控無領事管束西人君特即克而興特不理欠銀一案前日午後復由公共公廨集訊工部局經理捐務西人愛特生偕刑事檢查員侃克君上堂聲請究追被欠月捐及電燈費銀共一百十餘兩被告延梅吉言律師辯稱被告所開之店現已盤於腦威商人海而司接開所有捐欵等項應向海而司追理至所欠俄德兩商貨銀一俟對明帳目自應料理孫襄讞商之英德兩副領事康師兩君判被告退去工部局控案業已訊明候會商堂諭宣布尚有俄德兩商之案訂於禮拜四再行訊核 
城内 
[幸免責]  
　　沈陳氏與蘇仁欽在縣涉訟迄已多時前晚經田大令提案復訊先據沈陳氏供稱　於去年六月間聳令購買新劇塲案目底缺婦人計得三份出洋三百元收到二百五十元收條餘作酧勞該劇塲於十一月二十二夜開台演戲婦人於十八日到新署後蘇仁欽家内向領銅牌蘇約二十日往取届時復往蘇已遷逃後經查悉蘇因縱火涉訟公廨婦人亦即控奉廨憲將洋追還嗣蘇復朦控道　奉發案下求鋻詰之蘇供沈陳氏所執收條係顧春仙所出與小的無涉小的於十月初六日由新署後遷居成都路向保火險後被隣居失火殃及領到保險賠欵銀四百兩因顧春仙索詐不遂　串該氏妄控大令察得收條係蘇仁欽之名况該氏在公堂追到之欵亦確由蘇仁欽交出顯見健訟誣告喝令笞賣蘇俯伏於地放聲大哭大令姑念哀求從寛判具改適切結存案備查諭飭原差將蘇带出交保候核因蘇在租界誣告包探前已到縣移提之故 
[仍不闊綽]  
　　住居虹橋南堍之馮振揚日前爲子完婚力求闊綽其家本裝有電燈二十盞馮復自置燈罩十個私倩滬北電燈公司機匠來家裝設接通内地電燈公司電線無如火力太猛致將火鏢爆裂幾兆焚如事爲公司中查悉函請西區署局曹副巡官往勘屬實擬照公司定章所有私裝電燈每盞須罰洋五十元未知馮能遵辦否 
[彈唱淫詞]  
　　邑廟豫園得意樓茶館下堂近雇無類李文彬彈唱奇冤錄淫詞事爲東二區錢　巡官查悉於昨日飭派巡警前往阻止詎李正在上抬彈唱興高彩烈置之不理該巡警遂至抬上將李拖下立即带區留候飭傅茶館主到區訊罰 
[寄頓賊贓]  
　　西四區函送余關東及紀才紀德慶並絨靴十五雙緞鞋十三雙緞鞋面片三百雙至一路分局經德正巡官提訊余供在西門内開設釘書作　丁紀才受寄紀德慶之靴鞋等件小的知係偷竊而來故密報西局派同巡警將紀才紀德慶連　拘送案下求鑒訊之紀才紀德慶同供靴鞋等物係是族人紀德福所寄餘不知情巡官諭余退去兩紀收押拘留所候再查辦昨由公共 
 
 

Page 20

 
 
公堂派差協探带同竊賊紀德福到局吊贓德正巡官准即交差带去聞是項贓物係美華靴鞋店所失云 
[地甲獲賊]  
　　西門内石駁岸聖公會振漢學堂教員臥室被竊一案曾經教士麥甘霖君函請滬道劉觀察移請巡警道汪觀察通飭四路巡警各局區一體協緝並札飭上海縣嚴諭捕甲勒緝贓賊在案昨經八鋪地甲潘福將此案竊賊朱小林緝獲解由西四區轉送一路分局押候訊究 
[官事]  
　　護解法官試卷委員雲南補用府經歷劉邦基到日到道禀辭回滇委充常鎭道署英文譯員兼洋務差遣委員知　余克謙候選知縣朱顯揚委辦鎭江警察局教習試用訓導趙天鵬到道禀見 
南市 
[自縊遇救]  
　　沈爾康曾爲典業近因夫就無聊於前夜十二時在洪生碼頭裏街某客棧前解带自縊幸由九十一號巡士查見解救得生旋即带至工程局詳細盤詰沈稱有叔父在浦東三林塘地方因屢借被斥是以圖盡局中慰以好言並發給棉衣兩件令其回里 
[兜售彩票]  
　　松江人岑季才手持安徽湖北等省彩票在市兜售被五十一八十九號兩巡士查見拘至工程局搜出彩票三十餘條訊據供稱在恆有餘票店拆來求宥判留候票店主到案質究彩票存案 
閘北 
[兩案並發]  
　　日前有住居李家宅之鄉民管新卿至四路四區控稱本月初旬憑媒張福慶顧士齋李根泉等説合出洋八十五元娶徐姓婦人爲妻詎該婦過門五六日即行捲逃始知張等實係串放白鴿求請提究前晚顧李二人不知又從何處拐來張羅氏陳羅氏兩婦在途行走被該區巡邏巡士查獲解局由張副巡官訊明前情飭將一干人移送分局昨經黄正巡官傳管質訊判張責二百板顧李二人各責四百板還押候辦二氏押候家屬到案再核 
[限交租金]  
　　管門人孔景龍控租户陸清全欠租洋八元八魚私行搬逃昨經四路分局黄正巡官集訊判陸交保限期還洋六元六角了案 
[不認行竊]  
　　徐阿五由婁河鎭巡防營内竊來青馬一頭行經譚子灣附近被四路四區崗巡查獲拘解分局訊押在案昨奉黄正巡官提出覆訊不認行竊判責四百板還押候辦 
英租界 
[茶館失]  
　　昨日天未破曉時六馬路一百三十四號門牌玉壺春茶館起火共燬樓房三幢事後捕房以該荼館保有火險恐有别情飭探張寳榮與九號西探詳查復核 
[押追借欵]  
　　徐筱亭控紅木作主居錦春不理借洋五百元前晚由廨提訊屬實判居押限月内清理 
[拔還米價]  
　　元興米店夥董連生控輪船水手應元吉不還米洋六百元前晚由廨提訊判應交保限三個月内分期拔還又王瑞照控許如栢担保慶和館主　去米洋三十二元前晚由廨訊明判許交保每月拔付洋兩元 
[勿再滋擾]  
　　薙髮匠梅寳玉控同業陳寳山盤店悔　任意滋擾一案前晚由廨復訊明白判陳開釋以後不准再往滋擾 
[吞烟嚇詐]  
　　總巡捕房一千零四十八號華捕控汪沙樓借洋不遂吞烟圖詐等情昨由捕房將汪解廨訊明中西官以其貧苦從寛免究開釋惟不准再往滋擾 
[男女淫惡]  
　　李鶴昌之妻陶氏與王浦官私識前日被李撞見向之理論反破王與陶氏行兇打落門牙控由捕房於昨日派探將男女拘解公堂訊供屬實判王與陶氏分别各押兩月王期滿着賠原告醫傷費洋十五元開釋氏期滿交李領回管束 
[學徒自誤]  
　　震昌衣莊學徒馬舜卿騙取三馬路鴻昌及成泰源等號綢縐二十二疋並竊取四馬路農豐衣莊衣服昨由包探將馬查獲解廨訊實中西官以馬年輕無知姑寛判押一月吊案各贓着各原告分别認領 
[違犯烟禁]  
　　陳阿來陳步雲朱阿堂同在三馬路一百十九號屋内私售燈吃被捕查悉昨派包探將三人傳至公堂訊實判各罰洋一元充公烟具銷燬 
[偷竊金飾]  
　　華李氏控蔡正榮竊取值洋一千餘元之金飾昨由包探將蔡拘解公堂訊供屬實判押西牢一年期滿逐出租界 
美租界 
[急求畢命]  
　　粤婦王梁氏前日下午不知何故吞服生烟後復至江西路橋畔投河自盡由捕喚同舟子設法援起車送同仁醫院已不及施救延至晚間斃命昨送驗屍所着保報縣請爲相驗 
[曾否行兇]  
　　陳趙氏偕戚王阿東至捕房控告租户王阿增王陳氏積欠房租向之索討反遭兇毆當由捕頭飭探將被告逮案詢無見証飭赴公堂控訴 
[認賠了事]  
　　住居白脱路五號屋内之某洋人昨疑張阿束陳阿生李阿妙等串竊物件扭控捕房因張等情願認賠斥釋免究 
[車夫摸竊]  
　　前晚有某西人至捕房報稱在斐倫路被車夫摸去衣袋内現洋數元請爲查緝捕頭准之 
法租界 
[法領宴客]  
　　法領事喇伯第君昨晚七時設筵邀請浙江交涉司王省三司使滬道劉襄孫觀察提右營周千戎製造局總辦張觀察上海縣田大令英法公堂寳聶兩讞員在署飲讌至十點鐘時散席 
[事非無因]  
　　楊裕卿昨至公廨控稱　人周茂昌時在門前走過致妻子與彼有秘密交時往周所開之拆兑店内托稱購物近忽逃走衆隣咸知爲周所拐且有張徐氏彭阿六兩人目覩均願來案作証請爲追究質之彭徐兩人同供目覩楊妻與周茂昌在路同行惟是否被拐不得而知訊之周供平日與楊妻互説笑話事實有之至姦拐之事决不敢爲聶司馬以原告所控並非無因判周收押候查明訊　 
[以卵敵石]  
　　王掌生前因任意傾棄垃圾經衛生處西人查見　廨訊辦有　詎前日復蹈前轍致被送捕罰洋開釋詎王不自引咎反肆辱駡是以復送公堂請爲訊究判再罰洋一元五角以儆 
[股東攤欠]  
　　三泰外國蔬菜店欠大昌洋行貨銀一百四十四兩曾由公堂將該店股東施純英傳訊交保在案茲又由捕房將另一股東傳義逵與施一併傳至公廨請究並稱查明該店施得五股張得四股傳祇有一股施供欠銀係張文才經手現張出外須待返滬方可料理傳供商人係是小股東視大股東如何認定聽憑照派判傳交保施交人銀並保限七天理明 
海上閒 
[滬上悲觀之二]  
　　中國人之所最難改者習慣所最重視者金錢。所最不易振作者精神。 
以鼠疫風潮如此之可。懼而私街小弄之汚穢如故也。以禁烟。命令如此之嚴。厲而深房密室之私吸如故也。以請求減租如。此之迫切。而房東堅拒之成見如故也。以近來市面如此之蕭。條。而商情渙散之現象如故也。以外界激剌如此之重大。而辦。理交涉之敷衍如故也。以報紙提倡如此之激烈。而人心世道。之隳落如故也。嗚呼。日月如梭。歲不我與。若長此因循。而不痛。自改革。竊恐將來之上海。必有不堪收拾之一日。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院特任股員審查江督張人駿辦理海豐公司違法案報告書]  
　　審查得江蘇諮議局遵照局章第二十七條紏舉兩江總督張人駿奏辦飢民焚搶海豐永豐大豐各公司引例上下其手實係違背法律等情本股察核原奏參考原案逐一研究確見該督有上下其手違背法律之處謹分列如左 
一該督摺內有官紳設廠施粥飢民聚至數萬難於徧給以致羣往公司要求雖攀柵壞垣不無強悍然例以徒手爬搶亦祗於爲首滿徒等語查現行刑律直省不法之徒如乘地方歉收聚衆搶奪擾害善良挾制官長或因振貸稍遲搶奪村市喧閙公堂俱照光棍例治罪光棍例爲首斬立决爲從俱絞監候該督不援此項相當之例僅引十人以下飢民爬搶之條實係故出違法者一 
一該督摺内有飢民逼近公司二三百人或抛擊磚石該公司不慰以善言率行以開鎗傷斃九命咎實難辭請將海豐公司經理許鼎馨革職並勒交槍斃人命之犯等語查現行刑律持杖拒捕被捕者登時格殺仍依律勿論註云凡刀械石塊皆是持杖事在頃刻勢出倉猝謂之登時抵格而殺謂之格殺又光緒三十二年前總督周馥電奏土棍率饑民搶刧米店倘敢拒捕或聚衆搶劫不服解散准其格殺勿論該督所稱饑民徒手係指並未開鎗而言無論道員黎經誥原禀自放手槍回觸與現奏被飛彈誤傷情形廻異不必深究即如抛擊磚石一事已符格殺之例况又毁其栅欄花墙及西北門並在後門縱火尤爲行强危險已極海豐登時抵格更與例案適合乃竟稱爲率行開槍並將海豐經理革職實係故入違法者二 
一該督摺内有饑民究非兇徒可比且係爬搶未成等語查現行刑律註云凡先定有强謀執有軍械带有火光公然直至事主之家攻打門牆者是謂已行若爲事主所拒鄰保所援不能得財雖事主之家無損而强盜之謀已行不分首從皆應滿流該督旣稱毁其牆門並在後門焚燒麻袋其爲强謀已行可知事前已爬搶豆餅船事後又爬搶麻袋等何得仍謂爬搶未成違法者三 
一該督摺内有迭經官商借麥平糶該公司未卽慨允致釀事端不能不咎其慳吝賈禍該管文武衆寡不敵亦不能以兵丁不敢放槍遂指爲救護不力等語查公司係營業性質何能因其未能慨允借麥聞咎其慳吝賈禍且原查委員黎道經誥已經禀明爲首約十餘人向彈壓兵丁叩求請勿放鎗闖進廠門焚燒機房火起後拍掌一笑而散等情何以此次摺内忽稱衆寡不敵不能指爲救護不力詳核原案永豐當棍徒揭帖訂期焚搶公司時曾經電求該督派兵保護該督反電飭營縣嚴行束約兵丁不准輕率動手是以該督不得不開脱文武保護不力而歸咎於永豐之自貽伊戚謀業不臧也該局稱其不獨縱容棍徒擾亂治安且大背朝廷振興實業之至意洵非過激之辭違法者四 
該局呈内有饑民爬搶屬於民政爲巡撫職掌淮徐海又爲江北提督管轄之區即由兩江總督主政主稿亦應與江蘇巡撫江北提督會同入奏恭讀嘉慶八年上諭例應會銜具奏事件總當先期咨會公同商定俟有回文始行具奏倘應會不會或僅於事後關會者即著應行會銜之員據實參奏交部議處以杜專擅之弊等因查該督初奏此案尚係會同護理蘇州巡撫陸鍾琦具奏此次竟由單銜具奏是明知不能與蘇州巡撫程德全江北提督雷震春同意遂敢顯違會奏諭旨而不顧違法者五 
他如贛豐豆般被刧已在關差家起出原贓而稱爲已革土差大豐麥船被刦仍令盡出存麥以致停機而稱爲克盡義務無在不違背法律該局稱其縱容棍徒擾亂治安洵非過激之辭中國貧弱勢甚危急非從實業入手决無救亡之策該督反對憲政深惡公司又因公司具呈條駁痛詆原查之道員黎經誥更與公司有不能兩立之勢總核原奏原案即行該督引例上下其手辦案違背法律之確証案關實業前途興廢地方大局安危謹遵院章第二十四條核實奏陳請旨裁奪本股一再討論全體意見相同合將審查結果報告議長付議公决 
小説 
[俠小説盜俠] [  （三十二）]  
　　羅蘭立於一室之中魯賓李德力執羅蘭之手。似有所求。羅蘭力摇其首却不之許。第聞魯賓阿德出其懇摯之音吐。以謂羅蘭日。吾親愛之羅蘭。旣允我爲心嫁之夫。今獰狗已死。何爲拒我結婚之請。羅蘭慨然日。吾之。與君。有不能復。合之勢非我忍心絶君也。彼休格爲。君所殺。而我顧靦顔。事君此胡可者。魯賓阿德日彼腦門豆之狗。非卿之夫。乃卿之仇也。殺彼。何害。豈卿欲爲彼報仇耶。羅蘭日。彼休格雖爲吾。之仇人。然吾實於上帝。之前承認爲彼之婦。今君殺彼。在理尚爲吾之仇人。吾雖滋願事君。然此。事。於理。非當。不如已也。魯賓阿德大詫日。卿不嘗與我言。身雖屬彼。而此。决心不之屬乎。旣心不之屬。則與。路人等耳。何得爲。卿承認之夫。羅蘭日。吾心固不屬休格。然吾彼時。果能决然棄背父母。而以死自誓者。彼亦無。如我何。吾惟不忍背。棄父母。强而。嬪彼爲婦。又以我之故。而失其生命。吾固不能以君爲仇人。而亦不能允君結婚之請。君當諒我。苦衷。幸無疵我。魯賓阿德日。忍哉羅蘭汝竟忍於如此。吾之。一生。永永淪於悲慘之。境矣。汝當知。吾之愛汝。非尋常男女之愛情可比。地球有消滅之時。火山有崩。裂之日。而吾愛汝之情。永永無愛。吾無靈魂。即以汝爲靈魂。吾無生命。即以汝爲。生命。語至。此立跪於地堅攬羅蘭之裙幅日羅蘭乎。幸允我允我。汝苟不允者。吾必立死。 
 
 

Page 27

 
 
國外新聞 
[中俄兵隊衝突别報]  
　　十九日倫敦電云據聖彼得堡電稱近接私家消息聲稱西十二月十四號中國警察在愛琿附近拘捕俄國陸軍大佐及隊長各一員哥薩克兵兩名陸軍大佐當時逃脱旋於西十二月十五號率兵二百名前赴原處與中國警察衝突之後奪回所拘之囚互鬥之際傷者甚多按此事已見昨報所載之北京電 
[英國棉花缺乏之預報]  
　　十九日倫敦電云斯丹逹報預料本季之末棉花必將大缺當爲美國革命以來所未有云 
[英后有娠不確]  
　　十九日倫敦電云每日紀事所載英后有娠之説已經官塲聲明並無其事（以上譯字林報） 
[墨西哥革命黨復燃]  
　　十九日華盛頓電云聞墨西哥革命黨復在北部乞華華地方獲勝 
[德國皇太子之游蹤]  
　　十九日倫敦電云德國皇太子現往謁見印度希特拉巴特之君主二十日倫敦電云據希拉巴特電稱德國皇太子在西肯特培持參觀閲兵式並指揮第三十一馬軍聯隊極爲興高 
[美國國會議員之省界]  
　　十九日華盛頓電云太平洋沿海各省國會議員宣稱布告謂沿海防務疏虞一事萬不可聽其消滅大西洋沿岸各省國會議員自私之心不可聽其膨脹云（以上譯文匯報） 
來函 
[陳杏雲來函]  
　　上海房租之昻貴至近年而已極顧房主不盡洋人中國官紳之産亦居多數卽以盛杏蓀宫保所有　京路楊樹浦白克路成都路愛文義路西門新閘路等處而論房屋連雲在華人中實爲大房主之一愛文義路派克路之昌壽里眉壽里本宫保公子夔臣觀察購之南徐馬氏迄今雖略有减價然仍屬昻貴現在此産亦由宫保管理倘能先將昌壽里　德里大馬路等處房屋大爲减租以爲西商之倡其有禆公益自非淺鮮至沈仲禮觀察成都路之房屋似亦宜早爲讓價母步滬南某商董之後塵是則非一人一家之益矣倘承貴館將此函刋入來函中俾盛宫保諸君從　而興起則幸甚矣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
