# 1919 - 250 - 4916730

 

Page 1

 
 
   
 
 

Page 2

 
 
   
 
 

Page 3

 
 
時評 
[參戰殊勳（冷）]  
　　我即不忍謂今日國家之陷於危地爲參戰不力之故而當加以罰即以誠屬有功論對於今日之國事若是苟有人心者亦忍人皆受辱而己獨顯榮耶 
　　况乎勳者功也所謂功者必有所得試問中國此次之參戰所得何在國家有得歟人民有得歟即曰有得者果主張參戰之人因參戰出力之故而乃得之歟嗚呼貪天之功尙爲不可况并天功而未能貪耶是故段氏而能不受此殊勳尙不失爲自知之明士 
[命令]  
　　十一日大總統令　兼署内務總長朱深呈准署湖北省長何佩瑢咨省會警正張聚禮另有任用請免本職應照准此令 
　　又令　兼署内務總長朱深呈准署湖北省長何佩瑢咨請任命程威亞試署省會警察廳警正應照准此令又令　兼署内務總長朱深呈准安徽省長呂調元咨請將長淮水上警察廳試署警正夏禹卿免去本職應照准此令 
　　九月十三日大總统令　任命楊士農爲甌海關監督此令 
　　又令　調仟周嗣培爲蘇州關監督此令 
[專電]  
　　北京電　本日將有兩重要命令 
發表一布告終止對敵宣戰狀態一錫參戰首功段祺瑞殊勳 
（十四日下午五鐘） 
　　北京電　段祺瑞贈大勳位明日見令係追叙參戰功績其餘外交人員亦有奬贈又對德復和改發布告與贈勳令同下 
　　北京電　政府以奥約簽定應擧行慶典已由外部會同各部派員籌備（十四日下午三鐘） 
　　北京電　赴歐專使陸王回國已邀政府核准將乘便船由去起程（十四日下午三鐘） 
　　北京電　王揖唐由奉電京准十四回津卽行南下請催各分代速離京安系議員聞報多赴津送行（十四日下午五鐘） 
　　北京電　龔心湛復蘇李督電承已電西南疏通不勝感佩一堂卽日抵寗希與接洽賜敎此次和會續開期在速决時局轉圜全仗磐才（十四日下午三鐘） 
　　北京電　王揖唐行前確密議數次决定一至决裂時文件並寗赴奉與張商（十三日下午六鐘） 
　　北京電　滬全國和平會電孫文宣布八月七日以後發出電不負責軍府歌電阻北代表非本人意請除黨見救國危 
（十四日下午五鐘） 
　　北京電　馮派要求王揖唐如欲該派輔助和議須以河間爲副總統王已允（十四日上午十二鐘） 
　　北京電　倪嗣冲疏通龔代閣已收成效徐段均允仍任龔代理靳亦勿爭（十四日上午十二鐘） 
　　北京電　盧永祥電請速任何豐林爲滬副使並請調十師駐浙否則惟有卽日回滬不敢再負浙督之責（十四日上午十二鐘） 
　　北京電　浙盧永祥電滬上爲輿論外交要點值此人心浮動滬使一事懇迅爲解决或改組四十兩師以何豐林爲混成旅長兼滬副使（十三日下午二鐘） 
　　北京電　己未派對八年公債在臨時命上兩日公布認爲違法正草通電攻撃並擬提質問（十三日下午六鐘） 
　　北京電　購買飛艇潛艇案已以八年債千萬付作定金龔意甚不欲但無奈何第憾外人反對太遲（十三日下午六鐘） 
　　北京電　吳佩孚電詰更動直督長龔認謡傳去電解釋 
　　北京電　某系要人又爭分東陵樹木餘利（十四日下午五鐘） 
　　北京電　晉督請調回駐陜晉軍（十四日上午十二鐘） 
　　北京電　蔡元培昨晚到京 
（十三日下午六鐘） 
　　北京電　莊使電告謝氏抵東與俄使館往來蹤跡離奇已派員密偵（十四日下午三鐘） 
　　北京電　菸酒公署議仍併財部 
（十四日下午三鐘） 
　　北京電　長春交涉六條中關於中央一條致函道歉而止外部准予承認已用正式文答覆日使表示政府第一讓步 
（十四日下午三鐘） 
　　北京電　謝米諾夫抵奉表示願與中國提携並希望將來在極東俄境擧事要求協助 
（十四日下午五鐘） 
　　北京電　楊增新電前阿爾泰長官張慶桐擅許俄人在阿種地訂立章程辦事荒謬有損國權請嚴辦（十三日下午二鐘） 
　　北京電　陳毅電科布多佐理員報稱俄激黨勢極猖獗謀逼科城地方僑民恐惶異常懇撥隊援防查駐庫軍隊有限且道路窵遠如何派援請示又電庫倫至科布多電線已斷駐科俄領要求招兵並請中蒙兵協助 
（十三日下午二鐘） 
　　北京電　楊增新電奉令查禁無政府主義印刷品等敬悉惟人心思亂皆由民困非生性好亂隨時查禁但治其標應請裁兵節餉興辦實業以治其本 
（十三日下午二鐘） 
[本館添設電鍍銅版廣告]  
本館除已設立照相銅版照相鋅版並兼製鉛版外茲特添設電鍍銅版一部各界如有欲製以上各版者請至本館接洽可也　申報館啟 
[敬送靈效痢疾藥]  
此藥鄙人奉送已有四年經騐藥到病治奇效非常欲取者請至靜安寺路居仁里一百二十二號周韶琴家可也即新康里 
[上海振泰紡織股份有限公司招股簡章]  
（一）本公司定名爲振泰紡織股份有限公司（二）本公司專以紡織爲營業購置最新式紗錠二萬枚以一半紡十支　支　支　支　支粗紗以一半紡　支　支　支　支細紗雙股線嗣後營業發達再行添置織機（三）本公司股份總數規定上海規元一百萬兩分作一萬股每股規銀一百兩分兩次繳足股東以中華民國國籍爲限現由發起人及贊成人共認定七千一百股計規銀七十一萬兩餘俟續招（四）本公司設廠地點購定在上海蘇州河北岸臨時先設事務所於天津路長鑫里第四百九十四號公推　李柏葆君爲臨時主任（五）本公司公告方法除通信外登上海通行日報公告之（六）本公司股東會公舉董事九人監察人三人有本公司股份自己户名五十股以上者方有被選舉之資格經理由董事會選任之（七）本公司機錠業向英國道勃遜機器製造廠立約購妥限定明年庚申舊歷七月到申定銀業由發起人墊付惟息金將來按長年八釐由公司照償（八）本公司官利長年八厘股欵以收到之次日起息但無盈餘時不得提本作息（九）本公司備有認股書請各股東墊寫後繳與臨時事務所存執第一次股欵限本年陰歷八月底以前照繳出給収條由臨時主任蓋章簽字爲憑第二次股欵限明年庚申陰歷二月底以前照繳一俟股份總數招足後召集創立會由各股東選舉董事及監察人俟董事會成立後按照公司條例呈部註册循序進行（十）本公司俟股欵總數二次收足後憑収條掉換正式股單並息摺（十一）本公司定陰歷年底總結一次得有盈餘除官利開繳並酌提折舊外將純益金作爲十五成分派公積二成各股東十成發起人二釐董事及監察人三厘經理一成辦事人一成半（十二）招股期限以登報日始至本年已未八月底終止得能及早招足即行截止認股繳欵處在天津路長鑫里第四百九十四號本事務所 
發起人李柏葆　顧子槃　朱子雍　包鳳笙　胡瀠波　孫雨階　孫孝緒　王啓宇　余葆三　郁葆靑　吳善卿　周辛伯　陳蓉館　王組安　朱掌衡　葉培之贊成人黃春蘭　李學暢　俞義方　徐承勳　孫輔卿　薄應科　施才皐　傅德予　陳茂恒　賀其良　顧杏卿　王榮卿 
[中華愛國股份有限公司專辦國貨兼營工廠招股廣告]  
本公司額定資本二十萬元整股每股十元零股每股大洋一角收股處上海閘北寳山路寳興西里中華開源公司南京路石路西首新鳳祥銀樓斜對門和興照相公司函索章程附郵票一分　贊成人　鄒靜齋　聞蘭亭　陳公哲　霍守華　聶雲台　穆藕初　發起人　盧煒昌　陳定一　郁印石　繆敬賢　陳士超　邵廷玉　黎惠生　汪兆麟　姜毅民　周鼎銘 
[中國自製造鉛粉白漆之先鋒開林鉛粉有限公司廣告]  
鉛粉白漆爲輪船房屋鐵路所必需我國向無出品全數仰給於外國本公司爲挽回利權計於民國四年特設工廠從事此項造製積數載之研究集多數專家之心思發明最便捷之機器與最新頴之方法故製成之雙斧牌上白鉛粉及ABK白漆三種質地細密乾後色澤光潤屬目能耐太陽潮濕久不變色歷蒙熱心國貨諸君購用稱許近復承上海五金公會　諸君惠臨參觀詳加考究僉以敝廠設備完善實事求是與其他徒事舖張有名無實者迴不相同故出品精良在國內固首屈一指卽方諸舶來品亦大有過之因力任爲敝公司推銷藉挽外溢之利敝公司深感　諸君熱心維持益當奮勉精益求精藉副雅意倘荷各　寳廠局　光顧請就近各五金號接洽可也　本公司事務所及製造廠在上海閘北寶山路●電話租界北三一○一華界閘北三十七●發行所在西華德路三二六八號永同昌五金號內●電話北二一四四●代售處上海各五金號 
[上海證劵物品交易所股分有限公司開收第一期股銀公告]  
本所由發起人會議决定開收第一期股銀每股計上海通用銀圓十二元五角凡認股人請携認股定銀收據每股再繳銀圓十一元五角至下開各銀行錢莊繳付換取本所第一期股銀收據其從前認股書現因更換名稱亦須另塡除按照地址與印鑑紙由郵局函寄外如有遺漏可速向本所索取塡就於繳付股銀時一併附繳爲禱⊙收股日期陽陰歷九閏七月十十七日起至陽陰歷十八月十十五日止⊙收股處上海中國銀行三馬路通商銀行黃浦灘●四明銀行寗波路●中華銀行北京咯●上海銀行寗波路●福源錢莊●恒祥錢莊●永豐錢莊均寗波路●乾元　莊南市●敦餘錢莊河南路 
[常州紡織股份有限公司招股廣告]  
本公司現已向英國好華爾艸廠定購最新式紗機一萬二千錢廠址設在常州南門外尉史橋運河南岸額定股本銀六十萬元每股銀一百元除發起人認股三十萬元外如有願附本公司股分者請向事務所函索章程可也事務所設在常州西瀛里常州商業銀行內　發起人廬錦堂崔維庸孟蒓蓀費鏡泉劉厚生江培生榮德生于瑾懷錢琳叔孫耀靑戈漢生江上達 
[上海股票商業公會通告]  
本公會自乙卯年成立迄今已逾五載凡屬內國公債以及證劵股票等項俱在本會營業範圍之中近因鑒於時勢所趨經本公會同人議决除絕對不贊成與人合辦交易所外正擬按照法規自行改組證劵交易所已於本年二月十四日呈請　農商部在案現在各報登載招股之証券物品交易所究竟如何情形本公會不得而知用特通告各界免滋誤會伏希　公鑒 
[上海中國銀行廣告]  
本銀行上年修正則例股東會成立公股商股實在已收足資本一千二百二十七萬九千八百元歷年盈餘公積金達一百二十九萬八千五百五十二元六角特别公積金達一百八十九萬八千九百三十三元六角八分總行設在北京各省埠設有分行號所一百十處　上海分行辦理滙兌押滙抵押放欵貼現放欵以及收受定期活期銀洋存欵如蒙　賜顧請惠臨漢口路三號本銀行面議匯費及利息可也　經理宋漢章副經理胡稑薌襄　理嚴成德啟 
[金城銀行召集臨時股東會廣告]  
本年二月股東常會提議修改章程茲由敝會擬定草案擇於陽歷本年十月十二日即陰曆八月十九日午後二時在天津法租界七號路四十三號總行開臨時股東會公同議决並提議事件凡本行股東請於開會十日前携帶股票至天津總行騐取入場劵以憑到會如有因事不克親自到會者務於期前函知本行出具囑託書交由他股東代表除己專函通知外特此廣告　金城銀行董事會謹啟 
[浙江地方實業銀行]  
本行額定資本壹百萬圓開辦迄今己十有一年凡銀行應辦業務如各項存欵各項放欵各項匯欵及押滙無不眞誠辦理設有堆棧及保管庫內備堅固保管鐵箱以便顧客堆存貨物及儲藏貴重物品之用又撥出資本拾萬圓添設儲蓄處辦理各種儲蓄存欵息金從優又上海分行特設立金幣部專辦金貨幣買賣及滙兌事務特向倫敦紐約等處之大銀行訂立通滙契約電滙票滙及押滙均可迅速辦理並收存金貨幣存欵茲將總分行所在地點開列於下如蒙　賜顧請　賀臨本行面議一切可也總行杭州太平坊電話經理室一五六營業室一五三上海分行北京路卅九號電話經理室中央三一四五營業室中央二一四七海門分行浙江海門鹽號衖蘭谿分行浙江蘭谿東門 
[啓秀中西女學校招生]  
本校下學期中高初各級及幼稚園義務班均有餘額可補有志向學者可速來校報名至陽曆八月念七日（即閏七月初三日）開學陽曆九月初六日（陰曆閏七月十三日）開學時考騐分班可也（章程函索卽寄）北四川路寳興路十號本校白 
[君亦知掭作過度即是虛勞之點乎]  
五洲大藥房主人台鑒敬啟者鄙人自服務社會以來十有五載凡操作過度輒覺頭暈目眩心悸北忡屢請中醫診治均謂病在血虛專以補血爲根本治法乃服中藥數月毫不見效久之面黃肌削骨瘦容枯虛勞之象已成事實舉家上下惶急萬分後因地處鄉僻報章傳遞不便以致無從購閱去冬由友帶來新聞報一份披覽之下見　貴藥房刋登人造自來血一藥備載種種功效似與賤恙有絕對的關係即託友人代購小瓶一打朝夕冲服尙未服罄而精神漸見振作身體壯健如昔胃納有味食量大增虛瘦轉爲肥胖因感　貴藥房生我之德自來血活我之恩何敢不思圖報茲先書函鳴謝請即照登報端俾患同病者有所適從焉專肅敬請　壺安並頌　營業進步　江夏亞魂謹上　九月一日　通訊處崑山縣屬茜墩鎭六十六號 
正今八年諸疾未嘗一發 
五洲大藥房經理先生大鑒啟者余少年爲諸生時摹習擧業用心過度常有心悸血虛頭暈目眩等症罷科擧後改習商業先在原藉沂水開設同文武書藥局繼又分設莒縣同文武書藥局每年經售貴藥房自來血等藥甚多憶昔民國元年壬子余五十歲時忽又頭暈目眩噁心嘔吐臥床不敢移動口不能食堅勁等物每一月間嘗犯一二次遍服當地藥品均無效果特取架上自來血冲服兩瓶未罄諸疾爽然若失且身體格外康强至今八年諸疾未嘗一發從此可望永遠除根矣余逢人輙揄揚自來血之功效神妙親食其德愧無以報敬修蕪言祈登報端以作保證而誌感謝並爲海內外諸君同病者作介紹焉專此恭候　道安　受惠同業山東沂水戒臣武箴銘由莒縣同文武上　八年八月十五號 
附告自來血定價每大瓶售洋二元每小瓶售洋一元二角　功效服法另載仿單 
本藥房批發秋令要藥 
原桶臭藥水　原桶樟腦丸 
化食消毒良丹　花露水 
百花牙粉　花露粉 
銅盒藥皂　痱子粉 
立斃臭蟲粉　金鷄納霜丸 
其他如各種除病補身經騐良藥如海波藥　樹皮丸　月月紅　呼吸香膠　女界寳　等均爲本藥房著名出品功效所在有口皆碑不煩贅述並運售醫用器械藥品綳帶藥棉照相材料化粧香品消毒噴壺一應齊備倘荷　惠顧零售批發一律歡迎 
上海四馬路棋盤街轉角五洲藥房謹啓　外埠五洲分號及各經售家均有發兌 
[此處作爲廣告地位顯豁呈露極爲動目如欲登者請與廣告處接洽]  
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　徐東海囑朱啓鈐爲王揖唐疏通朱謝絶光雲錦等十七人昨日赴滬 
　　北京電　王揖唐行時携有重大條件俟無希望時卽宣布南方破壞和局（以上十三日） 
　　廣州電　軍府已嚴電李運使迅將債欠兩院經費設法歸還並責成自九月起每月加撥二萬元文日又飭總務廳借付兩院五萬元 
　　廣州電　文日東園兩院談話會褚輔成報告自滇返粤情形謂唐繼堯拒王甚堅並望兩院同人在粤制憲甚切等語 
　　廣州電　各省督軍代表吳鐵珊等陽日通電拒王並主取消新國會邊防軍及一切密約以救國危 
　　廣州電　湘西參事會巧電請一致拒王（以上十二日）以上平和通信社電 
　　北京電　和約告成慶典擬歸雙十節舉辦 
　　北京電　院復吳佩孚直督並無更動說 
　　北京電　奉督派劉恩鴻來京 
　　北京電　對德奥恢復和平之布告即發表 
　　北京電　美使今晚車出京回國各界送行極多 
　　北京電　莊景珂來電謝米諾夫已抵東京 
　　北京電　蔡元培到京 
　　北京電　奥約已簽論參戰功段合肥將錫殊勳 
　　北京電　墨西哥虐待華僑政府已命駐使交涉並 
派兵艦前往保護 
　　北京電　　李純眞電略謂改派王總代表前囑疏通武鴨迄未得復但有一分子能力敢不設法惟信用薄弱有無寸效殊不敢知（以上十四日） 
　　以上中華通信社電 
　　北京電　王揖唐今晚回津各代表亦於今日赴津準明日一同南下約十五抵寗 
　　北京電　徐促倪嗣冲速回任倪昨已出京赴津聞擬與王揖唐同車南返 
　　北京電　朱啓鈐不允赴滬贊助和事吳鼎昌將俟開議有期再行南下（以上十三日） 
　　北京電　奥約已簽决發對德奥戰爭恢復和平布告外委會將有重要會議籌備恢復和平手續 
　　北京電　陸海兩長相約辭職徐派員攙留敦囑顧全大局聞劉靳已允暫留内閣可免摇動 
　　北京電　東海聞河間在津無來京意頗有不豫色 
　　北京電　新疆議員接新省議會來電請阻龍軍赴新當即往院詢問院否認此說 
　　北京電　鮑吉督電吉中東路各站駐兵情形及詳細數目聞中東路上下計共三十三站均已分兵駐守滿洲里駐一團海拉爾駐兩營餘均一連兩連云 
　　北京電　蘇州關監督楊士晟將與閩海關監督孫啓泰對調閣議已通過不日可見明令（以上十四日） 
　　南昌電　各界聯合會因商會不贊成加入各團體亦即不願加入决無成立希望 
　　南昌電　督署得各處探報連日與湘鄂電商防務銅鼓以南萍鄉以北皆派隊聯絡佈置（以上十四日） 
　　濟南電　傳聞馬良將調京以丁錦繼任（十四日）以上中孚通訊社電 
[公電]  
　　熊克武報告川陜劃界情形電　萬火急廣東軍政府各總裁各部長莫督軍韶州李督辦肇慶林鎭守使武鳴陸總裁南寗譚督軍李省長雲南唐總裁貴陽劉督軍王總司令郴州譚督軍衡州吳師長漳州陳省長詔安方總指揮三原于督軍張會辦北京徐菊人先生態仙舟先生上海孫總裁唐總代表並轉各代表和平聯合南京李督軍南昌陳督軍武昌王督軍各省督軍省長成都抄送楊省長資州顧軍長瀘州趙軍長夔州黎總司令王總司令施南唐總司令柏總指揮巫山轉城口王總司令成都黔軍朱參謀長均鑒川陜劃界事宜前由克武令派四川陸軍測量局局長龍光爲劃界委員長前往廣元兩方川陜毘連之境與劉存厚之代表張英及陜軍代表高　川會同商訂分全線爲三段辦理以廣元方面爲第一段山廣元迤東至南江一帶爲第二段山南江迤東經萬源城口至大寗一帶爲第三段現第一段業已勘劃完竣嚴定中立地帶彼此不相逾越雙方之囗界線亦經明白規定囗囗三兩段線亘千餘里若逐一區劃頗稽時日嗣由雙方商酌變通併爲一段辦理不日即可藏事查劃務終了彼此自應遵約撤兵克武仰體軍府尊重和平之意已令前敵各軍一律退駐原防矣謹電奉聞即請鑒察熊克武叩佳印 
路透電 
[奥約與和會近事]  
　　十日聖哲滿電　今日簽定對奥和約時共簽定公文十二件除正約外有確認和約全文正確與保護羅馬尼亞·巨哥斯拉夫·㨗克斯拉夫之少數居民諸約貝爾福氏米勒氏巴恩斯氏代表不列顚簽字米勒氏並代表南斐簽字克勒滿沙氏畢勛氏泰狄歐氏克洛資氏康本氏代表法國簽字波爾克氏懷愛特氏白里斯氏代表美國簽字羅馬尼亞與巨哥斯拉夫之代表未接政府訓令均未簽字高等議會限彼等於星期日止宣布簽字與否　路透特别訪員電述簽定奥約時之情形謂先由克勒滿沙氏向奥國總代表任勒博士宣稱與奥議和之談判業已告蕆所訂和約確符商妥各節於是乃請任勒博士簽字任勒博士即起而簽字態度鎭靜仍含笑容簽約禮節歷一小時始畢任勒博士及其餘奥代表多於今夜回國 
　　九日巴黎電　和會法代表主張如德國不即註銷德國新憲法中規定德奥將來合併之條欵則協約國哀的美敦書限期滿時即須擴張來因河之估領區域並謂上星期發出之協約國通牒乃眞正哀的美敦書苟不見從即當有所舉動故無再致牒德國之必要 
　　十日巴黎電　今日高等議會開會於聖哲滿討論關於德憲法第六十一條致德覆文之問題卒採納英國專家之意見以德國所給之擔保爲不充分要求德政府派代表來巴黎簽一草約明白聲明凡德國憲法之條欵有與凡爾塞和約相牴觸者一律無效此約須由德國會批准　高等議會又通過議案請有關係各國從速簽定國際航空公約 
　　十日巴黎電　對布和約將於明日在法外交部遞交布代表高等議會已决定限布代表於接受和約後二十五日内條舉反對各節大約此後五星期内可以簽約按布代表原要求以一月爲限期 
　　十日巴黎電　愛蘭堡將軍已赴杜維勒會晤首相時報謂深望和會於未解决東方問題連叙利亞在内以前不加解散 
　　十一日巴黎電　聞羅塞兩國内閣皆已辭職故限令羅馬尼亞與巨哥斯拉夫簽定和約之期限或將延長和會已决定在德成煤礦境同舉行平民大會俾解决波蘭與㨗克之爭端 
　　十一日開浦敦電　南斐議院已以八下四票對十票採納核准和約動議 
　　十日巴黎電　貝斯福氏明日回英倫和會英國第一全權代表繼任何人今尙未悉 
　　十日華盛頓電　參議院外交股員會已向參院正式報告對德和約計修正案四十五條保留案四條意在保障美國之權利與主權報告書稱此和約爲釀成將來戰局而非鞏固和平之盟約　股員會保留案建議（一）退出國際聯盟無條件之權（二）非由國會核准不願擔負聯盟盟約第十條之義務（三）美國有絶　權利决定何者爲其國内治權範圍内之問題（四）孟羅主義之解釋應由美國决定主要修正案規定（一）美英在國際聯盟議會内有平等投票權（二）將山東交還中國（三）撤退與美國無關各項事件委員團之美國代表報告書表示意見謂他國亦將承認美國之修正文蓋苟無美國則國際聯盟不能成立而各國因勝和所獲之利益亦將喪失　德約定期本月十五日在參院辯論應否核准　外交股省數人之報告由民主黨員署名者主張迅速核准和約不附保留案或修正文 
[議和後之各國糾葛]  
　　十日倫敦電　路透電社得悉西比利亞回敎徒現正熱心組織義勇聯隊處綠旗之下以抗過激黨彼等視過激黨爲宗敎之公敵 
　　九日匈京電　羅員禁止匈政府下令定期九月二十八日舉行選舉 
　　十日巴黎電　愛沙尼亞·里特尼亞·立陶宛三國代表致書和會請以和會關於波羅的海問題議决各節見示並謂如須三國繼續抗拒過激黨則當承認其獨立並聲明願加入國際聯盟　　 
　　九日巴黎電　埃及英帥愛蘭堡將軍行抵巴黎否認英法政府關於叙利亞問題有何異見聞法國可受託管理叙里亞英法對於此事之意見完全一致愛蘭堡將軍將在巴黎小住兩日 
　　十日瑞典京城電　希爾新福電稱孟哲斯特指導報通信員古德博士在希爾新福被逮乃由英員申請探案未詳　按古德博士近曾居莫斯科　著名英國工業聯合會會員庫泊林氏在英斯科爲過激黨所拘原因未悉 
　　十日倫敦電　特羅斯基氏近在莫斯科演說謂南方過激黨地位甚爲吃緊但不必自餒蓋八個月前過激黨無靴無裘無槍無彈今則過激黨已戰勝烏拉爾獲具工廠而西比利亞以其糧食可使過激黨免於饑餓特羅斯基氏又謂當扶助匈牙利受困工人并拯救亞洲之人民 
　　十一日雅典電　君士坦丁電稱英兵一萬二午在斯庫太里登陸占據白魯薩　亞斐恩加拉希薩鐵路 
　　九日柏林電　匈京消息被拘之共産黨四千五百人不久將加審訊協約國政牒匈政府禁止判决共産黨死罪蓋目下治理匈牙利之人無一能署名下赦令者也 
[歐洲工人問題]  
　　十日馬賽電　工業聯合會之分會因船港工人要求未遂已宣布於明日罷工 
　　九日波斯看電　　警務長因警察十九人加入聯合會故革退之警察乃罷工要求撤退警務長 
　　十日波斯盾電　警察罷工匪徒乘機搶刼商店兵士已奉命準備防亂　公私損失已逾英金三十萬鎊亂事方熾匪徒有用槍刀者未罷工之警察已拘獲二百人 
　　十一日波斯盾電　昨晚因警察罷工搶刧又作暴民與兵士衝撃時死二男子一男孩傷人頗多内有婦女兵士開放機關槍後由馬馳隊出肅清各街所有警察幾已全體罷工現已組織志願警察隊内有哈佛大學體育家多人　又電知事已請海軍總長準備派海軍保護波斯盾今搶刦未息共死五人 
　　十日倫敦電　今晨一報工黨通信員稱昨日格拉斯哥工業聯合會大會關於直接行動之投票非贊成直接行動但不過如提議人之意見藉以表示不滿意　國會委員會之不允召集會議以討論此問題耳今聯合大會一般輿情以爲此問題將以明白决議案試驗之大約期在明日 
　　十日倫敦電　工業聯合會大會今日投票通過英國礦工聯合會會長斯密里氏所提出礦産國有之議案計贊成者四百四十七萬八千票反對者七萬七千票尙有三十九萬人未投票因其領袖人不在場之放此决議案令國會委員會偕礦上聯合會立即往晤首相請政府採納日前礦業調查會多數委員報告中之主張此决議案又載　如政府不允如是辦理則工業聯合　應另行召集特别大會决　應行之方法以迫令政府採用多數礦業委員之主張 
[美國之飛行事業]  
　　十日倫敦電　舫空部稱飛船Ｒ三十三號定於今晚由諾佛克飛起行三十六小時之久以表示較空氣爲輕之飛航能力且作行客不感困難之　際　騐航空事業之領袖人物與内外政府機關之代表咸將參與飛行此飛船將載六軍官與二十七船員飛過北淮荷蘭法國而停駐各大城邑飛船之下艙置有寢牀 
　　十日倫敦電　Ｒ三十三號飛船已於今夜八時十四分從諾佛克省之浦爾罕地方出發 
　　十一日不魯塞爾電　英飛船Ｒ三十三號今日午後十二時四十五分由亞姆斯特丹抵此 
　　十一日巴黎電　英飛船Ｒ三十三號由荷蘭之亞姆斯特丹飛抵比京因機器有損將直接飛回倫敦不至巴黎 
[各國近事記] 　　 
　　十日華盛頓電　中美洪都拉斯國消息革命黨起事已佔據拉細巴地方而向台古錫加巴進發總統白特蘭氏已將政權交付内閣 
　　十日倫敦電　柯克郡僧鎭灣新芬黨刦船之說已由當道否認 
　　十一日倫敦電　愛爾蘭軍事長官費蘭巨貴族昨日下令封閉柯克郡及柯克城中之新芬黨各機關 
　　九日巴黎電　法國參議院不久將提出鼓勵建造漁船及改革口岸運魚方法之議案 
　　九日巴黎電　法國商會與法屬殖民地商會會長定十月二十七日合開大會其所討論之第一重要事件爲法國商務之平衡及法匯兌率之低落 
　　九日巴黎電　今日市場有一令人注意之發展法政府債劵忽然漲起橡皮與油及銀斤股票亦漲 
國外要聞 
[法國戰後之整頓財政談]  
普法戰爭與今次戰爭之比較 
　　法國無線軍社巴黎通訊云巴黎銀行家紐福里慈氏近著一文追叙普法戰後法國如何恢復原狀之情形其文略曰法國經此番戰爭之慘禍今將何以善其後乎此爲今日全世界論點之一欲答此問題則不可不追叙一八七一年法國之往事是年五月法國與軍車勝利趾高氣揚之德國締結佛蘭克福和約割讓亞爾薩斯勞蘭兩省除割地外法國又須賠償大宗戰費其分償之　爲巴黎政府成立後三十日内府戰費五百兆佛郎一八七一年内付一千兆法郎一八七二年五月付五百兆佛郎一八七四年三月付三千兆佛郎非至第三期五百兆法郎付清後德軍不撤退其佔據之塞因等省且於佔領期内得於所佔區域内徵收欵項以防法政府不能履行其供給軍費之義務法政府旣須應付戰時所有之債務又須解交迫不待緩之賠償財政擔負之重可　已極至於戰時農事之廢弛工商業之停頓損失浩大更不待言當時法國戰中損失其最著者爲德國賠欵五千兆佛郎賠欵利息三百餘兆佛郎公債二百七十五兆餘佛郎一八七○年至一八七一年預算之缺額二千七百六十兆佛郎亞爾薩斯勞蘭兩省實質損失七千兆佛郎綜此數項計之已逾一萬五千兆佛郎加以亞勞兩省割歸德國法國頓小一百五十九萬七千餘人民而其他諸省户籍亦因戰事減少四十九萬餘人法政府籌措欵項尤見困難　法國所最感不便者厥爲佔地德軍之供給緣塞因 
省　在德軍佔領區域之内巴黎四週遂爲德軍所據故法政府第一職務即在盡力履行和約中財政條欵庶德軍得早日撤回也法政府一面籌集賠欵一面　頓經濟而於加稅之中尤寓恤商之意顧慮周詳進　以漸國民之投資力量與建設事業皆不稍受其妨碍也第一次公債於一八七一年六月二十三日經國　票决通過是月二十七日發行債額二千兆佛郎實收八二·五發行之日應者雲集募債處户限爲穿統計認購者三十三萬一千零九十五人認定之數達四千八百九十七兆佛郎逾過原額一倍有奇此種成績令人鼓舞以此爲法國復興信用再著之第一步也德國俾士麥日意挑剔繳欵地點必在德國重要商埠且僅收金銀現資或英普荷比四國鈔票或德人所核准之滙票於是匯兌手續大費周折然二千兆佛郎賠欵竟於一八七一年六月以後一八七二年三月以前完全清付祝和約規定之日期爲早德軍乃照約撤退塞　　省之駐軍第東部數省在最後一批賠　三千兆佛郎未付時猶爲德兵所盤據法政府以東部居民聲訴頻來亟宜援救又以人民愛國餘勇可賈故於一八七二年七月以三千兆公債案提交國會通過發行後購者尤形踴躍共九十三萬四千二百七十六人得資四萬三千九百兆佛郎較原額多十四倍有奇結果公佈全騰歡法國前途山是可决次年三月簽定撒兵　約德國撤回東部之駐軍法國則允於一八七三年五月至九月間清付最後之賠欵較諸原約提早二年當喪師失地後法國國庫空虚對内須供應政費對外須償付賠欵而國家元氣宜有以保持之民間經濟宜有以發展之當時執政者責任何等因難其卒能化險爲夷者則法國第一任總統蒂愛斯籌畫指導之力也一八七一年後法國工商業雖已停頓年餘然卽異常活動迨德軍退後尤覺進步神速德國初以爲法國一敗塗地斷難雄飛嗣見其奮發圖强效果顯著亦爲之昨知稱異焉自一八七二年至一八八○年法國經濟發展繼長增高即以其農産論之亦較未失兩省時出額爲多說者謂僅法國土産亦足以補救國家瘡痍而有餘誠哉是言按一八六九年法國煤額連亞爾薩斯勞蘭兩省在内爲一百五十六兆噸一八七三年雖兩省已割歸德國然産煤竟增至二百九十兆噸他如鋼　業絲棉毛紡織業與各種製造業之産額無不視前增多工商旣興稅欵日裕國富日增而巴黎遂爲世界金融之集中點矣法國恢復力之偉大已於一八七一年見之則今日法國之能恢復其原狀固可無疑且戰勝之國恢復其事業而光大之當然較戰敗者爲易况亞爾薩斯勞蘭著名富省今已原璧歸趙而薩爾區域之煤又可供法國之用乎然則此後法國之興盛已無待龜筮而可决矣 
國内要聞 
[最近之中央財政觀（市隠）]  
　　北京政府之窮固人人知之矣然窮到如何程度現象若何則世人恐猶未盡知也日前龔仙舟提出辭戰之說都中政界暄傳殆遍人多謂因與某要人言語種突憤而出此其實不然眞正原因仍在財政困難之一點現經東海極力慰留并有『協力同心共支危局』之語辭意雖似打消但財政困難仍復如故而八年公債條例之公布意見又不甚相洽此龔之所以消極也近聞財部對於推行該公債之事籌議甚忙中央各機關按成搭放已决定自本月實行各省銷行亦已電商辦法中央機關之搭放有謂不論薪俸多寡一律搭入三成者有謂滿百元搭入二成三百以上則按成遞加者各部院之司員聞此消息又不免憂上心來蹙額相告但一念及中央財政如此困窮財部預算上應發之欵停止不發者多則半年少亦三月司員月費無非由本機關借貸而來往往本月之薪遲至下一月或再下一月始發甚有經兩三月尙未發者與其如此拮据倒不如搭入公債月月尙能如期發放此亦所謂退一步着想也索欵最急者莫過於軍費現在南北苑各師旅及駐在城内之十六師一部分聞欠餉不發亦已兩月每日候欵之專員催欵之函電紛擾不休此次搭放公債之議起聞財部意見對於中級以上軍官之薪亦主張一律搭放惟現尙在籌議中未經决定該公債定額爲二萬萬元現發行者五千萬元並未經新國會通過其擔保品爲全國田賦較之以前數年公債之價值稍有識者類能共見夫以如此鉅額之公債若僅憑自由售賣前途可以推知故惟有搭放薪金之一法尙可銷得若干七年公債顧購之人尙多因中交京鈔價賤而短期之利益較優且擔保品亦甚確實近數日來以中票購債者忽然又停止發售不知何故或云印刷未完未知確否 
　　中國銀行之京鈔近數月來市價大跌特跌幾有不保存五成之勢市民因此異常恐慌考其原因不外下列　端（一）政府借債　各銀行往往商借中行所存之票爲抵當品（二）公債付息多出自中行（三）和局不成商業停滯從前該行計書謂無論如何總須保持六折不使再下蓋恐將五且不保也月前行中要人曾開議數次對於維持金融頗有所討論並擬有具體辦法如存欵緩提一部兌現等但亦未見實行現在該行對於政府旣有不借債之宣言亦且無多借之能力財部所舉之債多在京津各銀行甲二十萬乙十萬丙五萬或三萬利錢極重還期極短近聞新借浙江興業銀行欵十萬元利息一分八釐 
　　近日京中報紙紛紛登載謂財政部借日商某公司五百萬元抵押品爲公債票　手者係李思浩該欵業已到手又有周自齊經手借美欵三百萬元亦有成功之說至龔仙舟前日（九日一與外國銀行團之會議則仍屬一場空話毫無結果惟財政旣如是之窮而陸海兩部乃有欲購歐洲大戰用餘之飛艇潛艦事或云可以暫不給價惐云即以公債爲定金云 
[王揖唐出京南下先赴奉天]  
　　王揖唐於昨日（十一）午後五時入謁東海辭行晚九時赴石大人胡同外交大樓陸海軍同學會讌請在京海陸軍同學十時至東車站乘交通部所備之專車出京東海派吳笈蓀代表歡送其餘如新國會議員國務員郭則澐以及在京諸要人等至車站送行者頗形擁擠聞王氏欲與張作霖當而接洽要事先至奉天一行准十三日由奉折回天津十四日由津南下其隨員如王世澂史啓藩曹會等已於昨日專車逕赴南京而各分代表定於十四日山京南下在寗與王氏會齊聞王氏抵寗後尙須與蘇督李秀山晤商一切然後會同隨員等齊赴上海以俟開議之機會政府方面於王南去之保護手續佈置極密除派保安隊一排充衛隊隨赴上海外並責成步軍統領及京師警察廳遴派妥當官佐士卒護送至天津由天津至山東德縣歸直隸軍警長官負保衛之責由山東德縣至江蘇徐州直達浦口由安徽江蘇兩省軍警長官擔負保衛之責由浦口至南京以及上海均由李蘇督與齊爕元師長擔負保衛之責更聞盧子嘉浙督昨亦來電報告已派馬鴻烈參謀長在滬督飭得力軍隊保護 
　　又據天津消息王揖唐偕同交通次長曾毓雋於昨日晚由京乘專車至一點三十分到津四十二分開往事天彼時津埠文武各機關要人及警察廳軍樂隊在老車站預備迎送又隨員等亦由京乘專車至一點十分到津旋換乘津浦火車先行赴寗矣 
[張樹元反稽吳佩孚之通電]  
　　直軍第三師長吳佩孚自上年通電主和以後與軍閥派積不相能此次國民運動吳氏力持公論而對於山東之戒嚴馬良之濫殺尤破除情面據理責難自王揖唐被任總代表後吳復連電反對語多觸人肝肺以故安福武人大爲憤怒先使依違兩可之曹錕以經略使頭銜通電駁斥吳佩孚（已見前報）爲安福各督倡而山東督軍張樹元因吳氏電中語多諷譏心已頗爲懊惱又加以安福武人擬實行羣起攻吳之計畫遂亦有一通電反詰吳佩孚措詞非常激憤大有彼此不能兩立之勢其内容如左頃接吳師長佩孚通電錄上大總統電文内有魯督無故而請戒嚴馬良一日而殺三士以上擾京師破壞秩序者爲尋常應有之事以危害地方陰謀煽動者爲善良安分之人眞相不明大言無忌其語可哂其意何居此等信口雌黄不負責任之言若出諸一般無意識無見解無是非之心無治辭之别者固自有說也乃該師長總領師干爲國心膂雖未舉任地方實已久知軍旅陡問虎兕出柙任過者誰魯省地處心腹襟帶京師治亂關於全體安危不僅於一隅其始地方因靑島外交問題人民激於於國思潮多方請願凡言動之不出軌道行爲之不出法律者樹元未嘗不體諒民情曲爲愛護乃靑島問題旣經政府明令宣布於巴黎會議拒絶簽字是各界之願望已償應即各安生業靜候中央主持至計乃好亂之徒因緣爲奸假託名義嘯聚莠民希圖擾亂或則阻擾商民營業强令罷市並禁與外人通商遇有通商公然科罰卽以木年益都絲業外銷一項而論因受亂人恫嚇不敢交易絲業停頓竟受損失至三十萬之鉅其他商業之損失概可想見以般未經立案之私人非法國體竟敢强迫回民公然害政試問該師長倘任地方其將何以處此或則挑釁外人多方肆擾比起事端則地方長官即又負其責有類此之舉非止一次均經多方交涉幸未釀成草外又有莠氏乘學生請願挽滋擾亂聚衆兩千餘人將省署包圍省長公事房俱被搗毁試問該師長倘任民政又將何以處此或則聚衆搗毁報館將記者自由綑綁批掌游街狀類刑人或問强據議會將議員驅遂不令到會或則散布傳單煽惑軍警或則鼓吹過激煽誘工人種種危機非言所喻試問該師長倘膺疆寄更將何以處此樹元以魯人服官魯省桑梓攸關豈　敢漠視此次内惕地方之擾亂外惕外交之險惡處此地位處此時局審時度勢實不能不以猛濟寛冀以上報國家下安桑梓請令戒嚴情非獲已區區之意豈其有他馬師長奉行公令鋤暴安良所殺三人證供俱在何得斥爲妄殺無辜之人且希圖擾亂破壞公安更何得目爲善士該師長道聽途說巧言如流職責無關徒知快意誠不知是何居心豈天下健者獨惟吳公耶語 
 
 
 

Page 7

 
 
曰君子思不出其位又曰不在其位不謀其政該師長言必稱古人古之人亦有言行不檢如該師長者乎處世當心氣和平遇事當設身處地該師長諒未聞也南北相持經年未决大總統軫念民生望和如歲朱總代表因病辭職遂有改派王揖唐君之舉海内喁喁方欲早見和平共圖上理乃該師長一意孤行多方阻撓攻訐私人不遺餘力前詆段合肥爲權相以大總統爲非法不稱總統呼曰先生近復　於大總統特派之議和總代表極力醜詆種種行爲自鳴得意自身之職責安在師友之分際何存苟於個人有利一切可以抹殺以存心如此之人乃欲肆口大言妄談國家誠不自知其爲醜矣樹元策名軍籍十有五載從未嘗有一位之言素性忍讓亦從不欲與人爭論是非今茲該師一通電上聞事涉魯省於樹元之個人原無足輕重惟遠道流傳難明眞相或不免有顚倒是非摇惑聽聞之處且於魯省之治安大局之前途　關甚鉅故不得不略陳梗概一舒微情所有東省請令戒嚴安良除暴各情形中央去魯非遥不難實地調查往日之情形奚似今日之秩序何如倘如該師長　云不謬應請大總統立罷樹元以謝天下否則該師長助暴生心阻擾和局揆之法治國家立國要義亦自有應得之咎應如何處置之處中央必有權衡諸公誼切同袍素持正義想亦必有以定曲直明是非也謹電奉聞伏乞垂察張樹元陽印 
[再誌敵船管有權之爭逐]  
劉冠雄失敗憤去 
　　交通海軍兩部因處分敵船問題大起爭議已紀前報茲據海部中人言此事曾由交通部提議徵取海部　意合組一航業公司即以公司之盈餘撥補海軍欠欵及修繕費用乃交部近因大達租期届滿　謀諸海部逕派員至滬另議續租海部大爲不服劉總長日前軍致滬上艦隊司令部論及此事而艦隊總司令藍建樞等昨即有電抵京力爭云 
　　另一消息云海軍總長劉冠雄有辭職之說現政府　在極力慰留至劉氏辭職原因由於處分敵船一案此事旣經交通部續行租出亦屬無法挽回現定將租價收入之二十餘萬元中劃出半數撥歸海部作爲修繿之用藉以平息爭端至前此議撥之海軍運送艦以及設立航業公司兩事現已根本打消矣 
[京華短簡]  
　　五千萬元八年公債已經政府以敎令公布惟新國會已於昨日開會依法須追交同意茲聞龔心湛已將該項同意案咨達新衆院其咨文云按照八年公債條例前經提交貴院在案惟因八年預算案尙未通過致此項條例亦未克議定頒行近來財政日益困難而兵警餉糈尤關緊要不得已將八年公債先行公布暫發　五千萬元以維持目前之急其餘仍俟提交原案經貴院議决後再爲發行相應咨請貴院查照 
　　俄渥木斯克政府與外蒙訂立鐵路借欵合同聞定有三路線一自恰克圖至張口通北京二自賽馬至甘肅三自此科至新疆前日外交部派員詰問俄使答稱不知即使知有此事亦無權力阻止昨外交部已電令范其光領事向俄交涉 
　　西北一帶之俄新黨聲勢日見猖獗邊吏對付頗覺困難聞政府擬於日内召集外交陸軍參謀各部曁邊防處等開一會議表决應付方法若認爲公敵應　派兵防剿抑或居中立地位則亦須另定辦法此項會議關係頗爲重大 
　　前數日盛傳龔辭兼閣遂有某某繼任或兼攝之擬議及倪嗣冲入京以後外間又傳言倪之來京意在組閣但據府院消息倪氏謁見東海之時確有面辭皖督之說東海面諭不准催令速回皖任倪於前昨兩日又分赴公府及府學胡同謁見徐段陳述地方情形東海及段均促其即日回任現倪已定於十二日上午出京赴天津再由津回蚌埠任所 
　　軍火原料弛禁一案前經外部函商英使現聞此案已由英使以領袖公使名義函復外部略稱製造軍火之原料與已成之軍火並無何等差别在中國時局未定之前自應一律禁運云 
　　本年六月間政府曾照會各國駐京公使稱湖廣鐵路及津浦鐵路債票向在倫敦匯豐銀行領取利息惟一九一七年九月至本年三月未經付息各債票擬作爲敵人財産此項利息卽行充公不予付給徵求各協約國政府　意茲聞美國使署近日已答復政府謂不能贊同此項辦法其理由有二（一）此項債票刻已化爲國際所有不專屬於德人若採此項辦法必至大失國際上之信用（二）此項債票何者爲德人所有何者爲他國所有亦難清查倫敦銀行實無辨别某項利息應予發給某項予扣留云云並聞他國公使對於上項照會不日亦將爲同樣之答復 
　　鮑督到吉以後曾以中東護路辦法分爲三段每叚各設司令期使責有專歸以免貽誤查中東路上下計共三十三站己分兵駐守日前已將詳情電告政府計各站駐兵數目（一）滿洲里站駐兵一團（二）海拉爾站駐兵兩營（三）博克圖站駐兵兩連（四）碾子山站兵一連（五）免渡河站駐兵一連（六）扎蘭屯站駐兵兩連（七）富拉爾基站駐兵二連（八）昻昻溪站駐兵一連（九）安達站駐兵一營（十）滿溝站駐兵一連（十）（一）對靑山駐兵一連 
　　僑工事務局本爲歐戰後新立臨時機關現在歐戰已終旅歐僑工已陸續授國此一機關似須改組或竟裁撤昨聞該局局長張弧曾與局員會議討論改組之法僉以僑工雖已陸續返國而將來關於處置安揷及移殖屯墾撥充工程建築等項辦法自應繼續辦理尤不　不先行籌備故僑工事務之名義即應首先變更現已擬定將來改組時即將僑工事務局更名僑務局連日正在討議想不久當可决定矣 
[俄激黨所發盧布數]  
　　據滿洲里消息云調查一九一八年德國過激黨所發之盧布價值分一盧布三盧布五盧布以至十二十五五十一百二百五十五百至一千爲止計自去年六月起專印新票收回舊票新票有時尙及普通定價因市上無舊價也但究係假定之鈔票并無一定基本金日　乃逐漸跌落且各處出現假盧布票甚多較沃穆其克政府所發之票價更低現只在西伯利亞境内使用出外則不值一錢矣茲將所發額數列表如左 
正月份　　　　　一七三五八○○○○○ 
二月份　　　　　一三八○七○○○○○ 
三月份　　　　　二七一六一○○○○○ 
四月份　　　　　二七三二四○○○○○ 
五月份　　　　　二三七四八○○○○○ 
六月份　　　　　一七二○五○○○○○ 
七月份　　　　　二○四二○○○○○○ 
八月份　　　　　二四五四八○○○○○ 
九月份　　　　　二二七○○○○○○○ 
十月份　　　　　三三五三○○○○○○ 
十一月份　　　　三○六七○○○○○○ 
十二月份　　　　二二六○○○○○○○ 
[俄謝米諾夫抵奉續聞]  
　　俄謝米諾夫抵奉已紀昨報聞謝此來名爲赴日就醫實則頗欲與張使接洽昨日晚在俱樂部公讌　見一　軍政重要人物齊集謝氏所部軍隊在大烏里一帶爲防堵過激派與我國駐軍防邊頗表同情據外界消息謝氏所發行之新幣於黑省金融上實多障礙聞謝氏允俟病痊後歸防即當從事整頓至蒙事喧傳謝氏參預據謝氏言係欲練蒙兵以防過激派此後蒙事可不與聞云云我國駐黑國防軍隊本爲防堵過激派起見謝氏軍隊允此後與我國軍隊相爲呼應一俟謝氏返防時即可與鮑孫兩督及吳興權師長會見謝氏昨日宴罷後頗爲欣慰並賞奉軍樂隊鈔票一百元至謝氏赴日本與否尙未决定將暫在奉日本滿鐵醫院療治足疾現寓於日站都旅館 
[西藏問題之粤訊]  
軍府覆國會議員函 
　　日前雲貴川陜國會議員何畏吳作芬上書軍府請示對藏問題經過情形及陳樹藩抵借日欵辦法昨由政務會議復函云逕復者昨接大函備領一是西藏問題前據態川督蒸電（中略）前來當即電復熊督俟停戰條約期滿應即相機收復失地並致電北方查詢交涉眞相俾籌對付旋接龔心湛冬電復稱西藏問題查民國三年中英藏會議時會擬訂西藏自治之約並所謂宗主權之規定該約雖未簽字項城曾批交外部備文向英使聲明除界務各端均同意外現在英使向外部提議外部仍根據前案與之接洽此目前交涉之情形也近接熊錦帆來電以藏番内犯擬派兵戡定衛國熱誠至堪欽佩當經電復切實進行中央當設法策應并經分電甘肅會商協剿一致對外藏地關係國土國權至爲重要誠如熊電所云十倍於靑島者我公眷懷邊局當有良籌并盼隨時見敎等語本月五日復接熊督卅一電請示川邊問題究竟如何主張當復電囑查核情形剿撫兼施餉械業已設法另籌等語此兩月來對於西藏問題經過之情形也至陳樹藩向日商借債三百萬元事已電北方詰問得復再行奉聞專此布復順頌議祺 
[西南之和議條件觀]  
　　粤　載稱日前國會方面聞張鎔西君對於和議有十二條條件提交李秀山並由西南重要當局轉電滇唐桂陸二公徵求意見頗加攻撃嗣某君代張君解釋謂十二條件乃根據某總裁六月一號之電并非張君之意見後有某君出證謂六月一號之電乃唐陸商量之結果僅有六條其中條件如恢復舊國會制憲由舊國會追認徐氏爲總統非法國會則先行解散如十二條件中恢復六年之憲法會議新舊國會同時解散以和會承認徐氏爲總統則不同然自拒王後和議已有破裂之象此問題當然擱起日昨唐蓂賡總裁又發通電表示不贊成張之主張并言王揖唐之總代表旣與拒絶吾輩此後對於法律問題及前次和會所提條件絲毫不能讓步似此唐總裁固决意與北方奮鬭矣其他各總　意見將如何也 
[舊國會制憲之急進]  
　　廣東舊國會自撥取關餘招待各省議員南下以促進制憲事業爲主旨比者國會議員已紛紛來粤蓋緣西南護法各要人均表示歡迎來粤制憲昨莫榮新電致兩院云騃衆兩院鑒唐總裁馬電請軍府通電各省敦促舊國會議員刻期回粤制憲偉籌碩畫極表贊同民國肇興八年於茲以憲法未成迭生政變故欲求國本之鞏固時局之解决皆賴憲法之速成請軍府主持敦促俾憲法早日公布以慰全國所屬望榮新叩麻觀此則知前說之不謬矣又一說謂目前西南要人自拒絶王揖唐任和議總代表後將於國會制憲一致主張積極進行經已互相磋商設法據其所决定之辦法如次（一）由陸唐發電歡迎議員來粤制憲此種辦法係由唐蓂賡所發起擬即聯合陸幹卿切實進行去年國會議員决開正式會議於廣州即有此主張行之有效現决由陸唐兩氏挈銜聯合各省各軍主要人物拍發通電歡迎議員來粤至屬於護法區域之在籍議員即由各省各軍就近催促（二）籌措制憲經費此種辦法早已認爲必要惟以經費支絀之故迄未實行目前西南時局旣以國會制憲爲時勢要求之唯一問題無論經濟如何因難關於國會制憲經費務必擔任維持現决由陸唐兩公分别擔任規畫總數其有不足再酌量由比較充裕之省分擔負補助此種辦法係由陸唐自動已向一方面有所表示（三）籌撥國會次欵目前國會欠院合計至三四十萬元之多因之各議員公費許外未能照發此亦議員遲遲來粤原因之一現决由護法政府與鹽運司共同籌畫務期於一星期内籌得現欵若干撥交國會將所有從前欠欵如數補發以後經費即可按月支給不再稽延此事約於數日内即可發表 
[鄂敎育會合併後之籌備會]  
　　湖北敎育會由新舊兩會合併後於九日午後二時開第一次籌備大會維時大雨如注到會者除職員外不過二三人乃由該會文牘邢子文宣言延長鐘點迨至三點三十七分鐘　會計議員中蒞會者有陳紹龍羅樹蘅蕭延章李華穠等校長中到會者爲模範小學校長王毓蘭現任律師有嚴山謙施洋等此外尙有陸續到會者其四十餘人於是推王毓蘭爲臨時主席王君起言各校校長未到者甚多現在校長方面籌備處業已合併本會毓蘭旣非會員又非籌備員且在籌備期問殊無貢獻可言至於入會問題祇要合於甲乙丙三項資格皆得入會惟所有應行發表意見俟大會提出表决云云繼由德安某君起立贊成王說並以非職員會員不必與會爲鄭重聲明突有一年逾耳順者質問本會改選曾否通知各縣敎育會王君答云縣敎育會與省敎育會并無上下之分不過每年終召集各縣勸學所長學董晉省　詢各該縣敎育　狀會議進行方針與改選全不相涉查歷來成例僅登告白爲普通之宣告云云施洋對於合併籌備認爲與會章部令均相衝突反覆辯論羅樹蘅謂校長團係奉省令歸併籌備若云違法此等責任尙非在此地負也嗣由嚴山謙起言校長團一開會於鄂園再設籌備處於前吏治研究所究置敎育會於何地歸併後所舉籌備員當然不合法王君請一則根據法令一則根據省令如籌備員有弊即可隨時舉發斯說固善似覺過早又入會資格問題羅樹蘅主張現時准其一律報名俟審查確實再行披露並擬組織審查會嚴又以會章無此規定絶對反對計已四時許矣呶呶爭辯竟無結果遂宣告散會適該會接山西省敎育會發起全國敎育會聯合會函業公舉馮司直（振邦）張秀升（蘭亭）蘇體仁（象乾）爲代表希與接洽等語又略加討論原函如下　歐戰告終世爲一變敎育事業應隨時世而革新我國以貧弱之邦將欲與列强相對峙要非有適時之敎育不爲功然欲敎育之適時應先研究敎育之宗旨是否適合於世界潮流而後辦學者之趨向不誤成效乃著根本解决胥在乎是軍國敎育是否尙適用於現在而平民主義又爲世界敎育家之所倡導我國研究敎育者被新潮流逼迫雖亦有此唱聲然以敎育宗旨未經改訂故又多躊躇莫能斷决敝會以本屆敎育聯合會會議事件當以改訂敎育宗旨爲最要惟茲事體大非經多數敎育家共同研究不敢輕於下箸用先提出請特注意是否有當應候會議 
[九江近事]  
　　潯租界收貨捐事業由戚省長交涉函請取消英領覆函允與商界聯絡以昭和好聞省長又覆函領事引光緒中年成案先例謂租界收捐必取關道同意出示方能有效今貴領事旣表示與工部局深願與九江商界聯絡以昭和好本省長深望將新起繁細苛捐路費取銷商民和洽服從本省長决不干涉租界章程云云並令行九江關監督轉知商會接洽辦理 
　　西南增兵贛南防務吃緊駐防該處第九混成族長丁效蘭以職守綦重恐滋咎戾特呈請辭職所遺旅長一缺刻由贛南鎭守便吳鴻昌代理聞中央擬派陸軍中將蕭安國前往贛邊撫慰軍隊并有以蕭氏接充旅長之說 
　　銅鼓縣土匪作亂勢甚猖獗已電請贛北鎭守使署調兵協剿聞吳使擬抽調省防第四團軍士若干前往 
　　駐灣省防第四團團長李寶然上月請收赴寗聞經李督另委要差團長遺缺現委駐贛第十二師騎兵團第二營營長李生春接充業已來潯視事 
　　潯商會副會長辜葆誠因前次閙米風潮激成衆怒致被斥除嗣後商會開會辜遂亦不敢主席近忽函致商會辭職意在希圖挽留聞該會礙於情面已挽留 
　　蓮花洞德僑戴生松因病久不耐煩又被其妻捲欵以去因之憤不欲生忽於前日以手槍自殺立即殞命當未殺時先將其廚役遣出令其往請友人謝鎬爾迨謝至戴已奄奄一息經醫士證明確係自殺身死聞當局以該僑手槍何來頗咎該管警所長文定祥之疏忽云 
[蘇議會之常會問題]  
　　江蘇省議會之常年會本應於上半年由省長召集交議整理全省預算及一切重要案件期以六十日爲限如各議員認爲案件手續尙未完備得以延長二十日至多不得過八十日如在閉會以後遇有特别事故發生必須由省議會審核者或由省長依法召集臨時會或得議員多數之同意請求省長召集之此爲省議會法中之規定也江蘇第二屆省議會選舉完竣之期適在下半年七八月間選舉告終例應由省長召集常會一次爾時若以會計年度計則七年度預算早經開始是追認而非交議蓋預算年度已過其半也是以整理八年度預算不得不於今年三四月間開臨時會交議以便七月初一日實行職是之故乃將常年會改爲下半年臨時會移入上半年矣本年省議　因加薪風潮　有議决之預算案遭各方面之反對齊省長未能遵議公布現屆應開八年常會之期省議員中有穏健份子以爲加薪派之目的未達若於此時開會加薪　之議員必於預算案中又生波瀾英若今年暫不開會俟至明年三四月間再行召集九年度常會整理九年預算便第二屆議員　期三年已過其二祗餘一年則斷無再行爭執加薪之理其用意未爲不善特依此計盡則八年度内祗開臨時會而脫去常會是否合法殊不可知且常會例由省長召集齊省長早經通令各機關趕造六年度决算以備交議其五年度决算擱置至今尙未議决又兼漕運問題與夫敎育方面之重要關係齊省長皆待與省議會商榷當無因噎廢食停止常會之理况五六兩年决算及九年預算與其他之重要案件在一次常會期内亦未免太嫌擁擠難於蕆事平情准理今年仍應召集常會以便從容整理現議員中已有一部分主張本年仍應召集常會一面約束勿提加費以免貽人口實聞日内將有意見發表 
[南京快信]  
　　王揖唐確定十四日由津偕各分代表南下軍署參謀長何恩溥同行聞王到寗祗二二日勾留卽轉車赴滬北代表辦公處事務員汪聲玲季光恩史啓藩王廷生趙國源嚴秀文等十八人昨由津專車抵寗在下關停宿一晚今日早車赴滬 
　　鈕傳善連日與李督商疏通西南方法日内即赴滬 
　　李督派赴湘西會晤吳佩孚之軍署諮議馬某聞昨已有密電來寧報告與吳接洽情形 
　　段書雲前日隨熊希齡同車赴滬昨日晚車返寗謁李督聞段長贛呼聲甚高李督亦已允助力 
　　松滬護軍使一職聞何參謀長此次在京尙未商妥故調第六師兩團赴滬填防難實行 
　　浙江寗台鎭守使何豐林昨過寗謁李督齊省長卽轉車回杭 
　　齊省長昨在署宴上海交涉員楊晟楊准今午車赴滬倪嗣冲電各省侵日（十二）出京返蚌 
　　司法部派鄭鑒南調查蘇浙兩省司法狀况昨由滬乘車來寗 
　　齊省長昨委朱騫充本署警備隊事務所參議 
　　米價日漲小民恐慌萬狀寗紳前擬辦平糶現又擱置虎列拉疫近日傳染更盛患者數百人三日内死二十餘人 
　　新委硝磺局長趙毓煊准十五日接事 
　　財焉廳昨委謝潘蔭辦六合江浦兩縣催征忙漕兼辦兩縣契稅旣牙行登錄稅差余醒民辦淮陰淮安兩縣催征忙漕兼辦兩縣契稅曁牙行登錄稅差候補縣知事陳時佖奉派押運第五批江西銅元四百箱赴安徵亳縣 
地方通信 
[蘇州]  
　　靈驚禪寺講經　謝衙前靈警驚禪寺爲吳門著名古利現該寺主持定舊曆八月朔日起請靜權法師宣講前明雲樓蓮池大師阿彌經約期百天圓滿并由潘紳祖謙吳紳蔭培等聯名具函轉山蘇關監督署張科長兆蓉加函送縣請予給示保護温知事接函後遂即照繕布告發給張掛矣 
　　市鄉公報與市民公社衝突　前日蘇垣市鄉公報紀載馬路市民公社自辦電燈事於該社長徐浩然頗有微辭該公社見之大爲不平於昨晚七時許由該社長偕回本社内市民多人在福安茶居與市鄉公報主任顔心介始則評論繼起衝突爲顔帮忙之前某鄉巡長汪某亦被旁人攢毆受傷並碰毁茶館内茶壺等物繼而互扭至該管警區第五分所該所巡官碍於兩方面子囑令各自央人和平解决未知若何結果也 
　　七日評論將停刊　蘇州敎職員聯合會前會發行週報名曰七日評論　輯等事即由該會會員輪流擔任當時並未報請官廳立案現己出至第六期近爲警廳所派郵務檢查員查見以該報並未在郵局掛號即報告　廳經崔怡庭廳長特飭南區警署查復南區即派吳警佐振麟前往該會查詢據稱該評論係敎育界中人輪流擔任並無主任吳警佐即據情呈復廳道核示王道尹諭令禁止刊行昨已由廳通知該會聞該會决意停刊矣 
[松江]  
　　内部飭查聯合會　松地各界聯合會成立以來對於外交事宜先後電陳省部多所建白因而惹起官廳注意聞縣署昨已奉到道署訓令飭查該會内幕　稱奉督省兩長電令轉據内務部電開各界聯合會每假公義干預外交内政迅將該會所在地點爲首人物查明電復以憑取締云云李知事已飭警查報矣 
　　請添敎室之澈查　本年署假後縣立各校如第一第二兩高小均因學生發達先後呈請添設敎室市鄉學校亦有同樣請求者縣公署昨令勸學所長張彬士前往各該校澈查是否屬富迅即分别具報以憑准駁 
[鎭江]  
　　電請維持第六中學　省立第六中學風潮未平學生不能上課各生家屬頗爲焦灼現丹陽縣省議員胡允恭等特於九月十三日電省敎各當道云南京省長敎育廳長鈞鑒六中學潮日烈上課無期學子莘莘荒業堪慮乞速維持至深感禱丹陽學生家屬胡允恭貞一等公叩元 
[揚州]  
　　第八中學近事　揚城第八中學對於生徒自治極力提倡凡關於生徒方面發生之事項該校悉令各級長齋長舍長等自行集會解决種種問題報告管理員得其同意而後實行之故該校生徒於學潮以後所有舉動頗多可爲吾人稱道者茲聞有留美學業政治學碩士萬君元圃由美圖揚該校於本月十二日下午特邀萬君前往演講美國學生之生活藉以提倡生徒自治并使有所準繩云 
　　飭商捐條萬福橋　江郡縣屬東鄉萬福橋自遭流水冲損迄已三載迭由鹽務地方兩公轉籌欵修理究因工程浩大雖能暫維現狀終非永久之策現江北工程局以秋潮盛漲河水甚溜長此因循勢必傾圯不獨妨碍裏河各縣交通且恐阻塞下游宣洩特於十三日咨請淮運使查照前次估修數目飭鹽商捐認以便早日興工 
　　核准敎育會議案　江都縣勸學所前集敎育界開第一次敎育行政會議表决各案呈縣察核茲經佟知事核准三十條如下（一）契稅之附加遵省會議决完全充敎育經費（二）屠宰稅由該稅所照正稅認繳三分之一（三）中資捐仍照舊章帶徵四釐（四）竹木捐由勸學所調查未舉辦之區依案酌徵（五）各市鄉雜捐由勸學所調查收入確數實力整頓（六）各高校學生費照上年增十分之七列入預算（七）八年度預算編製依照上届辦理（八）本年預算酌提其本金（九）限制本年度經常費以免虧欠（十）增加學級以符定章（十一）緩辦第二高等（十三）貧民負販團屬慈善不在敎育費開支（十三）補助私立各校遵照規程辦理（十四）如有餘欵創辦女子高等學校（十五）各區學委公費須依據敎育廳令辦理（十六）增加勸學職員薪資（十七）否認測繪養成所經費（十八）縣視學薪水由敎育機關向省會請願增多（十九）敎育經費内開支體育塲經費（二十）商品陳列所在縣署實業項下開支（二十一）文廟管理經費縮成每月四十元（二十二）兩處圖書館合併爲一以撙節經費（二十三）鹽墾公司須撥鹽釐補助敎育經費（二十四）停辦第九高等小學（二十五）改組縣敎育會（二十六）規定敎育研究規章以便組設（二十七）分年建築國民學校校舍（二十八）改編私塾爲蒙養學塾替代幼稚園（二十九）逐年組派各處參觀團（三十）請求省會建設省立女子師範 
[嘉興]  
　　王知事委任屬員　嘉興縣新知事王國鐸於十一日接篆後暫以精嚴寺爲辦公所俟張前知事出署後再行遷入所有各科主任均由玉知事吳興任内帶來業於日昨分别發表政務主任楊墨君財政主任陳希和敎育主任徐某餘亦有更易消息不日即可發表 
　　嘉善縣改選教育會長　嘉善縣教育會會長任期已滿特於日前召集全體會員開秋季大會並遵章改選會長結果郁世烈爲正會長薛玉麟爲副會長旋又推舉各部職員業將各職員履歷開具呈報縣署備案 
雜評一 
[購買機艇（默）]  
　　吾嘗謂今日之内債爲變相之外債今公債條例甫頒布而即有以千萬元定購飛機潛艇之說此非内債變爲外債之一證乎以財窮而發行公債名爲抵補預算不敷而實乃購此鉅額之戰品試問今日何有急需而必爲此耶無論其是否以公債爲抵押爲定金而中央用財之謬妄於此可見 
矣所最可異者龔以代總理而兼財政苟不以爲然力爭之可也爭而不得辭職可也乃於逼索軍費無法應付則憤而辭職於此等關係重大之浪費則徒歎外人之反對太遲夫以政府職權内事政府無力自止之而至欲借助於外人反對之力試間尙得我爲政府耶 
　　雖然中國事之不能自爲而必藉外人之力以收效者蓋亦多矣嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[警察預備保護王揖唐]  
　　北京政府委定之議和總代表王揖唐氏將次來滬已見各報茲聞各分代表曁王之隨員眷屬人等先於十三號（即前日）夜班車抵埠預備一切現庽東亞旅社而王氏亦有於十四號（昨日）夜車抵滬之說淞滬警廳已先期派偵緝游巡各隊在站守候以便照料保護 
[王揖唐發表眞電後之平和社消息]  
　　平和通信社云南下之政界某君言王揖唐致唐總代表眞電王揖唐騙術中應具之物事也其中最足以炫惑世人者卽自阿爲最愛國家愛法律受永久和平之一人余惟考其行事元二年爲袁世凱辦統一黨摧殘異己獻媚一人浸假而助謀帝制加矢共和袁死又結托徐樹錚拍賣高徐濟順二路以造一家之非法國會賣路代價日金二千萬實收中幣一千萬元而安福選舉竟花去七百二十萬元今日國人呼號奔走以求取消路約而不知此二千萬全屬王氏一手揮盡其所收三百猪仔猶月耗國幣三十四萬也而王氏硬扯謊話曰愛國家是視全國父老昆弟龔且盲也約法之下安得有兩個國會廣州國會之不得謂爲非法王氏亦不敢有異詞而私造一臨時參議院更私造一國會且均爲之長而指導其間南中護法爲何而起對等和議爲何而來而王氏硬扯謊話曰愛法律是又視全國父老昆弟聲且盲也不和根於不平物不得其平則嗚固已試問王氏必欲助北方軍閥以其剿滅南方平乎否耶必欲勾結某國以斷送國脈平乎否耶必欲安福盡攬議席利誘威脅換票換匭使異己者無立足地平乎否耶必欲撤散大學必欲瓜分中行必欲摧害靑年學子遏絶清議正論使國人永淪爲安福之奴隸牛馬平乎否耶且進而把持議和横領政權收買新聞囚禁正類使全國人蹙額疾首拘與汝偕亡之歎而不惟不歛跡且猖獗益甚平平否耶而王氏硬扯謊話曰愛永久和平是又不僅視全國父老昆弟爲聾且盲直木石視之矣雖然余不罪王氏撤謊余惟太息痛恨於全國父老昆弟之甘受其愚也至有倡祗問條件不問人之說思有以牽就王氏者豈知國内議和與國際間之專講利害者不同解决政爭之外實帶有刷新民族的人格之職責故總代表之配不配當然成爲問題而他一方有迎拒自由之權因國内外每有謬想及此者特附一言以糾正之云云 
[和平聯合會消息]  
　　張崇基提議案　電請速派代表續開和議並通電全國各法團一致呼籲案云爲提議事和會總代表雖已派定而西南方面極端拒絶業已成爲事實倘因個人問題終致决裂吾民代受兵禍前途何可忍言本會以和平爲職志對於個人本無何種成見惟望和議速成海内早安則内訌息而外侮乃可禦也應由本會電請政府從速改派代表繼續開議庶國家早定統一之局吾民得解倒懸之厄大旱雲霓無此迫切並通電全國各法團一致呼籲以壯聲援而速收效是否有當敬候公决提議人張崇基連署人張繼宗 
　　致北京電　大總統國務總理鈞鑒和會停頓瞬已數月外侮内試危機四伏代表雖已派就西南一致否認倘不别簡賢能則兩方旣各走極端和平將無日告成顧念前途不寒而慄萬望爲國家計捐除成見速派代表早謀統一共禦外侮國之幸亦民之福也全國和平聯合會叩 
　　通電　（銜略）頃以和會停頓開議無期致府一電其文曰（文如前）等語請一致呼籲以壯聲援庶和議可望速開吾民早出水火臨電神馳無任盼切全國和平聯合會叩 
[上海學生聯合會消息]  
　　評議部記事　上海學生聯合會評議部前日（十三）下午三時在事務所開評議會出席者三十五人評議長狄侃主席賈觀晴女士記錄先山主席和衆詢問對於前次談話會議决各案有無異議無異議即行追認繼由主席提出三案（一）限各分會於何時舉出各職員（二）何日開大會（三）本部交替時是否應有儀　付討論各代表先後發議主席逐條付表决茲將議决各案錄下（一）吳匡提議各分會職員限於下星期五以前選出馬愼餘附議通過（二）吳匡提議下星期六開大會通過（三）歐陽雪女士提議以相當學校爲開大會地點通過（四）會長交議楊樹浦鉛筆廠事吳匡提議由本會函勸各實業家收買如無人收買時再由本會設法通過（五）主席報告本會派往北京請願代表由津來函詢問進行方針馬愼餘提議照前議决案聯合各代表進行通過（六）任矜蘋代表委員會報告委員審查結果（七）狄侃提議凡當選全國學生會職員者不得兼任上海學生聯合會職員以專職守通過（八）顧肯夫提議本會於開學後仍當繼續演講發傳單鼓勵民氣通過（九）楊嘉賓提議各分會於開大會後未將職員選出由本會再函催選如逾期仍不選出當取消其入會資格（十）會長因日刋本埠新聞主任沈仲華缺席推孫鏡亞代理通過（十）（一）會長交議大中華紡織公司增加股份徵求本會意見楊嘉賓提議贊成添股通過（十）（二）程學瑜提議本部於下星期五在一品香行休會式張冠羣女士修改下星期日下午一時修正案通過（十）（三）潘公展報告日刋營業部長費公俠缺席程學瑜提議先由會長委派然後由新評議選出通過至七時許散會 
　　牙籖工場籌備會通告　本會第一次招股結東會議定星期五（十九日）下午新鐘五時半在事務所開會昨報載十五日係書記筆誤特此通告 
[徐謙在寰球學生會之演說]  
　　寰球中國學生會昨晚新鐘八時請前司法次長徐季龍君演說到者有吳惠榮湯松周緝庵等三百餘人先由主席朱少屏介紹旋請徐君演講題爲『吾國外交失敗之原因』大致謂吾國外交歷史甚長未能暢所欲言僅就歐洲和會失敗情形言之此次歐和會議中國所以失敗者其要有三端（一）中國無實在外交人才（二）有眞實外交人才國民眼光又看不到且不信其議論爲是（三）現在爲國民之外交時代如倚賴政府對付外交决不可恃且内政未休任令少數人得占重要信置國内如是欲求外交之勝利其可得乎吾人今日對外所爭者僅知山東之靑島及鐵路等事其他均非所知國民眼光見識之低淺於此可見我以中國外交甚爲幼稚此次亦得派代表參列和會實屬幸事大抵中國人行事處處立於被動地位即所派赴歐代表其主張亦不一致蓋事前旣不與各國要人接洽及至會面時又絶不談中國重大事件徒以毫不緊要之言作敷衍歐洲和會何等重大而以此舊官僚充任宜爲外人所輕視也至德約中所計一五六·與一五七·一五八·三條關於靑島問題損失主權甚大各代表中有主張保留此三條而後簽字者（王正廷顧惟鈞施肇基）有主張不保留亦當簽字者（魏宸組胡維德伍朝樞）以陸徵祥所說最爲圓滑商議再三始一致贊同不保留决不簽字對於德約吾國曾三次退讓求和會保留皆不見許當時南軍政府來電謂不保留定不簽約而北政府來電則云無論保留與否必要簽字各代表紛紛聚論莫衷一是其結果竟至相約不簽字而已是亦爲外人所料不及故此次和議雖見失敗而各代表尙能一致主張亦是難得其後余赴英國與英人談及中國不簽德約事問英國輿論奚如渠云此間輿論僉謂中國不當如是余云中國對於德約奥約極表同情惟德約中有關於靑島一事損失主權太大不得不起而較量譬如有人入吾室搜取我所有之物吾如有力必與之相爭即使無力抵抗亦不應承認搜取我固有之物爲有理設此事爲貴國人過之亦能承認簽字否言至此彼方領悟中國不簽約之理由蓋中國反對靑島問題各國多有不知其情者即吾國留英學生亦有未知和會中經過之事實因此余又返告各代表致函太晤士報并請開一大會以報告在外華人免生誤會不可少此一舉要知此次歐和會議其有不滿意者非止中國一國事之成敗固難逆料吾人欲求外人之助力宜先明白世界大勢能悉彼此兩國有密切之關係利害而復再言助力否則空言無補於事耳惜中國極少此種精明能幹之外交人才吾嘗聞諸日人對於靑島問題其初本極棘手甚至欲與中國代表面商甘願讓步彼此交換條件及至和會開議而日人竟隨意國之後以退出和會爲要挾由是靑島問題中國完全失敗諸君試思此事始末　有極大原因在内頗可研究吾國同胞向不預聞國事不知愛國作何解罔論外交之得失可知今日之中國非從前專制時代之中國比　亡成敗皆有責任今後全國國民當各自奮發圖强爲國家稍盡義務母再觀望任令少數人獨斷獨行將中國完全讓售於外人後悔何及云云詞後復經朱少屏君答謝全體起立致敬而散 
[基督敎徒歡迎徐謙預紀]  
　　中華基督徒推赴和會參視代表之徐謙羣同歐返國後兩句以來滬上團體迭邀演說均見報端傳道聯會同人定於今日（十五）五時首在聖保羅堂開會歡迎俟徐君報告代表職務畢往復興園設筵宴會以表歡迓昨經書啓員龐子賢通告全體會員届時蒞會矣 
[盧浙督來滬]  
　　兼松滬護軍使之浙省盧督軍於昨日下午六點四十分由杭乘坐附掛快車之花車來滬逕至龍華下車返署整理護軍使署各項公牘隨行者爲總統府稽查白光祖浙督軍署稽查長吳長齡等 
[籌辦國定稅率員抵滬三誌]  
　　財政部委參事賈士毅來滬籌辦國稅事宜經兩紀本報茲悉賈參事以無約國及曾經脫離協定稅率之國進口各貨亟應趕速調查以便列表報部早日實行國定稅率故已至滬西靜安寺路江海關監督公署與姚監督一度磋商進行手續矣 
[太倉旅滬同鄉餞送朱頌千]  
　　太倉旅滬同鄉因同鄉朱頌千不日赴法留學由吳挹峰何異才邀同朱氏昆季浩生繼莘仰喬友仁並項惠廬劉公佐張旭東朱商盤葛劍潭張夢廬葉振公林洛川諸同鄉等餞别於東亞酒樓先由朱浩生發言舍弟此次赴法勤工儉學會留學荷承諸同鄉設筵祖餞實不敢當惟冀其此後專心求學知識日增庶不負今日諸君歡送之厚誼云繼由吳挹峰起言大致以朱君正在靑年敏而好學今舍其固有之職業而遠渡重洋求學異國其志向之遠大實堪欽佩夫我國實業之不興由於人才之缺乏今朱君赴法擬注重於實業一門他日學成返國於我國實業前途大有希望今者行期有日特偕諸同鄉於斯歡送壯君遠行云云其餘各同鄉演說者甚多末由朱君答詞致謝並謂鄙人年輕寡學今者赴法留學蒙諸鄉台昆季盛筵餞别歡衆一堂無任榮幸鄙人此去期以十年當勉力發憤以期效彼之長灌輸祖國聊盡國民之天職免副諸鄉台昆季之期望云語畢入座開筵暢飲賓主盡歡而散 
[九畝地工商聯合會之發起]  
　　九畝地工商聯合會係張開濟發起暫假進益釜校爲臨時事務所於上星期六下午五時開第一次談話會先期發出通告邀集該處商舖二十餘户到會磋商進行方法到者爲安息軍服莊俞根才萬元興醬園邱寅伯生生南貨號王伯生志大莊李雲翔等計十餘家各團體中代表蒞會者爲㨗進社陳志渭民國路工商聯合會王塵影豫園路工商聯合會趙秋心競育會童子部何克明諸君首由張君報告組織該會宗旨並經陳志渭代行解釋简章理由議决定於下星期日再開第二次談話會以使實行 
[上星期進口之日貨]  
　　日商輪船公司消息近日熊野丸竹島丸三城丸築復丸運來日貨甚多每船四百餘號不等自抵制以來日船來申常不及二百號上星期所到之貨煤紗糖俱來源大減疋頭如絨布絲棉緞布羅緞玻璃磁器電器藥材火柴衣針毛絨海參香菌以及各項雜物均較前增加二三倍每日運往漢口之貨亦較前加倍茲將所到各貨列左　絲綢布疋三十三萬六千七百五十九兩　東煤三萬六千四百兩　棉紗四萬五千六百二十七兩　白糖六萬二千三百三十兩　五金一萬五千二百三十一兩　香烟紙料二萬四千六百十八兩色紙文具六千三百九十七兩　紡績具五千五百三十三兩　電磁玻璃器三萬六千四百零八兩　顔料白粉藥三萬一千七百六十六兩　象皮車具一萬七千七百十二兩　火柴燐質三萬九千五百九十七兩　粉袋衣針白絨三萬○五百二十七兩　海味雜物四萬一千九百四十三兩　共計七十三萬○八百○九兩每日平均十二萬一千八百兩 
[昨日洋釐增漲之原因]  
　　昨日星期日下午洋釐又漲至七錢三分二釐七毫半較上午收盤每元漲銀一釐半探其原因緣今日（十五日）交通銀行籌備現洋二十萬元由津浦火車裝赴天津且紹興餘姚及南通州海門崇明太倉曁浦東與南市等處需用收新棉花之現洋約三十萬元之故惟南京造幣廠之新幣除禮拜日外逐日有十餘萬元抵滬藉以應市 
[工商研究會常會紀事]  
　　中華工商研究會於昨日午後三時開職員常會由馬樹周主席報告本會所設之國貨陳列所已於八日由新世界遷出一時尙無相當地點頗爲售悶該所設於新世界本極相宜奈該游戲場新經理錢某反對舊經理所爲每事故意更張茲且不惜與提倡國貨之美意相抵觸致一般外來游客不得利用游戲光陰乘便考察上海之物産誠屬憾事今惟請各職員從速設法覔得場所俾復舊觀又報告審查國貨部已將大商舖五家送品到會請爲審查經評議會覆查完畢不日可給證書以資提倡而杜假冒尙望諸君留意對於完全國貨商家告以送品審查之利益云云 
[職工公會歡迎會員]  
　　昨日（星期日）下午二時上海職工公會假座北四川路翠樂居開歡迎新會員會到者三四百人推舉嚴覺悟爲臨時主席趟石龍爲臨時文牘首由嚴覺悟報告開會宗旨次由陳邦禮讀歡迎詞次由該會書記沈若仙報告會中經過情形略謂本會最初之組織爲國民救國團發起於本年五月嗣因風潮平靜又因團員份子俱係工界故於六月二十七日開會議决改組爲上海職工公會作爲永久團體前所辦之報議决暫時停版以後當另出一種工報以作工人言論機關現在會員漸次增多各工廠各公司工人均陸續入會連新舊會員已有一千餘人將來會務定能發達云云次爲來賓章擎秋演說略謂鄙人今日到會非常欣喜因爲我國工人從未有相聚一堂互相討論之事自古以來之勞働家均受强權壓迫使社會之生産者反處極悲慘之地位今日工會成立即可希望恢復吾輩工人自由譬如工作時間太多工資太少均可由工會舉出代表向資本家要求鄙人極希望貴會永久爲工人之公會勿爲非工人所利用次由吳士幹黄哲民蔣榮生王阿金沈若仙司徒蔭陳邦禮梁漢賢嚴覺悟先後相繼演說散會時已四時矣茲將該會歡迎新會員詞錄後 
　　上海職工公會今日開會歡迎新會員本會初次創設承諸君不棄踴躍入會榮幸之至感謝之至足見吾輩工界同胞已經醒悟深知無堅固之團體不足以保護工人無熱心之會員不足以成監固之團體本會宗旨在職合多數工人互相保護共求福利今日開會歡迎諸君即所以表示互相親愛之意我輩工人今日所處之地位悲慘極矣務望入會諸君一心一德共當患難共圖利益俾本會早日發達實力充足則不特本會會員之幸亦即中華全國工人之大幸也略貢誠言以表歡迎 
[勞動界之米恐慌]  
　　近來南北兩市米糧時有人偷運出洋致米價每石已漲至九元二三角即最次者亦須八元有餘一般勞動界大起恐慌各自報告該業領袖要求轉請商會致函米業董事先行示禁米糧出口而後平定米價以維小民生計 
[碼頭偵查私運米糧之嚴厲]  
　　蘇省長官近日令行江海關等騐放北方在滬採辦之軍米一般販米之徒遂影戤偷運出口茲爲江海關賴稅務司查悉除禀請姚監督核奪外四各輪船碼頭大多屬於公共租界管轄範圍是以商准英美總巡麥高雲氏轉飭接近各碼頭之捕房捕頭凡查有無軍米護照之米一律扣留販米人務須獲究前日虹口捕房已破獲私米案一起現在格外注意各碼頭皆派探梭巡以期捕獲米蠧而維民食 
[烟酒聯會會常會紀事]  
　　中國烟酒聯合會昨開星期常會首由主席陳良玉報害前爲江西鄱陽烟酒公賣分棧改歸官辦衆情不洽曾由本會電詢江西省局接有復電有南新鄱陽兩分棧實因紳商爭執不得不暫行收回此外各分棧苟不發生他事决不變更云云詎意未及數日又接江西景德鎭烟酒公所來函該處浮梁分棧現經省局又以辦理不善爲詞收回官辦同業大爲恐慌函請設法維持等情到會此事雖經函詢江西商會惟事關變更部章應如何辦理請衆公决金印侯起言此次分棧收歸官辦獨出於江西不數日間已有三棧以辦理不善爲收回官辦之根據然欲加之罪何忠無詞此端一開則全國兩業人人自危影響不小宜籌對付方法俞葆康馬金貴僉謂此事休戚相關自應竭力協助金拜仁起言應分電就署及江西省局請其俯順輿情仍歸商辦各就兩業中聲望素孚之人接充辦理公决贊成次王大生代表報告有烟絲兩箱被嘉定分棧扣勒重捐原箱旣有分運單且烟葉製成熟絲按諸部章無再捐之理該分棧辦事人旣係同業中人不應任意妄爲應請據情轉函省局公决旣係同業應先去函詢問議畢時已五時散會 
[縣商會顧會長銷假]  
　　南市縣商會會長顧履桂前曾請假一月所有會務暫歸蘇副會長代理已紀前報茲聞顧會長假期已滿即經該會各會董公函請即到會維持會務茲已接得復函准今日銷假蒞會各會董遂於午後四時在會開歡迎會並將會中各種要案順便報告提議以便公决 
[殖邊債權人開會紀]  
　　昨日殖邊餘由主任報告殖邊滬行自財政部派員清理後反被公共公廨實行封閉殊出意外至如財部派員張栩人來所提議分年拔還等情候至前日始有來函所議一切盡成畫餅完全失望該總行旣無誠意更無信用本事務所心强力弱無法催兌諸君如有高見還請各自進行俾免貽誤惟本事務所有一分力作一分事本日又致函總行劉協理曁張栩人郡請將前經議定計畫如無把握母須來會提議其内幕情形速予詳覆務望諸君於下星期撥冗來會共商辦法云云至五時餘始散會 
[湖北義賑會成立大會紀]  
　　鄂省災情奇重前經該省軍民兩長電託滬紳在滬設立湖北義賑會并請沈仲禮朱葆三勞敬修爲正副會長該會長昨特邀約滬地熱心義舉諸紳在民國路事務所開成立大會到會者計三十餘人於午後四時開會首由沈會長起言今年大水殃及數省初以爲湖北被災爲歲所恒有不甚注意及閱日前該省寄來災圖始悉該省受災區域周圍大至一千餘里緣該災圖以顔色標明水災竟估全圖十分之七也嗣又由友人寄到災片數幀一爲天門外全城淪陷水中城樓僅有三人城内之人想皆逃避他處一種凄凉狀况不忍觸目落雨仍在城上撑傘觀水以爲漲潮殊不知上游决口轉瞬該城已淹及矣其餘各照片或千餘人聚積斷堤之上尤以婦女爲多間有攀踞樹巔逃避屋上要皆無家可歸據漢鎭人云當大水陡漲時鎭路一帶全行淹没若非營兵搶救得力去年天津水災又將發見漢鎭第直災慘劇未見全城淪陷於水者於此可見鄂災之烈其尤苦者每年被災水過即退今年水無歸宿至今仍是一片注洋人民無可逃避今日急須援救者第一在散給衣食其次對於無家可歸之災民代搭蘆棚或土屋俾可棲身此次急賑各欵最好籌墊先赴災區散放全活之人定不少云繼由朱芑臣云及冬春兩振亦需籌備等語嗣由關炯之代鄂省災民道謝大致謂沈仲禮朱葆三勞敬修謝惠塘徐誦先諸位先生今日爲湖北水災義賑開成立會諸君並非湖北人一聞湖北陷溺巨浸的呼籲卽大起救災卹鄰的熱心西銘之胞與爲懷大禹之饑溺由己何以加焉炯湖北人備員會務步諸君後塵奉三君碩畫敬恭桑梓蒿目時艱慘痛切膚銘感何極請將湖北地方的形勢同今年被災尤重的大略敬對到會諸君一言湖北上游荆州一帶千百里保障全靠一萬年堤高出沿江城牆恒數十丈歲修設有專官小有疎處則全省六十八州縣人民田廬皆爲烏有故堤以萬年命名平常江水漲盛不至爲災時候帆檣往來居民望如鳶飛戾天則堤内之低下可知已雲夢見於左傳僅稱其利而附近之沔陽潛江漢川各州縣地勢素稱釜底實播通省乾釜底熟之歌謡舉凡川水湘水襄水莫不匯注漢口然後下達至於下游低窪更難詳盡蓋萬年堤僅能捍拒江水不得灌入而堤内田廬之低實達極點雨水所積宣洩無方各州縣惟有建築無數公私堤圩沿堤樹柳護之以爲與水爭地之謀圩内被淹則同力戽水冀有升斗之獲上完國課下糊身家圩外之水泛濫汪洋大都一望無際夏令風急白浪滔天近圩居民只好不顧收成棄其未及收穫稻麥掘土培堤預防崩决圩破幸少而少數圩内已田廬蕩析衆爲魚矣破圩一多則哀此澤國其何以堪此炯少時讀書鄉里耳目所親見聞者也炯自弱冠來滬於今廿年從未　以湖北災浸呼籲邦人父老急難者皆因尋常偏災歲所恒有湖北就地籌賑尙可彼此挹注無待外求也今年載胥及溺田野略無乾士實爲非常鉅災務望樂善好施諸君以沈朱勞諸君之心爲心救湖北數百萬同胞在溺之急簞食瓢飲莫非義粟仁漿敗絮敝帷同拜解推衣被等語末由勞敬修言及今日承諸君惠臨磋議辦法甚爲感謝惟籌欵一層擬請諸君分認或捐或募或墊均無不可當由關炯之認募二千元並自捐二百元沈仲禮認募五千元朱葆三墊洋二千元南洋兄弟烟草公司捐洋二千元劉萬靑承募五千元顧馨一認募一千元至七鐘始行議畢 
散會 
[宣城縣知事之乞賑函]  
　　仁濟善堂接安徽宣城縣章識言知事函云敬啓者天禍吾皖洪水爲災宣邑自本年夏歷五月下浣起大雨兼旬山洪暴發地居徽寗涇南郎廣之下爲上游諸水所必經始而西河一帶圩堤冲决繼則東北兩鄉各圩先後潰漫何止百十餘處一片汪洋盡成澤國羅公圩圩首因救圩溺斃情尤可慘計冲没田畝三四十萬倒毁房屋淹斃牲畜不計其數哀鴻遍野慘不忍聞小民何辜遭此茶毒識言奉職無狀未能感召和甘時深内疚當經捐俸撫卹並電呈請撥官欵散放急振奈杯水車薪無濟於事轉瞬冬令啼飢號寒已破各圩尤須及時修復擬以工代振一舉兩得然非有大宗捐欵難以着手前蒙張善士賢清實地調查深悉狀况宣邑被災區域蔓延至東西北三鄉較鄰縣之一隅被災者情事不同被災情形實以宣邑爲最重呂君鏡澄本擬赴滬面懇因别有務兹經官紳會商公推丁君子莘前來爲十萬災黎請命晉謁台端請賜接洽云云 
[湖屬水災義振會開會紀]  
　　上星期六湖屬水災義振會假座泰康祥開會到五六十人首由主任報告自前月二十七日本會成立及經過情形次報告捐額總數已逹三萬二千元惟皖蘇鄂先後蒙政府發帑振撫我浙災情較重蘇省應電長官呈請撥欵至積榖一欵現已函電止分云云次嚴濬宣提議備荒治本之法先以水利爲要次龐萊臣提議以工代振並具芻言書（見來件欄）次議水利經費計數甚鉅宜聯合郡紳正式呈請水利局以工人振振撫辦法宜從調查入手平糶辦法宜設立四鄉末分交捐册勸募而散 
[買蘋果釀成命案]  
　　滬南十六舖大逹里口永大水菓行昨晨八時有小販安徽人陳定有進内購買蘋菓順手取食生梨爲行夥金來生所見上前阻止互相口角之下陳卽拳脚交施致金受傷踣地陳見已肇禍急欲圖逃當被行中夥友張阿坤等多人帮同追獲扭交崗警帶至一區警署飭將受傷人送至紅十字字南市醫院醫治旋經醫生察得金已傷及心坎腎囊不及醫治俄即在院門口氣絶旣而該行執事張雨亭報告趙署長飭十六舖地甲同投地方檢察廳報請相騐至十一時由梅廳長委檢察官會同檢騐員蒞騐據地甲報稱死者川沙人年二十歲並陳明被毆受傷致死情由求察當即騐得死者傷及要害致死即填明屍格飭即收殮並着函追屍屬來滬其行兇之陳定有帶回候究 
 
 
 

Page 11

 
 
[新塲鎭妨姦行兇案續紀]  
　　浦東新場鎭婦人胡倪氏（即歪嘴婦）之後夫施阿夢持刀戳斃奸夫倪阿昌等情已誌昨報昨經南匯縣張知事親自下鄉相騐後飭將施與該氏連同唐阿五妨姦仇毆一案併解縣署訊辦詎解至中途唐即乘間逃脫僅解到胡倪氏施阿夢兩名張知事閱卷大怒立飭該管警所朱警膸務將唐阿五勒限獲案並將解案之巡警一併獲案以憑澈究 
[懸賞緝拿刦案關係人]  
　　退伍兵浙江人李文忠木匠士香農夫錫林均經捕房偵知與本年六月二十號倍開而路七月三十一號北浙江路八月十九號虹口菜市街某姓等家被盜搶刦財物圖害人命及八月二十號西華德路師善里二千六百六十四號門牌寗波人包雨塘家被盜刦去金飾拒捕開槍彈斃其子承煒八月三十號北福建路五十一二號門牌新陽飯館主婦沈潘氏被盜搶刦金鐲開槍彈傷左腿等案皆有關係除禀請公共公廨刑事科出票緝拿外復由麥總巡飭令刑事稽查處於上星期六簽就賞格文三道標明以上三人姓字籍貫年齡執業以及身材之大小體量之重輕分發華法兩境官廳一體協緝如拿獲一名給予賞洋五十元無論何人有能知該三人下落報告福州路總巡捕房因而拿獲者每名賞洋仍前照給其各注意云云 
[張渡川沙縣刦案匪徒]  
　　陳紀生於上月間糾黨搶刦川沙縣境某姓家之衣飾等物携贓逃來上海匿居法新租界現爲該縣官廳偵悉派探持文來申報告法捕房飭探協同將陳拘獲帶入捕房昨解法公堂請究先據來探上堂禀明前情請求准予引渡歸案訊辦中西官向陳略詰一過判准交來探帶去歸案訊辦 
[靑年會前晚之演講]  
　　上星期六晚八時爲靑年會童子部惠塞夜學救國團開會之期先由童星門講滑稽以引興味繼請該會幹事陳已生演講題爲「游民之特性」陳君以詼諧之言詞形容游民之狀態故聞者掌聲如雷嗣請某女士演火棍五光十色撩亂眼花殿以該會新製之影戲故散會已在十時後矣 
[勿吸捲烟會第一期常會]  
　　滬南勿吸捲烟興業會上月報告成立後昨日下午二時假小東門内老學前貞元學校開第一期常會會員到者頗衆首由主席玉海珍報告會中經過情形繼由會董徐菊如演說捲烟之害復由來賓顧泉生登壇演講末爲會中儲欵問題討論良久始由全體公决統由會中經收彙總併繳四明商業銀行代爲存儲衆無異議議畢已鐘嗚四下遂宣告散會 
[三十八團士兵學校之消息]  
　　陸軍步兵三十八團團長馬懋勛呈准設立之士兵學校茲屆第二期功課完畢昨日舉行考試藉以甄别優劣除由馬團長親臨講堂監試外由各敎育員命題（一）地理（二）地形學（三） 
歷史（四）測繪（五）算學（六）英文（七）射撃敎範（八）戰術學（九）應卬戰法（十）野外勤務並小哨等課考試畢後諭令給假五日再行入學聽授第三期之功課又步兵三十八團所部各營士兵之出操與講堂時刻現因日晷較知故於今日（十五）起重行改訂早操上午六點鐘至八點時止晚操下午四時至六時止頭次講堂上午十點半至十二點鐘止二次講堂下午八點鐘至九點鐘止昨由馬團長訂定後通令各營遵照矣 
[規定巡警操期]  
　　淞滬警廳所屬游巡保安各隊警士向章每星期必操演數次前因天時炎熱經徐廳長諭令暫停現在已届秋凉故徐廳長規定每星期逢一三五上午七時始由各隊長督率各隊士往小西門外操演至九時畢回隊以期操法純熱已於即日實行 
[催解國稅之廳令]  
　　上海縣沈知事昨接財政廳快郵代電云各縣知事覽頃奉省長公署訓令内開查省欵專核試辯以來各縣解數頗見增多惟國稅解數並未增益甚有比較上年減少者推原其故昔之省欵短少固由各縣解庫本能踴躍亦由解欵時往往統稱地丁若干漕米若干並不隨時劃清國省界限以致性質混淆數目錯雜現辦旬報稽核省欵在省庫一面片解各數自應多多益善然亦必須國省統計實有加增方與稽核整理之旨相合若此盈彼絀或統計轉有虧短甚或征多報少致旬表與實際不符則雖使省欵表面有盈而無形中總計仍絀一弊甫去一弊又滋殊失當日改良之意茲經擬定國省稅上年與今年同月統計表應由該廳長督飭詳查先行填送查考（表内數目須與旬報案内結總册相符其在未辦旬報以前月分應以該廳按月造送一覽表及收支報告爲準）一面切實考核如有上述各項情弊即赶緊嚴令禁革總以國省兩稅合計有盈實行隨征隨解杜絶移挪爲唯一之目的仍將遵辦情形隨時具報切切此令等因奉此查國省兩稅自劃分以後省欵解數尙見增多而國稅仍無起色迭經令催委提或藉口交代未清或空言指欵劃撥因循疲滯習爲故常殊失整理收入之本旨現庫帑奇絀軍政兩費需欵急迫未便再事挪宕致蹈故轍除由廳查明征解比較數目填造同月統計表另文呈送並分電外合行電仰該知事即使遵照將旬報表列各項實存國省稅銀赶速掃數分欵報解倘再任意現延或有以多報少情弊一經查出定即照章分别委提嚴懲不貸莫謂言之不預也財政廳長胡眞印 
[指控橋工經理舞弊之呈文]  
　　西鄉漕河涇公民薛大經等十餘人前日聯名公呈滬海道尹上海縣知事文云竊治下漕河涇鄉近由荒僻變爲衝要馬路交通錢軌接貫加以監獄移建軍隊駐防以來行人日夜不斷惟該鎭之西木橋係爲四鄉人民共由之大道因該橋不堪行走頗爲危險故由副經董楊心正即楊福元自願經理橋工並代募捐乃有長橋鎭之唐濟仁者於上年八月初四日助洋十五元欵由大經面交楊心正親收詎楊之清單未將此欵列入以致大經頗受詰責以此類推從中弊竇不問可知且楊之清單内有經董辦事處補助洋五十元一欵其中究屬若干外間殊難明晰因經董梅宗泰乃與楊心正同區辦事其心志如何不言而已自喻况橋工捐欵早經募成旣將經收捐欵及支付清單於七月間揭示則橋工何不趕速動工直至八月九號該劣董因舞弊劣跡已爲人揭破畏懼輿論攻訐始行雇匠草率修理已圖卸罪而橋旁原有鐵欄仍未裝置修與不修無異衆論譁然實難緘默事關公益不得不其呈道尹知事迅賜調查證明舞弊立予究懲云 
[露蘭春案之訊供情形]  
　　鹽城人俞致采前延律師在上海地方審判廳控山東人張四（即張雲山）於十年前拐匿伊妻朱氏並女孩小團子（即坤伶露蘭春）一案曾經審廳傳案質訊以露蘭春當堂不認俞爲父朱氏供認與俞姘識並非結髮故判將張四交保露蘭春交朱氏領回候兩造證人到齊再行審訊在案前日經審廳陶知事傳集原被證人開庭審訊據朱氏供稱四十五歲於二十一歲時嫁與張其東二十二歲臘月間夫故二十三歲復嫁與俞致采二址四歲四月十六日即生小團子實係前夫之孕葛杭子之妻王氏是我表姊在家並未會過但我有兩個表姊不知是誰嫁與葛杭子今到堂作證之葛王氏是否係葛杭子之妻不得而知陳氏確是我兄嫂我嫁張其東時陳氏尙未到我家故不知情官問陳氏到朱家有幾年朱氏答有二十餘年兄故時棺木是我辦的所有親戚概未到門等語據朱陳氏供稱朱氏並無前夫張其東起初即嫁與俞到采九月間過禮十月初三過門至次年四月十六即生小團子是實據俞致采供稱朱氏到我家後甫經七月即生小團子生下體質甚小後經善爲撫養始能長大若朱氏在母家時有孕我四代書家豈能受此醜名求鑒據葛王氏供稱朱氏是吾表妹幼年由我家出嫁與俞致采官問朱氏家有父母兄嫂爲何在你家出嫁答朱氏在家不聽父母教訓爲父母逐出並欲置之死地經我夫葛杭子再三勸導將伊帶至我家代爲作主配與俞致采是九月間過禮十月初三過門至次年四月十六日生小團子至其在母家有無身孕實不知情然世間六七個月生産亦有之求鑒據張四供稱朱氏係我出價由妓院内贖出現有憑據可證求將愈致采交保等語問官以本日爲言詞辯論俟案卷吊齊再行訂期審訊 
[婢女身畔查獲烟土]  
　　太古公司行走香港之德安輪船昨日上午十時許由港開駛來滬停泊浦東華通碼頭海關男女扦巡十餘人登輪查抄烟土當有一女孩情虚圖逃爲三區巡警截獲在該女孩身畔抄出烟土數兩並烟灰少許帶署詰據該女孩聲稱姓陳名香年十四歲現在新北門民國路陣姓家爲婢女此項烟土烟灰係主人囑帶等語曾署長命解警廳發落 
[販土行賄之拘究]  
　　江北人猪販沈公和在法租界寳裕里衛海烟膏店内購得烟膏四百小盒六大盒裝於紅糖蒲包内行至南市太平衖被第十崗警察見其形狀可疑當向搜出烟膏證物沈情急將銀洋五元賄給該警求免拘解常被拒却即行解至一區警署未幾因蒲包破漏遺落十餘盒僅存三百八十小盒與六大會經趙署長問明違禁私販臨捕納賄飭即申解警廳司法科訊究賄洋烟膏一併附送 
[庽客吸食雅片]  
　　山西路畫錦里十六號門牌江新旅館五號房内寓客陳子華前晚在牀下開燈吃食鴉片爲福州路捕房華探范德孚西探搿勃脫查見將陳連同烟具帶回由捕頭飭令存洋二十元保出並着該探等查明該旅館經理人姓名禀請公共公廨出單傳究 
[搭客行李中查獲烟土]  
　　廣利輪船此次由外洋來滬於前日抵埠當有搭客陳阿五陳阿榮二人携取行李正欲登岸爲水巡捕房探捕見其形跡可疑上前搜查即在兩陳行李中抄獲烟土各十餘磅遂將人證解入捕房移送地檢廳訊辦烟圭送往海關候燬 
[請撈溺斃死身]  
　　浦東北蔡鎭小雜貨店主王某於前日由白蓮涇港口擬乘渡船過渡至南碼頭詎正在開行之際匆遽失足墮浦身死屍身至今尙未撈獲昨日伊子王金生來申投報救生局報告請代打撈據云乃父當日午膳後携帶現洋四十餘元來甲批貨不幸竟遭慘斃話時頗現悲傷云 
[再誌汴籍老嫗急痧殞命]  
　　洞庭山碼頭衖内婦人魯王氏因留開封老嫗熊陳氏（即徐蔡氏）在家歇宿至夜半嫗怱患急痧醫治無效身死後出該氏報告一區警署飭地甲呈報地檢廳預備相騐已紀昨報茲悉檢察官蒞塲騐得該老嫗委係年老染疫身死並無别故並傳魯王氏詰問招留歇夜忽患痧疫代延醫生救治無效情形着即具結代爲集資棺殮一面函告同鄉追尋尸子到來領棺 
[煙犯先送警廳訊辦]  
　　公共捕房七百二十號門差華捕張蘭寳因在北四川路三百九十二號門牌家内私設烟室供人燈吸並私賣烟土烟膏爲捕頭查悉協同閘北七區警署前往拘獲烟客八名並張妻王氏及烟證解入警署旋又由捕房將張拿獲斥革押解公堂訊得案犯内地判將張移送警署訊明後連同一千人證再行送歸公堂訊辦在案茲悉此案業經五區分所並警佐將張蘭寳並伊妻王氏及烟客八名提案研訊之下於前日下午備文連同烟證申送警認訊辦 
[兩汽車夫違章疾駛]  
　　汽車吳阿龍鄒敬初日前駕車至法新租界疾駛而行適爲捕頭查見以吳等有違定章分别抄錄號碼於昨日傳至法公堂請究先據捕頭上堂稟明前情詰之吳供認自知不合以後遵章行駛鄒抗傳不到中西官判吳罰洋五元充公鄒改提到案究辦 
[馬車撞傷人力車夫]  
　　昨日下午有某甲所駕馬車駛經浦灘將人力車夫崇明人周阿二撞倒於地由老巡捕房一千二百四十九號華捕到來抄錄馬車號數雇車送周承二往醫院醫治據情呈報捕頭候示 
[駁船遭風傾覆]  
　　浦東楊家渡碼頭某駁船於昨日上午裝儎煤油一百餘箱擬駁運至浦西碼頭詎料駛至黄浦中心適因風狂水急致被波浪冲翻所裝煤油盡皆入水舟子四人亦均落浦當由救生船援救得生者三人溺斃一人屍身即撈獲當由屍屬領回棺殮 
[續誌携帶女子離滬之可疑]  
　　新世界出店李阿金携帶法租界雷姓家使女馬小中子至北火車站欲搭車他往被救濟婦孺會偵探查獲已誌昨報茲悉此案昨經司法科段科員研訊之下命送地方檢察廳究辦 
[男女因賭互毆]  
　　住居閘北五區二分所境内山東人何廣才之妻陳氏昨與王阿有同賭麻雀忽起爭執口角之下斷以用武陳氏力不能敵被王毆傷胸腹等處由何報告崗警拘王至案牛警佐命解司法科訊辦 
[小工尋獲失妻之根究]  
　　住居閘北火車站附近王家宅地方之無錫人諸根福向在車站上爲小工其妻陸氏年二十九歲今春至天保里某姓家帮傭至三月間忽然失踪諸各處找尋無着前日在舢板廠見該氏在蔡桂生家中諸即向領蔡不放諸遂報告崗警將蔡與該氏一併拘入四區警署訊得蔡曾出身價洋一百元山婦人王陸氏收取於是飭警又將王陸氏拘案研訊之下備文申送警察廳移送地方廳經檢察官提案預審一過判將蔡桂生諸陸氏王陸氏等分别收押原告退去候示 
[基地糾葛案解决]  
　　滬城大東門内蔓笠橋北塊房屋爲葉聘候之産前因工巡捐局規定幹路支路兩面收讓葉侵佔迤東基地該地主王煥功毛義興並錢業公所等大起反對彼此涉訟於行政衙門與司法官廳延不解决復上訴於省公署案懸數載雙方經租上天受損失現在已經解决前昨等日兩造已雇匠興工矣 
[各被告交保候訊]  
　　湖北路大行臺旅館在公共公廨呈控隨潤田及婦人宋氏不付房租電燈費洋一千三百餘元又俞國祥周友蘭同控劉哲廬不還押櫃洋七百元又應頴生控胡裕生不理股本及墊欵洋五百六十七元又黄眉公控麥弼廷抵單不贖又顧慶山控周寳英不理擔褒許春山借欵又吳福泰控吳仲達不還偕洋各案上星期六均由專理傳提事宜之中西包探分别將以上被告傳案請訊中西官諭着各交舖保聽　排審 
[控追米店存欵]  
　　徐滙公學昨遣人至法公堂控追某米店主雷少寳虧欠存欵銀一千三百兩一案經法公堂傳訊據雷少齋供此店係民人女婿朱炳源所開朱於今春病故是以民人至該店代爲管理至於存欵一節民人概不預聞原告稱該店經理韓姓現已聞風逃逸且該店生意頗佳並非無力請求嚴追雷少齋供此欵是否係經理人經手民人不得而知請求釋出將經理人交案質證中西官判雷交保出外限交經理人到案再訊 
[控追房租案兩則]  
　　范怡卿昨扭房客徐阿三至法公堂控被徐虧欠租洋二十四元不付前晚私行搬遷適爲商人查見故此扭案請追詰之徐供民人實情貧苦無力措交故此圖逃求宥官以貧苦屬實判將生財拍賣作抵徐開釋　又陳永甫前控張仲一虧欠租洋九十二元向索不付判令限交在案昨又屆限傳訊原告投稱被告祗交付洋四十元尙省五十二元仍求訊追張稱祗措得洋二十元餘求寛限判展限三天還清 
[徘徊窺探之可疑]  
　　湖北人劉春生前晚在蕪湖路弄内徘徊窺探被捕查見向之詰問言語支吾遂將劉帶入老閘捕房禀明捕頭即飭包探馮兆蘭查得被告並無事業諭着押候解送公堂訊究 
[茶壺擲傷頭顱]  
　　法租界大馬路如意樓茶樓昨日下午四時許有茶客紹興人周金得偕一名正保者及某甲二人品茗忽起口角繼之以武周金得頭顱被茶壺擲傷血流如注當由堂倌喚到大自鳴鐘捕房一百零二號華捕到來將兩造帶入捕房由捕頭略詢一過着將周送往醫院醫治正保押候訊核 
[縣公署批示二則]  
　　地保顧超羣呈復陳義川房單係張美乃管業由　據探陳義川户單地係張乃美管業承糧着即傳知張美乃將歷年糧串送縣查考母稍稽延 
　　薛介堂呈爲擬設快船呈請立案移咨保護由　據稱該民擬設快船一艘於北新涇及新閘橋之間往來行駛以利交通等情究竟該處有無他項船隻往來開駛快船於河道有無窒碍仰候查明再行核辦 
來件 
[湖州籌賑芻言（吳興龐萊臣）]  
本年吾鄉不幸慘罹水災秋收無望哀我小民固宜擡衣撥米合力籌募以爲濟急治標之計然治標則但顧目睫不能持以久遠曷若兼籌治本爲備禦不虞之良策所謂治本維何曰惟加高隄岸而已查湖州爲水鄉田皆低窪一遇霪雨山洪暴發無隄岸以捍禦之勢必處處湮没極堪憐憫今設法規定四鄉隄岸趁此水涸之時分段勘明趕緊募工如法築隄加高或慮隄工取土匪易適據皖省人云據處取土之法即在隄岸就近地畝内或田一百畝劃出一二畝掘土取用即挖成深池瀦水備旱况吾郡有業菱藕魯塘者或改是業田無廢棄此取土法之足以參酌也又查南潯鎭同屬水鄉前年經本鎭人輸欵鳩工加高十二莊隄岸本年水患他處田廬皆被淹損獨十二莊受災稍輕此又築隄之明效大騐也惟茲事體大闕繋闔郡荒政必須公舉正紳責任有人呈請官廳立案指撥欵項以濟要工吾郡水利捐每年收欵甚巨或即移撥應用不足則再由紳商籌募且值此放賑時失業農民游手非宜更可以工代賑亦一舉而兩得也 
來函 
[何秋士致救濟婦孺會函]  
　　會長董事諸君公鑒警啓者太古洋行買辦陳官一君聞於昨日病故明日（即二十二日）午後二時出殯查本會宗旨救濟被拐婦孺以派偵查員向各輪船上嚴密偵查爲第一入手辦法然非得各公司允許不克進行溯自元年斯會成立之始全賴陳君竭力向太古洋東鼓吹玉成乃得該行大班允可當時書就草約交由秋士赴怡和接洽於是中外各輪船公司聞風相繼贊成故本會偵查手續始能實行無阻年來救回被拐婦孺達二千數百人之多此皆陳君維持之力收此效果造福無窮今陳君遽爾仙逝本會同人曷勝悼惋鄙見擬多派學生及西樂隊前往執紼以表哀思而誌紀念是否祈即核奪施行（下略） 
雜評二 
[和平聯合會（庸）]  
　　和平聯會會者安福派曾以其主張解散新國會封閉安福部而請政府嚴厲取締者也今安福部之首領新國會之議長來充議和代表吾人以爲和平聯合會之反對當然不亞於期成會乃該會致北就政府之電祇云代表雖已派就西南一致否認倘不别簡賢能兩方各走極端和將無日專就西南反對立言而自身並無表示抑何其和而且婉也 
　　當半月以前北京報紙盛傳和平聯合會駐京代表歡迎王氏並力促南下吾人方疑此種消息或出安福方面之傳布今該會會員張崇基等之提案有本會對於個人本無何種成見之語是則和平聯合會對於王氏縱未必竭誠歡迎當亦不至反對此豈根於渴望和平但求速成之一念歟 
　　雖然按諸兩月前該會累次之通電主張解散新國會封閉安福部再接再厲大聲疾呼之態度終令人有今昔之感耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談垚夫 
　　自由談三字皆用當代名人字跡每星期闕換一次　今日係侯堯夫先生手書 
新談 
[京華哭夢餘記] [  鍾黛]  
（五）中國之好友（美公使芮恩施） 
　　中國之加入歐戰隨美利堅爲進退者也是知北京數年來政局與美國之關係足與英吉利不相上下溯其相親善之第一媒介人厥爲美國駐華公使芮恩施當一千九百十五年某國二十一條欵提向北京政府時同時仗義執言者惟英美爲最力美國此舉純出至誠懇之友誼中國方面力任聯絡英美兩國之情感者爲前外交部參事顧維鈞博士顧氏留學美國十一年畢業東美第一流名校『空倫比亞大學』OoluroboaUniversity最諳美國情俗其夫人寳玥氏又曾於幼年留學美京名女校熟悉彼邦之近勢者也此二人於交際應對頗若朱邇典爵使之對華手腕舉措靈㨗無往弗適迨二十一條欵事件終了顧氏遂被命爲駐墨公使不逾數月而晉授美京駐使正以其對某國交涉確著宏效之所致也黨某國者忌之偶或播爲浮言實未能得廬山之眞面云 
　　我國數年來之外交一言蔽之無非爲美利堅與某國間之道消道長耳論其消長之跡直可以我數年來一治一亂之情狀爲衛蓋在歐洲大戰之變亂中英法列强不暇束顧其他足有餘力以問一切世間事者一爲太平洋對岸之美利堅一即東鄰之某强國某國雖屢經諉延而對華方面終不得不稍存顧忌此所以北京屢有小變而卒以後援不繼迄無重大之騷動也今者歐戰旣終大局漸復原狀我邦人之鰓鰓危慮朝夕不能安枕者自又當爲識時務之俊傑所竊笑矣 
雜錄 
[情書話（六）] [  瘦鵑]  
　　予曩作名人風流史記囂俄與薏麗愛特露伊事其用情之摯超凡軼俗足爲情塲中人作則而其情書之纏綿尤非尋常痴兒女專作淫放之辭者所可比擬計其所寄囂俄情書前後凡一萬五千通至一萬八千通每日平均至三通之多行間字裏吹氣如蘭又似有情愛之活火燁燁燦發想彼姝下筆時當有萬種深情鼓盪於芳心中也伊麗愛之死先囂俄三年囂俄哭之慟即以歴年所得情書歸諸其家俾什襲珍藏用爲傳家之寳去歲爲文學家伊姆下氏Guimbaud所見選其三百通彙爲一編予書選譯四通茲錄其二美人心事可於美人筆底窺見之矣其一八一五三月一日致囂俄書云『吾愛乎爾實吾心中幾滿須臾弗能忘每夕吾必有無數温　之意念紛綸而起脫不告之君者夜必未能安寢君之一言一笑皆足逗動吾欵欵之情如萬花爲朝旭所烘嫣然齊放其辦今吾之靈府有類一花球而君線密之思則猶花中之芳香　護咇茀致足　吾魂醉吾發此玄想人或嗤吾爲愚然雖大愚而情則永矢弗變吾爲此情愛幾同狂易亦猶人病熱時神纯忽焉錯亂者惟吾之病狂初無苦痛但覺其樂無涯挹之乃不能盡嗟夫吾愛吾願畏此如是耳薏麗愛』又三月十一日致囂俄書云『吾愛承君推愛未知所報惟有掬吾赤誠以貢之君過去之事吾一無所懸未來之局吾亦無所用心但頴致吾魂魄聽君處裁即備受楚毒不欲爲君所知苟得永永受君矜憐者則哥雖死甘矣嗟夫甚愛君之受吾直彌天而際地縱有　過亦一一付諸淡忘今姑不問　影嵌君心竅能否長生不濊而君影據吾靈臺之上則雖至天荒地老無復糢糊之日吾之所以愛君念君者蓋無窮時也日前之事頗慮失　於君私衷惴惴英能自己然吾之愛君垂十九年十九年情愛之汁已醖釀而結愛果即其根株似亦深植心田不可復拔而耳十九年中之眼涙尤類陽春時雨加以潤滋也薏麗愛』有似此手筆方許作情書龔定菴云心靈之香較温乎蘭薏吾於此二書中見之矣 
小說 
[緹騎外史（五）] [  春醪譯]  
第三章 
　　外史氏曰人人居英倫者正午必見日光明列特俄京聖彼得彼得有絶巨之宮院屬諸奥而加郡主其起坐之室至大無藝地上旣不敷以氍毹而喊獲之治室雅不整潔窗勒變檻用擋寒　而室中尤位置絶巨之爐火飛燄摇光際此正午之交圍爐坐者可五六女嬭笑語複雜傾茗爲佐而茗壺製以紋銀即懸諸爐上女嬭之一且言且飲猶引檸檬之酸入茶笑日郡主今日竟酣寢至凌午其一曰然特吾儕宜煎咖啡爲備但俟傳宣即可進御先言之人復日吾煎咖啡初不如克丁加之敏妙 
[意大利奇諾佛造像之十]  
　　另一人曰嗟乎夫以郡主之善飲而克丁加會以疾死不獲常伺左右郡主苦矣其一人曰誰言克丁加以疾終適郡主怒遣諸官中致撻死耳天下花露之馨原屬類似而克丁加誤進玉桂之香水以代玟瑰即遭禍至死郡主之喜怒難言而小民之生命亦滋危殆女嬭中之較長者聞此人語即止之曰止更言之者爾乃類一虚無黨員天下惟懶人斯干譴律爾爲俄人初不知俄諺耶俄諺曰女傭之一人遭打並痛及他傭之背輔矣夫郡主衣我復食我我復何求其一人名拜排者聞此似不懌促眉作哲學之語曰金籠玉檻而鷓鴣不戀鷓鴣懋綠草如茵耳首時忽有鈴聲焂然而響而羣侍中之最慧者名絡他聞鈴即起至庖中取銀製之杯皿備進晨餐此時爐上之咖啡亦爇即並咖啡寘之盤中入郡主燕寢之室而著書之人亦偷入覘郡主矣郡主已起不復沈浸被池之内　澤絶黑披諸項際御一絲葛之晨衣初不加鈕坐於安樂椅中流眼四矚面目光猶　　似不勝日影之凌厲避就暗處洛他一人即致晤曰郡主殿下郡主已披衣而起斯整電鈴則吾應鈴而來亦不失時想不爲殿下所督過郡主廻首矚洛他忽曰爾何絮絮速爲我縳鞭帶可耳洛他聞詔滋感殿下則寘晨餐之具於案頭案爲梫木所爲材質旣佳鏤工尤美此時郡主坐椅略欹洛他移案就郡主案固置溜圓之脚可以移轉案頭陳葱綠之繡巾寘一銀壺　乃無藝而洛他移壺時懼茶水外帙則緊合其蓋蓋迸而流液轉向空處浸及郡主之玉容水奇驚着面已結斑駁郡主立捕痛即扑此洛他就地取一皮鞭鞭爲摩洛哥製奇韌勝力郡主鞭洛　之　背至於　　　以皮靴之　㨗人腕肘洛他流血被面痛極暈絶郡主始釋鞭忿忿召侍史曰小豕爾舉手勿債乃驚及吾貴人今速出易拜排來洛他無語遂出一分鐘拜排入見郡主餘快猶栗栗不敢陳說郡主曰拜排爾速爲我御衣爾宜體主人之意勿如彼人頭而豕類者再亦知爾指竅靈敏善上皮靴之鈕扣爾願奉詔力行耶亦願受背上之負撻此則令爾自擇拜排更無語報主人僅曰殿下吾殊不敢抗詔言次一手已取衣寘諸肘腋郡主察拜排敏慧復笑語之曰爾脫聞爾親愛之主人忽入敗道者爾且失聲哭矣拜排立曰然如殿下言郡主曰確耶爾往往阿人之好以作諛詞此或亦信口成章耳拜排曰否殿下厚我逈異常僕吾寗遽負大恩矧主人妙年華胄一旦淪喪者事尤奇慘郡主聞此曰信是天下人分我敗者咸垂慰及我矣我語爾我則已趨敗道我昨夕忽巨博盡喪吾産並車服輿馬宮室之好一一屬諸他姓嗟乎爾知吾並僕人亦已負之耶事後思之吾眞巨癎下此孤注而勝負已分無挽回之策拜排爾知吾致癎之道耶吾友人有一英國之參贊盛舉彼邦之女子謂與吾同美吾妬極斯癎拜排曰英 
國傖人安敢而殿下作此獷語郡主曰此人縱不敢言而神色已在在流露即皇帝被剌之夕此人在大舞場中忽然捨我伴其同國之人至於通夕吾妬極幾欲誣以剌駕之罪觀此二人並頭於斷頭台上流最後之血澤吾始稱快且是夕英國女郎顔色固不豫逸亦正滋人疑寳拜排曰弑駕圖謀原亦俄人之事法律不能被及國外與人何尤且萬歲亦不之懼郡主曰然女郎之父固俄人但其母是否俄人或父母並入俄籍後始誕者則自亦足引俄律質言之吾縱奇困亦必劃計窟一土坑位置此人以洩吾憤言次遂並述阿逹白耶之名示拜排拜排忽曰阿達白耶非吾被弑主母之名傷哉傷哉郡主聞拜排言忽大駭委身幾及地板以爲厮養屬諸仇家必不馴謹顧又無　立止其故舊之思則嚙屑無語而此時忽有推門入者門聲乍闢來一少年彼絶佳之軍裝金紫泫爛動章尤排列肩次郡主見一少年似滋慚怍曰格拉格克殿下自由二字信不可言皇爵之尊清晨乃謁吾私室格拉格克原中朝緹騎總長則笑應曰天下惟無錢之人斯博自由昨日吾亦知禮恭候客廳顧今日來者初非若屋若不已傳負行屬之他氏耶郡主晒曰夫以婦人燕寢之私室縱售去亦有私權緹騎曰止之吾業警吏無地不可自由亦復安能拒我言此小息復曰吾方有公事安得餘暇與爾斤斤辨此無益之語郡主憤極曰爾至而辱我寗即公事耶緹騎曰否吾正以佳消息屬爾爾昨宵負博跡殊赧歉郡主曰然顧吾乃無衛匡救矧以俄國玉牒之貴安能爲此錢債遽紆其尊爾今來謂挾佳消息此更何事洛拉格克曰吾亦作此想然天下亦正惟驟貧之人得卜生路郡主曰何耶爾息作哲學之言却無事實格拉格克曰爾自不智遽陷身爲犧獻尙不自察爲事怪也郡主曰爾幸勿督過乃我我以爲爾來慰藉及我朋友覿面固作駡詆之言耶 
[自由談之自由談] [  不冷]  
　　妄想三　假使所有官吏所有善於得錢之人所得之錢成能創一實業樹一有益於人之事不專用於聚妾吸烟狂賭則亦未嘗不可以逆取順守爲言則中國國家雖有所失於彼亦未始不得於此也 
 
 
 

Page 15

 
 
   
 
 

Page 16

 
 
   
 
