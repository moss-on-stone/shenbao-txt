# 1885 - 123 - 4904335

 

Page 1

 
 
[三十八號畫報出售] 　　　　　　　　　　[  申報舘主人啓]  
官理甬江招寳山炮　之吳吉人遊戎於攻戰之暇扮作漁人模樣親往法船偵探虚實忠勇實冠等倫恢復誠山一役爲中法接戰以來未有之大捷我　國効忠者衆敵人亦自悔禍故讀和之電不後而不先兩國編入此次三十八號畵報准於二十六日出售其畫譜之羅漢圖俱係任君阜長所繒聿墨之妙不煩贅言畫報仍然九圖後附淞隠漫錄一則間者鑒之此布 
[請第二批古今圖書集成股銀] 　　　　　　　[  申報舘點石齋主人啓]  
本齋於前年　倡議紏聚一千五百股仿印古今關書纂成每股規銀一百五十兩分三次繳足此薦　　於鑒嗣卽圖地造屋從外洋　辦機器復延名乎澆　字模然後開印至今計己印成　百本雖未裝訂而書之式樣字之精湛極爲　觀諸君儘可先來披覽惟關印之初機器人工均覺生澀故每日出書無多兹則鉛字　經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并關明第一次股單號頭及股友姓名當卽掣回收據　銀於三月廿九日以前一律交清切勿遲延悞工是所禱　再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本慮大遂仍印一千五百部以符原議合併附聞 
[經藝淵海例言]  
邊孝先儲將腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄉會墨之中式者大都五光十色炳炳麟麟盡能事而蔚巨觀經藝之菁英乃大洩焉僕心好之而徧覽坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訉而投贈者積有卷軸嚴定去取又查各經中之可以命題而　人未經涉筆者出資倩名手分題補作其除淘汰不計外共得文一萬篇交點石齋縮印成帙將次竣工爲錄例言以告同志一名曰時文必尚入時經文允非時不可是編所釆雅合風會凡簡淡高古之文概從割愛而坊刻之濫竽充數了然無味者更無一字間入求當於時而巳一經爇所以覩才華沈聞絶麗斯爲正宗是編專取考據精核據引宏通故字數有多至八九百字開拓心胸議者快之一佳文旣夥去取綦難是編一題至多不逾三四首然必各備一格或訓詁體或騷選體務取書卷詞　並擅其勝故無疊床架屋之弊一九經旣分選文亦必相稱畸輕畸重殊欠精當是編銖兩悉稱每經約二千萹多則酌删少則補作熊肥蛤瘦之議吾知免矣一是選經飽學家反覆校勘奇字奥句訂定無訛初不敢草率從事貽誤當世盡區區之心而巳一是編專倩精於書法者工楷冩眞前後一律每頁八萹紙張潔白字跡濃黑裝訂亦極精雅表　統觀歎爲僅見以上例言從原書錄出先行佈告蓋恐壟斷之徒魚目　砆雜投欺世購者辨别不精勢必重貽後悔所願海内君子於購辨是書時譁加審視勿被所蒙訂於四月初出書如願躉舊速來點石齋面議此佈 
[書本報議固邊防曁電譜述聞兩則後]  
中法和議近巳於三月十三廿一兩日先後會商其議之成否尚未可定而都中傳言則謂各大臣以中法如所議約章奉旨批准之後所有沿海各口岸防兵曁滇粤邊防擬請旨毋庸裁撤仍飭嚴加訓練以固門户又聞南洋人臣於廿三日發電奏稱兩三月來法船自香港運煤糧兵衣赴臺灣者甚多十二日法兵船連運陸兵帳户八十副水桶二百　 
六十具赴基隆十八日法兵船載兵四百名馬三百匹赴澎湖十三日法船載兵四百名到海防據馮帮辦電稱十一日我兵退後探知郎甲船頭坑下各法兵俱修砲臺又稱法船二艘現仍封口並有來華新兵四千名恐生他變請飭北洋大臣詰問並飭臺灣防軍勿懈防守各等語閱竟不禁深爲扼腕夫以諸說皆係傳聞其事之確否不　遽必然萬一此信舉確則法人包藏禍心俾我中國墮其術中而不覺一旦片言不合則彼己布置妥貼不難大舉肆擾我則如約撤兵軍心巳懈　使兵事以曲直爲老壯未必竟爲所摧敗爾倉猝之閭不免受其荼毒是尚堪設想也乎前日杞憂太過人所撰一論謂中國不撤邊防之善其中所述似乎慮之過甚然所謂防患於未然者亦宋嘗　確中肯綮盖法國之失信於我中國者實己不止一次中外諸人盡所親聞而目擊此次自諒山大敗法軍而後忽焉變計　意言　當時帥備人慮及謂恐係法人緩兵之計盖爾時法人止有數船遊弈於中國海面而煤粮軍械均有不敷之患倘中國乘諒山得勝之勢南北閩粤各軍以及滇粤邊外各水陸官兵大奮神威前後夾　斷其接濟截其歸路吾知區區數十艘法船與夫數千法兵不足以膏天朝之斧鉞度彼法人亦未嘗不計及於此而慄慄危懼惄焉不安因而幡然改圖忽焉請和於中國明知我中朝大度包容不事苛賣以津沽所定之五條草約相啗自願津約之外一無要求以此嘗我中國必不忍於固拒而往返商議詳訂細約其間必　日持久未能一日卽定彼此商搉之閭法人乃得以從容布置竭力補苴漸而截到新兵漸而增運煤粮漸而調集兵船漸而裝送陸兵及軍中所用之兵衣炮械帳房藥彈馬匹水桶無一不備陸續解運齊集中華洋面乃伺隙得閻而動或俟議約一事未妥一言未洽卽行反面背盟敗約銳意進兵以法人狡詐此等舉動固在意計之中當軸者非不知之特不欲以逆億之見薄待遠人且以形我中國度量之不廣耳觀於京中大員之籌畫者如彼南洋大臣之偵探奏報者如此則法人雖有此譎計早巳在我中國當軸諸公掌握之中備之旣嚴彼雖爵奇計亦無所施或者可以不戰而自屈然則法人而苟果有此意則適足以貽歐洲之恥而終不足成毫末之功其大概己可　決也或者謂法亦歐洲大國素稱雄武前此馬江一戰用詭施譎偶然僥倖各西報巳羣相詬病引爲西國大　今此何肯再施其技况初間議和之諭旨巴特納有不悅之意法廷恐其有梗和議間有易使前來會議而召回巴特納之信則似乎此次和議出於法國之本心非專爲此詭計以求逞也故前日聞此消息不禁爲之欣喜法人旣本心願與中國言和則或者不再生枝節以自取失信之咎亦未可知今此添兵調船等一切信息或係傳聞不足深信卽果有之或者法人亦恐我中國官兵乘法人停戰之後軍心懈弛突然出兵以相攻擊故爲此預備之計亦未可知苟如是也我中國以信義待人如天之量斷不乘人之不備而迫之於險法人雖有此戒備終不至於復有變端如諒山之敗盟蹈馬江之故　也又有西友告余曰法船及兵之　蓋尚係未經停戰以前所發　其載往海防之兵則必將來劃定東京疆界之後用以分防駐守此次之和議或不至再有變計余曰是亦一說然而不備不虞本可以師古人巳先我言之 
 
 

Page 2

 
 
矣都中諸大員之擬請旨毋庸撤防南洋大臣之留心偵探請爲嚴備固皆有備無患之上策無論事之有無變端所當愼之又愼者也論甫脫稿又接北京友人　信云　侯相電逹醇邸亦有愼防之說然則中國大有人在法人其亦聞之否耶 
[本舘接奉電音]  
　　昨接在京友人專發來電内　三月二十二日諭旨一道謹敬譯登○三月二十二日奉上諭前據給事中洪良品奏閩省監司各員　悞軍事又據都察院代遞編修潘炳　等奏防勇擾民道　司旌緒等貪劣等情先後諭令左宗棠楊昌濬確查兹據查明覆奏福建布政使沈保靖被叅堅不撥餉貽悞軍事剛愎自用援引私人及私挪公欵漁利等情均查無其事惟聞警之際該藩司移寳出署人言藉藉雖據聲稱係其弟挈眷回家該藩　未能阻止實屬不合沈保靖著交部議　道員朱明亮所帶勇丁缺額營務廢弛且該員年力就衰所請原品休致尚覺輕縱朱明亮着勒令休致道員陳維漢所帶防兵恃强優民衆怨沸騰該員昧于事體幾至激蠻道員盛世豐辦理通商局務各差操守平常輿論不協陳維漢盛世豐着一併革職道員方勲前駐馬尾船廠雖克保全惟所部分防抱勇　警先逃平日紀律不嚴巳可概見方勱業經撤銷勇號仍着交部議處叅將楊廷輝招募勇丁間警卽潰着交部議　餘着照所議辦理該邵知道欽此 
[議和秘密]  
　　議和一事中外皆翹盼好音故本舘訪事人亦各格外留心博閱者光覩爲快昨又得大津來　云連日法領事林椿數至傅相憲轅羅稷臣值牧又每至法領事公署往復商量事多秘密大抵無所謂會議日期　傳期草約己有就緒惟外人未見公文云 
[官憲觀賽]  
　　本月十八爲天津西人賽馬之第三日由值年董事德稅務司璀璘預請李傅相轉請吳清卿錫席卿鄧鐵香三星　曁道府縣諸憲臨觀法使巴特纳及各西人亦在座馬廠本搭有看棚今年格外安敞天津縣陳序東明府預先添置座位舗設整齊午後賽馬一週闔城各官先到伺候少選傅相及各星使命駕齊臨西人興高采烈再賽一週相與入棚午飯傅相偕三星使及法使居首席鹽道及天津道海關道洋務各候補道天津府縣羅稷臣昆季以次繼之西人則除使外各國領事各行商人冠盖紛紜履舄交錯棚内預俻西饌陳明府又命添備華筵珍錯雜陳中西各便賓主盡歡而散是日風和日麗草軟沙平車如流水馬如龍士女來觀較前不啻倍徙至其錦標奪得者則以寳順洋行爲首屈一指云 
[海防勸捐告示]  
　　欽加鹽運司銜補用道署理甯波府正堂陳督辦甯郡厘鹽局務兼海防捐輸　局徐爲出示曉諭事照得本府總局前奉憲飭勸辦海防捐輸並頒發捐例章程實收告不等件到局奉經會商擇于本年二月二十三日關局勸辦卽經具文通　各大憲曁分别移飭各廳縣照會各紳董一同勸辦並將奉發告示粘貼曉諭在案查此次勸辦捐輸實因海防緊要餉需浩繁卽就甯郡而論均自設防至今　撥己近二百餘萬均賴大憲不遺餘力顧全地方雖籌撥十分爲難于地方一毫禾累是以鎭海開戰兩月民間生聚仍屬相安目下省庫巽常支絀不得己而爲此勸捐給獎之舉仍不失保衞閭閻之　凡屬紳商士庶尤當共體時艱極力報効且查光緒六年海防捐輸成案並無給獎甯郡地力亦尚集捐數萬頗資實用急公好義　省尊推現在勸辦捐輸所望殷富比前更亟而殷富情殷報効當必較前愈多况多輸一分捐卽多請一分獎並非從前捐輸無獎可比誠恐此次勸辦捐輸情形各捐户及捐生未能周知用再明白曉諭刊發給貼各處以期周妥現由該地方紳士公譏就郡城邑廟體仁局中作爲各紳士海防籌捐公所隨時可邀捐户集譏勸辦並經本府總局商定每月逢三六九爲期約定各紳齊集本總局如有經绅勸定捐户以及未經勸定捐户均于是日到局會同集議遵勸書捐　有捐亟欲報捐何　實職虚銜卽隨時逕赴本總局查明捐例繳捐辦理均聽其便决無阻滯所有該捐户繳捐到局卽照所繳洋銀數目先行塡發本總局印收給執再俟各損户定以何項官階請獎開單送局繳呈本總局原發印收一而查照來單所關請獎官階查照奉發海防事例内載是欵項下捐數核准原收庫平銀數塡换省發實收給執按月將所收捐銀造册彚詳省局詳報户部以憑再換部照毫無耽延其虚銜貢監均興翎枝等項部照俟空白奉發到局卽可隨時换給所有本總局收銀給照部飯照公費一切均係遵照憲章辦理此外並無絲臺浮費尤應仰體憲意踴躍輪將除將海防事例　章一本照樣刊印藪百本交各縣各紳以便觀覽外爲此示仰甯屬各廳縣紳富殷商曁各捐户捐生人等知悉須知此次捐輸旣可上紓憲厪又可下遂顯　務須遵照勸輸赶緊倡捐繳銀請獎毋稍觀望實所厚望毋違特示 
[左相深謀]  
　京友夾信云聞左　帥函致醇邸略謂頃接廷寄内開中法璟議允照津約和好重修自應將滇粤各軍訂期撤回邊境然竊　法人犯順以來渝盟爽信反覆無常諒此次遽爾修和其中恐有狡詐故囑閩防兵勇照舊嚴備並飛致劉爵帥等嚴防法人出我不意管見所及諄請皇太后皇上緩允議和徐觀法人動作　聽調停和局之各與國如　措置再行籌議再須囑善軍憲等通州一帶各處駐紥馬步兵勇宜嚴飭各該將領嚴備戰守俾防意外藉貸固衞近畿門户是爲切要云云似此遠慮深圖苟非老成謀國何能語此左相眞人傑矣哉 
[京友述聞]  
　　京師傳言近得臺灣電報謂本月初旬突有法兵攻撲臺北經劉省帥奇兵制勝傷斃强敵多名法人反請他國詰問我朝謂現己議商和好何以又失信義他國皆置之不理按接伏之日巳在奉旨停戰之後法人現因自食其言反謂我國失信爾顔之厚何竟若斯哉又云聞岑彦帥接到此次停戰收隊諭旨後謂部下諸將領云官軍拔隊時法人必趁勢道襲攻我不備遂密授機宜預爲防備果爾法人尾官軍後攻樸槍砲齊施華軍預伏兩旁齊出夾攻遂將法人圍困陣斃多人劉淵亭軍門亦率所部由後截擊又斃　人多名餘皆逃回我軍奪獲鎗砲甚多大獲勝仗且聞此事巳電逹朝廷矣查法人爽信悔盟實爲長技然終不能出我之料以致棄甲曳兵觀彦帥之成竹在胸不更加人一等哉然以上二事僅據京友傳聞確否尚難逆料姑登於報以俟續聞 
[請貸洋欵]  
　　自興辦海防後各省所貸洋欵統計有二千萬兩刻又經雲貴總督岑宫保奏請總署電致粤督代向西人借銀四百萬兩以濟關外兵食巳交總署會同户部核議辦理矣 
[漢口來函]  
　　漢口友人于二十二日發來要信云此刻新茶樣尚未到漢約俟一禮拜卽可運到矣九江之樣茶則三日後約可運到其銀行中四个月期票每銀一兩值五先令一辨士半云 
[吳淞紀事]  
　　外海水師六營定章由蘇狼福三鎭分巡每二月交替本年二三月輪應蘇鎭出洋昨日期滿應歸狼山鎭接巡故滕楊二軍門遂於前晚到淞以便接辦巡洋事宜○昨報列錯疑游勇一節現由葉千戎將一干人送縣究懲適寳山縣吳明府因公晉省遂卽改送河鹽廳當經吳主簿騐得該勇果有傷痕訊之兇手供稱姓金住離鎭里外之金家宅前日小的途遇向詢不理疑係游勇故卽扭住適有不識姓名人過路遽肆兇毆小的旋見藏有號褂知係營兵隨卽勸住總求格外開思吳君謂卽係游勇亦應送懲爲何私行痛打致受重傷遂飭交保看管一面將該勇赶緊醫治俟傷勢如何再行懲辦 
[上海縣示]  
　　特用府在任候補直𨽻詶江蘇松江府上海縣正堂紀錄十次加十級莫爲出示曉諭事奉本府憲　開光緒十一年三月初一日奉松滬厘捐總局憲札開照得奉部會議籌餉摺内推於洋藥捐輸一條現經本局酌議詳復並將烟土行店坐票隨詳聲明抄詳札府轉 
 
 

Page 3

 
 
飭將所轄城鄉各鎭烟土行店刻速會同附近局卡委員查明若干開具地名牌號舖主姓名籍貫清册呈送等因並奉抄粘内開城鎭行店坐票無論資本大小按年仝捐銀二十四兩按月分收由司頒給坐票發交就近局卡辦理無票不准開設等因奉此除飭差協同地甲查明開設外合先出示曉諭爲此示　城廂内外以及各該鄉鎭開設烟土烟膏各行機店舖人等一體遵照卽將牌號及舖主姓名籍貫自就近赴厘捐局卡開單呈明照意報捐請領坐票執業均母違言切切特尔光緒十一年三月日示 
[二尹騐屍]  
　　昨日本城道署前土墩上有年約三十餘歲之男屍一具當經該處十九舖地甲楊福查得死者係無鍚人向爲道署跟役刻因賭負輕生原籍尚有親屬未便收殮掩埋遂卽報請相騐時　邑尊適因公晋省當由門丁禀報道憲由邵觀察飭委捕廳并少尹於午後帶同刑仵書役人等前往先命將屍身抬放平地然後如法檢騐仵作用銀針挿入屍　少頃拔出見針　微有黑角旋據喝報委係服毒身死並無别故二尹亦親騐無訛飭　棺殮貼封發壇標記并諭地甲速卽信致屍屬來滬認領毋得遲延地甲唯唯而退三尹卽命駕回署時報時鐘巳三下矣 
[神誕懸燈]  
　　本月二十八日相傳爲本邑城隍懿德夫人誕辰自小東門至邑廟西香花橋各鋪户皆循例懸掛明燈排設香案屇　紅男緑女把袂遊觀定卜一番熱閙也 
　　 
[置毒謀師]  
　　各手藝人每逢立夏循例停工邑廟花園内某骨牌作學徒經其師仍令作工不准出外談徒以師令頗嚴惟有逆來順受然心中　不能平前日師令購買點心遂潜赴某藥舖購得水銀數十文暗置其内其師食而有異細察之見有水銀一圑向徒　詰該徒默然無語加以鞭撻始肯直承遂邀其父出爲評理其父自知理屈置備香燭至店　禮事遂寢息夫其師非有大惡不道惟拘束過嚴耳而該徒竟毒謀濳　必置之死地而後快心此其梟獍性成實有出於人情之外者涓涓不塞釀成江河僅以服禮縫彌此後不將胆愈大而心愈毒乎 
[耽賭輕生]  
　　蘇人某甲向爲洋行生理現居英租界北坭城橋附近性耽牧豬奴戲自新正月與人共賭輸錢旋圖翻本豈知屢賭屢北早巳金　牀頭近又東借西挪債臺白級諸賭徒萬分逼迫爭吵靡甲欲還而力不從心欲不還而外觀不雅遂於前日意圖畢命幸某親串知之竭力解勸允其代爲設法調停甲言所負約共五百元左右親串一力担當始得免於短見噫賭之爲害大矣哉苟非某祝串善於設法則枉死城將又多一新鬼　爲人上者曷其奈何弗禁 
[柝梢倖免]  
　　本月廿一晚棍徒丁雨晴率有黨類數人誘本城某甲之子至周雲仙妓寮夜膳復至廣妓處圍住甲子索詐錢洋甲子不之理遂被軋至炒麫舘勒令冩據洋五十元倒塡二月初三日期始各鳥獸散昨丁等四人持據進城向甲索取甲子與之爭閙幾於攘臂互毆甲之親族聞而不服擬將甲子及丁等一併送縣究懲丁見事不佳哀求跪地自愿將據繳還甲等允之丁始赧顏而去夫誘人子弟律有明條况加之以勒索銀洋尤屬罪有應得僅以哀求獲免幸何如矣 
[瑣案彚登]  
　　　祥發客棧主張梅亭之子張小六被流氓毆打訊理等情巳登前報昨日捕房將李小松徐慶華解案張梅亭投案遞禀聲稱兒子受傷過重渾身發靑據傷科云係被鐵器擊傷一時尚難痊愈索洋七八十元方肯施治翁太守謂可曾詢伊傷勢無礙否答稱腰脇亦有重傷太守謂雖己自請傷科醫治然亦須至醫院一觀有無要害張卽遵諭太守復詰李徐二人仍稱係馬夫阿招超釁旋據包探孫寳生禀稱昨曾帶李出外周尋毫無實在太守羞將二人交捕帶回以憑嚴究○前報列耿伯勝偕婦人借寓被流氓拉住剥衣一案昨翁太守飭傳徐羅氏及寓黟張文卿至案問衣服可曾取到流氓何在該氏答以不知太守謂保汝出外原着查到人贜今以不知二字塞責究竟商諸何人出此主意本應一體押比今姑從寛着仍交原保出外務將衣服交出明晨至捕房禀覆張仍着交捕帶回管押○乾豐米店被張林學等乘間竊米一案己列前日報中翁太守以在押四人中有買盌人鄭永芳者雖係同伴並未與聞因卽先行釋出昨捕房將張林學王喜享張永奎三人解案仍照前供翁太守詰乾豐主郭永茂究竟何人先至答稱先有張永奎來問價後經張王二人張袋斛米太守謂該三人形迹實屬　疑現姑從寛免予深究着將張永奎笞責一百板餘兩人各責八十板完案○恒和祥錢莊失洋一案訉理情由疊登前報昨日店主許栗揚帶同店徒王吉慶倪順卿到案據稱是日有人裝做矮人進内殆知而趕出則己不知去向翁太守謂汝等雖是學徒未得辛俸然疎忽之咎亦無可辭着卽酌量補償夏畢愚賠欵王倪同稱我等學生如何賠得起太守問保薦人因何不到答稱頃間在此現往如泰祥去吸烟太守謂實屬混帳隨着三人先行退去又謂許曰爾爲店主亦有不合今巳訊明確係失洋日前如何妄稱夥計串用現在着賠原爲儆戒伊等起見如不到　汝當認虧許唯而退 
[英界公堂瑣案]  
　　陸阿七訴稱昨夜有人卽門及我啓視並不識面盤詰之下言語支吾與論反被毆傷爲此訴捕拘案劉立堂供因探訪親戚悞叩伊門巳向服禮詎伊尚辱駡不休致與爭執並未行兇余阿萬供與陸隣居昨陸與劉姓紛爭我卽聞聲出視誤被指爲帮兇黄太守驗得陸並無傷痕且釁起細微遂一併斥退○平和洋東訴稱日前失去駝毛不少昨見陳阿海林桂耀兩家舊貨店中放有駝毛諒必原物及報捕往查巳被藏匿致無實在憑據叩請究追陳供現開舊貨店兼收羊毛並無駝毛乞恩明察林供與同黄太守商之夏正領事飭將二人交捕帶回俟查明証據再行解案訊究○華捕禀稱昨日途遇瘋人詰其住處支吾莫答爲特送案請爲安挿余渭川供甯波人滬上並無親屬冋以客棧爲家太守飭押候函送普育堂留養醫痊再行核奪○華捕禀稱昨見石寳　沈醉臥地呼之不甦爲特帶至捕房送案其所臥之處馬車絡繹若不拉開恐致性命不測石供實因酒醉所致以後决不敢過飲黄太守謂本應懲辦今姑從寛斥釋竊謂醉臥街心固爲失檢然謂本應懲辦則劉伶阮籍一　人當有先爲任過者矣于石乎何尤○酒店主張順堂訴稱謝順發欲欠酒錢八十文不依竟敢逞蠻爲特訴捕拘案謝供偕友沽飲需錢八十文己由友人往取詎張竟急不能待將我辱駡致與纷爭被交巡捕黄太守判謝管押七天以示薄懲○華元祥訴稱失去磁花瓶報由捕房查獲人贜解案請究王阿炳供　行竊叩乞施恩黄太守判管押半月贜交華領 
[上海北巿六馬路仁濟善堂籌募四月分施粥經費並勸各大帮撥助常年月捐啓]  
　　謹啓者本堂接辦四月分施粥一月前兩次共助到英洋粥米菜票信力四項核計洋一百五十餘元尚少四百五十元本月二十日登報申明○令又承　滬紳商樂助計開葉成忠捐助洋七十元龔福壽二十五元何丹書二十五元顧慧礪二十五元周積楨十五元以上五户戴綏之兄經募○悔過勉力人捐洋十元不書名善士五元白玉岩善士節省平日零用助洋一元足對開一元四開小洋兩元八開小洋一元又錢五百文何趾祥偕女金玉助洋六員元芳洋行帳房悞用進銅洋十三元八開一元俟代爲鎔化移助杭州存養齋主人助米兩石作價洋五元寄全盛局來○莊慧生鋤梅書屋兩户各助煮粥煤一墩以上三共收到洋三百三十餘元煤兩墩本月分施粥經費除各善士助到外尚少二百六十餘元目前各處施粥皆停來堂食粥者更多仍恐六百元經費還不敷用萬不得己再請發棠如能捐助源源而來不獨善昌一人感德窮黎均沾活命之恩眼前功德承垂不朽○本堂毫無常捐以致善 
 
 

Page 4

 
 
舉未能推廣以上均蒙在堂辦事諸君帮貼月捐所收無幾諸多棘手本年　絲業　館每絲一包發助規銀一分以備施相之用洋貨各帮承大豐寳號許春榮兄竭力代勸總可望照棲流公所月捐提撥茶業衆商務懇貴董代爲勸募錢業大帮亦望玉成樂助竊思滬上萬商盈集如能各帮大董　發菩提心見仁濟堂諸善舉實力奉行慨然樂助衆擎易舉集腋成裘從此仁濟善堂創立根基善願宏開皆出自在滬各大帮大善士帮創之大力也善昌等總當不辭勞倦盡力舉辦是否有當伏祈賜教不勝盼切待命之至謹　台鑒籌賑公所施善昌謹告代求三月廿五日 
[浙甯鎭海善十致上海籌賑公所施封翁書]  
　　久仰駿儀時深深鶴企大名昭著垂宇由而咸知道範芬芳悵雲山之遥隔溯泗彌旣楮墨難形巷　少欽先生大人濟世爲懷活人無算前身大士善發慈悲今日如夾都蒙　護敝地濵海土瘠民貧法人犯境臾形憔悴紛紛遷徙生機立窒釜塵面菜者不知凡幾爰議賑給籌措無方涵致申江助呼將伯幸荷厚誼舍緩就急比疏于親大君子設法創損千金寄　諸善人因兹樂助數月爲期是敝地億萬人之性命皆鴻慈所再造也朝等謹拜下風　遂　承之願相違巨浪莫伸銘感之忱今朝澤沛蛟川謝悃濡毫　素異曰舟行滬上瞻顔泥首崇階肅此布陳恭請台安統希朗照不宣鎭海粥廠賑局董事車朝空沈開祥張　范鄭鳳儀徐裕德仝頓首拜上 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛雜誌]  
日本報載中朝豫禮兩親王邇日條陳時事大略謂軍務亟須整頓不容稍緩須臾及預籌餉源以備接濟又稱中國沿海近年建築砲臺己多至九十二座洎中法事起各處復增築三十二座目下正在動築者凡十二座又擬在台州松門地方設立船廠船塢聘請美國工匠五　并招集昔年游學美國之生徒二十五名以資辦理云○又云伊藤大使及西鄉參議等於天津定約後卽乘坐薩摩輪船於西歴二十四日清晨安抵馬關地方官迎入行轅勾留一宿翌晨仍坐原船開往東京於二十八日入朝覆命當大使駐津時有中朝賞給日本義士籐田一郎之色縀四端由李傅相轉寄盖去年籐田氏聞中法交戰特遣義子秋山携金五十并書一通赴華京上陳情願報效當經總署大臣受其書而却其金今云頒賜實嘉其義憤也○西歴四月十六日有法國天主教士耗來魯率五島教民十二名駕一葉扁舟渡海而往五島出口未遠倐遇暴風舟小浪高人船俱没至十九日有人在五島海邊見衣帽及破船漂流而至始知十三人咸葬魚腹矣○三菱公司輪船往來中日俄三國各埠向無中等客位搭客未免不便兹該公司特設中等客位所有上海長崎神户横濵海參崴等埠一律妥定價錢任從客意想將來坐中等客位者當必蒸蒸日上也○日前日本兵船龍驤艦由長崎口開往朝鮮碰傷英國帆船經日本海軍省飭三菱造船廠修賠昨巳修完出塢装載煤斤運往上海矣該船主具禀向追被擱日期計洋銀七百五十元亦己如數照給○西歴四月二十六日日本官場接俄領事照會内稱海參崴港閂業巳自行封禁沈設水雷凡各與國船舶進港必须由俄官允准帶領方免誤碰水雷地方官隨卽曉諭人民一體知悉云○日報又載俄屬海參威埠港口定期五月初二日起不點燈臺禁止船隻出進四月二十六日俄國商輪船名白壳耳者在長崎日夜趕裝米麥報請夜關計共裝小麥七千八百餘包白米一千九百包旋於二十七日黎明時飛駛出口前往海參崴又云英廷添派濠州之焉師比古兵船前赴東洋歸刀提督調遣該兵船上配置大炮六門又云近由英國派來鐵甲砲船業己駛抵新加坡大約爲駐防該埠以資戰守也聞該船係頭等防禦堅牢之船可容三千四百八十墩甲厚一尺船上有十八墩大砲四門造於三年前亦新式也○日皇從前政躬不豫未能親自閱操兹聞己占勿藥於二十日照常出視朝政矣 
[鄭烈婦劉氏傳]  
　　烈婦劉氏天津大沽鄭起子婦也母家田家嘴幼許字鄭鄭氏子八歲股生疽十年不愈而益劇轉側床褥手足踠攣面目支離無人形鄭知其年不永也致意婦家請絶婚父母皆允矣以語婦婦曰許嫁而死猶當守之况未死乎病廢命也烏得有他議宜令其速娶女將侍其疾固勸之不可卒歸鄭鄭氏子病不能人而性尤乖戾屢撻婦婦燂湯敷藥抑搔扶持十年如一日無怨無倦無悔又善承舅姑歡婉容愉色怡怡如也其舅亦嘗對人道婦賢無何鄭子死其舅素操舟以輪舶暢行故入不逮前且將别立嗣風婦使改適婦泣不答舅姑察其無去志挫折之縫紉炊爨外葺屋汲水皆責之婦婦不言勞食以粗糲雜糠粃不給衣貲婦甘之如飴著身布縷皆以針黹澣濯給衣縞茹草若將終身服旣闋姑使歸省隂囑父母爲勸嫁父母韙之果勸以乏嗣無可守小家不必拘婦不應勸之亟乃日女歸時豈不知婿病廢且瀕死者壻未死女巳未亡人矣今改志何若初不歸女生爲鄭家婦死爲鄭家鬼請從此逝女不復來矣遽返其舅竟爲之議婚迎有期始告之曰我夫婦老且貧汝又無嗣我二人百歲後汝將焉托服未闋嘉汝志不汝奪也今巳爲汝擇安樂所元夕後來迎汝汝其勿再執抝以自誤婦不言亦無愠意舅姑喜甚不疑其有他元夕届婦沐浴更衣履談笑如常謂鄰媪曰昨宵夢歧路三不知所從適見夫來曰唯汝擇矣余曰惟願從君去耳竟𤕻何兆也言時色怡然鄰媪亦不疑其有他晚俟舅姑寢仰藥而卒舅姑微聞聲起視之己僵矣面如生衣服無少汙年三十二歲大沽士民咸議爲請旌建坊焉囑余爲之傅論曰婦之死烈矣而出於從容則尤難然婦非欲以烈名也志在守節而烈乃其不得巳也或謂小家不知節烈爲何說且無夫婦情其死非爲夫而百折不回獨行其志殆性生焉有類忠孝之愚者然觀其力拒絶婚深明大義固以節自任矣夫烈人所難能節則人所共知談節烈之事卽鄉媪邨姑莫不欷歔流涕義氣勃發而謂艱苦備嘗不動聲色以畢命完貞者反謂不知節烈爲何說乎其死也謂非殉名也可謂非殉夫也可謂非殉節也不可殉節卽殉夫也婦所爲實人倫之至不得以忠孝之愚者例謂節烈非小家所能知夫節烈之旌豈僅爲世家貴族風哉　　　　　[  甘陵柴靑藜撰]  
[贈祝野坡兄]  
　　瞻彼滬北道繁華甲五州粲粲羅與綺都半爛羊頭君年亦弱冠翩翩異他仇被服愛樸素語言發清幽跌宕於文史脫略此公侯疇昔良夜坐眷顧結綢繆絪緼吐芳訊顧盼出靑眸披肝每相示不我以狂流願言保玉體毋樂田般游進德修崇業令名天地留悅彭氏甫脫稿 
[和李芋先生游味蒓園原韻並請高昌寒食生大吟壇正刊]  
　　近水樓臺映碧灘放懷極目恣遐觀恨無勝蹟携笻去難得名園拓地寛生面别開千古上園中陳設都半西式舉頭惟見萬花攅滿林蒼翠如相撲坐亦心清夢亦安山明水媚花如錦絶勝幽棲庾信園一棹蘭舟香欲醉池中備有小舟一葉藉以盪槳遣興幾行鴻爪跡猶存驚人别有驪珠句嫚世何妨犢鼻褌游罷尚多餘興在歸來斜日照漁村　海上種榆山人悅彭氏就正稿 
[贈嬾庵禪隠七律一章錄請高昌寒食生正刊]  
　　頻年身世各飄蓬此日論交臭味同天或無心困吾輩士當立志振家風孤高畢竟難諧俗砥礪端資共折衷太息傭書班定遠幾時投筆去從戎[  吳趨瘦狂生憤齋初稿]  
[讀天瘦閣詩集賦呈芋仙前輩正可]  
　　久耳童鷗居士名朅來海上主詩盟試看大筆淋漓處都自洪爐鼓鑄成陶令歸田輕宦祿鄴侯勤學擁書城天涯咫尺龍門遠可許論交蓋共傾[  吳郡懶庵禪隠陸鴻翔初艸]  
[沈憤齋見贈之作卽步元韵仍請一琴野坡同正之]  
　　湖海飄零類斷蓬人情冷煖騐相同庸流毁譽無公道濁世交游不古風惟我早除流俗態知君獨抱濟時衷英雄竪子憑誰識莫再談兵策禦戎[  懶庵禪隠聞笙氏初脫稿]  
[春閨夜怨曾見餘杭繪香女史集中有此體格卽用元韻倣此錄請高昌寒食生粲政]  
　　懶剔銀燈詞牌名夜景幽紅梨戲名花落負春游邯鄲地名道遠風驚夢翡翠鳥名衾寒月照樓飛燕美人名雙棲珠滔影牽牛花名空待玉屏秋一緘書寄當歸　藥名也旅舍人官名知計早籌勾起相思鳥名別緒幽客中　官名迹奈浮游曲飛楊柳藥名誰家笛帳隠芙蓉花名何處樓錦繡襦戱名抛珠有涙雨雲夢地名斷夜如秋悄憑十二紅詞牌名闌徧遮莫愁美人名腸攪漏籌東武惜紅生待定稿 
[上海北巿絲業曾舘籌賑公所施少欽經收山東賑捐三月十九二十廿一日第六百三十六三十七三十八次清軍]  
　　程暄求母延年益壽五十元程友章次子週歲節助永保平安四十元蔣祖懃求病安痊二十元蚊川不書名嬸母病愈許誦蓮經愿資移助十二元九江祥發元節省財神會四元蚊川不書名本身八學許上遍頞資移助一元○浙寗梅墟大營來昌册一萬五千五百七十二號　撫標親兵小隊正營前後左右哨六元又來昌册一萬五千五百七十三號浙撫標親兵小隊副營官弁勇丁四元○九江源昌隆程募昌册一萬五千五百四十八號李元安四元以上十九日○德致堂王人求目疾早愈十四元寗遠堂裘爲先母週年懺資移助十元源銘號十元昭文碧桃山房求小恙卽愈並保平安六元耕讀堂李箔灰售助冥福五元錢一百六十文彭庭錦求母病愈室人坐蓐平安五元新安六齡童子母病痊四元傳智求病愈二元無名氏銅洋一元○揚州保甲總局吳相莊觀察募昌册五千七百六十三號根靜堂曹平銀五十兩廖忠恕堂十二元無名氏四元詒燕堂四元崇德堂朱四元又募富貴源頭同字二次一千八百四十六號册根靜堂曹　銀五十兩金陵江西會舘三十元會濟堂三十元廖忠恕堂十二元崇德堂朱詒燕堂不書名三户各四元又募富貴源頭同字二次五千七百六十三號册趙希曾二元周念敂二元羅在安一千文孫立之五百文李星齋五百文以上三册合來洋一百十二元曹平銀一百兩批見規銀一百零六兩八錢五分七厘錢二千文○從野堂繆募昌册二千二百七十二號不知爲善八京平銀一兩並非爲善人一元又潞河白募昌册一萬一千四百十二號知命氏京平銀一兩知過人京平銀六錢四分葉傑人京平銀三錢二分鞠應崇京平銀三錢二分婁堃京平銀三錢二分以上兩册合來洋一元京平銀三兩六錢剔次二分批見規元三兩五錢九分○蘇州吳募昌册一萬三千二百八號吳隠名一元葉麗記足對開一元又募昌册一萬四千九百八號王江氏一元樹滋氏足對開一元以上二册合來洋二元足對開二元○鄭茂雲募昌册七百十三十五十八二十廿三廿四號貞泰米行六元朱春安五元沈庭芳五元東海星記朱莊氏吳根心同茂四户各一元朱幼記半元殷公舘三百文太原氏三百文共六册合來念一元錢五十文○黎里毛秋涵募昌册四百七十一號葉朗君移書奩四元又募富貴源頭同字二次九千九百九號不留名一元張甫唐錢陸百文森玉堂錢四百文德潤堂一百四十文以上二册合來六元以上二十日○高仰保堂求父病速痊鑪胚二十元宋春華求咳嗆速　穎上子爲先兄嫂六十冥壽節資冥福桐鄉端本堂陳求保平安三户各十元無錫不留名四元仁壽堂移助束脩二元慶善堂畢求資先人冥福四開八開各一元鴛水知味子四開一元○泰亨源募富貴源頭同字二次五千七百七十七號册萬霞如六元汪竹亭二元大涯淪落人二元二户合來十元○福州劉尚安募富貴源頭同字二次一萬四千五百六十七脫册劉從義錭胚五元劉瑞予劉揚善劉尚安簡毅　四户各鑪胚二元劉尚惠易日南無力人李芝亭四户得鑪胚一元九户共來鑪胚十七元○無錫隆泰布行募昌加一千九百四十一號梁溪心隠子五元以上廿一日 
 
 

Page 10

 
 
[光緒十一年三月十八日京報全錄]  
宫門抄○諭旨兩道錄前○御史鄭奏新開捐例宜剔獘端摺○楚督卞等奏請獎叙夾片○浙撫劉奏織造病故請旨簡放摺○將軍慶奏請留府君暫緩交卸摺○奉錦海關道廣奏恭報接篆日期摺○將軍慶等奏請補知州摺○楚督卞等奏請先行察看道員夾片○豫撫鹿奏委署知縣夾片○三月十八日户部通政司詹事府正藍旗值日無引見○豫王謝賞壽物恩○鳳山謝照舊供職恩○浙江布政使許應鑅請訓○英綬文琳預備召見○召見軍機英綬文琳許應鑅○○掌山東道監察御史臣鄭訓承跪奏爲新開捐例宜剔弊端恭摺仰祈聖鑒事竊此次海防開捐實一時不得巳之舉誠恐捐例一開宦途日雜故户部議定收捐章程其銀　較倍於前是於籌備經費之中仍寓愼重名器之意現經吏部奏定銓補班次量予加優無非爲鼓勵捐輸起見惟臣查原奏云外補人員應俟截夘掣籖後由部開單行文各省按照限减半計算以接到道班知照部文後下月所出之缺一體遵照辦理等語其听以防弊者己極周密而於歸部銓選之缺則但云俟截夘掣籖簽後遵照奏定新章核辦並未聲叙原出缺日期之先後作何區别在部臣習於成例但以本月截缺之日作爲開缺日期自謂儘有限制足以杜盡弊端殊不知近時各省電報通行朝發夕至捐生事事皆得預知其在京守候人員往往有重資而觀望不前必聞某省何項出缺始行上兌花樣旣優何患不得至佐貳閒曹及孤缺各項則更可操劵以待皆由吏部於銓選官員向不扣原出缺之日期故流弊一至於此現當開捐伊始亟宜杜漸防微相應請旨飭下吏部按現行新章於銓選人員一項無論何項官階何項班次統照外補人員之例嚴爲分别其歸外補者旣以過班知照後爲斷倘原出缺之日期在前不准序補其歸部選者自應以卯次掣籖後爲斷倘原出缺之日期在前亦不准開選似此選補一律庶足以杜巧進而遏倖心且捐生亦無所用其遲疑勢必爭先輸將而於捐務亦不無裨益也再新例海防先用卽用兩項係一个月截數一次海防三班儘先各項係兩個月截卯一次在户部但期迅速可免流弊而吏部銓選班次則各歸各項逈然不同以至捐生轉易趨巧大半層遞報捐希兾可省銀數此等情形巳顯而易見况省分遠近不等咨報到部遲速懸殊此次邊省計接到部文之日己早逾部中掣簽之期在儘新選用人員雖稍分先後而無關碍得失至按卯輪選各班須俟到班時方准選用部中卯期過促則遠省捐生就使上兌在先反不能如近省報捐在後各省爭夘次之先後似亦未免偏枯是以咸豐年間籌餉例定爲四个月一掣籖洵屬法良意美現在　防開捐似應援照辦理方足以昭公允臣爲捐務剔弊起見是否有當伏乞皇太后皇上聖鑒飭部核議施行謹奏奉旨己錄○○卞寳第等片再厘金收數之盈絀關係餉需而尤視局員之賢否爲斷如辦理不善臣等固不敢稍事姑容其抽收得力厘數加多者臣等亦未便没其勞勩查湖北漢口一鎭爲通省厘金首要之局華洋雜處辦理最難前四候補知府唐訓邦聲名甚劣經臣等奏叅革職改委知府銜候補同知吳寳儉接辦該員操守廉潔辦事認眞一年以來計經收十年分漢口厘金錢二十七萬四千三百串零較九年分收錢十五萬五千一百串零實多收錢十二萬串有奇臣等檢查漢口收數近十餘年雖極　之時均無以過似此實心任事洵爲鄂省不可多得之員夫朝廷有過斯罰有功斯賞原所以激勵人才唐訓邦短收叅革旣經示懲同時一局而一年之中該員加收至十二萬之多良由該員操縱得宜商民信服故能確著成效惟局務勞績祗准加銜加級該員業經得有升銜而核其勞勩又與尋常收數僅止加增者有間厘收爲軍餉大宗若非從優鼓勵不足以獎前勤而策後效合無仰懇特恩量予升階班次以示優異抑由臣等給咨送部帶領引見恭候聖裁出自鴻慈逾格至其餘厘局如有不得力之員臣等仍當隨時察看據實叅劾斷不敢稍存遷就臣等爲整飭厘務籌濟餉需起見謹合詞附片陳奏伏乞聖鑒訓示謹奏奉旨巳錄○○頭品頂戴浙江巡撫臣劉秉璋跪奏爲織造在任病故請旨簡放恭摺仰祈聖鑒事竊杭州織造連明於上年十二月間𨺗患痰喘氣逆之症延醫調治時發時愈臣前往看視未經接見據織造處司庫廣來呈報轉據該織造家屬聲稱連明於光緒十一年二月十四日在任病故所有織造及南北新關關防三顆並庫鑰敬謹看管請示核辦前來除飭將關防庫鑰封固送交臣衙門收存外所有杭州織造相應請　旨迅賜簡放以重職守理合循例由驛具奏伏乞皇太后皇上聖鑒謹奏奉旨己錄○○奴才慶裕跪奏爲奉省防務緊要請留府尹暫緩交卸以資臂助恭摺仰祈聖鑒事竊准兵部咨開據正白旗滿洲咨稱本旗具奏世襲三等承恩公裕輝因軍政貽悞考騐奉旨勒令休致所遺公爵以奉天府府尹裕長擬正奏調該府尹迅速來京以備年終承襲等因一摺於光緒十年十一月二十八日奉旨依議欽此欽遵知照前來奴才查八旂承襲世職向例於每年十二月十四日起至十七日止每日兩旗依次進譜帶領引見如有外省到遲之員卽歸入次年辦理此次兵部來文係本年正月二十九日由京遞發二月初九日到奉早逾世職帶領引見之期自應歸於十一年分歲底辦理府尹職綜全省責任綦重裕長自到任以來因奉省吏治頽靡習於玩愒恪遵聖訓力圖整頓畫定新章嚴查虧空清理積案督率屬吏以身先勞訓勉策勵不遺餘力所屬各員亦咸知儆惕相爲奮興現計遠年積案陸續訊結者己一百餘起承追虧空各案依限交納不復敢有延欠一洗從前因循委靡之風救弊補偏民俗爲之一變地方大有起色省城爲根本重地悉賴府尹駐守彈壓居中援應俾文武各員有所秉承似未可更易生手且襲爵引見例俟歲底辦理卽使尅日來京亦須守候一年之久爲期尚遠際兹多事之秋正資熟悉情形未便一日輕離職守奴才再四思維合無仰懇天恩俯准裕長暫緩交卸起程俟交冬令再由奴才具摺奏請欽派大員接署屇時赴京由本旂帶領引見不敢遲悞如蒙兪允不獨奴才深得指臂之助實於公事大有裨益奴才爲愼重地方起見是否有當謹繕摺且奏伏乞皇太后皇上聖鑒訓示謹奏軍機大臣奉旨着照所請該衙閂知道欽此○○奉天奉錦山海關道兼按察使銜奴才廣蔭跪奏爲恭報接篆日期叩謝天恩仰祈聖鑒事竊奴才於光緒十年五月奉旨調補奉天奉錦山海關道兼按察使銜欽此當因雁平道任内六年俸滿經署理巡撫奎斌奏明先行引見於六月交卸啓程到京引見仰蒙召見訓誨周詳莫名欽感隨於十二月出京先赴天津謁見直隸督臣次赴奉省謁見將軍府尹禀示一切事宜兹於本年二月初二日馳抵營口准署關道奎訓委員將關防文卷移送前來當卽恭設香案望闕叩頭祗領任事伏念奴才滿洲世僕知識庸愚荷聖眷之非常愧涓埃之未報兹復仰荷恩綸重移煩劇查營口濵臨大海南通各省北拱陪都爲華洋雜處之區當商賈輻轃之地舉凡練軍經武察吏安民曁中外交涉事件在在均關緊要自維檮昧深懼弗勝惟有隨　隨事矢愼矢勤禀承北洋通商大臣曁盛京將軍奉天府尹認眞經理以兾仰答高厚鴻慈於萬一所有奴才接篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○奴才慶裕裕長跪奏爲揀員請補簡缺知州以資治理恭摺仰祈　聖鑒事查復州知州王頤勲於光緒十年十一月十九日聞訃丁憂呈請開缺經奴才等循例具疏題報在案所遺復州知州員缺係繁難簡缺聲請扣留外補應照章以聞訃丁憂之日作爲開缺日期歸十年十一月分截缺查奉省簡缺知州僅止一缺上次以候補知州王頤勲請補此次輪應委用到班查奉省並無銀捐常捐委用班人員自應以到省先後序補兹查有委用知州陳榮昌年四十六歲係河南羅山縣人由增生中式舉人辛未科中式進士引見以主事用簽分户部貴州司行走同治十二年遵例在黔捐局報捐知州雙單月儘先選用光緒八年五月揀發丞玉差遺委日七月到省現署營口海防撫民同知該員老成穏練辦事細心以之請補復州知州洵堪勝任與例相符合無仰懇天恩俯准以委用知縣陳榮昌補授復州知州以資治理如蒙俞允該員以委用知州請補知州銜缺相當毋庸送部引見仍俟試署一年期滿果能稱職再請實授所有揀員請補知州緣由理合恭摺具奏伏乞皇太后皇上聖鑒勅部核　施行謹奏軍機大臣奉旨吏部議奏欽此○○卞寳第片　再臣接准吏部咨稱外官道府以至佐雜題調要缺該督撫聲稱扣留外補者丁憂之缺卽以丁憂本日作爲開缺日期將光緒十年十二月分扣缺黏單知照　三頃缺湖北漢黄德道惲彦琦丁憂等因知照前來杳漢黄德道一缺管理江漢關稅務並通商事宜時有交涉事件臣寳第性素剛直於洋務事件向不肯委蛇相就非關道得一明體逹用剛柔得中之員調劑其間難期妥恊現署斯缺之武昌鹽法道武靈能否勝任尚須察看此缺關係緊要必湏愼重揀調未敢輕率擬補除咨部展限外謹　同湖北巡撫臣彭祖賢附片具陳伏乞聖鑒訓示謹奏軍機大臣奉旨吏部知道欽此○○鹿傳霖片再襄城縣知縣王宗正因病出缺臣巳另行具題並聲請扣留外補惟該縣地當孔道政務殷煩亟須揀員接署以重地方查有調署羅山縣事林縣知縣王道隆實心任事勤愼慈祥堪以委署由藩臬日司查明該員本任並無盜刧己起四叅及錢糧有關降革處分與調署之例相符會詳請奏前來臣覆查無異除批飭檄遵外相應附片陳明伏乞聖鑒謹奏軍機大臣奉旨吏部知道欽此 
 
