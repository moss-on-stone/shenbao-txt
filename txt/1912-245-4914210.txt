# 1912 - 245 - 4914210

 

Page 1

 
 
中國郵政局特准掛號認爲新聞紙類　明治四十一年四月二十一日第三種郵便認可第一版 
社論 
[爲省官制案告參議院諸公] （寒） 
　　朝野喧傳之省官制問題邇日正在參議院審查之中吾國之禍福存亡繫之蓋省之一級實綰中央與地方之樞紐善用之則二十餘省聯絡一氣可以爲世界一强國不善用之則分崩離析中央將坐擁二十餘省之空名而無事可爲而驗其善不善惟驗之於省官制而已存惟驗之於省官制中之省長而已 
　　雀長之所由出有從簡任者有從民選者簡任與民選之爭制法院與各省議會已啟其端故平心論之吾國今日人民之程度無論在智識問題在道德問題皆宜簡任而不宜民選爭民選者非眩於經端之平民政治即挾私以爭權利者耳偏於一見即不能得真理洶洶焉不自知其非者猶望參議院諸公能出之以公平之見解而已矣　　今參議院諸公何如則主張省長由省議會選舉候補者二人請總統簡任其一名爲調和簡任與民選之爭而實則以民選爲依據其結果當與民選無異凡民選之弊參義院所主張調和之制亦無不有之此其見解果出於公平與否蓋有不能無疑者 
　　參議院諸公因地方感情之動作一出於橫决而不可遏者往往有之矣論者日參議院議員不忘其選舉之所從出木本水源之義惟諸公解之也顧持此義以盡代議之職務則大誤議員又職務非報酬之職務也議會之組織雖出於國民之選舉至其權限則非自選舉人授之蓋議會爲一國家之主要機關其行動當以國家全體之利益爲主而非以一部選舉人之利益爲主盲從一部選舉人之意思而謂已盡職未見其當也今參議院諸公之意以爲民選省長乃省議會之所主張也吾爲省議會之所從出義不可背故不問其事之利弊而但默揣省議會之心理以將順之一部之選舉人則顧而樂之矣其如國家何 
　　使彼一部人士之所主張果出於大公之見而參議院諸公或委曲以將順之焉猶可說也省議會之爭民選爭選舉省尹之權在省會耳非以民選有如何之利益也又使選舉省尹之權操之省會而並無有害於國家參議院諸公或委曲以將順之焉猶可說也選舉省尹之權在省會則一省之私黨得以盤據而美國坦墨耨之風將盛行於各省此其害之較著者今參議院不以是爲慮而惟盲從少數省會之意或調停之以示偏袒民選之主義則甚矣議員諸公之不以國家之利益爲利益也久矣 
　　倡此議者以爲省會選舉省長二人請總統簡任其一以選舉爲基礎以呈請任命爲結果已較純乎民選爲折衷之制調停之意美矣而記者則以爲仍以民選爲依據何也任命權在總統呈請權則在省議會也選舉權亦在省議會也操縱選舉之權何施而不可雖候補者有二人之額但分配之權全在省議會之手例如欲甲之當選則以極不名譽之乙爲副使任命者萬無去甲留乙之理故曰操縱之權仍在省會也先是法制院撤回省官制草案之時曾變通單純任命之法由總統簡定三人電省讖會求其同意尙恐加參議院拒否六國務員之事致行政機關動搖不定奈何并以選舉之權予省議會如參議院今日之所主張哉（未完） 
來稿 
[對於法院編制法施行法草案之商榷]  
　　旅京法律學員王錫鑾等擬 
　　竊維立法之道貴在持平用人之方須求適當比聞法院編制法及施行法業經提交國務院會議惟施行法爲現在任用法官準據尤爲當務之急查所定任用方法疑義滋多茲於各條欵之下先指原文之癥痂繼述同人之管見並說明主張理由願與諸法律大家一商榷之 
　　第一條自法院編制法施行之日起滿八年內關於最高法院判事官最高檢事局檢事官之任用除依法院編制法所定資格外得以左列資格之一者任命爲最高法院判事官最高檢事局檢事官 
　　第一欵在外國大學或專門學校修法律之學三年以上得有畢業文憑者 
　　疑義按本欵在外國畢業者僅憑文憑即得任用而本條第三欵之內國畢業者則附加二年以上敎授條件同是大學畢業似不應過於歧視且本欵列有外國專門學校一項而內國專門學校則抑置第二條第二款同是專門同是三年一高一下更覺軒輊不倫 
　　管見本欵應合併修正於外國大學上添國立大學一項於外國專門學校上添國立專門學校一項將本條第三欵及第二條第二款全行刪除較爲精密妥愜 
　　理由條文首冠國立微示尊崇民國之意內外國學校並舉表面上似覺平等實際上大有區別何也標明國立則內國之公立私立等學校當然不能混同外國畢業則不問學校之官私祇論文憑之有否抑揚配置庶幾於內國學生隠寓限制之嚴於外國學生寬其取材之地或謂原案本條偏重外國學生之意以外國學生多通外國文字考証書籍較爲便利此說雖似近理然按之實際最高法院爲統一解釋法律機關當以法理爲必要不應偏重文字况法院人才中外並用精通外國文字者當不乏人何患外籍不能考証徒以外國文字限制內國司法人才恐非政府提倡法學之盛意也 
　　第二款在外國大學或專門學校修法政之學三年以上得有畢業文憑並曾在國立大學或專門學校充司法官考試法內各主要科目之一之教授滿三年以上者 
　　疑義按本欵所稱在外國修法政之學証以第一款所列舉外斷無修法律學者在內當然是包括政治經濟兩科而言含混規定似覺失之太寬所附敎授條件不及助教又覺失之太刻且條件無經騐一層亦是缺點 
　　管見本款教授年限應改爲一年半以上並於其下添助教或曾充推事檢察官之職三年以上者字樣更於末尾加一但書言明但修經濟科不在此限（未完） 
要件 
[海軍部官制] （續） 
　　第七條軍械司掌軍務如左一關於沿江沿海水雷魚雷　塞砲及各艦隊槍砲配置事項二關於海軍台壘廠塢管庫橋梁碼頭燈塔燈桿浮橋等之建築修理及管理事項三關於海軍之槍砲水雷魚雷火藥子彈及其他一切軍械之制式支給交換檢查事項四關於海軍所需機器用具材料之制式支給交換事項五關於海軍通信用氣球用之器具材料 
 
 
 

Page 2

 
 
中華民國元年九月十二日星期四（申報）舊曆壬子八月初二日第二版 
及其支給　換事項六關於各項器具材料之經理及檢查事項七關於造船𡎚之設配及管理事項八關於艦艇之製造修理事項九關於艦艇之購買監察等事項十關於海軍各軍械之製造修理購買等事項十一關於海軍各項器具材料之製造修理購買等事項十二關於軍械人員之攷績事項 
　　第八條軍需司掌事務如左一關於軍服之經理及檢查事項二關於軍服粮炭等給與之規定事項三關於平時戰時糧炭之給與及戰用糧炭之凖備事項四關於經費出納並預算决算一切事項五關於　計稽核事項六關於海軍官地事項七關於軍需運用事項八關於各軍需處人員之考績事項九關於規定俸給及其旅費一切事項十關於各種給與及軍需規定之審查事項十一關於掌管出納之官吏各事項十二關於與財政官署有關係事項 
命令 
[九月十一日臨時大總統命令]  
　　富强之策全藉鐵路交通亟宜從速興築茲特授孫文以籌畫全國鐵路全權將擬築之路先與各國商人商議借欵招股事宜按照將來參議院議决條例訂定合同報明政府批准一面組織鐵路總公司以利進行此令 
　　參議院議員選舉法第二十三條之選舉監督衆議院議員選舉法第十三條之選舉總監督均應以各該省行政長官充之現在省官制尙未頒布選舉法所稱行政長官未能確定經諮詢參議院議凡各省有於　督外特設民政者其民政長卽爲選舉法上所稱之行政長官其未經特設民政長但於都督之下分設民政司長者應以都督爲選舉法上所稱之行政長官等語應即按照原咨特加任命所有直隸奉天吉林黑龍江江蘇安徽江西浙江福建湖南山東河南陜西甘肅新疆廣西雲南貴州等省任命各該省都督充各該省參議院議員選舉監督曁衆議院議員選舉總監督其湖北山西四川等省任命各該省民政長充各該省參議院議員選舉監督曁衆議院議員選舉監督此令 
　　參議院議員選舉法第二十八條之蒙古及靑海選舉監督第三十三條之西藏選舉監督衆議院議員選舉法之蒙古西藏靑海選舉監督經諮詢參議院議决分別專充會充等語應即按照原咨特加任命茲任命奉天都督充哲里木盟選舉監督熱河都統充卓錫關盟昭烏達盟選舉監督察哈爾都統充錫林郭勒盟選舉監督綏遠城將軍充烏蘭察布盟伊克𠰉盟選舉監督甘肅都督充阿拉善額濟納選舉監督烏里雅蘇台將軍充土謝圖汗部車臣汗部三音諾彥部札薩克圖汗部及唐努烏梁海選舉監督科布多參贊阿爾泰辦事長官新疆都督曾充科布多之杜爾伯特札哈沁明阿非額魯特及阿爾泰山之新土爾扈特新和碩特阿爾泰山烏梁海哈薩克並舊土爾扈特選舉監督西藏辦事長官充前藏後藏選舉監督靑海辦事長官充靑海選舉監督此令 
　　內務總長趙秉鈞呈請任命內務部參事張友棟程克法制局參事張名振方樞蒙藏事務局參事陳毅劉昌兼充籌備國會事務局委員應照准此令參議院議决籌備國會事務局追加官制本大總統按照約法第三十條公布之此令 
　　中國銀行正監督吳鼎昌呈請辭職吳鼎昌准免中國銀行正監督本官此令 
　　任命朱家寳爲倉場總督此令 
專電 
　　北京電黃克强今日抵京時各界歡迎異常熱閙車站上幾無容足隙地黃君與招待員孫中山及各國務員茶叙片刻即赴旅館（那桐宅邸）衛兵沿途保護今晚至總統府宴飮 
　　北京電袁總統對於孫先生之借債築路策異常歡迎昨勸孫擔任籌備事務孫毅然擔任京師各界以事體重大甚爲先生危之 
　　北京電孫先生抱鐵道政䇿已久其籌欵一層早與某某銀行商議及此孫之友人謂先生非略有把握必不貿然擔任 
　　北京電大借欵近日復活卽將開議周總長預備提交參議院開秘密會討論此項借欵其總額數爲六萬萬元按此係萬國銀行團之借款非獨立團之借欵也 
　　北京電西藏交涉駐英劉代表近日屢與英外部磋商無效日昨電告政府請另簡賢員接議藏事 
　　南京電第一師先鋒營派赴徐州會𠞰土匪昨巳出發 
　　南京電茅迺封現派憲兵九十兩連分駐澄淞兩處以資鎭懾 
　　南京電茅迺封呈請程督開辦憲兵隨營學堂挑選憲兵入堂練習學術 
　　南京電巿自治籌備處明日（十二）開會籌議改選舉入手辦法 
　　南京電巡警局長確有委任辛漢消息 
　　南京電女子同盟會公舉嘉德夫人爲女子大學校名譽會長 
特約路透電 
　　北京電近有六國銀行團以外之團體與中國商訂借欵英金一千萬磅茲悉該團體內有英國之勞逸特銀行及其他英國各銀行此外尚有法德美各大銀行該借欵以鹽課及田地過戶稅作抵巳訂定辦法擬於一千九百十二年先付中國英金三百萬磅其餘之欵於一千九百十三年分期交楚每期交英金一百五十萬磅其日期隨後再定並擬設立通商銀行限定資本英金二百萬磅中國出其半數即於借欵之內提出若干以充此用其餘半數將聽令各國人民購買股票總行設於倫敦由鞏固混合之董事部管理華人得占董事部之半數總董須以英國財政專家充之並於北京另設一董事部以副倫敦董事部而以華人充當總董惟一切章程悉與倫敦相同在事之各小團代表皆謂若照上列之辦法則可使中國處於鞏固財政之地位所訂詳章必可使管理極有效力且足令投資之人完全滿意又謂此種辦法當可得各國營業家推誠相助云 
　　北京電路透訪事今日謁見孫中山君據謂中政府議每月付銀三萬兩由交通部籌撥以供其進行中國鐵路計畫中政府並准其組織一鐵路總公司歸其督辦政府己予其籌畫全國鐵路全權將來一切事務當由參議院議决及政府批准孫君又謂今將請參議院正式贊成其開拓實業之計畵第一爲籌借外債興造某某數線鐵路第二爲准許外國公司興造某某數綫鐵路訂定年限期內所獲之利歸於造者期滿後卽以該路交與中政府第三爲組織公司或全係華人資本或中外合資興造鐵路訂定租期若干年第一計畵擬於邊界一帶第三計畫擬施於戶口稠密之處孫君又主張開放中國本部全土以供外人營業無須復用護照惟須訂明寓於通商口岸以外之外人應服從中國之治權並設立特別法廷以審關涉西人之案件或謂外人投資中國之後華人商業大興必將禍及全世界之商業孫君對於此說頗非笑之謂中國果能日臻發達則全世界之境况均可藉以進步云 
　　北京電中政府近命伊犁將軍前往科布多科布多俄國官員告之謂不如不來爲愈蓋彼等力能維持秩序華軍到後反易擾亂民心也該將軍即據情報告政府請示辦法政府接電後即以原電送交叅議院核議該議院於昨今兩日曾開秘密會議討論此事惟尚未有所解决 
　　北京電黃興己於今日下午二句鐘抵京雖都人士仰慕黃君不若對於孫中山之情殷而歡迎之供張悉與孫君相等政府現許孫君每月撥付銀三萬兩以供進行鐵路計畫並准其籌借路債 
　　北京電前電所述之獨立資本家承募之借欵今磋商將次告成計數英金一千萬磅惟關於債票發行之價及利率數欵尚未議妥（本社敢信此電不確蓋該借款合同業己簽定也 
　　武昌電茲見街衢四貼廣告謂訂於某日開會討論設立佛敎會事宜 
　　東京電今晨）十一日（日察接見德國亨利親王美國諾克斯君及意國阿方沙親王後諸員即赴正殿瞻禮前皇梓宮並置花圈以申敬意 
　　昨晚日皇以菊花大領章贈與德國亨利親王又以菊花大綬章贈與意國阿沙方親王 
　　英國哇塞親王昨晚行抵橫濱今日在特拉愛芬軍艦接見英國駐日大使賣樂爾並使署職員及日政府特簡之招待員後即於八時登岸當時各兵艦皆升砲致敬旋登專車遄赴東京日皇及各親王等均集新橋車站迎迓 
譯電 
　　北京電沈秉堃亦在國務總理候補員之列 
　　北京電德國議會副議長巴士祺博士今日可抵此間 
　　北京電黃克强今日可以抵此將以那桐住宅爲行轅 
　　倫敦電路透電社得悉中國駐英公使劉玉麟與倫敦某銀行自正月中旬開議借欵以來現己於八月三十日簽定借欵合同其詳細條欵尚未商妥惟悉計數英金一千萬磅五釐起息四十年爲期而以未經抵押之產爲擔保物以鹽課爲主云 
　　北京電新借欵事己起有葛籐其合同雖曾由某華員簽定聞財政部並不承認此舉茲事似在倫敦開議如政府不肯承認訂定之合同則必歸於失敗云 
　　東京電奉天禁止五穀出口之令業己開弛 
　　倫敦電　英倫近舉行陸軍大操火車運兵極現特色星期六夜及星期日有兵三萬名携帶大砲軍火等物由愛爾特畜脫運至東安格利亞陣地與尋常客車全無關礙 
　　倫敦電西維亞內閣業己辭職係因外國時局變動之故 
　　倫敦電荷蘭現與美國開議擬使船舶所備救生器具採取畫一之制 
　　芝卡哥電戈登班萊特飛船賽駛會之獎品爲法國飛船家樊特林君所得於七十分五十六秒鐘內能飛行一百二十四英里餘 
　　倫敦電俄國克郎斯台特及山伐司托帕爾近均頒行戒嚴令兩處發來之消息詞頗含混均謂海軍背叛勢甚危劇俄國海軍大臣己於初八日頒布海軍命令深以地方警變乃至宣布戒嚴令爲憾並言叛逆之徒罪在不赦俄皇聞悉海軍中巳播散擾亂之種子深爲憂慮惟目下受染之艦僅有數艘海軍大將格里戈洛維區已齎俄皇致謝盡忠各將士之御詔傳達各艦 
　　柏林電土意媾和會議茲己告竣媾和大綱臨時契約業己簽定意軍將停止進攻土耳其沿海及土屬各島被土國逐出之意民將陸續回至土國各口岸里皮亞之戰務亦將加以限制 
公電 
　　印度加耳嚘蓬華僑公電黎副總統各省都督報界公曾鈞臨拉薩被囦迭電告警半載無　餉械兩絕今聞函迫議和聯留鍾返械繳兵驅□□縣傳商民羞憤主權莫保國體何存藩垣一墮腹部必壞乞即電飭取消和議并電川滇救兵星夜赴援相械勦撫庶不至國旗分裂爲天下笑昨日軍報英使干預藏事阻我進兵以承認民國爲要挾謀改藏約不準華人由印度來往西藏種種爲難背約失誼夫乘人之危春秋不取據約　涉當可轉圓至印爲漢藏要津祈即　派領事駐印保護華僑近願西藏此戰重要萬勿等閑旦僑等更有爲愛國諸君忠告者民國成立以來內治不修外強日迫論者歸咎於內閣之不能穏固政治不能統一而其實皆由於黨見之不能融和國脈奄奄僅延一綫集國手而治之猶恐無濟而可火互煽自促其死耶竊願捨去私見共謀國是鞏中央而願四維大局幸甚印度華僑陸興祺口杏堂楊口範王顯廷馬世元叩印度加耳嚘達來電總大統府轉佳　　北京內務部總長致各都督電奉大總統令據滿族同進會呈稱查臨時約法載中華民國人民一律平等無種族階級宗敎之區別國會組織法詳定衆議院以各地方人民所選舉之議員組織等語是旗人應享有選舉權及被選舉權並於衆議院當然入選擬請明發命令通告各地方行政長官於衆議院議員選舉將各地方住在之旗人一律調查入選以維法律而昭大同等情查衆議院議員選舉法規定中華民國國籍之男子凡具有法定資格者均有選舉權及被選權旗人男子同是中華國民此項權利當然平等原呈所稱旗人之隸旗籍與地方向稱隔閡誠恐遺漏調查各節未免涉於過慮既據呈請前來應由內務總長通電各省行政長官迅飭各該被選監督於調查選舉人名無論是何旗籍但係住居各該初選區地方滿二年以上而具有法定資格之一者一律調查入冊不得遺漏用示五族共和之至意此令等因合電聞虞 
　　南京程都督致各縣民政長電一准內務總長虞電開省議會議員選舉法現在業經公布除另電通行外所有省議會議員選舉法所定選舉人資格僅現在任行政官吏及巡警以本省爲限其餘均與衆議院議員選舉法相同請飭各初選監督合併調查惟須分別造冊仍遵前次電令同於十月初十日以前一律告成希由專電專差分飭遵照等因准此合亟通電各該民政長查照本都督所頒人名冊式除分別造冊時冊面書衆議院議員初選舉人名冊字樣外迅即遵照部電將兩項選舉人資格合併調查分別造冊務須兩種名冊依照期限一律告成爲要佳 
　　南京程都督致各縣民政長電二公報第三十期通令各縣造送巿鄕職表在案此項簡表與衆議院及省議會議員選舉分劃投票區域至有關係現尚有未送到府者令再通電各縣凡未造送此項簡表者限電到三日內查照定式造冊呈送該縣所屬巿鄕無論各職己未成立所有巿鄕名稱務必一槪列入表內以憑核定各縣分劃投票區至多之數　　行　已經造送此項簡表者卽便分劃該縣投票區爲若干處數呈報該管覆選監督核定施行佳 
　　廣西都督電上海北京各報鑒閱黃河報八月二十二號載龍州又非我有一則實屬子虛現龍州安靖如常并無別故桂省亦無電致中央告急之舉請登諸報端爲荷桂都督府蒸印 
要聞一 
[參議院黨見問題]  
　　審查省制案參議院自成立以來除閙意見外一無所長日前因審查省制案國民共和兩黨大起衝突汪榮寳因之辭職現聞省制案中之省尹民選簡任問題兩黨議員暗爭甚烈國民黨一派非持民選主義不可共和黨一派反對之審查會中兩派已表示意見將來大會時必有極大之衝突聞兩黨議員刻正養精蓄銳以便將來一决雌雄 
　　二次查辦參謀總長案陳家鼎提出二次查辦案現己得國民黨全體同意列入下星期一議事日程昨日共和黨某議員以個人資格與國民黨議員接洽擬請暗中挽回此事以免兩黨又起衝突於兩黨無益於大局有損况黎爲共和黨首領凡在黨員萬無視其首領被人推倒之理卽如現在有人攻擊國民黨首領國民黨亦誼難坐視此一理也惟國民黨一派激烈居多恐有善言不能入耳至共和黨之湖北議員於上次提出查辦案及彈劾案時已不待散會而去並不贊置一詞現該議員等因受黨議之詰責己擬定提出二次查辦案時仍不出席云 
　　國務員出席案自俄使向我外交部提出要求案後國務院因窮於應付主張卽將此案送交參議院開秘密會决商大計嗣因參議院正閙黨見若此時國務員出席勢必又起黨派問題轉於大局無益日來曾有人出與兩黨議員接洽俟下星期（因今明兩日照例休會）由該院開一兩黨討論會將意見疏通然後再定期由代理總理出席宣布意見 
[參議院休會期中種種]  
　　參議院法制委員會連日開會己將省制案審查完竣現正審查省官制修正案財政委員會亦將印花稅法案及會計年度案審查完竣現正審查騐契法案並八月分追加概算案大約下星期一日卽可照常開會惟吳議長忽患腹泄之症因開會期迫己電請湯副議長回京代理主席並悉湯副議長巳於初六日附早車到京銷假視事 
又聞參議院吳景濓議長及谷君鍾秀王君振垚周君樹標等因蒙事日亟特於初六日聯合北十省參議員在順治門外下斜街雲深別墅開譚話會籌議對付方法昨己由秘書廳代爲傳知至結果如何尚待調查 
[孫中山不就理事長之原因]  
　　國民黨甫由五黨合併吾人方信該黨中之重要人物必能和衷辦事以圖黨務之發達斷無自相猜嫌之理乃今觀都中某某等報所紀近事似於該黨中之一部分尚未能融洽無間記者固不敢 
 
 
 

Page 3

 
 
中華民國元年九月十二日星期四申報）舊曆壬子八月初二日第三版 
信然言之鑿鑿不妨錄之以供研究焉 
　　國民黨理事及參議各員於初四日午後六鐘時在迎賓館開推定理事長及各部主任幹事大會僉請孫先生担任理事長之職孫先生云余决意從事實業脫離政界之關係且行止無定實不能當理事長請諸君另舉他人故此事尚未議决主任幹事是日亦未推定擬於初五日上午再在迎賓館開會討論并聞國民黨有一部分黨員以孫先生旣决意辭理事長擬推舉黃克强以充斯職結果如何尚未詳悉 
　　孫中山在國民黨職員會內宣言不就理事長職之故其原因聞係國民黨內部現在顯分穏健暴裂兩派暗中分屬於孫黃兩公孫因此次北來與黃稍有意見及來京後種種言論向於穏健者居多於是暴裂一派遂大形反對有改選黃克強爲理事長之說或云將改任魏宸組故中山見機辭職所謂將從事社會事業不暇盡力黨務者乃其托詞也 
　　此次孫中山於開職員會時力辭理事之職聞其原因係以該黨有排斥孫中山之意其中主動即依附孫中山最久之宋敎仁前日迎賓館章炳麟之演說即爲宋而發并聞宋之敢於出此者實以一般新加入之黨員及與宋有地理上之關係者皆爲宋之黨羽勢力已膨脹故也且擬舉黃興爲理事長以挑動孫黃之惡感云　　按今日國勢危如纍卵合力以圖猶恐不及而乃一黨之中先存意見是不啻弄干戈於釜底爭口舌於危巢殊非國家之福記者敢正告該黨黨員曰有則改之無則加勉（默） 
[國務員紛紛脫黨]  
　　勉强超然內閣 
　　工商總長劉揆一脫黨以來而海軍部總長劉冠雄次長湯薌銘陸軍部次長蔣作賓相繼脫黨現聞在共和黨之教育部總長范源濂以國務員中均已脫黨亦擬向共和黨宣告脫黨以示超然云 
[民主黨合併近聞]  
　　自五黨合併爲國民黨後其他各黨會均有彼此聯合改組小黨爲大黨之意共和建設討論會共和統一會及國民協會歷經各派代表往返籌商辦法及宗旨政綱等要領近日已有成議大抵均取穏健主義以輔助政府維持統一爲目的己在米市胡同設立民主黨籌備事務所每黨各派職員駐所籌辦俟新黨造成則舊時黨會名稱均一律消滅云 
[民國又將有特別新曆發現]  
　　敎育部以近來我國所用新曆乃世界上最普通之歴且爲爲農民便利起見不得不加以舊曆然新舊混淆窒碍殊多昨特向國務院提出特別新曆兩種（一）一年仍爲十二月（三百六十五日）除三六九十一四個月爲二十一日外其餘均三十日綜計年三百六十四日所餘一日即以度年 
（一）一年分爲十三個月（三百六十五日）每月均二十八日綜計年三百六十四日亦所餘一日即以度年 
　　以上兩種聞國務院已將不日提交參議院議决施行一時贊成第二種者甚多云 
[三國協謀併吞之確據]  
　　某西報載鈕約電稱此間各大報皆接北京關於英國對藏態度之警電內有一電謂英政府宣布除要求關於西藏之條約權利外他無所欲惟俄將接續提及關於蒙古之要求日本亦將乘時而起英俄日三國己訂定對華之秘約此與開放門戶主義直接抵觸故中國將由此而逐漸失其土地卒必爲各國瓜分而美國於華乃絕無所獲云據塔孚脫總統之機關報特里本載稱政界現信美政府必不致反對三國之舉動如俄步英國後塵起而攘蒙則美國亦必無抗言蓋美國並不以西藏蒙古二地視爲在中國主權之下也據此推測美國開放中國門戶之要求及保護中國主權之舉今己恝然置之矣美國國務次長對於該問題緘默不發意見 
又據倫敦電稱每日紀聞（自由黨）貶斥英政府近今對藏之手叚謂聞英國之出此舉志在佔據西藏派爾曼爾報（保守黨）則竭力贊助英政府謂外間所傳英國擬佔據西藏之說實屬無根之詞云 
時評一（默） 
　　世界各國方盛倡維持東亞平和論故未有一國敢首先發難甘心爲瓜分中國之罪魁乃今著名之大野心家大石正己氏竟公然倡此邪說并望日政府早籌良策引領他國以共同一致之手叚對付中國是直自認爲擾亂東亞平和之魁首耳記者不得不將其言痛駁之其言曰 
中國國民雖有四萬萬之衆然皆不知愛國爲何物我國人之無愛國心者固屬不少然必目我四萬萬人盡不識愛國爲何物一筆抹煞毌乃小戲我國民去歲光復時各省民氣奮發擺翻惡政府實爲有愛國心之確證 
　　且無一人能得衆望而足勝統治之任者將來正式總統選出或袁或孫其才皆足以勝統治之任而愉快實爲我全國國民所確信者此時民國初建正式政府尚未成立自不免稍有紛擾之象顯可據以爲不勝任之口實乎 
　　中國人不特不拒絕外人干涉且爲引狼入室之計去年起事時滿民兩軍皆急求外人以制其敵卽在民國成立以後華人猶時求外助不已 
　　去年用兵之際滿人容或有求助外人之事華軍則全恃民氣以制滿廷初不聞有借助外人之謬舉至民國成立以後南北意見雖未盡融然干戈巳息更何庸借助外力以欺壓其同胞乎此種信口揑造汚蠛華人之談不値識者一笑 
　　各國旣紛紛集議以處置此亡國之產業則日本又安有捲甲偃兵之理 
　　敢正告大石氏且勿口饞我中國正未易亡耳欲亡我中國者請先亡我四萬萬人迨華人覺悟身處四面楚歌之中（意指外人紛起攘割邊境時）一般熱心愛國之華人（中國四萬萬人旣皆不知愛國爲何物矣何以此時忽復有熱心愛國之華人出現）以於各處紛紛起事大局將復糜爛彼愛國者之舉動適予外人干涉之機耳 
　　如大石氏之論欲我國民於外人下手時任人刲割任人吞噬而絕不稍動絕不呼號嗚呼中國而盡愚人也則可中國而盡是凉血動物如波所謂無一愛國心也則可 
　　補救惟有一法棄去四周之地而以本部未經外人加手之數省組織一堅實之國 
嗚呼枝葉去而根本亡矣今日斷我手足明日即剜我腹心况我未經外人加手之省有幾而尚可以立國乎此種借箸代籌之盛意我至愚之華人猶且不敢心領而煌煌大偉人亦若表同意於野心家之論調者是誠不知其何心矣 
　　日人隨時可向中國要求權利 
　　國際間之權利綰範於條約制限於公法非如强横之乞丐可隨時向人索錢也日人有何理由而可隨時索我權利乎　强權而無公理真日人之謂矣 
　　綜觀大石氏之論旣若嘲笑華人又若挑唆列强我華人讀此未有不髪指者也雖然我華人正可引爲警戒速速捐棄黨見消弭前隙力除私心合全國之力以圖自保諺云不要氣只要記苟能效越勾踐之時時引爲大恥則大石氏之論正我華人之藥石也非然者必有不幸而中之一日不將爲彼野心家所竊笑也哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[甘省告貸川欵]  
　　甘肅都督電川都督云尹都督胡護都督張民政長省議會公　甘肅素稱貧瘠向賴各省協　以資　注自去　軍與以後協餉久停本省之歲入亦銷滅以致收支懸絕庫諸久空仰屋與嗟補苴乏術鐵軍環伺險象疉至尊處誼屬比隣當亦爲之眉皺也查前淸舊案貴省歲協甘新之欵至九十一萬兩國度旣窮又稔知尊處亦居困難之地故未敢復提往事重累藎籌不料中央允借之欵成空部允之餉無望萬軍枵腹實有朝不保夕之慮設一旦諦潰變生不惟關地沸騰恐貴省亦將受其影嚮弟一人身所不足惜其爲人道主義何也昨承湘都督譚君顧全大局慨將協餉全數籌撥至仁大義薄海同欽貴省地大物博天府之邦似聞金融機關現在己形活潑用敢不揣冐昧特援湘例靦顏奉求擬暫向貴省假用四十萬金用解倒懸之厄將來或竟作協欵或由中央籌還或俟部欵到時由甘返璧均易商辦務望貴省俯念輔車之誼救我危亡則全隴九百萬生靈悉受無死之變夙知諸公關懷全局義聲照著當不令譚都督一人獨美於先也不勝翹企待命之至悄蒙慨允並祈賜解現欵卽由尊處委員護送漢中□□一帶鄙處一面派隊接運其運費一切即由此欵內開支緣此間匯兌不通銀根奇緊非現欵無以濟急需也冐昧凟陳伏祈鑒原賜電祗遵再貴省近有西征之役隴地居唇齒不能輸栗轉請協濟自問亦太不情不過勢處萬難非諸公莫能拯救耳刻下藏中情形如何并懇示及鄙意擬以甘軍道靑海直搗拉薩道平而捷轉運亦便貴省爲正兵甘爲奇兵兩路夾攻似易爲力但非中央另撥的餉不可卽電請大總統酌奪也并聞趙惟熙叩哿印 
[江孜華兵被逐走印之血書]  
　　川函云成都東門現粘有一函兹特照錄如下四川軍學工商各界諸同胞均鑒吾蜀上年進藏陸軍共計二千餘人去年九月聞武漢起義全體即行反正暫舉何君光爕爲議長維持臨時一切秩序尊崇人道力保治安并未妄行殺戳亦未擾亂地方壬子正月達賴喇嘛乘我我内地不靖絕對不贊共和由印度噶倫舖派遣心腹番官購辦軍火回藏調集四路蠻兵一萬數千餘名驅殺漢人圖謀自立始斷沿途塘站繼攻江孜後藏我軍駐防江孜後藏人數無多連日决戰未獲勝利嗣因糧彈告乏拉薩救兵未至被番勒令交槍由印出走今查無資回川自亞東關外囊哩起至印度沿途者尚有二百餘人人異地殊語言不通饑寒窘迫哀告無門凄凉愁惨之狀令人不忍目睹外人雇作苦工拍照傅爲笑柄喪師辱國莫此爲甚自江亞漢兵出關後番軍大股即進攻拉薩番衆漢寡勢亦不敵番仍逼令交槍出境否則定行殺盡官兵拚死抵拒决不允從惟望川中大兵速救挽回我民國主權早經江亞監督史悠明馬師周兩君曁印度華商數告北京袁大總統四川尹都督速派重兵趕程到藏救援疊閱報载大總統巳派某某即日赴拉川督巳命某某統兵入藏至今數月仍未見一官一兵試問藏如不保學將何用觀此情形當軸者一味虛文敷衍並未見諸實行似置我二千同胞于度外而不顧也現在拉薩蠻兵已增至數萬圍攻益急漢兵被困已久糧食斷絕官兵異常恐慌日求食馬肉而不得力竭聲嘶號呼無救大局傾在俄頃軍命懸於一綫我蜀中父老子弟諸姑姊妹有與駐藏陸軍二千餘人或屬父老或屬兄弟或屬親戚或屬朋友者望即齊赴都督府大聲疾呼乞速派兵到藏救援或可解此累卵之急日後父老兄弟夫婦親戚朋友或有相見之期也遲則無及矣鄙人等幸而逃至印境苟全性命不忍坐視拉薩同胞二千徐人慘遭屠戮足以佈告數言務祈同效泰庭之哭臨池不勝迫切企盼之至 
[共和黨四川支部成立]  
　　四川民社統一演進政進民主政濟六黨黨員各學代表協謀聯合現已組成於八月十八號宣布章程選舉職員茲探得合併條件如下（一）名稱取銷各黨舊名改稱共和黨四川支部（二）章程就共和黨本部規約略加改削適用於四川支部（三）組織設常務幹事五人幹事三十人參事若干人政務研究部委員若干人（四）各黨債權債務一切歸共和黨四川支部承繼 
[鄂都督府之暗潮]  
　　黎公前日晨八時在廳室階前散步呼吸清氣突有槍彈冒頂飛過有侍弁高發站於距公二三十步之遠該彈竟穿其喉而過霎時斃命府中上下人等聞聲羣疑有故立刻戒嚴搜拿見有任守衛二堂之第四鎭十三標兵士張國蕙拋棄一新式手鎗倉皇而行當卽拿獲由唐參議帶至密室訊問所供異常秘密卽於九句鐘綁出頭門斬决謂係誤觸槍機殞斃高某并未宣布其眞確罪狀有疑其爲張振武之黨所嗾使者究無確據可指云 
　　鄂都督府各職員雖巳議定薪水並未寔行惟參議唐仲寅劉斌一二人極爲黎公親信終日不離左右黎公念其勤愼從公特月贈唐劉薪水各一百元其餘參議均只月領津貼念元現見久不實行薪俸羣疑唐劉作梗乃公推潘參議鐸謁見黎公質問唐劉二人何獨優異曰給薪多寡權操之我非汝所應干涉况唐劉辦事穩練能耐勞苦日夜不離我身汝等能及之否潘曰都督此言差矣辦事穩練與否及離左右與否是在都督都督見賢而不能舉舉而不能用反怪人離左右與不離左右是復何說黎公怒斥之曰汝敢侵犯我之權限耶潘亦揚聲抗曰都督只有殺我之權無鉗我口使我不言之權公益怒曰汝幹不來請別高就罷潘曰狠好言巳拂农而去現在府中所議新章實行薪水以後各職員夥食雜用及跟丁工食均歸自備而科員月薪只廿五元書記錄事只二十元若再扣伙食等項是月得不過十餘元而巳此章本係參議廳公同决定詎潘鐸與黎公衡突之後竟睃使各科員謂係唐仲寅所主張並揑造誹語激動公憤羣起與唐爲難有陳某竟敢持刀至參議廳擬趕殺唐喧聲大震唐嚇極逃至黎公内室始獲脫险黎公傳諭數次不能鎭靜嗣怒極傳諭近衛軍值口官着縛喧譁之人來見衆始肅然無聲 
[張振武身後餘談]  
　　張振武方維靈柩由京運漢前報暫停太平會館茲經確查實寄放於培心堂厝屋緣漢口太平帮商人以張蓄謀破壞罪大惡極爲湖北各界所切齒故拒絕不肯借放其餘各會館公所亦然其弟無法乃暫厝於培心堂該堂屋極湫隘衆棺雜陳倘在此開追悼會恐决無人來弔也聞黃克强公子日前率眷返湘道經漢口特往祭奠僅行禮而去並未稱坐迨張妻妾聞之趕往答拜彼巳乘輪上溯矣又聞某黨會女會員九人日昨各携祭品輓聯同往祭奠大爲欷歔一若與張有特別感情者張之妻妾並不常在該處守孝以致弔者至而無哭喪之人鄂省各機關執政送輓聯者亦極寥　惟黎公所輓一聯頗有意味特錄如下爲國家締造艱難功首罪魁後世自有定天地監臨上下公情私義此心無負故人 
[鄂財政司長之情天孽海]  
　　鄂省財政司長潘祖裕恃其財勢强佔黄長盛（船夫）之子媳張玉娃爲妾近黃向張女之父用江紏葛用江轉商於潘潘初許給予錢百四十千俾資另娶旋張復翻悔帶同潘奴多人痛毆其胞叔謂其不應認黄姓親事張叔與黃長盛怒極乃控之於軍民二府黎公飭潘自行明白呈復民政長核辦茲潘己具禀力辯其誣謂與張結親係去年憑有媒証並無絲毫勉强何月結婚何人爲媒並可指出張用江亦稟辯謂黃挾幼曾媒說未許之嫌藉此以尋舊恨耳民政長以情嗣各執乃發交司法司照律訊辦司法司長念潘係同僚欲隱　其事特傳　張并資之媒人研訊司法司意在祖潘總駁　當不竇黄謂我如非張親家伊何故令潘出另娶錢一百四十串此非鐵証而何司法司不便斷結刻已將此案發地方審判廳查核辦理並飭張黄自往起訴矣聞地方廳辦事一秉大公不阿權貴以此案旣經牽涉潘司長應請其到庭對質方足顯民國法律平等無分尊賤同受治於法權之内潘聞此言大懼又因自此事出後人言噴噴萬難赧顏　留業巳上書自請辭職并荐前湖南財政監督李家聲自代聞民政長擬卽准其銷差委參議田斌代理一俟商准黎公後卽行發表矣 
[徐州𠞰匪近訊]  
　　魯匪竄入徐州第九師長冷遹以兵力軍弱電請程都督迅派得力軍隊前往應援經程都督指派第二混成旅步兵第二團砲兵一營尅日出發外又得冷遹電請增兵因又指派第三師步兵一團機關槍一連即日前往矣 
　　沛縣民政長昨有電呈程都督謂該處梟匪鏖集至數千人不日即有大舉肆刧之信請電飭冷師長審察情形就近派兵以免地方糜爛等語程都督即電請冷師長查照辦理茲得冷師長覆電云已派第十八旅旅長張性督率步騎砲輜各隊開往沛縣遇有大股梟匪即行相機剿擊務絕根株云 
[吳縣縣議會議員題名錄]  
　　吳縣縣議會定期召集并定於陰曆八月初一日選舉議長及參事員巳紀前報茲悉民政長委任議員葉小峰預備開會布置一切事宜撥給開辦費銀三百元葉議員以互選事體重大先於七月二十九日開談話會商議布置方法是日到者僅二十七人當有孔晋昭君與葉君頗爲反對謂議員不應受民政長委任爲之代辦開會事宜兩人辦爭良久各有難言之隱蓋皆各有心事也兹先將城鄉各區應選議員姓名照錄於下城區朱慰元陳開甲汪炳台蘇紹柄吳　齋宋光鎔吳勤樹盧謙歐蔣楙熙陸錫疇葉德澍顧錫昌顧遵池潘誦燕滸關區杜趙朱祖暉徐堪羅申錫陸墓區馬乃斌朱文麟馬以蒼胡錫綬南北橋區吳南鼎李大楨湘城區王日潤金　區趙淸鑑唯亭區朱鼎元沈士鏕錢肇貞沺瀉區高超用直區殷履元沈長慰陳墓區丁鵬周莊區沈惟墉車坊區吳文煦斜塘區張鳳岡郭巷區錢嘉謨尹山區袁開益袁　駰木瀆區柳宗棠郭紹裘周之耆横涇區胡德鈺孔憲高孔昭晋俞武功　市區王宗保光福區馮澤潤李曾祥善人橋區陳駿聲西華區姚位楚香山區馬祖常東橋區孔憲武吳紹淸五　涇區顧賡華西山區泰宗海洞庭東山前區葉昭　洞庭東山後區朱同黃埭區未詳 
[浙都督注意共進會]  
　　靑紅公口三團體前己蔓延江浙各省光復後蘇幫首先發起改組國民共進會稱奉南京政府核准設立上海總部舉應桂馨爲會長致各屬相牽效尤杭州機關部始於本月六號成立到者多至四五千人風聞内部分子不齊黨派龐雜成立之先某首領主張聯絡金衢嚴處甯絡台温八府每縣各設機關部一所（因上八府該幫勢力極微）先期派出調查員每縣二十人入會納費概照省會減半以廣招徠其他種種謠嚎語尤悖謬并聞未會之先嘉湖鄉僻竟有大張曉諭有全浙機關部總裁某某爲字樣現宋都督對於該會異常注意連日召集政軍兩界密籌對付方法秉巳通過辦法若干條關第一條擬限制全浙新舊軍無論官弁兵丁一律不得入共　會先入者限期出會繳銷黨証其他各絛因關防嚴密無從探悉並聞巳電呈中央請示限制辦法致連日新舉之會長科長股長如　麟書金富有褚輔成蔣著卿及屠趙兩管帶總務杭辛齋等紛紛辭職前會巳等無效矣 
[浙省購械之交涉]  
　　浙省自光復後需械甚急曾於本年二月間向某國洋商添購馬步快槍及機關槍手槍各種配足子彈限期交貨一面派超武兵輪駛往迎提方至江浙洋面該國軍火商輪亦己揚帆進口兩造貪圖便利卽在洋面互相交卸彼時海中風浪甚大兩船相並汽機未息互相激盪以致微有擦傷而超武被撞時旦有水手一名簸落海中殞命乃某輸竟扣留鎗支十箱要求賠償超武輪大副周裕昌慮干處分遷就允賠當場出立筆據泊王爕陽接統此項賠欵早經領去事隔數月該輪杳無音信以爲意外財源可以朋分矣不料某輪業將此案筆據送由領事轉咨公使直接向海軍部要索日前浙都督奉到海軍部電咨轉令該洋水師兼超武管带王爕陽查辦現據復到卽日轉復大部略稱楚和兵輪撞壞某國商船認賠立據一案曾經該洋公司牽賠日幣二百二十五元查浙洋艦隊並無楚和疑係超武之訛其原因實係彼此途遇卸載兩船相並以致互有擦傷超武且溺斃水手一名該洋輪擅扣槍械强迫勒賠查該商輪運貨來華並無准到中國口岸之執照按照條約例須議罰惟旣立筆據於前無論出於迫脅似難反汗於後業經浙軍政府如數發交王統領轉給該國公司以束交涉等情咨復海軍部並駐日代表汪大爕查照轉咨銷案矣 
[湘省嚴拿飄匪]  
　　湘省前經拿獲假冐軍官散放飄據之匪首陳沅等多名業經先後正法現該匪黨濳在平江縣鄕間假團長名義散售飄據並蠱惑士紳希圖滋事昨由騎兵團劉團長文錦呈請都督擬派一營副官蘇德輔前往該縣協同地方官紳曁駐防李營長竭力嚴拿並開導解散業奉批准照辦矣 
　　譚都督又以此案脅從之匪情尚可原准其自行呈明概免追究惟著名匪首仍應分別嚴緝以絕根株日昨又經某營軍士拿獲蔣雨臣一名解送軍務司發交執法員嚴密研訊矣 
　　第四師王師長隆中呈報都督略謂據派駐辰州第八旅十五團第三營營長湯之聘於日前在辰通河橋銅盆巷蘇家店拿獲放飄匪人任贊勛萬化龍李老泉廖同福楊再利等五名並起獲自强會票據及短刀手槍子彈等件當即會同行政官分別訊明惟李廖楊三人係爲傭工實屬誤會情猶可原擬即交保釋放其任贊助供認確實擬請在辰就地正法以昭炯戒萬化龍雖然實供但未覓有的保擬處監禁五年等情奉批呈悉任贊勛散放飄據希圖擾害治安既經拿獲訊供不諱應即就地正法餘照所擬辦理候行司法司查照 
[皖省提取丁糧之爲難]  
　　財政司史司長以皖省財政困難需欵孔殷當於日前派委前往各屬提取丁漕以應急需且聞懷寗縣前已徵收丁糟五萬餘串僅據報解九千串其餘四萬餘串均由該知事李世璜與縣議會揩留乃另派傅委前往守提詎該知事見傅委來署大不爲然姑云業已報銷該委以皖省徵解章程載明徵七留三作爲地方公益之用今徵收甚鉅報解寥寥須將細賬鈔呈以便覆命豈可以一紙公文呈報了事耶該知事無詞可答乃云請與縣議會接洽藉作推委之計又聞銅陵縣亦徵收丁漕四千餘金僅批解二千金當經柏都督以值此財政支絀之時若各屬均不按定章報解則財政前途何堪設想决擬懲辦一二以敵其餘果爾則懷寗縣當首當其衝矣 
地方通信 
[江甯]  
　　趕查勳績各省設立勳績調查會未經省議會通過故屬於江寧都督府內之勳績調查會昨得北京總局來電云該會務將所辦案件限於三個月内（十一月爲止）一律辦妥速送來京其未結辦之件應卽於期满後歸入中央續辦云云故日來該會會員巳催飭各軍隊迅將光復有功人员開單咨送前來以憑核辦　　贛員來寗前江西都督吳介璋現充江西都督府高等順間官奉李都督委任來寧調查都督府屬官編制法當於六號下午謁見程都督頗形接洽程都督因特約吳君於七號下午五時來府晚讌時適安徽栢都督亦蒞寧城共邀入座賓主備極歡洽 
　　炸彈傷人南京下關駁船公司韓子龍朱雁秋因爭總經理權限遂致兩相衝突韓身懷炸彈預備擊朱一决雌雄經下關憲兵覺察乃併拘送憲兵司令部訊問因韓身有炸彈當將韓朱二人一併送至都督府當由軍務司審訊韓供炸彈係屬贋物軍務司隨令機器匠將炸彈開出驗其眞僞詎該匠纔用機噐一閧霹靂一聲巳將該匠炸爲灰燼不知身懷炸彈者能免賠償性命否 
[蘇州]  
　　蘇台官話財政司陳毓楠提法司鄭言均被人攻擊甚烈頗爲不安巡警局長石人俊不日卽擬回籍現正飭各科員趕辦交代事宜巡警局司法科長胡智澄撤差遺缺委王垣接任 
　　限制通電蘇属自光復以來每遇事故須與省中接洽或請命者不論事之大小緊要動輒通電竟有長至千餘字者雖云細故其費頗巨昨經程都督通令各縣民政長及法定機關略謂以後非有十分緊急公事不准擅發通電概用快信郵遞以節縻費　　水師旗式內河太湖飛划各水師統領前奉都督令取各項水師不隸於海軍者均應由各原省另定他項旗幟以示區別二情兹經各統領擬定式樣呈報都督略謂從前水師所用旗幟除龍旗外別無他項旗幟可示區別現各統領等遵即會同另行擬定内河水師以紅底黑角白錨爲軍旗太湖水師以紅底白角黑錨爲軍旗飛划水師以白底紅角白錨爲軍旗至統領以下各師船之旗幟形式既不相同顏色亦各互異 
　　變通牌照常熟民政長以奉通令禁烟限期本年年底截止特擬變通吸戶牌照呈請都督云查吸戶牌照原定每季換領一次現吸户换領牌照僅有冬季一次若不設法變通非特戒除人數無從查攷且禁烟要政不足以示勢在必行擬將吸戶牌照自本年十月起至年終三個月每月换領一次量分則逐月遞减照費則按月增加俾吸食有瘾者有所儆覺漸圖戒除至發給各土膏店購土憑照亦擬每月换給一次俾購數銷數有所稽核是否有當迅賜指令遵行 
　　違式不理蘇省程都督前以民間應向本府具呈者自八月一號起具呈人須將姓名年歲職業住址逐細開明其聯合多人之公呈呈前祇須開列一人其下加一等字凡同具名之人一律於呈後開明姓名年歲職業住址以憑查考其非公法人蓋有鈐記成圖記者須由具名人親自到府投遞如違概不准理等情分飭示諭遵照在案日昨有蘇州孝廉方正嚴滋孝等具呈申明長元二學田地公欵一件又江蘇法政學員王鵬等具呈請查追中飽撥充學費一件均未遵照定式繕寫故二稟均奉批違式不理四字 
　　神像價值玄妙觀弼羅寳閣焚燬後城外十房莊淘沙戶紏股向方丈倪仰雲包剷火場垃圾願出洋一萬元因金身神像三百八十餘尊盡係全身金像統扯一百元一尊爲數巳近四萬打三折淘取亦有一萬之數故能出此巨欵方丈因未經彭山主及各護法允准不敢擅專回却刻聞該業中人倩虎邱某董向彭氏運動情願加價二千元一切雜項開支均不在内統由包戶零出不知彭氏能否允准或云須俟開會後方有把握云又聞觀前聞門之市民公社及商團第二支部聯合工黨並國民公會等團體爲保存古蹟起見責令該閣道士倪垂祐先於原址塔蓋平屋五間令其坐守蒲團苦修數載俟時和年豐再圖恢復舊觀倪道士迫於公議巳遵照所擬擇於九月二十一號興工建築矣 
[鎭江]  
　　西捕道歉九月七日下午有賣水餃担停歇江邊義渡碼頭忽來靑成二人硬賖水餃兩碗不給一錢而去賣水餃人某甲情急追索互相紏扭五區崗巡爲之排解是處與某租界相近詎有西巡捕房華捕某乙突由租界出來手持鐵棍不問情由向甲猛擊數下甲痛極踣地事爲鎭城五區警察張區　所聞立時欲親赴西巡捕房報告並查明該華捕名姓請其懲治幸有怡和洋行買辦邱君出而調停當時由西巡捕房派西人四名前赴五區道歉並聲明賣餃人己舁送醫院敷治如其性命不保應將華捕某乙交出抵償所有損失均承認照賠求予了案 
　　縣长更動頃聞丹徒民政長張翼雲君己奉蘇都督調補六合縣缺所遺丹徒縣缺則以丹陽縣民政長姜君若調充並　前丹徒民政長楊振聲有補丹陽縣缺之消息云 
[太倉]  
　　商團畢業本月八日爲劉河商團舉行畢業之期駐防所内用彩綢翠柏扎成牌樓一座並設有軍樂亭警備所自天井至大堂遍懸燈彩旗幟正廳中陳列各種軍器武備午後由吳司令牽領全體團友排隊至操場未幾上海太倉橫涇等處團友及江防营太城中小學堂學生曁本鎭三校學生相繼而至各團行相見禮軍樂齊奏隨升國旗操演小隊及中隊各種陣法休息片時由洪民政長登壇給憑並致勗詞後由橫涇上海以及太倉同盟會等處派來代表各致頌詞由劉團會長答詞畢遂攝影而散是日天氣甚熱而觀者如堵計男女來賓約有四五千人之多可謂極極一時之盛矣 
[湖南]  
　　公讌桂軍桂省軍隊第一起前由統領官趙君恒惕由甯率帶來湘暫駐高等師範校舍譚都督特於上月二十七號招請趙統領暨各團營长在本府公讌是日陪宴者爲軍務司長周君家樹陳君强參諜處長羅君安良第一師師长余君欽翼第二師師長趙君春廷第三師師長曾君繼梧第四師師長王君隆中第五師師长梅君馨教導团團長　君鸞鳴曁各司局是各旅團營長均一體與座入席時軍樂迭奏譚都督及趙統領互致祝辭旣而觥籌交錯賓主盡歡至午後四時始散至桂軍軍統王芝祥君於上月念九號乘快利輪船抵湘即日面謁都督縱談要政及湘軍退伍事宜卽寓都督府中次日都督肆設華筵大會賓客以表歡迎較之念七號尤爲美　主賓亦互致祝詞而散頗極一時之盛 
[廣東]  
　　箱中女屍八月三十一號下午三打餘鐘有一沙艇載黑木大箱一個及致蔡子輝信一函送到芳村惠愛醫院是日適値星期該院司理中西人均不在院祇留工人在院該工人不察將箱收下後見箱内露出棉花形跡可疑急起開看内用棉花蛟帳包一有孕少婦女屍大爲　異當即請官相驗并由警廳派出偵探秘密偵緝旋查得該兇手名劉熾元木箱係於一號十二時後由厚福大街扛赴多寳橋落艇挑夫二人一名曾興在充賢坊順興轎房一名盧永在厚福大街興利轎房該箱落艇後約停留二時許候水長掉往芳村顚狂醫院蛋婦卽將木箱並函交該醫院接收經該醫院書記及何醫生察視該女尸年約二十三四歲貌美而豔卽報知警察廳偵探到院檢驗該女屍手足尖細外穿點梅紗衫褲内穿白線衫手足用繩緊縛如猴子捧桃刑用棉胎二張及蚊帳包裹箱底有珠皮拖鞋一對冲凉屐一對金漆八寳盤一個梳具五件牙刷毛巾毛扇俱備牙灰約十餘斤驗畢即在多寳橋涌邊偵獲蛋婦梁李氏由蛋婦引拿轎夫二人隨至該兇住屋查搜己無居人屋内僅餘藥水樽等物現聞該屍昨經醫官剖驗係服砒毒斃命腸管俱裂當開箱其腹隆起故均傳爲懷孕云 
 
 
 

Page 7

 
 
時評二（萍） 
　　天下之事理想必與事實相須孫中山者吾國之卓卓理想家也今日顧亦入於實行時代矣但記者之愚所期期焉以爲不可者略有數端竊敢與中山一商榷之 
　　中山之鐵路主於橫貫而記者則謂幼稚時代之鐵路與先進國絕異必先聯絡全國之交通而後可以橫騖乎八極今試問吾國鐵路果以聯絡全國爲急務乎抑以橫騖八極爲要圖乎記者之所不敢附和此其一 
　　中山之築路主於借欵顧全國與論久以借欵爲詬病矣而中山之意則兢兢於以個人名義吸收外商之款今試問外商之投資於吾國者果信吾國之國家乎抑信吾國之個人乎記者之所不敢附和此又其一 
　　嗚呼他人通其一線巳足以稱雄於一世者中山則意恢之而彌廣若不如是不足以操縫三大流域之交通而平均其利益者中山之願力誠宏偉矣然吾竊聞古人之言曰靡不有始鮮克有終尙望吾國鼎鼎大名之中山愼終如始而一雪斯言耳 
本埠新聞 
　　籌辦電車工程之忙碌 
　　南巿電車公司擬在滬杭車站前隙地上預備停車場建造鋼質房屋此項工程以及鋪設軌道與堅立鋼柱電桿業由該公司議定准歸滬南求新廠承造訂立合同其鐵房工程己由洋工程師高爾熙（譯音）繪圖督匠開工趕速建造約在陰曆冬月竣工所有滬軍營旁之木橋一座業已拆去塡築馬路將於日內竣工其餘外馬路一帶橋工或須改平或須加闊不日又將開築而電車之行駛聞在陰曆臘月定可實行蓋該公司調查英法兩界電車營業甚爲發達英電車每日可得車資二千元左右法界半之預料華界電車亦必發達是以急急趕造而近日各界之爭認優先股者亦頗爲踴躍云 
　　華界開辦電車之合同（二）（續） 
　　第四十二條如軌道造於公共地產個人私產及他公司地產之上者而事前未與該業主接洽倘該業主欲令公司拆去巳造之軌道公司即須照辦一切費用由公司自任 
　　第四十三條電車軌道於安放修理換新或移動時所經之路如有自來水管自來火管以及電綫電話電燈等柱桿之阻碍倘不得該物主之允許絲毫不得移動若巳得物主之允許而市政廳未能允准者亦不得移動 
　　第四十四條公司於工作時如有損壞一切公物或私產則市政廳有監理其一切工作之權而公力須負賠償損失之責任　　第四十五條公司於工作時如損壞電話電報等綫及一切電氣紀號等各種建築品工畢時公司須出資修理 
　　第四十六條公司如過經濟困雜時可報告巿政廳由巿政廳調查其實在情形交議事會核議應否設法維持 
　　第四十七條公司鋪設軌道如用洋工郁師在揚指點巿政廳須妥爲保護 
　　第四十八條電車行駛迅速各種車輛或因不及避讓致生種種危險當由巿政廳另訂妥愼章程俾各遵守 
　　第四十九條巿政廳當知會警務處添訂由電車行駛之道路上種種規則預爲防衛 
　　第五十條所有電車拖車式樣圴須巿政廳查驗允准方可使用其車箱之闊不得過英尺六尺六寸 
　　第五十一條凡引電箱須由市政廳指定堅固地段方可安設 
　　第五十二條巿政廳當會同公司訂定駛行電車及關行速率等章程（仍未完） 
　　 
[江蘇都督通令各縣民政長文]  
　　注重敎育 
　　據民政司敎育科案呈各地方敎育狀况前經派遣省視學分途視察節據報告在案茲經省視學會議本其實地視察呈請通令遵照前來本都督復加察核俱甚扼要敎育爲立國根本光復之初或未及驟言建設現在軍務久平地方秩序大定官民上下惟有全力注重敎育以迪民智而鞏國基在縣與市鄉尤當以全力推廣初等敎育爲凡百敎育之初步而開普及之先聲本都督重蒞江蘇即經宣布注重敎育之意見凡我僚屬以及此邦士庶自必共表同情須知變專制爲共和豈徒形式上之改革其根本必求國民眞有完全之人格眞有共和之精神此事舍敎育無從著手亦知各地方困於財力絀於人才或不無有志未能之嘆所冀集合地方人士以羣力排除障碍勉策逸行本都督誥試再三苟有愛國殷拳之誠意必有奉行法令之眞心除仍由省視學隨時視察報告外各地方亟須注意仰各該民政長轉行所屬市鄕公所曁各學校各敎育會咸使注意此令 
　 
[關於日人謀斃華人案之要函]  
　　陳交涉使接馮領事函並另啓（八月五日） 
　　敬啓者本月三日奉七月廿九日大函並律師酬資日幣一百廿元比卽轉交蘇君　墊所有蘇君回函及米村領守証一並寄上卽希察收餘容續布 
　　敬再啓者此間因新君繼位例頒大赦上訴事件大半取銷靜候恩命森山即在此列敞處私訴上控現與米村商定仍前進行駐滬日領傳訊蘇如軒一節巳否辦到尙希示悉至森山罪名如何赦減律師云在念年與十五年之間又毆斃顧阿福之松村忠前月十四號春日丸來己交當地寄監卽屬通譯王紹賢君前往查詢並抄日領預審判决簡文寄送代表查閱昨由代表轉來尊處來函並相驗供單屬時開廷前往觀審自當照辦三月之間日人在我內地兩演慘劇後此情形何堪設想然新刑法一日不能實行領事裁判權即一日不能設法收回此等痛苦之事正不知何日解免時局棘荊心餘力絀高明進質如何如何餘容續布 
　　又接長崎徐領事函（八月二十日） 
　　敬啓者准長崎徐領事八月十八日函開此間籌辦蘇佑泰被害一案詳細情形迭經馮代領事先後函達左右茲查移交卷內尙有米村律師續請查傳證人一事馮任未及函陳用特專布台端即希轉移裁判廳迅賜查復緣該律師之意以前此所查深恐將來開庭指爲蘇如軒一面之詞仍有証據不足之駁詰擬請內地裁判廳查傳蘇如軒之友有証人資格者二三人照其所開條問開廳逐一詳訊即日函達館敝轉交該律師届時呈堂如控訴院仍有疑問卽由律師請其函詢駐滬日領傳訊証人較爲確當云云又証人必須朋友不可涉及親眷本家之類至前次寄來洋東証明一件據云洋人並未簽字無足重輕附上該律師原單一紙并希察閱再地方裁判此案刑事判決書屢催該律師未經送來稍緩卽當寄上等因并附律師原單一紙相應函達貴應即希查照辦理其律師原單一紙請由貴應照鈔一份其原單仍乞擲還敝署存案爲盼 
　　 
[劃清界限之效力]  
　　去秋公共租界內發現鼠疫時曾經英美工部局在海寗路（自錫金公所門前起至川虹路天保里華界止）馬路中間竪立鉛皮以防疫鼠竄入自此車馬行人及該處各舖戶往來諸多不便曾由華官照會領事團請即拆除並無效力以致屢起越界交涉之事茲經閘北巿政廳飭令該區區員於川字一號門前砌一石綫通諭全體巡警遵守範圍工部局始以華官已砌石線等限分明且鼠疫亦已消滅於昨日咨照捕房派匠前往將所竪鉛皮一律拆除以便交通 
　　 
[榮壽里之秘密社會]  
　　滬北淫風案熾公長三么二雉妓煙妓半開門外尙有秘密賣淫之所（即俗稱爲台基）招集一般似妓非妓之婦女與輕薄少年苟合最爲地方風俗之害近有蘇婦陳吳氏（即二寳娘）在唐家弄承業里三百二十八號屋內開設台基經匯四捕房查悉將該氏拘解公共公堂訊實判罰洋五十元充公並具結不准再營此業詎釋出後即與其次女之姘夫游連失（即探夥小辮子連生）移居垃圾橋南首廈門路貴州路轉角榮壽里一百十六號門牌第一石庫門內與蕩婦榮生老二重振舊業一般無恥男女趨之若騖嗣被人函報老閘捕房捕頭於前晚密飭探目張寳榮與十三號西探協往查拿當塲拘獲探夥小連生及陳吳氏之長女馮陳氏女子姚三寳雉妓周老三（卽小老四）又該妓之母朱陳氏並專事牽引之老婦陳王氏等男女六人一併帶入捕房分別拘留昨解公廨請究由張探目與十三號西探先後稟明當往拿時樓上共有婦女十三人男子二人樓下婦女七人男子二人其餘尚有好姐姐與沈姓男子等多人均被逃逸祇獲以上男女六人請爲澈究訊據女子姚三寳供家居城內父親在日以訓蒙餬口姊夫現在法界紫來街開設提莊曾與同居之陳王氏去過兩次小老四供住客堂樓上朱陳氏係是生母來滬未久業已嫁人雖二房主家進出男女甚多均不預聞朱陸氏供來滬祗六七天惟女兒尙尗許人亦不令其爲娼探夥小連生與陳王氏供多狡賴訊之馮陳氏供稱母親現在蘇州小老四係是房客姚三寳偶來游玩小連生確係妹夫不敢招蜂引蝶敗壞風化聶襄讞商之英哲副領事判姚三寳暫留濟良所餘人分別管押候補提陳吳氏到案於下禮拜一覆訊核奪 
[定期集議防務]  
　　上海全國商團擬照公共租界義勇隊章程與警界聯絡辦理大略己紀前報茲聞商團公會以此事關係甚大且上海城垣現己拆除應再另籌防堵之法轉瞬冬令防務尤爲吃緊所有前日所議各節尙未盡善爰訂於九月十五日卽星期日再行開會共籌善後方法昨已通告會員知照矣 
[籌備選舉之手續]  
　　上海縣民政長定於本月十六日（卽舊曆八月初六日）下午二時邀集各市鄉議長副議長總董董事鄉董鄉佐等在署開會集議衆議院選舉問題業己通告請於先一刻到會如有熟悉選舉事宜人員亦可由各市鄉隨帶一人到會旁聽以便接洽 
[縣議會收受議案日期]  
　　上海縣議事會議長莫君錫綸昨日刊布通告云本議事會規則業於九月五日開會公决茲特照錄送請台覽又本届議事會定於十月一日開始如有建議之案希於九月十六日以前交下特此奉達 
[青樓維持國貨會誌盛]  
　　維持國貨會會員陳耀卿胡豪卿鼓動青樓進化團發起維持國貨已誌前報茲由進化團辦事員張煥文張戟如陸鎭清等於舊曆七月二十九日邀集靑樓同志三十餘人並請維持國貨會代表陳胡二君在該團事務所開談話會先由張陸三君宣布開會宗旨繼由陳胡二君力勸靑樓維持國貨迅即實行以達收回利權之目的到會者翁梅倩謝鶯鶯林寳玉花黛紅鳳梧樓洪秀珍張曼君雲第陳妙英花　珠徐素琴周鳳英李蘋仙花瑞英周惠明張玉春譚懷冰錢慧珍蔡純玉胡秀英朶雲樓等全體贊成議决遵照維持國貨會章程分設青樓維持國貨會卽於該團內附設事務所凡到會者自卽日始一律純用國貨切實施行 
[印刷錢票之嫌疑]  
　　虹口老朱家宅住戶戴賢坤私印吉林錢票被哈爾濱補房包探王阿巧查悉抄出機褓等物於昨日併解公堂請究訊據戴供向爲印書業此項錢票係吉林人沈惠山囑令代印雖有印成幾張均不清楚並非私印乞鍳聶襄讞商之英哲副領事判戴押候函請交涉使轉詢吉林有無派員來滬刷印錢票之事復到再核 
[拾獲金條案近聞]  
　　閘北住戶朱賢生前在三馬路拾得金條兩根携歸家內被巡警局偵探楊玉標所見迫令同至英租界河南路楊慶和寳成兩銀樓兌洋九百二十元嗣被偵探隊長查悉遂將二人解送裁判所管押候辦旋爲新閘捕房捕頭得悉以朱旣稱在租界拾取應歸會審公堂訊理遂稟請中西讞員照請交涉使轉致市政廳飭令解廳訊辦嗣據陳交涉使復文以在華界破獲應歸內地華官訊辦迄未移廨茲由捕房代表侃克律師與九號西探同至閘北裁判所聲明親至拘留所面鉤朱賢生據稱確在漢口路拾得以故昨晨侃律師偕九號西探上堂聲明前情請爲催令移歸公堂訊辦關讞員商之英康副領事諭候再行函致市政廳訽明朱楊兩人如何判决金條如何措置失主已否查明復到再核 
[辦學之困難]  
　　本埠北山西路德安里求實小學校自庚戌年由郁君從周等創辦以來迄届三載學生甚爲發達惟經濟則萬分竭蹶歷年虧負爲數己鉅幾幾乎有難以接續之勢故本年下學期起由校長顧旭侯君竭力維持而敎員郁君慕俠朱君炳堯等願盡義務已於九月十號上午開學照常授課矣 
[摧殘梅花梅香續誌]  
　　北蘇州路住戶馮少珊控已歇包車夫姚阿大與陳和尙用迷藥誘拐婢女三口由廨訊判姚陳押候西女醫驗明梅香梅花兩婢被姚等強奸受傷痕跡再核在案昨由捕房將一干人証解案復訊判姚陳還押梅吉等三女先交馮領回候再訊究 
[鹽業團之發達]  
　　大同民黨鹽業團自黨領章水天發起以來淮南北場運各商極爲贊成簽名入團者紛至沓來日增一日票商尤居多數即一時不及親來者亦皆投書入團頗有爭先恐後之勢聞該團職員中如經理周鶴九及評議張柏永李渭濱伍小卿諸君均係鹽業中重要人物其研究極爲得法將來鹽業之發達於我團實業界中當首屈一指矣 
瑣聞 
[城內]  
　　民政長批示○徐曹氏稟批氏子徐阿六與項阿妹同犯禁令私賣燈吃僅將氏子提案拘留尙未復訊究辦據稱氏生三子均有烟癖因有烟具三副人疑私售既將烟具毀去何不呈驗顯係持婦飾辯實屬溺愛不明現據該圖　董爲氏子等二人求寛業已函復准予從寛速令項阿妹投案出具改過切結連同氏子一併免究釋回限期戒絕母庸煩凟代表人金仁其稟批據稟該民外甥李琴香於前清宣統二年十二月間價買李永卿房地立契成交理應自行投稅因何轉托池保　錫卿稅契乃被延約一載有餘並未投稅吞沒稅欵已屬非是竟代另謄草契官契將田地畝分價銀全行更改該保是何居心令人莫測候即飭吏提案質訊究辦契附 
　　地方檢察廳批示○李韻標呈驗傷單叩求提起公訴由批狀及傷單均悉該商民果有醫生正式証明書何不於初五之來狀粘呈或於豫審時呈驗乃初次來狀粘呈醫片　略渾融旣非正式本廳爲愼重起見豫審時特令指出受傷腰部當庭檢驗並無傷痕本廳就案辦案以不爲罪决定諭知今事隔月餘又續呈醫生証收請求提起實屬無此辦法且該商團旣公禀都督自應靜候批示祗遵如不服本廳决定聲請再議則期問已過認爲無效應據刑訴律第二百八十八條駁回 
　　無可回贖○地方審判廳民庭推事任桐昨日審訊周彝訓呈訴周侶雲措贖田畝一案任推事以侶雲家買受彜訓之田在前清咸同年間至今四五十年之久照習慣己不能回贖况田有三十畝彜訓僅承種二十餘畝其餘悉由侶雲家另佃他人耕種足見當日權利業己拖棄許多以租作息之說更無憑証查所稱光緒年間曾向侶雲之父贖過一次無非飾詞况契已載明過戶完糧察核情詞並無回贖之理由惟田內墓塜旣據彜訓稱是伊之祖墓不妨照例撥還坆糧彜訓所欠侶雲之租旣係陸續積成亦毌庸置議遂即判决 
[南市]  
　　區員作合○乍浦人邱雲洲之姪女靜仙年己二十七歲尙未許字與鄰人蔣子祥私通迄己三載近因暗結珠胎誘領來申匿居南倉街地方邱亦跟蹤至滬尋見扭控南區區員因該女自願隨蔣着蔣覓保領回完聚並慰勸邱雲洲不必相强致滋煩惱邱悻悻而出尙欲赴法庭起訴云 
　　請敎商會○湖北客商湯子春現庽法租界永安街同豐泰報關行內前由掮客湯九洲經手將其運來之桐油十六件售與南市元來油蔴店言明每担銀十二兩五錢成交後將貨運至元來核計洋銀二百六十餘元因湯子春急需應用即將元來所出之收條一紙暫向同豐泰司帳沈鶴鳴抵借洋二百元事後由沈持往元來對明無悮旣而湯九洲向元來先取洋一百六十餘元其餘一百元約期找付茲向找算餘洋該店主沈聯泉忽推托貨色低次且有冐牌混　情事掯不付給遂被扭控裁判所沈稱照每担九兩五錢核算前次付去之洋己可過割無須找付陳裁判以買貨交易豐容失信着即移送南商會妥爲理處 
　　照常上課○城外東區區員獎鬬生昨日發出條論云仰各班長警一體知悉照得現在天氣秋凉所有長警操講兩課自下星期一起仍行訓練不到及遲到者各記小過一次付即遵照 
　　再三辭職○市政廳議事會舉定之名譽董事五人內有嚴味蓮君自行辭退當經議會核議以嚴君既己舉定係屬公民應有之職權照章不能辭職而嚴君復兩次堅辭並向民政長聲明理由不願受職惟議事會則仍不應允必欲其稍盡義務云 
[閘北]  
　　兄妹串通○汪金明控八區巡士許保順拐匿其妻周氏業經孫所長訊判許送警務所先行斥革以憑核辦在案昨由孫所長復訊知汪之妻兄周先成亦有通同情事遂提周到案訊據供稱伊妹己回常州判交保限三天將其妹交案再核 
　　減折償還○宋家善控孫毛大不認合開飯店虧損洋九十元一案昨經孫長復訊判孫交保折還洋六十元限期淸理 
　　理勸了事○萬晋生控黃渭春欠洋二百二十餘元由裁判所諭飭趕緊淸理在案茲悉被告已央人理勸明白昨日投案求銷所長准之 
[公共租界]  
　　違禁賣煙○山東路一百廿二號住戶陳養州私設烟榻容留汪阿琴孫才坤張子明張明德等開燈吃烟被捕查悉前日派探前往將陳等各人並婦人陳徐氏一併帶入捕房分別存洋保出昨經公堂傳訊因汪孫二人未到判將保洋各十元充公陳罰洋三十元兩張各罰洋五元烟具銷燬陳徐姑寛開釋 
　　軍人違章○軍人王東明帶刀在租界內行走違背定章被捕拘入捕房存刀保出昨經公堂傳訊不到判將刀充公 
　　互相控告○張楚善周政記控徐鯉庭需索小租銀五百兩不遂縱妻出阻並以欠租等情陳請發封而徐以在英商克來處經理房租控張不理租金昨經公堂集訊兩造均延律師上堂代辯判徐交五百八十兩張交四百零五兩人銀妥保歸晚堂訊理 
　　勒限遷讓○英商新瑞和洋行控新閘路信大絲廠佔屋不遷由廨判令住止陽暦本月底遷移在案茲因工部局急催改造故昨由原告代表哈華托帮辦律師將該屋危險處繪成圖樣呈堂請察判被告於十日內先將零物搬出所有重大物件限至月底遷讓 
　　拐匿婢女○大沽　住戶衛陳氏控小販陳德裕誘拐伊家十五歲婢女丫頭至閘北吳合桂家藏匿昨由捕房將陳拘解公堂訊供不認判押候移提丫頭到案質訊 
　　庽客負欠○山東路德順棧主婦唐楊氏控寓客王　　李天然結欠房販洋一百四十餘元昨由捕房將被告兩人傳至公堂分別交保過堂候訊 
　　保人受累○車寓主顧四控姜文芳担保瞿小渭子租去黃包車延不歸還等情昨由捕房將姜傳至公堂判姜存洋一百元交保帮尋到案訊核 
　　私設總會○宜俊侯等在廣西路四百九十五號屋內私設總會聚衆賭博被捕房查獲昨將宣傳至公堂訊實判罰洋二十五元與抄獲之賭洋一百十五元一併充公賭具銷燬 
　　不戒於火○北四川路五十九號某西人所聞之銅器店前晚半句鐘時不戒於火焚燬洋房一憧由救火會到場救熄 
　　不由分說○鄕民計阿福林金生林福生等在天祥茶棧內爲打包工人前晚工畢歸家行經老朱家宅地方被八百八十五號巡捕指爲匪徒計等一再分說仍被拘入捕房經捕頭訽明一併省釋 
　　何時尋見○顧芝馨昨扭沈西江至捕房投稱前代某甲賖去米洋二十餘元久不歸還沈供甲現不在滬俟尋見後陸續拔還捕頭准之 
　　索錢扭毆○宋阿紀咋在西華得路向胡順發索討飯錢致相扭毆被捕拘入捕房斥退不理 
　　口角打架○金水狗昨與傳寳順在　壁　路口角相毆由捕併送捕房經捕頭分別斥釋 
[法租界]  
　　私賣婦女○甬婦金張氏前在原籍被金姓婦人帶至上海託其女潘金氏轉荐帮傭詎被潘金氏得價私賣茲氏夫金炳友以其妻杳無音信趕至滬上偵悉當卽報告捕房將金婦拘獲研訊供明售與南匯縣地方昨解公堂鞠審忽又　賴讞員以旣在捕房供明豈容諉卸判押限七天將張氏交案訊辦 
　　拍賣攤價○開設頭髪號之朱鎰齋卽朱鎰齋虧欠秦長福石蘇之等六戶貨欵私自脫逃後經各戶報知捕房將秦初之物檢點明白禀由公堂諭將生財拍賣變價償攤在案茲經捕房將各物賣得洋二百三十元呈請公堂示核判將房租及拍費等項除去所餘之洋歸各戶及秦仰甫等四夥公攤了事 
　　屢次失竊○李增良借住洋行街人和客棧日前由外回來房中所懸之綢衫忽然不見正在查究間詎於二十六日又失去皮包內金銀表各一件現洋十二元及紗杉馬夾等件詢之茶房陸桂林答稱不知何人所竊迨與棧主竺景笙理論亦諉稱鎖匙未交帳房李即報告捕房將竺及茶房陸桂林張阿海解廨判張陸退去竺交保候查明再訊 
　　尙有產業○普濟藥房生前控紹興人胡經芳虧欠貨洋二千餘元由廨判令交保清理迄己數月挺押不理　讞員復諭原告查明胡之原籍家產禀復候示茲原告己查明胡在原籍尙有產業並非無力還債旋由胡子投案聲稱父親在押有病求恩開釋調治聶讞員不准判胡還押如胡子代父替押准予暫行釋出趕速料理 
時評三 
　　不愛國之界說有二胡都督之電責陸總理曰愛名愛身（指有病）不愛國此上等人之不愛國也愛錢愛命（指怕死）不愛國此下等人之不愛國也 
　　試問不愛國之名詞爲何等名詞乃上等之不愛國猶不多見而下等之不愛國則徧地皆是且以極不愛國之人偏欲自託於愛國之名義於是集會也曰愛國結社也曰愛國而愛國二字之真際遂自此亡矣謂余不信請觀愛國青年會之人物 
來件 
[宿松議會報告江皖籌賑總會文]  
　　竊敝邑地勢低窪濱江帶湖共轄四十八莊受水者二十有七自遭連年水患流亡轉徙已經慘不堪言乃本年舊曆五月間又復江潮盛漲洪水橫流較之上年水勢之大不相上下前經各區報告業由敝會將災困情形急待振撫電求在案續又屢次函懇想敝邑災情之慘久在諸仁人洞鍳之中查二十七莊受水之區以九城歸林涇江小姑　田爲最甚此五莊田地淹沒無餘禾稼蘆薪盡歸烏有甚至房屋之傾推者十之三牲畜之漂沒者十之四其餘各莊雖間有一線高原而傍湖沿江一帶田畝遭淹所存無幾災民離居失所者惟支棚蓋蓆以居甚則露宿風栖日不能得一飽呼號之慘耳不怨聞生命之危目不忍睹一轉瞬間而死亡餓殍襄亂流離真有不堪設想者矣敝曾爲人民代表誼關桑梓痛切同胞擊目傷心束手無䇿竊以此時水勢雖己漸落而災區甚廣民命攸關非廣募振捐不足以解一方之難非速籌急賑不足以救目前之危前由敝會同人石君星渚賀君晤琴等竭力提倡義賑在本邑殷實之戶沿門託缽暫以支持又經敝會呈請本省都督蒙許惠撥若干但本地之籌集者旣苦於杯水車薪都督之惠許者又同於望梅畫餅當此災黎垂斃急待救援只有凟懇貴會諸大善士伏乞俯念敝邑災情之重災民之多災區之廣速賜義賑以救垂危則十數萬待盡之飢民或有更生之一日如蒙俯准或由貴會派員前來散放或由敝會選派代表踵前具領耑此咨請貴會察核不勝急切待命之至 
　來函 
[招商局維持會復股東梁伯翰君函]  
　　伯翰先生台監頃奉賜書具徵卓識欽佩奚如惟目前不能解决者因部派員尙未南來即南來後亦必召集大會徵求同意方有端倪台從宏論敝曾同人極表同情擬請撥冗枉臨以便公同研究裨益大局實非淺鮮也專復卽請台安招商局股東維持會具 
 
 

Page 8

 
 
   
 
 

Page 9

 
 
　　中報弟二張 
　　中華民國元年西曆一千九百十二年九月十二日星期四舊曆壬子八月初二日共三張 
自由談 
游戲文章 
[孔子合小會（續）] [  是龍筆記]  
　　孔子細細一看對顏回道那卜氏子素稱慳吝狷者有所不爲原憲捉襟見肘納腹决踵二人恐難承認除去了罷子貢道子夏不要他認尚可原憲嘗以宰祿九百與鄰里鄉黨况先生飢寒交迫安有不贊助之理衆皆稱是遂將子夏除去子貢又道今日所集之會爲數無幾總須想一持久之計庶幾一勞永逸近聞祀典一節參議院尚未提議不如到京運動運動或者開議時可望通過仍享太牢之奉則不獨爲先生一家之幸福於我們均有利益不知衆位以爲何如衆皆鼓掌老先生亦大喜即推定宰我子貢二人爲代表宰我道事關全體焉敢推却但運動方法今昔不同古者運動家苟具三寸不爛之舌立談之頃鄉相可得千金可致乃現在非錢不行此項用費應如何籌撥須先議定否則徒勞往返决然無益宰我說畢衆人面面相覬搔頭模耳半晌不語子路憤然道先生今日所收會欵原係留作日用斷難移撥且爲數甚少亦不足以動人此一筆運動費仍應由我輩量力灘派言次即拔腰間佩劍授與子貢道請將此劍變價可得百金隨又逼着老先生拿些物件出來以便變價者先生道我的衣服業已當盡惟有古書數百卷今願割愛賣去子貢發急道五經業已廢而不用此種古籍斷難銷售者先生無奈只得將玄圭佩玉素琴等玩物瞞了老祖宗交與子貢各人見此情景無可如何勉勉強強的也湊了些金銀玉器古沅等類交給宰我子貢二人又買了些疏食菜根在大成殿上給二人薦了行臨別時又說了許多偏勞的閒話不多幾日二人已到了天津恰巧遇着了一般典業董事衣業董事也爲改換服制一事輦了鉅金將進京運動某某幾位議員二人問了來歴知是一路上的人遂結伴登車直向京都而去那二人進京以後運動成熟與否現在尚未得確實消息也 
[戲擬花天報小啟] [  馬君子]  
　　大千世界渺渺茫茫萬事影浮空空色色過駒日月人生似春夢之年幻虎風雲世變多滄桑之　有某也者挾才智不得其時藉文墨而書其蘊以文通生花之筆寫相如風月之詞古歡己往今樂可追况當十里洋場己是繁華之境萬家燈火幾疑不夜之城綠閣朱樓五光十色秦絃楚管六律八音走馬王孫看花於香國游　公子折柳於章豪對此歡喜之場已是忘愁之他不知情深而轉魔悲生於極樂　新　空羞澀蕭郎盡是路人且有春風一度種千樹之楊梅仙　多方驪萬錢之蛺蝶不有燃　何能避虎此花天報所由作也明鏡在堂如懸禹鼎直言無隠似操狐筆登徒好色知所防於花業漁子問津不致迷於桃洞報來花信可作情天寄與痴兒母成孽海此啓 
尊聞閣詞選 
[蝶戀花爲揚㨙盡紈扇自題] [  蝶仙]  
　　複室重廊秋不到曲曲紅欄沿着湖山繞千頃芙蓉開徧了晚來新月如鈎小翡翠高樓臨樹杪漂渺仙人却住蓬萊島吹罷瑤笙心悄悄碧天無際餘音　 
[望秦川偶成] [  蝶仙]  
　　欲寫家書寄思量寫什麼知他愁病已多多儂病儂愁何恐告知　　黃陳二君榮蒞天津云紀念鈍根画 
　　利順德飯店　內有黃克强陳英士兩先生 
他換盡三條燭旋看十指螺萬千言語塞心窩兩字平安寫到四更過 
閒談 
　　舉人秀才自經革命以後久不聞此四字之名稱亦久不見此等人之架子蓋已如美人老去無復人憐否則亦必改頭換面效時下之新妝弄徐娘之風韻舉人秀才之心情亦大可憐矣 
　　天下無絕望之事舉人秀才竟能復活於今日聞參議院討論解釋選舉法議案關於選舉人資格次議列入前清之秀才舉人是秀才舉人猶未至一文不值之地步吾知一般秀才舉人於絕望之餘忽得此好消息當如何歡欣鼓舞報喜開賀以慶此死而復活之功名也雖然民國時代而釆用前清之功名抑亦奇矣 
　　或曰前清之皇帝至今猶存前清之皇室至今猶稱皇室則舉人秀才之名又何獨不可存者 
　　[  鈍根]  
　　侍從如雲旌旗蔽日馬龍車水馳騁道途此專制時代貴人外出之惡習以爲不如是不足以壯觀瞻也黃君者三楚英物一世雄材攬轡津沽多帶護從豈亦作如是想耶抑籍爲防身而別有庽意耶孰是孰非望黃君速爲明白通告以釋人疑而保名譽 
　　王玉峯擅三絃之絕技作萬里之邀遊歇浦下車張園假座撥絃轉軸曲調自高綠女紅男聯翩而至奏者得手聞者傾心主人忘歸客豈思去然值此蜉蝣身世蕭瑟秋光王君雖盲於目必不盲於心當其撫琴獨弄之時其能無古調雖自愛今人多不彈之感乎（同） 
　　同是人也而有男尊女卑之別惟男子則可預國家之事女子舍中饋女紅外無聞焉吾謂五官四肢猶是他視聽聲臭猶是也朝起而夜眠飢餐而渴飮春夏秋冬觸景而生情喜怒哀樂隨機而發現凡百皆同然則何獨厚於彼而薄於此哉 
　　在昔女界黑關尙易受男子縳束故數千年來女子幾同玩具雖有一二有才女子不甘受男子驅使而憤女界之被侮他一反其故思有以駕駁鬚眉畏前途障碍之多用其斬棘披荊之手叚卒達其目的漢之呂后唐之武后是也然而旋被摧鋤後世又痛譏其屠殺嗚呼設當時處境平坦進行順易奚致天潢貴胄及臺鼎雄藩項背相望哉是故其誅戮亦時勢使然而後人欲壓制女界者不得不藉爲口實矣施至今日世界文明知男女同係人類且男子不可離女子獨存也於是男女平權之說尙矣 
　　吾國平權之說提創以來一唱百和而女界之進步亦有一瀉千里之勢逮夫民國肇興政主共和女界乃乘此千秋不易之機會要求女子參政權猗歟休哉吾莊嚴燦爛之中華可謂盛矣 
難者曰男子得預國政以有政治智識也女子雖有學間尚在幼稚時代其如不及何吀是何言歟政治智識豈天之獨賦於男子者歟信如是則已否則何虞其不及若謂幼稚則試問凡事皆非由幼稚而進完美乎往者亦嘗言吾國不可立憲以其尙在幼稚今居然共和矣何不廢之而仍復舊制吾知其必不能也則又何必女界幼稚之是責哉 
　　不見古之女子其才力有什百於男子者乎他勿論即呂后武后亦可見其梗概矣故女界勉之哉毌以障碍之多而灰其心古人云精神所注金石爲開又云有志者事竟成[  袁覺僧]  
劇談 
[女伶之發達] [  ]  
　　滬上之有髦兒戲豫省之有馬班均爲女伶發生之細池雖然髦兒戲者不過以名妓客串僅有文場而無武戲馬班則係歌妓於馬上演之而巳要皆以妓兼優尙不得謂完全之女伶自漢錢髦兒戲國中有王家班高家班出以武塲見長頗負時春未幾而滬上髦兒戲園中亦以武場兢勝於舞台而女伶之資格乃於是乎完備以上諸說大都爲女伶由來之歷史也嗣以女伶繁衍盛行於津沽始有男女合演之作俑今之關外三省曁燕京箏處舞台之有男女合演者莫不由津沽輸入之文明耳是以名伶之產著燕京爲佳女伶之產著津沽爲多惟其產著既繁流行較盛面巾幗伶界不乏傑出之英才矣如郭少娥翁梅倩之文老生陳長庚之武老生金玉梅花四寳林黛玉之花旦林鳳仙之武旦均爲滬上女伶中鼎鼎大名者也更有如恩曉峯小蘭英之文老生趙紫雲之武老生王克琴杜雲卿之花旦皆爲津沽女伶中嬌嬌不羣者也餘加梁月樓明月珠之文老生小菊處之武老生小紫合之正旦馬翠仙花寳卿之花旦金桂英之刀馬旦郭秀英之正淨小滿堂之文丑又爲瀋陽女伶中名噪一時者也然則女伶之或以聲著或以藝工者均能各專一門以擅所長從此脂粉隊裏亦傳優孟之衣冠爲伶界放一異彩誠藝林之佳話也 
小說 
[滑稽短篇甲報] [  瘦蝶]  
　　瘦蝶丨瘦蝶　你在那裏看什廢我看的是甲報䧅現在的報紙雖多這個報却沒有聽見過借我看看呸原來是申報自由談你爲甚麼呌他做甲報呢 
　　你不看見上面明明刊着甲報兩字麼唉這是申字不曾印清楚呢　　我也不是爲了不曾印淸就叫他甲報你要曉得這申報實在可以稱爲甲報有幾種道理待我講給你聽　　有什麼道理倒要請敎　　喏第一是資格之老甲於各報他創設至今已有三四十年所出報紙也有一萬四千餘號了第二是篇幅之大甲於各報他的一張要抵他報張半紙張既大記事自多第三是言論之正確甲於各報他的特論無偏無黨和平中正與一般徇黨的報紙迥然不同第四是人材之薈萃甲於各報你看投稿諸君中除了我是個孤陋寡聞的人其餘都是槃大才薄海歡迎的至於消息之如翔實銷路之廣闊也不消說具此種種在報界中可算個冠首了十干之中甲爲第一我呌他甲報豈不是名實相符麼 
　　哈哈丨我聽你這番議論却也別有見地何不寫個稿兒寄到申報館去看他登不登　　誌謝大舞台新聘色藝雙絕之花旦賈璧雲特贈戲券四紙桂第一台新聘大名鼎鼎之鬚生兼黑頭劉鴻聲特贈戲券兩張商學補習會演劇開將於本月四號借大舞台演川民血新劇特贈戲券二張均此道謝震寰樂廠先贈神效至聖水兩打施送患時疫者服之頗難茲又蒙贈二打謝謝 
 
 
 

Page 10

 
 
   
 
