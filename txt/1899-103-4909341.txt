# 1899 - 103 - 4909341

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○　　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字黄碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫關法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角　正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌畫畫室或申報館帳房可也此佈 
[客有以殉夫遇救爲疑者書此答之]  
　　昨日本報紀殉夫遇救一事略謂福州訪事友人云白兜街公盛洋貨店主楊某娶妻鄭氏琴瑟和諧本年正月楊忽患瘵疾至二月二十六日遽赴泉臺鄭氏痛夫情切誓以身殉家人嘉其節操遍告親戚度里中曠地建一高臺定期二十八日從容赴義是日氏鳳冠霞帔裝束一新甫至臺前親戚故舊及閭里中人咸來送别臺卜萬頭攢動幾如人海人山事爲黄巷教堂童貞女金姑所聞乘輿戾止何氏細詰顚末憐其苦志再三勸解謂汝夫身後之事教會中人當力任之汝此後食用亦可無愁不給安用輕身爲言畢挽氏登輿直抵教堂里人見西女來救莫敢阻止爭以紅綵掛輿前目送之去云云有客見而異之詢於執筆人曰夫夫死殉節爲天壤間不可多得之事朝廷敦厚風俗尤以尊崇節烈爲大端以故民間婦女凡有慷慨殉夫者一經大府奏請無不立沛恩綸給帑建坊優予旌表蓋所以褒揚奇節挽回　風國家之意固未嘗不深且遠也今鄭氏婦結摛未久遽喪所天哀痛之餘思以死報此其從容就義洵足爲親戚增輝鄉鄰感化倘得大吏奏之朝廷方且褒旌之不暇乃教堂童貞女貿然前往旣寛解其輕生之念復代籌以日用之資堅挽登輿從容而去使諸人興高采烈之意頃刻瓦解冰消揆諸愛人以德之懷母乃有所不合而貴報又標其目殉夫遇救一若殉夫之事甚出於不得已而深幸童貞女之有此一救者豈節烈之事果不足爲重歟抑其是之志猶有所未壑歟敢貢所疑請解其惑執筆人逌然而笑曰有是哉子之不善會通也夫古聖人緣情以制禮度夫中人所匪行者著之而從不責以卓絶過高之行此禮之所以通於天下萬世而不致有扞格之時卽如夫婦之道爲王化所基哉自納采問名以至親迎告廟儀文周至何等鄭重幸而詩賡偕老百歲齊眉庭宇雍容固無遺憾卽或慘遭奇變中道折翼亦可順變節哀上奉舅姑下撫子女以求告無憾於其夫初不必生不獨生死不獨死始成婦道之　也今閩中風格凡夫死之後不論其婦之自願殉節與否夫家及母家之親戚咸慫恿之偪勒之使之不得不出於一死以骨肉之性命博里黨之稱陽害理忍心莫過於此此風向推連江爲最盛始猶世家大族沽名釣譽偶爾行之延及於今閭巷小民爭　則效以故連江一邑地旌表之坊幾如林立從前曾經大憲嚴申禁諭而習俗相沿牢不可破竊謂朝廷著令　　與節並旌然所謂烈者大都猝被亂離横遭刼掠抑或單門庶姓强暴以非禮相干不得已爲之攫刃投糧以一死　　而明　此其一往不復之意自足以驚天地而泣鬼神若偶懷好名之心已大違成仁之意况更出之於慫恿　　　　出之於偪勒則非盡由於婦之所願亦可概見目之爲救誰曰不宜不然節列之事旣爲朝廷所特重而從前大　　曾出示諭禁豈非大相刺謬哉客唯唯而退時日影西斜八碍已過適手民以論請爰詮次其語付之旣深佩西女之勇於赴　　藉以解客之惑也 
[本館接奉電音]  
　　昨日午後京師飛電傳來上諭四道懿旨一道敬謹譯登○三月初日奉上諭著改於本月十五日換戴　帽欽此同日奉上諭昨日召見之總兵用前北洋海軍　將葉祖廷著開復革職處分並賞加提督銜補用副將薩正氷著賞加總兵銜欽此同日奉上諭本日召見之知府向萬　交　坤一　　　用遇有江蘇知府缺出卽行補用欽此同日奉上諭譚鍾麟奏特叅庸劣各員請分别降革一摺廣東潮州府同知葛延齡公事𩕟頇不知檢束著以鹽經歴降補石城縣知縣李瑞杰精力衰頽難期振作著以縣丞降補遂溪　知縣熊全蕚功派股票擅動倉榖任聽奸儈包釐致釀命案著　行革職候補鹽大使徒鈞潘候補縣丞備克　劉家　　　巡檢荀佐委辦省河釐卡辦事糊塗索取規費均著卽行革職另片奏署淸遠營遊擊鄒培調署弁缺藉端　賄　了　有缺額署卽革職永不叙用前署海口營守備　肇元前黄岡協都司黄守一首標前營守備陳增福虧短公欵均　　行革職勒追繳　著照所議辦理該部知道欽此同日奉慈禧端佑康頤昭豫莊誠壽恭欽獻崇熙皇太后　　户部奏遵議八旗兵丁甲米加放期色通盤籌畫具奏一摺八旗兵丁甲米自漕糧改折以來皆以二成放給本色其　八成折銀開放近鶆糧價日昻銀　日賤該兵丁等以銀易米虧折實多每致不敷所用現在倉儲未裕未能遽復　制惟當此靑黄不接之時各旗兵丁困苦情形實堪憫念著加恩每名賞給本色米一石卽於四月内全行開放毋庸按照甲米扣除以示體恤俟折漕各省規復本色後再行酌議動放該部知道欽此 
[回民不靖]  
　　西報云有俄人之在烏魯木齊者暗中挑逗回民肇事是處本有官兵駐守近已調往京師地方不官因飛書蘭州禀請陶制軍發兵五千出關剿撫 
[俄改軍制]  
　　日本訪事人云俄國騎兵現擬一例改用苦驢子破快槍由陸軍省發出經費一百二十兆盧布國中聨隊亦經改制每隊有分作四隊者有分作二隊者此外哇臺子沙旅順及他司　物等處擬分駐陸軍將校并派哭篩子苦兵保護蒙古鐵道兼爲警　波蘭軍隊則准於本年改制并定於五月中在聖彼得羅堡創設學校　　海軍仿照法國兵營規例刻已招集生徒六百名矣 
[立約捕鯨]  
　　日本訪事人云駐韓俄公使自諸韓政府欲於慶尚道之蔚山浦江原道之箭津浦咸鏡道之　浦三處海岸劃地若干俾俄國捕鯨人結屋而居政府諸臣不允所請致相齟齬旣而俄公使逕將此意直逹韓王韓王著廷臣集議仍未妥洽俄公使怫然不悅曰俄韓交誼不可謂不深厚何區區者而竟不予畀耶韓王懼拂其意不　允如所請並將議員洪正厚趙漢禹元世性姜元魯劉猛等五人革職所訂捕鯨約二十餘條已於三月二十四號在韓京 
 
 

Page 2

 
 
畫諾矣 
[印度患疫]  
　　日本訪事人云簡駐印度孟買地方之日本領事禀報外務省曰邇來百司篤病流行死亡相繼自西歴三月八號迄十四號一禮拜之間患者多至八百二十六人死者七百零八人三月十號詳查附近各處患得三千八百零四名死者二各九百四十三名其幸而生全者紛紛逃避廛市爲之一空實罕有之奇災也 
[兵艦同來]  
　　金陵訪事友人云下關將開商埠英日兩國曾於去臘及今正派員來省謁見南洋大臣劉峴帥商議通商事務迨本月初一日又有英日兩國兵艦各一艘鼓輪而至下碇下關左近江心兩船統帶次第詣督轅謁見峴帥互談良久 
[薇旌蒞鄂]  
　　湖北訪事人云新授湖北布政司善星源方伯於上月十三日抵樊城本月初二日江夏縣陳大令接到前站傳單知憲旌已抵蔡甸因飭辦差丁役在皇華館搭蓋　棚敬謹祗候迨初三日下午憲舟遥蒞兩岸防營聲砲致敬府縣各官皆趨詣江干遞呈手版方伯接見有差隨排齊全副儀仗入城詣督撫署晉見并徧拜司道各寅僚示期初七日接篆 
[駐船辦事]  
　　金陵訪事人云此間新建洋關經中國總稅務司赫鷺賓大榷使委安格聨君來省綜理榷政安格聨君以關屋猶未興工暫就舟中小住遇有與南洋大臣禀商之事則乘駁船登岸自月之朔日赴凡遇上下游商輪船抵埠如有提單必由安格聨君騐看無悞然後放行 
[蘇試二誌]  
　　姑蘇采訪事友人云江蘇提督學政瞿子玖大宗師示期本月初六日考試合屬童生經古題爲五兵五盾考黄帝正名百物以明民共財解用天之道分地之利講義李牧在趙匈奴不侵論宋太祖與大臣論事能盡利害之實論擬子産答叔向貽書擬王敦奉敕作三日曲水詩序謝表魚尾與燕尾相似賦以題爲韻題王維畫伏生圖七古筆硯籌算膏火燭各作七律二首設如陶公三子各運絲茶油其分數長子若二三四次子若三四五三子若四五六比可知次子絲得三子三之二同日納稅關司收得絲稅銀二十五兩二錢茶十九兩二錢油十三兩五錢每件稅則茶二錢絲加倍油减半問各人每色若干件今如成都府北極出地三十度四十二分偏西十二度十六分蘇城北極出地三十一度二十三分偏東四度一分問兩處相去烏里若干設如股弦相開平方乘股弦較得一百十七尺勾三十九尺求股弦古今用籌不同說到前報所登塲期僅就已牌示者錄之兹已統行牌示爰照錄於下初四日行香放告初五日生經古初六日童經古初七日合屬生正塲初八日文生補考初九日常昭　正塲初十日覆生經古十一日常崑新童正塲十二日提覆長昭童十三日長元吳童正塲十四日提覆江常崑新童十五日覆生員考第一塲優生十六日提覆長元吳童十七日正途　監錄科考第二塲優生十八日覆文童十九日總覆二十日奬賞 
[松試六誌]  
　　松江采訪友人云本月初七日松江府濮紫泉太守考試南靑二縣文童正塲夜間更魚二躍鳴砲放牌越半晌發貼奉金上三縣招覆案計奉賢招覆一百名金山八十名示期初九日覆試上海招覆一百四十名示期十一日覆試兹將上海全案照錄左方胡祥翰胡宗瑗　郁　周　吳寳地　張汝鑫　劉欽勵　蔡景濱　王銓運　毛恒遇　張鳳歧　陳宏勳　張之綱　曹永逹　沈日立　王貴三　汪慶燾　毛經鑄　王臨訓　李維淸　黄　蚪　范熙祥　張土瑾　葛士熙　何　鈺　金璧輝　王臨棨　胡光奎　徐文鏞　嚴　恭　諸　翔　程宗鵬　金潤章　劉玉學　張仁龍　張履和　朱光照　朱禮儉　陳洪熙　王承旦　林祖浩　秦錫芝　潘　鎬　諸崇瀾　錢樹琮　金其相　張慶安　趙澄瀾　高益庚　趙徵瑞　楊嘉椿　錢端履　曹　堅　金保樂　周　澂　朱　垚　王釗功　凌希曾　黄紹勤　范　選　唐祖涵　沈　枬　黄申錫　徐元章　陸樹梅　朱文煥　曾澤民　金　澍　楊以興　楊兆鵬　王家頴　楊洪魁　朱樹棫　陸元龍　陸增禧　康裔孫　王式森　秦錫祺　啓祖滋　劉　瀛　賈豐潤　李顯翀　蔣家鳳　唐祖鑑　倪　圭　孫詩志　尤桂芬　張光裕　黄　堃　劉　濤　喬世德　郁鍾鸞　顧光煥　謝　鯤　朱壽愷　韓不覊　潘　浩　周文焜　楊汝銘　吳繩伯　姚寳枬　李景崧　梅祖蔭　尤彭泰　蔡守眞　王煥功　陳其藻　胡光騮　張國華　陳瑞淸　嚴智及　游之藩　丁光弼　王錫疇　葛　洪　張士琳　張楚枬　孫　鑄　寅光弼　馬才輝　潘鍾杰　何其一　蘇　海　薛紹銘　張愷和　李維華　周承績　金輝章　徐寳璜　王榮照　周明德　金宏基　孫秀逹　尤彭熙　鍾浩鈞　凌紀勣　林本立　楊士煌　周士淸　胡光驊　曹繼曾 
[白門新柳]  
　　金陵訪事人云金陵商賈向來萃於西州聚寳兩門内之油市街評事街行口坊口及三山街花市街等處邇日下關一帶商埠將開商務中人咸欲於儀鳳門外受一廛以便設肆經營利權子母市面之興固可拭目而俟已○上月二十九日上燈時金陵城内三山街兆豐錢莊忽有盜匪五人持械闖入刃傷莊主貢某刼取資財莊夥號集四鄰匪始逃竄事後貢告知地甲坊快止營縣保甲各處報案城守協某協戎保甲總辦袁榆生觀察江寗府劉嘉樹太守上元縣蕭爵寅江寗縣戴子和兩大令聞報後飛馳到塲踏勘旣而戴大令騐得貢左臂受有刃傷飭役嚴拿務獲又移請城守營曁保甲督捕營一同跴緝太守復親詣督轅禀知一切督憲劉峴帥聞而大怒以爲地處省垣時非昏夜營縣保甲所司何事而任盜匪縱横如此江寗縣署距出事之處不及一里該令旣不能防患於先事又不能執獲兇犯於臨時捕務廢弛尤屬咎無可辭爰飛檄勒限緝兇延候奏叅並飭城守督捕等營一體嚴拿務獲究辦○金陵租界總辦胡芸臺方伯會辦吳吉甫代辦黄芝生兩觀察擇定下關招商局旁設立洋關涓吉起造房屋稅務司安聨格君謂其地不甚合用惟上距里餘之新漲灘地可以卜築洋關第地極卑窪非塡高不能起造爰咨由司道飭縣出示招集民夫運土塡築 
[上海官塲紀事]  
　　昨日英界公廨襄讞委員張司馬柄樞命駕進城詣敬業書院道憲行轅謁見新任江海道憲李健齋爵觀察旋又至縣署拜會王欣甫大令大令延入花廳茗談片刻而别○上海縣王欣甫大令探知原任江寍將軍豐軍帥紳靈櫬回旗將抵滬江例應沿途照料因飭辦差丁役預備供張○前任蘇松太兵備道蔡和甫觀察擇吉本月十三日由道署遷到滬北洋務局昨晨命駕赴各衙門拜客至縣署時王大令立飭家丁擋駕○去冬縣主王大令移請駐滬各防營管帶派勇巡邏至今春始撤歸營次昨日就署中特設盛筵柬請督標奇兵營管帶標燮祥遊戎撫標滬軍營管帶龍遊戎鎭國督標盛字淮軍左營管帶林都戎城汛張千戎赴讌○昨日新任江海關道憲李爵觀察牌示行轅定於本月十五日謁廟二十四日閱視城垣○昨晨浙江海運駐津總辦李太守襄國因公到滬命駕進城拜會各當道至縣署時王大令延入花廳茗談良久而别 
[監司謁客]  
　　昨日午前十下鐘時新任蘇松太道江海關監督李健　爵觀察偕繙譯委員鳳夔丸太守排齊全副儀仗　殿出城赴法總領事署拜會白藻泰君白君命繙譯官何世剛君迎人内廳握手言歡晤談一切及興辭而出復赴各國領事署投剌法界讞員朱森庭明府先期咨照捕房暫停訊案英界讞員翁笠漁直刺須隨侍觀察因亦照會英美領事飭知捕房將應訊各案停解二日並在廨中肆筵設席恭請觀察午餐 
[遐邇懷仁]  
　　缷任江海關道蔡和甫觀察前曾司榷京江善政　多口碑載道邇者諸紳十開將解篆公製聨匾齎送中江前日整肅衣 
 
 

Page 3

 
 
冠竭誠叩謁觀察再三謙遜煮茗淸談旋將聨匾懸諸廨舍其匾曰甘棠澤溥後跋數行云大公祖前者建節京江勵精圖治惠及吾民之事不勝枚舉然猶曰在其位謀其政也今備兵滬瀆仍復畛域無分捐俸數千緡疎濬諫璧河以資利濟而又痌瘝在抱施衣助振俾窮黎無失所是大公祖之不忍忘情於吾民也而謂吾郡民心能忘其德耶因以獻曝之願積而爲虎境之思亦若碑望峴山羣思羊叔棠遺南國共慕召公則大公祖雖去而如在後人雖遠而弗忘也夫聨曰實心行實政畛域何分憶當年建節京江恭以立身寛以馭衆敏以臨事信以睦隣舊治復難忘至今潤溥廉泉利濟攸資在遠猶沽惠人澤已溺如已飢艱危獨任年此日備兵歇浦功能蟹國書能壽世善能　民寒能庇士新猷垂不朽縱使詩工貝錦流言奚恤有識皆知君子仁又媵以德政牌四扇文爲萬家生佛一代名臣德澤宏敷慈雲廣被是日滬北紳商亦恭送德政匾一方德政牌二對方冠鼓吹致慤致誠何觀察德政入人竟若此之無分遐邇哉 
[維持風化]  
　　欽加四品銜調署江蘇松江府上海縣正堂世襲雲騎尉王爲查案嚴禁事案奉前道憲黄札開查婦女入廟燒香有干例禁本道訪聞上海龍華寺每於春三月間有等無知婦女前往燒香甚至住宿寺中實屬有傷風化札飭查禁等因歴經前縣示禁在案現屆香市之際除飭差查禁外合行查案示禁爲此示仰諸色人等知悉爾等須知婦女入廟燒香例禁森嚴自示之後務宜恪守婦道不准輕入寺門燒香宿廟倘敢故違定提該夫男到案究辦並將該寺僧一併嚴懲不貸各宜凛遵毋違特示 
[嚴防瘋犬]  
　　欽加四品銜署理江蘇松府上海縣正堂王爲出示曉諭事奉前道憲蔡札開案接租界領袖西洋總領事華來函新閘等處瘋犬日甚一日傷害人命請諭知該處居民將拳養之犬一律購帶籠頭以免擊斃等因除出示曉諭外合抄告示札飭一體出示曉諭等因奉此查此案前奉道憲函諭業經飭差彈壓傳諭在業奉札前因合行出示曉諭爲此示仰該處居民諸色人等爾等如有自養之犬一律購帶籠頭倘仍不將籠頭套犬致被擊斃則係自誤自示之後與人無尤不准藉端生事毋如敢故違定行嚴究特示 
[監禁瘋人]  
　　蘇州人朱桂申投上海縣署訴稱家中所雇車夫薛子金爲人樸實年已三十尚未成家故將婢女　喜給與爲妻於去臘十八日成婚至二十一日薛忽患瘋癲二月十六日竟將其妻刺死並傷及其母且言欲放火隣人恐再肇禍交地保看守禀請提案監禁以免後有不測之虞王大令准之立飭值差往提監禁 
[保險糾葛]  
　　前者太古公司淡水輪船由上海往牛莊行至吳淞口外適遇腦威國海墨司輪船進口以致互相磕撞各有損傷淡水船中各貨有濺水者事後一併改裝吳淞輪船鼓輪前去旋由各貨主函致牛莊略謂無論貨之完善與否皆勿往提保安怡和保寗等　險行執事人聞之相約集議願賠受損之貨其完善者置不問此保險通例也特不知各貨主能唯唯允從否 
[上海巡局紀事]  
　　前晚三鼓時十六鋪汛捕俞德巡至附郭見有名阿金者肩負棉被上前盤詰語言支吾因卽拘送十六鋪巡防北局禀請究辦局員楊聘候二尹命笞責一百板具吾改過切結驅逐出境不准逗留贓存候失主來案具領○前日二　三　鋪巡防局委員邱友齡二尹接南市朱姓來函稱東洋車夫錢壽紅屢被流氓長脚毛毛等藉端訛詐請爲提究因卽飭地甲將毛毛查拿到案訊得尚無索詐實據然仍命笞責一百五十板具呈安分切結然後覓人保釋○前日本邑浦東欽賜仰殿鄉民舁神賽會渡浦往觀得人多於蟻粤人某甲携其妾某氏而往及歸則頭上所帶珠花已不龔而飛因卽投是處爛泥渡巡防局禀請查緝局員允之○本邑西南鄉龍華寺每屆春令遠近人民多往焚香禮佛因此江湖雜技以及小本營生之輩羅列寺前藉博蠅頭微利　者遊人日盛一日是處巡防局員姜品珊二尹深恐流氓棍徒乘機滋事特傳地保到局諭令協同局勇隨時梭巡如有流氓滋事速卽拘案嚴究 
[法界捕房紀事]  
　　小東門外利康小錢莊混用銅質僞洋銀及用强水鎔壞之小洋銀陰圖漁利事爲捕頭訪聞密飭包探前往搜出銅洋銀十餘元强水鎔壞之小洋銀數百枚因將莊主某甲拘送捕房捕頭　昨日讞　朱森庭明府　停訊案准予交保出外俟下期著保人交出解請明府究訊○天津人王蘭芳前因貼票糾葛虧欠振豐街源成彩彈染店主李明山洋銀二百元前期李具控公堂求提追給朱森庭明府准詞出票將王拘入補房押候堂期解訊 
[勘定渦陽土匪紀略中]  
　　紀賊勢猖獗十一月丁丑賊分道出石弓稽山等集所過村市令富家納錢米槍馬以爲贖貧民從行則免其孥於是附者益衆日暮抵龍山營時壽春總兵以生辰設宴於署龍山遊擊何師程方往祝未歸賊攻砦頗急千總吳　謀外委吳玉階率兵守禦文生張德心等集民團助之相持至夜半賊火其南門有謀等取水傾灌婦女皆轉桔槔或提甕助汲盡滅其火賊倦疙𤺥欲解去得成力持不可手刃退者十餘人奮呼超距而前忽北風大作賊陽攻西南而陰分其衆縱火焚東門火因風勢聲如鼎沸延及砦内民舍軍士驚亂潰走賊遂入玉階中砲死亂軍中有謀持短兵巷戰賊三刃其首不殊仆於地已而復甦德心傷劇逾日死賊追戎衣者盡殺之營兵練勇無一得脫居民死者百餘屍縱横塞路師程之母聞砦已破挈其婦臨井對泣欲投入以死其鄰魏咀華者素厚師程方過舍探視乃勸止　度以梯踰垣　其家賊至遊擊署索之不獲得成曰必入吾先生居矣凡士皆呼以先生淮俗也遂叩門索咀華力言其無且誓死以自明賊黨欲害之　成曰吾族望也乃舍之賊旣踞龍山縱黨四刼自靑塜寺以往至丹城雙溝新興集耿皇寺皆陷於賦所至飢民爭附之衆至萬餘人十二月庚辰朔疙瘩悉衆攻義集集當皖豫水陸之衝富民巨賈萃處濠砦甚固賊目燕懷釣燕超凡陳今生等率悍黨數道並進巡檢　超把總孫傳曾團長劉思文鎖閧來劉長山等率弓兵練卒分叚守禦賊肉薄而登義軍燃槍轟擊雜以磚石賊顚而死者屍相枕藉相持逾半日賊稍引退宋超等開砦縱擊賊敗走追斬二百餘級劉長山以知兵攖前鋒中矛陣亡賊奔還丹城時邵大法已分踞豐家集衆四千有奇多利器疙瘩兵械窳脆僅有土槍砲而無　彈以石子萊菔爲丸中人弗死且不能及遠乃抵書大法約夾攻義門辛巳市人募候探賊中盡得其謀歸白轉相驚述皆盡室走避超等止之不可亦送孥毫州及夕遷徙幾空二鼓賊銜枚疾進圍砦舉火焚栅超乘高瞭望賊已蔽地急呼守陣無應者與傳曾突圍出乞救南砦團不許賊如入無人境爭取財物市人存者乘隙逸出皆與於難賊以所掠布加製旗施爲紅巾衆賊咸戴之所乘馬盡去其尾人則截半髮以爲别疙瘩已於曹市集獲故總兵牛師韓之黄馬褂於龍山營得遊擊衣帶至此復得巡檢檐傘於是服黄乘輿出則騎步導隨刀排旗擁儀從擬上帥勸得成以不得盟主心常怏怏及陷龍山詡以爲大功疙瘩甚忌之義門貨賄充斥賊澈夜舉蓮不盡疙瘩自謂富盛頤指氣使驕矜益肆得成愈不能堪疙瘩窺知其意欲除之以免患壬午疙瘩僞約得成於丹城使劉元喜邀於路而殺之及其弟二人乙酉賊分黨並出謀　道襲渦城遇官軍　　　戰敗丹城南語具後篇大法聞官軍由東北進剿已敗疙瘩欲自阜太南竄越境走避丙戌率黨五千人出彪狸鋪外邨花溝所至焚掠張邨鋪圩長聞賊來具銀二千兩鶯粟之液百有三十斤及羊豕等物賊至以賂而免及陳家圩圩長陳慶之欲因而除之大法至慶之以羊酒出犒伏謁迎入其居治飲先伏勇士筵後酒酣大法箕踞逼令獻欵不應輙謾駡勇士突起斫之大法負創奪門走其從者扶之　上奔去慶之率團卒追之殺賊數百人大法切齒怒甚悉衆死鬥慶之敗退入圩固守賊圍之數重更番攻　圩中衆寡懸殊漸不支賊攻之益力團卒　亂無次賊　圩入男女少長盡屠之投屍於河水爲之塞其夜賊載所掠稻麥輜重而返過朱家圩圩人出禦戰敗　復圍而屠之兩圩死者幾三千人廬舍焚燬以數千計各鄉聞者相率遷徙百里内將墟矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會稽盜案]  
　　紹興訪事友人駢本月初二日之夜更魚三躍會稽城東相距四十里之傅盛市童姓家突有緑林豪客明火執仗破扉而入童家號小康外設南北雜貨鋪内棲梅鶴當盜入室時童被盜所執置之儲糖之木桶中以刃加頸禁弗聲張婦女見之蝟縮一隅任其翻箱倒篋搜括一空及至店中復掠取布匹呼嘯而去事後檢點所失約值二千餘金急投會稽縣署禀報初四日縣主錢仲畬大令會同左營守備某守戎前往踏勘一面高懸賞格勒嚴飭捕役限三日内破案 
[遞禀須知]  
　　英美租界會審分府翁爲牌示事照得詞訟案件照例具呈候批本分府早晚兩堂親自收閱呈詞該商民等因事具呈儘可當堂投遞如再由郵政局遞來禀件一概不閱其各凛遵毋違特示 
[上海縣署瑣案]  
　　前者江逹德與張壽松董雲軒互扭至縣江控張騷擾張稱江之胞兄在安徽宣城縣欠銀逃回涉訟有案今來尋索並無騷擾事情前晚王大令提案質訊兩造仍執定前供大令謂爾等旣在宣城縣涉訟有案况供詞又不相符著交差看管候備文一併解歸宣城縣歸案訊辦○前日民人余蘭坡投縣署訴稱某日被余阿榮糾黨擊傷額角請騐明提究王大令提訊之下余供本邑西南鄉顓橋人務農爲業本月初二日余阿榮借錢不遂糾黨尋釁致被擊破額角務求提究大令飭仵騐得傷痕屬實著自行醫治飭差查明起釁實情禀復核辦 
[馬路工程局紀事]  
　　昨日會辦馬路工程局委員司徒貽芬司馬命書吏開單傳各鋪地甲圖保以及汛捕人等到局升堂傳點○保衛浦江水利局總辦兼馬路工程局會辦委員司徒貽芬司馬於本月初一日接辦工程局務後以水利局公務無多擬併歸工程局兼理因命書吏繕就公文申詳道憲請立案施行○前者馬路工程局總辦朱森庭明府交缷局務時暫行停止收捐兹由捕頭王經年接管捐務傳知各鋪户以及船户人等照常繳捐不得稍有抗違致干咎戾 
[南市捕房紀事]  
　　前日午後道轅長隨楊阿四至董家渡三泰小酒店購高粱酒不知緣何忿爭不已事爲新馬路四十八號巡街捕所聞一併拘解捕房捕頭盤詰之下楊稱失去縀帽一頂須向索賠捕頭謂爾旣在公門應知規矩何得在外滋閙遂逐出不予准理○前日江北人卞如意潘阿四小張謝二胡二貴等四人向南市徽寗馬頭劉昌恩所開雞鴨行購雞鴨若干沈阿貴加價爭買被卞扭至街心喝令攢毆旁人見而不平喚某號巡街捕到來潘等四人飛步逃逸祗獲卞一名解入捕房捕頭見沈受傷尚微令自行敷治將卞押候緝獲正兇解請工程局員司徒貽芬司馬核辦○本月初五日義泰洋貨店出店人金阿發挑煤油兩箱至公義馬頭川沙航船上適駁船户周家生邱阿炳二人舁船櫓一枚對面行來致與相撞口角之餘四十一號巡街捕上前勸阻突被嚴阿濤率衆扭毆以致失足墮入浦中後由他捕帮同將周邱兩人拘住解至工程局會辦委員司徒貽芬司馬提訊之下喝令將周邱笞責限包探將嚴阿濤緝獲究辦昨晨九點鐘時包探唐關泉黄量海查得嚴匿跡浦東爰帶同眼線前往拘解捕房捕頭令押候解工程局禀請司馬訊究○昨日亭午時周浦西鄉楊家鎭人孔阿和乘某航船來滬在董家渡起岸東洋車夫錢和上前兜攬一言不合互起爭端致孔所携酒瓶倉卒間擊碎其一孔忿甚突將所餘一瓶擲去錢不及避讓頭顱傷損鮮血淋漓旋由四十六號巡街捕拘解捕房據情告知捕頭一併管押候解工程局禀請司徒貽芬司馬訊究 
[英界晚堂瑣案]  
　　讞員翁笠漁直刺下車後首以淸釐案牘爲務前晚命提欠銀被押各人研訊先由美最時洋行主人控租船悔議不繳罰欵之陳馨甫供稱寍波人與長春客棧司帳人江春池相識去年七月某日江向美最時洋行租一輪船言定每月租價洋銀三千八百元先付五百元俟船抵申再付租金一半因不識洋文倩小的介紹與洋人訂立合同至七月二十七日輪船從日本抵埠洋人欲將租金如數收足小的以洋人不照合同辦理事後恐多轇轕不敢經手將輪船退回被洋人投德領事署控告經前讞員鄭大老爺會訊祗憑洋人一面之詞判罰洋銀二千元將小的及江管押追繳江旋經人保釋旣而粤人史瑞臣自稱在律師佑尼干處當繙譯與鄭大老爺有金蘭之誼謂爾如欲倩律師辯駁須出訟費二百十五元小的信之當卽借貸二百元托史代請律師乃史竟將銀吞没佑律師並未到堂佯謂與鄭大老爺說過案已斷定無可更改至十月二十七日鄭大老爺將小的發押捕房小的冤無可伸央人托史轉懇洋人從輕改罰至今年二月初三日始經鄭老爺復訊判令小的繳洋銀二百元可以結案無奈小的不能出外無從籌措求恩交保俾得及早料理感直刺著陳速覔的實人保出限二十日内赶緊理楚違干訊追○英商泰隆洋行控虧空洋銀之殺拉夫毛毛連元毛供稱小的代客定買玻璃二千箱尚未出貨市價漸跌旋被洋人去賣虧銀六百七十二兩零四分令小的賠償小的實非虧空現已托買辦何天生向洋人理勸陸續拔還求准交保出外以便合會料理直刺著邀何到案准其保釋○山桂墀卽雨香控張順裕虧欠貼票洋銀張順裕供稱小的向在紙店執役曾欠地販山雨香之貼票洋銀一百五十元自去秋八月廿二日被控覊押至今毫無頭緖小的係食力之人月得薪水無幾每月盡力拔付祗可兩元山不允定欲每月付十元小的上有老母下有妻孥萬難置之不顧叩求交保出外理處直刺准如所請命交的保開釋妥爲理處○晉康莊執事人蕭雲卿控凌孟調欠銀不還凌孟調供稱小的與曹裕康之父曹壽發股開裕源雜貨號爲外洋新加坡分申坐莊晉康莊原有曹姓股分故與往來陸續欠銀二千四百餘兩被蕭扭押無可設法曹現在外洋已發電促令回申尚無回信求恩交保俟曹來此理楚直刺謂凌供詞刁猾且所欠甚鉅不准交保限兩禮拜内赶緊理淸違干比追○蘇報館主汪文濤控股東陳某所用家丁葉潤全竊取直隸海防捐局實收前已訊過前晚汪遣丁汪升投案供稱前日主人在葉皮箱中搜出伊主陳老爺失去之銀飾詢其何來稱係伊母所取家主以葉旣竊銀飾實收之事不問可知故遣小的來案控陳叩求追究葉供母親在陳宦處服役已歴二十餘年銀飾乃小姐所送並非竊來汪之實收實不敢竊叩求明鑒直刺判令掌頰一百下還押候辦 
[美界捕房紀事]  
　　昨晨糞夫周某與北四川路某姓口角扭毆旋赴捕房各執一詞呶呶聲訴捕頭以事起細微一併開釋○前晚偷兒王阿松混入虹口某姓家竊取布衣事主當塲拘獲扭送捕房捕頭令押候解送公堂禀請讞員翁笠漁直刺究辦○昨晨小竊任福寳在裏虹口某姓家門首東張西望兩目灼灼然似有圖竊之意被某姓拘獲送入捕房捕頭以圖竊未成姑從寛宵令押乞丐牢半天卽釋之使去○流氓金阿榮徐才寳在蜜勒路某茶肆品茗見鄉民奚小弟愚懦可欺遂借端向之索詐事被包探金立生所聞立卽帶同探夥前往拘獲解入捕房捕頭令押候轉送公堂禀請訊辦○著名流氓混名大陽子賃得美租界西華德路某號門牌房屋開設小茶肆前月藍副捕頭訪聞有聚賭情事倩包探逃生全拘獲解送公堂讞員鄭瀚生大令判令遞解回籍乃大陽子神通廣大甫至南通州卽逃回滬上盤踞虹口一帶怙惡不悛藍副捕頭令各包探設法拘入捕房以便解請讞員翁笠漁直刺從重懲辦以儆效尤 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十五年二月二十六日京報全錄]  
　　宮門抄○諭旨五道錄前○二續前摺○二月二十六日刑部都察院大理寺廂紅旗值日無引見○興伯假滿請　　安○周馥預備召見○侍衛處奏派口外賜奠派出榮福○召見軍機周馥富亮○二續前摺又查鐵門關故道上叚淤成平地者三十餘里有河槽直通入海者八十餘里其近海五十里河形尚寛數十丈至一二百丈不等深數尺至一丈數尺不等數百石商船乘潮尚可出入口内現停船數十隻探視河底皆係稀淤深一丈數尺出此海口而東兩邊茫茫無岸水深一丈餘又東西五里水内有攔門沙一道長約二十餘里寛約一里不與兩岸相聨乃在口外落潮水淺二三尺之下可測探而知不能見也詢據老漁户云黄河初行此道時攔門沙較今更長近數者黄水不來沙被海水汕刷漸短各河入海皆有攔門沙不能擋住上游來水等語此鐵門關一咯情形也該司道等公同勘商非先將海口籌一至穩至當之策不能有裨全局而以絲網口韓家垣鐵門關三路比較自以鐵門　爲勝勢趨東北直接上游來原黄河前因此道三十餘年兩岸無隄竟不改道旁溢可見勢順行疾一也下叚有大河槽深通入海此非人力所能闢其近海見潮難以築隄之處可藉兩涯刷沙免致氾濫淤滯二也海舶通行百貨雲集商民樂利三也然欲挽復此道辦理亦頗費手非挑引河三十餘里不能行溜入河非築兩岸大隄各八十餘里不能束水攻沙非於現行河内堅築堵閉大壩一座不能杜其旁潰非將兩隄内大小舊莊十餘新莊三十餘撥地蓋屋遷於隄外不便開壩放水四者不能缺一乃望成功計費所需頗鉅兩隄各長作十餘里高一丈至一丈四尺爲度堤頂寛三丈爲度挑河深八尺至一丈六尺爲度其舊河形内裁灣取直及兩坡各挑川字溝一道以暢水勢並購地遷民各費又大壩一百三十丈與奪溜合龍辦法無異詳細約估再三節省需銀二百萬兩閱時一二年始能辦竣另具估單呈核該司道等欲求妥便簡省之法復從蒲臺利津南北兩岸相度地勢求一入海之道其民田廬墓窒碍更多費亦不省徧閱治河諸書明臣潘季馴曰舊海口皆係積沙人力雖不可濬水力自能冲刷乃若新闢之地土壤堅實不特人力難施水力亦不能冲康熙中河臣靳輔曰雲梯關外原屬平敞漫灘故出關之水隨地散淌散淌則無力無力則沙停耳爰自淸口以至雲梯關三百餘里挑引河以導其流築隄一萬八千餘丈使水逼束於中不得外溢則冲沙有力海口壅積自闢等語今擬辦法卽宗其遺意也一建立减水石壩以洩異常盛漲而保隄工也黄河之水原不宜輕使分流則正河受淤倘遇異常盛漲河不能容與其潰溢而貽害多處不若減歸壩外引河使有所納昔靳輔治南河時閘壩極多集中言之詳矣後人不愼防守每致奪溜故皆廢而不治今欲建壩必使擇迎溜處所建立壩基必使龍骨高低合度算定祗减漲水幾分河中仍存正溜幾分漲至自洩漲消自停减溜而不奪溜確有把握此事非精於測算推出水力率低率不能得其要領擬俟大隄告成之後覓得精通水工算學之人再議興辦一添置浚船以疏積沙而保險工也查黄河浚船自靳輔以後迄無用者間用之皆以無益遂罷如山東近年購置小輪船試挖泥沙亦不得力近聞外洋有新式機船每隻價銀約三十萬兩其船能自運輪機挖取泥沙噴出岸上一里半之遠藉疏而築其法最妙但外洋濁流似黄河甚少此項機船是否於黄河相宜必須賣船之人騐明黄河水力沙性方能議辦亦必確有把握方能定購一應設遷民局以便隨時辦理遷民等事以恤民情而裨河務也遷民本屬不得已之舉而不遷則河與民更受其累安得畏難而不急爲之所靳輔有言治河之道當損小以圖大毋保一方而悞全局當忍暫而謀久毋顧一時而遺害他年此語實爲治河要領查北岸自齊河至利津三百四十里之間約有一千餘村此次沿途訪問每村多者不過三百家少者數十家大村少小村多富者少貧者多民築隄共非四五百萬金不可應從緩再議惟南岸歷城華不注山以下四十里民埝險工極多卽去年楊史道口及歷年霍家溜何王莊河套圈胡家岸溝小沙灘漫口之埝也此埝距隄不過數里現擬乘埝守隄埝内二十餘村連年被水非遷無以保民卽無以保工又利津縣鹽窩以下之薄家庄等二十餘村現議改正海口向東北該各村正在河灘之内亟應還徙又利津縣南岸迤下至南嶺子河面寛不及一里亦擬棄埝守隄展寛河身計築新隄五十八里其民埝以内村庄應遷數千户統計遷民經費約需銀二十八萬兩一兩岸堤成應設廳汛並按廳設立武職額缺以專責成也河工本係專門之學非細心講求躬親閱歴不能得其奥竅故河員例無選缺無論截取候補人員到班應補必須試署一年期滿安瀾方請實授今山東河務創始借用地方候補人員心不專屬事無責成每年防汛五月上堤九月下堤明年汛期或委甲後年又委乙孰肯專心考究人不與河習河務安得而理同治年間前撫臣丁寳楨議請設立廳汛未及舉行前河臣曾國荃奏請於山東黄河兩岸設立七廳部議俟直隸山不河南三省籌有的欵再議現在河患日重河務日煩非同治年間可比大隄告成後若不設立廳汛實無以專責成而持久遠計山東兩岸工長一千四百餘里又將來下口添堤一百餘里設廳官十員汛官四五十員方足以資分守官缺似可由山東及各省同通撥補俸廉不必另籌惟須酌給津貼以資辦公廳汛旣設上游歸兗沂道管轄中游歸濟财道管轄下游歸武定府管轄但須有熟悉河務之人爲之統率查雍正二年曾設副總河七年改爲河南山東河道總督將來應否復設總河抑專派大員督辦之處俟大工告竢請旨辦理河工武營本係專管埽壩查東南河定章每一廳設守備或恊備一員亦有設都司者督率兵弁工作乃其專責都司守以下復設千把外委等缺以出力兵弁拔補終其身在修防之中故諸事諳練常爲廳汛所取資今查山東河防各營猶沿操防營制兵弁出力無額缺可補不足以資鼓勵營哨官年久資深欲酬其勞勩勢必補署地方之缺轉令熟手離工非所以重河務而練人才擬請奏設廳汛之時一併援案辦理再河防營制本與漕防不同將來尚須酌加改定勇額去來無定技藝生熟不一將來須調河南熟手弁兵數百名分佈各汛酌補額缺以資訓練一設立堡夫以期永遠保護堤工也黄河堤工沙多土少最易傷損非按里設堡派夫看守無以專其責成非按堡給以隙地無以資其養贍應按每里設堡夫一名山東黄河新舊堤工將來合長一千六百里共設堡夫一千六百名應選沿隄樸實農民有家室者各給堡房一座終年居住隄土凡栽草栽柳搜捕洞鼠穴塡補水溝道口看守料物專送水簽公文諸事皆爲堡夫是任其隄脚内外十丈種柳隙地照章准其種植度活不另給口糧如係險工地叚大隄内外皆水無地可種者應酌給口糧由歲修欵内核發一堤内堤外十丈地畝及隄身續壓地畝統應給價除糧歸官管理以淸界限也查隄之内外坡脚之外至少須各留地十丈栽種柳樹旣可保護堤身且添防險之料今查山東河堤脚一步之外卽係民地大屬不便應將兩岸堤脚以外民地各十丈量地肥瘠給價豁除糧銀歸工員管理至隄身所壓地畝從前已按十丈給價除糧惟黄河隄底應以二十丈爲率擬從省少買概以隄底寛十五丈爲度應將此續用五丈之地一並給價除糧運内外隄脚以外十丈之地計堤長一丈應買地二十五丈查此項近堤地畝照向章每畞給價八各文計兩岸舊堤及以埝改堤之工並下口添修新堤共長二十六萬九千餘丈合長一千四百九十餘里内除新淤官荒水窪廢地及有礙墳墓民居之處無庸收買約除十分之二外應買地合官畝四萬四千八百二十六畝合用大錢二十六萬八千九百五十六千文按時價一千一百文作銀一兩共合銀二十四萬四千五百餘兩此係約略估算隄成之後核實算明需價若干由工員詳辦此爲保護隄工根本於修防大有裨益[  此摺仍未完]  
 
