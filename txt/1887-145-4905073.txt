# 1887 - 145 - 4905073

 

Page 1

 
 
[新出典制分類文稿出售]  
　　是集宜畫樓主人所託專選窻作分門别户悉照酉書類典之例每類中書卷典制等文搜括無遺不特取用不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇城在婁門内平江路潭子　吴宅均可購取此佈[  點石齋代啓]  
[御纂七經先印易書詩春秋禮記五種啓]  
　　聖祖耄期倦勤命儒臣彚纂易書詩春秋四經傳説而衷之宸嗣憲廟仰承先志嘉竟前功復纂三禮傳説是謂御纂七經刋板武英殿頒行各直省俾天下士子翕然爲體用兼賅之學聖天子興賢育才用意至深遠也惟Ｓ爲時日益久是書亦曰益少荷澤馬端愍公總制閩浙時敬謹摹刻於浙垣官書局而　帙繁重價值昂貴孤塞之士難於購置前年海上石印初行亦曾有人刋爲小本分作兩截而式樣之陋劣與字句之模糊舛譌一展卷而輙思棄去不願讀於是善本日逸而日貴本齋訪求是書久悉雙梧憲主人有舊藏内廷本因向商借倩善書者影抄之直行細字仿古杳齋袖珍式而分句辨聲悉仍舊貫刻先敬印易書詩春秋禮記五種約九月可成如有願購是書者至本帳房閲看樣張可也此啓[  點石齋代啓]  
[發兌石印雲程必備]  
　　蕉緑軒主人藏有名輩窗稿及近時試藝千萹皆詞意輕靈理法縝密題之織巧偏全截搭無不齊備爰付石印以供同好又精選近時舘閣賦百餘萹分韵試帖四百首重編分類文料初二集統額之曰雲程必備分訂十本用綢匣裝池每部價洋一元八角倘蒙惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎮江申昌書畫室面議價更從廉此佈[  點石齋主人代啓]  
[古今圖書集成第一批出書告白]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱届時望交第三批銀五十兩領全書一部計三箱如刻下欲先傾明倫彚編並目録一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者志便取書特此布聞[  圖書集成印書局主人美查啓]  
[人馬之用異而同説]  
　　上海爲中國馬頭之冠人物之薈萃莫盛于兹生意之闊大亦莫甚於兹近年以來踵事增華風俗益見奢靡人情更貪逸樂自馬車盛行以後無論寓居此處之中西人競相馳驅凡外來過往之官商士庶無不樂於駸駸載驟而馬車之肇事致禍者幾於書不勝書彼少年紈袴不知執鞭爲賤役强不知以爲知必欲親自執轡揚鞭顧盼作得意狀而不顧前後不辨左右動輒碰撞傷人爲巡捕拘入捕房或罰或責悔已無及此種人咎由自取不必言矣卽不自拉韁由御者執鞭而馬車之肇禍亦不知其凡幾前日有友過棋盤街見一馬夫因馬跳躍不能控勒致墮於地馬卽直前馳去馬蹄與車輪悉由該馬夫身上碾過頃刻暈而僵又有友人言靜安寺途中見一車載妓女三人自西而東忽焉馬驚躍馬夫不及防遽被掀下幸有巡捕在側立刻將馬拉住而馬夫已滿面流血點點如桃花妓則跳身下車暫避入人家簷下不敢復登另雇東洋車而返此二事皆聞而知之者也又有親見一事數日前余由寓所出聞人聲鼎沸迫視之則一幼孩臥血泊中詢之旁人云被馬車撞倒致受重傷問其車則已飛馳而去不可蹤跡矣頃一老者奔而至抱孩痛哭雇東洋車舁孩而去云至醫院就醫一路猶見血點滴不止該孩所居與余寓處相近老者則其父蓋止此一子愛若掌珠竭力醫療卒以傷重不救閲兩三日而死其父哭之慟如痴如醉逾日亦仰藥而死嗚呼慘矣余前者屢著論説謂馬夫必須先自訓練然後用之誠以此事雖曰賤役而人命攸關殊非可以輕視乃言者不憚苦口聽者絶不經心至近日則不教而用者不但人而已矣新買之馬初未曾上過覊勒猝以兩轅加於其身其有不驚而蹄趹者乎卽使執轡者係屬老手尙且不能左宜而右有况以鄉間新到不知控縱之人强令從事安得不僨轅覆轍耶夫至於僨轅覆轍則車主之所喪實多顧何以不肯慎之於先而反願貽悔於後彼蓋由貪之一字中之也近來馬車生意最盛遇禮拜日則尤甚往往處處羣空至四五點鐘有欲雇車而不得者或遇令節或遇賽馬等事則馬車之價驟增竟有較之平日頓增數倍者以故貪心愈熾凡值忙時雖有病馬亦將混用嘗試甘心爲捕所獲照違章例議罰若有新到之馬未曾訓練之馬夫則不在違章之列又安肯不用之而不知馬夫而不經諳練則不但自傷而且易於傷人傷在已則尙不過喪貲傷及人則更足以致禍馬之未經調習未亦然以馬車受人雇用雖在數倍其價之日亦不過一車得三五元而止其價需六七元者則兩馬而揷以金花用以欺人者也區區所獲止有此數而一經致禍小則罰欵纍纍大則人命抵償一經控告勢將傾家蕩産所得者小所失者大正不知其何爲而然也雖然馬車行之用馬以及馬夫猶其小焉者也中國近來極力經營防務創設海軍訓練水師此正勵精圖治之要務南北閩粤各洋皆有鐵甲兵輪各船皆有管駕之人凡一船之進退動止悉聽號令於一人此其人何如任大而責重也膺此選者必其熟悉船務深知水道能耐勞苦胆大而心細者乃足以勝其任而愉快而且又須能知西語深知西國水師之奥者方足副用否則未有不僨事者倘一僨事則不特全船之性命皆送於一人而且全軍之鋭氣亦將因此而挫則所關乎國家者正大也用此管駕或平日留心默察蓄意人才擇其善者而舉之或合各人而考之亦如文武考試之式而格外認真拔其尤者畀之以管駕之重任選取公而用人當庶幾足以稱整頓海軍經營防務之職乃聞近來更調管駕之人但採虚聲而不求實際並有以尺一書而得與此選者甚更有以賄賂而得之者一船之管駕其繫乎國家如是其重且大而猶可以瞻情面而徇苞苴是可忍孰不可忍耶朝廷以此等大任寄之大臣而大臣乃以兒戯視之彼區區一車一馬之失一手一足之傷又何足齒及也然而馬車之事其挽回也易兵輪之用管駕則補救也難世　賈生安得不痛哭也哉 
[本館接奉電音]  
　　昨日下午三點鐘時接在京訪事人電傳本月初九日上諭三道敬謹譯登○閏四月初九日奉上諭卞寳第奏已故提督卓著戰功懇請議卹並宣付史舘一摺湖南提督周寛世忠勇性成久在軍營轉戰湖南湖北安徽廣東江西等省克復各城戰績迭著嗣以傷疾舉發開缺回籍旋因積勞病故加恩着照所請交部照軍營立功後病故例議卹其生平戰功事跡並着宣付國史館立傳以彰勞勩該衙門知道欽此同日奉上諭卞寳第奏 
 
 

Page 2

 
 
已故提督戰績卓著懇恩宣付史館立傳等語已故前署湖南提督王永章統帶湘軍轉戰江蘇安徽湖北等省所向克捷卓著勳勞嗣赴廣東辦理防務積勞病故業經交部從優議卹並將生平戰蹟宣付國史館立傳以彰忠盡該衙門知道欽此同日奉上論張曜奏叅劾州縣請旨分别懲辦等語山東益都縣知縣李溱遇案科罰尤多愁怨且兼辦鹽務有浮運情事着先行革職聽候查辦候補知縣錫爵屢辦河工巧於舞弊着卽行革職候補知州王家傑身體軟弱辦事不能認真着卽令回籍以肅官方該部知道欽此 
[總署擬定出洋游歴章程條欵]  
　　一選派人員出洋游歴當視經費之贏絀以定員數之多寡刻下設法節省出使經費計省出之數每年不過四萬餘兩以供派員出洋游歴之費不爲充裕勢不得不限定人數臣等公同商酌此次派出之員除繙譯人員之外當以十員或十二員爲定額一各衙門人員之願出洋者固不乏有志有才之士然其中志大才疏於洋務一道難以體貼入微者亦恐難免除翰林衙門人員由其本衙門先試以紀載之筆再行咨送外其各衙門人員俟保送名單彚齊之後擬由臣衙門定期傳集考試以定去取其考試所取專以長於紀載叙事有條理者入選一遊歴至久者以二年爲限往來程途均在限内其有過二年限者卽作爲自備資斧之遊歴停支薪水過一年半後先歸者聽至於各員出洋或經奉旨派留西洋或中國外省另有差使以及經出使大臣各省督撫奏留咨留另有差委者自無須由臣衙門催其如限回京一京官實缺四品以上人員及在京有緊要職事者雖於單中自註願行臣等未敢擅便屆時應由臣衙門奏聞請旨方定行止五品以下人員每月擬給薪水二百兩火食僕役一概在内每員准雇請繙譯生一名月支薪水銀五十兩其繙譯准在臣衙門同文館及上海廣方言館福建船政局廣東同文館各處揀擇其在他處另雇者聽一往返船價及在各國遊歴火車車價准其開支公項京官五品以下遊歴官及繙譯官繙譯生均准每人用二等船艙一位每遊歴官一員准帶僕役一名僕役工價該員自備僕役准用三等船艙一位准由該員開報作正開銷至遊歴官繙譯官繙譯生及遊歴官所携之僕於在西洋遊歴時搭坐火輪車其章程等第亦照搭坐輪船等第乘坐惟火車有不設三等艙位之處準其臨時酌升等第所有雇船雇火車之事責成文報局及駐洋使署領事署爲之經理一各員准預支薪水銀六個月公項銀一千兩以備應用其或不敷准在各使署暫行借支仍由本衙門發還但借支之數不得踰於該員應支薪水之數一船價車價由各員自行造册報銷分爲兩次開報第一年滿時開報一次第二年回國時開報一次除總數報銷之外仍須另單開列細帳如某月某日自某國某處至某處或由某國某處至某國某處船票車票價值共用某國某種錢若干合中國銀若干均須逐日細載無許含混以杜浮冐一各國可遊地方若干處應支車價若干兩可於使署領事署預先詢問明白以免虚糜一遊歴之時應將各處地形之要隘防守之大勢以及遠近里數風俗政治水師砲臺製造廠局火輪舟車水雷砲彈逐一詳細紀載以備查考一各國語言文字天文算學化學重學電學光學及一切測量之學格致之學各該員如有素日曾經留意及出遊之後能於性情相近者擇端有所學習亦可以所寫手册録交臣衙門以備叅考一各員遊歴回華將所習何業所精何器所著何書呈明臣衙門之後應否由臣衙門擇其才識卓著之員奏請給奬之處伏候聖裁一出洋遊歴人員由臣衙門給與文牘護照寫明由駐　各國出使大臣領事官隨時照料一各員領得臣衙門文牘護照之後儘可先後具報啓程卽行出洋不必齊帮同行免致游戲徵逐躭悮公事臣衙門又得藉以分考各員之勤惰分騐各員之見聞一游歴各員經各衙門保送之後如因父母老病不願出洋者仍准其向臣衙門呈明免其成行至該員業已出洋倘有聞訃丁憂者俟游歴期滿回華後准其回籍補行守制其有在途在洋遭遇他項事故者一切均照臣衙門出使章程辦理 
[丁簾波影]  
　　自白鷺洲至赤蚵磯無論大小潮汛必以子午至漁洋山人白沙亭下潮千尺直送離心到秣陵之句蓋爲此而作也邇來水忽變而爲濁煎茶者汲注凈甌中閲炊許或現慘緑痕或作淡墨色雖有馬長卿之消渴亦不敢輕試盧仝七椀閏四月朔雲臺閘啓人人以手加額謂從今清且淪清且漪自有源頭活水來當不似出山泉水矣或曰城南一帶夾岸多業染絲者日以三入之纁七入之緇就河汫澼水之弗能良者盖以此○近日城北有小竊穿穴窬牆所竊者不過相如之犢鼻褌趙家之留仙裙否則謝道韞之青步障温太真之玉鏡臺下至松壽鐫名之壺劉伶隨身之鍤孟敏未墮之甑而止故人家咸以小事化無事爲福並不呈報琴堂○戚家灣有小户人家撫一童媳其家係不耕而美食不織而鮮衣者而獨此十齡之小妮子面目黧黑髮蓬蓬如地獄中人問之則曰此女有下情入夜必三起三眠當食則再飢再飽人多不解前日槁死如人腊始知其虐之也臥以草薦徹夜不使安枕飼以菜根隔日始一賙飢惜女不知所從來不平者欲鳴其事於官經婦之私人爲之敷衍隣佑而易死者之蘆扉以桐棺遂各隐忍而罷○月之三日南門内膺福街某姓香燭作午炊失慎延燒對面隔隣門面十四五家是日風甚大而火竟當時救息未始非不幸中之大幸也 
[瀛洲清話]  
　　日報載長崎縣警部長野間口兼一氏及警察署長佐佐木新藏梅香崎警察署長小野木源二郎二人均于本月十六日乘坐横濵丸上京隨帶長崎警察署詰警部補中村郎内佐佐木小野木兩署長仍爲去年八月十五夜中國水兵打架案件奉命調用赴京○距崎港數英軍艦彼杵郡大籠村有谷川末吉者素以捕魚爲業初十日晨駕三板篷網船與同業山口儀平山口巿松長谷川勘太郎山口作太郎五人駛至里西浦郡華島打漁十三日午前歸來午後船在五島洋中忽東北風大作波濤汹湧將船吹覆五人自度葬於魚腹矣何幸天假之緣適一美國南松親見該船遇難直向沈没處鼓輪而至以長竿招其船並抛網救人五人竟獲救起十一點鍾時駛入崎港遇難者夜不能歸軍艦中與之飲食次早借二小艇與五人并贈金六十六元命其歸村於救命之餘贈金借舟可謂仁之至義之盡已○官報大藏大臣松大君偕夫人及隨員等於十二日乘坐山城丸輪船到神户晚臨川崎庄藏氏新邸一宿翌日午前至上坂造幣局卽在局内泉布館止宿此行爲試騐製造貨幣成迹與日本郵船會社添設理事吉川泰二郎之事○金剛艦由神户開往五島近海一帶測量十六日駛來崎港載取日用飲水祇有士官一名上岸隔日仍須回赴五島○日來崎港砲聲不絶皆緣外國軍艦到來計現在停泊者有俄水師提督坐船外有麥克等三艘美國亞細亞艦隊一艘英與德各一艘日本則金剛艦外更有孟春艦故有來船發砲無不同時答禮也○十二日西鄉海軍大臣在歐洲發來電報悉西鄉君巡歴泰西將次遊畢擬廿一日至意大利國就該國搭船回朝○長崎連年瘟疫流行當道憂之特將街道通設石溝掃除清凈凡當溝有屋窒礙者亦須買入拆卸工費甚大計延長三萬九千八百九十餘間計里合十八里十六丁餘刻下大半竣工日派巡員監視其所設之溝甚爲堅固完善不知疫症能因此而消乎○本月十三日外務大臣示今次將中國厦門所設日本領事館着行廢置卽派福州港帝國副領事代理赴厦門港兼掌事務○海軍中艦隊應用沿海艦隊旗艦現以扶桑艦派充漸將小艦編入隊内當命扶桑爲第一等旗艦海軍省目下計畫中尙須構造調用多分向法國定製注文○長崎縣日下義雄君到京後適　福岡縣安塲熊本縣富岡佐賀縣鐮田三知事亦在都中義雄君特於十二日午後招飲並約請九州鐵道諸委員設宴於築地壽美屋叙同寅之誼泛金谷之觴頗形熱閙 
[古潞近聞]  
　　山東糧道鐸棣園觀察於上月十九日到通禀謁倉帥仍寓舟次○江蘇白糧已於二十日掃數騐竣○江蘇糧道成月坪觀察于上月二十八日禀辭倉憲乘舟回津○今屆山東三帮粟米除撥東陵兵米外實交倉粟米一百二十六票德正濟左兩帮粟米尙好倉憲 
 
 

Page 3

 
 
分别風颺斛收山東前帮米色較濕三風五風者有之五風呈樣者有之甚有數船因潮濕過甚延至次日始行斛收領運官冬費周折倉憲亦心滋不悦云○四月二十五日許觀察奉新任高大京兆札飭代閲通三武寳薊香寗七州縣營兵操演是日已刻觀察在東海子升坐帳幕營兵次第開演閲畢按名賞賚惟香河營兵隊伍不齊鎗聲錯亂觀察當將某哨宫提至帳前摘去頂戴大加申斥並諭以後若不認真操演定以軍法從重責懲○二十五日夜城南張家灣某錢鋪布鋪首飾局同被盜劫幸該地營兵聞聲來捕盜始遠颺惟某錢鋪失物甚多布舗首飾局所失尙少當卽赴州報騐禀請緝捕○許觀察蒞任以來嚴禁家丁差役在外招摇撞騙日前有道署門丁年王二姓在萬興居宴客醉後大肆咆哮將桌上杯盤摔擲一空鋪主赴道署喊控觀察立提該門丁交委員重責送州鎖押懲辦○某甲係河間府人在東關糧巿賣茶爲生巿人因彼所携之幼女口音不符向其詰問語多遁飾羣以拐匪目之卽送州訊辦王司馬訊無實據令其取保釋放並諭原控者嗣後如干訨確切准其送州訊懲否則坐妄控者以罪○武清縣屬年魚溝河工疉據務關廳查看情形禀覆許觀察觀察以事關緊要乘舟親詣該處巡閲上下游一帶隨往平家疃查閲堤工督飭員弁嚴防夏汛回轅後將年魚溝河工禀明李傅相核示辦理 
[屧廊弓印]  
　　姑蘇訪事人來信云初三夜分時雨師稅駕初四日崇朝霢霂檐溜聲到耳不休直至初五晚始止鴨頭緑膩頓漲三篙農人布榖分秧無不及時胼胝雨後有人耕緑野真一幅天然圖畫也○四月旣望由總捕廳訪獲竊犯柳春起山贓件以陳觀察公館中曾報失竊送請辨認觀察諦視均屬似是而非當卽發還概不收受張廉訪遂面諭馬明府曰該公館失竊至三千金不爲不巨理宜速破以快人心遂將該竊發交明府研究○初二日斬决凶犯殷小六殷浙省人因竊强姦殺斃事主後經獲案處以極刑當綁赴法塲時人見其唇若塗朱面如傅粉身穿紅布單褲黑布套褲廣襪京鞋皎如玉樹臨風前頗具翩翩丰致遂訝其不似殺人亡命之徒不知古今來大奸巨慝未有不面善如猫者僅相以皮烏知其包藏禍心毒如豺虺哉該犯其小焉者也○護龍街南首僻靜之所有某姓開塲聚賭數月於兹祗以地僻人稀無有向琴堂一發其覆者初五日經長洲縣王明府訪聞密飭幹差十餘人馳往掩捕當場擒獲賭棍四名并賭具解案辦理 
[司馬公旋]  
　　蒯虎臣大令請帮審委員吴端甫司馬下鄉催繳錢糧已詳前報昨日司馬由北鄉旋滬日内又須赴西南鄉一帶催科云 
[上海縣署瑣案]  
　　廿四保四十七圖地保韓紀周投上海縣禀稱圖内某甲之女不守婦道私産小孩壞俗傷風請爲驅逐蒯大令准詞飭差提甲到案請帮審委員宋二尹升堂集訊該保投案禀訴前因甲供小的耕田度日女兒並不爲非日前韓保平空婪索洋銀二十元小的不允韓遂挾嫌誣控二尹將情轉詰之韓韓支吾莫答二尹怒甚謂爾旣爲地保自宜勤慎辦公何得婪索人家架詞謊告似此情節實爲可惡之尤隨着重笞三百板又謂甲曰諒爾亦非守分之輩設無破綻該保亦烏能平空訛詐錢洋本當一體究懲姑且從寛釋之使出○尤順喜投縣控稱上年經趙洪義説合娶孀婦高氏爲妻該氏前夫生有一女名喚阿毛卽由小的撫養至去冬十一月高氏病故趙忽糾黨爾來多方滋擾並將阿毛領去藏匿迄今尙未交還不得已投案控告乞賜提懲蒯大令察閲呈詞以其情節支離駁斥不理 
[英界公堂瑣案]  
　　沈蔣氏控沈阿二偕螟蛉子根發突將皮箱衣物借票等件搬去一案蔡太守訊供之下將沈交保再訊其中情節已列報端昨日覆訊該氏訴稱小婦人與沈分離迄今三載傭於妓院略有積儲放債於人借票盡儲箱内并有現洋若干今雖起案尙少衣物况被毆傷沈執定前詞并稱小的與該氏的係憑媒正娶彼此勤儉得有盈餘豈知後來伊忽變心捲物私遁時經三載今始訪明是以挈子前往尋見忿甚拳毆復將皮箱搬取兾該氏回原籍常州太守謂爾等究竟夫妻乎抑私識乎爾供該氏私逃三載然該氏向居租界爾旣尋見理合囑其歸家何以聽其所爲祗將所有搬去沈稱媒人已去世婚據被竊惟現住法租界之叔父叔母均可作証根發供與略同該氏稱小婦人與沈的係私識惟同居年久耳當沈在英公館爲庖人時月得工洋四元小婦人傭於妓院略積資財與螟蛉子娶媳嗣後各自分離設在路上相逢沈卽避面今知稍有積蓄又來纏擾不休沈稱所搬衣物票據均已起案該氏所稱尙少實係誑言該氏稱設有謊言甘受天譴太守飭沈邀同叔父母到案再訊○包探戴金寳禀稱昨在盆湯弄内見孫某飛步奔逃後有孩子張桂生狂呼追赶爲特將孫扭住旋經張言喚賣批杷孫來論價口角卽肆兇毆且將枇杷籃踢破是以追上索償孫稱職員將伊扭住伊卽將手持報扇毆打職員以捕房近在咫尺可卽同去張仍不依旋有華捕到來幫同帶入捕房張供訴前情并稱須償批杷洋二角孫又稱昨命家丁向張買枇杷口角之餘家丁之足纒住批杷担繩以致拖翻職員當卽允賠不知何故被包探扭至捕房又遭華捕毆擊致將拇指上所帶御賜白玉班指擊碎班指上刻詩一首計五十六字每字刻資洋四元今將碎班指呈閲并請究辦以儆蔡太守問孫是何功名孫稱内閣侍讀該包探禀稱小的扭伊時伊持扇毆擊小的致自將班指擊碎且孫前曾向金某拆梢解案移縣孫稱班指卽被擊碎然係料貨不值多錢賈副領事謂孫旣是讀書人且服官京邸不應在外與小本營生之人口角至捕房包探見孫奔跑張在後追赶理宜阻問並無不是太守向孫曰爾旣稱情願賠償枇杷可先給錢償還擊碎班指一節禀請道憲候示何如孫答稱可隨繳洋二角償張太守隨飭將班指存堂俟禀候道憲核示又聞碎下之班指一塊已由包探拾得吾交捕頭矣○某洋貨鋪夥陳文元訴稱夥友王雲生辭歇後被竊金釧金戒衣服質洋至娼妓錢琴仙處花消惟各件俱係司帳人徐永元之物徐現在漢口蔡太守飭將王押候徐到案再訊此皆見諸前報者也昨日包探賀東生禀稱查得金釧一枚質在　德當金戒兩枚及衣服質在仁和當旋贖去一枚尙有金戒兩枚在錢妓處今將該妓之母錢沈氏傳案各件衣物則已交失主領去矣并聞王又竊方大全之棉被質錢一千四百文今方亦投案陳文元及張華高沈大德各訴前因徐稱我被竊金釧一枚金戒六枚餘係各同事之物鋪主葛某訴稱王向在鋪中習業安分營生後因被該妓引誘以致犯竊務請將該妓嚴懲妓母供稱王曾至女兒處用過銀洋三十餘元實不知其犯竊且聞非祗在女兒處玩耍王供甯波人二十二歲家有老母竊取金飾衣物花在該妓處約有二百餘元恒德當夥稱金釧於去年四月間質去錢九十六千迄今加上利錢須洋一百十元有奇包探來吊贓時並無當票王係該鋪夥且當中領有部帖應請追還本利仁和當夥稱各物皆於今年三月某日來質請追當本太守謂是案本不能照竊贓之例當本弗追隨判王管押六月金釧暫行發還恒德當着與仁和當各開列當本若干利錢若干呈候核奪錢沈氏交官媒看管勒令繳洋○包探秦少卿禀稱昨見翁阿洪頭戴桃紅頂暖帽向各店鋪匄錢視其形狀知患瘋顛爲此拘案翁供潮州人向爲洋藥生理今在舊貨店賈得大帽向同鄉告貸蔡太守飭押候派差送歸城内普育堂醫治大帽存堂○前紀蘇州輪船主報失時辰表包探楊阿炳在東興押鋪吊得原贓鋪夥供有郭泰來押去洋七元蔡太守命傳郭再訊云云昨日包探楊阿炳禀稱小的押同東興押鋪夥前往提郭詎不見有郭祗有陳泰林及同居之顧阿二凌　明因之一併傳案陳供小的在西國飯店爲細崽此表並非小的行竊顧凌同供當出店人後未知西人失表太守以訊無實証飭一併開釋表交失主領去俟查明實跡再行究辦○長利洋行西人軋蘭以收租人謝林標之夥尹新泉用空洋十九元有奇向索無着偕謝控追蔡太守提尹研詰尹稱小的當邀蔡新元作保料理太守着邀蔡投案再訊此爲前日之案早已詳登本報者也昨日軋蘭偕謝申訴前情尹亦執定前詞蔡稱不願爲尹擔保尹稱蔡旣不肯擔保小的尙有親戚曹姓在新關辦公一定可以作保以便措洋料理太守飭差帶尹至曹處問其願保與否覆候核示○西包探羣禀稱有西人報失金表現在順興押鋪查見原贓表有該西人姓名可証請爲追究來源押鋪夥供稱實不知　竊贓卽押表之人亦不知其姓字惟見面時尙可認識此時則無可找尋蔡太守飭將表交該包探給還失主并諭該鋪夥設遇押表之人可扭交巡捕解案 
 
 

Page 4

 
 
[同善普元局來信]  
　　敬啓者敝局設在法租界專辦冬給衣米夏施醫藥常年義塾恤嫠惜字等善舉蓋已歴有年所矣向章五月初六日開診按方給藥並送蟾酥丸午時茶純陽正氣丸等今歲係閏四月而天氣亦寒煖不常貧民之踵門求醫者業已不少因公議於閏四月十五日延請内外各專科開診施醫照常給藥並送痧暑等丸藥誠恐未及周知敢請登報俾廣流傳惟是經費支絀尙祈樂善君子隨量布助俾得源源接濟是所感盼再局中除常有之捐户歸司事俞秋蟾經理間或託親友代爲勸募外更無司事在外持簿零星募捐合并聲明 
[贈書曠謝]  
　　昨承美華書館以新印萬字典一册持贈繙閲一過知係天津新海關書信館内布列地君所著其檢字之便易實無出其右布烈地君自云如有比此書查字更快者願送銀一百兩斯亦可見其大凡矣本館亦以此書爲最便後學蓋卷帙不多而字音字義可一望而知行見藝林中當家置一編矣用特預誌數言以作左劵 
[來信照登]  
　　初八日所登陸顧氏將陳春觀之女阿妹遺失如有送還厡酬洋七十元一節現據陸顧氏來云與阿妹之母陳袁氏説明償完洋四十元又用去尋費洋十五元作爲罷論嗣後有人尋着可送還陳袁氏與本棧無涉[  三馬路陳與昌啓]  
　史略出售申報館帳房啓 
史略一書爲皖南朱筠如先生所輯擷全史之菁華而去其煩冗其中帝紀列傳一仍全史之舊挈其要領　其大綱眉目并然一覽而得盖較之廿一史約編等書誠相懸天壤矣聞先生竭畢生之心力始得告成惟原板不易購求坊刻又多漫漶待月　主人不惜重價購得初印善本抄以精　付諸石印以行世紙張潔白裝釘精良刻己告竣每部洋二元五角諸君子有留心史學者請向本埠南北申昌及各書坊或向外埠各申昌購取可也如欲躉購價更從亷向本帳房議可也 
　　石印殿本大清一統志招股啓蜚英館石印書籍告白 
　　巨古幅員之廣無逾本朝乾隆年間詔修一統志計五百卷蒐羅旣博體例尤精每省先立繞部冠以　表其諸府及直隸州又各立一表厲縣系焉首分野次建　沿革次形　次風俗次域池次學校次户口次田賦次山川次古牘次關隘次津梁次堤堰次陵墓次寺觀次名宦次人　次流寓寓次列女次仙釋次土産部分廿一門臺括數萬里以及外　　言諸　無不備錄一展卷而九州之砥厲八極之會同皆可得諸指掌間非　拿故中之鴻　實亦經濟家之要典也是書殿本外僅有活字板本旣非完書今亦鮮覯僕有家藏　本因局蜚英舘石印以公海内每部分訂八十本裝潢精美儲以文木之箱惟卷帙浩繁資本較鉅仍仿韻府招股之法以一千部爲額每股洋廿八元先收八元出書時再收洋二十元付者一部約年　　以成書書成後每部售價實洋五十六元至於字畫宏開校對精詳印有樣紙隨股取間想爲　世之學者必當先覩爲快也各省寄售股單處揚州左衞街元亨利莊新　街立生莊漢口復源盛號湖南省城怡長街湘泰厚鹽號福州招商局上海大馬路　仁里晉記啓 
　　　催取佩文告白○本號所售佩文韻府股票告成出書前己登列申滬兩報交書地址啓所有别埠經售者現己按號分别運往以期購票諸君就近向經售處取書以歸 
便捷而外埠經售之股票號額請查前四月初旬後之申滬兩報如號在此額外者均向滬照兌也上洋鴻仁里晉記啓上洋鴻仁里晉記啓 
　　石印九朝東華錄招股啓○石印胡　文選○鉛印清嘉集出書告白 
東蒙錄一書爲長沙王益吾大司成所輯自天命迄道光九朝堂故燦然大備園蔣氏東華錄原書增十之九洵治國開者必讀之書也全書四百二十五卷照成石印分訂六十本爰仿韻府招股之法以一千部爲額每部裝文木箱一隻計價洋十六元先收四元付股軍一紙出書時再收十二元取書一部本年十月底成書書成後每部售價實洋二十四元是書校對加洋書式仍舊紙張墨色裝訂無一不精印有樣張附股諸君隨時取閱可也現在股單向本局帳房發售所有寄售各處緩日再行登佈鴻文書局代貽記啓 
孕　注文選爲攷據詞章家　　舉藥者必不可少之書　云文選熟秀才足自明以來以汲古　康熙丙　原刻爲最優究不免有　脫字　刻　集　各本無論矣何義門批校　亦取汲古劉冩主殊未盡製維乾嘉間胡果臬中丞覆刻宋淳熙本聞卽以初印者之原書上板故點畫無說精　　顧書小楷兵燹後傳本絶稀今覔得白棉紙初印具本見者詫　珍品不欲终秘因用石印照成　色紙張均極精雅訂成六本外加文木夾板每部價洋四元定於卽日出書所印無多恐遠近書林未能徧應爲特預行登佈傳同好者得以先　　快至於躉售價亷則有文易常例本局亦不敢居奇請至四馬路西鴻文書局法大馬路醉六堂書坊而　○清嘉集爲江　王大宗師丙戌歲試校士各厲所取文及經古雜著其名清嘉者節士衡文賦土風清嘉意也學署　板外間罕見宗師屢掌文衡所得俱知名士其文清　雅正足供　摩今排成鉛印卽日出書每部洋八角躉售從産鴻文局又啓 
　　石印白紙初印本阮刻十三經注疏並校勘記招股啓 
此書以阮刻爲善本用石印縮成袖珍尤便披攬白紙初印本未易購求若取原書錄出付印則輾轉傳抄不免訛脫本舘到處訪求覔得白紙初印書一部字字精彩見者詫爲希有亟付石印以公同好惟工本過鉅仿招股例每部酌定洋十二元先收四元製取股更取書時再找洋八元售票千部爲額滿額後每部售價洋二十元准七月内出書必須認明脉望仙舘國印方是眞本股票在上海抱芳閣江左書林醉六堂各書坊鴻文大同兩書局分售此佈脈望仙舘謹啓 
　　佩文韻聲明啓點石齋主人啓 
　　本齋石印佩文韻府一書紙墨式樣久蒙海内鑒賞至校對一節本甚認眞嗣因裱工割裂間有以彼易此之處兹經本齋新延名宿數公校出錯悞數處來告本齋竊思合股諸君買書不易若旣明知錯悞不卽改正何以昭公平而免物議是以再加悉心校勘務期盡善無疵卽原本所有華悞亦皆另檢他本改正本齋不諱己過特登告白願與海内諸君共明之如合股諸君己經取書者俟一月後换書其未取書者亦俟改正後一例來取本齋不惜重貲重加勘正實事求是毫無回護竊望共諒焉 
　　石印經訓堂叢書招股 
　　是書爲鎭洋畢稅帆尙書沅考核計二十四種可該羣籍蒐殘存佚爲功尤鉅惜兵燹原板無存卽原書雖百金亦不能得　以爲憾茲椒園主人家藏初印原本不自矜秘願公同　倩本局石印法縮成紙旣潔白字亦顯明不費目力復延稽古之士悉心校對以期精闪求精但資本較鉅書成每部劃定洋三十二元現在從亷招股每部定價洋十六元先收四元　取書票爲憑出書找洋十二元取書一部印有樣張隨股取閱如欲躉發當格外克巳同志者幸　賜顧爲幸售票處上海棋盤街寳文閣著易堂芸湘閣掃葉山房江左書林千　堂文玉山房蔣同泰京都文玉山房分莊天津文美齋寗波簡香齋紹興墨潤堂湖南胡開文墨莊再續印經韻樓士禮　文選樓守山閣等叢書現巳發抄俟此書八月底成書再行招股此佈大同書局代啓 
　　留春園 
　　閏四月十一日演 
　　渭水河進蠻詩回徿鴿殷家堡祭寳　轅門斬子鐵運花全家福 
　　閏四月十一夜演 
　　賜福加官寳通燈畫春園紅鑾禧洪羊洞天齊廟 
　　詠霓茶園 
　　閏四月十一日演 
　　大賜福清河橋孝義卽落花園少華山挑華車雙釘記三教寺梅能鎭五里　 
　　閏四月十一夜演 
　　定車山宇　瘋花蝴蝶榮圑圓特請回三疑申計新安驛四郎探母石　　草橋　 
　　天仙茶園 
　　閏四月十一日演 
　　全本 
　　黑驢告狀 
　　閏四月十一夜演 
　　取城都四杰村瞎子算命彩樓配弔翠花節義亷明摇錢樹 
　　禮拜四拍賣 
　　啓者本行於禮拜四卽十一日十點半鐘拍賣路燈船牌九佬圖羽毛人鎗小攬齊齊　嘰船牌人虎九佬色羽綾十一磅彩三元銀洋錢十磅十二彩人鎗彩忠孝十磅紅四美紅三元紅人鎗藍人鎗紅忠孝藍忠孝銀洋錢九磅十二花邊藍獅巿布八磅四銀洋錢藍馬頭彩忠孝五子登科彩三元紅三元紅四美紅忠孝彩人鎗藍三元藍四美藍人鎗藍忠孝洋房雙人七磅藍三元藍四美藍人鎗藍忠孝六磅藍三元雙人原布八磅彩三元雙Ｘ眞飛鳥花邊藍獅七磅紅三元雙Ｘ具飛鳥花邊藍獅彩人鎗藍三元藍人鎗藍忠孝挺巿洋標十五　老人頭十四磅雲獅粗布十二磅單雙松鼠人　旗鹿九獅巿布金三元洋棉紗八磅雙松鼠孔雀細斜紋十四磅老人頭人鎗劉軍圖十五磅跑鹿斜紋綠三元白竹布紅金星白金三元七十二線紅二喬紅雙路燈六十四線烏金三元藍雙路燈二千號洋房毛光漂布等貨特此佈聞七月初七日元芳行啓 
　蛇皮巾拍賣 
　　今有蛇皮面巾玫箱於禮拜四卽十一日十點半鐘在本行拍賣此佈元芳行啓 
 
 

Page 5

 
 
　　禮拜拍賣 
　　啓者於十一日卽禮拜四十一點鐘在法國公司碼頭拍賣小船三隻一應槓柜俱全此船係所沉法公司之小船貴客欲拍者請至該碼頭拍定可也此佈會德豐行啓 
　　禮拜四拍賣 
　　啓者於十一日兩點半在浦東祥生新船厰内拍賣夾板船用大桅十餘支大方洋松數根硬木舢舨篷索生鐵等物各寳號合買者請該處面拍可也此佈倍發洋行啓 
　　禮拜四拍賣 
　　啓者本行於十一日兩點鐘在順發行棧内拍賣稍漬洋綠十餘箱靜洋綠數箱如欲買者早赴該棧面訂可也此佈 
　　欠租拍賣 
　　準於十二日三點鐘在寳善街中巿横街内伯賣錢莊客棧兩店生財裝修椐木檯倚床廚銅錫器鍾什物不計裕記啓 
　　太痴生書畫扇 
　　行隸花鳥圑摺三角杭閨七角　篆山水倍人物仕女長題一元餘詳仿單問四馬路靑蓮閣取卽由收付潤先交寄費自給扇鋪送來丸扣 
　　禮拜五拍賣 
　　啓者於十二日二點鐘在本行拍賣各色皮酒數十箱香皂十箱錫球新式檯燈零星樣子大器什物不計此佈倍發行啓 
　　拍賣夾板船 
　　啓者於十三日卽西歴六月四號禮拜六十點半鐘在本行拍賣二枝半桅茄門夾板船一隻不限價船名愛而克南現在華順碼頭卸伙其船係　一千八百七十二年所造船身堅固行駛靈捷船内槓椇一應全備可裝萬餘担之貨各寳號合買者届期至本行面拍可也凡拍定時必須先付定銀若干以昭信實此佈倍發行啓 
　　沈松記拍賣押欵 
　　馬順書押存平泉股票崔玉峰押存木器過期不　照例拍賣再本號代人買賣股要經理押欵如賜顧請至老閘南中新街源記糟坊後福順里第一家本號並未與人合股如有冐沈松記招摇撞騙者與本號無涉 
　　石印經餘必讀全集 
　　經餘必讀一書爲雷曉峰先生所輯博極群書擷精去蕪早巳海内風行舉業家奉爲圭臬無如坊本模糊累墜閱者厭之懷褉齋主人覔得善本不敢自秘爰倩名宿精校楷書付諸石印圈點悉存其舊紙墨倍加其精分訂二卷外裝綾套每部價洋六角卽日成書如欲躉售者請至上洋棋盤街北首錦雯綢緞號面議可也上洋永義正綢庄啓 
　　石印易義精要 
　　是書爲浙湖徐小豁孝廉家傳秘本凡解經穿穴之法無不抉精閘妙明白嘵暢實爲經學之寳筏本號爰出重貲覔其抄本精繪圖說端楷繕成後附爻辰補全函付諸石印分裝四卷價洋一元二角即日出書　其紙墨精良猶其餘事如欲躉售者即問上洋棋盤街北錦雯綢緞號内面議可也永義正啓 
　　新刊江忠烈公遺集告成 
　　江公爲楚勇開先其三省曾勦之議曾文正祖之以殲賊公箸述甚夥殉難　州時悉委子兵燹僅存此吉光片羽而己余搜輯三易寒暑續刋補遺别傳公弟行狀軍中手札詩文無遺憾焉公諸海内欽公功者讀公之書古誼忠肝懍然如在更足爲論世知人者之一助云每部六本白紙一元二角竹紙八角上海江左書林並掃葉山上海江左書林並掃葉山房謹啓 
　　英六月大票 
　　雙張十一元三角單張四開照算分條足棧六日文六此一天後　爲例四馬路鴻福來一定中快得利仝啓 
　　感謝揚名 
　　余小兒忽患驚風症厲危險幸蒙顧士卿先生施以推拏之法竟獲更生爰登報章以申謝悃先生精針炙善推拏專理小兒科兼治各種痧症現庽石路北致遠街口長和米店間壁保赤者曷意焉徐松庵啓 
　　文賢閣書籍箋扇 
　　發兌石印秘本書籍新式畫譜東洋印色轉辦進呈貢扇藏紙圍屏壽幛名人書畫京都鵰翎重礬耿絹十景詩箋泥金顔料各種帳簿等倘蒙賜顧照莊批發請移玉上海棋盤街北首靑蓮坊間壁認明謙記不悮 
　　七月票 
　　額增四萬號頭彩四萬元 
　　全張半張分條價照大巿紳商信　寄上洋大馬路親仁里對門 
　　按月吕宋票 
　　自運吕宋發財大票並售香港公司票寄售屈臣氏戒烟　粉分設紹城大善橋下新行專收紅票克巳來信指明水澄橋上老行仝啓 
　　三大彩誌喜 
　　本公司英五月份新章票今接吕宋電報頭彩三萬零四百七十八號二彩四千二百廿四號三彩一萬一千一百十九號頭彩拆與漢口　彩售與崇明諸翁三彩售與本埠虹口金姓所得今售英六月份新章票着彩章程照吕宋大票六十股之一售全張十號洋二元半張五號洋一元分條一號洋二角並售吕宋票雙張單張四開分條等價　大市如蒙賜顧速來購取拆價一旣公道收兌紅票格外克已外埠函購原班回件决不有悞上海棋盤街北首普和啓 
　　三元公司新章票截止 
　　本公司新章票向以秉公辦理近有不肖之徒僞造紅票索取彩洋是以英七月份票截止不售英六月份售出之票侯號單到申自騐票當照章付現 
　　同然居番菜館 
　　於閏四月十四日開張在四馬路中巿專辦各國番菜諸式茶點俱備物美價廉特請頭等廚司所辦菜品格外精美祈請貴客光顧爲幸司事人李思謹啓 
　　大票减價招徠 
　　英六月份雙張大票在卽十三日開彩今格外减價十一元分條六角開期旣逼存票究屬不多欲買宜速特此佈聞必得同得利仝啓 
　　請來領息 
　　本號將丙戌年官利訂閏月十五日分派請各股友屆期携息摺到來收領及看年結帳目是盻此佈申源號謹啓 
　　英六月大票出售 
　　盖聞吕宋票業近因滬江同業甚盛無非公正爲主能使近悅遠來本行屢被刁黨混冐疊列前報七月　票預辦己到全張六元半張三元條頭七角兼辦批發賜顧者指明四馬路中巿原班回件票封向係天官爲記無悞 
　　止血補傷丹 
　　專治金刃木石跌打墜壓牛馬踢踏諸傷雖筋斷骨折腎腸巳出者依法敷治皆能立效并可不必忌風藥開於後其價甚亷白附子十二兩白芷天麻防風羌活生南星各一兩共研極細末就破處敷上傷重者黄酒浸服數錢多飲易麻少刻卽愈亦無害也靑腫者水調敷之立愈如遇重傷而由鬪毆者可全兩命功莫大焉止瘧方生半夏四兩川貝母四兩共研細末五月初五日午時用銅鍋炒成嫩黄色爲度每服四分瘧前一點鐘開水和服雖極重之瘧兩三服必愈輕者一服卽愈其效如神切勿忽視 
　　六月發財大票 
　本號香港分設上海四馬路口仁濟醫舘北新設專售票雙張單分條照巿紳商賜顧指明原班奉件躉拆格外此佈 
　　大票 
　　雙張單張價照巿來錢足大次缺當退賜顧指　俱　　陽　貨店隔壁原班回件 
　　萬寳源 
　　本號在吕宋香港上洋餘無分枝别埠專辦吕宋烟批發今英五月票零裁均售來信交棋盤街北 
　　大票出售 
　　兹售英六月份大票雙張價洋十二元單張六元四開三元裁條念份之一足洋七角額設二萬五千日頭彩得洋六萬元二彩得洋二萬四千元三彩得洋八千元其餘加增各彩列明載票信封面上以供衆覽小行等並無出外抖銷及分枝别處外埠函購祈指名投交當卽回件
　細騐圖印信封爲記庶不致悞此佈老廣豐新廣豐萬福來萬寶來仝啓 
　　鉛板清嘉集 
　　江蘇王大宗師丙戌歲試校士時所取之文及經雜著等旋己選其清眞雅正之尤妙者名曰清嘉集本坊精校排印成書每部實價四角請向鎭江文成堂及各埠書坊購取上洋著易堂謹啓 
　　隨票奉送跑馬人 
　　本行香港分設信購指明上洋棋盤街抱芳閣對門月吕宋票全張半張照市分條七角拆票克巳 
　　必發吕宋大票 
　　六月票雙張十二元單張四開照算分條七角賜顧者至四馬路口老巡捕房南首 
　　招租 
　　啓者本行有大棧房一所或租或寄棧均可相商各貴客合意祈來本行帳房面議其價格外公道此佈福隆洋行啓 
　　天來福○萬利源 
　　本行開說棋盤街中代選玲巧號頭全張半張價題批發 
　　失票 
　　今遺失元　莊第一千八百四十七號十二期元二百兩己向前途說明作爲廢紙望各寳號莊切勿收用同興和啓 
　　嘉郡新開象漿土棧 
　　本號開設嘉興北門外塘灣街中巿自運象山等處鹹地名漿　選本土發兌賽公土每包四元半金花四元二高莊四元每十七兩六錢足砝漿價照巿凡仕商賜顧格外克己外埠各鎭由局購寄 
　　七月票己到 
　　改定章程四萬號頭彩四萬元 
　　全張六元半張三元分條七角仿單隨票附閱躉拆格外克己神商賜顧上洋法界二洋涇橋南堍洋房億中洋行至善仝啓 
　　洋琴出售 
　　兹有新調八音琴其聲幽雅精緻價極便宜四調每只銀十兩如欲買者速至本行面訂此佈增茂謹啓 
 
 

Page 6

 
 
　　聲明 
　本堂創製戒烟參片誠心　濟近有無恥之徒仿進假藥冐效疊出以及將僞藥哄騙仕商殊不愛臉居心射利豈有良劑誠恐因本堂而悞諸君貴體故不敢不告也凡蒙賜顧者須認明二店招牌在内廳交易庶無舛悞老鋪在姑蘇閶門内宋仙州苍西口分鋪上海棋盤街老巡捕房對面餘外埠及各省並無分出彭誠濟堂主人啓 
　　銅板小搭珠華出售 
　　是書讀小題之正鵠小試之金丹自癸未迄今風行海内爲藝林所共賞矣石印字頗模　兹付銅板較刻精詳每部價洋一元六角購者向上洋各書坊如躉買至四馬路愼成錢庄面議 
　　湘軍志○天下郡國利病 
　　長沙王壬秋先生所著湘軍志一書自粤寇擾亂起至平定止并附捻回苗匪事蹟縷晰詳切實國家中興之大亂也每部洋二元天下郡國利病書　史方輿紀要洋廿元曾文正公全集洋十二元右書寄在上海　馬路中老巡捕房南首江左書林代售　　馳名丸藥 
　　第一靈騐戒烟丸靈戒洋烟身體轉弱爲强每瓶洋一元○加料專退汗斑藥擦之一宿立卽除清每包洋兩角○百補益壽追風洒補血壯陽追風濕舘筋活絡每瓶洋六角○現在上海二馬路尾有利號寄售 
　　瘍瘡包好 
　　瘍癬瘡毒爛鼻孔傷宗筋絶後嗣殤性命皆由醫誤僕家傳秘法藥性平和無論新病久病凡他人醫不愈者一概包好永不再發仍舊生子斷無後患在滬多年醫愈甚衆現移寓四馬路聚豐園東隔壁同春榮店并有秘製神效白濁丸一服病愈兩服斷根百發百中每料英洋二元南屏謙吉堂啓 
　　福利公司滅火藥水出售 
　　本公司創造妙法之滅火藥水應騐異常中外騐名貴客欲購者認明五角星請來福利公司帳房可也 
　　看書卽知戒烟法 
　　此書蒙克王爺賜章鑒定倉塲督憲宗室鐘曁上海道憲沈賜序最奇者服藥後腸中漬　烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冐藥另有狐騷臭藥每料一元三日除根雀斑藥半元十日退清髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　輪船往東洋等埠 
　　啓者本行約科哈馬麥魯輪船船主名允於禮拜六卽四月十五上午十點鐘開往長崎西門舍革神戸橫濱等埠小包收至十四正午十二點鐘爲止搭客票出至十二下午七黠鐘爲止在船買票船之日上午七點鐘爲止在船買票須 
九須加十分之一如各寳號欲裝貨搭客者請至本行訂定可也此佈四月初八日三菱公司啓 
　　輪船往來淞滬 
　　往來淞滬輪船名飛雲飛龍今由本號買定倘有前帳一切未清等情概與本號無涉每日上午九點半下午三點半由十六鋪碼頭開往吳淞由淞回滬照滬開時刻同此佈虹口生昌號啓 
　　大吕宋公司英六月大票出售 
　　英六月份大票雙張十二元單張六元四開三元分條七角額設二萬五千號頭彩六萬元二彩二萬四千元三彩八千元其餘各彩另列章程隨票附送開期華歴閏四月十三日在吕宋開彩卽晚有電報到申如得彩欲隠姓名者悉聽其便遠處寄買務祈指明吕商公司牌號並乞騐明各號信式回件圖章是要此啓大吕宋公司分設各洋行列後吕商廣揚興必得廣惠和天成中建禎萬豐同得利天生同啓 
　　十朝聖訓 
　　欽定駢字類編 
石印楷鈔十朝聖訓字畫端　紙墨精工每部裝訂一百本收回工價碼洋六十元預定者每部實洋三十元先交六元掣取書票本年九月成書再找洋廿四元又石印殿本駢字類編帋良墨足字大行寛書式與韻府相埒其用實於韻府相表裹每部裝訂四十八本碼洋四十元預定者每部實洋廿元先交四元掣取書票本年六月成書再找洋十六元萬定從處以上二書之票均六月終一律停售截止後概照碼洋八折經售處在北京奉天吉林直隸山東江蘇安徽江西湖北四川貴州雲南浙江福建廣東西各省府電報招商局及上海申報舘帳房各埠賜顧者請至申昌書畫室又滬報舘帳房各埠滬報分局三馬路逢源西里本號惠願者幸早賜臨又同文石印放大子史精華每部四元八角寫本兩漢策要五元繪圖牡丹亭一元六角角山樓增補類　二元四角直行大字典二元五角皇朝經世文編十二本八元均經出書又精印中號字典二元五角準四月出書中號字興二元五角準五月出書外各種石印書籍本號均可購取愼記謹啓 
　　批發公道 
　　自運英六月票全張半張條頭價照大市收兌紅票克已信購指明五馬路中原班回件 
　　英六月大票出售 
　　全張十二元單張四開照算分條七角仕商賜顧原班回件指明上洋棋盤街北不悞 
　　緑礬出售 
　　啓者本廠出售上等綠礬價格外公道每担洋五角如有躉當包定亦可如另拆以五十担起碼貴客賜顧者請至藥水廠内緣礬作面議可也 
　　招人造木橋示 
　　工部局示爲招人承辦事本工部局今願收受承辦之書爲開列以下本局現欲在楊樹坡造木橋一條如有承辦者赴本局開明圖樣可至三馬路第二十三號門牌工部局管理工務寫字房向管理人未士葛拉克面議除禮拜日每日早十點鐘起至下午一點鐘止可以往見并向取承攬信式用英文照式塡明價目信封左邊角上塡寫承造橋書送工部局收以英六月十號卽禮拜五十二點鐘爲止價目一切本局自有權衡其不收之信所用去使費本局概不承管擇定者須覔的實保人赴局保明工程此佈英一千八百八十七年五月三十一號上海工部局經理人韜朋佈告 
　　新開西園告白 
　　靜安寺左印泉樓地方面臨馬路風景極佳今闢小園任人游玩停車憇足酌酒品茶隨意所適並設芙蓉榻鞦韆架以供嬉戲花間更豢孔雀獼猴各一雙别資娛賞兹將工埈擇吉開張望譜公乘興而來及時行樂速聘雕輪勿　玉趾此啓 
　　恭印雍正硃批諭旨啓 
　　雍正硃批諭皆係○武英殿刋版原印凡十八函分訂一百十二册當時惟○頒賜王公重臣封疆大吏民閒向少流傳自經兵燹彌足寳貴故家閒有藏本莫不珍如拱璧而四海臣民於十三年來大經大法末由仰　○建極之精心今本齋購得珍藏於印之本敬謹校印恭遵原書函　數目用雪連史紙印成裝訂五十六本鑄以點銀之版印用徴州之墨○○聖諭則敬用紅色套印朱墨分明尤爲醒目每部定價英洋二十四元預附股者先附洋六元製取收據俟書成再找洋十八元取書一部於本年冬季准可出書其未曾附股者議定每部實價洋三十六元凡欲上溯○○○憲廟政治掌故者諒必以先覩爲快特此佈告尙祈早賜附股是幸經售股票處北申　同文分局千頃堂掃葉山房抱芳閣江左書林醉六堂文玉山房南申昌本齋帳房上海二路廣百宋齋謹啓 
　　　標六萬元 
　　英六月份大票雙張十二元單張四間分條照巿並　新章票全張十號不同售洋二元分條二角○仕商賜顧原班回件指明上洋棋盤街不悞吕商壓味嗱天祥仝啓 
　　經騐蠟丸膏丹發兌 
　　靈騐紅毛膏○耑治諸般隂陽惡毒大瘡癰疽瘰　疳疔痔　魚口便毒痘痘胞亂岩　軟痂等症未成貼消旣成貼潰　　調經坤寳丸○婦人經水不調腹痛頭暈眼花面黄體瘦作寒作熱咳嗽痰結胎前産後各症應効如神誠爲婦科良方　　參茸固本丸○男子血氣兩虧腎冷精寒陽事不舉夜溺遺精等症均能應効此丸不燥不烈常服固精扶陽種子延年　　斷根哮喘丸○哮喘之症人之大患皆由虚寒　熱邪伏于肺内外氣速痰壅其間百病無此辛苦服此卽愈且能斷根　　化痰止　餅○咳嗽之症患者苦無良方本堂祖傳　方揀選地道精工泡製不論寒熱等咳無不順氣化痰用能止咳　　人參牛黄丸○風痰卒中人事不省牙關緊閉口　喎斜顛狂亂語痰迷心竅命在頃刻此丸扶危救急遇病罔不奏効　　小兒回春丹○統治小兒急慢驚風手足戰搐内外天吊自汗痰壅失語熱該夜啼水瀉吐乳傷寒發熱等症屢試屢效　　彭祖接命丹○　精補髓固精不泄　助元陽壯體潤顔强健筋骨一切五勞七傷遺精數溺步履維　等症無不奏効　　　坤至寳丸○治婦人經水不調骨蒸潮熱身體瘦弱心痛氣痛胎漏血崩頭目暉眩凡胎前産後諸般百病皆能應騐　　　効瘰　散○瘰　症概起於痰濕風熱恚怒　結謀慮不遂兼感冐四時之　厲血虚肝傷而成調服此散無不痊愈　　小兒鎖喉散○小兒三朝七日不飲乳者多是風痰塞口謂之鎖　將此散吹入鼻内得鼻發咳症雖極重摺可治之粤東百年老鋪分設上洋三馬路金陵評事街蘇州閶門内杭州太平坊鄭福蘭堂仝啓 
　　名醫涖滬 
　　湘東羅君雲峰精岐黄曾寓越國播神醫名而都人士屢贈匾額余久患痰飲醫經多手未痊昨訪延診治應效如神果名不虚傳如抱沉疴而即欲愈者曷往求之故特聲明以報耳現勾留保善街寓大亨通棧内萬安樓主人謹白 
　　奇製避火鐵蔴布簿 
　　此布泰西博學之士新創藥料製成專包屋面墻壁木棚地板及雜物等其性不怕水火風露潮濕近今歐羅巴汌大埠官民人等皆喜用此簿包盖房屋各項等因其能避火灾屢次試驗並不悞事如欲購買要知詳細者請來看　面議可也上海廣豐洋行啓 
 
 

Page 7

 
 
　　經騐良方 
　　巿肆不少戒烟之方而所售者必先藥吃烟而後能戒故吃烟每以戒烟爲難或恐病生面經艱苦或因癮發不足支持或髓弱神疲試吃一兩箇以舒其倦態由是而復萌故智漸而意阻心灰不深可惜乎今本堂别製一膏以便人取用不曰戒而曰解以其不禁吃烟即能解烟之厄故曰培元解烟膏每料可服二十日計洋一元五角膏分六號癮最重者服一號膏起癮如二三錢者服二號膏起再輕者從三號膏起癮重者以一號起服至六號爲止餘則次第照服烟癮除盡加服七號膏一二料培補元氣每早服膏五錢開水冲下服後照常吃烟自覺烟不甚可口連服數料癮必盡除其詳載在仿單鋪在上海四馬路巡捕房對門 
　　三鞭壯陽丸 
　　此丸能固精滋腎壯陽扶脾渗濕養血衼風利氣行痰專治元陽衰弱陰分虧損酒色過傷陽事不舉不能望久精神困倦目視無力腎虚耳鳴腰膝酸病腰步維　四肢無力脾虚受濕夜夢遺精肌黄體瘦大便　泄腎氣不化飲食不思以上諸症香難南嗣雖妻妾滿前尤有老翁之歎本堂良方用三鞭配入上品之藥　成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顔每早晚用淡鹽　送下四錢毋庸戒口每兩大洋二角上海英巡捕房對門廣東接元堂何均年監製 
　　新到眞春季搢紳 
　　文武八角套板古今文致二元駢文類苑三元六角馮氏雪樵經解三元六江氏算學翼梅一元筆算便覽三角經字駢體一元二角十國春秋二元半十六國春秋七元五馬路文玉山房啓 
　　新出醫書 
　　醫書啓　灑江黄妙山著金匱婦科幼科痘科脹科五種計四十八本洋三元外科眞銓四角順科秘授二角胎産金針二角婦　心法一角梅瘡秘錄四角上海文瑞樓啓 
　　廣東應芝舘應騐馳名丸藥 
　　扶陽乾健丸 
　　耑治腎水不足勞役遇度精神困倦氣血虚弱頭　　花耳　重聘不思飲食遺精白濁等症大丸每盒四個洋一元小丸每瓶四兩洋一元 
　　參茸坤順丸 
　　治　人多年不孕經閉血枯隂虧潮熱白帶白淫諸虚等症常服培煖子宫保養胎元血眠充暢調經　子大丸　　五個洋一元小丸每瓶四兩一元 
　　　鹿滋腎丸 
　　耑治隂虧陽損　少氣虚夜夢遺精午後潮熱及先天不足虚不受補後天失　色慾過傷等症服之則水火相調各病自退每兩洋二角半 
　　三鞭種子丸 
　　耑治精元虚損色慾受傷血不榮筋腎不納氣精神短促步履衰浮每兩洋二角 
　　赤脚大仙丸 
　　耑治腎元虧損身體虚塞酒色過傷陽事不舉夜　頻多腎冷精稀臨事不堅等症每兩洋一角 
　　參茸大補丸 
　　耑治男婦　血虚弱眞陽　　　火不温叢　困倦先天不足一切虚寒火襄等症每　洋二角 
　　婦科白帶丸 
　　耑治婦人帶下産後扶元袪風去瘀四肢疼痛寒熱往來咳嗽氣　等症每料四兩洋一元 
　　珍珠化痔丸 
　　耑治内外痔皆由大腸結聚熱毒脾肝腎三經虚損感受風　熱而患若不早治痛癢難忍每料四兩洋一元另有消痔散薰洗每名洋一角 
　　人參　元丸 
　　耑治心神憔悴飲食少思以此服之連日皆安终宵不倦尤能固精種子大丸二角小丸每瓶四兩一元 
　　婦科螽斯丸 
　　治婦人營衞兩虚頭目昏花面黄體瘠飲食　吐子宫虚冷久不受孕諸虚等鬥每兩洋五角 
　　外有紫金錠全鹿滋腎丸班龍固本丸午時茶三鞭酒追風如意膏燕窩肥兒　立止牙痛散虎步丸衞生酒人參再造丸治喘洋金花五淋白濁丸心氣痛丸發兌廣東鹿芝舘分設上洋英巡捕房斜對門 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海大馬路抛球塲東首 
　　老德記第一家藥房 
本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺誤欲杜假冒認老德記招牌庶乎近焉上洋老德記啓計開喉嚨腫痛藥萬應淸凉丸千金安胎丸包戒烟癮糖立止牙痛藥猪癲羊癲藥十全大補丸順氣化痰丸止該定嗽糖湯火起泡藥寗神安眠藥内損覞傷丸立止吐血丸小兒疳積糖臭虫立斃藥靈效肚痛藥花柳淸毒丸淋漓白濁丸口香化酒糖九腫胸胃藥專治哮喘藥婦科調經丸壯陽對唔丸淸凉薄荷糖期頤烏鬚藥戒烟斷癮丸百補固精丸種子坤順丸袪寒姜汁糖纏小脚妙藥婦人白帶丸扶原種子丸化酒氣藥丸 
　　鼻烟出售 
　　啓者本行現有新到各色西洋鼻烟吕宋烟倘貴客欲買者請至小行賞鑒或統去或另買均可此佈倍發洋行啓 
　　石印小題多寳船 
　　閱近時選家大小題文絡續有出誇多鬥靡其篇數之繁有至於七八千萬餘首逮至細觀其文一編之中可以稱傑作者十祗有一二其餘不過備題而巳雖多奚爲哉是編所選則迥乎異也半搜於名家窗稿珍藏批評之作半採於近時各省小試獲售之藝計三千餘首篇篇珠玉不留瑕疵稍有偏駁概不入選其於先正典型近今風尙兩不盩錯小試揣摩善本莫是過也讐校細密一無舛訛縮刻精工一無模糊分訂十本套以緗帙色色佳妙小題選本有此一編歎觀止矣其書約本月二十左右可以告成每部價洋四元如有躉售者希至本堂面議可也此佈上海四馬路樂善堂書局啓 
　　同文書局 
　　本局開設上海虹口又設新局於二擺渡專辦石印古今書畫圖帖另設分局於二界路抛球塲仕商有印件賜顧請至本局及新局面訂如門巿交易統由抛球塲分局發兌股印廿四史巳印出史記前後漢三國志陳書梁書周書南北齊書晉書魏書宋書南史現在續印北史隋書不日亦可告成此啓 
　　地球思錄思痛記 
　　　游地球新錄四卷鉛板早售　嗣有人翻刻近亦漫迪且多鉛字今李君小池重刻木板用運記紙裝訂每部四本價洋八角思痛記二卷一大大每部二角均由上海申昌　　室出售 
　　上海城廂内外地圖扇面 
　　舊圖行世巳久其街巿里巷多有改易今特更正縮成銅板將城之内外分箑之向背裱成五層每二角又詩韵扇面平仄五聲俱全裱成每二角上海法馬路西雙鳳樓東首興昌里内東璧山房又吉祥街錦潤堂發售 
　　萬倍利 
　　本公司向不妄報專以誠信爲主實圖永遠接售英六月變通新章票雙張四元單張十號不同兩元四開一元條頭兩角兼售吕宋大票雙張單張四開分條價照市信購卽班回件棋盤街 
　　石印典匯减價 
　　是書合四書五經典林爲一編增以各種類書多原書什之二三託點石齋代印裝訂六本外加錦套價洋二元五寄售文玉山房掃葉山房抱芳國千頃堂及各書坊躉售至馬立師洋行文玉山房面議四明　府閣啓 
　　新刻常用字辨 
　　字學乃讀書之最要長沙曹霍山先生選就是書音韻分類正字大書省俗誤字旁註所有承用己久者亦註於下最便初學講求每部價洋五角三鼎甲殿試策墨蹟五角朝者卷字樣一角寄上海芸缃閣書坊發售 
　　眞芙蓉散東洋香皂香粉 
　　專治面上斑點酒漬粉刺浮黑油黄等氣能活血潤色化滯生光毎早夜開水調擦數日自效毎瓶錢八十四○東洋香粉此粉以異品香葩集成能使容顔少　色潤肥消每瓶洋二角○東洋芝　香　肥皂每匣四塊計錢一百四十文向寄大豐布號今移寄上海寳　街恆鎰祥布號 
　　海上大願船戒因藥 
　　僕創製自止戒烟散拌入烟内隨吸隨戒由漸而除永無他病脫離苦海者千百其人故能不脛而走神效戒烟丹戒法雖異功效則同腸胃中烟積從毛孔及大小便而出故善治心癮一錢之癮用丹兩塊癮前吞服清香滿口津液自來不吸鴉片較之吸烟適意一洋卅塊立志戒烟諸君如欲嘗試雖一塊之微亦可應命其丹是否神效俟出戒者之口庶無欺焉鋪設上海棋盤街北福瀛書局内廳三十五日戒凈 
　　順氣化痰丸 
　　痰屬濕熱乃津液所化百病所有多因起居飮食失宜七情抑　六淫所擾而成痰從氣升降無處不到欲治其痰必先順氣次以　之　氣順痰消自然無病耳本堂特選料配　此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦胸膈不利飲食無味一切咳嗽之症並能治之每早晚用淡　　送下三錢服後利氣開　化痰咳嗽自止耳每瓶大洋二角另有綠水甜油玉桂發兌價面議上洋英巡捕房對門廣東接元堂何均年　啓 
　　新出秘籍 
　　石印搭截精華千　荷葉摺訂每套一洋又竹紙心矩齋三種内文震孟蘇賢小記桂馥札樸沈欽韓蘇詩補註價共四洋又白紙　宋本鐵花舘六種價共十洋蘇城元妙觀清綠潤堂蔣宅上海蔣同泰寄售 
　　雙龍洋行聲明 
　　啓者本行主人向來在美記洋行執業現在自在大馬路廿三號門牌閱設鐘表行代客修理時辰表及各種鐘表行船傢伙眼鏡凡各種明目之件其價格外公道現在新到鐘表眼鏡等許多此佈 
 
 

Page 8

 
 
　　頭彩六萬元 
　　今售六月發財大票雙張十二元單張四開照算分條七角信購原班回件上洋棋盤街吕商天源協記仝啓 
　　梁柳橋 
　　精授西人石印 
　　余教縮影膠紙點石印書五彩畫圖山永人物景像全法各樣精極寓四馬路雲軒氏牙科舘 
　　保德蘭四門町泥出售 
　　才倍惡齊利脫疇勃勒特四之四門町較别種均亮久馳名今己運銷中國如欲購或定辦者請移玉來行面議可也經手中國各處義記洋行啓 
　　大得利英六月票 
　　本行自運吕宋發財票出售批發照出售批發照巿公道外埠函購請至上洋棋盤街利源大得利仝啓 
　　必中○頭彩六萬元 
　　六月大票雙張十二元單張六元四開三元分條七角遠客信購騐明各行回件　記必中鴻運來仝啓 
　　金陵萬源分棧 
　　本棧開設金陵水西門大街陡門橋泰倉巷内坐東朝西石庫門内房屋百餘間俱各清淨另有會客官廳書室雅座其房分東西二院另外均各便宜官商抵省時派夥到船投接房金格外减價以圖主顧特請官商認明小棧招牌　致錯悞 
　　頭彩六萬元 
　　英六月大　雙張十二元單張四開　算條頭七角要　二萬　　　月十三開彩外埠　原班回件吕商萬有利啓 
　　傳神名手 
　　虞君翼雲四明風雅士也專精六法於傳神尤爲擅長性好游足跡幾遍天下兹適道出滬上爲僕等寫海上聚跡圖頰上添毫惟妙惟肖見者靡不稱賞暵謂絶技求者踵至因此挽留匝月暂庽于四馬路南畫錦里翰靑閣扇店樓上諸君子欲作行樂圖者一試其技何如應衍甫鄭耐芬洪夢丹啓 
　　屈臣氏老號監製 
　　上品鮮花　水發售 
花露水之著名久矣欲求價歳而用廣者則以所製此鮮花露水爲最因其選料極精而製造極巧故其香則遠勝群芳其水則皎如　水乃能蒙我英國君主公主大加賞寳陬邇咸欽所以高出乎别家所售者之上也若極其功用更能治諸般病症並佳皆妙詳叙仿單每罇價銀大三角小一角正○另有奇妙香水鍊成各種花香然價似覺稍昂而香氣更能盼久願諸君請爲嘗試並　香五色玻璃管售每支大二角五小一角正上洋英大馬路屈臣氏大藥房謹啓 
　　新出新聞新裏新 
　　是書載天下所稀聞古今所未見之奇事每部四角○新出游戲三昧講究金石書畫製造紙墨筆硯種植花果草木畜養飛禽走獸四角○艶粧新語專諭閨房修飾雖有沉魚落鴈之容閉月羞花之貌非修飾不可三角○品花四奇合璧將美人之態度和盤托出兩角○海上繁華名　圖有詩有畫兩角○品艶百花圖冩意寫情兩角○上海花天酒地傳四角丁壬烟語兩角塵談十雅　角半新畫百美圖一角萬花同春一角四馬路文海堂啓 
　　味蒓園游例 
　　游資一角僕嫗一例隨來童稚概免付給宴客聽便章程另立花菓供賞未宜攀折所願游人同深愛惜 
　　基地召租 
　　茲有基地一叚Ａ字第二百六十六號座落　口柏老會路老順記隔壁計七畝五分如欲租者請至四馬路本帳房而議可也此佈高易公舘啓 
　　感德 
　　夫人之有烟霞癖者誠如監中罪人雖天大之事非過足癮不能動也雖有奇花異朶亦無心賞識也俟曾經歴其堍嘗盡其中苦味不可不將始末以告於衆昔僕年未三十性喜洋烟漸自上癮不以爲意迨屆不惑身體日見瘦弱百病叢生雖有公事萬難早起今則年逾半百更覺血竭精衰惟最可慮者妻妾灌前膝下尚虚覓藥求神終不見效據醫家云君妻妾多人豈俱不能生育者乎實君之精力單弱之故也若不戒烟求嗣之念休想矣予曰戒烟當用何藥醫云君不聞廣東詹誠德槍上戒烟膏乎今上洋亦有該堂分店不難往購之予曰　即託胡萬昌信局寄去紋銀十兩購得三香戒烟膏五兩幾錢依法匀入烟中用之一月零數天竟將念餘年之大癮居然　斷根除何幸如之最可喜者戒烟之後閱該堂仿書載有人参補血生精丸每兩價銀四兩零姑購服之果然大效未數月妻妾先後受孕去冬産男女各一若非吳君少棠之指示及該堂之妙藥不知今生後事交於何人也無可報德特登報誌謝此啓湘鄉麗川弟李書紳白 
　　湖南新到 
　　祝由料白水神符專治諸般疑難怪症内症符到病愈外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議寓二馬路石路口復順興棧内 
　　吕宋票吕宋宋烟行 
　　自運吕宋本廠超等舊吕宋烟大小欵式俱備兼辦烟絲紙烟遠年官　鼻烟英七月發財要均行公道批發仕商賜願指明三馬路 
　　屈臣氏存心濟世 
　　售藥貨眞價實 
　　兹將各欵靈騐膏丹丸散藥油藥酒藥水藥餅藥氷香油香水次第登報諸君光顧請認每藥對口有龍麟伴塔爲記别人不得冒效庶免有悞各省各埠貴客信購必託原班回件得以了事斷無延悞躉賣務照價亷讓可見存心濟世也計開 
極品鮮花藥水瘰　藥水生髮香水香口花酒糖週身骨痛藥水百補固精丸肥兒疳積餅止咳藥餅神效風濕搽藥狐臭藥水清凉消熱散急救誤食洋烟並各毒物藥水玫瑰香油膏雙料溥荷餅還魂藥水搽汗　藥水搽疒子藥水鷄眼脚　藥水氣痛散目疾各症藥水寗神安眠藥水塗面花露水粉花柳毒藥水延年益壽心酒十全大補鐵精丸固本寗神丸燙傷燒傷藥水耳聾藥水面生麻　　點藥水白濁藥水藥油藥丸藥散藥膏小兒咳嗽糖和粉修容香水立止牙痛藥水婦科調經丸白玫瑰白粉水靈效清補丸壯陽廣嗣丸培補婦人産後藥水固齒擦牙香粉羊吊癲　藥水安胎藥水色思病花癲藥水傷風鼻烟烏鬚髮藥水玫瑰甘水止痛藥水鮮艶胭脂香水癬藥水藥膏尚存無數藥料容後續登上海英大馬路屈臣氏大藥房謹啓 
　　英六月吕宋票 
　　自運吕宋國往來發財票及頂陳吕宋烟發行門庄零售照市公道專收彩票克已遠客信購指明上洋二馬路口原班奉上不誤廣泰祥啓 
　　天下奇方 
　　前閱申報有崇明安泰號馬俊購後上洋中和里内詹誠德號上戒烟膏在鎗上吸食居然斷癮等語然僕染烟日久欲戒無方始託申友往購始悉該膏名發四戒烟膏每兩一千二百八十文且能代烟進斗僕連吸一月面癱除根票妙藥也特書歡言登報以誌感佩此佈嘉鄭謝紫薌具 
　　禾中漆鋪 
　　老姚生記向生滬城坐莊發兌自運陜貴徽嚴生熟名漆店設嘉興北門塘灣牌樓頭久仰傳名克己交易時及房屋重新逐將停妥今擇吉期仍遷原處凡士商賜顧請書售載明免受舛悞特具奉聞店主謹誌 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅　粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
　　英六月票 
　　自運吕宋票雙張半張分條　南收雙紅藥格外己　賜顧聽原班　件棋盤衖中　 
　　漢鎭屈臣氏遷鋪 
　　啓者本藥房向在漢鎭詳街後街開設多年今準於英五月一號遷往洋街口開張貴客光顧請移玉步漢口屈臣氏啓 
　　呈月粮十日上海各絲巿行情列左 
　　陸鼎茂三羊廿　三百六十二兩五又四羊廿包三百五十二兩五○俞吉祥福林甘包三百五十五兩○久記慶鶴十包三百六十二兩五○廣豐金麒麟十包三百四十七兩五○杭七里藍雀十包三百廿五兩 
　　閏四月初十日錢洋並匯銀票行情列左 
　　新匯劃收巿七錢二分九厘六二五 
　　本洋無巿銀拆收巿三錢八分洋拆一角洋找頭七錢三分一厘錢找頭一千文十錢一百四十千零五百文衣牌一千零四十文銀行現銀票先令三辨士七八六個月期票四先令五辨士又四個月期票四先令四辨士七五商人票六個月期四先令四辨士七八又四個月期票四先令四辨士五八　　閏四月初十日進口船禮拜三 
　　宜昌輪船由寗波太丁公司武昌又由天津太古公司寗波又由香港禪臣啓 
　　十一日出口盤禮拜四 
　　寗波輪船晚往香港省城禪臣啓江天又下午往寗波招商局江裕又往長江招商局高陞又晚往天津怡和啓萃利又往長江　邊啓武昌又晚往烟台天津太古公司 
　　十二日出口船禮拜五 
　　福山輪船往香　省城怡和啓江表又往寗波温州招商局富順又往香港省城招商　寳華又晚往漢口廣利和北京又晚往長江太古公司宜昌輪船下午三點半往寗波太古公司 
　　十三日出口船禮拜六 
　　約科哈馬　　輪船早八點半鐘往東洋等埠三菱　　 
 
 

Page 9

 
 
　　參茸坤順丸 
　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲田奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷憂思怒鬱所致其人必面黄體瘦四肢無力夢寐不寗暧悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申　書畫室嘉興孩兒橋申昌書畫室發兌棋盤街北首廣東梁愷悌啓 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行霸宣淫之術也大凡男子先天不足戕伐太過以致腎氣虧捐夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春臺○湖州府城泰和坊申昌書畫室嘉興孩兒橋申昌書畫室發兌棋盤街廣東梁愷悌堂啓 
　　新到 
　　本公司由外國辦來百種綢縐奇色花頭嬌艶異常時樣絲手帕鑽石女客所用各樣花邊金色花邊銀色花邊其價極係相宜又有鐵裁縫機器每架價洋五元又數百種時式花玻璃發售如貴客欲定路貨請來面議福利公司啓 
　　屈臣氏分枝藥局在揚州城内多子街坐南向北小引 
　　敬啓者本藥局創設於香港四十餘年承蒙仕商賜顧紛至沓來日不瑕給又慮各省鎭埠路途遠涉購藥不便故陸續分枝多店今特再分一局在揚州城内多子街其貨色價銀與原鋪一律相同俾得貴客就近採買至於各藥中或專治一症或兼治數症或統治各種雜症俱逐欵詳列招單内並有新著藥書派送如有欲知其藥治某症請到各分局問取藥招藥書一查便悉倘賜顧者祈細認各藥俱有紅黑黄三色龍麟伴塔印貼招牌爲記乃是眞貨庶不致悮屈臣氏大藥房老號謹識鋪在香港福州上海濟南府城厦門淡水長沙沙巿安慶福建城京都小吕穴佛鎭汕頭粤城内粤城西天津鎭江梧州北海建寗杭州英京寗波九江江西城烟台澳門揚州海口南京蘇州漢口洋街又流通巷開張 
　　韻海大全出售 
　　此書就合璧原本將韻府悉行增入又添以對偶檢韻角山樓類腋連註并詩句題解彚編五集以及詩賦各二千餘首較近時合璧連珠更加廣博誠韻學之大全也至墨印之精工紙張之潔白尤爲士林所珍賞現巳　訂成書外加紅木夾板每部價洋六元售處在蘇州上海掃葉山房并各書坊外省在京師全錦盛京莊杭州蔣恆記調莊湖北公濟益官銀號以及福建九江天津廣東安慶漢口　波南京揚州鎭江各電局四方諸君子均可就近購取躉售向上海後馬路鐵隆棧而議格外克巳特此告白仁壽室主人啓 
　　吕宋新章大票出售 
　　頃接香港通源公司新章票來電英五月份頭彩第三萬另四百七十八號由杭州元興發售出得主不願註明登報三彩第萬一千一百十九號亦由杭州元興發轉拆與紹興臯埠孫竹堂翁轉售與魯姓特此誌喜今售英六月份票每張一元分條一角並售吕宋大票雙張十二元單張六元分條七角遠處信購當班回件不悮杭州珠寳巷元興發號杭州珠寳巷廣成發號上海永安街駿發興號仝啓 
　　　發洋行 
　　英六月大票出售全張十二元半張六元四開分條　可專收　　格外克己紳商賜顧騐明贸塔　不數悞上洋黄　　 
　　義豐烟膏店 
　　本號開設上洋老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜頭記明招牌不悮 
　　屈臣氏 
　　三隂　疾丸 
　　凡瘧疾初起一兩日其病多在少陽發時寒熱交作若第四日兩次發者此乃傳入三隂病棋斯深治非容易因循日久百病叢生貽患不淺此丸獨得異方專治三隂瘧疾奏效如神患此者宜照後開仿單服之則沉疴立脫矣仿單另具貴客光顧各藥請認禀准用龍麟伴塔爲記庶不有悞每罇大一元中半元小三角正 
　　百補鐵酒 
　　此酒專取鉄之精液醖驤而成豐能滋隂生血補精寗神　治男婦五勞七傷一切虚損失血等症無病常服亦能却病延年每日宜服三次每次服半匙羹用滾水或荼開服每罇價銀仝上上洋英大馬路屈臣氏大藥房啓謹 
　　英七月大票 
　　加額四萬號頭彩四萬 
　　全張六元半張三元批拆公道章　附詳　購卽　紅票足兌上海四馬路 
　　新戰英文學舘 
　　今有　　女師貝氏　教英文己在中國教授十　年矣現於上海廣西路十二號投　　于午舘教良家女子晚　教端方　士願學者請至女舘而　　至三馬路格　書　　亦可此啓 
　　新開頭彩六萬元 
　　英六月份大票全張單張四開分條照巿小票不售凡仕商惠顧原局卽奉上海巡推房對門 
 
 

Page 10

 
 
　　搜印大題文告白 
　　啓者本局現開選大題文一萬篇稿本窗作每篇五分書院會課三分鄕會文二分賜敎者俟選人後照送潤價或將原文璧　但選與未選均以一月爲期交文時掣收條爲憑或選有二百篇如不取價俟書成時憑收條取書一郜亦可遠處函寄本局當回收條爲憑此啓四馬路鴻文書局啓 
　　專科回滬 
　　金陵世儒醫張秉衡先生專治痔疾漏管外症等限日除根無不應騐余亦向患痔疾經先生手除而愈者頗衆去年有友邀往鎭江今復回滬留寓小行敢告有患痔疾漏管等症者速來一試立見神妙以信余言不謬四馬路高易公舘對門申康啓 
　　賽仙掃毒丸 
　　王雲泉醫科祖傳異衛善治男婦楊梅各種結毒凡服此丸不論遠年近日艱難痼疾一應除無不效每匣洋兩元○倘有他治悮醫於至本藥房亦可面議包醫○另有立止久淋白濁丸每匣洋半元各有仿單詳服○庽英大馬路老新衙門圍墻背後第二石庫門便是 
　　纒脚藥聲明假冒 
　　本堂印蓮散售己多年能稱靈騐者因其使脚纒緊不脹痛而易於尖小也每瓶五十六文又至妙散專治爛脚　并纒爛之脚每瓶七十文寄在上海寳　街王大吉藥店一家出售其餘假冐管毓壽氏步蓮堂啓 
　　活人無算 
　　專治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律烟臺則電報局代售餘無寄售處因有假冒特此附聞局設盆揚衖閔小槎醫寓 
　　醇親王航海吟草告白 
　　醇邸去夏駕臨天津烟臺等處巡閱海防之暇著有航海吟草書懷紀事珠玉生風薄海士民無由其覩今本局求得原抄全帙内有李傅相寳中堂孫少宗伯和章一并恭鏡村印裝訂精雅每本價洋三角躉售從　所印無多有先覩爲快者請向本局暨各書坊購取同文新局啓 
　　平和洋行進口各貨 
　　啓者小行專辦出口各貨巳歴有年今新添進口洋貨疋頭洋毯地毡異樣燈鏡料器新奇耍貨器具自鳴鏡表鉛鐵銅綱紙料等貨隨時有到兼可代客定辦價目公道不悮日期如蒙貴商光顧祈至四馬路第十四號門牌賜顧爲盼平和洋行經理人米司維爾利華人殷愼夫謹白 
　　英六月大票　　 
　　專售大票雙張十二元單張六元四開分條照巿紳商賜顧原班回件上洋棋盤街中 
　　拍賣車糖 
　　本行准於每逢禮拜一早十點鐘在本棧拍賣B四呍半糖釣千包不限價拍定後卽耻定銀限一禮拜出清如過期不出將定銀罰去下期另拍此佈老太古帳房啓 
　　石印五經典林告 
　　五經典林一書係慈谿何崍靑先生所輯其體例之精徴引之富裕是臨文一助緣其卷帙繁多兼之坊本刷印模糊卽字句亦多亥豕之訛本局特請名手精加校勘繕寫楷　縮成錢錢九開六本十二開六本以便塲屋舟車攜帶至於石印墨色裝訂紙張格外精工定價九開六本每部計洋一元八角十二開六本每部計洋一元二角躉售從亷如蒙賜顧者請至本局帳房面議可也 
　　殿板康熙字典告白 
　　康煕字典一書便於士林久矣歴經點石同文石印或縮訂二本或縮訂六本翻閱擕帶之便藝林中無不嘉美焉本局不惜重資購得殿板桃花紙善本特仿直行九開六本十二開六本兩式縮成石印外用楠木夾板至於裝訂紙張墨色格外精良定價九開六本每部洋兩元二角十三開六本每部計洋一元六角如有躉售者均可從亷何蒙賜顧請至本帳房面議可也大司石印書局啓 
　　石印典林香艶 
　　是書原本錯謬頗多然選典鑄詞較他類書精而簡足副香艶之名兹延名家詳校精抄别具一格用西法石印單張展卷了然置行篋只片紙簡便之極每册取工料洋一角石印精選分韻四景詩二角託上海文宜書局還讀樓發售如躉面議 
　　逐月吕宋票批發 
　　門售全張六元半張三元分條七角躉拆公道專收彩票格外克己小行並無出外抖銷及分枝别處外埠函購上洋棋盤街 
　　詩韻鷄氏玉盆珠 
　　鷄跖正續集分類詳明收羅美備學者以拱璧視之又類賦玉盆珠　典必詳無題不載兩書行世多年惜皆漫漶卽有新板譌誤不堪今本局重加訂正抄校極精尤妙在於兩書之前各冠詩襲集成全部旣便文房尤宜行　現在石印完竣紙墨裝訂色之俱工詩韻　跖正續集每部洋三元詩韻玉盆珠每部洋二元如蒙惠願請向本局及各書坊購取同文書局啓 
　　乾健坤順靈騐 
　　梁愷悌堂男科乾健丸女科坤順丸取效神奇僕等用之均騐各留一名誌謝王炳年何澗泉許夔岳秦酌芬老年白濁服乾健丸有效施德銘何錫斚邱舜田胡瓊芝孫惠賓姚璇樞魏彬杜雲翰杜奕生楊全壽購乾健及坤順用之得嗣施洛聲胡虞琴蘇仙舫余麗祥夏鳳　任六駒夢裏遺精用乾健丸有效莫玉樓譚灃川陽痿用乾健丸獲效龔遂溪沈如彭柴逢賓腎虧目眩腰酸用乾健用效葛德齋蔡宅居玉甫郭甘棠陳宅室人用坤順丸婦科調經并得嗣神效楊宅陸字治白帶神效同啓 
　　機器代印書籍 
　　本齋創設上洋二馬路禮拜堂北首自辦各種銅模鑄板經史子集并用上上梁張墨料代客承印各項鉛板書籍墨中並不加油歴久不變黄色諸仕商如有藏板欲印者請來看樣而定可也廣百宋齋啓 
　　英六月份票 
　　雙張十二元單張分條均黑巿遠客信購原班回件請至上洋四馬路口南首 
　　分運杭紹各處 
　　本公司新章票分運杭城大井巷東首鴻昌洋行及杭城各票行紹城大富貴行柯橋鴻利行安昌鴻昌行等批發全張十號計洋一元半張分條照算並拆大票格外公道仕商函購原班卽奉須認明香港福利公司圖章不悮此佈 
　　戒烟丸 
　　戒烟莫如林方最善本堂遵將原方虔製平價發兌以廣招徠六粒每文二粒細每包五文加味每兩三百參每兩一元以上朔望八折白濁丸一服全愈每服一元治吃髮癬香油一百四十鷄眼膏廿八玉容散七十賜顧上海四馬路晝錦里生記啓 
　　新出書 
　　聖祖仁皇帝庭訓格言每部一本洋二角皇朝開國方略六本洋三元讀本四書八本外國白紙印與裱成一式者洋一元四角毛邊紙者一元其中論語旁證四本洋一元詩韻合璧五本洋一元二角閱微草堂律記五種洋一元四角通商約章成案彚編洋法印各式旗圖　星寳帶等類共十二本洋八元歴代各臣言行錄十二本洋元國朝先正事略十本洋三元洪承疇奏對一本洋二角續出各書隨時登報上海二馬路紅禮拜堂北首廣百宋齋啓 
　　六月雙票出售 
　　本行運到英六月份雙票全張十二元半張四開分條均可諸君遂意早請光顧信購卽奉抛球塲南 
　　致語道謝 
　　竊維志在濟人訣發枕中之秘功能種子方傳海上之仙此在昔所嘗聞迨於今而始見得斯法者其爲梁愷悌堂乎該堂創從粤海開設申江以其所得良方製爲各種丸藥兼臻衆美獨步一時冶則對症必瘳名巳不脛而走矣僕弟兄年過三十虛熊夢而求子情殷椿萱壽並六旬感麟趾而望孫念切禱神未應乞藥無靈亦旣意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義别男女以分餐日服數錢月雙坐喜甲申九十兩月先後各舉一男二老藉以開顔衆親咸來稱賀筵開湯餅慶集堂階旣而語及緣由罔不詫爲奇異其有未曾得子者彼此傳言相率購服近聞各皆懷孕從此應效如神此外則同里郭肯堂多年白濁中表朱雲甫素患遺精服乾健而均愈内戚何范氏每病經期鄰婦張李氏常流白帶服坤順而並痊事豈偶然功誠偉矣設非該堂方藥良美製煉精純惡能若是也耶余弟兄旣愜心期不忘所自特登申報略表寅忱所冀芳名愈播咸欽種子之丹吉兆可徵不羨宜男之草謹佈姑蘇閶門陳亷石镜秋拜啓 
　　痧氣丸 
　　本號在粤親自監製濟世痧藥紅靈丹運來發售每洋一百二十罇並洋廣各貨俱全諸尊光顧價値相宜此佈上海二馬路口全亨廣洋貨號啓 
　　大票出售 
　　英六月大票全張半張四開分條照巿專收○票卽兌現洋兼售吕宋烟仕商惠顧原局回件上海抛球塲 
　　接續閏四月初五日漢口各茶巿行情列空 
　　隆泰行 
　　天　工寗二百三十八箱廿二兩眞芽又又三百廿七箱十一兩如意又坪三百九十二箱十兩零二五 
香芽又祁一百十二箱十七兩惠香又寗二百四十五箱廿二兩仙桂又桃一百零八箱十四兩六蘭香又北一百四十箱十兩零五茗芽又坪四百廿箱九兩六錢寳魁又通三百三十二箱十一兩五珍祥又坪五百五十六箱十兩零二五 
　　順豐行 
　甘雲工雙五百五十箱十兩怡蘭又又五百四十一箱十兩福春又又六百四十三箱十兩春　又云三百七十五箱十兩奇香又　七百零一箱十四兩五盛祥又坪一千零十一箱十三兩亭貞又又五百零五箱十一兩天和又又四百廿九箱十四兩鮮蘭又云四百廿七箱十兩零七五雨芽又　四百廿七箱十兩零七五春蘭又峒一千另零　十二兩 
　　太古行 
　　嘉馨工祁一百九十八箱十六兩七五瑞馨又又二百三十四箱十六兩五 
　　祥　行 
　　萬和工祁一百七十箱十八兩葆珍又又二百零七箱十七兩二冠春又寗二百八十二箱十九兩賽魁又又一百四十七箱十八兩清香又北三百七十五箱十一兩五福茗又寗四百三十六箱下藍香又長三百三十三箱十三兩 
　　錦　行 
　　龍圑工祁一百四十九箱十七兩五奇芽又寗五百二十五箱十二兩五榮　又祁一百十四箱十六兩二五 
　　太平行 
　　仙香工寗二百三十六箱十九兩奇馨又又三百零四箱十三兩 
　　怡和行 
　　魁魁工寗六百二十箱十九兩五壽眉又又四百十六箱二十一兩五　茗名又湖一百零零二箱九兩五 
　　寳順行 
　　春茗工寗三日八十箱十四兩　瑞又又五百三十三箱十五兩占魁又又二百六十三箱十五兩五萬興又又三百二十五箱十四兩順豐又河二百二十箱十三兩二五小桃又安六百七十三箱十三兩五賽春又又四百五十四箱十二兩七五仙桃又劉七百三十三箱九　九 
　　信和行 
　　惠香工寗六百六十箱二十兩 
　　化威行 
　　　馨工寗五百三十三箱十九兩五 
　　華記行 
　　芝芽工寗二百十箱下同仁又祁一百九十一箱十六兩春芳又又一百六十七箱十七兩龍泉又又一百五十九箱十七兩占魁又又一百八十箱十八兩橋桂又又四百七十箱十五兩五 
　　阜　行 
　　春華工司四百十四箱十兩零七五瑞　又高八百零五箱十二兩八天葆又安八百三十六箱十三兩五茗茗又湘七百十二箱八兩八五 
　　京記行 
　　異香工祁二百四十六箱十五兩五 
　　公信行 
　　奇峰工寗二百三十三箱十三兩五 
　　祥行 
　　春芽工永八百十六箱九兩一 
 
 

Page 11

 
 
[法界公堂瑣案]  
　　豐記猪行曾欠莊欵而該行則被城廂内外各肉店拖欠甚鉅涉訟法公堂後雖經王司馬飭追而各户終於玩延有本城曲尺灣王正興一户經包探往傳店主王阿四王竟大言曰此地並非租界豈容爾遽爾傳人包探據情回禀司馬司馬令投巡防局禀請局員拘提歸案洎局勇往提該店主亦不遵命因之函請縣署簽差拘押昨日蒯大令飭差解送捕房捕頭研詰數言着押候解案訊究○前報列某夾板船上測海人不付辛工一案王司馬訊供之下有信昌泰報關行夥朱載生偕該船老大羅阿文投案訴稱行中共有船十餘艘此船名全康用周承彬爲測海船中一切事宜由周管理於前月十四日開赴甯波周將正事置之不理專務閒文去時帶有一妓十七日抵寗之後衆人向索兩月工資周不肯付致衆水手不肯開回周亦避去嗣經羅連發兩信與行主説明情節行主卽着人携資前往照付工資始得開行回滬而周仍不知去向至前日中途相遇恐又脫逃爲之鳴捕送案將帳結核計欠洋二百餘元周供小的惟欠洋百元之譜餘語含糊司馬着將周交人保出將帳結算明白再行核辦 
[江西官報]  
　　坐補峽江縣葛熙春禀見張學源由安仁石港緝私卡解私鹽來省調署萬載縣林嵩堯卸吉水縣事並清理交代回謝保舉卓異卽禀辭署瑞昌縣鄭仰虞禀辭顧家相奉委騐收城工喻少爺先覺由湖南往浙江路過拜會翰林院庶吉士熊亦奇由新昌縣籍進京到省拜會 
[邗江官報]  
　　閏四月初三日唐鹺尹如峒由東溝公幹回吴鹺尹檙辭赴泰州南門差初四日徐道叚觀察過揚大橋厘捐項司馬晉釗到揚初五日任分轉文瀾諸分轉可詩同辭赴省 
[修墻得銀]  
　　甯郡竹林巷某姓家墻垣低矮上覆酒壜年久未修勢將坍倒日前招泥匠某甲修築甲見所覆破酒鐔内塊壘甚多粲然射目掬而洗之纍纍者皆白鏹也約計大小數十錠甲由是稱小康焉 
[贈莘閒農鄭子梅吟兄卽請高昌寒食生大吟壇教正]  
　　駒隙俄驚箭上絃關心罏箑十餘年曾從陸賈趨南粤空憶孫陽走北燕慷慨馬前悲老至功名牛後讓人先性成剛介難諸俗谷口還留一字緣風塵契合已經年梗概粗陳一二先傀儡詞塲懷杜牧英雄殘局慨張騫交情他日留車笠賭韻何人助管絃從此心知應更密傾襟臭味浥蘭荃古勁從來慳俗緣深中直外敢繩愆文章爾我讐安石詩酒朋儕壯謫仙久敬全交平仲善疎財仗義鄭莊賢此風豈必成千載只是於今已渺然當時好客意誠虔娩我頻叨醉醴偏一劍可輕知已重千金猶後愛才先彈冠有辱邛須問解帶無忘耐久緣吴札鄭僑齊管鮑古今友誼幾人傳[  致遠齋主人呈稿]  
[奉題海天三友圖絶句六首録就高昌寒食生大吟壇斧藻]  
　　曾聞三友締交深松竹梅花擅古今不道海天空闊處有人能喻歲寒心風雅宜推水部先天涯載筆幾經年偶談海客留陳跡底是人間鴻爪緣側帽偏衫是岸君東瀛名士久傳聞能從上國求深契應入朱霞白鶴羣更有翩翩鷗所生乍來海上訂詩盟時邀二友談經濟異服奇才足與京三人蹤跡雖云異若論文倫事盡同何况形骸皆脫略固宜留影畫圖中從此三君不暫離晨昏晤對共怡怡披圖我爲斯人幸千古流傳自可期[  丁亥孟夏婁東梅村後人仲山氏拜草]  
[自題滄江漁隐圖十六韻并同人贈句録請大吟壇政刊并乞賜題]  
　　天地如蘧廬吾生若行客閲歲等盤桓幾人能踰百雪泥鴻爪緣瞬息了無跡屈指計前程卅年成往昔幸居滄海濵遂我烟霞癖嘯傲大荒中置身雲夢澤閒看蜃結樓不知駒過隙每思櫂扁舟曷奈爲形役風光旦暮殊此景良可惜爰廼招畫帥爲吾擬窮蹟滄江漁隐圖雅喜懸几席澗壑隐秋泉林巒藏古舶兩間風景清一片烟波白于焉寄此形頗覺情彌適倡詠媿無才藉以書豫懌徵辭索品題待仰大詩伯[  婁水梅村後人仲山吳家駒未是草]  
[蟾窟分香樓記事詩用上下平三十絶録呈桂笙夢畹同粲]  
　　嫣紅姹紫鬪春風有客尋芳西復東行過樓臺三十里金鈎摇響碧簾櫳批杷門巷溯芳蹤誰説蓬山隔幾重徑曲灣環逋北里分香樓上乍相逢月中仙子本無雙行近前來倚碧窓爲説阿儂舊居處金閶門外古楓江廿二年華絶世姿宛同梅蕊未開時春蘭秋桂多無色獨占東風第一枝茗樽相對話依依斜倚薰籠香滿衣一種身材剛合度何須燕瘦更環肥琉璃窗户廣寒居室雅何須琴與書八幅小屏初寫就玉臺詩派愧稱徐客到梨園折簡呼登樓嬌倩侍兒扶鳳林一劇莊周夢笑閩當年事有無緑牕人靜月横西聯袂憑欄手自携愛煞良宵風景好碧梧可有鳳凰棲羊燈蠟炬耀芳齋曲按　么酒似淮薄醉醒來人散後與卿賭勝擲牙牌靜安寺畔去徘徊蜂蝶隨香飛不開八寳鈿車雙白馬無人不道看花回雪作肌膚玉作神相逢那得不相親而今絃管都抛却羞煞隣家歌舞人眉畫春山鬢聳雲含情無語最殷勤憐他一種風流態占斷申江月二分幽嫺性格况温存話到萍茵拭淚痕五載歡場依阿母那堪蜂蝶閙黄昏閬苑樓高夕照殘臨風啜茗共凭欄六街燈火尋歸路掠鬢回頭鏡裏看親携繡帕叩松關卅里鷗程去復還都爲思郎郎抱病累儂踏破鳳鞋灣膩人情處可人憐相見殷勤慰問先病後勞勞頻囑咐勸君加飯更安眠何須春恨夜迢迢小婢頻來折簡招傳説阿儂心腹事今朝媚黛未曾描一縷深情似漆膠背人私語怕人嘲盟辭自比梁間燕誓不抛紅過别巢難得佳人意氣豪菊花香裏共持螯酒酣欲乞題字笑道劉郎著作曹枕痕紅印海棠窩妝匣間揷弄帕羅偷得張家京兆筆與卿牕下畫雙娥酒醒斜月過窗紗氷雪湯煎榖雨茶人健不知霜露重庭前携手看梅花省識温柔是此鄉恰纔安稳睡鴛鴦那知平地風波起一曲驪歌惱杜孃分明緣已訂三生偏又旗亭送我行一語倚裝重咐囑君須憐取舊時情蕉牕話别上孤舲亦癡爲繪蕉窓話别圖昨夜揚州客夢醒猶是留連抛不得惜花未爲鑄金鈴别恨離情兩不勝北風江上曉寒凝臨歧握手增惆悵身在愁城最上層臘鼓聲聲起暮愁烟波一棹下蘇州可憐今夜吴山月照遍申江十二樓喜逢青鳥寄佳音寫出相思别樣深惜我已婚卿未嫁小星何日結同心繡户香居昔駐車惜花情緒十分憨今從北里遷南里劉阮重來仔細探春來愁恨上眉尖樓外花飛不捲簾聞説王孫歸未得阿儂瘦病懨懨卅首詩成稿未芟雲箋題上代瑶函江南紅豆相思苦便覺相思刻骨嵌[  丁亥四月鹽官太憨生録丙戌年稿]  
[上海北市絲業會舘籌賑公所施小欽經收山東順直賑捐四月二十九三十日第一千三百六十六十一次清單]  
　　現成功德莫要錯過機緣救命摺第五千九十五號寗波府鎮海縣親兵小隊正營萬槐里堂募槐里堂洋十元胡衛無名氏盧州黄無名氏志伊堂五户各一元宏德堂八角鄒永賢汪品有周孝平三户各五角鍾其榮三角無名氏舒大發二户各二角共十三户合洋十八元由鎮海福潤局來○又五千一百八十六號山陰恍悟子募無名氏洋一元半笠居清白軒諸善居士三户各五角桐封氏彭城氏二户各二角半吴東氏二角汝南氏學好人善者無名氏臥雪山人章錫祥福臨宋世記姚樹記九户各一角又五千一百八十七號又募徐福興徐王氏二户各一元平山氏錢五百九十文又五千一百八十五號又募胡林胡吴氏胡王氏胡何氏胡章氏胡陳氏胡趙氏七日各五十文以上三摺共二十六户合洋七元由浙紹老福潤局來○又三千一號桐鄉縣糧署胡子霖募胡垂裕潁川陳來燕堂都桐華趙四户各洋五角陸慎德邵怡善梁春暉沈恆德文瑞堂張補思堂朱德星堂士户各二角半履仁堂壽萱室二户各二角沈少秋廉圃張又溪三户各一角共十六户合洋四元錢四百六十四文由老恊興局求○又九千七百九十四號無名氏三户合洋一元由蘇州公茂棧寄鴻源局來○又二千七百五十四號袁麐祥吕賓秋三和堂李藹亭慎餘堂五户各湘平銀二兩王竹賢香亭易雲題張厚之潘少亭朱桂亭陳佩齋孫學書吴董南張翼鵬方雲耕十一户名一兩共十六户由泰亨源來湘平銀二十一兩八錢五分七厘○又六千六百四十六號德源泰募卞藴軒洋一元安貧子五角黄梅生四角青浦沈一角德源泰銅洋十元第一泰銅洋一元共六户合洋二元銅洋十一元○又一千四百二十號一千四百二十一號唐春華洋二十元○又七千二百卅四號霅水樓卡公助洋二元由湖郡全盛局來○裕振局由惠泰莊來規銀四十三兩一錢川朴氏洋四元六角張阿銀求姊病卽愈一元合順六元朱森求蔞病愈由漢口老福興局來十元俞榮甫一元他慨記二元無雙精舍主人二元唐春華二十元仁壽堂朱病愈完愿六元仁壽堂朱求病速愈四元同昌義由崑山全盛局來銅洋二十元以上二十九日○現成功德莫要錯過機緣救命摺第五千四百八十九號泰縣姜堰鎮稅局揚募厚記錢六百八十文沈李魏彭無名氏紫殷七户各五百文共八户合洋四元由福興潤局來○又三千四百八十七號德清仁豐號募張炳培袁臨卿二户各洋一元修道堂錢二百文載漣洲有心人述禮堂三户各一百文共六户合洋二元虚對開一元由南市利昌豆行來○又八千九百九十九號寓蘇錢募錢天豐勉力子竭力子三户各一元無力子錢九百六十文添泰五百文胡惠卿四百文梅林居胡抹珊羅賢泰德馨徐無名氏無名氏六户各二百文共十二户合洋六元由蘇州全盛局來○又一千七百八十三號無名氏規銀二兩一錢一分四厘無名氏一兩五分八厘無名氏求父母康健洋一元二户由蔚泰厚號來○又六千三百四十五號安慶胡萬昌局周九九道人二户各洋一元胡萬昌局周銅本洋一元尚友九九錢二百文又　九九錢一百文又勸九九錢一百文六户合洋二元銅洋一元錢四百文○又二千一百九十號有心時事洋一元○又一千八百二十九號心清室主人由營口老福興局來營平銀五十三兩五錢批見規銀五十六兩八分二厘○又二千五百二號金劍秋募書聲竹韻宋上熙諸企堂三户各洋五角杏花春雨顧恊成彭城子張瑞卿劉蘭芬劉士芬六户各二角馬儉卿銅四開一元共十户合虚對開一元四開一元四開四元銅四開一元錢一千四百八十六文由横污均和當寄川沙日生局來○沈子良求病愈由蘇州致和莊託惠泰莊來規銀一百十兩九分會稽無名氏由源豐潤號來洋二十元朱子卿爲子病愈完愿十元湖南劉益祥求妻沈氏病速愈由李天祥來四元心愿氏四元李陳氏二元費玉年求父母百病消除由揚州全昌仁局來一元苕南肄業生膏火移助求保親健由湖城章寄永和局來一元陳順和求妻病愈十元補天來永升合一元卾省映雪堂紹庭氏求小孩駭病卽愈并合家平安洋二元克詒氏祈父母冥福一元元大震源椿元寳太源記恆康六户合銅洋一元○宋培之募無名氏洋十無名氏洋十元二户由蘇州通裕局來以上三十日 
 
 

Page 12

 
 
[上海四馬路文報局内恊賑公所經收賑捐閏四月上旬清單]  
　　初六日杭城同善堂續募四月分賑捐歡喜主人四十元祥政祈保師病二十元陳舜卿金廷棟二户各十元守梅居士祈求亡室冥福並保幼子易養長成先助五元成裕典吴星甫三元錢塘孫梅邨爲心愿二元俞也苹因兒目疾未成完願湯宋氏求增福壽無名氏沈陽羅鶴記求咯血病愈無名氏品沈汪氏蔡光熊程心記八户各一元孫交罰大灶不惜五榖所給柴火錢移賑一元錢二百七十五文鳬山道人酧武義二郎廟願五角杭州程積章求開智慧第十四次捐助銀四兩九錢二分無名氏銅洋十元莫厘落魄臨安徒銅洋九元祝公舘銅洋八元可忍子銅洋八元項織雲無名氏二户各銅洋三元無名氏銅洋二元實收英洋九十九元銅洋四十三元原平銀四兩九錢二分錢七百八十五文○蘇城古松堂人參號浦祝三先生交來松蔭山房主人求渠兒夏日無災十元又交來春水山人求兒女無災二十元又無名氏進香資移賑二元○高郵丁鏡齋先生募第四十二次願斯民仁壽同登二千文黄手有心無力二元繡青氏募十千文松臬師書扇資四百文許宋氏一百文實收英洋十四元○使君受福册常熟震源庄募程逹夫張村記二户各二元○又册溧陽義隆潤號募隐名氏三元無名氏二元徐清源有名氏二户各五角無名氏計三户各七百文無名氏四百廿文仁善堂無名氏二户各三百五十文夏潤之程光興守誠堂三户各三百文共實收英洋十元○又册徐州隐名大善士募寳善堂劉一千五百文三槐堂王六安堂高二户各一千飲和堂張嘉善堂李二户各五百文實收原平銀二兩八錢五分○又册清江浦胡公舘募蕭駱氏無名氏二户各二元謙益堂一元○本日共收英洋一百六十四元銅洋四十三元原平銀七兩七錢七分錢七百八十五文 
[上海四馬路文報局内恊賑公所經收賑捐閏四月上旬清單]  
　　初七日受福册公字一百五十二號本埠城内陳古愚先生交來玉山無名氏續募德有鄰堂光風霽月舘焚香茗室西湖逸叟冰溪釣者警醒頭陀懷玉山人杏花村士蒙泉居士覺悟道人十户各助洋四元又交來江西玉山縣署經募冰溪寄隐十元無名氏六元懷玉山人玩花山人二户各四元穉岩子敬勝堂二户各三元懷豐堂懷稔堂二户各二元逹性子修善堂自省氏三户各一元○鄭雨泉善士一元聚豐園交來董蓮香二角杜麟甫郭才興二户各二百文○本日共收英洋七十八元小洋二角錢四百文 
[上海四馬路文報局内恊賑公所經收賑捐閏四月上旬清單]  
　　初八日陳作琴翁交來香港偶病求愈者助洋二十元○蘇城顧正心大善士十元○奉生鑑寳號交來金陵善之先生募棉力人洗心齋二户各五元無名氏四元○祝曉蜂善士一元○使君受福册常熟天成亨庄英洋五元銅洋十元○又册蘭溪益大布號汪罕青先生募樊漣祝樹滋周祝氏三户各一元思承堂胡周氏胡聲項氏四户合助一元邵鵬平陽臺二户各二百大經堂五百趙德陳宣程宸三户各五十實收英洋五元又募聞人倬雲求病卽愈二元○本日共收英洋五十七元銅洋十元 
　　香港通利公司票分售各埠特啓 
本公司專運吕宋票批發并六十股之一新章票全張連十號售洋一元分條一角每月得彩均照吕宋對號單六十股这一分派詳明票上華英文字自設以來歷今最久素蒙遠近諸君信愛逐月紅票不論申杭紹見票立即兌洋頗著信義遠處以十個月之内爲限按月之票儘數○由上海法界億中行○至善票行○易中票行○抛球塲南早成行○杭州環山堂○廣昌行○恊發洋行○泰來洋行○紹城大有利○安吉利○安昌錦和○公盈泰○吕申泰○柯橋松年堂○壽廉齋○東浦隆興○篇山田惠順等號辦去此外各埠批發祈向該十八家拆取格外克已紅票照例代收近因有倣造隠戤在外濫價抖銷倘經得彩難免有悞貽害非淺○賜顧者須認明香港通利公司字樣并騐明各號印記庶不致魚目混珠此佈 
　　告白 
　　般鳥告示大英駐北般鳥沙巴新打根等處總督爲出示曉諭事照得北般鳥國家深欲中國農工商賈安居此地並願給予地叚以爲基業不取價值茲議有一定章程以資治理爲此特示○章程計開一欲在此土居住者須赴所給之地尙有樹木生長其間須自行經理將樹木清伐二國家允給地叚若係男人或女人每名准給地一英畝至於小童無論男女年在十六歲以下者每口給地半英畝三凡開耕種植之人自擇取地叚之後五年内須將該地開墾種植所擇領之地將由國家給予批紙爲據凡來此土居住者合卽赴見官將家眷姓名年紀報冊免失機會致于報册不須分毫費用四領取地叚及旣經開種之後國家將按地每叚給予地批一紙以九百九十九年爲期而領地業主每地一畝每年祇須輸納稅銀十仙十每地半畝納銀五仙士將來國家保護業主免受同鄉之人或别國之人欺凌也五凡開耕種植之人若未領批紙以前又未經國家允准不得擅將地段發售惟旣經領批之後方可隨意將地發賣倘領地批之後連續三年不能依期輸繳稅銀所領之地卽繳歸國家六凡開耕種植之人倘欲領取地叚多過一畝者可由國家處購買至五英畝之數每畝祇須給價銀半元而每畝稅銀亦祇十仙士葡凡有欲來此居住者倘欲知一切詳細在香港可到　行或巴利行詢問在新嘉坡可到贊士頓公司查問由香港來般鳥船箏艘共有帆船十艘由新嘉坡來者共有火船三艘依次開行週而復始八華人來是土者可無驚懼之憂蓋現下華人之居住於此者爲數巳衆皆得操作自如而國家並不干預其事惟拜會聨盟則禁止綦嚴也大英一千八百八十七年三月十七日示 
 
