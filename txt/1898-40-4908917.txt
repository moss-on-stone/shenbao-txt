# 1898 - 40 - 4908917

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本館所銷申報向來依期寄送　歴來有人在滬收取閱過之　報寄至各　求　往往紙幅　　附章不金購者　之均致信本館饒舌是以本館今特赶緊印寄較前早到一日以副諸君子先覩爲快之章如有遲到者卽係　過之　報可向經售報紙人詰　　　拜日無輪船開發須於下一日幷寄閱者鑒之 
[新印大字古文雅正告成] [  圖書集成局代啓]  
　　是書乃漳浦蔡聞之先生評選汲前賢均皆選譔可爲　正矣飛鴻　書林信本局代爲排印出而　　其中自　　宋　諸文二百　　　　　名臣奏諸採之各家文集廿一史者以汲友選文苑文粹文　無不畢備非　端夾雜可語乃士　中之　　每　　洋七角上洋三茅　　　　開發兌此佈 
[報紀火油宜禁因申論之]  
　　各省火油肇災之事載於本報者層見疉出幾於書不勝書地方有司深知此弊於是嚴申禁令凡鋪戶囤積以五箱爲率多則察出嚴行懲究於防患未然之道可謂至周且密無如嗜利之徒往往陽奉陰違貪得無厭如本月十七日報紀火油宜禁一則據厦門採訪友人函述云厦門磁街某錢士店兼售煤油近來躉購百數十箱堆積滿廳每於晚間向燈火前開箱盜出一二斤或二三斤另用空箱盛滿將原箱發與油販事爲鄰右查悉以鋪主只知貪利不知遠害倘或一有不愼全街必遭池魚之殃爰卽聨名禀請地方有司乞飭令祗准堆放若干箱就門市沽售餘者搬存　靜棧房以防火患云云竊查火油一物大都産自外洋運來中國居人以其價値較廉而又光燄四發滿室通明較之本地所産豆油菜油花生油等之黯淡無光者相去不啻倍蓰以是人樂購取凡都會通衢店鋪林立者用之最多而僻壤窮鄕零星小店亦皆有售賣者蓋貪小利而忘大害人情大抵皆然勢之所趨雖賢長官亦無從禁止獨是其物性旣燥然一遇候側火卽上炎有不可收拾之勢故運售者亦不敢不格外小心恐貽錯誤查西例凡石油煤油草根靑等油以寒暑表試之其氣不减七十三度者均作火水油論運載火水油者入口後七日内船在本境貯頓寄運或發賣者須特標明倂注最易著火字樣如爲𫏎頓則添註貨主名姓里居寄運註寄主發賣註賣主違者罰銀五磅而船歸官除領牌者外不能貯火水油然貯以玻璃磁錫等器每重不過一升塞口穩密共重不過三加倫是其杜漸防微之意較之中國實爲詳盡而因此肇禍者終未能絶跡故前此法京巴黎大火之後城首特定新章各會塲公所一槪禁用煤油石油兩項　常夜間祗可點菜油並煤氣燈電氣燈而茶寮酒肆戲園等處皆不以此新章爲然同時呈請廢桀夫以西國號令之　齊整肅亦不能卽時禁止可知人情所便斷不能驟與更章今中國旣已通行火油居民貪其價　趨之若騖卽滬濵一隅地而人烟稠密不亞臨淄十萬戶其中力能點煤氣燈電氣燈者究屬寥寥無幾使一旦將火油嚴行禁絶則閭巷貧民旣以多費而嘖有煩言卽有力之家並不計算及此而用之旣久一旦革除亦覺諸多不使竊謂大油爲害之烈究不同於火藥曩者各省藥局屢屢肇禍藏此者咸有戒心每思爲防患未然之道無錫薛叔耘星使出使英法各國時多方考求亦並無善法惟收藏之處加意防範或可稍免意外今火油係日逐所需之物如欲深藏一處勢所不能惟民　售賣亦須定有限制每店只准零售若干取具連環鋪保不准私行多售如有故意違革者察出後　則罰錢　則　店封閉民間點火油者亦須格外謹愼倘有因此致禍而害及他人者必須從重懲究如是則可稍知長　而不至漫無　制矣憶前歲本邑浦東有西商建立火油公司築池一方頓貯火油其時本邑紳士恐火油囤積旣多不免有意外之　爰禀請地方官設法阻撓嗣以建議已定未能中止迄今數年幸尙無患蓋火油之性雖烈苟使藏貯合法防護得宜　不至遽釀禍端若視爲無足輕重而漫不經心則火油未興以前中國之火患亦時有所聞矣而何得盡歸咎於火油也哉 
[詳紀教士被毆事]  
　　粤中有德教士被人所毆已見本月十五日本報兹閱香港德臣西字報云家臘十九日德都柏林城教士蒿米也由南雄州往仁化城路經始興縣境某墟沿途與同行之三人殷勤共話行至河干將從橋過突一人揢其喉一人奪其行李尙有一人則以竹竿猛擊致一目一足受傷掠去銀物約値洋銀三十餘旋雇肩　舁回調治現聞德國領事官已向華官理論不知若何始能饜其欲也 
[要挾華官]  
　　占踞膠州灣之德兵被人戕害其一前已縷紀報章昨日又得烟臺采訪友人手函云事後德國兵官至卽墨城向縣主饒舌旋被挾之以去說者謂德人若果顧念與國之誼凡事一秉至公民間且感激之不遑安有無端戕害者然而地方又從此多事矣翹首靑齊能無浩歎 
[法人要挾]  
　　本月二十一日倫敦來電云太唔士日報館派赴京師訪事人飛電報知法廷請中朝於八日内償法人銀若干因前者有一法人行抵越南東京被華盜所執故也幷稱中朝如八日内不允其說則須擾及中國南方 
[日人索欵]  
　　本月二十一日倫敦來電云日本國家請中朝將應償之欵屇期付淸不能延緩亦足見日本度支之告匱也 
[旅順雜聞]  
　　某西人由旅順口致函滬上云目下俄人在旅順運煤屯積已積至四千墩之多然仍向各處　買源源裝運而來又云船塢中日有人入水尋物詢之云當中日交爭時多有槍砲沈下故特設法撈之也又云華歴正月十六日之晚旅順施醫院中忽然失愼致房屋幾於悉化刼灰 
[時疫更盛]  
　　本月二十一日倫敦來電云前者印度孟買埠時疫流行刻下更蔓延無際日前一禮拜内患疫而死者多至一千一百十三人按此種時疫卽前報所記西醫名爲百斯敦者也 
[遠迎節鉞]  
　　金陵采訪友人云試燈節後南洋大臣劉峴帥接准北洋大臣王夔帥要電卽檄調所屬各鎭總兵赴省面諭機宜是日總統南洋各兵輪船之蘇松鎭陳總戎旭卽秉節戾止日内又連接要電數起峴帥運籌帷幄　夕焦勞十八日特派崇安輪船往太平府迎請長江水師提督黃芍巖宮保移節來寗會商機要 
[司農奏牘]  
　　戶部謹奏爲各省厘稅狃於外銷遂至隱匿請旨通飭切　具報以憑考核恭摺仰祈聖鑒事本年十一月二十五日欽奉上諭前曾諄諭各省將軍督撫嚴杜厘金中飽旋據陸續覆奏並未將厘金中飽之數 
 
 

Page 2

 
 
和盤托出等因欽此臣等竊查各省厘金中飽弊在承辦委員不肯和盤托出各省例不應支而事非得已者輙於厘稅收欵提留濟用所謂外銷者也各省院司類有案存原非自謀肥己然旣有外銷之事卽有匿報之欵否則從何羅掘無惑乎人言藉藉僉謂各省厘稅實收之數竟數倍於報部之數矣現在中飽之弊已奉上諭飭令各該將軍督撫激發天良認眞整頓各該將軍督撫自不致仍前泄沓惟是外銷之數若不和盤托出則厘稅實收之數亦終不能和盤托出臣部總握度支各省歲出歲入不合藏頭露尾致臣部無可勾稽卽外銷欵目不能驟議全裁亦宜咨報臣部權衡緩急庶幾内外一氣共濟時艱譬之各省局卡亦援院司報部辦法該將軍督撫其許之否此理之淺近者也擬請飭下各省將軍督撫一面將該省外銷各欵數目向來取給於厘稅者據實奏明分别裁减一面將各該省所收百貨厘鹽厘茶厘土藥厘及常稅雜稅等項銀錢數目據實報部毋事欺飾統限奉旨後三個月奏咨不得違逾自光緒二十四年正月起按季具報其從前造報不實或外銷浮糜擬乞聖恩寛其旣往並准將外銷最要之欵切實聲明臣部量予留支使無窘於公用惟各省通年進出欵項不得再有隱匿俾臣部無隔閡之慮各省免掩著之煩倘經此次通飭之後各省仍有隱匿甚或巧立名目謬稱入不敷出則典守之官不能辭咎臣部亦難曲爲之諒也所有擬令各省將厘稅收數及外銷支數據實具報緣由理合繕摺陳請是否有當伏乞皇上聖鑒訓示謹奏按此摺已奉旨允准戶部於去冬封印期内赶辦咨文業臘月廿八日飛咨通飭各省將軍督撫一體遵辦限於奉到諭旨後三個月奏咨到部 
[觀察過潯]  
　　九江訪事友人來函云督辦江西淮鹽總局江蘇候補道松秀峯觀察由豫章赴金陵叩賀制軍劉峴帥年禧十五日道出潯江登岸拜客各官答拜如儀次日卽附輪船東下 
[輪船擱淺]  
　　九江訪事友人來函云招商局江永輪船由申江泝江而上本月十三日行至馬當擱於淺灘嗣有太古怡和兩公司輪船經過代爲拖帶無如入灘過深拉斷繩索三條至十六日尙未出險 
[盜賊橫行]  
　　廣州采訪友人云南海縣境太平鄕著名刦匪李亞奚區亞新二人犯案纍纍縣中積牘高尺許去臘始由緝捕局線勇偵知蹤蹟偕西江輪船緝捕弁勇往拿李匪持械逞强將勇丁周亞新轟斃幷傷及數人管帶官某君據情知照縣尊請卽臨塲相騐隨將李匪之族人李亞珍帶回押追正犯迨新正初八日李匪糾同多人擁至太平墟以亞珍之所以被獲者由李耀邦作線人遂將耀邦拘獲以槍轟斃幷乘機擄刦墟塲上貨物銀錢然後揚長而去人皆畏其凶暴莫敢如何事後始禀請邑尊相騐緝兇邑尊見事關重大立委奇大令前往騐明嚴飭快捕查緝 
[京師火警]  
　　京師訪事友人來函云去冬臘月二十七日前門外西荷包巷某紙花鋪因星火飛入紙堆中突然火起是處街巷旣窄隘而又屋宇櫛比且於正陽門城樓相隔僅咫尺幸在白晝鄰人麕集撲救登時熄滅祗將紙花鋪貨物焚燬殆盡及各水會聞信而至則祝融氏已返旆矣 
[羊城火警]  
　　廣州采訪友人云新正初九日午後三下鐘時省城西闉逢慶街第二巷某廠廚屋中忽然火起燭龍萬道盤舞天空適左隣謝宅有新喪方延女尼建醮優婆夷恐付荼毘之刼不暇顧及袈裟鐘磬相率奔逃幸水龍夫赴救爭先得以立時熄滅迨初十日午後鐘鳴四下黃沙柳波橋富南餅店棧房樓上又告火災餅店中人飛馳往救而已勢若燎原延及所儲火油十餘箱以致炎威難遏旋經各水龍噴救得熄而棧屋已化爲瓦礫之塲矣十一晚三鼓時華林寺左近關帝廟橫街某雜貨鋪不知如何火起地保立卽鳴鑼報警未幾各水龍馳至四圍噴薄歴一時之久始得火滅烟消只焚去鋪屋及右隣一家 
[禾中火警]  
　　嘉興采訪友人云東栅鎭某鮮肉鋪主賃得鎭後小街某姓屋爲宰猪之處新正某日傍晚時忽然失火以致焚燒拉朽摧枯其鋒特銳地保立卽鳴鑼報警各水龍飛馳而往汲水狂噴一面將猪拖曳出門乃得保全其五迨救熄後除宰猪處悉付一炬外鄰居槪未遭殃惟虛驚飽受而已 
[彝陵火警]  
　　冝昌稅關下首江邊所泊之船帆檣如林列新正月初七日午後有兩船一大一小同泊是處小船上某船戶夫婦以新年往人家飲酒留二小孩在船看守貓晴轉午時二小孩汲水然竹擬作午餐偶一不愼火勢上炎頃刻毒燄飛揚不可嚮邇大船戶見勢將延及急欲撑開又因人少船大未易施力轉瞬間已經延及兩船後又繫有兩掛旗船及一小船均被焚燬當時南風正盛各船所繫之纜俱燒斷隨風四散宛如萬道火鴉衝射於洪波巨浪中岸上人觀此情形無從施救時有昌和輪船及英兵船停泊江心亦各戒嚴幸有膽力俱壯之人躍入水中用鈎篙將被燒之船拽至淺灘上纔免殃及别舟城内外各水龍聞警馳至竭力灌救歴數時方漸熄滅當火熾時地方文武各官均至江邊　護東湖縣某大令正查詢起火之由而船上二小孩之父已回縣差立卽拘至向之詰訊未肯承認卽飭責四百板復帶至署中監押以便澈底根究是日城外後街某姓家小孩燃放鞭爆幾兆焚如幸人手衆多得以救滅否則此處草房極多一經延及不堪設想矣翌日地方官飭地保鳴鑼傳諭各居民鋪戶不准再放鞭爆每夜廚屋打掃潔凈水缸挑滿以期防患於未然 
[兇棍起解]  
　　松江訪事人云兇棍陸升堂因刃斃翁姓閨女一案經華亭縣趙嘯湖大令拘獲訊實解上省垣大憲飭發審局覆勘陸棍狡猾異常竟敢翻供局員禀明上憲發回原縣細鞫等情屢誌前報前經趙大令一再嚴訊現已畫供解府過堂十八日午刻仍從獄中提出遴派幹差壯役押解登舟向省垣而去想經此一番週折當不致如從前之翻改供詞逞其簧鼓矣 
[玉京瑤簡]  
　　京師訪事友人來函云今年元旦適逢日蝕皇上御素服不受朝賀前已明降諭旨是以官塲於元日槪不拜賀均改遲至初二日赴堂官宅投刺初一日禮部儀門以内排設香案預備六部九卿臣工敬謹救護未初總理欽天監禮邸率滿堂官司員先至設時辰表於禮部大堂之上對准時刻六部九卿各堂官各司員亦次第畢集祗候初食時刻大冡宰首先恭領本部官員詣案前爇香於　按品級大小竦跪默禱贊禮郎官左右侍立唱淸文禮節跪至二刻許大冡宰恭率本部臣工起立退下更替他部官員依舊行禮跪禱如前初食以及食甚各署遞次更代至復圓始止儀門牌樓兩旁站有身穿緑衣之樂部二人撾鼓鳴鑼鹽禮侍御贊禮郎官以及差役人等如雁行排列直達堦下酉初後方偃息鑼鼓各官分道而回時已白日西沈萬家燈火矣○董軍門福祥陛辭後於去冬臘月二十七日出都是日淸晨親軍小隊二百餘人預在德勝門外距城五里之教塲伺候軍門于已刻出城隨帶戈什哈十餘騎抵教塲與小隊相會起程前一日駐紥海子角之步隊亦起營西行會同長新店駐紥之馬隊在彼處伺候 
[津門市景]  
　　天津采訪友人云郡城制錢匱乏專恃東局所鑄新錢接濟去臘二十五日東局援例停工北洋大臣王夔帥查得局中尙有新鑄之錢七萬千未經刮垢磨光爰諭令總辦轉飭工匠務於年内從事俾得行使市廛隨於二十七日事畢東局自留二萬千　發工價餘五萬千悉付通惠官錢號俾資週轉○東局所鑄銀圓上鏨盤龍殊爲精緻津人士咸以龍圓稱之每圓重庫平七錢二分成色與墨西哥所鑄　銀無異先時市中奸僧每每區分類别照墨西哥銀價减去津錢二十文若持以換墨西哥銀亦須貼津錢二十文雖官憲示諭高懸然仍視若弁　顯分軒輊迨去冬某機器磨坊悞收銅質僞洋銀於是闔市商人咸有戒心轉視龍圓爲重刻下不復抑價矣○通惠官錢鋪向有支應所存銀十 
 
 

Page 3

 
 
萬兩作爲官本又得東局所鑄銀錢接濟於是多財善賈竟與津城首屈一指之雲泰成錢鋪並駕齊驅傳聞今歲擬將官項作爲存欵歸商人辦理矣 
[麋臺春草]  
　　蘇州訪事友人來函云本月中旬著名棍徒吳某周某彭某等借松鶴板橋塲附近某姓家開塲聚賭喝雄呼盧夜以繼日某夜有某姓子懷洋入局初則大負繼而漸勝旁有安慶帮人混名近視和尙者俟其賭畢出門意身畔纍纍者定有可觀乃糾約同類數人暗隨其後行至松鶴板橋塲口竟一擁上前將其按倒任意搜索不料所贏之洋銀早償前負身畔僅有洋味四翼及小洋二十角而已不禁大失所望遂爰將其身穿皮衣剥下連洋一倂攫去流氓不法至於此極殊可詫也○江陰人某甲向在蘇州元妙觀附近開設土店膝下有子女各一子年甫七齡元宵隨家人出外遊玩不知一顆明珠何時墮入匪人之手連日偵騎四出蹤影毫無至十八日下午淸嘉坊相近某姓家又失去十歲男孩一口遍尋無著噫拐匪如此充斥有地方之責者可不嚴密查訪哉 
[茸城麗景]  
　　松江訪事友人云本月十九日淸晨郡中文武各官一例開篆各衙署人役異常忙碌各官之互相道賀者亦絡繹於途武營千把各弁則皆俟提轅開印禮畢然後分道而回開用鈐記○一冬無雪晴暖異當農家者流無不蹙損眉梢望穿秋水入春以來天氣驟冷猶禦重裘十九日下午彤雲如墨細雨斜飛間以雪珠錯落未幾搓綿扯絮飄蕩長空不及二刻滕六君卽掩旗息鼓而去入夜仍一輪皓月照遍大千翌日晨興又晴光大放矣○提標金柘靑三營及松五營每至冬間必添買戰馬以補不足先期派員齎銀赴張家口一帶採辦今歲時已入春而所買之馬尙遲遲未到聞之細柳營中人言去歲營馬無故倒斃者多至五十餘匹爲歴來所未有故現在添購馬匹急於望歲云○東門外楊某開設烟館於果子弄左近數年前以某姓女爲童養媳迄今男女皆已長成某日楊將女呵責女不肯忍受携囊宵遁楊偵騎四出毫無確耗其母就食於後岡鎭遂遣人往探則伊人宛在遂商之其母買舟載歸一顆掌中珠不致爲人攫去亦幸事也 
[薇旌已返]  
　　江蘇藩司聶仲芳方伯前由上海赴金陵昨日午後二下鐘時由金陵乘招商局江裕輪船返旆旣抵小東門外金利源馬頭下椗在滬文武印委各員弁咸呈遞手版禀安方伯飭家丁擋駕旋卽命駕入行轅 
[因公拜會]  
　　本埠江南製造局總辦蔣觀察德鈞因有要公於昨日午後一下鐘時命駕至道轅拜會蔡和甫觀察晤談良久始告辭而别 
[訂訊空票]  
　　英租界各小錢莊出立空票過多以致紛紛倒閉後孔沈兩革探忽賃屋一椽設立匯源公所言欲逐一淸理事爲江蘇臬司吳廣涵廉訪訪知以其情同誑騙爲害市廛札飭英界公廨及上海縣提訊昨日英界讞員張直刺移文上海縣黃大令定於於今日午後一點鐘提集通案人証會訊以便申覆上游 
[受傷求騐]  
　　前日傍晚朱劉氏倩人舁其夫朱關茂至上海縣署訴稱流氓王和尙等硬借不遂糾衆行兇將小婦人夫婦毆傷黃大令立倩帮審委員蔣刺史提訊朱劉氏供本地人年四十五歲住三十保十圖内丈夫朱關茂年五十三歲販竹爲生本月十七日有竹客來家邀丈夫出外事畢而歸途間忽遭王和尙姚登甫姚阿生及不知姓名之多人攔住硬借錢文丈夫不允王等用鐵尺扁擔將丈夫兇毆受傷甚重小婦人聞悉赶往解勸亦遭毆傷因此情急來案叩求騐究朱關茂經人扶掖上堂供與其妻同刺史問曰被毆尙在十七日何以遲至今日始來控告答稱因大老爺尙未開印所以遲至今日刺史問王和尙等行兇時可有人目覩供稱有何阿顯見之刺史飭仵作騐視傷痕報稱朱關茂兩臂兩腿確受鐵尺傷數處額角受扁擔傷一處均非致命朱劉氏右手背左臂各受鐵尺傷一處刺史親視一周氏稱求將丈夫送仁濟醫館醫治小婦人願回家自行醫治刺史准之一面飭差往查再行核辦 
[發落賭徒]  
　　南市十六鋪巡防中局委員潘仲泉二尹以潮惠會館前一帶久爲無業流民聚賭之所特於前晚嚴諭勇丁地甲人等分往拘獲姜品山嚴阿林吳關生繆元元徐炳龍數犯立卽解局二尹升堂研訊嚴等供均向爲小貿易此次實係初犯務求格外恩宥二尹判令各責五十板姜品山爲首聚賭著重責一百五十板各具改過切結覓保開釋如再違犯定干重究不貸○南市大東門外萃豐碼頭　泰小酒店樓上有寗波人施仁山賃居近日糾人在内通宵賭博事爲十六鋪巡防中局委員潘仲皋二尹所知特遣勇甲於前晚密往兠拿旋將賭徒周内桂陳阿生陳阿連等數名並爲首之施仁山帶回局中二尹升堂研訊施等同供係寗波府屬某邑人向爲小本經紀邇因新正閒暇偶爾違犯嗣後務當痛改前非叩求恩宥二尹判令各重責一百板具結交保○南市二十三七鋪巡防局委員邵子怡二尹日前在近處馬路橋堍榮樂園牛肉饅頭店内拘獲賭徒八名解局訊實後分别笞責交保復將店主呂長榮鞭責枷示一月候辦近由呂挽其親友赴局遞禀聲稱呂妻懷孕將次分娩務須回家料理求請開釋二尹准之特於昨午升堂命將呂帶案謂爾係生意中人自當恪守本分不應糾衆賭博本應重辦今姑從寛不予深究嗣後不得冉行違犯呂唯唯遵諭二尹遂命將枷疏去令具結交保 
[研訊毆捕案]  
　　本邑南市建築馬路創設善後局由陳敬如副戎辦理專派捕勇在馬路梭巡無如各捕出差之後時遭小船帮流氓兇毆副戎面禀關道憲蔡和甫觀察觀察札飭上海縣黃大令嚴密查辦大令奉札後飭各差協同二十七鋪地甲錢升四處緝拿曾拿獲兇犯楊阿四楊文興楊正福沈阿川陸更全等五名前晚大令倩帮審委員蔣壽林刺史提訊地甲供稱楊阿四之子楊阿大曾在馬路違章被善後局捕勇拘局管押阿四因此挾嫌糾合楊正福之子楊仁生沈阿川之子沈銀生等多人與此捕勇爲難致失號衣號帽刻已賠償求鑒刺史問曰仁生等是否小孩供稱年均二十餘歲矣楊阿川供稱無錫人向駕快船安分貿易今正初六日兒子阿大在鐵欄杆上遊玩被捕驅逐阿大不服致被拘局訊責其時小的在船中並無糾衆毆捕之事現在兒子已逃逸無蹤矣楊正福供係金匱縣人操舟爲業兒子仁生年十三歲亦無行兇之事沈阿川供無錫人撑船度日兒子銀生年十四歲現已不知何往求施恩典楊文興供湖州人亦操舟爲業毆捕之事係小的之弟楊金保所爲小的實被悞拘陸更全供無錫人此事小的並不與聞誤拿到案求鑒刺史一一駁詰各執如前刺史復問錢升曰陸更全究竟在塲否供稱確係在塲刺史向陸研詰一味含糊刺史大怒判令將陸笞責二百板枷號一月發永盛碼頭示衆楊阿四等分别交差收管限明日將仁生等交案再訊一面著錢升往傳船埠沈安林來案候示 
[流氓兇橫]  
　　前日午後有某甲者手持洋銀十餘元行至本城廣福寺前忽來小流氓阿桂卽戴阿桂及江北小臘梨等多人將甲扭住强奪手中洋銀數元並將其痛毆一頓始揚長而去迨甲扒起已不知若輩之蹤跡矣 
[革探逃逸]  
　　美界包探韋阿友傅阿金擅用私刑經麥捕頭斥革送請英界公廨讞員張賡三直刺訊供後著王包探帶回捕房管押俟下禮拜一覆訊韋革探乘間逸去王包探窮追不獲祗得據情報知美界捕房藍副捕頭立咨麥捕頭飭探四處追尋並出賞格略謂無論何人有能獲得韋探解至捕房者賞洋二百五十圓 
[幸未成災]  
　　前日傍晚滬北楊樹浦瑞記紡紗廠機器房内忽然失火幸人手衆多立卽驅皮帶水龍爲之救熄僅焚去載垃圾之車一輛亦云幸矣 
 
 

Page 4

 
 
[機匠受傷]  
　　寗波小工王阿三司理瑞記廠機器昨日正在工作偶不經心爲皮帶所軋幸經同伴設法救出然已皮破血流淋漓遍體卽由廠中人舁往同仁醫院求治不知可免性命之憂否 
[駕車不愼]  
　　昨日午後兩點鐘英界讞員張賡三直刺乘轎式馬車至法界迎江蘇藩司聶仲芳方伯出轅時馬夫不愼致與儀門相撞墻脚爲之震壞想不能免於譴責矣 
[美界捕房紀事]  
　　洞庭山人張阿木銅工也前日傍晚手携衣包一個躑躅於裏軒口西華德路巡街捕以其形跡可疑上前盤詰言語支吾遂將人贓一倂帶入捕房押候查明核奪○滬北楊樹浦一帶爲流氓麕聚之所見有婦女單行卽任意調笑雖經賢有司屢次拿辦若輩仍忌憚全無昨日怡和紡紗廠内女工吳小妹放工回家行經此處有流氓陳根寳者向之調戲小妹喚二百四十四號華捕將陳拘入捕房押候解堂核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[迎春盛]  
　　湖北訪事友人來函云本月十四日立春令節例於先一日出郊迎春江夏　王　　大令先　　　典史　辦春牛芒神屆期武昌府逄太守率同淸軍同知黃司馬通判恒别駕江夏縣王大令縣丞彭貳尹典史　少尉各　　人　　　　全副儀仗出賓　門恭迎幷由府縣署書差製辦擡閣高蹺扮成戲劇點綴昇平一時緑女紅男之爭先恐後者衣香　　　　　　惜天公不做美風片雨絲未免令人敗興耳 
[慘遭淹斃]  
　　松江訪事人來函云有客從白鶴港來郡者告於本館采訪友人云新正上旬某夜港口有某處航船經過忽起狂風將帆檣吹折舟覆於水時適風高月黑波激浪湧幸一舟子素諳水性泅登彼岸奔入附近村莊苦求援手村農糾約鄰衆燃點燈火至失事處設法將舟底鑿破救出四人其餘同舟十餘人則盡隨伍大夫去矣檢視各屍骸知舟主合家亦全罹是刼 
[上海巡局紀事]  
　　前晚十六鋪巡防中局委員潘仲泉二尹諭令勇丁出外巡查比至毛家弄有衣衫藍縷之人手携高凳　步奔來勇　　住盤問言語支吾因卽解局二尹提案研訊其人供稱姓周名阿弟係嘉定縣屬南翔鎭人向習梓人業刻流落此間無　爲生不得已而學作穿窬伎倆此凳在毛家弄附近某姓米行中竊得實係初次誤犯惟求恩宥二尹利責一百板交捕驅逐　存局候　主認領○南市南馬頭人石生泉之子根大年甫十餘齡素行無賴前日至某染坊取囑染之藍布二匹乘間竊取水烟袋一枝坊中人覺察立卽追上得以拘獲解至二十三七鋪巡防局中請究避員邵子怡二尹升堂研訊初猶抵賴二尹怒欲笞責始供認行竊　尹傳伊父領回管束贓交失主具領○湖北某　人陳信王陳大康陳應遷陳茂林等四人昨日上午在南市大東門外怛生馬頭晉和雜貨行中購磨買刀石一方論價已成因有破碎欲調換行中人未曾應允彼此遂卽口角扭毆致學徒魏錦春面部受傷衣服亦被撕破行主卽令赴十六鋪巡防中局控請提究局員潘仲泉二尹准詞立飭勇丁馳往將陳等一倂拘解局中升堂提　陳　康陳信王同供稱因係碎石向之調換不允以致口角並未行兇二尹詰以魏傷何來陳等一味狡展魏供被此兩人扭住批頰幷將　　扯破復有二人帮兇叩求訊究二尹以陳人康等膽敢行兇傷人實屬目無法紀判將陳大康掌頰二十下復笞臂五十　陳信　掌頰二十下轉詰陳應遷陳茂林二人均供在行中挑貨並不行兇二尹判將陳應遷掌頰十下陳茂林掌頰二十下各具切結交保開釋諭令以後不准再行滋閙生釁如違重究○方仁和在滬北楊樹浦開張京廣洋貨店前晚不知何故兄弟忽操同室之戈幷取　掛洋油燈抛擲空中以洩其忿適中路人某甲之身向之理論反遭毆辱因投近處巡防局控告李葆初二尹立飭勇丁前往將昆季一倂拘押局中聽候訊究 
[英界公堂瑣案]  
　　二百四十四號華捕解流氓陳根寳至案禀稱陳因打架曾經懲辦昨日見虹口某紗廠女工吳小妹朱小妹聚談不問情由上前毆擊二女工喚小的拘獲送案請究吳小妹朱步妹投案申訴前情陳根寳供不敢毆女工實被悞拘帮審委員卲虎伯大令商之德繙譯官判令將陳笞責三百板枷號二十一天○三百十一號華捕解瞿渭洲至案禀稱此人悞將穢水傾在杭州人陳氏身上以致衣服盡濕經小的拘入捕房捕頭令解案請訊陳氏投案申訴前情瞿渭洲供事出無心大令見陳氏衣服尙無大損判罰瞿洋五元陳氏尙嘵嘵置辯大令命人逐出○包探陳阿九解丁阿金王江德至案禀稱二人串竊宋田川烟館内烟槍兩枝經小的查獲連收贓之趙銀奎送案請究宋田川訴稱丁王二人向在小的處爲夥王素來誠實此次責被丁所　現王之胞兄願保王回籍丁阿金一味推諉王江德供受丁之愚趙銀奎供開小烟館丁王二人將烟槍求售小的不知是竊贓出洋五元　得王金福訴稱願保胞弟王江德回籍求恩免辦大令准之判令將丁阿金笞責二百板趙銀奎罰洋二元○包探趙銀河禀稱流　王增福在路攫取葛仁卿所携洋銀扭住互毆致葛頭額受傷拘案請究葛仁卿投案請辦王增福供實因窮迫無聊叩求恩典入令判令笞責三百板枷號七天○包探顧阿六禀稱昨晚徐阿毛在泥城橋畔東張西望意圖行竊經小的拘獲送案請究徐供不敢　竊大令判令管押三天 
[法界公堂瑣案]  
　　某號西捕投案禀稱前夜巡至小東門外見葉乍林殿林士水柏欽等人沿街譁譟喝阻不依且敢任情抗拒後由他捕襄同拘獲今者捕頭令解請訊懲讞員鄭景溪大令問葉等作何事業同供稱小的等同在　關當水手不敢毆捕叩乞原情大令判令將葉笞責二百板餘各管押二日○尤雲福偕張王氏投案訴稱前日小的在張王氏所開　烟館内搖會陳金狗楊瑞寳阿四三流氓突將桌上所放洋銀十六圓攫取狂奔小的飛步窮追陳等各掣利刀恐嚇後經某號西捕阻獲今已解案叩乞究懲包探禀稱陳等均係惡丐陳子明之黨大令判令各枷號兩月期滿笞責三百板然後送改過局覊禁○一號華捕禀稱前夜小的巡至蘭芳里聞第二十二號門牌龜子李炳衡所開花烟館内有烟娼號哭甚哀詢之則裴其姓金寳其名云被惡鴇凌虐因卽拘入捕房捕頭騐得金寳臂上受傷爰令小的解請大老爺嚴訊大令問金寳年若干何處人氏因何在此賣娼供稱小婦人年一十有九鎭江府屬某邑人母親窮苦不堪致將小婦人質于李龜處聞曾收得洋銀七十圓小婦人自入火坑屢次被惡鴇　珠凌虐今者右臂等處已被擊傷大令謂李龜曰爾旣違禁開設花烟館又任情凌虐娼婦試問應得何罪李龜供稱花烟館係小的之姘婦金珠所開小的並未凌虐娼婦人令判令將李龜押候從重笞責三百板飭提金珠究辦並飭包探將李龜花烟館内銀寳愛卿二娼婦　到一倂發某善堂留養○錦源小錢莊主楊春甫投案訴稱丁桂亭借去期票若干後交還期票洋銀二百五十圓騐之知是僞物是　投報捕房將丁及葉元魁范德昌解請大老爺研訊大令問丁曰此項假票爾從何處得來供稱去年小的向錦源小錢莊　出期票倩葉轉向范貼換現洋銀現在已將洋銀付范收回原票交楊不料楊云票係僞物然此事實是范之所爲叩求向范追究可也葉所供與丁相同大令問范曰當時丁持錦源票向爾貼現爾斷無不持向錦源照對之理爲何忽變成僞物范供詞一味含糊訪事者未經照錄大令謂本委聞爾是不法蟻棍今又僞造票據情殊可惡遂飭管押候比丁葉交人保出○包探禀稱楊阿木王阿四二賊犯各竊招商局金利源馬頭上所堆鐵器一件獲住後解入捕房今者捕頭令解請訊辦大令判令各笞責一百板贓給失主具領○包探禀稱賊犯毛榮生竊取元盛小烟館内烟槍一枝獲解捕房捕頭令解請訊辦大令判令笞責五十板○包探禀稱陸德勝　夜持油衣釘靴等物彳亍于途形迹可疑是以拘入捕房管押今捕頭令解請訊究陸供稱油衣釘靴實是小的之物大令問有保人否　稱無人來保大令著卽釋出○包探禀稱前期大老爺所訊竊取報時鐘之賊犯楊柳桃管押迄今未曾發落現有王步卿者自認竊得此鐘倩楊付質大令知是同黨判令押候各笞責二百板○趙雨生陸蓮紅兩小孩流落無依前經包探解訊昨日包探嚴頌　禀稱有人欲將兩孩領回撫養大令准之○上林館値堂人秦阿興訴稱館中被王鶴樓竊去銅盆請爲追給王不認行竊大令著押候查明核奪 
[申報館恊振所經收順直山東川東卾省賑捐正月初十正月十一至二十日止第一第二兩次淸單]  
　　正月初六日古虞不留名人洋五元○ 
 
 

Page 10

 
 
　　　　　　　　　　瘞洋五十元○初十日無名氏銅洋一元雙村氏洋五角○十二日寅記洋一元○十三日嘉定日壽老八洋四元厚記棧節省戲資移　洋三十元金利　　　　　　　四日鼎裕銅洋廿元不留名得彩票洋一元○十六日呂簡泉洋六元名内洋洋一元○十八日存德堂姚燮記求闔家平安洋六十元全盛來茸城一軒洋五十　茸城六齡童　壓歲錢移助洋十一元六角○十　日退一步居銅洋七元祝平江洋六元○二十日金利源經募十七戶洋十六元隱名氏銅洋一元大豐許銅洋五元無錫徐盛局來張顧氏求小口平安洋三十元以上總共收洋二百七十二元一角銅洋四十元 
[上海虹口元濟善堂經收丁酉年十一二月份月捐一文愿常捐淸單]  
　　唐傑臣月捐十一二月份洋十員陳可良翁醉樓韋文圃三戶各洋四圓黃蘇南陳鴈　義成　錦章號四戶各洋二員永增祥廣泰祥萬順豐三戶各洋一員李珊記燧泰號長和號元昌號四戶各洋六角恆裕昌同春祥成昶利順興源恆昌號長茂號寳成號利亨號源泰號寳昌號聚昌號生昌號寳興號十三戶各洋四角唐藴輝堂十月至十　月洋三員吳敬堂洋一員五角鉅昌　元章號八月至十二月各洋二員五角慶昌祥裕源恆典昌祥三戶各洋一員五角梁誠謙黃毓齋下半年各洋三員恊昌成昌昇泰各洋一員二角全信質洋二員四角馬玉亭全年洋十二員葉雨田洋八員泰和館珍記洋二員四角以上共計收洋八十五員八角○陳鴈記每日五十愿禮和帳房二十愿土歧記三十愿梁日三二十五愿華榮和永義源治珍居巢子餘巢潘氏戚益齋潤德室陸門張氏八戶各十愿致　長洗亮光各七愿至義居愿華榮昌殷茂庭殷守泰殷恆濬殷許氏殷恆懷讓德至七戶各五愿筆喇帳房沈公館各四愿樂善居士靜怡軒傳傎安堂滋源禮　押四戶各三愿靜慮居守拙子湧幢氏張季園衆友康健五戶各二愿江蓉生胡玉如李芹香三戶各一愿共二百九十三愿十一二月份計收錢十七千五百八十元毓聖輝六愿何日葵鄭　庭王禮堂三戶各五愿王尊勳何麗初洗烴珊黎蓮勝四戶各三愿譚始端二愿恭壽堂徐宗潢昭敏氏三戶各一愿共三十八愿十月至十二月計收錢三千四百二十文恆吉莊　仁記各一愿全年計收錢七百二十　以上共計收錢二十一千七百二十文○九章號不計愿十一二月份洋一員二角李介祉堂洋八角湯鴻賓洋六角醒性氏洽盛恆各洋四角榮順號洋二角湯雲亭十一月份洋一角五分共洋三員七角五分麥義民佘明三各恤嫠一名十一二月份共收錢二千四百文黃毓齋七月至十二月恤嫠捐洋三員　日三十一二月份惜字捐　四員 
[上海廣益善堂年臘月樂助施粥淸單]  
　　祝蘭芳翁白米廿百又祝蘭芳經募來十石黃佐卿米十二石徐棣山翁米二石韓芸根莊菱晨徐吉雲無心人邵四戶　洋廿五元蘇　森董大觀何瑞棠小樓氏四戶各洋廿元董炳生余景甫朱寳珊三戶各洋十五元戴綏之補舊臘洋十四元陳善亭振華堂干杏村王瑞翁王紀木朱　舲榮寳泰林純泉何立卿陳箴堂趙福疇徐浩昌姜蘭亭陳望生李芸馥顧紫霞朱瑞菘徐慶陳少卿周子釗熾大錢崑瑜徐敬良廿三戶各洋十元徐敬德堂八元譚同興義昌成存濟堂鄭福蘭堂無名氏五戶各洋六元公和通正祥同泰隆帳房北恆茂邵　堂呂尙君王海帆莊小泉陳子琴林祝記周翼憲十一戶各洋五元梁煥南益順盛二戶各洋四元陳　興　二元胡萬生　元五角萬椿洋二元勉力之洋二元利昌洋十元共米四十四石共洋五百八十八元角 
 
 
 

Page 11

 
 
[光緒二十四年正月初一初二初三日京報全錄]  
　　宮門抄○杭州織造誠奏爲恭報接印任事日期摺○織造書奏爲交卸日期摺○齊撫張奏凌汛湧口現籌堵辦緣由片○吉林將軍延奏呈進葠枝摺○大臣熙奏爲奏聞摺○盛京將軍依奏爲節省糜費摺○正月初一日恭王等謝賞八寳荷包恩○綿宜鳳鳴各假滿請安○善耆由東陵回京請安並謝入座次序○順王歲滿當差請安○欽天監奏風從艮地起　人壽年豐○召見軍機○皇上明日卯正入座吃肉後至南海皇太后前請安畢還宮○初二日恭王等謝賞荷包恩○定公明秀各假滿請安○召見軍機○皇上明日卯正二刻至壽皇殿行禮○初　日恭王謝賞神肉恩○薩亷假滿請安並因伊子補缺謝恩○倫貝子大額駙光裕各請假五日○禮五椿壽各續假十日○果勒敏續假五日○八額駙請假十五日○貴昌請假十日○錫侯續假十五日○召見軍機○皇上明日辦事後至南海皇太后前請安畢還宮○○杭州織造奴才誠全跪奏爲恭報接印任事日期叩謝天恩仰祈聖鑒事竊奴才於光緒二十三年九月十七日恭膺恩命簡放杭州織造當卽趨詣宮門叩謝天恩嗣於十月十九日跪請聖訓先後仰蒙召見二次訓誨周詳跪聆之下欽感莫銘陛辭後束裝就道航海南下於十一月初九日行抵杭州省城准前任織造書正將杭州織造關防一顆又南北新關關防二顆並文卷册樘等件委員齎送前來奴才當卽恭設香案望闕叩頭祗領任事伏念奴才内府世僕知識庸愚由堂筆帖式迭經擢升會計司郎中深慚渥荷恩施未効涓埃之報兹復忝膺寵命倍增惕之忱杳織造衙門按年承准内務府戶部派辦運務曁添派縀綢輪辦甘肅捧縀並工部派辦制帛駕衣綵綢及敬事房綺華館懋勤殿造辦處傳辦各項活計在在均關緊要奴才接任應將本年丁酉大運並另傳辦等件及前任移交已傳未辦各項活計卽行分别緩急隨時合倂咨商撫臣藩司熟籌分撥欵項以資赶辦奴才惟有力求撙節益矢勤愼以期勉竭愚衷仰答高厚鴻慈於萬一除將前任織造書正移交庫儲錢糧係按欵盤查淸楚接收恭摺奏報外所有奴才接印任事日期並感激下忱理合恭摺叩謝天恩伏乞皇上聖鑒再南北新關現係停徴合倂陳明謹奏奉硃批知道了欽此○○杭州織造奴才書正跪奏爲恭報微臣御事日期並交代庫欵各緣由恭摺仰祈聖鑒事竊奴才恭閱邸鈔於光緒二十三年九月十七日奉旨杭州織造著誠全去欽此新任織造誠全行抵杭州省城奴才遵將織造關防一顆南北新關監督關防二顆並文卷册檔等件於十一月初九日委員齎送新任織造誠全接收任事奴才當卽卸事所有任内辦解各項活計動支銀兩業已造報至本年十一月止在案核計現存正項銀六萬三千八百八十七兩五錢一分六釐六絲一忽蕃庫另撥項下存銀一千一百五十一兩二錢九分七釐六絲五忽八微又前織造辦解粤海關分派縀綢報銷另存銀九兩三錢三分八釐三毫均經分别造册移交新任織造誠全接收奴才俟交代淸楚卽日起程回京供職所有卸事日期並交代庫欵各緣由理合恭摺具奏伏乞皇上聖鑒再查南北新關現尙停徴庫無存欵合倂陳明謹奏奉硃批知道了欽此○○頭品頂戴山東巡撫臣張汝梅跪奏爲凌汛暴漲利津縣扈家灘隄埝湧溢成口現擬赶辦堵合恭摺具陳仰祈聖鑒事竊查東省黃河近年因海口不暢河身日見淤高而下游下叚尤甚冬令水落歸槽河流極形緩弱十一月二十二三等日北風凛冽　西鹽窩迤上其董王庄王家莊等處河身俱已封凍而上游之水挾冰以行陡長四尺餘寸至下游凝結不通冰排層累山積二十四日申刻利津　下之姜庄民埝被水刷開頃刻漫過大隄因天寒風厲冰塊層結隨將冲刷之處壅塞斷流而上流激流怒湍勢不可遏致將姜庄以上之扈家灘大隄漫决成口刷寛十三四丈其水直冲馬莊並倒灌及蔣家等二十餘村莊餘由霑化縣屬之降河入海據下游下叚督辦直隷候捕知府勞乃寛河防營候補叅將劉特勝等禀報前來當此天氣嚴寒小民猝遭昏墊情殊可憫臣已檄飭賑撫局司道派員携帶銀錢前往查放急賑幷飛飭勞乃寛督同劉特勝先行盤築裹頭以免續塌一面籌購料物赶緊搶堵復添派隨工差委之候補道丁達意卽日馳往察看情形會同勞乃寛尅期堵合應需經費飭令撙節估計河防局現無存欵先由司庫暫行挪湊備用伏查下游隄埝本極卑薄前經升任撫臣李秉衡籌欵擇要加培尙未竣工今扈家灘凌汛先事實因下游水弱凍結冰集勢猛人力難施並非疎於防護查本年正月歴城小河灘等處凌汛勝口准升任撫臣李秉衡以氷凌壅積無從措手與三汛防護不力者有間奏請暫緩叅處限一月内堵合奉旨允准欽遵在案此次凌汛湧溢事同一律冬令本無防汛委員可否仰懇天恩俯准將督辦河營各員暫緩叅處仍勒限赶緊堵合再籲請恩施寛免之處出自鴻慈所有凌汛湧口現籌堵辦緣由理合恭摺具奏伏乞皇上聖鑒訓示謹奏奉硃批另有旨欽此○○奴才延茂跪奏爲續採蓡枝專差呈進恭摺仰祈聖鑒事竊奴才於本年十月十五日業將前派恊領等採辦蓡枝專差呈進並於摺内聲明仍飭該協領等赶緊採辦續有所得再當呈進在案現據戶司掌關防副都統銜三次記名副都統花領恊領慶雲戶司帮辦關防副都統銜花翎恊領恩慶等續採得大枝山蓡八苗中枝山蓡十八苗計重八兩七錢五分可稱上品核計共需工價銀一千六百六十兩零五錢仍由所收蓡稅項下以錢易銀照數發給奴才謹將續採蓡枝親加查騐分盛二匣嚴密包封飭交雲騎尉富紳齎京呈進仍飭該協領等留心採辦續有所得卽行呈進除咨行内務府查照外所有續採葠枝緣由謹繕摺具陳伏乞皇上聖鑒謹奏奉硃批該衙門知道欽此○○奴才熙敬敬信桂祥溥倫謹奏爲本年考試應封宗室由宗人府於十二月初七日奏請欽派土大臣等考試馬步箭等因奉旨派出熙敬敬信桂祥溥倫欽此欽遵奴才等當卽會同將該應封宗室等馬步騎射逐一詳加校閱除應封宗室溥荃毓隆毓盛呈報患病應封宗室廷㶰現丁父憂應封宗室文瀛文灃未到均應扣除外所有堪以列爲兩優者溥綱樂泰溥葵載鎧溥彩等五人謹將奴才等考試馬步騎射酌擬等第緣由謹恭摺奏聞謹奏奉旨欽此○○依克唐阿片再查奉天從前添練捷勝營馬隊練兵八百名逐日常川操演所有需火藥鉛丸等項向由各該旗佐墊辦難期得力經前任將軍都興阿等奏請援照同治四年工部備用剿捕賊匪加工做法酌核每月操演用火藥二千八百斤烘藥四十五斤火繩二千八百八十丈鉛子二萬四千丸仍按稍三檢七成案節省辦理於同治八年七月二十七日奉上諭著奕榕按月如數發給其火藥一項按照前備剿捕賊匪加工做法核實製造應用等因欽此欽遵當經會同委員加工製造按年照數給領操用嗣於十一年經前署將軍宗室瑞聨會同工部奏准添造行營客兵火藥每年五十斤旋於光緒十二年前將軍慶裕因行營練軍操防火藥不敷發放會同盛京工部奏請每年添造五千斤以備隨時提用欽奉諭旨允准各在案兹查奉天客兵俱已遣撤各軍營制不一酌量變通將從前捷勝長勝各營名目裁去改爲盛字内軍所有馬步練兵俱用洋槍子藥若再每年碾造火藥鉛丸是以有用之錢置之無用未免可惜應請將前項添練馬隊及行營客兵每年需用藥鉛等項一律停止製造以節虛糜如蒙俞允再行咨會盛京戶工兩部查照奴才將節省糜費起見是　　當謹附片陳明伏乞聖鑒訓示謹奏奉硃批著照所請該部知道欽此 
 
 

Page 12

 
 
[光緒二十四年正月初四初五日京報全錄]  
　　宮門抄○湘撫陳奏爲拿獲積慣私雕假印僞造執照實收保札文册人犯審明懲辦摺○正月初四日召見軍機○皇上明日辦事後至南海皇太后前請安畢還宮○初五日梁仲衡續假五日○良培續假十五日○召見軍機○皇上明日辦事後至南海皇太后前請安畢還宮○○頭品頂戴湖南巡撫臣陳寳箴跪奏爲拿獲積慣私雕假印僞造執照實收保札文册人犯審明懲辦恭摺仰祈聖鑒事竊本年舉行丁酉科武闈鄕試臣先期將招搖撞騙一切弊端出示嚴禁並飭長沙府及長沙善化二縣認眞訪拿旋據訪有奸徒僞造監生實收等件售賣與人朦混考遺情事正查緝間准學政臣江標函知查出應試武監生内有執持僞造實收文册投驗情弊臣立飭該首縣及署長沙協副將景元會同嚴拿隨據獲拿楊泗河柳春庭潼錦堂周連城卲樹凡五名並於楊泗河家内起獲木箱二口禀經臣飭審究辦兹據長沙府知府鍾英禀稱督同署長沙縣知縣賴承祐署善化縣知縣陳吳萃將木箱當堂查點内係僞造湖廣總督官假印保札一張湖南巡撫對保九十五張内蓋用假印一張無印十五張又功牌一張功牌紙摹一張世襲一等侯左假印保札四張無印保札一張功脾紙摹二張臺灣巡撫對假印保札二張四川提督胡假印保札二張紙摹一張江蘇巡撫李假印保札一張雲南布政使對假印保札一張貴州按察使席假印保札張無印保札一張札稿一張貴州提督周假印功牌一張兩江總督劉功牌低摹一張戶部監生假印照一張國子監假印照一張有湖南籌餉捐局六字假印並照四張山東湖北賑捐局假印實收各一張湖南布政使假印實收一張順直賑捐局假印實收一張無印實收一張湖南恊黔新捐局移文一張鄂湘山東湖南各捐局移文五張亦均盖印淸漢文誥命稿各三張年老武生奏稿三張札三件護理湖南巡撫王行知恩賞舉人無印假札一張提塘票一張澧州空白假印結一張衡山縣空白假印結五張醴陵縣假印照一張黃紙湘潭廣利源煤廠假股票七張李裕泰咸裕各店鋪假錢票十六張長石印模一顆方泥印模一顆銀硃大印色盒一個湖南巡撫文封印板一塊湖南米捐局木戳台灣巡撫監印官木戳新疆省城四字木戳同治光緒年月日江南山東湖南湖北各字樣木戳十顆鈐縫號數木戳十九顆移字木戳一顆鐵剉一把刻字小鐵剉五把開單逐一登記查騐楊泗河面祗病容稱係久患虛癆病症飭將方泥印模用剉雕刻卽據雕成醴陵縣印信一顆調取卷存醴陵縣印文比對形質各省篆文字畫俱全確係慣雕假印熟手隨提各犯隔别研訊據楊泗河供稱年五十八歲長沙縣人並無執業先年與昔存今故之李友林交好李友林僞造保札功牌部照售　射利該犯隨同學習李友林故後遺存印摹鐵剉等件在該犯家内該犯卽仿照雕刻各省督巡撫等官關防及部監藩司各州縣印信僞造保札功牌部監執照實收隨時誑騙錢文已經多年不記次數騙得錢文亦不記確數現僅記得上年十月内央素識之柳春庭代售假照柳春庭先後四次來家取去協黔捐局假照四套本年正月柳春庭又取去湖賑捐局假實收六張得錢多少不等九月内柳春庭復與在逃之饒洪臣來家取去恊黔捐局假照二套尙未得錢是月二十二日柳春庭來家　稱有醴陵縣武監生張季昆來省鄕試未及在縣起文囑該犯代辦該犯卽央鄰居之邵樹凡代繕文册三套自取舊存泥模雕刻醴陵縣印盖用給柳春庭轉交王淸漢文誥命底稿係李友假遺存未經倣造此外並無另犯不法别案據柳春庭供年六十歲長沙縣人與楊泗河及在逃之饒洪臣素相認識稔知楊泗河慣造假印保札部監照實收等件誑騙錢文上年十月内楊泗河央該犯代賣假照該犯應允先後往楊泗河家取獲協黔捐局假照四套本年正月復在楊泗河家取獲湖北賑捐局假實收六張得錢多少不等均與楊泗河分用内有假實收二張賣給湯吉亭旋被看破僞造形跡將實收退轉九月二十二日饒洪臣與鍾錦堂　該犯家内稱有衡陽縣兵房書辦周蓮城因同縣人武監生毛癸林蕭焜來省鄕試文册實收俱不合式央該犯設法該犯當將湯吉亭退轉之假實收二張付給議付價錢二十千文又有醴陵縣武監生張季昆來省應試未及在縣起文向該犯商議該犯轉央楊泗河僞造文册三套付給毛癸林張季昆等各實收文册均經驗出僞造情弊所許之錢均未付淸又九月内向楊泗河取來假照二套尙未賣出楊泗河自行賣出僞造執　保札若干及饒洪臣現逃何處俱不知情據鍾錦堂供年四十歲湘陰縣人寄居省城與在逃之饒洪臣交好本年九月二十二日有素識之衡陽縣書辦周蓮城向稱同縣武監生毛癸林蕭焜來省鄕試文册實收俱不合式央懇代爲設法該犯隨偕饒洪臣往向柳春庭取得僞造實收二張饒洪臣自行僞造文册二套交付據周蓮城供年四十四歲衡陽縣人充當本縣兵房書辦奉派進省送考與楊泗河等俱素未謀面惟鍾錦堂向來認識本年九月有同縣武監生毛癸林蕭焜來省鄕試央懇投文騐照查看毛癸林實收孫文監蕭焜實收久未換照文册又不合式恐難進場轉央鍾錦堂代爲設法鍾錦堂於二十三日同饒洪臣送來僞造實收二張文册二套商議　錢分用議用實收文册各需錢二十千文據邵樹凡供年三十四歲湘陰縣人來至省城寄居楊泗河間壁本年九月二十三日楊泗河邀至家中取出文册式樣央令照式繕寫三套許給錢一千文當卽代爲繕寫尙未得錢卽被拿獲至楊泗河等如何僞造文册誑騙均不知情各等供據此覆提環質供俱相符推鞫不移案無遁飾將楊泗河依例擬斬立决並請卽行正法其餘各犯分别監禁責懲發落等情禀由署湖南按察使　遵憲覆核議擬具詳前來臣查例載僞造諸衙門印信及欽差關防事關軍機冐支錢糧假冐官職大干法紀者俱擬斬立决　語　案楊泗河私雕前湖廣總督臣官文前大學士恪靖候臣左宗棠前湖南巡撫臣劉崑前台灣巡撫臣劉銘傳前江蘇巡撫今任大學士臣李鴻章各欽給關防並各省總兵大員關防印信僞造保札功牌又僞造戶部國子監蓋有印信執照曁各省藩司捐局印信實收幾於無所不備實屬駭聽聞查保札功牌均係奬勵戰功之件該犯僞造與人假冒官職卽屬有關軍機籌餉事例本以接濟軍需該犯僞造有印部監執照實收騙錢入已卽與冐支錢糧無異復敢於鄕試掄才之際僞造縣印文册給人投騐均屬大干法紀該犯稔惡有年買出僞造保札功牌執照實收及騙　錢文至不能記憶次數贓數足見僞造誑騙旣久且多卽現經起獲各件凡作奸舞弊之具無一不備可知其於冐禁犯法之事無所不爲業據逐　承　　當堂試雕無異　爲老奸巨蠧確鑿可徴楊四河除僞造契紙錢票輕罪不議外合依僞造諸衙門印信及欽給關防事關軍機冒支錢糧假冒官職　干法紀者擬斬立决例擬斬立决向來拿獲假印案件多因未獲確據刁猾之徒輙以描摹未成狡供避就以致奸民肆無忌憚相率效尤甚至應試諸生因之希圖詐冒此次起　證據多件該犯無可推諉據實供明現據該府　稱該犯久患虛勞病症取供收禁之後自知負罪深重必難寛宥忍飢不食奄奄待盡臣覆查屬實若聽其倖逃顯戮殊不足以彰國法而儆奸頑且此案本因稽察武闈弊端因而破獲現　武塲完竣　久各屬　監尙多在省未歸及早懲辦亦可以昭炯戒隨飭將楊泗河一犯卽行正法其柳春庭等各犯分别極軍監禁責懲發落仍飭　緝逸犯饒洪臣等務獲究辦僞照等件密封存庫案結銷燬所有獲犯審辦緣由除咨刑部外是否有當理合恭摺具奏伏乞皇上聖鑒訓示謹奏奉硃批刑部知道欽此 
 
