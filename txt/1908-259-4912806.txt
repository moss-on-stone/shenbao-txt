# 1908 - 259 - 4912806

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
　　第一張上諭宮門抄論說專電緊要新聞 
　　第二張接緊要新聞分類新聞新小說 
　　第三張要摺本埠新聞國外新聞 
　　第四張小說專件來函 
上諭 
　　九月初一日奉 
上諭十月初一日孟冬時享太廟朕親詣行禮後殿派善耆行禮兩廡派恩輝秀綸各分獻欽此 
宮門抄 
九月初一日召見軍機傅蘭泰曾習經 
論說 
[蘇省諮議局籌辦處委任官員之感言]  
　　今者各省諮議局次第籌備矣。記者愚不知所謂諮議局。併不知所謂諮議局之性質。惟嘗聞諸法學家之言矣。尋繹諮議局之章程矣。諮議局者所以爲下議院之基礎。而國民參與政治之始基也。今蘇省舉辦諮議局籌備處。而先覩委任之官員焉。藩學臬三司爲三總理。奏調候補道熊秉三爲總辦。蘇府吳筱雅候補道王旭莊候補府陸勉齋爲三會辦。長元和三縣爲提調。此其訪員報告之確實與否。雖未得知。（見昨日本報緊要欄内）而參以今日所訪之說。其間即有局長與會辦之殊。參事與提調之異。大抵命名雖異。而不離於官者近是是何官之多也夫諮議局不爲下議院之基礎則已。諮議局旣爲下議院之基礎。則諮議局必爲建立民權之地。而先以官力層層束握有三縣以爲之提調三司以爲之總理府道以爲之會辦然則諮議局中之要職無莫晨官提調是官會辦是官總理是官國民其亦能舉如許有力之紳士以抵抗之耶若曰建言之權操諸議員。用舍之權。仍操督撫。則此諮議局者。仍一有名無實之舉而已。雖憲政館奏定逐年應行籌備事宜。其籌辦諮議局。明明注曰督撫之事。然此種章程大都出於數輩出洋留學生之手筆草茅新進逢迎憲意惟恐不及於是而有此非馬非驢之章程其謬點固半勝舉矣如曰所訂章程。一字不能移易。一義不能違背。則姑如其言以論之所謂諮議局係督撫之事者除直隷外各省何以無舉動即有舉辦者。不過如吾蘇之札委官員而已。而所謂造就選舉人名册等事未有所聞倘國民亦以爲督撫之事。一任官吏之舉措。則諮議局將何日告成。而挾此以阻撓國民舉動者。且將以國民所辦之事在妄動越俎之例而爲督撫之罪人我不知國民何苦而爲此不規則之舉動也如曰國民祗要求立憲早成未暇詳擇苟得立憲之名國會之名而其中之權利義務不妨偏側不妨軒輊一聽朝廷之命令而莫或敢違則非特籌辦諮議局爲多事而立憲亦爲多事焉則安用此諮議局爲也而愚者又挾其荒謬之說曰。議者議督撫之事也。不諮則不議。此其立說之穿鑿可笑固不足論而其援異說以附會奸言文致謬論爲可惡也夫當諮議局籌備之際凡在宫界預備之有不合法理不合事實者國民亦得隨事要求修正不當任官所爲而噤若寒蟬也蓋以名義言之則官爲民之保障而以實際言之。則官實處對待於民之地位蓋凡爲一事而以民力參與其間者則官必多方阻止竭力反對恐民權重官力微也否則迎合上峤之意旨惟恐不工而竭力遏抑民氣以固祿位功名重民命輕也使爲官者即無嫉姤民氣迎合上憲之意而乃派如許總理如許會辦如許提調無論當此經濟竭蹶羅掘俱空之際再不能增出如許之夫馬薪水等費以供給若輩即以兼差之故不支薪費然以建立民權之地而有此如許之官吏以措理其事其有合於法律事實與否雖不敢知惟當此籌辦之始國民乃旅進旅退而不思早爲修攺我恐今日隱忍不言後日將欲建言而不得此亦留心立憲者所當研究者也 
專電 
[電一北京]  
　　駐藏大臣聯豫代藏僧奏稱僧等數百年安居西藏從無異志趙爾豐逞兇殺戮巴塘一役毁寺極多請將該大臣撤回并懇賞欵修寺俾得安心誦經現在鑑關一帶已甚惶擾達賴遠出瞻對不足鎭懾倘英俄來護必生枝節請旨核奪當日寄諭趙爾豐母畏葸母操切察酌妥辦 
 
 

Page 4

 
 
[電二（北京）]  
　　學部考驗留東學生二百餘名合格者僅十餘人西洋留學生人數甚少大都合格 
[電三（北京）]  
　　貽榖要求與樊增祥對質樊已允鹿軍機大不謂然自任聽審 
緊要新聞 
[資政院擬請添簡協理北京]  
　　資政院自建設以來公務紛繁總裁協理各大員曁諸參議均異常忙碌自陸協理元鼎乞休後較前尤甚幾有不敷辦公之勢今聞孫倫兩總裁於二十一日在内閣辦事處議定俟奏覆續章時附片請添簡協理一二員襄理院事 
[奏頒南洋商董佩章北京]  
　　農工商部具奏略謂前據南洋西里百島望加錫埠中華商務總曾禀稱在會任事人員擬請部頒銀牌式樣分給各董佩帶當經咨行出使和國大臣錢恂查核聲覆茲准復稱銀牌之制等於徽章外國遇事集會會各有章本屬恒事似不妨允其所請由部頒定式樣准彼自鑄佩帶等語臣等查西人通例凡有集會莫不各佩徽章以爲識别其事原無足重輕惟僑商流寓殊方不忘祖國茲得舉充會董必思有以標異庶足資鼓勵而示寵榮望加錫商會請會此項銀牌旣准調任出使大臣錢恂查核並無違碍擬即由臣部參照商牌式樣訂定頒行該商會並通行爪哇島小呂宋各華商總會一體遵照辦理八月十三日奉旨依議 
[查覆瑞祿縱匪行姦之罪狀北京]  
　　東督黑撫查明已革奉軍後路統領記名副都統瑞祿縱匪失機奏奉硃批將該員發往新疆永遠監禁已見前報茲悉原摺略謂據派往查辦之雲南提督張勳覆稱瑞祿收接匪首白音大賚並夥匪全保黑虎張鎭張義三臨沁金昌吳田寶白印保楊玉山銀寶來寶興烏領包云吉巴衣等十五名意擬以匪誘匪嗣因奉文飭辦又擬令更衣就擒匪姪白印保知覺隨將手槍轟斃哨長任宗喜並旁觀之李姓一名白音大賚携快鎗乘隙潜逃戈什王海田勒馬追擒互相鎗擊白音大賚詭作受傷狀王海田下馬扣拿而白音大賚己躍登馬上鞭策飛馳帮帶張奎武督隊圍擒夥匪十三名於衞中屯南正法在逃之首夥匪二名飄匿無蹤瑞祿痛恨戈什蕭東寅防範不嚴亦於營闪正法尙無受賄之事又查再祿素少檢束不免挾妓宿娼等事此次先後駐紥江省札薩克圖王屬蒙屯倉古把占道屯等屬均實有行姦情事内王姓一婦女不知因何事夜器外間遂有姦斃之疑該副都統敗壞軍規實不敢代爲之諱等情臣等查蒙匪白音大賚爲匪多年迭派官軍進剿追至二千餘里迄未就擒此次該匪率十四人僞投瑞祿軍前乞降自應悉予正法以殄巨憝乃該都統以藉誘逃匪爲名致令縱逸並鎗斃哨長民人實屬敗壞軍律荒謬已極即其平日駐紥江防姦淫婦女其罪尤不容逭若非嚴加懲處保以振軍紀而肅將來相應請旨將瑞祿發往新疆效力贖罪 
[紀馬宮保逝世情形北京]  
　　馬玉崑宮保身體案素强八月十六日偶食瓜果稍多胃中積滯化熱以致胸隔燥鬱飲食不進二便閉結嘔吐不止延至十九日上午陡然變症至午刻易簀闔營聞　軍心頗亂器聲震地幸有帮辦軍務崑督泉統制源文案處總辦兼營務處何笠農觀察宗遜二人親出彈壓諭令歸伍始得鎭靜聞宮保臨終時鳴咽痛器殷殷以君恩未報國勢未强爲慮其遺摺中則力保崑源何宗遜二人才可大用并保步隊統領趙倜馬文翰二鎭軍亦本軍良將堪備干城之選宮保今年七十有一歲長公子早殤次公子才青副戎出繼長房現充衞隊統領季公子尙幼孫二皆幼讀隨侍在任又有小妾于氏白宮保死後終日哭泣至二十夜一慟而絕 
[江西南康又起危敎案要電]  
　　江督致贛撫電南昌馮撫台鑒辰密據上海法總領事電稱現悉江西省贛州府南康縣大窩裏地方有閙敎事大亂將起實與敎士有害請迅飭加意彈壓保護等語除電贛州俞道外行即迅飭該處地方文武查明如何情形先電復一面加意彈壓保護免釀鉅案情形吃緊即飭俞道親往查辦尤爲妥當方印 
　　贛撫復江督電南京督師鑒辰諫電悉昨據贛州鎭道電大窩裏有燬堂殺敎揭帖已飭會督文武嚴密防護查明實情馳報大窩裏距郡不遠頃又遵示電飭俞道親往查辦矣騤印 
　　贛撫致贛南道電贛州俞道台南密昨復一電曁督帥轉法總領事電諒皆達覽大窩裏距郡不遠希即輕車减從尅日親往詳加考查先行電復一面嚴飭文武加意防護並訪拿揭帖之人訊辦以安民敎而息浮言騤印 
　　贛南道復贛撫電南昌撫憲鈞鑒南前因大窩裏謡言閙敎即飛飭 
 
 

Page 5

 
 
營弁會縣防護查拿現已據附近各甲各族具有切結如有揑造謡言等事惟該族長甲首是問現已無事推原造謡之由一因南康賭風最盛易聚匪徒職道往禁嚴勵迭獲著名賭匪懲辦拆毁賭廠賭徒無可托足散布謡言一因副後營久經奉飭裁併現將遵辦其中有不安分之徒造謡恐嚇希免裁汰現飭各哨先繳軍裝正餉至八月底截止遵護院前電諭給兩月恩餉分别押送出境昨日已繳四硝軍裝尚有一哨已委弁至雩都調回旣收軍裝又給恩餉兵心可安必無他患職道本擬俟裁營事竣出巡茲奉鈞諭幸大窩已無事出巡當先詣南康職道明震禀印 
[電飭會議滬甯運貨章程蘇州]  
　　蘇撫陳伯帥近接江督電告略謂滬寗鐵路通運洋貨一案前據滬關好稅司擬具轉口免照辦法四條前來當飭蘇寗滬三釐局會議旋據蘇釐局詳復正核辦間接稅務處電開滬寗鐵路運貨發給免重征執照現由署總稅司將滬蘇鎭寗等關稅司會同該路總辦所訌章程四條呈請核定並聲稱該章已由該稅司等呈送台閱云云究意所訂各條是否均屬可行有無應增應改之處祈核明電復據署總稅司之意以爲章程内所有厘金釐局字樣均可無庸叙入擬將第一條須有厘局蓋戳一語改爲須有距近彼口之總局蓋戳第二條罰該公司繳二倍内地半稅下由稅務司轉送厘局一語擬卽删去第三條應作廢紙下擬改爲爲任由該處之關酌罰充公第四條惟須請領入内地之運照下擬改爲如不領照卽應在内地認完各稅等字樣俾免日後各國藉口是否應如所擬辦理抑或另設專卡由稅關釐局派員會同查騐此項貨照聯絡一氣希一併從速該復以便斟酌妥善轉飭施行等語事關釐稅希裁奪並速轉飭蘇釐局會同寗滬兩局妥速議覆以便核咨等因陳中丞當卽錄電分飭蘇滬兩厘局迅卽會議詳候察核辦理 
[各省籌辦諮議局類誌]  
　　贛撫奏改籌辦處名稱護贛撫沈瑜慶片奏九月十三日奉上諭著各省督撫均在省會設諮議局愼選明達官紳創辦其事等因前撫臣瑞良札飭暫借公所屋宇設立諮議局創辦所一處遴派藩司爲總理學臬兩司曁紳士吏部主事陳三立禮部主事劉景熙爲協理並飭舉書記幹事參議各員以資襄助旋經電准資政院覆稱諮議局章程由外酌定恐難劃一俟本院議定草章咨商各省再行奏聞頒布等因是以未即具奏茲閱政治官報各省諮議局章程業經憲政編查館議定會奏奉旨允准並登有憲政編查館通咨各省先設諮議局籌辦處文件查江省原設之創辦所與籌辦處命意相同自應即就原所改爲諮議局籌辦處飭令原派官紳研究條文次第設施並飭將州縣議會事宜妥定章程先行設置以爲日後選舉議員基礎仍俟諮議局成立後即將所設籌辦處撤銷八月二十日奉旨依議 
　　蘇撫札派籌辦處人員蘇撫陳中丞札藩學各司云蘇省前設諮議局派委蘇藩學臬三司總理局務並委候補道王仁東蘇州府何剛德及照會紳士鄒福保爲局長又委候補知府陸勳長元吳三縣爲參事當經奏報有案現准憲政編查館行知各省現設之諮議局應改爲籌辦處等因業經飭遵並另刋關防給發領用是諮議一項目前旣不以局名即無所爲局長自應另定名稱並加派精通法理之員以符名實而資籌辦茲經本部院酌定派委蘇藩學臬三司爲該處督辦加派奏調江蘇差遣四川補用道熊希齡及原委之王道仁東並鄒紳福保爲該處總辦又委蘇州府何剛德候補知府陸勛爲會辦長元吳三縣爲提調其該處關防由熊道希齡收管合行分札札到即便遵照（此節略見昨報） 
　　常州紳士開會二十八日常紳在先賢祠開特别大會到會者府尊長太守陳袁兩大令及商學界共一千一百餘人首由所長惲莘雲宣布開會宗旨次由于君代府尊邑尊宣言次由孟庸生演說一諮議局之地位二諮議局之利益三諮議局之關係重大四諮議局之選舉不可緩五調查選舉人之方法又莊博喻演說開辦諮議局之可賀及選舉權之不可放棄又次徐米人演說諮議局可以通達民隱及選舉資格之宜寛次于瑾懷報告調查方法因時晚不及申說有願擔任調查者望明日至商會諮議局事務所集議遂散會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　會議政務處近因公事繁多所有文案官及諸帮堂畫事等員不敷辦公曾經照請内閣保送侍讀中書各員考試錄用茲聞内閣保送者共約二百餘員係滿票簽二十餘員漢票簽一百四十餘員其典籍廳滿漢本堂蒙古堂等處共送三十餘員其詳細銜名尙未大定聞於日内擬定回明中堂咨送與考 
　　那相國等定八月二十六七兩日第二次查騐保薦人才銜名錄下二十六日考騐第一起人員内閣中書張國金學部小京官平遠郵傳部左丞李琨瀛署大理院推事法部郎中董康前四川建昌道王季寅甘肅新疆阿克蘇道楊增新法部左參議王世琪陜西陜安道沈濳大理院推事王儀通殺虎口監督林景賢二十七日考驗第二起人員河南補用道于倉瀾河南候補道韓國鈞山西補用道張毅湖南酃縣知縣李見荃候選知府胡薇元奏調江蘇卽補道汪瑞闓直隸候補知縣洪彭壽候選縣丞朱學程安徽試用知府喻宗誠日本稻田大學畢業生蹇修益　　八月二十二日外部致駐日欽　胡維德電云佳電已轉陸軍部准復稱業經酌定赴日觀操人員專司訓練近畿各鎭事宜廂黄旗漢軍都統鳳山近畿督練公所敎練處總辦副參領唐在禮廣西兵備處總辦前龍州道莊藴寛共三員希查照轉達日外部 
　　商約大臣與美國所訂商約十一條現已訂立草案惟書籍版權須經美使與外部商同學部酌量修改俟中政府核定方可咨回該大臣查照　　日前美使照會外部以日英德俄等國均在北京設有銀行惟美國向未設立現擬在北京京開設美國銀行一處以圖擴張商業 
　　湘撫電致外務部略云常德府前經奏請開爲商埠已邀俞允當卽派員勘查地界畫定租界以便開埠現據委員禀報該處租界已經畫定地叚預備一切刻已照會各國駐長沙領事擬定於九月十一日會同各國領事實行開埠希大部據實照會駐京各國使署 
　　度支部澤尙書日前復與樞府王大臣會議組織西藏勸業銀行以爲提倡商業開築鐵路之基聞已議有頭緒擬卽電致駐藏大臣體察情形擇交通便利之區一二處報部酌核儘先設立一面會同商郵兩部尙書妥訂詳細章程以便入奏 
[西報譯要]  
　　滿洲商務之衰落字林報載二十九日東京電云據奉天電稱近來本埠商務日形疲滯中國票號倒閉之事仍有所聞 
　　魯人擬抵制德貨之原因又載北京訪函云山東華人近因德國不允註銷開採沂州及山東各處礦産之約倡議抵制德貨魯撫袁中丞以此約係與北京政府訂定未便更動故電告外務部大有不直魯人之意並以拘拿倡議人恐嚇魯民而京中該省代表人仍復具禀外部堅請註銷此約否則必在東省抵制德貨其抵制之策如下（一）不買德國貨物（二）不爲德人辦事（三）不入有德敎習之學校（四）不乘膠濟鐵路據某華字報載稱此事實因德國阻止華人在某處開採煤礦而起盖該礦地係在德國所得讓與權之内也 
　　東清南滿兩鐵道之競爭又云據傳東清鐵路手創設新航業來往海參威長崎上海等處並擬每星期在海參威開聯車三輛直放莫斯科上海至莫斯科之行程僅需十四晝夜此舉果成南滿洲鐵路將大受影響而兩鐵路接軌之約恐將決裂刻下南滿鐵路公司亦决議加快長春至大連火車之速　自二十五點鐘减至二十四點鐘並擬於聯車上增加食車臥車 
　　甘肅開採金礦又載甘肅訪函云西寗府東南有金礦一處以淘金爲業者者約數千名近有比國某礦師爲中政府查勘該礦寓此己閱五星期并聞華官已向英國購就開礦機器一具現已裝連來華又在比國聘請機師一員以便指授挖金之術不日亦可抵華 
政界 
[趙次帥函邀梁星海入川武昌]  
　　開缺鄂臬梁星海現尙旅庽鄂垣昨聞川督趙次帥因邊務需人曾致函梁臬入川函中有天下大局時尙可爲西藏政治亟應改良素欽分薑桂之性愈老愈辣倘以社稷君民爲心迅速離楚赴蜀鄙人當設榻歡迎切勿以抱恙畏險見辭終老江湖等語聞梁以蜀道艱險已復書却之 
[民部查核警務人員蘇州]  
　　蘇撫陳伯帥接民政部咨開目前各省巡警道雖未遍設而巡警均已次第興辦惟聞各省所辦巡警殊鮮實效凡事有治法必先有治人究竟各處巡警局總辦以及各科員是否均係警學畢業生出身有無濫汙充數應請查造辦理警務人員清册專文送部查核等因現伯帥已札巡警總辦馮觀察速即查造清册以憑報部 
[東督奏請開鑄銅元奉天]  
　　奉省重鑄銅元早有此議茲悉徐督 
 
 

Page 11

 
 
已附片具奏略云東省民生彫敝圜法複雜困難情形實較内地尤甚又兼外幣灌輸無術抵制銅元停鑄以後不但市面衰落物價愈昂即以前訂購銅斤無從退換積壓成本耗折堪虞查江寗鄂湘等省均以訂購銅斤在停鑄以前無欵墊付先後電奏嗣經閩豫兩省亦以銅元缺乏咨請開鑄經度支部併案議准在案東省事同一律而市面無以流通官本因而壅滯較各該省尤形困乏請援各該省成案開鑄銅元以資周轉八月二十日奉硃批度支部議奏 
[縣令扣留糧車被參南京]  
　　江督訪悉知縣劉玉衡前辦青口查禁局事宜於柘汪分卡扣留東省糧車一事旣據查明確係接濟民食並無違禁出洋情弊劉令猶各責令罰欵始將車貨釋放其餘商船往來故意留難者甚多當即密飭淮揚海道查明確實刻已奏參革職矣 
交涉 
[嚴禁華人假冐洋商私帶烟膏蕪湖]  
　　駐蕪英領葛福君前日接江督端午帥來函略謂准外務部咨稱各省現方嚴禁多帶私土因膏乃時有華人假冐洋商犯禁私帶業已照會朱使轉飭禁止嗣後凡有華人在輪船帶土與烟膏均按路程日期每日不得過五錢如查逾數無論假冐與否一律充公等因本大臣查此事攸關大局相應函請貴領事查照分别飭知以敦睦誼 
[皖省糖捐交涉尙未妥洽蕪湖]  
　　蕪湖各糖商向太古洋行定購之糖已運到蕪者約有二萬餘包悉堆存太古躉船該洋行屢催出貨僉謂捐事未定無人購辦未肯照出駐蕪英領爰又與督撫交涉茲將皖撫復英領電文錄下駐蕪葛領事官鑒前接端制台電咨糖捐妥議照湖北章程辦法無礙貴商等因承此卽達貴領事查照辦理可也 
軍界 
[贛撫奏報編練混成一協情形江西]  
　　護理贛撫沈瑜慶會同江督片奏略謂前准陸軍部咨江西陸軍限四年練成一鎭當查本省陸軍僅有步隊一協馬隊兩隊經前撫臣瑞良電商陸軍部核准先行添練馬隊兩隊足成一營另募過山礮隊一營工程輜重各兩隊軍樂半隊編爲混成一協以立他日成鎭之基礎惟因原有步隊兩標係由常備中軍攺編馬隊亦由續備軍内挑選其中籍隷外省者頗多年歲身材亦不盡合格各官長非皆由學堂出身必須重加簡汰適值上年南贛拳敎滋事各營多調遣出征直至本年春間始漸次回標爰與兵備敎練兩處各司道籌議將各官長分别撤換所有步馬兩營舊兵認眞釐剔擇其程度較優者挑入也礮工輜各隊及仍留步隊稍次者改入巡防隊再次者量給恩餉遣散計馬隊一營於本年二月二十二日成軍礮隊一營於四月初一日成軍軍樂隊於六月初一日編成步隊一標只存一三兩營二標三營兵額全空僅將挑存兵目留爲撥歸工輜兩隊之用一面派委軍官前赴吉贛袁臨等府徵募土著人民中之有身家能識字一切合格者補塡原額現計輸送到省者已達一營有餘何時能照數徵足尙難豫計其各營官長照舊留差即令辦理徵兵事務至工輜兩隊與他項軍隊性質廻殊非專門研究不能稱職現於講武堂内附設工輜專科挑選官目入堂肄習限六個月畢業約計混成一協本年冬間可以編成惟各隊需用之礮械器具材料車輛騾馬等類爲數甚繁雖稍已購置缺略尙多全協營房舊有者旣不合格日不敷用亦尙未能購地興工實緣江省財政困難不得不遲廻審愼次第辦理藉免貽誤京協各餉及洋欵要需然事關經武整兵仍當竭力圖維務求完備八月二十日奉硃批陸軍部知道 
[陸軍禁用外人北京]  
　　陸軍部鐵寶臣尙書日前電咨各省督撫略謂各省陸軍學堂聘用外國敎員有背奏定章程自後陸軍學堂槪不准用外人著以陸軍師範學堂畢業生爲敎習 
學務 
[休寗改舉勸學總董安慶]  
　　徽州休寗敎育會於去歲開會二次尙未禀報立案前由勸學員韓熙發起擬舉余正宜爲勸學總董現學界以余學識不足難敷衆望擬改舉郭伯銘爲總董而以韓熙汪緝之汪鴻朱劍秋四人爲之副 
[幼女學堂免收學費揚州]  
　　揚城丁家灣幼女學堂由郭女士創辦已有二年頗稱發達茲因籌有的欵學生一律免收學費俾貧乏子弟亦得遂其向學之志 
[定海學堂開校無期寗波]  
　　定海中小學堂延未開辦學生無從肄業爰於日得商議電禀撫藩學各憲請飭定廳迅速示期開校龔司馬聞悉因即向各學生婉言安慰謂請勿急遽以全面子 
[鎭江擬設國粹學校鎭江]  
　　鎭郡紳學兩界擬仿鄂省省辦法組織一國粹學校俟擇定地址後禀准省憲批示立案現正在籌備一切 
實業 
[寶興煤鑛公司股東解散記詳杭州]  
　　桐廬皇甫村煤礦素極著名光緒三十年有張仰雲與黄菊如合資創辦旋因爭奪總理涉訟經年黄卒得直遂議集股本四百股（每百股五十元）黄認招百股餘三百股均由上海各股東認招最占多數者爲左悅春君約占四萬元中三分之一乃自黄經理以來迄今首尾四年歷年帳略從未報告而四萬股本已盡所購山地皆用黄菊如個人名義過戸六月二十二日桐廬開會衆股東要求刋布帳略公舉總協理分清權限黄不允各股東憤憤而散一面公禀商礦局請緩發探照以難之詎黄利用新入股之宓某具禀總局謂係左某一人私意云云幸爲宓察出自行檢舉總局遂批交商會調處八月十六日螪會開會衆股東令黄將契據及帳欵查明黄允二十二日呈驗届期開第二次會景君本白代表上海各股東以三事要求（一）公司契劵簿據係公産不能歸黄一人收管請暫存商會俟查帳後開正式股東會公舉董事再行移交以清權限衆賛成惟黄只許查驗不肯交存商會必須開會公舉總理後始肯交代衆股東不得已許之（二）當衆公 
 
 

Page 12

 
 
舉查帳員於二十四日在商會清查股本及帳略黄允許各股東公舉查帳四員内一人由商會指派以爲監督（三）定期開正式股東會議决章程公舉董事查帳總協理以符定章均賛成遂散二十四日各股東及查帳員與黄菊如同赴商會查得地契與付帳不符并有公司借與他人之借欵借票景君謂此欵不能付公司賬只能另列一欵黄云如此則歷年不能出公賬者多至萬金歸何人承認竟將帳簿挾之而出衆股不以黄旣不將契劵交出又不將帳目清查意存吞没顯而易見惟有向黄追還股本商會總理金月笙君亦云只有如此一法由諸君報告本會再由本會據實移覆商局辦理於是各股東願退者一律簽名而散茲將願退股數人數列下左爾震萬二千元（欠欵在外）張江聲四千元宓友琴三千五百元沈子衡一千元方賡記七百五十元胡方記七百五十元孫柏記二百五十元合計二萬二千二百五十元 
[飭驗揚州電燈公司資本南京]  
　　淮運司前據職商魏謙請設揚州電燈有限公司當經禀詳江督懇予立案茲奉午帥批云該職商魏謙請在揚州創辦廣照電燈有限公司擬集股銀十萬兩先由同志認籌五萬兩作爲基礎餘再招集專收華股等情自係爲創開風氣挽回利權起見應准立案惟近今禀請集股承辦公司實業辦理合宜卓著成效者固多而成立無期半途中輟者亦復時有其故由於創辦之人空言集股無基本金以昭其信用以致有始無終累人累已嗣後振興實業必以呈驗資本爲緊要關鍵該職商先集同志認籌股銀之半以固公司根本辦法甚是深堪嘉尙此項股本金籌足後即由該司切實查騐并將該公司度地建廠一切開辦情形并詳細章程禀候核奪再行咨請農工商部立案又聞魏君係人壽保險公司經理創辦此項公司趙都轉江都袁令各出資本三千金入股以示提倡該公司設立北河下機器業向德國某洋行購定此機約可出電燈三千盞將來如有成效再行擴張 
雜記 
[續認鄉民追盜悞斃人命案蘇州]  
　　前紀蘇垣某信局船在五渡港被盜鄉民鳴鑼帮捕悞將鴨蛋船夥劉老八毆斃並將同船之錢正開錢正方錢正尙三名解送震澤縣訊辦一案茲經張大令薌林提訊據供均係良民是晚與劉老八同船往平望趁輪駛至五渡港鄉民追逐匪船誤被獲送並將劉老八毆斃求察又據屍妻劉楊氏供稱氏夫劉老八誤被毆斃求恩昭雪併據信船主唐阿寶供稱在五渡港被刦後即上岸喊捕錢等三人係由該處鄉民拿獲乞傳鄉民集訊以别良莠張大令得供以錢正開等被獲時船内旣無器械身畔又無贓証豈容無故擅拿誣累平人自應傳集原拿鄉民到案質訊以成信讞一面移請各營縣協拿眞盜究辦 
[會匪頭銜之闊綽南昌]  
　　贛垣拿獲會匪某寺僧等四名已兩紀前報現悉該匪等均直認受有僞職開堂放票不諱一華登和尙係第二名銜全省總理刑堂一蘇福臣係第三名總理御城當家事務一陶文蘭係第六名總營務處一李大同總理五路探查官業經贛撫電知江督委派之蕪湖蕪采營參將李協戎來贛迎提矣 
[詳紀機匠罷工跪香情形杭州]  
　　杭垣衆機匠日前因向機主索减洋水不遂反被機主投縣控其糾衆挾制并扭機夥徐春蘭送縣指爲首犯林大令不問情由遽杖二千板釘鐐收禁以致激動衆怒一律罷工二十三日齊集二千餘人焚香擊鼓向湖州府鳴寃錫太守詢悉情由當將機夥勸回一面立傳林小海大令到署詰問以其辦事顓頇大加申斥並限兩日内將此事明白斷結毋得偏庇致干詳參林大令奉諭於二十五日三句鐘傳同兩造審訊觀者如堵當提徐春蘭出禁之時衆機匠見其身無完膚四肢殘廢不覺勃然興怒峰擁上前大聲喊寃旋由差役勸息林大令卽發下堂諭謂機夥織工經張前縣斷定五月以前每尺十四文五月以後每尺十九文現各機夥因米珠薪桂求减洋水自是實情惟洋水由來已久不能裁减准每尺再加工錢兩文不分五月前後總之每尺共定永價二十一文各機夥宜以新加之兩文一文歸自己工資一文提積公欵赶緊仿照機主創造公所選舉誠實董事遇事由兩造董事和衷商酌不准再有衝突諭畢將徐春蘭當塲開釋衆始氣平具結了案 
[漢口西旅館被火]  
　　泰晤士報載初一日漢口電云漢口禮查西國旅館昨夜被燬於火幸未傷人惟旅客行李已悉付一炬矣 
[武員互訐發府質訊武昌]  
　　湖北鄖陽鎭標守備張殿揚前被該管叅將常裕挾嫌禀訐以致被參革職旋由該守備歷叙寃詞禀經前督趙次帥將常撤省訊問案擱日久未能判結現常張兩員又屢次具禀督轅互相攻訐陳小帥特札發武昌府傳齊兩造質訊錄供詳辦 
新小說 
[妖怪鬭法（七續）]  
　　老狐想定念頭便到後房去忙碌了一番因爲没有第二人看見。不曉得他忙碌的何事所以做書的人。也不能指實。約一小時飛步走入行者書房竟老老實實說要下堂求去行者假作不聽見道你說怎的老狐道要去行者又故作不懂道到那裏此刻大奶奶二奶奶都不在家中勸你改日去罷老狐跥脚道我不願住在這裏了你不要假痴假呆行者眞是老奸還故意做出驚惶的樣子道是嗎。你要離開這裏嗎。唉我們自從見面之後兩個人即相親相愛。不要說我待你的愿情不薄就是你待我的意思亦不壞所以我一心一意要弄你回來你此刻竟肯捨我他去麽說罷像要流下涙來老狐冷想道罷罷你還捨不得我不是爲我受那兩個騷貨的罪還受得不彀麽行者眉頭一縐說道這件事呢也難怪你要恨我他們兩人的脾氣。實在眞壞。我也實在制不住他。然他們與你鬧一次我總心痛一次我這個心難道你還不能體諒麽老狐見他純是花言巧語。切齒說道。你不必多講。我是一定要去的。行者又躊躇了好一回。纔說道。你旣有了這條心。我再留你。倒算你。不過你有許多東西若是雇人搬運驚鄰動衆他倆知道了不但阻住你不許走還要呌你受氣依我意思不如悄悄從後門走了去租一所房子再看機會行事你的東西還怕我不送還你麽老狐道。你這麽說。就這麽辦。行者心裏暗暗歡喜。領他到後門口。看他上了東洋車。就回到裏而。立刻呌人去請兩位奶奶轉來到他房裏把箱籠上的銅鎖一齊敲下心裏如同買了湖北票想得頭彩一般忙把箱蓋揭開正要下手兩位奶奶忽然大呌一聲往後便倒（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[禮部奏擬考試選拔生辦法摺]  
　　奏爲請旨事光緒三十二年二月政務處奏准寛籌舉貢生員出路章程内開酌加拔貢額數查直隸總督袁世凱等奏停科舉摺内聲明已酉科拔貢照舊辦理皆仍於舊學生員中考取查拔貢向皆於優等生員取錄兼甄文行所得人材較多自應量予加取以廣甄拔擬請已酉科舉行拔貢照向額加倍考取以惠寒畯於壬子年一律停止等語臣等查定例拔貢每十二年一舉行由國子監題請旨下行各省學政考選試以兩塲果係文優品端該學政秉公甄拔各直省會同督撫覆試驗看八旗由學政知照禮部奏派大臣覆試騐看其正覆原卷送部又拔貢府學二名州縣學一名如不得文行兼優之士任缺毋濫又各省拔貢由學政給單送部限次年五月内投文騐到禮部於六月奏請朝考各等語又康熙三十六年題准選拔貢生滿洲蒙古共二名漢軍一名又光緒二十七年會議奏准變爱科舉章程内開各省拔貢向例分兩塲考試頭塲擬改試中國政治史事論二篇各國政治藝學策一道第二塲改試四書義一篇五經義一篇又二十八年臣部奏准拔貢優貢會覆一塲酌改試四書義五經義各一篇中國政治史事論一篇又三十一年國子監歸併學部三十二年學部會同臣部奏明劃定考試界限舊學舉貢生員應歸禮部辦理等因各在案茲届明年已酉係屬選拔之年各省學政業經裁撤自應量爲變通在京八旗統歸直隷提學使考試直隷總督覆試無庸另派大臣各省即歸提學使考試惟提學使有督辦全省學務之青與從前學政按臨各屬者不同祗得由提學使豫行各屬將應考士予調省舉行分爲兩塲扃門考試頭塲試以中國政治史事論二篇各國政治藝學策一道二塲試以四書義一篇五經義一篇合校兩場以定去取仍照奏定新章加倍選取如應考人數衆多即由該提學使酌量定期分塲考試考取後再將試卷呈送督撫嚴加覆試騐看試以四書義五經義各一篇中國政治史事論一篇試畢造具各生姓名三代年貌清册隨同試卷解部應發給各生咨文貢單統限次年五月内赴部投文騐到於六月奏請考試至繙譯生員業經奏准考試漢文仍准一體考選恭候命下臣部行知各該督撫遵照辦理所有臣等酌擬考試選拔辦法緣由謹恭摺具陳伏乞皇太后皇上聖鑒謹奏八月二十日奉旨依議欽此 
本埠新聞 
[姜軍門由滬赴任]  
　　新簡直隸提督姜桂題軍門前日旁晚由長江防次來滬至製造局拜謁張總辦及船塢督辦薩軍門並詣北市拜謁前任廣西巡撫李中丞經羲卽於昨晨乘海琛兵船北上履新 
[稅司不允騐放軍械]  
　　金陵督練公所派委劉燃青二尹至製造局領運江鄂秋操添備之鎗尖刀三十九把本擬昨日起運嗣因稅務司以總稅務司定有新例凡軍械出口須有總稅務司憑文方准騐放嗣經滬道商請通融稅司堅執未允是以該委員即行回寗俟禀知陸軍部核商稅務處再行核辦 
[客民與士民鬥毆]  
　　西鄉陳涇廟左近前日客民多人在彼捉魚不知如何與該處二十七保圖民口角起釁彼此互毆當塲毆傷七人重傷斃命者二人現由該處董保出爲理勸未知能免涉訟否 
[日本慈善家來滬]  
　　日本大阪汛愛扶植會設有學校敎養孤兒二百餘名在本國頗有成效刻下該會會員大久保好藤田文吉之兩君由日本重來滬上暫住北四川路仁智里十三　二百八十號不日將赴蘇州杭州寗波等處募捐以備擴充善舉之用蓋該會員前曾勸集巨資建設清國館收養孤兒成長後則悉送商店學業誠一慈善美舉云 
[加派司事勸諭報名]  
　　總工程局自九月初一日爲始派地甲鳴鉦傳知禁烟章程並令赴局報名己紀昨報茲局中又派司事一名協同地甲徧諭沾有烟癖者即行赴局報名以便將來給照買膏並飭該司事將查過地叚報告存記 
[押送難民起程]  
　　前日有湖北難民男婦老少二百六十二人至浦東二十四保十三圖三官堂地方駐宿當田該圖地保偕同難民頭目到縣禀報縣尊李大令飭差查明内有患病者多名因雇船將有病者由水路送向原籍其餘派差押解至嘉定縣上站交缷昨已發給川資押送起程矣 
[謝劵]  
　　四馬路中國品物陳列所開幕以來遊人如織昨承惠贈九月分常劵一紙書此誌謝 
城内 
[夫無良]  
　　婦人馬氏至一路巡局喊控姘夫張玉春圖賣爲娼昨由游巡官審訊氏供常熟人年廿四歲尙未字人廿九年份母故無依被素識之張玉春引誘成姦迄已五年生有一女詎近來時遭凌虐揚言欲將氏賣於妓院爲此奔投案下求恩超豁判氏發堂候提張玉春到案質訊 
[扭控親家]  
　　沈顧氏扭王秀發至南區解送一路巡局審訊氏供次女嫁與王秀發之子爲妻現婦人所生子女均已去世惟氏與寡媳孫女同居詎秀發之子竟與寡媳犯姦前日將寡媳與孫女領去找尋無着故扭親家王秀發到案求請限交王供兒子誘姦等情均不知悉判王交保限五天尋子到案再行訊辦 
[蕩婦敗家]  
　　寡婦曹陳氏將田單給與姘夫某甲取去被姑控追迄未交出昨日由縣提氏訊比供仍游移判交差指提某甲到案訊究 
[並非服毒]  
　　英租界捕房訪聞住居四卡子路粤婦鄭羅氏之媳杜氏於上月廿八夜被姑訓責吞烟自盡傳諭該圖地保陸菊裳報縣請驗旋由尸母杜沈氏與鄭羅氏同至縣署禀稱鄭杜氏實係發痧病故並非服毒求請免驗大令准之 
[研訊竊案]  
　　縣縣捕陳昌緝獲竊城胡阿祥由縣署幫審李明府飭提在押之王九山李金品質訊王供前與胡阿祥及在逃之彭德清等夥竊虹口某廠棉紗及某銀樓銀鐲當洋分用李金品並不同往胡供夥竊棉紗銀鐲有之惟蘇州李公館一案實未與聞訊之李供不敢夥竊判王胡還押候辦李押改過局三月期滿遞回原籍 
[搶紀熬刑]  
　　康合興在租界搶奪行人衣洋前晚由縣復訊跪鏈三小時狡賴如故判還押再究 
[小孩迷路]  
　　迷路小孩俞阿炳由北五區解請一路巡局發落據供杭州人年十三歲前月二十三日隨同母舅董長生來滬進城 
 
 

Page 19

 
 
寶物失散求請安揷判送普育堂暫爲留養　董長生來案認領 
[自行理處]  
　　徐長福郁殿邦控趙清臣積欠工資　賴米洋由浦東總巡局解縣訊究趙供前包裕記號塡泥工程計洋二千元轉包與徐長福挑旗工資未付至另欠郁殿邦米洋現中担保之胡茂林等理勸共償洋一百三十元立據了事乞鑒判原被各退自行理處 
[道批三則]  
　　武生童永涵禀批砌坑果無碍路何致遽被塡廢著自向工程局理訴母得率瀆民婦龔吳氏沈方氏禀批查閱禀敘堂判案經公廨　明爾夫騙賭情眞判押捕房咎由自取乃屢次來轅混瀆殊屬刁玩仍不准行白岐臻禀批查英冊二千九百八十六號道契係由李昌記將二拾七保十一圖作字圩升科照四百五號地十二畝七分三厘六毫又四百六號地五畝一分九厘七毫共計地十七畝九分三厘三毫租與高易爲業據會丈局勘明禀復單地相符早經曾前升道於光緒二十五年五月間批印送給寶源祥於印給道契之後始將田單持赴升科局查驗未免自誤惟當時旣與升釋局商明未售之地仍准照驗執業已充公賣出者無可挽回原單註明移在寶源祥名下郭家灘無單上作爲了結似此通融辦理實已格外體卹何以事隔十年寶源祥忽又在廨興訟殊爲不解究係如何紏葛仰公共租界會審公廨查明具復察奪粘抄並發 
[官事]  
　　湖北候補道吳劍豐候補知府鍾元棣候補道孫廷林巡警總局承啓官知縣孫調鼎國子監博士廖燻昨均到道拜會禀見候補同知樊炳煦由寗專丁來滬禀知率飭三十一年分海運案内蒙保俟補缺後以知府補用施醫局委員候補府經歷張玉泉禀知撤局糖捐局總辦姚炳熊由蘇返滬銷假 
南市 
[派探緝匪]  
　　製造局張總辦前因高昌廟龍華等處地當要衝且局中爲軍火重地恐有匪徒乘隙潜圖曾札飭上海縣李大令遴派包探數人來局偵緝昨大令已遵派南名赴局承值矣 
[公館失竊]  
　　留防營文案駱公館前晚失竊箱子一只内有衣服首飾值價千餘兩昨日報縣派捕查緝 
新租界 
[欠租封屋]  
　　派克路德昌烟紙店積欠房租三月昨由房主禀請公廨飭差協探將屋發封 
[病夫倒臥]  
　　昨日午後蔓盤路口有身穿藍布衫褲年約三十歲之某甲因病倒臥由捕查見車送捕房飭送仁濟醫院醫治 
英租界 
[支票紏葛]  
　　吳濟生控傅樵舟不還貨洋前晚由廨提訊吳供被傅取去縀鞋一百六十五雙將丁雲汀之支票付下搪塞訊之傅供該支票即係内興隆股東石惠泉　出現將源吉莊之期票洋二百元呈請察榷判兩造各退候丁雲汀到案再訊 
[錢莊追欠]  
　　裕源長經理人控莊坤元不還莊欵銀九百餘兩前明由廨研訊屬實判莊交保赶緊料理 
[賣地不交]  
　　周雲生賈阿弟將地賣與洋人摩薩延不交出控奉公呇於昨日傳案判交保訂期會訊 
[控告買辦]  
　　廚司董阿耀控陳鵬飛　賴包飯洋一百七十元前晚由廨提訊董供陳爲輪船買辦時雇小的包飯計有四月除收被欠洋一百七十元屢索不還求追訊之陳不認虧欠判陳交保候補傳人証再訊 
[棧司被毆]  
　　泰安棧棧司蕭舩波控名利棧接客夏德費姚玉泉張福義張順田王春鳳等在碼頭接客奪取行李被毆受傷昨由公堂提訊判一併還押候原告傷愈再核 
[莫知其惡]  
　　頑童顧金寶竊取銀鐲由公堂判發棲流所習藝一年在案昨孩父顧錦廷投案求請領回中西官會商之下准顧將孩領回嚴加管　 
[匿妓女]  
　　吳瑞芳騰匿棋盤街永順堂么二妓院妓女洪如意（即沈霍氏被龜奴）王阿四將吳尋獲扭入捕房昨解公堂請究王阿四供沈妓由戎和尙領來取去洋一百二十元今被吳誘匿　賴身價求追訊之吳供詞含糊判吳從寛斥釋妓發棲流所另行擇配 
[究辦誘姦]  
　　陳洪氏（即阿香娘）勾引甬婦何池氏與施阿仁犯姦由探提獲訊押在案昨經公堂復訊屬實判陳洪氏押女所半年施押一月 
[縱妓違章]  
　　鴇婦王張氏王李氏金寶玉縱令雉妓張愛林等拉客昨晨由探傳至公堂判三搗各罰洋十元張妓等各罰五元著令繳洋開釋 
[毆傷小孩]  
　　俞小弟毆傷小孩沈阿華由捕查獲昨解公堂請究判俞押候沈孩傷愈於下禮拜三再訊 
[公堂瑣案]  
　　戴敎和搶王彭氏布衣判押捕房一月逐出胡克銀竊趙金喜衣服判押三禮拜夏同慶竊唐阿三布疋判押改良所三月諸小虎陳小五子串竊俄國輪船上鉛板判照章送縣收押三月張阿富王福泉串竊靜安寺附近潘家宅鄉民王英銓家皮統二件携贓至租界圖銷由探查獲解案請究判一併押送上海縣訊辦梁廣猷在蘇竊取洋元案發逃滬爲蘇州糧道訪知札飭上海縣移廨照會捕房將梁拿獲昨解請究判押候過堂訊核 
美租界 
[踏傷小孩]  
　　馬夫王金華昨在百老匯路將薛姓小孩撞倒踏傷左腿由孩父將王扭入捕房押候究辦孩送醫院醫治 
[是否寄養]  
　　徐陸氏昨扭伊夫徐阿二至捕房稱婦人祇生一子被夫賣與楊樹浦某姓家徐稱係寄養並未出賣捕頭飭徐將孩領回如違究辦 
[請究逃妻]  
　　鄉人張明發之妻李氏今春潜逃來滬偵尋無着近知在英租界大興里雉妓院爲娼昨由張投報捕房請爲究辦捕頭以事在英界着投老閘捕房控告 
[失火即熄]  
　　昨晨北河南路一百六十四號門牌房屋因碰翻火油燈失愼當即樸滅幸未成灾 
法租界 
[爭辯交銀]  
　　丁憂寗紹台道喻觀察向茂興隆順昌隆順泰三船局購買船票携至江永輪船不允收用等情已紀前報昨由公堂提該三局主唐長生陳注青蔣雲村到案審訊據稱歷年往來從未拖欠水脚此交實被買辦把持留難景讞員謂爾等水脚不解所出之票何能憑信唐等又供確已交銀有簿呈電判一併交保候江永輪到埠再行復訊 
[含糊了事]  
　　楊良卿朱保元失手毆斃林忠義一案前日經本縣李大令到場相驗忽有林之表兄唐松禮具結求免竟奉照准昨日捕房將管押之楊朱及唐松禮一併解廨發落景明府　唐加具免究銷案切結存案楊朱交保候函致縣署詢明驗訊情形再核 
[貪小失大]  
　　潮州人紀開春前日在某號電車上拾取某西人遺下之皮包一隻被賣票人查見扭送捕房昨日解廨中西官以不應貪小判罰洋五元充公 
[贖還脚車]  
　　趙小四前日失却脚踏車一輛查係張金生所竊售與毛金龍得洋七元又由毛轉賣與方全貴得洋廿元當即報捕將張毛方三人一併解廨訊究判趙交修費洋十元張押交洋十五元以五元還毛廿元還方車歸趙具領 
[監守自盜]  
　　興聖街大盛祥東洋莊出店王紀華私將號中之外國呢毛洋傘並一切貨物陸續竊出計值銀三百餘兩托董雲保曹金鴻沈亞山徐小和王加和五人代爲銷贓茲被莊主董應元查知報由包探一併拘獲解廨請究王等供認不諱判曹罰洋四十元徐王各罰十元董沈各罰五元吊獲各贓先行給領餘贓將王紀華押候傳到保人再行訊追 
　　國外新聞 
 
 

Page 20

 
 
[香港裁判事宜]  
　　二十九日香港電云港督羅茄特近於演說預算事宜時宣稱港政府及外務部已將英國駐中韓高等裁判所裁判總長每年赴港兩次襄辦控訴一案批准 
[膠督將覲日皇]  
　　二十九日東京電云膠州總督屈魯配爾將於星期日入覲日皇駐華英國艦隊及日本第一艦隊明日將在親森灣會集歡迎皇太子盞自日本東北部游歷歸來也 
[土布最近之衝突]  
　　二十九日倫敦電云土爾其與布勒嘠利亞國近復因事衝突其故因布國復握東方鐵路路米里恩一帶管理之權土政府照會布國將管理各員要求撤退於是布民大憤開會要請政府無論如何必不能放棄該路權利云 
[德國對摩之態度]  
　　二十九日倫敦電云本月十九日法西兩國曾以對摩政策會同照會各國現德國已備文答覆辭極和平法西兩國提議各欵亦多允可巴黎人士咸信賠償法西兵費撫卹陣亡軍士之舉可與各國會商德國亦信法西兩國應速將摩洛哥財政情形預爲計畫蓋事關各國利益也 
[布親王游歷匈奥]  
　　二十九日倫敦電云布勒嘠利亞國親王菲提洛特及郡主愛略洛拉現己行抵布達佩斯聞奥王約瑟歡迎該親王頗爲誠摯以上譯字林報 
[裴乃安與總統抗爭]  
　　二十九日紐約電電云近數日所有選舉總統事宜頗受騷擾今日復有裴乃安與羅總統對抗之舉民間益爲震動裴乃安親致總統一電深責羅斯佛不應詆毁民政黨會計員海斯開爾君羅總統現已預備答覆並擬證實海君曾充美孚火油公司代理之事 
[俄京之恐怖]  
　　二十九日紐約電云俄國彼得化夫宮亦有疫症出現俄京全城現已至於恐怖之地位 
[香港天文臺近事]  
　　二十九日香港電云港督羅茄特已將預算案呈交議政局當時曾論及天文臺一事謂香港天文臺總理費搿君曾與言及香港與東方各處天文臺之交際頗爲親睦港地天文臺現已購就各種最新之儀器以資應用港督並提議擬俟大風季過後使費搿君赴小呂宋及上海兩處察看天文儀器俾與該總理等較量畫一以上譂泰晤士報 
[德國議院定期召集]  
　　二十九日柏林電云德國議院業已定期西十一月號召集普魯士國會定期西十月二十號開會 
[德皇歡迎萬國報會]  
　　二十九日柏林電云德皇曾致電歡迎萬國新聞業大會 
[駐英日使之言論]  
　　初一日倫敦電云駐英日本代理公使山君近日接見路透訪事謂英日聯盟爲日本國勢上極有威力之舉英國在日本之商標問題已完全解决至日人於對開放滿洲門戸問題之意見凡關於中國各處之利益皆擬守均等機會主義云 
[德法將訂摩事詳約]  
　　初一日倫敦電法國各報皆承認德國答覆摩事之公文措詞和平兩國自此可有商訂詳約之望以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
學界小說風流太史（四十二） 
[第十一回懲無防抵制敎務長變官制改放年學司]  
　　石介甫聽了。心上又覺得放了幾分。便對鄭觀察道。閣下的說話。料想不錯的。旣然如此。兄弟一準明天到校便了。鄭觀察聽了。一時不便攔他。只吞吞吐吐的道。但是現在我們學堂裡頭已經有了一個姓金的孝廉公是宣制軍特地用照會去請過來的敎務長來了不到一禮拜一班學生倒狼佩服他如今老哥依舊到差依兄弟想起來這個辦事的權限倒也是一件爲難的事情不知老哥的心上怎麽樣况且一個學堂裏頭只有一個校長也不有開支兩個人的薪水鄭觀察剛剛講到這裏石介甫早接下去說道這薪水的一層閣下倒可以無須慮及兄弟情願盡個義務不收薪水只算當個名譽敎務長就是至於辦事的權限兄弟到堂以後自有個辦理的法兒無須閣下慮及鄭觀察聽了不由得幾乎要笑出來暗想這個名譽敎務長的名色我今天還是第一次聽見呢鄭觀察心上雖然這般想著當面却不好笑他只得含含糊糊的答應了幾聲送了他出去便到學務公所去見了袁太守把方才的話一一的和他說了袁太守聽了大笑道好個名譽敎務長眞是如今世上有一無二的新聞正笑著恰好華觀察也來了。袁太守和他說了。華觀察也笑了一回。鄭觀察道。如今他定要到校當差。這件事情。可怎麽的辦法呢。華觀察便把要禀制台的話和他講了。華觀察想了一想道。何必一定要禀什麽制台。你們學務公所。旣可以下札委他的差使就可以下札撤他的差使爲什麽要這樣的小題大做呢袁太守道。你没有想一想這裏頭的情節。天下那有今天委了人家的差使明天又撤掉他的道理旣然曉得這個人不能辦事當初就不該委他旣委了他就不該平空撤換出爾反爾不是把公事當做兒戲麽要是給外面曉得了這樣的事情只說一班學務公所的人當的什麽差使辦的什麽公事一件小小的事兒就這樣的把持不定還想要辦什麽别的事兒你想我這個話兒。可是不是。說著。便用手指著華觀察道。都是他一個人閙出來的事情。鄭觀察聽了。又道。你的主意錯了。你們公所裏頭。所以不肯撤他的差使。無非怕張揚出去。人家說你們不會辦。事難。道你們去禀了制台外面就會一個字兒都不曉得麽你們公所裏頭的人就會一點處分都不躭麽據我看來事已如此也不用去禀制台只要你這裏下一個撤他差使的柱子却不要發下去給我帶在身邊我回去把他請了過來把這個札子給他看一看如若他自已爽爽快快的辭差便罷如若他不肯辭差我就把這個札子宣布出來呌他出個大醜到了那個時候還怕他倔强麽 
公牘 
[崇明紳士王廉訪清穆呈請江督派員澈查劣紳文]  
　　爲鄉紳怙惡不悛挾嫌誣控請添派大員澈查以昭公理而挽澆風事竊維地方之治亂係乎州縣之賢否而州縣之賢否每視紳士爲轉移崇明偏處海隅近來縣令賢者少而不肖者恒多推究原因則邑紳丙戍翰林馮芳澤更名誦清實尸其咎查馮紳居鄉民逾十年昔者嘗充海塘歲修董事矣以塘工責任綦重别無私利可圖决然辭退獨攬海塘公司召佃徵租事侵蝕公欵數至巨萬上年被人告發邑中紳商學界隨同委員楊開榥清查屬實禀經前署藩司札行追究在案又崇邑勸學所未立以前馮紳嘗充學務公所董事矣以召變惠安沙學堂公田串通附生龔鈞估作錢價計圖買爲已産爲前縣令楊士晟窺破照會學董王樹聲等核實復估增價至數千元按競買法應爲武舉張德華所購於是馮紳大恚辭去學董仇視學界特甚而學界之鄙夷馮紳亦由乎此夫馮紳身列清班旣負一鄉之望家世殷厚尤與寒畯不同如果能潔已奉公提倡道德則邑人孰不愛之重之何肯輕加訾議耶如果能關心地方利弊則應興應革十年以來必有成效可觀何至黑暗如今日轉苦棼如亂絲無從整理耶無如馮紳之爲人不惜聲名習于貪鄙事無鉅細惟利是圖以致使治卑污亦竟隨之而有江河日下之勢清穆辭官而歸甫兩年耳每晤鄉之父老述及地方澆漓情狀未嘗不太息痛恨於馮紳之營私罔利不顧大局誤貽地方實非淺鮮加以縣令同污合流不知振作益覺難於挽回本年勸學所總董及各學辦事員以學費支絀呈請革除釐金陋規化私爲公清穆以事關剔弊樂於賛成曾電呈督憲飭查有案此弊可除泃屬地方之諠而不免爲馮紳與縣令所大忌蓋頻年釐金陋規有加無已皆出馮紳之手馮紳要結縣令之方法與縣令甘就馮紳之覊勒皆以包釐爲之樞紐凡遇詞訟案件有請託行賄者馮紳一以包釐之法處之官喜利益之日多紳誇聲勢之日壯而小民怨咨不顧焉而輿論譏評亦不恤焉其爲地方之害可勝言乎頃者厘金一案迭奉省委查辦尙未定局而馮紳忽於此時條陳地方利弊摭拾多端計圖聳聽絕無一字提及釐金其爲挾嫌誣控情節顯然業奉鈞座批行蘇藩司轉飭太倉州確查禀復自應靜候查辦孰實孰虚不難立辨惟清穆尙有不能已於言者馮紳之在蠁城無一善狀通邑皆知其言論本毫無價值此次呈控意在詆毁清穆 
 
 

Page 27

 
 
破壞學務所列各節的憑空揑造者有故意詑混者有事頗近實卽係該紳所犯不啻自寫供認者應俟委查到時逐條指陳夫以如此誣罔之詞而馮紳極爲滿意者以奉憲批有查核各條多係地方要政把持朦蔽積習甚深等語清穆按崇邑情形把持二字非馮紳誦清不足以當之朦蔽二字非縣令陳守晸不足以當之何則馮紳之營營於私利其得計全在保釐足以驅使縣令命之東則東命之西則西無一事不順其意旨馮紳左右有張德瑛龔鈞張大培李文濬袁鴻鑣等皆邑諸生稍通文墨以健訟聞於時專務敗壞公益邑人嗜利者猶豔稱之至目爲五虎將此五人咸包辦釐金雖歷經商家控告奉委嚴查一切陋規行將禁革而張德瑛等包辦如故迄無更動試問馮紳之在崇邑其把持之力量爲何如乎縣令陳守晸到任之初亦知馮紳操履不端難與爲善奈未幾而利令智昏甘受寵絡卽以馮紳使蝕海塘公欵一案經前署藩司嚴札究追而陳令一味延宕置之不理傳聞有以藩署卷宗設法抽去之語安慰馮紳事雖不確而力爲袒庇則顯然也至海塘歲修工程一切銀兩全由縣署帳房經手苟縣令於帳房不無弊誰得而舞弊者乃於本年六月騐收後嗾令張德瑛等以工窳欵糜等詞禀控藩署藩司遂有此後用人用欵不得權自紳操之語札飭陳令妥議近聞於交缷時仍復含糊禀復試問陳令之在崇邑其朦蔽之手叚爲何如乎總之地方不幸致有此等官紳陰晦沈霾非一朝之夕之故然而是非邪正公理自在人心官與紳之把持朦蔽至今日亦稍稍敗露矣徒以上官法令過寛無所懲儆而劣跡多端如馮紳者乃猶怙惡不悛挾嫌誣控一若地方無窮之弊皆由清穆之不肖而致然者此案查辦關涉地方事件較多擬請鈞座添派廉正大員會同太倉州吳直牧確實訪查以期水落石出毫無徇隱倘清穆於地方公事有分毫私弊於其間即請據實奏參以爲紳士居鄉不謹者戒至馮紳所控各節如果查出虚揑情事則誣告反坐律有明文且馮紳劣跡難以枚舉謹將關係重要確有證據者鈔錄二件附呈應如何酌量懲辦之處出自憲裁爲此呈懇大帥大人鈞鑒迅賜添派大員查辦至爲企禱再查案之員所需川資旅費是否由省給發抑或准歸地方公欵開支應請於札派時另知以便遵照合併聲明 
[附江督批]  
　　來呈覽悉案關劣紳要結也地方官假公漁利舞弊營私旣經查有端倪亟應澈底追究至馮紳誦清如何挾嫌誣控本衙門並無案牘可稽仰蘇藩司併案澈查秉公核辦務期曲直是非昭然共見俾公正之紳不以被謗而恢心貪劣之紳無事藉端而著手於將來地方自治前途極有關係勿稍含糊遷就是爲至要仍候撫部院批示曁移會該紳知此繳 
來件 
[安徽白話報簡章]  
　　宗旨（甲）開通風氣使人人得有普通之知識（乙）調查各州縣政敎風俗之新聞及旅居各省各團體之新聞使在籍在外之皖人得聯聲氣（丙）對于敎育普及地方自治路礦三大問題極力倡導内容演說要聞小說新戲倫理衛生地理歷史家政學地方自治經濟學實業插畫閒談笑話選件○附文話界宮門抄諭旨督轅要批撫轅要批時評十日大事記各屬通信特别調查選言皖乘詞林專件以上各門每期全有約四萬餘言 
　　刋發十日一册逢十出版逢一發行第一期九月十一日發行 
　　報價零售一册大洋一角二分定閱一個月三角二分三個月九角半年一元七角全年三元二角如定閱五份寄至一處者九折十份八折郵費在内報價預付代派以二成酬勞凡郵匯不通之處可寄一二分之郵票 
　　廣告四號字一百字起碼每百字每期收刋資洋一元五角多則以五十字遞加第二期九折三期八折長登另議 
　　機關事務所總發行所暫設上海馬立師馬德里一千一百五十四號門牌安徽設發行所四處（一）省城（二）蕪湖（三）正陽關（四）屯溪其餘各州縣均設代派處各省通商大埠及日本東京均有代派處 
　　通信本報文話界内通信一門最爲洋重本省各州縣及旅居各省各團體除社員及特約各界名譽通信員外加有熱心同志願爲義務通信員者乞即隨時惠寄新聞並將台銜住址詳示本社當奉以相當之報酬 
　　組織本報主筆皆素有大名之新聞記者及箸述宏富之名宿各種科學則皆由在國内外各專門學校之社　擔任按期郵寄海内同志凡賛成本報者本社得推認爲社員或名譽賛成員無分省界 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
