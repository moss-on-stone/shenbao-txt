# 1908 - 198 - 4912745

 

Page 1

 
 
   
 
 

Page 2

 
 
   
 
 

Page 3

 
 
 [Ｔ版>第三版[上論]  
　　六月二十六日奉 
　　旨長庚電奏悉塔杵巴哈台領隊大臣着扎拉豐阿暫行兼署欽此 
 
 
 

Page 4

 
 
 [Ｔ>申報第四張第四版[論説]  
　　讀六月二十四日上諭謹註 
　　今以全國人民熱心潮湧聯名請願國會之時。而忽下二十四日各省舉辦諮議局之諭旨。驟觀之似爲請願。風潮所激動。而國會之開設。有年近一年逐漸進行之望。細讀之則此次之詔書。仍是敷衍塗飾之故智。而召集之期。正遙遙未知何日也。政府惡民之手叚。抑何神妙而不可測度乎。自前年豫備立憲之詔下。而朝廷始有設置資政院之舉。去年八月十三日。慈諭着派溥倫孫家鼐充該院總裁所有詳細院章田該總裁會同軍機大臣妥愼擬訂。憲政編查館。亦旋有各省諮議局章程之編制。在政府之意。以爲現在議院未設。應先立資政院以爲之基礎。而又於各省設諮議局爲預儲資政院議員之階。如此逐層預備。正可藉此以延長歲月。以故議訂章程以來。忽忽經年。杳無消息。今忽於國會風雲騰湧之際。而始急急焉以資政院與諮議局之章程。相繼入奏。無識之徒。方且謂朝廷將速開國會故先以資政院與諮議局。示進行之方法。而深心之士。則且疑朝廷無意於立憲。不過借以延宕議院之開設。搪塞國民之要。求而已。今觀二十四日之上諭。而益信斯言之不謬。使政府而果。有速開國會之意。則一方面宜速宣布最近召集年限。一方面將資政院與諮議局。責成王大臣與各省切實舉辦。如是始足以示大公而堅國民之后。乃細譯諭旨。所以諄諄告誡者。專在各省諮議局之設置。兢兢以一年辦齊爲限。而先爲資政院預儲議員之地。故資政院之若何設置。若何辦理。絶不提及。而僅以諮議局責令各省實力奉行然。則所謂議院者。必俟資政院舉辦若干年而。後可期設立。而資政院又必俟各省諮議局開設若干年。而後可以舉辦。由今以逆測開設國會之日。必須幾歷階級。諮議局不知何年辦理始克有效。而後有設立資政院之希望。資政院不知何年辦理始克合度。而後有開設議院之希望。迢迢歲月。人壽幾何。將何日得達我人要求之目的乎或。曰。諮議局之設。上諭明言爲採取輿論之地。是彷彿下議院之基礎也。又觀資政院章之内容。彷彿上議院之模型也。政府不明立憲國之制度。故設此不中不西之院局其。陋不必論惟。據此以觀。則政府之意。似欲以資政院與諮議局並。舉其去議院僅一級耳。竊謂不然。使政府。而果以資政院與諮議局。同時並舉。則諮議局之詳細章程。何以亟亟編訂。而資政院之章程保以僅僅編成總綱選舉兩章。而其餘八章。尙待從容不可知之時日乎。觀此則知今日之上諭。猶是從前預備立憲之詔。國會之開設。仍不知在保日。竊不解政府之意。必若何預備。而始克云切實。必若何預備而不致徒託空言乎。其實預備愈久而民益灰心。預備愈遠。而時不我待。愈延宕愈搪塞。而國是愈不可爲。政府何不思之甚也或者又曰。政府何嘗不欲速開國會。上諭着各大臣迅速編輯憲政事宜。擬議籌備方法親。裁後當即。宣布開設議院期限非。朝廷欲速開國會之証據乎。不知此事政府仍以甘言愚民之計耳。憲政大綱與議院選舉各法。何等重要。逐年應行籌備各事。何等紛煩。前次編訂資政院章。一年僅成兩章。據此爲比例。則資政院十章編竣。當在五年之後。今所編輯擬議者。重要紛煩。較資政院章。奚啻十。倍則所需編輯擬議之歲月。不知幾十年而始克竣事乎。然則開設國會之諭旨。更不知歷幾十年而始克宣布也。國民渴望國會召集之熱若彼。而政府對於國會之狀態乂若此嗚呼。尙何言哉。 
專電 
[電一（北京。）]  
　　各省國會請願書都察院定出月初代奏 
[電二（北京。）]  
　　昨日廷寄各省御史石長信奏各省禁烟宜將販賣栽種劃淸界限分年遞減所陳不爲無見著禁煙公所度支部會同各督撫將軍都統妥籌遵辦 
[電三（北京。）]  
　　外部奏劉鶚經江督密獲該革道劣跡多端法難寛恕請旨嚴懲奉旨劉鶚著發遣新疆永不釋回所有家産著端方查抄並迅速押解起程 
[電四（北京。）]  
　　江蘇國會請願代表雷奮孟昭常到京往靑廠武陽館不日卽遞呈 
[電五（南京。）]  
　　浮梁縣令電禀贛撫景德鎭坯工滋事由營縣開導於二十二日開工請留營兵驻防 
 
 

Page 5

 
 
 [Ｔ>申報第一張第五版[公電（湖南。）]  
　　黄忠浩等發起湘路股會二十四日成立到千餘人當認實股二百餘萬日内尙續開會及派員四出勸股 
緊要新聞 
[國會問題]  
　　北京。政府二十一日會議國會問題多數擬以光緒三十九年爲召集國會。之期惟須由憲政編查館先行組織章程一俟决議後即可奏請宣示按二十四日之上諭。或即發生於此。但憲政館之組織章程。不知能較資政院少速。以踐三十九年之限否。 
　　浙江。國會請願事件原定七月十四日公舉代表現因北京同鄉來電催促速舉代表故將會期提早兩星期。投票公舉代表北上。茲將杭紳通告各府電文列下 
　　我浙國會請願簽名者已逹八千餘人。現物提早於七月初一日開會選舉代表賚呈人京。除已電達各府請將未繳到之簽名册即速催繳并派員蒞會外如尙有欲附名者請即至省城福聖庵敎育總會及上海三馬路寶安里旅滬浙學會兩處簽名以便彚入名册 
　　南昌。商務總會發起國會請願邀集各府同志議定函告在京同鄉共襄盛舉並擬俟定議後即於都中舉一代表。就近請願。以歸簡便 
[郵部奏請加招交通銀行股本北京]  
　　郵部片 
奏略云交通銀行原定資本銀五百萬兩分爲五萬股每股庫平足銀一百兩中郵傳部籌欵認購二萬股其餘三萬股無論官紳商民人等均准購買俟貿易擴充之時再行添招五萬股奉旨允准欽遵在案茲據該行呈稱期内商股報認踴躍異常現在招股己經截止總計挂號認股之數。逾額幾倍。體察商情僉以折收爲憾等情前來查原奏本擬添招五百萬而商情如此踴躍爭先與其限制折收致有多認少交之憾不如先後併舉以暢振興鼓舞之機臣等。公同籌議擬請併歸十萬股。臣部前後認購四萬股。商匀六萬股。庶足以恢商情而厚資本恭候命下即由臣等檄飭該行迅速收取六月十九日奉旨依議 
[李御史奏請徧設存古學堂北京]  
　　山西道監察 
御史李浚奏稱臣於六月初七日仰蒙召見天語諄諄以學堂經學爲問誠致治之大原亦保邦之要務也竊以列强環峙智巧日新彼此相形自應取彼之長補我之短然彼之所長器數藝能冶天下之所用非用以治天下者也治天下者君臣之義父子之倫捨經學其奚以焉童子束髮授書背誦溫習久而且專猶復不能記憶今學堂讀經止有數刻即就中材而論其能深造自得也豈易言歟現當科舉旣停觥觥經生並無專席儻異日流風歇絶傳授無人尙復成何事體大學士臣張之洞前在鄂督任内奏立存古學堂保存國粹臣以爲存國粹即所以束人心束人心即所以維世敎江蘇撫臣陳啟泰踵而行之矣該二省旣已如此他省何獨闕如况京師爲首善之地太學爲賢士所關造士之万尤宜大備擬請 
飭下學部各直省督撫。於國子監地方。及各直省省城。一體設立存古學堂。以爲倡始。所有學堂課程畢業年限以及一切詳細事宜悉照湖北江蘇兩省奏定章程參酌辦理。庶風聲所樹經正民興用副朝廷易俗移風之至意六月十七日奉旨學部知道 
[京師禁烟近聞]  
　　廣東典史鄭嘉謨前日己將撰著之官膏專賣辦法條陳於度支民政二部聞近日又以此項章程呈於禁烟公所各大臣鑒核條陳辦法尙有可採惟官膏專賣非本公所應辦之事。批飭母庸存案。並將原呈擲還。 
内外城巡警總廳出示曉諭略謂京師禁烟事宜早經遵照奏定章程凡酒樓妓館均不准備烟供客膏土各店不准添開並勒令烟館及製售烟具各店一律停歇又查驗戒烟丸散勸令紳商廣設戒烟會各在案惟内外城地面販賣膏土各店林立亟應嚴定限制以便稽覈查内外城膏土各店有專售膏土者有開别項營業而帶賣膏土者其專售膏土各店應於七月初一日以前。遵照奏定章程到廳呈報領取營。業執照。并按照成本繳納照費其開别項營業如錢蠟等鋪帶賣膏土者於七月初一日起各營本業槪不准帶賣膏土。爲此諭仰各該商等一體知悉凡售賣膏土各店如未領此營業執照私自售賣及開别項營業仍帶賣膏土者一經查出即行從嚴懲辦 
[浙撫致軍機處電（爲借連北鹽事）]  
　　浙西松寗岸商今因春雨過多滷淡産少深慮脱銷有誤民食禀經電商直隸督臣復允借運長蘆永七廠鹽五百萬斤。合浙西引鹽一萬餘引茲據運司轉據商禀請援照兩淮倡運蘆鹽奏准免完厘税成案奏懇天恩免完沿途厘税。以恤道遠運艱伏乞代奏請旨遵行馮汝騤叩效 
[徐海邊境匪亂消息淸江]  
　　江北巡防營務處沈期仲觀察禀督憲電云佺寒電禀諒蒙憲鑒頃奉電諭並錄撫憲電示當己轉飭遵照佺近赶辦浦事適兩日大雨陸路水阻水道無船刻己借到師船 
 
 

Page 6

 
 
即晚星夜前往海州提犯親訊務得確情禀辦並加派馬隊。由蓋統帶帶往協緝。以輔助兵力之不足再徐州陳鎭袁道田守等來電以東匪　委景辰猖狂滋擾。彼處兵力不足昨奉提帥飭議己派撥江北巡防第三隊管。帶雷金榮帶隊前往接應後路。矣除電復撫憲外先此馳禀 
今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>申報第二張第二版[接緊要新聞]  
　　庫倫近信 
　　活佛强買貨物。庫倫賣買城京莊商號同和義赴庫倫活佛處售珍珠數珠一串。計珠一百零八顆定價銀五百兩活佛只與銀一百兩。又東富有字號售大緞兩疋。。價銀五十兩活佛只與銀三十兩該商等以虧折太多不肯出售而活佛實欲購買又堅不添價以致屢商未妥該活佛竟傳知管理商民事務章京恩連以此價代爲購買乃該章京親赴該二號查閲帳目數珠原購價銀一百九十五兩大緞原購價値銀四十四兩實係折本該章京雖悉此情又不敢代答活佛遂勒令該商等按活佛所與之價出售不然即不准該商等再赴活佛處出售貨物然該商等旣屬章京管理即不敢不遵竟爲折本出售 
辦事大臣開河。庫倫巿塲至買賣城之大路本已一律修補整齊昨又經辦事大臣招集工人將各河溜開深並于低窪之處用沙石築成隄壩。以免急湍外溢想庫倫道路經此一番整頓即有大雨亦不患其漫流爲患矣 
報告出入欵項。庫倫辦事大臣延祉等奏稱庫倫每年所征。金廠報効統捐收數舗房捐欵庫恰地基又由宣化道庫應領滿大臣俸米折銀均係正項其化私爲公牲畜變價裁革後地方陋規新舊生息溢捐續經奏留金廠一成經費統捐收數三分之一辦公各項罰欵均無定額其開支項下。春秋致祭漢山肯特依山祭品堂司各官養廉鹽菜薪津巡警兵餉製機軍裝向有例支其電費賞項添修官物均無定額所有正項外銷以及有無定額各欵現己分别造具表册咨部查核 
分類新聞政界 
[贛臬陞署藩篆消息。南昌]  
　　新任贛臬陳廉訪夔麟於十九日行抵南昌庽八旗會館爲辦公之所惟陳廉訪上院時與撫憲聚譚良久當奉面諭暫緩到任擬請署理藩篆俾便林學使專理學務聞己電請江督端午帥核示一俟奉准即行牌示矣 
[瀝陳增解京餉之爲難福州]  
　　度支部近以動欵浩煩咨飭閩省每年增解京餉十萬兩閩督奉文後即行司知照現尙方伯詳覆謂本司到任之初庫儲袛有三千餘兩其時逼届歲暮出欵增繁經設法催令州縣籌解并借洋債甫能應支無缺具借挪之欵迄今尙難淸償總之財源實處枯竭欲開源而源無可開欲節流而流無可節袛能求大部　諒請免置議 
[改委巡警商務總辦杭州]  
　　巡警總辦崔玉圃都戎决擬隨節赴贛已於前日禀請銷差當經馮中丞改委洋務兼農工商礦電話局總辦王道豐鎬兼理昨聞王觀察以才疏差多慮貽隕越上院力辭馮星帥以浙省警政方資整頓他員必難勝任除農工商礦局差改委候補道湯汝和接辦外所有巡警洋務電話三局仍責成該道統攝整頓並飭於二十四日分别交卸任事 
[贛省府縣之調動南昌]  
　　贛藩林方伯於十九日牌示云照得署理饒州府知府勞鼎勛調辦税務遺缺以正任贛州府知府尙未到任之許祐身調署所有贛州府印務應以現署知府何師呂仍留署任正任廣昌縣知縣李慶恩現在樂安縣署任尙未交卸到任需時所有該縣印務以正任吳城同知曾森溎代理 
[詳定守衛士出身武昌]  
　　鄂省模範監獄及江夏縣拘留所之守衛軍每有需索人犯規費情事現爲江夏縣王令士衛查知爰禀商臬台巡警道改派警察學堂畢業生二十名充當守衛士並詳請督院將各生姓名咨明法吏兩部俟三年當差無悞奬給典史出身以爲實行改良監獄之勸 
[整頓税捐之一斑奉天]  
　　奉督徐菊帥因奉省辦理各項要政全賴税捐以資接濟故日前派委多員分赴各税局地界逐一密察有無弊竇聞各委員均己陸續回省禀覆想將來必有一番整頓也 
[預備購米救荒武昌]  
　　鄂督陳小帥以鄂屬州縣被災者雖只什之一而田禾迭遭大雨難望有秋目下武漢食米價已飛漲特札飭藩司善後局會同籌欵預購食米五十萬石以資接濟李方伯奉札後己與善後局總辦金觀察會委劉直牧善涵余大令善祥赴湘採訪米價以便撥欵購運 
交涉 
[盧敎士一面之詞。蕪湖]  
　　蕪湖聖公會盧敎士義德致美領事函 
云去年聖公會在蕪湖周家山憑中買倪姓吳姓地又買陳姓張姓地價錢已付一半均有老契新契宗譜界碑爲憑早經前縣查驗明白毫無紏葛突有陶寶書誣告吳兆林一事殊出情理之外此地實係張姓親自立契賣於聖公會若謂此地賣錯佔有陶姓寸土陶寶書何以不告賣主買主又何以不告其餘中人僅告吳兆林一人若謂吳兆林盜賣陳姓張姓地何以陳張兩姓不出名控告此事原因皆係陶寶書恃衿刁狡希圖呑佔陳張兩姓並倪姓吳姓之地暗將界碑栽在陳張倪吳四姓界外擬將四姓包括在内歸伊一人霸佔今四姓將地賣於聖公會不遂其欲擬告賣主賣主有契不敢告擬告買主買主執契爲憑又不敢告擬告中人又懼人衆不服更不敢告乃洩恨於平日仇恨之吳兆林一人總而言之聖 
 
 

Page 11

 
 
 [Ｔ>申報第二張第三版公會所買之地旣然驗明有實在憑據地方官理當税契不該故意拖延聽從陶寶書誣告押人茲特函請通文於蕪湖縣限一月將聖公會所買陳張兩姓地契印稅並將所買倪姓吳姓地契一併税出以免紏葛 
[麥奎竊案之紏葛蕪湖]  
　　駐蕪英領事致皖撫函云駐銅官山英工程師麥奎被竊銀元一案疊請轉飭地方官查追准函復飭追服辦各在案頃又據麥奎禀稱數月前同陵縣拿獲兩人傳訊兩次留署管押此兩人情形多有可疑之處自當嚴行追究詎近來忽將兩人釋放并未懲辦銀圓亦未追還等情前來查該縣將此案置之不理不但不盡保護英商之責且以貴部院之札諭視爲具文自應嚴加申斥現據前情合再函達貴部院請煩查照希即嚴行轉飭刻速究辦追還銀元以免效尤 
軍界 
[正執法官侵餉革職。蘇州]  
　　蘇撫陳中丞片奏蘇省新軍去臘開差出防平望派委樊肇元爲水陸各軍正執法官該員經手到營用欵多有不實不盡其向營務處挪借之欵屢飭報銷一味飾詞延宕迨經飭縣追詰業己聞信濳逃當此新軍甫經成立該員旣充執法官理應恪守法律乃竟敢明目張胆飽櫜遠颺似此謬妄貪劣實屬官塲敗類未便稍事姑容據蘇州布政使瑞澂會同按察使左孝同否明詳請奏參前來相應請旨將江蘇試用知縣樊肇元即行革職以儆官邪六月十七日奉硃批著照所請該部知道 
[北洋退伍兵士回籍安慶]  
　　北洋大臣楊蓮帥咨照皖撫略云北洋陸軍第四鎭退伍兵目共一千五百四十八名内籍隸河南安徽山東奉天山西江蘇等省計一千二百十二名現己發給憑照派員分送回籍將來各兵如願人本省軍隊及州縣巡警均准持照應募請即轉行查照辦理 
[駐紥三十五標軍營之近况鎭江]  
　　江南駐鎭三十五標前因滋事已由江督遴派憲兵總司令官陶駿保觀察及正參謀官陳君琪來鎭撫綏得以安靖茲代理統制吳錫永訪聞該標執事官郭寛洪曾有虐待目兵情節擬即撤差並嚴飭該標官長不准私自離營以爲目兵表率 
又聞鎭郡紳商密禀道府縣乞轉詳江督大致謂三十五標弁兵每日酒食洲戲相徵逐甚至結隊滋事商民畏之如虎以致軍務廢弛請嚴加懲辦等語自鎭江兵警衝突後己將城内所設之憲兵支部分駐城外以便巡察究以人數不多不敷分佈現經憲兵司令官陶駿保禀准江督札行駐鎭巡防隊統領周錦堂協戎派弁兵七人協同巡察以免徵兵在外滋事 
[不准請辦憲兵南京]  
　　兩江憲兵練習所將校科畢業生于復基禀請皖撫開辦憲兵當經批示云查各省憲兵前准陸軍部咨改爲軍事警察隊由部派員專辦皖省尙未奏報成協應俟部定章程到後再行酌核辦理該生所禀暫母庸議 
學務 
[寶山公民學堂之特色太倉]  
　　寶山錢有宅彭城小學校爲錢印霞太史所創辦内附設公民學堂所招學生大率係質樸農民年在十六歲以上者自本年四月初一日開校後未及數月一切功課尙知勤奮體操敎員吳君中和喜其進步之猛且速也商之於校長錢君玉如擬於暑假期前數日就本邑附近各處及淞城一帶爲暑天旅行略仿日本寒天旅行之意本月初七日由校長敎員合組公民二十九人並附彭城學校小學生十八人以軍樂爲前導先至眞如初九日至大塲參觀不學初十日至縣學堂参觀並至勸學所小憩邑尊胡榨村大令奬以摺扇墨汁等品物歸校時復順道至江灣參觀小學及蠶桑學校十二日乂至彭浦鎭參觀小學日來天氣甚爲酷熱而諸生跋涉往返一無惰容亦可喜事也 
[海州中學監督之躊躇海州]  
　　海州中學堂盧監督紹劉因與地方學界意見不合决意辭退現經陳子勵學使極力挽留有現在辦學當任勞任怨無以意見細故而棄大局等語故刻卜盧君頗爲躊躇云 
[侵呑學欵猶欲聲辯耶南昌]  
　　江西弋陽縣附貢生汪應儀因管理學堂經費虧空巨數經地方紳士及留東學生呈控飭縣資明詳革衣頂職銜在案現該革員猶具禀撫轅聲辯當奉批斥云該員經管學堂經費虧空鉅欵迨地方紳士及留東學生先後指控並據敎育總會代呈淸算總帳其事何等確鑿今經該縣傳案押追猶不設法措繳砌詞來轅越瀆實屬藐玩仰布學兩司會同臬司即飭廣信府迅飭該印委等赶緊提案嚴訊究追 
[學監赴南北洋調查學務南昌]  
　　贛省各學堂雖己成立惟一切辦法未能盡合南北洋規模經林貽書學使照會高等學堂監督黄紳大壎趁此暑假迅赴南北洋考查學務藉資改良 
[學司委定省視學安慶]  
　　學部定章提學使下設省視學六員承提學之命巡視各府廳州縣學務安省早經提學分别委充現吳棣仙學司以省視學缺額兩員又委大挑知縣萬雲松歙縣廪貢生吳棣承乏日前己詳報撫憲矣 
[盱眙開辦四區小學安慶]  
　　盱眙縣陳大令禀報省台以該縣民風固陋財力素窘興學尤難現經邀集地方紳士就地籌捐於縣城内創辦初等小學四區一切科學均遵定章辦理 
實業 
[部批經綸絲紗廠。控案蘇州]  
　　蘇垣經綸絲紗廠紏葛情形均紀前報現將姚銑等禀奉農工商部批詞補錄於下前據職商等禀稱蘇經蘇綸兩廠費商租期届滿懇請派員查估等情當經本部以業據照會張紳札飭周道會同前往切實詳查仰候復到再行核奪批示在案茲據 
 
 

Page 12

 
 
 [Ｔ>申報第二張第四版張紳周道呈稱查復兩廠現在機器房屋價値細數並預估修理添本大略情形繕具表摺送部鑒核前來合即批示並抄錄原件仰該職商等邀集各股東統籌辦法禀部核奪可也 
[詳查粤鹽情形廣東] 　　 
　　度支部前日咨行粤督詳查鹽務情形以憑整頓當經督轅檄行遵照現己由司查明粤鹽每歲約産七八十萬引向例不准各鹽攙入其外銷處所則閩至汀州贛至富都湘至桂衡黔至古州一帶爲鹽界均由商運銷惟兩粤則官開鹽埠商承子埠聞己詳請撫憲咨報矣 
[皖京官函請開礦事會蕪湖]  
　　蕪湖商務總會日昨皖接省京官來函謂銅官山礦業經李欽使力爭未能就範恐該英商另有强迫手段宜速籌抵制之法特函請開會集議設法維持以全皖人命脉商會接函後本擬早日開會因總理李仲絜觀察赴滬未回故開會之期尙須稍緩 
[選舉礦務總理安慶]  
　　安慶路礦會洪思亮等致駐蕪路礦會函云本省路礦總理迭次議舉迄未能定頃中丞以省城礦局虚懸無人主持前次公舉袁杏南中丞已迭來函電决意不就嘱即作速開會另舉并謂路礦事屬兩部似難合併各等語思亮等查去臘駐京同鄉來電亦以路礦事以分辦爲宜商務總理應由本省議舉知照京紳以符原案壽州韓古農察使鄉望素孚足任礦事茲由思亮等會商擬舉爲礦務總理用特丨布貴公會希即迅賜决議如以爲可祈即示覆俾即具呈再决議諸公祈將銜名賜示以便列銜 
[磁業學堂續招永久班湖南]  
　　湘省醴陵縣磁業學堂前年開設速成班去歲己經畢業派在該處磁業公司分别任事頗稱得力去歲續招之永久班原定學額一百二十名除由本省招人及川鄂滇各省咨送之學生已滿六十名外本年下學期擬再添招六十名以符原定之數現己刋布印規則廣告招生矣 
[分設水險公司湖南] 　　 
　　漢口禮和水險公司以湘省現在航路開運百貨輸運由湘報關附輪出口者甚多特派金君彝甫來湘設立分公司經理長沙湘潭水險事務己經張貼廣告以示招徠 
雜記 
[查明性情浮暴縣令南昌]  
　　江西信豐縣徐令象藩到任以來於行政諸多廢弛現因開征丁漕不收官票銅元并短價勒收英洋某生員向其力辯竟施笞責經紳耆禀控大吏札委候補知府某親赴該邑逐一密查現聞該委員業己查實以徐令性情浮暴民怨沸騰等詞電陳撫藩核辦 
[縣令諱盜上控松江] 　　 
　　奉賢蕭塘鎭葉姓開設雜貨店忽被盜匪肆刦約失贓物八百金習日投縣署報勘詎爲刑房吏所阻謂若報盜案需出費用百餘元葉請改盜爲竊某亦多方要索葉乃馳歸遞禀南橋司汛兩處請爲轉移亦無音耗適蘇垣偵探局長陶某因事至該處詢得其情歸禀藩憲瑞方伯嚴札奉邑朱大令明白禀復大令怒葉越控派差往提葉大懼竄匿 
[私鑄銅圓發覺安麈]  
　　皖省西門外河街地方有一湖南人用沙铜二質私鑄銅鈔此種沙質銅圓流行巿面已久日前經該處五區巡警正局偵悉即將其人拿獲收禁拘留所内復由總局移縣收禁刻聞該犯向有烟疾以被拘後數日未吃鴉片業於日昨身故矣 
[拘拿游民學習工藝鎭江]  
　　丹徒縣王緯辰大令因鎭地無業游民實繁有徒爰飭差保擇尤拘拿以便發送工藝局習業庶幾良民不至受其擾害 
[禀請緩征被水地畝漢口]  
　　漢陽府屬之夏口漢陽沔陽漢川孝感黄陂等州縣均濱大江低窪之處現多被水淹没刻各牧令己將被水地畝勘明禀府轉詳分别緩征聞琦瑞卿太守已將被水各屬列爲中等灾區詳院請示矣 
[淸談]  
　　國會年限。 
　　各省請願代表聯翩捧書之時。即有二十四日宕延國會之旨。下極熱而上冷之下欲急而上緩之。苦矣哉代表。哀矣哉上書簽名之數萬人民。 
必使館院編輯憲法大綱。選舉各法。而後宣布年限也。吾不知中經編輯者幾何年。又必使擬議應行各事。分期籌備。而後宣布年限也。吾又不知中經籌議者幾何年。今年之後有明年。明年之後再有明年。未來之年無窮盡。即政府延宕之説亦無窮盡。 
或曰。考之日本國會歷史。第一次呈請願書者。以箱田六輔南川正雄二人爲代表不報第二次以河野廣中片岡健吉爲代表。不報。第三次爲奬匡社委員。不報。卒經小原彌總八赤澤常容二人者。先後懷請願書。自戕宮門。乃得有明治十四年十月十二日國會年限。之詔。若是乎國會年限之不易决定宣布也。中國。僅恃少數人之圑結。輕輕呼籲。而不喚起大多數之同情。洶洶要求。則於二十四日之。上諭。又何足異。 
法律格言 
[私法。]  
　　人不可賣。 
　　人爲權利之主體。非目的物。故不得爲買賣讓與。 
　　契約不可强迫。 
　　允爲契約與否。乃各人之自由。 
　　無論何人不被束縛於他人之契約。 
　　契約之效力。爲覊束兩造契約之人。不得覊束他人。 
　　天灾非違法。 
　　依天灾而爲不可避之行爲。其人無責。偶然之灾。不可豫見。無論何人。。無應知之義務 
　　遇灾無責。以不負豫知之義務也 
　　時日不爲輕視權利之人而留。 
　　時效之期限一過。則權利失而不可復矣。 
我之自由以他人之自由爲界。 
　　不得因自已之利益。侵害他人之權利。（即孔子所謂恕道終身可行之意） 
　　代理之所爲即本人之所爲。 
　　代理之行爲。對於本人。直接生其效力。法律上占先者勝。 
　　如不動産登記在先者。。即視爲有權利者也 
　　物死於所有者。 
　　物必有主。我不抛棄。終身爲我所有。故曰死於所有者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ>申報第三張第二版[要摺]  
　　蘇撫陳奏遵章考試職官令入法政學堂摺竊前准憲政編查館吏部咨奏查驗外官章程一摺單開凡捐納保舉之道府同通州縣及佐雜各員除正途出身及本係高等以上學堂畢業生外無論月選分發到省一律俱人法政學堂考其文理淺深分爲長期速成兩班限年學習又先經到省者均嚴行考試一次一二等者分别差委三四等者令入學堂分班肄習等因奉旨依議欽此當經欽遵轉行去後臣查蘇省原有之法政學堂係將仕學館改設經升任撫臣陳夔龍於三十二年六月附陳在案自去冬頭班畢業本應考選新班第名額太少規模較隘江蘇宦途擁擠人數頗多若令分班入堂則遲不及待如其重新建校則費更難籌計惟有添設講堂擴充辦法疊經臣札飭藩學臬三司會商並延聘前禮部右侍郎朱祖謀爲該堂監督率同在堂各員詳籌協辦訂立章程課表暫定正額二百名旁聽員不計數經費就現時豫算每月所需約將二千兩仍飭司局照案添籌將來人數加多添請敎習尙須增益一面由臣督率司道在省道府以下各員分次考試除不能執筆文理不通之員遵章不列等次咨令冋籍外其考列一二等者飭令聽候差委三四等者曁奉文後新到省各員均按其文理深淺分作長期速成兩班統於本年五月先後送入法政學堂所送員數與所定名額已不甚懸殊此外尙有現當差使未經交卸及因事請假現不在省者仍由藩司飭令隨時報考與新到省分發月選人員每月送考一次以便陸續補送入堂以資造就而符定章至已到省之分寗差委新到省之在寗繳照者應歸督臣考試又應歸考驗辦法各員俟届期另案辦理除將法政學堂章程咨送憲政編查館吏部學部法部外所有遵章考試職官入法政學堂緣由謹會同兩江總督臣端万恭摺具陳伏乞皇太后皇上聖鑒謹奏六月十七日奉硃批該衙門知道欽此 
本埠新聞 
[部飭試辦印花税。]  
　　江督端午帥接度支部來電謂開辦印花税一事請飭各屬務於七月初一日日先行試辦仍將辦理情形報部等因現午帥己轉行寗蘇兩藩司移行遵辦 
[禀控釐卡擾雲商旅。]  
　　綢業盛涇公所衆商禀呈滬道略謂本月二十四日據船戸金七官奔訴該船於二十三日由盛澤裝貨八十八件附拖招商局恒昇小輪來滬三更時行抵離滬一百二十里之塔港地方突來快船一艘將貨船截住有匪徒十餘人各執利刃上船將刀擱諸該船戸頸上窮詰有無銀洋船上水手大聲呼救該匪即將纜繩砍斷致貨船隨潮而退迨恒昇小輪退回保護匪黨又以醒艙爲名將貨船軋至五厙釐卡將船扣留此時小輪未便久稽祇得棄置貨船令該船戸檢同斷纜二支趁回上海經過分關南卡先行呈明原委一支留存招商局一支送公所呈驗竊思商等捐運綢貨向有捐單爲憑乃船戸呈驗捐單該卡猶勒令停候天明始予查看似此情形是否匪徒行刦不成串丁圖詐抑係卡丁病商故技實難揣測現貨船尙被扣留非求派員勘辦何以儆不法而安商旅除禀知税務司外籲求迅賜委員詣勘釋回貨船並澈究懲辦實爲恩便 
[李春來仍穿犯衣。]  
　　總巡捕房擬請准予判押西牢之淫伶李春來仍穿常服經滬道與公廨讞員據理駁復等情均誌前報現管理西牢捕頭麥高云君己飭該淫伶穿着四百五十號犯衣與各犯一律看待矣 
[電車碾斃人命餘聞。] 　　 
　　法界二十三號電車碾斃王龔氏母子一案茲滬道蔡觀察以電車肇禍數見不鮮皆因司機之人疏忽所致爰特札飭法公堂景讞員迅將該車司機李甘和送縣訊辦一面照會法總領事諭飭該公司約束司機人等以後務須格外留神勿再疾馳致肇奇禍 
[流氓與小工鬭毆。]  
　　著名流氓錢濤濤錢毛囡錢毛毛在石匠金標處爲小包工頭目因尅扣寗幫各小工工洋二十一元曾各紏同黨互相兇毆前日各工人又在新閘路遇見錢等向索工洋不允各紏合一百餘人大肆鬥毆互有受傷旋由巡捕查見奔告捕房飭派中西包探前往解散當塲拘獲錢濤濤錢毛囡錢毛毛等五人寗帮小工十二人一併解入捕房押候解廨訊究 
[新任浙撫到滬]  
　　新任浙撫增子帥昨晨由京抵滬本縣李大令親往金利源碼頭迎接旋即乘坐馬車至滬南海運局行轅駐節聞增帥己涓吉初一日接印故習日即須起程赴浙云 
[駐日欽使起程]  
　　新簡日本欽差胡馨吾星使惟德定於今晨乘春澤丸東渡 
[蘇省第二次補購漕米]  
　　蘇糧道惠澤民觀察添購白糧一萬石解京兑收曾誌前報茲又續辦五千石定於日内到滬裝招商局輪船解京昨特移請滬道函致税司免税驗放 
[萬壽祝典]  
　　昨日爲皇上萬壽之期黎明時文武各官均至西門内萬壽宮朝房暫憩新簡日本欽使胡星使與盛宮保亦先後到來換穿朝服由盛宮保率同各官拜牌慶祝禮畢滬道蔡觀察即至滬北洋務局旋駐滬各國領事咸往慶賀由觀察延入欵以酒筵歡叙良久始各告辭 
[籌賑新法]  
　　廣東水災待賑孔急茲由慈善家商允張園定於今日下午八時招林步靑唱攤簧九時半丹桂全部演潘烈士投海並勸戒鴉片煙等劇皖南野鶴亦允客串各盡義務並商允工部局准開演至二時爲止所得看資以一半充作賑欵云 
[謝書]  
　　昨承商務印書館贈歐美名家小説法宮秘史前編後編各兩册又玉樓花刧二册説部叢書新天方夜譚一册又雙喬記一册新小説慘女界兩册又玉佛緣一册袖珍小説海棠魂易形奇術和一册或譯或箸都有可觀 
 
 

Page 19

 
 
 [Ｔ>申報第三第三版[城内]  
　　地保哄騙。○黄桂明投縣喊控稱本年正月地保張玉豐因徽寗會館託伊覔購田地將張玉林出賣之祖遺田畝囑小的墊價收買謂日後轉售會館必有餘利當時有武舉陶芹香擔保小的墊洋六百元今往會館訽問並無其事請爲提究判候查明核辦 
　　私掘水溝。○張春江控張海南私掘水溝前日由縣提訊春江供在呂山泉處爲司帳前由五圖地保顧榮堂作中價買張海南田地三分二厘八毫今海南私掘水溝呂命小的往丈祗存一分八厘照算少地一分四厘八毫求究訊之海南供並未掘溝判著顧榮堂從速理處如違提究 
　　呑没方單。○郭勝祥控告地保呑單一案由縣提訊郭供有祖遺田十二畝賣賸八畝二十七分地保莫世明向小的索觀方單後被覇呑不還去年小的將宅基餘地售於莊姓五分三厘自存一畝向莫索單仍不交還求追中人李春芳供郭將宅基餘地售於莊姓因無方單由小的擔保乞究莫供郭之宅基前經汪前憲將一畝斷歸伊侄女郭鳳寶立有代單業已由鳳寶出售王姓是實判莫交差提到鳳寶訊奪 
　　聚賭罰洋。○老學前慶雲樓茶館主金也夫前晚紏合賭徒張榮全張得榮辛海朝榮阿二夏阿四王阿二俞阿大等多人在樓上叙賭被中區巡長查悉帶同巡土將金等一併拘解一路一區巡局請究判金也夫罰洋四元張榮全等七人各罰洋一元具結斥釋　　聽候給照。○道憲蔡觀察批中西書院卒業生沈治生禀云着即來轅聽候親驗給發護照可也 
　　官事。○浙江紹屬土税局兼稽查委員並兼巡緝隊官陳蕃誥昨日到道禀見候選巡檢周登萊昨日到道禀辭赴杭 
[南巿]  
　　限制小車裝貨。○總工程局昨日出示謂人力小車獨輪無輔最易傾倒該小車夫等又往往裝載貨扔不顧分量之輕重貪利多載此次賈合隆雇車載米四石路經西鈎玉弄該車夫以分量過重手無握力致將路側餛飩担撞翻燙斃張姓幼孩殊爲可慘若非貪利重載何致如此爲此示仰各小車夫知悉嗣後裝載米糧至多以三石爲限如運别貨共分量輕重亦不得過米糧三石之數其他如傢伙什物亦不得過高過闊致多阻碍違者拘罰 
　　函請查緝行李。○丹陽天主堂張司鐸咋日來滬在董家渡雇小車裝運竹箱三只花衣三包及雜物等囑送至洋涇浜詎被車失張遂告知董家渡天主堂函請工程局查緝　　募捐反被罰洋。○無賴丁墨亭持黄簿紙燈向各舗募收醮捐被巡士拘至工程局訊知由閘北紫竹菴僧託募飭罰洋十元斥釋　　下體因何毆傷。○賣糖人陳阿四昨赴總工程局控稱伊有年已及笄之女阿寶前晚被人毆傷下體局中以並無行兇人姓名無從查究着赴縣控訴 
[英租界]  
　　印人野蠻。○靜安寺路某姓司閽印人前晚拖佳經過之某少年撕碎衣褲强行鷄姦少年大聲呼救由捕聞聲前往一併拘入捕房捕頭飭將少年送仁濟醫院醫治印人押解英領事署訊辦 
　　胃名募捐。○無賴唐有卿吳玉林冐充法界八仙橋西之同濟堂司事至英界河南路向各舗戸勒募捐洋爲捕查獲連捐簿一併送入捕房押候解究 
　　快馬違章。○馬夫張德仁駕車疾馳由印捕拘入捕房存洋三十元保出候訊 
　　查獲女賊。○陳鄧氏串竊衣物匿居法界昨由包檡拘入捕房飭送公廨交官媒看管候訊 
　　婦人胡閙。○張王氏與王葛氏在途吵閙由浦拘解捕房飭送公廨押女所候訊 
　　小孩迷路。○小孩劉成金迷路啼哭由捕帶入捕房飭送公廨留候認領 
　　刀义有着。○福州路九十四號嶺南樓番菜館夥殷阿春前日乘劉仁才之東洋車失去刀义等物昨由包探查獲原贓携回捕房留候認領 
　　竊取表練。○孫友卿竊同春坊妓女費媛媛金表練由探解八捕房押候究辦 
　　傳訊雉妓。○天津路雉妓張翠鳳觀盛里雉妓王小寶均違章在馬路拉客由捕禀知捕頭飭探傳諭該两妓著於下禮拜一赴廨候訊 
[美租界]  
　　戳傷俄人。○前晚有一俄人在百老滙路被人用刀戳傷由捕車入公濟醫院醫治並飭中西包探查辦 
　　印人無賴。○昨有一失業之印度人在天潼路某烟館搶食洋烟不遂行兇由堂倌鳴捕到來早已逸去反赴捕房誣控經捕頭訊明逐出 
　　違禁售烟。○元芳路一百八十五號小烟館奉諭閉歇後詎店主夏仁林仍私自出售昨中捕房飭探將夏及烟客陸阿狗沈相升等一併拘入押候究辦 
　　流氓訛詐。○流氓周和吉犯案逐出租界茲又濳來昨在靑浦路向人訛詐由西捕拘入押候究懲 
　　竊取車照。○人力車夫計阿二竊有包車捐照售與羅阿四由印捕查見將二人一併拘獲押候送究 
[法租界]  
　　汕頭領事啓行。○法領事署正繙譯費享祿君升調汕頭領事業於昨日乘坐新裕輪船啓行先往福州與福州法領事婆而兩矮君播譯官聶利十君晤商一切再行履新　　遊僧可疑。○某遊方僧行蹤詭秘昨爲包探在西新橋某客棧查獲拘入捕房押候查明核辦 
　　奬勵華捕。○法捕房華捕潘七賓因敎操有功奉麥總巡派令專管查差事務並幇辦公堂差遣每日祇上差四點鐘 
　　包探獲賊。○張阿四沈長生竊取衣物甚多爲探獲住解入捕房押候嚴辦 
國外新聞 
[高麗淫雨爲灾]  
　　二十五日東京電云高麗近來連日大雨火車均停止往來濟物浦等處受害頗甚 
[德艦開赴烟台]  
　　二十五日東京電云德國巡洋艦阿柯萊及里奥勃今晨己在宮津啟椗開赴烟台 
[英皇太子抵坎]  
　　二十五日華盛頓電云英國皇太子維爾斯業已行抵奎培克 
[美國政界近聞]  
　　二十五日華盛頓電云抱斯頓地方近有暴動其勢頗熾死者一人傷者十一人塔虎脱現赴塞干瑪亞山往謁羅總統 
[土國更調大臣]  
　　二十五日倫敦電云土爾其京城君士坦丁傳稱内閣總理大臣番里特配歇撤任後土廷己復簡塞特配歇繼任愛麥納喜狄配歇己簡爲兵部大臣 
[英皇將會德皇]  
　　二十五日倫敦電云英皇與德皇己定期七月十五日在開洛堡相會 
[美總统演説海軍]  
　　二十五日倫敦電云美總統羅斯佛在紐樸脱與著名海軍人員演説謂彼深願美國能練成第一等海軍否則不如不練之爲愈若海軍徒足自衛其國則無復有價値可言按門羅主義之眞理艦隊游弋亦爲要舉美國國民當養蓄其力一日若與他國起有齟龉始可斷言曰某可入國而某不可入國云以上譯字林報 
 
 

Page 20

 
 
 [Ｔ>申報第三張[俄國决意封鎖海參威]  
　　泰晤十報載海參威來函云俄皇下諭准於一千九百零八年西九月三十號停止海參威自由口岸該諭已經商務大臣希樸甫簽押 
[美國排亞會之大舉]  
　　泰晤士報云舊金山排亞會前月曾開大會决意建造演説堂一所並在各處設立支部以便可以傳遞關於此事之消息再由總會派代表多人分赴各處鼓吹此事並運動國會議員云以上譯泰晤士報 
[土爾其靑年黨要求立憲。]  
　　二十六日倫敦電云泰晤士報蘇菲訪事電稱土爾其靑年黨首領那齊培已在奥克弼台湖附近斯太洛凡地方設立總機關部該處之軍械所己爲黨人所據現有執械回徒四百名隨同那齊培進攻狄勃内並以軍械接濟該處耶敎敎徒法文報云土爾其靑年革命黨現在馬其頓起事日與土官爲敵該黨之目的係要求立憲云 
[維里蘇納政界近事]  
　　二十五日柏林電云維里蘇納總統開斯屈洛已將荷國公使提羅斯遂出維京茄萊開斯 
[俄國首相抵德]  
　　二十五日柏林電云俄國首相司徒萊賓已抵德國享堡大約尙須赴腦特萊竭見德國首相蒲羅親王 
[香港西商自盡]  
　　二十六日香港電云香港華綸船務公司（總公司設在上海漢口路）經理人查爾斯考萊脱今晨以手鎗自行撃斃以上譯文匯報 
小説 
[社會小説滑稽生（廿一）（賢）]  
　　張虚齋道。第一要看體操第二要聽唱歌。看了這兩樣你還要贊不絶口呢。我道。事體原是如此。但這兩樣我實有點懷疑。吾鄉有個老先生。生平痛。恨學堂。我曾同他議論體操。説這個是。練習筋骨。驅除疾病的。他搖首吐舌道。現在這般學生。大有飛簷走壁的本領。害得我夜間不能案睡。了我回。道這個眞是文明賊。後又同他談及唱歌。我説是解散憂鬱。舒暢性情的。他又頓足道。有甚麽。好處。人家有喜事。敎學生唱歌。祝壽又敎學生唱歌。簡直與小堂名一樣。我又回道有禮必有樂。纔是先。王之敎。這位老先。生雖然。一偏之見。但學界中亦自取其辱呢。張虚齋道。新學裡頭。本來只重形式你看他還要做戲咧我道。便是做戲。也文明得很。古人本有以儒爲戲的。孔夫子嬉戲而陳俎豆。那時候。亦不過一箇。蒙學生呢。張虚齋道。鄉間酬神做。戲官長要禁的學生做戲官長又是。保護的我不料化了公欵。培植出許多學生。來郤不過做個戲子我道。以學生做戲子郤是相當的辦法。你想由蒙學而小學。由小學而中學。由中學而大學算到結果。不是要做官的麽。常言道官塲如做戲。現在這種。學堂竟然實行做戲。大約就是做官的預備。論語上説學而優則仕。仕而優則學。這道理原是一贯的。張虚齋道。你不要嘲笑他新學也有一椿好處。最忌的是鴉片烟。像我這樣。●●●説到。此處。頓住了。原來這位張虚。齋是吸鴉片。烟的。我道。老兄的烟癮還未戒脱麽張虚齋歎道咳今日兩件新政一是戒烟。一是放足。但吸烟與女。子纒足同戒烟與女子放足異。我道。這話很奇倒要請敎請敎。張虚齋道。女子纒足。放寛一分便好收禁一。分便苦吸烟亦是如此。至於放足。一放便了。戒烟則諸病齊生。這個就是同異之處。我道。那麽老兄要吸烟去了。張虚齋道我天天在麥家圈綺園開燈。此刻正相過癮。請你同去談談。不知肯屈膝否。我道。這有何不可。孔夫子説。不曰堅。乎磨而不磷。不曰白乎。湼而不緇。●●●我還未説完。張虚齋大笑道。哈哈。區區一點小事。説甚麽大話。不要令我氣得發昏呢。走罷。走罷。於是兩人走出茶肆。一直往麥家圈去了。　　　　　　　　　　　（未完） 
來函 
[太屬發起路股會]  
　　啟者我蘇省商辦鐵路南線滬嘉指日告成北線正在測勘所淸徐一段奏定限期四年築成而徐州以上接豫省之開封淸江以下達鎭江對岸之瓜洲亦應同時規畫以完全北線之利益然路長則費鉅非厚集股欵不足濟事上年爲拒銀公司借欵各屬認股極爲踴躍我太屬曾認集一百萬元今北線關係至大豈猶待第二銀公司之激刺乎同人之意以爲宜查明上年一州四縣業經分認之數確若干内　繳者應　報告去繳者催請速交其餘未認之數設法分途勸集務儘本年九月第一期先交五分之一以踐夙諾而維公益惟蘇松常各郡皆有集股機關而我太屬尙未設立茲定於六月二十九日下午二時借英大馬路五福弄内滿春坊三弄十七號樓上公議設立太屬集股總匯處所並籌一切辦法凡我太屬同人届時務乞惠臨是所盻幸太屬旅滬同人啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｔ>申報第四張第二版商務論説 
[論靑島港（錄商務官報）]  
　　靑島乃膠州附近之一島。居膠州灣内之東北與黄島相近。黄島撫木。而靑島草樹蒼翠。故名之曰靑島。自德人租借以後。德人稱之爲阿爾各拉島。而以該島對岸之巿街稱爲靑島。故今之所謂靑島。非島名也。乃租界之要地而港之名也 
靑島港居北緯三十六度。世界經線東經百二十度。與日本東京美國舊金山緯度相近西控膠州灣。東南面黄海天寒不凍。港形圓而直徑二十二粁。灣口四粁。灣之西北南三面砂塡海底。船舶不能近。東南可泊大舶其始靑島巿街。不過一寂寞之漁村耳。德人平邱陵。拓道路。架橋梁。儼然大巿塲矣。而於其東西兩端。居中國之民。謂之大東鎭大西鎭。乂靑島巿街之名。大别爲二。其南靑島街。其北稱大鮑島街中間幾許街衢。復各賦分名。居其間者。歐人爲主。間有印度人。道路分人路車路。路旁植樹成隂。巿中官衙學校敎會旅館水手會館商店。皆西式建築也。此外動植物園圖書館競馬塲海水浴塲打球塲病院等。無不備具。其地之區裁判所。專爲中國人而設。又有裁判所。蓋上海之領事裁判權。亦相因而移植於此土也。居民約三萬三千四五百人。中國人三萬。歐人及其兵士共三千二三百。日本人二三十。印度人少許。語言除中國語外。間用英德語。大抵潍縣以北通行英語。産物以石炭麥辮豆粕絹紬爲主。此外柞蠶黄絲獸皮桐木果物等。則其次者也。一切尙未發達。現惟有麥酒公司肥皂製造廠磚瓦製造廠電燈公司。而滄口之德華繅絲公司博山玻璃公司。則其附近地方之大廠也。其地行銷之洋貨。以日本貨爲多以其價廉也。大都經中國人及印度人之手而出售之者。德國貨非無精巧堅牢之物。以價値高貴。鮮人顧問。中靑島至濟南鐵路所經行之時刻。需十三點鐘耳。洋貨之滯於靑島者。輙由鐵路以至濟南。沿路各地。亦可分銷。 
山東鐵路起點於靑島。經滄口膠州濰縣靑州府周村而達濟南。將來津浦竣工。又得聯絡於南北之幹線。冬季封港之時。除秦皇島不計外。北方航路。惟靑島不凍。可以停船。故津浦路成。則膠州之勢力。亦必非復往日之比。其壟斷山東全省之利益。固無論矣。且能攘臂直隸河南山東。由柏林乘鐵路經西北利至大連。共需十五日。大連至芝罘十四五點鐘。芝罘至靑島二十二點。鐘若天津濟南綫告。成由栢林陸行直至靑島祇須十八九日耳。而德國輪船往來於上海靑島芝罘間者。共五艘。約每五日開行一次。計往來於上海靑島間者二艘。航行揚子江沿岸者一艘。來往於香港靑島神戸者二艘。大部捷成洋行及漢堡至美洲之輪船公司之營業。 
通用銀圓以中國自造及各國所造之銀圓並用。間有德華銀行紙幣上海正金銀行紙幣。其地之銀行爲德華銀行謙順銀行匯豐銀行等。而以匯豐爲最盛。 
租界以内。未設中國郵政局。故寄信者須依萬國郵便章程。每函重在二十瓦以内。須黏十分郵票。明信片則四錢也。 
公牘 
[皖紳爲銅官礦約覆京官函]  
　　皖紳致同鄉京官力爭廢約公函己節錄昨報茲悉函中尙有附件照錄如下 
　　再外部考工司所擬説帖集議時公同詳加研究咸以此次説岾似根據外人之言擬出並非該礦實在情形查該礦合同之確當逾限早經皖中官紳迭次解决至詳且盡部中當有檔案可稽何以云在限期未滿以前派工程司前往開工均照合同辦理不能作廢邇日英使照會外部以該礦將運炸藥到山轟礦請飭地方保護夫炸藥尙未到山又何以云礦并業已斵成地面亦未轟開更何以知礦砂有一千萬噸之數且知該礦所出之　可獲利八十萬磅况該山刻下並無尺地爲凱所得而凱亦并未按照合同交價與地方官購買礦地試問何井之可斵何地之可轟并礦砂之於何見出成數可知外人此等狡詐之词皆屬憑空結撰并非該礦實在之情形即皖撫每日五六十人作工之電亦係指在該山修路之工而言并非開挖礦井今考工司所擬説帖似僅據外人一面之詞恐非確論至辦法四端廢約而外曰贖回曰合辦曰讓辦竊以爲合同如不應廢白應按照合同辦理又何三者之足云合同旣應廢料應按照合同辦理又何三者之可議且該山尺地旣未曾售賣何以云贖即謂礦砂價値甚鉅亦吾中國地之土産與彼何與譬猶據人之物爲己有經人索還而猶按照所據物之價値要人贖取有是理乎讓或外部所不忍言合亦不讓之讓自來中外合辦一事中國鮮有不受虧者矧該礦經麥奎騒擾以來地方受其凌辱口不忍言百姓之憤怒積之愈深者後來必發之愈烈倘此時稍事遷就不與力爭一經開辦恐禍患之生將莫能測大局之危非僅皖人之危與其貽悔於事後固不如堅持於幾先也衆議如此是否有當伏候鈞裁 
 
 

Page 27

 
 
   
 
 

Page 28

 
 
   
 
