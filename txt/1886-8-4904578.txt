# 1886 - 8 - 4904578

 

Page 1

 
 
[顧惠卿先生精繪山水衆神圖出售P ][  申報舘點石齊主人啓]  
　　本舘向有山水衆神圖出售摹繪精工着色鮮麗早已不脛而走惟神像尚未全備或以爲憾兹復不惜工本請顧思卿先生燮别出心裁另開生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻已用照相石印成軸卽日出售每幅着色者收回工本洋一元三角水墨者洋五角裱成者洋一元六角五分售處仍照曩例諸君幸卽賜顧爲盼 
[新印名人墨寳屏軸楹聯出售] [  申報舘點石齋主人啓]  
　　茲有新印俞蔭甫太史手書白紙十言四尺篆書楹帖每副洋二角已裱者洋四角又王仲山先生行書屛條每堂洋三角五分已裱者洋八角又吳淸卿都憲三尺六條篆書琴條每堂洋一角五分已裱者洋八角又文三橋先生行書立軸每張洋一角五分已裱者洋四角五分卽日出售售處照舊諸君幸卽賜購爲荷 
[古今圖書集成出售告白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出茲因石印事繁圖畫不能速印故遲至丙戌年四月内始可出書六月終出第二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每部售銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[六十二號畫報出售] [  申報舘主人啓]  
緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國晝　繪有緬之都城宮室與其執政之宰臣使臣出鎭之武將兵弁等圖本齋一一照繪列入畫報幷爲述其崖略以饜觀者之心報首畫譜兩圖爲管君劬安所繪後附淞隱漫錄圖說一則准於二十六日出售此此佈 
[喜書本報鐡路將興事]  
　　鐡路之設爲中國之要務此一說也劉省三爵撫發之於前南北洋大臣申之於後屈指已數年於兹矣而迄今曾未聞有舉辦之信有識之士莫不深爲扼腕本舘亦屢次論及以爲中國而欲自圖富强非創行鐡路不可此非爲泰西有鐡路中國亦必須有鐡路人云亦云等於隨聲附和亦趨亦步疑於舍本遂末也盖實見夫鐡路之興所以興電線輪船相輔而行電信旣傅苟無鐡路以成之則徒多惶擾兵輪雖捷倘無火車以佐之則陸兵仍單至於運糧連械與夫平時之商運歉歲之賑濟得此則便不得此則滯種種諸利劉爵撫原奏言之已詳南北洋大臣覆陳推勘更盡無俟再爲　述矣顧鐡路之興固不可緩而工程浩大經費難籌此實格於勢之無可如何雖有欲行之心而無可行之力其將奈何或曰利之所在人爭趨之觀於前者吳淞至上海之鐡路不過小試其端偶作遊戯之具而附車往返之人已日繁　徒苟非經中國購回拆去則行至今日該公司必將獲利無算以故初議試行紏集公司而人之投股者數日而額已滿西人心計最工彼明知此事之興利可操券故無不踴躍樂從若我中國欲行此事亦仿其法而行之當不難立集巨資然而中國之規模與泰西不同泰西凡遇國有重務可以集資於民間無異於公司之集股中國若仿行此舉則斷乎不能通行其中不便之處有不能以楮墨罄者蓋風俗人情中西各異固不可以强而同之也若欲國家獨力開辦則目前庫欵支絀防務初解法事方定各處善後事宜以及一切亡羊補牢之計在在需錢近日又創立海軍天加振作所需尤爲不貲安得籌偌大閒欵以創行鐡路或者爲籌必不得已之策則曰暫借洋欵夫暫借洋欵創成鐡路將來卽以此路之利歸諸洋人約計若干年可以還淸年滿之後仍將鐡路歸还中國是亦權宜之計也而說者又慮此路旣成之後洋人得以挾制中國獨據利權又恐將來年滿歸還而鐡路已成𡮦朽受虧尤甚由是言之中國而欲期鐡路之成　固有大費躊躇者而抑知非難也有志者事竟成所難者發軔之始耳若先置一處以爲之創然後逐漸推廣愈推愈遠卽以初成之路爲基一處旣成利已可獲卽以所獲之利爲次第開拓之資此法最爲便而可行輕而易舉不過時日稍　數年之後將見中國陸路無處不有火車鐡路乃觀前報所載鐡路將興一則而不覺喜動顔色焉夫大沽至天津計東岸長一百零八里西岸長一百十餘里若以建鐡路則此兩岸刻下均經丈量估勘核計工料需銀二十萬兩有奇其唐山至北塘一帶爲開平煤礦運煤之要道計長二百里有奇原有鐡路長僅二十里計原築與現築工料兩相叅較約每里需銀二千餘兩現在唐山至北塘一帶鐡路已集有銀四十餘萬該局總辦已回明李傳相　將先着祖鞭而大沽至天津東西兩岸　興工日期尚在未定然以意揣之興辦之期當亦不遠何則據所估之數以計之東西兩岸合得二百二十里左右需銀二十萬有奇則分計每里不過銀一千兩左右有此以爲之基則後日不難因利乘便再行擴充中國地方雖大倘照此計算則每一里需銀一千兩百里需銀十萬兩千里需銀百萬兩萬里需銀千萬兩直路旣成然後旁通曲暢俾脈絡到處貫通則非二三千萬金不可苟欲一時並舉夫固有所不能然苟先建一路而卽以此一路所獲之利增築彼一路如此逐漸類推則卽以此次大沽至天津一路所需之二十萬金爲之根本已無不足縱推廣各處之路未必費無所增然所增者究亦無多矣泰西各國幾於遍國中皆有鐡路而其興築之時未嘗一時並舉亦皆由漸而推試觀日本事事仿效泰西其心其力最爲堅而且專而於鐡路一事究亦不能追隨其後而英法美等國則火車鐡路到處遄行蓋其行之久者則推之廣也中國於此一事議之已久而卒未有興辦之期大都總以躊躇經費以致遲疑莫决今得此逐漸開行之法則雖稍緩時日究已立有初基將來一處告成往來稱便則他處之人皆莫不欣欣然共深豔羡而次第舉辦之期當亦有不甚遠者矣余喜其而始基之將立也於是乎書 
[越難未已]  
　　近有人謂粤東官塲接到龍州電音言勘界一事刻下尚未就緒游勇與越人會合成車與法抗拒和局恐因此更變云云大憲接電後卽通飭各砲臺統領謹愼防守虎門砲臺仍安放水雷嚴爲守護又聞某大憲　人採辦號衣五千件解往雲南交劉軍門永福收用又上月十九日有船五號滿載軍械向西江進發軍務之嚴於此可見本舘按中朝交接外人素尚信義况與法人新換條約卽使越難未平蠻觸相爭無勞過問粤省近時整頓防務盖亦有備無患之意非爲越法有事也 
 
 
] 

Page 2

 
 
[會閱水操]  
　　去年彭雪帥到粤辦防將水師防軍大加整頓議定每歲年終閱操一次以課勤惰上月十九日彭雪帥會同督撫兩院往南石頭閱看水軍操演方照軒軍門督率各營統領排列陣圖次第操演各勇枝藝嫻習如火如荼各憲顧而樂之閱畢每營賞錢十千以示鼓勵 
[臺灣風患]  
　　都下傳聞臺灣一帶近發海颶吹塌民房壓傷人口小民蕩析離居情殊可憫當經楊石泉制軍派印委各員分赴被災處所會同地方官妥爲撫卹刻已馳報九重矣 
[鳳城脞筆]  
　　順天府府尹沈仲復大京兆示期十一月初十日舉行金臺書院冬季甄别是日淸晨委查治中光泰到院點名給卷與課者共生童五百餘人洎扃門命題報時鐘已鳴九下矣生題子曰譬如爲山五章童題子曰苗詩題賦得舊學商量加邃密得加字○上月十六日卓午奕貝子謨乘馬行至燈巿口有一内監乘快騾車在前馳驟貝子令將車站住以免塵飛内監置若罔聞貝子馳近車旁以馬鞭捶之内監卽向車中避匿貝子當令隨侍護衛將内監交本地方官廳懲治後經總管太監聞之卽赴該廳將内監要出翌日復叩謁貝子代其負荆○　邸諭令將石碑胡同格林砲練兵廠移至東安門外帥府園捷字洋鎗隊廠内其捷字洋鎗練兵廠移至東長安街廠内訓練不日當諏吉鶯遷矣○三旗侍衛内大臣等諭令此次新授宗室侍衛人員於致祭奉先殿等日均行恭詣奉先殿學看獻帛献爵儀則以便嗣後派充此項差使○神機營震字開花馬砲隊駿字驤字威遠馬隊捿字勝字精字銳字威遠步隊官兵均於上月十六晚齊集各廠内守宿以備翌日天曙時列隊出德勝安定二門前赴兩黃旂教場預備各該專操管帶會同委員閱看馬步合操○上月十七日文鎭軍察勘宣武門内大街甬路逐叚丈量所有西單牌樓甘石橋各叚一一標識以便照式興修右翼廣翼尉察看團城迤東三座門外南北添建値班房各三間其門北之地現爲同興木廠所佔當經廣翼尉傳諭廠中司事令將此廠挪移他處尅期交出官房以備拆改司事答稱本廠開設四十餘年一時實難遷徙翼尉謂此係奉旨之件不得任意遷延司事無奈只得唯唯允遵○朝陽東直二門外黃亭子一帶所有墳塋往往被匪刨掘其慈雲寺　化係朝陽汛所屬前直隷總督訥制軍佳城亦被偷挖兹已報官經游守二戎密派弁兵購線訪察然未卜能否弋獲也○每晨百官入朝時將驢馬拴扣東華門在大栅欄上日深月久作踐不堪日前福大司空錕在内交諭工部司員赶將東西華門外栅欄修理整齊以昭嚴肅並商諸前鋒護軍統領嚴囑該栅值班官兵無論何人驢馬一概不准拴扣○兵部奏請揀選營官得旨後延大宗伯等由内廷逕往正白旂侍衛教塲秉公揀選擇馬步射中箭多者帶領引見所有副將一缺將正黃旂頭等侍衛倭克津布擬正叅將一缺將廂黃旂頭等侍衛海祿擬正游擊一缺將正白旗二等侍衛全喜擬正都司一缺將正黃旗二等侍衛志明擬正○某夜右翼技勇營弁兵行至東華門内遇賊數人手持鎗械猛向該弁然轟幸卽閃身避去弁兵春某急前拿捉被賊刃傷左腿倒地血流賊遂攫其皮襖　去○上月十三日午正内廷廣儲司銀庫開庫放給禁城値班口分銀六百數十兩其餘應收各欵俟各關解銀到京再行示期開放○欽派點騐軍器王大臣伯王等於上月十二日至十五日在東華門内南池　正白旗侍衛教塲查騐各旗營刀槍弓矢等項軍裝器械上月十二日軍機大臣面奉諭旨近來禁城各門各處値班官兵人數不齊空曠班差習爲故常若不嚴加整頓尚復成何體制着兩翼前鋒統領八旗護軍統領晝夜認眞巡察倘値班官兵仍有空曠不齊卽行從嚴懲辦欽此 
[潞河瑣聞]  
　　新放江蘇督糧道成月坪觀察由工部郎中出身係前工部成竹坪侍郎之胞弟也刻下福體違和故遲遲尚未謝恩○滿坐糧廳差竣倉憲於十一月初一日咨取新任俟步軍統領衙門理藩院六部送齊再由吏部帶領引見恭候簡定○通州各粥廠已蒙大憲奏請放粥惟柴薪向由紳商捐辦開杓不遠首事按户勸捐俟捐有成數卽擇期開放以賑窮乏而廣皇仁○通州本科中試武舉二名楊志信鄉路民人立常屯居旂人今科文舉致祥與武舉立常同在北門内塔庵磨厲以須乃一則鳴鹿賡詩一則揚鷹奏績亦可謂志者事竟成矣○十月二十四日早五點鐘全興顔料鋪堆房因熬桐油失愼少時城關水龍畢至文武官員率同兵役亦紛紛馳往彈壓幸該號夥及鄰人急用灰土掩住油鍋登時熄滅是役也該號僅焚去桐油一鍋而各水會所費蠟燭已不止數百斤蔡邑尊當將該號主帶案重笞五十下以爲不愼者戒○二十六日坐粮廳通濟庫開庫放銀六萬五千兩經誠廳憲委漕運廳李司馬解送京師交户部查收李司馬復委八汛押送以昭愼重○前興游二倉憲與張朗齋中丞商議撥兵挑挖運河以利漕務刻已委員勘視河道試探淺深一俟明春卽須開工○自十月後市上銀價日漲月盛每　 
兩已漲至通制錢三千二百五六十文粮價尚平 
[賽馬有期]  
　　厦門西商例于西歴正月中在南教塲賽馬三天以相娱樂去歲海氛不靖教場暫駐營兵無可爭馳遂停賽事本年仍援例舉行菊秋時節卽經領事官函商提憲乞借教塲圈令各西人預期習練刻已訂定西一千八百八十六年正月十一二三三日卽中國本年十二月初七八九日爲賭賽之期届期擬肆筵設席函　提道海防廳及地方文武各員咸與斯會云 
[慘遭火劫]  
　　萬翁世居松江察院弄中向習申韓術蓮花幕下夙著盛名近以年力就衰爻占家食桐孫秀擢早已頭角崢嶸遂送赴申江習蔡侯之業桑榆景好人望之如神仙中人日前氷花沍結料峭風寒翁方擁獸爐煨榾柮作九九消寒會歡謔終宵不虞遺火積薪登時炎上燎原勢盛纔如三月咸陽時已嚮晨比鄰赶爲撲熄尚不致池魚殃及貽害他家然半世辛勤已多被祝融攫取矣正在收合餘燼艸艸經營忽逢靑鳥使銜來海上音書則翁孫卽於同日同時慘遭火劫盖卽日前小東門外火警被焚之學徒也翁至此哭之甚慟幾不欲生旁人勸解再三始收淚長吁召羽士招魂設奠諺云天有不測風雲人有旦夕禍福翁之禍豈翁之所及料哉吁慘已 
[續紀妖髠拐婦事]  
　　杭垣祥符寺僧拐婦偕逃一事前報已詳細錄登兹復訪聞僧名靜慧年僅三十許長身玉立無異慈雲座下護法韋䭾而其善詞令工滑稽又能登七寳蓮花床運粲花妙舌叅佛印大師箭機禪以故善男信女皆大歡喜無不樂捨金錢靜慧遂忘却本來面目居恒服用奢侈袈裟衲衣皆以紡綢爲之出必乘輿里許外不徒行也寺本杭垣巨刹莊嚴富貴向居八大寺之中僧自謂坐關三年必令寺復舊觀爰請各護法廣結善緣布施巨欵擇日淮關封閉斗室統計至今約已月圓廿度至其被拐之婦本九姓漁户之流錢塘江上久著豔名昔年某巨賈見而惑之聘以千金居之簉室踰年賈以病卒遺產頗豊卽立胞姪爲後以延宗嗣而安婦心賈家閫範素嚴伯叔弟昆咸恐婦有他志時切提防婦孀居十載除繡佛長齋外别無所事惟月至各尼𤲅進香一二次而已前年伯叔先後殂謝繼子亦就業江南婦半老徐娘早受須菩提戒人咸謂其六根淸凈不復再惹情魔矣去冬忽以繼子承受遺產養膳無資聲言欲赴公庭呈控屢經親族勸息公議將遺產瓜分各自承管母子不相顧問婦遂將各產變賣現銀爲養老之費借住某尼菴諷經懴悔後不知何因移居祥符寺致出此一重公案也此次僧以寺中出息甚多且各大護法所捐巨欵大半未收原擬携婦偕行至瓶窑等處購屋藏嬌已則仍回本寺坐關以爲掩耳盜鈴之計遂於瀕行時囑香火孫某緊守山門客來以病辭之但須十日半月卽可還山故僧房所有鐃鈸鐘鼓竹笠芒鞋槪末收拾卽銀洋亦未帶去惟携婦之細軟一切輕騎出門不料孫見僧已去卽將所有席捲一空虚掩山門揚長而去至天明更夫直入呌喚無人奔告叚局匹下緝查至廿二日下午該僧乘輿入武林門歸叩禪扉則紺宇依然而山門已加封鎖審視之黏有總局封條標明十九日發貼詢之隣近咸云叚上紳董及巡查委員來此查看飭保封鎖看管僧遂親出覓孫且日至薦頭處吵閙緣孫向作泥水匠由其工頭荐入寺中故也嗣聞總局有拿辦之信因又不知遁跡何往有知之者謂僧是日潛行 
 
 

Page 3

 
 
改作俗家裝束一路稱爲夫婦以掩旁人耳目云 
[天雨紅粟]  
　　十一月十五日薄暮温州城内天雨紅粟兒童爭拾取之頃刻盈掬以府署頭門一帶爲最多聞諸耆老云咸豐年間亦雨紅粟次年禾稻豐收今復見之來歲或可歌大有耶温友來信如此錄之以質占騐家 
[貸金述聞]  
　　昨見西字報登有匯豐銀行告白據云刻下中國招商局向該銀行貸英金三十萬磅以輪船產業等件計値英金七十三萬三千四百六十五磅作抵議定長年七厘起息故招集股分以成此欵有欲投股者卽可向該行投報聞係奉北洋大臣李傅相允准也 
[脫却布袴]  
　　前日法界吉祥街口之又新園浴堂有三人同往洗澡一人着棉袍一人則擕有十許齡童子入座之後着棉袍者先脫套褲除鞋襪然後將衣服脫去先行入浴堂倌見其無袴攔住問之則曰褲已脫矣令檢所脫衣則固無袴之公也堂倌曰幸我早見若待　浴罷而出則必將令我賠褲是先伏一索詐之地也聞者於是大譁鳴捕往拘捕來故好好先生謂堂倌曰渠今並不欲爾賠褲又何多求焉遂釋之去當被攔住檢點之時其同來者亦深斥其人之非獲釋後相將俱去說者謂係同黨意或然歟書此以見人心之險詐 
[開釋營勇]  
　　上月二十九日報登營勇毆人一事卽經陳軍門查得此人實係福建遣撤之勇現因冋籍過滬與身穿前哨護勇號衣者是舊相識　經翁太守騐悉該鴇傷不甚重且各有不是已飭將該勇釋放矣 
[開辦冬漕]  
　　江蘇海運局仍設南市馬家廠定期本月初一日開辦冬漕邇日滬上各沙船紛紛投局具攬昨晨海防分府兼海運局總辦劉司馬命駕赴局整頓一切事宜 
[兇犯狡供]  
　　鈞和兵輪水手周亮之被杉板船户刃傷手額及獲犯送縣等情均已詳登前報前晚　審委員王鴈臣司馬飭提兇犯到案研詰陳阿少稱原籍福建操舟爲業前日偶在碼頭停泊驀被拘來行兇之事並不與聞司馬謂旣經來案何必逞刁從實供明免受刑罰冉三盤詰陳終堅執不承司馬謂然則可知此事何人爲首同黨是誰陳稱小的實未得知求恩鑒察司馬着暫行還押以待覆訊 
[諭補呈詞]  
　　前日下午莫邑尊回署時突有二十七保九圖人孫某攔輿訴稱小的被族人爭產毆擊受傷邑尊悉心研詰言語模糊隨諭放告之期補詞呈閱孫唯唯而退 
[發落女堂]  
　　昨捕房將冒充家丁之某甲卽陳桂祥及烟舘主婦戴王氏陳金珠奚銀和解案請訊翁太守研詰之下陳供小的爲花草生意會經與友前去吸烟後又去間逛一次太守謂爾旣爲花草生意爲何冒充公舘家丁圖吸白烟陳稱小的不敢冒充惟友人曾戲言小的頗似家丁模樣太守判枷號一月滿期再核戴王氏供二寳是小婦人之女兒現今久病尚有二女均未滿十齡太守謂本分府嚴辦女堂烟舘後已經三令五申爾何總愍不畏法遂判掌頰二百下枷號五十天金珠供小婦人於前月二十四日到滬意欲傭工丈夫在家耕種太守問上海尚有何人答稱兄長在四馬路桃源里妓院傭工銀和供傭於英界某姓家月得工資洋一元祖母胡氏在小東門外開設烟寮小婦人時往探望父母均在鄉間現祖母在外太守着傳進奚胡氏老態龍鍾匍匐案下太守問若干歲答稱七十四歲銀和是孫女金珠是外孫女太守着退去判金珠責一百下押候親人到來具領銀和代祖母領責二百下枷號五十日以儆將來 
[送縣辦理]  
　　咆哮公堂之北通州人陳大海翁太守訊供之下判押候送縣遞回原籍昨日太守已備文派勇押解入城矣 
[�訴抛棺]  
　　抛棺遠遁一事已於上月二十五日錄入報章昨金裕泰棧主金廷棟投案呈遞禀詞訴稱前月初八日南京人徐興帶同妻女及同鄉陳炳林夫婦到棧住宿據稱與陳是親戚後陳將徐女拐往周浦隨又尋回至十五日陳夫婦同服洋烟當請陳竹坪先生施救無效旋卽身亡時小的　報捕房徐亦懇請捕頭免得報縣自願買棺收殮盤柩回家捕頭允之殮後徐將棺扛至所雇　上一去不回小的央徐及邵朝福作保將　舁入南京會館暫停詢悉徐現往泰興措資妻女則尚住棧中時時淘气前日徐女亦吞生烟幸卽知覺請陳竹坪先生施救得痊另有年輕之金陵人三名日逐到棧圖引誘據邵云三人中有姓馬者恐不可靠小的因特偕邵到案太守謂此等事情早應投報豈可含糊隨詰邵作何事業與陳徐等人如何相識答稱向在滬江爲染坊生意現就紫來街　老虎灶與陳素無一面之緣徐則在南京時早經相識聞伊現　 
在泰興太守謂爾當赶緊致信追回將主領人柩則盤回原籍又謂金曰爾可將徐妻女暫時安頓棧中格外留心防守其有不倫不類之人切記不必留宿萬一被伊等將人拐去徐又向爾索人則更多周折矣金叩謝而退 
[逃媳待懲]  
　　旅邱捉姦一案昨經捕房又將華心如及陳氏解案趙銀和訴稱本年二月十七日媳母接媳歸甯小的遂遣兒子於二月十八日送媳至上海南碼頭母家豈知伊家竟將酒灌醉兒子酒中放有氷片等物以致回來頓發瘋痴語無倫次翁太守問爾如何知伊家酒中下藥可有証人趙稱滬南之人均如此說至三月間兒子到滬接媳不肯回來四月間又去接回伊家竟以尖刀恐赫小的因於五月十二日偕媒人到滬將媳捉至鄉間詎五月十八九等日媳母偕華在董家渡雇一划船在永盛碼頭雇一無錫快船在公義碼頭雇一關快船糾同三十餘人到鄉意欲將媳劫去幸卽知覺喚齊鄉人群以耰耡抵禦伊等不敢窺伺空手而回後華扮作賣扇人及走方醫生來鄉引誘八月二十四日夜間媳隨捲物而逃翌日小的至媳母處索取媳母約以月底料理至月底又稱已遷往滬北親戚家太守問爾可知滬北親戚住在何方答稱不知現惟叩求追究物件翁太守謂爾媳可要領回答稱不要太守問華曰爾等諒各聞知物件究在何處華稱陳氏從伊母家領出並未住過我家太守謂爾豈健忘乎前期爾當堂供稱陳氏是爾之妻住在也是園浜刻如何又稱不曾到過爾家隨　陳氏可將物件取出陳氏堅稱無物因在家時被丈夫毆擊况已另外娶妻生有三女以故回至母家太守謂此等無恥婦人應得重辦着將華暫押俟提到朱松泉張仁桂周伯勲等一併嚴懲陳氏亦押候重懲趙寳福著退去俟追到物件飭領 
[移提人証]  
　　本埠金嘉記絲棧前年倒帳五十餘萬數目不可謂不巨旋據延生等三十八家莊號控官追究經人調停將該棧所開店業當鋪攤償債户中有嘉興大　典當譚誼卿與金嘉記合股開設者該莊號等向之理論譚已央人出爲調處被其弟譚月樓覇阻以致躭延日久因禀請上海縣莫邑尊飭提譚月樓到案則稱事不干已邑尊着譚交保限交譚誼卿各情節登前報兹悉　案曾經莫邑尊申詳海關道邵觀察以邇來倒帳繁　殷實之家亦藉倒帳吞没曰欵商人受累無窮巿面因此日衰若不從嚴究追不足以示炯戒譚誼卿原籍嘉興特札松江府姚少讀太守移請嘉興府一體查提兹將松江府移嘉興府文照錄於下松江府正堂姚爲轉移事奉分巡道邵札開據上海縣詳據錢庄延生等三十八家　稱莊等禍於光緒八年十一月底陡　金嘉記絲棧虧欠莊銀等因到府奉此查此案前據譚誼卿卽譚日鈞等來府具控卽經批斥在案兹奉前因合亟移會爲此合移貴府請　查照希卽飭縣勒提譚誼卿張　塘歸案訊辦幸勿有稽望切施行按松江府尚有札飭上海縣移提譚誼卿張藕塘公文道兹未並錄以免冗複 
[地保舞弊]  
　　英會審署頭門示衆之枷犯係由地保收管早則帶出暮則帶回前日羅太守訪得該地保馮昌擅將枷板除下爲特飭差立傳該地保到案喝笞百板嗣後如再舞弊定于重辦 
 
 

Page 4

 
 
[不知自愛]  
　　周阿大至英公堂稱住淸和坊有某甲常到我家玩耍往往酗酒滋閙昨夜又同友人來藉泡茶未透爲詞拍臺擊凳毁碎椀盞與我女饒舌我見伊有酒意代爲緩頰不料伊大殺酒風適有西捕在門口經過　卽指交送案椀盞呈騐西捕禀到周阿大家時尚見伊逞蠻因此拘案甲供是南匯人現在虹口教讀因姪　滬與周阿大之女周靑靑相識留連忘返我知周阿大向有凶惡之名開賭窩娼無所不爲往尋姪彼卽出言不遜致與理論伊將我眼鏡打碎有某局友人目睹羅太守謂旣是衣冠中人擅入娼寮已屬非是况酒後胡閙有西捕可証着卽認錯否則重辦甲始認過太守謂爾酒後閙事被西捕拘拿到案成何體統嗣後當知自愛免致取咎今姑從寛斥退毁物不究 
[英界公堂瑣案]  
　　烟館主李六明稱嚴二永李增元陳正亭等醉後呼閙致失洋烟槍三枝計洋十元光景由捕拘案請辦嚴　陳同供在親戚家吃年酒回時到伊烟館因被辱駡致與爭執並不知伊失去烟槍羅太守判嚴李陳各罰洋二元給償失物○張阿弟稱睡至夜半後聞有賊入室赶卽起視當獲賊犯吳德桂已被竊藏鞋子一雙爲將人贓交捕羅太守判吳管押七天贓交張領○西人稱棧房常失鐡斤昨見周阿三竊鐵獲住人贓交捕羅太守判周押候過堂笞責五十板贓交西人 
[法界公堂瑣案]  
　　昨捕房傳交保出外之籮間夫徐瑞芳請訊包探孫寳生禀稱徐因奪做扛挑生意打架傷人現在仁濟醫舘據醫生云腰背受傷須延時日董義生偕潘董氏投案遞禀稱在怡和仁爲出店徐係公和帮籮間六七年前棧中生意由徐攬做後伊不願充當故散雇野鷄扛夫運物前日雇定四人正在下貨伊等赶來爭奪幷將潘董氏之夫潘阿六毆傷太守問董曰怡和仁是何人所開答稱是　　局内沈松梅所開太守問徐籮間頭目何人爾等地叚如何分派答稱小的歸公和帮頭目徐子英前日下貨時小的等已扛過四十件忽被野鷄挑夫奪去地叚從新開河橋北至法馬路八仙橋一切生意均歸公和帮法馬路北至洋涇浜歸宋記新開河橋南歸野鷄挑夫怡和仁雖開在橋南棧房却在橋北此是棧中之貨太守謂爾等不應動輙毆人現　　知傷勢如何遂着將徐交原保候傳○前月十七日報　俞運生駕駛馬車從三茅閣橋至小東門外碼頭中途碾傷小工奚金泰經捕將奚送入仁濟醫舘俞交保出外候受傷人痊可再核目下奚傷已痊投案候示翁太守謂馬車肇事可惡異常本應重辦今姑從寛罰俞洋三元給奚養傷 
[更正]  
　　本報昨登十一月三十日文報局協賑淸單有付解江靖一欵云云當排印時江靖二字誤作江甯合亟更止以淸眉目 
 
 
 

Page 5

 
 
 [G　　啓者今晚七點半鐘拍賣英公舘來外國舊衣服皮鞋箱子油衣絨襪絨衫什物等不計此佈軋嚕行啓　　禮拜六拍賣 
　　啓者本行禮拜六十點半鐘拍賣外國大小金片綿紙厚簿紙料甫四格做簿子縐布大小信封祈請面拍可也隆茂行啓　　輪船往長崎 
　　　有輪船一隻准于初一日開往長崎凡貴客欲附裝貨物　　者請來三帳房面訂可也此佈　件行啓　　黄帝甲乙經 
　　晉皇甫　巽共於鍼經素問明堂孔穴鍼　治要根其精要以成是經業醫者閱覽是論探悉藏府之生化而合於外貌可證引諸脉象詳加主治誠濟生人之至寳蜜所必備必讀之書惟其書流行雖久近無可得余有家藏宋明本二書兼又訪得日本舊刻一部三書比合讎校數四付諸梨棗以公同好每部上白紙印工價洋二元寄上海文玉山房及各書坊存存軒主人啓　　召盤 
　　邇來巿面蕭煞生意日清開繳固難再省添本復乏張羅且本號負欠甚巨恐難以座歲輾轉思惟情愿將本號房子及一切生財等悉行召盤以歸各欵倘欲盤者不論中西人等至本號而議可也閬苑第一樓啓　　聲明 
　　余于八月間在二馬路開設裕亨洋布號因手不竭已于十一月二十日閉歇所有號内一切統已了結余恐有隠戤朦濕爲特聲明勾章姚小橋　　大有恒四五彩誌喜 
　　接吕宋公司單查知本行言出四五彩各一張共計得洋三千元四彩係江西省城陳公舘所得五彩蘇州某翁隠名其餘小彩售出甚多未便細告現售正月票並奉送月份牌信購當班回件上洋大有恆行啓　　吕宋發財票 
　　接售正月票全張六元分裁照巿價信購原班回件兼收紅票貴客賜顧認明四馬路　　尋孩 
　　十二月初三午十二點鐘在學堂拐去女孩年十歲頭帶花邊帽打紅頭繩小辫子身穿竹布背心青布棉襪花布衫花布棉褲五寸脚青布棉鞋仁人知其下落通信謝洋五元送到謝洋十元决不食言北京路西巿輔仁里東首秋字五百十號周瑞生啓　　英正月分吕宋票出售 
　　全張六元半張三元分條七角外埠賜顧請騐明信　有招財童子爲記如無招財童子便是作弊着彩不得兌洋祈買者留意焉小號向來專做同行折票如外埠躉買者須要五十張起碼價錢遠近一律批發抛球塲萬勝祥棋盤街永生祥仝啓　　義豐煙膏 
　　本本開設上洋老北門外城河浜精製清膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢平頭外加比衆公道凡仕商賜顧者請認本號招牌不悞　　請辨眞僞上洋燧昌 
　　啓者本廠所造燧昌各花牌自來火皆用上等藥料如遇潮天亦可無碍早今遠近馳名邇來有射利之徒在東洋製造次貨仿用本廠匣子惟匣面上篆文字模糊影射將低貨混售有損本廠招牌是經具控公堂已于十一月三十日以會審憲提訊卽將僞貨充公在案但難保不違諭運來用者未能分辨以到貽誤故將本廠匣上牌號列祈各貴客察之是寺特此佈聞燧昌局啓　　吕宋票出售 
　　英正月份票全張六元半張照算分條七角外埠函購原局卽奉上洋四馬路中　　曹和瑞仁則堂告白 
　　上海小南門内東王家衖有屋一所計五大進深六十餘間地約四畞貴客欲售者價極便宜請速來看可也　　尋子 
前壬午歲寓京香爐營衢　失子年十六乳名小慶原名壐章改名琳章號汴生身中面圓口操河南土音余去秋來浙隨侍金華府署敢告四方君子將其伴送來署除川資全付外謝洋三百有因送信而尋得者謝洋一百决不食言乙酉大興陳孟樂啓　　正月票已到 
　　隨票附送中西珦式月份牌 
　　英正月票出售全張價照大巿准于華十二月十五日開彩號單年内可到　　二三層樓招租 
　　大馬路口第三家卽中建禎樓上或連店面全間亦可如合意請至悅生棧面議是實　　畫稿眞假 
　　本齋所印海上名人畫稿皆時下滬上諸大名家眞跡書式長方綾面綾套内外華美近見他家所出雇形畫譜其中大半假名不值識者一笑竟將本齋卷面徐三庚所題海上名人畫稿六篆字照様翻刻列入卷首以假亂眞諸君賜顧請認明書形長方卷面後有武林夢槐書屋字樣者方是眞本青布扁形者是假冐夢槐書屋啓　　敬謝積善堂 
　　前閱貴報云滬北老旗昌後積書堂有戒烟藥可裝在鎗上代烟吸食故可除心癮余隨託全盛信局往購四兩服之至半月後果然面轉紅潤精神甚健刻下將及一月竟不想吸烟　余感其　騐濟世故代爲登報佈聞以此嗚謝願海内紳商受洋烟害者速往試吸更知奇騐並非余阿私所好妄言錢舌也嘉興　公舘具　　重刊國朝學案 
　　唐確愼公鑑號錢海著曾文正公原校每部杭連三元二角毛太二元讀禮小事記四角上洋五馬路文玉山啓　　茶店生財 
　　兹有紫銅大爐子兩只黄白烟袋百念支及面盆紅木掛牌併有戲　用自來火火頭百多个欲買者至寶樹胡同謝家　　屠戶覽 
　　來本廠包賣生羊生油凡屠戶原賣請到新閘大王廟對岸江蘇藥水廠面議可也　　湖南新到 
　　祝由科白水神符耑治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨帶號金一百六十八相邀到府診治醫金面議　二馬路石路口復順興棧内　　對號單到申 
　　十一月廿九日接得吕宋公司寄來英十二月對單○經本行售出五六彩各雙張共得洋一千五百元其餘小彩不計○今售正月份票年内取洋速爲購票指明上洋棋盤街北首長豐紬庄對門　　提單被焚 
　　今焚去江裕輪船由鎭江來第十號提單一帋A麥蝦米五件已向招商局言明另給提單將貨提歸前提單作爲廢帋無用望各寳號切勿收用此佈林順具　　正月票出售 
　　全張六元半張三元分條照巿兼賣吕宋煙番菜點心價目公道遠處購票請認圖章指明上海四馬路　　杭州大井巷德記 
　　本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢邦藥水　　影戯又演 
　　啓进顔吳兩君訂於初三四五晚在四馬路震源舊址重演影戲集貢助賑特設新式畫片數百幅其中天宫地府八仙墳墓三十六行貿易官塲民間吉凶等事猶太國古今風景活動人特諸類按圖影演每位洋三角届峕光臨爲荷高易籌賑所李秋坪啓　　中國十二月十五日開彩 
　　英正月吕宋發財票 
　　運售每張六元分半三元每條七角○紳商賜顧請至永安街口遠處來信原局回件上海億中行啓　　棉花藥 
　　本廠有硝强及强黄水合放製造棉花藥之用與平常所用者略有分别如各貴官欲辦者請至新閘大王廟對岸本廠面議可也此佈江蘇藥水廠　　詹誠德堂藥房 
　　本堂家藏秘方精製人參補血生精延壽種子丸功效無匹久蒙四海諸君購試無不稱妙此丸乃用吉林大山人參爲君研末再配合各種地道藥材如法泡製然後前成膏將參末爲丸久久服之長生雖不可信而延年却病一定可得若氣血衰弱之人精神自然短少試將此丸服之立見神清氣爽行走身輕作事善記凡遺精溺數頭昏眼花視物無力腰膝　痛虚汗等症服之卽愈倘有妻妾滿前而乏嗣者雖老翁亦可生兒昔吾粤有一富翁年近半百無子求神問卜百計千方終不可得後服此丸月餘面如紅粉精神倍健未百日妾中先後而孕數年之間子女有六至今翁年七十餘尙强健如初殆非該丸之功效歟請嘗試之零買一兩起碼每兩價銀四兩二錢半不折不扣躉買念兩價洋一百零六元○並售搽凍瘡嫩面香蜜夫人多受風霜容顔易老冬雪寒天慮生凍瘡本堂秘製此蜜每用少許水調預搽耳面手上可保無患如已有凍瘡將此蜜調搽卽痊並能退痣班油光烟色不正之氣凡多出門之人最宜用之每盒洋三角上洋老巡捕房斜對門中和里内詹誠德堂啓　　告白 
　　種子烟膏功用說此膏用大土配合參藥等料獨有秘法除凈烟毒烟性然後煉成烟膏無癮吸此膏消遣久不成癮若有癮之人將此膏當烟癮漸减輕且能大補氣血大凡癮深身弱精力不足以致無子用者最妙每兩藥本價洋一元○三香戒烟膏功用說此膏用發四草配合參藥龍涎香枷楠香上沉香等料巳經歴年窮究其理精益加精故悉奇效無比不論老弱虚瘦因病上癮者俱能戒除保無疑難之處故敢公於世用非獨爲利妄言也凡向來所吸某項烟土卽將該藥膏和入如烟膏一兩和藥膏一錢多至二錢調匀照常裝鎗呼吸其癮自然漸减三十六天可斷絶烟根身體轉弱爲强更可延壽種子惟愿四海患烟君子早日醒悟顧惜身命同登　域幸甚每兩二千五百六十文不折不扣倘有畏難者本堂可以包戒斷癮後取資上洋英老巡捕房斜對門中和里内詹誠德堂啓 
　　榮泰洋行 
　　啓者僕本在些里公司現自開營泰洋行代客辦理外國各貨運以入口本行開約在蘇州路三號門牌賜顧者請來面議可也 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[䢴灾]  
　　上月二十三日夜維揚城外河東岸某姓家忽遭火厄是處多窮苦小民編茅棲止一聞警報棼若亂絲幸水龍迅速馳來封家姨亦不同惡相濟得以應手撲滅不致殃及池魚僅焚燬民房三家亦云幸矣灾後各户俱備香燭謝神邊砲之聲不絶於耳 
[漕督告示]  
　　總漕部堂示當勇本是良民遣歸仍安民業愼勿結交匪類途中糾夥搶劫拒捕格殺勿論到官卽問斬决特此通行曉諭其各凛遵切切 
[九江客述]  
　　九江小池口陳某困守衡茅一貧如洗向以縫糿爲業一妻一子一女更捆屨織席以佐盤飱今年猛遇水荒十室九空毫無生計上月初又生一女無力留養遂淹斃水中妻又因產後驚風遽悲玉殞草草成殮無以爲生日向隣家乞米以兾殘喘稍延誠可憫也○浮橋巷内烟館主蔡某之子向在米行爲夥持籌之暇喜作冶游與龍開河嘴某妓情好甚篤往來數月花去靑蚨二百餘千以致百級債臺層累　上債士索急蔡子無可奈何因於某夜吞阿芙蓉膏而死孽海情蟲死而不悟天亦所謂可憐而不足惜者耶 
[催租釀命]  
　　蘇屬冶長涇周姓佃農某甲向來照額淸完毫不拖欠今屆已過期限顆粒未收因卽出差催索豈知該差孟浪並不察該佃有病遽爾帶回擬卽解縣追比是日爲冬至前一日吳俗均祭饗祖先故業主未及見也至翌日淸晨該佃痰湧氣促醫冶不及遽爾畢命遠近各鄉農聞風爭至與周姓爲難屍親畏累竭力阻之而各鄉人大有箭在弦上不得不發之勢以致屋宇器皿打毁一空現業主將所佃田四畝給予屍親幷另助喪葬費惟游手無賴藉端生事之徒必須控請示懲以兾挽回惡習云○木凟王姓有田若干託安徽會館徵租某甲賃下十一畝其中五畝分與某乙承種租籍姓名則仍甲也今春乙欲退田婉商諸甲甲轉以告王王一笑置之未向徽州會舘說明以致收租時仍徵十一畝之米甲除本名下租米淸還外將此情達知會館收租人收租人膠執不通將甲送比又將地保管押乙雖置身事外而四面受擠寢饋難安情願賠貼本年粮賦以免累及旁人而會館中絲毫不讓依然將甲與地保嚴比前日乙計無復之由城返　自經於路報官後馬明府卽親臨相騐聞王姓家亦被鄉人打毁矣以上二事由姑蘇訪事友報來因　照登於報虚虚實實請仍問諸當局之人 
[徵甫觀察爲周裁五觀察請卹禀稿]  
　　敬禀者竊卑府接辦周故道金章順天畿東團練事宜到局以後淸理各事追憶從前皖軍共事之時痛惜該故道之以死勤事有不敢不據實瀝陳於憲臺之前者伏查該故道以諸生投効前安徽撫院英軍營綜理文案軍書旁午勞猝不辭迨苗逆圍蒙城捻逆圍雉河集該故道在圍中草檄乞援並與各將領畫守備之策馳馬助陣左腿受傷幾廢其後隨節東征宿遷郯城防守運河有所賛畫輒中竅　撤防回皖歴辦粮臺捐輸等差守廬州鳳陽池州等府籌餉項則錙銖必愼遇案牘則推闡務精有以節勞勸者輒應之曰此皆安坐而　之事較在軍時勞逸何如敢徒自惜精神耶尋以道員來直屢奉委查辦要案聞命卽行寒暑不避光緒八年皖省水灾奉前督憲張派委馳往助賑工撫兼施積勞得咯血症差竣回直接辦薊香寳甯工撫事宜大水之後滿目流離該故道奔走河干籌量薪米事無鉅細必躬必親任事數月往往於風雨霜雪中單騎來往以一身爲員弁先雖咯血症復作終不自已上年十一月奉督憲檄委籌辦畿東團練旋奉尹憲函諭先赴　海一帶察看團練情形與道里形勢嚴冬冒冷車馬馳驅兼籌畫河堤歲修事宜殫精竭慮昕宵無間至開局以後經營各事寢食與俱嗣　尹憲撥派馬步兵弁到防督率將領佈置甫有就緒二月初三日早起咯血舊症忽發僚友皆以節勞靜攝爲勸該故道雖勉從衆請而一切函牘往來猶手自檢點並時與將領講求操演陣法曾不少休初五日血患漸愈精神益振走馬閱操時與親兵弁兵講論旋以飭催七屬保甲民團並至津謁見督憲面禀辦團辦工情形爲馬兵請領馬槍等事於初八日早自局動身是夜三鼓抵津甫進寓所陡覺頭暈痰湧自知不起令隨辦文案舉人任錫汾致函游擊劉得勝管帶練兵認眞訓練欲口授遺禀氣結已不成聲但聞辜負二字延至次早寅刻暝目其時卑府需次在津聞耗往視得悉其中及奉委接辦到局沿途經過各村鎭民始悉該故道之已亡泣訴上年工撫恩德雖婦豎皆然接見局員將弁每一事諮答莫不聲隨淚下所遺函牘無一非親筆之書其懇欵至情尤覺盎然紙上局務開辦未及一月民團則章程酌定力杜滋擾之端練兵則紀律已明務以認眞爲主規模具備非一縷心血幷日而營詎得及此卒以此淹逝彌留之際惓惓所事而幷有辜負之詞其可痛惜者慮非卑府一人之私言卑府歴查軍營人員立功後積勞病故者皆蒙奏請優卹有案兹周故道始以軍功起家終以積勞殞命雖團防籌辦尚未竟所用而前勞具在衆論可稽當此鼓鼙思將之時卑府不揣冒昧擬仰懇憲恩迅賜奏請照軍營立功後積勞病故例從優賜卹以酧勞勩而昭激勸是否有當伏乞鈞裁臨禀不勝激切屏營之至再該故道有子三人均尙未及歲合倂聲明按周觀察辦理河工團練鞠躬盡瘁識者均惋惜不置佘觀察此禀脫稿僚友爭先快覩均謂恰肖周觀察生平抄傳殆遍行見九陛恩綸下慰九京勞勩可以無憾矣 
[金縷曲某女士嘗云紅顔薄命千古有之與其生而折磨不若死爲乾凈情詞慘切殊不自勝閒憶及之爲塡是]  
　　俯仰空千古嘆何事　天缺陷媧　不補已分雕梁捐薄命燕子偏偏喚住說人死恐花無主依舊離魂兼别夢抱春愁一任犀心苦更一任蛾眉妒庸脂俗粉羞爲伍算豈有才人慧眼品評翻錯知已情深拌一慟那管輕生自悮訂後約靑山黃土費我心香深夜爇懴藥爐經卷從伊悟把草草流年度悵花倚聲 
[金縷曲感王小荑女史之作錄舊]  
　　韵事從頭記詫而今衣香人影恍如夢寐邂逅凂成懽笑分贏得玉人知己却强　盟將囓臂詎紏縈懷纔切切驀然間翩若驚鴻矣算奇遇忍違棄涓埃未報卿卿意便潸然客中風月此情怎替縱使蕭郎多豔福消受合遭大忌須不信姻緣一例悵詠落花流水句暗忖量些事君終憶占合鏡付焦尾[  柳隱詞人馬相如草]  
[沁園春簾影錄呈高昌寒食生大吟壇顧誤]  
　　悄掩重門碧桃世界窣地深沉看碧烟烟處和香飄漾曰絲絲　透月玲瓏閒煞玉鈎鈎不起摠罨住瑤臺十二層寒食近怕瞢騰燕子啣做春陰不分前廊後榭長是日裏當是黃昏記當年鏡檻尋來有夢昨宵深院望似無燈隱約聽歌人小立想花氣波紋漾滿身迷離極是瀟湘帝子一片愁魂[  古吳觀樂詞人仲山氏錄舊稿]  
[送戴軍門楚勝譜兄錦旋敬步原韵錄呈教政]  
揮手江干且暫離天涯别緒爲誰知岸前梅柳將舒日海上樓船欲放時得意歸帆銷客恨難忘把袂動人思臨岐早訂明年約從此文通有好詩[  如小弟葆靑錢鋆拜稿]  
[輓瑞珠女史]  
　　尋芳信步入孤邨又向藍橋扣蓽門拄杖更逢前度母乞漿不見舊時媛空幃乍掩佳人影尊酒誰招倩女魂可惜曇花空眼底閒庭寂寂又黃昏[  怡紅園惜花侍者葆靑氏和淚稿]  
[和報中松堂司馬韵就正]  
　　黃鶴仙人何處尋登樓聊與釋煩襟狂名震俗因奇服險節論詩愛短吟入夜蟠龍發寒嘯驚霜病鶻有高心輞川淸興開芳社珍重璆琳報爾音[  涇川吳孟霖草]  
[臥病言懷四長律錄乞指疵]  
　　茫茫薄海萃羣倫我亦叢中蝨此身少鈍不才甘學劍早孤無計苦依人敢吟香案誇來歴只恐羣脂汨性眞剪燭試搜通史看英雄百輩已成塵罡風吹謪舊瑶池辜負三生絶世姿錯節蟠根將試器蛟龍雲雨未逢時少年恥被詩名誤逸調難期薄俗知投道夜光懲按劍等閒無事出瑰奇玉洞珠宮一掉頭鉛刀瓦缶共沉浮才如河海泥沙幷心接鴻濛上下遊月地問天傾伯雅燈牕含涕看吳鈎紛紛肉食皆常路張賈何因借箸謀朅來一臥瘴江邊病榻蟲書强自憐落落知交通短札庸庸温飽送華年進身肯逐秦宮　退步猶堪玉局仙碌碌頭銜何足問男兒不死畫凌烟[  涇川吳廣霈孟霖求正草]  
[上海三馬路與昌絲棧陳竹坪經募兩廣山東江寜沙州賑捐棉衣十一月廿九三十日第一百七十四五次淸單]  
　　震澤新貴凌陸卿孝廉經募昌字八百四十六七册無名氏洋五十元○淸芬堂東南北三號茶捐洋十元○同康莊交來恆德堂何助江寜洋五元○蘭溪恆利局寄來蘭溪宜不書名人銅洋廿五元繼　堂還愿洋五元○　　公　書畫移賑續助洋五角○本埠豐泰莊交來湖州久　康莊經募昌字五百五十五册喜筵助賑洋四元縐　會館第五次助洋二元無名氏恆裕典第五次恆有典無名氏久康莊何裕典第七次陳恆記募韓　第二次有餘典第五次九户各洋一元以上十一户共來洋十五元○漢口老福興局寄來漢口張積昌寳號助曹平次銀三兩○本宅第十二次捅捐信封句銅洋一元紅紙包省事人銅洋一元散錢一百文○本日共收英洋八十五元五角銅洋廿七元曹平次銀二兩錢一百文合併聲明 
[上海四馬路浦灘文報局内恊賑公所經收賑捐十二月上旬淸單]  
　　初一日銳册南匯顧源慶翁交來黄晚香喬椿軒二翁募謙吉堂盛懷濟居士悟非居士三户各一元不留名梅影使者鷗波草堂松竹山房浣花居士德馨堂黃盛小芸梁國士八户各五角不留名義興平陽行素醉花居瀟淞居士唐心田王禹州倪靑山八户各三角　　草堂楊　澄認言齋三户各二角招商甌局蔡如松翁募隱名字四元隱名字二元○金册王子肅翁募陳伯輔錢十千樂天主人二千一百李一亭齊松亭岩　主人孫聚素凌純素潘　潔徐倬雲文曦林張秩卿汪星齋十户各一千吳萊蓀銀一兩四錢合收英洋十九元錢六百五十○催單温州上湘四知堂募無名氏三元杭州張六謙先生募淸河史節省彌月寳一元印曦齋印元伯王子烈三户各儀洋一元眉伯虚對開一个○金閨福幼　杭州同善堂募堃通善士虚對開八个○無名氏一元張渭卿求合家平安一元　　　王　　　翁募韋達泉翁爲求三兒病愈酧願兩元○本日共收英洋四十七元虚對開九个錢六百五十文 
 
 

Page 10

 
 
   
 
 

Page 11

 
 
[光緒十一年十一月十六日京報全錄] [  璈字用敖代]  
　　宮門抄○發抄旨五道○大臣錫等奏查明道員　私實據按例定擬摺子○十一月十六日工部鴻臚寺廂白旗値日無引見○睿王等點驗軍器覆命○工部奏派承修正陽門外石路工程之大臣派出徐桐福錕○召見軍機○發抄譚鍾麟奏試用猝方希祖試署撫彝通判奉旨吏部議奏欽此○又武闈事竣奉旨知道了欽此○又校閱省標秋操事竣奉旨知道了欽此○又完交欠欵之前署寗州牧朱之　賞還頂戴奉旨着照所請吏部知道欽此○貴恒奏接任安徽學政印務日期謝恩奉旨知道了欽此○○臣錫珍臣衛榮光跪奏爲查明已革道員被叅各欵訊有贓私實據按例定擬恭摺馳陳仰祈聖鑒事竊臣等奉命查辦事件業將抵滬會商及駛抵臺北日期先後具摺奏報隨移咨福建巡撫劉銘傳調案卷將已革台灣道劉敖並應訊人証及另片奏叅朋比爲奸通同作弊之已革提督高登玉都司李德福同知胡培滋知縣周志侃一併傳提到案嗣准該撫咨光緒十一年六月十三日奉上諭據劉銘傳奏臺灣道劉敖貪汚狡詐劣跡多端開單列欵請旨革職查辦一摺劉敖着卽革職拿問交劉銘傳派員妥爲看守聴候欽派大臣到閩查辦所有該革員任所資財着該撫遴派廉幹委員嚴密查抄毋任寄頓隱匿等因欽此當經督飭司員委員認眞查訊並札飭署臺灣道陳嗚志逐欵確切禀覆前來臣等詳加查核已得確情如原叅臺灣三十營月餉由營官具領劉敖另扣截曠銀兩每營繳夫價銀三百八十兩如副將姚秀芳等每月給薪水數十兩兵餉由劉敖帳房給發公費夫價空額均歸劉敖名曰包營並另片奏叅劉敖所設製造局動用經費銀一萬二千餘兩僅造旱雷八十九具高登玉修營動用經費二萬餘兩尚未完工李德福尅扣軍餉業經營勇禀控胡培滋久辦支應提調周志侃素充鹽務提調皆與劉敖通家往來各節查楚軍章程每營宮弁勇丁五百五員名長夫一百九十二名營官月支薪水銀五十兩公費一百五十兩長夫月餉三兩哨弁勇丁月餉多寡不一大建共支銀二千九百四十餘兩遇有假革逃故勇丁按月造報將空額餉銀扣繳卽係截曠其長夫繳價訊據高登玉供上年劉敖以海防吃緊每營提夫八十名另立公夫營派伊兼統每夫除月餉三兩外扣給銀大錢連營官哨弁薪水勇丁口糧並公費等項均在提存夫價内攤給不另開支公項自十月起至十二月止計提十二營夫九百六十名除攤薪水各項外應有八百餘名實祇四百餘名僅立公夫一營派車功蘇鳳翔管帶守備劉漢南帮帶本年正二兩月加提三營夫二百四十名三月加提四營夫三百二十名四月裁去二營尚存十七營管頭有加有裁公夫亦有減有增産合計算總不過有四百數十名每月夫價由伊按照提營夫數出具印領冋支應局領出除支發外所有空額劉敖令繳入道署内帳房合計七個月共繳過銀一萬一千六百五十四兩零伊並未分肥入已六月劉敖因被叅查辦補給伊倒塡十年十一月移文一件内稱現提公夫此後或匀左右兩營分委蘇鳳翔劉漢南各帶一營等語意圖掩飾又據供臺灣西門營壘工程伊止撥派公夫督催工作領欵購料均係監生林春培經手業於四月工竣杳據陳鳴志詳覆西壘工程原估銀一萬九千九百餘兩實係林春培領欵修造取有親供日結現尚未據造册報銷劉敖所立製造局亦經陳鳴志查明將購辦機器員役薪工等欵開報動用銀一萬二千一百餘兩並據詳稱尚無浮冐又胡培滋供伊於光緒四年十二月委充支應局提調十年十月聞劉敖設立公夫營逐日夫價昭數發給惟聞招募夫數並不足額因無經理營務之責碍難舉發又周志侃供伊於光緒五年調補臺灣府經歴歴委代理臺灣新竹嘉義等縣升補恒春縣知縣本年三月委充鹽務總局提調五月交卸從未造署外縣無從與道署　來鹽局提調僅充兩月實無與劉敖通同作弊情事至包營一欵查係高登玉管帶之岳營姚秀芳管帶之鎭海右營高登玉等僉供敖均只給薪水銀一五十兩辦公銀四十兩其餘均歸劉敖帳房扣去計岳營約共扣銀三千餘兩鎭海右營扣去銀一千五百三十二兩零質之劉敖據供包營屬寔長夫提價係擬留俻各營賞犒因軍務緊迫未及群報詳核各供劉敖聲稱空額夫價留作賞需旣未詳報有案顯係藉故人私高登玉於所提夫價雖未分肥入已但已代出印領扣繳多贓朋比之咎寔無可辭周志侃在外署　時多鹽務提調僅充兩月供無　來作獘情事尚屬可信胡培滋雖訊無與劉敖往來寔據惟明知公夫餉有浮冒並不舉發卽屬知情徇隱至李　福被叅各欵另查　陳又鎭海等營勇丁存餉　假病故概不發給逃勇空額慨不領補提爲截曠各營添補一勇許多留難十年五六月間竟有空勇三百餘　 
名一節查營勇存餉係劉敖詳定章程每勇提餉銀二兩扣存支應局營官出給票據一年或提一月或提二三月亦有一年不提者勇丁遇有告假病故由該勇並家屬將票呈營各據騐明知照支應局將存欵如數給發從前是否概不發給無從查究飭據陳鳴志詳稱存餉截曠數俱相符劉敖尚無侵蝕至各營添補勇丁確係不論遠近均須送至道署騐明批准方能充補營官不能作主李德福等供俱相同雖係認眞稽查留難拖累寔所不免其營勇空額除調赴三條崙各營無從點騐外據陳鳴志點過各管册報惟劉敖自帶親軍一啃　額五十名高登玉所帶岳營短勇四百餘名李德福所帶鎭海後營短勇一百數十名據高登玉等供稱所帶營勇自劉敖撤任後卽奉該撫示諭將招募土勇全數裁去又值瘟疫勇丁病故者每月總在二三十名因被叅查辦未將截曠造報以致點有缺額四五六等月餉均未領無從冒支入已所供均尚近情惟旣點有缺額究難免意存浮冒目控告李德福之勇丁黃桂香訊係於海防吃緊時告假李德福寔無尅扣情事又各管帶帮帶多係劉敖親戚門生如鎭海後營李德福岳左營李立綱皆係妾舅李德福冐充都司李立綱短欠公項黃瑞淸代爲彌補並送李立綱銀五百兩另提空額十餘名作爲道署用人工價並帶勇營官皆係門生副哨官多係親戚及管帶水勇多係佐雜水勇屯軍皆有缺額百姓月捐團費怨聲載道各節查李德福由甘肅軍營歴保都司呈交保札並非冐充李立綱於上年將岳左營移交黃瑞淸接帶時因有借支銀一百六十一兩當將馬匹衣物作價點交黃瑞淸代爲撥還欠項卽經支應局由應領月餉内扣淸並據黃瑞淸供實無另送李立綱銀五百兩之事道署提勇十餘名經陳鳴志查覆亦無實據紳士林文欽係劉敖進學門生前委管帶土勇　營吳朝陽前委管帶土勇信管據陳鳴志開來淸摺並無伊等姓名想早裁撤正副哨官據稱均係微弁軍功未及開載水勇各管帶止有巡檢方中矩係佐雑林錫蕃係負生餘均武弁點騐水勇間有短少屯軍未經册報業倂水勇一律裁撤漁團係民捐民辦並無口粮團練均係紳士經理與官無涉又副將張福勝張兆連各進一女均委統領並聞已革嘉義營守俻蔣復勝幼女被劉璈誘入衙内逼姦蔣復勝羞憤成疾不久病故一節張福勝係劉璈委充山前帮統張兆連係詳經何璟委充後山統帶詰以進女均稱並無其事質之具禀該撫情願作証之副將胡德興亦係得自傳聞不能切寔指証提訊蔣復勝之女一梅據供伊父革職後在臺灣負苦度日劉敖念係同鄉前後委差三次於十年七月病故伊於八年正月時年十四歲劉璈喚令進署服侍内眷被其姦汚現嫁千總李同美爲妾等語　詰劉璈供稱因蔣一梅典給民家爲婢曾經贖回收養署内約住十數天卽送回家並無姦污情事查將一梅彼時年已十四例不以幼女論蔣復勝死在兩年以後並歴得劉敖差委謂係羞憤成疾而死殊難憑信且姦私事涉瞹昧無從深究此節似可竟予勿論又劉敖次子劉濟南赴湖南招勇由招商局代雇輪船裝兵渡臺安船水脚八九元劉歼揑報十三四元並浮開口糧等項共虚冒萬餘兩一節臣等於行抵上海卽調取招商局帳簿内開十年春富有輪船租與臺灣劉道裝兵渡臺每月租銀七千兩開駛二十日中途擱淺因換廣利輪船接運每日租銀二百八十兩計十九日富有船月租七千兩二十日核算收銀四千六百六十六兩零廣利船按十九日核算收銀五千三百二十兩又煤價列　薪工銀二千六百九十四兩零共收規平銀一萬二千六百八十兩零查規平比庫平較小按九十折合庫平銀一萬一千五百三十九兩零到台後詳查劉濟南招募册報所招勇丁分爲四營劉濟南自帶一營高登玉並提督柳泰和及都司周嗣香各帶一營先後渡臺船價係按勇數計算每勇水脚九兩五錢計勇二千二百七十四名報銷船價庫平銀二萬一千六百零三兩與招商局收數比較實浮冒銀一萬零六十三兩零訊據高登玉供稱上年招勇伊僅領過劉濟南錢四百六十七千文開支口糧其軍裝船價等項均係劉濟南經手到台後劉濟南將軍裝船價盤費口粮開成淸摺令四營會銜按照所開呈送劉敖存案所供各情核與柳泰和禀覆劉銘傳略同訊據劉敖供稱有别項公用虧累令劉濟南將輪船水脚按照向來載勇船價造報彌補查出浮銷銀數屬實 
 
 

Page 12

 
 
　　 
[光緒十一年十一月十七日京報全錄] [  璈字用敖字代]  
　　宮門抄○發抄旨四道○接續前摺○十一月十七日内務府國子監鑲紅旂値日無引見○慶王續假二十日○上駟院奏泒揀選官缺之大臣派出崑岡善慶○召見軍機○發抄陳士杰奏臨　户關一年期滿溢收盈餘擬抵補工關短缺銀數奉旨　部議奏欽此○又請將城内油房被竊之汶上令松年等議處奉旨着照所請該部知道欽此○希元等奏請將不自檢束之協領恩祥革職留營奉旨恩祥着革職留營以觀後效該部知道欽此○齊克森布奏織造龍袍褂面補子工竣解京奏旨該衙門知道歛此○○接錄前摺又基隆煤務從前每月需經費四五千兩劉敖於八年以後月發經費六千兩後又增至八千兩煤價俱繳道署劉敖因外國煤師薪水太大禀請另派學生張金生又加添委員司事較前經費更多據司事等稱煤有三等官炭每百石價二十四元歸船政收用總炭十六元賣於華洋各商粉炭價止三元一月煤價可賣一萬二千餘元委員收買民礦之煤官炭百石價十六元總炭十三元轉賣船政商人者係委員作獘至劉敖如何侵吞須候調到歴年報銷倂提楊崇銓鄭膺杰訊究方能水落石出一節訊據已革澎湖通判鄭膺杰供稱伊自光緒　年五月委辦煤務至十年正月交卸歸候補知縣楊崇銓接辦局用經費八年六月以前除船政發來煤價並售賣商煤銀兩歸局收用外每月再由道署請領經費約四五千兩六月以後因產煤較旺工價迭增每月請領六千兩或由台北厘局基隆鹽舘及滬尾海關撥給煤價亦係仍歸局用如煤價敷用亦有二三月不領經費者至採辦機器等件另　撥給價銀不在月領經費之内八年以前亦係如此辦理煤礦新舊二井夏秋之間天熱瘴盛作工人少挖煤不多冬春瘴減工徒漸集挖煤較旺八年以後官總粉炭均以三成牽算每年約可得煤九十餘萬石官炭售價二十四元總炭十五元粉炭五元惟每月所控之煤不能全行售去均有存積售出煤價不敷局用月領經費接濟實由於此存煤堆放稍久雨淋日曬煤塊碎裂官煤多成粉煤且煤質帶磺堆久火氣内焰每致自焚售價存煤　不能不暗有虧折民礦所產官煤自八年始行收買爲數無多一年不過一二千石仍同官挖之煤堆存一處日久變粉於原買價値尚須虧短委員無從作弊煤師先用洋人開支薪水雜費較巨八年三月以後改中國學生張金生又添大小委員及司專等多人一月薪工約可省二百兩第洋人藝術較精所開煤道並收拾煤井均甚整齊中國學生藝術遜於洋人煤雖多煤塊碎細煤井亦有時坍塌煤經官辦原爲接濟船政官輪而設從前民煤居奇官煤百石價至四十餘元自歸官辦價幾减半經費雖屬賠墊有益於船政官輪者亦復不少等語並會同楊崇銓將出入欵項及收支煤石數目造册詳報核與調到案據並查據船政衙門海關閩館厚局開夾撥給銀兩淸單均尚相符實無月給經費八千兩及售價解　道署之事惟礦師改用中國學生原期節省經費又添委員司事多人究竟經費所省不多於磺務轉無裨益劉敖雖無侵吞確據實屬辦理不善至局存煤石據楊崇銓聲稱上年六月以前尚有百餘萬石嗣因該撫恐資敵用派員將官總各炭燒燬後曾派張金生前往查勘據報尚有炭七十六萬石其中有無虧知己無從查悉又全台鹽務每年可得十七八萬元劉敖到任後僅得十二三萬元每鹽百斤提一斤入私鹽局差使最優劉敖每局俱用私人幫辦酌給薪水提委員出息四成均歸私收李德福已帶勇營又兼鹽館　餘　係本家親戚或係私人林鏘由福州買女進獻得委大甲鹽館府城新街嶺後街兩鹽館均係劉敖自辦一節查鹽務奏銷册報全台鹽課本無定額光緒六年以前每年收銀約十三四萬兩七年劉敖到任至十年止所收亦在十三萬兩内外折合洋銀均有十七八萬元較之前任收數大致不甚懸殊鹽館收鹽每石一百二十四斤以一百斤爲正額十斤爲盈餘十四斤爲滷耗内提出八斤解交道署六斤作爲各館薪水前任台灣道夏　綸將所提八斤裁令歸公劉敖因道署每年修理房屋並鋪墊凉棚書役節賞等費向由各縣攤派每多賠累令於各館滷耗内提出一斤彚解道署作爲修理等項之需各縣攤派概行裁革李德福據供並未辦過鹽舘　經陳鳴志開單詳覆亦無李德福之名其餘荐辦司事等雖與原叅姓名不甚符合惟確係劉敖戚族私人臺灣府城内外兩鹽舘向係道署帳幕親友承辦劉敖到任因而未革林鏘係福州人捐職都司據供曾委　甲鹽舘帮辦屬實從前營官李必得托伊買過陳姓使女一名據李必得供稱代劉敖價買等語原叅均屬有因所提薪水四成查與課厘無干似可毋庸置議又臺北洋藥厘金前道張夢元議歸商人薛樹華包辦劉敖到任後仍歸商人薛樹華包辦另繳一萬元臺南王靑雲等包辦另繳二萬元並臺北茶腦船貨厘金光緒八年衛伊才張慶雲等包辦另繳一萬元本年陳郁堂等包辦另繳一萬五千元均歸劉敖私收臺北向用七二番銀劉敖改用六八番銀薛樹華包辦洋藥厘金八個月短徵一千六百兩茶貨厘金一年短徵五千二百兩及另摺所叅陳郁堂包辦洋藥厘金自上年九月後以封口爲名絲毫不解迨查出中路隱匿厘金四萬六千餘兩該商始知露亦報臺南徵收一萬五千餘兩聊爲掩飾札飭訊究猶敢抗延不到劉敖有督辦厘稅之責當上年餉項支絀時置此鉅款於不問本年三月猶復具詳洋藥厘金加徵十萬元由陳郁堂包辦廻護商人顯係通同作弊各節訊據薛樹華供七八兩年包辦臺北洋藥厘金因委員知縣張新藉事刁蹬伊送給洋銀一萬元張新是否轉給劉敖伊不知曉又王靑雲供包辦九十兩年全臺洋藥厘金據股伙王天瑞云每年經手交給道署帳房規費銀二萬五千元十年五月由陳郁堂接辦將規費二萬五千元如數撥還現在王天瑞已故伊不知底細又監生陳郁堂供伊接辦時王靑雲聲稱九年底曾由王天瑞經手另交過道署經費銀二萬五千元應行扣還伊卽將此款照數撥給九月封口商船稀少禀經劉敖批准儘徵儘解九十兩月所收不敷局用十一月後徵厘稍旺算明各卡所收除局用外應繳銀四萬八千餘兩正擬報繳間適糧臺委員來查稱有隱匿情事禀報總局彼時原包茶惱厘金商人鄭昭等因欠課退辦劉敖令伊如數包繳正在開局辦理卽奉札提因票開係陳郁堂卽陳悅周名字不符未敢到案茶　包厘本聞有另繳經費一萬元之說因伊被提傳不敢送繳劉敖亦未向索伊應解厘金業已繳淸實因催收商欠節節遲延以致數月未將收數册報並非有意侵吞各等供咨使衛伊才張慶雲據　業已出外張新業已病故無從傳質詰據劉敖供稱招商包辦洋藥厘金較前加至逾倍商多虧累何肯另出巨欵從無聞有招摇索謝情弊曾經傳諭包商查辦取有切結冉三究詰該革員堅供寔無得賄情事查包厘納賄薛樹華送給張新土靑雲陳郁堂輾轉由王天瑞經手送交道署帳房張新王天瑞業已病故帳房人又不能指出姓名事旣旁無証據卽未便坐以贓罪至臺北改收六八番銀虧短一節查臺北洋藥厘金從前每箱收洋銀六十元折合實銀四十三兩零包價共五萬元劉敖改章大土一箱重一百二十斤加徵銀九十六兩小土一箱重一百斤加徵銀八十兩較之前收銀數加徵不及一倍繳厘不過九萬餘元包價業已加至　 
十四萬元雖改收六八番銀仍屬有盈無絀其茶腦等厘金前歸官辦最旺年分收銀八萬八千四百三十六兩劉敖招商認包卽以　數作爲包價年繳六八番銀十三萬零五十四元仍折合銀八萬八千四百三十六兩官辦年須開銷局費一萬餘元商辦局費可省且厘亦歴年加增似均尚無虧短又另摺所叅全臺候補謀差人員視財帛之重輕定差缺之優劣財帛之交厚得優差之後繼以優缺惟利是圖無暇計及政事以致命盜案件日積月累從未獲一正兇一節飭據陳鳴志查明逐欵開單詳報查核所開劉敖在任四年候補委員有委差者有委缺者有差缺兼委如胡培滋周志侃者亦不乏人各屬所報命盜案件現已獲犯辦結者三十六案其未結者二百餘案查臺灣情形與内地迥異案犯畏罪大半渡海遠颺兇番殺人逃入深山隱匿不出未易拿獲至差委各員有無賄求原叅並未指有姓名無從查究又劉敖何璟文牘往來齟齬之詞刊刻成書及上年九月該道奏事刊刻摺稿散布全臺並通行詳報一節當經移咨該撫送到劉敖所刻退思錄一本奏稿一件查閱退思錄所刻均係與上司僚屬往來公牘内有該革員中涉專擅　候督撫批示徑行辦理者何璟勸誡僅止一二語輒連篇累牘恣意抵觸甚至以拘拘請示必至事權不一貽悮地方爲辨原叅謂其獨斷獨行不受節制寔非過論所刊奏稿係聲明封口違背公事有碍通商請咨各國事論之稿訊據劉敖供稱意在聯各國以開禁藉通商以利轉運因無關機密故用活字模印發並無他意所供尚係寔情又臺北兵餉支絀劉敖絲毫不肯接濟復咨行孫開華等將臺北十二營加足夫價意在擠令臺北速潰全臺派損二百萬該道並未舉辦卽報開收軍火亦設法運購欲阻各省接濟餉械之路上年十二月陳鳴志奉楊昌濬委赴台灣查辦庫欵據呈淸摺道府兩庫自六月至十一月止尚有餉一百萬兩至十一月底卽報台南餉項告竭如果無餉冒濫何可勝言如果有餉藉口截留台北協餉其心更不可問一節此摺未完 
 
