# 1903 - 35 - 4910706

 

Page 1

 
 
[新印大字本正續資治通鑑并通鑑目錄出書[  圖書集成局啓]  
宋司馬温公撰資治通鑑二百九四卷上溯戰國下迄五季一千三百六十餘年这治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售在申報館漢口總售處在江左漢記杭州申昌書局海内通碩有留心乙部學者請即臨購閲可也此啓 
[製造軍械局不宜建近海口説]  
　　聞之泰西治兵者謂交戰之際欲與敵人速和其要有三一攻破敵之京都二占據敵之船塢三擊毁敵之製造軍械局京都破則執政無人和議可盡如我意船塢失製局毁則議和之期必速則我袛得一半利權日人師之以故甲午之師渡鴨绿江而趨奉天先將旅順口占奪然後分枝而出注意京師今者北洋海軍袁慰帥方頓整海軍力國恢役待令葉桐侯軍門馳赴山左就烟臺左近擇一合宜口岸以便築塢泊船他時大工吿成南北洋各兵船醫得於此鳩工修整至製造軍械局天津已毁修復尙難此外如吉林如山東如金陵如四川如湖南如湖北如江西如廣東皆建於内地難海口尙遙雖有兵氛無虞失事獨上海所建爲江南機器製造總局而距吳淞口不五十里輪船可直抵局前視閩中船政局之設在馬江尤爲危險幸上海爲外人雜居地各國皆悉心保護罔有疏虞否則當中日用兵時我之兵氣旣不揚敵人有不直趨而南攢擊此局者哉南皮宮保今之將材也審度情形謂非遷入沿江内地不可於是札下總辦局之務鄭蘇龕觀察令其斟酌妥善籌欵施行觀察請就三江口另建棧房存儲軍械局則悉仍舊貫以節度支蓋以三江口非敵砲所能攻儲之當不憂疏失而局苟遷入内地需費至二百萬金當此庫儲支絀之秋籌措殊非易易也抑宮保而果欲將局遷移宜遷至距鐵路不遠之地何則内地非輪舟可逹偶遇需械孔亟之候舟車非朝發夕至不免有悞師期若在鐵路近旁則載以火車較航海尤爲迅疾豈非計之百密而無一疏者乎駁之者曰局之遷入内地避敵人也若在鐵路近旁敵人伯可由陸長驅直入毁局劫械祗一反手之勞子何知其一而未知其二也則　之曰鐵路火車安得與輪船比輪船衝波鼓浪瞬息數百里未易設計阻攔若鐵路則火車卽被奪於敵人只須以一物横　路中或將路　　　　車卽顛覆是罹更何厰窺我之戰局地我之軍装耶　逹入内地其者有三内地少　　人　住局中　　之　外人非易得而窺　實情形彼鳥能悉一善地内地風俗樸誠無洋塲浮華之習諸匠興作之　不致游手好閒得以專心致知無紛無怠二善也内地人工較廉招　亦易同一攻木攻鐵之匠上海日需青蚨三四百翼内地給以一二百已快然於心統計一年中所省當以數十萬計三善也宮保見之深謀之熟因是集思廣益召觀察赴省籌商此誠老成計出萬全未可議其爲輕舉妄動也顧僕尤有説者今之盱衡時勢者動謂製造之事不宜借才於外邦僕獨以爲中國不第宜求精於製造之人才尤宜求用以製造之物料溯自拳匪亂後李文忠定約京師凡專製軍火之鋼鐵諸材數年之中暫不得運入中國海口以致各製局委員工匠類皆虚糜廪祿工作無多今宜遍採名山歴勘各礦舉凡精鋼美鐵良木佳漆以及硝磺鏹水之類我華固無一不備向特無人攷覈是以棄之如遺耳誠能延聘精於格致之人逐一搜求以供製造卽使禁運物料之期已滿而我仍無須購自外洋則每歲千百萬購料之貲胥爲華人所得而漏巵從此可塞劉製造從此可興矣詎非目今所亟應籌畫者哉宮保夙喜虚衷延訪采及芻蕘當不以鄙言爲無當事理也 
[宮門　抄]  
　　光緖二十八年十二月十六日外務部値日値年旗引見一百一十員富侯假滿請安江西副考官顧瑗到京請安世續謝管犠牲所恩胡燏棻因伊子以道員用謝恩道府用胡翔林等谢恩河南知府石庚謝恩劉華陳文鋭預備召見崑中堂續假一月並請署缺召見軍機及顧瑗劉華○二十日睿王等得紀錄謝恩崇中堂假滿請安溥良謝充對引大臣恩繼祿謝管圓明園恩孚琦等謝授署缺恩李紱藻等同鄉官謝恩陸寶忠得賞謝恩召見軍機 
[電傳宮門抄]  
　　昨晚七下鐘時京師友人專電吿知本館云正月十三日皇上召見軍機大臣明日卯正二刻皇上升太和殿看版已正至天壇入齋宮是日並無明發上諭 
[互議償銀]  
　　香港循環日報云前者中國白諸美廷謂各國賠欵若須一律用金則中國各海關抽收百貨税銀亦應照金磅計算美廷覆稱我美應得賠欵自願收銀惟未能允貴國所求將關税用金計算英廷則許將交欵之期展緩分四十年交清 
[償欵已定]  
　　日本某日報登中國京師來電云當中日交戰時中國賃定英商所置高陞輪船載兵士赴高麗海面突與日艦相遇致被擊沈兹者中國已允償英商銀八萬兩以期交付大約此事可望糾葛一清矣 
[開會有期]  
　　日本某日報云今歲日人在大阪開設第五次勸業博覽會例由明治天皇新行開會典禮兹已擇定東歴四月一二日由東京啓行途經名古屋駐蹕一宵隨於翼日臨幸大阪 
[奸商販米]  
　　日本某日報云近有華商大德堂廣生泰與日人訂立合同販運越南東京米八千袋宜占米二千袋及中國上海米二千袋已於東歴二月之朔滿載而抵横濱按中國禁米出洋載在約章班班可攷而奸商猾儈每有暗中偷漏事情以故去歲各處秋收頗稱豐稔而米如珠貴依然民食維艱邇聞言官已列欵糾參奉旨從嚴澈究而　不畏法者舞弊如初奈何司榷大員竟充耳不聞一任若輩營私骫法也噫 
[韓人購械]  
　　高麗漢城來電云邇者韓政府特籌巨欵派員赴法蘭西國選購陸軍所用洋槍一萬枝刻已與 
 
 
] 

Page 2

 
 
某處製造軍械廠中人互相訂約矣 
[韓禁楮幣]  
　　高麗仁川來電云西歴一月三號漢城尹判某君忽出示曉諭曰日本第一銀行所發鈔票不論大小人民一律不准行用有違犯者以重律懲之事爲日本代理公使所聞急備文申詳外務部恐此事與日本商情有礙不能免於噴有煩言也 
[參商龍斷]  
　　高麗漢城來電云俄華銀行他痕司薄路他浼某華商介紹以金幣一十五萬圓質於韓廷得握專販人參權利聞高麗所產之參向由韓廷與日商三井氏訂立合同准其興販去歲期限已滿三井氏正思賡續立約而俄人早已捷足先得恐此種利益日後終歸俄人手中矣 
[管理國子監事務禮部尙書徐頌閣大宗伯奏定變通南學肄業章程]  
　　一南學額定肄業生六十名此次擬先取四十名作爲備齋肄業生三年卒業照大學堂等學校功課格式考騐擇其及格者升入正齋無定額又三年卒業再考騐如格卽照臣監向例帶領引見請旨錄用其不及格者分别留學撤退一備齋卒業學生如呈請赴大學堂肄業者卽咨由管學大臣考騐核其功課及格或作爲預備科或入正科或入師範館或爲專門之學及應否請旨賞給出身之處均由管學大臣酌量辦理惟呈請咨送後卽開缺出學以社取巧諸弊一備齋各生三年期滿未升正齋者如果尙堪造就再留備齋三年若仍不能升入正齋卽著出學以免久占學額一正齋備齋均以三年爲期未滿三年呈請出學卽開除不准復補一南學肄業生三年期滿如呈請出洋學習卽擇其品學兼優者造册移咨外務部存記候派一招考住學肄業生首塲試政治論一篇史事論一篇外國政治論一篇次塲試四書義一篇五經義一篇均當日交卷不准給燭一變章之初不得不從嚴考試凡從前在學肄業各生一併另行考試認眞甄别舊在學者與新入學者一併歸入備齋肄業俟正齋期滿如舊肄業者果係優異於帶領引見時聲明該生住學年分請旨從優錄用一每月初一日考到試政治論一篇四書義一篇五經義一篇當日交卷不准給燭一每月初六日大課試政治史事論一篇四書義一篇五經義一篇當日交卷不准給燭一每月十六日加課試中國史事論一篇本朝掌故考一篇時務策一篇外國政治論一篇外國疆域攷一篇外國藝術論一篇三日交卷逾限不錄至於詞章之學亦華國之選若詔詰奏議之類本書生所應習兹旣恪遵諭旨講求經濟攺定課程仍於加課日附出一二詞章題諸生願作與否各聽其便願作者准其四日交卷一每月二十一日小課試中國政治論四書義五經義各一篇次日交卷逾限後不應課者同罰六堂助教學正錄博士分閲於二十六日呈堂詳校從優加獎一住學及内班各生均於臘月初六日會考一次以定獎賞住學者此較一年課程分數從優加獎一四書義五經義及策論不足三百字者不錄凡野史稗説新聞報紙鄙俚之語槪不准闌入一中國政治書及歴代史鑑泛覽無歸終鮮實用諸生每日於日記内註明閲某史第幾卷其切中時弊可資鑑戒者凡君德官制用賢去侫察吏愛民振荒治河度支税釐兵制戰陣忠盡孝弟地理風俗嘉言懿行諸目各以其類簡明摘錄並附以論説或數十語或數百言每月一本呈管學官於次月朔日呈堂查核酌量加獎如本日所閲無可摘錄則但注某史某貢起某貢止如無可論説則但摘錄一西國政治書亦於日記内註明閲某書某卷凡學校地理公法武備律例賦税勸工通商風土疆域等事分類摘錄或引其例或指其事有與中國時事可比較叅酌者亦附以論説每月一本呈堂一日記固藉以考查功課亦以覘諸生心得他書論説非不可采取然必獨抒已見方免鈔製之譏月朔呈堂後並隨時覆問如不能答對者卽分别記過扣獎一諸生每月以日記爲課程師長每月以日記爲考覈果其摘錄簡明論説精當自成一家言卽恭錄成書進呈御覽後由臣監發給各省學堂存庋以資考證並請優獎該生以爲勤學者勸 
[革員安分]  
　　香港循環日報云去臘漢口某報載已革提督董褔祥在甘肅起云云各國駐漢領事官見之咸懹疑懼紛紛向督轅探問情形署督端午帥遂電詢陜甘總督旋接回電云董在甘安分家居前説當係謠傅之悞遂將來電譯成數分分送各領事傅觀 
[桂省捷音]  
　　安慶訪事人云粤西之亂經王芍棠中丞奏調駐防皖城之楚軍統領黄鎭軍呈祥督率部下前中兩營馳赴潯州沿途匪人聞風斂跡中丞以鎭軍撫剿得法專摺奏留旋委署右江鎭總兵仍統軍剿撫去臘某日前營某哨弁乞假回皖言及鎭軍於臘月初四日由南寗起節十八日抵博白縣二十一日接受右江鎭關防由南寍至博白沿途土匪擒斬千餘名投誠者約五千餘名擇其老弱者資遣歸嚴餘則留營効力今潯州南寗博白等處匪徒皆已匿跡銷聲鎭軍復擇於某日秉節出轅巡閲邊防搜捕餘孽 
[詳述嚴匪作亂巔末]  
　　嚴州匪亂刻漸敉平先後情形已詳本報兹有述其事於紹興采訪友者旣詳且盡幾如指上螺紋爰照來函備登於報其言曰浙之嚴州府屬建德分水桐廬等縣民風素稱敦樸歲在戊戌有分水縣歲貢生濮振聲者勾引客民結爲百子黨把持公事武斷鄉曲地方官深懼激而生變一意拊循濮遂暴戾恣睢夜郎自大托名仇教公然凌虐教民去秋九月初五日有金華人鄭錫齋者私將百子黨中票布誘人購取謂得此可保護身家事被教中人偵知禽解縣署縣宰訊鞫之下供稱與濮聲氣潛通并扳出其黨王阿褔邵明禮等人濮聞之心中疑懼不定遂假團防爲名聨合土客諸匪人擅設清寗局製造旗幟號帽上缀守望相助四字自稱地主教王投書桐廬縣署言於某日起事與教堂爲難縣主劉大令浼公正紳耆齎諭下鄉剴切開導濮倔强不服以致教民益昕夕驚惶十月初十日省中大吏接天主教中浙江主教趙保祿君電文内開桐邑匪勢洶洶官兵力不能支教士阽危實甚急請設法救援等情遂於十一日檄令省防右營管帶吳君忠選統率大軍星夜駛赴桐廬彈壓時桐邑謠言四起有謂濮將糾黨入城焚燬教堂并擁入獄中將鄭錫齋劫出者大令爰將鄭先行正法以遏亂萌一面請吳君駐師城中協力保教隨親往濮家諭令速將所募圑丁遣散濮陽雖遵諭陰仍潛蓄異謀迨十一月十二日夜半突竄至桐北楓埠嶺等處阑入駐防是處之精勝左旗營壘劫掠軍裝並戕斃勇丁三名撫憲誠果泉大中丞聞知立卽電請政府代奏一面飭精勝軍統領黄太守書霖赴桐調度嚴飭各營實力剿捕務獲匪首俾絶根株濮聞信卽於二十一日率黨竄往分水於潛一帶四出剽掠兇燄益張太守遂面授機宜令吳君會同左營管帶馬君後旗管帶蕭君武備小隊管帶陳君不分雨夜風晨飛騎追緝二十三日吳君追至分於交界之百歲坊闊灘猝與濮黨遇濮負嵎以抗開槍迎擊鏖戰約兩時之久始披靡狂奔官軍追至八管嶺濮又指揮諸匪人回身格鬥吳君奮力抵禦陣斬頭目韓曉堂等五名悍匪二十餘名餘黨數十名二十四日又經前哨哨弁某君帶勇追至童家莊斃匪數名至此而大股匪從業已風流雲散濮自知無地可容駐足面縛至費統領行營稽首投誠大吏隨飭各營旗奏凱回省垣惟留吳君部下勇丁暫駐桐廬各要隘目下嚴桐等處地方暫時平定所毁教堂物產均已議賠洋教七魏君仍赴衢州傅教濮尙覊押仁和縣獄大吏似欲開脱罪名然縱虎歸山恐或潛滋後患也來函所述如此然本館聞諸杭州采訪友則有大 
 
 

Page 3

 
 
相徑庭者謂吳君所部官軍大半妄殺良民恣行劫掠以致桐分各邑亂定之後室廬雞犬蕩焉無存目下紳士衿耆匍匐赴憲轅禀陳者所遞呈詞不下數十紙大憲意欲派員馳往澈底根查至此事究竟如何執筆人未經目擊情形無從臆斷請遣問之手握軍符者 
[淛中學務]  
　　杭州訪事人友云浙省向有同善普濟宗文三處義塾植孤寒子弟前年大憲欽奉諭旨令將各書院各義塾攺作學堂遂以求是書院爲大學堂養政義塾崇文紫陽二書院爲仁錢小學堂并由縣捐廉添設蒙學堂十處此外另由紳士捐辦安定學堂兹聞諸紳擬將宗文義塾攺作學堂惟經費不敷尙須力爲籌措也 
[湖試展期]  
　　杭州訪事友人云去臘浙江督學部院張夑鈞大宗師考試杭州府屬生童事畢在省度歲本擬新正初四日啓節赴湖州嗣湖州府志秋宸太守具禀學轅略稱郡屬安吉孝豐等縣相距較遠爲期已促勢難飭學遍傅請准展期半月等情宗師允之以故出轅之期須在元宵節後矣 
[嚴懲槍手]  
　　杭州訪事友人云前者浙江提督學政張夑鈞大宗師按臨杭郡於提覆童生時拿獲槍替十六名當卽枷號八名餘皆發交提調擇情節較輕者卽行開釋其荷校者均屬頂名冐考著先褫去衣矜然後責釋内有一名籍隷越之嵊縣曾因槍替革去附生旋復朦捐監生私入鄉塲爲人槍替宗師訊實擬交提調官枷號考棚前嗣經府尊再四禀求乃命發遷善所拘禁三年以示之儆 
[花縣量移]  
　　杭州訪事友人云正任錢塘縣汪半樵明府以翰林攺官來浙補授富陽去年調補錢塘至臘月二十五日接奉藩憲札知調署烏程縣篆所遺錢塘縣缺以新授景寗縣鄭瀚生大令署理惟大令現當洋務局總辦一時未能交卸須俟今正開印後履新 
 [P大令出缺> 
　　蘇州訪事友人云崑山縣主諸大令可寳於去臘除夕忽患寒熱日漸沈重延至新正初八日午刻遽爾因病出缺藩憲陸春江方伯得報卽於初十日牌示轅門飭瀏河釐金局總辦正任江陰縣知劉大令有光署理篆務 
[寗波火警]  
　　寗波訪事人云距寗波西門外五六里徐家漕徐阿生家於新正初六晚三更時失火地甲隨鳴鑼報警鄰近聞聲馳赴援救幸人手衆多得卽熄滅計焚去平房六七椽徐某之母年已六十餘深入睡鄉穿衣不及致燒傷頭額不知有性命之憂否 
[九江火警]  
　　九江訪事人云去臘二十八日之夜九點鐘時西門外大碼頭柯褔茂爆竹店忽然火起德化縣江雲卿明府飛騎而至指揮衆水龍夫極力拖救迨火熄而救火者已被火藥燒斃一人傷三人併殃及此鄰麫坊一家矣 
[白門火警]  
　　金陸采訪友人云新正三日午刻省垣全褔巷某姓薙髮鋪遺火廚下直上炎炎鋪中各整容匠惶急之餘爭效叚于木踰人 
垣而避祝融氏遂左衝右突縱令火牛十隊大破齊師其地介乎文廟藩署之間各善會水龍因飛駛而來竭力分投撲救僅焚燬平屋一間毁去一間 
[上海官塲紀事]  
　　松江府知府許子原太守乘舟赴蘇垣拜賀各大憲年禧昨日取道滬江命駕至上海縣署拜會縣主汪瑤庭大令大令迎入花廳茗談片刻太守隨揖别登舟望吳門進發大令旋又往舟次叩送○清河縣知縣張子俊大令華亭縣知縣陳仲陶大令泰州知州侯東洲直剌均於昨日來滬命駕至縣署拜會由縣主大令延入聽事中晤談良久而别 
[同慶良辰]  
　　昨日蘇松太兵備道袁海觀觀察牌示轅門曰元宵佳節仰屬下文武各員於正月十三日起十六日止伹穿蟒袍褂蓋以時値上元官民同樂故爲此以示慶忱也 
[堂董易人]  
　　去年滬城同仁輔元堂董事曹寄耘利令智昏擅賣義塚以致衆議沸騰至歲杪投道轅禀辭堂務蘇松太兵備道袁海觀觀察准之遂於今正照會姚子讓孝廉接管昨日孝廉乘輿至上海縣署拜會縣主汪瑤庭大令面陳堂中一切情形 
[飭辦劣丁]  
　　前有張金龍者投淞滬釐捐總局控巡船勇丁朱阿坤孫瑞華收捐舞弊等情督辦朱詵伯觀察查得朱劣跡多端孫亦不安本分因批著貨捐局澈底查明禀復一面飛飭上海縣提訊嚴辦 
[幾肇火災]  
　　前晚本邑小南門外大街裕隆　店中人烘焙衣服悞遺火星霎時烟霧迷漫幾釀燎原之禍幸卽取水灌救得即火滅烟消然已受驚不淺矣 
[上海巡局紀事]  
　　南馬頭整容匠陳志醵資紥就龍燈糾約熊娬臣等人於前日晚間迎賽事爲二十三七鋪巡防局員姚谷蓀二尹訪知恐滋事端立飭地甲傅陳熊研訊陳供小的於去年病中許願酬神故有此舉熊供此事實由小的起意所費不貲求恩寛宥二尹令各具切結呈案嗣後如再滋事惟二人是問○近有人在滬南陸家浜三義園茶肆唱攤黄檀板聲中履舄交錯二十三七鋪巡防局員姚二尹訪悉飭地甲傅茶肆主到案諭令具結交保嗣後不准再唱如違重懲○前日藍羅氏由湖州携行李來滬雇小車夫江思卿載至南市王家馬頭寄與素識之和豐烟館中旋有歹人曹周寳者冐稱氏夫屬悉數取去中途被氏夫藍某所見扭至十六鋪巡防中局控訴局員黄衡堂二尹飭押候訊究○金華人李小海向在杭州恒和祥烟館爲夥日前附舟來滬訪友不遇川資用罄倀倀何之前晚至大東門外高巷頭雉經某甲見而解下送至十六鋪巡防局訴請妥爲安插局員黄二尹給以船票遣之回里 
[英美租界公堂會訊案]  
　　英商美查公司經理人畢禮納投英美租界公廨控華商陳鶴甫翻印時務通考一書讞員張柄樞司馬訂期昨日午後兩點二刻時會訊届時英總領事署繙譯官迪比南君命駕至公廨會同司馬升堂畢禮納投案聲訴情由陳倩律師佑尼干聲稱今日未能到案請另訂訊期司馬商之迪君准於下禮拜二卽華歴本月二十日午後二點二刻時會訊 
[美租界捕房紀事]  
　　前晚華盛紡織局火夫頭目周錫林邀集廠中衆工人至大純紗廠對門周家宅聚賭事爲捕頭所聞立派中西探捕前往兠拿各賭徒東奔西竄袛獲一十七人捕頭見周並不在内令各存洋银若干暫時釋出俟將周拘獲後轉解公堂禀請讞員張柄樞司馬訊辦○江北人謝喬芳僑居裏虹口老街其子名順仔年僅四齡前日小立門前被歹人拐去因卽投報捕房請爲查緝捕頭允之○昨日午前馬夫張阿和駕車至西華德路馬忽受驚而躍六十二號巡街西捕恐肇事端帶入捕房捕頭見馬肩上傷痕歴歴有違租界定章將張押候轉解公堂禀請懲辦○昨日亭午流氓陳錫春在穿虹浜因賭起釁與同黨顧順才兇毆三百八十六號巡街捕唱阻不依一并帶入捕房捕頭令名押乞丐牢一天以儆○昨晨妙手空空兒陳來寳掩入武昌路郭姓家行竊衣服持之而出適爲某號巡捕所見連贓帶入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海總巡局案]  
　　前晚愼成藥材行夥蔣家榮至小東門外購物而回行經吊橋被流氓張小珠劉雨庭戎小扣仔攔住欔去搭連袋内洋銀三元並欲裭其皮袍經途人喚到地甲一併拘解十六鋪巡防中局轉送保甲總巡局總巡朱森庭明府升堂研訊張供小的年十八以製皮樑爲業蔣之搭連袋被劉取去劉供小的被蔣猛撞故與爭論並未攫伊袋内洋銀戎供小的係江北某縣人蔣劉爭閙時小的袖手旁觀不敢攫物訊至午有戎胡氏者投局籟稱兒子小扣仔實被地甲悞拘求恩省釋明府判令將張責二百板劉責三百板各枷號一月發小東門外示衆戎責二百板交戎胡氏領回管束○日前城廂内外保甲總巡朱森庭明府傅集各鋪地甲著各雇一人於晚間持燈擊梆高呌小心火燭旋於昨日發出紙燈數十盞飭卽遵諭舉行如有不遵及懶惰從事者查出重究不貸 
[英美租界公堂瑣案]  
　　包探沈阿岳解王阿祥到案禀稱王在某西婦處治庖西婦短少工値洋銀十三元三角伊遂辭歇另由西婦雇人承乏王從中阻撓報由小的送請訊究王供小的向索工資伊不付下並未阻撓用人讞員張柄樞司馬商之美總領事署繙譯官白保羅君飭西婦將工資照給一面取具王安分切結諭以倘敢刁阻嚴究不貸○包探徐阿華解張永生張仁生到案禀稱二張串竊盛張氏等家衣物報由小的拿獲送案請懲司馬判各笞責三百板贓分給失主具領○包探邊槐洲解黄泉生到案禀稱伊私將葛直卿之鉛字質取洋銀八十餘元報由小的拿獲弔出原贓解請訊追押繳當本在案兹已多日仍未措繳故特送請嚴追黄供此事乃胞弟茂林所爲現在茂林避匿無蹤小的無力繳齊當本司馬飭管押署中設法措繳仍候補提茂林訊奪○包探錢盈堂解姚德褔到案禀稱此人掩入女郎范金大家竊取銀臂釧一枚報由小的拿獲送案請辦司馬判笞責三百板贓給金大具領○包探孫阿星解胡長桂到案禀稱伊曾犯案經大老爺訊懲兹又有朱寳新者投捕房訴稱被伊訛詐洋銀五元故由小的拿獲送究胡供小的自經懲治卽已攺過不敢向人訛詐司馬飭押候遞解湖北原籍不准再來○包探李星褔解王榮昌到案禀稱此人竊取顧阿三烟盤内値洋銀二百元之翡翠首飾二十四件浼陳隆寳售與同業胡阿金得洋銀三十七元報由小的拘獲袛弔出翡翠兩件餘無著落今特吿知捕頭送案請究胡供小的不知王所售翡翠首飾實係竊來與收贓迥别現願賠償洋銀一百元陳供小的不過爲之介紹並未分用洋銀求宥王俯首求恩司馬判笞責三百板發押捕房半年胡押候賠繳洋銀一百元仍取具攺過結存查陳訊無千涉省釋○包探何阿春解劉桂泉到案禀稱此人將胡梅榮家大號銀質對時表一枚騙取押得洋銀十元報由小的吊贓送究劉稱小的願還押本求恩免辦司馬判責手心三百下押賠押本洋銀十元 
[法租界公堂瑣案]  
　　梅林桂林二女郎秋其姓蓋姊妹行也向在滬北某繅絲廠工作去年臘月某日被匪人勾引至小東門外順小客棧姦宿伊父秋小華聞之前往棧中尋獲棧主婦陳薛氏索酬洋銀二十元秋不允互相忿爭被巡街捕拘入捕房管押昨禮拜二堂期解案請訊梅林姊妹同供途中遺失工資不敢回家故投棧中借宿讞員孫建臣大令飭將陳薛氏掌頰一百下梅林姊妹交秋領回○陳姓家中婢女呂富蘭迷失歸途經巡街捕帶回捕房昨日解案請訊富蘭供湖北荆州人年十四歲父名廣祥於去年賣出得洋銀六十元偶失主人之歡被逐出外大令著發善堂留養待陳來案具領○去年十一月某日和元成天津號夥朱墨控通聚泰報關行主初雨村以支票調去現銀三千兩圖賴不還等情迭奉大令訊供著各邀公正人估計通聚泰行中物產値銀若十備抵此欵昨日朱投案求追大令提初復訊初請將物產作銀五千兩大令著將公正人宣月亭王瑞芝二人來案訊核○吳天喜約董瑞生同至王文奎所開烟館開燈吞雲吐霚之餘偶向董妻調笑以致口角扭毆烟槍失去被王指交巡捕拘入捕房昨日解案請訊大令判將責吳四百板○孫譜三訴稱去年除夕雇車裝運行李行至新開河被王阿金割開竹籃上線網竊去皮衣一件質取洋銀二十元報捕查獲解案請追王供此衣小的與小塌餅小蘇州等人同竊大令判責三百板給王名片一紙著自行向南市某當將原贓備本贖回○凌銀生訴稱小的携行李至某夜途間被劉阿三竊去衣服一包内有緊要公文二件報捕後查獲人贓解案請准給還大令判令將劉責四百板贓給凌領回 
[蘇垣官報]  
　　光緖二十九年元旦至初五日候補追陳遹聲通知海運保案賞加二品銜直隷州德堪禀謝奉委督審局卽到差知縣詹樹梅禀知奉委守提前署武進縣 
寳大令太倉州蔣刺史欠解冬漕水脚斛力欵差卽辭赴太倉主簿熊應崧禀謝委署丹陽縣主簿事縣丞李熊飛禀知在浙省道順直賑捐報捐過班知縣同知閃國賢禀知丁父憂初六日首府向禀知發審昨日開局初十日提案知府沈泗孫禀知奉委赴津公幹又陸桂星知縣錢國　禀知赴滬購買機器准補蘇管粮梁書祥禀辭赴太倉公幹巡檢吳繼孝禀知丁母憂未入陳邦燦禀知丁母憂初七日官醫藥局稽查委　蘇州府照　姚定信禀知官　局初六日開局起　初八日奏浱出使美日秘　　員三品銜分部郎中沈艾孫辭行知府鐵林由海運滬局來知縣胡智澄禀知奉文釣船捐局歸併遵飭銷差 
[皖省官報]  
　　去臘十二月二十二三日牌示准補阜陽縣李應珏代理廬江縣署安慶府通判調署銅陵縣蔣乃賡知缷事署安鹿府通判史道灼知任事委辦運漕厘卡知府王詠霓辭缷辦蕪湖新關北卡知縣查光華到候補同知王壽堃知赴淮北鹽釐差遣知縣王一鶴面試布竊廳陳毓岷知接查大小南門内街道二十四日前任東流縣郭繼泰謝奉行知給咨回籍候補知州譚祖綸知奉委蕪湖保甲總巡二十五日籤分安徽候補知縣李袓泰到江蘇人號叔華指分安徽試用府經周炳文到湖北人候補知府林載亨知銅圓局停鑄知縣潘允章奉委蕪湖巡警局咨調派委發審兼文案二十六七日候補同知王壽辭赴淮北鹽厘局差遣翊廷翎知缷帶吉安輪船知州黄建移謝儘先拔委知縣勞文琦謝超委均一次潘尤章辭赴蕪湖巡警局發審兼文案二十九日代理廬江縣准補阜陽縣李應珏辭缷署蒙城縣典史委署宿州吏目劉章浩到指分安徽試用縣丞陳加鑫到湖南人候補知州譚袓綸鎖蕪湖巡敬總巡差並奉撫台委收詞差二十九日牌示新選望江縣詶導蘇茂根含山縣詶導鮑世期均飭赴新任三十日至光緒二十九年正月初六日牌示旌德縣李邦慶調補霍邱補用知縣華錫旂請補太湖縣試用訓導汪廷棟委署天長縣訓導缷署蕪湖縣柳元翅到花翎四品銜前盱眙縣蕭德盬到起服由京引見回知縣梁昌駿副行周德興孔慶晃帮審行走李榮王復張其　錢印緩梁鼎動陸恩壽知州馮紹恩均學習均奉委發審局差黄建知縣知縣董玉璋府經史繼昌巡檢余光柱俸鑑均謝超委一次 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
