# 1887 - 153 - 4905081

 

Page 1

 
 
[大題觀海初二集]  
　　石印大題文始於多寶船而文彚文府掄元等繼之然皆陳陳相因雷同者什之九甚有將原書重印改換名目藉以漁利本齋心竊鄙焉用是不惜　資購求家藏舊文於東越吳氏得國初以來鄉會墨硃卷房稿　本文二萬七千餘篇延請名宿詳加選擇始自　初訖於乾嘉得文二萬篇是爲觀海初集自大學至孟子題惟備道咸而後專取絕時眉樣利於塲屋者亦得文二萬篇鄉會墨什之二窗稿什之五試牘課藝選本專稿什之三其已見文彚等書者概從删薙是爲觀海二集自大學至孟子題亦惟備間有一題兩篇者必一整一散一奇一正相間而登便於取材而評語圈點校勘無一不臻美善庶獲免於草率從事沾沾漁利之譏也於去年六月間登報搜文九月開選定於本年十一月出書躉售格外公道特此佈聞[  點石齋主人啓]  
[石印阮刻十三經注疏并校勘記訂期出書啓]  
　　古人於校書一事喻之曰如掃落葉如拂几塵非以此寛假也蓋言校讐多一次期舛　少一次耳本齋所印阮刻十三經注疏并校勘記一書校對巳三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啓[  點石齋啓]  
[新選火題文富開印告白]  
　　近來所出石印大題又非將舊文互相傳抄卽將庸惡淺薄濫竿充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡巳見于刻本石印者概屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻卽開印年終成書賞鑒者請向四馬路仁濟醫舘南隔璧德昌質鋪内取閱檏張可也此佈[  點石齋代啓]  
[敬印雍正硃批諭旨招份告白]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而致治之謨不著今退補樓主人出其家藏初印本付點石齋石印仿巾箱直行本大小而凡三　雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文本箱子一只提攀鎖匙悉用雲銅隸字顔蓋精雅絕倫凡在同心幸早賜顧售股處在上海點石齋南局帳房候敎[  點石主人代啓]  
[現印佩文韵府刋訛分送股友告白]  
　　本齋所印之佩文韵府一書早經裝訂陸續發付兹悉其中尚不能純粹無疵故特復延知名士　校一通巳登前日報章馳告四方矣一俟此次校勘畢工統將誤處悉數摘出另印刋訛一本分送在股諸君其正書先向長順晋領取刋訛俟印成後則由本齋送交長順晋卽由股反摘錄原書股票號碼向彼索取以免兩歧或在遠路憑信照付亦可專此佈告伏惟鑒[  點石齋代啓]  
[論巡丁殺斃商人事]  
　　客有問於主人者曰貴報前載饒州某卡之某巡丁需索陋規殺死商人和解了息一事僕閱之不禁駭然夫豈巡丁之兇殘果至於此乎抑傳者之過其實乎主人曰此事傳諸江西友人本館援有聞必錄之例列而登之其眞與否吾亦不敢妄爲臆斷然竊觀今日諸卡之巡丁雖未必有殺人之事實皆有殺人之心雖無殺人之權實有殺人之勢其殘暴兇狠且有過於某巡丁者子毋遂以此爲驚駭也客曰巡丁於漏捐之商人包私之船戶需索陋規以相庇護則固有之若商人旣確守功令照章完納而猶欲索取陋規且剚刃於其腹是視商人若犬羊矣夫使商人而漏朝廷之正捐一且爲巡丁所獲則亦不過加信科罰已耳將貨充公已耳未嘗有死罪也乃漏朝廷之正捐者可以無死漏巡丁之陋規者不能必生巡丁之陋規反重於朝廷之正項天下有是理乎是固聞所未聞者而子乃曰猶有甚於此是殆憤激之談耶抑實有所見而云然耶主人曰昔聞某厘卡有學憲經過巡丁扣其坐船指文卷箱爲私貨言之再三靳不肯放　將學憲之船戶毆傷又有某卡巡丁獲住漏捐之貨報於總辯總辦委員騐收而委員盡數報解未除巡丁之陋規遂執委員而毆之夫學憲者天子之使臣也委員亦朝廷之命官也而巡丁　或辱其身或毆其從人而無所忌憚其兇狠不更甚於殺一商人乎平時欺壓良懦妄作威福兇狠之態習與性成至於辱使臣執官長而無如之何兇狠之氣日甚一日又有何事不敢爲者殺商之事特小試其端者耳客曰是固然矣然扣坐船毆委員者或疑其有私或出於一時之憤怒雖曰事出於情理之外要亦不過鹵莽之咎耳若已捐之商人而猶遭殺戮是直使商人皆無所措其手足人之兇狠吾恐無過於此者主人曰客何見之陋也昔有某侍御奏陳厘卡之弊有曰得賄者雖有私亦立予放行無賄者雖無私亦多方阻抑此言也確中厘卡之弊然猶有未盡也吾觀諸卡之巡丁遇過客之懦弱者雖素無定章之微物亦必令其捐納或商人前已捐過則借查騐爲名不特多方阻抑且將貨物任意毁壞開箱稍遲解包稍緩則戳以鐵扞精巧之器皿貴重之貨物遭此扦戳無不立懷彼巡丁之所以故爲凶殘者豈眞有仇於商人耶諒亦以無賄故耳商人不知往往因此而致虧折夫商人以財爲命一家數口皆恃一人以爲活一有虧折全家皆受其累終一巡丁之身不知傾幾人之血本矣或有鄉人負擔赴市而經過厘卡則巡丁雖一箕一箒亦必勒令捐納厘金彼鄉人或棄擔而逃或聚衆焚卡迨上憲泒員查辦而諸人之家固已不堪問矣夫舉刃行凶者不過殺一人害一人已耳若此者害及數人數十人豈非凶狠之更甚耶且子以商人旣已納捐而猶遭殺戮故謂可駭夫按諸國法騐諸人情該商人固不可殺不知國法之所不可殺人情之所不願殺而實爲巡丁之所必欲殺夫今日之巡丁固皆以漏捐爲生財之道者也一日無私貨卽少一日之進項商人無一物之不捐卽巡丁無一人之可用故凡爲委員者無不願商人之不漏爲巡丁者無不願商人之漏今某商捐正欵而忘陋規是犯其忌且攖其怒矣安得而不死哉不然殺人者死古有常刑而巡丁殺人乃以和解了事非辦理此案者亦别有肺腸而以某商之死爲自取乎鳴呼吾恐數年之後天下之厘卡無非爲巡丁之生財總辦委員諸人悉以聽巡丁之播弄何益於民何補於國耶夫厘卡之設原屬朝廷不得已之爲至於今亦可撤矣乃言官議之清議非之朝廷屢令督撫議之而終不聞有一朝之撤無異養數十萬虎狼於天下而使擇肥而噬夫豈眞民膜之不相關耶蓋吾思之督撫之於諸委員近而親者也於諸商人則遠而疎者也近而親者皆恃此差委爲調劑之具一旦　撤則失其衣食之源是爲遠而疎之商旅而忘近而親之委員也且諸委員之受任者非有當路之薦保卽係親朋之所託雖明知其才不勝任未必能約束巡役等人而難違人行書之情面豈復能顧一路之哭聲是以明知其爲害而至今終不能去耳嗚呼以中國之大人才之衆苟能破除情面上下同心則豈特能嚴束巡丁加惠商旅且將爲諸邦之領袖萬國之宗盟矣又何政之不立何事之不治乎然而難矣 
 
 

Page 2

 
 
[上諭恭錄]  
　　閏四月十二日奉上諭巡視北城御史恩燾等奏特叅捕務廢弛之坊官一摺本年正月間石窩村民婦賈李氏被賊毆傷身死一案該城副指揮李金章職司緝捕事前旣疎於防範事後又未能速獲要犯實屬捕務廢弛李金章着交部照例議處欽此 
[本館接奉電音]  
　　昨接在京友人發來電音有本月十七日旨一道敬謹譯登○閏四月十七日奉旨巡視東城事務着蔣鎭嵩去欽此 
[茶市叢詁]  
　　漢皋茶市自前月十七日開盤截至本月十三日共來兩湖茶六百六十六字計二五工六十三萬九千餘箱沽出六百二十二字計二五工四十一萬餘箱未沽者尚存二五工二十二萬有零約計續來者不過五六萬箱之譜至於寍祁茶共來頭春一千一百六十五字計二五工三十六萬七千餘箱沽出八百五十七字計二五工二十九萬箱有奇尚存待售者七萬餘箱約計續來者當亦無幾以上寍祁兩湖大共沽出七十萬箱有零英商則買四十三萬三千餘箱其中有俄附英行而收買者並有運往美國者俄商則收買二十六萬七千餘箱目前英國各茶師仍然觀望大抵外洋茶市滯消亦屬眞情但漢市待售之茶尚存二十八九萬不知何時方可銷盡耳其先售者已受累無窮後售者當更不堪設想矣往年赴申就售之茶在前禮拜中已裝運多字今則始於十三日裝江永船運申計止七字核二五工僅二千餘箱曩年茶價雖低出售猶易今則尚存許多高牌實令人不可測度漢口茶市之壞當以今年爲最猶憶舊年業茶者吃虧近二百萬金大半虧在甯祁若兩湖尚有數處獲利今則到處皆然惟聞洋樓峒與羊樓司兩處可勉强敷本其餘之吃虧最重者係高橋桃源安化諸處每担多至十一二兩少亦三五兩不等總而言之本年茶商折閱當在三百萬金左右現聞山價已跌僅敷工食而已若以後山價再低則山戶必思改種别産而茶山將廢矣刻下以茶市敗壞各業因之减色錢莊則更受逼迫嗚呼市情如此尚何言哉以上係本館訪事人函述又據西友來言今年中國茶葉市面甚屬不佳當在漢口動身時尚存二十五萬箱未經出售而各山所産則格外增多計漢口九江二處較去年多出十萬箱至十五萬箱之譜且銀根亦甚緊迫是以西商咸徘徊觀望所還之價日跌一日華商折閱不堪以致自尋短見聞漢口有二人自盡九江亦有一人自盡云西友又言本年初不料中國出茶如此之多且印度西倫亦較去年增多二十五萬箱去歲西商之運茶至外洋者每多折閱因之今歲不敢多購屈指月底華商必將往來帳目結算到時恐不免尚有意外之虞也 
[蘇寍開鑄]  
　　蘇寍鑄錢工匠雇自海寍蕭山等處行年均逾花甲承辦者頗費心力搜羅初在福星里考騐工匠因限於地改於演武廳試鑄錢樣輪闊如康熙初厚重如乾隆本光　可愛聞已隨摺進呈御覽浴國便民莫大於是也又聞有廣商投禀兩江督署願承辦鼓鑄制錢業經批斥兹將憲批錄左兩江爵督部堂批廣東職員陳太源等禀圜法大政自應聽由官辦蘇撫部院現已開爐鼓鑄若經商辦流弊滋多所請應毋庸議 
[宫保賢勞]  
　　彭雪琴宮保由籍起節巡閱長江水師兹聞湖北江西兩省業已閱竣駐節於湖口石鐘山昭忠祠内訪悉各處有會匪濳伏盜案疉出爰督飭水陸各營幫同地方官認眞緝拿務使悉數就獲云 
[湖督行程]  
　　兩湖總督裕壽　制軍奏請入覲於十四日午刻由鄂起節下駛九江鎭道府縣等員以及選鋒新勁等營伍均守候江干十五日辰刻憲舟用官輪一艘拖行過九江往湖口縣寄椗隨卽登陸乘輿詣石鐘山與彭雪琴宮保晤商一切小作勾留隨卽回船湖口文武各員迎送如禮 
[福州新語]  
　　西關外峯市鋪天裕錢店刼案已紀報章事後地方官認眞查緝從客店烟館中弋獲形跡可疑者十餘人訊係無辜陸續開釋其首犯胡東海籍隸湘中研訊之餘卽行吐實侯邑尊李大令因錄供上詳隨于初十日會同在省武員押赴北較塲正法該犯愍不畏死旣拘囚籠中猶沿途高歌毒詈洎行刑儈子無運斤成風之技力斫六七刀頭顱始落大令隨援例詣城隍廟拈香並赴各憲轅禀見洎大令回署所帶全福中營勇某甲行至後街澳門橋下某酒肆前無端跌仆不省人事路人疑患痧症取藥灌之詎知染疾已深無效而斃及入署排衙時公人某乙向馬足燃放鞭砲馬驚而跳將小孩猛踢幾至斃命○日前安太橋下跌斃一人中亭街李姓兵丁護送楊制車入城回至魚貨店門亦竟跌斃天有不測風雲人有旦夕禍福俗諺豈盡無稽哉○延建一帶哥老會匪滋事情形已登前報自經總理恪靖營務處劉康侯觀察會同地方文武各員拿獲懲辦遂得弭患於無形該處紳士蔡孝廉友當等桑梓關懷議成善後之計投禀督轅經楊石泉制軍批示云本部堂前派恪靖營務處劉道赴上游察看防營稽查游勇行抵洋口適哥匪造謠生事該道會督各文武巡查嚴密拿辦迅速王劉兩提督亦帶隊踵至會同緝拿消患未形實深嘉慰惟尚有匪目滕姓葉姓等在逃未獲又值茶市游民雲集無處不當嚴防本部堂已三令五申嚴飭地方各官舉辦聯甲以善具後洋邑巳委秋嘉禾會辦劉道回省面禀公事巳委令兼帶恪靖副中旗卽日仍赴洋口應照該紳等所請卽飭委該道督辦上游聯甲事宜所有西關排厘本爲地方公用應照所請移緩就急撥充延郡聯甲經費由恩道劉道商辦具覆苟得官民同心力圖保衛此等初發零匪不足爲患該紳等當勸戒鄉里毋聽謠言輕率搬動反令匪徒生心至防營因餉需奇絀陸續裁撤只可酌量分布不能四處厚集現有電報便捷惝何處有警本部堂卽飛調勁旅前來策應斷不遲悮卽當檄飭遵可也都人士見之感頌制軍之功德不置○南臺大橋下抵長門一帶大江時有火船行駛行人因其快捷爭先附之閩縣人林濟川見其有利可圖請於洪山橋一帶仿照共事新設火船楊石泉制軍批其禀帖云水口以下洪山橋以上請設渡輪壟斷圖利不顧多少大小船戶生計頓蹙此事斷不准行前經呈禀甚多歴任均經批駁有案該民人等毋得妄生希兾仰福建藩臬司移行各衙門查照立案甘結擲還○南臺省會稅厘總局及水亭卡失火一事已見報章兹聞是日黎明時督辦司徒伯芬觀察尚在公館中用印家丁周起突聞火警忙迫異常忘將木質關防攜出事後觀察據情詳禀大憲想當奏請另頒矣至總局公事目下暫在華稅總局内辦理云○從九李君萬年號醴泉粤東人僑寓石井巷邱家試館上年細君物故遺下婢女一口年甫十三齡忽患麻瘋因倩更夫携出棄之事爲鹽巡道張觀察國正所聞令人挈至署中延醫施治人咸謂麻瘋無痊愈之理詎該婢一經醫療漸次告痊現在鹺署關帝廟中養病說者幸該婢之得遇救星而頌觀察之惠愛云 
[松郡茗談]  
　　○松郡城河淤淺夏間汲飲恒有河魚之患提標中軍楊金彪叅戎垂念民瘼督令正營防勇挑濬已於初五日興工從事於西門内一叚每日鳴號而出按叚而開一時萬鍤齊興百畚並舉叅戎又巡行隄畔監督工程想指顧間卽能集事惟此次開河皆由叅戎倡義不募民捐惟府縣撥欵二百金措辦吸水挖泥等器亦以見叅戎之爲地方興利且能任勞任怨也○西門外刁姓洋　店因洋油潑地飛火四然幾兆焚如幸卽撲滅不至殃及池魚然此地鋪戶林立素稱閙市客歲火警元氣至今未復兹更受此虚驚不啻敗軍之將草木皆兵惶遽情形實有不堪設想者故翌日齊詣岳廟酬神禮醮○烟舘之設最爲流毒城内已於初一日奉憲傳禁一時烟霞窟中莫不掩旗息鼓矣婁縣張篠筠邑尊亦於初十日起將西門外烟燈一律禁止庶幾裙屐少年無從染指凡我父老孰不感賢有司之善政哉○平湖小保者寓松之流妓也風絮　狂烟花狼藉久已不堪顧問矣近又以某武生爲護符高張艷幟前夜黄昏人定後突出甲乙丙丁四人皆籍隸細柳營孔武有力不名一錢而欲選 
 
 

Page 3

 
 
勝於烟霞之窟某武生旣以護花鈴自命乃一一謾詈之四人不知武生故好身手也遂奮螳臂以相爭武生略一展手四人各負創鼠竄惟以武生亦掛名營籍遂以恃强窩娼控武生于營官武生亦以糾衆毆辱控四人於主帥營主知皆非善類並斥之○某生負西門外南貨店錢若干店夥屢向索取未見還也前日遇諸塗店夥　道毁辱無所不至某生正在無計兎脫適又有某武生至細詢情節知某生欠不滿干而店夥爲難太甚一時義憤遽動　拳一失手間店夥已受巨創而仆矣觀者各一笑而散店夥受傷旣重徑往華亭縣喊寃現將籖提質訊云 
[福州官報]  
　　巡檢阮尚圻交卸延平西卡稅厘同知彭達孫委辦安海厘金局通判錢大昌委辦光澤稅厘局長樂縣陳受頤委赴讞局帮審同知鄭鴻壽禀明前辦水口厘務長征記功飭知藩轅牌示建甯府蔣斯岱赴都引見遺缺以試用知府梁玉瑜署理從九品唐璟自京到閩四月二十八日候補班前縣丞蔡霖由京來禀到 
[札委會審命案帮辦]  
　　英人哈金以木棒擊斃華人王大年一案道憲以此案非尋常命案可比亟須遴派熟諳英律英字員帮同上海縣　令辦理昨日道憲業已札委英國担文律師譯員羅君誠伯爲會審日案之帮辦云 
[西使履新]  
　　大西洋國新簡駐滬總領事官華君日前乘英公司輪船來滬巳於前日接印任事矣 
[聽訟明決]  
　　上海城外五方雜處拆梢黨羽不知凡幾稍不留意必受其累去年八月中朱鴻卿在東合興時向楊瑞林借洋一百元爲原中者錢金姐也已於正月十八日本利還清向取原票諉云吳何帶去蘇州立有收清票爲據不料其包藏禍心横生枝節向朱索詐不遂揑詞誣控并牽涉陸月舫謂其從中阻賴巳蒙縣憲批示諭其憑中理處不必自取訟累借劵發還瑞林之夥有阿根者知訟不能勝卽糾衆覔經手人至北益泰勒令朱鴻卿出洋五十元了事經手人不允就近向會審衙門控喊蔡太守立卽升堂鞫訊斷諭債項與陸氏無于何以正月不控遲至今日况本利已還着原中將收清票交與朱鴻卿收執爲據令卽退去太守之斷案明决實足多焉莠去而良安敬爲賢太守頌之 
[上海縣署瑣案]  
　　○邵書堂投縣訴稱小的家在東鄉前曾傭於趙慶堂家光緒六年妻子病故遺下一女趙見乏人照顧當囑領往伊家代爲撫養迄今已閱七年小的見女已大理合字人因往領歸豈知趙竟將女　留索償膳費小的家道寒貧一時無措無奈將田單三紙交趙收存始得領女惟結算歴年工帳尚被欠錢二十千有奇向索逞蠻當曾控諸黄浦司今又敢匍匐案前叩求提究蒯大令謂爾所控情節支離本難准理惟據稱黄浦司署有案可稽姑候吊卷查明核奪可也○曹桂生投縣訴稱嗣祖聖　因乏嗣續撫金鏞談茂二人爲螟蛉金鏞又以膝下無人撫小的爲螟蛉所有家産富嗣祖在日業已照股均分嗣父與談茂兩人各得其半各經允洽立有合同木幾嗣祖病故嗣父亦相繼云亡其時小的年尚幼稚所遺屋産均由談茂一人經管迄今已閱多年向之索回談茂竟思覇占曾邀親族調停未經妥善不得已投案瀝陳籲求提訊蒯大令閱竟謂此案旣邀親族調停談茂豈容掯勒不付現姑仍着原勸親族理處禀覆不得遽釀訟端倘談茂固執不還有心吞没則爾當再明白具詞呈候核辦○鄭錫爵扭朱悅生至縣訴稱被朱掯勒房價索之不付乞恩訊追蒯大令略詰情形諭令明白補詞呈候察斷 
[英界公堂瑣案]  
　　○包探秦少卿禀稱葛仁金卽陳金和前因犯竊已經遞回寍籍現在復來租界圖竊送請懲辦蔡太守判責一百板以儆○謝生元係西人之馬夫駕伊洋東之馬車被東洋車夫王炳高碰損估計脩費須銀六兩五錢禀請究辦蔡太守諭將王之東洋車扣留賠修否則變抵○三百零一號及七十六等號巡捕先後獲解雇坐馬車之朱金生周熬均各自行拉韁不知規矩送案請辦請罰蔡太守諭着朱金生罰洋十元充醫院經費周以情輕罰欵減半○一百五十四號巡捕禀稱錢阿伯馳馬通衢有違冋章蔡太守念其尚未肇事從寛申斥開釋○陳華華談錫華同往行竊太守斷押十四天以示懲警○馬夫王金太包飯於小飯店有車夫沈川川顧榮郎亦往該飯店吃飯爭競汪因控被沈等毆傷蔡太守質之沈等則稱大馬房人衆反將我等毆傷包飯店中人聲稱實係汪被毆打蔡太守因諭將沈等押俟汪金太傷痊再行復訊定斷 
[法界公堂瑣案]  
　　○保民兵船水手王寶記控陳春生王東生在又新園浴堂拆梢一案訊理情由疉登前報前日包探王榮培偵知是案牽涉之拳頭阿五在誠生烟館隨卽拘押捕房昨日解案王司馬向之研詰阿五供稱小的姓謝行五並無拳頭阿五之名家在紹興素開饅頭店現由新北門外同桂樓前移至劉河眷口借居公館馬路天成昌弄口彈花店中每月來滬兩回此次到來有人問及此事小的茫然不知爲此在誠生開燈遣人邀干包探到來問其細底不料竟被拘到捕房今日解案小的撫心自問並不結怨於人惟擺攤時有設舊貨攤者爭占地基經小的拉進捕房恐伊造言亦難逆料司馬問陳王兩人曰爾等前所供之拳頭阿五是否此人答稱與伊素不相識司馬問謝曰爾可與該兩人熟識否謝亦稱不相識司馬謂日前王東生等曾供事因爭風起見今日何又諉爲不知兩人同稱此事恐是王寶記所說司馬着將三人一併交捕帶回管押俟本禮拜五傳原告到捕房質問○胡劉氏訴稱小婦人置有東洋車停在門前前晚忽失兩輛四處找尋杳不可見前曾失過有王富春者自言能知下落小婦人出過酬儀五六百文此次王又言知道索取酬儀小婦人以車未尋回未經與彼實伊自已竊去特來索酬王供上次確知車之下落故往報信此次實不得知亦未向伊報信索酬王司馬問爾平日作何事業答稱拉車度日車主姓周司馬着邀周姓來保胡劉氏指竊無憑諭令自往查明再爲投案○小東門外同昌仁魚行主孫蓮甫訴稱去年九月十九日有魚客趙大觀借去洋銀一百元言明來行販魚餬口豈知借去後祇來販魚一次忽與别家交易現在結欠十七千九百零二十文爲此送請追取王司馬詰問之下趙供認借洋惟稱現在祗少十六元容卽設法歸還司馬謂孫曰所欠者祗此區區十餘千文何致涉訟又謂趙曰爾旣欠洋終須還楚今日可央人保出設法歸償 
[送匾誌盛]  
　　○海鹽徐古春先生精歧黄尤長於針炙月之望日偶過其善餘里醫寓見鼓樂喧天賓朋滿座知係巖芝僧太史因左股疼痛經旬不愈得徐君針之而瘥故贈以匾額一方文曰神針獨步鼓吹送至醫寓知交聞而趨賀是亦足以見徐君之回春妙手矣 
[題小樓吟飲圖]  
　　○　事何妨此地尋樓頭聽雨滌塵襟窗前酌酒花同醉月下題詩鳥亦吟來往半多華夏客壺觴早淡利名心他時買棹經淞北把臂推敲結賞音[  古華東臯石閬峯待删草]  
[題小樓吟飲圖卽次松堂司馬元韻]  
　　○勝景何須著屐尋　川樓閣豁胸襟滄洲滿壁堪圖畫江浦當窓選韵吟過眼舟車添酒興昻頭 
星斗雜琴心如君風雅人爭羡王謝名流此嗣音[  申江覊旅陳見山未定草]  
[題小樓吟飲圖卽用元韻]  
　　○清閒世界好幽尋借我常居洗俗襟携酒合邀名士飲題詩還與美人吟當窗江浦傳形契滿眼舟車愜素心到此想應行極樂賞音更羡遇知音[  東皋逍遥中人求定草]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月十二日京報全錄]  
　　宫門抄○上諭一道錄前○皖撫陳奏爲遵旨查閱營伍摺○雲督岑奏爲甄别同通片○豫撫邊奏請旨查抄片○楚督裕等奏爲開辦鼓鑄章程摺○川督劉奏請擇尤保奬摺○都統托奏酌加員外郎津貼銀兩片○直督李奏委兩司提勘秋審片○閏四月十二日兵部太常寺太僕寺正紅旗值日兵部引見二十七名○太常寺奏派署前引大臣派出福中堂○桂全壽昌各請假十日○召見軍機鳥拉喜崇阿八額駙富森布錢應溥○○安徽巡撫臣陳彝跪奏爲遵旨查閱營伍恭報出省日期仰祈聖鑒事竊安省應　營伍臣於本年正月間附奏請旨欽奉硃批着卽派陳彝認眞查閱欽此臣遵卽檄飭撫標左右曁安慶濳山游兵五營並長江水師安慶營省城馬步練軍山字防勇澄清水師等營訂期調集先在省城逐一校閱現將應辦事件妥爲清理及本年秋審各案提勘完竣定於四月初九日由省起程先赴穎州次壽州接閱皖北各營後取道鳳泗一帶察看洪澤湖形勢由廬州巡視巢湖曁濵近長江圩堤回省度夏再行定期前赴寗國府等處接閱皖南各營統俟全省閱竣再將校閱情形專摺彚奏以重戎政臣衙門日行公事循例委藩司代拆代行報審案件亦令該司代爲勘審俟臣回省覆核分别題咨其緊要事件仍隨時包封送臣行次親自核辨以昭愼重所有　省閱伍日期理合恭摺具陳伏乞皇太后皇上聖鑒謹奏奉硃批知道了欽此○○岑毓英片再道府同通州縣等官到省試用一年期滿例應督撫察看才具奏明甄别以肅官方兹查有試用同知任湘同知銜試用通判張鴻裔大挑試用知縣陳燕昌到省試用均各一年期滿據署藩臬兩司先後詳請甄别前來臣查該員任湘心地明白張鴻裔才具安詳陳燕昌樸實勤愼均堪以本班留省補用除將履歴清册咨部查照外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批吏部知道欽此○○邊寶泉片再已革署正陽縣知縣項則周已故署蘭儀縣知縣唐毓衡因欠交銀兩經臣分别奏叅勒限完解迄今限滿不完又勒休宜陽縣知縣謝應起虧欠正雜銀五千四十九兩四錢二分外欵銀二百二十五兩屢催未解以致限滿無憑造册結報殊屬玩延據布政使劉瑞祺按察使邵友濓會詳請叅前來相應請旨將項則周唐毓衡兩員各任所寓所及原籍家産一併查抄備抵仍飭提經手倉庫錢粮丁書人等審明是侵是挪照例監追究辦謝應起摘去頂戴勒限兩個月照數清解如逾限不完或完不足數再行從嚴叅辦除分别咨行外理合附片具陳伏乞聖鑒訓示謹奏奉硃批另有旨欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲鄂省現議開辦鼓鑄章程謹繕清單恭摺具陳仰祈聖鑒事竊臣等前准部咨會議整頓錢法案内奏令例應鼓鑄各省赶緊營欵開鑄等等因當經臣等將鄂省從前鼓鑄情形曁現在叅仿閩省章程撥欵試辦緣由先行附片具奏一面督飭司道遴委妥員採辦銅鉛開爐鼓鑄並試鑄錢樣考核銅鉛折耗成本盈絀飭由該司道等通　籌計妥議章程辦理現據湖北鹽法武昌道江人鏡候補道瞿廷韶會同藩臬兩司將所議章程六條連銅試鑄錢詳請具奏前來臣等伏查鼓鑄之要必須先計成本現旣今昔情形互異辦法亦當因時制宜總兾力求核實使成本無虧庶幾可期經久從前鄂省鼓鑄銅鉛購自滇黔折耗悉按成律計寶武局向設十爐每年額定二十一卯一尾共鑄錢八萬五千八百五十餘千文每鑄錢百斤例配銅五十四斤鉛四十六斤加火耗銅鉛九斤又每鑄凈銅鉛百斤給工炭料錢一千五百五十七文考察當時銅鉛價值及運脚雜費等項以一年額鑄錢數計之成本　折　虧此次所議章程叅仿閩省購辦洋産銅鉛按銅五鉛五匀配足數屢經鎔騐每銅鉛百斤入爐實有一十五斤折耗第現議祗將例准折耗之九斤歸入成本作正合算支銷其餘例外所耗之六斤另由本省籌欵生息彌補不動成本正項將來錢局停鑄原本仍可提還於公欵並無虧損計一年額鑄錢八萬五千有奇以通年例支工本兩相核較可得盈餘錢二千六百三十餘千文近來洋產銅鉛各省購辦者多如日後價值增長卽可以此項按卯所鑄餘錢留備銅鉛漲價之用至在局員役一切薪費等項皆爲辦公必不可少之需今鄂省亦擬叅仿閩省成案月定局用經費二百兩在於本省外銷欵項設法匀撥不歸成本計所議均尚核實現在籌辦建局募匠等事皆已就緒卽飭暫照現議章程按卯開鑄俟奉到部覆後屆滿一年照例造報核銷其餘未盡事宜仍當督令該司道等隨時悉心經理除現鑄錢樣咨送軍機處代爲恭呈御覽並咨戶部查照外謹將鄂省酌議開辦鼓鑄章程繕具清單合詞恭摺陳奏伏乞皇太后皇上聖鑒訓示謹奏奉硃批戶部知道單併發欽此○○頭品頂戴四川總督臣劉秉璋跪奏爲川省機器局各委員司事勤奮辦公照章擇尤保奬恭摺仰祈聖鑒事竊查前准總理海軍衙門咨光緒十二年七月十四日具奏酌議保奬章程並聲明部章窒碍情形請量爲變通等因一摺本日欽奉懿旨依議欽此恭錄並刷印原奏咨行欽遵查照在案臣查川省自光緒三年九月奏設機器局遴委曉暢機器候選同知曾昭吉專司製造於城内擇地建廠開工試辦經前督臣丁寶楨檄調候補道黄錫燾來川會同成綿龍茂道督飭委員在局經理年餘規模初立五年三月奉文停止六年四月奉旨復開仍委成綿龍茂道會同候補道黄錫燾督率委員曾昭吉候選巡檢高啓文等復行開局添製機器漸次推廣該委員曾昭吉等心思奇巧不用洋人招考本地工匠學徒仿照外洋鎗礮等項並創製水輪機器運動各廠可省鍋爐火力經費之半又於城外設局專用水機製造洋火藥數年以來該道等督率在局任事各員莫不殫心竭慮精益求精業經造成機器三部又機器一千五百九十件各種洋鎗一萬四千九百一十三桿洋火藥二十八萬五百九十餘斤銅火帽一千三百七十五萬顆後膛藥彈六十八萬五千五百七十顆鉛子六十萬五千顆洋礮三尊歴經委員解交籌餉局收存陸續轉發各營操防並協濟雲南廣西及鮑營軍火名在案伏查局中製造工程奇險汽機之迅厲藥性之暴烈稍未得法皆足致命該委員等冐險從公著有成効兹據成綿龍茂道承厚候補道黄錫燾援照海軍章程詳請奏奬前來臣查川省機器局自光緒三年開設及六年奉旨復開起迄今已届八年該委員司事等歴年在局不避艱險造成機器鎗藥等項撥發應用均屬合式非辦理尋常局務勞績可比核與海軍衙門原奏沿海省分操防機器皆爲固圉要務比照海軍保奬年限擇尤酌保章程相符謹將擬保各員開具清單恭呈御覽該員等或總司製作或監視工程及總理各所事務實屬尤爲出力前於光緒十年報銷案内曾經造具銜名清册咨部有案合無仰懇天恩俯賜勅部查照海軍章程從優給奬以示鼓勵之處出自逾格鴻慈其餘在局任事尚有武職數員應由臣查明另行咨部酌給奬叙合併陳明除咨部並分咨海軍衙門查昭外所有機器局各委員司事在事出力照章擇尤保奬緣由理合恭摺具奏伏乞皇太后皇上聖鑒訓示謹奏奉硃批該部議奏單併發欽此○○托倫布片再奴才所管察哈爾八旗額設理刑滿蒙員外郎各一缺專理刑名之責滿洲員外郎缺出由京旗考取補授來任今正該司員等進口奴才一一接見詢問公事均能熟悉律例清文蒙語亦皆通曉實爲京員中可造之材惟皆襤縷不堪形容憔悴正欲訪詢而訪員等紛紛請借盤費銀兩查此欵尚未解到若爲墊借無欵可籌奴才是以批駁乃該員等復又聯名禀稱除本任應領盤費銀每年五十一兩六錢之外别無領項因而異常拮据困苦無措委無生計情詞懇切再再請借前來奴才見其形狀似屬實情當飭司詳查何以如此據稱溯自咸豐四年以後庫欵支絀裁之再再嗣該員等若因公出署會廳相騐等差尚藉本旗例供鳥拉可資往返至前數年間因牲畜遭災遂卽裁撤是以近年儘恃盤費一項不無苦累等語奴才覆核無異然就便籌借亦非經久之計况口外游牧已墾成熟蒙民雜處詞訟較先愈煩率皆蒙民交涉例應會廳是該員在本署之日少會廳之日多往返旅寓又無廉薪烏拉確屬苦累難支令其枵腹從公實堪憫惻奴才目覩實情豈忍坐視現京員俸餉已然足放而由京出差人員似宜量加體恤惟部庫正當節儉之際奴才何敢請欵然此數員若不亟欲圖維將使在者困迫待斃而來者視爲畏途且無以示策勵而資觀感惟有仰懇天恩俯念京員口外當差領項過微委無生計可否每員每季酌加津貼銀二十兩以資餬口計八旗左右司印房理刑官掌印帮印十二員每歲所籌無多該員等卽可敷衍旣免甑爨内顧之憂自必益加奮勉如蒙俞允卽由奴才衙門茶馬厘捐截剩項下按季提放併入正案核銷謹附片具陳伏乞聖鑒訓示遵行謹奏奉硃批着照所請該衙門知道欽此○○李鴻章片再近年秋審人犯因臣駐津均委在省司道代勘本屆審錄之期清河道劉樹棠出省督辦河工臣已照案飭委藩司松椿臬司陶模代爲提勘由臣逐案覆核具題理合附片陳明伏乞聖鑒謹奏奉硃批知道了欽此 
 
 

Page 10

 
 
[燕臺雜錄]  
　　拿獲劫犯一事已列前報其案情重大者三名已於本月初一日綁赴西校塲正法所有首級一懸西圩門首一懸逢萊縣城門一懸澤口店地方示衆○有馬隊數百日前經過烟台馳赴威海駐紥前有步隊調往該處業已到齊今復以馬隊益之軍威不愈壯哉○前次拿獲劫犯後道憲出有告示路謂歴奉奏定新章持械搶劫等案均就地正法今有散勇胡寶潰等在福山蓬邑二界胆敢肆行搶刼　經拿獲詳請照辦唯以爾散勇諸人有事則披堅執銳無事而自罹法網誠不忍不教而誅自示之後爾等其各歸鄉里自營生計母得以身試法○自上月十五日得雨後屈指二旬有餘未見雨師稅駕加以日炎風燥不但小麥枯乾卽禾黍各苗亦多有爲小蟲齕食者至初八日雷雨大作溝澮皆盈農人始有喜色矣○銀價日見起色兵勇以銀易錢自有便宜惟布米諸物皆隨銀價漲落衣食所資禾免比常昻貴亦美中之不足也 
[東報譯錄]  
　　西班牙國本定於九月間開設萬國大博覽會日本出品事務委託東京起立工商會社長松尾儀助君前日曾至西京大坂各地買取陶器磁器細竹器漆器等裝二百八十四箱原價六千餘元本月十二日乘英郵船而去更有多人於十五日搭法郵船前往不料東京主務省近發來電悉該國此會展期至明年四月間開塲已去者未免躭悮時日矣○日人食河豚而中毒者時有所聞日前長崎縣下西彼杵郡西川平鄉民人金子常太郎與比鄰親戚山本辰五郎同至崎市魚肆購魚腹中腸肺等物而歸適值正午兩家急欲午餐卽將魚腸烹調烹畢同食有九人咸稱味美惟辰五郎之妻平素惡腥臭僅食少許不料至晚七點鐘毒發各吐瀉不已至次晨七人俱赴黄泉惟一人尚留殘喘其妻駭異投報時津分署遂速請長崎醫院長派醫員二名至彼檢騐騐得的係中魚毒而死乃將一人救治且戒魚商不准售河豚世之貪饕者可不愼哉 
[北通漕務]  
　　四月三十日倉憲提騐江蘇第二十二起漕粮浙江第二十一起漕糧閏四月初一日提騐江蘇第二十三起漕糧浙江第二十二起漕粮初二日提騐江蘇第二十四起漕粮浙江第二十三起漕粮初三日提騐江蘇第二十五起漕粮初四日提驗江蘇第二十六起漕糧浙江第二十四起漕粮初五日提騐浙江第二十五起漕糧初六日提騐江蘇第二十七起漕糧初七日提騐江蘇第二十八起漕糧浙江第二十六起漕粮初八日提騐江蘇第二十九三十起漕粮是日卯刻細雨如絲洎倉憲到壩而雨亦大直至午後始止遂傳諭改於初九日騐收核計總數江蘇除河運並撥賑米外實交倉五十四萬有零浙江實交四十三萬有零刻下騐巳過半屈指全粮報凌約在端陽左右云 
[潞河㯭唱]  
　　閏四月初二日善周二廳憲宴山東糧道鐸棣園觀察於文昌閣杯盤交錯水陸畢陳賓主盡歡然後散去○西門外紅瓜園某姓家雇甲乙二傭工整治場圃一夜二人甫入睡鄉卽有賊撬門而入將衣服席捲一空甲聞聲而醒赤身窮追不隄防被亂柴絆倒賊卽返身用鐵器擊傷頭顱血流不止甲猛起抱住賊腰喊人拘捕適乙赶來合力摛住毒打一番隨卽送州懲辦○某夜張家灣地方被盜連刦三家一係聚興首飾鋪一係永成錢鋪一係同成魁布鋪雖經王司馬雷厲風行比差緝捕然大海撈針終難尋獲也○某甲浙江局某委員之家丁也旁　無事結伴閒遊乘興至倉道妓寮昻昻然爲座上之客一不當意辱駡交加又桿李某怒撕其外衣勢欲用武經人勸散甲不甘心復料集轎夫十餘人各執扛條前去尋釁遇李於五黨橋西棍棒如雨點下時李祗偕四人多寡旣殊又無長械全被打倒鮮血淋漓轎夫亦受傷二人事聞于浙江總辦當卽備帖將滋事之家丁送州懲辦李並被傷之四人亦舁至州署請騐王司馬大怒令先將妓寮查封然後提龜摀訊辦○三河縣所屬鄉鎭明刧暗竊之案層疉如山雖經縣令趙明府飭捕協營緝拿究屬鞭長莫及聞此等人多係永平府所撤之勇云 
[津郡雜言]  
　　滄州拿獲盜犯數名錄供通詳遵照新章禀請親臨上司覆訊以便就地正法天津府汪子常太守因於初六日前赴滄州○湄雲兵輪奉差到津其管駕某君托源源號購取寒羊皮統二十一襲于初五日送船交納比至杏花村下途遇所謂十大惡者誣以漏稅批其頰而攫之去當卽擒獲一人送交工程分局追出原　送案究辦○江浙海運漕糧於初十日一律報竣運通交納矣○城西芥園廟河北大王廟　口下風神廟均載在祀典靈貺素昭經李傳相奏請頒賜匾額以答神庥月初齎發到津芥園廟額曰百流歸德大王廟額曰萬物蕃滋風神廟額曰八極蒙祐初七日由闔城文武官憲衣冠詣廟敬謹懸挂拈香○發押人犯例無不准薙髮明文近日宫大令以時當炎夏天氣炎蒸諭令管押家丁雇待詔數人分往各班房與各犯薙髮嗣後一月一薙以免髮種種之譏○河北窑窪與刷紙廟各立脚行起缷貨物不相混淆初九日刷紙廟脚夫袁老朱三等越界爲人挑物窑窪脚夫姚某阻不令前以致糾黨械鬥姚被毆鱗傷聞勢甚沈重恐有性命之虞云○前任天津縣升任遵化州陳序東直刺於初九日到津禀見李傅相及司道各員翌日解維晉省謁見各憲然後過津回任○津郡善舉繁多全賴鹽務海船洋藥各捐以資挹注現在鹺商捐欵雖照常完繳而海船進口寥落如晨星洋藥稅釐今正歸新關併征捐欵卽經裁撤以致各善堂掣肘堪虞本月初六日宫大令肆筵設席邀請洋藥行各商人諭令照常捐輸以襄善舉不知該商等果肯遵辦否也○楊柳靑春華首飾樓被刼一事已列報章宫大令正飭查拿贓賊而該處凝源銀樓復被盜撞門欲入幸經街鄰起捕未入室内并聞村東王連桂家日夜被賊燃燒悶香搜竊殆盡云 
[槐廬叢書序]  
　　嘗攷之書以叢名其義有二一曰叢積不名一類說文曰叢聚也陸氏書釋文引馬融曰叢總也豫九四朋盍簪虞氏作戠叢合也一曰叢脞猶言瑣碎也鄭康成曰叢脞總聚小小之事此唐陸天隨之詩名爲笠澤叢書宋王勉夫所著名爲野客叢書殆卽此意歟至於薈爲一帙書各爲卷實始於宋人左圭之百川學海嗣是而明人有一續再續三續之書又復廣之以爲書若元陶宗儀之說郛搜采諸家亦云富矣然皆任意删削割裂譌　往往有之識者不以爲善本以其弗存全書之舊也然古書之藉以留遺者猶得覩其大略誠恐卷帙稍簡尤易散失幸有叢薈者摭拾叢殘收羅零剩各就往哲箸述故家留遺訪求假鈔爲之編其卷帙加之訂正俾箸述精心不致泯滅此綜核之計亦有不得已焉者自前明胡文煥輯有格致叢書鍾人傑張遂辰同輯唐宋叢書至國朝而集刊爲叢書者尤夥特所採諸書不名一家或薈萃精華或取盈卷帙或以今古相參或以純駁互見以至旁採雜家小說家言足以廣見聞資談助者亦多有之而究之精善者實爲不少自經兵燹槩鮮留存非有好古者重爲刊行精爲覆勘以不没其眞將往哲之譔述曷由傳布於海内外古人有云莫爲之後雖美弗傳是非後人之責也歟記榮不揣弇陋竊有意焉因先以孫淵如觀察平津館叢書十集亟爲模　并求當世博雅之儒重加審勘必致其精校刊方竣復爲陳丈桂　慫慂集刊有用之書爲之搜輯簡擇若干種因各分部編爲經學叢書金石叢書又以總聚叢雜者彚爲槐廬叢書次第分紡集資鋟版尤以世罕鋟本者先爲重校刊行自後訪求所獲絡續付雕兾以傳其所可傳而己海内好古之儒　以是稍佐其攷訂之資或不致貽蕪雜之誚也亦幸甚矣是爲叙 
光緒十有二年嘉平月醉司命日吳縣朱記榮懋之撰 
[送瀹雪主人還武林卽用寄懷四詩元韻]  
　　　　歌成懊惱聲飛花依舊下瑤京五湖明月三秋感去秋作東西洞庭之游欲再訪君西湖以事不果千里停雲兩地情海上重逢申夙約天涯小聚慰平生故人期望心何切慚愧清時未策名聞道塵囂不可居商量喬谷果　躇依劉僅占三椽屋說項仍存一紙書伏闕請纓心餒盡沿門託鉢世紛如陰晴無定春多厲且向他鄉惜病軀久知高義極嵩岑吐膽傾肝不自今季布一生　然諾君平片語决升沈君旁通數學六壬尤精去來輕捷雲生足一月之中君忽而京口忽而甬江自在游行令人健羡表裏通明月印心十載訂交情本厚所難常語盡規箴得矢從頭付塞翁海天樽酒餞春風魚龍曼衍游觀異勞燕東西感慨同此日分携黄浦上何時再會聖湖中癸未同居湖上月餘寂寥待藉音書慰翹首靑雲盼遠鴻意琴室主○附錄元作得意琴都中消息感賦四詩卽以奉寄天風吹落玉璈聲手握琅函望帝京題筆頓揮知己淚承贈湖頴十支適用及分金難忘故人情但將詩酒銷閑日未必鶯花誤此生有謂君耽情詩酒注意鶯花近於浮蕩余固知君别有會心也堂上遠探消息好疏狂何苦博虚名境入繁華不易居思君日夜費躊躇月明空作三更夢水遠難傳一紙書異地風花多變幻故鄉雲樹近何如敢將片語抒忠告珍重天生爲國軀十年交誼契苔岑相勸相規直至今明識奇才先謹愼爭知大度未深沈鶯兒慣鼓如　舌虎兕應蠲出柙心記否病中書寄我願教藥石進良箴壬申年事也君當憶而知之 
視余猶子感髯翁海上親承長者風甲申遇君尊人滬上眞個性情能諒我儼然骨肉與君同兩家緣結三生裏君昆弟四人余多知好一片心傳尺幅中永夜挑燈懷舊雨含酸揮翰　飛鴻余與瀹雪主人交最深凡事不少顧藉耐久蓋以此也春間自浙來滬瀕行次其寄懷舊韻作詩送之以質方家并及元作非瀹雪意也然瀹雪以是知余不自諱過而閱者知余有此規過之友其於交友之道庸有當乎意琴室主附識 
 
 
 

Page 11

 
 
   
 
 

Page 12

 
 
   
 
