# 1881 - 14 - 4902772

 

Page 1

 
 
[石印售幅地圖價目] [  本主人啓]  
　　本　　去年在　西購得新式石印機器照印各種字畫皆與元本不差　　且神采更覺發越所印　聯畫幅皆爲有目異賞之　年來售出着已　不勝屈今將印成各種并價目開列於下如蒙賜顧請移玉至本館申昌書畫室爲盼 
　　對聯○毛意香○朱岷○鮑逸響○馮桂芬○伊秉綬○曾文正公○李中堂○倪元璐○鄭板橋○向子真○何　　○李文田北　○黃愛　隸書○王夢　○勒少仲○吳唐　○姚元之○劉繩庵○潘伯寅○陸芝祥○祁嶲藻○毛昶熙○莫眲叟小篆以上各對白紙每副洋二角色紙二角五已裱着每副另加裱工洋二角○描金琴對未裱二角連裱三角○徐三庚八分書外國箋紙琴對三角裱成四角 
　　畫幅○琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○管　圖堂幅二角着色五角○爛柯圖堂幅二角着色五角○劉海圖堂軸二角着色三角五○　姑　立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○由水屏五分○士女四尺條幅每堂二角着色五角○翎毛花卉四尺條幅每堂兩角着色五角○和合堂　二角着色三角五○富貴壽考圖立軸一角着色二角○富貴長春圖堂幅二角着色三角○任伯年騎驢圖立軸着色一角裱加二角五○惲　平梅蘭竹菊琴條每堂一角裱加三角○翎毛花卉四尺屏條四張二角着色五角裱加四角五○花卉走獸五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○　　　山水四尺堂幅洋三角裱着洋六角 
　　地圖○皇朝南省地與全國七角○計里簡明圖七角五裱着一元二角○蘇屬府廳州縣全圖二角五已裱四角○蘇州坊巷圖二角五○嘉裕關外鎮迪伊犁拓本合圖五分○着色亞細亞東部地圖一元二角五裱着一元七角○上海城廂內外租界全圖三角五裱五角○代售着色西湖圖二角 
[書杭垣屠戶停宰事]  
　　天下有至忍之人而能行至不忍之事者以其人雖爲至忍而其人之心仍爲不忍人之心故一有　發而其心迹頓見諸事爲之際此即孟子以不忍人之心行不忍人之政之說也是故不失赤子之心者可以爲大人充其心於至遠且大即保四海可也約其心於至切且近即善一身亦可也惟隨其人之分位力量善爲推廣而已杭州兩遭匪陷辛酉之餓死者更多於庚申殉難之人以閉城兩月糧盡援絕而後破城故餓莩載塗賊入之後反行撫恤之政民之賴以今活者不少然一月之內絕食而死者已不勝其冤矣前數年有於二月二十七日超度亡靈大舉佛事者蓋庚申城陷以此日同日殉難幾十無家不有承平以後有子孫者追　之不約期而同舉城中寺院僧侶至于不敷延請因而有作水陸大道塲普度闔城殉難之人者獨辛酉十一月二十八日之變則未有人念及因當時餓死之人數實浮于殺戮而自十月以來逐漸倒斃不如庚申之同日而死故也乃不謂城中紳衿富戶不思及此而諸屠戶反於是日私禁屠宰則莫謂齷齪猥鄙之中竟無一人存不忍之心矣夫禁止屠宰惟祈晴求雨官憲出示始行一律閉歇然使日久旱潦祈禱無靈　　之夫口涎欲滴則諸屠尙有陽奉陰違私自宰賣者每於深夜執豕閉其口而殺之包裹分送以得重價而差保輩亦於此抽收漏規焉官禁且勿盡遵何况私自禁止乎故除旱潦禁宰之外過其門者無日不思大嚼間有議增肉價私停一二日者然必有新開鋪戶跌價賤賣乃於同行嫉妬之外爲會館公議之舉一年之內或有或否未可知也乃今以追思大刼之故不忍情戕害生靈公同議禁噫主是議者其賢於人遠矣無乃自知以殺生爲事一生罪過不小因藉此一日以消除懺悔乎夫屠戶宰豕其操業則然非有忍心害理之念故時下雖劇中有婦殺其夫謀諸所私之屠戶反謝不能者可見屠戶雖日以殺豬爲生而去殺人一道尙遠譬如庖丁解牛日解百牛而刀若新發於鉶而欲其以善解牛之技移而至於殺人則亦謝爲不敏矣然則屠戶之心其本非凶惡已極者茍能引而之善未始不至於成佛成仙之境禪家所謂放下屠刀立地成佛者固非無所見也惟是操業卑微日處齷齪委瑣之地雞鳴而起即磨刀霍霍然執豕于牢而刺之所謂平且之氣蓋已牿亡殆盡安得有良心發見之時而今乃能爲人所不爲正不可謂非善念之端倪也近來官吏有于朔望禁止屠宰者或笑其迂以爲雖止一日之殺機而牢中之羊豕卒亦不免不過緩須臾死耳無補於生生之道也則應之曰以一日之生命計固不能免於殺以一年之生命計其幸免於殺者不知若干命省民間口腹之味一日不足以有累禁屠戶刀砧之業一日又不足以爲害何况屠戶習處斬殺之地無日不以戕害生命爲心于旬日之間而寬一日使之自省罪過則其凶惡之念自不至于陷溺之深而猶可勉而爲善也故不能不禁也乃今觀於杭城之屠戶則并有不待官禁而自能禁者雖曰一日之間所生全者無幾而以屠戶而能見及此則尤爲難得矣世之人有以祖父諱忌假祭祀以張宴請客者嗚呼其亦愧此屠也已矣 
[俄事譯登] ○西報言近聞俄國水師提督沙司鴿因足疾未即就痊不便行動故刻下在太平洋內之俄兵船皆由水師提督司葛里白克代爲經營云○俄國水師員弁因伊犁一事至今不能妥定故各員尙在准備戰事在上海之俄兵船兩艘皆預備攔阻水雷之具又有兵船五六艘不日亦將來滬中國之膺疆寄者慎毋忽視也 
[機器運華] ○有輪船名瑞生者裝有機器七十八箱駛行來滬未識其所載是何機器容俟續探以聞 
[開煤近信] ○開平地方開掘煤礦一事曾列諸報現聞開煤機器尙未辦到前報曾言托虹口某洋行承攬 
 
 

Page 2

 
 
代辦數月前業經製成惟尙未送往該處茲悉所辦機器必須俟開春方能送去然則該處礦務尙須寬以時日也 
[輪船遭凍] ○怡和洋行之北藉利輪船於前月十三日早開往大沽已居各船之殿比至大沽卸貨已盡復擬出口爲西北風所阻又爲河氷所膠是以未能駛行大約今冬不能旋滬屈指開春各船將往津沽之時該船可以首先回滬緣大沽之氷其開融在津河之前故也至該船之船主及水手等則皆安然無恙云 
[教士返國] ○有美國教士孫羅伯在虹口教堂傳教已閱數十餘年今於昨日乘日本三菱公司之禿格薩約嘜魯輪船回美送行者濟濟江干頗形熱鬧并有送物件以壯行色者又有將孫君碩德懿行備錄大紙一幅公舉以隨其後紙上簽名約有百餘人亦可見孫教士之能洽衆心矣 
[蕪湖大火] ○近數月來晴多雨少各物乾燥以致祝融肆虐就所聞見者書不勝書固由各家防範之踈亦未始非天時有以致之也昨又聞蕪湖大關相近處前月二十四夜間某姓住宅猝兆焚如立時火光熊熊茅舍竹籬盡成灰燼計被災者有二百餘家貧民無處棲身相與露宿朔風砭骨苦狀難名更有姑媳二人同斃於火愈覺慘極幸皖南道恭觀察新聞委員沈刺史以及稅務司與各洋商均能慨惻爲懷或自解囊或勸諭施濟致灾民得徐圖生計云 
[茶婦遭殃] ○廣東南海縣屬之供花塘產茶最盛故該處亦多以此爲業但茶須揀擇往往假手於婦女十一月念四晚該處忽遭囘祿揀茶婦女同居之室竟兆焚如時已夜深該屋婦女皆入睡鄉比及警覺業已烟　滿室無從出避幸有隣人素知該屋皆係女流別無男子慮其盡葬火中奮力排闥入救然火勢已迫僅救出二人餘則皆斃於火是亦慘已惟西報云焚死者九人香港華字報則云十人未知孰是想香港見聞較近似覺可憑噫揀茶之利幾何而十人緣此併命視融氏何竟無憐香惜玉情耶 
[宰官狎妓] ○妓女朱蘭卿昨投法公堂稟稱本年六月間有應姓客來自稱是候補人員滬上官長均相熟識定情後不準另接他客今則不特被伊霸佔且時常尋衅所有燈台煙盤水煙袋痰盂等物均被毀壞因訴捕送案毀物呈閱朱明府質之應某據供浙之永康人福建候補知縣引　見出京於六月初一日抵滬住小東門外客寓意將惜資稟到初往伊處萬分慇懃近忽被誣致管押在補心實不甘朱明府謂爲官宿娼殊屬非禮現已逾限有何體面着弗再往毋須多瀆隨即開釋毀碎各件無多着該妓領去完案朱蘭卿復稱恐其再來糾纏問官謂如彼再來準即扭解 
[失銀案餘聞] ○江天輪船失去元寶現洋一案疊詳前報現聞有人通風謂竊銀者已囘寍波故邵買辦即會同薛捕頭赴寍追拏然未知能得原　否也 
[合詞索逋] ○前報瞿梅軒周良甫控俞子萍虧欠糖貨銀三千兩有零曾由朱明府着俞交保出外限一月內尋交號主在案茲悉復有盈康莊等多家投案據稱知俞子萍管押案下是以呈請合追朱明府謂此案已由公堂將俞交保予限一月或即措還銀兩或竟交出申莊經手之瞿子麟再當分別嚴追云 
[息充善欵] ○前述裘景恂裘景恕控追劉咸森票銀一萬兩息銀一千七百十兩經人調處完結茲悉正項一萬兩折還九千兩先付四千五百兩餘則約期清交息銀折繳五百四十兩充作棲流公所經費旋裘以息銀充善舉應注己名致相爭論旁人又爲調停將該項半入劉名下半入裘名下始各罷休云 
[鴇母控妓 
[○鴇婦張翠林扭妓張桂仙至英捕房解送公堂稟稱有熊老五荐桂仙到我家爲娼曾拿去帶擋洋一百五十元至今不過一月餘伊竟思逃逸是以扭送求訊張桂仙供湖南人實因被鴇毆打難禁故不愿再在伊處今若囘去更遭毒打伏求恩斷陳太守飭將桂仙暫交官媒諭該鴇邀同熊老五投案再行核斷 
[指竊可疑] ○英公堂據何雨亭訴稱是葛培洋行帳房每夜派莫金福在帳房守宿前夜莫忽移宿別房次早稱帳房門口有錢十一千文及到帳房查看始知所存錢二十一千衹剩十一千並櫃內失去洋八十七元而櫃匙係我隨身攜帶如何開櫃竊洋况無竊賊入內形蹤殊屬不解旋見莫常睡之床下遺有鑰匙一個適與櫃鎖合符細察情形似莫監守自盜爲此交捕送案求究莫供在此洋行帮工每月工洋四元半前夜行中人俱出外內房有許多衣服無人照管故我移宿內房至錢洋如何被竊實不知情况前夜我未出行門云陳太守問何行中管門是誰莫係何人所荐答稱並無專人管門莫即由伊父荐入旋據包探稟稱莫前在信康洋行爲出店因洋東失去洋表亦疑伊竊曾經送案訊理今在葛培洋行不過一月光景云莫又稱葛培洋行生意是信康洋行之帳房所荐太守隨飭將莫金福管押候何雨亭邀同原荐投案再為核辦 
[更正] ○本月初三日由信局接到海鹽自礪山人來函謂上月念九夜海鹽徐君永福家失火焚斃四人延燒百十餘家其妾吾氐亦同時燒死等語本館雖與山人不相識然日來風高物燥各處報遭回祿者實不一而足徐姓或偶不自慎亦未可知因即照錄於初四日報內俾凡持家者各得借鑒留意乃初五日又由局接到海鹽來信其封面上則署徐永記寄信紙尾則係徐永福出名信中大意謂吾氏並未焚死似係乘間捲逃其母家早遷居上海南門內云云本館亦於初六日報內叙及詎前昨兩日疊接庽鹽旁觀不平人及徐君之弟名桂福兩信謂此事從無影響大約日挾怨者揑詞妄報噫斯真異矣夫胡僧咒人傳奕未必身死范氏失炎商邸因之得名自來詭譎之徒欲侮人而適以自侮耳本館悮聽傳言自雖辭咎然初不料人心叵測有如斯也因亟識數行以誌吾過並將旁觀不平人之信節錄附後　邑紳徐某爲一鄉之 
 
 
] ] 

Page 3

 
 
望凡於地方公事及一切善舉如書院嬰堂善堂以至施醫掩埋諸事莫不任勞任怨盡心竭力而爲之即去年晉豫賑捐當事者亦請徐君一力經辦勸集洋銀二千餘元由杭省同善堂　解合邑公正之人無不欽仰斗山如杭之有丁松先生也然而人愈守正則小人之忌者亦多近因勸捐積榖事大衆欲藉此美名以爲漁利之藪徐君與副紳吾君大章堅執不肯若輩無所施其技於是遂造此一事任意詛咒故無論徐君娶妾吾君嫁女皆屬子虛烏有即邑中火災亦全無影響夫公道自在人心在受誣者固無所損益於其間而貴館以傳聞無據之辭即登入報亦未免太率略也 
[光緒六年十一月十七日京報全錄]  
　　宮門抄○諭旨三道錄前○發抄　旨六道○大臣宗室麟　奏爲專司稽察完竣摺子○府尹童等　奏爲府丞因病出缺摺子○浙撫譚　奏爲革員抗漕開賭請　旨懲辦片○又　奏爲請　旌表片○大臣文　奏爲請暫留司庫筆帖式片○滇撫杜　奏爲審明　　　律定擬摺　廣西撫慶　奏爲新選知縣請留省學習片○十一月十七日內務府國子監廂紅旗值日無引　見○記名提督劉先文謝　恩○掌儀司奏二十日祭　奉先殿載瀛行禮○召見軍機　劉先文○發抄　何璟奏琉球難民循例撫恤奉　旨知道了欽此○又疏防知縣交部議處奉　旨汪典　着交部議處餘依議欽此○又閩省大祭展限奉　旨知道了欽此○又拿獲盜犯同知議叙奉　旨該部知道欽此○岐元奏審明覺羅雙泰戳傷小功堂兄奉　旨該衙門速議具奏欽此○李瀚章奏彭得勝調鄖陽營守備奉　旨兵部議奏欽此　○○奴才宗室麟書跪　奏爲專司稽察完竣恭摺奏　聞仰祈　聖鑒事竊照此次考試候補繕本筆帖式滿洲繙譯官並蒙古繙譯候補筆帖式奉　旨派出奴才專司稽察奴才遵於初四日前往貢院至辰刻開門後該應考人等不守定章爭先擁擠經步軍統領衙門派委弁兵彈壓始行陸續入場計應考候補繕本筆帖式六百六十七名滿洲繙譯官四十一名蒙古繙譯候補筆帖式十四名共實在入塲七百二十二名於巳刻進署齊查此次各項應考人等不候依次點名散簽爭先擁擠實屬不成事體嗣後應如何多派弁兵攔管酌添員役應差之處相應請　旨飭下步軍統領衙門順天府府尹詳定章程庶以後辦理各項考試時俾有遵從可期安靜所有奴才專司稽察完竣緣由理合恭摺奏　聞伏祈　聖鑒謹奏請　旨奉　旨已錄　○○臣童華臣李朝儀跪　奏爲府丞因病出缺恭摺仰祈　聖鑒事竊於本年十一月初三日據通州知州高建勳稟報臣衙門府丞李宏謨十月初七日至通歲考文童尙未事竣武童全未考試忽於二十九日感受風寒致患痰喘病症醫治罔效至十一月初二日酉刻因病出缺現將關防封存州庫等情具稟前來除由臣等飭州將該府丞身後一切事宜妥爲照料外相應請　旨迅賜簡放俾得接辦試專理合恭摺奏　聞伏乞　聖鑒再兼管府尹臣童華現在感冒合併聲明謹奏奉　旨已錄○○譚鍾麟片　再前撫臣悔啓照訪聞嘉興縣候選同知崔煊即崔大有聚賭抽頭種種不法飭府提訊招告旋據嘉興縣知縣臧均之以崔大有包完陸在元等戶漕糧掗交醜米傳訊飭換咆哮挾制稟請究辦據該縣文生湯澄等三十餘人各以崔大有素不安分劣跡多端等情先後來省呈控即經批飭提省發委杭州府訊究該犯恃符狡展經臣奏請將崔大有報捐候選同知並保獎花翎一併斥革奉　旨着照所請該部知道欽此遵經飭府嚴訊確情按律擬辦去後茲據杭州府稟稱崔大有於前次提訊後發仁和縣管押乘間脫逃旋即拿獲隨傳集原告湯澄等提同研訊始據該犯供認匪擾時充當僞局董事嗣即投効軍營乘亂砍伐曹維城等祖坆樹木並拆毀新豐鎮義塾又自同治十一年至光緒二年間每年在大雲寺徐婆寺等處與昔存今故之沈更山及在逃之姚子文搭棚搖攤聚賭抽頭得錢隨時俵分不記確數光緒四年赴縣完納本戶及隣戶漕糧以醜米抵交經縣飭換當堂頂撞事實有之提省後因畏辦重罪在仁和縣押所乘間脫逃各情不諱餘皆藉無實據狡不承認查崔大有本係糧船水手因改運失業橫行市　人皆側目粵匪竄擾之際崔大有曾充僞局董事倚賊派　用强逼索家產藉以致富官軍進攻嘉郡崔大有自知斂怨已深投効軍營爲自全之計並捐候選同知克復後　案保獎花翎從此恃符益驕欺壓鄉里當時迭被控告衹以事在　赦前未經重究乃復不知安分包漕抗粮挾制官長糾黨聚賭累月經旬又在押潜逃妄思兎脫實属狡詐兇橫爲地方之蠢錄供議詳解由藩臬兩司審擬前來臣查崔大有以市井無賴投充僞董倚賊作惡本属罪不容誅惟歷次恭逢　恩赦寬其已往而該犯恃有捐職不安本分抗漕開賭欺壓鄉鄰實属怙惡不悛若不從嚴懲辦無以儆兇暴而安善良相應請　旨將已革花翎候選同知崔煊即崔大有照兇惡棍徒屢次生事行兇擾害確有實據者發極邊足四千里安置例擬發極邊足四千里充軍到配杖一百折責安置照例免其刺字以示懲儆而靖地方賭犯姚子文飭縣嚴緝務獲另行究辦謹附片具陳伏乞　對鑒訓示再臣准軍機大臣字寄光緒六年七月初二日奉　上諭御史邵曰濂奏浙江嘉興縣有著名槍匪崔大有即崔錦成等因欽此查崔大有被控各案現經訊明擬辦紳士陳其元嚴辰並無赴臣及府縣衙門爲該犯具稟求保之事　　　　　議合併陳明謹　奏軍機大臣奉　旨刑部議奏欽此　○○譚鍾麟片　再據二品頂戴浙江候補道員　　　　　稱同鄉命婦汪程氏籍隸江蘇係封職程任洽之女已故浙江補用道汪曜奎之妻幼嫻貞靜淑慎溫恭事親無間　　親族咸深敬禮母陶氏平素多病該氏侍奉湯藥日夜不懈道光三年十一月母病劇氏焚香泣禱割臂肉和藥以進　　　　後歸事翁姑相夫訓子睦姻任卹懿行堪欽現年七十八歲而割臂療親一事尤爲鄉里所傳頌洵　孝行可風宜　　　之典職等誼　桑梓間見最切未便聽其湮沒造具事實冊結　懇奉請　旌表前來臣查汪程氏系出名門長歸望族事親克孝刲臂本乎真誠婦道無漸惠恤尤多懿行芳徽足式　曠典宜邀合無仰懇　天恩俯准　旌表 
 
 

Page 4

 
 
以彰孝行除將冊結咨部查照外謹附片陳請伏乞　聖鑒訓示謹　奏軍機大臣奉　旨准其旌表禮部知道欽此　○○文桂片　再查奴才衙門所屬可庫筆帖式等員向例五年任滿呈請更換茲查司庫廣來自光緒元年十二月二十一日到任扣至本年十二月二十一日已屆期滿又查筆帖式錫惠自光緒元年十月十七到任至本年四月初二日間訃丁憂回京穿孝百日服滿後於本年七月二十七日回任照案扣至光緒七年二月二十一日五年期滿例應呈報內務府揀員接替惟辦解運務一切雇工騐沽必須諳練之員庶資臂助查江南蘇州織造處司庫等員均因辦公勤慎保留有案該員等襄辦有年尙稱得力合無仰懇　天恩俯准將司庫廣來筆帖式錫惠暫留二年以資熟手出自　高厚鴻慈僅附片具奏伏乞　聖鑒謹　奏軍機大臣奉　旨著照所請該衙門知道欽此　○○雲南巡撫臣杜瑞聯跪　奏爲審明在籍已革貴州補用知府李文運私刊戳記擅取公租按律定擬恭摺仰祈　聖鑒事竊查前據楚雄府知府榮恩　楚雄縣知縣王墀訪聞在籍之花翎貴州補用知府李文運因曾委辦招墾事務告退後執持發交文冊抗不繳還私刊戳記擅收租谷等情稟經批飭司局委員前往提解李文運恃符狡展抗傳不到當經臣等會摺奏　光緒五年七月二十九日奉　上諭李文運著先行革職提省審訊按律究辦等因欽此欽遵轉行在案旋據楚雄府知府榮恩等將李文運拿獲及案內人証交委員解省飭發雲南府審辦去後茲據雲南府知府毛慶麟督同　局委員候補同知姜瑞鴻審明議擬由布政使升泰按察使李德莪會同善後局司道覆核具詳前來臣等覆加查核緣李文運籍隸楚雄縣由附生投營歷保花翎知府分發貴州補用在籍居住楚雄地方自遭逆匪滋事田地荒蕪亟宜設法開墾光緒四年五月間前署楚雄府知府積壽楚雄縣知縣惠山因李文運熟悉農事稟奉批准委同紳士陳恩增李萬春等在楚雄府城設局辦理開墾善後事宜將　絕田產歸公以作開墾公費並將文冊發交李文運查辦旋因患病告退該府縣追繳文冊李文運欲俟病痊仍　照冊查辦並未繳還五年三月間因其本鄉廟宇多有倒塌前經紳耆稟請將開墾租谷動用修理李文運遂思收取租谷自行督修又恐各處佃戶不肯送租起意私刊戳記印入諭單可以嚇骗隨即私自一人仿照前　該府縣刊發戳記用木板刊刻辦理楚雄善後開墾事務字樣長方戳記一顆復自行寫就諭單蓋用戳記先發近處佃戶段玉楊春新董占　各一張飭其將應完四年租谷概行交納以作修廟公費各佃戶尙未送交即經該府縣訪聞稟經轉飭司局委員前往提解因舊病復發木即赴案旋經臣等奏　革職提省發委審辦茲據審　由司局會詳前來臣等覆核無異應即議結此案李文運以在籍知府奉派設局辦理開墾事宜因病告退思俟痊癒後仍行照冊查辦故將發交文冊未即繳還尙非有心掯抗該處修理廟宇前經稟請動用公租雖擅自提取亦非有心霸收且租谷亦尙未收入所刊戳記係照前奉刊發戳記刊刻與僞造地方官印信不同嗣奉提解因舊病復發木得即時赴案亦非藐法抗傳惟不候該府縣發給戳記私行刊刻擅自諭令佃戶交納公租雖未收入究有不合應如所擬已革貴州補用知府李文運請照遵　制律杖一百業經革職毋庸議陳思增等訊不知情應與佃戶　玉等均毋庸議文冊已據追繳戳記隨案繳騐案結燬銷無干由府省釋此案私刊戳記係該府縣等即時訪閱稟請獲犯審辦所有失察職名邀免開報除供招咨部外是否允協謹會同雲貴總督臣劉長佑恭摺具陳伏乞　皇太后　皇上聖鑒勅部核覆施行再此係奏案邀免扣限合併陳明謹　奏軍機大臣奉　旨該部議奏欽此　○○慶裕片　再新選武緣縣知縣彭啓瑞業已到　應　憑限赴任惟武緣係思郡附郭首邑政務殷煩現辦善後清除伏莽一切整頓撫綏尤關緊要該員初登仕版情形未熟應請暫行留省學習飭赴桂林府識局幫同審案藉資歷練俟數月後察看才堪有爲再飭赴任重職守據藩臬兩司會詳前來謹附片陳明伏乞　聖鑒謹　奏軍機大臣奉　旨知道了欽此 
[浙省事宜] ○十二月初八日知府陳熾森稟醉赴滬局　同知莊濟泰　假　赴金屬承武浦　　地丁差　吳京培服滿　省稟到　府經歷楊邦俊稟知奏軍需局委暫行本局兼辦支應差　主簿　誠　稟知軍需局委解火藥赴寧波叩辭典史仔甸安稟知謝　捐局委括蒼厘卡差　巡檢拱鑄由京騐着分發來省稟到　○初九日候補知縣方　　服滿來省　到　汪元龍分發來省稟到　從九品襲斌稟知　捐局委甯郡縣浦　卡差叩謝 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
