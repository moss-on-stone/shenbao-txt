# 1893 - 111 - 4907187

 

Page 1

 
 
[新印花月痕告成] [  圖書集成局啓]  
　　是書爲眠鶴主人新箸而棲霞居士爲之評點者也書凡五十二回雖不脫章回格局然其吉情寫意娓娓動人才子文章固遠勝稗官野史中間詩詞歌賦酒令楹聯尤極淸鹿綿芉哀感頑艶蓋作者飄零湖海閱盡火涼借花月之纒綿寓滄桑之感概繪將影事勘破情禪說者謂足與石頭記一書後先媲美焉藁尚初脫絕少流傳本局不吝重資搜求原本印以新鑄　字紙則務選潔白如雪者校讐再四訛悮胥刋而又上列眉詮旁加圈點茲己告蕆分裝四册每部核定碼洋七角正諸君子如欲於酒後茶餘藉資消遣請移玉惠臨上海申報館帳房及各埠申昌書室購取可也 
[新印補註洗寃録集證告成] [  圖書集成局啓]  
　　洗寃録一書撰于有宋宋氏後人逐加註釋繪圖貼說詳盡無遺誠申韓家之金科玉律也是本集王氏又槐又梧孫氏光烈李氏觀瀾阮氏其新張氏錫蕃諸家之大成剌尾書眉條分縷析後又附以辨正參考等數種居官佐幕者苟能細心研究尚何有疑獄之難明哉茲本局用新式鉛字印成分釘四册碼洋六角正如蒙賜購請臨申報館帳房及各處申昌書室均可 
[論童子軍之難馭]  
　　甚矣士習之壞也小子讀書甫開筆學爲文其父兄師長卽令其就小考名曰幼童親若友見而譽之或稱爲神童而彼小子者遂居然以神童自命夫卽使果爲神童究亦不可以此傲人况童而不神者乎况幼而并不成童者乎而乃竟欲仗童勢奮童力以横行於考試之時少知文章爲何若不知考試爲何事不知功令爲何等不知法度爲何物如安慶友人氥所述聨仙蘅太守試閙事一節有足令人髮指者士習至於如此世間又何貴乎有士哉所貴乎士者貴其能讀書明理也若恃其爲讀書之人而全不明理則試問其所讀者何書蓋以讀書自恃卽其不明理之一端其他可知也安慶之事起於年甫十六之童生陳浚縣試考列第五遂爲諸童所嫉夫以安慶童子一軍而有陳子其人者靑年劬學見賞良工據稱爾雅温文幾類雞羣之鶴則亦足令童子軍增色而乃不能欽之敬之羡之慕之而偏嫉而忌之世風至此不大可歎哉嫉之者嫉其才也乃徧黏匿名揭帖謂係金陵人而冐籍懷寍者兼之身家不淸不能聽其冐考云云由是呼朋引類約期在明倫堂欲敬以老拳吾固有以知諸童之命意不過藉此以肇事猶之匪類會黨之布散謡言聲稱尋仇於西人實欲藉此以創亂非眞有仇於西人諸童亦非眞有恨於陳子也然而不借此以爲題則文字嫌其寂寞於是二倡百和羣起而攻迨廪保託病不到保結托人庖代而諸童更有隙可乘矣問諸庖代者庖代者含糊以對而諸童遂以爲師出有名乃扭而攢毆登時鮮血直噴奄奄欲絕夫卽使果係冐考果屬身家不淸具保結者亦罪不至死乃尚復揪其髮辮擁入縣署意將何爲乎攻冐籍及身家不淸則須禀之於官豈有擅行毆打之理爲縣令者倘執三尺法鐵面無私則當先將擅毆之人照律懲辦而後詳究陳子有無冐籍是否身家不淸如果屬實按例辦理倘有虚誣亦照例反坐然此則所謂官話也當童子軍猖狹之時狼奔豕突舉國若狂雖有明幹之令尹亦無如之何惟有暫順輿情以抒衆怒從此而靜候官辦安分赴試則亦己矣乃府考將封門時忽又大聲喧嚷　喙狂喊其勢洶洶幾疑爲千軍萬馬官旣善言開導許以將陳子扣考則亦無以復加矣而仍佯若不聞任情恣横不片刻而塲中桌凳窗櫺擊毁殆盡復擁至堂上將公案堂鼓一併掀翻太守肩輿亦蹴成虀粉左右牆壁幾處洞穿頭門二門俱析爲薪蒸乘諸甬道富呼罷考而散是直與亂民何異太守乃於次日飭差鳩工將考棚修理赴憲轅禀明沈伸帥立卽出示曉諭懸之考棚頭門洋洋數千言諭以禍福利害德方伯又以爲考試爲掄才大典各童越禮藐法糾衆抗官王於如此其中難保無主使之人飭嚴查主使之人及爲首滋事之童從嚴懲辦以儆將來旋經訪聞自廪保某爲主使之人又有汪姓童因摘桐城考牌遂壘護棚親兵所獲掌頰責手心交懹寍縣管押聨太守仍回考棚照常開考大約此事可以了結夫彼羣童之所以敢於如　　閙者固由於有主使之人德方伯之高見自是無差然亦以罷考二字爲地方官所怕故彼等有挾而來也其實國家定制本非拘泥官血不善辦理激成罷考之事官則不能逃其處分若頑童借考之名滋事遑横恃衆胡閙則雖一閧而散亦不得以罷考之罪加諸地方官而閙事之邑則有停試之罰爲官者亦正不忍因數人閙事之故而議請停試使闔邑向隅故往往忍耐過去隱忍而罷而諸童遂以爲罷考二字眞足以挾持官長而衆果有可恃也斯亦謬矣然而此等風氣豈獨安徽之懷寍一邑爲然哉江浙兩小凡當小試之時往往畏童子軍如虎甚至有童天王之目則其士習之壞世風之變亦可想而知矣有人心世道之憂者能不爲之癙憂以痒也哉 
[本館接奉電音]  
　　昨由京友電傳上諭三道敬謹譯登○三月初九日奏上諭安徽按察使著食鳳林補授欽此同日奉上諭前因山西被災較重賞發部庫銀十萬兩賑濟旋惰張煦覆奏冬春賑撫及籌欵購糧情形該省己發銀二十五萬兩米數萬石嗣復據徐桐等奏捐米二萬石李鴻章奏陵續籌捐銀二十餘萬兩總計各項銀米源源解往諒可稍資接濟惟聞該處災民衆多嗷嗷待哺爲日方長殊深軫念加恩著將湖南湖北本年應解正耗漕米六萬五千餘石迅速核實變價同水脚運費等欵一併核扣徑解天津交李鴻章發交辦賑各員確查災區妥速散放毋得稍有弊混用副軫念民艱有加無己至意該部知道欽此○初十日奉硃筆良弼補授詹事府少詹事欽此 
[鳳城宵柝]  
　　吏部爲批示事據花翎知府頂戴分發保留奉大補用同知王志修呈請騐看分發到部查該員於光緒十八年十一月由山東賑捐案内保奬花翎當經片查戶部有無核准去後旋據覆稱檢查山東賑捐案内並無其名所有本月分騐看不准其戴用應令該員將原捐執照呈騐抑係勸捐保奬聲明原保大臣於何年月日奉旨再行覈辦○廂藍旗滿洲都統爲咨報事本旗現有補放驍騎校一排二人補放德勝門七品官一排二人補放盛京駐防驍騎校一排二人共三排人六名於二月二十日帶領引見相應造具滿漢排單先行咨報軍機處查照○侍衞處爲知照事二月二十日奉旨朕於明日辦事用膳後由勤政殿檐前科轎出德昌門西苑門進西華門右翼門中左門升中和殿看視祝版閱視耒耜籽種禮成後仍走中左門右翼門西華門進西苑門德昌門還瀛臺召見大臣卯初二刻預備欽此○侍衞處爲知照事二月二十日奉淸字諭旨本日引見大員子弟之景霖榮恩文炳溎泉俱著加恩賞給四等侍衞順昌文瑞溎和俱著加恩賞給藍翎侍衞均在大門上行走欽此爲此知照内閣曁值年旗查照辦理○原任戶部右侍郎夏子松少司農同善之公子附生夏偕復前奉特旨俟服闋由吏部帶領引見候旨恩施欽此本年二月初 
 
 

Page 2

 
 
三日經吏部帶領引見奉旨附生夏偕復著加恩以主事分部行走欽此吏部遂循例於二月二十日當堂掣簽將夏偕復掣分工部在主事上學習行走除飭知遵照外復咨明工部查照○吉林將軍長軍帥順遴委雲騎尉襲尉永春恭齎貢葠二匣來京二月二十一日報明東華門齎入大内至總管内務府堂上投文交納其匣用黄菱裝就上黏將軍印花押封計大枝山葠十苗中枝山葠十六苗共重九兩一錢經堂郎中查騐畢於詰朝禀堂入奏候旨以使飭茶庫存儲○吏部爲曉諭事所有光緒十九年二月分選用官知縣陳祥燕愛仁戚揚林孝恂程豐厚梁肇榮夏廷楷蔡如景王宗武彭祖春陳慶驤左秉鈞楊鼎新等十三員相應出叙傳令各該員於二十四日赴部過堂二十五日黎明赴天安門外朝房聽候挈簽倘是日不到定卽指名題叅○兩淮鹽運使司委某員管解本年第一批鹽課京餉等銀五萬兩分裝木鞘批解入京二月二十一日午刻抵部將鞘卸載卽由原解丁役赴當月司掛號訖雇夫舁入部署後庫院堆存銷繫飭原解丁役常川看守以俟銀庫示期兌收○值年旗准兵部爲咨行事職方司案呈本年舉行兵丁軍政奏派王大臣校閱馬步騎射所有步靶均照官式尺寸預備不得私行展寛放大希圖易於中箭地毬亦用三角官式除届時應由欽派王大臣當塲較比外相應咨行貴旗轉行左右兩翼前鋒營八旗護軍營内外火器營健銳營圓明園八旗官兵處内務府三旗護軍營一體遵照辦理○吏部爲示傳事所有本月分發廣東試用通判蔡繼昌在騐看班時口背年歳三代姓氏均有不符相應傳令該員出結官兵部主事王炳經卽刻赴部具結識認有無頂冐是否其人特此示傳○新任詹事府詹事會東橋大宫詹章擇吉二月二十五日辰刻到署上任經主簿廳示仰闔署官員供事及皂匠人役至期進署謁見各宜懍遵 
[津郡多狼]  
　　天津梁家園營門外去冬有狼爲患蹄跡縱横竊食鄕村犬豕傳者言之鑿鑿有謂己至馬家口者然馬冢口並無傷人斃畜情事殆影響之談不足信也今春南門外村落問始有狼患村戶人家均於門外各畫白圈俾狼退避三舍海光寺附近叚某向爲牧猪奴笠内有豕母子十餘頭上月廿七夜聞突戶聲初以爲有人盜豕也披衣起視瞥見跋胡疐尾者捷足狂奔查視牢中彘子五頭血肉狼藉向之耳聞者今竟得之目覩由是遠近咸有戒心每至斜陽匿影卽將柴扉扃閉以免犬豕被食居人亦無敢夜行者 
[瓜州大蒐記]  
　　長江水師提督黄昌岐爵軍門閱兵瓜步昨己紀其大略情形兹悉爵軍門乘頭號官舫帶以小火輪船至瓜州口下碇其時鎭標各營員弁己預期在碼頭鵠俟水師各營弁勇則排列隊伍肅靜無譁惟見旌斾飛揚戈矛鋒厲而己俄而謝軍門戴遊戎率各官登舟投手版唱名入謁爵軍門晤談片刻送客後卽乘輿登岸排齊全副儀仗遥莅校塲中一時砲聲隆然鼓籥迭奏鎭標各兵先後族擁前導爲對子馬頂馬金瓜鉞斧次則肅靜廻避欽賜紫禁城騎馬賞穿黄馬褂節制五省水師各鎭長江水師提督軍門三等男爵等銜牌再次爲大旗隊洋鎗隊數十名由大街一直迤邐而行沿途緑女紅男咸鶴跂鷺翹瞻仰中興柱石旣抵校塲畔各營官皆頂盔擐甲半跪唱名各營兵則分站兩旁如燕展翅一時槍聲砲聲如雷之震爵軍門降舆步入各營官亦隨之而入小憇獻茶移時遂升座各官行堂叅禮畢呈上陣圖須臾帥字旗邊升砲作樂中軍官恭請發令爵軍門發下令旗一面由中軍官捧至捲棚前招展數下傳令先閱鎭標兩營營官指揮隊伍依次開操列陣旣成互相擊刺旣而滾籐牌放洋鎗射皮毬各獻神通精純嫺熟爵軍門顧而色喜嘆爲節制之師迨操畢帥字旗下又升三砲鳴金收軍其時日方正中憲駕入後廳小憇進午膳畢復升公案接演水操傳令長龍杉板砲船排列江中演習各陣倐而八卦倐而三才倐而螺螄倐而燕尾離奇變化五花八門須臾將臺上又連升三砲各砲船遂散回計報時鐘己鳴二下矣中軍官上前繳令爵軍門隨命駕回稍一時鼓樂齊鳴軍士皆長跽以送爵軍門卽傳諭展輪渡江總鎭以次各官齊集江干恭送各營將士依次站隊燃槍聲若貫珠不絕於耳 
[茶巿續聞]  
　　各茶商措辦銀錢進山採辦前報己紀其略今聞兩湖等處山頭今年天公做美晴雨應時茶樹萌芽一律尖嫩瀹水煮之香味甚佳此爲近年所罕有聞開秤之期約在初七八日湧莊總在十三四日茶運至漢約在廿三四日今年開秤較往年爲遲又因舊臘雨雪交加茶樹凍壞甚多今年頭春茶出産較少山價必貴又聞寗州開秤情形與兩湖相同摘靑於二月廿九日上巿價售一百一二十文與去年相仿彿但此係做烏龍白毫之用不能作準盤論九江解寍州現銀頭二帮己登報章惟三帮係二月廿五日解一百六十挑月底四帮又解九十六挑查上二年四帮共解八百數十挑今解四帮共祗四百四十餘挑較少一半耳英商至漢者不及十分之一俄商則有十之七八聞俄商百昌行二茶師於前月杪請領護照親往羊樓峒處游玩山戶疑爲購覔佳茶爭相擡價猶憶上年有二西人易服遊寍州該處山戶謂自通商以來西人從未至山此次必爲買茶而來遂將山價擡高數碼是年業寍州茶者無不大受虧耗今聞漢口有俄商一二人亦擬於日内往羊樓峒處流覽景色未知山戶能免以訛傳訛否至兩湖等處茶莊較舊少一二十家寍祁等處較舊時少六十餘莊祁門反增二十餘家今將各處茶莊列後兩湖等處茶莊安化五十六内口莊六桃源八雙潭永豐僞山二十六高橋三十五劉陽六禮陵六平江六長壽街十八雲溪北港二十三聶巿二十八羊樓峒五十三内口莊二羊樓司九通山楊芳林十一咸寗馬橋十三崇陽大沙坪十九宜昌一共計三百十八家又寗祁等處茶莊寗州一百零四武寗四十九江二十二祁門河口一百四十七共計三百十三家 
[蘇州火警]  
　　本月初五日十一下鐘時蘇州胥門内石巖橋張姓柴行忽然火發炎炎之鵱上徹層霄張惶急萬分手携小銅鑼沿街敲擊中軍守備聞信急帶勇臨塲彈壓拘拿搶火匪人長元吳三首縣亦相繼而來督率水龍四圍噴射至鐘鳴一下毒燄始衰然己焚去瓦屋十餘椽矣猶幸東風乏便未將餘燼送入鄰家而舍北舍南皆己受驚不小矣 
[蘇臺小誌]  
　　蘇州道前街榮陞齋帽鋪係某甲所開利覓蠅頭尚堪自給上月二十七夜踽踽獨行至曉日東升尚未歸家正深疑慮往親友處偵探俄聞行道者譁傳盤門外護城河入汆一男屍趨往視之果甲也遂置備衣棺之盛殮至其因何輕身一個悶葫蘆無從打破也○閶門内湯家巷口有官井一口附近居民咸往汲取轆轤上下昕夕不停本月初一日淸晨有某姓嫗持桶汲水覺井内有物俯視之則見一人倒竪其中大驚失色毛髮俱悚有頃呼人來視經地甲將屍撈起聚而觀者不下數十百人見死者面貌淸秀衣服麗都年約四十餘不似寒儉家兒由地甲雇人看守以待認領閱一日仍無屍親來視遂報善堂備棺收騐○米鋪夥某甲手携洋銀五十元至關帝廟前永順錢鋪估看鋪夥檢出銅洋一枚交甲包裹忽道旁一人短衣窄袖上前拱手曰請問某鋪在何處甲尚未答此人突將甲一推順勢攫洋四元飛奔而逸迨甲挣札而起其人己不知去向矣匪徒誠猖獗矣哉○名妓楊愛寶向居蘇城憨固橋堍雅園地方上月二十八夜經某紳喚往侑觴僅留雛婢在家黄昏後見有一人掩入婢問何事曰間信耳語未竟將堂上之燈吹滅迨婢持燈出人己少右何往遍尋不得遂置諸不問及夜半妓自外歸倦而就寐未會以此事告翌日對鏡晨妝覓首飾箱不得婢始道及昨宵事相與搥胸歎氣而己○前任總捕府劉司馬公館向在胥門内倉米巷内上月廿五夜三鼓後有賊在廚房墻上挖一巨穴而入竊去濕衣五件磁碗一籃火腿一隻仍由原穴而出庖人某甲在夢中驚醒倦眼朦朧見墻上有穴亦將身鑽出適賊去不遠飛步追上奮力擒住賊驀出利刃向甲臂直刺鮮血直流痛極釋手賊得乘勢遠颺翌日告知主人開單報案凌大令卽於午後前往勘騐飭甲自行醫治一面飭差捕赶緊緝拿不知卽能破案否 
[試事續述]  
　　鎭江府試己見報章兹又悉初六日王可莊太守考丹徒丹楊兩縣經古參閱正塲文卷以定高下題爲醴泉無源賦以甘 
 
 

Page 3

 
 
雨時降萬物以嘉爲韻賦得决渠降雨得渠字試中泠泉用蘇東坡試院煎茶詩韻釋權輿朱丹溪李東垣優劣論○初七日出徒陽招覆案計丹徒招覆四百名有左陸二童初以繳卷過遲牌示不録繼而閱左童文字尚不平庸姑列未名以觀覆試時能否改過丹陽計取四百四十名 
[五羊淑景]  
　　榖埠爲烟花澤藪妓船鱗比粉黛如雲每當月照澂波風來廣漠明燈萬點照徹羣花艶福淸游於斯爲極某晚鼉更二下萬籟無聲突有匪徒乘長龍船駛近各出刀械禁嚇游人旋將某校書挾之而逃胡哨一聲翩然逝矣迨龜鴇糾率蝦兵蟹將竭力窮追而烟水茫茫杳無緑林客蹤影矣異哉○督署之西係厚祥街去年督憲價買民房數十間改建西書房爲幕友委員辦公之地經營土木數月於兹現己報竣規模壯麗氣象輝煌督憲以監工委員從九品陳國勳督率有方勤勞倍著給子大功一次以示鼓勵○上月杪城内某公館因火油燈炸裂幾釀巨禍幸人手衆多得以卽時救滅惟一僕婦被火灼傷奄奄待斃未知能無恙否也○某甲夫婦年逾六旬形影相依並無子女植名花兩株護以深欄裹以綺服有看花之癖者爭擲纒頭甲因此得無凍餒憂其養女閱徧風塵久欲擇人而事因甲索價過奢低昻未就養女恨之遂於深夜翩然而逝效紅拂妓之私奔李衞公甲失此錢樹不欲靦顔人世竟以一杯紫霞膏斷送殘生其妻亦相繼自縊而斃後由龜黨出資成殮聞甲自壯至老買良爲娼不可以數計罪惡貫盈宜有此報○西門外某甲出洋貿易近日滿載而歸意氣昻然閭里莫不艶羡前日突有匪黨多人持械入室肆行刦掠甲自念黄白物皆從數萬里外辛苦得來若被刦去何以爲生遂奮不顧身與匪相鬥無如衆寡不敵致被匪黨斫傷鮮血淋漓奄奄待斃次日卽赴縣署請騐由委員騐明勸令回家延醫調治一面嚴飭捕役赶緊查緝○東門外燕塘地方有周姓停棺一具當出殯時儀仗輝煌炫人耳目匪徒因此垂涎遂於夜間鑿開棺蓋將金銀首飾盡行攫去翌日爲周姓所見悲憤欲絕奔赴縣署鳴寃邑幸准詞飭差查辦未知能否破案耳○沈老五者番禺人其先世曾充海關書吏積蓄多金遂如尉佗之雄據南服睥睨一方去年葬妻於東門外梅花岡其碑記大書二品夫人並建牌坊石人石馬之類其實並未請得二品封典不過空中裝點以壯觀瞻耳未幾其繼母逝世訃聞僅書恭人被人看出破綻遂將山形影照控諸上憲沈聞而大懼密使人將碑記牌坊石人石馬拔去以圖滅跡己則逃匿他方紈袴兒輕舉妄動大率如此誠可笑而亦可憐也 
[華婁試事]  
　　三月初一日華婁兩邑宰考試文童至初四日傍晚發出招覆案計華亭招覆三百二十名婁縣二百一十名示期初六日覆試華亭批首爲王君嘉猷婁縣批首爲翁君紹源聞華亭童生莊志周於恭默聖諭之處率行描畫人物王邑尊以其藐視功令懸牌扣考並移學申斥以示薄懲 
[縣試紀事]  
　　昨爲本邑縣試二覆之期黄愛棠大令以人數較少遂在縣署覆試應覆者共一百三十六名黎明時各童齊集俄而大令與學師宣廣文在宅門口點名給卷命題考試文題禹思天下有溺者二節賦題翡翠碧雲樓賦以題爲韻詩題賦得柳拂鞍韉緑色匀得匀字五言六韻雜作緑天洞半涇園懷古不拘體韵不作者聽 
[方伯回蘇]  
　　昨日亭午江蘇藩司鄧小赤方伯由滬上解維遄回省會道營廳縣以下均至江干恭送如儀 
[太守回松]  
　　松江府恩詩農太守由松來滬恭迎藩憲鄧方伯己紀前報昨晨太守俟方伯起程後亦乘原舟由大碼頭解纜駛回茸城 
[叅戎赴松]  
　　新任上海提右營叅將廖楚才參戎於昨晚九點鐘時乘坐大號官舫以小火輪拖帶赴松謁見江南提督譚靑崖軍門大約二三日卽可回滬再赴澱山湖代閱水操 
[解犯赴松]  
　　菱船夥孫春亭遭航船夥周克義擊斃黄大令詣騐之下將周訊實收禁旋由捕廳陸少尉騐明面貌押候起解己列昨報昨日大令己將文書備齊由原差恊同提標右營親兵赴内監將周提出解至大碼頭登舟向松進發 
[車夫凶很]  
　　前日下午有某氏在小東門外雇江北人某甲小車赴大碼頭地方言明車資十四文及抵該處甲爭索廿文氏不允拂袖遽去甲飛步追上將洋布衫拉破氏大怒與之爭論甲反以掌摑其頰爲皮箱店中人所見代抱不平將甲扭住按倒在地奉以老拳中之頭額悮觸於石血液淋漓大呼救命適上海縣黄大令經過覩此情形卽命停輿傳甲至輿前訊問甲答以被毆該氏亦訴明雇車爭價致被扯破衣服大令問甲曰毆爾者爲誰答稱不知大令見甲所受之傷尚無緊要著該氏找給錢六文氏遵諭甲堅稱有傷嘵嘵不己大令曰爾不遵諭卽當笞責甲始唯唯大令遂呵殿而去 
[蠻觸紛爭]  
　　虹口通永碼頭小工以寗波阿桂等數人爲頭目如遇輪船抵埠卽由阿桂雇小工扛運貨物得錢則爲之瓜分邇有江北賭徒沈雲全胡汁寶邱蔴子陳阿慶向之蠻横每日索分銀錢若干一日阿桂告以爾等並未作工烏能曰給沈等以所求不遂懷恨於心昨晨糾黨數十人至碼頭守候少頃阿桂貿貿然至沈等一聲暗號蜂擁上前將阿桂圍在垓心拳如雨下衆小工見而赴歳遂又互毆事爲英包探唐寶榮江阿三所聞風馳而至拘獲沈及胡邱陳等四人解入捕房捕頭以沈爲禍首罪魁著卽管押其餘一律釋回 
[雞栖將毁]  
　　裏虹口一帶每有江北貧民結茅爲屋夜則雞棲其内日則出外當小工西華德路捕房黎副捕頭以茅屋易肇火災特於昨晨飭包探唐寶榮知照各人數日内概行拆毁如敢玩違定卽送懲 
[控欠彚誌]  
　　法界永興里福建帮陳順昌字號執事人陳憶亭欠銀逃遁己列前報昨據生大錢莊陳寶乾投案訴稱被欠銀二千五百兩愼裕李正新控欠銀二千兩立大吳喜鳳控欠銀一千七百六十兩怡成張子瀛控欠銀八百五十兩並稱延大莊料被虧欠因經手人患病未能投案今查明黄研記字號之余叢翔曾向陳憶亭轉賃房屋陳逃遁時尚向余借洋十元同轉飭傳余到案訊問余稱上月二十九日付房租洋十元小的晚間住在家中不知伊如何逃逸次日出店來言始知其事吳喜鳳等訴稱尚有郭子安李經聰等亦知此事求請提訊同轉准余交保候傳郭李到案再訊○聚源錢莊羅祺安控慶康莊主霍永林欠期票銀二百九十二兩七錢屇時向索祗允還洋八十元是以扭交來案霍稱往來銀洋均有憑摺己付過洋二百七十元所欠無多同轉以言語各執著將霍押候覆訊 
[吞烟請騐]  
　　本埠南碼頭劉姓之子劉寶華娶薙髮匠張秀卿之女爲室因劉另娶某姓女致張與妻宋氏口角宋氏忿不欲生吞烟身死本館己將顚末詳紀報端卽所謂彩雲重現者也前日兩造親友解勸未妥傍晚時張秀卿恊同該處十二圖地保顧調梅投縣請騐黄大令請帮審委員葉司馬升堂研訊張訴稱係揚州人在南馬頭左近開設薙髮店生有一女尚未字人被義塾師劉玉卿之子寶華勾引成姦小的尚未知悉後爲妻宋氏所知家醜不可外揚遂將計就計許字寶華爲室於上月成親前日劉寶華等恐我女私遁逼令宋氏立據擔保小的聞之正深駭異旋探知寶華早己聘定某姓女爲妻與我女完姻後又與某姓女成婚二女同居頓生嫌隙小的以妻不應作此糊塗事向伊訓斥宋氏忿無所洩吞服洋烟小的見其神色有異急爲覔藥施救無效而斃求請詣騐顧供稱係本邑人充當十二圖地保張劉兩姓均住小的圖中張秀卿之妻宋氏確係吞烟身死司馬謂爾身當地保事關人命不來報案乃欲勒和耶顧供稱小的不敢惟有人在外解勸耳司馬大怒喝令笞責一百下張秀卿斥退因初十日適遇考試封門定於十一日由黄大令前往相騐 
[研訊掉包]  
　　林德和等兩人日前在十六鋪内攫取洋銀經事主追逐伊將鉛餘一包擲下爲掉包之計當經追獲林之同黨究出林德 
 
 

Page 4

 
 
和住在法界公館馬路老德記客寓内當卽查獲並搜出各僞物己列前報昨據包探將人解案並禀前情太古東棧夥蔣立成投案聲稱上月二十七日棧中學徒持洋銀七枚行經興聖街被匪人將洋攫去向追時抛下鉛餅一包學徒拾而視之則係鉛餅八圓卽送交捕房今悉搶洋之人己被包探所拘特來禀訴林德和供上月二十八日由金陵來滬現在十六鋪拘獲之胡德貴確與小的同伴來滬今住客寓僞金首飾係金陵帶來鉛餅在本城銅錫鋪所澆每枚計錢二十文同轉問爾爲何搶人洋銀供並非搶取實係兩人串通在路行走僞拾金押髮旁有人見之必貪便宜出價購買便可相機行事或將鉛餅掉換洋銀問爾等己作過幾次供在治下僞過一次將押髮簪一枝騙得洋銀兩枚第二次在十六鋪内圖騙未成胡德貴亦被局中查獲問藥骰作何用供一面浸藥水一面不浸摇寶時側耳細聽倘有藥水一面在下寂無聲息可分單雙點子同轉又問包探查獲草紙上載明存洋三十元是否爾有洋銀存在别處供有陳姓者於八年分借洋銀三十枚立此筆據今其人尚在瓜州營中當差同轉以胡德貴未經到案難以質對飭包探將林送交十六鋪保甲局與胡質明立卽帶回令蔣立成於下期到案候示 
[滬濱瑣綴]  
　　成衣匠張林卿卜居西門外去年經其友吳義和央沈某爲中向張借洋七十元立有筆據言明二分起息按月取利張旣受筆據卽與當票五張盛以皮夾藏在馬甲袋内前日有事出外迨回時將馬甲脫下放在桌上轉瞬忽被小竊取去張以衣服當票不關緊要惟筆據萬不可失遂於昨日投西門外巡局禀請查緝○浦東陸家行有孫某者向在沙船上營生祗以琴絃中斷内顧乏人遂由妹夫某甲爲媒出洋百元娶再醮婦某氏爲室於本年二月十四日過門初尚相安無事詎料該氏輕浮性成不啻楊花逐水與前夫之弟某乙有私至前日該氏與乙乘孫不在席捲所有而逃迨孫回家則見屋宇依然人財己不知何往惟有躑足悲歎而己○滬城晝錦牌樓周姓釘鞋店内前晚糾人聚賭賭客名三先生者見牌中有么五牌三張以其作僞欺人向之饒舌有阿培出塲硬霸始而口角繼以爭毆旁人力勸未散旋扭入茶肆中評理以後不知所終 
[縣案彚録]  
　　楊阿煥控媳婦楊沈氏串通伊父沈梅亭私搬物件黄大令於去臘訊供飭提沈父女到案再訊己紀報章日來原差將人証解案前晚由葉司馬研訊楊訴稱家住浦東以操舟度日兒子桂華娶沈梅亭之女爲室光緒十六年六月間桂華病故逃氏在家守寡至去夏常回母家己有異志九月初五夜小的有事出外沈氏與其母沈王氏糾領多人前來將房中物件取去及後小的回家邀同親族理勸不明投燒泥渡保甲局喊控轉送案下嗣由楊掌秀將箱物送來查點之下缺物頗多本月初四日沈氏亦來現求究追失物楊沈氏供丈夫患病八閱月醫藥之費不貲故將妝物變賣藉以償欠氏自守寡以來荏苒三年不敢偶萌妄念今己將妝物收回願隨翁回家守節楊彭氏亦投案候示楊掌秀供去冬出洋二十元買楊沈氏之木器今聞伊等涉訟小的己將原物送還沈梅亭供女兒嫁與楊阿煥之子桂華爲室迨桂華身故小的慶勸女兒守節並無唆使情事大令謂沈梅亭楊掌秀曰爾等暗中唆令沈氏與翁不和且又乘間振物總之不合本當深究姑念年邁各具以後不准于預楊阿煥家事切結斥退楊沈氏結楊阿煥具領○永和信局與林永和信局因牌號相同在縣涉訟一案己見報章前晚由葉司馬提訊林兆元供自將蘇常永和仁記牌號在上海設立分局成中供信局公所立有章程凡新開信局不准與老局牌號相同司馬謂林兆元曰爾欲設立分局祗可照章不准戤永和牌號兩造遵斷具結而退 
[無量福壽]  
　　本館協振所承隱求子惠書云客歳順直及山左右屢報奇災雖己稍効綿力總屬些微刻復勉措鷹銀二十枚爲數較前愈光益切悚慚伏祈俯賜察收并掣發收條爲荷又三月初五日烟臺劉心平大善士代募無名氏求諸事平安助振捐洋銀六十元又求闔家平安二十元隱名氏求闔家平安亦二十元常熟强大善士至善爲妻祖父陳麟書封翁妻祖母丁太宜人移助懴資十元以佽山西急賑洋十元又祈祖母錢太恭人身體康健曁母親馬恭人赴浙進香一路平安佽山西急賑洋銀二十元之數君者捐數雖各不同而其一念之誠實有不可磨滅者作善降祥之說古語非虚敬爇心香爲大君子祝無量福壽己 
[振務兩志]  
　　延暉齋主人俯恤山西災况助二七寶銀一千零七十五兩五錢由協源莊交來又臺北軍械局龍溪老人函述二月十一夜接蘇電知令媳坐蓐三晝夜尚未分娩甚屬危險請速歸當卽虔誠默禱許愿賑飢迨十二日寅刻又接電悉己平安産下特肅薦餞一百元由鴻順莊匯來囑解山西散放一念之善獲佑上蒼寄語諸君尚其爲後塵之步乎[  上海北巿絲業會館籌賑公所施善昌謹誌]  
[駿惠遥頒]  
　　謹啓者荷蒙湖北鄖陽鎭何軍門榆庭惠助造堂經費規元三十兩零一錢二分由全亨麥君羲民交來當此隱乏之秋忽荷鴻施遠賜拜登之下欣感奚如惟有馨香頂祝軍門升祺疉晉鼎祉駢臻而己矣請登報牘用表謝枕[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯東報紀高麗事]  
　　昔年朝鮮政府派朴晶奎瞿然壽朴致雲至日本學習開礦事務刻己學成回國政府特遣朴晶奎赴京畿黄海平安瞿然壽赴忠淸全羅慶尚朴致雲赴咸鏡江原八道查視礦苗旋將查過各礦禀告政府云京畿道金砂最夥平安道以銀礦爲第一煤礦金礦次之咸鏡道徧礦皆砂金忠淸道無可開挖全羅慶尚二道亦多金礦果爾則政府認眞籌辦何患不能立致富强耶○朝鮮平壤道山明水秀與日本西京相似故民間所産女子皆窈窕妍麗幾疑天上飛仙官妓多至六百口有奇士庶積習轎奢流於優柔而鮮恒業現任監司閃内奭以整頓風俗爲先務到任後先將官妓减去八十口人咸謂爲有古大臣風云○某日韓王降旨略謂學校者所以講明斯道作育人材爲制治變化之所由近來士風頽敗鄕邑間不聞吚唔弦誦之聲經傳之義漸以晦塞後學動惑於邪正之别實堪嘆惜自今伊始著令大學選拔才德之士日課授業從古升舍升序之法州縣學校一體依之且地方官宜舉秀才超羣者上聞朝廷特與之賞錫如斯庶幾斯道炳明人才蔚起可以期教化大成云 
[賽船志略]  
　　陽歴四月八號午前九點鐘時日本東京帝國大學各員在隅田川上流舉行端艇競漕會蓋卽西人賽船會也是日天氣澄淸堤上櫻蓊含蓓欲破望之如絳霞靉靆舒卷晴空士女來觀者掩映於花光山色間無異天然圖畫會塲設於帝國大學艇庫樓上以總裁濱尾君爲會長海軍少佐磯野君海軍大尉牧村令泉依田諸君司審判號令之事與賽之船計共四艘一名養老一名那智一名布引一名華嚴另有水雷船在塲助興每至旣分勝負必鳴氣笛數聲繼以海軍樂隊奏樂筆筦悠揚兩岸靑赤號筒亦羣相和答是日共賽十三次各科互有勝敗至十四次爲醫科大學勝賽事遂畢塲中齊聲喝采會長以銀牌財囊及時事新報社所製金牌賞給勝者而斜日己薄西山矣 
[觀察蒞皖]  
　　委辦湖北武穴掣騐鹽局厘捐江蘇候補道郭觀察慶藩於初三日行抵安省謁見沈仲復中丞並拜會兩司少作勾留卽當回局供職 
[瘋人慘斃]  
　　江省總鎭坡者係總鎭署照牆餘地原設總鎭於此自移駐九江後所存衙署以協鎭居之而其名則仍舊貫相沿不改日前總鎭坡上有一男屍經地保報官相騐徧體鱗傷頗不忍注視據更夫言是夜三更後見有數人自翠花街擡屍而來棄置於此是日翠花街各銀匠鋪皆不敢開張繼聞死者係城外某錫箔坊工人素有瘋病時發時愈淸明節届進賢門外丁家山一帶古墓纍纍時有持麥飯紙錢迎風美醊者更有一種少年嫠婦早喪所天展拜墓門哀動行路於是卑田院中人每爭取墦間殘瀝以飽飢腸而輕年選事者流則又潛窺脂粉任意品評瘋人逐隊而往效齊人饜酒肉之術不用乞而用攫掃墓者拒而毆之己受損傷繼見婦女而嬉笑又被人扭毆旋至棉花巿調戯車中婦女旁人不知其瘋也又毆之復至萬壽宫攫食油豆腐攤主亦奉以老拳當經保甲分局巡丁拘去委員訊供之下語言顚倒神氣沮喪知其患瘋呵斥而釋之是夜三更後瘋人突至翠花街某銀匠鋪剥啄數下鋪主尚未睡爲之啓關瘋人入室亂竄鋪主驚絕大呼瘋人忽走回失足跌地鋪夥急尋更夫至扶送瘋人至總鎭坡尚有奄奄一息迨天明城守兵丁見之則己魂歸泉壤矣兵丁嚴詰更夫知由某銀匠鋪送來遂向鋪主攢毆翠花街各銀匠鋪見而不平兩日未曾開巿事聞於撫院德曉峯中丞面諭地方諸事應送地方官辦理兵丁少是擅自毆人營官乃將兵丁六名革除糧册送縣訊辦適屍親亦具控到案卽經南昌縣朱紹霞明府查訊明確飭令屍親具結領屍掩埋兵丁六名枷號三日發翠花街示衆鋪主無干斥釋各銀匠鋪歡聲雷動頌明府執法之公 
[上海巡局瑣案]  
　　日前公和泰沙船夥馬勝乾經船主許晉卿辭歇因向船中掌舵懇爲録用掌舵許以再商旋卽將情告許許設詞峻拒馬遂恨之剌骨一日竟紏合無賴三四輩懷藏馬糞守候許之門前見許出門卽扭其衣襟將馬糞向面上塗抺迨許用力挣脫而眼耳鼻舌己無處不污穢沾濡矣隨奔投二十三七鋪巡防局控告局員邱二尹立飭局勇拘馬研訊馬供稱小的在公和泰沙船當水手無端被許辭歇心不能甘今之所爲實欲報仇雪怨耳二尹問黨羽若干人今在何處馬稱諸人皆在途中喚集無可知其姓名二尹著掌頰五十下從寛開釋○薛鳳金櫓店阿囡皆綹手也前日串竊零星諸物持赴某押鋪質錢二十三七鋪禁地見之當卽拘送巡防局局員黄二尹提案訊問薛供稱小的係浦東人迫於飢寒無奈忝顔竊物二尹著笞臀一百板掌頰五十下阿轨供稱小的向開櫓店今己閉歇無可餬口是以學爲妙手空空兒二尹著重責一百板押往吊出原贓以待失主認領○籮間阿桂曾借王姓洋錢二十元迄今七載有餘屢促終不應付昨日又往索取以阿桂出言無狀大啓爭端旋扭至二十三鋪巡防局控告局員邱二尹訊問之餘王供稱八年前阿桂曾向小的借去洋銀二十枚至今本利無著向之索取反出惡言阿桂供稱小的借取洋銀時曾將田單爲質今實無力歸還並未毒詈二婧著阿桂先繳洋銀五元尚有十五元限分六期還淸然後將田單取出兩造各遵諭叩謝而退○昨晨突有小流氓十餘入擁至陸家石橋南首某襪店將店主某甲曳出店門向北飛馳而去適爲十六鋪巡防局勇所見上前攔阻小流氓卽四散奔逃局勇拘住五六人押赴局中候訊 
[英界公堂瑣案]  
　　某號華捕禀稱昨日小的出巡時見楊沈氏投河沈氏訴自盡救至捕房向之詰問據言胞兄逃春借去洋銀非但不還反遭毆擊忿無可洩故欲投河小的因又將沈拘送案下楊沈氏訴稱小婦人原籍無錫被沈借去洋銀四十元沈供稱小的前向胞妹借得洋銀四十元在某處開店後有事往臺北及回母親己將店船與施老來尚未收到洋銀祗有期票一紙而己今施又將店盤與沈阿金小的卽向施追取洋銀施言沈處之欵尚示收到小的是以不能歸還胞妹尚乞原情楊沈氏又稱丈夫逝世後小婦人孀獨無依所有區區賴以養命詎胞兄非但有心圖賴反將小婦人毆傷心實不甘故圖自盡蔡太守判令將沈管押一月再飭差查訪盤店洋銀如果未付著卽歸償楊沈氏否則禀覆候示○包探王阿二禀稱陳生寶投捕房報稱沈德興强取衣一件小的拘沈詰問沈隨將衣交還今特解案請訊陳訴稱小的在某西人處當細崽曾因有事顧沈袌代一天給以洋銀二角沈嫌太少强將衣服取去沈供稱陳雇小的替工一日祗給洋銀二角小的並不計較實因陳另欠小的錢文向索不還是以取伊衣服陳又稱小的並不欠沈之錢蔡太守姑予從寛將沈交人保釋○包探秦少卿禀稱竊犯丁籣友前曾拘拿送辦有案可稽今查得有皮箱一口内儲衣服若干質得洋銀十二元旋將質票撕毁另有鋪蓋衣物寄存王毛頭家昨由朱阿生搬移小的因將朱拘獲追究王何在則己不知去向今將王妻沈氏送案包探黄四福禀稱查得皮箱鋪蓋等物在浙江鎭海縣屬梅溪鎭竊來朱供稱小的做工度日有人雇令搬取衣物不知其是竊贓沈氏供稱丈夫有事出門丁將物寄存不知其竊得蔡太守飭將朱及王沈氏押候查明究辦○包探何瑞福禀稱前者翻沙阿大糾黨向楊子田行兇致楊被毆受傷旋由小的拘阿大等人解案惟王大瘋子在逃未獲今得尋見送案請懲楊訴稱當日王確行兇王所供一味支吾不能盡録蔡太守判令管押二月○包探黄四福禀稱竊賊饒阿鳳前己解奉大老爺遞解回籍今又來此圖竊是以拘拿送案饒供稱小的係江西人雖曾犯竊現己痛改前非矣叩乞施恩以全顔面蔡太守判令笞責一百板押候備文遞解回籍 
[法界公堂瑣案]  
　　包探郁庭湘禀李順德慣在輪船上竊物日前在江天輪船竊得茶房周阿炳之衣包一個正欲逃逸被該茶房所見當卽拘獲送捕查出押票甚多又在西門外李所住處搜出皮箱一口考籃兩隻内有翡翠手鐲大包袱三塊洋銀一枚又英租界九江里某姓信札等件一併交案當搜物時據鄰人言李順德獲利甚豐時有洋銀借與他人李供去年有任金觀向小的借洋八元立有筆據限今年二三四月拔還輪船上行竊共約五次考籃内確得洋銀十一元業己用罄問除吊到外尚有何物供弔到者祗兩起餘物尚多一時記不淸楚同轉飭將衣包一個給失主領去李押候比究○馮桂福禀徐順林嚴寶和等向在護城河畔擺設舊貨攤因爭奪攤基起釁兩相口角小的從旁勸解致被一併拘押通事禀伊等因收買賊贓押票起釁業經查獲押票數十張一併送案徐供擺攤己有二年是日因雨停歇次日被嚴寶和强奪攤基故與爭論押票中有十七張係小的買下不知是否竊贓同轉問其餘係誰人之物嚴馮等均不承認因判除十七張外一併作廢徐嚴各押三日馮無干省釋○信字營火夫劉長生竊取銅鏟銅銚等物行經法租界被包探拘獲昨日解案同轉判送信字營自行發落○金利源糧米帳房出店王德訴稱徐藝齋屢來吵閙送案請究徐稱來滬謀生尚有含寃莫白之事同轉謂前曾遞解不應再來著候送縣仍遞湖北原籍 
[上海北巿絲業會舘籌賑公所施少欽經收順直山東河南山西賑捐正月十七至廿三日第三千四百七十四至八次淸單]  
　　十七日金山徐交泰求胞弟開泰諸恙 
速愈由松江寄來四十元南無名氏求子十二元無名氏求闔家平安十元海陽再餘生曁妻延陵歸樂安求兩女早選乘龍三子俱皆成立並求家宅平安由南通州寄來十元壬聯紀歳完願由無錫時長寄來五元九江孫琴甫一元無名氏求病愈二角○十八日九江祥發元洋十元西昌求免災氏六元張求安六元劉長壽四元硤石族居子洋四元銅洋一元江西建昌王德馨堂洋四元王善餘王應庚王善來姚用賓葑溪釣徒五戶各二元王善承一元問心室李完符願一元沈榮淦一元徐堃生求病卽愈五角○三晉源來江左滌松子募敬修堂洋六元補過山房羅五元厚福堂四元松民草堂錢一千一百文補過山房萍定女氏滌松草堂三戶各五百文厚德堂陳四百文古月氏存心堂朱各三百文范長仁堂無名氏無名杜氏元吉泰寶善堂孫五戶各二百文張兆桂堂富潤堂傅恭和無名氏謝無名氏張五戶各一百文共廿戶合洋廿元○十九日仁德堂江洋五十元台北 
 
 

Page 10

 
 
郡陳榮慶堂日本洋八元益泰求生意興隆英洋五元無免工五元無名氏二元楊福安求身體平安二元求懲安人二元蘇州濕粒齋一元鎭江廣義和隱名氏銅洋十元○二十日平安女士求病速愈洋八十元川沙司獄署王楊氏求退内熱開胃六元蘭庵氏汪求保合家平安五元木瀆六益主人二元楊運韜二元山右雲州玉峰祝求事順穩妥五角又求合家平安五角雲州小然祝求事順家安五角王在記銅洋六元○廿一日吟芳廬潘洋十五元韋大小姐完願由順元莊來十元山隂淸白吏子孫五元楊芸生祈佑左耳根淸凈五元楊鏡蓉童子以試週洒禮移助四元鄭文鑄求病愈二元湘潭郁集盛號郁三省堂郁之盆彭高門四戶各日本洋一元福建福寗府署快雨堂主碧梧仙館無名氏叔南氏無名氏五戶各爛板洋二元毛記銅洋八元半傅記銅洋四元○廿二日下沙胡懷忠堂鶴沙釣徒求父病速愈洋三十元兪標求妾速産平安由泰源莊來洋三十元無名氏爲母六十冥壽廿元九江萱室喉痛完願五元莊可祥求病速愈二元金陵成公館一元無名氏銅洋三元○長源泰來蕉南閣主人洋六元職思堂唐四元培蔭軒主人湖西氏六齡童子羅楚楊四戶各二元豫章山房無名氏各一元○高郵武廟賑所丁玉軒募州署孫善士求大小平安洋十元叩求平安願内子長善錢一千文耘記王手二千五百文○挑源縣署姚子宇洋一元又募三友氏二元姚汲甫一元五角耕道堂丁王壽麟歴山堂姚陶月川姚朗軒五戶各一元韋德永五角共九戶合洋十元内銅洋一元○廿三日無名氏妻求夫早登仙界由順元莊來規元五百兩兩潔己堂祈安完願由正大莊來洋八十元吳興寶儉堂完願　十元寗波李公館二元無名氏二元山東黄縣人邵一元寗波人陳無名氏各二角沈無力子一角洗心弟子二角無名氏由錢姓交來銅洋四十元○惠泰莊來吳慶泰鄭嘉獻潤祥豐裕和巨芬太隆泰合善迎松軒八戶各洋一元諸同善一元錢四百文不留　六百三十文共十戶合洋十元 
 
 
 

Page 11

 
 
   
 
 

Page 12

 
 
   
 
