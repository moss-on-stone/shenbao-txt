# 1914 - 438 - 4914921

 

Page 1

 
 
   
 
 

Page 2

 
 
時評 
[青島以外之糾葛]  
　　青島已於今日日本向之宣戰矣青島之糾葛决無能望其或免矣因青島糾葛之故引起其外之糾葛又在在其可恐矣雖然是猶僅就青島一方面言之也若青島以外如今日大陸報所云俄人以德在中立地收没禁品之故將奪德人漢口之租界其事雖不如青島之難於範圍然而其糾葛之起無地不可也 
　　蓋中國與列强間之關係甚多而此列强者今日又在仇視之時故在在有列强之關係者即在在可起列强之紏葛紏葛一起居其中之爲難者乃在甚弱之中國旣不能聽甲而抑乙又不能聽乙而抑甲及其結果乃曰是中國不能盡其中立之責任也甲可破壞者乙亦可以破壞之是不啻列强在中國平時則爲利益均沾而戰時則破壞均沾也鳴呼不其殆哉 
命令 
　　八月二十一日大總統策令商德全授爲陸　中將此令　　又令楊曾薦授爲陸軍少將並加中將銜此令 
　　又令楊得勝授爲陸軍少將此令 
　　又令黄瑞霖加陸軍少將銜此令 
　　又令署雲南財政廳廳長袁家普著開缺另候任用此令 
　　又令任命陳价署雲南財政廳廳長此令 
　　又令黄贊熙給予四等文虎章此令 
　　又令陸軍部呈請任命毛繼成署理陸軍第一預備學校校長應照准此令 
　　又令内務部呈准河南巡按使田文烈咨請任命王景福爲河南省會警察廳廳長應照准此令 
　　又令内務部呈准江蘇巡按使韓國鈞咨據蘇州警察廳廳長孫翊詳稱勤務督察長王禮宜科長韓雲駿王坦王季綸消防督察長鄒一超署長蔡與權程乃衡史繩法等先後辭職請免去各該員本職等語應照准此令 
　　又令陸軍部呈請將黄瑞霖授爲陸軍工兵上校應照准此令　　又令陸軍部呈請將劉希曾授爲陸軍步兵上校應照准此令　　又令陸軍部呈請將譚迪安授爲陸軍步兵中校應照准此令 
　　又令陸軍部呈核准請武將軍督理湖南軍務湯薌銘咨請以王福勝補授綏靖鎭屬保靖營參將鄒有　補授綏靖　標中營游擊請予准補等語應照准此令 
　　又令陸軍部呈請將　　儔授爲　軍步兵中校應照准此令八月二十一日大總統　令據將軍銜督理河南軍務田文烈電稱自　授前　省漸就前清趙　等各將士並荷　　軍民忭賀　查　倜等均爲前何南　　芳所　　且該前督於　　解任後仍復諄諄以白　必須痛剿窮搜迭　計　前據紳商　　中等同請轉　　開復　　暫從緩議等　在案今　渠　就　可否　該　　　　　分准予開復以　成勞而從民望等語復據宏威將軍趙倜電稱自　　　治軍則匪悉　承前河南都督張鎭芳指示力路嗣因案疏防張前督　　解任猶時時以殄滅匪氛鞏固　基爲囑多方規畫而電交馳現在白西授首餘黨投誠均在該前督計畫範圍之内且　嵩軍及陸防各營皆係該前督所編　此次循名責實功有攸歸可否將該前督先行開復懇請核准前來前者白狠擾亂豫省迭遭蹂躪言之猶復痛心該前河南都督張鎭芳治豫前勞爲本大總統所深悉祗以匯氛不靖該前督身腐重寄未可稍予寛容故特嚴令　職以示懲儆兹據田文烈趙倜等先後電呈白狼現經授首地方漸就敉平固係各將士用命宣勞而實由於該前督隨時計畫協力籌維用能蕩平羣醜現在各將士均邀殊賞論功行賞自未便畫没前動張鎭芳着即開復褫職處分以勵成勩此令 
　　又令據靖武將軍督理湖南軍務湯薌銘呈稱上年湖南倡亂前内務司長蕭仲祁前敎育司長唐聯璧前省議會議員李長前湖南銀行總理陳光晋前會同縣知事李瑞麟前鹽政局長黄英前炮兵團長陳璩章均有附亂情節業經分别請予懲處蕭仲祁李長才陳光晋照附和内亂罪各處以三等有期徒刑四年李長才并褫奪公權全部唐聯璧李瑞麟　附和内亂罪各處以四等有期徒刑一年黄英傳逮案追欵陳璩章未經歸案有電通緝各在案惟查本年五月三日奉令贛南皖粤謀亂案内所有附亂人等或因事迫脅或無識盲從自應從寛赦免予以自新等因該犯蕭仲祁等此次附亂情節係屬迫脅盲從論罪雖無可寛衡情尙堪共諒可否准予赦免等語本大總統依約法第二十八條特赦蕭仲祁唐聯璧李長才陳光晉李瑞麟免其執行李長才仍准回復公權其黄英一名經手欵項旣已繳清應准從寛宥釋陳璩章查無横暴行爲并准將通緝案撤銷以示矜恤交内務陸軍司法各部查照此令 
歐洲戰電 
[其一（本館北京專電北京電）]  
　　連日比德俄駐使均有電到京而不及戰事想因不便之故昨英使館駐兵二百餘及天津英法駐兵均向濟南出發政府已照會各使戰事不得及中立地境而外人謡稱中國允以青島周圍百里通過外軍實不確又法人謂見北通州有砲十尊疑係德品皆無根據比來關於此類流言疑係有謀破壞中立者所搆青島只餘軍隊之德人已發出遺囑五千餘其貴官眷鳳自膠督夫人以次均已移京中國寓公聞恭王等不逃餘已逃盡但鮮來京者王廣圻已調中立辦事處 
[其二（英人特約路透電）東京電]  
　　德國未覆日本之愛的美敦書日本已向德國宣戰（二十三日） 
[倫敦電]  
　　據政界宣稱德軍砲隊正在轟擊納暮爾砲台（二十二日） 
[倫敦電]  
　　德軍已開始轟擊納暮爾炮台德軍在炮力所不能及之地絡繹渡越未斯河（二十二日） 
[倫敦電]  
　　德軍已估據亞洛斯特及韋特倫（比國東佛萊特斯省之鎭） 
旦夕將抵加恩特（東佛蘭特斯省之首府距比京西北三十英里）人民現紛紛逃至哇斯丹特（西佛蘭特斯省之海口） 
[倫敦電]  
　　聞德軍已佔據加恩特及哇斯丹特 
[倫敦電]  
　　聞比國德軍現取道哇唐拉爾特向法國進發（二十三日） 
[倫敦電]  
　　德軍令里愛巨省貢軍餉英金二百萬鎊（二十二日） 
[倫敦電]  
　　據官報局宣稱德軍令比京人民貢軍餉英金八百萬鎊（二十一日） 
[倫敦電]  
　　據比國公文宣稱比軍已能完全盡所負第一責任卽延緩德軍進行是也比軍不能獨當大敵現消滅所抱比國防務目的於聯軍公有軍畧目的之中即毁裂敵體之全個是也今聯軍所處地位尙不能全與比軍提携行事惟數日之内將更一局面云（二十三日） 
[巴黎電]  
　　法政府發出公文表明對於比國遭遇兵燹之悲惻至誠内謂法比兩國以血密結牢不可破法國决議爲其肅清全境必使比境無一德人而後已（二十二日） 
[聖彼德堡電]  
　　奥軍爲塞軍擊退向特里拉河各橋逃亡塞軍復追擊之塞軍獲炮四十尊馬若干匹子彈等物甚夥（二十一日） 
[聖彼得堡電]  
　　據官中宣稱俄軍八月二十日渡慈白路克特河攻入奥國（二十二日） 
[倫敦電]  
　　俄軍在格姆平南俘獲砲兵一中隊及餘兵甚多（二十二日） 
[倫敦電]  
　　俄軍已在奥國加里西亞省之克拉斯那獲勝奥軍大受損失被俘軍官六員兵一千二百五十人（二十二日） 
[聖彼德堡電]  
　　據俄國大本營發出之公文宣稱八月二十日東普魯士省之德軍在格姆平南附近與俄國三軍團鏖戰俄軍獲砲多尊翌日俄軍獲勝德軍大受損失而退俄軍追擊之（二十三日） 
[聖彼得堡電]  
　　俄國飛行家在東普魯士省以炸彈擲於軍政公署之上俄軍仍在東普魯士省格姆平南進攻現與德國携大炮之炮兵十四聯隊交戰俄軍已獲大炮兩尊（二十二日） 
[哈爾濱電]  
　　據八月二下日政界消息俄國南邊之先鋒隊已遇慈白路克特河攻入奥境俄國飛行家以炸彈擲入東普魯士省之要塞（二十三日） 
[倫敦電]  
　　法國已向海牙和平會與會之國抗議德軍用特姆特姆毒彈（二十二日） 
[倫敦電]  
　　據官中宣稱法俄兩國擬遵守倫敦條約各欵英國亦將遵守惟擬稍加修改（二十二日） 
[倫敦電]  
　　官報局願公衆記憶英國一方面傳來之各消息惟敵軍偶亦洩出一二支離之消息自稱曾在戰場東西獲勝按此次戰爭規模之大不可比擬自軍興以來經過之事關係細微不屑當大勝之名法國已在亞爾薩斯獲勝德軍已迫令比軍退至安都厄爾比　軍已於東方佔有地位惟今尙難言大戰業已關始以細事而張大其詞謂爲聯軍獲勝此易導人於惑惟聯軍有一確實足多之勝利則即德軍於三星期之末日仍未圖攻法國是也即在一星期前敵軍進攻者獲一部分之勝利已足有礙法軍之會集及日後之用兵矣外間恐敵軍將先準備一節不足憑信聯軍今日之地步以軍學家論之殊滿人意云 
[倫敦電]  
　　海軍部宣稱德人仍在尋常商業航路任意散置水雷以故中立國之船隻經過北海者無論開至何地均極危險海軍部令英國及中立國之船隻凡入北海之前務宜入英國口岸以便得知何條航路何條海峽爲海軍部所已肅清及其危險已竭力減至絶小者海軍部雖有完全之自由以行抵制此種新式戰爭之報復舉動然自開戰以來並未安置水面今正竭力維持和平商業之航路云（二十三日） 
[北京電]  
　　英使署以所接八月二十二日外交部發來紀海軍現狀之電報通告路透電社其文如下英國巡洋艦密布世界各處已令德國海上商業爲这停止英國海軍大隊現以全力游弋海中阻止德國干涉英國巡洋艦之舉動故德國海軍艦隊無從施其干涉或令其商業得以自由德船噸位之總數已有百分之七入於英人之手尙有百分之二十避於中立國港内餘在德國港内者或不能移動或力求安全英國商船於開戰之初泊於德國港内者不及百分之一餘船現仍在各大商業航路竭力進行營業德國在中國海面之艦隊因屢爲英國遠東艦隊所窘故已無能有爲中國之商業乃得不爲礙動奥國在亞德里亞海之艦隊已於英法會合之艦隊駛抵之前退入亞德里亞英法艦隊勢力充足能派精鋭之支隊至地中海各處或附近海面須需海軍之處英國現有水手甚衆自告奮勇入海軍服役（二十三日） 
[倫敦電]  
　　官報局宣稱丹麥汽船曼麗號在北海觸水雷沉没丹麥汽船白洛貝格號目覩此變卽下小艇惟不能覓獲曼麗倫號之船員搜尋之時白洛貝克號亦觸水雷沉没惟其船員均經救起在洛韋斯拉福特登岸其遇難之地在距岸三十五英里之商業人航路中（二十三日） 
[哇太樺電]  
　　加拿大平民議院通過撥洋五千萬元作爲兵費有人提議當爲比國立醫院一所以誌景仰比人勇武之意首相巴爾登爵士已允討論此議（二十一日） 
[倫敦電]  
　　英國皇太子發起之兵灾賑捐已達英金一百五十萬鎊（二十二日） 
[華盛頓電]  
　　美國上議院已通過政府兵險議案（二十一日） 
[倫敦電]  
　　日本駐德代理大使曾接命令德政府如不答覆日本之愛的美敦書則即於晨間四時離開柏林（二十二日） 
 
 
 

Page 3

 
 
[其三（美人大陸報專電）北京電]  
　　據駐京俄國公使近得駐滬俄領事署報稱德國破壞中國中立該公使業已照會中國政府如外交當事不出調停恐俄國將自行設法攫取德人在漢口所得一切利權或其他産業在中國境内者藉以賠償損失查所謂損失以及破壞中國中立者乃指鐵板一案而言數日前有德或郵船名利克墨司大克者載有鐵板一千噸到滬　　轉運海參威卸交楚爾英公司德國當道指爲戰事禁品扣留不放聞該貨現存捷成公司該郵船之代理處）駐滬俄領事以俄德業已開戰與駐滬德領事自無交涉可言故將此中情形直達駐京俄公使並據俄人言現已决計不與該郵船公司直接交涉按俄人解釋萬國公法凡在中立國口岸搜取商貨縱使確係戰事禁品究爲破壞中立之舉動况非禁品乎駐京俄使署以此事發生於中國地界現且靜候北京外交部如何答復再行計議此事應當如何應付不外兩種辦法如該鐵板不爲戰事禁品則中國政府應令歸還海參威原主如其爲禁品也中政府亦應暫爲收存日後再行處理倘中政府漠然不動則俄人必將自行料理以賠償其損失似可預卜聞俄軍駐紥漢口者計二千二百人業已準備一切聽候調遣恐漢口德國租界危在旦夕矣又聞歐戰未發生之前兩日有由德郵匯寄青島道勝銀行五萬元者亦　德人指爲禁品充公可見德人破壞中立一舉動已非一次據俄人言在宣戰之前作此行爲非理極矣（二十二日） 
[其四（德人德文報專電）紐約電]  
　　華盛頓官電聲稱聯軍合拒德軍之計畫已爲德軍佔據比京及比軍退至安都厄爾比所敗德軍於二十一日分裂法比軍之陣線擊退聯軍現信聯軍中有法國軍團五英國軍團三德軍現向道查爾納洛瓦進發（二十二日） 
[紐約電]  
　　德國薩爾之陸軍由薩爾白羅坎及薩爾桀末安特向南進發在法國邊界附近之塞爾及拉加爾特與入勞蘭省之法軍鏖戰法軍向瑪爾薩爾一方面敗退（二十二日） 
[紐約電]  
　　比國納滿大將就擒（二十二日） 
[紐約電]  
　　德軍已轟擊納暮爾砲台佔據加恩特現向哇斯丹特進發（二十二日） 
[紐約電]  
　　德軍現向不魯塞爾及里愛巨徵收軍餉馬克二百兆枚（二十二日） 
[紐約電]  
　　有一美國芝加哥人行抵倫敦曾見拂蘭克福特有法國俘囚六千人（二十二日） 
[鈕約電]  
　　俄國大軍八十萬名現開始進攻普魯士（二十二日） 
[紐約電]  
　　奥軍曾在特里拉塞維亞戰場死二千人（二十二日） 
[紐約電]  
　　美國現望日本於用兵膠州之外先行商諸美國（二十二日） 
[北京電]  
　　據華人各界切實聲稱日人將由丁字嘴口金家口取道即墨進攻青島（二十二日） 
專電 
[奉天電]  
　　張將軍以歐洲戰爭中國力守中立防禦地方爲目前至急之務已將前中央調往征狼之騎兵三營電請調回原防以資彈壓 
[奉天電]  
　　張將軍對於東三省防禦計劃頭緒紛繁函電公文不能盡述特命參謀長張鉞來京與各部接洽 
[清江電]  
　　清江近日又搜獲黨人機關並當場擒獲江北僞都督趙炳臣參謀多人此江北近日最大之案 
[西安電]  
　　陜西全省祗有七師萬餘人兵力前革命時所編之秦軍第一第二二師現已裁道遣盡凈每月軍餉可節省九萬餘 
[打箭爐電]  
　　川邊軍與藏番仍在察木多相持不下川軍以天熱病者甚多 
[南京電]  
　　財政部電復韓巡按使蘇省當災燹之餘金融停滯自屬實情惟中央用欵全恃募債滬埠擬募集二十萬元未免過少仍請廣爲敦勸 
[南京電]  
　　馮上將軍因維持中立電請中央暫緩裁撤交涉員要聞一 
[青島近事談（二）]  
　　大陸報云昨由上海可恃華人處探悉德國曾答覆日本之愛的美敦書曰無論事變如何德國已豫備應付之據昨日抵滬某輪船之船員聲稱青島口外現有英國巡洋艦一艘滅魚雷艇四艘繼又見十軍艦隊向青島進發大約乃往偵察情形也某君昨由日本抵滬據稱日本食品奇昂雞蛋向售二錢一枚今漲至一圓十二枚雞價平時售價四十錢者今雖出價一圓亦不可多得全國　兵　爲忙碌惟各口岸則不見有何動靜軍隊刻　聚集師團本部而多在夜間行動某客近乘火車經遇内地謂夜見運兵火車密駐鐵路旁線而日間則不之見云 
　　據上海官場消息（非日本一方面者）日本步砲軍第十師團已於星期五日在九州某處乘船候令出發第十軍團共兵一萬六千人此即日本　派往協助聯軍之兵數也如不敷用尚將續調其他師團出發目下已於利便之口岸召集之矣第二巡洋艦分隊將出朝鮮海軍根據地游弋海面南至台灣爲止以維持日本與中國海濱間之交通且將爲斥候隊偵探敵軍行動報告聯軍艦隊聯軍及日本轟擊青島及掩護陸軍停攻之事業將以戰艦隊任之聞中有日本最有力之軍艦數艘金剛號亦爲其一該艦裝有十四寸口徑之大砲今可一試其鋒矣日本輿論以爲經手定造該艦之海軍軍官受有回扣金該艦不值所定之價故海軍當道决意以該艦與戰殆欲以此試其堅韌否也 
　　大陸報云自青島總督宣布該城隨時有爲敵軍轟擊之虞後遷離者絡繹不絶聞德國婦孺赴天津者居多惟濟南府一帶向寓务人甚衆故移居該地者亦頗不乏人德婦中有曾受看護敎科而領有文憑者若干人則决意留居青島以任看護患病受傷兵士之責故預料美國哈拉曼特輪船由青島抵滬時所載婦孺數必無多該船前由滬開出時外間皆請乃往運載青島避難人民今聞别有事故而此事故乃完全合法者也蓋德國輪船數艘曾爲青島德員扣用尙有數船則逃入青島不敢外出故所載各國商行之貨運往北方口岸者均卸置岸上德員以此事不合情理决議雇中立國船隻以各貨運至適當之地點哈拉曼特輪船之赴青島即任此事也昨日下午上海德國團體之代表曾在德國總會討論關於青島德人之各問題及安插該地運來避難德國婦孺或受傷兵士之辦法聞暫以百人爲額云 
[香港兵艦之行動]  
　　大陸報云據香港傳來消息前星期六星期兩日英國軍艦名漢姆處爾及米諾托爾者業已前後返港據稱該兩艦并未開往青島前出港時乃直赴嘉祿林島轟擊德國無線電通信所名雅伯者聯發十三砲該所始化爲焦土返港時米諾托爾追覓德國巡洋艦名格爾者未獲而回聞漢姆處爾轟擊雅伯時船尾觸礁受有微傷及趕回香港逾遇德郵船埃司白運煤赴青島該郵船船言主及其眷屬船員等計二十三人均令移登英艦暫爲拘留該英艦以船身受傷勢難拖帶敵船遂發五砲將該郵船擊沉聞該艦入港修理竣工之後好行開駛惟赴何地未之知也再亞細亞煤油公司帆船名土落加者日前入港時查有德籍船員若干人遂令其登岸拘禁於割不島之間聞該處德人統計有九十人云香港現在檢查電信非常嚴厲有時卽尋常函件亦被開剖報館亦在戒嚴律範圍之内有某報經理及主筆日前被捕押送軍事執法處審判後經該主筆明白剖解該報所論并無犯科之處始得無事港地情形如是兼以外間謡傳德人行將來攻故駐港華人近數日間均已紛紛離去 
[青島與外交（八月二十日）（遠生）]  
　　吾前言歐洲戰爭第一影響恐將以中國租界地爲戰場今不幸言中矣内外揣測德國對於日本之哀的美敦書似無允許之趨向而東京消息駐東德使已令其僑居德人一律遷居使館准備離東青島官場亦已命令日人退去此時東方與柏林消息隔絶吾人一時雖不能得德政府之明確意思但日本哀的美敦書之實行恐不出八月二十四矣（以二十三爲滿期） 
　　日本雖加入戰爭但其範圍一時似决不出青島以外今日大局之有大影響於中國國家者（人民及社會之方面另一問題）决不在戰局而在外交且視今日外交所結之因以種將來外交所結之果蓋戰局終後必有一國際會議如往日之維也納會議者而此時中國問題亦必有一大部分在内此時乃吾國運命之大關鍵也故吾今日記述關於青島一部分之外交實爲觀察將來吾國運命之一大張本也所恨吾人今日以内外的關係僅能記其輪廓耳 
　　日本之爲最後通牒於駐東德國公使也在八月十六午後八時而十六上午一時駐京日本小幡代理公使即赴總統府向孫曹總次長通告云云（已見報）此項通告有二要義（一）日英兩同盟國恊議决定爲確保東亞永遠和平及保全中國領土並維持其安寧秩序起見萬不得已而始爲此措置（即對於德國之措置）（二）並警告（小幡氏當時原語）中國政府與日英同盟國若未經何等恊議萬不可直接與德政府磋商關於還附膠州灣租借地之問題據八月十八日日本人機關順天時報所載當時孫總長已代表袁總統承認此意云云吾前函言日本國此次戰爭最大利益在對於東方問題增長其發言權卽此一節可見矣 
　　小幡氏之所謂（警告）之由來蓋由日本未發最後通牒以前在京日本人已盛傳德國將以青島還附中國且言之鑿鑿謂德公使已於某日某日謁大總統正式言此而據記者確探此日德使　無面謁袁大總統之事則此中也含有若干外交的誤會不言可知以吾所知之範圍以内言之則德國銀行大班巴貝氏曾向某君隠約言之似有此事而决不能作爲中政府與德國代表正式交涉八月十六日北京發路透電云 
　　路透訪員由非政界探悉聯軍彼此會恊商青島問題德員亦與中政府恊商此事均不能得切實之解决英國顯曾竭力阻止攻擊青島詢問德員願否以青島交還中政府（中略）然因此發生一難題即因柏林之交通已斷中國處中立之地位不經德政府承認收回該地不知是否得當耳據此亦可見吾國政府與德國代表並未正式恊商此事而關與其事此最有力者乃在日本之同盟國之英國方面也 
　　故關於青島之交涉英國一方面之意思實爲最耐人尋味之問題蓋旣據小幡公使正式通告英日兩同盟國恊議决定而有此項措置則自係經兩盟國之協議决定而後出此决無疑義惟在理英國之駐華代表者宜有同一正式之通告而今無之且最奇異者以同盟國之英在政府方面似有希望日本活動之縮小範圍之意思而在其人面且似深不以此等措置爲然若使吾人所解釋者不誤則此即今日外交界所種最大之因也（未完） 
[揚州捕獲黨人]  
　　江都警務長張立瀛前奉巡按使署飭捕黨人王龍標於昨夜由第三分區朱康侯區長探知北門街王漢臣醫室形迹可疑當即督同長警假有病就診入門搜查得子彈四粒委任狀一紙係同盟改進會總稽查員揚州臨時支隊長青紅帮匪規摺一扣開堂收徒紅帖多張殺人賬一件信函若干件又聞該黨人係漁團庶務科科長現已移送縣知事署候訊明核辦 
雜評一 
[開始攻擊（無名）]  
　　在比之德軍開始向法攻擊矣在德之俄軍亦已聚兵八十萬開始向德攻擊日本以德不覆愛的美敦書故旣已向德宣戰亦將開始向青島攻擊矣此數日之間歐亞兩地共向砲火而賭生命者不知凡幾甚矣人道之厄鉅也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日德宣戰後之青島觀]  
　　日本遞哀的美敦書於德政府後　泰武靳將軍即電致中央大略謂青島四境卽墨鐵撅山勞山灣辛店高密安邱諸城勞山港等處爲中國完全領土領海倘青島不幸發生戰事以上地點卽當劃爲警備區域下令戒嚴至海陸軍隊布置關係緊要須由中央政府議令遵照云云兹將青島近狀彚誌如左 
　　駐留青島德人聞日本已致愛的美敦書宣戰又聞俄英法三國合力來攻故籌備作戰計劃異常忙碌並聞駐青總督及其他重要人之眷屬將由專車送至北京平時調查青島人數共五萬七千餘人至月之十一日祗剩二萬餘人此數日又不知减去若干矣 
　　自膠州督署傳出消息謂威海衛駐紥各國軍艦英軍艦九艘法軍艦三艘日本軍艦二十餘隻前日日本政府致膠督一電請退出青島並撤去武備以免亞東戰禍云云德督接電後尙未得本國政府訓令故日來備戰益忙 
　　前日又有英國軍艦十餘隻從香港來現在口外停泊又有法國兵船十隻從美國來亦停泊於口外現在確查备國在青島陸軍約共八九千人之譜其海軍尙無確數 
[日報中之新行動開始譚元老會之結果]  
　　十五日日本大阪朝日新聞云首相大隈重信氏於十二日接到英國政府之覆　旋於十四日午後一時在東京永田町首相官署開臨時内閣會議議决召集元老大臣會議由電話　知各元老蒞署即於是口四鐘半開第二次元老大會會議結果未悉又同日大阪每日新聞云十四日元老大臣會議之結果日本根據日英同盟條約之規定開始新行動十五日皇返駕東京當由首相大隈氏將原委奏聞後　即宣言重大事項並宣布某方面之戒嚴令云 
[攻擊前之勸告]  
　　日文天津日報云今兹德國若拒絶日本之提議則日英同盟軍水陸攻擊卽時開始殆無可疑然英國於其攻擊以前猶當向德國勸告迫其將青島交出其故以日本旣能輸送壓倒青島之軍隊德欲抵　日本究屬不可能之事毫無冀倖於其間徒以多數商人供其犧牲其殘留者亦必爲戰爭中之捕虜將使德國在中國商業上之利益歸於荒廢以此諸點當尙有勸告之餘地也 
[歐戰影響之北京觀總統討議要件]  
　　袁總統昨與國務卿會商以各國駐京衛兵爲數尙多深恐或有衝突之虞應即妥籌辦法以達和平之目的而保治安當即提出要件數飭即責成外交部會同統率處協商籌辦兹將提出之件　志終左一各國使館衛兵休息日期之分配　一該　　等休息時出辭之辦法一該衛　遇有不得已必須相見時預泯衝突之辦法飭即從速籌議與各公使接洽以便按照辦理 
　　關於中立要案總統昨（十九）特召集國務卿及外交參謀陸海軍等部總長舉行特别會議於純一齊密籌種　要件是日所討論者關於履行一九零七年海牙規定中立條約第十條一切辦法有關外交軍秘詳情未便探誌 
[最近通電内容]  
　　昨日籌辦中立處電致各省將軍巡按使内稱中國糧草不准售與各交戰國載明中立條規即希遵照嚴爲查禁云云 
　　總統對於外交財政南部所擬進行方針已均批准照辦昨特諭飭故事堂迅即通電各省告以此次中央所規定之外交財政兩大方針確係中立國所具之身分各省自應抱定同一之宗旨以求進行之方務即遵照 
[辦公人員程限]  
　　籌辦中立事務所業已完全成立迭誌本報兹奉總統諭以中立事宜關係綦重所有各部派府辦事人員每日九句鐘齊集公府十二句鐘散值即星期日亦須照常辦公不可間斷以誤事機又總統對於各處所上有關中立事件均批交辦理中立事務處核議但分緊要次要兩種緊要者當日呈復次要者第二日呈復隨到隨辦不准擱置 
[水陸警政關係]  
　　内務部呈總統據京師警察廳總監吳炳湘詳稱添練保安警察隊請派洋員曼德充敎練督察長　林充勤務督察長等語已由總統於八月十六號明令照准兹探此次設立保安警察隊之原因乃吳總監因歐洲戰事之風聲緊迫北京謡言繁興故特行組織保安警察隊五百餘人專爲保護東交民巷各國使館以盡中立義務勤務督察長職責最關重要景林在廳辦　多年經騐富足想必能勝任愉快也 
　　中立期内關於運輸米榖及種種禁制亦屬緊要之事長江及濱海港汉歧出稽查不易聞擬責成各水上警察協力認眞稽查如長江水警總廳以及蘇滬烟台水警均有責任云 
[全國清鄉籌議]  
　　白狼雖已授首匪氛尙未肅清加以歐洲戰起黨人隨在思逞軍隊調守邊疆及各要隘維持地方治安端賴清鄉故内務部曾籌議舉行全國清鄉辦法　其要欵如下（一）每省於省城設立一清鄉總公所（二）通商口岸及衝要地點設立分公所（三）嚴定總會辦資格（四）開辦經費暫由地方自治餘欵内撥用（五）清鄉團勇酌　警備隊内選充於必要時并得請調軍隊協助 
[派員觀戰計議]  
　　政府派員前赴歐洲　戰之説　有所聞迄今未見諸事實兹聞海陸軍統謴辦事處已　定辦法數條如下（一）觀戰員定爲十人（二）觀戰員由統率辦事處參謀部陸軍部海軍部將軍府各推薦十人由大總統　派（三）觀戰員分别派往英法俄德奥五國合帶隨　二人輔之（四）觀戰員須爲高等軍官並須嫻習指派國之語言（五）觀戰員啓行期預定下月中旬 
統率　昨致各省將軍要屯道　其内　聞該處現已將遣派軍官分赴歐洲觀戰之條規擬定内有各省遣派觀戰之員除規定資格外所需經費均應由各該省自行擔任是以通電各省云 
[桂省恊濟辦法]  
　　自歐洲戰事起後財政邮因預防金融停滯起見曾通電各省巡按使財政廳長催解洋賠各欵及認定協濟中央政費各省奉到此項部電後日來迭有復　到部報告解欵情形昨日（十九）廣西巡按使張鳴岐　復部稱該省財政困難自顧不暇實屬無力協濟惟現在旣奉部飭不得不勉力籌措查鳴岐赴桂之時部中允許接濟之款尙有七十萬元至今尙未領撥請即將此欵以領作解改爲桂省協濟中央政費之欵殊爲兩便云云 
[東亞風雲中之東省觀哈爾濱方面]  
　　十四日哈埠商民紛紛宣傳謂日本已下動員令駐哈日本領事將居留哈埠之預備兵徴集四百餘名由中東汽車赴南滿轉回本國聽候編練以備與德國開戰 
　　上星期有奥國商人某帶同華人一名因俄車停止搭運特乘馬由草道至雙城縣請由華官派兵送至陶賴昭俄車站被某國疑爲奸細當卽拘留外間傳言則謂被胡匪綁虜未知孰是 
　　哈拉溝站函云興安嶺地方駐有俄騎兵四十餘名武官四五員每日在某某等處掘坑數處由俄員親自安設地雷數尊以防不虞 
　　滿洲里來函云俄人自與德國言戰後凡中東鐵路大小站驛除舊有之道岔外每站另添輕便道岔數股又七月三十一號（俄曆）各站長連接俄京電大約即關於鐵路之事故三日均修治完備每日加開大瓦罐車數次以期往來便利 
[（二）奉天方面]  
　　奉天所受之歐戰影響已迭紀前報兹再將近日奉天各方面之情形彚誌於下張將軍自奉政府頒到中立條件並妥籌國防之要電後當以東三省幅員遼闊水陸邊防均關重要特電咨吉黑左右兩將軍迅速派遣大員來奉以便籌議國防一切要政將軍府於十二日又准中央特電謂歐洲戰事雖距東亞　遼然各國之租界各省均與内地密邇不得不預爲籌防仰將各國在東省各租界現在之舉動詳確查明據實迅報以憑查核 
　　張將軍昨接統率辦事處電稱歐洲宣戰中國業已宣布中立惟關於籌備中立一切要事每月需　百萬中央庫空如洗應由各省協濟奉天應速籌解協欵五萬兩按月照辦毋得遲延 
　　奉天將軍府參謀長張戍秋日前因改編三十一師陸軍曾赴北京回奉無幾日現因歐洲戰事關於中立奉省應行籌備國防等事極爲重要故又於十三日赴京覲見大總統面請一切機宜 
　　近因歐洲風雲日緊　國籌辦中立務須愼重出之以免外人藉口故張將軍特邀張師長代理劉洪鉞（因師長請假）及張參謀長會議妥令各軍保持毋稍孟浪約二小時始一散　 
　　上星期六日本南部陸軍中將因事來奉張將軍及張參謀長均於是晚雷雨交作之際前赴西車站懽迎日昨南部中將拜訪將軍即在署内設筵欵待兩將握手談心足微邦交之薦也 
　　工務總會薛子遠君以歐洲事起工商大受影響不可不早爲提倡以資抵調議定如下（一）洋麵火柴煤油宜趁機自製以謀發達（一）洋貨貴重者即停止販運代以國貨（一）工人僑於外國者設法勸導歸國集資助之以免失業（一）勸導在外華僑歸國提倡實業 
　　省城近日以來因歐戰影響不但洋貨大漲而各項糧價除元豆面外餘均大漲小麥每斗漲價二角粳米漲價四五角小米一二角秫米一角又兼銀根緊急各貧民生計頗覺艱難云 
　　（三）大連方面 
　　魯省一隅德居青島英居威海此二地爲天然軍港平時該國俱 
安置重兵扼守近日英德失和戰耗頻來此二地或不免一戰一時旅連魯人關懷桑梓顧念室家頗皆憂形於色有返省者 
　　旅連日本商民於前日齊集大和賓館以次各陳所見定爲方針大要謂際此時局我日本除照日英同盟宗旨保護英國在東洋之利益　商民外負擔維持東洋平和之義務純以正道爲指歸並助中國確守局外中立堅維現狀而昭我公義云云散會已晚 
　　商業行市有漲有落分類部居略列如下（甲）暴漲方面種種一保險　二麵粉　三小麥　四紅糧（乙）低落方面種種一大豆　二　銀　三紙幣　四銀塊 
日本郵船會社以歐亂日亟英　德等國向來從事航業之船均歸各該政府調歸軍用航行因而中止歐亞交通不便於商務上之影響頗鉅該會社籌議維持歐亞航路之策决定選擇香　鹿島以下汽船十一隻一星期航行一次歐洲寄港地點以蘇彞土河以西英比法各國領海口岸及永世中立港爲限此洵航利獨占之計畫云 
[戰事影響之浙省維持觀鄭重中立條規]  
　　前日（二十一日）甯波鎭海口有華商三北公司之鎭北汽船載有德國軍官四人由烟台駛至該處停泊别無他種貨客當由會稽道尹梁建章甯波交涉員孫寳瑄以此等舉動恐於中立條規有礙當即電致鎭　砲台陳總臺官妥速扣留外一面電陳朱軍師曁屈巡按使請示辦法矣 
　　朱軍帥於昨日（二十一）特將大總統令並局外中立條規二十四條印刷萬張并繕就布告一併出發各軍隊及各縣遵照並飭各縣知事將此項布告發貼通衢俾便人民一律通曉又同日通飭外海水警王　要塞司令陳步棠以及各縣知事凡關於洋面往來外國軍艦或商輪名號隻　　無夾帶違禁品物運載交戰國人並内地現狀責令每日呈報一次其電費等項准作特别開支仰即查照 
[財政廳長函咨]  
　　財政廳長張君咨行杭總商會以查金融機關爲商務命脈各國銀行證劵流通市面信用素著斷不至因戰事少有停滯設使輕信流言紛紛擠兑致市面不能流通亦豈我華商之利惟恐内地商民未諳外情致滋疑慮除由巡按使出示剴切曉諭外應即咨請貴商會行知各分會及中國分銀行諄勸各商店對於外國銀行所出紙幣照常收用以維市面尤不可任意抑勒兑價至有貼水情事請煩查照分行云又昨日復經財政廳函致　廳説明界限云逕啓者取締裝運現洋出口一案迭經函商貴廳飭　查照辦理兹查此項取締之案係指裝運大批現洋出口而言若僅轉運出城經江干湖墅等處或由江干轉運紹蕭此來彼往自可無須禁止用再專函奉布仍請貴廳查照轉飭各巡警一體知照　免誤會 
[分段保護路線]  
　　杭嘉路線直接楓　歐警　起深恐黨人乘機混人上海　龍華各站已由臧旅　駐守松江至石湖蕩亦由楊鎭守使派兵駐守過此爲浙境嘉湖鎭守使仍派步兵二十一開傳　長其永撥　分駐楓涇嘉善嘉興王店峽石斜橋長安周王廟許村等站其　橋臨平艮山等站另由葉師長遵派礮隊第六團第二營開往分防並照章呈報　督府　案 
[香港近狀譚]  
　　香港報云本港商務均受戰　影響其事　於香港商務局各處所刋之兩星期報告見之錄其情形如下荳　及玉桂油生意均因戰務頽敗花紗生意其始有全然停止之勢現各　仍無定價故殊難定其可靠之時價銅鐵生意自上次報告戰務發生後已無時價可言後本港鋼鐵價漲惟參差甚大　鐵店雅不願急將　貨沽去 
　　德人被監在本港昂船洲者約七十名各人均因搭船經過本港而被留者前數晚當狂風暴雨之際各德人均困守帆布帳内 
　　本港布政使佈稱謂哈爾濱英領事接到俄京英領事來電謂取道西伯利亞鐵路之搭客仍可由芬蘭與丹京士鐸咸並巴賤埠而行 
　　日本思哥古丸火船於昨禮拜三晚被鯉魚門砲台燃砲擊傷一節兹聞當時船人被弊者一名傷者兩人其死者屍身已於昨禮拜五日埋葬聞將由官照例查訊其事 
　　本港船務便代表接到倫敦來電命將所管理各船復行接載開行此等消息最爲滿意 
[廣九車被刧紀詳]  
　　本月十五日有匪糾黨百餘人在新塘車站（增城縣屬約隔十九咪里地方將路基鐵軌先行拆毁是晚直通夜車由港回省滿載搭客路局已預爲戒備加派長警二名携帶駁壳以備不虞詎料　雨交馳際機車駛至該處訇然一聲陷入泥中客車亦旋脱軌匪乃蜂擁而進刧掠搭客銀物是時各客多在夢中迨驚醒呼援則已　及祗得任令翻第倒篋隨車警兵聞耗與匪鏖戰卒因衆寡不敵被擊斃警兵粟某一名及重傷名有頭等位搭客某被匪刧去多金復被流彈洞穿腿部所搭客之衣服首飾銀物均被刧一空有女客某氏被　將其上下衣褫去後僅乞回粗布衣蔽體賊匯　掠贓物　颺後車軌依然不能行走後電知路局迅駛火車前往接替始將搭客運回大沙頭　傷各人則即送往醫院　治至十六日直　快慢車因被　車及客車阻梗鐵道故由他車接駁聞此次失贓約共五萬餘金鎗械二十餘枝該路現已電知交通部請飭粤吏設法保護以衛商旅而維路政 
　　又函云　晚賊匪行刧計往返共刧四次所有搭客衣服銀物無一免平湖站長蔡建卿是日領得薪金四十圓由石龍返省亦分兩次被其刧去有頭等位之江某帶有大金二百餘枚西紙五千元亦被搶刧一空惟近機車處之三等客車則完全未有刧掠查係因警長袁景　同警兵粟慶兩人與賊鏖戰袁景見勢不敵遂將軍衣及駁壳擲去潛伏車底粟慶則死力與賊抗拒故至中彈殞命外問故神其説者謂粟死後仍不蹶依然持鎗　立賊避其鋒故未搶及此車現粟慶之屍已運回大沙頭收殮搭客賴其死力保護多有出資而助其喪費者 
　　又函云十五晚廣九夜車載客由港開行駛往省城至三點餘鐘時途次華界番禹屬新棠附近約離城十九咪里處忽被賊刦聞先是有賊匪百餘人先將鐵軌撬起照舊放回原位火車至時照常進前詎知車到听毁鐵軌處　車頭即出軌不能行該處兩便乃係夾山其泥磡高與車齊兩便伏賊百餘人見車出軌即行開槍轟擊再行到車刧掠失贓甚巨盜匪之膽如此當道則何法以消弭之也 
[内國公債之進行鑑古軒討論]  
　　總統對於内國公債案極爲注意昨特召集國務卿梁督辦周總長張小松次長等開特别會議於鑑古軒討論内國公債進行辦法略謂目下歐洲戰事激烈借用外欵已經絶望此項公債於財政前途關係緊要必須速底於成方能有濟當擬定新辦法六數提交財政討論會矣 
[副總統提倡]  
　　内國公債開辦伊始各省認購亦頗踴躍兹聞黎副總統以在上者能首先購買鉅數方可爲國民之實在提倡擬將參政院長每月俸金千元之半數撥購債劵并擬勸各參政同心提倡云 
[清貴妃成]  
　　内國公債提倡以來各界人士爭先認購清室方面如世太保奎紹　諸大臣皆表示贊册而瑾貴妃贊成尤力曾派令各親貴盡力認講並詳謂此次内國公債與國與家種利益關係以故各親貴認購一　頗鉅公債額數聞有續加一千六百萬元或一千萬元之説云 
[暑假開會後之參政院修正案内容]  
　　政府提出行發執行法修正案交參政院議决前日（十八）該院已開初讀會付審查矣兹探得　修正之點如下第二條第二欵之怠金二字修正爲 
 
 
 

Page 7

 
 
處二十圓以下之過怠金十字第三條將怠金爲三十圓以下八字删去第四條第三欵本人負有不行爲　務之下者字之上加而爲之三字第五條之怠金二字修正爲過怠金三字第七條第二項第三項之前項二字均修正爲第一項三字第四項前項第八欵及第九欵家宅及其他場所之侵入除旅店酒肆茶樓戲園並其他公衆出入地方外以日出後日入前爲限修正爲家宅及其他場所之侵入除因第八欵第九欵之事項外在日入後日出前時須先告知本人但旅店酒肆茶樓戲園並其他公衆出入地方不在此限 
[開議商會法]  
　　政府擬定商會法六十一條日前咨請參政院代行議决該院已定於二十一日下午開　讀會其議事日程共有三案除商會法外尙有署假前政府提出之典當業法及狩獵法兩案云 
[王治馨案舉發之原委]  
　　王治馨納賄一案交司法部飭該管檢察廳依法辦理已誌各報兹將該案之發生節略記之如下王氏之被糾彈其初則由一王某與肅政史某君有布衣之交某日與某肅政史宴會談次語及王治馨之婪贓納賄本本原原言之確鑿　爾　王某亦只逞一時之快論幾忘其爲肅政史也蓋無心之言適爲有心者所聽某肅政史遂將王氏掛諸彈章率旣發表某肅政史復向王某叩其證據王某始知其言之有關係謂王治馨已將證據毁滅殆盡蓋不願負其責任也王治馨之爲人異常刁巧聞其事之敗漏果將所有證據及證人一切遣之遠颺以滅其迹以故此案久懸不結嗣經肅政史調查簿記復查出王氏罪狀一件關於某税王氏委托某商號代辦而收其陋規某商號恐事發覺要求保險證據王遂與某商號以保險執據蓋用順天府印信此等罪狀爲肅政史所得又上糾彈一次而王氏遂百口不得自解現此案已水落石出交司法部不久即有正當之執行令發表矣 
[鄂省之維持中立譚委員專辦中立會議]  
　　鄂省自奉中央頒到中立條例業已刋印布告商民并照會註漢各領事查照兹以戰禍激烈中央特設專管中立事務處並於烟台天津各海岸推設分所鄂省旣非海濱距　戰線　遠殊無設置分所之必要但段將軍吕巡按以武漢宜沙爲商務重鎭交通便利各國兵輪往來絡繹關於中立事務亦極紛繁特於前日大開會議指定辦理中立專員五人其名如下將軍署書記長金世和巡按署秘書查爾崇漢口租界會審委員侯祖畬交涉員署科長徐鏡如又周正清而仍由丁交涉員士源總其成 
[請欵維持市面要電]  
　　鄂巡按使近電呈大總統謂據漢口商務總會詳稱漢口商務　歐洲戰事影響出口土貨停止交易銀根奇緊各商帮均不能支救急之法惟有疏通金融環　轉呈大總統令飭財政交通兩部轉飭漢口交通中國分銀行勉籌的欵週有客貨抵押酌量收受藉資周轉　語　查漢口商報林立　貨不售委係實情不運維持則莊行倒閉場廠停工勞働失業關係甚巨頃准内務財政部通電馮上將軍電請維持金融奉令合力通籌仰見惠　卹民無微不至用敢據情電乞俯念漢口重要准予飭部轉飭該分銀行設法通融以維市面如蒙核准即由調元飭該商會逕與銀行商訂押借手續是否有當敬　示遵云云旋奉政事堂覆電如下武昌巡按使鑒院密奉大總統令寒　悉漢口商埠關係重要所請飭部轉飭該處中國交通兩銀行設法通融以　市面處已分飭財政交通二部遵照辦理矣等因合　大總統政事堂銑印 
[依蘭縣楊知事祭江記化險）]  
　　涙滴牡丹江 
　　吉林牡丹江近以上游大雨一日間竟陡漲五六尺纒綿數日仍不退潮七月三十一日經該管警　率領人民以麻袋囊沙愈禦愈漲及午後忽然漲越江壩泛溢街市一時通衢小巷水流成河據該處父老云爲數十年來所不經見也乃江水泛溢江壩各界人等皆爭先搬運高阜一時人心惶惶莫知所歸依蘭縣知事楊錫九君擬修西南隅未畢而水勢益急不可遏乃親先奔往該處率領人士掘土禦防而水勢仍愈漲不得已藉神樹廟地點祭江向水鞠躬並許重修龍王廟然水漲仍不已昨又速遣兵丁將三江龍江吉蘭等處輪船下留不准他往以備載民往江西避災現米麵大缺幾成不得了之勢餘容後報説者謂楊知事不啻親演戲劇中孫夫人祭江一劇也 
地方通信 
[蘇州水警廳長與巡官]  
　　蘇省水警裁减經費遣散官長兵士等情已迭記前報兹悉蘇省水警原係水師營改編各師船當成軍之時公家止製船隻舵桅等物其餘船上應製船艙窗門篾篷及艙樓繩索跳板竹桿以及一應器具均由帶船之員自行製備故有頂首一欵日前廳長飭查此欵數目之時分署長（即營官原有頂首二百元）則開報五百元各巡官等均照實數開報或百餘元或八九十元不等此次取銷各員詳奉巡按使批准每員給船一隻令各人自行變價作抵頂首之欵乃趙廳長並不遵行改爲分署長孫福保照七折給洋其餘一二三等巡官應俟裁道事竣各船繳齊到廳再行核奪迄今日久孫分署長之七折洋三百五十元早已領到各巡官能否領船杳無音信况裁下之船置之河干無人收拾日晒夜　早已朽壞不堪即使發下亦不能變價以故各巡官怨聲載道聞已公禀巡按使核示矣 
[鎭江回敎舉禁食禮]  
　　陰曆六月二十八日爲回敎舉行禁食大禮拜之期是日徒邑城廂内外敎徒皆各集清眞寺敎堂循例按班潔身祈禱參觀者甚衆 
[派員查勘災情]  
　　韓巡按飭合各道尹派員調查各屬受災輕重以便散放恤欵昨聞金陵道尹王舍棠君已派員　鎭查勘徒邑旱災情狀矣 
[武昌省向乞]  
　　段將軍吕巡按近會咨湘　巡按使乞　略謂郭省産米無多　　　　　入以供民食本年入夏以來雨澤稀少據各屬報告亢早情形已裁之稻半就藝資未布之禾無從下種以故告災乞　之書日凡數至近艦选占雨澤　爲時太遲即令補種晚糧　　無及米價　貴民情恐　爲數年來所未有且鄂中自軍與以來官無傭富民少蓋　挹注之方實無良策因思湘贛爲産米最富之區素爲鄂中所仰給近聞湘省有禁米出口之令鄂民聞之大爲汹　扼吭之痛無過於斯且鄂中分駐軍隊甚多需米尤夥來源　絶大非事勢所宜凡諸情形諒邀燭照往復籌商惟　仰懇貴巡按使廣救災卹鄰之誼宏裒多　寡之仁軫念鄰封　寛禁令　念貴省旣亦受水旱偏災出産必較常年爲减亦不能不稍示限制擬請嗣後凡鄂省關於軍米及平繼兩種人赴貴省採辦米榖由本府及本署隨時發給護照並照章納税以咨徵信即希轉行各關卡一體遵照查驗放行俾免停留面資救濟信迫勢急諒蒙俯允云云 
[長沙州製之尾聲]  
　　　州兵變一節其肇亂至於平息各情形已經節紀前報兹聞變亂發生之時固由該處防兵恐其退伍與調集該處藉資彈壓之軍隊串通謀亂（因彈壓之軍隊不久亦須退伍）其出而滋擾即爲各營兵士寳則有桂陽縣學界中之雷洪兄弟及劉某等數人從中主持一切計畫多係出自雷劉旋由省城開去北軍前往剿該叛兵即已潰散或向粤邊逃竄而大局幸已敉平惟雷劉等猶　野心不死仍復密聚黨徒多方　煽希圖再舉迨經湯將軍派委密查專員前往該處調查詳確現已指名拿辦而雷劉等始各先後逃送聞雷劉兩姓均係桂陽巨族家産頗爲豐饒兄弟衆多子姓繁衍現由該委員將雷父劉母拘案覊押勒令將其子交出以憑究辦並擬將各該家産悉行分别查抄没收入公 
雜評二（默） 
[青島之警備區域]  
　　日德方劃青島之戰爭區域而山東靳將軍亦劃青島警備區域惟戰爭區域或擬周圍百里或擬黄河以東廣狹如何尙未可知而靳將軍　劃之警備區域則以青島四境即墨　　出勞山灣辛店高密安邱諸城勞山港等處爲範圍吾不知將來交戰國之戰爭區域與我中立國所預定之警備區域能無衝突否也設　認爲　備之地彼或攔入爲戰爭之場又將奈何故此事當道宜鄭重出之勿貿然於事前而致爲難於臨時也 
[中國之新問題]  
　　自歐洲戰事發生後吾國人所注意之事有三一爲籌辦中立一爲維持金融爲防範黨人此三者一有不愼皆足立陷國家於危險故寗屏棄一切重要事務而專心致力於此乃不謂於舉世惶惶駭之時而怱有人獨急急於修正總統選舉法之一問題焉抑何好整以暇也 
[敎會中之多故]  
　　希望人類和平之心舉世同具而敎會中人爲尤切故此次開戰　敎士奔走演　戰禍之慘冀有以免之而竟不能説者謂羅馬敎皇　此鬱鬱而死昨倫敦電又傳基督會將軍温斯陳甫復逝世何敎中之多故歟是亦可謂歐洲戰　愁慘中又增一不率之事矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二十二）]  
　　上海鄭鎭守使曾經會同海軍總司令李鼎新君滬海道尹兼駐滬特派交涉員楊小川君等在使署内設立中立辦事處延請前司法總長王寵惠爲順問兹因該辦事處已經成立所有應辦一切公事恐各機關未及周知故鄭汝成君等特將該處成立情形咨行海關税務司並飭知海軍各艦艦長及所屬行政各機關一體知照 
　　上海鎭守使鄭君海軍總司令李君滬海道尹楊君曁海關監督施君連日恊商以淞口輪舶往來自中立條例宣佈後海關人員對於檢查事務甚形忙碌幾有應接不暇之勢擬於淞口洋關附設檢查所由中立辦事分處派員恊同辦理當經電告中央核准照立惟以此項人材一時尙難物色飭仍由海關兼理如遇重要事務則由海軍協助云 
　　歐洲列强戰事我國嚴守中立早經中央頒布中立條規駐滬特派交涉員楊君遵即函請江海關施監督嚴諭華洋托巡如出口船隻查有糧食軍械等品者着即扣留以免破壞中立在案兹因歐洲戰事日劇前日復由楊君函請施監督嚴密稽查俾免貪利之徒朦混私運致生意外交涉云 
　　上海鄭鎭守使前日飭行駐浦第三營廖營長略謂查浦東沿海灘口岸之最險者莫若川沙縣境之白龍港值此歐戰劇烈之際因恐交戰各國停泊軍艦有碍中立條規曾經電奉宣武上將軍准飭第二師抽撥步兵一營尅日往駐並由該營長將來兵防守地點勘定呈復在案兹查白龍港地方近日時見外人在彼測勘意甚可疑如待第二師所調之營馳往駐紮未免稽遲合行飭仰該營長迅速派兵往駐白龍港口防護等因廖營長奉文後業已飭將原駐周浦鎭之第十連第二排官兵限二十四號調往該處昨該排長黄紹馨已預備一切准於今日率隊赴白龍港駐紮　　英美捕房代理總巡張君以歐洲戰事日劇牽涉青島僑滬各國西人由滬寗鐵路火車前往青島者無日蔑有該處避難之中西人士亦由滬寗鐵路來滬絡繹不絶恐有私帶危險物品或有匪徒混入擾害因特諭飭滙四捕房捕頭着令加派幹探分班駐站查察以維公安 
　　英國紐卡司船廠去年造竣中國海軍部訂造之應瑞肇和二軍艦後當派洋員二名跟隨該二軍艦來華充當機器總管照章以半年爲限須待該二艦機器拆卸騐明點交事畢然後回國所需薪水歸海軍部核給兹因該二員均隷軍籍業奉英國政府飭傳投軍聽候差遣故由紐卡司船廠電致上海海軍李總司令請爲飭知迅速回國李總司令以應瑞肇和二軍艦現泊烟台昨已電報烟台林左司令飭遵矣 
　　滬上各商因歐洲戰事大受影響其中尤以出口貨物爲最進口洋貨次之兹悉太平洋一帶輪舶往來已無阻滯而各公司輪船亦次第出發故出口貨物已稍活動各碼頭小工日來亦得工作市面因此汼有起色矣 
　　駐滬交涉員署因歐洲戰事由國外發來轉遞北京之電報甚多均關重要業經楊交涉員　派妥員一人管理以專責成面　宣洩云 
[勸諭航商勿加水脚]  
　　輪船招商總局近奉部飭略謂歐戰影響各業停滯業經中央電飭各省設法維持當此商業阻滯輪船運貨勢必減少若因之取償加增水脚則商力更有未遠貨客往來仍宜照常取值等語聞該公司以中國自有航業决無於此時加增水脚之理惟本埠航商林立恐有其他航商加價情事擬設法勸導以維商業云 
[嚴防漁船私運軍需物品]  
　　江寗宣武上將軍查得川沙南滙寳山沿海各縣原有海洋捕魚船隻數十艘向由各該地方官頒發執照責成漁甲隨時查察不得私出外洋以杜偷運禁物接濟海盜等弊現值歐戰劇烈黨人思動之際誠恐該漁户等私運軍需品物貪利販售於各交戰國或被黨人勾通潛將軍火運往沿海各口岸故特飭由上海鄭鎭守使轉飭各該營縣派員稽查以昭愼重 
[鎭守使請緝黨魁]  
　　本埠自歐洲開戰以來謡言　起謂黨人將趁此時機分遣黨徒潛入内地各處乘間擾亂並謂黨魁孫文陳其美亦均潛行來滬分匿華租各界並有美租界某處密設機關兹爲鄭鎭守使所聞以此種謡傳雖不足信然亦不可不防除通飭所屬軍警一體嚴行防堵外特函楊交涉員照會駐滬外交團轉飭捕房派探嚴密偵緝母任混跡 
[江蘇省敎育會紀念會誌盛]  
　　不蘇省敎育會於二十三日下午三時舉行成立十年紀念會先期通告會員並柬請學界蒞會是日到會來賓及會員一百數十人首由副會長王勝之君報告開會宗旨又委託幹事員沈信卿君報告十年來辦事大概次來賓范靜生君演説敎育會對於社會之關係議論透關又次江西南昌義務女學校校長蔡慰挺君演説敎育會之比例儼如醫院其學校之敎員等於醫生學生又等於病人種種罕譬極爲肫擊又次韓巡按使之代表敎育科長盧君殿虎陳述巡按使未能親自蒞會一年來對於本省學務未有裨補兹去任在即不及擴張恐負鄉邦賢達深致歉忱盧君又自述已意深慨年來敎育狀况僅得維持二字冀望此後亟謀進步詞旨亦甚剴切旋有姚叔平君奏七絃琴古調獨彈音韻清越汪月庭君奏琵琶手術精熟聲如風雨聽者均爲之肅然又次張　珍女士獨奏洋琴氣韻流鬯又次李松泉碩士演試幻術心靈手敏奇妙獨臻繼由會中刋印十年概况一册分贈到會諸人並欵以茶點至五時後乃告散會頗極一時之盛云 
[溧水縣誤解烟酒牌照税施行細則]  
　　上海縣知事奉江蘇財政廳長通飭云據溧水縣詳稱竊奉廳飭奉財政部飭開販賣烟酒特許牌照税條例前奉大總統令公布業經本部谑定本條例施行細則於本年一月二十九日以部令刋登政府公報並連同牌照申請書罰金通告書及收據各式令飭遵照辦理在案查該細則規定各條尙有應行增改之處兹由本部訂定修正販賣烟酒特許牌照税例施行細則廿六條以期完備而資遵守所有前次頒行細則應即取消除咨行巡按使查照外合亟飭知該廳長遵照妥籌辦理等因到廳奉此合將修正施行細則飭發該知事一體遵照辦理此飭等因並發修正烟酒牌照税施行細則一份到縣奉此醒溧邑此項照税開辦較遲並因地方偏僻商業凋零在七月以後申請特許責令繳納全年税銀商力實有未逮業經知事將困難情形具詳陳明在案兹查奉頒修正施行細則第七條内載凡在六月以前特許者當納全年分税金在七月以後特許者當納半年分税金等語知事詳加細譯是販賣各户應納税銀以特許之日期爲標準不以公布法令之日爲始况前次頒行細則現已奉部取消所有溧邑七月以後申請特許各户能否量予體恤飭令僅繳半年税金之處理合具文詳請仰祈鑒核批示祗遵等情到廳據此除批查販賣烟酒特許牌照税前奉部飭自本年上半年第一期爲始當即頒示通飭均從發貼告示之日起限於一個月内收齊報解繼因逾限未繳又經疊次批飭嚴催各在案兹核來詳該縣延宕迄今未收分文乃藉此次奉部頒發修正施行細則内載凡在六月以前特許者當納全年税金七月以後特許者當納半年税金等語欲將上半年税欵免收實堪詫異所謂六月以前七月以後特許者專指本年新開之烟酒舖户而言並非以納税之遲早爲衡若以納税之日即爲特許之期則該縣延至明年再辦所有本年税銀皆可任其豁免試問有此理乎事關奉部飭辦何得目爲具文限於本月底先將第一期税欵催齊繳解九月内將第二期税欵繳清如再逾限不繳定即詳請懲戒仰即凛遵辦理並候巡按使核示此批印發外合行通飭該知事一體遵照此飭 
[電達事件須將底稿錄寄]  
　　上海縣知事奉江蘇財政廳通飭云爲通飭事奉審計院飭開本院關於各省審計事項往往有須電達以期迅速者惟間以電線偶損送遞因之誤延或以碼數有訛文義因之誤會亦事實所不免本院爲鄭重公務起見凡遇有電達事件除一面拍發外一面將電底另行錄寄以資核對先此聲明務即查照並轉飭所屬各機關一律知照此飭等因奉此查此項辦法本爲愼重公牘預防貽誤起見原飭雖以關於審計事項爲限惟各機關譯發電文或遞送稽延或號碼錯誤事所恒有以後無論何項電達事件均應仿照辦理以資核對而免舛訛除詳報並咨行外合行轉飭該知事該局所長一體遵辦 
[嫌疑犯改押西牢]  
　　法捕房前在新租界寳昌路福開森路善鐘路等處及路旁麥田中拘獲嫌疑犯七十五人迭解法公堂訊判潘少卿等六十五人分别交保驅逐開釋尙有李洪毛和尙沈長龍屈洪生陳竇山譚福元鄭洪生楊裕興李金友李福田等十人解送鎭守使署訊明核辦後由鄭鎭守使判决鎗斃事爲法總領事所聞以李等罪不至死概予鎗斃在乖人道主義故將李等提回發押大自鳴鐘普通牢内於本月二十號後解法公堂略訊之下判一併還押聽候商明核辦在案現經聶讞員商之德副領事以李等雖無謀爲不軌實據究非安分之徒今已貸其一死已出法外施仁如若釋出現正謡言蠡起之時恐有妨碍治安情事故暫不提訊判斷諭知捕房將李洪等十人改押吕班路西牢俟謡言平靜後再行訊斷捕頭當即將李等提出各加手銬飭令探捕護解至西牢收押以昭鄭重 
[盜案改期開審]  
　　閘北馬家宅西人勞得吉司（即羅帝　司）住宅前後盜匪搶刧經警廳將跡涉嫌疑之邢富生邢小毛等四五人拘解檢察廳由檢察官分别提案預審明白判令押候起訴同級審判廳請爲判决在案兹悉此案業由審廳示期於前日公開審理由袁廳長片請檢廳飭派法警陸　　先期　馬　宅傳喚該西人來廳候示詎該西人已因事往淞並不在家該警巡回廳禀復改期審理 
[貨船夜行遇盜]  
　　夏家嘴浦江中前日夜半有裝運貨物船二只行經該處正在往南行駛忽來匪船一只上有盜匪十餘人各執兇器　上該貨船嚇禁聲張將兩船上所有銀洋及衣服等物搜刦而去聞該船户查點之下以損失尙微不欲多事故未報緝云 
[拘獲深夜攫物之車夫]  
　　匪徒高德成以拖拉黄包車爲名每至深夜攫取坐客財物受其害者不知凡幾昨爲二區警察署探警拘獲送區轉送地方檢察廳請爲訊究汪廳長諭令收押聽候研訊究懲 
[棉紗認税之困難]  
　　棉紗業　税商人以歐洲各國開戰以來滬地銀根緊急商業減色産銷併征以來收數短絀繳欵添增益難維持而所請給發分運單又迄今未達目的故特具呈韓所長請予退認聞所長一再慰諭允爲面禀廳長再籌維持方法云 
[縣知事對於牙税之認眞]  
　　倒換牙帖一事實行以來牙行停閉者甚多而藉端抗納之户亦復不少牙甲蔣昇業於前日開明頑户至上海縣公署禀請核示洪知事以牙行閉歇例應繳帖始准除税如不繳帖仍以欠税論諭候飭吏協同該甲按户查明弔銷牙帖其餘頑户亦應協吏着追違即勒閉以重税項云 
[飭查掘墳盜物之虚實]  
　　昨有南匯縣民人康俊榮赴道尹公署呈控族人康榮生串同該縣鄉董潘某地保曹某掘毁墳墓將其三代祖墳一併掘毁盜取古物遺骸不知去向請飭縣查拿究辦等語楊道尹以所呈如果風實實屬駭聽惟案情如此重大何以不逕禀該縣提辦其中不 * 
無可疑業已飭行南滙縣知事查復核辦矣 
[革保恐難避匿]  
　　已革二十七保十一圖地保沈瞿國即沈春山去年串同臨年地保盜賣海昌公所附近蘇秉鈞之地基被控閘北初級審判廳解送地方廳取保候審在案近又盜賣朱高氏之祖墳串同吳福大等私將該墳拆毁由朱氏扭吳至檢察分庭控告解送地方廳訊辦惟沈避匿租界尙未到案故該氏昨又續禀地方廳聲明該革保於盜賣蘇地案内取有舖保請着該保人將沈交案汪廳長准予查案核辦 
[中華女學之談話會]  
　　閘北公益里中華女學開設暑假補習科已於前日停課昨日上午十時邀集各校董及學生開談話會討論下學期進行方法並籌備週年紀念念事宜是日到會者除學生四十餘人外各校董亦大半蒞止聞該校將於兩等科專修科外添設縫紉機繡專科定九月一號開學云 
[振新小學校開課]  
　　英租界派克路富華里振新小學校係徐惠施等所創辦歷有年所此次暑假後定於本月二十四號開課並附設英文商業夜社以便商界補習云 
[通俗夜社繼續進行]  
　　英租界新閘路和樂里口新民小學校暑假後業已開課該校主任朱文華因慨工商界年長失學者多故擬將附設之通俗中英文夜社繼續進行云 
[查獲冒版肥皂]  
　　普益習藝所開辦以來所出各種物品如肥皂等物民間咸樂購用兹經該所司事陸畊餘查得新馬頭福隆皮皂廠近將該所所製香釐牌肥皂冒牌仿造在市混售是以報告第一分署派警孫德新前往該廠起出冒牌肥皂五十七箱將廠夥王巧榮帶署飭送淞滬警察廳司法科訊究 
[糖行夥私賣白糖]  
　　匯昌糖行主陳　堂投法公堂控稱行夥劉阿茂私將白糖售賣計銀六百兩　破後聞風逃去今始尋見向索不還求請訊究劉供此糖售出後價銀被人欠去亦未收到求請寛限料理判押限七天交銀 
[麫店主頭破血流]  
湖北人趙義興在西華得路開設麵館昨午與店夥袁海山不知因何起釁口角相毆袁以麵碗擲破趙之頭顱流血如注當喚三百四十六號華捕到來一併送入捕房趙送同仁醫院療治袁押候核辦 
[烏木作夥之蠻横]  
　　舊小東門内長生橋塊烏木作夥孫二喜前日午時不知何故用碗擲傷學徒徐堂容面部流血不止由作主康炳生喚到守望　警將孫及受傷人以及破碗三塊帶至一區二分署轉送地方檢察廳經汪廳長派員預審並騐明徐堂容受傷屬實諭交康炳生領回自行醫治孫二喜押候起訴審判廳核辦 
[女婿氣憤行兇]  
　　吳余氏將伊婿錢少卿扭至法公堂控稱女兒錢吳氏携同外甥歸寗詎女婿到來不問情由出言辱駡婦人向之理論女婿竟突出小洋刀行兇致被戳傷頭項求請騐究錢供因岳母將妻留住不放故此氣憤誤傷是實判押一月以儆 
[　　王成豐汪吉生二人前日在途口角扭毆各受皮傷由守望巡警拘解警廳司法科轉送地方廳汪檢察長諭令分别收押候核 
[孫襄讞請假回籍]  
　　公共公廨副會審官孫羹梅君請假三月回籍省親並舉余應望君庖代業經滬海道尹楊小川君核准孫君即於前日乘輪回籍又聞代理駐滬領袖領事丹領某君前日乘坐馬車至公共公廨拜會正副會審官並順道恭送孫画會審官起程至代理襄讞余應望君則於前日拜會各國領事後即與美副領事博君升座特别公堂會訊民事訟案 
[檢察廳預審竊案]  
　　陳初海控張福全張　全等行竊物件經警察廳偵探將兩張查獲抄出洋傘一柄竹布長衫一件當票三張一併解廳於前日備文將原被及贓物併送地方檢察廳經檢察官提案預審判將兩張收押原告退去贓物存案候核 
[連次失竊之疑竇]  
　　馬家廠恒泰米店主閔式臣家住南馬頭靈稼里内由庖丁顧桂生在家看守前日忽然失去衣服六件昨又失去大洋六十七元小洋一百九十九角查知顧桂生會私行出外不無可疑因卽扭送第一分署轉送警廳司法科訊明核辦 
[販烟犯紛至疊來]  
　　五區警署前日查獲販土犯陸姚氏陳香泉朱春生三人移送閘北檢察分庭預訊屬實起訴審判分庭判决陸姚氏罰洋一百五十元陳罰洋八十元朱罰洋二十五元嗣文送到販地犯王少同龔在良周冠亭王雲坡顧徐氏等五人押候預訊核辦 
[一波未平一波又起]  
　　南那公司經理許景文向賚賜洋行租借輪船一艘議定租洋五千元除付尙欠三千七百元賚賜洋東已向買辦吳春林扣清吳因向索不理控經法公堂判許交人銀兩保嗣因無保押追在案今原告代表蒲石律師投稱初次奉判祗保人出外料理因無保人故將道契田單各一紙作抵出外今旣挺押不理應請堂上將單契拍賣作抵又有房東附追房租銀一百五十七兩聶讞員判吳春林控案候再核示欠租一案限七天遷去 
[誘拐女子]  
　　陳鶴松扭張品源至閘北警廳司法科控被誘拐伊女由地保馬金金陳祥生到案作證當由警廳移送檢察分庭預訊之下判張品源還押候解地方檢察廳究辦 
[深夜賭博]  
　　新租界居民何仁生何阿六何順四何根棠何紀生何福生曹子山奚阿根徐耕等九人深夜在家賭博被捕房查知一併拘獲吊出賭具解送法公堂請訊何等同供係又麻雀不敢抽頭求宥判各罰洋五元充公 
[介紹新書]  
　　共和編譯局近編康南海梁任公兩先生文集合刻將南海任公最近數年之文盡行搜輯分類編纂全書共二十四册現已出版昨承惠贈一部又京漢鐵路局爲便利客商起見曾編京漢旅行指南一書凡全路古蹟名勝商况物産曁行車時刻運貨價章　詳細編入並插圖畫兹因篇幅過多恐不便取携第五期已分上下兩册昨承惠贈兩部合書介紹并誌謝忱 
雜評三（訥） 
[　　羅馬敎皇之死有遺囑焉而堅守青島之德人亦有五千餘張之遺囑（見北京專電）非所以示决死之心耶德人之倔强不屈於此可見一斑然此次大戰各國人之死於戰而不及備遺囑者又不知其幾千萬也嗚呼戰之爲禍亦慘矣哉 
　　我國紛紛搜捕黨人若者爲敢死團之證書若者爲决死隊之委狀挾此證書與委狀者亦所以示必死之心也然彼則對外而决死此則對内而决死其死有不同道耳 
[補錄命令]  
　　八月十四日策令劉建章給予二等文虎章劉玉春給予三等文虎章此令 
　　又令劉朝仰給予三等文虎章此令 
　　又令謝高元給予四等文虎章此令 
　　又令張繼良授爲陸軍少將此令 
　　又令本月十日覲見之裁缺山東敎育司長王壽彭著仍交政事堂存記此令 
　　又令本月十日明保覲見之陳毓近崔廷獻梅光遠均著交政事堂存記此令 
　　又令財政部呈請任命孫子劼爲河南官銀錢號監理官應照准此令 
　　又令陸軍部呈請將陸軍步兵中校劉玉春加陸軍步兵上校銜應照准此令 
　　又令陸軍部呈請將段瑞蘭授爲陸軍步兵中校應照准此令　　又令外交部呈稱擬將司長王繼曾秘書王廷璋劉符誠均進叙三等等語應照准此令 
　　又令外交部呈擬將僉事施履本謝永炘長福范緒良王鴻年趙沆年王治渾朱應杓關霽陳海超張肇棻吳佩洸程遵天管尙平張瑋于德濬李殿璋吳台儒許同莘汪毅緒均進叙四等等語應照准此令 
　　八月十九日大總統申令據陸軍部呈覆核陸軍第九師師長孔庚判决喇嘛王德呢瑪等罪狀尙屬允恊惟查王德呢瑪一名到案以來深自愧悔復向伊克昭旗致書敦勸迫其投誠其所轄各寺喇嘛亦呈請永遠歸附誓無二念核其情節尙在可赦之條擬請特予赦免等語該喇嘛前以附和庫逆拿獲後即與巴圖得格喜等就近解交陸軍第九師師長孔庚訊明擬辦當經判决處以無期徒刑並終身褫奪軍籍之資格在案兹旣據稱該喇嘛被逮悔罪係出至誠所有伊烏各盟亦圴因其致函開導幡然内嚮盡釋嫌疑其情尙無不可諒本大總統依照約法第二十八條特赦王德呢瑪免其執行交陸軍司法兩部查照餘均如擬辦理此令 
　　八月十九日大總統策令參謀本部呈稱泰武將軍行署參謀張濟元另有差委請免本職等語張濟元准免本職此令 
　　又令參謀本部呈請任命下惟沛爲泰武將軍行署參謀應照准此令 
　　又令陸軍部呈請任命楊桂堂爲陸軍第七師步兵第二十七團團長何乃中爲陸軍第七師步兵第二十八團團長雷存脩爲陸軍第七師步兵第二十六團團長應照准此令 
　　又令陸軍部呈請授安中傑爲陸軍步兵少校應照准此令　　又令内務部呈江蘇巡按使韓國鈞咨據淞滬警察廳　長徐國樑詳稱前閘北警察分廳秘書徐德鶴因病辭職科長張光烈改委署員均請免去本戰等語應照准此令 
 
 
 
] ] 

Page 11

 
 
又令蒙蒙院呈准阿拉善　王　　　　　堪旺泣布丹等咨稱延福寺默爾根堪布凌希哩噶布楚幹昭爾巴那旺吹吉扎木錯根本清潔精神通佛敎擬請加給名號等語默爾根塔布凌希哩噶布楚幹　　巴那旺吹吉扎木錯着加給　門罕名號以昭激　此令 
　　又令司法部呈擬將僉事滕　叙列五等等語應照准此令專令 
[官吏違令懲罰令]  
（八月十九日公布） 
　　第一條凡吏執行職務於大總統發布之敎令及其他命令所定事項而故意違反或私擅變更情節重者處六個月以下之徒刑輕者處二百元以下之罰金因而致在妨害内治外交及其他政務之事實者處一年半以下之徒刑 
　　第二條凡官吏執行職務於大總統發布之敎令及其他命令所定事項而奉行不力或呈報不實情節重者處三個月以下之徒刑輕者　一百元以下之罰金因而致有防害内治外交及其他政務之事實者處一年以下之徒刑 
　　第三條凡官吏執行職務於法律或敎令無明文規定事項應呈請大總統命令辦理而故不請示情節重者處六個月以下之徒刑輕者處二百元以下之罰金因而致有妨害内治外交及其他政務之事實者處一年半以下之徒刑其有事關緊急不及請示者如辦理尙　　宜得於事後陳明　　　其處罰 
　　第四條凡不　　接呈請大總統命令之官吏遇有應請大總統命令事項而故不詳由該管長官轉呈請示者依第三條之規定分别處罰 
　　第五條中央或地方官署屬官因執行長官所發命令致違反第一條至第三條之規定者其原發命令之長官伋本合分别處罰 
　　第六條違反本令之規定應處以罰金者得代以罰俸應處以徒刑者得令先行褫職 
　　第七條違反本令之規定應處以罰金者由大總統特交高等懲戒委員僵議决行之應處以徒刑者由大總統特交司法總長依法辦理 
　　第八條本令自公布日施行 
[關於人事證憑貼用印花條例（八月十九日公布）]  
　　第一條關於人事證憑應依本條例貼用印花其税額如左出洋護照貼印花二圓國内遊歷護照貼印花一圓免税單照貼印花一賀五角普通官吏試騐及第證書貼印花一圓高等官吏試騐及第證書貼印花二圓中學校畢業證書貼印花三角專門學校以上各學校畢業證書貼印花五角中學校入學願書貼印花四分專門學校以上各學校入學　書貼印花一角嬌書貼印花一賀前項之出洋護照學生得减二分之一貼用印花 
　　第二條前條之護照單照證書及願書應由請領護照單照或證書及具願書者先繳税價由發給之官署或學校貼用後蓋章發給 
　　第三條婚書如不貼用印花或不蓋章　押者於法庭上無合法憑證之力量願補貼印花蓋章蓋押者應依印花税法第八條辦理 
　　第四條本條例自公布日施行 
來函 
[蔡關邏來函]  
　　昨閲貴報本埠新聞内載本夫砍傷姦夫一節有住居靜安寺路十一號門牌之蔡關林與仇阿五之妻陳氏有染被仇得悉持菜刀將蔡頭面手指砍傷被探查見將仇拘捕解堂判仇還押候蔡傷愈再訊云云其中實有　誤之處查蔡關林與其妻住居該處五載有餘爲人素來誠實與仇阿五即裘阿五乃屬友誼裘阿五曾在本年二月間向蔡關林借有方單約期歸趙上月廿九日裘阿五持刀行兇之日限期祗有三天裘因不能將原方單還蔡乘蔡在自已臥房外正在甜睡之際持也亂砍　害乃有原經勸之人可到堂作證即請貴報將此函登入來函門内以昭核實蔡關通啓 
 
 
 

Page 12

 
 
   
 
 

Page 13

 
 
自由談 
游戲文章 
[某富翁之一夕話] [  談痴]  
　　某翁持千錢至歇浦作小經紀家漸小康意洋洋甚自得也常爲大言曰致富有奇術愚人自不識耳昨日太無事報訪員特往造謁并乞指授奇術翁曰此訣不傳汝以百錢爲予作談貲則授汝未幾携錢請敎者俱至翁與之坐曰求富小技耳汝等先治其外賊後治其内賊則起家之道備矣衆曰何謂外賊翁曰外賊有五眼耳鼻舌身是也眼好視美色嬌妻艷妾非金屋不能貯我一毛不拔姘一醜婦租所房子亦所以延宗嗣耳喜聽好音笙歌樂部非金錢不能給我游四馬路站小廣寒對面與野鷄爲伍旣聆五音且親芳灘備極視聽之娱若購龍延置香水是皆受鼻之愚我塞而不聞終日臥馬糞推亦不减其樂致山珍羅海錯則更受舌之欺我當食時出候路側有挑食餘飯菜過者必强而取之五味俱備未嘗不飽至子然一身夏則細葛終則重裘爲禍實甚我夏遵皇古之制樹葉作衣冬則求施棉衣以自衛週年四季不費一文此五者皆治外賊之訣也衆曰何謂内賊翁曰内賊亦有五仁義禮智信是也仁爲罪魁博施濟衆所費特鉅我以紙元實運動神靈誓不旔行一善省却許多揮霍匹夫仗義破産亦復自苦我見利則忘落得一生享用至禮尙往來世人太不憚煩我來而不往先占便宜糊塗爲致富秘訣只須一味混沌便可長保幸福若千金一諾殊屬無益何如口是心非使天下知我失信永無踵門之請此五者皆除内賊之訣也總之不愛臉不好名不惜廉恥不顧笑駡持斯以往有恒心者有恒産百萬之富猶反　也有志者善爲之衆遂唯唯而退（不受酬） 
[風月公子小傳] [  扇]  
　　風月公子者扶風郡人其先不知所始或云列禦寇之苗裔也公子衣錦綺佩琅玕氷清玉潔丰姿秀美面團團若富家翁一望而知其爲紈絝子弟生有異徵善御風避日雖當盛夏酷暑逼人揮汗如雨得公子在座則一時議論風生凉　肅起覺徧體瘋然如服清凉散頓忘其爲炎暑或云公子前生爲姑射仙子偶墮紅塵刧謫居人間非虚語也以是每當浮瓜初薦苧衣不寒才子調氷佳人雪藕其間殆無不有公子之蹤跡而於蘭閨繡闥佳人錦瑟之旁　光細影之閣尤爲最密蓋公子天生情種性特温柔每喜與美人相對樂數晟夕輕握柔荑長親　澤或撲花問之蝶或兜階上之螢或舞罷歌筵羞掩桃花之面或奏成巴曲巧當檀板之敲其艷福無雙有足令人目羡者矣無何秋風旣起木落材凋處士曠女對此殘景均不能無摇落之悲而公子則以不能隨宜應變阿世昧時一味孤行獨抱亮節旣不與熱流相容遂卒爲舉世所棄寄跡長瘦埋身空谷蒙詬忍辱抑　侘傺以至於終云嗚呼一覺揚州繁華如夢風花雪月等是浮雲可不慨哉 
外史氏曰世態炎涼温度萬變士君子順時達變其道難矣若風月公子者其始温文爾雅　然可風卒以諒直不阿遭世遐棄哀哉吾聞君子之道可舒可卷公子殆未能卷而懷之此其所以蒙不潔納塵垢以自促其生也雖然方今之人皆病内熱舉世如沸誰不趨炎安得如公子者出激揚清流排除酷熱庶幾此火焰世界中尙有一片清冷土乎緬懷清風我思渴矣（不受酬） 
[拆老] [  熱笑]  
　　拆老之稱今已普及上海社會往往小工見工程司將至則低呼曰拆老來了電車上賣票人見查票者來亦呼曰拆老來了日間馬路上賣呌貨者及夜間馬路上爲野雞者見巡捕來亦必失色相告曰拆老來了學校中頑童見其監督敎習亦稱拆老來了拆老二字究作何解難矣（不受酬） 
劇談 
[紀春柳社新劇浮雲] [  卜父]  
　　（劇情説明）士人余適厂質樸好古躬耕村落間生二子一女家庭怡如也適厂友龍某擁貲甚厚而賦性恬淡能不爲富累早卒遺一子戟門慷慨好客不隳父風適厂頗善視之一日戟門入鄉掃墓墓近余氏事畢謁適庵留宿其家頻年如是事非創例適厂女揖光平時熟聞父訓慧美而賢以老父重戟門亦傾心焉是夕私　戟門遂訂婚約次日戟門去許揖光即浼蹇修會適厂自女所得戟門致女箋憤女不德謂不兒女自尋苦惱富貴豈易處哉欲去斯去耳余不汝女矣揖光旣歸戟門處金迷紙醉之鄉目眩神驚向之以富貴不淫自許者中無所恃頓失操守且將以豪侈歆動老父乃偕戟門盛侍從歸寗適厂適與二三村人把酒話田家逸事覩女狀鄙之閉門不納夫婦慚怍而返久之戟門以豪侈傾家揖光頗戚戚戟門殊不以爲意舉所有畀債家坦然偕揖光重詣適厂許適厂招之前曰而翁豈妄哉今而後黄梁夢醒可以從余居矣 
　　（評論演者）第一幕戟門掃墓夜宿科第私與揖光訂婚 
　　此劇以浮雲爲名鞭策富貴陳義甚高非深有學識者不能演之我尊飾余適厂引經據典嚼字咬文雅不露頑固陳腐之態却合山林身分鏡若去戟門亦風雅不佻與尋常纨袴子不同予倩爲揖光碧玉手姿村姑裝束貌如桃李腹有詩書小疵之淡如俗不傷雅伯神之安如亦甚清秀 
　　此幕主要在月下私訂一段戟門措詞脱俗不落下乘至觀月後有掬水月在手之喻而揖光答以開襟月在懷又論富貴不淫貧賤不移二句揖光云似嫌貧賤不能移之説未確此即映照下文 
　　第二幕龍央媒求婚余　女意許之 
　　此幕重在説親一節鏡澄去華子瞻甘言蜜語妙緒環生亦莊亦諧做工穏練自然妥貼適厂講韓非子得詩而怒憤其女之失德自尋煩惱乃歎曰富貴如旋渴豈易虎哉其胸襟何等清朗此可隠諷近時之自命志士者口中善爲近似高尙之論　而偵其行事則卑諂驕淫卑賤齷齬　營富貴惟恐不得或運動得一握財政權即不復顧恤名譽賄賂公行搜刮人民膏血蓄私産營商業孜孜矻矻惟日不足豈知疾雷驀至二次風潮又起若輩乃百變其方於中取利攫黨中資財賣中堅志士致失敗全局縲絏同儕已則而團團作富家翁放僻邪侈無所不爲使覩此余適厂之爲人得無愧死 
　　第三幕楫光淫於富將以歆老父 
　　是幕專寫豪華奢侈而能不涉驕淫態演者手段殊高予倩之楫光仍帶村間女子天眞態度不諳貴婦人之社會交際是爲出色之表情鏡若水戟門心中嫌婦不善應對而深藏不露全憑眉高眼低處暗暗傳出使人一望而知此爲獨得之秘非普通虚負時名之新劇家所能夢見 
　　第四幕婿女煊赫歸寗余閉門不納 
此幕寫鄉間情景甚似女與新婿盛妝來余堅拒不納佳則佳矣若再加入子欲迎之而父必不納之故略略表出更能醒世也及門時女尙欲堅求啓扉而戟門淡然出之其程度實駕泰山而上之閲者勿以戟門爲富家公子氣輕輕放過此中實大有意味 
　　第五幕戟門破産 
　　是幕寫楫光能詩書而不知持家握算實一廢物而已舊日文人之弊或亦類此戟門料理破産井井有條非流俗子可比實一禪學家也 
末幕黄梁醒矣還我天眞 
　　此幕戟門由鏡若去傾家後復往岳家謂適厂曰財已散盡今來與岳父共樂其樂也云云使岳父不得不允此時適厂胸中蓋已明白其婿之淫於富貴實爲神仙游戲見解高出已上仍歸到不移二字也 
小説 
[蘆中人原名Silss　Marner] [  英國女小説家George　Elliit　原著中華（林竹賢譯）]  
　　第十一章（續） 
　　釀雪結領之後望妹甚切幸其妹不久即入寒威侵面皇紫紅色寒喧畢即迴身面釀雪自首至踵週視一通復察及背視無可訾議處乃已釀雪爲之去外服釀雪謂其姨曰此式外服阿姨以爲如何姨聞言心嫌　雪浮　乃莊　答之曰甚　　雪復曰姪女飾不得不與釀雪一式其實姪女少彼五載顔色較黄而吾姊固執必欲衣履如一以使路人一望而知爲姊妹姪女　數告吾姊謂吾姊之美適增妹之醜姪女自知陋質無可諱言姪女生成肖父釀雪言至此自覺失察急續曰非也非也蓋麗雪好談善諧轉使辭旨易失遂轉身向賡氏二女曰美者如　使吾輩　　社會復急續曰妹於社會未常措意未知賡姑娘作何想彼男子朝夕之念及終日所爲常使女子鬱鬱不樂妹常謂釀雪世上婦女雖離慈父而不悔者非其罪也妹生平以自由爲宗旨自由二字即吾夫也他日與生人同住同宿或與瘠赢之夫並行共坐實屬人生最不快事幸獲天佑老父不棄倘室隅爐旁能得同心者一人吾當終身不離矣時麗雪因急欲着衣不得不將終身大論略停斯須其姨即乘機言曰姪女等可隨行賡姑娘欲下樓矣時室中諸女賓皆行 
　　藍氏姊妹珊珊放客廳座客不知彼二人情性者見此闊肩肥偉之麗雪與輕盈　娜釀雪之衣同色不疑其妹之厚顔效颦即疑其姊之借妹自顯然麗雪之慈厚可親與詼諧儻爽已可解决第一疑團而釀雪之穏重大方他人惡意且因釀雪而自歸消滅復何暇計其存惡念哉 
　　客廳之中取古圜松桂之屬以爲飾覺大有生意上座留以待藍氏姊妹釀雪見茀蕾引彼入座介乎茀蕾與郭倫叔之間而其妹之座介乎其父葛翁之間心中自覺喜樂雖强制之有所不能中心自訟以爲我之所愛乃彼青年玉貌之公子家有高堂大厦爲生平所僅見一日得爲此屋之主母他人且以葛夫人呼之矣芳心摇摇安能無動旣而復自計曰他人任以高品厚禄相誘使人不以品行爲重此志終不奪也然釀雪尙能自持當其入席時雖轆轤萬轉而所可見惟臉潮一漲耳其一舉一動靈捷巧敏天然可愛至櫻桃不綻玉粳無露又足見其端莊沉靜矣 
　　座客之中有業牧師者其軀體不偉全身無尊嚴象頭髮作灰白色架百結之衿見釀雪兩頰飛霞之時不肯任其自來自去微笑調之曰蘭姑娘人謂近日天氣甚寒以余所見則未必然試觀除夕之晚尙有玫瑰花開放也復謂茀蕾曰茀蕾子將何説 
　　茀蕾不答亦不敢仰視釀雪蓋當時風俗恭維雖成習尙而對於情人禮節尤當注意然葛翁見其子冷淡情狀頗爲着急因葛翁每於晚間精神倍覺钁鑠視晨間有天淵之别家人嬉笑彌增興趣席上烟盒傳敬未嘗一却此時翁僅與老年賓客談笑夜深時老興益復勃發甚至與年輕者亦復擊背爲戲使知一入此老之門村人皆爲幸非常也有時少年以戲笑失儀老人當以他語亂之樂爲掩護 
 
 
 

Page 14

 
 
   
 
