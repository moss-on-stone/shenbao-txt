# 1919 - 121 - 4916601

 

Page 1

 
 
   
 
 

Page 2

 
 
   
 
 

Page 3

 
 
時評 
[圖窮而七首見（冷）]  
　　歐洲和會之始所謂公理之戰勝也所謂密約之廢棄也所謂弱小國之權利也所謂永久和平之同盟也今和會之草約已宣示矣其結果何如所謂中國之主張者今猶有絲毫存在者耶 
　　由此可知求助於人者終不能有成自作其孼者終不能倖免我國人今日唯有返求諸已而已矣國人不自棄之誰能奪之者國人必欲得之誰能阻之者若不能自謀自助而欲望諸人則終歸於空想而已 
　　嗚呼國人其自奮 
[命令]  
　　五月五日大總統令内務總長錢能訓呈准山西省長閻錫山咨稱盂縣知事尹榮修因病請免本職應照准此令 
　　又令克什克德勒格爾給予二等寳光嘉禾章此令 
　　又令許得勝給予四等嘉禾章此令 
　　五月六日大總統令陸軍總長靳雲鵬呈請授黄恩榮爲陸軍步軍中校杜文灦爲陸軍騎兵少校陳恒九爲陸軍三等軍需正焦慶和爲陸軍三等獸醫正均照准此令 
　　又令陸軍總長靳雲鵬呈請授武超江爲陸軍三等軍需正應照准此令 
　　又令周傳經嚴鶴齡均給予二等寳光嘉禾章關霽刁作謙沈成鵠伍連德均給予三等寳光嘉禾章于德濬趙沈年邵繼全黄兆熊吴葆誠朱應杓吳台謝永炘均給予四等寳光嘉禾章此令 
　　又令張錦晉給二等大綬嘉禾章張煜全晉給二等嘉禾章宗鶴年晋給三等嘉禾章張瑋創翔雲路濬傳謙豫劉迺蕃陳斯銳均晋給四等嘉禾章此令 
[專電]  
　　北京電院復陸使來電所述日本要求於和約内專列一條將青島問題由德交日自由處置此事在我國堅持到底斷難承認如果加入此條我國當然不能簽字務希照此辦理 
　　（七日上午九鐘） 
　　北京電將有明令宣布外交經過責成地方官約束商民不得輕擧妄動（七日下午三鐘） 
　　北京電章宗祥漸進牛乳惟便溺不通醫尙未能認爲轉機 
　　（七日上午九鐘） 
　　北京電章傷勢稍減曹入同仁院養病辭呈批留（七日下午六鐘） 
　　北京電京地檢廳派檢官夏勤到同仁醫院將章宗祥傷處檢驗一過（七日上午九鐘） 
　　北京電商會爲外交問題開臨時急議决定第一步辦法先將被拘學生竭力請求保釋 
　　（七日上午九鐘） 
　　北京電公府游園會議員與新聞記者到甚衆徐親出周旋孟憲彝等請求寛釋學生徐云被害人家屬已向法庭起訴他們雖主張用法律我决不送學生出法庭言次不勝憤慨現各學生已准校長保釋（七日下午三鐘） 
　　北京電警察取締嚴秩序安運動罷市說未實現（七日下午六鐘） 
　　北京電懲處首事學生命令傳敎長力爭勿下以緩民氣 
　　（七日下午五鐘） 
　　北京電曹汝霖辭呈首爲信望未孚責難交集懇請罷斥以謝天下（七日下午三鐘） 
　　北京電徐已將曹辭呈返還謂卽欲引退亦非其時並擬派員赴津勸慰（七日下午三鐘） 
　　北京電中央公園開國民外交大會軍警以武力解散 
　　（七日下午四鐘） 
　　北京電本日外交協會停會 
　　（七日下午六鐘） 
　　北京電魯省會商會電反對管象復等與日人辦鑛（七日下午六鐘） 
　　北京電商界議决不用日紙幣 
　　（七日下午五鐘） 
　　北京電安福利用外交問題爲倒閣運動（七日下午六鐘） 
　　北京電新國會一部分議員以此次外交失敗由政府應会失宜對現内閣擬提出彈劾案 
　　（七日上午九鐘） 
　　北京電張瑞璣電陜事已有結束文日起程回京（七日下午三鐘） 
　　北京電四月分鹽稅餘欵五百二十三萬本日由銀團交付 
　　（七日下午三鐘） 
　　北京電滬會軍事善後審查報告書兩件及裁兵草案一件由張志潭携回分呈府院核示 
　　（七日下午三鐘） 
　　北京電于右任不干政通電仍主張恢復舊會（七日下午六鐘） 
　　北京電巴黎二十九電意退會後英法態度冷淡不表贊同又二十九後海線斷迄無訊 
　　（七日下午六鐘） 
　　香港電五日兩院開聯合會議决議致電巴黎各國代表聲明青島必須直接交還中國 
　　（七日上午四鐘） 
　　香港電某軍界代表謁見岑春煊詢以國會問題岑稱國會職權之絶對自由乃西南護法本來之主義必堅持到底 
　　香港電陳炯明電稱恢復國會始能解决法律問題否則寗願犧牲目下之所有務獲永遠和局（七日上午四鐘） 
　　香港電國會議員各學校敎員學生及外交會等各團體致電北京政府嚴詞反對重懲因熱心愛國被拘之學生外交後援會今日開緊急會議籌畫對付此事之辦法（八日下午一鐘） 
　　香港電唐繼堯電主維持國會 
　　香港電國會議員多人發電反對以地丁作借欵抵押品 
[西報譯電]  
　　東京電中國留學生三千三百人請江使許於使署庭前爲開大會之地未經允可中國學生致梅蘭芳之恫嚇信頗多但未遞交之日本警察現正阻止排日示威運動之佈置有違法者即加逮捕 
　　（六日）路透電 
[日本通信社電]  
　　北京電政府對於四日參加騷擾之各學生在昨日以前本擬取從嚴懲罰之方針現以各方面之陳請已决定若今明日中監視學生之行動不再有騷擾之舉動而章宗祥之負傷亦無關生命則採取寛太之方針同時不裁可曹汝霖傳增湘之辭職（七日） 
　　北京電政府今晨發表如左之電報一本月四日由國務院電致陸徵祥云政府對於靑島問題主張由德國直接交還如不能贯徹此主張當以預定交還中國之期限暫由五國保管爲最後之讓步望努力進行以期完全逹到目的一本月五日國務院再致陸徵祥電曰日本所要求於媾和約條中載入（靑島問題由德國交付日本歸日本自由處置）之一條之權中國斷難承認如果媾和條約載入此條項中國當然不能簽字望照此努力處理云（七日） 
　　北京電昨日軍警會議决議禁止本日之國民大會及以後各種之集會已用京師警備總司令之名義布告（七日） 
　　廣東電近日傳說前衆議院議員易宗夔來廣東其目的在恢復民國六年國會各方面因此甚爲注意於是又傳聞候補議員團體有將要求國會令易宗夔離廣東並保障將來候補議員在國會之地位之舉唯候補議員等缺乏政治上之經騐且無相當人物能勝首領或幹部之任者故其勢力甚弱但實際上占有一百五十名之多數其潛勢力亦不可輕視也（七日） 
　　廣東電五日開參衆兩院聯合會决議如下四件一審查國會經費推舉委員十名二撫䘏已故革命黨員遺族三關於青島問題致電巴黎各國媾和委員陳訴中國之决心四通電發表郭人漳韓玉辰二人罪狀（七日） 
　　廣東電昨電所述前月二十五日政務會議决議國會問題當竭力主張按照議和大綱行使自由職權是日即電逹唐總代表近日始證明此項電報並未遞到遂由兩院議長向軍政府提出質問軍政府秘書長命電報局調查後廣東電報局覆稱當晚十一時三十五分曾以經由韶州之陸上電線拍發現正向沿途各電局調查（七日） 
　　廣東電五日開政務會議主要議題爲關係官吏軍人之任用者（七日） 
　　東京電據時事新報云清和俱樂部幹事四名於六日訪謁内田外務大臣關於外交問題有所質問内田外務大臣之答詞大要如次關於膠州灣問題現尙未至可以詳細報告之時機但我國之主張雖得英法美三大國之承認然此問題於十七個國總會議中得其承認後尤不可不得德國之同意故前途有如何之變化現在尙難逆睹吾人深信賴我全權委員之努力與國民之後援當可得有利之解决無欵至中國騷擾問題中國方面之有排日運動並非始於今日實係大正三年以來之事此時偶以靑島問題爲導火線而惹起騷擾實爲遺憾殊不知我國毫無領土的野心不過欲將仗我國武力佔領之靑島由我國直接交還中國而已於中國無何等利害關係况毫無毁損國家體面之處故不久必將一掃誤會而騷擾亦漸歸鎭靜也我政府對之亦擬取最善之對應策云（七日） 
　　以上東方通信社電 
　　東京電昨日下午中國留學生約六百名往求見中國公使代理爲其所拒次到美國大使館拍手歡呼似與館員有所接洽後再返到中國公使館而揮腕力因之巡警負重傷者二名輕傷者八名學生亦有二三輕傷者因事重大遂禁止集會學生等不得已乃散退又該學生等更往謁英法大使及瑞典公使提出哀願書（八日） 
　　東京電昨夜日本福井市大火全燒失六百四十户業織造羽二重（日本布疋名）者之損失似甚大（八日）以上共同通信社電 
[公電]  
　　東京電昨國恥紀念日警傷學生數人拘數十人將置法 
 
 

Page 4

 
 
   
 
 

Page 5

 
 
   
 
 

Page 6

 
 
[中國各通信社電]  
　　北京電被捕各生已於十一句鐘釋放（七日） 
　　平和通信社電 
　　北京電政府電陸使如媾和總約内有日本處置靑島問題字樣吾國絶對不能簽字 
　　北京電國民外交協會定今日假中央公園開會經總統諭令停止 
　　北京電章宗祥傷勢據醫云知覺稍復然仍未脫危險之象 
　　北京電被捕學生經曹章起訴已送法庭如章早痊可望從輕發落 
　　北京電傳增湘辭呈發還昨又辭聞尙派員挽留曹汝霖辭呈已上未允（以上七日） 
　　北京電總統主張對於學生團不願以嚴厲手段應付將准保釋 
　　北京電被捕學生已由校長保釋（以上八日） 
　　以上中華通信社電 
　　北京電京警廳不允國民大會本日在中央公園開會已中止 
　　北京電京警廳布告證明章宗祥實未死 
　　北京電曹汝霖傳增湘同時辭職總統均慰留聞傳有留意曹决辭 
　　北京電江庸電辭職聞因學生不受約束之故 
　　北京電曹章家屬已向法庭起訴 
　　北京電院因張瑞璣報告劃界事竣電勸仍留陜辦理善後有籌賑事宜（以上七日） 
　　北京電曹錕索經略使所部欠餉張作霖索駐湘奉軍拔隊出關費院部正在籌劃中 
　　北京電張敬堯電内部聲明湘省惠民票與湖北軍事善後有奬券同一法意施行尙稱順利暫時不便取消 
　　北京電鹽務署呈請增設川北射洪場缺一員已核准添設 
　　北京電政府得烏梁海被攻消息急電蒙邊各省區照原議五路進兵幷飭楊新督加意防維 
　　北京電政府聞此次學生之舉動與留東學界有關特電江監督善爲勸導消弭事端 
　　北京電當局意在力爭山東交涉以慰國民學生傷人事視爲另一問題將量予懲儆（以上八日） 
　　福州電兩方畫防大致已定惟泉州方面小有爭持未决林葆懌近設督署於下詔安李督聞之亦稍懹疑慮（八日）以上中孚通訊社電 
路透電 
[和會與靑島問題一]  
　　一日巴黎電三大國已依日本意見切實解决膠州問題聽令日本自由處置膠州媾和草約將有一條欵規定德國以膠州讓與日本據一般了解日本日後將以膠州歸還中國中日政府間之其他協定仍須維持 
　　三日巴黎電巴黎各界謂膠州問題之解决人心爲之一慰此爲意代表回和會之佳兆和會之贊成日本要求使意大利對於阜姆之要求大獲勢力今不能證明阜姆口岸乃巨哥斯拉夫國幸福上必要之物 
　　一日巴黎電德國媾和代表已於今晨至特里亞倫宮將於該處出其國書以受查騐 
　　三日巴黎電德國代表已抵凡爾塞殊自尊大且準備覔取舊交惟今始自覺乃屬於蒙辱之國 
　　五日黎電和約之最後稿業已擬定將於七日交與德代表 
[各國近事記]  
　　三日巴黎電昨日法國全境已照常工作巴黎亦回復舊狀惟製衣店所在區域罷工未已五朔節日巴黎暴動之際共傷警察四百二十三人示威者多有非法國公民 
　　一日巴黎電五朔節日（社會黨節日）巴黎全無市面即民事諸務亦全停止加以天雨景象益覺慘　 
　　三日巴黎電和會比人對於處置德國殖民地事殊爲觖望蓋美法英日四國均得有德國殖民地而比國於攻取躉洲德國殖民地時共爲出力今竟無所得之故 
　　三日倫敦電愛爾蘭柯克地方之警察搜出炸彈二百餘枚現信乃屬新芬黨者 
　　五日柏林電德意志日報載稱莫斯科工人近因飢閙事爲軍隊槍斃或刺傷者共有四千人工人似曾開大會大呼推倒里寗特羅斯基及飢餓之民國紅衛軍驅示威者入於十字街口圍而屠之 
美國無線電 
[和會與靑島問題二]  
　　巴黎電膠州問題已解决不復有重爲一嚴重爭端之危險但目下所知者祗此詳情未悉 
　　巴黎電行政院已斷定中日兩國間之問題不緊迫因决議於和約中加入一欵規定德國應抛棄在中國各埠及周圍各處之權利 
　　巴黎電英外交總長巴爾福氏表示願見日代表牧野珍田於日代表所居旅館牧野珍田二氏乃往見巴氏於英代表所居愛斯多利旅館巴氏表示三大國會議願山東問題满意解决日仜表重復聲明對於山東問題之要求即興辭三大國代表旋即開會但未得解决方法下次再議山東問題時日代表將列席日代表頗抱樂觀某日人外交家對人云山東問題進行順利下屆開大會時日代表决再竭力陳述其主張云 
　　巴黎電外間所傳日代表曾提議膠州問題俟與德國所訂條約簽字之後再議之說經牧野絶對否認並云日本願立即解决此事據和議中人云日本願速解决極有理由可望如願以償云 
　　巴黎電四大國决定將山東問題交法律專家討論歐美人似贊助中國代表之論據者頗多僉以中國理應要求膠州由德國直接歸還况中德各條約於中國對德宣戰後均已無效按歐美贊成中國提議之故似因日本對華政策之誤自和議開後日本對華策政雖已改良然列强尙未承認仍以舊策爲批評之標準故日代表中有主張日本對協約國宜於調和態度者 
　　巴黎電今晨（四月二十八）克勒满水巴爾福藍辛牧野珍田諸代表會議决定依日本　提之綱領解决山東問題詳細節目將於二十九日解决 
　　（以上皆東京朝日新聞大阪日日新聞之巴黎電） 
[歐洲和會與德國代表]  
　　巴黎電聞德國政府决定其不允簽字於和約並非爲主義問題尙可磋商德人願堅持承受威爾遜總統之主義並願儘量讓步倘德政府及國會認和約不能簽字則將開國民大會以决之云 
　　巴黎電據可靠消息德國代表將有兩日期限以研究和平條件德代表大半已到科隆將由協約國所派之法國官員接待之再山取道查洛葉及不魯捨拉而至萬歲里 
　　巴黎電據云德國將不允簽字於和約除非彼被許得爲國際同盟之完全一員 
　　巴黎電德政府已將派赴萬歲里討論和約草案之代表名單通告各國計代表及隨員共七十五人 
　　萬歲里電赴和會之德人一行共六十人於今晚（四月二十八）到此德代表星期二日可到 
　　紐約電柏林電稱德政府現预備開全國國民會議以解决和約條條之承認與否據云全國國民會議可於四十八小時内成立故和約條件公布後兩日之内可决定贊否云 
　　巴黎電和會已正式通過國際同盟修正案未有變更德倫芒特爵士被舉爲行政院秘書長組織行政院之分子除美英法意日五大國之代表外現又舉出希臘巴西比利時及西班牙四國之代表加入組織 
　　舊金山電巴黎電稱意代表歐蘭杜離巴黎之前曾宣言意代表爲威爾遜總統之宣言所迫不得不退出和會但並非破裂協約國德國之利益託協約代管深信協約能忠實履行此責任云 
國外要聞 
[歐洲媾和草約之槪要]  
　　注意山東問題在第四節 
　　路透電社七日倫敦電云官場宣佈議和草約之大旨如下現所交與德代表之和約其編擬之目的第一在提出協約國與共同作戰國唯此始可與德媾和之條件第二在成立協約國所已規定防阻將來戰爭促進人類改良之國際辦法因後者之故和約中乃加入國際同盟約章及國際勞働條約但此草約除因事偶及者外並不處置因奥國清理而發生之難題且除拘束德國使承認協約國將來所决定關於土布兩國事件之解决方法外亦不處置土仙兩敵國之土地和約分十五節第一節載國際同盟約草第二節說明德國疆界以目前此疆東北隅爲起點第三節分十二欵拘束德國使承認歐洲因此和約而成之政治上變遷規定捷克斯拉夫與波蘭兩新國之成立及其承認修正比國主權之根據改訂比國之疆界規定盧森堡與蕯爾政府之制定恢復法國之亞爾蕯斯與勞蘭兩省訂明丹麥土地之或可加增並拘束德國使承認日耳曼奥地利亞之獨立以及將來對於俄國革命後現已成立各國或各政府而定之條件第四節言歐洲以外土地因戰事而成之政治上變遷取消德國在海外之殖民地與權利此節聲明德國以其斐洲殖民地與權利即依據國際各條約如一八八五年柏林條約一八九五年不魯塞爾條約等而得者讓與協約國此節以國際之承認給予英國加諸埃及之保護權並請註銷亞爾其細拉斯條約以此爲德國侵略政策致釀成此次戰事者之一端也第五節述明關於海陸天空之媾和條件限制德國海陸軍之範圍並取消德國强迫徵兵制以此爲解除武備之入手第一法也第六節規定各署名國負有保全陣亡者墳墓之義務並規定戰孚之釋回第七節方懲辦戎首並審判前德皇威廉第八節言德國賠償並載有關於德人於戰事初幕時所奪獲各文件與戰事紀念物之專條第九節載財政條欵大旨在實行第八節所載各條第十節其長且頗復雜載有經濟條欵並重行制定戰前所訂各種拘束各文明國非關政治之國際條約如郵電衛生等事此節附有取締鴉片與同類物貿易之專條第十一節言天空航程第十二節載有關於共同管理口岸河流與鐵路之條欵並附關於基爾運河之專條第十三節載勞働條約第十四條載實行和約之保證第十五節係集各種零星條欵而成内有承認和局與證實捕虜吕裁判所判决諸條最後諸欵言和約批准及實行日期和約文以英法兩種文字爲准 
　　緖言緒言略述此次載爭之由來與德人之休戰請求臚叙各締約國一方面爲美英法意日五大國會同比利時波利非亞巴西中國古巴厄瓜多希臘危地馬拉海地漢志閧都拉斯里比利亞尼加拉瓜巴拿馬秘魯波蘭葡萄牙羅馬尼亞塞維亞暹邏捷克斯拉夫烏拉圭一方面爲德國並臚述上列諸國全權代表之姓氏下接（各代表已互閱全權字樣查皆正當茲約定如下）一句從本約實行日起戰爭狀態卽告終止從彼時起並遵照本約規定協約國與共同作戰國可恢復對德正式交際（已發表者爲第一節第六節第十三節第一節爲國際同盟約章其全文已見本社二十八日紐約電故不復譯） 
　　第六節戰俘德兵之被俘者與平民之被幽禁者其遺同事宜山協約國與德政府代表組成之委員會會同當地之副委員會行之被俘德兵與被禁平民由德當道運回自籌經費凡於一九一九年五月一日以前因破壤紀律而定罪者無論罪期完满與否一律釋回惟所犯之罪不僅爲破壤紀律者則不適用此條 
　　德政府苟未將破壤戰爭公法與習惯之人交出則協約國有權可擇留德軍官凡德人之不願遣回者協約國有權自行酌量處置之所有遣回事宜以協約國人民之仍在德國者立被釋放爲條件　德政府須以便利給予調查團以徵集關於戰中失蹝者之消息並懲戒藏匿協約國人民之德員　德政府須給還協約國被俘人所有之財物凡兹於已死戰俘與其墳墓之消息雙方宜互相交換　墳墓　協約國與德國政府須尊重與保全葬於其國境内海陸兵士之墳墓須承認與贊助凡與墳墓有關之委員會並允對於遷墓與改葬情事予以各種實際上之便利 
　　第十三節勞働條約（一）每年由組織國際同盟之各國開國際大會一次提議勞働改良事件以便採行（二）設一管轄團體執行各事並豫備大會議事程序又設一國際勞働局以收發消息與報告此局長須對管轄團體員負責（三）年會以每一國家各派代表四人組成之二爲國家代表餘爲工人與僱工者之代表各一人每代表可單獨投票大會有權可以三分之二之多數成立建議案或勞働事件之草約此項成立之建議案或草約必須由每一國家提交有權核准此事之當道以便實行或立爲法律或他種行動如草約經適當當道之核准則該國負有批准及實施該約之義務任何國家有不履行其義務者管轄團體得派委員調查之國際同盟可因調查之報告施行反對背約國之經濟計畫（四）另立專使以阻免與合衆國或其他聯邦之憲法發生衝突（五）大會爲應合各國氣候特殊或實業未全發逹或有他種特殊情形致令勞働狀况在實際上異於他處者之需要起見故於編擬任何條約時必須取此異點加以研究此約草案規定第一次大會今年在華盛頓舉行並擬先行組織國際籌備會以便召集開會草約又載有第一次大會之議事程序内有每日工作八小時之原則失業問題與危險工業僱用婦女與糼童之問題本節附載各締約國對於各方法與主義以支配工制者之確認此項方法與主義各實業社會應就其待殊情形所能行者勉力適用之卽勞働不可僅視爲一種商品僱工者與工人同有正當集會之權工人辛資應酌視其時代與其國内之生活程度適合人情者而給之凡未採用每日工作八小時或每星期四十八小時之制者宜採用之每星期至少宜令休息二十小時連星期在内幼童宜不許工作而靑年工作時間亦宜限制俾可繼續求學而得體育上之適當發逹男女工人同一工作應同一土資各國對於住在其國内之各種工人宜予以經濟上之同等待遇各國宜制定考察辦法以保護内有婦孺之工人等主義是也 
　　和約第四節關於中國一條德國對華放棄由一九○一年拳亂條約而得之各種特别權利與賠欵與其任天津漢口德租界及其他中國境内除膠州外所有之房屋碼頭營房砲臺軍火船隻無線電臺及其他産業惟使署領署不在其内並允將在一九○○年與一九○一年所奪取之所有天文儀器一律歸還中國 
　　中國未得署名於拳亂條約之各國同意不得施行處分北京使館界内德人産業之計畫　德國承認放棄漢口與天津之租界中國允將兩處租界闢爲萬國公用　德國對於中國或對於任何與國之政府不得因在華德人被幽禁或被遣回及因德人利益於一九一七年七月十四日後被收没或被清理之故而有要求　德國放棄其在廣州英租界内之國有産業讓與英國並放棄上海租界内德人學校之産業讓與中法兩國 
　　關於山東之一條德國以膠州各項權利所有權特别權利與因一八九八年三月六日與中國立約及其他關於山東條約而得之鐵路鑛産海底電線讓與日本　屬於靑島至濟南鐵路之德國各項權利連同器用鑛權開掘權一併讓與日本自靑島至滬及烟臺之海底電線亦讓與日本免償其值又膠州德國國有之一切動産與不動産亦歸日本所有免償其值 
　　（本社陸續接和約内容一電約二萬字未及全譯茲擇關於中國與山東者儘先譯出） 
[法國通信華工歡迎美總統]  
　　旅法駐浦來司Ｂrent華工來函云今日在浦來司華工歡迎美總統威爾遜氏非常之盛美總統復由美來巴黎主持萬國議和大會於陽歷三月十三號晚十時從法之西北角海口浦來司上岸本城華工及靑年會美幹事正樂德君中幹事陳維新君華工譯員兼自治會會長馬天英君華工自治分會會長張國威君率領華工八百餘人手執五色大國旗兩桿外用粉白布一幅上書旅法華工靑年會及自治會等字樣到海岸輸船碼頭紅十字會招待處歡迎威爾遜氏並呈歡迎書一封内有切實要求於開會時注意祖國國權等語威氏見之喜不自勝即至車前向國旗及全體華工行脫帽禮略議片刻並殷殷致謝詞又索去華工全體像片一紙美總統對待華人如此懇擊眞可謂中美親善非口頭虚語矣 
國内要聞 
[北京通信桂生]  
　　七號之國民大會 
　　國民對於山東問題之主張 
　　山東問題最近消息 
　　國民外交協會定於五月七號在中央公園開國民大會討論山東問題數日以前已在京中各報刋布幷通電各省各界同於是日舉行且經禀知警察總廳通知中央公園董事會而警察廳曾經批准董事會亦復函許借用公園地點嗣以學生等在曹汝霖家閙起風潮政府有所警戒先由總統傳請林長民人府告以五月七號開會恐滋事端深望是日不可開會繼而警廳亦來信請勿開會否則難負維持地方治安之責中央公園董事會來信不肯借用公園地點六號早林長民復入府謁總統要求三事（一）請政府對於山東問題表示一種决心以維民望（二）請將被捕各學生保釋免再激生風潮（三）七號必開國民大會請飭軍警勿用强力解散或加無理干涉總統對於第一點雖允照辦（詳見後）對於第二點謂學生事已飭交京師地方檢察廳辦理能否交保請與檢廳接洽對於第三點則主張仍不許開會氣象極爲堅决林長民回到外交協會將上述情形報告會衆是時會衆來集者百數十人各理事中如熊希齡范源濂皆由天津來會王竉惠林長民諸君均在座焉會衆聞林君報告畢多數主張無論如何五月七日須必開會政府許開固開不許開亦開討論結果即由熊希齡范源濓王竉惠林長民諸君再往謁錢總理告以事實上七號不能不開會惟同人等願盡力維持秩序如政府不放心亦可派警兵在旁消極維持若政府必欲禁止或干涉亦聽政府所爲而已至七號國民大會對於山東問题之主張即下列三點（一）靑島及山東一切權利须由德國直接交還中國（二）濟順高徐鐵道借欵草約應即作廢（三）膠州鐵道合辦換文應作無效如此等主張不能逹卽要求政府電訓各專使不能簽字再議其他辦法據記者昨晤外交要人謂山東問題或有轉機蓋三日前曾接得我專使來電報告對於山東問題新有提案向和會提出（一）靑島及山東一切權利應由德國直接交還中國（二）中國應將靑島開爲公共商埠由中國管理（三）日本前在靑島所投一切費用應由中國照數償還（四）凡與靑島直接交還中國有抵觸之條約及一切無效若此消息而確山東問題尙有一線希望也又今早林君謁總統時總統曾告林君謂兩日以前曾有一訓電致各專使飭其堅持到底主張要點於暫時由五强共同管理其處置應得中國同意但能讓步至此否則不能再讓云云總統幷告林君電稿在外交部林君儘可親往外交部取閱林君復問總統此電能否宣示國民總統云雖將原電宣示自無不可或者七號開會時政府或將此電宣示以安人心亦未可知至國民大會究竟開成與否容續報告 
[失敗中之山東問題]  
　　政府電訓不簽字 
　　山東問題日來已有照日本主張確定之訊我國專使有急電到京請示辦法政府方面於本月四五兩日曾發兩電宣示對於該件之决心茲將該兩電原文錄左（四日國務院致陸專使電）政府於靑島問題主持由德直接交還縱使示能辦到最後讓步　只能以五國暫收限期交還中國爲止希悉力進行務逹目的（五日國務院致陸專便電）來電所述日本要求於和約内專列一條將靑島問題由德交日自由處置此事在我國堅持到底斷難承認如果加入此條我國當　不能簽字務希照此辦理　聞今日警廳將印刷傳單分布按勿簽字之訓令似係接到巴黎警耗後而發者 
　　北京某報記者昨晤外交界某君叩以山東問題之意見及經過情形某君答云巴黎和會提及山東問題凡三次第一次爲四月十七日第二次爲四月十九日第三次爲四月二十三日三次形勢各不相同十七日之會美代表發言原擬直接交還中國以日本反對英法緘默未能解决十九日之會美代表續提改歸五國共同處置但於返還中國時須得關係國之同意日仍抗議而英法贊成美說遂能過日使當場聲明尙有說帖續交和會及二十三之會則竟决定兩種辦法請中國委員選擇其一即使日本直接繼承德人之權利其二即依中日密約自行商處三會相隔不及一星期而每况愈下淪於此極誠可悲也日人此次要求所以得利者固乘機運凑合出恫嚇手段以轉移和會之空氣然山東問題致死之原因則實綠吾國代表不得列席與議之一點查三次會議吾國代表被邀者僅二十三日一次是時三國内部意向已决定特請吾國聽判而已夫山東問題當二月初旬五國會議中日本乘我不意突然提出用意無非爲箝止中國發言幸英美不可於是乎有顧使之列席於是乎有中日之對辯於是乎有協約之同情於是乎有小幡威嚇一場空氣謂爲顧使一人造就固無不可然根本言之即謂中國代表列席所造就亦無不可也日本旣知其然兩月以來將此問題擱置不議英美諸國各有事事自未能代我提議我國欲提之又苦不得其機而日人乃得從容布置以遂大欲洎對德和約起草將竣靑島係德之舊殖民地不能不議我國方面亦復一再懇求於是有十七日美使提議之舉日本初意原欲於講和草約前不提此事則囵圇結果山東問題嗣後不得不歸於中日之協定及見美使提出勢無可挽遂聲言中國旣有說帖在會勿庸代表列席於是十七十九兩次會議吾國代表遂不得與焉鳴呼中國雖至弱不堪解决世界的問題然對於本國利害豈有不能與聞坐聽他人宰割之理十八會議誠爲和會之中心然一月十八日和會開幕之宣言不嘗謂他國俟議及關係問題時得邀請入場乎今次山東問題關係中國之問題也而中國代表不得與焉則此宣言究係何說意大利之爭非麥也先阻巨哥斯拉夫代表列席不得則進以退出和會相要挾而恊約國卒不可今日本要求酷似意大利而我國之待遇乃不如一巨哥斯拉夫何恊約之厚此而薄彼耶德人之爭和議也謂國際衝突問題倘不先允討論而迫令爲諾否之答覆者德國所不受也蓋片面之辭原難深信對敵限制且不可矧參戰之與國乎總之今次和會果不以公理爲依歸則將來反響其爲禍於世界正不知如何是則爲吾人之不忍言者矣云云 
[北京學生被逮後之消息]  
　　昨日北京專門以上學校十三校校長仍在北京大學文科開校長會議午後各校長同至敎育部謁見傅總長陳述本日京津各校因見被捕學生迄今尙未釋放羣情洶洶本日全體罷課要求傅總長設法先將被捕學生保釋以安人心傅總長允向錢總理商之惟能否有效則不可而知傍晚各校長復至警察廳訪吳總監陳述非儘本晚以前將學生釋放各學秩序勢難維持請求將被捕各生保釋吳總監以權不在警廳不能准其保出又據另一消息昨日各校長集合於北京大學會商保釋被拘學生時曾邀請敎育總長傅增湘氏到場請求傅氏設法傅增湘當衆聲明略謂保釋學生一節鄙人竭力維持如今晚不能辦到釋放明日當可辦到但有一層現在各校之學生務必持冷靜之態度不可再生枝節爲是否則恐將發生困難云云聞當晚十時傅總長即親蒞警廳與吳總監再三商議吳氏以北京各界七日又有對外交示威運動故暫時不允釋放傅總長則擔任令各校嚴飭學生聞已商定如七日無他種事故則七日之晚或八日晨可望釋出 
　　山東國會議員並旅京山東政商學各界重要人物與山東省議會副議長王朝俊張介禮二君於五日下午二時在山東賑災協會開會議决對於靑島問題堅持到底拚死力爭對於此次北京學界之舉動甚爲感動羣謂靑島事雖非山東一省之問題而山東人實受切膚之痛此番北京學界之舉動山東人當以全力爲之後盾警廳竟有逮捕學生之舉殊非山東人所能容忍當經决定聯名向警廳具保推王張兩議長幷國會議員二人往見總統一面聯合山東旅京各界羣起直追並派代表赴山東有所組織議决後一部分即赴公府晉謁總統要求將各學生釋放以平人心一部分赴警廳探視各學生被押狀况並面遞保狀請求釋放與司法處長再三磋商該處長仍允稍緩再行定奪其保狀 
 
 

Page 7

 
 
如下爲學生因公獲罪請求保釋事竊查靑島問題日趨險惡凡屬國人同深惶駭北京各學校學生激於義憤結成團體游行街市因熱度過高齊赴曹宅質問人數過多言語嘈雜不知因何誤會致將章公使宗祥毆打並不知如何失愼致燒曹宅房舍其舉動雖屬不當其愛國之心實有足多且人數有四五千之衆未必被捕者果係爲首之人若因國事獲譴或罰非其罪殊非鈞廳保障人權之意伏乞格外體恤恩准保釋不惟靑年學子獲予成全卽敝省人士亦感戴無旣矣謹呈北京警察廳總監公鑒 
　　昨日（六日）下午有學生數人往警廳看視被拘同學並致送食物當田郝祖齡（大學）陳聲樹（大學）楊荃君（高師）三人到接待室相見據陳君自云當彼等初至警廳時彼此不能見面至昨日始得相晤飲食日只二餐本日北京大學及高等師範女子師範各校長及山東議員與其他代表皆經省視臨别時郝君等並向各學生曰吾等在此殊無所慮所望我同學在外努力鼓動國民一致力爭靑島則吾等三十餘人雖犧牲性命亦所不辭云 
　　章宗祥昨日容態較前日復有進步知覺已略恢復從前日午時起已能飲食聞醫院僅進以牛乳等流質之食物前日午後地方檢察廳派檢察官夏勤到醫院騐傷章氏尙能對於夏氏微示周旋之意 
　　昨日（六號）敎育部發出第一百八十五號訓令一通訓令北京各公私立學校禁止學生以團體名義赴會略謂明日（七日）中央公園開國民大會論外交問題各校學生如有赴會者可以用私人資格前往與會不准用學校名義與會 
[北京學生呼籲之文電]  
　　致巴黎專使電巴黎中國館使王轉陸顧施魏專使公鑒山東及靑島問題關係我國存亡主權所在務懇力爭萬勿屈辱簽字北京學界全體同叩 
　　致巴黎和會電巴黎中國使館岳代使轉遞世界和平大會均鑒列强仗義强權失敗公理獲伸美威總統宣言不但鞏固將來之和平並掃除從前國際之不平等大義憬然寰球同欽一九一五年中日條約爲有約以來最不平等之條約北京學界全體本鞏固東亞永久和平之决心敢請和平大會諸君將山東問題付之公决無任盼禱至靑島本中國領土德國昔以武力向中國强借者今亦應因武力失敗而歸還中國揆諸法律日本斷無繼承德國權利之理務望諸君俯察愛國熱忱予以公理上之援助無任頂祝之至北京學界全體同叩 
　　上政府書呈爲據實聲明事學生等不幸生逢斯世愛國之心不能自已我大總統光明正大爲中華民國求安全定能爲人民張公道謹榷心泣血將昨日實在情形約略陳之山東問題關係國家存亡誰人不知日人利我南北和議不協以對待朝鮮手段利用李完用其人隠爲縱操於歐洲和會提出强硬之主張豈僅目無公理直爲亡國導線我等與其坐而待亡如朝鮮今日之現象萬刦千億而不能復孰若乘一息尙存之時及早喚醒賣國之賊以謀挽救此昨日游街大會所由來也章宗祥曹汝霖服官歷年無非媚日國外華僑及國内與論無日不指摘唾駡而靑島問題彼輩陰謀更盛高齊濟順之路約直斷送主權於日人之手章曹　國之罪非由一日學生等欲喚醒賣國賊發現天良有所覺悟致有五月四日之事學生等均係赤手爲萬目所共見乃警廳竟下令逮捕至三十餘人之多學生誠無狀但此次之事乃爲萬餘學生與市民之愛國熱忱所激發撫心自問實可告無罪於國人如有譴責萬餘學生願分担之斷不能以全體所爲之事使三十餘人獨受覊押之累謹將實在情形呈乞我大總統俯賜矜察是非曲直國人自有公論非學生等所敢置喙也迫切上呈無任悚惶之至謹呈大總統北京大學全體學生二千四百人北京高等師範學校全體學生七百人北京工業專門學校全體學生二百五十人北京農業專門學校全體學生一百五十人北京醫學專門學校全體學生一百三十人北京法政專門學校全體學生七百人高等警官學校全體學生三百人匯文大學全體學生八十人朝陽大學全體學生三百五十人中國大學全體學生一千四百五十人新華商業專門學校全體學生二百人郵電專門學校全體學生一百八十人稅務學校全體學生三百二十人俄文專修館全體學生一百五十人高等美術學校全體學生六十人協和醫學校全體學生十六人民國大學全體學生三百人中央法政專門學校全體學生三百人靑年會財政商業學校全體學生二百人蒙藏專門學校全體學生一百三十人崇文學校全體學生六百人清華學校全體學生七百人高等法文專修館全體學生三百人 
　　致全國各界電上海和議會各省督軍省長各衙門各省議會各省敎育會商會各學校各報館鑒靑島及山東問題關係中國生命日本乘我内政尙未統一之時利用我國漢奸如曹汝霖章宗祥陸宗與之徒内惑政府之心外掣專使之肘隠爲操縱以圖於巴黎和會議逹其主張攫得我國領土吾輩聞耗之餘義憤塡膺爰於五月四日開北京團體學界游街大會意在對外則分致英美法意四國公使說帖請其轉逹其本國政府於和平會議予吾國以同情之援助對内則揭國賊之陰謀促其悔禍之心俾國民急起直追以博我外交之最後勝利是日隊伍秩序極爲整肅同人等皆屬赤手尤爲衆目所共見且經過之處市民追隨狂呼亦足見人心不死衆志成城而非吾學生界單獨之行動矣乃警廳竟於隧侶旣散之後逮捕學生至三十餘人學生等迫於公義不得不暫時停課以待被捕同學之釋出但國權一日不復國賊一日不去吾輩之初志一日不渝吾輩主張一則宜電巴黎和平會議不承認一九一五年中日二十一條欵並謂靑島與山東一切之德國利益按之國際法斷無由日本繼承之理且德國昔以武力强借欵我國之領土今亦應因武力失敗而歸還我國庶從前國際上不平等之條約得以掃除世界永久之和平得以維繫再則致電我國巴黎議和專使若靑島與山東問題不得圓满之解决斷不得忍辱簽字三則請政府立免曹陸諸賊之職以正其賣國之罪至吾輩停課之日期務以被捕同學之釋出爲止諸公愛國熱心誰不如我甚望一致聯合外爭國權内除國賊不勝誠摰懇切之至再吾輩此議純爲力爭主權伸張公理起見决無仇視日人之心理務懇貴督軍省長鑒此愚忱轉飭所屬各衙門曉諭人民萬不可對於日人加以野蠻致惹國際交涉俾日本政府藉詞以遂其狡焉思逞之計此則學生等所慄慄危懼而不得不先爲陳明者也 
[京商界對學生事件之憤慨]  
　　北京益世報云本月四日學生游街示威一事雖發端於學生其實此種舉動各界有良心者心理所同學生齊集天安門時有許多市民加入團體所以示威結果僅有走不動之學生爲警吏所捕連日各方面要求釋放政府執意不肯大衆頗爲不平以政府中人旣不能辦理外交祗知貪財祇知賣國對於眞誠愛國之市民反加以罪名於是憤不可遏北京商民向來本極怕事獨對於此事亦表極端之同情現前門一帶各商家多有大書還我靑島之旗幟並聞商界暗中聯合已非止一次如果政府一定不放學生商家即將同盟罷市昨日（六日）午後一時特開京師總商會緊急大會副會長金世藻主席會員出席者二百零五人主席發言云今日開會爲靑島問題前閱報載和會結果有歸日本之說同人自難承認正擬思對待之法此事關係國土凡爲國民者自難默視斷無不表同情者對待之法應如何請諸君討論孫會董學仕云靑島自日本强佔之後對於山東人民異常苛待又貪心不足欲侵膠濟鐵路實欲滅亡我國不但本省人民情難忍受即全國國民亦難甘服但山東人民之對待法雖有電文表示反對然至於政府幷無具體的辦法山東人民不得已親謁當局請向日本力爭而政府仍默視之本省人民無可如何思出一法祇有不購日貨之一法且商界同人誓不與其往來正進行間而學校奮起實與我國增無限光輝同人實甚欽佩斷無不輔助之理（衆鼓掌）關會董中敷云本度以爲此事非以全务抵制不可主張由本會聯絡各界一致進行韓會董成立云明日外交協會開會已來函約本會同人前往屆期本會同人宜多數前往以助進行爲要石會董繼綿云日昨本曾爲此事致巴黎和會電文其電文請主席宣布主席當令書記員朗讀電稿畢韓會董成立云日前學生有被警廳拘押者本度以爲學生等旣爲保護國土起見則無罪戾可言本會應請政府從速釋放不可坐視王會董元貞云國家强盛全視民氣之如何現在學界居然有此舉動是民心尙未全死而外人譏我五分熱度之語尙望注意應堅持到底方好且靑島若失長江運北何堪設想萬不能不力爭也石會董繼綿云本席主張本會可將現在情形再致電和會以示吾民尙有此一點熱氣至於被押學生應以全體之力保護不容侵害即請會長先以此層付表决孫會董學仕云此事全體應誓死力爭主度云現付表决諸君如對於石會董主張贊成者請起立（全場一致）韓會董成立云本席尙主張致各機關公文請釋放學生如云文無效可用何對待之法王會董元貞云本會可再推舉若干人親往各機關交涉白會員品三云本會再致和會公電若僅以北京商會名義恐勢力薄弱主張聯絡各省商會即以全國商會名義行之主席云本會再致和會函電可否即照日昨電報以本會及全國商會聯合會雙方名義行之高會董德隆云請仍用雙銜可也石會董繼綿云抵制日貨一事請通知各省一致進行主席云現在議事已畢散會時下午二時 
[新國會之質問與查辦]  
　　自學生事件發生後新國會中山東議員非常憤慨除向警廳要求保釋被捕各生外昨已由張廉葉雲表及謝鴻　沙明遠等提出質問及查辦案兩起茲分錄如下（質問案）爲質問事查四月四日因外交失敗致起風潮政府應如何措施以弭禍亂謹依院法提出質問如左查曹汝霖陸宗與章宗祥等歷任外交要職與日人之詭密交際夙爲國人所共見賣國之嫌騰布中外怒積怨叢由來已久近以靑島問題將歸失敗人心愛國追原禍始而曹陸章等遂爲衆矢之的當此衆怒難犯之際政府應如何究查其奸懲治其罪以釋羣怒而弭隠患此應質問者一本月四日之舉動實一般學生迫於愛國熱誠而發其毆打傷人亦屬公憤所激絶非因私恨而起與尋常騷動不同且學生集合三千餘人之多若必將逮捕少數學生按尋常違法治罪恐惹起絶大風潮而後患將不堪設想且被逮之學生未必即傷人之犯揆　情理亦殊不平政府應用如何權宜方法原情寛宥以息亂端此應質問者二以上兩端所關重要當此時局糾紛羣情惶惑之際爲息事寗人計必有適當指置然後可以弭患於無形究竟如何辦理謹依法提出質問請於三日内答覆爲盼提出者張廉葉雲表等（查辦案）爲大吏賣國請咨大總統下令免職查辦以絶内奸而杜外患事日者中外喧傅日本對於山東問題强横猶昔巴黎和會大有讓步之勢果爾則我國外交不得不謂完全失敗論者咸以是疑難政府之外交政策謂宜循立憲國例内閣全體即行引咎辭職蓋責任内閣之制則然也竊獨以爲内奸不絶譬猶内邪不清其爲後患何堪設想查山東利權喪失之故大都内由交通總長曹汝霖幣制局總裁陸宗與狼狽爲奸外則由駐日公使章宗祥陰與日人勾結爲鬼爲蜮如高徐順濟鐵路合同以及各種密約喪權辱國肥已便私事實昭然途人交詬若律以刑典則曹陸章之犯外患罪（暫行刑法第一百○九條）夫豈能辭本員代表民意嫉惡如仇慶父不除魯難未已用是依據約法第十七條第十項提出茲案請即咨大總統速行下令將交通總長曹汝霖駐日公使章宗祥幣制總裁陸宗與等褫職交法庭嚴訊辦理倘猶曲予優容使玷官方或暗授意旨令自辭退市恩宵小買好强鄰則民怨難犯他日事變正未可知耳爲此提議查辦可請大會公决提出者山東衆議院議員謝鴻濤沙明遠等 
[曹汝林辭職之文章]  
　　曹汝霖於昨日（五日）上午十時擬具辭職呈文遞人公府其原文如下呈爲信望未孚責難交集懇請罷斥以謝天下事竊汝霖本月四日上午奉派人府公讌午後二時半回抵東城趙家樓私宅適與駐日公使章宗祥晤談忽聞喊聲甚厲由遠而近勢如潮湧漸逼巷口巡警相顧束手約十餘分鐘突見學生約千餘人破門踰牆而進蜂擁入内遇物即毁逢人肆毆汝霖生父就養京寓半身不遂亦被毆擊旋即縱火焚屋東院房屋爲汝霖起居所在立成灰燼其餘亦悉遭毁損章公使當火發之際倉猝走避鄰舍爲羣衆見執摔地狂毆木石交加頭部受傷九處傷及腦骨流血不止立時倒暈不省人事幸警察總監吳炳湘及步軍統領李長泰聞信先後到場强迫解散兇徒飭警護送章公使入醫院調治據云腦筋震動遍體鱗傷性命尙無把握而汝霖宅内暴徒聞軍警捕拿遂紛紛竄散此汝霖因公被禍家室焚毁及章公使同時毆辱重傷瀕危之實在情形也事後探聞各學生集衆暴動理由乃爲靑島問題溯及遠因在民國四年五月七日之二十一條提集近因在民國七年九月二十四日鐵路借欵換文以上二事汝霖適當外交之衝市虎殺人以此斥爲賣國卷查二十一條要挾事件汝霖時任外交次長與總長陸徵祥前任該部參事現駐美公使顧維鈞前駐日公使陸宗與内外協力應付千廻百折際一髮千鈞之時始克取銷第五項經過事實我大總統在國務鄕任内知之甚詳不敢言功何綠見罪至於濟順高徐各路借欵汝霖比時兼長財政適逢大總統就職之初政費軍儲羅掘罄盡危疑震撼關係匪輕而歐美各國戰事方酣無力接濟汝霖仰屋旁皇點金乏術因與日本資本家商訂濟順等路借欵預備合同並同時要求日本將山東膠濟鐵路沿線撤退日軍並由中國自行組織巡警隊保護鐵路又撤廢膠濟沿線民政署諸重要問題一律解决日本顧念鄰交始克成議查合同内第二條但書之調查濟順高徐二鐵路線路若於鐵路經營上認爲不利益時得由政府與銀行協議變更其線路等語又查全同第八條云銀行於預備合同成立時對於政府墊日金二千萬元十足交欵並無回扣等語查指路墊欵慣例甚多如法國之於欽渝比國之於同成隴海成案具在自可覆案此項合同内亦並無承認日本繼承德關權利之文果係承認日本繼承德國權利則此項鐵路本屬德國權利之内何須另行墊欵始能允此路權顯係路權之外其他不得繼承尤可反證而明况路線聲明可以變更顯爲臨時假定斷非許其繼承德國權利與二十一條尤無關係汝霖歷來經手承借日本欵項均無絲毫回扣無非欲矯世俗流弊冀稍有補於國庫不特先例所無竊恐後來借欵未必有此優點借欵旣爲目前財政上不可免之事實則汝霖又何能爲無米之炊靑島外交日本因有英法維持其繼承德國權利之先約始强硬主張陸顧專使報告甚詳汝霖决難分過以此歸咎豈得謂平此又汝霖歷辦外交財政交通各事問心無愧被誣賣國萬難忍受之實在情形也伏思汝霖久竊重寄備位閣員際内憂外患之紛乘復衆謗羣疑之交集神明内疚清議滋慚應請大總統立予罷免交通總長本職另簡賢能以謝天下不勝悚惶冀幸之至理合呈請大總統鑒核伏乞訓示施行謹呈 
[抵制日貨之東報消息]  
　　五月四日中央新聞云對華貿易停戰後雖一律頓挫然究竟尙在順境近因山東問題惹起排日之機運由揚子江沿岸各埠延及北省相約不買日本貨自歐和會議以來因美國之煽動寖見濃厚今將爆發矣就對華貿易上所可見者（一）英美貨之輸入顯然加多（二）華人除購買必需之日製現貨外無大宗遠期之定貨（三）藉口於貨樣不符不出定貨之事漸多由此等新現象觀之可謂爲抵制日貨之預兆矣 
　　現在長江各埠親美之華人及美商美敎士等鼓吹排日日急美國所以從中鼓煽者（一）欲得中國内地之利權（二）欲於戰後商業中心之中國握優越權（三）欲爲經濟的盟主傾覆日本勢力之根柢也在華之美國官商敎士等互相聯組爲大規模之運動近聞巴黎電日本於山東問題之主張業已通過果爾則對華貿易必將大變動抵制日貨之熱必更猛烈據神户某公司得電云有美敎士發布停止對日貿易之傳單又有親美派之華人散布不買日貨之議論不但對平民勸誘而已且要求與日本交易之商人停止買賣由中國之民情及國情觀之（一）夙主以夷制夷之策（二）排日親美日甚加以南方一帶之運動延及全國將使日本對華貿易有一時斷絶之憂中國爲我日本對外貿易上最重要之市場若因外交問題而至於此日本商人不僅大受打擊而已且美商乘𨻶而擴張其商勢將來欲使我日商回復對華商業之盛况事實大難今後中國之情形將有何舉動乎日本之對華貿易將有何改變乎此項重大問題財政界所同屬目也 
[蘇學界請釋北京學生電]  
　　電一督軍省長曁敎育廳長鈞鑒山東問題外交危急北京大學生等推原禍始致有軼軌之舉義憤所迫其情可諒籲懇轉電政府釋放學生維持學校以保元氣而定民心江蘇公立醫學專門省立第一師範第二農業第二中學第二工業各學校全體同叩虞 
　　電二上海申報館鑒頃致北京大總統國務院電曰北京大總統國務院鈞鑒報載京師學生力爭外交事全國悲昂章使等是否賣國天下自有公評本非權威所能迴護惟該生等激於義憤冒死逕行我大總統矜其愛國之誠猶宜宥之十世乃聞有人議處極刑似此摧殘民氣豈不速國之亡伏乞鈞座主持公道俯順與情將被捕學生立即釋放幷電陸使關於山東問題堅持到底以救危亡而申民氣生等義不干政惟棟折榱崩覆壓是懼私衷悲憤急不擇言埀涕陳詞伏維鑒核江蘇公立法政專門學枃學生全體叩虞等語此次京師學校學生力爭外交之事洵足激厲懦頑設竟處以重刑恐愛國者遂致絶踵敬乞登諸報端以資提倡天下愛國之士必有過於敝校同人者同人不敏竚候明敎江蘇公立法政專門學校全體學生叩虞 
　　電三北京大總統國務院鈞鑒報載政府因章宗祥事將解散大學並逮捕學生三六人擬處重刑同人等深爲惶駭查此次北京學界游行全出愛國熱誠毆章事論理激於義憤論法亦祗誤傷當此外交急迫和議未終此種民意當扶植不當摧殘伏乞尊重大學並即開釋被捕學生以平民憤而固國本南京高等師範學校河海工程專門學校曁南學校金陵大學金陵神學江蘇公立法政專門學校第四師範學校第一中學第一農業學校第一工業學校鍾英中學求實學校南京中學金陵基督學校聖公會基督敎會來復會貴格會　　電四北京大學轉各學校公鑒諸君激於義憤燬巢斃醜風聲所播大快人心萬望積極進行毋稍畏怯一息尙存願作後盾上海各大報館轉全國各學校省議會敎育會商會農會曁其他各團體公鑒外交失敗薄海同憤北京學生激於義憤集衆示威焚巢毆賊義聲所播舉國稱快乃聞多數學生横被覊禁不逞之徒且有解散大學之議如此摧殘士氣挫折國本同人等此心未死豈忍漠視除已電遠北京各校願作後盾外特再急電尊處請速分電北京政府力求尊重大學開釋學生奮力一心再接再厲不逹目的誓不甘休時危勢迫急不擇言救國亡國責在諸公涕泣陳辭惟希亮察南京河海工程專門校全體學生叩 
　　電五北京大總統國務院敎育部鈞鑒學生等以外交激成過舉惟出自愛國熱忱伏乞原情釋放以重民意而維敎育江蘇省議員夏宗翰盧瀚蔭劉文輅葛錦城王鴻藻屠宜厚徐宗鑑吳福康成啓昌顔作賓叩陽 
雜評一 
[青島問題（默）]  
　　今日之國恥紀念非卽紀念此以武力迫脅之二十一條乎今日靑島問題之爭非卽爲此我人年年紀念之二十一條遺殃乎數日前靑島之消息雖惡然尙有暫由五國共管與留待國際聯盟會中討論等說未嘗無一線轉圜之希望也而據今日所得路透電則和會已决定任日本自由處置幷此一線之希望而亦絶矣是今日之紀念不僅紀念民國四年二十一條之武力迫脅幷不啻紀念此二十一條與其他條約之得和會批准而無可翻案此吾一般國民所同聲感慨者也 
　　雖然徒空言紀念亦無益耳五月九日爲北京政府承認此迫訂條約之日使當日不爲武力所懾而接受者不至有今日之爭也今日之爭已無他希望惟望政府與代表毅力堅拒而不再承認之耳此最後之生死關頭亦能稍稍盡人事乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第三十日]  
　　聯合通信社消息八日上午照常開會討論地方制度辨論頗久聞已大致完結今後將闪及法律問題然法律問題之繩結尙無可以解除之確耗恐和會中仍將另檢無關輕重之案延時日以有待也 
　　和議重開後雖未實行關門而代表則相率閉口不肯道個中眞相其秘密程度實與關門相等因是訛言朋與全恃聞者之鑒别力以判明眞僞就如善後借欵四萬萬之說傳述已久記者（聯合通信社）早知此事必待和議告成以後决非此時所可實現乃外間竟有發布通電以示反對者市虎杯弓仿佛將成事實記者特走訪代表某君詢問眞相某君云本日（八日）會場卽因此事喧呶許久對於外間謡啄北代表主張不睬南代表中有主張起訴者有主張更正者築室道謀迄無成議來日對此必仍有提議及之者要之絶無外間所傳之事則凡與代表團體有關者皆敢負責宣言云云 
　　唐總代表致朱總代表函（其一）逕啓者頃接三原總司令于右任副司令張鈁電開自張瑞璣入關對於我乾縣守軍主張以人歸許以地歸陳我軍將領郭英父王珏雖困孤城義不反顧前者求援帛書到後亦已電呈乃東氏竟向許軍公然宣言謂乾縣守將敢與三原通訊渠即下令攻擊请勿干涉云云據日來確報陳軍進攻如前四月二十九日晚張撲城數次均被擊退郭王矢死固守與城存亡不遑寢食者百餘日城中糧儲無多居民千餘户將與守兵同有易子而炊之象今和議行將告終而乾城一隅猶蒙戰禍試思古今中外有不顧人道如斯者乎事急情迫特此電逹右任等所求决無他只解乾而已倘再無切實辦法破壤和局之責實有所歸右任等義不忍坐視孤城誓死之將士人民於不顧也等情准此相應函逹希即迅電北京政府飭令陳軍停止進攻速解乾圍以免破壤和局並希見復爲盼（其二）逕啓者接三原于總司令張副司令電稱頃劉鎭華馳文各縣改選陜西第二届省議會議員於五月五日初選五月二十二日複選並派員前往各縣先行指定被選人查省議會爲全省民意機關現時南北和議尙未告成陜西問題正待解决局部改選不能代表全省之民意况復私意指派更屬敗壤法紀右任等爲民國選舉計爲全省民意計斷難認爲有效應好飛電北京速停止進行靜待大局解决企免紛糾不勝盼禱子右任張鈁叩東等語准此相應據情函逹執事則希迅電北京飭令停止實爲至盼　（其三）逕啓者頃政務會議電開據林兼閩督電稱林知淵艷電稱奉督軍派充閩省靖國護法兩軍劃界專員查北京政府僅允承認粤軍爲正式軍隊靖國護法兩軍並未提及李厚基已電令駐在漳州之賈文祥勿庸與靖國提議似此劃界事窒實難進行應請鈞座迅電上海和會嚴重交涉等語查靖國護法兩軍業經軍政府通電各軍在案李厚基何得任意違抗應請速向北庭嚴重交涉等語應請向北代表交涉等因准此相應函逹希卽迅電北京政府飭照辦理至盼 
　　廣州軍政府來電銑電奉悉國會問題關係護法主旨務懇依照前所决定議和大綱毅力堅持以維護法是所切盼政務會議馬申 
　　廣州國會議員李載賡等來電國會完全自由行使職權護法惟一之主張迭經通電宣言絶無商榷餘地誠以國會不復約法失效根本一錯將來永無法守大亂永無已時故爲國家前途計非使護法主張完全貫澈决難言和尙祈始終堅持勿稍退讓惟公圖之李載賡王葆眞孔昭晨等一百五十餘人同叩陷 
　　李述膺致唐總代表書少川生鈞鑒敬啓者膺身痛倦請假一日祈賜可爲荷乾縣被陳軍正式攻擊我軍前次以在停戰期中極力忍耐至此已忍無可忍决不能置誓與城殉之將士於不顧萬一雙方戰端再開以現勢考之必致牽動陜中全局南北和局爲此請先生迅電張劃界員詰其儉陷兩電極端否認乾縣戰事之故並卽日取消其以人與許以地與陳之主張至禱亦請朱總代表與北京及張劃界員嚴重交涉萬勿視爲尋常之事致成莫解之禍幸甚李述膺鞠躬八日 
[國民大會之餘聞]  
　　致陸王顧三專使電巴黎和會中國代表陸王願施均鑒聞日本代表對於山東問題要挾脫離和會由中日自行解决全國驚憤京滬各界游行示威相繼發現手訂密約之章宗祥曹汝霖等在京已受國民重懲本日滬上國民大會成立决議誓死爲公等後援乞毅力拒絶簽字非將民國四年二十一條密約及四年以來二三私人自結日本所成立一切不平等之條約槪行取消誓不中止謹此電聞國民大會叩庚 
　　致歐洲和會電巴和會會長法總理美總統英首相曁各國代表鑒中國國民聞日本代表對於山東問題要挾脫離和會由中日自身解决全體驚憤誓死力爭手訂密約之章宗祥曹汝霖等在北京已受國民重懲五月七日上海國民大會决議電告中國代表拒絶簽字並以眞正之熱誠乞公道之援助非將民國四年二十一條密約及四年以來二三私人勾結日本所成立一切不平等之條約槪行取銷誓不中止特聞中華民國國民大會叩 
　　致各省電各省省議會敎育會商會各團體各報館均鑒我國山東問題在歐會爲日本强力要挾已瀕危境本日此間繼北京學界之後爲國民示威運動成立國民大會决議誓死力爭已電在歐會代表堅拒簽字非將民國四年二十一條密約及四年以來二三私人勾結日本所成立一切不平等之條約槪行取銷誓不中止並要求上海和會力主懲辦賣國賊釋放學生以平公憤國家存亡在此一舉謹乞聲援發揚民氣國民大會叩庚 
　　致南北代表函敬啓者此次山東問題在歐會交涉已瀕失敗推原禍始皆國内賣國賊黨勾結日本爲虎作倀之所致内奸不去國亡無日現北學界崛起一呼海内震動民心士氣可見一斑滬上各團體於本日開國民大會議决三事如左（一）由南北和會速提案懲辦賣國賊段祺瑞徐樹錚曹汝霖章宗祥陸宗與靳雲鵬等以清禍源（二）田和會速電駐歐中國代表嚴斥日本無理要挾拒絶簽字並電法相美總統及各國代表主持公道誓逹到保存國權目的（三）北京愛國學生被北政府逮捕多人聞將處以極刑速由和會去電要求即時釋放以維士氣以上爲目前對内對外之惟一辦法南北和會有鋤奸救亡之責務請代表諸公按照前項辦法立即實行事關存亡大計本國民之公意爲正式之要求焚屋漏舟覆壓與共急起直追義無返顧倘持異議本會决不能爲公等恕焉此致唐朱兩總代表公鑒 
　　前日開國民大會時華僑學生會置有大旗一百在會場環行周而復始上書華僑學生會敬告到會各學校學生諸君痛鑒北京學生打傷賣國賊章宗祥因愛國救國起見出於公憤正所以爲吾四萬萬人民伸氣現在有三十餘人被捕將以軍法從事並解散北京大學聞之憤慨諸君亦學生愛國救國應有同心請先救北京被捕學生務望卽行要求校長一律停課靜候解决北京被捕學生一日不放出吾等一日不上課以表示吾等學生愛國救國之心全國一致盼切禱切云云 
[張繼等對日本國民之宣言]  
　　張浦泉何曉柳戴季陶三君昨日正午在一品香招待日本在上海各報各通信社特派員及主筆等即席宣布三君對於日本外交政策之意見同時以（告日本國民書）交付各記者託其傅逹於日本各報紙先由張君略述主旨後戴君即以嚴肅之態度懇摯之言詞詳述中國國民所以排斥日本之原因指摘日本過去之對華政策凡中國人所欲言之事無不盡情發揮演說至一點半鐘之久戴君詞畢後上海日報上海日日新聞兩社主筆及東京時事新報朝日新聞代表佐原篤介均有答詞至四時席罷張君等之告日本國民書如下 
　　中國與日本有特殊之歷史及地理關係故兩國之國家及國民當然有親睦之素質及必要然而數十年來兩國關係每况愈下最近歐洲講和會議開始以來中國國民因日本堅持其侵略山東之主張於是對日本之惡感更逹沸點苟日本政府及人民對中國之政策與心理不根本更易則兩國國家與國民將無並存之餘地其結果足使亞洲前途陷於極悲慘之境遇焉 
　　中國國民全體無不以恐怖怨恨之心理對日本日本國民苟就日本之傳統的政策及過去數十年來日本對中國之一切國際關係平心靜氣以忠恕之見解省察之必得其原因所在然日本人之意思發表於新聞紙及著書者以及日本友人與予等所言及者從未有公道且正確之觀察予等鑒於時局之重大謹再切實列舉中國人民反對日本之根本事實爲日本國民告吾人就歷史的事實認定日本擴張其政治經濟的勢力於朝鮮满洲蒙古及中國本部爲日本之傳統的政策而逹此目的之方法則惟武力及政治壓迫是賴遠者勿論矣日本之近代發展史以豐臣氏爲開宗而大陸的侵略政策實以豐臣氏爲最著五十年前標榜開國進取而起之維新志士亦無不以侵略大陸爲根本政策大木氏日俄聯盟瓜分中國之論西鄕氏征韓以窺大陸之謀實爲代表故侵略大陸者日本之傳統的政策一切對華方針之基礎也中國國家及國民之利害與日本不能兩存之原蓋在乎此 
　　刺激中國國民使中國國民對於日本懹怨恨與恐怖之心者有兩大事實其一爲朝鮮問題蓋中國戰敗後與日本所結之條約乃保障朝鮮之自由與獨立以國家及民族的德義論中國與日本皆有尊重此條約之義務而日本乃毁約背信併呑朝鮮中國人見日本此種可驚可嚇之手段無不具唇亡齒寒之感蓋知日本之併呑朝鮮實爲侵略中國本部之見端故也近代日本有識者論及亞洲前途均深惡英法之奴視印度安南此論吾人實具有同感然日本之統治朝鮮也與英法之統治印度安南何以異乎奴視異種人爲罪惡奴視同種其罪惡豈不更巨且朝鮮之與日本以血統言較中國爲尤親以文化言更爲啓發日本之恩人以怨報德尤東洋道德所不許此次朝鮮人民無抵抗之獨立運動日本言論界絶乏爲之表同情者以視英之於愛爾蘭美之於菲律賓相去誠不可以道里計矣其二爲台灣問題中國因戰敗之故割讓台灣於日本其後中國對於日本統治台灣之政策從無何等批評然而中國人民心理其視台灣猶法人之視阿爾薩斯羅倫也清朝帝室爲覆亡我國家之敵故中國國民雖國亡數百年亦不忘此世仇起而逐之然以日本領有台灣後施於台灣人之政治與满清末年清廷施於中國人民之政治較則清廷之政治尙優於日本何也清朝末年有三德政一曰預備立憲二曰撤廢满漢民族待遇之差别三曰嚴禁鴉片而日本在台灣所施之政治旣不予台灣人二公權亦從無予台灣人以公權之約束日本人所享受之法律的保障以及財産上敎育上社會關係上所受之待遇亦不予台灣人以平等又因暴歛金錢之故設鴉片專賣局使台灣人得公然吸食殘體伐性之毒藥中國國民認定日本此種統治台灣之政策爲日本奴視中國人之鐵證因懼日本之政治經濟勢力發展於中國大陸則中國其他部分亦爲台灣之續故視爲中國國家及國民之仇敵也 
　　以上兩者蓋中國國民對日本恐怖怨恨心理之所由起而此種心理更因其後日本大陸侵略政策之發展日以加甚歐戰發生後日本標榜正義人道聲明爲世界文明東亞安全計拔除德人在東方之根據以之歸還中國此光明正大之宣示實中國國民所至歡迎者也乃日本旣占領靑島以後即於一千九百十五所五月以武力的强迫手段威逼中國政府承認五欵二十一條之要求中國雖爲武力所屈服然而國民怨毒之深乃澈骨髓日本對於亞洲各國家各民族時時以黄色人種之獨立自存爲言而行爲則無一非强奪孱弱的黄種國家之財産是所標榜之主義所倡道之正誼悉爲詐術而已而利用歐戰中白晳列强無暇顧及東方之時以全力實行其對華侵略政策尤類於諺所謂趁火打刦者故吾國國民一聞口人中日親善之言卽引起侵略中國領土壟斷中國利權之敵愾心蓋詐術乃中國人所深惡痛絶之惡德故耳 
　　此後日本爲保障中日協約在歐戰終了後之效力乃締結日俄攻守同盟發表對中國問題之日美共同宣言並與其他協約國交換保障日本在中國獨占的利益之文書然中國國民所以不恨及其他之各國而獨恨及日本者蓋以他國在無力對付東方問題之時期而日本則專利用此時期以遂行其傳統的政策也 
　　袁世凱死後之中國已漸入小康時代矣而日本軍閥利用中國參加歐戰之機會與中國軍閥相結合以扶持中國軍閥者擴張日本在中國之勢力演成中國國内之戰禍更以武器金錢供給戰爭主體之一方延長戰爭時期增多中國國民之痛苦甫入黎明期之中國新文明遭此軍閥之摧殘戰爭之蹂躪實爲中國國民絶大打擊故此次中國國内戰禍之最大責任者乃日本耳段祺瑞等不過紊亂中國國憲摧殘中國文明之正犯而日本政府則爲之主謀者也 
　　不特此也關於山東問題日本最近之行動尤使中國人民完全失望蓋中國人對於日本之傳統的政策以爲盡力支持之辯護之者以貴族軍閥爲最而平民的政治家之意見未必盡如是也乃日本第一次之政黨内閣成立其對華方針仍爲奉行傳統的政策而最近各政黨及新聞紙關於山東問題所宣布之意見尤無不爲傳統的政策作辯護於是中國國民乃確認日本大多數國民均爲傳統的政策之擁護者爲維持中國之存在及國民之利益計排日行爲遂成絶不可免之事實雖有何種危險當前亦不容吾人之回避矣 
　　予等對於日本與中國之國交向來主張兩國國民之親睦對日本在朝在野之友人屢次力述予等之竟見說明日本不抛棄其傳統的政策必無親善可方之理由予等之誠意的勸告竟不能致日本有識者之覺悟關於山東問題犬養氏之狂奔的運動殆其尤者耳中國人民今已無可忍受矣中國雖無强大之武力與日本戰然而中國人民仇怨日本之心理實足爲日本國家及國民前途痛苦之原因且歐戰旣終列强皆盡其全力注意於東方而東方新進强國之日本徒爲迷信的傳統政策之奴使大陸國民全體反對日本是不啻自陷其國家於危險之境而甘步德意志之後塵也 
　　從來日本人士之鼓吹中日親善也每以同文同種爲說然日本之傳統的政策則專以壓迫同文同種之國家及民族爲事夫國家之親善與讐仇非與種族之同異絶無關係然非純爲種族同異之關係也證之世界一切歷史上之戰爭其理自明英德之戰更爲確證予等因個人與日本國民間之友誼謹以至誠懇眞率之言爲日本國民告深望賢明之日本國民以自由平等互助之精神自根本上改造其政治組織罷除其傳統的政策以與世界民主的文明潮流俱進愛平和重德義爲中國國民數千年之德性他日必能棄舊惡以與日本國民相友善也張繼何天炯戴傳賢 
[學生代表與唐少川之談話]  
　　昨日本埠各校學生爲挽救北京學生及拒絶靑島簽字事在法租界世界和平會開學生聯合會十一時開會由各校代表發表意見及討諭挽救方法遂議决公推代表往見唐朱兩代表要求釋放北京學生若此舉不生效力則主張罷學乃公推復旦大學等代表十九人先到德國總會適兩代表已退乃復由十九人中公推閔憲章（復旦）費俠（環球）王紹成（文生氏）蕭柏年（救國團）任矜蘋（民生女學）等五人同往靶子路唐宅唐總代表即出而接見並表歡迎意畢諸代表入會客室先由閔代表發言曰上海各校學生自靑島失敗之耗傳來羣情憤激頃又聞北京學生被捕尤益震怒特於今日上午開會公推代表面請先生設法挽救唐總代表答曰頃間余得北京消息被捕學生已於昨夜十時釋放諸君可以放心蕭代表問曰唐先生所說的消息是否爲報紙上消息抑爲另外的確消息唐曰此係官電萬不致誤蕭又曰現在大學學生雖已釋放但靑島問題仍遭失敗此學生等所願以死爲後盾者請唐先生致電巴黎代表告勿簽字唐曰巴黎電報早已拍發此後自當盡力以爭並謂諸君來此實所歡迎昨日國民大會係表示國民精神實爲國民應爲之事惟此種舉動極須謹愼恐下流社會混雜其中或致擾事昨日之秩序整齊實爲余所欣喜云云各學生遂鞠躬道謝而出 
[彚紀力爭靑島援救學生電]  
　　盧護軍使電聞松滬盧護軍使昨復國務院電内容略謂微電誦悉北京大學等各校生因靑島問題致有意外舉動愛國思潮其愚誠不可及其情不無可原應請迅予釋放以保國魂云云其次報告虞日（七日）國民大會情形内有人心雖極激昂而秩序之佳爲徒來所未有云云 
　　全國和平聯合會電（其一）巴黎中國使館轉陸微祥先生及代表諸公鑒聞日本欲得靑島及山東鐵道幷欲中國承認一九一五年强迫簽訂之協約幷承認一九一八年未經國會通過與政府批准而爲駐日公使擅自交換之密約最後且擬步意國後塵而以退出和會要求逹其目的我國與論現正激昂莫不誓以死拒倘和平條約中果承認日本此種要求請諸公全體抗爭萬勿簽字縱令和會不惜以主張公理始以扶助强權終而我國旣求伸不得又何所爲而必加入此國際聯盟乎故至萬不得已而諸公退出和會國人猶能諒解否則於國於身兩無利益乞千萬愼重勿虚與委蛇而徒貽後悔也中華民國省議會敎育會商會農會满蒙回藏公會所组織之和平聯合會叩（其二）巴黎和會美總統法總理英意首相公鑒昔德國圖利乘便在敝國山東奪得權利至敝國對德宣戰之時誠依國際法中敵國條約以宣戰消滅而判斷之則靑島當然真接歸還中國毫無疑義夫國際法之條欵表視公理者也倘和會而果能據公理以抑强權則中國旣爲參戰國所有歷史上之山東權利日本當然不能侵佔又毫無疑義彼日本所據以侵佔我山東固有權利之根據一爲一九一五年日本强迫中國簽訂之協約一爲一九一八年未經國會通過與政府批准而爲駐日公使擅自交換之密約前者不能有效後者方請取消諸公此次議和宗旨固在遏世界未來之大亂造國際眞正之和平設如報紙所傳諸公中竟有許日本以一九一五年之協約及一九一八年之密約爲口實而任其奪取山東權利者則是扶助强權而壓迫公理殊與諸公和會最初之宗旨背馳吾人感此痛苦内則必訴諸全國人民外則必訴之萬國與論有以國斃不能從也中華民國全國省議會敎育會商會農會满蒙回藏公會　組織之和平聯合會叩 
　　紹興旅滬公學中華女子公學電萬急北京大總統國務院敎育部鈞鑒學生大義昭然全球感動何况我國同胞幸速按照公理開釋勿罪以慰羣望 
　　市北公學電北京大總統國務總理鈞鑒大學生毅力心誠爲國家助方資倚賴全我山河茲聞反辱血憤交縈敢乞仁慈立予釋放上海市北公學校長唐乃康率全體學生二百餘名同叩青 
　　浙江旅滬學會電北京大總統國務院鈞鑒滬上開國民大會到者數萬人羣以靑島不復全國淪胥衆情憤激有此民氣政府應善用之以爲後盾乞加急電和會專使誓死力爭直接交還即退出和會亦所不恤至學生示威舉動純出愛國熱忱政府奈何任令警廳會全體公叩虞 
　　大同學院安徽學生函電（電文）安徽敎育廳轉各報館學校均鑒外交失敗北京學生被捕將處極刑挽救之責公等不能辭上海大同學院安徽學生同鄕會叩齊（函稿）敬啓者北京大學學生被捕事吾皖學界諒已知悉此間學界發起聯合會共謀對付方法日内正在進行頃接救國團消息謂二三日内即須將被捕學生處以死刑事在燃眉全國學界不容坐視望吾皖學界速開聯合大會共籌對付方法以爲我國立大學校之後盾或由各校學生懇求校長向敎育廳請求發電至北京力爭或由全省學界公舉代表向地方行政各官長懇求即速發電至北京將被捕學生釋放一髮千鈞不能稍緩今日之事總須極力進行以冀逹到目的 
　　福建善後協會致福州各界電山東問題危險萬狀曹汝霖章宗祥陸宗與輩甘心賣國罪不容誅北京學生激於愛國精誠乃遭捕禁議處極刑昨滬上各界公開國民大會到者二萬餘人羣情憤激萬衆一心對於鋤奸救國諸事現已積極進行日本蓄意吾閩爲日已久山東若亡福建必不可保中華民國即隨之而亡請亟起主張懲辦賣國黨力爭靑島以保國權幷營救被捕學生以振民氣切盼福建善後協會庚 
　　旅滬陜人電北京大學校長蔡孑民先生並轉各校學生全體同鑒外交失敗靑島淪亡學生壯舉激於愛國熱誠欽佩無旣今當局不除賣國黨反主張重罪學生喪心病狂莫此爲甚此問已於昨日开國民大會誓爲後盾非將被捕諸生盡行釋放靑島交涉完全挽回决不罷休務請堅持到底勿渝初志特此電逹陜西旅滬同鄕會叩庚 
　　江北旅滬同鄕維持會致和平會議函逕啓者靑島交涉勢將决裂蘇魯齒唇相依魯去則蘇亦去江北尤當首衝嗟我人民死亡無日惡耗傳來旅滬數十萬同鄕走相警告鑒於家室危殆之慘謀爲積極抵制之方貴會乃南北設施統一機關自可上逹民隠大禍當前寗容鍼默萬一外交失敗我江北人民惟有兩途一則斷絶工商業之交易以爲消極之制禦一即與魯劃界自爲籌維以自衛身家我政府當軸毋謂一隅之地不足惜數十萬人民之呼籲不足重而冒昩簽字以苟延爲得計則覆亡全國之禍不旋踵而至悔莫及矣千鈞一髮迫切陳詞伏乞兩總代表轉電政府及巴黎和會專使務宜據理力爭始終堅持身可屈氣不可撓民可死國不可亡公理戰勝自有第三者之裁判以逹我直接交還之目的則中國幸甚江北數十縣人民幸甚 
　　南洋兄弟烟草公司上總商會書上海總商會正副會長曁諸公均鑒切啓者巴黎和會將次結束某國强攫靑島而列强袖手旁觀山東瀕危中國不臘凡屬國人同此哀痛而不絶如縷之民氣乃讓靑年敝公司同人心馬恥之貴會爲滬商總匯之機關諸公爲同人素仰之泰斗伏乞召集各行商籌議懲辦國賊保全學生抵禦外侮之法使全球各國咸知中國人心尙未盡死則國或垂危而獲安而某國狡焉思逞之謀或有所怵而不敢進行我國之幸也滬商之光也敝同人當執鞭以從諸君子之後敢布下忱維執事實圖利之 
　　粤僑商業聯合會等電北京大總統國務院敎育部鈞鑒山東問題外交失敗學生舉動縱越範圍愛國熱誠心原可諒頃聞有嚴懲學生解散學校之說與情大拂憤慨異常懇請政府迅將學生寛釋免究維持學校以安人心一面飭和會專使堅持到底萬勿簽字以固民氣而保國權臨電不勝迫切待命之至上海粤僑商業聯合會肇慶同鄕會仝叩陽電 
　　同濟學校學生電北京大學幷轉各學校均鑒曹章斷送國權公等示威抵抗發揚民意遐邇傾向敝校同人誓爲後盾努力同進禍福願共政府横加摧殘應再接再厲非逹挽回之目的不止謹聞同濟醫工專門學校學生齊 
[商學界紀念國恥併紀]  
　　學界上海縣勸學所通告本埠公私立各國民小學校長云國恥紀念對於小學兒童應有相當之訓練提起愛國之精神邇來交還靑島廢除密約問題交涉上頗現危象尤宜擇要講明俾知目前之大勢在本埠各高等小學校已於七日下午在公共體育場參與國民大會並由江蘇省敎育會規定各校出發以前由職員向學生行臨時訓話說明平日國恥事件惟在國民學校尙無辦法茲再約定如下至希察照（一）國民學校應於五月九日在本校行國恥紀念會時間由各校自行酌定（二）紀念會儀式由各校自定各級在敎室分别施行訓話亦可（三）開國恥紀念後或出校游行或在本校行相當之游戲由各校自行定之　北四川路神州女校七日午後一時高小以上學生二百餘人齊赴國民大會會場旋隨大衆游行街市返校後羣要求該校職員於九日午後一時在校中開國恥紀念大會商議今後當各從良心上着想抵抗强權之種種實行方法純正的國民外交爲和會後盾已發出通告邀約學生家庭親戚預會並柬請譚石屛丁象謙光明甫李俊夫諸君演講國恥之要素藉以團結學生家庭及其親戚抵抗之决心　南市裏竹行弄城東女學校於本日下午一時起在該校開國恥紀念會内容有名人演講學生演講唱歌奏琴等並陳列中國畫成蹟任人參觀 
　　法租界霞飛路貝勒路民生女學因今日爲國恥紀念日特請少年宣講團汪龍超及救國團蕭栢年諸君於海關鐘一句鐘後演講國恥事實　市北公學之國恥紀念辭云說到國恥叫人傷悲舊恥不去新恥又來五月九日國民受災二十一條實在可哀山東問題切勿心灰大家努力利權奪回往者已矣來者可追國亡種奴此志不哀　浦東洋涇區倪家宅私立育新兩等小學校於前日（七日）晨由管敎各員帶領全體學生舉行遊行國恥紀念七時由校出發西行至洋涇鎭市立第一國民學校參觀一切旋即排隊返校經過帝勅菴西新國民學校及裘家木橋等處前面導以國旗校旗後面各持白紙小旗上書國恥紀念及毋忘國恥等字 
 
 

Page 11

 
 
樣沿途並高唱國恥歌　閘北寳山路義品里廣智商業學校於七日早晨開國恥紀念會適值該校校董姚春江由俄回國於是日親臨該校演說我國民宜力爭主權伸雪國恥須要萬衆一心下午由校長陳少卿主任吳仞千劉疇五等率領全體學生各執小旗上書還我主權誓雪國恥等字游行街衢旋即至國民大會與各校共籌對付 
　　商界振華堂洋貨公所先　通告各同業今日停市一天南北市棉業聯合會及糖北貨公會五金九業公所等各大行商亦皆通告同業於國恥紀念日停止營業一天又油荳餅雜糧公會麩皮公會采菽堂貿易所蔴袋業棉布等商界咸停止交易一天北河南路高昌製造襪機廠門首貼有尺方大字四行曰本廠製造襪機實爲紀念國恥又逢五月九日休業以誌不忘南京路雲南路口中華照相館門口兩旁大玻窗内满貼告白上邊横書五月九日休業一天下邊分行直書對於近日外交表示决心對於北京學界表示敬意對於今日國恥表示不忘昨日本埠戲館游戲場曾接到各界投函要求於今日停止歡娛之舉以表示國人對於國恥紀念具有特種悲感云 
[約翰大學近事]  
　　本月七號西門公共體育場國民大會約翰大中兩學諸生均經校長允准業已預會惟該校靑午會先經定於是晚開同樂大會並已請定來賓中學諸生有以國恥日禁止同學入場者有不聽之生仍然入場而未入之生多集在外候入場之生出門時羣向其表示不满意之態度當經中學主任那敦以屆應寢之時勸勉諸生歸房安寢詎其中有數生反對肆行侮慢至翌晨那主任即開除一生暫行退學一生均已實行而中學生即有多數齊集辦公處要求取消當經那主任面謂俟開敎員會定奪乃該生等迫不及待即行出校中學敎員當即開會均以該生等年輕任情議定從寛辦理定於本月十三號以前各生以相當之法返校認錯照常上課如願意須在定期内到校然大學生中有袒中學生之行爲者亦不满意敎員之議案仍以開除及暫行退學之二生須即日返校爲要求現經該大學校長定奪放學三日至本月十一號開學俾該生等退而靜思屆時到校肄業云 
[美募戰勝債券之截止]  
　　大陸報云美國戰勝債券昨已在滬截止俾於十日美國截止之前致電美國訂購之該電大約將由北京發出此次上海共募得美金洋十五萬元左右昨夜尙不能得其確數花旗銀行共募得美金洋十一萬六千三百元内有在漢口所募者二萬四千四百五十元一人獨購最巨之數爲二萬元 
[軍工路今日行落成禮]  
　　依周塘軍工路建築告竣經閘北巡捐局呈請盧護軍使訂於九日（今日）下午二時假吳淞海軍醫院開會舉行落成禮並先期柬邀中外軍警政法學紳商各界人士届時蒞會參預典禮等情已紀前報茲悉工巡捐局昨已派員在全路遍竪木桿預備今晨扯懸國旗燈彩之用並函請淞滬警察廳届時加派警士擔任路防軍隊方面由盧護軍使飭令吳淞防守榮司令就近調派巡護全路及彈壓會場海軍醫院内業已佈置妥貼場外高紥彩牌樓及軍樂亭周圍用冬靑翠柏紥以種種新鮮花樣並繞懸紅綠各色彩綢五色燈盞算門前有曹局長自撰上海縣沈知事親書碑記場内懸有引翔鄕全體公民代表王際亭紀念碑文預計此次 
開會費約需四五千金並由東方飛星兩汽車公司與工巡捐局接洽預備花車五十輛專事迎送赴會參觀賓客自十二點始至六時止每客購來回票洋二元想屆時必有一番熱閙云 
　　又函軍工路定於今日下午二時行落成禮一切事宜均由滬北工巡捐局曹局長預爲籌備會場設在海軍醫院空工自張華浜下車朝南計程　及一里紥有東西轅門甬道昨日上午八時曹履冰局長率同文牘主任王康民庶務主任梁儀三工程主任王彬彦等前往布置一切茲將預定落成禮節及執事員名分誌如左（落成禮節）（一）奏樂（二）恭請軍使向軍工路碑記開幕（三）報告軍工路工程始末（四）來賓致詞（五）演說（六）答詞（七）拍照（八）茶會（執事員名）會場招待陳仲賢王康民汪東屛錢玉如金堯松收發馬濱甫蔣梓琴 
　　庶務曹紀常金拜仁金誦甘梁儀三李雲生鄭子銜梁紹秩顧振聲張瑞章支應杜伯延陳一樵車站招待陳樹藩李沛雲何天生徐家楨 
[浙省徵集商品之公函]  
　　浙江實業廳雲廳長昨日致上海南北市兩商會公函云逕啓者敝廳爲振興國貨挽救工商起見特仿各省成法在浙江省會西湖邊新市場創設浙江商品陳列館附設勸工場一所不獨促工藝之改良作商家之介紹且可增進國際之貿易以與舶品相抗衡關係實業前途至爲重要惟是籌畫伊始經緯萬端自去歲秋間委任阮性宜爲該館籌備主任以來先着手於國内外陳列館之調查繼從事於館場房屋之建築復盡力於本省商品之徵集時閱半年始有眉目而對於外省商品之徵集尙無端倪吾國地大物博出産極多若非廣招博採將何以爲研究改良之先導夙仰貴會提倡工商不遺餘力尙祈熱忱贊助廣爲勸導如有願出商品送館陳列者並乞代爲徵集行見登高一呼萬山響應收羅豐富效用自宏他日館屋落成精品羅列使游館者一覧之餘卽知某省有何出産某品有何效用或爲推廣銷路或爲改良製法精益求精抗衡舶品商業振興可操左券况相湖名勝甲天下益以交通便利每當春夏之交游人如　而該館適居新市場之中心爲游湖者所必經未有過門而不入者以地位言尤非他省陳列館可比此設立商品陳列館必在西湖新市場之微意也除徵集物品事宜函囑浙江商品陳列館駐滬徵品員謝君復初前往貴會接洽外特此函逹即希台洽至紉公誼附寄浙江商品陳列館徵品章程二十份 
[江寛案第二十九次續訊紀]  
　　招商局江寛船被楚材兵艦撞沉一案上次庭訊招商局方面代表律師麥克樂因對於本案帮助公堂進行始終未逹目的對當事人亦無以爲意以故自請退出本案範圍而法庭遂决下應由楚材方面陳述全案意見以俾定期宣判日昨星期四招商局方面無人到庭楚材方面畢士華穆安素兩律師到庭湖北方面亦派代表旁聽英副領事帶有譯員亦列席旁聽午後一時四十分開庭審判長沈壽堃率同陪審官四人出庭即據單方穆安素律師起立陳述此案已訊問二十八次今屆二十九次本代表宣逹意見證書（一）對於楚材管事之報告（一）對於領江目光以上二問題楚材管帶報告堂上早已决定不作爲證（一）實在情形當許理事官陳述案情曾聲明此種報告一槪不能作證（一）且速記口供第五章此種報告不能呈堂敝理事所以不呈堂與海軍部直接磋商又說海部有信與公堂不受此種報告且楚材艦長到堂招商局代表亦問過此報告問題其報告内容招商局代表不敢問他恐有不利益之舉動所以招商局代表不能來了堂上不准確是正辦（一）對領江目光當堂上取紅綠燈燈到堂實地試騐令該領江遠視而該領江所答紅綠並無錯誤顯見該領江目光並無損壤至招商局代表欲請眼科專家騐視領江目光敝律師極端反對緣試騐目光必以實地試騐爲最何以謂實地試騐即堂上取燈令觀且敝律師查有一九○十年一月十一日英國有一判例有一人充二副時已有二副文憑後要充大副人謂其目光有損嗣涉訟公庭亦以眼科醫生試騐目光謂有目疾卒至敗訴嗣商船聯合會代抱不平帮助該二副提起控訴以眼科專家試騐目光未有盡善不如實地試騐爲愈經法庭令該二副駕駛遇有來船問其燈爲紅爲綠詎該二副對答無誤判决結果推翻原案給予大副資格本案領江試騐目光堂上自有權衡曾經實地試騐無誤此無庸專家騐視現在此案敝律師對於楚材方面證言姑不主張京江寛方面證人供詞中擇最有關係者提出三種證明以江寛駕駛錯走路線（一）開到碰（一）不救人（一）放槍此三點中先述開到碰按楚材艦係一湖北差遣船並不隸屬海軍部管轄之下船上人員亦無海軍之資格此刻要研究二聲短汽照楚材證人謂祗放二聲招商局方面證人阿克斯林稱我在艙内聽見二聲短汽跑到艙面聽見對面船放一聲照此供江寛祇放一次二聲短汽正於碰船問題雙方信號各執照招商方面證人供離開一英里一英里半照楚材供擬要搶步上前所以敝律師只要證實照招商局船上證人阿斯克林之證言可以證明一聲短汽二聲汽三聲汽均立幾秒鐘之間照各人所供設欲研究非幾天下可所以本律師擇最要最顯然的研究還有一證人曾憶貴審長問他離開江寛約一英里半遂掉頭所以江寛違犯航海避碰章程第二十五條至第二次違犯章程已得楚材一聲之警告照江寛大副口供放二聲汽之後江寛離開一英里照供詞係開司大把向左駛走且右邊很大儘可行駛當時離開六百尺時無甚危急爲何要向左開照敝律師看來江寛駕駛的人是有腦筋昏亂致滋錯誤何以要開右機向左駛去照第二次違犯所以要擬楚材方面勝訴訊至此堂上宣告休息二十分復開庭穆謂敝律師方才已經研究現照招商局請來專門證人口供在違犯一百七十章問他上水到漢口時面有一船下水應當何船避讓雖然招商局叫他來有所不便明說而該證人謂照自己方向靠左邊走係應當之道無論如何要靠左走所以招商代表大失所望迨復問該證人謂設避流水亦應見機看他來船形勢轉機所以招商局不敢請一專門證人到堂作證證明江寛船主所定方向招商局於一九一八年五月已籌備此案手續亦有一證在三百四十四章有一證人戴恭泰問他與律師磋商過否答在碰船後一月後遂至筆師處詢問所以此刻走錯路線係最要問題以各證人證明錯誤在他記得楚材證人供在劉家廟係楚太路線走後來看見江寛走錯路線放了一聲汽詎江寛仍依錯線走楚材避讓未及遂碰敝律師看各供詞請貴公堂於口供中研究應當憑何種判决敝律師係帮助公堂進行碰船事先緊要問題第一楚材路線不錯江寛走錯的無論如何亦想不到要違反章程敝律師對於江寛船主旣已身死亦深悼惜姑不評論第二第三兩問題明日續述訊畢堂上論今日續訊 
[皮箱公所開會討論罷工事]  
　　日昨午後二時皮箱業在城内皮箱公所開會討論此次罷工事僉謂同業店主每日損失不下七八百元做手一方損失工資約須千元罷工至今已有二十五日統計損失已逹三四萬金而王廷發等不顧大衆損失不服官廳訓諭但以硬提公欵覇阻工作爲事惟有遵照縣令另行招工辦法如遇强暴行爲可嗚警捕拘送法庭究辦如有安分工人自願開工者可投公所覓保具領行單免致日事附和易生事端云 
[警廳長委派代表赴京與會]  
　　北京内務部召集各省及各商埠警察廳長赴京開會討論警務進行事宜並擬改良妥善規畫淞滬警察廳徐廳長因防務重要未便擅離職守是以特委本廳勤務督察長顔玉琛（碧城）進京與會代表一切顔代表已乘滬寗車先赴江寗督民兩署禀明然後北上 
[乳傭毒斃幼孩案辯論終結]  
　　桂墅里商人經仲濤偕弟婦經盛氏控乳傭劉陸氏毒斃伊三個月之幼姪女菊寳一案曾經騐明菊寳確中燐毒而死嗣經上海地方審檢廳迭次開審尙未判决昨日午後又由該廳刑庭長端木棻會同熊檢察官開庭飭提劉陸氏到案訊據供稱在經家爲乳傭前後祇有十七天承家主憐我窮苦先給我三個月工資計洋十五元婦人與家主感情頗好豈有下此毒手謀斃小孩之事求察問官一再研訊該氏執定如前當據熊檢察官起而陳述略謂劉陸氏雖始終不認但此案之人證物證均已完全援照人證俱全即使被告堅不供認亦可以供證鑿鑿照例懲辦請審判長公判云云端木庭長與熊檢察官會商良久即宣佈辯論終結聽候判决飭遵 
[假名擾害行旅]  
　　南北車站近來時有匪徒假冒軍警搜查私土前日上午七時復有革警劉殿元張雲祥革兵高左梁等三人在滬杭車站西栅外北首小木橋堍守候假稽查私土爲名擾害行旅被松江人顧姓報告車站軍警當場拘獲並在劉身畔搜出洋鐵假手槍一枝張身畔利刀一柄遂一併押解松滬護軍使署請爲訊辦 
[製造鉛質小洋之押儆]  
　　潮州人陳金鰲在新閘大通路二十六號屋内私鑄鉛質小洋串令陳才三周定羅在公共租界内混用前日被新閘捕房華探石仁信偵悉協同西探勞勃生前往 
搜獲鉛小洋七百五十五枚當將兩陳奥周連同製造器具一併拘入捕房押至昨晨解送公共公廨請究即據中西包探上堂禀明前情並將僞小洋及各種製造器具呈案請察訊之陳金鰲供稱此項鉛質小洋係友人王某等所製我不過代爲照料求宥而周定羅供認代陳金鰲行使不諱據陳才三供稱我身畔所有現洋係王子裕囑我代買鉛角並非同黨乞鑒中西官核供以陳金鰲私鑄僞小洋屬實判押西牢三年周與陳才三各押半年分别示儆僞小洋與製造器具一併銷燬 
[再紀寳山觀音堂之搶案]  
　　本月三號寳山縣境吳淞東鄕石港之觀音堂被匪搶刦已誌前報茲悉該廟於前清乾嘉時由該處衆鄕民集資建造迨後由旅滬粤人撥助愿金大加修葺年來香火極盛現在之住持僧係屬粤人頗有積蓄故被匪徒垂涎搶刦是日當場捕獲之左姓一人曾在六區警署反指廟中僧徒某甲刦伊財物是以錢署長命警提到僧徒併送寳山縣警署請究現該處鄕民羣起不服公呈寳山縣知事證明左等於入廟行刦時先將僧徒手足用繩綁縛傷痕尙在云 
[航務消息兩則]  
　　東洋汽船會社之天洋丸因在浮鐘以外猝遇迷霧故抵滬時間略遲其渡船本定九號上午十一時送乘客到該丸茲改於下午一時載渡乘客及郵件由江海關碼頭赴該丸云 
　　昌興輪船公司之俄羅斯皇后號定於十號（禮拜六）上午九時進口即於是日開往溫哥武經過海參崴及日本其渡船亞力山大在工部局碼頭准下午四時載渡乘客郵件至該號按該號本於昨日由香港開抵吳淞所載至上海之乘客並郵件約在十二時半可到工部局碼頭云 
[兩洋行宴客記]  
　　昨晚利逹上海支行總理勞勃君與協理兪子靑君因美國星星拿的總行總理歐德君與其弟由美蒞滬特設宴於二馬路太和園菜館邀請各主顧叙宴來賓都爲業颜料者印刷者紙商及畢業者共有三百餘人兪君子靑招待頗周未宴之先由歐君演說表示與各主顧暢叙一園之榮幸並感謝諸賓之惠臨（演辭甚長明日績錄）演畢由來賓代表郭梅生致答辭略謂今晚承歐君寵召俾弟等得覩千里遠來之良友暢聆名論又得悉顔料偉大之功能凡我同人自宜相率效法庶我華商他日亦得在海外有如此之大宴也語終遂入席並攝影留紀念直至十時主賓始盡歡而散利逹洋行設立有九處支行三處在美洲一處在英國倫敦一處在坎拿大三處在南美洲其第九處則在上海除此之外如新新納的省之皇后印墨公司亦爲該總行所管轄其支行亦各分有分發行處數處共計總行與支行及分發行處之往來約有三十餘處大半居於製造廠在新新納的省有廠三處估地有一百五十畝本行各廠種類如製造流質化學品廠製造定質化學品廠顔料廠凡利水廠乾包廠打字帶廠複寫紙廠印刷墨廠等歐德君除爲以上各廠之總理又爲在該省多大商號之總董除自統一中央人壽保險公司該公司爲哇海華省最大之金融機關又爲新新納的省之國民第一銀行花旗紙牌公司新新納的省美術博物院等之總董又爲新新納的省之公園會員部部長歐德君自任此部長之職自一九○八年至今在此任期之内新新納的省共得公園地産有一萬二千畝之多歐君對於公共游場及體育場之組織極抱熱忱或爲發起人以嘉惠靑年兒童之休息靜游之所 
　　英商好華洋行設分行於上海已將二十載華商樂與交易該行本以疋頭爲大宗近年擴充範圍更營絲貨行務倍形發逹其所出疋頭等貨頗屬認眞行銷各帮久遠馳名日前（六號）因該行英國孟楷斯脫總行經理勃特雷君行將返國特假五馬路馥興園設席遍邀洋布呢絨綢緞錢莊各業與宴藉答交誼來賓均經華經理施才阜招待至晚十時始散赴宴者約四百餘人 
[小學敎育研究會定期開會]  
　　上海縣小學敎育研究會致函各小學校校長云敬啓者上屆開普通研究會時曾提議下次開會時研究資料當卽議决（甲）請各校提出現因各種表簿格式於開會前送至本會以備陳列覧展研究並請各校推員擇要說明（乙）請各校將兒童課外作業種類及方法於開會前報告會中以備開會時提出研究臨時並請各校推員報告茲案預定順序應於五月十一日上午十時起開普通研究會貴校普通研究會會員屆時務祈惠臨指敎所有現用各種表薄格式兒童課外作業種類及方法之報告至希於開會期前惠擲爲盼 
[少年宣講團之兩大會]  
　　歡迎會該團定陽曆五月十一日午後假愛而近路紗業公所禮堂開歡迎新團員大會並招待來賓發贈請柬憑柬入會否則不得入場是日除演說給奬章外並舉行絲竹等游藝以助餘興 
　　勵恥會該團又定五月九日晚間在該團辦事處開勵恥會共商雪恥方法並自勉勵毋忘國恥爲宗旨恕亦有一番勵恥議論也 
[催繳清潔稅欵]  
　　滬南工巡捐局長姚石蓀查得東南區清潔認商汪洽記欠繳本年四月五月等稅欵特令知稅務處派員傳諭該商速行赴局將前項稅欵併數呈繳毋得稽延 
[基督敎徒定期祈禱]  
　　基督敎南京聯會代表張永訓（中學校長）周家榮（美會牧師）前日來滬與本埠傳道聯會同人在保羅堂集商國事以吾徒順天愛神爲本旨决定星期日（十一號）假座三馬路慕爾堂舉行爲國祈禱由中西清心東吳等校女生奏音樂靑年會職員任招待並柬邀政紳各界要人蒞塲參禱以迓天和經派兪宗周袁恕菴周亮亭馮釗光蔡式之龐子賢等磋商辦法又佈道團同人即日起每日午後五時至六時在弎弌里八號蔡式之團長宅内籌備祈禱至下月七日爲止九日出發講道 
[各口巡工司之曉示]  
　　各口巡工司額發出曉示云查東海關稅務司所屬界内猴磯島地方前設鐙塔遇大霧時改訂放砲時間合將其情形度勢開列於左計開一烟台北直隸海猴磯島頂上之鐙塔遇大霧時該守鐙人若聞船隻有用防險號等器者仍迅即先放一砲待至五分再放砲二次此二次前係間時一分現自六月一日起改爲間時三分爲此合即遵行曉示各處船隻務宜留心詳記以免疏虞 
[閘北中興路之火警]  
　　前晚夜半時閘北中興路義泰染坊忽告火警由各段救火會到場灌熄燬去平房三間 
[德人里火警]  
　　前晚十時公共租界雲南路漢口路轉角德人里三十一號門牌周姓雉妓院内不知如何失火霎時冒穿屋頂經街捕瞥見奔訴老閘捕房當用電話通知救火會西人立驅皮帶車馳往澆息計燬房屋兩間事後捕房恐有别情即飭中西包探協往調查起火情形禀候核奪 
[滬南展寛馬路之預備]  
　　高昌廟兵工廠自頭門至半邊橋一段之馬路面積祗寛丈許車輛往來諸多未便曾經議决放寛路面以四丈爲限令飭工巡捐局勘造在案茲悉路旁有礙路線之房屋均須拆讓現皆出租開設店舖惟該處房屋係爲兵工廠之業産居多旣須拆讓應先知照遷移以便興工築路矿由工巡捐局呈請盧使函致兵工廠轉諭各店舖遷移 
[旅客途中遇暴]  
　　松江商人徐餘寅在原籍開設裕昌米行前日乘滬杭火車來中身蔽鈔票四十餘元手携衣包一個雇黄包車往北市行至南陽橋華法交界處時已傍晚忽有身衣元布長夾襖及身穿元縐夾襖褲頭帶西帽之匪徒兩人攔路將鈔票衣包强攫而逸車夫不敢關問徐亦因人地生疎懊喪而去 
[王寳林業已緝獲]  
　　公共租界山東路北同慶公棧内山東帮惠昌銀號被出店鎭海人王寳林（即王寳興）在後馬路久和錢莊冐取鈔票洋五千元携贓逃匿經該號經理康竹溪分報華洋官廳請爲查緝等情迭誌報端茲悉松滬護軍使署自據康竹溪呈報後即飭稽查長當應春擔任查緝雷稽查長帶同原保薦人張國祥爲眼綫赴用偵查現據來電報告已在鎭海將該犯王寳林並伊弟王寳富王寳根及其妻王朱氏等先後緝獲並起出原票洋一千元暫寄該管官廳日内即押解回滬歸案訊辦 
[僧尸騐明棺殮]  
　　華興路德興里二弄九百五十一號門牌所居僧人福昌於本月四日與人　毆六日下午身死經該處寳山縣吉一圖地保陶祥生報請上海地方檢察廳委派朱檢察官毛檢騐員等蒞該處相騐當據該地保禀稱查福昌原籍寗波今年四十三歲本月四日與人爭毆六日下午一時氣絶而死嗣與福昌同伴僧報告警局令飭地保投廳報騐是實旋經朱検察官騐得福昌實係受傷後自行服毒而死餘無别情塡明尸格判同伴僧人爲这棺殮 
[施材會收殮路斃男尸]  
　　虹口東有恒路元芳路昨發現路斃男屍一口經啥爾濱捕房查悉當將屍身舁往斐倫路騐屍所騐明確係因病倒斃旋由捕頭函知上海聯益施材會收殮該會當即舁材收殮葬於引翔鄕該會塚地内以備尸屬認領 
[出賣女子之查究]  
　　住居浦東爛泥渡怡和里之湖北人王興發昨將常州女子蔡小鳳扭住兇毆被三區崗警查見帶署經會署長詰據該女子聲稱十七歲父母雙亡來滬傭工今年二月間因病被迫出外來至浦東求乞被胡老二留養在家已有一月現胡又將我送往王興發處帶工不料王昨夜欲行非禮未遂致曹毒打等情質之王興發供稱年三十一歲因憑胡老二說合納小鳳爲妾出身價洋十元是實曾署長以胡老二容留來歷不明幼女膽敢出賣漁利穎非善類且此案情節複雜含有刑事性質故於昨日判將胡老二王興發連同女子蔡小鳳併解地方検察廳訊辦 
[米船撞沉石灰船]  
　　船户龑鴻桂由長興縣屬裝載石灰七百擔於前日（七號）午後三時開駛來滬駛經浦東白蓮涇口適有運冰帆船順風而來不及避讓致被攔腰猛撞一下登時沉没舟子三人經鄰船救起未遭溺斃該運冰船見肇禂端即扯足满蓬向南疾駛而去聞該石灰船一經浸水船身勢必炸裂損失約一千五百餘金昨由該船主龑鴻桂將失事情形呈報水警機關請求查究 
[母子涉訟之覆訊]  
　　林魁記顔料店主婦林　氏前延逖百克律師爲代表至法公堂控兒子林文藻（即林秀岩）忤逆行兇求究等情曾誌前報昨又傳讯先據逖百克律師稱日前被告托親戚陶冬榮出場向原告理勸情願給伊母洋二千元惟此銀洋存與他人處每月可支利洋二十元取利提本廳候原告自主當由被告立據着伊母簽字詎立據後被告忽又反悔不照憑據履行原告向論非但不繳反敢行兇故又扭至捕房廳請堂上訊斷被告由巴和律師稱原告請求分居一節敝律師並不反對現今被告除給原告存欵洋二千元之利息外每月再貼償洋二十元儘可度日請求訊核中西讞員判令退去候覆訊再核 
[控冒招牌案之辯論]  
　　吳智臣以公共租界河南路南洋製藥公司招牌之南洋二字係假冒伊之藥房牌號延律師兩人具訴公共公堂請求給諭禁止並追影射損失等情業經派捕將該公司股東兼經理無錫人秦彩南傳案因秦所延之律師要求改期再訊故諭被告賠償原告律師費銀二十五兩並着交舖保候訊等情曾紀前報前日由廨傳訊即由原告代表律師上堂譯明案情並據原告吳智臣投案供稱秦彩南來滬設製藥公司所取南洋牌號與我藥房招牌一式故伊前被英商寳威洋行控仿製夏士連雪花粉案某西字報誤爲我家致受名譽損失更有人寄與我之信輙送被告公司每被拆閱且我之藥房開設有十四五年向聘一醫學畢業生專司化騐藥料被告公司並無此類醫生云云旋經被告律師起而譯辯關正會審官與美丁副領事核供判被告仍交舖保候續訊再核 
來函 
[彭介石來函]  
　　敬啓者昨日國民大會推舉鄭浩然光明甫諸君往晤朱唐兩代表鄙人並未與列滬上各報誤以賤名加入跡近掠美確非事實茲特具函聲明至希貴報登入來函欄内以當更正 
雜評二 
[國恥（庸）]  
　　國恥者非國中少數人之恥也亦非多數人之恥也乃全國國民之恥也是故少數人知其恥而紀念之於事無益卽多數人知其可恥而紀念之亦未必有濟必全國國民皆知其可恥各自盡其能力以消滅搆成此恥之要素不使莊嚴燦爛之歷史上常留此國恥兩字之汚點而年年紀念而國家方有洒恥之望 
　　國恥紀念之經過於今四年矣國人唯祗知紀念或且併紀念而不知乃有今年之二次國恥而今日遂爲自有國恥紀念以來之大紀念日嗟我國民其將長以紀念終乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九十五）] [  一之]  
　　紐约百樂滙街之夜景弗遠上海南京路遽甚實非記者之過言也然記者却有一說可以證明紐約上海不能强同之由蓋美國歷史從未經有君主專制時代美國政府亦未能如他國之以一切大權專歸中央故在承平之際各州長官或不能盡無劣蹟而中央政府之元首及閣員向以清愼廉明著稱於世即慮變故偶與一國元首旣以無「專擅」無「罪惡」之可言亦必不至迫其國民起而推翻政府此美國所以有合衆之名也美國京城華盛頓僅尼爲其政治方面之中心點耳其學術之中心點在博士墩商業之中心點在紐約娛樂之中心點在大西洋城販賣肉類之中心點在詩家谷非若我國政治地點所在即爲其他一切事業之中心點也又非若我上海商業地點所在娛樂種種亦將以此爲中心點也故如上海之珠光寳氣電炬燈輝以商業而見娛樂之精神者宜於大西洋城求之不能於紐約詩家谷諸大埠見之也 
老申報 
[英雄埋没（續）（見光緖二年六月初六日）]  
　　張弁笑曰何不趁爾靑年擇人而事否則倚門賣笑　頭資當遠勝賣技錢也婦憤然曰家之貧富命主之身之貴賤我主之以清白之家傳逎爲惡言相詆吾過矣吾過矣語畢即反身出張時薄醉起身迫之曰卿勿去爾若有心當爲金屋藏之婦不願而行女孩見其追來輕展一足張仰而倒地同伴急奔而出張亦未受傷旋即立起相約共追婦回身將手一攔衆皆倒退數步復供手曰適纔孟浪幸勿見罪惟茶室中語言欺辱共見共聞我以覊旅之身置不與較彼復不悟將施無禮囑女孩兒小試其技今諸君合力前來想欲比較高下請先自量可鬭與否言畢迺將藥房廟前石凳二條用手舉起轉運如舞槁木衆知不能敵各自退去婦與二童亦隨翁緩步下山張弁懹恨於心揑言形跡詭異宜即驅逐訴於邑宰迨飭差往查四人已不知轉徒何所矣其技之精志之潔量之雅而識見之明决無不加人一等鬚眉丈夫所不能及英雄埋没若此者可勝道哉若此婦我當繡絲奉之而已燈下記此望空三揖 
新合遺 
[英美活動影戲之近狀] [  劍萍譯]  
　　（倫福利德原著） 
　　一千八百九十三年美人愛狄生氏發明活動影戲始演於芝加哥未幾推行日廣營是業者日衆降至今日蓋有遠於極度之勢矣 
　　英京倫敦影戲園最多總計三十餘處合全國而論所雇人數約十二萬左右每星期工資約二十六萬金鎊平均每星期赴影戲園戲者有八百萬人之多進步之速殊令人驚駭也 
　　美國影戲業發展亦速如明尼保早亞城居民僅三十萬而影戲園竟有六十九處據最近調查美國每日赴影戲園之人數已逹六百萬以上云 
　　攝影片之法英國初時最簡單即擇一矌地架木鋪板築成高臺其佈景全用布演時將布蒙於臺後板壁上當有中途爲風吹倒者或曰日光不足未能攝影者種種困難且廢時傷財焉今則不然英國最精最大之攝影場佔地十餘畝房屋長二百八十英尺廣一百八十英尺每次可攝佈景三十餘幅室中懸以七萬支燭光之電煊行動自如此不特能蔽風雪並可無需日光誠極便利也 
　　自影戲改良以來攝影費及租金乃日增多倫敦維爾司影戲公司當攝「三槍手」一齣費至二萬金鎊又如「格德司潘之役」「安多尼之與埃及女王克利阿配脫拉」各需一萬六千鎊「奇蹟」邦比亞之末日」各一萬五千鎊「六十年之皇后」一萬二千鎊「亨密脫」一萬鎊又以上各劇之佈景十年前祇用盡片今則視爲無用全行改良如六十年之皇后一齣中之名勝各景有韋斯敏思德寺皆以木塊染成各種顔色砌成房屋雛形又劇中有閱操一幕以工匠扮演兵士每星期工資需二百金鎊佈置全劇佈景者薪金遠七千九百八十五鎊衣飾品一千二百六十鎊從前〔安多尼之與克利阿配脫拉〕影片出租於人每年租金祗需二千七百鎊至今日則大愕異如合租〔耶穌小傳〕〔慘世界〕〔古梵特〕三劇需十萬鎊一九一二年英國製造影片公司總二百八十六家其基本金爲一百萬一千七百鎊一九一四年則增至三百五十家基本金遠一百八十五萬五千七百鎊然製造費雖增營業仍大發逹也 
　　影戲用之藍本在五年前普通才僅值數先令最佳者則一基尼（即二十一先令）至一九一四年普通藍本之價值已大加增視篇幅之長短自二磅至十磅不等最近美國某影戲公司懸賞四百金鎊徵求佳著更奇者意大利公司竟願以一千鎊購最佳之藍本云 
　　影戲業之近狀如上所述其膨脹力似已臻極度然尙在萌芽時代來方長其發展正未有已也 
 
[拱北樓这铜壼滴漏（古蹟圖八十四）]  
　　此銅壼係南漢古蹟越王趙佗所設曆朝未有鐘表疑分早晚改造銅壼四個上大下小分屬日月星辰　　　滴水分别時刻始知日夜　今有一千三百餘　　　詳明福存及作爲紀念 
　　銅壼滴漏貯在廣東拱北樓上漏造於元延祐三年都元帥馬速忽等捐辦凡四壼分上下四層位置上三壼底皆有細孔以滴水筒寛承之以次遞注於箭壼　中有浮箭隨水之高下而浮出水面箭上刊勒時刻分數如卯時則露一卯字午時则露一午字觀圖叩浮箭可以知之前明西人利瑪竇精於製造儀器者欲仿其式無從着手此爲粤中一大名勝凡歐美人游歷無不造觀焉 
　　按此圖上言銅壼係南漢古蹟越王趙佗所設南漢恐係南粤之誤然是壼實自元代始有告示所言亦誤現拱北樓旣議决拆卸所儲之銅壼滴漏聞市政公所擬在第一公園内另建八角亭一座以移置之 
雜錄 
[大宰相之偉業] [  秋聲譯]  
　　英國格蘭司登享八十四歲之高年爲自由黨之首領負首相之大責任當國民選舉竸爭時出而攖其鋒遇幾多政界難題必有術以解决之毫不失敗挫折何耶麥堅尼爲之答曰是不難知亦惟强忍力卓越而已試觀其四十年間之生涯如立於猛火燄燄之下雖遇惡評痛駡或受勁敝之大攻擊毫無辟易苦痛之色苟自認爲正當則抱斷然之决心行所欲行爲所欲爲雖友人責之强敵攻之毫不退避幷無絲毫煩悶之心而其處事也無論如何忙　必有相當之休息當國家問題糾紛時常高枕安眠無異平日若使彼無此决心無此行爲恐不满一月已成爲失望落膽之身而不能堪此難局矣彼嘗自言曰「軍艦有正當之航路萬事協於秩序無論何人爲士官均可使此艦疾驅」旨哉言乎其用意周匝意氣壯烈可使活氣蓬勃之靑年無顔色夫格氏以百折不撓之大决心夷然當難局毫不含苦痛之色者固由其特殊之天資亦由其平生之意氣能確乎不拔貫徹其企圖也格氏之言動實以堅忍力爲中心洵可謂百　之師表者矣無論何人苟對於立志所欲爲之事業蓋亦誠臨满腔之覇氣有生死與共之决心雖程度有差等其必可成功則一也所以不成功者由此觀念不十分徹底而已靑年而有血氣之勇者往往溪他人之成功爲突飛之行爲究之無到底决行之意氣昨日之希望變爲今日之失望昨日之大膽變爲今日之落膽者比比皆是何耶蓋由徒溪他人之成功而不知他人有如何之辛酸不知他人有如何强固之企圖不知他人如何之奮勵力行也徒見外而之結果而不思潛伏於内部之大原動务著想低意思薄弱經騐不足質而言之無明快之頭腦不能看破事物之眞相而已故白樂基云不知固執自已之業務者决不能癸有用之效果 
小說 
[壁上怪影] [  雄倡]  
　　時可二句鐘亞卿睡中忽呻楚而瑟縮不寗轉側無定以後事觀之似果有預兆能窺見未來之隠徵者時吾方歛神歸入書中書爲臣版卡蘭氏所著革命史亞Crrlyle＇Revolution卿忽起坐而驚嘶以手狂指壁問如前狀吾引目仰視亦不禁大震近對壁聞吾亦竟見亡夫大衛之形雖微糢糊而織悉畢現貌獰厲可怖身仍倒懸繩端肢體弛放已奄奄無復生氣在吾目中所見其服裝一如生時足下須知燭光旣微而摇摇不定乃如靑燐此人影作全身形側而背光乃僅得其半面之神采半　光而半面黑也柏累堪曰夫人見此爲時幾許曰止五六秒鐘於是復聞亞伯蘭大呼火光一瞥幾　人目有聲隆然震耳欲聾則自吾側發槍矣吾急閉其目迨張眸時此人影已没亞伯蘭則方引電燈使明君當知吾人居此乃自設備電光燈也柏曰厥後又如何曰吾與亞伯蘭乃於室中篇加窮搜及於複室與昆聯之廻　下亞卿則已暈不省人時羣僕已爲槍馨所震而驚起奔集余遂命伺此暈人顧吾二人雖嚴加搜索乃都無得柏曰彈着何所夫人曰尙有一異事此槍旣满實以彈亞伯蘭亦曾以彈壳見示乃彈出後屋中徧覔不得亞伯蘭者夙善槍技吾久知之者也吾思維至於頭眩仍不得解此吾所以馳書干求足下一來也蓋有一事於理雖屬悖謬然吾乃不能不信即亞卿見此怪影至第四次者决且立死而今已再見之矣實亦初無必死之理惟其悚懾旣深亦將震怖而死非得君大力援手决無寗日柏累堪點首容色甚莊言曰此則吾亦深信不疑是亦恒有之事乃出於妄自謬駭矧在公子怯弱之身固宜尤甚且其中當必有詐殊未可以常理測夫人曰詐在何許老身亦非迷信一流願乃百索仍不得解柏曰第一節吾人宜循塗術推求其事假令有人焉潛圖震怖公子於死地則其居心何在以此案論當不至出於復仇或娼嫉 
[自由談之自由談] [  不冷]  
　　最良之國发性二近今以來中國人民對於大事絶少逾越範圍之舉是誠智識之進步也蓋當民氣奮興之時必人人知有界限而後其氣乃有所屬若進而益進但求一時之虚名内部或生意見則其氣反至渙散故最良之國民性須於極奮興之時舉動極有界限則人必無從非議而使人起可欽可敬之念矣 
 
 

Page 15

 
 
   
 
 

Page 16

 
 
   
 
