# 1910 - 237 - 4913496

 

Page 1

 
 
   
 
 

Page 2

 
 
上諭 
　　監國攝政王鈐章七月二十九日内閣奉上諭四川巡警道員缺著周肇祥補授欽此 
旨塔爾巴哈台領隊大臣著額勒渾暫行兼署欽此軍機大臣署名奕劻毓郎那桐徐世昌 
[交旨]  
　　七月二十四日軍機大臣欽奉諭旨陸潤庠奏援案請領恩賞醫局銀兩一摺又奏保提調各員繕單呈覽一片均著依議欽此 
論說 
[論保護貧民制度（邨）]  
　　國家爲保護人民之機關。人民有窮困。國家必設法以救濟之。人民有疾。苦。國家必設法以防衛之。古之時周恤四貧。漢崇三老。治道尙焉。晚近以來。國家保護之術疎。人民生計之途窘。號饖啼寒。哀鴻徧野。今之謀國者。亦曾一探其致病之原。而預爲計議乎。歐洲自近世紀來。社會主義發現。對於救貧防貧制度。有種種之計畫。其本無生產能力者。已救濟之惟恐。不及。其尙有生產能力者。亦防衛之惟恐不周。鳴呼。此非所謂社會政策。歟。蓋恤貧崇儉。國有常典。則不盡人代謀其身家。而民自無饑寒。不盡人。代給其衣食。而民自。無凍餒。故遠鑒往古。近徵泰西。覺各國所現行之社。會政策。其制度頗多可採雖條分縷析。不勝枚舉。而所以揭其綱而提其。要。不外老幼勞働三者之保護法。保護老幼。即所以爲無生產能力者籌。安全之計。保護勞働。即所以爲有生產能力者策善後之法。蒙請述其梗槪。以紹介於我國之籌辦自治諸君而共研究焉。一老年年金法貧民受當民之支配。在血氣方剛之日。猶救死而恐不。聸。迨血氣就衰之年。無餘力足以自存。故歐洲各國中。有老年年金法。凡合乎法律條件。而不喪失資格者。皆由國庫受領老年年金。其法律　之條件凡四。（一）年齡七十以上。（二）有本國國籍。（三）二十年居住本國。（四）一歲收入不满若干金。而至資格之喪失。則如除醫療費外。已受貧民救助。或年金權發生以前。未任習慣的勞働。與入癲狂院。及非附加刑而處十年以上禁錮。并有飲酒習慣者皆。定十年内爲喪失資格。至其分配金額。給納手續。則又别有規定。要之當酌合人民之生計程度。求便。民而不擾民而已。 
　 
 
 

Page 3

 
 
一幼年保護法幼年者國民之生長時代也。按西歷一九零八年幼年法合計百四十三條。中分六部。第一部卽幼年生命保護法使人民取酬勞金收養幼兒受官權之監督。第二部爲小兒虐待防正法。凡戕害殘殺。或使流爲乞丐等類皆有相當之罰則。第三部爲禁止年幼者之吸烟。設販賣及没收之禁令。第四部爲統一感化院及强制敎育所制度。以感化院收納犯罪兒童以强制學校收納無保護之小兒。第五部爲定少年犯罪者處理規則。使父母負責任而懲處少年以薄刑。至第六部則爲雜則。使其飲食居住。皆有節制此可知百四十三條之法律。實包含一切撫養。感化懲戒等種種制度而有之。我國苟能循是以。行則非特所以救護之。於一時。亦所以培植之於異日也。一勞働者賠償法資本家之財力充。勞働家之活計微。故勞働家罹於。災害。資本家必負責任。按各國制度。凡雇主與傭工結約者。工作不問巨細。契約不問大小。必遵勞働者賠償法。遇有災害使雇主負賠償義務。約以五分之一爲最少額。而償約有一定之期間。至若手工以外工作。受英金二百五十磅以上之俸給。與雇主臨時所雇用。并非使用於營業。及警察官吏。家内勞働者。與雇主之家族等類則皆屬例外。其餘如農工業勞動者之外。至書記店夥等。亦皆有賠償之規則夫是以資本家無大虧。損而貧民不慮有不測之災。亦勞働者生命。財產上一變通之保險法也。嗚呼。中國古來。恤貧崇儉之政。無代無之。而往往不若西國法律之完備。此不足。爲諱者也。然自古制没失。史策所載。後儒弗講。甚或以爲𤨏屑之政。吐棄不道。則并其所有者而無之矣。殊不知歐洲近世之所謂社會政策者。統一貧富裒多益寡。於政治上固占龐大之勢力也。我國朝野上下。 
搢紳士夫。盍羣起而共研究之。 
專電 
　　電一　　　（北京）日韓合併發表後外部鄒尙書請示樞垣應否致賀慶邸謂應查例辦理朗貝勒主張請攝政王核示電二　　　　（北京）郵部接浙省各團體電禀請將湯壽濳不准干預路事一節代懇收回成命即由沈署尙請示樞垣徐中堂謂現旣奏明派員調查如湯壽濳辦理此路果有把握不妨奏請責成妥辦此時應電致浙撫諭飭靜候核奪 
電三　　　　（北京）東督錫良面奏東三省交涉日繁異常棘手臣萬不敢趨避自退然實無策補救請示機宜以圖効命攝政王諭與樞臣及外部尙侍妥爲籌劃電四　　　　（北京）鹿相出缺後各樞臣各舉所知極力薦保攝政王决計於漢大臣中擇一長於外交者承乏一時頗費躊躇電五　　　　（東京）日本最近調查本年產米額比平均年額豫想增收百分之五除水災被害地减收二百四十萬石其餘皆可豐收電六　　　　（東京）海軍大臣洵貝勒於陽歷九月二三兩日察視橫須賀軍港造兵廠及各軍艦日本海軍大臣齊藤實海軍軍令部長伊集院五郎均於二日赴橫須賀歡迎日本軍艦筑波高千穗兩艦在青森灣射撃演習畢於一日駛回橫須賀迎接 
緊要新聞 
[東鄂兩督來京陛見之原因北京]  
　　自俄日協約戌立後東三省大局益形危險而交涉之困難更十倍於往日東督錫清帥深爲憂懑曾屢請陛見均爲樞府所却六月間濤貝勒回國道經奉天 
目撃東省情形日處危迫而該省又軍備寡弱財政異常困難與錫督面晤時錫督力言整頓東省之策非預備絶大財力不能入手否則無米之炊巧婦亦難爲力前此屢請入京與樞府面商各項要政均未蒙允現在丁此危局若再因循後患將有不忍言者濤貝勒聞言深爲感動回京後卽與樞府述及此事適本月十五日錫督又電逹政府請定期入京樞府乃復電允可錫督遂乘專車於二十三日到京聞錫督此來欲與政府會商者除某項重要交涉外尙有修築路政吸收外資移民墾荒等各要政並有與度支部特商之件大約本月内斷難出京云鄂督瑞莘帥蓄志來京已久先已有電請旨樞府初意以鄂省伏莽滋多湘亂尙未十分平靖欲令該督在彼坐鎭不允其請嗣接鄂督第二次來電仍申前請諸樞老以該督迭次請見必有要公非面商不可擬准其來京又濤貝勒此次考察回京深以漢口爲吾國江防最重要之地鄂省軍備尤關緊要本擬將沿海沿江各省督撫召集來京會商切實整頓擴充辦法及聞鄂督奏請陛見之信因極力主張允准遂由樞臣回明監國電知瑞督准其來京 
[濤貝勒整頓内務府之計畫北京]  
　　内務府積弊濤貝勒决主清查已誌昨報兹悉濤貝勒現已將整頓辦法籌有端緒日 
 
 

Page 4

 
 
昨特與樞府會商擬將内務府七司除都虞會計慶豐三司暫仍其舊外其餘四司一槪裁併内中營造一司糜費最多舞弊最甚向例凡皇室所需一切金銀陳設及祗祭各廟殿一應祭品等件統歸營造司匠藝製造弊端百出頂冒不實名爲金銀質地實則一槪用銅而報銷欵項又毫無限制任意開支積習相沿竟有浮開至四五倍者故擬先將該司清查後即行裁恲農工商部管理遇有應辦皇室及祭祀等品物槪由部傳集各 
行商匠派委官員監督製造按照採買之法辦理以昭核實此外應裁之掌禮司所掌内庭禮樂等事則歸併禮部管轄愼刑司所掌三旂訴訟訊判各事歸入法部大理院辦理廣儲司所掌六庫一切收支則移併度支部兼管樞府甚然其議當即决定聞俟與内務府各大臣商妥即可入奏请旨施行 
[海軍處劃定徵兵區域北京]  
　　海軍大臣濤貝勒近以籌辦海軍一事實爲國家整軍經武之要圖兹事體大凡百待舉除購艦闢港置械設塢四大端外佈置海防調查疆域測量沙線各事俱關緊要尤以徵集水兵爲最要之端前經本處派員詳查沿海各屬居民一般風俗習慣以便分劃海軍徵兵管區現擬劃分四大區以北洋魯直等省爲第一區南洋江浙等省爲第二區閩洋福建等省爲第三區粤洋廣東等省爲第四區每區域之内又分上下兩路每路設徵兵管區局所若干所管理徵集水兵各事昨已分電沿海各督撫轉飭所屬一體遵照 
[監國對於定興薨逝之悲感北京]  
　　定興鹿相因病出缺已紀前報兹悉鹿相遺摺呈遞後監國覽摺慨歎不置顧謂慶邸那相曰時事多艱老臣凋謝該相國爲先皇特拔之臣忠清亮直剛正不阿不料遽舍予而去可深悼惜諒由藐躬德薄所致諭畢愀然者良久及軍機將賜卹旨稿擬就呈覽監國即於　歷中外五十餘年句下親筆添入一事不苟一語不欺八字復於悼惜殊深句下加入際此時事多艱耆舊凋零倍增悽惻等語退朝後卽至三所又召慶邸那中堂入見謂慶那曰鹿軍機遺缺究以何人補授爲宜那未答慶曰相當之才極少尙望監國獨裁旣而曰内如鄒嘉來唐景崇外如陳夔龍張人駿諸人爲人均尙謹愼監國喟然曰明日再說慶那旋亦默然而退 
[台諫大不平於萊海覆奏之偏袒北京]  
　　自直督陳夔龍奏覆山東萊海兩縣滋事情形後旋奉上諭著責成各該地方官嚴拿滋事首要盡法懲治而於釀亂之官紳縱兵淫殺之鎭道未有處分諫台大爲譁然以此事之眞相與上月二十五日諭旨顯相反對其中必係某樞臣爲之袒庇運動所致特於二十二日邀集全台至都察院研究所内討論此事即由胡御史思敬起言此次覆奏竟謂孫寳琦之派兵殺人出於萬不得已果如所言則將來民變亦可稱不得已民間互相殺人亦可稱不得已革命黨起事賊匪謀逆亦皆可稱不得已矣孫寳琦一不得已無大要緊而萊陽數千人命若干財產休矣此等言辭祇可欺朦上聽斷難折服民心云云當即决議聯合多人再上封奏請另派公正大員認眞查辦以雪民寃 
[吏部所謂懲前毖後者如是北京]  
　　中央各部院積弊之深以吏部爲最自經台諫揭發後李蔭墀尙書殿林亦自知不理於衆口又以裁撤之議屢爲政府所主張雖事未實行而此後之命運殊在不可知之數非稍加整頓無以飾内外之耳目而圖一日之保存日前特傳諭各司員每日八鐘前須一律到署到署後即親至大堂畫到如逾九時不到即於該員銜名下簽押未到字樣每月除例有官假四日准其休息此外一槪不准無故不到如一日不到按照月領津貼扣去二日十五日不到扣去一月連扣至兩月者即撤去鳥布如當差勤愼辦事無誤半年未經扣薪者除記名拔升外另將所扣玩惰各員之薪津酌給若干以爲格外獎貼以昭激勸又李尙書以王憲章一案究係部中稽察疏忽所致亟應嚴定新章藉防後弊故特下堂諭傳知文選考功稽勳騐封四司嗣後凡赴部投選分發應補應選並參罰議處議叙承襲各項稿件以及咨查咨復各項片文均須尙侍三堂畫訖後方准行文即尋常文件如扣缺過班之類亦不得祗畫丞參即先行文而後補呈堂畫自此次申禁之後如有仍沿積弊玩不遵照者一經查出定即嚴行參處决不寛假云云但未知果能整頓否也 
[聯合會六七兩次開會誌略北京]  
　　旅京諮議局聯合會前已開會五次迭紀本報現於二十一二十四兩日復開第六七兩次大會討論一切兹錄其議事日表如下第六次　（一）請速定官制提前施行提議案（審查員報告）（二）改定官制提議案（審查員報告）（三）稅法改革提議案（審查員報告）（四）新弊制辦法改正提議案（審查員報告）（五）陳請修改結社集會律提議案（本會委任起草）員湯化龍提出）（六）請准各州縣丁漕實徵實解並劃定州縣公費提議案（江西諮議局提出）（七）請設租稅整理局整理租稅提議案（江）西諮議局提出）（八）諮議局預算議决權提議案（江西諮議局提出）（九）直省衙門局所卷宗應請登報公布提議案（會員汪龍光提出）第七次（一）修改度支部酌加稅契試辦章程提議案（審查員報告）（二）請速定官制提前施行修正案（修正委員孟森提出）（三）陳請解） 
 
 

Page 5

 
 
决諮議局辦　困難情形提議案（起草員劉湯二君提出）（四）全國禁烟修正案（修正委員梁劉二君提出）（五）五省協商疏江提議案（湖北諮議局提出）（六）劃定中央地方權限提議案（山東諮議局提出）（七）國民公報第一次報告 
[直督查覆萊海兩縣滋事情形北京（續）]  
　　海陽壤地褊小定章征收錢糧銅元制錢各半完納旋以制錢缺乏改爲制錢三成而民仍苦之前年該邑東鄉南洪村監生宋煊文率衆具禀籲懇槪納銅元已經前任知縣允准迨去年知縣方奎到任以銅元價賤不敷征解仍勒令規復三成制錢否則每兩加征三百文以致民間嘖有頪言宋煊文屢次投函詰問抗不交納方奎乃飭提宋煊文到案科以抗糧 
之罪四月間登州府知府文淇按臨該縣宋煊文之子宋壎吉代父求恩致激官怒遽請監禁十年併下之獄鄉民咸抱不平適該縣籌自治研究 
所經費責令各鄉捐錢八千緡民益大譁有王林高啓望二人爲首糾衆數千人於四月二十九日蜂擁入城要求釋放宋煊文父子并要挾多欵逼官出示始各散去五月初旬復有黨與嘯集搶掠村民二十餘家事主呈控亦未拿辦現在王林高啓望逃匿山内宋煊文父子已釋闔境一律安靜此查明海陽滋事之情形也綜查兩縣肇事緣由萊陽則因紳民相讎積嫌生變雖各項雜損及侵吞倉穀詳查尙無其事而承辦新政經手欵項之紳董假公濟私擅作威福誠有結怨於民之處曲士文以一鄉曲無賴竟敢假託公義暗報私讎迹其威脅鄉愚私置槍彈刧殺官兵圍困城池種種情形實屬罪不容誅然使地方官早爲覺察撤紳董於物議沸騰之時懲匪黨於歃盟要約之日消患未萌其禍當不至此辦理不善之咎誠無可辭至匪衆烏合雖多除死黨百餘人外餘皆鄉愚無知被其裏脅一經懾以兵威俱各瓦解當非甘心從逆其奪獲器械僅有洋鎗二十餘杆餘均舊時土式鎗砲或係平時購置或係鬍匪携帶查無接濟實據海陽則因征收錢糧搭配銅元制錢前後兩歧公家已失信用宋煊文及其子宋壎吉原非謹守本分之人惟此次抗繳制錢一案該府縣不分輕重槪予禁錮十年亦未免辦理失當激成衆怒至山東撫臣孫寶琦調兵彈壓係出於萬不得已設當時不派兵隊則萊陽之變將有不堪設想者似不得以輕聽張皇責之現在萊陽縣如縣朱槐之海陽縣知縣方奎業經孫寳琦附片奏參奉旨先行革職登州府知府文淇並經該撫奏明開缺另補各在案而萊陽一案半由紳董歛怨而起亦非擇尤懲辦不足以昭平允而服羣情曲士文與其弟曲桂舟均非善類而曲士文尤爲此案罪魁且該處愚民惑於該犯揑造苛稅之說方陰感其仗義而傾心嚮之尤宜一面責成營縣嚴拿務獲按律懲辦以免漏綱貽患一面飭由地方官親赴各鄉明白曉諭務釋羣疑海陽滋事首犯亦宜擇要拿辦　餘兩邑被脅愚民應一槪免其株連沿海鬍匪則須會同奉省設法防勦此外善後事宜大抵不外緩撤軍隊暫資鎭懾籌辦平糶速濟民食而正本清源之計尤在分别新政緩急以求實際速定州縣公費以免浮收以上各節相應請旨飭下山東巡撫臣孫寳琦體察情形分别妥籌辦理以靖地方而紓宸厪 
[邊疆無欵籌辦新政北京]  
　　　河都統誠勳具奏略謂據財政局詳稱熱河財政每歲出入之欵爲數雖屬無多而分隷於熱河道財政局營務處右司園庭等五庫並無出入總滙之所輾轉轇轕頭緒極爲紛繁惟所屬各府州縣寄治蒙藩地鮮賦稅財政出入僅皆就地籌維寥寥數端並無實在的欵與他省情形逈不相同兹已逐層鈎稽遵照部頒表册詳加編訂内結歲出入總册各一分總表各一分並各府州縣外結歲出入總册各一分總表各一分按欵各加註語並另造歲出入盈虧比較册一分以備考核統計熱河預算宣統三年歲入共銀九十二萬一千八百七十兩零七錢五分七釐歲出共銀一百一十九萬零七百八十二兩三錢一分出入相抵計不敷銀二十六萬八千九百一十一兩五錢五分三釐准備金尙不在此數如遇偏災變故仍須追算等情詳請奏咨前來臣覆加查核所列欵目尙屬核實第念熱河地處邊瘠本地財政從前歲收之數統計僅一二萬兩故每年所需皆仰給於部撥及直隷協欵藉以支持迨庚子以後歷前都統臣於稅捐墾礦各政認眞整頓不遺餘力雖本地之收數較前頓加民間擔負已形極重而核計出欵較之收入尤覺加增蓋以藉辦各項憲政期限急迫無一事不需欵而成以有限之進項應無數之急需點金乏術挹注爲難故册内所列宣統三年應辦新政除限本年成立之各級審判廳並模範監獄等項現因地方歉收正在辦理平糶尙難兼顧外餘亦因欵無所出不敢盡列預算即准備金一項亦未敢懸定數目致近空談然核計出入所虧已鉅臣忝膺邊寄惟有審度財力量入爲出遵照部章極力撙節以仰副朝廷愼重度支至意再查清理財政章程内載財政局應酌定各署公費本應遵章及時籌辦惟熱屬地方各衙門所有一切規費業經前都統臣錫良奏革凈盡並均給予津貼迄今尙無流弊應請照舊辦理所有公費一節暫可毋庸置議七月二十一日奉硃批度支部知道 
[江督奏請優卹已故僑商北京]  
　　江督張制軍奏稱竊查勸業會塲設有曁南館一區以備南洋羣島華商運送品物入館陳列與直省協會别館一律看待所以廣皇仁也經臣前派道員江孔殷分 
 
 

Page 6

 
 
赴勸導並以函諭通告自本年二三月以來英屬法屬和屬各埠殷實體面華商均聞風興起或寄滙資本前來附股或籌辦貨物運送陳賽羽毛骨角𥿁織刺繡草本瓜果金石礦質製造機械日用器具以至各島人物� 
風俗之沿革模型圖畫罔不畢具洵屬苦心經營竭誠内向此次到寗駐 
辦南洋羣島協會事宜英屬新加坡法屬西貢和屬三寳壠汩水渤良安巴打威望加錫諫義里等埠華僑各舉代表陸續踵至臣優加接待時與晤談依戀宗邦言詞懇摰節經宣布朝廷德意諄切勞徠應俟審查蕆事奏明給奬用示鼓勵惟内有徐博興一人籍隷福建生長諫義里累世經商年逾六十以不得歸見中華文物爲憾聞有會事即籌辦協品不遺餘力炎天數萬里冒暑遄歸舟車勞頓抵寗數日遂病旋即赴滬就醫兹於六月初七日據報病故該商志嚮甚屬可嘉情形殊堪憫惻合無仰懇天恩俯念商情所繋准將已故僑商徐博興優加卹賞以昭激勸之處出自鴻施逾格謹會同勸業會審查總長農工商部右待郎臣楊士琦江蘇巡撫臣程德全恭摺具奏伏乞訓示七月二十一日奉硃批農工商部議奏 
[京師近事]  
　　滇督李制軍日前電致樞府畧謂滇省礦產最當現正擬籌欵開採詎料本月望後某國派測勘隊數百名手持繪圖器具身著軍衣到處測勘礦苗經羲據約令其出境伊等竟逗遛不去請向該國公使開正式談判飭其離境以保主權否則定行派兵驅逐出境二十一日正午時内廷軍機處忽將署門緊閉署内僅有慶朗那徐四大軍機其一切章京隨員皆在二門以外伺候關防嚴秘逈異尋常不知果議何項要事禁煙大臣恭邸日前晋謁樞垣歷陳現在禁烟棘手情形並聲言本大臣負責重大當交涉之要衝受輿論之指摘苟太認眞則又阻力百出動輒受掣實處於進退兩難之地位與其日後貽誤不若今日避賢云云某邸再三慰勸許以設法化除阻力並再奏請添派敏幹大員襄辦一切聞陸中堂派充此差實爲此事而發監國昨諭樞臣以各海關進欵甚多而歸公甚少應即澈底清查務期涓適歸公不准稍有漏規樞臣奉諭後已片交稅務處度支部遵查矣軍諮處以現在海陸軍官長已多由學堂出身軍學上雖曾練習惟將來戰務國際交涉甚多前練兵處所訂章程尙無國際公法一門此後各省陸軍學堂須加習此門卽前已畢業而未學國際法者亦應補習昨已據情電咨各省矣農工商部溥尙書以各省實業成效未著推其原因大抵以資欵薄弱未能擴充查公債之舉各國多施之於生利事業爰擬咨照度支部會同釐定章程具摺奏陳如蒙允准即通飭各省遵章籌辦以濬利源京師籌辦第一次區議事會所有合格選民已由各區造册申報民政部兹由部定本月二十五二十六兩日爲乙級選民選舉期二十七日爲甲級選民選舉期已通飭内外總廳傳諭各區知照選民届期投票矣直省諮議局聯合會代表諸君因該會雖開議數次而重大問題未經解决者尙多特議再開會兩三次將此項問題議决閉會之期至遲不得過月杪前奉天左參賛梁如浩本爲徐協揆素所賞識之人此次徐入軍機即電調該員來京以便請旨錄用軍諮大臣濤貝勒以整頓軍政宜先由東三省入手擬派直隷宣化鎭總兵黃懋澄爲東三省全鎭翼長飭令切實行整頓理藩部壽子年尙書以本部丞參員缺不妨暫緩奏設惟須添設參事官四員襄助一切事宜擬即在本部各司郎中内遴保數員請旨簡放 
時評 
　　其一自朝鮮滅亡後。我國人民。罔不悚然警惕。而益兾國會之速開。今聞政。府諸公。亦有縮短。國會期限之說。其亦。鑒於。朝鮮而蹙。然動其救亡之意乎。果若是。則召集國會之期。其將不遠矣。或曰。我國要政。往往屢經會議。卒以意見紛出。而莫能迅。速舉。行。故縮短國會年限。今縱有是說。未必有是事也。雖然。政府旣有是說。未必無是意也。乘其意之方萌。速爲請願。則其勢當有可成之望。吾深望代表團之。速舉行也。　　其二内務府久議裁汰。然屢議而無成者。聞以某相之袒庇故某相。之所以。袒庇者。意必有人以運動之。故從而袒庇耳。今朗貝勒力主裁汰。擬請濤貝勒嚴查積弊以兩貝勒之英明。當必能。逹其目的矣。雖然。積弊深重。一般人員。久已視爲財窟。而欲據此以終其身。一聞清查裁汰之說。必且恐慌已甚而極力運。動稍一瞻徇。則主見已淆。而裁汰不果矣。堅持裁汰之意。寛以懲旣往之愆而。嚴以杜將來之。弊斯足以安内務府人員之心。而於事實亦庶。幾有濟乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局集議路事之預備杭州]  
　　浙路風潮人心憤激種種情形業已迭誌前報兹聞諮議局於二十八日接到紹屬議員謝元壽張其光等來電贊成開臨時會又接嵊縣自治事務所勸學所商務分會來電謂朝廷奪我總理民情憤激後患不堪設想事關本省權利存廢諮議局急應維持云云諮議局接電後以初十日臨時大會勢雖再緩惟新局工程尙未告竣爰即疊次催詢并飭畫夜兼工定初二日派員騐收初五日遷入新局預備開會業於昨日具呈浙撫請示矣 
[浙藩詳覆酌議裁撤佐贰辦法杭州]  
　　浙藩顏方伯具詳浙撫文云遵查浙省佐贰雜職自府經歷以至各縣典史共二百二缺内除司獄吏目典史八十缺計府經州判縣丞主簿稅課大使巡檢驛丞共一百二十二缺再除寗波府經歷處州府經歷玉環南田二巡檢均兼司獄實共一百十八缺按照舊册所列分防府照磨一缺州判一缺 
縣丞十九缺主簿二缺稅課大使二缺巡檢三十九缺稅課大使兼管驛 
站二缺驛丞三缺計六十九缺又同城不兼司獄之府經歷九缺和事一缺照磨三缺稅課大使一缺縣丞二十六缺主簿九缺計四十九缺其裁撤之次第自以同城爲先分防次之而分防各缺中則又以巡警及地方 
自治已未辦成爲入手之先後本司於奉文後當即開單分移巡警道地 
方自治籌辦處查註去後兹准自治籌辦處復稱浙省籌辦城鎭鄉地方 
自治係統限於宣統三年五月以前一律成立查單開分防處所按以現在各屬禀報情形正在籌辦進行成立尙需時日至自治與官治各有權限不相混合似亦未能以其已未舉行爲裁留之標準等語又准巡警道開單移復查核所開各佐贰分防處所祗有仁和縣之塘棲臨平海寗州之長安嘉興縣之王店平湖縣之乍浦桐鄉縣之青鎭長興縣之泗安德清縣之新市山陰縣之柯橋桐盧縣之窄溪樂清縣之大荆十一處已經設有巡警而所設名數多寡不齊並有未設巡官僅以區長辦理者自治 
雖與官治各有權限但使自治成立未始不足補官治所不及惟成立又 
尙需時本司復加體察分防佐雜似須暫留即已設巡警之處能否即裁 
擬飭各該府就近查明禀復再行察奪其與府縣同城各缺擬請先行裁撤查照憲政籌備處所擬改用資遣兩法分别辦理惟同城各缺中或有續經移駐分防者舊册未經註明應並通飭查明原案錄送核辦奉札前因理合酌議大畧辦法開繕佐贰雜職缺目及分防地名註明已辦巡警處所清摺具文詳覆仰祈憲台察核批示 
[長興調查户口風潮之詳情湖州]  
　　長興縣調查户口釀成風潮情形已誌本報兹查此次變事實由巫覡妖言而起緣長邑有一種巫覡俗名踏火平時假託鬼神愚弄鄉民時適値縣主派人調查户口此種巫覡遂造出此次查去之户口係賣與洋人作海塘打椿之 
用若不從速收回准於三十日期解省八月初二日必將死盡等謠兼之縣主所訂調查須知内有調查一百户給洋一元之條因此愚民誤會紛紛聚議本月十三日白阜埠一帶鳴鑼聚衆十四日晚拆毁李家村鄉董張禮門房屋縣主並不先籌辦法倉猝詣勘被鄉民擁至三官廟逼勒筆 
據始得脫身回衙此係愚民被惑起釁尙無匪類溷跡其間至十七日合溪鎭鄉民糾衆擄去調查員金松橋波及兩等小學搗毁一空十八日縣主往勘被困愚民又搗毁誠正小學曁簡易識字學塾匪徒遂乘機蠢動連日毁擄民房店舗十餘家且每至一村必挨户派人逼勒共事以圖來城毁掠當晚西鄉附城一帶鑼聲不絶十九日離城五六里姚家橋附近調查員虞道全家先被毁掠下午鄉董姚登瀛家亦如之其時大西門及 
小西門兩處聚合三百餘人縣主又被困未歸合城　恐及晚湖防兵船到次早周統領來長人心略定然北鄉之車渚里南鄉之虹星橋邱家村 
栢家村等鄉之警告迭至統領即往虹星橋彈壓時邑城戒嚴遂即回城匪徒乘隙向該處朱祖徽家焚掠一空林城橋張姓家又被毁掠紳富潘 
林泉被擄統領因兵弁單薄不能往援匪勢愈張蔓延四鄉二十一日又有匪徒多人溷跡城市縣署亦將衣箱等件用槍划移運他處當日西鄉四安鎭警局敎堂及警董許之栢家房屋盡被毁去卽乘勢毁擄該鎭兩等小學並兩等學堂校長嚴守銘學董宋輔元等家共十餘處二十二晚郡尊蒞長城内各校雖尙無恙四鄉仍謠言蠭起擄毁報告絡繹不絶又東鄉馮家灣夏家浜復有鳴鑼聚衆擄人之事人心益形惶恐而四鄉踏火之陡又造統領雖到我已調陰兵三千爾等速即置備協天大帝旗號須要用心協力陰兵自可暗助無庸畏懼等語匪陡益有恃無恐致成不可收拾之勢被害之家婦女老幼紛紛逃難或謂男子不知何往或謂父 
兄未卜存亡悲慘情狀難以言喻念三念四兩日東鄉之鴻橋上莘橋北 
鄉之鼎甲橋西南之邱家村等處亦異常吃緊星火燎原不知如何收局也 
[鄂省官紳籌辦移民之偉舉武昌]  
　　鄂省災民赴東三省逃荒約計將近二萬名由奉天監理財政熊京卿電請籌欵接濟當經瑞督飭由鄂省官紳各籌銀十萬兩匯東接濟在案日前護督又接熊京卿電催此次經費畧云頃奉江省周樸帥電江省松民墾克現由清帥送到災民一千數百名口已擇定訥謨爾河一帶荒地妥爲安插現正遴員設局妥訂章程以期迅速辦妥惟本省僅籌欵十萬兩此次來江災 
 
 

Page 11

 
 
民任墾者足編三百户其不能耕作者尙需另籌辦法預算一切借墊費用此欵僅敷開支若再加推廣恐不敷用前奉敬電内開鄂瑞帥電稱此 
項墾費以千户計約需銀三十萬兩除東省允墊十萬兩外不敷二十萬兩擬由官紳各認一半業經逹部一俟部復卽行滙解並派員來江協理 
等語具見藎籌毅力欽佩無量現在部復計已到鄂擬請轉商瑞帥將現 
已籌定官欵迅賜匯江並遴派妥員速擇安放壯丁連同眷口送江以資 
協助其游手及老弱不能耕作者即行汰除免致耗費並速催諮議局籌欵接濟不腾禱盻其招墾章程核酌定後即行分送鑒閱模文等語查江 
省氣候早寒凡建築工程均須於八月以前預籌一切今旣蒙帥籌助巨欵以爲移墾之先基伏祈查照樸帥電商各節派員解欵經理其事以惠災黎無任感禱希齡叩咸護院遂特札藩司鹽關二道將認定合籌之十 
萬金赶緊籌齊滙東並飭藩司遴派妥員二人詳請給咨前赴奉省將湖北災民移墾事宜協同妥爲照料 
[西報譯要]  
　　哀哉亡國之遺民文滙報載二十八日倫敦電云舊金山路透通信員電稱大韓國民會（其總部設於舊金山）近日採納議案堅拒棄讓主權並公愬日本行事之橫暴其議案之結語曰吾人皆爲大韓之子民當永久勿懈以爭自由與獨立之權利云 
[逹賴復位之先聲]  
　　南清早報載二十三日倫敦電云中國現已致書逹賴喇嘛提議復位事宜蓋各樞臣深知非令逹賴復位不足 
消除藏人宗敎之惡感故向其提議此事外間咸信逹賴喇嘛必能依從中國之意也 
分類新聞政界 
[善化邑紳禀准組織社倉長社]  
　　善化邑紳湯稚庵觀察魯璠以湘省近年水旱頻仍鄉團積穀無多不足濟急因擬組織社倉以爲儲積備荒之計其辦法以善化全境分爲十區區置一社其取穀規則各就本區租穀每百分取五存儲本區社倉一遇凶年減價出糶略仿古昔耕九餘三之制已經禀奉湘藩司批示云省會地方寛廣穀產非不當饒乃一遇歉收即形荒象今春之事即屬前車桑土綢繆尤不可緩所擬就團内 
按租派捐常年社穀一項以二十抽一爲準每租十石抽穀五斗其田屬 
自業者由團衆按畝照派一律收納擇董經管分年推新出陳在糧户僅認一歲之捐輸在寺方隠受無窮之公益况捐穀之後鄉間不得阻租旣泯爭端亦除畛域持論允治事屬可行仰善化縣詳加查核出示曉諭仍 
挨捐有成數由該紳等籌建公倉禀報查考 
[湘藩履任後之新猷長沙]  
　　湘藩趙方伯履任後以本署向來收受呈詞各承書有索取規費等事始則以爲偶然繼且成爲定例甚至呈遞之遲速關於規費之有無呈遞者流離兼旬尙不能得蒙批示似此惡習自應亟予革除爰於日昨牌示並擬定規章嗣後批示最要之件不過三日次要之件不過五日如承書再有需索朦混等情一經本司覺察立即嚴予懲辦以儆刁風遞呈之人亦不准故與求速蓋求速行批示非呈事不實即意圖弊混如再有故與情事除將已准之案調銷外並立行傳案重責以爲賄買者戒 
[瑞莘帥不忘兩湖大事湖北]  
　　鄂督瑞莘帥昨電護督文云念二由鄂起程念三即安抵京念四陛見嗣後兩湖大事仍祈明告澂電 
[滸關組織鎭自治公所蘇州]  
　　滸關鎭區董朱祖暉等昨接趙縣尊照會現在籌辦鎭鄉地方自治應擇寛大房屋先設自治公所會同本地𤍽心公益之紳商榷辦理以立自治基礎聞此項公所地址現已擬用 
舊有之官學堂房屋云 
交涉 
[沙基給發船牌之交涉廣東]  
　　沙基新涌各船隻給發牌照一事現駐京英使向外務部聲稱船牌自可由粤省發給惟須由廣州口英法兩領事簽字始可照辦現外務部以究竟是否可行有無窒碍電致袁督 
就近與英法兩領磋商一俟就緒即行復部核辦聞袁督以此事諸多窒碍殊難照准辦理經已查案詳晰駁復矣 
[贛撫駁斥敎堂置產理由南昌]  
　　東鄉縣鄭大令禀稱耶穌堂契買危姓山地一塊内有古墳又無上首老紅契請示定奪奉贛撫馮中丞批云敎堂所買南岡山山地旣有古墳十塜賣主危進良並無執業契據雖有危信和户糧串亦難查實確係此地之糧旣曰古坟則非有主之坟 
可知無論其爲危姓坟塜與否查平治他人墳墓及卑幼賣前人墳地律例載明均有應治之罪是斷不容危進良得三千三百文地價即將縱橫幾五十弓並有古墳山地任意出賣情理顯然况古墳宜加保護中外同 
此恒情敎士意主勸善亦必同明此理契載耶蘇堂公產名下管業爲主 
亦無應載作爲某敎堂公產字樣未符仰洋務局飭即錄批函致敎士母 
受危進良欺朦退契毁交另擇並無紏葛之地買置一面傳危進良剴切曉諭遵照 
軍界 
[粤局呈騐仿製新式毛瑟槍廣東]  
　　粤省大吏因擬擴充新軍曾飭製造軍械局將製造各式軍械認眞改良並仿製各國新式槍砲在案兹聞該局復仿製新式五嚮毛瑟一種係備新軍之用異常精利不亞外 
來現大吏已將仿製鎗械圖式呈送陸軍部核騐部中大爲嘉奬卽飭粤省新軍以後一體換用此項鎗枝以歸劃一 
[湘潭防軍冶遊滋事湖南]  
　　駐紥湘潭縣之常備軍屢次出外滋擾茶館酒肆妓寮等處爲之不安日前有軍士多人擁至該縣十五總後 
楊家園地方某妓寮治遊肆意苛索勒令擺酒開弦其時妓女皆已出堂 
管班謂今日無人在家請副爺明日再來云云該軍士等謂係負氣遂大肆衝突搗毁什物管班又謂爾輩軍人何如此橫蠻軍士聞之立將管班拖倒飽以老拳是時附近鄰居悉來勸解軍士誤認爲抵禦彼等者竟抽出小刀勢甚洶洶鄰居見勢不佳乃各自散去軍士卒將管班手刃三傷 
 
 

Page 12

 
 
始一閧而散惟該軍士早已將肩章摘去竟不識其爲駐紥何處之軍云 
[岳防管帶易員湖南]  
　　駐紥岳郡之鄂軍第二十五標第二隊向在北門城隍廟内兹因萬管帶雋選奉檄調往他處另委張管帶來岳接帶張管帶到差後卽將軍隊移至西光府側華光廟内駐紥矣 
學務 
[景賢學堂遷定校址長沙]  
　　湘省景賢法政學堂原在對河嶽麓高等學堂附近之屈子祠兹該堂監督彭少湘太史以學堂爲重河阻隔諸多不便爰商之庶務長凌小槎廣文價買城内荷花池黃宅民房爲校址現正修茸校舍建築講堂聞不日即當廣招學生矣 
[赣學識拔辦學得力人員南昌]  
　　贛學使王勝之文宗以省城各學堂急須整頓改良尤以各小學爲最要查熊君育錫之心遠小學周居應熙之大同小學爲一時翹楚因委周君會同視學員查勘省城内外各小學堂並委辦小學管敎各員研究所就學務公所内擬定章程於八月中秋左右開辦力加整頓諒各小學必有起色云 
實業 
[長江土商對於拒土會之恐慌漢口]  
　　長江各埠土商因閩督松制軍奏請禁止外省土藥入境禀經土藥統稅柯大臣電部力爭業經度支部核准仍准通行在案詎閩紳林深斯等復創辦拒土會將入境之土扣留土商憤激已極當聯和宜昌沙市漢口上海各埠土商籌議對待之 
策現在沙市已派代表張譚兩君上海亦派汪徐兩君漢口亦派代表劉章兩君均在漢上會齊於日昨晋京聞共醵資數十萬以爲運動費必將拒土會推翻而後已 
[茅麓樹藝公司選舉總理常州]  
　　茅麓明農樹藝公司每年五月即須選舉總理曁各職員因遠道股東多未至者今年三月即登報擬行選舉届時竟無至者後又改至七月二十日是日遠道股東仍無人到復展緩五日以俟至時仍杳如黃鶴常郡股東不獲已遂於念五日下午在陽邑廟文昌宮選舉聞總理當選者爲任逢辛觀察云 
雜記 
[鄂法司酷嗜湘繡成癖武昌]  
　　提法司馬吉樟廉訪性喜繡貨於湘繡尤愛若拱璧凡内署屏對衾褥几椅披墊無一非湘繡故前在鹽法道任内每遇喜慶之事屬員投其所好均以湘繡諸物品赠之蓋出此物之外無論何種珍物槪璧謝也日前在署提學司任内有湘繡公司經理人成伯齡偵知其癖欲求給補助費提倡以維持所設湘繡傳習所乃將編纂繡術敎科書全册（内有極精美繡成字蹟人物花草昆蟲圖一百餘幅）呈請核定馬廉訪閱之愛不釋手於交卸時竟擕至法署日事把玩刻成伯齡因久未奉諭爰赴學署呈催高學使查馬署司交卸時並未將此册移交當飭成君自赴提法使衙門呈請發還是亦官塲之奇聞也 
[漢關道不畏大言恫嚇漢口]  
　　武漢渡江祥通輪船公司從前原名厚記公司係革道馮啓鈞出資所經營對待乘客異常橫暴迨馮勢敗時懼抄没入官始改祥通之名僞云已經出售過户然船上執事恃其舊習兇惡如故日前漢關道齊照岩觀察因上院有事乘座紅船渡江因是日襄水陡漲二丈餘兩湖官輪公司渡江輪船已不在碼頭乃撑至祥通碼頭前令該公司楚裕拖帶以避危險而楚裕輪大副以關道渡江自有兩湖官輪應差頗不願意又因船内裝人逾額恐被查出罰辦故該紅船渡至該碼頭就拖時楚裕竟敢鼓輪不顧而去紅船于急流之中勢甚危險幸有洋商小輪來援始得拖帶出險當以該小輪於地方長官尙敢如此待遇其於官商行旅更不問可知當函由本關理船廳將楚裕小輪扣關三日並將其大副韓興發發交夏口廳責押詎祥通公司不知自省反具禀嘵嘵爭辯大言恫嚇齊觀察以該公司不知約束致大副水手恃勢橫行屢有所聞本監督此次薄罰不過小懲大戒以免再釀事端實爲行旅除患該公司應如何嚴飭各輪遇事小心謹愼勿再橫蠻釀事方爲正辦乃竟危詞聳聽意存挾制實屬荒謬除將楚裕扣關期满已准開行不計外該大副韓興發暫不准取保釋放以覘其變故何以迭生糾葛何以另釀奇危何以速在眉睫本監督衡情執法不畏强禦斷不爲該公司所恫嚇特飭夏口廳查明該公司股東及經理人是何姓名祥通不否厚記化名禀復核辦 
[清談]  
　　今日之所謂謀國者一國之亡。非一朝一夕也。是故謀國者不貴。事後之躊躇。而在汲汲焉桑士未雨之謀。不恃人不我侮。而在昭昭焉我無予人可侮之。方。今日者韓國亡矣。韓亡而東海强鄰。大有若不闕我將焉取之之槪。執政者於此。惕然懼勃然驚大召疆臣。來京集議。嗚呼於謀國之。道非不善也。雖然見兎而顧犬矣。君子曰。是亦僕僕然多此一行。朝廷今日。盍不明其政刑。公其好惡。環球。不漫游。舉措不。任意。以固民心而伐敵謀也耶。而何有於懼。何有於驚。何有於。大召疆臣。 
[新樂府]  
　　鬻兒行哀災民也偶傷災赤城南行。城隅上下皆哭聲。中有老。人哭欲絶。頓令聞者難爲情問之不肯道姓。名。但云生長長安城阿父服官祖游幕。昔時。臺榭今邱壑。自罹水患走西東。骨肉流離犬。不若。計從九死覔一生。三尺孩童一斛粟。老妻昨日城頭死。小兒今日街前　。臨别囑兒。兒勿悲。自此或能飽兒腹凄凉十口僅二三。嗟予命又懸絲速。天恩賑卹有時窮。太息我。 
生固無祿。痛哉此言不忍聽。物與民胞問誰。屬。君不見銀缸華燭何煌煌。五夜笙歌還不。足。又不見豪門子弟意氣驕。高車駰馬惟其。欲。竟體曳絲羅舉家饜梁肉。民間疾苦豈得。知。此心遑問哀　獨。鳴呼鄭俠今有。無且給流民圖一幅。 
[史乘]  
　　俄國之虚無黨（五）壯士曰此傖政策。素不利於吾　。自政府行。假立憲。彼　便爲其鷹犬。締捕義士。蹂　民。權。國中同志。相屬而死者。歲以千萬計。吾久。欲刺之。未得其便。昨宵懹㦸潛伏其邸。見尸。骸六具。枕臥血中。此傖彷徨於室。意　他竄。吾因以殲其首。蓋不知何人已先我而從事。矣。然卿果何人。仗義救我。以行　揆之。殆蘇。非亞之流亞歟。幸賜玉音。　我疑慮。女郎嫣然笑曰。君誠俠士。敢以實聞。妾非他人。即昨宵行殺胡家之人也。吾父倡社會主義。死於。彼傖之手。吾兄因革命而亦死焉。吾奉父兄。遺旨。報仇雪恨。飲露餐風。玉肌銷减。蹝跡民。賊者蓋三年矣。而不謂藉壯士之力。昨宵方。 
得逹其目的也。說畢仰天而笑。有頃。默然。松稍月落。四璧無聲。茅店鷄鳴。天欲𥌓矣。女郎起座言曰。此非藏身之所。速宜他遁。山巔。一涇。可　因闌。過此便非邏卒勢力所能及。 
吾今大事已成。亦將披髮陽兩。蹈足東海。離此腥羶之土矣。壯士展問姓氏。女郎不答。遂别之而去　　　　　　（完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[兩江總督張人駿奏開辦兩江法政學堂補習科情形摺]  
　　奏爲開辦兩江法政學堂補習科謹將辦理情形恭摺具陳仰祈聖鑒事 
竊光緒三十四年前督臣端方任内參照京師法政學堂及直隷法政學堂奏定章程略事變通開辦兩江法政學堂分爲正科别科正科以造就 
完全法政人材爲宗旨考取有中學根柢之學生先學習預備科二年接 
習專門學科三年每招考預科學生一項以百名爲定額計寗屬六十名蘇屬二十九名皖贛各十名五年以後每年有完全法政畢業生一百人其蘇皖贛學生由各該省藩司按照定額每年每名補助學費一百元畢業之後發歸各省任使奏奉硃批學部知道欽此欽遵辦理在案嗣奉學部奏准各項學堂限制招考新章凡高等以上各學堂不得再設預科所收學生必須中學五年畢業者爲合格其原有之預科均改作三年等語已由該堂將預科學生加增功課匀配鐘點遵照部定年限俾學修底於完全現復仿照京師法政學堂章程開設補習科補習東文東語二年以能直接日本敎員聽講爲斷再行升入正科並因寗蘇皖贛四省中學畢業學生人數無多招難足額咨商學部核准將未奉部章以前高等學堂預科三四年畢業學生一律變通收考當經該堂出示招考並分移蘇皖贛三省提學司照額選送計共收寗屬學生三十名蘇屬八名贛屬三名雖未足定額百名之數而新收之學生已有數十人之多勢不能不開班授課業於本年三月十六日到堂開學所有各項課程或添聘敎員敎授或以原有敎員分别擔任其薪水按照授課鐘點支給以防敎員缺課另添監學一員以期管理嚴密其開辦經費計銀三百六十一兩常年經費額支銀五千二百八十六兩活支銀一千兩均由江南財政局支領據該堂監督吳璆詳請奏咨前來臣伏維預備立憲已届三年完全法政人材亟宜廣爲造就察核該堂辦法曁所訂課程均尙妥洽各項用欵亦均核實惟有督飭該堂監督責成管理員敎員切實辦理認眞課授以仰副朝廷普及敎育注重法治之至意除分别咨部查核外所有兩江法政學堂開辦補習科情形理合恭摺具陳伏乞皇上聖鑒訓示謹奏宣統二年七月二十一日奉硃批該部知道欽此 
[又奏兩江法政學堂附設講習科片]  
　　再查學部奏定法政學堂章程分别科與講習科别科三年畢業講習科一年半畢業與憲政編查館考騐外官章程所稱長期速成之辦法正復相同兩江法政學堂僅有别科未設講習科候補人員往往因經濟困難不能入别科之三年班法政知識殊難普及現於該堂内附設一年半之講習科一班敎授科目悉遵部章定額百名先儘寗省候補人員考騐列等發堂肄業不足再招紳班計收取官班四十四名紳班四十六名於本年三月十六日與新招之補習科同日開學一切敎授管理辦法亦與相同並由江南財政局撥領開辦經費銀三百六十一兩其常年額活支經費銀五千九百二十四兩亦由財政局按月支領據該堂監督吳璆詳請奏咨前來臣伏維法政爲立憲之基各級審判廳次第成立地方自治逐年籌辦凡欲得人爲理皆須待學而成察核所訂課程均屬主要各項用欵亦均核實應飭認眞辦理以期廣造人材除分别咨部外合將兩江法政學堂附設講習科辦理情形附片具陳伏乞聖鑒訓示僅奏宣統二年七月二十一日奉硃批該部知道欽此 
[本埠新聞]  
[弁兵鎗斃平民之推諉]  
　　鹽捕營勇槍斃鄉民沈阿隆陸金雲兩命業已獲到艙長張清和勇丁董如錦又由鹽捕營管帶拘送陳金標等三名到縣收押候訊在案前晚經田大令升訊先據張清和供稱在鹽捕右營左哨董管帶名下充當艙長是日黎明時巡至龍華港見有民船欵裝私鹽喝令停船查看該船上之沈阿隆陸金雲聞聲逃避不及追獲當令陳金標開放空鎗爲恐嚇之計詎陳金標誤會連放四槍致將沈陸兩人擊斃求宥董如錦供爲搖船當張艙長喝令陳金標開鎗時小的極力阻止伊等不服陳金標供小的先開空槍後由艙長喝令加珠開放連稱打死人命有吾擔任遂致悞斃民命大令諭各畫供加蓋指模候禀詳鹽捕分統戚太守核辦 
[平價局售米减價]  
　　今夏本埠米價增昂民食維曾經城自治 
公所各董事禀奉滬道轉詳督撫核准在滬設立官米平價局由西貢等處購米來滬平價出售並准蘇屬各廳州縣隨時繳價領取以濟民食定價每石售洋七元兹因各處新穀逐漸登塲米價因之平减又由該董等禀奉滬道批准所有各廳州縣所領之米定於八月初一日起每石照原價減去洋三角以六元七角發售至本邑各平價處所售之米自初一日起以六元五角出售每升零售錢八十七文業由自治公所出示曉諭矣 
[貢生受賄包捐三誌]  
　　南市商務分會坐辦董事附貢生干鑄即干湘春因代桐油業恒盛等號向前貨捐局總辦金籛蓀太守運動包捐開辦後弊竇叢生經蘇撫訪悉飭局傳諭撤退抗不遵允旋又訪悉干董受賄包庇飭縣查提各情已兩紀前報兹悉通同作弊之貨捐局司事金玉亭現尙在逃未獲干鑄則已由商務分會各董擔保准於即日到省假寓蘇州商會就近赴轅投質本縣田大令已據情申詳省憲核示矣 
[包探查獲盗黨]  
　　胡寳元王木春二人前晚各帶衣服一包在虹口海寗路同行當被美捕房包探宋掌貴與八十四號西探查見上前盤詰言語支吾遂卽拘入捕房在胡身畔搜出手槍一支槍珠數粒詰知胡等曾於去年十二月間在常熟縣境夥刧鉅贓盗首李岳山等已經公堂移歸原縣訊辦捕頭即飭一併收押昨解公共公堂請究王供年三十一歲江灣人因賣粢飯阿桂圖詐不遂揑詞誣訴致被拘案求察胡供安徽人年四十一歲向在飛划營當兵現已裁革並不爲匪寳讞員商之英領判仍押候查明於下禮拜一訊究 
 
 

Page 19

 
 
[康晋榮是否被誣]  
　　著名匪黨康晋榮近被告發逃至滬上匿居英租界西上林街一品旅館内兹被飛划營沈管帶偵悉禀奉松江府戚太守札飭公共公廨派差協探於前日將康拿獲昨解公廨訊究康供曾在飛划第五營充當哨弁業已辭差曾於二月間被胡福生騙去洋一百五十元控追未還詎吳反至沈管帶處揑詞誣陷致被拘案乞鑒寳讞員商之英副領事康君判康押候禀請松江府將此案詳情抄發到廨於下禮拜五再行訊核 
[拿獲本帮賭棍之領袖]  
　　虹口著名賭棍高金生兹經滬道察觀察偵悉札飭公共公廨派差協探於前日將高提獲昨解公廨請究高供在虹口爲銅匠並非賭棍中西官以高係本帮賭棍領袖無庸狡賴判押候函請上海縣查明歷年被控告案於下禮拜三訊辦 
[訊結私鑄鉛質小銀元案]  
　　陳阿三丁三利唐義明王平江王阿二陳阿東等多人賃居虹口武昌路四百七十五號屋内私鑄鉛質小洋令顧玉林周梁生胡坪良等在市混用被新閘捕房包探朱子藩等查獲曾將私鑄僞小洋器具等一併解奉公堂判候查究在案昨由捕房將一干人證併解公堂請究據朱探禀稱丁三利有病在醫院醫治未曾解案並據同康烟紙店夥殷某上堂禀明陳等混用情由又據捕房代表高易律師到堂聲稱私鑄國幣律有明條今陳等之事贓證確鑿應請嚴究孫襄讞與英副領事泮君以陳阿三係屬罪魁判押西牢三年丁唐與兩王各押兩年顧周各押一年胡押半年二房東韓任記匿不報捕咎有應得著押半年期满一併逐出租界陳阿東因指提各犯從寛判押三月所有起案之鉛質小洋及一切器具盡行銷燬 
[電車公司添置拖車]  
　　英美電車公司前以乘客日盛添置拖車曾紀本報昨爲第二次拖車成立之期午後三點鐘行試車禮先由總理麥考爾君函邀工部局西員蒞騐一切裝飾坐位等項均極完備該分司此次所製拖事專爲華人而設又爲專行滬寗鐵路一帶而設蓋從前所製各車祗能載客不能多帶行李此次添製之拖車四輛其坐位均可移動並便乘客携帶行李云 
城内 
[爭嗣失敗]  
　　寡婦蔣沈氏控夫弟蔣國斌即熾昌　繼謀產並串故夫棄婦陳氏謀爭等情前晚經本縣田大令提訊沈氏供係蔣國楨之妻故夫前以陳氏因奸犯出　氏爲室今春夫故無嗣遺囑立定三房長子爲嗣詎次房謀產　繼復唆陳氏　爭遺囑呈電陳氏供遺產契據均在熾昌處未還大令以國斌前冒江蘇縣丞充洋務差在外招搖經瑞升道憲撤差查辦今又謀產　繼情虚不到實屬可惡况次房祇有一子三房則有三子何能硬繼兼祧諭准立定三房長子爲嗣並著將保戳陳熙春押所勒限三日交國斌到案追契核辦一面諭令陳氏勿再受愚致干未便 
[枷示拐匪]  
　　任國　誘拐徐氏之女秀金經徐氏控奉縣令飭差往提適被道轅探夥查見拘至道署昨晚發縣研訊任國機供詞支吾田大令喝責一百五十下始供誘拐是實判任枷號三月發頭門示衆 
[查拿匪類]  
　　一路四區蔣副巡官出示略 
云本區毗連租界地方繁雜難保無流氓竊賊溷迹其問若不嚴行拿辦何能綏靖地方除飭弁長暗訪查拿外示仰本區諸色人等一體知悉如有流氓敲詐或三五成羣調戲婦女者准即指名控告查明提究决不徇情輕縱 
[查究姦拐]  
　　一路巡　分局批監生黃方鏐禀云檢閱東區長士名册並無巡士阿四卽李順奎其人所控與張氏姦逃應有確實憑證况據禀稱前月十三日由已歇女傭阿寳牽引成姦厥後私語往來尤非一次如果不誣則該生旣察覺在先當時何不即控局 
訊辦察閱禀詞殊難索解惟案關姦拐無論巡士與非巡士虚實均應澈究仰候嚴拿在逃男女獲案究明分别嚴辦一面姑准卽日飭傳范薦頭着交阿寳訊究察奪 
[道批三則]  
　　周耿坤等禀批據禀華副巡 
官任意拘辱會員殊屬不合仰一路一區德正巡官傳諭申斥並令以後如有違警事項務權輕重按章辦理勿得逾越權限擅行拘押致干嚴究並將該分局所設拘留所有無違礙警章之處候察奪映片一紙附發仍繳南邑地保張思義禀批據解張紀堂昨已先行押發仰上海縣即行訊明有無賄縱情事禀覆察辦前禀附發鮑炳榮禀批各儲户屢來禀求續發儲欵節經批行在案現又據該民具禀前情仰上海縣查明辦理 
[官事]  
　　調辦一路四區副巡官楊嶽峻調辦一路五區副巡官蔣緝孫昨均到道禀知到差三林塘巡防局委員縣丞汪鳴謙禀請病假三天巡警學堂舍監兼正敎習巡檢張保清禀謝奉委代辦學堂稽查兼庶 
務員差 
南市 
[賭博害人]  
　　聚源盛米行執事陳兆熙前控司帳范海和用空洋一萬零五百元由工程局訊明判范留候原告補禀核辦在案兹范弟炳和將該行樣臺夥李福慶扭案訴稱李屢次向兄借去洋二千三百元銀二百兩應請追繳李供前由范海和邀同至某處賭錢因受翻戲之騙輸負鉅欵小的應得三分派洋一千三百元詰之范海和供有帪可查判李交人銀兩保出外　范炳和邀同同賭之許姓等到案質究並着　呈帪據察　 
[再給五元]  
　　怡大豐參行夥王楚生將石聚江扭至工程局控稱石係行東之姪屢次借擾不休求究裁判員以石失業可憐判王再給洋五元着具切結自回甬江原籍 
[不妨暫回]  
　　崇明婦人徐陸氏將其媳徐王氏扭至工程局控稱媳婦隨兒子來滬迄已八年今丈夫在家患病媳婦不肯回去求 
斷訊據王氏供稱丈夫因犯拐案禁押改過所三年婦人將所得針黹辛資盡供夫用是以不能回里判隨姑回去俟翁病痊愈再來閘北 
[責成薦保]  
　　前日有住居靜安寺西高家 
宅之余正華將王世金王夏江父子二人扭至四路一區控稱前雇黃鼎之爲包車夫由夏江薦保上月因事將黃歇退不料廿六晚黃胆敢糾同盗匪十餘人破門而入刦去衣箱三只及現洋金飾等物除投報捕房外請着夏江將黃交出究辦黃正巡官得供後諭將夏江暫押世金交余帶出找尋 
[交保理帪]  
　　悅茂肥皂廠股東李清生控其夥何祖生私用客帪洋一千餘元一案昨經四路分局黃正巡官覆訊因供詞各執判何交保出外算清帪目再行核斷 
[蟻棍游街]  
　　著名蟻棍金不生勒賣金阿福之妻王氏得洋二百元被莊阿奎偵知分肥不遂扭至四路分局控告已紀前報兹經北新涇商民禀控該蟻棍積惡纍纍請爲嚴辦即由黃正巡官提訊判金莊二人各枷一月發四路五區游行示衆期满再核 
英租界 
[遇人不淑]  
　　楊子縣人朱榮生之妻高氏於二月間由鎭江逃至滬上兹被朱偵悉控奉該縣移文公共公廨昨派差探將氏提案 
訊究據供丈夫不務正業屢向婦人索錢若不付給即遭毒打因此來滬帮傭並非私逃求察旋據氏父高萬泉投訴與女相同判氏交保候移詢楊子縣俟復到再核 
 
 

Page 20

 
 
[抵單紏葛]  
　　洋人麥坭而控金友梅抵單不贖一案昨晨金延律師到廨代辯諭俟下禮拜二着金自行到案候訊又徐如桂控張福泉抵單不贖昨由包探將張傳至公堂判令交差候晚堂訊理 
[因案牽涉]  
　　英商太古洋行控何渭川不付水脚銀兩案内之証人錢瑛堂徐雲卿傅炳揚昨由包探一併傳至公廨判均交保候下禮拜一訊理 
[竊案訊實]  
　　王文卿徐芝根鷹龍壽串竊王根記等各家衣物由探一併查獲昨解公堂復訊屬實判王押西牢一年半徐押一年期满一併逐出租界應押兩禮拜贓交各原告分别認領 
[領回女子]  
　　女子姚小妹被陳彩林等誘拐出外圖賣被探查獲解奉公堂訊明已將陳等押辦昨晨女母姚奚氏投案訴明前情求請給領中西官准即交氏領回 
[木匠收押]  
　　福利棧洋人控木匠王金生趙雲岩陳狗大曹竹卿張阿毛等行兇一案昨由捕房將王等解廨訊知因王等欲令婦人入棧該洋人出而阻止以至滋閙判五人 
各押七天以儆 
[串匿女孩]  
　　江北人李二許友賢同控丁陸氏湯魚氏與女湯貴珍楊二寳串匿伊等女孩一案昨經公堂復訊因各孩已由原告尋回從寛判將陸氏押女所兩禮拜魚氏押七天兩女開釋 
[雉妓違章]  
　　雉妓王桂仙王寳林張金珠金阿媛陳三寳等均因拉客違章昨由包探 
一併傳至公廨訊實判各押女所七天 
美租界 
[各執一詞]  
　　住居百老匯路一百十六號屋内之某俄人昨至捕房控告侍者徐萬生抛工逃逸當由捕頭派探將徐逮案據供該俄人因圖賴工洋揑情誣控捕頭以均無証據斥退不理 
[印人無理]  
　　印人某昨日乘醉雇坐湯紀明之東洋車至招商局中棧不名一錢向之索討反被兇毆由西捕拘入捕房押候核辦 
[車夫被毆]  
　　車夫秦阿三昨日經過楊樹 
浦路某碼頭被山東人松林等揪住肆毆並戳傷右臂當即投報捕房捕頭捕予查辦 
[誘賭行兇]  
　　王沈氏昨至捕房報稱女兒郭王氏被王張氏邀往西華得路某號屋内賭錢無端被張氏肆毆請爲查辦捕頭　之 
[傭婦跌傷]  
　　甘肅路永慶坊房屋係順徵公司之產年久失修居者咸有戒心屢囑雇工修理迄置不理昨午二時七百八號雷姓家傭婦在晒台上晒衣樓梯板忽然斷裂以致從上墜下跌傷甚重不識能保無虞否 
法租界 
[學堂開學]  
　　新北門外法文公書館暑假 
期满業於前日開學並招新生補額照常敎授肄業 
[捕頭出喪]  
　　小東門捕房副捕頭麥得以 
君辦公有年近忽患病於前日逝世昨晨棺殮後先用雙輪柩車載往天主堂舉行追思禮後送新租界外國攻瑩埋葬自法領事以下各捕房捕頭等員俱執紼相送並有安南捕及華捕等排隊荷槍護送 
[恐有口實]  
　　純草絲廠管機人朱阿毛近被廠主王德韾以串通匠人王福卿私竊機綢等情具控公堂當由聶司馬飭提一千人証連次詰訊俱不承認兹朱在押患病送往 
醫院救治不及遽爾斃命當由經薦人邀同屍弟前往收殮一面赴湖州知照屍妻來滬料理一切 
[有無保人]  
　　李長甫租賃雲飛公司黃包 
車一輛積欠租資洋兩元並將油衣號庫等物失去不理經公司用人沈阿大控奉公堂提李至案判押限七天將失物欠洋一併理清如有人擔保准其保出料理 
[包探獲賊]  
　　徐信法在菜場摸竊途人銀表一枚被探獲住解廨請究判押捕房一月 
贓存候失主具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江西各府議員呈諮議局議案]  
　　南昌府屬議員李隅提議案諮議局議案請照價發售議案古者讀法懸書使民知趨向母敢逾越泰西各國朝廷立一法令必刋布報紙以報紙傳到之日卽爲實行之日可見法令者務在俾衆周知中外如出一轍也乃者朝廷預備立憲各直省於去年一律成立諮議局要在事事公諸輿論爲宗旨如我江西諮議局已經表决之議案統計六十二件其中奉中丞批搭駁棄者若干件准行者若干件皆有理由班班可考雖不敢謂朝廷之法令實爲江西通行專章如我江省人民自應周知而遵守耳去年開局之際各種報告理由書雖刋布江西官報然殘篇斷簡陸續登載闕而不全無從得其完本且報紙隨閱隨棄漠不關心誰肯檢束是報章之不若書本之完善也今年春月本局始將第一次議案排印成書各議員均分給一部以資研究京師憲攻編查館及各大部各省諮議局皆寄呈一部本省督撫以下之各行政官外府州廳縣官曁各團體紳董皆分送一部可謂詳且備矣然所呈送者官紳而已與公諸輿論之旨尙有未洽若舉江西人民各給一部事體繁重情有難周勢有不逮斷無此等辦法惟有請將已成議案統計工料費錢若干照價出售或由本局批發或請中丞發交官書局照印銷行以廣傳布此種最新最要之書價廉物美購取者必多現因購收無由而同志諸公每向議員等借閱以爲出產之塲無不如意不知議員等亦只一部一經借去諸多未便竟有轉展傳看久假不歸之勢若有批發銷行者必不至是也管見所及伏候决裁 
[吉安府屬議員王仁煦提議案]  
　　提議人民對於官府稱謂宜加改良良由竊謂立憲之國必重視人民使人民亦得以自重吾國向來人民對於官府自稱小的實爲卑陋亦非典要變法以來满員奏對向稱奴才者今改 
稱臣矣屬吏對於上司向稱卑府卑縣卑職者今盡削除矣不但增屬官之聲價亦以挽趨媚之澆風意至厚法至良也惟人民稱謂無議及者實爲缺點所在今立憲逐漸進行將來司法獨立必有一定稱謂不亢不卑然此時尙未實行人民對於官府稱謂似宜逐漸改良向聞我國官員以 
事對簿者自稱職員情罪較重者自稱犯官今略師其意凡情罪較重而顯然可據者勒令自稱犯人他如民訴案件有出身者如生員職員學生等稱謂悉仍舊貫其無出身者農稱農民工稱工民商稱商民婦女稱民婦民女無業者令稱小民向來小的之稱永遠削除一以改變人民奴隷之性質一以隠寓人民實業之激勸似亦過渡時代進行之一端也一得之愚敬候公裁呈請通飭施行 
[提議州縣公文應予民與知由]  
　　竊以立憲政體必以宣上德通下情爲主要向來州縣衙門公文來往民間不得與知因此之故朝廷及大憲惠民便民之政苟非利於官者往往遲之又久而民始知雖蠲卹恩詔徧頒謄黃亦抑置久久不貼官奪民利攘爲已有已成通病近年興舉新政其期限稍寛者每多擱置甚且並告示照會亦吝而不發以圖省事即如省城增設勸業道一官必有措置勸業方法乃民間並未見一條告具留心時務者僅知城中設一勸業員而 
終年無所事事而已其他省學堂招考邑學堂多未聞知州縣雖不盡然而鄙人地居安福前數年情形實在如是度類此者亦不少也上下隔閡於立憲前途何堪設想今州縣地方自治將次成立參事會每月開會一次鄙人以爲州縣衙門所有收發公文除密緝要犯暫不宣洩外無非關於民事凡上憲之諭飭州縣之禀報槪不守秘密主義准叅事會會員按月入署紀錄隨時報知各議會議長議長隨時宣告於地方人民則朝廷好惡同民之至意與切實進行之良規皆得共聞共見民心自易於感化以就自治範圍而州縣之所以申覆上憲者亦未便全憑紙上空談以爲緣飾似亦實事求是之一端也一得之愚敬候公裁呈請施行 
[南康府屬議員蔡允升提議案]  
　請禁止抗阻客業灌蔭議案禾苗之資灌漑天爲之也田畝之有灌蔭地爲之也以本地之田汲取本地之水客業坐業理同一律遇有旱乾犀牛灌田久矣相安於無事之天近日人心澆薄鄉村青年壯夫結黨私約踐蹋客户田業戽水漑苗羣起抗阻逞其野蠻手叚毁物毆人滋生事端控之地方官因其人衆亦祗敷衍了事而相持如故我建昌縣爲尤甚此風不禁凡畜客業之家受害不 
淺擬請禀之大憲通飭地方官嚴定罰則究明首事之人科以刑律一面出示嚴禁凡池塘積水客業與坐業一體汲引其納水受水上流下接之處遵行舊例違則重究庶足以保全客業而安靖地方是否有當仍俟公裁　　禁上覇田抗租議案由 
田業者衣食租稅之所出也治生產之家廣置田畝不能身徧操耕作必承佃於人則有佃户按畝定租鄉有成約一遇納稼登塲送租清繳恪守範圍近來人心僥險侵蝕租穀業主追取百計抗衡不得已作退佃之計其强有力者私厲本處居民不準接佃無力者亦勾引痞棍把持任其　佔如同失業控之印官胥差以錢穀案件需索無已致有打蛇被送之　業主負虧不淺遂致田地任其荒蕪糧稅受其拖累此風不禁相踵成習大有碍於自治前途我建昌縣爲尤甚擬請禀之大憲通飭地方官力爲整頓遇有抗租事科以梟騙律遇有霸田事科以强佔律現今各國於財產事件最爲注意故有破產法以示防閑是在察其事之輕重以定罰則之高下庶足挽積習而杜刁風是否可行應俟公决 
小說 
[鸚鵡禪小說奇情（十一）]  
　　韶光易逝。天各一方。琴宜離羣索居。深悔從前之過自矜持。終致良緣旣。 
 
 

Page 27

 
 
覯。好夢未圓。見斐德蘭後。乃頓易其初年之眷戀而惓惓於斐德蘭。嘗念其父在。時誨以時難得而易失一語。欲與斐德蘭成爲夫婦謂如此俊才。當世豈數。數覯耶。深閨獨坐。覺時有斐德蘭以縈其腦部。至無聊已甚。則每讀古人詞曲。以自排遣。而其最所服膺。時掛於齒頰間者。爲十七世紀。一羅馬女子懷人之詞。詞曰紅樓春晚。嬌無力。寒衾貯夢還相憶。夜夜妒銀釭輸他花一雙。鴛鴦。三十六。繡上生綃綠珍重寄郎邊。要郎知可憐。由是觀之。琴宜之於斐德蘭。蓋有固結而不能解苟成其美。雖粉身碎骨。亦所不辭。孰知人各有情。今日者。琴宜。距與其。友相契時。曾幾寒暑。而萬。千好景。忽等浮萍。則安保異日。斐德蘭不爲已之續。因物思遷。凡是類者。皆所末免耳。嗟嗟。情天碧海。誰爲不老之鄉。勝日良辰。又結同心之侶。斯時琴宜與斐。德蘭盡歡極樂。不覺晷移。遙聞室中時計。鏗然齊鳴。已近午食。於是秋波。一送。蝶影分飛。赴膳室會食。食已。琴宜復返已室命其侍女曰楷羅諦者。 
剝　檬肉以作湯已則面窗坐。取一鏡照。之顧影自。憐傷。心人。遠甫。啓其。案上。說部書。隨意瀏覽。欲復歌羅馬詞。而窗外適有鵲數。尾互爭花。枝殊鳴噪甚。仰視之。忽見斐德目光直視。植立於距窗前數方丈之地。顏如渥。 
朱。脣若塗丹。琴宜乃歡不自禁。曰多情人有如。此也。急趨更衣室。取一。領碧。色羅衣。未及被。服卽一手提。帽掛於樹上。一手挾。衣而前。苔痕泥。滑齒屐幾爲之折。無何。引斐德蘭入室。楷羅諦先往㕑下。作　檬湯。坐席未煖。忽有呼門之。聲。曰信。知爲郵卒。即已之舊好也。亦不。禁狂喜　躍。連聲應之。曰來！！。來。矣蓋數日之。前該卒與楷羅諦有密。約謂彼及因。踐約而來。乃相見之。下。但遞一信。信爲致。琴宜者。而不及所意中事。大愠返身入。郵卒與楷羅。諦素相押。莫名其意。緊隨其後。百端爲媚熊。而楷羅諦終嫌其情。薄語詞。無誠意。假一事紿曰。此間湫隘。不如某地閒散。有好花美景。可與君一往。視之因脫身而逸。持書至琴宜前。 
國外新聞 
[英國上年商業報告]  
　　二十七日倫敦電云據商部報告上年由 
殖民地入口貨品共增英金十七兆磅有餘由外國入口貨品共增英金十五兆磅内國出口之貨共值英金三百七十八兆磅 
[英日博覽會近事]  
　　二十七日倫敦電云英日博覽會於日本皇太子生辰曾開宴慶賀是日會中裝飾特别華麗晚間並張燈歡宴巴塞海姆貴紳舉杯致頌謂日本皇太子孳孳以盡責爲務日入欲於世界歷史之上展其鴻圖較前更烈已盡人皆知云云日本博覽會專員答詞稱謝並謂深望同式之會宴能續行鼓起兩國協助世界和平之意念云 
[敎皇干涉法國敎會]  
　　二十七日倫敦電云法國西倫會由桑尼愛君組織至今已十有餘年其宗旨係在調和法國天主敎民與敎皇之感情敎皇近忽致書該會申斥會中組織畔離正道並要求更改會名黜退桑尼愛君桑君已允所請惟稱此爲法國保守黨獲勝之一端云 
[英國疆防隊不满人意]  
　　二十七日倫敦電云現因外間評論英 
國疆防陸軍大隊者甚多有人提議應以全權畀授吉青納將軍使其實行調查報告一切 
[俄皇抵德續聞]  
　　二十六日柏靈電云俄皇俄后已抵拂里特堡狀頗康寗 
[德國首相覲見德皇]  
　　二十六日柏靈電云德國首相已於今日覲見德皇埀詢二人時之久 
[意奥外交官會商政務]  
　　二十六日柏靈電云奥國外務部大臣與意國外務部大臣互會之際談及奥意事務數件最要者爲界務問題 
[俄國首相起程赴東]  
　　二十六日柏靈電云俄國首相司徒來賓已起程前赴海參威 
[土國對於希臘之恐慌]  
　　二十六日柏靈電云土爾其因維里齊洛斯君將任希臘首相頗形惶遽（以上譯字林報） 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
