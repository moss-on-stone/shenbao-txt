# 1895 - 274 - 4908068

 

Page 1

 
 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相授而美孤之活尤賴知音鐅賞特將各種珍玩羅列於下倘蒙仁人君子慨擲亷臬旣能廣積隂功且可增輝　圃　一舉而兩得也計開朱　　　一部高滬游山水一幅米南宫字手卷一軸天靑縀馬褂料一件 
[乙未夏季諭旨告成] [  申報舘主人拜手]  
　　本舘於所奉諭旨隨時照錄報首外又按春夏秋冬四季分訂成帙俾懍尊王大義者厂得整襟莊誦光緒廿一年乙未夏季諭　　已恭印告成每本碼洋六分版式堂皇紙墨精緻有欲莊誦論綍者卽請称玉爲盼 
[讑幼童宜略知輿地之學]  
　　今夫人之居室也必明形勢之向背戸牖之位置出入之道路苟遷一地亦必視其出入之途戸牖之式形勢之得宜興否而後居之安處之樂無論中外人情大抵然也夫地者萬國之居室也今人乃徒知一已所居之室而不求萬國所居之室形勢如何險夷如何某處至某處道路若何某處較某處高卑若何未免明於近而昧於遠察於小而蔽於大必非通達時務君子之所爲矣且夫輿地之學非第明之而已也實與用兵行軍之道有大關係焉爲將者苟於地勢之高卑險夷道路之紆曲近捷洞若觀火瞭如指掌則可營陣於高原而居敵於卑下處已於險阻困敵於平衍設伏以誘敵抄襲以挫敵措置裕如無不得其宜而合乎機然後勝劵可操軍威可壯苟以不明輿地之將統率三軍往往入險途而敗衂或入重地而爲敵殲旃自古以來犯此者指不勝屈卽以近事徵之如牙山之敗平壤之潰雖由將貪士驕器械不精行陣未練亦因不明地勢以至於此耳是故西人於輿地之學視爲當務之急與格致算學製造等學問實無輕重之分而講求輿地之圖籍汗牛充棟不下千百種說必究其詳圖必極其精體例明晰字畫淸朗淺深之層級秩然井然有條不紊學者循序而漸進加以父師之指授至弱冠之年未有不明輿地之學者及年已稍長或專心於别種有用之學而因年幼之時曾致力於此所以地球之大略五洲之形勢地方之肥瘠以及險阻隘塞宜於用兵行軍之地水陸交通便於商賈行旅之區亦得知其梗概焉蓋算學者爲考察事物之根原而輿地則又爲强兵富國之根原也論其用固以算學廣而輿地隘論其要二者實並駕而齊驅是以西人培植幼童必以算學輿地爲學問之始基及長而視其性質所近然後考求專門之學以成名家我中國古時未嘗不重是學故其遺文逸句往往散見於經傳而周禮職方氏特著之經惜自秦漢以降聖賢學問淵源寖以失傳後世學者泥守章句各立門戸盡力研究夫訓詁或空談性理深思力索於虛無留意輿地之學者李吉甫樂史說潛友歐陽忞等數公而外寥寥罕　我朝崇尚實學前代罕比如顧氏胡氏洪氏諸家著作流布海内炳耀寰區然皆考古而略今夫考古而略今謂之學問淵博則可謂有濟於實事則不可今之學者精神弊於時文工夫銷於小楷尚有日昃不暇之勢遑論夫輿地更何論精於輿地哉無怪乎今之號爲能文者問以某省在何處則對不知問以某府在何省則更茫然甚有極近之地名勝之區亦一無所知至於地形似球晝夜旋轉不息赤道炎熱寒帶冰凍更屬平生所未聞反疑爲海外之奇談姑妄聽之而已矣嗚呼時至今日幾不知輿地爲學問之一門人生所不可不知者可歎也已或曰當今之世如格物化學算學礦學電學製造駕駛等各種學問有關於富國强兵者亟宜講求子何獨拳拳於輿地而不憚煩瑣再三申論乎且輿地之學門類甚多有論地面海陸之形勢有考古今之沿革有察地而之物産又有留心各處之風土人情總言之則曰輿地之學更有考察地内之物如土石泥沙等其質係何物係何時結成土石之内得生物植物之形迹卽能知距今約計若干年更能知上古之海洋今爲陸地今之海洋卽上古之陸地於地球變遷之形迹有確切不易之憑據此類學問名曰地學似與輿地有相關其實如風馬牛之不相及子乃放言高論其旨果安在乎余曰輿地之學實爲小學教童子爲主其法先以地球之大略國名京都著名之區編輯成書或先近而後遠於以中國省分府廳州縣依次纂輯又畫簡明之圖作淺顯之說務使童子觀之牢記於心如是一二年後可以略知大概然後再求深遠至十餘歲學習算學測繪等事與輿地之學相輔而行此亦培植人材之一端較諸平常學塾中之舊教法其益不亦廣且大乎故作爲論說如右 
[本館接奉電音]  
　　昨晨京師飛電傳來上諭三道敬謹譯登○八月十五日奉上諭前據御史楊福臻奏請將各省待質公所一律裁撤當經諭令刑部議奏兹據該部遵議覆奏各直省待質公所前經該部議准係專指臬司提審各件矜恤干涉人証起見立法本極周備何以奉行不善日久弊生竟有尅扣凌虐情事著責成各省臬司實力稽查如有該御史所奏各項情弊各將委員差役從嚴懲辦至各州縣影射待質公所名目私立班管實屬大干例禁著各省督撫府尹通飭所屬一體嚴禁以杜弊端欽此○同日奉上諭刑部奏司員呈請投効甘肅軍營據情代奏一摺刑部學習主事彭恒湘著毋庸發往欽此○十六日奉上諭山西巡撫張煦由部員簡放知府擢任封圻宣力有年克勤厥職兹聞溘逝軫惜殊深加恩著照巡撫例賜恤任内一切處悉予開復應得恤典該衙門查明具奏欽此 
[京華瑣紀]  
　　八月初五日戸部飯銀處某司員回堂請自中秋節始裁减本部書吏飯銀　成歸公以濟時議漢左堂張樵野司農已經畫押准行該司員又回翁叔平大司農翁堂令先請滿左堂立司農山畫押蓋客臘曾有此艱立堂駁不准行故此次翁堂仍請立堂先畫某司員俟立堂到署遵卽持稿請押詎立堂憮然不悅曰阖署書吏賴此衣食者不下千數百家而三成區區之數卽裁之亦無濟於國家大事若必欲减裁則當俟本署堂司各員挨次减裁已畢然後下逮書吏尚不爲遲某司員捧稿而退此議遂寢○七月杪兵部職方司黄旗科房失去彚奏稿底一件題稿底一件先行稿底二件自失稿以後有新進書吏某甲連日不到科房訪諸其家答云未歸衆疑甲竊去此稿但不此其意何居旋有某乙傳語欲令經承輸白金三百以易稿底四件公牘私竊出署律罪匪輕猶復敢要挾取償荒謬己極然此言得自風傳未知果有此事否容續聞再錄○前報紀廣渠門内高姓殺斃項姓老稚婦女四命又砍傷其親戚兩人棄屍逃走一案經東城司韓指揮重懸賞格百金購求兇犯嗣高因搜捕日急於七月杪潛蹤出城投距城十餘里之某親串家躱避某預聞官懸重賞見利而忘親戚之情乃紿高曰爾在我處究非安樂窩距此不遠某富家覓人工作可薦爾往藉以避難何如高乞爲引薦翌日某偕高往謁富家留高工作高自以爲跳出禍坑矣詎某潛赴司署送信求作眼綫韓 
 
 

Page 2

 
 
指揮立派幹役同某至富家門首呼高出而繫之入城高至是始悟某之賣己也而已無如何矣某乃獲重利而歸○前門外伯興胡同某妓院有阿六者與染坊賈姓相識兩情投洽密語私約願託賈而終身焉賣苦無巨欵代六贖身乃約潛逃定於七月杪某日接立出院屆期淸晨賈偕其友某同來六梳洗方畢瞥甲曁友至略周旋卽携買出戸悄至街頭賈已備輿門外兩人乘車揚鞭而去後隨保護者六七人各持兵刃而賈友實不知此舉方在阿六房中呼茗以待僕婢輩瞬不見賈幷不見阿六遍搜不得乃留某作質遣人追之遥見護送人衆不動聲色潛尾至南蘆草園見賈與阿六下車携手而入衆亦隨入追者默識其門回院點集蝦兵蟹將六十餘名蜂擁而進卽有人自内出衆人喧言尋覓賈某其人曰此我居也素不識賈衆乃述賈等下車入門之事其人曰若是則是矣鄰人有韓木匠者早間　一妓來將寄頓於此慮有是非立遣之矣彼復載之何處則不得而知衆曰韓與君爲鄰伊家中尚有何人其人指一婦曰此其眷屬也衆曰韓旣與賈同謀韓妻可暫借作抵衆乃擁之上車而去韓歸聞之急告於賈而索其妻賈無以爲計遣人送還何六以易韓之妻焉○中日和局雖定北洋海防不稍疏懈前經直督派人口外購買拉礮戰馬千匹刻王夔帥計所買馬匹將次進關請將經過地方免稅放行戸部已札飭張家口監督幷飛咨察哈爾都統密雲副都統左右翼兩監督俟此項採買馬匹過境各該處立卽放行不得留難勒索云○本屆淮安關徵收常稅自光緒二十年二月起至二十一年二月止一年期滿虧短正額盈餘銀三十餘萬兩較上屆多收銀一百餘兩刻經戸部議准照九成四里九毫减免賠繳銀兩核計前任監督常恩應攤賠銀二萬七千六百廿七兩零予限六年繳淸新任監督文紳到任未久應攤賠銀八百七十四兩零予限一年繳淸○京師之水井皆山東人置之爲産名曰水屋子如有自行擔挑者必須先行議價方可挑用月之初六日有前門外三元井某冥衣鋪興土木工修蓋屋宇泥瓦匠某甲赴西河沿水井挑水水灌失去卽向水屋某乙索取乙以不知對甲肆口謾駡乙隨手擊之甲懷憤而歸邀集數人各報房椽一根擁至水屋將乙等及勸解人共毆傷五人二人傷勢甚重有左近人從中說合不必成訟令冥衣鋪及承修之木廠出養傷之錢倘有不虞另作商議可也 
[譯東報載高麗事]  
　　東九月十號夜朝魚平安道祥原地方暴徒數百人蜂擁起事襲郡守官邸並闖入民家十四號又聚集六百名内有四十餘名携帶洋槍由巨魁金姓爲首恣行蹂躪地方之有勢力者向平壤監察使請軍部出兵彈壓監察使允之派平壤營訓練隊一小隊前往○十三號淸晨朝鮮新撤之兵一千名在京城宫闕前騷擾向軍部大臣要求所欠之餉軍部大臣親出撫慰警察官亦再三排解始各分散○前駐韓之日本公使井上馨將一應公事交與新公使三浦梧樓卽於九月十七號出京十九號由仁川乘某輪船回國○韓廷特赦閔應植等之罪計共赦閔族二百七十八人至此而同族獲罪者悉免○東九月十八號韓京傳電至日本云政府派李載準爲謝恩使 
[風信遥傳]  
　　本館昨接閩中訪事人函云八月初一日大風突起急浪迷津疉接南洋電報海面波濤仍奔騰澎湃頗似銀山壁立初七日又接電報云大風起於小吕宋臺灣後山一帶順道厦門等語未幾果見港外洋面捕漁大船亦相率入内港停泊至初七夜半風伯命駕而至吼聲如虎萬籟怒號海潮矗立屋瓦皆飛初八日午前雨師繼至幸不爲風伯助虐船隻均未罹災惟内港沿海隄岸多有被潮貫注次第冲壞海水一擁而入傷毁秋禾大田多稼難望有秋矣據同安安溪南安各縣内地人民來厦者言入秋以來内地久旱厦門沿海颱風大雨驟雨傾盆相距不及百里則涓點毫無已成亢乾天時地利之不同如此 
[散勇回里]  
　　閩友信云駐紥厦門何厝曾厝等鄉之立字營刻因海防無事一律撤裁特派伏波兵輪船於八月初十日開船出口載回楚湘原籍幷將流寓在夏謀事無成欲歸無計者皆准報名給予船票附搭送往上海蕪湖九江漢口楚南岳州等處登岸歸里以免流落異鄉作吹簫之侣八月初十日經石潯司巡檢會同章委員點名上船出口 
[厦門小火]  
　　厦門火災甚少數年不一覯近始間有之關仔内街某店樓下門前設有油炸檜作八月初六日上午八九點鐘時因火力過猛油中著火直射店前雨水披板冐上屋頂幸在白晝鄰佑多人恊力搶沬筣以撲滅僅焚去樓房一間幸未殁及四鄰然倉卒中不免波累被搶貨件等已受虧不少矣 
[江撫接篆]  
　　新任江西撫憲德靜山中丞於八月初四日馳抵湖口縣初五日抵雞籠山距省垣二十里初六日辰刻抵垣凡遠迎至潯城湖口近迎至吳城雞籠及沿途護送各員弁兵勇幷水陸城迎各員弁兵勇自德勝門至章江門數里許排班列隊分虽呈遞手版開放鎗砲致敬恭迎中丞由滕王閣馬頭起岸闔城文武迎入滕王閣恭請聖安禮畢中丞卽命駕入城闔城文武復繞道飛赴行臺伺候如禮中丞於下午拜會前任撫憲德曉峯中丞晤談良久復次第親拜各當道皆飭丁擋駕此次中丞在鄂垣少有酬酢武穴偶爾阻風行程不甚迅速並未親往金陵一俟遞到部文卽行接篆 
[原璧歸趙]  
　　有某甲者在杭城小橋地方開設砑紙鋪並無家室祗有一姪年方十餘歲依以爲活姪本有船一艘以不習駕舟租人行駛每月的獲租錢足敷一人食用原不需中養活而甲貪財嗜利逼令每日砑紙若干冀可多獲工資姪旣不能勝任又不堪其虐待於前夜三更時私自開門逃走甲正睡醒聞聲出赶追至東文昌閣凉亭黑暗中見有一人意是姪奔逃不及一手抓住前襟衣服拖之回家將門關閉取火携棍方欲責打轉身見之乃一娟好女子也初甚驚疑繼而大喜詢女來歴云係鹽橋某姓家婢以督做箔錠不堪苦虐與一老媪約定同逃爲老媪誤事找尋不見黑暗中迷路冀有人來問訊遽被擒捉不敢聲張故至此耳甲遂好言撫慰留之住宿欲爲夫婦女本無所往卽安居焉惟是房低屋淺兩三日間四鄰見之向甲詰問甲不能隱說是逃婢惟主家何人女不肯言故不得而知於是鄰居剃頭匠乙丙二人頓起奪取之意暗雇轎役五人擡轎一乘徑至甲家謂是婢之主人家遣來者迅速將女放出餘事姑不追究否則當以拐逃告官矣甲問主家何處五人齊言女自知之何待我言再三詰訊終說不出但作洶洶之狀乙丙向前竭力勸甲放女左右鄰人見此大有可疑咸起攔阻擁至茶寮互相爭論惟乙丙二人始終謂女宜速放有在關帝廟前開頁子作坊之華阿元起謂衆曰爾等均勿多言待我問女再爲計較乃入室問女曉以利害女見甲甚貧苦意本不願且砑紙着力遠不如做錠之安逸今又見轎夫說不出主家名姓不知擡往何處遂以眞情告華華勸女歸女首肯出謂衆曰我卽往尋其主爾等勿放轎夫走去可也華行後轎夫見事不妙暗告衆鄰以受乙丙之雇衆人一不留意轎夫均已逃逸華歸領女及甲幷同鄰右數人均至婢之主家言係路見收留今日探明故方送來主家再三致謝酬洋十元作爲飯食辛苦之費華領洋後謂主家曰我見其生不忍其死始將原璧歸趙倘因恨婢之逃重加虐實是反送之死地不如任人販賣之尚可生全矣我數日後當來看視可也華出門將洋交甲不取一錢徜徉而去甲携洋歸在茶寮衆鄰競欲瓜分爭論吵閙接連三日究竟如何分用局外人不得知之而甲之姪則去如黄鶴不復返矣 
[茅龍更衣]  
　　接鎭江來信云月之初十夜四更時忽聞人聲鼎沸警鑼亂鳴披衣起視見火光燭天照耀如晝城外各善堂水龍皆電掣星馳踴躍赴救詢之來自火塲者云及火起於寳塔巷南首某姓家因煮茗遺火致兆焚如所幸風伯並不助虐各水龍竭力施救得以奏功閱半時許赤熛漸熄然茅屋四家皆已化爲烏有矣 
[潤州雁字]  
　　常鎭通海道吕鏡宇觀察於本月十三日上午十點鐘時排導出西門詣洋浮橋碼頭乘坐滿江紅官舫用小火輪拖帶溯江而上前赴金陵謁見南洋大臣張香帥並叩賀節禧瀕行府縣以次各官均在江干恭送新兵前營勇丁亦在蒜山列隊鳴槍誌敬蓋循常例也 
 
 

Page 3

 
 
○八月初十日爲上丁釋菜之期先三日由丁祭局董傳齊各樂舞生齊集明倫堂演習禮儀至初九晚將大成殿上下陳設整齊燈燭輝煌時交子初鎭江府彦太守丹徒縣王大令先至祭崇聖祠太守主祭學師汪廣又曁王大令分獻丑初副都統吉統制關道憲吕觀察命駕而至各官迎入官廳小憩卽舉行釋奠禮鼉鼓三鼕各官更衣趨入先詣盥所盥畢乃就位禮樂佾舞各生排班由東堦上俄聞通贊生高唱行釋奠禮各官均在丹墀上展拜三跪九叩拜畢行上香禮一時鼓樂大作鏗鏘入聽穆穆皇皇洵盛典也禮成後退班仍回官廳茗談片刻始各分道而返○兩淮運憲江蓉舫都轉日前由蕪城起節乘舟赴金陵公幹兹悉事竣卽於月之初八日自省乘坐官舫用小火輪帶引順流下駛至鐘鳴三點行抵瓜洲繫纜於大碼頭斯時高鎭軍以次各營官員均在碼頭迎迓旋登舟投剌入謁都轉晤言片刻遂鳴駠登岸詣鎭署拜會鎭軍迎入花廳互叙寒暄興辭而出夕陽旣下始啓輪向廿四橋邊進發○淮揚海兵備道謝子受觀察前赴白門謁見制憲張香帥面禀事宜遂於八月十一日由省起程乘舟東下次日淸晨駛抵京江舟泊怡和碼頭鎭郡各官聞信之下均赴江干恭迓午刻觀察乘輿登岸前導有親兵八名頂馬一員由大街入城先詣考棚叩見馮宫保次赴道府各衙答拜直至金烏西墜回舟十三日黎明揚帆渡江由運河逕赴袁公浦文武各官恭送如儀○鎭西保甲總局劉照靑大令近奉道府札委代理丹徒縣篆已紀報端兹大令諏吉八月十三日接印先一日縣署差役人等預備一切大令於八點鐘時鳴騶蒞署入花廳小憩吉時旣屆卽換朝服徐步而出其時大堂上陳設香案大令望闕行三跪九叩禮祗領任事闔衙書差次第叅謁復行祭門諸禮水利廳張少尹以次各叚保甲委員之詣署道賀者冠蓋絡繹車馬紛馳大令均殷勤欵接午刻排齊全副儀仗詣道府署禀見並赴文武各署及諸紳董家拜會定於十四日詣各廟拈香十六日閱城十七日查監十八日放告聞本任王伯芳明府交卸後不日卽須乘舟赴姑蘇叩見撫憲趙中丞面禀一切然後重返潤州挈同瀛眷赴上元新任云○鎭郡西門内中街南首某姓婦華年三八丰姿綽約一日藁砧外出隻影孤棲至夜半時忽有妙手空空兒穴墻而入翻箱倒篋及婦於睡夢中聞聲驚醒躍起燭視賊已將衣服携之而遁婦檢視之下所失甚鉅知賊去不遠急呼鄰人看守門戸婦手持長棍出外追尋行未數武果見賊將衣服置於地間意欲用繩捆好婦卽飛步上前揪住髮辮賊急以老拳奉敬婦略一鬆手而賊復持利刃迎面刺去婦避讓甚速執棍對擊適中其鼻端血污滿面賊知不能敵卽棄衣奔逃婦冷笑曰死偷兒有何伎倆敢犯老娘耶方知鷄鳴狗盜未易稱雄燕閣鶯閨非無好武如此婦者可謂娘子軍中之雄者乎○日前王伯芳大令出有簡明告諭大旨謂遵札示諭事光緒二十一年七月二十八日奉蘇藩憲鄧札開案照蘇省奉飭勸辦息借商欵一案當經設立籌餉局委員經理現因息借停止籌餉局於閏五月底撤局未子事宇歸司接辦兹經由司派委候補縣童寳善專司其事所有應還各借戸息本銀兩卽在司庫兌還合行札飭札縣立卽遵照示諭各借戸將應領本息銀兩按期檢同小票呈縣彚集備領送司以憑核準示期照數給領並不准吏胥人等絲毫需索致干查究等因下縣奉此查此案前奉蘇省籌餉總局憲札飭所有前借各戸應付第一期息本銀兩業經示諭各借戸執持小票檢同大票赴省按數請領在案現奉札飭合行示諭爲此示仰闔各借戸一體知悉爾等務須遵照憲飭將應領本息銀兩按期檢同票據呈縣聽候彚集備具領結申送藩憲核准示期照數給領該借戸毋得臨期自悞其各凛遵毋違特示 
[榕城艶影]  
　　福州訪事人云蕩婦燈籠妹幼時由茶商某甲納諸側室小星三五穩抱衾裯旣而甲家業凋零意欲返豫江故里燈籠妹以死自誓不肯相隨甲無奈割愛遣之從此雁斷魚沈歴三四載輕薄子涎其姿色百計勾排燈籠妹情不自持遂致弱絮隨風任情顚倒飄茵墮溷蹤跡靡常其妹二八華年相依爲命一雙紫燕宛轉宜人好事者平泊花業呼爲小姑大嫂兹已馬齒加長矣而一笑嫣然猶覺丰神絶世金張貴戚王謝名流飲酒看花終日履綦滿座顧性好摴捕戲送舊迎新之暇時招集牧豬奴數輩團坐抺片一擲千金毫無吝色近居城外田鐺挑水弄客有過其繡戸者時聞花骨頭錚錚然一夕某客設讌其家酒至數巡相約打麻雀呼盧喝雉聲逹通衢適保甲局委員張少尹親出巡查見此情形卽飭差勇叩門諭令不准聚賭燈籠妹急將燈吹滅屏息無聲少尹見客皆斯文中人未便遽加威嚇然燈籠妹芳心驚碎香汗涔涔矣 
[白下官塲紀事]  
　　金陵訪事人云自陜西回匪肇亂南洋調勇進剿所需軍械頗覺浩繁江寍機器製造局赶製槍砲各工匠晝夜從事幾無片刻之閒總辦郭月樓方伯以局中匠人多至千餘名按月開銷糜費甚巨特禀請兩江總督張香帥莅局一覽並查點工匠額數卯名香帥本定於本月初九日順丁祭之期順道至局中查察方伯乃於先一日飭差役人等在局中張燈結綵鋪設一新迨至次晨始悉香帥已於是夜五鼓時致祭旣畢命駕回轅旋札委候補道錢觀察於十一日至局會同方伯及會辦蔡觀察提調張大令取出册簿安置公案前傳令各廠匠人齊集兩廊按册唱名逐一指視自晨至午始唱畢計統在局工匠名數與册籍相符無一空名無一虛額觀察乃詣督轅轉禀香帥○淮揚道謝子受及蕪湖道袁爽秋兩觀察均於日前命駕至江寗恭祝兩江總督張香帥弧誕本月初三日香帥在督轅花㕔上設宴欵之是日詣轅祝嘏者高車駟馬爛其盈門兩觀察小作勾留卽於十一日禀辭回任是日江寗府李太守上元縣朱大令江寗縣翁大令及候補諸員均至早西門碼頭恭送 
[司示照錄]  
　　欽命二品頂戴按察使銜署理江南江蘇等處提刑按察使司總理驛務江南鹽巡道胡爲出示曉諭事照得軍事以善後爲重營務惟散勇最難自古皆然於今猶甚近來中日和議已成防營大都遣撤本係倉猝而募難保良莠不齊雖安分回籍者固不乏人而逗留滋事者恐亦不免或聚居城市恃衆横行或勾結棍徒藉端詐擾甚至生機日蹙偷竊頻聞惡瞻愈張强梁肆刦凡此散勇之流弊大爲地方之禍端本署司蒿目時艱不忍不苦口告誡除分飭嚴密查拿懲辦外合行出示曉諭爲此示仰該遊勇人等知悉爾等須知身家性命自宜保全散勇遊兵罪應加重自示之後務各互相勸規及早回籍各守舊時之生業同爲治世之良民倘敢故違任意滋事一經訪聞或被告發國典具在軍法尤嚴令卽提案嚴懲决不稍從寛貸其各凛遵毋貽後悔切切特示右諭通知 
[嚴防所犯]  
　　本城改過所地在僻靜所犯屢次脫逃甚至糾約十五人强拒看役揚長而去日前關道憲黄幼農觀察親臨閱所俱列前報兹悉黄觀察閱勘後以該所防範更宜嚴密因札飭九畝地滬軍營統帶婁月亭遊戎撥派道轅親兵十名常駐所中防守以備不虞 
[縣示照登]  
　　本縣黄大令將出示淸掃街道已紀前報兹已發貼通衢照錄於左上海縣正堂黄爲出示曉諭事照得本邑城厢内外民居櫛比垃圾甚多不獨小街僻巷任意堆積卽大道通衢亦隨路抛棄且穢氣觸人易致疾疫一遇天雨冲卸河中而吸飲尤爲不便現擬定時傾倒挑除以示限制除飭差督甲查禁外合行出示曉諭爲此示仰居民鋪戸人等一體知悉爾等逐日倒棄垃圾准於午前十點鐘起至十二點鐘爲止各在自已門前堆積以便局夫逐日午後挑掃自示之後倘敢故違卽由該差甲帶案訊懲地甲查禁不力倂究不貸各宜凛遵毋違切切特示 
[循例祭神]  
　　昨爲獄神誕期本縣黄大令典史蔡少尉於淸晨衣冠致祭並召淸音一部奏唱戲劇以娛神聽而循曩例也 
[研訊包探被毆案]  
　　美包探范進才往拘賭首尤善記尤妻范氏糾同李寳六等將范探扭入房中綑縛兇毆並剪去髮辮黎副捕頭聞報率同中西探捕先後拘獲尤范氏及李寳六陳友莫林如文李秀才花阿其林德寳戴瑞福楊成項夏錫高夏曰來朱阿春吳阿友葉交榮林卿東吳金林金利榮張國七潘阿坤胡元琯左阿初李忠元陳阿梅王初林徐金發胡阿其胡炳居徐錫林林金朝張九浩金寳啓沈才金王阿和黄 
 
 

Page 4

 
 
興和陳朝貴姚豐西謝阿丁林伯曹花桃　紀阿才幷容留若輩啜茗之老虎灶主夏卿友等四十一人昨晨解送公堂范探泣禀情由並稱當日奉大老爺諭單前往傳喚判罰洋銀二十圓之賭首尤善記尤不在家尤妻范氏將單撕毁强拉小的入内小的見勢不佳正思奔出已被扭住用麻繩套入頸項拖入臥房將所穿衣服悉行褫去紫住手足將髮辮吊於閣樓上肆意兇毆小的不能動彈任其所爲旋由人遞進巨翦經尤范氏翦去小的髮辮未幾一百七十四號巡街捕入内查看亦被閉置空房幸左右鄰報知捕房黎捕頭率同探捕赶至小的始得放下否則性命不能保全矣今共獲若輩四十一人務求大老爺懲辦則駕逐一點名畢問尤范氏曰是夜何人動手兇毆爾可指出尤范氏一味游移並供稱並非小婦家人毆包探卽髮辮亦係包探自行翦去丈夫因事出外已數日不歸寳六等同供稱小的等均浙江台州人不敢毆包探卿友供稱小的在治下開老虎灶寳六等惟來啜茗致被拘案别駕向范探曰爾能指認何人爲首何人動手乎禀稱當時小的被毆昏暈並未看明惟因被拽入之一百七十四號華捕則略能指認一百七十四號巡捕聞之卽指寳六友莫如文秀才阿其德寳瑞福成項及尤范氏九人動手别駕據情與薩副領事再三商議然後判令將巡捕指出之九人及卿友留廨過堂訊究曰來等三十人各笞責二百板 
[法界捕房二則]  
　　法界彩視街徐興園老虎灶係蕩婦徐氏開設與無賴小老虎姘識徐娘半老丰韵猶存慣放白鴿受其愚者不知凡幾上月某日有嘉定鄉人某甲欲續鸞膠托蟻媒炳生聘該氏爲室出財禮洋百餘元過門之後伉儷甚歡詎未滿一月卽效黄鶴之高飛甲知墮其術中向冰上人根究蟻黨中人知其可欺危言恐嚇鄉人垂頭喪氣而反蟻黨以白鴿飛回漁人得利相約設筵歡呼暢飲繼以作牧猪收戲適爲值班捕頭瞥見飭巡街捕拘入捕房以其深夜犯賭命禁押片時略予薄罰釋出惜未知螞蟻白鴿之所爲不加深究竟能漏網亦幸矣哉○向容人邢太在法大馬路得善里左近賃屋一椽開整容店由薙髮匠顧某薦同業陳某至該店爲夥前日節屆中秋業已辭歇惟鋪陳未經搬出尚少店主之錢前晚陳將鋪陳物件並店主之自鳴鐘及各物一幷捲逃質明店主起視見店門洞開查檢之下知爲陳某竊去卽向薦頭顧某根究顧語涉含糊店主知係串同且陳由顧薦來不得藉詞推諉當將顧扭送捕房經捕頭訊問押候著交在逃之陳某到案解送公堂請問官究訊 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吹笙臺秋籟]  
　　温州府舒端甫太尊向在考棚行臺接印任事兹因徐太守挈眷晉省筮吉初七日遷移進署○浙江學政徐季和文宗按試臺郡業於廿八日下馬大約月　下澣卽可按臨温郡舒太守已選派文武巡捕官前往臺界恭迎憲節一面札委陳鏡仁捕廉爲支應局　刻聞陳捕廉赴府禀辭未知府准另委否○永嘉縣逃子谷大令因學憲按試在卽赶飭辦差家丁修整考棚預備供張自學海堂以及上房均飭派表糊匠裝潢精潔一切内外栅欄九曲欄俱已一律修葺緣舒太尊甫經遷移入署以故辦考工程較形迫促云○温處道宗湘文觀察振興文教修明祀典置備聖廟樂器遴選佾舞諸童教令習舞先期在大成殿演習儀節月之初八日爲上丁釋菜之期宗觀察肅恭將事舞佾歌詩禮明樂備洵一時之大觀也○温州府舒端甫太守於初一日開考泰順已冠題泰而不驕二句次題以天下之所順詩題剥棗詠豳詩得詩字未冠則　進也次苟以是心至二句詩題桂花秋皎潔得秋字塲規甚爲嚴肅初三出圖初五日初覆矣○瑞安縣學後於前月廿九突兆焚如聞因竊賊躱入裏面無出路不得已縱火圖脫孰料該處僻靜之區無人經過直至冐穿屋頂然後咸集灌救邵秀亭廣文聞警之下赶卽竭力撲滅辛大成殿依然完好尚未延燬云○署右營守府劉烈臣守戎建功已於七月廿四日病故出缺隨奉劉吉泉軍門先行遴委朱守戎　理○温州鎭劉　園軍門因劉守備病故出缺其遞遺干把外額各缺均須秉公遴補乃示期本月初六日親詣大校塲考校挑補所有右减兩營弁兵俱各挾矢張　兾圖獲雋刻緣天雨停考其入殻各弁尚須覆校始定云○初五日覆試泰順縣文童通塲題目温柔足以有容也經題天行健君子以自强不息詩題文昌氣似珠得珠字初八日二覆題目毋自欺也次題所以考其善不善者各作一破承起講性理孝經題安上治民莫善於禮論德者福之基福者德之致論初十日出全案所取前例皆知名士一時士論翕然咸服冰鑑刻已牌示十三辰刻考外塲云○裁兵之說兹已奉有明文　議裁汰合營中議論沸騰咸謂裁七留三則温標兵額似覺太少彼荷戈執戟者流莫不雙鎖愁眉翹企富軸之别籌良策也○温郡瘟疫流行好事者　神設醮前報已綴其略兹東嶽神業已回宫佞佛之徒舁楊府　府晏公諸偶像　巡鬥麗爭妍各炫其長致使貧乏之家東派路祭西科　金有應接不遑之勢○有道紀司林某者門圖廣闊家擁中貲膝下虛懸而愛財若命近因東甌王廟啓　大醮本係林主法事詎林從事醮壇不知誠敬持齋五日自以爲吻渴腸枯饞涎欲滴初三晨卽以饅首下酒藉充饑腸不意初三申刻卒患　螺竗上吐下瀉從大廟舁蹄隨　奄逝論者謂其茹葷所致或謂其女兒初産林自女家來廟血污不潔致羅此厄云○初八日白蓮塘浮起和尚屍身一口身畔尚有英蚨十三龔時辱表一枚有識之者謂係谷公山寺深湛不知因何溺斃或謂此僧年方風信貌亦秀韶夙與白蓮堂女尼參歡喜禪是晚因巫山會　　是蛟宫然究不知其實也○若慈於赤匾係婴堂頌徐太尊也前報誤登兹特更正 
[患疫未已]  
　　江省城外數十里各鄉落自六月以來疫症甚多七月後死亡不少謝埠等處距省二十里病斃至數十百人　　　爲之缺貨工匠日夜赶造爲之應接不暇慘可知已其症有朝發而午危者有隨發而卽斃者滋蔓愈甚尤令人聞而生畏近日城廂内外　鋪生涯晚　忙碌異常惠民門外炭巷某鋪有四人作牧猪奴戲其三人忽稱頭痛過不得一聲未了卽倒地而斃百花洲弓箭鋪四日斃二人亦急病半日而不及救者也好事之徒卽乘機醵錢建醮幷有欲迎各神驅疫者甚哉所見之不廣也 
[舟人大意]  
　　前錢塘江中有開往富陽之茅篷船一艘將至聞家堰地方正在乘風駛行篷索忽斷桅杆吹成兩截船身轉側欲翻舟中人驚恐異常齊聲喊救幸該處救生船見之一齊開出先將搭客救起復將該船帶入港中始免沈没然江水灌入艙中所有貨物及鋪程均已浸透撞是日風不甚大江上往來之舟俱各無恙而此船獨受其殃者皆由篷索桅杆均已朽壞舟子又復大意所致故所壞之物當著船主賠償不得歸咎于天災也 
[情天孽海]  
　　金陵訪事人云城北駡駕橋大井旁有欒正興者幼習孫武子之術其妻早逝僅留一女小字秀姑二八芳齡胡天胡帝一日書生伍佩堃過其門外翩翩慘緑顧影風流秀姑雅意憐才不復知所避忌故意傾洗面水濺及衣襟伍一笑置之略不介意秀姑紅霏雙頰戴語負荆邀入室中出新衣請易伍視之則靑衫一領襟上繡上鴛鴦乃默會其情衣之而去及至柳梢月上時近黄昏秀姑意有情人必如約而來同諧歡會乃潛出繡闥輕啓朱扉不虞窄窄弓鞵靑苔滑芴偶一欹側悞觸鞔工所寄皮刀腹破腸臓芳魂頓碎倒仆於地遍體鮮紅女父聞聲　燈而出見此情狀疑被人强姦不遂以致畢命刀頭急集四鄰共議具詞呈控後微知其事遂隱忍不言此亦情天孽海中一叚風流佳話也不知伍牛聞此其將何以爲情耶 
[柴船沈没]  
　　有駁船一艘裝載稻柴自西鄉來滬前日下午乘潮水駕進至老虹橋附近停泊舟子爲疲倦繫纜畢卽解衣而臥不料　船處水下有木樁一根夜半時潮水退涸木樁逐漸頂起竟將船底洞穿淸流湧入舟子從夢中驚起尚有一小孩幸亦抱之登岸而淸泉已飽飲矣越未久船竟沈没刻已雇人打撈矣 
[英界公堂瑣案]  
　　包探秦少卿禀稱積竊周茂春甫經期滿開釋又竊取鄭淸濂家綢衣數件經小的拘獲送懲鄭遣人投案禀訴前情周供稱小的係本邑人行竊綢衣罪該萬死如蒙恩宥自當痛改前非屠别駕據情商諸薩副領事然後判令笞責二百板管押兩禮拜○包探沈金隆禀稱陸阿全竊取王阿生家綢布衣八件經小的在伊父陸生開家查出贓衣一件並在各質店吊出原贓今特送請訊究王投案領贓陸供稱小的係粤東人生性貪得小便宜致作此不韙之事以後誓不再犯向求寛恕一遭生開供稱阿全是小的之子小的不知伊在外犯竊事故敢收留如今只求恩典别駕判罰生開洋銀十圓將阿全保去○船戸沈德坤失去布衣三件經包探竇如海查知舊夥吳渭林沈阿弟所竊吊出原　送請究辦德坤投案申訴前情渭林阿弟供認行竊宛轉籲恩典别駕判令各管押五日○小工龔元榮竊取祥生船廠舊鐵兩塊紅包探倪順　緝獲人贓送究别駕判令管押五日○包探黄四福禀稱張阿囝掩人巴吉洋行某洋人以其形跡可疑投報捕房捕頭派小的拘請訊究張供捎小的與巴吉洋行中馬夫阿三相識故往訪尋别駕判令掌頰五十下○水巡捕唐寳榮解鄧勝林至案禀稱此人撑木排至某處有碍水道　由小的送請罰鍰别駕曰諾卽援筆判罰洋銀五圓 
[美界捕房瑣紀]  
　　㺯界天后宫殿前排設賭攤雖多而輸贏甚小皆小本營生及無業游民爲之而稍知體面者不與焉昨日午後一點　有山東人某甲入内閒游見此賭卜駐足而觀繼則出洋四十六元欲爲一卜勝負排攤者不禁駭然謂從未遇此巨客正在互相驚異適四百人十七號華捕巡至以甲情跡可疑當卽拘送捕房甲稱産自山東向在俄國經商已十餘載於某日附泰益輪船由俄來滬欲返縣鄉此銀係兌大亦金若干得此區區賭卜一事向未諳習今則酒醉所悞捕頭探其俄語甲則朗朗甚熟卽倩包探竇如海出外稽查與供桓符故卽開釋○　子陳玉山卽麻皮玉山前犯騙案已經英讞員訊責閱日未久前晚在北河南路中途躑躅爲包探倪順泉查獲拘解捕房管押昨因捕頭詰其此人曾否犯案陳直詔曾向英界北京路某飯店騙得銀洋十元鋪蓋一副令押候飭傳失主解送英公堂究辦○賭徙王阿寳向在晨后宫廟塲　　聚賭由捕拿送英廨奉判管押二禮拜遞解回籍刻已期滿前日下午捕頭派包探金阿狗帶往法界附江天輪船解往寗波　天原藉○混　籟皮阿四卽順生爲犯竊經包探拘解英廨判令覊押一禮拜遞回原籍前晚捕頭飭包探張阿五送王公和祥碼頭附某輪船解任鎭江 
 
 

Page 10

 
 
   
 
 

Page 11

 
 
   
 
 

Page 12

 
 
   
 
