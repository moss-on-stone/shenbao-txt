# 1920 - 272 - 4917108

 

Page 1

 
 
   
 
 

Page 2

 
 
   
 
 

Page 3

 
 
時評 
[護法之末路（老圃）]  
　　因北方武人破壞法律於是乎有護法用意至善也然頻年護法頻年内亂人民怨讞於内信用喪失於外而法律之破壞如故北方武人之跋扈如故則知所謂護法者實未嘗有絲毫之成蹟雖愛護護法者亦不能爲護法者諱也 
　　不但此也廣西人護法廣東人亦護法同是護法也何以一轉瞬間廣西人與廣東人又互相吞噬一若有不共戴天之仇向者與北方不能相容固曰法律破壞廣西人與廣東人不能不合力以護之也試問今之所護又是何物 
　　不但此也雲南人護法四川人亦護法亦曰是護法也何以一轉瞬間雲南人與四川人又互相吞噬一若有不共戴天之仇向者與北方不能相容固曰法律破壞雲南人與四川人不能不合力以護之也試問今之所護又是何物 
　　嗚呼護法護法其結果乃若此耶 
命令 
　　十月二日大總統令長江巡閱使一缺著即裁撤此令又令特任李純爲蘇皖贛巡閱使此令 
又令任命齊燮元爲蘇皖贛巡閱副使此令 
又令山東河南山西陜西等省災情綦重亟應妥籌民食所有賑糶事宜著各該省長督飭所屬切實籌辦並着派何宗蓮前往山西吳籛孫前往河南田應璜前往山西高增爵前往陜西會辦各該省賑糶事宜以蘇民困此令 
　　又令國務總理靳雲鵬呈請任命夏清貽爲秘書應照准此令 
又令署財政總長兼鹽務署督辦周自齊呈宜昌榷運局局長俞人蔚呈請辭職應照准此令 
　　又令署財政總長兼鹽務署督辦周自齊呈請任命羅揚烈爲宜昌榷運局局長此令 
又令署財政總長兼鹽務署督辦周自齊幣制局總裁張弧呈請任命劉彭翊爲察哈爾興業銀行監理官應照准此令 
　　又令署司法總長董康呈請任命胡炳益署大理院書記官應照准此令 
　　十月三日大總統令特任張國淦爲平政院院長此令又令陳毅加陸軍上將銜此令 
　　又令派孟錫玨爲文官普通考試典試官曾彝進王世澂爲副典試官此令 
　　又令派李儻張瑋徐仁銓晏才傑張明綸徐恩壽袁勵賢林瑩爲文官普通考試襄校官此令 
　　又令派徐煦劉元林爲文官普通考試監試官此令 
又令中國紅十字會正會長吕海寰呈請辭職吕海寰准免本職此令 
　　又令派汪大燮充中國紅十字會正會長此令 
又令任命張祖申爲駐瑞典國特命全權公使兼駐那威國特命全權公使此令 
　　又令任命岳昭燏爲外交部參事此令 
　　又令任命唐在章暫行兼署外交部參事此令 
又令署内務總長張志潭呈准山東省長咨請任命靳鞏爲歷城縣知事姚祖訓爲利津縣知事吳福森爲長清縣知事王文彬爲新泰縣知事褚德芬爲無棣縣知事吕中律爲霑化縣知事項葆楨爲單縣知事周鼎燮爲魚台縣知事管祖式爲館陶縣知事陳訓經爲膠縣知事范學銘爲日照縣知事白璘臣爲滕縣知事阮忠模爲濟寗縣知事林介鈺爲德縣知事方家永爲東阿縣知事吳德烺爲莘縣知事安永昌爲平陰縣知事胡成立爲榮成縣知事鄒允中爲安邱縣知事均照准此令 
　　十月一日大總統令署敎育總長范源廉呈請任命陳延齡爲僉事莊廣經署僉事均照准此令 
　　又令兼署陸軍總長靳雲鵬呈請將陸軍第十三師砲兵第十三團團長王金勝免去本職王全勝著即免職此令 
專電 
　　北京電史旅遵院部决議接收中東路法權宣布暫行辦法四條（一）東路沿線俄所設類似治安審判廳十一處槪行接收改爲治安審判廳審理違警罪及民事案（二）哈埠俄原設審判廳接收改組選通曉各國語言法官審理治安廳上訴事件呈請法部派熟諳法律外人充法庭調查員及繙譯官並許俄人充律師（三）設司法講習所招通曉俄文之人講習中俄法律養成直接管理審判廳人才（四）兩廳經費槪由吉黑兩省及中東路分任籌撥（四日上午九鐘） 
　　北京電張一鵬將赴哈接收俄裁判權（四日下午三鐘） 
　　北京電政府道勝討論主協約依營業性質互保權利不受他國移轉（四日下午三鐘） 
　　北京電駐滬俄商會等電請政府准令駐京俄使及駐華各俄領照舊服務政府令外部切實聲明並再嚴電各省對於在華俄人生命財産切實保護（四日下午四鐘） 
　　北京電令由總稅司電飭滬關嚴防俄船潛往處（四日下午三鐘） 
　　北京電靳召王瑚至宅述蘇代表意催王到任京尹競爭人多决先遴員接署蘇代表須王有出京准期方回蘇報告（四日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電滇及陳炯明方面均派人來京接洽聲明與安福無關係並切望統一速成（四日下午四鐘） 
　　北京電李純蕭（二日）電主座知遇昇擢兼圻豈敢再辭如蒙准假滿當勉効馳驅（四日下午四鐘） 
　　北京電交通部展修京綏路募集第六次短期内債（四日下午四鐘） 
　　北京電外團贊成暫加入口稅百分之五充賑災借欵抵押 
（四日下午三鐘） 
北京電交部擬將漢粤川鐵路繼續開工如銀團不再履行契約决另籌辦法（三日下午九鐘） 
　　北京電權領電駐伯利日軍取道崴哈回國（四日下午三鐘） 
　　北京電李純電允就蘇皖贛巡閱使（三日下午八鐘） 
　　北京電蘇省議會商會等來電拒絕龍軍移屯蘇境（三日下午九鐘） 
　　北京電旅京鄂人决將自治草案付審查由大會表决（三日下午九鐘） 
　　北京電閩李來電亦認粤軍失利退駐興寗（三日下午九鐘） 
北京電鄂王電羅田兵匪肆擾中有黨人主持集衆三千餘人聞將集會英霍太湖等處兵匪圖謀大擧已派勁旅痛擊并飛電皖豫兩督協剿（三日下午九鐘） 
　　北京電鄂王電羅田縣被匪兵佔據張營退守楊家寨待援又英霍太湖各屬亦有潰兵數千盤踞現派孫團長率所部往剿並電鄰省協助（三日下午四鐘） 
　　北京電農部决將物産調查會裁撤並不准分部學習人員兼差 
（三日下午八鐘） 
世界路透電 
[在美國之中國要聞]  
　　二日華盛頓電美政府與某數國巳開通知之談判意欲取聯合行動以反對中國接受過激黨所建取銷外人在華所得讓與權之議 
　　三日華盛頓電顧公使於中俄交際問題有所建白謂中政府並未接受勞農政府之建議蓋不欲背離與美國及其他協約國政府一致進行之政策也竊　在華過激主義其爲患之細微幾無一國能及之又謂勞農政府之建議中政府並未答覆取銷俄使等待遇一舉實與勞農政府之建議無關其目的惟在中止俄員等所享之特别權利並阻俄人在華境内相爭此項特别權利俟有責任之俄政府成立後仍將恢復云 
　　二日華盛頓電派往滿洲與西比利亞調查之國際委員近呈說帖與中政府稱已獲有日人擬完全管轄中東鐵路之證據此委員會係以美法英代表組成者據其調查中東路附近盜匪挾有日本槍砲且得外人庇護志在破壞中國治權日人從不干涉之又不稽查鐵路上之運輸日人且自佔據中東路局所有之地與房産 
[俄波戰事與俄國内爭]  
　　二日華沙電今日公報宣稱波蘭軍仍從事追擊在里逹敗退之敵軍第二波蘭軍俘敵三萬人獲砲百尊蘇瓦爾基之戰事巳與立陶宛商妥停止 
　　三日倫敦電法國外交部極注重俄國有亂消息據其半官公報觀之勞農治制今有淪於向所未有之危險中之勢白魯細洛夫將軍代表勞農政府召集舊時帝政府之軍官以治紅軍而使復振軍中國民委員時被殺死現有二百員避入德境聞特羅斯基氏於街中衝突時受傷藍格爾將軍復在南部得勢因許地主領執地契所致藍近在伏爾諾伐加境圍過激軍騎兵一隊俘一千一百人且占據諾蓋斯克與白第安斯克砲臺 
俄國農民領袖瑪克諾將軍近附合藍格爾將軍據稱巳占據瑪里發鎭殲紅兵一師 
[英國之煤務談判]  
　　一日倫敦電礦工大會决計將煤礦罷工開始日期展緩至本月十六日礦工於十一與十二兩日票决礦主新提出之辦法十四日再開大會討論其結果礦主新辦法規定産額限度至二四○·○○○·○○○噸每日工資加給一先令二四四·○○○·○○○噸加給一先令六便士二四五·○○○·○○○加給二便士 
[各國近事記]  
　　三日紐約電共同通信社訪員電稱近駐華意使阿里哇蒂男爵巳任爲駐美大使 
　　三日紐約電據里加消息波蘭巳與立陶宛在蘇瓦爾其商定暫時停戰 
　　二日紐約電西班牙京城消息西班牙國王巳解散國會 
　　二日紐約電諾滿專科醫士騐視柯克巿尹狀况據稱一時尚不致喪命 
　　二日華盛頓電據調查戸口局非正式宣稱美國今共有一百零五兆七十六萬七千一百人一九一○年則有九十一兆九十七萬二千二百六十六人 
　　二日紐約電據飛機製造家協會宣稱現正建造一種超等航海飛機其飛行之力能飛越太平洋大約明年春季可以落成云 
　　三十日羅馬電意國内閣决定前德人所有之小産業除金錢外其現值如在五萬里勅以下者一槪給還原主太平洋路透電 
[華俄道勝銀行與中東鐵路]  
　　四日北京電星期六晚中政府與華俄道勝銀行簽定鐵路合同准該銀行依據純粹商業基礎仍執行中東路財政機關之職務以符一八九六年合同並明白規定中東路之地位此爲臨時合同至中國承認俄政府時爲止中國可平等參與路務俄人承認中國對於中東路有政治上管轄權而道勝銀行則爲俄人有限公司無任何政治性質中俄職員平均分任鐵路各要職董事部以中俄各五組成以華人爲總董總董有决裁票權以七票爲多數中國依據一八九六年合同第十二欵所存入　俄銀行之欵（華俄銀行改組時此欵滅至三分之一）應自鐵路開行時計算利息一併繳回中國此節今尚未議妥據俄人言中東路實於一九○七年開行而中國則謂一九○三年開行二者相差約至一千一百萬元至一千四百萬元故此層現仍在討論中本月内股東將在北京舉行大會至於掛旗問題合同中未有規定銀行方面以爲此銀行爲俄人性質雖不生問題但仍可在中國及尚有治外法權之處懸掛法旗以表明歸法國保護四日北京電政府决定哈爾濱俄人法庭對於俄人應繼續其職務以哈爾濱中國法庭爲上訴機關北京尚有最高等法庭 
[廣州現狀記]  
　　三日廣州電督軍問題迄未解决莫榮新要索桂軍欠餉逾一千萬元如無擔保不允交印離城粤人則謂粤省不負供給桂軍之責桂兵數衆餉巨非粤省所能爲力粤人對於時局現抱悲觀防備桂兵搶刦商業仍停頓食物價昻約高十分之六 
國内要聞 
[北京通信（吹萬）]  
　　自治潮流之最近形勢 
　　各省自治運動自湖北夏省長任命後益風起雲湧有不可遏止之勢孫振家之去鄂也中央爲顧全王占元顔面計不得不别爲孫地於是有王瑚長蘇孫長京兆之說而自治流風所播京兆人亦主張自决開僵反對孫氏主自治甚力孫旣不能來而王瑚復不得不去京兆一缺遂成爲逐鹿之場京兆有名望之紳士當首推王芝祥其次即爲孟憲彝王芝祥長京兆似有以尊就卑之意人或恐其不肯爲顧順直省議會及京兆國會議員多主推王氏爲父母之鄕王殊不能漠然無動於中縱使降以相從亦似無傷大雅而王氏長京兆說遂盛倡丁廼揚之說雖一度爲府院所主張幾成事實然終以非京兆人爲自治潮流衝决以去孟憲彝頗有代王心運動頗力據接近孟氏者言謂巳略有把握而接近政府方面人所傳出之消息廼大出意料之外謂京兆尹將與于冲漢而其財長則内定黄藻奇明日閣議即可提出云云而順直議員方面則尚否認此說謂王王相代或可成爲事實也 
　　孫振家旣不得志於鄂復被拒於京兆王占元對於中央有怨辭矣說者謂夏省長到鄂難免不發生問題故夏終不願往中央對孫不能不予以位置然使之長他省終難免受自治潮流之影響苟中央任命而復被某省拒絕者則中央威信益將掃地不能不顧慮及此孫高山東人任爲魯長則甚符魯人治魯意且魯議會代表曾向政府聲明魯省不求得賢長官但求庸吏之不能爲惡者足矣大齊被逐於浙而魯受之孫雖被逐於鄂魯或不致起而反對也加以王占元爲魯同鄕有力分子爲之疏通縱有反對者亦不致巳甚故决命孫長魯此次齊耀珊來京後所以遲遲不去者實以魯長未决不願再赴魯省爲五日之京兆而留京别有所圖也 
　　魯人未言魯人治魯而中央迺以魯人臨之吉省長徐鼐霖自爲鮑貴卿攻去後省長迄未改委權由鮑督兼代者齊耀珊失魯中央以其爲吉人擬令至吉吉省爭者旣無人說者謂不日即可與孫氏同時提出於閣議也北方各省之自治也以民意爭之其所爭省長也至於督軍則兵柄　握莫敢支吾而南方之爭自治則軍事與民事並進四川廣東之自治運動是矣川省自熊克武主張川人治川而後與劉存厚合兵取成都旣佔之吕超出走與趙又新反攻未得志劉湘軍與石青陽王文華兩軍戰於合川大敗之合川不守石王退保三峽東路形勢大利於川軍吕超趙又新等以東路緊急恐後路斷絕迺反兵攻瀘城戰第八師然以現勢觀川人方以全力謀自治滇雖善戰終不能得志於川也其退出川省以全川人自治之志不過遲早　題而巳 
廣東軍訊言人人殊魏李獨立之訊固巳盛傳於粤人口北京粤同鄕會曾於前日開會一次以討論本省自治問題而天津方面亦有同樣之會所議决事件大致相若（一）不承認陸岑莫爲治粤之人亦不承認其有代表粤人之資格所有公私産業礦權亦不得聽其向外抵押借欵（二）粤省軍民長官由粤人自舉以符自治能逹目的與否今固未可知而粤人向目治之途以趨則固吾人所深信者也 
[北京通信（野雲）]  
　　王瑚治蘇政見與其幕府人才 
　　王就任蘇長業經决定現正結束經手事件以預備交代大約赴蘇之期極遲亦不出一月除蘇省所派來之四代表曾與王氏正式兩次接洽外此外旅京蘇紳各屬均有代表前往謁王就詢其治蘇政見王氏撚鬚雄談莊諧雜出一方面叙述從前在某處某任如何飭吏如何燭奸一方面表示到蘇後如何治本如何治標言雖不及具體然亦頗能尋其指歸撮其大要可得數端（一）財政主公開財政廳長贊成用本省人（二）敎育及實業行政主張用具有專門學識及經騐之人佐理一切（三）責成道尹考察各縣知事之政績巡視宜勤報告宜速（四）贊成在省長公署内設置諮議之獨立機關延聘各屬負有重望之紳士以任其事（五）對於縣知事主張優予其俸給而嚴懲其貪墨（六）各縣濬河築路主張積極進行（七）上下各衙門之舊日規費主張一律革除（八）地方自治主張注重在精神一方面當此新章尚未實行舊制碍難恢復之際可略仿直隸定縣之自治辦法（九）對於南北何黨何派主張一視同仁無所偏倚（十）革除官場逢迎奔競之習主張從根本上下手此皆王氏連日接見蘇人隨口雜談而發表者也並言到蘇後能幹則留不能幹則去絕不稍存戀棧之心諸位可假我以六個月爲試辦期間總想唱成此一齣好戲云云至其幕府中人才據王氏所自言謂舊日僚屬甚多但眞正得力者頗少此次赴蘇必定有多人向我索事我無法惟有酌量位置此也是對不起蘇省的事云云據聞王氏用人以精明樸實爲合格前次赴甘肅察勘烟苗隨員共六人迨返京後就任京兆引之入署辦事者有四一爲謝某現任京兆尹公署秘書一爲郭某現任京兆尹公署總務科長（餘二人未詳）此皆王氏所親信者謝原非王之舊屬因任直隸定縣知事王適家居（王定縣人）欽其政績遂重其爲人時謝由定縣調河間以開罪武人解職去因應王約隨赴隴西此次赴蘇巳决定約謝同行並擬畀以重要位置兹又詳細調查謝名學霖皖人前清之季從事敎育有年民國後以考取縣知事分發直隸初任威縣八個月間爲該縣籌設國民學校八十餘所貧民工廠十餘所植樹數十萬株縣署所有陋規一律革除並翦除地方著名劇匪若干人一時官聲大著幾與孫發緒齊名（時孫在直隸作定縣知事）迨孫氏由定縣升任山西省長省當局以繼任難其選乃調謝氏任定縣謝到任後一切依孫氏所定歷年計畫辦理據定縣人言其精密周詳尤足以補孫氏之不逮云謝氏在定年餘對於敎育實業端多所樹建中經水災辦理振務昕夕宣勞尤爲熊秉三所推重謝氏之任知事也時常下鄕學校工廠皆其下榻之地有時舍輿步行與田夫野老雜談桑麻鄕民幾忘其爲縣長以故在威在定於去任之日無不父老攀轅士民灑涕臨岐告别送者塞途二年前巳保升簡任職此次隨王赴蘇爲之助理一切對於蘇省吏治及地方事業當必有所裨益也（九月二日） 
[中俄交涉誌詳]  
　　北京中美通信社云近來上烏丁斯克阿木爾及海參崴代表團在上烏丁斯克會議發表遠東民國之宣言經上烏丁斯克總代表優林在京公布此間中外政界頗不以其中第六條爲當因其對於中東路有領土之要求也其條文如下遠東民國疆域西起貝加爾海東曁太平洋奄有貝加爾阿穆爾沿海　太堪察加等州及沿中東路之土地以上土地爲一獨立統一之國家不得割讓於外國此間以遠東民國對於中東路線之要求似較上烏丁斯克緩衝國能辦到者爲過分卽其代表將與中國直開談判時之情景也本地中外官員皆以爲所以有此要求或因上烏丁斯克諸代表團不明中東路區之法律地位或藉此試探中國堅持該地領土權之如何程度然則今中東路問題巳　中政府提出討論而道勝銀行代表復竭力維持該行法律上之權利以與中國同管該路則上烏丁斯克緩衝國之領土路求與中國對於該路之政策實有重要之關係也 
　　自政府停止舊俄使領待遇後中東路問題始見緊急彼時中國官場意見以爲中國宜收回該路暫時保管至俄國有統一公認之政府能與中政府商議解决該路爲正此爲二日前交通部及國務院半正式所定佈之中央意見然道勝銀行與中國政界之意見不合數星期來巳與外交交通兩部磋議與中政府以商務非政治之性質合辦中東該行經理提出以下之理由 
照一八九六年中俄條約露亞（彼時爲華俄）銀行成立後再組織中東鐵路公司以建築中東路該條約規定除華俄兩國人外他國人不得有該公司之股票或管理該路露亞（即華俄道勝）銀行遂以五百萬金羅布之資本開辦中東鐵路公司開築該路該行吸收該公司所有之股票現保存於丕物羅葛拉得城中京行現有前法總理米勒蘭致本京法使署之電文爲證該電聲稱前開蘭斯開政府時之財政次長現倫敦俄使署財政委員沙門巳簽一公文送與巴黎之道勝銀行轉送於京行中言中東路公司所有之股份皆爲該行之法定産業嗣因五百萬羅布萬不夠築路之用於是中東路公司遂向俄國帝國政府借欵築路計三萬八千萬羅布當發行欠俄政府之債劵現此種債劵爲莫斯科勞農政府所得然該行聲稱此與該行對於中東路之地位無關復與該行要求與中政府合辦此路之爭無礙當俄國帝國政府時自一九一七年三月後中東路屢有虧折故俄政府旣未索取未到債劵之利息蓋該公司董事與俄政府言定該路如無盈餘俄政府不能取利故道勝銀行以路公司總股東之地位堅持關於俄政府方面如該行能付莫斯科債劵之利息並能到期還本時該行應享與中政府同辦此路之權云該行駐華總理稽齊斯開反京行經理郎得爾語本社記者彼等對於中政府之合法要求自當順從彼等主張中國仍保護該路提出該公司中國董事之股份俾該公司選舉此類董事蓋倣前政府先例　彼等復擬出欵重築該地或由該行出名或由該行與中國交通部共同出名 
　　以上爲道勝向中政府之要求然中國主管各部尚不肯容納蓋因該行股數百分之六十五在法人手中二年前總行巳移於巴黎中國各該行皆懸法國之旗也中政府所以欲收回該路者半欲俟俄國有正式政府時中國已管定該路半欲示世人以中國之能力也 
　　法使署巳宣言對於中東路與道勝要求毫無關係該行經理謂此不可全靠因法國干涉萬不能違背一八九六年之條又也該行非自巳立定脚步即要求五大國共管耳惟第二層又與條約相反故該行最好與中政府合辦該行經理與中政府商議三日有共管之趨向並重申該行之國家地位及掛法旗之原因謂總行雖移巴黎其法定地位證書及欵項皆不變不過因法人有大半之股份故藉其保護耳故該行實際雖爲法行而法律上仍爲俄國團體觀於各行除在中國外皆懸俄旗可以爲證至在中國各銀行因中政府停止待遇後爲不懸法旗則中國股東及存欵者皆將疑慮而紛紛提欵故爲各方關係者不得不暫掛法旗中政府有股欵三百九十萬兩應得利息爲一百二十萬兩其他存欵者尚不在内豈不懼倒閉耶 
　　此種理論外交交通兩部員尚以爲是又恐日本或以後俄國正式政府　撓中國收回該路故巳與該行代表訂一合同以商務之性質合辦該路日内將有明令發表此事 
　　另一消息某方面前昨兩日連接東路督辦宋小濓艶及卅兩電第一電係報告遵令接收全路司法行政各事原文略云哈埠俄巿政因有各國關係未便遽予變更鐵路旣依照合同辦理則路界内警察應暫仍其舊此外凡關於地方行政及司法審判事宜巳由該管道尹等分别辦理特先電聞等語第二電則謂據報本埠公會於二十九晚開會俄代表均在内議定公司與俄商一律改懸法旗當經會商總司令部設法阻止倘交涉無效請由部向法使提出抗議云云 
[財政部恢復元年官制之作用]  
　　財政部恢復元年官制一案業經國務會議通過查元年官制本有通則一項各部官制均以通則爲根據迨二年及三年該項官制兩度修改後各部新官制形式上尚屬整齊惟財政部最爲紊亂僅以僉事一項而論名義上雖减少至四十人而所謂行走也者乃逐漸增加至數十人之多與參事上行走秘書上行走及主事上任事等合計之約有八百餘人之多均爲正式官制所未有長官視爲位置私人曁應酬魚行之惟一禮品蠧國蝕稅爲一般識者所痛恨此次政變而後周自齊曾將參事上行走秘書上行走等裁去數十人人方佇觀其澈底整頓乃遲这又久第二批迄未發表而恢復元年官制之事突然發生其爲換湯不換藥之計蓋可斷言據政界消息對於恢復元年官制之法律上問題頗爲滋疑蓋謂元年官制係屬修正而非停止效力自無同復之必要且通則與各部官制有聯帶關係尤無單獨回復之理惟處此混亂之政局尚有何法律可言姑以事實證之則元年官制該部僉事多至四十八人主事多至一百二十人今值減之際忽有此回復舊官制之舉不啻改頭換面使一般冗員更多一層保障未免太自矛盾矣聞爲周氏出此策者爲曾充某銀行總理之安福餘孽某氏及某科科長等意圖安置私黨以便私圖而一班官迷遂即乘此機會大肆鑌營觀參事上行走某氏之紆尊屈就爲新補八僉事之一可以知其内幕矣 
[各方面救災消息]  
　　交通部因運輸減價一事近發出一通告云爲通告事本部現爲力謀糧食流通起見無論公家平糶或商家販運整車粗糧（卽指小米玉米高粱山芋及其他可充食料之粗糧而言）凡在減價期内指明運赴後開災區各站缷車者不論由何路起運均准在站照繳半價即予裝運無須請發憑單以省周折除令行各路飭站遵照外特此通告計開缷車各站如下津浦（濟南天津間各站）正太（石家莊獲鹿井陘陽泉壽陽榆次太原）京奉（天津北京間各站）京漢（鄭州北京間各站）京綏（清河豐臺間各站 
　　回敎籌賑會因此次華北旱災區域廣闊難民衆多中外各界羣起籌畫救濟之法由孫繩武王振益李宗慶楊乃賡安銘貞諸君發起是會聯合各省回敎共謀進行巳於前日開成立會其會所則設於西單牌樓回敎俱進會内又關於籌賑辦法各方面多注重於以工代賑之一途兹聞有林文詹清樹齊寥國伊諸君特發起北方工賑夁會專研究以工代賑之辦法及實行之手續該會業巳成立現正討　進行辦法 
　　中美通信社云前日日使署布告謂南滿鐵路對於難民從災區移徙他處者不取車費凡糧食及其他施與直魯晉豫四省災區之特品一律運費折半國際賑災會巳於前日成立計有中美英法義日六國之代表前外交總長汪大燮及英使署葛來博士爲正副會長主張設立華洋審計部呈請外交各團給予正式承認現中國巳集有賑欵一千萬元僅當所需之數百分之五美使及中外賑災委員對於中日各界及報界之鼓吹進行深爲欽佩 
 
 
 

Page 7

 
 
　　中外合組救災機關一節原議外國方面英美法意日各出代表二人中國方面四慈善團體亦各出代表二人但一日在石達子廟開會時中國方面到會者竟有十一團體之多乃公議中國方面宜先組一聯合之總機關當先推定此總機關之職員由衆公推汪大燮爲會長蔡廷幹及某君爲總書記並訂於三日上午十時仍在石達子廟由中國各救災機關之代表出席會商組織此總機關之辦法俟組織就緒後再與外人所組之國際賑災會共策進行 
　　前日内務部曾派部員沈學范等至京津津浦兩鐵路沿站各區調查災情據稱京津路准天津新站老站兩處集有災民四百餘人巳留宿十餘日由楊處長暫行設法覓地安置聞前數日災民聚集站台者甚多嗣由火車運送出關者約二萬人由輪船運送營口大連者約一萬人僱民船送回籍者約五百人統計現在津埠覊留者約一萬餘人見由津埠當局設急賑會一處訂立辦法五項（一）酌留捐欵備辦冬防（二）接濟各縣耔種（三）接濟留津災民（四）擬送災民回籍（五）安置無主小孩並巳經官紳商認捐欵約四萬九千餘元之譜並聞曹省長備欵百萬元以便辦理平糶且籌有收養耕牛及以工代賑諸辦法以善其後 
　　留日學生鑒於此次吾國直魯豫秦晉五省旱魃爲虐飢民遍地聞之殊爲惻然爰互相結合組織團體竭力籌捐并演新劇一爲喚起中外人士賑救災黎之熱忱一爲賣劵募捐以爲涓滴之救濟兹將其準備情形略誌如後此次新劇全爲留日學生所發起即「中華民國留日同人北五省旱災救濟會」所組織曾於九月二十九三十兩日接續排演且有最沉痛之演說及女學生音樂團之演奏並有留學生所捐古玩字畫女學生所捐之手工剌繡各種出品又華僑所捐之日用種種品物當場發賣卽以所獲之資盡充救濟災民之用聞是日中外人士入場參觀者頗不乏人想捐集總數必有可觀也政府對於烟濰鐵路異常注意擬先將馬路修好以便行駛汽車其辦法先自濟南招工約一萬人　以難民充之送至濰縣爲修路之起點以備着手興工大約日期須六個月竣工而經費一節雖未能定總在一百萬元之譜部派趙德三君爲烟濰鐵路工程處處長交通葉總長催其迅速前往巳於九月三十日就道矣 
[東三省通訊（隠）]  
　　吉林義賑之響應 
直魯豫晋旱魃爲虐災區廣大中央政府明令提倡各處業經發動吉林距關内甚近火車一日可達且東三省土著人民十不得三二而直魯人民實徧地皆是以故該災區地方之災民聯袂來京者日以百十計然吉林地方素性麻木不甚易於觸動此次賑災吉林青年會中首先發議惟以青年會有西國幹事不明事理者對於外國人主動多所疑慮故遲遲未發先與各方有興味者談說此事各方大都贊同然仍未有發起人焉於是由此一部熱心者一面分途訪謁團體機關首領一面與各報館接洽首予鼓吹以期著手九月下旬先在省議會開一談話會頗爲有興於二十七日復在省議會開會推定職員鮑兼省長爲正會長省議會議長于源浦商務會會長馮蘭秀爲副會長並推舉幹事七人評議員三十人勸捐員一百三十六人評議員就各界支配大都每界一二人而省議會占十人意以省會爲法定地方機關應予以商榷監督之權也其擬訂簡章共十三條第一條爲宗旨與定名謂本會專爲救濟直魯豫晋等省災民而設定名曰吉林義賑會應舉評議員及勸捐員由各界公推限於九月二十九日以前復知該會事務所事務所即設在省議會也其餘山東同鄕亦巳定於十月三日午前十一時在西關外山東會館開會而吉林同善分社亦經刊布廣告定於十月三日午後一時開會勸募方法現尚未有具體的表示就各方主張一則照薪水攤認一則沿街挨戸勸募此外則有數種青年會擬演新戲籌捐助賑各戲園必合演義務戲女校學生有議製品以求售者而本年十月十二十三等日適定舉行吉林全省運動會有擬售票以助賑者而十月十日爲國慶紀念亦有擬利用時機以募巨欵者總之現在一部熱心人士巳運其如火如荼之熱誠而謀積極進行各機關團體領補亦巳被動而不能消極如果辦事人員積極辦理能於商界按戸按人攤認爲數必不資而軍政各界人員能各就所得提十之一二以濟窮黎造福亦匪淺鮮現在來吉難民巳日見其多有投奔鄕親就食者有沿門托鉢求活者間有議取以工代賑之法無如當局對於此事仍立於被動地位而欲其爲此熱心公益之事必以庫欵支絀爲對且吉省地北天寒現巳降霜轉瞬結冰即欲利用災民勞力亦非妥爲籌畫不可蓋以工代賑尤較内省爲難也兹值各地風動竭力籌賑之頃特泚筆紀述吉林省城對於義賑之眞相如右藉供慈善家覽焉 
[粤局和平解决之推測談]  
　　莫榮新以調停爲緩兵計 
兩日來省中和平解决之呼聲頓高而莫榮新各方面均有願意退讓之宣言大粤心理又忽由悲觀變爲樂觀以爲大局漸趨平稳不日便可和平解决銷弭兵禍以記者連日調查所得觀察所及則竊不敢謂然以記者之所預測恐和平解决四字殊不可靠將來必不免出於一戰且非戰亦萬無解决之道現時省局之危險狀况實不可言亦實無時無刻不在危險之中自十六午莫氏邀林正喧入署談話表示退讓消息傳出後各人均引爲慰幸但此語在莫氏果係誠意與否大有研究莫索陰很堅忍鎭靜由十六晚至十七日軍署内盡將軍械庫所存軍械子彈移置觀音山又購大帮米糧運入又在廣西會館襟江天茶樓各處安置大砲種種設備佈置忙碌加以馬濟向著暴烈聞日昨海軍部派代表晤莫氏後該代表旣去馬在署内拍桌大駡李魏并大聲謂廣東督軍印信斷不能擅交須知此廣東督軍并非莫督軍個人的督軍乃陸巡閱使的督軍云云所發言論異常激烈以此觀之就令莫氏誠意退讓而有此等極端主戰派之牽制亦不容易做去况觀莫氏兩日來一　設備仍不少懈以此口頭禪爲對外之一種手段行緩兵之計以俟種種設備完全密行約集譚浩明由西江率兵東下惠州前敵抽調若干桂軍返省一舉而合圍省河攻下李魏亦未可知馬濟屢在軍署對人言余儘可於兩點鐘内掃平河南又莫氏對人言余要打魏麗堂實易如反掌但不忍糜爛地方耳近傳沈鴻英不日又由前敵回省此人主張比馬濟尤强硬若沈再回情勢尤必更進一步聞昨二十七日莫仍密電前調出發各桂軍進攻虎門不可稍懈若果和平退讓何必有此軍事的行動又查惠州前敵桂軍近巳進逼河源桂軍前方戰事正在趾高氣揚之中此時但滿口退讓以緩李魏迫近之兵其計亦甚得二十七日莫對林正煊言巳發急電三次限三日剷除陳炯明二十八日見省議會代表又言巳飭前方停戰聽候解决其詐僞至此巳露端倪而以此爲和緩李魏方面亦可槪見至李魏方面又日日對人宣言斷不首先發難則祇有聽　設備來攻自己吃虧尤甚粤事若長此延緩多一天即李魏多失敗一着此固可决也更有一層閱者試閉目思現時惠州方面桂軍有若干人省城方面又有若干人莫即離粤必率同返桂而此種開拔費由惠返省由省返桂共需若干向來粤庫積欠各軍軍餉皆在數月以上粤庫欠桂軍軍餉約共若干（總在千萬以上）又桂軍若果離粤必盡將所有軍械子彈帶去此時我粤軍若係將桂軍打敗攻走一切都不生問題若係退讓則去時必盡數將軍實携去欠餉必要索清前一問題我粤人肯公認否後一問題我粤人能立刻籌此巨欵清給否即不清給而百餘萬之開拔費或先給幾份之幾欠餉我粤人亦能立刻籌欵交付否此兩事必係在和平退讓桂軍離粤問題中應有提出之條件其他一切事都不言祇此兩端巳無和平解决善法若要解决之祇有拚命一戰能盡將桂軍攻下勒令繳械驅逐出境則一切問題皆不發生方可一筆勾銷矣然此則巳在戰爭勝負判决後之結果若出於戰爭則巳無和平可言故記者敢信省局問題必非口頭和平可能解决戰事終必不能避免而現時莫氏之軍事籌備馬濟　之主張急激李根源等之來軍聲援息息均在戰事狀態督促進行中而桂省密籌援助其進行如何又非外問所能料省城河南祗隔一衣帶水兩軍接觸甚近有一部分偶起小釁或因多少誤會即易激成大戰爭是誠極端危險者也 
[福州新箱屍案内幕之披露（二）]  
　　查豫審决定書所載事實（一）騐斷書略載該屍頂心皮微腫有血癊兩眼俱閉眼睛凸出鼻竅内有血水流出唇吻紫赤微腫舌出齒微破兩手拳握肚腹澎漲兩膝彎曲髮有散亂榖道污穢肛門突出斷定委係生前被外物壓塞口鼻氣閉身死（二）屍親之指認其母程陳氏在屍所供稱見此屍面貌樣式及腿脚與耳確是民女且褲及被單亦爲民女之物其父程漢章其弟程大謨其妹夫龔春芳亦當場指認係程氏屍身（三）陳厝及謝賊仔翁吓目之證言陳厝略稱鄭氏與德金恐程氏將其姦情告知朝貴乃起意殺害是晚鄭氏醉以老酒扶到床上德金站床前鄭氏坐床上以棉花塞其口捲棉成條塞其鼻將丈餘長一尺寛之花布撕成兩幅以其一裹頭其一裹手另以布裹其兩足外羅以繩另開留聲機器亂人聲響死後復屈其手足重行包綑置之籐箱内明日鄭氏呌我喊轎夫謝賊仔翁吓目來議轎價另雇二人抬往去埋當抬往時德金亦在廳上云云謝賊仔供稱是日民與翁吓目將鄭氏抬往黄山其籐箱係轎　内王芬官林鴨仔二人抬去現二人已他去云云吓目供略同（四）物證（甲）籐箱鄭氏供稱係伊所有陳厝指證卽裝屍之箱謝賊仔等亦稱此卽抬往黄山之箱箱外尚有擦壞新痕事後並用水洗净（乙）留聲機器及戲片陳厝指稱即鄭氏等殺害時用以亂人影響者（丙）柳條單被即裹屍所用者此程陳氏指稱係其女之物檢察官檢取作證而其理由則以有以上之證據劉德金劉鄭氏共同殺人之事實巳極明瞭應各搆成暫行刑律第三百十一條之罪至其殺害之後商同棄置義山不依慣行方法殮葬依大理院八年統字一一二九號之解釋又各犯第二百五十八條第一項之罪惟其遺棄屍體爲殺害之結果應依第二十六條從一重處斷陳厝僅有往喚轎夫之事與德金等之犯罪無涉應予免訴此案公判當無問題即令上訴似亦難破毁原判程氏之寃可以雪矣唯此决定書發表後外間更有種種訾議謂朝貴於程氏嫂叔也於德金父子也於鄭氏夫婦也鄭氏於德金則又翁媳也鄭氏年三十而德金巳六十矣通姦何事其能出青年寡嫂之口而入堂叔之耳耶而德金與鄭氏乃恐姦情被洩置之死地而後巳此其可疑者一檢察覆驗時程氏之父母及弟大謨妹夫龔廷芳均認爲確實時有人眼見大鵬亦在場獨遲疑未敢認一若認亦無救共妹之死而徒陷人於死者决定書中故不載及其可疑者又一雖然二者皆推測之談事實上未能證明何足深論第此係人倫大變夫豈偶然劉氏竟演此慘劇足爲家庭不講風敎者鑒命之曰福州新箱屍案新劇家其亦取以醒世歟 
[蚌埠快信]  
　　新編安武軍步砲馬工輜共四十一營分爲七路以前直隸長江巡閱使管轄每月餉項由皖省與政府擔任現張文生奉令督皖擬將該軍歸其統屬惟餉項是否照舊現尚未定故特電召陶文泉財廳長來蚌磋商籌撥方法陶巳於昨日來蚌矣又聞蘇督李秀山對於長江巡閱使因僅有虚名其直隸之新安武軍現時又不歸巡閱使節制故不願就現改爲蘇贛皖三省巡閱使實權恐亦未必稍增 
　　張督軍現以宿縣爲蘇豫皖三省接壤之處地方繁雜關係重要特令新編安武軍第四路錢景南統領所部全軍移駐以重防務 
　　皖督張文生現委任皖北鎭守使殷恭先爲新編安武軍各路總司令殷巳於今日（三日）視事 
　　旅蚌江蘇同鄕會二日假江蘇會館開會歡迎張督 
宿縣濉溪鎭烟酒公賣局派兵勒加酒稅酒商否認致起衝突酒業一律停巿現推代表來蚌向總局申訴 
[南京快信]  
　　此間軍民兩署昨准交通部咨將鐵路郵政電政加價辦法分别通令各該局照辦 
　　聞王瑚在京諸事巳就緒有本月望後來蘇說 
　　郭桂五聶桂榮奉齊省長命於昨日赴京促王瑚來蘇江蘇公民唐人傑狄福鼎陳壽熙等以京部議移龍軍屯墾常熟江陰兩縣灘地特電軍民兩署請迅電部嚴拒昨李督齊　長會銜據情電部未知可邀准否 
　　旅寧粤人昨電勸莫榮新去粤措詞哀婉 
　　倪炳文李玉珂昨離寗赴蚌 
　　李督前定雙十節舉行秋操近因病尚未痊擬展期齊省長徇蘇州總商會之請飭蘇常道尹迅將蘇州工巡捐局組織章程辦法查明呈報核辦 
[抗州快信]  
　　本届樂清前因風雨爲災城中積水二尺餘城垣房屋坍倒無算幸即時水退未傷生命現經該縣呈報到省並據紳商電省要求開辦濬河以工代賑巳令該縣尅日邀集紳商開會集議估工籌欵及隨糧附捐諸辦法呈復核奪 
　　昨曹錕田中玉等又有聯名長電到浙要求趕募直豫魯各處旱災急賑 
　　新巿場鳳舞臺有一師所屬營兵與憲兵衝突互毆一案現奉督令各交原營處分候傷勢平復再予審辦 
　　省垣虎列拉症近日益盛調查三日來城站菜巿橋官巷口江干閘口江橋頭松木場緞局司弄等處染症倒斃者十有餘人其住戸之染疫身亡者不計其數甚至第一監獄亦遭波及 
　　法界消息新任杭地檢廳長黄承霖一時未克到任舊廳長陳毓璿亦亦决不赴安東新任以親老造退中央日内將有更動 
地方通信 
[蘇州]  
　　熱心收養災孩蘇垣通和坊雷允上藥號之主人素性好善凡遇慈善事業罔不慷慨解囊此次滬上大昌烟公司黄楚九君發起籌設收撫災孩所凡三歲以上九歲以下孩童無論男女先收養五百名雷宅亦允代養二十名云 
　　小輪變更航線蘇州招商輪船局近以開往無錫鎭江之河安小輪吃水甚深沿途不易行駛昨由經理張恩鉤呈請稅務司咨部另換新照變更航線由蘇州以訖杭州經過吳江八㘮平望震澤南潯湖州袁家滙荻港菱湖雷甸塘棲等處聞月内即可開駛云 
[松江]  
　　證明强姦女傭案華陽橋屠也生强姦十三齡女傭葉杏媛一案經傭父葉雪卿赴縣喊控後由沈承審員當庭騐視囑令再延醫生詳騐是否被姦成傷遂由葉雪卿將女送至上海仁濟醫院經該院畢醫生察騐後證實確係被姦成傷並由該院出具證明書交由葉雪卿持松投案 
　　提倡義振之所聞勸學所長張彬士聯合圖書館·敎育會·體育場等四機關决將本年雙十節宴慶各費移充北方義振並商得縣立各校及各學委之同意定雙十節在勸學所開一募振會此事傳出後各界士紳聞風興起現正聯合學界擬具說帖將組一大規模之募振團天馬山張紳廉侯並主加征畝捐以期集成大宗振欵聞張正將所擬辦法徴取各界同意惟兹事體大深恐難以實現 
　　重浚古浦塘近紀婁古浦塘年久淤塞縣委朱鶴孫吳伯庚等重行浚治朱等業於西外創設河工局於本月二日正式開局集合河工各董議决進行辦法十二條大致仍用業食佃力辦法如有不敷再行撥用浚河經費現該局己延聘前縣署技士袁玉雨先行測量河身再行估計工程擇期開工 
[鎭江]  
　　聯合會定期開會鎭郡聯合會缅接上海全國各界聯合會來函云本會以八省區代表同意提前於十月十日召集評議大會凡各地各界聯合會請速派代表務於會期前到滬共策進行時疫蔓延之可畏近以天時不正東南兩鄕時疫流行傳染頗速聞北鄕石村鄕民昨今兩日染疫死者己有八人大率丙吐瀉而起手足發冷腹痛不止經兩三小時即己不治而亡可畏也 
[南京]  
　　蘇議員反對龍軍移屯江常案（一）北京國務院鑒聞龍軍移屯江常案巳提閣議龍軍迭爲直魯所拒今又欲移屯江常不啻以禍直魯者禍江蘇也倘中央有需於此軍也請移屯實邊最爲妥當苟無需此則根本解决方法惟有遣散而己務乞迅予解决以慰羣望江蘇省議會議員徐瀛等叩江（二）南京李巡閱使鈞鑒聞龍軍移屯江常案巳提閣議江常爲長江下流要塞沙田案糾葛未了今龍軍欲移屯於此行恐激起憤潮遺誤大局務乞切電中央迅予否决不勝盼禱之至江蘇省議會議員徐瀛等叩江 
[吳興]  
　　布業同行嫉妬湖州洋貨布業交易向多寛放尺碼藉以招攬營業詎本月二十一日周錦春翻造洋房重行開幕廉價發行改用準尺各同業亦繼起仿效不料有北街豫泰號於減價之外又放尺碼以致同裕大豐九章錦春等家齊起反對現在上岸組設公店有意妨碍豫泰之營業並聞將來開張後擬將一切洋貨照豫泰加三成放剪准尺一節現又權且作罷云 
　　組設災振協會此間紳商以北方災患酷烈待振孔殷非集羣策羣力廣爲維持萬難普救災黎爰於前日在仁濟堂集議設立北方災振協會當舉定俞恒農爲正會長李培鍔韋文伯爲副會長至勸募員推定（商界）顔辂陸培之（紳界）許玉農李愷（學界）潘鳳起王治心查是日到會人數甚多並議定收得振欵隨時存放中國華孚儲豐三銀行業己由會公函吳興縣備案給示以資保護 
　　米麥豆巿近况近日新榖登塲漸次踴躍米價大跌昨晨（二日）北門米行做開陳熟每石九元　角新熟七元一角蕪湖秈米六元五角菉荳每石六元小麥四元七角元麥四元午盤又跌去三有黄荳五元一二角麩皮每袋一元一角五綠兵粉三元紅兵粉兩元六角八蠶荳三元七角 
[江西]  
　　江新輪發現命案前日江新輪船上水有潰兵馬得勝陳維恭李宗等數人探知乘客汪興玉挾有現洋四十元意欲謀取行經距潯埠四五里許遂生一計突與汪興玉爲爭食物齟齬當將汪戳傷三刀登即殞命暗取其財並將汪屍抛置江心竟爲船上水手得悉報告船主立即拿獲兇手馬得勝等用索綁住一面報告水上巡警嗣江新輪抵埠時己由水警派警數名前往押解兇手移送法庭究辦矣 
雜評一 
[兵匪（默）]  
　　北方之災政府以爲可憫也而賑之而各省之兵匪猖獗如此政府乃不復稍關念慮何也旱災之禍使民饑寒交迫流離顚沛固甚可慘也兵匪之禍焚燒洗刼城鄕爲墟其可慘有異於旱災耶然而當局則未嘗加以注意也固有之匪不問其何若裁逃之兵不問其所向聯結竄擾不問其爲禍之輕重一旦人民告急則以飭令剿辦之空文了之事後請撫卹則以無法可籌却之何熱心於救饑荒之民而不熱心於救被兵匪之禍之民也 
　　雖然救災亦祇聞其議辦法耳籌經費耳派員調查耳結果果能收救災之　效而不等於懲辦兵匪之具文乎未可知也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[飭查俄僑財産與商業]  
　　江蘇特派交涉公署昨接江蘇齊省長電云頃准外交部咨請查報俄僑財産及商業狀况與曾否設有學校敎堂希即飭屬查明彚報等因合電該交涉員查照云 
[廣州戰事將作之港訊]  
　　聯合通信社得香港電云魏李受海軍調停係爲莫榮新焚城之說所刧冀可平和退去免致糜爛兹見莫延不交缷復分途調集援軍知調和爲緩兵之計巳决議武力驅逐本日或將開火云 
[各省敎育會代表赴粤之預備]  
　　本年全國敎育會聯合會經去年大會議决十月十日在廣州開會各省赴會代表到滬後因報載該省發生軍事未悉省城情形均未出發昨江蘇省敎育會接到廣東省敎育會黎籽訓君自香港來函略謂接廣東省敎育會函云省城甚平靖聯合會决定依期開會惟軍事瞬息萬變務懇轉達與會諸公來粤時先到港探聽確息然後進省較爲安全等情江蘇省敎育會特定於本日下午二時開談話會邀請各省赴會代表之巳到滬者共商辦法云 
[藍建樞請假返閩]  
　　海軍總司令藍建樞係福建侯官人氏自到任以來久未回里近接家信因有要事亟須回閩一行是以電呈海軍部請予給假一月業奉部復轉奉府院核准藍總司令當將公署職務委託本署參謀長何品璋代拆代行除將啓程及代理日期呈報部院備案外巳於昨日午後乘寗興快輪啓程往閩矣 
[澄同鄕電拒龍軍]  
　　旅滬江陰同鄕昨上國務院陸軍部代電略云北京國務院陸軍部鈞鑒近頃風聞有將龍濟光殘部士兵完全移駐江常灘地之耗不獨我江常兩邑人士惶駭萬狀卽我江蘇全省人民亦聞而驚疑查龍部移駐於京津津人不容繼遷於秦皇島未久復回至今無實在駐所可見其軍紀及平日名譽矣惟江常灘地非關沙漠曠野可比區區漲灘與各處巿區距離不遠冬令水涸尚可見灘春夏水漲亦難容足至時必任意擇地遷移恐居民無噍類從此多事矣無論傳聞確否吾蘇省及江常兩邑人民生命財産總求鈞座保持勿任遷駐萬民同禱臨電無任恐惶之至澄江旅滬公民陳耀堂符履道等一千二百十二人公叩支 
[昨日金價驟漲]  
　　　匝月來國外滙兌先令常在五先令十一辦士左右大條銀價雖有續縮皆係一二五至三七五之間昨日大條銀循例無電報告詎鎊價上午連縮三辦士下午又縮一辦士紐約東匯法郎均有變遷（參觀商務攔）而十一月份標金之價遂大增漲前日（三日）收盤爲二百三十五兩八錢五昨日午後最大漲至二百五十二兩下午收盤稍跌至二百四十六兩八錢鎊價奇縮金價驟漲此中原因據外間傳說不一有謂英美等國政府緣戰事之後貨價有增無減且有罷工風潮現雖平定然專銷於外國之疋頭等價步高因此銷場阻碍此次爲鞏固金本位地步恢復禾戰之滙率將物品價壓小俾可暢銷又一說謂本月十五號某國有大宗結欵之故但洋商方面存滬之銀頗豐惜華貨之出口者仍未見活動所以金價高而銀價低也華商受出口貨之打擊者不知凡幾　是銀根外鬆而内緊矣 
[雙十節將擧行閱兵典禮]  
　　江蘇　涉署昨致上海縣知事沈寳昌函云逕啓者准上海萬國商團華隊公會函開雙十節爲我國國慶紀念日擬於是日上午十時列隊荷槍來署祝賀並舉行閱兵式以重大典而壯觀瞻等因除函復準備歡迎並函預典禮專布順頌時祺云 
[豫省購辦蘇米之拒却]  
　　上海縣沈知事致本埠總商會曁商會並米業商董公函云逕啓者案奉財政廳長俞儉代電開各縣知事局所長覽頃奉江蘇省長齊梗代電准河南省長寒代電開豫省蘭封縣屬亢旱經年鄕民乏食兹經縣籌集鉅欵派員親往貴境購買大米運同平糶懇卽轉飭地方官曁經過局卡一體騐照免稅放行以濟災黎等因除覆以救災卹鄰誼所當盡惟蘇省爲禁運省分加以頻年災歉以本省之米供本省之食尚虞不給更無餘力接濟他處况蘇産均係大米似非災民所需要貴省擬派員赴蘇購米平糶應請從緩抑或改運雜糧諸希亮察特復等因電復外仰即轉飭所屬一體查照毌延等因到廳奉此合亟電令該知事局所長一律遵照等因奉此除函縣警察所外用特函請查照爲荷 
[各方面之籌賑聲]  
　　華洋義振會華洋義振會昨接北京施督辦來電云東電悉長期免票手續需時先辦一次用免票津浦隴海各甘張明日寄出交南京莊惠伯處請向取用肇會江又接北京孫仲英君來電云到津悉各處來津求食之災民除巳被遣散外尚有萬餘露　無枝棲者五千餘人據災民云所有到津人數沿途死去大半目前大雨天氣忽涼因飢寒交迫凍死者竟數十人此間本非災區而一切慘狀己屬令人食不下咽目不忍覩者被災區域又不知現何種活地獄之苦况矣黄楚九君欲將九歲以下男女小孩五百名至十五歲小孩五千名送巾留養一層事或可行請將章程趕速寄來爲盼孫仲英江又接河南趙督軍張省長電云豫省此次災情迭據各屬報告并本署派員調查河北彰德七屬本年二麥巳收不及分又有衛懷十七屬自遭秋旱其西南東各屬亦多被旱災區共七十餘縣草根樹皮剥掘殆盡賣妻鬻子慘不忍言至種籽耕牛農具賤價售賣幾盡來日方長補救無術不惟目前無所託命將來何以善後每一念午夜徬徨伏乞中外諸大慈善家廣爲勸募迅賜振濟以慰災黎曷勝叩禱除分飭被災各縣遵照並山本署隨時報告外特此奉復伏乞慈照趙倜張鳳臺束該會昨致天津曹巡閱使曹省長電云敝會公推唐君宗愈爲第一組查災主任專查直省趨謁鈴轅面聆敎誨請飭沿途各屬妥爲保護爲感云云又致北京中沈篾子胡同電云唐慕潮先生鑒冬電悉承允擔荷至佩熱誠敬爲災民叩謝公函交吕江二君帶呈上海華洋義賑會賑務股長盛恩頤支該會捐欵昨日收到者共二萬有奇計上海銀鑑公會同人助一千元黄楚九君經募大世界乾坤大劇塲三夜義務戲資七百十二元二角錢八十文又黄公館包廂三百元曾公館包廂一百元孫叔蘋包廂一百元伯庸醫院包廂一百元露蘭春藝員物助洋二百元具見急公好義洵足爲藝員中首屈一指矣又朱志堯君交來無名氏助金鐲一副計重一兩四錢五分金練一條計重一兩一錢一分可謂輕擲黄金重視民命願富有奩具者尚期慷慨捐輸用拯垂危之災黎也江蘇省敎育會江蘇省敎育會致省立各學校各縣勸學所敎育會公函云敬啓者此次北方亢旱爲災災區之廣災黎之衆實爲數十年來所僅見現在各地籌振機關已陸續成立本會同人對於此次籌振辦法考慮所及以爲水旱之所以成災要皆因一切利農事業不知講求有以致之雖天災之來無可倖免設使河渠流通道路四達水有蓄洩之利人得交通之便即天時有重大之變遷災亦不至如此之鉅振亦易於分布爲根本弭災計莫善於以工代賑惟現在災情重大僅恃工振决難濟急是宜標本兼治並辦急振查上海華商紗廠聯合會等組織之北方工振協會定八成工振二成急振辦法最爲妥善本會贊同該會宗旨兹將該會宣言及辦法寄奉察閱尚望諸君子慨解仁囊共襄善舉造福無量無論團體或個人捐欵均請徑　該會可也專頌公安江蘇省敎育會啓九月三十日 
　　王王廷電北京國務總理各部總長均鑒北地旱災哀鴻遍野側聞設法籌振積極進行無任欽感廷個人鄙見溯旱災之由來實水利之未興此時治本治標兼程並進之法不外以工代振一方面濬淪河流一方面開築道路兩方土工合而爲一可以救災黎可以禦旱魃可以興水利可以便交通一舉而數善備用特電陳務懇鼎力主持不勝祈禱之至王正廷支 
　　基督敎各公會牧師昨日下午本埠基督敎各公會牧師鑒於南北旱頗爲憫惻特在山東路聖保羅堂集議籌捐賑濟各地飢民當經議定准下星期（即雙十節）各在敎堂提議捐欵助賑辦法希望内地各敎會同心協力共襄義舉諒各敎友慈善爲懷必能慷慨捐助云云議畢散會 
　　仁榖公所各同業油豆米麥雜糧同業日前因北省旱災曾一度在仁榖公所開會籌議募捐辦法兹該公所董事司月等各家前日又在公所會議計己籌募認定者即仁榖公所較斛之各同業共得七千餘元分别掣收一俟彚集先將欵項送華洋義賑會一面經張樂君錢貴三　惠鈞曁各領袖分向米業雜糧各客人分别勸募云 
　　中華慈善團中華慈善團合辦籌備處昨致中國濟生會函云敬啓者湘陜閩浙四省賑務業經敝處剴切呼號陸續募集分濟各省常此秋盡冬來之際所有棉衣棉褲自宜提前預備哀鴻得以禦寒實爲當務之急兹經敝處向永豐花廠購定黄花衣一百三十三包特將棧單一紙送請查收希即轉託盧槐庭　日前往提取雇工彈就以便趕解災區應用爲禱 
　　約翰大學聖約翰大學各班職員於中秋前三日議决對於北省賑濟舉行認捐募捐辦法中秋節該校放假學生等分向各親友募捐極形踴躍連自認者約有千元之譜 
[城巿婦女青年會之近况]  
　　上海崑山路Ａ字十一號城巿婦女青年會之成立迄今巳届四載今年秋後每部大加擴充此固由於會中一切設施咸宜甚得寄宿婦女歡迎之故而亦會長曹雪賡夫人副會長王佐庭夫人書記李登輝夫人會計凌潛夫夫人諸君刻苦經營之力也近來該會會址巳　中國旅居上海婦女之大助外埠士女之居住此間者以六月价計之有三十人若按十二月計算則有八十五人之數考此寄宿舍之組織始於一千九百十六年正月其時會址在衛司恩衖十號屋宇之褊小僅容三四人不免使多數婦女抱向隅之歎因於二月間遷至崑山路即今之會址也始可容十二人今秋乃將從前體育學校所佔之全樓改爲旅舍遂覺日見興盛現在所居於是間者專爲歐美留學生之回國者及外埠學生之在上海入通學校肄業者前數年清華學校亦借此會所以招考女子留學華德女士爲之監督除此之外尚有多數在海上謀業之婦女此輩非僅爲與辦事處相近並且亦得安適類於家庭之所也現在旅舍中巳逹二十五人其中有在商業就職者或在通學堂肄業者尚有看護婦一人新聞記者一人其外更有因夫外出而寄宿於會中旅舍者今秋會中所設之學校比往年興盛數倍青年女子之來就學者非常踴躍校中敎科分英文中文法文及算學其敎務均爲會中之職員及本埠之英美女士擔任此等俱爲義務性質故學生對於彼等多抱親熱及感激之心惟此校乃半日學校就學者多爲中國上等家庭之婦女或因家務紛繁或因暇晷有限不克入全日學校者更有各校之學生或因身病或因别項之情由以致誤課在此補習者尚有多數巳嫁女子之樂於肄業者今届本埠會中職員爲丁明玉女士華女士韋增佩女士奚伯綬夫人趙佩文女士姜恩仁女士何祿申夫人陳曼雲女士湯靄林女士王師母柏女士張綵蘋女士袁保珠女士此校之外尚有他種緊要部份均爲姜恩仁女士及趙佩文女士所發展者也去春所設之社會服務一部卽爲本埠委員會中名人所舉之結果此部份將於下月間倡一改良家庭之運動惟現今正與中國已有子女之數女士極力從事於子女保育之策此亦爲將來改良家庭運動之一部落也尚有一組織完美之運動修練部此部甚得婦女之歡迎其中分班敎授各種運動如舞蹈網球以及其他戸外之運動等類鄰近家庭之聖經班乃爲會中職員所領袖者彼等時爲中國家庭相召而有多數同志之集會以研究聖道其所研究之題目不一或議兒童之保育法或經濟投資問題或其他疑難問題以就正於諸領袖之前而得滿意之解决者也會中尚有其他各種少女修養團其中青年女子時相歡聚但其緊要目的乃爲勉盡國民一份子之責任以助國家其主動力即爲愛國精神或問其宗旨則不外乎研究敎理堅固身家以期能事國家於萬一云 
[請防娼妓流入法租界之公函]  
上海各路商界總聯合會對於公共租界廢止娼妓一案深恐蔓延他界議决致函法租界總董預爲防備原函如下敬啓者公共租界議决五年廢娼案近巳實行止舉實爲社會造福可以維繫道德於不墜而新上海之實現當於此卜之矣夫娼妓制度爲社會萬惡之源雖有受生計壓迫不得巳而趨是途然營此業者動輒以便於牟利遂如水之就下羣焉趨之無恥者乃益相效尤而社會之人心與廉恥益不可問矣上海爲中外文化樞紐世界觀瞻所繫而污穢若此寗非痛心此公共租界廢娼案之所由起也敝會同人旣表同情於議决之前尤收良效於實行之後是以不揣冒昧敬求貴總董對於此後有由公共租界遷入法租界各地暗中以淫業爲生者應本人道主義嚴加取締俾上海污穢得早日清除社會俱享光明幸社諒亦貴總董所樂爲贊助者也云 
[商界總聯合會之談話會]  
　　上海各路商界總聯合會昨日下午四時開第四十一次董事會到會者十七人不足法定人數改爲談話會由副總董主席公推宋誠彰紀錄主席報告開會議題（一）慶祝雙十節鄔志豪說明慶祝雙十紀念之辦法開一各路職員會交誼會通過並請各路商號休息一天懸掛國旗以申慶祝通過公决舉幹事七人辦理當公推陸文中俞國珍鄔志豪陳惠農宋誠彰唐繼寅童理璋爲幹事又請名人演說通過鄔志豪提議應備茶點通過（二）馮志卿提議謂所得稅事巳經各地商會反對本會亟應同意議决俟下次董事會討論（三）主席報告總商會來函爲租界施行印花稅事並報告萬國拒土會來函歡迎本會加入又報告陸文中君來函請通告各路分會如遇有路斃無屍屬收殮者可向上海聯益施材會報告領取棺木掩埋以重人道並報告各處來函後遂散會 
[南北巿電話接線問題]  
　　南巿商界前曾要求中國電話局接通北巿租界電話線並由縣商會電請北京交通部及電政司迅派專員來滬俾便與租界德律風公司洋工程師磋商得以早日觀成兹聞此事已由交通部委任專員來滬會同電話局長葉慕橘向德律風公司内洋工師商訂專章辦法惟仍無確實消息故商界除仍電催外另再與葉局長陳明一切要求從速進行以順輿情而維商業云云 
[昨日杭來快車遲到原因]  
　　昨日（四號）滬杭甬鐵路由杭州開滬之一百零三號早快車駛至硤石車站時該機車（龍頭）内之風磅忽然損壞然尚能勉强行駛惟速率極緩當經該機車之司機匠報告硤石站長即由該站長發電上海車務機務兩處派撥援車前往接拖直至車抵松江時始與北站之接援機車相值當將全部列車接拖來滬故該車抵滬時巳在下午二時相近計逾規定時刻一點五十餘分一面將壞機送交機廠修理 
[各輪船進出口消息]  
　　國内輪船 
寗波昨日寗紹商輪公司之新寗紹輪船開往寗汲裝出之貨有白米黄荳兩項共三千九百三十八包藥材六百六十六件麫粉三千五百包水菓五百六十四件洋紗及洋布一百零三件葡萄三百四十二件芝蔴　二百九十件紅棗子七十二件棉花四十四件又打包機花一百件青鉛一百件鐵八十擔瓜子一百三十五件香烟八十六件靛青二十桶雜貨九百二十件同日太古洋行之新北京輪船其裝往寗波之貨有大批青蔴藥材及葡萄竹頭等項 
　　長江三北公司之德興輪船昨自長江來申裝來進口貨有麫粉一萬袋小麥二千五百餘包白米九百七十包黄荳九百五十包靛青四百桶蓮子一百三十餘件綢六十五件其餘爲藥材雜貨太古洋行之安慶輪船定今日開往長江昨日先裝出口貨有黄糖三千一百包及胡椒一百三十一件餘爲零星雜貨而招商局之江裕來貨有小麥一千零一包荳五百七十包芝蔴四百包藥材數十件其餘爲銅元信石等項 
　　港粤太古洋行之山東輪船定今日開往香港廣東昨日已裝之貨計有白米三百七十五包花生仁二千六百二十一包荳三百四十五包藥材二百三十七件麵粉八千袋猪油三百六十件油四百三十件皮蛋八十件香烟四十一件銀子一百四十五塊羊四百頭棗子三百三十八件並茶葉四十件至招商局昨日開赴香港廣東厦門之廣利號裝有機器麫粉四千五百袋各種毛藍布一千餘件裝赴厦門之生梨三百餘簍紙頭百餘件又有窗昶號裝出之現洋八萬元及上海炳記裝往厦門炳記之洋二萬五千元其餘爲油·香烟·棉花·並洋紗等各種雜貨 
　　烟津太古洋行之奉天輪船此次從烟台天津來滬裝來桶灰一千件包灰一千件精藍一千六百桶皮貨三十一件生梨一千六百簍水菓二千六百五十八件頭髮棉花五十七件冬菜一百六十件府紬黄絲頭七十五件核桃三十六件高麗參九十五件馬四十四匹該輪定今日開行昨日巳先裝有麵粉一千餘袋火油五百餘箱及桐油數百件又有招商局之遇順昨日開赴天津裝去白米三千包麫粉一千餘袋洋布二十六件黄荳數百包此外爲鉛皮·香烟·儀器·及緞等項又有招商局之圖南輪船自烟台裝來水菓二千四百三十五件鹹魚八百四十件油七百五十簍箱茶一百七十五件粉絲一百十件參及參鬚二十一件綢及狐皮十五件鹿茸十三件金銀各一件雜貨四百四十件昨日裝出之貨則爲大批洋布及土布藥材並南星廠之靛青云 
[國外輪船]  
　　歐亞法國郵船公司之包島斯號自法國馬賽來滬船上　有八月六號以前之法國郵件該輪抵西貢後已於本星期二離開該埠來申大約在下禮拜二（即十二號）到申在上海缷除各貨後尚須開往日本又　而忙倍克號ＡＲＭＡＮＤＢＥＢＩＣ由申開赴東洋後現接來電業於前日（三號）離開神戸還滬預計六號可以抵此即定七號開還法國之馬賽取道於羅馬之干巴尼亞云再英火輪公司之南慶號ＭＡＮＫＩＮ昨日己從日本還申定七號開往倫敦·馬賽·取道於香港·星加坡·及哥倫布·錫蘭等處又有尼羅亞號ＮＥＬＬＯＲＥ自上月十號從倫敦出發後現在哥倫布裝貨該公司頃接來電謂於本月八號開發十八可到香港在港停留五天二十七號可來申又有開赴東洋之喀什格號ＫＡＳＢＧＡＲ今日己抵横濱尚須轉往神戸據來電謂十四號離開日本十六日抵上海十八日可裝貨還英又有太古經理藍烟囱公司之基門ＫＥＥＭＵＮ及泰登ＴＩＬＡＮ兩輪從利物溥來華同時於昨日午後抵滬裝來之進口貨係大批疋頭洋貨現停於浦東之亞子碼頭其泰登號俟缷清各貨即便開往熱乃亞經利物溥以及格勒斯哥ＧＬＡＳＧＯＷ而基門號則就上海裝貨至德國取道荷蘭倫敦其開行期則在十七號云 
　　中美大來洋行之西海撥明號ＷＥＳＴＨＥＰＢＵＲＮ從美國之新金山來滬本定即日可以到申現因途中延遲該行己接來電報告謂須展期三天因之開期之定十四號者今己改爲十七日矣又有密納佛而大來號ＭＥＶＩＲＬＬＥＤＯＬＬＡＲ前由温哥武來滬後即開赴南洋及香港一帶缷貨大約在本月二十號以後可從小吕宋等處來滬就申裝貨赴美先往温哥武然後再至紐約其開行期在二十七號與開赴新金山之西意拉愛號ＷＥＳＴＪＲＡ同時開發云又有公泰洋行之文尼泰ＶＩＮＩＬＬＡ自羅城到申本日可以進口原定與西海克士登ＷＥＳＴＨＩＸＴＯＮ同日抵滬兹悉西海克士登號到日本以後己轉赴南洋不再來滬矣又花旗輪船公司之ＷＥＳＴＳＥＱＵＡＮＡ於上月月底從新金山來華其到上海之期須在十月三十號己定出月十四開赴美國之寳提滿城ＢＡＬＬＩＭＡＲＥ惟該輪回國係取道於大連天津及小吕宋星加坡並印度哥倫布孟買北山ＰＯＲＴＳＡＩＤ亞力山大以至馬賽巴爾塞羅内ＢＡＲＣＥＬＯＮＡ（日斯巴尼亞屬地）然後至美國該輪經行之航路歷走中·日·印度出之又中國郵船公司中國號於二十八日由印開赴横濱己於三日横濱駛出取道火奴魯而赴舊金山 
[滬寧路轉運來滬貨物]  
　　昨日（四日）滬寗路運來之貨物如下協茂由南京裝來小麥二百六十五包又裝來瓜子三百三十五包又裝來花生一百七十八包由鎭江裝來小麥五百八十五包又裝來新米二百六十三包由奔牛裝來小麥三百四十五包由常州裝來小麥二百二十五包茂新由無錫裝來兵船牌麵粉八千四百包又裝來小麥三百八十包華盛義由南京裝來瓜子三百八十包又裝來小麥三百九十包由鎭江裝來小麥七百二十五包由奔牛裝來小麥三百四十五包由常州裝來小麥三百五十包翔茂由南京裝來瓜子三百九十五包由鎭江裝來小麥四百二十五包由常州裝來小麥三百三十五包由無錫裝來小麥二百二十五包永泰隆由南京裝來瓜子一百八十三包由無錫裝來山鹿牌麫粉四千七百包又裝來小麥四百二十五包又裝來新米二百二十五包恒大由南京裝來小麥三百六十包由鎭江裝來小麥三百二十五包由丹陽裝來小麥三百五十包由無錫裝來小麥二百二十包清記由南京裝來小麥二百三十五包由鎭江裝來小麥四百二十五包同興由南京裝來新米三百二十五包由鎭江裝來小麥二百二十包協豐山南京裝來小麥二百二十五包又裝來新米一百八十三包瑞泰恒由南京裝來小麥三百三十五包又裝來瓜子三百九十五包悅來由南京裝來小麥二百六十五包由鎭江裝來小麥三百三十包恒泰由南京裝來小麥三百三十五包由鎭江裝來小麥一百八十三包運繭處由無錫裝來新米三百三十五包由常州裝來小麥三百五十包 
[童子軍聯合會會操預誌]  
上海童子軍聯合會定於十月十日（即雙十節）晨九時起在西門外公共體育場舉行會操典禮已由該會執事柬邀各界人士届時蒞場參觀定有一番盛况也 
[各路商界聯合會消息]  
　　南京路南京路商界聯合會昨日上午舉行選舉職員開票式首山會員路錫三張伯威陳曉嵐蔡雨生會同職員孫文安周憲章張士德胡錦香等監督開票至午刻始行畢事所有得票最多數者爲王才運六五次陳文鑑六一余華龍五六費芸蓀五一鄔挺生四一潘勵紳四○馬玉山方椒伯三七孫紫臨樂振寳簡照南三五王廉方三四何桂卿三二潘錫範沈耐煩何應山三○周憲章陳亮公二九陳學堅簡寅初二七吕葆元胡錦香陳惠農二四劉錫基郭俊卿二三毛濓卿張梅芳林安卿二二沈鑑馬祖星二一余魯卿金杏生卓樂生二○張集成陳才寳一九李慶璜一八聞日内定期互舉正副會長及分配各職員云 
　　天潼福德路天潼福德兩路商界聯合會昨晚八時開會到者十二人公推陳廣海主席俞國珍紀錄（一）主席報告福德路來函另組一會與天潼路分離案並云該函並無商店蓋章署名應否認爲有效請公决蔡雲林主張旣無該路商店正式來函可毌庸議一致同意（二）討論永發祥號代表鄧秉文來函辭職一致通過准其辭職另以次多數票會員提補之（三）討論租界施行印花稅問題范增祥云如果華洋不能一律該印花稅誓不承認俞國珍云總商會對於印花稅己發表意見理由充份總聯合會亦巳議决拒絕到底本會應致函總聯合會表示决心一致贊成通過（四）主席報告總聯合會來函謂己發起商界籌賑協會並有南京路會員南洋烟草公司慨助洋十萬元函致本會一致進行本會應如何着手進行請討論蔡伯吉主張公推會長爲募捐隊長副會長爲副隊長今日到會之職員爲隊員輔助正副隊長向本會全體勸募俞國珍附議一致通過（五）主席報告總聯合會來函於雙十節各商店懸旗慶祝并休業一天下午二時邀請各路職員至德國總會舊址開交誼會蔡雲林云應速印就通告知照各會員并各職員一律照行一致贊成通過（六）主席報告總聯合會送下米票八百張應推出代表擇眞正之窮人酌量分發之當公推蔡雲林陳廣海蔡百吉俞國珍認眞施送議畢散會時己十一句矣 
　　福建路福建路商界聯合會於十月三日開職員常會到者二十餘人公推鄔志豪爲主席報告國慶紀念爲民國成立之日凡屬國民應共慶祝商家宜一律懸旗休業一天對内則尊重國體對外則表示我民國團體之堅固衆皆贊成通過次報告學生與總聯合會散放貧民米劵事由總聯合會公推吕靜齋爲辦米員現下分四處收票發米本會應擔任代分八百張因手續甚繁當己推煩北城商界聯合會馮志卿商洽代爲收票發米亦均贊成事畢遂散會 
　　滬西昨日下午七時滬西商界聯合會開職員會到者葛品生顔芹香陳榮棠黄蔭甫陸文煥王幼香龔彬生諸人因不足法定人數改爲談話會所議各事如下（一）顔芹香報告國民大會評議部議决擬組織分股演講團演講國家一切利害并救國良法以喚醒醒國民愛國思想其演講人才不限畛域得各團體介紹均可加入我滬西不乏才識敏捷有志救國之人倘願担任義務無論本會會員與非會員來會報告者當由本會介紹（一）租界推行印花稅一事當局急如星火勢必實行王幼香主張若使華洋一律凡我商民當然樂於貼用自無反對之理惟外人檢查不特商民受累非淺抑且政府大失主權若果實行誓不承認（一）葛品生提議本會第二屆選舉在邇會員人數不下二三百人須刊印會員錄並附章程每人分送一册俾選舉時有所選擇議畢己鐘鳴十下遂散 
[各馬路聯合會施送米票]  
　　本埠各路商界總聯合會商業公團上海學生聯合會施送平民米票每張二升業己分派各馬路聯合會代爲分送聞自陰曆八月二十日起至九月初十日止每日上午八時至十一時凡持米票者可就近領取其領取處計分四所（一）北城商業聯合會設在 
 
 
 

Page 11

 
 
侯家路珠玉業新彚巿内（二）漢口路商界聯合會設在西藏路三八五（三）嘉興梧州路商界聯合會設在梧州路聯益施材會内（四）海寗路商界聯合會設在海寗路祥麟里内聞各馬路聯合會施送方法不同有託各店舖代爲分給者有自行調查貧苦之戸即行送給者每路各以八百張爲限云 
[學生旅行團過滬紀]  
　　金陵鍾英中學校學生旅行團八十餘人昨日（四）乘滬杭路快車由杭來滬將於今日（五日）乘滬寗路夜班快車回寗 
　　江蘇公立醫學專門學校學校學生旅行團二十五人昨日（四日）由蘇乘滬寗路快車來滬即日轉乘滬杭路特快車赴杭 
[履勘寗紹公司股東爭鬧地點]  
　　寗紹商輪公司前假法租界四明公所開股東會時被衆爭鬧傷及朱湘順頭角雙方延請律師投法公堂涉訟巳開辯論判候履勘會塲相爭地點再行覆訊巳誌前報昨日聶讞員與葛副領事訊畢各案後同蒞四明公所關帝殿前即該公司開會之處諭令兩造照當時坐位坐下繼令站立原處詳訊如何爭鬧並向開會時捕房派令到場之任水揚程子卿兩包探問明當時一切情形雙方所延代表四律師亦到場察看畢中西讞員諭候禮拜三再行核辦 
[拘獲漕河涇越獄犯之通知]  
　　前犯命案判决監禁十四年之要犯洪泉清發交漕河涇江蘇第二分監執行後於本年夏間隨衆越獄脫逃匿居公共租界西華德路二千六百六十九號門牌屋内並無人知詎日前與其嫂氏細故口角頗被牽涉遂被探周筱棣所聞立即禀明捕頭協同特别機關西探長壳羅香將洪拘解公堂訊供押候查明再核各情巳誌本報兹經該探查得洪係民國四年在楊樹浦怡和紗廠工作時將同廠工人夏新初連戳七刀斃命由捕拘解公堂訊明轉解内地官廳復訊屬實判决監禁十四年於今夏脫逃等情因即禀明捕頭轉禀麥總巡通知第二分監派員來廨指認迎提云 
[友華銀行銀巿報告]  
　　中美新聞社譯友華銀行四日報告云上星期六倫敦銀樝近遠期各跌四分之一便士紐約銀價跌至九角一分倫敦紐約間滙價跌至三四八半此間開盤與星期六日同惟金洋定于一○一又四分之三中國投機家與商人終日購取金磅爲五先令六便士金洋爲九六日金爲五三半金磅有大交易價在五先令六便士與六便士半之間金洋九六至九七據倫敦紐約來電銀巿仍鬆動銀價或將跌落云 
[公共租界重定地價表（西段）（七續）]  
地籍號數　每畝地價　地籍號數　每畝地價　地籍號數　每畝地價 
三○四九　三·○○○　三○六二　三·○○○　三○六三　三·○○○ 
三○六四　三·○○○　三○六五　三·○○○　三○六六　三·○○○ 
三○六七　三·○○○　三○六八　三·○○○　三○六九　三·○○○ 
三○七○　三·○○○　三○七一　三·三○○　三○七二　四·○○○ 
三○七四　四·五○○　三○七五　三·五○○　三○七六　三·○○○ 
三○七七　三·五○○　三○七八　三·○○○　三○八○　三·五○○ 
三○八二　四·三○○　三○八三　三·二○○　三○八四　三·五○○ 
三○八五　三·八○○　三○八六　三·八○○　三○八八　四·八○○ 
三○八九　四·五○○　三○九○　四·五○○　三○九一　四·二○○ 
三○九二　二·七○○　三一○○　四·二○○　三一○一　四·二○○ 
三一○二　四·二○○　三一○四　五·○○○　三一○七　五·○○○ 
三一○八　四·○○○　三一○九　二·七○○　三一一一　二·七○○ 
三一一二　三·七○○　三一一三　三·七○○　三一一四　二·七○○ 
三一一五　三·七○○　三一一六　三·五○○　三一一七　三·五○○ 
三一一八　二·七○○　三一一九　二·七○○　一一二○　二·五○○ 
三一二一　三·○○○　三一二三　三·二○○　三一四一　三·九○○ 
三一五○　三·八○○　三一六六　二·八○○　三一六七　二·三○○ 
三一六八　二·三○○　三一六九　二·八○○　三一七五　二·三○○ 
三一七六　二·七○○　三一七七　三·二○○　三一八○　三·○○○ 
三一八一　二·八○○　三一八四　四·七○○　三一八五　二·七○○ 
三一八七　一·八○○　三一八八　二·八○○　三一八九　三·○○○ 
三一九○　三·○○○　三一九一　一·六○○　三一九二　一·六○○ 
三一九三　一·六○○　三一九五　二·八○○　三一九六　三·二○○ 
三一九七　二·五○○　三二○三　三·○○○　三二○六　三·二○○ 
三二○九　二·八○○　三二一○　二·四○○　三二一二　二·四○○ 
三二一四　一·六○○　三二一五　三·○○○　三二一六　一·六○○ 
三二一七　一·六○○　三二一八　一·六○○　三二二三　三·三○○ 
三二二八　三·五○○　三二二九　三·六○○　三二三○　三·二○○ 
三二三一　三·八○○　三二四○　三·八○○　三二四一　三·六○○ 
三二四五　三·五○○　三二四六　三·八○○　三二四七　二·五○○ 
三二五一　三·○○○　三二五二　三·○○○　三二五三　三·○○○ 
三二五七　三·二○○　三二五九　二·五○○　三二六○　一·五○○ 
三二六一　二·五○○　三二六三　三·八○○　三二六五　三·六○○ 
三二六八　三·七○○　三二六九　三·三○○　三二七○　三·五○○ 
三二七五　二·七○○　三二七六　二·五○○　三二七七　三·○○○ 
三二七九　三·二○○　三二八○　三·○○○　三二八一　二·八○○ 
三二八二　三·○○○　三二八三　三·二○○　三二八六　三·二○○ 
三二八八　二·八○○　三二八九　二·五○○　三二九○　二·五○○ 
三二九四　二·五○○　三二九九　二·八○○　三三○○　二·八○○ 
三三○六　二·五○○　三三○八　一·一○○　三三○九　二·○○○ 
三三一○　二·○○○　三三一一　二·二○○　三三一二　二·二○○ 
三三二○　一·○○○　三三四○　二·八○○　三三四一　二·八○○ 
三三四三　三·○○○　三三五○　三·二○○　三三五二　二·八○○ 
三三五四　二·五○○　三三五五　一·二○○　三三六六　二·五○○ 
三三七○　三·○○○　三三七一　二·七○○　三三七三　二·八○○ 
三三八二　二·○○○　三三九○　一·二○○　三三九五　一·二○○ 
三四○○　二·六○○　三四○一　二·六○○　三四○四　二·六○○ 
三四○五　三·○○○　三四○六　三·○○○　三四○七　三·○○○ 
三四○八　三·二○○　三四○九　三·二○○　三四二六　一·六○○ 
三四三六　二·八○○　三四三七　一·六○○　三四四三　三·○○○ 
三四四六　三·○○○　（未完） 
[師範附屬徴求小學書法辦法]  
　　小學敎育研究會分致各小學校公函云敬啓者本會於十月三日上午開普通研究會時報告江蘇省立各師範附屬小學聯合會徴求各小學校毛筆書法成績請酌量寄去當經議决須由本會將來函所載徴集方法繕送各校兹特印就送上希察照附徴集方法（一）各校寫正書中字小字各一份每一單元只寫二遍不可重複例如（美哉五色國旗）六字只要寫一遍但是小學至少要寫二行也是寫一遍（二）各校除正書外若是兼習行書的另加行書中小字各一份寫同正書（三）成績上要寫明學年·學期·年月日·姓名·年歲·例如（國三上學期七年九月九日某某年歲）（四）每級每種一包（單級分四包複式也各年分包封面上要寫明種類·學年·學期·校名·年月日·例如（國三上學期正中某某學校七年九月十九日）（五）寫時不要映寫也不要臨寫要呌學生自由寫（六）期限至遲儘國慶日前交下正書中小字請寄南京高師附屬或一女師附屬四師附屬行書中小字請寄蘇州二女師附屬景德女師附屬一師附屬 
[崇明旅滬學生會大會記事]  
　　崇明旅滬學生會自民國七年組織以來己屆三載如發刊雜誌設立暑期補習學校及公共閱報社等成績昭著本月三日借陸家浜省立第一商校舉行第四届大會到者數十人前理事長因病缺席　陸錫燾主席報告經過情形修改章程并選舉職員討論進行方法前會計陳鍾棠報告上届發刊雜誌虧空數十元當由瞿倜岡提議續募并首先擔任認捐嚴楚江提議組織維持會員俾經濟無缺乏徐大雄因鑒該會經費支絀提議增加會費均經通過散會時巳六鐘矣其所選新職員姓氏列後正理事長王德棻（南洋公學）副理事長陸錫燾（復旦大學）會計瞿倜岡（復旦大學）文牘薛振民（滬江大學）陸宗義（復旦大學）雜誌部長顧彭年（滬江大學）王紹成（文生氏高等英文學校） 
[青年會日校學生會記事]  
　　上星期六（二號）上午十一時青年會日校學生會開成立大會於殉道堂到者約二百餘人秩序如下（一）報告開會宗旨本屆因取單獨行動主義與聯合會脫離關係重新組織故有此成立大會（二）評議長解釋新章（三）校長演說略謂學生會不僅限於愛國行動如服務社會研究學術亦係學生會應有之運動此次改組實合學生會原理又致勉詞曰毌以竟見而敗事毌假公而濟私（四）季先生演說組織演講會及辯論會之方法散會時己十二時又十分鐘矣 
[商帮協會開選舉會]  
　　旅滬商帮協會昨日午後二時開選舉會董會各帮會員蒞會者頗多公推馬乙棠爲臨時主席報告開會宗旨並提議一切進行事宜嗣推舉江湘浦爲開匭監察員杜向青楊叔蘋爲檢票員李明輔楊俊維爲唱票員點騐票數計一百八十八票調查票簿尚有某帮未據將票送到經衆議决由會函催俟某帮將票送齊再行定期複選正副會長云 
[洋涇鎭廣濟醫院今日閉幕]  
　　北京路廣濟醫院前應浦東洋涇鎭士紳之請特派中西醫士組織醫隊前往分設臨時救疫醫院施診藥計共救痊三千餘人内以痢疾爲最多虎列拉症不過十之一二近來秋高氣爽時症肅清該院以北五省大荒災民忠病人多刻擬組織北省振濟醫隊巳定於夏曆八月廿四日將洋涇醫院閉幕矣 
[化學工藝社遷移開幕預誌]  
　　中國化學工藝社廣東路總發行所因房室窄隘不敷辦公爰租定河南路四百四十四號房屋一所裝修將次竣工擇於夏曆九月初四日開幕昨特柬邀各界届時前往參觀 
[孔誕日封關之布告]  
　　江海新關總務司昨發布告云爲布告事照得本月八日恭逢孔聖誕節本關應於是日給假封關停辦公事爲此仰華洋各商人等一體遵照此布 
[蔡寳善赴杭過滬]  
　　江蘇政務廳長蔡寳善於昨日乘滬寗路快車來滬轉乘滬杭路特别快車赴杭 
[連長調防]  
　　駐紥浦東其昌棧地方之陸軍第四師十五團二營五連連長鄭自發頃奉令調赴斜橋即以斜橋之二營二連連長王武廾調赴浦東昨己分别到防交代矣 
[諭飭船戸領照納費]  
　　滬南工巡捐局長姚石蓀以浦江内之航船鄕下船鮮魚船等載客運貨日必到申數次惟查該船戸等旣未照章赴局領取執照又未繳納捐費以致無從稽考前經飭知巿舶所承辦人傳諭有照者速行倒換新照無照者遵章納捐領照迄今未據呈復殊屬延玩爰再諭飭該承辦人錢寳如趕緊查明各該船戸分别造册其有抗不領照納費者應即詳細開明姓氏報告來局以憑函請浦江水巡隊協助核辦 
[軍署協緝鄂省軍官之通令]  
　　松滬護軍使署昨日通令駐滬各軍警文云頃准陸軍部文開本年八月三十日奉大總統令兩湖巡閱使王占元電呈長江上游警備司令所屬第四旅旅長費國祥前在宜昌有唆使軍隊暴動情事嗣逃至漢口猶與伊弟費國禔先後遞信各屬軍隊希圖煽惑又第二旅四團團長馬林前在宜都勒搶巨欵暗令兵隊譁變上游司令參謀長楊言昌煽惑軍隊又與土匪勾結擾害地方均屬圖亂有據請褫奪官勳通緝訊辦等語費國祥·馬林·楊言昌勾結煽惑情罪昭著實屬大干法紀均着褫奪官職勳章連同費國褆一併嚴行通緝務獲歸案懲辦以昭炯戒此令等因奉此除分行外希即飭屬一體協緝務獲逕解兩湖巡閱使公署歸案訊辦可也等因准此合行通緝仰即遵照轉飽所屬一體協緝務獲解辦云云 
[傳諭限日遷讓浦西船隻木料]  
　　南巿浦江水巡隊潘隊長現奉淞滬警察廳徐廳長令飭以浚浦局訂定十月半開浚沿浦一帶所有沿岸各處之大小各項船隻及一切堆置障碍木料等件前經該局洋工程師函致江海關監督轉函到廳務須傳諭各該船商貨主先期移開必須相離岸線數百尺地位以便從工而免阻礙等由兹因該局開工在即查得浦江内沿岸等處船隻應依照該局規定地點預爲移讓其各木樹行所堆物件亦應一併移去俾便興工仰即迅速傳諭遵照等因故己由隊派水偵探陳榮華協同隊士分投傳諭限日遷讓矣 
[滬寗車碾斃鄕民]  
　　滬寗路横林車站相近前晚被車頭軋斃鄕人一名當由該站站長派路警招尋地保備棺收殮 
[船老大被推溺斃]  
　　百官船老大陸阿土現年三十五歲昨晨在陸家嘴浦中與船夥嚴阿四因起取鐵錨起釁互相鬭毆詎被嚴推入浦中溺斃陸之胞弟光梅在附近船廠爲夥得此凶耗急往打撈屍身無着乃報告水巡捕房立飭探捕前往將嚴拘獲因案關人命着函送地方廳訊辦午刻奉檢察官提案預審一過判令收押着陸光梅出外赶緊打撈屍身再行核辦 
[檢驗病斃旅客]  
　　九江人韓寳雲現年五十七歲身穿白布短衫褲前日來滬投閘北北浙江路廣安旅館住宿忽於當晚斃命該館主知照寳山縣縣結一圖地保陶祥生查無屍屬投地方廳請騐下午奉委郭檢察官毛檢騐員等前往詣騐 
[搭客携帶嗎啡之押究]  
　　唐興來昨晨私購嗎啡數兩携至大碼頭搭　平湖班船輪未啓椗爲水巡隊登輪人贓並獲押解到隊奉潘隊長諭送地險廳訊辦下午奉檢察官預審一過判令收押嗎啡存案候究 
[汽車撞傷婦人]  
　　前晚九時許有年約四十餘歲之寗波婦人某氏行經楊樹浦路黄浦碼頭東首突被某西人所乘之三千五百零五號汽車撞倒碾傷頓時流血不止痛極暈去當經氏之同伴將氏抱起喚醒惟受傷太重不能開口該西人立命司機人將車停止招令巡街捕帮同將受傷人扶上汽車送請就近醫院療治外並由該捕抄錄汽車號碼司機及受傷人名姓據請回稟捕頭核示 
[米船遭風被搶]  
　　米船戸沈春山由洙涇承裝新米一百四十石來申昨日下午駛至南黄浦杜家行口該處浦面廣闊被潮流激蕩不能支持船遭傾覆船夥落水二人幸即救起計失落白米六十餘石又被該處人民乘難搶去十除石沈昨日到申將米起缷一面具稟該處水警廳派警在該處鄕人家稽查匿米核辦 
[閘北前晚火警二起]  
　　閘北共和路有餘里東三弄第四千三百八十五號門牌杭州人賀雲生家於前晚一句鐘時突遭回祿延燒西鄰至四千三百九十二號爲止共計樓房九幢由各段救火會到塲救熄事後經四區傳到賀之妻弟諸少山一名押候偵查起火情形再行訊辦又前晚一句餘鐘閘北漢中路西首子祥里口蘇人楊谷生所開之潤泰舊貨店樓上突然起火霎時冒穿屋頂四區二分所崗警瞥見之下往叩該店前後門詎己走避一空延燒其鄰樓房八九幢及對門同源牛油作之蘆棚一角由各段救炎會駛至極力灌熄事後經該分所倪署員查得疑竇甚多惟楊尚在逃未獲云 
[查獲花會航船三處]  
　　前日公共租界新閘滙山兩捕房查出花會航船三處（一）在西藏路三百二十一號門牌甬人袁子山家（一）在華記路三十二號門牌甬人曹才堂家（一）在源昌路八十九號門牌婦人徐傳氏家昨晨由包探張盛全張林泰協同西探將以上男婦三人連同花會字據解請公共公廨中西官逐一訊明屬實判决各處刑期一月着分别帶往西牢女監執行抄出賭博花會證據銷燬 
[閘北亦破獲花會機關]  
　　紹興人王阿生與甬人沈阿生同在閘北四區境内德安里租賃房屋開設花會機關前日被該區崗警查悉當場拿獲王沈二人及陳雨卿等三名抄出帳簿小票等證物解經顔署長研訊一過押候懲辦 
[小客棧聚賭之破獲]  
　　虹口百老滙路正豐街七百零九號門牌某小客棧内寄宿者大都苦力中人棧主姜根甫恒於深夜引誘若輩聚賭摇攤前晚十一句餘鐘時骰子之聲猶達戸外爲一千二百二十五號華捕所聞歸報滙山捕房三十一號捕頭率同五十九號西捕及包探梁寳森前往拿獲賭徒十三名連同賭具賭洋並窩賭之姜根甫帶回分别收押交保昨解公共公廨經李襄讞僵遇英赫副領事訊悉前情科姜罰洋三十元並着將客棧營業執照吊銷永遠不准再開與賭之萬忠·劉五·答五·徐二·陳二·李大·王友·殷奎·劉四·吳桂·莊德·彭柏·張金奎·各罰洋三元曁賭洋悉數充公賭具銷燬 
[兩汽車夫違章科罰]  
　　日前有郭寳生駕坐自備汽車在法租界疾駛而行適爲十五號卅三號兩西捕查見以其有違定章抄錄號碼回稟捕頭又汽車夫張阿松駕車至法租界寳建路不聽華捕指揮由一百零四號華捕抄錄號碼回稟捕頭昨日捕頭飭探將兩被告傳至法公堂請究先由捕頭上堂稟明前情詰之郭供是日因到江灣稍爲駛快是實張阿松供因車機不靈一時難以停機致違定章求有中西官判郭罰洋十五元張罰洋十元充公以儆 
[擅開機器脚踏車之科罰]  
　　寗波銅匠王杏濤前日下午在虹口乍浦路乘坐機器脚踏車有三百二十號華捕見其車無號碼有違定章將王連車拘入捕房由捕頭飭探查明該車實係第二千一百十八號因王未將號碼牌子釘於車上而王之司機亦未得車務處允許發給照會殊屬擅自開駛昨晨將王解經公共公廨中西官訊明前情屬實判令罰洋二十五元充公 
[包車夫不服巡捕之科罰]  
　　包車夫王阿二前晨拉車至法租界西新橋因誤走路綫被二百五十一號華捕查見以其違章當將王拘入捕房行至中途王因被該捕扭住不服行兇後由他捕到來帮同將王解入捕房昨解法公堂先由該捕上堂稟明王行兇情形請究繼由公共捕房五百七十五號華捕到案證明目見王向二百五十一號華捕行兇狀况詰之王阿二供是晨因小東家急欲至學校上課民人自知誤走路綫即向該捕一再求免該捕同執不允小東家令我拉至鄭家木橋轉乘電車不不料該捕誤爲圖逃以致冲突不敢行兇中西官判着王罰洋十二元以儆 
[昨日公共公廨訊案紀]  
　　昨晨公共公廨民四庭由俞襄讞僵遇美丁副領事審訊民事案三宗如次（一）前爲妓女之戴三寳訴假母俞陳氏不還金珠飾物案前判被告將物件呈案存候訊核兹雙方己在外和解所有飾物均分故各由律師到堂稟請銷案結果准予銷案金珠飾物發還兩造分領（二）徐蔚伯等訴生大當舖股東黄耀庭石錦記不理倒欠各欵案前經判决分期拔還兹石黄二人均以前判分還之數過巨請求减輕結果着石錦記於十月份起每月减輕付洋一百元黄耀庭於上月份起每月減輕付洋二十五元均以還清爲止（三）江芝山訴曹金寳不理欠欵案原告未到結果改期再訊 
又午後民二庭由李襄讞會同美丁副領事審訊美國教士費吳生訴信徒華人胡美裕私用公欵洋二千四百二十元案原告鬚髮皤然而精神猶强能操極純熟之本地語言訴供時先以英語次即自譯華語而被告對於所控亦完全承認惟請求允許具結出外分期償還結果以被告完全承認着交一千元舖保出外按月拔還洋五十元 
[攫金挖耳押三月]  
　　河南人趙錫香前晚在廣東路攫取婦人陳趙氏之金挖耳經氏喚捕拘入總巡捕房收押昨解公共公廨由中西官訊供屬實判趙押西牢三月贓交氏領去 
[串竊銀洋之押儆]  
　　無賴周大狗子薛道德兩人日前至法租界徐耀臣所開之烟紙店以購物爲由潛入店堂在賬台上竊取大洋十三元携洋而逸當爲事主徐耀臣察覺出外喚捕到來將周薛兩人追獲惟贓洋己被同黨接去故未吊案帶入捕房昨解法公堂先由原告徐耀臣上堂稟明前情求究詰之周等供認串竊不諱中西官判周薛兩人各押西牢三禮拜以儆 
中華職業敎育社通訊 
[農業敎育研究會之新組織]  
　　本社近以提倡職業敎育於工商敎育方面設有中華職業學校聊供研究獨於農業敎育絕少貢獻而農業爲凡百生業之本不容忽視爰擬約集熱心研究此事之同志組織一委員會商榷進行方法當由會社函邀南京高師郭秉文鄒秉文二君南通大學李敏孚君第一農校陳宗一君第二農校王企華沈素生二君女子蠶校鄭紫卿君上海自由農場尤懷臯君厚生紗廠穆藕初君及本社職員黄任之沈信卿二君加入該會於昨日在本社事務所開僵尤穆陳三君因事未到當公推鄒秉文君爲主席議决事項四件兹照錄如次（一）議就本會擴充定名爲「中華織業敎育社農業敎育研究會」（一）議添推會員如下杜以芬（女子蠶校）過探先（南京植棉塲長）盛夢生（一農）唐荃生（一農）林俠農（二農）袁俶畬（南）菁陳鳳文（三農）儲雄伯（三師附小）原項周（寗高師潘資英（金山大觀乙農）葛敬中（寗高師）季子峯（川沙農塲）楊喆甫（三農）張公鏐（水産）連前共二十五人公推鄒秉文王企華二君調查現在各地農業敎育狀况於一個月内提出報告定期開會（一）公推鄒王二君草宣言書通告各農業敎育機關 
來函 
[江蘇公民致省議員書]  
　　江蘇省議員諸君鑒十月十日常會在即務望早日齊集南京前諸君要求臨時會事巳完全失敗幸勿一誤再誤爲議會羞諸君勉之江蘇公民王湘泉李伯厚姜懷戚銘德俞原等 
[浦東同仁慈善會來函]  
　　讀十月一日各報專電莊景珂電林田助云賤售華米濟災得原敬同意現存米五十四萬石每石價日金五十元合華幣三十三元「按日量每石二百四十斤以我國巿石一百六十斤計算則每石亦須二十二元」一則不勝駭異現在滬上巿價新秈每石不過六元幾角二十二元可買三石三斗有零若果准如莊電以濟災則是以救三人之費而祗救一人千萬哀鴻耗剥孰繼且聞此項華米係民國七年之物潮爛陳腐彼邦人所戒不食者食必致疾以彼人不食之餘而運回給賑吾恐刧餘贏瘠將不死於飢必死於病哀吾煢黎靡有孑遺矣夙仰貴報救濟熱心主持清議木鐸振警引起同胞各善團體等奮興挽救俾我國慈書賑金不致外溢不入中飽少蠹蝕一份即可多救濟一人而溝壑餘生毌食此霉朽之食免生疾疫功德無量乞先付刊來函一門以呈公鑒祇請著安浦東同仁慈善會瞿誌顯瞿本瑚敬啓 
雜評二 
[龍軍（訥）]  
　　龍軍調蘇之說尚未知其信否而蘇人知已大起恐慌矣蓋此種禍民之軍隊幾如虎狼蛇蝎在在皆伏危機故無論何地皆不敢留之也所不解者政府亦知此種軍隊之不足恃旣不敢以之對敵又不能以之防守地方則以有用之費豢養此日在危險中之軍隊而不解散又何爲耶 
　　中國每一次事變必保留兩種遺毒一爲失敗之官一爲失敗之軍隊而此兩種人旣爲禍於國家而失敗則其野心之難馴也可知保留旣久又將思活動於各省而人民之恐慌以起蓋至今日而所謂失敗之官與軍隊巳愈積而愈多矣龍軍亦其一也 
　　是故今日政府而苟有望治之心者宜自摒絕此種失敗之官始政府而苟有裁兵之心者宜自解散此種失敗之軍隊始 
公布欄 
[上海地方審判廳]  
　　判决主文（民一庭）一件判决陳三實與吳紹美因抵欵糾葛一案主文本件窒礙駁回聲明窒礙後訟費歸被告人負擔一件判决郭建良訴郭毛毛因執行異議一案主文坐落上邑二十七保十一圖作字圩二百十八號内在郭文奎地之西郭毛毛地之東計地三分六厘四毫七絲五忽應認爲郭建良所有郭建良其餘之請求駁回本案訟費歸兩造平均負擔一件王少魯與朱信侯債欵涉訟一案主文朱信侯應償還王少魯本銀一百零六兩利銀五十三兩訴訟費用歸被告人負擔一件姚輝與張榮波貨欵涉訟聲請撤銷假扣押一案主文本件聲請照准賬簿一本發給姚鶴輝具領一件判决陳德亭與周榮全因抵欵糾葛一案主文周榮全應償還陳德亭本洋一百元息洋八元自本年陰曆八月一日起之利息仍照原約計算至執行終了之日爲止但不得超過原本本案訟費歸周榮全負擔一件判决楊朝楨與王壽等爲佔産涉訟控訴一案主文本件控訴駁回本審訴訟費歸控訴人負擔（民二庭）一件判决喬理卿訴陳介眉借欵涉訟一案主文陳介眉應償還喬理鄕本洋二百元上開之本洋自本年舊曆四月十四日起每月二分利息付至清償之日止訟費歸陳介眉負擔一件决定李湘舟訴倪在田等票欵涉訟一案主文本件訴狀准予註銷訟費歸原告人負擔 
批示一件朱元奎具狀陳明由據狀巳悉此批一件印雨村狀交欵洋由准交此批一件羅以增狀請執行由狀悉本案判决尚未確定所請暫從緩議此批一件倪清澣狀領欵洋由准領此批一件陳紹麟狀領欵洋由准領此批一件沈茂弟狀請免交欵項由狀悉仰候傳吳恒萬來案訊奪此批一件嚴三寳請求給領由狀悉仰候本廳送達發還證給領可也引批一件戴子南等狀請銷案由狀悉准予銷案此批一件林嘉章請求發還簿印狀悉查本案判决尚未確定所請給領賬簿印戳暫毋庸議此批一件朱聽濤狀請執行由狀悉着即來廳候諭此批一件黄志巨狀請寛限由狀悉着迅向原告理楚毋得藉詞延長致干未便此批一件張陳氏狀交欵洋由准交此批 
　　公示（第二○○號）爲公示送達事案據田寳興與孫秉康等債務涉訟控訴一案業經本廳判决在案卷查被控訴人孫新桂係住址不明爲此將被控訴人孫新桂之判决副本一件依法公示送達仰候該受送達人孫新桂遵照毋違特此公示民二廳審判長推事施霖（第二○一號）爲公示送達事案據彭壽卿聲明抗告一案業經本廳决定並飭吏分别送達决定副本去後並據報稱孫桂住址不明無從送達繳銷該孫新桂之决定一件前來爲此將該决定一件依法公示送達仰該受送達人孫新桂知悉特此公示民二庭審判長推事施霖 
[上海地方檢察廳]  
　　批示印雨村狀悉候提案訊辦此批過魯氏所訴是否屬實仰自來廳訊奪此批王史氏狀悉仰即來廳騐明核辦此批程子祺狀與附件均悉仰候訊核此批王廣淵狀悉查爾與王阿茂旣有親屬關係並經擔保在案所請未便照准此批沈紫林狀悉案經本廳提起控訴所請應毋庸議此批林稚周狀悉候警廳移送後再予核辦可也此批顧坤朝狀悉巳調取矣仰即知照此批夏洪氏狀悉本案現正偵查所請保釋之處未便照准此批以上十月四日 
[淞滬警察廳]  
　　批示一件民人邱少農呈悉查黄漢佳强暴脅迫無故應擾旣巳逕訴法庭仰候依法辦理當兹未曾傳訊之際如果黄漢佳再有不法行爲儘可隨時報警拘究殊無備案之必要仰即知照一件商民　錫香星悉仰　債查嚴追可也一件民人周何林等呈悉查周和良强迫　洋行同無賴前據該　警署解廳業巳依法懲辦如果期滿釋放後再不前非痛改儘可隨時報　拘究案巳决定所請　毋庸議一件民人宋大郎呈悉佳即行區查明核辦件民人陳耿竹據呈周阿良即周和良行兇敲詐各節均經　　　署懲　有案事巳終結何得有生異議所議未便照准 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（四）]  
　　維乃亞眞是「賄賂公行」的地方起初稅關上的人來檢我們的行李我送了他五個里勅他就一聲不響黏了「騐訖」一個字條兒跑了後來我到車站上去趁車照意大利國有鐵道的章程客人隨身不准携帶行李而且一定要上行李車可是一上行李車就要花錢不像吾們中國每人有幾十斤免費的行李可帶偏是我進一次到羅馬去的行李狠多正在躊躇不决的時候旅館裏的人忽然同我說「不要緊你祗要給門口查要的五個里勅他就讓你過去了」我就依法泡製果然「其騐如神」這五個里勅雖然省了我許多錢我心中却有點不服氣難道歐洲果眞這麽樣的腐敗後來我在火車裏同一個意國人談起這件事他還說我少見多怪呢 
　　我寫這一段的意思是要表明歐洲的腐敗同我們中國一樣不過我們中國人沒有領敎過罷了却並不是爲我們中國的官吏來作辯護···· 
 
[裁兵聲中之雄風]  
筆剳 
[滑稽相思（下）] [  李涵秋]  
　　讀者諸君勿訝吾言之小倫也請觀吾書中之蘋仙偶以一念之嬉戲幾幾鑄成大錯後悉其故忽使人召阿瑶之父母謂汝子之痼疾吾能療之然醫師之診斷也聞問切居其三而望居其一必挾汝子來吾乃能施其手術阿瑶之父母聞斯語大樂意謂黄家姑姑乃繾綣至是吾兒之病爲不虚矣世固有天潢貴胄下嬪士庶之儀豈吾家無金屋遂不能貯阿嬌耶倉遽間乃以是言告諸阿瑶阿瑶瞿然曰得親芳澤死且不憾於是扶扙而行蹩蹩然經造其廬畫梀風高湘簾畫靜花陰窸窣中蘋仙乃搴幃而出毅然語阿瑶曰傖奴乃艶吾色耶阿瑶曰然承小姐不棄食我以····蘋仙不待　詞畢驟唾其面指而呵之曰曩者粥中墮毒蟲一具意以爲汝狗彘也乃不以喂狗彘而喂汝瑶乃狗彘不識羞妄疑爲吾鍾情於汝天下寗有貶天人之尊而下　狗彘爲伍者耶汝休矣　速醒爾夢湔爾心否且械汝於官而置汝於　刼不復之地言際遂織掌擊　頰者再阿瑶初聆妙音已呆若木鷄覺受擊處其痛甚劇嗒然悔悟歸時北病霍然而愈 
　　涵秋氏曰春雷一震萬物咸蘇美人之纖掌殆療瘵之聖藥　世有昏聵糊塗　阿瑶者平安得遍以五指峯贈之其聲良清脆可　留此神劑置諸騐方新編中可救無數夢魂顚倒之青年（終） 
新聞拾遺 
[單買玉壺嘴] [  丹隠]  
　　揚州東圈門有富人陳翁者性好古董而衣冠樸素前日携旱烟箇偶過校場街彝齊古玩肆入内小坐取各物品評之店中人見其腐態可掬心輕之凡有所問或答或否繼見架上有玉茶壼粹然可愛命取觀之且請其價索數百元翁還以五十店主哂曰若買壼嘴庶乎其可翁卽出一鈔票五十元持烟筒向壼一擊取其嘴欲去店中大譁翁謂論價買貨並無不合幾至扭結經旁人勸解令翁再出三十元將壼一併携去其事始寢 
[齊碎醬罐頭] [  隠厂]  
　　南京下關某汽車公司之某號汽車前日送客至城北空車而回車上祗有司機人某甲與擦車某乙行至中途乙忽求甲敎以搬機之法甲遂將進退及左右動轉各法一一指示乙即搬機練習甲在旁監視不意行至三牌樓時甲神迷欲睡乙誤搬機向西飛進直闖人蔣姓雜貨舖内將該舖之櫃台撞壞並撞碎瓶罐醬缸不少損失甚鉅舖主隨將甲乙二人扭住擬赴警區解决甲乙自知理曲百般賠禮並將撞碎物件悉數賠償計共賠四十餘元云 
[生前報喪] [  頑石]  
　　大東門内有吕某者開設衣莊爲業近日不識因何事故（吕）忽與本莊甲乙二夥大起衝突即一併辭歇當時甲乙二人未免啣恨於心迨出外後即共議一計以爲報復遂代吕某印成報喪條多張並雇人分送吕之各戚友處誑稱吕某巳死諸親友得　咸各辦就冥鏹紙錠等品紛往吕家弔喪吕見之大憤因即四出探訪方悉實係甲乙二人所作之惡劇聞尚欲提出交涉云 
[夢中逐賊] [  秋音]  
　　龍華鄕間有某甲務農家業稱小康甲日在田間操作婦則勤於紡績漏盡更闌始各就寢一夜有小竊洞牆而入見燈光巳熄知甲夫婦皆熟睡正欲施其　篋之技婦忽大呼捉賊甲驚起賊巳拔步飛逃鄰右聞聲同起追逐移時始返婦猶呼聲如雷不相聞問甲喊醒之婦毫不覺但云我夢中見賊偷棉花是以大呼不知眞有賊也於是衆皆大笑檢查室中一無所失轉得賊所遺斧鑿兩柄甲於次日鬻之得鈔八九十枚沽酒巿脯夫婦對酌交相慶幸云 
小說 
[社會小說衆醉獨醒（一五九）] [  瞻廬]  
　　好容易到了家門正待跨將進去驀然間　面撞出一個男子爛銀一般的鐵丸直向眼簾裹映入慌得姊妹倆站立一旁低低的喚一聲三叔叔那男子向兩林瞪了一眼手裏仍不住的盤轉那兩個鐵丸嘴裏却唱着沒板眼的腔調道我道是那裏的一雙學生却原來同居家兩位千金兩林見他不痴不顚的模樣也不來理會待他跨下了階石方好進門那人偏站着不走忽向兩林動問道你們學校裏可有一位才貌雙全的學生喚做陸慧姑善珍善寳見問都怔了一怔善珍答說三叔問他做甚那人笑了一笑趿着鞋皮踢踢蹋的上街去了善珍善寳趕向裏邊見過了老娘放下書包便去理那絲軸老娘道我兒大遠的跑了一趙也須接接力兒要是口渴我恰才泡得一壺濃茶專備你們解渴昨天房東張太太送我兩個棗泥蔴餅是從木瀆鎭上買來的我放在抽屜内捨不得吃留給你們姊妹倆各人吃一個善珍道茶便喝一盃這蔴餅我郤不要吃請娘自己點饑善寳道娘有東西娘自吃便了我們在學校裏每日三餐又不曾缺少那裏會饑餓娘在家裏又要做活計又要燒茶煑飯深更半夜尚不得臥這兩個蔴餅娘便吃了有甚麽捨不得娘也是一張嘴我們倆也各是一張嘴難道我們倆該吃好的娘該吃壞的說話時郤引起了老娘的一番感觸暗想張太太常向我勸告呌我休把女兒放在洋學堂裏讀書女兒進了洋學堂不消一個月回到家裏便不認得娘我聽了他的話雖不全信也有些委决不下後來看我兩個女兒在學堂裏讀了多年書放學歸家總和我親親熱熱也不見得進了學堂便賣去了娘 
自由談之自由談[  鵑]  
　　秋風起矣枕簞生凉吾人於起居飮食之間務自將愼夜深露重毌奔逐於游人雜遝之地以求無謂之樂攤書燈下亦足自遣否則病魔瞰門而醫者將張其錢槖以待矣 
[大昌煙公司徴文揭曉]  
　　說明書 
　　此牙牌曲和篇句語淺頗婦孺都解每句各隠藏牙牌一張或二張從人牌起向三四左旋）將全副牙牌挨次排列如環無端置（二三）於中心象嬰孩端坐正中之意照左圖之式任意取三張皆成一副使閱者增無窮之興趣蓋牙牌爲家家所有觸目賞心時常玩弄嬰孩牌三字各界自皆永久不忘也 
（住靜安寺路五十四號海關監督公署） 
（謹贈潤洋五十元） 
　　紅錫包來什襲藏三翻四覆細端詳這嬰孩頭角峥嶸雙小辮胸前金鍊肚兜方烟九製嫩又黄一縷噴來梅藍香好似入虎穴來得虎子弟兄巧合兩成雙大嬰孩滋味尤醲郁恰是紅花供碧窗最好花前添點綴雙雙蘭桂不離旁錦屏客到先相敬官禮還宜八寳裝天降麒麟種丁添翡翠牀地久天長喜氣揚正到三朝分喜蛋一枚送到請君嘗無怪他名譽横天地五六銅圓價不昻　閣蛾眉爭賞鑒團　三五月輝光燕山有五桂馬氏有五常祝大小嬰孩名馳大地祝諸君月圖花好五福永無疆 
大小嬰孩牌香烟牙牌曲陸律西（甲等）（謹贈潤洋五十元） 
 
 
 

Page 15

 
 
   
 
 

Page 16

 
 
常識 
常評 
[心思之解放] [  不冷]  
　　近人每謂某種解放某種解放余謂最要者莫如各自解放其心思耳何則中國人之心思最拘苦而又狹窄他人苟有所發明而創造則其對待不外兩途或則摹倣而影戤或則反對而破壞至其結果發明創造者旣爲所苦而己亦一無所得此中國新事業之終難於成也 
　　更爲發明與創造者言之不專意於思想之前進而一遇摹倣反對者之來侵則又放棄一切而斤斤與爭爭之不休而所謂發明與創造之思想無暇顧及矣此無他此皆心思拘苦與狹窄之故也夫心思之拘苦與狹窄非他人朿縛而自朿縛之也故也種之解放或可緩而心思之解放實不可緩也 
　　况乎以我觀之若中國人者形式上之朿縛大半皆由心思之朿縛而後有效故心思若不解放者雖形式解放無益也 
工業常識 
[製造士勉土及其功用說] [  李南麟]  
　　（原料調查多産於三門灣島） 
　　士勉土一譯名也製自泰西五六十年前其性堅靭其用經久攙以沙水可以代灰瞬卽結實無倫並堪代石山石椎鑿旣難轉運不易代以士勉土無論短小者成之匪艱卽長至十餘尋大至三十噸者亦如印印泥如錐畫沙較之用石之難易不啻霄壞之别迄今製造愈精推行愈廣且由歐洲而至中國如砲臺營壘以及河工槪棄三合灰而用士勉土年年購辦所費不止以萬億計以外洋之泥土易我國之金錢是亦一大漏巵也爰攷求其製造並用土各法以告有心闢荒於三門灣者請試言之法係穴地爲坎以青膠土和白粉土（即煆煉石灰之化石）去其渣滓用水調之導入别池澄清之下用火炙令乾上用鐵爬畫分條縷復攙焦炭入窰煆煉三日嗣炭質化盡餘土團作核桃形取出用機碾成極細粉而士勉土成其攙和之法譬如青膠土百斤和白粉土四百斤入窰每土百斤攙焦炭五十斤此係製法之大略情形也若以士勉土一分攙潔净無坭河沙二分便可代灰（如作地盤水池）若加入碎石五分或十二分其堅硬便堪代石（如作河堤砲壘）惟用以作石須審定位置然後調水否則勢難移動耳其碎石分寸係用斗量並非秤較此又用法之大略情形也至於騐該土成色之高下英國以之製成小磚而端寛三寸中類蜂腰寛一寸有半厚亦如之磚成懸於水際下墜重物如係上品能任三百四十斤至八百斤即以任重之多寡定價值之低昻每噸一千六百八十斤除裝桶另計外歐洲未開戰事以前集銀五兩六錢至七兩六錢不等而製土宜在水濱海島不宜内地蓋於膠土粉土取携旣便而運輸時又無轉折之虞也語曰百里不販粗否則運費浩繁恐難圖利矣又用土宜舊不宜新若急於裝運出洋須於用時鋪凉數日匀撥數次俾受空氣方爲適宜而利於各用其存貯之處宜乾爽不宜潮濕宜溫和不宜過於冷熱此又土性異宜之大較也從前以之代石現在輪帆各鐵船其騎縫胥以士勉土粘連且以之代鐵功用之廣不言而喻矣粤東近年仿製計製造局一所内火輪房機器晾房土房各兩間窰十六座又屋間烟通四具每高十丈每月成土六百桶旁有紅磚窰一座每日計成紅磚一萬方其他開平煤礦於去歲亦就唐山製造以便河南山東兩省防河之用從此利源不致外溢幸何如之 
經濟 
[今日中國最簡易之理財法] [  我愚]  
　　理財之法多矣然能使人人行之又簡單又容易又能利民又能富國莫如計田種樹法何謂計田種樹中國二十一行省其農田確數不可考以每縣之田平均最少數計之當在百萬畝左右以每省之田平均最少數計之當在五六千萬畝左右每逢春季由地方官督同地方各團體及鄕正村長令農民有十畝以上者種樹一株二十畝以上者種樹兩株每加十畝多種一株其數按田畝率推加之如此則每十畝種一株每一年種一次旣不擾民又易集事十年以後有百畝人家則有樹百株矣若農民願多種者聽之其所種之處宜擇田隅阡上房園之隙塘場之旁行之惟預留他年再種餘地所種之樹除菓木外或榆楊柳檜栢柞桑槐均可總必相其適宜之土性而爲之不可拘泥也如所種之樹有不生活者仍責令其次年補種然保護方法不可不籌宜由中央仿照森林保護妥訂章程俾資保護至十年後而農民第一次所種之樹巳成材矣准其採伐惟限於第一次所種者次年採伐第二次再次年採伐第三次依次採伐依次補種十年後每縣有樹百萬株每省有樹五六千萬株合全國計之當有樹十萬萬株矣以十年以後伐第一次之樹爲數已在一萬萬株左右年年採伐數皆如此伐後補種取用不盡以一株最低之價值一元計之每年吾國人進欵有一萬萬元之巨此尚以最少數之額計算也况全國之地不止此敝一樹之價不止此率何礙何怯而不爲此事易利大之種樹政策乎或曰全國統行種樹用如許之樹秧同時何能取集也此宜先由地方官於種樹之前一年闢適宜之土地僱聘明於栽植苗木之法者一二人從事培養按林木培苗法無論何苗最遲一年均可長成二三尺之高即能移種又何患樹苗之不敷用也至發苗種樹期間將培苗費用平均計核由農人備價領取官民兩無損失將來樹成之後田疇一望蒼碧無涯不僅富利人民而於水旱災異且能捍禦惟在當道者極力提倡事期必行或定爲地方官考成庶有濟乎（乙種酬） 
衛生 
[中國古代之運動術（六）] [  鳳賓]  
　　古代運動之術余巳約舉其大端今將鍊身之法自成一家言者略述於后 
　　易筋經爲古時鍊身之法西竺達摩祖師著分内外功内功主靜外功主動少林寺僧多傳習之有十二勢圖與十二段錦余髫年會見先輩練習之惜乎眞本世不多觀坊間所刻者恐多遺漏也 
八段錦傳自宋人晁公武郡齋讀書志入諸神僊類公武字子止宋之良吏也吾友王懷琪君游於是藝有年筋骨轉弱爲强矣 
　　拳勇有内外家之别外家起於少林以搏人爲主内家以靜制動傳自張三丰三丰名全一宋之技擊家今學校中有以拳術代體操者使莘莘學子不忘國粹其旨可嘉也 
[肺勞症之簡要治療及預防法] [  嘯桐]  
　　肺勞症非藥石所能奏效近世學者類多知之然欲求一對症的療治法頗非易易現在最簡單而爲各名醫所贊許採用者則莫如戸外療法ＯＰＥＮＡＩＲＣＵＲＥ即令患者常居於戸外新空氣中每日至少自七小時至十小時夜間最好臥於戸外否則無論氣候如何亦須窗戸洞開使清氣流通戸外睡眠今巳爲一班衛生家所重視不獨施之於患肺疾者即健康者亦多行之蓋其裨益身體實非淺鮮但欲行此種睡眠者建築房屋必須採取寛廣之洋臺或睡廊所費並不甚貴他如窗幕制（即窗外支出小臺之建築）亦甚合宜蓋臥時頭部可露於戸外全身則仍在室内雖在嚴冬亦可無碍矣 
　　今再欲論本症之治療及預防當先一究其何種情形最足以造成本病約舉之如左 
　　（一）空氣惡濁食物粗劣及不充足工作過度與睡眠缺少 
　　（二）嗜慾過度以煙酒二項更爲嚴重 
　　（三）居住或工作於塵埃滿目空氣阻塞及人羣擁擠之室中 
　　（四）操多塵灰之職業如石匠製造捲烟及磨鋼等業 
　　（五）常屈抑胸部之工作如縫維簿記讀書等 
　　（六）不注意定時間及有秩序的餐膳 
　　（七）不注意戸外運動及體育上之發展 
　　（八）煩惱憂鬱及深夜不眠等（未完） 
 
[為什麽緣故我國底啇人仍有這樣的習樌]  
農民常識 
[豫占晴雨歌訣] [  种]  
　　吾國素來不講氣象學但是鄕下的農夫倒能夠說幾句經驗話看今天的氣候就曉得明天的晴雨並且在在有證歷歷可考好像天文台上的晴雨計風雨表都裝在他肚子裏的所以他們對於農務上却能夠未雨綢繆先定把握不受風雨的牽制家住鄕間和農夫日常接近他們嘴裏常說的很多很多現在將他改成韻文寫幾條給大家看看請研究研究 
　　（一）烏雲接日雨即傾滴雲下日光晴朗無妨 
　　（二）早白暮赤飛砂走石日沒暗紅無雨必風 
　　（三）返照黄光明日風狂午後雲遮夜雨沱滂 
　　（四）虹下雨垂晴明可期斷虹晚見不明天變斷虹早見有風不怕 
　　（五）曉霧即起晴天可求霧收不起細雨不止 
　　（六）朝霞不出門暮霞適千里暮看西無窮明日更晴明 
　　（七）游絲「蜘蛛也」天外飛久晴便可期雲佈滿山低連霄雨亂飛 
　　（八）日莫黑雲接風雨不可說雲隨風雨疾風雨霎時息 
　　（九）日落雲裏走雨落半夜後日沒胭脂紅無雨但有風 
　　（十）日出遇風雲無雨天必陰火燒薄暮天來日必晴明 
　　（十一）紅雲日出生勸君莫出行紅雲日沒起更許便晴明（十二）久雨現星光來日雨更狂小暈「月闌也」風伯急大暈雨師忙 
　　（十三）早霧遮山脚出門不須急晴雲照山頭甘雨可自求（十四）開門雨綿綿朗在午前日落雲漫漫雨落在夜半（十五）山光翠欲滴不久雨瀝瀝山色濛如霧連日和煦煦（十六）蚊虻聚堂中明朝穿簑蓬螞蟻築墧陣雷雨盈寸深（十七）貓兒吃青草雖旱不必禱犬兒囓青草戽水快趁早（十八）雨前濛濛終不雨雨後濛濛終不晴 
　　（十九）春夏東南風不必問天公秋冬西北風天光可喜融（二十）春夏西北風夜來雨不從秋冬東南風雨下不相逢（乙種酬） 
法律 
[錯誤犯與過失犯之區别] [  柏友]  
　　共和國家人人應以法律爲歸宿卽人人應具法律的知識矧錯誤二字之意義與過失二字之意義又極類似又極含混一般人視之直無甚區别不知法律上則大有軒輊也試述如下 
　　（一）錯誤犯 
　　錯誤犯者犯罪的意思異於犯罪的結果也其種别有二一事實之錯認 
　　（甲）實在之事實與本人觀念所存之事實於法律上之價值有異者例如實在之物乃他人之物而本人觀念所存之物則自己之物之類是 
　　（乙）實在之事實與本人觀念所存之事實於法律上之價值無異者例如甲認乙爲丙而殺之之類是 
　　二法律之錯誤 
　　（甲）法律上未規定的犯罪行爲本人認以爲有罪者 
　　（乙）法律上已規定的犯罪行爲本人認以爲無罪者 
　　新刑律關於錯誤犯之處罰第十三條第二項云 
　　不知法令不得爲非故意但因其情節得減輕其本刑一等或二等 
　　第三項云犯罪之事實與犯人所知有異者依左列處斷一所犯重於犯人所知或相等從其所知 
　　一所犯輕於犯人所知從其所犯 
　　（二）過失犯 
　　過失犯者明知此行爲之犯罪因别的事故而忽略其犯罪也質言之本人於實施犯罪行爲時而看輕其行爲程度以致生出犯罪之事實也例如某甲手有短槍其巳裝子彈與否未曾注意觀玩摩撫之際觸動機關遂致彈出殺人 
又如獵人於游獵之際見距離較遠这人自以其彈程度不致到若是之遠立即發槍而人竟因此受傷之類是 
　　然此類的犯罪刑律上認爲無意思的犯罪故除刑律明文規定者外槪不得謂之爲罪兹將新刑律規定過失犯條律列下 
　　一失火罪（第一百九十條）二决水罪第一百九十五條）三妨害交通罪（第二百十四條第一項第二項第四項第二百十六條第三項第二百十七條第二項）四殺傷罪（第三百二十四條第三百二十五條第三百二十六條） 
明乎此二者區别之精神已具其他相似之點不難由此類推也（乙種　） 
 
 
