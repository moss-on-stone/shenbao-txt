# 1924 - 276 - 4918542

 

Page 1

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 2

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 3

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *時評 
[戰之雙十節（冷）]  
　　民國以來屢有戰事至近數年間幾於無歲勿戰然雙十節適值東南東北雙方大戰之日則今年以前實未之有也 
　　雙十節原爲紀念革命而來革命原係由戰事而成故雙十節而大戰初無足怪惟以革命成功巳有十有三年之久而國中年年尚有戰事且此戰事之原因使人思之而唏嘘歎息斯爲革命紀念之雙十節玷耳 
　　雖然戰事是戰事而雙十節仍依然雙十節也 
國内專電 
[北京電]  
　　昨王克敏派王毓霖魏渤持函見安格聯并交支配單安言請財長告以簽字式樣將來撥放政費須與本稅司共同簽字付欵安云並非干涉行政實爲維持庫券條例王克敏據以向各行政首領磋商 
[北京電]  
　　京師警察及步軍餉安格聯認爲政費安以戰員非戰員分别治安費與軍費治安費可由四二庫劵開支各機關領條日内可以彚齊送安核閱（九日下午一鐘） 
[北京電]  
　　軍費陸續籌措雖有五百萬希望非目前能到手吳意須軍費有着方往前方否則先往前方接濟不上必誤事業故吳尚有待（九日下午一鐘） 
[北京電]  
　　九日中交兩行要人經府約往四照堂爲長時間之磋商籌欵（九日下午九鐘） 
[北京電]  
　　外人由灤州回京者目見騾馬倒斃沿路皆是古北口來者云沿途騾馬倒斃亦多因不給草料强負重載所致昨有人言於吳吳亦歎息（九日下午一鐘） 
[北京電]  
　　某軍電京要大車八百輛地方官以屢次供給太多城鄉騾馬車輛巳盡現徵發汽車數百輛昨又有某軍索三百輛大車（九日下午一鐘） 
[北京電]  
　　昨吳佩孚在四照堂召參議等商應付熱方軍情結果催欵辦前敵棉衣及調某軍北上（九日下午一鐘） 
[北京電]  
　　某外武官云馮軍張宋兩旅陸續抵承德張旅前衛巳抵平泉以西百里之南帳子馮軍十一師之馬隊向赤峯方面前進陜軍胡景翼軍尚有一旅在通待拔餘一師一旅在薊州遵化附近行進中 
[北京電]  
　　使團得朝陽電奉軍又有兩旅由朝陽經卜羅尺經建昌向茶棚前進該兩旅似爲汲金純全師許蘭洲似在建昌張宗昌部似在喀喇沁左旗方面惟此爲六目情况七八日聞有劇戰結果當有變更 
[北京電]  
　　外交團咸謂七八兩日榆關戰事奉軍未能攻入惟熱河凌源三十家子叨爾登方面不知形勢如何（九日下午一鐘） 
[北京電]  
　　榆關外人電奉軍有唐克車多架在九門坎附近（九日下午一鐘） 
[北京電]  
　　政府公表六天前王懷慶支（四日）電云在三十家子督戰一切軍需品望速運來等語七日後王無電來（九日下午一鐘） 
[北京電]  
　　青（九日）使團得榆關電彭壽莘爲巡視後方赴灤州政府息每二軍在熱大帳子在冷口正北六十里即本月四日以前第二軍司令部所在地（九日下午一鐘） 
[北京電]  
　　總司令部息米振標在承德馮玉祥在承德王承斌在承德熱河林墾督辦兼第四軍總司令曹鍈現在津兵站總監曹銳在津彭壽莘在榆關王維城在榆關董政國在凌源南境胡景翼將到遵化 
[北京電]  
　　吳由河南省銀行滙十萬到榆關犒賞用（九日下午一鐘） 
[北京電]  
　　吳無日不整備行裝起行期未定 
[北京電]  
　　潘復來京府中甚歡 
[北京電]  
　　昨京綏貨車與京漢貨車在廣安站互撞死一車員傷二車頭亦傷運回修理 
[北京電]  
　　政府以駐法陳籙對奉購法飛機事前失偵　事後疎防範擬撤陳調以駐奥之黄榮良（九日下午八鐘） 
[北京電]  
　　警備司令部函各報各項新聞紙類與公安有關應由本處先行檢查以昭慎重灰（十日）貴行（九日下午八鐘） 
[北京電]  
　　閘北慈善團等電請轉電蘇齊將閘北劃爲中立區（九日下午八鐘） 
[北京電]  
　　海部呈海岸巡防船旗圖說指令照准財部呈皖省前辦田賦一五加征擬請查照成案轉飭啓徵專解中央以應軍需 
[北京電]  
　　鹽務署以贛省抽收鹽務報效捐與債約抵觸應即取消院電蔡遵辦見復 
[北京電]  
　　吳向外部調員外部將通曉英法日俄文之楊永清靳志沈覲昇畢文啓四人咨送（九日下午九鐘） 
[北京電]  
　　政府主暫不退出國際聯盟决後電慰唐戴朱三代表頃唐等復電謂咎有攸歸責無旁貸仍請辭去代表（九日下午九鐘） 
[北京電]  
　　疏濬西江經費准由關餘撥付不日將由財部通知稅司（九日下午九鐘） 
[北京電]  
　　内部請派唐宗郭籌辦疏濬沂沐兩河工程朱鴻基元燕起爲會辦（九日下午九鐘） 
[北京電]  
　　聶憲藩决將向駐王公大人等府第之隊巡查地面（九日下午九鐘） 
[北京電]  
　　蘇俄將現存薩麻爾加灣木料五十萬英立方尺捐助賑災（九日下午九鐘） 
[北京電]  
　　義賑會擬築由天津南開入海洩水河道長四十五英里需欵六百萬希望直省當局合作先以借欵興築（九日下午八鐘） 
[北京電]  
　　李燮陽等質問何以任金法郎案承辦人董郛爲敎育總長案政府决定不答覆 
[北京電]  
　　董康電催東吳法科大學立案院轉敎部核辦（九日下午八鐘） 
[北京電]  
　　贛省新定滙欵章程不得過於二十元（九日下午九鐘） 
[北京電]  
　　德華銀行房屋僅有京漢兩所可交還津行早售與金城財部日前函德華鄂葛嶺僅指京漢兩處以免糾葛可以接收餘待清理（九日下午九鐘） 
[北京電]  
　　明日國慶停止覲貨欵待外賓閣議改期（九日下午九鐘） 
[北京電]  
　　林琴南於重九日病故年七十三 
[天津電]  
　　督署派副官長張文楷籌設收容所後迄未出發救護 
[天津電]  
　　吳使以熱河爲作戰要地飭修通喜間軍用汽車道 
[天津電]  
　　直王前電督署安抵古北口候馮使到面晤後即進請通飭通城文武官查照 
[天津電]  
　　秦皇島庚（八日）電航空站工竣敖司令正計攻守 
[天津電]  
　　海圻楚豫兩艦兩日未歸 
[天津電]  
　　長春息庚日吉林警備隊募團丁保衛地方黑省第二十一旅全部向西路戰線出動 
[天津電]  
　　烟台息庚日中濟公司之茂有新民升通利字號曁北海七輪被當局借運兵 
[天津電]  
　　榆關庚晨至晚兩軍激戰甚烈報告互異勝負證實難 
[天津電]  
　　李鎮守使兼前敵執法營務長巳就職津象尚安（以上九日下午四鐘） 
[濟南電]  
　　烟臺訊温樹德到此現正集合各隊定灰（十日）出發秦皇島 
[濟南電]  
　　津浦路警統領申士奎帶隊赴臨城剿匪刻正與孫美松劇戰 
[濟南電]  
　　高唐自秋節至今架票案共八十餘起滕縣王莊村被桿首杜印口屠焚洗刧 
[濟南電]  
　　兗曹議員党同穆李天倪等致電府院吳使請任兑州鎮使張培榮爲四省剿匪總司令（以上八日下午五鐘） 
[漢口電]  
　　吳派二十二混旅長王鴻恩陽（七日）來鄂商對奉軍事及豫省防務 
[漢口電]  
　　洛署副官韓義成陽（七日）解棉衣二萬五千套赴京 
[漢口電]  
　　蘇齊迭電請彈鄂撥三十萬發運寗 
[漢口電]  
　　寇旅四團長賈萬興奉命陽（七日）晚赴京報告該旅移豫布防情形一說吳擬調該旅北上助戰賈往商開拔事宜 
[漢口電]  
　　蕭諭被服廠趕將援蘇鄂軍四五兩旅寒衣雙十節前連寗 
[漢口電]  
　　趙進銳陽（七日）率保商艦决川濬蜀兩艦赴宜渝巡防 
[漢口電]  
　　郭幹卿遞辭呈蕭慰留郭擬續上 
[漢口電]  
　　鄂代表彭石蓀姚筱山任松如楊（七日）晚赴汴出席敎聯會鄂提五案（一）請發起組全國商敎聯合會（二）請改革敎科書審定制度（三）請籌備參列世界敎聯會（四）請提倡世界懇親會（五）鄂巿女子學徒宜加課商業（以上八日下午七鐘） 
 
 
 

Page 4

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[重慶電]  
　　川滇邊防督辦行署擬設瀘州劉湘派李樹勳師往護衛李虞（七日）乘統一艦由渝赴瀘劉湘治喪巳畢聞偕賴星輝及各將領赴蓉 
[重慶電]  
　　陳國棟微（五日）由遂寗晋省 
[重慶電]  
　　盧金山部奉令由萬縣東下遺防巳交唐式遵接管（以上八日下午九鐘） 
[長沙電]  
　　憲法會議本定八日召集因趙對於聘任議員甚審慎須先徵求本人同意始發聘書七日晚聘書尚未發出庚日不能召集改於雙十節召集聞議員巳妥定者爲陳强王克家雷飛鵬彭定均方小川等 
[長沙電]  
　　憲法會議議員名單（一）省議員蘇鵬馬續常文一元魯兆慶唐陶等十六人（二）縣議員楊雲鶴等九人（三）各法團律師公會貝允昕商會黄藻奇工會賓步程敎育會何炳麟農會朱經丞（四）富有政治經騐人才十名爲陳强唐巘鍾才宏曹典球荆嗣祐江雋雷飛鵬張聲樹符定一楊樹榖等佳（九日）聘書可送達 
[長沙電]  
　　唐生智來電俟葉開鑫抵省後即兼程由衡來省 
[長沙電]  
　　唐榮陽將吳漢鑠一團改爲常澧鎮使署直轄步兵第一旅（以上八日下午七鐘） 
[長沙電]  
　　學生聯合會决定雙十節組織臨時講演團但因時局不靖擬停止游街運動 
[長沙電]  
　　趙電令各軍雙十節各官兵休息一日但環境多故防務應特别注意 
[長沙電]  
　　趙定十日上午十時在省署舉行雙十節慶典下午一時出席憲法會議舉行開會式（以上九日上午十二鐘） 
[香港電]  
　　雙十有大罷巿消息據說陽（七日）各行商會議决灰（十日）罷巿庚（八日）一律簽字目的以辦至發還扣械全部取消各種雜捐爲限佛山佳（九日）先罷巿省商團定真（十一）武裝出巡商團巳印定罷巿傳單甚多届時分派巿民紛購糧食價略漲秩序現仍靜 
[香港電]  
　　廣州工人代表會因排字工人受官廳壓逼派代表同省署質問何故監視工人罷工省報决另聘未入工會之排字工人舊人欲復職須脫離工會 
[香港電]  
　　胡漢民電孫報告總罷巿事孫擬率吳鐵城部回省鎮懾商團中傳出消息（十日）罷巿後三日内如政府對還械等要求無切實表示則實行調武裝商鄉團來省以實力貫澈主張 
[香港電]  
　　傳范石生與林虎秘密聯絡撤銷滇湘桂軍需籌備處係政府打銷大罷巿一種手段惟罷巿醖釀成熟此亦不能爲力 
[香港電]  
　　輪渡加費案雖撤銷各鄉輪渡佳（九日）仍無來省巿内商店均賤售存貨表示罷巿决心（以上九日下午七鐘） 
[厦門電]  
　　厦門道尹鄭玉書親由泉赴各鄉勸種烟疏通各鄉團長贊助 
[厦門電]  
　　寗興輪自滬駛福州中途盜發刦駛香港洋面斃船員二掠銀十八萬乘原備小輪逃寗興庚（八日）過厦補充煤水將返滬（九以上日下午七鐘） 
特約路透電 
　　東北戰訊 
[八日北京電]  
　　外人電稱奉軍曾在距山海關西十八哩窄隘之九門越過長城防守該門之直軍向右門街（譯音）退走今晚官電稱攻九門之奉軍志在誘山海關之直軍馳援直軍自稱在山海關獲勝奉軍後被逐出九門 
[九日奉天電]  
　　奉軍昨夜巳作占山海關直軍潰敗向　　局退走此間消息靈通者之意見以爲此後或不致再有戰事段祺瑞或將出而調處直軍現降奉者甚衆 
[九日北京電]  
　　山海關無消息吳佩孚與其參謀定明日赴前敵 
[九日北京電]  
　　張作霖覆外交團關於空中襲擊北京之牒文謂如　攻擊當令部下勿損及使館界北京固多古蹟但外交團如欲保全之當令曹錕吳佩孚離京云云 
廣州小交涉 
[八日廣州電]  
　　聞美領事巳向華員提出嚴重抗議要求懲辦十月四日拘捕台克夫人之警員台克夫人今巳出醫院 
日俄談判近狀 
[九日北京電]  
　　華俄通訊社稱俄日談判巳入最後之一幕債務與舊約問題巳相提並論惟詞句尚須微加修正廟街案此次談判未議及蓋此爲物質上之損失將於將來會商時與其他公私要求同行考慮薩哈連撤兵事乃無可爭辯之問題所恐者日人延長談判使撤兵目下不能實行關於薩哈連之讓與權蘇俄巳允將油礦百分之四十租與日本惟日本要求保留所自擇之八礦雙方於報效一層亦發生異見日本允以出油淨額百分之五至十五報效蘇俄蘇俄則要求百分之十至十五關於煤斤一節日本欲蘇俄給以一畫定區域之十至十五關俄不允目下談判之成敗端賴日本商業估算爲轉移蘇俄之給日本以讓與權蓋因日本需油煤之故且因願於經濟上與日本合作云云 
英國會中之軍械輸華問答 
[八日倫敦電]  
　　下院今日詰問在過去三年中有軍械由英國運往中國繳與中政府以外之人英政府是否知之外交次官彭森璧答稱無之此種貿易爲禁止對華輸入軍械之約所不許云 
英政府解散國會 
[八日倫敦電]  
　　保守黨賀恩今日在下院提議彈劾案謂現政府以黨派理由干涉司法破壞英國文化莫此爲甚云司法大臣起稱渠不欲引咎因此案即重行審判渠不能變更前判當渠初辦此案時案内並無康白爾之名後聞工黨議員梅克斯頓之言始知康白爾之地位與性質未幾麥克唐納爾有不應起訴之表示但此案之註銷則係渠自巳决定因詳加調查知此案不能成立也内閣未干涉之渠生平從未與共産黨接近此案文卷如議員願觀渠可取示云自由黨錫門動議修正彈劾案謂司法大臣似以此案乃與渠個人有關係之問題其實此乃閣員責任之重大問題現此案顯然有選派委員從事調查之必要庶可知當道干涉司法至何等程度云麥克唐納爾稱從前司法大臣之意見常有受行政員之感化而改變者今錫門所稱閣員不正當干涉司法一節並無絲毫證據至於此案註銷與俄約談判有關之說尤屬無稽因兩事如風馬牛不相及也政府决計不使共産黨在英國有宣傳之機會工黨非共産黨且反對共産下院若通過彈劾案是投不信任政府票渠初聞起訴時渠認定不應起訴以起訴反爲共産主義作不適當之廣告故閣員請司法大臣入閣詳述案情渠（首相）當時即表示意思以爲一經起訴苟無明白理由不能取銷但此爲司法大臣之責任故内閣聽令司法大臣爲之此後從未稍有干涉再内閣之表示意思並非發給訓令亦非爲個人或黨派關係而作渠所顧慮者無非不欲庇護共産黨耳政府凖備繼續行政但下院必須公允的予政府以信任今反對黨之動議簡直爲不信任之動議如下院果有此心盍明言之至於自由黨之修正文旣不公允又甚卑鄙彈劾案或修正文有一通過政府必訴諸國人政府對於國家之榮譽與社會之安寗頗多出力若國人有判斷是非之機會則現政府定將重來云自由黨領袖愛士葵稱選派委員調查案情之議實有前例可援自由黨並不斤斤於調查之形式如果選派委員自由黨不欲爭選以免調查員先有成見之誚人有主張改派司法委員會者此非美滿辦法勢將久延時日但自由黨只求立即調查至於不選派委員而用他種調查方法則非自由黨所注重也云國民黨議員鄂康諾稱今所爭之事未免小題大作故提議休會以便考慮云此時下院頗有謡言以爲幕後現有運動將根據愛士葵之言謀雙方之讓步保守黨領袖包爾温乃稱保守黨不能贊同休會之提議政府希望藉自由黨之票打敗保守黨或藉保守黨之票打敗自由黨但保守黨决不受愚故全體願贊助自由黨之修正文云鄂康諾乃撤還休會提議工黨湯姆斯稱保守黨慮自由黨逃脫故願犧牲彈劾案此殊可笑如自由黨修正案果被通過政府將認此僅爲下院之意見云政府黨要求下院公决是否贊同投彈劾案票抑投修正案票結果三五九票對一九八票贊成揣修正案票未幾自由黨修正案以三六四票對一九八票通過至此首相提議休會至明日首相定明日宣布政府意思 
[九日倫敦電]  
　　英皇今晨八時返倫敦即入白金漢宫十時接見首相首相奏請解散國會 
[九日倫敦電]  
　　首相稱巳决定解散國會 
英國會之愛爾蘭界務案 
[八日倫敦電]  
　　上院今日通過愛爾蘭案二讀附以註語上院紀錄英國簽字於愛爾蘭條約者所表示約文第十二條僅規定整理邊界之意見上院確信此條不能有他種解釋云 
英共産黨人攻擊工黨内閣 
[八日倫敦電]  
　　勞動家週報主筆康白爾今日在工黨大會發言攻擊工黨政府責政府不减軍費用軍隊彈壓工潮並謂政府續行包爾温之陸軍政策克萊恩駁斥之謂康白爾在大會中高唱和平主義而在會外則主張勞動家編成紅軍以謀階級戰爭此種經作用殊屬怪異云克萊恩爲政府軍備政策極力辯護後會衆遂不理會康白爾之言 
英相之聯盟會約答問 
[八日倫敦電]  
　　英相今日在下院答保守黨阿勃斯萊之詰問謂喬治亞·阿塞貝琴·阿米尼亞三個蘇維埃民國皆社會主義蘇維埃民國同盟會之會員二月間英政府正式承認蘇俄政府時巳承認此三國爲同盟會員之事實蘇俄軍事上權力巳及於阿塞貝琴不僅及於喬治亞與阿米尼亞巳也云英相又答保守黨波那爾關於日内瓦英代表團擔任英海軍役務之詰問謂渠擬立即將保安草約全文·及聯盟議會决議案·與第一第三委員會報告彚列一册以供下院研究庶在英代表團報告書未到以前下院得備知草約條文之性質與效力又謂英代表團在聯盟議會未通過草約時曾召海軍部特别代表赴日内瓦下院對於報紙所載之離奇言論未可重視之云 
英國造船案 
[八日倫敦電]  
　　兹據報告九月三十日止之一季内英倫與愛爾蘭在建造中之船共一百四十六萬八千噸較上季减少四萬八千噸惟較一年前增十九萬七千噸本季開造之船共二十五萬二千噸上季爲三十七萬五千噸本季下水之船共三百六十萬噸較上季僅少四千噸本季外國在建造中之商船共一百十一萬二千噸較上季增一萬二千噸計德國四十萬八千噸法國十三萬七千噸意國十三萬二千噸荷蘭八萬二千噸本季外國開造之船共二十七萬八千噸較上季增三萬四千噸下水之船共十九萬二千噸較上季增二萬八千噸世界今所造之噸位總數爲二百五十八萬一千噸較戰前最高之數少八十六萬五千噸 
各國近事 
[八日華盛頓電]  
　　愛爾蘭自由邦駐美公使史蒂狄氏今日向美總統呈遞國書 
[八日丹京電]  
　　防務大臣今日在下院提出裁兵議案主張除邊界防兵及海防軍艦外其餘海陸軍一律裁除並拆毁各砲臺及將陸軍海軍各工廠改爲國有之實業廠 
[八日里加電]  
　　蘇俄海軍在芬蘭灣大操參與之軍艦共四十艘試騐海陸軍及航空軍之合作 
[八日比京電]  
　　比銀行家巳認定德債之攤派額不日將以九二之價發行利率七釐 
[九日倫敦電]  
　　柏林消息德日巳商定條約規定日本德僑得恢復其舊日産業三分之二 
[八日紐約電]  
　　今日農部棉收報告發表後棉花交易所售出者甚多巿價暴落較最大之價低一百二十至一百八十磅音後因有人補進價復回漲二十至三十磅音 
[九日鹿兒島電]  
　　桑尼少佐巳於今日午後四時十分飛抵此間 
國外要聞 
[美國現金過剩問題]  
　　大陸報消息云大戰以來流入美國之現金額量爲數過衆在他國嫌其少而在美國則反病其多美國銀界對現金過剩問題曾爲相當之討論僉以爲現金流入美國之數量巳遠過於國内之需要總計美國現有之現金較諸世界各國所有者爲衆而他國需要之殷百十倍與美實際上離去金本位制亦且十年一部分美人以大戰後現金及各種權利美國享受獨優世界事務美國亦愈有干涉之機會而多數人士則以爲有危險性質蓋現金衆多財政基礎因是而益臻穩固然一九二零年之商業較諸未得許多現金之前反見减少可見多金並非絶對有利顧一方以外國所欠美債爲數至巨此時不宜再供給債欵如英國一國休戰後巳及六年尚未能還清其他更無論矣因之對於多金問題乃不能不引起下列之問題（一）如何使用其溢出之現金國内財政商業仍然不至受其影響（二）一部分不需要之金如　　　流出國外（三）如何與世界各國現金平衡俾匯兌得　　觀此三者均屬最困難之問題 
[赴美學生抵美後通信（續）（文友）]  
　　入學問題完滿解决前之經過 
　　是日晚間六時半有所謂中國協會者（China　Club）爲美人所組織以聯絡中美情感爲宗旨特邀宴於某飯館該館在青年會附近届時諸同人百三十人（清華生及自費生）步行前往至則中國協會中人巳先在招待未幾入席中國協會會長爲宴主與官自費生領袖並坐中席伴坐者尚有菲休女士（Miss　Julia　Fisher）及白浪君前者爲前廣東敎會學校敎授後者爲當地巿長餘均面對分坐各席西餐約而精大菜祗一盆聞西人正式宴會大抵如是亦從儉之法也餐罷有俄人唱歌歌畢演說幕啓矣先主席致歡迎詞並述明該會宗旨爲增進中美友誼等云次由主席介紹各人登台演說兹依次摘其要語如下先駐西亞特華副領事云吾國風俗習慣省縣各異致有隔閡釀成此次之戰爭諸君游學此邦應知取人之長補巳之短諸君如勉爲異日之偉人應取法美國諸偉人之行踪儕輩或則起身自農間或則初爲小販者而終能成偉業者何也次菲休女士云余在華數載覺中國父老恒喜以偉人囑望其子弟囑望之心過切使余不能無一言應知美國固有可採取者顧亦有不可取者且可取與否應視一國之情勢徐徐改善之比如在華時一日余至一回國留學生之家談次彼謂余將遠離此土以皆不潔之故此非余所望於諸君者次華盛頓大學法律科敎授康當（J　T　Condon）云吾人須注重德性比如比賽足球時二人方搏一球一人之本組忽來二人此人即舍之傳與他二人此示其合作之精神也亦德性之一種次法律官吼夫諾（Charles　G　Heifner）云適余詢清華生及自費生二領袖云美國之偉人爲誰請各舉三人一君答我爲華盛頓林肯及勿蘭克林另一君則答我以華盛頓林肯威爾遜繼二君轉詢及余請舉中國之偉人三人余初報孔子再及伍庭芳博士末以今日大戰中出馬之孫逸仙博士對又云余聞華人最尚者爲一歉字但中國爲老前輩美爲後起之少年故諸君來居是邦可勿用客氣吾國有可採者則採取之有不善者則捨去之又云華人現居是邦計有五六千人而吾地西亞特獨佔二千人故吾人之與華人又得深一層之親近也次西人某君曾目擊五四運動者云余在華適值五四運動曾目擊北京男女學生游行街頭露宿官署門首雖有軍警彈壓亦不稍懈故在座同人莫謂諸君子皆忱默寡舉者其奮勇愛國之精神非在座同人所可見耳各人演辭旣畢乃由官自費生領袖致謝詞自費生領袖復借此述及來美自費生之困難謂吾等自費生原有百二三十人乃因新移民律之故今日先到者祇六十七人彼此前途尚難得完滿結果深望各界能與以帮忙云云詞終俄歌人復高歌一曲然後散席是亦不可多得之盛舉也及歸寓巳十時餘矣（未完） 
國内要聞 
[北京通信（三原）]  
　　軍費之概算與籌劃 
　　時届殘秋冬令將來關外巳非裘不能禦寒直軍開抵前線之兵士約計在十萬人左右後方巳出發未出發之軍隊亦在數萬人需用皮衣中央向無此項軍裝僅安福時代徐樹錚經營外蒙曾製有大批皮衣散給邊防各軍陸部尚存有四萬套據聞洛陽方面亦有二萬餘套究尚不足半數近正飭令軍事處趕緊購置蓋吳佩孚於此次東北之戰預定至少以三個月爲期此項皮衣尤不可少而其關於軍費之概算則以前後方共出動二十師軍隊計算每師每月需餉二十萬二十師共需餉四百萬三個月間總計純粹軍餉一門即需一千二百萬益以戰事期間軍隊給養彈藥補充等等亦在千萬之譜是總計三個月軍費至少在二千萬元以外除交部方面籌得之欵隨籌隨用外各省方面以鄂省先後報解約在百萬左右餘如各省武人個人資助者雖爲數亦在二三百萬然僅山西之閻錫山確巳匯來廿萬其他多未匯京楊增新昨有一電來京允助五十萬起解亦無准期而財部方面王克敏巳無活動之路四二庫劵經吳佩孚親自週旋雖告成立究竟波折層層安格聯仍堅執祇准用於政費尚無疏通解說中挪借關鹽兩餘更一無把握據聞吳佩孚昨己令王自即日起每日須籌五十萬解交總司令部王氏至此更覺進退兩難蓋當四二庫劵成立之初王以財部積欠四行欵項不少欲徇銀行之請從中扣還八十萬吳巳不滿其時王確欲一走了之因此外間有辭職赴津之謡實則以某要人勸慰卒未果行但四面都是銅牆鐵壁每日五十萬軍費固無處可籌而杜錫珪此番來京除密商海軍北上助戰計畫外實亦爲軍餉而來非有開拔費不能啓椗現尚留京待欵昨晚吳毓麟在大甜水井宴杜邀全體閣員作陪席間杜曾對王表示候餉出京即吳佩孚之遲遲未發雖以後方面待佈置實亦因軍餉尚未籌足催促至急日來王巳坐臥不安所謂崇文門庫劵十三年公債等等進行亦殊不易逆料王固難以維持下去但恐他人上台亦不易張羅張英華近日疊上條陳躍躍欲試條陳中尤以將長蘆兩淮湘鄂鹽引加捐最足動目或將出而一試歟（十月六日） 
[東北戰之日訊]  
　　日本電報通信社九日天津電云山海關方面六日以來雙方酣戰甚烈而以八日夜爲最激烈直軍死傷達八百人奉軍於八日夜半猛撲直軍漸在山海關取得攻略地步直軍則因内部欠缺統一聯絡行動遲綏又時受奉軍飛機威脅大有風聲鶴唳之警 
　　據本埠某處所接九日奉天來電奉軍第二軍一部及第六軍於六日攻退赤峯直軍完全占領赤峯直軍陣亡及被俘者各一千餘奉軍獲得軍用品無算直軍向南敗退山海關八日來電凖備退却之直軍巳於八日午後四時開始退却第十五師長帶衛兵由火車退却 
　　東方通信社八日天津電云直軍以戰機巳迫且以欲舉其可用之全兵力决一死戰起見所有殘留於河南根據地之第十四師及第二十四師亦命速赴戰場其先行部隊現巳抵豐臺 
　　直軍因欲脅迫奉軍後路起見巳在白河河口徵集運送船十隻以爲輸送軍隊之用現正凖備出發譚慶林巳由多倫出發北進又在多倫募集蒙古兵約二千編成獨立騎兵隊由五日起向赤峯出發多倫之警備將由孟應年（譯音）任之又有駱駝一千八百五十頭馬五百匹並汽車十二輛由張家口放至北京 
東北兩戰訊 
[榆關方面]  
　　五日晨八時二十分奉軍飛行機投下炸彈五枚聞傷一人炸燬民房鐵窗電燈線等一時人心頓呈恐慌至連日前線只爲斷續的交戰前夜奉軍携機關槍向直軍開始猛擊直軍則爲慢射之應戰次日晨八時奉軍又復開始砲擊出以挑戰的態度直軍未出陣一步其用意在引誘奉軍陷入預設之地雷而奉軍方面亦未遽向前進第一軍參謀長李藻麟前在榆關召集軍事會議臨榆縣警察所長等亦均與會决定宣布戰地戒嚴令並下特令不准所部隊離原守地一步又聞山海關自本月一日來每日夜必聞槍聲砲擊日前奉軍大隊向下荆河猛攻雙方激戰多時奉軍退至單家嶺直軍未進後單家嶺後發現大砲多尊如直軍追近時必遭轟擊矣數日奉軍飛機又大肆活動五日上午八時二十五分有奉軍飛機一架在日本守備隊營中擲炸彈三枚炸碎玻璃八十塊復又抛擲二枚將電線炸斷日人大受驚恐尚不知如何交涉直奉兩軍在關外接戰時奉軍有敢死隊向前勇敢作戰並闖入直軍營中先後被擊斃者約七八人然直軍亦傷斃數人長城上有射擊飛機大砲數尊以備射擊奉軍飛機之用 
[熱河方面]  
　　近日馮玉祥之十一師毅軍之二十營巳相會於凌源第七混成旅及張金標之第四混成旅現自承德向赤峯出發自赤峯攻取開魯尚未達接戰之時期建平方面爲奉軍李景林闞朝璽之軍隊開魯方面爲吉黑兩省之軍隊十三師之一部與李景林軍激戰於建平凌源之間因寡不敵衆死傷甚多某前旅長未知現在何處董政國之第九師巳於四日抵凌源與王懷慶協商合力攻朝陽聞王承斌將抵承德擬籌餉二十萬發放前線各軍王氏抵承德後馮軍即向朝陽進攻昨據奉軍發表之戰報雙方軍隊在凌源縣西南方茶棚（距熱河二十五里）激戰奉軍以一聯隊而獲勝利得有砲槍彈藥糧食等戰利品繼向東城進發又據直軍方面之戰報第十三師六旅旅長劉富有在建平退却部下及龔漢治之騎兵多潰散劉有不測之耗凌源紅十字會消息自上月三十日來連日戰鬥直軍大勝敵軍半降服半向後方退却米振標亦有電報告劉富有龔漢治部隊全部棄陣逃走竟有投敵者應重處罪以正軍規至馮玉祥進軍遲緩之原因實因軍費支絀王承斌此次怱怱赴熱河携私財三十萬以備急用奉方新變更作戰之計畫天氣漸寒先乘勢平定熱河至山海關方面只予以嚴密之防備 
[東北戰訊之官報]  
　　昨日總司令部所得山海關方面之捷報如左（一）山海關電支日我軍在老墳村宋家店一帶與敵衝突激戰數小時經我軍衝鋒猛撲敵陣紛紛潰竄我軍因防敵陣埋伏地雷並未深追（二）山海關電敵旅長郭松齡支魄率官佐登孟家屯高地窺探我軍情形我軍開槍射擊當即退去（三）山海關電支午有敵機一架自東北飛來我軍即用高射砲數尊同時射擊正中敵機左翼登時墜落駕駛員二人一斃命一重傷機身損壞巳運回秦皇島（四）山海關受傷之敵機駕駛員巳漸蘇甦歌日經派員親加訊問據供上月二十九日李景林曾電發飛機五架前往偵探我軍陣地飛至鍾西即有二架機身損壞不能飛行墜落田間巳運向綏中修理現敵機皆集綏中歸張學良指揮 
 
 
 

Page 5

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *國内要聞二 
　　尚在布防中之兩方軍隊 
[直系方面]  
　　山海關方面連日雖有小接觸然尚未至激戰時期第二三兩路直軍勢將聯合進攻王懷慶軍隊大部分巳由叨爾登向三十家子前進馮軍亦陸續開抵平原一俟馮軍到齊即分兩路進攻一路向東與王懷慶軍會攻凌源附近及朝陽一帶一路向北與譚慶林丁長發所部各騎兵會蔟赤峯開魯一帶胡景翼之陜軍亦巳由灤州向喜峯口開拔擬與第二軍會合攻擊王承斌副司令昨日由承德來電報告業巳向熱河進發吳總司令俟各路國軍到齊日内即可下總攻擊令並决於必要時親赴前線指揮一切 
　　吳總司令因前線不久即發生激戰恐各軍子彈有缺乏之虞曾於數日前飭令陸軍部從速籌備陸部奉令後特派科員高孔武兵六名於前晚由塘沽押運步槍子彈一千箱計一千六百萬發此項大批子彈巳在豐台改裝京綏車運至京西三家店軍械局騐收以備接濟前線各路軍隊又前日上午十一時陸軍第九師騎兵二營五連排長李克宣帶兵十四名押運步槍三百枝由安定門乘環城車至西直門改裝京綏車開往豐台轉運灤州又前日上午二時陸軍第九師軍械處長魏賀林帶兵十二名由保定押運大號炸彈一千枚來京儲在北苑再陸續向前線運輸以備空中戰爭之用現在直系各軍巳完全將中路運輸後路援助以及左右掩護全線聯絡各手續配置齊全此次對奉係出全力而爲之兩年以來日日均在凖備之中現在第一軍得秦皇島海軍及飛機佐助前鋒大隊自四日起集合二郎廟及附近各土山居高臨下巳凖備直向綏中錦西衝鋒大本營將移至關前五六華里某處以期督師便利第二軍王懷慶到凌源後前方（即朝陽寺西大嶺等處）原有米振標毅軍步騎兵擬先奪回錦朝鐵路第三軍馮設總司令部於承德偏東斜線巳經駐滿第十一師其所部第七第八第二十五混成旅均由古北口出發惟第二三兩路是否會議抑應單獨作戰近曾紛請中央主持矣據外人方面消息熱河凌源方面不日將有大戰現直軍第二軍司令部巳設於叨爾登預備隊在南北宫之三十家子距叨爾登約五六十里兩軍前線大概在喇嘛帳子四道灣子一帶直軍前往增援者約有三路一出桃林口直赴叨爾登一出建昌營其一即承德經平泉之一路聞平泉至三十家子道路較平承德至平泉則山路崎嶇平常行軍須要三日現熱河都統米振標巳行抵平泉於必要時當赴三十家子督戰馮部之一旅現業由承德兼程前往平泉第一軍董政國之第九師亦抽一支隊維持乾溝鎮要路溝之防務與叨爾登防區成一縱線另據某方消息王副司令承斌業於五日行抵承德與第三軍馮總司令玉祥會商建平赤峯曁馬公旗方面之行軍事宜結果如何尚不可知惟會見以後馮巳令行在平泉之軍隊（張之江李鳴鐘兩旅）分向赤峯建平出發又聞王承斌於前日向東北出發後途中迭有報告昨日又有電到京謂巳於歌日午刻偕馮司令抵承德並謂承德距建平與赤峯途程較遠不便指揮現巳於馮司令商定先派馮軍張之江李鳴鐘二旅長率領部屬向建平進發一俟肅清建平即將總司令部移駐該處然後令二三兩軍由建昌赤峯進攻爲功較易云云聞府方與吳使深然其說將電令照此急速進行矣 
[奉系方面]  
　　據由奉省來昌黎人云現奉垣人情尚屬平定自頒布戒嚴令後街談巷語均禁若寒蟬張作霖刋行一種軍事日報將其在前線之戰事逐日登載報端令奉省人民知奉軍作戰的計畫及勝利令警察派報無論何界均須購定一份十月四日晚雙方戰事頗烈十五師騎兵團三營有二兵士受傷直軍在孟家屯賀家屯防守爲砲兵陣地前一華里即爲雙方戰線是夜奉方攻擊六十餘砲直軍還擊十七砲前線總司令彭壽莘與李參謀長計畫巳妥購定膠皮衣厚五分者一千套鋒利鋼斧一千把鐵鈎一千把長槍馬隊五百名並頒發膠皮帽套三千隻嘴爲管狀長約三寸下有二微孔眼嵌玻璃鏡片用以避綠氣砲至備置膠皮衣及鋼斧鐵鈎聞係作破壞奉軍電網之用蓋因膠皮不易過電故備用此物也 
　　聞奉軍作戰計畫經各將領密擬後略有變更對山海關方面决取守勢將駐錦州之精銳部隊全數開往熱河預定十月底完全佔領熱河持區然後照第二期作戰計畫積極進行又據奉天特訊張作霖近對連山灣防務非常注意除令錦州駐軍極力設防外並派衛隊團余某携帶大砲四尊馳赴該處駐紮聞總司令部某參謀云奉軍之所以急攻熱河者因戰略上不得不如此况奉軍騎兵自信較關内各軍爲優以之作戰沙漠地方實有特具之技能故也又據熱河某外商電云兩軍連日在距凌源四十餘里之某地相持迄無劇戰攻陷朝陽之奉軍所適之各鄉村搶刦焚掠無所不至稍有資産者多巳逃至承德避難矣又據外交界武官團報告謂朝陽方面之張作霖軍新由義縣開拔前來總數約一混成旅中有騎兵隊與航空隊飛機數目聞有十六架巳有一部分行抵宫營子其在凌源前線者實力不厚等語按張軍前行外傳在喇嘛帳子由上所言援軍前鋒實尚在凌源以東也 
直奉兵力之比較（二）（文江） 
[（三）直軍戰時之分佈]  
　　直軍戰時分佈之真相自不易知然觀近日公布之命令在前敵者分四軍任後援者分十路就其司令之人選不難知其軍隊之概略兹分列如下 
[第一軍]  
　　總司令彭壽莘兼一路司令第十五師師長馮玉榮一路副司令第十三混成旅旅長副司令王維城兼二路司令第二十三師師長葛樹屏二路副司令第十二混成旅旅長副司令董政國兼三路司令第九師師長時全勝三路副司令第十四混成旅旅長第一軍戰地在山海關是爲直軍最重要之防地故副司令均以師長兼任爲他軍所無十五二十三及第九師之外尚有葛樹屏之十二混成旅馮玉榮之十三混成旅時全勝之十四混成旅以葛旅與二十三師馮旅與第九師時旅與十五師均有歷史上之關係也以上約四萬餘人 
[第二軍]  
　　總司令王懷慶第十三師師長副司令米振標毅軍統領前敵總指揮劉富有第十三師二十六旅旅長副指揮龔漢治朝陽鎮守使兼四路巡防營統領 
　　第二軍戰地在朝陽爲開戰以來戰事最烈之區近復有朝陽失守之傳報北京免劉富有龔漢治職改以陶經武張林爲前敵總副指揮陶爲十三師二十五旅旅長原駐凌源（舊建昌縣）與熱河之巡防營合在阜新開魯之毅軍是否能同時退却尚爲疑問此外尚有王懷慶所統之四游緝隊其戰鬭能力自不如陸軍故以人數兵力言均不如第一第三兩軍蓋連毅軍計算亦不過二萬二三千人而性質複雜訓練不同指揮不易惟巡防營毅軍駐防多年熟於地勢亦不無優點耳 
[第三軍]  
　　總司令馮玉祥第十一師師長第一路司令張之江第七混成旅旅長第二路司令李鳴鐘第九混成旅旅長 
　　第三軍目的地傳聞爲魯綏東其軍隊由古北口出承德赤峯除第十一師第七第九兩混成旅外尚有宋哲元之二十五混成旅皆隨馮戰爭多年之兵合計不下二萬五千人直軍中之勁旅也 
[第四軍]  
　　總司令曹鍈第二十六師師長副司令殷本浩薊榆鎮守使副司令曹士傑第十六混成旅旅長 
　　曹鍈原爲第一路援軍司令其任爲第四軍司令在一二三軍之後其目的地雖無明文然殷本浩爲薊榆鎮守使原駐開平兹被任爲副司令防地距開平不遠可知以意度之第二第三兩軍雖出喜峯口然皆應開赴前敵後防空虚第四軍之任務當在喜峯口附近爲二三兩軍之策應名爲前敵實在後防蓋二十六師缺額頗多與十六旅均以親貴爲統帥（曹士傑即曹鍈之姪）合以殷本浩之巡防營亦不過一萬餘人也 
[獨立騎兵隊]  
　　總司令張殿如開赤護軍使前敵總指揮譚慶林口北鎮守使副指揮丁長發察東鎮守使兼察哈爾第二騎兵旅旅長副指揮馬鴻逵第五混成旅旅長張殿如原爲林西鎮守使戰事起後始改任爲開赤護軍使其所屬有張連同之游擊隊二千餘人在開魯赤峯之毅軍亦歸其指揮察東鎮守使署原駐多倫馬鴻逵原在綏遠譚慶林則原駐宣化以意度之蓋欲以駐兵由多倫援赤峯也綜計其兵力若察哈爾之第一騎兵旅及張金標之第四混成旅加入戰線則共爲一萬餘人是爲察綏二區與熱河北部之兵 
　　以上四軍一獨立騎兵隊共約有十一萬人原在直隷及三特别區之軍隊幾盡於是此外孫岳之十五混成旅將任北京衛戌暫編第一混成旅程希聖部及第二混成團張維良部共約一萬餘人均供補充之用尚不在上列各軍之内也 
[援軍]  
　　總司令張福來督理河南軍務第一路司令曹鍈第二十六師師長第二路司令胡景翼陜軍第一師師長第三路司令張席珍第三師第六旅旅長副司令曹士英陜軍第二混成旅旅長第四路司令楊清臣第二十四師師長副司令林起鵬河南第二混成旅旅長第五路司令靳雲鶚第十四師師長副司令田維勤第二十六混成旅旅長第六路司令閻治堂第二十師師長第七路司令張治安陜軍第二師師長第八路司令李治雲豫北鎮守使兼河南第一混成旅旅長第九路司令潘鴻鈞第一混成旅旅長副司令吳長植第二十混成旅旅長第十路司令譚慶林口北鎮守使副司令張金標第四混成旅旅長 
　　以上十路除第一第十兩路巳改任爲第四軍與獨立騎兵外皆原在河南山東兩省可供調遣之兵計六師六混成旅而其中之第三師與第二十四師合計當不下三萬人故其總數當不下八萬餘人其中如胡景翼之第一師吳佩孚之第三師與閻治堂之二十師均巳發動餘則多僅供填防預備之用 
　　（四）戰事未起以前奉軍之分佈（各軍防地） 
[在奉天者]  
　　第二十七師張學良錦州暫編第一師李景林北鎮義州第一混成旅闞朝璽鄭家屯（洮遼鎮守使）第二混成旅郭松齡瀋陽第三混成旅張宗昌海龍第四混成旅裴春生興城第五混成旅于芷山義州第六混成旅宋九齡瀋陽第七混成旅湯玉麟鳳凰（東邊鎮守使）第十二混成旅趙恩臻新民第十四混成旅楊德生彰武第十六混成旅齊恩銘綏中第十九混成旅高維嶽錦州第二十三混成旅李爽愷北鎮第二十四混成旅邢士廉北鎮第二十五混成旅蔡平本梨樹第二十七混成旅温玉瓚瀋陽騎兵第一旅穆春康平騎兵第三旅蘇錫麟瀋陽 
[在吉林者]  
　　第八混成旅丁超長春（吉長鎮守使）第九混成旅陳玉崑依蘭（依蘭鎮守使）第十混成旅于深澂吉林第十三混成旅吉興局子街（延吉鎮守使）第十八混成旅張鎮相哈爾濱（濱江鎮守使）第二十混成旅楊遇春農安伊通第二十一混成旅李振聲寗古塔第二十六混成旅李桂林雙城 
[在黑龍江者]  
　　第二十九師吳俊陞龍江第十一混成旅巴英額璦琿（黑河鎮守使）第十五混成旅萬福麟滿洲里第十七混成旅張明九（海拉爾）（呼哈貝爾鎮守使）第二十二混成旅石得山綏芬河（綏海鎮守使）騎兵第二旅李冠英安達（安泰鎮守使）騎兵第四旅彭金山泰來騎兵第五旅陳輔陛海倫 
　　以上三師二十七混成旅五騎兵旅第二十七師與第一師編制與中央相同約共二萬人二十九師則步兵騎兵各一旅實數不過八千奉天之混成旅原定三團制第二第六兩旅原爲張學良郭松齡部步三團之外砲兵亦有一團故每旅幾六千人其他各旅在吉黑者人數多不足在奉天較優平均計算每旅亦不過四千餘人騎兵每旅約二千餘人故以上共計爲十六萬人（仍未完） 
北京政聞零拾 
[軍費巳有一月把握]  
　　據直系方面某要人云中央以十餘省區之力對付東三省現在所須急辦者惟在於軍餉問題連日籌畫以來聞確有五百萬元之實數其他各欵正在竭力進行在本星期内必有辦法蓋近日向當局建策籌欵者紛至沓來皆苦於緩不濟急所謂發行公債鹽金加價舉行新稅皆非論於軍事時代故當局必擇一即可成功者辦理若就目前而論五百萬元之數可支持一個月之月餉正亦無須作急不擇食之舉動原來各方出兵之餉仍照原來底餉支發中央僅須辦臨時軍費此項軍費每天約需十五萬元故一月之臨時費有五百萬元儘可維持云云 
[四二庫劵不日發行]  
　　發行四二庫劵問題連日經財政當局與中交鹽金四銀行及總稅務司安格聯協商結果一切條件均經妥洽業於本月三日簽字協定此事在大體上巳算告一段落惟關於交欵手續昨日又有小小更動政府要求每日交欵十萬元四十二日付清一節四行方面因銀根奇緊難於辦到昨向當局交涉仍請根據前次所提辦法每日交欵五萬元八十四日付完當局鑒於目下經濟情形之拮据亦深諒解銀行之苦衷巳不堅持原定辦法依照銀行主張延期交付大約在兩三日内即將開始交欵此外關於發行十三年公債問題有人向當局條陳擬照羅文幹長財時代發行十一年八釐公債辦法將條例及用途一并提出俾收短時成功之效當局對此頗韙其議業向各方面開始接洽矣 
[財部行商開聯席會議]  
　　都巿因日來銅元充斥較之漢口每元換給三百枚不差上下且巿中每有發現五枚及十枚大銅元查此物多由關中各處隨同軍隊携來帶京財王日昨到部召集各司長會議决定於本日（七日）下午三時在部召集各部院及銀行家總商會開一會議聞農商部巳派定廖世綸商會推出孫晋卿銀行公會推出周作民等共計十餘人云 
[外部徐覆日使導淮借欵質問]  
　　日前各報紛傳蘇省當局將容認美設無綫電台要求以爲導淮借欵之交換條件曾經駐華日使屢次來牒質問外部電詢蘇齊令其查覆齊氏於上月底曾有復電到京略謂容認美國無綫電台要求爲導淮借欵條件蘇省當局絶對無比擬議外交部乃於上星期六（四日）據蘇齊電稱各節致復牒於芳澤公使聲言「確無其事」 
[吳佩孚令維持交通]  
　　直軍總司令吳佩孚昨致直穎各軍事機關及前線各師旅通電一件其文云此次軍興倉卒運軍是賴交通所有軍事及交通在事人員皆係爲國家服務理宜聯絡一氣俾利進行遇有運輸之時應即和平妥商辦理以無誤戎機爲歸不可輒事逼迫動加無理以保行車秩序須知維護交通即所以便利軍運希即轉飭所屬一體知照 
[衆院開行政委員會]  
　　衆議院院内臨時行政委員第五次第七號會期昨日（六日）下午三時十五分開會出席委員十四人趙正印主席首由主任秘書趙公瑾報告文件畢秘書長孫鐘報告前日赴院部催欵無着及本院經費拮据情形趙煊張振麟等相繼發言均主張仍由上次催欵代表孫鐘朱桐芬陳士髦邱珍黄銘新趙正印王文璞赴國務院向顔總理賡續交涉當由秘書電國務院約訂時間顔允今日上午八時接待秘書長孫鐘又報告庶務科科長陳謨呈報本院印刷處久由會計科科員陳鐘甫管理後本人不能負責各情形當由陳士髦邱珍趙正印等發言討論均謂據本院規則印刷處應由庶務科管理當責成陳科長認真整理呈報核奪又議决星期三（八日）下午二時開行政委員會遂散會 
[綏遠援軍開拔後之情形]  
　　綏遠通信陸軍騎兵團原駐後山固陽縣此次預定開拔之期爲九月三十至十月一日故該團兵士於九月二十六七日即集中包頭整理一切無如兵士習慣每易擾民該團自固陽開拔時因缺少馬匹鞍䩞有在城鄉亂抓而不給價者人民因開拔軍隊忍痛一時迨到包頭時又在街上强買貨件砸毁平康里戲園等又持舊軍衣等向當號强當洋元若干因之當號一時爲之關門現該團業巳開拔巿面略巳平靜矣 
　　緩遠此次出兵難於開拔其原因一爲河西新軍共有六七百名而當局編制每團只准四百人敷餘之兵難以遣散二因河西新軍從收撫以來只發二三個月餉此次開拔又只給二個月餉各兵士因欠餉太多難以開動未知日後如何 
　　綏遠陸軍雖名爲兩混成旅及游擊警備隊等但均係空有其名未有足數此次馬都統奉令出援無所推辭只得將第五旅抽調編爲一混成團其餘將騎兵團並游擊隊開去後所留軍隊巳屬無多查騎兵團係駐固陽此次開拔後該地巳覺異常空虚現該縣知事陳紹榥向馬氏請兵填防無兵可派又自包頭至五原爲西赴寗夏要道此次游擊隊開拔後沿途小股匪甚多行旅又將阻塞故綏遠到冬防後必較往年格外吃緊可知自綏西游擊司令蔣文煥調兵出發後包頭防守無人馬都統即調駐五原團長馬雄圖來包擔任防守至河西防務又飭騎兵補充團團長玉祿率所部移駐該地因該團長係河西冬防司令故非駐河西不可也 
[青島最近之防務]  
　　青島通信自南北戰雲迭起以來青島防務異常吃緊前駐陸軍業巳奉令西調所遺防務即責成警察保安隊海軍等擔任值兹東北戰事日急海軍陸戰隊又須全體隨軍艦出發防務驟形單薄鄭士琦爲慎重海疆防務起見曾一再電商高恩洪派兵來青駐紮高初以軍隊來青諸多騷擾供給餉糈尤難爲繼又鑒於前次陸軍在青駐防時有與前督辦熊炳琦爲難及軍警衝突情事故電覆鄭氏謂青島安謐無須再添軍隊請貴部暫緩前來惟鄭以本人係直魯海疆防禦使職責所在斷難疏忽况蓬萊一帶傳有張宗昌派兵擾亂地商以掣魯軍兵力風說更不能不注及青島未經高氏同意巳逕電現駐濰縣之十旅全部移青駐紮以厚兵力聞并函膠濟路局撥車十五輛備用現該旅旅長王翰章巳准備一切將於今（五日）日運載來青惟迄記者發稿時尚未見有動靜或係今晚始來亦未可知高見電阻無效亦祇得聽之而巳但高氏刻亦在亟亟佈防如連日令警察及保安隊會合打靶補發保安隊槍械又以原有槍械不敷應用咨請陸軍部轉飭德縣兵工廠准購機關槍十五架步槍五百支子彈十萬發昨准德縣函知此項槍械業巳製齊高即派員携帶陸部護照及公署公函前往領運大約日内可抵青本埠防務經此佈置或不致發生意外也 
　　關步霄自兼署管理膠澳輪舶運輸司令以來即經派員赴各海口查扣船隻部内組織亦頗形忙碌所有人員差弁值此軍務倥偬之際實難敷用於臨行之前曾函知保安隊當局請調一分隊暫爲衛隊以便保護惟本埠防務亦關重要保安隊勤務旣多實難抽調兹聞陳季略大隊長巳與關氏商有結果即由保安隊内遴選幹練長警二十八名作爲臨時衛隊此外尚有可爲注意之事者即輪舶運輸司令部在烟臺青島大沽三處共扣商輪二十一隻廣募輸送卒赴前敵此項輸遂卒旣係運赴戰地故無人敢往應募將來或發現拉夫情事亦未可知也（十月五日） 
[魯省招兵紀]  
　　濟南通信江浙戰事發生之初直蘇二省即派員來東招兵省議會及各界人士以各省招去之兵往往不久即遣散回東彼等旣無正業可操什九流爲土匪故各省來東招兵之多少與東省土匪之增减巳成一正比例曾呈請當局禁止各省來東招兵以斷絶土匪來源彼時東省防務尚不甚吃緊當局遂即允如所詞蘇齊派來招保安隊之委員即日出境但未逾十日山東軍隊即紛紛開往外省參與戰事本省各地之防務巳覺空虚迨吳佩孚令東省抽調一混成旅開赴榆關前線省防更不敷分布鄭士琦遂不得不添招新兵以補各師旅部之缺額而擔任各地方之防務最初計畫爲五師及四十七旅合招一混成旅現以財政奇窘軍餉籌措不易乃又縮小範圍第五師招三營第一營長爲周景新第二營長爲岳邦爵第三營長爲于某四十七旅只招一營營長爲張蘭亭以省垣應募者甚少曾特派員赴長清招來新兵一百五十名在辛莊大營訓練外省之來東招兵者計有直魯豫巡閱使署副官賈文芳由濟寗招一百六十名駐徐州之中央二十旅亦由濟寗招二百名亦均送辛莊大營訓練直軍第十三師在德州陵縣一帶招去五百名二十三師副官王建功在平原禹城一帶招去三百名第九師副官蔡得茂在兗州曹縣一帶招去七百名總上所述共約五千名（五師之三營四十七旅 
 
 
 

Page 6

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *之一營均巳招足）若合以日前各省東招募者則巳不下萬餘名將來遣散回省山東即又增加萬餘土匪不知當局者何以善其後也 
[鄂方援直之苦痛]  
　　國聞通信社漢口通信云鄂財政廳長郭幹卿因鄂省派有對奉戰費三百萬元不惜竭全省官民之精力於九十兩個月之期限内陸續挪借解京據聞直軍戰費每日約需五十萬元是郭氏在鄂方賣盡官民兩個月之氣力弄來此數解到北京僅足供六日之用似乎太不值得漢巿自感受江浙風雲之影響金融枯竭雖曾由錢業公會發行流通維持券額定二百萬兩卒恐發生危險而僅用出百萬兩有零詎近因直奉問題繼起現金多被北京吸收以去致漢巿呈從來未有之恐慌現象隂曆八月底比期商店倒閉至八家之多遂不能不將尚剩之九十幾萬流通券一并發出以免牽動商塲實則此二百萬兩之流通券不啻間接的助直軍戰費若戰禍將以延長湖北將更窮於供應據四日外報載稱官錢局因接濟直軍戰費之故現只剩官票五萬串銅元一萬串果爾是該局所謂基本票幾動挪無存或云二日尚放出基本官票十二萬串吸收現金運往北方吳佩孚並巳商得財政部加印湖北新官票一千萬串於日前解鄂交由官錢局向漢口銀行團購足四百萬元現洋解京以裕戰費事爲漢口總商會所聞巳開緊急會議一次决定制止該新官票發行蓋以戰事以來漢口現金缺乏錢價低落半由官票充斥之所致倘再增發一千萬而又吸去四百萬元現洋則將來票價價錢恐亦難維持特不知鄂當局有無容納商會意見而中止發行之可能性耳 
[南北混戰中之陜局]  
　　西安通信劉鎮華自前年以來處心積慮日謀統一陜局乃閻治堂盤踞陜東各陜軍又欲驅劉於渭北最近又頻傳劉憨不睦鎮嵩軍内部時有暗潮致陜省常現危象自東南戰事開始東北風雲繼起紛如亂絲之陜局忽有接近之形狀陜東久駐之閻治堂現巳開拔凈盡渭北之陜軍田玉潔旅亦正預備開拔聞其一部巳抵渭南而向駐鳳翔之陜軍第二混成團李奪自今夏奉命移駐武扶一帶後極力整頓近又被劉編爲陜西陸軍第五混成旅并發給軍用品多種巳着李向陜縣進發暫歸陜軍第二師張治公節制聞李旅騎兵業巳開動步兵正預備一切是陜東西各縣鎮嵩軍勢力殆將普及惟渭北方面雖經范參謀長前往接洽田玉潔本人確願出關而駐富平之陜軍第一師補充旅馮子明則以交口變兵尚未殲滅不願遽行開拔劉因馮以此藉口現巳將交口變兵復行收編仍以馬清爲團長但須將其全部調出關外至鎮嵩軍内部自張治公開出關外後憨玉琨則雄據潼關劉在漢廠所購買之軍裝迭被憨所扣留以致外間謡言繁興近據知其内幕者云憨蓄野心對劉跋扈確係實情至謂即能背劉尚未爲時機所許近間洛吳以對奉日急曾電促憨玉琨出關憨覆電有謂如能飭駐外之張幹臣（係張治公號）師仍回陜西本師即可全部出關否則陜局堪慮出關爲難云云亦可窺憨之隱衷矣最近又聞憨師賈濟川旅又有成師之說刻正醖釀惟據渭北來省者謂渭北將領對劉爲賈成師頗不滿意馮子明等以劉爲鎮嵩軍任意成師又將有反劉舉動也（十月二日） 
[浙紳蔣屈等抵甬後情况]  
　　浙紳蔣伯器屈映光吕公望虞和德等均於七日由滬抵甬惟潘國綱並未偕來而一師旅長伍文淵亦於同日下午二時由五夫乘車到甬即日下午在一師司令部開臨時會議討論一切重要事宜晚間又在會稽道尹公署召集官紳緊急會議到者除上述諸人外并有李思浩褚輔臣顧子材殷鑄夫杜志遠周佩璜王醉卿王文欽及當地官成黄道尹劉廳長江知事郝旅長伍旅長與孔馥初胡叔田趙鉢尼陳南琴等聞席間所討論者係軍餉及自治問題惟議决案極守秘密外間無從探悉惟浙軍第二師某團兵士因恐寗波或有特别舉動昨（七日）巳開抵奉化就近監視會稽道尹公署以時局緊急昨亦召集僚屬會議結果未詳聞黄道尹擬於今日（八日）乘輪赴滬王鎮守使及鎮署各官屬家眷昨均巳離甬避滬一切行李亦均隨同帶去甬人士覩此形狀莫不異常恐慌當虞紳七日抵甬暫在寗紹公司休憇時即有當地士紳胡叔田趙缽尼孔馥初等往訪徵詢善後意見虞謂盧氏旣稱以浙還浙孫氏蒞浙亦首先宣布軍民分治之宗旨則浙人自當體盧氏盛意尊重自治孫旣爲閩浙巡閱使所率軍隊又爲國軍所有軍費似不能由浙江單獨負擔此節應由地方人士竭力主張并擬由地方人士組織委員會以辦理地方兵災害後事宜再維持固有軍隊以保吾浙自治之精神云云（八日） 
[松江戰訊]  
　　松江東門外中渡橋地方聞亦開火城廂居民紛紛遷避至昨日（六日）更形緊急馬路橋新普育堂天主敎士陸伯鴻君組織之中國紅十字會商請該會總幹事周學文君親率救護隊吳葭生君放船至中渡橋一帶救護該處避難婦孺共計救得大小五六十人迨回至東門城門巳閉乃即繞道至西外馬路橋收容所妥爲安頓幸皆無恙今日該會另派救護隊往泖河一帶辦理救護事宜 
　　松江方面戰事更覺吃緊昨晚七時起機關槍與大砲聲澈夜不絶且覺距城逼近探悉現在豆腐浜雙方開火超果寺相近嚴伯齊家房屋被砲彈轟去　屋頂該砲彈竟泂穿五𡉑房屋是以人心更覺驚惶 
　　昨日西外大倉橋西首源康協槽坊失慎幸即撲滅尚不致貽累鄰居（七日） 
[浦南張堰金山衛戰事之經過]  
　　飛機視察陣線 
　　前日（二日）上午十時記者親蒞干巷目覩閩軍由朱涇步行過境其數約二營而弱間雜夫役不少帶有機關槍砲多架兵士服裝汚舊戴尖頂籐箬帽紀律尚佳到鎮稍憩當由紳士警局接洽爲辦茶食供給逾時即分兩路而去一沿張涇北抄松隱一循樓屋東襲張堰聞張堰一帶所駐聯軍約一連左右（係浙盧方面非正式之軍隊）紀律不甚整肅當經以閩軍一營之衆向之攻擊（時在正午十二時）聯軍以衆寡不敵迤邐向金山衛一帶退去當塲俘獲四十八人得槍彈甚夥死鄉媪·石匠·米行蔴袋匠各一人閩軍復乘勝追擊至張堰南三里之三里橋被聯軍竭力抵禦傷閩軍一人旋即停戰是夜閩軍全數開至距離金山衛三里之北倉大石頭查山一帶佈置一切至三日拂曉雙方始正式開戰聯軍伏處城内只以來復槍還擊間雜砲聲閩軍以在下攻上勢有未能乃於北門渡水而過捷足登城（此城於前年半被拆毁）聯軍即敗走至山陽河口一帶是役死閩軍排長一人兵士數人耕牛八頭聯軍死傷亦不少閩軍所死之排長當由就地具棺暫停於張堰之楊爺廟内據謂當俟克復松江後再來吊去云云 
　　昨日（六日）有飛機一架自西北駛至東南海濱轉向東北而去幸未抛炸彈及散發傳戰等事惟駛行不速而距離亦不甚高故仰視甚晰特未能確定其爲何方面耳 
[南京快信]  
　　陸軍中將何恩溥自江浙戰事發生時即啣府曹命到崑與齊使參預戎機兹因東北有事特召回亦另有任務何氏昨由崑乘滬車到寗轉車北上 
　　蘇軍三師長馬玉仁以本師缺額甚多呈准齊使添募一千五百人補充特委定該師軍官祁廕之計龍章爲募兵主任分赴各地招募 
　　第十九師師長楊春普亦呈准齊使派委專員於昨日由寗乘津浦車赴徐州等處捐募補充兵士 
　　蘇省募兵委員昨由漢率同新兵三千名乘輪來寗由軍署派員編制訓練此項新兵聞係在豫省招募 
　　杜總司令電海軍總司令部詳述到京接洽情形並囑許參謀長通告駐泊松滬長江各艦準備出發 
　　蘇省採辦軍米委員范獻忱昨由蕪湖乘水雷差輪押運軍米六千包到寗交下關兵站總司令部存儲備用 
　　韓省長定十月十日派傅政務廳長偕科長二人赴崑山犒勞前線將士 
　　旅京蘇同鄉電各公團刻正邀同浙同鄉共組江浙兵災救濟會向府院請願懇令早日罷兵以蘇民困 
　　軍民兩署會令淮揚道尹謂近聞揚州至清江一帶時有冒充軍士封船索詐情事應即嚴密查拿以維航業而肅軍紀 
　　南京美國紅十字會近在安亭黄渡開救護難民凡一千一百餘人現因經費有限特向各界募集棉被並指令花牌樓青年會·府東街益友社·韓家巷棉進會·太倉園女青年會·爲代收機關 
　　韓省長以無錫盜匪案件迭出特委徐鳳霄赴錫會同該縣知事地方警察辦理各盜匪案件 
　　昨日午後省敎育分會校長會議議决由財政廳籌撥經費一個月餘由校長籌備先行開課 
　　東大連日報到學生甚多大學各系及附中均定十一日上課省立師中亦有國慶節後設法開學說 
　　下關江面昨日到有由滬開來之日本保津號兵輪一艘又原駐泊下關之美艦美安號由寗啓椗上駛漢口駐泊 
　　昨日重陽節寗垣士女赴清凉山雨花臺北極閣登高者仍屬肩摩踵接不減往年 
[蘇州快信]  
　　滬地謡傳蘇常間鐵道中斷蘇軍總司令部由崑移駐蘇州及蘇州外跨塘與婁門一帶有搶刦等情俱非事實現該處安堵如常人心亦巳安定 
　　援蘇之豫軍共來三旅由李燦林督率内有一旅未赴前敵作戰在線作戰之兩旅中一旅係孫美瑶舊部最爲奮勇傷亡亦最衆現因閩軍皖軍相繼由嘉興轉水道進攻黄渡方面祇取守勢兵力有餘適河南防軍空虚現援蘇豫軍巳凖備回豫 
　　前日崑山送來俘獲之浙軍十五名守備司令即令將陸軍監獄原址改爲俘虜收容所並委潘萃青爲所長 
　　吳縣紅十字會即日起巳不收傷兵專赴戰地救護難民該會理事長於六日晨特赴崑山與前敵司令部接洽請於吳縣紅會人員至戰地救護難民時特予便利 
　　蘇鄉盜賊蠭起蘇紳吳蔭培函請縣署設法維持各鄉治安縣知事郭于埜昨特召集紳董宋績成楊則庭等在署會議結果二十七巿鄉准添臨時水警船五十艘委縣偵緝隊長潘秀清兼帶又恢復各鄉缺額陸警二百名以五個月爲度連預備遣散餉一月共約八萬元准由忙漕項下帶征 
[蕪湖快訊]  
　　馬聯甲以合六一帶大刀會匪現巳竄至桐城縣境勢甚猖獗除令警務處水警廳派隊前往會剿外復令駐蕪補充旅二團團長陳嘉猷派砲兵一排機關槍隊一排於七日上午乘小輪赴大通會同駐通該團第二營第六連兵士即日開往桐城相機進剿以期早日肅清 
　　舒城縣知事鮑際唐現因縣境時有盜匪騷擾雖經派隊兜剿無如兵去匪來肅清不易近復挑選警備隊百名專事剿匪惟所存槍械不敷分配特派委員汪某赴省請領快槍六十七桿·手槍一桿·子彈七千五百顆業·· 
巳裝運到蕪轉乘三河班小輪運回舒城發給各警隊應用 
　　地方保衛團本爲巡緝盜匪而設迭經省署遵奉中央頒布保衛團條例令飭所屬照章舉辦惟各縣知事多因手續繁重經費困難均未能實力奉行馬兼省長以現在大局未定軍事方興刀匪之餘孽未清鄰境之潰兵紛竄惟冬防伊邇地方秩序在在堪虞乃令行各縣知事迅速舉辦保衛團限期成立以資捍禦蕪湖縣知事奉令後業巳遵照辦理 
　　陸軍部各師旅所需軍米約在二十八萬餘包除巳購辦十七萬餘包尚有十一萬餘包未經購齊現因戰事期間所購之米不敷軍食擬派員來蕪續購軍米四萬包巳發護照八十張每張五百包計重一百六十斤註明在蕪湖專辦字樣業經咨請馬督理令行蕪關監督飭屬騐照放行 
　　蕪湖第三區烟　公賣分棧自被官廳裁撤後致釀成烟酒兩業罷巿風潮迭經總商會一再調停並由該會呈准馬聯甲改歸商人組織烟酒公賣支棧按月認繳比較六成烟酒兩業即開會討論公舉查大賓等爲經理一面函請總商會轉呈馬督理令行省局加委俾專責成烟酒兩業巳於七日一律開巿照常營業至省局所委之支棧經理劉燮現巳實行撤差 
　　蕪湖關稅務司賈德氏刻以該關上結期内查獲之烟土嗎啡戒烟丸等爲數甚多遂於七日上午十時在海關門前當衆焚燬蕪關監督及各機關長官均蒞塲監視以昭鄭重（十月七日） 
[湘政府將召集憲法會議（萍）]  
　　議員及主席之預測 
　　湘省修改省憲案旣於本月一日正式公布自應緊接上文召集憲法會議以免曠廢時日據記者所聞省政府擬於八日召集如八日爲期太促則延展至十日惟此時憲法會議議員尚未聘集或疑步驟太快不及趕辦但省政府確巳與省縣議員及各法團爲非正式之接洽省議員之加入憲法會議者十六人大致擬定將以路界支配西南兩路各得五人中路六人至各法團方面大抵物色有聲望或有法律智識者充數而憲法會議主席亦在擬議之中聞呼聲最高者爲審計院長陳强 
　　陳本軍人與趙炎午程頌雲同學自民國十年回湘後即棄軍人生活而揷足政治界湘省政治界老成凋謝資望較厚者僅彭允彝歐陽振聲陳强三人彭一度爲敎育總長回湘以後不能屈就何職巳失其活動力歐担任省議會議長勢難兼顧陳强任審計院長職究係清閒機關故有以上之擬議至召集憲法會議擬不設籌備處開議以後亦不設議事課及事務課統由秘書處籌備議期一月以時計之議决以後交由公民總投票取决陽曆今年以内必可竣事 
[粤省南路戰事近訊木庵]  
　　鄧本殷與林俊廷在雷州開戰情形 
　　林軍佔領安舖後之兩軍形勢 
　　粤省欽廉方面之林俊廷自輸誠中山後粤政府於月前助餉銀十萬元子彈十五萬發林俊廷接到此項軍需隨在欽城開一軍事會議决定統一南路八屬之計劃分水陸兩路出高州陸路由林部申保藩率兵三千由廉州取道南康公館白沙山口以攻高州屬之安舖水路由林氏商准粤政府暫借林樹巍乘抵北海之永豐北洋艦由北海出發安舖掩護申保藩軍借艦之舉業經粤政府答允故日昨林樹巍回省即留下永豐艦以助林氏頃據前方消息林俊廷軍巳會同永豐艦開抵安舖附近前月三十日鄧本殷軍與林俊廷軍巳在安舖地方開火鄧軍守安舖者約六七百人忽受林軍海陸夾攻勢力不支戰約半天即行敗退林軍遂將安舖佔領計是役林軍奪獲步槍三十餘桿軍實甚多鄧軍第一次受挫後即退守高雷兩屬林軍則擬由安舖分兩路前進一向石城以窺化縣而入高州一向送溪以窺雷州并以鄧軍在瓊州有小兵艦數艘往來運兵雷屬昨復派永豐艦駛赴瓊州海峽向瓊屬之海口封銷以監視鄧軍之廣庚廣玉諸艦行動并遮斷鄧軍雷瓊兩屬之交通至於林軍陸路方面定期本月三日下令開始分路攻擊由石城以攻化縣雷州者爲申保藩蘇廷有兩部南下遂溪者爲林俊廷所轄各部而鄧軍之策源地則在瓊州自去年佔踞高雷後即伸勢力北上侵入兩陽其時鄧軍甚得優越地位蓋高雷密邇瓊州旣佔據高雷即具有唇齒相依之勢而高雷儼然爲瓊州之屏藩矣故年來鄧氏竭力經營高雷以固後方根據地常往來雷瓊之間佈防嚴密此次與林俊廷失和致動兵戎而雷州安舖突爲林軍所佔領聞鄧巳親赴雷州前方指揮并以雷州爲入瓊要道連日巳將遠戌兩陽部隊撤退集中雷州以堵擊林軍分道來攻之師并將雷州後方之步兵由遂溪盡數調赴石城一帶而以石城爲第一防線鄧氏前數日業巳出發前方并在安舖下游組織行營以便居中策應至於灣泊海口之廣金等艦初擬駛往雷州調遣嗣聞永豐艦將瓊州海峽海口封鎖未能輕離瓊州故鄧軍兵艦連日依然寄椗海口藉海口砲台以爲保障故此次永豐艦駛赴廉州實予林軍一大助力焉（十月二日） 
　　尚有要聞及地方通信轉入後頁 
 
 
 

Page 7

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *國内要聞三 
[皖垣附近之匪患]  
　　江浙戰事發生皖省各縣駐防軍隊大半調赴前方地方空虚土匪乘機竊發皖垣附近之桐城縣境現亦發見大股土匪數約百人之譜携有快槍者約四十人餘則執持刀棍盤踞於桐城南鄉拔茅保七家嶺一帶距離棕陽鎮祇三四十里棕陽距省祇九十里該股匪首李某聞係六安大刀會匪餘孽最近係由廬江竄來得該處地痞之附和所有鄉民之貧富以及誰家藏有槍枝調查甚詳公然粘貼布告大致謂一牛石種夜不閉門家有上萬彼此一半等語文多鄙俚有槍之家則先行用函通知限令於若干時期送至某處交割否則派人來取一般怕事者接到此等信件不敢違抗以致匪中槍枝愈多桐南曉禮莊方某爲一鄉巨富該股匪先向方某借餉去函未理即有匪隊至該莊綁去年幼學生兩人索欵備贖數目甚鉅託人再三說項後僅去洋數百元即行放回其他富户亦祗索欵一次向貧户購物亦尚給錢并且開堂收徒有貧民往投者先給洋二十元爲安家費鄉民見該股匪尚不燒殺刦掠未敢請兵往剿恐兵匪劇戰人民遭殃惟有希望該股匪早日他去祗因棕陽爲桐城首鎮并爲沿江之水碼頭有釐金局榷運分局商務尚稱繁盛日來該股匪聲稱不日即往棕陽借槍借餉事爲該鎮商會所探悉昨日該鎮商會長童焯榷運分局長朱鼎瑞等會呈水警廳長兼水上戒嚴司令王世英請求派隊往剿王世英據報後隨即抽調該廳新編之陸戰隊五十名派署長賈廣啓帶領前往聞該股匪前日巳進駐安鳳嶺王家祠堂距棕陽鎮祇有二十里迨聞省城派隊往剿又復稍退該警隊能否剿滅此大股匪徒尚在未可知之數也（十月五日） 
[閩南民軍勢力之變遷（蜀生）]  
　　陳國輝巳執泉永民軍之牛耳 
　　厦門通信陳國輝逐李金標而下德化經迭見記者通信矣陳國輝一年來統一德化之夢想於焉斯踐躊躇滿志之餘委黄何錚爲德化縣知事李重遠爲德化戒備司令己置德化於一巳之勢力下矣李金標下臺後所部之在赤水者二百餘人巳歸陳改編以王雲欽爲隊長陳懼其留德有變於二十三日調令移防永春惟李尚有大部約五六百人於城陷時由李之支隊長黄其潤率之退湖坂湖坂距縣城八十里居永泰仙游之交地頗衝要陳即檄圍攻赤水之徐飛龍團移兵進取湖坂黄勢巳孤必離强支非降即將退入永泰仙游也至陳氏本人以李軍歸編軍事暫告給束而永春方面宋淵源輩有乘陳戰勝之餘招集各派民軍會議謀大規模團結之議陳即於二十三日率衛隊回永春合議之結果以陳董有民軍聯合之事特推舉爲指揮至是陳固巳執泉永民軍之牛耳微獨老前輩之楊漢烈甘自避地即素與民軍異趣之高義各部亦羣請　盟其勢亦盛矣惟陳目的僅在合衆力抗民軍以自全殊無大舉志此間盛傳之陳在詩山議戰守策推指揮將聯上游盧興邦共戴方聲濤驅除周軍爲北伐軍聲援則多民黨無聊中自爲慰藉之思事實上並不如是也今之閩民軍上游一盧興邦下游一陳國輝耳今夏方聲濤稱民軍總司令於永春倡民軍全部北上襲福州之議陳國輝未以一卒從行方單騎入大田復見逐於盧興邦可知方氏此來活動之力亦極微也總之盧陳今日之在閩巳成爲擁兵自重據地自雄之局非有强有力之外力侵入内部起絶大之變化必不輕動積勢旣厚頗自珍其羽毛也 
　　至李金標失敗之原因則去科李據德化而有之所部不過六百餘嗣有民軍黄其瀾等來歸驟至千人虎踞城區赤水一帶儼然德化民軍之盟主向與陳國輝不洽數聯吳威尤賜福等襲陳結怨甚深李又信任永春人張肇基以爲副司令張以善剥削稱德民疾之張又擅李部全權招忌儕輩前月李繳陳國華之械即出張氏主張卒以此見怒於德屬民軍陳國輝乃能乘機覆之方李部退赤水請陳改編時陳即以索交張氏爲條件之一陳行後陳部陳春光留守德化二十五日陳春光派隊至赤水獲張翌晨即解永春處以死刑矣（十月四日） 
[江蘇省立學校不易實行開學（按）]  
　　江蘇省立學校校長仇埰·陸殿揚·劉勳齡·等二十餘人於六日在省敎育分會會議後全體往謁省長而談一切省長以現在軍事尚未了結敎育經費毫無把握對於各校擬十一月一日開學所請自十一月起經費請先發半數一層未知可否至九月份各校維持費除巳發二萬餘元各校僅領得半數外尚有二萬六千餘元專望財廳撥付而財廳巳陳明困難情形此欵尚不知何時發出十月份各校維持費合計四萬餘元轉瞬又應照發此欵更不知出於何處依此情形各校十一月一日開學一層雖經校長會議議决而經費問題完全無着巧婦難爲無米之炊届時恐仍不能開學即有少數學校或挪由學校基本金保證金及巳經領到之臨時費等現在預備開學者審情度勢亦必難乎爲繼蘇省因軍事影響全省敎育完全停頓較之向閙敎費恐慌現巳特别維持並想法補償以前積欠之皖省敎育現狀反多遜色矣 
地方通信 
常熟 
[福山港發見大宗紅土]  
　　本邑北門外福山港四日到有蒜子船一儎停泊後賣蒜客商將貨搬連登岸於夜半時在船内起出紅土五十箱（聞每箱一百六十磅成本約值三十萬元）事爲鹽捕營職員孔某得悉上前盤詰據稱自狼山港裝來孔正帶同兵士到船搜檢突有近處無業游民約數十人成羣擁上將所有紅土搶取一空及至該鎮警察分所長徐藴三督警到塲僅扣住一箱正訊辦時忽有類似别働隊兵士數十人由該鎮之東滸浦趕來自稱馬某司令部兵士謂此項紅土係司令部之軍用土爾等竟敢搶奪云云言畢分派同隊挨户搜檢並扣留鄉董陳雲孫及徐鳳山等五人未幾所失之土有自交還者有搜出者一時秩序大亂被搜各家均傾筐倒篋大受損失該隊臨去時欲將扣留之人帶部幸有人竭力疏通始邀倖免兹悉該鎮分所長徐藴三巳向縣呈報未知如何辦理也 
無錫 
[六七兩日雜訊]  
　　六日下午二時餘有傷兵車數節過錫赴寗晚間九時餘商團司令部楊司令接楓涇行營孫巡閱使參謀處處長楊建時（邦藩邑人）來電云楊翰西宗兄並轉各報館鑒閩軍巳迫近松江城戰事不日結局無錫可保安全邑人不必驚恐知念特聞弟楊邦藩叩歌現充浙江孫督理秘書楊仲韓（鴻藩邑人）近奉命赴崑寗兩處接洽要公昨日順道來錫至商團司分部拜會楊翰西君晤談片刻今日即乘車赴寗駐錫水警第二區所部師船十數艘前奉令開赴崑山遊弋昨六日程星三區長奉總司令行營來電令赴崑山關帝廟指揮所部陸戰隊程區長奉令後於七日早晨五時半乘坐保蘇兵艦赴崑七日晨七時餘江隂航船到錫有第十九師步兵三營十二連上等兵士某甲一人押送灰色軍帽一大木箱軍衣數袋至車站候車赴崑重九節午後商團員赴惠泉山登高並練習操演成績極佳七日上午十一點有傷兵二十餘名過錫下午二時有傷兵十餘名棺柩四具過境赴常 
揚州 
[抽收橋捐之主張]  
　　東鄉萬福橋重建落成後抽收車騾等捐爲歲修之用兹省議員朱子貞等爲仙鎮一巿計以抽收重儎捐未免煩瑣且經過該橋之重儎以油骨爲最主張由仙揚兩縣商會轉知油骨兩業酌認歲修藉資體恤昨（六日）巳函請縣署查核辦理矣 
[商團補行開學禮]  
　　江都商團於八日補行第三班學員開學典禮先期柬請各界惠臨觀禮並附參觀劵紀錄秩序如下（一）摇鈴開會（二）奏軍樂（三）各敎職員率全體操生向國旗行最敬禮（四）操生對官長行一鞠躬禮（五）操生對各界來賓行一鞠躬禮（六）操生對本團敎職員行一鞠躬禮（七）官長訓詞（八）商會長訓詞（九）團長訓詞（十）來賓演說（十）（一）各界祝辭（十）（二）本團答辭（十）（三）各界贈旗（十）（四）秦軍樂（十）（五）摇鈴閉會 
[商店補收節賬]  
　　本城各商號前次中秋收束節賬適軍戰方殷以致大受影響月來軍事稍見和緩銀根巳平特公同集議於九月（隂曆）中旬補收節賬 
六合 
[汊㵎西鄉龍口㵎之大刦案]  
　　據聞天長汊㵎鎮西龍口㵎地方於十月一日突來匪首涂二　嘴及頭目林文秀等率領匪衆二百餘人内有馬隊三十餘匹及快槍若干枝一面四處縱火一面殺擄搶刦燒去民居二百餘户死百餘人被架二百餘人該匪飽掠後向小禹山大禹山方面而去天長警隊聞耗來時巳追赶不及又以匪勢過大未便兜勦現暫駐紮汊㵎以防該匪之竄擾本鎮 
台州 
[芙桃鎮籌辦民團自衛]  
　　臨邑芙桃鎮郎錦裳等刻因江浙發生戰事深恐匪徒乘機而起特於昨（六日）召集各莊籌辦民團藉資自衛經費槍枝均由各莊負擔一俟籌辦就緒即當呈報官廳成立 
[擄人勒贖之救回]  
　　臨邑大汾賓賢小學於日前突來匪徒數十擄去敎員二人學生六人勒令重金取贖兹悉該敎員等由外海水警廳永平兵艦在下山洋面附近地方代爲救回當即帶椒令其回家 
宜昌 
[金融界所受戰事影響]  
　　宜昌通信自江浙戰事發生以來各埠金融均莫不受連帶之影響兹將宜地金融探誌於下可見一斑當戰事未發生以前洋價常在二串二百左右自戰事發生後繼漲增高由二串三百至二串四百近來　需二串五百五十文方可兌洋一元矣匯水一項以前由郵局滙申每百元僅需一元近來每百元竟需匯水十元之鉅矣整數由銀行匯兌者事前每千元匯申匯水由五元至十元近來每千元非五十元不可至月息一項平日一分二至一分五之間近來則三分四分均無放欵錢莊因無法活動倒閉者計有三家至於各物價值均依照洋價匯水暗中抬高比平日須增百分之十幾至二十而小民生活尤感艱難收入方面比較平日减少而支出又復增多設長此不恢復原狀則前途困苦更不堪言喻 
 
 
 

Page 8

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 9

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *本埠新聞 
[盧永祥抵滬後之戰事消息（二十一）]  
　　昨日明星橋新橋間有劇戰 
　　黄渡等處僅有小戰 
　　昨日各方戰事以明星橋新橋間最爲劇烈死傷甚衆其他各方稍有戰訊兹分錄昨日消息如下 
（一）各方戰事與路局消息 
[松江方面昨日戰訊]  
　　昨日（九日）松江方面之明星橋與新橋段間戰事甚劇砲聲隆隆槍彈如雨自晨戰至晚間七時兩軍仍在接戰惟雙方死傷甚衆勝負未詳聞聯軍方面巳在南翔瀏河兩處抽調步兵前往莘莊加入前線助戰云松江方面之石湖蕩第三十一號橋前線之聯軍三十八團及三十七團因被閩軍阻隔子彈難巳接濟故於昨晨（九日）四時由松繞道退至莘莊適有莘莊駐紮軍隊某連長在途遇見將三十八團兵士帶回龍華現巳駐紮龍華三十九團營内又三十七團亦繞道至新龍華現浙軍第十師第二團衛隊團係金某所領尚在松江聞松江南門西東兩門均有閩軍駐紮松江車站月臺巳有閩軍設有大砲二尊 
　　又一訪函云昨日（九日）松江明星橋車站方面松滬軍敢死隊一千餘人進攻閩軍之陣線用炸彈及盒子砲擊死閩軍甚衆松江被包圍之聯軍及三十一號三十號兩大橋之聯軍由他處繞道退至莘莊新橋共同進攻閩軍雙方血戰三十六小時之久始得開一血路在松江之機頭三輛只有H3之機頭尚在松江車站其餘二機頭巳開駛來滬H1正駛至新橋車站相近被閩軍小砲轟擊汽缸槍洞甚夥不能移動路局巳派救險專車　往將損壞機頭載運至滬聞松江城中巳有閩軍不少雙方軍隊尚在新橋明星橋車站之間沿黄浦一帶劇戰戰線約有十里之長至下午九時尚在極猛攻擊中松滬軍往來松江南翔向之軍用電報昨巳不通松滬軍之司令部巳移至莘莊車站臧致平楊化昭二司令均於下午由南翔回至上海北站即調換機頭往新龍華轉車前往莘莊親赴前敵督戰云滬杭路松江明星橋新橋車站職員均乘專車來滬明星橋新橋間沿鐵路閩軍用大石放在軌道間以阻火車行駛軌道未拆另一訪函云九日晚據路局消息兩軍仍在明星橋東三里之鐵路旁第六號道房間酣戰軍事專車可以開至新橋車站惟據上午消息閩軍一部分巳被楊化昭部擊散向西南退去四五里一部分又被聯軍包圍火車巳可直達松江然上午北站會開兩次專車仍不能達目的地蓋閩軍巳得後方之接援又復向原處進攻故路線依然阻滯截至昨晚十二時兩軍仍相持於六號道房間午後四時後由瀏河抽調楊部一營由北站乘車赴新橋助戰今晨一時瀏河又來一營開赴莘莊又南翔調來兩營同赴莘莊九日晨二時松江車站有軍官一員兵士二名奉上官命令隨同司機火夫乘K333號機車開足速率捷駛來滬接洽軍務甫出外揚旗不料軌道上巳被閩軍用道木及石條阻斷該機車經過遂致出軌傾覆閩軍見之開砲轟擊損失頗鉅該處適在火線故該機車仍擱於途中司機人巳於昨午後逃滬惟火伙一名尚無下落八日晚七時聯軍總司令部派有兵士數名隨帶子彈兩車及車長人等由龍華開赴松江察探敵情以憑策應九時許安抵松江嗣於十二時許該兵士乘原機車HI16號冒險捷駛回滬詎行至明星橋東被閩軍瞭見開放機關槍猛擊機車上要件如車輛爐子汽表冷氣管水櫃油缸等均遭擊壞不能行駛司機入等均伏地蛇行逃至新橋報告機務長立派機車前去拖至新橋九日午後一時半北站機車房特派工匠三十人開駛救險專車前往將損壞之車輪拆下並用雙機車前後護送來滬於午後七時三十分駛抵北站以便送廠修理九日午後四時三十分滬寗杭局局長任筱珊杭路車務副總管楊先芬隨同避難來滬之莘莊明星橋新橋等站站長電報行等九人陪赴各站服務因外傳軍署欲懲辦逃員之故也任局長等於午後九時返滬楊化昭臧致平等九日晨七時四十分由莘莊返滬即在花車上開軍事會議畢十時四十分同赴南翔何豐林陳樂山盧小嘉八日同赴莘莊即晚返滬 
[閔行發生戰事訊]  
　　昨晚（九日）閔行聞巳發生戰爭聯軍方面由曾參謀領軍隊五日餘人在沙港聞將三十七團軍隊昨夜開往沙港赴前敵助戰云 
[聯軍派兵赴莘莊駐防]  
　　聯軍總司令部昨（九日）上午六時特令第十師所部軍隊一營由龍華開出赴莘莊駐防並即挖掘戰壕佈置地雷大砲等防禦頗爲嚴密 
　　又昨日（九日）下午四時許聯軍大隊紛紛赴莘莊防守並佈置一切同時又運二十一生的大砲四尊及砲彈十二箱至莘莊防禦云 
[昨日各方有小戰]  
　　昨日黄渡嘉定瀏河方面蘇軍日間均未進攻松滬軍亦取守勢至下午八時至十一時之間黄渡蘇軍用機關槍來福槍轟擊松滬軍用大砲還擊三砲雙方槍聲尚稀嘉定瀏河二地略有小戰雙方各守陣線松滬軍之大批砲彈三十餘箱分送瀏河嘉定備用 
[昨日新橋運來之傷兵]  
　　昨日（九日）由新橋站運來第十師補充隊傷兵四人内有第十二連李連長一人又三十七團第二營第四連李排長一人以上四人傷勢頗重運抵南站巳經氣絶當時高昌廟司令部備棺至車站收殮又下午四時由新橋運來傷兵四人又　長一人均送滬南紅十字分會醫治 
[前昨之軍事運輸]  
　　前日（八日）下午六時四十分由南站裝出拉夫二十一名送往黄渡又七時三十七分由南站裝出砲彈五十箱運往南翔又下午十一時由莘莊解來形跡可疑之二人昨日（九日）由南站上午七時運出槍彈三箱運往黄渡又上午七時十分由南站裝槍彈六千九百發運往南翔十三團二營七連又上午九時半由南站裝出棉軍衣一百套運往黄渡第二軍上午十時由南站裝出步槍七十支送南翔楊化昭部下又裝出機關槍一架軍衣八十套運往南翔第四軍第七旅又裝出雨軍帽一千頂並機關槍一架運往莘莊又下午一時半由黄渡運來損壞步槍十二枝送兵工廠修理又下午二時由南站裝出棉軍衣六十套風衣一百件馬料十袋運往黄渡由南站裝出機關槍一架運送瀏河又補充隊二十名至瀏河下午四時由莘莊運來傷兵五人送滬南紅十字會醫治又聞由南翔黄渡各調軍隊一營至莘莊赴前敵助戰又夜間聞龍華站調三十七團一營至閔行沙港云 
（二）各通信社消息 
[明星橋戰訊]  
　　遠東迪訊社云七日下午八日拂曉兩軍在明星橋與新橋之間鏖戰雙方均無甚死傷惟八日上午八時許聯軍後方由范參謀所率獨立營約八百餘人之生力軍巳趕到立即加入助戰兩軍在明星橋激戰五六小時閩軍約有千餘人猶死守明星橋及至下午二時許石湖蕩聯軍之三十八團抽調一營向明星橋進擊閩軍始不支紛紛向車墩巿方面退却聯軍乘勝追擊即在離明星橋五六華里地方酣戰自八日下午五時起至九日午刻止槍聲隆隆無時或息當九日拂曉激戰更烈聞閩軍第六團在距車墩巿約五里之某水溝死三百餘人被　軍奪去機關槍一架步槍百餘枝統計此路線閩軍有三千人之譜聯軍有二千餘人又　九日下午由新橋來滬之司機者稱九日下午二時許兩軍尚在明星橋附近作戰離軌道甚近槍聲甚密流彈時有飛過云 
[明星橋車站一部被燬]  
　　公平通信社云松江方面二軍在明星橋車站外揚旗激戰二晝夜砲火極爲猛烈車站巳被燬去屋頂一部至牆壁四週被彈穿小孔無數站内一切物件亦被燬一空云 
[松江明星橋站員來滬]  
　　松江方面戰事劇烈尚滬杭線石湖蕩·松江·明星橋·新橋·各車站服務員役均先後奔避松江站長孔谷隆曁明星橋新橋車務員·機匠·脚夫計三十一人雇船二艘至徐家匯十一時登專車於下午一時半抵滬即報告路局聽候發往各站服務云 
[逃滬站員所述之松江戰况]  
　　遠東通訊社云昨日（九日）下午二時許北站到有山松江逃來之站員三餘人明星橋站員四人記者叩以松江戰况據云當七日下午一時許閩軍約有一千餘人不知由何處暗渡黄浦而伏於明星橋站前面稻田内迨由松江返滬之火車開去後閩軍即舉首作窺探狀斯時駐站聯軍兵士正在午餐睹狀急放一排槍未數分鐘閩軍放一大砲伏兵始 
一鬨而起向車站猛攻聯軍即在月台上將機關槍還擊一時槍砲聲並作子彈有如雨下車站之門窗均被擊穿伊等即躱避於地道中而砲聲尚隆然震動兩軍激戰至下午四時許停戰二小時斯時松江城内守備司令知閩軍巳到即將城門緊閉並將城内之兵調至城牆上向閩軍方面擊射同時駐守黄浦之聯軍聞警知巳爲閩軍所暗逞即向閩軍反攻下午六時起兩軍又繼續開戰閩軍分三路進攻一路向華陽橋一路向車站一路向東揚旗聯軍以人數過少頗有不支之勢夜間砲聲較前尤爲劇烈戰至（八日）天明槍聲稍稀伊等即山站匍匐至某敎堂略事休息始步行至某處雇船來滬始脫危險 
[三十一號橋仍在爭奪中]  
　　遠東通訊社云石湖蕩附近之三十一號洋橋仍在爭奪中蘇閩兩軍猛攻甚力卒以聯軍在橋堍架有陸路砲及機關槍多架不能渡過現聯軍有二連兵士扼守該橋由該橋至天馬山小崑山一帶聯軍亦有第三十七三十八兩團及衛隊團人數甚多惟子彈甚爲缺乏因後方不能接濟故目下該橋形勢頗岌岌可危 
[聯軍在新龍華設防]  
　　遠東通訊社云聯軍因明星橋莘莊方面戰事緊急除極力作戰外對於後方亦不可不有準備故昨日在新龍華附近架設大砲安放地雷佈置甚爲堅固云 
[閔行之形勢]  
　　中外通訊社云自浦南發生戰事以來閔行一帶形勢漸見嚴重閔行爲上海首鎮居横瀝河（由柘林起至滬北華漕巿吳淞江止河長數百里）中部南臨浦江通南橋北沿横瀝經北橋顓橋而達莘莊（滬杭路大站之一）東有凌水經驚膽河西有竹岡塘·沙岡塘交通四方有滬閔汽車滬閔班輪水陸咸便形勢險要鎮南爲蕭塘鎮（北臨浦江與閔行僅隔一岸）現巳有接觸然閔行聯軍防堵甚嚴且據有黄浦之險汽車運輸之便滬閔調兵朝發夕至似尚應付裕如現閔行安堵如常但夜間常聞松江沿路一帶砲聲甚烈居民巳紛紛逃避矣 
[馬橋閩軍移往明星橋]  
　　中外通訊社云馬橋在沙港之北前晚閩聯兩軍巳有接觸昨據閔行來滬者言此處閩軍昨因明星橋戰事吃緊巳開去助戰馬橋巳無閩軍踪跡附近巳不聞砲聲 
[聯軍趕援兵]  
　　遠東通訊社云聯軍總司令盧子嘉以松江方面戰事緊急九日晨又由龍華調去援兵二營該軍於八時許在新橋下車當即向馬橋方面進發意欲包抄車墩巿一帶之蘇閩軍云 
[昨日南站之傷兵]  
　　遠東通訊社云九日上午七時許由新橋運向南站傷兵二十餘人當該軍車到站時即有二人巳死一係副目一係第十師第三團第十二連連長所有傷兵當即乘車分送紅會及各醫院據護送該項傷兵之第十二連兵士稱十二連連長於八日下午五時許在明星橋附近率領兵士二十餘人欲向前搶奪敵軍機關槍約距離八十米突之地位即被敵軍子彈擊中鼻部穿過腦後故移時即斃命云云 
[小崑山巳發生戰事]  
　　中外通訊社云據松江來滬者言石湖蕩北之小崑山（通斜塘河及泖河）八日晨巳有接觸閩蘇軍分兩路（一）由張莊攻小崑山（一）向横雲山攻廣富林進窺天馬山小崑山　九峯寺旁聯軍有大砲四尊現酣戰甚烈横雲山（俗稱横山在小崑山之東南）尚無戰事 
[黄渡昨晨仍有戰事]  
　　遠東通訊社云昨日（九日）拂曉時黄渡兩軍仍有戰事先係蘇軍向聯軍方面攻擊聯軍即開槍抵抗雙方激戰於第二十四號橋附近即黄渡站外楊橋三四里地方現兩軍相持於一小浜其水深有丈餘各以機關槍守兩岸彼此均不敢先渡此浜兩軍前敵距離祇有數十步昨晨激戰時兵士均伏於壕溝内互以步槍射擊聯軍祇傷七八人蘇軍亦不多至上午七時許即停戰 
[嘉定戰訊]  
　　遠東通訊社云近日嘉定戰事並不劇烈但每夜西北西南兩路槍砲聲仍時有所聞據該地九日下午到滬者稱八日夜間南路槍砲聲稍形緊急九日晨離嘉時城中秩序依然安堵聯軍固守城垣一如舊狀 
[瀏河戰事消息]  
　　遠東通訊社云前晚（八日）瀏河兩軍仍有戰事其地點巳由關帝廟移至西北巿梢一帶蘇軍猛力向聯軍方面進攻意欲乘聯軍後線調防時出其不備佔據瀏河惟聯軍抵禦　力蘇軍未得所逞當激戰時兩軍前敵均上剌刀相持勢甚猛烈昨日（九日）上午無甚戰事陣線亦無甚變化 
[茜涇續到蘇軍]  
　　遠東通訊社云七日瀏河北之茜涇營蘇軍續到三千後即沿三里橋六里橋吳家堰而南進攻瀏河聯軍迎敵於瀏河鎮之木行衖關帝廟一帶自七日夜至九日兩軍鏖戰甚劇但陣勢仍無變化 
[南翔消息]  
　　遠東通訊社云昨（九日）下午據南翔報告消息（一）七日由滬運到新兵約二百人九日巳開往前方作戰地方秩序仍賴少數兵士維持（二）昨日嘉定西北門二處均有戰事但不甚劇烈 
[昨日各路戰事沉寂]  
　　中國新聞社云昨日（九日）除松江方面有戰事外餘均沉寂黄渡方面時有槍砲聲惟無激戰情事陣線未有變化嘉　瀏河聯軍於徐家行及陸渡方面與婁塘朱家橋蘇軍相對峙前晚略有戰事昨日極沉寂陣綫未動青浦方面兩軍相持於白鶴江對岸昨亦無戰事 
[龍華昨開軍事會議]  
　　公平通信社云龍華護軍使署昨日下午四時起開重要軍事會議列席者各路司令曁參謀十餘人由總司令盧永祥主席關防嚴密無從探悉 
[第二軍傷兵開往龍華]  
　　公平通信社云聯軍第二軍在黄渡一帶應戰受傷甚多昨有在吳淞醫愈之傷兵二十人乘車來滬於下午三時轉車赴龍華司令部聽候調遣云 
[寗紹台三屬昨晨宣布獨立訊]  
　　東南通信社云昨日下午旅滬甬紳方面傳出消息寗波巳於本日（九日）上　 
午宣布獨立同時绍紹興台州二屬亦取一致行動並組織寗紹台三屬善後委員會辦理地方善後事宜每屬推代表二人寗屬爲李徵五等紹屬爲蔣百器等台屬爲屈文六等至浙江自衛軍亦於同時宣告成立駐甬之伍文淵郝國璽均願合作即由五夫出發攻杭州又留台州之郝國璽部及金華之伍文淵部同時會攻衢州閩軍云 
[浙東局勢益緊]  
　　遠東通訊社云浙人計畫自治頗爲積極自前日旅滬各要人赴甬後形勢益形急迫此次潘國綱提出辭職此中極有關係昨日王文慶接寗波電邀亦於下午乘新江天船前往 
[寗波獨立之電訊]  
　　中國新聞社云據昨日下午某方接得甬電郝國璽率部於九日晨宣佈獨立巿垣尚安 
[外艦陸戰隊發起競射會]  
　　東南通信社云留滬各國海軍陸戰隊因最近租界警備較寛定於明十一日午後在新公園商團射擊塲舉有各國海軍陸戰隊競射大會議定各派六名競射巳各從事練習以期獲勝云 
（三）各西報之消息 
[大晚報之戰訊]  
　　大晚報云松江以東鐵路方面形勢嚴重但尚非危急聯軍現集中彼間希圖驅走明星橋閩軍今日下午據陸秘書長言昨日調去之援軍曾會同松江附近聯軍從側面抄攻明星橋以重大之犧牲將閩軍擊退計渡浦之一千二百名閩軍巳退走六七里昨日下午及夜間兩軍鏖戰未息但自昨日午夜以來松江交通斷絶未有消息到滬至瀏河至黄渡一帶前線今日僅有散漫之戰事又軍署於松滬間電報電話之阻斷未爲解釋但堅稱松江不致有陷入敵軍之危險明星橋之閩軍昨日曾沿鐵路向新橋前進激戰異常劇烈閩軍漸不支仍向明星橋退却而松江之聯軍夾攻閩軍亦有進步云云本報戰地訪員甘郎氏昨晚在新橋報稱該區大砲來福槍作戰甚劇烈聯軍將士有料松江北面爲青浦開往之蘇軍所攻擊者黄渡蘇軍當亦有開往助戰者但猶未能證實今日軍署陸秘書長語記者明星橋之閩軍至少有二百人陣亡昨日下午有俘虜數十人運回上海據稱該處閩軍共有一千二百人軍署中人料閩軍之未受傷而退走者當不能過七百人臧致平向在南翔督戰昨日率領援軍往莘莊午間回滬旋又赴新橋督戰此舉足見形勢之危急昨日下午及今日未有援軍開赴莘莊所開火車專運食物子彈云 
[文匯報之戰訊]  
　　文匯報云昨日下午楊化昭之援兵開到莘莊後聯軍立行反攻自松江至梅家弄沿鐵路線一帶幾於全爲戰塲而青浦方面亦有聯軍數百人從旱道開至松江北門鏖戰竟夕至於今日清晨雙方死傷甚衆聯軍獲有勝利閩軍重回至一星期前地位今日下午上海至松江客車巳從北站開出但乘客甚稀今日清晨臧致平乘專車赴黄渡激勵士卒現料聯軍全體將士復得巨額恩賞云 
（四）張作霖之報捷電 
[奉天電告佔領赤峰]  
　　盧嘉帥鑒密頃據李許軍長吳副軍長電稱我軍於魚日下午佔領赤峰奪獲械彈極多並俘獲敵方王姓統領一員官長十餘人兵士五百餘人陣斃敵方統領一員下級官長二十餘人士兵甚衆敵向圍塲竄去現正追擊特電馳聞以慰遠系張作霖齊亥 
（五）外艦之來往訊 
[英國軍艦來滬]  
　　英國派駐東亞艦隊内之巡洋兵艦柏德斐號原在香港方面駐防今因上海防務緊要港督又將該艦於昨日調來上海上午進口後即在第二浮標停泊聽候調遣 
[兩法艦之出口]  
　　法國駐滬出艦自克里尼號到滬後有三艘在滬其在高昌廟駐防之可爾滿號先於昨日離申開出後昨日停留法租界前該國海軍浮標上之吉利飛號又開離上海聞均係奉命開赴天津云 
（六）本埠與附近各鄉之防護 
[西南各鄉戒嚴後檢查之嚴厲]  
　　本邑西南各鄉鎮自宣布戒嚴後徐家匯西虹橋鎮及龍華附近小木橋及沿蒲肇河華法交界各橋樑均派軍隊駐防此一二日内如日間有人經過必須細加盤問方始通行若遇迹涉嫌疑者必須檢查一周始可前進云 
[熊知事注意閔行漕河涇治安]  
　　代理上海縣知事兼縣警察所所長熊育衡以現值松江戰事甚爲劇烈閔行地方頗覺吃緊該鎮爲上海西南鄉之首鎮商務繁盛之區今受戰事影嚮商業停頓對於地方治安不得不加意保護除加派小隊協同巡防外昨又撥派探訪隊往來滬閔問巡察以靖地方而通聲息又聞漕河涇地方昨晨有軍隊經過鄉民紛紛遷讓後經該處警所派警勸告始定惟該處相距閔行較近人心不免恐慌熊代知事聞報後當即撥派小隊二十名馳往漕河涇駐紮協同警察巡防以保治安 
[法租界防務又嚴]  
　　法租界當道因松江戰事吃緊西鄉華法交界之區防務亦應加嚴徐家匯地方瑾記橋所駐守衛法國駐滬陸戰隊兵士現巳奉總司令命令於即晚起如遇華界駛租之汽車馬車等在瑾記橋路過者實施檢查總巡捕房總巡石維也君恐守衛兵隊檢查時言語不通致生誤會故特加派華探兩名在旁帮助各守衛兵士檢查云 
[天主敎堂産業請照約保護]  
　　本埠華界天主敎堂自江浙開戰後巳由法兵艦派兵登陸駐堂保護而上海至松江敎堂林立統計各巿鎮大小敎堂計有十餘處戰綫附近天主敎堂神父相公及敎友等均巳遷避各神父業巳呈報江南姚主敎轉請駐滬法總領事開具敎堂地點以及敎會房産·中外敎友之房屋·産業·等分别照會閩浙兩軍領袖設法照約保護而法總領事昨又電致北京法公使請即照會中國政府　通飭蘇閩皖各　 
長切實遵照矣 
 
 
 

Page 10

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *（七）米價昻貴與平價局情形 
[昨日米價仍未見鬆]  
　　滬埠食米近日來源稀少人心大爲恐慌前日（七日）據米業公所調查公共租界方面統共祇存二萬八千二百四十八石五斗而滬地食米每日銷數約以數千石計各米號近來雖向西貢及國内泗涇等處産米區域採辦大宗秈米設中途發生阻碍仍不能源源接濟昨據山西路某號云上白米每石須十八元一角次者亦須十七元四角云 
[關帝廟食米平價局之擁擠]  
　　米價昻貴後城内外各處設立食米平價局西門關帝廟開自辦以來每日門庭如巿自晨至午後竟擁擠不堪老弱男女休想購得粒米甚至自辰刻候至午刻方始購得米票喧鬧之聲不絶於耳二區一分所警署覩此情形加派長警到彼妥爲照料 
[貧孩糴平米被擠受傷]  
　　日來南巿潮惠會館内平價局所售食米日糶數百石購者自晨至暮甚爲擁擠浦東及南碼頭等處貧民紛紛前往該局購糴年力稍壯者尚能爭先購得疲弱者無不落後前日午後有一年約十餘歲之江北女孩亦因購取平米受衆擠軋大聲呼救仍不能立出重圍以致受傷後由人代送新普育堂醫治 
（八）各保衛團之昨訊 
[閘北保衛團注重防務]  
　　閘北保衛團昨通令各支團云爲通令事案照現在地方吃緊防務加嚴所有各支團駐防所爲團員目丁駐守之地關係重要若無官長隨即日起各支團團長三人每日必有一人在所值日輪流攤派以示公允而昭慎重除分令外合亟令行各支團團長查照辦理仍將辦理情形輪派名次具報備查切切此令又致彭浦鄉保衛團函云逕啓者現在時局緊張地面重要彼此設團自衛宗旨正復相同亟應設法聯防以昭周到兹擬雙方職員先行協商究於何時何地相晤即希訂定日期地點以便聆敎云云 
　　又前夜九時該團副團總尹邨夫偕敎練員陳安甫親行密查各支團補助團勤惰先至恒豐路第一支團次至寳興路第四支團横浜路第五支團至商務印書館補助團休息復查華興路第三支團而至大統路第二支團回至團部巳在深夜二時餘所經各路巡邏之團員目丁各支團衛兵等尚能認真服務惟六支團因地區關係須另日親查云 
[董家渡保衛團昨訊]  
　　南巿董家渡保衛團出防巳將匝月通宵達旦勞苦異常現爲鼓勵團員起見凡出防操練擇其成績最優者予以名譽上獎勵巳由董事部備具獎品擇尤發給又昨日午後三時法國駐滬艦隊司令洛倍君偕同副官等至該團參觀由團總司令朱少沂君先期召集全體團員在操塲集合操練各種行動法司令頗爲贊許後進茶點而散 
[引翔港鎮自衛團實行出防]  
　　引翔港鎮自衛團由引翔港華德路工商聯合會組織而成會長金延齡因鑒於戰事緊急非謀自衛不可特邀職員開會集議自衛辦法公同表决選舉姚鏡明爲團長陳松亭姚輔仁爲團副辦理一切團員由各商號指派重要夥友擔任額定六十名編成四組每組十五人輪班防衛欵項設法自籌巳於陽曆九月二十六晚起實行出防協同本鎮巡捕保護治安頗爲勤勞云 
（九）救濟兵民之昨訊 
[江寗同鄉亦請撥海關附稅振災]  
　　嘉定等四邑旅滬同鄉會致電北京國務院請撥海關附稅振濟兵災原電巳誌昨報兹又有旅滬江寗六邑同鄉會致電北京請撥海關附稅半數協濟江浙兵災之用其文曰北京國務院鈞鑒江浙搆兵兩省人民感受痛苦狀非楮墨能宣遭此慘禍不下數百萬人現戰事結束無期至未來之隱憂正不堪設想轉瞬秋盡冬寒不死於溝壑必成爲餓莩當兹兩省民窮財盡之秋非有大宗振欵不足以資救濟讀唐紹儀諸公等江電請以本年海關附稅半數撥充協濟東南兵災之用令人感激涕零中央愛民如子定一視同仁伏望迅賜准如所擬即由上海華洋義振會就近向海關具領辦理協濟兵災事宜以慰溝壑嗷鴻日夕引領不勝迫切待命之至旅滬江寗句容六合江浦高淳溧水六邑同鄉會佳開寗紹旅滬兩同鄉會亦有同樣之電到京矣 
[嘉興紳士致嘉屬旅滬同鄉會電]  
　　嘉興紳士等致嘉屬旅滬同鄉會姚慕蓮褚輔成等電云上海嘉屬旅滬同鄉會公鑒軍隊連日過嘉適當衝要商農輟業逃避一顧企先汪石礽陸初覺微 
[南翔同鄉會接濟糧食]  
　　昨日南翔旅滬同鄉會以南翔居民食米每日約需二十餘石雖巳由該會迭次裝米前往然杯水車薪無濟於事爰又託黄培之君向協昌德米行購進客秈一百五十石每石價十元零七角將分期運翔以資接濟 
[松江閔行來滬之難民]  
　　上海紅十字會因閔南公司之小輪業巳停班惟查松江閔行等各處戰區避難之男女尚多急欲避難來滬故該會特在虹口塘山路舟山路口設有收容所特派小輪一艘前往各該地救護難民昨日到滬者約計五百餘人内有五人係逃兵携帶槍械該會當報浦江水巡隊將五逃兵一併帶隊由潘隊長問明屬實飭即一併申解警廳司法科預審再核所有各難民概行由會收容或投親友家住宿云 
[西鄉鄉民紛紛避滬]  
　　自松江形勢吃緊以來以次即爲莘莊鎮該鎮與本邑西鄉梅家弄鎮·漕河涇鎮·新龍華等處均近在咫尺故均有連帶關係此次各該處均宣布戒嚴聯軍方面亦早派重兵駐防莘莊與梅家弄等鎮昨日商家稍有開巿其餘大半遷避他處軍用火車亦開到莘莊迤西爲止再往則諸多危險松郡四鄉逃滬難民男婦人等因其妻女大半在上海城内外傭工故往投各主人家但因生活程度日高多被拒却有錢者只得投宿旅館無錢者祗得往投收容所情狀狼狽不堪 
[紅十字會消息]  
　　中國紅十字會昨日消息如下（一）前日下午六時至十二時計運到瀏河傷兵一人南翔一人嘉定二人黄渡三人又昨日上午一時至下午五時半計運到馬陸傷兵一人黄渡七人松江二人（二）昨日組織分會者爲松江縣胡家鎮（三）昨日各醫院之傷兵數目爲時疫醫院三九總院一六六時濟一一八新普育堂一一四商務書館四八同仁四三亞東二六廣慈四○粤商四一寳隆二九北巿二○至公立及南洋兩醫院其數目仍與前日相同十三醫院之總數則爲八七三 
[滬城紅會救護隊救得難民]  
　　本城紅十字會分會殷副會長現因松江戰事劇烈昨日特率救護隊前往松江戰地救護回滬時在閔行救得難民五人小孩一口當即同車帶至上海送交煤炭公所靈學會所設之留養院收養 
[滬城紅會添設第三療養所]  
　　滬城紅十字分會在太平街藥業公所内所設臨時醫院自開辦以來收容傷兵巳有二百餘人其中有輕傷者轉送九畝地新舞台分設之傷兵第二療養所現因各處送來傷兵日多無處安置故擬添設第三療養所以便容納 
[紅會救護隊赴前敵收殮陣亡兵士]  
　　紅十字會救護隊商准滬城慈善團同仁輔元堂各紳董於昨日下午二時撥派五千一百三十四號救護汽車至喬浜路該堂門前裝運中等棺木十餘具運往前敵收殮陣亡各兵士 
[藍十字會消息]  
　　閘北慈善團藍十字會昨日消息如下（一）昨日下午三時止計收瀏河難民二人黄渡難民八人（二）昨日上午十時該會第一隊出發北新涇招致難民下午一時又接瀏河電話云有難民二三十人當由第二隊出發救濟（三）隊員揚翼臣·郭福英·昨將收容所難民王陳氏等願入紗廠工作者二十三人送小沙渡振泰紗廠又該廠主陳耕莘君昨助到棉花四擔作災民之禦寒品云 
[白十字會消息]  
　　中國濟生會附設之白十字會前日收容婁塘難民男三人女四人送該會第一暫留所又昨日由婁塘同鄉會送到婁塘難民男子二人婦孺三人送該會第七所又瀏河難民一人送中國救濟婦孺會 
[黄十字難民收容所近聞]  
　　上海各路商界設立之黄十字難民收容所連日除收容各同鄉會各善團送來之婦孺難民外復由救護隊員吳仲裔·潘冬林·張賢芳·等分隊出發至閔行太倉等處救援截至昨晚止巳收容難民一百七十餘人該所因係中等住屋改組故設備頗週惟避難婦孺多飽受驚嚇因之患病者頗衆均由醫務主任錢龍章醫治對面浸會堂諸敎友并代該所組織一臨時兒童學校及演講會婦女會等每日授課兩小時分班敎授每期日開映影戲一次以助興趣各發起人昨晚又開會一次討論增設第二分所手續俟地點妥定即可開辦昨日捐助欵項者又有黄鴻源五十元裴記五十元徐其相經募永安公司五十元童椿記三十元程菊生十元龔女士一元又有顯親君助一千枚壽桃票一紙計十二元王阿品助五百枚壽桃票一紙計六元又救護隊定今晨七時乘自備汽車出發赴閔行救護云 
[聯益善會消息]  
　　胡家木橋香烟橋路上海聯益善會施醫院中西二部雙十節照例停診一天義務學校亦休假惟施材部職員及埋葬隊夫役因日來棺殮中國紅十字會各傷兵醫院兵士屍身極形忙碌故仍照常辦事以利進行云 
[菉葭浜被難留容所消息]  
　　菉葭浜旅滬同人組織之留容所自在小沙渡租定房屋一所即於前日開始收容共收到同鄉災民四十二人昨續有避居浦東之同鄉人二十餘人亦自行投所暫住 
[滬南六路商聯會組織救護隊]  
　　滬南六路商界聯合會八日下午八時召集特别大會到者五十餘人首由難民救護隊隊長樂樹滋發言謂近日戰事較前尤爲緊急人民流離失所吾儕義屬同胞斷難坐視現所組隊員十人恐不敷救濟之用倘諸君再有志願加入者僅可補充當有郁秉福陳聯順二人謂救難濟急乃吾儕應盡之義務自願補充隊員聽命進行衆皆歡迎表决通過末由主席分給難民救護隊隊員袖章遂散會 
（十）關於戰事之雜訊 
[漕河涇設立軍人招待所]  
　　昨晨七時西鄉漕河涇地方由松江方面退來兵士甚多有成羣結隊來者有三四人者臂上有白色太極圖或有奮鬭隊字樣者有持械者有無械者該軍雖然退回尚守軍紀毫無騷擾情事該鄉鄉董張秀麒覩此情形即請紳士楊福元會同四區警所長程麟設立招待所於鄉公所内預備茶點香烟等物俾便過兵暫爲休息並由楊君協同崗警沿途照料并通告本地商民勿起恐慌故該鎮秩序仍甚鎮靜 
[中日商界之往來電]  
　　全國商聯會因戰事關係近與日本東京横濱大阪若山各商會往來文電照錄如下「日本各商會聯名來電」貴國内爭人民塗炭敝會等深爲慨惜對外貿易亦大受影響深冀貴會奮勉籌劃俾和平早日恢復「商聯會復電」誦尊電具徵關懷同洲大局感銘心版和平早日恢復於中外交有利益敝會自當相機竭力籌劃 
[滬南稽查車照遲綏兩天]  
　　滬南工巡捐局捐務處對於各項車照捐換一事向例每月十號起實行咨請各管警區協助一體派警稽查如有未經換照者扣留車輛照章勒令補照外應加處罰在案兹因軍事倥偬時代所有前項稽查期間應酌緩兩天改遲至十二號爲始實行稽查巳請各警區查照云 
[英商公共汽車昨日開始通行]  
　　英商中國公共汽車公司長途汽車昨日（九日）開始通行先駛第九路即由黄浦灘·愛多亞路·起至靜安寺爲終點中經四川路·江西路·河南路·福建路·浙江路·雲南路·西藏路·馬霍路·成都路·同孚路·慕邇鳴路·西摩路·哈同路·赫德路·等之南端計分五站第一·二·三四·等站每站收資五分如由第一站乘至五站亦照四站共收小洋兩角車資通用小洋銅幣不收如坐一站付出小洋兩角（即四開）即由售票人除去應付車站五分外找出該公司之五分頭銅幣三枚將來乘車即以此幣付給如積滿四枚可向該公司掉換小洋兩角總公司在九江路黄浦灘口車身黑色較電車之拖車略小坐位不分等級昨爲駛行之第一日知者尚少乘客寥落云 
[阿真廷飛行家昨日離滬赴日]  
　　大晚報云阿真廷飛行家桑尼少佐於今晨（九日）八時三十七分離滬飛往日本鹿兒島預計行程大約八小時可到當今晨五時二十六分日領事署接到鹿兒島來電報告天氣晴佳適於飛行隨將原電送至代阿領事照料飛行事務之加萬化氏處由加氏往禮查飯店通知桑少佐一面通知河泊司水巡隊派員照料旋於六時半同乘汽油船往陳家嘴巴西領事白蘭道氏亦同船送行桑少佐偕機師貝德拉姆氏登機後檢視一番即於八時三十七分解纜飛機在江面滑德上百碼許凌空直上廻翔兩週即向日本駛去大約於下午四時半至五時之間可抵鹿兒島云 
[淞江水利協會明日開工程會議]  
　　討論挖泥給價改作噸位辦法 
　　吳淞江水利協會明日下午開工程會議昨發通告云逕啓者頃據技術師李耘孫君函稱近因各機船不依工程之規定辦理遇鬆土之處往往挖之過度兼之原定船量收方辦法未甚盡善擬將船改作噸位使其裝滿與否無所假借然後以重量合計方數給價等因到會兹定於本月十一日（星期六）中午十二時召集工程會議以便詳加討論届期務請台端準時蒞會不勝企盼 
[駐法使館參贊章祜啟程赴法]  
　　吾國派往法國公使館之頭等參贊章祜氏歸國巳久現因奉令速返法使館任遂於前日南下到申即在本埠法郵公司購定亞博司號輪客位於昨日上午乘輪赴法矣 
[安德森女士由日回滬]  
　　文匯報云安德森女士近赴日本調查勞工狀况演說其在英國所辦之事業兹巳於星期二日回滬 
[我國足球隊在澳洲比賽消息]  
　　第二次國際比賽...二與二...不分勝負 
　　我國大學生足球隊在澳洲新西蘭比賽情形迭誌本報兹悉該球隊於八月二十一日由屋克倫Aucklanj赴海密爾登Hamilton與海密爾登球隊作練習比賽結果爲三與零之比吾國敗北澳洲球員都係礦夫力大過人勇猛異常且都由蘇格蘭來者故對於足球素所擅長而我國球員又未用全力對付最優良之隊員四人因欲休息預備第二次國際比賽未曾出塲故遭失敗該地華僑在比賽前一晚表演中國音樂幻術及古戲等用費頗巨希望於我國球隊者實大而結果如此實令彼等失望也 
　　又二十三日我國球隊在威靈登與新西蘭足球隊作第二次國際比賽觀者有一萬五千人上半時吾隊迎逆風背日光球不易踢出開始後十五分鐘敵隊得角球球適在門前爲其左内翼頭頂得入一球後吾隊亦奮勇前進左内翼吳炎章亦踢入一球上半告終爲一與一之比下半時吾隊居隊順風臨目光先鋒線亦聯絡異常故球常在敵門前敵受危險者不知凡幾吾隊　能觸入敵門向球而僅得其最後之一球爲張錫恩所踢入此時全塲觀客呼聲如雷動以爲吾隊必獲勝不意吾隊隊員因進攻過甚略見疲乏故致最五分鐘時亦被敵隊左内翼踢入一球故結果爲二與二之比不分勝負此次吾隊雖未得勝但巳令新西蘭人士滿意異常云 
[關於滬造幣廠事致財部文電]  
　　（一）上海造幣廠電財政部云宥電敬悉本廠前奉令飭結束即函上海銀行公會派員接洽乃滬會以本廠尚有他項轇轕覆稱九月十日以前萬難接收一切情形巳於删日兩函詳晰陳明兹聞鈞部巳函滬會催令接收本廠職員亦復往詢仍無確實答復或須加以考量開會取决於衆即允接收亦非月内所能交接耽延之因不在本廠八月雜費雖經匯撥九月行將月盡轉瞬十月又至就令滬會月初允爲接收如房租警餉役食之類俱不能不按全月支付此外如文件送京往返川旅費搬運各種物件等項事事需欵尤不在月支之内至員司薪金積欠巳久甚有禦寒衣被亦巳付質廠務一經移交居無屋食無糧行無資種種痛苦難以縷述大部當不忍置諸不問聽其就斃所有本廠九十兩月開支結束費用並員司欠薪應請即予匯撥俾可早日收束伏候示遵上海造幣廠叩（二）上海華昌電財政部云卅東悉仁昌棧租承允於十日内匯撥當商准仁昌展期十日至藍烟囱其昌棧棧租亦應請從速匯撥若仍延宕不滙則各棧亦將定期拍賣所受損失應由貴部負責賠償再漾電有海關亦於月底拍賣之句海關二字應更正爲其昌棧合併聲明華昌冬（三）上海造幣廠又電財政部云東電奉悉當往仁昌棧交涉巳允展期十四天付欵時請設法由他處轉付冀避免其他債權效法索欵至更難對付再公會巳函請移交當照辦移交應需費用乞速匯寄以便應用上海造幣廠冬（四）上海許沅電財政部云美領稱滬造幣廠欠仁昌棧租一萬三千餘兩華昌不允續墊仁昌定三日拍賣機器刻經　允展緩七日祈速籌付並乞示遵許沅叩冬 
[寗興輪船被刦案續聞]  
　　三北公司之寗興輪今次赴閩在途遇匪刦略誌本報兹悉該輪由滬開出時各匪徒早巳改扮旅客混入搭客中及至船到距香港三十五海里地方船内匪徒知約定之匪船巳來故即動手刦奪買辦林傳芳及船員等等均爲匪盜閉禁一艙内銀艙内之現洋三十箱計十五萬元又大宗疋頭貨均被各匪刦去旅客共有千名左右隨帶之現洋行李等件亦均被搜去幸未傷及搭客水手中有一名最受重創昨日該輪巳到福州業巳來電報告准十三號到上海云 
　　又三北輪船公司前日接寗興輪船由厦門發來一電補錄如下寗興三日被盜迫令開至大鵬灣（查在離香港三十五哩）刦去現銀三十箱疋頭等貨並郵件貴重行李五日携贓釋放開行被害舵工一傷水手一今日抵厦午後開閩云云 
[今日雙十節賽之預測]  
　　在上海跑馬廳舉行 
　　第一次一哩（一）好事得夫（Hot　Stuff）（二）普及立司（Pugilist）（三）楊葛雷（Young　Grey） 
　　第二次一哩四分之一（一）司密士飛（Smithfold）（二）過文納歇浦（Governorship）（三）地及軋（The　　Juguar） 
　　第三次一哩四分之一（一）地果倫（The　Koulan）（二）湖達蘭（Woodland）（三）考各立考（Coquelicot）第四次九法郎（一）惠點反羅（Witty　fenow）（二）墨西哥麥南（Mexican　Money）（三）英格飛（Englefield） 
　　第五次一哩（一）白塔歇浦（Battleship）（二）蒙司帶（Moon　Star）（三）克佛立鐵（Covellite） 
　　第六次七法郎（一）利達歇浦（Leadership）（二）綠菊（Green　Chrysanthemum）（三）白辣根飛（Brackenfield） 
　　第七次一哩（一）地角（The　Decoy）（二）拍利反歇浦（Prefectship）（三）倍倍矮司（Baby　Eyes） 
　　第八次七法郎（一）雷飛（ayfield）（二）生昔歇浦Censorship）（三）湖特克勞夫（Woodcroft） 
　　第九次一哩半（一）稍司塘（South　Down）（）三啞口配勝（Occupation）（三）哈爾濱（Harbin） 
　　明日下午因跑馬廳體育塲中有足球比賽故將第五次之跳浜改爲第一次舉行以免意外其第一次之初學騎賽即與第五次跳浜對調云 
[馬霍路發生刦案]  
　　前晚十一句餘鐘時馬霍路三百四十六號某姓家被盜匪三名侵入擁進内室袖出手槍嚇禁男婦人等聲張翻箱倒篋將值洋五百餘元之金銀首飾搶刦而逃該盜均穿長衣操本地口音嗣由事主開單投該管捕房報請查緝矣 
　　尚有本埠新聞轉入後頁 
 
 
 

Page 11

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *7本埠新聞二 
[復旦政治學會成立]  
　　復旦大學政治學系學生二十餘人發起政治學會以研究政治學識·陶冶個人政治道德·公民智識爲宗旨巳於前日舉行成立會通過會章大綱當肇定委員如下文書陳承蔭智育端木愷德育劉季仙宣傳張明煒財政朱爾嘉復由該委員互推劉季仙爲委員會主席聞該會將聘該系敎授何葆仁·劉蘆隱·鄭覺民·及余楠秋爲名舉顧問云 
[戈登路火警焚斃三命]  
　　前晚十一句十五分鐘滬西戈登路七百二十七八號門牌協成祥烟紙雜貨店不戒於火霎時冒穿屋頂公共租界各段救火會聞警全體消防隊員役駕駛皮帶車到場取水施救逾時始熄其隔壁八百二十九號門牌脚踏車店之樓面亦被殃及計共燬屋兩幢起火之店係本地人張靜香開設張年四十歲張妻陸氏年四十六歲夫婦同睡於店内前樓所雇女傭朱王氏係浦東人年四十二歲則睡後樓之亭子間當火熾時均不及逃出葬身火　事後該管捕房派包探沈崇禮協同五十二號西探前往調查之下並命土工從瓦礫堆中檢出張與陸氏之尸體皆不完全惟女傭所臥之亭子間尚未倒坍故朱王氏尸身仍在床上但亦焦頭爛額當將尸身三具車入裴倫路騐尸所昨晨尸屬請求免騐經公共公廨核准之後自行備棺收殮矣 
[旅館内發生命案後之所聞]  
　　法租界新開河自來水亭子對面湖北公益社旅館内於日前發生命案後由西探長薛代納以該旅館有違定章爰於昨日將該旅館管理人李長安·武堂春兩人傳至法公堂請究先由西探長上堂稟稱查得該旅館實係李振邦所開惟李前因犯案奉諭出境在案今竟派人冒名頂替以致執照上姓名不符有違定章且於日前寓客張連升被人謀斃兇手逃逸後爲時巳久該旅館人始行察覺報捕實屬疏忽巳極爲此解案請爲訊核詰之李長安供李振邦係民人之叔父因被逐出境故托民人與武堂春兩人代爲管理是實琥堂春供雖由李振邦托民人管理此棧惟民人並不常至該旅館致發生命案並不得知求察聶讞員商之法領事馬君判兩被告罰洋一百元充公照會吊消限七天内閉歇不准再開 
[白克路之小火警]  
新閘白克路八十一號門牌之平房爲石文源所住前日下午七時半屋内忽告火警經救火會得報由救火員役駕駛皮帶車馳往取水灌熄故未波及四鄰事後該管捕房派探馬宗來協同西探前往調查得此之火係焚燒錠帛不慎所致即據情禀復捕頭核奪 
[姦案烟案俱發]  
　　住居法租界之陳全生前日投法捕房報稱妻子陳沈氏近與私設燕子窠之陳季根兩人姘識私將金飾等物竊去質當津貼姘夫請求提究捕頭得供飭探黄芝芳前往將沈氏與陳季根並二房東梁科清等一併帶入捕房昨解法公堂請究先由原告陳全生投訴前情詰之陳沈氏供婦人雖至陳季根處吸烟並未與其私姘至於金飾等物因陳季根乏欵燒烟故由婦人質當借與陳季根燒烟有之餘供支吾質之陳季根供詞相同二房東梁冬清供民人實不知陳季根私設烟子窠故敢租賃求宥聶讞員商之法領事馬君判陳沈氏押十四天陳季根押一月並罰洋三十五元梁冬清罰洋三十五元充公以儆 
[婦人交夫領去完案]  
　　徐阿林之妻徐秦氏於上月二十七號背夫逃逸當由原告報告捕房請緝在案現爲包探將秦氏尋獲帶入捕房昨解法公堂請究先由原告投訴秦氏私逃情形求究詰之秦氏供實因時遭丈夫毆打故此無奈逃出不敢作非法行爲求察中西官判秦氏交原告領去完案 
[搶烟土禁押三月]  
　　李阿小於日前在某處購得烟土數包行經法租界地方被無賴三和尚得悉糾黨上前强搶而逸適有包探張炳臣瞥見上前將三和尚人贓並獲帶入捕房昨解法公堂請究先由原告李阿小稟明被搶情形詰之三和尚供認强搶烟土不諱中西官判三和尚押西牢三個月以儆原告姑念年老從寛免罰 
[賭徒分别科罰]  
　　粤人譚湛在崇明路三十九號屋内開聚賭抽頭漁利被包探凌潤　查悉前日協同西探密往將譚及賭徒歐六瞿基陳志等多名拘獲連同賭具昨解公共公廨中西官訊實判譚罰洋三十元餘人各罰三元一併充公賭具銷燬 
[指控指使黄包車夫罷工]  
　　飛星黄包車公司西人延羅傑帮辦胡薩律師在公共公廨刑事科狀訴江北人仇鉅鑫於本月六七八號散佈流言指使罷工損害營業及信用等情昨由老閘捕房包探嚴阿慶協同西探將被告票拘到案請究仇延高露玲律師上堂聲稱仇係黄包車公會董事請准交保出外改期開審等語而胡薩律師則稱被告指使各黄包車夫罷工牽動租界大局如果改期須　被告交二萬五千兩保並請堂上諭令被告於本案未開審之前不准再有此項舉動又據賫美律師稱伊代表七十二股東亦欲控告被告胡薩律師請求極表同意旋經陸襄讞與美領雅君磋商之下判被告交一千元保候改期再訊並諭被告於本案未開審前不得再有罷工舉動 
[包運紙烟充公之布告]  
　　全國紙烟捐務滬局查騐所發出佈告云爲佈告事查本所於本月二日在大通碼頭查獲大通協記航業公司代南通客商裝運大英牌紙烟三箱又品海牌紙烟一箱共計二十萬支由大明輪船載往南通銷售查南通非通商口岸該項烟件旣未請領捐單又不粘貼印花不便放行祇將烟件扣留寄存大通公司貨棧取有收據爲憑聽候呈請總局核示辦法兹奉第二千七百五十二號指令内開呈悉大通公司代南通客商包運大英品海烟件往南通銷售並無捐單印花顯係偷漏應即充公以儆效尤此令等因奉此合亟佈告週知此佈 
[騙脚踏車之緝獲]  
　　本邑人張銀海昨至嘉興路一千零零三號門牌楊順興脚踏車行内用詐欺手段騙去脚踏車一輛逃逸經楊報捕派探何慶恩往將張緝獲拘入捕房捕　略詰一過諭飭押候解送公堂請辦 
[美商聯益皮件文具公司運到新貨]  
　　本埠愛多亞路美商聯益皮件文具公司自聘陳勇三君爲華總經理以來本外埠營業倍形暢達所出皮件精美價廉近又新到英國所産最著名之海豹皮製造各式文書皮夾十分美觀其運售各項新式文具用品式樣奇特爲海上所未有且定價極廉聞該公司製有一種送禮皮夾極合於餽贈紀念品且設工廠於滬上擬購者均可向該公司直接面定云 
[公共公廨訊案彚錄]  
　　昨日公共公廨訊理之民事訟案併誌於下（一）日商豐泰洋行延慕思律師訴裕豐絲廠陶文錦·胡雲階·王芝庭等欠借洋案據原告之經理沈昌裕訴稱去年四月間與裕豐訂立合同借給銀九萬兩由該絲廠轉與陶胡兩被告訂約分向無錫等處開設金平等四繭行陶胡兩人爲金平股東裕豐絲廠爲主任王芝庭爲保人至去冬還過六萬餘兩尚欠二萬九千餘兩後將其堆存無錫之繭子變賣一部份得價萬金抵償外尚欠一萬九千餘兩自起訴後又將無錫所存餘繭售得銀九千餘兩現被實欠本利銀一萬零二百餘兩云云被告方面延甘維露律師代辯堂諭改期續訊（一）意商寳克洋行延海德禮律師訴巳閉正泰錢莊主楊采庭·楊漢丞不付莊票銀案判决後被告將閘北房産抵押與益豐莊係在本案判决之後云云堂諭候傳義記公司唐繼顔·楊富臣·到案訊明後再行核辦（一）吳祥記延克威律師訴森泰記不付期票洋案堂諭被告臨訊不到原告呈案承攬合同一紙並森泰記蓋章期票八紙民生實業社票一紙證明欠數均認爲確鑿可信應即予判决着被告償還原告洋一千零五十元並起訴日起至清償日止按年八釐利息及堂費飭被告到案照所判之數交保（一）模範工廠訴郁文俊欠貨洋案堂諭着被告等共同負責償還原告貨價洋四千零六十元並起訴日起至清償日止按年八釐利息及堂費（一）韓榮發訴陳伯英等擔保周華臣欠借洋案堂諭准予具結出外理楚（一）袁　雲訴張筱弟欠房租洋案堂諭准予撤銷（一）金仲英延慕思律師訴趙鏡清欠墊欵銀案被告延海德禮律師代辯堂諭改期再訊（一）俄人文娜葛弱達夫延樊克令斐斯門等律師訴招南局賠償因公跌傷損失案堂諭候會商堂諭宣布 
來函 
[周勤之來函懸賞招尋男孩]  
　　啓者勤之由原籍嘉定婁塘避難來滬住居法租界太平橋三裕里十號有一男孩年五歲面方白身穿黄斜紋夾襖螞蟻布褲子元色鞋襪於前日上午十一時許同其兄在衖内游玩忽然不見當即找尋無着倘有仁人將其收容者請送至敝庽或西門斜橋南首同義和烟紙店内當即酬洋二十元决不食言 
[洞庭西山旅滬同鄉會來函]  
　　謹啓者兹有鄉人趙應坤年二十五歲中等身材面長圓身穿白衫袴藍斜紋夾袍外罩黑長衫於八日夜八時在外白渡橋南陽丸輪埠失足墜浦打撈無着除經分報水巡救生局外合　備函懇請貴報賜予刋入來函欄如有該項尸體發現俾便各慈善機關通知石路陶朱里敝會轉致尸屬領殮是禱西山旅滬同鄉會啓 
 
 
 

Page 12

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *商業巿况 
[北京專電（九日下午八鐘）]  
　　暗盤整陸六十六元五角玖陸二十三元三角柒長五十七元一角伍年六十六元六角均現貨 
[釐漲拆疲]  
　　昨日洋釐早巿七錢三分一釐尚覺疲軟午巿忽趨高昻收盤爲七錢三分二釐七毫半比前日好起一釐二毫半巿塲交易殊屬零星買者皆欲出幣係裝南通收花之用銀行仍少進出惟華比進洋五萬計出口現洋約二十餘萬進口無聞銀拆依然照舊早巿四分午巿三分劃頭無人顧問形勢較前益覺混沌云 
[上海銀行國内滙兌行巿報告]  
　　昨日京津來電銀匯無漲落計津爲一千零六十兩五錢京爲一千零五十二兩五錢洋滙京津均爲一千零零一元大數可以貼出津洋釐略小計爲六錢八分四釐較前日跌去二毫五漢電洋例略漲計爲九百九十七兩扯申價爲一千零零三兩掛牌爲一千零零五兩洋滙平滙大數可以貼出此外長沙大跌計爲一千零零五元杭州亦跌計爲一千零零三元鎮江略漲計爲一千零零六元其餘各處未有更動 
[神户滙巿混亂]  
　　賣貨杜絶 
　　神户滙兌巿場自昨日起即呈混亂之狀正金銀行停止賣出英美兩滙賣貨完全杜絶巿場有買無賣正午買價如左 
　　英匯　一先令八辦士八分之五 
　　美滙　三十八元二分之一 
[外滙益趨鬆落東滙内盤鬆中轉平]  
　　昨日星期四先令開出又長二五掛三先令五辦士七五印匯大七羅比二五掛二百二十七羅比二五法滙大三十法郎掛一千五百法郎美滙大七角半掛七十七元七角半香港小五錢掛七十兩東滙小一分二五掛五錢嗬匯大一盾掛二百零五盾七五新加坡小十兩零五錢掛五十七兩半各滙内盤巿况續疲銀行開出十二月份先令賣價三先令六辦士半買進三先令六辦士七五美滙賣價七十九元買價七十九元二角半東滙賣價四錢八分二五買價四錢八分其後巿况更弱銀行賣出十二月份先令價三先令六辦士六二五買進仍爲三先令六辦士七五賣出美滙價七十九元二角半買進七十九元五角又賣出東匯價四錢七分七五買進四錢七分半嗣後略俏銀行賣出十二月份先令價三先令六辦士五六二五買停三先令六辦士六八七五賣出美滙價七十九元一二五買進七十九元三七五賣出東滙價四錢八分一二五買進四錢八分至收盤時英美平定東匯略鬆計銀行賣出東滙價四錢八分買進四錢七分七五成交數不多午後巿面略見穩定計銀行賣出十二月份先令價三先令六辦士半買進三先令六辦士六二五賣出美滙價七十九元一二五買進七十九元三七五又賣出東滙價四錢八分一二五買進四錢七分八七五其後巿况見俏銀行賣出先令價三先令六辦士四三七五買進三先令六辦士五六二五又賣出美滙價七十九元二五買進七十九元三七五又賣出東匯價四錢八分買進四錢七分七五至收盤時先令相等美滙略軟東滙則回緊銀行賣出美滙價七十九元一二五買進七十九元二五又賣出東匯價四錢八分二五買進四錢七分八七五成交數計由正金銀行賣出十二月份東滙五十萬元價四錢八分一二五以全日情形觀今日先令恐無再長之勢云又（今日）陽曆十月十號係國慶紀念外滙雖有電報而各銀行循例封關故無巿面 
[標金又跌二兩]  
　　昨日星期四大條銀來電近期長三一二五遠期長三七五計近期掛三十六辦士遠期三十六辦士零六二五日美來電小三七五日英小一二五標金巿况不振皆因外滙巿面之故十一月份標金毛盤小去一兩八錢未開先令時巳有二兩餘上落後先令揭曉金價爲二百三十五兩二錢巿况漲落無度無從捉摸又因有多數空頭補進故金價抬高但並無久長站定計漲至二百三十五兩七錢後因日美滙兌又小三七五日英小一八七五金價即跌至二百三十一兩六錢（全巿最低價·）嗣後銀行東滙略見回緊故金價即漲至二百三十六兩（全巿最高價·）後仍小至二百三十四兩收盤烚赤並無　開登賬價格十月份爲二百三十七兩十一月份二百三十六兩補水二百四十兩午後巿况雖平定亦有二兩外漲落日英美來電弗動金價開盤爲二百三十三兩九錢又高至二百三十四兩八錢先令揭曉時金價爲二百三十四兩五錢又高至二百三十五兩七錢又小至二百三十三兩二錢其後因東滙暗盤見緊故金價又高至二百三十五兩四錢收盤爲二百三十四兩八錢補水二百三十九兩（今日）雙十節各銀行封關例須停巿 
紗花疲軟 
[現紗]  
　　昨日星期四現貨棉紗巿形見跌客帮買價本紗小去二錢五分至五錢日紗小去五錢至一兩不等川帮買進十四支寳彝大包五十包汕頭廣東江西蕪湖等帮共買本紗一百餘包日紗二三百包各廠皆無開出巿况仍屬看軟 
[期紗]  
　　交易所標準巿價近期跌二兩一錢遠期跌三兩四錢三品紗來電近期漲四元二角一月份跌九角遠期四月份漲二角美棉電報現期跌一百二十五個磅音遠期跌一百三十個磅音印度花朋搿而跌二個羅比奥浮辣勿動白洛去跌一個羅比 
[棉花]  
　　昨日外棉來電均大跌人心本極空虚交易所標準通花近遠期均小二三錢美棉米特林價每担合上海元四十七兩四錢一分上海碼頭交貨現花怡和紗廠買進現貨碼頭過秤通州花一千包價三十七兩又横濱帮買現貨碼頭過秤餘姚花一千包價三十四兩五錢 
　　又據紗廠聯合會報告云昨日星期四美國棉花先因利物浦電看好稍高後以政府棉産報告而低落結果現貨跌一百二十五個磅音近期小一百三十五個磅音遠期小一百三十個磅音印度弗洛去小一羅比三品紗近期漲四元左右遠期漲六七角現貨二十支紅財神漲二元標準紗見外棉暴跌外滙疲軟致賣氣頗旺近期小一兩九錢遠期小二兩五六錢午後巿氣續疲近期小一二　遠期小六七錢巿面現紗交易尚稱不惡惟賣價稍軟計川帮　二十支大發十支鴻禧九十五包其餘汕頭長沙雲南蕪湖江西漢口烟台等帮共進六七百包賣價小一兩左右鴻裕紗廠開出十支寳鼎一百包扣佣價一百五十七兩 
[大阪紗巿堅俏（九日大阪電）]  
　　棉紗現貨不獨未隨美棉而疲反因滙兌跌落輸出　　銷　頓旺如川口帮輸出帮連日搜買細紗不遺餘力行情漲起二元中等二十支現貨叫價爲三百五十一元本月期爲三百五十元次月期爲三百三十九元 
　　鶴鹿　　四十二支　現貨　五○九○○ 
　　合同　　三十二支　現貨　四七七○○ 
　　合同　　三十二支　現貨　四二五○○ 
　　合同　　四十二支　現貨　五○五○○ 
[大阪布巿趨漲（九日大阪電）]  
　　棉布巿况亦因滙巿日跌輸出帮買氣旺盛輸出貨行情陡漲粗布漲起三角其餘漲起一二角不等内地貨買氣梢疲 
　　紅富　　　十月期　　　　二三○○ 
　　大鼓　　　十一月期　　　二一○○ 
[美棉樂觀與匯巿跌落相殺（九日大阪電）]  
　　三品仍有看漲餘地 
　　美國民間估計美棉出産向屬悲觀謂不過一千二百二三十萬包商美國農商務省第七次發表十一月新棉收成最少有一千二百四十九萬九千餘包與民間估計相差頗鉅而美棉前途大有樂觀餘地故行情一時跌去四元三品巿場本向視美棉爲轉移其趨跌風自屬自然趨勢惟滙巿跌落足以相殺故當此美棉平疲之際三品買氣依然暢達行情亦有上漲餘地 
[粉巿趨跌銀根轉緊]  
　　昨日粉巿又趨疲勢各月巿盤均各價跌二分推原其故奉直戰事緊張滬埠江浙風雲亦趨惡劣銀根轉緊實銷烟津等帮進意頓淡金融界放欵又益慎重加之巿塲賣氣更盛多頭紛紛回出閩粤各帮亦祗零星交易廠家則因上麥價高來源艱阻期現等貨不肯多開洋粉黄牛牌喊價一兩九錢三分亦祇閩帮辦進數千包昨日交易所上午開盤近期巿價尚祇數釐之跌度惟遠期則交易寥落十二月份竟未開拍現粉及近期本帮等稍有辦進午後開盤後多方依然進展各月巿盤初尚盤旋入後巿場中客帮星散巿氣頓軟收盤結果本月份價爲一兩八錢八分半十月份爲一兩九錢三分十一月份爲一兩九錢五七五均較前日收盤價各跌二分十二月份遠期全日祗收巿開拍一盤價爲一兩九錢七二五較跌一分七五標準粉成交額上午二十一萬包下午九萬三千包收巿十萬七千包共計四十一萬包較前日增九萬餘包股票仍無巿面今日雙節交易所巿塲例須停巿一日明日星期六照常　拍 
[絲巿仍難轉機]  
　　昨日洋莊絲巿仍無轉機蓋歐美等處對於廠絲白經雖有需胃無如以價格太高而横濱日絲逐步鬆廉以致滬埠各絲交竟難起色惟沔陽黄絲昨巿印法諸莊梢有銷胃成交二十五擔價均堅定八繭灰經僅美莊昨進上等貨二十擔絲價則回高十五兩 
[横濱絲巿仍疲（九日横濱電）]  
　　生絲現貨本日跌去四十元最優等貨叫價爲一千七百五十元八王寺牌爲一千七百三十元賣方以連日毫無銷胃急圖脫手忍痛售出十餘萬斤輸出帮三井買進五六萬斤日棉買進十萬斤 
　　絲屑巿况亦跌去十元右右交易清淡 
[茶巿仍暢]  
　　昨日星期四本埠洋莊茶巿各路紅綠箱茶交易仍趨暢旺人心堅定巿面仍呈平穩之象祁紅成交一千一百零五箱係由俄莊新泰洋行買進售盤自三十七兩至五十兩巿價較上星期約高一二兩温州紅茶履泰洋行略有進胃成交一百六十八箱售盤自三十一兩至三十三兩巿價亦較前略爲堅硬綠茶總計成交一千七百零八箱貢熙一項交易最爲暢旺巿盤仍有續漲之趨勢珍眉巿而巳趨清淡高莊貨尤爲滯銷大帮巿面依然堅俏惟巿上存貨不多交易日見稀少昨巿僅由華茶公司買進一百七十三箱價三十八兩二錢五分巿盤仍趨堅硬 
[廠煤交易見好]  
　　昨日星期四巿場交易漸形呈佳而各工廠家買進尤爲踴躍蓋因天時轉冷需要增廣故也撫順騐出以及高松新手等屑成交數目俱在四百噸之上價格因而趨俏新手屑每噸做開盤爲六兩七錢五高松屑六兩六錢香珠屑七兩七錢五金田八兩其餘各貨大都帶俏一二錢 
[五金仍無起色]  
　　昨日該業巿場依然沉悶不起各客帮胃口照常毫無發展三角鐵條最低價巳降至三兩二錢五分洋元洋方及洋板三種因同業維持甚烈故久無進退報告云 
 
 
 

Page 13

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *自由談雙十節特刊 
[國慶痛言] [  絜廬]  
　　國慶良辰也痛之言奚自來乎蓋吾人缅德先烈感嘅歲時玄鳥生商姜嫄涎稷此璀璨華嚴之民國宜國人如何愛護之也然至今日戰雲瀰漫烽烟遍地大好河山徒爲軍閥私門之場此可痛者一也嘅自民四以來項城稱帝張勳復辟直皖直奉私鬥頻年而所謂國慶者莫不在凄風苦雨之中迄夫今日東南戰禍相持未决東北風雲方興未艾干戈擾攘生靈塗炭際兹國慶自應天日黯澹旌旗無色矣此可痛者二也昔者項藉謂漢王曰天下洶洶數載者徒以吾兩人耳當秦亂時楚漢之相持决丁莊苦軍旅老弱罷轉漕今民國苦兵禍十三年矣所受痛苦髣髴秦時年年國慶每况愈下抉其癥結病在軍閥而吾儕小民無拳無勇一任其宰割而巳此可痛者三敢吾國今日國帑空虚債臺高築金融枯竭民生凋敝然此次戰禍兩方之軍費據西人調查所得巳在五億　以上非十年不能恢復其元氣而人民之損失又何可勝計際兹國慶弔且未遑胡敢言慶此可痛者四也昔吳穉　先生之名國慶日曰雙十節也盡以武昌首義適爲十月十日而十字又爲慈善之幟先烈蠲軀以購自由猶耶穌死於十字架以殉道也今我國國慶名曰雙十頭顱空擲自由未得而兵燹經　内訌未巳豈如十字軍之不可巳乎此正賈生之所痛哭流涕者也嗚呼國慶 
[蟻國記姚] [  賡虁]  
　　崑崙山下有衆蟻之國焉民聚族而居族别爲五紅黄藍白黑皆蟻色也國有皇懦莫能爲遂肇大亂蟻族五裂各張軍備互誅戮他族蟻而每族之中黨派尤分歧莫可究詰紅與黄者戰往往紅未勝而黄者巳敗無他黄内訟興也或藍與白戰藍巳勝而白未敗者白雖敗仍踞守不失其原有之土地也或紅與黑戰黄入而助紅則藍不平亦入而助黑紅賂白白亦助紅旣而黑勢殺則藍又去黑不之顧戰時興傷敗衆族黨益分歧統治益無方國皇有良弼焉曰玉蟻進言皇前願率所屬爲皇解國難則迷信於武力統一之說欲以大力平反皇之蟻族而反皇之蟻族亦不示弱遂相持大小數十戰蟻死愈衆雙方勢皆弱兩　鬭兩敗俱傷矣國東有大蛭入而兩敗之遂踞蟻國代蟻皇而皇之蟻族力巳疲財己竭坐待大蛭之宰割而莫能抗則諺所謂國必自伐而後人伐之也 
[雙十節之傷心語] [  繡君]  
　　去年雙十節金余有新五噫之作今又届雙十矣耳之所聞目之所見無一非傷心之事傷心之語也吾述之滬簌簌落襟袖間吾父老兄弟諸姑姊妹於雙十節日亦有與吾同此感喟者乎自東南交戰後吾父老兄弟諸姑姊妹東奔西竄棲止無門者不知凡幾齊盧雙方之拆蝕姑勿具論而吾父老兄弟諸姑姊妹身家性命之拆蝕更不知凡幾是今年之雙十直可謂之傷蝕矣傷心哉 
　　往年雙十節率有國旗飛舞於空中今年雙十節祗見紅十字會之標幟高轟車中奔走不遑耳此軍中之傷兵流血被而極口呼痛吾倚樓而望見斷肢殘骸僵臥車中口中猶大呼阿焴不巳吾心凛吾鼻酸吾滬奪眶而出亟掩耳而走曰天乎誰爲爲之孰令致之傷心哉 
　　紅十字標幟外尚有白十字藍十字之標幟焉彼俱以救護難民爲職志者也然杯水車薪能力有限吾父老兄弟諸姑姊妹之顛連無告者觸目皆是當此雙十節問誰能吮毫濡墨作一傷心史以備日後史官之採者雙十節乎齊盧使長此相持不巳吾儕小民喪無日矣傷心哉 
　　或曰雙十節爲國慶日子徒作傷心語無乃近於無病呻吟吾應之曰子猶以爲國慶乎國將不國慶於何有即以慶論王懷慶巳岌岌乎殆矣若以國論則翻手爲雲覆手雨之張國威又不足道矣潘國綱則又當别論也王張潘俱與戰事大有關係者　吾書此吾手顫矣傷心哉 
[諸烈士爲民請命] [  何樸齋]  
　　吳曹盧張齊曁諸同袍均鑒敬啓者弟等自黄花崗罹難後萬念 
俱灰隱身韜　久不聞世事矣今歲國慶日弟等循例出遊藉 
受諸同胞之歡祝不意甫至黄花崗忽聞哭聲震野趨而詢之則皆戰地避難來此之同胞也彼等備言戰禍之烈力請弟等調停戰事弟等目擊心傷用敢爲民請命馳書於諸君之前伏思滿清遜位共和告成抛棄如許頭顱灑却幾多熱血方期一德一心共謀國是乃公等手綰軍符不思捍國竟爾同室操戈騰笑鄰邦 
斵喪元氣有損國體殊違初衷諺云放下屠刀立地成佛敬請解甲釋戈言歸於好整軍經武衛爾國家則不獨弟等含笑九原即全國同胞亦受公等之賜也掬誠相告諸希垂察爲荷黄花崗七十二烈士同啓 
[雙十瑣談] [  馬鵑魂]  
　　目從吳維暉定十月十日爲雙十節後年年都視作極重要的一個日子并且把雙十認作一個極重要的名詞這彷彿如同商家的商標一般有專用性質别人不能再使用了往年報紙上畫了兩個十字說一個代表戰爭一個代表災禍自從這樣論調發現彷彿成了不易之論今年呢竟也脫不了這個論調的範圍東南有戰事東北有戰事閩粤川桂不必說永久性的有戰事那末一個十字代表戰爭再切實没有了再看那一個代表災禍的十字我們腦裡總不致忘了直湘閩隴許多省分的水災從此瞧來雙十似乎是 
個不祥的名詞本來十字在西俗原是代表流血犧牲的當時巳在流血犧牲的大革命之後爲什麽却留上這個痕跡呢 
　　但是在我們人民的心中總希望把論調換轉來的最好這兩個十年一個呈代表和平一個是代表幸福本來我國這許多行省裡只有江浙未遭兵禍這回齊盧之戰把這個局面破壞現在全國省分的命運都趨向一軌同在一個水平面上彷彿成就列强所謂均勢了那末經經這一次最後的戰爭永遠再不致發生甚麽干戈之刦過過不祥的十三就可十全其美了這個十全其美的士字才是十字的真諦十字確切的代表 
[雙雙十節說] [  堃生]  
　　十月十日武昌起義俗謂之雙十節誌國慶也今年之雙十節可改稱雙雙十節何也江浙開火死傷徧地發現於戰場間者有紅十字會有赤十字會有白十字會有藍十字會形形色色輝映眼簾加料國慶煞是奇觀亦民國史上一大紀念也謂爲雙 
雙十節誰曰不宜 
　　不止此也奉直酣爭大兵雲集雙方對峙束北騷然吳秀才以十萬人赴前敵十萬人作後援且謂至必要時可增至四十萬人 
口天狂言志得意滿良辰佳節别有快心此四十萬人實爲大戰之導火線非又雙雙十節之明証耶 
　　王鈍根主編之工商新聞七十五期今日出版　國度　　　　　　均係實業界文學界名人極有價值之言論及應時諷剌畫官廳題辭甚多聞定價五分本埠各賣報人皆有出售云 
[我所經過之一打雙十節] [  謬子]  
　　日子過的是真快一轉眼間中華民國巳經是十三年而且雙十節又逼到眼前了廻想過去的十二年過去的一打雙十節不知是怎樣糊裡糊塗過去的我個人從民國元年起都有日記雖然寫得很潦草但是多少總可以供自巳來日之參考現在把我所經過的一打雙十節從我的日記册子裡摘錄出來讀者諸君看了要發生怎樣感想呀 
　　（一）民國元年的雙十節 
　　這一年北京彷彿還没有雙十節這一個名詞不過廠甸開了一個極熱鬧的共和紀念會那年我對於這個會抱着很熱烈的希望一吃完早飯便同我的兄弟非禪到廠甸去看我住的地方是西河沿離廠甸很近到了那裡人物雲集好像廟會一般我們拿了入場劵一直跑到會塲裏面看各種紀念品和革命諸烈士的影像又到演說臺下坐定聽共和紀念會總理陳君家鼎的報告報告完了便是丰采英發的宋敎仁先生這天他是主席出臺演說歷述革命時代的辛苦艱難對於孫黄袁（的確也說到袁）諸偉人的功勞說得也很痛快獨没有一句話說到黎因爲他殺了張方兩人同盟會中大不滿意宋敎仁演語完了自逾桓又出來 
演說口才姿態遠不及宋敎仁臺下都不大理會只是白演說了一場我們便也出來閒逛又看見戲場（早演舊戲晚演新戲）菜館（中西皆有）及追魂臺（追祭死難諸烈士）運動場黄鶴樓等 
處空塲中還有貧兒院的募捐和變獻戱法要鋼叉等等走到琉璃廠又看見有人拿着剪刀見了拖辫子的人便强迫剪掉旁觀的人們鼓掌大笑總之共和民國成立的第一年這種集會自是一種草創的組織内容之複雜與不整齊那也無足爲怪了 
　　（二）民國二年的雙十節 
　　民國二年十月十日正式大總統袁項城在北京太和殿就任各國公使紛紛齋遞國書正式承認中華民國滿街的五色旗在清冷的空氣中　　蕩蕩彷彿也有些得意的神氣各處都紮着松枝和花彩的牌樓輝煌奪目先農壇中仍有紀念之會中華門裡更有觀禮之隆黄童白叟熙來攘往都要出來看看怎樣的一個中華民國這真是最熱鬧的一個雙十節只是天公不做美早晨下了一陣雨十點鐘時忽聽得大砲隆隆一共一百零一響這是袁總統就任的禮砲袁項城使在這禮砲聲中穿着禮服坐着禮車在太和殿的禮堂上就任了我同我的兄弟吃了午飯僱了人力車到中華門這時雨巳停止空中有飛艇放下慶賀總統就任的傳單我們從中華門一直到天安門拿出觀禮劵給守門的兵士看了昻頭逕入天安門樓上紮彩懸旗非常鮮艶剛纔袁總統曾在上而閱兵這時我們也踏着　梠的毯子一步一步跑上樓去往下一看中華門前車如流水太和殿下人如行雲好一派壯闊的氣象在樓上徘徊許久天又下雨便怱怱歸家這一日雖星斜風細雨寒氣逼人而仕女蹇裳都有樂而忘返之概真是極可紀念的一日呵 
　　（三）民國三年的雙十節 
　　午後我到天安門内社稷壇去游覽這時社稷壇還没有呌中央公園但巳經賣票了又從社稷壇到天安門的樓上今天總統也曾在此閱兵從社稷壇出來又到先農壇看馬戲出來天氣還早得很忽然想起今天鮮魚口内的天樂園梅蘭芳同王惠芳演孽海波瀾的新戲便到天樂園去看戲誰知早巳滿座台上正是梅蘭芳扮着時裝女子按着風琴唱歌祗得立着看了一會等他唱完纔没精打彩的走出來這一個雙十節最可紀念的大概便是梅蘭芳演孽海波瀾的一幕因爲這一幕的印像至今彷彿還在　海中浮盪着 
　　（四）民國四年的雙十節 
　　這一年的雙十節我的日記册上一些也没有什麽可紀的因爲這一日整天下大雨不能出門中華門裡恐怕也是冷清清的我同着幾個親友打了八圈麻雀牌總算是消遣了一日至於我的小家庭對於這個國慶日郤有一個重大的紀念便是我在這雙十節前一星期和朱淡薌女士結婚中國舊社會觀念對於娶親一件事看得很重而我於這一年也纔開始小家庭的組織所以這一年的雙十節除了國慶之外彷彿帶些家慶日的意味 
[雙十紀念] [  天笑]  
　　秋深來幾樑老楓樹烘着夕陽好似連天的烽火照耀着野田裡點點秋花紅得可憐令人想起戰場上戰士的血這裡是一座小山小山之下却新添了兩個黄土新墳來一位澹妝的少婦每天把兩束鮮花供獻在兩個黄土新墳上讀者可知道這兩個新墳裡的長眠人是伊什麽人原來一個是他的父親一個是他的丈夫不多幾天戰死在戰場上幸虧有這一個愛女與愛妻把他們幾 
根殘骨頭埋葬了 
　　死者的姓名我也不必表明了這一次戰爭巳經有上萬的人死去往後還有幾千幾萬的人追縱的把肉體和子彈親吻誰有這個記性記起他這許多戰死者的性命和姓名來只是他們這翁壻二人相隔不到一禮拜都把性命供獻給他們的將領他們的上級軍官便是世所稱爲軍閥家的所得的報酬便是戰死者的光榮和那少婦的悲哀 
　　據那少婦說他們並不是願意去當兵的他們都是補充隊强迫上戰塲的他們都是有職業的人忽然被軍警拉去了速成的敎他們放槍驅着他們上戰線他們可憐也不知道爲什麽要打仗打仗以後有什麽好處便這樣糊裡糊塗的被迫着到槍林彈雨中去了他們的上火線後面都架着幾架機關槍向前也是死退後也是死一樣的死還是死在前敵罷 
　　據那少婦說他們兩人的死都是死在衝鋒上的原來這班上級軍官喜歡把人的肉體當軍械子彈有時缺乏軍械接濟不完備便敎人衝鋒司令傳下一個令來敎衝鋒大家只有閉着眼睛咬緊牙關向前衝鋒去我的父親是衝鋒時候受着人家手槍的傷後來送到醫院裡死了我的丈夫他很勇猛他是爲奪那敵陣的機關槍在地下滾到敵陣中機關槍没奪成人却受了重傷了由紅十字會送到醫院不到兩天也就死了 
　　據那少婦說他的父親和丈夫還不知道爲什麽要拚死死了到底是爲誰死的說是爲他的將領死的嗎他從來也没見過這將領的面面長而短他一概都不知道何至於親密得爲他們捨身說是爲仇敵而死的嗎實在我要打死他的也不是我的仇敵他要打死我的也不是我仇敵所以我的一槍放去也不知打死誰我受了人家的槍彈而死我也不知是誰要打死我糊裡糊塗的放槍糊裡糊塗的吃彈子糊裡糊塗的犧牲糊裡糊塗的送去我一份極厚重極寳貴的禮物就是自巳一條性命 
　　那少婦又說我是多大的幸福啊在窮人家做了一個女人留下一條微賤的生命我是信敎的人用不着什麽紙錠酒醴等物我只在父親和丈夫的墳上供獻一束鮮花灑幾點亂世不平的眼涙你們瞧啊我在這兩個墳上都竪了一個十字架這兩個十字架便是我對於他們的紀念稱之爲雙十紀念 
　　天笑生道這便是民國十三年戰爭中的雙十紀念 
 
 
 

Page 14

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 15

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *本埠增刊 
[今日之國慶聲中面面觀]  
　　今日爲雙十節本埠雖密邇戰區而各方面之籌備慶祝且多藉以惕勵民氣者頗多足預誌特載如左 
[雙十節之國民大會]  
　　各團體今日開國民大會其籌備處昨發通告云十月十日是我們中華民國的國慶紀念日我們爲國民的應當朋一種愛護的表示但是國内政治和軍閥爭權巳經紛亂到極點現在南北的大戰巳經發生了各地的避難人都紛紛到上海來因此物價大漲生活日高一般貧苦的同胞都有坐以待斃的危險但是爲什麽要開戰究竟誰是誰非我們爲主人翁的在這個時候不得不辨明一下所以我們上海各團體决定十月十日下午一時在北河南路天后宫舉行國民大會表示民意同時並祝國慶紀念希望在此一日各界休業一天除懸掛國旗表示慶祝外務請各界愛國同胞快來參與罷上海國民大會警告 
[雙十節之升旗禮]  
　　閘北保衛團今日上午十時慶祝雙十節並同時行升旗禮秩序如下（一）授旗式請總監督授予由總董團董承受全團立正敬禮（二）奏軍樂（三）迎團旗（由指揮喊「行禮」口令除帶隊官佐行撇刀禮外其餘官佐及團員目丁一律行舉手注目禮）（四）奏軍樂（五）升國旗行禮同迎團旗（六）奏國樂（七）演說（八）出隊 
[雙十節之宣誓式]  
　　南巿保衛團今日上午七時行宣誓式昨發出通告云本團定於雙十節出防服裝均巳齊備訓練粗具規模惟因經費不足槍械尚難購置兹於是日上午七時行宣誓式並先行軍隊檢閱敬請執事准時參與以誌成立并請攝影以留紀念一俟經費籌募有着即日購械出防籍紓錦注專此祇頌台祺南巿保衛團團長姚福同 
[雙十節之慶祝會]  
　　本埠留日學會定今晚七時在會所開慶祝國慶會秩序如下（一）開會（二）演說（三）聚餐（四）幻術（五）京劇（六）新劇「雙十夫婦」（七）影戲 
　　新閘路西新康里民國公學日夜兩部敎職員及男女學生等於今日上午開國慶紀念大會秩序有校長許競公報告敎職員陳野鷗虞仲咸錢仲如劉文倚許上鑫等演說云 
[雙十節之同樂會]  
　　福州路垎立游藝團五週紀念適逢雙十節假團員雪影居士之住宅開國慶同樂會節目列下（一）振鈴開會（二）會長報告郎根昇君（三）國樂絲竹部（四）滑稽說書章塵俠君（五）趣劇（六）童子雙寳章根寳朱文魁二君（七）三弦拉戲丘曉民章鑫寳二君（八）幻術（九）京劇（十）　富　章根寳昆仲孩童歌劇「窮孩之幸福」（十）（一）新劇「負財報」（十）（二）餘興散會該團於下月份周鵑紅章鏖俠秦少稱等將發起一週刋云 
[雙十節之演講紀念會]  
　　青年會今晚舉行國慶紀念 
敦請名人演講并開演電影以助興趣秩序如下（一）唱國歌（二）向國旗行禮（三）江亢虎博士演說題爲「雙十節之過去與未來」（四）愛國電影「卑怯英雄」大本又該會午後二時半開第十三届國慶紀念大會其程序有新奇電影名人演說唱國歌等巳分函各校參與會畢攝影以作紀念云 
　　澄衷中學校於此次戰事不受影響照常上課今兹雙十國慶雖可弔而不可慶然該校同人仍復鼓其士氣循例慶祝冀鍜鍊弘毅有爲之青年爲他日宣揚國威之張本用是同學會定於初九夜開演電影有一世紀之進步冒險譚時計製造法木工業及尼哥拉瀑片布等影極有裨於敎育雙十節上午九時舉行儀式有曹慕管葛錫祺講演最後由王懷琪表演武術以助餘興云 
[雙十節之童子軍行禮]  
　　徐家匯南洋大學附屬小學童子軍今晨八時在該校大操塲召集全體隊員舉行慶祝國慶典禮（一）號召（二）整隊（三）升國旗（四）唱國歌（五）歡呼（六）校閱（七）訓詞（八）名人演說（九）操演（十）茶點散會 
[雙十節之各局署停止辦公]  
　　今日國慶紀念各局所各機關循例停止辦公一天云 
[雙十節之各校停課]  
　　今日各學校停課一日云 
[雙十節之工商友誼會通告]  
　　本埠工商友誼會昨發長約九寸闊約五寸之通告一千份上書國慶紀念日休業一天云 
[雙十節之閘北商聯會休業]  
　　閘北十一路商界聯合會昨發通告云敬啓者本會成立甫經一年加入商店計達二十餘路足徵會務之發展本年十月十日爲本會一週紀念之期按照會章允宜改選且十一路之名稱亦嫌不足以賅括須於大會時加以討論惟值此風聲鶴涙巿面恐慌之際我商民方且亟謀自衛之不遑勢不能兼籌並顧舉行大會尚俟將來但亦不可不有以紀念之凡我會員共各休業一天用作雙十節及本會一週之紀念云云 
[雙十節之商店廉價]  
　　南京路泰豐罐頭食品公司新近出一種欖仁糕取橄欖之核仁製成色味之香較松子糕尤過之連日此糕銷數甚旺今日價格尤廉云 
　　南京路盆湯弄口大東襪廠新近運到大宗國貨羊毛冷衫·開士米毛襪·圍巾·手套·帽子等等以女披風及方格子西裝衫馬夾爲特色今日廉價云 
　　源春盛申莊經烟台之財記牌真萊陽梨昨由怡和春生輪船運到大帮同時龍眼葡萄·海棠果等到數亦頗爲不少虹口公發同益祥曁十六舖協成行等均有出售今日售價尤减云 
[雙十節之商店贈品]  
　　寗波路大中華印刷局雙十節起購買該局出版之地圖畫片滿一元者均贈送值洋五角之該局出品以兩星期爲限云 
　　新閘路三四九號鎰大商店昨由英國運到金城牌絨線品第鎊减售大洋二元三角今日尚在廉價之十天期内備有化妝品以及電鍋電熨斗毛氈等類之贈品購滿一磅者贈送價值角半之彩物一件餘類推云 
[雙十節之出版品]  
　　現有留德歸國之張介石留法歸國之曾琦及余家菊李璜舒新城何公敢薩孟武涂 
開輿左舜生陳啓天等發起刋印醒獅週報以發揮正論喚醒國人外抗强權内除國賊爲宗旨第一號巳定於國慶日出版其内容爲（一）出版宣言（二）國慶與國恥（三）武人與政治（四）内亂與敎育之根本問題（五）釋國家主義（六）劣敗民族之共同性（七）十年敎訓（八）國際聯盟與中日關係（九）法人眼中之日本陸軍（十）醒獅歌 
　　奉報第三期定雙十節出版附有國慶增刋函索附郵票一分寄孟納拉路八號云 
　　紅星國慶特刋今日出版内有名家作品頗多云 
　　工商新聞七十五期昨日出版連國慶增刋共計十張均係名家著作與名畫家揷畫零售五分道林紙一角備收藏家購集云 
[雙十節之球戰]  
　　今日上海美人棒球隊將與日本明星隊比賽兩隊於八月中曾比賽一次結果六與零美隊獲勝明日及後日美人棒球隊將與美國海軍明星隊比賽三日開賽時刻均爲下午三時三十分地點在天文台路貝勒路角之第一棒球塲入塲券頭等六角二等三角三等二角 
　　上海華一乒乓會今日下午二時半假四川路青年會童子部開緊急會議云 
 
 
 

Page 16

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[雙十節之婚禮]  
　　今日中華書局編輯員戴欲仁君與王慧冰女士將在遠東飯店南廳結婚七時讌客王女士在敎育界服務有年現任國語專修學校敎員精於國文剌繡云 
　　今日下午三時美術專校敎授汪亞鏖君與無錫榮玉立女士在靜安寺路滄洲别墅舉行婚禮親友將往賀也雙十節前二日范文照君與蕭寳蓮女士行結婚禮范文照君於一九一七年在聖約翰大學畢業任敎習二年一九二一年赴美國潘薛文尼亞大學畢業後回國現在允元公司任職蕭寳蓮女士聖瑪利亞女書院畢業男儐相郭德華君女儐相郭德蓉女士司花女郝寳羣（郝伯陽君之女）吳露伊（吳子靈君之女）及唐永禮君之女禮堂在蘇州路新天安堂卜舫濟博士主婚范君寓狄思威路云 
楕圓圖儷影爲范文照君與蕭寳蓮女士（中華館攝）長方圖儷影爲戴欲仁君與王慧冰女士（本館製版） 
[雙十節之會議]  
　　江隂同鄉會根據十月五號議决繼續開評理聯席緊要會議特定雙十節下午二時在該會所討論會務進行事宜云 
[雙十節之影戲]  
　　今日起大中華影片公司新片「人心」正式開映於卡爾登昨先試映有一文述「人心影片之觀感」如下影戲貴乎動感演悲情於無聲無臭中能使觀衆隕涙則其力必出於演員之表情但演影戲不若舞臺戲之可以貫串舞臺戲中之角色能發揮劇中人之境遇於一時而影戲則不能須緩以時日或經數地糜若干之歲月乃成一片故化裝佈景等之手續最難措置如經久而變易則映於銀幕必成笑話蓋影戲中一日之生活在攝演時或經二三月亦不知雖然此皆導演員之責也此種疵點恒見於舶來片中無論自製影片矣昨觀大中華影片公司之「人心」不覺爲之驚絶以萌芽時代之中國影片業而能攝成如此佳片實出意料之外記者閱影片及讀自製影片之評論尚多每覺所論未中竅要者實居多數故評語雖富而仍不能促進中國電影家之反省間有好事攻訐者亦不過摘其弱點而巳至自製影片何以不能步舶來片之後塵則未嘗聞人道也今者「人心」影片出敢陳一二以告有電影癖者至「人心」大體之優劣是有公論余則不敢偏見也（待續）（文柔） 
　　又該公司職員如下經理馮鎮歐協理俞蕙東製片總監陳壽蔭導演顧肯夫攝影卜萬蒼編劇陸潔繪題魯少飛劇務幹事王元龍·湯傑·趙琛·柳克振演員如下劇中人（余自新）飾演者梅墅（張麗英）張織雲（余守禮）陸若嚴（余自筠）徐素娥（余小新）陳金星（黄丙禹）王元龍（燈下戀人）支蹈崙·鍾素心 
　　但二春主演之「弟弟」影片今日在新閘麥根路轉角卡德大戲院連映三次時間爲下午三時及晚七時九時價目並不增加聊伸慶祝之意云 
[雙十節之戲劇]  
　　大世界大京班又添坤角三員鬚生李蓮芬今夜演南天門十三夜演打漁殺家花旦潘雪艶今夜演饅頭庵十三夜演寳蟾送酒潘雪芳今夜演玉堂春十三夜演武家坡該場將排二本狸貓換太子云（尋悅軒主） 
　　今日吕美玉又演「失足恨」黄玉麟演「飛龍傳」金碧艶演「梅龍鎮」天蟾仍演「歸元鏡」及「漢光武」 
　　徐碧雲·貫大元·程繼先等則於昨宵輟歌舞今晚乘輪北行矣 
[雙十節之集會表]  
　　今日各方面之集會事項略誌如下　　本月陽曆時間　　地點　　　召集者　　　事由 
　　十日上午十時　　白保羅　　廣東　信會　　慶祈禱及演　 
　　十日　　　　　　南巿　　　南巿保衛團　宜誓禮 
　　十日下午　　　　天后宫　　各團體　　　國民大會 
[雙十節之天氣]  
　　徐家匯天文臺昨日下午四時三十分氣象預報云天冷有雲此間海濱微有東北風北方則有南風至西南風不等颶風將抵臺灣海峽之南向西北方進行臺灣及汕頭福州間之海濱天氣惡劣有旋風又昨日下午三時前二十四小時内本埠氣温最高八○·二最低五七·六去年同日最高七一·二最低六○·四 
 
 
 

Page 17

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 18

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[雙十增刋部啟事]  
　　敬啓者本年增刋疊辱明達諸公賜以宏文法繪琳　球壁美不勝收特是限於篇幅未克一一登載割愛之憾無或可責敬當於别部中陸續發表藉副盛意庶資傳誦肅此啓事希亮察焉 
[目錄]  
　　最近一年間大事記　　　　　　　　尊 
　　說恥　　　　　　　　　　　　　　唐紹儀 
　　民主國國民之地位　　　　　　　　蔣作賓 
　　東南戰爭之討論　　　　　　　　　駱　斌 
　　蘇俄之工商政策　　　　　　　　　李家婺 
　　中俄劃界芻言　　　　　　　　　　黄　郛 
　　東省特區隨感錄　　　　　　　　　朱慶瀾 
　　民國十三年司法之回顧　　　　　　董　康 
　　民國十三年國慶之回顧　　　　　　心　史 
　　民國十三年之財政觀　　　　　　　趙椿年 
　　戰爭爲人口增多生産缺乏之結果　　馬君武 
　　化學與食物　　　　　　　　　　　趙石民 
　　國民自衛與國民軍制　　　　　　　邱銘九 
　　一年來之金融　　　　　　　　　　馬寅初 
　　民國十三年之學術觀　　　　　　　楊　銓 
　　雙十贅言　　　　　　　　　　　　蓬　庵 
　　尼采柴拉陀斯泰　　　　　　　　　東亞病夫 
　　如此江山（雙十節感賦）　　　　　謝介子 
[最近一年間大事記（尊）]  
　　　民國成立於今十有三載自數千年專制政體之國家一日乃改易民主國民方欣欣相慶以爲就到治而進於太平即眉睫指顧間事孰知年復一年但有紛爭之局所以重苦國民者日深至 
於今日政治旣無中樞之可言則工商百業自因而弛廢况重以四郊多壘災祲頻因文者無數緝之功武人更各逞其私將以攘奪併申爲能事乃置國民於不顧經濟告匱初不爲整理積極之謀但以挹注盈酌圖苟延之計挹注不可得而國民之負擔且日增外交未嘗有所勝利人之蹂躪我得方接踵以至特幸免於均勢分裂之中而人之振作方興初未者　迨一日歸好集矢之的禍將焉逃　苻之興由於生計之艱難在上者示之以奢編户乃不獲一飽相因而起理有固然垂至今日所謂國慶者乃徒留一日之恒舞酣歌以爲紀念雖然即此恒舞酣歌中乃有吾十三年來民主之國家爲平時先烈英哲所艱難而締造者在四萬萬人仰其遺徽沐其流澤幸而一洗政體之敝今雖凌雜囂張面初非政體之失則政體改革之巨動自當卓然以仍立但斯後求進乎真正民治之域國民能先知國民之身分而對於公衆社會之事當一一以誠實智識爲之指導監督扶植其可行而痛改其　非滌政治上之不良性以職業爲建設之鎡基以敎育爲灌溉之利器先於真軌間獲一真法律而後循真法律以行之庶幾不致少軼於軌道之外然後秉此至公者而修明内治協和萬邦則國家之强自可立致推以物極必反之至理則此後之國慶必有足以符真正可慶者試以歷史之比例觀之在新興之國擾亂蟲沙正其恒事寗足即以定民國之未來而以後世之目光讀國由國人能即以遠矚論定是非而不以一時之理亂創消極之論但求進獲至公之真法斯不負其爲國民之天職而所以撥亂反正者亦正於此覘之矣 
　　以尺縑寸楮而歸納一年之大事初巳未必詳盡况即此一年尤復凌雜至於極地若一循曩例以編月編日爲經則前後正復不能貫串且此凌雜之事實但爲表面所及見而就中蛛絲馬跡嬗衍者亦不得不摘要爲證引則編月者尤不足詳今但以事端爲綱目詳於一事之起訖而例以長篇之體裁或較曩例爲清晰而閱者或於事實之中更可約略得其拒納因革之徵焉即著以爲義例 
[政治]  
　　今年政治可約略記者但有賄選之成功内閣之紛爭國會之搗亂至政務則舍各省軍閥鈎距增稅外尤無足言也 
[賄選]  
　　賄選問題本祗人與錢之關係事前固各方反對粤浙滬爲尤甚而圖倖得者初置不顧也以大選之激盪而引起直派反直派軒然之波東省遼廓不易即逞粤中揭　巳久而焦點所集遂至江浙浙附奉粤久爲直派所側目因時之危遂起戰謡幸兩省人士以公意遏止之而爲訂和平公約且并及浙贛至北方孤行巳意但以賄議員足額投票爲行徑罔利之徒亦竟樂從雖有維持正義者翩然南下然多寡之數究不相敵邵瑞彭至揭賄選之支票於法庭卒亦爲勢所屈未能獲申最後乃卒定十月三四日制憲告成五日大選届日以軍警之力分頭載赴議場到者五百九十三人投票者五百七十八人曹錕　以四百八十票當選穢德昭聞餘腥莫滌選後且以外交團不肯承認覲賀竟不恤屈訥臨案通牒而率加承認之又以田中玉觀職予以上將爲外圍所抗議而更正之蓋所以求固寵者深矣 
[直奉]  
　　直奉自曩年一戰之後直方雖倖獲勝仗然奉以關外自守之力乃益從事於振作惟始終以機會之不可乘而但主消極防守之策其意固未嘗一日或忘中原也曹錕賄選正位在直派巳認有成功於是轉而言及和奉蓋反直派之中兵力財力端推奉方和奉則其餘亦迎刃而可解惟奉乃不輕易肯與故連日言和者紛至鮑貴卿趙玉珂二人先爲第一度之接洽未得要領奉且要求以熱察綏三特區選奉其内部軍人則主復仇民黨則主應援西南相去且愈違浙之往還尤密直將閒浙奉則申言以巡閱畀浙盧而别以王占元等造奉會奉代表楊琪山浙代表盧小嘉正在奉因始得判其真僞惟繼此始終以軍備問題而得暫庇於武裝和平之下信使往還初無補於實事及江浙事起而奉直之和局遂破事詳戰爭篇 
　　至真派之中　保　系亦正各不相容雖有提議巡檢會議以謀結合者亦復無結果孫　韓則又擬召集統一會議電集全國長官於一堂以解决統一南北之問題而聽者復藐藐最後至蘇齊之與洛吳復多意見杜錫珪張祖廉之接近蘇齊與洛吳之購入温樹德艦隊者用意正同而實轉資温杜之爭後雖歸於名義上之調解然就中正未必水乳且直督王承斌正告辭職曹錕意欲團結直派故先之以疏通津洛而屬交長吳毓麟先赴洛爲斡旋再與王毓芝同赴津挽留直王一段風雲始暫告中止及江浙事起而就中倚伏又有變更吳佩孚領袖直系自必與奉一决雌雄然即謂其佐曹錕齊爕元則證以素行又屬不似自當觀其此後之行徑而以定分合之局矣 
[内閣]  
　　自賄選之局定而内閣之潮繼起事理所必然也初勸擁閣派議員投票則許張復職以獎籌備人則許高聯任以招致小孫派出席曾許孫洪伊以疏通外交曾許顔惠慶以策國會投票曾允吳景濂以勵奔走出力曾允王承斌久不能决而高凌　轉以延長攝閣實則曹主高凌霨暫代二十天内提吳景濂直魯豫巡閱吳力辭曹主湘鄂豫改爲一巡閱區直魯爲一巡閱區王承斌巡閱直魯迨正式内閣提出時高凌霨改任府秘書長然正式内閣須吳齊馮同意方提而吳景濂之能否實現尚難斷定當津議時曹銳固力保王承斌組閣王願多得地盤乃不願入閣以保顔惠慶請吳景濂長内務顔不支時由吳景濂坐升總理其時曹銳邊守靖謂顔無功大選且外交系不能服從吳毓麟則保吳景濂組閣謂旣踐前諾且得國會助當時未决定及吳景濂到保大吹聯絡滇唐與籌欵計畫曹又爲動容而洛寗馮又不爲同意吳於組閣之志尤急謂内閣與國會一氣則諸事且無掣肘之虞又得曹之同意張紹曾以底缺仍在亦不願副署新令故又有使張暫行回任以清法律手續之建議捧顔者挾洛寗馮之力以自重而顔固不自承認高則利用顔吳之爭以圖戀棧實則組閣之背幕固各有人換言之即可謂爲津保派之暗鬭而最後乃折衷之於孫寳琦同意案送達衆院吳景濂派力阻之會時有衆院議長之風潮遂成延擱高凌霨乃萌退志曹又謂孫未决則高不能退吳景濂遂又陽結孫以圖　高曹燭其奸且先謀去吳孫亦保顔惠慶而自爲後援孫莘得通過王克敏乃又以不能尊重其主張而力辭曹固借重王之長財萬不之允而孫王之暗礁遂萌會國會有質問財王之事王亦不敢遽决但暗中仍復進行甘石派亦力助之實則保派之計畫先以孫倒吳景濂而復以王克敏倒孫將擁王毓芝爲繼固有預定之步驟在也吳景濂旣被迫而去天津國會巳成强弩之末無可異議逼孫之道首在軍政費而孫以國會爲後盾且聲明不辭職不問財政雖告假數日即自銷去財王亦無如之何則自提辭呈蓋欲諉財政之職於閣員而不任其艱危孫寳琦乃始終不與表示合作而金佛郎德債票二問題尤爲集矢之鵠王自曹慰留之後乃於私宅辦事倒孫者乃又有謀以孫出洋游歷宣慰南省諸事爲下檯者孫洪伊以與吳佩孚接近則又乘機思動四出游說乃不得結果會京中田議員宅發現暗殺案内部負治安之職大理院院長遷調關係法律之轉移警捐與納稅有關　官開便私之路參院遂一一指詰係無巳亦不得不出於辭職或有覘其非出於真誠者則亦淡然置之閣員則又備總辭以迫孫蓋以孫宣佈主德債交國會於事不便而王亦備辭以拒國會之要求出席於是在德債换文三日之後清勢突然緊張孫赴海甸王在私宅辦事曹以四閣員勸孫回王且治筵約宴孫乃固却而曹留王之公文且不須孫副署孫益難堪倒孫者圖以顔惠慶爲代而顔不之許則改而及於程克固亦無濟曹尚依違孫王而不欲遽决孫仍去海甸謂非允辭且不回京則復屬之外顧而執衷其事於洛吳洛吳固袒孫者亦未有以應孫遂辭而顧維鈞兼代矣兼代非長局比較尚以顔爲緩衝顔初却而繼允乃陽意於國會之同意飲食酬酢之間每有所表示而閣員之組織殊難旣列入議程矣又以擁政府派之不熱心條件之不得保證要人之主代閣延長而復致延期迨江浙事起外顧副署討伐令而京中之局勢一變顔乃於絶短時期中通過通過以後於閣員亦稍有增减然謂即足以長此安全固又必無之事也 
[財政]  
　　本年財政絶無成績之可言德發債票雖換文承認而幾經接洽艱阻備嘗據兩院之質問謂損失尤不在少數金佛郎案至今尚在磋商戰事之際法尤不欲進行以犯助戰之嫌整理會等雖有計畫而徒託空言難見實事關稅會議開會無期當局者不過以押支預抵等爲應付政之急需而尚不及普遍關稅大借欵有此主張亦復難以成立兹分别約舉之 
[（一）德發債票]  
　　其巳正式承認換文者計有四部（一）德國賠欵（二）恢復德人在華私産（三）德發債票（四）德華銀行復業就中債劵又含二種（甲）係德國賠償問題（乙）係收回儲存倫敦匯豐銀行債票息金問題蓋我國對德借欵計六種善後大借欵川粤漢鐵路借欵津浦路借欵湖廣路借欵英德借欵二次英德借欵歐戰以後我國對德債劵停息德國人所有之債劵屬於交通者約四百數十萬鎊媾和後此叢持劵人欲至倫敦中國使館註册認爲有效則恐爲協約國所知勒令交付賠償委員會處分但不註册該劵將無效因是德人與政府交涉擬以此項債劵退回扺償對華賠欵之用當梁士詒時代我國曾提出賠償之數爲二萬三千萬德人以無此實力堅執不允且謂須除去軍事費故此次德政府主張退回津浦湖廣英德及二次英德債劵共計四百四十三萬鎊盡數抵充賠償而上述債劵中如津浦債劵及英德債劵有一部分又在英人之手英國人託德華銀行董事長　格爲全權代表此劵係有效部分歐戰以後我國對於此項債劵之利息每年由安格聯山關稅項下撥存倫敦銀行一九一三年至一九一七年之利金在段内閣時因參戰業巳提用一九一八至一九二三年之利金則至今尚存該行聞其總數約在一千五百餘萬元我國屢思提回此欵迭與斐格交涉但斐格提出條件即德人應在此欵中提回七百萬爲德華銀行復業之用提回之前應將以後利息確實指定來源德國債劵應准其扺償對華賠欵今換文則三端均巳承認計可放還九百萬元以一百零八萬鎊扣算其三分之二六百萬元扣算爲七十二萬鎊撥付賠償英法義　凡德撥交國會方面認爲吾國有莫大之損失葉夏聲等之質問書謂按查中國參戰之結果中國應受德國賠償一萬萬零四百萬元除德國應扣還中國戰前所欠德商瑞記捷成禮和德英四家三千四百萬元外中國收存德華銀行未收利息及財産等項一千五百萬元靳内閣時所收蹟還德産一部分八百萬元尚餘四千七百萬元自應由兩國正式協商由德國擔任全部償還方爲合法今王克敏竟因圖利自巳助長軍閥之故不惜犧牲國家正當收入之大部分而求目前少數之利益此事若成中國至少損失三四百萬元實非尋常損害國家可比最後雖經協議妥洽而各國相繼詰難扣留應退之欵項幾費交涉始獲先放一部然於未來之前其第一批即巳由財部向内國銀行預抵欵項此後各省之索欠餉者雲集江浙直奉相繼興兵軍費尤浩繁則其所以支配者亦自是竭蹶萬狀矣 
　　（二）關餘担保内債幸經切實整頓少有頭緒而四使乃有抗議之舉外債團尤交換意見對無擔保之外債將請求從　餘中撥一部分以整理之我則主以二五附稅整理外債應從速開關稅會議内銀行因亦有主張堅定内債基金之設財政整理會則以爲今但知注意二五附稅二五附稅實行能否完全用於整理債稅能否敷整理之用萬一不足如何分配抵補究以何項稅收補充如債金有着而政費如何撥付現中央各項稅收關稅年約八千七百萬常　約千三百萬鹽稅約九千四百萬烟酒約一千五百萬印花約三百萬京師各稅約二百餘萬各項　各省截留者不少中央收不到兩萬萬交通收入除一切開支僅收三千八百萬而中央負債財部經管無抵押者達五萬八千餘萬關鹽擔保者本年即須九千七百萬交通部欠債約七萬萬元除列入財部賬内之債務外尚欠二萬萬强每年應付本息三千萬財部每年亦擔負利息約一萬萬弱中央政費依民八預算須一萬九千萬零依上項收入及債務所差太遠即令增加二五附稅及奢侈稅所得稅等所增不到四千萬故債務分配尤應嚴别其綏急也 
　　（三）法郎案自國會否决以來各國多致詰難甚有謂將從關稅上自由處分者最後將以緩付二年爲解决法方巳示可允實查金法郎國法比義西義紙金不分不成問題比亦同西則現在按紙法郎滙價權收義比則自一九二二年十二月起與法國賠欵同存稅務司尚未領取如承認用金後義比照收法國可將二千九百萬金法郎交付中國政府提用不過將來各國賠欵付至一九四五年比國則參戰時王克敏與比使訂約自一九一八年停付五年之數至一九二二年起重複付欵五年故比國賠欵至一九四零年付清法國因提用此兩年欵則推至一九四七年付清故解决金法郎等於預備法國庚子賠欵兩年惟承諾金法郎後尚有極困難極瑣屑事如義比欵停滯之利息應如何扣算如法郎價如何折算因法郎價月月不同從前法蘭承受瘐賠欵每半年付一次息一年還一次本後因滬道尹發生提挪債事改爲按月付欵由年終法國倒找中國利息若法郎解决此項一九二二年十二月一日起積存海關利息及紙與紙按月不同金與金亦按月不同勢非另組一委員會另訂細密協定方可解决方法使回國之際財王因亟亟於此以利進行乃東南戰禍一興法人以爲此且有關於内政而又成延擱矣 
[外交]  
　　本年外交案之重要者曰東鐵地畝案美日無線電臺案津漢日人逼殺命案四川英兵勒殺案商標註册同意案中俄協定案沙面華工案兹分别最錄之 
　　（一）東鐵地畝按照合同應以建築理防護鐵路所必需之地爲限由鐵路公司與地方官商租訂立購地合同定明地畝繳價後由公司挖壕爲界即爲公司産業鐵路爲營業發展計當初所租之地留有富餘甚多其所不用之地遂分别出租以資生利每年此項進欵約在二百萬元左右地畝處主要職務即係經理租放此項餘地保存契據并代地方自治會征收酒捐曁監督各站衛生等事夫各方對於辦法之主張收回東路餘地係屬挽回利權哈埠各方莫不一致贊同惟對於辦法上主張各有不同查昔年北滿一帶遍地俄軍儘可用其强權任意圈佔何必出價購買并且訂立購地合同足見俄人手段圓活能避免日後之掊擊至此次地方擬收回鐵路地畝該路督辦王氏本甚贊同惟對於辦法則主穩健因王氏在路界多年深悉東路地畝情形複雜各種合同之解釋亦無確定之標準且東路與國際上之關係甚大我國現居代行俄國職權地位係代爲保管性質對於一切手續切須妥慎以免枝節用此事之爭點全在乎合同之解釋究竟若干地畝應行收回仍應用交涉的方式由地方官商諸督辦公所向鐵路公司鄭重交涉若無結果應訴諸法庭因公司原係法人自取消俄國公使領事待遇之後該公司無日不在我國法律裁判之下果由法庭判决外人自難干涉此王氏之主張也特别區行政長官朱氏主張以東鐵地畝屬我行政範圍地方官有權自由處分與其雙方接洽迂遠遲緩不若直捷痛快自行收回奏效較速至俄方於此無論若何辦法自加反對迨後中俄協定東路事務將另訂特約而此事亦遂懸宕矣 
　　（二）無線電台初由日三井洋行與美國斐城公司權利爭執而起然當美日兩國爭持最烈之際各利害關係國皆頗注目日本政府恐遷延愈久於巳愈不利乃於本年二月謂費德理公司之合同侵害日本獨占權非取消不可顧美國方面持之亦甚堅根據華府會議主張日本獨占爲不宜中國處於兩者之間頗難應付卒無兩全之法日本政府於是電令駐美大使植原正直氏與美國國務總理休士氏直接交涉詎知休士亦頗强硬日本雖擬退讓改由美日兩國合辦亦不之許至是日本政府遂不得不另謀應付終以該問題非僅美日兩國間之問題乃各國均有關係之問題須向各利害關係國同時爲同樣交涉或可得圓滿解决之道遂擬於英美日法四國間締結關於中國無綫電經營之協定電令駐英美法三國之日本大使向各該駐在國政府進行非正式的交涉一方復飭日本三井洋行代表於紐約與美國費德理公司代表及於倫敦與馬可尼無綫電公司代表（英法兩國在内）之間絶對秘密的開始非式交涉始略得具體的辦法即作爲英美日法四國在華經營無綫電之協定大意由此四國各選定代表公司即令此代表公司舉行協定以防止在華經營無綫電事業所有一切紛爭然當日本與此三國交涉之際丹麥國之大北電報公司曾以彼旣得權要求加入此協定惟日本以該公司之旣得權未包括無綫電巳决定予以拒絶只以四國爲限至應參加之四國代表則尚未進行交換何等意見現在美國方面巳决定以費德理無綫電公司爲代表公司英法兩國則以馬可尼無綫電公司爲代表公司日本方面因現下尚無專經營撫綫電之公司不得巳乃令三井物産會社（即三井洋行）及高田商會等各關係公司共同組織獨立的公司以便爲日本之代表公司我無巳遂主中日美之合辦日人最後擬保留三井固有之權利美又不允合辦而中美所發行之債劵則巳由施肇基簽字惟尚未加發行耳 
　　（三）津漢日人逼殺華人者凡三起（一）俄界日商本多洋行廚役華人田仲香者被該行誣竊表練先將田臂打斷送日捕房毒刑拷問繼用蔴繩痛絞次日因傷致死適該行大班由滬返漢謂表練係彼帶去當電捕房釋田但田巳死由捕房通知洋務公所會審員楊培往殮楊見田傷痕遍體拒絶嗣有多敷華工往捕房質問又被武力驅逐並傷數人事後雖醫生有謂田係自縊者而其慘死則確矣（二）三丐在華街日商前田一二洋行門首露宿該行日人持刀驅逐當將三丐殺傷甚重（三）日水兵大久廣次等在天津新華里乘人力軍内一車無日本捐照不敢入日界當將車夫姚慶顧毆打並毁其車崗警干涉復出剌刀行凶當吹哨喚來警察數人將日兵帶赴東六區尚未訊問忽有日兵四五十人在南巿集益里一帶將華人捆綁數名押送日兵營内三事發生我外部雖力與交涉國民亦表示激張而彼抗不之承交涉圓滿恐未易期也（四）英艦在川運木料以一時擁擠而艦中執事遂有落水以死者艦員遂謂爲華工所集毆執工人而勒令就地知事槍斃之知事見迫無巳竟以槍斃且爲服禮川同鄉因爲之不平而起且電達英議會以申其枉焉 
　　（五）商標註册法自公布之後外商初以爲不便外交團自亦不予同意往復磋商爲文字意義上之研究者數四大致（一）反對第十條該條規定商標局得自由更動管理註册之外人代表此項規定殊難免於專擅之弊應請取消（二）請求設一外國專家商標局應聘一外國專家爲助手以便易於解决不可避免之繁雜問題（三）要求擴充商標公報之内容該公報應載出所有之商標注册如能譯成英文附於其後則其價值必更大（乙）承認商標法之重要條件（一）關於註册期限之六個月延展須自外交團正式承認商標法之日起計算（二）商標註册暫在關稅註册之前此層應請根據條約予以確實保障（三）應請按照條例在上海天津兩處予商人以註册之便利旣而我亦酌改施行此議始告妥協而外人之註册乃漸漸踴躍矣 
　　（六）中俄交涉初由王氏廷等與加拉罕交涉不得要領旣乃由外顧收回自辦而所爭執之關於東路蒙古撤兵松黑航權勘界賠欵亦殊不易决承認之與會議又非先有協定不可最後五月三十一日十時外交大樓始獲簽字於協定大體始倖獲告成簽字各部計（一）原則的協定（二）中東鐵路臨時管理協定蘇俄將代有一九二○年合同下之華俄銀行所有之權蘇俄擔負該鐵路債務之責任關於中東鐵路雇用俄人事取銷俄人所享之治外法權（三）恢復俄國政府産業（四）交還俄人敎會産業（五）指派委員管理及分配俄國庚子賠欵全充華人敎育費（六）雙方宣言中國不承認俄國自前帝制政府起與第三國所締結關於中國主權或利益信任何條約之效力（七）俄國放棄其在華之讓與權擔認不將此項讓與權之全部或一部讓與第三國庚子賠欵宣言書聲明俄國放棄此項賠欵餘償付以此爲抵之各種優先債務外全數撥充華人敎育基本金特設委員會以管理及支配之委員會計有三人華二俄一須一致同意决議方爲有效該基本金儲於該委員會所指定之銀行蘇俄承認中國對外蒙之完全主權至於撤退俄兵問题限期再開會討論就中中國之所主張之要項再四磋商始獲議結者凡三點（第一）對於勞農俄國與第三者間締結之關於中國之一切條約協定問題勞農政府基於其政策及一九一九及一九二○年之宣言凡前俄帝國政府與第三者間所訂之一切條約協定等有害中國之主權及利益者聲明一概無效並聲明兩締約國政府以後不問與何國政府概不締結有害締約國一方之主權及利益之條約與協定又聲明書謂中國政府及勞農政府關於大綱協定第四條所謂中國政府對於舊俄國政府以來所有與第三者締結之一切條約協定中有害中國之主權利益者不論將來或現在概不認爲有效（第二）外蒙撤兵問題勞農政府承認外蒙古爲完全之中國一部分尊重中國在該領土内之主權勞農政府關於外蒙駐軍之撤退問題即關於撤兵之期限及兩國國接之安甯辦法俟於人恊定第二條所定之會議中商定後當將全部由外蒙撤退（第三）關於在華之俄國敎會財産問題則聲明如下中國政府與勞農政府聲明諒解勞農政府關於實際上所有俄國敎會之土地房屋之移轉及其他適當之處置當於大綱協定第二條規定之但會議中當根據中國内地之土地房屋所有現行法律及規則商定之至勞農政府於實際上在北京及八大所在所有俄國敎會之土地房屋等當俟勞農政府指定承受之中國人或中國人機關後乃由中國政府根據中國内地土地房屋所有現行法律及規則引渡之惟中國政府必先保存之並當妥籌該土地房屋引渡之方法協定之後即示承認邦交遂復俄又昇加拉罕爲大使因之各國於昇格問題復生異議久久亦莫得解决商交還使館以使館在外交團掌握中又幾費周章始得蕆事蓋外團之意必加拉罕受使團同意之節制始獲見允就中自不無歧貳者在也 
　　（七）沙面華工蓋以外人頒取締華人之嚴例十二條而起抗爭全體罷職外人見事機嚴重亦復少示讓步粤政府代表伍朝樞等往還數四始允復職且於罷職期間不扣薪資至此後之取締條件則一律與西人平等而回顧數十日間工商居民所受之損失巳不可以數計矣 
[戰禍]  
　　本年戰禍粤閩川蘇相繼以起吳佩孚固夙擬行其武力統一之政策而究其結果粤事以孫文應浙大勢稍爲緩和然陳炯明逼處境内稍觸可以即發閩雖粗定周蔭人孫傳芳巳形不睦孫旣得志於浙閩事或可少安而泉漳固仍有相持之勢川大體苟安熊克武等失敗之餘亦時圖乘間而動蘇浙一時自未易解决直奉方且一决雌雄中原逐鹿望治迨無日也 
 [P粤戰> 
　　粤以地勢論之分爲東西北三江東江林虎初即由閩南回粤將出英德開道以圖撲北軍許崇智力與爲抗劉震寰范石生楊希閔亦復相繼加入互相爭持葉舉又占平湖然亦不得久遑輾轉於博羅樟木頭横瀝東莞河源閒者多時林虎又别率奇軍由增城　道花縣將以　　　爲楊廷培王秉鈞之滇軍所　石龍亦爲聯軍所會佔商蘇村菉蘭之張國楨部因時而起孫文亦備重爲編制九省之聯軍實則粤固富庶特客軍雲集餉糈難繼因不得不資之於居民稅項民苦苛稅則又羣起爲抗而餉源策之於地方處無數之客軍分廣東之郡邑疑猜亦在所不免湘滇爲尤甚厚得者積聚有餘薄獲者每有所企注直派又從而閒撥之於是滇軍王秉鈞復見附北之跡而第四師又因以反對蔣光亮楊希閔范石生勉爲調停始告無傷其駐北之高鳳桂部又因以降方本仁東江之戰遂永無發展之望陳炯明雖並進取南路亦始終相持迨江浙風雲地起孫文移客軍北駐韶覊將圖北伐而内幕始稍爲一定焉 
　　西江初定吕春榮馮銘楷乃由羅定出都城李耀漢由新興逼肇慶情勢又爲緊張孫文因調湘軍西向梁鴻楷又令攻兩　沈鴻英部沈健飛幸敗退昭平而桂軍中路巳占廣寗陸榮廷又力謀恢復潯梧令譚浩榮等來邕圖乘間以東下且派人運動黄紹雄並請援於馬濟旣而沈鴻英降孫與陸榮廷破裂相戰於平樂一帶且占全州灌陽等區以圍桂林而兩江聯軍鄭潤琦李濟琛以第七軍陳天太假道肇慶乃又内訌劇戰數日豫軍樊鍾秀部以南路陳炯明起於高雷之間奉令收復兩陽假道江門又爲聯軍所阻止沈在全州進圍桂林陸部韓彩鳳等起面抗爭因不得下沈則變計以圍柳州卒下之湘趙以沈陸終以餉地而爭則承洛吳之旨出爲調停以撫河上游歸陸下游歸沈沈軍退出全縣桂林而同時李宗仁黄紹雄亦得克南寗且就桂軍聯軍總指揮之職惟沈終與陸未能合作復事攻戰陷落桂林陸之殘部雖尚與抗衡然未必可以久持陸在桂之勢力自漸見銷亡至沈乘勝之餘能否與李黄合作以爲粤之屏藩則又且因時以爲變化者也 
　　北江方本仁初由南雄進窺始興滇退至江口因立調樂昌仁化之駐軍赴韶堅守而馬巿古祿等處咸有戰事方軍始稍退湘軍乃亦復加入作戰沈鴻英則亦由宜章出樂昌臨武出連縣頗獲勝勢轉而窺及英德贛南諸軍亦紛起爲應援旣而沈以桂陸内附洛吳餉源又無固定之區頗不樂爲北用會以林正煊之介紹遂復投粤率隊西征江北爲之稍形緩和而滇軍兩團乃復倒戈繼以陜軍胡景翼部抵贛州蔡成勳及高鳳桂部爲繼預計秋中大舉入粤粤中亦亟爲戒備幸江浙事起繼以直奉之風雲直派調遣不遑自無餘力以南顧孫文且將北伐爲勢自陡然爲之一變矣 
[閩戰]  
　　閩中南北相持久成犄角之勢初南軍許崇智李福林黄大偉聯王永泉以逐李厚基而自李烈鈞臧致平之失敗粤軍林虎洪兆麟又乘間以入南軍之勢力頓减何若濬無巳以攻泉州不成民軍陳國輝遂更圖進攻孫傳芳則奉洛吳之命圖先除厦門之臧致平次及王永泉約而言之蓋爲省軍粤軍臧軍相互之局王永泉亦准備就職興泉而閩局之中心乃漸不在厦門黄大偉之民軍儼然與王永泉爲敵卒致開戰民軍失敗會陳國輝聯足自持黄大偉又與賴世璜張毅等不睦况致被迫而離漳王永泉之力遂益厚乃見嫉於孫傳芳孫竟以圖贛爲名出奇兵以逐王王退走下游且乞通於民黨以圖自存於閩南臧致平在厦門乃又突然開火高義陳國輝占泉州而逐王王逃上海餘部交楊化昭爲臧收編以總攻同安之張毅王獻臣大勝之張擬以一部赴泉與高義合又爲所邀擊周蔭人來助楊化昭又力禦之展轉累日臧楊幸能自支楊樹莊以海軍將攻厦臧復與疏通而海軍卒要求臧退出厦門臧即要求海軍反直共擊孫周然卒不易得楊化昭退出同安臧亦離漳二軍並向龍嚴進發洪兆麟部乃入漳接收海軍亦得厦門爲根據王獻臣又以人攻何成濬於龍巖而洪兆麟又與張毅力爭泉漳之地盤旣而洪兆麟返粤張毅遂在漳就厦門鎮守便之職厦人乃力加反對省中則孫周又形不睦洛吳力爲調停閩南亦少告鎮靜實則閩南民軍覆雜巳極萬無即時就緒之理臧楊旣敗即取道江西以赴浙浙加收容遂爲江浙戰爭所藉口孫傳芳初以高義屢抗任命將加撻伐張義部亦集中同安灌口高義圖彺陳國輝以自固乃傳周蔭人將以高義解散陳部民軍中亦有内訌者迨孫整師人浙周蔭人主持閩政而閩勢始小靖然民軍之勢力旣未消滅謀起策應以孤孫北伐之力亦正在意計中者也 
[湘戰]  
　　湘事正劇烈間北軍仍陸續南下爲助魯滌平尚昌言和平然不得效因復主張雙方和議湘江兩岸美艦又請停止放槍湘潭則巳爲譚軍所占領趙軍則自易家灣至漣水設防三道易家灣卒爲譚得株淥方而戰事亦烈湘東則趙占勝著克攸縣湘西以沈鴻英之助茶陵安仁鄂縣永興資興汝城桂東相繼來附長沙對岸趙軍亦以北軍之助得過河追擊而迫蔟湘潭且克嶽麓山蔡鉅猷部退甯鄉因之趙以三路合攻衡山葉開鑫由株州攻正面唐生智攸縣南向賀耀祖由湘潭攻北與謝國光及蔡軍激戰甚烈得勝之後譚軍分向寳慶永州退却趙軍又連捷於衡州以逼寳慶先後克蘆林砰臨泚口魯滌平等遂擁譚赴耒陽永州再進即至排山賀耀宜由益陽以會師譚部後退祁陽將與魯謝集中於郴州以退粤境馬濟且攻安化劉叙彝遂退東平最後謝國光取徑仁化魯滌平取徑樂昌吳劍學取徑九峯以退粤惟蔡叙彝部尚在洪江電黔乞援其周朝式一部則巳請陳渠珍收編展轉於沅陸辰州間相持甚久蔣鋤歐自克武岡進窺溆浦溆固蔡集中之所葉開鑫等又相繼包圍之蔡部遂潰出瀘溪劉叙彝申稱歸趙商條件辦理善後而洪江一帶仍屢戰始告肅清蔡部向芷江晃縣而退擬商唐繼虞暫駐黔邊於是湘戰始告結東惟軍興之後伏莽四滋匪蹤不絶而内地之徵調稅餉尤不易舉辦省議會之中亦不無附譚而去者則内部改組者又頻繁矣川戰楊森軍隊展轉而得涪城劉湘乃又通電以民生爲念將出山以應付環境實則川中戰禍援川軍最初不過推倒熊但今熊但勢迫而各方亦不能不自顧其將來則自集矢於和議劉湘之出有所由來也至戰事則熊但省軍小挫之後仍復攻渝約有三路一東一北一南重慶方面由劉湘袁祖銘督師戰爭尤烈浮圖關尚在援軍之手而重慶亦瀕於危卒入熊但之手袁祖銘退長壽劉湘退墊江趙榮華楊森退萬縣湆陵長壽間尚有戰事萬縣方面川方周西成乃又與趙榮華部鏖戰袁祖銘又令所部反攻梁山一帶交衝最急劉存厚亦親赴萬縣議以三路分渝綏定乃又爲顔德基所攻克卒以　軍等之力竟克墊江長壽合川等處重慶亦下熊但取道壁山茶山而退劉淞因於　　設善後督辦公署援軍仍疊獲勝勢中右兩路兼程且將進攻成都熊但乃又分三路反攻劉文輝且赴内江禦省軍而省溢軍又在銅梁接觸渝軍勝之則改攻江津熊且在南津驛會議將以和平備戰爲宗旨而唐式遵田頌堯等又屢佔安岳涇城諸境且將分整由涇川以攻綿州賴心輝至通電候劉存厚之命令其永川樂至之省軍亦遭失敗則圖赴綦江南川而以三路合撲瀘州袁祖銘則乘間圖恢復貴州之地盤以回黔唐繼虞乃同之使不得逞熊亦謀入黔休養乘間再舉於是劉存厚等又議援黔至川中表面一時遂少沈靜軍民任命亦均發表惟順慶又有爭防之舉而熊克武患息思動袁祖銘未得遂意回黔内部紛爭戰鬭之事固自非一時所能了也 
[江浙]  
　　盧永祥初以收容臧楊殘部爲齊燮元所詰責謂爲與去年所締結之和平公約相抵觸重以洛吳亦有主張遂成四省攻浙之論調江浙相繼備戰時在八月兩省士民遂復奔走和平最後彼此雖允劃駐防之地然燎原巳發而不可收拾九月三日竟於安亭黄　間開始接觸矣蘇方軍隊約舉之爲齊燮元陳調元白寳山朱熙馬玉仁吳恒瓚及豫魯鄂皖四省之援軍浙方爲盧永祥陳樂山張載揚潘國綱何豐林臧致平楊化昭諸軍戰地由瀏河太倉嘉定方泰婁塘石岡門馬陸黄渡重固舊青汕青浦以至於松江其江浙接壤者則爲宜其長興間之蜀山湖　等處兩軍作戰彌月乃絶無進退之可言而九月十九日浙江内部乃忽發生變化潘國綱部下張國威屬長駐衢州以守仙霞嶺防孫傳芳者竟通欵於孫孫師旣入盧永祥遂本當時浙人治浙之宣言而以省務委夏超軍務委周逢琦代行即日移滬督師且放棄長興戰線調陳樂山所部移守松江以備戰閩孫遂竟拜北京浙閩巡閱之命而夏　乃省長張國威嘉湖鎮守使矣潘國綱時即移師甯波而躬赴上海與盧接洽盧猶力守初志前敵戰况迄不稍易展轉之餘乃轉稍沈靜兩軍連日竟未發生猛烈之攻擊石湖蕩松江一帶則自孫傳芳陳調元軍隊到後始有接仗論者謂疾風雷雨不俟終日此後兩方决勝當不遠矣 
[直奉]  
　　江浙戰雲紛擾奉張浙盧固有成約奉方因之攘臂而起將分三路入關而尤注重於熱河一途其三省之兵隊分配（奉天）步兵第一旅鬫朝璽駐鄭家屯步兵第二旅張學良駐奉天步兵第四旅張作濤駐興城步兵第五旅李振聲駐錦州步兵第六旅郭松齡駐奉天步兵第七旅湯玉麟駐鳳凰城步兵第十二旅趙恩臻駐新民步兵第十四旅楊德生駐彰武步兵第十六旅齊恩銘駐綏中步兵第十九旅張維嶽駐錦州步兵二十三旅邢士廉駐北鎮步兵二十五旅蔡木駐梨樹騎兵第一旅穆春駐康平騎兵第三旅蘇錫麟駐奉天吉林）步兵第三旅張宗昌駐綏芬步兵第八旅陳玉崑駐農安步兵第九旅劉香九駐依蘭步兵第十旅王深澂駐吉林步兵第十五旅于超駐局子街步兵第十八旅張煥相駐哈爾濱步兵第二十旅胡永奎駐和龍步兵第二十一旅蔡冰鎮駐甯古塔步兵第二十六旅李桂林駐雙城堡（黑龍江）步兵第十一旅巴英額駐黑河步兵第十五旅萬福麟駐滿洲里步兵第十七旅張明九駐海拉爾步兵二十二旅石得山駐呼倫步兵第二旅張奎武駐安達步兵第四旅彭金山駐泰來步兵第五旅陳輔陛駐海倫迨抵熱河首即朝陽城而取攻勢直方立爲戒備吳佩孚且親赴北京曹錕亦即准備討伐下令布置吳佩孚王承斌討逆軍總副司令第一軍總司令彭壽莘王維城董政國副之二軍總司令王懷慶米振標副之而以劉富有龔漢治爲前敵總副指揮三軍總司令馮玉祥以張之江李鳴鐘爲三軍一二兩路司令又三路司令一彭壽莘兼二王維城兼三董政國兼又十路援軍司令（一）曹鍈（二）胡景翼（三）張席珍以曹士英副之（四）楊清臣林起鵬副之（五）靳雲鶚田維勤副之（六）閻治堂（七）張治功（八）李治雲馬燦林副之（九）潘鴻鈞吳長植副之（十）譚慶林張金標副之又後方籌備總司令直省王承斌魯省熊炳琦豫省李濟臣以李炳之副之京兆劉夢庚又張福來援軍總司令杜錫珪海軍總司令温樹德副之鄭士琦直魯海疆防禦總司令遲雲鵬直魯海疆防禦總指揮劉富有帮辦熱河軍務而戰畧之應付則姜登選之第一軍專備喜峯口方面來襲之馮玉祥部下第二路軍李景林第二軍則龔破王懷慶之第三路軍拔朝陽凌源而追熱河張學良之第三軍則與山海關方面嘉壽莘之第一路軍决戰張作相之第四軍爲預備隊駐紮錦州一帶之第二線吳俊陞之第五軍與許蘭洲之第六軍以大半之騎兵隊衝擊開魯赤峯而進熱河與李景林之第二軍取協同動作奉軍似占先著巳回翔於道林河流域而别一路則巳漸進展於開魯等境矣 
[匪禍]  
　　本年匪禍雖未嘗有臨城之巨案而皖六安府乃爲大刀匪所攻陷竭鄂豫蘇皖四省之軍力始告無事尚未肅清初蘇皖魯界范明新之餘黨充斥盤踞蕭境保安等區復竄舒城而鄂匪丁鳳山之巳收編駐遠安者亦忽釀變津浦沙溝一帶亦多焚掠膠濟柞山站且綁去西票二張而機務段長葛夑生且爲匪綁去槍殺於濟南商埠禹城站又有竊圖破壞車軌之謀孫美瑶亦卒以所部譁變而伏法老洋人在豫亦遭擒段然其餘股尚圖擾及陜鄂因之隨縣鍾祥率多伏莽樊城河口繼以兵夑劉心惠一股則分援京山平林外此贛西有巫德明之羽黨綏蒙剿匪之役匪又架去比神父漢口江輪廣東港輪均爲中途所截刦湖南長醴劉平寗遠益陽湘黔交界並有架去敎士之舉三省延吉一帶陜甘套匪大股均時圖不逞襲擊頻聞勃利縣降隊譁變且致綁去知事家屬至六安之變踞城者數日且以民生自治軍相提　山東諸城亦有天下第一軍之稱謂則可知非易語於剿　者矣 
[水災]  
　　本年水災奇酷商區域尤形普遍約略言之（北部）京漢路蘆溝永樂涿州正定滹沱馮村内邱　德京奉路大凌河豐臺山海關永定河隄防天津海河北河南運河張家口奉天海城遼河綏興營蓋復莊（中部）江西九江新建湖南長沙常德沅江漢壽澧縣安鄉華容崇孝湖北沔陽武昌夏口黄岡（南部）廣西梧州廣東肇慶高明高要三水佛山石龍菉蘭蘇村銅湖博羅惠州三水等處綜計損失何止千萬而拯災之急　難民之善後尤爲急不容緩之事雖提議者巳有增加交通費加收關稅以資挹注之說而戰雲一興所有謀及財政者又無不以之張撻伐之資哀我生民初未惠溥有加也 
 
 
 

Page 19

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 20

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[說恥唐紹]  
　　孔子曰知恥近乎勇孟子曰人不可以無恥無恥之恥無恥矣管子曰禮義廉恥國之四維四維不張國乃滅亡恥之於人於國大矣古之敦敎化持國政者斤斤於此豈無故哉夫冬日之不濫非惡冰也夏日之不煬非惡火也爲不適於身便於體也君子不慕權勢獨甘澹泊非惡富與貴也爲不洽於義契於心也伯夷叔齊恥食周粟段干木踰垣而避田子方鑿坏而遁或以爲陳義太高然無是非之心非人也無羞惡之心非人也古來志士仁人爲國家留元氣爲濁世存人格詎皆學問才力逈異於人又豈困苦艱難甘之如飴祇此恥之一念所鼓盪遂行乎其所不得不行止乎其所不得不止也夫國亦猶是也廣土衆民堅甲利兵止爲立國之具未足爲致治之本本何在在有恥也有恥則轉危爲安轉亡爲存句踐棲於會稽卒以沼吳光武敗退棘陽乃復興漢固不全恃土地兵革也否則城下爲盟青衣侑酒曾不爲怪至舉土地以與人悉兵甲而齎敵固爲尋常事耳所以覘國者覘一國之治亂興亡不在其制度文物之迹在其世道人心之微也雖然國者人之積也國之無恥由於人之無恥而成也平時舉國上下各極其奴顔婢膝以來容及至事起倉卒復爭相媚外或倒戈相向或順民自承國家之顔面不顧社稷之淪亡不恤而彼有餘榮焉又或爲虎作悵獻圖通敵辱國禍民所獲無幾甘冒不韙而彼自適其適焉又或拒虎引狼自忘其本認賊作父同歸於盡致河山無恙犬羊充斥墜國事於九幽之淵限民族於莫雪之恥而彼不顧惜焉是皆人之無恥使然國豈任其咎哉雖然恥者人皆有之六書統曰恥從耳從心取聞過則悔之義凡人心有慙則耳熱面赤是其騐也今人爲怵之以害牽之以利浩浩育育以寗室家卑卑瑣瑣以圖功名遂漸忘本懷罔知羞恥是君子之所斥亦君子之所愍也實則人生斯世數十寒暑物欲可淡天良自見此修身之要道治國之良模也於是乎說恥 
[民主國國民之地位蔣作賓]  
　　今日非革清命改民國第十三週年之雙十紀念日乎此十三年中士荒於學農輟於野工商恐慌於巿四方俶擾百業隳廢說者莫不曰此軍閥官僚爭權攘利之咎也甚或以辛亥革命爲非舉凡十餘年紛亂之過均責之當日改革者噫是何言歟吾國民果自知今日所居之地位乎須知民國者乃四萬萬國民共有之國家主權在民何能容軍閥官僚之肆行無忌更何能袖手旁觀空言責人吾聞美林肯之解放黑奴也致起南北之大戰而黑奴不感林肯之德深以解放爲苦凌虐者自凌虐願受者仍甘心受之是何也奴性深無法使其自立也吾國民果有同一之感乎吾人試問吾國民於辛亥未革命前居何地位非處於滿清壓制之下討奴隷生活乎革命後居何地位非巳脫專制之覊絆登自由之路出奴入主乎以主人之地位仍令豪奴惡僕爲所欲爲而曰吾儕小民不能干預國事甚或四面哀求無所自主是可知帝制遺毒之深而奴性之終難改也噫良可慨矣夫民主國國民果能了解自身地位及其責任則其國僅防外患决無内亂謂予不信請觀美自獨立後國民認清自身地位竭力盡巳之責任百餘年來政清人和國勢蒸蒸日上法自革命後擾攘雖久然國民不肯放棄自身地位及其責任故雖經普法歐戰之兩大戰役而旋即恢復至今國内匕鬯不驚四民樂業最近如我國之大改革國民由專制淫威之下拚最大犧牲爭得自由即鄭重自身所處地位及其責任雖列强極力援助舊黨而舊黨終不得逞國内早歸統一他如瑞士等邦政權在民萬民睦而百政修蓋以民主國國民乃國家之主人翁何事應興應廢國民均可自由主持之國家治亂國民均有責焉國政而善也羣起贊助之國政而不善也羣起改革之政蠹不得施其詐軍閥何能逞其威不存姑息心不作模稜語庶國家有真是非而人民乃有真善惡是非明而善惡判國政自修明矣然吾國果何如乎國民仍持帝政時代不在其位不謀其政之舊習不明巳之地位不盡巳之責任苟且偷安阿諛取容所有軍閥官僚政蠹議痞一任其暴戾自恣肆意横行而芸芸衆生非俯首受戮即仰而乞憐不敢有所主張亦不敢有所論列是非混淆功罪顛倒茫茫大地鮮克見有此懦而無能之國民也以如此之國民而欲求國家之强盛其可得乎今有一趣事可以證明吾國民之心理某省於新正春宴集全省議員紳商學各界要人及督軍省長於一堂某敎育廳長起而致詞謂今日之宴乃吾省之家宴督軍省長即吾省之家長今得有賢家長吾全省人民均有所禀承云云以此推之可知國民心理深中帝制之毒尚以官吏爲尊長大總統即爲昔時之皇帝至若以主權在民民爲主人官吏大總統均爲公僕深覺於數千年來之敎訓有所悖謬智識階級之思想如此他何足怪吾故大聲疾呼曰中華民國國民汝等今巳由奴隷之地位變爲主人矣居主人之地位實行主人之職權萬不可奴顔婢膝再蹈反主爲僕之議譬如一家整理家政主人指揮監督奴僕奉命執行上下有條不紊則家政自理國何獨不然是所望於吾國民之自覺自悟更有望於敎育界輿論界諸大君子對於此點切實有所指導焉 
[東南戰爭之討論駱斌]  
　　一起因討論軍事當先考查近代之戰史以徵現代軍事之步驟日俄戰爭歐洲戰爭係日德兩國積年對於軍事研究之結晶表現於世界日勝於戰期縮短德敗於戰期延長由此觀之戰鬭力略取其陣地屈服其縮短以迅雷不及掩耳手段利用戰鬥員之衆多兵器之精良消滅被動方面之戰鬭力略取其陣地屈服其意志於瞬息間爲宗旨然此次東南戰爭誰爲主動乎誰爲被動乎孰取攻勢孰取守勢非悉心考查不足以討論雙方軍事及將來勝負之結果欲明主動者爲誰更不能不先徵詢東南戰爭之起因當歐洲戰爭我國參戰是以有參戰軍之名當局鑒於國内之紛亂力圖統一以對外旋反對者起遂演成直皖戰爭繼而演成直奉戰爭勝方下統一之决心敗方思合從之抵抗東南戰爭於是乎起 
[二戰備之比較]  
　　當二十世紀科學發明戰鬥應以砲火結局爲正軌此則攻守兩方對於戰備均無充分之籌措考雙方兵器之種類築城材料之限程交通通信之敏捷戰鬥員補充之多寡以及臨時軍需物品徵發手續之完缺等等均足以立判勝負甲方戰鬥部隊多而雜而指揮困難砲兵少步兵多威力小　而攻擊不易策線（策源地至陣地之交通線謂策線）長距策源地遠交通咸感不便兵站軍需物品又不足是以軍隊甫到即有供給不周團結力因之更減其戰備之不完可見一斑乙方戰鬭員少而兵器較精良且有土海唯一良好之策源地交通通信徵發材料調遣軍隊諸多便利故軍紀得以維持並早具有戰鬭正面縮短之决心意在持久在戰鬭未開始以前利用機會收編强有力之客軍以爲巳助似較甲方臨時求援所來之部隊指揮上稍從容所可惜者方事前對於參謀人才少收攬是以戰略戰術上之活用亦頗受影響也 
[東南戰爭]  
[三政略之優劣]  
　　甲方與乙方各持意見轕轇日久勢不能不出一戰但各欲使自巳之戰備整頓與和平破裂恰在同時故各對同聲息者極力聯合鼓吹盡力偵知敵方之統一與否如有可乘之機則施以相當之策甲方直皖直奉連戰連捷各部隊間交通又便宜從容不迫故較乙方對於密約之同盟軍聯合容易甲方以十數省爲之聲援乙方僅有奉粤爲之遥應故防禦力之强弱亦因斯而消長即如開戰後各省軍隊援助甲方者多無論直接或間接援助乙方者少更反側之軍不發現於甲方而發現於乙方此政略上地位之不同應有之現象此後則專視兩方戰略戰術戰鬭之如何乙方倘能堅忍一戰而勝或得以持久則政局當有變化矣四動員之遲速動員部隊務使其按作戰上之要求於必要之時機及地點具備必要之能力以入作戰軍司令官指揮之下無論其作戰方針爲攻勢爲守勢動員須早日完結查甲方臨時成砲兵旅並招兵萬人於山東以補充軍隊之缺額運飛機調客軍練習實彈射擊均於四省環攻計畫定後倉卒爲之動員巳遲因動員者將平時軍隊之狀態變爲戰時之狀態者也宜早有籌畫不宜太促及至八月二十六日夜以火車運輸集中於崑山時江北之軍隊尚未開拔不能使部隊同時多數輸送於戰塲受乙方之各個攻擊致戰期延長使乙方合從以成未免失策乙方第十第四兩師第六混成旅各部自去歲末即有充分之補充半年以來計畫早成故動員頗速即遠駐江干常山之新編部隊亦在未開戰以前巳集中杭垣得從容相機輸送至瀏河嘉定者皆其動員早日完結之確證 
[五戰略戰術上之趨向不同]  
　　查甲方戰略上取攻勢戰術上亦取攻勢乙方戰略上取守勢戰術上取攻勢無論攻守當以全力對敵方之本軍爲目標不在區區微弱之兵羣故於本軍未至决戰時期之前履行小戰鬭斷不可因此分割兵力而忽略於决戰方面設有不得巳而分割兵力亦應以遇有緊急即能從速集合毫無滯碍爲要訣浙江變局而乙方長興軍隊能迅速退却從容增加於决戰方面其運動之敏捷深得進退自如之法甲方初乘勢躁進爲敵扼止不得巳戰略上而轉取守勢實極危險不利莫大若以招集增援隊或補充兵或誘敵向我反抗而後猛烈邀擊以衝斷其資源之聯絡線用意在此亦無不可否則决不能收偉大之效果也 
[蘇俄之工商政策李家鏊]  
　　蘇俄國徽爲　一斧一即表示以農工立國之意故全國之人無貴賤階級無貧富階級人人平等各有國民一份子之職務凡貴族富豪自革命以後與齊民爲伍官吏之服職者其分際與傭工同其俸給之數目與工資同蓋自彼國之視官吏亦祇爲工人之一故人人無倖進之心求仕之志爲官爲民視同一律此莊子齊物論所謂齊貴賤一也至於貧富階級推其原因在於資本家專擅蘇俄立國之初即將不動産收歸國有一切工廠及營造物收歸國有一切商品商資收歸國有嗣因實行新經濟政策國内仍可經營商業但每月苛歛重稅亦非人所能堪姑舉一事以爲之例譬如經商有資本一萬二千元則公家計算即以每年營業十萬元爲凖則以故由法令規定此等商人每年應納國家地方各項捐稅九千餘元每年應攤派公債總數約三千餘元試問商人餘利幾何以一萬二千之資本竟須負擔一萬三千之捐派即使有重利厚貲商亦不可爲矣國中無私商故國民無私産國民無私産故貧富階級不剷除自剷除也以上二端爲蘇俄國家根本立脚之點此等根本計畫樹立堅固故現在專言對外政策對外政策有二一曰工人運動二曰商務專利何謂工人運動因各國工人恐慌工人革命早巳成爲習見之事英德法意以及歐洲其他各國皆緣此有岌岌不能終日之勢此時不重受影響者惟美國一國自前之形勢而巳美國優待工人寛予工食給與住屋仰事俯畜一一代爲籌備又有養老金錢似可無意外之患矣但大勢所趨潮流之所支配恐美國亦無善後之策我國工業尚在幼稚時代又因我國家族制度社會習慣以及其他一切經濟上之支配此等工人之恐慌預計十年以内尚不至有不可收拾之事惟上海廣州漢口天津以及沿海各埠等處一切工廠當必逐漸發達發達愈盛則間題愈多此實無可諱言者比年以來京漢路工人之舉動南滿洲工人之舉動廣東沙面工人之舉動在在俱含有政治意味此即受人支配之一斑他日各地工廠林立工人愈衆種種變相不易測度恐將愈出愈奇愈變愈厲矣但平心論之此等工人終歲勞苦亦宜稍加體卹以平積憤但不知我國治工廠者果能及早醒悟與否也不早醒悟終必自貽伊戚此實必不能免之事似不如及早圖之利用現在之潮流以遷就我國之習慣當可成百年不易之局其術爲何即減少作工時間增加作工薪資籌備工人卹金及養老費養病費敎育工人子弟每年紅利工人亦略有分配之權利更以其所餘者興辦慈善事業等事以上所述各節不過粗舉其大略耳果能照此辦法不獨公司有利資本家有利即地方上併受其利蓋工人旣與公司有息息相關之利害雖使之罷工不肯罷雖使之暴動不肯動矣况外來之勸誘煽惑彼不且一笑置之耶若只圖自私自便不能變計恐不獨過　之金錢非其所有且將妻子不能顧本身不能保矣何謂商務專利即所有一切對外貿易不許個人經營完全屬於國家之專利此等專利機關至於何國即引起何國之注意故各國對俄商約大率均有特别之限制試思此種機關若至我國影響之大或至不可思議若不預爲之防必至噬臍無及幸而現在尚未訂定商約我國商人尚有可以着手之　查中俄協定大綱第十三條云兩締約國關稅稅則採取平等相互主義同時協定此平等相互四字應加十分注意因此四字流弊之大幾至不可紀極蓋平等相互字義在條約上本有兩種解釋一曰兩締約國商務稅則等事均按照彼此相待最優之國辦理細按此項解釋斷難適用於中俄條約因俄國經濟政策不許私人營商新經濟政策雖許營商而捐稅太重假令彼此按照相待最優之國辦理則結果只有中國優待俄人並不能要求俄國優待華人如前清之各國商約然二曰兩締約國商務稅則等事彼此按照所在國本國人民一律待遇細按此種辦法亦不宜適用於俄國俄國現擬逐漸禁止私人營商故若用此辦法亦祇俄人片面利益然則如之何而後可曰捐稅則取自由征收主義商務則取暫時限制主義此爲中俄商約上應有之唯一政策蓋此時僑俄之華商姑不具論因我國不能更改駐在國之法令故事實上當然有此結果此時所最宜注意者即俄國國外貿易處若在我國自由發展則我國内地商務及經濟等均必受其極大影響現在旣未訂立商約凡各地商會似宜注重訂立商約此約之良否國内華商之生命財産皆擊於此一有不慎後悔無及前此各國商約之失敗凡我商人類能言之今巳一成不變難於改正則此際可不急起直追切實研究以免再蹈前此之覆轍耶願國人其加意及之 
 
 
 

Page 21

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 22

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[東省特區隨感錄朱慶瀾]  
　　東省特别區者界國之北邊自民國九年白俄失勢以後即將路警審判巿政各權由中國收回加以整頓東至綏芬河西至滿洲里南至長春袤延三千餘里若事事秉命於三省大吏則易涉紛歧往往失機而僨事乃劃一長綫置護路總司令曁行政長官以一事權而資控制慶瀾不敏計承乏是間者兩載於兹矣誠以外交荆棘匪黨縱横實不敢不以國事爲重畏其難而不肯肩其責也東路地畝綦廣其非鐵路必需之地斷應歸入於行政範圍若者不察久矣放棄其職任於是力排羣議設立地畝局以管理之非難蠭起巳幾幾中路顛覆矣援據約章嚴詞駁辨第三者之揷入干預者卒無以自解於法理之外是局也僅面獲存識者盰衡時局不能不太息於旣往也邊徼荒寒五方雜處深林叢箐陡壑幽嚴中外匪徒向以種鴉片爲生而販者日衆吸者益多斯實國内之巨蠹小民之鴆毒忍此終古何以對外人副前諾耶爰嚴飭軍警悉力剷除而烟犯絶跡矣白俄習於侈佚以賭博爲娱樂華人熏染惡俗往往流而爲匪亦風俗之憂也毅然决然懸爲厲禁治蕩者病其弗便治家者賴以防閑斯事雖細蓋有足紀者哈埠敎堂林立皆俄人所建吾華地廣民稠靡有瞻仰方今之世衰周尊君學說巳難以號召民族三省外偪强鄰内連蒙古日本久有本願寺之設若蒙疆之喇嘛廟則尤重佛敎因民之願樹之風聲紺宇琳宫莊嚴寳相是豈侒諸天以求福耶母亦因時制宜者所宜有事也矧象敎廣大龍力至偉足以湔拔愚民之惡念冀减世界之兵爭閭閻旣有所皈依豪傑亦明於懺悔此則極樂寺所由設也俄人立學堂極夥吾華　焉尠聞邦人病之爰提倡平民學校因之敷設日多廣益學校者中學也校舍狹隘不給講肄者之用多方鳩募幸得稍稍推廣恐猶未堪以饜諸生之願望也比者蘇聯修好行且設領濱江濱江爲俄人交涉最殷繁之區赤黨有變更世界舊政治之想後此一切應付將更戞戞乎其難自慚菲才斡轉力薄瞻願前途自復時虞竭蹶矣 
[民國十三年司法之回顧董康]  
　　頻年以來政治軼出於軌途思想競趨於權利消長悖叙安危易觀　復搆禍稱兵神州震盪吾人所經營不完不備之司法事業久巳墮於冥漠無聞之地至此侈談司法非盲翁之鼓詞亦痴人之夢囈然古今治亂疊爲循環世亂則人民爲一種勢力之支配固無是非之判世治則不分階級胥以法律爲範模要而言之法律與政治立於相對之地實用以補助政治握統馭之樞紐者也兹就經歷縷述於後 
　　司法改革萌蘖於前清修訂法律館余始終參預其事論吾國法系基於東方之種族曁歷代之因革除涉及國際諸端應採大同外餘未可强我從人惟從前以科　取士　非所學迨膺民社叢脞環來審判之權操自胥吏幕僚上級機關負覆核之責不過就文字稽鈎其瑕隙内容無從研索也余痛斯積弊抱除舊布新主義所擬草案如法院編制法民律商律强制執行法刑律民刑訴訟律俱採各國最新之制凡奏摺公牘及簽注辨論其中關於改革諸點陽爲徵引載籍其實隱寓破壞宗旨當時引起新舊兩黨之爭被人攻擊亦以余與歸安沈公爲最烈且屢列彈章南皮張文襄以刑律無姦無夫婦女文尤爲不慊會藉内亂罪即舊律反逆不處唯一死刑指爲相庇黨人欲興大獄疏藁巳具賴學部侍郎寳熙規勸而止後刑律提交資政院會議姦非罪一章復肇藍白票之爭（贊成草案者藍票否用白票）白票議員相率退席會遂停閉國祚亦終至今思之亦覺當年激烈爭議爲無謂也 
　　民國初元政府基礎漸次鞏固法曹尤搆新聚館中编纂皆膺要職如章宗祥江庸汪有齡汪爔芝姚震朱獻文張孝栘諸君尤其彰著者各級審檢兩長及推檢亦多本館附設法律學堂之畢業生人材一時稱盛民國三年余長理曹舊草案以命令頒布爲法院編制法刑法二種現行刑律（即删减之大清律例巳參用新制）内户　婚姻錢債各門因民法未頒如不與現行法令扺觸者仍維持其效力若民律民刑訴訟律草案許法　斟酌　形作爲條例援用法典編纂之事始歸併於法制局　以司法法規與行政法規不同析出由法曹專責其事遂設法典編纂會以司法總長兼會長大理院院長兼副會長並另聘副會長一人爲主任七年規復前清舊制仍設專館余及王寵惠君均被任爲總裁羅文幹陸鴻儀石志泉三君九副總裁或總纂以舊草案偏重理想乃憑事實爲修正之標準刑法廢徒刑　差傷害罪詳分細目强盜外並著搶奪之條蓋採暹羅及意大利新制其實皆售律之精神也今制呈進法律案須經法制局同意局長某君素與法曹持異議摭尋細節淹滯年餘始提交國會寢置未議民刑訴訟法亦前後修正余時長司法鑒於黨見作用妨害事務遂略交局之形式作爲暫行法以命令公布觀於法律館之存續即可考見法曹締造之歷史也 
　　法院爲人民生命財産所託付偵查及審判之職務厥惟平之一字漢張釋之對文帝謂廷尉天下之平用法輕重民安措手足故漢時廷尉即以平名其僚屬有左右平之設蓋俾其顧名思義也泰西法律神爲一持權蒙目之女子權所以平物之輕重者用意亦復相同法官能盡此一字之職務視其操守及能力如何吾國法官以操守言入學伊始講師日以法律提撕惕勵學成而仕復經法定之資格其出處自異恒流歷年以賄聞者較行政官猶一與百之比例也當亦輿論所公認以能力言法院隨國體而改造法官概用青年閱世未深無可諱言民事訴訟藉上訴之層遞冀進行之遲延防禦攻擊莫辨譸張異議參加率緣操縱刑事訴訟證據游移多忤事實科刑出入亦戾人情於疑難重案糾問依違更乏平亭之術若上級濫行發回或對上級發回之案揣摩定讞尤爲民刑訴訟之通弊凡斯諸點由於法律繁重者半由於能力薄弱者亦半英爲不成文法國法官多鬚髮皓白之老人法律而外全憑記憶成案一經裁判視同神聖上告殆居少數所望吾國法官以英之法官爲法學識與時俱進也而更有進者政潮倚伏莫定是非法院爲獨立機關不宜爲左右之袒歷届政爭法院屢被震撼賴同人以冷靜鎮定之德奥債票事起黄陂徇一黨之請以手諭逮捕財政總長羅文幹余時居倫敦以羅君平素清潔頗思聯外交官合電營救嗣見英報知爲政治問題而止後在滬晤某公悉此案内幕有法院某巨公及某長希旨黨局從而下石各國並因此事停止調查司法委員獨立之壁壘一旦傾圯爲之惋惜並冀法院用爲殷鑒也 
　　法律爲發展司法之器械巳成各法是否可以促司法之進步余以爲未也夫果物華實昆蟲蛻化今昔變遷 
[東南戰爭]  
　　聯軍楊化昭部在瀏河北巿梢之砲隊射擊（心心照相館攝影） 
事之常理嘗遊意大利覽福隆之遺址弔滂涪之古城覺在古文化　似頗多即以法律論羅馬法年齡責任分七歲十二歲十六歲爲三期與我之舊制相同或以爲東敎西漸之證殊不知風習雖因部族而區分政敎宜本潮流而改建吾國法律雖祧貞觀　革大要巳隨時而異其南北朝以前無載籍可稽者無論矣泰西法系向分英美大陸兩派英美悉本自然大陸則驅事實以就理想以雙方權利之主張爲學者試騐之標本程敍迂遠深感不便歐戰而後社會之狀態學理之遞遷巳迫革新之時期恐非舊日條貫所能制限特各國瘡痍甫定尚未提議及之也從前改良司法採用大陸久蒙削趾就屨之誚改絃易轍巳逮其時　攄管見供參考焉 
[（一）法院編制法]  
　　變通檢察制度附於各級審判廳廢初級法院仿英制設治安審判廳凡違警罪民事定最寡額或屬於即决之範圍者刑事如開設烟館賭博輕微傷害宿盜毆損等罪屬之用略式手續惟英制複雜宜爲有統系之編制至地方法院初審之案以單獨制爲原則合議制爲例外除直晉魯豫鄂贛皖蘇浙外並設最高法院但解釋法律之權仍屬於京師最高法院若行政訴訟憲法巳歸併於最高法院本法及民訴亦宜詳悉增入任用法官定年資進級法下級亦得進叙優等俸級以固其治事之决心而杜請託倖進又律師用以保障人權行之不得其道結果適得其反宜從道德一方涵養其人格律師制良方可進一步言陪審制也 
[民事]  
　　先訂親族承繼婚姻三編頒布其餘各編因各省習慣不同能否適用共同之規定是一疑問宜仿美制（美有聯邦法規數鉅册甚完備）令各省自編彚送中央審核同異再定合編或分編之方針頗有建議商法併入民法者按商業宜求發達並須推廣國外貿易恐非民事法所能縛束英尚析商法於公律之外其不宜合併可斷言也 
[（三）刑法]  
　　刑事處分應隨時世爲重輕亦猶醫者診病而施治不宜膠執成見例如唐時强盜尚分執仗與 
繁密律例不下二千餘條而訟庭所覯人命盜賊幾居十之八九即徵諸各國統計亦然刑法中當然對於此等犯罪予以較重之罰一千九百二十一年美國犯殺人罪科死刑者八千人嘗至紐約新新監獄巳科死刑在上告或請求赦减待時執行者亦二十七人良以美國南部貧富懸殊黠而悍者流爲寇賊强盜結果動致殺人法院爲維持治安科刑較嚴於他國也法律館第二次修正案（即交議之案）巳較暫行刑律爲嚴第比來因政治穢濁製造成奇特之行爲非用重典難資懲肅綜舉事例約分三類一曰刑貪專以繩瀆贓之官吏依暫行刑律八十三條第一項規定議員委員職員亦屬焉一曰刑亂專以繩搆亂之政客及軍人一曰刑暴專以繩擄人勒贖之匪徒及結夥行刧之兵卒三者行爲雖殊而殘民蠹國目的則一此項觀念衡以嚴格法律容有抵觸然亂絲必斬乘除至理賢傑挺生能肩改造時世之鉅任誥必須歷此一級昔明太祖定一寰宇先後頒大誥三編一時從龍功臣誅鋤殆盡嚴治黨羽每案夷滅動逾數萬人後世議其殘忍然此輩梟英不逢將將之材以驅策之其不稱雄竊據禍延數世者幾希以科學之目光际之誠非過當也 
[（四）民事訴訟法]  
　　民事訴訟手續濡滯爲行大陸法諸國之通病若德若法均感困難吾國大理院民事各庭平時積壓在二千餘案以月結二百案爲率須一年方能判結余往時頗建限制上訴之議擇兩級判决從同而理由充分者用决定駁回然審查手續雖簡不過改判决爲决定獲益無多且駁奪當事人法律上之權利亦涉違法查前清審理户婚錢債田土等案集訊兩造其旨主於磋讓迨彼此具結銷案從無翻控者質言之即强制和解也以視今綿歷多年終審後不能執行者利弊顯然矣擬仿那威民訴設和解法庭方收集材料嗣因去職而止曾以語前美使克蘭及某律師克蘭謂乃美國最近發明之新制某省巳在試辦後於巴黎晤大理院庭長寳央德君知法國於戰時院中民事積壓至五千案以上曾頒行和解之暫行法律以租金儲蓄及軍人之民事賠償三項爲限由法庭派法官一人充和解會長當事人充會員和解之戰事終了廢止施行期内凡結數萬件之多余以爲宜博採法那美三國之制擇善而從是亦補救積壓之一良法也 
[（五）刑事訴訟法]  
　　兒童裁判所及感化所爲改善不良少年必要之設備英之成績最佳亟宜仿行又法定内之量刑須協乎法理人情非富於經騐不足語此余曩時師德刑法草案之意定科刑標準條例旋被廢止今法美均有赦減委員會之組織與余意吻合亦宜仿行一以救濟嚴酷之判决一以杜司法當局濫行此大權也又警察爲補司法之一種吏員向屬内務部主管平時偵查拘傳等事巳難收指縱之益而警廳長官大率由上級軍事長官汲引對於法院夙懷歧視逮捕後依法定時間送法院者蓋寡亦有不屬違警罪範圍擅予處分者此等積弊以都會省會爲尤甚國内法權紛龐如此遑言領事裁判權也按美國警察屬司法部管轄其人多且法律知識各部因必要亦有自設偵探機關者一千九百二十二年議會提議悉歸司法部以一事權當易通過在幅𢄙廣袤之國家此制實便訴訟之進行現在相沿巳久未容輕易變更將來重定官制不無研究之價值也 
　　以上論列率據當談何裨學理然愚慮所得或補壞流以法院與人民關繫之鉅則屬於司法之種種設備斷難苟簡從事最後問題即司法經費是也華盛頓會議告終法權可冀統一余因建設法庭改良監獄非有固定之收入難圖進行乃仿德及日本之制（日本登記收入每年二千萬元）勵行登記提案後爲總理某君所抑阻當以去就力爭勉强頒布乃浙省長某抗未奉行今此法巳在若存若廢中矣又餼廪　事事畜所資黷固必誅而廉亦宜養查英國司法官俸級地方法官年俸一千二百鎊至一千五百鎊高等五千鎊至六千鎊大理院低度爲六千鎊他國雖未稱是以法律不能兼職俱較行政官爲　吾國法官考試及格學習期内月俸僅三數十元初被任命不過白元以故歐美習法科畢業回國者多投他部俸給菲薄奚從陶鑄專長近數年預算軍費高出政費且被戰事影響與行政官同困枵腹吾人可認運祚垂終無勞置喙苟澄清有日復興此獨立事業者籌畫諸端尤宜於經費一層謀永久之保障也 
 
 
 

Page 23

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 24

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[民國十三年之財政觀趙椿年]  
　　民國財政至十三年實巳瀕於絶境而亦自有其生機曷言之近年論財政者多以爲無辦法不知財政非無辦法之患有辦法而不肯辦不能辦之爲患耳財政之辦法時人論箸多有切實可行者以出自私人不能生效今民國十三年憲法且巳頒布中分别國家財政地方財政與今日之國情及各省草擬之自治法皆不甚相遠若能舉其中規定財政之辦法一一實行何難從容就理所謂生機者此也雖然徒法不能以自行無政事則財用不足孟子兩言要爲不易今不先求行法之人與入手之法及解决與財政相關之各種政治問題徒摭拾憲法數條欲以振巳墜之紀綱肉將枯之白骨豈非痴人說夢作者於民國十一年五月因任償還内外短債委員會副會長職務巳竣痛　債之失宜理財之無術曾上書當局力言近年種種苟且補苴之法無益於事非從全局著想從根本入手舉一國之財務行政胥衷諸法不可法之根本無過於確定預算劃國家稅地方稅此時庶政紊亂斷非空言法度所能行非將各稅先决問題一一决定不可其惟一問題即爲財政公開而應先决者即爲能否公認如能公認則預算案兩稅案自可以行而預算亦有應先决之問題即能否試辦决算兩稅亦有應先决之問題即國家與地方行政之範圍能否確定此二者皆量入爲出之主義而不央與地方皆入不敷出仍非從開源節流入手不可開源莫大於清中飽（因新稅舊稅之不能增攴弊皆坐此）其先决問題在各處能否不用私人節流莫大於裁兵 
費其先决問題在各省能否不再用兵非將此數事實行不能言財政非將各種兀冣問題真能决定不胵行此數事此數事不能行其他理財方法更無從言及當時上書之大意如此雖是財政之老生常談然巳行之維艱若再作髐深之論更何能濟今日所以醄爲此言者蓋整理財政入手方法細䀝仍無以易况憲法内所定財政之辦法亦仍是作者所言之二要素一成立預算案爲國會之天職一劃分國家稅地方稅爲全部之精神也然現在十三年財政之狀况更不如十一年則此兩事之實行亦更難最近北京之狀况可於本年四月財政整理會顔會長呈文見之其中言中央近年各項稅收一爲海關稅及五十里以内常關稅二爲五十里以外及内地邊陸各常關稅三爲鹽稅四爲烟酒公賣稅五爲印花稅此五項稅收額約共二萬零九百餘萬元而中央凈收之數實約一萬四千八百萬元此凈收數内尚須由關鹽兩稅項下提出約九千八百萬元爲有確實擔保内外債務償本付息之用又須由鹽稅餘欵項下提撥約四千三百萬元逐月協濟各省及應付特種債欵庫劵等項是實在可以運用於政軍各費之數僅約七百萬元至北京應行支出各項據調查所得較爲可供參考之數計政費約五千八百餘萬元軍費約七千萬元與八年度支出一萬三千餘元之數相較尚無大出入然以七百萬元之收入而擔負一萬二千八百萬元之支出其竭蹶情形巳可概見加以財政交通兩部所負無確實擔保之内外債七萬二千三百餘萬元尚不在内如果按折扣發行債票每年利息即須四五千萬元還本尚不在内云云此北京財政現狀之大略也至各省財政狀况因無具體報告頗難明瞭吾友葉君景莘去年著有整理財政計畫一書中有各省財政概測一章據十一年各省區原報歲出入預算數與八年比較增减之數列爲一表但祇有各省省國收支省地方收支尚闕其中軍政費一項十一年較八年有逾至一倍者其有數可稽如江蘇約一千萬元河南約一千三百萬元浙江約九百數十萬元四川約一千七百萬元廣東約毫銀三千二百五十萬元葉君又取山東浙江湖北湖南四省之近年預算照現在劃分國地兩稅辦法并假定裁釐裁兵而將此四省原預算中之收支項數與之改列四省䎟預算中除山東國家尚餘三九六元地方收支適合外江浙國家地方合計不敷二○六二八五三元湖北合計不敷七三○五五五乕元湖南合計不敷九七五三二四元經葉倛改列皆可有餘（葉君督巳通行此章數目繁多不具錄）此各省財政現狀之姙概可徵之葉君原書而得者也（此外苦無材料可集如舉葉君此書尚具大略）北䲬與各省之現狀旣如上述可知北京所重因者在債務各省所重困者在軍費北京所希望以債償之二五附加關稅旣實行無期各省軍費若照憲法三十二條所定國家軍備費不得逾歲出四分之一亦恐一蹴難幾况正在用兵更談不到然逆計事定以後府藏空虚民生困苦搜括旣憂無所募債亦恐難多非用量入爲出主義裁減軍隊節縮政費有何辦法然非國家與地方各有其一定之財源各守兦一定之᠐算又何量入爲出之可言故硜硜之愚必須從憲法之編製預算劃分兩稅入手者蓋舍此竟無途徑可循立然非真有Ý行法之人即丌敢謂有厯行之法往歲上書之末有云爲政在人古之『訓刑端則衠橣大法則小廉尤爲不易之理財政之百弊叢生久爲千夫所指必得公正愡私明體達用之人主䌁其事固使推其類以聚於中央更推其類以散之各省又各推兲類以列䀃於各縣局而後善類常伸萬端可理不獨財政凡事皆然此爲探本之言而治標之道亦不外此今日所能言者亦止於此若夫財政應興應革之端悉數之不能終其物固非此片言尺幅所能盡矣 
[戰爭爲人口增多生産缺乏之結果馬君武]  
　　孟子曰天下之生久矣一治一亂世人習聞其說以爲亂極必治治久必亂理所必至勢所固然而戰爭遂視爲人羣所應有之事矣 
　　墨翟於二千餘年以前著非攻篇爲世界反對戰爭論之鼻祖其闡揚戰爭之害頗爲詳盡而未識戰爭所由起之原因及英國生計學家馬爾泰斯Thomas　Malthus一七九八年著人口論Gssai　on　the　principle　of　Population闡明人口依幾何級數食物依算學級數增加之理達爾文因之以成其天擇物競之說爲十九世紀之極大發明顧無有推其說於戰爭者吾謂人口增加生産缺乏雖非戰爭之惟一原因而就人羣歷史觀之是必爲戰爭最重要之一種原因則無可疑也 
　　例如依幾何級數增加之人口如下數 
　　2+22++23+24末項爲十六 
　　依算學級數增加之食物如下數 
　　2+（2+2）+（2+2+2+2）+（2+2+2+2）末項爲八假設人口每二十五年增加一倍則是經一百年後人口與食物本爲一與一之比者至是巳爲二與一之比矣人口增多生産缺乏之現象爲失業與貧乏其結果爲弱者轉死溝壑强者起爲盜賊歐洲政治家知其然也故慎察失業者之人數兢兢然爲謀救濟方策消極方策爲謀社會卹助積極方策則爲擴張促進生産事業所謂國民生計政策（又名經濟政策）是也若是者尚不能免變亂與革命在中國則爲政者全不顧及生産方面一聽人民之自生自滅二千餘年以來遂以極殘酷之手段即戰爭爲解决人口問題之惟一途徑矣 
　　俄國Kropatkin著法蘭西革命史完全以生計原因解釋法蘭西大革命爲法蘭西諸革命史之别開生面者惜中國歷史家無此種眼光國民生計狀態向無紀載徒爲一家興廢之私史而巳 
　　所謂中國以極殘酷之手段即戰爭解决人口問題者乃當百年或數百年人口增多失業人增多貧民流離盜賊蜂起之時屠殺人民至一定程度其最桀驁狡獪者遂代起爲皇帝號爲聖祖神宗其次等者爲功臣封公侯王如是者又苟安百年以至數百年中國戰爭每與屠殺相伴屠城之事史多書之不勝枚舉更有屠省者如蒙古及張獻忠之於四川是蓋世界戰爭史中所無之慘例也 
　　往事姑不具論予僅就中國最近歷史言之今中國固遍地皆匪遍地皆兵矣人民何以樂於爲匪爲兵因貧窮也何以貧窮因失業也何以失業因最近百年生産事業起大變遷也農學不興農具不改良則北美之麥粉南洋之米多量輸入而農民受其打擊矣外國之機器紡紗織布輸入則内地全部紡紗工人失業一大部分織布工人失業矣外國機器製針輸入則内地全部製針工人失業矣外國新法製鐵製鋼輸入則内地大部分製鋼鐵工人失業矣德國化學藍靛輸入則内地種藍靛人大部分失業矣外國精製糖輸入則内地種糖製糖一部分農工失業矣其他種種不勝枚舉總而言之則百年來與歐美通商以後彼以其科學機器所成産物輸入中國生計界遂發生絶大危險中國向無失業人貧民統計乃貿貿然不知其情狀執政者亦不知生計政策爲何物其結果至於今日兵戈遍地盜賊滿山擁兵之南北軍閥尚欲以向來最殘酷手段解决此問題民國成立十三年以來内爭不絶爭地以戰殺人盈野豈不痛哉豈不痛哉 
　　解决人口問題之惟一方法爲保持平和增進智識以求得新生産事業此非書生迂論也流水者古今無用之物以助愛美者之風景而巳自水動機發明以後乃以發生電力今爲工業界之至大原動力矣空氣者古今無用之物以供人類之呼吸而巳自空氣裝硝法發明後以爲肥料可照增加農産物數倍矣况歐美生産新方法吾國採用不及百一及今努力可以活人無算不此之務乃徒事内爭日務破壞私人自殺有罪今乃爲國家自殺豈非天下之至愚乎　 
　　數年以來予飽見南方戰禍兵匪不分殺人焚城備極悲慘乃决然舍去逃之鄉間欲譯書種地以畢餘年今則戰禍起於全國槍聲迫於耳鼓哀哉吾民逢此大刦夫復何言括錄墨翟非攻之言以贈之 
　　...晋有六將軍而智伯莫强焉計其土地之博人徒之衆欲以抗諸侯以爲英名攻戰之速...是以三主之君一心戮力辟門除道奉士興士韓魏自外趙氏自内擊智伯大敗之...今以攻戰爲利則蓋嘗鑒之於智伯之事乎 
　　墨翟又言 
　　...厮役以此飢寒凍餒疾病而轉死溝壑中者不可勝計也此其爲不利於人也天下之害厚矣而王公大人樂而行之則此樂賊滅天下之萬民也豈不悖哉 
[化學與食物趙石民]  
　　人類愈進化科學愈發達吾人衣食住三者皆與科學有直接之關係與化學尤不能須臾離吾人之身體爲一化學品各種食物爲製造身體之原料憶昔歐洲大戰時代食物缺少德國尤甚各人之食物由政府支配皆有定量何者宜多何者可少皆以化學方法支配之德國之有今日實出化學之賜今作化學與食物篇以簡單之文字述最新之學理或爲關心時局者所欲聞乎 
　　吾人之身體如機器然所需要者一爲燃料發生熱度使機器動作一爲修理品遇機器損壞時作爲修理之用二者缺一不可皆於各種食物中取得之食物之化學成分甚複雜與吾人身體之需要最有關係者有三一曰蛋白物一曰脂肪物一曰炭水化物蛋白物可爲修理并可用作燃料脂肪物及炭水化物只可用作燃料非修理品質言之即無生長肌白之能力也今將三者分别言之 
[（一）蛋白物]  
　　吾人身體内之各部爲各種細胞組織而成細胞之要素爲原漿（Protoplasm）原漿之原料爲蛋白物原漿時有變化時有損壞新陳代謝無時或息故欲吾人身體之健全必食富於蛋白物之食品以承其乏植物如豆類動物如肉類鷄蛋牛乳等皆爲富於蛋白物之珍品未成人之小孩及病後之人需蛋白物較多以供身體發育及滋養之用若身體健全之成人每日所需要之蛋白物有定量以適足供原漿新陳代謝之需要而止多食之蛋白物皆排泄而不用若排泄機關不健全時適足以致病據最近生理學家之研究每日每人所需要之蛋白物約三十格來姆過量食之無益而有損也抑更有進者蛋白物之種類甚多性質不同功用各異其化學成分如何迄今尚在研究中而吾人身體内所需要之蛋白物隨各部之組織不同而異適於腦者未必適於心肝故吾人之食物當時有變換以便取得多數種類不同之蛋白物以供身體内各部之需要今再就蛋白物在身體内之化學變化略言之各種食物消化後其蛋白物即變爲各種𠼞基酸（Amino-acids）然後瀘人血中周流全身以供各部之需要各部之組織不同所需要之𠼞基酸亦隨之而異取其宜者而舍其不相宜者其不相宜之𠼞基酸即用作燃料以助吾人之動作𠼞基酸中含有淡氣用作燃料時其淡氣即變爲𠼞（Ammonia）尿質（Urea）等物由排泄機關而出蓋淡氣非燃料也 
[（二）脂肪物]  
　　吾人之身體常動而不靜行遠負重心跳呼吸皆爲各種動作之表示動作無巳時即燃料之供給無巳時蓋燃料者各種動作之原動力也脂肪物爲燃料之最重要者一格來姆之脂肪物其功用較之一格來姆之蛋白物或炭水化物爲多就其化學成分言之脂肪物含有氫氱炭三種之化學原質尚有含燐者用作燃料外兼有補腦及生長肌肉之能力吾人身體每日所需要之脂肪物直接取之於動植物中有一小部份之脂肪物由吾人所食之炭水化物變化而成多食榖類者身體亦能肥胖職此之故吾人身體内之各部能儲藏過量之脂肪物以備不時之需非若對於蛋白物取格甚嚴供適足以應求而止也 
[（三）炭水化物]  
　　炭水化物分複雜與簡單兩種複雜之炭水化物米麥等食物中藏之甚多簡單之炭水化物如菓子糖等欲於身體内發生效用其複雜者必先於消化時變爲簡單者然後周流血中供身體内各部之需要炭水化物最大之作用與脂肪同即用作燃料發生熱度以助吾人身體之動作最後即變爲炭氣及水由肺及他種機關排泄而出吾人身體内之重要部份如肝等能儲藏過量之炭水化物以備不時之需惟肝内所儲藏之炭水化物巳經過各種化學變化而成與吾人由食物中所取得者之種類不同也 
　　以上三者爲各種食物中之最重要成分此外尚有所謂唯他命者（Vitamines）爲輓近所發明亦爲身體健康之要素唯他命最著者有三種有溶解於脂肪者稱爲唯他命甲有溶解於水者内又分二種稱爲唯他命乙及丙如吾人之食物中缺少甲則身體不能發育並患軟骨病（Ricket）缺少乙則患脚氣病（Beri-beri）缺少丙則患血班症　(Scurvy)唯他命與吾人身體健全之關係有如此者昔有航海者所食者皆係乾糧及罐頭食物等久之發現血班症者甚衆惟飲以檸檬汁即愈蓋檸檬汁内含有唯他命丙且較易保存各種新鮮食物中皆含有若干之唯他命而於蔬菜水菓牛乳等食物中尤富惟一經極高之温度　或他種物理及化學之變化則極易消滅故吾人對於各種食物之烹調及其保存之法不可不深加考慮也 
 
 
 

Page 25

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 26

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[民國十三年之學術觀楊銓]  
　　民國以來征伐檯攘無時或巳破壞雖多建設殊少政治如此學術亦然今欲論今年一年中之學術不得不略述近三十年中國學術之源流與變化此三十年爲中國學術思想蛻變最甚之時代西學東漸勢力日增唐宋佛學而後殆無其比故自清光緒二十年後重要之學術思想幾無一而非混合古今中外之産物今爲便利比較分此時代爲三期 
　　第一期光緒二十年至中學爲體西學爲用時期民國成立 
　　第二期民元至民六有政無學時期 
　　第三期民七至十三年中西文化衝突時期 
　　一民國以前中國政治思想之兩大派别曰革命立憲與此相應之學派有古文今文今文派以康有爲梁啓超爲主要人物康氏治公羊學廣禮運三世說雜以耶佛之言成大同書探西國國家主義主張君主立憲梁氏閒治宋學或及歷史政治主張與康氏同古文派之中堅爲章炳麟章氏於春秋左傳周秦諸子皆有所發明愴懷故國故主種族革命深於莊佛故非孔其思想與民黨之三民主義多相合遂爲革命學說之喉舌此時期中由兵工造船乃至廢科舉設學校變法立憲雖西學之勢日張中學之勢日蹙而張之洞中學爲體西學爲用之說乃始終爲學者所公認之標準 
　　二民國成立至洪憲失敗之六年中昔日在野鼓吹改革之學者皆身親政治學術遂成絶響如章炳麟之護法康有爲之復辟梁啓超之自附於倒袁籌安六君子之勸進皆其犖犖大者中國爲學本以用世學者從政自爲當然之趨勢特就學術言此時期未免沉寂耳 
　　三復辟失敗以後國内之分崩如故學者鑒於歷次政治改革之無功因進而鼓吹思想與學術之革命接觸六十年之中西文化至是遂宣告戰爭其重要者如下 
　　民七至民十一新舊文學之爭（西方文化漸盛） 
　　民八至民十一新文化運動（西方文化大盛） 
　　民九至今中西文化之調和問題（中國文化反動） 
 
[東南戰爭]  
　　聯軍列車裝運軍械至黄渡車站（本館攝影） 
　　民十二科學與玄學之爭（中西文化交戰） 
　　民十三物質文明與精神文明之爭（東西文化交戰） 
　　新舊文學之爭始於胡適陳獨秀之鼓吹文學革命其動機實受歐洲文藝復興時代廢拉丁文與梁氏新民叢報文體解放之影響當時持反對論調者以林紓胡先驌等爲最力經五年之奮鬥語體文遂爲敎育界著作界通行之文體惟新詩之作者則轉日見减少 
　　民八中國在巴黎和會失敗國内學生激於國權之喪失而有五四運動所謂新文化運動亦由此起此役之成績有二（一）思想之解放（二）對於社會科學興趣之增加惜有解放而無改造中國之學術與政治社會仍無寸進之可言 
　　民九梁啓超發表其歐遊心影錄因歐洲戰後之變態心理　生科學破産與中國思想足救世界之感想 
　　民十梁漱溟之東西文化及其哲學出版以各民族對於生活之態度比較其文化謂西方人向前面要求中國人對於自巳的意思變換調和持中印度人則轉身向後去要求梁氏於中西之文化皆極推崇惟對印度文化則主排斥十一年梁啓　著先秦政治思想史力揚儒家之人生哲學欲以此爲世界之藥石其明年因丁文江駁張嘉森之人生觀演辭而有科學與玄學之戰其範圍雖極廣泛然重要爭點如科學造成物質文明因有歐洲大戰人生觀爲自山意志不受科學之因果律支配理學家側重内心生活之修養其結果爲精神文明（以上均張氏演辭中意）皆與梁氏主張相似不知者以此戰爲十二年學術界之新問題實則固中西文化衝突中應有之波瀾也 
　　四今可進論十三年之學術事業矣民七以來學術之爭今年幾無不有其餘波主張新文學者雖功成而退反對者如孫德謙劉樸曹慕管諸人仍繼續發表其術道之言論中西文化之爭自春間印度詩人泰谷　來華一變而爲精神文明與物質文明之爭擁護物質文明之主將固仍是科玄戰爭中之吳敬恒也何爲中國文化之一問題今年添一新答案柳詒徵在學衡雜誌發表其中國文化西被之商榷以人倫道德爲中國文化之要素科玄之戰今年兩方各有一重要論文發表一爲唐鋮之哲學者之眼中釘丨心理學（見東方雜誌二十一卷五號（專論心理現象是否受因果律支配一問題）一爲張東蓀 
[東南戰爭]  
　　瀏河被海軍砲擊致焚後之現狀（心心照相館攝影） 
之科學與哲學（單行本商務印書館出版）爲科玄論戰之總評論於科學哲學之界限劃分極清以上僅就文字方面而言至實驗科學之成績則今年中國科學社與地質學會年會皆有重要之論文宣讀科學社以中國生物研究報告爲多地質學會則以中國各地地質調查報告爲多此外有一事足爲今年生色者則爲日本贈與柯劭　以文學博士之榮譽柯氏編訂之新元史出版於十一年而博士之贈則在今春以四十餘年之精力整理元史老而不倦卒成不朽之業是可爲吾國學術界之模範矣 
[結論]  
　　吾國年來學術之成績當不止此兹篇但就其浮露於外者言之如柯氏之閉門著書不求譁世者豈無其人特恐不多耳竊謂今之學者有兩大病一曰好從政二曰好攻人從政則荒學何能望其皓首窮經攻人則害自修人敗巳亦不立民國十三年來之學術界前六年疲於從政後七年則困於攻人自身之學業反因而犧牲主張新文化者以此期爲中國文藝復興時代試問今日新詩人中有但特（Dante）乎科學家中有加里雷倭（Galileo）乎哲學家中有白魯奴（Bruno以上三人皆意大利文藝復興時代之大學者）乎苟其無之吾人提倡新學之責未終擁護中國文化者能如顔曾之安貧樂道程朱陸王之篤行講學王夫之之老死窮鄉艱著書乎苟其未能則發揚國光之功未竟世界學術捨語言文字而外本無國際之分康德之哲學天下之人習之不限於德也莎士比亞之詩文天下之人欣賞之不限於英也吾國果有學術乎當努力使成世界不朽之公物勿以古今中外自限然後乃不愧爲四千年文化先進之民族 
[雙十贅言邃庵]  
　　玉篇雙偶也數不貴奇而貴偶所謂合之則雙美雙十是也不爲其雙美而爲其兩傷其於今日之江浙何哉負此雙十甚矣 
 
[東南戰爭]  
　　聯軍楊化昭部在石湖蕩方面之防擊（心心照相館攝影） 
　　十月十日四字合之爲朝暮之朝字朝者氣之清明者也今之所謂當軸者貪黷暴亂猥庸昏惰皆暮氣爲之寗復有清明之望雖届令日亦唯在濃雰濁霧中度其傀儡之光隂無聊之歲月而巳可勝嘅哉 
　　鬥之文有雙十字此難逢之雙十烏可置之戰鬭中也兢之上從雙十其下从兄曷勿念兄弟脣齒之邦及時修睦　而悍然爲是兵凶戰危　絶無兢惕之一念也皆因雙十而有感者也 
　　兵字古一作　見說文長箋其下從一從八乃變而从雙十尚冀東南兵氣爲雙十之佳氣所變化俾消弭無形而結束在即不至禍結兵連則庶乎其有慶矣 
　　今年太歲在甲子甲於天干屬木木能生火傳有之兵猶火弗戢將自焚今燎原之勢成矣不可嚮邇猶可撲滅否乎子於生肖屬鼠鼠之爲物以五伎自滿足始而馮社繼乃穿墉不恤其隣而交相爲瘉之不暇歌碩鼠之詩無復樂郊之可適哀我蒸民夫孰使至於此極乎甲木子水本屬相生而各恃强力以相尅一元復始之年五族共和之世彼洸洸武夫睅其目皤其腹稱爾戈比爾干是何如景象者撫兹雙十嘉辰令人感慨係之矣 
　　十字兩畫一縱一横雙十將届而彼此皆有縱横之志或且傅會爲字說矣雖然此非慶日也乎哉豈若使是流離轉徙之民安居樂業爲之稱慶不置也 
　　雙十相並爲卄字玉篇如拾切廣韻入執切讀若聶一作卄或作廿讀若念或竟寫作念而丹之義與音俱晦顧作念亦有旨此日最足繫人觀念當深念重念之思所以克副此日不負此日者母悠忽玩愒也 
　　凡字从草頭者以隸楷書之其形略似雙十今之海隅蒼生則非草而似草草之爲物易芟夷亦易滋長慶日之有雙十於今十三年矣凡所以滋長吾民者安在面羽書金鼓消息繁霜十月爲陽正乘春布闓時也 
　　慶日之說吾其稽諸前古乎據唐實録文宗生於長慶宫至太和七年中書門下奏云陛下馭三統之元膺千年之運當誕聖之日爲河清之祥夫四時成歲百榖成實必在首冬用成神化請以十月十日爲慶成節是日於宫中奉迎太皇太后與昆弟諸王盛陳宴樂羣臣詣延英門奉觴上千萬歲壽州府置宴一日上悅從之異聞録云宋徽宗十月十日生宰臣章惇惇等奉表曰詩紀生民易稱出震時惟陽月瑞集樞星肇開震夙之祥永御光華之旦離明繼照敷同四海之懽天德出寗以祝萬年之壽請以十月十日爲天寗節按據 
[東南戰爭]  
　　蘇軍在安亭方面布防之營帳（心心照相館攝影） 
　　癸辛雜志徽宗本五月五日生以俗忌因改作十月十日生又天中記徽宗宣和閒謝石至京師以拆字術言人禍福求見者但隨意書一字即就其字離拆而言無不奇中一日上自書一朝字令中貴人持往試之石見字以手加額曰朝字離之爲十月十日四字非十月十日所生之天人而誰書也舉座盡驚中貴馳奏上召石至後苑令左右及宫嬪書字示之皆據字論說禍福俱有精理此皆雙十稱慶之雅故也 
　　古令節如重三重五七夕重九夫人知之唐以二月二日爲中和節以中和上巳重九爲三令節中外皆賜緡錢大酺於月令所云行慶施惠爲有合焉宋祥符四年六月六日天書再降以是日爲天貺節唐開元十三年十一月十一日祀地祇於社首升壇休氣四塞祥風自南至五色雲見日重輪三珥天人合應洪範所云休徵而又月日無易則慶之說也前事可證者如此 
　　今年秋新舊曆日相差恰一月舊曆七月十五日即新曆八月十五日桂魄雙圓好事者侈爲美談形諸賦詠昔人詠十月詩一年好景君須記正是橙黄橘綠時今之十月則是茱萸會後特螯簪菊時矣考合璧事類東坡云嶺南氣候不常菊花開時即重陽凉天佳月即中秋今年十月九日菊始盛開乃與客作重九詩詩曰今日我重九誰謂秋冬交黄花與我期草中實後凋香餘白露乾色映青松高此以十月初九爲九月重九相差亦是一月唯詞流韻事罔關國故云爾 
　　說文慶行賀人也吉禮以鹿皮爲贄故从鹿省今者逐鹿之謀方亟連雞之勢巳成倘稍戢其雄心則一介之使可以　解寗非可賀之事哉缅想古昔盛時國家承平兵革不作龐洪篤祜協氣棣通含哺鼓腹之民各安其居蹈泳乎仁風逍遥乎慶日令人爲之神往矣 
　　匏廬　話中州集　茂實天寗節有感詩節臨重十慶天寗古殿焚香祝帝齡是十月十日亦有稱重十者 
 
 
 

Page 27

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[尼采柴拉陀斯泰Zarathoustra譯東亞病夫]  
　　尼采氏Trederic　Nietzsche於德國創造超人主義之大哲學家其所著小說曰柴拉陀斯泰柴拉陀斯泰者即書中之主人公也蓋作者借柴拉陀斯泰口中發揮其超人哲學之奥義尊崇意志鞭策奮鬭一强者之哲學也惡因襲而喜創造則有似乎柏格森蔑宗敎之道德而勉生命之戰鬭則有類乎羅蘭其主義之大概巳詳見近人所譯之近代思想中柴拉陀斯泰一書爲作者生平之傑作亦其學說之結晶惟託旨幽遠抒詞藻懿内舍喆士之魂而外被詩人之帔向來號爲難譯兹姑試譯二篇以餉國人雖其說偏激非難之者謂爲德皇威廉大帝國主義之導師然對於我四萬萬可憐之同胞婉轉哀鳴於暴力之下而不敢一昻首者不啻進一服興奮劑也 
[三變化]  
　　我今告汝以精神之三變化精神變爲駱駝駱駝變爲獅終則獅變爲童子 
　　以精神能負重荷者也以精神性忍耐而力强壯者也其力乃自求重荷且求最重之荷 
　　重乎何有强壯之精神其問若是彼巳自跪如駱駝願受良好之担負 
　　最重乎何有强壯之精神其問若是敢告英雄但任諸我身使其力自愉快而巳 
　　非然者將自屈而使傷其傲乎抑眩其狂愚而使智慧返於嗤鄙乎 
　　將逃避一訟獄於可望勝訴時乎抑登高山而試狎魔魅乎 
　　將以知識之草與果自豢而使靈魂空餓不饜真理之耆乎抑使患病者斥其慰藉之人而與聾者締交永不聞汝所欲乎 
　　將下居濁水視爲真水不屏除醜蛙與爛蟆乎抑愛侮我之幽靈授手於其嚇我之時乎 
　　强壯之精神負此一切重荷正如駱駝之奮然負重迅趨沙漠如是精神亦迅趨彼之沙漠 
　　然一至沙漠最孤寂之地即成第二次變化至是精神巳成爲獅彼欲征服自由自主宰於彼之沙漠中 
　　彼求此中最後之主人欲爲此主人之敵亦即爲最後之神之敵欲與大龍奮鬭以求凱勝 
　　何謂大龍即主人與神也精神不願呼爲主人亦不願呼爲神故稱爲大龍大　財自號曰汝　而精神之獅則名曰我欲 
　　汝應日伺於大道之旁金光照耀於萬麟之下每一鱗之上炫其金色之字曰汝應 
　　千年之價值悉炫於此鱗之上一切大龍發其最强之言曰凡此皆價值也照耀於我之上 
　　凡此之價值巳造成矣顯現一切造成之價值者即我也質言之價值巳造成矣顯現一切造成之價值者即我也同胞乎駱駝何以必須變爲獅耶豈以强壯之駱駝自克制則有餘自尊重則不足耶 
　　創造新價值獅之力亦尚不及然還我自由以赴新之創造此則獅之能力所可致也 
　　奮其自由爲神之否認否認神即否認義務也同胞乎若是奮迅之功所以必須獅也 
　　征服舊道理而創造新價值此在忍耐尊重之精神中本爲最可畏之攻克質言之即一凶惡之行爲也以此之故必使之成猛獸 
　　昔愛汝應視如最神聖之善今巳覺其謬誤專斷此最神聖之善即爲損害真愛者也侵略自由者也宜使一獅刦奪之 
　　然則童子何能乃能爲獅所不能爲乎刦奪之獅成爲童子又曷故 
　　童子者無罪而自忘者也一新春也一游戲也一自轉之輪也人類最初之動也亦聖者之是認也 
　　誠哉創造爲神之游戲宜爲聖者是認精神今欲現其自巳之意志矣 
　　昔所巳失於世界者今欲求得其自巳之世界 
　　我名之爲精神之三變化此所以精神之變爲駱駝也所以駱駝變爲獅也獅終變爲童子也 
[戰士之戰]  
　　吾曹不願受良敵之恕亦不願被恕於掬心愛我者也然則容我語汝真理耶 
　　同胞其往戰哉我誠掬心愛汝我固自始爲汝之同類也亦爲汝之良敵然則其容我語汝真理耶 
　　我非不知汝心之恨且妬也汝之不克臻於偉大者正坐汝之不承恨與妬耳然則汝其以無慚於妬恨者致偉大哉 
　　汝若不能爲智慧之聖人汝其勉爲戰士智慧之戰士即此聖人之前驅與伴侣也 
　　我見多數之兵矣我能見多數之戰士耶人稱其所衣着曰一致Uniforme（　軍服而其本意則一致之意uni者同一也forme者式也體也合言之則同式也或一體也有時亦以Uniforme作一致解）其令彼等隱於不一致之下哉 
　　汝應爲時時以目求敵者求汝之敵在汝輩數人中有一見先恨者此即汝敵也 
　　汝應求汝之敵而與之作戰爲汝之思想而戰耶使汝之思想而敗汝之忠實應呼凱勝 
　　汝應愛和平認爲新戰之策略短期之和平優於長期我不勸汝作工但言奮鬭不勸汝和平但言凱勝其使汝之作工悉爲奮鬭使汝之和平悉爲凱勝哉 
　　人有弓焉有矢焉不能默爾而息也曉曉焉齦齦焉其使汝之和平悉爲凱勝哉 
　　汝言神聖戰者即善因乎我則告汝神聖一切之因者即善戰也 
　　戰與勇所爲之事業巳較之愛者爲偉大此非汝之悲愍也然汝勇敢之所救拔者巳及於現在受害之人 
　　汝問何爲善乎我曰勇也蓋勇即善也汝其容幼婦放膽而必且指勇而言此何美麗而多情 
　　人謂汝無心然汝心真也我乃愛汝情之貞潔汝羞其潮他人則慚其汐汝爲娸乎同胞乎汝方包裹於優越其即娸者之外　乎 
　　方汝靈魂增長之時汝之靈魂必成躁急在汝上昇中乃有惡言我今識汝矣在惡言中躁急與遜懦相遇然兩者不相容也我今識汝矣 
　　汝有敵但宜恨之不宜蔑之汝宜尊重汝之敵然後汝敵之成功亦即爲汝之成功 
　　反抗此即奴隸之貴族也其使汝之貴族聽命哉其使汝自巳之司令聽命哉 
　　良好之戰士决擇於汝應與我欲之中汝應使汝命令此一切汝所愛者 
　　使汝生活之愛成爲汝最高希望之愛而汝之最高希望即爲汝生活中最高之思想 
　　汝之最高思想許我以此命汝此者何即人應超越之物也 
　　汝即如是度其聽命與戰之生活哉悠久之生活亦奚傷寗有願被恕之戰士耶 
　　我决不恕汝我惟掬心愛汝同胞乎其往戰哉　　 
 
 
 

Page 28

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 29

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[國民自衛與國民軍制邱銘九]  
　　吾民苦軍閥之横暴久矣故年來裁兵廢督打倒軍閥之聲轟傅於國人之口乃卒之未裁一卒而兵額之增加反時有所聞督旣不廢而數省巡閱之職反設遍於全國近更因各國其勢力擴張之故不惜以全國精華薈萃之太湖流域淪爲彼等戎馬踐踏之場是軍閥未打倒而首受其禍者爲此江浙二省人民生命財産之損失况此次戰事巳成蔓延於全國之象其戰禍將不僅限於江浙一隅則人民之損失尤不可以道里計吾民何辜必年耗此數千萬之軍費而養虎以自噬今則噬臍之勢巳成吾民若猶不速起作極大之結合以圖自衛則不獨無顔以與世界各民族相周旋於國際之間而號稱民國之主人翁將從此永無噍　今當此民國十三年度之雙十節而又適值此全國糜爛之時故與國人一談自衛 
　　今觀各地之籌備自衛者預料其地必受戰禍之直接問　影響而紛紛成立所謂民團保衛團焉其現象固較之毫無自衛之能力而一任兵匪之荼毒者似有自覺之表徵然而予意竊以爲非根本消弭禍亂之法也蓋此等組織在平時地方上旣無充分之預備迨至禍亂之來倉猝招集此等異鄉異井之無業者以從事欲其能負地方保衛之重責予固不敢深信設一旦有利害關聯於彼等之切膚而與外來之游兵散匪相勾結則爲禍之烈更非筆墨所能形容蓋今日之局勢巳呈土崩瓦解之象各部分均失其統馭之能力人第知軍閥之爲禍於人民而不知軍閥自身亦失其統馭之能力爲部將者以勢力爲之結合勢去雖至親骨肉可變而爲寇仇爲兵卒者以土匪爲之歸宿聚之則爲兵散之則爲匪此可證之近日號稱國軍之行動軍紀等而令人深信設吾人仍欲以此等兵匪不分之變相軍隊而以之負保閭里之責是何異抱薪而救火故予以爲非根本消弭禍亂之道也根本消弭禍亂之道者在使此等禍亂無從發生其道維何必使一國之軍制從根本改革始 
　　吾國自洪楊之亂平靖以來雖有湘淮二軍角立於國内而要之無軍制之可言迨至清季迫於外患於是袁世凱始於小站練兵當時以外患之急迫激於一時之感情只知國有多兵即以爲外侮可禦國即可以免於滅亡蓋未暇從容討論國軍之制度必如何而始合於國情民情夫國家不認清敵人而練兵其兵未有不爲民禍者况當時之執兵柄者均有一傳統之觀念即認定天下之兵惟吾北洋一系爲正統非北洋者舉皆吾之敵人也從者因襲傳訛社會中不期然而産者一畸形之特别階級民國改造之初袁世凱即以之攖得民國之第一任正式總統其後雖欲利用以圖帝制而未成而在國内之勢力固絲毫未受挫損此皆曩日之大錯鑄成以致釀成今日分崩離析之局而使吾民流離失所夫執干戈以捍衛邊圉固吾國民之天職而亦吾國民全體之天職决非此少數之特别階級者所得壟斷而亦非此少數特别階級者所能獨肩此鉅大之責任我國民不認爲中華民國之主人則巳苟欲認爲中華民國之主人則急宜羣起爲大結合以打破此荒謬之傳統觀念向此極少數之特别階級者手中奪回此壟斷特權以公之於吾全民務使任何人不能壟斷此蹂躪人民之特權而軍閥之禍自可消滅矣 
　　考世界各國現行之軍制約其類有三一曰募兵制二曰徵兵制三曰國民兵制募兵制巳經一般軍事家政治家認爲軍制中之最劣者姑置不論徵兵制固現在各强國所通行者也其流弊雖不似我國之亂國擾民而其爲社會之一特别階級國民之視此特别階級者爲另一種專門職業則固各國一致也且此制之劣點所在現役之期頗長國民之被徵爲兵者必於現役期中隨時聽候國家之徵調而不能自由從事各項生産事業並且在營之期又爲二年在此二年之中絶對不能從事生産事業於是國家必有一部分之壯年男子不能爲國家生産即直接影響於國家之財政故此制亦不能謂爲軍制中之完美者至若國民兵制則上述之各弊均可避免且其優點之所在能將軍事民事兩生活融成一片國家無事時民皆各從其業國家有事時則各業之民皆爲兵且其制在平時無一如今日之所謂常備兵則國家不獨可以省去此大宗之常備軍費而較之現行之二年在營徵兵制國家又可以多此一部分之壯年男子以生利即於國家之財政有直接增加之影響且因平時無常備兵之故野心者即不能藉之以爲箝制吾民之具則軍閥之禍自不發生至若對於國防之設備則接地段以爲部隊之區分即以此地段之國民全體任第一線之防衛其軍官之責任訓練與指揮又各自分任絶對不相牽混即使有野心者欲利用之以爲私人效死若此次江浙之爭欲驅此江浙地段之人民以使之蹂躪地方吾知决不能成爲事實也此皆國民兵制優點之大略也至其詳　爲避繁冗計暇當另文專論之故吾人欲談自衛無論對内對外舍全體國民爲極大之結合以實現此制外無他善法也 
　　雖然欲使此制實現而收效益亦非一　而可躋也然在軍制極紊亂之吾國國民飽受兵禍之今日又有急切實行不能稍緩之勢吾今假定其實行之步驟如次（一）國人之在智識階級者務爲誠懇忠實之宣傳使國人洞明軍職非少數人之專門職業而爲全體人民力圖自衛之唯一義務以糾正其從前之謬誤觀念對於現在之不良軍人忽爲感情之衝激而肆爲醜詆對於現行之不良軍制勿惑潮流之震蕩而高談廢止蓋現在之軍人巳有臨於末路之勢一至有可成閥之時即必有伺其後者以倒之而其本身　又以知識簡陋之故未能覺察其危而有所醒悟故吾人以豁達大度視之將哀矜之不遑何忍再申其落井下石之舉至若現制之不良而圖改進固吾人之責也然若惑於世界大同之說謂兵可全廢而毫不注意於國民自衛之能力則其禍將有不忍言者吾觀歐戰後之所謂世界和平會議而有令弱小之國不寒而慄者然世界大同又非不可期惟當此目的未達之時必有一過渡之制以爲之牽引吾意國民軍制正此過渡之最良制度也是故吾人今日之努力宣傳其責任不僅對内爲消弭禍亂之本源對外亦有協趨大同之責（二）於普通專門各學校中加入軍事訓練一課按其大中小之程度編爲各自適用之敎本列爲必修之學程以計算其學分考數年前之學校中曾各有軍事體操一課祇以國入痛惡侵略主義之故乃遷怒此國民自衛能力之訓練竟因噎以廢食惟當時僅此一機械式之兵操動作而無學課以啓發其興趣故學者易誤認爲軍國民之敎育而鄙視之因此歸於自然消滅凡此皆未明悉其軍學之真象與國民軍制之原理故也設此舉果能實行即使國民軍制一時未能實現而國民 
[東南戰爭]  
　　聯軍砲隊射擊之休息時間（本館攝影） 
　　敎育中多此一層訓練設有如今日之地方圖自保以組織民團保衛團者即以此曾經一度訓練之國民組成之以各保鄉土校之倉猝召集者之優劣相去何能以道里計且國民旣經此一度之訓練於軍事巳具有常識一旦事變之來自能從容處理决不若今日之易受虚驚自相紛擾致使精神物質兩受損失如此其鉅也 
　　綜上所叙皆所以根本消弭禍亂使國家躋於長治久安世界趨於大同之道也吾今於此十三度之國慶紀念本其素願以作此奢望倘世界更進而和平之願可償永滅兵凶之厄則尤所私衷切禱以爲他年之稱慶者也 
[一年來之金融馬寅初]  
　　吾國經濟事業如運輸保險會計工廠幾無一不在幼穉時代無足述者其最堪令人注意者莫如財政與金融以故今日吾國之經濟學者討論研究均不出乎此兩問題範圍之外兹篇所述不能逃此例爰將民國十三年一年來之金融情形約略述之於次藉以覘其變遷焉（甲）上海票據交換所上海銀行公會各會員銀行以去歲年底與外國銀行及各銀行各種票據滙劃找銀各項時有朦混冒充情事加以近年票據流通爲數繁多收解滙劃極感痛苦急欲設立臨時交換所以資救濟嗣以此項交換所如正式成立必須設置獨立機關自僱所　自立金庫手續綦繁籌備需時决非倉卒間所能成立况銀行公會會所建築未成勢必累次拖延故由會員銀行議决暫於中國銀行樓上設立臨時票據交換所以圖票據交換之便利並議定簡章十三條凡交換所所員銀行各得向中國開立劃頭銀匯劃銀劃頭洋匯劃洋四户各存交換凖備金若干由中國銀行給以相當之利息所有所員銀行應收應解各欵均以劃帳方法相互冲銷餘額槪由中行轉帳其對於未入公會之銀行及錢莊一切收解均委托中行代理此項辦法極爲簡便本屬易行嗣因交行亦立於中央銀行之地位要求轉賬之權遂由中行以匯劃帳匯劃洋兩户讓於交行改由交行轉賬自巳仍保留劃頭銀劃頭洋兩户乃交行堅持不允要求劃頭洋匯劃洋兩户未得中行許可雙方相持不下此議遂作罷論 
[（乙）銀洋並用問題]  
　　滬上大宗貿易皆用規元銀小宗交易則使用銀元近年來商務日繁銀不敷用以致銀根一緊拆息驟漲有時直漲至七錢以上實屬駭人聽聞苟無相當救濟方法使銀用减輕則一切營業因受拆息之累勢必停止巿面恐慌當可想見上海銀行公會爲救濟巿面起見主張銀洋並用即以一千三百八十元與規元銀一千兩互用此即有銀解銀無銀即可以銀元一三八○元代之之意也其受之者亦可按此轉解他行照此計算每銀元一千三百八十元兌銀一千兩約合洋厘七錢二分四厘六毫三七一（7246371×1380元＝1000兩）如此則銀少以銀元補之銀根可望寛鬆如行之有效即可更進一步而將規元廢去此議提出之後上海錢業藉口鑄造不自由鈔劵整備不公開竭力反對（不能謂其毫無理由）以故迄未見諸實行此次江浙風雲陡起銀根奇緊又有人主張銀洋並用者但以附和者少恐又成爲畫餅耳 
[（丙）寗廠銀元成色低减問題]  
　　此問題發生之初頗引起一般人之注意上海某外國機關由南京造幣廠取得新鑄銀幣四元送至滬江大學工業研究化騐室當由該化騐至主任梅皮博士實行化騐結果第一元内含銀質八八·二一第二元八八·二七第三元八八·○六第四元八八·○九按一九一四年（民國三年）公布之國幣條例袁頭銀元爲國幣之標凖應含銀質百分之九十銅質百分之十後又公布修正條例將銀質減爲百分之八十九銅增至百分之十一如梅皮博士所得之結果極爲精確則今日寗廠鑄幣之成色巳減爲八十八矣以視國幣條例所定之標凖相差遠甚但寗廠所用之化騐方法係蓋路塞法而所用之天秤又爲極精之試金天秤其感量爲萬分之一公分當不致有如梅皮博士所述之錯誤以後一再化騐化出高低並無不匀皆在千分之三公差範圍以内國幣信用不致喪失國内貿易不受影響者未始非重騐之功也 
[（丁）上海錢莊領用中鈔問題]  
　　上海著名錢莊十餘家與上海中國銀行訂立領用中鈔合同領用之數據滬報所載有一千五百萬之巨因此京滬各報紛紛立論反對議員動議質問南北金融界頓起風波查錢莊領用銀行鈔票在吾國巳成爲普通事件滬上銀行較多競爭較烈爲營業上關係每有錢莊以五天期票向銀行領用鈔票者近且有收受一月期者此次滬中行與各莊所訂合同言明須繳現金六成不計利息即期莊票一成其餘三成爲整理案内之各種公債須按時價折合巿價上落隨時增减或上海租界内貴重房屋契據須經中行認可估價照七折核計估價如有變動亦可隨時增减所訂合同各莊一律惟領券限額不同有爲五十萬元者有爲二十五萬元者各莊得按限額分批陸續領用焉（戊）香港華商銀行擱淺後之影響上海華商銀行自受香港總行倒閉影響後暫停營業迄今毫無辦法總行倒閉原因在抛做先令因行巿變動交割之時週轉不靈不得巳遂由董事會開緊急會議議决清理查近數年來新設之銀行時有增加開幕之後即設法以高利吸　儲蓄昔日之惠工今日之華商皆倣此法自惠工倒閉華商擱淺以來一般儲蓄存户受累不淺而滬上金融及一般銀行之信用對内對外不免因是而大受其影響香港外國銀行因華商倒閉事對於華人所辦之銀行不論其爲英籍華籍均有積極排擠之表示推厥原因則香港麥加利銀行被欠美金十二萬五千元正金被欠美金二萬五千元皆係由華商購進者之故也 
[（巳）京滬金融恐慌]  
　　此次滬上金融吃緊錢業先後擱淺達六七家之多同時大連龍口銀行亦虧倒一百數十萬各地金融因之驟形緊張漢巿申滙由九百八十餘兩陡漲至一千零十兩（即洋例一千零十兩換規元一千兩）湖北官票受現金缺乏之影響由三錢一分餘逐漸跌落至今日巳有三錢破頭之勢現擬由各莊向官錢局領用流通券二百萬以維持節比金融濟南金融界亦因江浙問題頓呈恐慌之象一時銀根緊急現洋奇絀利息由一分漲至二分八釐活期放欵漲至三分其受最大之打擊者莫如北京公債價格暴落致長貨者受莫大之損失交易所迄未開做八月份割雖巳實行而九月份交割迄無辦法究應如何處置始可了結議論紛紛大旨約有三說一此次行巿之狂跌認爲有人倒把交易所自身違法從中播弄所致因之取不承認所做交易之態度一主張公定適當價格爲交割之標凖一謂仍當交割交易所旣有徵收佣金之權利即有負責之義務且更取證據金以保障其責任旣有責任當辦交割倘交易所自身不能交割無異破産對方之銀行號不能交割亦無異破産委托人不能交割亦當宣告破産以上三說孰是孰非亦各有其理也 
 
 
 

Page 30

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 31

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[民國十三年國慶之回顦心史]  
　　申報主人以十三年國慶紀念之日徵求種種内政外交十三年以來之回顧自頃以來兵禍洊至救死扶傷日不暇給能作回顧論文者有幾人且内政外交堪供人回顧者復有何事今日且勿談一切内政外交僅就國慶作一回顧使國民咸知此一事之變遷則於亂定以後終必有痛定思痛起而補救之一日是吾說固有可資法誡者在也 
　　清宣統三年八月十九武昌發難明年改用陽曆遂數上年隂曆八月十九爲新曆十月十日乃命爲雙十節永作國慶紀念日元年第一次行國慶儀式其時南京臨時政府巳歸併北京袁世凱爲臨時總統旣以革命爲標幟·若不承認國慶何以居此元首之名然袁世凱以爲若由彼舉行國慶是服從首事之武昌巳且居附和之列集所暱而謀之乃昌言武昌起義慶祝大典第一次當就武昌舉行由北京撥欵助武昌不嫌鋪張揚厲以新國民耳目斯時黎宋卿以副總統留督武昌固受袁世凱之甘言且紉其厚意鄂人承辦慶典興會飈舉各省皆有代表馳往與會酒食宴會燈綵光明之中所陳三烈士遺像起義時殘廢之傷兵或亡或存皆於陳列之塲令見者肅然觀感吾於其時以事在京由京入鄂親問袁世凱與所親之謀親見慶祝塲所移鄂之盛蓋是時國慶乃單純政體變更之慶所謂去專制而共和心目中有一必至之幸福與崇德報功之念油然並興然按北京政府之内容於改革一端陽尊尚而隂拒絶之雙十之節蕭然不與都人士耳目相接觸日夜鈎距黨人姓名以趙秉鈞任其事養偵探獎剌客預儲來年暗殺宋敎仁之機括矣 
　　二年正式國會成立美國以國會告成　首先承認民國未幾有宋案發生官僚與改革之政顯然破裂軍閥團結挑民黨之釁激起變端而以全力懾服之摧枯拉朽不旬月而事定民氣凋傷政府黨專制威迫國會選舉總統憲法中特提總統選舉法一章先行公布以便産生總統一日迄事蓋有武人擅政之風在國體爲陵夷而在世界政治之變化則未嘗非令人注目可出可入之一種現象蓋以爲國有强有力之政府濟之以嚮治之公心固亦一轉弱爲强之關鍵也總統出於票匭形式具備袁世凱乃特選雙十國慶之日爲就任日大陳慶典以正式總統第一次即位之慶取武昌發難之紀念而代之上年之不留痕跡於首都與是年以後袁世凱心理中所取得國慶代用品之物蓋以武昌起義一事隨癸丑兵事爲轉移所謂國慶亦纂取爲北洋正統開創之慶由是同一國慶之名同一紀念之日軍閥與　民各慶其所廢每逢此十月十日皆有兩種極端　　之心理交迕於其間有大足供人回顧者在 
　　民國四五年間袁世凱知轉移國慶之未足爲子孫萬世之計則有洪憲一案洪憲紀年上不及四年雙十之辰下不至五年雙十之日遂於國慶紀念日不生影響而國民與軍閥遂年年作此同床各夢之趣劇其實人民之於國慶當覺喜與懼交并夫旣以此日爲總統每隔五年一交替之期則交替以前造成此就任者需經幾許風浪思久於此位以永不交替爲期地醜德齊力可以問鼎者巳先數年爲迫令交替之凖備其間召外兵而肇復辟賣國産而造法外之國會醖釀成七年之國慶以徐世昌其人當之前乎七年雙十之苦累國民所受者若何 
[東南戰爭]  
　　聯軍在南翔車站起運槍械（本館攝影） 
　　而其後乎七年雙十之苦累則直皖一戰直奉再戰皆徐世昌爲固位之計而挑撥以成之直奉之勝負旣决挑撥之伎倆爲各方所覺悟而一刻不能復忍立迫下野則猶幸徐本依草附木起家於軍閥之清客無切實系屬之爪牙耳由是以黎宋卿傀儡一年爲軍閥之緩衝而黎亦不能不作戀棧之計無武力可藉則思以政客代之官職如泥沙勳章如糞穢轎夫走狗請託　緣之禍於斯爲極一年中雖無塗炭生靈之事而敗懷綱紀養成不肖議員之嗜利無恥北京彈丸之地求如往日反政府黨之門面語而不可得賄選之罪惡固有主名然使議員之前人人可公然以賄相巿則固黎任一年來剗除廉恥之結穴繼之以賄選所醖釀者十二年之國慶以曹錕其人當之前乎十二年雙十之苦累國民所受者又若何而其後乎十二年雙十之苦累則有今年十三年度國慶特别大紀念伏屍流血邑里爲墟吳會烽塵北起燕雲南引嶺表天發殺機人填浩刦恐非十三年來戰事所可比而國慶日適丁其間國民回顧最爲真切者莫如此紀念之日矣 
　　夫僅僅加以回顧此豈娱目適觀之事今之持論者絶望於統一以聯治爲定論一回顧之效也至於選舉總統一端爲年年雙十之癥結或爲中間之醖釀或在交替之節目不有雙十安有紀念非永遠造作紀念安有苦累假使永永承軍閥之國慶實際巳簒易我國民之國慶而國民尚自慶其慶且與軍閥混同稱慶則肝腦塗地應爲祝賀之例文易子析骸應爲頌禱之佳語有此十三年之回顧吾民尚能不自有主張以元年之慶爲慶而與軍閥分其紀念之途乎分途之策奈何時賢有曰選舉總統以聯省爲基礎省各選一人爲一任循環遞轉庶無武力兼并之禍此一說也又有曰行委員制無需元首以絶禍木此又一說也要此皆知所回顧者也吾竊參一解於此世界之新例日出而不窮近英俄訂約所用國家代表名義英以君主俄乃人民委員會委員長自列寗任此以來世祇知此委員長當各國之國務總理其來也應由中央委員會任命非有選舉爲後盾非有憲法上任期爲保障而中央委員會則由全俄大會所複選全俄大會爲國會中央委員會若國會閉會後之常駐議員會平時各國方以爲俄之中央委員會委員長必即若各國之總統而以委員制行之孰知對外行動又并此而不復是認也則委員制之外又有委員制皆前此國法學中所未聞夫以有選舉爲後盾有憲法上任期爲保障者操任命國務員之權而對國民之威福對國際之體制一切渺無關涉其爲國内奔走疏附之集中國外聘問會同之主體一以非選舉無任期者尸之其人不職歲十易之不爲病不與憲法生影響尤不令選舉之勞擾直接爲　僚政客發生生計問題此亦世界政治之新發明而爲世界錯愕之寄現象旣回顧十三年之國慶并願回顧新紀元之國法學爲痛定思痛以後作懲前毖後之計此吾所願與時賢增一商榷之資者也 
[如此江山（雙十節感賦）（謝介子）]  
　　年來霧裏看花眼依稀似司空慣不道今年重提往事分外撩愁無限瘡痍尚滿却風湧神州戰雲零亂碧落悠悠料應先烈涙猶顫心形爲誰並絆痛生離死别恩怨難辨惰貉盈邱痴獅未醒忍聽譸張爲幻狂瀾共挽願抖擻精神同袍袍億萬漫負修途看流光暗換 
 
 
 

Page 32

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 33

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *[中俄劃界芻言黄郛]  
　　我國建業車亞本一龐然上國乃自前清勢落以還疆土層層損削舊時藩屬及沿海要島或割於英法或淪於日本而朔方與俄交界之區自康熙二十八年以降至光緒十二年之間統計前後凡十八次國土之逐漸淪入俄國版圖者竟達中國本部五省之廣（參觀後列諸表）就中以咸豐八年之愛琿條約及咸豐十年之北京條約失地爲最多共計三百七十萬方里等於全國土十分之一實大於今之東三省焉前者因洪楊軍興海内鼎沸其時清廷正南顧未遑北鄙利害無暇兼籌俄乃乘機進逼一面移民拓邊一面迫我劃界於是黑龍江以北外興安嶺及烏得河以南各地遂與我分袂以去後者因英法聯軍進逼白河攻陷天津清廷遣使請和而不敢前往駐京俄使乃出作調人保證偕行及至議和之約旣成而索酬之聲隨起於是烏蘇里江東以至於海一片殷富沃壤之區又與我分袂以去其他因暗移界碑而所失之地爲數亦復不少今之人旅游西比利亞見俄之東海濱省阿穆爾省七河省費爾干省諸地之繁華利達莫不嘖嘖興羡然一究其實距此七十年前此等繁華利達之區盡屬我國國土邇者蘇俄因新建之邦要求我承認許還我權利遂於本年五月三十一日在北京訂立『中俄解决懸案大綱協定』十五條其第三條中有將前俄帝國時代之舊約一律廢止另本平等相互之原則曁一九一九與一九二○兩年宣言之精神改訂條約又第七條中有兩國政府允在將來之中俄會議中將彼此疆界重行劃定等明文是我國旣往之失地或可得彼國主義上之贊助一一而返諸我惟查一一一九年第一次宣言係手訂此次中俄協定之加拉罕大使所發表其第四欵有云蘇俄政府將前俄帝國政府自行掠取中國國土或與第三國共同侵奪者概行歸還中國國民又一九二零年第二次宣言係駐京蘇俄代表優林氏所發表其第一原則有云蘇俄政府宣言所有前俄各政府與中國所締結條約悉歸無效並放棄侵佔所得之領土是所謂返還侵地云者尚有待於將來中俄會議中之審查與折衝何者係自行掠取何者係共同侵奪何者係侵佔所得此則國人不能不預有研究及凖備右列諸表所以不得巳而作也抑尤有進者前述之將來中俄會議云者係指此次所訂中俄協定第二條中所規定之會議而言查協定原文此項會議開幕之日應在協定簽字後一月以内而會議期間至多不得過六個月現逾期巳久尚未聞有開議確期以致引起一般揣測與挑撥或謂俄之所需求於我者厥惟承認而我之所企望於俄者割界之外復有收蒙贖路諸端承認巳早見諸事實俄巳求仁得仁而收蒙贖路劃界等等悉有待於所謂將來之中俄會議又某外報作一插畫加拉罕大使横臥一榻我之外交當局正立其前而請曰請定日開議大使曰中俄會議尚未完了耶此等挑撥之詞實與中俄國交之前途極有影響亟盼兩國當局從速促成此會議開幕之期即謡諑停息之日勿使兩國國民間親善之熱度得而復失也最後尚有一言不能不爲國民告者年來國人致力於内忘情於外邊線萬里不見詳圖掌史之官博學之士亦各自言其所是無能確證其界址致憲法中國土一章無從言四方之疆界僅含混其詞曰中華民國國土依其固有之疆域立國如此天下笑爲創聞苟有狡鄰强指南山以爲北嶺恐我亦無以難之危險之甚言之寒心故卽無失地之爭亦不能免勘測之舉惟是測量一道學有專科近世各國通例多用經緯度測勘國界且因科學儀器之進步經緯度之測定可以精至秒數以下每一邊界點在空間所佔之位置相差决不能逾丈故雖界碑遺失彼此仍可按經緯度而求得其界點萬世千秋永無紛糾不若舊時陳法可予人以遷碑侵地之隙也美國之於坎拿大日俄之於樺太島莫不如是今我國之測量人材在清末時雖稍有培養外有專習測量之留學生内有各省之測繪學堂與測量局然自鼎革以後連年政潮起伏無常測量一門早巳視爲不急之需無人過問以致專材星散有待召集又儀器一項從前中央與各省之測量局中雖略有購置亦因年久不用或須修理或須添置不能不有切實之豫計與凖備此等專門國家事業决非若空談哲理高唱政策者之易易可以一夕談話或一篇文字了之切願國人之共同督促有以成就之也值此烽火連天之候與國人有　測勘國界問題自知不時然當此甲子紀元雙十佳節吾人旣認定確定國疆爲國家立國上之根本大業則今日不爲明日必須爲之今年不行明年必須行之故如　在喉不能不吐逆料現在或譏爲書生之見異日必不乏同感之人也 
[附中俄劃界歷次國土損失表]  
　　本表係參照中俄界記等書編輯而成其中共分十四段由東二段至東五段是爲東界計由阿巴海圖（呼倫湖迤北）起迤東循黑龍江烏蘇里江至圖們江口是爲東界又東一段及至一段係由阿巴海圖起迤西經恰克圖至沙賓達巴哈（唐努烏梁海之北）是爲北界由西二段至西九段係由沙賓達巴恰起　薩彦嶺曲折西南迤絶額爾濟斯河經培爾巴哈台山過伊犁河阿克蘇河循天山正脊至烏兹别里山口（喀什噶爾之西）是爲西界兹特略依劃界年次列表如左 
 
 
 

Page 34

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 35

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
 

Page 36

 
 
1;第一萬八千五百四十二號;中華民國十三年 西曆一千九百二十四年十月十號
星期五 * *   
 
