# 1911 - 277 - 4913892

 

Page 1

 
 
   
 
 

Page 2

 
 
[上諭]  
　　八月十九日內閣奉上諭端方等奏湖北境內粤漢川漢鐵路遵旨收歸國有取銷商辦公司並議定接收股欵辦法一摺前因鐵路收歸國有曾經諭令督辦粤漢川漢鐵路大臣會同各該省督撫將所有收款遵照五月二十一日諭旨分别辦理茲據奏稱鄂路股欵約分四項官招粤漢商股川漢商股皆係實銀應即欽遵諭旨一律發給國家鐵路股票不願附股者發還現銀其川漢彩票股與普通彩票不同早經按户換給股票逐次付息擬懇一併按照商股辦法給與分利分紅股票至商招商股一項係零星勸招股東散處無從遍詢擬由該者鐵路恊會紳士自行清理先將股本一律退還其有願附股者再行繳銀領票以清界限此外尙有賑糶捐一欵擬援湖省成案撥作地方公股官紳會商意見相同業於八月初六日接收完竣等語該大臣等辦理接收事宜曁所有辦法均尙妥協湖廣總督瑙澂辦事明敏於此次路事尤能盡心籌畫不負委任該省士紳復能仰體朝廷德意率先遵辦洵屬深明大義著傳旨嘉獎該大臣等迅即會同度支部郵傳部按照籌擬各節分别清理尅期開工以重交通要政餘均照所議辦理該部知道欽此　監國攝政王鈐章奕劻那桐徐世昌署名十九日　召見內閣總協理大臣 
評論 
[庫倫警信）無（）名（]  
　　近日以來俄人對於外蒙古之警信。日有所傳此次活佛反背投俄之報。又以見告此事於蒙古之前途。大有關係。因略論之 
凡屬地釁端。之開。其先。必由於。內叛故各國侵略。之策其最初之步無一非敎。唆其屬地之愚民或以利欣動之。或以害恐嚇之。以前日本。之取。朝鮮。亦有所謂東學黨者。以開其。機也。此次活佛。之叛正與是相類。俄國之以小利誘蒙人者。已非一日。或則借欵於王公。或則投。資於。商　。一有。機會。卽藉端煽惑前次。逹賴。喇嘛逃。往英後。俄人極。力與。之聯。絡之蓋蒙古之人。而逹。賴者又佛敎。徒所祟奉者也。故斥革逹。賴而。使之逃是實爲中。國近年以。來對於。藩屬之第一大失。策自此以後。因此發生禍事者必多。而其外則近日。所流行之蒙古改省說。與西藏改省說。亦爲以後斷。送蒙古西藏之一大原因。何則蒙藏之民。愚昧而安樂。不知其地以外之世界大勢。今忽欲一旦。改變其。舊習。則必。大有所不。願安樂則不肯改變。愚昧則不知所以。欲改。變之由。故如與蒙藏人言。改設。行省。事未有不大不。以爲然者。是非親接其人者不。知也。彼旣不願而强。爲之。則外。人得以煽惑其間。而離叛之心。因之而起。而中。國之。國勢與人才。又不能威服之。改設行省之事。又徒有是言。而一不着手。嗚呼其後患豈有已哉。 
[專電]  
　　閣臣擬進監國臨資政院訓詞其勉勵議員處有解釋內閣責任之語希緘各議員口以避參劾 
今日）十九（資政院議內閣法制院各大臣臨院席次　定閣臣就軍機位酌爲寛展法制院使就憲政館位酌爲縮進以備監國臨院 
遵旨改訂之法律案於初八日送閣核議 
駐某國公使密呈亞東恊會秘密章程三十七條謂該會專偵察軍事外交之秘密其意務使亞東各地盡入範圍并另訂有電報密碼以通消息請飭外部嚴重 
 
 
 

Page 3

 
 
[交涉]  
　　江督張人駿電致閣臣前届借款償還期迫而庫款一空如洗請飭度支部撥欵協助經度部議駁須勉力目籌 
鹽政院官制四十六條設鹽政大臣一丞一總務南北三廳廳長各一均簡任又設叅事二奏任下設僉事四缺錄事分三等外省設正副監督各十缺正監督秩三品副監督秩四品 
晏安瀾已奉命簡充鹽政院丞 
監國面諭度支大臣國家稅地方稅暨新行之印花稅關係收入鉅款應速分别核訂草案交資政院集議 
鄂督瑞澂密電內閣岑春煊所調粤軍暫駐漢口應否俟岑假滿隨帶赴川請旨遵行 
郵部又奏請將西潼鐵路收歸官辦奉旨依議 
籌振大臣盛宣懷奏周忻濱報効振灾巨款請從優獎勵奉旨依議（以上北京） 
[譯電]  
　　外間謠傳土國內閣决議將意國入口貨之稅增爲值百抽百藉以抵制意國駐土德國大使向土國首相勸戒勿逐寓土之意人否則將失歐洲之感情將來議和之時必使土耳其賠傊意國之損失首相已許免行此舉意奥兩國對於桑其哇凡里戰務曾交換意見意國復允不在亞德利亞海行軍現奥國提議於戰期之內將土耳其沿海一帶由安的伐里起至賽恩脫止及紅海之濱悉作爲中立地意大利北部之人現要求除北斐土地之外再將脫里斯脫口岸讓與意國）柏林（ 
　據君士坦丁電稱土政府復行文各國謂意軍旣在脫里帕里登岸大局已較前不同請再調停此事總以顧全意大利利益及土具其權利爲本云土國泰寗報著論痛詆政府謂政府之舉動狀如乞兒之沿門托鉢不如行最簡便之法大登廣告出售土國在歐洲亞洲所有之土地云據馬爾塔電稱意國滅魚雷艇巴里號護送載運脫里帕里土國官員之船行抵該港官塲不准該艇購辦糧食俄國行文反對土耳其以五穀作爲軍用品謂俄國黑海艦隊已因此大爲受累意人連日組織脫里帕里政府甚爲忙碌今須俟大軍行抵再入內地土國防軍現紥營於離脫里帕里五英里之處且在小山置砲設防意國海軍一隊已佔據買薩托路克當時土國防兵惟稍示反抗耳 
[公電]  
　　報界俱進會鑒北京報界舉定寗調元君附實業團赴日祈代逹實業團北京報界公會皓）北京（ 
要聞一 
[閣議四大政要]  
　　內閣總協理前日召集各國務大臣在政事堂大開會議除澤公未到外餘皆紛紛列席由慶邸首先提議前日分送各議案議題一關於各部應即决定之件爲資政院開院伊邇除各部前經定議應行送閣之法律各案外各部衙門有無特交之要政即請發表政見以便開議時另交核議聞各大臣以內閣提出此項議題於前日分送各堂時距會議時限已迫故於應行特交之件均未能預備旋由慶邸核定有無特交之件限於五日內具覆到閣各大臣均唯唯遵辦其次又議某御史條陳請將江北提督移駐一摺當經慶邸與各大臣磋商慶邸謂此舉雖爲保持治安之計但刻下外官制尙未核定該提督是否應行移駐及另行建之處似宜暫時從緩俟外官制定稿時再行核議定奪以免紛更各大臣亦以移駐一事非屬輕易之舉且所移地點是否適宜尙須切實調查自當從緩再議惟那相建議此事關係重大可先電致各省徴集意見即於官制案內一併商訂似更妥善慶邸然之 
其三爲奉旨特交之件卽係川亂事宜惟各大臣對於此事皆無一定之主張故其會議情形從略 
其四係整頓蒙藩問題當經慶邸向肅邸面商聞肅邸以朝廷向來對待藩僧最爲隆重然必須駐藩官吏優待民衆善爲敎化庶可堅其內向之心絶其外附之念擬請除特旨欽簡之逹喇班禪及由部奏簡之達喇嘛有副逹喇嘛）駝蒙古俗呼爲小活佛）外其由外咨補歸部核准之格思貴格隆班第兩項喇嘛（其階級在達喇嘛副逹喇嘛以下其職務與堪布略同）亦一律加以優待緣該喇嘛等之職分雖小而 
 
 

Page 4

 
 
與蒙民交接甚爲密切若能誘之向化轉以化導蒙民則有裨藩政實非淺鮮且蒙人之所以不易感化者因其智識尙多幼稚并擬請飭藩大臣變通敎化無論僧俗一律勸令入學肄業以開通其智識而刻下尙未實行僧俗併敎之前則於選補格思貴及格　班第時須特加愼重嚴限資格品行以期使之力任化導蒙民之責至以上辦法尤須通飭各路大臣先由外蒙古着手施行由外及內施行較易云云慶邸大讚賞之允卽日分飭辦理 
[又又挽留李仲帥]  
　　愼督李經羲因片馬交涉與政府屢生齟齬而齟齬一次則辭職一次政府皆未之允日前李督又電慶邸深言片馬之危機並英法窺伺之野心末後則仍懇請准其乞休等語當經閣臣會議慶總理以現今川省亂事與雲南大有關係而李經羲在滇� 
輿情尙洽一時遽易生手實有未便兩協理亦深爲贊成日昨仍電致李督勸其力疾從公暫勿辭退未識仲帥能否 
即從閣臣之意也 
[川路滴滴血）二（）十（）一（]  
　　十一日內閣總協理於承旨署名後蒙監國另起召詢川亂善後辦法聞監國謂此次川亂據京外臣工之條奏確因爭路一事而起并無他故現在岑春煊及沈秉　所奏給還商股辦法業由郵部奏奉俞允并已發交該大臣等查照辦理朝廷曲體民隱固已無微不至川人具有天良亂事當可平靜惟此項辦法旣由岑春煊主張將來如何給還之處應即由岑春煊妥定詳細辦法會同端方執行但岑春煊據奏病體未痊届時未知能否銷假川民對於該大臣此次入川其感情如何均應詳細詢明以便飭交辦理慶邸唯唯稱是隨即會同兩協理擬妥電諭草稿呈由監國鑒定即命承宣廳電致該大臣欽遵查照 
端方仍在夔州欲進則恐遇險欲退則政府不允現惟日將探報情形電報政府暫爲遷延之計近復有電到京據著名革黨已有多人入川請派大兵進勦又謂夔府近境人民不甚安靖恐有亂黨勾結難免將來起非常之變動云云其張皇亦可見矣 
川督趙爾豐自奉到岑春煊赴川消息大爲不快屢思設法以阻其行未得効果近岑有專電到川請釋放議長議員及紳士等趙爾豐竟置不理且將其電告蜀中父老文亦延遲不發并將電報局一切來往電文嚴行禁阻以是內外情形皆不能達其能達者惟官電中經趙督所派之查騐員認可之電報而已 
[度部款目之大淸理]  
　　度支大臣澤公以度支部爲全國財政總機關所有支出各欵皆由度支部撥給非綜核成數酌盈濟虚則收支不能適合易起支出超過之虞現在預算草案已經編竣日昨特諭庫藏司飭將部中所有收發各款務於節前一律淸理並定於十六日專摺奏請欽派王大臣至部將金銀各庫現存款項確切盤查其有無虧折短少亦一一淸理明晰以謀收支適合不可如從前盤庫之敷衍公事云 
[四欽使更調之龜卜]  
　　頃得政府密確消息振貝子賀英歸國後曾向政府述及駐英欽使劉玉麟辦理外交種種不克勝任現在中英交涉如片馬西藏等問題在在關係大局亟宜另行簡派以重要職刻已决議改派胡維德爲駐英欽使劉太麟則調任駐美欽使并聞曹汝霖將簡爲駐法欽使楊樞將簡爲駐日欽使其原任日使汪大爕則調京授以外部副大臣之職以補曹汝霖之缺 
[舊吏部賣官案五誌]  
　　自鍾岳賴瑾脫逃叙官局探得該二員有赴漢投岑効力之說因卽電致西林請其扣留茲聞十三日已接西林由鄂來電謂鍾岳賴瑾現已拘住日內卽派員押解入京歸案審辦據知其事者云鍾與岑係世交賴與岑係戚誼此案發見之先一日該犯等濳謀脫逃當時議定各自出京在武漢等處謁見西林求其調川効力爲徼倖避罪之計不意內閣捕拿之電已先時而至也 
又聞賴瑾出走後其屋內遺下傢具甚多皮箱有四十三隻箱內衣服等物約値銀一萬五千餘兩之譜現已於初十日將該屋封閉由外城總廳飭右一區派警看守 
華閣丞自奉查辦賴案後刻已查有頭緒昨經密禀總協理大臣聞將來結案時除在案各員分别懲處外其叙官局局長可望脫身事外至接收吏部之達待郎照例亦難辭疏忽之咎刻據個中消息前日達侍郎躬謁慶邸請示監國親臨資政院事宜其裡面實爲懇求慶邸免其處分聞慶邸亦以該侍郎接收吏部係奉特簡且因限期匆促旬日之間即已接收完竣其中積弊自難一一詳查故此項失察之咎已奉慶邸首肯准其抵免云 
 
 

Page 5

 
 
小說 
[無名罪人）五（（十））八（）無名（]  
　　冰心姑娘看完了這封信。突然問道這上說。手中有了大。金了。這大金是從那裡來的。我去年秋間。接他從舊金山來的信。他還說依舊十分貧困。正要想法去謀生立業。如何今日這時。已經發了大財了。便又蹙着雙眉。說道愛姊。這封信。他不是便在那犯罪的一日。寫給你的麽。愛姑道正是。那日。冰心姑娘道這事無望了。正眞的罪人。我想便是我阿兄了。他本來没有財。忽說有了大財。這大財不便是那美國人的財麽。寫信給你的時候。他早定見做這壞事了。愛姑以。前看這信時早看。過了無數遍。並未留心到此。現在被那冰心姑娘說了出來。不覺心中大恐。好似眞個信中說的大金。明明指着美國人皮包中。百萬法郎的樣子。不能。回答。冰心姑娘又問道愛姊怎樣好昵。我想阿兄。所以不肯說出眞姓名來。也爲這個緣故。他眞做了這惡事。所以恐怕壞我們秋家的家聲。不然如果是寃枉的。他還怕甚麽。愛姊愛姊我勸。你聽着他罷。他旣犯了眞罪。我們救他也無用。不如讓他戴着别人的假名。死的倒也乾凈。愛姑暫時想了一想。答道什麽。我看决不是這麽樣。的我看秋芳君决不做這事的。不但我一個人這麽想。便是替他辯護的律師黑兒。也是這麽想。還有一人。平日和秋芳君全不。相識的只因看了這次裁判的事。也說。他定是寃枉。盡心竭力。也在。救助他。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[鄂渚中秋之杯弓蛇影]  
　　督署之戒嚴　鄂省近防備革黨煽惑軍人作亂戒嚴亟爲周密昨聞巡警道又奉鄂督密諭革黨槪係手持洋傘）傘柄藏有利刃）及皮包（包內儲有炸彈）其服裝與平民無異惟內櫬短裝分靑白二色若輩已十九剪髮裝戴假辮當即密飭各區各城門巡警注意如有可疑之人即行搜檢以故連日持洋傘提皮包者常被巡警盤詰搜查人心大爲震動中秋前一日督署愈爲戒嚴除調憲兵隊特别警察　消防隊巡警軍巡防隊分佈督轅內外又調　八鎭步兵一隊馬兵一隊工兵一隊駐紥轅外聞瑞制軍本疑陸軍已與匪聯合原不欲用因張統制力請謂督轅旣調他種兵守衞而不用� 
陸軍各軍人良莠不齊未必人人俱入革黨今明示疑貳軍心益爲惶惑匪人愈易煽動不若擇其篤實者派來守衞以安衆心制軍允之故在此三種兵中挑選三隊到轅駐紥聞所選各兵皆由隊官排長保荐如有他變惟該隊官等是問據官塲宣言此次戒嚴係因粤督外務部民政部均有電來言革黨巨魁黃興已率其黨來鄂定於中秋之夕起事而外務部電係根據北京英公使照會及駐日出使大臣密電以東京香港等處革黨均改裝內渡聞將有事於武昌云云查黃興係迭次在粤　亂之首領詭譎多謀鄂軍爲川亂開差出省者已逾其半留防者又有砲營之變設被煽惑軍界倡亂爲禍曷堪設想以故此次非常戒嚴云 
　　軍士之取締　新軍旣有與革黨同變之謠言張統制特密飭各營管帶將所部各士平時喜閱新書好作大言及不守營規愛廣交游者逐一查明開除軍籍勒令退伍即由該管官搜其行篋一遍按其籍貫派弁押送回里不准在省逗留於是各營連日退伍者紛紛而空額亦暫不招補以防黨人混入至鎭協各營官長兵丁連日均禁請假外出至中秋日各營軍人祗准有家眷在省者請號四小時是夜六時起各營管帶均親至營門前守衞舍坐守以防軍人私出其性情馴良之兵每營挑選一排由隊官排長督率巡街長街一帶終夜隊伍嗚嗚之聲不絶至十六早晨天晨甫曙忽降大雨而亂事猶未發作官軍商民之心遂爲稍安 
居民之驚惶督署圍牆以外均係商店公館雜居現見轅前擁重兵列巨砲深恐一旦變起軍匪交戰互以火器攻擊難免不殃及池魚於是有遷徙暫避者有將老幼寄居親友家者至中秋之夕人心尤爲恐慌該處房屋多半空洞無人即路上行人亦甚寥落各　商業因之大受影響蕭條之狀較之早日尤有過之並無佳節景况云 
當日之防維十五夜王協統得勝率軍官多人親守軍械火藥庫黎協統元洪則渡漢駐紥兵工廠又調來巡江艦隊之楚同楚謙湖鶚湖準各艦艇及本省之楚材楚安江淸江泰各兵輪分泊武漢江面該兵艦均生足火力聽候命令以備非常巡警公所偵探及各科員均易服在外巡查茶樓戲園客棧咸見若輩蹤跡並令巡警注意無論何等人家凡有多人出入者即留意偵察若形跡可疑立時報明偵探長前往復查聞長江下游各埠及往來各輪船上均派有偵探京漢鐵路一帶亦派探弁數十人密探匪蹤隨時電禀情形以昭愼重聞十六日鄂督仍飭司道鎭恊各文武督率軍警照舊戒嚴勿稍疏懈蓋以十五之變事機先洩雖未能成然黨首在鄂未獲難免不别有陰謀如見防務稍弛彼必乘機爆發各文武均唯唯稱是並懸五千元巨賞以爲捕獲黨首之花紅云 
砲標之現狀　砲標自第三營閙事後營中各兵紛紛潛將衣箱等項外運該營官長初尙不生他疑嗣聞有黨人煽惑爲亂遂疑該兵等搬運出外箱篋藏有謀逆之物於是嚴爲禁止並下令搜查據外間傳言曾搜獲與革黨同照之像片多張該管官恐負處分不敢舉發又傳言砲標自搜得相片全標兵士震動有於初十十五兩日倡亂之謠張統制焦急殊甚會同鐵參議每日至該標演說諄諄誥誡激以忠義又於初十十五兩夜調派某標步兵出隊至砲標附近操演終夜以� 
防其變砲標之兵大爲疑懼私逃者不可勝數其在營者見官長以叛徒視之亦憤恨不已至砲標鼓噪生事一案張統制已報明陸軍部聞部中以該營正目張建 
 
 

Page 11

 
 
　　勳等携去馬　逃脫該管官長何以不於滋閙時立將該正目等拿獲究辦任令結夥携械逃逸實非尋常疏忽可比爰電飭張統制傳諭該標各本管長官一體勒限嚴緝到案照章審辦勿任漏網至已獲諸犯兵鄂督本擬即行奏明正法因連日革黨戒嚴軍中有如將諸兵處死刑定一律變叛之謠故暫從緩决云 
[浙省公然以無欵責難大部矣]  
　　浙藩吳福茨方伯以浙省庫儲艱窘本年復遭火災收絀用繁情形危迫特於前日瀝情詳撫院籲懇奏咨由部撥借巨款以濟要需略稱浙省藩局兩庫經常出納從前勉力支持自光緒二十四年間本省貨釐抵還英德金欵雖奉大部每年撥補銀一百萬兩大半皆無着之款截至本年各省積欠曁本省司道關局收欵缺額共虧銀七百數十萬兩而奉撥四國洋款匯豐鎊欵以及增籌之新約賠欵又皆未能收足十餘年來籌墊巨款無就藩局兩庫權其緩急設法通挪坐是積累成虧愈形支絀加以近年預備立憲新政繁興添建局署編練新軍巨款驟增應付爲難所入不敷所出危迫情形已臻極點去年冬間欠解浙省貨釐抵還英德金款竟至無可週轉暫向大淸浙江兩銀行息借銀二十五萬以應其急訂明今春歸還曾經詳明憲鑒有案上年試辦宣統三年預算出入相衡短絀愈甚嗣奉部院一再削減務求適合然出入相抵已不敷二百數十萬兩之鉅而臨時發生應行追加之支出欵尙不在內果有良法增籌的欵本司職任所在何敢因循無如浙省丁漕本重稅捐重疊詳稽舊案體察輿情前者籌集新約賠欵幾同竭澤而漁且自治學務巡警同時並舉民間負擔過重不免時有風潮故擬先就整頓厘金稅契勸辦牙捐推廣房捐爲入手第甫經定章開辦或條文尙須交議能否辦有成效增加大宗入欵尙不可知而出欵一列預算各署局不問欵之有無按期支領新軍月餉尤難刻緩不得不仰給兩銀行息借應急現在大清銀行因格於定章停止應付浙江銀行已爲公家代墊四十餘萬之巨一時無欵可償正在爲難之際而各屬又猝被大水災情旣重雖蒙奏請撥款賑撫紳民電牘紛投主張停征停漕目前分數雖未勘定而值此大災之後即使剔荒征熟收數必當銳减地丁之外本以釐金爲收入大宗遭此奇災亦已大受影響預計年內可收地丁釐金并一切雜款至多僅百餘萬兩此時庫中正雜各款雖尙存銀三十餘萬兩若以之抵還浙江銀行暫墊之欵則悉索立空缓急何恃亦非政體所宜茲查本届下半年司局兩庫應放各款逐一核定預計除款雖緊要尙可從緩或尙未定案暫不足數槪從删節外實須支放銀二百二十八萬九千四百餘兩之多併計約合銀元三百五十萬元而其中以洋款銀一百四十萬兩軍政經費二十一萬兩爲最要一則爲國際交涉所關一則爲計口授食之糈偶一愆期責言立至譁噪堪虞萬不能稍有延誤他如京餉學費各署支欵動關緊要亦何能短欠絲毫來日方長從何支拄浙省積累多年本已竭蹶萬狀况收入歲有常經支絀有加無已致預算案內不敷至二百六十餘萬之多苟無天災已覺艱於羅掘值此來源將涸增出無窮庫藏幾無隔宿之儲各項支欵又均屬刻不容緩萬難節减之需旣不能爲無米之炊又乏點金之術且本省糧關各庫同一艱窘運庫雖略可周轉亦一欵有一欵之用且爲督辦鹽政處所專轄未敢挪移分毫萬不獲已惟有仰懇憲合奏乞天恩俯念浙省財政窘迫至此敕部暫准在於大淸銀行借撥現銀二百萬以濟急需一俟民因稍蘇度支稍裕卽在全省厘金項下按期籌還以昭大信　 
[江蘇學務公所員紳獎案揭曉]  
　　江蘇學務公所員紳獎案由蘇撫程德全具奏請獎奉硃批該部議奏茲由學部分别准駁具奏謂各省學務公所人員請獎係比照各省學堂敎員管理員辦學成案辦理江蘇學務公所於光緖三十二年年底成立任事員紳自應查照向章給予獎勵所有單開之朱用賓江衡王亦曾夏際唐張傳言王積沂吳亮欽等七員任事均滿三年應照尋常勞績給獎蔣元慶朱錦綬二員續准該撫咨稱擬請暫緩核獎俟將來接續勞績再行辦理侯鴻鑑一員歷届報部淸册均無該員姓名自應母庸給獎以示限制其朱用賓等七員應獎職銜繕單呈覽計開總務科科員朱用賓賞加六品銜前普通科科長江衡賞加二品銜圖書科科長王亦曾請交內閣議叙會計科副長夏際唐賞加五品 
 
 

Page 12

 
 
銜會計科科員張傳言賞加五品銜專門科科員王積沂賞加州同職銜省視學吳亮欽賞加通職銜已奉旨依議由部咨行蘇撫知照矣 
各埠通信 
[廣西]  
[馮錫榮得獎三等商勳]  
　　梧州府岑溪縣附貢生馮錫榮於光緖三十二年集股在駱菜涌地方設立地利和公司種松成活者二萬二千株該貢生先於光緒二十三年獨力置買上化鄉水湄嶺山場種植松　成林者二萬株高三丈許其餘高數尺至丈餘者四萬餘株又樛茶等樹三十餘株由岑溪縣知縣驗明加結梧州府知府覆勘確實詳請核獎已由桂撫沈中丞咨部奏獎月前由農部具奏請給予三等商動業已奉旨依議矣 
[嚴禁運米出洋]  
　　粤督張制軍以廣東省城食米向恃粤西接濟來源極爲有限向來米穀不准販運出洋惟輪篷各輪絡繹西江難保不影射偷漏亟應重申禁令由梧州關道及各關稅務司嚴切查禁認眞攔阻不得稍涉疎忽梧州關監督沈觀察奉札後除照會稅務司外並札府飭縣一體出示嚴禁矣 
廣東 
[汕頭大風雨續誌]  
　　汕頭初十日大風雨情形已誌昨報茲悉十二日上午仍有小雨下午始晴同濟橋北往火車站之路頗有損破浮橋已斷行人往來者須以渡船接濟人需渡資數文不等香港來汕輪船初八九開行者均於十二始到海澄輪初八來亦阻風於十二到並聞船中死去三人潮汕鐵路自上月水退後陸續修理近日已將告竣有十四日通車之說詎此次大風雨河水復漲鳳砂堤决口復入水菴埠市各街巷之低者已均被浸溪頭李（近菴市鄉名）一叚軌道已被水浸溢其近華美站之路前被冲刷近始墊復者復遭冲破成洞二處彩塘市站已入水辦事人均搬避至潮郡於初九晚突然東風大作微雨霏霏初十日風力愈猛雨愈疾初十晚橫風暴雨終夜不息聲如雷鳴城中街篷概被捲盡樹木拔起甚多上下水門俱已下栅河面波濤怒漲數尺人心惴惴覆没船舶十餘隻計搭客船一泊意溪上流數里沈没溺斃三人又没張成水儎紙船一隻又儎靛船一隻湘子橋上畔沉没李阿滿儎猪船一隻葉阿先儎茶油船一只係由峰市來泊竹篙山又沈岐嶺船三隻十一早風始停但見河面漂流木排竹筏甚多餘如揭陽縣於初十晚因風雨大作海潮陡漲城中各溝渠爲之湧起數尺街巷低處均被浸鄉村田禾多被淹没幸數小時即退潮陽縣自初九晚間即狂風猝起暴雨如注連綿二夜至十一日下午始息據農家者言此次風雨於甘蔗一項受傷較巨倘從此風收雨止晚禾尙不甚害云 
福建 
[搶劫出口米石]  
　　厦門米價飛漲千錢難購斗米本月初九日信和春等四號探知汕頭米價更貴乃採米八百包報運出口聲稱運往汕頭正在大䑩船內甫將二百餘包裝上輪船忽來雙槳小划數百號蜂　蝟集謂其販米出口顯違道示一聲喊搶將米四五百包頃刻搶刦一空計值四五千元不知如何了結也 
[商會嚴禁洋藥空盤]  
　　厦門土行專喜買賣空盤上年洋藥忽漲忽跌厦商之因此獲利者固屬不少而因此傾家逃往外洋者亦不知凡幾商會總理洪曉春君有鑒於此昨特邀集洋藥各大行商開會議禁詎各商初不應允後經洪總理痛陳利害各土商乃定一新條規凡買土者須一律交銀交貨則凡買空賣空者一變而爲買實賣實矣 
浙江 
[諮議局常會交議案大綱]  
　　浙省諮議局現届第三次常會業由撫院查照章程於八月初一日先行召集一面將應行交議各案開單送局俾便錄副通知各議買計甲乙丙三項）甲（案八件係本年臨時會交議未議者計通用龍元修正案改良錢江義渡局案因利局章程案修正城鎭鄉地方自治章程施行案本省地方行政經費支出規則案籌備改辦認捐方法案統一全省民團辦法案　備全省民食議　以上共八條（乙）兩案係本届撫院加以修正重行交議之件修正房租規則法律案修正租用寺院章程法律案（丙）係本届常會提出交　者共三件修正統籌全省師範敎育議案整頓房捐辦法議案府廰州縣地方自治章程施行細則法律案以上三件另有說明書 
江寗 
[賑米免釐半年]  
　　江寗各屬災荒曾由江督奏准撥欵購米沿途經過關卡一體豁免稅釐茲又以免稅須有期限業已議定以六個月爲限逾限之後無論何項米總經過關　均須一律完稅以示限制爰於前日分行寗蘇滬各關卡員一體遵辦矣 
揚州 
[飭查自治區域之爭執]  
　州李州牧奉自治總局札奉督憲札據姜堰自治分所禀陳宋尹東阻撓選舉並截取投票証等情行局飭州查明詳復核辦等因又奉撫憲批據禀已附姜堰鎭之南鄉選民現經宋尹東等强迫改屬黃沙溝周家岱等情是否確有　由抑係宋尹東有意破壞鎭治飭令查照定章𨑙即督飭該鎭鄉秉公劃� 
分勿任爭執誤期是爲至要此批各等因查此案業據該分所併禀到局當經批飭辦理惟查該州鄉民陸恩榕等於本年五月間迭有周家岱黃沙溝等不願附鎭電禀獨立當因各屬所轄鄉鎭少者或僅二三多者乃至十餘少者不能不析即多者不能不併應由該州查明情形遵照第三條確切辦理迄今未據禀復而宋尹東遽行紏衆逞兇實屬駭人聽聞該鄉果有不便附鎭實情原不妨由州確查准其獨立其公然截取投票証及阻撓選　如果屬實已屬目無法紀札州遵批秉公辦理具復無違 
鎭江 
[烟業罷工之風潮]  
　　金壇縣煙業工匠爲數甚夥近因百物騰貴所得工資不敷　用爰於日昨聚衆要挾店東加給辛資否則同盟罷工各店東未允所請於是一律罷工現各烟店均暫行停止交易俟調處妥定再行開張 
[逆姪自願罰捐]  
　　郡城西鄉高資鎭民王文華家頗小康其嬸某氏不甚檢束王以有玷家聲　行驅逐該區自治　長周某鄉董成某等遂邀集全體議員謂其忤逆須罰洋三百元王不允即將王送縣現　王已破費不貲願出百金充作自治經費 
[巡士不法如是]  
　　小馬頭巡警分局巡士王某本一無賴自充巡士後每於上岗時百般引誘時弄周元泰酒店之婦該婦頗知自　不爲所惑挾惧已久十七日站崗時直入該婦臥室　姦不遂竟將該婦抱出　言聚賭直送至縣文大令已微有所聞諭候飭差查明核辦 
松江 
[舉定敎育會長]  
　　華婁兩邑敎育會於十七日假座明倫　照章選舉正副會長第一次周尙寛二十一票當選爲正會長第二次陸瑞淸三十二票沈一鳴三十票當選爲副會長當場復舉評議員嗣以周正議長當塲辭職即以陸君推補蘇州 
[蘇垣新官話]  
　　蘇撫程中丞昨牌示飭傅候補典史吳駿巡檢沈汝明二員赴本署政司　習所充　習員來轅聽　驗看入所又度支公所筦榷科正副科長均請假銷差經蘇藩左方伯礼委蘇滬釐務總稽查湯在衡太守接充筦榷科正科長差另委　　年太守接充筦榷科副科長差該二員均已謝委到差　又　署提法司左亷訪札委由京咨調來蘇之推檢張延厚試署高等審判廳民科推事另委呂世淓試署高等檢察廳檢察官該二員亦均於日昨到廳任事 
[淸談）東吳（]  
　　以極繁華之地。而變爲焦土之塲。過其旁者。恒不免有蒼凉之感。如十七日後之福州路一帶。已有動人凄惻。者矣。 
　　况乎。錦江之富。銅穴之藏。蜀鳴哀哀而嗁血。屠刀霍霍兮如霜嗚呼四川七千萬人民。孰非我親愛之同。胞我安得不爲之放聲一哭也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日天气漸次和暖但陰晴不定 
　　中國海濱有不定方向之微風揚子江流域將有大風 
　　亞比南之颶風將向菲利賓羣島進行 
本埠新聞 
[福州路大火後聞]  
　　四馬路萬華樓茶館起火後延燒樓房一百餘間並燬工部局救火車各情已誌昨報茲悉該茶館內前日所缺三人現二人已回惟一薙髮匠揚州人小唐竟葬身火窟前晚經工部局小工檢出屍身即由捕房派捕車送虹口斐倫路騐屍所於昨晨報請上海縣田大令蒞所騐明焚斃當由其友代爲棺殮是晚火熾時大和豐弄內李姓妓院搬失衣箱兩隻值價甚鉅昨已報請捕房查緝昨日彼處東首自平安茶居起至西首得意樓止仍由捕房派捕看守阻止車馬行人並由老閘捕房諭飭探目張寳榮詳查起火原由禀候核辦 
[民事犯亦關國際交涉耶]  
　　東益昌匯票號股東龐元徵張人傑等前在公廨控告經理李燧生等串吞十三萬九千五百兩匯欵一案經前襄讞孫明府判李等交保出外料理詎李保出後即逃匿日本神户商埠曾經龐等禀由滬道電請南洋大臣咨移駐日欽使查拿支後得復以中日兩國未訂交犯專章因格于日例致不果行茲悉龐等以血本虚懸心不能甘且與李係私人錢債案件無關國際交涉揆諸公法可行聞已續禀道憲詳請江督電咨外部主持請與日使磋商云 
[董保殺民記]  
　　浦東陳家巷豪董秦錫田設立課勤院備具五刑魚肉鄉民以致該處鄉民相率進敎自衞近借造橋勒捐敎民沈錫彬洋二百元求免不許竟將沈錫彬捉到課勤院內非刑勒逼未遂刑傷身死一案騐訊詳情疊誌前報前日田大令詣道面禀道憲請示當奉劉觀察面諭速將此案人証研訊確供通詳核辦等因大令回衙即於前晚八句餘鐘升坐簽押房研訊飭提蔡尙坤（即混名百曉）諭謂曰此係命案不可混供蔡稱自課勤院將沈錫彬捉去拘禁後據胡雲橋說沈錫彬前於光緖十七年間偸過顧關春家物件有案今願認出捐洋一百元就可到秦董處求免官問爾知道沈錫彬有過竊案曾經偸竊幾次蔡供沈錫彬實是好人極其厚道並未聞其偸過東西惟伊之叔沈寳春偸過顧關春家物件此次課勤院胡董事見已肇禍意圖移花接木搪塞過去官問院中有多少人其中細情爾可知否答稱院中有時四五十人有時七八十人均係戒烟居多院內之事統歸胡董經管有大事須請秦董示下造橋派捐是秦胡二董作主小的没有此權官問課勤院內一年用費幾何篷兵警兵是何用處答稱院內用費另有胡姓帳房經管蓬兵係防盗賊警兵相輔梭巡官問兵歸何人管帶答稱歸自治公所秦董事主管乞鑒大令得供飭仍交差看管候訊一面先行通禀各大憲示遵並擬赴省面禀撫臬憲核辦 
[華鹽出洋尙無舊案]  
　　荷領事擬運華鹽至荷國南洋屬地函詢江海關稅務司應否准予出口一節稅司墨君以洋鹽進口海關章程例所禁止而北洋所産鹽斤之由秦皇島運往海參崴者原有其例則洋商擬運華鹽赴荷蘭南洋地方非但准予所請尤宜示以鼓勵之方惟江海關華鹽梱運出洋並未辦過有案如果准予出洋應徴關稅應照值百抽五之例徴收今荷領所請華鹽出洋所需領鹽引票應在何處請領究竟作何辦法聞已函商滬道劉觀察核示矣 
[赴東實糳團簡章草議]  
　　一此行爲國民外交之創始中外觀聽之所系故全體團員人人有保全名譽之職任一步一趨皆當恪守規則一本團員額已擴充至七十員定八月二十在申取齊九月初三乘春日丸啟行一考察範圍旣廣門類繁多如全體同往者察未免躭延時日宜各按所長分作七隊每隊十員每到一處再各分部考察隨時登入考察表格歸交書記員彚訂成帙以爲返國後編輯報告之根據一團員齊集後宜用分隊法在申考察中外各廠以爲實地練習而作赴東考察之模範一除正副團長各一員業已舉定外團員齊集後宜添舉副團長三員庶到東後各處開會歡迎有必須團長到者不致分身不開一除正副團長外宜添舉幹事長一員主持庶務會計長一員管理收支一團員一體穿對襟天靑馬褂二藍或灰色一裹圓袍薄底靴戴瓜皮緞帽其官職在四品以上者並帶呢邊大帽一頂開　缺襟袍綿夾各一件忠孝帶等以備覲見日皇之用此外並各備靑灰色雨衣一襲皮底雨靴一雙一行李宜用西式箱籠務求簡少凡被捲網籃盥具等概勿携帶每員以四件爲準一本團公聘華人通日語者一人督率通日語之僕役六人專管行李惟此六人乃兼聽差又凡團員五人公用薙髮匠一人兼充僕役此外即不必另携僮僕一團員齊集宜先演習東西禮節到東後庶免失禮之譏一宴會時不可痰唾飮食不可有聲如咳𠻳須用白巾� 
掩口有痰亦吐在白巾內一凡食菜點須依一定次序非衆人吸烟時不得吸烟談話亦宜一律彽聲並不得當衆剔牙　一個入朋友除星期外凡私下請客一槪謝絶免悞公務一行走時宜有秩序不得凌亂參差一星期休沐可以隨時出外拜客游覽惟不得爲不規則之舉動紅葉館等處之酬應一槪謝絶如西國之咖啡館等亦宜屏迹不到一全體考察未畢非有不得已之要故經公衆議决許可者不得半途折回如公共考察完畢有願多留時日詳細考察者聽惟旅費自備一赴東後遇事仍當隨時會議議案由書記員筆錄一考察時對於中國出口之土貨尤宜注意如有不合銷路者庶可改良一日本招待本團均用頭等旅館務宜共求潔淨並約束僕役不可隨意蹧躂 
一宜與各報館聯絡以期機關靈 
 
 

Page 19

 
 
　　通一團員有願有願挈眷者聽一待人接物宜　外虚衷謙和庶考察時能得底蕴一團員到申統請寓三馬路一海旅館以期辦事利便惟旅費須各自備一由上海至長崎往返川資及到日本後各項公共犒賞均須團員自備非每員各帶三四百兩不足敷用宜各預先交銀兩與會計長以便代爲支付一切一部欵無多以之購置奉獻日皇有贈送日本各商業會物品並印刷團員歷史中國名勝古蹟圖畫中國新事業之一斑圖畫中外貿易調查表中國各省物産之一斑各書又延聘書記員通譯員庶務員等薪水如有不敷再行攤派一日本華商歡迎本團贈送物品者統以各印刷品答之一團員名片及信封信箋統由本團特製以歸一律一團員有長於書記通譯演說才者宜分别認盡義務藉資襄助一隨團考察之譯員已由旅居日本各埠華商允爲代請取其熟悉一切而免隔閡之弊一團員齊集當再開會徴集衆見凡本章程有未完備有應增减者務求賜敎以便修改 
[大賭棍騙財害命]  
　　松江人嚴紹和昨投控道轅謂伊兄嚴紹百前來上海游玩被賭棍畢老四及小挫刀丁某蒼蠅陳某等人引誘賭博輸洋數萬元家産蕩盡憂急而死臨終始語家人囑爲鳴寃紹和業經具控公廨未蒙批示用特來轅控訴迫求飭提各棍追贓嚴辦云云 
[欠包洋查封家産]  
　　俄商柏羅司機控王開乾不付馬戲包洋一案前經俄領要求滬道札行長洲縣查封王之家産嗣因長洲縣張大令細查長洲境內並無王産禀復滬道札飭公廨查詢王開乾家産究在長洲何處須將住址開示以便發封變抵茲聞劉觀察以此案控關虧欠洋商欵項未便久延而王開乾家産地址該洋商定必明晰因特札飭公廨寳明府迅卽查詢禀候查封以免交涉 
[查獲大帮拐匪]  
　　閘北一帶拐風素熾婦女小孩之被拐者時有所聞前日有住居西新橋開牛肉店之華春泉因被拐失男孩一口令人四出找尋經其友某甲在南林里一弄二千六百七十九號門牌內尋見大幫拐匪當報四路二區由區官立派長警前往拿獲匪徒奚子春王裕保孫書林尹雲山梁楊氏陳王氏等六人搜出男女孩六口華春泉之子明生徐阿生之女菊珍均在其內餘四口尙無失主來局認領昨將一千人移送分局押候訊辦 
[三莊虧倒案又訊一堂]  
　　英商永年人壽公司控寳康洋貨號主戴嘉寳不理票欵一案前日午後由廨將關於此案正元莊股東陳逸卿經理何兆政兆康莊經理魏寳賢謙餘莊經理戚雅芳一併帶案奉寳讞員會同英康副領事升座研訊先由郝門律師投稱敝律師爲西人華田代表請追票銀二十五萬七千兩據戚雅芳投訴爲謙餘莊經理莊主係戚沛云等語並由聖文律師上堂聲稱爲魏等各被告代表甫於昨晨相邀辦理此事案情尙未深悉應請改期訂訊中西官會商之下判魏寳賢仍交原保餘人分别還押戴嘉寳案改期禮拜五午後二時半復訊魏等之案訂於下禮拜三會訊核奪 
[爲商會議董鳴不平]  
　　本月十五日寳山縣胡令飭差到吳淞鎭密提商會議董許吉甫黃春泉及民人朱子元徐質君胡根生等五人解道審訊闔鎭商民以許等均係殷實商家向來安分聞之不勝駭異嗣探知有人因積嫌匿名禀院誣以私運米石出口並涉及商會總理謝瑤軒串通賄放等情由撫憲派委盛邦采密查遽信線人一面之詞羅織多人覆院請辦冀興大獄日來該鎭紳商大動公憤已集議多次擬籌對付茲將其上蘇撫電錄下 
蘇州撫憲鈞鑒憲台飭道札縣差提許吉甫等紳商深悉寃抑願甘身家擔保環叩電縣緩提迅派公正員切實訪查禀詳吳淞闔鎭紳商顧錫璋李元慶等 
瑣聞 
[城山]  
　　阿牛爲了小獅子　待大獅子○江北蕩婦陳范氏投縣　控被夫陳阿牛用熱水燙傷頭面等情當於前晚經田大令升坐簽押房飭提騐訊據供江北人丈夫陳阿牛向搖渡船餬口近來專以尋花問柳時常至小東門外花煙間遊嬉相識一花妓名小獅子日日在彼尋歡家中棄置不顧中秋節前要婦人設法去借洋二十元詰伊何用含糊不說再三詰問始稱爲小獅子贖身用度共須洋七十元先交二十元當以理勸誡阻非惟不聽反遭毆打一次嗣後時常尋仇誣我姘人與我吵閙於十六日半夜伊歸詰以如何此刻歸來在外所做何事伊就起身去燒熱水婦人繼起問伊燒何物吃伊就拿鍋子將滾水倒澆婦人頭上因爲要睡故此上身衣裳卸去遭其燙傷甚重情急投案控究乞恩大令得供飭令忤作驗明喝報右額及肩背均受水燙之傷判送上海醫院醫治立飭原差將陳阿牛當夜提到禀復奉諭着先收押候訊核奪 
地保盗賣公浜○引翔港鄉自治公所董王增　没禀道轅控被劣保楊鶴亭盗賣公浜匿不到案等情當經劉觀察批發上海縣飭令移文派差投赴英公廨加差恊保先將劣保楊鶴亭之十一圖租界內秦家弄西市住房發封備抵等因昨經田大令備就公文飭派原差顧陞前往實行矣 
翻戲可惡如此○著名翻戲朱掌桂楊繼亭徐文祥等串騙逍寳泉戚少雲合股開設和記公司謂專攬碼頭扛夫頭目生意得利甚豐騙得洋一千元由日商三井得報關之施祥生出塲訂立合同嗣　函知三井買辦答不承認始知受騙趙等今因路遇朱等互扭到縣求究前晚經田大令集研訊趙寳泉供向業洋雜貨生涯由戚少雲紏合小的股份云開碼頭公司得利甚厚因與戚是老友信以爲眞帳房設在二馬路衞生旅館牌取和記公司分設三處一浦東一虹口須用帳房三人同戚前赴衞生旅館會見徐文祥朱掌桂楊繼亭等僉云此項公司將來獲利甚厚現已成立待日商三并洋行報關之施祥生議妥卽可訂立合同開　小的觀其舉動闊綽信以爲眞允許三股謀充帳缺一席後由施祥生出面互訂合同尙未開辦已經付去洋一千多元又被楊繼亭朱掌桂藉端用去洋三百五十元乞追質之戚少雲供　徐文祥來紏小的合股云共資本洋四千元分爲八股每股洋五百元小的允許二股陸續亦已用去一百六十五元　付之洋並未經手嗣催朱楊徐保時開辦　過端節後准定開市後被延約宕至五月二十七日函詢三井洋行買辦接得回信稱無其事始知受騙人亦避匿昨因路上撞見故將伊等扭求案下請追訊之朱掌桂供此項公司由楊繼亭發起所有趙戚二人之欵均交楊姓收去本擬早日開市因小的有别項之事一時不克凑足資本兼因徐文祥退股不來是以中止乞鑒又訊楊繼亭供寗波人伊等請小的充爲帳房共用薪工洋一百二十元餘多之欵逐日開銷用去等語又訊徐文祥供初因施祥生亦允二股後因朱趙戚等股本不交未能開市官詰施祥生現住何處答稱現住英界偷鷄橋地方大令得供以事在租界未便懸繼判均退去自赴公堂投理 
 
 

Page 20

 
 
　　道轅紀事○上海縣知縣田寳榮上海縣帮審委員承似村明府厚均因要公奉傳禀見聞北防疫照料員分省補用直隷州知州黎樹貴禀安 
[南市]  
　　賣罰煙鬼○警務處派巡員長警在如意街甬人陳阿昌家查獲私售燈吃並煙客德泰小錢莊夥廖光弟郭誠大土行庖丁瞿阿海解由東區昨奉裁判員訊實判瞿罰洋三元陳戒責三百下押七天期滿限令遷去廖存洋三下元保出臨訊不到飭將存洋一併充公煙具銷毁 
假田單○揚州人卞克三扭水菓小販吳叔仁至裁判所控稱吳於四月間央中戚少榮將金山縣田單托爲抵押即向親串朱姓處抵得洋二百五十元因到期不贖查得單係應鼎請究等情訊得吳供該單非小的托抵小的前向戚少榮借洋五十元則有之官以各執一詞判交保尋交戚少榮來案訊核單契發還 
養媳私逃○南匯人吳德發前將伊女阿大許字曹姓爲養媳該媳於上月間歸至岳家忽然私逃後由成衣匠吳阿妹報知被其族弟吳蓮舟請令來申吳德發得悉即偕其兄培階至滬在王家碼頭丁根餘成衣店內尋見男女暫留某客棧以待次日返里不料乘人不備該女又復私逃向丁追問云在北市王家宅地方須要尋費十元方可往尋當即控由南區傳同丁移解裁判所研訊丁堅不承認多方諉卸判交保予限三天吳蓮舟並該女阿大來案復訊 
[閘北]  
　　控霸産○鄉民徐富寳投總局禀　同族徐三三徐李氏徐金生等霸佔産業等情昨經陳裁判提集一千人訊供各執判令退去聽候查明再行核斷 
馬夫路斃○孫蘭言向爲馬夫住居太平街前日因患急痧倒斃路上由新閘捕房車送驗屍所着地保報請上海縣田犬令蒞所相驗當經屍母孫翟氏投案求免大令准飭具結棺殮了案 
[英租界]  
　　强得否○李謙和前日因硬欲至四馬路火塲觀看由捕阻止不服當被拘入捕房昨解公堂訊明判李罰洋五元充公繳釋 
欠得好○源利莊經理羅大鏞因虧欠華洋各商鉅欵由廨訊判交保候查在案昨日兩造邀集公正西人麥爾華人陳紫照在公廨將原被賬目通盤核算以期早日淸理 
圖拐女孩○馮阿生控張阿大圖拐七歲女孩秀菊一案由廨判將押查在案昨奉公堂復訊無憑判張開釋 
客棧違章○湖北路孟淵旅館主錢年芳福建路新級陞客棧主尹書章均不將寓客姓字登明簿上又文明旅舘蔣阿三廣東路一新旅館吳友生均容留棧客開燈吃烟又福建路二百十三號客棧主葉增榮紏合棧客賭博均屬違章被老閘捕房捕頭查悉請廨出單將該棧主併傳至案奉王襄讞會同美哲副領事訊明判錢罰洋二十元尹罰洋十元蔣吳葉三有各罰洋三十元一併充公烟賭具併燬 
緝提兇犯○温州人王巖松近因在籍閙市毆官潛逃來滬匿跡公共租界經該處檢察廳偵悉派差持文投請公共公廨飭差協探於前日將王緝獲昨解公堂經德襄讞會同美海副領事略訊一過判交來差帶回歸案訊辦 
違背合同○英商文納士控應季審違背合同一案昨由差探將應傳案奉判留候即日午後會訊 
串拐男孩○著名蟻棍姚鶴鶴）即陶岳岳）因與顧長子顧阿二串拐顧陳氏之九歲男孩被探陳銀松查獲昨將三人併解公堂訊得陶尙有另案奉上海縣移提判均還押候查明禮拜四訊奪 
串同拆梢○粤人關耀垣控辛文英辛文財王寳蘇王周氏串同拆梢洋八十元等情昨由捕房將辛等男女四人併解公堂訊得周氏之女許與關姓因索加茶禮起釁奉判分别押候傳媒証到案禮拜四訊核 
攫取金　髮○流氓周阿才因在九江路山西路轉角攫取吳　氏之金押髮被探查獲昨解廨訊實　周押三月期滿逐出租界攫取金挖耳○顧陳氏控流氓邱岳生在蓬路攫取金挖耳等情昨由捕房將邱拘解公堂訊實判押三月示儆 
車夫竊錢票○東洋車夫毛根郎因竊西人談勿司之鈔票由廨訊實判押西牢半年在案昨由捕房將毛之保人張仁拘解公堂請究奉判代賠洋四十元違千未便 
過犯竊衣物○過犯徐銀根陳金耀因竊成秋農及李公館等衣物由探查獲於昨併解公堂訊明奉判徐押一年半陳押十月期滿均仍逐出租界 
[美租界]  
　　死屍露出傷痕○昨報記引翔港鄉民沈寳寳身死報騐一節茲悉前日傍晚時田大令蒞所相驗先由捕房中西探禀稱死者項有白布一條似係縊斃屍妻周氏已從母家傳來等情當據仵作喝報項有縊痕委係縊斃大令親驗一過飭令屍妻周氏兄沈金囝具結棺殮再候查究 
小工倒斃路上○昨日揚子碼頭旁有形似小工之某甲倒斃路上由捕查見禀報捕頭飭保唐全坤查明收殮 
醉漢滋閙妓院○陳鴻惠前晚乘醉至乍浦路粤妓陳阿二家尋　滋閙由西捕拘入捕房飭償損失洋三元了案 
收帳忽起衝突○陳阿富在百老匯路某洋貨店爲夥　向西華得路七百七十六號周顧氏家收賬忽起衝突被氏兇毆陳報捕房捕頭允爲查辦 
法租界 
　　中西小酬酢○昨午滬道劉燕翼觀察命駕至法領事署拜會新任正領事雅弼君當由徐譯員引入花廳與雅君茗談良久而去過犯小懲儆○過犯郭阿大昨偕同黨韓阿寳陳建三匿跡境內串肆故技當爲包探拘獲後詰知英界天津路居民　王氏家之小孩日前失去係郭等所拐特行解廨請究並將牽涉在押之王金生昨特一併提案質訊王供因竊太古棧檀香奉判禁押四月郭等串拐小孩一事並不干涉實被誣攀聶司馬商之白副領事判郭枷一月押半年驅逐出境押滿再送英公堂　辦韓陳二人准交英捕房中西探帶回歸案訊辦王金生還請候示 
不諳章程者鑒○衞生處西人查知陳春記新開洗衣作未領工部局執照有違租界定章爰將陳送捕解廨請案中西官會商判罰洋五元充公再補領捐照又有陳德才亦因售賣無印牛肉拘廨請究司馬以姑念無知判罰洋五角 
各有不合者鑒○潮人孫何青前日因事乘坐電車至斜橋因與售票人沈星才口角被送捕房解請公堂訊核沈供孫由東新橋上車給車資銅元七枚因至斜橋車資祇要六枚故還伊一枚詎孫忽稱給我八枚定要索還兩枚向論竟出言無狀質之孫供初不知價給予八枚迨閱車票始知六分故向索回兩八詎伊祇找一枚向論即出言污辱各車客亦俱抱不平中西官核供以各有不合判各罰洋半元以示公允 
[海上聞談）根（]  
　　上海拐。騙之多。人所共知。人之來上海者。亦皆惴惴有戒心。然而。受騙之人。猶日見其衆。何也。良以騙。子之。手段。實有伎人入其。彀中。而不自。知者也。如本報所。載之朱掌桂楊。繼亭徐文祥。以開公司。獲厚利之說。惑趙寳泉戚少雲� 
股本一千餘元。騙子。乃託故延不開。市終且。避匿不見。而趙戚始。知受騙焉。夫當其游說之初。非無可。疑之。隙待以趙戚心迷於。利不復加察。諺所謂乖人上當者此也。雖然。騙子之爲民害也甚矣。捕治旣極其難。在獲烏可不懲。乃趙戚旣得巧遇騙子於途。扭控縣署。而大令。以事在租界。未便。處理。仍縱之去。惜哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海內文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[賀四馬路失火書仿賀王參元失火書）愛（]  
　　閱新聞紙。知貴處遭火災。化爲灰燼。僕始聞而駭。繼而疑。終乃大喜。� 
蓋將。弔而更以賀也。耳聞言略。猶未能究知其狀。若果蕩焉泯焉而悉無有。則吾所以尤賀者也。貴處開茶寮。設妓館。惟賺錢得。利是望也。今乃有焚煬赫烈之虞。以震驚隣右。而導淫誘博之具。或已消滅。吾是以。始而駭也。凡人之言。皆曰盛衰久近開闔之不可保。或將重新築也。乃始幡根錯節。於是有水火之孽。有同業之愠。改換面目而後能光采。商之道皆然。斯事迂緩曲折。雖富家不能料其必開。故中而疑也以。貴處爲閙熱區。建層樓。多淫窟。其爲銷金若是。而利不能在他處之上以取盈餘者。蓋無他焉。庽滬人多言貴處爲穢區。士之不胡調者。皆畏忌不敢經貴處之路。獨自猜之心。蓄之銜忍而不出諸口。以秘密之難明。而世之多好也。一出口則嘵嘵者以爲管閒事。僕自光緖十五。年見貴處之興盛蓄之者蓋十餘年。未嘗言。是僕憾一已而狥人好久矣。非特恕貴處也。及爲報界著作郎。自以幸爲言論機關。得奮其筆以發明貴處之汚濁。然時稱道於山梁。猶有旁觀而匿笑者。僕良恨修已之不亮。素譽之不立。而爲佻逹之所擯。常與假道學言而痛之。乃今幸爲天火之所滌灅。凡昔之齷齪。悉爲灰埃。黔其盧。赭其垣。以示其無有。而貴處之穢跡乃可以泯滅而不見其影銷矣。是祝融回祿之相貴處也。則僕與道學十年之詬病。不若茲火一夕之爲貴處罰也。宥而彰之。使夫蓄於心者。咸得開其喙。水深火熱者。授子。而不慄。雖欲如昔之搆造經營。其可得乎。於茲吾無望於子。是以終乃大喜也。今者洋塲有灾。外國人皆救之。華人不救。君子非之。今吾之所言若是。有以異於衆。故將弔而。更以賀也。保險之。賠其爲償也大矣又何闕焉。 
[新灘簧）鈍根（]  
　　新聞。說起上海灘。呌啥英四馬路出。仔一。場大火災。萬華樓起火直到龍昇。棧房子燒脫足有幾百間。　火神。菩薩眞施威　半夜燒起燒。到明朝吃早。飯忙煞子個救火會。英界美界。法界才出來。還有德國水手隊。相帮救火眞勇敢。一部救火機器才燒脫銀。子要值二三萬。　剃頭司務眞倒煤。　渾身燒得烏。焦木頭炭。想起來。總是火家大。叔愛打。扮曉得俚耐本事嶄。呌俚得去。打條油。鬆大撲。辫　可惜一爿愼食衞生館。　坐塲又乾凈。碗蓋又淸。潔眞素。菜假葷。菜大家吃得心花開。陸裏。曉得來子一個大老班。一塌刮子作成完。　還有泰昌洋貨店。　五顔六色眞惹眼。女人小囡見子才心愛。弗算二五買拉海。挑挑俚耐賺銅錢。如今一起才燒。完洋綢洋布才變子個灰。　兩隻野雞最可哀。　日常立拉該搭深更。半夜無人來。說道相好阿要扳。倪搭阿要來。嘴裏喊得乾。脚骨立。得坍。筋疲力盡回轉去。一頓打駡。只望床浪扒。阿唷一聲倦得來。呌啥困頭裡响火着哉。急急。忙忙扒。起來。險險乎鷄毛才熯脫。　還有么二搭長三薈芳尙仁裏。勢才有海。　有個客人打茶圍。有個客人擺雙台。有個客人老皮老臉土頭土腦想發擫。正拉得情頭浪聽得火着哉咳。才撥歸擋猪頭山。一陣慾火炎。引出眞火來搶子褲子跑出來。回得轉去一塲夾陰喪寒性命交子關。　東洋人個影戲。館　一日到夜洋號洋鼓閙得眞厭煩。燒脫子。野罷哉。啥人再要看影戲。請到碌磚場浪去看末哉。　還有酒店麺店茶食店茶館書。塲照相館。　平日排塲蠻氣槪。呌啥家家賺銅錢。一塲火燒才弄完。不曉得胆年阿就開出來。　若說四馬路個景緻洛俚說得完。　馬路浪向才是烏龜做市面。轎子抬得脚步快。包車拉得風頭濫。撞倒人。才弗睬。比子國務大臣更氣　槪。因爲别相朋友嫖賭吃着都替俚。耐創家産。怪勿得俚要海外。難末火神菩薩光火哉。就拿該段熱閙塲化燒成灰。看俚烏龜阿要再來扒呢弗來扒。　有人說道火燒人家才弗碍。　要算保險公司頂倒煤。銀子賠脫幾百萬。倒說道幾十年弗曾有歇實梗大賠欵算起來。火燒人家發仔財。申報館裡多仔一段自由談。 
海外奇談 
[聾啞結婚）掩耳（]  
 
 

Page 27

 
 
西報載舊金山巡官述好路氏.於西九月六號爲人主行一别開生面之婚禮。是爲一聾一唖之男女結婚。男二十七歳。女十有九歳。彼此問答。均用手語。一時到塲觀禮者如堵。以爲其事甚趣云。 
[刧財劫法）欽（]  
　　某處富翁家。暮夜來一人。袖一紙請富翁讀。富翁允諾。卽就燈下輕聲讀曰。汝若呼喊。即列汝命。汝若貪生。則以表金鏈及銀袋等物授予。富翁讀完。富翁並不聲喊。即以紙上所索之物。予之。其人揚長而去。富翁乃以此事報告警察。時其人尙未去遠。即偕警察追獲之。次日解至審判廳。犯人辯曰。余昨夕在途拾得此紙。苦不識字。但思此必爲緊要之紙故請富翁誦讀。富翁受紙後。默默自語。卽以。表金鏈及銀袋等授余。余甚爲奇駭。竊意此紙儥值必甚高。故富翁肯以貴重之物酬余。余乃受之而去。並非有意誆此錢物也。審判官以其語無可駁。釋之而去。 
[榴花軒瑣錄（樹立）]  
　　邑人杜生者名義。字堯臣博學書。慷慨有奇氣。成音時。常從墊師讀。塾師講君使臣死。臣不死不忠之理。本陋儒之見。以爲君臣之義。無所逃於天地之間。生日。此僞論也。君臣同體。相佐以理。君而賢。臣盡職可也。如有逞私意使臣死之君。其君必不賢。臣當共殛。之而立他君焉有赴死以爲忠乎。夫後儒泥代。孔氏之說。以爲君乃無上之尊。殊不知三代以後之君。非三代以前比也。孔氏當衰周之世。欲復三代之隆。故不能不推祟之。後儒不。察泥其說而不知變。溺於古而不通今。又烏知三代以後之君。大盗也。怪物也。以一國爲私産。萬民乃螻蟻。借前賢之說以文飾其過。後儒又從而阿諛之。變本另厲。長其專制之威。夫學說者。合於一時而不能泥於萬古者也。是故聖人不凝滯於物。而能與世推移。智者不泥於成法而能平治天下。使孔子生於此時。吾知其學說必不如此也。聞者咋舌以爲狂。有熊氏名少閒者獨聞而賞識之。以爲異器而杜生亦自許爲非常人。以熊氏爲知已。及長。凡經史百家之說。無所不窺。有時而。發表其學理政見。爲當世士夫所不敢道。然性傲岸不覊。且言論過高。不合於俗。不能取悅於人。或有戒其稍自貶抑者。杜生慨然曰。大丈夫懹瑾握瑜。窮與逹命也。安能自卑以苟容於世耶。卒不改。所至輒受謗。落落不合。歸而著書。未幾熊氏卒於京。聞信以爲知已已死。無復賞音。大哭數日。不食。往弔竟不返。不知所終。評曰君權之。盛濫觴於　大備於漢。推原其故。皆野心之主。曁淺陋之儒。有以成之。然當時孟子。已倡民乃貴社稷次之君。爲輕之論。惜有身不能用。又無從而光大之。後之言者絶少。明季黃宗義又倡之。值末世睹晦。正論不彰。迄今歐學東來。此理大明。平常人率能道之。孰知倡之於數十年前之人。且出自孺子之口。何怪驚世駭俗。共目以爲狂哉。嗟乎。抱絶大之志。具絶大之識。不能自卑以苟合於世。卒至懹抱未展。遯世以終。所謂行高於人衆必非之者非耶。悲夫。 
[戲攷吳下健兒]  
　　雪盃圓莫懐古之子失散後。改名易姓後嚴氏敗。懐古潛回。藏於戚繼光府中。其子已一舉成名。奉命查檢邊關。至薊州見戚。有意挑剔。吹毛求疵。以戚爲殺父之人而欲。報之也。及宴時。見席上有一棒雪。覩物思人。憤不可遏。嚴詰雪盃之。由來。戚乃詳訴情由。懐古之子。喜不自勝。急請出見。父子重聚。悲喜交集感戚深情下跪叩謝懐古回鄉。見塚上孤碑屹立。上書太常寺正鄉莫公懐古之墓。旁有一嫗一童焚制哀哭。即莫成之妻子也。忽見懐古。嫗深異之。懐古訴說當日情狀。童欲擊之。憤其父之寃也。嫗斥止之。後懐古厚養其母子。以報莫成當日之忠義焉。 
小說 
[奇情小說意中鬼]  
　　洛陽秦景山。名士也。性倜儻。不爲迂拘。然秉父敎。狷潔自好。無敢以非禮干之者。有妹名景玉。慧麗絶倫。幼從景山讀。遂能詩景山課妹如弟。听夕吚唔。甚相得也。景山將有事赴浙。束裝辭父。以定省委妹。且戒母荒嬉廢讀。景玉嗷應之。景山乃驅車而去。詎抵臨安浹辰。忽得父手書曰。自爾去後。爾妹景玉。暴病而殤。殯葬事訖。不必悲念云云。景山大慟。傷妹之未字而故世。又慮妹死父孤。誰歟承色笑者。怱怱竣事。兼程遄返。一日薄暮。距逆旅七八里。忽聞棒莽中有呼者曰。來者莫是洛陽秦相公否。景山視其人。似是靑衣。祗候道左。鞠躬致辭曰。主人遺某迎相公。願枉駕就館舍。問主人爲誰。則曰見即知之。遂控馬岐道而行。轉瞬至一甲第。靑衣報曰。秦相公至矣。門內奔走傳呼。如迓貴客。須臾中門訇然開。靑衣迎景山入中堂。景山問主人安在曰。頃卽至矣。景山深異之。坐待移時。始見婢媪數輩。籠紗燈導一女子。冉冉自內出。遙望態度神情。酷類其妹。大駭趨前諦視。果景玉也。心知遇鬼。顧友愛綦篤。初不佈畏。卒然謂景玉曰。兄以爲不得見妹矣。妹今乃在此耶。景玉俯仰嗚咽不能言。久之。泣而曰。事已至此。復何言哉。惟念兄知妹深。遇妹厚。故留此以待兄。逆知兄今日當來。特令蒼頭冒嫌相邀。與兄一訣。妹亦從此逝矣。景山亦泣日。妹將焉往。老父所生兄妹兩人。父之愛妹。甚於愛兄。兄與妹相見於此。不知老父在家。思妹何似。妹宜從兄覲父。以續前緣。景玉搖手曰。難矣。妹雖去父顧復。兄之誨導。未嘗一刻去懐。但恨妹罪　深重。負父負兄雖父兄不以妹爲不。肖而棄妹。妹决不欲父兄爲妹之故而重有所累。妹寗背德負恩。銷聲絶迹。以謝父兄。惟父兄鑒之。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
