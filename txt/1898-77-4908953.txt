# 1898 - 77 - 4908953

 

Page 1

 
 
[覆金陵陳公館來電] [  申報館主人啓]  
　　昨日午前接金陵陳公館來電内開申報館鑒可是因周事專友來函如果電覆譯而讀之大爲詫異本館並不知周姓有何事故亦從未有專人前往投函之事明係匪棍藉端圖詐僞繕本館書函敬告公館主人請就近將該匪棍扣留送請地方官盡法嚴懲以昭炯戒可也特此奉覆諸維鑒及 
[聲明本館並無訪事人章叔平] [  申報館主人啓]  
　　昨聞有章叔平者以婦女暗昧之事至新閘巡防局自稱爲申報館訪事友人查章叔平曾於昔年爲人庖佳采訪城内新聞未幾卽辭歇迄今足蹟不履本館之門者已二年矣安有仍用以訪事之事合亟剖白以釋羣疑 
[肺癰肺痿治法各異論]  
　　上海醫學會曾以肺癰肺痿治法各異論命題其意蓋欲考取名醫聘爲醫學堂中教習也及門徐生頌苹作論以就正於余余曰子之論可謂要言不煩旁通曲暢矣顧余雖略知泰西醫法而於華醫之宗旨尚覺懵如無已請舉西醫之言肺癰肺痿者爲子進一解可乎西醫之言曰肺癰分牛乳餅及多比加力二者大抵其人素患瘰癧或飲食居處失其宜一感風寒則肺體發炎明汁不散而牛乳餅以成或則父母遺傳及久居暗溼之地課工過久飢飽無常亦有由漸而成是症者然惟少年則然年至三十五歲以後則罕見男子更少於婦人其症多起於肺尖卽兩肩胛之下或一邊先腐穿一小窠入氣管由是日漸生多且大久之衆小窠合而爲一而病已深矣牛乳餅初無腥臭之氣及天氣入内則味臭惡面色灰黄混入痰中咳之則出其見症也傷風較重胸前疼痛壯熱咳嗽夜間盜汗肌肉日瘦削以指擊肺部厥聲沈而實聽以聞症器作夾格林聲症之輕者寒暑表仍九十八度半重則高至一百零二三度不久卽神疲力竭而失其生機矣然亦有延至二三年或四五年者論其常則一年而死故西醫名之曰對年症多比加力者何卽極細如砂之粒是也胸中各部皆可患之若生於肺則其質幾不可以目力見窺以顯微鏡作暗黄白色或如牛乳餅之小塊尋常俱在肺之上葉而右較多於左路易曾論之曰多比加力有小膛最大者亦不及膿輪之體色灰而微透光取出後待若干時卽變爲肥油粒而色轉淡黄亦有以牽連之料成長其質性如膿者患此者大抵多中年男子頸長肩聳胸窄或胸之生不如法其指瘦長牙白而整齊牙肉有深紅色之邊上脣薄皮膚清細面貌分外清秀髮細苟非因肺本體生炎而起必係工人於做工時吸入微細之物以致受毒而患此自病起以迄於死中數約二年亦有只十餘日或一月者治之之法最宜改換空氣游覽名山勝地以適其情魚肝油爲治此病之聖藥每日服一錢漸加至四錢蓋病人體必枯槁須借有油之物以滋養之然有油之物類皆不易消化服之或反滯其胃惟魚肝魚消化極易且内函肝膽之質尤於身體滋益特短也惟肺生多比加力者專用此至生牛乳餅則須調以伊打酒由二十滴至一錢或與在燐乳及各燐雜質同脤欲消散牛乳餅則用輕淡鹽或炭養與輕淡碘相和一方用經炭養八厘半輕淡碘八厘半至一分七厘冲開水服之每日服二次連服一禮拜多至數月亦無妨其有瀉利者可用　石水二滴阿片酒十滴和開水一錢至二錢服之每日三次發熱者日服鷄那精可退若夫肺痿西醫謂之肺收縮症其原由係肺管中小胞脤如小珠可以吸氣者悉收實無氣可以出入其體漸收至與小兒之肺無異亦有肺變死肉症謂肺之一處變死其變死之處或闊或狹不等此病由於肺之本體發炎或應吐出之血充塞肺脉管或因肺體與氣管並炎以致漸漸累及絶無初起卽成是症者西醫向無治法近日文人梅滕更箸醫方彚編始備録諸方然亦謂治之甚難惟以解臭氣爲要如幾阿蘇每服二滴至五滴松節油末耳多郁加利達油薄荷油亦皆可服或以郁加利達油薄荷氷碘劑緑氣幾阿蘇加播匿酸之類噴吸其氣或以雙汞緑一二厘化水十兩或鉐緑一化水二十倍或鏀緑一化水二十倍或磺養酸一化水二十倍或汞碘二厘𨦗碘少許化水十兩乘熱吸其霧然鄙人以爲雖有諸方治之得效者終罕惟於病尙未成時阻之不使成斯可耳星期多暇拉雜成篇質之醫學會中人其不以爲不屑教誨否 
[中俄路界]  
　　益聞録云俄國西卑利亞鐡路從黑龍江沿水而東由墨爾根城之北至愛琿及抵愛琿復折往西南至滿洲之齊齊哈爾東北境又在白都尼之西境迤邐而南經吉林省城東北隅循岸而南經長白山之北抵琿春而止中國鐡路則由山海關接出經遼河之南盛京之北斜向東北直抵吉林省城與俄路相連此中俄鐡路聯絡之大略也 
[德崇儒教]  
　　香港循環日報譯德報云自我據膠州灣以來民心總覺未服考其故因耶穌教與孔子教迥不相同所致然我思孔子立教必有實在用處决不爲後人騙功名計也今中國以文字取人固已計之左矣加以歴代誤傳不思改正反作典型所以一誤再誤愈降而愈失眞傳我今思得一策當延請高士務將孔教源流一一講求實在然後以之教民民心自無不服萬不可如中國之虚無縹渺毫不講求實用信如我言則凡中國讀書者已失盡尼山面目而猶詡詡然自許爲聖門後學恐春秋之世所必誅者耳今我此舉旣可復孔教源流又可收中國民心一舉兩得實爲我圖治中國之本也 
[續録户部奏定昭信票章程]  
　　一擬在京師及各直省籌集庫平紋銀一萬萬兩略仿中西集股成式印造股票每每一百兩者五十萬張每票五百兩者六萬張每票一千兩者二萬張合成庫平紋銀一萬萬兩如有以各項平色及銀元交納者均准折合庫平就認股數目給予股票以昭信守一此欵限二十年還清周年以五厘行息遇閏不加增前十年還息不還本後十年本息並還本還則息减每屆還期官紳商民人等來取者隨帶股票呈騐自第一年起每付還一次卽剪去一方塊至第二十年本息還訖卽將股票繳銷一户部旣設昭信局各省藩司亦應設昭信局冠以省名如直隸省卽曰昭信直局各省以此類推東三省由各該將軍派員設局以昭一律在京認股欵交户部昭信局照章領票在外認股欵交各該省昭信分局領票或交殷實號商代爲領票欵存該號候撥無悞亦可通融辦理惟該號商須有各商號連環保結報部報司有案始准承辦至認股之人或開列官閥姓名或堂名别號悉聽其便股票未發以前私給印收俟股票刷成互換屆時由部局省局出示曉諭一起息日期以交銀領票之日爲始原應扣足一年付息一入惟領票有先後卽日期有參差將來難以截算擬第　年交銀給票之日起均扣至十二月底止將周年五厘行息息 
 
 

Page 2

 
 
銀攤匀按日計算共得本年息銀若干發票時塡明數目取息時照付光緒二十四年爲集股第一年應付息銀以光緒二十五年二月初一日起至二月底止付訖先期一月由户部及各省藩司出示曉諭俾認股者無悞取息之期若逾期不取歸入下期併付以後第二年至第十一年均按周年五厘付息第十一年起每年付息時每百兩並預還本銀十兩第十二年以後至第二十年均按照股票内所載年限及本息銀數辦理自第二年至第二十年每年付息還本均以二月初一日起至月底付訖仍先期出示曉諭一歸還本息在京由户部昭信局在外由各省藩司昭信分局屆期憑票照章付給裁剪息票一方塊存局備查各省年終彚報户部以憑綜覈仍准殷實號商代持股票赴局代領局中騐明票據照數付給仍照章裁剪息票備查京外各商號自持票呈騐至發還本人不得稍有遲延及勒索尅扣情事一經查出嚴行懲辦至該商號承辦收發股票本息亦宜略酬其勞擬令京外匯兌此項票欵概交該商號專辦以資津貼　此摺仍未登完明日續登 
[輸銀踴躍]  
　　杭州訪事人云奉旨頒發昭信股票息借華商欵項浙省廖大中丞接奉廷寄後自先借銀一萬兩以爲僚屬紳民倡并諭鹽商竭力籌措現聞已集有三十餘萬又朱敏生少司馬赴撫轅呈明願借銀二萬兩某太史亦借銀三千兩且逢人說項曉以大義并作詩以布告如此輸將踴躍亦可見國家仁澤淪浹之深也 
[盜刦駭聞]  
　　金陵采訪友人云本月二十四日之晚七點鐘後忽有盜匪四人闖入坊口大街豫昌錢鋪以二盜牢守大門二盜持刀直入櫃間禁止諸人不許呼喊旋卽肆行搜括將不動尊分貯腰囊然後洞啓重門呼嘯門西而去良久鋪中人始敢探身而出遍告街鄰傳喚地保到來檢點所失藏銀約有一千六百金之譜遂奔赴江寍縣署報請緝拿縣主趙小帆大令聞報駭然立傳捕役若干名飛輿到塲勘視隨請保甲總局憲移會督捕營協同捕役分投追緝 
[電飭緝盜]  
　　鎭江采訪友人云二月二十四日之晚初鼓時江甯省垣坊口大街豫昌錢鋪被盜刼掠兩江總督劉峴莊制軍深恐此案眞盜遠颺卽於二十五日午刻電飭常鎭通海道長久山觀察於下水輪船到鎭時嚴加查緝迨二十六日卯刻太古洋行鄱陽輪船下水旣下椗觀察卽會同英領事稅務司理船廳及稽查長江商輪船委員周錦堂都戎西巡捕頭洋關巡役親詣船中細加查察所有客商行李一一打開檢視並無此案贓盜蹤跡直至午刻鄱陽始展輪下駛觀察遂由電禀覆制軍 
[巨竊破案]  
　　杭州訪事人云本月中旬杭州仁和縣所屬之塘棲鎭某醫生家被賊竊去洋銀衣物約值七八百金報案後邑尊履勘飭捕嚴緝某日甲乙二捕行至烏鎭見有丙丁二人衣服翩翩而行止粗俗甚爲可疑因尾隨以觀動靜嗣丙在僻弄小遺二捕見其裏衣破碎不堪遂上前扭住送入近處巡檢署審問丁乘間脫逃内供行竊是實贓物均在船中同黨共有五人及至此船停泊之處則已杳無蹤跡想爲丁報信遠颺矣現在丙犯業已先行解省收禁再行追捕餘黨想按圖而索不難弋獲也 
[信船被刼]  
　　嘉興訪事人來函云本月二十日有某信局裝包封之划船於下午開行赴杭舟中有搭客兩人以包封係空信故敢夜行約二鼓時划至石門縣相近之六里亭突遇盜船攔住將搭客行李洋銀衣服及信包搜括一空而去船夥被毆受傷乃划回石門告知信局主赴縣禀報請緝 
[馳馬傷人]  
　　金陵訪事人云金陵爲省會之區人烟輻輳肩摩轂擊輿馬交馳原無足怪然故馳劣馬以致傷人則律有明禁也乃近來有等惡少年衣履翩翩馳驅爲樂蓋老牛舐犢不知教以義方平日養尊處優佚居無教生成劣性每喜在通衢僻巷任意加鞭撞倒行人爲害匪淺某日之午新橋地方日中如市攘往熙來突有一騎掣電流星快捷無比鄉人某甲不及趨避致被撞仆街心右股受傷頗重神昏不語面如死灰良久痛定始能出言欲尋馳馬之人與之評理業已不知去向幸鄉人身軀壯健雖被踐踏尙能忍痛徐行休息一炊黍時遂跛而去此等澆風有地方之責者當早申禁令嚴行示戒也 
[蕪湖市情]  
　　蕪湖訪事人云蕪湖錢荒物貴年甚一年雖有鄂粤等省所鑄之小銀元通行市上無如錢儈故意抑短其價如兌大銀一元祗得十角而入市購物每角又短兩文各貨店將銀交莊則又須再低兩碼每角祗抵制錢八十文與現在兌價每大元須吃虧四十文致閭閻鋪户皆不樂用坐令孔方兄仍日高身價是可慨也○年來米珠薪桂非但開門七件籌措維艱卽日用之黄烟向者每兩八文十文及十六文三等近皆更翻迭漲每兩加貴四文茶酒烟館亦各迭次齊行加價十之一二麫食點心加至十之三四淮南王故業尤爲身價飛翔緣黄豆每石售至本洋三元數角點心所用之麫每百斤貴至三元五六角菜油每擔貴至十元以外食物所用無一不倍於平時居民生機日蹙未知何日得展舒也 
[蘭西湖錦浪]  
　　杭州訪事人云前吏部右侍郎汪柳門少宰籍隸錢塘解組南旋後僑庽吳門今聞國家印造昭信股票息借商欵有心報効來杭面謁撫憲願捐銀數千兩并允代爲籌借按少宰因前年日本之役措詞過激致遭擯斥今聞國事艱難願出巨資以紓宵旰之憂報國之忱可見無時或釋矣○浙省在西湖金沙港地方設立蠶學館營造廠屋招考學生入館肄業額定三十名由杭州府林迪臣太守於本月十四日在署局試刻已發案共取四十五名并奉太守牌示定於二十四日會同教習仍在署中扃門覆試並面詢養蠶栽桑事宜以定去取○武林敷崇紫三書院甄别業由撫藩臬三大憲評定甲乙録取發案監院呈請各山長定期考試望課敷文吳山長崇文孫山長均定於二十七日開課生卷限二十八日繳齊童卷准其遲繳一天因是日縣試俾與試者不致向隅也 
[漢皋解佩]  
　　漢口訪事友云日前米炭兩項價目均異常昻貴葢因河木枯涸貨船稀到之故兹者水勢漸漲各船往來極爲便利日來漢河兩岸米炭諸船幾如蜂屯蟻聚價遂漸跌從此里巷小民當不至歎米珠薪桂矣○襄河水勢大漲建瓴直下因此各河之水湍急異常行舟遭險者前兩日間約有十數起且有淹斃人口之事諺謂行船走馬三分險信然○日來漢河水勢陡漲行舟失愼之事日有多起十九日偕友在大觀樓茗戰適見一葉扁舟載客十餘人由上河冒險而來篙工力不能支霎時舟覆救生船急揚帆而至救起二人餘則已與波臣爲伍矣吁慘哉○漢陽府余堯衢太守前訂章程凡新開錢店須捐銀一千兩方許交易兹聞錢業呈求酌减余太守俯順商情准如所請視店之大小分别减收各錢商莫不歌功頌德焉○每屆考試之時有等之肖文童宿娼聚賭酗酒滋事殊屬不成事體余堯衢太尊因鑒及此遂先行出示禁止倘敢故違照例重懲彼不知自愛者應亦知所儆懼矣○本月初九日甄别晴川書院閉門扃試與考者約千有餘人是日風雨過厲文戰之苦莫此爲甚余太尊曲加體恤准携卷而出隔日再繳濟濟多士無不欣然色喜頌德不已○漢陽月湖堤畔竹籬茅舍一望成林某日適當風雨嚴厲之候窮民之因寒僵斃者約四十餘人均由善堂施棺收殮聞其事者無不代爲酸鼻○漢陽府余堯衢太尊視民如傷因各處凍斃窮民不少卽飭地保將乾草八千捆分給窮黎爲禦寒之用仁心仁政太守有焉○漢口洋務局委員何大令前因辦理地基未甚妥善英領事官退有後言外間遂有撤委之謡兹榷憲瞿賡甫觀察以大令辦公尙妥准其留辦以觀後效○灄口乃一鄉市也人烟寥落鋪户蕭條自鐡路局購地興工後商賈如雲百貨屯集已大異於從前矣○署漢陽縣李廣侯大令觀濤熟習洋務因前在租界辦理案件悉臻妥善大憲故特委署此缺也○十七日爲漢陽府余堯衢太守初試闔屬文童之期已冠首題欲以所事孔子事之至以濯之次題有澹臺滅明者未冠首題播鼗武人於漢少師陽次題北學 
 
 

Page 3

 
 
於中國通塲詩題賦得楚鄉農事春得春字 
[豫章瑣紀]  
　　江西訪事人云江西向來好善之士每於冬初在省城内外搭蓋草棚使卑田院中人得局風雨至春暖拆卸功德殊非淺鮮去冬晴暖搭蓋較遲今正拆卸後春寒殊甚鶉衣百結者無所棲止殊爲可憫○江省創建清節堂去冬勘定基址已破土動工並委員勸捐曾紀前報兹南昌府江訒吾太守督同南昌縣孟子卿新建縣黄杏林委員胡德齋應莘臣各明府於二月初十日開辦勸捐事務聞已有人倡捐鉅欵俟捐有成數不難竣事也○河督憲任筱帥前陳臬江西時創設候審公所嚴定章程法良意美至今二十年遵守弗替幾於有口皆磈現委劉明府榮拔接辦 
[北固春光]  
　　鎭江訪事友云江口一帶爲痞棍聚集之所前經道憲長久山觀察訪拿王某等交縣監守本月十八日出示訪拿著名青皮八千歲狗頭虎小王爺等十餘名如有受其擾害者准卽捆送來轅從重懲辦觀察之除暴安良於此可見矣○蘇妓王桂卿徐娘半老風韻猶存築香巢於小街南首有女年祗十二齡名翠香梁間乳燕軟語泥人雖未調弄風情已解主持觴政有某甲者顧曲流連已非朝夕積欠酒局資洋數十元久未歸還近又約友人某乙前去喚翠香侑酒應付洋十餘元乙以甲爲月老卽以不動尊交甲代付孰意甲竟圖吞没後妓與乙邂逅詢悉前事遂向甲責問甲尙裝太老官模樣怒喝曰汝豈兩目青盲耶乃公非貪此區區者何得掃人顔面旣如此我帳亦索性賴却汝其奈我何妓聞而愈忿十八日復至甲家索洋口角之下繼以爭毆妓弱不能敵鬱忿填胸潛購紫霞膏一盞和酒吞服幸爲傭婦知覺用肥皂水灌救以受毒未深得卽一吐而愈○江蘇各屬近年鬥案盜案匪案當破獲時無不搜出洋槍甚或有家藏巨砲者丹徒縣王大令出示嚴諭民間不准收存鋪户不准修理違者一律拘拿嚴辦倘營中槍砲有需修理之處須備文至上海倩製造局代修○女無不愛媳無不憎此天下婦人之通病也而家庭之勃谿亦由此而肇甚至有釀成命案者鎭城南門某姓於前年娶某氏女爲媳此女待字之時父母鍾愛特甚嬌縱成性從未躬操井臼故于歸後入耳洗手不解羹湯爲何物其姑吹毛求疵遂多詬誶本月十七日又因細故逢翁之怒薄加呵譴婦恚忿交集遽萌短見竟於夜間取白綾三尺了却浮生翌早紅日三竿姑見其房門不啓以爲貪懶晏眠申申作女嬃之詈嗣以舌敝唇焦仍無動靜始生疑惑撬門入視則小嬌娃已作步虚仙子矣事聞於婦家大興娘子軍踵門問罪當經和事老人百端排解而婦母以悍姑凌虐斷不能將就了事嗣由其婿向岳母叩頭如搗蒜情願從豐收殮一切惟命其事始寢 
[上海官塲紀事]  
　　江蘇候補道湯潤芝觀察霖日前蒞申假寓北市大寳棧昨午命駕入城往各衙門投刺至縣署時黄大令飭丁擋駕○前任上海縣袁海觀明府前日因事來申假寓愼裕行昨午命輿進城拜謁各當道至縣署黄大令延入花廳暢談良久而别○新選婁縣知縣屈吉士大令秉清從吳門道出申江泊舟滬北自來水橋昨午命駕進城遍謁各當道至縣署黄大令飭丁擋駕○湖南李小初孝廉公車北上道經滬江假寓泰安客棧昨午入城赴各當道衙門投刺至縣署黄大令飭丁擋駕○上海縣黄愛棠大令於昨日午後三點鐘帶同刑招各書鳴騶出城赴英界公堂會訊孔阿才何瑞福等貼票倒欠之案○製造局總辦蔣觀察昨午乘緑呢大轎命駕進城至縣署拜會黄大令迎入花廳欵談良久然後興辭並赴各衙門投刺 
[命案續聞]  
　　命案風聞已登昨報兹悉死者之親戚以已死譚錦彩與兇手譚韵樓係屬同胞叔姪逆倫重案情罪關天不肯干休因於昨晚八點鐘時約齊數十人將譚韵樓擁至縣署宅門喊控伸寃適黄大令赴英公廨會訊貼票案未回當由門丁飭值日差小心看管候訊所有一切細情容俟訊供候再行詳録 
[海運局示]  
　　江蘇海運局爲示諭各州縣解米人等知悉照得光緒二十三年分各屬起運冬漕除奉提浙漕外其餘漕米仍由沙輪船分裝運津業將分出漕糧正米十六萬三千石隨同各耗交招商局輪船裝運在案查本屆具攬沙船共七十五號計裝十七萬六百五十九石零餘下漕米禀明糧道憲仍照歴屆加派輪運免致稽延如下屆沙船足敷應用仍照舊章辦理並不以本屆米數爲例兹將沙船餘下漕糧正米七萬二百三石隨交天津剥船食米八百七石三斗三升四合五勺通倉經紀耗米一千五十三石四升五合經耗項下剥船食米十二石一斗一升外給商船耗米五千六百十六石三斗四升連前核計共撥漕糧正米二十三萬三千二百三石同各耗米石數分别開册移送招商局會同監收並照會海運董事查照外合將續撥各州縣漕糧米數開列於後爾等解米到浦卽行赴局報明聽候扦樣查騐押令駁船駛放招商局棧房碼頭會騐交兌由委員監兌上棧毋稍違悞切切特諭計開長洲縣漕糧正米一千七百四十石吳縣二千石震澤縣一千八百七石昭文縣一千四百八十石新陽縣二千二百六十石金山縣一千三百十五石南匯縣三千九百十石武進縣三千六百八十七石無錫縣三千六十石江陰縣三千八百三十石荆溪縣九百八十石金壇縣二千二百四十石太倉州二千二百二十石元和縣一千七百十五石吳江縣六百四十石常熟縣二千二十五石崑山縣二千三百八十石奉賢縣三千十八石上海縣三千七百七十九石青浦縣四千五百五十石陽湖縣三千八百七十石金匱縣四千五百四十石宜興縣二千八百六十八石丹陽縣二千五百七十石溧陽縣三千五百七十九石鎭洋縣四千一百四十石以上共計續撥漕糧正米七萬二百三石 
[斥革斛手]  
　　日前江蘇海運滬局斛手名小春者向各駁船户肆行婪索事爲總辦舒太守所知立卽斥革榜示頭門嗣後不准復充以昭炯戒 
[建造水廠]  
　　法界公董局在南市蕭家廠購地建造自來水地下埋設水管俾得四通八達猶恐水勢緩延特將新開河塡滿鋪設石子建造自來水棧相度地勢鳩工庀材一俟外洋定造之機器來滬卽可裝設其形勢高下與英界自來水橋所設之廠相似日内已動工矣 
[添雇包探]  
　　近來法界日漸公事紛繁且時有交涉事宜捕頭因禀請公董局諸董添設西包探一名卽向在捕房帮寫西字之美特業已給照承充到差辦事矣○捕房向設華包探三名准用探夥三十名以五人爲領袖月給辛工銀四兩其餘二十五名各給銀三兩由捕頭每人給發照會一紙以備查騐而杜混冒 
[諭禁宜知]  
　　工部局向章自西歴三月一號起至十月十五號止不准鋪户在租界售賣野味並禁止畋獵以資繁育業由總領事施妥卜君照會英界公廨出示曉諭張賡三直刺已將照章辦理矣 
[求振憲函]  
　　敬啓者昨接胡芸臺觀察自金陵來函云此次徐海災重岌岌可危現將截漕之欵匯交嚴佑之兄散放惟此地二十廿一兩日大雪天氣奇冷前次遣散飢民聞有行至浦六等處凍餒交迫沿途倒斃者不知凡幾雖經委員分往散振奈已援救無及情殊可慘滬上業捐近已勸集否伏祈迅速勸辦又盛京堂來函入徐海帶風氣向稱强悍而比户輙鮮蓋藏現屆青黄不接餓莩載道若非籌集義欵源源接濟不特弱者轉死溝壑竊恐强者流爲宼盜　患更不可勝言者等因當此時事多艱尤當顧全大局以扶元氣而因人心此次徐海賑欵關係至爲重要務乞仁人　　　善好施解囊資助俾得源源接濟以活災黎行善及時修德獲報不勝盼禱切切之至再前日蒙朱葆三善王交來全人堂樂助義賑洋一百四十元到　　　　寄來洋四元乞　　以鳴謝捆[  上海三馬路源振官銀號義振公所嚴信厚敬啓]  
 
 

Page 4

 
 
[心誠保赤]  
　　竊以嬰堂爲無數嬰孩性命所關以湯餅資移助育嬰經費尤覺親切有味敝堂昨承蘇寳森善士　去臘復有添丁之喜將湯餅資移助育嬰經費計交到規銀一百兩正按善士頻年助賑造橋不遺餘力兹復推恩錫類鉅欵樂施子輿氏所謂幼吾幼以及人之幼者善士有焉再敝堂前將石印溺嬰果報圖說隨報分送并附述辦事艱難叩求酌量佽助等語所望遠近諸善長於接到此册後不吝玉音不爲設法不勝盼切禱切之至[  上海六馬路仁濟育嬰堂司董等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商童塡册]  
　　杭州訪事人云杭屬縣試於二十七日開考二十日爲商籍填册之期各甲商認眞查祭凡有影射者概不送考屆期各廪生齊集鹽公堂畫押投考各童先將册結請認挨兩保畫押後復由引商加押然後交甲商存查如果屬實再行補押以便納卷是日杭所許君貫之紹所吳君子薇松所顧君養吾均派夥友前來將廪保引商押全者卽行收下帶回覆查以定去取惟嘉所沈君軼軒尙未來杭所中夥友未便作主亦無一人到堂不知如何辦理也聞杭所共塡三十五名紹所七十八名松所十餘名嘉所人數尙未得悉 
[船夥已獲]  
　　本邑南市新碼頭米船户吳錫卿之夥馬阿炳支透工資被吳扣留鋪蓋遂申令方阿祥硬行取去吳怒扭方至馬路上理論被捕勇拘入馬路善後局請辦會辦委員孫星垣直刺擬案訊責之後飭押入捕房著將馬交案訊究前日馬潛往局中探望經差役見而拘住禀知直刺大約須質訊嚴懲也 
[上海縣署瑣案]  
　　英界公堂移送陳高氏因失去女孩將婢女鄭四喜毒毆身受重傷一案到縣黄大令飭帶案騐傷訊究陳高氏供年四十四歲嘉定縣人丈夫陳志達向在湖南處館小婦人現寓閘北愼餘里婢女鄭四喜前日將十二歲之女兒領出價賣連日不歸至廿六日在新閘遇見婢女扭回家中盤問不承笞責後始說出女兒被徐一清領去賣洋三十元無奈送至捕房解送公堂轉送案下求恩追緝鄭四喜供年廿一歲亦嘉定人主人之女由婢子領去玩耍途中被一徐姓領去求提徐到案訊問便知大令飭仵騐得鄭四喜身有紥縛及竹棍傷腰下皆青腫遂飭送普育堂醫治陳高氏飭再找尋女兒禀復候核○八仙橋巡防局委員派局勇押送因地基糾葛之張炳榮朱桂福兩名到縣黃大令飭看管候訊○王余氏在英界公堂控次子阿錦忤逆不肯孝養及已嫁之女陳王氏吞没存洋一百餘元等情讞員張直刺派差將一千人移送上海縣前晚李二尹提訊上佘氏供訴前情王阿錦供江北人與胞兄王阿桃同在治下做小工母親偏愛長兄時與小的尋事向來每月貼洋三元母親不能稱心去冬小的回江北原籍刻纔來滬母親要錢小的尚未做工無錢可奉母親卽投公堂控告叩求明鑒陳王氏供稱並無銀錢存小婦人處皆係長兄無錢使用唆使母親平空生事二尹一再察詰尙屬實情判令陳王氏送母親回江北原籍由阿錦昆季每月貼洋三元諸人皆遵斷而退○錢阿金控錢和尚盜賣田畝經李二尹提訊錢阿金供與和尚堂弟兄父親故後有遺田三畝一分田單二紙坐落廿七保三圖父故時小的年幼經和尚之父代爲經管是以不知户名圩號後來和尚勸小的變賣小的因有父母之棺及祖墳一座在地上故不願賣今年正月和尙私與地保商通將地盜賣與洋商瑪禮師洋行管業及小的查知向論不睬務求斷追錢和尚供年廿五歲錢阿金是堂兄此地向係陸姓之業抵與伯父卽阿金之父後因伯父故世無錢成殮由父親代殮是以經管是田事在同治十二年旋經陸姓向父親加價找絶地上是陸姓之墓今因還債是以出賣與洋商得洋一千七百元償陸姓遷墳費三百元李姓債欵五百五十元除開銷外僅餘三百元此地不干阿金之事求蔡二尹訊得兩造各執一辭飭原差帶赴鄉下邀同親族公正人秉公理勸明白禀覆 
[英界晚堂瑣案]  
　　王益利以葉楊生不付票洋扭控到廨張賡三直刺於前晚升座提訊王益利供稱寍波人向在某輪船執役去年被開設正康小錢莊之葉楊生將票貼現陸續換去洋二百二十元小的向來當差在外及至回滬正康已改恒豐神號向索票洋一味延約圖賴無奈將票據粘呈求請究追葉楊生供稱本地人開設正康烟紙店此空票是沈蘭汀所出現沈因貼票管押法界捕房内此事當向沈查問直刺飭將葉楊生交人保出候備文移提沈蘭汀到案再核○前者宋選卿呈控金永記領銀抛工等情經直刺准詞飭提金永記到案前晚堂升堂訊問宋選卿供稱浦東人在耶松廠包攬塡泥工程去年八月十三日洋東處領出之銀被木作頭金永記領去銀七百兩掣有收條誰知伊領銀之後抛工不做無奈將收條呈騐求追金永記供稱寍波人當水木作頭此次並不抛工應收銀一千兩除收過七百兩外尙欠小的銀三百兩直刺以供詞各執判將金永記暫押候照會領事查詢洋東再行察奪 
[英界捕房紀事]  
　　蘇人薛阿寳生有一子憑媒聘楊方氏之女爲媳童養在家前日氏欲接女回家薛妻周氏不允以致互相爭論吵閙不休後由某號巡街捕一併拘入捕房捕頭詢問之下以彼此係親串著出外自行理說○竊賊包紀林前曾犯案懲辦前晚又在德仁里某姓家門首意圖行竊適爲包探所見當卽拘入捕房捕頭詢問之下以毫無贓物縱之使去○姜朝東不知何許人前晚在胡家宅小酒店内沽飲酩酊大醉出外後東倒西歪口唱大江東一曲一百八十六號華捕以其違章當卽拘入捕房捕頭著將姜暫押再核 
[法界捕房紀事]  
　　小東門外一枝春街五十九號門牌花烟館烟妓愛卿與流氓長生有嚙臂盟邇來愛卿棄舊憐新又與小船户朱阿炳姘識長生因含醋意前晚邀同銅匠金發等數人伺候花烟館門首待阿炳出門時扭住髮辮以洋刀猛刺二下幸在背後尙無性命之虞惟用力過猛長生亦劃傷手指翌日阿炳邀約多人尋仇報復至附近之新豐客棧將銅匠金發尋獲扭送捕房值班捕頭命解大自鳴鐘捕房克總捕頭騐明傷痕命將銅匠金發押候解堂訊究受傷人著自行醫治俟堂期投案備質○甲乙丙三人專販銅洋來滬混用包探偵悉匿迹新橋南首永安客棧前晚不動聲色將三人一併拘獲搜出銅洋三十餘枚送入捕房據情禀訴捕頭命押候解送公堂究辦 
[美界捕房紀事]  
　　寗波人徐振恒游手好閒前由英法兩租界讞員懲辦在案邇仍怙過不改前日至虹口河南路第六百六十二號門牌某南貨店兌洋店夥察知銅質向徐調換徐堅不承認大肆咆哮適被包探吳至剛查見一併拘入捕房押候解送公堂究辦○毛裕林昨至虹口頭壩路第一百十四號門牌闖入内室竊取熨斗一具而逸甫至崑山路口適被四百九十五號華捕查見上前盤詰言語支吾遂將人贓一併帶入捕房押候解堂究辦○甬人曹金貴向以小工度日昨至虹口西華德路某弄内與浦東人高維法爭啜糖粥致相口角旋卽互毆曹膂力雄壯非高敵手高痛極喊救三百三十八號華捕聞聲而至將兩造一併拘入捕房押候解堂懲辦○川沙人李阿二昨在周浦路第二百九十二號門牌某姓家竊取東洋車上銅及一塊而逸甫數武卽被五百零二號華捕查見當將人贓一併帶入捕房候解公堂究辦○王阿人前日傍晚時手携衣包一個至楊樹浦路三百五十六號華捕見其形跡可疑上前盤詰一味游移旋卽連贓帶入捕房押候解堂究解○僑居虹口北山西路之某武弁曾托珠寳掮客沈六芝劉榮生於英界黄源泰珠寳店内精選珠頭面一副值洋四千餘元次劉向索屢托空言昨日沈劉偵知此物已典於虹口天潼路宏齊質店内計價銀八百二十元當卽邀同黄源泰店夥至武弁家催取武弁避不見面沈等遂將其妻弟某甲扭至捕房控告捕頭以錢鈔轇轕立飭　送英界公堂請讞員張賡三直刺訊究○侯如林董桂生二人同在三泰公司九號駁船上充當舵工陸續竊取黄荳數石售於南市某荳腐店内昨日被包探吳至剛訪悉當將候董二人一併拘入捕房捕頭姑念失主尙未投案從募免究遂卽斥釋 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年二月十九日京報全録]  
　　宫門抄○侍讀學士榮奏爲補救時艱培養人才摺○盛京將軍依奏特叅當差不謹之員請旨革職摺○川提督宋奏爲武員服闋遵例起服摺○吏部奏爲遵旨議處摺○御史文奏爲查明職官置房射利侵占官街抗違不拆請旨辦理摺○盛京將軍依奏報學政閱文幕友及姓氏籍貫片○二月十九日工部鴻臚寺八旗兩翼值日户部引見九名兵部二十七名刑部八名茶膳房四名廂黄滿六名兩翼十四名○啓秀由東陵回京請安○徐會灃假滿請安○延侯由白龍潭回京請安○徐致靖謝授侍讀學士恩○瀾公請假十日○綿文續假五日○八額駙續假十日○召見軍機啓秀許應騤○○内閣侍讀學士奴才榮慶跪奏爲時艱日亟八旗人才尤關緊要請飭部院大臣認眞培養以資幹濟而固本根恭摺具陳仰祈聖鑒事竊維時運之盛衰視乎人才之消長比年因時事孔亟迭經中外臣工議請擴書院設學堂增報章置書局凡所以爲人才計者已無微不至惟國家滿漢並重閣部司屬滿漢人員數幾相將漢員多由科第雖時文帖括不盡眞才然本其讀書稽古之心轉而爲實事求是之學潛移默化　不甚難滿員則列科甲者旣以少而自矜工繙譯者更狃於習而不化兼以各項考試弊竇難除計典激揚寛縱已久培才之途甚寡用才之地實多在各該堂官當點缺派差未嘗無乏才之歎而事繁人少不能免濫竽之譏於是徒供奔走之徒專尙夤緣之輩遂伺隙而承其乏爲長官者以爲予以寸階無害也不知由小而大貪庸遂忝要津以爲用一私人何傷也不知積少成多請託竟成習尚前者得意復者效尤顯耗人才隠傷風俗百端　弊職此厲階故欲挽今日之時艱必當自人才始而欲振天下之人才尤當自八旗人員始近聞尙書剛毅現在刑部前在工部均將滿員考試夫刑工兩部可考其餘部院似可推行剛毅一人能爲各部大臣自克舉辦擬請飭下閣部院寺堂官各就本衙門之滿檔房典稽廳司務廳等處爲儲才之地恭置我朝列聖訓諭歴代先正格言以爲警省身心激發忠愛之本次置典章政要治譜律例以及名臣奏議中外輿圖以爲諳習掌故講求吏治之資旁及公法條約測算製造并西國近事時務報章以爲開拓聞見力圖富强之用以尚書籍除各置舊有外或由書局咨取或籌閒欵購置應由各堂官酌辦其課之之法凡司員筆帖式之入值者均令次第學習并於考勤簿内註明閱書起訖退值之日各書劄記將所閱之書撮其大綱加以案語呈堂面候辨論其考之之法先將司員全行考試其學識淺陋不勝檔房之任者撤回本司將各司之優者調充總辦帮辦并兼行之差次考筆帖式其學問中平者勒限學習淺陋者撤出擋房留充雜差所出烏布以各司文理優者補之每季將所著劄記核其虚實分别等第每年由堂官面考二次嗣後凡檔房司中烏布均以屢列優等者充補如此則不必擅議改章矜言變法祗就舊有章程現有人才從實整頓似覺輕而易舉簡而易行抑奴才尤有請者形端者表正大法者小廉伏乞明降諭旨諄飭各部院堂官念時局之艱難思人才之緊要勿徇情面勿喜逢迎表之以清廉求之以誠懇如此數年之中卽此部屬滿員必有明體達用博古知今之彦足備國家中外之用者大局幸甚奴才爲補救時艱培養人才起見是否有當伏乞皇上聖鑒施行謹奏奉旨欽此○○依克唐阿良弼跪奏爲特叅當差不謹之員請旨斥革以儆將來恭摺仰祈聖鑒事竊以盛京内務府文溯閣係收書籍之所原設有九品食俸催長一員其職雖微其任綦重現在食俸催長保永性情疏懶奴才等屢加申斥而該員仍慢不經心不知謹愼當差加意照料實屬有虧厥職相應請旨將食俸催長保永卽行斥革以儆將來是否有當理合恭摺具奏伏乞皇上聖鑒訓示謹奏奉硃批著照所請該部知道欽此○○總統毅軍革職留任四川提督奴才宋慶跪奏爲署營官副將服闋遵例起服才堪閫寄恭摺仰祈聖鑒事竊據辦理毅軍營務處總兵銜廣西鎭安恊副將王世清禀稱前於光緒二十一年七月二十九日在錦州營次接到家信職母趙氏於二十一年六月十九日在籍病故職屬親子例應丁憂當卽呈報仰蒙奏荷恩准免其開缺改爲署任留營差委均奉行知在案自是年七月二十九日聞訃之日起不計閏扣至二十三年十月二十九日二十七個月服滿遵例在營起服理合具文呈報伏乞查核奏咨立案等情查該副將於二十年十一月奉旨發往奴才軍營差遣遵於二十一年四月到營由奴才奏報在案三年以來委辦全軍營務處講究操法撫輯居民無不悉心考求均臻妥洽奴才伏查該副將識練才長優於膽略堪勝專閫之任今據禀報在營服闋遵例起服前來除咨兵部查照並咨由廣西撫臣照例題請實授外合無籲懇天恩量加激勵之處出自逾格鴻慈是否有當伏乞皇上聖鑒訓示謹奏奉硃批兵部知道欽此○○大學士管理吏部事務臣徐桐等謹奏爲遵旨議處具奏事内閣鈔出光緒二十四年正月十二日奉上諭本日御史王廷相奏條陳時務一摺臚列七條語多臆度不切事情卽如所奏徐致祥浙江差滿改調安徽外似優隆實則屏絶等語朝廷用人行一秉大公權操自上本非臣下所能干預該御史輒以偏見窺測尤屬冒昧王廷相著交部議處欽此欽遵鈔出到部查律載凡不應得爲而　之事理重者杖八十係私罪降三級調用等語此案御史王廷相具奏徐致祥浙江差滿改調安徽外似後隆實則屏絶等情欽奉諭旨王廷相輒以偏見窺測尤屬冒昧著交部議處應請將江南道監察御史王廷相照不應重私罪律降三級調用例議以降三級調用係私罪毋庸查加級　録抵銷所有臣等遵旨議處緣由理合恭摺具奏伏乞皇上聖鑒訓示遵行謹奏奉旨欽此○○管理街道御史臣文瑮彭述跪爲特叅職官置房射利侵占官街抗違不拆請旨懲處以儆效尤恭摺仰祈聖鑒事竊查接管卷内上年八月初二日據都察院　歴穆宅遣家人王升呈報正陽門外大街南頭路西舊有同泰魚店照舊翻蓋油飾等情經前任管理街道御史親赴該處丈量明確准如所呈嗣查得該　新修之屋占出官街北頭一丈有餘南頭九尺有餘覆勘屬實照例諭令拆卸乃竟敢故意抗違依然工作傳訊家人王升亦不到案再三嚴飭忽都察院經歴穆大鴻遣其弟穆大湧到案將該店認爲已業言語支吾飭呈印契亦不繳騐僅呈臣衙門舊給油飾門面執照並無丈尺有心蒙混仍諭令拆卸在案臣等蒞任後接續勒限嚴催前後三次該員均置之不理世等伏查原呈第請翻蓋油飾而該店則私行拆架改造卽無侵占情形亦與原報不符已有應得之咎該員以職官置買房産射利又復任意侵占官街尤屬顯干禁令該店果係穆大湧之業何以原呈稱係都察院經歴其爲該員希圖規避處分情節顯然正陽門外大街爲蹕路所經之地尤非他處可比豈能聽其抗違上年籌欵淘溝所費頗鉅該店侵占處所與溝逼近殊屬妨礙且迤北中興魚店查明亦有侵占情形屢飭拆卸該員竟敢從中把持此後紛紛效尤勢必難免若不據實糾叅公事殊難持手相應請旨將該員都察院經歴穆大鴻交部議處以示懲儆所有查明職官置房射利侵占抗違緣由謹恭摺具陳伏乞皇上聖鑒謹奏奉旨一道○○依克唐阿片再竊查各省學政到任後應將所延閱卷幕友姓名籍貫報明等因歴經遵照辦理在案兹於光緒二十三年十二月十七日准新任奉天學政貴賢現延閱卷幕友直隸曲陽縣拔貢生彭星垣直隸定州增生辛潤田關請查明轉報前來奴才等覆查無異除咨報吏部並關覆外理合循例附片陳明伏乞聖鑒謹奏奉硃批知道了欽此 
 
