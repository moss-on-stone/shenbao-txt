# 1907 - 176 - 4912283

 

Page 1

 
 
   
 
 

Page 2

 
 
上諭 
[五月二十一日奉]  
　　上諭前因廣東欽州土匪抗捐滋事當經諭令周馥將辦理不善各員查明叅處兹據查明電奏此案初起經周馥飭令連欽道王秉恩將捐項酌量减免乃該道出示遲延貽誤事機及該匪等叛形顯著又未能迅速撲滅署北海鎭總兵何長清祇知固守致匪黨愈熾裹脅日多實屬畏葸無能王秉恩何長清均着即行革職署欽州直隸州知州顧永懋事前既無禀報巡防尤多疏略昏瞶糊塗大負職守着革職永不叙用餘着照所議辦理欽此 
論說 
[釋媚（尹）]  
　　自黃土摶人而後。星球塵塵。不知幾千萬千。其間以不媚稱者。三古而下。代不數人。晉平公好靡嫚嫚之音。師曠撞之以琴。曰臣撞桀紂。此樂工而不媚者也。秦二世好園囿。優旃趨進曰。宼從東方來。使麋鹿觸之足矣此優伶而不媚者。也汲黯之面折漢武也曰陛下内多欲而外施仁義。此大臣而不媚者也。漢朱雲之請斬張禹。宋胡銓之請殺秦檜。此言官而不媚者也。宋徽宗時。陳東之救李綱。直指黃濳善等爲社稷之賊。此學生而不媚者也。然自漢之桓靈宋之　祐。明之天啓。一代偉人。往往以不媚取禍。數千年來。剛氣耗爍。遂以成今日狐媚之天下。 
　　雖然。媚亦大可用。越王勾踐之事吳也。至於嘗糞。則取人國者以媚。張良之受兵書也。圮橋之履。跪而三進。則求學術者以媚。唐魏徵以撫媚而相太宗。十思之疏。到今稱之。則進忠言者亦以媚。但媚有特别有普通。 
　　今日之用媚者。吾初不識其種類。殆所謂普通之媚也。大臣媚上而固其寵。言官媚權要而保其位。州縣媚上台而久其任。巿井媚客商而倍其息。娼優媚蕩子而豐其財。乃自有善媚之大臣。素稱骨硬者。轉而外放矣。自有善媚之言官。不畏强禦者。從而削職矣。又其甚者。商部以之媚商。外務部以之媚外。舉今日所謂樞密重臣。及一切京宦雜職。與夫州縣佐貳。竟與巿井娼優。化爲一體。則巿井娼優之變相。也此我所不解者也。 
雖然人之有子女也。豈有樂其爲巿井娼優者。乃至有父詔其子。兄勉其弟。友誡其友。以爲非媚不行者。吾見有乘高車。擁大蓋。殷殷塡塡。呵從而過者。或告予曰。某人也。某人也。固昔日之諸生由道員而進爲大臣者也。揆厥由來。則以媚權相故。又有騶從而來者。則曰某人也。某人也。又昔日之縣尹而今爲道員他日南北洋大臣之選也揆厥由來則以媚外人故嗟乎此巿井娼優之習。所以如時疫之傳染而不可藥救也。 
　　則嘗靜觀其用媚之術矣有時。而怒怒亦媚也。不獨花面之逢迎也。有時。而高抗。高抗亦媚也。不獨越分之趨鏘也。有時而面責人過。面責亦媚也。 
 
 
 

Page 3

 
 
不獨甘言之動聽也。究之其術愈工。其迹愈微。直令受之者以爲愛我。而不覺其諂諛。引爲知已之感。而并不敢存可憐之意。是昔之人所謂大慚則大好。小慚則小好者。至今日而又爲一變。 
　　獨是媚之於文從女。大率隂柔而不能剛斷。承順而不能力爭。自古宦官。多用此術以亡人國。漢唐以下。迄於明季。未有不由此者。抑又聞之。衛靈公時有彌子瑕者。善能用女子之術以蠱惑其君。媚之從女。意在斯乎。且媚之於文從眉。是口所不能逹。目所不能傳。而專託其意於神情要眇。令人不覺而入其彀中也。對此茫茫天壤樸。質者固無處求生。其如天下之大局何哉。 
專電 
[電一天津（二十一日午後九點一刻）]  
　　粤督岑春煊電請北洋袁南洋端鄂督張東督徐聯合奏保開缺軍機大臣瞿鴻禨聞袁慰帥不以爲然當即電辭其餘諸公亦均不答（務） 
[電二北京（二十一日午前十一點）]  
　　郵傳部官制悉仿度支部辦法凡路政電政之督辦會辦總辦各差均秩視丞叅郎員主事不日具奏原摺係岑宫保手訂陳尚書並無更改（愈） 
[電三北京（同日午前十一點二十分）]  
　　日使請運蘆鹽至朝鮮事經度支部駁覆謂鹽斤向來不准出口海參威亦無運銷成案未便援請（句） 
[電四北京（同日午後二點）]  
　　總督徐菊帥特頒示諭東三省所有雜捐除緊要者仍舊酌收外其餘一律减免（章） 
[電五北京（同日午後九點鐘）]  
　　粤督林炳華請廢廣澳路約外務部當飭張振勲查取證據以便與葡使開議（好） 
[電六（同日午後十一點）]  
　　直隸山東江蘇三省官紳公請直督袁慰帥鄂督張香帥奏派紳士專任津鎭路事以便與英德開議廢約免致築室道谋（序） 
緊要新聞 
[電仲周督入京内用之消息北京]  
　　據政府傳出消息開缺兩廣總督周馥現經某宫保竭力奏保故政府已有密電仲其卽日來京聽候簡用將授以各部侍郎之任（西） 
　　按此說似不甚確然觀周督於二十日匆促交卸則此說或非無因也 
[黑龍江巡撫奏調人員北京]  
　　署黑龍江巡撫程雪帥以徐制軍奏調各員多係佐理新政惟將來三省同時舉辦恐各員注意奉省調用爲難是以日前有摺到京請調翰林院編修余堃民政部參事官汪榮寶員外王權曾培主事陶仁榮内閣中書張淦王杜知府元章知縣謝剛國信蔭培等赴江差遣藉資臂助聞已奉旨允准（錫） 
[革鄧黨軍用手票之圖式北京]  
　　前月有北洋高等偵探訪得北京天津一帶有孫汶黨羽散布革命黨票布其票與銀行一圓鈔票相仿彿上書英法文字譯意則爲改革政府黨票之下方左偏爲孫汶自簽名字右偏爲一圖形炸彈票之左右花邊爲百元及旗形砲形其式如下 
（甲）字較大意爲改革政府黨（乙）字略小（丙）字最小略謂人人皆可自立不受政府壓制（丁）孫汶簽名（戊）炸彈形（已）一百元（庚）革命旗（辛）砲形聞北洋於去年密派高等偵探二十餘人皆上流社會精明幹練之員其設法購買此票先揚言收買五洲和種鈔票及債票公司票以爲玩具（與西人購各式郵票意同）於是踵門來售者紛紛五光十色無式不備最後乃有庚子年之富有票出現又最後則孫汶之票亦相繼而至其收票一項共糜費七千金之多云（慕） 
[德使不認私運軍火之照會北京]  
　　日前駐京德 
 
 

Page 4

 
 
使爲私運軍火案特照會外部略稱前日津海關查獲德商瑞記洋行軍火一事據該商稱此項軍火係一英人在上海訂購本係言明由英人設法包運後英人不至故祇得自運至津以至爲關吏所得否則如果知情豈有貿貿然自運至津之理尚需查勘云云（皮） 
[福公司交涉案之轉機北京]  
　　山西福公司事駐京英公使屢向外部交涉業允持平辦理惟不得傷及資本致公司賠累昨外務部已電知晋撫並飭曉諭晉人不准鹵莽致起交涉至從前所立合同亦由外部與英使設法婉商以期挽回利權云（金） 
[日員要求停辦浙路木植公司吉林]  
　　吉省大吏與日本商訂木植公司辦法一節現因林公使回國由參贊阿部君接議聞阿部君甚執强硬主義意謂該處木植照約應由中日兩國合辦今浙路木植公司自行採伐實屬違約必欲令其停辦然後方可開議各節惟該公司乃專辦浙江鐵路之枕木者經營許久煞費苦心不知徐菊帥將何以對此問題也（玉） 
[禮部考試舉貢二塲題目北京]  
　　禮部分省考試舉貢頭場試題已紀前報兹將五月十四日考試二場題目錄下算學題設有圓田一段中心開一等邊三角小池自田界直量至池陽三處均距離三丈零三寸五分八釐九毫八絲三忽八微五纎有奇田面積除水占外實得一百一十七丈一十四尺三十八寸三十一分七十七釐有奇問圓田全徑及三角池每邊各長幾何地理題日俄交換之庫貝島關係兩國大勢試比較而言其利害所在財政題單稅及複稅學說紛如究以何種制度爲優試詳其說兵事題舉復海軍爲當今急物兹事體大凡設官擇地籌欵育才造船製械皆當通籌全局逐漸舉辦盍陳其策（土） 
[大帮梟匪戕勇焚船九誌松江]  
　　華亭縣境葉榭港大帮梟匪閙事後卽由統領鹽捕營徐觀察賡階禀報各憲兹奉江督端午帥批示云查該中營中哨槍船於本月初九日在華婁縣境被匪襲燒三隻傷斃哨弁一名艙長一名正勇七名情節不爲不重乃該營官弁事先毫無戒備以致臨時傷亡多命已屬營伍廢弛且該道統領全營於所轄中營出有此等重案竟無一兵一弁奔馳禀報猶待該道得諸訪聞是該道平日於各營事務其爲毫無聯絡事事隔閡可知本部堂實深駭異案經迭次電飭督營嚴拿應即勒限半個月將此案匪犯悉數拿獲解究倘再縱延除將玩視捕務之管帶嚴行懲處外該道所司何事恐亦難曲爲寛貸也仰即遵照仍候蘇浙撫部院批示繳（商） 
蘇撫陳筱帥訪聞梟匪此次在葉榭港滋事實因與中營管帶沈葆義爲難蓋沈籍隸浦東本係梟匪投誠得保功名於緝捕事宜頗爲得力故梟匪恨入骨髓屢欲尋仇倘仍留該管帶在該營當差後患不少故擬將該管帶他調而仍以前充鹽捕中營鍾管帶鴻鈞繼其後云（是） 
本埠要聞 
[保護華商版權文牘]  
　　日本總領事復滬道函前准函詢禁止翻印書籍一事查領袖總領事復稱各節實出各國領事公議此事頗有底藴並非歧視華人之權利所有辦理保護版權各國均有專章惟以法律之效力不出其轄境以外倘有外國冒犯等情不論内外人概不能過問流弊甚大是以有萬國同盟會之舉此會之宗旨不止禁冒印卽繙譯他人之著作非先與原著人商妥得其肯諾不可現以中日續約第五欵而論係兩國互保之法華人可赴日本政府禀請則受完全之保護日人來華禀由華官照例示禁翻印實係貴國應盡之義務至各國領事公議一節其理與中日續約特訂互保辦法殊别即以貴國未入萬國版權同盟以前實無禁阻之法爲言是則國際之漏孔無法可施者也諒貴道必能瞭然仍希速將前函本國士商禀請示禁各書照例給發告示（下略） 
　　滬道移商務總會文前因保護華商書籍版權照會租界領袖總領事一體禁止翻印旋接復文以爲條約所無不允所請請飭令各舖逕向外洋西官禀請立案或請中國政府入列萬國公會庶彼此均受保護之益等因當經分致各國領事辯論去後據英總領事答復以中英條約並無保護版權議章亦深願得有此權已詳請駐京大臣查核若日本總領事則言中日續約第五欵兩國互保之辦法華人可前赴日本政府禀請各等因現本道詳加察酌華人商標版權如欲得完全保護之利益自以逕向各國禀明註册立案較爲妥善（下略）（企） 
[上海禁烟事宜二十六誌]  
　　浦東烟館復開之謡傳浦東爲洋棧會萃之區各小工自禁閉烟館後無可過癮每多曠工故有洋人恐誤要工傳令復開之謡現該處地保已禀請工海縣核示矣（夜） 
　　收買烟具紀數滬道設立收買烟具局於五月初九日起至十九日止業已期滿昨由董事林景周開呈清單發貼明倫堂計共收烟鎗二百四十支銅燈四十六斤七兩木盤一只共付洋四十四元小洋一百零二角錢一千一百九十文（尾） 
 
 

Page 5

 
 
改派兵輪防護土藥浦江土藥因有匪徒造謡曾經薩軍門飭派飛鷹小輪妥爲防護刻該兵輪需回塢修理滬道瑞觀察因特改派鈞和兵輪接替防護（懷） 
　　上海縣六言原示連日查獲烟館並有吃食烟客訊明分别究懲重則立予枷責房屋發封入官期於儆一懲百念爾愚昧無知不禁爲之心惻試思十二限滿烟館悉皆閉歇似此見義勇爲足使地方生色乃值禁令禁嚴又敢私買燈吃明明利少害多况後虧耗人格汙點雖祇數家不啻沾辱一邑從今各宜猛省里鄰互相稽核勸戒勿憚繁勞彼此講求功德烟燈不許多開烟榻亟宜全拆烟客不准招留烟户亟圖正業房東尤宜防範冀可保全爾宅務期舊染消除無一再蹈前轍官民痛癢相關用特掬示肝膈各民幸聽良言庶免追悔無及（疏） 
　　續誌慶賀禁烟會頌詞答詞前日午後滬上紳商學界在明倫堂開慶賀禁烟大會所有八團體曁紳商學界祝詞又滬道答詞均誌昨報其餘因限于篇幅未及備載兹再補錄如下 
　　法政聽講生顧堃祝詞禁烟難禁烟館爲尤難禁内地之烟舘難禁通商口岸上海城廂内外之烟館爲尤難使非威望爲中外素欽恩德爲紳民素信恐上海爲五方雜處之所人類不齊設或以租界爲藉口將禁烟無實行之期今幸得道憲瑞公撫臨是邦毅然决然以五月十二日爲實行之期又荷李大令與總工程局諸公賛襄之廣潮各董扶助之商學諸會維持之并蒙文明各領事派捕在租界彈壓而得諸君子爲烟館謀生安置補助無微不至不知幾費辛苦艱勤始得今日之良善結果起中國數百年之沉疴俾世世子孫不沾染此陋習而五月十二日實可永爲吾士民記念之日也（軌） 
　　上海縣答詞本日江蘇敎育總會預備立憲公會憲政研究會商務總會南巿商務分會地方自治研究會上海勸學所諸公開特别慶賀禁烟大會於明倫堂誠盛典也先日折柬見招故鄙人亦得觀此盛儀良用慰幸竊思上海禁絶烟舘以五月十二爲限限期旣届一律收閉盡凈實非始願所能期固由民氣之馴實賴我道憲瑞公果毅精誡恩威交濟而紳界學界商界諸君子又以實力維持熱心賛助遂克聿觀厥成鄙人識闇才庸無絲毫之力於其間所謂碌碌因人成事者也惟先事之預備臨時之應付旣幸有成績可尋而事後之防閑補苴則正不容稍忽觀於十三日以來私行開燈之事屢經拿獲到案雖實在情節各有不同業已分别訊辦而愚民之未能深惡痛絶猶敢陽奉隂違巧爲嘗試其狃於錮習正覺防不勝防於此而圖善後之方妄謂必研究地方纂台諸君結成團體以和平爲干涉乃易有効何者里閩族黨之間彼此共悉微特品流之高下性習之楉良營業之優絀爲父老子弟所深知即所居之有無曲室深房計亦難逃鄰右之目于此而互相稽察便易良多今且即城廂内外言之或就一鋪爲團或聯數街爲界其中孰曾開設烟舘舊習未除孰爲假借挑膏私賣燈吸見聞旣易耳目難欺隨時密訪明查果有並非自吸招留烟客之事立將其烟具等件起存公所不必遽行送官先姑通告本叚紳衆周知以彰厥恥從而加以勸誡徐察其後是否改過易行若猶不悛公請提究似此和平辦理旣覺不傷鄰誼終亦公事克伸彼愚民具有天良必知愧悔而謂烟燈之不能斷絶吾不信也且也團體旣固户籍分明吸食之有减無增亦基於此將來設官膏之局給吸烟之照亦皆順理成章不勞而定掃除烟害國富民强惟諸君子實利圖之鄙人忝宰斯邦民害之當除責無旁貨惟有謹遵憲命有犯必懲不縱不苛期於情眞罪當如是而已若明不及照弊不及除尚希匡我不逮是所至禱敢告 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[陸軍部官制表]  
　　承政廳　分設秘書科　典章科（以左丞領之）收支科　庶務科（以　右丞領之） 
　　員額　左右丞各一　承發官二　科長各一　一二三等科員共　　二十　譯員五　錄事十四　正副從事官各一 
　　叅議廳　掌規畫軍事考訂章制研究訪查詳議詳决等項事宜不設科　　員額　左右丞各一　承發官一　一二三等諮議官　一二三等　　檢察官均無定額　錄事十二 
　　軍銜司　以兵部武選司改設　分設遴材科　任官科　襲廕科　旂　務科 
　　員額司長一　承發官一　科長一　一二三等科員三十二　　錄事十二 
　　軍乘司　以兵部車駕司及武庫司劃出遣配一項改設　分設驛傳科　銷算科　配戍科　附設捷報處　馬館 
　　員額　司員一　承發官一　科長一　一二三等科員十八　錄　　事十二　另設捷報處總辦一　辦事官六　錄事二　馬館監督　　一　錄事二 
　　軍計司　以兵部職事司改　分設考續科　策勲科　卹賞科　議罰　科 
　　員額　司長一　承發官一　科長一　科員三十　錄事十　　軍實司　以兵部武庫司改　分設製造科　保儲科 
　　員額　司長一　承發官一　科長一　科員十六　繪圖員一　　藝師一　藝士一　錄事八 
　　軍制司　以練兵處蒐乘科改　分設蒐簡科　步兵科　馬兵科　炮　兵科　土兵科　輜重兵科　台壘科 
　　員額　司長一　承發官一　七科長一　科員廿六　繪圖一　　藝士一　錄事十二 
　　軍需司　以練兵處粮餉科改　分設統計科　粮服科　建造科　　員額　司長一　承發官一　科長一　科員十五　錄事十二　　軍學司　以練兵處軍學司改　分設敎育科　步隊科　馬隊科　砲　隊科　工程隊科　輜重隊科　要塞隊科附設編譯局 
　　員額　司長一　承發官一　科長一　科員三十四　錄事十二　　附設編譯局無定員 
　　軍醫司　以練兵處醫務科改　分設醫務科　馬醫科 
　　員額　司長一　承發官一　科長一　科員八　錄事六 
　　軍法司　以練兵處法律科改不分科數　掌陸軍一切法律及陸軍監獄事宜 
　　員額　司長一　承發官無　一二三等司法官二十八　錄事六軍牧司　以太僕寺及車駕司改　分設均調科　蕃殖科　　員額　司長一　承發官一　科長一　科員六　錄事八以上官制凡承政廳科長約以郎中員外及陸軍副協叅領同副協叅領派充科員約以員外主事及陸軍正副協軍校同副協軍校派充正副從事官以副協叅領派充各司司長或以兵部郎員或以陸軍正副叅領及同正副叅領派充各科科長或以郎員主或以陸軍副協叅領及同副協叅領分别派充一二三等科員或以員外主事小京自筆帖式或以陸軍正副協軍校分别派充惟衡乘計實四司主用兵部舊員制學需醫法牧六司多主用陸軍新官其叅議廳之諮議檢察等官不拘官階須才具相宜之員分别調充 
　　軍諮處掌全國籌防用兵事宜以練兵處軍令司事宜併入改　正使一員　副使一員　共五司第一司　第二司　第三司　第四司　測地司 
[員額與上各司略同]  
　　海軍處　掌全國海軍政務以練兵處軍學司原議以水師科及工部劃　出船政等事宜併入　正使一員　副使一員　共六司　機要司　　制度科　籌械科　駕駛科　輪機科　船政司　不分科　運籌司　謀略科　敎務科　測海科　儲備司　會計科　服用科　屯積科　醫務司　不分科　法務司　不分秋　　員額略與各司科相同（慕） 
内治部 
[直隸臬司禀請開缺天津]  
　　直隸臬司陸硯香廉訪嘉榖刻下政躬違和病勢頗重聞已禀懇袁宫保奏請開缺以資調養所遺臬司一缺有委工巡總局總辦吳彭秋觀察籛孫暫行署理之說（西） 
[調取天津審判成案北京]  
　　大理院張仁黼正卿以京師審判廳及裁判所將次設立雖經奏准妥善章程而事涉初創未必遽易收效擬卽遴委妥員前赴天津將該埠辦理之審判廳成案調取來京參酌損益以保司法獨立之權限云（西） 
[江督派委員紳實行禁烟南京]  
　　江督端午帥以上海城廂内外各烟館經滬道會督地方印委紳商推誠開導業於五月十二日一律閉 
 
 

Page 11

 
 
歇辦理頗爲得手江寗地居省會商業繁盛尤須及早派委員紳會同地方官仿照上海章程辦理以期妥洽現在省垣業已札委何葆麟觀察並添派二員二紳幇同辦理揚州府屬已委運司趙都轉清江委淮揚道楊觀察等卽日遴派妥員會紳切實辦理俾專責成其餘蘇屬各府州縣亦已電咨蘇撫轉飭所屬一體遵照矣（退） 
[蘇藩匯解備荒經費蘇州]  
　　順天府尹電致各省督撫略謂京畿一帶近日始獲微雨麥已枯槁無收糧價昻貴民情困苦亟應預籌賑撫以備不虞尊處應解本年備荒經費一欵希從速飭司匯解以濟要需云云現蘇藩陳方伯已將此項備荒經費銀一萬二千兩即日赶解（或） 
[東省督撫傳見僚屬奉天]  
　　新任督帥徐制軍撫憲唐中丞每日檢閱交代册卷刻無暇晷是以到任以來在省大小官員多未得見頃以外埠各局總幫辦曁關道知府聖思禀陳要公因於初六初七兩日一一傳至軍府細詢一切又聞財政局六所總理亦于初七日傳見並諭令速擇房屋足日栘居云（水） 
[江督飭查鐵舖私造軍火鎭江]  
　　江督端午帥訪聞鎭江機器鐵舖近有專爲沿江一帶梟匪會匪私造軍火情事因特密札常鎭道訪拿禀　如鋪主確係洋商則請由領事勒令歇業母稍寛縱而保治安現榮觀察已奉札遵照矣（上） 
[寗藩牌示南京]  
　　淮安府知府員缺現奉督憲委羅章署理正任通州直隸州汪樹堂正任海州知州恩芳飭各回本任恩芳未到任以前委謝元洪代理准補六合縣知縣卽用知縣李樂善飭卽赴任（其） 
外交錄 
[洋輪撞損船隻之巨劫長沙]  
　　本月十二夜有某國源江輪船起椗開行將就近停泊之華興華安澄清鴻運各小輪及麻陽船十數號悉行碰損其間有全行沉没者有半身擊斷者有揭去篷艘者有搗毁器物者船上之人溺斃跌傷以及截斷手指者無數一時呼號器泣聲震天地該輪行已半里　擬逕直開去無如拖掛麻陽船五六艘苦不得脫乂經各船追呼喊叫慘不忍聞暫行停止當經各船清查人數其初以四處奔逃無從究詰迨次日詳細點驗其已經溺斃及屍身無著者計共十餘人惟受傷者頗衆現已紛紛向稅務司呈控矣（敏） 
[美領事催繳油船損失銀兩鎭江]  
　　美領事索賠油船損失銀兩曾紀前報兹悉淮關卽派得力員弁逕向美孚油行調停其事行主不允乃復禀由領事於日昨發電嚴催務照單開數目賠欵按繳母得再事延誤云云（下） 
[敎民承辦祭品之交涉福州]  
　　美領事干涉光澤屠户毛德猷被縣勒令派供祭品一事洋務局以敎民係中國百姓春秋二季承辦孔廟犧牲祭品此乃正項差徭卽傳敎諭單亦有明文理當供應與迎神賽會之舉迥異敎民恃敎阻撓實屬不合函覆去後旋又准美領復承謂自後敎民平民領辦祭品應設法改良擬將發給銀兩由縣逕交勿再假手胥役免致年扣受虧當經洋務局認可飭令遵辦嗣復據光澤縣禀傳道曹廷幹出頭千訟由縣查明該傳道曹廷幹係邵邑廪生敎民毛德猷係屬生員該生員身列膠庠投入美敎復充屠户宰殺爲事實所創見且耶蘇十誡首重戒殺敎民以宰殺爲事得母自悖敎規經知縣再三辯駁該傳道理屈詞窮願將敎民毛德猷所開猪肉店退交店夥接開嗣後春秋二季祭品一切願仍承辦業已斷結完案云（聲） 
[日商擊傷鄰舖小孩武昌]  
　　鄂省文昌門内長街有某日人在該處開設丸藥房專售日本各種藥品其間璧有華人開設紙馬店紥有魁王龍船等類係某姓所定購日前某姓延請道士至該店接取紙馬一時觀者如睹阻碍日人藥房出路該日人大怒將木棍亂擊擊傷紙馬店之小孩旁人不服遂扭該日人至江夏縣署楊大令提訊時以省城非通商口岸諭令該日人撤店出境以免滋事否則照會日領事究辦（泰） 
軍事界 
[張殿撰電請覆選陸軍學生南京]  
　　江督端午帥據張季直殿撰電稱有人報告考送保定陸軍學生有外省人冒充餘亦未盡合格請飭查剔將預考蘇學生覆選咨送等語午帥接電復當即札飭寗　學使將寗屬學生嚴行查剔並電咨蘇撫陳筱帥輕飭蘇提學將蘇屬學生一體認眞覆選考送云（齊） 
[編輯軍政敎科書北京]  
　　陸軍部編書處近奉堂諭編輯軍政敎科書及兵事雜誌其宗旨一以勸勉各軍士對於國家宜有敬愛之感情將來俟編輯成書卽須頒發各營俾資敎練（易） 
[派員調回陸軍學生奉天]  
　　去歲陸軍學堂派學生九十餘名往直隸遷安縣北洋第二鎭實地練習現已畢業該鎭咨呈徐督唐撫請派員調回已札委陸軍學堂提調朱述曾君前往朱君日内即當起程赴遷安矣（光） 
[毅軍用强擊毁府署奉天]  
　　呼蘭府城目毅軍移駐後地面尚稱安靜惟不免時有驕横之事本月初四日李太守因事在内署演劇毅軍兵士因未得入内觀戲竟將衙署門窗槩行擊毁此亦可見吾國軍人之資格也（光） 
敎育誌 
[旅皖公學禀請立案揚州]  
　　江西候補知府劉廷鐄附生李益元等在揚創辦皖旅公學業已籌議成立其開辦經費係在安徽會館公費項下撥付洋二百五十元至常年經費洋四百元亦在公費項下支付暫設高等小學一所額定四十名延請敎員四人分科敎授俟暑假後籌有的欵再行推廣學額現將開辦情形通禀各大憲立案（在） 
[學部劄換學務議長長沙]  
　　湘省學務前由吳子脩學使札派王益吾先謙爲議長咋奉學部來劄飭卽改派汪學使詒書接理惟所有議紳則仍以譚祖菴部詞伯兩太史及馮星槎給練曾嗣源主政照常辦理母庸改派云（亦） 
 
 

Page 12

 
 
[鎭郡開辦講學公社鎭江]  
　　鎭紳王某近日倡議就城内武聖廟設立講學公社凡中外古今有用書藉及新出敎科書各種新圖標本均行集資購備以憑研究俾未入學堂者不致譾陋自安云（御） 
[禀請抽捐興學安慶]  
　　銅陵縣屬大通鎭學董佘蕙芳等以學堂經費支絀擬將薑蒜等物産抽捐若干藉充學費日前禀由該縣轉詳省臺當經恩中丞札飭商務局核議（時） 
[鎭江視學員起程蘇州]  
　　候補知縣路黎元大令現奉提學司派爲鎭江視學員已於十八日禀辭就道（具） 
[華婁高等學堂行畢業式松江]  
　　華婁高等小學堂學生除隨時挑送中學堂外本屇暑假有四年生八人適屇畢業總敎員顧君等遂議於放假日行畢業式並先期令全堂學生冋攝一影以作紀念（此） 
實業類 
[饒州府禀陳開辦農林勸業場情形江西]  
　　饒州府張太守具禀贛撫略稱竊前卑府捐廉開辦農林勸業塲並籌議辦法明定勸懲章程禀奉憲台批准在案查原禀以道署舊基爲栽種試騐之地府署左右爲桑林場縣署舊基爲桐林場放馬洲爲柏柳場卑府於正月間督飭委員將道署開闢四周圍以土墻栽種桑樹一百餘株桑身六七千株桐樹三百餘株桐身三千餘株漆身四百餘株墻之四周則種柳柏毛竹苦竹棕樹其餘空地則種葛籐櫻桃石榴桃李木荆玟瑰各種樹之隙地則種草本桐子芋實包菽赤豆綠豆花豆江光豆扁豆黃豆等類俟各豆收割接種芝麻以免空曠原報此處計地十餘畆現在開墾成熟核計實有二十四五畝乂縣署舊基日前佈種桐秧之處因兩旁之地播種太密不易滋生同時督飭委員將所有空地一律開闢環以十墻將桐樹扞種隙地仍種黃豆亦接種芝麻計地二十五六畝其放馬洲因餘干購來桕身七千餘株秧苗太小該洲地勢低窪易於淹没現將桕秧間以柳條散種沿城各地擬於下年覓購長秧再行栽種又本年頭蠶因留種不多祗出絲一百餘兩現在接飼二蠶此卑郡辦理農林場之實情也又原禀勸懲各條禀蒙允准現在卑府編成表格使人一望而知雖勸懲之權不能不操之於官無如州縣衙門丁差需索鄕民望而生畏每每因地方公事呈控受累者卑府竊謂與其官禁不如自禁較爲切實倘能妥立規條互相遵守不特種植可興侵害可除卽興辦巡警催完正稅嚴禁烟賭各事均可相輔而行矣酌擬鄕約大綱同勸懲表格附諸勸興農林告示之後札發各縣曉諭勸辦果能將農林推行盡利則地方可漸進富强云云（因） 
[四川京官議定路事辦法北京]  
　　四川同鄕京官因川漢鐵路諸多不合屢經集議現已議有端倪預備公禀兩份一以呈之郵傳部陳尚書一以呈之趙次帥並擬於次帥到京時特開會議與次帥面商（玉） 
[中州自辦鐵礦之成算河南]  
　河南省鳳皇嶺一帶鐵礦之富饒爲各省冠現有該省紳董劉純仁陳顯楊培王榮安瀾潤蘄法惠李時粲等十五人恐該礦將被英人合股之福公司開挖遂聯合全體組織試辦鐵礦廠一所並在省垣本邑集股四十萬元爲開辦經費聞其章程定五元爲一股由發起人認股二萬元陸續再招至四十萬元股銀分兩期繳納自今年四月起至九月三十日爲第一期十月起至明年三月三十日爲第二期集股公所設於修武會川開封省垣等處一俟辦有成効即禀明農工商部按章報効漸次擴張（皮） 
瑣事欄 
[蘇撫撥欵安插烟夥蘇州]  
　　蘇撫陳中丞以以禁閉烟館爲期已近各處烟夥一旦失業必致餬口維艱因飭於賑欵項下提撥銀一萬兩交禁烟局設法處置烟夥之用現聞該局擬倣照上海辦法設立習藝所一俟議定章程卽當禀請上憲核示遵行云（出） 
[商會禀准金銀號誤收贓物辦法北京]  
　　京師商務總會具禀農工商部稱金銀號商收買金珠銀貨如果誤收賊贓擬援當商禀准成案如遇偷竊之案一經破獲係屬官物卽行呈交原贜至已經銷毁或經轉售者按照原本銀數交官應田中保人認賠一半其私家貨物按照本銀由失主受虧一半中保人攤賠一半未經對保者歸號商攤賠一半此爲折中辦法商家已屬受虧擬請公堂母許拘留號商以免拖累等語業已奉部批准通咨各衙門一律辦理矣（銅） 
[烟館預備改業長沙]  
　　湘省禁烟以九月十五日爲閉歇之期業已開辦戒烟局所有大小各烟館均須赴警局報明投具遵限切結聞有大烟館十數家已預備將房屋改修擬設茶樓酒肆藥店各業云（猶） 
[張文逹公出殯紀盛長沙]  
　　張文逹公靈櫬於上月抵省後卽就行臺停駐於本月十三日出殯是日闔城文武官紳多往致送各學堂派辦事員二人學生六人均用本學堂旗幟先至福建會館齊集隨同靈櫬送至北門外文昌宫此外軍界護送及持贈花圈者亦頗不少道途擁擠極一時之盛事云（猶） 
潮州通函 
[亂事報告十四]  
　　黃岡匪黨自經官軍擊敗後卽紛紛如鳥獸散多未緝獲有楊某者亦匪黨中人逃亡在外爲沈觀察查悉擬將罪其父母焚其住宅某聞之卽挺身至道憲行轅自首懇赦其父母情願伏法沈觀察以該匪天良未没大加稱許令其大營效力俾得以功抵罪若楊某者其亦磊磊落落之好男兒哉 
　　黃岡匪黨之記名簿現爲道憲所得此次弁兵到處捉匪皆奉道憲密札本月初三晚駐饒之王管帶派兵前往二水鄂圍捕劉阿福適該鄕演戲該匪在劇塲聞風遠颺兵弁等祇將該匪屋内各器物起去並在該鄕捉拿劉姓二人據云弁兵初到時詢以劉匪所在不肯指拿致被拘獲又初四日在新塘墟巿場拿獲黃嘉祥一名係饒之鳥洋鄕人聞爲道憲札開要匪現已收押覊所聽候訊辦 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（二）]  
　　總長再三肯其首。曰吾試問爾人生一息不可損失之物伊何對曰性命曰爾知有否較諸性命尤重之物且爲軍人更不可須臾離之物。對曰。名譽。總長漫應曰爾言誠然。某今欲以爾之名譽巿貨。貞雄瞠目。恍若暴驚霹。總長發冷笑之聲於鼻。曰蠢才。某自責實不當以此言語汝。爾知能恪守某之命令。當有極大之利權惜爾眞昧不揣思耳。誤矣誤矣速去諸。某不復欲與爾多言。貞雄壯其思慮。强忍陳辭曰。某烏是吝惜犧牲之念。但不知此懸於虚空之名譽。如何可作貿易物總長曰爾果願焉何慮處置。員雄曰惟命是從。於是總長大喜。仰面狂笑。曰快男兒。快男兒遂揭衣囊取銀券出如朿笱。擲貞雄之前曰。此五千圓。聊爲爾壽。但區區者乃徵信物。非全股代。價也。然爾亦須質巿券以要信。貞雄當此疑懼寃抑之時。茫無是非。竟信書以呈。總長檢閱稱善曰。無翻悔矣。願而此後無論何時何地。須遵某之命令以行。事竟總長燃雪茄烟。且撚且吸。復仰首以齒齕其唇。緘不一語。貞雄鵠立俟聽指揮。寂寂然若木鷄惟見窗外月瀉銀濤。花影欲碎。衆僕睡鼼隆隆。貞雄不可忍。乃端肅請其敎誨。總長聞語。悚若驚訝。曰哦。某幾忘之矣爾非已作名譽沽者耶行矣。盍今宵卽行其脫棄名譽之法與我觀五千銀券若。不濟明日之揮霍。增爾金以去可也。雖然揮霍揮霍。天下無量污點。賴此二字名詞以因豈品純學粹之有志青年所樂聞者耶。奈貞雄守此一諾千金之約。欲默不能。欲辯不敢。心大鶻突總長端詳其顔色曰。爾以其金爲未足乎。某度之。則勉足一週之供。但爾能五日罄。罄卽繼汝。爾能三日罄。罄卽繼。汝某甚欲以爾揮霍之鉅細觀其能力之大　。貞雄領略其辭。臆爲必其人已譫。乃盡易其疑慮之念僞怒曰。某素謹愿。未曾習數十小時内浪擲不義多金之學問。願承揮霍之敎。 
國外新聞 
[美日之惡感情]  
　　十九日倫敦電云太晤士報紐約訪事電稱謂舊金山巿政廳接有禀帖五封均係請求開除禁令仍准日人經理營業務爲詞當即一律批斥目下情形較前者屏除日童入美校之時尤形緊激 
[空中旅行]  
　　十九日倫敦電云今日朗乃蘭地方有汽球十一具同時作空中遠行之舉 
[平和會英國之建議]  
　　十九日倫敦電云和蘭海牙府世界平和會英國代表使者發議謂自後當嚴禁無錨攔住之水雷或易於遷動者又凡領土國海面與其海軍港或砲台所在之區置設水雷須加限制且須通知各中立國必使各商船不致蹈險云 
[英使蒞日]  
　　十九日倫敦電云英國駐日欽使馬克唐奈君於昨日晨刻行抵東京 
[英商工黨反對舉動]  
　　十九日倫敦電云英國議院商工黨議員二十二人近發佈一書宣稱目下正英國工人當抵抗各藩首相妄謬言論之時其所謂編益稅則之事恐難免無效然若輩專以利用政府之意念於改革稅以爲利者英國各工人或不受其欺云云 
[國際酬酢]  
　　南中國晟報云十五日之夜駐英俄使彭懇導夫君在使署開舞蹈大會英王偕后亦均蒞會以上譯字林報 
[日艦宴飲德水兵]  
　　二十日栢林電云日本巡洋艦在開衣爾地方於波筑艦設宴欵請該處人民及德國兵艦諸水　以倫睦誼 
[土人肇事]  
　　二十日栢林電云據蘇門答蠟來信謂該處土人攻打荷蘭守兵互有傷害 
[選舉博覽會書計官]  
　　法文報云法國特朗克耳君已被舉爲馬賽屬地博覽會幹事部書記官豫備會中勲章等事之起草事件 
[南非無須擔保債欵]  
　　南中國晨報云杜蘭斯華政府所需擔保債欵事今年年内可以無需 
[日美戰爭之謡傳]  
　　神户西報云得紐約克消息紐約報館有左袒排日黨首領之說該報上載稱日美兩國不久將有戰爭美政府當急遣艦至太平洋以壓日本海軍之勢云云 
[莫司科之亂事]  
　　神户西報云海參威地方流佈謡言謂不日將有亂事云故城中守備甚嚴人民亦有他往以避之者現聞該處砲台司令官嚴禁工人等擅離該口岸又謡傳莫司科城已被亂徒縱火焚燒云 
[政黨謀傾德相]  
　　神户西報云據栢林消息謂有某政黨秘行政計以傾覆德相蒲路親王大衆對於此舉頗形憂慮 
[平和之宫]  
　　神户西報云荷蘭外務大臣聲言將建立一宫名曰平和宫其置放基石之興禮經此次會議後當可揭曉 
[汽球遇風]  
　　二十一日英倫電云前電紀汽球遠行其日適遇雷雨大作卽於近處落下惟有一球在河新地方下落云 
[電車被阻]  
　　二十一日英倫敦電云自北京赴巴黎之賽電車有法國車一在戈璧沙漠中因缺乏石油無可再進當卽至南口（譯音）地方搭火車至北京以上譯文匯報 
本埠新聞 
[蘇撫電飭處决鎗斃西捕犯]  
　　鎗斃西捕毛爾一案經滬道瑞觀 
 
 

Page 19

 
 
察將凶犯劉阿三王夢利王阿四等疊次過勘均順供不諱遂分電江督蘇撫請示辦理昨得蘇撫覆電飭將三犯正法以照烱戒仍錄供詳報瑞觀察接奉之下擬一俟續得江督來電當卽遵照辦理恐三犯就刑之期不出三日内也（根） 
[商議開辦警察學堂]  
　　警察總辦汪頡敬觀察近擬設立警察學堂廣招巡士入校肄業按期畢業站崗其非學堂出身無文憑者以後概不收用惟須有合宜校址此外又需擇地建造警察總局以資辦公故於前日面謁滬道瑞觀察商議聞瑞觀察之意學堂似可即就求志書院改設以省建造之　或工程局大城内外所設之警察學堂亦可借用至總局基址究係何處爲宜俟一併函商本地紳董查明復奪云（皮） 
[函請給還扣留洋米]  
　　豐泰洋行前有西貢米數十袋裝船運往浦東駛至大碼頭浦江被厘局扣留十袋故由該行禀請英領霍君函致滬道飭局發還昨瑞觀察已轉栘松滬釐局查明核辦矣（便） 
[照請資遣華僑籍]  
　　駐德欽使昨日照會滬道以現有僑居德國之華民喬煥雲等六名兹欲回華業已給發川資一俟到滬請即飭縣妥爲資遣回籍云云（括） 
[工程局警務長易人]  
　　總工程局警務長穆抒齋君因兼辦南區區長事務殷煩特在局董處禀辭警長差使當奉飭留辦半月刻因期滿中商務分會公議選舉滬學會體育部司令昌邵復初君承充定於六月初一日接辦（水） 
[請發修理橋欄工費]  
　　新閘橋欄杆今春因迎賽大王會擠斷後曾由滬道札委北巿巡警局李太守修理在案兹李太守已飭匠修竣計需　料等銀二百七十九兩七錢昨已禀請滬道核發矣（速） 
[銀行結賬停辦公事]  
　　西歷七月一號兩號爲本埠各國銀行結賬之期故自昨日起各銀行照章停辦公事二天（根） 
[英繙譯赴杭游歷]  
　　本埠英領事署繙譯官畢爾生君於前日告假赴杭州一帶游歷聞往返約一星期云（根） 
[戴春林又肇火災]  
　　四馬路戴春林香粉店前因失愼遷移至美租界北浙江路開張前晚忽乂起火延燒蒲萬興鐵店胡恒豐雜貨店源泰祥烟紙店公和銀樓十祥泰洋貨店共計燬去樓房十三幢捕房以該店迭肇火灾特飭探詳查起火情由並是否保有火險禀復核辦（西） 
[誌地震]  
　　徐匯天文台報告稱十七日下午六時三十五分至七時又十八日　午七時至七時四十分及午後一時前後本埠微有地震 
[珍珠飛去]  
　　王錦堂前晚在英界福州路嶺南樓番菜館餐畢檢視衣物忽失去皮袋一只内有大小珍珠值洋七百數十元遍覔無著遂投報捕房捕頭准飭中西探前往查緝（莊） 
[見財起意]  
　　公共租界北山西路大成公司前日遣茶房送洋五百數十元至四川路十二號洋房不料該茶房見財起意挾洋逃遁該公司得悉後卽報捕房請緝捕頭允之（莊） 
[上海官事]  
　　甘肅候補縣丞漙式模嘉善收發委員華祖槿安徽候補府照磨范家梓昨均到道禀見梅家弄巡防局委員汪鳴謙昨到縣禀見（車） 
訟案 
[總工程局紀事]  
　　顧榮生之姘婦傅張氏因欠陳戴氏傭工洋二元向索不給互扭到案奉陳參軍訊判張氏照數交給○張子明圖竊裁縫陳金堂家衣物扭控到案訊供無憑判交保候查○蔡陽弄吏夫楊阿四失竊衣物扭控徐同生到案判戒責五十下○許松林在途被朱阿三竊去洋傘扭案判戒責一百五十下押二天（夜） 
[公共公廨早堂案]  
　　已革華捕陸培春向馬夫周林生等藉端拆梢每人洋三元解奉中西官訊供押候再訊在案昨解請究帮讞寶子觀明府商之英巴副領事以陸不應妄爲判枷示十四天再押兩月半完案○王子藩竊取梅國良車子解訊供認係毛阿六所爲判押候再訊○謝金法所乘踏脚車係洋人失贓拘入捕房稱向邊成龍租來邊向陳阿根買來陳係周時生所交等語昨解請究周等同供該車實係妹丈翁梅卿及王巧生携來等情判一併還押候拘到人証再訊○婢女衛桂興迷路被朱大郎誘至粥店報捕解訊判朱開釋桂興發濟良所候示在案昨解請示　發普育堂安插至送案不愿賣娼之唐俞氏判發濟良所候示○粤人唐玉墀近將大北電報公司粤人李順之妾三妾姑及禮和洋行買辦粤人何醉亭之妾名四姑者一併誘拐捲逃衣飾共約二千金左右經李之傭婦陳張氏在仁智里十三弄小房子内　見回告主人報探朱子藩將唐拘究兩造延律師佑尼平等投訴前情李何亦各訴被唐於十五十六兩日誘逃三姑四姑等情並在小房子内抄出逃妾之對時表請究訊之唐供詞支吾明府以姦拐人妾未便姑容判押候晚堂詳細追究○氏財友前竊公平洋人鈔票洋銀七十五元起贓後失主日久未領昨由包探沈阿炳投稱此項贓洋失主久不具領請爲示遵判撥充濟良棲流兩所各罰三十五元五角○揚州人王煥泉　姦徐毛大之妻徐曹氏經徐報由包探拘獲解究判氏交保具領回家管束王押捕房一月○姚亭郎竊取無主衣服判押三月○曹炳坤陳安庭串同徐祿子竊取王阿榮等家衣服鞋子各物判押三月曹陳各押改良所三月○高金元掩入洋人哈華托家圖竊判押候禮拜三再訊○黃唐氏從法界奔至濟良所求爲保護等情昨解請示判由所送法公堂訊　（莊） 
[注租界公堂案]  
　　報誌八仙橋高陽里飭泰燭店失愼一案捕房昨將店婦吳李氏店夥柴霞生韓金生等解訊供稱店主有事回寧波原籍失火在夜半三四點鐘因燃蚊烟肇災曾保火險銀一千兩衷失各貨約一千八百兩等語旋有鄰人黃石秋闞友三投稱被災殃及求請撫卹黃之姪女因病奔逃致　踢斃求恩伸雪　司馬判許氏罰銀二百兩另給黃恤銀一百四十兩闞六十兩交保開釋○小陔王年生因迷途解訊判送堂留養○陳生記木作在洋涇浜造房碰損電燈公司電綫被控提案奉判下期補禀集訊○長和米行周如生泰盛米行趙子芬昨投案稱上年因致和里和春號倒閉虧欠商人兩行銀兩曾經求請給示將生財拍賣其賣去銀兩尚在公堂未領現此案業經商會理妥故偕和春號主榮忠寶投請將存銀給領司馬得禀命趙周另補理明銷案結存案備查○嚴吉卿前因失去衣包一個查係賣香烟之小孩茹根生串騙其侄關寶竊得將贓從樓抛下由茹接贓質押花用有學生趙永年爲証昨奉提訊茹偕母王氏投案極口呼寃訊之趙永年關寶供詞多有不實司馬以所擦難憑判各退候查明再核（絲） 
[美租界捕房事]  
　　南潯路天主堂失竊刀叉雜物報由捕房飭中西探前往查勘○曾長根掩入兆豐路木作塲内圖竊爲更夫王金榮拘獲私刑弔打由　將曾王併送捕房捕頭以各有不合一併斥釋○元芳路昨又倒斃無名丐屍一具由捕回報捕房飭傳地保報堂棺殮○婦人韓沈氏報稱被羅張氏紏同男女多人來家逞毆請究捕頭飭探查復（西） 
[通信]  
　　昨閱貴報登有賤名相率逃匿等字樣實係傳聞之誤此乃大發源店主曹蘭生倒欠鉅欵逃匿與僕毫無干涉僕係於初三日由家中放船來申因子病重命在須臾之間故僕返舍後卽請周浦孫雨田先生及周馥山兄兩先生醫治幸得冋春轉機於十六日到申昨日見報後卽至籖捐局詢問據言控大發源則有之並無别情爲特親自來前務望貴報主 
 
 

Page 20

 
 
筆大先生卽行更正免僕聲名攸關不勝感激之至敬此順頌日祉王亮卿頓首 
振務 
[上海皖北義賑總收發所代裕皖官錢局報告捐助皖賑銜名單]  
　　壽州孫爕臣相國汪廷佐君各捐京紋一千兩劉人祥君捐讓麥價銀六百兩又捐麻袋二千條毛實君廉訪直隸清和道李樹棠觀察李國杰君各捐保平銀二百兩劉朝卿君李國成君各捐銀一百兩劉體智君劉世珩君襲心湛君各捐銀五十兩吳熙年君捐銀四十兩劉友翹君周寀臣君胡引之君郭韻清君劉春圃君各捐銀三十兩王善荃君楊雲史居程季華君吳文圃君郭次遠君朱恩元君劉榖孫君各捐銀二十兩銅元平餘捐銀十七兩二錢五分李瑩君陳子丹君各捐銀十兩俞少尉乃璧項廉捕天俊各捐銀五兩吉慶堂松捐洋一百元胡太守大庥建平縣李大令文斛各捐洋三十元鈕庫大史福傑捐洋二十三元銀二兩七錢六分錢一千文劉大令兆熊太平縣萬大令世章各損洋二十元廖大令昌彝捐洋十六元雜貨店公捐布業公捐各捐洋十五元盧大令鏡明張大令善均鄧大令之望畢大令登首府經歷劉各捐洋十二元洪浩君劉嘉言君史繼昌君趙潤芳君田家堃君楊培君唐慶榮君黃自炳君汪璧君丁良田君共捐銀洋十二元饒大令國光張鈕氏劉篤祜堂潘榮晉君張大令榮凝各捐洋十元左别駕　潢馬大令涇源各捐洋八元孫二尹毓嵩二十都晝錦約二十一都三約二十二都三約王篤祜堂劉西葆仁堂烟葉店公捐各捐洋六元何炳華君何炳羣君永泰典盧含章君永和典各捐洋五元任大令煜熏劉大令鳳綬朱大令膺爵張大令佐廷姚大令中林段大令雲錦陸叅軍炳文鈕項氏南都育英約南都嚴潭約十四都七排約譜琴閣子邢子遒君盧耀卿君趙雪普堂何皖卿君永昌號徐尚義堂衣店公捐王海波君盧益三君韓晉卿君張王氏各捐洋四元胡廣樾君王世新君金山約正泰公捐蔣三益堂章六吉堂全興號胡大姑胡三姑各捐洋三元謹此登報奉揚仁風 
[華洋義振會第四十八次報告]  
　　愼裕號朱葆三先生經收乾源祥顧繡莊五元臨海生求保人口平安故妾冥福三十元和泰恆五元榮記棧司十元榮記駁船十元祥裕公棧一元葉景林爲姪完姻筵資助振二百元沈用之十元陳其芳求母病愈五十元烏鎭吳興氏八元隱名氏二元森茂絲廠振裕絲廠各二元無名氏廿元費氏子張少庭錢青記張長記裕源永葉成春宋寶各一元廣益堂經募二百十元許愿氏子病全愈二百元李金珠十元中和帳房五十元過太平一元寕波新甡號經募無名氏元大亨翁坤慶王在明劉堯廷各二元張柏年同善公所各十元阮瑞銘翁五十元曹子修烏橘芬各五元同生利胡鶴年陳寶元吕甫周王景豳無名氏嚴在德李梓美無名氏各一元○共洋九百三十三元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
