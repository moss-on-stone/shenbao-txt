# 1895 - 304 - 4908098

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福咸豐朝東華錄實洋一元三角○王益吾咸豐朝束華續錄覽洋二元五角○左文襄公奏疏碼洋四元○儈圖三國演義碼洋一元五角○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購移玉申報館帳房可也此佈 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日逺然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部實洋三元欲買者請向蕪湖文苑山房及本埠博文書局購取可也此佈 
[廣輪舶以興商務]  
　　天下之利莫大於通商通商之利莫大於輪舶夫利濟天下惠及羣生者商也天下之才不能獨鍾於一國卽天下之物不能盡產於一邦亦猶是也天無私覆地無私載日月無私照何則公也人才物產亦天下之所公徧布於地球南朔東西而無不至而無不備商者所以運有無濟緩急徵貴賤損有餘而補不足藉以轉輸調劑其間是所謂通也若中國者雖與泰西諸國立約通商開關互巿而惟外洋能来我國不能往於通之一字似尚有所歉故五十年来外國之商務日見其盛我國之商務日見其衰且不獨未能裨益於分毫而反日形其窮困坐令小民失業其利盡爲所奪而力不能與之爭此由於中國不能講求商務之故也論者徒以徵榷洋關入口之貨稅以爲可供朝廷維正之供不知此猶渴飲鴆泉暫救目前而於根本之地無所益也今之談通商者或以爲便或以爲不便或以爲不便或以爲有益而無損而無益此皆一偏之論也明達通商之本務者謂其中損益之理厥故有二大抵土貨出口者多又能自運至外洋消售不受外洋挾制則通商之國愈多而愈富土貨出口者少又不能自運出洋貨物有待於洋人收買操縱則通商愈久而愈貧總之其弊由於中外上下之勢過於隔閡士大夫於商務尤不考究但有征商之政而無護商之法其實中國商人最工心計若使專心壹志於貿易自有所長獨惜國家不爲之保護任其羣起逐利私作奸僞不顧全局以致百業皆衰卽如絲茶兩大宗素爲中國財利之源乃攙雜粗惡其弊百出遂致價貶而消滯取材於他國以自失其利藪中國素來輕商而重農謂不可捨本而逐末目商務中人必曰奸商日巿儈不知求利乃人之本心原爲國家所不禁特求之須有其方操之須有其道耳爲商者以同好之意公之於寰宇徧行之於山陬海澨而以術彌縫補救之時至今日商務大興豈可囿於一偏域於一隅不知日漸擴充秘爲自私自利之圖故律以聖人叅贊之功當以通商爲首而非輪舶無以收其效中國商務不盛由於無輪船之故或以爲航海舟師中國未有其人故不能推之於廣逺不知事不患其不能獨患其不學而况楚材晉用者良多也或又以爲貨殖長才中國實難其選不知才不患其不有獨患其不爲而况講求倣傚者正衆也夫輪舶之利貿易塲中無不知之而獨不聞有糾集公司倡設輪舶周環天下以展鴻圖者其故何居是非因貲廣而費多也由於朝廷無以振作之興感之也不惟無以振作興感反從而阻止之遏抑之中國官吏不察商務之例格外多行苛待如洋人貨物則有關稅而無卡釐華人爲之則反收卡釐而兼徵關稅故同一貨物同一販運洋人則贏華人則絀雖不謂之阻止遏抑而不可得也夫利非一人所能獨擅此理己具於生初積粟千鍾所食不過數升廣厦萬間所眠不過數尺備物雖多贍身而止故晏平仲之祿惠及親私陶朱公之財潤治里黨是人之能利於己必能利於人商者原所以利己而利人也至於護商之要不外乎集衆商之力以厚其本合國與民之力以濟其窮各省宜設商務局令各項商務悉舉董事隨時會議專取便商利民之舉酌劑輕重而官爲疏通之毋使傾軋壞業毋使作僞敗名曾亦思外國之待商民講商務其尊之重之爲何如一議政局員之選商人預焉一輪船公司之設必蒙國家佽助凡事先先便於商部課稅必叅詳盡善舟師學有專門而航海之人必須考試駕駛必資深於閱歴其所以鼓舞招徠者思之無不周行之無不盡宜其開利源於無窮也中國招商局之設實操謀利之權輿日本郵船會社興創在後今其日新月盛宜與英國公司並駕齊驅要之凡有實意興商者於便商各事無不舉行非徒購置輪舶卽謂盡其能事國家凡遇民間糾合公司購建輪舶者多宜酌量補助至於内河輪船有欲倡設者立行批準如是則出洋之船必相繼而起内地之船亦林立而興加以稅課均平育才有法而商務不旺者未之有也 
[上諭恭錄]  
　　九月初十日奉上諭崇歡等奏蒙古台吉控告盟長藉端索賄訊辦情形一摺據稱札盟沙爾套台吉那遜布彥吉爾噶拉呈稱因伊被崇歡申飭盟長遂向該台吉需索銀兩代爲關說訊據盟長鎭國公阿育爾色德丹占札木楚供稱以該台吉受人主使致送銀兩有意栽贓爲辭兩造爭執請旨辦理等語此案盟長阿育爾色德丹占札木楚藉端索賄台吉那遜布彥吉爾噶拉多事鑽營均屬咎無可辭著交理藩院嚴加議處將軍崇歡於該台吉致送賀儀雖經拒絶未卽奏叅辦理亦有不合著交部議處餘著照所議辦理該衙門知道欽此同日奉上諭前日道旁叩閽之河南抱告民人侯金聲著交刑部嚴行審訊欽此 
[本館接奉電音]  
　　昨日午前京師飛電傳來上諭一道敬謹譯登○九月十六日奉上諭山西巡撫胡聘之未到任以前著員鳳林暫行署理欽此 
[潯江雪電]  
　　前晚本邑大雨如繩繼之以雪鐘鳴八九下鴛鴦瓦上一白如霜人皆詫以爲奇爭相傳說不料昨晚本館接九江訪事人電信謂潯上於今晨起天降大雪刻尚未止嘻地非塞外時未隆冬而六出奇花己作飛絮撒盬之象豈非從古所罕逢者哉 
[鐵路述聞]  
　　北通州訪事人云鐵路爲濟時要務士人不知利益率多訾議阻撓前者日人不靖幸賴津榆鐵路運兵運餉民間免兵差之苦有益無損昭然共見而自天津至京西蘆溝橋一帶咸謂開通鐵路爲救時要著督辦東征糧臺兼練兵事宜廣西臬司胡雲楣廉訪奉到總辦軍務處王大臣電飭商辦欽奉特旨允准自應及時舉辦現擬 
 
 

Page 2

 
 
由天津陳家溝過河沿堤頭白廟霍家嘴一帶相度地勢再過北運河由西堤窪内直至京西蘆溝橋孫直刺接到廉訪札文不日遴派鐵路總工程司洋員金達帶同工程司鮑恩繙譯周傅諫學生成瑶圃測地夫田觀瀾李均貴劉玉泉麟沿途查勘先行傳諭附近村民首事地保人等當查勘到境時勿許阻撓滋事致干嚴辦其所勘之路將来如須購田當派委員按照民價酌量加給如遇墳墓房屋設法繞越萬不得己或須遷讓亦照前辦津榆章程加給遷費 
[歸併鐵路]  
　　天津訪事人云北洋鐵路向分官商兩軌前者李傳相擬將官路併歸商路而王夔帥則又擬併商路而歸官路蓋緣商路曾欠官欵銀一百二十萬兩併歸官路卽以此欵劃償商股於事旣屬易行於欵不虞無著也現以南北幹路旣己議成由胡雲楣廉訪督辦所有北洋商路遂由夔帥奏奉諭旨併歸官路以一事權 
[粤撫騎箕]  
　　本月十六日本館接重九日廣州訪事人来函云廣東巡撫馬玉山中丞政體違和連日訪求名醫診視皆謂中丞年老氣弱而又感受風邪攻補難施頗稱棘手進以藥石效騐全無延至初八日亥時竟爾溘然長浙按中丞蒞任以来刻刻以厚民生正風俗爲己任政尚嚴厲吏畏民懷惜乎天不假年不能久於其任其長公子印吉樟者己入木天適隨侍任所得以親視　殮聞中丞之病由積勞所致上月某日赴廣雅書局宴飲其時天氣尚炎中丞酒後吻渴食水杮數枚不杮性寒是晚卽覺腹痛而公子輩以病由飲後而起遂疑及廚人舞弊將廚丁數輩送交縣官從嚴訊究 
[追述拱北炸裂事]  
　　拱北輪船被炸致斃六百餘人前己譯自西信屢列報章兹得天津訪事人信云上月二十八日拱北由錦州載勇回南遣散緣公務忙迫司火者加足煤觔司機者亦開足機器以致中途水鍋炸裂血飛肉薄石破天驚全船六百餘人均遭是刼亦慘矣哉 
[奉委解銀]  
　　兩浙鹽課餉項奉部催提現由運憲撥銀五萬兩作爲第四批京餉委候補運副蔡分轉德培管解赴都投納按蔡分轉籍隸丹徒其封翁曾任四川鹽茶道分轉自幼隨侍任所上年曾委帮辦嘉郡督銷局 
[募勇防匪]  
　　廣州訪事人云省中大憲接到香港總督来文内稱查得現有匪徒在港中購買快槍二千桿及彈子炸藥等物甚多悉數潛運省城不知作何舉動請速查辦以遏亂萌大憲閱此頗涉驚疑立委幹員嚴密訪察旋訪得有哥老會匪千餘人来自逺方散匿城鄉各處又有匪首稱僞將軍者匿跡黄沙遂密派營勇不動聲色前往圍捕連捕數夜絶無影響想匪人黨羽旣衆消息自靈定必聞風逺遁顧而之他矣大憲聞報請水師提督鄭心泉尚書来省商議防備之策尚書以營勇無多不敷防守擬添募數營俾資鎭壓云 
[嚴查烟館]  
　　前報鄂省大憲思患預防於八月中舉行保甲民圑使守望之相助并飭禮智仁義兩尹及各叚文武印委員弁赴烟寮妓館清查烟館如有歇業者不得再行開張兹悉各員於初七八連日查察雷厲風行現在遊勇客匪聞風逺遁苟能力行不懈使宵小無藏身之地則地方之福也○漢上貧户之婦多手携篾箭針線於外江内河舟船停泊之處代人縫補舊衣名曰縫窮婆其中頗有妍醜之殊亦有貞淫之别蓋藉此作皮肉生涯固不乏人而清潔自守者亦復不少月初有縫窮婆二人至龜山前鴨艄帮船中補衣適船主上岸水手二人喚入補衣二婦年皆少艾水手知其可欺紿入艙中以利啗之欲行非理二婦不允勢將用强二婦遂大聲呼救隣船之人聞聲四集皆以水手爲無理令給縫資俾卽登岸婦遂不克完工携其衣筐而去蓋此事幸在白日又係舟船艤集之處故水手不能肆其兇淫若在偏僻之地該二婦鮮不受其淫污矣該水手眞罪不可恕矣 
[刦盜傷人]  
　　廣州訪事人云新城内濠畔街廣泰行於本月初七晚初更時候突有强盜六人闖入肆行刼掠行主某甲係山西人自恃膂力欲將盜擒被盜放槍轟擊適中要害登時斃命盜見己傷人不敢竊搜僅掠去洋銀百餘圓翩然而遁翌日縣主聞報親臨勘騐飭捕查緝未知能破獲否也 
[神京新語]  
　　安定門内有某甲年纔逾冠與一旗婦姦好有年如膠似漆八月下旬甲將迎娶被婦聞知相與痛哭以爲娶室之後情好必疎誓不欲生而甲亦感念婦情相約同死於是酤酒巿脯同至安定門外城濠僻靜之處痛飲大嚼並將阿芙蓉膏抺於麥麫餅内二人同食婦所食較多天將明時氣絶殞命甲餐較少一息尚存經北城外坊役將甲灌救無效至午刻亦隨赴枉死城中坊主飭役將二屍棺殮同置河岸甲屍己有人認領旗婦之屍迄無人領大約其家恐醜聲外揚置之不問矣○有某甲行至前門外西河沿迤東拾得白玉嘴烟筒一枝約值數金被同行之某乙丙二人所見逼甲同賣分鈔甲堅執不依於是互相拳毆甲被多傷欲赴有司控告經路人排解令甲出京蚨四吊付與乙丙其事隨寢○户部傳請領東陵内務府秋季俸餉銀兩之委員尚膳正定瑞知悉銀庫定於九月初二日辰刻開放相應傳令該員務於是日辰刻赴本部銀庫當堂支領毋違○九月初二日係户部銀庫開放八旗錢糧之期是日例有管庫大臣一員赴庫監放是日有某堂官轎至户部後門下轎入庫其轎停放銀庫左近之處有轎夫頭目某甲在轎内略歇其兩足伸露於外突有某乙竊觀屬實出身帶之白刃力刺甲之左足鞋襪俱被刺破血流如注經銀庫官役將乙拿獲卽禀報堂官立卽送交刑部治罪○九月初一日日斯巴尼國使臣葛絡幹等四人進京覲見各服伊國華衣佩帶三尺餘長劍乘四人輿進東華門下轎入内恭親王迎接略叙數語葛等卽至所設帳棚中少座伺候值班文武各官及御前侍衞次第排列至己刻皇上出景運門升文華殿卽命帶見葛等四人入殿覲見面諭數語葛等卽退出皇上由文華殿後門還宫○八月分新選之遊擊一員門千總四員江西守禦所千總一員河南衞千總一員經兵部傳知該員等於二十五日午刻齊赴天安門外掣籖是日兵部堂官山西道御史均於己刻早到比掣籖時該七員中之衞千總左殿華與門千總某二員未到旋左千總赶到面懇兵部堂官求免扣除及某門千總到時堂官己去恐不免改選他人矣○山東濟寍衞千總李俊臣押解漕米赴通州交兌頭起米己兌完二起米尚未到值公事餘暇入都小住於八月廿二日遄返通州隻身策蹇緩轡前行至廣渠門外十餘里大交亭地面突来强人迎頭施放洋槍李驚悸墜地周身衣物盡爲攫去幸槍無鉛子未受重傷而所乘之驢亦未逃逸乃倉皇返轡狼狽入城次日遣人至倉憲署告假養疴云○九月初一二日各國駐京西人同赴西便門外馬廠跑馬賽會右營西便汛守戎派兵弁彈壓照料一切初一日西人互鬥勝負次日乃華人爲西人馬夫者共决雌雄值兩日天朗氣清雖節近重陽喜無風雨故往觀者轂擊肩摩不勝枚數直待逺嶺烏啣女墻鴉集遊人始迤邐散歸西人亦欵叚返轡誠一大觀也○九月初一日係皇上聖駕前往頤和園皇太后前請安之期因日斯巴尼國使臣是日覲見故改於初二日請安緑步兩營應差者均多伺候一日云○八月廿五日大宛兩縣府　覆試完畢兹將長案前十名照錄於左大興李瀅包榮詔何燿祝書元傳廷珍胡國賢陸壽珍陳啓新李榮慶陳萬青宛平張殿甲袁凱徐仁鎔吳宗延張毓書袁維震陸惠熙李冕周劉憲韶袁藎臣大興共七十八人宛平共八十四人廿六七兩日府考武童刻亦考竣八月廿八日南城練勇兩局操演南局在火把廠北局在崇文門外迤西城垣下聞不日城憲將在東曉巿看視五城合操故各城皆預先操演以備臨時邀賞也○九月初四日武圍會試第一日開圍看視馬箭天猶未明卽冷雨廉纎除監射校射監試土大臣御史等有辰宿列張席棚四座差足遮體此外之人咸壁立於風雨之中大受辛苦而馬道泥塗更呼滑滑士子之張弓馳騁者皆未免稍有减色也○八月杪某内監遣車夫持西華門外茂盛錢店之銀票百兩至北長街購買物件車夫不愼將銀票遺失内監卽親至該錢店掛號報 
 
 

Page 3

 
 
失甫入店小座而拾票人適持票至錢店取銀店中人欲將其人扣留内監見其窮苦囑錢店平十金與之其人叩謝而去○前報前門西城根新蓋兵房私開歇車店總憲諭令街道御史查察一節兹悉街道廳己於八月廿九日將該房用十字封條封錮尚未知如何辦理也 
[鴛水微波]  
　　前報紀新任嘉恊都司傅都戎到禾暫寓關帝廟定於初六日接印都戎於是晨接印後卽赴内教塲整隊舉行起霜降之禮就教塲起馬繞經城内出北門由塘灣街西河街進東門回教塲而散都戎旋往在城各紳士處拜見並閱視城垣然後盤查軍裝器械馬匹前任楊都戎交卸後卽日赴省禀見另候差委其官眷己賃屋遷出并悉新任己調集各外汛弁兵来城以應秋操○北鬥内大街衆姓集資延杉青閘羽士建醮三日以保烽烟永熄初二日爲圓滿之日尚有餘資延戒僧設水陸醮兩日超度無祀孤魂 
[黄堂條教]  
　　欽加鹽運使銜記名道特授寗波府正堂加五級紀錄十次程爲關防詐僞事照得本府家傳清白志切廉隅素安韋布惟高淡泊之風濫厠科名時切隕越之懼曾傳家學立雪盈門歴宰名區清風滿袖兹者恭膺簡命来守是邦十年回憶幸風景之不殊五馬遥臨喜舊遊之重到當此履任方新必本立躬以率屬撫衷兢惕惟期潔己以奉公事無鉅細悉出親裁政有權衡遑敢旁貸梓鄉雖近親朋不許干求蓮幕素端僚友咸知身愛胥吏僅充繕寫僕從但供傳呼凡此治己治人皆可共聞共見者矣惟查甬江華洋雜處水陸交衝現交下車伊始民間恐未周知或有不法棍徒捕風捉影遇事招摇愚民無知被其惑騙除隨時密訪查拿外合行出示曉諭爲此示仰闔屬諸色人等知悉自示己後務須各安正業顧惜身家勿爲非分之求致受無端之惑如有假稱本府親友家丁設計撞騙者許卽扭禀轅以憑發縣懲辦倘或私相結納朋比爲奸一經訪聞並究不貸其各懍遵切切特示又示曰爲出示嚴禁事照得甬江爲通商口岸華洋互巿烟户殷繁其間良莠不齊匪徒最易混迹本府下車伊始訪聞城廂内外有等遊手好閑不務正業之徒勾結匪類恣意横行有時打降嚇詐魚肉居民甚或誘賭藏奸爲害商旅良懦者受其荼毒敢怒不言奸黠者藉作聲援有恃無恐此等棍徒居民目爲空手黨與上海之流氓蘇州之青皮無異羽翼衆多無惡不作本府己將該棍等姓名逐一訪查明確按名飭拿盡法懲辦第不忍不教而誅合行出示嚴禁爲此示仰闔屬諸色人等知悉自示之後凡屬前項棍徒各宜改過自新勉爲良善倘或怙惡不悛仍蹈覆轍一經訪聞或被告發立卽逐一嚴拿到案從重究懲以除民害本府言出法隨愼勿輕身嘗試其各凛遵毋違特示 
[湘撫拜客]  
　　升授湖南巡撫原任直隸藩司陳右銘中丞寳箴前日抵滬己列昨報昨晨中丞乘坐緑呢大轎前導護勇四名戈什哈二名命駕進城赴各衙門答拜道憲黄幼農觀察上海縣黄愛棠大令均迎入花廳晤談良久興辭而出時己向午遂由新北門出城回天后宮行轅暫駐 
[晉撫謝步]  
　　升任山西巡撫原任浙江藩司胡蘄生中丞日前来滬本城各當道咸往迎謁己列報端昨日午後二點鐘胡中丞命駕入城赴各當道衙門謝步至縣署黄大令飭家丁擋駕 
[總戎來滬]  
　　新任安徽壽春鎭總兵郭善臣軍門寳昌向帶防營現奉諭旨飭回本任繞道申江日前来滬假鼎陞棧爲行轅昨日午前命駕入城赴各衙門拜會繼至縣署黄大令飭丁擋駕 
[招充劊手]  
　　上海縣屠甲一役專承處决人犯之差前因無人承充由勛勇吳慶充當多年吳於去春病故懸差迄今無人接充現經本縣差頭金順薛貴以前次蔡阿邦犯案處决一時倉卒無人因向撫標滬軍營借勇代行然非素諳熟手臨事未免生疎况自此而後營中亦不允所借今年冬决提前辦理設奉釘封排札無人行刑亟應先爲禀請召充劊子手兩名黄大令俯准所請當卽出示召充大旨謂爲此示仰各色人等如有願充斯役者務要精諳熟手著具保結投候騐充 
[舟子失足]  
　　浙江候補知縣某明府因公来滬乘坐官舫導以小火輪行經龍華港南鬥富浜左近飛廉肆威浪湧如山致將帶纜撞斷輪船倒退與坐船碰撞舟子某甲立足不穏翻身溺水潮水茫茫施救不及遂隨屈大夫長遊海國至今尚未撈獲 
[舊事重提]  
　　小木工匠陸金生被泥水匠邱坤泉邀約多人在八仙橋扭住向索工資爲名實與拆梢無異同樂園茶館主人與陸有友誼見六窘迫上前排解爲邱之羽黨毆擊狼狽而遁此本月十三日事也昨日茶館主在途遇見邱等以前者無端受辱欲扭入捕房控訴旋經旁人出爲調處令邱置備香燭爲同樂園主服禮其事遂寢 
[小工傷足]  
　　鄉人某甲居浦左爛泥渡是處某姓家起造房屋雇甲當小工前日與同夥某乙扛運木料繩索忽斷木墜於地碰折左足旋於昨晨經人舁至虹口同仁醫院求療 
[縣案一則]  
　　前有唐達甫投縣喊控奚祥川糾黨數十人强搬衣箱物件黄大令正在訊問經該處地保盧俊甫趙竹村將衣箱解案當奉黄大令將箱儲庫並飭差役提齊人証訊斷等情己紀前報前晚又經帮審委員夏明府升坐花廳提訊唐供小的在八仙橋十六圖地方開設羊行歴年省儉稍積餘資置備衣箱均被奚祥川搬去後竟將田單抵錢使用叩乞嚴追奚祥川供其時小的雖到塲不過閒看並不搬物此事須要提訊費見山詢問小的不知實情求明察明府以奚狡供不認喝笞四百板又提徐寳芝供稱小的現住寳山縣轄境唐是小的姑丈奚祥川等搬取物件小的並未與聞明府曰爾旣不與聞何以在寳山縣揑名岐控情殊可惡飭著與奚祥川一併收所唐飭退候示 
[英廨晚堂瑣案]  
　　潘月樵與陳長福互扭至公堂屠别駕諭令管押前晚升堂訊問潘供稱小的係天津人来滬多年陳爲薙髮匠今正其妻病故向小的情借洋銀一百圓立有借據除收過利四圓外延至五月避匿法界嗣經尋見卽央同業劉姓作保並將原籍置買之田契一紙抵五十圓餘按月拔付兩圓後屢次向索一味游約今聞逃避在邇故扭案請追借據田契呈閱陳供稱小的係揚州人欠潘洋銀一百圓曾挽劉姓作保因生意清淡不得按月拔還並不逃避别駕謂此種白契在上海不能抵押錢文陳供稱現有同鄉人允爲抵押求恩寛限時日自有主顧潘稱現在劉不願作保陳如果貧窮减斷亦可别駕限陳於一月内將契抵押餘欠洋銀按月拔錢一千文各取限結送查○丁錦福扭兒子阿大至公堂請懲違忤前晚别駕升堂提訊丁訴稱阿大係小的親生子本習手藝後忽逃出日與流氓爲伍迨至尋回訓責膽敢違忤不得己而扭請大老爺訊懲送押改過所免致出外滋事阿大俯首求恩丁稱此子冥頑特甚務求恩准發押别駕送判令將阿大重責二百板押候移送改過所覊押仍取丁切結備查○魏丹仙與孫鳳琪互扭至公堂别駕提訊之下魏訴稱小的係餘姚人在某錢莊當跑街之役兩年前與孫相識知其作珠寳掮客適有現在某洋行司帳之同族人魏榮甫有珠一百十九顆託小的銷售孫知之卽攬同小的至榮甫處將珠檢交言明每粒洋銀兩圓共計二百三十八圓詎料孫擅自專主僅售一百六十圓洋銀並不交下反稱上年小的欠伊五十圓欲在此項内扣除小的不允榮甫復追索甚緊孫忽避匿昨始尋獲扭案請追孫供稱小的代售之珠實得洋銀一百六十圓上年魏以僞票一百圓令小的往烟臺銀行收洋小的先不知情迨至事發到官費去洋銀若干始得開釋此項錢文須伊認償核算之下小的自當付清别駕謂魏稱雖有五十圓一項不能在珠價内扣還卽使除去五十圓外尚應還一百十圓何時繳案答稱小的實在無力况珠價有被客人欠去者須俟客返滬收還别駕曰此係無稽之言旣買珍珠必係殷實之客本分府觀爾等均非善類此種不明不白之帳竟敢来案混瀆乎遂判令孫具限一月内措繳洋銀一百十圓如違比追仍取遵斷限 
 
 

Page 4

 
 
繳各結呈查○差役某甲跪禀昨日捕頭遣某包探送到在門前哭泣之小孩蔡阿法請訊明安置蔡供稱小的年十四歳廣東人此次隨某統領由臺灣来滬寓於泰安棧曾許給小的川資二十三圓俾歸故里前日不知何故忽將小的逐出連工貲銀六圓不給小的並未犯事叩求恩鑒别駕着差役持名片至泰安棧送交某統領○某包探獲形跡可疑之王小福送至公堂别駕訊供之下着押候詳查前晚飭提研訊王供稱小的係無錫人前跟蘇州某宦此次受同事之愚串竊主人圖書扣帶玉器至滬質押被探拘獲起案之扣帶實係原贓圖書己寄交蘇州主人惟玉器經奚寳生抵押與現在蘇州臬憲大人處當跟班之奚望川别駕着還押核辦 
[英界公堂紀事]  
　　寍波人蔡阿發彳亍道途經三百八十六號華捕送至公堂蔡稱向隨姚哨官在臺灣此次同來滬瀆所有寄存姚處之薪工洋銀盡被吞没欲向理論竟被逐出以致沿途逗留備嘗凍餒屠别駕著留候核奪○二十三保十三圖地保韓俊卿經别駕飭差傳案交差管押候訊○楊阿二鄧揚生吳仁東三人僵臥路旁巡街華捕見而詢問皆言並無家屬因卽雇車舁送公堂别駕飭差持名片送至棲流公所請爲留養○女孩秋蘭年纔九齡沿途哭泣適爲四百五十三號華捕所見向之詢問據言距隨大人游玩不料大人於人叢中失散捕遂解送公堂别駕著暫交官媒留養 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[牛皮漲價]  
　　漢鎭牛皮一種大半爲出洋之貨今年價頗有漲跌六七月中西商歇夏不辦銷路頓滯價碼驟貶竟跌至十三四兩入秋後經西商開辦採買各行所躉之皮爲之一空月初皮價每擔竟漲十七兩有奇近日雖銷數漸减而價則仍在十六兩左右云 
[義賑徵信第二]  
　　逕啓者奉直災重業將浙江捐錢漢口易錢分批運津己請列前報今蒙四明心願子由蔡同德交来英洋一千元葉澄衷大善士捐洋一千零廿五元五角席正甫大善士捐七百七十五元黄孟高大善士捐三百三十六元寳山縣馬明府捐洋二百元何瑞棠大善士捐洋一百七十五元五角余柳森大善士捐洋一百六十八元吳仁甫大善士捐洋五百三十元王益甫大善士捐洋五十元袁聯清袁子壯大善士合捐洋五十元趙馥疇大善士捐洋五十元卽將此欵當蒙葉澄衷大善士購買白米一千擔核洋三千三百六十元解赴津並解唐山義賑粥廠銀一千兩交張燕謀觀察兌收適當春夏之交青黄不接得此銀米並賑災黎受惠實無窮極焉勸辦奉直義賑慈谿嚴信厚謹啓 
[乞丐凍斃]  
　　前晚天氣驟寒宛似三冬景象滕六君惠然下降兼之北風怒吼寒威逼人居民皆衣重棉有客路乞丐年約三十餘歳短褐單衣蝟縮城中畫錦牌樓延齡堂烟館門前呻吟半夜竟爾凍斃昨日經八鋪地甲查係客路乞丐無人認領卽報同仁輔元堂施棺收殮舁至義塚瘞埋 
[法捕房一則]  
　　有某甲者住法界西馬路在南鐵廠做工爲同事之某乙竊去砂皮十六張乙貽禍於馬夫之子某丙以致互相口角鄰於某氏婦强作解人從旁揷嘴甲以共事不干己顯係袒護遂致用武爭扭之間聲稱失去首飾並打毁物件遂投訴八仙橋捕房值班捕頭命將行兇人扭案以便解堂訊究 
[美界捕房紀事]  
　　昨日午後一點鐘時北河南路三和馬車行某號四輪車馳至北蘇州路外大橋附近馬忽跳躍甲乙二馬夫有力難施祗得任其　𧿶旋由四百三十二號華捕扣獲送入捕房捕頭令將馬夫押候傳車主再核○百老匯路耶松船廠雇用小工由工頭發給錢票向趙德大槽坊領錢近有寗波人某甲繕成僞票持往趙德大冒領己非一次後經察出是以分外留心昨晨甲又持票四紙往取青蚨經坊中人拿獲交包探金阿狗送入捕房甲堅稱票在路上拾得捕頭命押候倩金探查明核辦○賭徒趙阿和設攤天后宮前經巡捕拘解英公堂屠讞員判令遞解回籍昨日午後捕頭倩包探范進才帶至法租界附江天輪船解返寗波○郭四明竊取郭阿寳烟館内烟鎗十二枝由包探拘送英公堂屠讞員判令遞解回籍昨晚捕頭倩包探倪順泉送至虹口怡和碼頭附某輪船往潮州 
[蘇省官報]  
　　九月初四日藩轅牌示照得昭文縣白州司巡檢倪錫慶撤任遺缺查有候補從九品張世勳堪以酌委署理准補枯林通判蔡匯滄禀知奉委洋務局提調差准補崑山縣諸可賓禀謝奉飭赴任知縣童寳　禀知奉姜醫兼書局提調並管理學古堂事又蔣子著禀知奉委洋務局文案差○初五日縣丞易簡交卸署丹陽縣包港司巡檢任事何主簿郝炳麟禀知奉委南渡釐局差巡檢曹貽祥禀銷蘇城絲捐局差○初六日知縣劉與仁禀謝養署釐澤縣事府經歴昌鐘　禀知到東路編查保甲差巡檢黄錫　京謝飭知准補崇明縣貊貔司巡檢缺○初八日候選道楊宗　由上海来署嘉宂縣孫毓睹禀到新任崑山縣諸可寳禀知赴寗見制憲間辭巡檢李約禮禀辭赴雪鴈橋兼分水墩釐卡差又吳晋專丁來省禀知初二日到　渡撫標副前　　　營務差又李晋祐禀知奉牙釐局札委辦理牙釐局文案差會辦金　土選捐騐局補用州吏目胡保基由寗來現任道庫大使李乾丁繼母憂○初九日新授江蘇蘇州府遺缺知府有泰正黄旗人由京来繳憑禀到前山束商河縣楊同檙常熟人起服進京卽用知縣施沛霖起服回省禀到分發江蘇卽用知縣胡調元浙江人由京領照来省禀到通判與光煜禀知由巡檢捐升過通判班○十一日善戀牌示照得署金匱縣知縣吳其芳年滿調省遺缺查有本任該缺之王念祖卽飭回任候補道韓慶雲通知辭遞繞領鋪　　前正後營務弟二品頂戴候補道松麟滿洲廂紅旂人由京来吳縣凌禀知　飭回任本日扶印任事知縣傳維祚禀知交卸代理吳縣事補昨日委署震澤縣劉樹營禀辭赴任　　宋天錫尊丁禀銷常州糟賞　並謝奉委無錫縣保甲差又詹顯榮禀銷河運差藩轅牌示照得無錫縣知縣吳觀樂撒省察看遺缺查有候補知縣傳維祚堪以酌委　　又正任　　縣震浮司巡　林韻貽又准補上海絲主簿絲孫傳楨小河司巡檢　延　均飭赴任○十二日准補常州府有禀謝飭知知縣吳受頤謝委本轅清訟局本日剽　姚守謝由京引見回省並銷海運沈局差督轅牌示照得蘇糧道庫大使李乾　報丁襲遺缺查有候補巡檢楊寳善堪以酌　署理 
 
 
 

Page 10

 
 
   
 
 

Page 11

 
 
[大同南貨號]  
醉蟹上巿 
本號在上洋寶善街佳製按時糟醉美味燻魚一應俱全須認石柜爲記勿悮 
[石印十家四六文鈔]  
是書長沙王益吾祭酒編輯十家者劉孟塗董子銑董方立方彦聞梅伯言傅味琴周荇農王壬秋趙桐孫李兹銘也所選諸篇皆能繼軌前賢津逮後學較之八家四六洵足後先比美每四本裝錦套碼洋八角寄售各書坊文玉山房啓 
IabanaqueＱulnlumＷiue 
[喇伯喇歸泥恩藥酒]  
啓者此種藥酒係法國巴黎燈地方之製藥學堂中考得並無他種與此酒相同盖用辛加納樹皮中上等之汁製成巴黎斯製藥師羅比克曾言此種藥酒七滴可抵辛加納數斤之用又有加勃勒醫生言我久尋一藥能使人身有力今見歸泥恩藥酒足令人身體堅固又藥師蒲咱臘言喇伯喇歸泥恩藥酒人或發燒服之最妙發燒巳久者服之更有益此種藥水製造處在巴黎斯雅各路第十九號門牌各埠均有分售處上海寄存大英醫院代售此佈 
[上海中西大藥房]  
聲明假冐 
麥精魚肝油 
麥精魚肝油係英國紀畢士醫生創製爲治肺之聖藥專能和中益氣潤肺養脾化痰止咳久服駐顔增色反老還童歴經各國名醫考騐謂隂虚體弱痰飲失血諸般勞瘵服此均效冬令調補功勝參苓十倍誠妙品也向歸本藥房一家發售近聞市上有不肖店鋪專向洋瓶攤上收買售瓶仿造假藥以僞亂眞希圖朦騙殊不知醫書載明此魚産大西洋北温道之處取鮮　魚肝和以麥精得君臣佐使其效如神若别種魚肝俱不堪用尤非中國尋常之魚可能假造是不知醫者所爲將恐服之無益有害耳購者祈認明牌子並本藥房譯出仿單庶不致悮每瓶洋一元躉買相宜此佈 
[收買火油罐]  
啓者本廠今要收買舊火油罐子如有者請至本廠面議可也此布　江蘇藥水廠啓 
[業經試騐人]  
余烟癮二錢以英洋二元購上洋英大馬路五福弄口京都同德堂藥局雙料鎗上戒烟净藥膏二兩半服之半月幸巳丢鎗讀其仿單註明用本草載過藥品左文襄公謂之仙術佛心誠非虚譽 
[濟世靈丹]  
予素染烟霞兼有痰迷之疾月必一發發時不省人事吸烟殊屬不便久聞上海詹誠德堂有龍涎香所製之槍上戒烟三香膏十分效驗堂購一試果將烟癮除根最奇者十餘年之痰迷心疾竟不再發據友人云將三香膏每天冲服二錢雖久年痴顚之症亦可治愈足見龍涎香犀牛黃乃治顚狂之聖藥該堂藥料眞正名不虚傳謹登報章以廣傳揚寓全安棧平江程愼齋白 
[輪船往烟臺高麗琿春]  
啓者雅馬希魯麥魯船主名麥米侖定於禮拜三卽九月二十七日晚上七點半鐘開往烟臺仁川長崎釜山元山琿春等處小包收至開船之日正午爲止搭客票出至是日午後六點鐘爲止如欲搭客裝貨者請至本公司面議可也此布三菱公司啓 
 
 

Page 12

 
 
   
 
 

Page 13

 
 
[光緒二十一年九月初九日京報全錄]  
　　宮門抄○諭旨三道錄前○御史陳　奏厘定吏部選補例章摺○將軍裕鄉奏請將前調察哈爾官馬撥交大凌河牧羣牧放以節餉靈　○又奏裁撤盛字營練軍步隊並援案發給川資摺○九月初九日兵部太常寺太僕寺鑲　旗值日無引見○山西藩司員鳳林　訓○江蘇臬司吳承潞到京請安○召見軍機員鳳林吳承潞○○江西道監察御史臣陳其璋跪奏爲吏部選補例章未盡畫一詳加厘定免涉紛歧恭摺抑祈聖鑒事竊惟纂例必垂諸久逺改章不厭其詳求吏部事務極繁無一不遵例核辦例所未備則引用章程所以杜情弊也然倒章所載有未甚允恊者亦有相沿譌舛易啓混淆者今昔異宜則案亦歧出臣前在吏部當遂計歴二十年之久偶有見到之處未嘗不言而見案改章亦多窒碍若不預先詳酌妥定畫一章程旣難免援引之訛卽易滋牽混之弊况近年来捐章遞攻保案亦多因時制宜必立法先衷於一是準情酌理庶定章不涉於兩歧謹擬五條敬爲我皇上陳之一捐納分部人員遇有留補選缺應按行走資格序補謂之資深班分部後續中進士奉旨以本衙門員缺卽補者因有卽補字樣名曰資深先謂其由資深而得儘先也旣歸於資深先一班其資深原班己斷自應按卽補奉旨之日先後序補乃吏部仍論從前行走日期是以己斷之班次爲憑而中式後奉旨卽補之日竟置而不論矣查選班中有捐納一班續保儘先花樣謂之捐納先定例按儘先奉旨先後擬選並不論從前捐納日期卽外官補班亦如此辦理而獨於資深先一班則不以卽捕奉旨之日爲斷而仍論從前行走之資先得卽補者補在後後卽補者補在先將奉旨日期任意顚倒有是理乎且不僅顚倒己也先中者早經頂補未經補缺而後此中式接踵而来設或論其資格均深於先中之人則先中而得卽補者永無補缺之期矣此項屢經臣工條奏吏部駁以此係資深先名目應仍論資然則選班中捐納先一項亦仍論捐納之先後而不論儘先奉旨日期乎事同一律而辦法兩歧似應另行妥議一由小京官分部作爲主事例准題選統補故中式進士奉旨以本衙門員缺卽用遇有題缺卽補用選缺輪用資深時亦准先補較之僅補選缺續中進士歸於資深先者多佔一題缺是以補缺甚易其實亦祗題選統補之資深先也乃吏部前次條例將此項題選統補續中進士之員與曾經補缺服滿奏留人員比較先後補用舊例未載何所見而云然臣查宗人府主事等項由京察一等調部者遇缺卽准先補蓋以一等調部本係曾補實缺故雖服滿人員到部自應先儘一等調部之員若由二等調部者雖係曾補實缺仍先儘服滿奏留之員是同係曾補實缺尚無准其比較先後明文今以未經補缺之員反與曾經補缺者比較序補理旣不合例卽不平若謂條例可援亦無章程可引憑空臆斷殊屬不公吏部向辦存銷似應將此案銷去另行酌改一服滿應補外官定例歸單月銓選如願到省候補應仍交三班及分發指省銀兩並按分發銀數再加三成方准歸候補班補用自光緒十年升任山西巡撫張之洞條奏以後外宮道府以至未入流均無庸補交銀兩卽准仍回原省歸候補班内繁簡統補獨知縣一項則分别曾補繁缺者准補繁缺曾補簡缺者祗補選缺不准繁簡統補是同係應補班次而辦法大不相同且查曾任府經歴縣丞等項保以知縣候補者定例准補繁缺知縣是並来補過知縣缺者尚准其酌補繁缺今以曾任知縣以禮去官後反不准繁簡統補揆諸情理殊屬不平若因新章無庸補交銀兩遞歸候補太屬便宜則何以道府以至未入流均准繁簡統補而獨於知縣則靳之似亦不足以昭公允一單月經制正諭訓導一項專用盧補之人故服滿後歸於應補者選缺甚易復設教諭訓導二項雖亦歸單月選用而單月並非專用應補一班年来捐例頻開　班不少故服滿後幾同廢棄永無選缺之期理旣不平情尤可憫查道府以至未入流應補一缺除單月照舊輪選外無論何項選用五缺之後將服滿應補者揷選一人良以此項係以禮去官與别開缺者有間現在經制正諭訓導二項應補者隨到隨選得缺不難而應稱復設教諭訓導二項部中未選者不少亦應比照道府各官應補班揷選之法一律計缺揷選一各省選拔貢生朝考一二等詢問以教職用者遇有復設教諭經制訓導復設訓導三項勒休之缺先儘此項銓選例定班次非不優也乃近年来外省督撫每以教職僅司啓迪卽與年老有疾亦俱隱忍含容而從不勒令休致竟有十年不見勒休一缺者臣查詢問教職與七品小京官知縣同爲朝考錄用之　　小京官到部六年作爲主事知縣到省後亦可按班序補而區區教職幾終身無望選之期未免偏枯太甚年来教職中丁憂叅革　　或偶爾一見而此項缺出又非先儘詢問教職之人旣係奉旨錄用之員似應略予變通以示優異以上五條可否請旨飭下吏部再　考訂妥定章程以免紛歧而昭畫一伏乞皇上聖鑒謹奏奉旨己錄○○奴才裕祿跪奏爲東三省練兵現在次第裁撤吉江兩省調奉各隊無須改步爲馬擬將前調察哈爾官馬撥交大凌河牧羣牧放以節餉需恭摺仰祈聖鑒事竊照吉林黑　　調奉防　練兵前經吉林將軍長順奏請改步爲馬以利攻勦欽奉諭令奴才與定安就近於大凌河牧羣内挑選馬匹交各該總統改練成軍當因查明該處牧羣不敷挑選奏明察哈爾商都並太僕寺官馬羣内飭調官馬二千五百匹以資乘騎嗣因解送非時適於疲瘦不堪乘騎復經挑選臕分稍好口齒稍輕者一千三百四十五匹其餘疲乏馬匹儘數剔出仍飭解回原羣復經會同奏明在案理奉督辦軍務處劄行三省練兵奏奉諭旨全行裁撤另籌辦法所有在奉駐防之練軍步隊七營先作一起己經尊旨裁撤其由吉林黑龍江調来前敵各營一俟事務大定亦擬與長順依克唐阿酌商次第議遣前項官馬似可無庸撥發惟查明馬現在留省餧養定安原奏每匹每日支銀一錢計馬一千三百四十五匹每月共需馬乾銀四千零三十五兩當此經費支絀似須通盤籌畫以餘糜費擬將此項官馬撥八大凌河牧羣牧放將来督辦軍務處議定章程改練新軍如有需用馮匹之處仍可就近調取如此辦理無事則節省餉　事亦不誤乘騎似屬兩有裨益除分咨兵部曁錦州副都統查照外理合恭摺具陳伏乞皇上聖鑒訓示謹奏奉硃批該部知道欽此○○奴才裕祿跪奏爲盛字營練軍步隊七營先作一起裁撤完竣恭摺仰祈聖鑒事竊照東三省練兵前經督辦軍務處議奏撤回歸伍另籌辦法期收實效等因欽奉諭旨恭錄劄行到奉當經奴才酌擬將奉天盛字營駐防省城之鑲黄鑲藍步隊各一營續調之頭起二起步隊二營親兵步隊一營曁駐紥西路之鑲白正白步隊兩營先作一起分則遣散聲明應放月餉均截至六月底住支兵丁撤回歸伍西丹本無底餉者每名酌給津貼銀二兩以爲遣資等因於光緒二十一年六月初三日具奏六月二十日奉該部知道欽此遵卽將盛字營應撤鑲黄等步隊七營共兵丹三千五百名應支月餉均截至六月底止中兵一百三十四名皆撤回歸伍無底餉西丹三千三百六十六名每名給津貼銀二兩一律遣散回旗訖共發給遣散貼津銀六千七百三十二兩其鑲黄廂曰正白鑲藍四營原領克虜伯車砲十尊每尊砲馬六匹共六十匹因使用年久均己疲瘦照章每匹交價銀八现共京平銀四百八十兩同砲位軍裝槍械等項由署該軍帮統事務左翼統領恊領玉璞一併呈交分别飭發糧餉處軍火處點收存儲至各營令官教習原由神機營調派到營現在鑲黄等營旣己遣散自應將各該營令官富森開泰烏接希春萬陞教習恩斌松瑞松壽文亮英志光海永祿等十一員先行咨回原營當差仍查照光緒七年遣撤教習祥順等成案每員發給一個半月口糧　作川資並照章飭由地方官應付車輛以利遄行其有由京旗調充營官之護軍叅領彬英希朗阿内管領安立等三員遣撤回京長途跋涉事同一律亦卽照案支給一個半月薪水作爲口糧以示體恤統行歸入練餉項下彚總報銷除在前及沿途設撥之馬步八營容與長順酌商察看情形再行分别撤遣外所有盛字營練軍步隊七營先作一起裁撤完竣並援案發給回京之令官教習川資　　　　　恭摺具奏伏乞皇上聖鑒謹奏奉硃批該部知道欽此 
 
 

Page 14

 
 
[光緒二十一年九月初十日京報全錄]  
　　宮門抄○諭旨四道錄前○直督王奏查明獻縣村民藉災滋事辦理情形摺○東撫李奏知州完繳欠欵請扣除免　片○又奏請將剿捕要匪出力員弁擇尤酌奬並捕盜傷亡弁勇飭部議卹摺○又奏彚報州縣出缺　委署各員班次銜名片○終奏運使飭赴新任片○九月初十日刑部都察院大理寺正黄旗值日無引見○立山假滿請安○　英麟等同鄉官謝恩○良培續假五日○召見軍機裕德王懿榮○○直隸總督北洋大臣臣王文韶跪奏爲查明獻縣村民藉災滋事謹將辦理情形恭摺覆陳仰祈聖鑒事竊臣前因獻縣村董吉存忠等藉災毁堤毆官搶局奏明飭派候鋪知府吳積銞等馳赴獻縣會同河間府知府胡清瑞撤底查辦並調提督梅東益酌帶砲隊及調水師舢板前往分駐遥爲聲援旋准軍機大臣字寄光緒二十一年五月二十七日奉上諭王文韶奏獻縣村民藉災滋事委員查辦一摺村民藉災毁堤毆官搶局實屬肆行無忌著王文韶督飭印委各官嚴拿爲首滋事之人按律懲辦並將此案滋事緣由及委員等辦理情形分别查明據實覆奏總期寛嚴互用早日辦結以靖地方等因欽此遵經轉飭遵照旋據吳積銞等會同胡清瑞馳往獻縣之臧家橋訪查得該縣西南窪四十八村上年被水尚未消涸本年四月又遭狂風大雨禾麥被淹房屋倒榻困苦異常村董吉存忠遂帶領男婦老幼羣出覓食其時該縣孫清華赴津請領賑欵五月初四日該災民等至臧家橋河工局求食人聲喧𪱮附近村民同往觀看愈聚愈多而不逞之徒又乘間煽動災民蜂擁進局攖取錢物委員程鴻賓程光楹上前彈壓災民與匪徒擠攘不休任情冲撞致將程鴻賓等誤傷並將局内門窓擠倒各屋銀錢雜物皆有遺失復將程鴻賓等圍住紛曉求撫並堅求緩修北隄程鴻賓慮其情急生變允暫停工始行出局復向沿途過往車船乞借錢　又因新河自築北隄窪水不能暢洩遂於十三日將朱家口南紫塔隄身扒開並將北隄汛房燒燬數處此查明災民滋事之實在情形也吳積銞等復勘得朱家口隄身拆開寛七丈餘南紫塔隄身扒開寛四丈餘南紫塔迤東隄　間有殘缺並未扒開適當河水淺涸扒開處微有過水流入古洋河並無毁害田禾漂失財物淹没房間隄上汛房間有燒燬形迹訪詢過往販糧船隻僉云災民攔住乞食給予糧米多寡不等並無搶奪錢物情事查拿吉存忠等均己畏罪潛逃各該村民亦俱避匿不到當飭鄉地傳諭安撫反復開導始據村民王玉山等二十人報案隨會督孫清華訊據各供均與訪詢情形相同並稱伊等被淹情急隨同吉存忠等出外覓食原無滋事之心至災民攫取錢物在所難免實不能指出姓名及錢物確數吉存忠等臨時有無主使毆官搶局並委員被何人所傷委因人多勢雜伊等俱未看清亦無勒冩毁隄字據及攔阻車船訛索情事至扒開各隄係衆情臨時激成更無起意爲首之人汛房係何人燒燬及吉存忠等現逃何處實不知情究詰至再矢口不移取具王玉山等永不毁隄切結禀由天津道李興銳會同籌賑局司道詳請核辦前来臣查獻縣新河北隄爲下游河間等九州縣由廬保障而河南之四十八村地勢極窪則又因北堤而水患亟然平時尚冀一麥可收本年四月間雨水驟至一片汪洋麥盡被淹房屋倒塌該災民等情急勢窮卽墮吉存忠等羣出覓食初無滋事之心迨赴河工局求乞未遂匪徒乘間混入附和滋閙遂至傷宜搶局扒堤攘物釀成事端核其情節固屬不法惟釁起因災迫而出此不無可原且災民衆多勢難澈究扒堤近於羣情法難及衆首　各犯均己在逃其到案之王玉山等二十人供無毆搶重情具有永不毁堤切結應懇天恩免其深究至吉存忠帶領災民乞食迹類丐頭有無主使毆官搶局及委員被何人毆傷汛房被何人燒燬仍飭該縣嚴拿吉存忠等及隨從滋事之匪徒悉數弋獲究明嚴辦以儆刁風委員程鴻賓原報情形稍有不符委因倉卒具禀未及詳查所致並無别情其於災民求緩修堤慮其情急生變允暫停工亦無不合該員及程光楹所受傷痕業經平復北堤口河己堵築完固汛房亦修理整薺均毋庸議案經查辦完結前調之砲隊水師業己分别撤回至成災之四十八村前經撥欵普加賑濟民情業己安貼堪以仰慰宸厪所有查明辦理情形理合恭摺覆陳伏乞皇上聖鑒訓示謹奏奉硃批知道了逸犯吉存忠仍著嚴拏務獲究辦欽此○○李秉衡片再補用直隸州知州徐賡陛前署黄縣任内交代因有短欠雜欵銀兩己於光緒二十年下半年開單彚奏案内聲明另行叅追在案兹查該員徐賡陛將欠欵完繳清楚尚知愧奮應請扣除免議據藩司張國正具詳前来除咨部查照外理合附片陳明伏乞聖鑒謹奏奉硃批該部知道欽此○○降二級留任又降二級留任山東巡撫臣李秉衡跪奏爲曹濟等屬連年勦捕要匪出力文武員弁可否籲懇天恩俯准擇尤酌奬以示鼓勵並捕盜傷亡弁勇請旨飭部議卹恭摺具陳仰祈聖鑒事竊維山東曹濟各屬界連直豫江南匪徒素多出没焚刦搶掠暋不畏死誠如聖諭若不及早撲滅恐致釀成巨患升任曹州府知府毓賢膽識兼優勇於任事上年經臣奏辦兗沂曹三府緝捕事宜本年三月復奏准曹濟各屬防營統歸調遺並責成各州縣聯絡鄉團認眞緝捕用能同心恊力將要匪次第剷除該員近蒙恩簡放兗沂曹濟道尚能愈加奮勉綏靖地方無負聖明委任副將陳大勝營帶濟後及靖字等營駐曹最久獲匪亦最多緝捕素稱得力春間又飭守備史鎭廷等添募勇營隸該副將部下並調叅將岳金堂馬隊一營恊同防勦時值海防緊要南来軍火沿途俱須防護又奏派兗州鎭總兵田恩来添募勇營保護運道兼辦緝捕事宜據毓賢禀報在菏澤等縣獲匪三十餘名又續獲一百餘名當塲格斃數十名經臣先後奏報在案又查據陳大勝等禀報綜計自上年六月至今該副將所部各營及省西各州縣並田恩来勇營所獲匪犯共計五百餘名其殺人放火兇暴最署之犯俱錄供禀經臣批飭照章就地正法按季彚報其情輕及脅從各犯仍飭照例審辦此曹濟各屬迭獲匪犯之實在情形也惟該匪等騎馬持械聚衆横行杭拒富兵儼同對敵故雖迭被擒獲而弁勇亦多傷亡如上年六月間匪首王石朋焚刦鉅野縣龍堌集一案軍功張振標等五名勇目尹福琳等十三名均被洋槍轟斃又都司翟運修巡緝遇匪轟傷身死並轟斃丁壯王興一名又佐字營哨弁郝銳帶領勇目郝慶海等於上年十二月在菏澤縣境督團　匪郝慶海被匪槍傷身死並轟斃團丁李揚名一名又本年四月靖字營軍功葛守平在菏澤捕賊亦被槍傷死其被傷平復者尚數十名而各員弁等仍能躬督勇役奮往圖功卒將著名首要各匪曁河南睢州王橋案内之謝五瞎子等並御史管廷獻陳奏欽奉諭旨緝羣之匪犯岳二叚二瞎子等先後就擒洵屬不遺餘力臣維曹濟等處風俗本極獷悍當軍務乾緊之際奸人乘機蠶虜愈肆鴟張動暫某日刼莊某日攻縣民情惶惑各有戒心各文武員弁齊心　力殲除巨憝解散脅從閶閻漸得安堵不無微勞足錄臣春間迭奉寄諭以曹屬土匪肄擾敕令實力剿辦卽陳明如有捕務振作破獲巨盜者由臣奏請破格擾奬仰蒙聖鑒在案合無籲懇天恩俯念曹濟各屬剿捕要匪與尋常獲匪難易廻殊爲時又最久獲犯又最多准將出力文武員弁由臣擇尤請奬以鼓勵其捕匪傷亡之撫標候補都司翟運修六品軍功張振標陳金海趙長勝鮑福魁葛守平五名勇目尹福琳鮑貴生鮑克明田樹本馮金湘陳金容杜金忠張瑞本張義和劉長發楚柱王三田質彬郝慶海十四名團丁李揚名王興二名均以死勤事情殊可憫並請○敕部從優議卹出自逾格鴻慈謹專摺具奏伏乞皇上聖鑒訓示遵行謹奏奉硃批着准其酌保數員毋許冐　翟運修等均著交部從優議卹欽此○○李秉衡片再定例州縣缺出先委正途一人次委勞績一人再將各項委用試用人員輪委一人於應署班内統按出缺先後察看人地相宜之員酌量委署毋庸計其科分名次並試用年限俟届三月彚報一次歴經遵辦在案兹據藩司張國正將光緒二十一年春夏二季分所出州縣各缺並委署各員班次銜名造册詳請具奏前来除咨部查照外謹附片陳明伏乞聖鑒謹奏奉硃批吏部知道欽此○○李秉衡片再新授山東鹽運便豐仲泰現　　省自應卽飭赴任供職以專貴成除檄飭遵照並咨部外謹附片陳明伏乞聖鑒謹奏奉硃批知道了欽此 
 
