# 1903 - 45 - 4910716

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之湅水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[書部設銀行後]  
　　日前本報紀部設銀行一則略謂中國政府擬奏設户部銀行以天津爲總局其規制取法日本官設各銀行并鑄造每枚重庫平一兩之銀圓頒行各省完糧納稅一律流通執筆人閱之竊謂此事若成則中國財政商政必交受其益而從前權利之溢於外者至此必可逐漸收回何以言之中國數千年來銀錢出入之事在上者每鄙爲市井賤務不屑講求而通都大邑商賈雲屯又不能無一總匯之源藉以流通貨財以應彼此之求給於是多錢善賈者每於商業薈萃之處開設票號以攬利權其次則設立錢莊藉收什一之利揆其立法與泰西各國設立銀行之意亦甚相符惟此等票號錢莊貲本旣不若銀行之豐章程又不及銀行之善内地商務不甚繁盛尙可藉此以便轉輸自華洋互市以來商務之大於滬上首屈一指其餘若天津若漢口等各埠亦皆氣局恢宏聲勢炫赫每有巨欵出入動輙數十萬數百萬票號錢莊力有不勝於是英法俄德日本各富商遂乘時而興就互市之區遍設銀行以牟大利夫洋人多一分之益卽華人少一分之權此其理固夫人而知之者當光緒二十二年時盛京卿宣懷曾奏請集銀五百萬兩在京都上海設立通商銀行其用人辦事章程悉以匯豐爲準數年以來亦頗有達官貴人富商巨賈以貲本存入行中官商交孚居然略有成效邇者又由户部設立官銀行外以杜洋商之挾持内以通華商之氣脈其爲裨益何可勝言而立法之最善者尤莫如鑄造重每枚庫平一兩之銀錢以便民而裕國蓋自來圜法之壞弊皆在金銀銅三品之出入成色則高下不同分兩又參差不一用之於市則價目之貴賤遂各處不同譬如一銀圓也其分兩約得庫平銀七錢二分合之舊法積分成錢積錢成兩之規數已奇零而不易核兼之此省所鑄用之彼省卽窒礙難行此局所鑄用之彼局亦扞格不入至於小銀錢自五分以及一角二角或半元合之皆可與大銀圓分兩相同本不應有參差也乃兹則以大易小或以小易大皆有貼水之名貴賤隨時多寡不一於是商人得因緣爲奸而愚民卽大受其害今旣定畫一之法每枚重庫平一兩則每角重庫平一錢無論以大易小以小易大均不得有貼水名目如此則納稅完糧向時以銀計算　至此可一轉移而無所　　至於以銀易錢亦宜由部酌中定一永遠不移之價查道光二十五年劉良駒奏請飭定銀錢畫一章程疏内曾言每紋銀一兩宜如近歲户部奏准各省捐輸案内以制錢一千五百文抵銀一兩之例所有出入欵項均定一不易之規愚意現在銀價旣較前日爲低則每銀一兩卽銀元一枚宜定易足錢一千文不准有私錢及短數諸弊推至一角則易錢百文一分則易錢十文倘合中國十八省悉仿此法行之雖改章之初未免稍覺瑣屑然歴時旣久奸商不能行把持技倆民間必受益良多有理財之責者其果能採此說而實力行之乎天下大同之象不難寓諸心目間矣 
[宫門抄]  
　　正月初八日吏部呈進春季搢紳禮部呈進春山寳座順天府呈進春牛圖崑中堂等謝賞春紙慶王續假十日德公續假十五日召見軍機○初九日葵公延侯各假滿請安内務府奏派遞酒派出楊桑關防衙門奏十五日大高殿拜表洵貝勒行禮召見軍機皇上明日午正升保和殿筵宴蒙古王公未刻升乾清宫入廷臣宴○初十日慶恩續假五日浙江藩司翁曾桂請訓内閣奏派稽查中書科派出崇壽召見軍機及翁曾桂 
[請咨出洋]  
　　武昌訪事人云江夏縣陳介菴大令前歲曾蒙大憲保薦卓異尙未入覲天顔兹者署督憲端午帥給與咨文飭大令卽日北上大令擬於引見後赴東瀛游歴數月以資閱歴然後再行回省日前已面禀午帥想必能允如所請也 
[札調營兵]  
　　武昌訪事人云日前本任湖廣總督調署兩江總督張香濤宫保飛咨來鄂調取工程隊二營至寗聽候差遣署鄂督端午帥當卽轉飭該營管帶速帶同左右二營於本月初十日乘輪東下逕赴白門 
[帥旌回省]  
　　鎮江訪事友人云署兩江總督兼南洋通商大臣張香濤宫保蒞潤後行旌小駐即於本月二十日清晨鐘鳴七下時附鏡淸兵艦鼓輪上駛遄回金陵省垣瀕行鎭城文武各官及各營統領咸赴江干恭送 
[補志帥節出轅]  
　　金陵訪事友人云兩江督憲張香濤宫保自去臘下浣蒞儀徵盤查棧鹽後復赴江陰要口查閱砲臺嗣以歲序將闌急於回轅遂作罷論一面電飭兩江所轄駐紥吳淞之盛字營揚州之南字營並電調湖北護軍某某七營著於新正上浣齊集省垣候飭赴江陰會同防營操演陣法盛南兩軍統領奉調先至迨月之十一日湖北奉調軍士亦雲集白門宫保乃飭依次先赴江陰遂於元宵前一日秉節出轅乘某兵輪船前往校閱 
[文忠卜葬]  
　　蕪湖訪事友人云合肥李文忠公靈櫬自去歲遄回珂里由公子等倩王少谷太史卜得牛眠吉壤定於本年二月二十二日下葬想屇時執紼以送者必更如水如雲也 
[觀察履新]  
　　武昌訪事人云委署湖北鹽法道梁集菴觀察已於本月初十日接印任事是日警察局各委員以及道屬之同通州縣均至道轅分班叩賀觀察一一接見如儀 
[江岸又陷]  
　　金陵訪事友人云下關太古碼頭自去臘中旬塌陷傷斃多人新關辦事人等卽遷入官設躉船 
 
 

Page 2

 
 
内以免意外之虞不料本月上旬某日前次失事處忽又崩塌關上房屋致被牽動幾有土崩瓦解之勢殊可憂也 
[府改學堂]  
　　金陵事友人云江寗府署前奉憲飭改作行臺而將昭忠祠河之對岸收賣民地建造三江師範學堂督憲以庫帑空虚創造學堂經費浩繁迫難籌措爰飭以府署改爲三江師範學堂其行臺則俟另行籌造 
[議改學堂三誌]  
　　杭州訪事友人云省城崇文義塾改設學堂前已兩誌報章兹悉諸紳士於十八日復集塾中會議蓋因該塾爲培植孤寒而設修膳一槪不收若攺章後除修金免繳外逐月需出膳金二千四百文恐赤貧之家無力呈繳必致向隅現議將去年所收學生六十名中除新入學者例應出塾及不堪造就開缺并自行告者約有二十餘人其餘當再查訪如力量稍裕之家均令其照繳膳資若實係貧寒者暫行免繳 
[卡員被劾]  
　　南昌訪事人云近年各屬釐卡積弊甚深雖經撫藩各憲極力整頓終難弊絶風清去冬有樂平卡某委員縱容其子私設分卡爲護撫憲柯遜菴大中丞訪聞當卽撤委奏請革職嚴辦 
[嚴申賭禁]  
　　南昌訪事人云從前省垣開博塲者皆有差役包庇自柯中丞蒞任雷厲風行嚴行禁止一時賭博絶跡爲數十年來所僅見至去冬各差役故智復萌賭徒又復麕集去臘某日保甲分局某員在府學前查拿賭犯竟被拒捕毆傷嗣查知係某署差役所爲卽禀明瑞　儒廉訪大發雷霆面諭南昌縣倪樸齋新建縣杜豫堂兩明府拿犯重辦並將差頭重責判令遊街數月若輩懾於嚴威故獻歲以來尙不聞有顯違禁令者亦可見官法之非盡不足恃也 
[邑尊騐屍]  
　　杭州訪事友人云有某姓者庽居旗營中其姑兇悍異常待媳甚虐上年臘月下旬不知因何姑又將媳毒毆適中要害移時殞命媳之母族係居紹興得信後其母率子女來杭詢問病原言語支吾旋又訪諸近鄰略得情形送於十六日具禀於仁和縣署以身死不明叩求開棺相騐邑尊蕭明府於十七日帶同刑仵官媒等詣騐先將其姑及夫訊問供稱是日爭閙有之並未毆打或係服毒身故亦未可知又傳鄰人質証皆云是日被毆屬實是否致命或另有别情未悉其詳而屍親堅請啓棺檢騐邑尊告以此事不能草率必須確有憑證方可開棺否則當有誣坐之罪其母痛女情切叩求不已明府乃命具結然後將棺開視騐得頭上太陽穴被傷確係致命遂塡明屍格隨令掩棺加封交地保看管並提其姑及屍夫回署嚴訊再行定罪也 
[白門火警]  
　　金陵訪事友人云本月十一日漏下三商時城東牛市大街某姓家不戒於火致兆焚如是處逼近支應局以故文自司道武自兩協以下聞警後卽率兵役人等馳往彈壓各救火會洋龍水龍均奮力灌救移時始熄是役也計焚去民房四間並燒斃八歲男孩一口殊可憐也 
[保人狡展]  
　　蘇州訪事友人云蘇州道前街德康錢鋪於去臘大除日遣出店人某甲偕學徒某乙持送洋銀二百五十元至養育巷厚生錢鋪行至中途甲頓起不良懷洋逃逸當經德康主某丙向薦保人某丁追究丁置之不理丙送於新正某日繕禀投吳縣署控告縣主林大令准詞飭差將丁拘案研訊丁供稱甲係小的之壻已於某日斃於中街路官井内旋復供稱錢莊向章凡爲人作保僅保靑蚨二十千翼多則不干保人之事云云大令得供飭管押刑房候再研究 
[機車戽水]  
　　南昌訪事人云江西各屬每逢旱魃爲災雖有水車可以戽水然未免太覺費力近有南昌新鐵廠擬造木輪人力機器車用四人運之一日可戽水萬石卽高一二丈之隄以皮條接長抽水上行農田受益不淺聞每水車一具祗需三四百金價廉用廣實足大開風氣宏闢財源也 
[伊犂將軍馬軍帥開列章程奏請試辦官茶摺]  
　　奴才馬亮跪奏爲餉源支絀擬請派員採運晉茶行銷伊犂各城便民裕課以開利源而濟餉需恭摺仰祈聖鑒事竊維伊犁僻處西陲向無土產自然之利是以歴年餉需全賴各省關協濟近三四年欠解甚多卽設法借撥發給各營官兵具領而一切日用咸需採買價値無不昻貴故外來商民巧於謀利本地官兵轉益困窮奴才查新疆識略内載伊犂承平時綢緞調之江南棉布調之和闐等處茶葉調之陜甘均各儲庫分買現在額運章程早經停止如綢布等類尙可從儉取用惟茶葉一項則爲居民日食所必需伊犂各城從前本非湖茶引地所食均係内地商民販賣各色茶斤運伊行銷定例官爲設局抽茶作稅由伊犁將軍督員稽察旣以晉茶爲大宗迨收還伊犁後始行改章由甘肅招商給票採運湖茶來伊發賣雖經嚴禁晉茶不准入境無如漢蒙纒哈均不慣食且因湖茶價昻不如晉茶價賤以致私茶不能禁止湖茶不能暢行上年茶商歇業撤去伊犁私茶更形充斥禁之則食茶無出非所以厚民生不禁則釐課虚懸實無以裕國計方今時事多艱餉項日竭苟可爲國家開一分利源卽可爲部臣省一分籌慮况伊犁别無生財之道全恃仰給於人殊非經久之計奴才冐昧因思此項茶斤與其任聽奸商私販漁利莫若官爲採辦行銷藉收什一之利且可規復承平年收茶搭餉舊例較之抽釐納税偷漏中飽者獲利較多屢與所屬咨商輿論悉合第試辦之初自應詳定章程奏明請旨庶免辦理製肘仍屬無補時艱謹擬章程八條另繕清單恭呈御覽仰懇天恩俯准試辦一俟命下即行咨請山西撫臣酌撥額餉提解伊犁新餉由奴才派員分限具領在張家口歸化城擇地設局陸續採買需用各色茶斤雇募民夫由草地運回伊犁行銷每年年終核計得獲贏餘若干開支局費運價若干據實造册具報將所收贏餘銀數留抵次年額餉與國計民生洵屬不無裨益奴才爲餉項支絀官兵交困便民裕課藉開利源起見所有擬請派員試辦晉茶緣由是否有當除咨明户部及陜甘總督臣山西新疆各撫臣綏遠城將軍察哈爾都統塔爾巴哈臺參贊大臣外理合恭摺具陳伏乞皇太后 
皇上聖鑒訓示謹奏奉硃批該部議奏單併發欽此[  後附章程明日續登]  
[邗江錢市]  
　　揚州訪事人云揚城自去歲入冬後制錢已日形短絀錢價亦逐漸增長迨至嘉平下浣孔方身價愈高雖經運司程都轉竭力維持由省請領銅圓若干萬來揚分飭各錢莊搭配使用奈時値歲闌依然不敷周轉墨西哥洋銀每元僅兌錢八百十餘文錢價之昻爲從來所未有比至小除夕前履泰等錢店三家卒因周轉不靈同時閉歇隨經庫廳將履泰店門封釘說者謂履泰開設已五十餘年聲望素著今竟突然閉歇殊覺出人意計之外刻聞該店執事擬於元宵後在會館料理一切云 
[議增綢價]  
　　杭州訪事友人云近年綢縀價値昻貴非常去冬絲經有增無减開正以來貨物稀少業綢者每多束手是以於本月望日在會會議加價無如價目已昻若再加增必致滯銷是以議定暫行每尺加洋六分惟計算成本尙屬不敷且俟二月間再行酌議也 
 
 

Page 3

 
 
[粤海春濤]  
　　廣州訪事人云商人湯沛霖等赴善後總局請承烟捐經費一節隨奉批示謂據禀加餉請承省城佛山河南生熟包捐所擬抽收章程及現認餉一萬五千元究竟是否核實飭南番兩縣查明議覆再行核辦○粵省推廣膏捐章程因與烟臺條約相背飭令撤銷一節兹悉粤省籌餉公所已札飭光興公司速將各分廠一律撤銷無得延宕並飭令妥議膏牌章程禀覆詳辦○去歲城西聨興街被匪行刦當塲拿獲吳亞六一名經南海縣裴明府訊實以站籠處死其時適恭逢萬壽聖節例不行刑乃大令於决犯時特判曰謂萬壽節内不能辦匪人甚不謂然夫皇太后固以安天下爲心皇上更以安天下爲教現値冬防吃緊城鄉搶掠之案日有所聞匪徒槍斃事主毫無忌憚而地方官拘牽跼促不敢辦一匪果何爲耶且禁忌愈多政治日漓於民生疾病視同秦越殊失朝廷責望臣子之意况萬壽聖節已過十餘日爲除暴安良起見迫不可待與遇國忌而飲酒作樂於干犯名義者廻乎不同如有以違制糾予者竊願身任其咎也○前因水旱爲災米價大漲經各大憲及善堂籌辦平糶米價漸平惟晚稻减收深恐靑黄不接之時粒食仍虞缺乏惟去歲已甘霖疉降可以赶種雜糧各善堂已多購米麥種耔以便各鄉採辦矣○佛山近來柴價略平每萬斤約貶價二兩聞因東省運兵前赴粤西回東時多載柴薪故也○西人傳遞消息於電報外更有德律風蓋電報僅傳號數而德律風則能傳語言故又名爲傳聲筒但電報無遠不届而僅及五百里故其用不如電報之廣然於租界通行已久而粤鮮有用者現商務大臣盛杏蓀宫保特委補用道温佐才觀察來粤辦理德律風事宜已由港到省晉謁當道矣○波羅一物乃果中珍品生於春成於夏秋間則如碩果僅存至冬未嘗有或見者乃佛山道上日前竟有此物出售亦從來所罕見也 
[鳩江談屑]  
　　蕪湖訪事友人云蕪湖巡警局吕韵生觀察以辦理巡警非用洋人不足以整齊嚴肅以故僱用洋捕頭一名月支新水一百餘金并沿途廣設路燈照如白晝各捕兵油布雨衣釘靴等置辦一律可謂不惜所費矣○往年燈景 
禁止故元宵佳節頗覺淸靜○蕪湖馬路於新正初旬停工數日刻仍照舊開工其爲波塘所隔則由水 
坦坦矣 
[泖水春波]  
　　松江訪事人云華亭縣壯役名嘉喜者虎狼也家居後岡鎭髪妻某氏曾以遇人不淑服紫霞膏畢命卜葬之日妻兄某甲携冥庫逕向墳塋焚化嘉喜因其並不告知銜之刺骨新正某日甲來賀年嘉喜遽起握刀向甲猛斫甲接以手十指均遭劃破血液淋漓幸甲亦赳赳者得奪門逸出翌日來郡投華署喊寃縣主陳仲陶大令命仵役騐之信隨諭令退去想不免緝拿訊治矣○江北縫窮婦某氏僑居西門外菜花涇日在東嶽廟門首爲人縫紉廟中團練巡勇某甲與婦同鄉姘識有年詎婦近日又别有所歡爲甲偵知卽於本月初六夜持利刃向婦腰際猛刺致婦腹裂腸出倒臥血泊中家人急倩樂恩堂美國醫生李多瑪君診治然受創過鉅恐不能保全性命矣○黑魚弄某染坊新年聚賭起釁毆傷兩人恐不免匍匐公庭也○巨梟孔老窩子解省後婁縣禁卒齎回鐐銬一副闔郡喧傳咸謂該巨梟到省卽於十九日正法越數日鹽捕營護勇自省垣回則謂監禁府獄尙待訊鞫近更傳說紛紜謂該梟到省已審過五堂供詞狡展稱奉賢槍斃民人係龔老窩子間官並不深究其積惡祗收押待質公所現聞由其族人極力營幹求鹽捕統領杜觀察密保不久卽可脱去樊籠等情不知果否按孔梟當日由某賭塲乘舟赴奉境欲　某姓索取賭項忽經線人來報言有江北船兩號向販私鹽現泊河干孔梟隨率黨馳往拘舟子至左近廟中吊打過於慘毒旁有某鄉民出言攔阻孔遂遷怒鄉民用槍杆擊其首鄉民痛極倒地則謂爲詐死復燃槍擊斃鄉衆聞聲鳴金掩捕孔梟一路鳴槍逃出聞目下屍屬尙不肯干休云○本月初八日辰刻官塲行迎春之禮松江府許子原太守華亭縣陳仲陶大令婁縣屈吉士大令曁所屬各官乘輿至東門外紫霞宫禮畢遄回就府署大堂行鞭春禮本届芒神科頭黄服紫帶跣一足牛則黄身黑頭白眼鼻端有繩 
[上海官塲紀事]  
　　昨日午後上海縣汪瑤庭大令乘大號官舫導以小輪船向姑蘇進發謁見撫藩臬三大憲面陳要公定於二十六日回滬○日前松江府許子原太守赴蘇垣拜賀各大憲年禧事畢回滬小作勾留已於前日乘舟遄返茸城 
[飭建輪船]  
　　前日江南機器製造局中接北洋大臣直隸總督袁慰庭宫保來電飭製造油木質兵艦八艘以備軍需等因大約不日卽須開工建造矣 
[催解漕米]  
　　江蘇海運滬局總辦孫述亭太守開辦漕務後因蘇省各屬未據將米交解因行文至各州縣催解來滬以便運兌騐收 
[法界停訊]  
　　昨日爲法界捕房發落各案之期捕頭查得上期並無判責人犯因禀知讞員孫建臣大令暫停一期 
[因傷斃命]  
　　日前南市大東門外花衣街吳姓家女傭張氏因登樓取物偶一失足從高墜下致負重傷兹悉該氏受傷過重醫治無効竟爾斃命聞死者年纔二十月八云 
[上海縣署瑣案]  
　　前日盧昌禧扭控兪賡載欠銀不還當晚縣主汪瑤庭大令升堂提　盧供小的在南市順豐木行執業去秋八月兪至小的處聲稱在太倉開設永泰源木行欲與小的行中往來隨倩二妙堂墨店兪鑑湖作保賒去杉木五百根計銀八百餘兩言明將貨送到卽付現銀不料僅付期票一帋届期向收無付前往理論始知伊巳將此貨售去一百餘根合銀二百餘兩逃逸無蹤小的當卽告知地保將售剩之貨擡回上海計値五百餘兩尙少二百十六兩細加跴緝竟無下落今日始得遇見爲此扭請案追兪供小的係徽州府屬婺源縣人與二妙堂墨店主兪鑑湖分屬叔姪去年叔父與小的在太倉阜橋鎭合股開設永泰源木行共集資本銀七百兩開張後向滬上胡裕昌三泰順豐三家往來嗣以虧本倒閉裕昌三泰兩行業已出立興隆票了事惟須豐之貨係由叔父經手取去迄今未了求鑒大令以兪賡載誆騙情眞喝責三百板押候嚴追○前者顧蘭洲失去小孩疑被鄰人兪毛弟拐去扭控縣署經汪大令訊供因無　據責令帮同尋緝在案近日兪扭顧阿鳳到案控告大令提訊之下兪供小的前被顧懷疑誣告曾蒙訊明交保查悉顧孩賣在同泰里邱瑞春家前往尋獲卽與顧同往領回邱不允故喚包探　邱到英美租界公廨邱供明是王曹氏與女顧阿鳳拐賣與伊家奉張老爺飭令到縣料理小的前與阿鳳鄰居故將阿鳳扭送案下請究顧供小的所有男孩今旣查明下落叩求移提給領顧阿鳳供小女子實無拐賣顧孩之事至寄母王曹氏曾否拐賣小女子分居各炊實不知情求察原差將王曹氏拘解到案大令傳訊曹氏一味呼寃大令著將曹氏阿鳳均交官媒分别管押候移提邱瑞春及顧孩到案訊明核辦○流氓火燒毛毛陳福壽等前因訛詐被控到縣經縣差拘獲陳福壽解奉汪大令訊責交保限令交出毛毛到案從寛免究詎料陳保出後延不尋交各原告紛紛禀催大令飭差將陳提案前日大令升堂詰問陳供小的前蒙恩典交人保出無如卽患病症迄今未愈故未將毛毛尋獲叩求寛限大令以其故意玩延著押候比交 
 
 

Page 4

 
 
   
 
 

Page 5

 
 
　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　昨日某甲至楊家渡德慶京鞋店内乘　竊取鞋子十雙經店夥追獲人贓鳴捕拘至捕房捕頭令押候移解馬路工程局禀請總辦翁子文太守訊究○前晚泊居大馬頭之川沙航船户某已被賊竊去衣服棉被等物昨日船主開具失單投捕房報請　緝○滬南龍德橋務本巷内郭誠大土行前日忽失去川土三十餘包昨日遣人投報捕房請爲查緝捕頭遣包探黄量海跴緝 
[英美租界公堂瑣案]  
　　包探竇如海李星福解婦人王錢氏到案禀稱前者顧蘇氏控王周氏拐賣兒子經大老爺訊供移送上海縣署訊核在案兹由小的等查明實在情形傳齊人証請爲訊辦老捕房捕頭派繙譯投案聲稱前年七月間顧蘇氏失一小孩將王周氏扭案轉送縣署嗣由縣主汪大老爺訊得牽涉瞽人吳鑒光因卽派差李福堂李山卿持文來租界提吳歸案由吳母楊氏出洋銀一百八十元始將　　出至去年二月又奉票提交城内王阿毛洋銀一百元得卽無事王周氏在縣署管押半年後亦釋前日王周氏偶至六馬路彤德里邱王氏門首見顧蔣氏所失之孩在門前游玩報知捕房派探往查知由王錢氏作保價賣遂將王錢氏送請管押據邱稱孩係阿鳳娘所拐並非王周氏吳鑒光等所爲請爲伸雪李阿鳳已管押上海縣署求鑒邱王氏供小婦人賃居彤德里五百十四號門牌前年六月十一日由素識之王阿鳳領孩來家稱係私產今其母將賦于歸是以求售小婦人信之出身價洋銀二十元購得小婦人恐有不妥責令覓保阿鳳因浼王錢氏到來說項今將賣身契呈請察核顧蘇氏供前年六月十一日兒子被拐疑係王周氏拐去事閱兩年今幸由王周氏尋獲始知實係李阿鳳所拐求恩給領吳楊氏供兒子吳鑒光寃遭株累致費多金今拐犯業已獲案尙求伸雪王周氏供與顧蘇氏相同王錢氏供阿鳳賣孩央小婦人作保小婦人不知其詐致遭牽累實則並未分用洋銀求鑒襄讞委員魏蒓塢大令商之英總領事署迪繙譯以正犯已押上海縣署著將一干人証押候移請縣主汪大令將李阿鳳提回訊明再行送請按律嚴究○包探邊槐州解陸順來陳阿根唐阿福到案禀稱此三人均係積賊　後行竊姚引福等八家衣物報由小的拘獲請究大令判將陸陳各責五百板枷號二月期滿押外國牢監五年唐責三百板枷號一月期滿押外國牢間三年○包探陳洪德解李正如到案禀稱此人前曾行竊鄔董氏家衣物緝拿未獲兹又掩入伊家當塲扭獲反敢行兇報由小的送案請究大令判責五百板遞解寗波原籍○包探陳云忠解婦人汪倪氏蔣楊氏到案禀稱二婦拐騙徐萬東之媳翠金藏匿無蹤報由小的拘獲解請訊押今已將翠金交到請爲訊辦翠金之夫某甲投案聲稱妻子不守婦道不願領回請發堂擇配大令准之判將汪蔣遞回原籍交保管東○包探金立生解王阿二王金林到案禀稱此二人將婦人石陳氏王莊氏攔住調戱攫去金簪報由小的拘獲請爲究辦大令判各責四百板枷號一月發犯事處示衆 
[法租界捕房紀事]  
　　前日法界大馬路某廣貨店失竊洋針花邊等物報捕後經包探查獲甲乙二偷兒詰知原贓窩藏南市十六鋪汛捕麻皮阿四之副役王小弟家因將王小弟拘入捕房押候轉解公堂禀請讞員孫建臣大令訊究○前晚某姓木作失去木料數根報捕後經包探查知贓存趙姓所開豆腐店内因將趙拘入捕房押候交出原贓一併解送公堂禀請究辦 
[美租界捕房紀事]  
　　前晚外虹口麥格林路五號洋房某西人家忽然失去金戒等物疑係甲乙二細崽所竊投報提籃橋新巡捕房捕頭令包探錢榮堂將甲乙拘入捕房押候查明再行解送公堂禀請讞員張柄樞司馬訊辦○昨晨胡阿桂潛入唐家弄某姓鄉民家意圖行竊爲某姓拘獲扭入捕房捕頭以行竊未成令押乞丐牢一天以儆○昨日午前甬人張阿福在西華德路小菜塲左近某茶肆中與同鄉劉阿四因賭索欠起釁互毆某號華捕喝阻不依一并帶入捕房捕頭本擬押解公堂禀請究辦繼因張等一再哀求從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年正月初七初八日京報全錄]  
　　宫門抄諭旨均已錄前○雲貴總督魏奏查明滇軍剿撫邊外野　在事出力各員擇尤保奬摺○陜甘總督崧等奏爲辦結生番積年仇殺巨案摺○皖撫聶奏獲辦首要會匪懇請給奬摺○署浙撫誠奏甄别知府堪以留省補用片○察哈爾都統奎奏旂員三年期滿循例籲請陛見摺○ 
雲貴總督魏光燾跪奏爲查明滇軍剿撫邊外各野　在事出力各員弁遵旨擇尤保奬恭摺仰祈聖鑒事竊查本年二月雲南騰越廳邊外各野　妄造妖言紏衆分擾滇灘河西等處勢甚披猖迭經官軍率隊分别剿撫邊境一律肅清所有出力文武各員弁不無微勞足錄前經臣奏請擇尤照異常保奬於光緒廿八年九月十三日奉硃批准其擇尤酌保毋許冐濫欽此欽遵當卽恭錄轉行去後兹據騰越鎭總兵張松林將在事出力各員弁開列職名呈由善後局司道嚴加删汰擇其尤爲出力者分别開單詳請奏奬前來臣查騰越爲滇省迤西極邊之地西北界連英緬逼處强鄰各野　散處深山界在不滇不緬之間向無管束互相雄長本年二月内該匪首余大等膽敢妖言惑衆聚黨千餘分途出擾滇灘河西等處勢甚兇湧剿辦稍延時日勢必勾引夷地各匪徒裹脅日衆滋蔓難圖若撫馭無方勢必窮蹙竄奔滋擾異族啓外人之口實生内境之隱憂收撫旣難後患何堪設想該鎭廳聞報後當卽調派附近各兵團土勇分途攻剿大加懲創迨其悔禍投誠卽乘機開導令其就我範圍畏威懷德四旬之間摀穴擒渠元惡授首地方一律敉平野類各安生計辦理實稱迅速在事各員弁等奔馳於蠻烟瘴雨之中往來於鳥首羊腸之地不辭勞瘁不避瘁險較之内境剿匪難易迥殊若不照異常勞績分别給奬實不足以鼓勵將來所有單開各員經臣再三酌减旣極核實合無仰懇天恩俯念邊地剿匪不易准其照單給奬俾昭激勸出自逾格鴻慈除將武職千把以下請奬各弁造册咨部核奬均文職各履歴咨部查照外所有遵旨查明官軍剿撫野　肅清邊境擇尤開單請奬緣由謹恭摺具陳伏乞皇后后皇上聖鑒訓示再雲南巡撫係臣兼署毋庸列銜合併聲明謹奏奉硃批吏部議奏單二件併發欽此 
頭品頂戴陜甘總督奴才崧蕃副都統銜西寗辦事在臣奴才闊普通武跪奏爲遵保辦結生番積年仇殺巨案在事出力文武援案籲懇 
天恩飭部照擬請奬以示鼓勵恭摺仰祈聖鑒事竊奴才等於本年九月十九日將委辦貴德廳屬多加族百户挾嫌用砲轟斃噶布族百户曁循化廳屬狼加生番與雙朋生番因爭草山地界積年戒鬭互相仇殺兩案一律清結懇將在事異堂出力各員奏乞恩施擇尤奬叙嗣經欽奉硃批准其擇尤酌保毋許冐濫欽此欽遵前來奴才等跪讀之下仰見我皇上愼固邊疆微勞必錄至意奴才等查此兩案始因該番等仇殺爭界勢成燎原繼遁雪山老巢負隅抗傳邊民騷動大局攸關奴才等往返會商遴委熟習番情之前巴燕戎格營遊擊李致中前署貴德廳同知准補狄道州知州宋之章現署貴德營遊擊李士貞候補道歐陽樂淸等曁文武各員面授機宜選帶妥幹勇丁兵役人等分往開導秉公查辦並調防軍遙張聲勢務使懾服勿致激變仰賴天威之赫灈示以先聲繼宣聖德之汪洋曉以大義幸使兵不血刃向化投誠將搶殺之牛馬命價如數賠還互爭之牧地草山勘清界址現在番情帖服地方安靖洵足以消積年之邊患息後日之釁端該委員等辛苦於冰天雪地之中奔馳於沙漠荒野之地兹將在事出力文武各員切實酌核擇尤援案併請保奬謹分繕淸單恭呈御覽合無仰懇天恩俯擬照給子奬叙以示鼓勵而昭激勸之處出自鴻慈逾格除將各員弁履歴分别送部並武職千總以下各員另行咨奬查核外謹合詞恭摺具陳伏乞皇太后皇上聖鑒訓示再此摺係奴才闊普通武主稿合併聲明謹奏奉硃批著照所請該部知道單併發欽此頭品頂戴調補浙江巡撫安徽巡撫臣聶緝槼跪奏爲拿獲首要會匪審明照章正法籲懇天恩准將在事出力人員量予奬勵以昭　勸恭摺仰祈聖鑒事竊照皖省沿江一帶夙爲票會各匪出没之所雖迭經嚴飭拿辦而根株未凈時虞蠢動爲患本年春間准前督臣訪寔匪犯姓名並准長江提臣于望江縣事主黄顯榮停船被劫案内獲犯曾少卿供出逸匪名分别開單知會當經通飭密捕嗣據東流望江一縣曁水陸防營先後報獲任發張狥孜金炳炎及程春華嚴詳王仁齋六名卽分飭與曾少卿一併解省發交安慶府審辦該匪首唐運覺匿跡建德縣境内行蹤詭秘先經提臣札飭署華陽營右哨都司劉自連前往緝捕中途逗留提臣以該都司迹近縱庇將其撤任解省由臣飭令臬　訊供狡展卽經前督臣會摺奏叅革職歸案審辦而匪首唐連覺一日稽誅地方卽一日不安該前署建德縣知縣張廷權多方設法督同該縣典史楊光詒捕獲並叧獲楊得勝一名解經一併發府提同曾少卿等審訊旋據該前署府石鎭訊據唐連覺供認當勇斥革聽糾入會放票糾人前年在大通購線夥搶軍裝曾少卿供係革通與張狗孜任發各認聽糾入會夥刦得贓金炳炎供認聽糾行劫程春華楊得勝與嚴詳王仁齋或稱被逼爲匪或稱被誘入會販私扒竊開具供摺禀請核辦前來維時適値提臣巡江來省以曾少卿係該營革勇膽敢入會行劫罪不容誅卽將該犯提赴行次先行正法其唐連覺張狗孜任發三犯或入會放票隨同搶掠或聽糾入會行劫得贓均屬法無可貸由臣批飭照章正法梟示金炳炎一犯飭令歸入黄顯榮停船被劫案内擬辦程春華楊得勝嚴詳王仁齋西犯情罪當經分飭監禁該都司劉自連縱庇要匪罪實難逭業已據報病故應毋庸議惟查唐連覺本爲著名會匪若任其日久漏網後患不堪設想今經該前署縣張廷權督飭設法購捕卒使渠魁授首浦患未萌實屬有勞足錄自應查照部章隨摺請奬以示鼓勵合無仰懇天恩俯准將前署建德縣候補知縣張廷權俟補缺後以直隷州知州儘先補用前任建德縣典典史捐升試用知縣楊光詒仍以知縣歸候補班補用出自逾格鴻慈除將各該員履歴咨部查核並仍　飭勒拿餘匪務獲究辦外所有獲辦首要會匪懇請給奬緣由謹會同署兩江總督臣張之洞長江提督臣程文炳恭摺具奏伏乞皇太后皇上聖鑒訓示謹奏奉硃批著照所請該部知道欽此 
誠勳片再捐納試用知府一年期滿例應察看才具分别補用歴經遵辦在案兹查接管卷内奴才在藩司住内會同臬司具詳新海防例試用知府文錦試看一年期滿前撫臣任道鎔未及覈辦卸事多交前來奴才到任未及三月例不加考惟在藩司任内查得新海防例試用知府文錦老成練達應請照例留省補用謹會同閩浙總督臣許應騤附片陳明伏乞聖鑒謹奏奉硃批吏部知道欽此 
奴才奎順奴才魁福跪奏爲察哈爾總管三年期滿循例奏請陛見恭摺仰祈聖鑒事竊據察哈爾廂紅旂總管多普沁多爾　呈於光緒二十五年十一月二十一日補放察哈爾廂紅旗總管於十二月十七日接任之日起扣至二十八年十二月十七日三年期滿呈請具稱奏前來奴才等恭查道光十二年正月間欽奉上諭向來盛京五部侍郎及各省將軍都統副都統城守尉總管等有年班輪替進京之例嗣後著自至任之日起扣滿三年奏請陛見俱毋庸年班進京欽此歴經欽遵辦理在案今總管多普沁多爾濟現已三年旗滿可否將該員送京陛見之處伏俟諭旨遵行所有察哈爾總管三年期滿謹循例奏請陛見緣由理合恭摺具陳伏乞皇太后皇上聖鑒訓示謹奏奉硃批毋庸來見欽此 
 
