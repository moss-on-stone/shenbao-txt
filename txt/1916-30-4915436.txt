# 1916 - 30 - 4915436

 

Page 1

 
 
   
 
 

Page 2

 
 
時評 
[其一展緩帝制與浮言]  
　　外電謂政府方草展緩帝制之令以息浮言余謂此信必非確也使帝制而應有也何必展緩使帝制而非應有也展緩何益况乎帝制者以實力浮言何足恤哉（冷） 
[其二匪與兵]  
　　前淸末季之匪與兵爲同類不足言矣此前淸之所以亡也今據路透電謂西北之匪佔城掠地匪去之後兵以搜匪爲名亦事搶掠民之受其災者不可勝計嗚呼此豈足以平匪哉即平匪人民亦安必望其匪之平哉 
（冷） 
[專電]  
　　大同電土匪千餘人被第一師追擊竄入廣魯之七墩口更佔據平魯縣城閻將軍特飭大同孔鎭守使庚督率混成一團出剿所有大同城守事宜由雁門道鄒道沂負完全責任 
　　綏遠電現在歸綏附近遍地皆匪大股盧占魁一股仍盤踞包頭以北及西南伊盟逹賴特旗 
　　重慶電七師已到渝三營餘隊 
尙在夔萬一帶因無船隻輸送極難非一月不能全到 
[特約路透電]  
　　北京電四川將軍陳宦電告政府謂革命軍據叙州後按兵未進顯係候援官兵已調赴自流井瀘州扼守以待曹錕之北軍華人消息謂桂兵二十五日與滇兵羅平附近交戰三小時滇兵失利乃退入滇界 
（二十八日） 
　　北京電山西北部大局似甚阽危盜匪近佔據之平魯縣距大同僅八十英里聞盜匪現向大同進發政府現正竭力派援兵出發盜匪人數約在七八千之間惟據近收薩拉齊抵京之某客聲稱其中携械者僅有四千人盜匪旣離薩拉齊官兵士乃入城藉口搜捕搶匪見物即取蕯拉齊境內各村莊至歸化廳十英里之居民皆受其害（二十八日） 
[譯電]  
　　北京電國權報載稱熊希齡奉袁總統命竭見駐京各使及外國銀行經理討論要事（二十八日） 
　　北京電中國政界豫料官軍與滇軍將於日內大戰以爭叙府（二十八日） 
　　北京電英文北京日報載稱國務卿奉袁總統命草擬展緩帝制之諭文以息浮言（二十八日） 
戰電 
[其一（英人路透電）]  
　　巴黎電今晚公報謂昨夜法軍猛轟斯台斯特拉敵軍戰壕及交通線是時敵軍正在行動亞土瓦敵軍今日在勒維勒東北轟發地雷多枚佔據陷穴但爲法軍逐出亞土瓦雙方砲火甚爲劇烈法軍砲火迫令敵軍棄洛瓦伊防禦工程一所昨夜齊泊林飛船一艘以炸彈數枚擲擊愛貝爾萊附近損傷甚微該飛船飛回時曾爲法軍重砲所轟法軍轟擊邦太末松西面敵軍防禦工程頗獲效果（二十六日） 
　　巴黎電今日下午公報謂亞土瓦砲火甚爲活動法軍繼續佔據地雷炸陷之地覓獲德兵死屍甚多且生擒若干人＼（二十七日） 
　倫敦電羅馬現恐孟國之米爾柯親王業已戰死或於防守斯庫太里時爲敵所擒塞人數千名現向亞萊細哇逃亡由特洛白里巨及英水兵救之現望米爾柯親王在斯庫太里之後衛戰役可令塞人得機逃逸（二十七日） 
　　彼得格勒電公報謂里加與特文斯克德飛機均頗活動高加索俄軍所獲之戰利品日見增多內有糧食及牲畜頗夥（二十六日） 
　　倫敦電海格將軍報稱昨日英飛機二十七架交戰並攻擊繫留汽球三具迫令敵機二架汽球二具降地英飛機均安然飛回敵軍猛轟魯斯敵砲隊在佛洛美萊附近亦頗活動英軍回擊甚力（二十六日） 
　　倫敦電斐洲英帥斯密斯道倫將軍公報云二十四日英軍從布裕尼（在東斐英德屬地邊界西距逹夫逹十五里）出發逐退布裕尼西四英里據守塞倫奇里營之敵軍並奪獲其營 
（二十六日） 
　　倫敦電海軍大臣貝爾福在下議院稱德國海軍於戰爭中未嘗不能先取攻勢幷建築戰力偉大之大戰艦至於德艦有十七寸口徑大砲之說政府未有證據不能信其必有但若假以時日與人工則造此巨砲亦未必果爲困難英國海軍凖備完密國內與地中海各公共或私有之船塢莫不建造新艦或修葺舊艦英國準備完善若是已屬無可復加今更改艦式乃英國所最宜注意者但政府未有證據以徵實目下所建造之船式確有觀念錯誤之　 
處云（二十六日） 
　　倫敦電商部大臣任錫門在下議院稱刻正研究辦法以屛絕非必要之輸入品不久當可宣布云（二十六日） 
　　亞姆斯特丹電奥政府召集屬於國民軍之年四十七與四十八者入伍（二十六日） 
　　亞姆斯特丹電德政府准種薯者增商售價自二馬克七十五泊番尼格漲至四馬克 
（二十六日） 
　　倫敦電下議院議員於辯論封鎖政策時發言者頗衆多謂政府處此情形巳盡其能力之所能至但仍有若干議員謂貨品漏入德境者不應如是之多外部副大臣薛西爾稱封鎖一事極爲複雜困難苟有良策可以助其進行者則外部極重視之但報界極端攻擊與事無益政府由中立國方面實行前所未有之計畫以封鎖德國進行之際不能不出以愼重今就大體言之貨物入德境者實不爲多云云此事辯論遂完結（二十六日） 
　　倫敦電今日商部大臣任錫門在下議院稱政府爲節用船隻起見已决定大減無關重要之輸入品再造紙之原料及破布舊紙之類　 
皆須禁止輸出凡輸入品之笨大者如未製之烟草建築之物料製家具之木料及菓品數種悉將禁止如不得巳此舉將延長辦理至時局舒緩時而後止云云當即指定克松等四人爲討論此事之委員（二十七日） 
　　倫敦電海軍部宣稱茲接消息知輔助巡艦太拉號之生存者九十五人現爲森呂細族 
拘禁頗受優待英政府現正設法以衣服等物送往云（二十七日） 
　　倫敦電今日殖民部大臣波拉勞在下議院稱目下舉行帝國會議未必有益但殖民部去年曾與坎拿大首相作完善透澈之討論今不久亦將與澳洲首相研究一切殖民部關於戰局之事件常與殖民地互通消息交換意見云（二十七日） 
[其二德人德文報專電]  
　　柏林電德軍大本營一月二十七日公報云敵砲隊轟擊海濱砂丘德軍陣地同時有敵鐵甲艦轟擊維斯丹特境兩處均無效果德軍在自維米至勒維勒大路兩旁轟 
發地雷後攻擊長五六百邁當之法軍陣地俘軍官一員兵五十二人獲機關鎗一枝炸彈砲三尊敵軍回攻失利旣而該處及德軍近數日內所佔之法軍戰壕均有活動之 
炸彈戰事蘭斯城現爲敵軍猛轟（西境戰况）林辛干將軍部下之德奥兵枝隊與敵交戰獲勝此外未有戰事（東境戰况） 
　　維也納電奥軍大本營一月二十六日公報云孟政府代表六人昨日簽定孟軍繳械投降條約孟兵今陸續投降無抗命者（巴爾幹戰况）奥軍於哇斯萊維亞附近一役佔據敵陣地一部分俘敵一千一百九十七人內有軍官四十五員獲機關鎗兩枝意軍攻擊波特哥拉·桑米乞爾·及芒法爾康南面之奥軍陣線均未得利奥軍飛行家以炸彈擲擊波爾加及亞拉之敵軍飛機停置所（奥意戰況） 
　　君士坦丁電土軍大本營一月二十六日公報云英軍在菲萊希大受損失後停止進攻庫台爾亞瑪拉不時有砲隊戰事一月十九日土軍襲擊柯爾拉西面之敵營殺敵甚衆獲牲口無數（伊拉克阿剌伯戰况）前敵末拉河附近土軍右翼現有小戰（高加索戰况） 
　　柏林電維也納消息謂協約國所傳督率孟軍續抗奥軍之孟將胡柯蒂斯區巳與其他數將在逹尼洛夫格拉同降奥軍據德軍大本營報稱德飛機兩隊攻擊南錫者共以炸彈一百五十餘枚擲擊南錫城及砲台所惜者屢著戰功之波爾克中尉於中途墜地即行殞命美總統之特使郝和士君巳於今晨行抵柏林各方面之請宴者郝均以旅途勞頓力辭美僑商會邀請茶會郝亦未往星期六日亞洲學會開常年會議名員與會者甚衆主席施華成士坦男爵宣稱本年已撥馬克五萬枚補助上海德文醫學校經費又謂德國 
 
 
 

Page 3

 
 
今雖注意世界戰事然輿情對於中國事務仍頗關心亞洲學會在柏林屢次開會到者甚爲擁擠故將來擬在其他各城分開會議柯爾尼斯區日報宣布去年十二月三十日開羅消息謂阿典英軍地位頗爲阽危英軍現力抗土耳其與阿刺伯軍隊者共二萬五千人據受傷之英少佐聲稱開戰之始英軍在南阿刺伯與伊們所佔之地共約二十五萬基洛蓮當今幾全行失去可刺伯人咸助土耳其作戰且用英國前給之軍抵禦英軍英軍死者約一千五百人傷者約二千人（二十七日） 
[東方通信社電（日本人組織）]  
　　北京電北京接到四川電報謂在瀘州北軍之兵力由北京派遣者計混成第一旅之一部與四川軍第一師第一旅之兵合計不過約四千名由成都派遣伍祥楨部下混成第四旅之兵駐在南溪旣聞雲南軍渡江之警報即向北方退却（二十八日） 
　　北京電第七師長張敬堯有率同所部之兵於二十六日抵四川省雲陽縣之報（二十八日）　　 
　　北京電重慶電云此間日來喧傳雲南軍巳佔領自流井之說自流井被雲南軍佔領如成事實則四川省金融界之受影響想當不少惟此報告此間尙未能得確信當地現尙平穩（二十八日） 
　　東京電改正吉長鐵道借欵契約之談判定於來月十日在北京開始日本方面巳派川上鎌田兩氏爲談判之委員（二十八日） 
要聞一 
[東京外交界要聞㈥]  
　　飄萍 
　　日俄凖同盟消息 
　　以我國爲中心 
　　與英日同盟相經緯 
　　英日同盟今後將如何 
　　自俄國有特派大使赴日之舉日俄親善之聲遂滿溢於兩國之報紙俄人之言曰大使赴日其美滿締約同盟條約以歸（俄報）日人之言曰自俄國太公之來日俄國交乃進於凖同盟之域所謂（凖同盟）者蓋多數學者之意見一年以來以（日俄同盟）爲論題研究其得失知名之士皆有所陳述而結論則要以正式同盟爲可以不必惟至協商以上之關係而止再從他一方面觀察則日人因英日同盟今尙存在故對俄以稱凖同盟爲適當也 
　　日俄親善之媒介爲何物乎曰是不外與敵人爭命疆場無情冷酷之軍器耳噫以無情冷酷之物乃能聯結兩方之感情可見親善云云求諸利害關係之外尙何所有證諸外交史上俄國因軍器問題而與他國接近者頗有前例當一千八百九十年前後俄法兩國互相親善法國陸軍總長以奢脫羅德製造局特俄國製造軍器或謂俄法兩國之同盟即以此時成立蓋兩國有軍器之關係斯兩國有秘密之關係無論個人無論國家秘密關係之程度乃與親善之程度成正比例者也軍器問題爲兩國親善之媒介旣如上述但使兩國之關係僅爲軍器則在戰時俄國固有望於日本而日本亦不妨以吉長鐵道及沿海洲漁業權甚至令俄國讓渡北滿權利及庫頁島北部等條件提出討論然一旦戰事停止不幾因利害關係之日　 
淺而感情亦日淺乎是或不然蓋日俄發生關係之初固由於具體之一二問題今則漸進於所謂保障極東平和之說矣換言之即日俄兩國相協以圖極東日報紙所謂日俄關係自此劃一新紀元者庶乎近之又曰俄國大公之隨員極東課長哥蕯枯氏於十八日與石井外務大臣會見俄國派使之結果將自此發生事實軍器關係旣爲旣定之問題兩國間所未决定者僅有一問題耳今次元老及大臣皆欲以此機會解决之問題何物曰是以中國爲中心（注意）確保極東之平和（注意）與日英同盟相經緯（注意）所謂凖同盟者是矣 
俄國極東課長哥蕯枯氏旣於在東京時與石井外相數次爲非公式之會見而俄國駐日大使亦於十八日訪問日本之幣原外務次官俄國大公就歸國之途日人一般之猜測即謂將電命駐俄本野大使與俄外相沙諾夫氏正式交涉昨日之東方電則竟謂已接見矣該電謂關於漁業權問題吾恐其不僅此也　　因日俄之凖同盟聯想所必至者則英日同盟今後將如何是也日本學者之論英日同盟至擬之爲髑髏不滿於英國之聲亦時觸吾人之耳鼓國際間關係前後變遷無足怪也但日報之記日俄親善必曰與英日關係無所損益其再三表明所以釋英人之疑慮然英人未必不因此而疑慮耳總之日英之親交未必因日俄關係而疎淡然日英同盟之將有移動乃不可逃之事實其所 
以移動之故則又以我國爲中心而巳日人之主張曰英日間所締結之攻守同盟條約乃改訂於明治四十四年五載以來爲該條約主眼之東洋問題形勢漸變日本對於中國之地位急轉直下較諸五年以前大有雲泥之差日本在中國占特殊優秀之地位旣爲顯著之事 
實則英國應承認之明治三十四年日本與英國所訂同盟條約亦曾因日俄戰役日本在朝鮮得有特殊之地位遂與英提議改訂事例具在則自歐洲戰事發生日本在中國之地位與現行之日英條約異趣亦應援日本對韓地位變易之例從速改訂况日俄成文之約巳將出現一方不如將日英條約同時修改云云 
　　故日俄之凖同盟以我國爲中心日英之擬改條約亦以我國爲中心吾人所觸目驚心者則日人主張　 
改約以日本在我國地位益佔優勢且居然引朝鮮往事以爲例也　 
[字林報之滇事發展消息]  
　　字林報二十四日北京通訊云滇事發展之消息頗爲遲滯時局究竟若何此問人士無一能道其詳以下關於蜀省防軍之消息當可爲讀者所樂聞按蜀省在首次革命之前有兵五師近　年間裁撤歸併減爲三師但此三師有名無實合計之不過一萬至一萬二千人耳當道一面遣散蜀兵一增調北軍今蜀省計有北兵三旅及將軍衛兵一大隊合爲一萬五千人當道分配軍隊之手續頗堪注意蓋當道不信任蜀軍而以北軍支配蜀軍以資鎭制之微意巳於茲可見矣茲將各處軍隊詳載於下成都有北軍一旅及一大隊又蜀軍一師蜀軍師長乃本省人近被召至北京此師雖在名義上由兩旅長指揮然在實際上則由將軍統轄兩旅長固毫無勢力也重慶有蜀軍一師師長爲本省人又北軍一旅內有一隊駐於萬縣瀘州有蜀軍一師師長亦本省人當道近派地方上級軍官會同指揮以分其責此師用以剿匪近日在叙州附近與革軍接戰者當係此師綿州在成都東北五十英里北軍一旅之司令部在焉兵士分駐各處以剿盜匪以上乃北軍蜀軍駐紥各處之情形至於北軍之組織則每旅有二聯隊（每聯隊以三大隊組成）砲兵一中隊騎兵一隊工程兵兩中隊機關鎗兵兩小隊合計其數約五千人以言組織北軍較蜀軍爲優上述人數與地點皆新年所調查者此半月中軍隊佈置如未更動則攻陷叙州刻正作戰之革軍僅與蜀軍交綏尙未與駐川之北軍相遇也雲南傳來消息謂戰於叙州附近之革軍並非由蔡鍔統帶蔡另領一軍刻向東南而進越貴州西境抄擊重慶北軍之後路政府方面以爲革軍如守雲南則官兵進攻極難今革軍出滇而戰正可使官兵迎擊故以滇省出兵引爲欣喜但革軍在蜀黔之活動足使當地軍隊蒙反側不安躍躍欲動之影響若蜀省北軍不能及早獲勝則亂事將愈蔓延而最後 
之收功更爲費力矣 
　　又一訪函云四川將軍陳宦電致政府謂黔省地方尙安惟謡言繁興巡按使一席劉顯潛不願就職刻由護軍使劉顯世兼理鎭遠林道尹出巡並非私逃刻已回署又謂　省態度殆欲於曹錕大軍 
未至之前謀避滇省之攻擊但其態度究不明顯已續派軍隊馳往蜀黔邊界防守云云政府又接到秘密報告據稱岑春煊已由滇赴桂擬與廣東陳炯明同時起事陳刻在香港或廣州灣或澳門靜待時機以期率其黨羽入粤響應岑陳署名之檄文巳被搜獲政府電令粤桂將軍愼重防維湖北將軍王占元近在直隷招募新兵以補足第三混成旅之缺額目下此項新兵駐於武昌營中日事操演定於三個月內訓練成軍蓋以西南諸省形勢不定故如是之急促也聞新兵約一聯隊人數約在二千左右云 
編輯餘談 
[七日間之情形（無名）]  
　　舊曆停報將有七日此七日間諸君不得以報紙消閑也豈但不能消閑今日國中正當多事之秋一日之消息可以千變况七日乎是蓋諸君所必懸望者也 
　　雖然此七日間之情形余料其必無大變也帝制之延期已定欲登極欲取消均非此七日間事川省之戰局巳成孰大勝孰大敗亦非此七日間事七日後之情形或殊若僅僅此七日間當無大異也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川省急迫時之滇事近聞]  
　　川中之軍報據某京報載稱雲南獨立軍自佔領叙州之後催軍前進業至距瀘州北方三十里之地方與四川軍會戰雙方對疉勢甚煊赫惟勝敗尙未决定直隷陸軍第八師陸續由保定調京駐紥南苑以憑開往湖北此項軍隊確有調入川省之說且陸續尙須由近畿派兩混成旅並北方各處軍隊內抽調若干旅先後開抜入鄂再由湖北入川其原因以改政府日來所得川省急電均謂該省現在大局岌岌並得某項報告川軍曾有暗通雲南軍之事以是紛紛加添北兵前往該省可見川省之現狀情形確已異常急迫矣　　軍密这注重統率辦事處征滇軍務處各接奉手諭一道略謂敉平滇亂現爲時勢上種種必要須提前迅速趕辦所有往返軍事密電務應特别注重者兩事一爲前敵各項軍要務須據實確報不得稍有粉飾忌諱一爲兩處接到軍電無論何時即行呈遞不得延緩該兩處接到後即將第一項之交諭轉飭前敵各總司令遵照矣 
　　雲南之內情統率辦事處昨接某省將軍代遞政府前次派赴雲南之高等密探員密封報告數件均關滇軍內容布置各情形聞其中有雲南獨立軍政府之現行文告數件大致均書中華民國雲南軍都督府唐並總司令某某等字樣蓋有雲南軍都督總司令之印信又該省業將財政司法等機關併入都督府內辦理又據英文京津泰晤士報載北京通信略云雲南地方之情形與北京人士等所想像者相較更加一層險惡雲南獨立軍現巳採斷然之態度故萬無被北京政府買收之望且亦無棄其武器幡然歸降之事武器子藥及其他軍需品極爲豐富已有製造軍需品之手段故補充此等物品甚易軍隊規律嚴肅需用貨物時均照巿繳價各隊長等確信早晚間南方必紛紛獨立俟至此時即將設立憲政府其全軍總司令蔡鍔現已進軍於四川擬先握取長江上流地方然後大舉而略取四川中部云云 
　　防黨之一斑統率辦事處於二十四日發出各省將軍巡按使及特别行政區長官軍碼密要電一道約有百餘字略謂本處據密探報各黨首陳其美李烈鈞等現派黨羽在各省組織秘密機關數處如亨華社俠義救國團實業籌備處漢文養成所種種機關專司暗殺焚燒造謡鼓惑意圖破壞大局擾害治安飭令嚴查該處張廳長又以各省軍隊林立兵士良莠不齊當此滇警吃緊黨人四伏之時恐有不肖兵士貪圖金錢或偷賣軍械或私售禁物有誤大局特令各省將軍護軍使鎭守使師長旅長轉飭所屬軍官隨時檢查其有形迹可疑者即行嚴加裁汰以去害羣之馬 
[歸綏不靖之所聞]  
　　政府以歸綏地方近來頗爲不靖謂因官吏抽稅苛刻鄕民因而滋擾日昨政事堂特片交農商部遴派專員馳赴該處實地調查如何之處以憑回報據政界中人云前因包頭一帶（包頭鎭毗連陜甘兩省）有散兵游匪混集一處意圖搶刦巿面稍覺恐慌交通銀行在歸化設有分行立即電知該處分行設法維持巿面頃據電復已妥爲布置幷言綏遠駐有重兵匪已聞風遠竄巿面安靜如常另一消息則謂綏遠城確有吃緊之情况潘矩楹都統調度乖方陸軍部擬請褫職奪勳以某師長接替其事情之重大已可想見特丁此時局不能不力持鎭靜故統率辦事處力主從緩又某日報云晋北陜西盜匪蠭起蒙匪巴布扎布餘黨那大木在小庫倫迤北一帶聚匪三千餘有受有黨人接濟勾結晋北各匪意圖南犯政府得此報告當即電飭遼源鎭守使吳興權嚴加防剿矣 
[最近之外交消息]  
　　駐京日本公使日置益氏於二十四日下午五鐘曾偕書記官高尾亨氏同赴外交部公所請見陸國務卿密談約一小時據聞是日該公使曾向陸國務卿口頭提議關於雲南軍政府有分向外交團通告之某事並其他極重要之一問題內容異常秘密公府今日（二十五日）特開外交密會議即緣此事或云日使是日往訪陸國務卿曾議商履行新協約中東三省之某事未悉確否 
　　農商總長周自齊赴日雖已中止然其間所生之外交深爲重要駐京日英法俄等公使目下分赴 
外交部商議交涉而美公使對此態度尙極鎭靜未置一詞昨忽聞二十四日上午美使至外交部拜晤陸總長適陸氏在新華宮辦事該部因事關重要曹次長未便擅專急以電話逹陸逾時即乘汽車到部爲正式會晤接談良久聞係對於周自齊赴日有所質問並另有關於别項國際上之問題 
[延期中之帝制消息]  
　　近據某要津處消息總統日前召集大會議時曾提出親定說帖一件內均關於現在最重要之大計問題聞其中有本年三月决定召集國民會議並謂國體問題旣有一部分之反對亟應循民意之趨向定國家之大本俟召開國民會議時當有令民意之政策提出該會公决庶於民意國基雙方兼顧等語惟其中之主旨外間鮮有知者 
　　大典籌備處昨亦舉諭謂現在滇省抗命予德不足以服有誠不足以格物致有一部分人未能滿意予實引爲慙恧際此舉行慶賀大典心有難　况用兵籌餉度支加增而慶典犒賞豁免費亦不貲未便同時並舉理應先其所急俟滇省軍事粗有頭緖再定期舉辦云云 
　　聞政事堂陸國務卿於二十五日午前曾在海晏堂與是日入値之各部院長官開茶會一次曾提議將大典籌備處暫行裁併略謂登極大典已緩期舉行且應行籌備各典禮亦巳大致完備更因庫欵拮据軍政需欵浩繁擬將該處暫行裁撤所有議案等件先行併入政事堂禮制館經管或每課酌留一二人其餘各員均仍咨回各本衙門供職其各省派來之諮議等員亦擬酌予川資遣令各回本省俟登極有期再行召集以重要政而節糜費聞有日內具呈請示之議 
[雲南通信（一月十四日發）]  
　　廣東龍巡按使前有電勸告唐任現已有覆電致粤末云堯等不敢以不肖之心妄測左右惟冀同心戮力相與有成至諸公親眷並在此間巳電飭各屬官吏特加保護萬無疏虞並釋厪念雲南旅京同鄕前亦有電勸告唐任其覆電謂堯等實以國家桑梓爲重非有他也現地方安靜如常請釋厪念云云 
　　滇軍第一梯團計已逹川邊聞昨某師長由川來電催促滇軍星夜前往會合進攻謂可望得手幸勿失此機會云云 
　　中央政府於雲南獨立後曾電托滇中某國領事代 
爲調停詢問唐將軍此舉究有何意唐將軍回答政府對於唐某交情固厚唐某有何他望惟請袁總統從速取消帝制還我民國云云 
　　葉相石爲滇南軍界中之矯矯者當光復時曾任要職嗣隨唐督回滇即歸里籌辦實業頃因滇中獨立唐督特電召來省籌備一切昨接葉某由順寗復電擬請編勁旅以樹西南之幟再行集合雲缅健兒親赴前敵所有餉糈由雲缅地方擔任云云 
　　蒙自道各屬現因軍隊調省警隊改編邊地空虛劉代道尹恐盜匪滋事特飭各屬籌辦保衛團箇舊地方繁富尤須注意惟以器械缺乏復請由械局酌發鎗枝交地方官轉發團紳承領妥爲保管並飭該紳等完全負責子彈需用若干由地方備價繳領七號任巡按使召集本署全體職員會食撮影以作改組政體之紀念其改組手續係設民政廳長一員隷於都督廳長以下仍分敎育實業內務等科歸颺長指揮巡按名目已取消任可澄現充軍府參贊不日即行發表唐繼堯通告軍政警學商各界定本月九號（即星期日）就第一師令部搭綵演戲歡迎蔡松波李烈鈞兩人軍界少校以上政界科長以上警界署長以上學界敎員以上商界則派數人於十二點鐘時齊集指定地點以便接洽是日到會者約數百人前貴陽巡按使戴循若由京回黔聞現尙在途中 
[貴州通信（一月十四日發）]  
頃由雲南轉到黔中消息云貴州於陽曆十一月中旬即得雲南聯合之電劉護軍使確表贊同隨即電商一切雲南旋又約會劉護軍使電致北軍請取消帝制並請龍巡按使到署商議龍此時雖欲擁護中央巳屬無力經劉護軍使迫其結約蓋章於是亦與中央脫離關係本欲即時宣布獨立因恐北軍到黔無力抵禦乃對於各省暫不發表一面電催滇軍從速北行以助黔省軍力俾便防禦川湘 
　　貴州紳民聞滇軍將取道黔省恐民心驚惶復電請滇軍府設法繞道前進並派代表於途次歡迎現在第一軍蔡總司令不日將由滇取道聯黔一致進行巳電復黔省轉飭威畢各長官先期出示曉諭軍民謂本軍過時應需糧秣槪照巿價發給决不擾累民間滇軍素重文明嚴守紀律各該處人民切勿自相驚擾云云 
[滇警聲中之鄂軍事]  
　　自滇省宣布獨立至今中央所派南征軍隊逐日由京漢路載運來鄂轉赴川湘絡繹不絕現巳將近一月猶未運完連日輸送仍忙聞中央不僅由川黔湘方面進攻且由湖南郴州派兵入桂爲四面合圍之計故在北方徵調之軍非惟七八等師及 
留鄂之第二師並有湘之三師贛之六師聞其總數須逹二十萬人（連鄂湘桂川各省所練軍隊在內）實竭全國之力以赴之也查北來諸軍中雜新兵頗多並有尙未着軍裝及無軍器者此係鄂湘兩省新招之兵爲塡防北軍騰出戌地之用微聞各北軍因滇關萬里跋涉遠征殊覺異常困苦當道恐有怨言特將不得用兵之原因詳細布告所有到湘之六七等師初出發時祇知移駐湖南故衣物鋪蓋全行携帶今由湘前進全係旱路不能多運行李奉令每兵只准帶毛毡一張衣褲一套餘不許多帶故各兵頗以爲苦湖北留防各軍現在均奉命准備全副武裝乾糧說者謂係預備出征其實鄂省得力軍隊調出巳多此留防各軍之凖備不過防萬一有變可立即出發耳又各營兵士旣禁外出復不准會客親友有事相商均令以書信代白而書信之來往則須檢查各弁兵之言動監視甚嚴 
[廣東之防黨近信]  
　　龍將軍現因滇省獨立奉令一律嚴防當經會商巡按使統籌兼顧妥爲布置並恐該省派人來粤偵探軍中機密及謀間情事即飭警廳協同稽查員對於各旅館酒店新到住客務須加意盤查如有形跡可疑之人立卽拘案訊究以免疏虞又以港澳水路紛歧防範尤應嚴密而駐粤軍艦不敷調防爰特商請海軍總司令李鼎新迅調軍艦赴粤防守昨聞李總司令已派通濟練習艦配齊軍火出發來粤矣 
　　龍將軍昨據駐港偵探電報聞有黨首陳某派多人假扮販賣携帶炸藥來省希圖暗殺請即嚴防龍將軍據電即飭水陸軍警嗣後對於肩挑販賣注意檢察以免　害 
新任虎門要塞司令伍敦仁昨乘兵艦游戈省河徧觀各地形勢分别設防探得中流砥柱一地當東路水陸要衝控　　遠爲省垣密邇之 
保障須派重兵把守昨特將形勢要點電請當道酌撥得力軍隊及一等瞄準砲手前往駐防幷調砲艦一艘駐泊該處以策萬全 
　　軍械爲軍事上重要之端故石井兵工廠迭經龍將軍派撥大批軍隊防衛現値地方多故之秋深恐黨人串通內應特飭該廠總辦認眞監視廠 
內各項人員總辦奉飭後巳傳知廠內各員及匠工人等嗣後凡有親朋探訪不得留在廠內住宿無論何人出入須遵軍隊檢查勿得違抗 
　　黨人機關屢經軍警破獲一月十八號辰刻警廳督察長劉某偵探長羅某憑線報告即刻派出偵探數名知會該叚警兵在西關永隆里第七十六號二三樓破獲黨人機關一所捉獲黨人徐九一名當場起出廣東南順英義堂圖章一顆鐵血團機關部關防一顆及槍碼劍仔衿章等件查徐九在淸末時係懸紅著匪入民國後曾帶西北江護帮隊與陳仲賓結黨拜爲盟兄弟聞徐已直認不諱隨即帶同偵探到省佛火車上拿獲徒數人是日又有黨人陸常由澳門潛入前山被駐防軍隊拿獲暫押連山縣署該縣知事厲式金昨已飛報當道請示辦法次日晚十時許陸軍團長趙越接據探報謂有重要黨人一人現已回省在倉邊街華興祥客棧居住趙團長即親帶軍隊二十餘人馳往該棧拿捕果將黨人一名捕獲即帶回南朝街團本部留押聞巳解送將軍行署核辦昨陽江知事張以誠統領古日光亦有電報到省謂黨人黃定英等現受陳炯明委任糾合李箕舊部之衆勾結土匪謀亂連日率隊拿獲業已訊供確鑒請予就地槍决以昭炯戒 
　　十九號一鐘有公醫學校學生三名因在長隄镜珠樓午膳畢回校上課行至石公祠街口突被某軍隊蜂擁上前將該三生圍捕旋又到仁濟大街該校齋舍搜查並無爲亂證據祗將洋文書信明信片及銀行則部等物携去隨即解至觀音山脚加以鐵鐐如獲重犯當日該校各生以該三生品學兼優無端被拿不勝忿激要求校長停課該校職敎各員一面電逹軍署取保一面安慰各生始行如常上課二十早軍署提訊該生等詢問官何故被拿至此問官答稱當日該生等在鏡珠樓膳畢下樓時異常怱忙且有够鐘一語被偵探所聞致涉嫌疑云云翌日十二鐘由該院長逹保羅醫生在警廳保出然已吃一虚驚矣 
[山東之落花生（續）（懷瑾）]  
　　㈤品質及經銷規則品質優劣大致因產地而定泰安新泰萊蕪大汝口等處所產爲最上 
等博山王台萊　平　等爲中等欲分别優劣無論有殼悉依下列爲標凖（甲）形狀外殼內實以最大爲最良（二）中實果肉之　皮要以淡紅色爲 
佳黃色爲劣外殼以薄爲佳厚則中實必劣小（丙）充分乾燥爲主尙有一種不分優劣混合一起普通俗稱名爲大路貨云凡輸往歐洲方面均以女工選擇揀良剔劣以袋盛之名爲洋莊銷路剥殼女工大槪在十一十二正二等月農事完畢之際爲最多工價每天洋一角三分爲最巨而商販買辦大槪以十月末十一十二等月均來叢集蒐羅凡運往歐洲經西伯利亞鐵道者二十天即能逹到凡落花生由產地運至靑島先上貨棧持一貨樣再經買辦之手掮往兜纜售主佣金以二分爲率買者均以乾燥實大爲主而一般奸商每將劣貨攙雜袋底乾燥中實潮濕腐敗啟爭執而失信用轉致損失且犯法禁者亦所時有賣買習慣向以英洋現則代以日本軍票或正金銀行鈔票餘不通用凡洋商買辦例先認繳保證金五萬元或有信用者之五萬元擔保洋商始付給鉅欵令彼蒐買亦以二分佣爲酬夥薪房租雜費在外照賬實報實銷 
　　㈥靑島華商經紀店現在靑島經紀專收落花生之商店大小共三十五家店號如下復誠丁敬記增興隆公發順瑞泰協廣有隆東盛義東盛昌宜今書局恆祥棧福興隆元誠益豐棧裕盛昶德源永大有恒協成春益豐泰益豐成祥泰恆祥茂恆祥和同益恒泰生東立誠北意誠通聚福通聚成乾和興華信悅來北公司永和福聚棧和盛東德源盛就中經紀落花生最大者當推復誠號及丁敬記二家每年約有十萬擔內外而其餘三十三家每年合計約有四十萬擔左右云 
　　㈦洋商靑島經紀收買落花生洋商德英法均有就中以德商爲最多其洋行牌號如下（德商）禪臣禮和捷成盎斯瑞記衛禮維德世昌（英商）和記怡和（日商）赤松三井赤井湯淺東和鈴木（法商）立興振興以上各家合計每年收買落花生約六七十萬擔去年十二月二十八日日人經營靑島稅關以來至本年八月底止因膠戰關係祇將存貨輸出總額僅二萬三千擔內一萬八擔係輸往上海者五千擔則輸往日本（歐洲無）現屆靑島稅關問題解决交還中國悉照舊辦法故十月以後之落花生大宗上巿槪已恢復舊狀仍輸靑島方面轉口矣且加津浦統捐剥削有不仍依原路而向靑島方面進發輸出轉口者乎津浦一路竟等虚設土產國貨不能活動輸運改趨膠濟利權外溢深可慨也 
　　㈧落花生油次等落花生則榨之爲油其出產裝運情形大槪如下（甲）落花生油俗稱生油在山東省爲重要產物之一凡經靑島運往上海及歐美各國輸出者通省計算每年輸出額約計三十萬擔以上（乙）花生油製造地向推濰縣爲第一膠州南部王台諸城安邱金家口次之西部大汶口萊蕪等處又次之每年產額約計三十五萬擔左右（丙）裝口價格出貨時期亦在十十二正二月之間外表裝口皆以柳枝編成方台狀之貯容器表　糊以油紙層層封固以防漏洩（　 
 
 
 

Page 7

 
 
口往歐美各國者改貯鉛桶）每簍普通容積一百二十斤評價依據商業習慣以關平銀合算每擔九兩至十二兩爲上每日有巿面商家以表列宣布之每年由本省輸出額約計三十萬擔佔全省產額十分之九今將調查一千九百十二年（即前年）靑島稅關生油輸出額及價格列表於下價格則折中計算以每擔十一兩爲標凖合算之 
　　輸出地輸出額價格（關平銀）靑島二十八萬七千擔三百十五萬七千兩烟台五百擔五千五百兩其他沿　　　　 
海方面 
及津浦一萬擔十一萬兩方面 
合計二十九萬七千五百擔三百廿七萬二千五百兩　　㈨花生餅落花生榨油後所剩之糟粕即俗稱花生餅爲落花生油之副產物普通有每張重量四十斤者及每張重量十斤者爲二種價格每一百斤即一擔售價約在三元载左右大槪售歸本省飼養牲畜之家作飼料輸出外省者爲數甚少 
地方通信 
[松江]  
　　照會紳士查案育嬰堂控案當道煞費磋商初擬委某某諸科員調查嗣復擬照會雷紳補同耿紳道冲往查傳說巳久現又加之謝紳葆鈞惟聞雷不願與聞將照會辭退謝亦有不肯擔任之說縣署中聞亦派第四科長莊仲淸會查 
　　演說敎育有期松江縣立敎育圖書館前曾請黃　之陳主素兩君演說備受歡迎後復函請靑年會演講部長余日章演說巳得許可定期爲陰曆正月初八九十三日館長正擬籌備地點邀請各界戾止距忽接信知余君已應省垣敎育科之招松地則轉請凌道揚君庖代凌係美國森林學畢業與農會必有關係館長乃預邀農會諸君届時聯合招待 
[蘇州]  
　　貧民工場放假蘇垣省立第二工場開辦以來成績頗佳茲經場長貝祖善將各生徒之飯食費月省八角代爲儲蓄至年終發給各生徒度歲現巳有蓄成數元者一般貧家子弟得此整欵無不喜形於色此種欵項業於二十七號分别發給擇定三十日 
放假一星期 
　　命案不服判决吳縣知事署近因年關將近所有未判决之民刑各案尙屬不少前昨兩日承審員特開數庭將各案分别提訊判决昨日曾承審員提訊滸關通安橋土棍湯福全强搶婦女傷害人命一案判拘禁五年詎湯不服判决擬向高等廳上訴 
[鎭江]  
　　調查進出口貨物鎭江關袁監督近奉稅務處飭查最近兩月中各國進口之貸物及內地出口之國貨互相比較列表送處以資考核茲將其　查事件錄下（一）各國貨互之比較（二何）國進口貨物爲最多（三）外國貨與國貨之比較（四）外國購運華貨出口最近之情形及　項貨物爲大宗（五）內地各省國貨最近出口之多寡及各　之比例 
　　商團旅行高資鄕高資鄕自王莊盜刧以來南方各鎭仍有匪蹤逗遛日前該鄕鄕董王君邀請寳　商團旅行高資大鎭王莊二橋等處以壯聲威沿途觀者雲集一時逗遛各鎭之賭匪均聞風遠竄 
　　仿辦店屋警察捐昨日鎭江商會發出傳單云鎭埠警察改爲商埠警局務需添設分局加用巡士費用不敷曾由縣知事出示通告擬仿浙江省店屋警察捐辦法諒均知悉茲已派員協同本會先行調查務將現租房金每月實足若干及舊出警捐若干隨時一同報明以定辦法云云傳送各商舗知照一面於二十三日由商會派人協同各區長挨戶調查 
[南京]  
　　王廳長體恤革警警察廳長王桂林對於北方帶來屬員及巡士無不加意體卹即有過開除誠恐回津乏資留落異地反於治安有碍昨特詳請巡署嗣後如有開革警士乘坐津浦車回籍可否咨部給發免票現經齊巡按核准飭俟咨請交通部核復再行飭遵 
　　歲暮貧民之苦狀刻値陰曆年底貧民本苦生計艱難加之前日大雪數寸米價日漸飛騰每石竟漲至六元有奇近日各街巷多携老扶幼之貧苦百姓乞化衣食頗有無以卒歲之情形云 
[杭州]  
　　於潛公署會計之潛逃於潛公署會計周某前因病去世後由庶務葛廷煥兼任數月以來私虧甚鉅現郭知事以葛調任收發葛恐事洩於昨夜（二十四日）挾現金若干乘轎奔逃次早郭君知情即派法警追趕未識能否珠還也 
　　年關催科之急切浙省各縣驗契限期本以十二月末日爲止旋據各縣紛詳財政廳稱民間習慣沿用陰曆歲底收欵可期踴躍廳長接文後即由各屬催辦驗契稅契委員轉告各縣展至陰曆十二月底爲止所收驗費仍作陽曆十二月分報解昨（二二七）財政廳因年關在即又發出通電催促各縣結報略謂現在期限將滿應將陰曆十二月度以前驗契費收入總數先行結束具報毌得片延至應否加倍收費俟各將收數報齊察看情形另行飭遵現暫照舊收費云云 
[安徽]  
　　飭塡米銀價格及陰晴雨雪表前韓巡按曾令各縣造塡米銀價格及陰晴雨雪表按月送省以備查考自韓使去皖後各縣遂將此項政令置之高閣茲聞李使以銀米價格足證民間之供求陰晴雨雪尤爲歲時豐歉所關仍飭令呼縣照常按月塡報且發淸單五百份定以上半月淸單本月二十日塡送下半月淸單次月五日塡發幷令無須用詳祗須郵寄 
[湖北]  
　　考試縣佐之情况鄂省段巡按因各機關保送之縣佐及自 
行陳請錄用者綜共有三百四十餘人而鄂省縣佐缺現祗設三十九缺除中央分發來鄂之候補縣佐巳有三十員外本省保選候補者例不得過額缺一倍故决定以考試爲去取茲於二十四日在使署大堂舉行考試即以各學校講堂之學生座几爲考案排列堂上試期前飭與考各員須備四寸相片一張於點名時陳驗其備辦不及者准於場後五日補陳取准後飭傳到署核對如筆跡不符即取消之二十四晨天甫明應試諸員各携筆墨書籍 
鵠候於二門外適値積雪未化結冰甚厚各員多作瑟縮狀八時後始開二門外前堤工總局辦公處爲休息處未幾內務科僉事田庚敎育科僉事羅襄奉派在二門內設案點名給卷諸員魚貫而入由政務廳長胡俊采江漢道尹范守佑爲監試官秘書長溤　等爲搜檢官各員所携書包均行搜去令各書名於上交卷時發還試題爲論一判詞一問答一三藝須全作此當日考試之情形也惟聞試期以前叚巡按曾將有應試資格者榜示並謂所有前未陳請核辦者皆不得要求應考乃不數日使署忽自補加孫沅等十三人同應考試外間有官癖者如方樂劉潤千等多人遂以爲可以要求加入遂紛紛具禀請求與試詎均以未曾先期陳准批駁不准蓋孫沅等十三人之得加入者因彼等現在使道廳各署供差有長官保薦與外問之冒昧干求者有别也然一般請而不遂者則咸議其不公矣又漢口警察廳長周亞芬因聞各機關人員得邀准加入應試復進一層保薦該廳行政科員叚景庚及署長于長鴻金振聲等謂其現任戰務重要不便分身應試請以縣佐註册免其考試等語段使以有碍法例未准又應考各員中有劉元丞者係谷城縣之國民代表于投票贊成君憲亦著徵勞此人資格合於縣佐與否並無委札公文可以證明此次亦准予應試人皆謂其有必取之希望然以堂堂國民代表乃甘爲縣佐末秩亦可憐矣 
　　測量隊與輪船公司衝突測量隊員許崇禮黃文瀾等前日至咸寗縣要求北門河輪船公司趕開賽　小輪該輪經理沈梅先未允隊員等責其阻誤要公並大詈之該輪公司大憤所有水手夫役入等羣起而攻之隊員衛兵均受重傷嗣即報縣請勘未知受傷者有無性命之虞也 
　　四鄕增設保安團武昌縣知事以邇來東南北各鄕盜匪案件層見疊出細推原因未始非爲各鄕保安團不甚密佈致稽查疏漏守望難兼之故乃擬就南鄕之金口與五里界東鄕之廟口與豹了澥北鄕之雞窩等五處各增辦保安團昨日吳知事召集各鄕紳董籌議辦法 
[廣東]  
　　京官關於賭禁之通電粤省京官昨致廣州自治研究社總商會各團體電云迭電均悉具見諸君子熱心賭禁深表同情經於本月六日聯名據情入告十日奉寄令巡按使有藉賭歛餉前淸粃政迭經禁止等因嗣後復接通電稱於十一日再行繕摺陳請中央對於賭禁繼無率請開復之理此次牌捐並未陳請更無批准之事想係賭徒布散流言冀惑觀聽病民蠢國以圖私利乃出处本省之人至堪痛恨除電請將軍巡按厲行查禁外諸君子近在省垣見聞較切希隨時向長官力爭毌令死灰復燃至以爲盼梁敦彥梁士詒葉恭綽麥信堅曹家祥蔡廷幹麥秩嚴徐紹楨等叩巧 
雜評一 
[保守土地（默）]  
　　政府定內亂罪條例而閻將軍請訂獎勵保守土地條例蓋 
一則懲攻略土地之領首一則獎保全土地之官吏皆應時而生之條例也然今日欲禁遏所謂犯內亂者使不攻略土地須以實力禁遏之欲官吏保守土地使不爲內亂者攻略亦須以實力保守之豈區區文字之懲獎所能有效耶况乎得失之間其義甚廣有不易言者耶 
[粉飾忌諱]  
　　中國之所以成此現象者何莫非粉飾忌諱四字成之哉帝政派之鋪張揚厲謂民意如何如何贊成非粉飾之作用耶反對派之言論則壓抑而使不出諸口非忌諱之作用耶由粉飾忌諱而遂成一不可收拾之結果蓋事旣出於戰勝負人所共見勝固不能粉飾敗亦無可諱言然則至今日而始禁粉飾忌諱不已晚耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[乙卯年滬江大事紀（四）]  
　　十一月 
　　初一夜護軍使因謡言閘北不靖派兵嚴防滬寗鐵路北面徐家宅徐姓被盜 
　　初二日東嘉興路橋下浜內發現炸彈四枚炸傷一人破獲羊尾橋黨人機關夜間謡言黨人入城焚燒衙署反獄刧監　　初三日捕房破獲私販軍火案縣署通告蘇省准免加漕　　初四日黨人至眞茹鎭與巡警開槍對敵被捕六人 
　　初五日城廂內外宰牲工人罷工准間浙江路信孚烟土店被盜 
　　初六日檢察官至浦東相驗被害男屍頭部之皮均巳剥去兩耳亦被割 
　　初七夜寗波路永隆押店被盜 
　　初八日官廳示諭商民懸旗掛燈慶祝變更國體無甚舉動夜間麥家圈東尙仁里振泰土棧被盜 
　　初九夜東棋盤街有明土棧被盜 
　　初十夜黨人詹大悲與温楚珩被捕夜間馬立師大沽路恒康烟紙店被盜經西捕開槍擊傷一匪 
　　十一夜亞細亞報館第二次被人的抛擲炸彈北山東路如意里同德和記錢莊被盜戳傷學徒手臂西門外義弄虎竈由巡警出大炸彈十二個 
　　十二日官廳再令商民慶賀變更國體護軍副使盧永祥率兵抵滬 
　　十三日法新租界生善里公井內弔起炸彈夜間又有黨人在閘北起事之謡徹夜嚴防七浦路榮成押店鄧脫路恒隆押店均被盜 
　　十四日警廳新招警備隊三百八十六名抵滬 
　　十五日商界反對添徵附加稅開會集議夜間法租界寳裕里吳姓楊樹浦裕豐押店均被盜 
　　十六日陸軍第十師第二十旅全部抵滬 
　　十七夜江西路利康押店被盜 
　　十八日寗波會館新殯舍後面墳上發見省彈兩枚 
　　十九日謡言黨人又欲起事防備甚嚴 
　　二十日各團體在南商會集議地方善後事宜 
　　二十一日因某機關接匿名信有定期起事之說故又嚴防 
　　二十二夜天津路德仁里周姓白克路居仁里陸姓卡德路小京貨店均被搶 
　　二十三日英人俱樂部得悉德雷斯律師陣亡下旗誌哀 
　　二十四日公共租界膏土店第二次抽籤抽去一百四十五家 
　　二十五日海關查獲輪船搭客衣箱內手槍槍彈及炸藥一百二十條 
　　二十六日省敎育會南商會中國靑年會組織南北巿敎育聯合會開始演講城內盧家弄大火 
　　二十七夜東嘉興路鉅成烟紙店新閘路鉅興押舗馬　路烟紙店曹家渡張姓均盜騙子冒充軍官至大有榨油廠借征滇軍餉 
　　二十八日甬人尹善生行李內夾帶炸彈兩枚在巿被獲 
　　十二月 
　　初一日總商會接農商部電蘇釐附加二成允准緩辦夜間雲南路立成烟紙店被盜 
　　初四日交通銀行行長張紹蓮遇害夜間漕河涇地方警察四分所被黨人襲擊太陽廟東首滬寗軌道被人炸毁數尺 
　　初六日護軍使署鎗决襲踞肇和艦砲攻製造局之海軍見習生陳可鈞夜間老朱家宅路張姓被盜 
　　初七日民國路發生開槍傷人案 
　　初八夜福建路兆貴里祥豐土棧被盜鎗傷店夥追獲一盜蓬路振德押店被搶 
　　十一夜元芳路協和祥烟紙店漢璧禮路永祥南里高姓均被盜 
　　十二日浦東災民至張家栅閙荒 
　　十三夜派克路某押店被盜 
　　十四夜大沽路顧棣三家墳山路義昶祥烟紙店北浙江路賚昌源米店均被　盜 
　　十五日海軍總長劉冠雄抵滬小東門景福銀樓白畫被匪搶刧金押髮四枝 
　　十六日南滙災民　入滬境三林塘等處滋擾 
　　十七日選舉工部局値年董事日人藤村義朗得票最多夜間南巿聞有大聲兩響卒未明其緣故 
　　十八日旅滬川商得悉重慶宜昌間戒嚴商貨阻滯夜間搶 
　　二十夜法新租界富德里老婦陸陳氏被人謀財害命 
　　二十一日海軍總長起程往寗 
　　二十二夜法新租界太平橋蘆柴店被盜刀傷主婦 
　　乙卯年本報所紀之滬濱大事大槪巳盡於此其中最佔多數者爲盜案夫當此民生窮蹙之時鋌而走險固意中事也而此外之出人意外者亦不少最大爲三月二十六日（即陽曆五月九日）之事其次爲兩次風災　肇和肇禍及迭次發生之炸彈案暗殺案是皆吾國之不幸也統全年所紀之事以觀之則悲觀者多而樂觀者少記者與閱報諸君能不同抱無窮之慨乎今者一年已盡（本報於明日起休刋一星期）除舊更新記者敢望之於來歲 
[籌備中之五銀行]  
　　丙辰歲首錢業新張者有五六家而銀行之在籌備中者亦有五家雖於舊曆歲首未能遽行開張而在數個月內則皆將一一出現 
　　㈠中孚銀行中孚銀行爲通惠公司計劃之一通惠公司者北京政界中人於數月前所發起發起人有皖粤豫三派成立後舉孫多森爲臨時總裁施肇曾副之其第一事業爲南潯鐵路之收買第二事業即爲中孚銀行之組織聞中孚成立後將以陳光甫爲行長陳名輝德鎭江人美國留學畢業前曾長江蘇銀行今爲上海商業儲蓄銀行總理 
　　㈡實業銀行者初以民國實業銀行命名去夏由政府頒定條例後即由財政部在大淸銀行舊址設立籌備處從事籌備及帝制問題發生財政部擬改爲華國業銀行呈請後奉批改爲中國實業銀行上海方面從事籌備者聞爲錢新之錢名永銘日本東京高等商業學校畢業現充中華捷運公司總理　 
　　㈢廣東銀行廣東銀行創設於美國舊金山其地華僑甚多每歲滙欵師國爲數甚巨因此營業日見發逹旋移設總行於香港上海分行將設於寗波路四號總理陸蓬山現在美國爲華僑中最有勢力之一人近在舊金山創設之中國郵船公司即陸所發起上海分行監理巳定李煜堂正司理姚巨源黃朝章副之　　㈣中美銀行中美银行由游美實業團長張弼士等在全國商會聯合會大會時發起股本一千萬元中美二國國民各任其半現已在南京路壽康里設立事務所即張裕釀酒公司上海分銷處也　　㈤蔚豐商業銀行蔚豐商業銀行係就北京蔚豐厚票莊改組駐滬分行現設於後馬路興仁里 
[川黔湘組織救護隊]  
　　紅十字會昨接四川籌備救護處醫長高文明來電略謂川省救護各機關業經分組就緖幷委定各地方主任寗遠恩弗菜雅州逹維迪嘉定麥錦雷叙州湯錦司瀘州華芬自流井費福爾榮縣柯格司重慶薛立登費立門忠州博克司諸人其涪州一埠即由高自任又接貴州電該省亦巳相機組織救護機關及固定醫院銅仁主任克倫林安順主任斐煦又湖南之洪江接近龍溪口邊境亦委費迪臨時組織現正一致進行以盡救護之職云 
[拘獲爲首閙事之災民]  
　　浦東災民聚衆滋閙迭誌本報茲經上海地方警察第五區警局拘獲爲首閙事之王來生張貞榮湯炳全張海林四人於昨晨押送縣警察所分别收押候訊並聞上海縣沈知事亦因飢民聚衆生事巳於前晚乘滬寜火車赴寗謁見齊巡按使請示辦法 
[太平橋發生盜案]  
　　前晚一時有口操山東音之盜匪五六人至法新租界太平橋地放蘆柴店打門入內先將店夥撳住嚇禁聲張然後入室搶刧共被刦去大小洋銀等特約値十餘元店主婦某氏大聲呼救當被用刀戳傷幸無大碍迨至失主報告捕房飭探往拿均已逃去 
[搜獲實彈手鎗]  
　　徐州人余開勝何大（即劉金山）與淸江人趙紀元前晚（即二十六號夜半）同在滬西戈登路附近徘徊窺探被戈登路捕房一千一百六十四號一千二百三十一號六百零三號八百三十五號等四華捕與華探目陳永康西探海明威查見以其形跡可疑上前盤詰余等三人情虚圖逃當經該探捕等將三人攔獲當在余開勝身畔搜出實彈手鎗一支一併帶入捕房昨晨押解公共公廨請究即據中西探捕先後上堂禀明情請緩開審押候調查兪代襄讞商之英領卓君判被告還押聽候查明於下禮拜五解訊 
[懲治攔刧行人之匪徒]  
　　匪徒王阿六於十六號夜半在厦門路圖刦行人財物當被老閘捕房二百二十七號西捕查獲在王身畔抄出刀一把帶入捕房解送公共公廨訊供押候查明解究在案茲經包探顧阿根陳阿四查得王匪於十五號夜糾黨在四馬路西安坊弄內攔刦蔡玉田狐皮袍褂一套小鑽戒一只該皮袍質於愛而近路開泰押店內故於昨晨傳同失主蔡玉田見證王阿福朱阿六將王匪解廨請究經兪代襄讞與英領卓君質訊明白以王係過犯聸取復來租界糾黨持截刧實屬不法聞卓君於西文解案單上簽判王押西牢十四年兪君以會審公堂定例五年以上之罪犯應送內地法庭懲辦乃簽判王押西牢五年期滿帶堂再核呈案之刀着存捕房備查贓交蔡領回免繳當本 
[花米兩巿之收束]  
　　調查本埠通州花衣連躉戶在內約存三萬餘包北巿各花廠之火機亦有三萬餘包南北統牌存二萬餘包長江靑島等客花亦存三萬餘包至餘姚花存一千四五百包連各紗廠併計約存十餘萬擔昨日交易祇有三井洋行購進迪花一百三十包每擔銀價二十三兩二錢其餘已無交易 
　　本埠南北兩巿米業每逢舊曆歲底向有停巿之舉近因地方多故銀根緊迫故均提早結束前昨兩日巳有數家收摺樣台（摺樣台爲該業中收巿之名詞）其餘各行日內亦當相繼停巿惟調查滬地存貨尙有十三萬九千五百餘石年內勢難銷盡茲將存貨調查列下河下船貨新粳八千餘石秈米三千石本棧貨新粳二萬二千石南北巿碾米廠新粳七萬石秞米三萬石各洋棧蕪湖湘省秈米共五千五百石 
[集議橋工經費]  
　　昨日（二十八號）下午二時閘北公民錢貫三沈鏞等二十餘人因籌集新閘橋工經費就閘北慈善團開會集議當以橋工估價計銀四千四百六十兩官廳巳允籌撥一半尙有二千二百三十兩閘北商民應如何籌募請付表决旋經議得除由某商擔任多數外其餘公攤如有不足先行籌墊繳足半數由工巡捐局收納議决而散 
[審查私塾敎員]  
　　前昨兩日縣公署邀集縣視學朱贇學務委員賈豐芸何煥其陸培榮張家珍敎育科長李宗鄴在第三科開審查私塾敎師委員會議决情形如下 
　　審查丁戊兩項免試辦法按江蘇暫行整理私塾規程第六條免試資格甲乙丙三項次格審查均載明附項中惟丁戊兩項獨缺茲經審查員公同議决兩項辦法如左一合於丁項資格者松屬七縣以來芹錄爲依據他省及他縣由旅滬會館董事或同鄕會會長或同鄕之任上海公立學校校長敎員者具函蓋章證明之一合於戊項資格者由巿鄕經董或縣視學或學務委員 
證明之審查得合於丁項資格者 
　　姓　名籍貫何學院試入學所在地 
　　吳鍾英上海淸增生光緖十年黃學院科試入縣庠閔行鄕閔行鎭西街　　史少初原名錫福上海淸附生光緖六年夏學院歲試入縣庠漕河涇鄕漕河涇鎭　　高太　原名翀上海淸附生光緖二十二年龍學院科試入縣庠上海巿舊校場　　王豐章上海淸附生光緖十九年溥學院科試入縣庠蒲淞巿虹橋鎭　　包飛鴻上海淸附生光緖十三年王學院科試入府庠閔行鄕閔行鎭西街　　程鏡淸原名宗浩上海淸附生光緖十六年楊學院科試入縣庠上海巿土地祠街　　瞿本瑚上海淸附生光緖二十一年龍學院歲試入縣庠高行鄕高行鎭　　劉　濤上海淸附生光緖三十年唐學院歲試入縣庠閔行鄕閔行鎭 
　　徐應鵬南滙淸附生光緖二十七年李學院歲試入縣庠陳行鄕題橋鎭南街　　秦汝礪靑浦淸附生光緖二十五年瞿學院科試入縣庠馬橋鄕兪塘鎭　　審查得丁項資格爲采芹錄所無須函詢明確重付審查者 
　　姓名籍貫所在地 
　　程步才靑浦淸淞巿張家港 
　　金光表松江閘北巿裹虹口老街 
　　曹衍宜奉賢上海巿金家牌樓六十五號 
　　瞿慶宜川沙上海巿紫霞路小橋東　　審查得合於丁項資格尙待證明者 
　　姓名籍貫所在地 
　　周炳城浙江吳興上海巿陸家浜三角街問道弄口 
　　吳晋卿浙江鎭海引翔鄕塘山路尙賢里六弄一百六十八號 
　　張詒範江都引翔鄕裹虹口東有恒路公輸子東弄一千八百七十三號 
　　陸其寳山引翔鄕沈家港鎭 
　　王友士武進引翔鄕虬江橋壽德里 
　　吳世銘丹徒引翔鄕虬江橋新安里 
　　以上須有旅滬會館董事或同鄕會會長或同鄕之任上海公立學校校長敎員署具函蓋章證明之 
[英人設立華文學堂]  
　　駐滬英領某君近發起在美租界圓明院路設立華文學堂一所延聘精通華文之英人高伯君爲敎習已於昨日開課聞僑滬各外國人均可入校肄業云 
[務實學校放假]  
　　牯嶺路務實中學於陰曆二十三日放假並舉行畢業式是日上午開會首由校長王卓雲報告學生成績次各敎員演說然後發 
獎給憑此次畢業者計正科二名殷　源鄭銘榕預科三名劉詒安孫祥福王德耀並擇定於正月十二日開校所有馬立師之分校及寳山路義品里之廣智支校亦於是日行畢業式其畢業者爲薛福州等十二名 
[復蘭女學校畢業休假]  
　　派克路昌壽里復蘭女學校開辦已及五載前日又届初等四年級生畢業之期上午十時行給憑式及休假禮首由校長徐江蘭陵女士曁敎員楊浣漢君相繼致訓詞次由徐校長之長子現充蘇常道視學徐孟荄君給憑繼歸生相對行一鞠躬禮各學生齊族並修訂章程續招新生二十名定於陰曆正月十九日開課 
[尙賢堂之敎務會]  
　　法租界寳昌路尙賢堂敎務聯合會前以贊成各敎爲總題由該堂李佳白博士按期演講茲復以各敎中最切要之主腦爲各宗敎經典對於眞宰作何解釋各宗敎信徒對於眞宰作何觀念爰定於明日星期下午四時開本題第一次演講會由李博士說明大旨曁西國方言所稱眞宰含有若何之意義期使各敎同人得以了解本題藉備後日之研究云 
[南滙新知事赴任]  
　　新任南滙縣知事葉樹維昨日來滬即赴護軍使署道尹公署禀辭赴任 
[再誌傷害道德之事業]  
上海社會種種傷害道德之事昨已略舉數端披露本報茲續載四端如下 
　　烟土自銷行印花土以來其價日漲一般潮州土行無不大獲其利惟利之所在人必趨之於是私土充斥有紅土邊土種種名目又有用芝蔴肉皮等物煎成之僞土攙入漁利而無賴流氓知華界仍不容携帶烟土乃日伺於小東門洋行街土膏店門首見有買客購就膏土携入華界即上前攔住拆梢此等情事日有數起噫各烟民以有用之金錢供土商之吸收又受流氓之刧制何尙不知自返耶 
　　彩票彩票之害等於烟賭前淸季年彩票盛行經各省諮議局提議請禁政府不惜抛棄大宗收入一體禁絕乃自入民國以來官票雖未敢議行而私票之暗地售銷者仍復不絕據聞現有私票名目甚多大抵皆前時票　託名僞造勾串小店爲之代售且有無業之徒懷挾私票至茶坊酒館秘密兜銷惟受其害者亦以下流社會居多云 
　　嗎啡嗎啡打針抵瘾其害巳盡人皆知而對於各種戒烟藥之攙入嗎啡知之者鮮滬地所售此種戒烟藥名目甚繁銷數愈多爲害愈大所望注重人道之長官照案嚴禁則造福人民豈淺尠哉 
　　銷贓滬地收買賊贓之店亦有專名無讑何種贓物均有收買之處此種店舗大率在浦東浦西兩岸以此起家者頗不乏人聞若輩與竊賊手臂相聯平時資其財用得有贓物賤價購下獲利之厚非正經業商所能及若輩且與在官人役廣通聲氣故無有發其覆者即或失主强硬亦不過吊贓給領即可安然無事云 
[定期穿着制服號衣]  
　　製造局各廠員司工匠前由李總辦擬令穿着制服號衣業巳飭匠製就定舊曆明年正月初五日開工之日爲始一體穿着 
[緝私營查緝鹽梟]  
　　兩浙鹽捕緝私統領蔡竹賢　得南滙縣境之滙角地方濱臨海灘素爲鹽梟出没之所每届陰曆年底該鹽梟等必聚集在帮前赴岱山等處濳購私鹽偷運至滙角海灘起岸銷售殊與鹽課大有妨礙茲屆陰曆年終深恐私梟仍有偷運情事故於昨日飭由第二營營長魏文焯督率巡船駛往滙角海灘查緝 
[船戶被人殺害續誌]  
　　六百四十五號杉板船戶寗波人史林生被人謀害抛尸浦中由挖泥機器船將尸撈起經水巡捕房函請地方廳相驗等情巳紀昨報昨晨該廳林廳長委派鍾尙斌檢察官沈檢驗員會同水巡捕頭梅羅君等至楊樹浦油車碼頭尸場相驗據葛昌隆投案訴稱向駕四百九十五號杉板船爲生與已死史林生爲友查史在寗波原　尙有家屬迄未到申陽曆本月二十三號午前十一時許有浦東和豐船廠小工朱進生蔡加華二人雇史之杉板船渡江由西往東越半時許忽聞史林生已經遇害身死究竟是否朱蔡等所爲小民　以指實求察鍾君得供即命沈檢驗員等驗得史林生身受刀傷二處一在右手臂一在咽喉委係致命而死然後將尸抛入浦中餘無别故鍾君因無家屬到場暫交葛昌隆等備棺收殮一面由鍾君面請梅君立飭探目何阿春將嫌疑犯朱蔡二人速即拘案候訊午後即由該探將朱蔡二人押解到廳奉飭收押候示 
[機器軋斃工人續紀]  
　　工匠陳春發在怡和紗廠作工不愼被機器軋斷手足並軋扁頭顱斃命報經美捕房將屍送入驗屍所候驗各節已誌昨報昨經公共公廨中西官蒞所驗明旋傳屍父陳錦山及同廠證人張柏如到案略爲詢問以死者自不小心判令具結收驗 
[業戶催索地價]  
　　上海地方廳在西鄕漕河涇地方購定地基建造監獄曾誌前報茲悉各業戶因値舊曆年終需欵甚急故於昨日訴由該圖地保請即要求林廳長務將購地價銀迅速核給 
[銀樓同業之戒心]  
　　華界銀樓同業於小東門內景福銀樓被匪白畫搶刧金飾後咸有戒心業巳邀齊同業議决於前日爲始每日門巿提早結束同業中來往滙劃亦於日間往來結算以免不測 
[鄰居爭論地址]  
　　朱文元訴趙幼卿佔地一案昨日午後由地方審判廳趙推事官聞庭辯論原告訴稱家居本城西王家弄與趙之住宅毘連今被佔地一分零五毫求究趙稱我之住宅於前淸光緖十三年間買下十四所分翻造住屋共有三間計地一分六釐此次朱文元有意糾纏不妨請堂上定期詣勘以定虚實供畢即將契據呈驗問官准趙幼卿之請着各繳勘費洋五元候定期往勘於是閉庭 
[究竟是否盜匪]  
　　鹽城縣楊家村鄕民王述仙家近被盜匪搶刧衣飾銀洋約三百餘元該匪得贓後逃至上海王亦跟踨來滬投報閘北偵緝隊請爲查緝前日由隊士蘇升叚瓊蔡少廷張用甫等在四區一分所境內一百間地方查獲黃三一名謂係是案盜犯當逮捕時有黃之同居吳英羣吳彥羣兄弟二人出面抵抗因一併拘解到隊聴候偵查核辦 
[販賣私鹽]  
　　鹽販祁仁標前日在租界出洋四元七角販得私鹽一百四十八斤挑往譚家橋售賣行經閘北被四區崗警查獲解送警署候辦 
[訊結竊取烟土案]  
　　廣東路六百三十五號門牌恭泰土棧主王孝先因該土棧飯司徐嘉生之子徐富春於舊曆二月十六晚行竊値銀七千餘兩之小土七十六包（計七十六斤）控由總巡捕房派華探目李星福包探周志仁拘押迭次解經公共公堂關讞員會同英領康君訊明因判决是案意見不同押限兩禮拜着原告請求另開公堂訊判在案前日午後原告代表律師遵諭請求改由兪襄讞會同英領卓君升座復訊先由原告律師陳述案情並經原告王孝先上堂供明自失竊後直至七月間由被告之父報告始知係被告所爲惟因向訽不認不能指實嗣由見證丁茂南報告曾代被告售去烟土一包故託丁留心偵查於舊曆十月二十四晚由丁茂南偕同被告來店始行承認與沈土林等串竊富時曾錄口供並由被告蓋印指模云云繼經見證丁茂南上堂供明曾由被告託售烟土一包以及因原告託令偵查將被告尋獲同至原告店中由被告自行承認各情又據被告之父徐嘉生第徐仁全先後上堂供明於七月間因在油車碼頭所見不認識之人聚談伊子竊土之事故向原告報告以及於十月間由丁茂南同來各情又據司賬戴金秀上堂供明錄取被告認竊之口供情形畢訊之被告依然堅執前供矢口不認中西官會商之下以案經證明被告行竊之罪已經成立判押西牢兩年示儆 
[搬取鐵箱之辯論]  
　　華法民國路巳閉長泰衣莊主許鳴九在公共公廨呈控宏昌押店主詹鳴珊擅搬鐵箱等情業經公廨將詹傳案交保昨日上午由關讞員會同德領裴君在樓上會客間安設公座研訊原告延律師上堂評稱原告與各押店往來欠找甚多被告不應擅搬鐵箱請爲訊核訊之被告亦延律師到堂辯稱所取原告鐵箱即送至押店公所各押店主與公所董事及賬房均曾在場中西官判被告仍交原保候補傳人證到堂再行訊核　 
[請求從寛發落]  
　　西棋盤街老長春堂么二妓院鴇張吳氏因容留幼女王阿大被捕查獲解送公共公廨訊供候核在案昨晨復訊先由捕房代表牛門律師上堂請究訊之張鴇亦延律師到堂辯護聲請從寛發落會審員王肇之君商之英領康君判候明日早堂宣佈判决 
[調查被告產業]  
 
 
 

Page 11

 
 
　　陳　　前到法公堂控被朱共章拖欠土價洋洋百元由伊胞弟朱共昌擔保向收不付請求追繳等情經中西官傳訊屬實　共章交人銀並保限十四天繳洋共昌交保帮同料理在案昨日届限原告投請嚴追其章供在押實難措置請求寛取洋理共昌供商人前日與原告情商先還二百元餘欠再行措置因原告不允故未付洋聶讞員判其章還押嚴追其昌交原保着原告於十四天內查明被告有無產業禀復候核 
[挨過年關]  
　　鄒玉麟至法公堂控稱有吳德宏於今年七月間借去洋四百元　　　 
約期歸還届期祗還洋二百三十元尙欠一百八十元延約至今分文不付吳供欠洋有之惟因年關將近無可設法請求寛限措置聶讞員判交人銀並保限十四天如數繳洋 
[欠租潛逃]  
　　戚正記收租人至法公堂控房客新順棧虧欠租洋一百九十元迭次向收分文不付詎於前日忽然逃逸遺下什物業已報捕請求核示中西官判原告退去　將所遺什物拍賣再核 
[偷竊豆餅]  
　　竊賊羅友華前晚在新開河內行竊陳鳳根船上之豆餅數張由崗警查獲拘送四區警署昨經姜警正傳到失主將贓給領羅押候核辦 
[殘殺畜類續誌] 　 
　　常熟人馮松林在甘肅路四百零六號屋內設肆因與其夥陸阿金收買活猫剥皮出售被工部局捉鼠小工沈渭昌陳阿林等查見以其殘殺畜類　告衛生西員知照捕房將馮陸二人及賣猫之江北婦人董韓氏一併拘解公共公廨訊供押候查明澈究在案昨晨復訊先由沈陳兩見證上堂禀明前情繼由董衛氏投訴曾將垂斃之猫得銅元十枚賣於陸手等語訊之被告二人仍不承認中西官判被告帶回捕房候衛生西員到堂於下禮拜一質證再核 
[老妓肆虐]  
　　住居四馬路羣仙戲園後面平望街四十號門牌这老妓謝寳寳因將十一歲買女陸阿媛百般凌虐致女遍體受傷不能行動經鄰人於前日代報老閘捕房派令中西包探將謝妓拘送公共公廨收押陸女送請醫院驗明傷痕昨解公廨請究先由一百九十六號西探上堂禀明前情並將傷單呈案請察訊之謝妓延律師上堂代表聲稱此案甫經被告延請案情尙未研究請爲展期並准被告交保中西官判謝妓交五十元人洋並保候訂期研訊 
[過犯又至租界]  
　　過犯赫四經前因迭次犯案解經法公堂懲辦判令逐出租界在案詎前日又至界內圖竊適爲包探查見拘入捕房昨解公堂訊究赫供認潛來不諱以後决不再來請求寬宥判押西牢六月期滿逐出租界五年 
[淞滬警廳飭文照錄]  
　　淞滬警廳長徐君昨日飭知所屬各區署文云照得案奉松護軍便函開承准統率辦事處公函開蔡鍔等前次通電各處反對帝制悖謬離奇惑人聽聞實屬甘心倡亂背叛祖國查蔡鍔本係主張君主政體之人前在京時並發起提倡君主之議昨曾將其親筆簽字名單照書分送各處恐未周知茲特再印多張以資分布相應檢具三十張函送希即查照轉發所部各軍隊俾知蔡鍔實係反復小人毌爲所惑等因附簽字名單三十張承准此除分别轉發外合檢名單六張函送貴廳長希即查照轉發所屬俾衆周知等因並簽字名單六張奉此除分行各署外爲此檢　名單一紙飭發該署仰即知照並飭行所屬各分駐所一體知照 
[介紹詩選]  
　　王荊公唐百家詩選外間傳本絕少丁福保先生家　此書巳久茲特照影上石以廣流傳其總發行所在上海靜安寺路三十九號醫學書局特此介紹 
[誌謝]  
　　昨承三益國貨廣告社惠贈五彩月份牌二幅書引誌謝 
氣候報告 
[（上海徐家滙天文臺天氣測候報告）]  
　　巳過者之報告一月二十七日中國氣壓復徐徐上升惟海濱一帶氣壓高下之相差尙爲和中凉風至無定向斐利濱南有低度頗顯二十八日上海天晴而温涼風甚弱氣壓仍徐上升二十八日下午四時前二十四小時內上海氣候温度至高五三至低三七·四去年同是至高四五·一至低三一·一 
　　未來者之推測二十八日下午四時三十分預測天氣晦晨間揚子江口有霧氣全海濱微有方向甚不定之凉風 
雜評二 
[乙卯年之滬江大事（訥）]  
　　記者讀滬江大事紀竟而慨然曰自古以來之事變有多於 
今之乙卯年者乎歐洲有非常之大事而影響及於滬國內有非常之大事而影響及於滬况乎滬亦屢有一隅之大事發現此滅彼起循環不息故乙卯年滬江大事之多遂爲國人夢想所不到而所謂大事者又類皆令人傷心怵目感歎不巳者也哀我國人何竟丁此多事之秋耶今乙卯年去矣而大事正在風波湧現中變幻尙未知何底然則丙辰年之大事又將何如耶鳴呼　 
[來件]  
[上海嶺南中學創設華英互譯中西作文函授學社章程]  
　　一緣起邇來滬地函授學校日見發逹然所授者大都科學爲多而於華英互譯中西作文獨付闕如學者憾焉蓋作文一事苟無良師爲之改正而欲求能自知其文中之字句運用構造適當與否雖案陳百種詞典類書亦不能得其解也吾國各省之官立大小男女學堂類重國文雖設有英文一科而程度多淺西人所設之學校大都偏重西文而於國文不甚注意故於今日學生界中欲求中西兼貫者百不得一無他各有所偏耳故有志向學者苟欲成就全才非課餘自習不可本社之設即爲應此種必需之要求也本社敎員皆大學畢業學士富有敎授之經驗願貢獻其平生所學以灌漑扶植學界之靑年故學費從廉以期普及有志求學者幸留意焉 
　　二宗旨（一）爲學界靑年增進華英作文程度養成譯學敎員之資格（二）使僻在偏隅之學界不事舟車能得高等華英學間（三）學生上課時間每苦迫速有此則可以從容討論獲益良多（四）少年不及研究高深學問應用時　多支絀於此師資自可彌其闕憾進爲通才裕其生計（五）中西交涉日繁政界諸君不使入學藉此研究不須假手譯員（六）大家閨秀在此時代多不欲輕出戶庭得此可研究中西文學養成家庭敎育之良師（七）學費務取至糜使淸淡人家以至少之金錢得最大之利益 
　　三學科共分繙譯作文兩科（一）繙譯科（甲）華英互譯（乙） 
華文譯英（丙）譯華文任選一門每星期三課（二）作文科（甲）華英論說（乙）英文論說（丙）華文論說任選一門每星期兩篇習（甲項）者每星期華英文各一篇題目互異 
　　四學級共分高初兩級（一）初級繙譯各課選自各敎科書及信札新聞每課約六七十字作文取日用之事物爲題每篇以二百字爲限（二）高級繙譯各課選自中西名人筆記小說及公文要件每課約八九十字作文取歷史或時事爲題每篇以三百字爲限　　五程度不分男女不拘年齡均可報名入社有一二年英文程度者入初級三年以上者入高級惟華文專課不在此例 
　　六學費不分高初級繙譯科中任選一門按月學費二元每月作四星期算每季五元半年九元作文科按月學費二元半每季六元半年十元並習繙譯作文兩科者每月四元每季十元半年十八元 
　　七畢業初級二年高級二共四年畢業畢業時考試合格者給獎文憑由社長及各敎員簽名以昭愼重 
　　八學額暫定五百名 
　　九月考學員逹百人之數本社即舉行月考一次評定甲乙俾學員得自覘其作文之成績 
　　十獎品每次月考名列優等者獎给中西有用之書籍以資鼓勵 
　　十一叢刋學員額滿本社將印行叢刋選社員作文卷中之最優者每期擇錄若干篇分寄社友不取分文以示優待 
　　十二報名有志向學者從速來函開列姓名年歲籍貫住址職業並指明學習何科何門連同一個月學費及卷費寄交上海愛而近路同發里嶺南中學內本社報名處隨時收據及課題寄發空函報名者無效 
　　十三寄費遠地或從信局寄上或郵滙聽便唯郵票一槪不 
　　十四課題華英互譯各課中有疑難之字一一譯示中西作文題目凡文中意義詳細指示 
　　十五課卷中西作文課卷由本社代備每卷收費一角以歸一律凡習華英互譯或中西作文者須分卷謄寫以免混亂卷面須寫明本人姓名及所習之科目如習華文譯英一門先寫華文課題後寫譯文須間行謄淸中餘空行留敎員改正之地凡有不合文法皆爲詳細批出俾學者不致有屢犯之誤作文進步之秘要即在於期矣學者不可不留意焉 
　　十六寄卷近地課題每逢星期一繙譯科三課題或作文科中西論說兩題一併寄發學員課卷至遲須於星期五前寄至本社惟僻在偏隅者不在此例繳付一月學費者本社照章寄發課題四次每星期一次寄足後學員若不續繳學費本社即停寄課題 
　　十七敎員社長張君鴻勛美國米蘇利大學學士現任嶺南中學校長 
　　繙譯科敎員張君鵬魂上海聖約翰大學文科學士現任該收學譯學敎員西文論說科敎員張君鴻勛 
　　華文論說科敎員陳君鐵生現任嶺南中學華文敎員 
　　十八校址上海愛而近路同發里嶺南中學內 
　　此種章程諸君閱後請轉授他人幸勿抛棄 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[年終人物記] [  囦公]  
　　每届年終必有千奇百怪之人物出世但不見於平日而獨見於年終之時實令人有不可思議者矣此輩人物約可分爲三類述 
之於左 
　　（一）牛類乞丐二人一人裝扮如牛一人引之游行街巿向店肆行乞一人曰黃牛到生意好先生們都是大好老給我一個銅錢買草料吃死不黃牛不再要 
　　（二）人類乞丐以一竹竿竿之二端掛紙包二個每至店家乞錢必曰哈哈年節巳到送禮來了一根竹根竿兩紙包登在面前煞是可笑願先生們長生不老 
　　（三）龜類一乞丐裝裝扮如龜一乞丐引之行乞時則曰錙鑽尾把橄欖頭葫椒眼睛汩流流棋盤背風吹雪打都不碍方磚肚皮滑油油梅花脚蹟頭爪前勿爪後大烏龜哪哼呌迦迦迦小烏龜哪哼呌喞喞喞大小烏龜一淘呌迦喞！迦喞！！迦喞！！！給我一個銅錢買藥料藥死烏龜勿再　㈤ 
[與自由談書仿李白與韓荊州書] [  山陽宋焜]  
　　焜聞天下文士相聚而言曰生不願封萬戶侯但願一識自由談何令人之景慕一至於此豈不以先生好文喜爲人延譽一蒙採錄則聲價十倍所以滑稽談諧之士皆爭役稿呈正於先生先生不以長才而自驕淺陋而拒人雖腹笥空虚如余者亦時承採取選刋可謂倖矣焜淮海書生靑　枯坐見小民疾苦痛駡貪官聞國事憂危切齒時相雖身世蹉跎而時有論列皆直言極諫堪箴當世此愚夫千慮之一得安敢不繕稿以貢於先生哉先生文名滿天下學問貫東西莊諧幷擅俗雅同欽幸願開張心顏不以長揖見拒必若置之於前席錫之以金錢雖日獻一篇郵筒可寄今天下以先生爲文章之司命與論之機關一經品題便作名士而今先生何惜案前盈尺之紙不使焜揚眉吐氣排列報章耶且聞先生重國粹兼選詩寓采風之義又選詞傳風雅之規兼好縱談當今之時事或爲微言冷語深堪賞玩而先生亦時作小說皆足令人欣賞或言情或言俠或實業或偵探之類多從西書譯述亦有自出心裁焜每觀其精心結撰不覺技癢故以此發憤知先生之實能拔天下之眞才所以不投他人而願委身國士倘遇有閒暇敢貢俚言且人非堯舜誰能盡善焜俗筆蕪詞安能自矜至於諧文多倣古體則欲塵穢視聽恐雷門布鼓貽笑大方若賜觀蒭蕘謹當繕寫以付郵使然後退坐書齋靜待報命庶靑萍結綠長價於薛卞之門幸留餘地大開獎　惟先生圖之㈣ 
譯叢 
[觀印度士技術記（印度尼哈爾星格述）（三續）] [  甦]  
博士以爲猴神舉山之事雖屬荒誕不經要必具有偉大之能力所以有此偉大之能力必有一種秘奥果能得其秘奥則舉世無其敵手要不難致於是悉心研究印度經典訪尋印度高士與夫鍾靈之地博士果目覩世人所能之事竟有出乎意想所不信者據博士自謂世人竟有甘自犠牲其血肉之軀而致力於一事者矣嘗見一人身臥滿置利刃之板上不覺其痛苦又見一人身臥燒紅泥砂之上上有烈日逼炙身之周圍又有柴火夫以血肉之軀竟能處此烈火之中而不覺其痛苦此又何故因知凡人祗須立志身體力行則血肉無論若何挫折自然不覺其痛苦卒之必有成功之一日自古英雄豪傑非其身體超過常人實唯一念之堅决而巳修練思念印度經典亦有紀載者其法殊簡單曰凡人祗須屛除他念專致於所欲之一念未有不成然言之殊易行之殊艱非苦練不能而博士竟能練至從心所欲欲使昏迷即能昏暈睡去故無論如許重量加其身上即不覺痛苦然博士則謂無論何人俱能勝巨象之重壓但須其人能使神智昏迷過去注能勝象之重量之力於身體之一部而巳又謂此等功夫全在修練初無所用其智巧予聆博士言實不能下一斷語據予觀之今日全世界上有此絕技者除博士外無第二人唯是博士所以能有此絕技出於體力抑出於心力或竟須體力與心力二者並用此則予亦弗能知唯博士知之矣（完） 
遺聞軼事 
[酒肆女（續二十六日）] [  劍秋]  
　　先是女父母之去世陳氏子即潛蹤而至女候於門俟其入即鍵戶招之入房陳氏子初次獵艷頗羞澀趦趄不敢進女曳之入命之坐瑣瑣與之言他事絕無一語及於狎昵陳氏子心頗異之忽聞叩門聲甚急女曰吾父歸矣陳氏子大驚失色曰奈何奈何即起欲遁女止之曰爾毌恐其安坐於此勿動我往應門可也陳氏子心慌意亂莫知爲計急登床匿身被底蒙其首屏息不敢聲願全身則瑟瑟抖不止少頃聞梯聲閣閣士巳導父登樓矣俄而入房矣陳氏子益恐奮身而起將奪門出女以兩手攔之曰此吾父也何膽小乃爾抑之使坐女父出不意駭極目眙久之始拍案怒曰賤人汝言腹痛乃在家幹得好事又指陳氏子曰此人家房　汝來此何爲陳氏子紅漲於顂不敢出一語女父乃執其辮曰去去吾送汝官裹去問汝以佔姦閨女之罪女哀訴曰彼擅來此誠有罪然吾父亦宜爲家聲計坐以小盜罪可也女父雖怒叱之然心　其言即以當場獲賊爲辭扭送　門保甲分局（前淸警察未設蘇城六門各設保甲局而以一總巡統攝之）翌日解赴總局總巡提訊見陳氏子翩翩年少衣履華潔不類梁上君子問以家世職業愈疑之因飭人傳女父至詢此事眞相女父方侃侃陳當時如何行竊如何擒獲狀總巡忽睹陳氏子背後有一妙齡女子手持梳篦跪而爲之理髮淚涔涔緣顂下若非常疼惜也者即指而問曰此女何來女父回顧遽躍而起曰賤人爾來何爲舉掌欲擊之總巡笑曰此爾女乎小夫婦親密如是爾乃誣以行竊耶女父抗聲曰此賊也小女未字何得有婿總巡又笑曰爾毌怒我觀陳氏子與爾女貌相若年亦相若天生嘉耦本總巡當代爲撮合即命人傳陳氏父母至告以茲事其父母見女婉變可人意且由官長爲媒不敢辭遂當堂具結擇吉成婚 
　　劍秋曰此二十年前舊事也酒肆女可謂智矣自知家庭專制婚姻不得自由乃出種種奇計先匿旱烟管使老父旣去而復還當場窺破扭赴官中又不爲之哀免而請其父坐以小竊之罪及　堂訊問乃手持梳篦爲之楖髮而使長官爲之作合其智蓋非尋常男子所能及也 
小說 
[俠情小說紅蘩蕗别傳] [  天虛我生]  
　　第九章（續） 
　　亞猛正容曰英倫之人每恥言功紅蘩蕗亦然即君直問紅蘩蕗紅蘩蕗亦未必自認謂非出之本心不過游戲而已然天下能作此游戲者曾幾人哉白浪琪曰麥歇吾聞法蘭西人甚畏紅蘩蕗確乎亞猛曰確也白浪琪曰暛乎天帝在上吾願此英雄人延其壽命出其手腕多救法國之人以出水火又曰麥歇彼敎堂獄中可憐之孺子如何矣亞猛曰姑娘亦憐其人乎白浪琪泫然曰凡人而有心肝者孰不憐此孤孽麥歇亞猛汝曷爲乞紅繁蕗設一善計以救此雛則吾旦晚必以心香禱祝上帝請加福於吾無名之大英雄人亞猛曰姑娘而爲此語上帝福姑娘矣白浪琪微蹙不語亞猛此時五中感動身益俯而益前兩膝幾與相觸力以手握白浪琪之手曰吾愛吾初以爲吾法國之人巳盡入濁澱之流男子爲惡濁之男子女子亦卑鄙喪其心肝初不料天壤間乃尙有姑娘仁慈而知大體吾直當五體投地矣言至此膝竟着地白浪琪至此乃大感動淚珠直被素頰而下則以素絹自拭其輔　一手則在亞猛握中微顫不 
已此時紫羅蘭香味方充滿於空氣之中芳甜若濃釀亞猛則跽身美人榻次塗硃之唇緊貼白浪琪素手心房躍躍隱約可數然吾敢告談者是時之亞猛雖巳愛白浪琪至於極點然其愛乃羨其美初未嘗動眞正之愛情也直至其後經過一番顚沛而兩人之情愛始密譬之水乳初不相融一經火候乃即混合不復能辨形跡此事去今亦不遠行即當見之矣亞猛自思以爲此間殆即愛神之宮簾幕雖薄而外界之惡氛毒霧竟無由侵入故此方不盈丈之斗室竟成爲世上之仙園雖日居於殺人流血之場而貼然竟若無覺亦奇事也 
 
 
 

Page 15

 
 
   
 
 

Page 16

 
 
   
 
