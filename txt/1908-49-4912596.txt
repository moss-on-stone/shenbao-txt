# 1908 - 49 - 4912596

 

Page 1

 
 
   
 
 

Page 2

 
 
 ]HH [ 
上諭 
　正月二十三日奉 
上諭昨日召見之翰林院侍講樊恭煦著以提學使交軍機處存記欽此宫門抄 
　　正月二十三日召見軍機袁樹勛 
論說 
[銀幣重量芻言]  
　　一國經濟界之生死。係乎幣制改革之得失。幣制改革之得失。係乎貨幣分量之重輕。今日中國會議銀幣。樞臣主一兩。部臣主七錢二分。兩方面齗齗聚訟。久而未决。乃取决於各省督撫之公論。誠以貨幣分量。爲生計榮悴關鍵。慮始固不可不愼也。據北京最近消息。各省覆奏幣制主用一兩。而合軍機處之議者。有三督六撫。主用七錢二分。而合度支部之議者亦有三督六撫。言乎其數則爲平均聽乎其言。又各持之有故。是銀幣輕重問題。尚未解决。記者以經濟學理判斷之。雖不必定主七錢二分而一兩之失。可得言也。 
據貨幣形體大小一般之原則言之。一不可過大過大則搬運不便二不可過厚。過厚則包裹維艱。一兩銀幣。均已背此原則其失一又據貨幣性質必要之條件言之。其表裡兩面。必刻。種種紋章。以防僞造切斷之幣側面必刻段紋。以防削取緣邊之弊。各國貨幣分量愈變愈輕故其紋章亦愈變愈細。一兩銀幣。必不能較其精微。其失二又據貨幣進化之公例言之。各國。秤量制度。己進而入於計數制度。但以枚計。不以重計避繁碎而趨簡便。亦其時會使然。一兩銀幣。仍有計較重。量之意。其失三以吾人粗述學理。其於一兩之銀幣。所失旣己若此。至欲以今日重量之原因。窮究日後受害之結果其所失更有大於此者 
其一爲單位過高之失銀貨之單位。比之社會經濟之程度失於過高則國民用度。有不知不覺而流於奢侈者。各國銀貨單位。最重者無如美日（日現有改輕之議美爲世界最富之國）乃吾國所定單位。以銀一兩計算。較之美日兩國。猶形其重果適合於吾民之程度否耶徒使物價激動。消費愈多。而導民以奢侈耳 
其一爲本位有礙之失改革幣制。以定本位爲要義。吾國設使以銀爲本位。永永不用金本位。則雖主用一兩銀幣。尚無大害。若欲改之用金。則銀己變爲補助之品。他日者將以一兩整數之銀幣。求合幾分幾釐零數 
寳山縣學堂增設國文補習班招生廣告 
 
 
 

Page 3

 
 
 ]HH [ 
之金幣。補助則爲整數。本位反爲畸零。位置顛倒。核算錯雜己不合於貨幣學科之原理矣 
其一爲幣法不行之失改革貨幣制度。須同時改革貨幣法律。此通例也。各國新幣旣出。政府有收回舊幣之律（限期交換過期者以生貨目之不得通用）吾國銀圓雖鑄。而北省仍用塊銀。南省仍用墨洋。豈貨幣之咎哉。蓋無法之故也。今議鑄一兩必須合巿場之龍圓墨洋。一律收回攺鑄。定爲國幣。乃能盡推行之利。而收整齊之效。苟不爾爾母寗主用七錢二分。廣爲鼓鑄。上下信用。爲抵制墨洋之計也。從前香港日本兩種小洋。充塞商埠。自各省多鑄小洋。而香港日本之舊幣。己消滅不見。是中國多鑄銀圓。即有可以抵制外幣之道。奚必待改鑄一兩。而始能抵制墨洋耶。 
昔日本之攺革幣制也。勑設調查委員會。總會議者七。特别會議四十有一。閱時二十有二月始於明治三十年。通過上下兩議院。其會員爲官吏及學者及實業家。分晰研究之。初非如吾國之會議幣制。但經樞臣部臣疆臣少數人之手。而草草可以定議者也。故欲解决用兩用元之大問題還須顧問諸學者與實業家。 
專電 
[電一（北京）]  
　　豫撫林紹年奏洛潼鐵路欵絀擬加塩觔四文歲約得五十萬路竣停收以一半塡股票還商一半辦地方公事奉旨該部知道 
[電二（北京）]  
　　駐美欽使電告政府南斐洲註册事美政府己允監禁華僑亦己釋放 
[電三（北京）]  
　　稅務大臣那桐奏獎稅關郵政洋員奉旨著照所請 
[電四（北京）]  
　　卄三日召見袁樹勛垂詢地方自治及持平銀銅元巿價辦法 
[電五（北京）]  
樊恭煦記名提學係張中堂密保 
[電六（北京）]  
　　倉督奏巡警審判廳訊犯縱忽害倉壞法以後獲米犯請改交大理院訊辦奉旨依議 
[電七（南京）]  
　　江督得京電速催御醫陳秉鈞即日來京 
[公電（東京）]  
　　各報館轉祖國同胞鑒蔡謝入洋欵千萬贛危乞合拒留東贛會 
緊要新聞 
[鄂桂兩省電覆幣制]  
　　湖北鄂督趙次帥電覆軍機處略謂遵旨議覆銀幣重量擬請以七錢二分爲斷並鑄小洋十角合洋一枚銅元十枚合一小洋至成色不得不减成鼓鑄以免虧耗并杜私化等弊如主用一兩必須劃一中國度量權衡再行籌議定奪 
廣西桂撫張堅帥昨亦電覆軍機云爲今之計惟有先設金幣調查局定金爲主幣銀銅爲輔幣刻下無論從兩從元以後推行金幣必多窒碍應請展緩期限影 
[姜桂題請訓時之封奏北京]  
　　提督姜桂題自奉巡緝長江之命於十七日請訓面陳遣散夏軍事宜并上封奏兩件節錄如下 
一調員差遣臣受任以後時虞隕越本月二十後先赴曹州布置安貼再赴長江一帶擇要駐紥並調候選知府夏愼大開復山西太原鎭總兵楊鴻禮己革提督韓大武等隨營差遣奉旨著照所請該部知道 
一請款練軍又奏改併巡防馬探各隊營制餉章歲需的倉餉約六十餘萬兩請旨飭度支部籌撥的欵以維軍政奉旨飭度支部速撥（山 
[電商姜軍駐紥營地安慶]  
　　姜軍南下一事先議駐紮江陰繼改安慶又攺浦口迄今尚未定局兹將江直兩督與皖撫商酌電文錄下 
江督致皖撫電安慶馮撫台辰電悉安慶駐兵係姜軍門之意承示諸多不便擬俟其南下後察看地勢再定自更周妥但開拔在即不能 
 
 

Page 4

 
 
 ]HH [ 
不先爲預備暫駐之地昨奉寄諭抄示公議長江防務原摺亦稱安慶地控中流而爲形勝自不便阻止駐兵兹己會同電奏另行錄稿電逹電内於安慶駐兵一節參以活筆聲明安慶山多地窄不能多容兵馬以便屆時商酌想尊意必謂然也方印 
直督致皖撫電馮夢帥鑒洪元電當轉逹姜軍門兹准復函元電敬悉夢帥所籌極是惟江陰地處下游上下策應不便浦口又無碼頭未能起泊適中之地以安慶爲。宜俟到皖後查看情形再與兩帥奉商祈轉逹等因特電告希查照驤印 
[蘇浙防匪彚聞]  
　　蘇撫片奏新軍出防情形再蘇省編練新軍步隊兩標早經成立正宜演習戰守以資歷練當查吳江等處之蘆墟黎里金澤盛澤等鎭皆與嘉湖連壤素爲梟匪出没之區爰派一標一營管帶朱樹聲統率所部分隊駐紮以扼門户一標二營管帶傅應璜率該營全隊駐震澤之平望居中策應並飭飛划營統領徐錦堂調撥鎗划四十號游弋以上各處如偵有大埠匪徒入境立即會同勦擊用收水陸相輔之效惟念新軍初次出防尤應格外愼重復經遴派巡防營務處候補道杜俞酌帶蘇捕快船馳往各該處督率接應俾無疏虞此外各要隘以及内地城鎭河港則仍督飭水陸各防營嚴密布置並隨時會商督臣端方提臣劉光才相機調度防勦兼施務懾外匪而靖内奸冀副聖主綏輯地方之至意正月十三日奉硃批知道了 
瑞藩電飭大犒弁兵瑞方伯接松府電禀楓涇獲勝情形後以兵弁此次立功甚偉允宜大加犒賞遂於二十一日電復戚守云此捷實堪痛快蕭軍之功尤偉其餘水師各營恊力追勦均堪嘉尚兄旣親往慰勞可告以澄對於出力官長禀請優保兵丁如要功名破格優獎如要錢財從優賞給至犒卹一節即請兄確查兵民人數酌量從優定數電示即行解往並代鄙人宣布慰勞之意斃匪割左耳解騐生擒者究出爲首下落即行正法不必請示事後申報匪船二十餘號解省撥歸新招飛划一營應用銀錢金珠首飾衣物等件點明登册除傳失主認領外其無人認領者一律分賞兵士諸祈偏勞不勝盻禱 
巨梟首級解省傳聞廿二日午刻由寗省陸軍隊及新委飛划統領陳得龍將梟匪二名首級三顆快鎗五十餘支子藥十數桶舗陳等零星物件約十担解至蘇州常經新藩瑞方伯立傳一府三縣到轅會訊後即發吳縣收禁聞此股梟匪係搶刦輪船之首犯其首級即夏竹林江北阿四等三人傳聞如是不知確否同時又有上海縣解到流棍三名各有手鎗等禁物謂是刼輪匪犯亦經方伯飭縣収禁 
梟匪自認夥刼小。輪二十一日飛划營前旗凌秉忠後旗何嘉祿在嘉善之西塘左近與梟鏖戰獲住梟匪十四名梟船十二隻當即解至郡城適金山縣亦解到梟匪三名松府戚太守遂於二十二日會同華亭婁縣金山張婁蔣三大令逐一細訊據汪小舟王得標等供認入幫搶刼沈蕩開化等處不諱并稱十二月二十一日會哨後即於二十二日夥刼小輪當刼輪時夏竹林曾竭力阻止惟余孟庭堅欲攔刼現夏己在楓涇擊斃余則逃往相鄉云云其餘杜開貴陸鳳林等有認搖船者有認被擄者入夜尚未訊畢遂分别収禁候再訊奪 
電飭跟蹤追剿逸匪松府戚太守日前奉到撫憲電文略謂逸匪已電浙省協剿惟匪雖竄浙宜仍飭徐陳等分路梭巡跟追務期聚殲母使喘息滋擾並傳知新鎭蕭軍嚴防回竄遇匪即擊已獲匪供速令蔣令錄報等語現太守已分飭遵照矣 
梟黨布置之一斑鹽捕營勇伍金芝前因巡哨與梟相遇被梟擄去梟首以其籍隸巢湖迫令投誠伍徉許之以冀密探梟黨布置情形現己設法逃出謂彼黨共有七幫每幫約三百人以余孟庭爲首惟夏竹林江北阿四兩幫内多土著大半曾隷鹽捕軍籍卽余孟庭亦曾爲鹽捕哨官目下夏等每過各鄉鎭必誘人爲梟有投充者先給安家費五十元購衣費十元愚民無知爲利所誘故從匪者日甚一日云又前日呂巷姚汛弁在鄉盤獲梟黨兩人從身畔搜出金器六七兩供由余梟資遣回家者現兩梟已送金山縣収禁嗚呼兵去則聚兵至則散此本梟黨之長技欲言勦滅豈易事哉 
杭嘉湖先設電線蘇藩瑞方伯接上海電局函稱浙省應添電線己禀覆郵部先辦杭嘉湖三屬照官六商四成案協辦當派員勘估等語方伯以此項電線應否照此辦理須歸浙撫主持遂電諸馮中丞核奪 
無賴冒充新軍索詐南洋三十六標軍隊奉調駐防湖州軍規尚稱嚴肅近有棍徒顧阿義胆敢身穿軍服冒充該營新軍向各賭收取規費經某隊長聞知立即禀明管帶率帶兵丁前赴某賭塲將顧拿獲解送到營訊據供認無業游民冒充新軍不諱常即移送歸安縣懲辦一面出示諭禁以保新軍名譽 
禀報贖回團董情形乍浦同知薜宜挺具禀浙撫略謂去臘東鄉廟橋鎭地方突來梟匪七八十人船十七艘將團董盛光忠擄去當經電禀奉派防隊援勦在案查團董盛光忠與匪首夏竹林馮阿龍等素有仇隙 
 
 

Page 5

 
 
當被擄之時勒贖鉅萬該董雖無力籌措然聞兵隊將至深恐與匪接仗性命堪虞因此密告家族設法籌措匪黨亦恐臨敵時被該董乘隙而逃遂减至一千五百元於初九日由該董之弟携資在張堰地方救回現聞梟匪留頓金平交界處所惟乍鎭協標練兵除調平四十名外現僅有八十五名師船兩艘似覺兵力太單設或股匪竄入難以抵禦可否仰懇加撥師船數艘來乍暫駐云云 
叔子曰盛團董之贖回果防隊援勦之力耶抑一千五百元之力耶願勦匪者於此下轉語 
嚴防敗匪竄入浙境浙撫馮星帥接江督來電謂十二日徐錦堂率凌何兩管帶在靑浦夏家庫前河頭斃匪多名十七日又在崑山路家橋遇匪七百餘人奮力痛勦當場斃匪小老大顧壽根曹祥古等數名生擒王得標等十餘名又傷斃匪卄餘名余孟亭夏小辫子亦受傷江北阿四擊斃當即追勦匪過黄浦又過浦東逃去查該匪迭受懲創恐竄浙境祈飭嘉湖防軍一體確探匪蹤扼要兜勦等因星帥接電卽飛電嘉興李統領湖州張督帶曁嘉防水陸各軍務即一體嚴防遇匪即行痛擊如敢畏葸不前致匪竄擾境内定以軍法從事 
寜省無從撥給快船江督端午帥接到駐杭寜軍吳統領爲孟管帶請撥快船一電後查得寜省并無快砲船實在無從撥給其需用小輪旣己禀請星帥續租大約足資應用遂即電復吳統領轉飭孟管帶遵照 
[廷寄皖撫籌辦路礦北京]  
　　都統李國杰昨遞封奏略云鐵路礦務爲强國之本亟應實力籌辦皖省鐵路屢易總理年復一年勘線集欵各事毫無眉目礦務収回自辦更茫如捕風應請旨飭下安徽撫臣馮煦督紳竭力提倡妥籌辦理云云當奉廷寄馮夢帥查照辦理原摺并抄給閱看（山） 
[旅滬鎭人致鎭江商會電（爲津鎭鐵路改線事）]  
　　鎭江商會鑒蘇路公司電諒逹遵處逹部電旅滬同鄉萬不承認宜速再電部自陳誤會此線仍歸公司籌築勿貽笑闔省旅滬同鄉會敬） 
[西報譯要]  
　　日本注意東省權利二十一日字林報載東京電云前有美洲電信謂美政府將行其堅决之方法以維持滿洲開放之局云云東京人民均以報章疑似之談不足爲據惟官塲中亦曾得有此項消息 
又云中國將以大孤山港開作商埠此舉若行於日本勢力範圍内之安東頗有關碍 
滬寗鐵路竣工消息泰晤士報云滬寗鐵路寳蓋山穿穴工程己將次完竣惟東端約有二十碼之地尚未全行鑿空然作工之人現正日夜加工開鑿不難尅日竣事且鐵軌未舗者不過數英里之遠大約西三月中旬可望全路通行矣 
蘇貨春盤 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
專件 
[安徽旅滬路礦公曾敬告同鄉書]  
　　吾皖鐵路經始實先於蘇浙頗得風氣之先八皖縱云貧瘠然以户口富力計之方諸他省固未多讓當鐵路經營之始頗有多數資本家籌備母財將用以入股者及見公司所爲不合規則措施多不當理羣情消阻乃轉以其母財投入粤浙諸路而吾皖鐵路乃遂淹緘老洫至今不振凡兹種種吾鄉老苟有一日攖心於此事者當旣明旣悉不待敝會之詞費矣亦越於今以皖路與蘇浙比較所成之續十不逮一對之能勿慚恧自前總辦（總辦名稱非制也蓋商辦公司在律僅有總理協理而不應有總辦會辦惟吾皖路乃獨有之即此一端可推知内容與夫墮落之所由矣）使英委路而去於是續舉之間題以起常智不務遠大迷於陋想而戀於痼習以得舉爲榮三次續舉多受破壞除李中丞惕於財政不肯受代外其餘均不獲任事以行其志值蘇杭甬借欵問題發生皖人對之又頗黽勉匍匐以應呼將而爲之助濟是則謂吾皖人忘情於路者其爲誣詞尤不攻而自破矣蓋吾皖路政以一二人之徇私逞臆成此不規則之公司循兹不改敗壞將無紀極此敝會同人所爲惄焉傷心而亟設此旅滬路鑛公會蓋欲本監督之地位建輔助之機關先後左右匡救其失而使度於軌量中於曆物之意也今者總理之席尚虚則續舉問題固爲急務然使置棋不定仍如前失抑或舉定矣而假名失實之商辦公司其結搆仍不異莫違法悖天之舉終不絶行則皖路前途將焉芘藾時機之迫不容一瞬安有從容餘地俾吾皖人演無謂之内鬩或嘗試乎今敝會欲驅除此害而豫爲之防故本乎恭敬桑梓之心在勢所不可己者特先爲公司設此公論界說以立其蘄嚮想吾鄉老當有同情也請伸其言於後 
一旣爲商辦公司則必確遵商律辦理必有股東會有董事局有查帳員必以招股爲正當辦法所有公欵茶米諸捐但可儲爲保息以立大信堅衆志而不得率意取用公司中行政部之首長但可依律稱總理協理不當蹈官場局之惡習而稱總辦會辦以上諸節實爲成敗第一關頭無論何人被舉爲總理能率由商律合於上說敝會皆承認之否則期期不敢承認 
一無論南線北線非招股及半不得開工蓋商辦鐵路旣純然爲營業性質當爲股東保全母子乃有以立信於人而後股金可不求而致故必計算精核同時並進以速成爲貴方能欵不虚耗推而言之必如是而公司風氣始不受破壞也試明其故譬如款足力充一年能成路若千里者則一年之後即可坐收其效今若欵不足力不充而即輕於開築緜緜纒纒不能刻期完工但爲總協理圖免素餐之謗其弊必至以一年能成之路而延至二年三年五年始能成之則其股本亦必增兩倍三倍或五倍有利之路亦將變爲無利之路矣何則公司之開支養路保息用欵甚巨精核密算尅期蕆事猶懼有意外之多耗况乃多延時日乎蓋從來鐵路公司之敗者其病皆坐此若蹈此病即使時日延長而路可倖成亦必本重利微或竟無利則將無以保股本之息矣將使股東引爲大誡他線招股之機從而斬絶全省開通乃無望矣此皆勢所必至者也今不得己而設防維之法故定招股及半始可開工蓋不開工尚可設法節省旣開工則種種用項相連而至必至無從節省此爲成敗第二關頭是以敝會對於此事不得不嚴爲之防以謹於其始 
以上二事敝會同人皆認爲今日吾皖路政最急之要務今特宣布區區以貢均鑒倘蒙辱敎請寄上海三馬路小花園敝會事務所可也 
分類新聞 
政界 
 
 

Page 11

 
 
 ]HH [ 
[州縣考查度量權衡之勤惰山東]  
　　魯省農工商局以奉查度量權衡制度各屬禀報多有遲誤特詳請魯撫將遲延不到之濮州知州劉廷章堂邑縣知縣蕭漢儒各記大過一次呈報遲延之館陶縣知縣盛津頤臨淄縣知縣董燕並草率塞責之城武縣知縣程建釗海陽縣知縣吳延祚各記過一次其依限報到比較明晰之博興縣知縣王熾昌諸城縣知縣李敬修昌邑縣知縣吳弼昌新泰縣知縣湯宗幹及繪圖工整之范縣知縣楊沂各記大功一次以示懲勸奉批略謂此次調查度量權衡各州縣亟應分别功過以示勸懲所請記功記過各員名已照來詳行司註册仰卽會同布政司通飭各屬一體知悉嗣後遇有飭查地方事件務宜遵限認眞考究切實禀報母得苟簡因循再蹈故轍致干未便（此） 
[另委善後局總辦武昌]  
　　湖北善後局總辦高觀察凌霨現奉旨補授提學司趙次帥以善後局事務殷繁關係重要非提學司所能兼理特另委候補道金鼎接充該局總辦金所遺之鐵路局稽核一差已委候補道李堅接辦（音） 
交涉 
[日輪私運軍火最近交涉廣東]  
　　廣州日領爲商輪大津丸被拘又復照會粤督謂此次載運軍火有大阪關單爲憑今無端被捕應每日賠償輪船損失費千數百元方能了事云云督憲以彼此情詞各執必須會審後訊明是否私運方能分别完案（子） 
[羊樓峒兩敎訂定和約湖北]  
　　天主堂聖公會爲公議和約永杜後患事查各敎流傳中國無非勸善爲懷所有一切事宜均係秉公辦理無如人心不古良莠難齊蒲圻縣自有兩敎以來各不相容動輒逞凶滋事甚到恃横仇殺本年四月兩敎偶因口角微嫌互相糾衆逞兇各被殺斃一人是其明證要知兩敎門户雖殊宗旨則一若長此互相水火不僅敗壞兩敎名譽且慮釀成重案是以不忍坐視情願憑同委縣憲公議取和之約各書花押俾兩敎敎民永遠遵守不得稍有違犯所有條規開列於後（一）兩敎堂長宜擇端人其取友必司鐸牧師認可而後派充其有不守敎規者由地方官商之司鐸牧師立即更換（一）兩敎專以勸人行善爲主凡來奉敎之人均宜留心查考如係行爲不端曁在縣被控有案者一概不得收入若入敎時誤於不知事後查出及入敎後不守敎規者隨時革除（一）兩敎門户雖殊宗旨則一嗣後天主敎被革之人投入聖公會若查其與天主敎有碍者聖公會不得收入聖公會被靑之人投入天主敎若查其與聖公會有碍者天主敎不得收入以免挾嫌尋仇報復滋生事端兩敎敎民倘有微嫌務須禀知司鐸敎士確切查明小則投憑敎外紳保秉公理論所投之紳不得因其在敎置之不理大即送交地方官持平辦理如敢仍前朦蔽聚衆行兇先行查明爲首滋事之嚴辦再問是非曲直（一）兩敎生嫌祇許投嗚敎外紳保排解不得率意興訟即使成訟聽官訊斷無論敎内敎外人等不得扛帮（一）兩敎敎民遇有詞訟事件呈首不准書敎民字樣委員卽補州張清蒲圻縣王葆善同議蒲圻縣天主堂司鐸沈金衡蒲圻縣聖公會牧師劉應宗蒲圻縣聖公會敎士楊鼎臣同立（生） 
軍界 
[繙譯員識字無多武昌]  
　　湖北將弁講習所係陸軍人員討論武術之總匯所聘講友多係日人故需通譯前經張統制委派馮開藩畢祖誠二君充任繙譯詎畢識字無多時爲人挪揄馮因之羞與爲伍屢屢曠課不到現經張統制查知特將該二譯員一併撤退另行派人接充（今） 
[陸軍學生定期見習長沙]  
　　湘省陸軍小學堂速成科學生己於去歲十二月二十二日循例畢業先期分科考驗按定成績分别等第在案惟該學生等尚須見習仍由兵備處牌示限於二月初十日以前一律來處報到以便定期見習（少） 
學務 
[加給出洋學生學費南京]  
　　留美女學生王季茞胡彬夏禀江督云生等隨温觀察來美威里斯利大學程度過高力不能及先入高等學堂作大學預備入秋迄今功課繁重黽勉從事幸免隕越此次逢耶穌生辰循例休假三星期生等不敢懈怠擬於此時補習功課惟費用一節支絀殊甚使館以生等不在大學照高等學堂例月給學費六十四美金生等程度過淺安敢希冀非分自比於大學學生而進校數月縱竭力節省難以敷衍現所進學校寄宿費每學年須六百美金生等無力暫租庽鄰右月給房飯金三十餘金雖較寄宿節省而己去全數之半每月學費幾二十元則又去其三分之一其餘零星小費動輒以元計即不購辦書籍添置衣服所餘亦極微矣聞端午帥以該女生等所禀各節尚屬實情准自本年正月起加給該兩女生津貼美金各十元以示體恤提學司署昨已奉到札飭矣（小） 
[普通中學减收學費武昌]  
　　湖北文普通中學堂去歲添招新生係照新章每月收學費洋二元現該堂監督紀香聰恐寒士無力照繳己函高學司减収一元以示體恤（音） 
[蘇提學新頒學堂禁令蘇州]  
　　蘇州毛提學新定學堂禁令二條通飭各府廳縣轉飭各學堂一體遵照（一）學生頭髮有前劉海及兩綹下埀耳際者應令剃去以鬚眉男子之身甘效巾幗婦人之飾是爲自棄其學生之資格倘意存違犯即應開除今春不得收錄入堂（一）學生割辫穿用洋裝應令改正方在弱歲未歷重洋不守本國之王章徒貽海邦以指摘是爲自棄其中國學生之資格倘意存違犯即應開除今春不得收錄入呇（必） 
實業 
[商家定期開巿漢口]  
　　漢上大小商號刻以新年己過均定於二月初二日開巿各幫首董前日在商會議定所有開巿之日應需酒席燈綵各費概從節减卽以其欵彚存移作善舉大衆贊成（今） 
[去歲揚城商業之一班揚州]  
　　揚城去歲商巿除錢業各有盈虧外獲利之厚首推米業柴土藥等業至綢布業洋廣貨業油炭業猪肉業 
 
 

Page 12

 
 
 ]HH [ 
槽醬業茶食業香粉紙蠟各業亦皆利巿三倍惟藥業挑賣土膏業則駕乎衆業之上其利幾不可以計算若洋麫粉棧皮貨莊古董店棉花舗虧本閉歇　紛紛（手） 
[創設蠶桑公社武昌]  
　　湖北當陽縣龔紳實 
公社置買田地購辦桑種建造講習所招徒延師布置井井現己種活桑秧二十萬株分送各鄉栽種並將培飼之法編成俚言使鄉民週知刻由該縣龍令據情詳禀鄂督立案業經批准並加獎勵（今） 
[鐵路股東談話會紀事長沙]  
　　湘省鐵路股東王紳銘忠等以粤漢鐵路自收回自辦後湖南一叚迄未動工因此浮言甚多人心惶惑若有外人以此藉口更索權利幾將無詞以答我等於此不特有維持大局之責且各認有股分更屬不能膜視爰特發佈公啓約於正月十一日在省垣席少保祠開鐵路股東談話會惟認股之人遠近不一一時未能周知故到者甚少聞屆期惟王紳等先後到會約共數十人略爲商榷尚無一定辦法大約仍俟總理袁海觀京兆能否冋湘冉行會商决議（少） 
[商業學校甄别揭曉武昌]  
　　鄂省商業中學校去臘舉行甄别大考刻聞已經提學司評定甲乙計取最優等桂一仙等十三名優等施國英等四十二名中等馮遇靑三十名下等九名降班小學（今） 
雜記 
[諭禁奸商倒騙江]  
　　丹徒縣王令二十一日發出示諭略謂近聞徒邑有等奸商往往糾合股份集資開店自已作爲經理實則不名一錢或略湊資本數百元藉他人之巨股先行開張誘騙存欵甚至將店内股本及客欵挪移他處另開行號謀利肥己變幻譸張形同謊騙是以客臘倒閉之店不一而足並有甫經開設即有閉歇者其被害之家每有孤兒寡婦藉以爲養命之源一經被騙不啻奪其生機是即不操矛弧之大盜鎭郡地當衝要華洋雜處若不設法禁止何以維商業而振頺俗除照會商會查禁外合亟出示曉諭仰商民人等一體知悉嗣後合資開店務須遵照商律招集各股東議明共有幾股每股繳銀若干並由各股東公舉一二人作爲查察股數及各股東姓名住址均須赴商會開報驗明資本查明股東轉報商部並移本縣立案此後遇有倒騙隨時追究其各股東亦不准將股本提存隠匿私自立議拆股如出資獨開亦須將實存資本及店東姓名住址報明商會查驗屬實方准開張倘敢故違隨時押閉 
[廣濟土匪蠢動湖北]  
　　鄂屬廣濟縣距省四百餘里素爲會匪出没之區聞有大幫土匪聯合燒杳拜盟搶刼富户行旅己爲之戒嚴昨該縣知縣孫蓉飛禀來省趙次帥聞信後己派長江水師襄河水師各率杉板砲船二十艘前往鎭攝如果猖獗再行請示核辦（今） 
[夜巡嚴密松江]  
　　華亭縣張令步靑以各處梟匪滋擾地方不靖恐有匪徒潜行窺探爰於每夜便服屏從親出巡查（木） 
[漢陽演說會之組織漢口]  
　　漢陽府城風氣閉塞刻有劉君蔭階糾合同志在閱報社内組織演說會每逢星期開會演講其宗旨甚爲平正不涉激烈惟以改良風俗爲目的云（生） 
[淸談]  
　　中國與外國貴足之别美國駐紮墨西哥公使之夫人喀利爾。所履之靴。價值一千元。靴之前面。鏤以珍珠金剛石及他寳石等物。精美絶倫。蓋其貴足之風俗使然也。西國素以中國婦人貴足之習。致譏爲男子之玩弄物不料西國竟。亦有此陋習。雖然。美國之貴足也以華中國之貴足也以小 
中國與外國吸烟之别英國爲世界第一吸烟國。烟草之消耗量。較十五年前增加五分。微特十五歲以上之男女。皆染此癖。即七八歲之小兒。亦食而不禁。勞働家於動作時間。必以此爲最快樂之必要品。中國素稱爲吸烟國。不料中國之外。尚有第一烟癖國雖然。英國之吸煙也以紙捲。以雪加中國之吸烟也。以鴉片。 
中國與外國待死之别美國門打拿巿中。有一富商曰斯頓丹。深信此世界必於十日内亡滅。遂將。數十萬元之財産僅以十五元之價讓賣於人。卽以此十五元築一小舍。隠居於此。以俟死期。此外信其言而從之者。尚有八人。我中國人素持今日不知明日事之主義。飽食煖衣。以坐待死期之至諺所謂圖死日者。比比皆是。不料中國外尚有待死之人。雖然美國人之待死也。以其家産讓於人。中國人之待死也。積其家産以貽子孫。 
[評事洌浦四太郎]  
　　堅持到底 
自江浙路事發生以來。若學界若商界若工界若紳界函電交馳。波起浪湧。奚啻千萬個堅持到底。試問堅持乎。到底乎。靜鎭雍容。而能實踐此四字者。惟有駐京幹　之英使。犬獲勝捷 
自江浙梟匪猖獗以來。若楓涇若靑浦若吳江若湖州函電交馳。凱旋稱慶奚啻數十個大獲勝捷。試問大獲乎勝捷乎。逍遙自在。而能實踐此四字者。惟有東西奔突之梟匪。小說 
諷剌小說新水滸（十）（二）泖浦四太郎 
看官你。曉得。大凡好色的人。必不肯自認好色。奸刁的人。必不肯自認奸刁諂佞的人。必不肯自認諂佞。吝嗇的人。必不肯自認吝　。并且說他好色說他奸刁。說他諂佞。說他吝嗇。是道着他心病。最犯忌諱的。故王英聽了朱三這番說話。卽便氣憤憤道。今日我偏要去看一看。顯我吝嗇不吝嗇這一端也是王英的好處。他雖慳吝。尚有一些剛氣。故用激將的法。還激得他起來。見在更有一種錢虜只曉得三退七成一十。二　八成一十的算進來。要他一錢。猶如要他性命的一般。一毛捨不得拔的。這種人雖用說話激他。也是三問不回頭。四問不轉脚。激不起來的。看官莫笑這種人没有好處。也有一端是他所長。這種人是最肯吃氣的。别人笑他罵他嘲他。他也不啋。别人打他。他團。緊了頭尾。打他十下休想他還了一下。即别人調笑他的妻女。也是由他調笑。他也决不來計較的或者反走了開去。閑話休題再說李四在旁看見王英變了臉兒發怒卽解說道。老王你休得這般見識。老三不過與你取笑罷了。這種戲本没有看頭的。王英道。我也知道他的取笑。但取笑我别的。還不打緊取笑我吝嗇。我是决不肯承認的。王婆在旁笑道。取笑你老婆偷漢子。打緊不打緊。朱三又笑道。你旣足不吝嗇爲何那日你同了李毛毛在藍橋别墅那裹吃花酒。非但下脚一文不名。連走還懷了一只鷄腿與老婆吃夜飯呢。三人聽了。多大笑起來。李四聽見這番說話。心中就明白了朱三的用意。便接口道。老王我曉得你本來是慷慨的。戲兒旣没有看頭。不如我們去喝三杯酒罷。王婆道。且慢。現在天色尚早。今日聽見人人說望望平街申報館裹附送月份牌印得十分精緻。我們不如去買他一張。回去還可以當堂幅用哩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
雜諭 
[敬告滬上之欲爲大富翁得]  
世界各國之大富豪家産超五億萬佛郎以上者。近今得十人。羅克斐拉家資六十二億五千萬佛郎。羅賓森家資二十億萬佛郎。尼哥拉士家資十五億五百萬佛郎。嘉納奇家資十二億二千五百萬佛郎。阿斯德爾家資十億萬佛郎。鐵密德佛親王家資十億萬佛郎。約瑟夫家資九億二千五百萬佛郎。羅巴德比爾家資五億萬佛郎。維廉羅克斐拉家資五億萬佛郎。雷波德家資五億萬佛郎。此十人者。其中雖間有藉先人之業。以致此雄厚之財力。然其多數。則或經營商業。或專精工藝。或創設一公司。旋蹶旋起百折不回以赴其。業或發明一術技。子孫相繼窮年莫殫。以竟其工。以故得創此大業而獲此大利。滬上爲中國各省工商業菁華所萃。所稱大資本家均集於此。試問有人能幾其十一者乎。微特十之一。即百之一千之一。亦憂。憂乎難之。推究其故。則工商業不振之一大原因也。工商業不振之故。則以商情渙散。學業不進。尤爲病根之所在。去歲滬上巿面頗呈隳落之象說者輒謂銀根吃緊。係經濟界困乏之故。不知經濟界之所以不活動者。其大原因卽在於工商業之不。振蓋國家與人民立命之原。以經濟界之發逹爲主體而即以工商業之競爭爲手段。未有工商業不進步。而經濟界得以發逹者也。目今處經濟戰爭時代。各國恒以工商爲先鋒。而我國之工業仍狃於舊日之習慣。而不能改良。商業仍拘於固守之性質。而不能猛進。猶可與各國爭勝負耶。夫商情長此渙散。則商界永無團結之日。而自私自利不顧公益之根性終不能拔。學業長此不進步。則製造永無發逹之望。而因陋就簡不。圖自新之積習終不能除。如此則非特國家日趨於貧乏。即爲個人之經濟計。亦斷不能獲厚利者也。滬上多經濟家有願爲歐洲之大富翁者乎。竊願以斯言告之。 
小說 
哀情小說情海波瀾記（二十） 
斯時之華特恩。已忘其境遇之困苦。而竭盡其所有之精神。畢注於美芬之一身。繞室疾走。無慮百度。似美芬一去。華特恩之魂魄。亦隨此愛妻而去。悠揚於冥漠之空氣中殊不知一身之所極。已而天明矣。華特恩猶疾走不輟。良久良久。忽見洛弗查自外而和。手中持一封固之函。呼曰密司脫格雷。請觀。夫人之來信。以妾觀之。封面之字迹必是一語未畢詎知華特恩乍聞此語。己狂踴而前。不待洛弗查之言畢。遽自其手中。疾攫此來函而去。洛弗查平日從未見華特恩作如此躁急之舉動。至是乃大怪異。以爲此格雷君鬱怒而狂矣。華特恩旣攫取洛弗查手内之函。急閃其銳利之目光。以覘封面之字迹。究作何語。則見上書第四十七街華特恩格雷先生手啓。固儼然美芬之筆迹也。華特恩至是。乃大喜。不暇他顧疾出其封内之箋。乃讀未一行。華特恩顔色忽大變。兩手簌簌而顫。墮此信箋於地。顧雖如是然。猶强忍其悲苦。以讀此美芬之來函。讀竟。忽擲函地地上。踊起數尺。大呼曰我之美芬。一語乍出。己暈仆於地如玉山之遽頺蓋此可憐之少年。己悲極而厥矣。 
洛弗查見華特恩之暈厥。大驚。急呼恩利出請醫士。己乃扶起華特恩於地上。倉卒之間。馬格亦入。見而大哭。洛弗查急搖其手。令勿哭。乃拾起地上美芬之來函。然於例不能聽他人之竊視。則納諸華特恩之衣袋中。少頃恩利偕醫士竇森納。怱怱而入。見華特恩暈仆之狀態。卽以藥水灌入華特恩口中。而謂恩利與洛弗查曰。此殆格雷君遇一極哀痛之事。鬱極而厥。服此藥水。當可即醒。言己。又以手候華特恩之鼻息。約二十分鐘許華特恩果噫氣而醒。醒後。即大哭曰。美芬死矣。美芬死矣。嗟乎。美芬蓋爲我而死也。 
本埠新聞 
要事 
[工部局進出欵項之豫算]  
　　英美工部局進出款項每年必造一豫算表今年用欵較鉅故其所擬之表於各項捐欵均有加增如地租稅每一兩工部局向抽五厘今須再加一釐房租每百兩向來抽捐十兩今須再加二兩包東洋車每三月向收捐洋冂元今須再加一元他如茶館酒肆戲園客棧彈子房馬房渡船駁船等亦均分别酌加表中分門别類甚爲詳細所収之款無非爲保護租界治安之用即就巡捕一項言之近三年合中西印各捕併算祇有一千一百零二人今年須用一千八百三十六人其餘如橋梁房屋改造修理均需欵浩繁不得不取償於捐欵似此加增今年約可收銀二百四十二萬九千九百二十兩用費約銀二百零四萬一千八百六十九兩兩項比較收欵爲多蓋因表中 
 
 

Page 19

 
 
 ]HH [ 
所列用欵均能豫决尚有不能豫决者亦須早爲地步且恐所餘之欵猶不敷用故年内尚須籌議借欵其數以四十萬爲度現定于華歷二月内將所擬之表于開會時請納稅西人議定即須施行至加収房捐則定於西歷月一號起收因以上三月大半收足不能再令補繳亦未便使未繳各户四遵照新章致有歧異也 
又節譯字林報西歷一千九百零八年工部局通常入款出欵（數與前同）額外入款約計八十一萬三千零五十一兩額外出款約計六十二萬五千九百八十兩去年尚虧少二十萬一千五百十三兩是以擬募公債按入欵項内本年租界烟館及燈捐約計可得六萬二千兩惟通國禁煙之令若不稍懈其數必更减少蓋去年此項入欵己較前年减少百分之六七又電車開駛後東洋車捐費亦必受其影響是以將各項捐費酌加以資挹注 
[浙江旅滬學會大會紀事]  
　　昨日浙江旅滬學會在西門外永錫堂開特别大會開會秩序如下　開曾　奏樂　會長報告　會員演說　奏樂　演劇　奏樂　閉會　來賓約男席二千人女席五百人同鄉到者六千餘人會塲規則甚爲整齊有商團會戎服到塲彈壓振華軍樂隊送軍樂全部午後一時開會先由會長周金箴君演說謂去年諸君子因路事踴躍集股今特開大會以誌盛意鄙人老矣諸說年力甚盛惟祝前途努力集股保路勿稍疏懈如愚衰杇亦當執鞭以從諸君子後諸君須認定始終如一之旨次由王清夫吳敖演說均以踴躍集股任又次由莊景仲演說大意謂凡爭持一事當體拿破崙所謂軍事爭最後十五分鐘之言以此次路事政府殆不啻與國民宣戰也說畢由振華軍樂隊奏樂次劉澄如君報告浙路成蹟又有俞宗周演說勉勵集股勿懈之意旋由春陽社長沈仲禮君述戲劇改良之作用當有滑稽家林步靑唱浙路拒款淺言聞者頗爲感動又有某君獨奏中西樂至二時三十五分春陽社演劇第一幕爲弔鄔湯其描寫鄔湯悲歌慷慨之態令人感憤第二幕演黑奴籲天錄至四時二十分閉會 
[滬道照會總工程局文（爲諮議局草案事）]  
蘇撫憲陳批本道詳報外省設立諮議局照會各绅董遵擬章程草案詳請核示由奉批查前據各屬紳士將此項章程錄摺呈送前來當查此案曾准資政院咨諮議局事關重要詳細章程若由外定恐難劃一應俟本院擬定草案咨商各省議妥後再行奏聞頒佈等因在案己將所呈清摺札飭蘇省諮議局會核妥議詳請咨商辦理矣據詳前情仰即轉傳知照仍候督部院批示繳章程存等因又於本年正月初二日奉兩江督憲端批（己見初四日本報從略）等因各到道奉此合亟照會貴局請煩查照 
[提右營往金山勦匪]  
　　松江劉提台訪聞各處梟匪經官軍擊勦後大半匿跡金山等處爰即親督營隊馳往勦辦一面札飭提右營萬棣華帶同水師弁勇前往助勦昨晨萬棣華即赴金山一帶查緝 
[照會鄉董密查匪蹤]  
　　本縣李大令昨日照會四鄉各紳董務於卽日起督同地保分往各鄉稽查有無外來形跡可疑之人並知照鄉民不得容留住宿致干究辦 
　事 
[城内]  
　　小孩行兇○管監家丁某甲之子昨在新北門内三牌坊與諸孩嬉戲不知因何起釁卽出利刃將京貨店小主戮傷喉頸乘間逃逸旋由京貨店主投一路一區警局喊控飭巡士地甲前往拿辦 
同族爭産○上海縣批寡婦韓吳氏禀云據稱該氏夫弟慶興欲將陳聞氏之女立繼爲嗣揑情誣控果如所呈親族人等應有公論姑准暫緩提訊卽著邀同親族妥爲理處韓慶興不得扭於私見妄冀爭産 
道批○洒掃局租户沈雲錦等禀批云此案疊經瑞升憲土前道批飭查議商辦迄未具復自應商議妥洽禀候察看飭遵勿遽派差仰上海縣遵照母再違延 
官事○本縣李大令昨乘火車赴蘇謁見各大憲聞須俟瑞藩司接印後方可返滬北新涇巡防局委員吳德培因事撤差滬道委縣丞汪鳴銓接辦滬道傳通判梁廣淞候補知府羅恩綬候補知縣汪仁元北洋大學堂畢業生孫保圭等到轅問話 
[南巿]  
　　桑中之約○淸心書院庖丁王連生前晚在南門外桑園街與女子薛秀林絮語被南區巡士查見向詰逃逸迨偕他號巡士追上竟被關入栅内至天明始由九號巡目得悉將王及秀林拘獲解至工程局訊判秀林交伊父薛寳宗領回管束王具改過結交保釋竹林之戲○洪生馬頭根發剃頭店内聚賭之毛明莊黄阿弟馬阿福莊慈卿等昨解工程局訊判各罰洋五元陸汀之存洋二十元保出後未曾投質卽將存洋充公候提根發究罰 
冒充巡士○張少卿胡德勝冒稱緝私營巡丁在徽寗馬頭向賣鹽婦人張阿招楊阿大索賄不遂取去鹽兩包當田由巡士追獲解至工程局判各戒責百下押十四天 
召領小孩○北棲流所昨將查獲之迷路男女孩十五口拍一照片送至總工程局請爲懸掛以便認領 
誘逃○勤袖里凌芑香家婢女鳳梅被車夫顧和子誘逃業己尋獲解至工程局判顧戒責二百下押三月婢給家主領回 
假票○義記猪行執事倪熙瀛扭控行夥屠榮生欠洋一千四百餘元將假票塞抵工程局陳叅軍判押限理楚 
工程局瑣案○沈正德前控曹瑞寳欠洋五十元判交保清理在案兹因抗延不理又被提案判押限繳洋王劉氏王黄氏扭控老虎灶夥郭阿四稱被其主徐阿寳欠會洋六十元逃逸請令交人由南區解案判郭退去着兩氏補詞核追王潤生竊牛捐公所内皮衣一件由張季庵扭送西區解案戒責一百下押三天贜給領陳小寡竊某姓花瓶一只戒責二百下押兩天贓存局候領 
[英租界]  
　　兇手亦准交保○流氓王三海子於三十一年分與許百福等戳斃王阿三後逃逸已久現由包探鳳池將王拿獲禀奉公廨移縣吊齊案卷於昨日提訊王供現在美界嘉興路轉角開設馬車行當時戳斃王阿三實係許百福所爲小的不敢行兇求察寳讞員因前由縣署交保之夏阿三尚未到案遂商之英巴副領事判押廨交妥保候再訊究 
婢女不得出遊○唐瑞控粤婦黎梁氏將婢女香環藏匿昨由分堂傳訊唐投訴前情氏供與唐鄰居該婢到婦人家遊玩卽被經控求察寳讞員以所控無証判氏開釋 
追究欠銀○木作頭徐掌掌數年前與陳鴻發互控欠銀經上海縣判令徐繳還銀四百兩在案詎徐保出後迄未繳還復由上海縣移廨提究寳讞嗣以徐供認欠繳不諱判押廨代追不復送縣 
復訊串竊○顧阿福朱保生串竊夏逸齋家鈔票金飾各物昨解公廨復訊判押候禮拜三訊斷 
一時之忿○陳阿英因細故將曹起羣毆打報由巡捕拿獲解廨判枷示十四天 
無恥之徒○無賴傅嘉才前在美界爲某西人雞姦經公堂判令遂出租界有案　傳又潛人租界在某洋人家爲細崽由探拿獲解究判送縣遞解漂水縣原籍交保管束 
襄讞回申○公廨帮讞王肇之大令因公赴蘇已見前報兹已公畢於昨日午後乘火車回申 
流氓收押○流氓陳金弟陳錫卿俞阿四等專在租界攫取行人衣洋各物經人控告由探陸協庭先後拿獲解廨請究判押候查明再訊 
誣控行竊○周阿六掩入招商局内竊取油漆等物經管棧人查獲交捕解廨周供是小工油漆有印人看守不敢行竊寳讞員以所控無憑判交保開釋違章収捐○陳金隆陳恭裕在瑞豐碼頭設立紙業落地捐局前日持北騐印紙印戳至高三益等各紙店盖印抽捐爲老閘捕房中西探拿獲昨解公堂請究兩陳同供小的等祇司蓋印另有裘姓董事及收捐人吳某擔負責任求察中西官判押候查明再訊 
 
 

Page 20

 
 
小題大做○馬夫阿林前日在美界調戲女子朱秀珍朱延律師愛禮思投捕房控告由捕飭探拿獲昨解公堂請究朱投訴前情並由愛律師請予究辦訊之馬供求恩典判枷示十天發犯事處示衆 
公堂瑣案○許阿富竊大昌火腿店火腿七只枷示七天黄阿四竊葛川甫衣鞋押三月逐出租界高阿蘭竊舊鐵押十四天王德勝竊立大紫銅押十天張金標竊帳子押三天馮榮根至　公館圖竊押六禮拜逐出租界陳阿梅竊李中　衣服押一月沈三成竊陳小成綢衣等物押三月逐出租界王桂竊俞桂生衣服押一月 
計利祥代押犯遞送食物枷示五天 
[美租界]  
　　豈無原因○喬永昌昨投捕房稱在有恒路建屋無端被該處曹姓男女多人擊碎門窗什物請爲究辦捕頭諭俟再來嗚捕送究何來証據○趙金生趙根生等前晚在塘山路調戲婦人王阿梅由捕拘人捕房訊無証據一併斥釋 
印捕詐洋○鄉人陳氷祥被二百四十號印捕詐去小洋三角昨經捕房將該印捕送至英領事署判押二角 
捕探回國○美捕房八十四號西探及八十六號西捕現均期滿乘輪回國 
[法租界]  
　　是否聚賭○晋隆小客棧紏人賭博經捕房將王晋二拘獲交保候訊在案昨有唐王氏投廨禀稱該棧係小婦人所開晋三是弟前晚有棧客戲玩骨牌並非聚賭求宥判交保限三天將王交案議奮 
一再罰洋○頤園烟館容留婦女開燈一案昨由捕房將拘押之許藹奏解廨訊究讞員以該烟館前因違禁劉邁十元今仍如此膽玩未便輕恕判重罰洋二十元充公 
自尋煩惱○桂心樓烟間日前禀明工部局拆去烟榻十隻每月减輕捐銀十兩詎經工部局核准後該館並不折缷希圖取巧現被壹悉當將經理人周海林傳解公堂訊判補繳捐銀另罰洋十元充公 
互相推諉○西新橋公順成烟紙店及對門順興館飯店去臘失愼後昨由捕房將纸店主沈云泉主婦沈胡氏飯店主徐楊氏及房主顧予琴鄰人汪桂生等解廨請訊沈供因脚爐遺火致兆焚如至順興館實係同時起火並非延及訊之徐楊氏供被紙店殃及汪等供火起可疑請予澈究判一併交保候查明再訊 
國外新聞 
[限制日人入境例無効]  
　　二十一日倫敦電云坎拿大英哥崙波省大法官聲稱限制日人入境條例有違條約上之意義故不能有効因是前所拘留之日人業己釋放坎政府不認此例之舉亦寢惟該省官吏仍欲起而反對 
[英將東來]  
　　二十一日倫敦電云英國新委駐華艦隊總司令官蘭勃登副將己於法國瑪賽埠乘坐英公司希瑪拉耶船前來香港 
[俄國虚無黨之活動]  
　　二十一日倫敦電云近於俄京聖彼得堡各處拘獲虚無黨三十五人間有在通衢中拘獲者該黨人開鎗拒捕爭持甚烈傷捕者數人隨後搜得炸彈甚多並有秘密文件内載各種陰謀以圖謀害各顯要云又二十一日柏林電云近有計圖傾害聖彼得堡軍備區總司令尼古拉斯公爵之舉幸先時被察得未釀寛禍 
[美艦隊近狀]  
　　二十一日紐約電云美國艦隊駛抵比魯之攷勞埠時該處歡迎之禮極形華耀澳洲曾請美艦隊游歷澳洲美國務大臣魯德覆書謂美艦隊須取道蘇彞士河而歸恐不能應命甚爲歉仄 
[日美移民交涉將結]  
　　二十一日東京電云日本所致美政府之文牘内臚舉東京官府對于出境日民所施限制之法更爲嚴密故日美交涉有議結之望蓋自行限制不加一定之界限能使西方互相愜意云 
[日本增稅案通過]  
　　二十一日東京電云日本增加稅則議案貴族中贊可者居大多數業己通過矣 
[焚古武排日之危象]  
　　二十二日倫敦電云英京太晤士報詳論坎拿大之焚古武地方勢局之可危因覽于該處排日者之暴厲且將準備暴動之舉云日本僑民亦甚憤怒均預備力抗以上譯字林報 
[巴爾幹半島問題]  
　　二十一日柏林電云英國下議院各委員論巴爾幹半島問題對于馬基敦事須要求政府用强迫之手叚加諸土國政府惟英政府未必肯用此手段 
[英王游地中海]  
　　二十一日柏林電云英王及其后擬同作地中海之游約於西三月中自法之馬賽埠啓行途中將順游推與及毛爾泰二處并須赴瑙威瑜典二國京城遊歷云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
