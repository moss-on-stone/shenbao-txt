# 1881 - 289 - 4903047

 

Page 1

 
 
[論小工亦宜使知規例]  
　　德成而上藝成而下古有是言彼其所謂下者非必居下流而無所自見遂致見惡於人也第較之德成者則見爲下焉耳故古時工執藝事以諫雖在瞽矇亦有箴誦而一材一藝亦彬彬有揖遜之風自古道巳遙而人心遞變以工列於農之下輒以爲百工手藝岡知禮義轉不若農人猶或於黃冠草服中稍具雍容之度也若降而至於小工則品益下矣小工者不能爲農復不能爲工因以手足之力自謀口實雇而用之日不過工錢一二百文用以作笨工供臂指而巳其人類多粗鄙性情每多傲很一成有所倚恃卽龐然自大而橫行無忌若而人者而欲其能知規例不亦左乎然以良法美意最爲便民之事而因此輩之橫行反致貽人以口實是又深足惜也卽如上海之有工部局道途則令人汎掃積穢之傾於街者早晨各處皆有馬車馱運而去日間復有水車灑水於街衢以免甚囂塵上其法至良其意至美凡處租界之內者履道坦坦則曰此工部局之功也野馬不揚則日此工郃局之惠也雖曰經費仍出之居民而心思意計則固由該局董等爲之料量設移居他處有雖花錢而不及上海租界之清凈者是誠便民之實政也乃掃街者必用小工灑水者亦必用小工而彼爲小工者往往不能體工部局之意而反倚工部局之勢以至掃街之時或見有衣服麗都翩翩然徐步而過者故以泥沙盈剷掀入車內使塵土着於其身灑水之時或本未嘗灑也見有衣履粲然者行近車復則突然放水使之不及走避一身盡濕與之理論則以爲此係公事反肆詬罵而揚攝以去實屬無可如何設遇西人或以木棒擊之彼尚不敢肆志若在華人則惟有含忍而退敢怒而不敢言此事雖小然小工輩之恃勢妄作於此可見一斑矣夫掃除道路灑水清塵此仿便事也而小工因此而污人之衣服則方便者反形不便其或有正在汎掃之際適富激水之時而有人焉貿貿然來不知避就遂被污濕固屬自取其咎若本非行於當路而故意辱之則小工之罪無所逃矣夫工部周所用小工不知凡幾焉得人人而營束之雖曰巡街有捕設或小工等橫行無忌可令巡捕拘而治之顧巡捕亦有不及照顧之時而若輩又得以逞志故欲使各小工不敢橫行非工部局先教之使知規例不可竊謂工部局當雇用小工之時當先與約法三章其有桀驚不馴者則屏去不用旣經將規例三令五申再責成巡捕倘有滋事小工立予拘入捕房按法懲辦一二人則若輩旣知規例之不可顯干又擺巡捕之耳目庶幾有所顧忌而不致如前之肆無忌憚亦未始非防微杜漸之一法也夫此等小工安知義禮其故意妄爲方以爲欣欣得意盖意有所特故也失其所恃而斂迹不遑矣工部局爲除治道路而雇用小工反以小工而動致取怨於人亦竊有所不取况此等小工之費雖曰由工部局給發而實亦由於衆人之捐集又何勢之足恃乎教而禁之始終以便民爲事而民將感德之不遑矣更有東洋車膨朜礙路兜攬生意人雖迎面而來而彼絕不避讓反以一問藉口或有空車在前而後有坐車而來者空車亦斷不肯讓稍有碰擦則必肆口毒罵其意由於嫉妬然人之不便者則已多矣是亦當並禁之也總之工部局以便民爲主凡有不便於民者皆富隨時申禁庶幾懷其惠而服其公竊願以此爲芻莞之獻見之者或不以余言爲河漢也乎 
[恭錄　諭旨]  
　　○八月二十二日奉　上諭禮部奏請派近支王恭代行禮並將禮節開單呈覽一摺九月初九日奉移　孝負顯皇后梓官啓行朕前詣東直門大橋迤東恭送後　蘆殿梓宮前行夕奠禮並沿途行朝夕奠禮　隆恩殿行饗奠禮着派惇親王奕誴恭代　隆恩殿行遷奠禮　梓官升小舉奠酒行禮　梓宮安奉龍輴上尊酒行禮　梓宮屆奉安吉時奠酒行禮　梓宮永安禮成祭台前奠酒行禮　隆恩殿行虞祭禮恭捧　神牌升　黃輿行禮着泒恭親王奕訢恭代　梓宮至　大紅門遙向　祖陵恭代行禮着派惠郡王奕詳恭代　梓宮安奉　隆恩殿畢祭酒行禮着派莊親王載勛恭代　黃幄沿途朝夕祭行禮着泒怡親王載敦恭代欽此同日奉　上諭本年春間　慈禧端佑康頤昭豫莊誠皇太后聖體違和調攝經年始臻安豫現雖尚未復元從玆節勞頤養日益康強朕心實深慶幸敬維　皇太后慈祥愷惻薄海蒙庥而　宵盱焦勞猶時以欽恤民命爲念朕仰體　慈懷特示寬政以示矜恤而迓祥和所有本年刑部及各省情實人犯着停止勾决緩决人犯除三次以上者本年業經刑部查辦减等外其未屆三次者應如何酌量减等之處着刑部詳核案情輕重分別奏明辦理用示朕法外施仁至意欽此同晶奉　旨方學伊着掌河南道事務欽此○二十四日奉　上諭本年九月初九日孝負顯皇后悴宮奉移　普祥峪　定東陵永遠奉安禮成後恭奉　神牌黃輿還京沿途經過地方百姓追思　德澤哀慕孔殷允宜特沛恩施以示軫恤所有大興通州三河薊州遵化五州縣應徵本年錢糧着全行蠲免其應徵本年各項旗租並着一併蠲免順天府府尹直隸總督速卽刊刻謄黃徧行曉諭俾比戶周知均沾實惠該部卽遵諭行欠此同日奉　上諭本年九月初九日　孝貞顯皇后梓宮奉移　普祥峪　定東陵系遠牽安禮成後恭奉　神牌賈與還京業經隆旨沿途經過之大興等五州縣本年錢糧及各項旗租全行蠲免惟念秋稼初登正播種麥苗之際所有由京至遵化州一帶經過地方除隙地不計外凡有平毀麥苗者再加恩每畞賞給銀一錢俾農民購買耔種藉資補助卽於直隸藩庫節年耗羨欵內動支給領核實報銷欽此同日奉　上諭楊昌濬着補授甘肅布政使欽此同日奉　上諭廣東惠潮嘉道員缺着王必達調補甘肅安肅道員缺着沈鋐補授欽此同日奉　上諭通政使司通政使劉錦棠看授爲欽差大臣督辦新疆軍務廣東陸路提督張曜着帮辦軍務欽此同日奉　上諭曾國荃奏舊病未愈讀開缺調理一摺覽奏殊深矜念自應俯如所請以示體恤陝甘總督會國荃着准其開缺安心調理一俟病體痊愈卽行來京陛見欽此同日奉　上諭陝甘總督着譚鐘麟補授陳士杰着補授浙江巡撫均着卽赴新任毋庸來京請訓陳士杰未到任以前浙江巡撫着德馨護理福建布政使着沈保靖補授江西按察使着剛毅補授欽此同日奉　旨勝安着賞給頭等侍衛作爲古城領隊大臣照例馳驛前往欽此同日奉　上諭順天府奏請賞晉濟堂米石一摺本年秋成中稔糧價雖不甚昂而貧 
 
 

Page 2

 
 
民生計維艱昔濟堂功德林兩處粥廠自應先期開放所有恩賞小米三百石加賞小米五百石均着照例賞給另片奏援安請賞給蘆溝橋粥廠及資善堂煖廠米石各等語伽恩着照所請所有蘆溝橋粥廠粟米四百石資善堂粟米三百石均着照數撥給以惠竊黎餘依議欽此 
[電音彙譯]  
　　○上月二十五日倫敦發來電報云阿爾蘭爲糧地一節滋鬧刻已提獲多人黎末里克地方亦復滋擾嗣經兵丁驅逐而散亂黨會議之僞公所現巳搬往黎匯布路地方矣英國現復調兵若干前往阿境亂黨又於都伯零地方滋事莫國之秉鈞者至於時懷疑懼令巡捕出入護衛目下英廷巳有定見其糧地各節决不能俯從阿人之言如有滋鬧情事當悉予驅除云電報又言英國近遭大風損壞殊爲不少未識其詳若何容俟續控 
[學憲起馬]  
　　○湖北臧學憲現聞德安府科試巳竣於八月二十八日起馬考試漢陽府云 
[鄂省官報]  
　　○八月初一日藩憲牌示江陵縣典史缺以試用典史孔廣楷當陽縣典史缺以分缺間前補用典史李煥章安陸縣典史缺以候補班本班儘先補用典史沈雲煥雲夢縣典史缺以分缺先前補用典史高鼎元蒲圻縣典史缺以新班遇缺補用典史張錦俱咨補初三日示鶴峯州山羊隘巡檢新選之劉禮仁赴任初十日示漢陽縣典史缺以候補班補用典史錢寶書咨補新選圻州衛龔培恩着卽赴任 
[賽船再誌]  
　　○前日寓滬西商弟一甘賽船其情形已列於報昨爲第二日於午後兩點半鐘起賽首次係西式衫板船六艘並賽其間三艘均係五人雙槳一人當舫三艘上每係四人雙槳一人當舵其法國兵船上西人之船用四人雙槳者衝波飛駛先到定界卽聞放鎗聲賀逾一刻時始見銜尾而來四艘同到參差無幾尚有落後之一艘又逾一刻始至較之前船竟差半點鐘矣第三次三划船並賽每船四人雙槳一人當舵具間天祥洋行之船奪得錦標時巳四點半鐘西人小憩約越一點鐘再須比賽四次然往觀之中西士女巳紛紛散歸矣游人較前日加盛惟賽至末次天色已傍晚云 
[軍火被竊]  
　　○本埠新載生徉行浦東有棧房存儲各項軍裝前夜寬被竊去彈子十箱經管者查無蹤跡現已知照巡捕查緝當以事在租界以外由該管德國領事衙門照會地方官一體嚴緝並知會會審公應亦以事關軍火情節較重卽嚴飭查緝按彈子十箱殊屬重笨乃竟能竊去其中不無可疑何况現在隣省正當查緝私辦軍火之際乎嚴究固宜 
[公使抵滬]  
　　○前報載英國威公使有來滬之信今探明已於昨三十日下午到埠暫駐英領事公館云 
[照會查究銅洋]  
　　○本埠邇來有一種無賴專造銅質之東洋四開八開等洋戮用業由駐滬東洋領事照會關道憲劉觀察謂有關該國聲名請爲查辦道憲卽札英會審員陳太守密訪嚴拿太守訪得周茂春周錦春陸春山等在寶山縣境之匠人巷地古開爐私鑄小錢蓮來上海銷售又在老閘大橋堍租房存儲小錢等情此等銅洋深恐亦係若輩仿造是以密飭捕役趙金張福及三圖地保謝小山往提當拘獲周錦春陸春山二名解訊周錦春供寶山縣人久居在本埠大橋浜北川洪浜地方向爲水菓行生理現在失業賴妻揀湖縣餬口陸春山供淮安府人現在小烟館帮夥均不認私鑄之事太守再四研詰陸始稱前曾販過小錢現實在烟館帮夥太守謂爾旣稱曾販小錢則著名私鑄小錢之周錦春及其兄周茂春弟周小弟等爾應知其下落且現在開爐者尚有幾家須從直說免于咎戾答稱周錦春弟兄三人合開一爐在匠人巷地方其餘開爐尚有二三家亦在該處然我停歇至今巳有六年不知伊等現在依舊開爐否太守又問爾曩時是自已開爐抑是帮人答稱帮人私運至三茅閣橋一帶小錢攤上云陳太守隨飭將周錦春押起着交兄第二人陸春山亦行管押再爲訊辦以該捕保辦公勤能隨賞趙張二捕役各洋二元賞地保洋一元以示鼓勵云 
[被告候解]  
　　○昨日法捕房解四川婦人鄭陳氏至法公堂請訊原告張恒興具詞訴稱曾借與鄭陳氏錢四百千又已收過本錢六十千文尚少三百四十千久假不歸曾在湖北漢陽縣署控告質訊後斷將鄭陳氏交保出外料理詎該氏保出非惟不理并不見面縣中將保人高姓管押令其交人無如該氏蹤跡杳然高姓竟死於押所後我聞得該氏在湖北拐販女孩到申銷售卽跟蹤來滬已到申五十餘天未能遇見昨日過打狗橋時忽與該氏相值乃將伊扭入捕房云翁太守詰鄭陳氏到滬何事住于何處答稱因張處欠項不了念及同鄕親戚龍四海在滬行醫又與申地福康錢庄認識擬向商酌是以來此今卽住在龍四海處太守得供謂原告張恒興此事漢陽縣署有案且關人命總須由漢陽縣核辦飭將鄭陳氏移送上海縣署請卽遞解原籍歸案訊理又令張恒興速自回里侯質張姓叩謝退出 
[控拐移縣]  
　　○湖北人張玉山遞稟於法公堂稱係行醫爲業於光緒五年分在蘇時有妓李金寶倩爲看病治愈後適值大憲驅逐流娼不能存身而李金寶亦從良志切願卽委身於我惟搗母高氏處欠有身價洋一百四十元恰有帶營之蔡大人在蘇借給我洋一百元當卽拚湊四十元將李金寶贖身領回當年臘月間浙江學政黃大人過蘇邀同前往杭城卽於十二月二十九日動身赴浙將金寶留於家中至六年四月間由杭返蘇到家闃寂無人詢諸隣里據云被高姓婦帶去不知何往其時找尋無着直至今年始知被李考林及高姓婦拐到申江揑稱我在滬開舖故金寶隨彼來申卽被押於法界孫家弄內王姓花烟館爲妓曾經去過龜搗不許我領回特爲伸訴求恩提辦贖身紙等呈案翁太守詰其可有別情張稱並無別情言言是實大守謂今姑准詞傳訊設察知尚有轇轕則爾亦干不便張堅執無他昨包探將人證傳集解歸法公堂訊理張玉山復具呈詞伸訴太守詰之李金寶則供語與張玉山同太守見案前尚跪一男二婦詢係何人該男子稱名沈老五賣饎飯度日因妻前在妓寮帮傭稍有積蓄開花烟館李金寶由金周氏於王高氏處薦來作妓取去洋元立過筆據妻己亡故云王高氏供此女買有八年於去年四月十七日到滬買時其丈夫自己領來在蘇時未有張玉山到過至贖身之說影響全無彼實謊告金周氏供王高氏因連年赺欠支持不住故託我將金寶掉往沈老五之婦人處翁太守問張玉山娶李金寶後住於何處可與王高氏同居答稱贖身後卽住在太平橋地方並未與王高氏合住太守飭將原被男婦五人一併移送縣署辦理云 
[飭傳行主]  
　　○二十九日報列跳車致斃一案昨法捕房又將在押之陳阿勝解訊太守問前次汝稱車行主名陳三林其人現住何處陳答稱彼卽居於四馬路太守乃飭於禮拜二傳到該行主陳三林再爲核斷云 
[違章荷校]  
　　○野鷄馬車往來法界其在途行駛及停止之處一切章程均經法捕房核定車夫若遵照章程不致生事無如邇來車夫等均不依規例且間以十五六齡童子執韁致多碰撞之事而有訟累竟屬書不勝書前日法捕頭見有胡開升邵揚子王阿福等停車在十六舖橋北均不照章並且招攬生意人與馬離故飾捕將該三人拘押於昨日解往法公堂陳明其故翁太守將該三人申斥三人均稱俱按章程不敢有違太守謂捕頭眼見何得狡賴本當重懲今姑從寬再犯定予重辦飭將該三人各枷五日以示薄懲 
 
 

Page 3

 
 
[助賑愈疫]  
　　○今秋寒暄失宜疫氣盛行敝邑各村朝病尚夕昴者一不計其　　　　　　　　　　　　　　　　　　一男現方四齡近日驟得驚風之症醫藥罔效病甚危險育非人力所能挽回者忽憶申報中嘗有捐賑翕　之事卽　　　　　　　　　　　　　　　　　　漸回生藥亦有效今摒擋英蚨二十元送交電報局彙解災區散放雖無補於涓滴然有感啓嚴　有明徵　　　　　　　　　　　　　　　　　　一言以冀現身說法轉相化導云耳 
　　太倉李元善啓 
[更正]  
　　○昨報載下旗誌聞一則今悉肯有小悮查係日本桂宮湘子一日　　　　　　　　　　　　　　　　　　六字卽日本所稱桂宮二字云 
[光緒七年八月十九日京報全錄]  
　　宮門抄○上諭一道錄前○發抄　旨五道○給事中樓　奏謹陳營見摺子○直督李　奏據　　　　　　　　　　　　　　　　　　　奏知縣開缺另行酌補片○並撫衛奏揀員請補知州摺子○直督李　奏特叅有獄管獄各官摺子○又　奏守　　　　　　　　　　　　　　　　　　川督丁　奏參價銀兩已解司庫夾片○八月十九日理藩院鑾儀衛光祿寺八旗兩翼值日無引　見○　　　　　　　　　　　　　　　　　　滿請　安○岳林請假數日○欽夭藍奏派沿途擇吉派出恩明○召見軍機　○發抄　林肇元奏記名總兵　　　　　　　　　　　　　　　　　　奉　旨兵部議奏欽此○周恒祺奏平陰令徐宗囊元繳漕糧請開復奏　旨着照所請該部知道欽此○又　　　　　　　　　　　　　　　　　　議奏欽此○又平度牧吉燦升實力徐收優獎奉　旨該部議奏欽此○又請以黃毓奎補軍縣令奉　旨吏部　　　　　　　　　　　　　　　　　　印給事中臣樓譽普跪　奏爲恭繹　諭旨具陳管見仰祈　聖鑒事六月十六日恭奉　引諭　　　　　　　　　　　　　　　　　　屬員率多虛應故事不足以示獸懲至冗員過多亟應照章甄別將庸劣各員隨時裁汰毋任日久　　　　　　　　　　　　　　　　　　皇上鑒飭吏治之至意然數月來各省督撫尚無應者臣謹以吏治之獘約略陳之州縣爲民生之根本州縣處其人則百　　　　　　　　　　　　　　　　　　近來之最巧而最害者以同通署理州縣爲首而老幕盤踞大之應廻避不廻避次之在有官省分置　　　　　　　　　　　　　　　　　　有等差同通州縣本係四班何容混雜咸豐軍興以後人少不得不借用現在實任及候補州縣　　　　　　　　　　　　　　　　　　何再可侵越查同知五品通判六品爲州縣之升階以同通署州縣升降之權倒置而得之者以爲喜　　　　　　　　　　　　　　　　　　舉同通類皆情面一二次列名居安寶官捐納同通所費不過數百金亦居然實官到省後百計鎭營無捐不至督撫以　　　　　　　　　　　　　　　　　　手威福自擅不知地方之利獘惟求私槖之充盈稍分其肥以結督撫之幕友官親遂相交譽故　　　　　　　　　　　　　　　　　　章四缺得一此風稍熄然嚴其得缺轉速其貪婪輪委旣艱旅食益大一旦署事不剝盡脂膏不止而地　　　　　　　　　　　　　　　　　　路之爲無獘也况同通自有同通之缺州縣宜歸州縣之班於國家分職初意亦屬相合應請　特旨懲　　　　　　　　　　　　　　　　　　捐納同通不由州縣班而署州縣一槪先行撤任勒令補交州縣本班寔銀以懲取巧以定名分庶州　　　　　　　　　　　　　　　　　　未佐政事而久事盤踞則獘端百出近來各省督撫司道各衙門沿用幕友住往老於其位歷數任而不更　　　　　　　　　　　　　　　　　　事外聚賭博肆招搖受規禮織訟辭甚且時行賄賂廣通聲氣幕友本係寒士何以使成臣宮則其平日之　　　　　　　　　　　　　　　　　　亦或知之而根深蒂固莫可動搖亦遂任之迨至决裂卽使驅逐亦貽害不淺則何如先事豫防之爲得也懲請　旨飭　　　　　　　　　　　　　　　　　　不得沿用慣弊老幕斯盤踞之術窮而政亦可理矣至於廻避人員例定綦嚴近來亦視爲具文前經御史　　　　　　　　　　　　　　　　　　有之有父兄爲司道幕友而子弟候補州縣者脊父兄爲候補道府而子弟候補同通州縣者至兩新兩廣兩淮各有一鹽務　　　　　　　　　　　　　　　　　　人員在鹽務雖不理民事而其互相瞻徇則一也應請　旨飭下各省一體查辦勒令廻避則情面庶可　　　　　　　　　　　　　　　　　　店肆乃近來各省官員無不犯此禁其巳罷官者猶可言也不謂督撫方畀以事權而產業卽因之日廣　　　　　　　　　　　　　　　　　　心可决其居官之不廉其始亦畏人知假他名以混之及至久而坦然不疑相率効尤幾視之爲當然者應請　旨飭下各一　　　　　　　　　　　　　　　　　　空言塞責若猶粉飾當子嚴懲以上各條就臣聞見所及言之是否有當伏乞　皇太后　皇上聖鑒謹　奏奉　旨已錄　○○　　　　　　　　　　　　　　　　　　片　再布政使銜前甘肅按察使史念祖前因行抵天津舊疾未痊經臣代奏回籍調理在案兹據該員史念祖　　　　　　　　　　　　　　　　　　不意該員之母王氏由甘回籍於六月二十七日行抵河南省城旅寓病故該員係屬親子於七月初九日聞　　　　　　　　　　　　　　　　　　丁憂仍請代奏等情前來除飭由籍照例詳報外理合附片據情代陳伏乞　聖鑒勅部查照謹　奏軍機大芒奉　旨知道了欽此　○○　　　　　　　　　　　　　　　　　　章片　再據藩臬兩司詳稱衡水縣知縣李兆祥係河南信陽州舉人由教諭保升知縣選　　　　　　　　　　　　　　　　　　抗差本不易治李兆祥操守尚好而才具未能開展人地不甚相宜勢難遷就貽誤前照稟請病假已令　　　　　　　　　　　　　　　　　　補以重地方所遺衡水縣知縣選缺直省現有應補人員請留歸外補等情具詳前來臣覆查無　　　　　　　　　　　　　　　　　　缺留歸外補謹　奏軍機大臣奉　旨吏部知道欽此　○○頭品頂戴山西巡撫臣衛榮光跪　奏爲　　　　　　　　　　　　　　　　　　地方恭摺仰祈　聖鑒事竊查忻州直隸州知州方戊昌在任病故業經具題開缺並將截缺緣由咨　　　　　　　　　　　　　　　　　　外揀選請補該州路當冲要政務殷煩應先儘記名分發人員酌量請補晉省雖有各項勞續新補班前先儘先　　　　　　　　　　　　　　　　　　州縣勞績保舉以直縣州知州在任候補候升並應調應升各員均於此缺不甚相宜惟查有照省候補班補用直隸州知州　　　　　　　　　　　　　　　　　　十歲係河南歸德府夏邑縣人由廩生道光巳酉科拔貢中式咸豐元年辛亥　恩科順天鄕試第一百八十五名　　　　　　　　　　　　　　　　　　第一百一十一名貢士殿試二甲第二十名進士引　見奉　旨以主事用簽分工部虞衡司行走是年十三　　　　　　　　　　　　　　　　　　八年六月奏留歷任都水司料估所製造庫兼行鉛子庫帮辦軍需庫監督同治十一年七月題補虞衡司　　　　　　　　　　　　　　　　　　奏奉　旨賞加四品銜光緒三年九月截取記者以直隸州知州分發省分補用十二月遵籌　　　　　　　　　　　　　　　　　　二月二十八日騐看三月初十日經　欽派王大臣騐放具奏奉　旨着以直隸州知州發往山西一歸　　　　　　　　　　　　　　　　　　十八日到省該員係由曾任工部虞衡司主事記名以直隸州知州分發省分補用例准毋庸期　　　　　　　　　　　　　　　　　　忻州直隸州知州寔堪勝任與例亦屬相符合無仰懇　天恩俯金員缺緊要准以候補班補用直隸州知州　　　　　　　　　　　　　　　　　　地方有裨如蒙　俞允該員係候補班補用直隸州知州請補直隸州知州銜缺相當毋庸送部引　見是　　　　　　　　　　　　　　　　　　皇太后　皇上聖鑒謹　奏軍 
 
 

Page 4

 
 
機大臣奉　旨吏部議奏欽此　○○大學士直隸總督一等伯臣李鴻章跪　奏爲特叅疎防監獄被火罪囚逃脫之管獄有獄各官恭摺仰祈　聖鑒事竊據署布政使方大湜署按察使葉伯英會詳據署柏鄕縣知縣　世文稟稱光緒七年六月三十日夜四更該縣監墻棗茨因附近民居祭神放花爆遺火焚燒經典史夏治銘督率丁役人等進監救熄炬監犯王得生乘間扭斷鐐銬逃逸其時戴世文在城外值壇祈雨聞信馳加勘房據荊禁人等供無鬆刑賄從情弊卷查王得生係用刀札傷王玉田身死案內審依鬥殺律擬絞監候棠入光緒六七兩年秋審緩决之犯現在赶緊差緝等情由司詳叅前來臣查監獄重地防範不容稍懈乃該管獄有獄各官並不經心以致獄墻棗茨被火焚燒秋審絞犯王得生乘同逃脫實難辭咎定例監獄被火罪囚疏失慶照解犯中途逃脫例處分相應請　旨將管獄官怕鄕縣典史夏治銘有獄官署柏鄕縣知縣候補知縣戴世文交部照例議處仍將該典史撤住由司提同刑禁人等至省督飭保定府研審有無鬆刑賄從情弊據實擬辦一面勒限嚴緝逃犯王得生務獲限滿不獲再行叅辦理合恭摺具奏伏乞　皇太后　皇上聖鑒訓示謹　奏軍機大臣奉　旨夏治銘戴世文均着交部照例議處餘依議欽此　○○李鴻章片　再提標中軍守備文成係正藍旗滿洲阿洪阿佐領下人由護軍校選補今職咸豐八年八月到任茲據稟該員父母年俱九旬氣體衰弱侍奉乏人請開缺回旗終養等情由振臣咨報前來自應准其回旗終養以遂鳥私除飭交代清楚給咨回旗外理合會同提臣李長樂附片具陳伏乞　聖鑒勅部開缺所遺提標中軍守備員缺直省現有應補人員應請留歸外補謹　奏軍機大臣奉　旨知道欽此　○○丁寶禎片　耳查虁關應繳參價銀兩經前督臣奉准自咸豐八年起仍照向章每年二千四百餘兩之數由該關自行籌解茲據藩司程豫詳查前任虁州府蒯德模任內自光緒三年正月初一日起至十二月鍍止應攤參價銀二千四百七十九兩二錢巳如數批解司庫彈收俟有便員赴京委解內務府交收等情請奏前來臣覆核無異除批飭藩司速解曁分咨外理合附片陳明伏乞　聖鑒謹　奏軍機大臣奉　旨知道了欽此 
[浙省撫轅抄]  
　　○八月二十一日題奉府童光澤交缷廣信鹽局冋省稟見銷差　黃則庭稟知糧委覆催嘉屬漕白銀糧差　莊炯文由寗郡差人來省稟知甯台道委查騐宮輪兵輪船差並銷洋廣局務差補用縣湯佶昭稟知臬委東陽公幹叩見　○二十二日知府蔣德璜稟知運司委江蘇劉河製騐局差稟見叩辭　同知蔣程交缷松廈花布捐局回省銷差　典史劉家駿稟知丁父憂　○二十三日署紹興府舒關人來省稟謝飭知上屆海運保舉加三品銜定海同知陳稟見叩辭赴任　補用同知黃則庭稟見辭赴嘉屬覆催覆白錢糧差　范道生稟知本日聞訃丁母憂 
　　　　　　　　　　　　　　　　　　　　　　 
 
 

Page 5

 
 
 [ >G　　　　大觀戲院 
　　九月初一日演大陽福戰盤河空城計雙冠皓月界牌開賣胭脂落馬湖白　壹玉兔傳九月初一夜演御花園翠花宮罵曹河澗府打櫻桃洪羊洞四平山取北原下河東蜃中樓 
　　　　全桂茶園 
　　九月初一日演献瑞泗洲城倒應門醉寫法門寺前本雄耳山合演採桑點化惡虎村九月初一夜演界牌關三义口翠屏山反唐義代殺府後本雄耳山連壹燈戲鳳蓮山全本 
　　　　天仙茶園 
　　九月初一日演大陽福叭達嶺借茶活捉三矮奇聞五花洞戰樊城長亭文昭關全本翠屏山石十回九月初一夜演平北海游殿草橋關螺獅陣牧羊卷新排新戲頭二本五彩興新燈新彩文武合演難中福　　　　老三雅戲園 
　　九月初一日演宴會遊園驚夢雲法鬧救狗洞湖樓受吐交帳送禮反誑殺山賽愿送子出獵回獵麻地九月初一夜演賞秋彈詞問情敗惇負荊佳期吊打做鞋夜客前借後借舟牙三見榮歸皓圓寫狀玩菚錯夢拾金　　　　喜椿茶園 
　　九月初一日戲大陽福　諸葛戲牡丹鬧東海南天門拾玉鐲雙泗洲打砂鍋九月初一夜演大保國打花鼓三父口取榮陽白蓮寺雙釘記包公斷盜仙草 
　　　　禮拜一拍賣 
　　本行於九月初二日兩點拍賣馬箭紅羽毛馬箭紅　附馬箭元羽綾信和雙工色皔　雙工色呢尺六美人無絨蝴蝶洋紅布雙匙色呢尺三紅金印元絨樹牌洋紅洋標五彩闊花絨企頭　絨花布水續原布洋標等貨預此佈聞裕盛洋行啓 
　　　　禮拜一拍賣 
　　定於禮拜一十點半鐘在外洋經橋北堍豐裕行後面住宅內拍賣大萊間書樓房間寫字擡等一應家用什物不計此佈隆茂行啓 
　　　　禮拜一拍賣 
　　本行准於九月初二日即禮拜一十一點鐘在本棧拍賣八鎊四紅牛紅船紅塔原布七鎊紅鴿輕布七鎊二四藍樹洋標等貨此佈祥泰洋行 
　　　　禮拜一拍賣 
　　啓者於初二日十點半鐘在虹口招商局中棧五號棧內拍賣水清黃荳數千担倘各賓號合拍者請早駕該處面拍可也此佈成大行啓 
　　　　禮拜一拍賣 
　　啓者於初二日三點鐘在華順棧拍賣舊鐵一百六十六担此佈乾泰行啓 
　　　　禮拜三拍賣 
　　茲於九月初四日兩點鐘在義記棧房拍賣海馬色呢漁翁松鼠金虎金獅金鳳金魚金燕洋紅又殘漬孔雀表牌洋紅等貨此佈裕盛洋行啓 
　　　　禮拜四拍賣 
　　啓者九月初五日即禮拜四十一點鐘拍賣路燈ＧＧＭ羽毛噩工啤嘰人鎗鳖魚牌小呢六鎊雙人八鎊四藍人鎗雙人原有九鎊十二紅人鎗十鎊十二五彩人鎗市布六十四線藍雙路燈漂布十四鎊人鎗斜紋七鎊藍人鎗挺市洋標等貨特此佈聞八月卅日元芳行啓 
　　　　油漆出售 
　　西里加的漆公司開在倫敦本公司所遺之漆最爲頂好其名加立等白漆者此漆比各白漆爲佳價亦便宜色又經久尚有名爲多里西聞者將物漆好後任憑洗刷總不落色又有各樣油漆出售西里加的漆公司啓ＴＨＥ　ＳＩＬＩＯＡＴＥ　ＰＡＩＮＴ　ＣＯ．ＪＡＢ／ＯＲＲ　ＣＯ　ＰＲＯＰＲＩＥＴＯＲＳ　ＬＯＮＤＯＮ 
　　　　泰記呂宋票 
　　英十二月份大票雙張十二員單張四開均可並十一月份票出售貴客賜顧遠處由局寄購指明小號上洋棋盤街北口便是此啓 
　　　　新書 
　　榮陽鄧氏碑三十八種特用雙鈎本付梓較山左金石志十二研齊金石錄又多出數種今裝訂十本一夾板寶價洋四元正上海傳是樓啓 
　　　　寍波寶大呂宋票 
　　英十一月票照市出售十二月大票全張十二員分售亦可兼收得彩票即現洋遠處由局寄江北岸前街便是 
　　　　黑松煤零發售 
　　啓者本行今有黑松煤不拘多寡可以零售欲買者請至本行可也馬立師啓 
　　　　呂宋大票 
　　英十一月票照前出售十二月大票全張十二元半張四開照算收得彩票格外克已賜顧請至望平街中市必發啓 
　　　　新出書籍發兌 
　　皇清經解念四元白紙新選文海多寶船八元原板官堆紙朱子綱目十四元白紙硃批昭明文選三元白紙足本十子全書五元半白紙袁子才先生三十種五元硃批蘇批孟子白紙四角白紙國朝書微錄三角白紙新選五經備解七角精刻白紙試律大觀詩大角新刻楹聯合壁一角王堂楷則一角白紙救偏琑言四角賞鑒者請至上海拋球塲並城內掃藥山房啓 
　　　　頭彩報名 
　　英十月份頭彩第一千七百零八號本行售興清江城內泰盛號鄧君所得洋二萬五千員特此登明上洋同發馥行啓 
　　　　靴寫鞋減價 
　　本店因存貨過多減價半月出售靴鞋京貨格外公道諸君光顧者早臨勿悮棋盤街全墜齊啓九月初一日起 
　　　　元發呂宋票 
　　今有英十一月並十二月份大票出售任憑分買半張四開均可其價格外公道蒙賜顧者請至三茅閣橋堍北鼎裕莊內樻購取是荷 
　　　　精刻書籍出售 
　　御擴通鑑輯覽白紙十二元竹紙十元新修大清律例三元國朝先正事略一元半國朝正雅集二元半張漙歷代史論一元硃批史記菁華錄一元四角明季稗史一元二角補貢舉考略六角京板策學總贊大成兩元半宋本管子二元才子古文一元半十萬卷樓業書八元類書天中記八員方望溪全集一元半王漁洋古詩菚一元何義門讀書記二元六書分類兩元半金石萃　　七元金　石索八元白紙兩漢金石記三元仿宋本千金方六員大德本千金翼方四員醫學業書一員二角王氏醫存六角呂祖全書一員上海四馬路萬樓書坊啓 
　　　　羅浮山採藥妙戒烟方 
　　　　八十老人黃慈恩先生濟煉數年華藥戒烟丸每癮食烟一錢食丸二錢一面食烟一面食丸八九天自去一半食烟遲早不一卅天自小去淮照方服丸靈驗十分精神加增各省馳名每員三兩每癮食烟一錢丸陸兩可能斷癮貫客光顧請至英大馬路江西路口利昌木號內發兌 
　　　　一見明跑馬第貳天開號 
　　　華九月十二日兩點鐘在本行當中開號照號登報俾得別埠照報對號領彩本行之票比別不關妙在即開　可對號又蒙貴客質爽開法公平無私另有告白注明價目貴客欲購連來或信局原班帶奉不悮英商英隆斜貨行再啓 
　　　　肥皂出售 
　　　本行新到花旗肥皂數百箱每箱重念八鎊其價格外公道如各寶號貴客等欲辦者請至大馬路晉隆洋行兩議可也 
　　　　古今書籍發兌 
　　　沈文肅公政書攸關中外時務本坊刻印已廣其傳現在貼省辛工減價發兌每部只取紙料洋一元二角並備各省官局刻經史書籍秘本舊書千種以及近刻各種新書繁多不及備載賞鑒者請至本坊選擇購取是也拋球塲掃葉山房啓 
　　　　失票 
　　　啓者遺夫過期票一紙以宏久票第三百四十八號計光四十四兩三錢六分四月二十八期已與前途說明掛失作爲廢票祈各賓庄行號切勿作用此佈悮源啓 
　　　　二彩報喜 
　　　今英十月份對號單已到頭彩一千七百零八號二彩一萬三千七百零一號三彩五千九百五十一號其二彩係本行售與怡和隆得洋八千元上下附彩及中彩着票甚多貴客請即持票來取現洋爲盻上洋湧記啓 
　　　　怡和新添棧房 
　　　啓者現在順泰碼頭左右新添大棧房三間專堆棉花海帶雜貨等物如往長江等處者均可上棧特此佈告 
　　　　房地召賣 
　　　茲在虹口湖桑路有洋房兩所並連基地一叚如貴客欲意承買者請至本帳房面議可也此佈四馬路高易公館告白 
　　　　召工填坭 
　　　茲在四馬路西首有地兩段約計十餘畝現須填坭如有愿意承攬者請至本帳房面議可也此佈四馬路高易公館告白 
　　　　和順呂宋票 
　　　今有英十一月票出售每張六元分售亦可如欲買者請來購取漢口在寓河街甯波江北岸新和順分售兼拆兌漢鎮麻膏此佈上海和順洋行啓 
　　　　治哮喘洋金花妙藥 
　　　啓者本號承顧竹城明府示及前遇道人傳此治哮喘洋金花妙藥曾經自效是以囑小號監製發售以來於今數月經已馳名遠邇應驗多人真濟世之良藥也前經告白恐有此症者未及週知茲特復登申報俾患此症者買來一試即可爽然若失也每服取回工料錢一百念文此上洋棋盤街安和祥告白 
　　　　嘯園書局遷移 
　　　本號自刻藏本陸續出書發兌並代售古今書籍今移設上洋四馬路中申報館北首賜顧者請認明交易不悮 
　　　　協記呂宋大票出售 
　　　英十二月份票雙張十二元單張四開均可分售頭彩得洋五萬元二彩貳萬元三彩一萬元今次着彩較往年加多大有厚望並十一月份票出售仕商惠顧遠處由局寄購指明棋盤街北首以杜滬膚分店在漢口馬王廟河街下第二家餘外別無分出此啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
