# 1885 - 134 - 4904346

 

Page 1

 
 
[三十九號畫報出售] [  申報舘主人啓]  
　　名世之生輔左王者往往數百年而一見山東掖縣田姓奇童爲大吏訪聞咨送進京以徴人瑞軍興以來行軍者必熟究輿圖藉形勢以爲戰守去秋台灣滬尾之戰法人敗北將該處海口内地山川營壘逐一鈎摹閱者不啻履其地而一遊焉兩圖列入此次三十九號畫報准於初六日出售其畫譜兩圖爲管君劬安所僧上女筆致翟倩可喜畫報仍然九圖後附淞隠漫錄圖說一則閱者鑒之此布 
[書左相請拓船局礮廠疏後]  
　　去年夏間曾有友鈔示張幼樵學士請設立沿海七省水師一疏其法再簡大臣一員總統沿海水帥凡屬海防事宜皆師節制不由各省督撫鈐轄以専責成而彌畛域之見聨援應之勢南北洋分隷海口各以提督一員總兵數員統領帥船常川駐泊而大臣又在提督之上每歲以時互調各船會操巡閱以期南北海道弁兵等熟悉於平時不至駐南知南駐北知北有事之時可以調撥會合并力禦敵其軍餉則由督撫分撥各就省中所有收儲以待解用製造船炮購員軍械等事仍以現在所設局務轉運供應而大臣以時稽查苟有不合隨地奏聞或除積弊或　舊章督撫務富和衷商榷總期沿　萬餘里兵皆有用船盡可戰以漸至於强過泰西而後巳此疏一上有志歭務者皆欣欣然屬望於幼帥之得行其言乃事變倅起馬江一役船燬炮沈幼帥由最被議罪當充黑龍江苦差以成敗論人者豈不震驚於知兵之難而竊忖幼師此奏固近於紙上空談萬不能見諸實事哉然而幼帥雖則被黜此疏己早邀聖明之鑒發交軍機處總理各國衙門兵部堂官及各省督撫妥議其秦嗣後秦覆者不知誰何以爲可行與否亦無傳聞之語鄙見所及則固謂中國而欲與泰西爭衡非此一大轉移不可而細按疏中之意外雖矜奇立異事屬創舉非盡變沿海經制之兵不能得力然亦非斂　舗張也但就經制水師酌攺教練撥帶兵輸嚴定守禦之法重　統馭之權不必悉易舊章而以各督撫分制者歸諸一大臣専制外似難舉而内實易行也目前法事孔亟姑存具說以待將來所謂和法爲兵禍之終而實爲兵備之始者正有見於此耳近者和議垂成袞袞諸公諒深幸夫海防之稍可息肩而老成謀國勝算先操方孜孜焉以增添船炮廠局赶緊製造興辦礦務者其與幼帥之疏用意從同而此則看着要緊實力奉行更勝於張疏之尚多鋪張語矣夫中亟沿海萬有餘里無口不可以致敵且泰西通商日久兵船往來港汉深淺礁石有無彼方繪圖貼說較我之軍將尤爲用心一旦失　如履庭户直無一處不須設防今之法人猶小焉耳若船不止二十號兵不止四萬人我之應接不睱甚於今日奚止倍　然則船與砲其可不足布置哉足於布置則僅僅購自外洋可乎以故製造一事最爲當務之急不因法和而頓弛轉以注和而加緊也夫泰西製造之功初非一蹴而致也英葡荷日墾闢亞墨利加與渡地中海置阿洲北境埠頭最盛當在前明永樂簡而嘉隆以後英乃坐享印度之利諸國亦大闢南洋島國舟行且東入小西洋然至道光末西人猶多以夾板船販貨來華可知火輪之用歴二三百年而始精今則包木以鐵易鐵以鋼神乎技矣前者本報述及德國大炮廠情形其經始之時研求製造之法曾以數年而始成小炮一尊迨後年盛一年成砲愈多而砲質愈堅砲力愈遠砲身愈重今且合歐洲各國靡不向該廠定鑄大炮每年約岀二三千尊所用工匠至十餘萬人向使無堅忍之性乏持久之謀何以臻此中國旣不憂物力復不憚經費而又不少此等聰明機警之人然則何事不可駕泰西而上之所難者無堅持耐久之謀而有近功小效之見耳或者曰同治初元閩省首先仿設船政局専轄大員至今越二十年所造之船不下二三十艘然以未經海戰之故不免慄慄危懼各口設防猶紛紛購外洋之船卽如上海製造局開辦亦將廿年其間工料之費歲縻百十萬所成之鎗以外國上等價值計之猶見其多然止以充緝梟捕盜之用而不能臨敵施放購者自購而造者不輟是船堅炮利固將有待於將來目前未至其時卽不能應其用然西人行事久則精密而良法美齋於是乎出華人行事久則因循而情面弊端於是乎起此又視朝廷之賞罰爲衡苟欲一洗舊習力挽頽風非明示其所重而嚴定其所誅不足以轉移於萬一左相深謀碩畫良足救敝而起衰但致事年華卽令忠盡之忱不知老之將至終頼有善爲繼者始克成不朽之功令人三復斯疏而嘆幼帥前奏之言爲能贊老成之謀國而惜乎其遇之未至而數之多奇也 
[本館接奉電音]  
　　昨日京師訪事友人電傳本月初五初六日　諭旨二道敬謹譯登○初五日奉上諭閻敬銘奏病難速痊懇准開缺一摺閻敬銘着賞假十五日調理毋庸開缺欽此○初六日春旨趙佑宸補授通政使司副使欽 
[議和要電]  
　　中法議和一事局中局外無不翹首跂足延盼好音昨晨九下二十五分時本舘駐津　事友人専傳電信云連日法使會議之餘請定約章十欵刻有七欵議己停妥惟其中詳細情形外人尙難盡悉云合亟登報以告諸君子之留心時事者 
[意圖長據]  
　　東洋傳來信息云聞英人己在日本購辦粮食等物並招雇工人往高麗口外哈密墩地方卽此以觀英人之於該地殆將長久據守　 
[沙峇公信再登]  
　　沙峇公司首董美查先生由畢囊地方元旦致總經理人馬立師先生一信其大略謂前由山打根所發一函一切目覩情形均經備述兹尙有數事應知照閣下西歴一千八百八十四年所種乙烟所收不過六十五担據葛布生言其缘由盖一則本係預計尙有半月晴天可以收取乃雨水忽早半月之期一則初次開墾地氣甫洩工人多有疾病亦有死者并山打根之經理人又未能實力管理葛布生先生見人數太少急於一千八百八十三年十二月中前赴新加坡招工乃未及啓行忽然抱恙臥病二十日不能辦事其副見葛布先生生臥病又見病　頗多　而辭去葛布生先生病愈之後另用一副手名百祿克令其繪圖畫圩并示以一切經理之法隨卽赴新埠招　然忽忽啓行不深知其人之勤惰但託　打根之經理人馬里生先生不時遣人察看發　關照比至新加坡一月之久小工尚未招集函致馬里生告以情馬里生並不卽覆但據情函致上海以故遷延多日旣而馬里生又信致葛布生先生謂預備種烟之地將次　緒其時葛布生先生適接上海電信請其趕速招工辦事乃立卽帶同所招工人回至山打根 
 
 

Page 2

 
 
己在西歴一千八百八十四　三月廿二號詎旣至之後見地畝並未預備僅清出少許路尚不可行居小工之屋亦未造齊似此情形不能卽時開乎乃督同所招之工趕緊開田平路起屋則栽秧之時己在西五月下旬待至分秧下地則在西七月望間盖種烟須在西五月中旬今遲緩兩月故不能得法鄙見謂其咎在馬里生不能盡力爲公司辦事且以虚言函逹葛布生先生以致誤事至所收之烟則殊爲上品較之他處尤住祇以失時之故所出若是之少也至種植加非一　頗爲合宜大可獲利我在新加坡往觀種加非之田所種之加非樹計歴廿六月之樹己極長茂結子繁多故新坡紏合公司以洋二十五萬元購取其田計每樹可出加非五斤每一英畝可種四百餘樹每年出加非十六担加非之價極賤者每担亦值十元然則一英畆可獲洋一百六十元以六十洋作開銷凈獲利每英畝洋一百元故蘇浪婆之地三百畝若预備種植加非則二年半之後每年可獲洋三萬元本公司應籌畫將來作何辦法葛布生先生意尚欲種椰樹然鄙意以爲種椰樹不甚堅寔遇風或防吹折不若種加非爲得計我現在新加坡己托人收加非種耔送任山打根約計種耔成秧需七八閱月光景卽可分秧插種也今年諸事巳先爲布置停當可望生色所應用之二萬五千元諸董事當亟爲趕解齊備以助公司事業也 
[潯陽官報]  
　　新任九江府王太守應孚於上月二十後由省抵潯本月初二日辰刻接印視事前任朱寳珊太守卽於是日交缷聞王太守夙供部職卓著賢勞當兹一麾出守五馬宣猷新政初觀定足與龔黄嫓美也○新署德化縣周明府文潮紅諭己到書役人等業己前往姑塘迎𣲨聞明府擇吉初六日接篆履新云 
[洋藥加稅示]  
　　調署江西分巡廣饒九南兵備道督理九江關稅務兼管窰廠事督糧道加十級紀錄十次嵩爲出示曉諭事奉巡撫部院德照會内開光緒十一年三月初三日准總理各國事務衙門光緒十一年二月十五日木衙門會同户部具奏議復大學士左等擬加洋藥稅厘以濟軍餉摺片各一件奉旨依議欽此相應刷印原奏恭錄諭旨咨行查照欽遵辦理可也計　單等因到本部院准此除行牙厘局曁贛關查照妥辦外相應照會查照欽遵辦理仍將現辦情形及一切章程與委員職名於文到五日内卽詳請奏咨立案部限緊迫愼勿遲延遺漏可也又黏抄原奏内開通商各口岸洋藥進口以後華商販運行銷每洋藥一百觔統令完納厘稅銀八十六兩自光緒十一年四月初一日起一律加征不准藉端延宕以杜畸重畸輕之弊等因奉此查九江關征收洋藥稅課向章每百觔征銀三十兩兹奉部議加征自應遵照辦理現經牙厘省局會議加收華稅二十兩另加厘金銀三十六兩以符每洋藥百觔統令完納厘稅銀八十六兩之數詳奉撫憲批准在案除札飭洋藥局委員等遵照部限於本年四月初一日起照童加征以昭畫一並分别移行文武各衙門一體遵照外合行出示曉諭爲此示仰鋪户客商人等知悉自示之後爾等販運洋藥轉售赴局完厘稅務遵照此次部定新章每百觔應完關稅五十兩另完釐金銀三十六兩不得仍照向章數目完納致干查究各宜凛遵毋違特示光緒十一年三月二十八日 
[増收土稅]  
　　蕪湖徴收洋藥落地稅局向時設在新關之前每土一箱徴銀十七兩六錢給票收執黏貼印花以後無論分銷何處槪可免捐近因左侯相奏請加抽洋藥釐金户部義定每箱捐銀入十六兩行文各直省於光緒十一年四月初一日起一律照章收納蕪關道梁小若觀察奉文後卽飭局員遵奉新章母稍疏忽並出有告示曉諭商民日來士價遂每包加洋二元有奇烟膏亦每兩加錢一二百文云 
[國子監咨各省錄科日期]  
　　五月十五日六堂肄業生八旗教習正途俊秀五月二十一日八旗正途俊秀五月二十六月京官候補候潠正途俊秀六月初一日直隷奉天河南山西正途俊秀考到初六日錄科十一日江蘇安徽正途俊秀考到十五日錄科二十一日浙江江西湖南湖北正途俊秀考到二十六日錄科七月初一日四川陜西雲南福建甘肅貴州廣西正途俊秀考到初六日錄科十一日山東正途俊秀考到十五日錄科十八日廣東正途俊秀考到二十一日錄科 
[析津郵信]  
　　俄國欽使韋貝約半月後可到天津前往高麗换約德國叅賛克林德於四月初二日回京俄國兵船聞盡集於海參崴據傳不欲與英國失和或英國相逼而來其所爭必在海參崴故萃兵船以防不測也 
[甯郡辨志文會四月分諫題]  
　　漢學冠禮母拜子說昏禮不告廟辨鄭人來渝平解○宋學君子以虚受人解孟子善藏其用說六經不言無心說○史學兼掌故三表五餌說蔡邕周歴三臺論紀俄羅斯進呈書籍事見北　彚編○天文兼算學木星月食與地球月食同異論問恒星行度舊定每年五十一秒行闊度與狹度果無遲速耶問砲彈行抛物綫推算甚繁火器　訣以平圓通之其理若何○輿地西方有九國攷苦縣賴鄕屬楚屬陳攷問漢書地理志汝南郅鮦陽鮦字當讀何音○詞章𡵺嶁碑賦以字靑石赤形摹奇爲韵古賦用古音者不限韵擬陸　蒙蠧化秦良玉錦袍歌　 
[不撤民圑示]  
　　署理甯波府正堂陳照得去年舉辦圑防原擬今正暫停乃强敵在門雖屢敗尚未遠颺守望相勢難停止除諭紳董照舊舉辦外爲此示仰城廂各鋪户勉力照常捐助切勿觀望原知民力艱難然能保平安所值究多不可爲小忘大也切切特示 
[京邸雜聞]  
　　上月二十六日晨醇邸由隆宗門外直廬前赴軍機處議論多時復入總管内務府大臣茶房内與慶邸及福大司空商議甚久因在廷王大臣例不准擅進樞垣故醇邸枉駕以就其後樞臣亦往該茶房與慶邸等晤商事關機密外人無由得知然以意度之大约仍因法事也○御前大臣交諭内務府赶將神武門樓修葺一事己登前報兹聞營造司撙節核寔計需銀六萬四千餘兩内務府大臣以庫欵不敷擬先將牆上灰片補抹齊全俟明春再爲興修己據寔禀明御前大臣矣○己故承恩公照祥之嫡夫人於上月二十一日仙逝至二十七日醇邸於散值後身往弔祭○上月二十一日鑲白旂護軍統領在乾陽門外挑補護軍等缺有德壽者中箭五枝甫經挑補叩謝之際陡被某甲率領多人挾之而去德壽由某乙所保乙至此怒氣難平旋於次日率領多人前往朝陽門内方家園叩門尋甲甲知乙必至先爲准俻見面之餘刀槍並舉無異大敵當前兩造羽黨互有損摥乙亦被傷甚重當經本地方官兵將甲解送衙門訊辦矣○順天府出示曉諭京師五城地方孤寡殘廢貧民例由官給口糧以資養贍自光緒十年春季經五城奏准攺折實銀開放現由委員巳將上年秋李孤寡口糧所折銀兩解到自應及時開放以廣皇仁而恤無告　有孤寡口糧例歸大宛兩縣開放之五百三十一分例歸五城開放之三百分除由本府移會五城預請紳董遴派可坊各官並由本府屇期前往會同開放合行示知爾孤寡等務須親身持牌前往關領五城定於四月初二日就近開放大興定於四月初二日己刻在本縣會同府委印佐各官開放宛平定於四月初三日巳刻在本縣會同府委印佐各官開放爾孤寡人等務於是日親身持牌關領勿得自悮云云皇恩浩蕩澤及窮黎不己遠超前古哉○鑲黄正白鑲白正藍各旗管官員因春季米票價　太低遂於上月二十日聚集百數十員持票前赴儲濟倉領米該倉花户言今日監督未至不敢擅放俟二十三日開倉給領迨二十三日衆官皆至監督亦到花户又以車輛無多未便開放請攺期二十八日該花户把持倉務任意播弄若此不知司倉者能設法以挽積習否耶○三月二十七日八點鐘八旗滿蒙漢専操王大臣在德勝門外教場閱看八旗滿漢二十四固山驍騎槍營檯槍鳥槍練兵合操所演常變各陳靈捷迅速槍聲聨絡若貫珠王大臣閱畢大爲欣悅遂放該兵 
 
 

Page 3

 
 
官假五日○是日午正慶郡王福大司空等偕赫稅務司赴總理衙門會議要件說者仍爲法事也未知確否○前報列户部奏定開源節流章程限各督撫於本年五月覆奏以便舉行刻户部堂官以限期己迫遂派令該部北檔房司員斟酌原奏章程丙載各省洋藥行商坐商酒煙各行棧匯兌銀莊等赴部呈請部帖及由各省咨取部帖各式樣刊刻刷印専俟覆奏到日灌旨舉行矣○前報所記田姓奇童醇邸以其誔妄不經妖言惑衆遂飭解交地方官嚴加管束矣○河南民人周起渭於三月二十四日赴都察院控告强族謀覇財産等情經該堂官代爲具奏矣聞周年纔十一呈遞之時對答了了刻交中正司暫押候旨下時當卽起解可省○三月初某日前門外西珠市口中西坊署緝獲二賊同禁獄中以被蒙首而臥中宵潜自臥處穴墻而逸仍以被蒙其衣如僵臥狀獄卒固未之知也次日呼之不應啓視之惟破衣數件而己該賊誠狡矣哉 
[穗垣近事]  
　　粤督張制軍派官在清遠招勇二千名於上月十九日調赴虎門鎭守蓋以法人詭計多端不得不嚴密防堵也○上月十七日有何姓私辦洋藥二十三件意圖下鄕販賣被緝私船查獲帶至稅廠究治○十四日大風省北校場塌倒營寨無數各營勇停操兩天現在修葺業巳竣工操演如常○河南新沙地有某甲者赴廣西梧州貿易重利輕離不異浮梁茶賈家有老母素患痴聾不能理家事其婦某氏有姿色好修飾閒倚門前儘　調戱有某乙見而悅之相與目成公然入室以中表相呼雖僕婢在旁弗顧也一日某氏託詞出外竟與乙偕遁一去十餘日查無音耗現經甲母出帖訪尋不知天末碧雲墮落何處也 
[宜昌零拾]  
　　上月十五晚荆宜施道于觀察來宜安巡閱卽於十七日往拜領事官稅務司十八日領事稅司均往答拜主賓欵接備極殷勤十九日十二點鐘于觀察卽起節回荆盖因時當夏汛荆州堤防緊要須往督理故若是其汲汲也○江永輪船去後十五日彝陵船又來彝陵船去後十七日江通船又來載貨搭客商家極以爲便○南關外河坡岸每有乞兒在岸下挖成窟洞偃息其中宛然有上古穴居景象十七日一丐身無半縷倒斃岸傍抛露終日經善堂施棺抬往義塜掩理○江水之高低視溪水之漲落近日雨水不多故江水尚無大漲 
[袁江近事]  
　　許樂泉大令接奉道憲札委料量事宜當卽躬赴各憲轅叩謝旋擇於三月二十二日接印視事○江安督粮道張屺堂觀察例須隨漕抵通上月十四日由省至浦小駐行旌憲舟停泊北門碼頭十五日忽接京師電音云十四日奉　旨兩淮鹽運使首張富年補授欽此觀察聞之喜溢眉宇賀客輿馬交錯江干旋又電傳十五日奉　旨江安督糧道着馬恩培補授欽此觀察因尚未接奉部文且馬觀察南來尙須時日故仍擬北上以俟部文云○惠濟閘提挽江北河運己於十四日巳刻完竣勷辦江北河運委員候補知縣金大令元烺暨各帮委員均於十五日禀辭漕憲押運上駛矣○廿一日巳交立夏香羅細葛自宜節應梅炎乃陰雲低罨凉氣襲人料峭東風尙似新春天氣俗稱榖雨三日看牡丹今則浴沂時候纔許領略夫國色天香而二麥亦爲寒雨所噤尙未實頴實發云○每歲三月十五日道憲必舉行秋審之例淮海兩屬人犯數日前巳押解來浦是日午刻道憲升坐大堂督同　河廳清河縣逐起提審差役兵丁森嚴威武令人望之凛然計共六起犯人七名阜甯一起安東一起桃源一起贛榆一起沐陽二起一時堂下觀者擁擠喧嘩王邑尊大怒飭差拘住一人送署懲儆云○浦上祇質庫一家易有無者薈萃如雲櫃友每致目不睱給日前有鄕人某甲持物質錢擠擁許久方克交櫃典夥正擬付籌對錢詎浪翻潮湧之時甲己無從蹤跡矣所失雖微謂非甲之不幸歟○漕標中營中軍副將王副戎顯發皖江宿將也蒞任淮堧兵民愛戴兹忽感疾數日竟於三月十五日亥刻仙逝惜哉所遺副將遺缺由漕憲委候補叅將慶叅戎連署理擇於二十二日接印矣其實缺則聞將題補正任淮揚鎭標中營遊擊現管帶得勝新營之出總鎭恩來補授云 
[上海縣示]  
　　特用府在任候補直隷州江蘇松江府上海縣正堂紀錄十次加十級莫爲出示嚴禁事照得私鑄小錢久干例禁而攙和　 
行使最傷巿廛縣境人烟稠密商賈輻輳行使錢文每有攙用小錢揆厥由來皆係奸徒私自鼓鑄藉以漁利各錢鋪遂貪利收换以致行使日多商民受害若不從嚴禁止必致上壤圜法下累閭閻現奉府憲時札飭查禁等因除密訪拿辦外合行出示嚴禁爲此示仰闔邑鋪户經紀諸色人等知悉嗣後爾等貿易往來務各一律遵用制錢不准再有攙和小錢情事倘敢故違一經查出定卽提案究懲如有棍徒私薵掗用等情許爾等隨時扭禀究辦差保房主人等如敢得賄容隠察也併究不貸其各凛遵毋違特示光緒十一年四月日 
[不利廳示]  
　　特授松江府上海縣水利廰紀錄三次加三级鄢爲出示諭禁事准本縣正堂　移奉藩憲札開照得地方開設烟館其害不可勝言是以屢札嚴禁在案近聞地方官查察稍鬆難保無私行開設亟應重申禁令以期永絶根株札縣遵照於城鄕巿鎭一律認眞查察如有私開烟館卽子封閉照章嚴辦等因奉亟出示曉諭飭各保甲統限於三月廿九日爲止　各烟館一律閉淨在案限期將届除飭領辦轉飭各地保並頭舗地甲一律查辦外合行移知移照來文希將管轄圖内各烟館依限閉淨倘敢陽奉陰違送縣究辦等因到廰准此合行示禁爲此示仰城鄕内外各烟館人等知悉爾等務各遵諭依限一律閉歇毋得私行開設觀望延挨如敢故違察出定行移請封閉决不寛貸各宜凛毋違特示光緒十一年四月初五日 
[營勇閙事]  
　　上海縣屬之閔行鎭瀕臨黄浦爲商賈叢集之區去年法事初興大憲派勇紥營以資扞禦此等勇丁往往硬買强賒不遵約束小民苦之然亦無可如何也本月初某日有一哨官隨帶一勇至某姓茶食店購物因掉换小錢兩相口角哨官怒扭店中人痛毆雞肋戔戔飽受老拳之敬對門水果店主見而不忍向之勸阻哨官以其事不干己揮拳便毆水果店主懼奔至附近某茶葉舗樓上匿入　下哨官等飛步追至拉出抶之隨卽回去方幸事可了結矣不料少選該哨官復率勇丁持令箭製利刃蜂擁而來欲扭諸人至營懲辦茶葉店中人無可奈何由後門逃至房主李紳家訴說緣由哨勇追至闌入書房盛氣勃勃心欲得而甘心李紳恐釀事端急請黄浦司某君代爲解勸司官憚其威勢辭以不能哨勇聞之騷擾益甚後經李紳家女眷出塲喝令傭人閉門捆縛哨勇等始一哄而散然水果店及茶葉店中人掙紥之間各己受傷甚重李紳必不能平意欲晉省控訴始由司官轉圜向李家及各店香燭服禮事隨寢息竊思設兵以衛民也乃衛民者而反以殃民不如不設之爲愈矣惟該處本館未派訪事人僅據友人傳述列報其中是是非非不敢妄爲臆斷也 
[縣訊誘逃]  
　　本邑人朱芾僦居城内縣橋左近向以訓蒙餬口𦤎比坐擁居然南面稱尊其子純生素性輕浮恆以穿花拂柳爲事近與比鄰某氏女有私前月某日商通偕遁女母頓失掌珠偵騎四出探悉情由遂與朱芾理論芾被逼難堪因於日前赴蘇尋見旋卽買權回申將男女兩人一併扭送上海縣請究莫邑尊集訊之餘該女供稱年纔二九早失怙恃由許姓撫爲螟蛉現寄父巳故惟存寄母在堂但性情兇悍異堂一言不合卽欲肆毆斫柳槯花毫不憐惜故於前月逃赴杭垣舅母家因中途乏人作们邀請比鄰朱純牛挈之同往抵蘇後所帶錢文不敷日用爰向純生之姊夫商借路費伊姊夫見伊年輕恐有不盡不實因卽婉轉告辭正在爲難之際適值朱芾到來將我兩人押之來滬扭赴琴堂此係 
 
 

Page 4

 
 
實情求請明察純生供與略同邑尊隨飭將純生交朱芾領回嚴行約束朱芾禀稱兒子不肖未便寛容求請押候懲辦邑尊准如所請飭將純生暫押該女姑發善堂候伊寄母到來再行核訊 
[着具切結]  
　　本埠城廂内外各烟館業奉藩憲譚序初方伯札縣重申禁令統限三月廿九日爲止一律閉歇在案草邑尊恐地保人等從中舞獘私縱開燈因於前日傳齊城廂内外各地甲著卽各具切結從此烟霞之窟一洗而空凡我人民宜無不頌方伯及邑尊之恩威不置矣 
[公館被竊]  
　　新任松江府時萼卿太守蒞任後其瀛眷仍在滬城右營　左近本公館中前晚有妙手空空兒自屋縋下竊去白皮箱一隻内置單夾衣服等物昨晨報縣請查莫邑尊聞報即帶領捕役人等前往履勘一面飭捕赶緊緝查延干嚴比云 
[英界公堂瑣案]  
　　呵咖喇銀行某西人控稱寳源公古玩鋪股東柬萬成于是源等曾借銀四千兩其中由裕昌洋行買辦陳湧朝中銀二千五百兩瑞和號主馬日紳保銀一千五百兩立有期限按　起息各情日列前日報章旋據日斷巴尼亞繙譯官麥底稱瑞和號係本繙譯與馬股開古玩四箱由我行報關託呵咖喇代寄業己售見銀兩除抵該欸外尚應賠繳惟後有四箱刻己運回可于消售後抵償斷賠之項昨晨黄太守會同英副領事翟理斯及日斯巴尼亞正領事會訊麥繙譯偕馬投案申訴前因于請旨狀師頼登聲稱　源公古玩鋪雖而與柬萬成王鳳發李士連等股開惟抵借銀兩各有股東經手我確曾託陳作保自　由我料理至馬另經柬等所託其運返滬上之古玩四箱因當時寳源公又向呵咖喇暫借銀千兩言明一月交還嗣以無銀可歸又出約期票二紙屇期仍無銀兩遂將連回　貨四箱性抵麥繙譯稱古玩四箱先巳抵與我行豈容再抵與呵咖喇且我經手在前所云一千兩之項在後相隔一年光景豈有不抵前項而抵後項　理狀師賴登稱　案涉訟在前何以麥于此刻始出塲認爲股東殊不合理中西官再四商量兩造亦互相辦駁時巳午後一下鐘太守隨判馬賠繳呵咖喇之銀九百二十餘兩限三日内繳案惟馬因代保寶源公借銀兩以致賠累因著將柬萬成王鳳發仍行管押并將于星源押令與柬王等三人合繳銀九百二十餘兩子又稱寶源以固是我舉柬王李等合開然李尙在外洋候銷貨回來卽初料　斷不欲累保賠銀現在我無銀可繳太守斥其不得　瀆○華捕禀稱見二人在路毆鬥不休據云因分店口角爲特併拘案吳熙泰稱曾與朱榮標股開利記火酒店各存資本現因閉歇己與算明所我酒行之銀應歸朱付詎朱又推缷與我致與爭執采遞禀聲稱　蒙餬口吳合　股開酒店所　店務全歸吳一人經理與我無干現與拆帳尚應代我洋二十元向索無着以致互毆黄太守謂旣因算帳轇轕豈容在路争毆姑判各罰四開洋一枚至算帳一節冉候過堂覆訊察斷○孫阿才王阿生同稱我等皆開洗衣作被陳金海竊去衣服報由捕房緝獲人贓今　送案請爲給領陳認竊求恩黄太守判陳押月以儆贓交失主分别認領○徐永發訴稱時時失去鐵斤今由巡捕獲住竊犯張阿大起到原贓鐵七塊由捕關照前來爲此投案請領張　鐵在浦灘拾來實不犯竊求卽施恩黄太守判張押七天贓交徐永發領去去同一犯竊似應同一嚴懲乃張則僅押七天陳則押至一月此種案牘黄太守固别有權衡然久人觀之則輕重竟相懸絶豈梁上君子亦有氣運之佳不佳耶呵呵 
[分發人員騐看名單]  
　　海防例擊籖分發員外郎松鋆○海防例指省分發鹽大使張溶兩淮謝維曾兩淮縣丞五品銜顧汝熊江蘇州吏目周彦山東巡檢謝瓈直隷吳會逹廣東聶開勲廣東温培義湖南從九品陸永崧廣東潘　槐　隷典史張名灝山東吳保祫直隷宋啓瑞直隷閘官原月樵東河未入流高銘樽四　○籌餉例掣籖分發通判陳贊禹○籌餉例指省分發知府花翎三品銜景方昇浙江通判鹽提舉銜唐介方湖北鹽經歴鍾義準兩淮陳祖惠兩淮府經歴黄嘉鈺　西縣承秦瑨山東府照磨夏濟安江西州吏目朱肇文雲南巡檢王守正廣東沈國琛浙江張錫　江西從九品徐文焕湖南典史唐際虞廣西鄒洪訓安徽閘官姚近曦東河未入流韓壽松山東○勞績掣籖分發知縣左昭煌藍翎同知銜龍家栻○勞績指省分發同知知府銜董汝觀山西縣主簿周會德甘肅州吏目胡翰甘肅○應補呈請分發通判提舉銜頼承裕湖南縣丞李秉恭貴州未入流葉昌鍷河南趙晉恩江蘇韓錦榮山西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官塲瑣摭]  
　　上月廿六日江西會舘諸紳董公請楊子穆觀察吳栢莊觀察在曾公祠筵宴並令京口小班演戱一日以叙桑梓之情○運轅牌示通屬石港塲缺委章紫珍鹺尹縝署理○祁鹺尹暄委順清河差 
[僞公子]  
　　上月二十三日有一年逾不惑之人藍頂花翎被服華麗隨帶家丁二名乘輿拜謁鎮江道陳觀察觀察以素無一面緣拒不納固請再三方得分庭抗禮談次自稱爲浙江巡撫某中丞之四公子近由金陵至此觀察係中丞公門桃李素悉中丞有公子二長現居某職次方在塾攻書今客年逾强仕且言排行第四顯係假冒騙財遂飭差押交委員辦理其人一經研鞫卽自認姓李名子波原籍直隷隨帶者一謝堯春一高坤出京後曾至粤東金陵昌名謁見各大憲俱有所得觀察當飭搜其坐船有洋蚨一百三十元衣服數箱帳簿一册細書各省文武官銜及所餽銀洋之數遂送縣暫押外所以便覆訊後按律定擬云 
[步武洪喬]  
　　天津大沽口新漲暗沙五條輪舶駛行殊多周折前次海定船由上海赴津不能進口暫在口外缷貨各信局未及聞知所有上海烟臺帶去信函全未携取及該船回烟又不交代竟將包封盡數帶回上海致客子他鄕咸有音書欲寄無由逹何處西南任好風之慨 
[日報譯登]  
　　日本報稱秋季將徴募新兵故民間適齡之輩大半逃往四方一縣中查無下落者動以數百計地方官須嚴密查拏照例懲辦云○日廷擬在北海道擇地添建船廠海軍省己派員前往踏勘地基矣○東就發來電報云西五月二號法水師提督孤拔率水師船六艘駛抵夫梓島海灘又本月五號俄廷籌備弗　克二千萬元爲軍費大約近日有兵三萬名前赴阿富汗云○聞徐孫麒星使擬邀伊藤大使及西鄕叅議等就某番菜館洗塵又聞中國出使日本星吏領事等官向例三年任滿今擬改爲六年一任云○英國駐泊長崎之美燐兵船開往朝鮮濟州外之臣文島又運粮船的魯師號於本月六號由巨文島來崎裝運材木甚多大約建造煤炭棧　以供儲煤之用也○近數日内俄國運粮船柢長崎裝運米麥　炭者不下十數艘恐將來不免戰事云○朝鮮來信謂駿河丸輪船由天津開抵仁川報明中日定約撤兵等事並有國土之兄向隨大院君在中國者附之回韓西歴四月廿六日抵埠卽經日本領事邀請赴宴賓主東南頗形懽洽○聞朝鮮新開捐例每員須捐錢三百五十千文西歴四月份上兌者有一千員皆朝服入宫引見後撥歸部院當差其報捐者半係名望素著之人○西歴四月十八號有中國某員從人被日兵持鎗刺死兩國官員會同查辦兇手己獲雖口供游移想不難水落石出也○日廷以琉球王泰尚君恭順可嘉授以侯爵○英水師提督之鐵甲坐船一艘尚泊長崎餘均開往朝鮮濟州島矣 
[上海絲業會舘籌賑公所施少欽經收山東賑捐四月初二三四日第六百四十八九五十次清單]  
　　石林裔十元陳門汪氏求保氣虚腹脹等症卽痊六元馮門陳氏求痛病全愈身體安徤四元厲周氏求子病愈一元○乍浦從雲社張應梅募昌册一百六十三號楚軍左營巡查高魁藍旗何正道左營中哨吳前哨哨官前哨哨長左哨哨官石哨哨官左哨副哨官右哨副哨官後哨哨官鄒後哨副哨官十一户各一元中哨一隊中哨二隊中哨三隊中哨四隊中哨五隊中哨六隊前哨一棚前哨二棚前哨三棚前哨四棚前哨五棚前哨六棚前哨七棚前哨八棚左哨一隊左哨二隊左哨三隊左哨四隊左哨五隊左哨六隊左哨七隊左哨八隊右哨一隊右哨二隊右哨三隊右哨四隊右哨五隊右哨六隊右哨七隊右哨八隊後哨一隊後哨二隊後哨三隊後哨四隊後哨五隊後哨六隊後哨七隊後八隊三十八户各半元共四十九户合來三十元○蘇趙公舘來胡紹周募昌加一千二百三十號洋五元錢五百四十二文○程　江兄來王新甫募昌册一萬三千五百二十九號無身子二元憶樵生二元○昌記紙行交到江西募來昌册五千三百五十七號又富貴同字二次册五千三百五十七號周逢楚記十元李崇如六元邵致祺六元邵致感四元邵鳳鳴二元汪鳴玉二元邵中和二千一百文邵珍如一千四百文鄧際去瀛七百文共九户合來洋十元規元十五兩八錢一分○桃源箭亭居十募昌册二千零八十二號汪怡齋四元巿隠軒一元寄暢閣頴川氏綠滿軒求放心齋虎山居十賞心居士六户各半元共八户合來八元以上初二日○不留名求耳　聰二元濤芬書屋節　魚資一元秦月琴求病愈足對開一元杭垣舒堯章募無名氏十元○漢口黄君小舫募册一萬一千五百五十一號懷心堂洋十元又募一萬一千五百五十二號張品翁求妻病愈二元○前正月三十日登二十八日第五百八十六次清單内漢口永吉莊黄君小舫募來培心堂九八五平銀三五兩堂時悮書培德堂用亟更正以上切三日○德馨氏經募放生會移助四十元曹友梅求病愈十元杭州朱交來隠名氏十元廣東無名氏二元南徐無名氏二元求痊得痊客　庭　許助月捐第一次一元○常州史悠厚募昌册四百三號楊麗生四元吴楊氏二元楊龍官吕不書名楊不嘗名莊不書名四户各一元吕不書名五百文彝訓堂四百文不書名二百文共九户合來十一元○震澤徐實卿募富貴源頭同字二次九千九百五號册勉力子四元聚順一元又募昌册六十二號誠如居五元又銅洋五元又募昌册六百六十七號陳叔平一元又募昌册六百六十八號孫湧盛五角玉照堂存心堂沈訥卿三户各五角汪榮和三角鼎新太三角有芑堂二角雲記二角以上四册合來洋十四元銅洋五元○朱静涵募昌册一千六百三十二　祈合室平安完愿四元介福昌號一元○本日揚承業助來舊小銅鼎一只歸入助賑彩票上初四日 
 
 

Page 10

 
 
   
 
 

Page 11

 
 
[光緒十一年三月二十九日京報全錄]  
　　宫門抄○發抄旨四道○黔學政楊奏恭報歲科並試回竣情形摺○黔撫李奏查明火藥局失愼確數請飭賠繳片○皖無盧奏請叅革各員勒追片○東撫陳奏修堵决口籌撥銀兩數目片○將軍希奏請補同知摺○浙撫劉奏查明請仍照原保給獎夾片○三月二十九日刑部都察院大理寺鑲藍旂值日無引見○張緒楷續假十五日○召見軍機○發抄岑毓英奏查明宣光陳亡員弁分别議卹奉旨談敬德等均着照陳亡例從優議卹伍羲廷等均着照所請交部議卹該部知道欽此○又請將王營瘴故各員分别議卹奉旨李崇魁等均着分别從優議卹楊九貴著照所請交部議卹該部知道欽此○文緒等奏沿江建卡繪圖呈覽奉旨户部知道單圖併發欽此○又索倫副管塔清阿補索倫左翼總管奉旨着所請兵部知道欽此○○貴州學政臣楊文瑩跪奏爲恭報貴州下游歳科並試及回辦貴陽科試完竣　形仰祈聖鑒事竊臣荷蒙恩命視學黔中上年十二月十五日接印視事當經専摺奏明在案臣今歲先試平越以次及鎭遠石阡思南銅仁思州黎平都匀均照向章歳科並試二月初六日出省十一月十五日回省二十五日接辦貴陽科試至十二月十三日試竣查各屬文風互有高下綜而論之貴陽貴筑褎然居首下游以思南爲最思南以印江爲最而都匀所屬之獨山州亦爲一郡之冠惟思州孤懸一隅見聞較隘考童旣不甚多妥卷尤爲難得特於思州玉屏靑谿三學各缺額一名以示激勵臣等考文塲自點名以至掃場皆兀座上躬自督率武童亦照文童之例扃門考試先較步射次較技勇各屬分期較畢然後出棚通校馬射當考第三棚時廪保童生尙有不遵臣碩頒條教敢於舞弊者經臣察出嚴治其尤以後各棚壹循矩度間有小獘隨發隨懇臣又以發落日當堂訓勉人多時暫語焉不詳因用常言撰成勸戒歌親筆書張之照壁其從否固不可知而樂於抄誦者頗不乏人察看十習類多樸謹此盖土瘠之效遠勝於他省者也然而兵燹孑遺文教稍衰雖振拔亦自有人而績學尙少魚肉鄕里武生尤其雖革辦無不少貸而報牒徒多夫厘剔弊竇士無倖進其事較易身爲之率涵育漸磨使隷學校者人人委身於學各有厚自期待之心則其事甚難臣之愚陋兩無所濟然不敢圖所易而忘所難惟當實事求是懲勸互施或者有薄效可睹以上副聖主作人之至意以稍盡微臣供職之愚忱臣擬俟開春後卽馳赴上游接辦科試所有下游歲科並試及回辦貴陽科試完竣情形理合恭摺具陳伏乞皇太后皇上聖鑒謹奏軍機大臣奉旨知道了欽此○○李用清片再黔省綠練各營應需火藥經善後局司道札委候補同知直隷州知州唐樹桐泒令把總周光榮在於省城南門外之空瀇地方設廠製造陸續呈繳以濟軍用詎於光緒十年十月二十二日未刻該廠突然失火臣聞警後督同在省文武馳往撲救該廠業巳轟燬因離民居尚遠幸未延燒亦未傷及事外平人惟登時轟斃承辦製造之把總周光榮及監工之唐五珩廖欣僢與各項工匠人等十九名大都肢體不全情殊傷慘其餘受傷工匠尙可醫調者約二十餘人臣當卽飭善後局司道查明人數酌量撫恤並令確查失火根由據實呈報核辦在案兹據該司道等查明該廠失火實因木工徐老須修整碓柄擊脫斧頭落地於石上迸出火星引燃曬晾火藥致遭轟燬並聲明唐樹桐由定廣一帶採購硝磺甫於是日旋省適署臬司衙門禀陳公事並未在廠委係猝不及防請免置議等情具詳核奏前來臣查唐樹桐等奉委製造火藥責任綦重宜如何督同工匠小心謹愼以備不虞乃竟因木工修整碓柄斧頭脫擊石出火肇此奇灾實屬疏忽該把總周光榮巳被轟身死應母庸議該員唐樹桐因採辦硝磺甫經回省並未在廠可否仰蒙天恩免其交部議處出自鴻慈致焚火藥據報數逾萬斤是否確實臣己督飭善後局司道查明確數責令唐樹桐賠繳以昭核實除咨部查照外謹會同雲貴總督臣岑毓英合詞附片具陳伏乞聖鑒訓示謹奏軍機大臣奉旨着照所請該部知道欽此○○盧土杰片再據署布政使張端鄕會同署按察使丁峻詳稱州縣經徴正雜錢糧攸關國帑例應儘徴儘解不容絲毫蒂欠迭經通飭在案兹查有前任潛山縣知縣張聲遠于任内徴存光緒八年地丁正耗正雜等欵銀二千八百二十餘兩又前任舒城縣知縣廖燻於任内徴存光緒八九等年丁驛正耗正雜附儲等欵銀一千六百八十餘兩節次嚴催均延不繳解據各該現任查明欠數開具欵摺詳由該管府道揭報由司詳請叅追等情前來臣查州縣徴存錢糧無論正雜均應隨時掃數報解乃各該員於交缷後尚復任意遲延若不從嚴示懲何以重庫欵而儆效尤相應請　旨將前潛山縣丁憂　縣張聲遠前任舒城縣降補按知事府經歴縣丞廖燻一併暫行革職勒限一個月各將徴存前項銀兩歸數解清果能依限全完再行奏懇恩施開復倘仍不知愧奮逾限不解卽當從嚴續叅抄産備抵以儆玩愒謹會同兩江督臣曾國荃附片具陳伏乞聖鑒訓示謹奏軍機大臣奉旨張聲遠等均着暫行革職勒限一個月完繳餘依議欽此○○陳士杰片再上年伏汎期内所决民埝大堤各口如歴城縣之河套圈霍家溜齊東縣之蕭家莊武家寨暨城外東西月堤利津縣之張家灘張家莊甯海莊東阿縣之　家營齊河縣之李家岸等處均經先後堵合寗海一處酌留口門三十餘丈以備盛漲分洩迭次奏報在案所有堵築大堤决口需用銀兩臣謹遵例與印委各員分成賠修不敢稍涉含混至民埝例無保固所决各口工程以齊河爲最大齊東歴城次之利津又次之臣督率在工各員弁次第堵辦所需經費前請在於奏撥修培民埝項下動用接准工部咨覆如能將兩岸一千三百餘里民埝修築如式不得藉詞堵口致正欵不敷方准撥用等因查民埝工程上年業己修竣大致均尙如式僅歴城南岸加培尚未　事現己札飭添修惟奉撥經費銀六十三萬八千兩除本省自籌銀三十萬兩外各省關應協之項僅據閩海關解到銀三萬兩江漢關解到銀二萬兩江海關解到銀二萬兩兩淮解到銀一萬兩共計實收銀三十八萬兩其餘均未解到照臣原奏每里津貼銀四百兩不敷幾至一半當經酌量變通攺按土方給價藉可稍資節省所有堵口銀兩亦無不力求撙節惟上年齊河歴城齊東利津等處先後民埝决口工程旣大需用己繁兹又加陳家林旁决一口水深至六丈有奇辦理亦不易易民埝工需早己用罄各省所欠之欵屢催未准解到而工程又難刻緩不得不設法籌撥以濟要需臣思惟至再只得將各省關欠解民埝工需銀二十五萬八千兩先行飭藩司陸續籌塾銀十六萬八千兩糧道籌塾銀四萬兩再由臨清關徴存稅銀内墊撥銀五萬兩以資應用統俟各省關解到分别歸還如此暫爲通融藉免要工貽誤理合附片陳明伏乞聖鑒謹奏軍機大臣奉旨該部知道欽此○○奴才希元跪奏爲揀員請補新設要缺同知　 
以資治理而専責成恭摺仰祈聖鑒事竊照吉省奏請添設五常廳撫民同知一缺業經奉准部議作爲煩疲難題調要缺如無合例升調人員准於候補並揀發委用人員内揀員題補等因在案查該廳缺係新設兼理旂民彈壓撫循均關緊要必須廉明勤愼之員方足以資治理第奉省現無合例升調人員自應揀員請補查有現署雙城廳通判揀發委用同知郭錫銘現年五十二歲係内務府廂黄旂漢軍恒喜管領下人由附生中式咸豐乙夘科舉人同治元年壬戍科大挑一等遵例報捐國子監助教二年十一月到監行走三年六月選補助教七月江甯克復奉旨賞加一級五年十二月實錄告成紀錄一次六年六月題銷試俸七年七月直隷捻匪肅清奉旨賞加一級九年六月俸滿截取外用十二年正月恭逢恩詔加一級是年京察一等加一級光緖元年正月三月恭逢恩詔加二級二年京察一等加一級八月選授廣西慶遠府同知三年十二月十七日接印任事六年三月初一日在任聞訃丁親母李氏憂領咨回旗守制八年六月初一日服滿赴部投供候選九年十月十五日揀發同知二十五日經欽派王大臣騐看二十主日覆奏奉硃筆圈出發往吉林差遣委用欽此十二月十二日在部領照十年四月三十日到省派委清訟盜案兩局當差七月委署雙城屢篆務該員守潔才明持躬謹飭現署雙城廳通判辦理地方一切事宜悉臻妥協以之請補五常廳同知一缺洵堪勝任據吉林分　道顧肇熙具詳請奏前夾合無仰懇天恩俯准以委用同知郭錫銘補授五常廳同知於地方實有裨益如蒙俞允該員係委用同知請補同知銜缺相當母庸送部引見仍俟試署一年期滿如果辦理裕如再請實授所有揀員請補新設要缺同知緣由理合恭摺具奏伏乞皇太后皇上聖鑒勅部核議施行謹奏軍機大臣奉旨吏部議奏欽此○○劉秉璋片再案准部咨議覆浙省辦理光緒六七兩年冬漕海運出力船商牙夥書吏請獎案内有應行查明覆奏再行核辦等因當經先後行查在案兹據糧道廖壽豐詳稱現據六品銜兩淮試用鹽經歴趙壽佺等八員各將奉查緣由聲覆前來理合照錄清摺詳請奏覆仍照原保給奬其誤列官階繕錯銜名各員並請隨案奏咨更正等情前來臣覆核無異除咨吏部查照外理合繕單附片陳明伏乞聖鑒敕部核覆施行謹奏軍機大臣奉旨吏部知道單併發欽此 
 
 

Page 12

 
 
[光緒十一年四月初一日京報全錄]  
　　宫門抄○大臣劉奏驛站經費請叅酌變通辦理摺○江督曾奏江北漕粮兌竣開行日期摺○閩督楊奏請補守備摺○豫撫鹿奏甄别府縣片○直督李奏查明請仍照原保給獎片○將軍慶奏請飭選擇吉期摺○四月初一日工部鴻臚寺八旗兩翼值日無引見○延茂假滿請安○内閣奏派騐放之王大臣派出伯王靈中堂畢道遠童華○吏部呈進月官卷○召見軍機○○欽差大臣督辦新疆事宜尚書銜甘肅新疆巡撫二等男臣劉錦棠跪奏爲新疆歲支驛站經費刻難一律照例請仍就現在情形叅酌部議　爲變通恭摺覆陳仰祈聖鑒事竊臣前奏新疆南路郡縣暨哈密巴里坤軍台一體仿照北路攺爲驛站一摺現准部臣議覆哈密並南北兩路同通州縣共設一百五十驛馬一千七百十六匹核與例額數目有减無浮應請照准至驛書一名照例月支工食銀一兩五錢兩馬一夫每各照例支半年本色粮六石半年折色銀六兩每馬一匹照例日給草料銀八分歲支站價三兩四錢二分五厘倒馬照例二分報倒買補馬價應照甘肅定例每匹准銷銀八兩其餘浮多銀兩面觔油燭紙張料草概應删除等因奏奉諭旨允准欽遵咨行到臣查甘肅驛站軍塘原额續增合計關内外共設馬六千三百五十餘匹夫三千六百餘名並所用拉車馬夫歲共需銀二十五萬七千餘兩新疆旣設行省驛站卽應分撥計東自哈密猩猩硤起西至喀什噶爾以逹和閱州本城驛止共六千九百餘里北路亦二千八百餘里較他省站口道里悠阻過半甘省驛站前經督臣譚鍾麟認眞裁减僅酌留東西大道寗夏四寗兩府驛馬一千六百八十餘匹夫一千三百四十餘名此外加安西玉門軍塘暨鞏秦階等處偏僻各驛夫馬無多歲共需銀十萬六千餘兩節省經費爲數甚鉅新疆久經兵燹長途戈壁或十餘站或六七站全無耕種中間各驛食粮料草均由遠　搬運向來需用一切勞費倍蓰且民間傭作每日率取值二三錢較關内輒昻數倍若使在官人役終年所入尚不及傭值之十一亦誰肯舍其藝事柺復從上臣前奏設新疆各驛共設馬一千七百餘匹較甘肅微有所增夫僅八百餘名較甘肅實己太减蓋　餉項支絀不得不格外撙卽然非厚其工食使之足敷養贍則午役者勢必紛紛求去竊慮有誤郵傳以故少設夫馬優給餉糈挹彼注兹爲一時權宜之計並聲明局勢大定元氣漸復再隨時酌核减支非遂以此爲定例也然合新疆南北兩路歲共支銀五萬餘兩較之從前支欵裁减巳多以關内外原額續増二十五萬七千餘兩之數計之節省將及十萬在部臣體念時艱自應律以成例然事經創始又必因地制官兩得其平始無窒碍兹謹就部臣原議詳加斟酌所有馬料草價　支站價買馬價銀倒馬分數以及扣建减平截矌等項均應如部臣所議其每驛月支油　紙張銀三兩每站　一名支工食銀四兩八錢馬夫一名月支工食銀三兩仰懇天恩俯念邊荒寒苦人役艱辛准照臣前議支給並准月支白麵四十五斤各於應得工食銀兩項下酌扣價銀六錢按月報繳以示限制於撙卽之中仍寓體恤之意庶州縣可免賠累民間永無差派驛遞可期迅速矣一俟招徠漸廣隨時察酌情形奏請核减實於郵政大有裨益是否有當謹會同陜甘督　譚鍾麟恭摺　陳伏乞皇太后皇上聖鑒訓示施行謹奏軍機大臣奉旨着照所請該部知道欽此○○太子少保兩江總督一等威毅伯臣曾國荃跪奏爲江北漕糧仍辦河運謹將兌竣開行日期恭摺馳陳抑祈聖鑒事竊江淮揚徐通五府州屬光緒十年分冬漕遵照部議仍行河運經委候補知縣金元烺在高郵汜水寶應三處設局提前赶辦業將籌議章程専案會摺馳奏在案兹據江安糧道張富年詳稱本届江北漕糧起運正米及徐屬粟米攺辦大米共一十二萬四千八百五十石四斗五升四合三勺備帶七升餘米八千七百三十九石五斗三升一合八勺船户四升食耗米五千三百四十二石五斗九升九合一勺以上共米一十三萬八千九百三十三石五斗八升五合四勺經分派委員雇齊船隻分爲前後兩帮自上年十一月二十六日開兌飭各委員將米陸續運赴高郵氾水寶應水次隨騐隨收前帮五起於本年二月十七日由水次開行後帮五起亦於二十日挨次開行一律跟艄北上詳謂具奏前來臣查運道節節淺阻渡黄入衛毫無把握各船户莫不視爲畏途本屇招雇非易迭經委員多方勸集優給雇值並添雇剥船助連乃得次第開行較之上届提臣旬　辦理尙屬妥速此後過閘渡黄各事宜除飭該糧道按程前進相機趕辦毋任稍延外所有兌竣開行日期謹會同漕運總督臣吳元炳江蘇巡撫　衛榮光恭摺由驛四百里馳陳伏乞皇太后皇上聖鑒謹奏軍機大臣奉旨户部知道欽此○○帮辦軍務頭品頂戴閩浙總督臣楊昌濬跪奏爲遴員請補陸路守備員缺恭摺仰祈聖鑒事竊福建同安營守備遊道銘病故遺缺係陸路題補之缺先　兵部咨第三輪第一缺應用儘先人員行令揀補等因當經前督臣何璟以軍功留閩儘先補用陸路守備宋喜發奏請補授旋准兵部咨議覆查閩省前經出有汀州右營守備一缺係部推之缺將儘先名次在前之宋喜發擬補行知在案今復請以宋喜發補授同安營守備之處應毋庸議仍令另揀儘先合例人員請補等因復經前督臣何璟以留閩儘先補用陸路守備陳海禧奏請補授兹復接准兵部咨查閩省先經出有陸路提標前營守備應用儘先人員旋將儘先名次在前之陳海禧擬補行知在案今請以陳海禧補授同安營守備之處應毋庸議應令另揀儘先合例人員請補以符定制等因到閩臣隨在於閩省儘先陸路各守俻内詳加遴選如名次在前之儘先守俻何永忠現己另摺請補台灣嘉議營守備其餘各員或先己准補有缺或未考騐书標或己病故均未便遷就請補外惟查有藍翎留閩儘先補用陸路守備傳得貴年四十五歳貴州施秉縣人由軍功隨軍剿匪著績　保藍翎儘先千總旋於台灣剿服番社開山出力案内保獎光緒元年十月十六日奉旨着以守備留閩儘先補用等因欽此旋經來省考騐收標咨部復准註册序補該員年力方强差操勤幹現在泉州充當建威左營正哨長於閩省下游風土情形均較熟悉卽儘先名次現計亦屬在前以之請補是缺守備洵堪勝任與例相符合無仰懇天恩府准以該守備傳得貴補授同安營守備於營伍地方均有　益如蒙俞允容俟部覆到日卽行給咨送部引見恭候欽定除飭取履歴另行咨部外臣謹會同者福建陸路提督臣孫開華合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○鹿傳霖片再准部次嗣後道府州縣無論何項勞績凡係初任保歸候補班補用人員到省一年期滿核實甄别等因通行遵照在案兹查有候補班前補用知府鍾守鑒軍功候補班前補用知縣簫承愷候補儘先補用知縣錢寶清候補知縣張煦己試用一年期滿據藩臬兩司甄别造册會詳前來臣查看得該員鍾守鑒年强才穏蕭承愷明白歴練錢寳清老練安詳張煦才可造就均堪以原銜留省分别補用除將該員等履歴清册咨部外理合附片具奏伏乞聖鑒謹奏軍機大臣奉旨吏部知道欽此○○李鴻章片再上年辦理海運出力請獎之候補知縣趙國英原請俟補缺後以同知用又候補縣丞蔣文霖原請俟補缺後以知縣用經吏部行查該員等候補知縣縣丞是否勞績保舉抑係捐納於何年月日奉旨飭據天津道趙國英詳係由知縣用直隷試用縣丞辦理外洋文報出力案内保以知縣用於光緒十年二月十九日奉旨允准蔣文霖係由試用主簿辦理海運出力案内保俟補缺後以縣丞用於光緒七年四月初八日奉旨矣准遵例過班以縣丞仍照原省歸候補班補用經部騐看給照到省又何家瑞係　官剥總局充當書吏原請以從九品不論雙單月選用前造差使單内悮寫監生以上各員均請仍照原保給獎等情具詳前來理合附片具陳伏乞聖鑒勅部查照謹奏軍機大臣奉旨吏部知道欽此○○奴才慶裕阿克丹跪奏爲前因福陵隆恩殿前坡滲漏奏請欽派大臣勘估欽奉諭旨着派松森就近敬謹勘估欽此嗣據松森敬謹逐一詳勘造具尺丈做法細册咨送工部核算錢粮奏請欽派大臣敬謹承修奉旨　 
工部知道欽此十一年三月初一日准工部咨稱查同治十一年欽奉上諭三陵應修各工需銀萬兩以上者奏請派員承修如在萬兩以内者卽由盛京將軍會同工部辦理並請飭下欽天監選擇吉期知照該將軍遵吉開工等因光緒十一年二月十九日具奏奉旨依議欽此咨行前來查福陵隆因殿興修例應於開工以前先期奏明移請神牌在東配殿安奉以昭愼重相應請旨飭下欽天監於未開工以前選選吉期迅速行知俾奴才等照例敬遵辦所有擇吉移請神牌緣由理合由驛恭摺具奏伏乞皇太后皇上聖鑒謹奏奉旨己錄 
 
