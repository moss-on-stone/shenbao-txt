# 1909 - 10 - 4912912

 

Page 1

 
 
   
 
 

Page 2

 
 
今日本報目次 
[第一張]  
　　上諭交旨論說專電緊要新聞 
[第二張]  
　　接緊要新聞分類新聞記事雜錄 
[第三張]  
　　各省籌辦諮議局本埠新聞小說國外新聞 
上諭 
[監國攝政王鈐章十二月十八日内閣奉]  
　　上諭安徽皖南道員缺著李靖芬補授欽此軍機大臣署名奕劻世續張之洞鹿傳霖那桐 
十二月初十日經内閣奏派大臣驗看十一日覆奏奉 
旨俸滿保送法部員外郎溥春著内用欽此 
十二月初十日經内閣奏派大臣驗放分發陜西試用道興元福建補用知府龔豫奎江蘇試用同知關豫左宜慶直隸補用知州徐信善山西補用知州劉瀛洲廣西補用知州楊蔭奎四川補用知州劉藻棻陜西補用通判張書紳安徽試用通判潘厚澤山西試用通判高增巽四川試用通判湯之鳳廣東試用直隸州州同蔡庚緒四川試用直隸州州同廖寳瑛吉林補用知縣張鵬飛直隸補用知縣依昌阿苗世昌蔡佩珩戴寳輝裘兆蓉吳松蔭楊祖榮殷雨田江蘇補用知縣曹運鵬李鴻壽安徽補用知縣湯兆璵山東補用知縣錢朝選史從周沈昌祺山西補用知縣許涵治王光濬河南補用知縣莊祜劉昌宜夏致績王恩藻紀墀廖文濓章鵬萬韓世琛陜西補用知縣郝廷瑞梁恩湛浙江補用知縣余仁福建補用知縣張濟善江西補用知縣彭浤澤湖北補用知縣呂賢棟湖南補用知縣曾光爔朱廷英張培基呂宮助廣東補用知縣鄭元增廣西補用知縣彭克鞏李炳壎四川補用知縣陳熙輔直隸試用知縣沈樹槐江蘇試用知縣任藴清山東試用知縣寳亷陜西試用知縣熊會昌甘肅試用知縣林鳳韶福建補用知縣黄樹棠江西試用知縣易迺磐湖北試用知縣馮澐魏宗弼陳有林徐佐隆朱廷鑾湖南試用知縣吳道晉劉英山龔鎔朱學康王子庚揚時言廣東試用知縣周勳錫李節嶽徐俊丁學駿謝寳華鍾朝網張仁濬何炳德四川試用知縣桂昌楊繼先貴州試用知縣何光祖河南試用布庫大使魏遐齡徐耆祥長蘆試用鹽運庫大使孫爲霖易樹芬黄鶴年長蘆試用鹽大使張思卿兩浙試用鹽大使孫守城吳青福建試用鹽大使劉子榮兩廣試用鹽大使袁枋孟琇棠四川試用鹽大使牟纘緒覃寳琛雲南試用鹽道庫大使黄曉卿均堪以照例發往奏留吏部繕本筆帖式蔭德堪以准其留部十一日覆奏奉 
旨依議欽此 
交旨 
[十二月十一日軍機大臣欽奉]  
諭旨憲政編查館會奏遵設專科考核議院未開以前逐年籌備事宜酌擬章程摺單各一件又會奏議覆陳啓泰奏編　蔣炳章充諮議局籌辦處恊理請免扣資俸摺均著依議欽此又奉 
諭旨御史崇興等奏請飭吏部嚴定京察截取章程等語著吏部議奏欽此又奉 
諭旨此次騐看州縣事實列入最優等知府用特用儘先補用直隸州知州軍機處存記山東益都縣知縣李祖年著在任以知府卽選欽此 
[十二月十二日軍機大臣欽奉]  
諭旨大行太皇太后儿筵前行二滿月禮監國攝政王代詣行禮欽此又奉 
諭旨大行皇帝儿筵前行二滿月禮監國攝政王代詣行禮欽此又奉 
 
 
 

Page 3

 
 
諭旨將來皇考德宗景皇帝奉移山陵擇定佳壤應擬陵名字樣著内閣敬謹撰擬進呈請旨欽此又奉 
諭旨貝子溥倫等奏查勘陵寢地勢摺知道了圖說留中又片奏所用川資等項請作正開銷等語著依議欽此 
代論 
[浙江諮議局議案預備會啓]  
　　吾國人民。亘數千年無參與政事之權。故其個人與國家之間。觀念至薄。朝政興廢。視若蚊芒。雖以通人學士。足跡不出里巷。而其地方行政。是非。利害。問焉不能置對者。比比然也。疆吏之奏報。京曹之案卷。究其最初實。始。取證於一二里正地保之手。而此一二里正地保者。又率皆蠢若鹿豕。庸賤無所知識之徒。刺取成事。倩途之人書之。如是月月。如是歲歲。不敢。竄易一點畫。以是上之縣。而府而司而督撫而滙於部。嗚呼悲哉。宜乎吾。國之政治。淆亂腐敗。至於不可爬梳。若斯之極也。東西各國。以立憲政治。發逹之結果。不獨一國之政。出入變更。必有提案。一州一町。村凡作一事。亦必先造成議案。調查於前。研究於後。衆情尤允協。而後專以行之。宜其全。國上下。整齊畫一。百廢無不舉也。今賴孝欽顯皇后德宗景皇帝聖明。吾國數千年政體。正於一旦。詔定立憲基礎以籌辦諮議局列入九年預備案内。責成督撫朞年必成。 
廷高厚。所以期吾民者可謂摯矣。所以予吾民者可謂多矣。今而後一省之内。行政秩序若何。民生樂利若何。實力充斥若何。吾人不復敢空言以。責官吏也。繄惟吾議員是賴。議員衆多。孰府孰廳孰州縣。難一一悉。姓氏誰何。難一一辨吾人不復暇分研以蘄個人也。繄惟吾議案是視。 
雖然。竊嘗慮之議案者。根於事實。發爲言論非可凌空架屋。咄嗟取材者。也。查諮議局章程第二十五條云。第二十一條所開。除第二三欵外。諮議局均得自行草具議案。今細按二十一條諮議局應辦事件。其尤主要者。莫如二至五欵爲監督財政事件。六七欵爲叅預立法事件。預算決算。雖不得由諮議局提出議案。而議决之權。則仍屬之。第一欵議決本省應興應革事件。九十欵爲申覆資政院及督撫諮詢專件。則尤包含甚廣。無一定之範圍。要之無論何項議案。片詞之得失。全局係焉。果其得也。一省之。利將無不興。一省之弊。將無不革。一省之權利義務。增减將無不平均。下足以爲地方自治之保障。上足以爲中央議會之權輿推其所以然。曰惟。議案之得而已。使其失也一省之利。將不僅不能興。一省之弊。將不僅不。能革。一省之權利義務。增減將不僅不平均。下足以敗。地方自治之成功。上足以礙中央議會之進步。推其所以然。曰亦惟議案之失而已一得一。失。毫釐千里。吾一省之人民。生命財産。未來現在。升則九天之上。墜則九。淵之下。安可不有以自擇。稍分其仰事俯畜之精神。以相與留意於此至。可寳貴之議案哉。傳曰凡事預則立。不預則廢。旣知其事之不可以廢也。則曷急起而謀其預也。 
雖然又竊嘗慮之。凡言預備者必具二條件。其一則即需較長之時日也。一省之事。條理萬端。甲府與乙府異。丙縣與丁縣異。駸至一鄉鎭之間。風尚習慣。或相背馳。即其同者。分就各地。蒐集而排比之亦非旦夕之勞所能竟。調查之事。本不易言。况以吾國事當創始各種機關。尚未完備。辦事者又素無經騐。其能速乎。其次則調查事件彚齊之後。必合多數明白有智識之士於一所隨時分類研究。修飾討論。而後持以施於事而可期其有功。嗚呼。亦至難矣。今按吾浙諮議局議員明年選出之期。依籌辦順序。在六月十五日。距九月開局之日。其間僅七十有五日耳。又再選去三日。通知承認去十日。道路跋涉。嘉湖近者去三日。温台處等府遠者去八九日。屢減之實可得五十有餘日。其期間之促迫也如此計八月初日各府議員。依限一律到省。面目尚待認識。氣誼尚待交孚各出所聞。縱堪互證。必多隔膜。其研究之困難也又如此。嗚呼。頺波易逝藉手何從逆。覩方來。有必至之危境。略爲揣測。可得而言。因無預備之故。凡遇官吏提案。不能有所可否。本非慣於模稜。而十五不知。勢難妄語。始則持重。終至依違。圖了門面。於願已足。此其必至者一也。（未完） 
專電 
[電一（北京）]  
禮部奏恭上皇太后徽號册寳是否用玉抑係用金奉旨用金 
[電二（北京）]  
某御史奏湖北被淹潰隄黄岡已潰四十餘處民生益困請飭速修以工代賑赶明年四月内竣工寄諭陳虁龍知道 
[電三（北京）]  
湘撫岑奏諮議局籌辦處派三司充總辦三道及趙啓霖譚 
 
 

Page 4

 
 
延闓曾熙黄忠浩湯魯璠陳兆葵充會辦惲鴻年充駐處會辦奉旨憲政館知道 
[電四（北京）]  
　　魯撫袁奏籌辦處用欵在節省運河工費内撥用將來諮議局成立應用欵項亦在此項内支撥不再另籌 
[電五（南昌）]  
　　匪徒勾結千餘人竊犯小陳洞贛道督兵拒敵傷匪目一斃一獲二現分兵痛勦 
[來電（福州）]  
貴報冬月廿六所登漳厦路改歸洋商包辦之風說查敝公司現正舉辦大工股欵亦尚充裕絶無洋商包辦之議乞更正閩路公司 
緊要新聞 
[外部奏請派員與議禁烟北京]  
上海萬國禁烟大會曾由外務部於初八日具奏欽派江督端方届時赴滬督率開會已誌前報兹悉原奏略云竊臣部於上年五月間接准美使柔克義照會以美國政府約請東方有屬地之法德英和日本等國政府各派專員考查鴉片情形詢請中國願否派員會查臣部答以此項章程辦法均未詳悉無憑核覆嗣美使又來照會聲明此次考查鴉片不惟欲考究販運與吸食者表面之結果且有專門用格致之法詳細調查與鴉片有關之一切其已允派員協查之各國均係於亞洲向有屬地各該屬地之鴉片或由自種或由他國運售均以禁止爲最要機關並非派員會商即爲已經允從亦非照會員所擬之法抑勒遵行各員謹將查出實情詳報各本國政府核辦等語臣部因允其所請並派本部丞參上行走直隸候補道劉玉麟爲會議此事專員嗣因各國所派議員不止一人因添派北洋軍醫學堂總辦直隸補用道徐華清臣部儲才館學員試用州同唐國安並由南洋大臣端方派江蘇布政使瑞徵江海關道蔡乃煌均爲會議專員又派臣部司員候補主事吳葆諴會同辦理查中國禁烟之舉各國均甚注意亦無不賛成此次美政府約請各國派員會查意在使凡各國在亞洲境内之屬地與中國同時一律禁絶鴉片之害用意固堪嘉尚所擬會議調查辦法亦聽各本國政府自爲主持在我正可藉資協助現定於西歴明年二月一號即華歴明年正月十一日爲會議之期以上海爲會議之地應請簡派大員届時赴滬督率開會以資聯絡 
[政務處議覆改縮禁烟期限北京]  
滇督錫良奏請改縮禁烟期限一摺兹由會議政務處核議覆奏略云查三月間該督臣奏請改縮期限業經臣處覆奏奉旨依議今該督臣一再陳請自係除惡務盡之思正在核辦間又由山東撫臣袁樹勛電奏禁種鶯粟包買洋藥專賣官膏各節奉旨會議政務處議奏欽此竊維禁烟之法本以禁吸禁種爲要圖其限期寛至十年者亦以各省情形不同操之太切或恐轉多阻滯查九月初十日度支部奏查洋藥進口土藥出産及行銷數目酌擬辦法摺内謂應由各該省體察所屬種烟之多寡及禁種之難易或分縣禁種或全行禁種辦法至爲詳盡擬仍請飭下各省將軍督撫遵照禁烟大臣及臣處奏定章程參以度支部分省籌辦之法切實奉行以冀凈絶根株至包買專賣迹近爭利窒礙甚多應請無庸再議十二月初十日奉旨（已錄昨報） 
[阿侍講預籌八旗生計之條陳北京]  
翰林院侍講阿聯呈遞封奏已於初十日奉旨交會議政務處議奏（見昨報交旨）兹悉原奏略謂議院召集有日業經欽派大員總理變通旗制處事宜特兹事體大欲融化滿漢易籌畫八旗生計難而籌畫生計又與融化滿漢相因相果故欲期融化以先籌生計爲要若屯田務農諸說非不可行祗以形格勢禁須作緩圖今惟注重敎育事簡易行惟敎育制度宜與現行制度略有差異須偏重實業工藝兩端以維持生計之策擬請旨特設八旗學務處一所以專責成該處卽專以講求八旗敎育爲事務使盡美盡善云云 
[蘇路公司咨郵部農工商部文（爲開辦北綫事）]  
咨呈事查本公司於光緒三十二年十一月初三日咨呈開辦案内聲明北綫原奏先辦海州至開封迭與豫省撫藩函電商榷知豫省正在擇人籌欵但蘇省情形海州商埠未興尚未便起築路綫自清江浦至徐州爲蘇路逹豫之中心點客貨殷萃航路多艱豫而接徐固尤稱便徐先通浦利亦可操等因在案顧以南綫滬嘉路工緊要未能兼　並顧暫從緩辦此初籌北綫奏定海開曾議先築清徐之實在情形也迨本年三月間督辦津浦鐵路大臣呂會同軍機大臣奏定津浦路綫摺内稱按鐵路通例必以支路交匯爲有益今幹路南端若改由皖境取道洪澤湖以西則江北淮揚海等府州商務繁盛之區凡在洪澤湖以東者皆與此幹路隔絶江北商民未免向隅應請自徐州横造支路一條逹於清江以利江北商民此路儘先准江蘇省商民集欵修造限於四年内與幹路一律造成等語在案於是公司綂籌大局以津鎭旣改津浦則鎭徐一綫實爲我北綫 
 
 

Page 5

 
 
之幹路自應先其所急顧以下游瓜清懸而未定曾　京内外同鄉推員調查并蒙郵傳部及督撫派委查勘禀復在案此自呂大臣奏定以後議緩海開注重鎭徐幹綫之實在情形也至十一月初五日本公司開股東會當由會塲議决股東咸以呂大臣所奏之清徐旣有年限不得不首先開築遂議定暫派南路副工程司前往測勘先從清江至西壩楊莊一叚入手勘定後即行購地開工其餘以次勘築該工程司已於本月初二日由滬首途此開辦鎭徐先從清江清徐築起冀副四年期限之實在情形也除呈請本省督撫提通飭各屬保護外理合將開辦北線情形咨呈大部備案查照施行須至咨呈者 
[京師近事]  
政務處議分别國稅地方稅草案聞原擬係國稅正項籌備中央行政之用地方稅以備地方行政之用其各省所屬州縣添設主計宜仍按上年政務處定章辦理應再咨催各督撫務於宣綂元年正月内一律奏報以憑彚案議辦其報部奏撥預算部省造報及各部院詳訂經費各節尚未探悉并聞此次所擬分别釐稅用項名曰稅釐獨立法俟王大臣核定後即可定稿 
政務處向例十二月二十二日照章停議今因待議事件繁多均應年前議辦昨經軍機擬定本年封印後照常開議一次以完積壓聞該處提調官等現正清理各項應議事件分入十二十六二十二等三日議辦其本月交議各件均擬年前奏覆 
法部派審處承審員日昨將貽榖歴次所遞清供詳加查核與調部卷宗諸多不符已於初十日將原供駁回 
烏泰蒙古王前將地畝押借華俄銀行之欵交涉未清近聞蒙王日前照請俄鐵路公司將所欠二十九萬盧布減至二十三萬現悉該銀行已准許將全數利錢减讓是以此案已於日内議結 
内務府大臣日昨致電蘇杭兩織造飭令赶緊織造皇上春季龍服務於年内進呈 
吉林府荒地現已陸續開放日昨東督徐菊帥咨報該府共放荒地一萬一千二百五十一垧共收荒價錢十四萬七千六百二十二吊 
郵傳部前派直隸州知州趙宗詒勘估歸太鐵路工程兹據來電稱已由墾荒挪欵三萬兩購買築路材料刻已陸續運到約明年二月開工 
宣綂年號之銀銅幣制錢聞度支部擬正月二十日開放 
浙撫奏請將已故浙江海寗州知州盛隆浙江候補同知盛應前署浙江按察使盛康在西湖建立專祠查例載鄉賢名宦請祀須殁後三十年其子孫無仕九卿者查盛康之子盛宣懷現官郵傳部侍郎與例不合應從緩議 
學部榮尚書因前派赴日本考查專科大學之司員何燏時商衍瀛二員現已回京故日前令司員將何商二君所調查筆記報告繕錄一份已送張相國詳閱聞張相國定於封印前在本部大開會議以便參酌採用 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報續紀袁世凱開缺事]  
　　文滙報載十七日北京電云外間傳說英使朱邇典向中政府詰問袁世凱開缺之事實屬子虚惟英美德三國或將聯合行文向中政府陳述時局。以盡友誼至於北清戍兵目下暫不减少十八日倫敦電云倫敦泰晤士報北京訪事電稱日俄兩國對於袁世凱開缺一事並無不悅而尤以日本爲甚盖袁氏爲日本滿洲政策最著之巨敵且袁氏去後那桐現握外務部大權駐京日使之得勢已盡人皆知云（按那桐並未握外務部大權西報之言想係悮會） 
[詳准搶刦鹽棧匪首正法蘇州]  
　　狼山鎭總兵李鎭台曁南通州關直牧等禀撫臬憲電云前奉督憲電以石莊大咸鹽棧被搶案内匪首朱雨勢甚猖獗飭祥椿定明等會拿嗣獲朱雨及當羽八名報蒙督憲始飭署州督縣研訊如果情眞罪當電請嚴行懲辦錄供補禀等因署州抵如督審朱雨供認久販私鹽起意糾衆搶毁大咸鹽棧井於十二月初二日聽從徐錦其之子徐子明勾引代糾三十餘人持鎗刦取徐錦其家衣糧拒傷警勇搶刦鎗械朱文楊七供爲朱雨死黨先後聽從搶鹽搶粮搶鎗沈川劉長均屬爲從朱雨之子朱連子年甫十六跟往携鹽何二同搶徐姓錢大受雇撑船吉三係屬積竊各供認不諱証據確鑿伏查持鎗行刦例干斬梟改决私梟爲盜應照省章嚴懲會商擬請先將朱雨朱文楊七三名卽行就地懲辦餘各歸案辦理並錄供補禀除電禀督憲並嚴拿逸犯外是否有當乞示遵行徐姓刦案勘尚未報併陳云云旋經江督復電云眞電悉匪首朱雨迭次聚衆搶鹽搶粮並拒傷警勇搶刦槍械朱文楊七爲朱雨同黨先後聽從搶刦均屬兇悍不法旣據該牧等提訊明確應如所請將朱雨朱文楊七三犯就地正法以昭炯戒餘犯另行覆審確供照例詳辦再此案朱雨等雖獲匪黨未盡應由李鎭等各留兵三四棚趁此清查匪黨伊實緝拿並保護鹽棧以弭後患云云 
分類新聞 
政界 
[江督通飭速造財政表册南京]  
　　江寗調查總局近詳江督略謂奉憲台札開承准憲政編查館咨擬議憲法大綱並諮議局逐年籌備事宜清單内開光緒三十五年調查各省歲出入總數光緒三十六年覆查各省歲出入總數試辦各省豫算决算各等語必先有豫算方有决算自應按照清單於三十五年先將各省歲出入總數由督撫責成調查局詳細調查咨行查照等因轉行到局奉此查財政一項本爲職局統計内最關緊要之事所有各司道局所各學堂各府廳州縣各鹽塲出入欵目業經　道等於開局後分别移咨札行調查並奉憲札設立清查處各按司關道局各庫清釐豫算並於接准度支部咨議覆御史趙炳麟奏定預算决算總表整理財政曁設立統計處清查出入欵目案内通飭將本省光緒三十三年一切出入各欵無論正項外銷一律造具詳細表册限三個月州縣由藩司學堂由提學司鹽務衙門局卡由運司善堂由知府新軍綠營由兵備參謀敎練三處釐捐各局由總局各自彙送以一分送調查局以二分送清查處覆核彙咨等因續又奉札於接准内閣會議政務處辦奏案内通飭嚴催各在案查各項行政無一不與財政相關涉則調查財政每歲出入之數實爲各項行政基礎案經憲合催辦且迭札催具復奉准各部先令咨行不獨財政一端各事均責成調查局查覆是職局爲各部目的所注現在職局接到各處呈送出入之欵甚屬寥戮已到者或略而不全未到者絕無可稽現擬編纂非無從入手即挂一漏萬殊費躊躇職局亦知各局欵目繁多其間外銷内銷以及地方稅國家稅之别清查綦難造報匪易惟現值擬行憲法諮議籌備事宜旣已顯立章程明定期限此後日延一日即日迫一日若各處遲覆職局採輯已有日不暇給之勢倘竟遲遲仍不復局更屬無從簒錄將來憲檄部文迭行頻催遲延不復咎將誰歸再四思維不得不預先詳明相應詳請查核行催分飭遵照前檄將出入各項造具表册以二分呈送憲轅以一分送交職局以憑編輯而免延誤云云奉批候通飭各司道局所廠卡及府廳州縣遵照迅速造送仰即知照 
[調查局擬定辦事細則長沙]  
　　湖南憲政調查局已由湘撫岑堯帥調請張太史尅期開辦現在擬定辦事細則三十二條計分第一章總則第一節要義第二節辦法第三節組織第二章分則第一節法制科之要義第二節統計科之要義第三節職掌第三章雜則第四章附則巳經呈請撫部院核定施行矣 
[批准核議警察恊欵蘇州]  
　　蘇省巡警局向由農工商局協撥月支經費洋一千元嗣農工商局以用欵浩繁入不敷出此次修理馬路橋梁費七千金詳請飭由司局墊借其每月協濟警局一千元截留作爲養路之用至巡警經費應由司局另行籌撥當奉撫憲飭據兩司會同警局議復修費七千金由藩司善後局各半墊借警費一千元司局庫欵支絀相同本無餘力添籌重以警察緊要擬改在藩庫籌撥自明年正月起照解咨部作正開銷等因陳中丞核議各情尚屬妥善昨已批示照准 
[飭籌河工經費蘇州]  
　　昭文職員龔福頣等以白茆河淤塞已久具禀藩憲請爲撥欵興挑藉工濟賑茲據瑞方伯批云白茆河年久未濬逐漸淤塞屢議興挑卒以欵絀中止從前帶征之欵已移濬六涇河所賸無幾庫欵萬分支絀亦屬無從籌墊究竟工叚丈尺共有若干土方工料實需若干能否就地籌欵先其所急俟日後攤征歸還仰蘇府飭縣會同紳董迅速勘估妥議繪圖具詳察奪 
交涉 
 
 

Page 11

 
 
[咨行查勘租界地址蘇州]  
　　蘇撫陳中丞准外務部咨以各省邊地及租界所有交界處所久未清理以致時起交涉臨時查勘每多失據如東北之黑吉兩省南粤之欽廉等處交界地址糾葛尤多以及租借之膠州香港澳門廣州灣口岸之天津上海漢口等各地方均須按照原定條約詳細清理特行分電各省派員清查繪列詳圖呈報本部以憑查核爲辦理交涉之依據 
[江西滙解新案賠欵南昌]  
　　贛省應解明年第一期新案賠欵銀十一萬六千六百六十餘兩現由馮中丞飭司動放發交官銀總號兌取届期照給法領事查收以符原約並經馮中丞電報度支部查照 
[贛撫批飭民敎訟案南昌]  
　　贛撫馮中丞據龍泉縣公禀呈民敎訟案清册批示云案係初呈迄未詳叙案情無憑查核仰洋務局飭將鍾明詠具控張德明一案據實詳報一面趕緊勒差傳案集訊確情核明斷結具報康慶廷楊錫不兩案何以延不補禀凡民敎詞訟敎堂不能干預須速訊速結勿視爲例行公事假手幕吏該令甲科出身當知官須自做也又據安遠縣禀呈民敎訟案清册批示云查曾學通控曾裕謙拆毁茶亭一案旣經該縣查明斷令曾裕謙等出資由縣移請羅塘萬縣丞就近督工照原址修復並在茶亭旁立石爲記永遠遵守兩造遵結完案辦法甚爲公允自應准予開除劉期亮報伊妻被劉永海致傷身死一案仰洋務局會同按察司核明轉飭遵照仍飭將劉期亮一案趕緊勒限秉公訊結具報該令初次代理州縣辦事當有朝氣無論民敎詞訟案件祇須公平判斷堂上盡一分心子民自獲一分益也 
軍界 
[留防營改編成軍章制蘇州]  
　　蘇省留防太湖水師歐陽統領以該營章制參差不齊爰將中前左右後五營汰弱留强仿照飛划五營所改章制編爲第一二三四五等營將舊式號衣收回另發新式號衣以符編置一概不扣衣價至官長等員則一律改換軍服佩刀並於營次設立敎練所隨營學堂以資敎育軍政等事業經禀奉撫憲批准茲聞統領已在葑門外黄天蕩點驗編號成軍矣 
[軍門查勘砲合鎭江]  
　　總理長江四路砲合徐吉雲軍門前奉江督電諭以邇因各處匪氛不靖著卽嚴加防堵等因現已遵即督率師船梭巡江面以緝匪蹤十三日軍門由江陰蒞鎭暫駐戎旌並偕同駐揚鎭巡防隊統領周錦堂協戎詣象山焦山東馬頭都天廟等處查勘砲台兼閱各營防務並傳諭各守台員弁嚴密佈置以重江防十五日軍門乘火車赴省謁見江督籌商防務機宜 
[電調留學生辦理陸軍長沙]  
　　湘省常備新軍開辦數年尚止編練一協前奉部議限年成鎭亟應隨時推廣惟非有陸軍人才不足以資佐理湘撫岑堯帥以留學日本陸軍畢業生考取兵科舉人向瑞琪爲湖南寗鄉縣人於陸軍規則及一切訓練之方頗有心得爰特電調回湘已於日前抵省由堯帥派入常備新軍曾於接見時垂詢良久聞將委以標統之任不日即當札行矣 
[嚴禁軍人冶游鎭江]  
　　駐鎭陸軍警察熊某等八人在後街某妓館酗酒滋事傷人一案業經省憲嚴飭該管馬隊官將滋事之兵分别懲辦以肅軍紀茲馬君復於日昨出示曉諭略謂後街一帶妓館林立常有流氓地棍及標營之革兵等冒充徵兵警兵名目在該處滋閙復誘同軍人在外架抗以張聲勢實屬可惡已極茲查有三十五標之革兵何幹卿在該處冶游已經訪拿重書嗣後如再有不法之徒冒充軍人及本隊警兵一經覺察定即查拿重辦該妓館等如遇穿着便衣而冒充軍人者可立即就近報告火星廟陸軍警察分遺所以便隨時拘獲即遇有穿着軍衣之兵士在該處冶游可隨時密報以免滋生事端倘敢引誘窩藏等情查出次不姑寛 
[電飭防營嚴拿匪類湖南]  
　　湘撫岑堯帥日昨電飭東路巡防隊統領陶鎭軍岳州府魏在守巴陸縣梁大令略謂皖省兵變現已剿平惟沿江伏莽素多人心浮動迭奉電旨嚴飭認眞防範查拿該統領府縣等務須隨時會商於所屬地方及湘鄂交界一帶加意巡防勤探密訪如有匪跡迅卽嚴拿懲辦萬勿稍涉推諉鬆懈仍將遵辦情形隨時禀報並鈔送魯鎭台請飭所屬一體防緝是爲至要 
[岳鎭領回快砲湘南]  
　　岳州府地濱洞庭爲湘鄂往來要道凡長江行入内港之商舶莫不由此經過現在岳郡設立洋關商務日臻繁盛停泊商船帆檣林立非有駐紥防營不足以資保護前由鄂督陳小帥札飭荆沅岳陸四營杉板換領快砲以爲保護長江一帶商船之用岳州鎭魯巨源軍門奉扎後即派本營杉板赴鄂具領現已領回快砲數十尊較從前舊式迥乎不同現置遊擊署前一俟鎭軍擇期試驗後分發本營各杉板以資保障 
學務 
[正陽關准設高等學堂南京]  
　　江督端午帥批皖北學紳前署浙江温處道程恩培呈云來牘閱悉該紳等以皖北地方交通不便風氣難關正陽關居七屬適中之地就學便利籌欵非難擬在該處籌辦皖北高等學堂并附設中學一所竭力經營共謀公益　心敎育欽佩良深據稱常年經費頗虞不足擬請將正陽關原有羹梅學堂併合爲一擴而充之於舊定湘豫皖學額酌量增加其屬於新額者各按學生程度分别高中兩等收入等情查正陽關羹梅學堂經費係由保衛經費内撥充出自鹽商所捐自應敎其子弟但使於原定額數得有加增復能以兩相維繫成立高等洵於學務有裨似可變通辦理仰正陽關督銷局徐牧體察情形酌量妥議詳候核奪 
[民立小學懇親游藝會紀事蘇州]  
　　蘇衛民立小學民立日日小學前日約定十七日在吳公祠開會各情已紀本報茲悉兩校學生共約四十餘人來賓有一百數十人各生科學程度蘇衛以蔣忠亮陳颺夔王嘉楨爲最優日日以金華藻吳翼修姚保元吳頌臯黄國楨爲最優並有來賓何君介生章君佩益演說奬勵自一時起至五時始散 
[僧界心辦學寗波]  
　　定海屬普陀山各寺僧日前在普濟寺開會集議創辦僧衆學堂一所業已妥定章程嗣經前寺方丈開汝後寺方 
 
 

Page 12

 
 
丈悅德等與學董丁紫垣籌商一切又擬在南城外吉祥庵内設立初等小學造就貧家子弟定額六十名分設二齋其常年經費由普陀各寺捐派一俟議定即行禀廳立案 
[農業學生要求懷挾之可恥武昌]  
　　鄂省農業學堂於日前照例考試年終大課各生多有抄寫夾帶等弊諸敎員雖知之若無所睹惟理化科敎員日人近藤君見懷挾書本過多遂親下講台搜索一空各生惱羞成怒全體抗不與考卒經監學等調處發還夾帶風潮始平亦學界未有之異聞也 
實業 
[添委津浦鐵路南叚工程幫辦南京]  
　　津浦鐵路南叚工程業經督辦呂尚書會同江督舉行開工禮又以事關緊要非多派熟悉路工之員難資襄助特於日前添委候補道劉樹屏爲該路南叚幫辦每月准支薪水夫馬銀一百兩以便辦工聞劉觀察昨已謝委到差矣 
[植茶公所禀報成效南京]  
　　江督前飭植茶公所委員陸濙在江密鍾山勘定地叚參仿印錫新法創辦茶務以期華茶遂漸改良茲悉該員遵難以來倏經兩載布種茶功均極旺盛今年因地叚狹窄覓地擴充秋間又勘定靑龍山之桃源官荒建設分所現在兩山同時墾闢以便及春分種造成茶林昨己將公所兩年成蹟預算採製情形開具清册禀請商務局轉詳督憲矣 
[查勘杭甬路線浙江]  
　　寗紹路綫聞經濮卓雲君偕工程司復勘由甬繪圖業已陸續插標至上餘地界想不日可過江勘繪山會各地矣雜記 
[飭查縱民違背國制縣令武昌]  
　　鄂省紳士王大受等因黄安縣境演戲聚賭相習成風現在國制期内亦復毫無顧忌並相率薙髮該縣令籐松竟若無其事特赴省禀訴於提學司署代理學篆黄太守以聚賭演戲最爲地方蠧害至於國制期内違禁作樂薙髮尤屬形同化外何以該縣竟置不懲辦特飭黄州府派員按照所禀查復核辦 
[薙匠罷工之風潮鎭江]  
　　鎭郡各薙髮鋪曾禀由丹徒縣示諭各房主將三月内房金減半並准加梳辫十文稍資補助在案現各匠人又聚衆集議一律罷工不准各薙髮舖開門擬要求官長年内允許薙髮以體示恤惟城外某某薙髮舖三家因違議開門致被各匠人率衆打毁事爲丹徒分縣連少尹所聞飭差拘拿數人到署訊辦並諭該業中行頭出塲勸解許以他項利益若輩始照常上工一面由官重申禁令如有違例薙髮拿辦決不姑容 
[育嬰學堂改建病院武昌]  
　　湖北陸軍第一鎭混成恊編配頗稱完善惟無病院專所殊形缺點現由張處臣統制以育嬰學堂頗合改建陸軍病院之用已禀准鄂督在新軍經費撙節項下撥銀二萬八千兩置備製藥器械大約明正當可開辦矣 
[戲園請求援例開演鎭江]  
　　鎭郡各戲園自遵國制停演後市面頓形清淡現聞玉仙各園主以停戲日久梨園子弟生計蕭條目下上海各戲園業已開演擬禀請當道援例准於年内開演不知能邀允准否 
紀事 
某女士續 
女士誓嫁諸某生。而某生亦誓娶之。某生歸商諸共親。其親不可。强之乃允嫁有日矣。女士父母聞之。怒甚欲鳴。諸官則徒貽外人笑。欲默。其事則違法犯紀且恐爲其戚告發殊。 
難。其事乃商諸媒。氏旣告之故且囑其語戚曰曷。另娶之我女不堪再辱君門矣戚氏無奈。從之不發其事而另娶焉 
結褵。之夕賓客微聞其事登堂道賀者甚衆。咸欲。先覩爲快女士身衣便服。一手擎洋傘。一手提洋夾。踽然直入。賓客莫知其爲新人也。均不之異。女士遂於大廷廣衆間高談雄。辯。有旁若無人之概衆亦與之議論短長女士。侃侃而談絕無羞態。某生見之曰新人至矣。於是賓客僕役皆走疾趨出於大門之外。望之。無所覩也相顧失色某生乃。語其賓客曰。與諸公高談雄辯於大廷中者即新人也。衆乃。愕然熟視。新人莫敢發一語。 
新婚。燕爾甚相得也顧翁姑咸薄之稱之曰。賤。婦女士之見絕於其父母而見鄙於翁姑。有如此。夫甘壞淡成古人有訓始好終棄男。子。恒情成　數月舊寵漸衰脫輻之凶時占。反。目由是某生縱欲無度益甚於前於外更。結不。解寃而伉儷之情存焉寡矣女士乃大。悔。恨顧已無及親戚知其事者咸目笑之。女士歸諸其家。兄不以爲妹。弟不以爲姊父母不以爲女。女士益慚憤交集。莫可告訴其一腔。抑鬱憤恨之氣無所發洩於是自經溝。瀆。之見乃生潜購芙蓉膏暗暗吞服月朗清。風。萬　澄寂時可憐一縷香魂已送入於枉。死。城中矣。 
異史氏曰。自新學日倡而自由結婚之說亦。因。之大煽淺學者不知自由之界限意思而。輙。效其所爲其有不爲女士續者幾希（完） 
雜錄 
[乳兒之衛生]  
　　（無錫丁福保）向日大人所犯之結核及腸窒扶斯等病。近時世人各知注意。衛生上甚可喜者也。至于乳兒之養育及其疾病。尚須進一層注意。乳兒。者將來之國民也其身　之强弱實與將。來。國家之盛衰大有關係然晡乳期之小兒。筋。肉運動五官之機能等尚未十分完備其生。育全賴大人之養育保護今特就其養育。保護之法注意而研究之 
（一）有。善良乳房及善良乳汁之健康母親。　有。不可不哺乳其小兒之義務 
（二）小兒哺乳。無害于其母也。其母産後身　體復故時。哺乳尤不可缺。 
（三）以母乳養育之小兒生存而得滿一年。　者。較以牛乳及其他人工的養育者達于。　九。倍之多 
（四）産。時身體之重量若不滿五斤即爲發　育。不良之小兒若不哺以母乳則能助其。　發。育者甚少。 
（五）哺。乳小兒每三時間以左右乳房交換。　吸。之爲宜。 
（六）授小兒以乳當以生後六月以上至九　月爲止。以後若仍永永哺乳母子均爲有　害。 
（七）離。乳宜在避署之時然不可急于廢乳。　當先。食以他食物與母乳交換。 
（八）母。乳不足之際當儘其所有之乳與之。　若不。足分則可以他榮養物補之。 
（九）不得母乳時。始可于代用品中　用　　占。上位之牛乳。 
（十）求善良之牛乳處以適當之法哺其乳　兒。有責任之母親。宜十分注意。（示完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
　山東 
山東籌辦處接紳士宋書升等禀設諮議局研究所略謂山東路議局籌辦處業奉帥諭開辦各屬司選員已遴派分赴各處講演選舉事宜一月之内綱舉目張仰見殷殷提倡之至意凡在部民同深懽感紳等竊維東省士民樸　風氣初開敎育未普知識仍囿守鄉曲自好之舊說無與聞政事之習慣今諮議百名議員明年雖由選舉而來而平素旣少研求學識斷難齊一恭讀大公祖疊次訓詞有云不歷練則且不解所謂參預更何識有政事深恐議論紛然莫衷一是更無所謂輿論之公誠如鈞論諄諄之所慮者紳等以爲諮議局完善之地位不可無補助之機關卽不可無補助之轉體謹會同在省紳商學界凡任有職事之人發起諮議研究所恪遵定律公擬簡章分爲調查講習等事以爲先事之預備至開始之際擬不立會長等名目茲行公同投票暫以得數多者紳等王景禧汪𢡟　石金聲毛承霖宋書升馬蔭榮孟繼笙爲幹事籌議一切事宜其各州縣如立分會亦必由紳商學界發起呈請地方官立案隨時稽查嚴定限制斷不得使輕躁寡識之徒羼入其内以防流弊而息紛龐 
[士民實行調查]  
　　江蘇蘇屬（蘇州江震） 
蘇州府屬吳江震澤兩縣自設選舉調查事務所後所長金硯若君熱心任事副所長錢白嚴君亦已自日本回國頃草册已經竣事計江邑合格人名共一千四百三十六人震邑合格人名共一千零零八人云 
專件 
[湖南選舉調查全省研究所廣告]  
近今迭奉諭旨命各省設立諮議局爲各省採取輿論之所俾其指陳通省利病籌計地方治安並爲資政院儲才之階實吾人與聞政治之　矢現撫憲按照定章設立諮議局籌辦處奉揚甚盛擘畫方隆允宜遠副朝廷望治之殷近慰大吏體國之意但玆事體大欽限追切調查選舉頭緒紛繁非確知選舉辦法調查决難周備茲同人等呈明撫憲設立選舉調查研究所廣集士紳互相辦證商榷有得庶易進行旣促諮議局之成功且爲法治國之准備凡我同志諒共踴躍茲將簡章列後（一）課目 
諮議局章程釋義選舉章程釋義（一）時間每日午前班九時起十一時止午後班一時起三時止（一）資格凡熱心政治者皆可到所研究但須由紳商學界公正者一人之介紹（一）塲所大東茅巷（一）期限每班各課以三週完畢訂於初十日開講（一）額數每班滿四十人卽行開講（一）附則本所不收講演費不寄宿不留餐惟茶水由所備辦　發起人　黄忠浩　湯魯璠　龍　璋　陳文璋　揚　鞏　廖名縉　曹典球　易示夔　胡子清　楊　鈞　楊樹榖　俞蕃同　　　　　謹佈　 
本埠新聞 
[總稅務司派員會議禁烟]  
　　總稅務司裴君以萬國禁烟大會開辦在卽特委造册處署稅務司湛瑪斯（英國人）在任兼辦此差又委山海關稅務司柯爾樂（美國人）赴滬會同辦理並委總理文案副稅務司頭等帮辦甘福履（英國人）爲隨辦除札飭迅速赴滬遵辦外一面將各員銜名呈報稅務處轉行滬道等一體知照　 
[催造報鋿册之復電]  
　　滬道蔡觀察禀江督蘇撫電云三十三年分下半年賠欵及增稅報鋿册已於初二日詳陳現奉部電　求迅賜核咨　　 
[詳請參革兵輪管帶]  
　　普陀輪船管帶易錫棻吞没功牌奬札由滬道發縣訊辦等情迭誌前報茲蔡觀察以該管帶私售奬札僅予撤差不足蔽辜業己詳報江督請即參革以示懲儆 
[蘇省鐵路裁撤警察]  
　　蘇省鐵路公司務務長穆君藕初以商辦鐵路爲營業性質自應量入爲出今業務未能發達亟宜節省經費故首先以自行主任之警務一部請總恊理交董事局決議裁撤選留十六人歸彈壓處管轄嗣以選留者亦皆不願當於十六日發餉後如數撤去 
[學堂放假彙誌]  
　　虹口愛國女學校昨日放假並于午後二時舉行本科三年級第一次學業禮民立上海中學堂定于二十日放假午後二時舉行卒業禮金業公立初等商業學堂本科三年生定於二十日午後二時行畢業禮梵航渡約翰書院亦於昨日行放假禮並畢業八人 
[洋人姦佔婦女]  
　　某洋人父子前在泰興地方售賣丸藥干涉詞訟由該縣王大令禀奉常鎭道移請滬道照會該國駐滬傾事飭令該洋人父子速回通商口岸在案茲該洋人又在該縣黄橋地方　設藥店姦佔有夫婦女持刀爭閙事爲王大令訪聞深恐釀成交涉因又禀陳滬道轉請該國領事立飭該洋人迅速出境免肇禍端 
[城内]  
　　婦人受欺○江北婦人潘張氏尋子不遇流落灑江因將伊女大英託剃頭匠顧阿炳爲媒嫁爲童養媳現顧阿炳忽云大英走失該氐情急將顧扭至一路巡局控告氏供前月挈十歲次女來申尋子不遐流落客寓是以央顧阿炳夫婦將女嫁與人家爲養媳當時言定茶禮洋五十四元本月初一日由顧妻頒女出外至晚不歸婦人向顧詢問據稱領至半途女忽走失情愿賠洋當付婦人洋十七元其餘三十七元約期拔還至今仍分文無着求究顧供現已託人找尋如竟杳無蹤跡情愿再賠三十七元求　巡官以　阿炳夫婦似係有心欺騙判顧收押限期將賠洋交案再核 
[更舉副]  
　　山東商船公所副董王者賓現因瓜期已届照章辭職由同鄉公舉牟家　接充當即禀縣請爲立案 
[搶奪衣服]  
　　積竊邢雲卿前日在新北門内搶奪小孩短衫當由巡士拘住解至一　巡局訊究判責三百板鎖示七天 
[道批九則]  
　　大慶等禀批候據情移請南昌府分别飭提勒追清單附仍著將刷印告示再檢一份呈道備查巡長勞　等禀　該巡氏旣知升調自有權衡何必來轅瀆率大德通禀批仰公共　界會審官併案　 
 
 

Page 19

 
 
追可也居雋卿等禀批案據批廨核明飭遵仰公共租界會審官核案辦理李福禀批候分行上海縣曁租界會審官一　查追可也陳煥琛禀批一面之詞憑何取信不准陸瑞禀批凌毛毛係詳定永遠監禁之犯本不容擅予開釋據禀前情仰寶山縣遵照林丁氏禀批前禀甫經批行昨據浙台公所許董等具禀現正批縣查復俟復到核辦母得躁瀆鄔如桂等禀批案旣控縣飭提並由府批飭訊辦仰南滙縣催提戚和春到案訊究具報粘抄並發 
[縣批六則]  
　　張汝本禀批單契爲執業要憑該監生各項契據旣均存木盒何以獨此住屋單契遺失保非另有抵押别情應著細爲根查不得據請備案王芝珊禀批爾與孫慶濤向　大等花行價買花衣自應由爾等付價清欵豈能因馬聯卿等交貨遲延扣及葆大合興公兩行　銀殊屬矛盾且此案經黄瑞衍等於六月間控追爾避不清理迄今始行砌詞飾訴尤爲不合著仍赶速投候訊奪母得牽砌　宕妄　補提　程氐禀批　夫聯登與夫弟聯壽業將氐翁所遺産業匀分現任氐夫聯登已經物帮聯壽不務正業輒向該氐屢次索借至三千一百元之鉅任情　　而又邀集無賴動肆兇横無行如此殊爲可惡該氏推念一本之誼慨然借給可謂仁至義盡嗣後聯壽倘敢再向滋擾准　隨時扭解聽察候究不必備案抄據附潘上珍禀批查前據地保沈典卿以工部局在法華港口開築馬路至佘山路等情具報業經禀請道憲照會阻止在案著即知照徐鍾氏禀批氏子徐子富節次提訊於開堂放票一　堅不承　無非恃無質證任意狡避李厚振係原拿眼　屢傳未到現又飭催如再不到再行詳請憲示遵行可也現在未便保釋一龍星堂禀批查爾係大憲札拿著名匪犯前據查吳玉春及爾堂兄龍宗堯等先後具禀業經明晰批示不准保釋母得飾瀆 
[官事]  
　　山東候補知縣祝寶亨昨日到道禀見　補用叅將吳鳳翔禀辭赴蘇綢捐北　卡員縣丞　德和禀知在法政　　所　習法政現已畢業 
南市 
[清理訟案]  
　　總工程局義判員昨日諭知所丁偵探等著將經辦錢債各案速傳人證到堂聽候分别訊結仍將辦過舊票于封印前繳　以符定例 
[攫搶金飾]  
　　塡泥小工徐金寶等多人前日午後在裏郎家橋攫取周楊氏之金挖耳一支旋由巡士追獲解至工程局請究判徐戒責三百下押一月　交氏夫楊榮麟領去 
[吞没布價]  
　　崇明沙布號客郭士良扭　義　沙　耆民湯錦泉至工程局控　七月間倩伊帶去銷售之布七十包得價銀一千七百三十餘兩均被吞没求追判湯交保限念二日理楚 
[圖賴會洋]  
　　同興醬圖夥周寶鈿控　坊主周坤元圖　會洋三百九十餘元昨經工程局德到會證秦炳三審訊判出外赶理 
[原中理處]  
　　莊順記絲綫莊主莊泉生控俞森　水器店主俞其祥欠洋一百五十元一案昨又由西區解　工程局審訊俞供由莊與兒子阿生接洽及傳到阿生質訊亦不承認判交保仍　原中理處 
[押限銀]  
　　李朱氏控張新泉圖賴代掮物料價銀二百五十餘兩又洋一百餘元昨經工程局傳局氏夫李大喜質訊張一味刁賴判押眼繳還 
閘北 
[披屋失火]  
　　昨日黎明時墳山路田姓家披屋内失火幸即救息未成巨灾 
[防範盜賊]  
　　四路一區孫正巡官昨　　警總辦面　以邇　年　資賊必多飭令　諭各　巡士日夜巡　並於晚　　自督率梭巡以免竊發 
[小孩迷路]  
　　四路一區巡士送迷路小孩郁文子至局孩供年十四歲通州人兄名郁文住０川虹浜小衖内巡官諭發棲流所留養候領 
[私行付質]  
　　顧義隆漆匠店主扭洪阿大至一區分局控洪私將紅木　入　當洋十二元救追判洪押候贖　開釋 
新租界 
[牛棚失愼]  
　　愛文義路麥邊洋行花園内之年棚前晚失火燬去平屋五間並焚斃乳二頭猪十餘頭 
[幼女潑悍]  
　　杉板廠附近恒豐絲廠女工姚妹前晚放工出外紏同某蕩婦等在麥根路將同廠女工王小妹毆打由捕并送捕房捕頭以姚妹年　無知從寛斥釋 
英租界 
[法良意]  
　　公廨　　員以向來交保人證每由差役等帶至茶肆烟舘殊多弊竇茲於新建男押所内另設一交保所凡案内一　交保人證均須帶入所内暫候發　不准再至茶肆烟館以免嚇　 
[鹥生追欠]  
　　美國醫生藍生控李毓　欠銀一百五址兩不還昨由公廨會訊原告　禮明律師到案求追被告情保人胡阜　代表判胡限兩禮拜將李交案 
[緝拿同]  
　　金陸　　　　學徒王　　竊取金條金飾逃至　上被洪小亭張進榮等串騙一案昨由捕房將洪張二人解　復訊鼎　司帳蔣　章供洪等同黨共有五人學徒王繼福所竊之金條金飾悉被騙吞現聞三人已與學徒逃往漢口請將獲案二人先行嚴究質之張洪二人供仍刁賴判將吊案之金條兩根交蔣先行具領兩犯仍各還押候緝拿同黨再訊 
[並非串騙]  
　　王惠卿莊洪卿等控唐春金唐吳氏袁福　串騙珠飾昨由公廨會　各原告投案求　唐　延關達律師辯　唐等係代爲轉售並非串騙應請察核判將串騙案　銷著被告交一千二百元人銀並保限一月清理 
[兜售彩票]  
　　張薛氏在租界兜售彩票由探拘和捕房　送公廨訊究判氏罰洋五元彩票充公 
[拐匪收禁]  
　　金二寶控王　生拐匿伊孩由探將王拿獲昨解公堂請究判王押西　年半期滿　出　界 
[男女無恥]  
　　王錫培　王富貴姦佔伊　張氏由探查獲昨解公堂請究中西官訊得男女均屬無恥判王富貴押　房兩月氏押棲流所兩月期滿准其夫來案具領 
[房客無理]  
　　張仁寶控王阿大欠繳房租將板拆去等情昨由公堂傳訊判王押限一月還洋再核 
[事出無心]  
　　陸紅龍控張阿甫混用銅洋由探解廨請究中西官訊明並非有意判將案註銷 
[定貨不出]  
　　利豐洋行控鄧輝記定貨不出昨經公堂會訊判鄧交一百二十兩人銀並保限一月清理 
[控追欠銀]  
　　張瑞記控李耀安欠銀不理昨晨由探　李傳至公廨判過堂候訊 
美租界 
[馬車肇禍]  
　　小販陳土林昨在　倫路附近橋畔被馬車撞跌傷及手臂陳即報知　房飭送同仁醫院醫治一面飭查肇禍馬事再核 
[吞没木]  
　　王榮生前將木器等件　存塘山路蔡阿弟家昨王向索　賴以致互毆由捕并送捕房押候究辦 
[協拿拐匪]  
　　粤婦甘郭氏專以拐賣幼孩爲事昨由法捕房包探帶同已獲拐匪韋阿珠至美捕房聲請派探協拿當即將氏拘入送　收押候訊 
[男女互毆]  
　　袁張氏昨向賣花紙之王阿才論價不合互相毆打由捕并送　房將氏拘留二小時斥釋 
法租界 
[失孩者鑒]  
　　美富翰船日前行抵香　時由帳房偵獲拐匪粤婦王張氏等及被拐之男孩三口内有一孩查係上海法馬路　祥洋貨店出店王東生之子　帳房當即一併扣住電告協祥店主即日帶回前日該輪抵埠　有魏其東私將賣據兩紙送至船上抽交張氐當被買辦識破一併送入捕房昨解公堂　究該船茶房蔡阿金禀稱船到香港 
 
 

Page 20

 
 
時見張氏與某甲帶有三孩口音各異向之盤詰言語甚爲支吾甲見勢不佳登岸逃去因將張氏及三孩一併帶回茲悉一孩名阿心非東生之子乃係西新橋陳王氐之子該氏現亦投案一孩名小連子係江兆人據云父爲木匠另有手抱一孩不知姓氏張氏供由伊姊買來姊在香港是實質之魏供在礦務局爲庖丁餘供含糊判阿心交陳王氏具領兩孩及兩匪俱還押候核 
[拐賣妓女]  
　　前日英捕房移送誘拐妓女之蔣洪生至廨先據原告周奎記姜陳氏同稱蔣在晝錦里紥花爲業院内有兩買女爲蔣拐去求追蔣供兩女由電車工人周阿根經手交與阿銀帶往天津小的得洋三十元是實聶司馬以原被俱在英界判仍送英公堂訊辦 
[責成保人]  
　　翁錦山因被學徒唐補園靜去各物值洋一百八十餘元屢向保人徐竊山理論不　控奉公堂提訊判交保限七天將唐交案 
[是否串合]  
　　褚國良偕中証李楚臣投廨控稱石松山前將協記叙　祥兩烟間抵借洋一千三百元另借李洋五十元今串通祝兆林將烟間改爲正記牌號希圖吞賴求追石供欠欵是實惟抵據確係揑　祝供盤店有據判石收押祝飭探帶出　交盤據若不能交出即係串合仍須帶回收禁候辦 
[來函更正]  
　　十七日貴報登胞兄控告胞弟之荒謬一則内述崔仲甫控伊弟崔叔儀出售冐牌半夏云云其中尚有舛錯之處按我家弟兄四人伯仲叔季各安生業同　已五十年矣崔製半夏的是祖傳此次延博文律師控告實係瓣香廬四胞弟季雲宗武誣控添香盧三胞弟宗文自問情虚故延律師上堂仲叔兩人向來和好事關弟兄名譽請即更正仲箎崔宗俊啓 
小說 
官場小說衣冠影（六） 
　　第二回　　出賞格克復鎭南關　　降嚴旨拿問袁宫保 
蘇觀察一想發些軍械雖然不算什麽。只恐怕這班人。是革命黨的奸細。騙了軍器去。倒不是頑的便一件也不肯發給那爛罳没奈何只得自。已去找些七長八短的傢伙算做軍器一個個放大了胆赶向前去幾個防軍統領。帶着大隊防軍跟在這些爛　的後面慢慢的進發這班統領大。人的意思以爲這些爛罳那裏會打什麽仗一定去白送了性命趁着。這。個當兒敵人不作防備他們這幾位統領大人却帶着全軍冲殺過去。落。得把這班爛罳來墊了革命黨的刀頭還好借此探探敵人的虚實想着。便傳公全隊人馬遠遠的跟着這班爛罳不要混在一起那班爛罳雖然說爲了四萬銀子的賞格不顧性命但究竟從來没有打過仗的看看漸漸的離鎭南關砲台不遠。大家都有些心驚胆戰起來脚底下慢吞吞的不敢前進。指望要等着後面的兵馬赶上來壯壯胆氣那知等來等去。後面的人馬再也不來。等了好一回連人影兒也不見一個大家便立定了脚不敢上去有幾個胆大的人便道我們已經到了這個地方不要管　他着性命也要去試他一試的了况且我們不穿號衣又没有旗　軍號。他們那裹想得到我們是去和他打仗的我們放大了胆子。慢慢的上去。只要三三五五的。不要走在一起一則不怕他們開砲。二則他們就使看見了我們。也决不留心的。說着大家點頭稱是。果然依着他的話兒。三三兩兩的。分開了走。不知不覺的到了砲台左近。離着砲台不到半里路兒。衆人見砲台上面。靜悄悄的没有一些兒嚮動。大家便覺得胆大起來。一擁到了砲台底下。又覺得有些胆怯。一個個都不敢上去。面面相看了一會。等着後面的接應。又不見來。延挨了好一回。有幾個胆大的。再忍不住。奮勇當先的。直闖上去　班人見有了幾個擋頭陣的人。便也跟着一擁而上。起先還有些惴惴的恐怕革命黨藏在砲台裏面大家都預備着和他們拼命。不想。走上砲台看不見一個人影道班人登時壯了許多聲。勢。呼私喝六的各處亂闖了一回哈哈一個砲台上上下下鬼也找不到。一。個十幾尊大砲依舊安安穩穩的擺在那裡就是營房裏面的許多軍械。也都端端正正一樣不少。 
國外新聞 
[美總統與國會之齟齬]  
　　字林報載十七日華盛頓電稱美總統羅斯佛前以密查案開罪國會議員旋由國會派員集議此事現各員已臚舉條陳略謂美總統覆書引用國會議員之演說自文其過全無切實之言而原發之議論殊爲蔑視國會泰晤士報同日紐約電云美國下議院今日將定奪研究密查案特别員報告書内有請美總統服禮之議 
[意大利大地震十一誌]  
　　字林報載十七日倫敦電云各國兵　現均開離美西拉灣英國各艦頗受外人敬禮美西拉及茄萊勃利亞兩處昨日復有激烈之地震倫敦市長捐集振欵已達英金七萬磅文滙報載十八日倫敦電云意大利議院近開特别大會議長及首相均宣言答謝意王意后救災之殷勞及各國之助力現聞美西拉與里其哇兩鎭均將重行興造以復舊觀議長其哇洛的君亦呈遞議案請行善政以利各災區據最近計算罹災之名不下二十萬人 
[韓皇出巡續聞]  
　　字林報載十七日東京電云韓皇已於今日行抵釜山日本各兵艦皆懸旗張燈以表敬忱伊藤王宣言此次御駕出巡志在恢復各省之治安現聞韓皇不日卽將巡遍北部各省云 
[封鎖海參威問題]  
　　泰晤士報云東京官塲接有消息俄國封鎖海參威自由口岸議案已由上下兩議院核准現已委交遠東特别委員研究　 
[委荷爭端已解]  
　　十七日柏靈電云委萊瑞拉政府業已撤銷有碍古萊柯島商務各律並復承認荷國公使故委荷爭端業己了結 
[俄外部大臣更動消息]  
　　十七日柏靈電云法國近盛傳俄國外務都大臣伊斯華克行將簡放傳國大使按伊君於受任外務部大臣之前卽有放德之說以上譯文　　 
 
