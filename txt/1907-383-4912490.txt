# 1907 - 383 - 4912490

 

Page 1

 
 
   
 
 

Page 2

 
 
[上諭]  
　　九月二十八日奉 
　　上諭修明內政吏治爲先親民之官莫如守令若地方官盡得其人實力任事何利不舉何弊不除近年捐納保舉流品冗濫以候補人員爲尤甚迭經降旨飭令各省督撫於各員到省時考試甄别乃數十年來分發選缺到省各員經督撫考試黜革開缺曁咨回原省者甚不多覯一味虛應故事濫容　冗是並無揚清激濁之誠殊屬不成事體著憲政編查館會同吏部詳訂切實考驗外官章程請旨飭下各省督撫將各屬地方候補選缺到省各人員認眞考驗嚴定去留並條列實蹟咨報吏部查核以清仕途而端治本欽此 
　　上諭我朝撫綏藩服恩義素孚內外　工凡有管理藩務之責者均當仰體朝廷覆育至意勤宣德化乃近聞理藩部積習甚重弊竇繁多殊非所以示懷柔而敷聲敎着責成該部尙書侍郎等認眞整頓將從前所有錮習迅與革除凈盡另訂妥善規條通飭所屬員司實力奉行如有把持舞弊人員卽由該尙書等據實糾參從嚴懲治倘仍瞻徇朦蔽一經覺察定惟該尙書等是問其東三省督撫曁西北路將軍都統大臣於藩服尤爲切近應一併妥籌體恤嚴防滋擾並將所籌辦法隨時具奏勿得視爲具文欽此 
[宮門抄]  
　　九月二十八日召見軍機陳璧陸潤庠 
論說 
[從法理解釋蘇杭甬合同之必廢決無借欵之理由（仁和邵羲來稿）]  
　　讀外務部奏陳蘇杭甬鐵路歷年商論情形一摺。其曰光緒二十四年。英使竇納樂函請總理衙門准英商承修。中國鐵路五條。蘇杭甬居其一。夫曰函請。則非用正式之公文與私人之請托無異。無有國際交涉之性質。不過介紹銀公司欲承修中國之鐵路耳。夫曰准英商承修。純爲請托之詞。則准廢之權。自我操之。國與國之交涉。必本於條約。惟條約有拘朿國家之効力。故兩國之口頭約朿。不得爲條約。未經兩國批准之條約草案。雖經全權大臣署名。仍不得爲條約。以條約必批准而始生効力。英竇使之代英商函請承修中國鐵路。旣不具國際交涉之形式。又無條約之拘朿力。故不入國際公法之範圍。不得以此爲國際間之交涉問題。卽總理衙門准英商之所請。亦爲國際私法之問題。曰准英商承修非曰准英政府承修也。此際當首先認明。及總理衙門行知中國鐵路總公司代表盛大臣與怡和洋行訂立草合同四條。純爲私法人與私法人之交涉。更顯而易見。名曰草合同。其不似正約之有拘朿之効力可知。草合同乃一私人與私人或私法人與私法人所立之契約。我中國鐵路總公司。一私法人也。彼銀公司亦一私法人也。此純爲私法之契約問題。以私法之解除契約原則論之。解除契約之方法有三。 
　　（一）債務者不履行時當然解除。彼銀公司旣與中國鐵路總公司訂立草合同後。卽負有履行測勘承修之債務。并附第三項條件。其曰從速測勘。銀公司經過四年而不履行測勘。則解除條件成立。當然解除。 
　　（二）債務者不履行則延期。延期不履行則解除。彼銀公司旣經過四年不履行此債務。盛大臣復予以六個月之延期。銀公司經過六個月限期而又不履行。則此契約之當解除。再無可疑。 
　　（三）催告後之解除。盛大臣於光緒二十四年九月所訂草合同。至二十九年四月。經過四年。見其不履行債務。於二十九年四月二十八日爲催告。附以六個月再不勘路估價則全案作廢之解除條件。銀公司旣不履行。又不答復。則期限到來。解除契約條件成立。草合同之歸於消滅無效。無論何國學者亦難置辯。 
　　觀盛大臣去年廢銀公司草合同原奏。可謂仁至義盡。無絲毫欠缺。銀公司於解除條件成立後。又逾兩年。尙欲强詞致辯。在法國上已早視爲無效。或者尙疑於英國法律有欠缺之處。則請以英國契約法證之。 
　　英國法律。以違約爲解除契約之一原因。英國著名私法學者安遜氏曰。於違約。所發生解除原因。分爲三種。第一契約所設某條件依或事狀得廢棄契約。其事狀得豫約爲某條件。不履行之事實。此第一項事實發生時。卽契約者之一方有看作契約解除之權利。與違約所生者無異。何則此解除因彼一方之契約者。於契約緊要部分之條件不能履行而生。有怠於履行之事實。故此一方受彼違約之結果。不特可生訴權。且可自免 
 
 
 

Page 3

 
 
其義務。不負違約之責任。由安遜氏之學說觀之。則盛大臣與銀公司訂草合同。本附有怡和洋行從速代銀公司派工程司測勘之條件。銀公司逾四年之久。而不履行測勘。則不履行緊要條件之事實發生。契約者之一方。當然可視爲無效。盛大臣於此時猶復催告。更附以自催告日起六個月不辦作廢之條件。至今又逾兩年。卽照英國法律。亦視爲必廢。可無疑也。 
　　蘇杭甬草合同旣廢。則借欵之說卽無由而生。或者謂此案根據於竇使之函請。無關於草合同。草合同雖廢。而竇函仍在不知訂立草合同。卽根據於總理衙門允。准竇使之函請而來。旣飭訂立草合同。其重心力全移注於草合同。英商自抛棄其權利。而我已不負義務。草合同消滅。則竇使之函請。亦同時消滅。今英使欲據所指第五條勒令借欵。則此要求已無根據。國民可不承認。或者又謂此案關係奏案。未可失信外人。不知國際交涉所負義務。全憑條約之拘朿力。竇使爲英商函請。實屬私人之資格。無正式之文書。無條約之性質。卽所訂草合同。亦明言俟訂正約再行會同入奏。故毫無拘朿力。且奏案僅對於本國臣民生效力。於國際無關係。况原訂草合同之盛大臣。僅言奉總理衙門咨。中國鐵路總公司。與代理銀公司。之怡和洋行訂立合同。純爲私法人之契約關係。不涉兩國政府交際之範圍。故亦無庸兩國政府辦理此交涉。卽政府與外國私人或私法人訂結約朿。亦祇稱契約。不得視爲有條約之性質。（本國際法學者中村博士之說）况本國私法人與外國私法人所結之契約。焉有不從私法爲判斷。故人民宜請求朝廷仍派原辦此廢約之中國鐵路總公司代表盛大臣。與銀公司在滬辦理。證以種種不合法理之實據。况盛大臣原奏。本有如果英便到底狡執。一經外務部知會到臣。决不置身事外。以期結果而保利權之語。盛大臣之非有心置身事外以貽禍蘇浙可知。我蘇浙之各股東。何不要求派盛大臣與銀公司理論。或銀公司强詞狡展。則由各路公司協助鐵路總公司代表盛大臣。赴英京控告於英國之最高級裁判所。據英國法律判斷。亦不患不直。或者疑盛大臣赴控英京。有失中國體面。不知盛大臣爲中國鐵路總公司之代表。其爲訴訟。卽以總公司之法人資格爲訴訟。與個人無涉。無所謂有失體面。或者又疑中國公司與英公司涉訟。而訴之英國裁判所。途遠費重。恐難得直。不知凡立憲國家。皆司法獨立。英國爲立憲之母國。其法律尤高尙完備。司法官只憑法理爲判斷。有獨立不覊之性質。不受行政首長及行政官之授意。同爲私法人之訴訟。苟其司法官有所偏重。則有關其名譽甚大。且關係英國法律之名譽。偏縱之弊。故可無慮。開平之事。可以援例。惟須精選深通英國法律之員以爲援助。此舉關係前途重大。應廢不廢。曲徇其請。則我國將來之實業。無一可爲必爲外人吸收盡凈而後已。値此可以挽回之事業。而不藉此折服外人之狡獪。中國人民之財產。將盡爲外人所吸收。僕爲中國國民之一分子。亦爲浙路之一分子。願我國有分子之義務者其一思之。 
專電 
[電一（北京）]  
　　法使稱南康敎案由縣令楊寅揆煽惑請重辦再行議結 
[電二（北京）]  
　　英使照會外部廣東西并屢次被刦地方官不認賠償祗得向貴部索償且將來英國决計自派兵輪保護商人 
[電三（北京）]  
　　慈宮面諭會議政務處所有交議摺片限一月內議妥覆奏施行 
[電四（福州）]  
　　閩督松制軍電告政府近日傳敎日僧更多請與日公使商議限制大旨但許游歷不許傳敎 
[路欵要聞]  
　　蘇路北京辦事處單鎭致公司電蘇路司王總理鑒敬電計逹路事相持終非辦法昨外郵部電約蘇浙代表來京是一機會請公約蟄季諸老迅速北上磋議補救之策以免內外隔閡另生枝節鎭沁 
　　蘇州商學界上都察院電都察院台憲曁諫垣諸公鑒外部勒江浙諸路借欵徇外朘民東南解體復强兩省舉代表翼箝衆口憲政甫頒國會未立祇有諫垣一線爲民伸寃訴苦伏乞據情入奏請 
 
 

Page 4

 
 
旨飭外部勿仍固執爲國民留餘地 
　　江西鐵路致蘇路電蘇路公司諸公鑒拒欵事極表同情當協力堅持以維大局 
　　甯波紳商致北京陳侍郎電外債成路權失浙人亡公爲寗人代表乞代奏母失鄉望寗波回鄉公叩 
　　又致上海商會電路欵不承認已由大衆集議添招路股擬派代表來滬接洽乞協助 
　　又致杭州拒欵會電電悉寗地紳商甚爲憤激已集議辦法籌欵抵制即派代表來杭接洽 
　　又上浙撫電外人强借路欵紳商學界有股無股皆不承認寗人工黨尤多粗率難以理喩現方設法鎭撫一面招集路股實行抵制乞大帥電奏 
　　又致外部電外務部大臣鑒浙路奉旨商辦成效已著改借外債坐失路權甬民路股較多决不甘讓外人羣情憤激乞速拒議寗波府敎育會會長盛炳煒等叩 
　　浙江法政學堂致張中堂電北京軍機處張中堂鑒蘇杭借欵羣情惶急乞公以收回粵漢方法迅賜援救民心向望大局幸甚浙江法政學堂全體學員叩 
　　又致都察院電北京都察院列憲鈞鑒蘇杭路政權隷郵傳外部汪鄒二侍郎擅允借欵越權賣國輿論譁然乞速彈劾以收民心浙江法政學堂全體學員叩 
　　又致郵傳部電北京郵傳部列憲鈞鑒路政權隷大部蘇杭借欵外部越權擅允視大部爲虛設乞速據權力爭以符朝廷設大部之初意民心向望大局幸甚浙江法政學堂全體學員叩 
　　蕭山旅杭士民定期開會自國民拒欵會發起後各處聞風響應如紹興寗波均已開會集議茲聞蕭山旅省回鄉亦定於十月初一日在許衙巷開會籌議拒欵方法云 
　　長元吳小學堂傳單啓者英人迫借路欵擴充勢力我江浙受害最烈言之可痛本月二十五日鐵路學堂發起拒欵會敝校同學舉定代表四人到會聽講翌日將會中各情布告同學並籌抵制之法竊思抵制之法有二一爲决裂之抵制一爲和平之抵制决裂之抵制則必起爭端我國右文己久鎗砲不良無以爲力和平之抵制則惟有早集股欵亟行築造使英人無可藉口似較前法爲得因是敝校諸同學提議認股之法計當場認股者約二十人雖此車薪杯水不足濟事然使我學界先自發起認股爭回權利將聞風興起鉅欵可立集矣現在事己燃眉多購一股即少失一股權利誰非國民誰無熱血想貴學堂諸同公學等心切愛國自必踴躍入股各盡國民義務以應急需盼切盼切盼長元吳公立高等小學堂全體學生啓 
　　上海愛國女學生致都察院電都察院列堂鑒蘇杭甬路股足車開乃外部迫借外債失土地主權後患無窮民情惶恐不知所措乞貴部聯銜力爭以挽垂絶之民命上海愛國女學校全體學生叩 
　　愛國女學校開會紀事日昨星期虹口愛國女學校因蘇杭甬鐵路借欵事特開臨時大會籌商抵制事宜並邀請蘇州振華女學校校長王謝長逹曁吳潘韜芬兩女士來校演說先由學監報告開會理由次由敎員演說借欵之利害與抵制之方法因及於愛國主義並國民應擔之責任應盡之義務一時全體學生莫不鼓掌稱善相繼演說適二女士惠臨遂由王女士演述此次赴沭陽調查胡普仿女士放足殉學情形及善後事宜最後論及抵制路股聲淚俱下聽者莫不動容潘女士又演說沭陽風俗之陋家庭種種之閉塞幾乎破涕爲笑說畢卽去遂由敎員决定兩方面辦法一電請都察院聯銜力爭（電見前）一簽名認股當由女學生全體賛成計致電外立時簽名認股者得六百股而其他之續簽者尙紛紛不絶焉最奇者女僕兩人亦爭白認股乞代簽名云 
　　如皇商會致蘇路電蘇路公司公鑒蘇路事如皋願再認五千股政府借債之議萬難公認請始終堅持 
　　金山明强小學致蘇路電蘇路公司鑒路事危迫空言抵制無益敝校全體　湊集二百餘股先電聞欵續繳 
緊要新聞 
[外務部致江督電（爲日本購米事）]  
　　日本運米事本部十四　奏請江皖兩省認辦三十萬湘鄂兩省認辦三十萬由華商採買日商接運官爲發給護照准其出口等因奉硃批依議欽此除抄奏另咨外先此電逹希速遵辦現經本部告知阿部代使並告以今年中國南數省年歲本不大豐准購六十萬石已屬竭力藉敦睦誼阿部答稱購運一節本國政府派定三井洋行承辦該行係體面商人如 
 
 

Page 5

 
 
何采購必須議有妥善辦法該商必聽貴國地方官指揮如採買專歸華商載運專歸日商實未便照辦或由華商包購再售與日商或由日商遵卽指定地方逕自往購均無不可希速　辦法見復等語查日本此次購米商定六十萬石想不至於民食有礙其究應如何購運卽希籌商聲復以便轉復該使再護照奏明官爲發給尊處卽應預備至如何塡發並希會商速定是爲至要外印（家） 
[學部近事彙聞]  
　　留學生試卷之特色此次考試留學生共出三題作二題者卽爲完卷惟必須有漢文一篇此卽張管學保存國粹之意與考數十人中有作二題二洋文二漢文者有作三題二洋文一漢文者各科學以鄺富灼爲最優中文亦佳章宗元則三題共六篇洋文漢文各三篇每篇各千餘言書法極工張管學大加贊賞遂列第一 
　　留學生授職之審愼御史孫培元奏請考試留學生一摺已經學部議過兩次大旨以前年旣予出身奏請授職幾成例案未便卽行更改現擬改仿鄉會試舊例自今年爲始所有本届考試之各國留學己得舉人進士者准其明年來京殿試朝考再行分别給予官職如此則可免鑽營之弊而得考察之實云 
[管副憲戒烟斃命北京]  
　　都察院副都御史管廷鶚謝恩時曾請假二十天專心戒烟詎管副憲烟癖太深精神疲敝竟於日前長逝大老聞之無不同聲忱惜云（合） 
[憲政館奏定調查局章程]  
　　第一條各省應設調查局一所專任臣館一切調查事件歸本省督撫管理主持 
　　第二條調查局應設法制統計兩科分掌各事宜 
　　第三條法制科分設三股如左第一股掌調查本省一切民情風俗並所屬地方紳士辦事與民事商事及訴訟事之各習慣第二股掌調查本省督撫權限內之各項單行法及行政規章第三股掌調查本省行政上之沿習及利弊 
　　第四條統計科分設三股如左第一股掌屬於外交民政財政之統計第二股掌屬於敎育軍政司法之統計第三股掌屬於實業交通之統計 
　　第五條調查局設總辦一人綜理局務由本省督撫選派出具結切實考語咨遂臣館臣館得酌量加劄派充爲臣館諮議員（未完） 
[資政院官員名單北京]  
　　資政院除倫孫兩總裁外所有參議書記各官列下參議官十員內閣學士寶熙南部右丞沈雲沛商部左侍郎唐文治外部郎中顧璜外部主事汪榮寶曹汝霖御史趙炳麟俾壽商部主事章宗　留日學生程明超書記官五員吏部員外李紹烈庶吉士雲書內閣侍讀智格范照壬朱與汾（青） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[內閣會議政務處奏覆郭曾炘敬陳管見摺]  
　　奏爲遵旨會議具奏仰祈聖鑒事光緒三十三年七月初五日軍機處鈔交侍郎銜裁缺通政使司通政使郭曾炘敬陳管見一摺奉旨會議政務處議奏欽此臣等公閱原奏如信詔令則欵玩不生大計則財用不匱挽積習則力戒貪冒融成見則期以公忠明學術則首勵志節誠致治之要圖皆立憲之精意允宜實力奉行統籌辦法敬爲皇太后皇上縷析陳之原摺稱朝廷所以取信於四方者維命令而推本於開誠布公實事求是有疑則博參羣議使天下曉然知宗旨之所在臣等查去歲詔旨預備立憲明示以年限宣布於臣民一切新政無不次第舉行而徐圖進步本年上諭復奉旨切實預備不令徒託空言是朝廷之殷殷求治者惟恐失信於人矣經曰信則民任又曰萬邦維憲於先王成憲其永無愆外國講憲法我中國自古政策無不合於憲法所以能行不能行者信與未信耳必實行保商之政而後商樂輸將必實行惠工之政而後上求精進必提倡實業林礦而不侵其利然後利源興必研究軍政學堂而不速其成然後成才集立一法行一政時時與民相見以心不言信而羣疑自釋矣原摺稱籌大計歸重預算决算現在憲政編察館開辦統計此後京外各衙門每歲出入各欵應如何妥擬章程嚴定標準卽由該館認眞辦理自可無庸再議原摺稱挽積習在崇奬廉隅從來澄叙官方未有不以名節爲重者聖祖世宗每訓臣工以察吏安民爲要務進賢尤在退不肖往復誥誡蔚成熙雍之治至今宦途多雜風氣日下矣以聖明在上諸臣協力賛襄轉移抑豈無術請飭下各部院堂官各督撫整躬率屬有清操可稱才能兼裕者准其破格保薦特予超擢以勵廉能其鑽營差缺者據實糾參至侵吞公帑暗受贓私一經查實應分别情節或請旨立置重典或充發監禁一律加倍罰繳贓欵至輕者亦不准捐保開復庶幾人知感悚廉恥道存矣原奏稱時局　迫中外諸臣不宜分畛域存成見宜思違衆得中之益毋蹈面從後言之習并刊布决議條目消釋猜嫌所論至爲切要今日時勢當論是非不當論新舊更不當論滿漢臣等共沐殊恩參預國是但期言之能行豈敢稍存意見交議事件　應行愼密者自宜加意愼密至决議條目奉旨准行之件謹當隨時宣布俾衆周知現在憲政編查館奏辦官報期於宣上德而通下情猶此意也原摺稱扶持正敎延訪諸儒以踐履爲倡導以志節相切磋尤爲明學術　要按學部章程首重德育修身讀經各有程課惟恐士習喜新蔑視人倫道德兼取宋元明諸儒學案日與講肄尙不失保存國粹之意准如所奏請飭學部於愼纂敎科書中酌增學派異同一類編入中學以上課本頒行各省庶幾先入爲主不至惑於邪說矣　有遵議郭曾炘敬陳管見五條謹合詞恭摺具陳伏乞皇太后皇上聖鑒訓示謹奏九月十八日 
分類新聞政界 
 
 

Page 11

 
 
[江督派員查辦叅案江西]  
　　贛藩沈愛蒼方伯提學司林詒書學使以及知縣多人被叅一事己誌昨報茲探悉江督端午帥已札委鹽道朱恩黻觀察來江查立以憑復奏不日卽行到省云（因） 
[盜賣官地契紙作廢湖南]  
　　常德府善卷村經前署武陵縣陳令廷緒查明該處全係官地並無業主禀覆有案時有在常開設陳景泰洋紗棧之桂陽縣典史陳兆藩勾引在漢口開設爕昌火柴公司之寗波商人王松年來常購買荒洲地段希圖囤積居奇招集善卷村無賴之徒冒充地主私相授受朦請陳令稅契迨韓觀察聞知飭縣拿辦王松年遂挾契遠颺嗣經邑紳周學士克寬具摺糾參韓道並附片將此事陳明奉旨交督撫查辦前鄂督張中堂前湘撫龎劬帥會委劉觀察乘彝賴太守承裕及邑故紳余太守嵩慶來常查明陳兆藩盜賣官地屬實並以對河修築商埠有碍府城請移於德山街下楊泗宮一帶張中堂會同今湘撫岑中丞據情覆奏旋奉上諭准補桂湯縣典史陳藩盜賣官地行同無賴著卽行革職驅逐回籍其挾契遠颺之寗波人王松年著浙江江蘇等省查明蹤跡勒傳赴湘歸案究辦餘著所議辦理等因欽此現王松年業已來常到案經地方官飭令將契呈繳並允各賣主追還契價該商不肯繳出乃經全郡紳商學界徧發傳單將此項契紙一槪作廢云（敏） 
[批駁司監分别簡便辦法安慶]  
　　　撫馮中丞前以遵照部章曾通飭所屬將所在監獄一律大加改良現臬司按司獄直隷州同胡斌擬將司監改築分區　便辦法禀呈撫院核示旋奉批云查該員意以另建監獄則多縻欵項欲爲權宜之計界别東西分置新舊犯設心處慮似極周詳惟於改良監獄深意未曾詳究須知拘禁罪人亦國家淘汰莠民之要政必規仿橷制調查圖式叅之法學家言如所謂分房法雜居法鑒别狡黠愿謹輕罪重罪爲之安置非只規規於間隔新舊犯人卽爲得其要領查監獄中沐浴有所習藝有所宣講有所蓋於懲戒之中兼寓敎育之法仁至義盡不僅注意衞生防其瘐病已也如該員所擬增設牆壁更改厠所煮飯所小補一時未嘗非計但必蹈常襲故藉省費爲久安之　甚無所取（孔） 
[五河禀請緩辦積穀安慶]  
　　阮撫馮夢帥前飭所屬籌捐積穀以備荒歉在案茲聞五河縣令禀覆以該處上年災荒過重今歲年歲又未豐稔奉飭籌辦積穀擬懇暫從緩議以恤農艱云（孔） 
[札飭催繳茶捐寕波]  
　　甬屬茶捐向由職商錢主裕承收現因各茶肆應繳捐欵類多觀望寗厘局請速追繳會辦寗府夏太守當卽札飭商會務令各茶肆將應繳之捐赶緊繳楚以便彙解（求） 
[蘇藩牌示蘇州]  
　　太倉州知州姚炳熊請假遺缺查有候補同知吳琪堪以酌委署理松江府經歷蕭長齡病故遺缺以陳壽彝接署（七） 
交涉 
[錢莊電局之交涉福州]  
　　福州恒和錢莊發電上海訂購金葉電碼爲大東電局發錯乃遣夥到局查詢反被電生喝衆毆送現閩垣各商咸抱不平集議對付茲錄兩造禀函質諸公論 
　　閩商上洋務局禀八月二十二日向大東局打電上海莊其電碼九二四四嗣接滬信內叙電文係八二四四始知所電之碼被其錯誤復於本月十五日遣夥到局打電并查所錯情形該局生慣恃負嵎反憤不合竟敢喝令多人將莊夥圍毆并扯破衣衫等件該洋東聞喊進前無分曲直甚將莊夥擒送台局某見該夥傷重遣投連呢西醫士驗明傷痕給照爲憑乞察電報一項原爲打通消息毫厘不容淆亂旣被錯誤與之理論該生猶不任咎反敢變愧爲怒藉衆行兇商家打辱至於此極似此無理無法殊爲商界所未聞除抄連醫士驗明傷單禀叩英領事外不已仰懇局主迅賜據情轉詳（下畧） 
　　英領事致福廳函案據英大東電局禀稱九月十五日十點鐘時有恒和錢莊來局打電因向本電局電生口角敢將一木匣抛擲電生大作吵閙經請詳洋務分局出票拘辦乃差勇到錢莊而該夥　已遠颺除先赴局禀控外懇賜函請查辦等情前來當經函逹高委員請爲查明辦理在案現准函復以應如何斷辦之處想貴領事自有權衡毋待代爲轉請等由准此查恒和號店夥向該重地作吵甚爲不合應請貴分府飭傳到案發枷一禮拜以示薄懲（下畧）（望） 
[鴨綠江林木最近之交涉奉天]  
　　鴨綠江一帶日人開辦林業公司現經外部迭與日公使力爭并聲明約章所指地界爭執多日日使始與該國政府商准中日各派人員前往查勘地界因是外部特派黃觀察開文會同日使所派繙譯官某君赴奉查辦（青） 
軍界 
[東省採辦軍米安慶]  
　　魯撫吳中丞前曾具奏以該省需用軍米每年約計一萬石之譜東省非產米之區擬派委員前赴南省並安徽蕪湖一帶採購米糧一萬石等情業已奉准當由魯撫抄錄原奏咨行皖撫飭屬一體遵照免完鹽稅云（孔） 
[張統制之寵眷北京]  
　　張彪請訓召見時太后温訓召見時太后温諭嘉獎埀詢鄂省軍備情形並追論去年萍鄉軍事汝前赴四川宜整頓營務毋負委任等語次日并賞賜福字一端江綢爲總兵未有之異數云（大） 
[札飭督練公所挑選二班學員南京]  
　　江督札飭督練公所叅議官等文云九月二十一日准陸軍部電開本部軍官學堂續行挑選二班學員辦法於九月初二日咨行貴督如己接到希即選員來堂至遲十月中旬到堂並望電復等因到本部堂准此當經電復軍官學堂續選二班學員大咨尙未奉到已轉飭遵照俟咨到即行遴送合就札行札到該叅議官等卽便遵照（諟） 
學務 
[常郡中學招考紀事常州]  
　　常州府中學堂於二十五日招考學生及師範生報名者計有一千餘人是日到者僅五百餘人由王步　太守蒞堂命題扃試中學生上午考國文讀經歷史地理下午考算學理科 
 
 

Page 12

 
 
畫圖師範生但考國文歷史地理三門原議每縣取學生三十名師範生十五名因合格者少不能足擬先取中學生一百八十名缺額六十名俟年底再行續招云云（止） 
[省視學調查常郡學務三誌常州]  
　　蘇州省視學侯君葆三蒞常調查學務已兩誌本報茲悉侯君調查事竣於二十六日在勸學所宣布各學辦理情形冠英武陽公學爲最優育志爭存繩正明志辦理亦尙妥協惟養正啓東雅南　校甚不合法他如粹化半園爭存三女學校各有特色至商會油蔴兩半日學堂尙少精神務勸商界中人盡力改良以圖進步宣布畢又條陳推廣辦法六則一籌商敎育統一之方二實行勸學調查之事三佳校可作模範之參觀四補助有效之男女各校五注意初等小學提倡女學六組織通俗敎育演說（止） 
[兩江師範新班開學之牌示南京]  
　　南京兩江師範學堂近日牌示事云本堂新班齋舍已經告竣所有取定寗皖贛四屬各生一律於九月十十九日人堂先行邀冋保證人到堂塡志願保證書並繳保証金以十月十五日爲限如逾期不到者開除另補（木） 
[蘇省游學預備科開運動會蘇州]  
　　蘇省游學預備科於廿六日舉行秋季運動會是日紳商學界蒞會者約有四千餘人　私各學校均排隊往觀當時由公正員高　女郎評定甲乙會長龐芝符司馬分給獎品散會時己鐘鳴五下矣茲將運動秩序列後（甲）百碼賽跑（）一沈士成十一秒（二）牛尙忠（三）顧乃行（乙）跳高（一）一吳振麟五尺七寸（二）張勗哉五尺五寸（三）牛尙忠五尺四寸（丙）二白二十碼賽跑（一）鍾白瑩十七秒（二）沈士成（三）顧乃行（丁）拔河（乙組勝）（戊）四百四十碼賽跑（一）沈士成三十秒（二）張勗哉（三）鍾白瑩（巳）跳遠（一）牛尙忠十四尺十寸（二）顧乃行十四尺四寸（三）鐘百瑩十三尺三寸（庚）跳欄賽跑（一）沈士成十六秒（二）顧乃行（三）吳振麟（辛）換旗賽跑（乙組勝）（壬）擲鐵球重十二磅半（一）沈士成二十六尺七寸（二）牛尙忠二十六尺三寸（三）吳振麟二十三尺二寸（癸）半英里賽跑（一）張勗哉（二）宗子威（三）張脩枬（丙） 
實業 
[電咨另舉安徽路礦總理安慶]  
　　安徽路礦總理李經羲前具呈皖撫代奏開去路礦總理業奉硃批著部查核辦理欽遵在案嗣准郵傳部來咨以李紳病未痊愈請開去路礦總理懇詞迫切似己未便强留惟該省路礦等事關係甚重總理非選得其人不足以資擘畫　應仍由皖省京外官紳會同妥籌另外選舉迅速報部查察以便遵旨核辦云（政） 
[批准闢門通築鐵路南京]  
　　寗省鐵路局王道以路線經過金川城禀請鑿通修造派兵守護等情奉江督批云查金陵省城從下關建築汽車軌路開舊閉之金川門接續人城以築至城內中正街適中之地爲止該路旣由洋工程師自下關插標至金川門所有該城門應行鑿通修造及安設鐵葉大門建築卡房派撥弁兵專司看守啓閉各事宜除札飭門守協迅速遵辦外應需一切用欵仰卽在該路經費項下如數動撥彙案核實造報並將路線經過地方刻日繪圖帖說呈送察核（商） 
[鐵廠册報盈虧漢陽]  
　　漢陽鐵廠現造册申送農工商部截至三十二年止計股分資本銀八百六十萬計存廠爐機料銀六百十五萬又收支册報新收項下售出銅鐵一百二十九萬支欵項下改良舊廠計銀一百六十一萬添設新廠計銀七十二萬盤存項下本届加存廠底銀九十萬收支互抵本届新虧十三萬連前兩案共虧銀二百三十一萬然新爐告成鋼鐵出貨加倍將來利益正無窮也（石） 
雜記 
[冒充軍官遞解向藉蘇州]  
　　蘇垣馬路工程局員拿獲冒充軍官之黃楨祥訊究等情已誌前報現經蘇州府何霄雅太守督同讞員訊明並無犯法情事惟冒稱督轅協軍校至妓館打鬧滋事實屬不安本分業已飭縣遞解回籍交地方官嚴加管朿矣（直） 
[諭飭查問洋裝棧客蘇州]  
　　長元吳三縣日昨傳成內外各圖地保到署面諭著令傳諭各客棧嗣後凡遇的穿著外國服式之人到棧住宿務須查問明白是否外國人係何國人氏所帶行李有若干件逐一來縣報明云云聞此舉係奉上台特飭因訪聞近有匪徒假扮日本人希圖私運軍火耳（眞） 
[不准淫伶藉詞求釋蘇州]  
　　伶人霍春祥前因犯案經吳縣收押流氓公所十年原定限內不准保釋卽限滿之後亦須由縣察看另行詳辦乃霍不自引咎反央人營謀藉母老病重爲詞求請保釋迭至撫臬各轅遞禀均經批斥不准云（七） 
[責成興辦官膏專賣蘇州]  
　　蘇垣三縣官膏專賣公司調查各烟膏店近日銷數陸續减少恐前次認繳之每月七千串難以收足遂不認眞經辦經牙釐局督辦朱竹石方伯查悉特具詳蘇撫飭令禁烟總局責成該商華銓良迅速開辦以免貽誤公欵云（眞） 
[鄂督獎勵清廉號役漢口]  
　　趙次帥十八日獨至兩湖適號役二人見其身穿藍縐夾衫詢其何爲次帥答以要晤監學號役以此時上課不能　客次帥再四婉言相商並給酒資五千文詎號役等聲色俱厲斥其他去嗣第二日次帥來堂傳見號役二人大加獎勵每人給錢五串以爲認眞辦事者（黃） 
[鄂臬批飭查究縱匪殃民武昌]  
　　湖北大冶縣匪首鄭遐歡倡亂經省憲派軍擒獲已紀前報現該處紳民劉漢章等來省具禀臬轅以餘匪胡子雲未獲擾害閭閻等情奉梁心海廉訪批云此案前據職員劉丹桂等禀呈當經飭縣振刷精神會營督役勒緝匪徒胡雲等務獲在案茲據禀稱胡子雲尙未拿獲又稱前縣江令秉乾交卸之時反受胡會昌請託將已獲之胡會占釋放縱匪殃民莫此爲甚仰武昌府即飭大冶縣勒令胡會昌將胡會占交出一面會同駐紥該縣兵隊搜緝逸匪胡子雲等按律嚴辦（今） 
[皖省購置警鐘安慶]  
　　皖省巿廛鱗次遇有火警難以施救現經巡警總局具詳撫憲擬請建築警樓購置警鐘專派該隊晝夜瞭望設遇火警卽行鳴鐘以使各局所善堂水龍前往施敎刻已併請上台飭撥備辦以資應用云（賢） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇]  
　　第六齣之續 
　　（黑麻令）（生）我今日呵滿眼裏木油黍油。我昨日呵滿腔裡新愁舊愁一。樣亂亂紛紛前漚後漚。他依然是苟且偸安。那里知家仇國仇我預備了吳鈎。厮趁着人謀鬼謀打疊下彈雨鎗雲。好恢復神州舊州。（衆拍手介）（生）諸位旣然贊成。就請簽字。（衆簽字介）（生）現在我你本會所急要興辦的。一是設立機關報。二是設立支支會。三是設立通信所。四是選派各地運動游說員。這四件事都是要先行舉行的。（衆全應介）待明日大家擬出章程。商量便了。生先下衆隨下 
　　第七齣毒誣 
　　（付上）心爲金銀黑。腮因　肉紅。旁人雖笑罵。只當馬牛風。自家非他。乃保甲局的總辦便是。姓史。名叫耀潛。名登黃甲。官轉刑曹。祇因好利好財。難免患得患失。吮癰呧痔。是我的專長。磕頭請安。是我的本分。外交政策。善能媚悅外人。內治經綸專。好捉拿會黨。前前後後。凡有甚麽賣新書辦新報者。死在我手裏。也不知多少了。所以今日纔能有這個位份。眞是好將志士千行血。來換當朝七品官。這也不在話下。我時常思想。若非乞憐黃昏。何能驕人於白晝。所以我現在與吳堂官公子。深相結納。倚爲奧援。倒也頗蒙他們青眼。外邊人講起來。都說大臣中權勢頂大的。無過吳良。在吳良門下。言聽計從又無過我小子。照此。看來我的權力也不在小處了。今日吳公子差人來請。不知有何事相商。須索前往這個。（作行介） 
　　（黃鶯兒）（付）生性最鑽刁。向權門。走幾遭。胸中設就圈和套。頭兒儘搖。態兒儘驕。馬屁兒去拍當頭泡。莫相嘲。官塲秘訣。到底讓吾曹。 
　　呀。此間己是。門上有人麽。（副末扮門子上）哦。原來是史大老爺。俺公子等候多時了。請在這壁廂少坐片時。待俺禀報去者。（付旁坐介）（副末虛下）（小生末扮僕役隨凈上）（凈）好將懹恨事。說與素心人。（凈前　小生末隨後侍立與付相見介） 
本埠新聞 
[滬道批飭嚴辦淫伶]  
　　滬道批公廨讞員寶大令禀云來禀並抄件均悉查閱該廨復瑞典總領事之函極爲妥協該領事明知春桂懸有龍旗實係華股所開輙藉西商借資從中干預本屬空言無憑况查李春來到案初供並無外股尤爲此案之最要關鍵其爲事後串弊情事顯然旣無洋商牽連不應領事過問卽使洋商借資屬實照約亦祇能另行催繳詎可牽及他案此事在我理直氣壯稍示退讓以後該廨將一案不能辦矣李犯淫惡不法萬人共嫉尤非重懲不足以端風化自宜執定約章始終堅持切母稍涉輕縱云云（企） 
[函告拿獲私鹽情形]  
　　好稅務司函致滬道略謂據本關巡江吏梅羅禀稱昨日深夜經派値夜洋巡在洋浜涇口瞭見鹽船一隻當卽上前阻拿詎該鹽船私販三人竟敢恃强逞兇亂毆並將該洋巡　落浦江幸而素習水性更賴有在旁舢板帮同援救出險之後又復勇在追獲其船共計私鹽二十四包並拘住私販唐四堂一名其餘二人己被脫逃禀請核辦前來查該私梟等兇橫己極實屬目無王法而該洋发被毆落水出險追拿果能人船並獲奮勇可嘉其舢板人之出力救護亦殊有功除分别獎勵並將船鹽送出公堂變價曁將己獲私販唐四堂一名先行函送浦東總巡轉送上海縣訊辦外合行函致卽祈貴道飭縣提訊究出在逃二人姓名務獲一併按律重辦以儆效尤（琴） 
[函詢修換汽機鍋爐案卷]  
　　滬道函致製造局略謂昨奉督憲札文以金陵機器局添購新機仿造六密里五七密里九口徑及老毛瑟鎗曼里夏各種鎗子擬將尊處議准修換汽機鍋爐銀七千兩飭關分解一半等因自應核案辦理惟查前此尊處禀准之案未奉抄行無從查核用特奉詢尙祈飭承抄示以便核辦云云（琴） 
[滬道通融收禀]  
　　代理滬道王觀察昨日發出牌示云上海爲通商總匯之區商民一應詞訟本較他處爲繁近來時有禀帖加封作信函投遞者本道求通民隱亦不妨通融收閱惟須將姓名年歲藉貫住址逐一詳細叙明以便先傳原告訊明核示若僅籠統書作紳商學界公具字樣及揑造姓氏查無其人者直與匿名揭帖無異照例槪不准行（泳） 
[兇犯招供]  
　　滬道王紹延觀察昨日午堂提勘太倉州解來之兇手王阿放敖供認刀斃大功服弟王阿榮不諱判仍發縣還押候備文發回 
[紀滬南家政會]  
　　昨日家政改良會兩時開會演講者首蘇本嵒女士次王震女士次來賓王英雲聶諸英兩女士四時半散會（宮） 
[禀請催令遷葬]  
　　滬軍營以南營地由滬嘉鐵路購爲事站興工築造以來該公司擬將所有坆墓飭地甲查明有主者給資遷埋無主者由堂代葬早經禀縣示知現該處紳董又禀縣飭保催令遷葬矣（夏） 
[巡士勒索]  
　　昨有落差某巡士在洪生馬頭查見羅金海王福堂兜售僞藥軋至茶樓索詐爲九十三號巡士見而拘局飭各罰洋三角開釋（夏） 
 
 

Page 19

 
 
[疑拐無憑]  
　　陳俊臣在租界營業其母與妻寄居城內張阿娃所開之零剪店內前日有洗衣婦人金徐氏至該店與陳妻密談當晚陳妻卽捲物逃逸陳疑金徐氏誘拐扭至南區轉解中區訊問金徐氏供並不誘拐游别駕以陳疑控無憑飭令自行找尋金徐氏判暫行交保俟查明再究（車） 
[務本女塾開運動會]  
　　西門外務本女塾定於十月初二日開秋季運動會午後一時爲始遇雨延至天晴云（川） 
[母子口角自殉]  
　　廣西路一百九十四號門牌居人兪阿根因與母兪袁氏口角吞烟圖盡其母聞之亦吞洋烟幸爲人知情報告捕房飭探陳喬喬將母子一併送至仁濟院其母業已救愈子不及救治而死當經李大令蒞堂驗明飭塡屍格屍母求免發封自行棺殮（莊） 
[蒞驗狎客自殉妓院]  
　　英界廣西路老寶和里雉妓李三寶住宿狎客忽斃等情已詳昨報茲悉鴇婦王陸氏投報捕房轉報由上海縣李大令於昨晨帶同刑仵人等蒞場相驗旋據鳴報係服洋烟身死大令親視無悞飭塡明屍格由堂給棺收殮據雉妓李三寶供年二十四歲係無錫北門外人狎客係前晚十二點餘鐘進院住夜廢資一元二角係屬浦東口音年在二十餘歲身穿藍羽綢短夾袄元布夾馬甲藍布褲雙梁鞋惟褲帶內有小烟匣一只實不知姓名大令以自行服毒身死諭該妓從速回籍當由四號西探及華探沈阿岳投供請將該妓發濟良所留養大令准如所請卽飭華探蔣文彬帶回捕房轉送濟良所留養（莊） 
[傭婦跌斃]  
　　浙江路貽德里楊雲洲家傭婦周氏昨在樓失足墮下跌傷腦門登時斃命當報捕房飭探協保查傳屍屬棺殮（衣） 
[道批兩則]  
　　協順興等禀批前據克魯森來轅上控並准德總領事來函訂期會訊業經行查在案據禀前情仰公共公廨會審委員迅速錄案詳細禀復察奪毋違○孀婦潘王氏禀批案關人命旣經報縣請騐何以查無禀報之案究竟其中如何情形來禀是否屬實仰上海縣錄案禀報察核（軌） 
[上海官事]  
　　金陵督練公所總辦候補道許葆英蘇省牙厘局提調候補知府應德閎委員直隸州知州徐壽茲等因公抵滬昨至道轅拜會○候補縣丞沈庚身拔補千總鍾鼎昨至道轅禀銷川督行轅文武巡捕差○巡警裁判課員候補知縣沈潮到道禀知接辦浦東第二路一區分局正巡官差（車） 
訟案 
[上海縣案]  
　　郭天才控胞妹汪郭氏前日在法租界同許金春行走戲謔向之申斥被許兇毆受傷請究前晚由襄讞李明府審訊汪郭氏俯首無辭許金春惟賴行兇明府判許笞責二百板交保汪郭氏交夫屬具結領回○孫朱氏前控寡媳張氏不守婦道被陳蘭卿誘姦捲逃曾經提陳收押在案前晚復訊陳狡賴不認明府判將陳送押改過局四個月張氏給伊姑領回管束○違禁售烟之沈阿康張金生經訊責枷示在案刻已期滿判准予開釋（車） 
[巡警局紀事]  
　　總局周福元在新橋北塊與陸阿四互　口角被陸紏黨兇毆致受重傷當經巡士拘獲陸等四人解局判交地保看管俟周傷痊訊斷○郁錦富担保匪徒租賃張徐氏餘屋居住旋竊該氏衣物逃逸報由警局將郁拘案著押候將人交案再核○無賴黃瑞林沿途調戲女子王秀林由巡士拘局責一百五十板斥退○王桂生章再嘉口角互毆一併拘究判各戒飭一百下斥釋○小竊劉阿四竊得棉被一條由巡士截獲責一百板　存候領 
　　城內第一路第五區○王永生程阿生深夜潛匿某姓店圖竊爲偵探拘獲各予薄責開釋○某甲在老北門撞吹警笛由捕拘入判將警笛充公從寬開釋（衣） 
[英租界捕房事]  
　　顧培元投英公廨控其妻顧吳氏不守婦道與無賴張賢堂私議等情讞員寳大令准詞飭差於昨日協同包探劉林堂至宰波路四百八十一號門牌將氏拘獲當即解入捕房押候解訊○顧伯鴻在雲南路轉角被流氓數人持刀戳傷並搶去現洋數十元當即投報捕房捕頭允爲查緝○廣西路寶和里四百六十七號門牌違章聚賭昨由捕房飭探沈阿岳及四號西探前往拘獲賭徒六名押候解廨訊辦○老嫗王陳氏昨晨經南京路轉角被機匠阿梅脚踏車撞傷脚踝當由一百十七號印捕一併拘入捕房捕頭飭將氏車送仁濟醫院阿梅押候解廨訊究（衣） 
[法租界捕房事]  
　　陳三郎行竊太通輪船白米數斗由巡丁拘送捕房押辦○周金寳竊東洋車上車墊反敢拒捕將車夫戳傷經捕拘獲押候解辦○韓阿二摸竊途人皮夾內洋八元九角爲探拘住押辦○陳阿炳昨晚在榮樂里王阿生家圖竊當被覺察拘送捕房奉飭押辦（舟） 
[美租界捕房事]  
　　梧州路范順昌西式成衣店被竊由包探徐阿華往勘實係店夥楊岳山所竊當即帶楊到法租界各押店吊贓核辦○馬夫阿二昨在嘉興路白小馬夫王某拆梢由探邵仁福拘入押究○流氓陳何二等二人在漢碧理路搶取某姓衣物由談包探拘押候究○徐阿福王開仁在途亙毆由印捕一併拘押候究（西） 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
