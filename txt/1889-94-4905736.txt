# 1889 - 94 - 4905736

 

Page 1

 
 
[石印叚氏說文解字注後附匡謬並通檢] [  點石齋啓白]  
　　通經之學自訓詁始訓詁之學自識字始許氏說文爲小學之宗千七百年來陋儒增損竄易頗珣許書之書金壇叚氏懋　剪榛莽披雲翳爲之註而後此書與日月齊明與尊彝竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比面觀之自能擇善而從又番禺黎氏爲說文通檢若網在綱檢尋較易亦附焉兹仍印三層本取其原書　　差訟庶幾可免分釘四本價洋二元四角其拆購匡謬通檢兩種者價洋六角卽日發售此佈 
[點石齋售書啓略]  
　　　　通京○是書䰟繼宏富取用不窮購此應試可咄嗟辦然門徑非白素熟臨事猶易張皇豫置衆頭　　　現則臨用之獲氣　　而入　　　矣今　　洋番五元○大題觀海初二集○實文三萬六千篇本屆各省鄉試題十得八九謂予不信可獲　他今定碼洋廿五元○五經　　○　文一萬五千言其中向無陳作而特搆者不下萬首新觀美備無踰於北碼洋八元○五鳳樓試帖○得詩一萬二千首塵　工飯概不　入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經　必　之書碼洋一元其除種類　　不　　　本埠外諱俱　分鋪士商　近　取可也此佈 
[後患策略上]  
　　統觀臨安民亂始未情形而不禁啞然以笑矍然以興也曰惟天純佑我國家垂光錫祚舄奕繁衍緜緜延延百世弗替粤宼之亂烽火相望羽檄交馳蹂躪半天下庠用殄滅晏然太平蠢兹小醜猶螳之當車蛾之投火耳奚足爲天下患雖然繼於斯有應焉夫天下之患無常也生於所懼者半生於所忽者半以爲可思常惴惴懼其爲患也而患或不至以爲無足患忽焉置之而患竟至焉惟懼之矣而又忽之則未有不爲天下患者請言之昔東坡去姦民之策曰天下有三思而蠻夷之憂不與焉有内大臣之變有外諸侯之叛有匹夫羣起之禍此三者其勢常相恃内大臣有權則外諸侯不叛外諸侯强則匹夫羣起之禍不作今者内無權臣外無强諸侯而萬世之後其可憂者姦民也後世謂其說不售於宋而售於明不知神宗時遼金盛强其勢岌岌不可以終日夫人而知之東坡舍其著而揭其微所謂蠻夷之憂君謂遼金也若曰人知蠻夷之可憂不知姦民之尤可憂吾姑置其所知而舉其所不知以爲戒是所謂不與焉也由今觀之宋以金元亡明以浪宼亡毫髮不爽有若龜鑑今天下之患安在哉京師統大下之權分隸於六部裁决於軍機而御史又得可參議之權臣何能爲督撫統一省之權標有兵而無餉可有餉而無兵逆臣何能爲粤宼湯平二十餘年矣水旱頻仍饑饉荐至民窮財盡流離散亡游手好閒羣小逞之徒又充塞於江湖厘市間一旦有變斬木揭竿潰裂四出秦之陳勝吳廣明之李闖張献用皆是也然則爲天下患者其將在姦民矣乎曰不然范宣子有言外寍必有内憂信斯言也則是外有憂而内自寍也我中國自泰西通商以來兵輪林立商輪梭巡電報之捷如響斯應千萬里之遥稽袵席間耳法闚於南疆俄撓於北漠日本雄峙於東洋以及英德美土諸敵國星羅棋布虎視耽耽朝夕舉踵引頸幸中國之有事以乘吾之便而中國之姦民怵於勢懾於威側足屏息莫敢仰視隂有以杜竊發之難而消其反側之心匹夫羣起之禍吾知免矣然則爲天下患君其將在敵國矣乎曰又不然中國之富孰如敵中國之强孰如敵彼方挾至富之國至强之兵以加於貧且弱之中國而中國晏然有恃而無恐者何也飲食服御之不同語言文字之不通學術政刑風俗數大端之格格而不相入一切喜怒哀樂好惡是非起居動靜間其不相及也如風之牛馬其不相能也如星之參商蚩蚩之氓背鄉里挈妻子商販工作於外洋長養生息以千萬計而終未有改節而入籍者無賢無愚無長無幼皆以爲非我族類其心必異視之若宼讐然以富攻貧以强攻弱不過一戰一勝再戰再勝至於百戰百勝已耳能勝矣而不能取也能取矣而不能有也敵國之憂吾知免矣然則中國之天下遂可以無患矣乎嗚呼安得而無患有天下者有所懼有所忽所懼者有爲患之形形可見也故懼所忽者有爲患之心心不可見也故忽以所懼加所忽思之生也無日矣敵國者天下之所懼也姦民者天下之所忽也敵國得姦民以爲謀而形乃成姦民挾敵國以爲資而心乃决他日爲患於天下者其在期乎其在斯乎聲于曰惟楚有材惟晉用之吾願當事者毋懼於敵國毋忽於姦民毋使敵國招徠姦民而用之毋使姦民流竄敵國而爲之用庶幾張元吳昊之事不復見於今日而天下之患亦可以少息也夫 
[電傳會試題]  
　　首題子曰夏之時行四句次題取人以身二句三題曰子不通功易事至皆得食於子詩題賦得馬飲春泉踏淺沙得泉字五言八韻 
[燕京雜紀]  
　　二月二十八日爲多羅慶郡王誕辰親王貝勒及在廷諸大臣躬往祝嘏者輿馬盈門邸設筵欵待僱定同春徽部並將各班中名優傳入唱演非常熱閙○禮部爲知照事祠祭司案呈本部具奏三月初十日孝貞　皇后忌辰又具奏三月十一日孝賢純皇后忌辰此二日照例素服不報祭不報愿不作樂不宴會不理刑名照常辦事等因奉旨知道了欽此欽遵相應知照各衙門轉飭所屬一體遵照可也○上虞備用處奏保恭備大婚典禮出力人員　請升階頂戴虛銜開單呈覽已蒙硃批著照所擬奬叙欽此計列保者續辦事頭等侍衛廣仁一員領班二等侍衛德潤等三員偏吉三等侍衛二員筆帖式文志等三員委筆帖式桂清等三員○三月十二日致祭先蠶壇舉行探桑典禮例應由禮部具奏請旨或皇后親行抑或遣嬪恭代之處俟命下日再行奏派從行採桑之親郡王福晋三人三品大臣命婦九人日前經禮部援引乾隆年間諭旨曁同治十二年特遣慧妃恭代成案繕摺具奏奉硃批皇后親　行禮欽此○新授山西太原鎭德兵林成興已准陛見自應起程進京惟該鎭現署大同鎭篆統帶防軍操防巡緝深資徵力一時乏員接統擬請暫緩入都陛見並請飭催新任大同鎭總兵黃金志迅卽來晉接任俾署鎭林成興交卸入都等情由剛子良中丞毅專摺馳奏奉硃批林成興着照所請暫緩來見黃金志現在天津着該撫咨行李鴻章飭令該總兵卽赴新任欽此○奏事處口傳奉旨刑部尚書麟書現在請假所有派出三月初一日坤寗宫吃肉着卽撤下欽此○傳聞初一日奉有硃　派戶部右侍郎毅勇侯曾紀澤管理同文館事務按曾 
 
 

Page 2

 
 
侯出使外洋有年於泰西文字語言風土人情皆已熟悉以之筦理同文館事務俾後進有所依歸卽洋教習亦必竭力啓迪於作育人才之道洵非小補也○吏部爲批示事所有光緒丙子科舉人王嘉謨張以新金宗培等各投遞印結聽候挑選到部查定例挑選舉人如係考取謄錄未經傳補者唯其挑選已經傳補者不准挑選等語今王嘉謨張以新一員均係光緒六年考取謄錄金宗培一員係光緒十一年考取謄錄已經傳補國史館所請候挑之處應不准行 
[先拭弓箭]  
　　欽派麟大司宼等看視八旗會試馬步射已將所定日期綴錄前報兹聞兵部豫於東安門内南池子正白旗侍衛教塲中就箭亭搭建蓆棚八旗各固山亦於是處支搭帳房二月二十八日七點餘鐘寳侍衛安先抵該處俄而麟大司宼亦到至辰正崑大司空始至遂入公座先令南營官將步靶丈量安指後次第較閱馬步以八旗宗室文會試三十二人爲第一排以廂黃正白文會試一百零七人爲第二排以廂白正藍又會試九十四人爲第三排以正黃正紅文會試八十四人爲第四排以廂紅廂藍文會試七十一人爲第五排以八旗繙譯會試六十五人爲第六排計分六排每排逐名先試步射一矢後試騎射一矢中靶者擊鼓並欽派乾清門成慶二侍衛監察馬道於馬道口旁搭棚設公座兩侍衛在彼點名監察下馬以防槍冒代賛等弊至兩點半鐘馬步閱竣除未到不計外實共看過示室八旗滿蒙漢京旗駐防包衣舉人四百五十名當由兵部備摺將看過人數繕入於翌晨呈遞覆命按八旗考試馬步前爲極要關鍵點名塲全憑箭册若箭册上無名不准入塲卽外省駐防人都應試者亦必於看箭之前抵京方可入塲云 
[自戕續述]  
　　前報紀漢口怡和棧房有兄弟二人自戕一節兹聞死者陳姓原籍廣東經該行喚至漢口未幾派令在棧經管雜務其兄忽思異症自顚瘋狂平日口中喃喃有詞俯首踽步如道家之上章拜表然聽其所語乃是對不住三字不知其心中有何歉仄也初三日早弟兄同在一處各用刀自刺其頸弟傷重未幾殞命兄傷略輕約延時刻遂請西國醫士診治經醫生用藥敷治可望漸有生機不料伊自用指甲剔去封藥挖穿氣管登時血溢殞命在漢者僅有一姪及表弟兄此外别無戚族初四日經該行報官請騐午後漢陽縣陳邑尊排道而來當欲下廠檢騐而死者之姪及表弟兄等以死者旣已殞命不忍反覆檢視攔輿求免相騐情願自行棺殮陳邑尊准如所請但飭具結存案其事遂了說者謂死者必有忍心害理之事以致如此慘死亦足見報應之不爽矣 
[茶店開門]  
　　杭城茶店因捐閉門各情迭錄報端兹得續信初三日鄒觀察旣回公館卽派局差將兩枷犯發往遷善局暫押該局委員以局中押犯均係積賊賭棍以及痞棍等類今此二人揆度案情並非犯法局中倘卽收押恐自未便之處立同原差帶兩枷犯徑詣觀察公館面禀　示迫委員進見而衆人麕集致有巡丁飛瓦匪類乘機擲石之事初四上午公館前雖有營兵而衆人環集觀者如堵湖南會館前街道擁塞巡丁鞭閒人以致天竺進香之香客均罹旡妄之災有一湖州香客出言不遜巡丁拘進門内當堂笞貢遂又哄閙多時聞某大員子姪輩有經行該處者亦遭巡丁鞭逐旋見宗陽宮湖南會館兩處楚軍均各歸營惟公館門前尚留有十數人苐衆人雖皆袖手仍未四散嗣聞郭人尊牌諭茶店　舊營子速安本業靜候大憲批示勿冉滋閙自取罪戾幷諭閒雜人等迅卽各安各業云云於是衆人始各遵諭散歸初五日照常開店無一閉門者矣民閒傳言崧派帥密派親信人至湖南會館察看但見觀察公館之瓦均向外面擲出會館門前盡是　碎碍瓦據實回禀未知確否現由郭太尊禀承憲意已傳各里地保諭知茶店業小利微已蒙撫憲垂鑒曲加禮恤所有中小茶店每椀售至八文爲止者一概施恩免捐若每椀售　十餘文及二十文三十文以上至大茶店仍飭將捐錢暫行照繳以補賑需之不足倘將來實不能支力有未逮准再具詞以憑核辦故杭城士民不論農工商賈無不稱頌崧大丞中之恩深德厚敬過於神明愛深於父母謂百數十年浙江所未有之巡撫眞兩浙人民之大幸也 
[州試有期]  
　　蘇學憲楊大宗帥於本月初三日試畢蘇郡本定於初四日起馬按臨太倉　接旲直剌出缺之信宗帥暫紱登程兹太倉州蒙匕游已委候補府周太守連馳往代理太守已於初五日禀辭履任宗師遂定於初六日起馬是日恭送行旌者咸在碼頭伺候大有車水馬龍之盛 
[禁止賽會]  
　　蘇屬向逢清明節迎神賽會往往踵事增華競相比賽幾於無廟小出會合城内外計之不下數十起因之舉國若狂藉看會爲名或携艷婦或擁名姬簫鼓畫船容與乎烟波留連乎風景岸上則肩摩轂擊擁擠小堪至滋事打降無所不至兹届清明佳節蘇撫院黃大中丞洞悉以上情弊深惡　痛嫉之因傳諭各廟概不准迎神入會祗府縣城隍照例入壇亦不得多用儀仗因此是日游人甚少河中船隻不及往年十分之二說者謂中丞此舉誠足爲吳民塞一漏巵也 
[火災述聞]  
　　上月下旬儀徵十二圩粥廠旁某姓草房失愼延燒多家緣該處一帶多係窮苦小民亦有北路貧民來廠就食者在此誅茅結屋聚族而居板　柴扉儼然一大村落是是午刻某姓午炊不知如何遺火遽兆焚如其時東北風甚勁火勢愈猛各水龍竭力噴救終不能減至傍晚四點餘鐘始熄被災者一片哭聲慘不忍聽不意起更後餘燼復燃又燬十數家祝融氏始返斾計是役共約二百餘家霎時盡成焦土亦可懼矣至於是滞傷人俟有續聞再錄 
[盲人會]  
　　邗江三茅會昔時最稱熱閙内有瞎子會一班音樂儀從爲他會之冠紅羊刼後未復舊觀今年城内外賣卜算命之瞽者興高采烈倡議舉行糾約同樂者七八十人於本月初三日恭舁北門外三茅眞君出巡儀從旂幟燦然一新並有綢絹大傘若干柄每傘後隨瞽者數人執杖牽巾緩步而行其餘如鑼鼓燈棚等亦皆佳妙遊行街市苐聞笙簫嘹喨鼓笛悠揚燈棚後又隨瞽叟數輩手指口授一路絮絮不休說者謂此數人皆有師曠之聰設吹者彈者偶爾差悮必爲之指示所謂以耳代目也是亦於賽會中别生花様者矣 
[禁條示衆]  
　　寗紹台道吳爲剴切曉諭嚴禁事照得爲政首在保民安良必先除莠本道恭膺簡命觀察浙東所屬寗紹台三府民情素稱純厚勤儉可風乃下車伊始訪聞近來各屬人心不古俗染澆漓竟有作奸犯科引誘訛詐大爲地方之害本道不忍不教而誅除飭各府廳縣嚴密拿辦外合行列欵曉諭嚴禁爲此示仰闔屬軍民人等知悉爾等務須各守恒業安分營生切勿妄作非分怙惡不悛自示之後如有不法之徒仍蹈後開名項惡習貽害閭閻准被害之人赴地方官衙門指名呈請究辦本道愛民如子嫉惡如仇刑章具在勿謂言之不預也其各懍遵毋違特示計開各條一嚴禁窩娼窩賭一嚴禁賣空買空一嚴禁教唆訟詞一嚴禁誘拐婦女一嚴禁猜壓花會一嚴禁串演淫戯一嚴禁私宰耕牛一嚴禁兇徒詐擾一嚴禁酗酒滋事一嚴禁放火搶奪 
[邗上官塲紀事]  
　　初三日梁分轉世禮解京餉起程彭鹺尹家騏委鄭岸差遣初四日于分轉芳基委解京餉差王鹺尹錫祥銷六庘巡護嗟 
[粤海春潮]  
　　粤省硝磺局向由潘某承游大憲以情弊百出除革退招人接辦外另設一員駐局督辦以免偷漏瀋憲已札委試用縣葛大令肇蘭承充是差矣○廣雅監院朱徐兩君赴京會試所有該院事務制軍札委粤秀監院陳君宗侃暫行兼理○澳門外濱洋海内與香山縣毗連最爲扼要之處制軍議於葡人租界外建立砲臺調撥兵勇防守日前由前山管都司黎都戎中配繪就澳門地圖一紙呈繳督憲聽候察閱 
 
 

Page 3

 
 
施行○保甲局憲傳各分局委員面諭府試將屆士商雲集恐有匪徒溷跡其中致爲地方之害務宜實力查緝並隨時調取戶册查對以杜奸細各委員唯唯遵諭而退○高明縣屬基隆去年被水冲决大憲籌欵修復委試用縣柴芷霖明府馳往監工刻下工程一律告竣男府回省禀覆大憲准予存記大功一次以示鼓勵○靖海門口有賭館一所日前被匪人搶刼賭徒持械追逐適某大憲呵殿而來匪徒與賭徒冲突儀仗而過大憲大怒立提該叚地保比責勒令交出各匪盡法懲治以儆兇暴○南番兩縣七塲考畢已將全案揭曉南海案首黎君藻鎏番禺案首衛君家瀛兩日皆老斵輪手士林翕然推服○前任山東學政梁斗南宫詹於二月廿四念七等日開吊素車白馬絡繹於途○潮州鎭總兵鄧保臣鎭軍上月二十五日出殯儀仗之盛子孫之多觀者嘖嘖稱美聞請張香濤制軍點主云 
[事出無心]  
　　鎭江信云近來英美各國兵船停湟鎭江藉以保衛商民日前德和行洋商設筵欵待美國兵船統帶官直至魚更兩躍賓主盡歡而散當統帶官未回兵輪時早有水手八人放一大洋划在蒜山碼頭迎接統帶回船其時風狂浪湧不能進泊倘欲回去又恐統帶欲罷言歸一時不及伺應只得容與中流以待是處江岸向爲救生紅船停泊之所適有二號救生紅船乃朱佳珍所領也從義渡口開回忽聞水面有聲知有船赶急落帆一面呼令讓避而洋划又無燈火蕩槳於黑暗之中及見紅船逼近大聲喊讓無如兩下言語不通加以浪湧風狂船亦不能自大雖急避讓而紅船已近隨將洋划後梢碰撞致碎木板八塊注划遂覆於水所幸外國水手均諳水性内有七人緊握紅船兩旁大繩不致逐浪隨波尚有一水手本領尤高能於風浪中泅　兵船是處離兵船下椗處行有一里之遥是夜天黑如漆對面不能見人該水手竟能扒上輪船請爲施救旋發洋划四隻明火往救先將七人救起帶上兵輪繼經統帶官將朱某送往領事府究辦當經滿領事詢明原委知碰撞出於無心尚幸人口無傷遂謂朱曰姑念爾亦聽差之船又在黑夜東西莫辨錢非有意嫁害可比姑置不究惟該洋划碰碎自須照賠該船造時英國金洋蚨三十五元每元約値英洋六元光景此事務須照賠若在民船决不從寛了結朱某答以事難專主須俟禀明救生局聽憑商酌辦理後事如何有聞再錄 
[潯陽瑣誌]  
　　有江北某僧卓敡西佛庵以國術施其狡獪愚夫愚婦信之者頗衆詭言廟前之井躍出蟾蜍作金碧色泉水温甘熬膏貼背心可治咳嗽風濕等症又有丸藥一種不知其用何物搓成空門中每有此一種敗類金剛有知當以降魔桁搗之○洋街口有美國醫院以濟人利物爲心畛域不分效騐頗署創立以來活人無算日前新壩成衣店某甲不知何故服洋烟四錢覓死經該院醫士灌救重生其一端也○營兵甲乙兩人相狎相優酒食游戲相徵逐日前因作葉子戲口角之下繼以門毆旁人袖手作壁上觀嗣得營中棚頭丙丁兩人效魯仲連之排難解紛勸乙給甲錢與百文事始寢息○廣濟有某氏婦頗有殊色被同族人拐　九江售與小工某甲作衾裯之抱甲固不知羅敷自有夫也媒得善價俵分不匀自相攻訐函致氏夫來尋認領甲以爲出錢買得豈肯拱手而讓之他人遂致兩不相讓連日經和事老調處不識作何了結也 
[女堂發落]  
　　女堂倌一案管押至今已將半月法繙繹官祁君曁備捕頭商之朱森廷明府於昨日將在押之公和弄陸仁記招牌徐仁金陸阿秀珠胡阿金三人戲館街德泰祥招牌之陳阿珠陳銀珠陸張氏三人一枝春街茂興祥招牌之朱阿巧朱阿二陳阿金弄一小孩名阿根又一枝春街同福軒牌之王薛氏卽薛阿五并伊妹名木者共計十一人一併解案朱明府商諸祁繙譯略謂若輩開設女堂烟館傷風敗俗莫此爲甚若無人開店婦女卽不能存身矣况女堂烟館久干例禁近奉撫憲行文飭爲查禁自當從嚴懲辦祁繙譯以爲然明府謂徐仁金曾在縣署犯案可見不安本分業經笞實判再荷校一月陸阿秀珠業經掌頰着再掌頰二十下荷校一月茂興祥烟館主朱阿巧着掌頰一百下荷校一月期滿富交的保其爲女堂倌之胡阿金着掌頰二十下陳阿珠掌頰四十下陳銀珠掌頰六十下王薛氏卽阿五掌頰六十下陳阿金掌頰一百下陸張氏掌頰一百下薛阿木年祗十五歳實被引誘與帶有小兒之朱阿二兩人從寛各責二十板責後均交的保明府又諭包探王榮培李雲發郁廷湘等曰今日懲辦之後租界中女堂烟館倘畏法閉歇免究書往之咎若仍開設不拘何處隨時拘案從重治罪 
[竊案彚誌]  
　　法包探王榮培偵知積竊劉四成住陳彩桃卽陳桃桃家内有衣一大包又積竊張國斌王寳初住在王春明家内因將五人一併解案包探禀稱王春明乃是牌九司務犯案時與王寳初認識因住在一處所有衣服在英大馬路泰昌外國木器店竊來旋據該店陸理水投案訴稱自正月至今被竊三次朱明府着將衣服給領劉陳等四人各責二百板枷號二個月張責二百板枷號一個月○包探獲到竊賊錢春榮解案禀稱此人曾經犯事到案朱明府判責二百板枷號示衆○烟館主馬阿旺訴稱開廣益隆烟間林春生是夥計與我爭吵有鄭連標乘間將烟膏竊去爲此將兩人送案法包探禀稱林四患病送仁濟醫院朱明府謂林旣有病從寛釋放鄭連標責一百板○王包探禀稱劉忠生趙忠南二人在雙鳳樓對面烟館中竊物爲此拘案朱明府判將二人各責二百板釋放○包探解到竊康熙字典一箱之張阿五據供江灣人書是兄寳興之物兄現在應試朱明府判將張阿五暫押候查明再核 
[英界公堂瑣案]  
　　包探張松樵稱法捕房包探郁庭湘帶有竊烟槍之賊協同小的往虹口黃阿潮所開烟舘内吊贓黃不服竟敢行凶致被打矢洋傘一把帽子一頂　有一百六十三號巡捕前來拉勸亦被咬傷手指樓上是福建人客寓有黃阿四等帮同逞蠻　在賊已吊到將黃阿潮黃阿四等解案郁庭湘稱是法捕房包探餘語與張同一百六十三號巡捕稱見包探張松樵被黃拉住上前解勸致被咬傷手指請騐黃阿潮供福建人現開烟館買卜烟槍伊等要拿去故與爭論不敢行兇黃阿四供在沈公館爲廚可與公館茶房王阿羣在同鄉人黃阿潮處　黃與包探爭閙確曾解勸不敢帮同逞蠻蔡太守得供之卜謂竊贓理應查吊豈容持蠻判罰黃阿潮洋三元給償該包探所失洋傘等件黃阿四王阿羣交保贓又　包探帶去該竊李福生解至法公堂經朱明府判責三百板以儆○公和祥管碼頭四人惠鐵稱失鐵四塊前由捕房查到二塊今又獲陳阿紀供認賞與龔梅亭祇交出一塊尚少一塊請爲追究陳阿紀供爲小工竊鐵一塊賣與龔梅亭已經吊到並無二塊龔梅亭供向來收買鍋鐵此次買下舊鐵一塊業已交出西人稱缺少之鐵値銀十兩蔡太守判將陳阿紀管押一月起到之贓先交西人領去諭龔梅亭帮同查緝缺少之贓○李陳氏稱被曹紹芳竊去縐紗裙一條値洋三元初時避匿今得在路相遇向索不還多捕送案曹紹芳供與該氏本來認識木取伊縐紗裙　今情願賠償蔡太守判將曹紹芳管押十四天所有縐紗裙旣稱彼此相識俟管押期滿自行料理○李阿亭稱開小客寓有楊芝亭借宿一宵次最竊夾被出外被我看破上前追赶及由巡捕阻獲將被抛棄被路人拾去今旣送案請爲追究楊芝亭供安徽人流落在滬頗思回籍古無川資苟能到蘇州卽有親戚可以幫助川資蔡太守判將楊芝亭管押七天俟期滿派差押下蘇州航船俾得卽回原籍 
[法界公堂瑣案]  
　　去年報列西人逹力多控追九香茶園主借去洋一千二百元一案當因該園主前往漢口其行頭一切交與孟七沈韻狄因將孟沈兩人傳案經人保山後繳過洋一百元昨日逹力多偕居間之鄧楚才投案請追孟沈兩人由保人陳永寍交到原告仲訴前情朱明府　　孟沈兩人據供洋是園主所借與我等不干惟行頭在我處生意甚清無力繳洋願將行頭繳出朱明府請祁繙譯官詢之該西人願收行頭否逹力多稱願暫收行頭朱明府卽着孟沈兩人將行頭載至捕房着照簿據逐件點交○前報列有男婦兩人爭奪小女一節捕房昨將該女李雙喜解到據供年十歳親父母是寍波人我　廣東人李姓烟館内旋有一人金頂煌煌上堂禀稱姓李名仲發又有李湯氏亦到堂據法包 
 
 

Page 4

 
 
探禀稱李仲發未娶湯氏時已與一婦姘識買得一女前日李雙喜出外買物姘識之婦卽欲將女領去李與爭奪同到捕房今該婦來到朱明府略詰致語謂該婦旣不到案着將李雙喜交李仲發李湯氏領去○前報列錦名洋行偕收租人控隆源館欠租一案近以帳目算清據隆源館陳通源繳到鈔票數張計洋十四元該館本本票五張每計洋十元係從四月分起每月一張錦名洋人稱期票日子太遲請着伊換過朱明府謂期票出自别店尚可今爾本票亦富覓保洋人嫌遲着爲换過語畢將票擲還陳仍交保○永安街順利泰報關行僱張福金駁船駁連洋線在船缺少一箱因將船戶張金華沈立生扭送捕房着張福金賠償張於昨日投案伸訴捕房將張沈兩人解案據供實不知如何失去朱明府以原告未到着將陸沈兩人暫押候原告到後再核○魏啓元控萬生酒店主徐麗堂欠銀一案已繳外淨欠銀四十七兩昨日據陳明川投案繳到洋五十三元合銀四十兩尚少銀七兩請减讓朱明府不准着照數繳案陳交原保○泰昌洋東控租戶魏四賢欠房租四個月計洋十元朱明府誌魏如何還法魏稱尚乞從緩朱明府勸以交保出外先還一半餘俟月底還清 
[靈符奇騐]  
　　室人患肝疾未愈腹痛如絞近日更甚向在仁濟堂捐一文願因求施少欽大善長書符治之計服符六道腹痛卽止大有轉機蓋善氣所凝鬼神呵護其效固如是也謹誌數語並鳴謝悃[  高昌寒食生拜手]  
[葛蕃甫先生世兄芹儀助賑第一單]  
　　經運山天南遯叟陳德薰施少卿葉成忠陳春瀾六必各洋四元蔣挹之三元趙榮昌朱葆三沈芝庭莊懹芳王松年朱安山傅攀杏徐管庭邱寳林徐至成程福五唐炳奎胡梓卿唐乾初陳玉麟十五戶各洋二元錢昕伯李枝仙譚顯崑袁玉成程玉峯王文鏞黃晴軒鄧善初謝槐卿張勗初十戶各洋一元以上計三十二戶共收洋六十七元合併聲明以揚大德□奉省協賑公所同人謹啓三月初十日 
[訴衷情夜雨枕上有感]  
　　潺潺春雨攪愁眠腸斷五更天不知落花多少總付與緑波間悽凉身世有該憐絲竹送華年殘紅且莫飛盡好共我化成烟[  挹翠詞人太痴倚聲]  
[孟高仁兄招飲適値隂雨卽席率成一律錄呈念劬止甫崑瑜襄侯蒙初諸兄一笑]  
　　高朋滿座意欣然恰値瀟瀟暮雨天伴結賞花忙酒琖情殷起草續詩萹果能道合皆知已但得才高莫問年須識人生行樂耳主賓欵洽儘流連[  甬東小樓主人醉中稿]  
[贈張寳麟詞史卽呈孟高居士襄侯主人笑正]  
　　爲賞名花久惜春偎紅倚翠此吟身温柔香裏間尋伴遮莫含差欲避人相逢便見笑盈盈任爾無情也動情最喜彈箏不停手當筵勸我酒頻傾[  甬東聽濤届士席上戯詠]  
[蘇省撫轅抄]  
　　初七日指發江蘇試用布理問陳德樹浙江人禀到 
 [G　　>告白 
　　諺云人善被人欺愚善者易受作弄故欺之所以由來也人欺天不欺也翊被弄受欺曲衷莫白惟天可表而巳矣翊籍隸韓江稍得先人薄産今來滬上喬居孤客經商歲甲申而遇同鄉李棠圃鄉翊貨物來去源源多方聳令而挪揄之作客揭若作東翊素性愚懦惑而從也議作資本銀二千兩翊居其半李棠圃陳炳章合居其半卽在大東門外十六鋪内棠圃所開之振豐米行樓上小居一角以節開銷認費總炊掛名恆泰以翊素踐之業棠保錢在往來果枝葉具成蒸蒸日上實則彼吸我隨而不覺也歲丙戊翊回家省親棠向得花紅分潤因裕納寵卽以恆泰擴營改建庫門樓房三幢於振豐後而而得連絡之便樓而兩間精别一室棠妾安置也實屬盡善盡美得其所哉矣翊在藉搘其僞詞碩廣設意函商之後終恐獨立門戸費大難支因速來申而阻巳不及旣從緝陸何可執言抵粗更且銀　在彼惟置之無可如何耳迨各炊而兩不得宜年終而竟然虧本詳查總結用費缺如幸藉在前二年占益姑置含忍去年依舊再虧其費大之明証顯然矣不期臘月又遭得記倒累銀千七百餘兩棠圃趁勢截掠退保錢莊將存貨棧單帳簿以及翊之箱籠等件全行掃去彼時結欠銀二千一百兩欲諉不離匯票九百兩思推不脱以上兩欵理應淸還常時被棠截去貨銀五百餘兩押欵糖餘五百餘兩去汕米銀四百餘兩三柱現有一千四百餘兩當塲相抵約短千六百兩之左此外可收者汕頭客號往來各戸約有千餘兩得記倒數千七百兩亦有成色可攤以收抵欠有盈無絀惟資本虧折尙望收數有成翊得仰鼻息而望攤進多　也諸欵棠早執據着人理收翊干亦無據伏念數年幸苦一旦空抛追照聳令作客作東痛心欲裂向日之緝睦慷慨都是劍戟刀槍翊愚而不悟棠險而包藏不與計也遇合也命也運也付諸流水可也不謂我不與計而反心懷叵測預陷設騙至月朔邀翊閒遊租界開燈對榻訴咳消愁提至住眷房租應何貼補一節棠卽轉慍而怒聲號暗通印捕立至扭翊蜂攙至捕房不由分訴略詰斥押翊正如夢覺眞眞欺人到底也阮入捕房尤苦言語不通知者疎鮮晚翊當日和盤盡托更不知將我何爲幸蒙會審堂憲高懸秦鏡覆訊而飭交保理處翊旣沾保釋之恩啣環圖報没齒不忘竊詡與棠俱居華界而事出租界明知租界無人可托輾轉作弄又費多少周章其傀儡之技可謂神矣今雖保釋急欲赴汕又無在卽輪船可趁惟有焚香默禱得記帳欵速了客號往來早請則棠將藉何詞再欺我哉然　據切皆在棠手翊此去不果隔靴抓癢而巳然亦不能不去更可駭者棠肆口妾控揑翊呑四千餘兩不知從何説起翊素性愚懦無門可訴惟有借紙吐氣以舒熱血而巳矣以上諸情節節可究倘有半句砌詞天神共鑑泚筆告白敎諸祶袍宜戒方冀不被人欺韓江陳翊臣　　上海晉記書莊 
　　石印書籍圖帖 
　　本莊專售石印書籍久已馳　士林如大題文府等書均係同文局原板照印與翻印譌錯者不同現又添配各局新書花樣齊全價値公道士商賜顧請就近在各省分莊購　正續資治通鑑三十元同文印大題文府十二元殿板硃批上諭六十元殿板康熙字典二元五角羣書拾補四元三希堂法帖廿四元皇淸經解續編三十元大題文府二集六元九朝束華錄卅二元增補四書味根錄二元四角外國師船表三元墨池堂法帖二元四古經解彚函十二元同文小題文府十二元殿板子史精華四元增註袁文箋正一元二角詩韻合璧二元鄧完白篆書三種七角殿板史記八元五經文府十二元澤存堂叢書六元歴代地理韻編一元八角原本隸辦三元馮展雲書毛墓誌四角殿板前漢書八元經藝宏括八元叚註説文府通檢四元史記菁華錄一元四角海防河工策要一元宋拓九成宮　泉銘二元殿板後漢書八元策府統宗十二元汲古閣文選五元歴科殿試策一元二角六朝唐賦一元宋拓定武蘭亭一元六殿板三國志四元經策通纂廿八元皇朝經世文編八元歴科朝考卷一元原本書目答問六角元晏齊十三行三角殿板佩文韻府三十元策學總纂大全三元宋本國語國策三元繪圖兒女英雄傳三元唐詩金粉八角金臚策楷五角本匨開設上海大馬路鴻仁里分管四馬路口蜚英分局京都琉璃廠成都學道街曁陜西河南山東山西廣東福建湖南湖北浙江金陵江西各省城揚州文連堂發兑乙一二　　拍賣産業 
　　啓者今定於禮拜二卽本月二十四日下午二點鐘在四馬路第六號門牌本寫字房内拍賣値錢産業於列於下一地皮一塊在大英總領事衙門掛號係第七百六十二號照第七百五十五號契紙量見地六十四畝七分零二毫其四至北至美國領事衙門掛號之地第七百八十五號六百五十七號及二百二十四號地皮南至第七百七十二七百七十三號及七百七十四號地皮東至城河及第六百五十七號地皮西至肇涇浜一地皮一塊在大英總領事衙門褂號係第七百八十五號照第七百七十八號契紙量見九畝七分四厘六毫其四至北至四明公所與義塚毗連之路南至第七百六十二號地皮及四明公所東至四明公所西至肇涇浜一地皮一塊在美國總領事衙門掛號係第二百十四號照契紙量見二畝四分零二毫其四至北至第六百五十七號地皮南至第七百六十二號地皮東至城河西至第七百六十二號及六百五十七號地皮法租界至徐家匯馬路在此地皮上經過拍賣之時分作十三塊一地皮一塊名曰伯倫花園在大英總領事衙門掛號係第七百七十號照第七百六十三號契紙量見十四畝九分五厘其四至北至條　中與七百七十三號地皮分界南至從前未士巴隴之地東至城河西至華人租地一地皮一塊在大英總領事衙門挂號係第一千六百零八號照契紙量見三畝五分八厘九毫外國墳山馬路在此地皮上經過其四至北至中國墳山南至高地東至楊姓地皮及中國墳山西至楊姓地皮一地皮一塊在英國總領事衙門挂號係第一百七十五號照契紙量見二畝五分其四至北至會德豐洋行地皮南至一條馬路東至肇涇浜西至一條馬路一産業一處坐落寗波外國租界内名曰皇后客庽地皮一塊周圍有轉牆量見約四畝其地上造有樓房二十幢另有平房及馬房一地皮一塊　落寗波外國租界内在寗波英領事衙門挂號係第四十九號照契紙量見十五畝五分共四至東北至一條馬路西北至鎭海河西南至未士奇格里地東南至華人地皮地上有界石石上有耶二字并有華文　興二字如欲看國及一切詳細情形請至本行面議可也光緒十五年三月初五日長利洋行啓 
 
 

Page 5

 
 
 [G　　>同文書局 
　　石印書籍 
　　本局石印書籍校勘盡善工料極精久爲士林珍賞今復重印經史文策詩賦特將新出書籍登報其餘各種備列本局書單如蒙賜顧請就近各省分局購取所有股印廿四史前巳印成史記前後漢三國志晋書宋書南北齊書梁書陳書周書魏書南北史隋書其唐書金史五代史三月間亦可印出此外各史現已增添機器赶印期在本年七月全史告成此佈○佩文韻府○駢字類編○全唐诗○通鑑鋼目○大題三萬選○大題文府○小題文府○五經文府○策府統宗○四書五經類典集成○五經味根錄○分類賦鵠○孫批胡刻文選○經藝宏括○增廣玉芙蓉○詩韻大全○顔魯公爭坐位帖○顔魯公東方朔畫賛碑○成親王詒晋齋巾箱帖○姜港園蘭亭序帖○吳高增聖蹟圖考碑○李府君神道碑○本局開設上海虹口分設二馬路横街京都琉璃廠四川重慶府廣東雙門底其餘各省均有分局發兑 
　　詹誠德堂始創鎗上戒烟三香膏説 
　　近來市上紛紛出購鎗上戒烟三香膏或云獨出心裁或云方傳外國痴心妄想冀圖僥倖之財不知鎗上戒烟之一法我店主人費十載之苦心方能成效且得發四草之功力故能靈騐若斯豈可不擇方不選藥以微賤之物則顧利己不顧損人焉能持久耶諺云膏丹雖無認識然入口豈難分眞僞若一人戒烟初次試用定必少買自用之後功效毫無誰肯將有用之錢買無用之物乎溯至本堂開張以來無一家能持一二年者其故何與試查各報光緒九年至十三年售三香戒烟膏等店無一家存者皆因方與藥不靈耳緣此等店開設與本堂生意毫無所碍而識者定知其僞因恐魚目混珠不得不登申報聲明凡外埠託人代買或由信局代購须騐明本堂藥目書一本方係眞貨該膏和入烟内燈吃若無枷楠香之氣味者定係假藥速由别局查明方可三香戒烟膏每兩二千五百六十文○發四戒烟膏每兩一千二百八十文○發四草戒烟丸仝上足串不折上洋中和里内詹誠德堂啓 
　　新丹桂園 
　　三月初十一夜演 
　　樂毅伐齊割髮代首十字坡烏龍院重　新戲善遊斗牛宮斬竇娥 
　　天仙茶園 
　　三月初十一夜演 
　　借趙雲鍘判官雙搖會八蜡廟新排第八本新戲笑笑笑五毒盤相九美圑圓連營寨 
　　留春園 
　　三月初十一夜演 
　　婆媳求吃破廣寗捉放曹新排文武新戲雙珠球宇宙鋒三敎寺 
　　禮拜三拍賣 
　　准於十一日十點半鐘在本行拍賣牛皮膠法藍絨火油桶頭火洒麵粉巿洋錢夾紙烟夾百音琴船自鳴鳥籠拍粉盒鋼表鏈帽子大小香水瓶羅絲鈎大小香并白藍地皮酒松香油絨烟廣鞋香皂一百箱粗細新油繩五十梱餘貨不計此佈永發行啓 
　　禮拜三拍賣 
　　本行於十一日十點半鐘拍賣人馬羽毛馬頭紅嘰單鳳呢鷄牌5００００洋元莊公呢六四線紅瓶漂美人漂鹿鶴巿漂五磅紅孔雀布八四雙鴨紅蟹藍瓶ＤＤＤ藍鐘ＸＸ藍雙瓶布十磅黑蟹紅蟹藍蟹藍瓶ＸＸ藍瓶ＤＤＤ巿布二四紅孔雀標紅茶瓶　茶瓶標二六紅瓶藍瓶標鹿牌灰日印標十一支印度雙龍棉紗　細方巾等貨此佈怡和洋行告白 
　　禮拜三拍賣 
　　十一日十點半鐘在江西路第廿五號號住宅内拍賣大菜間房間廚房一應木器什物不計此佈魯意師摩 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房謹白 
　　小輪船出售 
　　啓者令請人承買小輪船名三生現泊浦東祥生船廠將來卽行拆缷如合意者請至經理上海拖船公司馬立師洋行面議可也此佈 
　　拍賣機器 
　　今定於西歴四月初十日卽禮拜三早晨十一點鐘在浦東祥生廠内拍賣鑽螺師眼鑽皮帶機器磨鐵機器鑤物機器又六匹馬力可以生火之機器又鑚眼打洞機器又扁鐵鐵鍊欲知詳細者先至本行拍賣人處問明十點三刻在本行碼頭趁小火輪仝往可也丙新茂洋行啓 
　　禮拜四拍賣 
　　啓者禮拜四卽本月十二日十點半鐘拍賣路燈船牌九老羽毛人鎗小呢船牌九老羽綾　嗶嘰十一磅彩三元十磅十二彩人鎗十磅紅四美紅三元紅人鎗紅萬壽藍人鎗十二磅人鎗九獅路路通巿布八磅四彩三元五子登科紅三元彩人鎗藍三元藍四美藍八鎗洋房七磅藍三元藍四美藍人鎗六磅藍三元雙人採蓮原布八磅彩三元眞飛鳥藍獅七磅紅三元彩人鎗藍獅挺巿洋標八磅松鼠孔雀細斜紋十五磅老人頭十四磅雲獅九獅粗布十四磅老人頭人鎗劉軍十五磅跑鹿斜紋綠三元白竹布紅金星白三元七十二線紅二美紅雙路燈六十四金三元藍雙路燈藍跑鹿洋房毛光巿漂布等貨特此佈聞三月初八日元芳行啓 
　　禮拜四拍賣 
　　准於禮拜四十點半鐘在本行内拍賣檯椅床廚畫鏡東洋車一應什物不計此佈隆茂行 
　　早遺失告白 
　　啓者小行於上月遺失和生莊五百七十八號二月廿九期票一紙計丸八元五十兩正己查明該莊此票尙未收去望各寶號切勿收用爲要此佈仁記洋行啓 
　　押遷裕泰莊聲明 
　　本號在新北門外九十四號門牌内轉租裕泰錢莊因該莊出票無數到期不付以致操閙是以着原中保於三月初九晚押出猶恐各寶號未到期之票無從收取望各寶號到期日向南巿萃豐衖内元豐號内理直於本號無涉特登申報義記藥酒號告白 
　　頭彩四萬元 
　　英五月票全張半張價照大巿分條七角批發公道紅票格外克巳賜顧者指明上洋棋盤街同福利抛球塲萬勝祥 
　　聲明票行 
　　同福利向己徐少　經理今歸郁姓開張前往來帳目及圖邱在外向　姓理直與郁姓無涉君未　知此告郁晉卿啓 
　　閲報再行申明 
　　啓者棋盤街士記飛云閣於舊冬十一月中聲明開張所有合同股份單並無在外抵押等中舊股單摺巳今作廢或有往還向原自理此佈 
　　文采小傳 
　　文采天下第一姓來自二分明月住於十里洋塲年華碧玉風韻綠珠誠絶紗一好女子也且未破瓜令人可敬予嚋昔之夂偶遊两棋盤聚樂堂得見安姿欽愛奚如先述數言他日長篇短章當爲芳卿提唱耳頴川居士稿 
　　出售湖海精靈集並徵詩啓 
　　采近人名作京正老宿加以圈點石印成帙每月朔望出詩諸大吟壇不吝珠玉請署台篆寄上海泥城橋興仁里朱庽鹹瓜街德昌參號信力自給準三月半出第一號書本埠由收詩處及各書坊出售外埠暫歸各信局經理 
　　頂上洋肥皂 
　　啓者本廠自外洋運到機器新出頂上洋肥皂比外洋來頂好者無異每箱裝十二塊計重四磅　買者請至三馬路大禮拜堂對面申昌書畫室或法馬路申昌均可如要躉買者請到申報舘帳房面議可　此佈江蘇藥水廠啓 
　　於金龍招侄 
　　余胞姪六子咸豐六年避難鎭江失散彼時六子九歲迄今四十三歲近聞六子居住申江但六子父母早亡叔思姪情切倘仁人君子指明或六子自行投到骨肉圑圓於門之幸竊六子兄弟四人伊居最小幼時情節必能自明上洋西門外合興竹行代啓淮安府鹽城縣北於塞八十老人 
　　仍遷原處 
　　今有漢鎭四官殿下首京省馳名鄧光照大房仁記分號筆店於客臘底仍移歸花布街老鋪特此報明 
　　遺失棧單 
　　三月初十日在金利源棧遺失　唛蘇木糠十三包棧單一帋該貨卽立保單提訖别人執得是爲故帋廣發源白 
　　戲鴻堂啓 
　　蒙賜現交贈貨二成 
　　在正月初六等日申報聲明紳商賜雜　移玉英大馬路抛球塲南首朝東門面不悞 
　　一言堂箋扇帳簿 
　　本號開張英大馬路抛球塲朝南門面監製仿古雅扇煉金印泥各種名箋圍屏壽幢　選紙簿詩箋信封漂凈顔料自運雕翎毛扇精裱卷册經手名家書畫兼有文房刻件端硯葵葉湖筆徽墨原舊宋錦等物精美無匹定貨應期不誤以冀暢銷俾得遐邇咸知倘荷光顧方知毫無欺飾是亦本號之厚望焉 
　　分明眞假 
　　敬啓者本號在外洋定織分平頭號湖色花標該貨係小號自出心裁其工料格外加市精益求精經水不退色且在外洋通商衙門保定他人不得效尤屢蒙各仕商賜顧經歴年所早已四遠馳名近因有無耻之徒仿小號之樣式將壽字收小布身改次以此朦欺貴客魚目混珠眞假不分小號貨眞價實只此一種並無次貨蒙貴客賜顧者須認明小號布角有綠帋小金鰲魚爲記庶不至悮公平洋行北朱雲記告白 
　　珍珠化痔丸 
　　痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉　散風逐濕潤燥温劑亦未見效反損精神痔雖感風濕燥熱面成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運隂陽使風濕燥熱四氣所成痼疾無地可容自然消化故此能治一切内外毒痔不拘遠年近日成澹成管糞前糞後膿血漂流破孔穿腸脱肛腸裂如芝如𦵣大便艱辛甚至痛癢異常等症無不應騐每兩洋二角五分外用消痔散憲洗每包一角上洋英大巡捕房對門廣東接元堂何均年製 
　　瀟湘棧告白 
　　於舊九月底租鮑姓大亂書塲當交押租洋五十元房金三十六元改瀟湘樓做至今三月初八不料房東釘門所欠六月房金六元三月七天刻下房東將一切傢伙卽日拍賣照尋鮑姓不見以致聲名 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海外仁漿]  
　　頃接兩廣電局沈小園善長函奉督憲張札發賑捐洋銀五百元内叙接和國大臣費果蓀函稱據總理日里十二公　商人荷納德禀竊商來華游歴知中國北省一帶慘遭水災百姓待賑孔亟特捐助洋銀五百元請照送兩廣督部堂一面將被災情形函致日里各公司定必踴躍捐助等情到督署轉札撥到敝局除禀復外兹匯上七二洋五百元合規銀三百六十兩卽請查收彚解等云敝所紙承之餘欽感無已除照解被災較重之區散放外用特刊登報章以彰遠惠並代奉省飢民九頓叩謝上海四馬路陳春記協助奉賑公所同人謹詞三月初十日 
[興復萬國公報序]  
　　西國之有新聞諸報與中國三代以前庶人傳語輶使采風之遺制大略相同而有過之無不及者上而朝章下而民俗中而與國一時廟堂之兵刑禮樂閭閻之日用飲食列邦之征伐聘盟及夫一切可喜可懼可驚可愕可怪可奇可師可法之事無不覼縷簡端内則宣上德逹卜情外則固邦交愼封守蓋不獨言者無罪聞者足戒義專主乎勸善懲惡而聞聞見見是是非非或兼采兵謀或備陳機務俾借箸者有以測其隱微運籌者藉以得其肯綮意甚美法甚良也林進士樂知先生歐洲碩彦航海東游僑寓滬濱多歴歳月迄今已二十餘寒暑矣中間曾應江海關監督前蘇松太兵備使者後陳臬胥雲方伯應公之聘主教廣方　舘門下高才生如汪太史鳳藻朱觀察格仁嚴太守良勛席京職淦諸君各有成就成膺使節或綰郡符或値樞曹成登禁近咸能建樹以赴功名之途林君於應公隆誼亦可稍酬而無負矣而其有益中朝之舉尤在萬國公報一編蓋其時滬上祗有西字報初無華字報也卽香港業已刊行　報而限於一隅未能廣爲流布且香港甌脫之地隸英版籍與中國亦無預也林君廣譯西字各報兼輯中國邸鈔五洲之大六合之遥所見異辭所聞異辭所傳聞異辭者薈萃於一册之内閱是編者不出戶庭而周知中外之事變得以籌畫於機先彌縫於事後事雖爲中國創古今所未有而實合於上世采風問俗之陳規行之十有五載固已無翼而飛不脛而走遐邇共加推許林君惠愛中國之盛心亦可引以自慰而益擬擴充矣後見滬上子弟有志西學者頗多苦乏師承不無屈没因與僕創議設立中西書院於吳淞北書院旣立日課事繁勢難兼顧不得不暫行中止五年以來西國同人擬興者屢矣兹林君稍加變通於今歳正月爲始月具公報一册計三十二葉合三萬字首登中西互有裨益之事敦政本也略譯各國瑣事誌異聞也其他至理名言兼收博取端學術也算學格致務各擷其精藴測其源流形上之道與形下之器皆在所不當遺也分任其事者爲西儒韋君廉臣先生慕君維廉先生艾君約瑟先生丁君韙良先生花君子安先生德君子固先生至專司擬題乞又收卷編輯則林君主之想大方家賜以鉅製錫以鴻篇霏謫仙之唾字盡珠璣嘔長吉之心言皆錦繡不獨增簡編之色亦以聯文字之緣是固僕所樂觀其成者也爰叙數語以誌之吳江沈毓桂書於申江中西講舍○沈子徵先生松陵有道士也僕初至滬瀆得見先生如舊相識許與定交已歴二十餘年矣猶記萬國公報實賴先生相助爲理嗣因議立中西書院肄業日多館事日繁不暇兼顧暫行中止業已五年近西國宫紳士商於上海立有同文書會擺印一切有益中國書籍俾廣流傳又擬復輯公報以廣見聞同人集議於今年正月始月具一編以供舉覽公報係僕前所創行彚輯編訂仍歸僕專主餘則諸君分任之今讀大著弁言識議卓犖有目共賞惟功歸於僕謬加奬許則慚恧彌甚猶冀先生曁貴國名賢碩彦導揚理窔啓示道原著籌國之大猷抒濟時之偉略始終厥事爲本報光俾閱是編者不致以不文見擯則僕之受賜又何涯量耶林樂知謹跋 
[上海北市絲業會舘籌賑公所施少欽經收河南皖北奉直揚鎭賑捐三月初三日第二千另四十一二三次清單]  
　　大圑王隢滄翁募奉賢宋紫洲善士求病愈洋五十元湘譚盧曙春求病速愈十元無名氏求保四季平安十元勉省氏五元仙女鎭胡又亭募集善堂同人正月分捐五元又二月分捐四元又汪子安募集善堂同人三月分捐洋五元又四月捐四元黎里陳德茂茶號完心願四元補過氏求老病卽愈三元陳篤卿醫金助賑由仁濟堂來二元太倉岳市周馨士知過生忱求再生三戶各洋二元誠求子盡我心各一元同春錢一千二百五十文○大英書舘來檳榔嶼林斐然募吳官明洋五元曾亞成三元何敬夫林德輔各二元以上初二日○徐廷棟善士求保病愈由仁濟堂來洋五十元繡水隱名氏募各善士五十元對開一元浙寗虛祝子求合宅平安廿元鎭海陳玉記壽筵資移賑由南市陳乾生交到十五元陳啓祥爲子病愈六元三槐堂王求病愈由石士來洋五元陳惟林求妻痧子寒熱卽愈五元蘇省金鼎一元吳應鼎四元湖州志端子求黛名乙元蘇省黃福寳求病愈一元○嚴州委師儉叟懺微各日本洋一元○立大莊來福建延平府署沈朱訓善士募陳阜初輕洋二元季才庭洪培蘭徐泮香朱升衢蘇方徐蘭記雪門七戶各七二番一元勤修堂邱熊啓記季維記三戶各七二番洋五角朱繼勲蔣福生蔣順富三戶各洋五角文輝三角文銘兩角張鳳才宦應全蜚記時順號德華堂同興恆裕彩文居愼泰榮順十戶各錢四百文隆記三百敏記無名林高福葉昌喜益順五戶各錢二百文共三十二戶各洋十七元一角錢三十文以上初三日○公信善士由啓昌來規元四十兩嘉郡成號提莊毁炳文求病速愈一切平安洋三十元漢口秀珊令値五十壽壽辰助賑由泰記綢莊來甘元基隆庽所眉山後裔舊爲生意逆手許願日本洋廿元徐銘庸求病速愈規銀十兩銅洋四元無名氏洋十元趙姓十元仙鎭石林舊隱求病愈痊人十元沙頭恆昌募王永昌十元夾石恆受參號沈山乞人十元古董林宗沼爲妻六十生辰蒙友姻賜儀將謝筵資移助由愼餘莊來十元新塍旅居子五元玉山杞憂子募解結氏由晋和莊來五元又懴每氏四元清風逸者四元杭城劉昌緯昌錡病愈完愿四元無名氏三元朱良之求次子鑫寳嗆瀉速愈二元積錢子爲子一桂病咳嗆求速愈一元延陵子求父病速愈一元又爲父誕求四季康健一元福壁居士一元京口張爲之銅洋一元○妨蘇裕源公典晚翠閣主募陸眉翁洋二元顧映江江菊汀徐俊元三戶各一元蔡煥陸德馨吳文藻一元姚潤泉李元熙各七角詹德齋陳儀卿七角劉福五陸品山楊秋田殷辛生四戶各六角孫國祥陳慕藩周默卿曹月方顧禮庚五戶各五角陸慶全五角葉耀堂薛竹卿陳禾培張春生陸厚甫殷慶元六戶各四角程子封查雲泉吳蟾香程悅全王辰生洪澣英六戶各三角陳子亭金杏生陳錦庭江夢馨邵家駒五戶各二角五分胡友竹方廣堂汪少欽江蓉甫劉小松五戶各二角香水漁人五分共四十一戶合洋廿元以上初四日　 
 
 
 

Page 10

 
 
   
 
 

Page 11

 
 
[光緒十五年三月初三日京報全錄]  
宫門抄○諭旨兩道錄前○粤督張奏爲試期不敷該暫行歳科併考摺○總兵劉奏報洋巡班滿歴過洋面情形摺○大臣色等奏報領隊大臣接印日期片○粤督張奏爲循例具奏摺○直督李奏飭提鎭各赴本任片○又奏爲升署副將片○總兵吳奏報到任日期摺○三月初三日兵部太常寺太僕寺正藍旂直日無引見○汪鳴鑾由西陵回京請安○耆齡德慶各假滿請安○盛京禮部侍郎懷塔布請　訓○廣西巡撫高崇基請訓並請假一月蔣良假滿請安並謝加級恩○溥良謝授侍講學士恩○薛福辰續假一月○敬信請假五日○太常寺奏派告祭天地宗社派出出睿王鄭王肅王克王○掌儀司奏十四日告祭奉先殿謨貝子行禮○召見軍機高宗崇基懷塔布汪鳴鑾薛允升○○兩廣總督兼署廣東巡撫臣張之洞廣東學政臣樊恭煦跪奏爲試期不敷援案請將高州府嘉應州南雄州三屬暫行歳科併考以免遲悮恭摺具陳仰祈聖鑒事竊查廣東歳科兩試惟雷州瓊州廉州陽江廳四屬向例歳科併行其餘廣州等處六府四直隸州均係歳科分試近年人文日盛考數愈多兼以自省侒試北江之南韶連及東江之惠潮嘉等屬均係逆流而上間有陸行水淺沙多舟行遲滯程期難必其高廉雷瓊等處則程兼水陸往返紆廻路尤遥遠歴屆按期辦理三年之内計日已甚迫促臣恭煦素知廣東棚多路遠試事必須赶辦抵任後卽行文肇慶羅定曁南韶連等處飭令迅將縣州府試辦理完竣明歳正月初六日卽由省起程依次接試臣之洞亦代爲籌及擬於海道可通之處改乘官輪前往以期節省行程庶考試日期稍寛得以從容校閱兹接京局來電十二月初八日奉上諭明年舉行歸政典禮崇上皇太后徽號着於光緒十五年舉行恩科鄉試十六年舉行恩科會試等因欽此查鄉試之前必須舉行錄科事宜計明歳七月至九月均須往省辦理文武錄科三年之中又除去三月統計試期更少無論如何赶辦日期實屬不敷而明年自正月至六月底須考畢肇羅南韶曁廣州等六府州文武歳試亦實萬難赶辦若將生童各塲勉强歸併必致混雜草率且各屬試院坐號亦不敷用臣等再四籌商各棚試期實屬無從騰展惟有將内河陸路距省最遠往返周折之處量爲變通暫改歳科併考一極西之高州府一極東之嘉應州一極北之南雄州此三棚若改爲併試庶幾道路直捷程期較少通省考試得以周徧各屬生童旣免向隅而校閱亦不致草率貽誤溯查道光十三年江西學政翁心存以補行正科鄉試辦理錄遺致稽時日曾湲照乾隆嘉慶年間成案奏准將南安贛州兩府暫行歳科併考在案今廣東明歳舉行恩科鄉試情事相同合無仰懇天恩俯准將廣東之高州府嘉應州南雄州三屬暫行歳科併考以資周轉而免貽誤臣等爲愼重試事起見謹合詞恭摺具奏是否有當伏乞皇太后皇上聖鑒訓示謹奏奉硃批着照所請禮部知道欽此○○調署廣東碣石鎭水師總兵篆務閩粤南澳鎭總兵奴才劉永福跪奏爲恭報洋巡班滿歴過洋面情形據實具奏仰祈聖鑒事案於道光二十五年十一月初七日欽奉上諭嗣後沿海水師各提鎭着於每歳出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此業將光緒十四年七月初一日下班出洋統巡日期專摺奏明在案緣自七月初一日起奴才出洋接管兵船督率中左右三營及轄屬平海營値巡將備弁兵船隻在於上下交界一帶洋面往來梭巡督緝迨八月初十日巡至左營甲子洋面與東上路澄海營叅將兵船依期會哨一次又十一月初十日巡至半路佛堂門洋面與水師提標中軍叅將兵船依期會哨一次至於沿海各炮台炮位官兵技藝以及軍裝火藥器械俱於洋巡經過之便分别會演考騐均經通報在案兹屆下班洋巡期滿撤巡回營所有歴過洋面尚属安靖除將光緒十五年正月初一日起上班統巡洋務遵例札飭轄属平海營叅將就日赴洋接管兵船統巡回營洋面務須實力加意督緝毋稍疏懈外理合將洋巡班滿歴過洋面情形據實恭摺具奏伏乞皇太后皇上聖鑒謹奏奉硃批知道了欽此○○色楞額等片再奴才等惟伊犁額魯特領隊大臣春滿咨呈竊春滿上年准前署伊犁將軍錫綸咨承准軍機大臣字寄光緒十三年十月初八日奉上諭春滿着暫回本任聽候諭旨欽此欽遵知照到塔會將由塔爾巴哈台起程日期咨請代辦塔爾巴哈台叅贊大臣印務額爾慶額具奏在案兹於光緒十四年十一月初九日行抵伊犁本月十五日准署額魯特領隊大臣喀勒充伊委派筆帖式呢克湍錫拉绷阿齎送光字五百六十二號伊犁額魯特領隊大臣銅質圖記一顆並將文卷一併移交前來春滿卽於是日接印任事等因咨呈前來奴才等覆查無異理合附片具陳伏乞聖鑒謹奏奉硃批知道了欽此○○兩廣總督兼署廣東巡撫臣張之洞跪奏爲查明學政閱文幕友姓名籍貫循例具奏仰祈聖鑒事竊照乾隆三十八年欽奉上諭學政閱文幕友極小省分亦不得不及五六人着各督撫留心稽察隨時據實奏聞等因欽此又道光十六年欽奉上諭學政幕友不得專用本籍之人致滋流弊等因欽此欽遵在案兹新任廣東學政樊恭煦於光緒十四年十一月二十四日到任將閱文幕友姓名籍貫開列咨送前來臣覆加查核所延幕友八人俱係分隸各省並非專用本籍之人除隨時留心稽察外謹繕列該學政幕友姓名清單循例具奏伏乞皇太后皇上聖鑒謹奏奉硃批知道了欽此○○李鴻章片再直隸通永鎭總兵員缺光緒十年三月間欽奉上諭着吳育仁補授時値統帶義勝營扼守要地未便赴任仍奏留廣東陸路提督唐仁廉暫署通永鎭兹查唐仁廉並無經手事件廣東營伍海防同關緊要應令交卸署篆前赴提督本任並飭吳育仁赴通永鎭總兵本任接統准練各營將北塘防務及至山海關沿海一帶營伍事宜認眞整頓經理各專責成除飭遵並分咨查照外理合附片具陳伏乞聖鑒謹奏奉硃批兵部知道欽此○○李鴻章片再督標中軍副將陸本榮遺缺前因無員可調請以保定營叅將胡金元陞署旋准兵部咨稱胡金元歴俸未滿與例未符等因臣查該副將駐札省會有領袖各鎭標營之責整飭營伍訓練兵丁彈壓地方稽核糧餉均關緊要近年督臣常駐天津省標事宜尤賴該副將認眞經理必須精明穩練之員方足以資表率現旣無員可調而應陞之叅將或現居要缺或人地未宜亦難遷就惟該叅既胡金元明練樸誠曉暢軍律曾任省標叅遊十餘年兩次委署斯缺於地方營伍情形均甚熟悉措置裕如升署副將堪以勝任雖叅將歴俸未滿年限但與遊擊併計實已早滿向來題調要缺請陞之員與例稍有未符皆准據實聲明卽行核准歴俸未滿亦在准其聲明之列並非格外通融且該員人地相需合無仰懇天恩俯念員缺緊要准以胡金元升署督標中軍副將期於地方營伍有裨仍俟俸滿之日再行奏請實授所遺保定營叅將容另揀員請補除履歴前已送部外理合附片具陳伏乞聖鑒訓示謹奏奉硃批兵部議奏欽此○○直隸通永鎭總兵奴才吳育仁跪奏爲恭報奴才到任日期叩謝天恩仰祈聖鑒事竊奴才接奉大學士直隸督臣李鴻章行知飭赴通永鎭本任並接統淮練各軍於光緒十五年正月二十一日奏奉硃批兵部知道欽此奴才遵於本月二十五日馳赴北塘行署准署總兵廣東陸路提督唐仁廉委員將印信文卷齎送前來當卽恭設香案望闕叩頭謝恩祗領任事伏念通永爲沿海要區總兵有操防專責近年移駐海口兼統練軍及淮部仁字各營舉凡内地巡查緣邊扼守訓練新式操陣監築台壘工程在在俱關緊要奴才前於光緒九年署理斯缺十年仰蒙簡授時以統兵駐紥未得離營兹因唐仁廉赴任粤東奴才始履本任受恩深重責任愈專自顧庸愚深虞隕越惟有隨時禀商督臣於一切應辦事宜認眞整頓以冀仰答高厚鴻慈施於萬一所有奴才到任日期謹繕摺叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒十五年三月初四日京報全錄]  
　　宮門抄○發抄硃批三道○直督李奏海軍新設副將至守備各缺撫員請補署摺○粤督張奏爲揀員借補叅將要缺摺○新疆撫劉奏直隸州三年俸滿仍留新疆以道員叙補摺○三月初四日刑部都察院大理寺廂藍旗値日吏部引見二十一名戶部八名禮部四名都察院三名中書科二各提督衙門六名廣東布政使游智開到京請安○海緒假滿請安○正黃蒙奏派署備查壇廟派出熙敬秀吉花尚阿○禮部奏請換戴凍帽日期旨着於二十六日○召見軍機錫珍續昌游智開皇上明日辦事召見後還宮卯初升中和殿看版畢還養心殿少座更衣後卯正二刻出乾清門至奉先殿壽皇殿行禮畢還海○發抄剛毅奏大同鎭總兵林成興暫緩交御奉硃批林成興着照所請暫緩來見黃金志現在天津着該撫咨行李鴻章飭令該總兵卽赴新任欽此又請將榆次縣知縣吳師祁虧欵查抄奉硃批着照所請該部知道欽此○又解旗兵加餉銀兩奉硃批戶部知道欽此○○北洋大臣大學士直隸總督一等伯臣李鴻章跪奏爲北洋海軍新設副將至守備各要缺照章揀員請補請署繕列清單恭摺仰祈聖鑒事竊照北洋海軍新設提督總兵蒙經臣揀員咨會海軍衙門具奏奉旨簡放在案其新設副將至守備各缺應由臣照章揀員請補請署查奏定海軍新章内開守備缺出在寔缺千總候補守備内揀補都司缺出在實缺守備内揀補遊擊缺出在實缺都司内揀補叅將缺出在實缺遊擊内揀補副將缺出在實缺叅將内揀補又海軍各缺如一時無合例應補人員准擇其資深勞之者升署仍扣滿應歴資俸辦事無過再請補授並准職大者借補小缺又海軍學生出身人員已保有文職若不願對品改武如遇補缺需人其材器又適相宜者准其通融借補各等語今北洋海軍規模初創各缺均係新設並無實缺人員可以揀補其候補副將至候補守備五項亦無多員可以按班請補盖北洋辦理海防十餘年凡水師員弁僅於出洋接船及援護朝鮮案内酌量附保從未專案保奬是以管駕管輪大二副等官階皆小若必各按本班以副叅補副叅以遊都守補遊都守卽無從揀選必致要缺久懸該員等多由水師學堂學生出身雖官階較小而原派管駕管輪大二副各差皆係副叅遊都守應辦之事今已在水師効力十年内外久歴艱苦實屬資深勞多自應按照奏定新章旣無合例應補人員卽以官小者通融升署俟數年後本班實缺人員較多並有例保候補人員遇有缺出再於實缺及候補内按班請補此時官小者升署應以現有官階較員缺小至三級爲斷如叅將遊擊都司准陞署副將缺遊擊都司守備准陞署叅將缺都司守備千總准陞署遊擊缺守備千總把總准陞署都司缺千總把總外委准升署守備缺不准小至四級以示限制此項官階較小各員十餘年來例有保奬早經升至應補各班今歴年並無奬案似須就此拔搉藉作士氣且久已充當管駕管輪大二副各要差其才藝實堪膺副叅將遊都守實缺毫無冐濫兹督同海軍提督丁汝昌秉翁妥細揀選新設副將五缺叅將四缺遊擊九缺都司二十七缺守備六十缺内除叅將一缺遊擊二缺都司二缺守備十四缺俟遴得妥員另請補署又守口砲船管帶都司四缺現因砲船收入船塢暫行懸缺外尚有副將五缺叅將三缺遊擊七缺都司二十一缺守備四十六缺均已揀定分别請補請署該員等皆曾赴英德各國及日本朝鮮洋面遊歴操巡能任艱險深悉機宜堪以勝任間有官階較大借補小缺者兩員又文職借補者一員亦係學生出身資深勞多材器相宜謹開具清單恭呈御覽海軍與尋常水陸管伍不同人材實爲難得現甫新設各缺一時實無合例應補人員不得不通融補署俾專責成要皆人缺相宜並與奏定新章符合仰懇天恩俯准照辦以實軍伍該員等現均帶船出洋操巡不可一日曠誤並請照新章由兵部先給札付隨後察酌情形陸續給咨赴海軍衙門轉送兵部帶領引見其升署各員仍扣滿應歴資俸辦事無過再請補授其有定章以前歴過者查明併計至海軍俸餉等項前奏自本年正月初一日照辦新章理係統指收支海軍經費而言惟副將以下各員現甫奏請補署未便自正月初一日卽支俸銀應請均俟奉諭旨之日照章起支官俸船俸其未奉旨以前及尚未補缺各員弁仍照原有差事新費核给俾清界限凡在本年核給者並歸海軍經費造報合併聲明除飭取各員履歴分送海軍衙門兵部並將千總以下各弁另行咨請補署曁鈔錄摺單分咨外理合恭摺具奏伏乞皇太后皇上聖鑒訓示施行謹奏奉硃批着照所請該衙門知道單併發欽此○○兩廣總督臣張之洞跪奏爲廣東陸路叅將員缺緊要員借補恭摺具陳仰祈聖鑒事竊准兵部咨廣東欽州營叅將方鰲病故遺缺係陸路題補第二輪第二缺應用儘先人員旣據扣留應令迅揀儘先合例人員請補等因查定例各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定又儘先人員均按奉旨先後挨次補用如名次在前之員實在揀選不得其人必須按名指實於此缺何項人地不宜方准將名次在後之員請補又陸路叅將如請補之員籍隸本省例應迴避於摺内聲明揀選隔省對調各等語又案准兵部咨武職借補章程提鎭借至副叅遊止借補人員卽在儘先班次之内等因查欽州營叅將駐紥欽州城係烟瘴要缺與越南毗連現當籌辦邊防之際非精明幹練之員弗克勝任兹會同署廣東陸路提督臣鄭紹忠詳加揀選陸路儘先叅將班内合例該補各員均於此缺人地不宜宋便遷就請補查有記名總兵侯勉忠年六十三歳廣東清遠縣人由勇目在廣東廣西等省剿匪出力遞保花翎副將嗣於援剿越南股匪削平巨憝攻克者巖出力案内保奏光緒六年三月初九日奉上諭着免補副將以總兵記名簡放並賞給枝勇巴圖魯名號欽此咨送履歴准部咨覆註册該員老成幹練歴著戰功現署羅定副將於營伍捕務均能實力整頓並無在外省軍營叅革朦保情弊以之借補欽州營叅將洵堪勝任籍隸東省與例稍有未符惟本班各員均不合請補謹隨摺聲明合無仰懇天恩准以侯勉忠借補欽州營叅將俾資整頓如蒙俞允俟部覆到日給咨送部引見並在西省叅將内查缺對調以符定制謹會同署廣東陸路提督臣鄭紹忠合詞恭摺具奏伏乞皇太后皇上聖鑒勅部議覆施行謹奏奉硃批兵部議奏欽此○○尚書銜甘肅新疆巡撫二等男臣劉錦棠跪奏爲陞用道知府借補直隸州三年俸滿懇請開去本缺以道員仍留新疆叙補恭摺仰祈聖鑒事竊查新設温宿直隸州知州一缺前經臣奏准以三品銜陞用甘肅候補知府陳名鈺借補三年俸滿照例升用嗣調署迪化府知府復委署阿克蘇道先後附奏在案兹據新疆布政使魏光燾詳准該員呈稱現年六十一歳湖南永州府甯遠縣人由廪生投効老湘營歴保三品銜安徽遇缺卽補知府補缺後以道員儘先升用又於肅清直隸山東案内經前陜甘督臣左宗棠奏保奉上諭陳名鈺着賞給三品封典欽此同治八年請咨赴部引見奉上諭陳名鈺着准其免補本班以知府仍留安徽遇缺卽補俟補缺後以道員升用併賞給三品銜欽此遵卽領憑到省十年委署池州府光緒元年二月聞訃丁父憂請咨回籍守制三年五月服滿起復回省候補六年請假回籍措資旋奉奏調來甘改歸甘肅候補九年五月委署温宿直隸州知州十一年三月奉文借補斯缺嗣於六載邊防案内保舉免補知府以道員仍留甘肅儘先題奏經部議奏陳名鈺應准其遇有甘肅道員缺出按照例章儘先題補奏補奉旨依議欽此十三年十二月調署迪化府知府十四年八月委署阿克蘇道交卸赴任例應呈請開去温宿直隸州知州本缺等情詳請具奏前來臣查升用道卽補知府陳名鈺於光緒十一年借補温宿直隸州知州旋保升以道員留於甘肅儘先題補奏補現直隸州知州已屆三年俸滿又經委署阿克蘇道合無仰懇天恩俯准開去温宿直隸州知州本缺以道員仍留新疆叙補出自鴻施謹曾同陜甘總督臣譚鍾麟恭摺具奏伏乞皇太后皇上聖鑒訓示再温宿直隸州知州係衝煩疲三項要缺應請扣留由外揀補合併聲明謹奏奉硃批吏部議奏欽此 
 
