# 1916 - 346 - 4915750

 

Page 1

 
 
   
 
 

Page 2

 
 
時評 
[和（冷）]  
　　據近日各種消息以觀和之一字將爲一時之流行語矣歐洲大戰有議和消息中國國會衝突有調和消息四川羅戴二人有言和消息（見昨日成都電）其矣和氣之將充溢於世界也 
　　雖然不有戰安有和故戰者和之根源也旣有和即有戰故和者戰之醖釀也時人有謂欲經一戰以定永遠和平者是理想之談而未必能見諸事實也但可云受戰時之經驗與痛苦能使日後之戰益加謹慎不至輕舉妄動耳 
歐洲和議今且勿論若我國内之所謂和其和也果能有戰時經驗與痛苦否耶果能使日後之戰益加謹慎不至輕舉妄動否耶苟其能之已屬大幸亦安敢望其永遠之和平哉 
[命令]  
　　十二月十三日大總統令特派熊希齡前往日本呈遞大勳章此令 
又令嚴式超給予四等嘉禾章此令 
又令任命崇文爲鑲白旗滿洲副都統此令 
又令任命趙凌雲爲正藍旗滿洲副都統此令 
又令任命魏朝彦爲陸軍第三師參謀長此令 
又令任命雷　爲四川全省警務處處長兼省會警察廳廳長此令 
又令外交總長伍廷芳呈請任命劉廼蕃試署僉事應照准此令 
專電 
[北京電]  
　　中立派十一政團代表孫潤宇等昨假憲法起草室開連席會討論九大要點議决五個問題（甲）省之地位（一）省（二）特别區域（乙）省長由總統自由任命（丙）省議會之組織及議員之選舉以法律令之（丁）省會權限以保存現有之權限爲準（戊）省設參事會贊助省長（一）組織省長省會各推六人以省長爲會長（二）權限以法律定之 
[北京電]  
　　參議院今日（十四）點半開會議員到百四十六人王主席劉成禺動議變更議程先提卾省會爲詹大悲等三人資格事請願可决委員長章兆鴻報告審查會本主調查卾會議事録速記録是否三分二通過爲斷現大會旣催促應受理多數贊成就大體付討論贊成反對兩派相間發言旋引起憤爭李兆年執定調卷不能推翻原表决金兆棪謂無須原文有多數字樣即足證明章兆鴻復申此義遂用起立法表决贊成原書送政府者得多數次議國塟法案審查結果認甚妥善表决通過連開二三讀會成立外交委員出席禁旁聽退 
[北京電]  
　　外交界述倫敦會議結果贊成大借欵促成要點要求先開具體條件並聲明勿向他團另商 
[北京電]  
　　四國銀團函財政部大借欵推正金銀行經理代表請訂期開議聞以定抵押品爲前提 
[北京電]  
　　全國禁烟聯合會今日（十四）開會由安銘主席議决五條（甲）廢除滬商督銷印土案（乙）各代表致電本省厲禁種吸（丙）對東清膠濟路私運事關外交守秘密（丁）設所實行調驗（戊）推伍廷芳爲會長 
[廣東電]  
　　外傳賭商乘省議會閉會期内承辦番攤將有成議 
[廣東電]  
　　近發見指官誆騙巨案主謀係公署交涉局主任鄧宗瀛已交法庭起訴 
[廣東電]  
　　財政廳現與荷蘭銀行商借五百萬惟須財政部簽押作保方能有效 
外電 
[北京電]  
　　華字報云政府知照　亞公司謂關於湘皖鑛權之條件今已取銷無效國合問　　已滿三月而四國銀行團或日本之大　欵迄未成立故也中政府刻欲覓他物品以爲日本借欵五百萬元之抵押俟决定後當途交國會决議（十三日） 
[北京電]  
　　財政總長陳錦濤建議在北京舉行財政會議由各省派代表與會討論財政改革事宜（十四日） 
[北京電]  
　　魯籍議員昨謁總統陳述魯省危狀及人民因革軍起事大受苦楚之情形請總統速籌善法恢復治安並請撤去張懷芝 
（十三日） 
[北京電]  
　　查辦張勳案由衆院否决某議員聲稱所指各節皆無影響張勳從未反　民國亦未反對國會支（十三日） 
[北京電]  
　　國會閧鬭案在地方檢察廳初審未有進步到廳者僅有原告及證人被告被傳未到有藉故推託者但以檢察廳無票傳或逮捕之權爲言者居多蓋被告身爲議員非　刑事案件則不能逮捕也檢察廳處於爲難地位乃呈請司法部准其向國會傳召被告到案但衆意此　未必辦到因中立派政黨决計欲打銷訴訟而使此事和平了結俾可從速續議憲法也（十三日）以上路透電 
[東京電]  
　　日本朝野之有識者就德國提議媾和一事之觀測均以此媾和究無成立之望至德國何故出此無望成功之提議則所見不一據一部分通外交之消息者觀測以德人此舉要爲對内政策而起蓋英俄兩國近均斷行改造内閣採取急進的作戰之方針德國爲對抗之計故以聯合國必難應允之條件提議媾和俾可委責聯合國以敵國無意平和爲口　使其國民知各敵國必欲殱滅德國以激刺其敵愾之心而促成其更固之决死的團結云 
（十四日） 
[北京電]  
　　今夕（十三日）發表命令派熊希齡爲赴日特使捧呈最高勳章據聞熊氏之特使係由國務院决定明日（十四日）之參議院因曩衆議院否决曹氏之關係尚未解决故此命令特派熊氏之件通過與否頗爲疑問（十三日） 
[　　日本朝野接到十三日任命熊希齡爲贈勳特使之報頗有意外之感其果能實行來日與否亦頗抱有疑念云（十四日） 
[北京電]  
　　衆議院昨（十二日）開秘密會議議員田桐以近有喧傳歐洲戰爭中國曾受勸誘加入協約國方面之說究竟有無其事並欲聞知老西開鄭家屯交涉之經過故發議要求段總理伍外交總長出席即經段伍兩氏派伍朝樞爲代表出席說明惟尚不得要領决俟下次開會更求說明旋卽散會但加入協約國方面云云實無其事（十三日） 
[漢口電]  
　　湖北造幣廠日前奉命鑄造現總統黎元洪公肖像之新銀幣擬於二十日開工（十四日） 
[漢口電]  
　　漢口商務總會一爲維持漢口巿場金融起見呈請當道取締現銀輸出（十四日） 
[漢口電]  
　　王督軍爲嚴行禁絶鴉片照會各國領事希望於各外商嚴行禁止（十四日） 
[南京電]  
　　雲南唐督軍四川羅督軍昨日聯銜電呈馮副總統曰雲南四川兩省軍隊同時起義兩省友情極其親密如近外間所傳感情衝突等說毫無其事實係揑造之謡云云 
（十四日） 
[南京電]  
　　衆議院議員凌文淵因組織政黨來甯已經電報矣兹凌已在丘王府内賃一民屋門首高懸黑地白字會員通訊處五字大牌頗爲當地人所注目（十四日） 
[濟南電]  
　　濰縣民軍之内訌經張督軍派遣周參謀長馳赴濰縣力爲調停幸已略見平靜不至釀成大事該民軍之首領居正已於前日來省面會督電商議至急善後解决之策（十四日） 
[濟南電]  
　　山東之財政今兹已逹窮逼之極如民軍解决需費係一時濫發銀行證劵以濟燃　之　而年關將届需欵多端大有無可如何之勢張督軍近接美國借欵成立之報已電政府速撥一百萬元以資急用（十四日） 
[東京電]  
　　今日宮中舉行内田康哉子爵駐俄大使之親任式（十四日） 
東京電 
　　内大世之後任有以土方伯爵補授之說（十四日） 
　　以上東方通信社電 
戰電 
[亞姆斯特丹電]  
　　德國國會開會時甚爲擁擠旁聽席中爲之人滿首要郝爾維格博士出席演說曰余姑從簡發言羅馬尼亞近加入戰團冀掃東歐吾德與同盟國之陣地同時敵軍在松末河大舉進攻國破西歐我軍陣線意軍亦復作戰牽制奥國大局之危急若是幸賴天佑得以阻扼敵軍使不得逞志西歐陣線匪特無恙而自羅國加入戰團後兵力轉覺雄厚戰品轉覺充足當松末河與加沙高原砲火復作俄軍縱兵攻擊德國東陞與外錫爾伐尼亞時興登堡元帥竟能佔據羅國西伐拉幾州全境及布加萊斯並獲糧食與煤油無算是則吾人已藉兵威而定經濟急需之基礎矣我國之潛艇亦屢建勇績敵人欲驅饑魔以困吾人今轉爲所困當戰爭滿一年時德皇嘗謂中心畏憚而堅决今日吾人仍具此心敵人苟謂吾人無力爲繼則實自欺耳德意志帝國非受攻之炮臺乃絶大之軍營兵力充足取用無窮敵人掩飾吾人前所宣布願意媾和之言德皇具極高之道德深明對於國民對於人道之責任故以爲正式提議媾和之時機已至敵人於一九一四年提出世界戰事之武力問題今日吾人提出和平之人道問題吾人内外鞏固天良潔白故以鎭靜之態度以待敵人之答覆敵人如拒絶此議則敵人實願擔負今後世界慘禍之全責於是萬民將復同具義憤首相末謂政府已請保護德國海外利益之美國西班牙瑞士代表傳逹前述之媾和意見並已通報羅馬敎皇首相宣讀牒文時歡呼鼓掌之聲不絶於耳急進黨亦相與附和繼乃由多數表决休會議員之一部分要求卽行討論首相之演說未能如願荷蘭某訪員曾參與德國國會會議據謂德首相演說旣畢卽退就原席目眩頭昏幾不辨四周人物是時全院大爲騷動全城人心惶惶院外聚集之人甚衆爲從來所未有（十二日） 
[倫敦電]  
　　同盟國提議媾和之公文略謂中央國與其同盟國所擬提出以供談判之條件自必信合於奠定永遠和平之基礎如協約國恝然不顧則戰爭將賡續進行吾人誓達勝利目的而後已第對於戰禍之延長概不負責又謂德奥布土四國已證明其無敵之力對於戰士較衆軍械較足之敵軍已大獲勝利各陣線雖迭被攻擊卒能抵禦而不動摇敵軍在巴爾幹最近之衝攻旋歸失敗最近之事實已足證明德奥布土抵抗力之未可破且觀全局現狀頗有中央　繼續　勝之氣象德奥布土之榮耀功績終未取中央諸國被逼而戰以保生存之事實而更易之中央國並不以破壞敵國爲目的今於提議媾和之際實有軍力與財力之自覺心壯其氣云云（十二日） 
[倫敦電]  
　　德皇頒發軍令如下余感念諸將士以勇武博得之勝利故會同三同盟國之君主向敵國提議媾和所抱目的達否未定故諸將士仍當禦敵而敗之（十二日） 
[華盛頓電]  
　　駐美德使署接柏林來電謂德國提議恢復戰前之局面惟須建設波蘭與立陶宛二新國（按立陶宛古爲大公國其區域幾逹黑海與波羅的海南以里斯特河爲界十二世紀脫離俄羅斯而獨立一三八三年興波蘭合併一七七二年一七九七年爲俄羅斯與普魯斯分佔）（十二日） 
[倫敦電]  
　　華盛頓電稱德國提議恢復所佔比法各地收回德國各殖民地而巴爾幹事件則由和平會解决（十二日） 
[紐約電]  
　　晚報載有傳聞之德國議和條件若干條皆非由官場方面傳出者内有（一）奥國據有塞境（二）君士坦丁仍歸土國（三）布國於巴爾幹第二次戰爭中所失之地一律交還布國（四）意國以所得之地交還奥國（十二日） 
[亞姆斯特丹電]  
　　德國致羅馬敎皇之公文言及交戰國與中立國人民因戰事而遭遇之損失與痛苦並謂歐洲爲文化中心點今將有滅亡之禍德國爲自衛計而出於戰希望敎皇出而扶助使德國首先提出之和議得告成功（十二日） 
[倫敦電]  
　　路透電社探悉英國對於德國和議須俟與諸協約國商槯後始能有正式之宣言（十三日） 
[華盛頓電]  
　　白宮消息云威爾遜總統對於中央國所提出之和　須俟探悉協約國之態度後始能發表意思美國官場意見以爲中央諸國自知目下無美國首出議和之希望故始有此舉 
（十二日） 
[亞姆斯特丹電]  
　　衆以德國之提議媾和乃自認中央諸國之信任今已摇動此舉與德奥兩君大起爭論之謡言有關（十二日） 
[巴黎電]  
　　今日下午公報宣稱西境陣線殊爲沉寂（十三日） 
[巴黎電]  
　　今日下午公報宣稱摩拉斯蒂爾北面砲隊與步兵戰事甚爲劇烈布軍回攻一次爲意軍擊敗（十二日） 
 
 
 
] 

Page 3

 
 
[羅馬電]  
　　今日公報宣稱敵軍在洛比哇西南面杜沙薩細拉進攻爲意軍所敗加沙高原之意砲隊殊受惡劣天氣之妨碍（十二日） 
[彼得格勒電]  
　　今日公報宣稱柯凡爾東南卡巴西安森林境摩爾達維亞敵軍之進攻者均被擊敗俄軍占據高地數處德軍在細斯洛（泊洛斯蒂東北三十英里）北及米齊爾西（泊洛斯蒂東二十五英里）西進均未得利（十二日） 
[彼得格勒電]  
　　今日公報宣稱俄軍在羅國摩爾達維亞州特洛土斯河南佔據敵軍戰壕線一道敵軍從事回攻大受損失敵軍今於杜爾拉伐特拉北奮力抵禦羅軍曾於米齊爾至布成大路取攻勢敗退羅軍現列陣於布成薩林加烏爾齊斯尼（十三日） 
[倫敦電]  
　　德國公報宣稱德軍佔據泊洛斯蒂與布成半途之米齊爾鎭及距泊洛斯蒂東南三十英里之烏爾齊斯尼鎭德軍於三日之内俘敵萬人獲砲數尊（十二日） 
要聞一 
[大陸報論歐戰和議問題]  
　　十四日大陸報社論云德國今已擇定一適宜時期以提出和議矣交戰國雙方咸有厭戰之意已無庸諱而困處戰壕再過寒冬之戰士其歡迎適當之和局也亦事實之當然以戰情言除羅境外雙方堅持各不相下非至明春戰局未必有所變遷以政治言英俄内閣今甫改組而法國亦方有内閣風潮其關係若何刻尚未能逆覩雙方平民要求和局呼聲日高主張和平之政黨勢力漸壯而財政情况亦日趨窘迫影響及於全球彌漫歐陸之慘禍已足令人興悲而戰禍且愈趨愈烈解脫未能則尤足令人絶望也羅馬尼亞爲歐洲加入戰團最後之國交涉未久都城已陷德國獲此勝利興高釆烈乃視此爲提出和議之絶好時機焉前者德國每獲勝戰輙表示願開和議之意但贊成無人卒未開議而戰事遂更酷今者德國又獲勝矣自德人視之此固德國可以促令議和之時局也德國此後之戰力若何不獨局外者不能詳悉即居於德國者亦鮮能確知其能否一再抵禦協約國春夏攻勢要在不可知之列惟無論德國軍力是否已越過極點其將來議和之機會欲求較此日爲更優者則恐不易有也假令和議無成則德國於挫動羅軍戰鬭主力之後際此冬季將聯合同盟國以重兵攻擊薩洛尼加若果擊敗協約軍則巴爾幹問題將不復存在而希臘且將加入德國方面果爾則德國將率土布之師以厚春東西兩戰區之兵力或以之攻意國侵埃及矣雖然上述云云　和議無成後之懸測耳至於德國此日之提議和局可否接受則將由協約國熟計之察德國所以於此日提議和局者其主因或别有所在使協約國而拒絶其提議也則德國將謝其國内之主和者而語之曰汝不見敵國仍欲滅吾國家乎於是德國等可因以而堅其團結作戰之决心且可由此而得中立國之同情不僅此也德國於此猶有一目的在即利用此舉以離間協約國使其中一二國罷戰言和是已據路透華盛頓電稱駐美德使接柏林電内開德國提議恢復戰前原狀惟波蘭與立陶宛（古大公爵國介於俄羅斯與普魯斯兩國之間以維爾拉爲都城一五○一年與波蘭併合後隨波蘭見併於强隣）須爲獨立國云云夫兩强相角勝敗尚未大决苟欲言歸於好則所難者即在於和局之條件今德奥曰『吾自信吾所提出之條件適合於維持永遠和平之基礎』德國在俄德之間闢一緩衝國並恢復殖民地似差堪自慰矣但其同盟諸國將何如乎埃及之恢復舊狀果足使土國無異言乎奥布兩國所得者爲何乎協約國一方面又將何如乎協約國固未大敗也不獨未大敗且有氣力漸加之勢焉比利時與法蘭西將得何者爲其損失之賠償乎埃及恢復戰前原狀土國縱能滿意英國亦能首肯乎意國又何所得乎未受重創之俄國何以獨受損失乎塞國又安在乎所謂懲治戎首賠償損失及保護弱國權利廢除黷武制度者皆將何如乎凡此諸難題非至交戰國任何一方面完全失敗時似無圓滿解决之望雖然天下難事未必果無解决之一法是在求之而以遠大眼光對付此事而已蓋使戰局繼續延長直至一方面完全失敗之時則此種種複雜難題固不難迎刃而解然戰爭至於如是地位則生命又犧牲幾何財産又損失若干將逹於不可計算之數矣戰禍之慘人人知之美總統威爾遜於開戰之初曾謂無論何時交戰國苟有請其調處者彼願盡其排解之力今各中立國咸有一種舉動欲於適當時期以壓力加諸各交戰國迫其停止戰爭故日内歐洲或將請胸襟沉靜之中立國爲之晝策以期得一善法而使全球共慶昇平人類同享幸福未可知也英國國民報近論威爾遜之連任曾有言曰威爾遜之連任其爲歐戰發生以後之最好朕兆乎美國有美國之難題歐洲有歐洲之難題然爲結束戰局計歐美實有不可分析之關係此中美國之責任威爾遜已　舉之今威爾遜之人物與夫智識德性之能力方兼用於慈善事業以使世界早日脫離可憎惡之戰局云云觀此則英人輿論已可知矣 
[議員閧爭後之調和與起訴]  
聞九個中立政團定於今日在衆議院審查室開調和會研究調和善後手續因上次打架即因爭執表决而起今該九政團擬以第三位之資格出而草定地方制度（即省制）正當之表决方法倘今 
日九政團能將表决方法議定兩相對黨不再固執已意則憲法審議會後日即可望重整旗鼓根據調和人所擬出之表决而表决之故甚望兩派各捐私見使此懸案早日得一結束也至於兩方面因互受毆傷各自起訴地方檢察廳已經受理並到場檢查即不得不出票傳人以便處理現聞各中立團一致主張院内爭執應由院内自行處理法庭如有傳人之咨請即予駁回則兩派之對質公堂或不至成爲事實然考諸刑事案件旣經呈訴即不能由原被告自由取消故此事之解决尚須研究也又聞京師地方檢察廳初意欲根據約法認定議員在院内一切行爲對於院外不負責任之規定不予起訴惟細察此案關係重大且受傷者至二十餘人之多故對於此案特别認眞已派首席檢察官及素稱得力之檢察官王某從事偵查已於前日傳喚人證到廳集訊上午九時所有受傷之二十餘議員及在場目繫之證人及關係人均紛紛同到法庭共計有五十餘人之譜車馬如雲途爲之塞誠爲該　空前絶後之大訟案迨上午十時由首席檢察官開庭傳審輪流質訊直至下午四時始宣諭退庭此次偵查之結果尚無頭緒且事關司法秘密外人亦不得知大約到　　審者均居被害人地位至於實施毆人之正凶確係何人頗難得有力之證明惟聞受傷人中之某議員供稱曾被三十餘人暴擊腦骨臂膀均受重傷據檢驗吏查驗傷度損及内部其勢甚劇若三日内腫痛可支可無他虞否則性命難保云云被告人劉成禺陳策張我華葉夏聲陳時銓蒙經謝良牧焦易堂鄧天乙等廳中亦已於前日出票傳喚諸人中有稱已赴天津者有稱出門訪客者大都皆設辭推托不肯出頭惟葉夏聲則於傳票上答稱依法不得逮捕鄧天乙則答稱議院自有辦法法庭無干涉之必要等語該　以被告人等旣抗傳不到擬照法庭手續要求議院許其拘拿現已呈明司法部辦理矣 
[十二日之衆議院（愁鸞）]  
　　兩官制案付審查收支報告付審計烟酒請願之咨逹查辦張勳之否决今日一點四十五分開會副議長陳國祥主席報告病故議員及表决議員請假畢尚鎭圭動議謂前届本院收支報告以經變故未曾審計可否交本届審計員審計抑另組特别審計委員會請議長諮詢院議馬驤主張付本届審計員審計表决大多　贊成於是議敎育廳官制案政府委員許壽裳　告　謂舊時各省敎育行政只設一科其　過小　事不便民政府對於各省敎育有督察之責故宜直接云云而吳宗慈克希克圖均謂政府宜將外官制全案提交院議方可今專提此等一部份之案不揣其本而齊其末宜暫行退回一俟全案提出再行開議　駱繼漢馬驤主張付審查褚輔成蕭晋榮主張俟外官全案提出後再付審查主席謂依院法第二十八條政府提案非經審查不得議决應交法典股審查某君等主張付法典敎育兩股合并審查紛紛討論卒以表决之結果交法典股審查遂議實業廳官制案政府委員說明畢褚輔成動議請政府於二十日以内將外官制全案交院議决表决贊成多數於是報告議員陳國璽邢麟章當選證書事件簽定席次嗣是議本院七八月份經費報告付院内審計員審計嗣議參院華僑議員選舉施行法案付法典股審查是時照議程應議彈劾陳谷案因人數不足遂以次議關於烟酒稅則請願案四件討論紛紛王振垚徐蘭墅主張將請願案由本院修正然後咨逹政府褚輔成主張將請願案咨逹一面請政府提出烟酒稅則交議而駱繼漢主張將原案咨逹政府主席宣告四案合并表决贊成多數即行咨逹政府時三時十分主席宣告休息休息畢三點五十分開會田桐動議有關係外交事件諮詢院議要求開秘密會於是請旁聽人退席秘密會開完議整理烟酒稅法建議案提案人陳燮樞在假期内遂省略說明表决付財政股審查於是遂議産業結合法案提案人覃壽公說明畢表决付法典股審查而次列之責成地方自治倡創模範産業結合建議案亦覃壽公所提者王振垚反對之劉思格吳宗慈陶保晉均主張與前案合并審查表决多數贊成遂宣告付法典實業兩股合并審查於是禁烟建議案開二讀會主席報告審查會改標題爲咨請政府立行取消廣東江蘇江西三省烟土專賣並厲行刑法第二十一章鴉片烟罪建議案以全文表决多數贊成主席諮詢即日開三讀會無異議以以全案成立表决贊成多數畢議請政府將中央官制提交國會議决建議案王乃昌謂日前曾將政府所提國務院官制等退回另提今提此案甚爲矛盾衆遂請提案人撤回修正於是議查辦張勳案唐寳鍔登台發言滔滔萬餘言略謂徐州會議不能爲張勳一人罪狀前本院提出查辦徐樹錚案已經咨逹政府自有水落石出之時至於攻擊閣　嫉視國會政府已於答覆李議員燮陽質問書内聲明總之國會對於行政方面須從根本上着想政府善良國家自無不善之將吏矣此案宜暫緩咨逹云云唐氏語音激越神氣徜徉而談言微中頗似滑稽者流陶保晉牟琳均贊成其說遂付表决贊成本案成立者少數遂散會時五點十分 
[十二日參議院開會記]  
　　參議員選舉法解釋恢復自治三讀通過昨（十二日）下午參議院開會議長王家襄主席兩次延長時間至十一點五十分始足法定人數議員列席者一百四十餘人議長報告國務院來咨一件又報告雲南議員袁家榖之　補議員李君之證書早經交到本院現名册雖未交到兢省長電報已到可否交付審查衆無異議遂指定五人審查又報告議員請假在七日以上者五人遂宣告照議事日程開議劉映奎謂劉君彭壽所提參議院議員選舉法第二十一條解釋案早經審查報告何以尚未提出議長謂俟下次提出劉映奎謂大總統命令十八日改選現已至十二日爲期甚近本員動議變更議事日程今日先議此案議長以其說付表决多數遂開議參議院議員選舉法第二十一條解釋案（審查報告）審查長蔣舉清報告審查結果於標題二十一條之下加第二項三字并於意義解釋如下（一）候補當選人之選舉每届十名其由省議議會議員當選至多不得逾五人以上（二）每届參議員之改選其由省議會議員當選與現在參議員由省議會議員當選者合併計算至多不得逾五名以上報告畢鄭江灝章兆鴻反對審查報告以爲所規定額之半係指每届改選之定額而言蔣舉清謂如鄭君所言則每省十名每届改選只有三名不得逾定額之半則只有一人倘選出議員之後省議會卽行閉會而當選人不能到院將如何處理鄭江灝謂於當選之初省長已徵求其應選與否與能否到院已不在問題且定額如以十名計算則定額之半是爲五人而改選只有三人當然無五人可言王觀銘則謂條文規定甚爲明瞭無須改釋蓋以十名計算省議會議員當選者不得逾定額之半特充其量以限制耳以下如二三名均可自不生疑義時劉映奎表示贊成審查報告湯漪又表示反對原案無解釋之必要時至三點宣告休息三點三十分復振鈴開會某君提起討論終局之動議表决多數議長以此案開二讀會表决少數某議員提起表决有疑義附議在三人以上議長以不贊成開二讀會表决又少數議長宣告反證第一次表决成立又宣告星期四開二讀會劉成禺君謂湖北省議會致電大總統國務院及參衆兩院謂該省議會爲詹大悲等三人議員資格纷爭已久至今尚未有議長請兩院解决事關本院改選以是本員動議變更議事日程卽時付院議解决議長謂已有請願書到院可否於請願委員會報告章兆鴻謂請願書尚未經審查此次以議員動議則更爲便當宋淵源謂劉議員根據電報動議按院法規定緊急事件議員動議三人附議卽可作議題請議長刷印電報分配大家即可開議議長謂時間太促可於星期四列入議事日程金兆棪謂委員會開會多有不足法定人數之時本員動議委員會缺席者照院法大會缺席付懲戒王正廷則主張修正委員會規則委員會缺席者以大會缺席論議長以金君說諮詢全院衆無異議遂照議事日程開議第一案新到院議員陳德峻孫江東證書審查報告湯　君則要求省略報告劉芷芬謂證書固無疑義然選資格委員會如何審查請報告湯　君報告畢　長付表决多數遂命秘書抽定席次第二案國葬法案（衆議院移付）初讀依法付審查第三案恢復地方自治機關决議案（審查報告）（二讀）某君修正案恢復原有地方自治章程表决多數同日即開三讀會某君修正將標題機表决多數同日即開三讀會某君修正將通過時至四點五十分宣告散會 
[杭州快信]  
　　省議會昨電參衆兩院謂内務部致各省省長電稱本届改選參議員應照此次改選名額選定同數候補當選人不依參議員選舉法第十五條辦理實屬解釋錯誤請貴院糾正云云 
省議會今日休會一天 
　　省道辦事處處長吳秉元以修築省道關於評議事件甚多特又選定秦炳漢任鳳岡等四十六人呈請省長聘請 
第四區烟酒公賣分局長王藝卿呈請辭職現經蕭局長委任該局總務科主任阮仲楣調充 
章太炎今日准可來杭 
[徐州特别快信]  
　　張勳昨得京電李根源有與戚揚對調消息又廖宇春長贛亦在醖釀中 
　　徐樹錚昨晚出京聞爲組織政黨事來徐懇張勳資助 
張勳徇清朗貝勒之請昨已電京主張將優待清室條件載入憲法 
省剾中聯合會代表昨又續到二人 
宿遷匪首宋老獐子昨由康統領解送來徐已交執法營務處嚴訊 
倪嗣冲之秘書長裴景福昨公畢回皖 
[南京快信]  
　　改選參議員原定十八日兹省議會因手續完擬展緩兩日舉行 
　　黑龍江省議會昨來電通告自本月十一日起延會十日又四川省議會來電請協爭廢止驗 
契條例 
　　大總統昨派黎澍來甯謁馮副總統就商要政張一麔擬日内乘車赴滬 
軍署得京電鈕永建確有甘肅督軍消息不日可發表 
　　交通部昨電津浦路局取消長期免票 
軍署參謀長師景雲昨赴滬送蔡公靈櫬出殯憲兵司令陳調元奉副總統派赴蘇滬視察軍隊昨已乘車赴滬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[年關財政之兩說]  
　　年關需欵因有種種特别支出例較尋常月份爲巨政府爲防年關之窮迫關於年關用欵預行計劃并特别張羅聞已略有頭緒據聞本年陽曆年關之需欵預算計逹一千三百餘萬元計提取鹽稅官營事業各欵及催令各省解欵可有一千二百餘萬元之收入并商准中交兩行届時開支若有不敷可通融百萬元則本年陽曆年　財政似不致再行竭蹶然據另一方面消息則謂近來財政之竭蹶至可焦慮耳所聞者無非中央向地方告帮地方向中央呼窮中央慣用政策視爲輕車熟路者除借欵一著之外惟有加稅與減政主義而已但　政主義不過有名無實向來未能實行其加稅計畫則不恤一切積極進行惟仍不能應付近日各省督軍已疊電告急雲南一省自獨立至今虧欠之欵項最多唐督軍亦知中央爲難故未敢十分催促唯各省有知其情形者曾爲從旁轉請據聞該省所短之額約二百萬元而中央近日僅允於年内籌撥四十萬元以資救濟正未知尚短五分四之數將如何辦法又聞陜省張督軍日昨亦有電告該省情形非有百餘萬元之接濟萬難過此年關云云未知政府又將何以答應之也惟聞財政總長陳瀾生君日昨遞呈國務院意見書一件略云近查各省督軍省長多有私借外債之舉手續稍有不合卽影響於財政前途至爲重要當此清理財政之際必須嚴行限制應請由院通飭各省嗣後無論何人借用何項外債均須呈請中央核准方能有效並須由外交部通致各國公使查照云云段總理甚以爲然已允由院分别辦理矣 
[提議取消鐵路免票]  
　　各鐵路本月一種免票爲各機關人員出差時之用但與鐵路收入有關現計全國各鐵路之内外債總額逹於五萬六千萬圓以收入與支出之利息相抵每年尚少一百八十萬圓近交通部查得免票一項如以客票價格計算每年爲四百萬元當於虧欠額之九分二因决議從事取消昨已呈大總統以取消辦法請予核准聞總統亦甚謂然取消目的可以達到至津浦方面安徽督軍張勳向多免票聞亦與之磋商然張督軍前曾以無票乘車鎗斃兵士三人頗顧大局似亦可以允許也 
[農商部提倡農業]  
　　農商部近以我國以農立　如茶糖棉絲烟麻各項特産素爲國際貿易大宗特通咨各省轉飭地方農事試驗場大意謂各省農場試驗品種大都偏重於普通作物而於地方大宗特産轉付闕如辦理殊嫌未協應查明上項各種特産責成農事試驗場力爲提倡廣育種苗　布各處　將實驗所得撰爲白話說明書轉發各縣勸導鄉農試辦至原有作物中品種優良合於土宜之種子亦當酌量留存頒布近地試種其餘無關重要之作物從緩布置免礙進行似此辦理庶可使大宗特産增殖改良等語聞其尤爲注重者北省之棉烟柞長江流城各省之棉茶桑靛各邊省之棉　蔗種云 
　　按提倡特種物産與　輸農民智識皆今日中國農事衰頽時代之對症藥石也特僅以責望於官設機關與少數學校之生徒其收效終爲有限而實際上以農田爲生活之大多數要無與也且各地匪盜縱横頻年災荒相望吾儕小民雖有田廬且不能一日安坐而耕治遑云一切改進之謀故爲國家重視農民計今宜首先肅清各省擾民之匪次乃減除一切煩苛之稅次乃就一般普及之農業品從事實上易能之處逐漸提倡並與民間爲連合之進行而勿徒以責望於官場文告之末焉斯吾國農業前途庶其有挽救之可言與 
[禁烟聯合會開會紀]  
　　昨日全國禁烟聯合會二次開會主席先將昨日議决呈請政府廢除蔡乃煌與上海烟商訂定督銷印烟合同之呈文草稿讀畢有人提議將文稿油印多份分送各代表俟修正後再行繕文簽名呈遞衆贊成山西代表主張除呈請外再由各代表電知各督軍省長電請政府將此項合同要求廢除一面用聯合名義請願國會提出建議案請政府從速取消督銷英烟之案以免於各省禁烟前途發生莫大障礙衆亦贊成内務部代表潘贊化君以個人名義提出兩案（一）請國會改定禁烟暫行律（二）請大總統專設督辦禁烟處主席報告第一條業由本會請　國會須討論遂討論第二條貴州代表發言謂設立督辦禁烟處經費難於籌措且一時不能成立禁烟期限轉瞬將届實有迫不及待之勢况督軍省長固完全負有禁烟之責任若設立督辦督軍省長轉得藉以卸青反於禁烟前途有礙主席遂表决衆不贊成主席提議謂提案尚多擬延長會期於明日（即今日）再行討論遂散會時四點十五分 
[湖北之錢荒（楚客）]  
　　紙幣驅逐現貨之結果　　吾國内地因交通之不便舊俗之難移仍以錢爲本位者尚居大多數湖北其一也而受惡幣之影響淪入於金融淆亂之中者湖北亦其一也 
湖北官票始於張文襄之督卾其時信用極佳流行之地亦極廣最初之發行票額聞爲二千萬串嗣以其利巿也曾續發若干千萬串迨光復時漢口官錢局燬於火未填號之票紛紛雜出僞票同時并見大局旣平文續發若干千萬串以舒國用由是而官票之數乃無旣極（據個中人自述亦不知其確數）而僞票之流行亦不可窮詰矣 
　　迨去年秋官錢局又以僞票及舊票之破　者太多特向北京印刷局印新票一千萬張（一云兩千萬）以爲掉換之計乃行使未及一年又增印兩千萬張新票旣增舊票仍未見減少巿面土忽增數千萬之紙幣益之以銅圓之日見減少票之數供過於求票之本求過於供至是而錢與票之價始相低昂而貼水之名辭於是發現 
　是　出之票額旣多則公家之收入亦爲紙幣其額亦必多欲吸收現金而利國用也官錢局遂爲收售官票之機關官票亦因之而成一種特别商品官票之本在於錢錢價時有漲落於是有錢之投機而官票亦與之爲投機官票太多銷售不易巿商因之勒其值而官錢局遂不得不貶價以求售其端旣啓價遂日落始則票賤於錢者數釐繼則至一二分矣（如錢價五錢票價四錢七八分之類）至於今日持票購零星物件非預換現錢無找零者而負販之徒日博票一張以爲生者　僅得銅圓九十二三枚而已是則票價之減實在發行之太多也 
且足爲湖北幣制患者又不僅官票已也溯官票未發行之前商人本流行一種紙幣類皆殷實商家所行使如當典公錢店之類其數多者數十萬少者數千迨官票發行之後此極紙幣仍未消除且以其行使之區域小發行之數目寡信用時在官票之上票愈多則擯斥現金之力愈大迄於今日各鄉鎭及場巿中並找零之銅元亦不可得於是各商紛紛發行一種小票其值均在一串以下下至屠沽之巿及擺設錢攤者亦無不出有小票以補銅元之窮湖北幣制至是遂亂如麻絲而不可收拾矣 
記者曩遊長沙見其幣制之淆亂嘆爲吾國莫大之憂今湖北又見其端矣再不圖挽救卾必爲湘之繼而其影響所及又不僅如湖南之限於一省已也不知省議員諸公亦嘗審慮及之否 
[卾省詹議員等復職之决定]  
　　卾省議員詹大悲等復職問題前因參院議决河南楊漢光等復職　擱未咨逹政府内務部來電未便援引而總統與國務院覆王兼省長請示電又以旣經議會議决除名不准恢復爲言故王兼省長遂令杜戴丁三員到會發生逐員風潮兹聞八日省長又有咨文到會自將杜戴丁三員撤銷查其原因係由參院議案已咨到國務院適卾省議員張國恩等四十六人以杜戴丁三員到會事電京國務會議以　大悲事與楊漢光一律不能不尊重參院議案特令内務部再電卾省長取消總統與國務院各電令承認詹等復職爲合格（内務部原電已録十日本報要聞欄）現詹大悲等旣確定復職杜瑞壽等自然仍爲候補人但杜等本爲第二區候補人之列前者現在名列於後之某議員已補他人缺額入會杜等則補而復撤　將呈請更正遞補次序重與某議員生資格糾葛未知省長將如何處之也 
[川議會催交預算之大論戰]  
　　川省議會上月二十七號開會議員出席者八十人歐陽瑜首先質問　長省署預算曾否交來唐議長謂早經交來已油印分發歐陽　謂油印分發之件旣不列國家稅地方開支亦不完全應另文咨請將國家稅及地方收支完全造來再議唐議長謂預算案姑無論完全與否總須交付審查不能逕行討論楊績謂收入支出必有詳細賬目審查時始有着手今來咨僅有總賬并無細賬當然直接咨還不必審查將法定開會時問佔去李元欽主張照前日休會之表决待省署另行交來楊文萃云省署始終不交本會自應休會今旣交來不過編制不合法何必休會劉宗培謂不休會則法定閉會之期已迫省署不能從容編制本會即不能從容討論游運　謂不如略爲討論孰者應更正卽爲籤出再咨還政府鄒宗魯謂本員前動休會之議係因政府不交預算今旣交來有不合法處可謂其派員來會說明如何改編楊績謂此案旣全部不合另行改編至少需時兩週本會閉會之期已届即云延長二十日亦不過得十餘日討論預算如何能畢雷　云咨轉去不將缺點指出彼仍不得要領請改付全體審查會詳細審查將缺點籤出劉恒光謂本會預算何時經付公决唐宗堯謂係待政府連各種預算交來併付討論以省手續劉恒光謂本會預算案應油印出來大家看過至於省署咨案地方支出僅一百二十餘萬頗不近情必有遺漏處應予聲明唐宗堯問可否改爲全體審查會衆謂不必審查章咸謂應審查詳細不然財政廳有不明瞭處往復詢問愈延時間本會議决之案太少卽如現在議事日程已排過七八天卒未議一案何以對得住人民羅鴻藻謂二年之預算案亦兩次往返不厭求詳查欵項節目四者完備始謂之預算今所列僅有欵而已略去其三不合格式應咨回者一省經費在民國二年有三四百萬今祗一百二十餘萬不合比較應咨回者二再有補充之處本會應將二年預算油印出來以爲比較之標凖袁顯仁謂民國二年預算案若適於法請省署即照二年格式辦來并限定一星期不必遽休會吳鴻祖謂民國二年方式經政府變更與現在不同應以現行部令爲準衆請議長書出標準李元欽謂標準如何提法亦應先付表决唐宗堯遂讀標準對於預算案咨還省署照現行部令方式詳細開列限一星期咨交本會再國家稅本會有查察之權應一併造册咨交逾限不交卽休會以待贊成者起立大多數贊成有謂四年度决算應併請送來者唐宗堯謂於咨文中聲明隨由秘書在本席讀各處近日來電中有自流井來電謂省議會對於該縣議長問題違法强解聲明不服云云議員遂起質問唐議長唐宗堯謂自流井月前來電係議長爭執請爲法律上正當之解决原電打交議長故我即照自治章程十八十九兩條解釋作覆并未違法李元欽問回電用議長名　抑係用議會名義唐謂議長名義何伯雨問前電用議會關防否唐謂　長名義自應用關防李元欽忽作激怒聲劉楊亦大怒李不相　　語往來劉不可忍握拳咬齒大踏步出席宣布李之罪狀衆議員見勢不佳各携皮囊出　場李劉亦相隨退去不然又必　成一塌决鬭也 
　　按各省議會自非法解散而後地方財政遂由省吏任意支配其欵目之糾紛性質之混亂往往不可究詰重以中央爲便於搜括起見國稅地方稅名目又一律取消而省之財政遂紛如亂絲重重入於黑幕中矣故今日地方財政實爲各省議會中爭論之燒點卾省預算省長與議會旣雙方相持不下今川省預算議會方面又力主退回改編以今日國地兩稅之界限未定中央地方之財政自難劃清恐爭執預算者將不止川卾兩省也 
[浙省議會電請回復自治]  
　　浙省議會昨日電致北京云參衆兩院大總統國務院鈞鑒地方自治爲共和之基造成法治陶養政能悉本於此故國會省議會之提議人民之請求省行政長官之電陳大總統之電主速辦舉國一心迄未實行者以無法也論者以大總統六月二十九日有民國三年五月一日以後法令除有明令廢止外一律仍舊之申令乃以三年十二月公布之地方自治試行條例未經廢止爲辭而又以此項試行條例實爲袁氏破壞共和之一端依之則顯違約法廢之則格於申令遂使地方自治膠塞不進竊念年來如解散國會省議會及約法會議組織參政院立法院等法令均未經明令廢止良以抵觸國體無俟令申今地方各級自治機關與國會　議會事同一律則此項地方自治　行條例不在申令所指法令之列一也新法未定遽廢舊法政務停滯勢所必至申令本意蓋在於是若此項試行條例存之不能行廢之無所碍則此項試行條例不在申令所指法令之列又一也今國會尚在審議憲法之中國務院復不能代定法案地方自治長此阻　何以語國何以對民查元二年之交各省省議會各依暫行法議訂各省單行自治章程公布施行如法本會故特依據元年議决公布施行之縣自治城鎭鄉自治章程咨請本省省長限於年内依法執行一俟中央别有法令再行遵辦外暫以本省單行法濟無法之窮則本會旣不抵觸法律命令本省行政長官亦不違反行政系統詢謀僉同謹電以聞浙江省議會元印 
[浙省議會臨時會紀要（之生）]  
　　浙省議會昨日下午一時三十分開第四次臨時會出席議員一百十二人政務委員一人沈議長報告謂前日大會因預算緊要選舉參議員可否延遲十天委本席到省長處磋商據省長云選舉日期現已公布若無重大事故不能展期金燮動議云内務部來電參議院候補當選人祗選三人以命令變更法律本會不能承認衆議由本會電請糾正首議免除驗契苛罰案討論結果由會擬定辦法向國會及省長兩處雙方建議通過後休息十五分鐘復入席沈議長報告謂地方自治本席已與省長磋商准定年内召集一面由本會致電中央據省長之意如中央無來電决意即時召集接議革除酒類缸照捐印花倍捐案宋吉成云缸照捐印花倍捐是浙省所獨有純係單行法省長有執行逸除之　不必詢財政部衆贊成公决仍照前議接議廢止官中牙帖章程案各議員均以此案雖事關全國浙省未便單獨廢止惟江蘇省議會已有廢止之議如何辦法應即電詢先付法律股審查衆贊成接議浙江民國二年度省地方收入支出决算報告書孫如怡云事過情變卽有不正當之用途亦無從追究此案祇可爲參考品胡品旒云地方預算本會當然可以議决庶可報告人民應付審查衆贊成付財政股審查接議修正浙省地丁滯納處分暫行條例及浙省抵補金滯納處分暫行條例由　查長報告審查結果無討論即開二讀會逐條朗誦均照　查報告並簡略三　會次　革除統捐苛捐請願事件及修改茶葉捐章請願事件均無討論一律成立均付財政股審查次議設立化驗所請願事件各議員對於此案均不贊成公决廢止次議免除省會城廂住屋捐請願事件當付庶政股審查接議補助吳興甲種商業學校請願事件及補助椒江甲種商業學校請願事件各議員均主張先付審查公法付財政股審查遂散會時已六點餘鐘 
[蘇省會十一日會議記（芝香）]  
　　十二月十一號江蘇省議會開會第一件宣布本省　　年度下半年實業敎育行政預算案實業項下第二造林場於二讀會時公决改爲第二農事試驗場沈周動議第二農事試驗場不應作爲議决因於二　時提出此次未經審查不能作爲三讀和附者祗有小數大　因時已局促各議員急欲將預算趕完不許於三讀時再有討論遂通過通到敎育項下祇有第九第十師範之討論亦無劇列之爭端下午二時到六時各議員不過靜座許多時候記者亦覺是會之最爲沈悶也聞十三號開大會有查辦知事之案二一武進知事翁有成一前常熟縣知事楊夢齡兹將預算審查報告中五年度下半年地方歲出入總數列記如下歲入經常臨時兩項總計四百十四萬八千二百五十七元歲出經常門内務三十二萬三千九百九十一元財務十七萬八千八百七十六元敎育六十一萬九千九百三十三元實業九萬七千一百五十四元以上總計一百二十一萬九千九百五十四元歲出臨時門内務七十九萬九千二百五十五元財務一百五十三萬五千八百九十元敎育二十二萬三千八百八十六元實業三十六萬九千二百七十二元以上總計二百九十二萬八千三百零三元 
[紀蘇州第二農校之風潮]  
　　三吳爲文風最盛之區變政而後大小公私學校林立盤門之滄浪亭畔府屋之三元坊前一帶盡係省立各種專門學校薈集之所惟第二農業學校因須實驗種植校址必須廣大故在金　門外下津橋堍查該校之等級計分一二三年及豫科等四班總學生共有二百名左右大抵均富家子弟學生之年需膳宿學費定章祗收四十六金校中課程除注重專門農業以外對於體育上之運動因發展尚武精神起見故亦徧重之詎近來因演習籃球發生校長與學生重大風潮致雙方已成不　立之勢爰將詳情訪録如下 
　　蘇省第二農業學校校中之二年級生共有二十五名上星期二之二三年各班生合上槍操時照課程表所定二年級生應同時習演籃球惟操練地點同一操場中以柳枝界限劃分兩半庶使各不相侵得以互相演習而二年級生方至球場時體操敎員汪幹成遽以演球有分　操各生之心喝止不准試演學生湯錫祥以兩方各操各課歷來已久并非今日創例且照課程表履行斷無不許之理即校長尚不能臨時變更定章敎員何能自由喝止陳述於汪敎員前乃汪　成力主不准擲球立調一三年級各生列隊佔站球場一 
 
 
 

Page 7

 
 
而復聲請校長懲戒湯錫祥以挺　敎　之處分風　之發生卽緑此而起焉 
　　校長王舜臣得汪敎習之報告亦不加查察　徇汪之要求將湯錫祥記大過三次牌示諸生當時二年級生經汪之喝止湯之辯駁各自返室　見校長牌示湯生記三大過各皆驚駭羣起不服紛紛要求校長（一）請將湯生之三大過收還成命（二）列果牌示已出或者顧全汪之面子必欲懲戒學生者請將湯之三大過平分於各學生（三）以後對於課程表是否實行敎員是否有自由喝止之權學生是否不按課表聽敎員臨時支配請一一明示由本班級長數人代表至校長處要求仍無效力各生見要求無效會級任敎員彭介子上課將始末情由哀懇彭君轉求王校長俯順各生之請彭君允爲疎通代達校長詎知翌日之晨舍監金俠文竟至校長處言二年級各生中有范文六等五名背後辱駡校長又至各生處言校長將爾等全級生一律斥退公文已備行將寄省保證金亦早預備衆學生聞之大爲駭異羣以無過被斥心實不甘遂相率罷課以俟後命未幾開除五生之牌示即懸掛於外矣各生見之莫知所以比詢問金舍監云先斥五人其餘亦當陸續開甘當經全班學生具名電報上海省敎育會云（蘇農校長無理虐待學生全班行將斥退請速派員　查以平衆憤）電甫拍而王舜臣已得消息親自赴申與敎育會中疎通一而委託某某敎員向各生轉圜允許斥退之五生中三名可以還堂汪校長赴　後旋即趕返校中連夜即開全校敎職員大會籌商辦法現各學生迄未上課而被斥之五生中如范文六王某及鄧某等聞將赴省公署及敎育部呈控云 
[地方通信南京]  
　　觀濤公産議决鄉有南滙西聯鄉經董陸以鈞請議觀濤學校基本公産應歸鄉有一案曾經民國二年臨時省議會審查會認爲理由充分應歸鄉有當時省會奉令解散尚未二讀致難執行本届省議會於十三日二讀大會討論此案時各議員均主張此校純爲財團法人其公産根據捐助來源概歸鄉有以充該校敎育經費結果多數可决省略三讀卽由省議會提出建議案咨請省長執行矣 
[蘇州]  
　　一組織聯保壽險維持會蘇城自前年由愛衆公司發志聯保壽險之後遂有永康兆年兩利永隆衆益永益等六七公司繼起乃因辦理不善或數閱月或十餘月永康等各公司相率倒閉經理人亦皆逃避目下僅有愛衆公司一家照常營業近各保户鑒於各保險公司之倒閉頗生恐慌故由錢幹孫范惟毅顧則安顔介凡陸又新等發起組織蘇城聯保壽險維持會一方維持愛衆便不致牽累倒閉一方維持保户使不致繳費無着以俾兩受其益聞已刋發通告並暫假宮巷巿鄉報館爲通訊處另行擇日開　籌議進行云 
　　林黛玉吸烟被拘上海著名坤角林黛玉此次赴寧演唱堂戲事畢回滬過蘇之時由金閶新舞臺主邀請留蘇暫演一星期　林黛玉烟癮頗深到蘇之後住居南濠某旅館内日昨被警廳檢查員協同該區長警至該旅館檢查林黛玉正在一榻横陳吞雲吐霧之際遂連同烟膏烟具一併拘區略訊供詞轉解警廳收　新舞　得信卽將林角之名牌除去以示脫離關係 
　　吳江將設電局吳江一邑地處太湖之濱又與浙省毗連河　紛歧防務重要而城内向無電報局每遇要公必須專差遞送頗感困　兹經省議會副議長錢强齊君面懇齊省長咨請交通部於吳江城内添設電政分局以期消息靈通刻已接部電允准業經　員　往　江　地設局矣 
[揚州]  
　　釐局更委局長瓜洲釐捐局局長土以查到差數月緣漕河雜糧出江稀少收捐不旺現聞財政廳以比較每月均不足額已委候補知事汪文綬接充斯職并令迅速赴差以專責成聞王已預備交代手續 
　　輪船公司聯合會議江北運河窄狹每至冬令水涸之際小輪行駛尤爲不便揚鎭來往小輪不能逹鈔關碼頭僅抵响水橋旅客苦之而小輪生意亦不免減色特聯合會議共籌妥善辦法以期照常行駛 
　　本年三　運鹽銷數本年卾湘西三岸訂運鹽數截至現在止計卾岸新訂歲額除崇通專岸約銷碱片五千引外歲可約銷鹽十二萬五千引内除本年已訂過九萬一千五百引仍有三萬五千引未訂合六十七票湘岸新訂歲額除平江專岸約銷碱片一萬引外歲可約銷鹽十九萬引内除本年已訂過十三萬引仍有六萬引未訂合一百二十票西岸歲可約銷鹽十二萬引内除已訂五萬七千五百引仍有六萬二千五百引未定合一百二十五票 
[鎭江]  
　　備迎蔡公松坡靈櫬蔡公松坡之靈輀定於本月十五日現已改期十七日）由滬附楚有兵艦上駛回湘安葬　郡軍政警各機關接到消息知該艦約在十七八兩日必過鎭江特派丁役在江邊六吉園馬頭搭蓋蓆棚徧紥素綵預備迎迓想届時登艦祭奠者當不乏人也 
　　商團預備開紀念會鎭屬揚中縣商團王團長以本團自辛亥組　以來於今五載特提議開五週紀念大會定於本月二十號舉行昨日先　預備會推定周君等爲臨時幹事籌備一切 
　　巿民公社預備選舉鎭郡東鄉諫壁巿民公社社長成子清君任事二載現届期滿照章應舉行改選刻已定期十五號邀集全體社員投票改選職員云 
　　盜匪鎗傷事主鎭郡對江二莊地方於前夜三更許突來手持快鎗之盜匪數人至農民王姓家劈門而進進門時放鎗數響流彈傷及王某之妹聞係擊中要部恐有性命之虞該匪等又分向各房尋獲事主以火烙王某勒索得贓後始各携贓四逸迨隣人驚覺協同王姓追捕盜已杳如黄鶴矣 
[安慶]  
　　皖議會三十九次常會紀昨日皖議會開第三十九次常會議員出席者五十六人三點十分鐘開議議事科宣布外來函電中有公民吳步蟾因議員狂嫖大賭以娼寮爲俱樂部規勸各自檢舉請議書宣布此案議員中有主張展讀者有主張打消者議論紛紛後展讀原請議書王藎臣云聽讀此文愧汗交加前日吳暄淪旣有此舉議長昨在會場聲明改過自新鄙人與議長有同鄉之誼秉春秋責備賢者之義尤望議長改過自新今日吳某之規勸議長應列爲座右銘即我全體議員亦當列爲座右銘此事雖不能成爲議案請付油印分發各議員以爲敬拜嘉言議長按議事日程宣布提議津貼同仁醫院案某議員動議省長交議追交預算各案載有文廟奉祀官烈士祠烈士墓大觀亭同仁醫院民　報等諸津貼（一）討論文廟奉祀官暫由省地方開支表决多數（二）討論烈士祠看守費表决多數（三）討論烈士墓修築費衆議員云已列入預算（四）再討論同仁醫院津貼費以原津貼付表决多數（五）討論大觀亭修理費衆議已列入預算（六）討論省城接待所多謂是行政方面之酬應地方不能承認議長遂即删去（七）討論民　報津貼表决以列入臨時門贊成者多數（八）討論内務預算費已列入預算（九）討論修築道路費以列入臨時門付表决多數休息後復議（十）提議設立勸農案付審查（十一）討論女子蠶桑講習所及省長交議此案衆謂已列入預算不過隨預算案辦文聲明（十二）討論提議設立警察學校案（十三）討論工業補習學校案討論畢議長以全部預算案付表决多數遂又推舉數人爲預算整理員至預算表册程序多數主張明日討論始振鈴散會 
　　取締紳　開賀歛費懷寧縣知事朱之英近聞四鄉各鎭绅董每年秋收後即假開賀名義向各鄉愚勒取賀敬有力者則挑糧應付無力者亦質當相酬間有不與者該劣紳等遂設計陷害此種惡習在前清末季亦曾示禁現值民國方新豈容有此擾害　　之　昨據　　　省長此後如有劣紳開　　　　　　　罰辦所　之欵交地方財政員　充公用聞省長已批示照准矣　　蕪湖册書控告知事索費蕪湖縣知事余誼密本係前清舊吏民國以來歷任各縣政蹟尚稱平穩乃昨有該縣册書代表曹繼玉等票控省公署以該知事仍沿前清陋習需索規費一千二百元該册書等已認繳五百元因不滿所慾竟將册書全體裁革並免除由單費（由單費係經前縣議會議决爲册書辦公費）追繳底册等語倪省長以是案控關官吏索費虚實均應查究已令蕪湖道尹據實查明以憑核辦 
[嘉興]  
　　定期發給退伍年金嘉湖鎭守使王桂林氏以本年下期退伍年金已届發給期限特定期派員分赴嘉湖兩屬各縣發給並示知各縣退伍軍士届時隨帶憑證曁領紙前來領給現嘉屬各縣已委定辛元魁湖屬各縣委定仁　分别前往發給兹將兩屬發給日期録下（嘉屬）嘉興十二月十六日嘉善十七日平湖十八日海鹽二十日桐鄉二十二日崇德二十四日（湖屬）吳興十二月十六日德清十八日 
　　蠲餘錢糧不准展緩嘉興縣張知事以今歲嘉邑秋收歉薄曾於日前呈請財政廳請將上年蠲餘歉緩錢糧再予展緩至明年上忙帶徵以示體恤兹接莫廳長指令云該縣本年秋收旣係勘不成災所有應徵錢糧應即認眞徵解以濟要需至上年蠲餘歉緩前已據情轉請遞緩至本年下忙帶徵體恤不爲不至所請再予展緩之處核與部頒條便不符應母庸議 
[南昌]  
　　追悼黄蔡開會三日贛省定於九十十一等三日在湖南會館開會追悼黄克强蔡松坡二君第一日（九號）軍界省議會政到省議會全體亦到先後致祭行三鞠躬禮下午一時省長政務廳財政廳曁審檢各廳長官與警務處長水巡廳長及各警官先後致祭行三鞠躬禮消防隊進入黄蔡二君位前唱追悼歌然後各散是日各機關停止辦公各學校停課一日惟戲園運停三日演唱以誌哀誠第二日（十號）上午學界紳界下午學界商界第三日（十一號）上午學界女界致祭下午各界致祭湖南同鄉會業已分别函知各界矣 
　　李督軍咨請協緝逃匪贛省玉山縣拿獲匪犯已有王電報告到省聞李督軍日前電令玉山上　等縣駐防軍隊務須與該各縣知事妥籌防守辦　並將近來所偵匪情等事隨時報告以憑指示機宜相機剿撫庶免竄擾並由省密派高等偵探二員化裝馳往上　等縣嚴密偵察匪情如偵得確情即就近會同營縣相機辦理並咨請浙江督軍轉令常山等縣一律協緝欒思德　匪解案究辦 
[雜評一熊希齡使日命令發表（步陶）]  
　　熊希齡使日方在擬議中慮之者已紛傳不一或曰熊君未必同意或曰日本不無異言否則國會或生問題今果以明令宣布矣未識此事前途究若何也 
　　政府對於熊君與日本是否均經接洽並得其滿足之覆答且不深論第以國會平日對此問題之態度言有無爭議正自難必然而今此之時國會自身方紛紛擾擾力求所以息事甯人之方在調和者固奔走磋商各竭其才力之所能以求挽救即受調和者事後思量亦各鈎心鬭角以自求稍減國人之指責衡情度理其對於此事勢將不暇或不願有若何表示蓋可預卜矣夫自身所處之現勢與環繞吾身所來之種種問題咸有互爲倚伏之因果今此國會之閧爭其間接或直接所被於目身之影響當不僅此顯然易見之一問題竊願局中者之有以自省也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[追悼蔡松坡先生之盛况]  
　　昨爲本邑各團體假九畝地新舞台戲場開會追悼已故四川督軍蔡松坡氏之期會場一應事宜預由二十一團體布置妥洽該會場即設舞台之上台中設祭案一上列蔡故督軍遺像前陳金鼎一花瓶五供以香花台口爲演說台左右爲書記席其東西兩廂樓爲男女來賓席台下亦爲男席臺上懸貧兒院救火聯合會輓額各一方文曰勛埒汾陽痛失長城祭案兩旁陳設鮮花四盆案前列貧兒院花圈二收禮處設在該舞臺門首售票處司其事者爲張梅生劉映藜收受各界投贈輓聯等禮登記簿籍　收受處東西列案各二各團體各自派一二人專司簽名招待來賓各團體亦俱派員承值總幹事爲丁賡堯莫子經敎育會爲錢道民王壯飛胡少元巿經董辦事處爲徐靜安修志局爲唐養儒曾芝圃錢紳齋曾幹臣地方自治研究會爲撒百清姚玉蓀商團丁三餘范應生吳鼎芬救火聯合會爲陸翔賢劉慎庚邱子畏錢國榮公欵公産經理處爲張長門張心泉顧長在慈善團爲朱松溪周禮生郭少文縣議會爲韓孝先上海巿學務委員爲劉映藜羣學會爲瞿季和王伯英楊友孫王慕詰王佑之南商會爲楊東山等午後各界來賓陸續蒞止統計男女不下三千人本邑文武各官廳亦多有前往參預者鐘鳴一句有半振鈴開會首由總幹事莫子經報告開會理由大致謂中華民國已將破壞幸賴蔡氏舉義得以恢復共和蔡氏實大有造於民國追念臨殞遺言有爭回人格之語思之猶有餘痛同人等故有今日開會追悼之舉也報告畢鼓樂大奏來賓全體起立向蔡氏遺像行三鞠躬禮鼓樂暫停即由王慕詰賈叔香朗誦各團體誄文畢鼓樂復奏來賓再行三鞠躬禮樂止各就坐次遂由莫子經介紹來賓演說首蔣方震（字百里海甯人）次石陶鈞（字武任又醉六又介石寳慶人）三梁任公四沈仲禮相繼演說後本尚有人繼起演說因已四下餘鐘爲時將晚該舞臺夜戲亟須籌傭開演遂宣告散會兹將祭文誄文及演說詞照録如下 
　　上海各團體祭文中華民國五年十一月八日松坡先生卒於日本福岡醫院梁木壞蔭大星沈茫濤寒瀛海之聲雲黯滬江之色大名垂世孔明長炳芳微太歲在辰鄭亥竟符噩夢凡有血氣莫不傷悲如此英雄奚爲短折恨乏江淹大筆刻畫豐功敢將徐穉生芻敷陳哀思迺爲誄曰大圓毓秀神州韞英與天地參誕生先生大節磊磊神武庚庚霆霓激薄魑魅廓清材大景促勳高疾小極西蜀大漸東瀛嗚呼哀哉客歲徂冬時事孔亟諛佞逢惡神姦覬國禎誇石龍毒痛沙蜮言餂情干利誘勢逼造作民情鋪張聖德揚雄美新尚徵亮直華歆頌不遜斯文飾氣盈獨夫祟叢六賊昏昏冥冥曷其有極先生赫然運大神力京華脫罟天池振翼仗鉞秉旄披荆斬棘義揭滇南氣吞燕北不爽天監有罪神殛還我本來抉兹抑塞重奠丕基一新民則先生之功萬世楷式巫陽下招遄赴帝側嗚呼哀哉民氣常伸先生不死祀爲軍神載在柱史作作精芒如日騰駛鼎鼎盛名與國終始前事可師後生勿弛載功簡編昭告奕禩嗚呼哀哉上海縣議員會縣商會 
公欵公産經理處敎育欵産經理處縣敎育會塘工善後局巿鄉經董辦事處救火聯合會商團籌備處地方自治研究會修志局巿鄉學務委員辦事處縣立各學校巿立各學校慈善團公立上海醫院開明公司普益習藝所貧兒院羣學會内地電燈公司華商電車公司 
　　上海巿經董陸文麓誄詞嗚呼我國之不亡賴有人心之不死者以爲之也公大才磅礴初見於雲南反正之時旣而解職入京所左亦左碌碌無所表見人幾疑公之心已死矣帝制燄熾公間關赴　今日下馬而明日護國之軍起昆明池上壁壘森嚴一戰勝川遂有瀘叙響應之省若黔若桂若粤若越若秦無不以公之號令爲號令則知公在京時處心積慮固已胸有成算不然一怒而安天下之民夫豈易言哉功成身退求藥東瀛厥疾勿瘳天下震悼顧公之身已死而公之心未死觀遺電以積極政策希望政府天下後世猶見公之丹心耿耿也十二月五日公殰於滬上工商軍學各界執紼而行者以萬計人心不死與公心同推是心也吾中華民國不足强也滇池嗚咽蜀山蒼茫公歸不復遺澤孔長嗚呼哀哉 
　　上海縣第一學區學務委員賈豐芸誄詞嗚呼世有人格敎育而後有人格戰爭有人格戰爭而後人格敎育賴以不朽公舉義滇池所謂爲人格戰爭也人格戰爭基於人格敎育惟得人格敎育也厚斯演人格戰爭也强優勝劣敗適者生存戰爭與敎育無二理也六月以來人格之戰爭息而人格之敎育不息忠信以爲甲胄禮義以爲干櫓得力於人格戰爭者不少天崩地坼公歸不復而人格戰爭遂成歷史上之過去名詞吾等體公之心以爲心則人格敎育責無旁貸庶幾四千餘年古國猶賴此無形之人格戰爭以維持於不敝也湘水無情蜀山猶怒睠兹故國魂兮歸來 
　　蔣百里演詞先將蔡氏行狀及留學時代歷史略述一過並謂今天諸君崇拜蔡氏理由第一問題必因反　帝制然此事大家反對所以成功今爲此崇拜先生竊不爲然蓋先生所爲大家可爲學問智識所同具都督非先生一人爲何先生可做人人不能做究竟爲何都是人格關係但人格二字說起甚長我中國諺有之品格二字猶之物有格則成物從骨節上說起就是立志普通學生智識與志氣並濟先要有志氣可以做事其中分爲二端（一積極）（一消極）當在東京同在一處有體育因爲有體育影響及於精神普通讀書人有體育可比尋常人尤爲大故體育爲積極的又有志氣如反對帝制無體育則不能濟其志氣故先生之體育志氣從東京習學時積的又有消極一方面是刻苦一法如留學時非常困苦學生資格先要苦今日崇拜先生要知二十年前如今日亦是諸位學生的地位則他日如先生者亦當不少應美慕者在此可見有志氣可以做事先生在日本所着衣服極陋如日本苦學生爲同學所共見後到北京與在東京一般租房甚小自留學到死無不在刻苦時代所以克已的工夫最難當時出洋非官費難入陸軍先生志在陸軍故設法進去今日能立大功就是從當日極小極易着手現在先生已死惟愿人人心中有一蔡公他日繼起有人則先生雖死猶未死焉 
　　石碎六演詞略謂先生出京後在上海遇非常危險僅買一報後由香港到雲南時已有病在身因精神上所受的身體上所受的皆足致死然其志不稍懈故到滇卒立大功我當偕行到雲南大局已布置定當然當夕各方面的人均以爲軍隊甚難因散處各方未易聚集先生計畫與精神我初見時氣色不佳問其理由他說精神刺激之故佈置後由雲南出發時先生誓師時早有必死之心願大家同歸於盡其日天氣甚佳惟雲最多故曰雲南先生動身之日無雲亦是奇事雲南人以爲從古未有路途艱難雲南爲最由雲入川其苦可知每天一站重慶上去兵力日漸增多自已不能不先走還有貴州龍建章所有軍隊實放心不下所以刻刻留意究竟先生爲總司令是應走否總司令並非指揮軍隊過了埠頭在後動身惟須先行然後軍敢跟上故知當日困苦情形但身體上所受的苦没有精神所受的大每日五點記簿七點膳八點走路中間經貴州界多日高山非常艱難那時自已病已深入到四川後最奇者平日多雨路又甚窄故多水爲難之甚矣早膳後安排一切午膳休息因先生抵川後每於膳後將餘剩之飯盛貯盒中飢時取飮每見其咽哽我知其喉病已重且先對於軍事報告電報公事手自披閱又不多時又要上馬一天走的路非常崎嶇平人坐轎先生則不能走總總方面看起來先生所做得人人可做得將來電報印出後方知所注的皆是先生手筆且軍中處處裝電話先生親接譬如三里路外有警告則有電話來去豈不靈便天天在風霜雨露中犧牲一日到了比州是貴州重要的地方有火神廟該地方水氣非常之重住了幾天雪大非常限於苦境四日報告來先生自已要去參謀長說不要去九日到了又有劇烈的戰爭清早親到炮兵處四十分鐘望遠鏡望之距敵甚近警告來時兵士皆愿赴前敵（青龍鎭）敵人所據最堅固處先生督軍前進敵人見我人没有携槍因軍火少故先用槍刺冲鋒不輕易發彈也所有的軍官皆愿犧牲生命故以後無論如何皆能用命但敵人的鎗彈範圍敵不遠我們先生做事非常精細有一天正在吃飯見一城樓爲敵人最好目標先生以時值軍書旁午安排軍事如功課一般因敵人有堅固營壘三處我們部下兵力單薄恐難取勝先生即想一退兵誘敵方法徐圖再進藉此休息訓練兵士振作士氣故後來瀘州納溪之戰雖二面受攻均獲奇兵制勝先生爲中國最有學識之軍官神妙不測但惟一以誠心爲用是後來軍中指揮官之模範處此危境能獲勝者甚少先生獨能以少勝多（因軍士不及敵人四分之一）且支持日久最有價值之勝仗係在三月初七一天乘敵人暇怠出兵戰勝奪獲軍械及機關鎗不少彼時我軍没有機關槍即用敵人之槍彈於十七日併力攻打自早上三時戰起至八時已經克復佔領敵地他們砲兵見我們去大呌紅帽兵來了大家便走現在紀念品尚在那裏此役戰勝先生　說爲常勝軍矣到了三月下浣帝制取銷就此停戰隨又料理善後頗非易事先生雖精神困憊料事如常無論患難毫無畏縮故知其精神百倍而病益伏於此矣 
　　梁任公演詞略謂蔡公歷史蔣石二君已詳言之二君與蔡公同處有年知之甚悉母庸再述惟啓超深願到會諸君當自行思想研究蔡公以何種學識始能獲此偉大事業而爲天下人所崇仰者爲要而啓超思想前情如外國之那破崙中國唐太宗等前代之人現在之人萬萬學不到的即如近世之曾文正公李文忠公及蔡公等均係天然之英雄今諸君須學習爲之模範者第一要學學問方能有受敎育做偉事第二須心地好因蔡公心地光明毫無權利思想致成豐功偉業且蔡公生平未嘗受過自已私受快樂及强迫他服從及勳榮之行爲且蔡公之吃食從未講究甘美但求清潔而能下咽無碍衣服亦只圖不裸體粗破不拘生平未嘗受過絲毫之奢華蔡公自十五歲就從湖南出來求學無資向親戚告貸到漢口東京尋我湖南長沙出來只借得二毛錢到了漢口借親戚洋六元由漢到京袁項城借給他洋一千元到東後以三百元爲學費其餘均爲交友及公益之用而自已出來則步行未嘗坐過車子中國自民國以來做過内閣總理各部總長者未及數年先後儼如二人不知凡幾蓋人之心理均思想做總長如何闊綽如何榮耀如何受用故人皆爭做如近日憲法審查會閧閙實不成事若輩皆爲權利思想惟蔡公因國事維艱出爲國民爭人格心地純潔竊願國人效之蔡公常言人以良心爲第一命令良心一壞則凡事皆廢竊原國人念之（第二）蔡公行事堅强不撓處已接物心口如一世人能步其後塵不慕榮利不貪虚名凡百職事能不論大小保持責守自能爲社會所歡迎當袁氏圖謀帝制全國人民均應各負責任起而反對能文者以作文反對之能言者以演說誘導之實爲共和國地方紳士應盡之職蔡公反對帝制舉義雲南他自已擔任總司令兼先鋒隊每日親到火線觀察敵陣他對於責任絲毫不肯放鬆我深望諸君常常記念謹守自已責任不可夜鬆（第三）蔡公作事非常謹慎人家做事十分中非有七八分五六分希望者不肯去做惟蔡則不然他希望甚大雲南係窮地起義後非特想推翻帝制他尚須到西藏缅甸等處常慮我國財政支絀貸借外債將來不了他之辦事先調查清楚佈置完備然後發動凡百作事全在精神謹細慎密不致失敗故以最短時問而能成就恢復共和之大功（第四）他立志甚堅無論公私各事非逹到目的不止平居以孟子天降大任一節佩誦最深故其處事勇往直前不畏困難至蔡公所帶滇軍共有多少今日遇石君交來蔡君在戰線親書之戰圖上最初僅至總數三千一百三十八人而敵軍則有四萬餘人以少數之兵士輪替應戰以少勝多實非易事當蔡公出師時曾言中國將來不了此次舉事如不能成决不亡命外洋使國事更不堪問故誓言如事不成情願身亡誓師之前曾將自已之精神能力學識一一向兵士敎道故兵無虚發戰無不勝蔡公之美德雖係上天所賦然國人須人人學習將來如蔡公之美德精神均可發揚而中國亦可漸臻富强則今日之會爲不虚矣 
　　沈仲禮演詞略謂蔡公以鐵血恢復共和保全戰地謓多生命當雲南事起紅十字總會曾電陸軍部要求前往戰地救護傷亡因袁政府不允鄙人不得已請各敎會相助前往救護嗣本埠某報指鄙人爲袁氏偵探有窺伺護國軍戰地行動情事外人見之卽來電邀予回滬予以辦事　能中廢照常進行後遇　公接洽得以救護南軍一千餘人北軍雖與予交涉予終一視同仁是蔡公非但能救國更能救民尤不能不令人感念焉 
[蔡靈改期回湘紀]  
同人决議卽將靈柩裝置該艦已紀前報昨經蔣叔南君帶同工匠前往該　佈置以艦中地段狹窄碍於砲位不敷分配且軍艦艙位均有定位而蔡公遺族及其親友擬隨柩親送回湘者人數甚衆無法安排乃於前日晚間會集同人决議改期向招商局包定江寛輪船官艙全部及統艙安置蔡公靈櫬及爲送柩親友居住定於十七日上午八時出殯仍由寳山路北河南路走棋盤街轉洋涇浜路法界外灘抵金利源碼頭登舟至喪儀行列以蔡公家族竭意謙謝從簡各界團體僅以代表往送其大略情形如下軍樂一隊龍燈兩條松柏牌兩對松柏旗四面香亭一座（以上係湖南同鄉致送者）花圈數十對像亭護軍使署軍樂隊軍儀仗兵一連靈亭銘旌孝韓執絺親友及各界代表柩車（用砲車）乘車送柩者及空車 
　　十三十四兩日開弔各界往蜀商公所祭奠者爲數甚衆兹將銜名列下（一）段總理代表袁華選（二）馮副統代表師景雲（三）吕督軍代表吳鍾鎔（四）貴州督軍劉顯世代表王文華（五）陳二菴代表范熙績（六）晋北鎭守使孔庚（七）山西督軍閻錫山代表晋北鎭守使署參謀長張華輔（八）四川師長周道剛楊廷博代表張孝凖（九）唐少川先生（十）康南海代表王權中（十一）梁任公（十二）憲法研究會代表徐佛蘇黄溯初（十三）蜀商公所公益會商衆（十四）雲南旅滬商帮 
[南巿發生刦案]  
　　賃居小南門外小九華南首裏篾竹街十五號門牌向爲雜糧業之錢蓮卿家於前晚八句餘鐘時被匪徒三人乘傭婦張氏出外泡水闖入内室突出手鎗嚇禁聲張始則强借銀錢繼即步入臥房將衣箱搬動用鐵鑿打開搜括洋銀十五元小洋二十九角銀飾四種惟尚有金鐲等貴重飾物未經搜得倉卒間誤將便桶撞翻濺及身上各盜慮其不祥立即退去又將錢妻所戴之金押髮一支計重八錢半係鳳翔牌號又金戒一只計重二錢一併攫取呼嘯而去錢回家得悉立即開具失單投報一區三分駐所派警往查當以傭婦張氏頗涉嫌疑當即帶回由宋警佐盤詰昨即移送警廳司法科訊究聞該匪等身穿黑布棉袍竹布長衫年均三十餘歲業由警廳飭派偵緝隊士四出查緝矣 
[烟紙店被盜搶刦]  
　　美租界梧州路一百八十六號泰鑫烟紙店於前晚八時半突來盜匪四人二人在外把風二人入内行刦將帳櫃上預備兌換之銀角銅元約值三十餘元一併搶取而逸後　店主沈國祥投報哈爾濱捕房請爲查究 
[包探擒獲强盜]  
　　昨有口操台州音之劇盜四名在美租界北山西路四百八十一號門牌陳順興麵店樓上圖謀刦掠經人密報滙司捕房十一號西捕頭麥　來　立飭華探目馬阿美與西探目潘土林包探奚德安金福壽嚴桂金施金生王桂生陸連奎等馳往將該盜等四人一併拘獲當場搜出勃郎林手鎗一支子彈數十粒一併帶入捕房經捕頭略詰一過卽飭分别押　　晨解送公堂　究 
[江穌省議會咨省公署文]  
　　議决忙　限外加徵成數及支配方法案爲咨行事前准貴　署咨開據財政廳長呈稱查蘇省各縣忙漕原議自開徵日起　兩個月爲限（略）咨請貴會查照備案可也此咨等因准此查限外加徵所以懲滯納其性質屬諸罰金不能視爲經常收入的欵地方財政當規其大者遠者酌盈劑虚開源節流要自有道若必賴人民納稅之滯罰金之多以爲挹注世界萬國無此政體且蘇省胥吏慣技往往於限期將届阻人民完納而自爲包攬不數日間催科四出旋取盈焉故自限外加徵增至十分之一長官謂滯納之較少非少也有包攬之者也民間覺滯納之較多非多也有阻遏之　也蓋民間所輸滯納罰金之數常浮於各縣報告之數誘入阱而　以爲利罔民之政無過於斯案關本省單　條例行政命令不能意爲變更業經本會提出會議經過三讀公决應杳照議决原案改爲二十分之一由省公署嚴飭經徵官吏剔除中飽據實報解俟縣巿鄉自治會成立後由自治職核實稽查則所收銀額每歲當不減二十萬元以十分之五爲省有其餘十分之五仍請查照上届答復諮詢案分成支配充所在巿鄉公益之用所有議决忙漕限外加徵成數及支配方法合行備文咨請查照公布施行此咨十二月十一日 
[盤運柳徐二氏之靈柩]  
　　湖南人柳人環與本邑人徐企文於民國二年九月八號在滬起義二次革命失敗被獲解送前上海鎭守使署轉解北京陸軍部發交司法科訊實旋　宣武門外萬壽宮旁執刑就義柳徐二人之屍棺即在該處埋葬目下大局已定共和告成旅滬湘紳與本邑紳士曾經禀詳馮副總及齊省長轉呈中央請將就義之柳人環徐企文等援案追贈恤典等因奉令發交國務院查明具復在案兹又由盧漢生等發起將柳徐二人之屍棺遷起由京漢火車運送各歸故里不日當可南下業已函請本埠軍警各機關俟棺柩抵申特派探警妥爲照料 
[王文彬尚難質訊]  
　　鄂督軍王占元日前派　持文來滬至老閘捕房聲稱住居直隷路二百五十二號屋内之王質（即前湖北第一混成旅管帶王文彬）曾於本年陽曆七月三十號在漢口華景街運動軍隊縱火事敗逃滬請爲協緝捕頭准飭中西包探前往將王拿獲解至公共公廨訊供不認判王押候函請卾督軍派見證來滬質訊在案昨晨由廨復訊捕房未將報告解案據十五號西探目依克與華探張天林相繼上堂禀稱湖北見證現已到滬惟被告患有紅痧 
 
 
 

Page 11

 
 
業已送往醫院醫治請爲展期研訊王襄讞商之美副領事博君判展期兩禮拜候被告病愈再行質訊 
[副總統謝絶賀壽]  
　　淞滬警察廳昨接江蘇督軍署參謀廳諮議廳副官處公啓云敬啓者頃奉副總統面諭現在國基甫定物力尤艱方切乾惕之心敢以宴樂爲事今年本副總統壽辰自應停止舉辦所有本省各機關及京外各處餽送賀禮一概不敢領受切盼共體此意以　儉德但祝庶政修明則本副總統已受賜無量等因特函奉逹即希察照轉知爲荷 
[養性女校開會預誌]  
　　派克路養性女校定陰曆十一月二十二日舉行五週紀念會展覽各科成績並於次日（卽二十三日）星期午後一句鐘開第五届懇親會業經柬邀各生家屬屆時蒞校參觀秩序如下（一）校歌（二）紀念會歌（三）歡迎來賓辭（四）校長宣　宗旨（五）經理報告（六）職員演說（七）敎員演說（八）贈給學生成績書（九）本科附科各生學藝（兩日九十六種）演畢散會 
[運木船遭風失事]  
　　滬南新碼頭南裕昌木行之金裕開木植船日前自滬開往福建裝運木植本月十四日午　四時行至浙省之石浦帶門洋面遇風覆没船内出海老大沈寳初等二十四人悉數入海幸某公司之平安輪船經過當場救起水手二名帶來上海　餘船夥二十二名不知下落現裕昌經理已往甯波請求浙省巡洋兵輪開往石浦帶門洋面將金裕開木船設法打撈一面雇覔商船尋覔屍首不知尚能撈獲否 
[俘虜急待援濟]  
　　駐滬德國總領事克尼平君昨致滬上南北商會公函云啓者助德奥西比利亞俘虜慈善會現訂於本月十五六兩日在張園舉行遊藝大商場業經遍登各報本總領事因同盟軍人被俘於俄屬者急待援濟是以函懇貴會竭力贊助轉致各界　期前往遊覽隨意購物以襄義舉兹送上入場劵五紙希即分致爲禱 
[衣莊受人欺騙]  
　　昨日午後一時賃居十六舖南康旅館二十號房間内之平湖人張某挈一通州婦人金苗氏僞稱傭婦同至近處裏馬路裕大衣莊選購羊皮灰鼠女坎肩兩件及縐紗裙等共五件值價洋八十二元四角看定後囑派莊夥張先德跟至該旅館待其妻　小輪來滬到棧面看及至該棧並無女眷惟桌上放有手巾包一個張稱内有銀洋二百元囑令傭婦同莊夥小坐候將衣服取至小輪先給妻子一看回來時即可付價等語該夥不疑任其携去不料守候良久未見歸來至傍晚始行情急遂同該婦金苗氏將包内之物携至該莊啓　則所存者係鐵條四支方知受騙將婦扣住詰其來歷據稱其夫在法租界西新橋擺設測字攤張係夫之友人囑令伴往此處購買衣飾接其妻子等語旋又到棧起獲手提包一個内存石子磚塊别無他物遂即一併送至第一區署飭將該氏留候核辦一面飭緝該拐匪並補提測字人到案併究 
[謀害人命之澈查]  
　　小東門内茶食公所附近客民陳其貴　祥貴價賣姪女金鳳卽董陳氏爲娼因恐氏翁董熙山出而根究將董設法謀斃事爲該處居民王直愚等得悉聯名至地方檢　廳稟控各情已誌前報兹悉該廳林檢察長閱禀後以王直愚等所禀如果屬實則事關人命且又串賣姪女爲娼必须澈查昨午已飭法警將陳其貴等先行拘案並着調查明白禀復究辦 
[强盜和尚不服判斷]  
　　匪僧了根則森前因持械在養正里向嚴陳氏刦取金釧經地方審檢廳訊實判决監禁在案兹了根則森不服判斷提起上訴昨經林檢察長核准備文定於今日派警押解往蘇候訊 
[火裏逃生]  
　　前晨天甫黎明英租界東棋盤街同泰源東洋字號内忽然起火勢甚猛烈該號經理陳銀坤與夥友朱根石一時不及逃出均從樓窓口　下跌傷甚重捕房得報立卽知照瞭望台鳴鐘告警當經救火會西人各驅皮帶車到場撲滅計共燬屋三幢事後捕房飭探將陳朱二人送請仁濟醫院醫治　飭包探將起火情形查復核奪 
[午鐘報警]  
　　昨日午前十一時元芳路元和弄七百六十四號門牌某姓所住之東洋式房屋内忽然起火經英美界救火會到場救熄燬去樓房六幢捕房卽飭包探查明起火情形復候核奪 
[男女一同覔死]  
　　温州人王杏蓮向與孀婦桂杏姐姘識在兆豐路四百七十二號屋内開設順大煤炭店前日因拖欠友人某甲會欵王被甲軋至某茶肆内毆辱回家後與杏姐商量同意購得烟膏二元五角二人同時吞服睡牀待死及杏姐之弟桂阿根覺察已無術施救均氣絶而死報由滙山捕房飭將屍體車送騐屍所昨由公共公廨中西官王卜二君騐得二人均係吞烟致命旋有王之髮妻李氏及杏姐之弟桂阿根投案禀明前情中西官以死者欠人會欵不能償還遽爾覓死其中情節不無可疑除飭該屍屬等分别具結棺殮外一面飭捕房將此案眞相調查明確復候核辦 
[剃頭匠服藥斃命四誌]  
　　在法租界大馬路二十二號門牌開設剃頭店之文　財於上月二十三號因左臂疼痛由伊友黄樂思舉薦何雲際爲之醫治當給鵝毛管内所藏之白藥一管文即服食半管後滿身發抖約有兩小時旋卽身死文妻李氏報告捕房由法公堂中西讞負蒞騐並將服剩之藥半管送交醫院經西醫化驗内含毒質候再訊供等情迭誌前報昨日又由捕房傳同尸妻李氏續將黄樂思何雲際解送公堂經讞員聶君會同法副領事德君升坐特别刑庭向文李氏詳訊當日服藥身死情形李氏聲稱丈夫家財向無他疾祗患臂痛於陰曆十月二十八日晚上出外回店向婦人言有住在靖江旅館内之朋友黄樂思舉薦伊友何雲際醫治由何給鵝毛管内所藏白藥一管言臂痛係屬寒濕此藥對症施治見效甚速即於是晚十二時用開水吞服半管上床安睡始則尚與婦人談笑約有一小時旋稱臂上疼痛婦人起身代爲撫摩丈夫言一經撫　疼痛更甚囑令停摩欲吃開水當令傭婦取開水到來詎喉問阻住不能下咽繼稱難過兩手向上义起滿身發抖勢已垂危婦人當令店夥前往將黄何兩人騙來店中婦人領何至房中將丈夫觀看口不能開神色已變何尚言此項白藥服下後本應昏暈約在兩時之内即能甦醒三天後病即痊愈包可吃飯三大碗後見婦人哭泣何即向婦人言你們見其睡在床上不言不視誤爲身死其實並不碍事伊心中甚爲明白我等所說言語伊句句聽見俟伊醒來問伊即知不料延至四點時氣息全無婦人察知實已身死向何理論何用手將丈夫胸前一摸又言胸口温煖如常决無意外之事但請放心婦人知其搪塞希圖乘隙逃逸故至六點時即行投控捕房飭令探捕到來拘入捕房丈夫實被黄何二人串同謀害求恩伸雪訊至此時已過午中西讞員判黄何還押候將被告詳細研訊再行核辦 
[姑母拐賣姪女]  
　　蘇人尤志明向在某旅館爲茶房其妻徐氏近忽走失尤同其母王氏到處偵查知爲妻之姑母王徐氏誘出價賣尤即報告婦孺救濟會昨日飭探將王徐氏拘獲向之盤詰王徐氏直認誘拐不諱並稱已將尤徐氏誘至廣東然後賣往厦門地方該會傳到尤王氏母子連同王徐氏函送地方檢察廳訊追尤徐氏到案究懲 
[拐匪仍被拿獲]  
　　劉一鳴因與李仁之等串拐婦人張陸氏被控上海地方檢察廳將李提獲訊知劉匿居公共租界昨特派警持文協同美捕房中西包探將劉緝獲解送公共公廨預審明白判劉交來警帶回歸案訊辦 
[提回挾資潛逃之莊夥]  
　　鎭江人劉錫華向在江西路利康錢莊爲夥近因私取現洋鈔票二千零八十三元逃匿太倉經該店經理人偵悉報請捕房派探前往將劉提獲帶回昨解公共公廨經中西官略訊一過判劉押候查明再訊 
[不認拆信竊洋]  
　　本埠郵務局管理西人雪姆控用人蔣渭川私拆掛號快信竊洋一案前日午後由公共公廨復訊原告延律師上堂譯稱此案原告及案證均經堂上訊明請向被告訊問卽由被告代表海德禮律師向被告　詰良久被告則否認拆信竊洋王襄讞商之英康副領事判蔣交保候再復訊 
[私帶煙土進口]  
　　王宗富昨乘太古洋行某輪船來滬在浦東爛泥渡登岸爲三區巡警查見以其形跡可疑在王身畔抄出烟土六十餘磅解送到區轉送地檢廳究辦又俞連卿私帶烟土昨乘某公司船來申爲海關洋員與水巡捕房探捕查獲押送捕房由梅捕頭諭送地檢廳罰辦烟土送關候燬 
[太倉請減忙漕之道批]  
　　滬海道公署昨批太倉縣紳蔣汶坊等呈境内本年秋收歉薄懇將銀米普減四成由查此案已據太倉縣以本年秋收情形現正會委勘辦俟會勘事竣聯銜呈復等情呈報在案應俟該印委勘竣再行酌核辦理此批 
[養媳被虐潛逃]  
　　四區一分所崗警前日在途查見迷路女子周招弟一口解經司法科李科員訊據該女供稱年十三歲杭州人由父母賣與美界嘉興路某姓家爲養媳因遭翁姑凌虐私逃出外判送慈善團留養聽候查明再行核奪 
　　更正前報載英國駐滬皇家律師威金生君任滿卸職回國遺缺以馬師伯律師充任等情兹悉威君此次因病告假暫返英國養疴皇家律師一席由威君帮辦莫肅律師代理並無因任滿返國情事亦無馬師伯律師其人前報所載與事實未盡符合爲特更正 
[雜評二限外加價（）]  
　　限外加價之不宜過苛記者近嘗言之今更有一說爲當道告 
　　財政廳之改限外加價爲十分之一也其目的所在要不出二者一則圖減少人民之帶納一則欲增多加價之收入實則人民之滯納自有其原因未必以加價之加重而遂稱貸典質以不逾此定限而加價之收入又每每以有經徵官吏之包攬亦不能盡輸於省庫由前之說則民間之滯納未必減少由後之說則省庫之收入未必加多故自實　言之此等計劃實無益於公家而徒以增人民之困累也 
民國元年舊案限外加價之所入本盡以充所在各巿鄉之用與省固無涉也今省議會議决各以十分之五分配於省與巿鄉是省雖未能如新案之名義上盡攬爲已有然較之元年之舊案則不無餘潤矣如果實行旣有地方團體之稽查又可杜經徵官吏之包攬加價規復舊例則包攬者獲利旣少自不願爲所得當亦不菲也 
[專件公共租界中區地價表]  
　　公共租界内地價近由丕白爾與賀爾斯兩君重行估定作爲徵稅標準其東區AB兩叚估價業經列表登載九日本報兹將中區估定地價仍按道契號數列表於後（下列地價以銀一兩爲單位） 
道契每畝道契每畝道契每畝道契每畝號數地價號數地價號數地價號數地價道契每畝道契每畝道契每畝道契每畝道契每畝道契每畝道契每畝道契每畝 
號數地價號數地價號數地價號數地價號數地價號數地價號數地價號數地價 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[請設議場衛生隊書] [  召侯]  
　　蓋聞人道主義以尊重民命爲先慈善事業以拯濟病傷爲要體上帝好生之德惟仁人有愛物之心是以戰爭線外赤十字到處旗揚運動場中救傷處臨時會設心存惻隱人所同然况今者國會大開議員君集擲墨壺者時有所聞翻几案者更無足論而舌戰不足撕打繼之或則兩足重傷絶類叩脛之原壤或則半臂折斷幾同賣肉之張仙或則手掌痕青却被一拳打壞或則頭顱血赤疑從七孔流來文明地也而幾爲戰爭地矣會議場也而幾成運動場矣究其極端推其流弊則鎗聲響處或致穿胸觔半翻時還加飛腿削將半面不像人兒頭挖去雙睛難敎鬼翻眼甚至擣黄龍之府一槊横陳捋白虎之鬚如茅斯拔皆勢所必至而理有斷然者若非設法維持亟圖救護豈不令人見之蹙額而聞之傷心乎鄙意自今伊始當本吾人愛物之心籌設議會衛生之隊以備老子（議員有自稱老子者故云）興高釆烈或如小兒揪扭鬭毆受有重傷即時醫治庶負創垂斃者不致如猪犬之遭瘟臥病在場者不致如乞丐之倒路也且議員身價甚高生命頗貴當年花費數千元方能當選每月薪金五百塊大可安家若令戕生不幾斷摇錢之樹倘能遇救或可種返魂之梅議場衛生隊誠不可不設也是否有當敬候公（一） 
談叢 
　　京電云國務會議决定國歌用古詩歌採卿雲南風兩首先交敎育部編譜試唱（見昨日本報專電）栩按前次徵求國歌印譜頒行卒無一人屑唱其詞誠不各用古詩歌之爲得也而南風一首尤爲中國人無不知無不能者蓋卽俗稱爲老八板者是也於琴譜爲南薰操於通俗簡譜卽工工四尺上三句兩疊每疊八板故稱八板以黄鐘爲上字屬黄鐘宮通體全用陽律而不用變是誠雍和正始之音也定爲國歌誠宜蓋國人凡稍知音樂者固無不推老八板爲入道之門有成譜在何必改作特舉於左以供參證歌詞南風之薰兮可以解吾民之愠兮南風之薰兮可以阜吾民之財兮 
樂律姑姑無太黄夷無黄無黄黄姑太姑姑無太黄夷無黄無黄黄無夷 
屬音角角羽商宮徵羽宮羽宮宮角商角角羽商宮徵羽宮羽宮宮羽徵 
中樂工工四尺上合四上四上上工尺工工四尺上合四上四上上四合 
西樂３３６２---１０５６---１０６１---１３２０---３３６２---１０５６---１０６１---１６５０--- 
右譜或以合字爲黄鐘宮實誤蓋以合字爲宮則乙爲角而工爲變宮矣稍知音律者必知二變乃在乙凡而黄鐘實爲中音蓋所謂中音者則其上其下必有音階惟上字則其上有工尺二音其下有四合二音而上字適居五音之中（五字以上之清音屬陰不在陽律之内）若以合字爲中音則試問其較低之音爲何要無能爲說辭矣曩於女子世界雜誌中曾著中西樂律同源考於第一二章論黄鐘至詳惜篇幅過長不獲盡舉以資談助敎育部中當不乏審音之人或不泥於宋儒之說而何漢斯言也[  栩園]  
聯話 
　　日前有友人郭君戲成一對其聯曰一陣罡風樓外樓吹上天外天變成新世界連臺新劇戲中戲串出錯中錯都是惡姻緣上聯均是游戲場下聯均是新劇名可謂無獨必有偶矣（詩隱）（二）某縣署聯云得一日閒且耕爾地不十分直莫入吾門措詞頗沈摯或謂係蕩婦語其所私亦頗吻合 
　　其挽妾聯云問當年着甚來由不薄倖眞薄倖到此日依然陌路是姻緣非姻緣情文可稱兼至[  宋焜] （二） 
笑話 
　　有人問小學生曰學校中寒假祗放一星期曾不及署假期之半其故何歟學生曰據我校理化敎員云寒煖計之度數固如是也[  梅]  
　　父問其子曰汝在校中讀書同學中何人最不用功兒曰何謂不用功父曰即上讀文班時口不念書目注他處終日默坐者是也兒曰然則惟有我先生[  梅] （二） 
小說 
[言情小說妍媸鏡] [  常覺小蝶合譯天虚我生潤文]  
第十七章（二） 
　　方思維間忽叩門聲作菲雪已進立於吾前凡人於苦痛之後其感覺恒每故予一見菲雪卽覺其面色有異不同平時旣入而足仍踟蹰不敢遽出其手與予爲禮予此時亦殊覺局促念吾胸中之語誠將從何說起有頃菲雪始囁喘曰密斯柰梨此不幸之事良出我不料予聞語愕然因曰何事者菲雪曰此兩事皆所不料尊甫棄世固所悲怛然不謂汝我之間乃亦因此而生變局予聞語一驚念菲雪何以竟知我心中之事乃木然不答菲雪徐徐摇首作失望狀以手探衣出一函伸手授予忽又縮回曰此信爲令弟寄我者於今晨始接得在理吾不當再造君家顧恐此事或有誤會故復來言次目光一明似尚有希望言曰此事殊鶻突或者密斯未嘗預知其事亦不可必言次欲移步近予見予引手見拒則復止以目視信又視我微微以食指彈其信函狀至無聊曰君亦知亞琪書中何語者其時予心突突大似懸旌不復作聲菲雪以齒囓唇自壯其氣乃曰渠謂此次婚約實由誤會今當解除嗟夫天乎吾當時聞此一語不知其爲樂抑爲悲苦但覺耳際如被焦雷鼓膜起爲繁響亞琪亞琪汝以老父臨命一言竟以此决絶之書下吾敵人勇矣菲雪低言曰密斯柰梨吾意此言當不足信予以手扶椅欲顫蠅聲曰信也此語之後氣乃稍壯菲雪曰吾以爲亞琪此書尚未得密斯之許可予曰亞琪作此書予雖未之前知然此一念實吾所自有特以授之亞琪耳菲雪至此始大失望以面向天作慘笑曰噫吾知之矣大凡女郎之心恒易變更然吾甚望密斯此後弗有後悔予决然曰否此事之誤誤在句語至此而曼睞忽入缟素之裝乃如凌波之水仙渠雖日日哭泣曾不稍減其顔色雙回之上微現一痕凄笑曰吾親愛之妹倩乎 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
短篇小說 
[亞森羅蘋賊史之一黑珠（四）（常覺覺迷合譯）]  
　　其言曰此案一無實在憑證如言被告是晨嘗出門一次則必另有鑰匙始能出門製此鑰匙者何人今此鑰匙何在長官亦能證明否被告行兇之刀亦有何人拾得此刀今又何在長官亦能出其兇器以證明否且須長官聲明固何理由乃知兇犯必非三點鐘時入門之人如謂檢得地上時鐘正指十一點二十分之故則鐘上之針又豈不能撥之使然法官無辭以對遂判維多開釋是日爲星期五之下午蓋自被逮至今拘囚已六閱月矣　多出獄之後神經已木與前判若兩人夜間又被噩夢侵擾夢復被逮判處死刑因而大恐易名杜甫居於芒買脫山巓之小屋中充作散役然連役三家俱被主人窺破當卽辭去其心理中時時疑有人尾躡其後似不加以殺人罪名不止者一日旁暮就鄰近小餐館中就餐突有一人入坐其對面此人年事可四十許衣黑衣坐卽招呼侍者取一湯一肴及酒一壺食盡一湯之後遂昂其首目光直注維多面上維多大駭戰栗乃無人色疑此人即爲數日來追躡之人欲即起行然兩足已失具自由竟不能舉而對座之人已斟酒兩杯呼之曰朋友盍飮一杯維多益駭囁嚅曰佳我祝先生健康其人笑曰維多我祝汝平安耳維多曰我名杜甫汝何以呼予維多其人曰汝爲伯爵夫人之男傭孰則勿知維多曰先生汝誤矣予名杜甫設汝不信汝但問之館主人可已其人曰主人知汝爲杜甫警察中人則知汝名實爲維多語旣卽探懷出名刺示之署爲吉馬德前警察總廳刑事偵探部偵探維多駭然曰先生爲警廳中人乎吉馬德曰否予今實已退職不過爲私家偵探耳但收入較前益豐時遇肥美之交易有如汝者維多爽然曰噫予耶曰然汝尤爲案中之特殊者汝肯以實告我則吾兩人均有利益　多曰設予不告汝者將奈何則笑曰無他捉將官裏去耳今與汝約凡予有所問汝汝當一一答予　多曰汝試言之吉馬德曰今予此來實奉星格萊姑娘之命維多曰星格萊姑娘爲何人哉曰姑娘卽已死伯爵夫人之相續人也維多曰姑娘亦有何事命汝吉馬德曰姑娘雇予即爲覓汝欲返其黑珠曰黑珠耶曰然卽汝竊得者也維多曰予未竊此何以問予曰物固現在汝處维多曰果竊此者則予且爲殺人兇犯矣曰汝固爲殺人兇犯又何能辭維多至是乃强笑曰汝語抑何咄咄逼人幸予良心坦白而當時法官曁十二陪審員俱明察秋毫不致罪及無辜設法庭之上亦皆如汝咄咄逼人者予之生命不幾殆乎（未完） 
[游戲問題第四問黑白旗（天虚我生）]  
　　某國惡其政黨專以淆亂黑白爲宗旨故其國　爲黑白相間之式形狀略如中華民國國旗闊五尺長六尺横分十二格一黑一白相間而成爲數十二乃合黨魁人數其後黨魁有二人死乃謀改其國旗爲十格減去二格仍以原料縫綴其上形式務取美觀而尺寸亦仍相若試思當以何法改製爲宜（本月二十五號截收） 
[謎話]  
　　予母舅善射謎間亦製之憶其有一謎頗可取題面爲（妓）射字一（捲簾格）乃『養』字也　謎頗爲鈎心鬭角　由對面着想妻旣爲妓良人必爲王八無疑良人王八之捲簾格乃成養字而某君竟異想天開居然射着可爲妙極又袁子才有一謎甚趣題面云（一　）轎子兩人抬跛足跟班隨後來射四書三句『或安而行之或利而行之或勉强而行之』亦佳（孫陟虞）（二） 
續刋小說 
[絶塞奮椎記（野鶴）等八回（四）]  
　　當下春巒先說子晦軒的名氏瑶峰便滿面笑容的說道原來便是婦孺皆知的周先生失敬失敬晦軒少不得也推讓一回心裏却想着這件事是冒大不韙的不便輕於啓齒便是說得投機了區區瑶峰也增不得甚麽力量長不得多少風光面况笑裏藏刀腹中有劍人情世誼眞個是薄似秋雲險似春氷古今來朝爲刎頸夕已反目的多不勝數張陳凶終蕭朱隙末這結客二字眞是狠不容易道的這回子我與瑶峯素昧生平怎的便把滿腔心事付之一吐呢想得正没主意却見春巒早已提綱挈領的同瑶峰說道瑶峰兄你還記得池州知府有呌秦漢平的麽瑶峰　那人刻下正要知來涼州舊令尹早已預備交代老哥還没知道麽春巒聽了點一點首道這是俺知道的便是俺這回風塵跋涉轉徙到這裏也正爲着此獠那話說時晦軒暗暗地從旁使着眼色春巒却全没知覺接着便把同岑文社的一番情事纎屑無遺的和盤托出一春巒心裏算瑶峰是個篤實誠慤能守秘密的人和自已又是情誼極深不同泛泛因此把前事詳述一回便是說不成也祗枉煩了一番唇舌並没甚麽損害誰知道瑶峯這時心理早又起了一段自謀自利的奇想眼　着他們親熱得甚麽似的肚子裏禁不得暗暗發笑面龐上却依舊裝出一副謹願的樣兒聽着春巒講述的時候有時替他們咒駡有時替他們痛惜有時扼腕有時揾涙在初相識的和不知他隱衷的一輩人見了一定猜他是個熱心赴義扶顚持危的善人呢（未完） 
金華靜斌君鑒來稿雖附郵票不註地址及姓無法寄還尚乞明示投稿諸君鑒來稿凡附郵票及有回信信封封入者無論登與不登無不隨手答復否則一經積擱重覔爲難尚乞恕諒概不檢還再投插畫隱有文字者務於另紙書明編輯部啓 
 
 
 

Page 18

 
 
   
 
