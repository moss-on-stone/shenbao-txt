# 1921 - 180 - 4917375

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[官僚與市井（老圃）]  
　　國事失其常度朝野上下皆軼出於軌躅之外所謂舉國若狂譬之辰鐘機械失修一齒不齊而衆齒皆乖一輪不旋而衆輪皆滯此在官之咎歟抑在野之咎也 
官僚與市并兩物也然其嗜利之心則一官僚亂於上市井亂於下官僚以行險徼幸求官市井以行險徼幸求利使此類官僚而易居市井之位亦必以投機譎詐爲事使此類市井而易居官吏之位亦必以鑽營乾没爲事 
今國中實業蕭索而投機之業蜂起市井以爲勢孤乃曳官僚共營於是著名腐敗蹭蹬失志之官僚與似官僚非官僚之政客皆羣趨於市并投機之業聞者或以爲怪然無足怪也由官僚言之固猶是鑽謀倖獲之故智亦猶是撲克豪賭之故智 
營投機之業者爲市并縱空投機之業者仍爲官僚直接獲利者爲市井間接取利者亦仍爲官僚而受害者則爲社會 
命令 
　　七月五日大總統令李馨晉給二等嘉禾章胡廼楨晉給三等嘉禾章王固磬宣保章陳大斌均晉給四等嘉禾章此令 
　　七月四日在總統令吳俊陞給子二等實光嘉禾章此令　　又令孫烈臣張作相均給予二等大綬嘉禾章此令 
　　又令闞朝壐石得山魏紹周均晋給二等嘉禾章萬福麟吳寳貴王煥丹彭金山誠明蔣魁英均給予三等嘉禾章羅源瀚啓彬均晋給四等嘉禾章此令 
七月二日大總統令據河南省長張鳳臺呈考核屬吏分别舉劾等語前任潢川縣知事史延壽操行不苟所至有聲著以簡任職交院存記汲縣知事奎印治理明通民沾實惠著晋給四等寳光嘉禾章永城縣知事徐家璘心精力果膽識兼優鹿邑縣知事戴光齡公正嚴明聽斷敏速汝南縣知事彭嵩齡學識優長政平訟理考城縣知事吳永治經騐宏富操守謹嚴均晋給四等嘉禾章署太康縣知事張錫典有守有爲治行卓著洛陽縣知事王松壽才長肆應勞怨不辭淮陽縣知事楊葆禄幹練精勤志趨遠大商城縣知事潘鳴球學道愛人循聲夙著安陽縣知事羅榮袞實心實政民瘼關心西平縣知事李嘉臨馭下嚴明風清弊絶遂平縣知事董景常歷任艱鉅守正不阿舞陽縣知事沙德生操守謹飭辦事勤明開封縣知事常秀山慈惠廉明卓然儒吏均給予五等嘉禾章武安縣知事戴廷諤老成穏練廉慎自持寗陵縣知事孫樹梅才具諳練聽斷持平睢縣知事馬維騄聽斷明敏緝捕勤能鞏縣知事毛龍章持躬清正幹練有爲前任沘源縣知事調署西華縣知事念梅蔭興利除弊善政得民寳豐縣知事馬也良勤政恤民事無不舉前任新安縣知事調任鄧縣知事趙琦聽斷明敏民有頌聲孟津縣知事鞏思温安良除暴卓著循聲内黄縣知事李光炎性情謹飭政不擾民陜縣知事馮元斌夙著政聲勇於任事蘭封縣知事魏希古辦事結實肆應才長均著傳令嘉奬前任臨汝縣知事靳樹棠拖欠公欵跡近侵蝕前任郟縣知事汪杉交代不清任意延抗均著交文官高等懲戒委員會依法懲戒並交内務部查照此令 
　　又令許熊章晋給三等嘉禾章此令 
　　又令趙梯青邱廷舉陳學釗王覲墀薛光鍔孔慶餘均晋給四等嘉禾章此令 
　　又令任命張仁普署湖北高等檢察廳檢察長此令 
　　又令國務院存記楊樹榖着交財政部酌量任用林澄波着交交通部酌量任用此令 
　　又令外交總長顏惠慶呈請任命劉錫昌爲僉事應照准此令 
　　又令司法總長董康呈試署湖北高等審判廳書記官長杜焯綸因病懇請辭職應照准此令 
　　又令司法總長董康呈湖北第二高等審判分廳監督推事周逹壽因病懇請辭職應照准此令 
　　又令司法總長董康呈河南開封地方檢察廳檢察官余煇壽因病懇請辭職應照准此令 
　　又令内務總長齊耀珊呈准兼署福建省長李厚基咨省會警察廳警正陳佑之張樹瀛方鍾元葉震東另有任用請免本職均照准此令 
　　六月二十三日大總統令陸軍總長蔡成勳呈請任命張學典爲陸軍第十師步兵第三十八團第一營營長苗松培爲步兵第三十九團團附均照准此令 
　　又令陸軍總長蔡成勳呈請任命馬登瀛爲烟台鎭守使署副官長應照准此令 
　　又令陸軍總長蔡成勳呈准正藍旗漢軍都統咨請以貴徴陞補副參領啓仁陞補印務章京增祥陞補公中佐領均照准此令 
專電一 
　　北京電頃外團會議（一）撤客郵問題日要求滿魯除外無結果（二）改關税問題須續議（三）宜昌兵變案决催政府速履行賠償及保證諸欵並無安福禍首處分問題 
　　北京電五日閣議（一）平政院第二庭長任馬德潤（二）安慶道尹任李大防（三）陸軍審判條例删除警備隊字様改歸普通法庭受理 
　　北京電院復奉張執事就任經略足見積極治蒙决心然默察外蒙亂事早成希迅用懷柔政策勸慰活佛省悟早與外旗脱離並向外團聲明外蒙賣礦借欵均歸無效一面安置内外蒙古王公各旗蒙衆不得已時卽張撻伐（五日下午六鐘）　　北京電贛陳電兩廣戰事日急贛南已呈危象請速發餉械增厚兵力分駐虔南定南龍南相機出發入桂事出急迫伏候審核 
　　北京電桂陸萬急電粤軍雖入悟州該護軍使軍隊會同韋榮昌所部各營尙堪在本境支持况沈鴻英林虎大軍已攻進靈山前方勝負情形互較究以桂得利益現祇缺乏實力接濟請速輸送餉械俾壯後路聲威（五日下午六鐘）　　北京電奉訊征蒙軍隊今已開始出動（五日下午十一鐘）　　北京電陜訊陳在豫西一帶招募土匪編入防軍（五日下午十一鐘）　　北京電頃邊業銀行擠兑聞準備尙足公會兼任維持（五日下午十一鐘）　　天津電天津中法實業銀行鈔票將於日内兑現聞由中國交通兩行各借五十萬華银團百萬惟存欵須另籌辦法 
　　天津電閻相文電于右任張鈁撥步砲兵三千充攻陳鄉導現扼守渭南 
　　天津電吳佩孚電告以吳新田全師攻右翼馮旅放攻左翼閻駐潼關任中路並後方接濟張錫元旅分兩部一斥堠隊一游撃隊　　天津電曹鍈所部二十六師定删十五由馬廠開拔攻陜 
　　天津電微日（五）（日）京奉車運餉銀二百五十萬赴奉（以上六日上午十一鐘）　　天津電吳佩孚歌日（五日）由洛陽電某方面略稱陜陳抗命軍心瓦解閻督睡日下臨潼關陳軍大敗本可直抵長安因劉鎭華代爲緩頰允卽遵令交代暫緩半日進行今閻已抵省接任（六日下午一鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
　　香港電聞桂陸新戰略退高州進羅定攻肇慶粤飛機兩架到南寗由隊長張惠長陳慶雲分擲警告傳單 
　　香港電援桂黔軍司令谷正倫電孫稱前隊已入桂湘趙勘（二十八）電陳炯明賀捷 
　　香港電日領覆交涉員略謂據滬領電稱小川丸已將運送合同作廢子彈已起岸又覆報界昨已電津漢寗各日領預防後再有類此之案發生等語 
　　香港電劉震寰旣擢師長昨又奉陳炯明委任桂軍總司令兼梧善後處長（以上六日下午八鐘）公電 
　　安徽來電國務院司法總長總檢察廳鈞鑒上海申報轉各報館各團體鑒倪馬趙劉諸兇殘殺學生姜高琦等一案懷寗地檢長劉以茀因倪馬等允保茀胞兄劉以臧實任印花税處長遂爲倪爲馬等多方開脱罪責舞弊縱兇不拘不緝姜生慘死沈冤莫伸羣情益加譁憤昨午被害學生與蕪湖代表往廳催案適與以茀路遇請其回廳面陳以茀不允反使跟役呼調法警携帶鈕鍊喝捕學生經代表申辯不聽始請茀同往省署理論聶省長約商會長敎育廳長並嚴秘書當塲質明學生代表等對以茀並無非禮言動省長保證催茀緝兇詎以茀旋圖反噬揑造學界欺侮全體法官等調言淆亂觀聽並要挾推檢同盟罷工懸擱重案似此營私骫法縱犯埋冤實皖法院之蠹萬懇政府立予撤懲以儆官邪而平冤憤臨電激切安徽省立學校聯合會學生總會同叩微世界路透電 
[帝國首相大會公報]  
　　五日倫敦電帝國首相大會發表公報云陸軍大臣及參謀總長今日在會發表關於陸軍防務之宣言繼由航空大臣及參謀總長陳述航空事務之發展與潛能旋於每問題作簡短之討論有關係之閣員與專家顧問曾略有質問後派委員會分别攷慮數問題攷慮旣畢將提出報告另一公報稱會員讨論後通過議案组織委員會以邱吉爾氏爲主任加拿大澳大利亞紐絲橋南斐印度之代表均加入如有必要可就商務大臣航空大臣郵務大臣該委員會將攷慮發展帝國陸海天空海底無綫電交通最善方法問題而將儘速報告大會討論之報告將於明日發表明日且將讨論德國賠欵之交付事 
[愛爾蘭會議]  
　　五日倫敦電路透電社探悉昨日杜白林會議舉行已引起一種空氣愛爾蘭敵對之兩方面似已有停戰之象議和談判則仍在進行中國軍現逐漸寛弛戒備以免妨害議和者現望新芬黨亦停止挑釁惟約束黨人之困難亦爲衆所承認者也近數星期内愛爾蘭無刑人之舉消息靈通各界現皆有樂觀氣象 
　　六日倫敦電愛爾蘭南部統一黨領袖米特爾登伯爵參與杜白林會議後已抵倫敦以伐勒拉氏之密函呈交首相喬治氏函中答覆政府某某數條件 
　　六日倫敦電斯末資將軍今晨已回抵倫在杜白林僅勾留一日 
[上西萊西亞之小亂衝突]  
　　五日巴黎電哇泊林電稱昨晨有法兵開入白才恩鎭德人聚衆示威槍斃法陸軍少佐一員及傷下士兩名兇手逃脱旋山英法軍將示威者驅散示威者死兩名傷數名 
　　五日柏林電亞爾治滿報駐上西萊西亞白才恩訪員電稱協約國聯軍昨晨開入該鎭其中多屬英兵居民紛出歡呼衆中有唱愛國歌者法兵以槍柄撃之於是有人開槍數響死法國少佐一員傷法兵數名法兵怒不可遏向衆攻撃聞死婦孺數名且有公民二十人被拘爲質 
[日人贊成美國縮減軍備案]  
　　五日華盛頓電西京帝國大學法律敎授日人某氏今日聲稱又參議員波拉氏與康容氏會商裁減軍備之結果殊可令人欣慰又謂日本商家與平民現皆熱切贊助裁減軍備之行動 
[英之新國債]  
　　五日倫敦電財政大臣郝恩爵士今日在下院宣布星期一日將發表五釐半息國庫劵發行説明書該債劵九七實收於一九二九年四月一日滿期不限數額亦無截止日期該債劵之入欵擬作償付到期債務之用凡持五釐息國庫劵於十月五日滿期者及五釐息戰債劵於來年及後年滿期者均可易此新債劵 
　　一日巴黎電法國近發行政府短期公債於二十日内淨得英金二萬萬鎊有餘悉照票面實收兹各城實業航業公司復發行大批債劵即經法國投資者吸收 
[英國之商務觀]  
　　六日倫敦電巴克萊銀行總董古特洛夫氏述及商情謂英國商業漸可復行活動但如一九二○年初之盛况不能再見今衆亦不望有此至於商業行情將有穏緩之進步則殊有希望可恃云 
　　五日倫敦電煤礦今日陸續開工當局現正籌備運煤出口事務希望本月内可運煤至埃及印度運煤船於卸煤之後可開往東方諸市塲載貨回國 
　　卸五日倫敦電孟郤斯德商會會長斯托克登爵士在會演説詳述目下之商業狀况謂現信商業已臻轉機地步目下商品價值大減此使商業較易籌資而折閲之危險今亦大減凡些種種皆足引動有遠見之買客斯托克爵士述及棉業前途甚抱樂觀蓋世界所必需之物必不能久待不購也棉貨價值一旦稍廉則必羣起購之 
[美國之反對禁酒示威隊]  
　　五日紐約電紐約市長希蘭氏今日校閲反對禁酒之示威隊隊中共有數千人每人各於衣上綴酒瓶雛形之徽章加入此隊者共有三百團體隨行之樂隊奏飲酒曲隊中且有女子數人 
[比皇與后蒞英記]  
　　五日倫敦電倫敦商業聯合會今日宴待比皇比后與宴者皆一時名流比皇答覆頌詞時極言當令德國賠償之必要且謂彼望大不列顛合其殖民地與比國之商業關係更形增重 
[各國近事紀]  
　　五日倫敦電全國消除梅毒會之東方委員團於該會常年會議時報稱上海工部局現具進步主義之見解故該團提議各節可望實行 
　　五日印度瑪特拉斯電此問題遭大火兩次無家可歸者二千人棉紗廠罷工工人圖阻消防隊與警察救火當道乃調兵士出而鎭壓罷工者始退 
　　五日拉里丹電哈定總統偕其夫人近休假出游日者曾赴參議院佛里林赫森氏之宅旋乘尋常火車遄歸華盛頓 
　　四日羅馬電前意國陸軍大臣波諾米氏已组成新内閣暫兼外交大臣職 
　　五日巴黎電土里太侯爵由巴黎致電羅馬接受意新内閣外交大臣職 
　　六日瑪德里電西班牙内閣業已辭職因保守黨領袖摩旗氏反對以英金六千萬鎊擴張鐵路及其他公共工程之故 
　　五日巴黎電今日巴黎交易所英金收盤價每鎊兑佛郎四六·五五 
太平洋路透電 
 
[北方近事記]  
　　七日北京電閻相文雖屢請政府下討陳令俾可以武力逐陳但靳總理因恐殃及陜民不願出此極端手段惟聞直軍軍官已在保定開會决議請政府下討陳令 
　　六日北京電勞農政府外交總長近致文中國建議由中俄兩國會剿恩琴兹由外交部覆告莫斯科政府謂中政府已予張作霖以征剿恩琴之全責張之兵力足以制之又稱中政府對於　米諾夫在滿洲之行動知之頗讅但不難對付之 
　　六日北京電甘督通告政府謂安福黨人希圖擾亂甘省治安已有多人就逮處以死刑該電又稱曾於各犯之身抄出徐樹錚署名之委任狀 
[南方戰事記]  
　　六日香港電廣州公報稱粤軍已克復北江陽山桂軍進攻梧州者爲粤軍擊敗粤軍刻正追逐之聞滇湘黔三省軍隊現正攻撃桂省進逼桂林陳炯明通電宣布被舉爲粤湘滇贛黔五省征桂聯軍總司令 
[日本近事記]  
　　六日東京電日本英人協會書記希爾氏之子今日侵晨在横濱爲盜所剌登時殞命兇手逃脱 
國外要聞 
[南洋通信（續）（不才）最近英屬南洋之樹膠問题]  
（丙）馬來聯邦樹膠栽培協會委員會提議案該案爲該委員會所附加提交政廳以資參考亦當日（去年十二月十九日）滿場一致同意者也（一）九二○年限制樹膠生産半部出售以後各族勞働者雖不感其過多而其結果所致失業勞働者爲數遽增殊堪注意（二）中國勞働者目下給隊歸國繼續不已可信將來决無多數留於南洋故本委員會之意見將來南洋方面雇用中國勞働者問題必感不足之困難亦足僦慮者也三）以印度勞働者比中國勞働者殊形缺乏獨立心故其依賴雇主及政廳以求工作之情甚覺其切吾人意見現在南洋方面印度勞働者較中國勞働者爲永久而適當故一般樹膠園主及政廳刻亦不能不竭力講求保留勞働者之方法對於此印度勞働者予以相當之工作（四）以上所述對於失業勞働者救濟問題本委員會希望政廳竭力趕速行之在本委員會之意見此救濟策中第一在醫治患病之勞働者第二修整現有道路第三開闢新路第四展長鐵路第五興築其他必要之土木工事以收容勞工而尤要之點則在一般雇主雖財力一時如何困難勿遣散工人（五）南洋現在樹膠市况殊屬不佳而生活費反見增加勞働者極形困苦 
故本委員會擬请政廳通告雇主現時弗減工資（六米糧價格近雖已見低落但一般生活費亦當求其低落故米價應更求其平使物料價格與工資低减相應（七）印度移民委員會積有基金甚多可移爲補助金八））本委員會爲將來樹膠業大局計擬先造確實統計以定辦法并擬呈請政廳現在禁止請領土地爲栽培樹膠之用（九）本委員會現正求政廳爲財政上之補助所有應繳地租亦請變更期限上之提案亦已附呈馬 
來聯邦政廳及海殖民地政廳請求製定法律實施防護 
（丁）馬來聯邦樹膠栽培協會理事頓根氏致聯邦民政長之意見書一月二十五日該委員會送呈關於樹膠生産及輸出限制問題之文件於民政長時頓根氏又以委員分會代表資格陳述意見云自去年十二月十九日委員會在吉隆坡開會作成提案至二十九日再開大會全場贊成兹特提交貴廳惟本月四日委員等在客爾客薩開報告會有聯邦法院民選議員五人出席對於本提案討論之後大體意見决定如下（一）樹膠栽培 
業貸欵局擬改爲中央委員會由政廳任命（一）債務擔保事擬以提出確實抵押品爲準（一）補助金年利七釐擬改爲七釐半至委員分會現極希望於政廳者爲允許支付無限制之補助金蓋此財政上之援助對於樹膠栽培業者及公衆安寗有緊切之關係倘政廳於實施補助之際加以限制而樹膠生産限制問題尙未通行則此政廳財政的保護策仍不能救樹膠栽培業者之破産且望政廳速將補助方法定妥在公報及新聞上宣布并訂定呈請書式委地方官辦理至補助辦法中定須規定者（一）承諾六個月内停止收漿此係按照原案辦理（一）一九一八年一月一日以後所栽培之樹膠園有受補助金之資格（一）一九二○年七月以後無赢利之公司及私人樹膠園提出證據亦有受補助金資格以上二條爲聯邦法院議員之意見（一）請求補助金時必需提出力能償還之保證此外則願政廳傳諭各地方官對於呈請補助之人受理後即行調查若認爲合格有效當即簽名并附意見書轉送政廳任命之中央委員會辦理至該委員會之组織當以政廳官吏一人爲委員長樹膠栽培業者一人商人一名爲委員外設書記一名該委員會於接到地方長官轉呈之補助金呈請書及所附之意見書時應即與政廳合議請求民政長許可施行凡此皆一般人所希望於政廳者務　救廳垂念民困採擇辦理以恢復社會不安之狀態 
按本問題現由海峽殖民如政廳與英本國政府協商尙未解决故各事皆未見如何施行而該業商人之恐慌遂亦因之未已也 
國内要聞 
[直軍告捷後之陜局陳樹藩已四面受敵]  
　　陜西事件經保定召集軍事會議决計從事討伐後遂由曹錕電飭入陜各軍積極進攻以便早定陜局兹據洛陽電訊直魯豫巡閲副使公署接荆紫關吳新田急電報告所部十四旅張團於三十晨在四道嶺與陜軍五營開仗陜軍敗退我軍乘勝追剪襲於午後一時將武關完全佔領同時政府方面二日上午亦接吳新田三十日由荆紫關發來捷電略謂職師分三路由荆入陜業經電呈在案頃據十四旅劉寳善旅長報稱所部張團今日拂曉由青油河出發行抵四道嶺該處駐有秦軍游撃隊五營頑强抗拒接洽無效竟恃險向我猛撃該團迫不得已與之接戰官兵攀巖越險勇往直前敵勢不支紛向武關潰退該團乘勝追撃於午後一時完全佔領武關是役斃敵及我軍傷亡人數容俟查明續報謹先馳陳吳新田叩世印 
又據某外人方面消息直陜兩軍於冬日（二日）在臨潼一帶激戰七小時之久馮玉祥軍隊大勝陜軍向武關退却又某方面接開封轉來洛陽專電陳樹藩因武關不守特派張藩劉世傑各率一旅（劉部係新在河南鄧内淅三縣新招之土匪數共三千人自帶槍械編爲一混成旅劉爲旅長其他以携槍多寡爲定官職大小赴援南路將有大戰 
　　陜戰旣已開始陜西内部情形極應注意據旅京陜人所得西安消息陳樹藩自退出西安後連日與郭堅大戰二十四日郭堅竟將駐谷水之陳軍撃退聞事前陳曾與郭氏言和請其退出鳳翔詎郭以大宗兵械相要陳無以應遂致决裂乃陳一方受攻撃於郭堅竟敢在距離西安百五十之零口下對直總攻撃令並在醴泉咸陽間設置軍用電線作種種對仗預備一方又乞憐於于右任張鈁約其速棄前嫌無如于張與陳仇隙本深正擬乘機報復不惟不允所請且在三原下攻撃陳樹藩之令陳旣不容於張于又見攻於郭堅乃轉嗾其部下悍將脅迫劉鎭華與政府脱離關係冀得鎭嵩軍之援助惟劉氏態度冷靜不爲所動以目前形勢觀之陳樹藩殆已完全失敗矣 
[調停中之京敎潮]  
　　范原廉君此次來京對於敎潮之調停極爲熱烈日來冒暑奔走除與敎職員方面接洽外先見靳再謁徐各閣員中如張交通董司法王農商等均先後一一接洽請其在閣議中有所建白政府當此對付時局應接不暇之秋所謂得好休便好休想無甚難於照辦之事而敎職員方面只聞范氏一來敎潮業已低落大半范氏回任之聲浪亦繼敎潮而起况尙有從前種種議决之事尙待實行如以停課其内薪金提出辦圖書舘以惠一般社會等事亦無暇故與政府爲難説者謂敎潮之解决殆爲期不遠云 
　　昨日（四日）敎職員開第五十四次聯席會議王兆榮因病請假由女高師李大釗代理主席報告范靜生氏來與本會議主席王兆榮接洽情形後續即報告本會議赴滬代表譚煕鴻由杭來信報告與各方面接洽情形後對於清華學校此次因援助八校罷課致高等四年級學生未能畢業三年級以下未能升學犧牲太大同人等實抱不安不得不圖挽救調解之法尋議决致函清華學校董事會及敎職員會并派梁希陸費執燕樹堂三人爲代表與金仲藩校長接洽次議决對於安徽學生姜高琦受傷過重已於七月一日殞命應電吊唁次於籌劃全國敎育基金問題如退還庚子賠欵分清國家敎育租税等議决作一議案俟下次交本會議敎育基金委員會詳細研究以備將來全國敎職員聯合會成立時提出遂宣告散會 
[京銀行會議决代兑中法鈔票]  
中法實業銀行停止營業爲北京社會最近之最大事件前日北京方面接到巴黎總行擱淺消息而後北京銀行 
公會以該行旣與中國有關係且在華之各該分行其存欵鈔票均能貽我國金融界以重大之影響自不能坐視其擾亂乃於二日開第一次緊急會議馮幼偉周作民諸君均主張銀行公會應竭力起而維持無論在友誼上在利害上我國银行界不可不與以援助因先推舉代表馮幼偉君與法國公使交涉向該使館表示中國銀行界可以出而維持存欵與鈔票比較則先維持鈔票尤爲第一急務並述法國不應使與東方商業國家信用有關之銀行聽其停止之意惟不可無確定之辦法嗣法使允先與該行經理接洽再作答覆昨日（三日）上午該行經理往訪馮總栽馮君與談及我國銀行公會先爲維持該行鈔票之辦法第一步手續必先將鈔票已發行未發行之實數正式通知以憑核辦下午一時銀行公會再開第二次急緊會議關於維持中法實業銀行鈔票之主張大致通過一面派代表與政府交涉質問其對於該行有何辦法蓋該行發行鈔票之權實政府之所批准不能坐視不問一面請法使館致電各處領事將各該分行钞票已發行未發行實數告知銀行公會以便實行維持開始兑現閉會後由代表等邀同中法實業银行經理赴法使館當即議定將鈔票已發行及未發行之實數查明其未發行之鈔票亦即檢查加封京外各該分行均同様辦理法公使以我國银行顧念友誼竭力 
維持甚爲感謝東方匯理銀行之經理昨自長辛店趕回北京擬開會議银行公會代表即以業經决定之辦法報告該處又公會内部因此特設臨時幹事部由馮君幼 
偉推舉周作民譚荔孫張詠霓王君羅君等共同擔任臨時幹事先將鈔票一部分辦妥再議其他善後方法银行界非常一致前未入會者此次更加入數家欵項各由行自由擔任中國銀行先認半數其餘則各家分任倘有不足由馮君周君等力爲籌措昨日銀行公會發出通告云中法實業銀行宣佈暫行停業清理賬目財政部及本公會以該行在中國發行鈔票係本中華民國政府之准許現爲維持中法兩國商務並保全市面金融安寗起見將所有該行發行印有北京天津漢口上海字様之銀元鈔票由本公會暫行墊欵代兑至該行存欵及其他債務應由該行自行清理本公會業於七月三日共同議决當與駐京法國使署及該銀行妥商辦法一俟各種手續辦妥即行佈告代兑日期特此通告一面又分電各埠銀行公會云中法實業銀行現已正式宣佈停業該行雖係中法合辦然實際純須遵照法國法律我國無法干涉惟發行鈔票爲我政府所特許流通市面爲數較鉅忽而停兑於各埠金融關係至大本會爲維持全局金融及同業對外增加信用起見公决辦法除他種債務應由該行自行清理外所有該行鈔票亟應代爲收兑昨經推舉代表送與我政府法使署及中法實業銀行交涉商定辦法如下一鈔票總數約二百萬元内北京约四十五萬元津约四十五萬元滬約六十五萬元漢約十萬餘元濟約四五萬元奉约三十萬元各處鈔票賬及號碼應由各該行檢交公會代對未發及收回鈔票由該行及法領事會同公會代作檢對封鑰交領事保管未設公會之地方由中交兩行代理辦理二以上手續辦竣由公會布告擇日即在公會代兑事機迫促未能預商尙乞鑒諒所有以上辦法務乞查照辦理隨時電聞再法使署及該京行已分别電告各該地領署分行照辦並希洽理北京銀行公會江 
[新公布之市鄉自治制二]  
　　第十七條市自治會會員以二年爲任期每年改選半數同時選出全數者其半數以一年爲任期前項一年任滿應行改選之半數以抽籤定之第十八條市自治會設會長一人由會員用記名投票法互選之前項會長互選規則以市公約定之第十九條會長有事故不能執行職務時由會員中推舉臨時會長代理第二十條會員及會長任滿再被選者得連任第二十一條會員因事出缺逾定額三分之一者應即補選補選各員任期以補足前任未滿之期爲限第二十二條會長因事出缺應即補選其補缺任期準用前條規定第二十三條市自治會得由會長酌用雇員二人或三人辦理文牘會計及一切庶務其薪給由市自治會定之第二十四條市自治會分通常會與臨時會通常會每年二次以四月十月爲會期由市長召集臨時會經市長認爲有必要之情事或經會員半數以上之提議由市長召集之但涉及市長之事項由會長召集之市自治會會 
議規則由市自治會定之第二十五條市自治會之職權如左（一）議决市公約（二）議决市内應興應革及整理事宜（三）議决以市經費籌辦之自治事務（四）議决市經費之預算及决算（五）議决市自治税規費使用費之徴收（六）議决市之募集公債及其他有負擔之契約（七）議决市之不動産之買賣及其他處分（八）議决市之財産營造物公共設備之經營及處分（九）議决市自治公所職員保證金事項（十）答復市自治公所及監督官署之諮詢（十一）議决其他依法令屬於市自治會權限之事項前項議决事件由市自治會送交市長執行第二十六條市自治會得議决以第二十五條第三欵第七欵至第九欵之事項委托市自治公所處理之第二十七條市自治會對於地方行政與市自治事務有關係之事件得向監督官署具陳意見第二十八條市自治會會議時市長市董區董或名譽董事員均得到會陳述意見但不加入議决之數第二 
 
 
 

Page 11

 
 
　　十九條市自治會對於市自治公所所定規則及執行事務視爲逾越權限違背法令或妨害公益時得提案議决開具理由呈請直接監督官署核准停止其執行不服前項之行政處分時得依法提起訴願或陳述於省參事會請求處理第三章市參事會第三十條特别市設市參事會以左列各員组織之（一）市長（二）佐理員（三）區董（四）名譽參事員第三十一條名譽參事員定額四名但得以市公約增至八名名譽參事員由市自治會就市住民中有被選舉資格者選舉之其選舉事宜及任期改選補選準用關於市自治會會員之規定第三十二條市參事會以市長爲會長由市長隨時召集其議事規則由市參事會定之第三十三條市參事會之職權如左（一）議决提出於市自治會之議案（二）議决市自治會所委託之事項（三）議定市規則（四）議决其他依法令屬於市參事會之事項以上各欵事項在不設市參事會之普通市由市長决定之第三十四條市參事會會議時市自治會會長及會員得到會陳述意見但不列入議决之數第三十五條第二十三條及第二十七條之規定於市參事會準用之未完 
[奉張就職經略後之蒙事蒙王公會議與出兵聲]  
　　奉天消息云張巡閲使於一日就任蒙疆經略使孫吳兩督曁張溤兩都統王財廳長王警處長談實廳長謝敎廳長及來奉會議之各蒙古王公等均赴使署慶賀航空處喬處長派飛艇一架駛至巡閲使暑天空飛翔三匝代表全體慶賀 
　　張使召開征蒙會議據外間所傳業已議竣閉幕兹據確息關於征蒙各事現僅略有結果並未完全議竣故巡閲使暑自上月二十六日起每日迭開會議分早晚二班均係臨時規定早班由午後一時起晚班由午後七時起凡省内外一般高級軍官均各列席至昨日尙未閉幕探其結果多數主張先由各王公勸告而後用兵昨（一日）二十七師張師長以來奉會議之一般蒙古王公應與聯絡藉堅内向乃於午後七時在德馨樓治席邀請宴會並招各茶社男女賣藝者與妓女多名徴歌侑酒以助餘興各團體亦於昨晚假軍人俱樂部公讌蒙古各王公主人爲馮麟德張作相許蘭洲王永不于冲漢魁陞謝廕昌談國桓白永貞戴裕忱薛永來鹿鳴魯宗煦姚啓元等客人爲貢王那王齊王喀爾喀王蘇王扎王陽王賓圖王車王逹王色公麒貝子煕逹二宣慰使才巴二印軍多富各總管汪紀二繙譯等約百餘人 
奉省日日宣言征蒙卒未正式出兵昨聞使署突接鄒芬告急電謂蒙匪進逼朝不及夕若援兵遲遲不至將罹危險張使爲顧全聲威計當即分飭各軍速備出發即久滯奉天之張都統亦擬於今晚返京籌備一切然照蒙王公會議情形觀之恐出兵之舉未必果即實現也 
[粤桂最近之戰訊趨重北江方面]  
　　香港消息云桂軍攻入北江連縣陽山一路聞英德縣屬含洸等處亦爲震動刻下省中總司令部連夜趕調大軍赴援沈鴻英自佔領連陽各屬後節節進逼現分兩路大舉進攻一由連江直下欲進攻英德一路通過乳源進攻韶關又聞北江近日亦已發現安撫軍蹤跡且已佔要隘多處陳炯明迭接北江飛電告急因飭鄧鏗從速赴防又聞駐天平街及觀音山粤軍第一師所部紛紛出發北江赴連山陽山等處因沈鴻英部於日前奪獲連山陽山土匪羣起響應聲勢浩大至今尙未退敵之故又據鹽署某員述連陽軍事情形云此次桂軍係由平樂繞道湘邊江華馬路舗等處侵入連陽該處祗有賴世璜所部贛軍吳建中鍾冠澄兩營防守兵力極爲薄弱故桂軍得以直入復有該處土豪黄某召集緑林以爲響應連日由白芒地方運到米石六十擔大有久守之勢又有安撫軍出現於該處二十六日沈榮光又率桂軍二千餘人由賀縣開到沈部各兵士中多有從前曾隨沈鴻英駐守北江者於地方形勢更爲熟悉二十七日探悉粤軍有兩營來援係屬陸軍一師鄧鏗所部桂軍先在石鼓預備後路然後在扶隆握要抵禦及粤軍到時將已入夜桂軍先放排槍遥撃粤軍亦開槍還撃惟不知桂軍之所在迫得退去而桂軍亦不追撃及二十八日鄧鏗親統兩營出發桂軍由石鼓先退然後粤軍方得通過但桂軍現時仍踞守如故現連山連陽等處爲沈鴻英所部攻入人民多避赴湖南邊界省議員賴仲猷接家信稱匪勢浩大已率全家於二十四日避往湖南闔邑人民奔避極慘云云現聞沈部向曲江縣進攻故第一師鄧鏗全部即日出發赴援當必有劇烈之戰鬭陳炯明以高雷軍事較梧爲急且欲由該地進軍鬱南以攻兩寗故又擬赴高督師即日成行 
　　廣州消息云西路大軍入桂後境内軍情轉以連陽方面爲重要聞該路鄧總指揮事前調集軍隊計有本師三團一獨立營第六路九營吳忠信部六營及原防頼世璜四營莫輝熊三營數共逹三十餘營鄧之大本營實駐含洸現定分兩路進兵一出大灣青連灣一出三江鹿鳴直逼宜善梁鴻楷司令率所部各營追撃侵犯連陽之桂軍於二十七日到三江口一帶屯紥與沈鴻英部隊區顯霖戰於連山縣境上台地方區所統率之軍隊 
約千餘人多屬匪徒集合不諳戰律被粤軍撃敗沿途抛械竄走翌早沈其芳沈寳廷等又各率所部潛犯陽山梁司令即揮軍迎戰未幾師長鄧鏗所部馳至陽山前後夾攻撃斃桂軍甚多然桂軍陸續增兵甚多非有一塲劇戰不能定勝負也 
[閩浙交界洋面大刦案紀詳遂夫]  
　　閩商船金恒和浙商船金森昌前月十五日在閩浙交界之鳳凰洋被刦一案已兩誌本報兹悉自此案發生後閩督李厚基即電浙盧迅派水警弋獲福州商船總公會亦電駐滬海軍總司令派艦援救聞當時除被刦船貨十餘萬並船夥六十餘人外並死船夥一人李厚基於二十四日派南通福安福清三警艦海軍蔣司令得總司令並商船總公會電後派靖安通濟兩軍艦於二十六日開駛南通等三警艦即歸靖安軍艦調遣事主及金順和出南秦鎭宗坐靖安前往以便指認浙江亦派超武一艦帮助詎此兩艦被刦後尙有金榮隆金泉興等大艘商船由北回閩至北關忽被追撃幸值北風順勢走脱又有金順和南船駛至魚山亦被截撃幸立即折回逃入浙界石埔始免南北各船帮因此愈見恐慌本月一日商船總會得上海總司令陷電稱據靖安許艦長艷電稱本日在魚山洋面已獲金恒和金森昌二船逼近時賊船低 
砲械堅利職艦相持三小時受傷二人賊死一人因二船有船夥六十餘人不忍撃沈惟撃碎金森昌桅帆聞該船貨少職艦先追金恒和至鯉魚尾捕得船回保存生命財産晚泊三門灣明晨護恒和船抵台州餘續稟等語特聞云云南北船帮遂相慶賀惟閩省水警廳派出南通三警艦時曾派水警第三署署長劉得芳統率會同海軍及浙艦超武協緝警艦到沙埕時各艦亦至遂議定三警艦爲内巡超武及靖安通濟爲外巡會剿於南北杞魚山各洋面詎該警艦以賊船械利甫至南杞即行折回致靖安顧此失彼雖人貨奪回而海盗逸去尙留無窮之患則又南北商帮之大不幸也 
[贛公團與六三敎潮]  
　　江西省敎育會前所擬之聯合各公團挽救六三教潮電稿吳會長以電文内要求懲辦大員及裁撤使督等語恐他公團未必贊成乃改擬一和平婉轉之電送請各公團徴求同意今二日農會商會通俗敎育會小學研究會中學 
職敎員聯合會均復函贊成惟省議會無一字表示敎育會以此案已逾多日未便再候遂於晚間以六公團名義拍發電云北京大總统鈞鑒六三敎潮亘古未有列邦騰笑言之痛心京師爲首善之區敎育乃國本所繋當局宜如何加意維持使敎育不受政局之影響不料因欠薪而罷課因罷課而請願因請願而遭蹂躪現在首都敎育完全停頓若不妥爲解决恐影響所及全國將受其殃務懇大總統立予維持嚴懲肇事軍警以慰輿情確定敎育基金以垂久遠俾暑期過後黌舍重開絃歌復興敎育幸甚國家幸甚 
[杭州快信]  
　　省憲法脱稿後起草會自四日起續會討論决删去第十四條人民得自由購置相當武器一條總網及省之事權二十八條均通過省議院之四十條四十一條僉以議員名額須規定直接選舉爲原則爭論甚久無結果　　公民潘星樵昨上書有憲籌備處并附選舉舞弊論痛陳中國選政不良病在初選用無記名無投票請速設法改良以維國本 
　　各法團聯合會昨開成立會僅修正會章十一條公决通過今日六日續會推選幹事共二十人朱鴻逹裘英胡逸等均有當選希望 
　　嵊縣土匪蠢動尙未平靜近日謡言益熾且有知事失踪説惟未得官電證實 
　　蔣運使邦彥昨已由滬返杭浙江財政廳長一席聞莫永貞運動某當道保薦甚力 
　　第一師校長問題黄人望又電辭不就夏敎廳擬以現任某校校長葉君調充俟得省長同意即發表 
　　中城章家橋東河下火把衖蔣姓昨午後六時失火延及對河竹衖兩岸夾燒幸取水尙便焚房屋三十餘幢 
[南京快信]  
　　連日謡言又起防務復加緊戒嚴軍警騎巡隊晝夜上街巡邏士兵不准請假外出 
　　緞業機工以米珠薪桂日出汗血不得一飽現亦聯合同盟罷工要求各機房主人酌加工資以維生計王警廳長以此項工人寗垣不下四五萬人恐别生枝節除嚴加防範外並勸各機房量予加給工資免釀風潮　　江寗省會初選昨仍未開票其内幕中之糾葛因有施某王某等之票紙被搶去三千數百張施王要求重發暗中投入吳初選監督未允所請相持未决現有人調停以半數投入聞已同意今日六日開票 
　　王省長對於各縣省會初選風潮擬令逕向司法衙門起訴故各公團公民來電均擱置未復 
　　寳山縣知事馮成爲擬議改建西南兩門曁修治四門街道繕具計畫書呈請軍民兩長核示兩長批所擬計畫旣係爲便利交通拓展市面起見核與國防尙無妨礙應准照辦仍候松滬護軍使核示遵行 
　　六中校長蔣乃曾由歐美考查敎育十中校長張倚由東洋考查敎育均已返國昨謁王省長胡敎育廳長陳報考查經過情形 
　　張實業廳長昨通令各縣知事函各商會勸導牧羊各户及毛商從速改良羊毛産銷各要點以興實業 
　　軍署諮議廳副廳長馬孟驤因公赴杭昨已返寗張志潭之弟志澂今日早車由寗返京 
　　李盛鐸昨日由潯乘輪來寗即轉車赴滬聞仍爲活動南潯路借欵事 
　　陳樹藩派參議孫有德赴杭接洽昨過寗赴滬地方通信松江 
　　發起竪立黄孝子坊孝子黄唫稚住西外青松石印神模爲業平日孝事其母工資所入悉供甘旨去夏母病危篤孝子刲股以進病卒不起孝子自縊身殉近有張叔木蔡仲瑜等發起在黄孝子墓前豎一木坊顏曰黄孝子坊歷叙孝子殉親事實以資表彰而厲末俗 
　　發生選舉訴訟四起省議員初選當選人八十九名之姓氏縣署於五日填榜宣示當日即有公民俞殿華等提起選舉訴訟四起控初選監督違法舞弊計當選人之被控者八人内如五軍之朱廣楨陳宗振諸文藻新橋之周以房楓涇之葉康叔泗涇之秦鍾駿等六人以本身爲選舉調查員依法不能爲被選舉人漕涇之陳子燕係小學敎員違背小學教員不能爲被選舉人之規定楓涇之周尙忠選民册上祗有周尙志並無周尙忠其人依法不能當選故均在被控之列另有松江市當選人顧思明聞有同姓名者二人恐亦難免發生問題也 
[蘇州]  
　　記女職業校展覽會蘇州女子職業中學校昨日（五日）開第二次成績展覽會上午九時起展覽成績下午二時起學藝表演是日男女來賓三千餘人會場中設有臨時販賣部并校醫臨時診斷所成績品共列五室（一）圖畫及普通科成績室（二）裁縫成績室（三）剌繡成績室（四）編織各項出品室（五）兵團工塲出品室陳列各物均有可觀而尤以剌繡室爲最精美如補習生 
張若英之花卉屏條婁雲娥之百禄圖均爲傑出他若敎員金靜芬女士之陶淵明携杖圖神情畢肖且顏色古雅其繡術之精可知下午二時學藝表演開幕（一）奏樂全體學生唱國歌及校歌（二）報告經過情形并將蠶桑科改爲商業科緣由（三）南京高師教員李君演説職業與女子之關係（四）學生選手青蛙舞（五）表演虚榮鏡（一幕）寵愛（二幕）入校（三幕）惰學（四幕）畢業（五幕）訂婚（六幕）覺悟表演女子之應自立不能有倚賴心頗爲透澈一時塲中鼓掌之聲盈於耳際（六）選手跳舞至五時散會 
　　省會舉行决選前日省選開票結果以西山角直兩鄉放棄選權過多致選不足額温知事乃照選舉法第五十七條定期本月七日舉行决選並查得原投票所吳允中在城市東區潘家距在城市南西兩區程邦逹在城市東南西及婁齊葑區馮澤萬在光福車坊東後山三區府泰階在西華區金恩綬在角直區當即通函各該區監察曁管理主任查照並繕發榜示俾衆周知 
　　英員會勘烟苗吳縣温知事以英員陶爾於寢日偕同部委各員來蘇會勘烟苗並奉朱特派員電令速爲設備注意并即咨照鄰縣等因故昨已咨行無錫常熟等縣知照矣 
[鎭江]  
　　省會初選續誌丹徒省議員初選改期三日投票一切情形已紀報端兹悉是日清晨有一千數百均在門首見有手持多票者則上前搶奪否則毆打一日之中計有六七起之多聞受傷者共和七人幸有警察維持得免釀成大風潮直至午後六時投票始畢五日在縣署常衆開匭初選監督張知事曾於四日佈告通知十八市鄉所來之監察員多至七八十人上午八時迄下午六時僅開出八萬餘票預料六日上午方能竣事 
　　夏蠶絲價飛漲鎭屬五縣各鄉夏蠶絲均已上市收成不佳來源稀少加以客商來鎭採運以便應售洋商故價格因之飛漲　　取締銅元入境勞動社會小販貿易均以銅弊爲收入單位近因鎭地市面銅元充斥時價失平以致百物騰貴貧民生計愈形竭蹶丹徒縣張知事遵奉省令取締銅元入境辦法每人携帶不得過千枚如違扣留充公除出示宣布實行外一面嚴飭警察員役隨時嚴密稽查限制運入以遏來源而維市面 
[揚州]  
　　書記舞弊被控鎭江衛書記宋弼臣（即宋二）舞弊浮收錢瑞生之錢糧（照串算二元九角宋竟浮收至五元以外）經錢在縣署控請提究未知王知事如何辦理也 
　　緝私齊統領赴寗准南緝私統領齊惠庵於五日由揚赴寗謁見齊督軍禀陳公務聞事竣即行返揚 
　　更調國民校長江都勸學所長曾萬里因據第五區第三國民校長許汝疇函請辭職特轉報縣署核准遺缺調六區十三校長施仁補充施之遺缺以該校助敎施家預升補 
[清江]  
　　淮隂省會初選揭曉本届淮隂省會初選所有各投票區情形大略相同即開始投票時不無少數人從旁監視少選依舊放任昨日（三日）已在城外慈雲寺舉行開票各當選人姓名如下喬國楨張伯英姜旭初彭振遠汪開元陸壽侯王登瀛范士宗陳塏周堯卿田子厚張福增以上第一投票區選出吳引渠黄作賓蔣連舉蔣　朱紹文楊運謙孫寳璜張福謙高孝德以上二區王少卿皮貴生吳寳之張廷忠朱以鉅沈壽同杜明甫周緒傳韓道立周國鈞史緒以上三區張鑾章汪世瀾汪善果周濟生盧春湖丁鳴壎王名題張雨新以上四區曹鈞湯堯臣郭濰張乃賓杜國華張懷清吉國楨戴從權杜恩錫以上五區蘇方鏞周殿魁以上六區 
[杭州]  
　　北大同學歡迎京代表七月二日晚旅杭北大同學在農校校長周友山家開茶話會歡迎北京學界三代表并協商援助京中敎潮方法會員到者二十餘人首由主席周君報告開會宗旨次由京校敎職員代表譚煕鴻君等演説繼乃討論援助方法决定如下（一）由本會同人聯絡各界開各界聯合會共籌解决方法（二）致電全國及府院京師地檢廳長北京教職員會表示本會意見其致全國各界電文如下首都敎育生機巾絶者四閲月六三請願之舉被傷者數百人政府似此倒行逆施疇不痛心疾首吾儕等是有血氣之倫理宜乘此奮興敬從北京敎職員之後爲桴鼓之應尋北京敎職員近頃主張有二敦促政府從連籌集敎育基金基金未籌定以前由交通部就收入項下每月撥付國立八校經費二十二萬元另由政府指定價值二百萬元之擔保品存儲國家銀行交部如不按期發欵八校即可要求銀行根據該擔保品儘先墊付此其一也六三之事辱及敎育界人格事實昭昭曲在政府應由政府向全體國民道歉此其二也凡此兩端正義所存輕而易舉並此不逹則中國敎育其眞亡矣請即疾起力爭一致前進庶挽敎育於垂亡脱中原於魚爛其或有人願任調停亦應以此爲率否則不獨北京敎職員將加以拒绝吾儕亦斷難承認也旅浙國立北京大學同學會支 
[嘉興]  
　　繭廠收買夏繭嘉興四鄉農民今歲因春蠶歉收故紛紛侗育夏蠶冀收桑榆之效無如收蟻時氣候嚴寒發育時霉雨連綿致蠶汛延遲發現病症傾棄河中者十之三四現蠶雖已上山作繭統扯收成不過五成餘太平橋大和百步橋順昌馬庫匯同康等 
三繭廠已籌欵於昨日起開秤收買夏繭每斤看高不過三角左右鄉民以價短虧蝕成本不願出售負歸繅絲者頗不乏人禾邑各絲行定於十一日收買夏蠶絲價約四角餘 
　　佈告覆選日期嘉屬六邑第三届省議會覆選監督成本樸早已蒞嘉以精嚴寺藏經閣爲覆選事務所現成氏以覆選法定日期爲八月一日爲期已近於日昨將投票地點嘉興勸學所投票日期及方法佈告六邑初當選人周知惟此次辦理初選嘉屬僅嘉善一邑完全選出崇德等一二縣選出亦不足數嘉興平湖等二三縣竟行停辦故届時覆選舉行與否尙難確定也 
[廣州]  
　　省垣又有炸彈發現三十日晚十時左右省中正當大雨榜沱忽聞轟然一聲響震遐邇以時當雨夜大衆亦莫明眞相翌早查悉乃係東提舊廣舞臺橋脚地方有炸彈爆炸并炸傷過路婦人一名 
來函 
[奉賢郭梃仁等來函]  
　　謹啓者上月貴報來函欄内登有吾邑周昌時君對於此届省選請各縣敎育會组織演講團演講道德敎育以導痴迷公民等披誦之下萬分鵲躍乃集議具函咨請本邑縣敎育會懇其試行詎該會非惟不睬不聞且該會長於選舉日在本區投票所竟把持賄誘明目張膽上下交弊如此不法行爲人格掃地足爲敎育界之汚點民等目睹怪狀爲特據情上陳希乞貴主筆先生將此登入來函欄内俾世人洞知吾邑敎育界之領袖實在情形奉賢縣公民郭梃二馬如煥劉士琴趙文海倪士青徐民六十人等謹啓七月二日 
雜評一 
[倒王驅楊默]  
　　今日最流行之聲曰倒曰驅結果終不能逹驅倒之目的此果國人無驅倒之實力乎曰非也驅倒現在非難而迎未來繼任者之難也當驅倒運動之起彼被驅倒之督長必有一大拂人心之舉故其主張驅倒也無論何派全體一致以此一致之心理從事驅倒其勢固無不成者然一旦進而計及後繼問題則又各舉其黨各歡迎其親信之人爲將來擴張已派勢力之預備於是内部之爭起而被驅倒之人斯時乃得乘機以施其自固之手段即向之主張驅倒者至此或亦竟不惜犧牲其主張轉而擁護此被驅倒之人而驅倒之團體以破是故自來驅倒之運動不失敗於驅倒而失敗於後繼之歡迎其先例蓋已不可勝數矣今鄂贛人倒王驅楊之運動雖其氣勢轟轟烈烈結果能逃此慣例乎 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行（六）]  
　　全埠米店休業已兩日楊樹浦已發現搶米事 
　　米業今日開全體大會能否解决全視此會結果　　公共租界米店休業第六日情形公共租界全體米業因反對公共工部局領照條例實行休業以爲抵抗加之華法兩界米業先後響應致外間景象益見惡劣前晚楊樹浦方面竟發生搶米風潮（詳情録後）昨爲該業停市之第六天租界内貧民已知南市及閘北兩處華界開辦平糶故憂慮没飯吃之形狀稍爲收歛自晨至午陸續前往各該平糶局與浦東地方乞糴者甚衆但平糶有一定限制閘北不出一斗之外南市至多亦祇五升是以各飯館與包飯作仍在恐慌時代且一般乞兒連日大肆搶飯聞丐頭已在北河南路之天后宫聚議一次在米業停市期内當以搶飯充飢惟不能及於他物云虹口楊樹浦一帶之絲紗各廠及碼頭小工數以萬計大半均無家屬咸就各小飯店果腹自華界各米店與租界一致行動後該飯店等之食米來源已絶雖事先曾經設法預購然資本有限不能躉數糴存致昨日已有停止營業之小飯店發現 
　　法租界之情形昨爲法租界各米店停止營業之第四日各米店調查常開門仍無粒米出售法捕房總巡除飭探四出調查情形隨時報告外各捕房仍諭中西越各捕落差後駐守捕房以備不虞 
　　城區之情形城區南市與西門等處大小各米店昨日第二天停止交易經紀小民雖手持錢洋無處可購白米西門内與大南門一帶銅作織帶作等各工人多以白麵充飢昨日午前滬城虹橋附近某注舗門前圍集貧民頗多羣向糴米該店中人初則却之不散繼經該店主允許出售少許惟每人一斗爲限至午刻即行停售晨間城中各處所設粢飯攤據稱今明二天賣過後天無米可煑亦須休業一般食力之輩於昨午後聚集男婦三四十人稱往上海縣公署禀求維持否則我等挺而走險惟求一死淞滬警察廳長徐國樑誠恐不法之徒發生搶米情事特飭游巡隊保安隊騎巡隊偵緝隊等各 
隊不分晝夜分赴城内外各要道妥爲防護以輔各處崗警之不足 
　　滬西南各米店之槪况高昌廟地方原有公興泰姚順隆源豐盛義森等米店四家本亦定於初一日起停止門售嗣奉駐防該處混成旅第二團王團長派員分往各米店諭令切勿閉門停售其言略謂附近所居者均屬工匠食力之輩向賴零糴度日且爲軍事區域軍官眷屬居此者亦屬不少是以斷難停止出售故各該米店日來照常營業惟存米無多亦祇可維持三四天延長日期恐亦難免斷絶至法新租界之日暉港徐家匯等各米店皆已一律停閉龍華鎭之各米店因係駐兵地點奉令照常營業是以仍在交易云 
　　今日上午米業假總商會開全體大會滬北總商會聶會長爲米店領照一事迭次向領袖總領事工部局總董交涉至前日傍晚接得領袖總領事覆函保證各米店 
領照後按時報告存米數量巡捕房及衛生處人員皆不干涉聶會長當即照録原函轉致米業商會查照原函已見昨報該會董事奚賡虞當於昨日上午邀請同業各董及各同業到會宣布商會來信之内容當經到會各同業討論之下决定於本月七日即六月初三日上午九時假總商會開全體大會取决進行是領照一事能否解决全視今日之開會如何耳 
　　函請五顧問力爭上海各路商界總聯合會據米業不服工部局給發執照致函納税華人大會請五顧問解决此項問題之原函如下略云頃接閘北商業公會函稱查本埠租界米業不服工部局給發執照相持不下表 
示全體休業一事爲時已迫工部局仍無退讓之意致我華界米業亦羣起響應紛紛擾攘事關民食爲害不堪况閘北一帶貧户居其多數大半係無知之勞働界均無隔日之糧不幸實行其事則地方治安危險更甚 
敝會爲維持商業治安特於昨日晚八時開會討論當經敝會長即米業董事錢貴三君出席報告米業與工部局一切爭持之經過情形并云工部局去年我中國官廳請其維持爲藉口又以米業領照爲議决通過之案事在 
必行云云要知去年米荒出於奸商之偷運我國當道請其取締者意在嚴查輪埠關卡取締偷運并非取締米商之營業今該局借此爲藉口殊屬誤會此節當分 
呈各當遒迅予解釋前函咨行該工部局查照一面請交涉署嚴行交涉至於議决通過事在必行一語在外人不知利害本不足責我華顧問居於斯食於斯利害相關不當隨聲附和果如所云豈華顧問亦在通過之列 
此當提出質問者也再查外人藉口議决通過抹煞我國許多之米業惹起地方之恐慌其曲在彼無諱言我華人對於該局納税義務無非爲地方治安今乃違背公意尙有保我治安之希望乎若該局一意固執不收回此項成命我華人亦惟以拒絶納税爲唯一之對付會議結果即於本日下午三時召集華界全體米業商勸諭從緩休業以維市面函請交涉暑嚴重交涉曁分呈護軍使道尹警察廳縣知事據理力爭并令飭軍警保護治安 
外相應備函請煩貴會查照一致進行等情查公共租界米業停市已届兩日工部局仍無誠意之覺悟貴會受全租界納税市民之委託應如何亟圖補救嚴重交涉 
以慰重望據函前情相應轉函貴會即請轉知五顧問設法力爭藉資挽救實爲公便 
　　南市米店之堅持南市各米店停止交易至昨又已兩天雖經該業商董遵奉上海縣沈知事諭令後即向同業多方勸導亦無效果據該業中人云須逹到美滿之結果始允開張以故意氣頗爲堅持云 
　　浦東方面之消息松滬何護軍使以浦東爛泥渡地方工廠林立貧苦居民較他處爲多所設米店斷難與租界同業取同一之態度曾經函由淞滬警察第三區曾區長勸令不得閉市昨日何使派員往查該處米店計有 
仁泰等六家約存米一千餘石近日銷數驟增約銷一百五十餘石目下雖照常出售然亦難以久持云云當已據情稟復矣 
　　又一消息浦東楊家渡陸家渡董家渡等處各米店或兼檀坊帶賣者進貨機關皆在南市各米行自滬上風潮 
發生以來該處各店進貨斷絶且本無多存米石門市生意增加兩三日來所存售賣一空凡遇買主惟有婉辭拒印不帶槽坊者亦皆閉門休息云 
　　四鄉米舗繼續休業説聞本邑浦東並西南鄉閔行鎭等處各鄉鎭米舗亦因存米已罄來貨斷絶定於今日繼續休業云 
　　居民往四鄉購米滬上居民因無米可購不得不向四境購食聞四鄉吳淞羅店高陸閔行以及南翔等處往購者頗不乏人惟無正確市價多寡聽給吃虧甚巨云 
　　昨有米船到滬南市浦江中昨日南北兩帮米船到 
者計有二十七艘故河下存積已有七八十艘經徐廳長令行水巡隊潘隊長飭派巡船四艘停泊米船四周日夜梭巡藉资保護 
　　水警保護米船駐滬水警一區第三隊王隊長以滬北吳淞港之北淅涇莊家涇等處爲蘇常錫米船來滬航行之要道現查北新涇一帶泊有米船恐有匪徒乘間搶奪故於昨日令飭駐防該處各師船巡官對於泊有米船地點嚴加保護 
　　調撥憲兵巡邏何護軍使於前日起令由駐滬憲兵第二營汪營長特飭第九連閔連長調撥憲兵四班每班四名以四小時爲一差每差分赴西門民國路城内及十 
六舗裏外各馬路等處乘騎巡邏每日自清晨六時至夜間十二時止以輔巡警維持地方治安 
　　公共租界戒備加嚴公共租界各處捕房捕頭自迭奉麥警務長通令在米業領照問題未解决前務各嚴行防範以來經先後選派探員四出查察迨至前日薄暮時忽嚴爲戒備總巡捕房門口除原有門崗華捕一名守值外加派武裝印捕一名站崗其他各捕房亦有此種佈置北浙江路公共會審公廨門前之站崗印捕亦荷 
槍佩彈屹立防衛公廨之鐵栅門前日傍晚完全關閉上鎖至昨晨始啓晚間仍須加以關鍵聞此種戒備手續當俟風潮平靜方可解除 
　　南市先辦售米處兩處上海縣沈知事因米店領照罷市之舉延及華界勞働工人無處購米恐致發生意外故於前日邀請前南北商會正副會長米董事慈善團董上海市經董等到縣開會議决設立照本售米處三處出示布告定於六日開辦昨日由南北兩商會本城慈善團上海市經董辦事處三處各派辦事員數人分至陸家浜施粥廠豐記碼頭慈善會兩處略予布置即行開辦一面雇車儎裝秈米到處按照規定價格出售其西林庵一處因辦事員不敷派撥未能開辦昨日初辦購者尙不擁擠各董即將開辦情形報告縣公署核辦 
　　商界主張食米協社昨晚六日商界聯合總會爲米店罷市在江西路五福里事務所開緊急會議公推孫鏡湖主席趙南公紀録首由主席報告米店與工部局爭執及各方面調解情形並提出兩種問題一目前的解决法二永久的解决法组織食米消費協社請衆討論陳家寳謂全埠米店受該業公會之束縛繼續罷市爭持下去必無良好結果目前解决惟有請工部局取消執照因爲工部局領照本意原爲平定米價今反使米價增加實與領照主旨相背故不妨取消趙南公謂吾輩爲救濟自身計爲救濟全埠計不可不求一根本解决的辦法仿照歐美各國消費協社组織從速组織上海食米消費協社鄙人已擬组織方法方法附後如諸君以爲可行即由本總會發起鄙人當另草一詳細章程明日再行開會討論宣布李澤源謂領照問題經各方面如總商會交涉使縣知事調解多日仍在各走極端本總會亦不必　雜其間此刻惟有速速起而自救鄙人極贊成趙君主張衆復詳加討論結果先將宣言及食米協社组織宣布即推趙南公起草協社章程明晚再行開會討論時已十鐘遂散會组織法如下一宗旨共向産米之地直接購米自行分配二社員取機關组織包飯作飯店客棧菜館大行家工廠學堂各路聯各會三住家食米向協社購買惟不得享年終紅利苟能聯合组織分社亦得加入爲會員四形式取洛氣台爾式如是則每年赢餘資本利息極微餘則以買數　多少做比例分還與社員 
　　搶米人禁押一月楊樹一浦蘭路二十二號門牌厚生紗廠小工龐阿弟王金壽前晚扛米進廠甫及門首有通州人張桃桃糾衆迫令龐等將米扛入附近七百十一號門牌小茶館内分潤經該廠用人徐海珊報由該管捕房派華探目楊阿泉色探謝水泉協同一百二十號西探往將張桃桃連米兩袋帶回捕房昨解公共公廨請究據徐海珊到堂訴稱當米店未罷市時本廠購有食米數擔堆存於對過公司房子内昨晚令龐等往將米搬運入廠遂遭刧奪云云繼由龐金二工人相繼投案證明當時情形質之張桃桃供稱昨晚回家安睡經過該廠門口見龐等扛米我因米已無從購買故向詢從何方糴來以便往買等語以下供支吾張襄讞得供商之英赫副領事以被告之所爲實違犯第二百二十三三百六十七兩條新利律應科徒刑一月着帶往西牢監禁米交原告領去 
　　工部局與總商會往來函稿今日工部局公報發表關於米店領照事之往來函件上海總商會總書記於六月三十日曾函致工部局請其取銷領照辦法原函見二日本報七月一日工部局代理書記覆函頗有不滿意於商會之意略謂接奉六月三十日關於米店領照事之來函讀悉貴會之意以爲領照辦法旣遭反對應予註銷工部局對於與管理租界及租界居民有關之事無時不歡迎明逹之批評所謂明逹批評者具有爲建設之性質而有裨益即一面對於所擬施之任何計畫指出何處有予人困苦不宜施行之點一面條議改革方法使此困難得以切實解决是已今來函所含之批評似非建設性質蓋並未提出深思熟慮可應付因租界食米供給而發生各種困難之建議也工部局對食米供給事旣已嚴重考慮於已往復嚴重考慮於現在數年來華人居民與中國當道屢請工部局以有效力之方法管理食米事商會固未加入此項請求然其他華人民意團體確曾於工部局不願辦理之際一致同聲有反對米商囤米居奇之呼號也有聲望之團體如華人總商會者旣未提出合於情理而有效力之改革辦法遽請將曾經熟慮爲公共利益而施行之辦法准予註銷此舉在工部局視之準以正當之程度不得謂稍有絲毫之補助焉設此由於不欲合作之故則工部局爲管理外人租界負責者必單獨爲之但若此係由於接到政治鼓噪家威嚇函件之故則工部局以爲如此情形下之交涉無考慮之價值工部局前已聲明如米商旣爲有名望公會之會員而此公會願以其會員存米確數通知工部局則除各米店領照之必要外固無需施行其他舉動也現已實行之辦法或未能獲得所欲之詳備報告此層工部局意見與貴會同但貴會僅健議在未有統計之國内覓取正確統計俾得詳備報告而未言旣無何種形式之管轄何以能得此報告夫管轄權旣已無之而欲從産米區域謀取可恃之報告其不能有效也定亦爲貴會所深所知再者工部局領照辦法甚爲簡單米店何以不能遵行貴會迄未示及任何良好理由綜之余不能無言者因贊助米店反對任何管理之舉動其結果大米商雖已願採納工部局之提議而小米店則相率囤米不售致趨近危及食米供給之階级是已予人以不可不反抗此種舉動之明證矣云云七月三日聶雲台氏以總商會長之名義函致工部局代理書記略請謂因吾人談話關於食米困難事之結果余特提出下述辦法余得米業公會代表之確告如執照條例在米店懼其嚴重不堪擔負者工部局予以修正則米店願即領照簡言之米店所反對者爲第三條此條 
規定各級捕房人員衛生處人員收税處人員皆得隨時稽查故米店以如此許多人員或有不適當舉動或濫用職權爲慮次爲第四條此條規定米店按照衞生章程辦理米店慮此條將發生不適當之困苦故欲修改之再次第五條此條規定米店必須許巡捕稽查其賬簿米店反對此舉願由各米店所组合之公會代致報告庶永不爲巡捕所擾末爲第六條此條規定領照者須遵守各種特别章程今旣未有特别章程米店故願删去此條再者米店慮續加照費願工部局予以一種保障聲明永不加費余能爲足下確告者如工部局願註銷條例或照上述意思修正之余願盡方勸導米店領照也七月四日工部局代理書記覆總商會聶會長函略謂接到三日關於食米困難事之來函讀知尊處已得公會代表確告如工部局對其所懼嚴重不堪擔負之執照條例予以修正米店即願領照等情兹余奉命答覆者 
米店一日不開門工部局一日不能考慮尊處轉來米業公會代表方面之提議但至米店已領照已營業時工部局準備依照六月二十三日余函中所載之方針對於此舉予以同情之考慮 
[工部局發表汽車行領照條例]  
　　今日工部局公報發表擬不日施行之汽車行領照條例兹節擇其大意於下一此項執照不得轉讓二領照者不得於未先呈報工部局時將其房屋或營業讓與他人三除汽車馬逹自行車與需用品外領照者不得於未先得工部局核准時兼營他種營業四執照號牌須釘於房屋總大門之顯明地位不得損毁其字跡而執照須懸掛於屋内顯明之處五工部局所委稽查領照房屋之人員得隨時自由人内六領照者須履行工部局隨時認爲必要之房屋上修改或添置七領照者未先得工部局之核准不得在其房屋内外有永遠的或暫時的建築上或他種之修改或添置八在房屋之任何部份内不許吸烟九除有隔以核准防火牆並另置出入門户之房屋外屋内任何部份不許人住宿十房屋之各部份須有充分之置備供人出入並不得在出入地方置物阻隔十一領照者須在其房屋内依工部局之需要照救火會式様大小置備保險門龍頭吸水具噴水具救火機砂桶等防火器具並須善爲保持十二房屋内之燈光熱氣與通氣裝置須經工部局核准領照者不得未先呈准工部局擅自永遠或暫時有所修改或添置十三凡有焚燃力之流質不得傾於地上十四適當通氣之阻隔裝置由工部局核准者須裝置於房屋内之隂溝水管中以免油精或易燃流質流入總溝管中十五房屋每層須備有可敷用之桶盛之以砂俾吸收地上之廢油此外另置第二條所載之防火砂桶十六除裝在汽車池中者外不得於房屋内任何部份將在不透空氣油桶中之易燃流質存儲多逾口口加倫十七除在工部局所核准房屋内一定部份外領照者不得施用易燃流質惟汽車裝油之用途不在此限十八易燃流質不許放於房屋内之開蓋箱桶中十九凡發電器具熔爐等除經工部局核准並隔以防火牆而裝置工部局所指定之保險門者外不得置於屋内二十不許向工部局人員行賄二十一違章者由工部局吊銷或暫時撤回其執照並没收其保證金且得控究領照人保證金由工部局决定之照費每季自五兩至二十五兩 
[總商會反對揚子公司借欵電]  
　　上海總商會呈北京農商部文云北京農商部鈞鑒據漢口揚子機器公司駐滬股東函稱該公司董事召集股東大會不依法定手續違反公司條例擅與日本借欵二百萬日金訂明利息之外對分紅利二十年後廠業各半請代逹農商部切實查辦等語查該公司初係專製鐵道所用附屬機件嗣更兼營製造船舶海軍部所有之建中永安拱辰三艦俱係該公司承造且純由華人爲技師實係國内至有希望之事業近且更與鄂省象鼻山鐵礦訂定廉價購入礦砂之約自行設爐化鐵基礎旣固發展可期兹乃以借欵之名行合辦之實將二十年來辛苦經營成效漸著之機廠輕輕斷送奪寗不痛心查該公司借債原因據聞因此添設化鐵爐不敷周轉而起惟擴充事業儘可招集會議續增新股近年國民企業心理較前發逹南洋烟草公司馬玉山鍊糖公司類皆登高一呼百萬之欵咄嗟立集該公司係國内有名機廠果能開誠相示何患投資無人與其以已成基業讓諸外商何如以優先利益公諸國人鈞部宰制中樞實係全國商業喁喁之望現查此項擅借外債辦法核與公司條例内公司債種種規定均屬不合應請依法將該公司决議案宣告撤銷責令再開股東會議籌議善後辦法爲國内保此一線工業母任迫切待命之至上海總商會叩微 
[將有大批大條到中金價可望稍好]  
　　近來倫敦銀價繼長增高前日來電長半辦士昨日又長一辦士以致本埠先令放長至三先令七辦士標金市面則一落千丈竟到三百三十七八兩爲數月來未有之情形據金融界消息此次大條放長之原因由於中國方面出口市面稍動吸收銀貨之故而先令掛牌放長則一部分係受本埠銀緊急之影響云云查近來日商方面頗多開進現貨標金據謂標金價格不至過低實以此故苟日商停止收買金價再到三百兩亦未可知云又聞一二日中將有大批大條到申約計七百萬兩銀根故金價或或稍望回高云 
[中法實業銀行停止交易四誌P ] 
　　中法實業銀行自經宣告停止營業以來所有該行行使在外鈔票尙未開兑昨日上海中外兩银行團接得北京銀行團來電謂中法實業銀行鈔票已議有辦法云云故上海各銀行團定於昨日下午四時在銀行公會開會磋議該行在華鈔票及備欵收兑之事一俟議决即當收兑云 
[生絲檢查所美代表將抵滬]  
　　上海生絲檢查所去春在閘北沈氏止園實行成立其合同已由廠絲代表團丁徐二君在紐约與生絲檢查總所代表陶迪等簽訂寄由駐滬美總領事轉交絲業總理沈聯芳提交董事會通過陶迪等業已偕同檢騐技師納奈司代 
等並携帶機器等件由美啓行來滬曰昨沈總理接陶 
油由横濱拍來一電知陶迪與納奈司等已於四日行抵横濱今明日可以抵滬沈總理除籌備歡迎外並租定黄浦灘三層樓洋房爲陶等辦公處及存放機件至招待專員仍擬委丁汝霖張福增二君擔任 
[航業消息零拾]  
　　太古公司之安慶號昨從長江來滬由漢口裝來寳銀十三箱約四萬兩又該公司之新寗號昨由香港進口裝來大德昌之金四開洋一箱錦經綸之金條兩箱該輪本日出口裝往香港有本埠大德昌銀號之寳銀十五箱計銀四萬五千兩裝赴廣東有錦經綸銀號之寳銀三十四箱計二千零四十隻合銀十萬零二千兩 
　　招商局行駛揚子江中段之固陵號輪船因船身損壞現已開來上海至祥生船廠修理又有新輪江慶號當時係因太古渝之要求而增造計成本四十萬元旋恐實行開班後營業上有不能自由之阻礙故落成以來留泊浦江至今已有數月迭次議商辦法先欲懸掛美旗次又請太古怡和兩公司出任保衛更懸英旗今該局董事又定改掛法旗並另設華法公司名義業已决定大致不再變更現江慶號定九號實行離滬赴宜正式開駛重慶宜昌航線云 
　　昨日有俄國軍艦瑞伏伊郭號ＺＡＶＯＪＫＯ由海參嵗開來上海 
　　藍烟囱公司近與加拿大政府訂立中日南洋各埠之 
水陸交通及輸運旅客貨物之經理職務凡屬中國南洋及日本方面之營業由加政府所派之海雷號商輪直接乘至温哥武再行換登加拿大國有鐵路之火車現得該國商船部來電其海雷號即日可以開出矣 
[省會初選缺額舉行决選紀]  
　　上海縣省議員初選舉因缺額九名特於昨日在第一第二等原投票區舉行决選初選監督沈知事於上午八時先詣第一區投票所救火聯合會督同原派管理員監察員開始投票繼至第二區投票所公共體育塲督同管監各員開門投票昨日天氣雖熱投票者較上次人數爲多昨日上午八時開始至下午六時閉門第一區投票人約八千餘人第二區一千餘人當晚各區將票匭送至開票處保管沈監督定於今日上午八時仍在原聞匭處也是園公欵公産經理處開匭 
　　沈監督昨出通告云爲通告事案照省議會議員初選舉因當選人數不足額於七月六日行决選投票兹已據各投票所將投票匭先後送齊現定於七月七日上午八時仍在原開票所依法開票特此通告 
[寳山省會初選開票紀]  
　　寳山省會初選開票所設縣農會内三日晨八時開票縣知事曁警佐等先後蒞止按區先後開至下午六時共開四區翌日繼續至午後事畢計當選者三十九人姓名如下彭慰宗周鼎華曹謙六王積之張眉王瓶如曹大中許永福嚴式善姜佶人沈傑孫啓麟黄在中張磐石王慶鏞吳信成陳黻臣趙宗晟趙家楝嚴恩榜朱宗洛孫學泗顧桐石義巢李兆鵬張瑞芝張冰如桂逢壽陸肯堂侯南軒王鶴舟戴清瑞張祖修沈菊泉倪苑香金人鑑沈鶴汀辛繼椿項駕雲 
[外洋輪船進出口消息]  
　　昌興公司之亞洲皇后號由温古華開來將於明日八號下午二點鐘抵吳淞即須開往小吕宋香港接客小火輪八號下午四點三十分到新關碼頭送客小火輪九號上午八點三十分離新關碼頭 
 
 
 
] 

Page 15

 
 
　　好時洋行之勒黎爾號此次由德來滬後已赴東洋昨日來電報告於上月二十七日從神户逕赴大連青島等埠裝運貨物預定十三日還抵上海再行赴歐 
　　法國郵船公司之包島斯號此次由馬賽開出後咋有無綫電到滬報告已於本月四日至哥倫布將於十九號至上海船上有六月十四日以前之法國郵件 
　　中國郵船公司之尼羅號今已由星加坡開出將於明日至香港十八日抵滬十九日赴美國舊金山此次由美國還時受該地罷工之影響故較定期已遲三天矣 
　　日本郵船會社之春日丸昨日由横濱長崎來滬來貨以棉紗布及羽毛織品爲多共有六百餘噸餘爲小五金及玩具雜貨　　提督公司之第二號新郵船銀邦號今已由總公司電告准定下星期一在西雅圖開出二十八日至上海又有菲脱倫號貨船刻已在途同日亦得來電報稱於十五日可抵上海船中五金鋼鐵件爲多云 
[國内輪船運貨進出口之調查]  
進口貨（福州）招商局之新濟號昨日由福州裝來大茶二千四百八十三簍小茶八百八十二簍茶葉三十一簍檀香一百五十七件及笋乾香菓洋布竹器紙頭等貨（長江）太古公司之安慶號昨日由長江裝來雜糧七千三百四十六包麫粉一千包芝蔴三千九百九十九包黄絲十件件緞子一件糖三十包毛茶九十四簍桐油五百四十桶皮油一百十聽夏布九十三件川菜八百五十五件羊毛一百二十一件及烟葉瓦片棕片等貨（寗波太古公司之新北京號昨日由寗波裝來珠茶一百十二簍蠶豆一千三百七十二包茶末十四簍繭壳六十八件色緞二件尙有乳腐土酒藥材麝香香粉草席杉木竹器等貨 
　　出口貨（寗波）太古公司之新北京號昨日由申裝往寗波計有麵粉六百包青蔴六百三十件點銅二百五十件藥材十五件拷皮一千三百五十二件青鉛六十件小紙等四十一件烟絲六十二件雜貨九件又寗紹公司之新寗紹號昨日亦由申裝往寗波計有棉花二百九十包水門汀一百十八桶肥皂九十箱香烟二百四十三箱鐵一百二十四擔雜貨一百十八件又轉口白米一百包桐油等二百十五件 
[友華銀行銀市報告]  
中美新聞社譯友華银行六日報告云昨日倫敦銀行近期高一便士遠期高一便士又四分之三紐约價高至五九又四分之三倫敦紐约間之滙價爲三七三又八分之一今日此間開盤金鎊高至三先令七便士金洋高至六七羅比高至二八二法郎高至八三五日金跌至七一又四分之一市况終日寛舒因金融界情形今日亦較昨日爲佳交易價金鎊近期三先令八便士金洋爲六九收盤金鎊七月份爲三先令七便士半八月份爲三先令七便士又四分之一金洋近期爲六七又四分之三遠期爲六七半昨日中國在倫敦購銀後此或不再增購云 
[源豐衣莊被刦]  
　　南市泉漳會館外面源豐衣莊前晚八時半忽有短衣者四五人進内口稱購取夏衣適該莊門口之呌攤看客頗多人極擠軋内有一人突然出示手槍闖入店堂内向衆恫嚇其時該莊各夥友並司張人皆情懼躱過遂被將賬抬抽屜内所有之鈔票三百元現洋三百元小洋數十角攫取後交其同黨次復連放手槍數響始各揚長而去各夥友初尤不敢聲張迨盗匪携贓去遠始各自鳴警笛迨由崗警聞知追捕已經不及當即回報第一區警署由王金山署長立派李劉兩巡官帶同長警十餘名四面兜拿各匪早已杳無踪跡旣由該莊司賬人費栢卿開具失單投報到暑請緝王署長親自前往勘明情形然後詳報淞滬警察廳長撥派偵緝隊查拿外復通令所屬一體緝拿矣 
[學生總會之通告]  
　　學生總會通告國外及國内各省學生會云按本會章程第三章第十條規定評議部於每年暑假期内開常會一次又同章第十一條規定評議部常會開會日期由上届評議部議决之查上届評議會議决本年常會於七月一日通告召集未規定開會日期惟前此以經濟拮据理事會未足法定人數輾轉遷延無從解决兹特於本日開理事會出席者有南京北京上海福建日學生會推出之理事公同决定八月六日爲評議部之本年常會開會日期至於各地學生會應出評議員之名額業經規定在本會章程第三章第七條（一）每省學生聯合會三人（二）蒙藏青海綏遠熱河察哈爾川邊每學生聯合會一人（三）京津滬寗漢每學生聯合會三人四南洋華僑及留學歐美日學生聯合會各二人第據見聞所及各省多未组織全省學生聯合會則第三章第七條第一欵因此發生疑問若遽認各省省會之生聯合會爲全省學生聯合會於實際上不甚妥協若函清各省之各地學生會協舉三人於手續上異常繁難討論良久祗得根據章程之精神略求變通之辦法决議各省省會學生聯合會各出評議員三人（但天津南京武漢雖原屬省會因第三欵另有規定不再作省會算）此外各商埠及重要區域（哈爾濱保定烟臺豫西三原蘇州鎭江寗波蕪湖九江贛州宜衡州厦門嶺東潮州瓊崖全屬桂林梧州重慶）順屬之學生聯合會各出評議員一人其第三章第七條第（二）（三）（四）三欵（見前）當完全維持原章專此通告即望應出評議員之各學生會查照上述各節從速推定評議員填具證書並促其務於八月六日以前趕到上海以便依期開會内政外交險象叢生欲圖補救端資羣策羣力况吾儕青年改造國家社會責無旁貸寗可置本身组職於不顧乎現距八月六日不遠統維注意不勝翹企中華民國學生聯合會總會微 
[第二師範歡迎賈校長開會紀續賈校長之演詞]  
　　（一）幼稚敎育幼稚敎育似較義務敎育爲輕然歐美各國幼稚敎育亦甚發逹美之卜枝利市幼稚生幾全數入幼稚園幼稚生年齡自三歲至六七歲不等幼稚園大都附設於小學校中幼稚園所敎游戲種類甚多英法幼稚敎育亦發逹巴黎一市共有百餘所惟每處人數不多歐戰數年壯者從事戰爭致生殖不繁幼兒亦减少較歐戰前約少四分之三幼稚生之幼者不織字故其名以菓物爲記號如衣鈎上某生之名以蘋果爲記號則其成績品上之名亦以蘋果代之興味頗濃此法國之幼稚敎育也至於德國之幼稚敎育更可使吾人動心柏林有培斯泰洛齊佛蘭勃爾學校此校特點即新生孩亦可送入園中其父母大多工人每一褓母管領四五小孩餵以牛乳代爲洗浴小孩之母朝送其子女入園晚則領回故在工作時一無牽累母親已死者亦得送入寄宿此蓋佛氏宗旨也中國現在盛倡兒童公育然不見有實行之者余觀此校而有感此校兼收小學校補習學生故又加以培氏之名此等幼稚園歐戰前德國有十餘處現只有三處各國幼稚園保姆美國多二三十歲之婦女歐洲各國多老婦此不同之點也（仍未完） 
[各學校消息彚紀]  
　　廷佐義學北四川路横浜橋廷佐義務學校於夏曆六月初五日舉行高小生第一届畢業式曁休業式禮除學生表演各科成績外並敦請名人演説届時必有一番盛况也 
　　城東女校南市竹行衖城東女校定於九日行休業式帷該校附屬國民小學業已考試完畢由主任敎員朱悱初女士稟明校長准即先行放假故於五日下午舉行休業禮除楊校長朱敎員先後訓詞外並擇尤分給奬品以資鼓勵云 
　　青年會夜校四川路青年會夜校於昨晚七時三十分在殉道堂舉行暑假畢業代來賓到者甚衆先由校長朱君報告一切繼由青年會總書記曹雪庚演説次由學生表演各種課藝末影演片二卷至十時始散 
　　通俗夜學校少年宣講團附設通俗夜學校開辦半載成績甚佳兹届暑期天氣漸炎業經該校諸職員决議夜校本爲惜隂而設故不給假惟每晚減少授課時間半小時諸敎員不畏炎熱造益子弟誠不可多得聞下星期一起舉行暑期試騐云 
　　同德醫校麥根路同德醫專預料自四日起舉行第三次畢業試騐成績頗爲可觀聞該校新近又添備器械圖籍多種并籌備擴充校舍而對於新生之取舍極端嚴格非中學畢業即不予報名云 
　　勤業女師範西門方濱橋勤業女子師範爲擴充義務學額推廣職業敎育起見假座西藏路寗波同鄉會舉行游藝三日昨日爲其第一日到者五六百人游藝節目約二十種其中有該校學生舞蹈及澄衷中學學生之雙簧等最佳七時半開幕十一時閉幕其第二第三兩日係後日七月九日及十日兩晚仍在七時半假寗波同鄉會舉行云 
[學生夏令會消息]  
　　江浙湘各學校代表集夏令會於梵王渡約翰情形迭見前報因邇日天候放晴到者視往年爲多蘇省如約翰滬江東吳金陵復旦等浙省有之江浸會蕙蘭等湘省有湘雅醫校等共三十校第六日（五號）演講會江長川君主講神與人晚間擇業會江長川君自述信道之經騐是日合隊參觀徐家滙天文台興盡始返云 
[美術展覽會之第二日]  
　　上海美術專門學校之繪畫展覽會昨日爲開會之第二日本定下午一時半開幕始得处入覽昨日因參觀者比第一日更多故開幕時間提早數刻其團體之參觀者尤接踵而至招待員幾應接不暇有山東敎育參觀團十餘人及福建第一師範參觀團四十餘人參觀最爲詳細且分析批評互相讚美歷數小時之久至傍晚始相率而去更有本埠各西報之訪員及東京國際通信社訪員參觀亦頗精密惟昨日天氣酷熱參觀人一入會塲瀏覽各畫如入情凉之境每留戀不去以致室中坐客常滿後到者覓坐不得聞今日該會塲中尙擬多設靠椅以便參觀人得隨意休憇云 
[證劵物品交易所消息]  
　　上海證劵物品交易所市塲揭示第三百十三號云第二十一號經紀人係棣山君來函請求將證劵棉紗棉花雜糧之商號讓渡與秦待時君承受業經本所承認自七月七日起孫棣山君停止證劵棉紗棉花雜糧買賣秦待時君准補第二十一號經紀人專營證劵棉紗棉化雜糧定期買賣 
[昨日之糖市]  
　　昨日太古車糖仍未開出東白錦茂各擋均平穏因現貨不多之故横濱ＹＴ嘜頭價八兩五錢ＹＳ嘜頭價八兩七錢ＹＰ嘜頭價八兩九錢市上各行家均已售盡因嗬白價賤故亦無敢存貨新貨嗬白必得七月下浣始到恐出銷時現貨必有缺之虞漳州青開盤四兩九錢 
[洗衣作指控唆使罷工之訊究]  
　　洗衣作主胡和記劉成記沈寳記吳榮吳順記夏福記戚榮記王春記方義茂俞協記沈文記等十餘户日前聯名投法捕房稟稱有住居安仁里九號門牌之方雲龍等自稱洗衣同業公所會長於日前强逼商人等作内之各夥罷工强求增加工資求究等情當由西探長立飭包探前往將方拘獲並抄出捐簿等物帶入捕房昨日傳至法公堂請究先由各原告投訴方雲龍爲首唆使各夥罷工並函致商人等勒逼增加工資限四小時答復否則須令各夥至别店工作等語今將信函呈鑒惟此項公所商人等並不承認請求重究繼由西探長稟稱查得方前於民國六年間在閘北地方設 
立公所捲取捐欵一千元逃逸今又希圖欺騙請爲按律懲辦詰 
之方雲龍供民人前在閘北設立公所比次寳由各洗衣作主前在某公所開會時公舉民人爲會長今原告等店中各夥罷工並非民人唆使官問爾旣不唆使何以函致原告限四小時答復否則須令各夥至别店工作方語塞中西讞員會商之下判以方雲龍私立公所唆使罷工罪已成立着押西牢三個月准予贖罪並 
着逐出租界一年所立公所即行閉歇不准再開 
[同居强行非禮之控究]  
　　住閳北小花園王永貴前日偕其妻魯氏　同居之滿長福至四區二分所控稱民妻每晚往紗廠做夜工昨日在家晝寢民有事外出詎滿撬開房門强將民妻姦汚妻於睡夢中驚醒撑拒啼駡經鄰居等聞悉請求嚴辦等情當經倪署員質訊之下滿供王欲圖賴債欵揑情誣陷云云奉判轉解司法科核辦 
[查獲偕逃男婦]  
　　李海峰與婦人孫周氏姘識前日偕該氏至眞茹鎭火車站欲搭火車逃往外埠被四區三分所崗警查護解經謝署員訊明昨解司法科押候究辦 
[誤傷人命自首之訊判]  
流氓小蓬頭（即朱阿五）於去年八月十八夜在公共租界浙江路東新橋北堍某烟紙店樓上小總會内被同類朱阿六刀傷要害身死當經捕房報官騐殮緝拿正兇日久未獲迨至上月間該兇 
手朱阿六延許理律師自首公廨奉飭押候訊究在案昨奉關讞員會同美約副領事升座特别公堂研訊據老閘捕房華探自黄潤甫投訴此案發生後查明正兇係朱阿六稟請公堂出票拘拿被告逃匿内地無法捉拿直至上月間被告自行投案請爲訊究並據捕房代表費斯福律師到堂譯稱被告當時犯案逃逸今自行投到查本案案情係屬誤傷人命據披告在捕房供稱是晚死者向伊索欠不遂突出利刃向戳常被奪刀還戳兩下致命惟死者亦非安分之流其生前迭在英法兩租界犯案現被告承認殺害小蓬頭則案已成立應請核辦訊之朱阿六延律師到堂辯稱已死小蓬頭於前年四月間在法租界自來火街向被告借洋不遂持 
刀戳傷腰肋腿際等處當被逃脱被告兩處傷痕尙在可以證明 
至去年八月十八號被告與死者在北海路遇見被邀至一小總會樓上即向被告硬借洋一元當時拒却死者突出利刀行剌被告急將所持利刀奪下還戳以致誤傷查死者英法兩租界迭次犯案的非良善且被告自首要求格外寛典云云中西官核供會同簽判云云此案據被告自首到廨供戳傷小蓬頭致死惟因死者先已一再戳傷該被告腿肋處因正當防衛起見奪刀還戳死者投案求寛等語姑念該被當時確在危險之中按諸犯罪之心術該犯之自首格外從輕發落判押西牢三年准其執行刑期六個月其餘刑期准予緩刑此判 
[義賑奬劵開奬紀]  
　　昨日爲第五次義賑奬劵開奬之期在西門外方板橋共和影戲園内舉行自上午九時開始至午刻十二時止兹將五大奬號碼及經銷各票號録下頭奬第一萬四千五百九十六號漢口振華公司二奬第一萬二千四百六十號河兩分所三奬第五千一百二十三號天津分所四奬第一萬七千零三十九號山東分所又四奬第一萬七千三百五十一號漢口振華公司又四奬第一萬六千四百七十七號杭州兆元又四奬第二萬九千九百五十號本埠大利元五奬第一萬四千五百八十三號本埠大利元又五奬第一萬九千三百七十二號本埠老通源又五奬第二萬一千六百二十二號本埠善利全又五奬第二萬八千八百七十號寗波匯利源 
[科罰燕子窠主客]  
　　老閘捕房包探居阿巧前日下午協同西探在愛多亞路三百八十號屋内破獲私烟間一所當將其主俞子清烟客朱瑞生李阿興盛阿三楊木金四根陳阿桂張福祥楊阿毛等連同烟其一併帶入捕房着俞收押餘人准各存洋十元保出昨奉公堂傳案訊明判俞洋二十元餘人到案者罰洋三元保出不到者保洋充公烟具銷燬 
[燕子窠内誘賭花會之押儆]  
　　應月壽在東唐家弄六百十七號楊阿榮之燕子窠内誘人賭博花會經該管捕房包探王桂生西探勞勃生查悉往將應楊二人拘獲連司證據於昨解經公共公廨中西官質訊之下判應押三禮拜楊押七天賭據烟具分别消燬 
[代送煙土罰鍰]  
　　王阿四於前日身藏烟土一大包行經法租界小東門地方適爲某號華捕查見上前察看王情虚棄土圖逸當由該捕將王追獲連同烟土併帶入捕房昨解法公堂請究先由該捕上堂稟明前情詰之王阿四供民人係在輪船上爲茶房此項烟土係客人令民人送至某處並非自已之物餘供支吾中西讞員判王罰洋四十元充公烟土銷燬 
[携帶烟膏私土之查獲]  
　　張金生私帶烟膏七百五十八盒又私土四大包又許金其私帶烟土一百包均在南市乘輪往平湖等處旋爲水巡隊士人贓並獲押送地檢廳訊究 
[汽車夫開駛快車之科罰]  
　　汽車夫顧芝海前日在法新租界霞飛路開駛快車適爲某號西捕查見以顧有違定章故此抄録號碼回稟捕頭於昨日飭探將顧傳至法公堂先由該西捕上堂稟明前情請究詰之顧芝海供是日實係汽車始行修好故此民人試開引擎自知不合以後不敢再犯求宥中西官判顧罰十五元充公以儆 
[投浦圖盡遇救]  
　　江西人陳英來滬尋親不遇川資用罄投浦圖盡當爲水巡查見救起解送水巡捕房梅捕頭命送地方檢察廳安挿昨午奉王訪渠檢察長諭着派警將陳送往江西會館資遣回里 
[昨日公共公廨訊案紀]  
　　昨日公共公廨民四庭上午由關讞員會同美約副領事訊理一郭林生延甘維露律師訴錢子湘不理貸欵案結果應給諭本廨查賬員接受被告店内貨物裝修等件變價呈報再由原告證明欠債確數核奪二潤餘莊等訴鄭茂如欠欵案結果應着理賬員將餘欵三千八百三十九兩五錢三分繳存公堂連同存案欵項按照該理賬員報告書公攤三翠榮居菜館聲請破産案結果本案存洋五百零七元三角三分及收欵十八元九角六分除去理賬費餘應按照報告書附表内乙項優先債權各種欠數分别公攤其餘普通債權應照控數判决各債權人得直並飭翠樂居主人到案　追四成源莊等訴翠樂居倒欠各欵案一結果本案缺判决原告得直五陳慶平訴趙茂記欠欵案原告以被告避不到案請求登報通知結果准登報十四天傳逹六張俊卿訴明美甫不理擔保欠欵案結果改期一禮拜再訊七徐長生訴徐銀寳地界糾葛案結果改期再核 
　　下午由李襄讞會同美奥副領事訊理馮乃千聲請破産案结果展期核奪二蔣雲如延朱斯芾律師訴平頡甫不理貨欵案結果被告除將貨物交還原告外並還結欠洋四百元利息着貼給一半三九綸綢莊訴吳雲如不理擔保王子賓挪用賬欵案被告延朱斯芾律師代辯以原告雖將許多賬簿呈出但不能證明簿内賬欵確係王私用要求將案註銷結果改期一禮拜兩造查對王子賓虧空賬目是否符合再行核奪 
[誌謝]  
　　昨承生活研究社惠贈副業經營法利用交易所投機致富術各一册又商務印書館惠贈第三百期英語週刊第七卷第七號英文雜誌一各一册又小世界游戲塲送來六月份游劵二十紙誌此併謝 
來函 
[鎭澤絲商來電]  
　　絲業會館申報館旅滬絲商江浙各縣業會所公鑒閲報見施公子英辭退絲業會館董事一則驚骗駭莫名伏思施公任事多年不辭勞怨倘竟任其高蹈絲商頓失依賴除由敝處專函挽留外理合雷達台端伏乞江浙各絲商一致挽留並祈旅滬諸君先行勸駕絲業幸甚震澤鎭全體絲商孫士彬李蓮伯方紫覺龍雲伸徐選珍徐子卿楊鑑清湯賚臣王芸泉李仲彝曹就深莊芝庭吳銘之徐啓東湯聘之蘇鏡軒徐梅卿陳潮春湯錦堂黄頌音吳人緩談頌瑚凌士莘楊曉颿等公叩 
雜評二 
[考察敎育團回國訥]  
　　今日政府方面幾幾不要有敎育而人民方面則極要有敎育惟政府不要有敎育故對於種種學潮延宕推諉而不解决人民惟要敎育故在此幾瀕破産之潮流中尙極力以爭自存 
　　吾謂國家祇要人民要敎育人民果要敎育則彼執政當局官吏武人雖極力摧殘而不能亡若人民而不要敎育則敎育眞亡耳所謂人民不要敎育者無他敷衍粉飾畏難苟安不隨世界敎育之趨勢奮力以圖改進是即不要敎育是即足以亡敎育此次歐美敎育團之攷察敎育蓋欲隨世界敎育趨勢以圖改進也回國以後擇歐美敎育之所長以醫江蘇敎育之所短奮精神以盡天職排萬難以爭自存則非特諸公之攷察爲不虚抑亦敎育界共同之責也 
公布欄 
[江蘇高等審判廳]  
　　民庭判决李國壐與劉金昌爲田畝糾葛上告一案决定主文本件上告駁回上告審訟費歸上告人負擔張以與巫韞玉爲契據涉訟聲請回復原狀一案决定主文本件聲請駁回張雲麕與張陳氏爲身分涉訟控訴一案判决主文原堂諭撤銷本案發還松江縣知事公暑迅予依法審判已繳訟費公元王角應予發還張雲麕與張陳氏爲身分及佃租涉訟控訴一案判决主文原判撤銷被控訴人在第一審之請求駁回訟費歸被控人負擔 
　　批示老李朱氏呈一件呈請發還小李朱氏控訴一案原卷由呈悉查該案控訴人决定書未經原縣適法送達所請發卷之處暫毋庸議此批秦聯元呈請登録由呈悉查原呈漏貼印花仰即補貼再行核　再登録費呈尾附註已改爲十元而呈内聲叙係二十元併仰更正此批證書一紙登録費十元姑存以上七月六號 
[上海地方審判廳]  
　　公示送達全文在本廳揭示塲公布第八九號民二庭一件趙泉生與樊寳松等因貨欵涉訟一案判决主文被告人等應償還原告人洋二百二十二元一角訟費歸被告人等負擔右仰被告人金寳林知照第九十號百民二庭一件沈王氏與陳少坪等欠欵涉訟一案判决主文陳少坪應償還沈王民本洋一百元並照本按月二分利息自民國九年十二月三日起付至執行終了日爲止如陳少坪無力清償由蔣榖成代還訟費歸陳少坪蔣榖成負擔右仰被告人陳少坪知照 
　　判决主文民一庭一件决定鄭周氏與陸寳賢等因抵欵糾葛聲明抗告一案主文原批示撤銷本案應由寳山縣知事依法受理裁判民二庭一件决定黄祥林與黄楨福因贖田糾葛控訴一案主文本件控訴狀准予註銷本審訟費歸控訴人負擔 
　　批示一件陳其法狀請執行由狀悉着即來案聽候訊奪此一件張晋陞狀請核示由狀悉着即來案候諭此批一件王彝順狀請傳案由狀悉着迅即覓取妥保出外理楚毋得狡延滋累此批一件宋興嶺狀請開釋由狀悉仰候　史查傳原告來案訊辦此批一件劉榮栽狀請展限由悉狀候傳同偵權人鄧洛書到案訊奪此批一件楊佛園狀請執行由狀悉候傳案訊明核奪此批一件劉于汶狀領賬簿由准領此批一件趙文正狀領欵洋由准領此批一件虞成賢等具狀和解由狀悉准予和解銷案此批一件周應時狀交案欵由准交此批一件陸柏林狀請追繳由狀悉着即來案具領此批一件李德記狀請執行由狀悉查本案卷宗尙未奉江蘇高等審判應發回所請應從緩議此批一件張金生狀請執行由狀悉着即派員查封此批一件張林生狀請執行由狀悉着即來廳候諭此批一件張金生狀交查封費由准交此批一件朱文彬狀領契據欵洋由准領此批一件沈金生狀領欵洋由准領此批一件浦桂生狀請展限由狀悉准再寛限五日此批以上七月六日 
科發葯房醫院化學室用品部通告 
本藥房新設醫如化學室用品部院蒙各界　駕臨參觀無任歡迎現有貨物多種皆從廉出售惟名目繁多不及備載祇將數種開列於後以便顧客採擇百格飛沙濾缸大小皆備此種沙濾缸爲世間之最可靠者福脫來史橡皮器具本藥房爲福脱來史橡皮廠之駐華獨家經理該廠各種橡皮器具如熱水袋注射器液質注射器嬰兒液質注射器橡皮海絨哺乳器乳頭冰帽病人坐墊等無不具備外科用具牙鉗衇管鉗裹傷口用之鉗剪刀小刀及别種器具此種鉗刀等貨皆係德國製造品再本藥房新到特别廉價寒熱表請　速來購幸勿失此良機也　實驗室器具顯微鏡理化器具玻璃器磁器分水器長玻璃滴管玻璃杯玻璃管各種天平化學用天平稱信天平家用天平秤量八個等裹傷用品藥棉花紗布膏藥及繃帶等搪磁器暖牀鍋病人便溺器灌罇面盆痰盂膿水盆各種消毒器各種熱水瓶　橡皮玩品　橡皮汽球　上海南京路四十二號科發藥房謹啓 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行記] [  朽木]  
　　（丙）新聞事業華僑報紙在檀埠者僅有四家且均間日一出每分兩張新聞極其簡單外國新聞多自西報譯出已爲明日黄花國内新聞消息旣不靈通印刷亦極惡劣最大者曰自由新報屬國民黨每次约出八百分次曰漢民報屬華人團體致公堂每次約出六百分次曰新中國報屬憲政黨每次约三百分（憲政黨在國内本無此團體此間則有憲政黨支部實則濫觴於康梁諸人之保國會此間屬於國民黨之華人則斥之爲保皇黨機關報或詈之曰妖報）次曰華興報無所屬每次僅二百分左右檀埠華僑十之八九均屬國民黨故自由報之勢力較大廣告亦較多最有趣者則以黨派不同彼此互詈如近日中山在南方被選總統自由新報發起慶祝會而反對派之報則曰中山在粤閉户稱孤關門道寡再則曰中山禍粤而國黨則斥之爲妖言邪説謂其喪心病狂國是未定各是其是各非其非試就派别不同之報紙而互觀之亦真好看煞人也 
（丁）華人團體華人在檀之團體曰中華會館會長爲趙錦曰中華商會會長古瑞軒曰國民黨支部部長鄭東夢曰致公堂曰四大都會館爲香山南萌之四字都及大字都人故名曰四邑會館新寗新會等縣人所設曰隆都從善堂爲香山隆都人所設曰羣安閣其性質皆屬於公安事業曰憲政黨支部（此團體已見新聞事業欄）曰華僑學會爲僑商學生所共组曰中國學生協會爲學生所组華僑學會及中國學生協會於救國事業頗爲注意近因北方振災由學生會演劇助振劇名黄馬褂ＪＥＬＬＯＵＪＡＣＫＥＴ曾演二次已凑集美金二千餘元匯交駐京美使克蘭撥充飢民賑欵矣 
筆記 
[刼翠記上] [  嚴芙孫]  
　　彭城程德昌先世以經商起家稱小康焉旋以命途多舛喪亂頻遭家遂中落妻杜氏知書識禮端莊流麗賢内助也子女各一子名鴻年堕地即暗不作哭聲直至八齡始能牙牙學語秉性痴呆不辨五榖入塾三年猶不能識一斗大丁字羣以騃大呼之女名柳影小字翠姑幼鴻年一歲生而頴悟廻異廼兄九齡入塾凡諸家子書一經過目即琅琅上口别具會心翠姑入塾輙梳雙髻天真爛熳秀色堪餐塾師林翁每撫翠姑而歎曰是兒秀外慧中才智兼備固程家之千里駒也惜爲女子身耳慧黠如此大非福相瞻念前途吾殊爲娟娟深作杞憂也無何林翁卒塾徒星散鴻年翠姑悉由乃母躬自課讀每至深宵輙不稍輟翠姑藝乃益進會有閔生璧如者年未及冠才華煥發尤美主姿時有衛玠之譽其父爲德昌摯友懷才不遇屢試不售抑鬱寡歡竟老死牖下家徒四壁身後蕭條閔生驟遭大故哀痛逾恒寒儒生計難耐家居德昌久慕閔生才乃延閔生爲西席紅毡氈上拜見先生鴻年翠姑悉受敎焉時翠姑已届標梅圓姿替月光艷照人問字者踵相接顧德昌擇婿苛雀屏之選迄無一當時人之炫於德昌前者非謂某公子之家資鉅萬富饒全里即謂某公子爲官紳後裔聲勢顯赫翠姑福慧雙修倘嫁得如意倌兒一身吃着不盡矣德昌嘗佛然曰兒女婚嫁事爲畢生 
幸福所繋選擇偶一不慎所適非人畢生抱憾予年半百生子痴呆賴以娛樂晚景者厥惟一粒掌珠耳彼紈袴子弟缅迷酒色朝秦暮楚銅臭薰天安有所謂真愛情一旦秋扇見捐悔之已晚反不如耦一寒素書生唱隨如意糟糠夫婦相守以終之爲得也杜氏亦深韙其言故凡有以執柯爲請者輒遭拒絶殊不知德昌夫婦早已屬意閔生良以個郎品貌 
温純才華卓犖匹以翠姑璧人一對亦未始非天假之緣也一日者節逢重九籬菊正香德昌對兹良辰美景不禁逸興騷然乃筵召閔生持螯對酌興復不淺酒數巡德昌微露許婚意略謂老朽暮景無多行將就木膝前弱息願奉君子箕帚儻荷惠諾願了向平畢生無憾矣閔生謙謝曰晚以一介寒儒伶仃孤苦今得一枝棲所圖報不遑安敢有所希冀迺荷不棄寒微許聯姻好獨不念晚家無斗儲飄泊無依翠姑娘嫁得窮措大不將終身抱負幸福長捐乎丈固慈靄長者晚非犬馬寗不知感一片隆情銘心刻骨圖報俟諸異日可耳言訖泣數行下德昌不悦曰痴書生淺視我矣窮通有命富貴在天弱息嬌養自視清高嫁得富貴倌兒大非所願金山銅穴不足恃也所可貴者真情義耳君子逹人當鑒我衷閔生垂首至臆羞人答答不復更作一語德昌掀髯笑曰好事諧矣願浮一大白慶老朽喜獲秉龍也 
瑣録 
[滑稽答案] [  夢樵]  
　　世界鼎鼎大名之電氣發明家愛迪生氏發有一百多種之難題爲僱用各廠辦事員之試驗問題美州全國大學畢業生所答者無一獲中此老遂謂美州敎育薄弱可以槪見中有亞羅曹生ＡＬＪＯＬＥＯＮ氏所答全係滑稽兹選譯有趣味而明顯者數則於左 
　　問潘斯文尼亞省之首都ＣＡＰＪＴＡＬ爲何 
答潘新文尼亞之首字母乃Ｐ字 
問海洋最深者何處 
　　答最深者乃當水過余頭而使余受驚之處問裝火油箱之木箱係何木造成 
答係木類中之木造成 
問世界何處無雨 
答其地在於雨傘之下者 
問光(ＬＩＧＨＬ)行時其速度若干 
答極速愈輕愈速(ＴＨＥＬＩＧＨＴＥＲＩＧＴＲＡＶＥＬＳＴＱＥＦＡＳＴＣＲ(ＩＴＳＯＥＳ)此句係雙關 
問地球與日之距離若遠 
答極遠極遠 
問何人發明地有吸力 
答其人由二十三層樓跌下者 
問美麗氈帽係何物製成 
答係極美麗之物質製成 
問窗上玻璃片係何物造成 
答係一種極易破碎之物質造成 
小説 
[社會小説衆醉獨醒三七六] [  瞻廬]  
　　第五十六回信妖言婆娘舐犢誇妙計學究吹牛 
話没説完早聽得一陣笑聲笑將進來道甚麽頭兒腦兒尖兒頂兒你翹起着大拇指又在那裏擺甚麽架子當應之曰擺那烏龜賊强盗的架子説話的正是阿巧娘打從開元寺回來滿臉都堆着笑意古語道得好入門休問榮枯事但看容顏便得知老三和青巖心裏明白多分是第一步的計畫業已得手便都迎着他盤問寺裏的情形阿巧娘向外面望了一望又從懷裏掏出幾角小洋打發女兒去買東西阿巧嫌路遠不肯去他娘另給一角脚步錢呌他慢慢兒去慢慢兒來路上嫌吃力時便在王大娘家裏打個尖喝杯茶也都使得阿巧才没話説欣然自去阿巧娘又把大門掩上了方才扭扭揑揑在那打横的座位坐了笑向兩人説道這丫頭天生快嘴甚麽話都留不住從前在妙嚴墳上呌他裝做神靈上身口吐白沫當時裝得狠像瞞過了衆人耳目誰料瓶口紥得住人口紥不住没多幾天竟被這快嘴丫頭走漏了消息前街後巷都當做笑話講幾乎把我這隻仙人飯碗打個粉碎現在這件事益加重大我們都擔着血海般的干係打發了丫頭才好講詁青巖再也打熬不住忙問這事畢竟怎麽様阿巧娘道且慢且慢當下扭扭揑揑的走到外面把大門落了閂返身歸座笑向青巖道我這番可把你老青佩服個不了你真是諸葛亮再世劉伯温轉身你的袖裏乾坤比着諸葛亮馬前課還靈我件件般般都依着你的計策行事騙得他們死心塌地情願向這圈套裏直鐫只要第二番計策辦得妥貼我們三個人怕不有整千銀子在手裏使用 
餘潘[  征鴻]  
　　杜甫詩云世人結納重黄金黄金不多交不深斯言良信 
　　然則阮囊羞澀措大苦貧者不將　　此身終無結納歟曰士爲知已死則寒士訂交竟以生命爲結納矣 
 
 
 

Page 19

 
 
   
 
 

Page 20

 
 
常識 
常評 
[説拜] [  老圃]  
　　中華拜跪之禮至繁他國所未有也世界通例大率以携手聲折爲相見之禮中國言拜名號繁多經生講習其説充楝向以爲多事今而知古人之拜即體操也古人峨冠博帶規行矩步全賴拜跪以代體操否則四體不勤血氣失和故拜跪之禮行於士夫之間野人無所用之以野人習勞不必有體操也今考拜跪之制上至頭項下至足趾通身骨節幾無不屈曲運動後世所謂八段經十二段經今歐西所謂柔軟體操中國人皆以一拜槪之更反覆循環行之不已實大有益於體育此其用意人或未知故惡其繁後世以拜跪表示屈辱已全失古人之意今拜跪廢而士夫不習運動出輿入輦有類痿蹩新式體操旣惡其苛而不習八段經十二段經之類亦棄如弁髦果爾尙不如偷間學古人之拜尙足流通血脈調節器官徒笑古人拜跪之繁適爲古人所笑古人重體育拜爲温和之運動射御爲劇烈之運動不如後人閉户讀書目不窺園也 
道德 
[醫之道德] [  閔仰騫]  
　　醫之爲業關乎人之生命古今中外均崇重之唐陸宣公有言不爲良相必爲良醫泰東西列强崇錫醫生以博士頭銜世人且目張仲景曰仲聖葉天士曰先師歧黄名稱等於宣尼敬仰之精槪可想見醫術也固通於道矣 
耳食者流故相之士以爲醫以丹方拯人宿疴刀圭瘉人創痛輒目醫純屬於術士但於手術方藥上研究精進而已矣殊不知醫道精微非蓄道德能文章之士莫能登峯造極起死人而肉白骨袵席斯民共躋仁壽固非醫家尊重道德不爲功醫家所應守之道德殊非一端综厥宏詣約略述之一曰慈德醫以救世濟民爲心以慈悲爲本視人之疾病如已之疾病一經病家延聘診治病症無論其人爲貴爲賤爲貧爲富爲醫生者必以治愈其疾爲目的殫精竭智以期此目的之得逹而不敢意存膜視目的苟逹矣即犧牲光隂犧牲金錢犧牲精力有所不惜諺云醫生有割股之心語雖質俚頗合吾所謂慈德者吾儕所宜奉作金科玉律者也 
一曰謙德醫生之藝術固期研究至精然具良技負盛名之醫生往往自負過高藐視一切遇有疑難病症不肯集思廣益舍已求人不免以意氣之爭貽誤病家或剛愎過甚自信過深不能對病發藥不屑同業斟酌方劑雜投殺人如草此不謙之害醫者所宜引爲深戒也 
一曰廉德古傳有云利令智昏歷來庸醫草菅人命半由於道術之未精半由於貧黷之過甚身價自高不論病家之豐嗇一律貪得無厭醫費求盈往往一酬勞之金而耗中人之産苟不如願以償則輾轉敷衍致呻吟床第者不得獲妙手回春之慶而孽怨深矣是以講求道德之醫立志廉潔遇富貴之病家固計功受酬恰如其分而遇貧窘之病家則但求拯彼宿疴行吾隂德吾道大行名譽卓絶雖盡義務耗資斧不惜焉若夫時髦醫生輪奂其門牆輝煌其電燈出入高車駟馬吸取孤寒之脂膏以資揮霍者廉德君子弗屑爲也一曰勇德古名醫孫思邈之言曰膽欲大而心欲小智欲圓而行欲方世醫遇感冒積滯等微症則按脈立方措置裕如遇急難雜症平生所未見者則駭汗却立知難而退曾不加一研究發明新術拯救病人此殆聖人所謂見義不爲無勇者耶拿破崙嘗謂難之一字惟庸人字典中有之詎有自命良醫而畏難苟安不研究良方以起抱疑難症者之沈疴耶是以道德君子行醫之際見義勇爲所謂勇者即孫子膽大之謂膽大由於術精而術精由於學富此與孟浪草率者不可同年而語也聞見博識解高經驗富臨症之時自無怯態矣 
　　以上所論醫德乃大略耳擴而充之等而上之是在蓄道德能文章存心濟世之醫界君子加之意焉今當夏令疫症流行之際醫生尤宜本慈勇二德迅速從事以普渡衆生也 
（乙種酬） 
法制 
[論破産之利害] [  瞽丐]  
　　天下至寳者金錢至貴者名譽得之則生弗得則死金錢之所以爲寳也此身可殺而不要辱名譽之所以爲貴也然試以兩者較其重輕金錢猶弗若名譽之寳貴夫人而知之知之而故昩之吾竊有所未解焉今人居債務之地位輒有隠匿之家財嘵嘵然告人曰吾將破産破産窺其意官直以破產兩字爲抵抗債權者之唯一方法嗚呼彼亦知破産之利害否耶按破産法之規定凡受破産之宣告者非將舊日之債務掃數清償後不得不置産之能力其制裁彷彿與舊律之查抄家産相似此破産之爲害一也又受破産宣告者依法律上不得爲公證人仲裁人其制裁又與新律之裭奪公權相同此破產之爲害二也吾嘗謂舊律莫酷於查抄新律莫恥於奪權二者得一已屬難堪况兼而受之其痛苦爲何如吾故願一般債務者須知名譽之貴於金錢非至萬不得已之地位慎弗以身嘗試破産之法也可昔美國軍法凡軍官小有過失輒奪去指揮刀以示辱有一軍官犯是法將奪刀軍官引爲大恥請易處死刑當道奇其志而赦之新諺有之曰名譽爲第二生命其斯之謂歟吾請慣以破産兩字抵抗人者三復斯言乙種酬 
經濟 
[暑假工作之提倡] [  遥觀]  
　　光隂荏苒暑假已届莘莘學子多整裝作歸計釣游鄉里以消永晝固屬文人樂事然竊聞吾國留美學生多於暑假期内由該地人民之介紹而入各工塲作工或服務於社會其勤可嘉其法甚良吾謂内地學生亦不妨從事提倡不獨可免光隂虚擲之譏且可得數大利益也 
一經濟關係近年來國不加富而生活程度日高中資之家欲使子弟求學而因學費之無從籌措而中途輟學者在在多有苟能於暑假期内從事工作稍獲傭金以補家庭經濟之不足或得因以畢業而爲有用之人才况世風衰敗誘人堕落者多子弟閒居總非善計與以職業使知世道之艱難而養成其勤儉之習尙挽回薄俗庶利頼之 
一一學業關係外界多以空談理性不合實用評學生誠以學校中所修養者多趨於學理方面故畢業生初入社會服務茫無經驗而忓格環生苟能於歷届暑假從事歷練使經驗學識相與並行則畢業後自可直接辦事毋勞練習矣畢業生之效用旣著則學校之價值亦得因而增進誠一舉而兩得者也 
以上兩端不過豹窺一斑其間接之受其利益者尙不知凡幾甚望全國學生界一致提倡他日成效豈僅個人獲益而已哉全國實蒙其庥焉（乙種酬） 
衛生 
[游泳與生活機能] [  鄂常]  
　　人皆知游泳有利於衛生然其影響於人身生活機能果何如乎兹據日人福島金子村上諸氏之研究調查譯述如次游泳之際呼吸常增加其增加之率水泳練習爲○·二四％是爲最低五哩遠泳十哩遠泳過次第增加若夫競泳則增至一·五三％ 
脈膊之數大都增加游泳後以皮膚冷却之故腋窩之體温比游泳前稍下降然其他部分則游泳之後確皆上昇此體温上昇之繼續期間大都與上昇度有關係據向來之報告皆謂繼續期間甚長游泳後昇高之温度至少繼續至一小時或二小時 
游泳與尿亦有關係就尿之色彩而論游泳之後往往稀薄尿之酸性度則常以筋肉勞動劇烈之故而增加蛋白反應其現出率雖有差異然亦常因各種游泳顯有區别尤以筋肉勞動劇烈之際爲最顯著譬若競泳等以短時間而爲最大之努力者其現出率竟逹一○○％且其反應度亦甚强烈又腱之反射於游泳後亦多亢進云 
要之據著者等實騐之成績游泳及生活機能之影響僅以水泳練習）指普通度之海水浴而言）爲最少而以競泳爲最强且著也（乙種酬） 
雜録 
[忠告華界米店] [  曹文海]  
　　近數日間公共租界各米店因反對工部局領照條例相率停業已有四五日之久人心漸起恐慌在醖釀中之危險難以臆測况蔓延至法界又波及於華界内地米店亦相繼停業以致上海全埠幾變爲無處覓食之境事雖因同業之感情一致行動而一般貧民及勞工苦力之人無端面受绝食之影響矣 
　　然上海一埠係人烟密稠之地爲中國第一市塲米糧豈可一旦斷絶今各米店停止營業則各路之小飯店亦將受其牽累平日時小飯館而果腹者如小販以外更有貧乏之苦力及一般無業之游民若小飯店因而停市以致若輩無處求食發生擾亂治安之事恐後悔不及 
　　嗚呼公共租界米店停止營業者事出於不得已耳米店停售已有數日而社會未有不安之事者蓋因莘界仍有購米之處耳法界米店之停業已無謂矣奈何華界各米店亦有相繼停業之舉急應早自覺悟照常營業不使苦力之徒無　　　 
處求食維持貧民生活保護地方治安豈非急務乎乙種酬 
識字捷法 
[應用字] [  濟滄]  
　　婦服也从女持帚灑掃也男以力田爲義女以持帚灑掃爲　　義見勞動之必要也又未嫁爲女已嫁爲婦又子之　　妻爲婦俗爲之媳婦對於夫之之母爲姑俗謂之婆 
妊孕也从女从壬壬古本作工象人腹大懷妊之形妊則其　　合體會意字也亦作妊 
母牧也篆作　从女八象懐子形或謂象其兩乳發育之　　狀又女之尊長者稱母又凡有所産生者皆得謂之母如母雞母彘母財利子等是 
問答 
[問鼻病] [  守一]  
　　鼻流厚涕色黄緑腥而臭佔於鼻之内部致時有塞鼻之虞呼吸不能暢逹偶染傷風則尤甚由此食量漸减入夜囈語惡夢雜作可謂無夜無之因此日間作事精神不振雖眠時加長亦不爲功初起以其傷風忽之二年於兹自覺身體日弱説者謂爲鼻炎爲腦漏不知究爲何症敬乞 
海内各大醫士將治療方法詳細宣佈於衛生欄内則感激者當不止鄙人已也 
[問法文上單獨所稱尊親屬] [  蔣竹賢]  
　　閲七月二日思壎君解釋尊親屬與親族一篇以旁系同爲一種尊親屬等語其引解與理論均屬正當欽佩之至惟參考刑律第二次修正案第十一條直系與旁系確成對待名詞然查暫行刑律總則第八十二條之稱尊親屬者謂左列各人則尊親屬三字爲直系親之獨有名詞已無疑義敢問思壎君法文上單獨所稱尊親屬三字者究指何種親屬而言請賜答焉 
 
 
