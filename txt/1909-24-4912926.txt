# 1909 - 24 - 4912926

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章正月初九日内閣奉]  
　　旨阿拉善親王多羅特色志之貴鎭國公銜頭等合吉塔旺剌布坦加恩着賞挑乾清門行走欽此軍機大臣署名奕劻世續張之洞鹿傳霖那桐 
論說 
[論箋騷所作寗蘇合局駁議（注雅來稿）]  
　　箋騷挾其文筆。與孟楊王蔣。以口給相禦。文人游戲。殊可愛玩。其詞雖繁。要多無傷於事實。不足致論。惟其丙項第八第九兩條。論負擔重輕之利害。恐惑吾省士民之聽。不得不糾正之 
　　其言曰。論漕糧則蘇重寗輕。合局爲一。則一省之中。不宜有兩種收稅之法。必當統計以匀攤。寗人將驟增其負擔。則害中於寗矣。此言不知何據。漕糧料則。雖一縣之中。平沙高極。山灘蕩港。大有不同。此猶曰田異其等也。同等之田。各屬又自不同。以蘇藩所屬而論。收稅之法。何止兩種。或視土宜。或根歷史。統計匀攤亦。非必無之事。要必有其情理之至平。各屬允洽。而後可改稅法。以此謂害中於寗。寗人豈見信乎。若爲無理之匀攤。則蘇屬有自爲利害者矣。 
　　其言曰。論歲出則蘇之不足者。在二三十萬之間。寗之不足者。有二百萬之多。合局爲一。則當編製總豫算。時寗蘇出入之差。必當合务以通籌。蘇人將驟增其負擔。是害中於蘇矣。箋騷乃以爲寗屬負擔之重。皆用其本屬之財力耶。吾省之通共財力。擔吾省通共義務。歸江督銷算者多。歸蘇撫銷算者少。近時財政支絀。同以不足聞。蘇人居負擔之實。而由寗屬尸其名。主合諸公正不平於此。有負擔而無監督。向無□□局。寗蘇同此瞶瞶。國家旣予我民監督財政之能力矣。蘇人乃獨以財力供寗之銷算。使天下祗見寗屬負甚重之累。則蘇眞不得齒於二十二行省之列矣。箋騷方自以爲得計。有避重就輕之巧。豈知所輕者監督之權。所重者則負擔之實乎。 
　　其言曰。蘇之害則尤甚。漕糧之减於蘇而增於寗者爲二十萬石。不及銀六十萬兩。歲出之减於寗而增於蘇者。爲銀八十萬兩兩兩對除。蘇代寗多負擔二十萬兩。蘇之因甚矣。平添二十萬兩之負擔。蘇之困不又甚乎。夫此語之悮。承上兩叚而來。不足復辨。惟謂漕糧可减於蘇而增於寗。則吾蘇人之所以有六十六謹員。以漕糧額多之故。旣加員額。遂挾多數以議减漕額。吾蘇來日之議員。度未必卑劣如此。箋騷何輕量蘇人至此。 
　　其言曰。王蔣兩君。知恤寗人之困。何不稍平心以爲蘇人地。設竟成合局之說。異日增重蘇人之負擔。致我蘇人不聊其生。雖食兩君之肉。寗足以蘇我蘇人。夫至食其肉不足蔽辜。似乎箋騷之詈王蔣也至矣。豈知其適助王蔣以伸其主合之前說。則箋騷詈王蔣。王蔣宜甚感箋騷。總之論負擔。則在今日。已非蘇人所能取巧。論監督則蘇乃無權。王蔣爲蘇人爭監督之權則有之。若負擔之取巧規避。本非吾士民所當存此心。蓋事有不得其平。當公言論列改訂之。原非可挾一時之故見。爲吾士民躱閃地也。箋騷具無乃以至私之心。處至公之諮議局乎。 
　　總言之。箋騷惟誤認督撫銷算之數。爲士民負擔之數。果使寗屬銷數。其中絶無蘇屬所出之財。則其言雖私而猶足動懷私者之聽。苟非然者。蘇 
 
 
 

Page 4

 
 
何爲代人員擔無名之欵耶。蘇何爲代負擔其欵。而不與聞其銷。算之事。耶此尙得爲豫算之案也耶。苟以此製豫算案。其將曰歲支代擔寗屬用欵若干萬。□不問其用作何欵耶。若代擔用欵。仍必問其用作何欵。以製豫算案。則合局以製總豫算案。諸公之所持爲不可破之說也。故曰。箋騷者王蔣之功狗。得其說而人知有負擔無監督之爲蔑棄蘇人。則主分者之肉爲不足食矣。 
寗波之普陀寺 
專電 
[電一（北京）]  
　　攝政王稽覈各處請欵異常認眞昨日内務府請撥修三所欵王諭着再核減 
[電二（北京）]  
　　開缺尙書袁世凱致某京僚電有心迹可質上天公論當俟後世等語聞者笑之 
[電三（北京）]  
　　政府以浙省匪氛不靖嚴電增撫赶飭地文武設法消弭 
[電四（北京）]  
　　軍機處議定二月内招攷舉貢謄錄以供該處繕寫 
[電五（天津）]  
　　直督楊蓮帥電致軍機處因陵差懇請階陛見 
緊要新聞 
[北京政界之最近談]  
　　常御史日前奏叅某相而某相則殊淡然不以爲意袁世凱賞拔之人自經御史參劾後咸懷惴惴欲洗刷爲非袁黨之人然亦有眞非袁黨而被御史拉入者攝政王則云人之賢否自有公論豈能因一人而疑及他人耶陳尙書之叅案政界中咸謂有三欵極難洗刷聞陳現已飭司員料理案件似將預備交代前日某御史往謁慶邸未經接見說者謂近來慶邸於一切外事咸謝絶不願聞問云世相國近頗爲攝政王所倚重以其老成持重也那相辦事近頗認眞在軍機散值獨後而於查辦陳尙書之案尤有躊躇爲難之意 
[護衞攝政王之周密北京]  
　　民政部以監國攝政王出入府第之時應酌派巡警官員隨時護衛名此項隨扈人員曰翊衛以示尊崇並擬定翊衛官員章程入奏 
　　鑾儀衛大臣因查攝政王例定之儀仗應於該衛内派出翊衛官員充攝政王禮輿之翊衛故經那相傳飭該衛雲麾使治儀正整儀尉各官於昨日均赴署内預備揀選以便派撥攝政王府當差内務府奎繼景三大臣會議謂監國攝政王垷以三所爲起居處所每日在該所休息雖禁門嚴肅恐其中仍未周密殊非愼重之道擬在該所旁添設稽查處一所以便隨時稽查現在已經决議俟奏准即行添設 
[桂撫請展期破格用人廣西]  
　　桂撫張鳴岐具奏略云竊廣西州縣以上補署員缺經前撫臣柯逢時奏明三年内弗拘文法嗣於光緒三十二年復經前撫臣林紹年奏請展限兩年遵辦以來補署員缺不爲資格所拘得以爲地擇人量才委任地方漸有起色惟自光緒三十二年奏准展限起扣至本年又已届滿查廣西僻處邊省道遠瘴多兵燹以還宦途日窘論差缺則視他省獨苦論辦事則較腹地更難故懦次之員多不樂就不惟分發到省者爲數寥寥即久居是邦者亦時思求 
 
 

Page 5

 
 
去所賴文法尙寛衣見稍易一經試用得力皆可藉手有爲藉此多得賢智之士相與謀治比者奉行憲政籌辦邊防庶政繁興百端待理需才益亟求備良難州縣以上員缺尤爲治亂安危之所係就令因材器使尙恐難盡合宜設更較俸論資勢將出於遷就臣熟加體察非將補署文法仍免拘守無以廣登進之階收指臂之效合無仰懇天恩俯准將廣西州縣以上補署員不拘文法之案再行展限兩年所有在省候補各員准於酌量隨時委署應得列補者不論班次名次遴選請補其候選及外省投効人員奏留奉旨後亦一體酌重補署未經奏准留省以前概不得先行委署員缺及充當繁要差使庶於變通文法之中仍寓重愼名器之意是否有當伏乞聖鑒奉旨吏部議奏 
[法部請撥建築模範監獄經費北京]  
　　法部於去臘具奏云臣部前曾奏請飭撥特支經費銀三萬兩以爲修理衙署並改造部中監獄及建築行刑塲等項之用摺内聲明各項工程核實支銷仍一面飭購地基參用西式以爲模範監獄等因奉旨特支經費銀三萬兩著依議行欽此嗣據度支部指撥京平足銀三萬兩由臣等派員支領到部當將衙署工程次第興辦堂司處所普加修葺又就原有之四川貴州等司合併擴充改爲律學館以爲部員研究肄習之所南北兩監增修培補其中設習藝所數間使輕罪人犯學習手工並添建講善堂派員逐日宣講俾資觀感復於宣武門外西偏奏撥舊藍旗砲廠添購房地建造行刑塲一區設立門阈繚以長垣旣壯觀瞻亦嚴防範以上各項工程先令核實估計撙節開支迭經臣等履勘尙稱堅實並無浮冒等情現已一律告竣所有動支經費自應分别結算據實奏銷查前領特支經費京平足銀三萬兩内修理衙署曁改建律學舘等項共用銀一萬一千零三十六兩八錢三分改造南北兩監並設習藝所講善堂等項共用銀五千六百四十四兩六錢建造行刑塲購地築墻等項共用銀九千七百四十兩統計共用京平足銀二萬六千四百二十一兩四銀三分尙餘京平足銀三千五百七十八兩五錢七分當飭妥存聽撥惟查臣部南北兩監現雖略加增改實於監獄規制百不及一當此預備立憲期内若非擇地另建模範監獄不足以資取則而昭完備第需欵過鉅籌措殊難臣等前日奏獎職員蘇秉樞戴春榮等報効建築費共粤洋十三萬圓當蒙諭旨允准並於摺内聲明預算此項銀兩不敷尙鉅仍由臣等另行設法籌措現臣部擬將特支餘欵請一併撥充建築模範監獄經費以備要需恭俟命下臣部當移度支部遵照辦理 
[萬國禁烟會代表抵滬]  
　　萬國禁烟會中國代表端制軍專員瑞審旨於昨日下午一點二十分鐘帶同隨員人等由蘇乘坐專車至三點三十分鐘抵申滬上文武印委各員均至車站迓迎閘北各局正副巡官及馬隊消防巡邏各隊官各帶巡弁一名巡長二名巡士二十名隨同總辦汪觀察排隊至車站按叚站隊舉槍致敬憲駕下車後卽換坐雙輪馬車至老洋務局暫駐一應官員均不接見馬車經過英美租界時各捕房均派出馬隊印捕及中西探捕沿途照料 
安徽鐵路借欵問題 
[周總理致吳賛帥電]  
　　湖皖路公司轉吳賛帥及諸同鄉鑒借欵有成議請舉代表初五初六來滬商定合同京省寗均電達銘江 
[吳贊帥覆電]  
　　上海安徽鐵路公司周觀察鑒來電敬悉借欵一節當愼防流弊一借欵者不得薦工程師二公司用人行政不得干預三購辦材料不得與聞此數端關係全皖命脉合同内萬不得有此條件台端應早鑒及此果係照此辦理候電復即舉代表來滬磋商細目否則後患滋多蕪湖一埠斷不敢承認合先電聞廷斌曁旅蕪同鄉公叩 
[京師近事]  
　　法部堂憲現議將近年本部擬定罪犯各案及大理院審判案件并各項批牘彚齊輯成審判全書以備頒發各省爲考鏡之資 
　　張相國日前與學部堂官議定於本年春間在京師設立幼稚園四處以爲各省模範 
　　京漢火車票價聞已由郵傳部議定自本年春季爲始專收龍元以期流通國幣 
　　政府諸公日前籌議興辦海軍事宜謂粤省惠州之飯蘿江重山環繞内作弓形外分兩口出入水深之處約三十英尺至九十英尺不等其形勢天然即敵砲亦不易撃及實爲絶好軍港擬即飭令陸軍部電致粤督委員測量如果可用即便從速修築以立基礎 
　　郵傳部堂官以現在各部若陸軍部兵學舘度支部計學舘法部法律館等皆爲各該部員研究學術而設惟本部尙屬闕如擬卽聘請專門郵電人員于本部内組織研究所一處飭令司員入所研究 
　　宗人府衙門則例由嘉慶十六年奏准每届十年續修一次均將新章覈定分門續入舊例未備者酌請更修因時制宜歷經遵辦在案計自光緒二十四年續修之後迄今又届十年昨經該大臣奏請續修略謂我皇 
 
 

Page 6

 
 
上勵精圖治賞罰詳明篤念宗支敎養之道或有增易之升遷或宜申明夫禁令新章舊例今昔兩歧即宜請旨及時纂輯覈定專條以歸畫一臣等公同酌擬先行派員檢查歷年奏定章程辦過成案以備續修俟命下之日照例由臣等遴派熟諳署務宗室司員五員兼充提調篡修官筆帖式九員分充收□校對等官供事十五人檢查檔案詳校新書擇吉開舘予限一年妥速辦理如有例案未甚周詳應行參訂更正之處隨時聲明請旨辦理統俟全書告成呈候欽定 
　　□傳部前奏洛潼鐵路同蒲鐵路西潼鐵路已派檢討陸夢熊鐵路總局科員周明泉稽查路欵派沙海昂唐乃倉林兆蕃考騐路工現該六員均已出京抵陜矣 
　　陸單部鐵尙書於去臘二十二日派督練處委員及該部司員前往南苑第六鎭會同該鎭統制趙國賢恊統李惠叅謀官馬安良考查該鎭各軍大操於二十四日考查該鎭武官及軍士等内課 
　　聞外部楊參堂樞前曾請假回粤修墓已經多日現該部因交涉繁多需人孔亟已於日前電召速行銷假回京以襄部邓務 
　　日前會議政務處通咨各直省督撫聞係稽察各省現開官銀號之開設年期並資本確數及發出紙幣若干均限六個月内逐一列表分送本處及度支部並飭各一督撫遴派明於財政理法熟於該省情形之員一二人限三個月内來京赴部籌商清釐財政稅務各要政以便内外信行而免隔膜等語 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奏報呼倫貝爾卡兵紏潰情形北京]  
　　東督徐世昌自奏請於東北沿邊一帶分設卡倫之後即據暫護呼倫貝爾副都統宋小濓咨稱擬於該城沿邊扼要處所安設卡倫募兵防守當經覆准暫行試辦兹據副都統咨報孟克西里卡倫什長張金鵬以沿邊差苦爲詞煽惑卡兵勾結附近鐵路煤窰華工於前日槍斃卡弁劉廣毅並該弁之叔劉廷舉併逼脅卡書李燿衡工人丁西發等同時潰變竄至蒙旗烏珠爾地方又鎗斃佐領布恒額及蒙人吉勒太二名當即飛飭防營管帶興順督帶官兵進勦於烏蘭哈達山溝相遇登時將該犯張金□撃斃查該弁兵原設十一名勾結及逼脅同行工人等共二十二名除此次共陣斃四名及在海拉爾河淹斃兩名又先被該叛兵自行撃斃一名外餘匪均經上下各卡先後拿獲解倫僅餘一名漏網詳加查訊實係該犯張金鵬藉口差苦起意糾潰卡兵藍沛雲王順沈芳宣趙奎武楊玉海及工人宋煥章宋現章均係與該犯同謀其卡書李耀衡工人賀海丁西發信煥文曹大盛郝春寳商人張華堂倉猝被脅沿途並未搶刦各等情徐菊帥即飭將藍沛雲等七名正法并飭將孟克西里一卡另行妥選弁兵撥駐其餘各卡亦令認眞整頓刻已將沿邊安靖情形奏明奉旨矣 
[關道飭查外人索欵案安慶]  
　　蕪湖關道札蕪湖縣文云臘月二十一日據貴州礦務商局工程師羅克賴函據稱鄙人因與前使美國欽差崔國因向來交好知其家道殷實是以于去年華歷七月間將銀一萬兩存放伊開之匯隆典當内冀得七釐之息不料崔欽差今年去世鄙人卽向該典取銀該典管事崔國新未肯付本僅付一年之息將存票展期三個月立本年八月初一日存票一紙期至十月底本利一併歸還乃到期專人往取該典一味推託意在圖賴本利均不肯付不得已鄙人親來蕪湖函請蕪湖縣飭差立提該典東及管事等收押一面將典暫封勒令還清鄙欵方准開張當蒙蕪湖縣飭提該典夥計夏靜廷到案追欵彼時不肯交銀業已被押交銀在案然所押之夏靜廷實係典當之小夥計無用人也是以函請道台大人賜恩速卽札飭蕪湖縣將該典東崔有泰管事崔國新一併收押比追鄙欵一面將典暫封勒令還清鄙欵方能啓封等因到道查洋人在中國口岸往來如有銀欵必存本口岸中外各銀行錢莊等處且崔故紳開典數處家道素稱殷實何致收存洋欵即或收存亦必别立摺據届時來取自當時照付何又轉立期票究該期票如何立法未據該礦師呈騐其中難保無别項糾葛至於典舗收當各户服物隨時均有押贖豈能因錢債絀故遽行飭封惟事關交涉虚實均應清查旣據報縣有案合亟札飭札到該縣立即遵照傳齊兩造人等調騐票據帳目切實查明酌予斷結禀復核奪母稍違延 
[皖省又獲匪類安慶]  
　　新正初三日省城内三牌樓地方忽來一外省人突至巡警崗位向巡士聲稱問路該巡士見其言語兇惡答以不知詎料其人竟以拳還撃並自稱係撫署文案正衝突間適該區巡長至卽令巡士前赴撫轅查問並無其人將欲帶赴警局又遇協司令處偵探前來再三盤詰或云姓朱或云姓馬又言曾在一標一營當兵等語似此言詞閃灼其非正類可知當經該偵探等帶送撫轅朱經帥諭令暫行發縣收押聽候提訊 
分類新聞 
政界 
[長元吳膏捐統歸警局收支蘇州]  
　　蘇藩詳撫憲文云查三縣膏捐原撥禁烟公所巡警工食戒烟官醫局四項之用與外屬州縣膏捐抵支賠欵者情形不同現因烟禁嚴厲未便再中該公所收捐擬照外屬州縣例劃歸三縣經收由牙釐局督征該公所原有經費援照山陜等省成案歸司庫另籌作正開銷自屬正辦惟查現准牙釐局咨復三縣膏捐應歸巡警局一手收放以免往返轉折之煩應如何整頓由巡警局會同禁烟局辦理詳奉批准照辦在案是此項三縣膏捐改歸巡警局收放所有禁烟公所額支經費即應由警局按月照數就近移解公所應用無庸再由司庫設籌免致獨任其難其膏捐内原撥戒烟官醫二局經費現亦由司咨商善後局另行籌撥已准咨復照辦除撥解禁烟公所經費外騰出戒烟官醫二局底欵悉歸巡警局之用較之原撥警費實有贏餘查有司庫認籌商務局停撥經費洋一千元堪以就數抵支以後即不必由司代籌設或不敷當可勉强支持似此一轉移間禁烟經費無須另籌即商務局停撥警局月欵仍歸有著膏捐旣可整頓收付更形便捷是否可行詳祈示遵 
[蘇省禁烟之效果蘇州]  
　　蘇撫陳伯帥復江督電稱種烟地畝宜興鎭洋兩縣尙未復到已飭禁烟公所嚴催復到即達並令將該兩縣各記大過一次以儆疲玩至戒吸人數省城三首縣上年二月間每日銷膏五千五百九十兩以每人三錢計應得吸烟者一萬八千六百三十三人本年冬月底日僅銷膏二千四百四十兩約八千一百三十三人比較已戒一萬五百人又省城土膏店上年二月共一千九百六户本年冬月底實存五百五十五户計閉歇一千三百五十一户其省外各屬已由所移行催查復到即電聞 
[旗務司議復改併官制辦法奉天]  
　　奉省各司道官制前經督撫 
 
 

Page 11

 
 
憲札飭各司道查核原定分料職掌是否妥協或有未善之處應即裁併以昭劃一等因在宁兹聞旗務司呈覆略謂本司今復詳加考核原定各科尙有未當况儀制科儀字應避御名自應從速重行釐訂改定名稱擬請仍照前議併設四科一曰總務科以庶務科改設掌收發文牘監用印信出入欵項以及不隷於各科之事並稽察各科辦事之遲速一曰考功科以軍衡科改設掌全省文武旗官升調襲職軍政京察挑補兵額等事並應考核全省旗制利弊以備變通一曰明制科以儀制營造兩科併設掌朝賀典禮陵祭貢獻旌表旗屬學校等事並應研究所司典禮得失以議損益一曰稽賦科掌全省旗籍户口官兵俸餉隨缺伍田官莊各地租賦徵收考成及宗室覺羅賞項等事並應調查各慶地畆虚實以期整理以上四科改併辦法擬請先行試辦而示整齊旋奉徐督批云呈悉擬請改併各科名目職掌尙屬妥恊惟明制科應改爲禮制科仰即遵照試辦可也 
[新河工程近聞長沙]  
　　湘省北城外碧浪湖開濬新河爲商船停泊避風之地已於去年九月開工由岑撫帥派委員紳分五叚開掘現在第一第二兩叚將次竣工惟第三四五等叚尙在趕緊挑挖在工者仍萬餘人約俟今春可以全功告竣 
交涉 
[宗室要求損失賠欵奉天]  
　　前有昌圖府屬紳民楊發等代表昌屬七十餘屯請領執照赴俄要求賠欵嗣又有國樹棠等呈請赴俄索賠均經東督徐欽帥以事關交涉先後批駁近有宗室啓東又禀呈欽帥稱省城東隅有玉公園交戰時經俄兵蹂躙不堪失損頗鉅援例向俄索償賠欵未悉能邀准否也 
[請詎西商庇匪浙江]  
　　紹屬上虞縣葉令通禀省台以縣屬松厦鎭地方有積棍周阿均者開塲聚賭擾害地方商民受其荼毒怨聲戰道經縣訪聞嚴拿到案方擬從重懲辦詎該棍胆敢運動寗波府保險某西人出頭干與飾詞庇護即經知縣嚴詞駁復不允所請擬請憲台飭下洋務局照會該國領事飭知該西商不得無端干與内政强詞庇匪以全睦誼而符約章 
軍界 
[通飭防軍愼重緝匪鎭江] 　 
　　江督端午帥以近來長江匪黨行蹤詭秘必得嚴密偵探方能得其實在消息若稍涉舗張即蹈尋常營員惡習不特不能捕獲且恐匪黨乘我之間擾害治安爰特札行沿江地方文武各該總巡專巡等官務須愼之又愼勿因循以誤事勿鹵莽以圖功如其果係匪徒自應按名嚴拿倘屬情形可疑務須察看明白以免妄拿無辜故鎭郡文武各宜均奉札遵照矣 
[電告續送陸軍統計表蘇州]  
　　蘇撫陳中丞復陸軍部電云眞電敬悉統計調查表除長江提督江寗將軍京口副都統逕行咨送外蘇省之督練公所二十三混成協省城軍裝局均經填齊業已備咨送達又中軍亦經填呈應俟巡防各營表式填齊再行併咨頃又分行嚴催矣 
[嘉興開辦隨營學堂浙江]  
　　嘉防水陸十二營統領徐梅峯協戎禀准上憲設立隨營學堂暫假城中吳忠烈公祠爲校舍額設兵生九十名計開辦經費二千金常年經費九千金府憲楊太尊爲總辦恊戎爲會辦沈惠文爲總敎習沈阜生爲提調兼敎習徐竹賢陶培鈞二君爲副敎習許殿爵游戎爲監察兼管校務上年十月廿七日由浙撫增中丞派委督練公所敎練官朱開仕李虎臣二君到堂行開校禮臘月十六日中丞復委營務處督練公所總叅議靳雲鵬鎭軍蒞堂考察諸生功課甚爲嘉許二十日停課現定於正月初十日開學 
[敎習請追修金安慶]  
　　皖省所設隨營學堂頭班學生已經畢業其二班學生甫行開學即值馬砲兵變會辦楊游撃緣令中輟文武敎習脩膳亦分文未餽致令在省久候虚縻旅費爰經該敎習張矩田熊有德二員於去臘上禀皖撫請即批示嚴追 
學務 
[限期考送京師法政學生松江]  
　　松江府戚太守奉樊學使電飭上年十二月二十八日准京師法政學堂沁電明年豫科添班准部示改名補習科專選各中學堂畢業生視東文程度分别補習一二年升入正科已能直接聽講不補習限於三月初十日前到京選定後先電覆等因除分行各中學堂如有畢業生願入該學堂限於正月二十九以前該地方官申送來轅隨帶文憑照片聽候考騐逾期概不補考母得自悮聞學費每月二元繕宿費每月七元 
[籌解留東學生學費浙江]  
　　浙撫增中丞去臘接駐日公使電以本年各校下學期支付各欵結算尊處尙多不敷又學費現發至陽歷二月支出巨數銀行挪無可挪希將已酉上學期費速即電匯當飭藩學二司籌解在案昨經顔方伯照案籌動庫欵洋三萬四千一百十五元三角五分三釐又銀六百兩移解學轅卽日電匯日本轉給 
[實業學生遵章納費南京]  
　　實業學堂監督擬將該堂學生遵章納費等情禀奉江督批云該堂擬自本年礦普通甲班生畢業入專科始凡學宿膳書籍紙筆操衣以及各項用品一律飭令納費等情查各實業學堂應收學生補貼學費載在定章該堂經費支絀亦係實情所禀各節係爲通盤籌畫起見自應照准仰寗學司轉移該堂遵照實業 
[駐寗安徽路礦會關會情形南京]  
　　皖路總理周味西去臘到寗駐寗安徽路礦公會即於十二月二十七日開歡迎會並提議事件到者百餘人兹按其秩序撮要如下一會長徐厚餘君宣布開會宗旨二副會長劉烈卿君宣讀頌詞三周總理答詞四周總理演說略云造路需欵首宜籌備蕪湖米捐固應抵死力爭但仍須注重招股股難驟集祗有先行借欵現擬借二百萬以便興工再設立鐵路銀行藉以流通明正察勘南北路綫後再看此綫路分三股以兼辦爲主義至於礦務勢難兼顧請即另舉賢能云云五旅滬路礦公會職員何宇塵君演說略云 
 
 

Page 12

 
 
路事有兩大問題一籌欵一勘綫籌欵首重集股宜大家担任總理所云路分三段南北並舉辦法極善但南路旣不可廢蕪屯之議業經同鄉公認且爲有利益之路則蕪宣爲第一叚蕪屯爲第二叚實爲不可移易之綫至北路有主張浦信者有主張由浦口至周家口者有主張自安慶至廬州違正陽關者自非實地測勘不可今郵部欲得各省商辦之路而甘心查路部員不日南下吾鄉人各宜担任股欵顧全大局幸甚幸甚六查帳員江幹卿君報告赴蕪調查會辦拒而不納會塲全體憤憤舉茶商股東陳君升安會同江幹卿君再查由周總理訂期正月初十日請各查帳員到蕪會齊先從畫清新舊交接界限入手七提議事件（申）招股與借欵先從何項著手經公衆議决一面借欵以期速成一面招股以充實力（乙）招股方法議定妥訂招股章程切實辦事總理宜先人股（丙略）（丁）提議銅官山礦事議定公呈督撫要求先飭停辦以俟清理旋又由會長徐厚餘君宣布意見書何宇塵君報告旅滬路礦公會意見方守六陳劭吾徐厚餘會同周總瑝商議另訂辦法俟會商各處公會再行發表遂散會 
[蘇垣商務總會紀事蘇州]  
　　蘇省商務總會第四届選舉日期業於法年奉部批准緩辦在案兹悉該會因轉瞬新年將竣特定於本月二十六日舉行選舉所有去年各業推舉代表如有更動須於本月十九日以前推定送交會内察核至本届年會定於本月十二日下午舉行本年常會第一期定於十九日開議一切事宜 
[官錢局添印紙幣二百萬武昌]  
　　湖北官錢局發行之銀銅元紙幣總計不下千餘萬現該局總辦高觀察松如因銅元紙幣尙不敷用特在日本定印銅元百枚紙幣二百萬張業經印就抵鄂送往落署蓋印不日發行 
雜記 
[蘇藩批飭澈查不力鄉童蘇州]  
　　督辦清鄉公所事宜瑞藩憲批石門縣附生吳寳驥禀云查此案前據該縣紳耆徐寳善等公禀該董等清鄉不力鄉間盜賊蜂起公叩派員密查以靖地方等情當以雖係一面之詞但案關劣董包庇烟賭索詐擾累虚實均應澈究即經抄黏札縣查復在案兹據來禀所稱身任地方公事不免有任怨招尤之地語亦近情然該董等平日果無予人指摘之處即使挾嫌攻訐公論自在一經澈查是非立明著俟該縣復到後察酌辦理母庸嘵凟 
[典富更章之窒碍蘇州]  
　　寳應紳商以典肆改錢爲洋並以二十七個月改爲十八個月不便於民等情禀奉蘇撫批云查典當贖期以十八個月爲滿本已早有定案惟揚屬迄未實行仍以二十七個月爲滿今始援案减期貧民遂有所藉口至改用洋碼蘇省典商亦經禀奉本部院批准出入一律似較從前之名爲錢碼實則仍按市價用洋出入兌價難免高下者轉學公平第據稱外州縣與省垣情形不同貧民質當每不登銀元之數間有幾及銀元兌換必經剥削似亦實在情形本部院風聞省城各當典雖已禀准改用洋碼然亦有至今未改依舊以錢碼出入者或不難曲順輿情兹據前情批飭揚州府將所稱改洋短期窒碍不便之處再行體察情形妥籌議復 
雜評 
[宣統元年第一要政]  
　　宣統元年第一發現之要政何事乎。明日滬上。開萬國禁烟大會是也。禁烟實强國之本。爲我國内政最重要之事。而又須各國協助。故尤爲外交重要之端。今日之會。實我國轉弱爲强之關鍵也。竊謂今日所會議。者任中。國一方面。禁種禁吸爲大要。與種吸牽連而生之關係。則有設局售膏驗藥籌欵等問題。在外國一方面。禁止洋藥進口。禁絶租界烟舘爲大要。其牽連而及之關係。則有勸導印度土商。稽查本國關卡各問題。我國政府旣兢兢以禁種禁吸爲念。各省大吏。又能善體上意而雷厲風行。成效大著。則知各國代表。必能深信中國之能自禁絶。而樂出其全力。以相賛成。然則明日之會。必能得美滿之結果可預祝也。 
[北京名勝之五]  
清談 
[今年士子之籌備]  
　　（甲）維新派之籌備自去歲朝廷頒布立憲期限。逐年籌備之諭旨。而一般渴望立憲主張速開國會者。莫不淬勵精神。黽勉。從事。今年爲籌備之第二年。省會則設立幣議局。城鎭鄉則設立地方自治研究所。其應。辦之事甚多。於是有種種之籌備。 
　　牢記諮議局章程地方自治章程選舉章程 
　　苦思運動選舉方法右爲精神上之籌備。 
擔任調查及審查事宜襄理選舉事宜創設自治研究所右爲事實上之籌備。（乙）守舊派之籌備自廢科舉興學校以來。一般守舊學子。期望出路。非一日矣。今年。爲舉貢考職生員考優考拔考職之年。於是。舉貢生員之具科舉思想者。莫不有得部曹得知縣之希望。希望愈切。則競爭之心愈烈。競爭之心愈烈。而種種籌備之事以起。 
熟讀策論闈墨 
勤寫蠅頭小楷 
揣摩四書義格式 
右爲文字之籌備。 
收拾考籃 
精選筆墨 
檢點高頭講章史論大觀時務策及各種必須携帶之免園册子右爲器用之籌備。 
　　觀以上三派之籌備。則籌備之事已繁。然而。甲派中人。有急欲爭先出路。而兼籌之派事者。乙派中人。亦有豓羡諮議局議員。而兼籌甲派事者。於是平素研究法學擔任敎育經營實業之舉貢生員。莫不併力兼營。日不暇給。忙矣哉。今年士子之籌備。苦矣哉今年士子之籌備。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇蘇撫陳伯帥致江督端午帥電云館章駐防專額議員視舊日取進學額全數在十名以内設一名二十名以内設二名二十名以外設三名前據蘇提學司禀稱京口駐防每届歲科紅案在十名以内應設議員一名兹准京口副都統以尙有繙譯學額取進生員每届歲科兩試由將軍出題扃試取進均在十名以外各二者併計學額在二十名左右意在設議員兩名未知江寗駐防應設專額議員幾名應否電詢憲政編查館請即查明電復以期一律江督復蘇撫電云駐防議員名額尋繹章程由督撫會同將軍都統定之語意似其名數由各省會核酌定頃晤軍帥云繙譯學額旣按年取進自應併計加議員一名以免偏枯恐電館轉生枝節所言甚當擬卽逕用併計辦法勿庸電館尊意如何 
官長調查 
[江蘇蘇屬（松江上海）]  
　　上海縣李大令出示云查奏頒諮議局議員選舉章程第二十一條選舉人名册告成宣示公衆第二十二條宣示人名册如本人以爲錯悮遺漏准於宣示期内取具憑証呈請初選監督更正第二十三條初選監督判定無庸更正時有不服者得呈訴於複選監督各等因兹因日期已迫故多分名册縮短期限定於本月十二日至十九日爲宣示期二十日至二十四日爲初選監督判定期二十五日至二十九日爲複選監督判定期特此示諭 
專件 
[湖南諮局籌辦處擬定辦事期限表]  
　　一設立籌辦處十月初八日二頒發憲政館咨行諮議局選舉章程並選舉執照式票式匭式於各屬十一月十五日 
三出示曉諭各屬十一月十五日四頒發本處摘錄諮議局章程及選舉章程表解並代擬地方選舉調查事務所細則附調查員注意並編造選舉人名草簿簿式及正册册式及初複選當選人名册册式及投票開票簿簿式並開辦調查經費勒限通飭各屬十二月初十日前 
　　五本處頒發初選複選投票開票所辦事細則及遴委投票開票管理監察各員方法通飭十二月二十日以前 
　　六各廳州縣設立調查事務所所有應辦各事之次第（甲）各屬限於奉文五日内遴選公正明達士紳設立調查事務所愼選調查員會同城鄉都圖各董事調查選舉資格限二月十五日以前造竣草簿（乙）各屬派複查員複查選舉資格限二月二十五日以前複查完竣（丙）編造選舉人名册限二月底編造完竣（丁）初選監督審定選舉人名册並分劃投票區所詳細繪圖及宣示選舉人名册限閏月初十日以前（戊）宣示選舉人名册照選舉章程第二十二條以二十日爲期選舉人如有以調查爲錯誤者得於期内呈請取具憑證呈由初選監督隨時判定如有更正初選監督應隨時飛報本處及複選監督限三月初十以前 
　　七宣示選舉人名册時各初選監督應一面造册連同投票區所圖專差飛齎涇報本處有電局者應先將人名總數電達無電局者應赴鄰近電局發電仍另造選舉人名册運同投票區所圖專差飛齎複選監督彚報本處並照章保薦初選投票開票管理監察各員呈請複選監督核派初選監督逕齎册報限閏二月初十日以前發申複選監督彚齎册報限閏二月二十五日以前發申統限三月初五日以前先後一律到省 
　　八本處彚詳選舉人名册請撫憲按選舉人名册分配議員額數咨報民政部逕劄飭知各複選監督並逕劄飭知各初選監督三月初六日起至三月底一律頒到各屬並先用電達名額總數飭知各複選監督至通飭各屬公文慨用專遞　　九複選監督照章分配初選當選人額數並頒發投票紙及初選人空白執照於初選監督並核定各初選區投票區及投票所開票所地址並派定初選投票開票管理監察各員飭知各初選監督四月初一日起限四月十五日以前到各州縣（投票紙及當選人執照須提前預備届時頒發庶不致遲悮） 
　　十初選監督張貼初選告示並宣示投票區及投票所開票所地址並投票開票日期並頒發投票紙投票簿投票匭於各投票所四月十六日起限至四月底（簿匭應提前預備届時頒發始不致遲悮）未完 
[金山東北兩鄉選舉人致本邑事務所函]  
　　所長先生公鑒諮議局之設原係朝廷特予庶民叅政之權故於區域寥闊之區不必論人數之多寡必多設投票區以謀選舉人投票之便利故定章以十區爲限吾邑區域雖小於他邑然僅劃分三區未免太少側聞南鄉旣分兩投票區而東西北三鄉均併入中鄉之洙涇區内彼此得母軒輊乎且東區須渡掘達北區須涉泖港西區亦有萬航之隔設有風雨誰肯以未來之權利而蹈現時之危機殊與諮議局便利選舉人投票之定章相背况呂巷距洙不過九里而東北兩鄉以中心點而論均尙在十里之外以彼例此更形倒置某等憾抱向隅爲特略陳意見請於東北二鄉再設兩投票區於定章尙無不合於選舉人實大有便利否則貴所或竟爲勢力牽制厚薄逈殊恐選舉人情願放棄投票權者必居多數是不特貴所無以對東西北之選舉人且於諮議局選舉前途大有窒碍再某等或居東或居北於西區地方情形本不熟悉究竟附中區投票相宜與否自有西區人申辯不復多贅是否有當即候復音 
本埠新聞 
[浙藩膜視高等實業學堂]  
　　浙藩議復撫憲文云奉憲交閱上海 
 
 

Page 19

 
 
實業學堂唐監督文治原函提議各節注重於鐵路工程將使各省中學畢業生有志實業者就近考升不必遠涉東西各洋於敎育前途自多裨益惟以浙省財計窘乏此項貼費歲需八千金若不籌有的欵未敢輕於一諾查浙省鐵路本有公司自立學校又於三十一年九月間選派日本留學鐵道學生四十名送入高等學校預備鐵路功課及岩倉鐵道各二十名又本年派赴歐美學生二十名大半亦皆實業是浙省實業一門現在就學者尙不乏人惟本省究無高等實業學堂日後各府中學堂畢業生有志實業不能就近入學終是缺點現查派赴岩倉鐵道學生連原送曁改入共有二十二名約計明後年可以卒業或俟此項學生畢業回國騰出此項學費約銀七八千兩届時再行移作上海實業學校貼費似足以資挹注惟留東學費欵自地丁支銷將來仍須聲請作正開支方能有著但如此辦理於本省學生有無便利抑應自立學堂似應由學司再加討論禀明憲合核覆方昭妥恊 
[飭議集會代股之利弊]  
　　職商徐銳現擬集會代股開辦中國振興實業公司禀奉江督批云查核來禀該道擬仿照西人集會代股之法開辦振興實業公司共設會額二十萬股每年開會四期入會者繳洋一元六年爲滿每股共繳會洋二十四元得會之股隨時給還會本另給值價十元股票作爲公司股東不得會之股俟九年後給還會本每股加利三元並照給值價十元股票與得會者同享公司權利藉以聯合團體講求實業用意未嘗不善惟查現行商律凡名爲公司者祗有合資股分兩種今所稱集會代股辦法性質與股分相近而其實迥不相同且股分公司必須將創辦情形及所做貿易先行報部註册方准開辦斷無僅以實業公司署名而臚列多種實業悉入範圍之理此接之商律已覺多所窒碍再以事實論該會資本集成不過三四百萬元亦祇能就所稱各實業中籌辦十之三四然至九年以後旣須給還全會股本利息另須每股加給價值十元股票是凡爲公司股東皆將希望坐享無本之厚利此九年中究有何項把握可獲此絶大利益否則商業贏虧要難預定贏固甚善設或虧折又將如何辦理該公司對於全會股東招之以利來而顧可償之以害去乎此舉於中國則途影響最大必須詳籌妥議碍難遽准施行旣據稱擬在上海發起究竟所請集會代股開設實業公司之處能否准予試辦仰蘇松太道督同商會體察情形按照批示各節悉心籌商妥議復核 
[對付洋輪停泊華界之辦法]  
　　貨捐局總辦金兆蕃禀滬道略謂現聞英商鴻安公司日商大坂公司擬將向泊浦東之大小輪船改就大達公司新建碼頭停洎聞大達公司已與該兩公司託立租約其原在永裕公司碼頭停泊之英商祥茂美商馬立師各項輪船現在亦與大達公司展立租約擬仍停泊此事如果確實恐與捐局釐稅大有關碍查光緒二十四年總理衙門奏定華洋輪船駛入中國内港章程第五條内載各項輪船如在内港各處碼頭起下貨物應照該處定章遵納各項釐稅等語今大達公司對於地方區城在總工程局範圍之内對於租稅義務即在貨捐局範圍以内自應責令大達公司轉嘱各洋商輪船如在該碼頭起下貨物應照捐局定章完釐納稅是否有當請即核示 
[小輪拖運漕糧之利便]  
　　浙江糧道李觀察以平湖縣上年冬漕現用小輪拖運移請滬道轉致新關好稅司核給免騐專照曾誌前報兹由好稅司查得浙省各屬漕米均用輪拖不獨平湖一縣爲然現擬以後凡有小輪拖運浙省漕粮駛過本關南卡祇須報明此係浙省漕糧即可立刻放行所請核給專照一節似可無須給發昨已函復滬道查核矣 
[捕房懸賞緝兇]  
　　英美捕房昨日出示略云去臘三十夜十點三十分鐘時有流氓四人至河南路宏茂昌襪店買襪兩人進店其時六百六十四號暗差華捕跟隨在後店外二匪情虚連呼永桂或桂榮在店二匪應聲即出衆匪將該暗華捕刀戳左肩追至四涇路河南路轉角處該華捕因出血過多倒地傷斃匪等逸去爲此示仰中西探捕知悉如能將兇手拿獲或知風報信因而拿獲者定有重賞 
[晋益升劃抵欠欵]  
　　公共公廨寳讞員昨爲晋益升票號虧欠欵項一事發出諭單略謂晉益升虧欠道庫公欵業經查産發封備抵兹奉道憲札以晋益升欠欵查有新昌號欠該號之欵可以劃抵湊還兹接商務總會函據錢業同福莊函稱新昌五金號劃抵一欵蒙道飭將新昌存貨項下儘先追還具徵體恤商艱懇由道飭知該號遵照接洽等情查此案官欵固急商欵亦未便置爲緩圖應請飭知新昌遵照接洽俾保血本等因到道除函復照辦外仰即傳諭新昌遵照勿違等因奉此合行慱諭新昌五金號速即遵照道札辦理 
城内 
[請派書吏]  
　　蘇省大吏札委陳明府來申在蓬萊路設立房捐局專收房捐經紀前報兹因該局事務紛煩需人帮辦昨由陳明府函請本縣李大令撥派向辦房捐之書吏二人大令准即選撥幫同辦公 
[敗壞風化]  
　　新歲以來城廂各茶肆雇唱淫詞生涯頗盛昨被水利廳孫少尹查知立即飭差傳諭各茶肆一律禁止以維風化 
[擅吹警笛]  
　　前夜有警局家丁朱陳二姓在陳市安橋堍狂吹警备近處各巡士疑係火警飽受虚驚向之詰問反被兇毆旋即扭至東二區由程副巡官申斥開釋 
[求免相屍○二十三保二圖地保縣報]  
　　稱虹口高陞棧庽客徐阿全患病身死由捕房將屍舁至驗屍所求請蒞驗旋由棧主王宗業投稱死者係小的之表弟患病身死情願備棺收殮求請免驗大令准之着即具結存查 
南市 
[局董會議]  
　　昨爲總工程局常會之期當由總董知照各議董於午後開會集議一切 
[匪黨行兇]  
　　前晚有蔡顔泉者行至大東門外城根被匪七八人剥取皮衣戳傷肩背迨南區巡士聞聲追捕匪已逃逸旋經南區長查得事在東區境内爰即報知工程局飭令協緝 
 [P追獲搶匪> 
　　前晚有匪徒多人在新北門外城根搶取王姓婦人金挖耳一支旋經巡士追獲王阿四一名解至工程局押候訊究 
[被逼自盡]  
　　滬軍營前望江樓茶館主陳錦堂因失去水烟袋責令值堂人楊阿□照賠致揚情急吞烟畢命昨由屍父楊二么報知南區諭飭十二圖地保查復棧辦 
[閘北]  
　　調查户口○車袋角一帶本爲匪徒出没之區攔路刦奪時有所聞四路四區錢副巡官爰特飭派巡長薛洗陳炎凱劉鳴□等調查户口以防窩匿 
　　勾引成姦○孫和煦之女小連子被吳沈 
 
 

Page 20

 
 
氏引誘與木匠唐雨全通姦逃匿控奉四路一區巡局提吳沈氏到案質訊供認不諱判將其子吳春生暫押著該氏於五天内將雨全交案訊辦 
吳淞 
　　奬勵防兵○淞鎭各店舗去歲臘底因盜賊孔多商請巡警局總董轉商淞防營徐統領加派營兵一隊駐紮防堵現由各商集資洋五十元呈送统領分别給奬 
英租界 
[萬壽停訊○今日爲]  
　　皇太后萬壽聖誕公廨寶讞員昨特照會西官停訊一天 
　　汚辱女學○自稽女學生之羅奚祥前晚與王張氏在南京路拉客由探沈阿岳查知羅居梅芳里四十七號門牌禀知捕頭將羅與王張氏一併傳至公廨請究羅仍自稱女學生不認爲娼判各罰洋五元一併帶回捕房攝影開釋　客棧違章○小客棧主王小竹孫大德因不將循環簿登載棧客姓名由捕房傳至公廨請究中西官以違章屬實判各罰洋三元再違重罰 
　　學徒何往○金陵鼎昌金舗司帳蔣錦昌控洪小亭張進榮與伊店學徒王繼福串竊金條一案供張由探查獲解奉公廨收押在案昨日復訊屬實判供張各押西牢八月仍飭包探緝拿在逃學徒解辦 
　　延約不理○德商怡昌洋行控陳震祥不付票銀一案昨又由探將陳傳至公廨復訊中西官以陳延不料理判押限繳還 
　　領回逃妻○虹口哈而濱捕房包探陳銀松之妻陸氏與人私識逃匿法界經陳探偵悉控奉公廨將陸氏提回判交陳領回管束　　兇徒收禁○余九偕見証趙連發等控被劉順發用刀戳傷由探將劉拿獲昨解公堂請究中西官以余受傷屬實判劉押西牢九月期滿逐出 
　　曾否串拐○翁順記林和尙串拐金管氏之小孩由　收押在案昨日復訊仍不供認判仍還押候禮拜六再訊 
　　私收租洋○某洋人控吳益生私收租洋昨由捕房解廨訊實判吳押限三禮拜還洋　　敗家之子○王順昌控伊子季習竊取田單昨由包探將季香拘解公堂訊供屬實判押捕房一月 
　　拔升包探○英總巡卜君昨諭總巡捕房五百五十二號華捕於本月二十七號起拔升九號試用華探又七百二十號華捕拔升十六號試用華探一併飭赴虹口捕房承值美租界 
　　又斃一犯○粤人葛行前犯縱火重案由捕房拘解公堂判押西牢四年在案昨日因病身死由管獄人知照捕房飭傳地保收殮　　請緝逃妻○西華得路崔金邦之妻陸氏日忽然捲逃崔找尋無著投報捕房請緝 
　　俄人兇横○侍者王阿大昨向百老匯路某俄人索取工資無著反被毆打王即報知捕房捕頭飭赴俄署控告 
法租界 
　　訂期開訊○公堂中西官以新年停訊以來捕房收押人犯日漸擁擠特於昨日訂定准十一日即禮拜一開堂會訊 
　　失火罰鍰○新租界陳子卿所關之紙烟店去臘因煮藥失火致兆焚如捕房即將陳及店夥李金榮一併拘廨訊究中西官以該店保有火險銀六百兩照章判罰一成充公　　拆股不易○錢選靑前出股本洋二百元與沈子勤合　金園烟間後由沈改爲花烟舘錢與之拆股互相紏纒控奉公堂判令折還洋一百元在案詎沈保出後抗延不理復由原告禀准傳案沈繳洋二十五元餘求寛限判再交廿五元尚有五十元限月底交清　　不認姦拐○李崔喜控王阿四姦拐伊妻由公堂判押在案去年歲底復由聶司馬提訊王仍堅執不認判還押候究 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[官場小說衣冠影（二十）]  
[第六回勢利僧怒索房租金公子智降秃賊]  
　　曇花心上已經估料了幾分。暗想一定是爲金家的事情。看不出金家那個小孩子倒有這樣的神通。我偶然撤一個謊。就給我撒着了。果然陳大老爺有了信來。想着。便拆開信封。看了一看。雖然有好幾個不認得的字在裡頭。信裏頭的大意。也還懂得。無非說金家是個本地的鄉紳。金大老爺又是有名的名士。如今靈柩停在你們寺裡。你們要好好的招呼。曇花看了。連忙對着那家人說道。縣大老爺的分付。那敢不依。大爺大遠的路跑了過來。請在小寺吃了齋去。那家人來的時候。是金三緘敎他的幾句話兒。如今見曇花留他吃齋。恐怕說話裡頭。露出馬脚。便不肯吃他的齋。急怱怱的走了。金三緘見了家人回來。知道那賊秃已經中計。心中大喜。却故意隔了兩天。方才踱到白龍庵來。一進了那間停靈的房屋早覽得氣象一新。收拾得十分齊整。金三緘見了。心中暗喜。又見曩花和尙在外面急急的走了進來。見了金三緘合掌躬身。恭恭敬敬的叫了一聲少爺。怎麽今天才來。我們敝。寺裏。前天就接着了縣大老爺的信。叫我們好好伺候老太爺的靈柩。從此少爺一切都不用費心都。是我們寺裡代勞就是了。况且老太爺也是本地的鄉紳就是出家人的施主。我們出家人全靠的施主照應混碗飯吃。老太爺的靈柩。我們也是理應伺候的。金三緘聽了他一片拍馬屁的話兒。却裝着不知道這件事兒的一般。故意問道陳大老爺的信。是前天就送來的麽。曇花道。是前天送來的金三缄點一點頭道。也罷了。總算他還有些交情。但是要你們格外招呼。未免生受你們了。曇花忙道。好說好說。這是我們分内應當的。說着。便再三拉着金三緘到客廳上去坐。金三緘樂得答應跟着他一脚走進客廳只見早已端端整整的排着一棹酒席。曇花便請金三緘首坐。金三緘也不推辭。竟老老實實的坐了。席上没有别人。曇花又叫了庵裡的幾了執事僧人。來陪着金三緘一同坐下。曇花又極力的恭維金三緘。說他究竟是個有根柢的鄉紳。和别人不同。又說金三緘相貌甚好。一定將來要中狀元。金三緘起先雖然恨他。却不知不覺的被他一陣巴結。讀書人的性情。最喜歡别人恭維他要中狀元。這個時候。金三緘被曇花一陣狀元幸相。夫榮妻貴的套頭話竟覺得心上高興起來。果然世上的事情。千穿萬穿。馬屁不穿。這句話再也不錯的。 
國外新聞 
[請撥調查日僑經費]  
　　初八日倫電電云有在開列福利亞省立法部呈遞議案請撥美金洋一萬圓以充調查開省日僑户口經費　　 
[德國注重英皇出游]  
　　初八日倫敦電云德政府頒發文告　深盼英皇偕后游德可以祛除彼此之悮會英以趨向自尊政策國咸日振德亦抱此主義兩國國民要當以國君爲模範誠意交孚云 
[英艦隊砲術考績]  
　　初八日倫敦電云英國艦隊上年演習砲術其獲動章者中國艦隊海峽艦隊好望角艦隊大西洋艦隊地中海艦隊其餘各艦隊亦均有進步惟頭等巡洋艦好望號實占第一 
[請限航路津貼議案]  
　　初八日東京電云日本國會已有多人呈遞議案請限制海船航路應付津貼之數因貿易情形現已有變故也 
[俄國商務大臣將次辭職]  
　　初八日東京電云據傳俄國商務大臣希撲夫行將辭職 
[開列福利亞排日近舉]  
　　初八日紐約電云開列福利亞省上下議院近上書合衆政府請照會日政府謂舊金山日本總領事希圖破壞該省排日新律應將該領事召回云云書中措詞頗爲激烈惟該省知事其萊脫君不認日領有此舉動美國國會現擬將該書置之不論不議之列 
[德國承認比國歸併孔戈]  
　　初九日倫敦電云德國視歸併也戈之舉爲比國内國問題故已宣布承認各國聞之頗爲注意倫敦泰晤士報載稱英國外務部大臣葛雷現請比國通告調停土人權利及紋治積弊問題蓋英政府對於此事以爲不可不實行改革不意德國即於此時承認該國歸併 
[意皇太后將游日本]  
　　初九日倫敦電云意大利皇太后不日將赴日本游歷並擬擕帶汽車一乘 
[近東大變局八十四誌]  
　　初八日柏靈電云土政府近有公牒布告各國略謂土國現已將要求布勒嚘利亞賠欵之數减爲一百兆法郎此外東方鐵路則索賠法郎五十兆枚並將駐紥布國邊陲各軍全行撤回據布京蘇菲亞傳稱目下大局已有進步 
[委總統之祈嚮]  
　　初八日柏靈電云前任委納瑞拉總統開斯屈洛告人曰願爲小民老死歐洲 
 
 
 

Page 27

 
 
   
 
 

Page 28

 
 
   
 
