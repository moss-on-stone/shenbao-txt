# 1896 - 241 - 4908355

 

Page 1

 
 
[新印萬國近政考略] [  圖書集成局代啓]  
通海以來談洋務者雖不乏人然往往人各其說多虛浮襲取之詞難誇心得梁溪　　　先生時下通才喜習繼世有用之學平生與中西名十交抗談經濟凡有心得輙筆記之因成洋務叢談全部此書其一種也凡天文地輿及泰西各國治革風俗兵　　　　　　會徧年新　之　於考擄者備載其精瞭如指掌兹託本局代印每部實價洋七角託鎭江文寳閣上洋申昌文　樓　　分局各書防寄　 
[新印王叔和脉經靑雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾灸人口顧輾轉翻刻貽悞良多兹從黃氏原刻及錢氏守山開叢書　訂校　　成善本後　刋誤每部四帙價洋一元又全註靑雲集試帖詩選擇精良雅合絶時眉樣爲應試者不可不讀之書每都四本　洋六角　　者諸臨北市掃葉山房及各書防購取均可 
[論報紀廪保被累事接前稿]  
　　聞之父老言道咸之世士風近古凡靑其衿者非具衣冠不行於路與便衣便帽之平民迥異至廪生保結爲考試大典所關尤形鄭重先由學師出示略言奉文於某月某日考試童生先於某日保結云云及期合學廪生肅衣冠具名柬詣學署謁學師告知遵諭保結數語退出登明倫堂分曹列坐有言語無譁笑威儀肅然頃之與考諸童子于而來各由其父兄師長帥以登堂衣冠無不具諸童正容屛息拱立堂隅其父兄師長則各就廪生中之素相識有姻世誼者揖而告語謂某之子若弟學業稍有成就幸逢考試思欲逐隊觀光願先生有以提挈之廪生答揖可其請父兄師長色然喜回顧考童曰嘻小子前敬謁某先生童則越而進俯伏稱名再拜頓首廪生答以揖命之起視其衣履無偏無頗觀其容止不競不躁乃與之言察其吐屬亦風亦雅始顧命門斗予之空白結單童則奉而之堂下設短几席地趺坐正書己之姓名籍貫三代及廪保姓名畢又奉而詣廪生前廪生受視無訛乃握管書花押於己名下是爲認保若覆試則更由認保帥童詣派保廪生前稱名再拜頓首起奉結單曁贄儀一函派保廪生受之詢知係其認保之素相識子弟且姻世誼也乃亦書押己名下而反之童乃揖而退以結單付門斗乃由其父兄師長帥以返歸途欣欣然謂大禮已成今夕可高枕臥專候臨塲角藝也縣試如此他日府試院試亦如之歲試武童亦如之若其父兄爲田舍翁大腹賈其飾長又村學究與諸廪保不相識亦帥諸童衣冠登堂足將進而趦趄口將言而囁嚅觀其色赧　　强與諸廪保未同而言諸廪保瞠目不答乃却行而退徘徊堂下皇皇然如孔子之弔三月無君也旣乃輾轉乞某甲爲之介紹某甲者恃與某廪保有連亦肅衣冠登堂揖某廪保語某廪保者或近視則架眼鏡起立熟視久之恍然曰是吾子耶子何言盍坐而語某甲則悚然敬謝曰此諸先生公座僕何敢僭辱在葭拳誼得假席前三尺地立談以罄鄙　幸甚乃婉轉爲某童陳乞某廪保則再三詰之曰是固吾子素識耶其家世果淸白耶本童果馴雅耶無匿喪冒考諸弊耶又再詰數四則詢其家業何等某甲一一告以實某廪保始爲首肯某甲乃揚揚然有德色招其父兄師長挈童以前成禮而退赴酒肆奉觴酬某甲禮之如上賓焉他日者重遇廪保於途則三揖問起居拱立道旁候過或道旁有廪保立則趨詣廪保前揖而拱立與之言則對不與之言則趨而退設有燕僻非禮事諸童輙相戒曰無使廪保先生知蓋四五十年前古風知此按之今日則　父老所言固大異矣家有子弟讀經書將畢始學爲文無論其質之慧鈍且去考期尙遠而戶外屨已恒滿門外轍迹深若西江水可以活涸鮒蓋與考之童一而乞保之廪生不啻倍蓰焉至保結之期本童罕有至者在半由廪保代封贄儀東移西湊交易了事此雖各省各屬各學情形不同未必皖省廪保亦蹈此弊要之風俗之衰易於就下難於挽回執筆人蒿目傷心並非描摹過刻第觀廪生之乞保也如此其甚無惑乎考童與廪保不相交接毫無稽察童生語及廪保徑稱姓字卽途遇廪保稱謂亦鮮見尊重或竟傲不爲禮至於入學時講論贄儀之時或廪保欺童或童欺廪保或認派保互相欺機械變詐千態萬狀愧無吳道子寫生筆不能劖刻鬼神斵削造物惟此中人相與感喟而已要之廪保者童生之督率而學師者又廪保之綱維誠欲正士風重大典此責固非學師莫屬矣兹故因皖省廪保被累事而連類及之以爲廣文先生告 
[本館接奉電音]  
　　昨日午後京師飛電傳來上諭一道敬謹譯登○六月初九日奉上諭史念祖奏剿除積年巨匪請將知府奬勵一摺廣西泗城府西隆州屬有積匪徐三負固恃險爲患多年經泗城府知府王方田會督兵練搗其巢穴將徐三並其子徐麻六其孫徐小洋等殺斃並生擒匪黨多名奪獲砲械甚多王方田督率營屬旬日之間渠魁授首辦理尙爲妥速泗城府知府王方田著准其酌量請奬以示鼓勵欽此 
[補述閙教細情]  
　　徐州閙教一事前已屢登本報兹有友人自徐來述及土匪聲勢甚大初在山東界上肇亂與天主教中教士爲難將德教士所轄教堂數處燒燬漸闌入徐州府屬碭山縣劉隄頭教堂肆行刦掠將房屋六楹付之一炬繼欲擾至侯家莊大教堂教士沈君聞信卽至碭山縣署謁見邑尊請爲保護並告以侯家莊教堂房屋不止六楹等語邑尊許以竭力保護教士回堂後將堂内所有貴重器物寄至鄰家越數日土匪果至侯家莊將堂中器物盡行搶去莊内各民家亦有被搶者此時沈教士已至申江歇夏土匪欲至蕭縣豐縣各教堂搶奪焚燒教士董湯二君皆法人也幸及早隄防預請邑尊發兵保護土匪見已有備卽退回侯家莊將教堂盡行燒去刻下徐州府屬各教士大半皆回至申江其未回者往徐州城内小住聞大憲已派兵往巢想藐兹小醜不難一鼓而殲焉 
[示平教案]  
　　鎭江采訪友人云日前常鎭通海道呂鏡宇觀察頒發告示張貼通衢其文曰照得各國教士來華傳教由來已久華人願從與否悉聽自便本不相强至於洋人施醫育嬰以及義學等事無非好行其德更與華人有益不料匪徒藉此造謠妄稱洋人治病必取小孩心肝眼睛合藥紛紛煽誘往往聚衆滋事卽如此次江陰美國醫寓被毁一案審係桓啓佑挾嫌圖詐起意商同蔣旭初盜取鄰右袁張氏家三歲孩屍移埋該醫寓竹園内揑稱親戚李家失去男女兩孩有人見入寓中爲詞向索爭閙致起釁端現經本道復訊明確分别首從禀請懲辦其餘毁閙各犯尙須一體拿究在桓啓佑首先倡禍孽由自作本不足惜惟隨衆滋閙各犯受其愚惑亦須拿問重罪言之不禁惻然本道忝膺監司兼有辦理洋務之責誠恐愚民無知因此誤聽訛傳相率效尤自取殺身之禍故不憚煩言諄諄告誡以期民教相安除通飭各府州縣飭屬會營一體認眞防護外合亟出示曉諭爲此示仰各屬軍民人等知悉爾等須知洋人遊歴中國幾遍天下無論通商口岸及内地各處皆准其設立教堂醫院並育嬰義學等堂約章具在地方紳民理應仰體朝 
 
 

Page 2

 
 
廷懷柔遠人之意互相保護豈可各懷猜疑造謠惑衆萬一激成事變不獨上貽宵旰之憂且恐身家莫保後悔無及目示之後爾等務宜視華洋一體共敦輯睦愼勿稍存歧視致生猜嫌倘敢造言生事則是怙惡不悛一經訪獲定當盡法懲辦地保如能隨時指禀審實從優給賞倘竟知情容隱甚或挾嫌妄報察出倂究不貸本道爲顧全大局起見勿謂言之不預也其各凛遵毋違 
[礦務近聞]  
　　粤東地居南徼山川毓秀菁華所萃礦産豐饒前當張香帥總督是邦欲興地利以阜財源特設礦務總局招商分承各屬礦産務期盡得自然之利以裕國阜民誠經世良謨也迨香帥移節兩湖繼其任者以各礦商人或資本未足或傾煉失宜致成效未覩且土人拘泥風水之說每每滋生事端非徒無益反致多事遂將該局裁撤凡有商人欲開礦者須俟所管州縣詳查禀覆然後定奪准駁以致礦商裹足礦務不興兹聞近有人在淸遠縣屬尋得煤礦一區所産之質堪稱上品曾經西國礦師考騐謂可供製造火藥之用現已禀准各官行將招股以便開採矣 
[假官出醜]  
　　姑蘇采訪友人云洪某浙人也年逾而立不知其操何業近日忽襥被至蘇垣假寓胥門内某客棧舉止闊綽裘馬輝煌自言同知銜分發江蘇候補知縣與前任某縣吳大令爲八拜之交某當道爲至戚某顯宦爲至友肆口雌黃不知愧怍人之見之者皆以爲馬不進牛何之流亞獨某鐘表鋪主某甲眼光如豆一見傾心遽訂交於某烟館中萍水相逢推襟送抱自是洪日用一切皆由甲代爲移挪久之結欠至洋銀百數十圓之多邇日甲以債累難支將鋪閉歇向洪索取前欵洪瞠目無以應甲索之堅言語之間未免過於犀利洪遂露出本來面目邀集無賴數輩稱欲將吳大令名片送甲至某署請懲甲係生意中人性本良懦至此竟慄慄危懼連日不敢出大門適吳大令之三公子因事至省垣聞其言細數父執中從無洪姓其人明係棍徒作僞乃於本月初八日飭人至元妙觀前咸恒泰烟館將洪尋見向之詰責幷問於何年何月與我父訂金蘭譜索將譜帖一觀洪斯時呆若木雞不敢狡辯甲亦瞻爲之壯聲稱須投元和縣署請堂上人一剖是非旋經人勸令洪將所欠酌償洋銀三十枚其餘繕立興隆票至冐名撞騙之咎則另備香燭向公子負荆公子允之甲亦不復有後言而洪乃仍得侈口大言向人叢中搖搖擺擺矣 
[京江絲市]  
　　鎭江采訪友人云郡中絲市早已開盤回溯上年每百兩約値洋銀二十圓左右今則各處新開繭灶收買蠶繭多多益善幾類淮陰侯之將兵以致絲價日昻每百兩售至三十二圓之譜而綢價不能加貴各機戶不免陰受其虧矣 
[上苑薰風]  
　　京都訪事人箋云順天府李筱川丞堂考試八旗生五月廿二日正塲滿蒙頭題使者出子曰使乎漢軍頭題不曰如之何通塲次題冉求可謂大臣與詩題賦得有時三點兩點雨得時字廿四日初覆廿六日合覆滿蒙共一百五十六人漢軍共一百廿八人廿八九日考試武童正塲徐大宗師會澧定於六月初七日按臨考試刻已張貼告示於貢院前矣○五月廿七日内務府咨行戶部因醇賢親王嫡福晉靈輿奉移園寢期近恭辦一切需欵甚鉅請由大庫提銀十五萬兩交内庫恭備要差之需○客歲江蘇巡撫趙大中丞舒翹因日中有事海道梗阻奏請將光緒二十年四月至二十一年三月止江海關經征一年常稅短收盈餘銀兩懇請免賠嗣經戶部議駁擬令援照成案減免賠繳今年四月間該撫又奏稱前年吳淞口沙衛各船貿易蕭條實因牛莊一帶戰事方殷南北梗阻所致並非稽征不力仍懇將是年短收盈餘免予著賠等語一摺到部刻經戶部查議客歲浙海東海兩關因海氛不靖短收稅銀均經該撫前後奏請免賠皆經部議援照成案減免賠繳江海關事同一律未便辦理兩歧該撫所請免賠之處仍難照准相應請旨飭下蘇撫轉飭該關道遵照戶部前次奏案照數完繳以符定例等語此議戶部於五月二十二日具奏當日奉旨依議矣○蘆溝橋西至西山興修運煤鐵路一事前已半途而止嗣諸紳有商借洋欵興辦者因復在慶邸前遞呈其詞大略以京城近來煤價昻貴因馱脚漲價之故倘津蘆鐵路告成勢必運煤津沽京城煤益缺少居民必坐受其困所以請修橋西入山鐵路數十里專運入京之煤此舉誠不可緩等語聞此呈已遞慶邸多日矣未蒙批下未知其准行與否也○刻宛平縣示諭居民知悉置買房産以本縣民紅契紙爲憑匿不稅契久干例禁乃近來因房産涉訟者往往持私立白契爲憑致多轇轕嗣後務當遵照定例隨時稅契倘再有持白契到官爭訟者定將所執白契扣案幷嚴究漏稅紅契之由等云云稅契小費買房者本不當惜小費而貽大患經此示諭後未識有仍蹈故轍者否○京西海甸老虎洞劉某年逾不惑膝下猶虛納妾幸生一子十三齡矣該孩偶在附近之慈祐寺前頑耍有妙峰山進香之騾車突如其來該孩走避不及傾跌於路致頭顱被車輪壓傷腦漿碎裂登時因傷殞命劉某聞信馳至將車夫扭住一時氣忿奉以老拳嗣經旁人勸阻交該處總甲轉送西路飛虎廳先行收禁初十日某分尹帶領差仵親詣屍塲眼同屍親相騐觀者人山人海更兼進香之客齊集於是擁擠紛紛均爲嗟嘆痛惜 
[灤陽消夏錄]  
　　營口采訪友人云本月初二日道標哨船巡至東營轉而向北時値月色昏黃燈火未點朦朧中見北河沿停有盜船正欲上前掩捕而盜已放槍遙擊傷及丁姓勇丁左額幸無藥彈不致大受創夷哨官忿火上炎還槍與敵羣盜見勢孤力弱紛紛鳬水而逃勇丁急登陸追尋得以拘獲一盜幷槍斃其二次日屍浮氷面早已肚腹膨脝先是某號商被盜所拘勒令出貲取贖至此經勇丁救出亦不幸中之大幸也至所獲之盜解交廳署訊供恐不能免於身首異處矣○上月之杪釐捐局會辦福太守因公赴省日内局中忽接電信令眷屬俱返省垣大約太守不再回局視事矣○上年日人盤踞營口時田莊臺練局總辦孫孝廉創練團丁保護來往商貨定章每船須捐助東錢五吊給旗一面派團丁沿河護送以免意外之虞如有盜刼等情查明後照數賠補洎中日和好局已撤裁不料今歲忽有馬姓者踵而行之設局東營勒令各小船每次捐東錢或三吊或四吊名之曰打水更雇有無賴流氓駕三板小船虛應故事某日經海防廳署訪聞將打水更之某甲等獲案候訊○道憲傳諭各業公所大略謂奉軍督憲批示上年已收未交之七釐捐等欵爲數甚鉅當此庫欵支絀自應澈底淸查該道旣能體恤商情必能體恤時艱總期下使商困得蘇上使公欵不致無著仰會同厘局各員妥爲查辦諭令該商等查實禀覆不得視爲具文○連日大會議開換兌月利迄未就緒現在市中雖曰現銀交易然素所信服者仍可互訂銀期也 
[潯陽官塲紀事]  
　　九江訪事友人云調署德化縣慶西垣明府刻因陰雨連緜鄕間田壠有冲塌者投報後卽輕裝减從親往查察○蔡金臺太史禀請大憲創設行走江西内河小火輪船迄今數月總以該處風氣未開衆船戶以爲奪其生計多在各署具呈哀訴未知當道何如開導也○長江輪船上固有扒竊每遇查緊卽來街市上試其伎倆不知查船之吳儀生明府能設法以防之否 
[緑楊帆影]  
　　邗上訪事人題紅云緑楊城郭西北隅荒烟蔓草居戶無多距郭不數里向有某營駐防其間所以衛商旅而壯聲威也本月初四日有客從廿四橋入城道經該處瞥見營門外梟示人頭一顆訝而詢之係一兵不守營規並有强汚婦女情事統領特將此兵提訊供認　諱立按軍法梟首示衆云○揚城缺口門外某姓家有童養媳年甫及笄聰慧過人然不能得姑之歡心飲食起居動輙得咎該媳自嘆命薄枕角燈前時以眼淚洗面本月某日姑又借晚膳爲由將氏詬詈絮絮叨叨徹夜不休夜深該媳頓萌惡念謂遭逢如此生不如死矣遂潛購阿芙蓉膏背人吞下迨衆知覺已玉殞香消現聞其母族得信麕至不識能免匍匐公庭否也○兩淮鹽運司署中向於夏令設局施藥以惠窮黎每年總在五月中開局兹江都傳格外　眞鄭重其事將應製各藥開列淸單按照原方遴選著名藥鋪配合以取道地局中倘有歴屆餘存丸散恐已莓 
 
 

Page 3

 
 
敗飭令一律抛棄勿用直至上月杪藥始配濟遂於本月初一開局施送故本屆運轅所施丸散較爲試用得力聞者咸謂都轉此舉功德無渥　 
[五茸雜錄]  
　　松江訪事人書云茸城北門外鄕人俟某數年前娶婁署西街吳姓女爲繼室琴調瑟叶行將賡偕老之詩不意紅鸞甫照曰虎遽臨侯某竟染疫而死氏失所天茹苦含辛誓守柏舟之節無如前婦所生甲乙二子嗜好多端不務正業吳氏心厭之莫可奈何也祗得自出傭工藉延殘喘冀了未亡人之志願而已詎二子心起不良今春往謁後母佯謂余二人現已翻悔滿擬各作肩販生涯兼自服田力穡顧家徒四壁乏人尸饔乞母言歸料理家務則事可濟母信之抵家數日二子復串得某内作說客向吳氏代謀顚末謂有某丁者誠實可靠理宜招贅入門一如世俗鑽夫進之例吳氏聆悉始知二子之將賣我也嗤之以鼻惘惘出門仍傭於舊主家輾轉思維每以養老無靠爲憾適有馬某假意殷勤極斥二子之非願爲安排終身大事謂現有踏布匠頗勤愼有積資尙守鰥魚汝若肯妻之彼此均得所矣氏惑其言隨由馬爲月下老人身價洋六十元交付馬手遽赴匠家成合卺禮翌日二子偵知商諸其叔並圖保某繕具禀詞控之華亭縣署葛明府察核情由隨飭差提集訊究○松府陳蓉曙太尊下車伊始深恐有不法丁役在外招搖撞騙等事當經出示嚴諭使若輩知所儆懼不復滋生事端不意有當日投遞紅諭之門丁余某遇事生風多方舞弊太尊已燭照先幾兼之近來明查暗訪知該丁乘間舞弄不止一端卽下逐客之令○瞿眞人楚産也與今提憲譚宮保爲同鄕日前宮保特札華亭縣葛明府度地於五茸城内建眞人祠堂俾地方有所瞻禮適有周公堂基址一所現已就其地建一新宇落成後又爲裝塑眞人偶像卽擇吉於本月初三日鼓樂迎像入祠沿途皆用提轅全副執事舁以八人大轎中衡參府張參戎及各游備弁官均手執一　香步行恭送到祠後安位設祭事畢始散 
[西報罰鍰]  
　　文匯西報謗毁西國女學堂經女教士延律師威金生父子控諸英刑司署刑司升堂訊鞫昨已列諸報章兹悉文匯報館亦延担文夏伯克及三律師與之質證先是三月二十六日威律師具禀稱女學堂設在法國租界已歴二十五年餘矣初設時多西國富貴人家女子入堂肄業厥後又添收孤貧女子不取束脩每年由英法兩租界工部局各撥助銀一千兩自開創至今不知已教成女子若干人今年三月初八日文匯報忽登來信其題爲尼姑逃逸中言堂中有許多不善之處大旨謂此堂待人不合理堂中皆黑心人可毆可殺且一切不應爲之事皆可任意爲之至是月十一日又登來信更加謗毁謂貴報如肯登錄則堂中尙有許多不善之處僕當一一函陳而文匯另出一報西語名烏孃痕者其意似兩工部局不應每年捐助越一日又將以上各情印入每一禮拜所出之報由公司船寄往外洋似此情形大爲悖理是以來此控訴請罰文匯報館銀五萬兩此禀詞中之大略也及五月初七日文匯所延三律師具詞禀覆承認此事大略謂各函雖曾登報然報館中主政人並無歹意兹願向之賠罪幷罰出銀二百兩至原告所欲罰之數亦惟姑備一說未必果欲罰此重欵云云而原告以爲期已久不允其言刑司乃於本月初十日傳聽審者五人升堂訊究威律師聲言揚人之惡厥有數端如互詈之時偶有不入耳之言原可不計或不入耳之言太多須視其人之有體面與否再行酌斷若夫日報中誣人短處則不在此例是以應設法洗凈蓋以日報四處傳揚人皆見之故也卽使自願賠罪何以必遲至八禮拜之久被告稱無心登報然已連登三次尙得謂爲無心乎如今日旣悞登明日卽更正猶之可也乃遲至八禮拜之久試問人何以甘心人家學堂旣開設二十餘年已培成有體面之女子不少烏得於頃刻間以無稽之語壞其聲名兩工部局旣已襄成善舉烏得起意沮之况來函中更援引至穢至鄙之二書以相比擬登入報簡早已衆目共見久之又久始行更正恐閱者悞信前說未必再留心於更正之言直至無可如何文匯執筆人復招引學生若干人詢以堂中有無劣蹟一面更浼人勸原告將就了事使文匯果無心悞登幷欲了事何必復查詢諸學生由此觀之被告實有意誣衊他人等情又稱本律師所言有多人可証遂倩男女見証共九人上堂備質九人咸稱學堂並無不是比初十日質訊之大略情形也至十一日刑司重又升堂担律師言本律司不必多傳見証亦不必多言兹者被告自知無心失悞已於報中引咎應請罰銀二百兩從輕了案刑司謂聽審人云此案讞詞諒諸君備聞之矣請諸君退堂商議以定從違旋飭一公差導聽審人入内少頃重上堂言此案實係被告不是原告並無不應控而控之事應罰被告銀一千兩各種訟費皆由被告付給被告所印出之新聞三紙皆應照原告之意認差刑司韙之案遂定按連日刑司訊案時本館在堂觀訊一切讞語皆已備聆祇以報章篇幅故無多只撮登大略閱者鑒之 
[諭遷船局]  
　　美界北蘇州路天后宮至老閘橋一帶輪船局鱗次櫛比以致市面興旺刻有人就是處開設内河輪船總局黃大令昨日咨照英公廨飭差役姚恒告知德領事署轉飭好捕頭派包探恊往蘇州路諭令各船局限日遷閉 
[路斃可憐]  
　　昨日本邑南市洽興街有路斃無名男屍一具年約四十餘上身無服下身穿夏布破褲藍縷若乞丐然施由地甲報請某善堂爲之收殮 
[女工打架]  
　　楊樹浦華順機器廠内分南北二局南局專織布北局專紡紗銷路之旺滬上無有其匹廠中工作晝夜不停前晚諸女工進廠做夜工南局人少不敷調用工頭甲婦因往北局商調若干口北局頭目名阿大姐者不允所請甲婦謂均係公事何分界限由此爭論不休甲婦回呼手下女工數十人興師往北局問罪阿大姐亦督率所部娘子軍對壘相持如臨大敵未幾北局之人紛紛敗北阿大姐身受重傷面上亦血痕滿面二造始罷手昨晨經人將阿大姐送至同仁醫院施治尙未知作何調停 
[車寓使蠻]  
　　法界東新橋南首恒豐里對門一帶爲東洋車寓所車夫以所居在此遂沿街停放車輛不顧阻碍街鄰有一百零一號屋内潮州人某甲小烟館以車輛阻道投訴捕房捕頭立飭巡街華捕咨照車寓不得停車攔阻居民該車寓雖勉强應承移時仍停原處甲將車拖開兩相口角爭毆勸解後甲至小東門告知同鄕人欲一評曲直衆車夫訛傳潮州人號召鄕人興師問罪因亦聚集二百餘人至法大馬路萬福樓茶館嚴陣以待詎甲至僅十二人仍然口角爭毆一時街鄰聚觀者衆巡街捕恐肇禍將一干人拘入八仙橋捕房押至晚間十二點鐘先將十二人釋放翌日將一百零一號烟間主及一百零五號車寓主與帮毆之一百廿三號居人移解大自鳴鐘捕頭問悉情由以兩造均有不合姑念禁押一宵一幷釋出 
[上海縣案]  
　　會丈局函送地皮糾葛之黃桂祥到縣候訊裝作發痧擡去投總巡局喊寃黃大令責差交案已列昨報前　該差傳到黃桂祥大令卽於前晚提訊黃供年三十一歲向在瑪立斯洋行經收房錢刻已停歇小的祖遺地五分九厘六毫坐落浦東洋涇港口係咸豐七年分由楊姓立契賣來戶名楊克明今因漲出灘地不少小的於二月廿一日開明多出之地報升科局報請升科刻下尙未領到契據事緣黃經手德商要租此地小的不允他將别戶田單混充此地將小的之地騰出盜賣惟楊姓前契在小的家内求鑒大令以其供詞支離飭收待質所候繳到楊姓契據再訊○滬南船戶叚晉生昨日午後投縣禀稱小的入贅叚姓因妻室不守婦道與同業張壽林姘識被張領到别處租屋居往小的顔面攸關難以做人細思無法因掣尖刀一柄在身苟能途遇可洩此忿今日午刻行經洞庭山碼頭茶館内見姘夫淫婦啜茗私談小的一見怒不可遏將刀憤戳覺得張腰間戳著三下妻乳及背亦戳兩下小的自行投首求恩典値日差據情入禀黃大令諭飭赶傳十六鋪地中裘鎭到署訊明辦理○虹口二十三圖　家浜前有無名男子受傷身死一案當經本縣黃大令相騐後拘到形跡可疑之錢安祥趙受受徐慶慶潘根泉四名訊供不認收押復訊前日又准英公堂移送素不安分之陸眼混名邱麻子又名陸少卿及改過所逃犯方阿狗又有陳阿卿陸吉升茶館主陳 
 
 

Page 4

 
 
阿寳挑水夫陳華華六名到縣後原差禀奉黃大令諭飭暫行看管候提在押之錢安祥等倂訊並據原差丁全禀稱查得尙有行兇之朱木木小廣東阿仁賣糖阿大等在逃未獲大令准速拘拿倂訊核辦 
[上海巡局瑣案]  
　　昨日馬路工程局解送竊取柴料之賊犯金炳生至十六鋪巡防北局祝翼雲二尹提訊之下飭責二百板驅逐出境○昨日窰貨船主孫貴林扭船夥高桂林至十六鋪巡防中局訴稱被竊洋銀十圓請爲追究高供認不諱並稱已用去五圓餘下五圓現寄存英界盆湯弄某烟館李蘭史二尹備函派勇投英界公堂請添派差探吊取原贓給孫具領並判令將高責二百板交人保出○小船戶朱三扭胡窩子至十六鋪巡防中局訴稱伊屢次無端來借洋銀不遂所求卽被毆擊以致受有微傷李二尹判令將胡責一百板朱稱小的願自行醫治二尹遂將胡交人保出著令具結備查○本城四鋪某姓家前晚捉獲竊犯張鳳山一名連同贓物解請保甲總巡局訊辦鍾受百明府提訊供稱小的年十五歲嘉興縣人父親張梅亭刻在家開京貨店小的因母舅畢連君在上海日新增店内特來申找尋身帶洋蚨四元躭擱萬興客棧日久用罄不得已竊過三次求恩寛宥明府謂本應重辦姑念年幼飭鞭背四十下交捕候將竊贓吊齊再傳事主具領○李楊氏投總巡局控范德山庇護内姪王明林逼勒伊女囡囡爲娼等情明府提訊李楊氏供女兒代質今十四歲去年憑媒顧招姐許配王中明之弟明林過門童養范德山逼使爲娼習學彈唱請斷范供並無此事求察王明林不到由王中明到案囡囡供稱李楊氏意圖悔婚誣陷制人求明察顧招姐供認爲媒言明正妻不知别情囡囡供小女子到門後由夫姑丈范德山囑令習學彈唱是實明府判斷顧招姐做媒不實掌頰六十下王中明掌頰二十下范德山掌頰六十下李囡囡送交普育堂留養范德山供出過茶禮洋六十元求追李楊氏無力繳還求免明府飭退再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫停訊期]  
　　昨日禮拜二爲法界公廨堂舉因祥繼譯官偶抱淸恙不贓到堂　　爰飭丁咨照捕房幷　請鄭景溪大令將應訊各案暫停一期 
[英界公堂瑣案]  
　　包探孔阿才禀稱王金林竊取天福戲園交　經小的捕獲人贓送請究辦天福戲園主某甲遺其夥李賽金投案領贓王供稱小的僑居治下六馬路與天福爲鄰實因借坐乘凉並非行竊屠别駕判令管押一日○陳金林私取王阿根家鐵機器一具報捕後捕頭遺包探孔阿才緝獲人贓送請究辦王投案訴稱小的店中機器　陳私取以致不能工作叩乞訊追陳供稱小的在王處店中爲夥機器偶然帶出並非行竊别駕著從寛開釋○包探顧阿六禀稱昨日賊犯陸丫頭在四馬路某茶肆竊取茶客某中所携綢洋傘一頂兹經小的查獲向詢失主無從指出是以解請究懲陸供稱小的係本邑人洋傘實在茶寮拾得不敢行竊别駕判令笞責五十板贓存捕房待失主具領○竊賊徐雪高捱入張三元家竊取衣服數件洋傘一頂報捕後捕頭遣包探倪順泉緝獲人贓送請究治張投案申訴被竊情由並請領贓徐供稱小的係寗　某邑人失業已久難覔枝棲不得已而竊物以爲果腹之資叩求鑒宥别駕判令笞責一百板贓給還失主○包探石金榮禀稱昨日將晚時謝全有陳阿金二人在虹口斐倫路口角爭毆謝力不能敵以致頭面受傷適經小的所見一倂拘入捕房今特解請訊究謝供小的係寗波某邑人與陳夙相交好昨因戲言肇釁以致毆傷陳供稱小的因謝出言無狀故與爭毆别駕判令笞責一百板○包探瞿旭咸解張阿壽至案禀稱此人　次竊取葛　山米有春等家布衣銅盆等物兹經小的緝獲起到原贓送請訊究葛朱兩失主投案領贓張認竊求恩别駕判令笞廣一百板贓給還失主 
[法捕房四則]  
　　有名阿夯者其妻稍有姿色第生性輕薄與隣居某甲有染賃居法界東新橋南首杭州大阿妲樓上雙飛　宿匪伊朗夕矣前日爲阿夯偵悉糾　流氓數人破扉　入大呼捉奸時鴛衾好夢初回遂被雙雙獲住一幷送入捕房捕頭命押候解堂訊究○某號華捕　晚二點鐘以棍叩菜市街五鳳贓茶館之門謂烟囱濃烟囱冒置之不顧有違租界章程一面報知捕房罰洋五角該茶館房主往訴捕頭謂無其事並稱該捕尙有瞹昧因勢力不敵未敢告發捕頭以巡捕係租界公差未使姑容立飭包探查明禀復核辦○鹽梟達仰逸其姓毆傷浦東鄕人某甲甲卽控訴探甲巡防局由局查知達　在法大馬路某烟館開燈立出票飭差至該烟館拘獲送入捕房請捕頭核示○瞽者施阿心雙目失明貧病堪憐法捕頭飭探送入普育　堂留養 
[美界捕房瑣事]  
　　寍波人李文甫賃居虹口蜜勒路壽椿里第二百九十三號屋内刻在外虹橋東首昌生泰洋貨店爲庖司前晚與該　學徒口角大受虧辱李奔回家購烟膏吞服夜半毒發家人始察知急舁送同仁醫院求救無奈受毒已深不及施救乃父李亨忠謂子爲受辱輕生於昨晨喚同二百七十一號華　投捕房據情控訴捕頭謂爾所控人命攸關非捕房所應理令出外喚該圖地保妥爲調停○前日下午有某輪船水手甲乙二人在華順碼頭互相兇毆頭破血流猶不梢讓七十五號印度捕上前拘拿甲乙卽以老拳相向捕急吹號呌别捕應召而至帮同拘解捕房押候核奪○丙丁二江北人昨午在漢壁禮路小菜塲躺臥於地有碍行人經二百九十六號巡街捕拿送捕房捕頭飭禁押半天以儆 
[邗江官報]  
　　六月初四日吳鹺尉康委總局聽差湖北楊守戎森解餉來○初五日丁觀察葆元公幹回省過揚金分轉銷淮北總巡差○初六日唐鹺尹必彬委南掣額外聽差揚鹺尹繼曾委解南京餉銀起程曹鹺尉懷源起復回淮○初七日某科進士萬本端過揚 
[五日分月捐]  
　　唐茂枝翁洋六元陳善亭翁洋五元戴綏之翁李光琴翁各洋三元朱葆珊翁徐棣山翁黃佐卿翁譚幹臣翁南順記老順記戴生昌和昌成八戶各洋二元源豐潤劉春和三日兩戶各洋一元八角一層樓洋一元三角莊源大繼述堂陸兩月兩戶各洋一元二角周蓮塘翁張金和翁何瑞棠翁何植園翁傅晉友翁柳鶴亨翁韓山曦翁吳仁翁陸全木錦章存濟堂祝源昌老悅隆宋晋泰新順記順泰源和兩月福昌十八戶各洋一元五層樓錢八百文恆升兩月余洪記四月兩戶各洋八角壽康延康晋和餘大愼餘惠泰元甡元茂衍大厚康永豐同豐崇餘徴餘彙康升火正火宏大寳順承裕泰源寳和宏元恊昇鉅亨存德永康鎰大瑞大恊成晉大正祥義善源福康餘源大寳源介福九章裕盛和四十戶各錢六百文嘉綸北天成保安丹會兩月泳記永裕成王教本兩月六戶各洋六角瑞昌錢五百恆來源同昌泰益昌大吉廬文賢閣隆昇宏生　萬有全梁煥南衞錦記思補堂李珊記可熾順可熾愼餘堂萬和祥永泰公豐大龐竹卿益記天益廿一戶各洋五角四海昇平樓靑蓮閣純泰兩月翁愼記兩月瑞芝書屋兩月　戶各洋四角其萃樓宏章泰亦新園施德豐元泰升和錦章大章何恆昌允章啓泰恆泰復記福來洽丁盈記曹裕順兩月十六戶各洋三角春園萃源晋昌恆茂恆合祥九和六戶各錢三百文一壺春五雲日昇元利金合順鴻運樓義成廣盛七戶各錢二百文森和三元同慶恆生義通裕寅記熾大怡昌徽昌曹德大沈元來恆住盛大隆生大鄭西堂兩月范恆甫兩月恊順鴻昌大昌復泰德元永廿戶各洋二角永愼恊成祥萬興三戶各錢一百文以上共收洋八十八元八角錢廿八千八百文又一文捐洋三十六元八角錢三十七千二百六十文總共洋一百廿五元六角錢六十六千另六十文[  滬北廣益善堂唐廷桂施則敬謹啓]  
[上海北絲業會館籌賑公所施子英經收順直山東湖南廣西賑捐五月初一日至十七日第二次淸單]  
　　初一日隱名氏爲内立求速産洋二十元隱名氏爲子求病愈十元沈東記求妻病愈五元鄧氏完平安愿二元隱名氏爲子節省日資求平安二元實餘莊銅洋三十九元○初二日壽而康洋四元○初三日無名氏新市恤災洋十元龔淸輅求室人生産平安四元又求身體平安二元○初四日求安吉堂祈女病速愈洋四元太倉童馥堂募不書名爲父三十周忌求修冥福三元無名姓爲産後症求愈四元○初六日吟芳廬潘洋二十八元又銅洋一元胡少逸償願十五元蘇城汪竺未因内子吳氏病愈完願十元杭垣澄心氏十元太倉童馥堂募金森玉四元九江府署苕南東海氏爲默佑幼孩松子安寗還願三元蘇城　鼎三角○初七日浙省補過室祈保平安洋一百元○初八日無名氏求小兒痰病卽愈洋一元○初九日睿吾室主人祈保妻氏作産平安洋二十元松郡侯衍慶堂抱孫喜助佑小兒易長十元蘇省女普濟官堂銅洋六元○初十日安定儀記求病卽愈洋一百元富陽通義典同人　省端節曁十三日關帝會筵資移助　淸百畝漾風災八元另助二元姚杏記節省日用一元○十一日無名氏洋十元常昭鹽公堂募楊淳餘堂月捐七元七角○十二日隱名氏求病速愈洋二十元求安氏夏令施藥十元太倉無名氏八元○十三日徐子偉了前念洋五十元王經錫求病速愈一元乍浦愼餘顧織卿浙東貧莫能助氏各五角嘉善錢味靑二角三戶合洋一元二角○十四日虛德威爲妻兒求病愈洋二十六元○十　日浙省萬承志堂馮聽五翁募百不能齋主人洋五十元太倉盛記求人口平安六元無名氏五元○高郵丁五軒募爲祖母週忌四元爲母冥壽六元懷德堂一元薛西亭西錢一千文四戶合洋十二元錢九十文○十六日祥符丁衞氏求保胎前産後平安由蔚長厚來爛印洋十元太原氏求内外症速愈洋十元無名氏一元○十七日汪笏卿求妻病速愈洋十元無名氏一元○楚水謙豫豐募劉尙卿手洋一元錢一千文張謝金楊手足錢十千文楊永秋洋一元淡念齋易不留名吳不留名知命齋不留名不留名不留名七戶各錢五百文不留名陳兆文王舜卿三戶各錢三百文張步靑夏冠杰丁學經吳樹榮不留名奠廣王錫恩徐祥興張鄒氏侯献章王　林十一戶各錢二百文任不留名徐不留名虞不留名徐哲夫姚金茂朱孔泉六戶各錢一百文共三十戶合洋二十二元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
