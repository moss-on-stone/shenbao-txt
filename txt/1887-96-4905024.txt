# 1887 - 96 - 4905024

 

Page 1

 
 
[任阜長先生精繪歴代名將圖告白] [  點石齋主人啓]  
　　是書專集歴朝名將事跡一百有奇其圖爲蕭山任早長先生一手精稽先生夙負重名而是圖尤爲傑搆文者緩帶輕裘武者拔山扛鼎生氣遠出溢於楮墨其中山水花卉走獸翎毛因題補景無不栩栩欲活俞蔭甫太史見之特深奬許弁序卷端筆花舘主人珍愛之不敢私焉向本齋石印以供同好海内大雅有不先覩爲快乎四月中出書預行佈聞 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府坻中此書由元入明遞有修補有　　有明監板有汲古閣毛氏板輾轉翻刻訛謬滋多阮刻既出爲士林所推重其中卷數葉數行數字數記載詳明俾後人爰知所自惟憶阮刻距今巳　七十年難保無潦草翻刻者轉有魚目混珠之　春及軒主人藏有初印　本不自思　特倩點石齋以石印法　爲　箱直行本紙取潔白字益　爲并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹　糊之本何如得此精校　印　於取携之縮本似於篤志芸窗者實有裨益但工本校鉅書成須每部津廿元可售現擬招股開印酌定每部洋銀十二元願附股者先邀四元齡　　餘爲憑　於四月底出書書成再找八元取書一部凡有同志請早賜顧爲奉售股處在上海申報舘帳房點石齋帳房法馬路還讀權書坊蘇城安　庄掃葉山房京都正陽門外打磨廠西頭路南聚通　號天津北門外針市街聚通恆號鎭江祥叅興廣東省城楊仁新街德昌乾號揚州申昌號陈　生記石門寳成典海寗城謙吉典杭州申昌號常州恆住德錢莊　買向上海法馬路南申昌後馬路惠泰庄内　升號面　 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄕會僅見而止未有遠自開國近迄當代彚二百四十餘年春秋爾闈有目共賞之文萃而成帙者也今怕安主人延請名宿彚取本朝歴科會試及各直省鄕試元魁珠巷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於四月望日出書每部收回工料洋三元躉售格外從廉如蒙賞鑒請至三馬路申昌及陳　昌棧面議此佈 
[州縣以親民爲要說]  
　　州縣爲親民之官自古及今皆有此說非於今而獨異也所謂親民者則必於民之疾苦有以知之民之是非有以辨之爲民興利爲民除害視民如子然後不愧爲民之父母乃觀於今之州縣官若昧此義焉民間有冤抑之事不惟不爲之伸雪且並不爲之審理雖以人命重案積日累月而不之詳上司亦夢夢焉不聞不見嗚呼親民之官固如是耶而尤所不解者則凡衝要地方之州縣竟終日不理民事請於上司謂地當衝要政事殷繁特請同僚中一二人至署代讞訟事名曰帮審委員月給以薪水數十兩彼委員則終日坐堂皇理民事一切訟獄皆委之於委員而本官不顧而問焉卽有偶然高興坐一堂兩堂問一案兩案亦不見當時斷結立子申詳大都命盜等案或尚有自問之時蓋命案或銷或和必自操其柄盜案避重就輕必自運其權故不得不親鞫之若非重大案情則一以任之委員而彼乃得以專心於奔競某上司將到先數日爲之辦差此非親到不足以見殷勤也某客官將來則又先數日爲之部署此非親到不足以見地主之誼也某官過境或勾留數日則日必親到問候以見其不遑啓處某官辱臨卽無一日之停亦必親送下程親饋席面以是其同寅協恭之雅凡若此者皆所謂政務殷繁者也相傳陸清献宰嘉定時省憲壽日清献親往祝嘏饋土物數種門官以其物之微也拒不納託辭曰大人一概不受物清獻唯唯携儀物而出坐於大門外有餽禮者則阻之曰大人清廉儀物全璧某以戔戔者餽猶屏弗納誰敢以是貽大人之玷哉於是凡送禮者皆被阻而出門上終日不見有送禮者疑而查詢得其故以白於上由是愧憤交併因周内以罪而奏叅之然罷官未及一年卽蒙起用蓋其時敵當聖祖仁明清獻之才德簡在帝心者久也此說也至今父老猶豔稱之而某上憲則已寂寂無聞焉誠以爲民之父母所重在民事而趨承上憲奔走當途皆非本載所當爲奈何今之州縣則反廢其本職而專事夤祿奔競且爲上司者亦不問其所以殷繁者何事而竟許其請帮審委員以代其勞也竊思一縣之中其訟事多者每期或收十餘紙少者每期有過數紙而已苟果能盡心於民事則一紙呈詞應准者准應駁者駁曾需幾刻工夫卽應提者提應訊者訊虚心靜氣何患不得其情約計每期收十數紙者或尚有分撥不開之慮若每期僅數紙則又何患日不暇給所慮者黄棉被裏放衙則誤於怠惰者半終日奔波迎送則誤於趨承者又半如是而欲其親知民事夫豈能得哉龐士元治耒陽縣積百日之事於一日中判决殆盡此或言之過甚然亦見事雖積壓者多苟認眞爲之清釐亦正易易而乃不屑自理而委之於委員彼爲上司者亦若深願其習於奔競而許其延請委員爲之帮審不啻明示以民事不足重此風烏可長哉近見學憲按臨例以所到之知府爲提調宫然往往有該府事繁而另請同僚之候補者代辦提調官事此殆權宜之計功令亦所准行然竊思知府一官政事實屬無多其所謂繁劇者要亦不過爲迎送等事而竟視朝廷掄才之典爲兒戯是則近年以來始嘗見之以前未之聞也知府如此州縣可知吾恐自此以後所謂知縣事者必至不知縣中之事轉知縣外之某大僚到某客官到皆非縣中所應有之事而彼則無不知之某案應傳某案應詳皆非縣外之事而彼則任之委員聽之幕友正不知其伊於何極所謂親民之官而如是乎夫吾之爲此言非必以清獻之所爲責今日之州縣以共爲而或至於得罪大僚失禮客官等第顧名而思義似乎名爲知縣不應視民事若隔膜如果迎送之禮必不可省則何妨於迎送等事特請一人以代其任而已則可以專心於民事斯爲兩得其道夫今日之州縣豈眞不知此意其所以寗請人帮審而不請人迎送者蓋於迎送則可以得上憲之歡心卜考成之優渥若善於聽審則所感者不過百姓而官階之高下必不能如善迎送者之如響斯應夫是以知而不爲耳嗚呼名爲知縣而竟注意於迎送專心於奔競民間雀鼠之爭乃視爲不足重輕無煩親理國家又焉用此牧民者爲耶問以錢榖而不知問以簿書而不答此宰相之度也非所語于州縣也 
[本館接奉電音]  
　　昨接本館住京訪事人電傳本月十九日上諭一道敬謹譯登○三月十九日奉上諭太僕寺卿馮光勛奏病難速痊懇請開缺一摺馮光勛着准其開缺欽此 
[神京載筆]  
　　皇上恭奉皇太后祗謁西陵一事前曾恭紀報端兹悉乘輿于十六日未刻回京矣○兵部案查定例各省副將丁憂回旗回籍守制服滿起復照例帶領引見按次銓補自車興後遇有副將缺出率經各省扣留外補服滿人員得缺轉致無期若不酌量變通殊與聖朝教孝之典未符遂奏請嗣後服滿旗漢人員報明起復 
 
 

Page 2

 
 
照例帶領引見後卽將該員發往原省遇有缺出以先到者補用云○禮部知照各處本月二十三日皇上親詣先農壇致祭禮成後舉行耕耤大典隨在毓慶宫受賀並賜各王大臣茶相應知照各衙門務於卽日將王大臣等銜名咨覆○南海工作處因欲裁撤鋸匠不允致與木作頭目杜姓爭毆杜率徒衆禦之彼此攻擊若臨大敵然彈壓官兵見勢洶洶多有潛身隱避者杜之頂門竟爲打破血流如注身上亦受數傷有某姓者左助擊　旋卽斃命其餘受傷者更不計其數幸廣翼尉赶到飭兵緝拿始行散去隨將爲首之數人鎖交該衙門懲治彈壓兵畏葸無能飭各鞭十下弁則倍之○崇文門内孝順胡同某尹有子六齡由母帶領上街散步至崇文門車馳馬驟之中轉盼已失所在徧覔無蹤因趕急回家告甲甲廣託戚友四出追尋而黄鶴凌空全無蹤影翌日婆媳二人泣赴泡子河吕公堂虔禱叩頭如搗蒜蓋默兾神靈庇護或可合浦珠還也○連日左右翼二鎭軍率領步營官兵在禁城外各衢巷曁皇城内外巡察地面官兵勤惰東方既明方始散回本宅○本月初三日工部堂官驀將虞衡司窰算房書吏吳姓仰禁署中司務廳派司官數員研訊聞因吳與顏紏庫書吏領取鐵斤折價銀兩其數目較例案不符是以切須研訊也○前門外迆南天橋地鄰曠野劫案頗多今正南營叅府張叅戎查得橋之兩旁有廢弛官房十數楹乃禀諸福箴亭協揆請改設官廳兩所協揆具摺奏明旋于二日下浣派興隆木廠拆卸筮期本月之朔興修限二十日完工綠皇上於二十三日行耤田大典故須赶急　竣云 
[興國客談]  
　　客有夾自湖北興國州者道及是處峻嶺崇山綿延不斷地産五金礦苗甚旺農民掘得生銀塊無不堆積家中且銅鐵錫苗亦皆備具近官紳嚴禁私行開採坐令藏富於山亦可惜也 
[羊城春色]  
　　本月初六日午刻有匪徒七八人攔入河南新廟後方姓家　刃行刼家人與之格鬥斃一人傷四人保甲局聞知急派勇丁追截勇見匪勢兇狠不敢近前任其逍遥而去事主報案後楊大令委員前往騐明飭捕嚴緝未悉能否弋獲也○番禺人羅阿蘇向在花埭設局聚賭有米船水手某甲賭頁無錢向索口角羅遂加以白刃旁觀者　枹不平將羅獲住意　送官懲冶羅懼央親屬調停予以孔方兄始得無事○甲乙丙三人貿易潮州近以思家念切航海而回途中遇盗一身之外悉爲掠去有某水手與盗抗拒被盜所戕屍首亦查無蹤影有勸令三人禀官查緝者三人以行囊羞澀遂吞聲忍氣而歸○前月某日順德協利都戎緝獲著名積匪勞阿勝解交營務處收管旋委員提訉該匪供稱現年三十歲自二十七歲爲盜迄今已犯刼案四十餘起想積惡如山罪無可逭定當立止典刑也○南門外何某生有一女華年三五愛若掌珠數日前忽被匪徒誘去不知所之偵騎四出蹤跡渺然何遂訴諸琴堂哀求飭緝邑尊允之未識能完璧歸趙否也○營兵某甲素與縣役某乙有釁日前遇諸撫署東轅門外各奮雄飛不甘雌伏相持許久乙氣稍衰被甲推仆於地館以老拳直至頭破血流尚不釋手適南海縣張大令排道過此僕役揮之使去甲正在興酣氣盛置若罔聞大令怒喝令帶回署中監禁兩月以爲好勇鬥狠者儆○越華粤秀羊城三大書院經大憲示期上月某日甄别濟濟多士無不摩厲以須不知誰是謪僊才奪得錦標而去也 
[宦途苦况]  
　　每見近來查抄之事往往多出于州縣豈州縣與查抄爲緣哉良以爲州縣者性情奢侈而又習爲浮靡食必求其兼味衣不厭其重裘充下陳以妖姬裏孩提以柔縠一呼來則食指盈百一揮霍則轉瞬累干其需次也惑於江蘇州縣大如牛之說坐債視債臺與山並峙而不顧及其得缺畫夜竭民生之脂膏以肥私槖甚至悉正供所入不足以快春侵挪而虧空遂無所底止矣由是因虧空而去官因去官而虧空益無着落奏銷一到或查抄於生前或監追于身後苟不彌補必至家破人亡而後已嗚呼亦慘矣哉有某故令者數年前江都之屠伯也來時負累殊深日爲債家所譟不得已遂與約法三章纔浹月果各捆載以去而官聲轉日起未幾官竟死死之後虧空四五千金家屬流寓邗上久之一貧如洗死者之子遂不知去向僅留婦孺於寓次上憲委員坐催者數月見其朝不謀夕爲之寒心祗得回省將情形代爲籲懇寛限方伯首爲之肯一時間其語者深嘆宦海風波非人所及料云 
[袁江雜錄]  
　　新授安徽鳳頴六泗道王介艇觀察出京南下於初三日抵浦越一日旋卽啓行○江蘇河運漕船陸續挽過清江曁通濟福興等閘十一日漕憲親祭惠濟閘後由委員督夫提挽其江北河運漕船於初六日抵浦初七日挽過清江閘襄辦委員候補知縣俞熙曁各起委員均赴漕轅上謁○新授順天府尹高摶九大京兆由皖北啓行於初七日過浦旋卽北上○萬少雲司馬勘估黄河工程於初七日事竣回浦遂卽銷差矣○去秋大熟人皆蓄米以待漕運時出售現在漕運交兌完竣而雨雪應時豐年之兆已見米價因之稍跌每石只二千四百文左右柴草價每担二百四十文食爲民天柴米價賤小民自易於謀生矣○督辦清江轉運曁後路營務處王克齋觀察與新委淮揚海道劉景屏觀察調差禀蒙李爵相允准王觀察已束裝就道劉觀察俟交差後便當莅浦定於二十四日接篆 
[盜棺又見]  
　　發塚見棺厥罪綦重煌煌然載在律例乃近來甯波盜棺之事屢有所聞曾未聞有破獲者捕務廢弛已可概見前數夜石碶蔣嘉橋下一事更足令人髮指聞是處有周徐福之妻柩厝於此未及旬日次早有人路過忽見一女屍赤身俯仆於地當卽奔告周姓趨而視之始知被盜棺者鑿開材蓋將死　身上之衣服頭上之首飾盡行剝去當卽告知地保以爲必然報官越日不見動靜聞因屍親不願報官之故蓋以多一事不如省一事也噫引而可忍孰不可忍此等事尚不願報官則官之爲官盖可知矣 
[渠魁就獲]  
　　客冬東北邊外法庫門地方有馬正芳倡亂經軍督憲派撥練軍中營馬隊馳往勦捕嗣以官軍失利將營官馬協戎小倉摘去頂戴仍命奮勇進勦馬正芳自知螳臂不可以當車遂散其黨羽棄其家口而自率七十騎飛奔往北欲入俄羅斯境馬協戎搜其家口而戮之仍窮追不合至那嗎廟又殺一陣馬正芳之衆所剩無幾近聞馬恊戎麾下之兵己在黑龍江地方將馬正芳擒獲解至省垣矣大憨就擒不但可以弭邊患而且可以杜强隣覬覦之漸馬協戎雖失利於前而卒能收效於後其功不亦偉哉又海城縣佛爺溝地方因爭山廠焚殺朱姓一族之凶犯數名亦在黑龍江緝獲不日亦可解省按此案因爭山廠而起佛爺溝人大會聚衆將朱姓一堡焚燬殺十三人控縣懸案未結監斃者又有四人去冬奉軍右營後哨哨弁在虎莊屯駐紥時緝捕凶犯悞認鄕民黑夜鎗斃民人三名刀傷什長一名俄亦斃命今哨弁一名勇丁兩名尚在海城獄中現在正凶已獲此案想可了結矣 
[遣撤營勇]  
　　固原提督雷偉堂軍門正綰前年辦理海防奉調督率馬隊兩營步隊七營駐紥鳳凰城以固疆圉現在海氛已靖經部核議遣撤此軍以節縻費軍門接奉知卽率所部營哨將弁兵丁入關其籍隷湘淮者由津附輪回滬籍隷陝甘者由保定尊道而西回籍遣散其馬隊兩營已於十三日到津步隊七營除由保定西行外其餘當於日間到津軍門旌節不日亦當蒞津天津縣宫大令已飭辦差人役在西關萬　店預備行轅聞軍門至津晉謁傳相後卽當晉京陛見回固原提督本任鯨波永息虎旅散歸此後坐鎭邊陲當有雅歌投壺之樂可免擐甲執兵之勞矣 
[落水遇救]  
　　招商局之江裕輪船初八日由上海開往漢口行至揚子江見有中國船一艘業已翻覆該輪船主卽命放舢板前去救起十人其中男子六名婦人二名小孩二名救至該輪船上給以衣服并由輪船上中西人等各捐錢洋給予被難之人作爲資斧送至江隂地方令其上岸是亦可謂好義者矣 
 
 

Page 3

 
 
[查有端倪]  
　　江陽春控英捕房華捕孔長生得賄後私還東洋東照一案蔡太守訊供之下孔堅稱江挾嫌誣陷太守飭交捕頭帶回查明實在情形再行　究其中曲折昨已詳紀報端兹悉當日麥總巡卽飭西包探偕華包探陳阿九秦少卿至綺園細詢堂倌周阿順仍執前詞又據烟客陳耕蘭云深悉什事之詳該包探密詢之陳言我向在此處吸烟曾見在江北阿三者託孔取還照會孔不允嗣阿三言與孔雖係舊友竟鐵面無情業已另託他捕取到矣隨將照會交我閱看據言他捕名阿生該包探因回禀捕頭捕頭令在禮拜四再行傳齊各証人解案覆訊 
[且遲會訊]  
　　昨報列訂期會訊一節初疑許春甫既患瘋癱鳥能作賊兹經訪悉瘋癱者實係屍父當日由屍督報縣籲請伸冤莫邑尊因照會日本領事戸上井一定於昨日下午二點鐘時至英公堂會訊　届時戸上君以此案尚須申詳外務大臣始得定奪遂照覆到縣暫停會審云 
[上海縣署瑣案]  
　　昨報記徐春元之子江扣被王和庚之姪聚夫毆擊受傷控諸法公廨送縣請懲云云兹悉到縣後卽經　審委員宋二尹升堂研訊徐倩人舁江扣至案叩請騐傷二尹詰其起釁緣由徐供小的家在通州來滬多年御車餬口兒子年十一歲前日携椀至浦灘瀹茗被聚夫將盌擊碎與之理論竟爾遭毆和庚亦出而加功致受重傷嘔吐鮮血和庚供稱小的亦爲車夫姪子出買熱水與江扣相逢口角之餘兩相毆擊小的則並未加功求恩明察二尹騐得江扣雖有徵傷無甚關係遂飭舁回自行鹥治和庚叔姪交人保出俟江扣傷勢稍痊再行發落○今正許福福在縣控稱兒子春林被祝茂茂糾衆毆傷縣中提訊情形早詳前報前日莫邑尊飭提通案人証倩帮審委員宋二尹分别研訊春林投案伸訴前因茂茂供稱在引翔港鎭開設祥泰布米莊安分營生不敢毆鬥去臘福福借錢不遂以致挾仇今正初五日中途相遇福福卽糾子春林攔住毆擊小的見勢不能敵不敢還毆福福父子係該處著名地棍專以舞弄拳棒爲事横行不法人所共知上年經紳耆送究有案可稽二尹又詰助毆之祝桃桃祝炳全等九人同稱務農爲業不敢行兇當兩造毆鬪時小的等均未在塲叩求明察二尹再三研詰各人堅執如前二尹乃判茂茂笞責一百二十板春林亦非安分之徒本應一體嚴懲姑念受傷從寛免責 
[粮差荷校]  
　　前紀莫邑尊以粮差吉順等三人各欠條漕着將房産發封一事嗣經官匠估計房價較所欠尚屬不敷因復將各粮差比責收禁昨又荷以三連巨枷鎖禁大堂勒令繳清釋放 
[英界公堂瑣案]  
　　包探戴金寳禀稱李徐氏投捕房報稱被周賢橋誑去洋銀金戒銀匣及綢縐衣服捕頭命小的將周緝獲搜出押票吊贓查核失單原贓尚未吊盡而吊到之翡翠茉莉簪銀飾等件並非該氏之物向周詰問云係復順興客棧施朱氏之物尚有金約指一枚押在長泰押鋪押票售與在德昌押鋪爲夥之項錫藩卽由項備本贖去因又將贓吊到另縐紗棉夾袄一件質票已抛入河心問明誑自誰家亦往吊取惟項既爲押鋪夥不應買票贖贓今亦傳至公堂請爲判罰李徐氏供稱小婦人家在姑蘇來滬尋夫在華衆會遇周言與我夫相識因同至復順興棧借去洋銀八元繼又將　服　飾盡行　去無奈報捕拘來周供杭州餘杭縣人與該氏相識曾經同居十日所有洋銀衣飾皆押錢以供該氏游玩金約指押洋十復元半售票與項得錢三百六十文項供小的在德昌質鋪爲夥周來贖物時言有金約指票無力取贖售與小的贖取兌洋施朱氏稱小婦人開四順興棧周偕該氏來棧言是夫婦並不知其中糾葛嗣知該氏遭騙報捕拘周吊贓其間有小婦人所失蒙包探關照爲特投案請領蔡太守謂周既騙該氏之金銀衣物又竊棧婦之翠簪銀飾害人不淺可惡異常判押三月以儆又謂李徐氏爾稱來滬尋夫豈容擅入茶寮與素不相識之人同處各件不能作　贓論暫爾存堂着酌償押本始准具領○王蒓香校書訴稱失銀水烟袋一支投報捕房由包探緝獲竊犯沈福壽送案請懲包探禀稱小的於獲沈時搜出質票見本烟袋已質洋十四元惟該質鋪開設城中未便往吊並搜得用剩之洋七元一併呈案沈供素與該妓往來花錢不少今暫將烟袋借用何至以行竊見誣叩乞施恩没齒頂祝蔡太守判沈管押二十一天質票銀洋候備文移請縣署吊贓再行傳領○二在二十一號華捕禀稱昨見曹關龍病臥路上請爲安置曹供家在本邑靜安寺旁素患羊癲瘋昨適中途病發蔡太守飭值日差送之回家○花烟館鴇婦徐楊氏白髮蕭蕭顫巍巍扶杖上堂深深跪下呐呐然訴稱昨夜魏錫園紏同十餘人至女兒鳳寳房内吸烟臨去烟資無着反欲借洋與論恃蠻將火油燈打破火勢上炎累及諸隣受驚房中地板亦已焦灼幸諸隣帮同撲滅不致成災然所有零物毁　不少女兒因驚成病因報捕拘魏等四人送案魏供浦東人爲牛棚生理前夜至花烟館閒逛應給錢二百文將洋一元暫抵并有洋傘寄存昨往贖取該鴇將紙傘混交與論相爭並未逞强毁物周朱王三人同供小的與魏同事工暇偕往贖洋取傘與之口角經小的等勸開蔡太守謂似此齷齪案豈容瀆訴公堂惟魏等因狎妓而滋生事端亦屬咎有應得各罰洋二元撥充醫院經費○東洋車夫張阿木訴稱由鄭家木橋拉車過石路突遇天津人余仁誣以碰撞扭住奮毆當有華捕到來向之勸阻余卽將手持之椀劈面擲傷華捕頭顱華捕怒拘余至捕房管押麥捕頭稱該華捕現在醫院須閱兩禮拜始可投案余供天津人現在聚豐園後養心居爲茶房昨日害被東洋車碰撞與論逞蠻卽有不穿號衣之華捕到來持棍亂擊小的適持椀在手以致誤碰頭顱蔡太守飭將余押候華捕傷痊再訊○麥捕頭稱老閘北首唐家弄一帶前由工部局議收巡捕捐居民鋪戸皆以不用巡捕管理爲詞不願照付今該處烟館主陳阿福以殷禮元在店吵擾報捕拘案陳申訴前因殷供醉後悞事叩乞施恩蔡太守飭殷覔人保釋又諭陳曰爾既不輸捐何以細故報捕陳叩首稱謝而退 
[法界捕房瑣案]  
　　川沙人某甲年二十歲以製木桶爲業妻某氏長甲二歲生性顚狂風流放誕結褵三載逃亡已者四次矣客冬十一月十二日復效羿妻奔月青天碧海消息全無近始偵知在小東門外裕興街某乙所設女堂烟館中與乙作野鴛鴦如漆如膠兩情繾綣因糾合同業數人前往掩執其妻倔强不肯行適逢巡街捕至將甲夫婦一併拘進小東門捕房昨晨解歸大巡捕房備捕頭研問情由甲一一供訴其妻供稱現願隨夫回去决不再逃捕頭允之着甲領回管束免解公堂甲夫婦叩謝而出而乙則竟得逍遥事外矣眞幸矣哉○前報列某西人控稱在公館馬路西酒店前喚坐東洋車由車夫轉喚小車裝物至三芙公司碼頭行至新關憶及遺忘物件因卽奔回及再往則裝物之車早已不知去向當回時曾問車夫范麻子與裝物車夫相識否范云相識因此放心現既脫逃送范請究王司馬着范交保出外尋人事隔多時無人來保包探問之車主車主亦一味游移司馬商之備捕　以范既無保人着將東洋車暫留出外尋在逃者交案○船戸唐二控羅子高訛洋十元一案昨晨王司馬提羅至案問爾有同黨幾人如何將人拽入茶館所詐洋元交與何人答稱小的祗有一人事由唐約小的密談並非小的尋唐肇釁亦未見有洋元司馬着先責一百板謂昨日爾在公堂供稱由爾找唐今日又稱唐來找爾何以前後不符據爾自供十三日清晨爾未起身兩船相碰此時人未見面何以知是唐船遂令還押捕房下期繳洋如無洋逢期此責一百下○昨報列甯波人林長春混入華友洋行竊取衣服獲送公廨由土司馬訊明判責二百板昨晨責畢問爾究係何處人何以不操甬語供稱曾至京師是以略通京語司馬謂爾正在青年能通中西之語何事不可爲竟爾作賊實屬自居下流現今釋爾出外意欲何之章稱去找朋友萬一朋友不能照顧則擬小本營生司馬謂爾身無半文滬上又無戚友烏能小本營生諒仍爲三隻手生意而已且爾既通西語安保不再行竊西人家留在滬江總不妥當遂飭仍還押所以便送縣遞回 
 
 

Page 4

 
 
[文報局内賑所瑣記八]  
　　彤源莊交來漢鎭興發壽號助賑規銀一百兩頒來駿惠逮彼鳩形爰列報章以誌感謝○前日瑣記中載張楚塘先生勸兩友毋作佛事以之賑未信今日來垂髫童子手持余君祖培函啓之則佛餅四枚函云三月八日爲母氏兩週期今將懴資助賑尾列捐册擬再募故未繳二語諦之爲張先生筆按前載一友三月八日母週期者今而知卽余君也張先生一童子師耳苜蓿味甚薄屈於村學究甚卑乃能節束修以倡始導友人以信從賢矣哉張先生○尚志書塾送來各學生助賑錢四百六十八文洋二角按册列十四名稽其數有五十四十文十文八文者不禁啞然笑曰童子隊中乃亦具吾胞吾與之懷耶是果小學生感發於中抑父師教導而然耶嘻○同源亨縀莊交到吳郁文寄黔省翕順書屋主人求病痊宅安助賑洋三十元寳應朱紫若善士祈妻病愈助賑洋十元下沙塲正堂陳寄來綺菴主人自助洋三元又募五元求父病愈江西南昌縣李啓祥求　血病愈助洋兩元合另登報以冀紳佑三月二十日 
[丹青助賑]  
　　西因女史陳端書專畵花卉翎毛美人寄居丹陽珥陵鎭兹聞東省水災極重願將潤資助賑兹將潤規開列於後如有欲畵者請開明姓氏地趾并書明欲畵何件連潤資一併交局寄至丹陽珥陵鎭武陵陳公館准半月後仍交原信局寄回决不遲誤惟是不錄上欵如有夫人女公子等須錄上欵者亦可來往信資諸君自給俟有成數卽寄上洋賑局轉寄災區條幅四尺一元五尺一元五角六尺二元琴條一元小堂幅一元中堂幅一元五角大堂幅二元小獨幅六角横披五角帳額六角紈扇四角摺扇岀頁各三角窓心四角 
[招領十九日續到靈柩]  
　　辰刻又承大團王曉滄先生送到萬年青失事淹斃之屍棺一具編爲第七號當偕紳董朱吟翁姚安翁錢彚翁往騐年約二十餘歲右手脈科有紥線一根身穿藍大布夾襖藍大布面白洋布裏棉襖藍洋布有領棉背心白大布短衫白布單肚兠内有鑰匙一副藍洋布單長衫腰束藍絲文武帶藍洋布白腰單褲藍布面白布裏棉套褲據錢彚翁認是嚴登科屍身俟親屬到申辨明卽可領柩旋里再　停天后宫後面廠内尚未領去之十三棺内有數棺已經認實改日領回現俱遷至羅家灣空地特此一併佈知三馬路陳與昌協賑公所竹坪謹啓 
[清明前三日遇太痴生於青蓮閣酒家詩以贈之]  
　　贏得狂名海内知不成薄倖郤成痴旗亭賭唱青邸句花譜偷描竹屋詞豔說課詩工買笑君有女弟子數輩曾繪香國課詩圖羞看煮字莫充飢少年側帽微行慣應有奇章識牧之○樓臺一角隱塵囂小榻横陳話寂寥磊塊急須澆阮籍毛錐眞欲擲班超抗懷往哲　堪斷恪守家風麥任漂自古英雄遭困乏壯心未肯付烟消少初繆蕚聯待定稿 
[春興]  
　　黯黯春隂渺渺懷情如中酒臥西齋人非早歲能先識事到中年以後乖采擷及時花正好摩挲求試計非佳誠知此恨難消却只爲飢驅吵立厓已逝光隂未可留夕陽西下水東流乘時已失占龍虎處世今能應馬牛安得山林供我樂何妨詩酒解余愁是區區者終難獲一任萍飄與梗浮新愁舊恨太離奇一種幽懷只自知豈遇中郎成絶響可憐王粲不逢時記曾展卷搔青髮却笑吟詩撚白髭逝者如斯良足歎吳淞江上聽澌澌遲遲春已譜笙歌絶妙韶華似客過誰是風塵眞色相暫綠泡影未消磨爲憐臣朔飢無那欲問君平命若何剩有青衫無涙濕　中還是酒痕多[  心栢傅曉彤稿]  
[丁亥清明前二日約海上諸名流同遊龍華歸舟偶成一律卽請同人哂正]  
　　昔年風雨阻行舟甲申春日曾約友人作龍華之遊適因風雨不果今日嬉晴暢浪遊僊境看花欣滿眼小樓起草憶從頭尋芳裙屐詩聯伴遺興壺觴酒解愁一片紅情欵送客不尋桃葉也風流 
小樓主人甫稿 
[詠玉蘭花]  
　　曾從招隱寺門過猶憶文忠七字哦皎皎仙姿誇玉蕊亭亭凉影認芬陀渾疑換骨來姑射直欲同心證素娥喚作迎春應早發辛夷别種莫傅訛紫玉爲瓊參别解一枝如雪發仙葩二分璧月蕃禧館四照銀雲寳相花小　羣芳推領袖後庭玉樹鬥清華荒傖豔說隨焬史愛把當年異卉誇玉山十丈瞰瑶池嘉種疑分后土祠寺靜妙香聞蒼蔔春寒殘雪映酴醿　看其樹新霑露氣似幽蘭漸沁脾最忌斑斑敲凍雨瑕瑜不掩總微疵瓊林品格超凡卉紺雨剛逢綠未肥公主唐昌開别館陳思洛水感靈妃鉛華雪滌神逾潔素客招邀願莫違寄語謝家佳子弟乘埘便向九霄飛[  東武惜紅生稿於侍梅閣]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　英五月票出售 
　　自運呂宋發財票全張六元半張三元條頭七角批發公道專收紅票小行並無分枝外埠○仕商信購原局回件不悞上洋棋盤街北乙呂天廣　商源和記同啓 
　　頭三彩誌喜 
　　茲接呂宋四月份電報查普和公司新章票頭彩並上下附彩均由本行售與本埠九茹篦箕店四房朱君三彩售與湖南長沙府曹君今售英五月份呂宋票價照大巿公司票全張二元半張一元分條照巿如蒙士紳賜顧函購原班回件决不有悞漢口華記洋行啓 
　　新到奇巧神童戲 
　　本樓特聘古越新到雅宜班奇巧神童戲服色鮮明旌旂燦爛手法玲瓏歌聲嘹喨文武能演誠奇觀也已蒙諸翁鑒賞四馬路石路開演風雨不更男女可看仕商賜顧諸祈早光愛是樓白 
　　起首呂宋票老行 
　　本英商起首運售逐月呂宋票批拆公道另售亦可紅票升足棋盤街北 
　　英五月票 
　　自運呂宋票全張半張分條照市收兌紅票格外克已紳商賜顧原班回件棋盤街中市 
　　新開新泰土棧 
　　開設上洋寶善街中市西長仁里内石庫門自運原庄大小洋藥批發貨眞價實童叟無欺賜顧者請認明本號中西字牌號地址庶不致悞 
　　三月二十日錢洋並匯銀票行情列左 
　　新匯劃收市七錢二分五厘六二五本洋無市銀拆收市六分洋拆借洋找頭七錢二分六厘錢找頭一千文卡錢一百四十千文衣牌一千零四十文銀行現銀票四先令四辨士一八六個月期票四先令五辨士二五又四個月期票四先令五辨士一商人票六個月期四先令五辨士又四個月期票四先令四辨士七八 
　　三月二十日進口船禮拜三 
　　宜昌輪船由寗波太古公司武昌又由天津太古公司華安又由長江華友行 
　　廿一日出口船禮拜四 
　　日新輪船往汕頭招商局江天又下午往寗波招商局江孚又往長江招商局華利又往長江麥邊啓華安又往長江華　啓武昌又晚往烟台天津太古公司寗波又午刻往香港省城禪臣啓順和又往天津怡和啓 
　　廿二日出口船禮拜五 
　　托局麥魯輪船下午三點半往東洋琿春烟台高麗美國等埠三菱公司安慶又晚往長江太古公司宜昌又下午三點半往寗波太古公司飛龍又晚往烟台牛庄太古公司海琛又往福州招商局江表又往寗波温州招商局高陞又晚往天津怡和啓 
　　廿三日出口船禮拜六 
　　寶華輪船晚往漢口廣利和啤厘爐份又往香港老太古 
 
 

Page 9

 
 
   
 
 

Page 10

 
 
   
 
 

Page 11

 
 
[接錄槐花園案犯狡脫與外部來往照會抄件]  
　　復美外部照會爲照復事前月十二號本大臣以士哥槐花園嘇酷之案函請貴大臣切實辦理二十二號准貴大臣　復殊深紉佩惟閱文義似於本大臣前函命意尚未領會用再言之本大臣因聞此案兇犯經已議釋地方官并不思妥籌懲辦之法使知儆畏誠恐華盛頓屬邦華人無安居之日諒貴大臣亦不以此案免罪不懲　然且據巡撫司圭亞報章此案凶犯不難實指當比之時若不嚴令地方官再籌辦法則華人慘冤並我國所受侮慢處無從伸雪補續矣故於月之十二號照會貴大臣務期設法懲辦　昭炯戎貴大臣復文以所商件與貴國理刑公堂定例不符成者本大臣於貴國公堂規制未盡透晣以致商辦之方水能吻合但貴大臣與本大臣均存遵守　章秉公　法之　設彼此咸欲臻成効其道無他祗憑此心公平而已卽各國秉公申法規制雖殊然認眞持正之國其理則一假如外　人　在中國爲人殺害我中國但知秉公申法懲　兇手以敦睦誼查此數十年來美人在中國從未有一人被殺之事間有物産爲匪人毁壞一經美國公使或領事投訴我中國卽設法　將案犯懲辦並補償損失之項照約相衡則士哥槐花園殺害華人兇手按理當懲其罪想貴　臣亦能　爲不然也按約華人在美應享保護之利益倘此案凶手竟不治罪及所以不治罪之　又不能明指其理則條約騻准保護之謂何或者士哥槐花園土　疾惡華人甚至强徇該　刑律不肯持公道以申法紀事機至此本大臣祗知照會貴大臣秉公申雪而已倘以本大臣前文　協貴國刑律以貴大臣高明卓識當有善法籌辦妥當似修兩國之好且此案遭害被殺華人其家屬無所瞻養無所倚靠如聞陪審人將案　議釋詎肯甘心　國朝廷既以此案有關國體若知華盛頓屬邦民情憎惡華人若是凡本土及旅寓該邦之外國人均爲保護而獨不肯照約一體保護華人我中國自難釋然也去歲華盛頓各屬邦非因華人自賈其禍竟將華人數十命戕害本署業將各案照知貴大臣存案惟至今迄無一案能將慘酷重情申理者兹本大臣力懇將此案凶手治罪諒貴大臣亦當不以本大臣所請爲過於激切也竊意條約所准保護之款正宜將士哥槐花園之案一徵其實際盖此案情節既無可辯駁倘地方官認眞查辦凶手更不難水落石出該屬邦巡撫所辦足昭公正用請貴大臣平心着力主持其事當有善法可籌以免　情延蔓别滋苛虐殘害華人之案是所切禱爲此照　貴大臣請煩查照可也須至照復者右照復美外部臣　亞光緒十二年十月初三日卽西歴十月二十九號○美外部復文爲照復事前准貴大臣本月二十九號十一月十號疉次來函内開華盛頓埃打賀屬邦華人被害各案本大臣以其情節慘酷因而悉心細味來文其凶暴不法之徒各存畛域之見或挾奪工之嫌或圖搶刼之故竟行糾黨逞强將在美華人重毆屢有殺害各案殊屬　恨　情本大臣深與貴大臣相同本國家亦誠以此慘案爲　憫貴大臣與本大臣咸欲確知案内眞情願昧此彰彼倘文内悞述華人遭害情節過於其實本大臣竟爾緘默不辯則厥職有忝貴大臣十月二十九號文開前十二個月之内華盛頓屬那華人非因自賈其禍數十命竟被戕害等語敢請貴大臣再行查核此語原委一千八百八十五年不過阿明屬邦洛士丙冷埠釀成殺害慘案以其造禍之地并各情節非尋常可比猶當别論此案既經詳晰辨明又承總統特諭議院議撥賠欵成效指日可覩本大臣未便再將該案贅言鄭大臣去年十一月三十號文開該案華人被殺者二十八命本大臣本年二月十八號復函以其所開人數准確並未詰駁其餘華人于十二個月内在　各省屬邦被毆之案經知照本部逞凶被戕者祗有三命而已至毆擊小案並驅逐華工各案本大臣靡不繫　其重情尤不敢輕視代爲寛辦查十二個月内據新報稱在美華人自相戕賊斃命者其數較多至前華盛頓屬邦殺斃者不特華人蓋官兵在舍路埠爲保護華人亦經發槍將亂黨人轟斃美國幅　遼闊華人所寓各處城市覔利莫不安居樂業幾與美人一律同沾按例保護之利益此等實情理合爲本國國家人民表白以昭公允草莽初闢之地良莠雜處固屬難免况有金銀可採環球貪利澆漓之輩趨之若騖而美國土人爲數尚少慘毆華人之案大都由此而生華人爲利所誘赴此地者並非孑然一身皆聯羣逐隊其服食俗尚仍照中式與比隣爭利之外國人迥别畛域之嫌所由生華人受虧之重本大臣固不敢　視例應保護之責苟能盡力尤不敢辭伏望貴大臣埀察此半年來貴大臣爲保在美華人之權利碩畫周詳不遺餘力本大臣殊深欽佩本大臣按例可行者亦靡不竭力贊襄然若見叙述案情過於其實置之不辨誠恐外傳爲確諒貴大臣亦不以爲然本大臣閱來文述事似有錯誤用特陳明請爲鑒及本大臣原可就此結筆奈貴大臣十月二十九號函以華盛頓屬邦士哥槐花園殺害華人一案仍屬設法懲辦凶犯本大臣祗得冉贅本合衆國政體定制權柄分任及理刑公堂切要規例經本大臣於前致貴大臣與鄭大臣函牘並本大臣本年二　　十八號文内詳晰縷陳本可　庸再贅但本大臣不避瑣瀆之嫌敢爲貴大臣復陳之者本國各省屬邦政權自主保創國成法此項政體之權有限非特美國爲然凡民政之國類然也故與君主自行旨意之政殊有區别按本國成法各官吏爲律所囿無輪入本國藉之人或外人凡遇冤抑之案官吏無權擅出範圍之外另開生面設　辦理坐是寛情應行申雪之案其案犯間有漏網不克懲辦者美國子民重於保守本身自主之利益乃立一例以防嚴苛並杜違法嚴判之事雖間有案情　急於懲治者美民亦不願開任情加重之端轉碍向來自主之理此係硜硜保守自主利益起見致難遷就然類此之案仍屬不多設有此案合衆國之民甯堅持成見亦不任官吏政重政輕之罰也爲此照復貴大臣請煩查照須至照復者右照復欽差大臣張一千八百八十六年十二月四號美多部拜亞 
按此件尚有十一月十八日張大臣及十一月二十八日美外部大臣拜亞兩　會已錄前報兹不再錄以免複出本館附識 
[和松堂司馬小樓吟飲圖元韻卽請夢畹生大吟壇政刊]  
　　獨倚江樓好句　波濤滾滾冩胸襟蘭亭觴詠追遺跡歇浦繁華付醉吟想見放懷能絶俗不愁舉世少知心畫圖一幅詩三百中外流傳有賞音[  吳山第一峰鋤花農苑卿金臺選草]  
[上海四馬路文報局内協賑公所經收賑捐三月旬清單]  
　　十七日葛萬甫太守送謝景宣兄湯餅會二元中西書院沈贅翁先生送謝景宣兄湯餅會一元本埠彩文帽鋪寳號交來營口同仁氏二十元寳應朱紫若善士爲祈妻龔氏病速痊愈十元吳淞關帳房銅洋六元○使君受福册汪錦堂先生交來秦興何留餘堂四元泰興寳善堂二元○仙女廟鎭惠風書屋主人募源記號四元王式之恆和號洽興號三戸各一元○洙徑增盛號募祉記高倬章二戸各洋一　萬同順四百文孫叔初五百文沈秋亭沈成章二戸各三百文林味齋胡伯記李堯坡三戸各二百文金囑侯范宏江二戸各一百四十文莊伯記二百四十文金湘記一百二十文李枝青張恆茂吕正太陳淡云四戸各一百文實收洋三元二角○杭城飲馬井　劉公舘募茂承四元繡餘一元○蕪湖黟山芝人一元本日共收英洋五十五元銅洋六元小洋二角 
[上海北市絲業會舘籌賑公所施少欽經收山東順直賑捐三月十一日第一千三百十三次清單]  
　　現成功德莫要錯過機綠敎命摺第六千一百七十四號成泰五元無名氏五元無名氏二元○又七千十七號苦無力二元○又三百十四號祥興曹秉仁心願修橋資移助規銀七十二兩○又七百二十號新關樂善氏募無名氏一元焦山書屋五角不有名無名氏不有名以介堂金姓五戸各二角翁阿大何栢然不記名不留名陳阿德山庄六戸各一角經上草堂八開一元以上共十四戸　來洋三元二角○又六千四　二十一號楊吉宸一元○又九百五十三號由彤豐錢庄交來無名字四戸合洋二元○又七千七百五十二號謙愼安茶棧交來乞鄰而與節費而成慈祥惻怛杯水車薪四戸各五元共合二十元○又七千六百三十二號無名氏一角○又六千六十六號袁萬順鉛錫號募十六戸共合四元○又三千八百九號陳重厚三角○又三千七百三十七號沙遜經租帳房楊心子募杏記紹後記各二角成記詩成有名氏無名氏張先生生福阿材財發子名氏茂名氏咸記十一戸各一角以上共一元五角○又七千六百三十三號山東謙祥益募末無名氏三元○又四百七十四號山西乾盛亨募定陽居士二元○又二千二百六十三號源豐潤募無名氏一元○又三千七百三號　豫昌募不求名六戸共洋一元二角○又三千二百五十五號培根堂募敬承堂錢五百文善餘堂不留名各四百文曝日埜人三百三十三文賣去蛇衣三百文人安二百文無名氏無力人無名氏不書名不求問逹秣陵人求如意人有心無力八戸各一百廻瀾客泉塘氏各七十九文以上共合來三元○又二千七百九十一號善元泰募章子堅一元章潮生四角章符氏沈翰傳沈福慶徐戢濬任彭青符太太六戸各一角以上共合來二元○又三千七百四十二號積善軒募無名氏三角竹蔭軒二角無名氏十一戸各二角無名氏三戸各一角以上共合來三元○又六百九十七號劉公祠孫募馬守　無力人各錢三百文愛莫能助蘇草堂各二百不書名力不從心三槐書屋望花樓求福童惜隂生七齡童舞久童　花道人鴛湖居士大樹後裔彈鋏生待兎生海上釣鰲客滬上寓公助十五戸各一角以上共合來二元一角錢三百文○又七千三百二十一號公順行募李芳林一元李忠耿八角吳錫疇周干林沈介眉張延源馮志健五戸各五角周蘭元三角周子亭吳啓崑錢和芳王懷賢沈良浩衆棧司六戸各二角傅義福滕復大各一角以上共合來六元○又二千七百五十八號筆喇洋行募黄五角孫四角紀席各三角吳張各二角紀一角共七戸合二元○又二千八百十四號成記錢庄募無名比四角無名氏無力子無名氏各二角錢卜記無名氏康阿全錢全宰無名氏各一角以上共九戸合一元五角○又三千二十三號保安丹會撥助一元○又九百九號德興洋行募李增榮一元代　求目明黄笙如黄柳書黄彩石四戸各五角夢還氏三角黄燕美二角半黄禮樂二角黄耀棠黄鳳集知非子徐大文趙錫廣蔡俊階楊古老求消過子黄張氏黄鄧氏黄潘氏十一戸各一角曹錦章黄阿嬚黄阿珍各五分以上二十二戸共合五元○又二千六百九十三號隱名氏酒席資移助三元四百文○又六千八百六十四號山左謙記號一元查仲康二角○又六千八百六十三號福利號一元○又二千九百七十五號同昌泰募張　卿求病愈一元戚建卿二角陳賡載二角○一千三百號范善士祈佑李氏生産平安二元○又七千一百二十九號知命避凶人二十元○又二千六百六十六號朱雲棟一元○又　千五百十八號順永記十元利誠二元功聚豐太永太叙太廣成永廣隆江文記七戸各一元俞松記汪炳記合四角李敬記二角龐竹記江麗記各二百文龐煥記一百汪蟾記江隂記各五十文以上十六戸共合洋十九元四開三元錢六百文○又一百十一號晋祥號銅洋二十元○王浣薇爲次子病愈完願二十元徐柳亭爲荐先表妹丈懺資移助二十元九江同順洋貨號規銀五十兩乍浦同新號寄來楊嗣震求病速愈十元胡復堂祈保平安十元西漢氏五元吳鳳洲求子種痘平安五元葛姓求平安五元乍浦朱來安募張金錩求病速愈四元震大四元閔步傭蘇州無名氏求母病速愈毋容列名人求保順利江寗凍价人鵬雲書屋完願五戸各洋二元浙杭勉力學好人謝神香燭資移助消河郡豐泰行各友寸草春暉生祈繼母却病消災上海無名氏魏氏求子病速愈六戸各一元守訓居二角無名氏一角麥邊帳房鉛洋十五元以上十一日 
 
 

Page 12

 
 
   
 
