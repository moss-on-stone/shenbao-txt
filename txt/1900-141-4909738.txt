# 1900 - 141 - 4909738

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公賣治通鑑朱紫陽通鑑綱目卷帙較繁閱者不使爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜　間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[折獄萹]  
　　今之綰銅符紆墨綬者羣聚而談每謂折獄之不易顧僕觀於連日本報所紀翁笠漁直刺判斷巡捕唐文榮調戲陸長才之妻及流氓王阿二調戲倡奴汪阿土二案而嘆折獄誠易事惟折獄而欲無畸輕畸重則難之又難矣陸長才者某公司譯史也某日之晚携妻至天仙園觀劇此亦人之常情無足異者乃華捕唐文榮突伸手摸其乳陸向呵斥反肆兇毆且指陸爲滑頭呼陸妻爲雉妓沿途棍擊遍體鱗傷及入捕房自知理屈詞窮突撕破號衣誣陸行兇拒捕幸陸素嫺西語兼熟洋情急延律師控之公堂直刺訊悉情形諭令捕頭先將唐斥革卯名然後笞責三百板至於王阿二流氓也包探以其調戲倡奴汪阿土拘解公堂王不認調戲惟稱平素相識與之立談直刺判責三百板　號一月夫巡捕固捕頭所用以巡綽者也見有馴良之輩當保護之見有兇惡之徒當呵斥之見有婦女之踽踽獨行被人調戲者當拘拿送懲以儆戒之乃他人不調戲而巡捕反調戱之且非特調戲已也更恃其威福毆及平人撕破號衣以相抵制律以知犯法犯之義笞責枷號亦固其宜獨何解於王阿二一案情由上海各租界中流氓之多幾若恒河沙數懲之猶恐不給安所得而寛容然亦知王阿二所調戱者爲倡家之傭乎在倡家以皮肉作生涯平時狎客盈門恣情笑謔鞋抔口琖恬不知羞惟其營業迥異乎良家故儘人調戲而不之怪乃王阿二一經調戱卽受官刑旣已笞臀又遭管押雖懲治流氓之法不得不嚴然使倡家恃有官爲護身符他時狎客苟稍有違言卽以調戲二字相誣遽爾送官究辦在倡家固得志矣其如狎客之無端受辱何至於王阿二旣係流氓更復何知體面萬一謂調戱倡家傭役例受刑笞若移而調戱良家刑笞亦祗如是我恐惡瞻愈大惡蹟愈彰洋塲十里中倡家旣趾高氣揚流氓更横行無忌而良家婦女不復敢涉足其間矣豈地方之福哉然則直剌將如何判之曰治公役宜從嚴巡捕亦公役一流人苟或玩法行兇當照平人加等治罪若夫流氓之類懲之固不容寛然良賤亦所宜分否則龜鴇之燄愈張勢必欠帶擋則請追欠身價則請追騶至夜度之資亦可禀官理斷而公堂將不成其爲公堂矣總而言之王阿二旣因調戲倡奴被逮至案當正告之曰此案原告幸係靑樓中人姑從末减爾嗣後當痛自攺悔勉爲正人若遇婦女獨行恣行輕薄則一經拘獲必治以應得之罪雖悔亦難追矣若是則案情乃適得其平雖片言折獄之仲由當亦不能獨擅其美今乃於巡捕之調戱人妻行兇毆擊撕衣反噬咆哮訟庭祗判令笞責六百板并枷號而亦免之流氓之調戲倡奴則旣笞三百又押一月亦何怪旁人之見而不服而當局者咨嗟於折獄之良難也雖然直刺之操讞政心精力果昕夕不遑或者此案别有深意存乎其中非淺鄙者所能窺測則鯫生固自蹈多言之咎而直刺當益將頌起神君乎跂而望之 
[本館接奉電音]  
　　昨日午後京師飛電傳來上諭二道敬謹譯登○四月二十八日奉上諭山東運河道員缺著崔永安補授欽此同日奉上諭戴瀅等奏查明已故太員子嗣一摺已故駐藏大臣文海之子成楷加恩著賞給主事俟及歲時分部行走欽此 
[日俄近况]  
　　德臣西字報登横濵採訪人來電云目下俄國水陸弁兵之在旅順者實繁有徒有甲乙二美商代購糗糧儲以備用至高麗之濟物浦漢陽木浦釜山四埠一切商務全在日人掌握之中日人在以上四埠均有極大租界且常有日本武員輕裝游歴識時之士每謂俄日二國之在高麗目下勢將决裂殊不知事有大謬不然者蓋日本今歲估計出入各欵約不敷銀四十兆圓無從籌措緣民稅已征至極重而所征洋商貨稅竟不逮估計之數聞之大藏省大臣謂入息之虧由於中日戰後國用紛煩然外國銀行中人則謂實由金錢出口過多所致日官諱之力白出口之金僅八兆磅然則入息果因何而絀乎 
[英國度支]  
　　香港循環日報云英國户部核算去年進欵都一垓一京九兆八億四萬金磅出欵除非洲軍務所需不計外都一垓一京五億五千磅兩相抵算計贏九兆三億三萬五千磅不幸去年軍務迭興用去二京三兆二億一萬七千磅今年至少又須籌備四京磅使無兵事則進出各欵有贏無絀殊可望减免稅金今則易减爲加自八辨士加至一先令謂非商民之不幸而何 
[英后壯心]  
　　香港循環日報云英國女皇維多利亞年雖老邁精神尚健旺如少時性好觀書每日在宮中不自暇逸卽萬幾餘暇亦未嘗見其偃臥片時其學問雖老師宿儒亦有所不及心志甚壯每自謂恨不能少壯二十年俾一切欲爲之事如願以償一日接見某國親王忽臨觴歎息曰朕欲環遊地球巡幸本國各屬地親察辦理情形其有不便於民者立卽攺之俾臻妥善惜乎老矣舉動不便不欲貽諸小子憂恐此志終不能逮矣親王聞之悚然起敬出而述之於人如此 
[英艦人數]  
　　香港循環日報云邇者英員忌辣氏申報海軍鄙略稱上年西歴六月三十號都計英國駐泊中華海面之艦隊有弁兵七千三百七十三員名華人之應雇爲傭者三百六十四名日本工役一名較諸前年是日約少百餘人 
[煤鐵俱昂]  
　　美國工程報登駐紥柏靈之總領事美森君函報云德國製造廠因乏煤而閉歇者甚多目下普魯士鐵路局已與人訂立合同將煤預定其價每百分增四十二分求其缺乏之故實係英煤之供德國所需者去年計共五百萬墩今祗二百萬墩俄國亦事情相類是以國家下令豁除煤稅并將煤油價增至四倍共上等煤在柏靈城中 
 
 

Page 2

 
 
零售每墩可得美國金錢五圓煤塊之行銷於漢勃格者每墩可得美國金錢四圓四分至四圓二角八分似此絶好機緣殊屬不可多得我美國各煤礦主何不乘此在德國創一恒久之業耶函中又深責美國各礦主去年出口之煤僅五百萬墩而英國出口之煤多至三千六百萬墩并言德國熟鐵現亦不敷應用其舊鐵之價每墩須美國金錢十九圓二角七分舊軌鐵每墩自二十五圆四角六分至二十六圓六角五分 
[大狩先聲]  
　　日本長崎埠訪事友人來信云日皇下令本年秋季在九州之野調集第五第六第十一第十二師圑會同操演所有東西攻守兩軍業巴派定東軍領袖乃第五師圑長中將山口素臣叅謀長步兵大佐小泉正保步兵第九旅圑長少將眞鍋斌步兵第二十一旅圑長少將塚本勝嘉步兵第十一聨隊長大佐粟屋幹四十一聨隊長中佐小泉芳次郎二十一聨隊長大佐竹中安太郎四十二聨隊長大佐渡邊章騎兵第五聨隊長大佐森岡正元野戰砲兵第五聨隊長永田龜工兵第五大隊長中佐馬塲正雄輜重兵第五大隊長少佐水島正道第十一師圑長中將乃木幸典叅謀長步兵大佐山口圭藏步兵第十旅圑長少將阪井重孝步兵第二十二旅圑長少將小島政利第十二聨隊長中佐齋藤德明第四十三聨隊長中佐岡山忠純第二十二聨隊長大佐富岡三造第四十四聨隊長中佐石原廬騎兵第十一聨隊大佐木村重野野戰砲兵第十一聨隊長大佐出石猷彥工兵第十一大隊長少佐佐藤要藏輺重兵第十一大隊長少佐島崎正誠西軍領袖乃第六師圑長中將茨木惟昭叅謀長步兵大佐一户兵衛步兵第十一旅圑長少將飯田俊助第二十三旅圑長少將内藤正明第十三聨隊長中佐松居吉統第四十五聨隊長野島丹藏第二十三聨隊長大佐隠岐重節第四十六聨隊長大佐遠山規方騎兵第六聨隊長大佐駒澤保定野戰砲兵第六聨隊長中佐原義威工兵第六聨隊長少佐飯田眈介輜重兵第六聨隊長中佐山本登喜次第十二師圑長中將井上光叅謀長工兵大佐山根武亮步兵第十二旅圑長少將仲木之値第二十四旅圑長少將高井敬義第十四聨隊長中佐今村信敬第四十七聨隊長大佐渡邊勝重第二十四聨隊長大佐湯池弘第四十八聨隊長中佐林太一郎騎兵第十二聨隊長中佐山本米太郎野戰砲兵第十二聨隊長大佐松本鼎工兵第十二大隊長少佐岡田謙吉輜重兵第十二聨隊長少佐佐野信一兩軍司令官乃野津乃黑木兩都督屆時日皇親臨校閱軍容荼火當照耀於十洲三島間矣 
[醵資慶駕]  
　　日本長崎埠訪事友人云東歴五月十二號爲日本皇太子合𢀿之期是日長崎各官紳及各國領事商人咸集諏訪意巓竭誠致賀衣冠入座者不下千餘人每人出洋銀一元五角屇時餽以酒一瓶木杯一枚菜飯一匣旋更徴召妙妓演劇以娛是亦與民同樂之山也 
[行慶施惠]  
　　武昌訪事友人云本年六月二十八日恭逢皇上三旬萬壽特頒慶典嘉患臣民四月某日禮部將恩詔頒發到鄂江夏縣陳介菴大令先期飭備鹵簿敬謹恭迎次日辰刻督憲張香濤制軍　憲于次棠中丞率同署藩司瞿賡甫方伯署臬司孟志靑廉訪曁　城文武各官齊詣皇華館行郊迎禮宣詔官張巽之太守恭棒詔書高聲宣讀各官跪聆之下感激莫名旋由齎詔官胡慈甫劉燕如二刺史將詔書安置龍亭迎入藩署一面飭匠刊刻謄黃分派委員齎赴各屬宣布一人有慶四海臚歡誠煌煌乎熙朝之盛事也 
[剿匪不易]  
　　廣州訪事友人云廣東省肇慶府屬廣甯縣與廣西省梧州府屬懐集縣壤地毘連犬牙相錩近有土匪千餘人揭竿謀亂愈聚愈衆積至一萬數千人聲勢洶洶四出劫掠而以廣甯所轄大竹涌爲巢穴三月二十二十一等日荷村墟冷坑各鋪户悉遭蹂躪近又竄擾梁　等處人民流離載道寢食難安地方官飛禀督轅請李傅相派兵剿辦傅相札飭劉淵亭軍門督帶福軍兩營馳往駐紥古水墟移文　近各縣恊力堵截土匪見大軍已到卽退回深英二洞此洞内有山徑直達廣西距福軍駐紥處約百里負嵎抗柜多所脅從軍門雖韜略夙諳無如衆寡懸殊反爲所敗弁勇傷亡甚多現已飛禀督轅請添兵前往矣 
[催償洋欵]  
　　杭州訪事友來函云浙東釐金局自抵歸英國借欵後由總稅務司派員來浙徴收嗣因頭緒浩繁仍由牙釐局委員代徴代解議定每年歸還庫平銀一百萬兩現因釐金收數不旺籌解未淸由稅務司禀請英國領事某君詣撫轅拜會劉景韓中丞商議一切中丞告以刻下絲　尚未　市釐金收數短絀是以報解不克如期俟下月方可補足領事頷之興辭而去 
[體卹茶商]  
　　武昌訪事友人云月前督轅接總理衙門來文内開據湖南巡撫咨開岳州自開關以來所收稅銀寥寥無幾不特墊用各欵無從彌　卽稅司辦公薪費亦苦無可籌支亟宜設法維持以裕稅課查湘省土彥以茶葉爲大宗每年運銷漢口皆於江漢關完納洋稅今岳州旣開埠通商此項關稅自應攺歸岳州關經收以昭公允請察酌情形轉飭遵辦等因督憲張香濤制軍卽行知漢黃德道江漢關監督岑馥莊觀察遵照旋由湖南茶商聨名具禀督轅以商等販運南茶向由民船裝運沿途照章完釐與洋關毫無干涉至江漢關出口正稅係購茶之洋商所完若攺歸岳州關經收在洋商未購之先勢須由商等認繳當此商情竭蹶力有難支况成本愈昂耗折更鉅萬難承認請仍照舊章辦理等語制軍以商等所稟委係實情已據情電商總者請仍舊貫以恤商艱矣 
[現身說法]  
　　松江訪事友人云正任江蘇臬憲陸春江亷訪護理撫篆時慨近日人民犯罪之多而刑戮之不能免也飭召畫工將各種重罪繪成四圖若者爲斬若者爲絞若者爲凌遲援引律例叙述詳明刊印告成頒發各郡邑四月下浣華婁兩縣主飭保糊裱張掛通衢俾見者警心觸目懍然於法紀之不可犯則人民之賴以保全者多矣似此造福蒼生其用心不已至歟 
[愼重堤工]  
　　武昌訪事友人云靑山鎭濵臨大江素稱澤國前由湖廣督憲張香濤制軍籌撥鉅欵修建江隄各委員分叚承修大工早經告竣現在江流盛漲伏汛將臨制軍民　關懐深恐堤身修築未堅不無潰决之慮因檄委朱惠之觀察馳往查勘以免疏虞觀察奉委後卽親詣江濵騐得各叚工程尚稱完善惟某委員所修已多龜坼恐閱時旣久决裂堪虞因卽據情禀覆制軍以某委員辦事草率顯有偷减工料情弊非量予薄懲不足示儆爰卽行知署藩司瞿賡甫方伯注册記大過三次停委半年一面籌欵補修務臻鞏固似此用人行政實事求是不於此可見一斑哉 
[津郡官塲紀事]  
　　天津訪事友來函云前兩廣總督譚制軍奉旨入都陛見上月某日行抵津門假紫竹林中和客棧暫駐襜帷嗣於二十二日午刻乘火車進京督憲裕壽帥率同所屬文武各員前赴車站寄請聖安○雲貴總督崧制軍於上月某日行抵津郡暫假紫竹林春元棧爲行臺小作勾留於二十五日起節北上○皖撫鄧小赤大中丞於上月二十二日午刻抵津督憲率同司道以下各官至車站迎迓○督辦直隸全省礦務帮辦鐵路大臣張燕謀閣學扶太夫人靈柩回籍安葬守制百日已屇滿期上月二十三日下午携其嬴眷乘火車回津安抵寓所 
[禾郡官塲紀事]  
　　嘉興訪事友來函云新任浙江平湖縣陳邑尊於上月十九日由省起程二十日行抵禾郡旋卽登岸乘輿入城赴府署稟到然後往各衙門拜客回舟小泊一宵翌晨向平湖進發定於二十三日接印任事○浙江藩憲惲菘耘方伯之瀛眷於上月二十日由省乘舟回常州珂里舟抵禾郡時在城各官均前往迎迓○浙江糧儲道鄭芝巖觀察於上月二十日起程當旌斾過境時各官均往恭迎　版脚靴異 
 
 

Page 3

 
 
常忙碌 
[潤州官塲紀事]  
　　鎭江訪事友來函云前者湖北提督張蘭陔軍門在漢陽招集勇丁以補武衛軍之數現已招募足額軍門遂於上月十九日乘登瀛洲兵艦駛抵京口江中下椗鎭城文武各官咸登舟投刺軍門接見有差旋卽赴各當道衙門答拜鐘鳴四下換坐民船由瓜洲口往袁公浦以便會同武衛先鋒右軍總統陳雨人亷訪認眞訓練俾成勁旅○長江水師提督黃芍巖宮保新湘全軍統領陳宇山軍門同於上月十九日乘鏡淸兵艦隨欽命巡閱長江水師大臣李鑑帥赴圖山江陰吳淞等處閱視砲臺瀕行時江勝新湘各營健兒均列隊江干鳴槍恭送 
[甬江客述]  
　　寗波訪事友來函云寗郡鹽倉門外柴行共十餘家上月某日之夜福建人某甲至某柴行行竊行主聞聲而起呼衆兠拿甲避入江于蘆葦之中後經衆人窺見甲卽鳬水而逃祗以水性不諳甫至中流卽行溺斃同鄉得信羣至某柴行聲稱甲實良民不應誣指爲竊紛紛擾擾語雜言厖後經某店主出爲排解始得寢事○上月二十六日淸晨八點鐘時寍紹台道誠果泉觀察乘坐某兵輪船出口查閱鎭海南北兩岸各砲臺瀕行時屬下各官均往江北岸恭送 
[金焦夏黛]  
　　鎭江訪事友來函云四月某日之夜更魚二躍　　徒縣獄所禁要犯　長春伺隙扭斷刑具越獄脫逃迨禁卒飛禀縣署縣主莫嶼香明府嚴飭差役赶緊緝拿未知天半飛鴻能否再罹羅羅也○四月某日丹徒口守汛砲船管帶因某大憲過境特命砲勇某甲廾砲致敬砰𥔀之聲不異天驚石破至第三砲藥線旣燃尚未發響甲擬引火重點砲忽轟發擊斷左手五指鮮血飛灑昏不知人哨弁急命人敷以止血藥旋載至鎭江福音堂浼西醫敷治雖無性命之憂然已難免殘廢矣○南眼王姓家里只母子二人四月某日不知因何啓釁其母手持竹竿作欲擊之勢子非但不服反敢奪以擊母母氣忿交加奔出大門投河自盡雖得岸上人呼衆援救然已大腹膨脝氣如絲弱矣噫若此子者其眞梟獍之不若哉 
[鹤市談資]  
　　姑蘇訪事人云著名水販張大姐吳郡人生平專以販賣婦女爲事所犯案作指不勝屈歴經地方官獲案懲辦依然怙惡不悛邇又將本城某姓女郎誘出圖售經父兄得悉投總捕署控告黃司馬准詞飭差將張拘案研訊之下飭鞭背一千下掌頰五百下荷以巨枷派差押游六門見者同聲稱快　蘇垣靑陽地馬路已通至閶門凡馬車東洋車之載客夜行者每於半途被匪人截劫是以行人莫不視爲畏途各車夫每至上燈後必約集三四輛同行四月二十五日黃昏時有甲乙丙三人雇乘東洋車由盤門至閶門行至閶胥二門間忽有匪徒七人從道旁躍出將三車攔住肆行刼掠内有一車夫極刀扭住一匪堅不釋手匪情急拔出利刃將車夫亂刺車夫雖身受重傷血流如注猶竭力扭住不肯稍　正在爲難之際幸巡街捕聞聲趨至瞥見情形急吹號呌直至諸捕齊集始將此匪獲住其餘六匪均已乘間逃逸當將此匪解入總巡捕房一面倩人舁受傷之車夫至天賜莊求醫聞共傷六處最重者腰際及右肋　餘尚無大礙至所獲之匪翌日解經工程局委員李子馨大令研訊將同黨名姓一一供出大令飭差偕巡捕押往各處指拿務期悉數成擒照例嚴辦 
[矜恤獄囚]  
　　月前江蘇臬司陸春江廉訪以天氣漸將炎熱札行上海縣嚴飭禁卒將監獄押所打掃潔凈焚燒蒼术以解穢氣並循照舊章端陽節爲各犯薙髮一次以示矜恤日昨縣　汪瑶庭大令已遵照辦理矣 
[禀禁彩票]  
　　本埠自粤東巨賈禀請兩江總督劉峴帥奏准開設江南義振彩票後攘利者爭先效法若和濟若合衆若廣益若六圍近更有太德山彩票林林總總不下五六家均繳捐工部局始准通行江南義振票總理人恐有碍生涯具禀道轅請卽一律禁止以符專利六年之案道憲余晉珊觀察准之前日札飭英美租界公廨著卽照會租界領袖大西洋總領事請查照舊案一律諭禁等因讞員翁笠漁直刺奉札後業已據情照會特不知能允如所請否也 
[會勘情形]  
　　南市老白渡永泰樹柴行主婦某氏被二十三號巡街捕張錦榮調笑行主莊介生見而大怒揮利刃刺傷張腕旋以張來家竊物爲詞投道轅上控至前日又遞禀十六鋪巡防中局局員文斌臣二尹查核所禀頗有不實不盡之處爰於昨日命駕至馬路工程局拜會總辦程雨村大令面詢一切大令轉詰總捕頭王經年旋復偕至永泰門前履勘問莊究竟因何揮刃莊稱行内屢屢失物此次張又糾率多人前來攫取是以用刀刺之大令詰以是否尚有别情莊竟拂袖而去大令遂回局與二尹互商不知如何辦理也 
[續錄庚子恩科考試試差人員銜名單]  
　　檢討張學華廣東劉樹屏江蘇編修于受慶江蘇檢討高潤生順天編修楊家驥浙江景方昶貴州李家駒正黃漢廣州駐防馮恩崑浙江達壽正紅滿梁文燦山東陳昌紳浙江檢討黃昌年湖南編修朱錫恩浙江檢討方霆安徽張林焱甘肅五品銜編修余堃四川編修鄭沅湖南五品銜編修顧瑗河南原籍江蘇編修朱啓勳江蘇李哲明湖北王會釐湖北李灼華安徽英敬修河南張鴻　湖北花翎侍講銜編修夏孫桐江蘇編修饒士端江西王廷鉽陜西喻長霖浙江劉可毅江蘇梁士詒廣東修撰駱成驤四川編修士龍文湖南原籍江西檢討江春霖福建五品銜編修汪詒書湖南編修吳桂丹廣東俞鴻慶湖南五品銜編修周鈞江蘇編修伍銓萃廣東沈衛浙江姚舒密山東檢討桂坫廣東編修汪洵江蘇孫綜源河南花翎五品銜編修吳筠孫江蘇編修齊忠甲奉天王廷相直隸祖籍山東關冕鈞廣西程友琦廣東鄭錫光福建惲毓嘉順天原籍江蘇吳緯炳浙江五品銜編修曹汝麟安徽編修林開慕福建趙炳麟廣四劉嘉琛直隸陳枬江蘇劉汝驤直隸趙鹤齡雲南宗室錫嘏正藍世榮廂曰蒙盛京駐防萬本端江西張世培順天檢討石長信安徽兼襲雲騎尉編修饒芝祥江西編修于疏枚山東檢討余炳文河南編修張啓藩安徽花翎五品銜編修趙增琦四川編修劉燕龔浙江胡峻四川吳庭芝江西尹慶舉廣東葉芾棠福建蕭榮爵湖南俞陛雲浙江檢討謝遠涵江西編修廖基鈺江西林炳章福建趙熙四川歐家廉廣東修撰夏同龢貴州編修葉天年福建詹事府花翎左庶子徐珙浙江右庶子李聨芳陜西原籍湖北花翎洗馬擅璣安徽左中允許澤新貴州右中允吳郁生江蘇左贊善鄭叔忱福建右贊善宗室寳熙正藍國子監司業宗室希廉正紅周克寛湖南助教松廷廂紅滿崇芳正黃滿科吏科給事中胡孚宸湖北户科掌印給事中蔣式芬直隷户科給事中謝希銓江西禮科掌印給事中鄭思賀河南原籍江蘇兵科給事中王綽山東刑科掌印給事中唐椿森廣西工科掌印给事中戴恩溥山東道掌河南道監察御史黃均隆湖南河南道監察御史秦夔揚江蘇花翎四品銜掌江南道監察御史徐道焜江西江南道監察御史陳嘉言湖南高熙喆山東祖籍浙江三品銜掌山東道監察御史陳璧福建花翎山東道監察御史劉家模河南花翎四品銜掌山西道監察御史彭述湖南三品銜山西道監察御史陳應禧順天祖籍浙江掌陜西道監察御史吳鴻甲江蘇四品銜陜西道監察御史陳田貴州原籍江西四品銜掌浙江道監察御史徐士佳江蘇三品銜浙江道監察御史孫朝華直𨽻掌江西道監察御史韓培森浙江花翎四品銜江西道監察御史鄭炳麟山東掌福建道監察御史黃桂鋆貴州福建道監察御史陳慶桂廣東掌廣東道監察御史熙麟内正白漢掌雲南道監察御史劉學謙直隸花翎掌貴州道監察御史李擢英河南[  此單仍未畢明日再續]  
 
 

Page 4

 
 
   
 
 

Page 5

 
 
 
[掃盡花桞毒氛天下第一良方]  
本堂主人心存濟世獨得世祖始創治毒屢騐良方比衆不同不惜工本創製眞正犀茸珠珀八寳化毒丹此丹專治男婦各症錄下○楊梅結毒○上頂下墜○週身毒瘡○下疳橫痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○瘰𤻤痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無眞正珍珠琥珀犀黃並各種和平上藥倘口是心非藥内若有水銀輕粉必遭雷火再有之從前悞服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尙未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服要堂犀黃珠珀八寳化毒丹外搽本堂犀黃七寳收口珍珠粉大瓶二元小瓶一元可包仍復原形愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
上海經理批發處○亦中票行○必得成行○北順泰洋行○天成行漢口利通源行○天津北順泰行○蘇州北順泰行 
[華洋合衆票第一會五月廿七開彩]  
本公司創辦華洋合衆增彩彩票以津貼善舉經費起　備足鉅資存儲上海著名銀行乃昭信實業奉駐滬各國　領事曁　工部局諭准開辦通行在案每月在總公司内開彩一次至期准任中外仕商共覩以示公道所設第二會英六月票卽華五月二十七日業在本公司内當衆秉公開彩並將得彩號目刷印號單分佈得彩者均請至本公司領彩或經理處一概照數足兌彩洋第三會票已出額仍一萬每張五元倘蒙各號定票者預先掛號因上月消路踴躍如不預定誠難應命也然外埠代售者均照本公司立案一律悉由領事官保護决無阻撓情事恐買未知底細特再聲明總公司在英大馬路西首新巡捕房東面天津路八十號分公司在英租界三洋涇橋北首五馬路中 
[始創真方人参鹿茸靈芝野术海狗腎汁龍馬酒此大補身體壯陽種子奇騐無比煖腎固精神效莫敵]  
廣東宏仁堂始創參葺芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絶未之見且絶未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絶非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虚百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤 
近有僞貨隠戤悞服彼此有碍欲購眞正珍珠牛髓粉請向上海二馬路中市西鼎新里口○暹大德通公司方是的眞 
[泰西贊醫士聲明補腎聚精飬元固本珍珠牛髓粉慎防假冐]  
本草云牛肉補氣牛骨髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者心存良相憫惻殊深由此設法製藥濟人此粉用泰西童子肥牛祗取骨中之髓佐以珍珠並養元固本塡精等要藥用機器製成粉狀人口毫無臊氣善能補腎益氣壯陽健脾添精神養眞元平五臟安三焦獲益甚繁筆不勝載盖人如患腎虧氣虛損症癆瘵陰虛陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虛而入日精神照常倍增試騐確有眞憑識者請早衞身幸弗負本醫士婆心濟世焉每日早晚開水冲飲三錢毋庸戒口○每罐洋一元每打十二罐洋十元○兼理化學新法補益人身燕窩糖精片○每大匣四元小匣二元○外埠函購原班回件 
泰西安利醫生神藥來滬○欲享上壽欲廣子嗣欲除痼疾欲强身體務宜日服此品定司如願以償誠絶世補品功超市上一等 
[泰西靈藥化學補腎生精燕窩珍珠牛髓粉有奪天地造化之功]  
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給經售處在上海四馬路北首望平街大隆燕窩公司内服假冒甚多認明地址牌記爲要 
[廣益公司上海彩票]  
啓者本公司承辦上海彩票業已奉　英美工部局諭准開辦在案備足資本十五萬元提存匯豐麥加利兩銀行長期洋十萬元其餘之欵分存上海匯劃各莊以昭誠信第一會票早蒙各埠暢銷奈限設額不敷以致　諸客枉顧尙多向隅今第二會票加額司設一萬五千張每張價洋五元訂於華五月十四日在租界内張園當衆用機器如法開彩兹蒙　光顧請至英大馬路泥城橋外第六號大　房本公司預定另訂章程謹此佈聞　兹將中式彩數詳列於後　頭彩一張得彩洋一萬五千元　二彩一張得彩洋五千元　三五千元二彩一張得彩洋五千元　三彩　得彩洋三千元　四彩一張街彩　　一千元　五彩二張各得彩洋五百元　六彩二十張各得彩洋一百元　七彩九百三十六張各得彩洋二十元　頭彩附彩兩張各得彩洋四百元　二彩附彩雨張各得彩洋二百五十元　三彩附彩兩張各得彩洋一百五十元　頭彩未尾二字相同者一百四十九張各得彩洋二十元　二彩未尾二字相同者一百四十九張各得彩洋二十元　三彩　尾二字相同者一百四十九張各得彩洋二十元　共得彩一千四百十五張　上海廣益公司告白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[太守恤囚]  
　　武昌訪事友人云武昌府署監獄設在漢陽門紅墻巷與臬署監獄毗連地勢低窪每當陰雨連綿積水成渠各犯沾染溼氣最易釀成疾病府尊余堯衢太守惻然憫之禀商署臬憲孟志靑廉訪籌撥閒欵重加修葺并將地塡土加高俾免淹浸上月已委府司獄羅叅軍督匠勘估行將擇吉開工矣 
[告示照登]  
　　九江訪事友來函云欽加提舉銜總查保甲委員候補縣正堂史欽加同知銜德化縣正堂應爲出示嚴拿事照得潯郡爲七省通衢行商坐賈絡繹於途豈容無賴游民混迹其間致多擾害兹本委員縣訪聞城廂内外有安徽人李金標湖北人夏鴻軒張鳳軒朱桂心河南人王四子九江人鄭河淸范内蘭陳景和老羅并教習拳棒之鄭從雲游手好閒成羣結隊横行街市爲害閭閻實堪痛恨深派差嚴密查拿究懲外合行出示嚴禁爲此示仰城廂内外諸色人等知悉爾等須知女分守已方稱善良黨惡爲匪大干法紀自示之後凡屬無業之徒赶速各謀正業有家之輩務須自保身家勿恃强而多事街衢勿妄爲而自惟法網倘敢故違一經發覺本委員本縣執法如出定卽按名簽差拘拿到案從嚴懲治不貸特示 
[禾中人語]  
　　嘉興訪事友來函云上月某日有某鄉民駕一葉扁舟來城購取桑葉行至南門外忽一十五齡童子夫足墮河急卽援救則已蹤影杳然大約已隨三閭大夫深入水晶宮裏矣傷哉○邇日各鄉所育之蠶次第上山作繭各繭行遂定於上月二十日開市其價如何刻下尚未定議也 
[船户行兇]  
　　昨日上午南通州人毛裕梅至小東門外集水馬頭挑水不知因何與閩中駕麻雀杉板船户某甲口角旋復互相爭扭致毛被傷腎囊某號巡街捕見而兠拿甲已遁去遂將帮兇人戴阿生拘解捕房捕頭令押候解請工程局總辦程大令　辦 
[上海縣署瑣案]  
　　前日英美租界公廨讞員翁笠漁直刺派差押送砍傷薛朱氏之莊阿大曹祝氏並凶刀一柄到縣縣　汪瑶庭大令升堂研訊莊供小的娶妻朱氏已歴七年旣而又與乳傭曹祝氏私識本月二十二日小的賃屋福臨里口開設炒　　曹祝氏亦有資本在内並代借盆碗器物昨午妻與伊姊薛朱氏突來店中將曹祝氏之夫姪曹某凶毆曹祝氏前來勸解亦　　　所有器作踐不堪店卽因之閉歇今日淸晨曹祝氏正在收拾殘碗妻與薛朱氏又糾領凶徒蜂擁至樓工尋釁小的一時氣　擊取菜刀將薛朱氏連砍四下大令喝令笞責二百板提訊曹祝氏供小婦人年三十五歲丈夫在蘇州耕田度日小婦人與莊阿大　　已有五載近莊開設炒麫店小婦人亦有資本洋銀五十元昨被伊妻擊毁碗　店卽閉歇今晨伊妻又邀同伊舛薛朱氏前來滋閙被莊持刃砍傷其時小婦人適在樓上未經目覩大令飭將莊釘鐐著具保辜結然後收入自新所曹祝氏交官媒看管候薛朱　　痊訊核○日前老北門外某牛肉店夥楊寳其因與林友根爭汲自來水被林毆斃報經汪大令臨塲訊騐將一千人帶回前晚堂復訊錢忠祥供小的在某押店爲夥本月二十三日楊寳其被林友根如何兇毆小　並未目覩及楊身死小的卽被巡捕拘　　　大令喝責二百板復向詰訊仍無實供飭提林沈氏研詰供小婦人年二十六歲丈夫已故夫弟友根如何　楊爭毆實不知意　　友根逃匿何處亦未聞知大令曰本縣查得爭汲自來水時爾先與楊爭閙旣而友根掄拳猛毆致釀命案今旣到此猶不實供殊屬可惡喝令掌頰四十下鞭首六十下跪鐵練良久始終不肯供明大令乃飭將錢還押林沈氏交官　看管 
[馬路工程局瑣案]  
　　前者謝培卿投馬路工程局控烏山船户蔣谷泉卽蔣國乾盜賣煤斤誑稱船被撞沈求卽斷追　用總辦程雨村大令升堂研訊蔣願賠洋銀九十元謝稱不敷尚鉅至前晚飭提覆訊謝供當失事時蔣曾許賠一二百元今忽更變務求恩斷大令判蔣償洋銀一百二十元○前日妙手空空兒沈沈山在馬路中東張西望被六號巡街捕　入捕房捕頭令解　縣路工程局程大令研訊之下判令笞責四十下枷號一月發馬路示衆 
[英美租界公廨紀事]  
　　前者盧德金盧錦章兄弟控宏昇柴行主陳松栢及其母陳周氏卽徐周氏霸吞地畞旣而　其　訴稱其地於光緒十四年由盧兄弟絶賣與英　海門出立字據早經海門管業等情前日上午陳周偕海門投案聲稱盧　金之地旱已絶賣與商人管業執有賣契今盧迭來索詐并砌詞誣控務請澈底根求陳周氏稱當盧姓售地與洋商時由小婦人介紹今因地價驟漲意圖索詐然己絶賣求恩察奪讞員翁笠漁直刺以此案係梅繙譯官原斷著候梅君回滬再行集訊○昨日宏慶　鉅元仁大各錢莊經理人萬友梅等扭控順泰棧經理人張文泉虧倒巨欵直刺著皆行看管候各原告明白　　呈候核奪○　本村井紙烟公司經理人德井靜雄投日本總領事署控應晉齋擔保戈冠英欠銀領據情照會公廨直刺　之飭挺戈到案　奪○　報曾紀莊阿大砍傷薛朱氏一事兹悉薛朱氏係莊之妻姊莊與姘婦某氏同居會香里莊妻朱氏往尋反遭辱駡遂挈同胞姊詳朱氏前往適莊貿貿然回順手取刀砍傷腰背等處及經包探拘解公堂直刺著卽送縣至薛朱氏現在仁濟醫館傷勢頗重未知能免性命之憂否 
[法租界捕房紀事]  
　　江北人某甲賃居新闢租界某繅絲廠後前日不知何故忽購服阿芙蓉膏迨家中人知覺已施救不及延至傍晚毒發斃命昨由戚串備棺收殮俟屍屬來滬然後封釘事爲捕頭所聞以租界定例家中不得停放屍棺令包探傳諭從速安厝如違拘罰○前晚偷兒某乙在公館馬路圖竊被包探拘獲帶入捕房捕頭令押候查明曾否得贓然後解送公堂　請讞員朱森庭明府訊辦○昨日小竊某内竊得衣服數件持往護城河畔某押鋪質錢適爲某包探所見拘入捕房捕頭令押候解送公堂禀請訊究 
[美租界捕房紀事]  
　　昨日積竊王仁浩盛阿順蔣阿榮同至北吳淞路某姓所開南貨店竊取洋銀若干錢數十千適爲包探劉阿炳所見拘入捕房捕頭令押候解送公堂禀請讞員翁笠漁直刺訊辦○前晚外虹口老船塢鐵匠梁阿紅陳阿德乘放工之際竊取鐵器數件適爲包探張阿五查獲解入捕房捕頭令押候解送公堂禀請究辦○昨日午前無錫人陳古英汪阿炳在華記路索欠以致互毆汪力不能支被陳擊破額角適爲四百九十七號巡街捕所見拘入捕房捕頭騐得汪受傷屬實令送同仁醫　醫治陳押候解送公堂禀請懲辦 
[四月分缺單]  
　　郎中工部屯田司王祿書保送分發同知直隸廣平楊炳華降知州山西吉州章同調知縣浙江雲和翁長森甘肅甯遠周鳳勛山東金鄉劉祿德俱丁貴州靑溪饒榆齡四川西充陳明倫俱修墓安徽霍山陳藻華河南　縣周鳳議俱丁四川鄰水孫克勤廣西懐集朱士俊俱近江蘇寳應徐福增革府經歴江西贑州桂祥藻丁巡檢江蘇淸河姚毓琦革湖南湘陰張寳山故典史直隸淸豐李武周丁 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年四月二十一日京報全錄]  
　　宮門抄○上諭二道錄前○疆撫饒奏爲開缺總兵戰功卓著積勞病故懇恩飭部從優議卹並附祀專祠摺○秦撫魏奏爲　判知縣各官飭赴本任並委署州縣片○將軍連奏札調旗員齊集庫倫聽候傳訊片○四月二十一日户部通政使詹事府八旗兩翼値日無引見○榮中堂謝賞御醫診視恩○溥良因伊子授侍講學士謝恩○車王恩公榮中堂徐郙各續假十日○徐樹銘續假二十日○玉恒延曾陳昌曇預備召見○召見軍機玉恒延曾陳昌曇○○甘肅新疆巡撫臣饒應祺跪奏爲開興　兵大員戰功卓著積勞病故懇恩飭部從優議卹並附祀專祠以彰忠藎恭摺仰祈聖鑒事竊照新疆積勞病故人員均經隨時奏請○優卹在案兹查頭品頂戴記名提督賞穿黃馬褂前署新疆喀什噶爾提督開缺阿克蘇鎭總兵二等男伯奇巴圖魯黃萬鵬原籍湖南甯鄉縣咸豐三年投効湘軍轉戰湘鄂六年隨前兩江總督臣曾國荃赴援江西收復安福縣城左胯受砲子傷得六品軍功八年克復吉安府城生擒賊首李　鳳吳大海等於陣左股受砲子洞穿得保外委九年破賊於信雲十一年進圖安慶掃平菱湘南北兩岸賊壘槍傷左足十二年八月我軍轟塌安慶城垣該總兵奮勇首先躍入得保藍翎千總同治元年隨大軍收復巢縣含山和州太平蕪湖等城進逼雨花台　保花翎守備是年僞忠壬李秀成堅守金陵屢率大股撲我營壘該總兵與賊鏖戰迭獲勝仗得保叅將十一月進圍金陵三年六月十六日地道暗發該總兵由倒口衝入斃逆多名追賊至純化鎭陣斬僞烈王李萬材之首事平論功奉旨以總兵記名簡放並賞給力勇巴圖魯名號蒙頒御賜奬武銀牌一方五年調赴鄂省招募選鋒馬隊前營與伍維壽等防堵七月剿捻匪於德安破之復應城雲夢等城旋剿匪於安陸髮際中槍傷委充選鋒全軍營務處六年擊賊於大畸山及碾子河等處大小二十餘戰所向有功奉旨以提督記名簡放九年經前陜甘總督大學士臣左宗棠調赴甘肅行營十年委署陜西漢中鎭總兵十一年奉委赴西寗助剿連破小硤口等處賊巢數十座立解城圍十二年克向陽堡復大通縣城擒逆首馬長中等一百八十餘名悉數駢誅餘衆就撫挑選精壯編立旌善馬隊五旗委其統帶兼統壽字馬隊會師克復肅州奉旨交部從優　叙十三年河州賊首閔殿臣等復叛我軍討之該總兵合力圍攻三戰皆捷火其村堡戮剿無遺閔逆就擒奉旨賞換伯奇巴圖魯名號光緒二年隨前新疆撫臣劉錦棠督師出關六月襲黃田拔之二十二日我軍扼踞山岡該總兵與余虎恩等率馬隊馳下遇賊突前該總兵等以馬隊張兩翼包抄譚拔萃等率步隊由中路衝出賊遂大潰連日苦戰遂拔古牧地堅巢進薄烏魯木齊迪化州城克之該總兵等追賊全鹽池墩而還奉旨賞穿黃馬褂八月官軍進取瑪納斯該總兵率師會攻賊抵死抗拒該總兵督隊環擊賊不能支棄城而遁各軍分頭咒剿醜類盡殲奉旨交部從優議叙三年三月大軍進抵柴俄堡偵知賊踞達板城該總兵與余虎恩等督隊銜枚疾走天明薄其城下賊以西洋火器抵禦我軍舁大砲轟城焚其藥房城内火發賊啓東門竄走官軍堵截擒大小頭目併誅之旋復托克遜奉旨賞給雲騎尉世職是年八月隨各軍破賊於布告爾連復庫車拜城阿克蘇等城白逆遁走烏什總兵等奉令追至湖瑪克河據其眷口俘馬有才等六十餘名遂克烏什奉旨攺爲騎都尉世職十一月進軍喀什以是月十四日爲師期該總兵星夜冐風雪疾馳十三日先抵喀城之麻古賊知大軍猝至聞風驚潰要酋禁殺不能止伯克胡里白彥虎分途宵遁仍留餘黨守城是夜三鼓該總兵與余虎恩齊抵城下分路奮勇衝殺斬其副帥王元林守賊恟懼開門出走我軍分道窮追生擒余小虎僞元帥馬元獻俘大營正法新疆遂平奉旨攺爲二等輕車都尉世職四年凱撤回籍省親六年來新委統揚武等營十年六載邊防奉旨賞給頭品頂戴十二年委統定邊等營旗十五年委署哈什回城恊副將借補是缺是年城署各工告竣奉旨交部從優議叙十六年委署阿克蘇鎭總兵旋奉旨補授是缺在任數年操防得力兵民相案恭逢皇上二旬大慶欽奉恩旨賞給該總兵之母楊氏御書匾額並珍物多件十八年七載防戍案内奉旨交部從優議叙二十年奏委署理喀什噶爾提督是年恭逢皇太后六旬大慶疉奉懿旨賞給福壽等字並珍物匾額多仵二十一年調署巴里坤鎭總兵協辦籌防奉旨交部從優議叙二十三年呈由原籍湖南撫臣奏請兼襲伊故叔黃登和等雲騎尉世職併爲二等男奉旨允准四月十二日奉旨開缺送部引見十月交卸起程二十四年九月行至陜西屬之楊橋地方傷病增劇於十七日病故由在籍前刑部右侍郎龍湛霖等呈由湖南撫臣俞廉三轉咨奏請前來臣查該總兵黃萬鵬謀略素裕忠勇性成從戰四十餘年轉戰江西安徽江南湖北等省所向皆捷迨隨前大學士左宗棠平定河州肅淸關隴迭著戰功光緒二年奉委督師出關轉徙於水天雪窖之中馳騁於朔漠窮荒之地卒能威宣絶域謀出萬全洵屬勳績卓越祗以年近七旬精力漸衰奉旨開缺在途傷發故自不便因公獲咎而掩其勤勞合無仰懇天恩俯准將頭品頂戴記名提督二等男前任阿克蘇鎭總兵黃萬鵬照提督軍營立功後積勞病故例從優議卹並請附祀前大學士臣左宗棠甘肅新疆各專祠以彰忠藎除將履歴咨部外謹會同署陜甘總督臣魏光燾恭摺其陳伏乞皇太后皇上聖鑒訓示謹奏奉硃批著照所請該衙門知道欽此○○魏光燾片再淮補巴燕戎格通判張作霖又實任徽寗知縣張若金准調張掖縣知縣杜紹勳署鎭番縣事准補臯蘭縣知縣楊宸謨均應飭赴本任各專責成所遺鎭番縣知縣員缺查有候補知縣黃家模堪以委署武威縣知縣楊培之修墓遺缺查有署臯蘭縣事實缺寗朔縣知縣張庭武堪以調署岷州知州奎　撤省遺缺查有候補知縣陳大章堪以委署署靖遠縣知縣史文光調省遺缺查有候補知州廖葆泰堪以委署平遠縣知縣葛堯欽撤省遺缺查有候補班前補用知州陸德鈞堪以委署署碾伯縣知縣周鳳勛調省遺缺查有候　知縣趙鋐堪以委署成縣知縣蕭慶祥調署查有大挑知縣張良能堪以委署兹據藩臬兩司先後會詳前來除分别檄飭遵照外理合兩片具陳伏乞聖鑒謹奏奉硃批史部知道欽此○○連順等片再奴才連順接准庫倫大臣來咨稱據欽差查辦事件大臣大學士崑岡咨令札調四盟正副盟長副將軍何貝等官於三月十五日齊集庫倫聽候查訊等因當卽照咨札飭遵辦惟所調之員均係各有職守况一盟之衆事極繁多未能帶印前往查每次本班大典各盟有事各官並不全數札調蓋因盟務重要况札盟正盟止長達什拉布担現已由京赴庫三盟副將軍剛珠爾札布又復在烏該班奴才等再四斟酌將札盟盟長印信飭交副將軍洛布桑多端布署畀三盟盟長印務飭交副盟長固魯固木札布署理如此一轉移間正任各官均已赴庫候訊而盟務亦不致無人管理矣除嚴行札飭令各員赶緊起身外奴才等爲盟務起見理合附片陳明伏乞聖鑒謹奏奉硃批著照所請該衙門知道欽此 
 
 

Page 16

 
 
[光緒二十六年四月二十二日京報全錄]  
　　宮門抄○諭旨二道錄前○將軍壽奏爲遴派鎭邊新軍各路統領營官摺○又奏爲添派鎭邊新軍分統教習各員片○署粤督李奏爲請補廣西守備懇恩勅部給劄片○將軍壽等奏爲擬請設鐵山包官兵摺○皖撫鄧奏爲另案叅革知縣欠交正雜銀兩掃數完解片○四月二十二日禮部宗人府欽天監侍衛處値日無引見○恩隆謝授熱河正總管恩○毓隆謝授侍講學士恩○陶式鋆預備召見○禮部奏派磨勘各省繙譯童生試卷派出松溎崇勳文海恩順○召見軍機陶式鋆○○奴才　山跪奏爲遴派鎭邊新軍各路統領營官恭摺具奏仰祈聖鑒事竊奴才上年欽奉諭旨招募鎭邊新軍舉凡扼要駐紥處所成軍日期以及就餉起練情形均經先後奏咨在案當成軍之初奴才與前任將軍恩澤往復函商擬將鎭邊新軍分作前中左右後五路奴才自將中路步隊二營砲隊一營馬隊二哨其餘前左右後四路各設統領一員每路練馬隊一營步隊二營統領自帶步隊一營爲中營馬隊一營爲左營步隊一營爲右營共練馬步砲隊十五營零兩哨應派管帶各路人員查有已革二品頂戴奉天復州城守尉宗室盛恒久歴藶行老成持重堪派爲中路分統候選守備廣渠門千總世襲雲騎尉張震講求砲學堪派爲中路左營砲隊營官補用佐領防禦吉祥精明幹練堪派爲中路右營步隊營官花翎候選同知孫曰鎔勇於任事勞怨不辭堪派爲前路統領驍騎校明亷勤愼勇敢堪派爲前路左營馬隊營官拔補千總儘先把總萬承勝不避危難堪派爲前路右營步隊營官乾淸門三等侍衛富尼雅幹精明强幹諸事留心堪派爲左路統領試用鄂倫春協領福亮有瞻有識堪派爲左路左營馬隊營官二等侍衛富山志趣向上　派爲右營步隊營官升用佐領藍翎驍騎校榮玉沈靜有爲不避兼怨堪派爲右路統領試用鄂倫春恊領壽亷謹愼可恃堪派爲右路右營馬隊營官補用驍騎校恩明歴練自爲堪派爲右路右營步隊營官升用佐領五品花翎倉官　玉正直不阿勇敢有爲堪派爲後路統領補用佐領五品花翎前鋒喜昌勇而知機堪派爲後路左營馬隊營官五品花翎領催額委筆帖式桂林勤愼諳練堪派爲後路右營步隊營官除已一律檄飭遵照並分咨户部兵部查照外理合恭摺具奏伏乞皇太后皇上聖鑒訓示再　年新軍一律成營後奴才咨由前將軍恩澤聨銜會奏恩澤未及核辦旋卽出缺是以奏報稍遲刻下統領營官又有因事移動之處容俟奴才另摺詳陳合併聲明謹奏奉硃批知道了卽著督飭該統領等擇要操防毋稍懈弛欽此○○壽山片再查鎭邊新軍分爲中前左右後五路中路三營兩歸奴才自將原爲節寗餉需起見無如奴才任重事繁不暇躬親細故當商之前任將軍恩澤擬以中路中營官派爲分統　奴才月支辦公銀内酌撥津貼不另開支正餉以專責成其分統管理全路指麾部署又不可無驅策之人因擬於中路中營添派差遣一員月給薪水銀十八兩辦理該路一　事務又新軍五路一體演練衆操惟呌操口號擬用淸語以便臨機調度當於上年秋間由奉天咨調熟習　操兼通淸語之官弁十五員委爲總教習一員分教習十四員仿照齊字營餉章每員月給薪水銀十六兩所有中路中營添設差遣一員及各營添設竊分教習十五員均於成營時由新軍額餉内作正開支隨案報銷除分咨户部兵部查照韑理合附片具陳伏乞聖鑒訓示再此件奴才於上年成軍後咨由前任將軍恩澤會奏恩澤未及核辦旋卽出缺是以具報稍遲刻下情形不同又須變通辦理容俟奴才另摺詳陳合併聲明謹奏奉硃批該部知道欽此○○李鴻章片再准兵部咨廣西撫標右營守備缺係部推之缺輪用武進士請補等因兹查有廣西撫標右營効力期滿進士營用守備王忠乾年四十歲湖南零陵縣人由武生應光緒已丑科鄉試中式武舉人壬辰科會科中式武進士奉旨以營守備用呈　分發廣西撫標効力光緒十九年九月二十七日到標効力五年期滿臣到任未及三月例不出考撫臣黃槐森查得該員年富力强營務諳練合無仰懇天恩俯准以王忠乾補授廣西撫標右營守備敕部給劄令其赴任謹會同廣西巡撫臣黃槐森廣西提督　蘇元春附片具陳伏乞聖鑒敕部核覆謹奏奉硃批兵部議奏欽此○○奴才壽山薩保跪奏爲擬請設鐵山包官兵恭摺具陳仰祈聖鑒事竊查綏廰治東枕靑山萬壑千巖逋逃淵藪屬地有鐵山包胡馬賊所從出入門徑也前任將軍依克唐阿駐以鎭邊下游一軍創辦屯田藉防山險並經前任齊齊哈爾副都統　祺淸文地畝親往勘查旋値甲午軍興依克唐阿調隊出征此事遂廢旨時增祺護理將軍印務飭北圑林子滿蒙漢旗　一千二百户前往開墾一面按餉徴收經費一面飭派花翎防禦委佐派依克錦巴圖帶同各旗領催督誅耕作無如賊出不時人難安業轉瞬屆限弗能墾熟弁科而各該旗丁仰恩朝廷豢養之恩深恐租賦久懸擬求安設官兵以資彈護又以俸餉無出甘願籌捐銀兩以供度　除俟墾熟升科再將官兵俸餉照例於地租項下作正開支外其未廾科之前五年一律歸該旗丁公同捐繳作爲報効由委佐領依克錦巴圖禀經前任將車恩澤酌核擬辦未及具奏因病出缺奴才壽山到任該委佐領復申前請當飭各司公議合以該處已放旗荒二萬六千餘晌墾熟之後尚可推廣兹因屢被匪擾未能速其成效自須設法補救永奠厥居各等情奴才伏思設官所以保民未有民欲得官而不爲之建設者况又情急勢迫至爲報効俸餉之請於此因勢利導使各盡力農功將見不數年間有地皆耕無荒不熟不獨租賦自益且地闢則民聚民聚則馬賊自不敢出其途是於綏化呼蘭一帶地方亦有裨益合無仰懇天恩俯准添設協領一員佐領四員滿洲防禦二員分部驍駒校四員領催十六名由領催内挑放委官四員按甲二十名又恊領衙門添設辦事之無品級筆帖式四員委筆帖式四員佐理案牘以該處在綏化界内去通肯尚有間隔故攺歸綏蘭核計所添官兵每年應需俸餉銀六千四百七十餘兩五年併計共需銀三萬二千三百七十餘兩　在此項　兩業經各旗户如數捐儲由北圑林子委恊領穆精額委佐領依克錦巴圖轉報到案其興修衙門經費亦經該處一併籌出毋庸别請　欵惟是初設五年之餉旣係自　籌納爲數甚鉅自應請予恩施擬將以上所設官缺卽作該一千二百户内滿蒙漢專缺用昭奬勵他處官缺亦　准其列騐如蒙俞允該處應升　弁職分皆小不能按級選拔擬俱先行試用一年試用年滿如有成效再行咨送引見　爲實缺以重名器其餘一切未盡事宜嗣後體察情形隨時奏明辦理奴才等爲安民業順輿情興墾務起見是否有當恭候聖裁所有擬請設鐵山官兵緣由理合恭摺具陳伏乞皇太后皇上聖鑒訓示謹奏奉硃批該部知道欽此○○鄧華熙片再前任渦陽縣男案叅革知縣歐陽靄欠交正雜銀兩屢催延不完解經臣奏請勒限一個月完繳淸楚欽奉硃批著照所請該部知道欽此欽遵轉行勒追在案兹據該革員歐陽靄將前項正耗等欵共銀兩一千二百三十六兩四錢五分一厘先後措齊分别徑解司庫兌收淸楚據潘臬兩司會譯請奏前來片查　革員歐陽靄旣將欠解前項正耗各欵銀兩掃數解淸尚知愧奮除咨部查照外謹會同署兩江總督臣鹿傳霖附片具陳伏乞聖鑒謹奏奉硃批該部知道欽此 
 
