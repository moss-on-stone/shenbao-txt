# 1894 - 277 - 4907712

 

Page 1

 
 
[原底繪圖列國出書並申明翻印] [  點石齋啓]  
　　繪圖列國係洗紅館托點石齋石印圖繪工緻紙墨精良承海内諸君　稱許不脛而走矣詎無　　徒累用原書　印以圖影戲射利紙張惡劣墨跡模糊使人見而生厭另有鉛板將原圖石印底充者種種　蔽售主易受其欺兹點石齋後印　而加光緒二十年秋七月重印另送雙　　屋　定印章末頁盖原圖原書翻印雷殛火焚一戳　無此二章記卽係贋鼎賜顧者請詳　出售處棋盤街申昌本分局　葉文瑞醉六龍威各書坊外埠點石分莊購取可也 
[新印日本海岸全圖及日本新政考日本師船考] [  三馬路申昌書室啓]  
　　是圖爲日本海軍省所珍藏近以軍務方興敵國情形要宜深悉是以設法覔得付諸石印以廣流傳其中潮汐之疾徐沙礁之深淺燈塔營　之若何布置川原港汐之若何防維以及國名道名府名縣名臚列精詳如指諸掌誠輿圖中最善之本也計未裱者每張洋三角正摺式者每張洋四角五分　成横被者每禎洋五角又新政考爲顧少　比部所箸得自王君惕齋其中詳稽日本政治瞭如指上螺紋欲料敵國情形者不可不細心披震每部兩本價洋二角五分師船考爲沈仲禮太守所籌將日本各兵艦譯成中西文字并註以倭音而船身之長短間狹機器之堅脆疾徐成自何年建自何廠一一開列毫髮靡遺每部一本價洋一角留心倭事者請臨三馬路申昌購取可也 
[讀本報紀鴨緑江之戰而系之以論]  
　　我觀於前日鴨緑江大戰一役而後知船堅砲利之足以操勝劵也并知平日預備之不可無也是役也方當兩軍相見之際巨砲遥轟兩相攻擊倭人以我鎮遠定遠兩鐵甲戰船鞏固非常且係提督在彼指揮故務欲得而甘心焉當接戰之初卽以第一隊極大戰艦七艘圍攻鎮定兩船酣戰三時之久鎮定二船開放克鹿卜砲悉能命中倭軍極大戰艦二艘遂被擊沈倭人亦疉發開花子母等彈環擊我提督坐船兩船受彈不下數百顆船身毫無損傷惟艙面木板略經震壞耳倭人以藥彈告罄且審知鎮定二船非其所敵旋卽遁去我鎮定二船追擊數十里始返此鎮定兩船與倭大艦七艘攻戰獲勝之情形也於時我軍尚有快船四曰致遠經遠來遠靖遠亦爲倭軍第二隊戰船五艘所攻擊靖遠開放克鹿卜轟沈倭兵船一艘倭船還砲相擊彈子墮入靖遠艙中忽爾火發皆因是船造成運來之時本用鐵板隔艙華官復施以木板隔作客廳客房多間裝飾華麗以備迎接大員以致一經中彈卽行燃着其所以不卽沈没者因船身堅刼砲彈不能洞穿也致遠船觸沈倭艦一艘亦卽沈没超勇揚威二船均申砲彈洞穿船底駛近淺處次日倭人用魚雷轟沈此我軍四艘與倭軍五艘相持勝取相等之情形也以上皆經西人在鎮遠船中身親目擊故能述之詳細如此今按鎮遠定遠兩大鐵甲戰艦致遠魚雷快船靖遠來遠鐵甲快碰船皆造自德國福爾康廠其所用之火器則皆克鹿卜砲位也船之堅固砲之便利平日早有定評此一役也能以寡擊衆以少擊多收功於驚濤駭浪之中逞威於霆擊雷轟之際以大展其所長故議者咸謂海軍之所以制勝者全在乎船堅砲利於此一役乃知堅艦利器實有足恃非日本之所能比擬日本雖自恃其長於西法而其所有之船可用者不過如扶桑松島吉野磐城四五艘而巳旣巳或沈或毁其餘皆以商艦攺兵輪僅能載運兵士糧餉以張聲勢未可臨陣戰攻以從大敵也吾國家若能乘此聲威集南北洋之水師兵船直抵長崎封其海口絶其接濟此圍魏救趙之法也日本旣無可恃之船其將何以禦我摧枯拉朽直轉瞬間耳更有言者行軍之要勝敗之所分固係乎船砲之優劣亦恃乎平日之有以預備孔子曰凡事豫則立書有之曰備於不虞古之善教也軍志曰不備不虞不可以師是則備之於豫可不亟講哉備之之術蓋多端矣練習海軍者兵輪當備鐵甲當備快船當備砲艇當備行於狹港淺水之艦當備魚雷水雷當備魚　所以制　敵船者當備船之中鎗砲宜備藥彈宜備藥彈宜與槍砲相配歸於一律艦砲炸彈宜備格林砲宜備連環子母彈宜備及乎近攻排槍當備要當一物無不備一或闕乏事卽不成故船堅矣宜求善於駕駛之人砲利矣宜求精於施放之人此宜備之於平日非審擇遴　不足以當此重任蓋全船之性命所繫焉至倉猝而求之或冐昧以應之則　事矣善於駕駛者能操舵以占敵之上風俾前後左右無不適當我砲路而爲所中苟管駕得人則全船之衆皆可鎮定而不驚船艦器械尚可咄嗟立辦人材則需乎平日之教養訓練也豈一朝夕所能致哉至於陸營亦無不然資糧扉屨刀矛千櫓鎗砲藥彈必儲之於平日斯能用之於臨時一旦統領率軍令出卽行絶無所遲廻觀望苟以物未齊備行期阻滯致誤戎機此有專責者不得不任其咎當軸者手握軍符身統士卒平日精神所注自應慮無不周智無不燭方爲謀出萬全乃徒臨事張皇幾於束手無集始致欺於前日之不自整頓雖深自追悔痛哭流涕亦巳晚矣嗚呼需者事之賊也行軍之道在乎因時以制宜近今軍法首重砲隊繼以槍隊砲兵槍卒皆當躬親其事日與槍砲相習至於舵工水手無不當自勤練習乃承平之日文武玩繥一切任其廢弛將與士不相識上與下不相通西法徒襲乎皮毛在營處行夫故事臣砲蠹蝕風雨之中槍械則轉其朽敝迄乎征調令下茫然不知所出以此而欲望其殺敵致果不亦難乎如是卽謂之無船無兵無械無人也可皆由平日之無備一端誤之也備其可不早哉雖然觀於鴨緑江之役管駕者早巳預備一戰整隊以　卽能操必勝之權而制其死命是則備而後戰戰則必勝有備無患古人豈欺我哉敬爲當軸者告之 
[本館接奉電音]  
　　昨由京友電傳上諭二道敬謹譯登○九月初九日奉上諭前據李鴻章電奏海軍各艦在大東溝洋面與倭船接仗情形當經諭令該大臣查明傷亡將士請旨優卹兹據覆奏詳細情形此次海軍護送運船突遇倭船鏖戰三時之久我軍以兵艦十艘當倭船十二艘以寡敵衆循環攻擊始終不懈俾陸軍得以登岸我船被沈四隻擊沈倭船三隻餘船多受重傷各將士効死用命深堪嘉憫提督銜記名總兵鄧世昌升用總兵林　升均著照提督例從優議卹鄧世昌首先衝陣攻燬敵船被沈後遇救出水義不獨生奮擲自沈忠勇性成死事尤烈並著加恩子諡升用游擊陳金揆著照總兵例從優議卹叅將黄建寅林寳中各照原官升銜從優議卹以慰忠魂餘請照所議辦理該部知道欽此另片奏遵查陣亡總兵左寳貴子嗣覆奏等語左寳貴之子左國楫左國楝左國樟均著俟及歲時帶領引見候旨施恩欽此同日奉上諭内閣吏部奏中書司員情殷投効呈請代奏各一摺候選員外郎兼襲三等男程建勳著發往北洋交李鴻章差遺委用其内閽候補侍讀中書復茂一員著毋庸發往欽此○現換絨棉袍　　 
[眷顧藩封]  
　　八月十五日皇太后特傳懿旨令朝鮮使臣李承純閔泳喆等卽刻至閱是樓聽　二使臣旣至非僅　鈞天雅奏且得嘗御廚珍　並賜以瓶壺等物上面詢倭亂情形二使臣奏對時華語未甚明晰上諭令擇伴官中之通華語者於次晨帶入内廷侍　以備顧問十六日二使臣遵將華語明晰之陪臣二人帶入亦 
 
 

Page 2

 
 
賜　觀劇酒食將倭奴脅迫朝鮮詳細情形逐一詢問　聖怒勃然誓欲滅此而朝食也 
[浮報鎗價]  
　　文匯西字報載有天津信息云有某大員將某員掌頰緣某員向德國洋行買　　洋鎗三十萬枝每枝價銀二兩後某員開帳每枝竟虚開價銀九兩此事尚未發露後因買洋鎗後又買藥彈亦係舊者裝入槍中其　不能取出因此被某大員查出立將某員傳至查悉前情某大員不禁大怒立卽掌頰揮之出外某員因此遂請病假文匯　載有某大員及某員之名本報不便譯出如果屬實則某員之咎誠無可辭矣豈掌頰所能蔽其辜哉 
[失火述聞]  
　　天津西人接旅順電報云旅順藏火藥之處忽然火發此事不知確否俟接本館訪事人信再行登錄 
[運船抵滬]  
　　前紀巴敦輪船裝載軍火行至澎湖海西被中國兵船截留解至臺灣此船本係英國商船因其中所裝多係美商貨物由美國欽差向總理衙門商辦解回上海昨日行抵吳淞口江海關卽派打手多名上船將運滬各貨提出再入艙中查看其詳容俟續錄 
[不戢自焚]  
　　昨得本館特赴日七東京專探敵情之友人來信云陽歴九月二十二號馬關傳來警電謂二十一號半夜時名古屋兵營火起焚去十之八九兵士死傷殆盡按其地兵營皆近來新築所駐之兵由東京募集約計一萬餘人顯戮未膺天災先至可見蒼蒼在上其怒倭奴也深矣無奈倭奴之尚不知悔禍何 
[倭奴見惡]  
　　昨又接本館常駐日本横濵訪事友人來信云倭國沿海諸島向設五色燈臺夜間燃照海面以免洋船悮行擱淺近日一概撤去以故各商船夜間來往每悮程途歐西諸商甚爲所苦觀此則倭奴之興兵搆怨不特　中國人惡之卽西人亦未嘗不惡之乃尚鴟張狼突大言不慚其不被各國羣起而攻者幾希矣 
[倭事傳聞]  
　　西字報云外間傳言有倭兵四萬名直犯犬連灣次第登岸按大連灣離旅順口一百二十里此信如確則日内必有一塲大戰當傾耳而聽捷音矣又聞倭奴本擬攻犯天津口嗣因鴨緑江之戰大爲我軍所創故不敢駛至直隷海面改而就大連灣倭報則謂日本通國之兵刻巳全數調出目下用以守國者皆未經訓練之民兵若此則我　中國正宜乘其國内空虚移師直擣按兵不動何爲哉至高麗所有之倭兵悉歸其酋山縣有朋統率由鴨緑江望盛京進發餘兵則概歸陸軍大臣大山巖管轄倭主命其進犯京師猶憶前者倭奴口出大言妄謂十月内定可攻入北京大加蹂躪今者我　皇上天威震怒誓掃宼氛億萬天兵如雲之集么麽小醜想不難一鼓　平也 
[倭報譯登]  
　　某倭報云前者平壤一役華兵誓死不退勇往逾恒自南攻入之倭兵由倭酋大島義昌督率戰至數時之久勢將退回大島一馬當先激勵士卒始得再接再厲擊退華軍由此以觀我　中國誠不少良將勁兵苟能持之以恒何患倭奴之猖獒獗哉 
[電傳甲午科湖北鄉試題名全錄]  
　　錢桂笙　柳南烈　陶　壎　潘麗生　陳汝翼　全燮才　董欽墀　劉中經　李兆麟　黄自炳　徐德炳　劉元豫　饒叔光　夏肇西李華藻　周以存　張　鋆　王廷梓　姚慶禧　張　琴　帥培實　詹　愷　劉克定　陳　則　汪炳昭　陳炳堃　徐珍秘　吳　霖殷　雯　張道瀛　石際炳　潘春藻　黄榖元　張治仁　王沅清　童樹棠　徐　錦　羅良弼　毛聲遠　徐炳麟　李廷祺　劉　輝吳樹錦　榮春暉　陳鳳翥　孔昭璟　黄道鴻　杜鍾福　葉啓壽　李德馨　馬慶龍　姚唯寅　徐德信　王樹槐　吳炳榮　善　成劉德全　蕭喜源　陳德銘　胡德璸　戴瞻魯　石振埏　索鴻曾　沈炳麟　董昌達　陳永慶　程　雲　李慶藻　劉蘭芬　錢夢觀鄭世珍　李嘉賓　沈自申　潘晉卿 
[副榜]  
　　卜敬銑　張國齡　江玉樹　江起齡　欒鴻榜　陳懋夔　江化龍　丁鳳來　李懋猷 
[電傳甲午科山西鄉試題名全錄]  
　楊輔蔭孟縣　楊承緒靈石　成天泰清源　成連增景水　李慎奎平定　常向旭忻州　郭景象孝義　張鳴桂汾陽　曲述釗解州　趙昌晉太谷　韓克敬汾陽　王守讓猗氏　王錫岱壽陽　張受中沁源　年瑞璣趙城　方成章永濟　孟　宣平定　石新銘汾陽　張憲文嵐縣　張友怡壽州　趙全德五臺　劉學文祁縣　梁成源太平　孟步雲祁縣　張　倫平定　王芝兆祁縣　王乃成文水　喬佑謙祁縣　武同文平遥　吳　庚鄉寍　郁　桓陵川　張應濟介休　岳　琳駐防　劉麟翔遼州　王齊賢曲沃　李希源猗氏　王志昻陽曲　王人鑑趙城　郝仁景太原　孫秉衡大同　劉成璧趙城　宋紹徽介休　粟國聘大同　蕭華國大同　田應璜澤源　許　柄趙城　柴汝楨洪洞　衛效貞　山　劉鍾英洪洞　陳運内嵐縣　王澤　趙城　王登峻樂平　王嘉瀇平遥　田雨棻孟縣　關世熙臨汾　趙懷璧壽陽　尹凌雲浮山　楊爾英榆社　武烈承長治　白錦雲孟縣　張織榮平定　李成瀛棆次　李蘭堂平定　史官箴趙城　范佐堯翼城　鄭增耀五臺　馮俊卿萬泉　張攀斗霍州　張效良徐溝　劉大朋太原　馮濟川孝義　楊炎林河曲　解全福汾陽　蘇寅春壽陽　侯覲封孟縣　馮　蕃懷仁　元習庚駐防　申玉振高平　楊芳源清源　王化　嵐縣　張文蒸靈石　黄守淵平定　郭鴻恩平遥　李衡雲樂平　陳天相長治　曹佐武嵐縣　宋金印汾陽　許佩猷榆次　陳斐然聞喜　王韻蘭平定　劉祖　太谷 
[電傳甲午科甘肅鄉試題名全錄]  
　　黄居中階州貢　李　烓西河廪　梁佩實秦州廪　盧殿魁鎮番廪　李九如皋蘭附　蒲春霖秦州廪　謝敬熙伏羌廪　杜士選稷縣廪仙　鵬秦州廪　謝邦彦伏羌附　丁春舄武威廪　張　溥寍遠增　魏命侯金縣附　趙尚仁靈州廪　李　濤鞏昌廪　咸發新靜　廪劉熺鎮西河廪　謝翰南鎮番廪　錢旭東安化貢　祝德義皋　附　叚衡文山丹廪　李丙文安化廪　蘇耀泉會寍廪　高守愚秦安廪趙鼎臣狄道附　張耀南伏羌廪　山毓英河州附　鍾汝霖秦安廪　宣雲錦靜寍貢　龐象賢伏羌廪　黄允清甯夏貢　吳登瀛皋蘭廪馬文蔚古浪增　蘇源泉會寗廪　王國麒鎮番貢　常克式通渭廪　陳景雲環縣廪　宋希文皋蘭廪　張自誠河州廪　夏步雲安定廪馬乾德秦州廪　李增禮狄道廪　安　吉安定廪　車舒翰靈州廪　萊天錫階州廪　牟錦緒蘭州廪　閻　毓肅州廪　錦　雲寗夏旗孔崇祿凉州旗 
[副榜]  
　　金　錫金縣廪　王德教狄道附　高近朋甯州附　陳　潤河州增　王天懿武威附　吕芳觀涇州廪 
[烟臺訪事人述中倭戰事]  
　　本館派赴烟臺訪事人來函云有在東邊門地方贸易之商民於初六日行抵烟臺據言我軍之在義州者業巳退出惟江東迤南尚有華軍駐紥爲犄角之計因恐内渡時或爲倭奴所乘也西岸之兵雖可遥爲聲援而相隔一水礙難前進目下倭奴亦不甚相逼僅留兵數隊屯紥南岸防我潛渡餘則悉數南去不知是何詭謀○又言我軍平壤之戰所以失利者皆因未能先踞山頂也我軍所携之砲爲數旣少且砲身甚小裝彈施放不能及遠當交戰時我軍砲彈旣不能及敵卽或猛進數里可以相當而槍隊多砲隊少交鋒之初鎗兵之 
 
 

Page 3

 
 
力一無所施而倭彈巳能命中斯時也雖有良平之智黄獲之勇亦將爲之束手况彼居高臨下勞逸之勢又不侔耶今我軍之在九連城鳳皇城一帶者暫爲固守之計待統帥宋祝三宫保節麾遥臨再定計議共圖進取 
[派辦臺防]  
　　福建厦門水師提督楊西園軍門前者欽奉上諭會同撫憲邵人中丞督辦臺灣防務巳登前報兹悉中丞前准總理衙門電奉旨倭人要挾無理恐難就範臺灣重地亟應預籌戰備福建水師提督楊著閩浙總督譚傳旨飭知該員酌帶兵勇迅速渡臺會商臺灣巡撫邵妥籌佈置並諭邵知之欽此又前經邵大中丞電奏臺省民情浮動亟應辦理圑練以固民心而弭内患可否請旨飭帮辦全臺撫墾事務太僕寺卿林維源暫留在籍督辦團練之處電請總署代奏嗣准總署電奉旨邵友濂電奏巳悉林維源著准其留辦臺灣團防事務欽此又藩司唐方伯前准總理各國事務衙門電開奉旨臺灣布政使唐景崧南澳鎮總兵劉永福均著帮同邵友濓辦理防務欽此方伯當卽具摺謝恩一面附片奏明臣奉旨帮辦防務除地方公事仍用藩司印信外其防務事件自應另刊關防以照信守兹謹刊刻木質關防一顆文曰帮辦臺灣防務福建臺灣布政使之關防擇日啓用理合附片陳明伏乞聖鑒謹奏 
[四明述事]  
　　寍波來信云鎮海海面時或謡傳有倭船游弋浙江巡撫廖榖帥特調駐紥嘉湖一帶統領水師之費毓卿軍門前往專統陸軍爲之防堵同時又從四川調吳吉人叅戎至鎮海砲臺襄助爲理○甬上戒嚴輪船之由滬開行者皆停泊鎮海口外客人貨物用小船剥赴甬江當此人多於蟻之時擠擁喧譁易於肇事而婦女之由申返甬者姗姗蓮步尤苦躑躅不前所望董其事者設法周旋或請營中派勇數名爲之照料庶匪人不敢揷身入内而諸客可以魚貫徐行乎○上月二十八日之晚團防局北叚董事劉姓至西叚董事陳姓家籌商捐欵旋團坐一桌用麻吊兒賭錢敵某員來此巡查因卽拘拿以去各叚董聞之老羞變怒相約停辦民團不知總其事者能以片語解紛否也 
[浙闈剩語]  
　　杭州訪事人云浙闈謄錄書手於九月初一日午刻事畢至申刻悉行放出據云本科門禁極嚴私遞字條頗非易事其中因患病告假而出者計十餘人病故嚴州府屬書吏一名中秋節例有犒賞每名得錢三百文今年遲至十六日尚未給發大衆因之喧讓事爲提調郭觀察所聞立命總理廳如數分給 
[東省近情]  
　　營口訪事人云九月初一日卯期巳過街巿平安老油卯前售至三兩五錢五分至卯後貴至三兩七錢五分○潮帮因豆餅價值從廉各租定輪船運赴汕頭消售日内共租太古公司輪船三十餘艘大約封河期内尚有續添者○奉軍中有從營勇出身洊升管帶者花翎紅頂炫耀一時其實並未從槍林彈雨中親身閱歴今者左統領陣亡兵潰管帶遂亡命脫逃刻巳遄回故鄉所部五百健兒只數十名頭顱如故噫若此人者不步方伯謙後塵真是幸事巳○營口礮臺日夜換班巡守道憲又飭湄雲兵輪船駐守口外倘見有倭兵船駛至卽時禀報俾得發砲以攻 
[人亡財散]  
　　寍州湖西有某甲者因其母攺嫁周某甲亦隨之而往卽滬諺所謂拖油瓶也周因其不務正業日事賭博惡而逐之近周患病沈重因念嗣息尚虚復招甲至家俾承香火蓋謂慰情聊勝無也未幾周死母檢點遺蓄得數百金乃令甲購買喪具中草率料理倐忽不見待至夜分仍不歸來及明收殮徧覓之得諸賭塲中卽有賭客多人各執楮帛來吊母意賭博雖非正務而弔死尚有朋情姑聽之及殮畢諸客出劵索賭債則卽前夜所負也母不肯認衆將室中細軟什物攘奪一空甲亦乘間脫逃不知所之矣 
[上海官塲紀事]  
　　海防同知劉乙笙司馬之次公子於本月初八日完姻和各當道親臨道賀昨日午前十一點鐘司馬命駕至各衙門謝步○元高士秦裕伯墓在浦東裕伯題橋重九日黄大令委縣丞吕慶堂二尹渡浦前往致祭 
[備迓靈輀]  
　　原任福州將軍希軍帥薨於任所由長公子扶柩回旗上海縣黄大令探知靈輀指日可到飭丁役在招商局金利源碼頭預備供張法讞員葛同轉令會捕局線勇會同法包探在碼頭照料 
[滬南零拾]  
　　前日爲重九佳節滬南各會館咸雇樂部演唱豪絲哀竹沁入心脾泉漳會館及荷花池二處皆召梨園子弟演戲一日廳事中陳設古玩光怪陸離不數石崇王愷自午至暮游屐紛來不亞曲水湔裙之會當荷花池演戲時突有湖南帮十餘人在塲縱目與名福林者互奪立位以致用武福林寡不敵衆大受損傷幸有湯某不忍坐視再三勸解始各分散○楊桂山者住大東門左近昨早携六歲之女往親戚家行經郎家橋地方突有匪徒從後奔至將女所帶金秋葉一片攫去女痛哭不止楊欲追拿匪人巳不知去向矣 
[印捕無禮]  
　　前日一百十三號印度捕至裏虹口七百七十六號門牌龔中所開順興糧食店門前見店主婦獨在店中遂出小洋銀一枚嘻嘻然持之入内强欲求歡氏駭極狂呼鄰人聞聲齊集印度捕見勢不妙飛步奔逃事後龔偕婦投捕房向捕頭聲訴捕頭再三撫慰許將此捕送案訊懲 
[候傅經手]  
　　洋商哈味控彩章洋貨號定貨不出由薩副領事照會英廨讞員宋通刺請爲會訊昨晨傳齊原被告會同薩副領事升座訊問哈味投案申訴請令彩章從速出貨彩章夥曾梅臣供此貨曾將派司退銷與經手人嚴春傳通剌問哈味派司巳經退銷此事可以作廢哈味供稱彩章將派司退與經手人及經手之嚴春傳來行欲退我卽投案控告通剌商之薩副領事以此事須傳到經手人方有端倪著於禮拜三傳經手人再行質訊 
[研訊賭徒]  
　　上海縣黄大令接奉江蘇臬司韓古農廉訪札飭訪拿賭棍等因卽飭捕役柴樛趙金會同英公廨差役在虹口沈家灣拿獲賭徒十八名收押候訊此巳誌諸報端前晚倩葉司馬升坐花廳提訊陳炳榮供稱小的在海防廳署當役家住八仙橋外家在虹口妻子於某日歸寍至本月初一日小的至虹口接回行過西人宰牛塲駐足閒觀致被巡捕拘押司馬拍案大怒謂爾旣當差役瞻敢知法犯法尚思在此逞刁乎喝令笞責三百板康正和供稱小的係本邑人以賣水果爲生是日送一學徒至虹口某水果店習業路過賭塲致被悮捉捕役禀稱小的訪知康日提筠籃在塲中喚賣水果司馬謂康曰本委不將爾深究爾可將賭塲上情形逐一供訴康供稱小的與到案之人均不相識司馬喝令笞責二百板曹雲卿供稱小的係川沙廳屬曹家路人喚賣竹器爲生是日路經此處並不犯賭嚴宏生供稱小的亦本邑人開設柴行是日在河岸上柴賭棍被逐奔逃擁至小的身邊致被拿獲僧定慧供稱僧人在補陀山某寺焚修於上月二十八日到申本月初一日至虹口圓通寺訪方外友突被悮拘朱木术供笛小的亦本邑人向習攻銅並不犯賭司馬曰爾是著名賭棍安得狡楨喝跪大練良久又鞭背兩次計共二百五十下張海和頭供稱小的自幼在南門教堂讀西書現寓虹口鑄造鉛字並不犯賭司馬曰拒捕者卽爾兩人尚何狡賴亦喝跪大練鞭背一百下陶金大供稱小的實姓范並非地主是日地保陸坤咸囑小的承認大老爷試觀小的寒貧如此安得有地出租瞿慶福供稱小的在浦東某船廠當庖丁並未犯賭徐阿全亦不認賭司馬飭仍還押所尚有八名定於明日究辦 
[英界公堂瑣案]  
　　蘇人程子和來滬後住居元棧忽於日前被僕人徐榮生竊去鐵箱一隻内儲金珠翠飾三十餘件弞度值洋九百餘元曾經投報捕房昨經包探何瑞福將徐拘獲吊到金表金鐲金鑲玳瑁鐲及各色約指耳環等件並在徐身畔查出洋四十五元及縐紗夾衫寍綢馬甲各一件一併呈案程投案求請查緝餘贓並言徐向與棧向茶房徐三同房居住此事三諒亦知情請爲詰究徐供在連元棧爲茶房却 
 
 

Page 4

 
 
與徐同房住宿當晚彼竊物逃逸適值小的熟睡故未知覺徐榮生供在程處爲僕此次竊物與他人無干通刺問據爾主言尚有餘贓在何處答不知小的所竊各物俱巳吊齊通刺商之薩副領事判將徐榮生之薦頭周阿榮父徐阿四交捕房帶回管押候將餘贓緝齊再核徐榮生交捕房管押半年○包探沈金隆禀稱嘉興人宋大寳來滬住居申天寳客棧竊取同棧客金約指衣服洋銀等件經小的緝獲人贓查點之下尚少洋銀七元及金約指一枚綢馬褂一件共質洋八元五角請究唐桂廷等五人求請領贓旋有大寳之父宋仲均投案稱兒子不肖逃至滬上竊人物件今願料理求請將兒子究辦通刺准如所請判宋仲均交保出外料理大寳管押一個月○包探黄四福禀稱上月間石路復聚興火腿店失火延燒間壁隆興押店該店曾在裕昌保險行保險銀二千五百兩事後該行卽如數賠償豈知該押店於失火時搬出石鐘一架及各樣對時表數枚内有表二枚係潘德昌之物曾往贖取彼言俱巳燬燒現查亦在其中故一併傳案請究裕昌遣夥投案訴稱我行巳將保銀賠訖惟伊不應將石鐘等物取出對時表雖未保險現巳取出亦應招人取贖方爲正理今伊旣將鐘表取出恐其尚有别物請爲根究押店主郭信合供鐘表並不保險是以取出通刺得供與薩副領事再三商議判將郭信合帶回捕房著將所賠之銀繳到後再核○陳春生竊取唐桂山布衣三件經二百三十一號　捕拘獲人贓請究通刺判將陳管押五天贓還失主○張阿元控寄父朱郡屢次來家吵閙强借錢文前開之客寓巳被賣去今小的在某洋行爲夥彼又纏擾不休求請訊究朱供江北人欲回江北因無川資故向借洋數元通刺判令張出洋二元給朱作川資卽回江北如再往滋事定于究辦朱遵諭而退○周阿堂竊取王岐侯燒烟之銅鍋一隻經包探張阿五拘獲人贓送究通刺略問情由判令周阿堂交捕房送回寍波贓還失主○包探唐清山禀稱山東人楊缺嘴江北人王阿三前因犯事遞解今又來滬是以一併拘解通剌判令押候分别遞解○九十六號印捕拘解在途吵閙之王阿榮陳愛榮陳阿三等到廨請究通刺判各罰洋半元○一百十七號華捕等拘駕車違章之馬夫唐寳廷謝增益及在馬車上磕睡之馬夫王信建到案通剌判唐各罰洋五元王罰一元 
[心香敬爇]  
　　昨日本館協振所承武林馬君捐助洋銀二十元當此秋風漸厲北地苦寒鴻雁哀鳴何以卒歲馬君腰纒慨解不吝宏施使啼飢號寒者有再生之慶此其恩施普被不甚於有脚陽春哉一瓣心香昕宵敬爇巳又四明李萊仙善士來函云家母今年六旬有六僕巳有兩子惟三四兩弟尚虚似續今歲二月九月各添一丁堂上喜逐顔開爲助順直賑洋二十元上祝慈母康健下祈小孩順遂望貴賑所彚解災區爲荷捧讀之餘具見善氣所蒸蔚爲家瑞天之所以報之者正未有艾旣掣收條復誌數言以揚仁風 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局訊流氓]  
　　　永　赴總巡局控地棍冷打阿桂卽吳阿桂蘇州小民卽張小　　　囡卽　　囡時千麻子繩索阿炳等人恣行滋詐求卽提懲葉司馬飭局差協保將張朱提案交縣差看管阿桂聞風逃逸前日縣捕柴樛派夥役在洋涇拿獲解送縣署前晚司馬升坐花廳問吳曰提爾數日何以此刻纔到乎吳俯首無詞司馬飭暫寄押所候提齊人証訊辦旣而有朱小生者亦赴總巡局控流氓黄慶榮卽油胡蘆魚肉良懦索詐行兇司馬諭候訪拿究辦 
[上海縣署瑣案]  
　　船户張進殷運米至織布局前巡局内疑其私運出口將船扣留解張至道轅發縣訊辦葉司馬提訊之下張供稱小的由　沙龔家路口陸合順南貨米店雇裝棉花赴無錫賣與元茂莊得洋銀七十九元有零另有匯票銀若干旋購米載回路過鐵布局前被巡局扣住司馬問書差人等曰到川沙可是行此路禀稱是司馬令交差看管傳陸到案訊明核奪○金某生時與弟金如林不睦挈淒唐氏居法華鎮二十八保三圖今金巳故唐氏仍移居老屋致與如林爭執擊破頭　遂偕抱告唐仁儀投縣控訴黄太令請葉司馬升堂訊究唐氏聲訴情由司馬飭仵作騐明諭令自行醫治候提如林訊明核奪 
[法界捕房瑣案]  
　　華金林竊取法蘭西書信館馬夫號衣後又在英租界犯案經英包探帶至潮源押鋪吊出解經葛　轉訊究華供認竊取號衣一件嗣經某向某冷店吊出昨日葛同轉蒞捕房命提冷店主翁仲六到案問本月初四日華所穿之衣爾知來歴否翁供稱小的初尚不知後同鄉人某甲告以此是號衣小的卽不敢收買同轉謂爾店不應不問來歴率爾收贓翁供稱小的不敢又問爾旣不敢何以出小洋銀三角非貪贓而何旋命將華提問賣衣者是否此人翁供稱是華供稱小的付質不成是以賣與冷店得小洋銀三角當行竊時見有馬車停在洋涇　馬未套上並無馬夫看守同轉問究竟如何竊取華供小的前因犯案由英公堂宋老爺遞解回籍問所犯何案供稱小的竊取某客棧絨毯當在慶昌典包探禀稱此賊尚在英租界犯案請飭帶回問遞回之後如何又來供稱小的來滬覓餬口之處被包探强行拉入同轉諭翁曰潮源押鋪己罰洋銀兩元爾情節較重應罰三元隨判令將華笞責一百板飭探送交英捕頭辦理翁叩求免罰同轉謂爾旣不願罰須管押捕房一禮拜○七月初九日積竊胡培記在某輪船竊取常鎮通海道吕觀察之枕箱經包探拘解公堂同轉訊供之下判令送請上海縣遞解回籍目下又來滬上疉犯竊案拘入捕房同轉著重笞二百板押候送縣遞解○積竊陶阿春屢次犯案同轉於笞懲後飭送請上海縣遞解回籍前日又在菜巿街行竊經包探拘入捕房同轉判令笞責二百板押候飭探送至周家渡交渡船載回浦東原籍不准再來○蘇州人邵龍生竊取大昌洋行油衣油帽行中人追至馬頭經西捕拘獲解入捕房同轉判令笞責一百板卽行釋出不准逗留○虹口怡昌順京貨店夥白純源至泰順洋行午膳後失去銀票强指司帳人劉心章所匿具控公堂同轉迭次研訊著將劉押候如數繳銀劉心有不甘挺押不繳本月初六日泰順買辦曹渭泉呈遞禀詞稱此事理處巳明求將劉開釋昨白投案訴稱此事雖曾理處尚少洋銀六十五元同轉謂爾不應抗傳不到况失票係自不小心於人何尤著仍照前斷罰洋銀五十元隨命提劉研究劉依舊極口呼寃同轉飭探送至保人朱寳三處問明寃抑情形據實禀覆白管押捕房五日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
