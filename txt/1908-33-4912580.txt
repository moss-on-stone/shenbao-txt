# 1908 - 33 - 4912580

 

Page 1

 
 
   
 
 

Page 2

 
 
上諭 
[正月初六日奉]  
　　上諭林紹年奏特叅庸劣不職各員一摺河南候補道洪懌孫嗜賭耽嬉玩悮公事候補知府宋承麟顢頇陰忮貽誤滋多試用通判陳壽樟品行卑汚人羞與伍分省通判董頤詭詐嗜利膽大妄爲臨潁縣知縣章炳燾貪黷無厭聲名狼藉汝陽縣知縣張心泰遇案科罰民怨滋深息縣知縣孔繁潔善於鑽營聲名甚劣林縣知縣廖學沂聽斷失平居心難問汲縣知縣潘毓岱縱丁滋擾品節尤虧署洛陽縣知縣胡金淦嗜好甚深操守難信分缺先知縣恩麟品行卑濁才識昏庸候補知縣周時豫心術險詐嘖有煩言候補知縣金昆凡庸鮮恥衆議不容趙元忠侵没學欵廉恥毫無太康縣敎諭吕萬源行止不檢濬縣敎諭張霖持躬不謹開封府照磨成壽麟品行不端署永城縣典史劉士爕聲名平常補用副將王殿魁利心甚重補用守備馬永德藉差滋擾候補守備馬文鎏聲名素劣均着卽行革職試用道楊恩慶溺於嗜好才具亦庸懷慶府知府李廷瑞事理不明聲名尤遜孟津縣知縣田務本隳壞學務心性粗浮内鄉縣知縣董駿聲朋比爲非不知自愛太康縣知縣夏聯鈺敷衍因循難期振作試用知縣張鴻森舉止輕浮不知檢束陳留縣敎諭徐之瀛通許縣訓導許保忠均耽於嗜好衞輝府經歷戴鴻猷年力衰頺洧川縣典史程端榆官親用事均著原品休致彰衛懷道馮光元優柔寛縱常不在公汝州直隸州知府松序心地糊塗案多謬誤陳州府通判韓炳性頗喜事嗜好尤深著開缺回籍汝寗府知府羅維垣謹飭有餘才力過弱着開缺另補餘着照所議辦理該部知道欽此 
　　上諭岑春蓂奏查明南洲等廳州縣被水受旱請分别蠲緩遞緩錢糧蘆課等項一摺湖南本年夏秋間南洲灃州安鄉等廳州縣湖河泛漲低窪田畝悉被淹没濱湖地垸間被冲潰高阜田禾入夏被旱収成均形歉薄若將應征錢漕蘆課等項照常征収民力實有未逮加恩著照所請所有南洲灃州安鄉等廳州縣均著按照被災輕重情形將應征錢漕蘆課等項分别蠲緩遞緩以紓民力該撫卽將所開詳細數目　刻謄黄徧行曉諭務使實惠及民母任吏胥舞弊用副朝廷軫念民艱之至意餘着照所議辦理該部知道欽此 
　　初七日奉 
　　上諭河南彰德衞懷道員缺著石庚補授欽此 
　　上諭河南開封府知府員缺緊要著該撫於通省知府内揀員調補所遺員缺著陶福同補授欽此 
　　上諭河南汝寗府知府員缺著李兆珍補授欽此 
論說 
[反戊申（亻）（广）]  
　　戊古茂字茂盛之意也申古伸字伸張之說也今歲干支屬戊申則國勢 
 
 
 

Page 3

 
 
必日益茂盛。民氣必日益伸張也可知。今年之前爲丁未。又前爲丙午。中國本有白馬紅羊之說。則過此兩不利之年。而入此兩大利之新年。國勢雖萎。必且復茂。民氣雖弱。必且日伸也可知。然而造因在前。結果在後。今年之事。不必始於今年也。一日之疾。可以胎十世之毒。片言之誤。甚者貽無窮之憂。况在此一二年内之事。有不影響於今年。者首佛家曰（欲知前世因。今生受者是。欲知來世事。今生作者是。）吾請易一說曰。欲知前年非。今年受者是。欲知來年事。今年作者是。吾竊觀夫前年政府之行事幾。無一不顚倒紕誤。則今年之景象何若。已可想像而知。吾又逆料今年政府之行事。其顚倒。紕誤。必無以稍勝於前年。則來年之景象何若。又豈待煩言而解。光陰如駛。年矢迭催。戊申乎。戊申乎。爾固有何可賀者在乎。今自入新以來。歌頌戊申希望戊申者亦衆矣。登愁煩之場。作倚門之歌。記者竊有所不取。因援古人反離騷之義作反戊申。 
　　取干支以配年歲。此古今各國之所無也。吾國自造甲子以來殆數千年。其事已相沿成俗。則吾卽援此以論戊申之年歲。戊屬土凡屬於土地上之墾牧之礦產之森林。宜無不有茂盛之象也。然黑吉之開墾。徒爲叢弊之場。東省之森林。盡爲日俄所據。此外若膠濟南北滿銅官山之礦產。雖在交涉之中。斷無壁還之望。而各國之取機會均等王義。援例以求者。且方興而未艾焉。則國勢之不茂而萎可知也。申屬金則屬於金類之鐵路之金錢。宜無一。不有伸張之望也。然南滿北滿京漢滇越等處鐵路之已屬外人者無論矣。若蘇杭甬若浦信。國民方竭其全力與爭。而政府且以民氣囂張而壓制之。困辱之。今年以往。吾民人之目中。將見英德兩國之國旗。飛揚於大江南北而莫敢一咳也。土貨滯銷。外貨輸入。大有日盛一日之勢。金錢之流出外國者。其額已難僂指計。今年以往。政府又將以興復海軍之名詞。横征暴歛。重困我民。而運動造艦以冀吸收我國金錢者。且睨視我旁焉。則民氣之不伸而日弱又可知也。嗚呼有此戊申大好之字義。而國勢且有日萎之憂。入此戊申大好之新年。而民氣仍無伸張之望。則吾亦何愛於戊申。而必爲戊申賀哉。戊申乎。戊申乎。爾亦何不幸而爲今年之戊申耶。 
[假新年（亻）（广）]  
　　新年何以賀。賀一年之第一月也。然而年年有第一月。今年之第一月。與前年更前年之第一月何以異。旣無以異。則何得謂之新。旣不云新。則何必有此賀。吾以是得兩比例焉。而可以知新年之假。 
中國之提倡新學。自甲午以來。十五年於兹矣。於是或辦學堂。或留日本。其激烈者則自稱流血派。其和平者則自命立憲黨。口說便給。氣概激昻。務以聳動一時之耳目。迨乎卒業之文憑已得。廷試之時期又至。則出其皮膚忠愛之言論。以博編檢主政之頭銜而親貴大臣。遂賀朝廷之得人。親族里　亦爭賀新黨之得官矣。此新黨而可賀。則新年何嘗不可賀。 
　　中國之辦新政。自庚子以來。亦十年於兹矣。然去年十一月間之上諭。并人民三大自由。（言論集會出版）而剥奪之。而當宣布預備立憲之時。海上之懸燈演戲者。其祝賀之典。未嘗不盛絶一時也。蘇杭甬借欵之事件。并人民已得之權利而斷送之。而當奉旨商辦之時。紳民之歌頌成立者。其祝賀之舉。未嘗不氣概飛揚也。此新政而可賀。則新年何嘗不可賀。 
嗚呼。新黨之新歟。新政之新歟。新年之新歟。吾謂賀其新。不如賀其假。 
專電 
[電一（北京）]  
　　蘇杭甬路欵今正尚未開議惟銀公司代表聲稱查賬員可以不派 
[電二（北京）]  
　　巡緝長江提督夏辛酉因病出缺 
[電三（北京）]  
　　津浦鐵路定議總管理處設在天津 
緊要新聞 
[廷寄江浙督撫嚴飭勦匪北京]  
　　臘月二十七日軍機處致江督蘇浙兩撫電云奉旨端方陳啓泰馮汝騤電奏悉前以江浙梟匪肆擾曾迭飭端方等認眞剿捕並責成劉光才迅即撲滅乃未逾半月仍有大股匪徒滋擾行旅該督撫等果能實力遵行妥加防範何至匪勢若此滋蔓十九日接據該督專電奏股匪業經剿捕解散分布營隊已屬周密乃未及數日竟有匪船數十只在滬杭往來孔道將中外輪船圍攻攔刧斃傷多名該督等前奏果已照辦何以匪燄日益猖獗江南提督劉光才督率無方任意玩忽着交部議處統帶官副將徐錦堂歐陽成祥緝捕不力貽害地方僅予摘頂不足蔽辜着即行革職仍留營効力贖罪端方陳啓泰馮汝騤疎於防範行不踐言應卽一併先行交部察議仍着 
 
 

Page 4

 
 
該督撫等凛遵歷次傳旨切實籌辦勿再因循並將此次刧案贓賊迅速破獲分别懲辦議結以靖地方欽此 
　　附江督蘇浙二撫會奏原電竊江浙梟匪肆擾前經奏奉諭旨責成方等認眞整頓當經奏請特派新授江蘇布政使瑞澂督辦蘇松太杭嘉湖緝捕淸鄉事宜正在籌劃布置間據上海道縣電禀二十二日早招商局利亨小輪拖船由杭回滬行過浙江嘉善廿里在松江上廿餘里之陳王村遇匪船數十只圍住放鎗斃搭客三人傷五人該輪急鼓輪逃避未被刧旋日本大東公司船至華亭百鶴港又被攔刦槍斃搭客一人戴生昌輪踵至同時被刦銀洋衣物均被搶罄據報到縣立往勘騐現由道派輪拖帶砲船巡緝保護等語方等聞信之下立將統帶飛划營副將徐錦堂統帶巡警水師副將歐陽成祥摘去頂戴勒令迅速奮力勦捕並電松江劉提督嚴飭鹽捕各營一體認眞兜勦由騤派水師五百名梭巡保護務期贓賊破獲航路平安庶免外人藉口乘機干預適蘇藩瑞澂在甯當飭卽日赴滬先將保護内河輪船辦法妥速籌辦俟前電奉旨允准後即行認眞督飭從嚴勦捕以靖地方並往晤日領面加慰藉以安其心旋又據滬道電稱今小輪仍擬往來生意旣難暫阻必先設法保護現與日領商定抽勇三棚携帶軍械並派幹弁督率坐公司輪船護送以保目前無虞再籌久遠辦法提督劉光才叔率無方應請旨交部議處方泰騤事前疎於防範並請交部議處仍當與騤等悉心籌策認眞辦理以期地方綏靖航路通行仰紓聖厪謹請代奏端方啓泰汝騤同叩敬 
[蘇省防匪彚電]  
　　江督致蘇浙二撫電伯帥漾兩電星帥漾電均悉現會台銜電奏文如下敬云吾輩方自請力任其難遽出此事自不得不自請議處想伯帥必以爲然現滬道派弁勇携械坐公司輪船護送誠目前濟急之法滬杭航路旣如此辦理蘇杭航路事同一律不可不防祈伯帥酌量照辦以顧目前徐籌久遠之法爲要至鹽捕營統領劉軍門旣辭自應速派妥將接統商人所請歸運司節制一節杭州相距太遠未免不便現已奏派瑞藩司督辦兩省勦捕事宜似應歸該司接統以一事權該營内河與外海内江本分兩將應由該司酌派分統仍歸該司總統乃足以專責成至商人所禀餉項糜費等語亦屬實情當令該司俯順商情酌加撙節該商等當無異議鄙見如此乞兩公酌奪示知照辦方敬 
　　松江提督致蘇撫電刦輪案頃勒限速破承派米遊擊占元會同勦辦添此能手曷勝感佩飛划統領徐副將頃適來松面議該副將騰出兩枝水師孔遊擊德陞張遊擊普沾另帶一枝此三枝專作追勦之師探明匪之所向合力並進遇匪即擊不准有意規避亦不准無故空回總以跟蹤追勦爲主義多備子藥時發餉銀以利前行此案失事在婁金交界該匪實由嘉善竄入竄出聞現在秀水一帶兩省追勦之師應不分省界得以互相出入匪在浙各師皆窮追入浙在蘇松亦然請飭兩省地方官隨時照料並曉諭紳民兩省誼若一家不得歧視浙省除分防外派出追勦之師若干請將各管帶姓名示知以便互相關顧米遊擊到即與協商總期兩省各將弁連絡一氣收效較捷乞賜復才感印 
　　松府禀蘇撫電（前略）知府出巡忽接蔣令報西路有梟匪從嘉善竄入知府急調鹽捕船十隻並隨行之飛划五隻折而回向西途中探悉商輪被刦匪已西竄帶兵追之又竄浙矣其時謡言四起土匪可慮復巡歷婁金境内到處鎭撫人心漸定約婁金二縣詣失事處所會勘該處五龍港婁金交界形似四隅其三隅屬婁一隅屬金二十二日六點鐘匪由新涇入港搶金之米船該船逃避適招商小輪自西而東於陳港遇匪展輪飛駛匪開槍追之不及匪船西行一里許至七家港兩岸皆屬婁境戴生昌曁大東續至匪喝停輪搶刦而去各輪徑駛下海傷斃人命等情形已由李令騐報該商輪所稱陳王村即城隍村在五龍港前面所稱百鶴港係五龍港之誤此案劉令固屬疎防蔣令亦應協緝除飭縣通詳外奉飭查明請懲乞核示知府現已回郡惟念靑浦之西蘇浙接壤婁之楓涇等處界浙之嘉善金之明聖庵等處界浙之平湖汶港紛歧處處可竄前電請添兵在案頃蒙派兵飭扼要駐紥擬先從楓涇及大石鎭底夏橋吳王埭等處扼守門户然靑浦尚虚俟該管帶到來看兵之多寡酌量分布已飭縣預備照料惟水道四通八達陸師須水師相輔提憲募水師一營緩不濟急可否仍撥砲船數十號輔陸師扼守一面飭大隊飛划梭巡以臻周密乞俯如所請 
　　駐潯常備軍赴寗九江常備陸軍二標標統陳得龍經江督電調赴蘇恊助瑞莘儒方伯勦辦梟匪并飭軍中挑選得力員弁兵士百餘人率帶前往陳標統奉札後已商准接統林之夏電禀護贛撫沈愛蒼中丞核准如數挑選於今正初四日乘坐安慶輪船赴寗謁見午帥聞日内即須來滬禀承瑞方伯籌布一切 
[浙省防匪彚電]  
　　浙撫致江南提督電松江劉軍門鑒感電衹悉梟匪猖獗已成巨患貽憂宵旰糜爛地方殊深焦灼輪航重案尤非破獲不可已飭杭嘉湖防 
 
 

Page 5

 
 
晝夜梭巡添租小輪以利遄征并迭飭會同貴部恊力追勦勿分界域現有大股匪船往硤石屠甸濮院桐鄉一帶游弋探明即搶公司小輪之匪因附近駐有陸兵故不能任意竄逸務乞速派飛划營馳往合力圍勦一鼓盪平機會萬不可失至吩即復騤儉 
　　又致桐鄉縣電嘉興府速轉飭桐鄉沈令據徐管帶方詔電禀二十六日油車橋有匪百餘人拒斃官兵鎗傷兵一名獲匪張叙順岳慶先章應豪章寳林張錦祥五名訊取確供立即正法詳訊匪巢匪黨飛告軍隊一體嚴緝儉 
　　又致嘉防文武電嘉興楊守李統領並轉飭桐鄉沈令石門伊令現江陰軍隊開拔一營來浙限定駐郡城精嚴寺兩隊靑鎭一隊石門灣一隊即日到各地方官務妥速預備爲要其原駐精嚴寺全營須分紥外防切勿回郡儉 
　　又致湖防文武電湖州府楊守張統帶鑒勘電悉江南三十五標第二營先派一隊駐泗安業已在途務飭該地方官赶速照料開年第二營全駐湖州現另有一隊駐烏鎭兼顧南潯儉 
　　又致嘉湖統領電嘉興李統領鑒徐方詔禀匪搶袁化鎭後匪船遊弋硤桐屠甸一帶非有小輪砲艇駛入内河四面圍勦輔以以陸師萬難得手機會萬不可失等語梟匪難治在於飄忽無蹤今因硤桐等處有陸軍故不能任意駛出惟港　陸師難得力若水陸夾攻眞大好機會務速派水師勁旅星夜駛往輪拖尤在又該匪將濮院砲船四隻搶毁鎗械盡失須嚴防頃滬道電已先租小輪兩艘即開赴嘉範 
[熱河都統奏陳蒙旗生計兩摺北京]  
　　一辦理蒙墾熱河都統廷杰奏陳辦理蒙墾情形略云熱河所屬地方氣候土宜均占優勝若不及時圖維著手愈難奴才以爲若如徐世昌原奏爲通盤合籌之法則經費浩繁非尅期所能集事不若各就地方情形以目前之款辦目前之事収效較爲切實是以奴才自上年勸辦蒙荒以來即以招領爲宗旨先後據各旗指報荒地如敖漢旗之九道彎上臺昭烏達盟之巴林左右兩旗阿魯科爾沁東西札魯特三旗業經奏明設局開放而卓索圖盟之東土默特小庫倫奈曼各旗亦均派員勸導尚無端緒綜計可放之地與各旗面積比較亦不過十分之三四然已大費周折良以蒙人狃於游牧雖知墾荒之利終懷失地之疑惟有因勢利導逐漸擴充不敢過事操切一切丈地招領皆略仿綏遠城墾荒辦法酌量變通開辦經費先由庫欵撥墊將來即於荒價項下作正開銷其建築廬舍購買籽種仍照成例由領户自行籌畫不由官府給費所有測繪地形區别道路以及擇勘城鎭各基均責成各局員預爲布置一俟辦理有緒擬先設立縣治派員試辦以順蒙情奉旨該衙門知道 
　　一推廣實業又奏云查熱河駐防旗務與地方吏治均歸都統管理與他省情形有别前經奴才改練常備舉辦學堂以及礦政墾務均係叅用旗員不分畛域惟旗庫艱窘異常誠如貽榖原奏所云卽地方庫款支絀無省不然熱河尤甚奴才於無可設法中妥籌變通之法是以前經奏請挑選精壯添練常備軍在案其幼弱不堪充選者擬設立工薪所俾學實業現已購定房地一區俟春融鳩工改築一面愼選工師廣購紗棉絨毛敎以織染惟工本甚鉅創辦維艱兹查有津貼圍場八旗生息一欵每年息銀一千四百餘兩今圍場八旗裁撤擬請移作駐防工薪所經費如有不敷仍由奴才設法籌撥等語奉硃批著照所請 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[閩督松奏裁浙省綠營兵額改編巡警摺]  
　　竊查光緒三十二年三月二十六日准巡警部咨會奏綠營疲弱一律改爲巡警一摺奉旨政務處會同兵部議奏欽此兹准政務處咨會奏議覆巡警等部奏請綠營改爲巡警一摺於三月初八日具奏奉旨依議欽此欽遵鈔録原奏咨行前來當經前浙江撫臣張曾敭札飭司局會商妥議詳辦去後兹准暫署浙江撫臣信勤咨呈以前在布政使任内接准前司移交當查改編挑選政在　司巡警局而裁騰餉項責在藩司亟應汰弱留强藉撙節以收實用蓋以綠營　敗積習已深卽非奉文裁改已有不能不爲改革之勢况巡警爲保全治安要政當此民氣囂張黨匪思逞非徧設巡警難安内治然不裁綠營則費無所出自應遵資裁騰惟細繹原奏係分裁撤改編兩層辦法似謂可以裁則全裁未可概裁則暫留爲挑選改編浙省初講警務未能徧及城鄉是墩舖汛防藩籬未可盡撤審時度勢碍難遽行全裁卽與　司曁巡警局司道會議先行裁撤五成餘俟巡警學堂締造有成再行分别選入汰去其武職員缺暫從緩裁以符原奏調核兵册浙省水陸各標鎭協營自前次裁撤後尚存制兵一萬八千五百零三名内除海防一營專司塘工不與徵調曁裁存各外委並已挑選水陸練軍撥配輪艇師船駐守砲台派防要隘者不計外實存馬戰守兵一萬三千九百六十五名應卽照此所存兵數擬裁一半其兵數適逢單位未便扣食半餉衹可多留一名計實裁六千九百七十四名内馬兵一百二十三名戰兵二千五百七十一名守兵四千二百八十名綜計每年騰出餉項津貼銀一十六萬七千三百餘兩米二萬四千六百八十七石九斗六升每石三千四百文按照現在市價折銀四萬九千九百六十四兩零共騰出餉銀二十一萬七千二百六十餘兩原擬自本年正月初一日裁起惟念所裁各兵毫無出路恐不免流而爲匪大非地方之福自須量加體恤倣照各省成案酌予恩餉俾資别謀生業然須收繳軍械方能給予恩餉當復就近禀經前撫臣張曾敭上體朝廷厚待兵丁之意從寛核定各予恩餉半年卽以六月初一日爲裁餉之期米則先行扣放隨時催徵儲庫聽撥現在兵已裁定恩餉亦一律放竣騰出之餉如何撥充學堂經費尚留五成之兵作何分别改編淘汰催商司局另議詳辦所有裁兵節餉緣由前在藩司任内業經造册詳送咨請會銜奏咨等因前來臣覆核無異除飭該管鎭將督率營弁務將裁存兵丁勤加訓練認眞巡緝以肅戎政並將淸册咨部外正會奏間暫署浙江撫臣信勤業已交卸不便會銜謹會同浙江提督臣吕本元合詞恭摺具陳伏乞皇太后皇上聖鑒訓示謹奏光緒三十三年十二月十九日奉硃批該部知道欽此 
[贛撫瑞奏贛南善後添駐軍隊片]  
　　再贛南一帶亂事初平自以安集人心緝拿逸匪爲要義現在陸軍尚駐南安未便遽行遣撤仍由奴才嚴飭各員弁切實搜查務使盡絶根株以弭後患惟贛州南安寗都三屬幅員遼闊俗悍風强原有巡防隊六營分途駐紥本慮其單今爲長治久安之計非厚加兵力不足以資鎭懾奴才現擬將此次派去協勦之巡防各軍於將來大隊拔撤時酌留一營長駐贛州城内以備隨時調遣庶不致彼此牽掣有誤事機至善後淸鄉事宜經署　司江毓昌節節查辦妥定章程督飭營縣勸導士紳編查保甲大致業已就緒該署司現仍駐紥南安已由奴才電飭再委得力員弁詳細覆查務期匪淨民安仰副朝廷綏靖巖疆之至意所擬贛南善後添駐軍隊情形是否有當謹會同兩江督臣端方附片具陳伏乞聖鑒謹奏光緒三十三年十二月十九日奉硃批著即認眞整頓期收實效欽此分類新聞政界 
[嚴禁釐卡舞弊安慶]  
　　安徽米商阮大隆以釐金種種舞弊特條陳辦法禀奉皖撫馮中丞批示云釐卡積弊本部院素所深知所稱米糧抽收五成核與不及值百抽二之例尚不相背雖商人困難夫豈不知庫帑奇絀務各勉爲其難同盡國民義務候仰全省牙釐局嚴飭各卡務將釐弊按款出示嚴行申禁倘再陽奉陰違一經查出重懲不貸（孔） 
[札催辦理淸丈洲地安慶]  
　　皖撫札飭沿江懷桐宿望貴靑銅東當蕪繁和無等十三州縣略謂照得皖省沿江洲地前經奏奉諭旨設局查丈業據先委各員會查完竣現復酌擬章程遴派委員馳赴各州縣會同印官親詣各洲逐一丈量繳價升科分飭遵辦惟各屬洲地隱佔欺朦所在多有此次委員淸丈原以除積弊而裕賦課地方官責有攸歸全賴振刷精神破除情面認眞辦理方有成效本部院亦即以辦理此事之勤惰騐各該牧令之賢否合亟札飭遵照一俟委員到境會同親詣各洲核實丈量造具弓口四至魚鱗細册繪圖貼說據實通禀核辦仍嚴禁董保書差需索擾累至各屬所有沙洲未結之案復經另札淸丈總局郭道親詣訊辦届時各該牧令務須檢齊卷宗傳集兩造隨同斷結如敢因循玩忽視等具文定即照章撤參决不寛貸（孔） 
[撫批蕪湖關詳解關欵安慶]  
　　去臘蕪湖道以蕪關所収稅銀除開支外悉數解省詳奉皖撫馮中丞批謂查恩前部院任内飭提該關米費并二成紅新加一等項皆幾經考察指欵行提並非贸然出之米費一項業經該前署道毓任遵認報解自應專欵提存儘収儘解其童任之禀定解省四千兩卽於該關道現集漕平銀一萬四千兩内撥解俾米費一欵全數提解以裨要需其所餘之一萬兩卽留爲該關道辦公之用與該道摺内查核關道出入之欵宜使無累之語意正相符應自本年七月起如禀辦理至該前署道楊任禀認四成紅銀全數提解溢於恩前部院提欵之數已及一倍急公之意殊堪嘉尚惟未能通籌全局留其有餘本部院亦不忍竭澤而漁致該關員役等又生他弊擾累商民應將恩前部院指提之二成由該關道按照舊章發給關員書役等具領俾資辦公胡文忠有言能恤其私乃能專精于公理財察吏之道均應于此加意今日用情能得其平將來執法自無所曲倘該書役等藉口提欵加剥商客該關道卽當隨時禀辦無所用其顧惜也至新加一等欵本非書役等所應得仍應遵照恩前部院指撥之數提解無庸再瀆查無湖認解各欵經年累月延不報解該關道實任之員責無旁貸應卽逐欵淸解母稍玩延至各前任如有欠解之欵亦應分别移催尅日解交省城支應局充餉是爲至要所稱商部經費銀一千兩本係原有解欵即稅務處飭提之五千兩亦應外銷項下支報均不得列入提欵之用仰卽遵照（孔） 
 
 

Page 11

 
 
[札知海運局准緩舊漕蘇州]  
　　蘇紳朱以增等禀請江督蘇撫奏請减漕及展緩補運一案現撫憲陳中丞已奉到部覆奉旨允准因即札飭海運局行知各屬一體遵照（命） 
[派員襄辦自治局蘇州]  
　　蘇省開辦自治局曾紀報端兹悉由蘇撫陳中丞札委候補知縣陳銳襄理局務已於元旦日奉札到差矣（間） 
[委員催解稅契款項湖南]  
　　湘省各州縣稅契欵項往往延欠不解去臘特由藩司吳方伯派委李别駕典三傅大令運亨林大令森琳等分赴衡陽桃源湘鄉等縣催令即日照解以重公款而維稅務（胡） 
交涉 
[饒州開辦官膏之交涉江西]  
　　外務部近據駐京英使面稱江西饒州府有專賣烟膏情事請飭停止等語部中當即電飭贛撫瑞中丞以南洋前設局專賣烟膏英使謂有背條約堅不允認業經本部電囑緩辦在案現在正與英使商議禁烟辦法所有饒州府專之舉應轉飭停辦以免口實（爲） 
[東督電告日人之舉動奉天]  
　　東督徐菊帥日前電告政府略謂日人在延吉廳一帶布置機宜一切甚形靈敏幾與甲午年前對付韓國之手段如出一轍應如何辦法以全危局請示機宜云云（如） 
[定海已無洋輪遊弋寗波]  
　　永靖兵輪郭管駕前奉定海鎭總兵札飭赴南北洋查巡兹已事畢回甬臘杪禀復總戎略謂九月初六日有外國白色兵輪停泊數日在山上插二白二黑旗一面何國船隻來作何事未悉其詳現在逐段巡邏實已無外人蹤跡等情現吳總戎已據情電覆撫院矣（光） 
[大連日人抗議稅關]  
　　字林報載初六日東京電云大連日本居人因南滿北滿兩稅關辦理不一由衆公舉代表回赴東京抗議該代表現已抵東并要求將已繳稅項給回聞該欵約共有日洋二十萬元 
軍界 
[蘇鄉籌辦團防章程蘇州]  
　　蘇省元和縣魏純塢大令現因遵奉憲飭議辦各鄉鎭常團預團特將章程通禀各憲核示章程録下 
一定名以招募勇丁常年防邏者爲常團以臨時抽丁協同援助者爲預團常年遵不得中輟一籌費先由經董查造户册凡店鋪各户分上中下三等每月　捐自六百四百至三百文視生意財產大小爲斷册成送縣鈐印逐月淸収不得延欠此各捐户先期預備至每月二十日由董派人分收如敢抗違十倍罰儆至典巨舖及殷實紳户更宜竭力捐助各善堂原有公欵尤當加倍出資不得與尋常各户同日而語一集團除已經出捐者不計外其餘居民如無力出資每户派丁一名年自十六以上六十以下均一律編入册内各給鈐印團丁肩章一件以便釘上衣襟分别記號此貧者出力亦屬體恤之法無事仍各執各業有警則共相救援仍酌給辛勞之費其常團勇丁則用靑布背身中表團章與營勇稍别一定額大鎭須練常團六十名次鎭四十名小鎭二十名不能再少是爲常年團練共保身家財產不得間輟惟招募之人概用土著一有警報以鳴鑼爲號立卽齊集隨同常團合力防衛每聞有警出役一次仍按名酌給辛勞錢一百文次日點名給發一噐械常團勇丁各給洋槍一枝由縣請領暫行借用烙號編發預團則概用長予由總董製備一督率以該鎭鎭黄主持一切另舉團董數人督帶巡防庶不致散漫而偷懶懈一救援遇有匪警或地方上失火等事几在册常團勇丁一聞鑼聲應卽齊集赴局聽候差遣一操練點驗常團勇丁每日操練步伐槍準夜則分班梭巡不得少懈預團民丁每月初一日亦應齊集赴團所聽候點名以便聯絡一氣每名給點心錢廿文一征信所收經費每月由董榜示通衢并造册報縣以便稽核出入細數一抽查縣中隨時派員或親自赴鄉抽巡如有官紳合籌事宜臨時酌定以歸簡捷一賞罰常團勇丁如辦事得力一年期滿每名酌給賞犒或有玩惰悮事及抗不繳捐之人定卽提案究罰（必） 
[派員查驗給發口糧長沙]  
　　駐湘中西南三路各巡防隊前曾擬定新章每月發給口糧須由各地方官會同各該營管帶按名點發以防浮冒乃去歲年終發給口糧各營仍有不能實力奉行之處故由湘撫岑堯帥札委陳别駕起鵬赴各營查驗禀覆核辦（亦） 
[督練公所遷移安慶]  
　　皖省督練公所因房屋狹小不敷辦公現已移铚防餉局内皖撫馮中丞特通咨各省定於本年正月初一日起所有函電公文飭遞該處投收（政） 
[整頓軍人服式長沙]  
　　湘省常備軍楊協統晉每見普非軍界中人任意穿着軍服以致混亂龐雜乃飭本營弁兵凡出外游行必須遵照部定規制將帽服刀帶一律整齊一面禀准撫轅諭飭兵備處提學司出示曉諭不准非軍界中人妄著軍人服式以昭定制而肅軍容昨已由吳學使遵諭出示矣（敏） 
學務 
[縣令勸辦蒙學安慶]  
　　夥縣四鄉小學尚未徧設該縣胡大令去臘特傳集鄉紳富户極力勸導現各鄉紳議定就地籌捐并妥議規則延聘敎員設立碧山環山初等小學堂業由該縣具詳皖撫分别立案（盛） 
[禀請提欵興辦小學長沙]  
　　湘省卹無告堂向由本省大吏及各富紳按歲認捐集成鉅欵以資各項善舉每年派有的欵三百餘串現因積久弊生無人認眞籌辦乃由級師範生楊俊等擬將該欵全數提出增辦初等小學一所聞已禀請提學司批示核辦矣（古） 
[鍾英學堂招生蘇州]  
　　南京鍾英中學堂現擬添招新生由寗提學咨請蘇提學札令各學堂考選能合中學堂資格者不拘多寡於正月二十前申送到寗以便考録（命） 
[蒙養院給發獎品長沙]  
　　湘省官立模範初等小學堂兼附屬蒙養院於去歲年假時所有甲乙丙丁戊五班蒙養及第一第二兩班男女學生試驗分數分别等第給發獎品以示鼓勵（敏） 
實業 
[移請保護礦廠湖南]  
　　安化縣奎溪横路上白羊塘等處萬通鴻通各礦廠去冬因迭被匪徒搶刧當由萬通公司總理譚順理君禀請中路礦務總公司轉移安化縣飭派勇役赴該處保護（敏） 
[給示勸招路股湖南]  
　　鄂督趙次帥近因湘省鐵路招股事宜特 
 
 

Page 12

 
 
撰就示諭言官商互相維持之道總以官督商辦爲宜業將告示札行到湘分給各府廳州縣招貼矣（亦） 
[皖撫批准獎勵墾荒安慶]  
　　皖省墾牧樹藝總局近將續擬荒山减價及保護獎勵章程具詳皖撫察核奉批謂查原訂章程墾地第二節有主民荒勸令自墾若不能自墾即按時值核價給領等語民荒旣然官荒自不待言可見勸辦之初早已慮及預先定價轉多窒碍難行所請荒山一項不必明定價目按照本地時值酌令繳價與原章正合應即照准州縣牧民之官敎養爲先墾牧樹藝事關農政自應列入考成原擬分别獎懲之處妥協可行該局仍通飭各州縣一面廣勸種植一面嚴禁砍伐除原擬科罰外凡有放縱牛羊馬豕等物殘害秧枝以及盜伐森林者准由業主指名禀究立予枷號示衆俟賠償淸結方准開釋蓋地方官保護不力紳民疑慮雖百方提倡亦無效也至紳民樹藝確有成蹟以次分别獎給之處應遵照農工商部奏定爵賞章程内載録入原擬之條悉行芟除仰即分飭各屬一體遵照（孔） 
[比較錢業盈餘蘇州]  
　　去年蘇州錢業均有盈餘其中尤以裕大莊爲首屈一指該莊股東汪君故後外間曾有妄爲猜度者種種謡傳實係誤會今該莊已將汪姓股本拆出更換股東亦可見該莊之實事求是矣兹將各莊盈餘數目列下 
　　裕大一萬五千　順康一萬二千　仁昌裕永豐各一萬一千　源康永豫各一萬　德和裕源豫康各八千　永康七千五百　鴻源鼎裕各七千　晋生怡德德隆各六千　頤泰福裕各五千　晋源三千　公餘寳康仁和恒康均平常（南） 
雜記 
[三志黄埭鎭擄人勒贖案蘇州]  
　　蘇鄉黄埭鎭沈姓於去臘廿二日被匪徒擄至舟中勒出重金等情曾紀前報兹悉沈被擄之初已許洋銀一千元匪徒共有五人須各得一千元方允釋放因將沈綑置艙内繫纜於西市梢登岸覔友沈遂大聲呼救經漁舟聞聲聚集數十艘上船解救一面邀集鄉人千餘人四面兜拿旋在市東某茶肆將五匪悉數禽獲該五匪一姓李現在某營當隊長一姓孫在某營當幕友一姓譚在某營當艙長一姓張在撫轅衞隊當護勇一姓劉在某營當什長現均已供實詳由撫憲諭飭藩　兩司會議擬罪署藩朱方伯擬照例治罪聞已會禀撫憲請飭就地正法 
[批斥禀辦食牛公司蘇州]  
　　職商楊元濟擬在盤門外設立食牛公司禀奉牙厘局朱方伯批示云查蘇城四鄉均有私宰耕牛本係有干例禁至盤門外殺牛塲名目前經　司照會日領事嚴禁在案據禀該職商認繳統捐設立公司宰殺食牛以便西人購食等語是故違禁令之舉豈可輕於嘗試縱有洋人在蘇日需食牛而火車往來甚速儘可赴滬購辦何得藉詞推托所禀着不准行（命） 
破獲刧當盜犯蘇州 
　　去臘中旬長洲縣屬之南橋鎭某當鋪被盜行刧多贓一案報經縣主宗大令履勘屬實懸賞緝拿除夕經鎭江緝私營徐寳山在江陰縣治拿獲是案正盜蔡二王某二名派某哨弁押解來蘇當經宗令訊實禀請上憲批飭就地正法聞不日即當行刑矣（必 
[路股報告]  
　　留英學生侯維良認招二千股 
　　常州女界保路會顧文杰二股徐鈴芝五股 
[續鹽城路股淸册]  
　　嚴子和顧柳江陳子檄姚楚卿各一百二十股張養吾一百股夏養齋七十股 
　　東夏莊夏述唐夏廉泉夏國均合一百股喬竹虚喬小雲合一百股高惠康二十股吳義通十股 
　　後里府王正興盧延齡黄俊卿管丹楓濟昌源泰各五股夏澤夫吳具全喬仲齡各二十股薛志和南濟美南又北隆太豐成子璜各十股乾裕和馬極陞楊仲記徐鳳記各五股隆順坊德盛祥各二股吉隆昌十股劉錦林郭文亮各二十股黄小嵐五股瀋价入一百五十股廖仰周一百股 
　　大崔莊崔竹樓之子一百五十股孫樹屏孫少仙合六百股孫魯泉五十股吳尚卿一百二十股吳楚珍八十股吳貢三六十股吕介甫一百二十股薛德善二十五股薛鎭卿張日勤各十五股吕文進嚴厚培張日景各十股薛德興薛吉甫各八股薛國柱六股薛國樑吕殿全各三股伍鳳起五股吕寳仁二股吕文喜吕汝仁吕金虎馬井伯各五股吕錫蕃十股吕貴田八股吕惠卿二股吉泰然葛竹軒各二十股吕岫雲三十股馬小堂六十股吕小武一百股吕元卿六十股葛竹軒二十股陸雨霖李炳林曹步瀛各四十股陸達卿吕洗軒各十股吕金屺三十股李春文五十股吕一峰六十股吕筱坪吕植三伍仲脩合一百股李輔丞一百二十股開慧和尚二十股孫淮伯一百股馬懊之馬式玉合一千股周梯靑一百股孫澤蒼三百股王宰堂四十股王品三二十股陰蘭芳五十股周嵐軒一百二十股李幼山一百二十股郝星坦楊幼村合四百股陸達泉韓容之祁蓉洲張石夫合四百股祁寳卿三百股朱琢之二十股張質三十股裔耔麓二百股裔硯雲四十股陸小策一百股周瑞芝三股周囗之宋兆鰲各二股王子卿十股裔硯農十五股裔湛恩許蔭甫各一百股許寄園茂昌典各二百股張少芳四十股王覲曦五十股倉樹滋成雨耕各二十股陶南浦二股放生庵四股胡毓湛五股裔程金二股 
　　蘇路公司報告 
淸談 
[傷時]  
　　天下有道。則庶人不議。 
　　傷囗囗報之不出版也 
　　寛柔以敎不報無道。 
　　傷囗囗報主人之被放而召盤也 
[拜年。]  
　　一般普通國民心意之所最崇拜者惟官一般普通國民心意之所最猥褻者惟民若是乎官爲至榮至貴至寳至有趣之一莊物。故有志氣者想做官要銅錢者想做官欲威風者想做官欲名聲者想做官欲恫嚇鄉愚包攬詞訟爲董事老爺者莫不想做官而官之途於是雜。官途旣雜。則必想做官而不得官者有之。想做官而不得官。於是裝官腔。做官調。擺其官氣。而以民爲恥辱而不肯爲究之。似官也。而其實非官。於何見之見。之於上海時髦諸公之拜年。不信請看榜樣。 
紀事 
[實禍。]  
　　前婁令何榮烈算交盤畢。新正初五夜由松赴滬。道出泗涇之楊家　。突遇匪黨操江北口音者十餘人。一躍登舟。將銀洋衣服刦去。并盡褫跟丁之衣服。何懼匪勢之横也。益瑟縮不敢。前匪知何之爲官也。益窘辱之臨行。笑語何曰。僥倖爾。僥倖爾撫。掌躍去何。瞠目不敢發一語。翌日遣丁報府暑。而盜　香矣。默曰某太守僅虚驚耳而何令受實禍記者益爲某太守幸 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四）]  
　　第二章此别業之門内草地一弓。蒼翠可喜。當草地之左。有至精之餐室一區陳。設皆歐洲之貴器。金銀盤皿。絢爛奪目。一英姿。颯爽之少年男子。方立地羶上。視一女子而笑。此女子者。都美無倫。兩頰淺暈。如晚霞之照水。餘光射人。目光作深藍色。貌至姽嫿。方微笑逗一五六齡之童子。憨態可掬。童子欲奪其手内之素巾不得。乃躍上其母之身。以頰親其頤輔。口中喃喃自語曰。母乎。兒絶愛此巾。母胡不與者。且兒昨日見阿父從母手中。索得此可愛之巾。今母乃吝不與我。何母之愛兒。不如愛吾父之甚也。此語一出。立於氈上之男子乃大笑。至不能仰視。女子亦拊手而笑。爲狀至樂有頃。此男子乃謂女子曰。美芬乎。此小子乃知如吾兩人之情愛。至欲卿以夫婦之愛。加諸兒女。殊大可笑。美芬忽仰其面。注視男子之面。目光中似含有無限之愛情。其美滿。至於不可言喻。注視良久。忽又驟俯其首。隱隱之紅色。自腮頰而直達南部。態至羞澀。至不能自舉其肢體。此男子乃坐於美芬之左。笑謂之曰。卿歸我已七年。乃羞澀之態。尚如在禮拜堂成婚之候。美芬方垂首至臆。不知何事營其思想。驟聞禮拜堂結婚之一語。如得電氣之感觸。周身皆躍躍欲動。覺驟有一種非常之惡感情。乃蟠結於腦際。驀然起立。疾聲謂男子曰。華特恩君。君勿再言結婚。君當知此禮拜堂結婚之舉。即爲吾終身最負疚之一事。背父母。棄兄弟。以勉徇君意。雖與君爲正式之結婚。乃忽忽七年。猶不能以婚約宣佈於倫敦之社會。此胡可耐者君亦知吾一生之名譽。乃爲君而被毁乎。計吾之視名譽。乃重於吾之生命。苟棄吾之生命。而可以保全名譽者。吾亦弗惜華特恩聞此。乃立止之曰。美芬。勿復言矣。計吾之所以抱歉於卿者。僅此結婚之一事。以吾愛汝至於極點。乃不得不作此權變之舉動。然吾之心中。亦至爲兀臬。計吾伯父果於數年内死者。吾兩人之婚約。立可宣布於大衆。爾時吾可告無罪於美芬矣。美芬乎。亦知吾之愛汝。至於不知有人不知有已。惟知有吾至愛之美芬。長日閃映於吾之心目中。苟美芬有一毫之不樂者。吾即捐棄吾之生命。割裂吾之靈魂。以求汝一日之愉快。吾亦至願。充吾之意。乃願日夜與美芬相對至於行坐之際。不離頃刻。以享我無上之幸福。美芬聽之。吾此時之所希冀者。乃僅欲伯父之速死。俾吾與美芬之婚約。乃發現於衆人之前。計吾此言。苟一入他人之耳。必且詆吾爲無義之禽獸。然持吾至愛之美芬。以與頺老之伯父相較。直不啻泰山之於一毛。其輕重且不可以分數計。美芬乎。吾此言直抉肺腑之内。乃無一字之誑。果吾言誑者。不帝鑒我。且降罰於我身。 
本埠新聞要事 
[蘇札飭嚴緝梟盜]  
　　本縣李大令昨奉蘇　密札略謂邇來各處伏莽不靖商民大受其害若不從速緝獲恐匪患日多一日勦辦尤覺爲難雖瑞藩司奉委兼辦江浙六屬緝捕淸鄉事宜然路途遥遠恐有顧此失彼之虞仍宜相輔辦理仰即選派得力幹捕一體嚴密緝拿凡遇有辦理梟盜各匪案件應行禀詳者著即一體併禀瑞藩臺請示機宜是爲至要 
[請勿輕縱行兇洋人]  
　　美孚火油池碼頭洋人海利之子鎗傷李趨生左肋前經美總領事允爲代償醫藥養傷等費知照滬道在案兹由上海縣李大令飭傳李趨生之父李寳寳到案據稱伊子傷勢較前更重性命難保請究辦伸雪等語昨大令已據情轉禀滬道請即照會美領飭將該洋人看管不得輕縱俊傷勢痊愈再行照請開釋云 
[償還遞禀費之交涉]  
　　西歷正月分起如有英國商人在英領事署禀控華人及控追租户積欠房租案件應繳遞禀費英金五先令責成理曲之人償還曾經英總領事飭由巴副領事函致英廨請將此費載入傳提各票内飭令隨訊呈繳經寳讞員禀請滬道示遵在案兹奉梁觀察批示略云公堂訟費前經英按察司定章責令理曲之人償給此次英總領事擬仿照辦理旣經頒示似難爭阻惟現在有無抵議之法仰仍妥籌禀辦 
[資遣華工回籍]  
　　華工梁海山由美國逃回昨由上海縣李大令飭丁向招商局購就船票送往天津原籍俾免流落 
[西報論滬北商團之効果]  
　　自中國商團由各國認爲萬國團練隊已一年矣由獨立團體變爲萬國團體其隊官非從前中國兵人格可比從前華兵無志無才無學尚能練成爲目下之新兵如北洋洋操陸軍今上海華團人人有思想有敎育有志氣有恒心且年輕有爲能堅受萬分艱苦之操練故已得十分滿足之結果今華團旣經成立且可决其永遠不渝實可與東洋新隊比美蓋華人能忍艱苦雖遇天時不佳道路濘滑之時人人皆知爲應守之職份毫無閒言凡屬華人應知此等事業實爲我國社會光榮該隊現在組成一總會組織一切應辦事件蓋非勇敢聰明之人耐艱苦有恒心者曷克有此譯字林報 
 
 

Page 19

 
 
　事 
[城内]  
　　衆怒難犯○浦東廿二保各鄉民前在縣署禀控錢鑑堂强姦婦女由李大令提案訊無証據判着交保在案日前有某甲代錢作保地保陶阿木等聞之當卽報縣請勿保釋以免受累大令以兩造各執諭候查明核示　　委定判官○總工程局新舉正裁判官孫星垣明府鼎昨由滬道下札委定並令卽日到差 
　　招領屍棺○吳淞港灘邊前有無名男屍一具由縣相驗昨李大令出示招認略云該屍年二十餘歲身穿元布棉袍藍布短衫褲袋内有當票七張如有親屬迅卽來案領棺歸葬 
　　火警○昨日黎明蓬萊路徐姓家失愼焚燬樓房兩幢平屋一間 
　　官事○江寗造幣分廠提調候補知縣薛振基蘇省左路巡防隊二營左哨劉孝敷候補縣丞張雨田等昨均到道禀見 
[南市]  
　　僞造米票○織機匠馮林生孫金升將僞米票持至大馬頭恒盛生米行冒領白米八石旋被察出扣住三帋扭至工程局請究供由同業毛囝托領判交地甲帶出指提毛囝併究 
　　掉換旗牌○浦江各項船隻向例按年掉換旗牌今届已由水利局總辦傳諭各帮到局具領以便查攷 
　　分局落成○昨日南區分局行落成禮工程局總董議董曁各區區長警務長等均往行禮並合撮一影以留紀念 
　　傳諭禁賭○滬道梁觀察出示禁賭已誌昨報昨又傳諭總工程局一體禁止局董當卽飭探分查並知照各區區長遵辦 
　　巡長捉賭○南門外同吉花行前晚紏賭抽頭由巡長獲住賭徒李慶堂藍阿三張關榮孫根泉唐炳榮陳育泉蔡阿三蔡道生武松泉陸錫榮並行主王裕興曁子嘉善等一併解至南區罰王父子洋十元餘人各罰一元 
　　乳傭被疑○大馬頭鄭洽記土行臥房内初六日失去珠飾值洋數百元將乳傭沈王氏金王氏徐沈氏送至工程局請訊陳裁判提訊無實據判交原告帶出自行盤詰 
　　工程局瑣案○泰豐錢莊主田義莊控稻香村茶食店主徐少峯執事張仲安欠往來洋一百元判交保理楚去年張子仁欠蔴袋價洋被控収押昨由伊妻扭送欠户徐金仁禀追欠洋三百餘元劃還判交保楚理 
王阿林竊西城女學衣服烟袋判戒責二百 
下押改過局三月 
[閘北]  
　　保出候訊○王阿根朱毛兒前日在新馬路門毆由巡士拘入警局後由永興兵船管帶保出候訊 
　　押限交人○郭姓有十歲女孩被丁壽春之弟拐逃報由警局將壽春拘入旋由胡海景保出尋交詎丁迄未交出因將保人與丁一併拘局押限交人 
[英租界]  
　　襄讞辭差○新委公廨帮審楊貽燕明府因另有要公不及兼顧昨至道轅辭差 
　　縱火無憑○棋盤街四十一號門牌傳渭記家去臘失火捕房以隔壁之某洋貨店洋檯上堆有稻草等物恐有串令縱火情事昨晨飭探將傅及店主主　桂解送公堂復訊傅供保險一千兩王供保險銀四千兩實無縱火情事判將案注銷一併開釋 
　　串竊洋紗○禮和洋行控李竹生串竊洋紗兩箱值洋六十餘元其贜銷於松江西門外乾大布號昨晨解送公堂李供由趙阿妙囑令小的銷賣判李交保候移提趙阿妙及乾大店主張朗峯到案再核 
　　自行収殮○郵政局出店陳金金乘機噐扶梯線斷壓弊已誌昨報現由其兄阿　禀准上海縣免驗自行収殮 
　　定期判罪○吳炳泉（卽小炳泉）王正寳張阿明等因戳斃顧爛頭一案昨由捕房解至公堂復訊判還押於下禮拜六定罪 
　　無力賠償○趙祥林控趙子潤唐丙南串竊鈔票洋元經公堂訊供押候兩禮拜攤賠在案昨復解訊趙供無力賠償判從寛開釋唐押滿一月賠洋三百念五元如違擬罪 
　　誣控剥衣搶洋○錢永林控張關實紏集多人剥衣搶洋由探拘解公堂張供錢欠錢洋自將衣服脫下作押實係誣控訊之各見証供詞相同判錢枷一禮拜押半年張斥釋　　實係剥衣搶洋○錢阿　汪立淸等控流氓施昌昌（卽長脚阿昌）持刀行兇剥衣搶洋前經公堂訊判押候提出在押之任阿星質訊再核昨由捕房將任提案訊供屬實判任帶回捕房仍照原判施押西牢三年逐出租界 
　　公堂瑣案○惠大洋行控陳福生莊阿炳等串竊大衣等物經寳讞員與德師副領事判陳莊一併交保限一禮拜交出原物祥茂洋行控羅竹雨王和古羅阿二趙某計禮祥王阿毛王阿三孫金生等串竊九江路二洋號棧火塲上肥皂四十箱一併拘獲解訊判羅王趙各押半年計王各押兩禮拜孫開釋頑童張金寳宿鄉婦周羅氏銅元押改良所四月嚴餘利攫取倪老虎衣物限六月逐出奚阿明竊趙俊三綢衣等物押十天費子厚控杜有發張廷亮拆　　元判押三天王李氏控王應忠竊物判押一月王炳生竊張　山洋紗帳子押候查明再訊杜曹氏控沈和尚周阿成串竊鈔禀金飾等物押候查明復訊馬夫吳阿三快馬違章罰洋十五元徐長法控張連生竊物判押兩禮拜妓女高愛寳違章拉客罰洋十元陳阿六竊馬鞍押十天丁順生控王德榮拆稍判押兩禮拜 
[美租界]  
　　死灰復燃○昨早一句鐘海寧路范阿根所開茶館煤灰復燃焚去樓板等幸即救熄　　乞丐凍斃○昨日新記浜邊及百老匯路福和里口等處均有乞丐凍斃當由捕知照地保報堂棺殮 
　　緝盜○前日午後匯司捕房訪聞有盜舟寄椗于河南路橋下卽用電話通知各捕房留心查緝 
　　失婢○楊樹浦某姓家失去九歲婢女一曰當卽報知捕房請爲查緝 
　　索欠○張仁福向夏生林索欠口角由捕拘入捕房飭赴公堂控告 
　　罰鍰○虹口西華德路萬生香烟店初四日失愼後捕房以該店保有火險將店主吳益達拘入昨解公堂請訊中西官以吳自不小心判罰銀二百兩充公 
[法界]  
　　限制代冩客票○長江各輪船買辦以近來懸牌代冩客票者日見增多難免浮開船價累及行旅是以連日在南城信集　嗣後　　　　　　　　　　　　昌隆林　　達利等八船局出票此外概不承認並謹另賃房屋設一公會每票抽捐三文以作常年經費去 
　　押追虧欠貨銀○烏利文洋東控馮德生虧欠貨銀避往蘇州經中西官飭探關提業由蘇州工程局拘獲派差押解到滬管押捕房候解公堂訊追 
　　强盜○前晚一句鐘六圖地方法國新建醫院後面侯采山被盜匪十餘人破門搶刦經醫院中人偕各鄰居帮同追逐始各逃散　　拐匪○某甲前被拐匪曹左芙陳掌茂張六氏等拐去妻子前日遇見向論不睬當卽報知捕房拘入押辦 
[謝贈]  
　　本館承各行號惠贈月份牌繪圖精緻綵色　　鮮明洵美觀也書此以誌謝忱 
　　三井洋行　　　二　幅 
　　公平洋行　　　二　幅 
　　華成火險公司　二　幅 
　　合衆保險公司　二　幅 
　　同安火險公司　三　幅 
　　何錦豐號　　　二　幅 
　　中法藥房　　　五　幅 
國外新聞 
[美艦隊行程]  
　　初六日紐約電云美太平洋艦隊及滅魚雷艇隊已於今晚自南美極南之麥折侖峽啓椗向太平洋進發 
[美銀行總理逃逸]  
　　初六日紐約電云北美銀行前總理摩司因銀行缺少之欵現已獲得小數恐官派之収支員控于法廷故已逃往歐洲 
[欲爲總統之運動]  
　　初六日倫敦電云美國孛立安氏欲爲大總統在紐約運動故力斥托辣斯大公司之不善羅斯佛總統之各政策爲共和黨人所不願者渠亦一律贊可云 
[葡皇被剌餘聞]  
　　初六日倫敦電云葡京訪員電稱此次葡皇及太子被害後通國中爲太子痛惜者甚多而爲葡皇痛惜者幾無一人即公衆服喪者亦殊稀少誠可異也又倫敦電云首相佛朗科已赴巴黎前内閣中有二大臣亦已出奔 
[美國拒絶亞人大會議]  
　　初六日倫敦電云華盛頓省西德爾埠拒絶亞人同盟會業已開議美國工黨同盟會代表在會演說痛斥日人頗足動聽 
 
 

Page 20

 
 
[英議院論英俄協約]  
　　初六日倫敦電云英國上議院討論英俄協約事時寇仁伯爵起言此約就阿富汗論自否公允殊屬可疑就西藏論亦屬不妥就波斯論尤爲不善即劃定俄國勢力圈之事由地勢上經濟上亦屬不當至西藏春丕條約英國所占之優勢今盡捨棄殊於英國有辱外部次官斐芝毛立斯伯則謂政府甚願經營丁藏均從簡略凡諸進取之舉咸願退讓云 
[英外部大臣之言]  
　　初六日倫敦電云英外部大臣葛雷在下議院演說謂英國承允海上私有產准轄免一切之舉殊足引起列國之反對而無私毫之險害于彼云以上譯字林報 
[葡新皇治政之一斑]  
　　初六日柏林電云云葡萄牙新皇麥紐爾已將前佛侖科所定增加帝堂費之命取消并將各職官之禄俸裁減前政府所拘禁之共和黨人亦已釋放初七日倫敦電云今日爲前葡王及太子出喪之期新王麥紐爾及王后愛梅連大約將不往送因地方上嚴密戒備防有不測 
[法政府增兵赴摩]  
　　初六日栢林電云法政聲言并未有徵調全國藩屬軍隊之舉衹有一營派往摩洛哥以備援助 
[德公司議募債欵]  
　　初七日倫敦電云德國勞合公司已决議募集債欵一百二十五萬金磅 
[德財政大臣辭職]  
　　初七日倫敦電云德國財政部大臣因擴張海陸軍經費浩繁難于籌措故已辭職以上譯文匯報 
[海寗來函]  
　　海寗合州士紳議禀求减漕爲民請命城鎭各處及城旅滬旅杭同鄉禀電交馳必達其目的而後已乃撫委之湯守仰暉力主不减且串同合馬湯者孫者具禀層憲并致信撫幕託其運動不料撫憲馮星帥愛民如子於本月十四日准减二厘二毫二絲（見院致桐鄉沈令豔電　人各報（後經杭守卓函告州牧令其備禀求减以全體面湯守聞信即星夜遁去索州牧漕敬洋四百元外隨四十元川費六十元湯守得此固可從容度歲而該處民人已嫉之如仇矣又州牧出示奉到府憲函開增歉卽於二十二日一律照行其以前多取之户定於明年二月内算還不知如何辦法倘憑地保交還則中飽必多不能實惠及民諒余州牧必有善法也 
　　余州牧性質仁厚其同來之家丁皆貪得無厭無論輕重大小各事不知利害任意需索余收知之而不能禁非地方之福亦非余牧之福也 
訪悉獲到匪犯周六元一名確是首犯地方紳民均有公禀乃有蠧書刑房吳坤者爲其代冩保呈并向言已代求本官准予開釋索洋二百元一切開消尚須在外而周姓之家屬對言但求得保首領即傾家蕩產亦所不計吳乃揚揚得意又州署僉差至路仲張貼解散示諭被匪徒將船搶去經該處地保陳毛毛之子用洋油焚燬差奔逸得免合鎭皆知亂定後程州牧欲查拿其人該差向陳索賠船洋五百元乃向程州牧前詭稱焚船之匪不是此人噫書差嗜利現固通病然若是之不知輕重利害而惟利是嗜亦僅見矣吾知程州牧精明强幹奉委專任淸匪事宜必不爲若輩所朦蔽而雷厲風行爲地方除害也謹爲彼處人民禱祝求之 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
