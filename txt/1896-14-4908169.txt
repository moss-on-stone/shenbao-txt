# 1896 - 14 - 4908169

 

Page 1

 
 
[募擬引言] [  申報館恊振所謹啓]  
　　黃河潰决平地汪洋山左黎民死亡枕藉其幸而生者流離轉徙吸露餐風凍餒交加朝不保暮而汴梁苦潦亦復顆粒無收磽瘠之區災後益無聊賴此種慘狀幾非昔年鐵涙圖所得描橅苟非急籌數十萬金恐施振終難遍給而南省頻年勸募亦己成弩末情形欲請發棠實難啓齒惟有仰求樂善諸君子以救人救澈爲念不論多寡慷慨傾囊多一文多救一人早一日即早全數命上天福報如影隨形本館蓋不勝韾香之祝矣特布微忱伏祈德鑒 
[四名復出] [  圖書集成局啓]  
　　四史者何史記前後漢書三國志是也從前本局印過數次人皆争先快覩甫更寒暑　售己完兹以問價者多重爲印釘照向例每部六十册實價洋四元售處仍從其朔諸君子有欲爲柔日之讀者請及早惠臨選購則又恐篋笥易空矣此佈 
[述西友論中國之弊]  
　　昨存西友枉顧寓齋相見殷殷握手道故謂僕曰彼此筆墨無暇久不與君談時務矣前閲報論有中國理財治兵宜先除其弊一論閲之不禁棖觸於懷欲爲君暢言之乞著爲論説焉夫論治國之要固以理財治兵爲急務竊思中國積弱之故其弊甚多理財之弊誠未除而弊之當除者固不止理財也治兵之弊誠未除而弊之當除者又不獨治兵也爲之探原其故總由於墨守舊章不肯變更新法以致因循習慣民心無從鼓勵當閉關自守之時强弱尚不關緊要通商以來西方諸國蒸蒸日上環視海隅中國愈形積弱若不再力圖整頓則他日之患當不可問中日之事可爲前車之鑒也不特余來華久習知中國之弊即外洋之人亦無不知中國之弊往往著爲論説形之報牘前日西報云中國自通商以來各曰步武西法而至今不見有整頓之象各西人頗代爲隠憂現在有西友數人己赴中國京師欲思相助辦理云云足見我西人不分畛域不辭越俎之嫌無非欲望中國之奮興也中國素推聲明文物之邦人民之聰明才力並不亞於泰西苦無人整頓而鼓勵之耳在中國之人亦非不知欲整頓而鼓勵也無如上下相蒙今日之事諉之明日明日之事諉之後日一有事端始思整頓事平之後依舊因循如此而欲思步武西法安能得耶即曰得矣亦不過得其皮毛而積弱之弊仍不能除也余見中國一人有一人之弊一家有一家之弊一方有一方之弊推而至於一省一國幾至百弊叢生一時無可釐剔華人遂安之若素徒具改絃易轍之思要知除弊亦豈眞難事哉苟有除弊之人存除弊之心操除弊之權天下無不可除之弊大弊既除則小弊可不除而自除矣所謂除大弊者何中國以官爲重民皆聽命於官則官者當治民而爲民表率者也民情風俗各處不同土地物産各處不一官斯士者是宜體察民情講求物産教民製造教民耕種民之富者不使之窮民之窮者當使之富自然民智日開民俗日厚一處之官能保一處之利各處之官能保各處之利推而至於一國則利自可保弊自可除矣乃中國之官不但不能教民不能富民且欲刻剥於民於何見之作知中國官俸有不及西人商俸之大者而廣馬之烜赫僕從之衆多起居服卸之奢華餽送應酬之糜費三年一任六年一任無論大小無不滿載而歸間舍求田爲子孫之計苟非刻剥於民其錢果何自而來哉且官者爲民表率當智於民能於民者也中國非無經濟優長之員然自捐納宏開仕途冗雜不問其人之才不才但能納捐即可握篆於是人皆視宫爲謀利之途幾忘有教民富民之事此種人使之爲官無論現在欲仿西法問以西學而不知即問以中國之刑名錢穀及地方應爲之事恐亦不甚了了在上者如此而欲使民智日開民俗日厚不亦戞戞乎難難哉現在中國氣雖開官塲皆知講求洋務究竟眞知者少虚竊者多所以不能見諸行事甚有偏僻之地未經通商之處語以種種西法無不訝爲自未會覩耳未曾聞者何中國之人不能留心時務一至於是耶余未敢謂西法己盡美盡善在西人尚在隨時變革然較之中國自覺整齊劃一不必遠徵之泰西也即就上海而觀城廂内外判若鴻溝各定租界不啻分疆而治所有章程皆有條不紊所用巡捕大半華人猶之中國之地保耳試問中國之地保能如巡捕之勤者乎宵小之畏地甲能如畏巡捕之甚者乎皆在爲上者有以督率而訓練之耳故曰官者所以治民而爲民表率者也欲整頓中國須先整頓中國之官官之弊一日不去則國之利一日不興此大弊之宜除者一也未完 
[英電譯登]  
　　十一月二十七日倫敦電云英國各兵船之守泊英法交界海面者現又添出水雷船甚多以輔之又云前在亞洲利加洲耡亞利斯普克謀叛之人計共二十一名刻己拿獲 
[解銀被刦]  
　　西字報云山東臨清州來信言及臨州一地水道可直逹天津前者李傅相任直隸總督時製造長龍船高揭風篷其行甚速其地夙多寇盜民船來往視爲畏途地方官徵收捐欵悉數運至津郡供長龍船之需數日前有一船滿裝所收捐銀一帆風前事爲盜黨所悉糾同行刦船上人開槍禦之擊死盜黨七人傷數十人想若輩經此懲剙以後不敢恣意横行矣原盜黨之所以知船上有銀者疑是由衙役通風以致釀成此事此説若確則衙役之罪可勝誅哉 
[漢口火災]  
　　漢口采訪友人云清軍府署右側雷萬順鞭爆店於二十三日早炊時學徒某甲遺火積薪中紅孩兒遂高踏風火輪而至飛揚浮躁大展淫威賴太平會館四官殿雷祖殿諸水龍飛馳環救火遂告熄僅燬後屋一椽 
[制軍出轅]  
　　金陵訪事友人云安徽藩司于方伯蔭霖於二十二日乘坐官舫由皖省來寍謁見香帥晤談良久始出在花牌樓行臺暫駐襜帷二十四日午後香帥排齊儀仗前列衛隊特至方伯行臺答拜清談至夕陽西墜始回轅門 
[軍門赴省] 　 
　　杭州采訪友人云浙江提督張奎垣軍門巡緝洋面順道至杭本月二十一日舟抵江干省中防軍統領及杭中二恊鎭率同弁勇排隊相迎軍門登岸後乘緑呢四人轎前導親兵數十人手執洋鎗轎前戈什哈齊掛腰刀一路護衛入城在行臺小駐各營官紛紛呈遞手版軍門隨排導赴撫轅拜會廖中丞中丞迎入花廳叙談良久軍門復命駕親拜藩臬司各司 
[桑乾冬景]  
　　天津訪事友人函稱天津道李觀察於初五日駕赴劉家碼頭騐收河工拿獲兩盜業列前報兹查觀察所收之工該處係清河後口今秋水淺曾不容刀先經派令挖河船前往照挖詎河身日淺河底日高致將挖河船淤塞在内未能行動事關水利道憲因據情禀明大府委員雇夫開挖以備宣洩而利遄行現在己將河身開闊河底 
 
 

Page 2

 
 
開深一俟春融氷泮水勢汩汩而來船隻自可往來無得以後如遇别河盛漲大溜亦得横趨不致爲田園之患刻委員禀經工竣道憲隨往騐收至於被淤之挖河船一經水到自然浮駛無虞矣○天津爲九河尾閭向多水患静海縣與天津鄰近爲患從同然被水多在夏末秋初至於秋盡則霜浄潭清水勢己不復倒灌横趨迨交冬令涸者愈涸漫决隄防間亦有之然不數見今年津郡各河於十月下旬水勢大落海河之水計僅九尺有咫乃冬月初旬忽遞漲二尺有零據報静海縣屬之雙塘鎭以及成官屯兩處同時漫口雙塘鎭去村較近村人爲保護身家起見併力搶護得保無恙惟成官屯地當大道通衢去村較遠無人搶險以至成災現擬請官修築惟泛溢既過水仍由地中行所有卑下村莊不數日間竟抱其魚之嘆時當冬仲九九寒深小民生機正蹙亦復何堪此陽俟之肆虐耶好在修隄築防可望以工代賑嗟彼窮黎是猶不幸中之大幸矣○津城於九十月間兩次兩中夾雪然皆在立冬以前且玉戲不過片時屋角檐牙殊無積素更無所謂遍地瓊瑶也現届三九消寒圖上紅烟脂歴歴可數而旭日烘晴仍無雪意貧民曝背南檐互相欣幸以爲天公做好殊不知三農之爲來年牟麥計者固己望雲思雪秋水欲穿矣 
[平山眺雪]  
　　楊州采訪友人云督辦揚州保甲王觀察之公子涓吉本月二十日完姻坤宅係觀察同鄉先期由湖南送女公子至䢴泊舟徐凝門外是日辰刻觀察由公館迎親鼓吹喧闐繞行多子等街迤邐抵彩衣街以逹坤宅寓所自江都轉以次均躬往道賀冠裳濟濟薈萃一堂大門外馬溢車闐極形熱閙○錢價日昂銀價日落沈太守出示諭禁後錢價仍無日不長現己長至每圓兌銀八錢二厘兌錢八百六七十文轉瞬年關銀價正不知如何减落也太守每晨飭人至錢業會館詢問市情不禁慨然曰經紀小民何堪受此虧折因特傅見江甘兩邑宰諭令會同錢業董事衡情商酌即日公議持平之價不得聽彼等任意低昂刻下兩邑宰己議有端倪俟禀覆太守行將出示曉諭矣○十二圩運鹽河濵臨大江潮汐往來最易淤墊現值冬令此河又異常乾涸幾至淺不容刀南北盬艘紛紛然銜尾而至棧憲躊躇至再不得己派員於舊港通江處築一大壩壩中金門不閉俟潮水大至時催令壩外各鹽艘赶急隨潮駛入迨全行入内始堵閉金門○兩淮運司江都轉曩年服宫北省其德配逝世後靈櫬即寄厝都門迄今己裘葛幾更始飭人將柩扶送回南本月某日行抵揚郡舁之登岸暫寄城外天甯寺中俟來歲再行運回皖省珂里以安窀穸 
[河上命案]  
　　據天津訪事人云破耳朶朱老者去津郡城西約三十里之村農也耳輪缺如新月故以破耳朶名村前一河來往行人均需問渡朱現年七十餘不能力穡遂購扁舟一葉擺渡爲生該處爲盜賊出没之區夜需繫纜河唇爰於岸上結廬寢息其中以免船隻不虞並備行人呼喚村人有有地而無塲圃有無地而拾柴薪者於大秋後所穫秫稭蘆頭葦子等類悉置岸旁村朱看守至冬售賣稍酬其力日積月累如岡如陵朱遂編麂眼籬以範圍之冬令澤腹冰堅喚渡無人仍住廬中爲人株守其廬即窩鋪之類除鍋灶外惟敝裘一襲早晚藉以禦寒寢時並以代被身上固棉衣絮褲各一也朱一子名曰傻子雖不聰頴頗盡孝思每於夜分恒就家中趨赴窩鋪視朱寢未不以寒暑間亦不以勞瘁辭己非一日月之十四夜人静後來見窩鋪中並無燈燭月色照炕闃其無人聲喚亦無應者取火照看乃父己頭顱砍破臥於血泊之中傻子駭極返奔不辨南北東西由河上跌撲而前狂呼救命村人驚起究問傻子胡爲乎來傻子備述前情時河己全冰遂挽傻子秉燭渡河往騐一切至則朱老己無氣息頭顱傷勢似相用鐵鋤從事者血流成坎漿腦塗地奇慘不堪而炕上敝裘身上棉衣絮褲均歸烏有遂同傻子保投案禀請騐屍聞天津縣王明府兆騏督同刑仵於十五日詣塲檢騐並勒緝兇犯矣 
[鳬舄遥臨　]  
　　署理甘泉縣方大令臻峻瓜期己届經上憲牌示調省另委要差而以正任碭山縣調補甘泉縣之陳大令守晸札委先行於翌晨解維赴白門謁見督憲張香帥再來䢴上履新據聞接篆之期己涓吉嘉平月初四然紅諭尚未發出也 
[鷺島客譚]  
　　厦門采訪友人云本月初四日鳳儀宫賽會　玉各街宫廟會首將本廟執事儀仗旗傘鑼扇舁以隨行又各助女童擡擱共五六十架令擱旦裝扮故事巧紥各種燈傘雜以十番吹打南北曲調馬上執事馬上鼓吹民間咸以爲二十年來所未有以致争先快覩舉國若狂花費貲財何祗二萬許迨初七日將所造王舟起岸焚燒以爲請王上天河嘻殊可笑己○厦門太古洋行向未有分行之設凡太古各輪船抵埠皆由和記洋行代理去秋始經小太古洋商來厦設一躉船以便各輪船停泊起卸今冬小太古又擬派人來此開設分行即將前置之海灘洋樓賃與寳記洋行收回修理擇日開張寳記則另租廣順洋樓新廣順又轉租洋行街舊雅文印字館房屋從此厦門又添一英商洋行矣 
[上控案結]  
　　姑蘇訪事人云昨報新任臬憲吴廉訪會同候補道七位蘇州府桐太尊長元吴三邑侯親自升堂提訊平望營就地正法之七盜中葉姓胞弟某赴省上控一案前悉是案己經廉訪訊結葉姓之弟名萬林昆季分居多年其兄幼時却係安分守業並不與匪類爲伍近年來所作所爲萬林實不能洞悉此次犯法治罪係爲同夥供出旋又衆口一詞并且藏有贓物鑿鑿可據是以該營官許游戎德明會同撫憲委員劉明府即飭在平望營前與六盜就地正法廉得其情知其案並無遁飾當堂駁詰萬林語塞廉訪謂此等重案何得贸然上控萬林叩首供稱實因痛亡情急以致贸然控訴求恩寛宥廉訪謂誣控之罪非同小可本應照例重辦姑念爾鄉愚無知從寛免究遂大加申斥著具濛控切結當堂開釋案遂結 
[京江雪浪]  
　　鎭江采訪友人云新授安徽鳳陽府知府馮太守煦由京南下行抵袁公浦改乘官舫於本月二十一日上秆行抵京口繫纜怡和碼頭命駕登岸入城往各當道處投剌拜會少頃各官咸詣舟次報謁二十三日傍晚太守乘招商局江永輪船溯江上駛往金陵謁見張香帥後即赴鳳陽履新○本月十八日後晴曦朗照氣候融和陌上行人皆以裘易棉熙熙然如登春臺之上至二十一日陰雲靉靆大霧迷漫午刻霧氣漸消依舊南檐日暖二十二日南風括地路滑如油三市六街大有行不得也哥哥之嘆二十三日曜靈匿景朔風怒號二十四日旭日當空氣候更熱近日城廂内外風火症甚行男婦老弱咳嗽牙疼者十居八九衛生者所當加意珍重也○近日錢價陡昻日甚一日洋銀則以次貶價雖市儈略有沾潤而民間之兌換者不免支絀難堪矣二十四日錢業公所牌價二七寳銀每兩易錢一千三百二十文本洋每圓一千一百五十文鷹洋每圓九百一十文誠恐歲暮將届更形日减尚不知伊於何底市面之壞至於此極彼貧苦之家能不聞而色沮耶○萬家巷德星宫設廠施粥領粥者紛至沓來籌賑局員恐不能徧給貧民遂於日前復在城隍廟設立分廠邇來各貧民持籌領粥者扶老携幼相屬於途義渡局復散給棉衣千百號寒蟲咸得霑挾纊之恩歡欣鼓舞云○城内斜橋之畔江北人某甲携老妻子女賃屋居焉甲以肩負爲生其子尚幼女年己十七日前倐爾潛逃不知所往其母身背黃紙書成招貼上書此女與鄰右阮姓書塾因事口角以致負氣而逃連日手擊銅鑼在四門兩關徧尋無跡璨璨倩人至七濠瓜州探訪矣○郡城對岸七濠口元祥錢莊開有年矣日前有湘人某甲持票兌錢因調換鵝眼錢彼此口角甲恨之遂散布流言謂某錢鋪行將倒閉於是執有鋪中錢票者聞風咸集齊徃支錢一時人多如蟻户限幾爲之穿更有棍赴從中混擾幸鋪中青蚨尚可接濟不至閉門謝客現仍贸易如常 
[德艦行程]  
　　厦門采訪友人云德國水師提督某君乘凱撒鐵甲兵艦於本月二十一日由香港至厦經關理船廳及引港之某西人引之入口孰料甫入大擔口内將近户檻頭巾礁忽然遇險時船上人微覺船身稍動急查艙底則鐵甲外罩己受傷詢之理船廳暨引港人僉 
 
 

Page 3

 
 
謂此處暗礁自道光二十五年通商迄今五十餘年中各國海道圖均未註載即本地漁船舵工亦未知緣此礁於潮退極枯時仍入水二丈六七英尺也水師提督無從詰責乃於二十二日仍乘此盤回香港入塢修理○德國阿格納兵船及怡迪力司小兵船於本月二十一二十三兩日先後到厦駐泊港中大約須在厦過冬然後他往也閲日怡迪力司移泊金門島測量水綫 
[家丁肇事]  
　　金陵友人云觀某公總辦同文館有年近有巡檢華某來館派充提調差其家丁某甲日前因事侮及某學生飽以老拳該生旋禀知提調反遭申斥該生無可伸訴同學咸抱不平二三十人齊赴觀察處訴知蒙即允准查究始陸續辭歸 
[天花盛行]  
　　䢴上近因天氣温和天花忽然盛行不獨孩童即三二十歲者亦復結痂滿面更有幼年己經出過此時又復重出者實罕聞事也昨聞北河下某姓女郎逾笄矣己許字某雜貨店子爲室尚未過門貌本端好不料又復出天花愈後容貌　異蓋己如聊齋集之吕無病矣一時聞者咸傅爲笑柄云 
[請定銀價]  
　　金陵采訪友人云城廂内外通用九八制錢十月中旬墨西歌銀錢即俗所謂英洋者每圓可兌大錢一千零一二十文自是以後錢價愈漲銀價愈低不旬日而减至每圓僅兌九百餘文刻下又减至八百六十文或五十文居民鋪户咸不願收受日斯巴尼亞銀錢俗所謂本洋者亦祗換一千一百文左右日内各行公議禀請邑主轉詳大憲急平錢價俾銀價不致有减無增上元江甯兩大令准如所請業己設法辦理出示曉諭矣 
[示禁小錢]  
　　杭州采訪友人云杭州府陳太守前經出示曉諭禁抑洋銀價值每圓不准短至一千文以内無如制錢缺乏市儈碍難遵行日前僅換九百八十文近日己增十文而砂壳小錢撬和甚衆太守爰復行示禁大旨謂查照定例如有私鑄在十千以上者例應斬决私販攙用者分别軍徒杖笞等罪似此雷厲風行小錢或可稍絶矣 
[剪綹可惡]  
　　杭城每多小竊在洽僻街巷伺有單身往來手持物件者輙乘其不備突攫取之又有一種剪綹黨在極熱閙之處剪取物件苟不經心亦易爲其所乘日前有某衣莊學徒由薦橋而下手持衣包一個經過聖家兠地方突來一人將其包奪去該徒狂奔高呌幸有茅廊巷火神廟羽士五人由他處禮懴而回迎面截住該賊見勢不佳將包擲諸空塲中飛奔而遁羽士亦不追赶將原包交付該徒詢其住址云係忠清里爰命香工件送而去深恐再被所奪也又有吴姓者家居太廟巷日前經過清河坊突有一人從其身畔挨過吴疑爲剪綹急檢佩物而袍帶上之時辰表連袋己化爲烏有矣遥見此人尚在前面赶即追上將其扭住徧搜身中並無此物蓋有同黨者早爲接去矣其人反以誣竊爲辭不肯甘休經旁人勸解始散有識之者云此相勸之人亦係該匪同黨也 
[幾致火災]  
　　昨晨五下鐘時美界武昌路第一百十五號房屋某姓家夫婦口角悮碎火油燈火隨油熾遍地炎炎幸左右鄰襄同救熄事後鄰人惡其致肇巨禍喚巡街華捕至將某姓拘入捕房捕頭念其事出無心不予深究 
[蜺旌蒞滬]  
　　江南提督譚青崖宫保碧理現有要公於昨晨乘坐長龍砲艇由茸城移節來滬在吴淞碼頭下碇本城提右營廖叅戎率領標下各弁兵整隊赴江干鳴槍敬迓並詣憲舟禀謁 
[滬濱漁話]  
　　昨日下午一點鐘時有人持一蒲包内裏週歲男孩抛擲護城河畔同安里左近墻下事爲近處居人所見解而視之則此孩滿面痘斑大約因出花惡而抛棄遂咨照同善輔元堂暫時留養候送入城内育嬰堂○蘇州某氏婦附舟來滬小泊西門外肇家浜旋雇車裝衣物至某處行經同仁輔元堂左近一轉瞬間車夫忽失所在婦號咷痛哭幾不欲生旁人見而憐之代爲緝查然天空海闊早己不知所之矣 
[犯婦過境]  
　　南匯縣鄉民王福全因己嫁胞妹梁王氏與鄧如松有私被誘拐逃經王查獲忿無可洩持刀將鄧戮斃報經縣主王驛生大令詣騐並將兇犯王福全犯婦梁王氏訊得確供招解赴省經臬司吴廣涵廉訪提勘所供與縣詳相符飭將情輕之梁王氏先行發回原縣監禁候小當由前途各縣按跕轉解至滬上跕嘉定縣孫明府撥差投文上海縣請暫寄禁黃大令諭飭轉收内監一面飭承備繕過跕公文於昨日請城汛李千戎撥兵兩名並差役伴婆人等將該犯婦押解南匯縣投請騐收矣 
[枷號示衆]  
　　浦東鄉人某甲向乙索欠洋一元口角扭至爛泥渡巡防局控告委員劉穆亭二尹訊將兩造一併函送保甲總巡局訊　曹荃生明府判將乙笞責枷號發往犯事地方示衆詎乙賄串地保胡勝華並不枷至鄉間堂匿在城中客棧甲又赴總巡局控訴曹明府大怒傅胡何到案胡又倩人頂替明府訊出實情飭將頂替之陳某笞責一千板與前經枷號之某乙一併枷號發浦東爛泥渡示衆 
[英早堂案]  
　　包探沈金隆禀稱日前李幼仙失去銀票一案小的將徐回春送案蒙訊飭徐押交曾經調處之李保林等小的昨見在李處當勇之吴昌榮今請訊究吴供湖南人在長江水師李振標即李保林處當勇同來上海借居客棧現在李有事他往棧中遺有功牌衣服等件諒情即回别駕問爾知李公館失票之事乎答稱不知惟曉李保林與李莫逆時相徃來餘不知情求鑒别駕商之薩副領事著將吴昌榮押候訊核○沈包探又解羅昌太包金方王生順席寳順李初等到案禀稱伊等均係烟間酒館直至十二點餘鐘尚未收市有違工部局定章拘送請判羅昌太等同供均是初次以後不敢再犯别駕判令每罰洋二元○包探陳阿九禀稱昨晚有陳旺昌陳裕堂並僧人月通强剥爲客棧生理之楊錦堂皮馬褂一件報捕後經小的拘獲送究楊錦堂投案申訴質之陳旺昌陳裕堂僧人月通同供係從臺灣來滬蒙縣憲黃大老爺給與船票六紙以便乘輪回籍不料被楊吃住以致悮我行期如今此禀己過期無用矣求鑒别駕以原被均非安分之徒著一併押候過堂復訊○包探倪順昌禀稱張掌生竊取奚明如馬車燈兩盞經小的拘獲人贓送究奚投案領贓質之張掌生供吴淞人實被飢寒所迫無奈任竊求恩寛宥别駕判將張掌生遞解回吴淞○包探石金榮禀稱小孩吴阿榮在魏王氏所開鐵店内學習生理昨竟串同劉子林竊取店中鐵器價賣與陳小寳經小的查獲一併拘送請究魏王氏投案申訴並稱不要此徒在店學業求鑒吴供無錫人實是受人之愚以後不敢劉子林供所有鐡器均是吴竊去託售陳小寳供不知是竊贓求鑒别駕得供判將吴阿榮劉子林各責三十板吴交魏王氏遣送回籍陳小寳罰洋一元○包探孔阿才禀稱湖南人朱阿秀前晚至祥春里雉妓陳寳林處作狹邪游不料於次晨攫取皮襖一件而逸經小的拘獲人贓送究陳寳林投案領贓質之朱阿秀供在洋人家當廚子如今只求恩典别駕以朱攫物可惡姑念生意人從寛笞責三十板○孔包探又解王五福到案禀稱此人在蘇州陸宦家當長隨竊英洋六十元來滬花用小的見其形跡可疑詢悉情形送案請究王供所竊洋元除購物外餘均在虹口賭塲輸去求恩别駕得供判押候失主來案再核○包探顧阿六禀稱王海建曾經遞解昨又行竊恊昌順洋貨店白絲巾七塊經小的拘獲人贓送究恊昌順投案頭贓質之王供鎭江人行竊該死求恩典别駕判令笞責二百板管押二十一天期滿遞解 
[法界捕房瑣案]  
　　昨爲補拜一鄭大令照章蒞八仙橋捕房發落各案既升座命捉烟鴇朱何氏至案著照原斷先　枷號二月期滿覓保取　然後責釋○積竊王金生事發到案大令訊詰之下供稱小的係廬州府人初次犯案求恩寛宥大令著笞責一百板失主浦王氏曹阿狗方志堂投案領贓大令飭將各贓給領寳順德豐各押店夥求給押本王稱小的不能歸償求恩免給大令著將無主之贓仍給押鋪夥領回王從寛開釋不復施刑著自行回籍不准復來○流氓沈阿桃在新開河畔搶刦脚夫王正元所存包封并糾同黨羽小仰用石灰睬王之目王狂呼救 
 
 

Page 4

 
 
命經包探拘獲解案大令訊供之下著照原斷先行枷號三月滿期笞責三百板遞解回籍○小竊王阿生竊取某客棧之鞋當塲拘獲解經大令訊供禁押十天昨己滿期命帶案開釋○流氓周阿毛糾衆犯事經包探拘入捕房解經大令訊供判令枷號二月昨己滿期命帶案開枷照原斷笞板三百板復加詰究供稱小的係湖州人自幼生長上海母親現住西門外大令飭傅其母領回○枷犯袁阿桂李坤榮枷期己滿大令命帶　案下將枷開去照原斷各笞責一百板袁押縣遞解回籍○粤東人翁義昌訴稱本月二十四日之晚失去竹布二十匹鑰匙交出店人陶長明看管求准嚴追大令命提陶詰問供稱小的於七月初二日到店失竊竹布實出不知大令謂爾監守自盜欲尚抵賴不承耶著從重掌頰五十下　仍狡展不承翁又稱向有一車夫時常出入請向研詰此人由大順祥小主人作保陶供稱小的臥在竹布箱上是夜聞有響聲實出不知如何失去大令著還押嚴比○朱阿根保錢朱氏出外屢傅不到大令著將保朱之沈文彬傅案押候連環具保至無錫訪尋昨日李將朱交案大令怒甚著禁押捕房嚴比○邵中才探張硯香領取洋銀避匿迭經大令訊供昨日邵投案求追大令命提張到案問因何挺押不繳張供稱小的求恩交保出外措資邵又稱保人章金標開設丹桂茶樓串同莊士川等朦保現莊實係倩人替代管押有心朦蔽大令謂本分府准爾交人保出因何一味挺押張供稱人銀兩保恐累保人大令笑謂爾恐累及保人意圖兎脱耶著拖下從重掌頰張求恩免責願寛限一禮拜繳案邵又稱張將洋銀藏匿家中有心延宕大令准限一禮拜繳案如逾限期定予從重追比○陳萬興控烟鴇阿香將其妻阿愛藏匿大令訊供之下著交保出外尋交昨日阿香偕陳葉氏投案訴稱小婦人在寍波傭工由叔母領至上海薦入花烟館内賣娼本年八月某日由某衙公役榮寳德與其母同　有押身洋銀二十圓交與帶回大令謂爾既有丈夫何得自願爲娼供稱小婦人向在寍波傭工工資由阿婆取去初爲娼時經金小生薦人阿香供稱小婦人至寍波榮家尋回大令問如何薦來供稱由榮薦來後遂交還原人此人時時來滬現在寍波大令著一併管押候傅陳萬新到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[笞責流氓]  
　　流氓長根德隆阿毛三人前晚在本城西門内莊家橋地方途遇花砲作之虞林福不知因何仇隙圍住尋釁勢甚　　　亦非儒弱之輩兩下辱駡良久繼而兇毆虞究寡不敵衆敗北奔逃且受夷傷細思心有不甘遂投巡防保甲總局控告總巡曹荃生明府准禀　下飭局差拘提長根等三人訊供虞伸訴前情明府訊悉阿毛等動輙滋事飭將爲首之阿毛笞責一百板長根德隆叩稱小的年輕無知聽就　毛指使以後不敢再犯求恩明府姑念苦求從寛一併斥釋 
[縣案一則]  
　　甯波人傅宗元在縣呈控陳修之私誘伊女作妾求提訊追等情黃大令准即飭差提案前晚帮審委員曹明府升坐花廰傅供年五十四歲在威靖兵輪帮帶都司職銜寄居治下城内因舊表親陳修之於今年七月廿四日知職員開差赴金陵是晚二點鐘伊即雇轎進新北門到職員家將女携去聨員今始查悉理論被匿不放職員早知陳爲人不正禁絶往來乃伊竟乘間哄騙妻室衆人職員恐有别情故於三月内經投訴備案今蒙准提到案務請訊追質之陳修之供浙江鎭海縣人年二十八歲監生己娶髮妻李氏現因嬸母無子以監生兼祧是以復娶傅女爲嬸母名下之媳當由張學生爲媒傅宗興主婚岳母張氏允許此是明媒正娶並無不合傅宗元執定前詞求請斷還明府判將陳修之交差看管候提齊人証再行復訊傅遵諭而退 
[美界捕房紀事]  
　　昨報紀偷兒徐金大竊取會德豐駁船上羽綢二匹經張竇兩包探查獲吊出原贓一匹捕頭嚴詩數次徐自言同夥三人尚有二人避匿某處餘則大約彼等所竊捕頭爰於前晚派包探將二人拘獲押候解送公堂○昨晨鄉人某甲曳載貨車一輛滿載貨物行至西人打靶處四百號巡街捕以其處向不准車輛經過因即拘至捕房捕頭罰出銀餅一枚甲以無力對乃令將車存在捕房使甲歸措殷罰欵○江北人劉順生前因犯案經讞員遞解回籍昨日午後捕頭遺包探石金榮帶至公和祥碼頭附某輪船解往 
 
 
 

Page 10

 
 
   
 
