# 1908 - 229 - 4912776

 

Page 1

 
 
   
 
 

Page 2

 
 
 ]HH [ 
交旨 
　　七月二十三日交會議政務處本日御史黄瑞麒奏請節糜費重名器摺奉 
旨會議政知道欽此又奏請優定督撫公費片奉 
 
 
 

Page 3

 
 
 ]HH [ 
旨會議政務　議奏欽此同日交禁烟大臣民政部本日鎭國公毓璋奏禁戒鴉片嚴懲私種一摺奉 
旨禁烟大臣民政部知道欽此同日交郵傳部本日貴部奏銷收支經費銀數一摺單二件奉 
旨知道了欽此 
諭說 
[論國民對於政治上之建議宜愼]  
　　所貴乎建議者。謂謀目的物之求得也。謂欲使相手方之從吾所主張也。謂從之固滿意。不從亦足留再請之餘地也。謂聽吾則吾言固有効。不聽亦不致因無効而影響或及於第三者也。唯其然故凡建議者。目的須一定。而游移無據者無當也。主義貴止確。而駁雜不純者無取也。議論務平實易行。而驚時駭俗者當戒也。斯義也。尋常建議者且然。矧乎其事爲國家之根本問題。其言爲人民之發表政見。其建白爲期期。必求其有効。則主動者。苟有一毫爲民請命之心。其措詞必愼之又愼。而庶幾易納也。被動者苟有一毫曰由辨别之識。其贊同必審之又審。而不敢盲從也。準此則吾無解於南洋二百埠華僑之國會請願書。 
各省士民之賫呈請願書也。雖其主張之理由不同。願書之措詞各異。然其挾一定之目的。標正確之主義。發平實易行之議論則一也。不寗維是。領銜之推定。必取舊時之資望爲政府所素重者。代表之公舉。必擇宗旨之純正爲社會所共認者。無他。平和以謀請願書之有効。委曲以求目的地之到逹而已。而猶且不能遽生効力者。則以國會非政府所樂聞。請願非一蹴所可及。苟其愼之於始。而不敢爲非常可怪之論。則再度之請願或足爲政府採納之資。而初回之抗拒。亦無自生他種意外之害。凡國會請願者。固　共知此義者也。今觀華僑之請願書。其代表爲某某。無論其陳義之如何。而領銜之人物。已足投政。府之所忌。始謀不臧。於此可見。且所陳十二請願。如盡裁閹宦一欵。於國會組織。雖有多少之關係。然已非重要之問題。他　撤簾歸政。則立憲國所重者。在改良政府。而不在干涉皇位。此種主張。按諸今日情勢。亦屬不合。至如遷都江南改易國號。更與國會問題無涉。要而言之。其目的則游移無據。其主義則駁雜不純。其議論則驚時駭俗。而主張者挾其往年自負之政見。不顧問題之界限。不論効力之有。無舉國會請願重大之事。業而東拾西湊以供一已快心之論無益於事實。而適足爲排斥請願之資。夫亦太不自量矣。 
最可怪者。以二百埠之華僑。豈無明於國會之眞際者。豈無熟於立言之體要者。豈無能辨此等不識時務之議論之無益有損者。豈無能知此等願書領銜之人物爲政府所忌者。而乃貿然贊同。列名一致。不知列名者。將求有効乎。抑明知無効而姑且贊成。以巿德於所崇拜之主動者乎。如求有効也。則此種請願書。不啻惟恐其有効。而故作驚人之筆。以自絶其獲効之機也。如知無効而姑徇主動者之意見也。則國會何物請願何事而可曲阿一二人之意見置根。本問題於不顧也。嗚呼。政聞社之解散也。以政府恐該社與某某有關係故入手辦法。即有嚴拿社夥之旨也。江漢。日報之被封也。以政府惡該報登載政聞社函件及此請願書。而遂有電飭封閉之諭也。各省代表之紛紛出京也。國會請願之亟亟除名也。京外官紳之默默不敢發言也。以政府方下嚴拿社夥之令也。直接間接之影響。莫不基於華僑之請願書。彼政府者。旣藉是以示其。嚴厲之面目。磨刀霍霍。相逼而來。此後之影響。更不知其所届嗚呼誰生厲階。至今爲梗。當亦爲熱心愛國之華僑所不及料矣。然而無。可藉口者。政府亦。斷不能一概嚴拒也。當世。請願者。勿因此挫折。而稍餒其志氣鑒於其挫折。而益愼夫陳辭。專心一志。以奔赴於國會解决之一途。則今。雖暫時挫折。而終必有逹。其目的之一日也乎。專電 
[電一（北京）]  
各樞臣連日商議國會及藏事異常鄭重輒於午後散會 
[電二（北京）]  
　　内廷消息政府有擬即頒布國會年限之意 
[電三（北京）]  
　　某侍御奏參逹賴喇嘛殘庸貪暴此次宣召來京無益藏事徒滋騷擾 
緊要新聞 
 
 

Page 4

 
 
 ]HH [ 
[請開國會最近聞]  
　　二十三日京函云孫寳琦李經方兩欽使電奏請速定國會期限己誌前報兹悉孫李兩使電奏之外復有專摺到京己由政務處代遞山西國會請願書己於二十二日由捧呈員常松壽呈遞都察院浙江國會請願書捧呈員葉景萊邵羲准定二十四日呈遞都察院 
[政務處資政院議覆幣制消息北京]  
　　度支部奏覆汴撫林紹年幣制一摺交旨會議政務處資政院從速議奏己詳本報兹　政務處與資政院會議不用兩錢分厘仍用七錢二分銀幣因度支部造幣廠現已鑄存此項銀元共二百數十萬元有奇若一時驟然改鑄不但徒耗經費且傾鎔之數亦鉅故用兩之議擬即中止至畫一幣價限定法償一節旣經部臣疆臣意見相同亦可仿照日本現行制每銀一元折合當十銅元百枚小洋遞推制錢輔行已草定議案不日可繕摺入奏 
[廈門私運軍火實己結厦門]  
　　金得財帆船由台灣潛運洋鎗九千餘桿爲崇武港被獲一案迭詳本報昨經厦道劉觀察會同麥觀察及日領事在新關會同稅務司審判此案劉道因徇日人所請謂該鎗械雖屬軍火但己窳朽當作廢鐵論稅司則謂内有二千餘桿係屬俄國之鎗製於七年以前確係新式其存心販賈與漳泉興永蠻鄉以供械門而博厚利已無疑義因請麥觀察作証將該船械一併充公其案遂結聞日内即將此項鎗械裝輪運省交由省憲發落 
[京事近事]  
　　（頤和園）電燈同總辦祥君奉旨着在頤和園之水木自親殿内安設電話機一分西苑薰風門東配殿内安設一分昨己傳諭郵傳部赶緊安設並就原有線桿之上附設電線一二條以應上用 
（雍和宫）逹賴喇嘛之前站喇嘛四名現先到京暫庽雍和宫 
（法部）已革綏遠將軍貽榖到京後於二十日遣派家人赴法部獄所將房屋修飾並置辦棹凳床帳等類俟修飾齊整該革員當赴部候訊 
（學部）大學八科除農科外其建築校址現已勘定得勝門外之十坪不日即將興工其經費奏請度支部撥銀二百萬兩（己見前報專電）業經張管學面奏兩宫方如允許 
（度支部）度支部澤尚書近因東三省擬向某國借欵四十萬元議以鹽釐作抵大不認可昨特通飭各省無論有何緊要之項息借外欵均不准以鹽釐作抵度支部現按各省造報常年歲出歲人核算統共全國實虧銀一千餘萬兩之多 
（外務部）日使署擅拘張壽芝案曾由外部照會日使詰問昨署日使照會覆稱張壽芝實係日本陸軍大尉川喜多受三郎犯罪潜逃來華匿迹門樓参同武官率兵前往拜晤婉言相勸不料該犯拔刀相向竟開放手鎗未及知照貴國地方官實多遺憾又外部接准法使照會稱法國地理會委員請貴部發給護照前往西口蒙古考查開闢荒地已由馬耳寨起程前往 
（陸軍部）陸軍部前次所定之軍律多未完全特新訂軍律四則通咨各省一律遵行（一）凡尅扣軍餉者不論數目多寡官階大小照軍法從事（一）凡採辦軍械之員如從中漁利貽誤軍務者即行正法（一）凡聚衆滋事拆毁地方警察署毆打警兵者即行正法（一）凡營中兵目私自濳逃在四十名以外者自統帶以至隊長分别懲罰又鐵尚書堂諭云本堂查詢有無鴉片嗜好自應據實聲明今查出朦混等情即應擬辦諭將潘鴻口等八員各記大過一次張鼎口等四員著撤差咨送戒烟公所俟將烟癮戒除再行回署酌量補用 
（郵傳部）浙路總理湯京卿電致郵傳部云遵借欵合同聘用工程師一名現己聘定二員一爲英國人墨古了一爲瑞典人賽哈均每年薪金一萬四千兩現已訂立草合同一俟大部核准即訂立合同聘請來浙 
福濰鐵路前曾禀請郵傳部立案近聞該部以章程有未盡安協之處須俟改正後再爲立案 
（民政部）外城總廳王廳丞以部中奏定違警律現將實行惟恐各區守望巡警奉行不力因委員二十人每日分叚稽查遇有違犯警律者無論何色人等一律扭送左近廳區處以相當之罰金及監禁等罪 
（農工商部）職商欒鳳山具禀農工商部請在奉天營口等處設立銷糧公司代客售賣糧食按照牙行章程抽用以餘利兩成報效部批謂該商藉端牟利跡近壟斷以兩成報效尤屬有心嘗試礙　照准 
[西報譯要]  
　　南滿鐵路爲水衝毁字林報載二十八日東京電云南滿鐵路中有數叚爲水衝毁得利寺至熊岳城一叚受損尤巨現已赶築輕便鐵路以通客車惟運貨車大約非十日不能開行黑龍江及松花江之水今皆暴漲 
中國訂造戰艦字林報云據東京傅稱中政府己向英國定造戰艦三艘排水量皆在萬噸以上並命駐英公使李經方與船廠主人妥商一切 
 
 

Page 5

 
 
日政府咨請派員閱操又云日本陸軍擬於今秋在攝津河内等處舉行大操日政府現己咨曾駐日各國公使轉逹本國政府請委派武員前任閱看 
日清公司縮小規模又云據日本朝日新聞載稱日清輪船公司因欲撙節經費業　各事從簡辦理公司中之外國職員除斯考脫船長（在揚子江素著盛名）外其餘五十二名均己辭退上海香港及各處所用之日本辦事人　亦　大加裁減聞此舉因中國中央及南部各省之田禾态遭水災近日南京　有大水致揚子　運貨頓形稀少故不得己而出此也又謂揚子江流域一帶之歲收似難有望而銀價仍形日落中國商業一時尚雖起色且恐此後將較今日益形疲滯該公司節省經費之故蓋爲此云 
日本博覽會改期文匯報載二十八日東京電云日本東京博覽會本定於一千九百十二年舉行今因財政支絀又擬放大規模故己展期五年於一千九百十七年舉行 
美擬改升駐華公使又載二十八日栢林電云華盛頓傳說美政府現正討議擬將駐北京使臣升爲頭等公使 
 
 
 

Page 6

 
 
   
 
 

Page 7

 
 
准八月初一日上午十點鐘在老把子路八十二號住宅内拍賣書樓間大菜間臥室間厨房間以及雙人銅　　鐵床銀器磁器玻璃器並上等木器另物不計届時尙祈貴客早隆是荷特此佈聞寶和洋行啓 
[禮拜四拍賣]  
本月每逢禮拜四准於十點鐘不限價拍賣羽毛羽綾嘰嗶泰西緞羽綢色羽綢洋紅布巿布原布細布洋標斜紋白竹布漂標漂布等貨列明拍賣簿内届時請至本行面拍可也元芳洋行啓 
[禮拜五拍賣]  
魯意師摩洋行始創自同治十三年即英一千八百七十四年 
准於初二日十點鐘在九十號北四川路拍賣書樓間大菜間臥房間浴間廚並一應木器磁料器自來火燈等物不計此佈魯意師摩洋行啓 
[禮拜五拍賣瑞和洋行]  
公平華記貨不限價 
准於廿日兩點半鐘在本棧拍賣公平三磅半至六磅人虎紅標華記平果花牌元羽綢華爾色太西緞元羽綢色歐綢三陽開太閃花羽綢惠大元羽綢利康列位三台色花羽綢地亞十鷄牌花藍五柳花并絲光元羽綢色花夕法德記雙官誥元羽綢美人湖花標茂生鹿鶴色素羽綢救主金銀花羽綢招財漂布和興方巾花色太西緞禪臣元白洋紗　和印花夕法太培花藍洋標魯林大團圓漂布順全隆元太西緞克魯森元羽綢條子羢布稍漬花其雙兎跑馬粗布餘貨不計此佈 
[禮拜五拍賣馬車馬疋]  
魯意師摩洋行始創自同治十三年即英一千八百七十四年 
准於初二日下午五點鐘在本行拍賣騎馬拖馬車馬臘狗打馬槍馬車並一應零星什物等不計此佈魯意師摩洋行啓 
[禮拜五拍賣]  
奉英公堂諭懋昌洋貨號 
魯意師摩洋行始創自同治十三年即英一千八百七十四年 
准於初二日九點半鐘在棋盤街第五百零七號懋昌洋貨號拍賣礬石鐘車邊著及鏡天文鐘請照異樣擺式留聲機器臘片擺鐘掛鐘修表器具金山絨毯月華毯紅洋毯衛生衫汗衫絲襪洋紗巾香水香皂首飾盒香水瓶呢衣褲呢料花漆布磁茶杯盆夾金眼鏡洋紗邊蕩磁面盆痰孟磁料器吊燈小元鐘桅燈汽油登洋燭檯燈梳粧鏡羽綢泰西緞羅緞花紗夕法布法蘭絨一應花名甚多不及細載並裝修生財廚窻跑馬橱電汽風扇方檯帳檯鐵箱等木器什物不計此佈魯意師摩洋行啓 
[禮拜五拍賣永江輪船不限價壳件洋行]  
准於八月初二日下午三點鐘在永江輪船上拍賣該輪一只其船泊在江南船廠相近長一百六十尺闊廿六尺深十尺每點鐘能行十海里引擎船身極其堅固每廿四點鐘燒煤十噸半拍後一切風險均歸買主自理届期二點半鐘務請貴客駕臨美最時碼頭備有小輪以便仝往該處而拍可也此佈 
[壳件洋行禮拜六拍賣領港行風船一隻]  
准於八月初三日下午二點半鐘在英大馬路南京路碼頭拍賣領港行風船一隻長四十七尺六寸闊十一尺五寸半深九尺八寸吃水六尺十寸船身油木及梗木造成錨鏈蓬等俱全如貴客欲看圖樣祈請先行至小行觀看届期務請駕臨該處面拍特此佈聞 
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
要摺 
[逹壽奏考察日本憲政情形]  
　　奏爲恭報考察日本憲政情形具陳管見仰祈聖鑒事竊奴才於上年十月恭荷恩命出使日本考察憲政迄今半載覘其經國治民之規模叩其學士大夫之議論隨時記錄積有成篇業經繕寫清本分訂成册進呈御覽惟時日短淺所得無多而綜此半年考察之情形參以奴才管蠡之窺測有不能不爲我皇太后皇上縷晰陳之者數年以來朝野上下鑒於時局之　危謂救亡之方祗在立憲上則奏牘之所敷陳下則報章之所諭列莫不以此爲請朝廷亦旣宣布詔書明定立憲期限此眞非常之功震鑠前古薄海内外感戴同深然則我國家將來之必爲立憲政體無可疑矣雖然立憲之爲利爲害不可以不明期限之宜短宜長不可以不審苟其本源之未澈必至議論之多歧挾成見者固可以危辭而感聖聰昧大局者又將以目諭而敗至計盈廷聚訟一是莫衷此則不可以不辨者也夫世運未有不由鄙野而進於開明國家未有不由弱小而臻於强大而求其致此之故端在於政體之改良故萬車連軌不能容一乘之退行列國爭强不能聽一邦之終弱苟其外與世運對逞必召陰謀内與民意相違終成暴動東西歷史具有明徵緬前事而堪師實近今之宜法奴才竊願我皇太后皇上今日所宜綜覽時勢亟仰宸斷者有二事焉一曰政體之急宜立憲也一曰憲法之亟當欽定也政體取於立憲則國本固而皇室安憲法由於欽定則國體存而主權固此皆有百利而無一害之事敬爲我皇太后皇上剴切陳之夫所謂政體者何也政體云者蓋别乎國體而言所謂國體者指國家統治之權或在君主之手或在人民之手統治權在君主之手者謂之君主國體統治權在人民之手者謂之民主國體而所謂政體者不過立憲與專制之分耳國體根於歷史以爲斷不因政體之變革而相妨政體視乎時勢以轉移非如國體之固定而難改例如日本君主國體也一姓相傳已歷千載而維新之明治雖盡變其歷古相承之制度究之大權總攪仍在天皇故政體雖盡其翻變之奇而國體實未有毫髮之損我國之爲君主國體數千年於兹矣易曰天尊地卑乾坤定矣春秋曰天生民而樹之君使司牧焉五倫之訓首曰君臣此我國爲君主國體之明証也國體旣爲君主則無諭其政體爲專制爲立憲而大權在上皆無旁落之憂蓋國體者根於歷史而固定者也政體者隨乎時勢而流動者也世或以政體之變更而憂國體之搖撼於是視立憲爲君權下移之漸疑國會爲民權上逼之階政體猶豫狐疑色同談虎此皆大誤者國體之辨旣明然則奴才所謂政體之必宜立憲者何也考歐洲憲法之發生淵源有二一由於歷史之沿革一由於學說之闡明而其結果皆爲人民反抗其君流血漂杆而得者也歐洲中古本爲封建制度各私其土各子其民威福日增漸流横暴其在英也則有英王約翰英王查理斯英王威廉三次之革命遂訂權利法章准權大典權利請願三次之憲章共在美也則因英國賦歛殖民之虐遂起脫離母國之心十三洲逼而稱兵華盛頓舉爲領袖糜財鉅萬血戰七年卒開獨立之廳遂定成文之法統領由於公選政治取於分權其在法也則其憲法之完成實經三次之革命爲禍最烈流血獨多影響遍於歐洲蔓延及於列國斯固未有之奇禍也考法蘭西第一次之革命實由路易十四世爲發生暴横甚於嬴秦殘酷浮於桀紂觀其朕即國家之語實背民爲邦本之經於是三級人民大開會議自人權宣言之發布實立憲政體之初基後以路易背約更逞陰謀通欵外邦欲引回紇而平安史大招民憤乃合孟津而誓諸侯此第一次之革命也其第二次之革命則因查理斯十世能散國會壓制平民廢印刷之自由削議會之權利於是報館學生及勞働者集一萬之衆建三色之旌占據巿街攻毁牢獄闔城鼎沸舉國驛騷衛人起逐其君厲王出奔於彘史家所稱巴黎七月大革命者是也其第三次之革命則因人民要求改正選舉法而起其時適當二月二十二日學生勞働者集衆數萬會於廣場高唱改正萬歲大收武器直逼王宫逼王退位别立新君以臨時政府之委員草民主共和之憲法統領之任定爲四年選舉之方取於直接帝政旣倒民權益張史家所稱巴黎二月大革命者是也法蘭西旣有第三次之革命而影響所及遍於魯比奥意諸邦如火燎原不可遏抑其在普也則有柏林三月之變柏林六月之變其後普王雖欽定憲法採用民權而當國會修政之時正君民爭權之際幾經協議僅乃成功其在奥也以梅特湼爲宰相實專制界之巨魁鞫獄之酷過於張湯法縮之嚴甚於羅織禁同偶語剥言論之自由律等挾書奪出版之權利然而丈水决防自然汛濫同盟雖聖終乃無功避朱泚而幸奉天罷林甫以謝天下乃頒欽定之憲法意欲修好於國民大亂初平王又背約後因一敗於意再敗於普王乃鑒外交之逼迫悟民意之難違終發布憲法焉其在意也則有加富爾加里波的瑪尼志等共謀建國統一諸州轉戰數年乃告獨立黨名燒炭終揚羅馬之光人慕自由共奉沙王爲主頒布憲法行之到今其在比也則始因人種問題久思脫荷蘭之軛繼受巴黎影響乃謀興革命之軍悉逐防師一清境土是時荷蘭請援於普比亦請援於法然普爲封建之制其應募者盡屬傭兵法乃共和之邦其來援者全爲義旅卒之兵未交戰勝敗已分經五國之調停許比人以獨立歐洲憲政其淵源於歷史之沿革者旣已如是而所謂淵源於學說之闡明者何也自十八世紀以來歐洲人士競談新學所謂權利自由獨立平等諸說次第而興當時之君固亦視同妖言斥爲邪說其後大勢所趨終難箝塞矣英國首採其說疊次改正憲法如臣民權利自由之保障也裁判官之獨立也國會參與立法議决預算也徵收租稅必依法律也國務大臣負責任也君主無責任也及此犖犖大端莫非創始於英國而實以學者之議論爲之先河其後法人孟德斯鳩考究英國政法著法意一書創三種分立之論而盧梭又著民約論繼之三權分立者謂行政立法司法三權宜各由特别之機關獨立對封互相節制之謂也而民約論之大旨則主張天賦人權謂人本生而自由不受壓制惟當共結社會契約以社會之總意分配權利於人民人民對於總意受其拘束此外悉可自由此二氏立論之大概也自孟德斯鳩之書成而歐洲列國之政體咸以是爲基礎自盧梭之論出而拉丁民族之國體咸因此而變更蓋學說之力足以激動人心左右世界者有如此矣考之歷史則如彼徵之學說則如此本理論而遂生事實藉爭鬭而乃得自由觀其數十之條文實捐萬民之身命緬懷列國眞可寒心且夫察往者所以知來也懲前者所以毖後也綢繆牖户知道惟未雨之詩間暇國家明政有及時之訓見幾不吝於終日覆輙共鑒於前車而於是日本之睦仁天皇乃應運而起矣考日本昔爲封建制度幕府專政垂數百年歷代天皇虚擁神器其去東遷之周室未造之炎劉殆無幾也自美艦東來要求開港幕府旣與結約遂失民心守蛙見而始欲攘夷咎戎首而轉思覆幕迨至將軍歸政王室復興志士尊王列藩奉籍於是朝廷之上忽分二黨即王政復古黨與王政維新黨是也其主張復古者即前之攘夷派也其主張維新者亦前之攘夷派後知夷不可攘乃思應時會而亟謀變法者也復古黨以國粹爲重誤以變更政體爲有礙名分之尊維新黨以國體自存今即百度更新寶無損乘乾之治卒賴天皇果敢英斷獨抒先酌古而斟今决從从而捨己乃遣其臣木户孝允大久保利通伊籐博文等先後馳赴歐美考察憲政當其瓣香告廟特頒五誓之文戒旦臨朝未許萬機之暇求賢等於饑渴圖治同以勵精上下同心君臣一體其如火如荼之氣象覘國者早决其必强矣雖然民心猶水就下之勢難防時運如花向春之苞難遏當豫備立憲之日正民權最盛之時守舊者方執口實以聳朝廷維新者欲憑威權而謀鎭壓鹿兒犯命藩士伏尸江户陳書黨人下獄斯時日本之國勢蓋岌岌乎殆哉然而人民之於君猶赤子之於父母也索餅餌而遽施以夏楚則啼哭愈以不休請權利而轉壓以威稜則呌囂决其益甚於是御前會議乾斷獨裁縮短發布憲法之期亟定開設國會之限詔書一下萬姓歡呼朝陽出而爝火微雄雞嗚而天下曉乃於明治二十二年布憲法二十三年開國會焉蓋自伊藤博文等考察憲政歸朝以來相距不及七年耳於是一戰而勝再戰而勝名譽隆於全球位次躋於頭等非小國能戰勝於大國實立憲能戰勝於專制也綜觀以上之所陳則世界立憲之大概與日本立憲之情形可以得矣而奴才顧謂立憲可以固國體者何也今天下一國際競爭之天下也國際競爭者非甲國之君與乙國之君競爭實甲國之民與乙國之民競爭也故凡欲立國於現世界之上者非先厚其國民之競爭力不可國民之競爭力有三一曰戰鬭之競爭力一曰財富之競爭力一曰文化之競爭力備此三者而後帝國主義可行帝國主義者聚全國人民之眼光使之射於世界之上高掌遠跖不爲人侮而常欲侮人不爲人侵而常欲侵人故軍國主義者即戰鬭之帝國主義也殖民政策也勢力範圍也門户開放也利益均沾也關稅同盟也即財富之帝國主義也宗敎之傳播國語之擴張風俗習慣之外展即文化之帝國主義也今之列國或於此三主義中取其二焉或並取其三焉而要以戰鬭財富爲尤重大抵欲行帝國主義者咸以財富文化爲先鋒而以戰鬭爲後盾此爲今日世界列國之公例循是者興反是者亡無可逃矣立憲政體者所以厚國民之競爭力使國家能進而行帝國主義者也何以言之中國古時鎖國閉關獨自爲治其所稱爲外患者不過沿邊之小部落而又以越國鄙遠爲或故其時常重内患而略外憂雖得君有秦皇漢武唐太宗元世祖得臣如張騫甘英房杜耶律楚材等而文化祗及於域中武功終屈於海外何也蓋無國家主義之競爭無國民主義之行動只須一二之賢君相指揮號令於上而是時之民不過作君相之機械而已今也不然八宇交通萬國並峙其競爭也常取於國家主義其行動也常取於國民主義苟其國家國民依然祇有機械之資格則欲以一君一相最少數之人而與五洲萬國無量沙數之人對抗以云鬭力不啻　之撞　以云鬭智湯武其猶病之此固可以斷吉者矣（未完） 
 
 

Page 11

 
 
 ]HH [ 
分類新聞 
政界 
[定期提議銅元事宜杭州]  
　　閩督咨行浙撫請將運杭銅元飭令行銷兹由商務總會定於下月初四日開會集議傳單錄下七月二十三日准藩台移開奉撫院增札開轉准閩浙總督咨以閩廠運杭銅元二百箱由關扣留運回殊費周折可否設法就地行銷即希會同妥議等因到會查杭城銅元充塞以致錢價日跌物價日增民商交受其困皆由於東洋銅胚私連攙銷且外府縣均己減折行使灌輸愈多所致兹准前因所有閩廠運浙銅元能否就地行銷亟應妥議且本省銅幣欲期疏通尤非妥籌變通之策不可現擬巿面行用凡上千文者用銀元上百文者用銀角銅元作爲零星找捕之品再將銀元銀兩制錢銅元分定價值庶酌劑盈虚藉資補救惟各號貨物不得仍前加昂均須一律平價以舒民困特先布告務請各業諸君預爲研究爰定八月初四日下午一時再開特會集議此事於省城全體巿面均有關係尚希届時惠臨公同商議俾便移復核辦 
[預防湖民暴動之撫批安慶]  
　　萬頃湖恒豐公司等前因劉伯英等又有鼓惑湖民集會抗租情事禀經墾務督辦蕪湖道轉詳皖撫飭拿并請預爲示禁兹奉繼中丞批示云來牘己悉逸犯劉伯英旣經飭縣嚴緝務須獲案究辦李伯芳等如果盤踞在湖肆行鼓煽自應一律嚴拿以儆刁風至該公司所禀此項棍徒聚衆拒捕必係劉伯英黨羽是否李伯芳等從中煽惑抑别有奸徒藉端滋事似此一味横暴殊屬目無法紀仍希督飭印委分别確查母任恃衆逞强致蹈舊年覆轍其頒發收租章程告示應由督憲江寗將軍主政本護院會銜可也希按察司轉飭知照 
[魯撫電告捕蝗辦法濟南]  
　　魯撫袁海帥致江督蘇撫電云蝻孽事迭飭印委買捕兼施嚴定賞罰並令將生蝻地方之蘆禾刈割酌量給價以便搜捕在案頃據濟寗王直牧電稱濟寗境内前有落蝗之處捕盡以後逐漸生蝻西鄉之馬塲湖萌動最廣親詣查看葦草叢密淤泥没踝幾至人力難施周視生蝻葦地附近並無村莊禾稼素本人迹稀到故易生而不易捕若非刈去葦草加以火攻終恐所保甚小貽害無窮乃招集十餘里内村莊民夫四千餘名相地分叚挑壕刈去葦草六十餘頃待風日吹曬稍乾焚之以火一面倩友派員督夫乘勢撲捕其延燒未盡者亦皆赶人壕内先以人力踐踏繼以泥土深埋竭數晝夜之力幸得殲滅無遺並飭首事莊長出具切實甘結附卷所望此後不再復生數日以内必能闔境盡除不致傷及禾稼誠如電諭秋收爭此數日所慮者鄰境未能一律殲除恐再飛竄遺害己嚴飭所派各員不分畛域仍隨時分查防範統俟秋成方准銷差其在事出力之首事莊長以及所毁之葦地秋禾應如何分别給獎發價免租容俟事竣酌擬請示三屬則嘉祥己報凈盡金鄉間有復生正在打捕魚台近湖一帶昨接徐州道府來電滕沛接壤尤多仍在會捕等語當經分電兗濟各屬凡未捕盡之處固當切實赶捕其已盡地方亦宜嚴加防範總之秋粮一日未收即一日不容疏懈尤須不分畛域協力同心方爲於事有濟至焚燒葦草亦嚴囑其妥愼將事祈通飭交界各縣會合捕治爲禱 
[禀請免加鹽價處州]  
　　處州紳商公禀浙撫略謂處屬十縣食鹽向賴温屬運濟近來屢奉加價不堪其苦本年四月間前運憲惠以招練新軍每斤加價一文局憲深悉情形移請展至八月初一日爲始兹又奉部文每斤加價四文似此遽加遞漲向業官鹽者恐必爭販私鹽而自罹於法向食官鹽者亦必爭購私鹽以自全其生不惟民生益困鹽釐亦必形短絀加之處屬水災三年之中必一二發食旣不足鹽復日昂小民何以聊生惟有聯名懇請已加之數不敢求減經加之價還祈咨部豁免以抒民困 
[報災電報准用密碼蘇州]  
　　郵傳部咨各省督撫文云電政司案呈准四川總督咨開查各省報災電報暫行章程第六條内開此項電報須用明碼由局譯遞等因自係爲預防濫用暗碼流弊起見惟現在外省事機叢雜宵小潜滋凡關于禀報機密或有不能以明碼露布之時亦准用暗碼列入一等庶幾可防濫用之弊亦不致有漏洩之虞等因前來查前項部定章程第六條内載此項電報須用明碼原爲預防濫發起見兹准川督咨開前因核與定章本意相符自應酌改以期完善除咨復川督並札電政局通飭各局遵照外相應咨會查照轉飭地方文武各官一體遵照可也 
交涉 
[批獎勸諭民敎和睦辦法安慶]  
　　懷遠縣黄大令以該縣民敎時常不睦因思一勸諭之法并擬章程禀奉皖撫批示云禀及章程均悉於民敎啟釁之由眞能透澈將來遇有民敎案件必能兩得其平深堪嘉尚惟禀詞取逹意而止不以修飾潤色爲工牧令百端待理日不暇給當以全力辦政事以餘力修文詞也該令勉之 
[移請嚴拒仿造油燈案福州]  
　　福州商務總會移福建洋務總局文云疉據城内銅舗和利號南臺銅舗和記號南臺大嶺頂林金茂銅舗各禀云云查各工人所製各式之燈確無假冒英國商標情事按光緒二十九年商部奏定商會簡明章程第二十六欵内開凡商人能將中外原有貨品改製精良者即報商會考核准其禀部酌給專照以示鼓勵今和利號等製造賽光燈與商律尚無違背至英領事所稱該工人仿造油燈顯犯彼國專業章程但此項油燈製於何國始自何人曾否照會外務部並農工商部立案專業敝會並未奉有明文彼輩手民自更無由周悉况所製之燈其中機件亦非處處盡同且無假冒商標何謂哄人購用此事上關國權下繫工業自應移請理論爲此移請貴總局嚴與交涉勿任無理要求一面飭縣吊銷差票以保國權而安工藝至爲公便 
軍界 
 
 

Page 12

 
 
 ]HH [ 
[通飭緝拿逃弁蘇州]  
　　江南提督劉軍門訪聞提標太湖水師左營外委葉文煥烟癮甚大且船上篷帳破壞並不整理飭據該營守備吳登江查復以該外委擅離汛地船上又缺少洋鎗子藥等件禀經軍門批飭從寛撤任追繳軍裝洋鎗乃該外委被撤後心不嘗服將本營中歷年積弊及營官尅扣吞餉各情具禀赴上憲控告旋經軍門將該外委葉文煥咨部斥革並飭該營副將張占魁將葉看管押繳洋鎗子藥等項一面並飭張副將葉禀揭各節澈底嚴查如果屬實亦即從嚴叅辦以肅營伍日前該外委葉文煥竟携眷私自潜逃即由張副將禀奉軍門批示責令張副戎派員分投嚴拿從重懲辦倘日久不發定惟該副將是問一面並經軍門咨請督憲通飭地方官嚴拿該革弁葉文煥務獲究辦 
[軍門查勘長江砲台鎭江]  
　　總理長江四路砲合徐吉雲軍門於二十七日乘南琛兵艦馳抵鎭江二十八日偕同駐揚鎭巡防隊統領周錦堂協戎及鎭江一路砲台總台官赫明軒都戎至焦山雩山象山圖山都天廟等處查勘砲台以資整頓並演放巨砲數十門二十九日閱各砲台砲勇打靶及水旱兩操 
[委辦營務處提調蘇州]  
　　蘇省巡防營務處提調候補知府童寳善太守已奉派委辦理牙釐局提調差所遺營務處提調差現經撫憲札委候補知府岳太守福前往接辦 
學務 
[預防敎育會與勸學所衝突杭州]  
　　龍泉縣生員程步雲擬於龍邑設立勸學所禀奉浙撫批云現在學務情形敎育全出於勸學所蓋敎育會爲地方學務意思機關勸學所爲地方執行機關二者同時並立易啟爭端若先組織敎育會並由會員用投票選舉法公舉勸學所總董則意思執行兩機關無衝突之病足補部章缺憾仰提學司轉飭該縣陳令會紳遵照辦理可也 
[考試存古學堂學生蘇州]  
　　蘇撫陳中丞示期二十八日親臨存古學堂考試報考諸生曾紀前報兹悉是日中丞札委候補知縣鄒壽祺宋殿元道庫大使郝金章縣丞賈鴻儀四員到堂監塲考試 
實業 
[蘇撫注銷電燈公司部案蘇州]  
　　蘇垣生生電燈公司前於光緒三十二年四日禀准開辦爲日已久廠屋一切規模粗具金閶馬路及觀前一帶熱閙之所電桿亦早己竪立惟以經濟困難迄今延未開點兹聞農工商局蘇道以該公司久不開辦且與洋行欠欵未清糾葛殊多未便任令該商日久宕延應請另招殷實紳商承辦等情且禀蘇撫陳中丞以電燈　地要政自應赶速籌辦當即准如所請一面咨請農工商部將案註銷 
[官紳議復工藝廠杭州]  
　　工藝傳習所開辦數年因經費支絀官欵難籌己經停辦多時前任商礦同王總辦以廢置可惜迭經會商紳商設法興復適又調辦巡警議又中阻現聞湯總辦决議聯絡官紳商合力籌欵光復己成之局日前照會總商會及城北商會妥議集股辦法並擬於八月内赶先開廠 
雜記 
[航船被盜續誌蘇州]  
　　昨報婁門外外跨塘有航船遇盜一節兹悉此事實出於胥門外之西跨塘係光福鎭之夜班航船廿七破曉時駛至該處突來面塗花粉之强徒十餘人上船行刧當被刧去絲貨約四五百元及現洋四百五十元聞有絲客一人溺斃水中船户王阿福被盜擊傷胸背現己開單赴吳縣投案請緝矣 
[鄉人迎會肇禍紹興]  
　　會稽縣屬平水相近之大二房村鄉民與唐園林村爭奪神會戲班互相械鬥唐園林鄉人溺斃三人毆傷兩人廿二日該村人率衆三百餘人前往報復將大二房村内搶刦一空廿三日會稽縣陳大令即帶同勇役仵作人等馳往相驗 
[委查猪捐糾葛情形寗波]  
　　甬鎭進口猪捐向由某紳認繳現因包商與行户等糾葛涉訟至省由釐餉總局派委候補知府王嶔來甬確切查辦 
[盜匪縱火寗波]  
　　鄞縣西鄉徐順昌家被盜搶刦經鄉人圍捕當塲捕獲匪徒一名正擬解城夥盜即在近處縱火各鄉人齊往救援遂將己獲之匪奪去事後事主偕同地保赴縣禀報札委鄞江司前往勘驗 
[新水滸]  
　　那後生復笑嘻嘻說道。我這幾天不到六馬路。因爲有許多事情。所以没有工夫到那裏間坐。你道我不到那裏。外頭就有搶花不成婦人冷笑道。你調槍花没調槍。花干我甚事你没有工夫。我也不是一定要呌你來。你有甚事。請你自便。站在這裏。倘被熟人瞧見。不好意思。那後生裝出似笑非笑似哭非哭的樣子道。你休得如此。外頭的閒話。只當放屁不可當眞的。婦人冷笑了一聲說道那個來聽外頭閒話你去罷有人在那裏待你。那後生道。你不待我。没有第二個人待我的。婦人又道。像你這樣的後生這樣的漂亮人物。就是八九十歲的老婆婆。也要失節。尚有那一個女郎不肯待你。那後生被婦人夾七夾八說了一番。倒有些不好意思。要想搭山開去問那婦人道。肚子餓否我們到那隔壁一枝春去吃些大菜罷。婦人道我今晚不是要吃你大菜來的。你要吃大菜。請你自便。你自有愛的好的人同你去吃。那裏還用得着我。那後生自知理屈。大庭廣衆之間。又不好磕頭伏罪。又不好請求責罰。乃對婦人道。此刻我不來同你講。明末我到那裏與你說話。婦人答道。我那裏也不增了不必煩你勞駕。那後生假痴　呆訛道。你不到我葛情子來請你遂漫漫走了開去。王英對王婆道。我不懂他們所說的話。多是没頭没惱。王婆笑道他們又不是講你聽。要你懂則甚。朱三道。你眞是呆虫。這樣說話你也一點不懂。怪不得被你的老婆扈二娘。驅逐出境。剌配三千里發往滬江效力。不准水泊逗遛。一面另簡武健之員派充内房行走。王英道。放你娘的狗屁。朱三道。還要放狗屁。要發配六千里呢正在搭山。聽見傍邊棹上坐着兩人。一人以手指定遠遠地一個婦人道。那個婦人不是妓女汪圭央麽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
　　學界小說風流太史（十四） 
第四回痛風潮名士登塲肆嫚罵頑民梗學 
那時袁大老爺要辦學堂。想來想去。想不出個熱心公益的人來。就想到了這位章大人的身上。暗想這位章太守。向來辦事十分的熱心。這件事兒。他一定可以給我帮一個忙。想著。便想呌家人去請他過來。忽又起一個念頭道。且慢這件事情。雖然是有關公益的事兒。却到底是我去求他不是他來求我免不得存個世俗之見。自已去拜他一蹚。一面想著。立刻傳了轎夫。坐著轎子。去拜這位章大人。帖子傳了進去。章大人立刻請會兩人本來原是要好的朋友。見面之後。也不用寒暄。袁大老爺便先把余大人的笑話。說給章大人聽了。聽得個章大人哈哈大笑起來。袁大老爺也笑了一回。便又把自己要組織一個私家學堂。要請章大人和他籌墊經費。章大人聽了。一口應允道。這是現在最要緊的事情。我自然要和你設法。你且先去看定了地址。然後再講别的事情。至於學堂裡頭的經費歸我一個人擔任便了。袁大老爺聽了大喜便立起身來。深深的打了一拱道。足見吾兄熱心公益。可敬之至。章大　連忙回禮道。你這個拱打錯了。又不是你自已一個人的事情。要你來謝些。什麽。難道這。樣公益的事兒。我是不應該擔些責任的麽。說得袁大老爺也笑了。當下又講了幾句話兒。袁大老爺便先走了。隔了一天袁大老爺邀了一班同志。便到各處去看起地基來。看了幾天。總不得一個合宜的地方。就是有一兩處合式的。不是那個紳士的花園。就是這個紳士的别墅。這玫本地。的紳士。到外省去剥了地皮回來。一個個擁著幾百幾十萬的家私。成天的在家裡。欺壓良善。盤剥小民。甚放還有把持衙門。魚肉鄉里的。他那裡曉得什麽呌做熱心。什麽呌做公益。那裡肯把自已好好的地方來改造什麽學堂袁大老爺一連看上幾天。心上十分焦燥。 
本埠新聞 
[擬派恭邸會議禁烟之先聲]  
　　西歷一千九百零九年正月一號（即華歷本年十二月初十日）爲各國紳商在滬會議中國禁烟之期業由各國照請北京政府奏簡大員三人届時蒞會兹聞政府擬派禁烟大臣恭親王協同大員二人來滬與會云 
[調查濬浦局之梗阻]  
　　文滙報云濬浦局齟齬齝問題由調查員另派副委員四人代爲調查已誌前報兹悉好博遜君極力反對故此議目下未能實行聞已由各員電禀江督辜鴻銘亦己啟程赴寗面陳一切 
[因利局定期開辦]  
　　城内八鋪廣福寺南首新設之思濟堂因利局定於八月初一日開辦業由本縣出示曉諭凡屬貧民無貲本營生者均可覓妥實保人到堂報名由堂派司事往查的確准其借貸自數百文起至五千文止每錢一千文按日收還錢十文百日爲滿但將原本收回不取分文利息如有拖欠不還由保人賠償其地界以城内外近鄉爲限 
[城内]  
　　蟻棍奸詐○浦東金家橋人沈海榮續娶曹海林之妹爲妻去年被蟻媒唐晉卿騙出賣與塘橋江永升爲婦唐反至沈處報信云爾妻被人拐匿如給我尋費三十元包可尋到沈無錢付給將住屋基地方單三紙交唐抵借唐復至沈曹氏處誘騙逃逸幸江早有所聞遂將唐及沈曹氏扭至縣署由李大令將氐發堂唐收押追繳方單在案兹該氏在堂胡閙由堂董函致縣署請飭具領大令准詞即飭差下鄉傳沈海榮到案具領 
道批四則○汪廣源禀批此案扣留米石現據釣船局委員以縣訊航户供認確鑿天尚酷熱久恐蒸爇霉變可否先行變價具禀請示前來究竟訊供如何情形仰上海縣即日查明禀復以便核飭遵辦家人陳升禀批案經飭廨提訊究追仰公共租界會審 
勒令立刻清還毋任藉詞延宕家人錢升禀批案已於七月十七日會同法總領事復訊當堂詢之呈首陳鏡清不能作主其餘各股東均不到堂不惟藐視公堂且亦顯有情弊姑免深究應令兩造仍遵原斷辦理上控已將堂諭宣布在案所請著毋庸議南匯縣民人周梯雲禀批案經府縣批斥自行找尋並不遵照又赴本道衙門瀆請未免有意纒訟惟周劉氏是否乃兄劉尚卿藏匿何處其鄰人親族詎無見聞並該民人平時爲人何如仰南滙縣選派幹役密加訪查令其據實申復究明辦理具報抄粘并發 
厘局批示○淞滬厘捐總局批崇明商務分會龔祖庚禀云此案雖據縣委具復惟所加正餉尚欠核實業由本局飭委吳守赴崇再行澈查仰即遵照又批恒豐禀云此案現准江海關逕飭閔行厘卡將船貨押回原關照章嚴辦著即知照 
巡局批示○一路一區巡警分局批醫生胡耀康禀云據禀湧盛絲線店主戴天富欠債不償串保圖賴等情前來查閱摺據該戴天當蒂欠洋一百元業由中保理處按月拔還洋五元限二十個月還清立摺存據何得祇還洋十七元復又拖欠不付殊屬不合仰候飭甲協同中保再行理處仍照原摺按月拔還了事否則提案究追不貸原約保單摺據均存 
官事○前民政部外城巡警總廳六品警官倪欽昨日到道拜會新委巡警總局承啓官孫調鼎禀知到差新委浦東緝私鑒巡沈葆義禀知到差柘林營都司朱大斌禀知交卸緝私鹽巡差回任永嘉縣知縣盛鴻壽禀辭赴温 
[南巿]  
　　驅逐糞船○十六舗橋河浜内通城河爲船隻進出要道兹法捕頭謝爾農以該浜逼近小東門外捕居每有船隻裝載糞穢任意停留實於衛生有碍昨特派探至總工程局請爲飭知巡士隨時赶逐業已知照警務處路政處照辦 
請緝船户○北巿同富洋行某西人昨偕夥友馮少山至總工程局報稱在二馬路馬頭雇船駁運洋紙七四件中途忽被船户携貨逃逸局中允爲協緝 
相約逃遁○大馬頭德泰小錢莊主昨至總工程局報稱廿四日逃去學徒兩名尚無下落昨又有學徒陳坤泉私取鈔票洋二百元潜行逃避局中准即派探查緝 
 
 

Page 19

 
 
 ]HH [ 
留人吸烟○柴販沈阿春留人吸烟由南區查獲連同烟槍等具解到工程局請究判沈戒責二百下交地甲帶出吸烟之王　泉孫阿銀各戒責一百下張心田楊祖芳無干斥退烟具銷毁 
[英租界]  
　　言是誣控○江北婦人汪王氏與田長壽同至蘇州撫署上控虹口小工頭韓東林串賣伊女招弟由蘇撫札飭公堂查理在案昨韓延侯魯公律師投廨聲稱汪王氏與過犯田長壽誣控串賣女孩應請飭提二人到廨訊究中西官論飭另行具禀察核 
不認拆梢○著名流氓徐錦銓向鄉人方金昌拆梢洋一百七十元昨由公堂復訊方偕母張氏與見証三圖地保曹炳泉及王阿三姚瑞堂投稱因門首倒有男屍一具徐指爲謀斃將方軋至馬立師路西園茶會詐去一百七十元求辦訊之徐一味狡賴不認判候原告尋到的實見証於下禮拜四再訊 
請究拐匪○顧錫卿誘拐崇明人沈裕郎之妻范氏價賣於周雲生昨由公堂復訊沈裕郎與兄沈根郎投案求辦訊之顧供係在押之朱交郎所爲判顧與范氏分别還押候提回朱交郎質訊核斷 
小孩迷路○迷路女孩麗妹昨晨由捕解廨據供年九歲在抛球場迷路餘語含糊判送棲流所懸牌招領又江北小孩徐阿三迷路由捕解訊供年十歲住居新閘橋判令留廨候認 
雉妓罰洋○雉妓李老四徐李氏李二寳在途拉客由捕解廨訊究判李老四罰洋十五元徐李氏罰十元李二寳罰洋五元押候繳洋開釋 
公堂瑣案○某俄人控范康全行兇昨由包探將范傳案押候訂期會訊陶首堂竊洋人衣物押二月張裕泉李阿海串竊洋人衣物各押二月吳玉山竊王沈氏銀鐲押捕房二月洪壽可竊衣押一月陸阿二竊三井洋行什物押十天女工李張氐竊錦綸絲廠　子押七天過犯李阿根竊衣物押西牢一年逐出朱小五子竊朱四林衣服等物押三月逐出吳金壽竊陳四才衣物押二月逐出 
[美租界]  
　　電車傷人○四十七號電車昨在武昌路口撞倒陳三之人力車陳與坐客黄英均被跌傷黄並失去洋銀兩元數角由捕帶入捕房轉送醫院求治 
調戲女子○塘山路某里更夫陳寳在昨至捕房報稱侍者壽其阿寳二人深夜來家調戲十七歲之女子欔去首飾捕頭准即飭探查辦 
西人行兇○乍浦路粤婦邵陳氏昨至捕房報稱前晚家中幼孩啼哭突有某西人來家行兇捕房著投該管領事署上控 
釁起　牆○北四川路崇德里居民熊禧昨至捕房稱被其弟自樓上推下跌傷頭額飭赴公廨控告 
[法租界]  
　　各執一詞○逹商律師控告開違律師處辦事之倪瑞卿信口造謠有損名譽經公堂飭傳集訊據費錦山投稱日前有威林律師處辦事之顧福亭偕商人至開逹律師處商辦訟事倪稱逹商律師因無文憑不能上日斯巴尼公堂祇有穆安素開逹兩律師可以上堂云云質之倪供祇云開逹律師通曉彼國語言文字故可上堂並不提起逹商中西官以供詞各執判令過去候禮拜三邀到顧福亭再審 
飭具節略○大昌洋行前控范吉甫倪瑞卿代徐榮記作保將田單抵押銀一千兩逾期不贖一案昨又公堂飭傳倪范仍請開逹律師到案伸辯中西官謂再限半月如徐不到案須由倪范賠償開律師稱答因案在縣覊禁請堂上備文移案景明府以案情尚未深晰令倪等開具節略再行核辦 
兩案並禀○周文石前代曹友如担保欠銀二百四十兩經公堂斷令限交兹已逾期昨請逹律師投稱周一時無力請再寛限又稱周文石前被立興洋行控欠銀一千餘兩一案今周不服須赴道轅上控中西官准之二次收押○掮客周坤泉欠張永瀛貨銀曾由公堂判令收押折還一千三百兩後由周妻投案遵交現銀若千餘求寛限得以釋出昨又傅周追究 
國外新聞 
[美法互接無線電話]  
　　二十八日倫敦電云美國電報家提福萊斯脫已在紐約建塔一座高六十八丈以爲美法無線電話昨電謂設立無線電報實係誤傳 
[英國擴張海軍]  
　　二十八日倫敦電云英國哇勃塞佛報載稱英政府已允將海軍法案展長四年至一千九百十一年實行届時德國想亦將斟酌事機與英國訂結限制海軍條約英國於此期内須增造奪雷洛特式或印獨密推勃萊司式戰艦三十艘所需費額較現定之數須多五十兆磅至籌欵之法目下尚未議定同日紐約電云據倫敦消息謂英國擬在四年内擴張海軍須加至德國四倍而後已 
[俄國擬築新艦]  
　　十八日倫敦電云俄政府己採納德國亨寳廠之條陳建造排水量二萬墩之戰艦數艘其速率每點鐘行二十一零五海里艦上之砲皆十二寸口徑 
[美國入境人民之減少]  
　　據官塲報告今年自西正月一號起至西六月底止美國入境人民共六十八萬七千人上年是時共有一百三十萬名之多蓋因美國近今經濟恐慌及工界巿面蕭條之故本年六個月内離美之人共有五十六萬零九百十四名以上譯泰晤士報 
[摩王逃入法界]  
　　二十八日倫敦電云摩王摩王愛勃特愛齊於二十四日夜間爲敵襲攻已逃入法國境界其手下兵隊大半降服僞王海連幕飛 
[萬國肺癆大會]  
　　二十八日東京電云德國醫學家柯巨君業巳啟程赴美京華整頓因各國醫學名士聚集彼處舉行萬國肺癆大會故柯君特往預會以上譯字林報 
[荷政府要撤委國商例]  
　　二十九日倫敦電云荷蘭政府答覆委内瑞拉公文要求委國將阻礙克拉柯島商業各例悉行裁廢 
[法國將認慕連海飛爲王]  
　　二十九日倫敦電云慕連海飛戰勝後摩民已在召其納地方推戴爲王維時歡祝之聲不絶於耳法國政府謂須待歐洲各國開會集議之後公允與慕連海飛訂結條約始可承認爲王二十八日柏林電云摩民旣推慕連海飛爲王前王愛勃特爾愛齊目下避匿雪台脫地方行將遠適丹麥斯克司現各國皆謂法政府不日將認慕連海飛爲摩王 
[俄大臣覲見英皇]  
　　二十八日柏林電云俄國外務部大臣伊斯華克已在梅林培特覲見英皇 
[俄不借債]  
　　二十八日柏靈電云外間傳說俄國將借新債實屬子虚 
[土京大火]  
　　二十八日柏林電云土京君士坦丁近遭大火損甚鉅以上譯文匯報 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[八旗國會請願書]  
　　呈爲國勢顛危民生彫瘁非速開國會内無以順民情而固邦本外無以懾列强而張國權聯名懇請朝廷早定大計速開國會呈請代奏事竊職等恭讀累次上諭我皇太后皇上所以奠國家萬年之基全黎庶億萬之命者厥惟完成君主立憲政體綸綍王言薄海同欽及讀六月二十四日上諭有曰開設議院年限一節自是立憲國必有之義又曰將來使國民與聞政事以示大公仰見兩宫聖人洞鑒政體之本源而創此千古未有之盛舉此天下人民靡不鼓舞歡欣延頸企踵共冀協贊鴻謨勉國事以共負責任者也職等以爲開設國會俾人民以參政之權使與聞國事不待人民嘵嘵呼籲而聖明早洞鑒於幾先此徵之各國立憲往蹟未之前聞不能不感我皇太后皇上變法圖强與民更始之深恩厚澤也雖然天下大局愈迫愈殆矣列强脅束於外庶政叢脞於内具有殲亡之機而無挽救之術職等世受國恩身經時艱丁此危急存亡之秋千鈞一髮之際對於國事不忍伏處放棄甘居緘默上勞兩宫宵旴之憂下貽政府奔走之苦咸以爲國會一日不開國家必無振興之一日雖無陸沈之痛亦有瓜分之慘矣職等就中國大局觀察今日之開設國會有二利三要兩不可緩觀察旣熟憂戚日切謹遵上下共負責任之諭人民請願之例貢一得之愚爲我皇太后皇上披瀝陳之所謂開國會有二利者第一利於皇室夫立憲國家云者質而言之法治國而已法治國無論統治之君與被治之民皆奉憲法以爲權利義務之界限統治者旣不能逾法以侵奪被治者之權利被治者亦不敢違法以干犯統治者之權利雖共和政體民權政治其元首靡不有特别之尊榮規定於憲法以爲權利之保障是故憲法之精神皆以君主不負責任政府代君主負責任爲第一要義德意志憲法第十七條云凡皇帝之命令及處分以帝國之名義公布而生効力必須首相之副署首相因副署而負責任比利時憲法第六十三條云國王之身不可侵犯國王諸執政皆爲有責任者日本憲法第三條云天皇爲神聖不可侵犯第五十五條云各大臣輔弼天皇而任其責觀此可知立憲國大臣責任規定如是之嚴正所以標明君主不負責任神聖不可侵犯也夫大臣代君主負政治上之責任故元首可享特别之權利旣無叢怨革命之虞尤無揭竿斬木之患國曾爲君主之耳目以監督政府政府爲君主之股肱代負責任有可詡之功無廢弛之弊其視專制國君權下移大臣僭越人民革命宗社圮頺相去又豈可以道里計哉是故子孫帝王萬世之　惟立憲君主可以當之專制國則未之或有職等以爲國會者爲監督政府之機關即爲保衛皇室之機關國會一日不開君權一日不固此開國會之第一利也所謂第二利者利於政府夫一國之有政府政令所出民生所繫國家之休戚榮枯靡不繫命於此使無一定之大政方鍼有背於國利民福之本旨不獨人民蒙其摧折即政府亦受其荼毒是故謂人民願得良政治政府獨不願得良政治此大謬之說也謂開設國會利於人民不利於政府此又不通之論也夫國會者代表輿論之機關上下共負責任之利器一方面雖爲政府之監督一方面實爲政府之栛贊一國政治上之責任與其使政府單獨任此艱鉅何若使天下人民與政府共擔此責任旣免放棄叢脞之虞更獲集思廣益之効是以國會又代負責任之機關國會早開一日人民早負一日之責則利於政府不待知者可决此開國會之第二利也凡此兩端皆就各國往蹟上觀察開國會固有之利施之中國必可以媲美於列國稱雄於寰宇不可斷言矣職等更就中國内治上觀察開設國會有三要再爲我皇太后皇上縷細陳之所謂三要得何也方今百度維新需用正夥各省之羅掘已窮中央之拮据早見司農仰屋束手無謀政務因而廢弛財政益形艱窘夫國家行政經費原必待乎人民特無歲出歲入之檢查豫算决莫之規定半租半稅之增加有不釋然於心者矣故無國會人民旣無參政之權利自無正當之義務視國事漠然無所關於心有如秦人視越人之肥瘠每歲量人爲出時虞不足而有國會之國旣許人民以參政之權利上下即有痛癢相關之感君臣有同心同德之致每歲量出爲入猶爲有餘一彼一此大相懸殊國會與財政之關係可想見矣竊以爲今之計只有不三年而召集國會根本旣固財政自理司農無仰屋之歎朝廷收莫大之益此國會之需要者一也方今列强虎視鷹瞵注意東亞國際之競爭胥以勝力而决定此爲世界之通例而維持平和一語殆爲騙人之具耳然强國之平和有恃以維持弱國之孤亂無由而倖免以腕力之有無決國勢之强弱徵之今日信爲不誣我國自甲午以還海軍盡覆陸軍復蹶比年以來朝廷銳意圖强定天下爲三十六鎭而各省率皆以無欵爲辭舉辦者寥寥輟辦者比比此以無欵之故而海陸軍因以不能復興縱使有之無國會以爲代表人民之具徵兵之制度不行國民不復以當兵爲其正當之義務則此充兵役者對於國家無所愛惜只顧其一身之利書不復及他日俄之戰可爲前車日以國民全體爲戰俄則反是因以失敗固定所也竊以爲今之計惟有不三年爲召集國會根本旣樹軍備自興國會之召集早一日朝廷即早收一日之益遲一日國民少獲一日之幸福此國會之需要者二也（未完） 
 
 
 

Page 27

 
 
   
 
 

Page 28

 
 
   
 
