# 1893 - 124 - 4907200

 

Page 1

 
 
[新印四史告成] [  圖書集成局啓]  
　　四史者何史記前漢書後漢書三圖志是也自汲古閣板燬失後惟官書局刋以行世然取值過巨非塞士所能購致本局以新鑄聚珍活字板排印眉目淸楚精雅絕倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀請移玉至申報館帳房及各處申昌書室購取可也 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走律而成是書係白下慵隱子所箸由頌揚禀請以迄箴戒致覆分爲二十八門門各數十首或　或散其體不同要皆鏤月裁雩精心結撰卷首冠以時令賀壽賀喜諸集句尤爲切要之文茲由飲香居士倩本局排印刻己告成每部四本定碼洋三角世有先覩爲快者請臨上海逢源里熙記書莊以及各書坊購取可也 
[鹽話]  
　　古無榷鹽之政也自管氏子以煮海熬波爲富國之計後世遂以鹽歸之國課非齊民所得而私千百餘年相因弗替國朝榷鹽之制設爲鹽政專員二計長蘆兩淮各一由内務府官簡充或都察院奏派各帶原銜品級其他如甘肅如四川如兩廣皆以總督兼理兩浙雲貴山西皆以巡撫管理其下爲都轉運鹽使司運使秩從三品計長蘆山東河南兩淮兩廣各一驛鹽道鹽法道鹽巡道秩正四品兩浙福建陜西雲南各一餘皆由各省巡道兼理運鹽同知秩從四品長盧山東河南兩廣各一運副秩從五品祗兩浙一員運判秩從六品計長蘆二山東兩浙各一兩淮三鹽課司提舉鹽掣同知秩皆正五品計鹽掣同知兩淮二提舉雲南三此外又有鹽課司大使批騐所大使庫倉大使鹽經歴鹽知事鹽巡檢其秩視丞倅要皆專司鹺務與地方官分道揚鑣然此皆以言文員若武則另委叅都遊守等官分帶砲船嚴緝私販凡在産鹽之地支河小港棊布星羅一遇私船立時緝捕其章程若此之密其禁令若此之嚴宜若可令私梟戢羽潛蹤不敢以身試法矣乃鹽梟之案依然層疉如山往往槍砲如林與官兵互相拒敵豈官兵之勢燄竟不敵夫梟匪歟夫亦利之所在不惜以身家性命殉之耳滬上設有鹽公堂以供居民食用而租界獨無榷鹽之例是以托其宇下者平居皆食私鹽浦東爲産鹽之區灶戶千百家每日産鹽以數千石計其人生於斥滷有田不可耕作又皆性成愚魯不能以負販博饔飱惟恃潮汐之來壅諸田中曬成鹽粒售諸私販藉爲衣食之源私販非他卽龍王廟一帶鄕人淸晨至奉南兩邑海濱每人購鹽二百餘斤挑運至浦灘兩足如飛奔走百餘里到時日猶未晡也旣到己先有杉板船守候蘆葦深處飛划過浦運入租界之中其人皆旅力方剛且又身藏軍械成羣結隊多至百數十輩少亦數十人一遇鹽快及緝捕營兵卽互相鬥毆勢不兩立勝則挑鹽而去敗則棄鹽而逃往往有身入槍林砲雨中斷脰貫胸死而無怨者噫人苟非窮無所歸何至視性命如鴻毛甘於一擲哉蓋以每鹽一斤購自灶丁祗須錢三五文一至中江卽值二三十文之譜日賑鹽二石除去一切使費尚可贏錢數千文卽有時見奪於鹽快兵丁而終歳辛勤卽可起家立業故不惜以性命爭之耳雖然鄕人亦烏敢藐法營私若此則以有梟匪爲之庇護也梟匪皆湘鄂游勇麕聚浦東一帶專爲人保護私鹽倘其沿路平安則穩取什一之利否則卽以刀槍從事逞其桀驁之性敢與兵勇爭持雖肉薄血飛毫無顧惜嘗聞之鹽販云我輩終日奔走汗下如珠人以爲獲利之豐勝於耕耘百倍殊不知必待錢己入手渡浦而歸性命方爲己有嗟嗟天旣生我赤子何者不可以謀食而必爲是作奸犯法以博蠅頭耶於是有創爲租界中出售官鹽之議者謂租界雖屬西官所管究屬我中國之土地我苟欲禁除私販使居民概食官鹽西官亦烏能出而扦格不知西官卽允禁私鹽八界而彼　不畏死者遇緝私兵勇猶且略無忌憚之心豈巡捕探役之威所能攝服有仍見爲私鹽充斥而己或曰是當令公堂向灶戶收買一經煮就立卽售之公堂中化私爲公計亦良得不知公堂所購祗照官價秤收不若售與販私者價可略厚灶戶皆貧無聊賴者豈肯顧全大局售入公家恐此議亦空言徒托而己然則如之何而可曰是當令公堂中照巿價收買不使灶戶受虧則灶戶自願售諸公堂不再與私販交易一面將蟠踞浦東之梟匪一律驅逐不使逗留則土著販私者旣失護身之符卽不敢公然興販庶幾鹺政日有起色而緝捕之網或可稍寛乎區區微忱敢就掌鹺綱者而質之 
[九陛仙璈]  
　　三月初十日爲孝貞顯皇后忌辰皇后應率妃嬪主位恭詣建福宫孝貞顯皇后聖容前行禮惟敦宜皇貴妃瑜妃珣妃瑨嬪等位現在頤和園隨侍皇太后左右己傳奉懿旨敦宜皇貴妃瑜妃珣妃瑨嬪著於本月初十日寅刻由頤和園進内詣建福宫孝貞顯皇后聖容前隨同皇后行禮畢仍回頤和園欽此等因由總管内務府大臣分行知照各衙門查照預備○戶部爲片傳事俸餉處案呈所有廂紅正藍廂藍三旗各固山應領本年三月季兵丁甲米折色銀兩現准銀庫付稱於本月初十日己刻广放爲此片傳貴旗轉飭承辦人員務於是晨赴庫承領莫悮○客歳福州副都統富副統制森布尋終任所刻由宥屬扶靈柩回京本月初一日戾止暫厝阜城門外下關路北慈慧寺中於十二十三十四誦經三日十五日發引○田村暫安之莊靜　貴妃等位金棺於四月十三日奉移兩陵先期由工部會同内務府援案具奏稱莊靜皇貴妃金棺奉移順水峪沿途大槓十三班每班人夫九十六名恭舁旙槓四班每班人夫四十八名恭舁玟貴妃金棺奉移順水峪沿途大槓十三班每班人夫八十名恭舁旙杠四班每班人夫四十名恭舁佳貴妃金棺奉移慕東陵沿途大槓十三班每班人夫八十名恭舁旙杠四班每班人夫四十名恭舁等因奉旨依議欽此除分咨各衙門查照外復移劄五城司坊將沿途大槓旙槓應需人夫照數傳備並將花名册先期送部備查○戶部山東司二次示傳吉林請領本年夏季防餉銀兩之委員驍騎校忠常等務於本月十二日午刻親身赴部報到不得再行違悮○禮部爲移會事祠祭司案呈所有本部具奏議覆病故伊犁察哈爾領隊大臣恒明賜卹一摺三月初四日奉旨依議欽此欽遵到部相應抄附原奏移會内閣典籍廳查照辦理○值年旗爲咨行事所有本年兵丁軍政欽派王大臣分棚考騐馬步騎射各旗營照章撥派章京弁兵前赴該教塲承差相應咨行各旗營卽將本年軍政承差官兵花名務於卽日册送本旗備查○三月初十日奉淸字諭旨頭品頂戴載振著挑在乾淸門行走欽此按載振係多羅慶郡王之世子此次特賞近侍要差俾資歴練異日肩荷鉅任蓋可企而望之己○京師近日天氣倐熱倐寒人易遘疾瘟疫痧疹到處流行更有笑談之間輒心中跳亂坐臥不安旋卽暴卒擅岐黄術者應接不暇生藥壽器諸鋪莫不利巿三倍云○工部爲咨行事總时處案呈恭照莊靜皇貴妃 
 
 

Page 2

 
 
玫貴妃佳貴妃金棺於四月十三日由田村奉移順水峪慕東陵十八日奉安寢劵所有奉移金棺大槓旙槓照例應派少卿科道郎中以下各官曁八旗世職章京等分班於沿途壓槓執差相應咨行各衙門卽將前項人員銜名務於卽日開送本部以憑派分至開送後如有升遷調轉出差告假等項事故亦卽隨時咨報勿遲勿漏○倉塲侍郎衙門現懸委用漢監督一缺祥許兩倉帥查有奉旨記名以倉監督委用名次在先之戶部候補主事王旭東堪以充補除飭該員來轅供差外復分咨吏戶二部查照 
[粤東苦雨]  
　　本月中旬粤東大雨滂沱晝夜不止田疇泛濫溝澮皆盈天氣亦陡覺嚴寒與隆冬無異貧民冬衣典盡瑟縮堪憐田間禾麥亦有凍傷者大憲見雨水過多河流增漲深恐各縣基圍未能堅固致有崩决之患己派幹員多名分赴東西北三路查勘如有泥土寛鬆卽督率鄕民竭力修復以衞農田保民之意可謂深且切矣 
[歡聨秦晉]  
　　兩淮運憲江都轉之孫女公子擇吉於本月十八日出閣乾宅爲常州劉觀察之文孫卽楊子穆觀察之外甥孫也吉期旣届假彩衣街楊觀察公館迎娶是日午刻先由乾宅發轎往迎劉固常郡世族前導頂馬對馬執事外銜牌極多如太子太保文淵閣大學士順天府府尹内閣中書詹事府詹事大理寺鴻臚寺太常寺太僕寺正卿通政使司左春坊左中允乙丑殿試讀卷大臣召試博學鴻詞第一癸丑己未會試同考官戶兵工部侍郎吏戶兵刑工部尚書戊辰内戌武會試正總裁庚辰順天壬子山東正考官戊辰傳臚内戌探花壬辰會魁甲午進士甲辰戊子辛卯甲午舉人安徽山西督學部院浙江杭嘉湖道糧儲道四川按察使浙江四川布政使山東山西甘肅福建巡撫部院河東河道總督等不下數十對後隨彩亭一座内置雙鵝再後卽八人緑呢紥彩大轎劉公子亦隨往舉行親迎猷雁等儀所過之處觀者塞途無不嘖嘖稱羡至申刻新人登輿輿前由坤宅略添頂馬銜牌數事蓋都轉淸廉自矢不事紛華且更不欲重勞僚屬凡衣冠往賀者悉令閽人擋駕餽送禮物一概璧謝署内大堂暖閣等處均未懸彩見者嘆爲罕見 
[五馬重臨]  
　　許閬仙太守寶書奉委署理揚州府事本報早經登録兹聞太守施放甘儀等處春賑近己竣事遂筮吉於本月十七日午時接篆仍以東關街某宅爲公館是日官紳往賀者輿馬紛紜極盛一時太守前權斯篆未克盡辰長才然商民愛戴業己口碑載道今兹五馬重臨駕輕就熟必有一番展布也 
[騐屍續述]  
　　揚城逹士巷東首隙地有無名男屍一具經地保報請江都縣騐明係服毒身死當飭地保暫殮標誌待認己紀前報兹聞邑宰騐畢回署卽有屍兄來認同地保投案歴言死者相貎年歳均各相符復偕差保至停棺處審視無誤當經邑宰提訊據稱家住仙鎭鄕間死者姓劉號虎臣乃胞弟也向在皮貨店營生因好作狎邪遊以致辭歇覊棲城内不肯回家訪聞與此地半開門某姓相識今忽身死不明叩求伸寃次日屍母等亦聞信奔至並赴府署控訴經府憲面飭甘泉縣李大令會同江都縣林大令前往覆騐兩大令於十六日傍晚各帶刑仵逐細撿騐委係服毒身死眼同屍屬親視一周隨飭填格分道而回嗣據傳聞兩大令以此案頗滋疑竇辦理極爲精細現己訪明半開門某姓住逹士巷西首巷内遷入未久遂派幹役往拘比至巳如黄鶴高翔乃將房主帶回究追如何了案尚待續述 
[拐匪弋獲]  
　　金陵拐風甚熾疉經列入報章上憲聞之卽通儃各局卡竭力訪拿并令兵役易服偵求務使網羅難脫至三月望前後某日下關武卡解一老媪及少婦小孩各一口至保甲總局局憲馬觀察會同城外保甲總局羅觀察當堂嚴訊婦供稱王姓江北人年二十七歳丈夫務農爲業與媪曾有一面緣媪時託故來家殷勤問訊邇年往來益密不虞其有他也前數日忽謂小婦人曰汝輩終年勞苦得錢二三十串便難若登天曷若隨老身入城覔一貴家作乳母每月可獲銀蚨五六翼豐衣足食計在於斯爾誠何樂而不爲乎小婦人信以爲眞與丈夫言明擇日同媪渡江至水西門某茶園啜茗媪乘隙與三五男子交頭接耳私語喃喃似有機密事欲瞞人者旋忽挈小婦人至絕不相識之家午膳言語更含糊不辦小婦人大疑託故出門媪催促再三聲色俱厲回頭見茶園内男子遠遠追隨更駭然知非好事行近武卡連聲呌喊因而被執此小婦人實在情形也觀察提媪研求初猶支吾以對繼見問官好言撫慰並云如肯供出實情固而拿獲黨羽一人者免治爾罪如供出二三人者給以重賞如敢狡展則用柳條鞭背一千下明日再訊再鞭媪聞言豁然省悟供稱小婦人本非拐子此次携王婦出實欲得錢瓜分耳小婦人窮極無聊初次犯去騙子中有數人爲首者住小西門人皆喚爲栢五麻子以操舟爲業其餕住址姓名亦可一一指出觀察大喜立飭武弁督同局勇照單緝獲事機迅速無一人漏網者獲栢時尚有十二歳男孩匿諸牀後係近日拐得未及運往他處者富時一并送案觀察謂栢曰媪己招認淸楚諒爾無從置喙速速供明免受五刑之苦栢見人証確鑿乃供稱小的以駕船頗難餬口始作此不法之事又以一人不能多拐乃覔無賴子入夥日給飯食錢四十文使之各處閒遊遇便下手所拐之孩得價若干提三成與之餘入己槖問賣在何處供稱小的拐孩往他處各歸各站男孩隨時賣出女孩貌美者運往上海其有不揚者運往淸江惟小的不知若輩住處緣不的只解孩抵首站由首站再解二站三站故人雖相識不能指其巢穴且若輩隨時遷徙無一定之方大人如欲永遠無騙子拐孩請提拔小的得有衣食願隨差役作眼線各處訪拿不多時便可一網打盡矣觀察命將各犯發交江寍縣收禁一面出示招認所獲男孩次日又會同江寍府李太守赴督轅禀明拐匪供詞請示辦理劉峴帥務欲窮其源委諭令派幹役多名帶同眼線各處緝捕所有應給之川資賞號准在支應局開支必使大江南北羣匪絕蹤云云竊願有緝捕責者仰承憲意密張網羅切勿打草驚蛇致若輩聞風遠遁也 
[舟子就範]  
　　前報紀蕪湖駁船帮因恣取米糧被米商聨名具禀蕪湖縣及保甲局從新整頓若輩聞之卽於初十日一律停載恃衆抗提兹悉事起有因緣向章每駁米百石除駁價外例給白米五升由來巳久今南陵米商忽欲改章給錢二百文而又從中尅扣若干以作公費若輩有所不願遂相率停載以爲挾持之計兹經保甲委員查明始末諭以向章具在不准與之業傅公庭何得憑一己之私摇動大局若再固執定干究辦於是若輩遂大徹大悟於十四日照常裝載至額外之五升米改錢與否現尚未經定妥也　 
[銀歸原主]  
　　上海銀行在不吕宋埠之枝行去年有銀數十萬因事爲吕宋官所封久未歸還嗣經銀行控告得直始將此銀判歸原主然尚未揭封十二日香港接有電音謂吕宋官業將銀行庫房封皮揭去所封之銀己交回銀行矣 
[各行其志]  
　　曩年俄國儲君至日本閒遊爲某日人所剌幾遭不測幸車夫兩人力行格拒將兇手拘拿儲君始脫於難事後儲君感車夫相救之功遂各贈巨資以伸酬謝之意兹聞兩車夫其名苗高巴德基者自得賞賜卽輟舊業浪用無度其名祈德加治者則改業爲農購置田産以耕以植數年蓄積己溢三千餘圓鄕中人以其終日勞勞不知安享多竊笑之祈置之不理仍復克勤克儉不憚煩勞朝饔夕飱别無兼味偶遇年節亦惟斗酒隻雞聊與家人共樂而己人心之不同如其面觀此益信 
[焚船電報]  
　　本月初八日日本神戶來信云某火輪船於是日停泊神戶港中忽稅祝融之駕因船中載有鹽滷等類不知如何着火至成不可嚮邇之勢幸船上食指衆多隨卽引水撲滅所載多銅鐵等貨是以所燬無多云 
[煤礦飛災]  
　　英國來信云威利士國潘太丕利地方太基煤礦於上月某日猝兆焚如之禍礦内工役葬於火穴者五人重傷者一百五 
 
 

Page 3

 
 
十人另有五十人杳無蹤跡其火閱一晝夜尚未稍殺又有數十人困在礦中不能逃脫恐難期生入玉門矣 
[使旌過港]  
　　前德國公使巴蘭德於前月交卸使任馳赴韓京歡諧伉儷復由韓京返斾上海均己紀諸報章本月十五日巴君偕夫人乘德公使柯路甸北輪船行抵香港隨命駕登岸赴大普國公司小憇公司中諸德商己預備筵席爲公使况塵公使就坐後卽由德商合杯士恭代香港及羊城厦門汕頭各德商七十餘名合詞致敬復面呈頌詞一帙及省港德商所獻以伸向慕之忱者朗誦一過並祝公使與新夫人一路福星公使優禮答之賓主盡歡而别聞使節己定於十六日啓程仍乘柯路甸北輪船旋德云 
[日東語録]  
　　南美洲之秘利士國欲與日本訂立通商條約俾兩國商人得資遵守現由秘廷派令駐紥奥施馬勒公使前往日本東京互相參訂啓行之期想不出旬日矣○日本海軍省前向法國某公司購造水雷船三艘己由船塢竣工交澳順里然輪船帶往日京交納聞三船造成試水後將各物分拆使易於載運俟行抵日本再如法配合云○日本某埠向有國家鐵號多處乃官商合力開設者西一千八百九十七年己届期滿卽由各商自行接辦不須借資官本幸有某銀行擬在别埠分張一店事果有成生意當有起色矣 
[宿松雨雹]  
　　某夜安慶宿松縣朝陽壩頭有冰雹從空而下巨者如碍小者如栗亭臺屋宇擊壞良多山中禽獸亦有擊斃者四十餘里中牟麥菜疏蹧蹋盡凈誠巨災也 
[三晉災情]  
　　山西飢狀屢紀報端近聞宣化地方白麫每斤錢八十文張家口一帶賣男鬻女竟成閙巿二道河亦餓殍載塗口外麫售至百文一斤大村各鋪戶均己閉歇房屋大半拆賣人民聞有義賑皆蜂聚求食面腫肌黄疲餓己甚目前有六十萬人嗷嗷待命張皋隆盛豐鎭薩拉齊寍遠各處災亦相同云 
[句容飢色]  
　　去年句容蝗旱爲災與丹徒丹陽情形相似荷蒙皇仁截漕賑恤今春以來靑黄不接居民待哺嗷嗷典産鬻孥奇苦萬狀目前强壯者挺而走險老弱者轉乎溝壑且縣居僻地籌賑者未易得知本地富商又不可多得有飢尸數百口相率至縣署求食舒小巖大令面爲撫慰并著在城紳董出爲開導酌量各給錢文許以集捐賑濟始各還鄕旋同各紳董分發捐册往各處勸捐而環視斯民依然道殣流離日難計數也參哉 
[失路可憐]  
　　漢口來信云本月初一日晚八點鐘時有某甲者由某輪船登岸時則黑雲蔽天星月俱隱行至招商局畔小巷中突見一中年婦正在横木上自經旁一小孩擘饅頭而食急呼衆解下瞬息後蘇詢及緣由據云原籍蜀中丈夫素從鮑軍門游自軍門仙逝後流落河南開設米鋪今不幸夫己去世米鋪閉歇因措得銀若干兩携子歸故鄕日前附某輪船至漢皋船中被扒手將銀竊去逢怨命途多舛以故雉經言己涙下如珠慘不忍覩適同春海味鋪主過此助以靑銅三千翼繼而招商局總辦施君之眷口聞之招婦及其子去諒必贈機川資也 
[盜犯戮屍]  
　　滄州人某甲向在緑林中睥睨一時縱火戕人無惡不作犯案纍纍幾如山積前任天津縣捕獲審訊之餘供認不諱援照强盜刦財不分首從皆斬律擬以斬决上詳後接奉釘封卽當綁赴巿曹正法詎料該犯己瘐斃獄中當時由鄰封相騐包裹屍身理瘞西郊說者方以該犯不死於法而死於病得全首領以殁爲天公之憒憒星移物換迄今己閱年餘近有同黨因另案在他處被獲供出甲實爲罪魁臬憲以甲罪大惡極未便因其己伏冥誅遂寛顯戮卽行文天津縣飭令照例戮屍李摶霄大令於初八日傳原瘞差役認明標誌破土暴屍並傳刑仵舁向法塲監視劊子手將首梟訖裝入木籠解省轉發犯事地方示衆惟面目己腐自不堪矣彼自外生成者其亦聞而儆惕哉 
[東甌雜紀]  
　　趙展如觀察因安溪地方濱海風俗素稱强悍販私械鬥習以爲常遂札飭前署縣丞李少華二尹燾督同地糾吕文起孝廉倡辦保甲乙於初一日開局聞尚須招募巡勇駐紥此處以資彈壓○永嘉縣櫃書高之榮曁總書陳慶福等被安溪人上控浮收一　　奉省憲札飭解省審辦約於初十日起解○温郡本筮上己良辰舁東嶽神像出巡不意初三日細雨如絲終朝不畷僅將神像舁出廟門駐駕於左近東甌王廟至初七日天始暢晴會中人采烈興高門異矜奇眞有舉國若狂之勢桃花扇煖杏子衫輕士女春游不减流觴曲永也 
[茅龍臾衣]  
　　杭垣慶春門外離城三四里某姓畜蠶十餘筐十六夜起視喂葉而葉在門外持燈面往恐被風吹滅遂置之窗下適　蘆簾因風摇颺爲火薰灼當時尚未覺也及登床覺烟火氣觸鼻見南面小屋中隱約有火光正驚詫間而火龍萬道己飛穿屋頂急起呼救鄰人聞聲齊集竭力澆灌幸未延及他處僅焚去茅屋兩間蠶六筐云 
[揚城火警]  
　　本月初五東方欲曉揚城三祝菴後面某姓家不戒於火烈烈轟轟幾似疾風掃籜鄰人從夢中驚醒帮同灌救迨水龍馳至己火滅烟消聞共燬瓦屋一曞草房四家是晚灣子街某烟店因遺火烟葉幸卽撲滅未致成災 
[暫繞支河]  
　　揚友信云刻下正當桃汛南運河水勢仍未繼長增高六閘以内南北鹽船停泊甚夥十二圩鹽棧咸盼塲鹽重運無不翹足以待各塲商遂聨名禀乞淮南總局俯准循案暫走金灣支河以逹揚河俾可早日抵棧以濟岸銷己蒙局憲轉奉運憲批准出示曉諭各鹽艘己料理篙櫓准備開行矣 
[一落千丈]  
　　太古公司北京輪船此次由滬赴甬於禮拜六行至寗波相近海面出有二事先有一搭客華人不知如何失足墮入貨艙中經船上人救起己受損傷血流如注昏不知人幸不久卽漸蘇醒又有頂上圓光者亦跌入艙中渺渺幽魂竟赴西方極樂世界傷哉 
[出殯盛儀]  
　　原任福建藩司潘彬卿方伯靈柩來滬己載前報昨晨七點鐘時本邑道營廳縣各官均至舟次吊奠十點半鐘時抄齊全副儀仗舁靈柩起行捕房中派西捕二名前導除旗鑼傘扇外有開路神二尊肅靜廻避牌頭品頂戴兵部侍郎都察院右副都御史護理山東督糧道護理山西巡撫部院統屬文武原任福建布政使提督軍門誥封光禄大夫振威將軍等銜牌二十餘對鑾架九副馬執事十名冲風灣號二名勅印馬二名五楷花六件頭劊子手繼有龍章寵錫奉天誥命等牌誥命亭一座支八人舁之皆穿黄色號衣領魂鷄亭香亭容亭神主亭各一座僧道各八名幢旙飄颭淸音一班沿途吹唱督轅忠信二營滬軍營砲隊營親兵各二十名皆執刀矛皎潔如霜押隊官二員會捕局親兵六名腰懸大刀一路護送製造局西樂一班鏗鏘動聽如聞塞上鐃歌緑哆呢魂轎一乘以八人舁之日月牌二對孝子二人孝孫一人在孝幃中步行擗踊哀號感動行路道憲以下文武印委各員皆執香步行以相送靈柩用獨龍槓以三十二人舁之由黄浦灘入法大馬路至葛蕃輔同轉公館前路祭遂過三茅閣橋繞過英租界由鄭家木橋過法大馬路四明公所至西門外斜橋南徽州會館暫厝經過西門外時上海縣黄大令帮審委員葉司馬貨捐局總辦朱太守法華司麥二尹及印委各員假巡防局路祭至萬生橋南首雷祖殿卽海上白雲觀則有忠信營統領蕭軍門李軍門砲隊營統領楊軍門等路祭自斜橋起迤邐而至徽州會館則有忠信營滬軍營各親兵各持洋槍在路跪迎當由法界啓行時法捕頭飭王郁孫三包探帶同夥役三道頭華捕張湘寶率領中西巡捕按叚彈壓以免滋生事端所過之處觀者成山成海擁擠異常生榮死哀方伯足以當之矣 
[叅戎行期]  
　　本邑提右營廖楚才叅戎奉江南提督譚軍門札委赴澱山湖代閱水操己記前報兹聞參戎定於廿六七日起程前往　 
 
 

Page 4

 
 
[西人丈路]  
　　本邑美租界起築西華線路經中西官一再踏勘此己列諸報章昨晨英工部局董事命打樣西人前往丈量英讞員蔡太守恐鄕人見而喧囂派差前去照料 
[私販拒捕]  
　　客窗無俚方草鹽話一則暢言私販之害勸公堂照巿價收鹽方以藁付手民卽有以私販拒捕告者謂前日有私販二十餘人肩挑食鹽行至南巿靑龍橋左近適爲巡鹽勇丁所見向之兠拿私販竟抽取挑　拒之勇丁亦各出器械相格旣而各勇聞聲畢集刀棒齊施私販見勢不佳紛紛棄擔而逸勇丁窮追數里竟未拘獲一人祗將所棄之鹽解往鹽公堂禀報當格鬥時有一勇頭被擊傷并傷及某姓婦額角未知總理鹺務者將作何辦理也 
[滬濱瑣語]  
　　上海縣土地祠年久頽圯由各差役集資興脩擇於今日迎福德正神回廟開光己列前報昨由皂頭全順快頭沈翔知照名差夥預備一切以便届時舉行○滬城北門内廣福寺相近蘇人某甲之子甫七八齡前日午後在門前嬉戲轉瞬忽失所在甲四處緝訪未知能珠還合浦否○魚販某甲家住小南門外去冬被友人陸姓借去洋四元言明正月底歸還届期延宕影響杳然前日甲行至道前街與陸相遇復伸前說陸反出不遜語甲大怒贈以老拳致將陸之頭額擊破旋經旁人勸解令陸如數還錢一面著甲備香燭服禮始息爭端○浦東洋涇鎭人趙餘生經某西人雇令撑駕游船其妻爲成衣匠劉桂芬之女前日經蕩婦寶珠約遊租界中一去不返趙知有變奔至劉處訪尋劉茫無頭緒遂投二十三鋪巡防局控訴適局員因公他出局勇諭以靜候訊斷○昨日有鄕人某甲持銀飾至南倉大街公和押店質錢一千二百文店夥給以洋銀一元錢一百文旣而將洋銀付與某乙乙察知銅質令甲回至公和掉換店夥圖賴不承與甲爭閙後經旁人排解騐明洋銀上有公和圖記明係公和欺負鄕愚乃由店主命換給以好洋銀鄕人遂無言而去○湯婦顧氏與周錦章有私某日不知何故與周媳張氏忿爭事後張氏吞服生烟毒發身死經流氓金泉爲之調處備棺收殮不復報官顧氏恐受株連暫避某羽士處各流氓又往尋釁以致氏及羽士均背地吞烟幸乞得靈藥灌之得以無恙 
[併繳捐欵]  
　　本埠冰鮮一業向有輪船裝運來滬其捐欵俟貨到埠隨時赴貨捐局輸納近經該業恒順等投局具禀聲稱嗣後冰鮮捐欵每年認繳錢八百千文分四季措繳如有來貨由公所派人經理經總辦朱太守批示准行著於本年三月二十日起按季繳納 
[相騐自縊]  
　　傅楊氏偕金桂淸控陳兆頂圖賴墊欵由葉司馬訊供斷陳繳錢七十二千陳奉諭後旋在縣西方慶祥客棧自縊身死黄大令定於廿三日詣騐此己迭紀報章昨晨該地甲在慶祥門口預備屍塲原差將屍子陳阿華陳阿肯陳龍海屍姪陳春泉及金桂淸帶至屍塲伺候八點三刻鐘大令帶齊刑仵書役人等命駕而至旋升公案命傳陳阿華阿長龍海春泉等研訊供稱係甫東人現住洋涇鎭左近父親兆頂今年六十一歳生子四人幼弟與母親住在鄕間前年傅楊氏輪充廿四保廿一圖地保央父親出面共做年餘及至交卸結算帳目爲傅楊氏墊錢一百餘千向索無著卽立筆據一紙計洋一百元由地保楊星階爲中去年屢索未還此次向索該氏反與金桂淸串通赴案下具控將父親逮案訊供懲貢父親寃忿難伸投寓自縊身上尚有傷痕叩求伸雪阿長龍海春泉供與同大令謂阿華曰爾父旣爲地保虧欠錢漕本有應得之咎略予懲責己屬恩施格外爾等何得藉口胡閙阿華等俯首不語大令著仵作檢騐先由小工將屍舁出放在街心卽由仵作如法檢騐喝報騐得張兆頂身無傷痕腿上有板花委係自縊身死並無别放大令離坐親視一周屍子等堅稱實有傷痕大令謂爾父如果有傷可據實指陳阿華等一味支吾大令遂將况寃録指示復再三開導著令具結棺殮阿華等堅執不從出言挺撞大令拍案大怒喝令懲責阿華等始供情願具結容小的等將屍載回鄕間自行棺殮大令曰此則不能現在卽須收殮將棺給爾等領去不妨換棺重殮阿華等唯唯大令著分别具結呈案一面由善堂棺殮免封未經訊供之金桂淸仍交原差帶回候訊大令遂命駕回署 
[人証己集]  
　　馬貴枚控韓賢寶爭奪扛棒頭並牽涉謝少山陸仲和等當經黄大令准詞飭差李明往提前日該差己將韓等拘獲解案候訊 
[庸醫受責]  
　　前有馬潘氏控王省齋擅用重藥致兒子寶生死於非命經黄大令飭差往提己紀前報近由原差將王提案由帮審委員葉司馬研訊馬潘氏訴稱係本邑人現住大東門外施家弄丈夫在日生有一子取名寶生去年十七歳秋後患病倩土先生診治壬擅用麻黄五錢柴句五錢此外重藥尚多小婦人不諳藥性煎與兒子服下延至次日斃命痛子情切向王理說王置諸不理是以投案喊控王供係南京人寓居滬南茅山殿相近素習醫道馬潘氏之子寶生患病央我往治開方一紙用藥祗有數分並未將麻黄柴胡用至五錢之多該氏呈案之方實係央人塗改且此事實有人唆使叩求明察司馬問王曰爾知馬寶生患何病供是傷寒症問如何變爲傷寒供因驚風而起司馬以王醫理尚未明晰不應胡亂用藥草菅人命判令戒責一百下著與馬潘氏分别具結完案 
[申報館恊賑所經收順直山東山西河南賑捐三月十一至二十日止第八次淸單]  
　　三月十一日恊源局來魏塘金靜得求妻許氏氣痛速愈身體康寗洋五元沈善士洋二元金勉痴潤資洋一角○十二日胡玉麟洋十元珩記銅洋二元王氏求夫病卽愈在灶前許愿鎭海賑洋十元金勉痴潤資洋二角○十三日薛見信洋五元卜文記銅洋七元保安氏洋一元金勉痴潤資洋四角○十四日金勉痴潤資洋三角恊安興記來敬修居士洋十元知愚氏銅洋一元○十五日金勉痴潤資洋四角源豐潤交來各善士十戶洋八元八角永義昶來太倉閱報人洋二角吳孫梅病愈還愿洋一元全泰盛局來錢靑善士洋五元○十六日金勉痴潤質洋一元二角○十七日謝俊霖禱求合家淸吉洋九元花洋一元金勉痴潤資洋一角○金勉痴潤資洋六角○十九日金勉痴潤資洋六角○二十日金勉痴潤資洋五角山東帮五祥號戲筵移助賑洋一百元○總共收洋一百七十一元四角花洋一元銅洋十元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出洋人數]  
　　近年新舊金山禁止華人不許前往華人藉以謀生者祗有南洋一途遂各恐後爭先絡繹不絕西四月一號起至十九號止華工由中國出洋取道新嘉坡以至各埠者計有二萬二千七百五十人而去年四月份不過一萬六千八百九十五人前年同月不過一萬七千八百四十人再上一年亦不過一萬四千六百四十二人似此年多一年有加無己少右南洋果有如許事業安置斯人否耳 
[海圖未備]  
　　英國巴剌士砲舶由佐荷赴新嘉坡於二月廿八日行至菩羅阿邊海面適值潮水退落因而擱淺約歴一點鐘潮漲船浮 
始脫於險並無損傷查海圖所載此處水深七八尋此船食水僅十七英尺竟致擱淺殊堪詫異後經船人查測氷不過深二尋有半與海圖所載大相懸殊或因近年淤泥由河内冲出以致淤淺也 
[禁例頒行]  
　　南洋庇能馬六甲等埠時症流行日本官員恐遭傳染特將禁船章程頒行自本月初五日起凡船艘之由庇馬等埠到長崎巴根及神戶者須照例灣泊或曰日本所頒此項條例實不能防止時症徒爲船艘之不便耳 
[俄船過叻]  
　　俄國所派東來之砲輪名施辣冶於月之初一日行抵新嘉坡此船册註八百四十墩機器可抵馬力一千二百匹配置巨砲二尊船上水手六十四人與水雷砲舶兩艘同行擬在叻坡小駐卽取道西貢以赴琿春 
[韓事續述]  
　　日前高麗黨人亂耗本報己詳細録登兹又接朝鮮來信言有朝鮮黨人意欲借端生事以拒逐外人是以各西人亟爲籌備免罹意外之虞其黨聨結數千人氣燄素熾上月某日適逢王世子懸弧令旦臣民多詣京祝嘏黨人遂乘此機會舉一人爲首向高廷禀陳數事一請禁止外人在國中傳教並驅逐外人勿許逗留境内一以前數年間曾拿獲黨中首領置之重典現求國家補行矜恤庶免銜寃莫雪此外尚有藉勢要求者然不若此兩端之恣肆也聞黨人於繕禀之先聲稱如不獲命則民在漢京縱火焚城横施屠戮其散佈别處之黨亦趁此一齊起事務得償其所欲而後己繼因其首惡不善布置洩漏其事卽由政府嚴飭兵勇捕快人等拿獲滋事頭目約百餘名衆始懼而斂跡而寓韓之西人與土人均甚爲震動誠恐倡亂卽在目前矣至二十九日駐韓日本公使特發電音回國言黨人互相繫援惡氛日甚刻下雖不得逞而人心己覺皇皇此數日間駐韓各國公使亦皆電請砲船保護聞有中國兵輪二艘己抵漢京下椗日本之外部大臣又於前數日乘坐快船親往朝鮮查探蓋恐傳聞之詞未盡眞實也由漢陽至釜山之電線自二十九日起消息不通由釜山至仁川之電線則二月初間己有梗阻或云此電線係風雨所損諒非會黨所爲然觀以上情形則漢京之遏抑亂萌誠有刻不容緩者矣 
[取材于鼠]  
　　天生一物必有一物之用禽獸牲畜之類或以供人驅策或以佐人飲食或則取其皮毛用其骨殖其動物中最無用者惟鼠乎賦質旣屬么麽其性惟知耗物故人皆厭而惡之乃不意人心之巧愈出愈奇竟有藉鼠以圖利謀生者斯亦異己法國巴梨人挖一巨池四面以圍墻蔽之墻下留無數孔穴可容鼠子來往池内則並無久水遇有死貓腐大等屬卽舉而投之以供羣鼠之餐蓋以鼠之食肉最捷而且不傷其骨凡諸死畜一經鼠食則筋肉纎悉靡遺惟剩其骨若洗濯然卽取以作折料或充藥材更在牁隅作無數孔穴其穴淺而狹僅容一巨鼠之身尾則實不能容露於穴外居人卽以此法捕鼠每越三月則往捕一次先將牆下之穴概行塞蔽而後入而搜捕置諸袋中歸而宰之取其毛以製氈絨皮則製爲手套據云大指之套曾無逾於鼠皮者蓋其皮薄而且韌又復輭滑異常故以製造大指之套最屬相宜今法國多用之至於鼠之腿骨前者用以作牙簽各酒店多用之今則人罕用此惟熬膠以爲製造薄膠紙之用嘻其眞良工無棄材乎 
[空卽是也]  
　　廣州南關某寺僧癖嗜烟賭不守戒律其師屢戒之終不悛也漸且將寺中法物及骨董字畫盡以鬵錢師恐被株連擯之出門僧窮無所歸因蓄髮還俗與某惡少某甲同投戲班中學爲花旦施朱傅粉裝束登塲蓋以爲不必身在西天而甲押丁歌不異極樂世界也嘻異矣 
[捉姦類誌]  
　　某甲者向在兵船爲水手娶某氏婦爲室賃居吳淞泰水亦倚婿度日甲涉歴風濤在家日少氏遂與甲在以某乙有私久之甲微有所聞遂移居裏虹口湖絲棧後面欲絕其往來不料新巢甫定舊燕仍來甲暗生一計謬謂妻曰適奉上游差遣今日須回舟住宿遂負行囊而去氏不知其詐喜出望外當夜卽邀乙來藉續舊歡蓮漏三商甲悄然奔回破扉直入姦夫淫婦逃匿隔隣廚下甲躡蹤而至將氏扭回飽以老拳復至隣家欲覓姦夫己作黄鵠之高翔其時人聲鼎沸左右隣疑是走水皆在夢中驚起後知事關瞹昧咸詈駡不己○崇明人某甲携其妻某氏賃居四明公所南首惠順里甲在八仙橋西營生氏乘藁砧他出與某乙有私甲微有所聞留心守候前日淸晨將一對野鴛鴦拘獲欲送入法捕房刻經四圖地保排解始寢其事 
[馬車肇禍]  
　小車夫某甲前日在法界浦濱踽踽獨行後面有馬車飛馳而來避讓不及致被碾傷及爬起馬車己不知所在遂投訴捕房捕頭著送往仁濟醫院療治飭包探查明馬車係誰家所置再行核辦○英界三馬路某車行之馬車前日騮韁脫逃横冲直撞致將英租界小車二輛東洋車二輪碰壞奔至法大馬路又將停路旁之東洋車二輛撞毁爲巡街捕所見將馬車扣住解入大捕房昨晨馬車行主某甲投捕房聲稱所毁之車情願代爲修理請將馬車領回捕頭准之 
[出店行竊]  
　　福利公司出店王阿二竊取該公司龍頭銅器等件在外虹口某銅舖求售被包探張九意瞥見拘押美捕房候解英公堂請究 
[英界公堂紀事]  
　　潘如林扭唐新芝至公堂訴稱唐借去銀錢遁逃來滬今得尋見扭請訊追蔡太守飭將唐暫行管押諭令潘明白具詞呈候訊斷○瘋子兪阿毛沿途胡閙驚駭路人由某號巡街華捕拘至捕房捕頭命移送公廨蔡太守飭差查其有無家屬禀覆候示○有楊慶雲者鶉衣百級窘狀可憐病莫能興臥於街畔適杲號華捕巡街過此卽雇車舁至捕房捕頭正在詢問時又有他捕舁貧病倒臥之何福生至因命一併移送公堂蔡太守飭送請棲流公所善爲留養俟病痊後再行安置 
[法捕房瑣事]  
　　法租界興聖街某花烟館内前日有一妓逃逸四處找尋杳無蹤影疑係狎客某甲誘匿遂將甲扭入大自鳴鐘而房管押候解公堂請究○某乙在英界盆湯弄某信局内某丙處竊得衣包一個携至法大馬路形狀慌張被法包探所見上前盤問言語支吾遂送入捕房昨晨經克捕頭訊問失主某丙己投捕房領贓並稱與乙爲友求免究辦捕頭准之將人贓交内帶回 
[上海北巿絲業會舘籌賑公所施少欽經收順直山東河南山西賑捐二月二十一至二十九日第三千五百零七至十五次淸單]  
　　廿一日隱名氏規銀一百兩嘉興姚汪氏求保吐血症全愈永不復發洋十元姚江隱名氏求母病速愈合家平安六元湘南張滇叔由杭州寄來四元王門程氏因産後得病求速痊四元望回子求機會途寗二元施韻村送仇淵泉六十壽儀一元松江不留名一元九江慶雲齋一元西記銅洋十三元爛板洋一元有眼角洋廿四個○崑山會泰源募葉子恆洋三元吳頌三葉謙吉葉順進三戶各元李復元五角方天桂二角陳富生鄒金福復承堂陳三戶各一角共九戶合洋七元○福州華記行募劉榮德洋一元五角重慶堂六角芝亭三角無力氏石雲力不足三三戶各二角共六戶由招商局來合爛板洋三元○廿二日福建興化糧捕分府署楊萬淸善士由蔚長厚號來庫平番銀一百兩合規元一百兩隱名氏由晉和莊來洋一百元東海補拙居求人口平安願助十元又家人胎産平安十元吳榮林五元無名氏二元了願人一元○廿三日蘇垣朱子淸募祝鎰之叅軍完洋十元風涇主木氏一元七寶醉經書屋一元○廿四日雲間三魚書屋主人求室人産育平安洋十元無名氏求平安五元○廿五日金邑各南貨鋪洋十元八角敦禮堂五元陳留羹和氏求瘡患速愈由楓徑河署阮寄來二元○福州廣義昌寄來無免氏袁植蘭各花洋一元求平安氏求銷刧氏合助花洋一元隱名氏小洋三角鄭生二角○廿六日姜棲世房由協源莊來助山東揚平二七寶銀五十兩合規元五十三兩六錢五分五厘又助山西銀五十兩合規元五十三兩六錢五分五厘上元隴西氏爲二男周歳節省筵資求保消災延壽百事康寗洋二十元保佑右合家平安廿元仁德堂徐求合家平安十元徐門惠氏求保平安十元中州余本衡續捐由南京寄來十元南梁樾記完心願十元桐城裕泰某敦厚堂五元葉存善堂一元漢口保弱主人求保家室平安二元萸灣守拙軒陳二元○源豐潤來千乘氏規元四兩寶善堂淸河悅昌文留耕堂四戶各二兩共五戶合洋十六元五角半○廿七日吳平黄姓求母病愈洋廿元蘇汪蔭椿香資移助求本身痰病不發内子臨産平安生子易　二元劉卿采求目疾速愈一元震澤方一大無名氏一元汪國桂求子平安發熱病愈一元江省阜泰莊同深恐懼冀减流行之災十記合爛板洋十元○鞁八日仙鎭誠心氏募藩錫堂洋五十元了心願人洋五十元又求正喜小孩喉嚨速愈人二十元古吳范陽季子求母病速愈廿元蘇　願求病速愈十元顧三保求弱病速愈十元製造局鍋爐廠梁麗川免吃藥四元梁厚譚培恩堂梁容良還願黎國泰四戶各二元王友仁還願一元無力人無力氏各五角梁益三角無名氏二角半蘇城鹽公堂蘇源求自巳平安二元無名氏二元○廿九日鴛湖守來兩隱氏洋廿元方質記完願三元揚州張尗枚募喜春樓主人求母病愈一元又葉振海二元凈樂逸人一元霅溪有心人爲妾葉氏疾痊完願一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
