# 1894 - 6 - 4907441

 

Page 1

 
 
[本報附張添印章奏啓] [  申報館主人拜手]  
　　内外臣工封章言事爲溥海觀聽之所繫關心時事者無不爭先快覩而尋常京報所登章奏限於篇幅遺漏良多閱者每以爲憾本館特倩妥友在内城抄錄緊要摺件迅速郵寄印入附張有時每本非一頁所能盡則擴充頁數舉凡樞臣之擘畫疆吏之敷陳壇坫之折衝屏藩之貢獻嘉謨碩畫無不悉寓於其中當亦諸君子所心許也謹布微忱尚希亮察 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精子醫理與姑蘇葉天士齊名而又天分過人于書無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透闢足爲軒帝功臣此外又有外科正宗專閘瘍醫奥妙雜箸四種一爲道德經註一爲隂符經註一爲樂府傳聲一爲洄溪道精本館覓得原刻精本用鉛字印成紙墨釘工較尋常格外精美兹己蕆事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元六角諸君子請移玉上海申報館帳房三馬路申昌書室及各埠申昌或經售報處購取可也此佈 
[論俄國移民墾荒]  
　　昨報述俄人以亞西亞之中曠地甚多現將設法開墾遷其本國之人民以居之議每人給以曠地三百畝使之種植各物擬將實六萬人於其間畫界分區己有頭緒俄人之蓄意於富强有如此者按俄國在亞西亞洲内之東北境者曰西伯利亞西起烏拉嶺東距大洋海北距北冰洋南抵外興安嶺界乎黑龍江索倫喀爾喀烏梁每蒙古哈薩克回部其長約有一萬三千里寛約五千餘里自前明中葉俄加有商舶至西伯利亞以洋貨易皮歸日漸稔熟愈自誇其富强西伯利亞之土人有率其户口前赴俄國者見其國都壯麗歸向益誠咸貢方物爲藩屬俄國乃築砲臺於烏深河口又徙罪人供力役築城以戍於是西伯利亞東西諸部咸爲俄有而俄國遂寖以大矣然西伯利亞之地雖多爲俄有而地土頗極荒寒竟有數百里無人烟者蓋地廣人稀荒蕪不治則雖有壤地如同石田此俄人所以終不得志於亞洲今一旦奮發有爲首先計及於此則富强之基卽在乎此夫徙人民以實曠土古時中國亦所常有惟秦祖龍徙洛陽富人以實關中最爲無道之尤其他如漢武之徙富民以實邊晉武帝之徙户口於邊歴代以来指不勝屈大都以内地人民生聚日繁未免有人多地狹實不能容之勢而邊徼荒地廣逺苦無人爲之墾闢乃有此徙民之舉所謂因地制宜一轉称間而兩俱便益者也俄人此舉深合我中國古先王之遺意吾知十年生聚十年教訓俄之富國在此俄之强兵亦生比矣惟每人給以地三百畝則未免過多俄國家之意殆以荒寒之地人所視爲畏途不有以厚給之恐被徙者不免有所怨咨夫所謂徙民以實邊者非强勒使徙也亦非威脅以去也非可以刑驅而勢迫之也必也招募人民有願往者報明造册旣滿額數全數皆至則按名給以土地使之各自管業種植其法固至善也按中國古制一夫受田不過百畝古之畝較今畝爲大秦時己有古者以周尺八尺爲步今以周尺六尺四寸爲步古者百畞當今百二十四畝有奇之說然則逐减而小則今之畝直可較古减半矣然而以周尺核之今尺則約止六折則是今之尺寸大於周者十之四是又今之田畝較古之田畝有多出幾倍者矣英之里數每一里約中國之里六俄之計里若亦與英同則其計畝亦較中國爲大三百畞地以中國之畝計之且不止以一倍六又豈一人之力所能種乎余嘗詢之老農一人而種田十畝則可以有餘力如種至二十畞必有相助之人而後可否則憊矣故鄉間佃户一家承種不過一二十畝斷不能貪多一貪多則苟或照顧不周必雇長年短工以相助力而其所獲者除去工食所餘無幾以故不敢貪多今以一人而得地三百畝則照顧安得而周卽曰所謂一人者指一家而言一家之中以一人爲之主家人婦子凡所謂餘夫者皆可以效力然周制一夫受田百畞亦指一家而言所謂餘夫二十五畝者則一家之餘夫也然以餘夫而耕二十五畞之地在今時視之己覺其多斷非一人所能顧而况一人給以三百畝則耕者不得三之一荒者將逾三之二名則曰六萬人可以墾地至九百萬畝不可謂之非美名也而其實則所墾者未必及半而荒者轉不止一半俄人之意豈曰得寸則我之寸得尺則我之尺但得有人開墾則畢竟日有所闢於國家不無小補也夫荒寒之地人所裏足若不有以厚給之則安土重遷孰肯委身邊邀俄國則固亦思之熟矣民人之被徙者但知有此多田疇不喜而趨之則今此所徙者六萬人將来風聲所樹接踵而往者且將不止六萬人則前人之所不暇顧及者安知後人不助而成之人民愈聚而愈多荒地日墾而日廣俄人之計不亦深且逺乎雖然俄之厚中之薄也爲問中國之當道者亦曾一念及之否耶 
[諭旨恭錄]  
　　十一月十三日奉旨欽天監左監副員缺照例將松慶轉補所遺右監副員缺著連華補授内閣中書員缺著文鍾補授分發江蘇道王灃范德培廣西道謝光綺廣西知府吳其珍湖北同知史從鑑東河同知王文俊陜西同知焦承綽廣西同知李鳴鵬兩淮鹽運判張鎭清毛昌駿直隸知縣董文誥江蘇知縣黄裳治河南知縣陳德峻曹和濟廣東知縣胡承緒艾淮江蘇知縣翁傳照河南知縣韓厚瀛焦沛霖徐仁麟安徽知縣李文翰江蘇知縣蕭啓英河南知縣郎炳勳福建知縣張騰兩淮鹽大使陳冠福建鹽大使殷汝麐俱照例發往卓異俸滿河南河内縣知縣高袖海著回任准其卓異加一級仍註册候升擬補吏部主事鍾琦南城兵馬司吏目陳錫康俱准其補授保舉奉天補用知縣劉佐中陜西候補知縣李同華俱照例用國子監博士著志熙補授欽此 
[本館接奉電音]  
　　昨由京友電傳上諭一道敬謹登○十一月二十八日奉上諭御史鄭思賀奏各省州縣不宜輕易更調一摺著吏部議奏欽此 
[合龍續述]  
　　運糧河紅廟自上月合龍俊天氣尚煖河冰未結沿河鹽茶洋貨雜貨米麥木料瓷器平糶賑米等船絡繹北上其裝船赴津貨物則有駝羢羊毛羊骨口毡等貨一時往来船隻幾如梭織至本月初五夜二更時忽聞空中吼聲如虎知係封姨肆虐次早風定河冰凝結来通之重載船在半途膠住者己不知凡幾矣○寳坻縣屬大口屯今夏决口四十餘丈經道憲張筱傳觀察札委候補巡檢汪某督飭夫役迅速堵築己於上月二十五日合龍矣 
[蠲緩錢糧]  
　　今年順直各屬被水災情慘切由李傅相飭屬賑撫外現復分别災象重輕臚陳入奏乞恩蠲緩糧租共計被災最重通州三河武清寳坻薊州香河寍河霸州保安文安大城固安永清東安大興宛平良鄉房山家 
 
 

Page 2

 
 
州順義懷柔密雲灤州盧龍安肅定興新城博野蠡縣雄縣安州高陽獻縣任邱天津縣靜海鹽山豐潤玉田饒陽四十一州縣合計九千二百六十九村或災五六七八九十分或歉收三四分不等其成災六七八九十分村莊應徵本年下忙地丁錢糧一律豁免應徵地米榖豆東灶課學租旗產錢糧及海防經費河道錢糧儲備廣恩庫租通津二帮屯租並著一併豁免如有花户於未被災以前長完銀兩准其抵作下年正贓其本年上忙尾欠並節年未完糧阻曁向不蠲豁兵部馬館租鑾儀衞租永濟庫租代徵租　借倉榖耔種口糧牛具等須無論新租舊欠均著緩至明年秋後啓徵至成災五分村莊本年地丁錢糧亦著蠲免十分之一蠲剩之項亦自明年秋後起分作二年帶徵歉收四分村莊應徵本節年地丁錢糧歉收三分村莊應徵節年地丁錢糧及各項旗租均著緩至明年秋後起徵其應徵屯米等項均照民地之例分别蠲緩帶徵出借倉榖耔種口糧牛具及向不蠲豁之兵部馬館等租與成災五分村莊節年未完地丁錢糧曁各項旗租一體緩至明年秋後起徵並分别减色差衙以紓民力又香河縣毗連災區神機馬房等四十一村未完本節年糧租着緩至明年麥後起徵均荷聖恩著照所請辦理其被災較輕各州縣秋成歉薄亦奏請蠲緩糧租統計樂亭清苑容城河間肅寗吳橋隆平深州武强安平昌平滿城完縣祁州滄州南皮無極邯鄲雞澤望都開州東明長垣二十三州縣計一千四百廿二村莊重者成災五分輕者歉收三四分成災五分者本年錢糧蠲免十分之一蠲剩之項亦於明年起分作二年帶徵其未完節年欵項同歉收四分應徵本節年地丁錢糧歉收三分應徵節年地丁錢糧亦緩至明年秋後起徵其餘各租課緩徵日期約照以上辦理聖恩高厚刻己諭知傳相敬謹謄黄不日飭屬張掛俾得實惠均沾云 
[慶賀西節]  
　　本月二十五日爲西歴一千八百九十四年履端之期旅居蕪地各西人住宅及領事稅務各公署咸張燈結綵並以松柏等樹紐成西字紥於門楣夜間遍燃紅燈五光十色掩映於青林翠葉間洵覺耳目一新届期道縣及洋務各官咸往道賀冠裳輿馬極盛一時此司於荆楚歳時記外别添一叚佳話也 
[鳩兹瑞雪]  
　　前報紀蕪湖縣王明府以雨雪愆期設壇邑廟虔禱祥霙云云兹聞閱三日彤雲雖布膏澤未施道憲袁爽秋觀察又接禱三日齋戒沐浴爲民請命十九日晨興果見隂雲似幄北風怒號上午雪珠飛灑如敲金戞玉清越可聽惜片刻即止廿二日早八點鐘滕六君惠然肯来起視空庭密密疎疎幾訝梨花開徧約兩點鐘許屋角墻隂積素約有分許飯後黄人捧出朗照晴空向之穿簾度幙者己歸無何有之鄉高下田疇尚未霑足服田力穡者仍不能無觖望也 
[觀察回蕪]  
　　蕪湖牙厘局許小嚴觀察前因要公赴省謁見三大憲兹於十一日乘輪回蕪 
[刦絲案結]  
　　前報紀緝捕營統領李軍門在震澤附近之某村落獲到青浦刦絲案盜首董大洪一名解至臬轅陳舫仙廉訪提訊之下著釘鐐收禁云云兹悉此案連日經發審委員王大令及青浦縣錢大令提訊董一味推諉堅不肯招大令等密定一計飭將董之鐐銬卸下穿臬轅護勇號褂雜於勇中命原差至司監内提出是安盜犯董履祥兪老三二名解至堂上令各勇站立兩旁大令指謂二犯曰汝二人細看此數人中有　識者否二犯環顧一周指董曰此乃爲首刦絲之董大洪也大洪猶欲强辯二犯曰吾二人己受盡苦楚汝亦不必抵賴矣大令飭上天平架繼加挺棍閱一時許猶不肯認翌日又用刑訊始將實情吐出訊以共得洋銀若干尚存幾何供稱共得二千元業己用罄現己　臬司堂上畫供矣青浦刦絲之案於是乎結聞不日將解撫過堂明正典刑錢大令己於廿七日詣大憲衙門禀辭廿八日啓椗回青浦本任 
[不受使命]  
　　法員芝辣前經法廷派令充當駐紥北京使臣芝心有未洽故辭職不就未悉法廷果肯收回民命否 
[嚴查私烟]  
　　鴉片一物每年自印度運至中國銷售者不知凡幾其中報關繳稅進口者固多而瞞稅私運者亦復不少兹聞有人在粤省禀呈官憲歴訴洋藥私運入口旣於國課有關復於烟商有碍且謂私運之烟俱由外洋口岸而来或私走烟土或煮熬如糜用罐裝載僞充貨物種種不一請行嚴禁等語官憲得禀後卽嚴密查緝己在陽江澤波等處查封銷售私烟店十餘家並有多家經人禀報行將查封說者謂中國官憲如欲杜絶私烟必須嚴密私梟追究烟所從来方可以拔本清源不致奸宄潛藏有誤國課也 
[望雲思雪]  
　　鎭江訪事人云天久不雨四鄉待澤情殷胼手胝足之流往往輟耕而歎曰安得騰六惠臨庶来牟得以下種乎二十二日之夜風伯怒號隂雲密布旣而廉襳細雨敲窗撼瓦清脆如戞玉聲次日仍虎嘯聲雄紅爐無燄曜靈匿景簾外天低韵士騷人咸拈筆梅窗待賡聚星堂禁體矣 
[蔣山寒翠]  
　　金陵濬河之役官吏誓必實事求是限令挑去浮泥四尺有餘丁字簾前青溪渡口凉亭水閣掩映波心平時水面風来天心月到時有倚闌紅袖細數游魚鬢角花枝倒映碧波深處天然圖畫非周昉所得描摹兹者畚鍤齊施石樁畢露風亭水榭時或傾欹以致婦女輩與官爲難動多口角總辦工程巡道飭縣出示曉諭如有沿河蓋屋之人爲保全己產起見唆使婦女滋鬧者定卽提案懲辦並將碍事之房屋拆毁諒無識小民必不敢復萌故態矣○金陵候補巡檢某甲僑居某會館頻年聽鼓窘况難堪遂乘便將會館司事某乙之衣竊藏而出送往質庫取得洋銀二十餘元事爲司事查明前往掛失深恐礙於鄉誼秘而不宜乃不數日而室中所置零星又不翼而飛不脛而走細細蹤迹則一客不煩二主取之者仍爲前度劉郎遂加以惡聲立下逐客之令○某姓年逾不惑膝下一男一女子年八歳女則十有二齡姊弟相携晨窓共讀輕盈韶令秀外慧中愛之直不啻一雙白璧也上月二十日午餐後女忽一去杳然師疑有事未来置之弗問至暮子歸而女不見某姓遺人到塾問之師告以故某大駭徧訪鄰里戚友家毫無影響旋偵知附近草棚内有一光嫗是日忽亦杳如黄鶴至今門扃如故疑其誘拐而逃未識合浦之珠有可蹤迹否 
[東粤官塲紀事]  
　　新任粤海關監督德榷使於本月十七日抵省河卽排導詣日近亭省中文武大員均趨赴亭中跪請聖安然後退入後堂行賓主之禮移時榷使興辭而出呼殿入城旋乎期十八日己時接篆吉時旣届由本任聯槯使委某員將關防文卷移送前来榷使望闕行三跪九叩首禮謝恩祗領視事剛中丞及司道以下均往道賀衣冠車馬絡繹於門○候補道林舫西觀察賀峒接奉兩院札諭委令會辦製造局務想日内卽到局任事也 
[禾中人語]  
　　嘉興訪事人云秀水縣境南匯鎭蔣姓京貨錶學徒某甲因不安本分經其師略施夏楚之威徒遂不别而行一去不返師怒聲言將訴知長上徒聞而懼甚躍入某處蕩中經人見而救援則己氣絶身死無奈報明家屬家屬不肯收殮奔向鋪中責問並欲控諸縣庭旋經蘇張一流人掉三寸不爛之舌善言調處許以從豐棺殮並延僧道誦經屍親如願以償始無言而退○近有一種小錢莊專便人兌換銀洋於中取利出則攙和砂殻入則概剔青錢朘削貧民深堪痛恨去歳爲秀水縣劉邑尊訪悉立飭拘拿究辦禁令高懸迄今己歴年餘若輩遂復萌故智小民持洋銀往兌者每千文必雜以私錢百餘文暗中理出大錢售與本地爐坊鎔化官斯土者若不重申嚴禁恐此後錢巿益將敗壞不堪矣 
[記江右某翁奇死事]  
　　江西訪事人云西瓜洮失愼時有某姓翁隨目洋龍往觀歸忽語其妻曰明日卑人有事出門累卿家守空閨殊歉歉耳妻不以爲意漫聽而漫應之至夜三更携襥被宿書房次晨紅日三竿杳無聲息久之飯熟呼令午餐屢呼無譍者脫揵而入惟見錦衾中 
 
 

Page 3

 
 
鮮血涔涔驚而皥逼視之身旁遺有洋刀復以絲繩穿尻骨一枚辮線繫陽物一具蓋己自宮而死矣嘻異哉 
[虎帳鶯遷]  
　　江西訪事人云周軍門有才向由大憲委令管帶撫標親兵營近因贑州鎭姚總戎出缺所遺篆務調九江鎭何總戎明亮署理遞遺九江鎭篆務經德曉帥商諸劉峴帥卽以軍門署理而以水師營營官張叅戎國柱當親兵營管帶之差本月十五日軍門交卸後卽於二十二日起程 
[閩雜爼]  
　　福州西醫林拱甫先生卓著名譽其治危險症尤能奏效前夕有察院莊某甲後巷某乙因家計窘迫無以餬口竟服阿芙蓉膏迨毒發時家中人始覺延華醫診治投以藥餌不啻石沈大海危在呼吸後延先生奏手幸慶再生憐甲乙家貧如洗爲之惻然並不索值是眞以仁心行其仁術者○烏石山爲省會攬勝之區都人士女每於風清日麗時遊眺其上重九之日中秋之夜游屐如雲樂而忘返此亦俗尚然也日前有某甲年可四十許衣服整潔竟倒斃此山之麓地保因無人承認禀官收殮旋由侯官縣李文卿大令出示招領魂兮有知當與山靈把臂入林矣○己革御前侍衞林鴻鈞綽號兔兔多行不義武斷鄉曲被人控告積案纍纍前督憲卞頌臣制軍彚錄罪狀奏叅革職聞者同聲稱快詎林愍不畏法近日尚敢擄人勒詐無惡不爲現己由官捕獲經臬司張笏臣廉訪飭發府署委員澈底根究除暴所以安良廉訪其知之矣○有葉陳二人向習鞋業年約二十許前日由東街口經過兩人互揪肩背而行適臬憲張笏臣爵廉訪迎面而来二人竟不讓道廉訪大怒喝令扭住帶回署中荷以雙連枷遊街示衆○南臺利發埕有龜奴金滔開設女閭中有妓名寳珠年甫及笄色藝雙街艷名早著其姊寳玉年歳較長羅敷自有夫雖墮風塵未高身價其妹招弟尚未破瓜一笑嫣然眞堪傾國南陽三葛此其龍矣豪商貴客爭以接一談侑一觴爲樂滔坐得纒頭自分綏老此鄉不愁衣食更有寳仙年十八四月間經滔羅致爲妓眞如淮隂將兵多多益善地棍陳孝保慕仙姿以圖奸不遂挾忿成仇仙不自安於七月間逃回母家滔憤甚糾衆數十人將仙擄回藏諸别院後被陳移匿大凡山林柱柱家中其母自失女後寢食俱廢於本月初八日赴海防署控告朱子香司馬准詞飭差先行押放一俟查明分别懲辦○南臺大橋一帶爲盜賊出同之區總巡周鎭軍振南昕夕梭巡不辭勞瘁地方賴以安謐○閩中氣候和暖雨澤愆期現地方官皆至大士殿祈雨并出示禁止屠宰自十七日以迄十九日是早隂雲四合頗有雨意二十日黎明雨絲風片少頃卽止雲霓之望尚未大慰也 
[欣占勿藥]  
　　關道憲聶觀察自蘇回滬偶患喉痛己記前報兹悉觀察邀請名醫診治昨己痊愈本邑印委各員皆赴道轅請安觀察命家丁擋駕示不敢當 
[曲突徙薪]  
　　前晚六點鐘滬南裏鹹瓜街面東樓房之某姓家因煮晚膳烟囱中火星飛出幸經城根推小車之江北人望見大聲呼救迅速從事得以轉危爲安亦云幸矣 
[大鬧烟館]  
　　本邑人某甲素有劉伶之癖前晚八點鐘復赴酒家飲餘興未闌至南巿集水街相近烟館内管領芙蓉洞有頃酒性大發忽將烟槍烟燈烟盤等物一并擊毁旁人上前攔阻奈甲力大於牛當者無不披靡店主知非口舌所能爭飛告十六鋪地甲將甲及毁物解送保甲北局請辦 
[虹口瑣聞]  
　　甲乙兩孩年約八九齡不知其姓氏昨日相約至虹口西華德路爲踢韃之戲忽有送牛奶之馬車轔轔而過不及閃避以致甲孩右足碾傷滾向塵埃中痛哭不己事爲某號巡街捕所見將車扣住欲送捕房甲母聞聲赶来見子傷勢輕微向捕婉告曰馬路之中人千人萬自己不知避讓何可尤及他人婦人家不願蒲伏公庭請將此車釋去可也捕曰諾乃捨之而去○廣東人某甲在公和輪船當細崽昨日由四馬路雇坐東洋車言旋議定車力錢三十文及至馬頭車夫忽添索四文甲不依車夫牽其裾不釋甲怒口角之下繼以揮拳旋互扭至捕房聲訴一切不知捕頭如何剖斷也 
[引誘學徒]  
　　浦東周浦鎭北巿有趙某者開設米莊己歴多年日前被學徒顧某私竊對時表一枚洋數十元作黄鶴之高飛趙令人尋訪毫無蹤跡顧自竊物後被同鄉人著名無賴程阿龍者誘至滬上購買棉衣數件同居滬南某客棧中自在逍遥任意揮霍前日二人在滬北某茶肆小憇適被同鄉人某甲所見上前謂曰爾何不回家爾父母倚閭望斷矣今可隨吾回鄉害汝者阿龍也日後必有以報之阿龍以其侵己欲與之一决惟雄某以孤掌難鳴遂回鄉間告知顧母於昨日偕米莊主来滬旋在北巿芳園烟館將阿龍等獲住不知何以處之 
[受傷殞命]  
　　有龔某者浦東周浦鎭人也稍有資產生一子名阿和不安本分喜與無賴爲伍故家中長幼咸惡之去年將阿和逐出阿和遂在本鎭成衣匠某甲家居住鷦鷯借樹不過一枝祗以阿和亢悍性成竟有强賓壓主之勢本月中阿和購蟹數斤令甲烹之將謀一醉甲以阿和所購不敢下咽恐其悔而尋釁阿和以爲慢己出冷語以刺之甲赤不與之較至是晚阿和之友名槐堂者欣然造訪阿和促膝傾談備述甲不肯食蟹之事槐堂亦斥甲之不是阿和怒不可遏將甲扭住痛毆一頓甲力不能敵以致頭額破裂血污狼藉謂其母曰兒受創甚恐不久於人世矣言畢遂臥牀不起至前日身死甲平某氏痛子將切欲赴南匯縣控告經旁人排解未知能免涉訟公庭否 
[恊緝盜案]  
　　嘉定縣張大令移文至法公堂並有賞格一紙緣該縣境内有安亭鎭天主堂司董監生龔嘉德禀報本月初七夜三更時分被盜匪數十人明火執杖搶刦銀洋銀表等物並永義昶信局被刦一案請爲恊緝葛同轉接閱来文即飭各包探恊同查緝其盜夥張桂堂日前己由捕役拿獲經上海縣訊供想餘匪亦未能漏網也 
[質表破案]  
　　法捕房大自鳴鐘對門有李福森修理鐘表店擅將人家倩修之鐘表押錢抵用昨有某甲投捕房聲稱托修銀表一枚己越四個月之久向索延約不得己扭送捕房請爲追究店主供認押錢使用遂在身畔搜出大小當押票廿餘張捕頭以其慣作此等事囑登申報俾修表者知之可向該店領取以免再生枝節一面將該店主押候解送公堂究辦 
[研訊土案]  
　　老沙遜洋行西人投英領事署控晉泰土行定購大土五十箱延不付銀出貨副領事照會蔡太守差傳晉泰夥周海臣研訊供稱曾代匯海源股東奚侣超向老沙遜定貨後豈知行情日跌延不付銀出貨請傳奚訊追可也太守以老沙遜旣控晉泰不能將奚牽涉晉泰旣稱由奚侣超託定著另行控告以便訊斷以上各情前經列報兹者老沙遜西人復催令付銀出貨否則須償虧耗及利銀太守飭差傳周到案昨午向之詰問老沙遜西人訴稱華歴本年正月初五日来定大土五十箱每箱價銀四百三十九兩逾三月未出照章每箱每月加利銀三兩核計每月須一百五十兩現在巿價每箱祗值四百三十兩似己虧去十九兩計共虧九百五十兩矣再加八月零二十日利銀一千三百兩兩共須二千二百五十兩己收過定銀五百兩除去應找一千七百五十兩周供稱老沙遜所控虧耗利銀無悞惟此貨係代奚定購務請傳奚究追太守謂奚己具禀前来聲稱爾行向做空盤並非定貨問爾代定之貨果寫明向老沙遜代定乎答稱同業代定之貨皆不寫明洋行牌號奚旣購定設或價漲亦須照數發貨不能推諉今有定貨單可証請查閱便知太守問是案先在縣署涉訟黄大老爺諭洋藥董事理處可有章程答稱董事李觀之屢屢邀奚商議奚竟不到太守謂當再俟董事議奪惟老沙遜理追之欵爾應先繳存公堂周稱明日卽可繳存太守曰諾 
 
 

Page 4

 
 
[不認爲盜]  
　　昨報記獲盜略誌一則前日午後捕役將某甲卽羅堂成某乙卽甘錫順及搜出金戒指一枚六門手槍一桿解送到縣是晚二鼓後黄大令升坐花廳隔别研訊命將羅甘二犯帶往二堂宅門等處以免串供先據捕役楊和禀稱小的在溧陽縣當差四年前本縣東鄉某姓家被盜行刦當時拘獲許老和王老么二犯卽經本官老爺迭次研訊許王供出與羅甘等同刼本官老爺命小的等緝拿至今己有四年昨日小的来滬尋緝旋在虹口賭檯上見羅手指帶有金戒指一枚與某姓次贓相同且羅與甘同行顯露破綻小的上前船詰言語支吾向伊拖拉甘身畔墮下六門手槍一桿小的愈以爲疑一再搜查並有鉛彈一匣故將人贓一併送究大令著退下先提羅至案供稱湖南人今年廿八歳向来安分以販鴨爲事此次於昨日抵滬暫住南碼頭長成鴨行所販之鴨亦售與該行昨日午膳後赴虹口游玩順道尋友忽遭捕役悞拘求請開釋大令問曰四年之前爾曾犯過刦案否答稱素来規矩並未犯事大令曰旣係規矩何以溧陽縣中有人扳爾供稱或者此人名姓與小的相同大令曰胡說天下有如此巧合乎况所供係爾與甘錫順二人昨日拘拿時爾與甘同在一寓可將實情供明本縣尚可從寛羅供稱小的與甘向不認識大令問曰然則金戒指何来供稱由表兄給與小的並借洋六元大令問曰此次爾由何處来供稱由湖州販鴨来問爾之表兄是何名姓供稱楊金仁問在何處答稱亦在湖州問金戒指因何借爾答稱小的販鴨沿路經過關卡完稅乏錢是以向楊借貸洋己用盡祇存金戒指大令問金戒指上之牌號爾知否答稱不知大令曰本縣察得牌號開在上海何以楊在湖州給爾如果實係楊給爾該店應開設湖州究竟如何著卽供明羅執定前詞楊和又上堂禀稱當小的拘拿時羅等羽黨共有十餘人小的寡不敵衆祇獲羅甘二人大令命將羅帶出提甘研訊甘供稱小的係湖南人家住大東門内子德居地方今年二十九歳尚有母親姊弟小的亦爲販鴨生意每年来滬二次本月十三日到滬十七日回湖州二十三日又到滬上住在南巿董家渡直南蔣大順雞鴨行此次同行者共有三人小的自幼迄今從未犯案大令曰爾旣是好人爲何身藏六門手鎗供稱小的在湖州起行時有馬姓友人托小的代購大令問曰馬是何處人現作何業供稱馬與小的同鄉現在長興縣當差大令問曰手鎗爾從何處買来出價若干答稱小的抵滬後因人地生疎轉托友人洪寳不知出洋多少亦不知何處買来大令問洪寳作何生意住在何方爾可知鉛彈共有幾料答稱洪寳亦爲鷄鴨生理住在董家渡鉛彈不知其數大令曰爾旣代友買来豈有不知數目之理供稱共給洪寳洋五元彈子不知其數惟知裝滿一匣而己大令將匣開看見彈己用去數粒復騐手鎗有火藥痕迹顯見己經放過復加盤詰矢口不移大令曰爾等若能實供本縣卽可從寛發落如執定前詞本縣須備文將爾等解歸原縣究辦甘供稱此亦無可如何小的實未爲盜大令著捕役取到鐵練二條飭將羅堂成甘錫順分别鎖項諭令該捕於次晨帶往長成及蔣大順二行查問禀覆候核如途遇洪寳立卽拘解到案該捕唯唯而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[是何轇轕]  
　　李廣興桶店主婦李張氏投英公堂控夥計李阿生病故後函追其兄嫂到来料理一切不料棺殮之後竟將店業圖吞蔡太守諭候訊供核辦前日之晚飭提庭訊李張氏訴稱阿生由馬桂明薦来爲夥己歴多年及患病卽爲之延醫調治所費不貲死後知照其兄李月照李生照及其弟阿林到案摒擋棺木事後月照及生照之妻鄔氏忽然一擁上樓掩住小婦人之嘴攫去洋銀兩宗共五十四元並衣服若干件小婦人欲喊不能幸鄰人在門隙中見之喚捕拘拿解案月照生照及鄔氏同供阿生在日與李張氏合開李廣興至光緒十五年剖分立有合同載明歸氏木桶一百五十件店由阿生獨開今將合同呈閱小的及小婦人並不攫取洋銀李張氏訴稱店係小婦人獨開並不與阿生合股訂立合同馬供稱當時小的曾薦阿生至李張氏處帮夥並非合股開店李阿林供稱小的是阿生之胞弟向在上海長兄月照次兄生照則均在寧波太守問月照等曰阿林是否爾弟答稱是問阿林旣向在上海知阿生究係李張氏之夥抑或股東答稱是夥惟其中尚多轇轕耳太守細閱合同問中証何在月照等答稱不在此太守謂店係李張氏所開爾等不應意圖吞没遂著月照生照具店業無干結李張氏又稱被攫之洋銀衣服及貨一百五十件請卽追還况尚有人盤踞在店奈何太守謂何人盤踞隨時交捕可也旣稱尚有洋銀衣服店貨姑候查明再行究辦 
[縣案彚錄]  
　　蘇鄉婦沈張氏寄跡滬上與張逸堂姘識未幾又與沈阿岳私通致張妬姦起釁持刀行兇將沈刺傷由英公堂送縣訊辦判將張懲責枷號未幾張棄枷逃逸沈張氏則判定押候遞解此己列入前報前晚帮審委員葉司馬升堂提訊該氏之弟張松林投案訴稱蘇州人胞姊沈張氏奉諭遞解小的爲此来案求恩給領情願自行回里司馬曰本當照例遞解今姑從寛著將沈張氏交張松林領去速行回里○劉如得投縣呈控王陸氏王子生母子及湯阿貴不遵行規擅售樹柴隱戤白拉等情黄大令准詞提到於前晚訊問劉訴稱本邑人現在治下開設劉萬豐樹柴行向守行規今由王陸氏母子及湯所開之稻柴行擅賣樹柴紊亂行規且有隱戤部帖之事向論不理爲此来案控告求恩訊究湯供稱向開稻柴行並未賣樹柴行中領有部帖載明小的學名湯谷華字樣况劉所開樹柴行除一店一棧之外尚開數家並無部帖均戤萬豐行帖劉供稱小的祗開一行一棧此外並無行棧湯所供均係子虚今將從前縣尊整頓柴業頒發告示一道呈案請閱王陸氏供稱柴行係丈夫開設帖上亦寫丈夫之名自丈夫故後小婦人母子賴此度日子生供與母略同大令一再駁詰兩造各執前供大令謂劉曰爾開設樹行如果一行一棧亦無妨碍如一行之外分開數家卽屬有違法紀餘行收閉王陸氏之帖明係丈夫之名亦應照例更換姑念苦求至再從寛免究與湯一併具以後不賣樹柴切結呈案並諭原被曰嗣後爾等各謀各業不得肇訟兩造遵諭而退 
[英界公堂瑣案]  
　　有施雲林者向木作頭楊子山所用木工常生强索洋銀一元口角之下楊斥施不應如此施恨之持刀戳傷楊之手背等六處楊遂投報捕房捕頭派包探顧阿六拿獲施及其黨施雲其王隆寳解送公堂蔡太守略訊情由飭押候楊傷痊質訊此己列入報章矣昨日楊投案訴稱小的行過浙江路鞋店前突遇施等阻路行兇現在傷己略痊然未全愈二施及王同供稱小的等皆梓人傳中人偶爾失和未嘗揮刃顧探禀稱施等己在捕房承認行兇蔡太守飭一併移送上海縣請黄大老爺騐傷究辦復諭令楊自行投質○包探何瑞福禀稱小的查得竊犯王金春串合陳五照掩入彭琴舫家竊衣物事爲無賴許友夫王扣六陳阿榮所知向之婪索計許及扣六各得洋銀三元陳得錢二千八百文查許前曾犯事送請大老爺遞解回籍是以一併拘拿吊贓送案彭訴請領贓金春供稱小的係寗波人竊取彭家衣物被許等藉故拆梢陳供稱小的曾代金春質贓許供稱小的係湖北人夙與金春相識故向稱貸並非婪索分肥扣六及阿榮不能狡辯俯首求恩蔡太守判令將金春笞責二百板管押三月期滿遞解回籍五照笞責一百板許笞責二百板遞解回籍扣六笞責一百五十板阿榮笞責一百板贓給失主領去○包探唐寳榮禀稱某切麵店主婦張吳氏家時有日本女郎来往比鄰鄭金標無端索詐恣意行兇小的因拿鄭及同居之周郭氏送案張吳氏訴稱小婦人家中時有日本女郎来玩耍並無他故四百四十號華捕禀稱小的目見鄭兇毆張吳氏日本女郎某氏供稱暇時偶至張吳氏家閒話不知鄭如何索詐潘葉氏供稱鄭向張吳氏尋釁小婦人曾出而解勸鄭供稱小的係山東人見日本女郎至張吳氏家因詢以来此何事並不詐訛周郭氏供稱小婦人與鄭同居致被一併傳案唐探又禀稱鄭冐充探夥圖詐不遂以致逞蠻蔡太守判罰鄭洋銀十元悉數撥充某處西醫院經費○二百九十八號華捕禀稱華如金楊啓方在路爭毆一併拘案華供稱在怡和繅絲廠執事見楊及陳阿榮向女工調笑告以不得無禮伊等懷恨於心卽向小的尋釁華毛毛供與相同楊陳同供稱小的等並不調笑女工另因細故口角竟爾遭毆蔡太守飭將楊陳一并交人保出諭以如再生釁定予重辦二華卽行開釋○包探顧阿六禀稱小的緝獲竊犯王阿生弔出衣物詰知竊自鄭王氏高炳全兩家今特解送案下鄭王氏及高均投案領贓王認竊求恩蔡太守判令管押一月贓給男婦兩失主分别認領○包探陳阿九禀稱孩子李富榮賊星照命近竟學爲胠篋生涯某日淹入魯麟洋行竊取行夥李金芝之眼鏡經小的拘獲人贓解送案下李供稱小的係江寗縣人家有父母流落治下衣食俱無凍餒交加不得己而犯竊蔡太守判令責手心一百下押令回籍贓存俟失主認領 
[法捕房瑣事]  
　　昨禮拜五葛同轉蒞八仙橋捕房會同謝副捕頭發落各案臚列於下○松江婦人吳寳珠卽張孟氏被誘至客寓奸宿一宵復寄汪朱氏轉荐花烟館内爲娼一案己紀前報昨提吳蘇小到案著先行枷號兩個月期滿笞責二百板汪朱氏檀留来歴不明之婦女著掌頰八十下書候其夫投案具領吳寳珠卽張孟氏據供丈夫姓張名瑞福在提營充當弓箭手著卽来案具領○春裕成雜貨棧控失蓮心一桶爲野鷄扛夫姜阿金售與叙泰南貨店同轉著交餘黨小六子等到案再訊昨提姜阿金著照原斷笞責四十板從寛釋出並諭將阿華小六仔等隨時扭送捕房懲辦○成美烟館主楊阿金控王成甫串竊烟槍一枝同轉著交到串竊之孫永生到案再訊己紀前報昨提王成甫到案著改爲掌責一百下從寛釋放並諭將孫永生隨時扭送捕房究辦○許尚榮吳文卿控陳松蘭多出東洋紙一百件經葛同轉訊明屬實飭將存案之票銀一百五十兩領到寳紋二隻及洋五十三元四角半令許尚榮出具領狀投案具領爲昨報所己紀昨據許尚榮吳文卿寫具領狀并申訴陳松蘭向李美記商懇等詞同轉請此案業己定讞無容多凟著照原斷將應領銀一百四十六兩如數領去許吳二人叩謝而退○廣泰源烟館控串竊烟槍之趙壽堂昨日提訊同轉著從寛開釋並諭以後不得擅自與人同入烟館釋出後若遇見福生准爾隨時扭案以便懲辦趙叩謝而退○施雨山持王槐蔭名片投案聲稱奉主人之命来保竊表案内之朱德昌請准保釋同轉謂冷店動輙毆人褫衣本委查明後尚欲從嚴究辦爾旣来案具保著覓本租界店空圖章出具保單准爾具保○朱錦榮控吳渭甫經手放帳二百九十餘兩並私收帳欵洋三十六元吳供爲吳阿三串同業己逃往寍波吳渭甫係劉樹三擔保請爲提究經葛同轉訊供將吳渭甫押候交銀案懸日久尚未了結昨飭探傳到擔保之劉樹三並據原告朱錦榮投案同轉問劉曰吳阿三現在何處供稱八月十三日己交還朱錦榮同轉謂吳渭甫一味挺押旣作保人應向爾追理劉供當時只保人不保放帳同轉謂要爾保人何用命提在押之吳渭甫供稱實被吳阿三收取小的無從措繳同轉以其狡展著先掌頰四十下又謂劉曰爾旣不清理惟將爾一并禁押○南巿十六鋪某米行執事人孟鳳岐遣抱投案禀稱被黄均生積欠米洋數百元現在黄因案禁押捕房求請歸案辦理同轉閱禀之下命提在押之黄均生到案問因何拖欠鉅欵抗不肯繳又有孟控爾欠銀二百數十兩究竟如何黄供無人具保不能清理同轉謂准爾交保出外清理禀詞擲還待原案了結再行投案請追抱呈遵諭而退 
[惠徧餞黎]  
　　憫時艱而宏濟德沁心脾獲義賑其咸蘇芬留齒頰敝堂施粥本無恒產全仗捐資計開第二起施粥捐共收英洋一百二十六元五角黄荳二石彚領之餘莫名欽佩具徵諸善信扶持共切惻隱常存數過百齡慶同登於仁壽誠通一點卜備致乎嘉祥謹求附列報章用伸謝悃[  上海虹口元濟善堂同人等拜啓]  
[恩周枵腹]  
　　鴻嗷獲哺感至德於難名鮒况堪憐沐洪恩而有濟敝堂施粥經費不敷迺蒙陳源盛寳號經募牛庄仁裕號裕盛福裕盛泰裕盛長裕盛增五户各助洋十元楊有軒五元義順魁元茂德阜凝盛長源盛致逺和恆發東世昌德七户各兩元長源隆一元照數祗領具徵諸善士慈悲普發困厄常援天時與人事兼權立功旣懋世業偕家聲並振食報正長謹誌頌忱并伸謝悃[  上海虹口元濟善堂同人等拜啓]  
[廣東官報]  
　　十一十一日補用巡檢薛道楨禀謝委清查局差補用巡檢沈祖蔭禀到京来補用巡檢尚承勤禀知本日到差候補縣　挈蘭禀見禀到赴清逺會縣紳籌辦積榖並修基圍等差新選海康縣王星齋禀見禀辭赴京委署定安縣李宗道禀謝委○十二日補用府何匯仁禀到京来候補通判漆澍禀到腋　增城縣孫多璐平逺典史婁鈞俱禀到卸事回○十三日補用縣盛寷懷禀見禀辭往上海公幹○十四日肇慶府王禀到卸事回補用縣張允武神縣陽顗候補縣丞楊樹春禀到就来 
[蘇州馬大籙巷直東義賑公所桃隖同人彚報蘇復昌滬信昌杭公信寗文茂粤會館各收欵十一月上旬清單]  
　　培字册薛元豐盛調記王肇彤汪培林求天佑安四户各一元無名氏薛經訓二户各二元延陵壽萱稻香書屋二户各十元朱迪生無名氏合十元陜西張廉翁三十元延陵壽萱清河壽萱二户各洋一百元代收金陵老廣和藥號應君含章經收桶捐夢鷗仙館一元廣字册七十九號至一百號止共十二元謝允候本洋二元散錢一百四十文湘鄉周復初二百四十文無名氏恆泰興行二户各五百文介福昌綢號朱君靜涵經收桶捐星聚堂陳府檢廳劉老爺二户各二元月餅條二百文以上二十二户共收洋二百九十五元本洋二元錢一千五百六十文共合規銀二百二十兩五分 
 
 

Page 10

 
 
一厘○蘇州中巿復昌蔣徐君乾齋經收復字册蘇海堂一元江夏不肖子四元顏榮琯爲母病痊二十元松陵陸胡氏求身體平安洋一百元以上四户共收洋一百二十五元共經收信字册江夏文記一元河南帮牛佩亭募十二千文福建帮許子章募十六千文浙江帮沈柳堂募徽帮謝鳴九募本帮翰同堂募金陵帮耿叔募四户各二十千文沙巿電局募王杏村候鳴皆吕榮甫合二十千文湖南帮廖竹亭募二十四千文本帮楚安里募陜帮苟元春募二户各三十千文漢陽帮張恕臣募武昌帮童南軒募二户各四十千文江西帮樊梅亭募六十二千文川帮張如春募一百八十千文吉林電局募晉賑第三批規銀八百四十六兩五錢三分三厘以上十六户共收洋一元錢五百三十四千文規銀八百四十六兩五錢三分三厘共合規銀一千二百二十五兩五錢四分二厘○杭州公信號廣東金陵會館經收下旬恲登○本旬共收規銀一千五百三十七兩五錢七分六厘連前共收規銀一萬四千九百八十三兩二錢八分三厘○今託電報局揚君子葷匯交嚴佑翁規銀七千兩前後共解直東賑欵規銀一萬六千兩 
[上海北巿絲業會館籌賑公公少欽經收順直山東山西賑捐八月廿八至三十日第三千六百八十九至九十一次清單]  
　　廿八日吕小三洋廿元東陽署林子保兄平安　元金匱縣署單蓉坡募無名氏五元又力不足人醫藥資移助四元蕪湖保甲局姚成馨爲孫其英病痊完願四元近水居萬力氏各二元武林趙否槎求女病速愈一元如臯郭枚臣王蔚卿趙實夫一元無錫輔仁顧道原募華汝明華錫嘏華振均三户各一元無名氏一元浙慈盛次梅二角○廿九日潘燮丞規銀七十兩兪翰蓀求病速愈由建始縣姚樂泉大令託江孚船来銀五十兩批見規元五十一兩朐陽唐作之求父病愈由福和莊来錢五十千文合洋四十七元四角八分清芬堂章洋廿四元武穴中孚愼亭氏求子由江孚船十元又陳麗泉乃孫週歳筵資移助六元又寗陳氏求子無名氏合家平安各二元雙林汪春暉堂爲鄰近失愼幸獲平安十元如臯許封五求父病速愈十元盡心人十元素心人十元江孚船帳帳捉獲扒手搜出銀表售價洋十元又銀三兩八錢批見規元四兩零二分寓蘇禾家衖徐宅求妹病速愈六元松江王任卿求子病愈六元蘇州徐思泉求身安事順四元又求内人李氏產速平安四元又求兒林初讀書聰明身子安好二元王學海求瘧病速愈並永不復發二元杭州無名氏二元同人亨一元梁洗氏保子五角○三十日乍浦謙益堂主人洋廿元楊國治求保父病速愈開胃便通廿元屠甸鎭惜福子爲哲嗣入泮承親友賜賀將筵資移助對開洋四十元王庸序耳疾漸痊完願求速愈洋十元苕溪完願十元泰州署祗是齋主病愈還願十元方丈港端陽生八元黎里力不足子爲室人病愈完愿六元三墩明善堂墓嚴弨裘爲三子文生汝能病祈速產五元又唐學川爲長孫伯熙病危祈愈二元又倪安貧祈福一元再益堂四元白鶴江通源典潘品華求室人病愈一元通州乾復典酬不盡愿子一元桐城榕泰銅本洋一元○東台朱丁徐余厲程六善士募存悔道人枱蘭主人各洋四元不留名揚恆豐湯姓女吏李恆順萬福祥范汪氏隱雲子七户各洋二元楊雨生必達齋主人俊逸居士不留名種德堂五户各一元燕翼堂錢八百文共十五户合洋廿七元銀五錢 
[上海北巿絲業會館籌賑公所施少欽經收順直山東賑捐九月初一至初五日第三千六百九十二至九十六次清單]  
　　初一日無名氏等叩頭求神保佑父親病愈由裕太公来洋一百元白下朱小園洋廿元趙冠慶十元眠雲樵子十元西塘朱華樵幸抱令孫承親友賜儀將湯餅資移助六元陸昭容四元紹興具忠臣三元齒德堂徐無名氏各一元三槐堂王隱名氏各五角潮州海陽翁紹泉一元慈谿徐子執求病郎愈一元玉梅氏一元義昌劉玉記銅洋五元○浙省慶福綢莊丁嘵芳經募第一批萬善壇施果證子洋廿元丁覺道爲子求病痊十元雨亭求家屬平安六元無名氏三元○初二日華亭楊稻香求妻病速愈由和泰豆行高志鴻兄交来洋四百元新篁厘局朱紹滋爲嚴病愈完愿洋三十元雲官求恙速痊由青捕縣署帳房寄来十元泰州朱桂馨爲母佘氏求資冥福十元揚州趙朱氏十元黄石港汪謹記五元無名氏求病愈五元姑蘇藝繭堂倪趯文爲内室求病速愈四元松江知足子二元嘉定廖遜記完心愿保佑合家平安二元杭江干延壽室主潘二元集鳳堂求家宅平安二元坦直橋　志清求病速愈一元○初三日淡水鄭善士由福裕南来規元一百兩蘇州位育堂張稚珊募周東伯求母病早愈洋五十元嘉興大昌杭惟善求母病速愈洋五十元吳有記廿元高郵丁玉軒募貽厚堂少記廿元周浦懐忠堂求病愈十元蘇州勉力有心人續助十元松江趙麒玉因室人病愈完愿五元硤石厘捐總局萬奂廷酬願四元周捕求兒病速愈人三元泰州天和齋扇鋪門首桶捐洋一元二角○通州乾復典募映雪堂無錢作善氏陳公氏善人四户各錢二百文黑心人五百文無力人四百文消災人鎭江兒三户各一百文行善無錢四十五文共十户合洋二元○初四日長沙縣徐讓立規元一百兩振宜堂求父病愈洋五十元綢緞業緒綸公司九月九日爲軒轅聖帝誕辰節省筵資移助由司月九和號来洋三十元又有心無力子求病速愈五元硤石絲捐公所馬瞿春求病速愈三十元蕪湖崔同茂募崔種德堂求病速愈廿四元五角又無名氏求保平安十二元五角又三元昭文縣署袁擇民求保佑妻產平安十元南匯鞠文圃丁松年病愈完願各二元太倉李夢花爲孫曾翰求易長大平安二元梁溪萃興過發記一元不書名求消災降福五角太倉汪仲虎績募陸晋卿昆仲四角又黄澄之周孫丹各二角○初五日誠求子求合家平安由同豐永来洋一百元無名氏由孟黼廷兄来洋五十元武林澄心子完愿四十元沈覺澄爲次男鴻来恙求速痊十元楊州愼修書屋主人病愈完願十元隱名氏五元常熟同福義太原氏次子冥壽經懺移賑三元退一步想人完願二元揚州金蘐堂二元無力人求家宅平安一元 
 
 
 

Page 11

 
 
   
 
 

Page 12

 
 
[光緒十九年十一月十三日京報全錄]  
　　宮門抄○諭旨一道錄前○晉撫張奏和縣互相調補摺○又奏請江浙紳士謝家福等傳旨嘉奬片○又奏調署府縣各缺片○又奏委署道缺片○江督劉奏考試各員片○又奏飭知府赴新片○又奏副考官請假省墓片○臨元鎭馬奏爲聞謝天恩摺○將軍希奏閩關平罰三欵銀兩循側泰聞摺○江督劉奏同知留於江蘇補用片○十一月十三日户部通政司詹事府廂黄旂值日無引見○麟中堂等考試漢廕生覆命○張中堂續假五日○恩輝續假十日○召見軍機皇上明日實正壇内上祭禮成後還宮辦事召見大臣後至皇太后前請安畢還宮○○頭品頂戴山西巡撫臣張煦跪奏爲知縣互相　　以重地方恭摺仰祈聖鑒事竊照知縣爲親民之官必須人與地宜方足以資治理兹查解州屬之芮城縣雖係簡缺惟接璞　省土客雜處緝捕彈壓均關緊要非才具明　之　　　　任　住　　曾福善年六十二歳江西餘干縣進士由歸班知縣選授芮　　知縣光緒九年八月十二日到任該員心地　　辦公　　　　　　惟捕務非其所長於斯缺不甚相宜未便稍涉　　查有　　　縣崔鑄善年四十九歳直隸慶雲縣監生遵例報捐府經歴違用在籍辦理圑防出力奏保矣選缺後以知縣用同治九年　　　平府經歴十二月初四日到任丁憂起復以知縣引見光緒二年七月初四日到省補授虞鄉縣知縣調補今職十三年六月十七　　任該員精明幹練振作有爲以之調補芮城縣知縣可期措置裕如所遺陵川縣員缺地僻事簡卽以芮城縣知縣曾　　　補　　　任如此一轉移間人地各得其宜該員等任内均無違礙處分據布政使胡聘之按察使張汝梅會詳請奏前来合　　　天　　准將陵川縣知縣崔鑄善與芮城縣知縣曾福善互相調補於治理不無裨益如蒙兪允該員等均係簡缺知縣互相　　　　　　毋庸送部引見至崔鑄善係再調人員應完罰俸銀兩飭令依限完繳合併陳明所有知縣互相調補以重地方緣由理合恭　　　伏乞皇上聖鑒謹奏奉硃批吏部議奏欽此○○張煦片再臣接淮江蘇撫臣奎俊咨稱江浙紳士謝家福嚴作霖宋治基王熾昌張嘉瑞陳宗浩桂蔚章彭煜南金應鴻王綜愓廷杲方仁堅徐俊元吳韶生吳又清兪書祥謝家樹等素行好　　遇各客災荒無不分投勸募集欵助賑本年春夏山西口外各廳辦理賑撫該紳等先後共募捐規平銀一十一萬五千兩解由直隸津海關　轉發辦理山西義賑紳士潘民表核實散放拯救災黎并稱所捐之欵不願請奬洵屬裨益災區勇於爲善又據山西振捐局道詳稱籍隸山西之前任御史新授甘肅凉州府知府王傚新授甘肅遺缺知府龎璽詹事储右中允李殿林翰林院編修陳履亨檢討康際清工部候補主事何乃瑩吏部七品小京官李廷颺等先後捐集京平銀六千兩寄晉分撥災區濟賑所捐銀兩亦不請奬似未便没其好善之忱等語先後詳咨到臣覆查江浙紳士謝家福等勸捐鉅欵恊濟晉邊實屬念切民瘼不分畛域前任御史新授甘肅凉州府知府王傚等供職京華勸捐助賑亦屬情殷桑梓力拯民饑雖均不願請奬曷敢壅於上聞合無仰懇天恩俯准將江浙紳士謝家福等山西京員前任御史王傚等均分别傳旨嘉奬以彰善行而勸將来出自鴻施是否有當謹附片陳請伏乞聖鑒訓示謹奏奉硃批謝家福等均著傳旨嘉奬欽此○○張煦片再調署太原府事大同府知府國鈞飭回本任遺缺查有候補知储徐炑老成諳練辦事認眞堪以署理調署澤州府事寗武府知府吳鴻恩調署平陽府事澤州府知府周天麟均飭回本任其平陽府知府一缺查有候補知府錫良振作有爲實心任事堪以署理又陵川縣知縣崔鑄善與芮城縣知縣曾福善經臣另摺奏請互相調補應飭先行赴任署理以專責成據藩司胡聘之臬司張汝梅先後會詳前来除分檄飭遵外理合附片具陳伏乞聖鑒謹奏奉硃批吏部知道欽此○○張煦片再雁平道玉恒因保薦卓異請咨赴部引見所遺該道篆務自應委員接署以專責成查有儘先補用道陳占鰲老成穏愼辦事實心堪以署理除檄飭遵照並咨明吏部外理合附片具陳伏乞聖鑒謹奏奉硃批吏部知道欽此○○劉坤一片再部定新章府廳州縣凡由俊秀監生出身各員無論捐納勞績現任候補均應一體考試等因兹據江寗藩司將江寗應考各員陸續詳送考試前来經臣考試得江蘇試用通判趙廷寀補用知縣歐陽佺均取列二等候補知縣邵承灝候補知縣戴德明均取列三等以上四員照章准其補署差委除將未考各員陸續調考外所有考試各員等第緣由謹會同江蘇巡撫奎俊附片陳明伏乞聖鑒謹奏奉硃批吏部知道欽此○○劉坤一片再新授揚州府知府沈錫晉現己到省自應飭赴新任以專責成據江寍布政使瑞璋呈報前来除檄飭遵照外謹會同江蘇巡撫臣奎俊附片陳明伏乞聖鑒謹奏奉硃批知道了欽此○○劉坤一片　再現准江南副考官翰林院編修文廷式函稱廷式奉命典試江南現己事竣應卽回京供職惟廷式原籍江西萍鄉縣祖墓歳久失修瞻望松楸彌深感慕江寍距江西本籍一水可通擬懇天恩賞假兩個月自備資斧回籍修墓一俟假滿卽行入都恭覆恩命請爲作奏等因理合據情附片陳請伏乞聖鑒訓示謹奏奉硃批文廷式著賞假兩個月欽此○○提督銜調署雲南臨元鎭總兵奴才馬維騏跪奏爲叩謝天恩仰祈聖鑒事竊奴才在雲南普洱鎭總兵任内於光緒十九年五月二十日接奉雲貴督臣王文韶照會内開臨元鎭總兵何秀林因病出缺所遺臨元鎭篆查有現署普洱鎭總兵記名總兵馬維騏器誡沈毅謀勇兼資從前督帶練軍駐防臨安邊界兵民輯洽中外調和堪以調署馬維騏由普洱至蒙自尚需時日現值滇越勘立界石彈壓防護專閫未可久懸查有提標中營現署雲南城守營叅將劉銳恒明練勤能熟習邊務堪以暫行護理除附奏外飭奴才接署總兵篆務日期循例自行題報等因奴才由普洱起程於七月初二日行抵臨安府蒙自縣城據鎭標中軍遊擊錢之福將欽頒乾字三千五百九十二號總兵關防一顆王命旂牌伍面桿副末塡用火牌三張及官兵文卷等項賫交前来奴才當卽恭設香案望闕叩頭謝恩訖卽於是日該管署事除整頓營伍籌辦邊防事宜容奴才隨時禀商督撫臣敬謹辦理並將到任接署鎭篆日期循例恭疏具題外伏念奴才一介庸愚毫無知識總兵爲專閫之員臨元握巖疆之重惟有實心効力督率將備愼固邊防遵守條約以期仰答高厚鴻慈於萬一所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○福州將軍兼管閩海關稅務世襲一等繼勇侯奴才希元跪奏爲循例奏聞仰祈聖鑒事竊查閩海關徵收正耗錢糧之外有併封平餘漏稅罰料書役截曠三項銀兩留閩犒賞並辦公費零星等事之用不入奏銷乾隆五年經前署將軍策楞管關任内奏明前項銀兩用無定額事屬零星仍請留閩以充公用每於年滿將一切用存數目奏報奉旨敕部議准遵行在案兹光緒十七年八月十六日起至光緒十八年七月十五日連閏計一年期内經徵正稅盈餘等銀並支解數目經奴才造册奏銷在案所有一年期内並封平餘漏稅罰料書役截曠等銀五千一百七十三兩二錢二分七厘舊管節年用存銀一萬五千二百一十五兩一錢九分二厘二共銀二萬三百八十八兩四錢一分九厘内除動支加平各項銀五千八百三十二兩一錢七厘外實在存公銀一萬四千五百五十六兩三錢一分二厘奴才謹將收支仔剩數目循例繕具四柱清單恭呈御覽伏乞皇上聖鑒敕部核覆施行至光緒十八年七月十六日以後平罰三欵銀兩容照案歸入下届奏報合併陳明謹奏奉硃批户部知道單併發欽此○○劉坤一片再吏部奏定章程各省督撫辦理中外交涉事件准調候補選人員差委近年兩江洋務事宜日益繁多需才孔亟兹查有福建試用同知余貞祥廣東監生同治十二年在福建甘黔局報捐縣丞指分福建試用光緒五年六月在廣東豫捐局加捐同知仍指福建試用並加知府銜該員年壯才明辦事勤謹熟悉洋文洋例兼習外國語言前在廣東隨辦交涉事件深資得力嗣来江寍派委辦理洋務亦能不激不隨動中竅要若於江蘇補用於地方洋務均有裨益合無仰懇天恩俯准將余貞祥仍以同知留於江蘇補用俾臣得收指臂之助如蒙兪允再行給咨飭令該員赴部引見以狡　制謹附片陳請伏乞聖鑒訓示謹奏奉硃批著照所請吏部知道欽此 
 
 

Page 13

 
 
[光緒十九年十一月十四日京報全錄]  
　　宮門抄○直督李奏查明順直災重州縣請蠲豁糧租分别撫卹摺○十一月十四日禮部宗人府欽天監正黄旂值日無引見○補用道府王灃等謝恩○松慶連華謝左監副右監副恩○阿克東阿續假五日○召見軍機○○大學士直隸總督一等伯臣李鴻章跪奏爲查明順天直隸本年秋禾被水災重州縣專案懇恩蠲豁糧租分别撫恤仰祈聖鑒事竊查順直各屬自春徂夏麥收尚稱中稔迨大田播種方冀啺雨應時秋收有望詎自六月以後大雨兼旬東北西北邊外山水暴發奔騰匯注洶湧異常永定河南北運河大清瀦龍潮白子牙灤河鳳河同時狂漲漫溢多口上下千數百里巨浸汪洋平地水深丈餘順天保定河天津等府屬田廬冲淹人畜漂涿水勢之大災象之車較十六年爲无甚此外各府州屬亦有被潮被雹地面災區頗廣迭經臣等率同潘司籌賑局司道籌措欵項並電商各省官紳倡勸集捐嚴督印委辦理急撫及堵築漫口疏消積水先後奏奉恩旨賞撥奉天粟米江蘇江北河運海運漕米及漕米折價並准動撥庫欵展辦賑捐以資賑撫據順屬之大興宛平通州三河武清寳坻蘇州香河寗河覇州保定文安大城固安永清東安良鄉房山涿州昌平順義懷柔密雲直屬之灤州盧龍樂亭清苑滿城安肅定興新城愽野望都容城完縣蠡縣雄縣祁州安州高陽河間獻縣肅寗任邱吳橋天津青縣靜海滄州南皮鹽山無極邯鄲雞澤開州東明長垣豐潤玉田隆平深州武强饒陽安平六十四州縣先後禀報經各道府廳督同勘議由藩司格長核明具詳前来除開州東明長垣三州縣係被黄水照案另奏其昌平州等二十州縣情形較輕亦另案奏辦外計災重者通州等四十一州縣内通州定福莊等二十九村成災九分南許家塲等一百六村成災八分海子窪等七十六村成災七分棗林莊等九十七村成災六分十里莊等八十村成災五分蘇莊等三十二村歉收四分喇嘛莊等三十一村歉收三分三河縣錢公莊等二十三村成災八分蔡各莊等十二村成災七分毛莊等十二村成災六分藍莊窠等十村成災五分大索頭等一百三十村歉收四分喬莊等四十五村歉收三分武清縣九河辛莊等一百二十九村成災九分寺上等一百二十村成災八分匡免港等一百六十三村成災七分李莊等一百五村成災五分許莊等二百三十三村歉收四分寳坻縣于家堡等主十四村成災十分小鄧莊等九十七村成災九分黄莊等一百五十七村成災八分史家莊等八十二村成災七分中登莊等一百一十四村成災六分張古莊等一百六十村成災五分　子莊等二百三十四村歉收四分薊州青淀莊等二十三村成災八分狗兒窩等三十村成災七分東草廠等七十二村成災六分張木匠莊等五十八村成災五分司莊子等三十八村歉收四分劉各莊等六十一村歉收三分香河縣大霍辛等六十九村成災九分劉慶等一百二十七村成災八分香城等七十一村成災七分子辛等三十四村歉收四分寗河縣東隄頭等七十四村成災八分江窪口等一百一十四村成災七分船沽等五十三村成災六分阜淀莊等四十五村成災五分覇州煎茶鋪等五十九村成災九分信安等五十二村成災八分石城等三十四村成災七分山河集等二十五村成災六分西張家莊等十七村成災五分南燕家務等五十九村歉收四分南孟等三十二村歉收三分保定縣崔家莊等三村成灾八分張青口等十村成灾七分西柏木橋等一村歉收三分文安縣高家頭等四十九村成灾八分張長田等二十七村成灾七分前孟屯等六十四村成灾六分麻各莊等五十一村成灾五分莊頭村一百一十八村歉收四分大城縣石疙疸等九村成灾八分東白洋等三十三村成灾七分郭莊等三十五村成灾六分馮莊等四十五村成灾五分中莊等六十四村歉收四分里垣等二十五村歉收三分固安縣北相等十六村成灾七分北化各莊等二十村成灾六分郭家務等七十一村成灾五分北村等五十二村歉收四分西徐等二十九村歉收三分永清縣信安鎭等六十村成灾八分東董家等二十五村成灾七分趙家塲等十村成灾六分東塔兒巷等一百二十八村歉收四分東安縣東沽港等五十二村成灾九分蘇家莊等十四村成灾八分馬杓　等一百九村成灾七分左奕等一百一十七村成灾六分蠻兒營等十九村成灾五分穆家口等二十五村歉收四分高家莊等十一村歉收三分大興縣孫河鎭等十村成災九分青雲等店四十五村成災八分定福莊等九十五村成災七分采育鎭等七十六村成災六分垡上營等二十一村成災五分宛平縣龍泉務等十四村成災九分麻峪村等三十六村成災八分盧溝　等四十九村成災七分高各莊等四十九村成災六分西安佐等二十八村歉收四分碣石村等七村歉收三分良鄉縣錢夏營等三十六村成災八分黄管屯等二十八村成災七分南關等二十四村成災五分東關等十一村歉收四分小營村等二村歉收三分房山縣馬各莊十三村成災七分瓦窰頭等十作村成災六分南白岱等七村成災五分尤家墳等三十村歉收四分涿州永樂村等四十四村成災八分望海莊等五十三村成災七分馬坊村等三十分村成災六分潘各莊等八十三村成災五分蔡家莊等七十一村歉收四分東關等四十三村歉收三分順義縣大孫各莊等二十五村成災九分東王辛莊等三十八村成災八分崇各莊等四十九村成災七分井上村等七十四村成災六分田家營等九十七村歉收四分懷柔縣高家兩河莊等十七村成災七分郭家莊等十二村成災六分張自口莊等十六村成災五分密雲縣子辛莊等五村成災八分東營莊等七村成災七分西大屯等六村成災六分小辛莊等四村成災五分灤州馬城鎭等七十一村成灾六分太平莊等一百一十村成灾五分陳家營等八十七村歉收四分劉莊子等七十二村歉收三分盧龍縣南垢莊等四村成灾六分子家河等十五村歉收四分張家等十七村歉收三分安肅縣大辛莊等八村成灾七分部家莊等五村成灾六分南於家莊等十一村成灾五分南白塔村等三十三村歉收四分蘆草灣等五十四村歉收三分以之興縣談城村等二村成灾七分東留村等四村成灾六分南留村等八村成灾五分老里村等二村歉收四分東山村等十二村歉收三分新城縣大青塚等四十六村成灾八分董家營等六十村成灾七分孤樹等九十四村成灾六分大柴家營等八十一村成灾五分興隆屯等三十八村歉收四分傳家莊等十七村歉收三分博野縣魏家莊等二村成灾六分周家　等二村歉收四分四王母等二村歉收三分蠡縣大王村等四村成灾八分南緒口等十一村成灾七分齊家莊等四村成灾六分劉氏村等主村成灾五分北玉田村等三十二村歉收四分小汪村等三十八村歉收三分雄縣洪城村等十九村成灾八分十重鋪等十四村成灾七分大步村等十三村成灾六分龍灣等六村成灾五分東安各莊等四十村歉收四分邢村等七十二村歉收三分安州三關等三十八村成灾九分同口等十三村成災八分馬家寨等三十一村成災七分北馮等二十七村成災六分南馮等二十三村成災五分西陶口等五十三村歉收四分高陽縣雍城等八村成灾九分北龍化等七村成灾八分西王家莊等七村成灾七分舊城等十一村成灾六分出岸等二十三村成灾五分小馮村等十四村歉收四分邊關等三十二村歉收三分獻縣張支根等二十五村成灾八分陳家莊等三十七村成灾七分朱棲莊等六村歉收四分東高旦等十九村歉收三分任邱縣梁家莊等七村成灾七分巿莊等八村成灾六分鄰家鋪等二十七村成灾五分陵城村等二十九村歉收四分軍莊等七十村歉收三分天津縣上河頭等四十八村成灾九分大畢莊等三十八村成灾八分霍家嘴等二十八村成灾七分趙家場等八十二村成灾六分候家台等四十二村成灾五分李家園等一百九村歉收四分青縣黄窪等十四村成灾八分流小王莊等十二村成灾七分黄姚家莊等八村成災六分流河鎭等十村成災五分蓋宿鋪等二十四村歉收四分大邵莊二十村歉收三分靜海縣東賈口等四十四村成灾八分辛口村等三十五村成灾七分大黄欽莊等七十五村成災六分東子牙等四十七村成灾五分東邊家莊等六十二村歉收四分南和順等五十三村歉收三分鹽山縣李子札等十四村成灾七分齊趙村等八村成灾五分黄店子等十三村歉收四分豐潤縣大王莊等七十九村成災八分小鄭莊等一百三村成灾七分曹家莊等十村成灾六分越支莊等十六村成灾五分孟家莊等二十三村歉收四分於王莊等四十八村歉收三分玉田縣唐辛莊等二十三村成灾八分南霍莊等四十六村成灾七分陳家鋪等主十村成灾六分張辛莊等一百九村成灾五分叚家莊等三十七村歉收四分半璧街等五十二村歉收三分饒陽縣南北齊等二十九村成灾六分中師欽等二十七村成灾五分[  此稿未完]  
 
 

Page 14

 
 
[光緒十九年十一月十五日京報全錄]  
　　宫門抄莊等接錄前稿○湖北撫譚奏道員試用期滿留省補用摺○將軍長奏委署同知○湖北撫譚奏部選人員到省分别差委摺○東奏委解京餉片○晉撫張奏甄别同知等片○又奏應徵舊賦完　數盾例比較摺○又奏叅追知縣欠欵片○十一月十五日兵部太常寺太僕寺正白旗值日無引見○召見軍機麟中堂敬信○接錄前稿宋流橋等三十一村歉收四分肖店等十六村歉收三分以上四十一州縣成灾五六七八九十分及歉收三四分不等定例成災村莊應徵糧租分别按成蠲免蠲賸之項分年帶徵惟本届水勢甚大情形極重小民困苦萬狀卽使此後豐收元氣未能遽復若僅照例按成蠲免仍將蠲賸之項分年帶徵民力實有未逮且賑撫限於經費勢難寛裕不得不酌豁糧租以資調齋應援請照歴届灾重豁免成案將該四十一州縣内成灾六七八九十分村莊應徵本年下忙地丁錢糧仰懇天恩准予一律豁免以示寛大凡有應徵屯米榖豆草束竈課學租旗空錢糧及海防經費河道錢糧儲備軍餉廣恩庫租通津二帮屯租向照民地蠲豁者均請一併豁免如有未被災以前花户長完銀兩准其抵作下年正賦其本年上忙尾欠及節年未完糧租並向不蠲豁之本節年兵部馬館租鑾儀衞租永濟庫租代徵曁出借倉榖籽種口糧牛具等項均請緩至光緒二十年秋後啓徵至成災五分村莊應徵本年地丁錢糧仍請照例蠲免十分之一蠲賸之項自光緒二十年秋後起分作二年帶徵其未完節年地丁錢糧各項旗租曁例無蠲免之本年各項旗租並歉收四分村莊應徵本節年地丁錢糧各項旗租歉收三分村莊應徵節年地丁錢糧各項旂租均請緩至光緒二十年秋後啓徵凡有應徵屯米榖豆草束竈課學租旗產錢糧及海防經費河道錢糧儲備軍餉廣恩庫租通津二帮屯租均照民地之例分别蠲緩代徵其有出借倉榖籽種口糧牛具等項及兵部馬館租鑾儀衞租永濟庫租代徵租一體緩至光緒二十年秋後啓徵並分别减免差徭至歉收三分村莊應徵本年糧租仍照常徵收津軍廳應徵茅魚課納糧地畝坐落天津武清地面者歸入該二縣灾歉村莊内查辦各州縣内有水河壓地畝應行减除糧賦俟查勘明確照例辦理至被灾村莊例應按户給賑近年均係改賑爲撫緣撫可擇人而施羣黎得沾實惠本届荷蒙恩旨賞撥米糧漕折並准動撥庫欵展辦賑捐俾資接濟慈施稠疉欽感莫名順屬賑撫事宜業經臣孫家鼐等妥籌設局開辦直隸灾重地方亦經分投查辦其冬撫事宜臣並督飭司局遴委妥員會同各州縣認眞確查户口核實散放轉瞬又須辦理春撫青黄不接爲日方長加以各河堵口培隄挑淤各工次第籌辦工賑兩次需欵繁鉅賑捐勢成弩末一時恐難湊集然民命至重不得不移緩就急暫濟目前臣商飭司道等隨時察度情形竭力設法湊用仍按灾分之輕重村莊户口之多寡分别撥給嚴督印委妥實查放務使涓滴歸民徜敢私毫弊混卽行從嚴叅辦所有撥給各屬銀米數目另再奏報至救灾急切勢難概執成例上届迭經陳明將用過各項卽在辦賑各地方分晰榜示俾衆咸知事竣開具簡明清單奏報循照歴届章程免造細册均己奉旨允准在案應仍欽遵核實辦理除飭將灾歉頃畝分數赶造册結彚題外所有灾重州縣請蠲豁糧租分别撫恤緣由理合會同兼管順天府尹臣孫家鼐順天府尹臣孫楫恭摺中驛具陳伏乞皇上聖鑒訓示施行再部章應開灾歉村莊地畞及蠲豁緩徵銀數但各項欵目繁多旣難叙入捐内卽藩司查取核明彚總亦須時日今將己到者彚開清單詳咨前己嚴飭道府廳州於親勘得實之日先出簡明告示卽行停徵其較重者於被水時己先停徵不准稍有含混合併陳明謹奏奉旨己錄○○頭品頂戴湖北巡撫臣譚繼洵跪奏爲道員試用期滿堪以簡缺留省補用恭摺具陳仰祈聖鑒事竊查定例捐納試用道府到省一年期滿該督撫認眞察看出具切實考語分别繁簡奏明補用等因兹查花翎試用道朱廷瑞現年三十五歳安徽壽州人由附生因父前在甘肅永固恊副將任内恭逢同治元年恩詔經兵部題補給二品蔭生考取一等光緒十五年十二月十三日由吏部帶領引見奉旨着外用簽掣通判歸部候選旋遵例加捐郎中籖分刑部奉天司行走並報捐四品銜十八年復遵新海防例加捐道員指分湖北試用並於山東賑捐案内報捐花翎四月十二日由吏部帶領引見奉旨著照例發往欽此領照起程八月初六日到省兹自到省之日起扣至十九年九月初六日試用一年期滿據布政使王之春按察使陳寳箴取具履歴清册會詳請奏前来臣覆查該道朱廷瑞人頗安詳年力强富堪以簡缺留省補用除清册咨送吏部查照外理合會同湖廣總督臣張之洞恭摺具奏伏乞皇上聖鑒勅部查照施行謹奏奉硃批吏部知道欽此○○長順片再伯都訥廳同知雙全因病出缺經護理將軍吉林副都統沙克都林扎布暫委候補同知員啓章前往代理咨部查照在案兹代理該廳同知員啓章調省所遺之缺查有補用知府懷輔通達治體謹愼從公堪以委令署理據吉林分巡道訥欽具詳請奏前来除覈飭遵照外理合附片具陳伏乞聖鑒謹奏奉硃批吏部知道欽此○○頭品頂戴湖北巡撫臣譚繼洵跪奏爲部選人員領憑到省分别派充簾差委署别缺恭摺具奏仰祈聖鑒事竊照部選宜都縣知縣陳長糧於光緒十九年六月初二日到省經臣派充本届癸己恩科文闈鄉試簾差又部選長樂縣知縣彭祖春於光緒十九年六月二十七日到省委署興山縣知縣印務均應照章奏咨立案並將文憑繳銷據湖北布政使王之春按察使陳寳箴會詳前来除將文憑咨送吏部查銷外理合會同湖廣總督臣張之洞恭摺具奏伏乞皇上聖鑒敕部查照施行謹奏奉硃批吏部知道欽此○○譚繼洵片再光緒十九年京餉湖北省奉撥地丁銀四十五萬兩業經先後委解九批共銀四十萬兩奏報在案兹據湖北布政使王之春詳稱復於地丁項下動撥第十批銀五萬兩查有大挑知縣劉震嶽在任候補知縣鍾祥縣縣丞董治勛堪以委解詳請奏咨前来除繕具咨文轉給該委員等妥速起解外所有湖北省本年地丁項下奉撥京餉掃數解清緣由謹會同湖廣總督臣張之洞附片具陳伏乞聖覧謹奏奉硃批户部知道欽此○○張煦片再定例續保歸候補班並各項試用人員均於以省一年後由該督撫詳加察看嚴行甄别奏明分别補用等因歴經遵辦在案兹查有試用同知成熙軍功候補知縣張良橒大挑試用知縣高炳辰均到省一年期滿例應甄别據藩臬兩司詳請覈辦前来臣查該員成熙謹愼小心張良橒諳習吏治高炳辰明白安詳考以律例尚能通曉均堪留省各歸本班照例補用除將履歴咨送吏部外理合附片具陳伏乞聖鑒謹奏奉硃批吏部知道欽此○○頭品頂戴山西巡撫臣張煦跪奏爲光緒十八年分應徵舊賦完欠數目明列上三年比較循例繕單具陳仰祈聖鑒事恭照道光二年十月初七日奉上諭户部核議御史劉尹衡奏州縣錢糧責成該管上司實力催解一摺著照部議設立比較之法於奏銷題報外照例具奏開單明列通省三年比較或贏或絀一一註明等因欽此嗣奉户部定比較上三年分數各按十分計算註明或溢或少於奏銷截數開單具奏己完數目註明造入春撥若干秋撥若干耗羡雜欵毋庸開列新賦歸上下忙案内考核舊賦將積欠帶徵己完未完比較上三年之數按年專案奏報等因歴經遵辦在案兹據布政使胡聘之詳稱遵將山西省徵收光緒十八年分新賦錢糧統歸上下忙案内考核其光緒十八年分應徵舊賦己未完數目並比較光緒十五十六十七等年徵收舊賦各分數截至各年奏銷止造册呈請具奏前来臣覆核無異除清册咨部核銷外理合循例繕單具陳伏乞皇上聖鑒謹奏奉硃批户部知道單併發欽此○○張煦片再大計叅劾部議降調之前任大寍縣知縣張式良前在該縣任内交代除有欵可抵外凈虧短正雜各欵銀二百八兩七錢五分七厘領回未買榖價銀二千一百八兩三厘屢催未交以致接任之員未能依限接收結報現在二叅己逾仍未交代分毫亟應叅追以重庫欵而儆玩泄布政使胡聘之詳請奏叅前来相應請旨將大計叅劾部議降調之前任大寍縣知縣張式良照例革職虧短各欵嚴行飭追勒限四個月清交限内全完卽請照欵核銷逾般不完或完不足數再行從嚴叅辦除飭取應行分賠上司各職名同實虧清册另行咨部外理合附片具陳伏乞聖鑒謹奏奉硃批着照所請該部知道欽此 
 
