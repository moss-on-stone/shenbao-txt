# 1910 - 26 - 4913285

 

Page 1

 
 
   
 
 

Page 2

 
 
今日本報目錄 
　　第一張交旨論説專電緊要新聞一。時評　　後幅緊要新聞二分類新差清談雜著　　第二張來稿本埠新聞新聞畫　　後幅要摺專件小説國外新聞　　第三張小説畫交旨 
[十二月初八日軍機大臣欽奉]  
　　諭旨都察院代奏法部郎中陸覲麟條陳各部院調用外官留補京職應補交實銀呈一件著該部議奏欽此　　十二月初十日奉　　旨廕生溥緘著以七品筆帖式用延堃著以侍衛用錕輝著以文職用武林著内用振樸著以文職用恊理遼瀋道滿監察御史員缺著松廷補授内閣滿洲侍讀員缺著崇俊補授内閣漢軍典籍員缺著文鍾補授截取知府大理院推事胡濬著以簡缺知府用吳尚亷著以簡缺知府用月選東陵工部員外郎裕恩醇賢親王園寢主事啓紋擬補吏部稽勳司員外郎盛昆俱著准其補授分發山東補用道徐　芝山西補用道咸麟孫宗麟湖北試用道志元徐之啓四川試用道唐汝聲吉林補用知府林長植江蘇補用知府黄仁壽山東補用知府方和湖北補用知府夏敬輯廣西試用知府劉永海俱著照例發往卓異陜西漢中府知府恩開湖北漢陽府知府琦璋俱著准其卓異加一級仍註册回任候升欽此又軍機處交出本日帶領引見之審案平反並明保官直大名府知府現署保定府知府錫齡阿奉旨著以道員交軍機處存記欽此　　十二月十一日軍機大臣欽奉　　諭旨貝勒毓朗等奏陳明學堂考試情形並預定開學日期分科辦法一摺知道了欽此又奉諭旨明保直邢台縣知縣岳齡著吏部帶領引見欽此論説 
[論我國古代理財政策之進步（雨）]  
　　財政爲立國之本源。政治家欲謀國家之發達。要無不以理財爲第一義此攷之東西各國而可知也。善理財者莫泰西各國若。爲世界一般學者所公認。顧亦知我國數千年以前。關於國家理財之政策。有非常之發達如漢武帝時代者乎。　　粤稽武帝當時。豪富專恣。滯財役貧。達乎其極。非有以補救之。將富不藏於多數之平民。亦不藏於全體之國家。而藏於一二之豪富。天下將隠蒙其禍。武帝於此。乃以抑豪富之專横。謀公家之利益。而不敢稍怠。其所行之政策。雖去立憲時代整理財政之法尚遠。而在武帝時得此。不可謂非理財政策之進步者矣。其策如左。　　一鹽之專賣。後世行鹽由豪商之專業。名爲利民。實則叢弊。武帝乃獨斷而收爲專賣。其專賣之法如何。蓋非由政府自爲煮鹽。而以煮鹽所需之器。貸之於民以此爲政府之獨占事業也。此法在武帝當時。最足以奪豪富之所恃蓋當時豪富獨擅山海之利益。役細民而殖産。乃其專長。至無論何人。得自官家借器。煮鹽。則大足以殺彼等之勢矣。讀食貨志。當時。煮鹽之器。費用浩大。非細民之所能辦。豪富乃利用其富。而鑄器牟利。應得役使細民而獨占其業焉。自政府自爲鑄器。而懸私鑄之禁。以之貸於。 
 
 
 

Page 3

 
 
細民。而細民乃得自由煮鹽。是爲抑制豪富之第一著　　二鐵器之專賣。戰國時郭縱以冶鐵起業。富埒王侯。此時鐵之爲物。尚有聽。民間自鑄者。自始皇銷兵爲鐻。漸垂禁例。漢興而更進一步。當高后禁關吏以鐵政與南越交易。南越苦之。蓋冶鐵之業。已有由民間而移入政府之手之勢矣。至煮鐵之器。而復爲政府專賣。是爲抑制豪富之第二著。　　三酒之專賣。酒之專賣。現今俄國及歐洲某國尚有行之者。而不知漢武帝已行之於數千年以前。其專賣之法如何。卽政府自釀而自賣之。不使民間得以釀酒與賣酒是也。是爲抑制豪富之第三著。　　以上三策。不過就一種營業。而政府干涉之。此外尚有干涉之政策。比之。上列三種。而支配愈見其廣者。卽理財政策中唯一無二之方法。當時所謂均輸是也。　　所謂均輸之法何。卽政府干涉市面之情形。爲通全國而籌畫。不令奸商市儈壟斷其間也。爲此策者。因知市面供過於求。與求過於供之時。物價。有非常之騰縮。又知豪富之商但謀自已之利益。而不顧天下國家之損害。利用其財力。而爲大宗之賣買囤積閉糶。出入不時。以攪亂市面。將以。遂其逐逐之欲。得大利而苦細民。均輸之法。爲救此弊而起。與酒之專賣皆出於桑宏羊之建策也。其策不問爲政府直轄地之州郡。與諸侯地之。國。均置有均輸官。依其報告統一全國之市面。物價賤則買之。貴則賣之不吏失物價之平均。換言之。卽使政府寄耳目於全國。而不使豪富得壟斷於市塲。所以持物價之半。而普其利於多數之小民。蓋不可勝言焉。以今日觀之。如此方法。在武帝當時可行與否。以種種方面。不能供今日調查之用。故不可以吾人之理想。强斷其是非。然由其精神上求之。則與。現今所謂國家社會政策無大異惜乎當日學者。祇知嚴守經術。無分科研究之智識。以致政治上諸問題委之當道之武斷而學者之間。不能施以正當之解釋。以正天下之的。至如曇花泡影倏焉卽滅。徒以供後世之詬病焉。此則大可悲歎者也專電 
[電一（北京）]  
　　國會請願書都察院先探各樞臣意旨始確定十八日入奏 
[電二（北京）]  
　　海軍大臣回京痛言我國非速辦海軍不能立國洵貝勒並帶回書籍甚多 
[電三（北京）]  
　　税務處覆奏吉長張綏鐵路材料准免收税銀三年。 
[電四（北京）]  
　　江督張奏派楊晟充洋務局及督練處叅議 
[電五（北京）]  
　　又奏請飭黄思永回籍辦浦口商塲事 
[電六（東京）]  
　　歐羅巴及阿非利加已經望見之哈雷慧星日本東京及各地方於西二十四日夜亦已得見 
[電七（東京）]  
　　華盛頓電稱美國要塞建築案（經費千六百萬弗）已在下議院通過西二十五日除議員反對各條外元老院亦已通過緊要新聞一 
[監理官之爲難者]  
　　奉天之熊監理奉省正監理財政官熊希齡京卿近電財政處略云該省現下龍圓銀價每天三變若制定錢法按照巿面頗形棘手若清造表册將錢折銀亦無一定立表甚難請部核辦現聞該部堂憲已交諭本部幣制局速行妥議聞熊京卿又致度支部電略謂奉錦山海關等處税欵浮濫不清碍難核銷已經箚催三四次該關仍以原造不清之册送局塞責請示如何辦理聞澤尚書擬咨行北洋大臣並税務處東三省總督速行查辦年底務將此項清册送部並箚派副監理欒守剛查辦此事　　山東之王監理山東正監理官王宗基現已來京面禀度支部堂憲謂山東一百零七州縣造册四千餘本公事甚繁而財政局局員甚少一時核算甚難該省諮議局與財政處每起衝突魯撫每每爲難財政前途不易著手故特親自來京請部核示　　甘肅之劉監理某肅正監理官劉次源函禀度支部略稱現在甘省 
 
 

Page 4

 
 
　　諮議局擬將本省清理財政局表册底案調查所有該省例案先由諮議局核定後再報局等語現已先行辯駁特請部示應如何辦理懇卽示遵聞澤尚書已箚令不准諮議局調案由財政局自行核辦 
[皖路宣屯協會大會詳誌北京]  
　　初八日宣屯協會在該會事務所提議事件是日國會請願代表潘君伯和亦到會提議蕪湖路礦會及周玉山制軍吳贊臣中丞領銜兩電并蕪會函述蒯京卿對於皖路之意見公議以蒯意擬將蕪宣路線停工俟籌欵一半再議開工於路事甚多妨碍皖路籌欵之有把握者恃米捐與茶米股現在米股已有轉圜茶股正議恢復若遽停工必將有所藉口矧由蕪至屯費欵已百數十萬再籌百萬全叚路工卽可告成倘半途而廢前耗巨欵虚擲無形紳商鑒於前車誰肯再投資本公决電致皖會及蒯總理力阻此議又議皖會舉陳劭吾觀察爲該路協理陳未允接辦公决陳君辦事切實勝任愉快當電周玉老就近力勸擔任一面致公函與陳君及周玉老又議蒯陳二公皆吾皖人望任皖路總協理極表贊成惟京會舉蒯之電及皖會舉陳之電除三四人外同鄉京官無一知者李肖峯太史現充京會協董亦未與聞均由某公一人把持羣情憤激擬卽與某公開談判一面公呈郵部一面將實在情形遍登京外各報嗣由某君等轉圜謂同室操戈究非所宜不如先行詰問如怙惡不悛再興問罪之師當舉宣屯協會會長徐季隆京卿卽至某公處請將京會公致蒯電及蒯覆電函先抄送協會公决後再行公呈郵部舉蒯接充以後全省事宜同鄉京官均宜與聞不得以一二人把持云云議畢已午後二時始散會茲將協會致蕪湖南京各電錄左　　安慶路礦公會鑒聞蕪路議停工妨碍甚大本會均極反對請電蒯力阻京協會　　蕪湖周玉帥鑒路事舉陳協甚贊成請公極力勸駕京協會　　南京安徽館蒯禮老鑒公任路總極表贊成惟蕪路斷難停工餘函詳京京協會 
[鄂路代表在京近狀]  
　　湘鄂兩省拒欵代表日前復行會議聞此次開議宗旨係爲我國從前外交之失敗半由於當事者因循遷就俾外人得以展其狡猾之手叚横生枝節終至不堪收拾此次拒欵案起業經數月卽上書力爭亦轉瞬三旬而當道諸公迄不聞有若何之主持亟宜再行聨名呈懇速向四國銀行代表堅持交涉以期早達目的免生意外紏葛　　鄂路代表已於初四日具呈度支部其内容立意原主商辦而措詞則與上郵傳部者稍異聞將張文襄所訂草約層馭殆盡澤尚書接閲禀呈後甚爲贊成現雖尚未見批示而其主張則已决定云　　沈侍郎回京後徐尚書卽將鄂路代表謁部情形詳述並令閲鄂路代表禀詞侍郎深爲躊躇擬將所查鐵路事宜暫行緩議整頓先將鄂路妥議尚書深以爲然　　徐尚書曁汪沈兩侍郎已謁見樞老數次密議辦法因近日外國銀行代表迭催借欵簽押故未定議現徐尚書擬傳見該路代表詢其籌欵築路兩問題之後援若何應先妥爲預備　　鄂路代表密丹堦大令張亞農志士到京多日郵部尚無定議似此遷延貽誤鄂路俟河之清人壽無幾已决意搬至徐尚書府第居住示不爭回商辦决不返鄂之意 
[京師各界之國債熱]  
　　學界國債捐一事京師各學堂已次第興辦譯學館學生王君鼎昌吳君蕃生等久欲首創此事惟該校班交旣多人數亦衆且不住堂學生過多具此種種原因聨絡頗非易事茲聞二君近已連合各班釐定辦法並欲布告同學令各函致本籍戚友設立　所廣爲勸捐俾收衆擎易舉之效　　女界北洋女醫學堂學生因各界有倡辦海軍國債等捐大動𤍽誠擬發起倡辦爲女界之先河當公舉本堂學生朱君典爲代表函致各女學仿照男學界辦法由各學堂公舉代表擇期會商章程臨時再定　　蒙界留京當差某蒙王見我國君臣上下倡辦國債會異常踴躍以蒙人世受國恩更不能落於人後擬舉代表往内外蒙地設立會所邀請蒙古世職提倡斯舉 
[外部催訂鐵路犯罪律北京]  
　　外部前日咨行郵傳部催訂鐵路犯罪律聞係因數日前有數國公使同時至部據稱京漢鐵道近有不逞之徒私拔路上鐵釘倘有疏虞爲害非細非速訂專律不足以利交通而便行旅等語故外部特咨照郵傳部催辦此事聞郵部現方調集東西洋各國留學人員修訂路航各種律章特於修訂此項律章人員中分撥數名先辦此事 
[川藏電線電商籌欵方法北京]  
　　郵部徐尚書日來 
 
 

Page 5

 
 
　　與樞府提議整頓西藏政策以川藏電線爲最重要之關鍵其欵前本豫指由開辦西藏政治經費項下提撥惟道途綿亘由川達藏計二千餘里需欵浩繁若僅恃該處撥充恐仍不敷明年斷難實行樞府當卽嘱令郵部電商川督及　藏大臣公同籌畫的欵依限安設以免遲延故昨已由郵部電商該督等矣 
[吏部議爭權限北京]  
　　吏部奏請籌備憲政事項中有籌辦高等文官任用及懲戒章程等語聞已爲憲政編查館所駁議將該任用懲戒兩項章程均歸憲政館創定吏部因此甚不滿意緣此項權限盡歸該館則吏部幾同虚設故日内丞參人等正籌商對待方法 
[禮學館編纂通禮民禮辦法北京]  
　　禮部奏禮學館於本年閏二月開館總理内閣學士臣陳寳琛卽於三月二十一日到館與臣等規書修書次第擬先以一年期内詳校通禮原書集在館纂修人員分任篇卷凡新禮廢禮應增應損諸條目逐一考訂各抒見解又復互相參校以衷一是除義體重大應行奏明請旨外其有衆説從同疑義已晰則擇善改正繕寫時黏簽標明於下以備恭呈御覽次擬以一年期内纂修民禮凡自士大夫以下民間之婚喪祭禮及輿服器用宮室之類必應明秩序而辨等威者又自禮訓而外本朝之法律會典則例曁現修政書之屬所以正風俗而彰軌物者昔爲通禮原書所未備今當博采愼取而補編則亦廣集詢謀蒐羅羣典以求詳赡其昏喪各禮惟當仰體朝廷整齊民物期於滿漢皆可通行之諭以定宗旨限以一年草創一年潤色統計不出三年期内增訂通禮原書與續輯民禮各編一律告成現自開館以來館員按照規程已將通禮原書次第互校參以論説所有更正之處經總理臣陳寳琛分别彚核簽識頗明陳寳琛前因事請假回南據奏稱館中續繳功課均經携帶行篋隨時覈辦不致有所曠誤此本年開辦以來之實在情形也臣等竊惟修明禮敎事極繁重固不宜草率從事惟是憲政籌備期限甚嚴禮制與政治息息相關編訂刻不容緩前奏擬以三年成書亦因亟待頒行不能不明立定限現計在館各員除孫鼎烈一員因老病自行辭退外尚逾奏定原額足敷分任各纂修等皆係績學通儒於禮學講求有素第民間禮俗五方各爲風氣其應行提議者不下數百十條調查討論頭緒極繁非如朝廟典章粲然具備間有闕漏補訂無難若稍觀望遷延深恐成書無日臣等有督率之責不得不先事圖維現陳寳琛假期已將届滿該總理老成宿望學識宏通必能始終其事擬俟其到京後再與切實會商將已校編目催督分纂繕成稿本期不越一年之限以後卽可以全力專纂民禮仍由該總理妥定條例嚴立課程傳可迅速蕆事除各省禮俗表尚未一律送部由臣等分别咨催並新定之賓禮學禮軍禮咨行外務部學部陸軍部速行編送外所有禮學館現辦情形理合恭摺具陳伏乞聖鑒 
[粤督請免派撥被駁北京]  
　　署粤督袁樹勛日前曾以粤省度支自剛毅來粤清查後早已搜括無遺歷任督撫臣亦皆以入不敷出奏陳天聽近則歲入雖有增加而歲出更不止倍蓰各項併計粤省負累已達一千三百萬兩左右臣接篆兩月餘雖經嚴飭各署局裁汰冗糜現據陸續報告預計截至明年正月以後每年節省銀可五十餘萬兩節流之計僅及於此等情奏請飭下度支部嗣後如有京外用欵暫免派撥奉旨度支部議奏刻經該部覆奏云伏查近歲新政繁興用度彌廣該督所陳財政困難固屬實在情形惟是京外財力同一殫竭賴各疆臣共體時艱藉資挹注近來部撥各欵無一非軍國要需數目旣鉅不得不合全力以共濟粤中向稱富庶果能認眞整頓當不至久形竭蹶所有該省以前奉撥各欵應由臣部隨時咨催依限報解至稱嗣後京外用欵暫免派撥一節盈虚質劑部中具有權宜倘非急切之需自當爲該省稍留有餘以紓財力似不應預爲陳請免予派撥致臣部撥欵有所窒碍奉旨依議 
[都察院奏擬互選詳細規則（續）]  
　　第八條每届互選年分以二月初一日爲互選期本院擬定自二月初一日起至初四日止各部院衙門分日投票以免擁擠將排定次序列左初一日内閣外務部吏部民政部初二日度支部禮部學部陸軍部初三日法部農工商部郵傳部理藩部初四日翰林院掌印給事中給事各道御史第九條各衙門互選人如有要差或因事故臨期未能投票者統於初四日補行投票第十條自初一至初四每日均已正刻開始投票酉初刻截止逾時槪不接收第十一條互選人如有不遵資政院定章並左列各項其所投之票卽行作廢一不遵定式塡寫者二字迹模糊不克辨認者三不用投票所票紙塡寫者四所舉之人未列名互選人名册内者第十二條本院擬設投票簿各互選人均須親赴投票所自行畫到如代人投票須呈驗憑證並於委託人名下書明某人代投字樣以便稽核第十三條互選投票宜有秩序届期揭示規則並擬咨調巡警 
 
 

Page 6

 
 
若干員名藉供指揮各互選人均當遵守以免紊亂　　第三章關於互選管理員事務第十四條互選管理員照資政院選舉章程由互選監督遴選相當人員奏明派充第十五條互選管理員自應按照資政院選舉章程並承互選監督之命令執行關於互選一切事宜第十六條互選管理員應兼理收發文書監造名册並稽覈收支欵項等事第十七條互選管理員互選時職務如左一投票互選届期除由互選監督親蒞監視票匭外其一切布置塲所分派巡警以及監守投票簿呈驗委託憑證等事均由互選管理員分任之二開票投票旣訖由互選管理員檢查投票簿呈明互選監督當堂公同開票三檢票開票後由互選管理員當堂檢查被選人得票數目逐一登記簿册其所投之票如有疑義卽時呈由互選監督决定第十八條檢齊票數是否當選由管理員呈明互選監督公同决定第十九條當選人數應由互選管理員查照資政院定額檢足一百六十名呈由互選監督榜示本院大堂並分咨各部院衙門第二十條榜示逾三日後由互選管理員造具當選人名册載明得票數目連同票紙呈由互選監督咨送資政院第二十一條互選期内互選管理員應常川到署分班值宿不得無故曠廢致誤要公　第二十二條互選管理員如有洩漏貽誤以及藉端招摇各情事一經查出或别經發覺　　選監督查明分别懲辦輕者撤差重者參處　　第四章附則第二十三條本規則未盡事宜及應行變通之處互選監督隨時增改 
[京師近事]  
　　日前東督錫制軍分咨外法兩部謂延吉審判廳刻經照章開辦所有章程均遵部章辦理詎日本駐六溝總領事照會該廳擅將審判章程更改大致謂章程十二項中有某條之下宜增添某項字樣某條之下宜削除某項字樣某項之事宜限定某項之人辦理一若我國審判廳之章程不先得彼之允許不能實行者故邊務吳督辦一面照章駁覆一面申請錫督咨報外法兩部請示辦法　　學部以中小學堂雖次第推廣而限於資格不能入中小學堂者尚復不少擬仿東西各國成例設立普通補習學堂或卽附於中小學堂之内不另設堂專收成年失學及中學頗有根柢欲聽講科學一二門以資研究者入焉其畢業兩等小學或中學日久荒廢欲温理舊課者亦得入該科補習現正飭司草擬章程不日卽入奏　　學部以各分科大學明正卽須開辦故趕於初九日先考選本京及順屬合格之學生是日投考經科者僅十三人試畢後已將課卷呈堂候閲俟各省及順天各府屬有續到報名者再行示期考試　　軍機處日昨曾有密電致駐德廕午樓欽使聞係因鐵尚書退志頗堅攝政王曾向各樞臣商議堪勝該部重任之員樞臣力保廕使王頗首肯想此電内容卽爲此也　　皖省京官前因爭局外津貼事致起衝突刻經該同鄉楊侍郎杏城出爲調處將同鄉官另加烟結一份卽以此項印結費爲津貼七品以下京官之用藉息爭端　　日前簡放之雲南昭通府知府石家銘係由該省大吏電保請簡者石係湖南人在滇省就刑幕多年歷任院司均延聘之聲勢頗大向不爲官今年纔由沈護督借案保以知府用遽爾得缺足徴該省變通辦理雲南知府雖有十四缺除首府及昭通臨安兩府向由簡放外其餘各缺均歸部選及外補其所占優勝已爲各省所未有今該省大吏並將此簡放缺而保舉其募友以後各省紛紛效尤京官出路恐更狹矣 
[時評]  
　　常駐員協議會問題　　憲政館覆陜撫電。謂諮議局所有應行協議事件。由常駐員議辦。無庸另定會名及日期。在館臣之意。不過謂旣稱常駐員。自應常川在局。所有協議事件。自可隨時議辦。初無須訂定日期不知常駐員果能常川駐局否乎。保毋有在外兼差者乎。如明定會議日期。尚可以不到扣薪之説。誘引各議員奔馳一次。（江蘇諮議局定每月協會兩次有兩次不到扣薪之議）若并。會議日期而無之則適如各議員之願。吾恐其終歲不到局。按月領乾脩。而無人顧問矣雖然。常駐不駐。而僅僅到會兩次亦奚益之有 
[新官制阻礙問題]  
　　欲新官制之適用各衙署必多歸併各尚侍權限必多增損歸併增損。必多反對。此必然之勢。若因有反對之阻礙。而通融遷就。以求速成。則官制不如不改之爲愈記者於此。且以觀李提調之能力。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[關於西省抗爭廣東鹽捐要電]  
　　袁督致桂撫電桂署張撫台鑒洪日前廣西諮議局來電以粤東賭商承充鹽餉並以鹽價昻貴爲疑當覆篠電由尊處轉交頃又接該局效電仍以鹽價一層粤垣如逾五分西省必昻多一倍貧民恐難負担越鹽且暗暢銷請酌辦等語查西省鹽價向視粤垣自必較昻猶之湘省所食准鹽每觔需一百二三十文弟係湘産固所深知湘省僻瘠不下於桂未聞因鹽貴而重困貧民蓋湘人食鹽歲費有限稍有增加不至過累况現定粤鹽將來至貴不得過五分六釐原係仿照從前已有之價何以同一價逾五分從前可以負担而今因禁賭之故反不能負担乎鹽課爲國家税本日又奉旨疆臣會辦鹽政所有粤省改良鹽務情形自應分别奏咨以期妥善如遇兩省有牽連關係之事確在諮議局範圍以内者自應照局章辦理乞轉箚知照此事幾費焦慮悠悠之口率不相諒公何以敎之樹勛哿印　　桂撫覆電廣州袁制台鑒洪哿電敬悉籌鹽欵以抵賭餉我公善政苦心極爲欽佩承示將來鹽價仍係仿照從前已有之價鹽果不至加貴桂人自無從異議惟因商人所承餉較前增加數百萬章程内容如何桂人又未深悉其疑係取盈於鹽價亦理所應爾岐愚意莫如由我公將承商所禀章程先行宣佈俾咸知所增之餉並不出於鹽價則羣疑自釋辱埀詢敬獻芻議當否仍候卓裁除轉行外岐𧜗　　袁督覆電桂署張撫台鑒洪𧜗電悉承商章程須俟奏咨後宣布連日正飭詳細確訂至於鹽價不逾從前已有最昻之數早經牌示此事發起時曾先電奏奉旨該部知道嗣又與部中往復電商因事未大定故未宣布茲擬先將電奏發表並抄送尊處祈代宣布並登報周知昔陶文毅改兩淮鹽政當時議論蠭起卒底於成亦賴中外協謀之力不才如僕際此時會姑盡力所能及利鈍非所計也勛漾印 
[贛撫密飭嚴偵邊匪要電南昌]  
　　贛州俞道台鑒南密准廣東袁制台電開現據韶關戴鎭左道箇電禀稱元電諭謹悉遵卽通飭澈查匪蹤會同鄰封認眞訪緝並派宋朱兩管帶分投搜捕購線密拿匪竄曲屬靈溪第四營哨長鍾紫雲前日督隊入山薄午抵落虎坑匪巢彼此對敵多時起出被擄勒贖富紳鄧爲陽匪走後山我軍窮追數十里本刻至新涼亭匪黨三十餘負隅圖奪弁勇極力抵禦傷斃匪黨多名撲落深坑陣斬匪級一顆正勇胡照光被匪槍斃愈形憤激餘匪乘夜潜逃先經職鎭飭令第三營哨長黄連陞往來巡緝經在仁屬砲坪拿獲黄連山夥匪李洪岡劉敎化等二名奪獲短洋鎗二枝單刀兩把砲袋二個藥粉條鉛砲子等件第四營哨弁蕭名彪在始屬東流地獲匪賴比并一名第一營哨弁吉玉田在雄屬李家村獲匪劉洪魁一名均經押解該管州縣收訊其匪級及陣亡正勇由曲江李令驗明起出鄧爲陽飭送回家安業至崇義縣（江西南安府屬）前禀飭據仁化縣汛查復並無白洞地名及月初斜州扇溪匪與官兵開仗之事祇有白石龍亦無匪入刦搶惟本月微夜卑部曾在梅子下追剿黄連山匪股曁先派哨弁陳光前馳往查緝高排會哨訪聞楚境八坵田前月内有防勇擊匪但查曲仁始雄各屬與楚毗連山深林密素爲盜藪紙棚炭廠良窳混雜琶江首匪黄連山匿跡銷聲此拿彼竄後路兵單地廣防緝難期周密茲經職鎭會商職道通盤籌畫先其所急抽調精騎四出偵探並密懸重賞飭將匪首不獲不止第四營正勇胡照光捕匪陣亡殊堪矜憫可否飭局給卹以慰死事伏候示遵除將查辦情形隨時飛禀外合先電禀憲合察核並懇電達南昌撫憲查照等情除電飭督率各營縣趕緊澈查購緝剿捕務獲黄連山及餘黨悉數殲除勿稍鬆動救滋竄擾外仍請貴部院一體飭屬合捕辦理是禱等因崇義令所禀月初斜州扇溪之事何以不確白洞地名是否電碼有誤辦匪以偵探爲第一要義况毗連湘粤匪患素深此拿彼竄匪之常態現湘粤捕拿甚嚴我如稍鬆匪必乘隙事至始備較之預防難易霄壤希轉飭各地方官實力協緝與湘粤地方文武接洽有辦外仍由閣下加派得力偵探分布湘粤各界嚴切訪查勿稍疏懈爲要院敬印 
[西報譯要]  
　　韓國學生不遵法律字林報載十六日東京電云據奉天電稱有韓國學生在間島中國學校組織自治會不允遵守中國法律現已派兵前往驅散或拘拿　　赫德不願回華又載北京訪函云數星期前外務部奉諭致書赫德君問其是否有回華之志如願回華請早束裝近接覆函據稱病體委頓不能乘車行西比利亞之長途一俟稍健當由海道回華云云蓋赫德君此函婉示其無回華之志　　法使詰責犯邊又云西歷一九零九年十二月三十三十一號兩日 
 
 

Page 11

 
 
　　有中國散勇二百名各携軍械由雲南邊界過勞開山混入法國領土法國官塲偵知卽派兵前往驅逐遂與博鬥死隊長一員傷兵兩名華人死者十三名傷者三十名被擒者六名華人戰敗之後遂逃出界外此事雖無重要之關係而駐京法使已向中政府詰責華軍侵犯法疆實違中法條約中政府已允以後當格外謹愼　　日將遊滿之注意又云福島中將游歷滿洲雖據日政府宣言並無特别意旨而日本朝野頗爲注意據日日新報載稱此行大槪係與滿洲鐵路中立問題有關該員於本月月杪可以返國　　德贈　督寳星文滙報載十七日南京電云德皇於其誕辰以紅鷹寳星贈賜江督張制軍　　法國大水成災又載十七日倫敦電云法國大水幾成國災巴黎之交通及郵報均已被阻流離者不下數千人各省亦同此情狀據官塲估計損失之數約值英金四十兆磅有奇外務部衙門已聽建樂師之命徙往他處洛佛宮及脱伊愛畢斯宮内藏無價之寳貨甚夥均有岌岌難保之虞陸軍隊各工程司現均奮勇築壩以阻水勢今夜水高將至極點當不致再漲分類新聞 
政界 
[吉長添設縣治之計畫吉林]  
　　民政司謝司使近以吉林府撥給磐石樺甸兩縣外壤地周圍尚及二千里本年於東北一面業又奏設舒蘭縣惟西面由省至伊能州界尚有二百四五十里之遥該處係屬往來驛道屯鎭相望頗稱繁庶府城遠居省垣殊有鞭長莫及之慮擬分吉林府岔路河以西地南抵磐石北至長春西及伊通州各舊界應就雙陽河地方設立一縣名曰雙陽又長春府之地寛廣雖遜於吉府而繁盛則過之且地形狹長東西寛及四百六七十里府治稍偏於西似宜於東面添設一縣劃分沐德懷惠兩鄉以及東夾荒沿江各地以爲縣治卽名之曰德惠縣應就兩鄉適中之地設立縣城俾資因應當於日前具呈督撫帥俟奏咨定奪後卽當實行 
[城廂自治籌備之進行無錫]  
　　錫金城廂自治籌備公所調查選民期畢日前將城廂内外合格選民排印名單分貼通衢宣示大衆以備補遺共計甲級八十一名乙級一千八百九十四名並聞定於明年正月初六日爲乙級投票選舉期初九日爲甲級投票選舉期 
[紳董果係誣良爲盜耶蘇州]  
　　丹徒縣民人辛金波等赴撫轅上控紳董鮑心增圖奪墾熟荒佃揑控客佃爲盜誣陷良民等情奉護撫陸批示云查張家祥前據鮑心增等具禀係巉岡及倪家莊西灣村連刦等案首盜由侉匪梁姓供出拿獲而其妻張范氏前次來院呈訴謂被鮑心增奪地寃陷嗾使徐匪誣扳前升院以核案不符且詞不近情卽經批司飭縣查案具復一面提同供指之匪質明詳辦在案迄今已閲數月未據復到茲閲來呈梁匪並無其人究被何人指供憑何拿獲殊堪詫異希按察司催飭丹徒縣趕速查案具復一面卽提張家祥質究明確是盜則辦非盜則釋毋任久覊致滋藉口至民人等所墾荒田應分别官荒民荒曾否繳價契買另行查明辦理亦不能因佃户爲盜而使田主有失業之嘆也并飭知照交涉 
[部咨飭令遷讓木簰安慶]  
　　蕪湖江邊木簰洋商迫令遷移屢經關道堅持久未解决近日皖撫朱中丞接外務部來咨據英使函稱蕪湖木簰停泊江岸其數甚夥商輪來往恐有撞碰之虞相應據情咨請皖撫轉飭蕪湖關監督飭令木商設法遷移以免撞碰而重交涉 
[鴨綠江木把交涉之現狀奉天]  
　　安東木把爲鴨江流失之餘木一千五十九件被日韓無賴偷運無數已控於交涉局及結案時又被采木公司硬行㧓橙（以簰移岸）往認不准屢經在道署呈控茲聞該木商刻又呈請道憲趙觀察當詢情形於程理事長據云該木商實由公司㧓橙理宜照還惟日人橋口理事長現在回國公司係兩國合辦必俟其返方可再商辦法道憲遂據情傳諭木商公所轉告木把聽候辦理 
[洋藥誤認十藥之糾葛南昌]  
　　贛撫電復英領文云九江英國領事鑒照會來電均悉前准倭領事電沙遜行禀樂平縣將洋藥强名廣土一節當經飭查覆稱膏土牌照捐係分銷各店取諸吸户土未扩箱捐本未收該商實係誤會現已摘錄章程曉諭撫州府禁烟所事前據委員電禀續據商會來禀已飭查辦南昌分所並無勒捐三和號之事查牌照捐章係於土店零售膏土之時征之吸户與運商無涉洋藥拆包後零售熬膏與土藥難以分别照章抽捐原爲稽考烟民遞减吸食起見意在於禁非在於征土商固不得弊混委員亦不容可求刻已通飭務清界限以副尊囑因飭查稍緩覆江西撫院馮魚印軍界 
[編定工輜馬兵各隊章程長沙]  
　　湘省暫編陸軍第二十五混成協自上年招募工程兩隊輜重騎兵各一隊當以新兵入營暫授普通操課業經岑中丞札委北洋武備畢業生朱萬林充當工程營管帶官並兼管輜重騎兵各隊事務在案現在各隊訓練業已經年自應將營制略加編定遴委各科專門人員分任敎練以資深造而專責成所有工程兩隊應仍編爲工程隊專委管帶官一員薪水照章八折支領公費照八折支給一半月領實銀五十六兩輜重隊應改爲輜重模範隊騎兵隊應改爲馬兵模範隊各委管帶一員不更設立隊官亦毋庸遽設營署人員管帶薪水照章八折支領輜重隊公費照八折支給四分之一月領實銀二十 
 
 

Page 12

 
 
　　八兩馬隊公費照八折支給四分之一月領實銀十六兩昨由岑中丞札飭楊協統並委各科專門人員李任吳友松張翼鵬等分别派充管帶照章任事 
[籌助編練陸軍餉需黑龍江]  
　　江省陸軍屢經部催遵照各省限年成立少帥以江省庫欵奇絀無術移挪而軍政又最關緊要昨特電請欽帥由奉吉兩省每年協助三十萬兩頃准電覆云奉省度支同一困難第於無法籌措之中准每年集解銀十萬兩并已電懇簡帥代籌實業 
[安奉鐵路將給地價奉天]  
　　安奉鐵路購地局開辦業已半載所有路線車站佔用地畝均已分叚查明統未發給價值民間延頸等候已有煩言刻該局袁局長文欽以年關在邇民間田地房屋旣經佔用自必待欵情殷特禀交涉司韓紫石司使批准儘年内速行發價並由司札飭承德本溪撫順安東鳳凰各廳縣示諭該地户等速會同本屯鄉約等洛赴分局立契領價並邀正紳到塲作証以絶轇轕 
[柳蠶飼養之新發明吉林]  
　　吉省創辦蠶桑曾在松花江南岸擇地闢塲設立桑蠶山蠶各局以爲提倡去年六月間業將已著成效並擬推廣情形奏咨在案至山蠶一項本省固橡桷叢生飼養最便特以居民昧於講求其利末由興闢嗣經山蠶局委員許鵬翼等隨時勸導風氣漸開近各處鄉民已有乞領繭種以備次年放養之計者該局員司等復又發明蒿柳飼蠶之法卽以橡蠶之種移放蒿柳之上柳葉旣較橡葉爲肥柳繭亦較橡繭爲大且可夏秋兩季先後飼放如周禮所謂原蠶者現經該局將飼養及栽種各法編纂成書並將柳繭一匣呈由勸業道轉詳咨部並分發内地各省飭屬仿行 
[勸業塲減免租金辦法武昌]  
　　兩湖勸業塲係張文襄督鄂時所設招致各商在塲陳列華産物品出售從前因生意清淡免收租金於本年二月起始分等起租各商按月照繳均無短欠現勸業道高佑諸觀察因年關伊邇各塲商須照例歇業特飭將本月份塲租酌免其半明年正月份全租豁免仍由二月逆起租以示體恤業經禀奉護督核矣 
[粤省出品協贊會成立廣東]  
　　南京於明年四月開辦勸業會前月由南洋大臣張制軍照會粤紳黄景棠潘寳珩羅乃馨邱逢甲等爲廣東出品協贊會協理現聞潘黄羅邱諸紳擬仿照上年慈善會辦法聨絡紳商行店分認出品另設出品協贊會辦事所一處與現寓八邑會館之出品協會相助爲理電知南京刻袁督接到南洋大臣張制軍來電已照刋發出品協贊會關防一顆交給黄羅諸紳領用俾速開辦雜記 
[考官搶替之眞相蘇州]  
　　護撫陸中丞督同三司考試第六次外官查出搶替之人發縣訊究等情茲悉此事實係警察學堂紳班畢業生朱某替江蘇候補縣丞王錫甲進塲代表適逢前署太湖同知王圻俊當巡綽差王司馬曾充巡警學堂職員認識朱某遂禀明上憲發交吳縣審究據供係王錫甲央程某轉托朱某代考曾先付洋八元現王錫甲則早已聞風遠颺此事大約須按律懲辦矣 
[少婦歸寗不返之釀禍廣西]  
　　貿縣永慶墟成珍店劉某之女去歲曾嫁洞平村黄某爲妻至今春三月劉氏因見黄家貧寒遂歸寗不返上月二十四日黄某以該氏旣經出嫁自應從夫即造劉某之門興師問罪詎劉某舐犢情深嚴詞拒絶相持不下竟致用武刃傷其婿並同伴一人昨已來城報案矣 
[小輪因河淺難行鎭江]  
　　江北汜水界首一帶運河年久未曾疎濬極形淤淺每逢冬令來源微弱空重船隻動輒淺阻商民苦之今年上游水小三河壩堵築又早故該處水淺更甚現在往來清鎭各小輪已不能按期抵埠云 
[武進縣又託病求退矣蘇州]  
　　署武進縣宗加彌大令因預算縣署收入支出各欵相去懸殊恐虧空過鉅又蹈顔緝斯徐之模等復轍故冐昧上禀託病求退請派員接署乃護撫陸升甫中丞閲禀以該令託病求退迹近規避應卽撤任停委三年以示懲儆等情批飭蘇藩樊方伯札委候補通判王廷俊前往接署並分别飭遵矣清談 
　　憲政館乃欲另訂租界詳章耶　　外人於我中國。無在不擴張其權力。中國之。於外人。無事不甘居於退讓。乃至今日而若欲力矯前習者然　　是豈國勢之轉弱爲强歟。抑亦治外法權。不必亟收回。而昔日任意放棄者。今日亦可任意調查歟　　雖然獨不聞調查敎民户口之舉。猶其權之。在我者乎。乃各敎士且沾沾以抗阻爲務。然則至今日而欲另訂詳章。以謀憲政之劃一。吾竊恐其言之匪艱。行之維艱矣雜著 
[泖東草堂筆記]  
　　郭侍郎嵩燾與友人書。略謂聖人所惡乎聚斂者。謂其取民之不足以實内府。而供君欲。若隋焬帝唐德宗是也。所籌者兵。所放者餉。時勢迫急。惟日不足。而儒者張大言以亂之。曰愛民。曰顧本計。曰培養元氣。而置天下治亂於不顧爲商賈當民爭錙銖之利悖矣。其論爲世俗所駭。而洞達時務。剴切指陳。亦人。所不能言者也。雖然。反裘而負薪。皮盡而毛亦亡。取民者不可不取鑒於此。惟常有以致民之　。而開其源。庶取之而不匮耳。　　宋時中書習舊獘。每事必用例。五房吏操例在手。任其高下。否則匿例不見。韓魏公當政。令删取五　例及刑房斷例。除其冗謬。不可用者。爲綱目類次之。封捲謹掌。每用例必自閲。自是吏不得舞文矣。今之各部書吏。盤結。深固。以例爲窟穴。斥之則故紊其舊牘。匿其。要者。堂官司員俱束手瞠目。無以辦事。有異。於唐之五房吏乎。戊戌秋有删訂則例之舉。未幾亦罷議。讀史記見秦之盛時。攻取鄰國郡邑。率赦罪人徙之。今俄羅斯開闢西伯利亞鐵路。多徙。罪人實之。以冀富强。鯨吞虎視之謀。今古一轍也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[皖商上攝政王商務條陳（續）]  
　　一宜規定瞥制無患也今我國新行瞥政立法固求遠大然微論沿革與習慣若何終不外乎流通無獘及不軒輊三端夫求獘患軒輊之均無重在鑄本與成色爲定苟鑄本取之太過則私鑄之弊出舉國皆蒙其害取之如有不及私銷之患生國累伊於胡底所有大小成色若不一律則行使者必至逐高而舍低固是人情之常並非有意軒輊至於流通一層果使無弊可作又得成色劃一本可無慮難行更加公家出入一律用此人民需用已多流通自然廣大是不究習慣而習慣亦漸移易矣幣制大要如斯然尤以重量度合相當爲之歸宿夫用兩用元之説固無並行之理第以中國尚兩制度言之自毫釐分重以至十百千萬統是直行進十之法絶無曲折迂繞之難雖下至僻壤鄉愚亦皆識此實爲從古以來上下之習慣一律相沿最久者今若頓改用元卽與以兩權折之法相似正是移人民慣熟習行之道令趨迷茫罔識之途匪祇黠者獲益愚者受欺且恐起全國紛擾難明之患况用元僅南數省有之尚屬畸零而已至如巿面往來以及批貨買賣統仍歸宿於計銀用兩本位之結果又况七錢二分爲制仍係明示墨銀尚可並行亦屬失我抵制之方故不若從我兩制與之區别則制度旣定生銀漸廢全國盡成一律貨幣供求日廣墨銀不禁自絶不特此也卽所有各國銀行洋元紙票亦盡化爲無用我之紙幣更可推行盡利夫彼此制度不同我之紙幣非彼所能仿用則墨銀與紙票二者均得抵制之方矣且整頓丁漕完納之法亦須藉此革絶其幣竇然後官有辦公之　民無抑價之累斯又不僅商務有益已也就此以言幣制重量從我兩制似屬較爲得計祗是必行一兩重者對於輕便上未免略有重笨之嫌所以孫叔敖復輕幣之制而楚民稱其便惟今之法至善莫若定一兩用爲虚本位而實行半兩用者爲主幣惟半兩用者又不必拘定重量以五錢以使成色叅配相當取此鑄本始無太過不及之患其法擬請用純銀四錢七分七釐攙和銅鉛五分三釐實合九成重共五錢三分鑄之成幣劃一作五錢行用凡一錢用者五開之五分用者十開之論鑄造成色固是九成然以五錢三分重量只抵半兩作用國家業經貼耗成色三分實收回鑄本僅二分三釐合一兩計卽四分六釐似可不慮賠貼卽論之含利亦不爲厚含利不厚則弊患自除始可不蹈銅幣私鑄充斥之患總之今幣政初興法貴通行理無二致苟欲云利難言便民欲求便民當免乎此庶幾法久而不敝也（未完） 
[羣學會徴書啟]  
　　盖聞民生愚智關乎國祚之隆衰學術興亡繫於人倫之明晦故敎民必先乎學而求學端賴乎書所以石渠天祿官家嚴典籍之藏鄴架陸廚下士重圖書之府綠池華裔胥賴是而陶鎔縫掖素流尤藉資以考覈蓋非窮搜博覽未足啟鑰靈明設不遠紹兼綜胡以低昻今古然而書名六庫類有千端苑稱七略義非一族欲求備也抑有難焉矧今梯航道捷陸海途通歐美風雲越重洋而東逼莚瀛文物渡弱水吕西來載籍之繁益非昔比而淞濱又屬輪軌麕聚之地人文薈萃之區學校如林初無秘閣書廛遍巿未設經樓致單門寒畯苦無入巿之金華屋嬌兒轉乏讀書之志敝同人關懷國粹懼喪斯文感慨羣氛冀參吾道爰建藏書之室略備插架之箋創辦以來計五稔矣特是呼庚呼癸募欵爲難傾篋傾囊買書不足旣抱有恒之願敢申無饜之求貴書局志切薰陶仁懷樂育領諸家之秀采刊以名箋錄百氏之芳葦裝之異錦牙籤壓架盡是琳瑯碧簡連雲無非琬玉竊見奇書秘笈日刻百篇敢　舊著新編頻頒一軼則敝同人旣仰維持之惠而貴書局亦收奬掖之功他年巨工碩賈咸就裁成牧豎村農胥歸敎育亦未始非貴書局之賜也已　　茲將内藏書籍分爲數部一日經籍部萃古府之菁英示學者以軌範凡經史子集悉以之似可爲保存國粹之一助也　　二日敎科部今者學堂林立敎科紛綸採購圖書都屬蠡測管窺靡所準的本會特設是部任學界中入　留評俾未當者可以改良糅雜者可以畫一似於敎育前途裨益良匪淺鮮也　　三日科學部科學一門頭緒繁賾名言至理逐日推遷使綜覽無多將或失之偏或失之舊本會擬全措備用資學者之研考　　四曰小説部啟明鑰智多賴稗官寫性陶情半　外史且在近今小説庽意滋深至理名言相輔而發公餘之暇或手一編則鬼蜮人情社會狀態羅列目　可以擴見聞而增閲歷焉（另有專章存會）　　倘逢惠帙乞賜大東門内南城根本會或由書業商會轉交爲荷君學會董事李鍾珏姚文柟夏粹方俞復王覽鎬袁希濤黄繼會葉佳棠沈懋昭張剛莫錫綸羅詒潤姚曾榮曁會員公啟本埠新聞 
[禀請工部局董勸减房租]  
　　具呈商人劉保昌徐鼐雲任懿德羅蔚莊五樓徐其相張志雲鄧錦榮張寳忠李明華吳廷材錢瑞生陳芹香張裕生等爲商情日困萬難支持懇請勸諭房主減輕房租事　以上海商業以租界中爲最繁盛租界中商業以英美兩界爲最繁盛近數年來景况大異租界中所有之商店每逢歲終而自行閉息者常有所聞甚至福州路衝要之區房屋亦有關閉而無人租借營　者此種情形誠由時勢日艱百物昻貴小本經營所得不敷所出衣食各項已難支持而大宗開支尤以房租爲第一前上海道憲與貴董等會有略減房租之議亦欲蘇商困而保巿面也商等查上海房租虹口一帶十年以前與今日相比較約增半數而虹口一帶之巿面與十年前相比較固覺繁盛與五年前相比較已覺日衰矣雖房租增減權由房主自操而巿面不振實於租界全局大有關係務懇貴局董等設法勸諭各房主略减房租或酌定房屋租借章程令房主遵守想各房主等於租界中多有極大之商業實爲商界之領袖平素亦以體恤商情振興巿面爲已任者此議一出未有不與貴局董等互表同情也謹將困苦下情上達冰案伏乞鈞鑒 
[滬道嚴禁賭博之示諭]  
　　照得聚賭抽頭最爲地方之害迭經中 
 
 

Page 19

 
 
　　西官示諭誥誡不啻三令五申乃近來聞有葉某丁某張某沈某嚴某等日在中泥城橋珊家園等處開塲賭博鉅萬輸贏失業傾家不一而足其爲貽患何可勝言本道執法如山訪查甚悉除札飭廨員會同捕房總巡隨時嚴拿外姑念該賭徒等都係商業中人未予密拿以留體面合先出示諭禁務各及早回頭安分勞業如再執迷不悟仍前違犯則刑章具在探捕如林一經拘獲到案定予嚴行懲處决不稍從寛貸其各凛遵毋貽後悔 
[浦東中學附属高等小學畢業]  
　　上海六里橋浦東中學附屬高等小學於本月十六日行第三次畢業禮計得畢業生十六人内最優等五人梅開蕚朱錦文程宗顥何聿英宋蘭萼又優等六人中等五人修業生二人定明年正月二十日開學 
[務本女塾行畢業禮]  
　　十七日下午二時西門外務本女塾第四届師範及第三届高等小學行畢業禮其成績之特色有寫生寫照中西水彩等畫自製動物標本所有各種課卷均斐然可觀茲將姓名籍貫列下　　師範畢業生張宗英平湖湖汝季嘉定林亦翀平湖方令安定遠陳洪如武進任雪航宜興沙澄萃江陰李亞芬無錫方志遠嘉興葉鴻楨上海閔之完如臯（右八十分以上）屠藴珍秀水吳惠如無錫祝藴玉無錫王忍之秀水錢覺民常熟沈和冲南滙唐慧英無錫沈右揆秀水徐鑑孫陽湖宣慕蘭金匮（右七十分以上）甘純芬嘉定（右六十分以上）　　高等小學畢業生范孝嫝通州沈庭玉青浦閔蘭言武進張佳牖江陵沈有瑶吳縣陳同偉閩縣夏劍秋上海奚湞南滙張鏡歐寳山劉曾和青浦嚴點如桐鄉郁境愷錢塘閔之宜如臯陶訥秀水（右八十分以上）趙毓英慈谿夏劍虹上海劉清英青浦周愼微華亭楊本玉上海楊錫琳震澤秦曾湘嘉定吳光璇華亭（右七十分以上）朱驈寳山八十分以上范承杰吳縣七十分以上（右插班生隨同畢業升級）王元明秀水（右修業期滿給修業憑） 
[德領事署舉行祝典]  
　　昨日駐滬德國正副領事在署慶賀德國君主萬壽所有公共公廨午後應訊德商所控各案由德師副領事照會寳讞員再行訂期會訊 
[藏電室爆裂]  
　　英美電燈公司在崑山路花園内裝有藏電室一間昨晨電管忽然爆裂火燄噴射當由守園捕立傳電話報告捕房轉報該公司飭匠修理幸未兆禍 
[巡捕多收罰欵]  
　　英美各捕房每晨押解人犯至公共公廨訊判時均派華捕一名專司案由單及各項罰欵等事詎前日有虹口捕房所派之一百七十七號華捕朱阿生私向余佐臣趙土增多取拉圾罰欵洋一元事被捕頭查悉於昨解至公堂請爲究辦王襄讞與美海繙譯官研訊屬實判朱押捕房三以儆效尤城内 
[預備封印]  
　　明日係封印之期本縣田大令昨已傳諭各書役届時預備一切 
[巡官會哨]  
　　城内各路警局巡官前夜會哨於夜間十二句鐘起按段巡查直至天明始各返局 
[巡士多事]  
　　登雲橋老虎灶主薛長根之母前日出喪雇有人力車數輛詎有落差巡士張某經過不問情由將車驅逐以致大相衝突扭至西四區經蔣副巡官察得咎在張某當飭戒責數十下嚴詞斥退 
[違背行規]  
　　燈籠作同業李正隆徐良壽徐振興等十餘人昨將楊德標扭至一路局同供小的等均在城内開設燈籠店昨同業楊得標肩挑燈籠沿街喚賣有犯行規楊供小的本在城外法租界三茅閣橋開店因生意清淡是以挑賣以後不敢再犯行規求宥游巡官姑念苦求從寛判具不再違章切結存案斥釋 
[小孩遇騙]  
　　虹橋站岡巡士查見小孩趙永元趙永熙邵錫康三人在途啼哭當即領至一路巡局經游正巡官詢問據趙永元供上海人年七歲弟永熙年五歲鄰居邵錫康年四歲均住在西倉橋因出外買物　人騙至虹橋浜上將邵之領衣及凝之帽子衣服剝去旋有邵永銓投局禀請給領巡官准之 
[道批二則]  
　　家人宋升禀批此案現據朱文淵禀奉撫憲批道飭廨嚴追又經札行遵辦惟前據李兆蓉禀稱股東葉薇生經理張雲淵均有積欠福源鉅欵分文未償請予並提斷追現據稱李已病放應如何勒令家屬及股東經理赶緊料理歸還以免久懸之處仰公共租界會審官迅即核案辦理毋再遲延李兆蓉原禀附發王雪香禀批此案現據寳山縣具呈節略前來業又批州復加確究詳復察核在案據禀前情仰太倉州一併復復究明確詳候核奪毋遲 
[官事]  
　　上海招商局總辦前任四川川東道陳遹聲昨日到道拜會綢緞北卡委員知縣吳德培奉委至海門公幹到道禀辭鈞和兵輪管帶馬廷樹禀辭奉諭出洋拖帶沙船松海防同知查燕緒奉委赴三林塘學堂考試年假差昨日到道禀銷南巿 
[串賣養媳]  
　　洪顧氏前乘其子金森患病串同伊妹及蟻媒朱恆卿將養媳徐巧雲押入滬北雉妓院爲娼嗣被女母徐温氏控由西區移送工程局訊明分别責押候移提該媳及鴇婦花愛寳質訊在案茲先將巧雲提獲解案訊供年十五歲被姑押入妓院得洋一百五十元先付五十元其餘出票限期付楚是實孫裁判命朱照原斷再戒賫二百下　押兩月巧雲留養善堂侯伊母來案訊　 
[不應行兇]  
　　車寓主周　園向皖人彭有才討取房飯錢四千餘文無着反被彭誣指欠洋六元將車拉去向之理論又持刀恐嚇當由巡士查獲拘至南區移送工程局訊究周俱欠洋六元有之惟彭共住九十四天將欠洋劃抵彼尚應找錢四千餘文彭供僅住十五天已付過錢一各九百文孫裁判以彭不應持刀行兇著戒責一百下飭丁查明將車交還 
[船夥竊米]  
　　角里船户李阿燮昨扭伊夥李阿九至南區控被竊米五色斗　與鄰船吳阿三陸阿巧得洋四元求追解由工程局訊究阿九供認不諱判候補傳吳陸兩人到案質訊 
[積欠柴洋]  
　　烏山船户陳金發前扭王汪氏至工程局控被伊去王茂生購柴欠洋一百二十元避不清理判氏交保限交伊夫訊追昨將其夫交到由孫裁判復訊判先還五十元餘限年内還清 
[保人受累]  
　　龍華鎭成茂米行主張子怡前控伊夥任才生將代買米石洋五百元及代付泰順米行洋五十元吞没一案奉判交保清理嗣經朱潮生担保去年先還一百元餘限每年拔付四十元刻已兩期不理張將該保扭至工程局控追奉判交的保限令二十日迅將所保欠洋一百九十元照數繳案閘北 
[一女兩字]  
　　江北人楊金高之女前已許字於田吉之爲媳近楊挈女來滬復許於孫吉如爲媳被田偵知將楊扭至四路一區控告昨楊暫押著田邀到媒証再行核斷 
 
 

Page 20

 
 
[領回逃妻]  
　　吳萬洪拐匿胡長興之妻趙氏胡將吳弟萬興扭至四路一區控　究追經黄正巡官訊判交保限期交人在案昨由萬興將該氏交案飭胡領回吳萬興仍判交保着交其兄到案究辦 
[藉端訛詐]  
　　瞽者翁春旺前憑胡獅子爲媒娶孔扣子之妻袁氏爲室近有該氏之戚王寳山及鄰人薛寳卿向翁訛詐洋二十元致相扭毆由巡士一併拘至四路一區經黄巡官集訊王薛狡展不　判分别還押候核 
[私收客帳]  
　　鴻順米店夥施兆生私収客帳二千餘元潜逃由保人錢某尋獲扭至四路一區昨經黄巡官傳到其父施瑞昌覆訊一過判仍還押限繳清帳欵再行核辦英租界 
[是誰起火]  
　　住居新閘成都路之蘇仁卿與比隣華楊氏推諉起火昨由捕房將蘇與氏及見証顧建候等一併解至公堂訊究兩造仍互推不認判蘇與氏各交七百兩人銀並保候下禮拜一午後前往勘明復訊核奪 
[騙子到案]  
　　楊黄氏控莊阿挑誑騙田單金飾等物昨由探將莊查獲解廨請究讞員以原告未到判莊還押候下禮拜二訊核 
[抵單不贖]  
　　余賢渭因將田單抵於德商可柏洋行延不取贖被該洋行控奉公廨於昨日飭派差探將余傳至公堂交保候訊 
[拖累保人]  
　　英商恆安公司控張文廷担保陳有福虧欠保險費延不料理昨由包探將張傳至公廨交保候訊 
[是否拐匪]  
　　專事拐賣小孩之吳　福前日在北浙江路被探查獲昨晨解廨經中西官訊供不認判吳押候查明再訊 
[男女拆梢]  
　　　瑞昌控徐洪舟張周氏拆梢洋四十元昨山捕房解廨經中西官訊得事在華界判徐與氏一併解送閘北四路分局歸案訊辦 
[客棧聚賭]  
　　吳小弟即王阿二紏合顧寳貴李阿桂王阿才沈可龍徐桂孫李阿法吳金生陸阿狗等在福建路小客棧内聚賭被捕一併查獲昨解公廨訊明吳係過犯判押三月逐出餘人各押三天 
[烟賭俱全]  
　　在福州路五百六十號陳阿發所開之客棧因聚賭抽頭私吸洋烟昨由捕房將陳傳至公堂訊供不認判押候查明於下禮拜二再訊 
[何甞索許]  
　　張安庭向裘忠賢借貸不遂互相扭毆裘即投報捕房揑控　安庭圖詐洋二十元捕頭准即將張拘押昨解公堂訊明實情姑寛一併斥釋 
[糊塗可笑]  
　　楊裕卿控宋發林宋發榮弟兄冐認伊婦爲妻昨由包探將兩宋解廨訊究據供實因面貌相似以致誤認讞員以事出無必從寛斥釋 
[押犯拆梢]  
　　西崽王金寳因與馬夫曹大寳在途扭毆拘押捕房詎有押犯維星來向王拆梢硬將馬甲剝下嗣被捕頭查悉於昨日一併解廨訊究判曹罰洋一元充公王押三天羅枷號七天期滿仍照原斷收押 
[仍不認竊]  
　　已故美副領事白葆維君之夫人控侍者朱阿榮老蓮李大才等三人串竊契據一案昨日午後由廨復訊原告偕見証施娘娘上堂証明朱等串竊情由訊之被告三人均不承認判還押候下禮拜二再訊美租界 
[無賴訛詐]  
　　無賴徐魁元冐充暗捕向各小客棧滋擾圖詐前晚投宿蓬路二千零五十二號周姓客棧内至昨晨忽稱遺失緞帽一只索賠洋五角被四百四十三號暗捕查見拘解捕房而捕頭以並無實據從寛斥釋 
[撞傷車夫]  
　　小車夫顧文通昨日推車至百老匯路被某西人之脚踏車撞跌受傷由捕一併帶入捕房顧送同仁醫院醫治一面命該西人酌給養傷費了事法租界 
[電車傷人]  
　　某號電車於昨日午後駛至金利源碼頭將扛煤小工某甲撞倒受傷頗重旋由巡捕車捕房轉送醫院療治 
[車夫可惡]  
　　某甲趁輪來滬雇小車夫嚴二推運行李等物嚴心起不良中途繞避急將各物推至徐家匯章福卿小茶肆内與章分贓正在檢點之際被探偵知將嚴章兩人連贓拘入捕房少頃甲亦前來報告將物領去昨日由捕將嚴章解廨訊究判嚴枷示兩禮拜章押十四天分别示儆 
[同惡相濟]  
　　柳慶雲與劉燾子同至大馬路某洋貨號内購買羽綢由柳揀選並爭論價值而劉乘隙竊取羽綢數尺藏於套褲内旋被他夥瞥見一併拘入捕房昨解公堂訊究聶司馬以柳等同惡相濟實屬可惡判各押兩禮拜贓給號夥董昌林領去 
[勿再延宕]  
　　達商律師控楊柏生欠銀一案昨日由廨復訊楊供在押已久無人担保銀錢求恩成全判交原保出外限半個月如數照還倘再延宕將地召賣變價償還 
[案卷何往]  
　　丹陽人丁洪保昨至公廨禀稱侄女丁氏本嫁於同鄉人周福珍爲妻嗣被周帶至上海押於朱姓花烟間内賣娼後經小的偵知扭控八仙橋捕房斷會小的將姪女領回周即斥釋押據撕毁茲周以小的不應將姪女另配赴丹陽縣控准提訊小的來滬調查捕房前案詎竟無着求思核　聶司馬諭令　去候傳到烟鴇朱姓訊供再奪 
[火警]  
　　楊銀祥在法新租界巨籟達路寳昌里口第二百三十二號門牌開設永泰祥鏡架作前夜忽然失愼焚去楊房四幢事後捕頭以起火可疑飭探將楊傳入捕房詳究新聞畫 
　　桂郡小桂巷黄某之妻素性奇悍日前與夫爭閙投水要挾鄰里往觀見其且泣且咒徑往小橋堍向下一躍水可没膝婦以兩手摳起下衣若恐其濕者然觀者大笑婦駡曰你們樂觀我死我偏不死給你們看遂復徐徐登岸見者莫不爲之捧腹云 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[候補四品京堂勞乃宣奏請於簡易識字學塾内附設簡字一科並變通地方自治選民資格摺（續）]  
　　又城鎭鄉及廳州縣地方自治一律成立在第六年第七年而創設廳州縣及鄉鎭簡易識字學塾在第二年第四年二者相距近者方兩年遠者乃五年地方自治成立之年爲選民者必須二十五歲以上能識文字之人而目下各省鄉民識字者甚少往往闔村無一識字之人卽閨村無一人合選民資格自治從何辦起故欲辦自治必先敎鄉民識字而敎識字之年距爲選民之年僅有兩年或五年若敎幼童届時不能及歲若欲届時及歲必須敎二十歲以上之人而二十歲以上素不識字之人欲敎之使其能識文字已爲絶無僅有之難事且一村僅敎一二人猶不足用必須多數年長之人皆敎其通文識字又况地方辦事必以父老主持僅敎二十餘歲之人亦尚不適於用必須多數年老之人皆敎其通文識字則更在必不可得之數矣是則地方自治必將因此不能實行地方自治爲憲政之基若因識字人少而自治不克依限實行則憲政之行無所憑藉亦將因而生阻凡此窒礙若不設法變通早爲補救之計一日籌備届期而事無成效何以仰副朝廷實行立憲之盛心補救之計奈何一在變通簡易識字辦法一在變通地方自治選民資格歐美之字以二十六字母拼合而成習此二十六母明其拼法卽可識字字少易識故識字者十人而九日本文化本出於我與我同文用我漢字而漢字之外别有五十假名拼音達意以爲補助士君子高深之學必用漢字而愚賤之人但識假名卽能達口中之語言明目前之事理是以村農野老販夫走卒皆能觀書作字地方自治不勞而舉我國自古以來專用漢字别無此項易識之字以爲補助故惟上等之人乃能識字國民敎育難於普及愚氓近年中國各處有志敎育之士有鑒於此創造易識之字者不一而足而以京師拼音官話書報社所定官話字母爲最善其法以五十母十二韻四聲輾轉相拼得二千餘音京師語音皆能包括識此數十字明其拼法無須通曉文義卽能以白話達意閲書報作函札無乎不可無論老幼性敏者數日而可通卽極鈍之資至遲兩三月無不解者京師直奉天等處推行甚廣光緒三十一年前署兩江總督周馥設簡字學堂於江寗省城卽以此譜爲本而酌增母韻期合方音定其名曰簡字奏明立案奉旨允准行之數年畢業多人流播於江浙各屬通曉者甚夥成效昭著臣復博考古今聲韻之源流參合南北方音之同異訂爲簡字全譜一編包括中國各處語音而仍以京音爲主又别輯各等譜錄共爲五種於上年七月奏呈御覽請旨飭下學部考核進呈恭候欽定頒行一體傳習奉旨學部議奏欽此該部因審愼再三一時未能定議故尚未經覆奏竊謂此項簡字易識易解允堪爲漢文之補助敎育之階梯若於簡易識字學塾内附此一科並令能識此簡字者一體准爲地方自治選民實足爲變通補救之道擬請敕下民政部學部會同核議比照簡易識字課本先在京師地方敎授數月辦法將臣前奏所呈簡字譜錄亦先在京師地方試行敎授數月如果易識易解確有成效卽由學部復加考核勒爲定本進呈恭候欽定頒行天下令各省凡設立簡易識字學塾之處皆附設簡字一科除能識漢字者仍以學部所編三種課本分别敎授漢字外其極貧無力入塾一年之幼童及年已老大從未識字記性不足認記千餘漢字之人皆令識此簡字並將國民必讀課本繙成白話簡字令其講習遠者三五月近者一兩月卽可畢業其能識漢字之人亦令兼識簡字每星期酌加簡字功課一二小時一年畢業已綽然有餘仍由民政部通行各省將地方自治選民資格略加變通凡不識漢字而能識簡字之人准與漢字者一體得爲選民此字傳習極易畢業之後卽可轉授與人以一人授五十人計之一傳而五十萬人再傳而二千五百人三傳而十二萬五千人四傳而六百二十五萬人一邑人口至多不過百萬不待四傳卽可徧及若每一州縣學塾内附入一班畢業之後卽令分赴各鄉鎭轉相傳授以强迫之力行之不待兩年可使天下各州縣闔境之人無不識字而人生當明之倫理應用之知識亦皆無不通曉其時地方自治選民資格到處皆易於得人全國自治自可　限成立不慮愆期而民智之開日有進步九年期届憲政實行億兆同心共圖治道有不蒸蒸日上與東西立憲諸邦齊驅並駕者哉顧或者慮新字盛行有妨古學不知我國文字肇自聖神有形有聲有義傳心載道萬古常新斷無磨滅之理簡字有聲無義僅足以代口語義理之精微經史之淵雅仍非漢字不可簡字萬不足以奪之日本之有假名已千餘年而漢字至今盛行毫無所損是其明證今請於簡易識字學塾内附設此科本塾正課仍以用學部課本敎授漢字爲主簡字僅爲附屬之科專爲不能識漢字者而設與漢字正課並行不悖兩不相妨蓋資質不足以識千餘漢字之人本無識字之望今令識此數十簡字以代識字之用乃增於能識漢字者之外非分於能識漢字者之中也漢字正課極其功效能令百人中五人識字而此附屬之課能令不識漢字之九十五人皆識簡字則百人皆識字矣不尤足爲敎育普及之助乎若專學簡字之人能兼識漢字數百數十則更爲有用亦可量其資質酌加敎授且漢字以形爲主故多而難識簡字以音爲主故少而易識旣識簡字卽可以字簡註漢字之音則漢字亦易識矣是簡字非特無妨漢字且可補助漢爲字識漢字之門徑也臣前於本月初四十一等日進呈講義曾將文字簡易爲立憲要圖敷陳梗槪復思現在情形簡易識字辦法與自治選民資格辦理尚有窒礙輒敢揣冐昧遵照准其剴切臚陳妥籌善法之旨酌擬就事變通因時補救之法勉攄芹曝之忠藉效芻蕘之獻仰祈聖明埀察俯賜敕下民政部學部會議覆奏請旨施行國民幸甚憲政幸甚爲此恭摺具陳伏乞皇上聖鑒訓示謹奏宣統元年十一月十六日奉旨已錄 
[學部奏遵擬檢定小學敎員及優待小學敎員章程摺（續）]  
　　第十七條檢定委員施行檢定之後應將所檢定之敎員姓名履歷造 
 
 

Page 27

 
 
　　具清册並試驗成績呈由督學局或各省提學使司覆核給發文憑　　第十八條督學局曁各省提學使司衙門各廳州學勸學所均應設立檢定敎員名錄將檢定各員履歷及學科程度詳細登載以便考核　　第十九條　由督學局檢定者其檢定文憑上註明可充京師小學正敎員或副敎員或某某學專科敎員由各省提學使司檢定者其檢定文憑上註明可充本省小學正敎員或副敎員或某某學專科敎員其旣經檢定之敎員各府廳州縣仍可互用　　第二十條業經檢定之敎員其在堂敎授時如有不能盡職之處經本學堂陳明或經各視學官察出者由督學局或各省提學使司酌核情形分别令其辭退茲列應行辭退之條如左一學業荒廢敎授不合法者二不盡心敎授久曠功課者三現有詞訟案久不結者四患病難期速愈者　　第二十一條業經檢定之敎員如因事故致失敎員資格者由督學局或各省提學使司將檢定文憑撤銷茲列應行撤銷文憑之條件如左一經學務官紳查明確有踰閑蕩檢之證據者二身犯刑律者三干涉敎育範圍以外如地方詞訟等事及投入各種違法之會黨者　　第二十二條右列應行辭退曁應撤銷文憑各條件遇有事端重要急切之時本學堂可將該敎員先行辭退再行呈報督學局或本省提學使司或勸學所轉報提學使司分别辦理　　第二十三條旣經撤銷檢定文憑者由督學局或各省提學使司將該敎員姓名籍貫及撤銷文憑事由詳報學部立案並通行各省無論何處學堂不得聘充敎員　　第二十四條充當小學敎員已滿敎授年限（以奏定章程所訂該學堂完全科畢業年限爲敎授年限）成績優著者由本學堂呈明督學局或各省提學使司或各廳州縣勸學所呈請提學使司給予敎授年滿實力盡職之文憑得有此項文憑者接充敎員無須再行核定　　第二十五條旣經檢定之敎員仍當購閲中外書籍並於師範講習所更加講求以期深研敎育理法其試驗檢定之敎員敎授年滿未得實力盡職之文憑者可由督學局或各省提學使司酌量情形令其再受檢定　　第二十六條自本章程頒發日起一年之内凡各處小學堂須將應行檢定之敎員姓名履歷呈報督學局或各省提學使司聽候派員檢定督學局曁各省提學使司亦卽按時招取堪與檢定之員分别檢定預備派充小學敎員嗣後各處小學堂聘定敎員均須呈報督學局或各省提學使司或勸學所彚報提學使司以備稽核自本章程頒發三年以後無檢定文憑者不得延聘　　第二十七條本章程頒發之後如有未盡事宜由學部隨時體察酌改（未完） 
專件 
[浙紳孫廷翰等呈浙撫文（爲請申雪經元善事）]  
　　呈爲革員愚忠可憫遺愛在人幸值恩年冀邀寛典敬臚陳事實公懇奏雪仰乞恩施事竊查已故革職道員用候選知府經元善浙江紹興府上虞縣人矢志清廉存心忠愛行仁好義有古人風光緒二十六年已亥十二月二十四日上海奉到電傳諭旨訛言朋興人心摇動中西各報喧傳有各國調兵干預之説旅滬紳商士民奔走相告羣以該故員齒德俱尊夙懷忠悃且適辦理電局因推爲領銜電求總理衙門代奏電文意在上以慰兩宮之憂勤下以弭中外之反側疏遠小臣越職言事以此獲譴夫復何辭仰荷先朝天恩僅予革職維時前督辦電報局今郵傳部左侍郎盛宮保聞命之下當卽派員接辦局務復因人言未息乃以該故員久辦電局未及交代慮有私挪公欵爲詞奏奉諭旨飭前浙江事院劉將上虞原籍住房二十四間祖遺田九十八畝零地一畆山十九畝有零一併查封備抵維時該故員宗族交游危疑震撼懼罹不測勸之出亡遂有澳門之行而澳門葡督不知案情深憐該故員生平行善遭此奇禂留不遣歸明年庚子而拳亂作該故員覊棲海外年正六十兩耳失聰自聞兩宮西幸之信晝夜哭泣左目遂復喪明又明年辛丑八月葡督知該故員可以免罪始由家屬伴護自香港回上海方儗陳明心跡再乞恩命而憂鬱成疾遂至綿惙於癸卯八月病故臨終自誓猶恝然於出奔違志再生圖報爲言此天下志士仁人所共悲歎而憐憫者也該故員天性慈祥嗜義若渴在籍在滬手創善堂數十處凡矜孤恤寡修橋造路諸事自壯至考孳孳不倦而尤勇於籌振如齊晋皖預吳越諸省偏災見告無役不從莫不首先助資力任勸募登高一呼聞風四應至其籌創奉直義振出力獨多事竣而歸輙辭奬叙故歷蒙以振務傳旨嘉奬者十有一次海内榮之中年以後於學務實業能開風氣之先如上海武昌紡織局之開始李文忠張文襄皆以該故員規畫爲然念女學之失墜也就上海桂墅里創設女學堂以敎之而其生平辭肥處瘠有功無過則尤在於辦理電報局方盛宮保蝕辦電報倚該故員如左右手委以滬局藉資表率在事十有九年經手數十百萬涓滴歸公絲毫不苟局章辦事人員例給花紅該故員應得之欵經督辦批定者歲以萬計乃獨辭什取一返諸公家視乎貪得無厭以此起家者相去奚啻霄壤方該故員在澳門聞因交代未清杳封房産當將歷年經手欵項開具帳册呈請盛宮保核算清楚非但公欵毫未挪用且須補給總董薪紅業於光緒二十九年秋間由滬局發交承領銀八千七百餘元此載入第二十一届電報帳略有案可據者也職等與該故員同鄉舊好知之最深觀過知仁事久論定在當時視爲不祥之鴉噪在事後恍聞如晦之鷄鳴伏查東南士紳如唐廷樞之辦煤礦李金鎕之辦金礦謝家福嚴作霖之辦義賑生前旣享盛名身後且邀曠典該故員於提倡實業籌募賑欵不後於人徒以越職建言身妄家破職等心竊傷之方今聖人御宇庶政聿新振滯棄瑕兩逢恩赦該故員思出其位感激發於至誠操極其廉侵挪查無實在爲此臚陳事實肅具公呈仰懇中丞大公祖大人垂念該故員愚忠可憫先見亦可原准予代奏上乞恩施請將該故員革職處分准其開復並將查抄原籍房産啟封發還以廣皇仁而彰義行伏候批示施行實爲德便謹呈照錄電禀（光緒二十五年十二月二十六日）北京總理衙門王爺中堂大人鈞鑒昨日卑局奉到二 
 
 

Page 28

 
 
　　十四日電旨滬上人心沸騰探聞各國有調兵干預之説務求王爺中堂大人公忠體國奏請聖上力疾御宇勿存退位之思上以慰太后之憂勤下以弭中外之反側宗社幸甚天下幸甚卑府經元善曁庽滬各省紳商士民同叩小説 
[冒險短篇小説二十六點鐘之大飛行（美國阿美利加梅軋丁報記者濮倫孫記）（天涯芳草館主亶中譯）（二）]  
　　越三十六分。予等猶居五百幅特之上旋顧球長杜那孫曰。今此游行。豈循此永續不休乎。球長嗤然答曰少亦三四日吾將觀巴南活潑之動機終竟何若。雖然。諸君長此不斂。恐球不能勝。苟欲永續此行。必減輕其重量請俟游倦。吾將一一使君等下紅塵　　太陽記者黎翁士聞之。瞿然驚。似微微戰慓曰。先生謂使吾輩下。豈將盡棄擲而下乎　　黎子之問誠當斯時。予與福麥華三子。皆不禁竊竊危懼。且疑球長之相戲也。球長猶怡然答曰是惡可也。墮球使下地。俾君等安步以行耳予等聞此言。不覺自笑失次。尋予又恐球長先去予。心雅不樂。乃請於球長。拈鬮以以定先後下降之次。球長允之。其終也。麥子第一。華子第二。華子第三。福子第四。而予竟殿之。蓋予始終乘球。與球長共其禍福生死予心大喜。幾躍出筐　　六時二十分。乃下降。落於某田舍之畔。地去紐約二十六邁羅。是處有民家。予等請而入。呷牛乳。少憩。將再發　　比二度之上升也。立意向北行。自此以至七時半。大氣潜定。略不動摇。球勢極靜穏。天昏月上。知已飛騰於哈得遜高地東方一河。細白如匹練。似厲本河。此時球度不甚高。不逾二百英尺以上也。　　（三）與死人爲鄰 
侵曉。球臨極深窈之山谷間行。東方巴克暇伊山巖崖。僅露一面。巍然兀聳。高千五百幅特。足下村落點點。散處高低。朝霧輕鎖其外。作蛋白色。不甚明瞭。東方雲霞。俄而變爲赭紅。斯時球長。自篋囊中出時表觀之。突焉。起立。似驚似怒。大呼曰。叱君等大變。予亟靜察之。則球如矢之發。直射上方。而前。面一山巓之崖角。兀立眼際。吁一刹那間。將衝突撲撞。予等倏成虀粉矣。球長又呼速以繩縱之。君等可乎。予聞之。始悟。然風勢愈烈。球爲鼓激。作一直線行。萬無可免是時危機迫於一髮。方急殆間。不意縱下之繩之一端。適觸於山隅大樹之幹。纒繞甚緊。驟不得釋。予等本不冀存活。靜觀險象之來。風欲。鼓球直上。而爲樹所繫不得自由。於是上下搦戰。予等所居之筐。遂如氣孵之旋轉。勢將傾覆。振盪空中。下瞰山足絶壑萬丈。幽闇無底。然幸而球止不進。得免。衝觸予等乃繫附一繩予與海剌特麥子握其上。其他四人握其下。始獲免跌墜之難。然身颺虚空。狀如縊死之人。　　無何筐之位置復舊。而風之壓力。勢愈猛劇。諸君試爲想像。大氣運動。如是强猛。彼一繩之力。纒搦大木。其能支之乎。　　耳畔則抨繫鼓吹。猛搧怒號。止下則盪動壓迫。天地旋轉。而樹頭所繫繩不知何時。似已解放。景象益危顧球長杜那孫依然平易冷峭微。笑不言。一手握一小刀不知備待何事。國外新聞 
[中國貧民之可憐]  
　　十六日東京電云大連地方天氣驟冷凍斃中國貧民十七名 
[德國發行債欵]  
　　十六日倫敦電云德國四釐起息之債欵英金一千七百萬磅又普魯士四釐起息債欵英金一千七百萬磅均已發行以一百零二磅作百磅交納 
[栢靈法國博覽會開幕]  
　　十五日柏靈電云德皇德后已於今日親至柏靈法國博覽會行開幕禮 
[羅斯佛將抵歐洲]  
　　十五日柏靈電云前任美總統羅斯佛日内可抵歐洲擬赴維也納游歷三日届時將由奥皇接見 
[土國内閣總理之得衆]  
　　十五日柏靈電云土爾其新任内閣總理大臣哈基巴沙之規畫呈入國會後經全體投票贊成信任政府 
[歐洲大風雪近聞]  
　　十五日柏靈電云波爾的海及北海兩處連日風雪交加交通頓阻各船現均停於亨寳地方 
[德國政界近事] 　 
　　十五日柏靈電云德政府對於德美商業交際所持之態度已經財政審查會贊成法國及坎拿大之交際則定期今日討論 
[英國選舉事宜續聞]  
　　十六日倫敦電云張伯倫君已復經選爲東華賽斯脱議員共得五千六百八十九票今日維斯脱明司特（自由黨機關報）報載一論措詞委婉足爲政界大局之主音其文仍以和衷協謀爲第一要着並謂下議院自應操有管理國家財政之全權惟濫用此權則須切戒云保守黨晚報對於自由黨之建言頗爲歡迎謂能顧全國家之利益並信自由黨與聨合黨大約必能融洽意見云英皇定期西二月十五號召集新國會 
[英皇宴待日本親王]  
　　十六日倫敦電云昨日英皇英后在温特沙宮宴待日本伏見宮親王及其王妃 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
