# 1918 - 176 - 4916299

 

Page 1

 
 
   
 
 

Page 2

 
 
時評 
[權限衝突（冷）]  
　　爭權固非當之行爲也蓋人各安分守已無侵略他人之野心權何由爭然即以爭權論其間亦大有公私邪正之别矣 
　　有以抱負不同之故而爭權者有以黨派不同之故而爭權者亦有以欲示威福而爭權者更有以因求大欲而爭權者凡此種種雖有偏僻尚不失爲有志氣之心胸至若爭權之故乃爲借外債之私利無論其所爭之是否其心胸亦太可鄙矣 
嗚呼我聞吉省森林借欵其運動者其反對者其相扼之點乃在權限之衝突我更不願以孰是孰非論之矣 
[專電]  
　　北京電林紹斐昨來電言見陸榮廷並無病容至中央所提條件一讓陳督粤陸仍爲巡閱使二承認新法選舉一說以龍督粤陸爲巡閱使莫爲瓊崖鑛務督辦中央與以善後軍費陸大體贊同惟反詰用兵詞甚嚴厲請去電解釋云云（一日下午二鐘） 
　　北京電吉林森林借欵係督軍孟恩遠與日人森恪氏訂約共二百萬辦濛江森林由實業廳長陶昌善與財部曹吳締結先簽約而後呈請農部反對而財部以爲已成之事准其備案然以如各省效尤事前秘密事後呈報不啻中央自滅大不爲然張作霖以濛江森林極優且奉吉交界來電反對已成中央與地方及財部與農部之權限衝突問題（一日下午二鐘）　　北京電閩督以個人名義催餉甚急段諭財長迅撥（）三十日下午三鐘 
　　北京電梁士詒定十號起程赴香港（一日下午二鐘） 
　　南昌電陳光遠督軍艶日專車赴潯候張懷芝旌節抵潯面商軍務後往遊廬山約一星期回省（二十九日下午九鐘） 
[外電]  
　　倫敦電外交部次官今日在下院答覆議員郝白好和司氏提出之質問謂政府現知日本某公司欲得鳳凰山鐵礦目下正在談判中至於此項談判業已蕆事一節政府尚未得有正式消息該礦産位於英政府所常視爲其在華利益範圍之揚子江區域内所謂利益範圍者英人如提出該境實業讓與權之請求則應得華員優先之考慮但英國或他國之在華利益範圍皆不得違背開放門戸主義而進行今此事既未商諸駐北京英使亦未商諸英國外交部云（二十七日） 
　　北京電青島陷落後日人曾自稱繼承關於該港 
 
 

Page 3

 
 
之德人各項事業漢尼干氏所得接通津浦京漢兩路讦畫之優先權亦在其内四星期前日本曾與中政府議定自山東齊河築造鐵路通至直隸順德今聞已先付欵若干其合同内容迄未宣布日本於歐戰前投於中國之資共洋四十五兆元今聞已增至二百二十五兆元皆得中國之大利源爲抵押品而目下尚有日商奔走各省吸收其利源云（一日） 
　　蘭州電劉存厚已由廣元退至寗羗向蘭州乞援甚急吳松山（譯音）將軍之兵現逐日開往隴南以防南軍攻入（二十七日）以上路透電 
　　漢口電張懷芝於今晨八點鐘乘軍艦建安抵漢口（一日）　　漢口電此次張懷芝到漢口其所帶隨員爲參謀長宋玉峯副官長王亨鏡（譯音）張氏之胞弟張懷斌等其餘司令部員於昨晚由陸路先到漢口總司令部擬暫設於漢口（一日） 
　　北京電據國務院方面消息云段總理擬以參戰名義再行招募新兵三師團駐紥近畿（一日） 
　　北京電陝西督軍陳樹藩電致政府云張鈁已在陝西省雒南地方與土匪勾結自稱靖國軍南路司令請處以嚴罰（一日） 
　　東京電昨電關於海參崴之騷擾美國軍艦亦派陸戰隊上岸矣（一日） 
　　東京電萬國商事會議於本月二日起至五日在倫敦開會（一日）以上東方通信社電 
[戰電]  
　　倫敦電今晨海格將軍報稱星期五日英軍戰勝於尼泊森林東面俘虜四百餘人獲機鎗多架戰壕臼砲數尊野戰砲兩尊今晚報稱前敵僅有尋常之砲戰昨日天空戰事頗繁敵飛機大爲活動爲英飛機擊落者十七架受損降地者六架英飛機失蹤者三架（二十九日） 
　　倫敦電美軍公報云美軍復將土爾細南面之陣地前移二十五日一役所俘敵兵今查共有三百人（二十八日） 
　　巴黎電今晚公報云今晨法軍在愛恩河南岸自安白勒里南至芒哥貝爾東進攻敵軍志在奪其固守之陣地法軍於廣七基洛邁當之陣線破敵軍之防務佔據拉凡爾細勒之上之戰壕及庫特里西北之高地而將陣線移至聖比愛勒愛格勒村外及該村南面之山脊所達至深之處約二基洛邁當迄今已俘虜一千零六十人二十六二十七兩日法飛機共擊落德飛機二十架又汽球四具（二十八日） 
　　巴黎電今日下午公報云德軍兩圖奪回昨日法軍所佔之地敵兵數營從事反攻受挫而退法軍新陣線完全安固萊姆西南有活動之戰事敵軍在法軍前鋒戰壕得一立足地爲意軍逐走（二十九日） 
　　倫敦電德國公報云英軍衝擊美爾里三次均遭挫衂敵軍攻入維曷貝爾康爲德軍反攻逐走德軍在安白勒里附近敗敵惟敵軍曾在庫特里外得地德軍在庫特里兩面高地反攻逐退敵軍（二十九日） 
　　倫敦電據可靠方面消息徵實今晨洛特丹電報所云德軍將取攻勢一節此次攻勢大約將在法國北境發作而於他處施牽制之行動意軍因困難甚大似不欲續取其回攻勢奥軍此次受創甚重必經長久之休養始能續取攻勢（二十八日） 
　　華盛頓電裴興將軍近派美步兵一聯隊即赴意境陸軍總長巴克氏宣稱選出赴意之兵一聯隊刻在法國美軍不日將大舉參與意境戰事云（二十八日） 
　　亞姆斯特丹電克魯士報載稱布國現要求奥德向希臘宣戰各報評論此爲應急之圖云（二十七日） 
　　倫敦電海軍部宣稱二十七日晚間英國驅逐艦四艘在比國海濱外游弋時忽瞭見敵魚雷艇八艘因即開足速力向東進駛與敵遥戰歷十五分鐘之久敵軍方面又得魚雷艇三艘英艦乃退就其援隊敵艇並未尾追戰事乃止英艦無一受損（二十九日） 
　　亞姆斯特丹電布克哈萊電稱二十八日羅馬尼亞衆院開會通過與中歐帝國所訂之和約反對者僅有五人亞佛里斯柯將軍亦在内（二十九日） 
　　亞姆斯特丹電柏林發表半官公報紀佔據俄國黑海艦隊之情由謂該艦隊活動不已以致違背條約其主要各艦於德軍佔領塞巴斯土波爾後駛往洛伏羅細克艦中將士意見歧異致無畏式戰艦塞波拉茄羅細亞號爲某驅逐艦發魚雷擊中尚有驅逐艦數艘被逼擱淺惟無畏式戰艦伏里亞號與新式驅逐艦數艘已於六月十九日駛回塞巴斯土波爾該處之俄國黑海艦隊今仍能供戰爭之用已受德員約束（二十九日） 
　　莫斯科電過激黨裁判所已將前波羅的海艦隊司令斯恰薩尼氏定以死罪因該員不遵從勞兵會之故勞兵會總部巳取銷反對定讞之呈詞（三十日） 
　　巴黎電某報載稱達姆斯太王室由柏林俄國大使轉告俄國前皇今安然無恙（二十八日） 
　　亞姆斯特丹電維也納電稱奥皇復拒絶首相塞爾特博士及内閣辭職並宣布召集國會（二十九日） 
　　倫敦電秦晤士報海牙訪員謂德國外相庫爾滿男爵在聯邦議會所發之演說乃與大本營及德皇會商後起稿德皇與首相赫德柏林男爵均加贊許（二十九日） 
　　亞姆斯特丹電德國各報謂庫爾滿男爵目下似不致辭職蓋此舉不啻證明德國乃由軍人主治也各報並拒斥庫氏所抱協商之志願（二十九日） 
　　華盛頓電國務卿藍辛氏今日宣言謂德奥官吏及表同情於若輩者力圖牽强誤解五月二十九日美政府所發表關於却克斯拉夫人與巨哥斯拉夫人利益之宣言書故國務卿藍辛氏今切實聲明政府之地位凡斯拉夫民族之各支派均應使之完全脫離德奥之衡軛（二十八日） 
　　華盛頓電參議院農務委員會已允修正農務經費議案規定自一九一九年六月三十日後禁止釀售威士忌及他種之酒總統批准該議案三個月後禁止釀售啤酒（二十七日） 
　　亞姆斯特丹電新洛特丹郵報載稱德國因糧食缺乏猫犬被殺者頗多家禽亦泰半被殺牛供乳不及所定之量者亦殺以充食馬匹多無芻秣所豢之豕恐難長成僅牧羊事業現狀尚佳（二十九日） 
　　倫敦電銀市星期報告云價未變動市况仍佳上海滙兌率已至第兩四先令侂便士又八分之一（二十七日） 
要聞一 
[西報之中國時局談]  
　　英文滬報二十六日北京通訊云據段派某機關報云四省經略使曹錕行將赴湘指揮戰事惟訽諸他方面則謂曹不願離津其就職文中有一俟病勢稍痊即當就道等語言外含有刻方患病不能啓程之意然則曹果病乎其實不然曹方優遊津門日在其私人花園中與友雀戰藉以消磨時日精神甚佳何嘗有病此固盡人皆知而不成問題者也小徐堅欲曹赴前敵自稱曹必就其範圍要知曹非首先主戰之人且嘗公然反對戰爭雖不十分劇烈然曾至某種程度今惑於候補副總統之尊位與四省經略使之榮銜遂稍變初志表面上不復有積極反對之表示小徐以爲既可使曹取銷用兵南方之反對即可使曹率兵南征並對衆揚言謂曹裝來之否泰副總統一席之得失全視曹是否出其全力從事國内戰爭而定云云未審曹果爲小徐所利用否也聞龍濟光援粤之計畫今已改變擬隨張懷芝入贛而不率其新招之北兵直赴粤省龍已與張懷芝接洽張允候於濟南俟龍向政府算清一本糊塗賬後同赴南方龍原擬往奉親晤張作霖向之商借軍隊及鎗械今亦變計而派其姪龍體乾代往刻小龍已與湘省奉軍司令孫烈臣同往奉天龍所以不親自往奉者殆以雷州被南軍所圍瓊州已不可保之故聞龍裕光已倉促逃往香港是以龍若回粤已無家可歸巢穴既失回粤何爲且獨立艦隊現方出没於福州附近中途截捕在在堪虞龍有鑒於此乃决計率兵赴韶關而不敢輕入粤省南境昨日小徐赴津召集奉軍各司令開會集議所議何事莫可探悉在會與議之孫烈臣卽於翌日離津而小徐亦返北京據與小徐親近者言小徐將赴河南以救陝西而不言救蜀蓋四川已全爲南軍所有今若再作救蜀之空談徒貽人笑話耳西比利亞出兵問題因日本態度不定暫時停擱然北京政府猶日以籌備出兵爲言招練新兵四旅之策已經批准而見實行計步兵兩旅騎砲兵各一旅各事皆經籌備非眞用之於俄境也但爲壓服南方之用耳此中軍官大半以軍官養成所之畢業者充之從日本借得之欵全已用作内爭之經費無復餘存記者聞諸與日人有密切關係者云日本雖以巨資借與中國惟恐不速然日本存銀已罄乃以日本鈔票繳付中國北京政府祇知要錢不問其爲硬貨抑爲紙幣一律歡迎今已决定以日人鈔票給與兵士蓋以兵士雖不信任己國政府之銀行然至少必信任日人銀行至於滙兌問題將由中交兩銀行解决之於是全國中交銀行將成爲日人銀行代理滙兌之兩替商矣種種謡言因是而起謂兩銀行不久將成中日合辦之事業一般輿情以爲此說非盡無因此事果確則中國不亡何待蓋中交兩銀行管理國家金庫如稍有變遷卽無異將全國財稅送交日人管理北京當道亡國之道欲求一較此更速者殆無有也近兩星期來凡關於軍事電報皆不送交陸軍部參謀部閱看但直接遞送段宅段展閱後批示辦法送兩部照行故陸軍部與參謀部雖日有聯席會議然亦有名無實蓋獨立機關一變而爲仰承段氏個人意旨服從其命令之辦事科矣 
[西報之汴蜀消息]  
　　字林報六月十日成都通訊云成都四周土地肥腴春季收成頗爲豐盛土性不一有宜種蔴者有種烟葉者亦有專種靛青者田禾亦有豐收之象雨水亦足凡平原與山間可耕之地皆青蔥可愛蜀省水菓頗多桃杏之屬業巳上市但土地雖肥出産雖多而食物一層仍爲貧民之難題滇軍黔軍蜀軍分駐各鄕各鎭消耗食物爲數已多加以沿途盜賊搶刧行人鄕民不敢運米赴城有時米巳運至目的地而仍不免爲軍隊所截留以致城鎭居民屢有無從得米之歎民間常有言曰日則爲兵夜則爲匪蓋兵匪二而一也鄕中牛隻被刦子女被擄商人不能輸運貨物除當地出産外已無商務可言現在政象莫可言喻裝來命運亦無可預料事權不一民心不歸各縣知事之職務既治民事又管軍務黨派之爭非由於愛國之念而起於個人之野心今蜀省黨爭稍息而盜蹤遍地惟對於旅行之外人尚知尊重不過外人常有失竊情事耳 
　　字林報六月二十五日河南歸德通訊云記者頃自永城夏邑歸來各處麥收甚佳二十一日大雨如注農人得此可種荳類惜歸德得雨尚嫌不多馬賊横行姦殺焚搶無所不爲日夜不已地方官吏莫能治之豫省軍隊多巳調赴南方以作無意識之戰爭地方兵力既薄盜匪乃乘機竊發呼羣嘯侣人數頗衆故剿匪一事未可專責諸地方官吏如政府仍用兵於南方而置各省安寗於不顧則中國危矣魯省出發之兵未審已知其室家爲張勳辮兵及同類匪徒所摧殘否如果知之記者不識其何以爲情也記者在永城時聞城北二十里有一小鎭爲盜所刦居民被擄去者若干人一盜以絮被裹兩小孩挾之而行小孩啼哭盜厭之遂將一孩擲入池中而溺死之又將其他一孩摔斃於地夏邑西北有二村於二十三日被盜攻入擄人不少某次盜在晝間將男女及小孩共十三人捆置一車中層層堆積如束草然然後曳之他往以待取贖聞上星期在夏邑喪失鎗械之兵士數人業已正法記者返歸德後見此間盜風亦甚猖獗殺人越貨日有所聞記者繕此函時門外街中集有從北方來此避難之鄕民甚多城内房屋久已住滿故難民惟有露宿大街耳若輩對於一般大將軍大偉人只知攘權奪利不知顧恤民瘼者固無絲毫愛戴之心也 
[海參崴過激黨之失敗]  
　　路透電社七月一日海參崴消息云六月二十九日晨間却克斯拉夫兵藉英日水兵之助推翻過激黨行政機關佔領全鎭先是星期六日晨間十時却克斯拉夫拴司令以哀的美敦書致當地勞兵會謂過激黨近與携械之德奥俘虜阻止却克斯拉夫兵由西比利亞西部假道開至海參崴而本處之過激黨對於却克兵亦具讎視之態度彼忝爲司令故責當就其權力所能及設法輔助其國人兹特决議解除過激黨之武裝以爲豫備計畫云云並限於半小時答覆迨時限已至而覆文杳然因即實行解除武裝幾未受有抗拒水兵六百人皆繳出軍械其餘過激黨或散或降僅火車站附近某屋有戰事當晚該屋亦由却克兵佔據過激黨死傷者頗衆其中且有德奥人數名而却克兵死傷者寥寥英日軍艦於事急之際均派兵登陸巡邏並嚴守領事署所在區域以防有人破壞中立既而美華軍艦亦派兵登陸協助一切本地舊有行政機關被選之各員前爲過激黨排逐者今復就職將來之政府問題目下尚未决定全鎭秩序並未擾亂而過激黨經此打擊當無死灰復燃之虞人心爲之大慰星期六至星期一三日電報局閉門停止收發電報今日照常通電矣 
[東報譯要]  
日本富力增進觀 
我國幣制統一與顧問關係 
　　六月二十八日中央新聞云歐戰以前有五六百元之納稅額者即有上院議員之資格時局一變財産程度增高納稅額之比率隨之增進今除冲繩縣（琉球）外納稅千元以下者無一與於納稅多額之數最少者亦一千四百餘元最多者至二十六萬四千餘元矣向來納稅一萬元以上者算是第一流富家今則十萬元以上有四人五萬元以上有十五人三萬元以上二十人一萬元以上有八十二人全國納稅最多者爲大坂住友吉右衛門即二十六萬四千餘元也第二爲兵庫河内研太郎十一萬七千餘元次爲大坂林竹三郎十一萬四千餘元又次爲岐阜日下部久太郎十萬四千餘元此納稅十萬元以上之四金剛皆關西（日本西南部份）人也十萬以下者首爲靜岡緒明圭造九萬七千餘元次愛知鈴木金右衛門九萬一千餘元東京森岡平右衛門八萬九千餘元大坂岩田總三郎八萬六千餘元東京村上喜代作七萬六千餘元若三井三菱安田大倉森村諸氏因組織公司而失其資格然於此等富戸勢力中固不失爲第一流也第一位之住友男爲因銀行鑛山及其他種種事業而愈富第六位以上皆船業所贏也第七之森岡以銅鐵致富大坂之岩田則以綿紗東京之村上亦以銅鐵此外兵庫之勝田銀次郎以船業富納稅六萬八千餘元福岡之麻生太吉以礦業富納稅六萬五千餘元石川之大家七平以船業富納六萬四千餘元大坂之岸本吉右衛門以鐵富納六萬零六百餘元即第一流富戸大都皆由船鐵銅及他礦也以十五名之平均額比較之大坂第一平均六萬五千餘元東京三萬五千餘元兵庫二萬九千餘元長野一萬六千餘元新瀉一萬五千餘元北海道一萬五千餘元愛知一萬三千餘元神奈川一萬二千餘元福岡一萬二千餘元京都一萬一千餘元岐阜一萬餘元其他靜岡宫崎石川島根等次之要之大者多在關西也至納稅三千元以上次等之暴富戸頗多其種類大都爲乘時獲利之工商與米貴影響之地主也雖然以全國七百餘名富戸之納稅總額與美國洛克番拉一人之納稅七千餘萬者較則又瞠乎後矣 
　　中央新聞又云中國幣制之統一爲非常之難問題而所關聯者尤廣世界各國專門家對於若何而得統一與若何統一而得開發中國皆嘗調查研究之此次坂谷男爵等赴華與政府及各國專門家交換意見第一以全國銀幣紙幣統一於政府爲急務衆無異詞也現中國之銀幣紙幣多至六十種以上各省各郡之各銀行各自發行各各通用於一部分之地方今欲使統一於政府之手製造一定之紙幣錢幣行諸國内而其他則一切消滅之是非行金本位不可日本實業家等往昔倡中國施行金本位之論於理論上固未可厚非也然試就實地調查而徐考對此生實行之順序則須知中國與日本固有密切之關係然不獨日本爲其友邦世界各國皆其友邦也兼理論與事實而察之究以先統一銀本位爲最妥當之處置各國財團及外交團於此殆無異議經相當之順序與時期而着手實行可測知也坂谷男爵將於九十月間赴華就任財政顧問之說此事尚未確定但中國政府果聽從關係各國之意嚮而以爲舍坂谷男爵外無適宜此任者則坂谷决計就任而不辭由此測之坂谷之就任大約必成事實也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[岑西林敬告國人書]  
　　國家不幸禍亂頻仍煑豆閱牆瞬逾一載溯其原始不過段氏近暫少數人一念之私迨其末流遂演全國億兆生靈無窮之慘某凛覆亡無日巢卵同災亦既自忘衰朽追隨當世賢達持息事甯人之義乞命於執政申調劑有容之說强聒於當途初冀爾我感情由扞格而疏通彼此期望由衝突而矜讓迺主戰者意氣自持忿心中結　口嘵音難回刼運近頃國際形勢驟變東亞大局堪虞海軍將士與西南各省於護法聲中創救亡之論捐嫌馳電甘聽裁斷於公意此正化干戈爲玉帛絶港逢生之機顧主戰者悍然逕行不屑稍顧嗚呼痛哉斯何爲乎彼每自詡愛國當知政府施設必先因應時勢要求　念民生利害始可立爲政策斷無置時勢人民於不顧膠執我見一味冥行者今之時勢詎宜延長内爭今之人民詎宜屢供芻狗當局撫躬自省亦當有幾希之明若明知之而必寡人之妻孤人之子離散人之家室草菅人之生命以博同國相殘之倖勝斯豈不可以已乎如謂力求統一則政者正也古垂明訓以力服人專制之國尚所不許矧在共和民國主權屬之人民行政權能授自法律人民孰不宜服國權之統治惟視逞私力以圖征服者辨姦不可不巖司政者果以全國統一爲前提宜如何開誠心布公道遵循法度决萬機於公諭顧今司政者曾否一究現政府之起原如何其在法律上之地位奚若根本之是非曲直既無反躬省察之誠徒利强藩之脅迫要元首以攫政柄假中央之位置責異己以必屈從以此藉口統一即無海軍西南之抗議天下人能盡盲從乎以若所爲殆屏南人爲異類然又何憾於北方羣彦之正義主張長江諸督思維大局力任排解則已隂忌陽猜防範束縛弗令克行其志曹張諸帥躬歷凶危念民瘼而思止則復言誘勢迫令照勉任前敵陸建章身係高級軍官藉使犯罪當然經軍法會審之判决乃以一私稱之副司令擅誘殺之政府復予以公式之追認其餘軍官因不忍相　而獲咎者不知凡幾在彼以爲主張堅定凌厲無前而豈知無一非釀亂致戾之原且西南猶國土也近世文明國治殖民地土人猶尊重人道許以自治示以懷柔未聞純恃武力以威殺爲能事者今海軍與西南其於北京執政原無不兩立之仇徒因護法而自衛遂成相對循法衡情無難解决乃傾全國之師摧鋤蹂藺不留餘地甚於撻伐外藩用心何忍藉曰西南塗炭在所弗恤然又何憾於全國之命脈而必耗之於内爭亡之於財政致百業彫殘庶政叢廢軍費無度債項繁興抵押及於印刷及於電信及於路礦及於船廠甚至議及地丁誤用友邦之厚援徒逞一己之淫威貪一時挹注之便貽百年破産之憂斯又何忍乎某不才　直成性平昔所恃以報國上祇知有公理下祗知有民意其有克念人民之疾苦衷求國事於公理者地不問南北情不區新舊力任同調莫敢告勞乃者西南當事確示息爭之誠北方羣彦亦深箕豆之痛開誠商榷妥協可立而期不幸段氏一人獨復蔽於左右誤於意氣遣將勞師援龍攻粤水已深矣火已熱矣復從而益之哀我同胞曷定喘息窮禹域四百餘州之廣祗因容一二主戰者之挾持致　漫南北之厭戰心理悉葬於隱忍觀望之中而莫由表　彼既揮斥八方矣而愛和平者轉箝口結舌彼既莽進盲行矣而愛和平者惟悉心任運寖至國中有强權無民意有横慾無公理此豈酷念和平之志士仁人始料所及者以某之愚竊謂相忍爲國亦自有其限度限度者何民意與公理是也越此度而悍然蔑視者謂之殘暴不及此度而僅想望和平者亦非中庸其情不同其負　民之天職惟均國家公器匹夫有責某始終以息寗爲職志惟國民之人格不可不存始終信調劑爲良藥惟天地之正誼不可不伸正誼人格之所由伸存當首明愛和平與甘征服爲兩事求統一與擅威權爲背馳也今坐視戰禍綿延生靈塗炭不爲挺身促進平和之計人格之謂何一方明明以護法護國爲前提一方必欲挾金錢萬能之暴力以相　　正誼之謂何因此兩義某不能不應西南之約以促成合於正誼之平和今後苟有可以奠安人民昭伸公理之道誓必堅持素志從代大總統　朝野羣賢之後以圖收拾力挽危亡敬告各方其有惻然於民困已深國危巳甚翻然以國家爲重共圖福利者某皆認爲愛國同志樂與提携即在段民爲國家計亦不能不服其有啓發良知　然覺悟尊重法律屏退宵小與民更新之一日惟某衰庸無能爲役當世向與某同切和平之念者今日之義憤必且十倍於某繼此之奮發尤當百倍於某各視其力各竭所能秉厥初衷爲德務卒則國家人民之浩刦行見轉旋於一念間耳臨行宣言披瀝胸　邦人君子幸垂察焉 
[兩湖之戰事近訊]  
　　湘中吳佩孚師長現駐衡山之江蘇會館已派第一旅長王承斌進駐衡陽第三旅長蕭耀南扼守祁陽近聞南軍援軍大至已令前敵預備進攻日内或將有戰事發生至湘西之臨澧常德早爲馮玉祥旅長收復石門亦經王正雅攻破刻正進窺桃源事機頗順惟據常德歸客述及現有南軍林德軒一股與馬濟聯合三千餘人返攻臨澧之要隘五雷峯其勢甚銳馮旅長刻已派兵兩營前往抵禦矣又據交通方面消息前在石門之林德軒自被王正雅擊散後一部退至桃　聯合田周一部尚在泥沙極力抗戰現由王正雅之軍四面包圍林部有投誠之說又聞湘南北軍日前方在更調之際南軍忽來反攻其正面突過耒陽距衡不遠第三師師長吳子玉進攻永州未能積極進行將所部暫駐玉皇山等處扼守險要第三混成旅扼守祁陽第一旅駐衡陽第二旅　湘潭遥爲策應湘西之南軍近與黔軍聯合勢又稍振頗有返攻常德之勢馮旅巳經派隊狙擊惟鎗枝缺乏特急電王督請就近撥發以利戎行並報告黔軍已抵桃源大庸周則范等正在桃源集中擬以全力返攻常德又謂桃源本爲常德門戸非先佔領不可惟該旅鎗枝不滿六千攻守實虞不足因請王督將中央允撥快鎗一千五百枝就近飭漢廠撥給以應急需 
　　鄂西施南距省城較遠故戰事情形每難明瞭間或由官電傳述要皆有勝無敗而道路傳言又皆惝怳迷離不盡可靠兹有旅鄂西人所得彼方之私家電訊始悉建始利川等處均尚在戰爭漩渦之中而尤以建屬龍川苦樹坪仙人嶺一帶戰事爲較烈在先北軍业尚有可觀嗣以戰線展長即有顧及到之概加以南軍出入山谷習不爲苦戰術又異常詭詐極難捉摸故北軍每爲所算惟南軍雖稱驍勇終因鎗械不充不敢深入是以形勢無甚變更至巫巴之間北軍則略有發展又據軍界消息近日鄂西戰事燒點乃在建始而野三關大竹坪高店子各處層峯疊巘險要天然加以巫山各險並爲北軍據守似乎南軍勢力萬難發展而東矣但查川滇各軍近以利川爲根據地而建始一縣又必出死力守之準備牽制北軍之肘使之不敢遽行深入蜀中可免危險一面又集兵恩施各屬與鄂西靖國軍合勢以便旌旗所指乘隙東攻則湘西之臨澧鄂西之荆宜皆可隨意侵入故施南建始方面近日戰爭頗烈似北軍頗佔優勢又據官場消息北軍之在施南者近來迭得勝利因南軍在施屬出没靡常故北軍雖獲勝仗而所收復之要隘均棄而弗守兹駐長陽之北軍奉吳司令電調抄攻建始與在施之北軍互相夾擊南軍勢遂不支旋向利川敗去建始已入於北軍之手此說第未知確否耳 
[續紀廣東鎗斃陳耿夫案]  
　　廣東民主報主筆陳耿夫被粤當道鎗斃情形已詳昨報兹續紀各方面之消息如左 
　　報界公會上省議會書云爲請願事竊同業民主報主幹陳耿夫於本月二十三日申刻有便裝軍隊多人逕到該報一見陳君即拔鎗嚇禁袖出督軍手諭聲稱奉令拘究挾至憲兵司令部卽晚轉送軍署翌早六時即於大北門外軍路執行鎗斃翌早六時據曾見軍署手諭者云該手諭指該報所刋財廳更動之惡潮爲挑撥軍界惡感查此項新聞係轉載一種印刷物該印刷物省中各處均有散佈該報轉載初無成見倘官廳果以爲不合事前應先事通知各報勿予轉載感事後通知立予更正始爲正當辦法今不依此兩項手續遽予逮捕僅越數時即執行鎗斃此端一開尚何法律之可言人人自危莫知死所貴會代表民意爲一省立法機關爲此　懇提出此案質問當道庶爲死者謀昭雪爲生者謀保障實繼公誼省議會議員簡經綸質問民主報主幹陳耿夫鎗斃理由安云爲質問事自西南護法以來吾人茹苦含辛呼號奔走毁家紓難無非愛法也在軍人備嘗艱苦寒暑　征轉戰萬里亦無非護法也乃於愛法護法聲中竟發生鎗斃民主報主幹人陳阦夫事噩耗傳來忱惜何似蓋惜者非惜陳某一人而惜法律之淪亡也陳某何由獲咎雖非所深知據報界公會值期主任宋季緝請順本會書稱則由該報刋載財政廳更動之惡潮一則獲罪細查此則新聞不過轉錄一種印刷物即或失檢自當飭由警察執行干涉情節較重亦儘可依法提起公訴即不然按之自主期内頒布未經國會省會表决之報紙條例等四條亦不過封禁報餲没收營業器具將編輯人酌量懲罰而已是則陳耿夫因轉載一種印刷物之失檢何致旋捕旋殺誠恐此風一開吾三千萬人皆莫知死所本席爲尊重人道維持法律起見且不願護法者自壞法謹依省議會暫行法律第十九條提出質問相應咨請貴省長轉咨督軍於七日内將此案理由明白答覆須至質問者廣東省長李連署人楊吉等十二人 
　　陳耿夫被殺之翌日該報館亦被封禁貼有文告云爲佈告事現奉警察廳訓令第二零零五號開現奉當道訓令開照得本省現在戒嚴期内曾將報紙規定條例宣布在案乃查本月二十二日民主報所載荒謬　奇不可勝數其政局變化之　釀一則有南北未得正當詳解巳先起蕭牆之禍等語財廳更動之惡潮一則竟揑造廣西軍界之　露要人電中之物語廳假告某氏電復當道措詞憤激之電語并加評云又是暗爭其如是我言一則有自主政府可予取予携於民龍濟光當　悔其據粤時只　暴戾無期政治手腕等語核其措詞用意無非造謡挑撥煽惑軍心希圖擾亂治安破壞大局實屬罪無可逭除將該報館主幹陳耿夫訊實懲辦外合行令仰該廳即便查照報紙條例將該報館封禁并没收其營業器具以示懲儆并將遵辦情形具報此令等因奉此合行令仰將遵辦情形呈復以憑具報此令等由奉此合行出示佈告俾衆週知此佈 
[粤中行兌現之消息]  
　　廣東中國銀行副行長貝祖詒自前月赴港後該銀行即停止兌換遂致紙幣低折日甚商民大受其困頃悉六月二十五日貝祖詒已由香港回省并偕同行中員司十八九人抵省後即於沙面德華銀行暫駐旋往會晤省長各當道及財政廳長楊永泰實業銀行長吕文起等商議規　兌換進行手續聞貝氏此次顏然返粤實爲人之意料所不及而其眞因則由當道業已準備現金二百萬元規復兌換惟以此中手續由貝氏一手經理事半功倍進行較易故特請其回省以期及早實行兌換貝氏見當道既有規復兌換誠意所定辦法亦尚有把握故卽回省且并偕同員司以資助理二十六日貝已遄返中行整理一切聞七月一日或可實行兌換而刻下紙幣市價亦已漲至九成以外矣 
[陳樹藩之借欵說]  
　　前次陳樹藩曾以陝省地丁錢糧向某外商借欵五百萬元經陝人反對未告成功近復與漢口外商某洋行商借三百萬元以全陝關稅釐金作抵押品以一百萬元購買軍火以一百萬元作臨時軍費聞某洋行大班已與陳樹藩代表某某由漢赴京密商進行并聞陝人徐朗西得此消息已電請旅漢陝西同鄕一面向某外商交涉婉阻一面向北京政府抗議否認未知結果何如也 
[醴陵之災民涙]  
　　醴陵縣知事通啓云竊維救災卹難首賴仁人集腋成裘端資羣力湘省迭遭兵事醴邑淪爲戰場彈雨横飛膏血染乎原野狼煙突起城市頓化坵墟紅拂墳邊積屍爲阜綠江橋底枯骨沈沙當夫白首歸泉老婦竟抗顏完節朱顏飲刃嬰孩猶吮乳在懷痛兹人禍天災知往者之不諫誰爲扶傷救死幸來者之可追凡屬同胞忍辭援手煒彤丁兹時難忝握邑符聽夾道之鳴啼如泣如訴撥刦灰之鴟吻何代何年爰爲設祭臨壇慰冤魂而普渡立廠施粥扶殘喘以來蘇毁室窮黎概行收養有家農賈酌貸貲財凡所應爲分途并舉欲復國家之元氣敢辭職分之勤勞惟是畫策多方點金乏術本地封殖殘破　欵既屬萬難省會財政拮据　費　居少數　懷　目不盡殷　奔走呼　誰爲將伯昨省美國　事　過災區憫此鴻　助以鷹餅足見主持人道異國具有同情共　加惠孑黎吾儕距甘讓步伏望再生佛子救世賢豪推利人濟物之懷作積壤成山之舉登高振響萬金不厭其多種玉爲功一　不嫌其少就　彤盤飱首宿先捐五斗之糈羣公福壽萊臺謹拜百朋之錫醴陵縣知事王煒彤謹率全邑災民七十萬人同叩 
[武漢之軍事雜譚]  
　　曹錕前者北上已有再不南下之表　而天津會議之後中央遂有四省經略使之發表則其内慕業已疎通不難想見但曹雖允任經略使尚無南下之說兹聞政界消息曹經中央之勸駕已准於本月杪南下駐湘駐鄂此時尚未决定張子志已爲攻粤之中堅人物業於二十六日由濟南乘車赴寗李督接洽一切約勾留三兩日卽行來漢 
　　近畿第二師附屬敎練營訓練新軍已有成績由該敎練官禀請督軍委員檢閱王氏特於二十七日上午八時親至左旗檢閱各項操術并訂下星期二日至南湖考驗射擊午刻始返車回署海軍第二艦隊所屬之利川輸運艦昨拖帶海軍第三號駁船來鄂聞係由下游解送軍餉煤炭至鄂分配各艦以重防務江平一艦爲江防巡邏最敏捷之快輪向歸上游警備司令吳自堂節制兹聞因奉軍兵站部所租小輪仍不敷差遣特借該輪爲轉運軍隊軍需之用利通一艦寄掟鄂江業已匝月該艦長昨奉杜司令訓令開赴上游巡防 
　　上年岳常失陷及本年北軍攻岳攻湘所有南北潰軍流離於鄂湘交界之臨湘蒲圻各鄕鎭者肆行刦掠民不堪命王督軍刻巳派王副官前往各縣會同地方官設法收撫以免擾害日前有退伍軍官王暘谷等禀請督軍援照第一師投効辦法予以收容王督軍以收容第一師軍官者原因在職誤被迫脅且該退伍者已領慰勞金情形逈不相同援例之處未免誤會故已於昨日批駁未准又有羅田傷兵劉桂林現因在省營貿禀請督軍將加給兩年卹金執照改在武昌縣署就近發給以資便利昨王督已飭財政廳查照改在武昌縣署轉發 
　　第六混成旅前因兵額缺少曾派員赴直魯招募新兵以資訓練昨此項新兵已經到漢大書特書爲第三第四兩連又聞第八師砲兵第二營刻由沙市開赴宜昌聽候吳自堂司令調遣聞仍屬上游防務關係 
[四川之維持濬券案]  
　　四川所發行之濬券財政廳竭力維持兹得其布告文云爲遵令佈告事案查本廳前以濬行券價低落請變通競賣官公各産搭收多數濬券俾資維持一案呈奉總司令部指令據呈請將變賣官公産價銀改爲房地搭收濬券十分之八田畝搭收濬券十分之六視同生銀概不折扣以維券價事屬可行仰即由廳迅速布告俾衆週知此令等因在案應即遵照佈告自本期始房地只收生銀二成田畝只收生銀四成以爲退還各佃頂押之用此外公家所入房地十分之八田畝十分之六一律收納濬券視同生銀概不折扣本期變賣各産業已鑒定完竣不日即可宣布以下各期變賣均照本期辦理以價值三百萬之産業積極清釐不難每月變賣數十萬以三百萬之濬券本廳每月賣産可收數十萬濬券則無異以實銀陸續兌現至中行兌券原係中央發行關係全國并涉外交一俟軍事解决自必立籌兌現惟濬劵係本省發行本廳長整頓紙幣自當以濬劵爲着手再行次第設法辦理爲此佈告仰商民人等一體知悉併須知此項濬劵既由變賣官公各産價内搭收無異兌現一律信心使用倘有奸商仍然暗中捎阻一經查出嚴懲不貸切切此告 
[贛省之選舉觀]  
　　贛省衆議院覆選前據廬陵贛南兩道電請緩期經戚省長核准展至本月二十五日爲衆議院覆選投票之期其參議院覆選亦展限於本月三十日舉行所有豫章潯陽廬陵三道衆議院覆選業已如期於二十五日舉行矣頃戚省長又接贛南道尹邵啓賢來電稱該道衆議院覆選因受軍事上種種阻滯准予再行展緩至六月三十日舉行覆選戚總監督以參議院覆選期與贛南道衆議院覆選同日舉行不免兩相牴觸即電請國會選舉事務局將本省參議院覆選期再行展限十日以免牴觸且參議院覆選照選舉法須官普及全省選民有三分之二即可舉行現國會選舉事務局尚無履電至參議院覆選能否再展期限尚難預料惟此次參院覆選其買票賣票竟較衆議院尤甚買票者防賣票人提高票價乃互相聯合組織一五人合資公司收買票紙額定價目十萬元酬勞費一萬元訂買參議院議員五人候補第一名一人兜攬賣票者亦擬組織一大公司將所有票紙壟斷以爲抵制　步各初選當選人亦已籌　對付方法决　由各府領袖中每府公推代表一人直接向五人公司訂賣此亦一選舉之奇聞也一說參議院議員有經中央暗中指定之說未悉確否豫章潯　廬陵三道衆議院覆選已於二十五日舉行俱樂部完全戰勝各黨均歸失敗兹將當選議員姓名錄下豫章道　選者包發　　正琦饒孟任吳道覺程臻梅士煥楊蔭喬候補當選人　世傑何煥奎傅國梅樊澍許鏡藻何昌榮徐立勳潯阴道當　者　正瑗宋育德李家浦魏調元石雲星候補當選人蔡公一吳秉　王盛春尚欠二名尚未選出廬陵道當選者葉先圻黄文濬劉丹書龍晃熊坤林金相李愛蓮候補七人尚未選出 
[贛商會反對烟酒借欵]  
　　江西省會聯合會贛事務所曾接全國烟酒聯合會來電反對烟酒借欵該所幹事龔士材羅人驥等特於二十七日在所會議咸以此項借欵關係國際民生勢難緘默决議以商會聯合會贛事務所名義發電反對懇請財政部廢約以順輿情旋即决定一體贊成其電文如下北京財政部鈞鑒烟酒抵借各報紛傳聽命日人主權盡失派員監督設廠分銷此約果成兩業生命去矣國將不國民奚以存懇速廢約以順輿情無任籲禱商會聯合會贛事務所叩感 
[蕪湖快信]  
　　魯督軍張懷芝由寗乘建安軍艦於二十八晚過蕪赴贛鄂 
　　皖軍攻粤總指揮馬聯甲刻在蚌埠佈置出發事畢二十九日由浦口乘利濟艦於上午八時到蕪定七月一日乘華利翰赴贛　　泊蕪建威軍艦於二十九日上午奉調閧赴南京另派湖準魚雷艇泊蕪 
　　皖省新選參衆兩院議員悉於二十七日由省乘江孚輪赴蚌埠見倪督軍 
　　蕪湖對江含由縣知事裴景宋日前因選舉事晉省該縣署因誤翻煤油燈一時救護不及致遭焚如縣署屋宇焚燬大半且有公債票印花串票悉付一炬云 
　　蕪湖美孚油棧碼頭總管英人雷德諾被害一案業經由縣知事余詠南懸賞一千元緝兇警廳宋學騫刻又奉黄省長令限一個月緝獲此案兇犯 
　　蕪湖模範新監獄工程早經告竣縣署舊監獄罪犯定於七月一日移送模範監獄 
　　皖省沿江南北各圩因初夏分秧咸抱有秋收希望詎六月二十二日（即夏曆五月十四日）禍自天來大雨傾盆歷四晝夜平地水深數尺以致沿江低窪各圩各垾淪爲澤國二十六日雨聲稍息水勢大增江潮水洪同時暴發河堤江埂潰决時有所聞 
[皖省近事]  
　　倪嗣冲提議鹽觔加價案現電請政府核准以此欵作爲軍用將以省令行之其實行之期殆不遠矣 
皖南鎭守使馬少甫已於今日由蕪携眷來省懷寗縣地方財政局長何煐因參衆兩院覆選賣票得洋一千元現被控聞由檢廳提起公訴日内即可開庭審訊 
　　黄雋珊省長以近日霉雨連綿江潮陡漲各處圩堤岌岌可虚設不早爲預防災禍立見特訓令沿江各縣知事親赴各圩查勘以免危險如不堅之處責令圩葷督修着藉端推諉立懲不貸云云懷寗勸學所現恢復縣敎育會擬明日開會成立公舉董家會爲會長 
[浙江參議院議員揭曉詳誌]  
　　參議院覆選舉於本月一日上午八時照章開票齊省長亦到當由各職員依次開櫃逐票唱名照選舉人總數計算以得票滿三分之一爲當選（大約一百六七十票）能達此數者即爲當選至於名次之先後以及正額與候補之分概以櫃數爲次序（本有甲乙丙丁戊五櫃得票在甲櫃中者較在乙櫃中者爲佔先着其餘以次類推）非同在一櫃中者不以票數多寡爲次序開票時逐櫃開檢計甲櫃投票四百七十八張沈銘昌得二百八十五票（尚有一票係他櫃所得加入計算）吳鍾鎔得一百八十一票散票十一票空白票一票又乙櫃投票四百七十八張沈金鑑得二百八十六票潘補得一百八十二票散票八票廢票一票又丙櫃投票四百七十三張汪有齡得二百七十一票張烈得一百七十九票散票十票廢票一票空白票十一票又丁櫃投票四百七十三張趙慶華得二百七十一票張廷霖得一百七十八票散票十票廢票一票空白票十一票又戊櫃投票四百七十二張王廷揚得二百七十三票王燮揚得一百七十八票午後一時許各櫃開齊正額候補各五名亦均足額兹將各當選人姓名字貫略歷及所得票數錄下沈銘昌字冕士紹興人曾在山西巡按使及内務部財政部次長得二百八十六票吳鍾鎔字璧華永嘉人現任浙江督軍署　議得一百　十一票（以上甲櫃所出）沈金　字 
 
 

Page 7

 
 
叔瞻吳興人曾任京兆尹湖南巡按使得二百八十六票潘補字謀先嘉興王店鎭人現浙江督軍署諮議得一百八十二票（以上乙櫃所出）汪有齡杭縣人曾任司法部次長現在京師爲大律師得二百七十一票以上五人均當選爲參議院議員張烈字雲雷樂清人原任國會議員得一百七十九票（此君與汪君同係丙櫃所出因其票數比汪君爲少遂作爲候補當選人第一名）趙慶華蘭谿人曾任津浦鐵路總辦得二百七十一票張廷霖字萍青杭縣人曾任浙江省議會議員現任浙江敎育廳科長得一百七十八票（以上均丁櫃所出）王廷揚字孚川金華人曾任浙江兩級師範監督得二百七十三票王燮揚字煦亭台州人曾任浙江武備學堂監督得一百七十八票（以上均戊櫃所出）自張烈以下五人均依次爲候補當選人 
[杭州快信]  
　　昨日西湖鄕舉行省議會議員選舉投票午後三時有戚子英婁參亞章祖堯翁光同因奪票衝突互毆巡警彈壓咸被掌頰管理員亦遭謾駡秩序大紊後由岳墳二分隊派多警到場解散并獲婁等解送警廳訊辦 
　　童葆暄電告浙軍援粤司令部已由饒平移駐黄岡現分三路進規潮州地勢平坦交通便利指日可下 
　　二師第七團中校團附趙南奉童副司令電調赴閩充當參謀經楊督允准昨已首途 
　　滬上南市向有浙江海運局係公家財産光復後經該處士紳改建學校現由官産清理處查悉標賣不允退讓特電財部請示奉覆撥歸該校無庸置議 
　　省立甲種商業學校曁第一師範學校前昨兩日先後舉行畢業楊督派本署參謀陳　詣商校諮議厲爾康詣師校代表觀禮並致訓詞 
　　上海青年會募捐新會所經費浙督慨助一千元昨已悉數撥滙 
　　甌海關監督徐錫麒報丁父艱請假一月回籍治喪現奉財政部照准並委甌海道黄慶瀰兼理 
[南京快信]  
　　援粤總司令張懷芝來電已抵南昌聞攻粤計劃裝以奉軍爲先鋒隊 
　　徐州鎭守使張文生電軍署報告奉軍旅長許蘭洲二十九日復回徐防 
　　魏宗瀚所部之一混成團昨已由浦全行運閩李督派陳副官過浦招待一切 
　　贛督軍署總參議李廷玉昨由津致電李督聞關時局問題李督擬委任李爲駐津代表就便與各要人接洽如有重要問題電時商 
　　軍署已四日未接湘省前敵戰報 
　　江寧齊鎭守使昨召集第六師上下級軍官到署會議商榷調防事宜 
　　新招第二補充旅第三團尚未成立有派員赴徐魯續募說 
　　李督聘兩淮緝私統領劉槐森兼充軍署高等軍事顧問 
　　倪嗣冲派赴浙江接洽之嚴修德昨遇寗乘車回蚌 
　　皖新參議員張敬舜昨由皖來寗謁李督聞因津浦車不通擬由滬航海赴津轉車入京 
　　津浦路北段自昨日起不通車聞徐蚌一帶亦大水軌道亦有被冲毁者 
　　寗垣各團體昨亦聯電中央反對地丁抵押借欵 
　　省議會昨日大會因不足法定人數未能開議 
　　省議會省公署迭電農商部請發秣陵公司礦照聞迄今尚未電復 
　　財廳長胡翔林奉部令設法籌募湘省兵災賑欵 
　　實業廳附設之經濟調查分會早已組織成立昨奉部令飭速將調查情形列表報部以備參考 
　　歸國之留日學生擬在寗發起自强會南京分會經省警廳長王桂林派警禁阻 
齊省長病稍劇已電滬延某名醫來寗診視 
陸建章在寗瀛眷昨已全行赴滬 
寗垣連日大雨傾盆秦淮河一帶水勢漫漲已盜出街道 
地方通信 
[蘇州]  
　　拘獲暗招兵士犯前日北區警署外勤巡官朱同探悉北寺内關帝廟弄第八號門牌内張錫九張玉勝等係受廣東李某之命來蘇暗招退伍兵士及巡警等赴粤編入軍隊當卽報告北區警署關署長特派長警前往將張錫九張玉勝二名拘獲訊供現已解廳交司法科訊究 
　　水警改編江蘇水警趙廳長前呈省署擬具該廳分區編隊辦法並擬酌設區長等職以資任使等情由省咨内務部呈奉大總統令准如所擬辦理由部咨省飭廳遵照趙廳長分令各署查照改組於七月一日實行至各區隊艦印信一律暫用舊印以資信守其改組辦法以原有一二三專署長改爲一二三區長仍駐原地分署長改爲隊長一等巡官改爲分隊長工等巡官改爲一級巡長三等巡官改爲二級巡長一二三等巡士改爲一二三級水巡專署文牘會計改爲一等雇員分署文牘會計改爲二等雇員專署分署錄事均改爲三等雇員各艦長仍用舊時名稱云 
　　法校招考之寂寥吳縣公署日前接奉南京公立法政學校公函以法校現擬招收法律政治經濟等科一二年級揷班生各若干名黏送章程函請出示布告吳知事奉函後即飭科繕就布告實貼署前兹聞此項布告貼出後竟無一人赴署報名諒因近年司法退步學非所用是以應者寥寥 
　　查禁旅館容留宿娼　胥盤區警察署長袁季梅以近來世道澆薄廉恥道喪訪聞馬路各旅館每有形跡可疑之男女居住甚有不法浪婦住棧招客迨巡邏警前往調查屢因隻身婦女不便深夜輕入房内詎不知若輩更無忌憚貽害青年特傳諭各分駐所巡官轉令各崗警並巡邏警切實查察一面將妓女天明局名目一律禁止 
[鎭江]  
　　防緝不分畛域之省飭縣知事奉齊省長令開防緝事宜最關緊要無論水陸警備必須互相策應始能收維持治安之效查本省警備劃分區營水警劃分區隊雖爲各負轄境責任起見但若因此自分畛域對於鄰近地方發生事故不加協且殊與防緝事宜大有妨碍近查盜匪案件每有發現甲區地方而乙區營隊駐地密邇者藉口於轄境關係不加協緝每致盜匪得以遠颺爲害何堪設想爲此令仰迅即嚴飭所屬嗣後無論水陸警察凡區與區毗連營與營以及隊與隊接壞地方遇有匪警發生應不分畛域截堵防剿不得以管轄區域誤會以重防務而保治安云云　　議員行將赴京衆議員柳肇慶蔣士杰二君皆丹徒人擬於日内同赴北京就任連日政警紳商學各界設筵祖餞者幾有應接不暇之勢 
　　省令通緝匪黨清江陸軍第一圖二營營長顧德揚日前在江北六塘河一帶痛剿股匪當場手勇悍匪劉寳山一名並在身畔搜出盟單一紙内開周采揚等十餘名報由馬鎭守使電請李督軍通令各營按名嚴密拿辦昨已電令鎭郡軍警各機關一體協緝矣 
[揚州]  
　　軍令查拿黨人李督軍據探報黨人萬錦山近向清淮常鎭一帶運動軍隊希圖擾亂治安特密飭各屬軍事機關一體查拿駐揚巡緝隊劉統領一日業奉到此項飭令矣 
　　稽查處取消警備區域稽查處本因愼重冬防而設現届夏令此項機關本無存在之必要巡緝隊劉統領昨特令行該處長耿華堂看將稽查處即日取消至稽查員仍回各營辦事以符名實而節經費 
　　獲解贓盜窩主縣署偵探隊長戴洪根連日率夥分投購線緝獲盜匪孫東如萬小馬二名解縣即經王承官鞠訊供認行刦楊永年等家得贓寄留於徐九寳家行刦時所用之鎗械均由盜首陳兆能供給以南門外卞家樓閉歇之油坊内爲存放處云云旋經審官派探警往該處查拿獲油坊主厲金春及子永康永桃並起出尋常衣服一百餘件洋鎗兩校土炮一根子彈等物一併解縣其徐九寳在逃未獲趙知事卽飭軍法科將半年來四境之盜　失單逐細確對分别傳事主認領矣 
　　提究欠稅牛行大儀牛行王開泰王道安王潤明邵德富李文聚曹長寳等七家不繳登錄稅私行營業昨經委員吳家樞報請縣署飭差提究以重稅欵 
　　巡官藉捕蝗索賄興化東鄕蝗蝻發生知事章家駒漠然視之以捕蝗權全付警所安豐區警所李巡官令兵士分赴各莊押令於本圖内每日召集百人捕蝗值此割麥揷禾之際農均在田服務且實無須此多人圖莊董要求減少李遂藉此索賄各董以頻年荒歉村戸皆食麥麩無從集欵乃夤夜向村中小店戸請將所賣貨錢暫挪以應巡官之求十數莊各董奔走三晝夜集得百元分三次送至警所乃免押責除賄賂外又送船資十元兵士二十餘元伙食費三十餘元及調查選舉人至各莊鄕民向之哭訴店戸因貨錢均借去納賄閉門不能營業此外各區亦復所在皆是故捕蝗一役實爲各巡官發財之好機會然而鄕民之受其荼毒者衆矣 
[南通]  
　　王道尹蒞通勘壩盤監沙築壩一案節奉省長嚴電飭禁乃江隂常熟兩縣人民竟敢違令私築已由省長電令蘇常道尹嚴行查辦並由道尹會同全國水利局嚴委員曁高委員增秩召集四縣知事會商切實辦法兹王道尹已於六月三十日抵通七月二日在通召集會議通如兩縣紳士擬先一日即七月一日下午二時假座南公園開會討論最後解决方法務達完善結果云 
[武昌]  
　　禁止留學生開會二十七日警務處崔處長傳知各署云本月二十二日據湖北留日學生代表周傑王　清常鈺滌張葆誠等來處聲稱前因中日密約條件足以亡國留學生在日本之中國館會議被日警縛去拘留受辱回國湖北亦回省百餘人傑等被推爲代表今日到處擬在敎育會將日警加侮情形開會宣布當經飭科婉言勸誠並報請省長核示兹奉指令中日條約全爲協商敵事進行學生等海外聽聞不無誤會現在該生等自應安心求學以期上進所擬在敎育會開會事關干涉國政應不進行等因奉此合行傳仰該署遵照仍隨時嚴密查禁 
　　高師校長辭職武昌國立高等師範校長張綬青氏自來鄂任職以來對於校務詳加孹畫以故該校學生之程度品行均極優美近因附屬高小（即都府堤）及本校房舍迭肇火災誠恐人多煩言頗萌退志於日前電呈敎育部懇予辭職事爲該校各班學生所偵知亦即公舉代表聯名電部挽留惟聞此項辭職挽留兩電已經一星期之久尚未奉到部復其中原委殊令人難測也　　不准變賣氈廠貨物湖北氈呢廠商股事務所彭子林來署禀請將該廠所存貨料變賣償還高寳山所欠借欵省署批云查高寳山短欠滙理銀行借欵三千五百餘兩據嚴開第等呈請飭原保汪日昇號等勒交賠償並因差務覊身不能赴案委托在漢之駱丹屏代爲清理等情當經分别令交涉員夏口縣曁洋務會審委員遵照辦理　尾欠如何清理並批令嚴開第即飭駱丹屏赴夏口縣聽候核辦各在案該商所請將廠存生財貨料變還各節核與嚴開第所呈顯出兩歧碍難照准 
[嘉興]  
　　省議會初選之風潮本届省會選民全縣共有十六萬餘城區得二萬一千有餘一般渴望當選者成向各調查員預先賄買通告或五元一百張或十元一百張因是各調查員咸將選民通告扣住不發甚有各調查員互相刦奪通告以期壟斷漁利者外界煩言在所不顧七月一日爲省會投票之期城區即在城隍廟舉行管理員爲沈璜張光烈二人此外監察員共有十餘人是日因投票人數擁擠故各監察員咸擬通融辦法各選民投票時僅憑通告發票並不使本人於簽名簿上自行簽到是日上午十時許選民孫炎德等因無選舉通告紛至投票處索取經監察員拒絶孫等入内索取通告時見一鄕人張鳳雲手持選舉票四張寫被選人潘懷清爲孫等所檢舉並鳴警將張某押至縣警所並攝影以作憑證一面由孫等電省核辦下午五時許復由選民莫靄人周選青等入内投票見簽名簿上均不簽到即向監察員陸效卿等質問陸等聲言法定時間未至爾等除投票外不得多言於是莫等即出外在投票場口守候至法定時間（六時）又復入内將簽到簿檢查計簽到者不滿百人遂將簽到簿繳與管理員收受該管理員以責任重大不肯收受監察管理互相推委者約計一時許嗣後由管理員張光烈好言勸慰並言簽到僅數十人業已證明莫等始行出外現悉該選民等已於二日具呈縣署並將投票違法情形向杭州地方廳提起訴訟矣總之此次投票之激成風潮者實綠各調查將各選民通告扣住公然賄賣致羣情不服所致投票場之舞弊固係通病也孫等入内索取通告時各監察員能好言勸慰諒亦不至有此種風潮故本届之激成風潮各調查員實不能辭其咎特未知齊總監督地方廳縣知事對於此事將若何辦理也 
[寗波]  
　　銀爐購鐵水之　難鄞縣商民柳賢揚在江東百丈街鮑家弄地方開設坤記銀爐鎔化銀貨凡收受各銀樓舖戸舊存銀貨首飾其中有襄金鍍金等類金砂夾雜者須用分金藥水提煉以分金銀此項藥水係用硝鏹水合製上海三井洋行大秦洋行均有出售每箱二瓶每瓶一百磅向例赴上海購買裝運來甬由江北洋關報驗已歷二十餘載從無留難去年仍赴上海購買藥水則江北洋關謂必須遵章請給執照方可進口柳賢揚乃查照稅務處定章認定每年需用藥水額數三十箱作一次購運備具商號保結并認狀禀請縣署詳辦乃具禀兩次迄未奉批近日爲第三次禀催至六月二十九日始奉陳知事批云據呈已悉查稅務處擬定購硝鏹水簡便辦法須呈由關監督查明辦理仰該商逕呈浙海關監督核奪云云又須費一番手續矣 
　　煤鑛欠稅停業浙海關公署奉財政部訓令以查建昌煤鑛公司應繳稅欵自上年八月以後每期延不清繳迭經函催迄未解到近復據稱賠累不堪無由籌借鉅欵只得停業等語似此情形該公司前經核准認稅熛案自應由部迅行撤銷以防流弊所有前發免稅執照以截至本年六月二十日爲止一律作爲無效嗣後遇有煤商仍持該公司免稅執照運經該關所屬局卡應即驗明掣回繳部一面仍令照章完稅以杜朦混而重稅課合亟令仰遵照辦理云 
　　派員查勘水利寗波曁台甌各屬河流區域迭經浙江水利委員會派隊測量並規劃工程其淤塞最甚之處或屬於一縣一鄕者先由地方自辦此外關係數縣幹流須另籌大宗經費爲根本之規劃聞該會林技正對於兩浙水利除派各隊長及查察員分駐各屬外現擬派技士孫量來寗查勘浙東水道即以查勘結果爲施工之標準云 
　　店夥失蹤之疑案寗波江厦資大莊店夥陳鴻泰（兹谿人）今年在該莊職掌銀房隂曆本月十一日自家回甬忽於十四日晨七時出門不返嗣查經手銀洋不缺一元即自己之另用十餘元及金戒等亦鎖在箱内當經該莊派人四處訪查迄無蹤跡現已由陳鴻泰之族兄陳志子開具該商年貌附送相片呈請警廳轉飭各區署長警一體訪查云 
[杭州]  
　　省議會初選舉現狀一日爲省議會初選舉之期杭縣城區上午到場投票者頗形擁擠下午一時許忽發生劇烈之爭議緣當時發見有人手執數票内有錢基金某之票以致一般公民紛紛不服當由初選監督當衆决定此數票均作爲無效不許投入　中云 
　　第三區衆院複選詳該　　月二十六日爲浙江第三區衆議院議員複選開票之期上午十時届法定開票期間由複選趙監督宣告開票當衆驗明投票匭並由監察各員驗明票匭鎖匙封紙開匭檢票共計投一百四十九票與到會投票人數相符當衆開票計汪展君得五十六票袁榮叟君得四十八票蘇應銓君得四十五票均超過法定當選票數第三區衆院議員乃完全告成票匭中並無第四人姓名亦足見投票者之整齊也汪展字志莊江山縣人袁榮叟字道冲桐廬縣人袁昶之子現農工銀行總理蘇應銓字公選龍游縣人北京新華銀行總司票 
　　第一師校畢業誌盛省立第一師範學校於昨日上午舉行第四次畢業式證書授與後督軍代表厲參謀省長代表馮科長伍敎育廳長各施訓辭次安定學校校長陳伯園君體育學校校長王卓夫君省敎育會代表何競明君相繼演說次該校校長訓辭畢業生總代答辭禮畢攝影時已十一點四十分矣畢業生計共五十七人 
　　停售津浦鐵路聯票滬杭甬鐵路任局長以准津浦鐵路局電開以該路兗州府至曲阜一帶洪水爲患軌路冲毁交通阻絶停止行車除天津至泰安府照常通車外暫時停止交通凡聯運客票亦暫停售等情任局長昨已電飭各站即日起凡津浦鐵路聯運車票一律停售是以杭津交通又遭中阻矣 
　　空專車脫鈎幸未肇禍滬杭鐵路江干各站因需要空車於一日晨由滬添開空專車一次來杭詎該專車行經嘉善站時由站長瞥見該車尾板未在卽令停車檢查車數始悉後部車輛脫鈎旋飭該機車退至中途尋遇拖回聯接開駛幸後站無車駛來不致出險云 
雜評一 
[森林借欵（默）]  
　　森林借欵中央以先進行後呈報各省效尤爲慮慮之誠是也然而所謂先進行後呈報之借欵豈自今日吉林始耶各省當道之借欵無不先與外商磋商而後呈報政府政府每以已成之事而優容之何至森林借欵而始以效尤爲慮耶况乎各省之自由借欵亦猶中央之自由借欵耳中央可以不問民意之允否而自由借債則各省督長亦何不可不問中央而自由借債耶是故各省之自由借債所效者中央之　也今中央既任意濫借不顧利害則此後各省借欵勢亦必接踵而起所謂地方與中央爭某部與某部爭權限衝突財政紛擾正不知若何紀極豈僅此森林之借欵然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[贛邊商民逃避兵禍]  
　　此次政府擬大舉攻粤總司令張懷芝業已出發南下曾於光期令飭所部軍隊陸續開拔會集贛邊候命進行並商由海軍部抽派軍艦魚雷各艇駛往汕頭以期水陸會攻在案兹悉駐贛攻粤各軍隊自奉張總司令電令開拔集師贛邊後業已陸續出發開抵邊境會集於贛州梅林兩地聽候進取惟該處爲贛粤接壤商務繁盛之區設有戰事爲雙方所必爭現在該處紳商富戸以政府業巳决計大舉攻粤而粤省軍隊亦亟亟籌備擬分三路入贛市間謡諑繁興人心惶恐大有風聲鶴唳之勢故均搜羅現欵移藏他處所有殷實商家亦將賬欵結束不復投資並將所籌現欵設法滙出逃避來滬聞前昨兩日到滬者益見衆多云 
[荷使館增加衛兵之先聲]  
　　江蘇特派交涉員陳貽範君昨接駐滬荷總領事函稱兹有荷兵二十四名排長二人搭荷輪柴特爾號約七月三日抵滬卽轉車赴京加入荷使飽以資保衛函請飭屬保護等情陳交涉負除電呈南京軍民兩長外並即函致淞滬警察廳一體飭屬保護 
[美國取締戰時入口貨新例]  
　　英文滬報云美國戰時商務部發表取締入口貨之新例駐滬美總領事已接商務部通電謂領署所批准之貨單均須附以運貨者署名表明無敵人關係之證書及總領事署名之證書總領事之證書表明彼對於文件上之證據已爲滿意所述一切皆屬眞確連貨人之貨物毫無敵人關係此項新章立卽實行禁止與敵貿易律於是乃更進一步矣 
　　日本外交省曾接駐華盛頓日本大使電報謂戰時商務部於六月十六日發表取締皮革入口例如下自六月十五日起皮貨皮革及皮貨與皮革製造品均列入禁止入口品所發在此日期後運貨之執照一律取銷惟戰時商務部所准供給政府需用者乃由加拿大墨西哥陸地運入並由歐洲開回之輪船裝載者仍許入境又南美洲所産獸皮亦可運入若干 
[中日運美物品之鐵路運費]  
　　英文滬報云大阪郵船會社得有消息謂美政府新訂鐵路運費章程定於六月二十五日起實行其關於中日兩國運美之主要品略舉數端如下 
貨品新章美金現章美金生絲七·五○○四·○○○磁器一·八七五一·○○○蓆與草織品一·八七五一·一○○茶葉一·八七五一·一○○錫一·二五○○·五六五橡皮一·五六○○·七五○蔴包○·八五○○·七四○大豆○·九四○○·七五○油（出）一·一二五○·六五○油（入）·一二二五○·七五○ 
[反對電燈加價之猛進]  
　　滬南志成公所等二十六團體反對華商電氣公司增加燈價一事已迭誌前報兹悉公司方面已派股東兼查賬員李詠棠三次至泰潤豆米行向袁俞兩代表要求調停擬照縣商會勸加之數再加五分務使早日解决兩有面子當由袁祝三俞圭卿答以事關公共利益碍難强迫且團體方面現均主張靜候交通部核辦萬不能越俎從事云云現團體方面又將發一通告聲明祇憑法律解决不再受人調停蓋緣外間近有謡言謂團體方面已承認於七月初一日起加洋一角五分故不得不切實聲明杜絶謡諑並聞團體中有領袖數人由北市某洋行買辦邀往某西餐館承攬第二電燈公司之機器材料並詢及股本地址廠屋等當答以股本除發起人擔任半數外其餘攤派二千元一團體股本未繳足以前且有某錢莊承認墊撥現正按照公司條例擬定草章三十二條並依據電氣事業取締條例草定企業意見書工程計畫書經費概算書等一俊脫稿即當聯署發起人七人之名呈請交通部及主管官署備案至地址廠基已據陳錦堂正式來函謂有自置地五畝許坐落滬南頗合第二電燈公司之用請即派員會勘如果合用其租金情願半盡義務設承代購機器等件亦請格外從廉云云 
[考驗赴英華工]  
　　英國駐滬招募華工事務所上月間招集各項機器工匠在浦東華通碼頭考取二百餘名因無輪船尚未出洋前日午後又招集工匠及小工數百人在華通碼頭新寗輪船上考試其中工匠分機器冷作等項手藝此外苦力小工則以江北人爲多專騐身體膂力聞此項小工赴英後專爲輪埠碼頭之樠挑及各種雜工之用是日考取者約共二百餘名俟有英輪出口即須放洋 
　　又一函云經招華工出洋事務所昨日午後由西醫在所察騐應募各人體格聞此次所募仍擬組爲十班以六十人爲一班每班派一首領共六百六人一俟試騐合格即令各人備具志願書親自簽字然後由事務所頒給個人俸摺憑摺支取現定五號乘太古英公司郵船出洋 
[德僑赴浙避暑]  
　　德僑拉夫（譯音）欲赴浙省莫干山避暑禀准盧護軍使昨派憲兵數名偕同該德僑乘坐滬杭火車護送至嘉興移交浙江憲兵營官接收轉送至莫干山德僑收容所註册居住 
[德僑請給移居護照]  
　　交涉公署昨據淞滬警察廳函稱據六區警察署報稱據德人波補司（譯音）呈報前次因公往英屬伯勒非地方現已回滬遵章註册惟須移居崑山路五號請爲照章發給移居護照等情轉報到廳除調查無誤外合請發給移居護照云云該署已准予照章辦理矣 
[津浦路中斷之地點]  
　　文滙報云南京郵務司昨日下午三時十分來電云津浦鐵路在兗州中斷豫料須兩日始能修竣 
[海關檢查處新屋落成預誌]  
　　大陸報云海關檢查處新屋數星期内行將落成嗣後入口各船之旅客均將由海關檢查棚經過其所携行李均將在新屋受驗凡男女被疑挾帶物品者均另有檢查室其餘驗視行李貨物之所均甚寛敞絶無擁擠之虞且分設辦公室此皆爲新屋之特色該屋大約於八月一日可以開始應用云 
[建築猶太敎堂]  
　　英文滬報云上海猶太人刻在西摩路購地建造猶太敎堂已於六星期前動工一年之内可望落成將於今年九月間舉行安置基石禮此堂可容五百人三年前新沙遜洋行沙遜爵士曾捐資約美金五萬元以建此堂爲其夫人之紀念故此堂將取沙遜夫人之名爲此堂之名稱按上海猶太人近年人數增多原有之敎堂在北京路十六號建於二十五年前規模不大不敷應用故須另建新敎堂再猶太人所築之俱樂部亦將於六個月内落成聞又擬在上海開辦一猶太學校云 
[女飛行家遇禍確耗]  
　　文滙報云東京接紐約電報謂著名女飛行家史天遜女士近供職於紐約與華盛頓間飛行郵務遇禍慘死按女士於十八個月前曾游歷中日各埠飛行多次 
[山東强盜逮捕]  
　　派駐老閘捕房專查特别事件之華探目鍾星南西探目壳羅香偵悉住居法租界之山東人郭某於兩月之前糾合盜黨至公共租界内持械搶刧當於前日午後同至法捕房聲請加派中西包探按址前往將郭緝獲提回老閘捕房押至昨晨解送公共公廨由該探目等上堂禀明前情並稱被告所犯之案尚未查明請爲展期開審經李襄讞商之美副領事德君判郭還押候查明所犯各案再行解訊 
[海門水警署長來滬捕盜]  
　　閩浙洋面海盜充斥曾經政府電飭兩省督軍會同痛剿卽由浙省楊督軍令飭海門水警二區署長羅嘉佑購線嚴緝並招撫盜首項永茂協同忽剿在案兹悉羅署長因據眼線報告曾於上月二十五號率帶巡洋淺水兵輪數艘拖帶鎗砲師船二十餘號馳往回山洋面緝捕果有盜船數十號在彼停泊即經羅署長令飭緝拿該盜等自恃人多勢盛且備有利器開鎗抗拒羅署長遂飭開放機關鎗接連還擊匪勢不支遂向小港逃逸各鎗砲師船立即自後窮追獲性盜船三艘盜匪七名並當場格斃五名搜出快鎗十二支小口徑鐵砲二尊子彈甚夥羅署長卽將獲盜軍械匪船併解寗台鎭守使署由何豐林鎭守使發交軍法課嚴密研訊供認被糾入黨爲盜不諱詰其軍械等物究從何處得來據供有某盜首於上月間委託馬金標陶老四許志清等赴滬設立機關陸續購買然後密運來船惟馬陶許三人亦均是盜首並非夥盜手下羽黨亦頗不少現因得悉官廳嚴密緝拿是以仍匿滬上未回云云軍法課長得供後除備文詳報軍民兩長擬將所獲各盜按照軍法執行鎗决外並以該盜首等逃匿滬地私購軍械隨時接濟若不嚴緝懲辦不足以戢盜風故特面禀何鎭守使備具公文立傳二區羅署長持文赴滬偵緝羅署長業於昨日帶同稽查員方錦芝張士森姜以芳等及眼線數人乘某商輪於午前抵埠立即前往松滬護軍使署曁淞滬警察廳請派稽查偵緝各員協同偵緝盧軍使徐廳長准即加派探員於午後隨同來員分投偵察密捕未知能戈獲否 
[李督軍正本清源之防盜]  
　　本埠各機關同接江蘇李督軍訓令略謂現查各處地方仍在戒嚴期内保護安寗未可鬆懈近據各縣知事呈報盜案疊出甚至鎗傷人命擄人勒索殊與地方治安有碍其故半由鄕僻之區軍力有所未及半由各鄕保衛團非設備未周即未經成立現本督軍爲正本清源起見所有各該縣境如發生盜案上盜在三人以上者適用戒嚴區内懲治盜匪條例其已未成立保衛團統限於十日内一律詳細調查報候核辦 
[復旦大學中學畢業紀]  
　　徐家滙路復旦大學於昨日午後四時舉行第八次中學畢業禮來賓及敎職員學生躋躋一堂秩序井然誠盛事也兹將其秩列後（一）校長報告（二）庶務長葉秉孚報告本年校務情形（三）蔡廷幹先生訓詞（四）畢業生讀中文論（五）畢業生讀英文論（六）美國安腦耳先生演說（七）來賓演說（八）給憑（九）唐露園先生給奬是日唐露園先生因事未到臨時改請蔡廷幹先生代給奬品此次畢業者共計四十九人其名次如下中學普通科甲等十三名徐宗鐸蕭丁水邢志明張喆唐稼軒何本壽朱珍璜楊祚璋徐康良翁璜姚英齡唐榴林德明乙等十七名丁立三李榮祥高雲梯郭預育杜達瀛黄閏章陳煥德韓步衢高雲程方星煥徐康良章宛然楊遵方蘇選材瞿倜岡王元亮黄望喬丙等八名劉澄尹國均孫承祐徐敬勛沈成聚許紹棠宋齊家張澤礪中學部特别商科甲等二名倪永芳楊兆鑒乙等四名蔣元仁楊道腴沈有成王爾康丙等五名浦春榮張致厚谷秉沄薛一鴞黎公異 
　　英文滬報云徐家滙復旦公學昨日舉行畢業禮校長李登輝君報告謂前赴南洋籌欵已募得八萬元以供在江灣建造可容四百學生新校舍之用已請近由美國來華之工程師穆飛氏估計建築費云聞復旦學生之肄業於加里福尼大學者逐年增多滬上美國大學俱樂部將於復旦今秋開學時致送美旗云 
[出洋游學之導引]  
　　寰球中國學生會設有東西洋遊學招待部已歷十有二載各省學子由其導引出洋者年以百計遊學之士得此機關頗稱便利兹聞該會對於此事極爲鄭重如領取護照介紹函牘皆可代辦餘如醫士證書定購艙位以及沿途規則西俗禮法與各國大學校之性質等種種無不詳細指導且辦理此事全屬義務不取酬費凡有志出洋之士欲知遊學情形並欲得其助力者均可直接至上海靜安寺路五十一號與該會總幹事朱少屏君接洽云 
[醫學名詞審查會又將開會]  
　　醫學名詞審查會定本月五日起開第四次審查會敎育部及與會各團體均已推定代表本届共分解剖化學細菌三組審查先於四日下午一時開預備會協商開會辦法附錄代表姓名如后敎育部湯爾和嚴智鍾 
　　中華民國醫藥學會（解剖）李愼微錢澤人馮强士朱縉卿沙鳳千（化學）華裳吉李堇唐彭敏伯（細菌）楊少蘭程樹榛吳帙書 
　　中華醫學會（解剖）張剛（化學）曹惠羣徐鳳石（細菌）胡宣明沈嗣仁 
　　江蘇省敎育會（解剖）余日章沈信卿（化學）陳慕唐吳和士顧紹衣（細菌）俞鳳賓吳濟時江逢治理科敎授研究會（解剖）沈奎伯蔣棟（化學）惲季英鍾衡臧賈佛如（細菌）周綍如王立才葛竹書 
[國語練習會成立]  
　　江蘇省敎育會國語補習會業已閉會嗣經練習員劉士芳等發起組織國語練習會隨時練習以期純熟草定會章五條於昨日（二日）下午四時半在該會開成立會並先期函致公私立各學校轉知補習國語諸人如有志加入者届時儘可到曾兹將國語練習會會章草案錄下（一）宗旨練習國語使達純熟之目的（一）會期定每星期囗下午囗時至囗時開會囗小時（一）地點設在林蔭路江蘇省敎育會（一）職員由會員中選舉主任一人書記囗人執行會務（一）方法（甲）到會必說國語（乙）每次必有二人以上講演由會員輪任之（丙）講演時音有不準者講畢後他會員得矯正之（丁）遇有機會請精熟國語之人講演發起人劉士芳沈同一張翔雲單貽孫梁心培朱允元顧伯畬吳劍寒朱雲僧袁頌豐陳味腴孫錫熊俞元爵陸涵秋李志剛葉壽臣葉可同楊聘漁贊助員李靜波沈信卿 
[南洋中學校友會紀事]  
　　前日（三十號）午後四時南洋中學校友會在該校西敎室開常年大會首由會長朱少屏報告一年會務一編印通信錄二通信選舉校董三發行會報四催認校友廳捐次由會計顧祥　報告一年收支賬略次選舉職員投票結果會長會計均聯任書記顧士龍當選評議員留三人選舉三人當選者爲楊錫仁費宗藩朱維傑選舉畢歡迎十四届新會員旋即提議事件一介紹舊同學爲會員案三起均通過二繼續發行雜誌案議决推舉數人經營雜誌告白事又編輯主任有事將離滬當推郭虞裳君繼任衆贊成三製校友徽章案議决由評議員草議形式交職員會審查再由校長採擇四校友廳捐欵進行案議决由籌備員開會商議决定五修改章程案議决通信徵集意見由職員會審查後交大會通過六校董任期議决二年一任得　任一次議畢茶點而散 
[江南學第一届畢業式]  
　　江南中學於七月一日下午二時暑假并舉行第一届畢業禮是日來賓甚衆首由監理徐紉蓀報告辦學情形敎務長劉立人報告校史繼請縣長沈　石敎育科長李頌唐登壇演說鼓掌之聲不絶於耳次令畢業生楊毓英陳德彰朗誦中西文以表成績國文主任顧霖周訓詞戈朋雲訓詞並請沈縣長給授文憑計四年級畢業生陳德彰龔積芝陳士鈞楊毓英魏詩其施戎郭棻胡嘉財八名尚有陳慈龍一名因家有要事未與大考及秦德等數名因分數不滿七十分一體於下學期補習後再行給憑以昭鄭重又晚間八時舉行英文八級及縮寫科畢業禮請交涉署楊　堂君演說次令畢業生劉湧森英文朗誦吳順榮試驗縮寫成績戈朋雲訓詞畢給授文憑計畢業生劉湧森馮培耕王行龍莊士傑周文全張芷薌六名縮寫科畢業生吳順榮一名尚有張維寗一名因病未考俟開學後補考及格再行給憑并聞七月十號該校開暑假補習科下學期九月一號開學 
[各學校暑假休業彚紀]  
　　九畝地進益學校内分高初兩級初級又分男子女子兩部科目完美中西並重高級科現已考畢於昨日舉行暑假禮初級科現正從事考試定陽曆七月十二號休業品學優美者均給以奬品以資鼓勵該校主任張開濟君惟恐諸生於暑假期内曠廢功課故特設國文英文算學補習科自陽曆七月十七日起至八月人六日止取費極廉故日來報名者頗衆云 
　　西姚家弄朱氏祠堂附設思敬小學校自前年創辦以來頗著成效所有經費除祠欵補助外由絲商朱節香擔任現定於舊曆六月初七日行暑假休業並第二届畢業式七月二十五日開學暑假期内隨時招考新生 
　　新閘派克路口涵德學校於七月六日（卽隂曆五月二十八日）舉行第三次學藝會並暑假休業式聞隂曆七月初六日即須開學 
　　乍浦路多子里英法夜社定於七月十三日晚七時半舉行暑假休業禮敦請名人演說聞此届畢業共計八名簿記（一）英文高等（四）初等（三）兹將秩序列後一報告開會二演說三誦詩四幻術五科學遊戲六滑稽談七給證發奬八茗點　　浦東陸家嘴行餘學社附設英文夜課於二十八日晚行暑假休業式來賓學生到者七十餘餘人先由敎務主任張水根報告經過情形計得奬及升班合格者爲唐品昭等二十餘人次由社長林良佐致訓馬知務宋沛道等演說大旨勗勉九時禮成盡歡而散聞該社英文夜課下學期尚須擴充添聘滬江大學畢業沈純和爲敎員 
　　北四川路啓秀中西女學校係廣東徐婉珊女士私人創辦迄今已數十寒暑該校董事如伍廷芳曹錫庚唐元湛聶雲台王正廷諸君均熱忱贊助兹定陽曆七月五號舉行夏季休業式延請名人演說並表演各科成績下學期擬擴充學額招添中高初各級揷班及義務班幼稚園新生有志向學者均可前往報名 
[青年會募捐展期續紀]  
　　青年會建築新會所求募二十五萬元實行以來已捐得八萬數千元現因募捐閉幕期限僅有四天故各隊經募員甘願犧牲一切專事勸募即遇風雨烈日亦不稍休憇昨日（二號）名隊經募員一小部分聚集報告成績第二隊歐彬君捐得洋六十三元又募得青年會會食堂西餐券二十元又張竹君女士代爲捐得黄興夫人洋五百元第四隊梅華銓君捐得洋六十元第八隊錢新之君捐得洋十五元童子部地字隊任錫林君捐得洋六十元 
 
 

Page 11

 
 
執行部又捐得洋二百元此外各隊刻正散播各處勸募不能到會故未得完全報告 
　　藥風新劇社自禮拜一日起每夜特留正廳包廂座位各一半專爲招待購有青年會入坐券者之用此項入坐券爲藥風新劇社所贈每紙售洋一元卽充青年會新會所捐欵購券者在此一禮拜中無論日夜均可往三馬路亦舞臺觀劇 
[新兵由徐到滬續誌]  
　　閩省前派浙軍第一師副官何恩溥赴徐州等處招募新兵第一批五百名已於前日乘火車抵滬暫駐龍華操場已誌昨報兹悉何副官抵滬後即向陸軍三十八團商借篷帳等件並預備糧食稻草以便供給新兵之用其第二批新兵五百名昨日亦乘滬寗火車到滬同駐該操場待船赴閩 
[懲辦串攫烟土之流氓]  
　　郭炳成指控流氓胡正祥吳阿金王金才陳阿根屠阿二金雙才沈毛頭在台灣路串攫鈔票洋三百元並值洋一百十元之小土等情業經老閘捕房包探姚錫卿裝胡等各人先後拘獲解送公共公廨訊供收押在案昨晨復訊由中西包探上堂禀明將被告七人先後拿獲尚有同黨金生在逃並查得原告被攫者並無鈔票均係紅土該土由吳阿金消贓於法租界甯波路二十六號門牌朱仁伯處業已吊到原贓朱亦經法公堂傳案訊罰惟公共租界内近來搶土之案幾乎無日蔑有應請嚴懲以儆其後訊之被告各人供多推賴中西官以沈毛頭係四次過犯判與消贓之吳阿金各押西牢九月期滿均逐出租界餘人各押三月 
[土販售土被刦續誌]  
　　住居公共租界寗波路之土販何某指控黄元洲卜嘉祥歐正卿王春法等以買土爲由乘間攫取值洋一千元之烟土等情業經捕房將黄等四人拘解公共公廨諭着押候訊究在案兹悉前日午後又經捕房續獲同黨薛嘉裕一名押至昨晨解送公廨經李襄讞會同美德領事略詰一過以此案係由英領陪審判薛押候與在押各人解請英領陪審 
[船戸爭奪生意之小人命]  
　　船戸王春林偕妻金氏至地方檢察廳控同業徐關生因爭奪生意衝突將伊四歲之子桐生推落河中溺斃尸無蹤跡請求訊究等情當經樓檢察官提徐預審一過判令收押候訊一面着王打撈孩尸再核在案兹悉王春林夫婦前日已在浦東東溝附近將桐生尸身撈獲協同該圖地保於昨午至廳禀請相驗下午即經樓檢察官會同沈檢驗員等乘坐小輪下鄕相驗 
[通緝陝省附匪虐民之知事]  
　　地方審檢廳昨接高等廳訓令云奉司法部二六二號訓令准國務院抄交大總統第六百十六號指令陝西督軍兼省長陳樹藩呈查有撤任耀縣知事王建極溺職附匪倚勢虐民曾交由文官高等懲戒委員會依法懲戒並令通緝歸案訊辦抄交到部令行一體通緝務獲解究等因合行令仰該廳一體嚴緝歸案訊辦 
[騙子冒充印花稅調查員]  
　　檢查印花一事每年於六月十二月舉行今届六月份已經淞滬警察廳派員於上月二十五號開始檢查昨日午前有自稱警察廳調查印花委員者二人並無警察跟隨至本城虹橋左近某火腿店内檢查賬簿見其中有一草簿不貼印花該二人聲稱照章須送警區訊罰多則十元少則五元今我等爲體恤商艱起見不裝爾等送區究罰祗須向我等購買印花稅票洋五元即可了事該店主遵即付洋五元購進印花稅票該二人始去事後該店主情人觀看此項稅票咸稱市上不能通用該店主始知受騙云 
[中華美術學校畢業式]  
　　長浜路中華美術專門學校昨日舉行第一次畢業畢業者十三人爲蔣雲從李純明胡純甫林求仁馬碧琴張昌翼林加松潘槐曹更生錢家駒張赤文朱璘劉朋高鐘鳴十下由校長周湘親給證書復勉以立名雪恥進德修業之術繼由各敎員演說禮畢已鐘鳴十二下矣并聞該校設有夏期補習科授以滑稽畫背景畫照相術等各種美術定本月六號開課備有膳宿云 
[學生會學校畢業式預誌]  
　　寰球中國學生會學校定於本月六號上午十時行日校畢業式發給證書奬品奬憑等午後七時行夜校休業式亦發給奬品奬憑等并請名人演說以資策勵聞該校自今春擴充學額以來日夜兩部學生共有四百餘人之多尚有以額滿見遺者下半年决定再行擴充現已從事佈置一切云 
[商餘交誼社紀事]  
　　本城舊縣前耕餘里商餘交誼社爲徵求社員於上星期晚開特别會議其結果仿青年會徵求辦法以信義禮讓四字爲四隊之標目自夏曆六月初一起至二十八止四星期内入該社者年費二元該社備有新出版各種高尚小說書報中西俱備學界入社者頗不乏人又於暑假期内添設英德文補習科報名肄業絡繹不絶云 
[青年會今夜之演講]  
　　今日（三號）晚八時青年會特請美國孫德士博士演說環球諸青年會之事業并演活動影戲按孫博士爲印度錫蘭青年會之第一創辦人學識宏富足跡遍全球想届時定有一番宏論有志聽講者均可依時前往 
[理髮匠不再挑痧]  
　　天津路三百零六號門牌理髮匠趙招福曾至寗波路二百七十四號門牌爲雉妓王老二挑痧偶一不愼致將挑痧針半斷腹内旋由捕房派探將趙拘解公共公廨訊供押候王妓醫愈再核在案兹悉王妓業經仁濟醫院醫生剖腹檢出斷針醫治全愈由院知照捕房於昨日傳同王妓將趙解送公廨經中西官研訊屬實惟據趙供以後决不爲人挑痧情願放棄生意求恩寛宥堂上以趙已押三禮拜姑寛斥釋並諭以後不准爲人挑痧如違查出嚴辦趙唯唯而退 
[緝私營截獲私鹽]  
　　浦東一帶港紛歧販運私鹽者每由各港潛運來滬至租界銷售前日蘇屬緝私第二營一隊隊長王廷珍偵知楊思橋三林塘相近有私販運鹽出發當即派令七號船長楊錦堂會同第二隊隊長王錦濤帶同六號巡船長李得勝至該處把守港口於三十號晚截獲鹽船一艘抄出私鹽二百二十四包計重八十八擔當將該船押解來滬停泊南碼頭將鹽解送上南川鹽公棧充公船則呈請洋涇司令部核示處置 
[豆餅船在途遇盜]  
　　楓涇鎭陸姓客人前日向滬南各行購買豆餅八百片裝王阿東之駁船由南黄浦開駛詎至閔行迤西氽來廟地方時已薄暮忽有盜船三艘盜匪十餘人將王阿東之船攔阻盜匪手執鎗械躍登王舟大肆搜索舟子見來勢洶洶不敢與較幸祗刦去現洋二十餘元時表一只豆餅被翻落浦者四五十片聞該盜等皆操江北口音昨日王阿東回滬報告陸客當即繕具失單報請水警廳請爲查緝 
[逃婦解送檢廳類誌]  
　　南滙鄕民陸阿榮之妻陳氏背夫私逃已有多年陸迭向妻母劉氏妻弟炳根交涉由該氏母子四出找尋前日在高昌廟地方將陳氏及其姘夫鄭洪卿一併尋獲扭送二區警署昨解地檢廳究辦又西門外唐家灣工匠趙元儉之妻方氏於去年六月二十六日逃逸昨趙在閘北尋見知被友人吳阿龍姦佔乃將該氏扭送四區二分所函送地檢廳訊辦 
[俞家弄須設瓦筒隂溝]  
　　小南門内東西俞家弄路面不平隂溝淤塞每逢隂雨水可没踝近由該處居民聯合函請滬南工巡捐局派匠修路並將溝道疏通姚局長即飭路政工程員勘明撥派工匠將路修砌惟隂溝仍未疏通又經該處居民函請該局估勘埋設瓦筒隂溝應需工料價值由近處住戸酌認津貼以免雨天積水姚局長接函後已命暫行停工一俟派員估看明確再行答復 
[典當夥被控舞弊]  
　　某典當股東至淞滬警察廳控執事朱某營私舞弊請求提究經該廳探悉朱匿居南京遂派偵緝隊士馳往拘拿詎朱已轉往松江未幾仍爲該探等拿獲解廳訊供一過收押候究 
[騙術翻新再誌]  
　　住居閘北新疆路附近混名大湖北即朱家德近因娶某姓女爲室曾向親友鄰居借用首飾衣服未及三日席捲逃匿已誌前報兹悉朱家德與某姓女名杏杏已姘識三載今以完婚爲由串騙親友鄰居之衣飾值價數百元現被害者已向警署捕房報請嚴緝一面分投探查恐其逃往他埠難望珠還合浦云 
[流氓行凶被拘]  
　　江北流氓王老三在虹口海勒路某弄内將甬人莊玉彩扭住行兇經莊妻王氏喚到二百十七號三道頭華捕將王拘入捕房押候解送公堂訊究 
[不服盤查毆打巡捕]  
　　甬人王順生昨在浦東携帶西衣一包渡浦至虹口西華德路怡和碼頭登岸時被二百十八號華捕查見以其形跡可疑上前盤詰詎王不服行兇毆打經該捕將王拘入捕房捕頭諭飭押候解廨請究 
[同族不容外姓盤踞]  
　　北新涇鄕民張年香前因髮妻朱氏亡故其妻妹朱朱氏適值新寡前夫遺有二子遂招張爲後夫迄今已歷十九年二子均已成人前日次子小毛因家庭細故與張口角同族朱節卿朱阿弟等遂以張係外姓不應盤踞朱家各執棍棒將張痛毆致傷頭部胸脇等處嗣由四區四分所崗警將兩造一併拘入警署轉解司法科訊辦 
[挾嫌毆傷之扭控]  
　　浦東爛泥渡銅匠孟子祥昨日鳴警扭控沙妹林王成林孫阿寳等挾嫌毆打傷及腦部呈交行兇之木棍一根併解三區警署經解警正察得孟子祥受傷屬實判原被併送檢察廳訊辦 
[被拐女子候認]  
　　女子王小二前在法新租界迷路啼哭爲捕查見帶入捕房昨解法公堂請示王小二供家住揚州木樹街地方父母俱故祗有胞兄王金爲在家女子於日前被人拐來上海在途失散故此迷路判送善堂留養候家屬認領 
[墨店互控之第二審判决]  
　　城内查二妙堂友于氏墨店主查濟鍈（即益生）同弟濟杰前因余日襄以友于氏商標影射漁利協保往余作内搜出墨模等件呈由農商部令行上海縣公署查禁已紀前報嗣余日襄亦以查益生侵害權利等詞具訴上海地方審判廳而查亦提起反訴當經第一審判决余勝訴致查不服提起控訴前日經盧民庭長等公開合議庭辯論之下認查之控訴爲有理由遂判令余不得再用友于氏商標併着擔負本案訟費 
[側室生子私逃]  
　　向爲水菓行生理之寗波人柳開章年已四十餘歲因尚無子嗣於去年春間憑住居法租界之顧漢彰說合娶十八歲常州女子嚴氏爲妾過門後與大婦同居鹹瓜街許俟生育後升爲正室曾付身價洋三百元並費去媒金數十元近來嚴氏果生一子現已彌月該氏以屢遭大婦苛待不甘再居側室要求與大婦分居拔爲正室柳未之許嚴氏遂於隂曆本月初九日將孩抛棄捲取衣飾銀洋私行走出柳即追問原媒向氏母要人而氏母則以伊女被大婦虐待生死不知亦向柳追交該女柳疑原媒勾串藏匿當將顧扭控第一區署經趙墨林署員詢問兩造各執一詞遂飭一併申送警廳司法科審核 
[要索尋費之可疑]  
　　滬南新碼頭小木匠常州人周壽壽因其徒不服訓誨略加責打該徒卽偕周弟私逃既而由徐小榮報稱此事同業人褚金海能知下落惟須貼還尋費洋五元周以徐褚均有可疑一併扭控一區署經署員詰得供詞含混顯有串詐行爲遂飭申遂警廳司法科訊究 
[妨害名譽之控訴]  
　　前在江海關供職之西人某甲在公共公廨呈控法租界某報關行夥李某行賄洋十四元妨害伊之名譽等情昨由捕房將李拘解公共公廨請究原告西人延代表律師上堂譯訴案情並由江海關代表律師到堂陳述此案發生緣由聲請展期開審經俞襄讞商之美思副領事以原告係屬俄商判李押候照會俄領訂期會訊 
[屢次欺詐之發覺]  
　　史廷光指控高友如與在逃之某某等四人以欺詐手段於四月二十八號起至五月五號止四次騙去洋五千八百元昨由捕房將高拘解公共公廨經中西官略訊一過判高押候下禮拜四解案再訊 
[華人與日人扭毆]  
　　紹興人姚掌明前日在虹口西華路一號門牌日本書信館内與日本人某甲扭毆經三百七十九號華捕查見將姚拘入捕房昨解公共公廨經中西官研訊一過以原告係屬日商判姚押候函致日領蒞廨會審 
[追繳購買舊料之定洋]  
滙利舊木行主陸雲成前扭陳榮堂至法公堂控稱陳於正月間來行謊稱巨籟達路地方有華興廠之舊平房六十餘間由伊承攬翻造欲將舊水木料售於商人計洋一千餘元當付定洋二百二十元言明餘欵俟拆卸時一併付清詎届期前往見該房屋並不築笆動工心知有異欲與理論詎陳已避匿不見直至現在方始尋獲扭案請究詰之陳供民人亦受他人之愚確有承攬爲憑判令交保限將承攬呈案察閱再核嗣因無保管押在案昨已届限又經提訊陳將承攬呈案經聶讞員察得此據並非承攬判陳還押限七天將洋如數交還違干未便 
[車夫爭奪雇主之衝突]  
　　江北人姜小三子住居公共租界嘉興路拖車爲業前日偕母倪氏至五區三分所控同業住居胡家木橋之嚴可福昨在虹口因爭奪雇主起釁將伊毆傷甚重請爲提究經唐署員將嚴拘案轉解司法科訊辦 
[縣公署批示兩則]  
　　倪桂榮爲所見不平請求質究以慰衆望而保將來地方治安由據稱陸海林包吞公欵各種捐項舞弊已筆難盡述等情究竟有無根據着另呈具復核辦此批 
　　曹成裕呈爲鈞諭難違下情不服繳求鑒核取保釋放由此案提訊曹松良曹金堂供情各執着該民來案聽候提同訊明飭遵此批糧串存 
來函 
[連納保險公司洋總理來函]  
　　敬啓者前閱貴報本埠新聞載有錢君香如逝世一則與事實略有不符請備陳之鄙人與錢君朝夕相處歷有年所深悉錢君人格極高熱心公益交友必信處世必誠在連納經理水火保險事宜克克業業尤能始終勿懈以故營業賴以擴充蘇杭甬無錫鎭江等埠無不設立分行派人經理而以錢君總其成因之積勞成疾猶復勉力從公日前因赴無錫公幹僕僕風塵遂染時疫遽政不起良堪痛惜再錢君腦力過人思想新頴公餘之暇復編嘗籍研究魔術以自娛故世人競以大魔術家稱之實則造詣雖深偶然游戲不足以盡香如也素讅大主筆虚懷若谷用特瀝叙實情請載入來函門内實紉厚誼英商連納保險公司洋總理海墨林上 
雜評二 
[正本清源之防盜法（訥）]  
　　李督軍對於防盜之觀念以爲各縣盜匪之多由於兵力不及之地無保衛團以代之故其正本清源計劃重在督促保衞團之成立然以各地方情形觀之似不盡然蓋盜匪蠭起之地未必即保衛團未設之地且更有已設保衛團之地而盜案屢出者吾之此言非謂各縣所設之保衛團盡皆敷衍從事僅成立其名目也謂夫今日之盜匪非僅設保衛團即足收消減之效蓋失業之民既日增而種種社會又無一非製造盜匪之原去其一而生其十則保衛團之不足以收效也明矣竊願言正本清源者之進一解焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[援字新解] [  秋夢]  
　　近日政府之對西南採極端武力征服主義所任用之統兵大員多冠以援粤援湘援閩援川等字樣余閱報至此忽聯想及幼時所聞一段趣事蓋某庸醫因生涯落寞每見人輒勸其服藥人謂無病則曰服吾藥病自來矣嗚呼此類庸醫因欲達其吃飯目的故不恤將無病之人造成有病今堂堂政府豈亦欲效某庸醫所爲將湘粤閩川數省蹂躙至不可收拾乃從而援之乎今湘省已完全達其蹂躙之目的　援之之術吾未之見豈援字即蹂躙之别解歟然二者之義極端相悖謂爲同一决無　理因復冥搜遐想得數解如下 
　　援者引也以吾國人民生活於此非驢非馬之共和國目中所見耳所聞皆殘忍刻薄卑鄙齷齪之事非特身體不能安適即精神亦生痛苦故先以此數省爲試驗品聊藉鎗砲刀劍爲佛國長幡引之出五濁世界而登極樂之天堂此援湘援粤援閩援川之命義所由來歟 
　　又援者牽也政府以此數省不入北洋派勢力範圍以内且復倡言護法大有人濁我清之概故牽之同入爭權鬭勢之旋渦中將全國弄成一團糟而後外人之欲得中國者可不費力也此援字之又一解矣 
　　又援之音近冤或數省人民與政府前世有冤未解今冤冤相報不得已而行此屠南之政策乎此則非明因果者不能知矣 
又援之音同怨或政府與數省人民今世有深仇宿怨故遣兵南下而屠戳之以復仇報怨未可知也 
　　要之政府不援此數省則數省人民之生命或稍可延長政府而援此數省則數省人民之身家裝危在旦夕蓋政府之心術與手段直與某庸醫無差别也嗚呼政府嗚呼援粤援湘援閩援川之總司令（六） 
家庭常識 
[送禮稱呼] [  鹿年] 　　 
家庭間送親友禮分如值主人不在家時女流往往不知稱呼題簽頗覺困難最好即用主人之名片黏貼於簽條上使彼名號皆知而免誤稱實簡便之法也 
[驚風預防] [  紅雨廔主] 　　 
孕婦懷娠至七八月時將木瓜一枚須新鮮者切成小塊置瓦罐内加水一大碗每逢煑飯後將罐置火灰中煨之（硬木柴灰無效）日日如是不可間斷（遇一月後木瓜始爛愈爛愈佳）至分娩時將熱水冲入攪和置盆中用以洗兒則此兒自嬰孩以至成長决無驚患 
[婦人乳癰] [  紅雨廔主] 　　 
用鮮黄魚（即石首魚）背上之翅甲扯下黏貼牆上隂乾用時取下三數條瓦上炙灰存性研末另用陳酒半碗水半碗青皮錢半煎濃將黄魚翅灰送下三服立愈 
[救溺] [  十四齡童] 　　 
余嘗見人在水中救被溺之人每執其手意欲携之出水而被溺者往往力持救者之手足不放致救者不能施其技倘非熟諳水性而强有力者鮮不同歸於盡故凡救溺之人須持其兩足出水而後施行手術牧業須知 
[實騐養羊法（五）] [  村士]  
　　（乙）羊毛羊毛用途之廣不可勝言需用之最大者爲織物之原料如呢毛氈羅絨等無一非羊毛所織成者也兹將關於羊毛之研究述之如左（一）選毛定毛質之要件非一言所可概括兹將共重要七端略述於下 
（一）細度愈細愈佳然有大小而不統一者即爲不良之毛 
（二）縮度即毛屈曲呈波狀之度細毛羊所産之毛屈曲甚密粗毛羊所産之毛直而不曲近來製有一種毛縮度器在毛長一寸之問最少者十屈曲最多者三十六屈曲從此曲數區爲數等其屈曲有長短不均一者亦非上等之毛也 
（三）軟度柔軟者佳粗剛者劣 
（四）彈力即毛之强　性與之伸張力是彈力大者乃良好之毛也（五）長及高引伸一毛而計其長循屈曲而計其高高一寸五分而能引至七寸左右之長者爲優品 
（六）毛色以純白者爲佳如兼黄色或呈褐色黑色皆劣 
（七）光澤如絹絲狀有爲貴品光輝不等者乃劣種也 
　　以全體論之第一貴毛之富足額頰肢等處毛愈多者則愈良第二即體毛之緊縮以各毛羣密接而無問隙者爲上等第三即毛質其細度通全體均一者乃貴品也第四毛生之方向平行而向外無錯雜回旋等弊者爲良以上所述係檢定品質之緊要　　選擇者不可不三致意焉（未完） 
集益錄 
[又答一○六問] [  公潔]  
　　嬰兒生數日口輒腫不肯食乳蘇俗稱爲螳蟬子倩人挑剌挑後反而必死丁仲祜育兒談序引徐靈胎之言曰　螂子之說起於明末乃海濱妖婦誑財之術小兒有痰火乳數日必有一二日頤腫厭食名曰妒乳用薄荷扑硝爲末搽之即愈最忌刺割剌割則死頤内肉塊人人有之非必限於患螳螂子之嬰兒云此中醫嚴禁割刺之舊說也更按諸西醫之說多謂之爲由斷臍帶所生之破傷風豫防之法嬰兒住室空氣最宜清潔臍創及其餘創傷皆須注意消每浴湯以二十八度爲定律病已發生則當延醫服藥臍創消毒之法當以五十倍之石炭酸水或硼酸水將臍帶剪斷之處丁寗洗拭并糝之以硼酸粉少許隨用消毒棉花包紥穩妥每次浴後皆須如此處置然在内地各處硼酸水等西藥或不易得自應别求減毒之方當將斷臍之剪先投水中煑沸而後用之斷臍人之手亦先用曾經熱沸之温水洗淨斷臍之後隨用潔淨新棉包紥亦庶幾乎可矣育嬰之家幸賜注意并望設法廣爲流傳蓋多救一嬰兒即爲國家多留一國民非徒結善緣已也（即酬栩按杭俗糝裏臍帶均用枯礬亦妥） 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ）法　囂俄著 
　　第十六章訪恩（二） 
　　此時罕恩方踞坐危崖之上其前聚敗葉爇火滿洞盡現紅光石壁幻爲魔鬼之影去坐處不數步有白熊一頭伏地而臥罕恩則以左足踐一死屍方以利爪探其臓腑而嚼既而笑曰洞外足音跫然吾知憨奴至矣言次發爲狂笑一躍出洞及見來者非雅谷則立止其步吼曰豎子汝來何爲言次以手按其石斧岸然而立亞菲爾不禁猶疑曰嗟此豈罕恩者奈何藐小若是罕恩曰我即罕恩汝來何意若爲緝捕則我固不懼汝亞菲爾芙曰壯士勿懼我來實奉一人之命特來謁見大俠但汝果爲誰者罕恩怒孔曰我已告汝汝乃不信則汝即爲辱我汝罪當死然汝能以單身而入虎穴則汝膽亦非細良可喜也然汝果爲何如人者亞菲爾曰吾名汝勿問唯我此來實受一人命令此人方在蒙貢獄中坐待鑛工起事以雪其冤其人即舒墨客也罕恩不待語畢立呼曰止吾生平獨惡侫臣贓吏此輩吾不殺之已爲大典而尚欲以事干我耶亞菲爾曰壯士須知舒墨客之獄冤也故始有鑛工之變求爲昭雪然此輩工人起自草莽初無學問必得一人爲之領袖於事始克有濟然而環顧腦威能當此任者實唯公也故特來此禮聘願壯士勿却言次解其巨囊中貯珍寳纍纍以授罕恩罕恩笑曰汝愼矣而翁一生來去自由而謂金錢所能買乎汝行耳不則吾斧實爲金錢之敵必將不利於汝亞菲爾見一擊不中乃又易其辭曰壯士汝既不願爲舒墨客助其亦能爲亞菲爾之助乎罕恩失笑曰亞菲爾乎吾覓此人久矣彼貪如狼而隂險如狸實爲國家之大蠧吾誠願助國人以殺之也昨其子菲力忽然來守湖口吾甚感其盛意蓋不啻以羔羊餽我耳汝苟渴者盍飲其血言次乃指洞中之屍亞菲爾初未留意及聞此語始愕祝則於火光之中果見赫然一屍横陳石座之下四肢已　而頭顱尚存果其愛子菲力也亞菲爾此時魂魄飛散既痛且恨立呼曰麥東助我必禽此盜彼及殺吾子矣言次拔刀逕取罕恩時麥東方與六人坐待主人久久不至疑慮交併及聞呼聲乃大駭立招從人坌息上山則於火光中見有人獸交搏分持未下麥東駭極立挺其刃向獸背而刺但聞一聲怪吼直返身而奔則非獸乃一侏儒也罕恩初不防其有伏既中創乃大吼石斧已墮知不能戰立跨白熊之背越岑而去（第十六章完） 
　　附白第七卷一號小說月報已承清釗鳴君割贈續到者謹璧還 
 
 

Page 15

 
 
   
 
 

Page 16

 
 
   
 
