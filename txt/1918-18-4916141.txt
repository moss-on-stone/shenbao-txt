# 1918 - 18 - 4916141

 

Page 1

 
 
   
 
 

Page 2

 
 
   
 
 

Page 3

 
 
時評 
[將來之二大患]  
　　中國將來之二大患。一曰匪徒。二曰紙幣。而洶洶之爭鬬不與焉。蓋洶洶之爭鬬。有時可已。而此二大患之年深日久。將來一時雖欲已而無能也。 
　　今日洶洶之爭鬬。實爲製造此二大患之根源。人民愈困而匪徒愈多。財政愈窘而紙幣愈濫。及至他日。匪徒紙幣之患旣甚。則全國人民遂無安居樂業之日。而人人受其影響矣。 
　　雖然今之人决無暇慮及於此者。 
[命令]  
　　一月十七日大總統令司法總長江庸呈請任命趙金鏞爲直隸保定地方審判廳推事邱在元爲江蘇高等審判分廳監督推事江忠章爲江蘇高等檢察廳檢察官胡炳章游星九爲甘肅高等審判廳推事俞鐘禮爲山西高等檢察廳書記官長均照准此令 
　　又令茲制辷文官懲戒條例公布之此令 
專電 
[北京電]  
　　主戰派以曹錕態度變更又往拉張作霖張亦消極（十八日上午十二鐘） 
[北京電]  
　　政府又言先出兵赴敵再下討伐令督軍團意必須先下令並言如不信可將在孝感之第一路軍隊開至武昌在滁州之第二路軍隊開至浦口倪嗣冲亦竭力來電慫恿（十八日上午十二鐘） 
[北京電]  
　　主戰派又謡陳光遠已擅向陸榮廷提出條件主張恢復舊國會之限制一黎辭馮繼二王正式組閣由國會通過三憲法政權持平規定四舊國會開後對督軍團往事不提（十八日上午十二鐘） 
[北京電]  
　　昨政府電陸榮廷請將在湘桂軍撤退今日政府接李督轉陸來電又言並無他求惟速恢復舊國會（十七日下午八鐘） 
[北京電]  
　　魯省開滁軍隊張懷芝允即行撤回（十七日下午九鐘） 
[北京電]  
　　交諭參陸辦公處電令齊燮元防守浦口（十七日下午九鐘） 
[北京電]  
　　長江巡閱副使王廷楨入府報告南京安寗李督態度光明（十七日下午九鐘） 
[北京電]  
　　范源濂訂明日赴美遊歷（十七日下午九鐘） 
[北京電]  
　　政府電令吉黑出兵圖們江保護海參崴僑民（十七日下午九鐘） 
[北京電]  
　　今日閣議除對付各處請欵案外仍提出放逐敵僑問題陸外長報告朱英使前日又往催詢初與議另劃地域留幼老該使仍堅執放逐澳洲一切代給均已協商擔任閣議討論仍未完全决定結局恐須允協商之要求（十七日下午八鐘） 
[北京電]  
　　禁止對敵通商今日閣議决定不日公布敎令條例八條係仿日本意大利辦法對於敵國或敵之同盟國商店及法人概不通商（十七日下午八鐘） 
[武昌電]  
　　王安瀾敗潰棗陽復襄河一帶之梁鍾漢劉英悉逃（十八日下午六鐘） 
外電 
[北京電]  
　　政府向銀行團商借急欵以作防疫經費願以鹽稅餘欵爲抵惟銀行團尚未允許須俟中政府予以善用此欵之充分擔保後始可撥付疫症聞已傳至代州其地在長城之南路通太原防疫委員會黨見甚深辦事延緩不力陳醫士由大同電告内務部謂當地官場招呼甚週云明日北京中外醫士在内務部開非正式會議討論協行方法（十七日）大陸報 
[北京電]  
　　中外醫士擬就防疫章程若干條呈請防疫委員會採用内有在南口設局檢疫一條蓋以南口爲最宜於取締之地點也醫士建議分鐵路爲兩段以南口爲分點凡由豐鎭至南口之車不許經過南口而至北京至於無生命貨物之車可以通行惟附貨車而行之人仍須照章檢視豐鎭宜設隔離醫院凡南行之車皆須隨載醫士一人及隔離車一輛京漢鐵路與正太鐵路每次車中亦須有醫士一人以便察視車客遇有可疑者及與之觸近者皆須運生隔離醫院外交團方面之委員會頗以上述各條陳爲滿意但防疫委員會對於數層略有異見已自擬未必能有效之辦泣若干條現方在討論中不久當可圓滿解决聞大同與太原間之代州發見患疫者四人太原亦有疫症一人現太原之患疫人已隔離之豐鎭疫症之起皆發生於近由綏遠而來之軍隊中已死二人餘一人亦將不起另有一人鐑於途中（十七日） 
　　字林報 
[北京電]  
　　何守仁醫士電稱由綏遠抵豐鎭之兵三十人十四日發見内有染疫者三人有一兵未至豐鎭時已死於途中刻經察視實係肺炎疫星期二日死二人餘兵已分别留驗禁止出外以防傳佈（十七日） 
[廣州電]  
　　西南各省已組成擁護約法之聨合會擬設一總機關處上在會諸省各派代表一員駐所辦事政客前輩亦得與其列凡加入該會之省均不得脫離或締結關係土地礦産國家公産之外債與其他合同（十七日） 
[澳門電]  
　　番攤專利權五年自二月一日起業已投標最大之數爲每年五十二萬元現滿期之承攬合同每年繳費一百二十萬元（十七日）　　以上路透電 
[北京電]  
　　今日開國務會議議决對敵通商條約八條又討論驅逐境内敵國人民方法因事實上有極難實行之點俟下次開會繼續討論後再行完全决定（十八日） 
[北京電]  
　　據國務院方面消息驅逐境内敵國人民問題現正由戰時國際委員會就早案逐條討論因有種礙難實行之處以致尚未取决定於下星期一日再付討論（十八日） 
[北京電]  
　　今日政府接得由李純轉遞之陸榮廷主張恢復舊國會之電報（十八日） 
[北京電]  
　　十六日政府電促張作霖來京共商解决時局之法（十八日） 
[南京電]  
　　王總理特派員周致祥已抵寗力勸李督軍取消辭職之意盡力於和議之進行（十八日） 
[南京電]  
　　王占元來電云岳州荆襄兩方面雖未有大戰然譚浩明竭力連絡石（星川）黎（天才）取首尾相應之方略（十八日） 
[漢口電]  
　　譚浩明派顧問張某至武昌警告王督軍云討伐荆襄之舉不但與王督軍所反覆聲明之平和主義相矛盾且恐啓大局决裂之端望速中止（十八日） 
[漢口電]  
　　馮總統所派遣之慰問使張紹曾昨日赴岳州將以銀十萬元犒賞駐岳北軍（十八日） 
[漢口電]  
　　目下聚集武昌之各方面代表爲譚浩明代表張其煌李純代表王鍾江西代表劉玉珂戴秉淸舊團會議員代表彭允彝五人（十八日） 
[東京電]  
　　日本駐華公使林權助氏本擬二十日歸任現因事故須稍展緩（十八日） 
　　以上東方通信社電 
戰電 
[俄京電]  
　　過激黨領袖里林氏昨日校圖紅旗衛隊後由斯摩爾尼堂乘汽車回時爲人鎗擊瑞士社會黨一人偕之同行者手稍受傷（十六日） 
[瑞典京城電]  
　　烏克蘭通信社宣稱土耳其斯坦已宣布爲自治民國聨合说俄羅斯民國並已組織臨時政府（十六日） 
[俄京電]  
　　政府責羅馬尼亞以敵意之舉動施諸俄兵並不許俄人運輸糧食拘捕俄國某聨隊之委員會與至該聨隊之奥軍官數員俄政府已以哀的美敦書致羅國要求釋放諸員懲治負責之人並保證不再行此舉動如於二十四小時内無滿意之答覆則俄國卽與羅國斷絶外交關係施行最有力之軍事計劃羅公使及員數人被拘者均於星期二日下午開釋（十六日） 
[倫敦電]  
　　下議院今日開會某議員質問政府對付俄國過激黨政府之熊度外相貝爾福答稱英國並未承認俄京目下之行政處爲實際上或法律上之俄國人民政府英國今以非以式之狀態與該行政處辦理必要之事務一切概由附屬大使署之某員爲之俄國所任駐倫敦代表里維洛夫氏英國亦照此辦法與定非公式之關係此項方法固不合規則而極合時勢政府已命駐芬蘭首府希爾新福英總領事與該地行政處定實際上之關係云（十六日） 
[倫敦電]  
　　聞糧食部設法查明英國所存之華茶以便分銷各處（十五日） 
[華盛頓電]  
　　燃料管理員加非爾特氏因各處缺煤之故已命全國各製造廠除製造食品之廠外一律停機五日政府且擬令各工廠除製造食品之廠外於每星期一日停機以十星期爲限該令施於密西細宓河以東之各州及明萊沙太與路易西亞拉二州各報館准用煤斤惟每日祇准發印一版公署各屋每星期得以五日用煤取煖惟星期一日與要息均不得用煤加菲爾特氏估計如此可有十星期内省某三十萬嚬（十六日） 
要聞一 
[北洋派之和戰爭議]  
直魯等十七省區督軍都統元日聨名電請中央速頒戰令馮總統業囑秘書廳擬就覆電仍請各督軍靜待機宜一節已誌昨報茲據公府消息馮總統前日（十四日）下午四時曾請王聘卿總理磋商此電是否可以拍發王謂電中所言各節均係實在情形當能爲各省督軍所其諒總統旋於是日晚六時囑府專電處將此項電報拍發同時并將覆電原文電逹江蘇督軍李秀山及江西督軍陳光遠二氏云又一消息主戰各省區呈總統元電列名者爲曹銀張懷芝倪嗣冲張作霖閻錫山陳樹藩楊善德趙倜張廣建鮑貴卿李厚基姜桂題田中玉蔡成動盧永祥張敬堯等十六人鄂督王占元於十四日補發一電申明列入請戰團内於是人數共得十七省區數共得十五元首十四日召集參陸辦公處要人密議一點餘鐘之久是日日聞擬定一電分致列名之下六人至晚間因接到鄂督請戰之電又將原擬復電稿修改謂吾北洋派無論和戰必須一致行動各省主戰雖居多數但未參列者仍尚不少必俟全體參加無令一二漏列則團體堅强方不致爲人所乘云云馮之此種說法聞係因前倪嗣冲致李純電有謂弟於尊處先日和議主張曾無一言反對因不願一團體内有兩種主張致爲外人所乘現在局勢危迫和議無望武力解决刻不容緩尊處可否犧牲主和之說期於一致免人利用等語故馮卽以此意電復各督 
　　自和戰問題發生曹張李各督形勢分裂一面攻擊李純一面又言張懷芝有督蘇之意曹督現與李督已有重行携手之狀而據張懷芝督軍親信之某君所談則張督亦無他意某君言曹李張王陳及尚有已故之二人當初爲八把兄弟此次攻李之說發生曹督之弟某君卽向曹力言兄弟之誼决不可負而張督近亦逢人宣言謂我若覬覦蘇督天下後世皆將以我爲非人且余與李督無話不說豈肯自傷手足云云此種說數可信與否且不深問第卽其所言之語氣觀可知北洋派者固專講八把兄弟之派也 
　　聞上海護軍使盧永祥昨日會同浙督楊善德拍致政府一電謂李督心雖無他但因調停之故不能與黨人擺脫關係形迹不無忽略舉動遂致招疑中央果欲言和則應特派專使如能主戰則更無取夫調停應請解除李督調停責任不惟保全李純变以保全地方保全北洋派團體云云聞當局接閱之下頗爲首肯李純前此本有辭去調人之請擬即復電許其解除髜停責任將來與西南妆洽事件改由王芝祥岑西林二君居間說項聞王君已由香港起程前往南寗矣 
　　主戰派軍人最近之計劃中有一端爲請欵政府近日所接請餉之電不知若干起直無以應付彼等藉口出兵而請餉其實出兵請餉二者何者爲最終之目的頗難斷定蓋餉到手後未必眞出兵打仗也又最近請餉者所以如是之多則因幣制墊欵千萬元甫經成立大家欲趁早朋分之也茲略舉昨聞數事如下政府日前據鄂督王占元之告急電催令直隸之第五旅駐孝感者進兵南陽曹督軍旋即來電請撥軍餉一百萬元聞參陸辦公處復電已允給五十萬矣政府昨得河南趙督軍電以豫省軍餉積欠甚鉅兵士待欵甚急現值用兵時代地方吃緊請速撥鉅欵以免激成事變云云第二十師師長范國璋前派參謀長王永壽來京向政府請領軍費茲聞政府已於十四日撥給二十萬元海軍劉總長以海軍軍費竭蹶困苦異常昨特具說帖瀝陳實在情形呈請總統准予飭發二百五六十萬以應急需元首已批飭財政部酌撥勿久誤呈需 
[調停聲中之甯詔]  
　　自李督軍擔任調和時局後南京一隅幾爲全國人民所注意雖時日稽遲調停無大效果而李督早已人所忌致揑造謡言日事離問加以軍隊雲集人心皇皇李督軍雖始終以調和爲宗旨但近兩日來對於時局已趨於冷靜態度惟以蘇省治安負有完全責任故於十七至十九三日上午十時分别傳見第六師師旅團營長各官佐考察兵力軍實分别布置防務一面電知江西督軍陳光遠飭令留贛之步兵一團迅速開蘇以備塡防而厚兵力 
　　昨李督軍接到匿名信一件大致謂公能相機引退則南北兩方或和或戰方可着手進行且初主調和旣失北系將領之歡心繼主武力又違南省兵諫之宗旨模稜兩可將爲衆所集矢不如及今引退尚能保其信用地位時局亦可早已解决云云此信迹近挑撥李督已置不問或謂李督軍接此信後擬再電中央呈請辭去督軍或簓却調人云日昨廣東督軍莫榮新派參謀雷殷來寗晋謁李督軍面商調和方針冷禦秋昨亦抵寗惟雷殷抵寗未一日即由莫督來電撤回是何原因非局外人所能推測也 
[南京快信]  
　　馮總統派來之特使何宗蓮已於昨日（十七）下午二時抵寗即謁李督晤談一切住義興銀行 
　　馮總統派赴江西接洽之崔承熾准今日下午乘津浦車回京復命 
　　谷鍾秀昨晨七時由滬抵寗軍署預派汽車迎接入城住中正街交通旅館上午十一時李督特邀到署密商一切即留在署便餐准今日（十八）午車再赴滬晤岑西林接洽和議 
　　岑西林昨晚有一長電致李督内容甚密聞和議尚有希望消息較前兩日稍佳 
　　李督昨語某要人謂余主和態度始終不變任憑他人造謡挑撥余心無私曲國人終必有公平之判斷云 
　　馮總統因李督兩次去電辭職連日迭來電慰留詞甚誠摯聞李督經中央迭次電留辭職電决不再發 
　　王總理致李督電有和局破裂即出走津門等語 
　　聞主戰各督在天津會議决定限令中央如一星期内（從十五起）無辦法即自由行動 
　　聞抵浦鎭魯軍仍祇三營兵艦魚雷艇集中下關江中者共有九艘 
　　李督昨特邀陸建章到署密詢某項要公 
　　省議會代表會議之說復活聞已有十六省來電贊成並詢集會地點以便舉派代表商同組織 
　　聞李督昨電松江吳江促沈惟賢錢崇固兩議長來省商榷要政 
　　據由滬來之某要人語人云和議不成譚延闓决不赴湘督任 
　　程潛復電李督聲明南軍並無攻岳事實 
　　温世霖已於昨晚乘車赴滬 
　　近日謡言漸意惟軍警仍加緊戒嚴 
　　齊省長請假已准聞五日内即乘津而車北上鳳凰山鑛案有日内簽押說蘇紳前日聨電同鄕京官探詞確息尚未得復 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京津防疫之進行]  
　　内務部對於防疫事宜現正積極進行昨復提出檢疫委員會設置規則及火車檢疫規則兩種已飭部員從速妥擬日内卽呈請元首以敎令公布 
　　日政府此次爲援助豫防山西鼠疫起見决定遣派北里傳染病研究所副所長北島博士及内原内務技師前來北京贊襄一切定於本月十六日由東京首途豫定滯留兩月日本當局謂此係對於中國表示同情且爲保護旅華僑民防止其蔓延於滿洲及日本云 
　　江朝宗氏已允就防疫委員長一席昨日（十五日）歷訪外交團防疫委員謂定於一星期内前往病疫地點等語又聞日本鶴見博士亦與江氏偕行云 
　　外交團防疫委員會於昨日十五日下午三時在英國公使館開會先由委員報告大同府外醫檢疫情形之來電又駐京日本醫生團亦於昨日下午六時在三條胡同大和俱樂部開會討論防疫事宜是日鶴見博士亦行列席討論後由該博士講演鼠疫之由來及消防之法 
　　内務部前派赴張疫之伍連德博士現忽患病頗劇電致中央請暫回都門養病聞業經當局允准何守仁等曾於十四日來電說明其病狀如下同人等今證明余等已於今日診察伍連德之心部而驗得以下之情形小尖摶動已離開乳線一寸詐左邊完全離開二寸顯著之心縮在心尖門鳴而逹於腋總脈强健第二肺芻速系加速病症係心雙扇門漏面漲其生平當患心痛急症余等勸其靜睡而勿爲過量之勞動署名者路易斯陳約弗雷何守仁易開勿爾脫防疫委員何守仁删日致電内務部云文日晚九時偕伍委員赴大同本日午前與陳伍兩委員及洋醫員等會議决定辦法七條計已呈覽其第二條擬將檢疫所改設南口一節如無窒碍尚可勉從其五六兩條守仁本不贊同徒以多數取决其允否應由鈞部酌定午後六時與部派之傅醫員等乘專車回豐隨往前次被辱之瑞典敎士張德森處代表本部前往慰問渠極爲滿意今日本鎭居民並未發見病者第一師輜重營有弁兵三十名前往綏遠領餉歸途病殁一名今日到豐尚有病者三名均係咯血症極爲危險其爲傳染無疑已囑該連長將已病未病之兵分别隔離消毒聞綏遠來豐之路如大榆樹等處沿途均有傳染此症由綏遠傳播而東蔓延漸廣已有明證豐鎭一帶已成前敵戰綫敵已臨近僅能縮小範圍變攻爲守查豐鎭一邑爲歸綏交通要道居民僅二萬餘人室舍無多防範尚易惟軍民雜處控制極難其由綏來豐之軍隊實屬無法遏止除部定石匣溝等三處已由田都統分别派兵查檢外頃已會商喬鎭守使就豐鎭鄰近之要路如相距四十里之馬王廟及相距八十里之麥胡圖兩處均係經豐往來要道應卽添設檢驗所各一處分派兵隊協同醫員前往照章實行檢驗並請卽電綏遠一併設防萬勿延誤致滋蔓延昨已由地方官出示曉諭居民俾知防疫之辦法以杜驚擾其有隱匿死不報者均須嚴究其衛生警察亦於寒日成立暫定三十名如不敷用再行添設至城廂各處亦由喬鎭使派兵協同衛生警察隨時嚴查以免隣近村民傳疫入城實爲要著以上一切皆爲大略辦法理由飛電密陳至密碼電本及飭局免費等節亦望照准施行守仁删 
　　又津函云津人對於晋邊疫症頗極注意茲誌其近日進行狀况及關於疫症之文電如下熊希齡督辦接内部電云綏屬一帶發現疫症本部恐日久蔓延前經呈明大總統選派警員前往分區防範並派視查周行巡視以昭愼重京綏全路業已停車現伍警官在綏籌設預防之法尚屬周密何醫官明日亦專車赴豐所有預防設備一切事宜由本部會同外交財政陸軍交通各部指派會員會集協商指揮進行以期迅速内務部佳水災賑濟聨合會致北京電云十二日京津太晤士報載防疫醫士魯意炘曁伍連德電因赴前線防救鼠疫被土人毆擊縣知事及警察皆從中暗助以致防疫不能進行等語本職員會同人極爲駭惜查防疫爲世界要政對内則人民生命全國商務關係均極重大對外則友邦視聽文化地位尤因此以覘隆替内地民智未開此等劇疫非所習見防遏辦法如隔離剖解焚屋薰衣諸事全仗地方長官明切曉示方足以免誤會而息謡言疫氣流行捷如電火倘任令諱疾忌醫致發源地方不能撲滅轉瞬蔓延南北財政商業損失愈巨人民死亡愈多後患奚堪設想現在交通已停防疫委員會已成立應請速將防疫重要理由曉諭各省軍政兩界及地方人民一體贊助此次保護不力之地方長官及知事警察等並應分别懲處庶以後措施不虞扞格而人民疑慮亦可潛消津豐軌路相連津處華英並處水災之後饑民麕集疫癘易生本職員等爲預防傳染重視人民生命起見迫切上陳伏希採納天津水災賑濟聨合會幹事長張弧副幹事長安指南邊守靖等叩寒又致豐鎭伍博士連德及魯意斯君朱爲理君羅發爾君電云讀魯伍兩君來電公等等熱心防疫幾遭危險同深駭惜已由本會職員致電政府抗議並望熱心進行以救民命嗣後如有爲難情形望隨時電告敝會當極力爲公等後盾特此慰問天津英租界逹文波路災賑聨合會幹事長張弧副幹事長安指南邊守靖叩寒北洋防疫處處長劉國慶昨發出通告其文云現届冬令雨雪稀少又當水災之後疫癘堪虞兼綏遠等處發現時疫尤宜加意嚴防消弭隱患除關於預防時疫公共衛生各行政事項業由本處會同警察廳協力進行外茲特將個人應行預防方法擇其有確效而簡捷易行者逐條開示合行布告津郡居民一體知悉幸勿忽視致貽後悔一凡住户須淸潔如牆角屋根等處尤須加意掃除掃除後以生石灰灑之二住室内坑面鋪墊之柴草須更之三掃除之塵芥等物須燒却之四住室之牆壁屋頂如有罅漏務塡補以防鼠之出入如倉房廚房及儲藏飲食物之所尤須注意五不論住户舖户皆有捕鼠器（俗名氣死猫）嚴行捕鼠其捕得之鼠即就籠内燒殺之用石灰掩埋不得隨意抛棄或送之於本防疫處六凡住室之廚房厠所等處最易招致不潔預須一律掃除七襤褸不潔物須焚燒之其堪使用者必須用滾水煑過或用藥水洗淨方可留用八所有之衣服被褥鋪墊等須曝曬於日光之下且須連曬至三日以上每日須經三小時九凡存儲之飲食品及飲食用器具務須嚴密蓋藏以防疫毒侵入十洗滌器具及不潔物應用之消毒藥水以二十倍石炭酸水爲最便該藥大藥房内出售十一個人身體皆須淸潔服用之裏衣須時淸洗十二凡衆麕集之所非有要故毋得羼入十三非有醫士之認可毋輕與病人往來十四凡有由染疫地方移來之人勿得與之接近或留止其住宿以防傳染十五凡患病者若有疫病之疑應速報告本處請醫官檢查毋得遷延傳播 
　　直隸高等檢察廳長陳君彰壽以監内發現疫症深恐傳染日廣有礙居民衛生擬將第一分監第二分監輕微人犯刑期在一年以下者酌量保釋至看守所待訊人犯亦令覔具妥保暫行開釋以免擁擠 
　　天津貧民敎養院董事甯星普李星北杜小琴諸君近以疫病發生而該院貧民染疫斃命者日見其多現在西門外設立防疫醫院以備檢驗貧民有無患染疫病以重時疫而保民生 
[西敎士之晋邊時疫報告]  
　　大陸報云上海比人敎會近接蒙古比敎士來函兩通第一函係蒙古西南主敎立克氏於十二月三十一日自山西省二十四頃地發來略謂肺炎疫初起於三道河與包頭鎭間之鄂倫都波（譯音）去年土匪曾以其地爲機關處搶刦全境直省派兵來剿兵遂駐留包頭相距不久亦卽染疫目下死者頗多疫症由此傳散大道中與旅店内常有染疫而亡者疫乃蔓延他處甚有全村喪亡殆盡無一活人者有村名江健窰子者居民多爲敎徒十二月十九日一少年來自包頭未幾即死此後村中常有死亡至二十七日喪命者已六十人台波克神甫適居是村竭力防衛惟不能不依敎規爲死者佩經祈禱故亦傳染此疫於二十六日身亡阿尼克神甫聞其死耗於二十五日往視之並代其執行敎會事務身居疫境亦屬可危惟禱天默佑耳（按六日來電報告阿尼克神甫亦染疫亡）居民倉皇逃死無法使其不逃此爲最有害之事蓋已染疫者無論逃至何處總難逃出一死徒使其所往地方因以染疫而已各村鎭由此而成疫區者今已甚多此間曾有一人由疫區來旋卽有病察係肺炎疫俟其氣絶即行掩埋並毁其居屋凡與之觸近者皆强令獨居斷其交通自此而後此間遂不復有疫症吾人防衛甚嚴此村中居民敎徒十居八九村外有土城一道係數年前所築以資保護者今城門悉閉吾人看守嚴密無論何人不許出入卽往來函件亦須在城上施行消毒防疫法後始可收納傳敎之士居於自衛不嚴之處者易於染疫頗可慮也第二函係蘭資蜀敎士於一日自二十四頃地發來略謂此信發出之前曾經施行消毒之法余前向北京建議凡由此地發出之函件皆須施行消毒法余甚望政府之採行此議也江健窰子村於十二月三十一日已死九十人其逃至他處而死以致疫症蔓延者尚未計算在此該村之可怖爲何如哉薩拉齊之官民吏頒佈告示禁民間遷徙及與他處往來此示若能遵守則幸矣此間設有郵局若一旦疫至此間則全將停止往來郵件黄河之南小諾爾鎭曾發見疫症今該處函件已不復來此至於鄂倫都波之西及三道河境内現狀若何余不能言四余已久不接該方來信故也 
　　大陸報十日山西汾州通訊云汾州美敎會華生醫士於七日接到來電囑令偕太原府英敎會愛德華醫士率同醫界中人速赴大同此間曾接消息謂薩拉齊附近發見肺炎疫外人迭請中政府設法相助聞山西省憲已有舉動擬在京張鐵路各要站設局檢疫以防染疫人民將疫症傳入北京凡染疫者僅能生存兩日逾期必死由大同而至北京其行程不足兩日故大同實爲防疫入京之扼要點也華生醫士擬率助手四人而愛德華醫士則擬多帶數人惜晋省知醫者殊寥寥也書甫至此軍界有電話傳來謂華生醫士派赴代州以保衛通入太原之要路今華生已借助手啓程矣 
[晋省官場之防疫]  
　　晋省自發現疫症後省中設防疫總局一所已於十二號宣告成立地點暫借陳列所内局長以南警務處處長兼任劉寶珍爲醫務股主任牟小謙爲文電股主任喬艮齋爲調查股主任李組綬爲庶務股主任均由省長委任主張積極進行 
　　昨日午後軍署印佈治療藥方略謂近因口外瘟疫甚盛病狀頭痛吐血經醫家認爲肺疫西醫亦名曰鼠疫傳染甚速最爲危險茲經本公署檢得藥方服之可愈特印刷萬張廣爲貼佈並望大家注意抄錄傳看（第一方）膽星三錢川芎三錢歸身二錢川軍二錢杏仁三錢本鼈子三錢朴根三錢甘草二錢引姜二錢服二劑（第二方）川芎三錢木通四錢川軍二錢杏仁三錢歸身三錢引姜二錢服一劑服第一方後卽服第二方（預防方）歸身三錢何首烏三錢酒浸用水煎服則不生病云云同時警務處將消防辦法遍函各機關略謂查口外惡疫發生類似鼠疫傳染最烈迭據大同左雲右玉等縣電報有口外客民過境疫發身死者此種疫氣一經流傳於人民生命至爲危險本月七日經省署議决除由省城設立防疫總局各縣分設分局分别由軍署處電令認眞辦理省僵街市由處飭區檢查消防外各機關各軍隊議定自行消毒學校如有疫症發生即行停課茲擬定消毒簡易辦法數條相應函告一體周知以重衛生辦法錄下（一除鼠）疫症類由鼠毒傳播除鼠方法以養貓置捕鼠器爲最普通凡屋頂内地板下厨房流水處溝渠等如有鼠族往來居住之孔穴應卽塡塞之（一淸潔）住屋加意掃除拂拭黑暗之處多令開通窗牖透射日光以殺黴菌破爛不潔衣服寢具及舊存麻袋毡包等件即行洗濯或時在日中曬曝之腐敗臭惡之食料即行捐棄或燒燬之（一燒燬）患傳染病者及患傳染病死者所用之衣服被鋪布片便器及其餘器具等須一概燒燬之（一藥物消毒）用石炭酸水或生石灰水每日灑地三次凡住室内可用硫磺薰之硫磺薰法以瓦盆内置棉花將硫磺研碎敷棉花上以紅炭燃之薰時將門閉住人出門外俟烟氣減少再入（一日光消毒）日光有殺菌之力各國醫學家所證明值惡疫流行之時可將屋内之物品器具及衣服寢具等件搬出嚴重曝曬曝曬時間以午前九時至午後四時爲限曝曬之際移須表裏反覆二三次使物體全部得同遍受日光之力 
[進攻荆襄聲中之鄂局]  
　　荆襄自主以後實未與王子春開釁聞黎石之最近計畫黎以收集鄂北裁兵土匪出襲信陽擬截斷京漢交通然後遣其軍作戰一面聨絡南陽土匪游勇進攻豫南石則運動譚浩明由長沙分撥重兵援荆即由荆沙進攻武漢一面聨絡川滇軍東下牽制宜施北軍如此雙方並舉圖奪武漢直搗幽燕近日荆襄兩方已依此着着進行惟湘桂聨軍以岳陽方面北軍勢力頗厚由湘陰至長沙道路平坦戰線寥闊自岳攻長易自長攻岳難現在粤桂因有龍李之師未能續來援軍故譚浩明對於援荆事尚未着重僅以湘西一部之張學濟軍應之邇日鄂中民黨吳醒漢唐犧支等求援至急已在湘組織旅湘鄂人援荆軍而譚浩明近以湘西軍隊複雜（張學濟周則范田應詔王正雅卿衡姚忠誠均各擁有數營或十餘營弗相聨屬）又以援荆事不可無主持調度之人特委鄂人李書城爲湘西防務督辦節制各軍大約今後援荆事必由李一手主持至滇黔川聨軍佔得重慶後與荆宜交通甚便惟由渝而施而宜沿途北軍甚衆所有宜渝各華商輪船復爲吳光新軍截留（吳光新現實在宜傳言謂其已至武漢不確）故下行尚難至襄陽之勾結土匪計畫頗稱收效惟王子春因此藉口已以蕩平土匪爲詞進兵荆襄石黎是否抗拒今猶不得而知惟悉王子春已令各軍向隨縣棗陽鍾祥天門漢川應城荆門石首江陵各縣而進岳州通城一帶亦積極備戰王曾命岳防各軍對南軍仍勿輕啓釁端並派仇俊凱往湘疏通然無論如何說法進剿土匪即係進取荆襄譚浩明豈不知此諒必不能坐視惟譚氏若於此時援湘攻岳則南北大戰即從茲起矣至荆襄二方現在軍力之支配荆軍約一旅在沙市又一梯團聨合湘西軍兩梯團在宜都至宜昌之間又一梯團聨合湘軍兩梯團在公安石首襄軍則一混成旅在襄陽一混成旅在鍾祥襄軍首領爲由猶龍楊正昌（原任砲兵團長現升旅長）張聨陞與趙榮華孫建屏兩團長則已由河口率全軍退往豫南荆軍首領朱兆熊稱疾傅人杰孫國安辭職確爲事實傅因涉通北嫌疑曾禁錮數日頃已偕孫至漢石星川手下之四大金剛一死（即胡廷佐）三辭現在由季雨霖唐克明等一般民黨繼其職位據十三日漢口日文日日新聞報載石有潛逃離荆之說今日武漢間亦盛傳此謡言惟尚無從證實現蕭安國軍已直逼荆沙若湘軍不急援荆荆州勢頗岌岌荆州摇動襄陽與湘川隔絶更不能有爲而北洋主戰派勢燄愈張和局愈無成功之望則戰亂中心之湖北終不能得一日之安矣 
川東南各縣近况 
　　成都通信 
[奉節]  
　　北軍劉司令袁團長現紥襲壖因雲陽開縣兩縣軍事吃緊並謡言四起人心皇皇乃於城内外均放步哨并在西坪上關一帶安置大砲挖起戰壕準備作戰城中居民出城者頗多 
[雲陽]  
　　十二月十四號雲邑有靖國軍三百餘人奉顔德基命令由雲安廠奪獲鹽務巡防鎗枝直抵雲城維時城門關閉警備隊與該軍接仗僅放數鎗即行講和開城歡迎均未傷人靖國軍進城首領胡立三係雲安廠人即出示安民朱知事與王徴收局長均已逃匿商界集銀一千兩給與該軍俾作餉需駐夔萬之北軍聲言開兵攻擊現尚未動 
[開縣]  
　　該縣靖國軍首領鄧興淸係雲邑人亦稱奉顔德基命令將開縣佔據秩序並不擾亂人民安居如常現聞與雲邑之靖國軍聨合意圖取巫溪巫山并圖夔城惟因北軍衆多尚未進兵到夔 
[瀘縣]  
　　該縣屬龍頭舖居民近日發生謡言紛紛遷徙第三師招安之莫大王全隊尚能謹守秩序惟連日請求發給軍餉甚急駐縣城紅十字分會所留養江門一帶之災民數百人近因經費支絀已給資遣散一部分又聞第二混成旅及第三旅之軍隊連日由富順方面開到携有大砲機關槍子彈及他項軍用品甚多又前由瀘縣方面收集之鎗砲彈壳等均已專員解回省城 
[納谿]  
　　納谿屬百節灘突於十七號發現多數匪徒背荷快鎗蜂擁入場搶刼到今尚盤踞該場附近一帶又該縣屬洞市場本月亦有土匪出現該場富户均爲遠走江門場界連江安納谿兩縣近有江安駐防軍隊二連鎭攝馬腿子爲江納交界之水碼頭亦爲兩縣分轄地江安張知事近以該處水陸兩路土匪猖獗特請本縣駐防軍派隊二連駐防 
[内江]  
　　近日榮昌言面聞發生戰事川軍正節節進攻故日内開到之二師川軍已有三千餘人周道剛此次西上押有滇軍二百餘名隨行聞係送到成都交劉存厚收管周道剛於二十號由隆昌經過内江該縣郭知事偕同鄧廖二團長及各機關人員出城迎接周是日即駐城外聖水寺次日起行前往資中二師鄧廖兩團軍隊均駐内江其軍士久未發餉異常閧閙團長恐生變端乃與知事籌商擬就城内籌欵三萬元以濟餉需其欵由糖釐征收局各撥一萬元紳商共擔墊一萬元紳商墊欵日後將糖稅正副稅抵付詎知事招各紳商集議時均不之應十九號夜知事又令承發吏招集紳商仍不至惟有典商袁某一人到署知事乃用婉言開導謂知事行裝只挑箱一擔倘兵士一變銀物民房損失均屬爾等與其受累於後孰若暫墊於先云云再四喻導始將此欵籌足二十三號該軍乃開往富順隆昌方面而去 
[隆昌]  
　　二十二日一師輜重營由榮到隆至隆交界處被匪截擊傷斃某營副官一員輜生幸未受損隆内間聞瀘永失陷紳商等遷移者頗夥四鄕土匪乘機刦掠人民不堪其擾隆昌於二十夜謡言頗重民居驚惶出城者路爲之塞聞係遷移醫院内傷兵拉夫之故 
[三代表聨袂抵贛]  
　　蘇鄂贛三督爲調停南北之中堅人物已爲全國所公認故北京政府及南方要人咸遣便往還於三督之間疏通兩方意見俾免隔閡而促和平最近陸榮廷特派衆議員彭允彝譚浩明特派聨軍司令部顧問張其鍠來贛面謁陳督軍陳述一切江蘇李督軍聞陸譚各派代表赴贛遂亦派軍署諮議王鍾重來以便同時進謁陳督交換意見共同討論一切三代表俱於昨晚五時抵省寓西大街怡園旅館行裝甫缷即聨袂進謁督軍陳督軍比卽傳令大開中門衛隊舉鎗致敬直入客廳陳督降階接見晤談約四小時之久聞陳督對於三代表態度極爲和平不即不離惟以保護贛省治安爲唯一宗旨至十時始興辭而出仍回怡園就寢今日（十三）午前八時三代表復整理行裝聨袂出城 
 
 
 

Page 7

 
 
搭早車赴潯換輪赴鄂與王督軍接洽 
[杭州快信]  
　　楊督軍委盛剛毅爲一師師部尉官 
　　敎育部咨浙以各省敎育廳業已成立亟宜從事改良應由省長監督積極進行昨已令廳遵照 
　　二師七團十二連連附虞兆麒因事降調遺缺以見習軍官張珙補充 
　　高審廳委葉承楠爲杭地審廳簡易庭推事昨已實行到差 
　　印花稅分處應解部欵迄今未到財政部現來電飭催限一月内掃數解淸 
　　陸軍測量局班員李振朝前因病銷差現由籍來省呈准督軍仍發該局任用董局長昨已委允本局差遣一師童師長呈請委任吳山充三團十一連連附駱品驥充九連連長盧錦川充四團旗官奉督令照准警備隊三區差遣劉燕申係省署諮議官劉鳳威之弟因公赴甌在普濟輪船被難該區常統帶呈請撫卹齊省長已准咨部辦理 
　　甯台鎭守使署軍需官周兆熊因病辭職另委張承澤接充 
地方通信松江 
[禁演戲劇]  
　　公民蔡光照李維翰吳胶樞等以松地自有戲劇以來社會風化日以墜落若不及時禁止爲害益烈爰聨呈縣署請求永遠禁演已由李縣長咨請警所商會設汉取締並詳滬海道尹及松滬護軍使署備案永不許在松地設立劇場串演戲劇 
[火警頻聞]  
　　前晚夜半西門大街某商號後埭廚房失愼幸灌救較早不致蔓延同時長壽橋南小塔前某姓家亦因不戒於火燒去偏屋一間又秀野橋堍某號内昨晚因保險燈無端墜下燈身碎裂幾肇焚如幸人手衆多亦卽撲滅 
[大婦逐妾]  
　　金山縣張堰鎭王寶山磁器店主玉訪漁故後其妾彭氏金氏二人均於前日被大婦顧氏逐出兩妾旋即投訴該鎭警察所當由徐亞伯警佐飭令地保送交王顧氏收領管束詎王顧氏堅不肯受遂將兩妾併送金山縣署請示發落 
[定期寒假]  
　　縣署據學務委員會呈報規定寒假自陽曆二月四日起至二十五日止核與敎育部令相符爰已轉令各學校遵照 
無錫 
[自治所董會議]  
　　昨日十七市鄕自治所董齊集於城中鎭鄕公所内開會由蔣總董主席報告縣公署照會每市鄕保舉禁烟稽查兩人請衆公議討論良久多數意見均以每市鄕設置兩稽查似嫌太多議决每市鄕選擇操守可信之人一名呈縣委任以除烟氛而免縣委稽查到鄕騷擾其次各董事提議全縣保甲專司催征銀漕職務頗爲重要惟並不支領縣署分文津貼殊非體恤之道故决議於縣署征收費内提出二成作爲津貼俾負催征專責經多數贊成當場舉定蔣哲卿孫濟時華友廉顧氷生四人爲全市鄕代表定期赴寗晋謁省長令縣遵照 
[稅所與酒商衝突]  
　　新安鄕華大房莊素製燒酒前日有浙商雇船至該鎭運酒裝儎後適遇河冰不能行駛停泊港内事爲北望亭稅務分所所悉乃會同水警巡船前往令浙商照章納稅該商出運單相示詎巡船不問情由遽行開鎗恐嚇致觸衆怒鳴鑼集衆亂擲碍石水警亦實彈放鎗相持數小時之久幸雙方均無重傷詎該巡船巡官董某及稅務分所司員居心狠毒將船開赴河墩搬空物件拔至蘆蕩内自行灌油燒燬一面以聚衆燬船等嗣報告稅務總所梁所長遂函報縣署現楊知事已派警出票拘人訊辦 
鎭江 
[籌辦粥廠]  
　　鎭埠每逢冬間城内啓善堂及城外公善堂必開辦粥廠以惠窮黎刻下天氣嚴寒貧民不能出外謀生忍饑耐餓者比比皆是此項粥廠急需開辦惟所需經費甚鉅城内啓善堂已由富紳邱渭卿凌煥廷等捐洋三千元城外現亦由紳董張金門柳衍齋等向殷實紳商竭力勸募已集有巨欵聞擇定舊曆十二月初八日開廠施粥云 
[划船覆没]  
　　十六日晚間八時怡和公司之德和下水輪船抵鎭時因行駛過急致將江北來鎭之某姓小划撞沉該划船載有男女十餘人全行覆没並未撈獲誠慘事也 
安慶 
[皖省辦理選舉之認眞]  
　　各縣報告省議員選舉人數多有浮濫經省長派員復查茲將黄省長飭籌辦選舉記過之知事（祁門宣城等）原文節錄如下呈悉查前據造送選册到署當以選民總數比較上届增溢過多顯有冒濫將原册發還責令判定更正乃該知事並不遵照辦理竟據公益維持會之函以皖南皖北兩兩比較意存觀望詞多不平殊屬荒謬本總監督對於此次各屬所報選民無論皖北皖南凡有調查冒濫均已嚴分剔除並未以所報之數認爲確實該公益維持會副會長竟以私人之函抄黏全省總數勸阻核減未免迹近把持總之皖南皖北均屬皖省本總監督對於選舉一秉到公差堪自信斷無分别南北有所歧視之理該知事負初選監督之責所有調查判正自有職權斷非私立團體所能干預又何必召集協商竟致大權旁落卽此一節旣足見該縣民氣之囂張尤足徵該知事才具之儒弱且所擬分配辦法尤屬不諳法律似此辦事顢頇本應撤究姑從寛記大過一次仍責成將選民草册另派委員逐名覆查遇有浮濫一律剔除更正具報現本總監督業已派員分道明密抽查不日可到該縣如果發現揑報情事恐該知事及辦理選舉人員不能當此重咎也先此預告云云 
北京 
[籌設畿輔五河沿革圖說編纂所]  
　　京畿水災善後處迭據周嘷等十餘員先後條陳治河辦法各具理由均屬可採熊督辦以治河一端現雖遴派委員技師分途測勘刻待進行惟直隸五河交滙地處平陸沙土鬆浮歷代河流遷徙靡常此次工事欲圖一勞永逸自必詳查舊日河流故道及其變遷沿革以與新式測量互相參考以定施治方針刻擬附設畿輔五河沿革圖說編纂所將五河歷代冲决遷移及關於治河諸要事詳析考訂繪圖列說編纂成書以備辦理河防之借鏡已聘熟悉河渠水利人員從事編纂並延周嘷廖名搢爲總副編纂朱延年崇樸蘇懋勛李蘭增于振堯胡爲一白月桓桂邦傑劉善旗田毓璜等爲編纂員該所設在天津津處内 
雜評一 
[請欵與賞欵] [  （步陶）]  
　　帶制墊欵成。而閣議中遂常有各處請欵之議題。且請欵最力者。多爲主戰之督軍。與軍界之要人。此種議題。有已允許照撥者。有尚在討議中者。不知其已允者。所撥果爲何欵。其在討議中者。所躊躇而未决之欵。又期諸何項。且請欵之外。更有所謂勞慰軍隊之欵。少亦數千。多則十萬或數十萬。據最近柬訊所傳之岳州勞軍賞欵。則固以十萬聞也。 
　　央目前在岳軍隊。大半爲北方所續往者。惟范氏所統。似卽其由湘逃出之殘兵。而加以添補者。今此賞欵。將惟續往之兵是賞乎。則此後凡兵調防。即須頒賞。是國與兵。僅有以錢買路之關係。而盡力死戰。且不復有人矣。將並范部而一例賞及乎。則敗兵逃將。亦在國家勞賞之列。是殆惟恐出征將士之不人人爭學范部。而特從而奬勸之矣。嗚呼。當局頒賞之心理。其究何在耶。 
　　總之請欵賞欵。名雖不同。而實際分析之。其個個金錢。固皆吾民子子孫孫脂膏血涙所鎔鑄而成者也。特多一間接之手續。而吾民遂爲所吮削以至瘵死而莫獲自知耳。雖然。吾民亦豈終於懵懼哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[警察廳切諭居民防疫]  
　　淞滬警察廳昨爲防疫事發出六言布告廣貼通衢其文錄下近聞晋省一帶已有疫癘流行一時蔓延甚廣居民受害匪輕本埠人烟稠密尤宜防患未形除派專員防疫認眞將鼠捕淸特訂預防辦法布告爾等居民房屋講求潔淨飲食格外留心務仰遵照辦理庶幾疫癘不生關係衛生非淺切勿視爲具文計抄防疫辦法八條一境内各居户逐日將垃圾傾倒指定處所不留家内使鼠無可竊食一家内見有死鼠速送寶山路天通庵中國公立醫院化驗俾便查得何處地面染有鼠疫設法滅除一房屋修理完好使鼠無處藏匿多闢窗户隨時開放流通空氣一一切腐臭之物切勿留藏各項用器洗滌潔淨一蓄養猫隻並用鐵絲籠與壓板等項捕鼠之器滅絶室中鼠類一日常飲食務必淸潔一每日食餘肴饌米麵等物收儲在完好籃櫃之内又須留意蓋閉一如有疫癘發見立報該管警署以便檢驗設法消除俾免傳染 
北四川路發生殺人越貨案 
　　美租界北四川路義泰洋廣貨店前晚被盜匪三四人各執利刃不知何時潛入該店主臥室至十一點餘鐘突將店主粤人鄭旭祥及鄭之妻妾用繩綑縛並將毛巾緊塞各人之使之不得聲張遂將鄭夫婦手上之金戒及耳上之金環一併捋去繼將門市售下之小洋箱用刀撬開將鈔票及大小洋銀共計二百數十元傾入盜匪大衣袋内後又逼迫鄭將銀箱鎖匙交出因鄭不允致被用刀向肚腹腰脇連戳三刀携贓逃逸迨鄭妻妾用力挣脫喊救各夥聞警起視見店主鄭旭祥腸流於外即喚巡街捕到來飛報捕房捕頭立率中西包探馳往追捕盜匪已去如黄鶴祇得將鄭車送同仁醫院請爲醫治不料鄭受傷甚重移時即死捕頭命將屍體車送驗屍所候請公廨中西官蒞場相驗一面禀請麥總巡通飭各捕房一體協緝並聞此案發生後外間有事關謀財害命之說故捕房昨將鄭之妻妾帶入捕房盤詰云 
[蘇浙各設緝私統領]  
　　兩浙緝私統領蔡和林行事以來迄已數載其統部或在嘉興或在蘇滬並無一定茲北京鹽務處以該統領實有鞭長莫及之慮故物改編鹽巡擬於蘇浙兩省各設統領一員卽以緝私帮統趙廷玉爲浙屬統領所有督察長一員仍照舊章以兩浙鹽運使兼任聞已經政府核准實行分任至蔡和林現統蘇屬其統部已在滬北組織矣 
[工巡捐局訂期還債]  
　　滬南工巡捐局杜局長昨日發出布告云案查前布政廳募集地方公債歷經本局擔任先後到期償還在案現届民國六年應還第四批第五期公價以前逾期所有未集之欵均經本局長設法籌備現定於民國七年一月二十四日即舊曆十二月起至一月三十日卽舊曆十二月十八日止逐日發還每日午後一時至四時應由各債權人携帶債劵來局領欵星期照發此次發欵之期以七日爲限過期截止特此通告 
　　又致上海市政廳債欵淸理處公函云巡啓者接准大函以敝局應還公債祇有本年一期現届歲除請速定日期通告等因查本届應發第四批第五期公債已列入六年度預算案嗣因收不敷支奉省令駁回另造此項公債還欵本在不敷項下緣局中每年擔任撥欵至十萬以上應付息欵亦年須四萬加以南局密邇租界路工一切常須預防藉口須積極進行以爭先著而固主權造端旣宏待用孔亟負債較多向無餘欵虔支浩繁窘絀萬分此中困難紊爲諸君所共鑒敝局長代理時期甚爲侷促諸待籌措應付尤難惟公債係前市政廳募借於地方信用攸關前已函復課籌現承各方面相催祇得勉力設法移緩就急定於陽曆一月二十四日起至三十日止逐日發還過期停數除布告登報外祈貴處代爲通知各方面届時持劵來局照取爲荷 
[採運國貨出洋之章則]  
　　本埠採運南洋英荷屬各地國貨各公司現經訂定運輸劃一章則以資遵守並將六年份運往英荷屬各貨略紀統數俾留心實業及者志擴張對外貿易者有所參考業由各公司將所訂章則分别郵寄英荷屬各埠商會轉致各商號一體查照訂購茲將章則錄後一載費由上海至荷屬·爪哇·巴逹維亞·泗水·三寳壠·井里汶·望嘉錫·每噸十五兩一保兵險水漬每千兩六兩六錢一上海出口關稅值百抽五即指貨估本銀百兩則應納稅關平銀五兩每稅百兩外加碼頭捐銀二兩五錢（再關平銀每百兩用一一一四申合上海之銀）一驗關及駁船等費按箱八錢（不論大小）一採辦貴重物品及綢疋等類由荷輪保險裝上凡保貨值千兩者保費十兩若貨有缺少則按數賠償惟運費在外一各公司凡代各商號採辦各貨每貨銀及關稅未脚保險等在内一千兩酌加回公司佣金二十兩以資津貼一托辦各貨之銀不論多少概由上海荷蘭銀行結質押滙惟有持約者不在此例一南洋各埠商號若能將各種國貨每年認銷五百箱以上者即可代印該號之商標及商號不另加費一康成之酒以法國酒表度量爲標準白玫瑰等類計三十五度花果露等類計三十度五加皮藥酒等類計四十二度高梁酒計五十八度花雕酒十五度（尚有銷售貨品表容俟續刊） 
[何旅長規畫防務續誌]  
　　松江防守司令步第八旅旅長何豐林以陸軍第四師所部十三十六兩團該管六營曾奉浙江楊督軍調駐杭省一帶其十五團管轄三營則分駐寗台海門三處現在祇有十四團所部三營駐紥松楓等處但松江爲杭滬路線經過之要道兵力自宜雄厚故將砲兵第四團所部第一營調駐松城再以十四團步兵第二營留駐松江並以楓涇爲蘇浙毘連之區亦關重要即以第三營駐也楓涇至於嘉興方面則以十四團團部及第一營一併移駐似此則滬杭聨防得以互相策應所有砲四團之第二營仍留駐滬地協助步兵三十八九兩團保護龍華曁高昌廟兩處再以砲四團之第三營調駐杭省業經定妥昨已分令步砲各營長督兵防範矣 
[開辦警察儲金之通令]  
　　淞滬徐廳長因奉部令開辦警察儲金除飭會計科籌設外昨特通令各區署隊分駐所云案奉省長公署令開准内務部咨開案查警務會議議决創辦警察儲金一案呈請查核施行本部詳加查核警察一職不眠不休服務從公至勞極瘁一旦精力就衰或休或退又無以儲蓄致不獲贍養餘年興言及此殊堪憫念該案内容係分兩種一爲一致儲蓄一爲自由儲蓄二者兼採並用實爲斟酌盡善旣可謀警界生計之活動並可堅警界服務之决心意美法良亟應創辦庶使警察官吏退有餘步人有恒心黽勉從公裨益匪淺除分行外相應咨請查照飭屬定期一律切實試辦並將辦理情形咨部備案等因准此合行令仰該廳長遵照辦理具報等因奉此查警察儲金法良意美本廳自應遵辦切實道行除籌設外合行抄錄儲金試辦方法令仰一體遵照辦理 
[附錄警察儲金試辦方法]  
　　一凡在職警察官吏依本方法試辦儲蓄但每月給在十元以下者得自由儲蓄 
　　一儲金以月給二十分之一爲率但不滿一角者依四捨五入法算定之 
　　一幣制未劃一以前所有儲金無論紙幣銀錢均以市價核算　　一儲金均存入國家銀行或已辦郵務儲金之郵便 
　　一儲金利息由收受儲金機關商定之 
　　一儲金應由各管廳經理其交存付儲期限依程序上之必要規定宣布之但至多不得逾一個月 
　　一凡儲金均應有相當證據交本人收執 
　　一凡實行儲金已届三年者經該長官之許可得取用三分之一但有婚喪事經該長官查明者不在此限 
　　一儲金人有左列事故得隨時交還之（一）死亡（二）告退（三）開除 
　　一儲金人逃亡或無法交還時由各該機關保存前項保存之欵處分分法另定 
[江蘇銀行上年之盈餘]  
　　本埠江蘇銀行創辦至今已有六載營業日漸發逹各大埠如南京蘇州鎭江無錫通州下關蚌埠徐州等處均已添設分行滙兌頗稱便利故歷届結束均有盈餘茲悉六年份下半年自七月一號起至十二月三十一號止滬行及各埠分行之盈餘數目業已結算淸楚列表呈報茲將盈虧總數錄下上海總行盈一萬五千八百六十九元一角二分三又儲蓄處一千零六十九元三角七分二蘇州分行五千零四十四元三角零五又儲蓄處二百零三元四角九分八無錫分行五千八百五十七元零六分半鎭江分行三千七百七十二元零六分二通州分行三千零零四元六角五分七南京分行一千二百十七元四角一分八又儲蓄處一百十四元一角七分四下關分行一千三百二十一元一角九分蚌埠分行一百令三元四角七分九徐州分行虧洋一千零九十二元零三分半除徐州分行虧折外尚盈餘洋三萬六千四百八十四元三角零四釐又上半年盈餘洋三萬二千三百六十七元六角五分七釐全年共餘洋六萬八千八百五十一元九角六分一釐 
[練習國語方法討論會]  
　　江蘇省敎育會附設之師範敎育研究會小學敎育研究會合訂於一月二十日下午二時開練習國误方法討論會已函告省立各師範學校届時派員蒞會討論並函託本邑市學務委員轉告各市立小學校一體派員到會協商辦法是日開會順序一嚴告由師範敎育及小學敎育兩研究會報告研究練習國語方法經過情形更有已在練習國語之學校報告施行方法二講演現已請定澄衷學校敎員楊子永君江蘇省立第一師範學校敎員王鳳孫君南京高等師範學校敎員問銘三到會講演三學生表演就小學校中熟習國語之兒童令到會表演四討論練習國語進行方法想是日熱心敎育者必惠然蒞會各抒所見我國統一語言斯其基礎歟 
[供給德奥敵僑之優厚]  
　　德人白利夫史因未經中國政府允准擅行來申違犯處理敵國人民條規之規定經公共公廨解送内地官廳訊辦等情已紀前報茲由駐滬荷總領事函致交涉署請將該德人不必拘押並勿以尋常水手相待即山薩交涉員函商盧護軍使復稱該德人已交由收容所暫時安置并非拘押供給亦頗優厚並未以尋常水手相待等因昨已據函轉復荷領查照矣 
　　又開荷總領事日前函致交涉署略謂奥僑收容所收容之普通船員飯費每人每日加給一角以示優待等情當經薩交涉員函商盧護軍使去後茲據復稱准函照加除函飭奥僑收容所知照外希卽函復荷領查照云云 
[破獲鑄造僞幣之機關]  
　　高永大近與姘婦周曹氏在虹口海勒路七百五十六號屋内私造僞質大小銀元指使翁錫林持赴虹口一帶混用前日翁行經茂海路在途小便被八百九十八號華捕查見拘入捕房經捕頭在翁身畔抄出鉛質小洋十餘角詰悉前情立飭六十二號西探目柏生與華探目蔣榮生包探楊阿泉前往該處將高與曹氏一併拘獲並在該屋内搜出僞質大洋十餘元小洋一百餘角帶回捕房略詰一過諭飭分别管押押候公共公廨請爲訊究 
[殖邊被累人之控訴]  
　　本埠殖邊銀行停兌至今已有年餘茲有被累人張炳權陶文棟等在公共公廨呈控該行行長徐畿亭與王文典朱潤生不理鈔票洋二千二百餘元昨晨由王襄讞會同美副領事博君升座民庭傳訊被告三人均不到案由代表律師到堂聲請展期開審旋據原告代表海德禮律師投案譯訴前情並稱原告等被累受損甚巨且陰曆年關伊邇今奉傳訊被告等均不投質亦無正式代表到堂陳明不付鈔票之理由應請缺席判决並飭提該被告等到案嚴追云云即經中西讞員會商之下判令原告登報兩禮拜着被告投案候訊倘逾限不到應將本案缺席判决 
[公廨訊究違犯烟禁案彚誌]  
　　潮州人王阿大近在公共租界九江路（卽二馬路）一百九十六號門牌虚設煙紙店私售煙膏被老閘捕房捕頭偵番前日派令中西包探協同前往搜獲烟膏卽將王與其夥黄阿三連同烟膏帶入捕房昨解公共公廨經關讞員會同英卓副領事訊供不諱判王阿大罰洋一百元如無力認罰改押一月黄阿三罰洋五百元或押西牢三月烟膏送往海關銷燬 
　　新閘捕房一千三百零一號華捕指控住居山海關路五百二十八號門牌之南翔人王寶生私設烟榻容留羽士劉金生在内吸烟等情昨由捕房將王劉兩人連同烟具解至公共公廨經中西官訊供不認並稱所有烟具一副係預備自用遂判將案註銷王劉兩人一併開釋 
　　婦人吳董氏在北浙江路一百二十八號門牌私售鴉片前日經滙司捕房捕頭得悉派令中西包探前往搜獲烟膏將氏拘入捕房昨傳見證朱福寶將氏解至公共公廨經中西官訊供不諱姑念女流從寛判罰洋五十元充公如無力認罰改押一月烟膏烟具一併銷燬 
　　土販嚴阿林前日至楊樹浦某輪船上買得紅土一包帶回販賣詎行至百老滙路被流氓嚴啓法周小寶張阿華等偵知將嚴曳至弄内圖攫所帶紅土經四百五十五號等巡捕查見詢知其事將兩造一併帶入捕房禀明捕頭分别管押昨解公共公廨經張襄讞會同英白副領事訊明以嚴阿林販賣私土着押西牢九月土送海關銷燬嚴啓汉周小寶張阿華白晝搶刦不法已極判各押西牢五年示儆 
[地方檢察廳失竊烟土八誌]  
　　上海地方檢察廳贓物庫失竊烟土八百九十六兩由林檢察長令飭全體法警勒限一星期破獲各情迭詳前報現在限期已過此案贓物仍蹤跡杳然蘇州高等廳王廳長曾據地方廳詳報後卽委檢察官江忠章來滬詳細偵查業已返蘇據情禀復王廳長以該地方廳全體官員公役人等對於此事均難辭咎乃於本月十號夜發生以後迄今已逾一星期尚未破案不知所司何事故昨又嚴令林檢察長展限三天將案破獲如有延誤惟有一併嚴重處分不稍寛假云 
[壽祥里白晝搶刼案續誌]  
　　本月十五號下午一時許西門外方浜橋壽祥里李姓家被盜匪王蘭亭舒大片周德標王玉和等以租貧餘屋爲山入内强刦李蔡氏之金鐲一付金挖耳一支出門逃逸該氏情急隨後窮追並狂喊捉盜即經二區守望崗警聞聲追趕拘獲舒大片一名並由偵探王愼卿符正志及法租界巡捕等帮同捕獲王玉和王蘭亭周德標等數名併解二區署當場搜出手槍子彈余警正以事關白晝强劫案情重大立卽備文解送警廳禀明徐廳長發交司法科嚴訊追贓在案茲悉司法科劉科長已於昨日傳到事主李蔡氏詳詰被刦情形該氏稱是日午膳後由獲案已王蘇兩盜爲首入門佯稱租屋言未數語卽出手鎗恐嚇致被捋去手鐲及頭上挖耳待到該盜出門始敢追喊追至外面馬路幸有崗警帮助得以拘獲請求嚴究云云該氏退下劉君即提舒周王三盜逐一嚴詰均供認不諱又提王蘭亭到案詢以是否在華盛路開放手鎗二響及所刦金鐲抛棄何處該盜因各盜俱已供認知難抵賴况鎗彈係在身畔抄獲故亦供稱開鎗圖逃有之惟金鐲一對實由逸盜楊壽山取去云云劉君得供判令事主退去四盜還押當即將情禀明徐廳長備文定於今日上午派警將王蘭亭王玉和舒大片周德標四盜連同兇器押解護軍使署訊辦 
[再誌信局包對被刦之嫌疑]  
　　吳淞全盛信局包封被刼案内之嫌疑盜犯鄧長山施老根胡錦春三名及該局脚夫陳其九等由六區警署併解閘北司法科訊辦已記前報茲悉此案前日經段科員研訊一過以上四人均涉嫌疑判一併轉送淞滬警廳司法科核辦 
[浦東南滙縣境之兩刦案]  
　　浦東南滙縣召樓鎭左近農民龔桂堂家於前日夜半突來盜匪十餘人撞門入室各出兇械嚇禁聲張將閻家男女用繩綑縛翻箱倒篋任意搜劫當被劫去銀洋服飾約值四百餘元携贓呼嘯而逸事後由龔開單投報南滙縣公署請求飭緝又該鎭北首孫家宅孫阿蓮之母年逾六十臥病在床於陰曆上月二十九日夜半被匪挖洞入室將嫗兩手縛住以絨衫塞入口中禁止聲張當被刦去值洋數十元之壽衣有現洋五十元翌晨家人入内察視嫗已氣絶旋由孫報請南滙縣公署飭緝以上兩案南滙縣杜知事已嚴飭水陸警探勒限跴緝並於昨日移請淞滬警察廳上海縣警察所通飭所屬一體協拿務獲究辦 
[普濟輪船失事十四誌]  
　　此次普濟失事漁户劉永祥撈得陳元龍屍體一具陳君係約翰畢業生現在滬上蔣君抑之家敎讀當失事後蔣君痛悼不已旋聞温州同鄕懸有撈屍特别賞格而陳君不在其内蔣君特爲登報招賞三百元該船户業於昨日照數領訖矣 
　　水警廳長温幹臣君對於此次普濟失事遇難多人前已派策電兵輪開往洋面督同撈覔因日來撈獲屍體不及五分之一而未撈獲者約尚有百五十餘人昨特照報載賞格通令該轄沿江沿海各機關及輪帆巡船出示曉諭猶恐尚未週知再爲轉咨鹽務緝私各巡船一律辦理並將徐班侯夫婦照片張貼通衢俾易識認 
　　普濟被難各屍由温州同鄕便協同招商局辦事人員將各屍依次編定號數所有無人認領各屍由招商局同鄕會派員與二馬路大新街口洗淸池對面合茂棺材店主周殿英直接領欵殯殮移置斜橋寶善公所茲將各屍號數姓名及停柩地點列下第一號謝熾卿回温州去第二號謝團長回温州去第三號陳媽媽回温州去第四號謝陳氏回温州去第五號無主寶善公所第六號楊郭氏寶善公所第七號金毓林未詳第八號潘國華回温州去第九號未詳親人領去第十號未詳十一號黄逹初未詳十二號陸鴻祺寶善公所十三號黄姓女人未詳十四號宋明玉回温州去十五號謝德明未詳十六號謝三女卽培啓回温州去十七號謝大女卽培蘭回温州去十八號王小竹回温州去十九號周春生未詳二十號徐元林未詳二十一嚴步瀛回温州去二十二朱松林未詳二十三余正桂即鼎祥回温州去二十四洋人未詳二十五楊氏外甥未詳二十六黄邦平寶善公所二十七又楊氏外甥未詳二十八無主寶善公所三十號未詳親人領去（未完） 
　　温州同鄕日前電致交通部請轉飭招商局及海關連雇水鬼入水摸屍業於十六日起招商局及海關協同該會各派代表一人前往監視計雇水鬼四人分作二班入水十七日開至普濟遇險之處因風浪過大不便入水昨日（十七）午前十一時水鬼二人入水先至普濟船頭摸屍計閱一點鐘餘未有所獲 
[約翰同學會開會預誌]  
　　約翰大學同學會訂期一月二十六卽星期六晚假座西藏路一品香開常年大會中西名人若卜舫濟校長郭主敎駐滬交涉員美國旅滬商會會長及江蘇省敎育會副會長黄炎培先生皆將列席演說届時並由校内西國絲絃隊奏樂助興是晚議事程序則以選舉一九一八年職員爲主要刻已由書記通告各會員知照矣 
[滬江大學改編學程]  
　　滬江大學近得美國維琴納省敎育部承認授畢業生以學位曾紀前報該校因此擬改訂學制大學本科定爲五年畢業計通科二年分科三年以期增高學程名與實符現正討議改編手續一俟陳請董事會通過即須實行云 
[靑年會徵求會員之褒榮宴]  
　　今日（十九）下午六時靑年會舉行第十届徵求大會褒榮宴酬謝各隊徵求出力人員普各界名人會餐共秩序如下一奏樂開會二來賓入席三會董致歡迎詞四會饗五合唱會歌六陳廷傑演說七唱歌八楊晟演說九各隊隊長演說十滑稽唱曲十一分贈得勝紀念品十二幹事致謝詞散會 
[賽球賑欵滙解災區]  
　　一月五日南洋公學與約翰書院在徐家滙南洋公學操場比賽足球由南洋同學發起售劵賑濟天津災民聞該校已於十六日將第一批售劵振欵大洋二百十元小洋二千六百六十四角銅元二百五十九枚送交上海久豐麫粉公司轉交仁德堂義賑公會唐乳鄭君滙解天津水災區散放災民尚有餘欵係託人代售者一俟收齊再送交仁德堂滙解云 
[滬市多一錢莊]  
　　本年錢莊營業尚稱平穩故合資新添者時有所聞茲又有楊信之施德之陸寅生萬振聲四人合資四萬兩設立一莊聘定葉繼高爲經理范壽江葉秀紀爲副理定名厦祥現正在後馬路物色相當房屋擬於明年新正上市開張云 
[方律師暫緩辦事]  
　　律師方中本在滬上執行職務與徐汪兩律師合設事務所於在内淨土路九號六朋下旬因事進京原約一月即歸繼因京中有財政金融學會之組織聘請日本掘江博士來華講演方律師亦人會聽講勾留多時直至上月初旬始行南旋現聞因途中略受感冒尚須回靑浦原籍養疴待過殘冬再行來滬另組事務所承辦案件云 
[失火即熄]  
　　前日下午閘北烏鎭路福德里朱金標家不戒於火由鄰居等帮同救熄幸未成災事後經四區姚署長特飭探警調查失火情形以憑核辦 
[振昌泰絲廠失愼]  
　　前晚一句餘鐘閘北長安路振昌泰絲廠忽然起火由各段救火會及水巡隊至場極力救熄僅燬該廠帳房秤絲間其餘車間　器問均未延及火熾時由四區姚署長率同巡官長警在場彈壓昨飭探警調查起火綠由再行核辦 
[控告海門縣知事之道批]  
　　滬海道公署昨批海門縣民陳有方等呈爲知事萬惡全邑淪　 
 
 
 

Page 11

 
 
代表百萬人民之憤請求迅予撤任澈究嚴辦由所呈是否可靠一面之詞殊難遽信仰候訪查核辦此批黏件存 
[公廨人員一律種痘]  
　　公共租界工部局衛生處邇因天花疫症傳染堪虞特卽分函各機關迅將辦公員役佈種牛痘以防傳染茲公廨關讞員已傳諭本署辦公人員一律延請西醫種痘矣 
[邱渭卿購買張園]  
　　大陸報云靜安寺路之張園（即味蒓園係張叔禾所置）今已爲三馬路德昌顔料行主邱渭卿購去價銀三十四萬兩聞不日將拆去舊有之屋改造住宅云 
[扭控同鄕人拐妻]  
　　海門人王秦郎昨至浦東洋涇鎭三區二分駐所扭控同鄕顧隆坤拐匿伊妻顧氏經王警佐略詰一過判原被併解地方檢察廳訊辦 
[婦人私帶煙膏]  
　　南車站所駐稽查旅客之憲兵王錫朋胡崇憲於前日午後嘉興車正欲開行之時據乘客倪明正報告刻有婦人錢王氏帶有鴉片烟膏請爲搜查當即會同路局警察巡士實行檢查卽在該氏身畔搜獲烟膏五十餘盒約值洋四十餘元當解憲兵第一連經吳連長忓據錢王氏供認販賣烟膏不諱已將該氏及報告之倪明正連同烟膏飭送警察二區轉送地方廳訊究 
[追究養媳下落]  
　　小南門外陸家浜海潮寺前江北車夫張寶芝家之十五歲養媳名小二仔於陰曆初二日午後被同籍婦女李阿寶領去閑游至夜不歸向之詰問據稱在陳家橋鹽城人小揚生家學習手藝及往找尋竟不見面張又迫令交人乃於昨晚由李婦將小揚生尋獲詰其張媳下落諉稱不知又牽涉該處鄰近之陶陳兄弟等人一時爭擾不已經崗警得悉將兩造拘帶一區分駐所由宋警佐詰訊一過併解地方檢察廳訊究 
[拐案牽涉之聲辯]  
　　婦人諸桂英因被郝煥章控告蘇寶生等串拐女子李蘭英一案牽涉由捕拘解公共公廨訊明判押女所半年在案茲因諸婦家屬不服判斷昨延朱斯芾律師代表投廨聲明不服理由請將被告交保開釋中西官判候會商再核 
[再誌謊騙押櫃之敗露]  
　　本邑人葉全根葉杏春兄弟扭紹興人杜生富至四區警署控稱杜與趙榮華等假設烟草公司以派充寗波分公司跑街爲由騙去押櫃洋二十元耗費川資徒勞往返請爲追究各節已記昨報茲悉此案業經姚署長將趙榮華續行逮案併解司法科轉送淞滬警廳司法科核辦矣 
[控告糾搶衣飾之離奇]  
　　住居虹口東有恒路八百十一號門牌之江灣婦人奚金氏指控東鴨綠路五百零六號屋内之曹李氏糾衆攫取值洋一百二十元之衣飾等情業經捕房將曹李氏拘解公共公廨訊判押候兩造各邀證人及丈夫到堂質證在案昨晨由廨復訊據奚瑞堂投訴原告是我之妻我與被告之夫曹四桂係是朋友前四托伊代謀生意是以邀彼到家並無别情繼據曹四桂供稱李氏係是姘婦並非髮妻訊之曹李氏供與曹四桂已生子女原告之夫與我母親相識今到堂之人係屬假冒旋由李氏之母李唐氏在旁大呼在堂之奚瑞生實非原告之夫中西官以李唐氏不應插身多事判罰洋五元充公曹李氏從寛開釋 
[匪徒攫取衣包]  
　　川沙縣公署第三科助理員余牧係蘇州人本月十一日伴同眷屬等回里後卽行來滬暫寓北市新蘇臺旅館前日上午返川携帶衣包兩個至南市董家渡附輪起程不料在永盛友頭停頓時突來匪徒一人將余置在黄包車上之衣包一個攫取奔逃迨經崗警等帮同追捕已被逸去聞衣包内有狐皮褂皮袄等兩件又公文兩種信函銅墨盒新刑律數册並零星物件事後開單報告該管一區一分駐所請爲追緝昨又函投淞滬警察廳長請卽飭屬通緝贓匪務獲嚴究云 
[擲包匪徒又被拘捕]  
　　擲包匪徒張德標日前與同黨數人在法新租界將皮夾擲在地上適有婦人范湯氏經過拾起疑有貴重物件在内嗣因張等硬欲分肥當被騙去大洋七元而逸後知受愚報告捕心飭探將張查獲抄出贓洋昨解法公堂先由湯氏投訴前情請究詰之張德標供認騙取不諱中西讞員查得張係過犯判押西牢三個月期滿仍永遠逐出租界 
[保守徐文定公墓地]  
　　前明相國徐文定公光啓之墳墓在本邑西鄕徐家滙地方所有餘地向由公之後裔耕種近忽有人覬覦擬將墳旁餘地私行出賣當爲徐氏族長徐自明等查悉赴上海縣公署禀請立案並出示保護昨沈知事已經批准允於日内給示諭禁盜賣以資保守矣 
[小車碾傷小孩續紀]  
　　小車夫顧四駕車載物行至新閘橋北偶一不愼將小孩馬連生撞倒碾傷左足當場由警將兩造拘送警區轉解地方廳昨午經樓檢察官騐得該孩左足受傷頗重恐成殘廢判令發堂醫治旋由孩母上堂要求領回家内自行醫治問官准之顧着收押候該孩傷愈再核 
[男女對買賊被拘]  
　　對賣賊許照春串通婦人許楊氏專至城内外各店以買物爲由乘間竊物滬城舊校場成錦章緞局日前已被竊去花緞數疋未經破獲詎昨日午後許與該氏又至舊校場華倫緞莊仍以剔選貨物爲名乘間竊取元緞二疋藏在身畔正擬逃逸爲莊夥潘啓昻查出鳴警拘獲抄出原贓成錦章夥友亦即到來指明上次被竊亦是許等所爲遂由該警押送一區二分駐所轉送地方檢察廳訊究 
[賭徒放棄保洋]  
　　賭徒邵安有葉成水惠國樑趙阿一史寶如等二十二人前晚在北山西路一千五百二十四號屋内聚賭抽頭被滙司捕房捕頭偵悉即飭中西包探前往將邵等連同賭具帶入捕房准各存洋五元保出昨經公共公廨傳訊均不到案判將保洋一併充公並着查拿爲首聚賭之人解案澈究 
[聚賭撲克之處罰]  
　　南市第一區署石巡官前晚在太平弄乾泰藥材行内查獲聚賭撲克之周海如周景興岱志成翁雲生及同賭之衡康藥材行夥童添慶等五人連同賭具一併帶署經董警正問明除翁雲生免罰外其餘四人各罰洋六元充公賭具銷毁 
[疏脫罪犯之原諒]  
　　滙司捕房一千二百六十六號華捕劉德元日前押解判押西牢四年之罪犯王阿增王阿土送監執行偶然疏忽兩犯即乘隙逃逸業經該管捕頭將劉捕拘送公共公廨訊供判交二百元人洋並保限一禮拜將該兩犯尋交在案昨晨復由捕房將劉捕解送公堂請究經張襄讞會同英白副領事訊明實係偶然不愼並非賄縱判令從寛開釋 
[强奪車輛捐照]  
　　向爲西崽之甬人潘東明乘坐脚踏車行經虹口西華德路被黄包車夫王正祥將車輪撞損索償不遂强將王車上之照會取去作抵該車夫當即鳴捕將潘拘入捕房經捕頭詰明前情以潘不應强奪照會著卽管押候解公廨訊究 
[逃馬踏傷兩人]  
　　駐紥浦東欽賜仰殿之淞滬騎巡隊隊士李益瀛前日午後因公赴滬騎馬到楊家渡碼頭渡浦馬忽溜韁奔逃適有姜姓十六歲女子名金朱乘小車經過不及避讓致突撞倒馬蹄踏傷頭顱血肉糢糊登時昏臥於地車夫金福廷則踏傷腦後受傷較輕由三區一分駐所崗警到來將馬扣住連同受傷人一併帶所經許警佐略詰一過判將受傷人送南市紅十字會醫院療治一面函報該隊長核辦聞該女子受傷甚重恐有性命之虞云 
[舊貨店結怨包探]  
　　常熟人鮑永庭在胡家木橋開設舊貨店前日將韓有順扭至五區三分所控稱前有租界捕房華探張某來店冒吊贓物希圖拆梢民人以店在華界該探並未會同本境探警前來拒不受欺詎該探即因此懷恨今遣其夥韓有順携來生鐵一塊硬欲售賣意圖栽贓陷害請爲究辦當由唐署員轉解司法科經段科員研訊韓供認由張探指使不諱判送地檢廳澈底究辦 
[共和影戲園之精彩]  
　　西門外華界方浜橋共和活動影戲園開創以來已届三載所演各種長片影劇久爲滬上人士所贊許邇又向外洋訂購四十餘本之長片名同族干戈其中情節離奇異常並添聘鳴化社各新劇家開演各種新劇及盛杏蓀之出殯影片聞於昨晚起始業云 
[擔保借欵之煩惱]  
　　王生才前至法公堂控稱前有方新喬將田單一紙托藥房主周曉春前來抵借洋四百元惟商人與方並不相識祇憑周曉春作保方敢抵下據上蓋有該藥店圖章爲憑詎過期不贖本利無着求向保人訊追當經中西讞員判周交保限十四天内交方新喬到案候訊現因尚未交到並查得方之田單有單無地昨又由原告贖求嚴追周稱方新喬實在上海並未避匿日前商人向中人王阿祥詢問該地坐落王稱實有地二畝五分並非有單無地有王阿祥可證聶讞員判周改交五百元人銀兩保出外展限十四天交方到案訊追 
[開審光泰錢莊之債務]  
　　光泰錢莊倒欠劉漢文馬駿如曹祥泰嚴茂記張賓生陳拔卿朱榮全增大悅成源順鄭鑄宣樹勳印桂卿宏順劉道華寶康宣增儒宋如滋隆成徐名揚楊相成誠豐等三十三户往來及存欵銀四萬餘兩曾經各債權人報告捕房提到該莊經理李逹鴻訊供管押候原告補詞再行忓核在案昨日各原告投案同稱光泰實係朱子安所開家産甚巨請求提朱到案訊追李逹鴻稱光泰開設已歷十九載係商人一人所開莊上一切進出亦由商人經理朱子安雖係親戚毫無股份核計光泰雖欠六萬餘金被人虧欠亦有四萬餘兩請求交保出外收賬淸理中西讞員諭曰各原告如允被告交保應各舉手是時舉手者甚多惟有十餘人上堂反對聲請押追中西讞員以各原告意見不齊判李還押俟七天後再行覆訊核辦 
[查究麵粉來歷]  
　　舟子張四前日雇車載運麫粉五包經過北蘇州路被探查見以其來歷不明帶入捕房昨解公共公廨請究中西官諭張交五十元人洋並保着邀見證於下禮拜二來案質訊再行核奪 
[銅匠偷竊白鉛]  
　　向爲銅匠之楊長榮扒入狄思威路電燈公司棧房内竊取白鉛被該公司用人麥加生瞥見鳴捕拘入捕房押候解廨訊究 
[行竊與收贓並究]  
　　楊阿法先後竊取靜安寺路一百十三號一百四十一號一百六十四號有西華德路三十四號門牌某西人等十餘户衣物分質於福州路廣西路各押店業經捕房將楊緝獲吊出原贓昨傳押店夥周子春陸咸影劉少雲等將楊解送公共公廨請究經中西官訊知楊係過犯判押西牢五年收贓各押店夥分别罰洋充公贓交各原告認領 
來函 
[顧亭林像及名人題字]  
　　敬啓者客歲炎培因事赴京唔方君惟一以崑山　亭林先生小像及亭林祠會祭題名卷見示卷端有岑鍾陵所撫亭林先生小像古墨古香琳瑯滿紙均嘉道以來名人手蹟也亭林祠在京師城外百餘年來每届春秋二季庽京名公鉅卿必相率致祭祭舉推名手留題或詩或文體例不一迄今裝成三卷而第一卷何道州墨踏最多因與方君商先將此卷付石印藉以公諸景仰亭林先生及愛慕名人手澤者之同好計印千册成本每册銀六角定售價每册銀一元所餘四角修理亭林祠如此則購者旣得珍品先生祠亦修葺有資當爲大雅所贊旇現江蘇省敎育會存有百册欲購者可隨時蒞會向取因不含營業性質未經廣告用特函請貴報登入來函聞内俾廣傳布專此敬頌纂安黄炎培廑啓雜評二 
[防疫之事實問題] [  （步陶）]  
　　滬城人煙稠密。街道窄狹。公共衛生。平日諸多困難。今感於北方肺炎疫傳染之危險。警廳乃切切以防疫警告居民。並派專員以從事捕鼠。以視晉邊官吏之諱疫疾醫。以廣疫種之流傳者。殆較勝一籌焉。 
　惟是防疫首重淸潔。居民家室以内。如警廳所布告之辦法。固已。而僻巷小道中。一切抛棄穢物灰石等。料宜從速揥除。加以消毒藥水。並嚴禁此後再行抛棄。又污濁河流。於衛生亦大有妨礙。前之喬家浜侯家浜等。均經塡爲康衢。可無多論。然亦有至今仍舊者。如小南門外之王信義浜。其淤塞污穢。固依然不減疇昔也。冬時或不覺有何異感。春夏而後。其穢氣蒸薰之情狀。誠難乎其爲沿浜之居民矣。此蓋官與紳所當合力以從長計較。而非僅一時間之疫癘問題也。此外如郊野浮厝之屍棺。與隨在抛棄之私生子等。亦在在與穢惡病菌。易相緣結。是又當路士紳所當從事實上籌擬其避除之方策。而非可驟期净盡於一朝者也。 
[本館啟事一]  
　　本館本埠訪員王佑之自陽曆一月一日起業已辭退恐米周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[擬請佛敎會多設臘八粥廠分食難民啓] [  嬾眞子]  
　　竊維民國災黎。個個係光　和尚。市　乞丐。人人皆負腹將軍。是以一飯銘恩。奚必與翳桑之肉。三餐莫給。豈其思彈鋏之魚。茲當臘鼓頻催。庚癸交呼於耳鼓。縱使年關已過。饑寒仍迫於難關。在公家義賑之捐。莫蘇困苦。而佛界布施之願。不住聲香。每逢臘月八日之期。待啜瞿曇雙弓之米。餐傳雲板。頒來義粟仁漿。緣結香花。洒遍楊枝甘露。欽維貴會闡明宗敎。釐訂淸規。本覺悟爲前提。以慈悲爲主義。佛性何分南北。豈容黨見相爭。上堂已了東西。猶恐客餐未徧。黎菩薩有飯大家吃。故能結衆生緣。康聖人回頭萬事空。自願離一切相。放下屠刀即成佛。殺人心改爲救世心。休爭閒氣强出頭。無明火莫作燎原火。一班護法。無分此界爾疆。大衆共和。相應授餐適館。嬾殘僧圍爐煨芋。李宰相何曾上台。闍黎寺護壁籠詩。王刺吏原當蒞院。來賓入席。重陽酒業已分嘗。行脚開堂。臘八粥應須多煑。良以八百羅漢。將再見於召集之時。亟思南北頭陀。悉共食此和平之福。燒了三天不滾。滾了三天不冷。作飯需五祖大鍋。日備萬口之糧。糧備萬口之嘗。守確出六師熱米。倘加入巴黎會議。則糧食之輸出堪虞。惟參透伽佛慈悲則乾餱之失德無自。所願如來說法。俾雨粟於護世城中。好憑香積行廚。得分餐於流民隊裏。廣開粥廠。不貽蹴爾嘑爾之譏。聊結飯緣。用慰鞠人謀人之意。洪水後蒸民乃粒。定敎壤祝三多。佛法中方便爲門。勝造浮圖七級。謹啓。五 
家庭常識 
[凍瘡收口藥] [  栩] 　　 
凍瘡種類不一。或起泡而穿。黄水浸淫。纒綿不已。或開裂見血。或腫爛致穿。其第一要着。必先去凈膿腐。卽用　酸油膏。加入淡磠砂使去腐生新也。但其收口甚緩。按收口第一靈藥。允推中國藥店中之珠黄散。祇用少許糝上。次日立卽結成痂蓋。惟不免燥痛耳。若加沃度仿（即海碘粉）十倍。調和糝上。則可免痛。而仍收口。緣沃度仿具有止痛及免腐爛之功能。西醫每遇外症。恒用此爲油膏或敷藥。加以珠黄爲退炎收口之聖劑。故其奏效如響。已試多人俱驗。用敢舉以告同病者。儘可隨地配製。固甚便也。惟膿腐未凈者。不可遽行收口。以致復發。 
[襪之度量] [  雅柏] 　　 
凡購襪時。欲知其是否稱足。可以襪跟與襪尖間之距離。繞拳一週。適成環形者爲合宜。其有餘或不足者。均不稱足。圍巾之代用品冬日嚴寒。多用圍巾。惟吾輩靑年用之。殊不雅觀。但冷風砭人。亦難耐。不侫乃以大絲巾斜摺而繞於頸間。再服外衣。則全身温度旣得保存。而男兒昻壯之氣概。亦未之或失也。 
[自製賀年明信片] [  逸農] 　　 
上次曾載一法。雖亦美觀。然手續未免太繁。茲有一法。以五色紙剪成極微細之屑。以膠水書字於片上。卽以此屑隨意撒之。其餘不附着者。自能落去。 
新酒令 
[紅樓目酒籌百種（續昨）] [  雪香]  
　　醉金剛小鰍生大浪（與對坐者猜過橋拳。）薛小妹新編懷古詩（能詩者飲。）柳葉渚邊嗔鶯叱燕（駡人者飲。）嫌隙人有心生嫌隙（席間挑弄是非者飲。）試文字寶玉始提親（有婚事者飲。）寄閒情淑女解琴書（善琴者飲。）破好事香菱結深恨（不代人瞞事者飲。）復世職政老沐天恩（重得官者飲。）聽曲寳玉悟禪穖（談禪者飲。）白玉釧親嘗蓮葉羹（曾飲他人酒杯者飲。）秋爽齋偶結海棠社（曾發起何種會社者飲。）黄金鶯巧打梅花絡（垂表練者飲。）憨湘雲醉眠芍藥裀（酒醉欲臥者飲。）聞秘事鳳姐訊家僮（有外遇者飲。）送果品小郎驚叵測（送果品與人。不收者飲。）癡丫頭誤拾繡春囊（飲十杯。說妖精打架故事一則。）酸鳳姐大閙寗國府（先飲醋一杯。與合席猜拳一通。）（完） 
工業須知 
[碘之製法] [  孤舟]  
　　碘爲原質。一名沃度。治瘰𤻤瘡腫等有大效。爲醫藥之極重要者。其化合物。或爲藥材。或作染料。或爲照相所必需。用處極廣。價值極貴。然其製造这原料爲海草。海中生産極多。無須種植之勞。故海濱漁户。取其製造爲副業。亦致富之一良法也。爰棕其製法如次。爲我海濱漁户告焉。 
　　收集昆布等海草。曬乾燒之爲灰。用秤稱知重量。研之便細。盛於器内。以水和之。浸約一二小時。瀘取其液。置鍋中煑之。煑至將乾。滅火放冷。使其中别質。如食鹽綠化鎂炭酸鈉。結成顆粒。而除去之。取餘下之黑色液體。置於燒瓶中。加以濃硫酸及二養化錳。（二養化錳卽土子。中藥舖有售。價頗廉。）其配合法。每用海草灰二十五斤。加濃硫酸一兩二錢。二養化錳五錢五分。加畢。稍振盪之。取一有孔之塞塞瓶口。孔插曲披管。另取一燒瓶。與曲玻管相連。置於水盆中。或圍以冰屑及食鹽。以爲受器。布置旣畢。加熱於盛黑色液體等物之燒瓶。即有紫色之氣發出。通入受器。凝爲黝色晶片。狀如魚鱗。光若金屬。卽常用之碘也。每用海草灰二十五斤。可製成碘一兩六錢左右。可售洋三元餘。其副産物爲硫酸鈉（即元明粉）及硫酸錳。均爲極有用之物品。購濃硫酸及二養化錳所費。可取償於此副産物。 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十五章（一） 
　　此章開幕。距愛芙孟侯爵被刺之日。已一年矣。蓋侯爵旣死。勢力即衰。故略一追尋凶犯。卒不可得。事亦遂寢。邸中豪僕。已都星散。一任石像之影。日臥於斜陽冷月之中悽寂不類人境。惟有庭外噴泉。長流不息。似替侯爵鳴冤也。窮村中人亦多代謝。嶺畔荒墳。乃纍纍然日見其增多。湯訥則果捨其舊堡。僑庽英倫。爲劍橋大學敎授法文。當是時。學校未盛。國中趨重古學。人人皆習希臘羅馬之文。而鄙國語爲不屑道。法文更。無論矣。故湯訥亦不得志。束修所入。僅足餬口。然其志向澹泊。初非欲以致富。故亦安之若素。然而人生一世。志念雖殊。獨於一事。則無論智愚賢否。必趨同一之軌道。即慕少艾是也。夫湯訥所愛之人。讀者固知之矣。惟其心中。頗自志忑。蓋知老人愛女深。一旦向之求婚。倘竟拒却。則此身無復能近女郎矣。故欲言者屢。而終不敢冒昧進言。是日爲星期。躊躇至再。不能復耐。乃自劍橋乘車返倫敦。竟赴沙柯街以謁曼萊老人。時已旁暮。歸鴉方集樹而噪。老人徙倚沙發。手一卷書。精神專注。悄然無聲。此聞足音。則昂其首。見爲湯訥。因笑曰。小友來耶。昨日史蒂爾與卡登。正言及汝以爲三日前卽當來矣。湯訥曰。謝丈關注。令媛句老人曰。吾女乎。頃與苞洛出而市物。行當歸矣。湯訥未語。而而已頳。曰丈。吾亦知令媛必他出。此來。將欲有言以瀆丈聽耳。老人聞語微愕。捨卷而視湯訥。徐曰。然則試移椅近我。願聞君語。湯訥果移座近之。但語出殊不易。久之始曰。丈幸不棄。視我乃同子姪。於茲亦一年有半矣。今復不自揣度。欲以一事奉商。湯訥語未畢。老人已摇首曰。汝言亦關於吾女否。湯訥内作。乃不能對。老人曰。實告君。吾所最不願聞者。卽人以膩聲道及吾女之名耳。湯訥正容曰。但吾語實至鄭重。初不敢唐突令媛。丈何以衆人視我耶。老人點首曰。此吾信汝。而聲殊勉强。湯訥語幾不續老人曰。小友勿愠。吾非懟汝。須知吾身爲憂患餘生。足享天倫之樂者。自問亦爲日無多。吾女果字人者。老人之生趣絶矣。湯訥笑曰然則丈已知吾隱矣。須知吾心蓄此已久。所以不敢傾吐者。正懼丈之阻我也。老人曰。但汝亦曾向吾女言之歟。曰未也曰。亦嘗以書函通誠欵乎。湯訥亦曰無之。老人乃莞爾曰。佳哉少年。汝之誠實是可取也。須知吾心之不欲君言其事者。非謂君不足偶吾女。正恐吾女竟許汝耳。故不期愠見而拒君請。今願汝許老人謝過。言次伸手令握。湯訥卽於座中微接其手尖曰。丈之慈愛。我豈不知。特我心中藴結已久。不一傾吐。且將成疾。乃於今日一請旨命。丈旣以爲不可。則我之心亦死。今願丈恕我之冒昧也。 
 
 
 

Page 14

 
 
   
 
