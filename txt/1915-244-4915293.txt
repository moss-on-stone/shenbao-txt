# 1915 - 244 - 4915293

 

Page 1

 
 
   
 
 

Page 2

 
 
時評 
[人心（默）]  
　　嗟夫以今日之人心論之無論何種國體國未有不亡者也一己之名譽弗恤矣必强人共毁其名譽一已之道德弗顧矣必强人共棄其道德一己之法律弗守矣必强人共犯其法律以爲人不如是而我爲之未免有愧人皆如是則我可行之坦然且人將不能譏我一人也是故此種人而在社會辦事則事業必敗壞此種人而在官界辦事則官常必喪盡不過當國家安靜無事時僅冥冥中剝喪其元氣國之危也以漸若遇動而有事則此輩不恤名譽不顧道德不守法律之人更乘時以攪亂之而亡將愈速耳嗚呯由今之道無變今之人心則其他又遑暇論哉 
　　吾爲此言非過作駭人語蓋自信閱歷有得之言也 
[命令]  
　　九月五日大總統策令國務卿呈據銓叙局聲稱續核政事堂法制局曁國史館鹽務署參事纂修秘書僉事各員請分别叙官等語羅傑授爲上士並加少大夫銜闊普通武授爲上大夫沈爾蕃授爲中大夫吴晉䕫授爲少夫此令 
　　又令蒙藏院呈請任命尹良署參事陸鼎銘署編纂應照准此令 
　　又令司法部呈署陜西長安地方檢察廳長凌應麟人地不宜請免去署職等語凌應麟著免署職此令 
　　又令司法部呈署直隸保定地方審判廳推事雷賞温樹芳因事辭職署奉天遼陽地方檢察廳檢察長祖福廣署江蘇江寗地方審判廳長張善裕署湖南高等檢察廳檢察官沈敏樹因病辭職雷賞温樹芳祖福廣張善裕沈敏樹均准免去本職此令 
　　又令司法部呈浙江高等檢察廳書記官長陶鏞廣東高等審判廳書記官長吴之愷四川高等檢察廳書記官長翟孝緒因事辭職陶鏞吴之愷翟孝緒均准免去本職此令 
　　又令司法部呈請任命陸廷樍爲四川高等檢察廳書記官長應照准此令 
　　又令參謀本部呈稱咸武將軍行署參謀長林燿煇請免本職等語應照准此令 
　　九月五日大總統申令據護理廣西巡按使田承斌電呈南寗蒼梧桂林柳江田南鎭南各道屬邕寗等三十餘縣均被水災洪水漂流徧成澤國災民流離數十萬廬屋衝塌十餘萬間田禾財產牲畜蕩然無存慘象不可言狀乞再賜賑恤等語前廣西靈川等十三縣水災業經特發賑欵五萬元交該省巡按使派員賑撫兹全省復有數十縣重罹鉅災哀鴻徧野深堪憫惻著財政部再發銀五萬元並由本大總統捐銀五千元迅即滙交該巡按使分派妥員趕辦急振並著妥籌善後講求水利以防後患而拯民生此令 
　　又令陸軍總長王士珍靖武將軍督理湖南軍務湯鄉銘開武將軍督理雲南軍務唐繕堯署四川巡按使陳宦駐日本公使陸宗舉參政院參政孫毓筠等呈周鷇登李執中劉庚先趙復祥陳章奇范菁趙學正等遵令具結悔罪自首據情請予特赦等語周鷇登等旣據查明悔罪自首出於至誠應即按照附亂自首特赦令准予特赦以示寛典此令 
　　又令兹制定國民會議議員覆選選舉日期曁籌備期限令公布之此令 
　　又令兹制定國民會議議員口選互選選舉日期曁籌備期限令公布之此令 
專電 
[北京電]  
　　今午（六日）三時參政院特開茶會黎院長出席袁總統派楊左丞蒞院宣訓絶對維持共和凡請願書到院受理時當注意云云 
[北京電]  
　　昨日（六日）代立法院開茶話會參政院出席五十二人黄陂亦到總統派楊士琦代表出席宣告對於政體國體不便置辭請諸君注意認爲不合時宜發言者汪有齡梁士詒施愚趙惟熙指任聯芳李國杰梁士詒王家襄寳熙施愚汪有齡陳國祥察鍔審查立法院收到國體請願書二十七件 
[北京電]  
　　參政院對於各省公民請願書昨開會由參政汪有齡梁士詒施愚先後發言請付複審查當經多數同意 
[北京電]  
　　國體問題自楊左丞出席參政院朗讀大總統宣言書後事已轉入憲法問題應俟國民會議解决現勢漸趨沈靜 
[北京電]  
　　梁任公近作一文發表個人意見揭登某報昨有人往訪楊晳子詢其對於梁氏論文將與辨駁楊氏聲言予之宗旨非立憲不能救國非君主不能立憲雖舉國反對予必一人堅持無論何種利害禍福皆非所計若反對僅出於文字語言更不必較 
[北京電]  
　　敎育湯總長病假屆满又有辭職之說 
[北京電]  
　　巴西公使有簡夏詒霆消息 
譯電 
[北京電]  
　　莫理循博士之意見書與黎副總統之辭職已發生奇異之效力袁總統今日派代表赴參政院重申其對於國家之誓言各將軍巡按使所上之請願書均由袁總統擱起不日且有命令聲明其矢忠民國及漠視籌安會等語聞政府擬僅准籌安會討論行政上之缺點不得討論國體之變更黎副總統辭職一節已作罷今日曾蒞參政院　　（譯大陸報） 
[北京電]  
　　今將袁總統致參政院之宣言書全文電達（按此書譯文已載見昨路透電）讀者當自有見解袁總統一面不以目下更變國體爲然一面仍擬以此事取决於國民觀其語氣顯不反對研究更變國體問題惟須視民意爲轉移耳夫運動帝制者以推袁總統即尊位爲目的袁總統果欲止之則前若宣布個人之意志若輩即早匿跡銷聲矣　　（譯字林報） 
[北京電]  
　　昨日參政院會議由黎元洪主席共到參政五十五員袁總統之宣言書由楊士琦宣讀參政院通過决議案聲明籌安會之請願書參政院不便預聞須交立法院議之中國政界謡傳立法院將主總統世襲（譯德文電） 
特約路透電 
[北京電]  
　　華字報對於總統致立法院之宣言書頗爲歡迎視此爲行政元首適當之舉動但贊成籌安會之報章謂帝制派之進行不因袁總統之宣言書而阻滯昨日立法院宣讀總統書後院長黎副總統即指定議員九人討論各省呈入之請願書聞此項請願書將移交國民會議解决但國民會議須至明年四月始可開會十一月間方選舉議員也籌安會刻設法欲得各省人民之公禀以便送呈國民會議五日袁總統與内務部長會商後即電致各省將軍與巡按使關於帝制請願一事電文内容與致立法院之宣言書相同參政院議員中所傳出之最近消息謂非總統世襲即虚君制現有國體仍不改變云（七日）戰電 
　　其一（英人路透電） 
[巴黎電]  
　　今日下午公報謂前敵砲火仍未稍衰亞拉及香巴業境尤爲劇烈亞貢有激烈之地雷戰事蓋以抵禦德國皇太子之軍法軍飛機以炸彈轟擊狄曷士及摩哈業之德兵營房今晚公報謂全陣線仍有炸彈戰事亞拉北面法軍排砲大損毛軍戰壕香巴業炮戰尤爲劇烈伏斯巨有重砲彈戰事法飛機四十架今日攻擊薩爾白魯康車站廠所軍署加以重損蓋以報德飛機於九月一日攻擊魯勒維爾以人烟稠密之區及巿場爲特别目標之仇也德飛機一架被逼在加萊附近降地飛行家就擒　　（六日） 
[巴黎電]  
　　今晚公報謂勒維爾羅克蘭柌爾周圍及索安附近之香巴業陣線砲隊仍頗活動亞貢有甚劇烈之砲戰亞泊勒芒及佛里萊之北均有較弱之砲戰公報且徵實英軍在加里波里半島北戰區得有進步（六日） 
 
 
 

Page 3

 
 
[邏馬電]  
　　今日公報謂意軍在泊勒沙流域擊退埋伏於山坡之敵軍俘獲甚多敵軍匿於伊森沙河上流一森林内阻撓意軍之進行今意軍攻擊之已將敵軍逐出林外（六日） 
[巴黎電]  
　　公報謂英軍自八月杪後復在加里波里安柴克區域得新進步（六日） 
[亞姆斯特丹電]  
　　今晚柏林公報顯示俄境之德軍刻幾停頓不前興登堡上將之軍已被阻遏里哇波爾特親王刻仍戰於澤地而麥剛森上將方從事於惡戰加里西亞未有戰情　　（六日） 
[亞姆斯特丹電]  
　　荷蘭訪員隨和奥軍入白萊斯特里杜夫斯克目覩該鎭焚毁情形今寄函回國謂一八一二年俄軍焚毁末斯科之情狀未必更甚於今日奥兵在餘火未熄之街巷中欲覔糧食飲料詎竟毫無所得該鎭本有五萬三千人今無一屋存在亦無一人出現惟餘赤貧人家其所有者不過數張破椅而已（六日） 
[倫敦電]  
　　法境一兵送來作紀念品之砲彈一枚忽在倫敦郵局包裹房中爆裂轟傷哇加拉莫漠少將等人兹少將已送往醫院救治 
　　（六日） 
[倫敦電]  
　英商船米洛薩號（三四六○噸）已被擊沉船上諸人皆已遇救（六日） 
[倫敦電]  
　　洛德公司宣稱英商船辛比林號（四五○五噸）已被擊　水夫三十一人已登岸死三人傷六人（六日） 
[倫敦電]  
　　美使署海軍隨員刻赴昆斯鎭查考希斯泊里安號沉失情形（六日） 
[倫敦電]  
　　公報局稱希斯泊里安號船客十三人水夫七人不知下落（六日） 
[倫敦電]  
　　希斯泊里安號載有郵件三千袋皆隨船沉没水中（六日） 
[倫敦電]  
　　希斯泊里安號右舷被擊之前船面上曾有數人看見德潛艇一艘旋船首舵夫大呼曰右舷有潛艇衆方驚愕而爆裂之聲已大作矣有婦女二人旣驚且傷旋即殞命　　（六日） 
[倫敦電]  
　　希斯泊里安號於六日清晨六時四十七分沉没無線電信謂船上水夫在船沉之前已被救出（六日） 
[昆斯鎭電]  
　　希斯泊里安號尚有船客十三人不知下落須俟今日船長登岸後始可知船客喪亡確數（六日） 
[倫敦電]  
　　希斯泊里安號在被擊處附近沉没曾有船兩艘前往冀拖之入港但該船機器已毁故未能如願水之壓力已將船之隔壁冲破船長等已登岸船客喪亡之確數不久當可發表（六日） 
[亞姆斯特丹電]  
　　柏林發出文告曉諭國人謂希斯泊里安號沉没之原因是否由於魚雷之轟擊刻尚未能確知（六日） 
[倫敦電]  
　　美國人民聞希斯泊里安中魚雷消息大爲震動威爾遜總統及國務卿藍辛均不肯評論此事惟華盛頓政界之意美德友好之邦交今復瀕於危境（六日） 
[倫敦電]  
　　亞蘭公司宣稱希斯泊里安號失搭客十二人船員十三人（六日） 
[雅典電]  
　　外交界消息謂潛艇一艘在瑪摩拉海擊沉土國驅逐艦一艘（六日） 
[彼得格勒電]  
　　俄皇已抵戰地（五日） 
[倫敦電]  
　　政府派員二十人組織委員會以藍思唐爲會長討論因國民註册議案發生之問題並决定何種商業應免其投軍 
　　（六日） 
[紐約電]  
　　美國最大穀倉之一即在紐濮特鈕斯者内有運往英國之米穀五十萬斛今忽爲火所焚英船兩艘停泊其旁幸未殃及警察以爲德人縱火所致（六日） 
　　其二（德人德文報專電） 
[柏林電（由倫敦轉）]  
　　九月五日德軍大本營公報云格洛特洛東面之俄軍已退至柯得斯河後德軍在格洛特洛周圍俘獲之敵兵共有三千八百餘人俄軍復在米蒂波伏南爲加爾維資將軍之軍擊敗被俘者五百人（興合堡軍團戰况）里哇波爾親王之軍已居洛維其特伏爾及該地東南並泊魯沙尼北面取路出澤地且在更北獲有進步俘敵四百餘人獲機關槍三枝（里哇波爾特親王軍團戰况）俄軍已棄卡土斯加茄至比薩橋端要塞俄軍昨復在特洛其斯慶及該地南面抵禦（麥剛森軍團戰况）波士末將軍之軍已占據塞里士河西岸俄軍前鋒陣地一行（東南境戰况）西歐陣地未有變動（西境戰况） 
[柏林電（由塞維爾轉）]  
　　九月六日德軍大本營公報云自波羅的海至格洛特洛之東戰局未變興登堡麾下之右翼將在伏爾柯維斯克（格格特洛東南）北面倫洛與羅斯一叚逼近居們河（興登堡軍團戰况）里哇波爾特親王之軍與敵軍後衛交戰者逐漸進發渡伏爾柯維斯克南之羅薩河在泊魯沙尼東北斯摩拍尼資附近越過澤地隘路（里哇波爾特親王軍團戰况）麥剛森上將之軍正在前進（麥森軍團戰况）西歐陣地無重要戰事敵雙葉飛機一架在末蘭至伊泊爾之途中爲德軍擊落（西境戰况） 
[華盛頓電]  
　　駐美奥國大使署宣布九月六日奥軍大本營公報云俄軍在加里西亞東部奮力抵禦前進之奥軍俄軍在比薩拉比亞邊界附近進攻者已潰敗塞里十河東岸之俄軍犧牲大兵攻入奥軍戰壕但卽爲奥軍逐出俄軍死傷及就擒者甚衆奥德軍在太洛波爾西面攻取俄軍廣闊之陣地俄軍失柴洛資附近支撑地點一處奥軍在白洛地東面攻敵徐徐前進近數日内在三角形砲台處俘敵兵三千餘人軍官三十員俄軍陣線中央之魯克柴洛夫寺高懸一紅十字旗夫俄國斷無於戰線上設立醫院之理奥軍已確切查明該寺防守甚固乃俄軍之支撑地點今豫料俄軍不日報告此事必謂奥軍砲轟紅十字旗而不言其妄用條約權利也（俄奥軍戰况）杜白杜高原及鐵洛爾南有炮戰且有敵軍進攻均爲奥軍擊退（奥意軍戰况）（六日） 
東方通信社電（日本人組織） 
[東京電]  
　　中日協定满蒙條約之細目甚爲煩雜稽核需時恐本年内尚未能完妥云（七日） 
[東京電]  
　　日置公使今晨往謁大隈首相報告中日條約交涉之經過（七日） 
[東京電]  
　　俄向日本定造之軍需品决定以一部分由民間承造其二十八珊攻城砲並緒方式野戰砲及小銃等則先於日本陸軍預備品内撥交（七日） 
[東京電]  
　　故井上侯爵之葬儀於今日午前九時在日比谷公園舉行禮極嚴肅式終於數十萬羣衆哀悼聲中當日日皇賜以優渥誄詞大意如下（唱勤王之大義克助回天之偉業察海外之情勢終贊開國之皇猷盡力於廢藩置縣之際致績於財政經濟之局忠勤顯節勇决膺難齡逾八旬望高一世兹聞溘逝悼惜殊深云云）並蒙日皇日后賜金六千元以爲祭祀之用（七日） 
公電 
[泗水華僑電]  
　　申報舘鑒泗水華僑除已滙出之救國儲金外現仍酌提每月入項及商業佣金以便集成巨欵續行滙上上海旣定九月九日開大會公决用途本會代表不及赴滬故特就近請上海救國儲金團爲本會代表惟此項儲金前經聲明專作建設兵工廠之用敬希貴報堅持此見切勿移作他用免使國民失望泗水華僑商會具 
要聞一 
[英博士對於恢復帝制之意見]  
　　字林報九月三日北京中國訪員通訊云北京華人各界今皆聚議莫理遜博士上書事相傳博士曾上書中政府發抒對於籌安會運動恢復帝制之意見書中並不批評民主制與帝制之優劣僅言目下之時勢萬不宜更變國體博士於中國究以採用何制爲善一節不着一詞惟詳陳目下如有變更至爲可危蓋歐洲各國之最關心華事者今方從事戰爭不遑他顧萬一中國有亂斷無餘力可助袁總統則保護外人利益之責必屬日本中日近今之交涉結而未結設有前事則必大不利於中國云云聞政府諸公頗爲博 
士之言所動大約今將設法禁遏籌安會之進行縱不出此亦將限制該會之行動也（下略） 
[美律師對於恢復帝制之忠告]  
　　美國律師佑尼干致書於字林報曰本月四日字林報著共和與君主之社論闢他人之見解而直陳己意余不願駁擊其言但貢余所見以供人研究焉 
　　中國久處於專制政府之下雖共和告成而政府之專制不減於昔此固爲世人所共認者北京所握宰治全國之大權數百年來性質專制如出一轍絶未有造福國家之一證皇帝上諭也總統命令也亦有利國者乎國民之窮乏無望今亦無異於昔民納稅於官所以養政府也然政府所得之稅欵似不若官吏所得之多惡習流傳至今猶然而官場之貪婪舞弊刻方爲文明世界所注意故中國之所急者不在於國體而在設立有快心有能力實行公正政治之政府也 
　　專制政府旣屢試而屢敗矣然則改絃而更張之豈不智乎陷中國於禦侮無道貧苦無告之地位者非專制而誰財源偉大之國家轉爲乞貸於人之債户而人民之庶財源之裕遠在其下者及據有其富饒之土地且提出哀的美敦書於其京城矣主張帝制者曷不觀察帝制造成中國之成績乎其成績亦有可鼓吹帝制繼續存在或復活者乎今世界君主强國非正從事酣戰以其國民最好之赤血而染成新歷史乎彼以南美共和國内亂爲中國應有帝制之理由者亦知南美自柯狄士與民譬柴洛（譯者按此二人皆西班牙名將十六世紀之初柯佔墨西哥譬佔秘魯）登岸後以至今日數百年來戰爭中喪失生命尚遠不若十二個月内歐洲君主國所斷送者之多乎今南美六共和國之代表方集於華盛頓與美總統協議消弭墨西哥内亂之方法以期保全美洲永遠和平之幸福而歐洲君主國方展佈横亘大陸之戰綫以流血爲生活中國試取兩者而比較之亦當知有所適從矣學理上之君主制未必適合於事實華人乃實踐之人民若輩處於理想的政府之下年代已久而知理想的政府非其所祈嚮也若中國移其今日恢復帝制之力量而唯共和是務則共和必有成效惜其不爲此也今之四出運動欲證明中國人民願有帝制者並非宣達民情之機關北京獨夫政府似沉寂無言而商諸各省彼所委派之人欲從此種機關以採用全國人民之願意試問由此而得之證據足爲文明國法庭所承認乎余知其决不然也然余知中國不久將佈告世界謂全國皆贊成帝制其實多數人民尚絶無所知也 
　　余今敢進一言以爲忠告曰無論中國改何國體決不可擾亂公共之治安中國不知自助不知自恃不知獨立各國之友愛中國者幾至不可復耐若再索索無生氣以致續起談判則罪有攸歸各國將不能爲中國恕矣日本已自稱保全亞洲和平之責屬於日本若中國不循行和平之法則第二次哀的美敦書較諸第一次尤爲嚴苛者發生之時機至矣中國之不活動及其無所振作之政策使各國之友誼爲之冷淡而不肯爲中國發一言矣 
[北京快信]  
　　近據反對籌安會而有根據之一方面之消息外交界意思乃極不满聞某使近頗謂中國歐戰方酣各國無暇外顧之時而變更國體恐有徼幸生事之國圖謀中國則外援皆絶不特中國之患乃亦通商各國之患又據駐某國公使某氏間接電達（並非公電）謂某外相曾有言曰我國雖向不干涉人國體但中國如有變更國體之事以俟之歐戰終結後爲宜又駐京美使館參贊丁韙良氏之言曰美諺有言過河換馬今中國乃大似人在河中而換馬也又曹次長汝霖曾訪問某公使之意見聞某公使頗謂我係君主之國本不願中國之共和然優待清室猶可原也今若以異人立爲君主有反禮敎實非彼之所願聞此蓋彼個人之意思故如此顯露耶 
　　其籌安會一方面則力反對此說謂並無此等消息然據日前英文京報所載英人投稿措詞立意皆與某使相合亦足見外人意思之一斑近美人丁義華又投稿華報不可妄自變遷引起瓜分之禍則上傳消息殆不能謂其十八九皆子虚也 
　　論者　日前梁士詒等宴集要人深談外交因此有不改中華民國國號之說或以此耶 
莫理循博士確係持反對意見有賀博士亦然有賀並曾致書古德諾博士逐條質問故京人相傳以共和國人而主張君主以君主國人而主張民主皆是異事 
雜評一 
[外人之評論籌安會（無名）]  
　　籌安會之發起也借端於外人古德諾之一言今乃引出無數外人以評此籌安會變更國體之不當且古德諾之言古德諾有不承認之說而反對籌安會各外人之議論皆自擬稿皆自署名並非由人假借可知眞理自在人心無私欲以蔽之者良心中外同也籌安會之宣言書曰他國之人且爲我計我人能勿自計乎我今爲之轉一語曰他國之人對我國事且不肯喪失其良心我人之良心何在乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之最近觀]  
　　繼承問題之趨勢民國立君說之展開即成大總統世襲之說在近日確占優勢惟是否明定世襲抑係修改新約中金匱石室之制將預書姓名之三人改爲一人不論傳子傳賢由前任大總統自擇此二者尚在就事理研究之中惟必須由憲法下手可無疑義故日來大勢頗有從國體問題而轉入憲法上繼承問題之勢蓋以中華民國四字不致變動可免國際上一層承認手續歐戰告終列國會議時列席問題亦不致起格外之障碍也又此繼承問題旣屬於憲法範圍當然由國民會議解决前此外間所傳之直捷解决說及特别會議解决說自可無形打消矣但以上不過近日大勢確實如是以後有無變動殊未可知也 
　　海外黨人之藉口英文京報載有上月三十號東京來電謂留東革命黨於明日（即三十一號早晨擬借某處青年會開會討論反對恢復君主至著名黨人譚人鳳新自南洋羣島回東聲稱岑春暄柏文蔚現居新加坡林虎現居檳榔嶼並云伊在南洋與岑柏林諸人會商中國各事閱四月之久據伊之意見現在中國政治之趨勢實在製造某命設使恢復君主全國必起而反抗云云 
　　各省將軍之呈文叚香岩上將軍與各省將軍聯名密呈大總統請速定國基原文略云爲與論有歸國基宜定呈請睿鑒事竊維共和國體不適國情人心無所適從國基不能定一有識之士心憂久矣内之無以保安夫人民外之無以競立於世界彼等野心之徒忌我元首得人尤恐久於其位若國本人心胥歸大定雖有陰謀詭計無所復施故一聞有人倡言君主即不惜百端反對必期破壞而後已乃少敷迂　寡識之士亦不免有盲從途說者於國本前途殊多窒碍之貴等實見中國國情非毅然舍民主而改君主不足奠長久之治安是以合詞籲懇元首俯納輿情扶植正論使國體早得根本之解决國基早就鞏固之地位中國幸甚云云其署名者爲振武上將之軍龍濟光署彰武上將軍王占元咸武將軍陸建章德武將軍趙倜同武將軍閻錫山開武將軍唐繼堯興武將軍朱瑞靖武將軍湯薌銘昌武將軍李純安武將軍倪嗣冲泰武將軍靳雲鵬成武將軍陳宦鎭安左將軍孟恩遠鎭安右將軍朱慶瀾將軍銜甘肅巡按使張廣建察哈爾都統何宗蓮綏遠都統潘榘楹貴州護軍使劉顯世福建護軍使李厚基　　答復籌安會之續電籌安會續接各省復電如下西安電籌安會孫少侯先生鑒朗公現派光廷代表人會明日首途葛光廷冬寗夏電籌會鈞鑒勘電派余鼎銘代表與會想早接洽惟兹事體大擬加派代表以昭愼重兹查前政治會議員楊增炳頗有經驗派令與余鼎銘一同蒞會討論望併接洽馬福祥東盛京電籌安會鑒貴會爲國籌安爲民謀福識卓慮遠欽佩良深敝會中外僑商分會互商同意極表賞成舉定湖廣同鄉寳業總會長拱衛軍司長京旗副都統鐵忠前兼暫護興京副都統東三省賑撫局督辦陳璋前翰林院　讀學士富爾遜爲代表謹先電聞東三省實業會曁旅遼連哈中西紅十字會絳蘭州電雷悉敝處已電托王君賢同賓代表與會討論一切張廣建儉新疆巡按使電籌安會鑒新疆代表擬派楊增 
炳商會代表並擬派楊增炳除電該員蒞會接洽外謹先電復新疆巡按使楊增新東蘭州電籌安會公鑒來電警悉貴會　籌碩畫吾甘商界極表同情已電侯騰雲邢登吾楊增炳楊纘緒爲甘省商界代表赴會討論請接洽爲禱甘肅總商會上海電西城石駙馬大街籌安會鑒冬電敬悉敝署已派王吉檀即日赴會加入討論希賜接洽爲荷鄭汝成江安慶電籌安會孫少侯先生鑒來電敬悉前在蚌埠已與倪將軍商定會派一員請仍與將軍商酌李兆叩江成都電籌安會鑒敝處代表現擬加派鄭君萬瞻乞接待爲荷陳宦叩江印成都電籌安會鑒貴會宗旨極表贊同已派主席董事王珥瑜代表到京與會合先電達川路公司總理時霖董事王珥瑜馮國昌邱本岑劉亞學談樹嘉查賬人劉漢章李　叩江懷慶電籌安會公鑒來電敬悉國體問題關係至鉅諸公開會研究首倡偉論逖聽之下深表贊同豫北鎭守使方有田天津電籌安會鑒直隸公民等開會籌議僉以我國情勢君主最宜長治久安端賴此舉國家幸甚人民幸甚公民寗世秘卞蔭世李夢吉劉坦李向辰徐誠楊以儉張鎰葉登第武國楠等江 
　　歐美同學會之熱中部中有歐美同學會者留學歐美歸國者之團體也向來除迎送駐外公使外未聞有何舉動此海外歸來莘莘學子之團體亦未曾有所貢獻於祖國以盡其輸入歐美文明之責任近籌安會事起先有靳志者致函該會會長副會長主張以歐美同學會之名義上請願書於參政院其原函略云歐美留學生會會長副會長鈞鑒爲建議召集同人以歐美留學生團體名義選派代表與籌安會接洽事竊以籌安會設立本意只限於研究學理而數日來全國翕然各省代表接踵而至乃爲該會更進一解駔織請願團體尅期實行此無他大局所趨人心所歸君主立憲固爲中國政法潮流自然之歸宿而非由於一二人之私意爲之也刻下各省將軍巡按使商會以及满蒙回藏風捲雲馳全國一致而學界顧獨默然各學校青年學子例不得與聞政事固不必具論而外洋學成歸國又結有雄厚之團體如歐美留學生會之會員等乃竟噤若寒蟬不作一語此可怪也學子爲國人之秀而留學歸國者尤能綜覽中外洞達治理故其一言一動皆足左右與論爲國人矜式當辛亥改革之初鼓吹革命奔走號召登高一呼天下響應謂非若輩之倡乎今者國體再變若不用團體名義發表意旨明示趨向恐適足啓天下之疑使一般普通國民觀望不前而執政者亦將謂此輩少年泥於共和虚名不諳世變而不輕以天下之重相付託有用之才因以投置閒散甚可惜也其實民國以來内地紀綱淆亂中央威令不行使非有大總統之堅識毅力條改約法集權中央大局當早不可收拾然則共和失敗非君主莫可補救年來試驗效果昭著固均在吾輩學子人人心目之中而顧不肯出諸口者只以昔倡共和今談帝制恐他人議其後耳或懼激烈派之報復耳鄙人以爲國體一日不定則人心一日不安名不正則言不順正名定義應天順人吾輩學子與有責焉建立共和者留學生也而恢復帝制者亦留學生也因時制變但期有益於國清議暗殺無所恤焉擬請貴會長副會長迅發　單召集同人以歐美留學生會名義選派代表與籌安會及各省代表接洽提出請願書以定國是而安人心大局幸甚留學生幸甚云云兹聞該會會長副會長已通告會員數人於星期日上午會議此舉將藉數人之决議以團體之名義附和於籌安會按該會會長爲交通部司長王景春副會長爲平政院評事馬德潤又發起此事之靳志河南人曾漫遊英德法比四國未卒業以善跳舞聞云 
[中央政聞零拾]  
　　各要人之辭職消息已已前某報發黎副總統擬辭參政院院長及參謀總長並有願退居公府外以小衛隊自隨之說兹悉黎副總統確於上月三十號提出辭呈惟袁總統不允其請促其即日出而視事至退居公府外之陳情總統亦維縶甚殷囑其作罷矣財政部周總長一再因病請假已誌報端或傳周總長因財政問題將南下一行已於前日赴津兹聞周總長並未赴津確因感冒病瘧在庽養疴醫生勸其略事休息恐一時未能就痊假满尚須續假敎育總長湯化龍日前因病赴津調治事前曾提出辭職書謂病軀恐誤要政請另簡賢能等語但總統僅批准給假十日囑其安心調理聞湯氏於假满之後擬再呈請開缺聞籌辦全國煤油事宜熊希齡前因其太夫人年高多病乞假回籍省視兹聞熊已抵湘昨日由湖南原籍電致總統謂母病甚劇乞開去籌辦煤油差使俾得終養以 
遂烏私 
　　代立法院之第一幕參政院代行立法院定於九月七日下午一時開第一次常會 
其議題如左（一）修正刑法案（大總統提出）初讀（二）國稅徵收法案（大總統提出）初讀（三）修正會計法案（大總統提出）初讀（四）人户籍法案（大總統提出）初讀 
　　政事堂之會議要案前日後國務卿在政事堂召集各部總長開會討議其議案有十數件聞其中之重要者（一）中央附屬行政機 
關合併問題（二）東三省行政變更局面之進行方法（三）裁併各省之徵收機關案（四）青島稅約審查案 
　　憲法起草會之近訊憲法草委員梁任公現囚病未痊愈日内尚難返京前日委員會雖去函催促恐仍需病稍痊可始能來京憲法起草會自上月二十一日開會之後至今計已半月並未開會一次更因在京委員人數不齊日内仍難開會刻下憲法起草委員凡在京者常不時接洽對於起草一節亦均有准備聞該會衆委員以汪氏爲中堅人物故汪氏比較諸人稍有不同將來憲法之產出當以汪氏之力是視云 
　　劃分軍區之會議舉行徵兵以圖軍政之根本改良爲政府已决定之議唯徵兵之舉行以劃分軍區爲第一步關於此問題聞昨已召集特别會議結果尚未完全决定唯其中主張計分三派如下（甲）主張軍區之區劃從大要分全國爲五六軍區其理由以如此則所有軍政之一切事項易於統一且佈置優裕可收指臂相聯之效（乙）主張軍區之區劃從小大要分全國爲十餘軍區其理由以軍區過大恐有尾大不掉之患且於軍事之一切行政難望靈捷故不若小其區域俾相維繫而易於節制（丙）主張軍區之劃區腹部各省不妨從大邊遠各省勢宜從小大要分全國爲八九軍區其理由以軍區雇行政交通一節極爲重要腹部各省交通便利區劃雖大尚無不可若邊遠各省交通阻隔遽劃過大之軍區於軍事行政恐不免有種種窒碍之處似不可不加以斟酌也 
[梁任公對於國體問題之新著（再續）]  
　　主張變更國體者最有力之論據則謂當選舉總統時易生變亂此誠有然吾十年來不敢輕於附和共和則亦以此論者如欲自伸其現時所主張以駁詰我吾勸其不必自行屬稿不如轉錄吾舊著較爲痛快詳盡也今幸也兹事旣已得有比較的補救良法蓋新頒之大總統選舉法事實上已成爲終身總統制則今大總統健在之日此種危險問題自末由發生所憂者乃在今大總統千秋萬歲後事耳夫此事則豈復國民所忍言然人生血肉之軀即上壽亦安能免固無所容其忌諱今請遂爲母諱之言吾以爲若天佑中國今大總統能更爲我國盡瘁至十年以外而於其間整飭紀綱培養元氣固結人心消除隱患自兹以往君主可也共和亦可也若昊天不弔今大總統創業未半而遽奪諸國民之手則中國惟有糜爛而已雖百變其國體夫安有幸是故將來中國亂與不亂全視乎今大總統之壽命與其御字期内之所設施而國體無論爲君主爲共和其結果殊無擇也聞者猶有疑乎請更窮極事理以質言之夫君主共和之異則亦在元首繼承法而已此種繼承法雖今元首在世時制定之然必俟今元首即世時而始發生効力至易見也被時所發生之效力能否恰如所期則其一當視前元首生前之功德威信能否及於身後其二當視彼時有無梟雄跋扈之人其人數之多寡其所憑藉是否足以持異議吾以爲立此禁凖以測將來無論爲君主爲共和其結果常同一也現行大總統選舉法規定後任大總統應由前任大總統推薦預出其名以藏諸石室金匱使今大總統一面崇　其功德而鞏固其威信令國人心悅誠服雖百世之後猶尊重其遺令而不忍悖一面默察將來易於 
釀亂之種子在何處思所以預防維而消弭之其種子存乎制度上耶則改其制度母使爲野心家之資其種子存乎人耶則裁抑其人導之以正善位置而保全之母使陷於不義（漢光武宋太祖優待功臣之法）更一面愼擇可以付託大業之人（依大總統選舉法無論傳賢傳子純屬前任大總統之自由也）試以大任以養其望假以實力以重其威金匱中則以其名袞然居首而隨舉不足重輕之二人以爲之副而已如是則當啓匱投票之時量復有絲毫紛爭之餘地代代總統能如是雖行之數百年不敝可也而不然者則區區紙片上之皇室典範抑何足恃試歷覽古來帝王家之掌故其陳尸在堂稱戈在關者又何可勝數從可知國家安危治亂之所伏固别有在而不在憲典形式上之共和君主明矣論乾盛引墨西哥之五總統爭立及中美南美葡萄牙之喪亂以爲共和不如君主之鐵證推其論恉得母謂此諸國者苟變其國體爲君主而喪亂遂可以免也吾且詰彼彼爹亞士之統治墨西哥三十年矣而今歲五月（月份記不確）始客死於外使因總統繼承問題而致亂則亂宜起於今年耳若謂國體果爲君主斯可以母亂且使爹亞士當三十年前而有如古德諾者以爲之提示有如籌安會者以爲之鼓吹而爹氏亦憬然從之以制定其皇室典範則墨人宜若可以長治久安與天同壽矣而豈知苟爾爾者則彼之皇室典範未至發生效力時其太祖高皇帝先已遜荒於外其皇室典範猶廢紙也夫及身猶不能免於亂而謂死後恃一紙皇室典範可以已亂五尺之童有以知其不然矣故墨西哥之必亂無論爲共和爲君主其結果皆同一也所以然才爹亞士假共和之名行專制这實在職三十年不務培養國本惟汲汲爲固位之計擁兵自衛以劫持其民又慮軍隊之驕横常挑間之使互相反目以遂己之操縱摧鋤異己惟力是視其對於愛國之士或賄收以變其節或暗殺以戕其生又好鋪張門面用財如泥外則廣借外債内則横征暴歛以致民窮財盡無可控愬吾當十年　嘗評爹氏爲並時無兩之怪傑然固已謂彼死之後洪水必來墨民將無噍類矣（此皆吾十年前評爹氏之言嘗見於新民叢報及新大陸游記非今日於彼敗後而始非訾之也吾友湯覺頓亦嘗箸一文述爹氏之政治罪惡其言尤爲詳盡見國風報湯文出版時墨亂方始起也）由爹氏之道以長國家幸而託於其和之名猶得竊據三十年易以君主恐其亡更早矣中美南美諸國亦然歷代總統皆以武力爲得位之階梯故武力相尋無已時共和不適固不失爲致亂之一原因若謂此爲唯一之原因吾有以明其不然矣若葡萄牙改共和後不免於亂斯固然也然彼非因亂又何以成共和前此亂時其國體非君主耶謂共和必召亂而君主即足以致治天下寗有此論理波斯非君主國耶土耳其非君主國耶俄羅斯非君主國耶試一翻其近數十年之歷史不亂者能有幾稔彼曾無選舉總統之事而亦如此則何說也我國五胡十六國五代十國之時亦曾無選總統之事而喪亂慘酷一如墨美則又何說也凡立論者徵引客觀之資料不能專憑主觀的愛憎以爲去取果爾者不能欺人徒自蔽耳平心論之無論何種國體皆足以致治皆足以致亂治亂之大原什九恆繫於政象而不繫於國體而國體與國情不相應則其導亂之機括較多且易此無可諱也故鄙人自始不敢妄倡共和至今仍不敢迷信共和與公等有同情也顯不敢如公等之悍然主張變更國體者吾數年來懷抱一種不能明言之隱痛深慟常覺自辛亥壬子之交鑄此一錯而中國前途之希望所餘已復無幾蓋旣深感共和國體之難以圖有又深感君主國體之難以規復是用怵惕彷徨憂傷憔悴往往獨居深念如發狂 
　易特以舉國人方皆心灰意盡吾何必更增益此種楚囚之態故反每作壯語以相煦沫然吾力已幾於不能自振矣吾友徐佛蘇當五六年前常爲我言謂中國勢不能不革命革命勢不能不共和共和勢不能不亡國吾至今深味其言欲求所以袚此妖讖者而殊苦無術也（未完） 
[籌安聲中之下漢觀]  
　　商會派定代表武漢二商務總會向係聯合氣遇有國家大事武會漢會即協商辦理此次籌安會請派代表與會之電至鄂漢口商會曾迭開會議反對派贊成派雙方相持未能解决反對之人數較衆爰擬電商滬粤各商會一致進行北京籌安會之發起人楊度對於滬漢商會極爲注意曾派某君代表來漢疏通意見連日大讌商界領袖諸人並聞鄂巡按亦極注意於兩商會然又不便明爲士涉因將軍巡兩署已派代表何佩鎔查爾崇之電文照錄函知商會查照意擬在促其速派代表成兹美舉也而籌安會見武漢商办遷延不決於一號又來第三次電催促漢會總理吴幹廷當於次日傳知贊成派一流開會推定孫襄其周銘之二君爲代表即於四號晋京武昌商會本早居贊成之列因漢會遷延故所舉代表遂未發表兹見漢會已定始宣布推舉前任總理呂參政逵先就近充該會代表　另選派 
　　組分會運動武漢首先贊成籌安會者爲梅寳璣謝石欽等十六人聞梅實爲十六人之首適楊晳子所派游說漢上紳商之代表來此曾與接洽許以聯絡同志組織分會之權利迨梅邀得同志十六人卽電京索組織分會之欵項楊覆電以有無組織分會之必要須俟各省代表到齊决議現 
梅已赴京直接與楊磋商乃謝石欽亦以鄂敎育會長之名義致籌安會一電云梅係伊推之代表說者謂謝梅互爭分會長之權利已見端矣 
[魯事近報懷瑾]  
　　濟南車站扣留軍火日前有自天津裝運至浦口軍火大小共三十七箱内裝六密立五朗治三十年式步鎗三百支子彈七千粒車抵濟站站長檢視護照畢似有疑義立卽電報津站轉報朱將軍據稱並無此項軍火派員運往浦口飭即扣留軍火及押運人員及站長接到回電立將軍火扣存車站而押運人員則已不知去向現正嚴密偵查究不知爲何人所運 
　　青島埠頭職員名單九月一日青島稅關實行交還中國歸膠海關管理後港灣碼頭事務頗覺繁重乃另設埠頭局内容爲薦任主任一名課長五名係長六名局員一百四十名已於昨日成立　將發表局員職務名單如下埠頭局主任稅務監督局事務官公森太郎補佐囑托轟尹貨物課長事務取扱轟尹兼任繫船課長和田六三郎作業課長商迂久監視課長清松高雄庶務課長有野學文書係長茂木藤次郎統計係長伊地知吉次會計係長重松宗八徵收係長吉田乾八物品營繕係長三木四郎人夫配給係長宮崎重吉分課外陸軍二等主計中島正雄餘外局員一百四十名從略 
 
 
 

Page 7

 
 
地方通信 
[蘇州]  
　　選舉之調查難吴縣屬選舉事宜迭奉省署通飭限期造册申報初選監督彙詳省署現下二十七巿鄉董事正在從事調查聞以檢閱契劵一層最爲困難此項后續殊雖進行云 
　　烟酒公賣之近况蘇州自劃定第三區烟酒公賣以來燒酒業中之錢君直壟斷烟酒兩業權利激成罷巿早誌報端兹聞土酒已由吴幹卿承認惟支棧分棧仍未解决捐欵約有二萬解歸第三區中抽三成爲辦事機關之公費現悉舉領袖一員幹事六員文牘二員調查數員據云開支如有不敷再議辦法但詔酒業閉巿已有一旬尚未聞有開巿消息現菜館中已大受影響矣烟業則近日迭次開會未有一定成見據聞恐亦將至罷市地步云　　巿民選舉題名錄金閶巿民公社第四届之選舉已於前日舉定正副會長兹將各人票數錄下韓稼梅一百零二票宋友裴九十三票吴似村七十九票錢小村七十六票程秉之七十四票石壽山七十二票韓蓮生五十五票何筱農五十票沈惺督四十五票洪少甫四十一票李殿春三十五票沈東章二十四票襲蔭甫二十三票張星搓二十三票查信之程伯威二十一票葉韻舲二十一票杭仲英十八票王杏春十七票徐牲伯十六票籌夢周十六票錢步丹十五票吴潤生十五票吴浩　十五票程彝卿十五票 
[揚州]  
　　暫定公立名稱揚州不纏足會女子私立初高等小學校長郭堅忍女士日前詳縣擬設乙種女子敎員請習所作爲代用名稱旋奉縣批定名須用私立乙種女子小學敎員講習所方合部定辦法已誌前報兹聞該女士續詳略謂前批須用私立則將來所得公家常年經費祗能作爲補助費設恐公家敎育費支絀之時則勢必消極而後已爲此　請定爲縣立或公立名稱並准刋用圖記云云業邀縣批詳悉查該所成立常年經費旣非出自一人於代用未奉公布以前著即暫定公立名稱准予立案並准另刋　記詳報查考該女士奉批後將着手認眞辦理矣 
　　設立屯田催租局近年以來人民生活程度增高米麥昻價各鄉領種前揚鎭西衛屯田者皆因每畝包完租錢數百文獲利甚優各屯田業主屢　加租不得　領有力者控官摘田無力者亦多將田抵賣與强有力之户禀訴各佃抗領吞租以致屯田追租訟案日多一日現聞宜陵東鄉領種屯田四十七莊鄉民因吴姓所買屯田從前每畝完租三百文今奉斷每季改納麥荳計加多五倍乃私行集議凡遇加增租斗事槪以蠻横對待有事則各莊共擔其責各屯業得此消息刻正竭力謀設屯田催租局以便將來易於應付　 
　　捐資修理文廟舊揚州府學宮殿房屋前年係郡紳徐兆裕經理修建借作第二高等小學前月大風雨時該房忽然倒塌數處文廟管理員汪君以該房修造未久工匠必有保固乃知會徐紳請飭該匠賠修以重公產現聞徐紳因前年經修係屬僱工並非包建不便着賠已自捐資招匠修理矣 
[杭州]  
　　草定測繪養成所辦法省城設立測繪養成所前經屈勛使籌議提前趕辦在案兹悉屈勛使以此項養成所專備沿海内河測量水利人材而設與專門學校相等刻已議定辦法聞草案内容（一）測繪養成所所長以熟於工程或游學日本及本國工科大學畢業者主任一切所務（二）主要科事三角術算學英文圖畫地理山川形勢（三）學生以中學畢業者爲合格其有同等之資格相符者亦得入所就學（四）學額暫設二百人以三學期爲畢業時期（五）各生畢業後一律派委各沿海内河從事測繪以上辦法候修改確定即當招生開辦矣 
　　會議整理場產辦法兩浙鹽運使胡思義自蒞任以來對於整理場產主張積極進行昨特邀松江運副孫多　至金衙莊運署會議一切辦法以浙東整理場產先從餘岱入手以次及於紹蕭温台各場浙西整理場產應自松滬入手以次及於崇明袁浦河西各場卽在松江設立整理場產局遴選候補場知事充任局長並由緝私統領蔡和林派鹽警若干營擇要駐紥以資巡緝至統　仍駐嘉興俟浙東商巡改編後再行另擇地點俾資控馭聞孫運副會議後已擬具辦法詳署矣 
[湖北]  
　　盧旅長實驗新檜鄂省陸軍第三旅五六兩團均屬新練所用槍棧多由漢陽兵工廠製造平時練習及木彈操練尚稱靈敏惟迄未實彈射擊兹王子春將軍以前次北洋第二師補充團曾用兵工廠新鎗一經射擊多有爆裂之弊兹爲愼重軍器起見特飭該旅長盧金山即日帶隊赴城外打靶實驗凡有損壞即交廠更換並據實報明陸軍部查核 
　　石師長調邊消息鄂軍第一師長石星川清季曾充奉天陸軍標統光復後回鄂擢升斯職迭次改編裁兵惟石迄未動摇去冬由省移戍荆宜倚賴尤重現聞軍界傳說段將軍以石星川諳熟邊情擬專案保薦調任關外鎭守使兼帶某部軍隊鄂第一師則改編爲第二十五師另以拱衛軍旅長耿天寳升任該師長聞不日即有明文發表 
雜評二 
[波瀾（默）]  
　　籌安會之發起以言論爲範圍者也未幾卽離言論而入於着手時期此着手之數日蝇所謂將軍之聯電也人民之請願也參政院之開會也手續上亦可謂應有盡有矣旣應有盡有何不直截解决之而必取民國立君說以示兩方折衷之商榷者則所謂故作波瀾也凡事愈曲折愈有勢力水之勢猛而曲達者其波瀾必愈高今之紛紛贊成與反對亦即所謂波瀾之不可少者歟質言之波瀾秘事機之順遂進行而非事機之改變與有所阻礙也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[則效樹人樹木之良法]  
　　上海縣公署昨奉道尹公署飭開案奉江蘇巡按使公署第四八七一號飭開准敎育部咨開准農商部咨中國山林荒廢匪伊朝夕遠則釀成水旱偏災之患近則常有木材不足之虞亟應推廣造林以興樹藝本部迭准政事堂片交奉大總統諭與辦森林爲發展　業要圖應廣爲勸導切寳提倡等因奉經除由本部擴充林業試驗場實行造林採購樹種廣爲播植並呈奉批准責成各道尹各省縣農會普設苗園爲促進地方造林之用通行在案惟是經營林業須有適當之知識方足以利推行而資興起查東西各國各種學校多附設學校園學硾課餘從事種植之地意美法良至爲深遠中國學校次第擴充似宜仿照辦理擬請通飭各該學校依森林法第三章各條之規定就校址附近酌量承領官荒山地設備學校園育苗植樹校中學生隨時實習爲課餘運動之方增進學生實利之精神普及林業通常之知識樹人樹木兩有攸關且此項學校園造林伐期收入即以供該校基本金永久之用於敎育前途尤多裨益等因轉飭到縣仰即遵照 
[私運烟土進口類誌]  
　　金松甫前在大連灣販運烟土三十餘斤乘輪來滬圖售爲水巡捕房查獲解送上海地方檢察廳派員預審明確起訴審判廳昨由推事官會同樓檢察官開庭命提金松甫至案訊問金俯首求恩問官會商之下判金處五等有期徒刑監禁四個月並科罰金二百元以儆 
　　江海關巡江前日會同水巡捕房探捕在吴淞口外由大連灣來滬之輪船上查獲烟土一百七十斤裝成一大箱當將販運之張松順吴成金及某甲三人連同烟土解至水巡捕房由梅捕頭諭令先行看管烟土暫存聽候解送官廳訊辦 
[討論商會議事廳納捐問題]  
　　上海總商會因新建議事廳（在北河南路鐵大橋堍前清出使行轅舊址）納捐問題由全體會員各業領袖公同討論並由商會總協理代表全體向工部局磋商尚未解决兹聞前日（星期日）各業領袖曾就總商會討論一切並提出理由仍請總協理代表與工部局磋商大致如下（一）議事廳基地向爲出使行轅不納工部局捐欵（二）議事題爲公共機關與出使行轅無異（三）商會爲法定機關議事廳爲會議場所應照天后宮成案辦理（四）倊共會議場所非營業可比應在免捐之列聞總商會又將與工部局和衷討論云 
[復訊僞造軍用鈔票案補誌]  
　　住居北京路四百三十九號門牌之蘇州人沈德芳（即逃德福）與同居之李阿四及婦人李張氏私造四川省一元假軍用票由美捕房中西探目查獲抄出機器並印成之僞票一千零九十八張解送公共公堂分别管押交保並經捕房詳詰口供等情已迭紀前報兹悉上星期六日（國號）午後捕房又將沈李及張氏解送公堂經會　員王肇之君會同德領師君升座復訊先由中西探禀　查獲情形繼有道尹公署書記上當證明僞票聲請引渡又據與沈等同居之錢子卿上堂供明機器確係沈等之物每於夜半聽見機聲惟不知所印何物云云訊之沈供向做印刷生意近因失業故在家代印卡片及仿單等件度日石印之物及箱子係友人蔡明寄在我處且不知箱内有印成之僞票質之李阿四夫婦亦均不認中西調員研訊多時沈等矢口不移判沈李二人還押張氏交原保候禮拜六早堂帶案判决 
[復訊開鎗搶刦之嫌疑犯]  
　　楊樹浦龍江路二百五十號門牌呂奎記牛乳棚曾於七月十六號夜盜十餘人用石撞門入内開槍恐嚇刦去值洋二千餘元之金表衣飾現洋逃逸當時報捕追緝未獲嗣經楊樹浦捕房包探程明德查見在事主附近某姓家看門之山東人童榮生有一金表與事主被搶之物相似向童詰問來歷支吾以對當即帶入捕房傳到事主認明失贓無訛將童解送公共公廨訊供判押候查在案昨晨復訊先由八十六號西探上當禀明前情繼由事主投訴當時目覩被告開放手鎗兩響起案之表確係原贓訊之童榮生供稱該表係在押店内買來不敢糾黨搶刦會審員王肇之君商之美領畢君判被告帶回捕房候下禮拜再行訊核 
[包探被盜猛擊之聲訴]  
　　盜匪朱布斗前因糾黨持槍在虹口搶刦銀樓經哈爾濱捕房包探周小弟緝獲帶往指提同黨朱即將周探擊倒逃逸周探已因之斥革兹經周探偵悉朱匿跡法租界内禀明捕頭協同法包探將朱緝獲解送公共公廨諭着押候訊究在案昨晨提訊先據周探禀稱朱盜曾於去年十二月七號夜糾同現押西牢之袁玉山等持夥刦東嘉興路一千零十一號門牌杜仁金所開之銀樓内值洋一百八十元之銀飾復於十二月二十九號夜搶刦蓬路九百十八號門牌袁月良銀樓内值洋九十三元之銀飾並開鎗擊傷袁之手腕逃逸由我將朱拿獲次日帶出指提同黨未獲而回迨至捕房附近時已黑夜遽被朱盜劈頭猛擊倒地彼往華界逃去迨我立起窮追已不知去向現經偵悉朱盜匿居法租界内故禀明捕頭協同法捕房將朱移提到案請究繼由杜袁兩事主投訴當時被搶情形惟爲日已久盜匪面貌已不能辨認訊之朱布斗則不認有糾黨行刦之事中西官以朱雖不認紏搶而擊倒包探乘間逃逸其情虚已顯而易見判朱押西牢二年示儆 
[提訊濫用非刑之承審員]  
　　奉賢縣公署承審員周文烈因承審婦人沈周氏家被盜案内之嫌疑犯池振林莊洪生等濫用非刑致被該邑紳士控經江蘇巡按使公署派員調查明確移咨高等廳轉飭上海地方檢察廳飭警將該承審員移提到廳收押候示在案前日午後由林檢察長委派宗雲亭檢察官率同錄事升坐預審庭命提周文烈至庭研訊良久宗君判令還押旋將訊供情形禀復林檢察長請示核辦 
[浙江寧義賑會職員會紀事]  
　　九月七號浙江寗紹義賑會在旅滬學會開職員會先由會長虞洽卿君報告紹興同鄉會先墊一萬元内田樹霖君二千元施載春陳一齋魏清濤諸君各一千元寗波同鄉會先墊一萬元内虞洽卿二千元謝蘅牕胡芝青諸君各一千元本會亦先墊一萬元由正副會長向永豐莊暫借次由會計董事陳一齋君報告今日開始收捐已承四川　巡按使由濬川源匯繳洋一千元何文德君捐助洋一百元散會時已鐘鳴六下矣 
[協助奥賑之影戲]  
　　美國博洛士忌君軫念粤東水火爲災由楊交涉使介紹特以全副新奇影戲片借用助賬並由四川路青年會允假廣座於陰曆七月二十五日起至八月初二等日開演昨夜八時開幕同總幹 
事長陳炳謙君佈告開會情形謂天禍東粤水火交煎爲寰球亘古未有慘劫西北二江潦水退而復漲尤爲慘中加慘前承美國水師提督借撥兵艦代運賑糧今又承美國博洛士忌君以影戲助賑外人救災䘏隣如此熱誠吾華同胞必更形踴躍云云并代表災民向來賓曁博洛士忌君青年會諸君致謝旋開演影戲新奇巧異實所罕覯並有中國歷史影片尤獨開生面云 
[再紀仲伙祀孔之預備]  
　　本邑敎育欵產經理處昨致公立各學校函云孔廟秋仲祀事凡我公立學校校長敎員均有當盡之義務除由縣知事函請行禮外所有祝贊帛爵各執事預計此項人員每校須有四人來襄祀典方敷分布用特專函奉告届期務請早臨襄助事關鉅典幸勿推却再十二日下午一時演祭并希率同練習之樂舞各生早集學宮正式會演至禱至盻 
　　又聞該經理處以秋祀應用樂舞已函請各學校挑選樂舞生於初九等日先期會演而舊時文廟樂舞生充任有年必能應絃合節昨亦函請届期蒞臨會同演習 
[留學界又弱一個]  
　　周君維善係浸會敎友會在上海中西書院英華書館肄業後至工部局工程處寫字繼至路透電報局供職敏捷勤愼西人均皆重之嗣於前清光緒三十三年間自備資斧往美國求學初入高等學堂畢業後轉入歇卡戈大學專習醫學今歲本可畢業惟因用心過度於上年秋間起養病醫院前日君之家族（現在中國圖書公司之周琴舫君係君之胞兄）接得噩耗知君已於陽曆七月二十九日在美病故現聞已由會中友人鄔挺生彬生趙晉卿等發起同其家族將在老北門外浸會堂開會追悼聞君年祗三十三歲好學性敏天不永年殊可惜也 
[海軍司令部紀事]  
　　海軍右司令饒懷文練習艦隊司令徐振　現奉海軍部命令以北洋各海島之鬍匪及粤省各洋面之海盜近又搶刦航海船隻勢甚猖獗着即督帶軍艦親往巡緝藉資保衞等因聞饒司令擬乘應瑞兵艦前往北洋徐司令親往廣東梭巡海面日内均須出發又聞海軍部現須調查所部大小巡洋艦砲艦練習艦魚雷艇等各船式樣業於前日命令海軍司令部先就停泊浦江各艦逐一攝影如有續到者亦須一律照辦送部查核云 
[保護遵章註册之小輪]  
　　淞滬警察廳奉江蘇巡按使公署飭開准交通部咨據江海關監督詳稱接稅務司函據華商正昌永記兩號禀稱有吴興小輪一艘一稱有武原小輪一艘遵章各具呈式轉詳註册發照前來查吴興小輪航線起上海訖菱湖經過松江平望震澤兩潯湖州武原小輪航線起上海訖杭州經過金山新倉平湖嘉興硤石湖州等處除塡就執照轉發承領曁分行外相應咨行查照飭屬保護等因除分行外合亟飭仰遵照 
[房屋墳墓亟須遷讓]  
　　工巡捐局因高昌廟路自電車公司牆角起至高昌廟廣東街止道路狹窄現須一律放寛敷設電車軌道業已派員履勘劃立路界所有關碍路線之墳墓房屋諭着各該業户尅日遷讓遷費地價由局照章發給等情已誌前報兹悉該局工程司因規定路線界内有林春記之木作場及周侯徐林等姓鄉民二十餘家之房屋墳墓有碍路線現在開工在即亟須遷讓昨特傳集該管二十七保頭圖及二十保四圖各地保囑即轉知各業户迅速遵辦云 
[查復海關自築馬頭之虚實]  
　　江海　監督施理卿君復工巡捐局長朱壽丞君函云接准台函以報載大關馬頭已由關自行建築請查復等因當經致關查復兹准稅司函稱大關馬頭並無由關自行備料建築之事實係出於謡傳等因相應函復查照爲荷 
[錠灰飛入稻柴船]  
　　鄉人唐甘泉唐杏生二人在鄉販運稻柴架舟來申停泊南巿裏陸家浜橋下前日午後二人挑柴上岸販售船上無人看守不料適有該處青鹽作弄内某姓家出殯沿途焚化冥鏹其橋面上之錠灰餘燼未息被風吹至橋下墜於稻草船中火即蔓延幸爲鄰船夥所見趕速施救得以熄滅少頃唐等回船得悉其事立即追上將喪家之傭人王阿榮扭至一分駐所移送警廳司法科訊究 
[雉妓院幸未燎原]  
　　勞合路德裕里四十五號門牌雉妓院妓女老四於前晚入時在房内焚化小錠延及蚊賬火燄四竄幸老閘捕房近在咫尺即經中西探捕馳往撲息未致燎原 
[水警廳移提盜匪]  
　　蘇省水警第二廳前經偵悉有崑山縣某南貨店被劫案内之盜匪逃匿上海特派該管王署長來滬協同淞滬警察廳探役在新北門某茶樓查獲大頭金生一名寄押警廳候提在案兹悉水警第二廳業已派探持文來滬移提昨徐廳長已派偵緝隊士兩名帮同來探將該盜護解起程歸案訊辦矣 
[盜犯解往鎭署]  
　　本邑地方警察所在滬南董家渡船捐事務所緝獲行却浦東張惠洲家案内之盜犯王阿三一名訊據供認聽糾夥劫不諱押候禀明沈知事核辦等情已兩認前報兹悉前日經王司法員提案研訊時據供居住浦東烏泥金廟地方現在巿舶所爲夥管理浦江船隻事務每日工洋五元其供認行劫各案除前報所紀外尚有民國二年十月二十一日聽從趙阿富糾邀夥劫浦東其昌棧後面不知姓名之事主家銀飾衣服等件俵分化用景警佐領袖以該盜係奉鎭守使飭拿之犯旣據供認夥劫屬實應卽解　軍法懲辦故昨已禀明沈知事備文錄供飭派包探王桂生亚　士四名於下午四時將該犯王阿三詳解鎭守使署請爲收訊矣 
[串攫學徒所携之貨物]  
　　沈阿三張阿濤吴阿二三人前晚在山東路東尚仁里串攫某洋貨店學徒錢金堂所携之汗衫等物逃逸該店即報告捕房派探將沈等三人一併查獲昨解公共公尝訊實判沈押西牢年半期满遞回崇明原籍張押三月吴押兩月分别示儆 
[懲辦糾黨攫竊之匪徒]  
　　匪徒昌小蘇子郭小二子孔春連子專事糾黨在新關碼頭攫竊財物由探一併查獲解送公共公廨訊供管押候辦在案昨經中西官復訊明晰判昌郭兩匪各押西牢三月孔押兩月尚有同黨多人仍飭捕房隨時拿究 
[請求脫離夫婦關係]  
　　江海關打印人朱鳳生家住華安坊第一弄近因其妻徐氏不守婦道控經地方審檢廳訊明判决朱徐氏處拘役二十天前日朱又至審廳具狀請求離婚朝廳長即函請檢廳將該氏由押所提出送廳研訊之下昨仍送還檢廳收押候期满再行核辦 
[夫也不良]  
　　住居虹口鴨綠路六百七十號門牌之江北人祁光發因將其妻祁李氏用刀戳傷由探抱解公共公廨押候李氏傷愈再核在案昨晨提訊李氏投訴無故被夫戳傷求究訊之祁光發供稱寳因李氏不守婦道一時氣忿所致求宥復據李氏禀稱祁居心狠毒婦人不願隨回胞兄李長海現在江北原籍願回母家等語中西官判祁光發押满兩月李氏暫留棲流所候移傳其兄來案再核 
[養媳随人潛逃]  
　　丁姓女子前日與周正洪携帶行李衣懈至滬寗火車站欲搭火車同往他處被五區崗警查見以其形跡可疑向之盤詰言語支吾因即拘入該署經薛警正研訊據該女供稱在胡家木橋李姓家爲養媳未婚夫李金寳年尚幼稚今欲隨餅師周正洪逃往揚州云云旋由該署移送閘北檢察分庭預訊屬實一併押候核辦 
[丈母未免多事]  
　　婦人任張氏至閘北檢察分庭禀訴其婿張金榮虐待其女等情昨由李檢察官批斥云勃谿反目之事原所　免苟非凌虐不堪在法亦莫能干涉據訴虐待威偏各節並無確據家庭細故母遽搆訟 
[拐賣婦女之報告]  
　　黄朝開之妻某氏前被匪徒拐逃四尋無着刻有劉永發至黄處通信謂其妻係被華張氏之夫拐往浦東賣於某姓黄即投報四區警署將華張氏與劉永發併送閘北檢察分庭預訊之下判劉交保開釋華張氏暫押候查核辦 
[誘拐婦女之推諉]  
　　鄉人侯阿毛至法公堂控稱妻子侯蔣氏於陰曆七月二十日被姚和尚誘拐來申　居法界現已報捕拘獲請求訊究姚供與侯同村居住故與蔣氏素識該氏自願隨民人來申遊玩並非誘拐亦未成姦求宥蔣氏供丈夫時將婦人凌虐故隨姚來申暫避判姚押一月蔣氏押十四天期满交本夫領回管束 
[拐匪無可抵賴]  
　　拐匪李壽山（即袁壽生）曾與曹培培串拐婦人陶徐氏至大連灣圖賣被該處警察將氏攔獲交由婦孺救濟會帶回上海報告捕房先將曹培培拘案訊辦兹又將袁拘獲解送公共公廨訊押候究在案昨晨復訊由原告陶徐氏偕救濟會偵探上堂禀明前情訊之袁供詞狡展中西官以供證確鑿無可抵賴判袁押西牢四年期满遞回無錫原籍 
[證明拐賣情形]  
　　奚蔡氏之媳俞氏被其甥徐耕林串同楊永千誘騙拐賣有房東阿妹目覩其事前日奚蔡氏偕同證人將徐扭控閘北檢察分庭經李檢察官預訊阿妹即證明前情判解地方廳究辦 
[誘拐小孩之追問]  
　　住居浦東陸家嘴地方向爲小本生理之李正記有一孫兒現年七歲小名阿四於舊曆本月二十日忽被無賴李羣高誘拐無蹤正記四處找尋杳無影響前日在途與李羣高相遇向詰支吾當即扭送該管警區轉送警廳司法科於昨日備函連同原告送至地方檢察廳將李收押原告退去候訊 
[粤婦拐販小孩]  
　　廣東婦人魏張氏魏梁氏不知從何處拐得年約六七歲之男孩三口昨晨擬乘招商局致遠輪船販往他埠當爲水巡捕房偵探上輪查獲拘入捕房由梅捕頭備文轉送地方檢察廳預審之下判魏張氏魏梁氏分别收押被拐三孩着送救濟會留養候召家屬認領 
[花砲店受罰]  
　　第一區一分駐所巡官安義泰昨至境内各商家檢查印花稅在王家馬頭老奎記花砲店内見其賬簿上並未照章貼足黨將執事徐仲鶴帶回該所由安警佐問明罰洋五元仍責令補購照數貼足以符定章 
[水果行受罰]  
　　老閘橋南首蘇州路沿河一帶正大隆順永昌復興永順源順及二百六二鬪號門牌張芝山等七家水果行均將瓜皮蘆粟皮任意抛棄蹧蹋馬路並碍車馬交通經工部局衛生處西人查悉報告捕房昨將各該行主傳至公共公堂訊供一過判各罰洋五元充公以儆 
[搭客死於車站]  
　　滬杭火車於前日（即六號）午後三點三十分時將次開行之際三等車内有搭客葉桂庭欲回杭州病甚危險當爲巡警查見報告稽查員卽將該客扣留詎甫經下車卽已氣絶遂即知照親屬到站收殮 
[粤人自戕致死]  
　　住居美租界天潼路青雲里之粤人李廣勝於上月間不知何故用刀將己之咽喉及下部等處戳傷甚重由捕送往同仁醫院醫治無效於昨早死於院中當由屍兄投報捕房求請免驗自行收殮捕頭准之 
[善堂收殮路斃]  
　　前日有年在五十左右之某甲倒斃於山東路旁當由該處居民報告捕房派探將屍體車入斐倫路驗屍所因查無家屬即由地保報堂收殮 
[兄弟牆]  
　　陸明德陸明正兄弟二人前日因家庭細故口角相毆明德頭額受傷由其妻高氏鳴警將明正拘入五區警署並邀杭吉慶到案作證當經移送閘北檢察分庭預訊屬實押候起訴公判 
[花會害人不淺]  
　　前有粤帮賭徒在法租界内開設花會誘賭騙錢嗣因捕房嚴行查禁潛至某處重設機關仍雇用無賴數十人至法租界内向人誘賭（若輩稱爲航船）聞此項賭具共有三十二門如出銅元一枚押着者可贏三十枚早上取去賭本晚間即前往通知今日何門占勝（稱爲聽筒）與躇之人希得重利以致舉國若狃婦女尤居多數兹有李馬氏李妹妹陳玉氏姚張氏陳張氏顧陳氏周萊玉徐廣明顧福卿石阿洪姚雲章王榮金等多人均被花會所害傾家蕩產怨忿異常特於前日同至法捕房請求查究捕頭聞之大怒立即包探前往拘獲著名賭棍張善林（即張全林）翁阿仁兩人昨解法公堂請究張等見原告未到一味支吾聶讞員判令嚴行管押俟各原告到案質訊重懲 
[秘密賣烟之薄罰]  
　　王榮炳在虹口百頓路四百二十三號屋内私設烟榻售烟被捕房查獲昨將王傳至公共公堂訊實判罰洋十元充公無洋改押十天示儆烟具銷燬 
[小孩兜售土皮]  
　　昨有年約十餘歲之男孩手持土皮一大包在途兜售被捕查見以其形迹可疑拘入捕房聽候訊核 
[追還點銅錫]  
　　黄佳馥控王念記騙吞值洋五百餘元之點銅錫七條昨由捕房將王傳至公共公廨先據見證合昌洋行西人投訴托原告代銷情形繼由原告延律師上當譯訴案情請爲追究被告亦延律師到堂代辯並據被告供稱因原告欠找洋七百餘元是以將錫扣留中西讞員判被告交五百元人洋並保限七天内將錫交還至稱原告欠洋亦准於一禮拜内另行具禀控追 
[再認同森號之債務]  
　　葉潤生前至法公堂控同森號心盛茂興前令其姪盛忠標前來批購烟葉被欠銀八百二十六兩茂興業已逃逸請向忠標訊追又有房主等各户亦因被欠房租貨價等款禀請附追判忠標交人銀兩保限交伊叔到案訊追嗣因逾限不交故將生財什物拍賣在案昨日覆訊葉稱如將拍賣所得之銀一百五十三兩一併給與商人具領情願銷案忠標供茂興聞在寗波原籍一時難以交案今葉肯通融了事可否將案註銷聶讞員以盛虧欠各欵共有二千元之譜拍賣所得之銀不能給葉一人具領判忠標仍交人銀兩保再向各原告商明禀覆核奪 
[酌定保人賠欵]  
　　法商有寗公司前延蒲石律師爲代表至法公堂控稱前有王阿松查阿福前來承租黄包車七十五輛由諸景湖出立保軍蓋章爲憑今王等虧欠車租並少去車上物伯矆計洋一千五百餘元請向何人訊追兹諸亦延德會理律師爲代表投案辯稱諸祗擔保五二輛之車租該包車已於八月十五號如數交還故十六號至三十一號之車租六百餘元被告不能承認當經中西讞員酌斷八月下半月之車租由諸擔任一半連前欠之租洋並少去物件共賠洋一千二百三十元着交人銀兩保限一月繳清 
[被訴人交保候審]  
　　李傅氏控齊學祥徐翰卿串吞其故夫值洋六百元之布疋又徐達昌控竺蘭廷不還押櫃銀洋又徐鳳庭控徐良貴借洋不還又浦華氏控李氏不還借洋六十二元又李孫氏控楊步瀛不理擔保洋一百元又諸阿金控錢福仁不理欠欵等案昨由捕房將被告各人傅至公共公廨分别交保候訊 
[調查曾否犯案]  
　　吴鎭高湯鳳奎陳小春三人同居大沽路五百零四號屋内前日被新閘捕房探目陳雲忠見其形跡可疑知非善類當將三人一併拘押昨解公共公廨經王襄讞會同美郭副領事略訊一過判押候查明曾否犯案於禮拜四再行解訊 
[繞道偷稅之禁令]  
　　上海稅務總公所出示云照得本所長訪聞民國路新北門至小東門一帶時有商貨繞越偷漏於稅務大有影響除派員隨時稽查外合行出示曉諭各商人一體知悉自後運輸貨物務須遵章 
 
 
 

Page 11

 
 
納稅母再繞道趨避偷漏稅銀倘敢藐視禁令仍有繞漏情事一經查獲定即照章處罰决不寛貨 
[氣候報告]  
　　（上海徐家滙天文臺天氣測候報告） 
　　九月六日颶風廣而且猛仍向西北前進夜間似已在那覇及大島之問進抵疏球島中國海濱秋季候風勢漸增大上海天晴 
　　七日晨間上海天氣凉而極佳和風由西北偏北而來氣壓仍向一降 
　　七日下午四時三十分豫測颶風抵疏球後顯已更向西北偏西而進照目下之方向將吹及上海南面之海濱自揚子江口至福建海濱之間天氣惡劣或有暴風 
　　七日下午四時前二十四小時内上海氣候温度至高八四六至低六四去年同日至高八三至低七五二 
雜評三 
[濫用非刑之官吏（訥）]  
　　留歐學生之自表其功謂創造革命者我留學生恢復帝制者亦我留學生我留學生有左右與論之最大能力（見要聞二）其自誇之言如是然則今日濫用非刑之官吏亦可自誇其功曰我將爲復帝制之前驅也專制時代不可不以嚴刑樹威我官吏有威懾平民之最大勢力兹乃不以爲功而以爲罪寃哉 
來稿 
[參觀巴拿馬博覽會記（三（續））]  
　　敎育及羣益館大可五英畝美洲各邦各列示其注重之敎務廳色去塞邦重工陳紡織與工藝學堂之成績女子務實學校之敎授法以及校舍模型學生增進年表莫不繪圖列說條分縷晰最足爲我國談敎育者之考鏡威斯康新重師範與工程敎育之普及有邦立工程傳習所之撮影多種其敎授土木工程係用活動影戲洵别開一生面矣凹利昻之鄉校注意樹畜紐約之辦學趨重集權誠以各地風土人情不同各施其宜也培養貧兒建設醫院工廠中防危險諸法等皆所謂羣益各邦之陳列有差外國之陳設以中國日本阿琴丁爲最多阿琴丁於關於敎育工藝醫養諸撮影甚衆圖說亦不少望而知其爲蒸蒸日上之國日本之陳列亦多有某女校莫型一架敎科書一束皆日本文我國佔地不少上海工業學校清華學校山西大學等俱有試卷課本圖畫及製造品其他各學堂这畫頗多隹品满目惟未見有圖表證說而一部份之書紙則徒適宜於内國之展覽東西洋人視之將以爲庸常矣各女校之繡貨及手工品異常精美惟陳設稠密而又少西文標註未免可惜上海徐家匯天主堂藝徒所製之賓塔偶像 
及廚椅旣精且多觀賽者咸注目吾見之感從中來矣 
　　文爇館有公家與私家諸陳列品公家佔地四分之一如巴拿馬運河閘門模型及開鑿諸工之撮影閱之令人恍然於工程之浩大與之羹列者爲中國江淮災地高懸紅十字會旗其旁爲美内務部屬之衛生部陳列傳染病毒症諸圖各微生物之影片以及防疫諸法之說明書私家所列者有書籍印刷物照相機測量機圖畫機音樂器化藥用品等種種著晚之德國人造靛我國之日晷等亦在内 
　　農產館内各部陳列土產以麥便作亭菓實排成文彩頗悅目我 
國產品實瓶而列種類極多惜嫌瓶罐之不鮮美耳農用機器有多具頗重大有政府陳列之氣象台用器甚完備夫氣象者不獨有關於農務風之於航行與建築物雨之於水利皆密切相關故各國皆設台探察專司記告我國則漫不經意風雨之報告僅恃法人所設之天文台日來我國上下孜孜於水利興學勘地聞有頭緒特不知於最緊要之雨量記錄及早顧及乎否則漫無依據雖有良工師何能善其一切計畫哉 
　　鑛冶館有各種鑛產標明其產地鑛物製成品演講其製法有一大模型陳示勘鑛測鑛探鑛煉鑛諸次第極詳明館地下層造成一鑛陽入其中隧道曲折鑿器佈列車軌縱横儼如入眞鑛又以活動影戲演鑛地實在情形見之增智識不少我國漢冶萍及他鐵工廠皆有陳列鐵軌釘條俱有惟形式較欠光潤而鑄鋼鮮見可知我國鐵工尚未甚發達花磚亦有可爲建築前途賀惜欠鮮明潤滑雖然雛形旣具培養自蠏苟竭力改良增進則將來正未可限量也（未完） 
來函 
[輪船救人]  
　　敬啓者寗紹輪船由申上駛赴漢於九月五日晨八時許在安慶西十餘里由領江遥見一覆舟漂蕩於巨浪之中并有二人在側摇手求救當由該領江摇鈴停輪放下小舟將二人救起由買辦張君給以衣食并由官艙搭客及船中執事解囊撫恤給以數十元然後雇舟將二人送上江邊一小村鄙人目睹情形頗受感觸雖云途中救人係船中執事分内之事然該船自船長以下均勇於爲善愛人如己誠堪欽佩特請登諸報端以揚仁風張肇元自九江途欠寄 
[追隨宋靈]  
　　前民立報記者徐血兒君於本月五號晚間逝世君爲江蘇金壇人名天復年甫二十有四青年夭折時論多惜之君遺一子在襁褓中其夫人于氏在原籍聞君病危亟來申省侍甫三日君已不起哀慟之狀聞者雪涕自二年八月後君蟄居海寗路一小樓刻意治學　然寡歡無以爲生衣物典鬻略盡有時幾不能出外性尤絹介不屑向人乞憐窮愁交迫於去冬遂得咯血疾雖得某君慨爲診治不敢醫費而藥餌之資時说無出且憂能傷人故症亦時發時愈最近感於時局又得呃逆之病藥石無靈遂以不起君彌留時神志不亂有言曰天能窮我身不能變我節可以見宋先生於地下矣一吁而絶君在病中累語其尊人以埋骨於宋墳之帝爲願前日午後已將其靈襯暫厝於京江公所其尊人擬俟籌資在宋園路購地即爲營葬云 
[分送不周]  
　　本月二日蒙貴報將敝處分送中國打字機說明書截止通告登入來函欄後函索之件仍絡纆不絶敝處苦於無以應命故今從速將已定登刋該說明書之雜誌按照前次通告披露於下（東方雜誌登第十二卷第十號）（學生雜誌登第卷第九十兩號）以上均上海商務印書館發行約於月内均可出版此信望再登入貴報來函欄内俾一及函索者注意爲感王覺才謹啓 
[婦人割乳]  
　　敬啓者素仰貴杜熱心提倡社會公益事業凡關於醫學上之陳述有可以指導國民者尤無不廣爲傳播兹敝院有成績一紙郵呈台覽如蒙採擇登出以資攷證無任榮幸江蘇省立第一醫院啓 
　　南京江蘇省立第一醫院院長蔣履曾之成績 
　　病歷張婦年四十九歲居南京秣陵關其父母因何病而亡與張氏之病有無關係不得而知張婦身體生來强健且甚肥胖少年時亦並無病痛但嫁張氏後並未生有子女撫字一子以爲子近來微有暈眩之病去年五月右乳忽腫脹嗣後愈脹愈大疼痛不堪坐臥不安其腫瘍形圓如夏月西瓜直徑長有英尺八寸分量亦甚重病人以袱繫於頸上其重可知外皮並不變色百藥不效因至江蘇省立第一醫院求診 
　　治法用尋常麻醉法於深麻醉这下周圍切開其皮用力以手剥去止血後以線縫合左右縫合線共長有一英尺麻醉藥重量共三十格蘭母手術自始至終不過一小時 
　　經過手術後甚爲佳良並不發熱第四日更換繃帶一次第八日又更換一次至第十四日將縫線剪除完全癒合又越三日而退院其狀態已甚活潑 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[恭喜大塊頭英國新出止胖靈藥來華賦世以當介紹] [  東埜] 　　 
　　大塊頭嘸清頭身長一二丈腰大數十圍爾不是猪狗牛羊殺肉賣可爲大腹便便肉纍纍豈是民脂民膏吸入骨髓裏權當一服補天丸或者心肝叔寳全無有做個空心大老官或是金銀之氣已中飽猪尿泡居然戳勿穿古有防風氏可憐專事老骨頭古有巨無霸　陽一戰誰把屍來收董卓肥臍能燃火長狄僑如被人以戈稽基　况汝大模大樣學擺臭架子日中常患汗酸臭夜間壓煞黄臉嫗生前黄包車夫拉勿動死後附體何來一大柩從知肥胖苦不如洋行小鬼身體輕颼颼何幸英國止胖靈藥已出世食言之人善自謀勗哉大塊頭恭喜大塊頭 
[秋喻] [  京秋高崧]  
　　秋色凄凉兮如孤舟之嫠婦秋容慘淡兮如半老之徐娘秋水清冽兮如慧眼之美女秋葉飄零兮如覇旅之客人秋山砍睡兮如癡醉之呆漢秋雨延綿兮如墮淚之皇英秋菊傲霜兮如高尚之志士秋夜寂寥兮如清淨之山僧秋蟲喞喞兮如餘音之旦角秋鴻嗷嗷兮如待賑之饑民秋聲泙湃兮如抛炸彈之黨人秋風狂暴兮如收捐稅之官吏秋興高兮乃得缺之知事秋思深兮乃褫職之大員予當秋而無事見秋霜而生感邀秋月而同樽開秋窗而仰觀秋日寫秋景而成秋文 
海外奇談 
[採珠女] [  寄]  
　　採珠一事在日本爲一種重要之職業而採珠之人尤以婦女爲多十人之中殆得其九當其幼時其母即敎之泅泳敎之没水故濱海淺灘不啻即日本女孩兒之游戲場焉迨稍長至十三四歲學校修業期满即由其母監督令入水爲種種之練習並授以各種方法其勤懇周密殆與英國婦人之以家事敎其女郎不稍異也凡採珠女郎必至二十五歲左右其藝始達最精獲利最厚時代是時每日約作工八小時至十小時一月之内僅休息兩日人水之深自十五英尺以至四十五英尺不等每歲正二兩月天氣嚴寒於入水甚不相宜故不能終日操作然亦必以一小時至五小時潛身水底從事採珠其入海時所服之衣爲一種特製之白棉衣名曰勃羅馬服（紐約婦人勃羅馬首創者）及短櫬衫一件其髮則盤成一結以布條繫之堆於頭頂入時帶眼鏡以護雙目腰繫小桶得蚱即納諸其中平均每日可得八辯士至四先令不等所入雖微而業此者每能積成巨欵作日後之　資云 
詩選 
[詠史六首] [  秦寄塵]  
　　燕昭欲得士先自郭隗始爲築黄金臺待士乃如此士以黄金來卑鄙亦可恥宦途一利藪以官而爲巿天下重黄金此風已古矣（郭隗） 
　　燕丹得壯士乃遣入咸陽圖窮七首見利刃何鋒芒一怒獨夫懼天地爲低昻一剌卽不中俠氣充肺腸同報復讎志椎擊等子房（荆軻） 
　　賈生不用世世非棄賈生得君如漢文其道竟不行言事太激烈一疏令人驚哭泣以自亡齎恨何由平其才不見用反以保令名（賈誼） 
　　名世重氣節不在能文章咄咄楊子雲文字無光芒甘爲莽大夫屈節而事王劇秦美新文功德頌皇皇投身天祿閣奇字反爲殃（揚雄） 
　　治世之能臣亂世之奸雄以是論魏武此意有誰同人言亦可畏色喜非由衷奸雄餘唾駡天道豈夢夢自比周文五猶以臣節終（曹操） 
　　淵明歸去來松菊存三徑不受折腰祿田園聊遣興富貴非吾願萬事分所定登高而赋詩吟成山谷應更日飮美酒長醉不願醒（陶潛） 
[補錄詠史七絶四首]  
　　長城一役太勞民不智貽譏更不仁欲爲子孫長久計豈知吐世即亡秦（秦始皇） 
　　布衣卿相更何求當日曾封萬户侯明潔保身千古少功成爲訪赤松遊（張良） 
　　頌德歌功亦太諛文章如此歎窮途兩問名節自千古巧宦羞爲莽大夫（楊雄） 
　　不獨虚名誤一身傷心大局日沈淪當時物望原如此却把清談禍者人（王衍） 
　　周衡甫夫子出都門所得定武蘭亭命題勉 
[成三絶] [  寄塵秦粤生]  
　　一編希世重琳琅清俸儲藏記玉堂患難從師同出走蘭亭無恙載歸裝 
　　及今海内成孤本呵護名山在鬼神開卷相看增眼福須知翰羅有前因 
　　風充韻事今何在文字興衰涕欲零一樣干支經癸丑令人感慨讀蘭亭 
[題襄虞三叔桃源問津圖]  
　　渺渺仙源何處尋桃花依舊已成陰移家同駕扁舟去休把疏狂擬竹林 
　　本來寄跡此紅塵等是乾坤劫後身漫說桃源隔凡境　敎辜負問津人 
　　茫茫家國且休論一樣傷心剩涙痕世外逃名俱已矣不堪回首看中原 
　　覽得園林一畫圖眼前風景尚無殊身世大有滄桑感休向江山說故吾 
小說 
奇情小說 
[秘密汽車] [  東埜譯]  
　　第七章（續） 
　　那醫生笑道良藥苦口忠言逆耳子　幸恕我直言我且問你一句話你覊身異域果然辦不得廠裏的事但若不自調攝淹滯床席將來廠裏的事情就可以臥治嗎你出門不過十天八天身體一舒服便可以作歸計况據你傭人說廠裏還有一位合夥的朋友旅行期内把管理權完全託付他他力所能爲自然責無旁貸我勸你不用遲疑了勃立南道十天八天嗎你們局外人當他短促自我看來已不啻迢迢歲月哩但醫生的話可信而不可信却又不好不信你定要我去的我也不惜一行那醫生笑道不是我定要你旅行乃是你的症候定要你旅行這三天以内我雖不曾替你診治過却曉得你愁眉涙眼生氣索然晝則忽所若有所忘夜則魂夢不知其所往今兹開顏一笑還是破題兒第一遭不是我自己誇口聆我一夕談勝飭千回藥你神氣之間已經恢復了許多試爲舉一反三你旅行期内眼前的風景多所留戀胸中的煩悶逐漸能除如此新陳代謝神思清明有不霍然奏功者乎勃立南聽他說得醰醰有味不覺笑逐顏開的問道旅行旅行你要我到那一處地方去呢那醫生道子爵能回心轉意病勢就大有轉機治病猶逐寇事不宜遲今天晚上喚你傭人預備行篋行期假定十天凡十天中要吃要用的東西應有盡有明天早晨在十點半鐘時候到維多利亞火車站棄坐急行列車到得加萊在下午一點半鐘改乘萬國睡車公司的直通快車趲程前進傍晚七點鐘左右就可以抵法京巴黎了你不用下車卽在原車中吃過晚膳直指意大利前進後天晚上你可以在德林地方徘徊瞻眺或在密萊或在佛魯林司那是任你的便了勃立南聽得佛魯林司四字神經大受激剌沉滯的眼光中驟放光明面頰之上也盎然有生氣拍掌笑道佛魯林司佛魯林司你提醒我了我决計往佛魯林司去我在佛魯林司可以尋見：：他說到這裏一想不好露出馬脚來了忙改口道我在佛魯林司可以尋見許多古蹟許多勝景摩挲眺覽促進我的健康逹克透你此行不虚我依你的吩咐了那醫生微笑戴上帽子和子爵握手道過而能改善莫大焉子爵天賦聰明所以轉機甚速但願勿中道而悔便是我馨香禱祝的你早安 
　　醫生去後子爵又燃丁一枝雪茄這回覺得烟味狠隹不捨得甩掉了他一壁吸烟一壁沉沉思索自言自語道佛魯林司這地方名字說起來十分動聽以前那銀行裏執事不是告訴我的麽挨周同他女兒或者到佛魯林司游歷去只說不定罷了還有一層佛魯林司是意大利數一數二的大都會那假扮汽車夫的意大利人又是不尶不𣬫的一個大陰謀家只看他出其餘緒駕駛一輛汽車　生龍活虎一般多藝多才已可槪見他和挨周同謀挨周在倫敦他也在倫敦今挨周若在佛魯林司他不在佛魯林司却到那裏去呢他若在佛魯林司那秘密汽車不在佛魯林司又到那裏去昵這麽着我不過一擔簦一負篋之勞而眼前希望重重不可限量倘得天假之緣人逢其偶青衫紅袖訴說别後相思輪影車聲參透　中奥　黨人被我戰勝美人爲之傾心那時名利兼收身心俱泰一舉而數善備何憚不爲他想到這裏萬分高興把呼人鈴按得震天價響烏麥萊慌忙走入勃立商向他吩咐道你快出去替我豫備行　把要吃要用的東西裝置在内我要出外旅行去了屈指計算在回須兩個禮拜你整裝旣畢速到古克公司買一張直　旅行車票明晨十點半鐘在維多利亞車站上車直往意大利佛魯林司去的你自己也買一張二等票速去速回你曉得囑這是醫生的主意都是你引出來的烏麥萊歡呼雀躍而出到主人房間裏整理衣衾怀盞之屬口舌之問吁吁然學唱鳥歌勃立南心坎之間也似釋了重負以爲以前種種譬如前日死以後種種譬如今日生這回出門名爲向歐　大陸上旅行呼吸新鮮空氣其實呢乃是往佛魯林司去逐鹿不怕他挺而走險的他心目之中茉莉兒就是一鹿周身斑駁陸離煞是可愛定要用獅子搏兎的全力生擒活捉回來養在家園裏面朝夕賞玩當一種下酒物的其餘達而登同他手下一班人乃是城狐社鼠之　這回網開三面偵得他們的巢穴回來報告警務中人舉行大狩或一發五猳或一箭雙鵰呼天而祝满載而歸也可以獻俘太廟薦其時食哩 
哀情小說 
[琴雲劫（六）（續）] [  稚童振鐸]  
　　子琴踽踽歸途寒風砭骨野蟲唱和如爲子琴鳴不平者子琴且行且思念綺雲現當如何悲楚忽又思及裘媪生平之待遇顧援救之責義不容辭默念此事之結果必不外二途一則訟於官一則償以價訟官須大費周折償價簡且易然均非黄金不能行事爲今之計不如從簡易者而爲之以償其原價俾綺雲得早脫離火坑尋思至此忻忻然若有所得點其首者再胸襟爲之一爽比至家即以是意告母啓箱倒篋出其所有之衣物預於明日付典質之庫 
　　明日之日子琴卽挾資往商鴇母鴇母亦知綺雲貞志之堅斷難强就慨然諾之子琴若得天旨欣喜失措遂言謝鴇母而挈綺雲歸 
　　度苦如年樂事易逝是歲爲辛亥之秋民軍起義各省均次第響應惟金陵未下子琴因一時發於義憤欲效班超之投筆乃慷慨謂綺雲曰男兒立功効命沙場之時至矣予决志從戎去以酬我平生之願妹其許我乎綺雲毅然起立出手握子琴之臂並致詞曰好男兒！好男兒！！妹當盼哥凱旋也子琴曰兄之此去成敗利鈍不可知吾二人者恐亦未必再有今日矣孰知此一語竟成懺詰也嗟夫（不受酬） 
　　勘誤昨日滑稽新聞之前爲排字者漏去游戲文章四字又詩選詩誤作詞均此更正 
救國儲金 
[中國銀行收欵清單]  
　　第一百十九次報告 
　　第四百八十四册五十四號至七十二號歐陽桃慶陳儒（第六次）一元季佩芳（第六次）一元歐陽宏演歐陽進洪（第六次）一元歐陽慧將（第六次）四元歐陽慧眞（又）三元歐陽常耀（又）三元歐陽竟如（又）二元鄧傑南（又）二元陳子莊（又）一元李堅一（又）一元張延鐘二百五十元恒昌祥機器廠二百五十元裕昌泰升記公司二百元裕昌泰協記一百二十元謝秉衡一百元俞錫林五十元顧錫林十元潘筱開十元曹友記十元 
　　九月四日第一百十九日計收儲金银元一千零十九元速前共計已收儲金銀元六十五萬一千二百五十五元銀四千一百十七兩零六分中國銀行謹啓 
 
 
 

Page 15

 
 
   
 
 

Page 16

 
 
   
 
