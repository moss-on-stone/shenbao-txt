# 1885 - 199 - 4904411

 

Page 1

 
 
[四十五號畫報出售] [  點石齋主人啓]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繒兩監以紀善政再者廣東大水其西寗東安等十數州縣悉被冲没灾民流離瑣尾慘不忍言滬上樂善諸君子籌欵不遑爲圖以當將伯之呼助本齋照印八日列入畫報之首願見者厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖説一則閲者鑒之此佈 
[石印重校增廣策學總纂大成附屬水攷]  
　　是編爲德化蔡梅菴先生所輯盡取厰肆策學廣爲搜括益以經解史論諸子百家羅列宏富包舉靡遺惜坊問翻刻之本頗極訛誤舉業家每以爲憾聞見齋主人有鑑干此延致名宿重加洨正並倩善霅者楷錄一過囑本齋用照相石印法縮成六本字跡清晰朗若列眉較諸坊本大有上下牀之别現已將次告竣准六月二十日出書每部連綢套實洋一圓六角如欲躉購請至上海邑廟園内翼化堂面議其餘三馬路申昌書畫室掃葉山房均有發售惟所印無多諸君子請早賜顧此佈 
[論號商匯兑之便]  
　　向來外省解京各欵皆用現銀委員齎解到京投兑給批銷差自同治初年各省軍務漸次肅清徵解之銀不敷原額且有協撥他省之欵解京者實亦無幾而各路游勇遣兵往往嘯聚打劫爲害行旅委員領解釘鞘之銀多或十萬八萬少則二三萬隨從之人無過親信家丁三數人舟車趲赶不免疏虞况此等委員往往有捐納到省未經引見騐着者聽皷經年資各乏絶而大憲以部定新章凡未經引見騐看之員札委差使與例不合故不能遽當優差於是展轉懇計謀幹解銀差使兾於部費等項中稍爲撙節以及程費一切截長補短或能贏餘數百金于兑交之後辦理引見驗看而出竊謂此等人員其本意將借差使以自圖上進設起程之後川資有所浪費則臝餘之銀必不敷辦理正事之用而謂其在路時肯多雇人夫以資護衞耶北方陸路之上嚮馬賊匪時出時没雖際承平根株未能盡絶故商旅之有輜重者必雇用鑣客以保無虞此等保鑣之人素習拳勇每有絶技倉卒之間盜或眼識其人卽翻然避去長途深夜重載曉行羣盜豓之不敢卽時下手而車辆乃可安然過境然所以酬鑣客者其資亦不菲也委員解銀近來每萬兩不過三百金大憲未免有情卽此一差可以應酬兩三人之請託公派均分且須繳用安得有餘以雇鑣客自創爲交商匯兑之法然後委員之干係較輕不過於解費中聽出匯費餘則一車一僕路上之所需耳隨身衣物之外一函公牘藏諸枕箱旣輕且便無現銀重累之苦故謀得此差者雖不敢曰十分優亦不得謂爲十分苦矣然當時創行匯兑者不過藉口於現銀缺乏行路維艱暫時變通而非定爲常例也是以近年以來部議皆以京師現多匯兑票銀現銀之在市上者逐漸見少每當故銀必有流出外間者以京中之銀濟京中之用展轉耗缺將來庫存日益稀少殊非愼重根本之道相應請旨飭下各省督撫將軍織造關督等員嗣後解京之欵必以現銀釘鞘北上勿使號商匯兑諭旨煌煌業已不且一次乃外省仍未有以現銀起解者夫起解現銀與交商匯兑但便於外省而於收銀之處固無區别以號商仍須以銀投兑不過外來之銀與市上之銀不同一則每到一批而京庫頓增此鉅欵一則雖已解到而市上實搜枯無遺銀數有贏而銀根日緊也前日本報有粤中督撫曁監督海緒會銜一摺現在籌解光緒十一年分第一批京餉五萬兩内除撥解署廣西提督蘇軍賞項銀三千兩廣西各軍賞項銀五千兩雲軍賞項銀五千兩外實解銀三萬七千兩另服平五百五十五兩飯銀一千七十三兩撥還閩省京餉銀六千兩協陜月餉改撥近畿防餉銀三萬兩又光緒十一年春季廣儲司公用銀七萬五千兩加平一千一百二十五兩新增歸公加平銀一千八百七十五兩抬費用銀六百兩統共解銀十五萬三千二百二十八兩仍行交商匯兑委員縣丞慶濬吉壽從九劉粲鹽經施梁領齎匯單文批起程附搭輪船由海道進京夫以匯兑言之則委員携帶不過匯票文批可以藏之身畔似一人已勝其行無如銀雖匯兑而解費等項仍舊照章每萬扣銀若干兩以貼補委員此次所解數至十五萬幾千則以一委員任之似覺太優故分委四員以昭公允其亦懇求差使之員之多上憲不得已而然也竊意銀根之盈絀以中國直省而論固不當專以京師計也如外省解欵盡由商匯往來一紙京中銀底空虚則該號自必向外省捆載現銀以資部堂之彈兑庫中之收儲外省旣以匯兑爲常釘解現銀殊覺費事是終不能舍號商而别籌良法莫若徑交該號匯京上兑而文批等項儘可由驛遞送不必另委人員爲此有名無實之舉而解費一項亦可籍此節省從前本報因公項銀兩有由商匯解之法曾創一論勸内地官商糾合股分開設國家總匯銀行一所各省欵項無不流通非特省撥解之勞亦可取揭借之便且此事一行將來國家有大興發大工作無慮籌資之難而商借洋債一事并可不必不識當世欲興大事業者亦嘗一計及之否 
[美電譯聞]  
　　昨日本埠接到美國紐約京城十二日發來電報言美前總統格蘭脱業已去世矣 
[洋務得人]  
　　粤東爲通商要地辦理洋務貴在得人從前尋常洋務係由督糧道經辦其要件則歸藩司龔方伯辦理近以龔方伯交缷在卽所有緊要洋務粤中大憲以瑞茀侯都轉向在總者繼任寗海關道熟諳洋務奏請派委辦理係爲因材器使權宜之計其尋常洋務則仍由督糧道會同都轉妥商經辦聞此事已奉部覆核准照會各國領事官云 
[粤東近事]  
　　和局定後沿海防軍陸續裁减婁鄧兩鎭戎部下各勇刻已散去四千有奇防守沙面之靜衞營遣散二百名紅　船檄銷二十餘號瓊州北海各勇亦載回汕頭遣散從此捲中藏戈豈非生民之幸然募兵易撤兵雖竊願當事者之善持其後耳○番禺縣屬之鷄公堡土著與客民雜處素有嫌隙前日糾集百餘人爲蠻觸之爭鎗炮齊施戈矛互用鄰近鄉村恐釀事端赴省禀報大憲立飭營勇隨同裘邑宰前往彈壓○太平門口眼鏡街正隆鐘表店於五月廿七日被盜搶劫並將掌櫃者刃傷營勇聞信跟蹤至永清門獲盜三人交縣審辦○城西關帝廟本擬五月十五日賽會嗣因河流泛濫改期於廿七日舉行儀仗極盛觀者亦頗塡街塞巷也○東莞縣丞熙純辦事勤匪政聲卓著未及數月大府調省察看離任之日軍民挽留如赤子之失慈父母龔方伯知民心愛戴遂卽飭回本任○軍需緊急創辦牙捐各鄉渡船亦須赴牙捐局投税另換執照船户不遵大憲飭差拘數人監禁於是駕舟者均不願載客大憲怒具挾制五月廿九日派營勇數百人分布東西河面責令船户照常來往違者拘究而船户早已聞風遠颺行旅爲之裏足大 
 
 

Page 2

 
 
　遂派小輪船二十號以渡行人 
[再述粤災]  
　　廣西懷集縣水災聞因出蛟所致其時萬派奔騰如銀河之倒瀉懷集縣官急帶印信馳馬疾走奔至某山巓得以無恙官春人等則已問諸水濵慘哉○聞清遠自五月望後水勢漸消至廿四五日大雨滂沱水復長尺許其魚之歎殆無已時也○粤東近日天色隂晦雨點不收倪中丞恐河流復漲遂率同司道往城隍廟祈晴○三水高要等處電桿大半被水冲折電報局委員已坐輪船往各處查勘設法修補○江水成災地方官紛紛禀報聞督憲衙門所接報災情形則以廣西懷集縣爲最慘○西山古廟前日留養各難民刻已遣散其離鄉較遠者給川資銀五錢米四斗難民極口稱謝而去 
[浙垣官報]  
　　浙藩許星臺方伯於初六日午前抵杭卽於初八日辰時接印孫廉訪交缷藩篆仍回泉司本任新任學院瞿大宗師於初七晚抵塘棲碼頭初八早至武林門外省中自劉中丞以下皆先時至接官亭伺候迨恭請聖安禮畢然後登舟謁見宗師於下午乘輿入城往拜各憲後卽回本署聞宗師年僅三十有一初十日卽渡江按臨衢州云 
[臺北近聞]  
　　楊厚庵宫保自去年在鄂招募乾軍勇丁大隊東下旋中省而厦尅期渡臺正儗整率勁旅大張撻伐適中法和議告成兩國停戰所部員弁勇營如雲斯集雖各口防務尚難稍鬆而後路銄項月虞不繼刻下宫保仍駐節臺北府清理大營案牘員弁則删冗錄要勇丁則去弱留强本欲凱撤内渡因日來奉旨交查之件稠疉而來致一時未能起節説者謂將星移閩當在桂子香飄時候也 
[偏災迭告]  
　　鄂省黄陂縣東門外河口地方并木蘭山等處傳得上月廿六晚有龍過境帶壞廬舍田地牲畜甚多計壞垸子十個所有將成未成之禾稻雜糧均被摧殘其時水深數尺傷失男婦考幼數百名現尚覓屍掩理云又聞樊城鎭一帶亦於前月二十五晚間風暴大作屋瓦齊飛拔倒樹木數百株掃去板屋無算風雨中兼降氷雹大者如椀平地水深及膝河水亦陡漲船隻於昏黑中走錨斷纜互相碰撞所傷人口驟難清查噫何今歲偏災之多也 
[火龍賽晴]  
　　淫雨旣久金陵城南低窪之處無不枝枝節節空明如鏡秦淮夾岸如信府河膺福街人家均在樓上飛鳴食宿似鴈聚沙無樓者支板成閣大街僅自南門至内橋二三里間留此一片乾凈土餘悉拖泥帶水説者謂齊宋梁陳並建都市于雞鳴山麓故小朝廷不見有潢潦之患近又洞開東水閘山洪自天印一路建瓴而下大半以秦淮爲壑因之水勢比往年高至尺許居民之快意于抱甕者幾何時而已爲陽侯所虐若此官憲一再祈禱建壇設醮乞靈于刀七之下逹誠于香楮之間竟不得叩九天門而邀皇矣之降鑒上月廿八日督標營忽札火龍四條本月令出土牛以送寒氣之意喧以金鼓助以鎗炮白晝舞于通衢一時隂害濩布頓覺開爽於是駐札雨花臺之奇兵等營踵事增華競剪繒采飾龍鱗甲又扮子弟爲吉祥故事隨龍前後以壯道路之觀赡本月朔爲衙叅之期督轅輿馬以百數適龍自南門蜿蜒而至隨而觀者萬人懽聲雷震大有地中鳴鼓角天上下將軍之勝有傳教某西人特聞風興起來作壁上觀謂如是者三日日竟曈曈焉杲杲焉豈非民之所欲天必從之乎因顧盼而笑嘆爲盛事 
[搭客投江]  
　　月初九江招商局碼頭輪船抵埠時上貨缷貨極形忙碌有搭客某甲江西省人年約三十左右搭輪往漢口由躉船將跨過跳板時與某乙相撞隨卽落水見者喊救有划船赶來援救不及遂遭滅頂現經該碼頭人將屍身捞起入棺徧貼招纸載明年貌衣履找尋屍親認領云 
[蛟水爲災]  
　　前月某日大雨之時京口南鄉官塘橋西山上驟發蛟洪居民急登高處以避奔流有十二人肩負蠶絲深恐被水捲去聯臂緊抱松柯得免於難西鄉探塗鎭亦十是日發螞螘蛟衝毁田廬不少且傷斃人民十餘口北岸某洲大雨之際亦發蛟洪有村婦見地上迸裂七孔射出赤水高至一丈有奇立將穢物傾之始得無害 
[鐵甕談資]  
　　長江水漲幾於拍岸平提現届大汎之期一時遽雖消退農户防守洲圩筋疲力盡咸望上蒼默佑不致潦水爲災云○前月某日丹徒縣馬邑尊正在踏勘運河堤工有東鄉被水災民千餘人齊至縣前哀籲放賑或請給路引以便就食他方門丁慰以善言囑其靜待至晚按名發給麵餅兩枚次晨又給錢十四文令其自購食物想邑尊回署後尚必有以善處之也○六月朔爲始地方官諭令城廂内外一律禁止屠宰祈放晴明○京口到有湖北黄陂縣難民千餘人棲息西門外德星宫京求資遣邇日京口竊案甚多咸疑卽若輩所爲或謂此種難民有進士孝廉等爲首諒不致有匪類溷雜其中然歟否歟未敢逆料也 
[都門紀事]  
　　總管内務府大臣於初三日仍在海淀閲武樓閲視内務府三旂精捷營官兵試演馬戲○徐銘三山左人在京貿易二十餘年薄有積蓄遂開設義泰成帳房生意頗旺自以獨宿無聊效求凰計經媒娶某醮婦爲妻賃房於阜城門外關廂四眼蟛於二月初過門徐晝則赴鋪理業晚則回家婦工謟媚徐惑之凡衣服首飾一言於徐立爲購置且以藏金銀於外府不如藏之内府之爲合也遂將舖中所有悉數携至家中一日晚歸則雙扉虚掩入室徧視人旣不見物亦無存欲尋媒妁理論而亦不可得京師呼此種事爲打老虎蓋卽南人所謂放曰鴿也一或不愼卽墮其計可不戒哉○右安門外三里許草橋地方有中頂娘娘廟年例於六月朔開廟所有京城内外幢旛花磚太獅少獅杠子五處棍少林棍開路花鈸跨鼓髙脚秧歌竹馬旱船十不閑大鼓等會前往進香者不下八十餘堂都中士大夫乘興往觀雕輪繡轂馳驟於軟紅十又中亦一時之勝會也○初一日捷字威遠洋鎗步隊至萬柳塘演打鉛丸中靶者約在六成以上○錢局大使面禀錢法堂大臣請加添爐頭匠役等工費堂官論令三節奬賞至於常數外加給每月工費着不准加○聞禮邸世子成公除當差讀書外或至德勝門外馬道或至西便門外小溝子馬道演習馬箭直以天潢之貴尙俻講武之儀屬在臣民有不同深景仰哉○侍衞處禀領侍衞内大臣以鑲黄正黄正白三旂所出三等侍衞監翎侍衞各缺例應咨取各項人員以便揀選遂咨行宗人府黏杆處虎槍處内務府上駟院倵備院善撲營火器營健鋭營左右翼前鋒營八旂護軍營八旂滿蒙漢固山各於本營中擇其弓馬嫻熟當差勤愼及大員子弟保送不得過十名造具履歴三代印册木牌卽日咨送本處以便彚奏請欽派王大臣揀選查大挑侍衞六年一次最爲八旂中入宫捷徑果有穿扎破的之能得之如操劵也○阜城門外某甲素好賭錢其妻屢勸不改某本旗兵又於城内某賃孝衣局充作夥計五月關領庫銀得錢在手賭興復作一戰而北惘惘歸家失其故步妻見之始則以冷語繼慰以好言越數日甲又將局中孝衣十餘件典京蚨三十千前往寳局爲孤注之一擲孰知五木無靈依然敗北甲至此差忿交集遂購阿芙蓉膏沿途吞服甫進家門立卽倒地嗚呼京師之賭風熾矣官雖搜捕終不能絶未論何術可以已之 
[撞損碼頭]  
　　昨日上午有某輪船駛進黄浦將抵公和詳碼頭偶不小心致將木碼頭軋穿一洞水卽汨汨而入立時沈下輪船並無損傷現已雇人將沈下之木碼頭設法撈起云 
[漏洩春光]  
　　蘇人某甲向以水販爲生上年由原籍挈妻來滬在南市郎家橋左近賃屋而居甲重利輕離無異浮梁茶賈今年三月又至三山五嶺間逐什一之利甲妻不慣獨宿遂與中表某乙有私甲近日歸家偵知其隱而未發也前日見妻出外甲潜尾之及至小東門外某烟 
 
 

Page 3

 
 
館則見其妻果與所歡横陳一榻吐霧吞雲甲不發一語含忿而歸告知其舅將興問罪之師旋由某丁出塲調處未如此一重公案能以不了了之吾 
[打架送局]  
　　前晚有某甲扭某乙至巡防北局旋有某茶舘主亦投局禀稱伊等來店吃茶偶然爭論毁去茶椀銅盆水烟同等物叩請追償旋經金明府提訊甲稱姓丁名萬增傍晚時在東馬橋左近某茶肆吃茶哭有不相識之十餘人將我毆打扭住一人餘均逃逸因卽送案乙稱姓毛名阿大向爲玉工晚餐後出外乘凉被伊等拉去吃講茶並未將伊毆打明府謂爾等均不安分着將毛笞四百板丁笞一百板又問茶舘主友山伊到爾店究作何事答稱初來數人在後愈聚愈衆互相評理致毁去物件明府謂爾店容人吃講茶亦有不合今姑從寛免究丁毛兩人分别交保完案 
[車夫受傷]  
　　前晚有日本人雇江北人某甲之東洋東至白大橋北堍日本客店門口因爭論車錢日本人卽拔刀戳傷中之右額甲賔痛倒地旁人不服報知巡街華捕往拘日本人該日人竟敢拒捕該捕一面看守一面遣人報知捕房由捕頭派中西捕三名前狂始得將該日人拘至捕房卽送日本公館請訊旋舁甲至同仁醫院據醫生言甲傷雖重幸不在致命處可保無虞也○前日下午又有小車夫宋長長者將空車停在虹口天堂路自在弄口小便近處有某西人住宅西人在樓上見之將洋瓶擲下擊傷宋之右腿鮮血淋漓當經華捕舁送捕房轉送同仁醫院醫治一而查明該西人係何國人以便着宋投該管領事署控告 
[騙布被拘]  
　　瑞生報關行前日雇夫由公和祥棧房出洋布十二件扛在碼頭旁暫停擬裝元和輪船往鎭江突有某甲冋扛夫等言此係漏税之貨卽另雇野雞先將一件扛去俄而報關行夥到檢點之下缺貨一件問諸扛夫則以前情告夥知被人撞騶卽報捕房查緝昨由包探孔長生王阿二根查野雞夫知洋布扛在碼頭相近之桂芳里某屋内立卽前往見係裁縫店卽問店主據言樓面轉租與人祗有七天昨有洋布扛來雇車載向西去該包探等又查樓面房間祗有空箱一隻盤詰店主實不知下落該包探又在石路小瑯環里中經過適某甲手持洋布三疋從公平洋行帳房出外當卽獲住帶至景雲樓茶館究詰將至茶館門首甲黨某乙正在樓悤口啜茗見中被拘倉卒遁去該包探見之亦卽道獲搜出押票五紙及押下之洋該包探等卽將甲乙帶至捕房暫押一面向福如福祥全信成大萬隆等五家當押舖吊贓聞甲乙素爲報關行夥現已歇業公平帳房中人祇知甲乙係生意中人不知其來歴不明故允暫寄洋布云 
[投訴無門]  
　　昨執列因傷斃命一則兹間屍母於昨日午後三點鐘偕其戚族婦女數人在仁濟醫院門前相向而哭謂新衙門以人命重案着赴上海縣署投控及到縣前呌喊並未見官旋經地保帶同出外現經旁人調處湊集洋銀二十元囑自備棺收殮地保亦謂不如就此完結故祇得照辦云云嗣於四點鐘時棺木到來隨卽收殮將棺出矣 
[倒案難結]  
　　本埠泰來莊倒虧鉅欵一案自省憲提案勒追以來閲時業經兩載繳欵幾微不敷攤派莊東顧姓管押在蘇兩子空空計無所出聞所欠各户銀核計尚有十五萬數千之多僅據繳過現銀不及萬金雖南潯當屋以及本埠市房契據均已繳呈到官急切難以　價而各户之控欠者紛紛禀請嚴追給領現經臬憲李廉訪提案訊追無如限屢展而欵仍懸正不知此案了結在何時也 
[押子釋父]  
　　前報陳如松欠銀一案當經翁太守飭傳中人徐炳春卽徐阿狗到案開導着同保人龔樸如至陳如松住處邀同該圖地保及陳姓族人將産或變價或出典料理欠欵衣案昨據龔及徐將陳如松之子陳建伯扭案龔稱前日同徐下鄉尋見地保張春帆并陳鶴年等本擬同彼到案陳鶴年託徐暫保一天約昨日在某處相候詎竟不來現請傳該地保張春帆到案方能料理徐稱陳鶴年可以尋交翁太守詰之陳建伯據供房屋一半已有買主不日卽可成交太守謂欠欵祗要還銀不涉别事房屋旣有成説汝父可要出外答稱不必太守謂然則可有保人答稱無人可保太守謂此項久債是爾虧空所致爾父久押捕房不來看望現在事有頭緒爾尙説不必出外無人肯保豈非置之於不顧爾則逍遥事外實非人類著將陳建伯管押先辦其不孝之罪再追錢債陳如松卽行交保著徐炳春將陳鶴年交案并着傳二十七保頭圖保正張春帆到案問話 
[英界公堂瑣案]  
　　長利洋行西人控被增大客寓及魏某森昌烟館等積欠二月房租葛六令准詞飭傳去後昨據差禀增大客寓及魏某業已照付房租惟傳森昌烟館之沈元到案長利洋行西人同經艱華人亦投案申訴沈云供開森昌烟館該處　租每月九元現因市面清淡大槪讓租故擬商減一元旣不允從容照付大令謂增大等旣已照付爾亦不得獨違着赶緊付租又商之翟副領事謂靖遠大街房屋皆長利洋行之産前由捕房捉獲木椀場　犯已經懲辦惟尚有婦人須夫男投案具領迄今未經投案當訊供時據稱該處皆是空房致易聚賭本分府又開空房内有匪人種火請傳諭長利行西人格外留心毋任匪人匿跡翟副領事遂傳諭該西人而退○錢李氏稱被婦人唐巧林借洋二元向索無着反　恃蠻沈阿方邦唐行兇我之親戚楊薛氏解勸被沈毆傷報捕拘沈楊薛氏至醫院據醫生言十天始可全愈不能投質葛大令飭將沈管押十天俟受傷人投案再訊○何生福稱有東洋車租與周福來因周在粥店門口停車致被巡捕將車拖入捕房坐墊照會仍在周手意圖吞没現由包探查獲葛大令判周管押十四天物交何領○華捕稱昨據西人知照有東洋車兩辆停在門口爲特拘案車夫楊長發薛阿得同乞施恩葛大令隨判楊薛兩人各押兩天 
[更正]  
　　昨報英公堂瑣案内有方仁廣盜賣鉛字一節兹悉係廣益書舘中事探事人誤報望益紙舘其實與望益無涉○又五月廿九日報登官衙被竊昨接江西來信知並無其事想係訛傳合亟一併更正 
[夾信照登]  
　　本年夏令雨水過多加之蛟湖雨水下注江潮頂托沿江田畝二麥霉變以致歉收新怏沉没水中多半禾能分播雜粮又非所宜溯查道光二十八九等年大水爲災經楊粮分府李印安中在於揚屬之泰州界内壽辦黄花稻耔一名雁來欵微黑色者石鐵殻而在於立秋前揀選整粒匀灑每畝約種三升以外可以長發菁葱秋後刈割頗獲實濟今年水勢如此之大能否仿照舉行則洲民之幸矣想賢令尹定不膜外視之 
[上海文報局賑寓杪登愛育堂復信]  
　　諸位大善長先生大人閣下五月廿六日奉到第一號賜函當經奉復又於本月初二日接到五月廿三日第二號來函并由甯波輪船載來白米十百五十四子提貨單一紙又初三日接到五月廿四日第三號來函并仍由韋又圃兄處匯來賑銀二千元重一千四百七十七兩亦已照收分别發回收單容日另將蔴袋七百五十四只寄還可也除將前項尊處三次發來銀米分别購不散放外敝堂同人現仍赶購米石分運各處災區源源接濟散賑惟災區太廣敝堂棉力無多非仗外埠簽題深恐力有不逮兹迭承義助如獲甘霖所有一切下情前函略已述及兹不再贅怱次復此布謝敬請均安不一愛　堂同人頓首六月初四日 
[避疫神方]  
　　明雄黄二兩鬼箭羽二兩丹參一兩赤小荳二兩右藥共研細末煉蜜爲丸硃砂爲衣如桐子大每服三五丸空心用温開 
 
 

Page 4

 
 
水送下可辟一切疫氣無論至病人家可無妨礙卽與病人同床合被亦不傳染○再用茅蒼术二兩四錢細辛四錢白芷一兩五錢吳茱臾一兩五錢羌活一兩五錢柴胡八錢右藥共研細末於家庭焚燒一切疫氣自然消散再用紅綢或黄布袋盛藥未五錢佩身更妙 
　　小樓主人子耳其名而未親其範也閲申報得讀諸詞丈和其自題小樓吟飲圖詩心尤慕之漫成俚句用步元韻錄呈諸大吟壇郢政未許重樓杖策尋遥知頻眺浣塵襟壺天樂趣閒中領豪俠雄腸　後吟酒國有人推健將詞壇無語不仙心他時拚得賠滿　且把新詩乞賞音樓閣何須聳百尋花辰月夕快題襟拈來妙句都緣醉買却青春慣助吟卽景寓情名士趣閒愁得樂逹人心輞川圖畫天然好每欲臨風聽玉音[  夢紅舘主瘦秋生葉少莆甫待删稿]  
[送劉大歸省粤東]  
　　驪歌一典共依依珍重離觴此日飛洗盡江湖漂泊　百花含笑送君歸時同人招集諸名妓餞昌於聚豐園在座者姚婉卿鄭桂卿張善貞曁諸校書極一時之盛琵琶休唱送行詞謂善貞同史自是春朁未斷絲背却花枝含淚去此情惟有故人知勲業文章事事乖十年槖筆走天涯故園重對親栽柳應自攀條一愴懷我亦飄蓬百感生送君此去倍深情珠江花侣　無恙爲報相思淚暗傾[  西河石橋生未是稿]  
[上海三馬路與昌絲棧陳竹坪經收廣東賑捐六月十二日第十次清單]  
　　萬昌庄交來天水軒洋一百元楊門趙氏洋三十元又交來保合家平安朱稚村余萬成交來余梅村南聚興交來章偉卿四户各洋十元裘天寳馮存仁交來申仁聚二户各洋六元謝立本吳門王氏求病速愈邵匠言恆源泰巽森順誠合記不天寳衆友全亨二户各洋四元廣利洋三元李三畏利昌號裘天寳交來無名氏豐成老正大鼎豐號王恊興廣裕隆廣和記九户各洋二元仁元謝品記胡恊來辟升太昌善緣和尚接元堂夏申昌潘端祥德興瑞甡元棧申庽胡慶餘堂恊豐恆又衆友恆記萬仁號養和堂無力子北萬生聚生恊念户各洋一元晉康天佑生復興號順記隱名氏求母臂疾平安祥泰昌趙同和楊農記胡靜記九户各洋五角未來之募來煉石山房暗香室無名氏求媳易産三户各洋一元瑞凝堂介壽堂二房二户各洋一角凝暉草堂有心無力者二户各錢二百文顧雪山朱華卿兩户各錢一百文王宅錢五十文介壽堂大房陸否春二户各洋五分與字六十七冊光記募來許和齋同德泰二户各洋二元姚裕昌仲一元王木胡消笙寳涼德三户各洋五角同興臚刀墓來古虞陳鴻翔二户各洋二元丹陽丁文祿吳興吳春洲泗安欽福守金詠清四户各洋一元嘉定志德堂募來牛痘西藥局耶蘇敎堂無名氏三户和洋十元程其仁三元稱德堂餘慶堂兩户各洋一元有心無力子吳金生秦文和王德表存心氏報恩氏六户各洋一元與字第四册譚任之募來元生公洋五元連捷春福泰童氏二户各洋二元悦泰藥行寳善堂興和來儀恊順春豐大信昌萬茂春久康裕和義大益泰十二户各洋一元許仁和提太義豐章衍春正昌毛義興義和順成泰德和正大德潤裕大治盛恆治順興厚昌和順費廷璋侯柳村十八户各洋五角萬安　恆泰二户各虚對洋一元○共收洋三百六十一元三角虚對洋二元錢六百五十文合并聲明○小棧所募賑捐　不登門收取已列報章而昨日譚任之翁携所發第四冊勸賑簿來棧上登各寳號書定捐洋囑敝友同往收取不得已持票登門未免前後兩歧此外不復收祈諒之再嗣後拜謁名片係早日印好不復更改統希鑒原陳煦元謹白 
[浙省撫轅抄]  
　　○六月初八日浦江縣恩專丁來省禀奉憲飭調補永嘉縣缺禀安禀謝候補縣朱廷梁禀知臬司札委赴處郡發審差巡檢沈國琛田京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[日報譯登]  
　　日本報云日政府近向英國定造最大新式水雷船一艘長一百六十六尺闊十九尺半一點鐘能行十九諾脱船身之中鐵甲厚寸許用以防護機器炮水雷四具上有機器數門可以同時施放云○此次日廷擬將沿海防務加意嚴密先于長崎地方建築堅固砲臺一座以資防守要隘估得需銀洋廿萬一千餘元云○大坂府此次兩災實爲三百年來所未有西歴七月初一日内山各處積水過多加之大雨連綿百川泛漲冲壞堤防多處無論木石等橋無不坍塌浸没民居船隻田畝不可勝數平地水深丈餘居民初則登樓繼又上屋至初三四等日水勢有增無減所藏紙幣貨財盡被波濤捲去旦晚不能作炊間有乾糧亦已食盡哀鴻之慘耳不忍聞有大甯寺者最爲高爽災黎盈千累萬羣聚寺中皆以草包破蓆遮蔽下體露宿荒場幾無隙地幸捕鎭標兵士多備飯團駕以小舟沿屋用竹竿挑籃賑濟救活人民不少初五日水勢漸殺水國商民皆至府署暫避云○美公司船名它橋者專走金山横濵太平洋等處前由美國駛至日本松輪灣洋面擱淺灘上本月初三日美公司借用三菱公司船開往松輪灣拖救比駛至而它橋已經沈没矣誠可惜哉○六月廿六日仙臺鎭臺標下輜重兵一中隊約四白名自領隊以下一哄而散誠不知因何事故也○日本青龍輪船駛抵仁川港時内有朝鮮搭客身穿洋服貌似金玉均事聞於韓京韓廷卽派巡捕多名前在拿捉并懸賞格千金後知其人乃一商販云○日廷以國内婦女散往外國通商口岸爲妓者實繁有徒深以爲恥遂嚴定章程通飭出使各國領事就地實力奉行聞章程内有二則一謂婦女出洋時必赴地方官衙門呈報學習針工或受傭等名目地方官必先嚴行查訪有無揑飾如係實在方准給予護照一謂婦女至該國後領事不時訪查曾否賣娼若敢故犯雖初次亦不寛宥當罰金自十元至五十元并收還護照驅逐回國 
[荷闌人數]  
　　西報載荷蘭國於本年一月一號時查明全國人口計男二百十一萬七千五百十三名女二百十六萬七百五十九口統共四百一十七萬八千二百七十二名口較之前年頓增五萬三千二百零七名云 
[婿水沈淪]  
　　蕪湖縣南鄉某氏婦有女年已及笄早年許字某甲爲妻甲本鄉愚加以門户凋零生涯落寞某氏母女遂有悔盟之意而無計可以去之日前暴雨河水陡漲母女商同將甲推入後門塘内遂卽淹斃事爲親屬所知詣縣控告鄒明府前往騐明當將母女帶案研訊鞭笞數百發宫媒管押候辦 
[金縷曲紀夢]  
　　背立銀燈畔黯覊魂絲絲縷縷化成幽怨團扇遮遮花掩掩難認徐娘半面兀自把柔腸寸斷義海恩山今在否同窮　 
途痛哭狂歌徧渾不似年時見重簾暗雨伊家院也曾經替調脂粉替拈針線飄瞥亦如飛絮影回首轉成悽戀空覺得愁深夢淺可嘆才人眞薄福只楞嚴一卷閒消遣爭抵似香巢燕○前腔哀感何能了葬桃花和風和雨落紅都埽花倘有靈花也泣憐我天涯憑弔辜負你舊情多少剩把平生湖海氣儘消磨一卷傷心稿種紅豆相思料補天翻被媧皇笑可如何紅粧曷嫁青衫易老天上人間無伴侣絶代傾城一貌恁棄置亦如秋草癡騃本來同性命願他生作個鴛鴦鳥也值得骨埋早太痴生高侣琴 
[上海廣肇公所經收廣東賑捐五月廿六七日第四冊清單]  
　　馮綸閣同文書局二户各洋一百元翁醉樓順源二户各洋五十元廣祥合冊五元怡昌信成廣發源同珍廣昌公和祥六户各三十元馮星衡匯安茂泰廣利隆遠昌隆發昌鐵厰利南七户各二十元蔡芹生昇利史東源三户各十五元廿翰臣信記長隆興合合記棧廣益鄧澤同梁天興黄泰記吉祥華昌萬利夏柱臣合記號十四户各十元遠昌號八元萬和廣生堂二户各六元南盛孫潤川建興祥凌昌隆同利馮順記梁耀田利亨昌祥記新利耀記廣萬源陳翼臣祥記新泗隆和昌歐陽梓陳西林歐陽章楊逹泉涂介之馮濟川坤茂源廣長興張利昌榮記陳宅信義堂廿八户各五元合順益盧旦初陳瑞亭保安氏霍我英永和陳立卿七户各三元麥星南無力子興隆發才福榮記蕭蔭昆義順鄧倬屏李庭芳盛耀臣蔡和興恆德悦昌新昌永裕萬益金玉楊澤廣吉祥公昌泰關鎭榮羅玉田張志田和利求安子陳雲崖鄧醇甫口七户各二元發芳齋一元四角和元陳澤生福和堂周聲濬甘蕙裳甘焯堂吳麗堂楊南村璇璣道院鄧明階鄭燮卿何鳳儀盧樂賓同九韋就開程成書蔡祖培陳前生周阿土吳鳴琛萬安堂廣謙和榮新富合全盛能記源昌廣泰和深記公信押人和堂澤記廣聚源唐錦雲梁頴川世五户各一元周鼎勲吳冠如鄭靄祥廖燦卿黄星衡廣豐生和萬昌百福堂昆記萬合唐　記十二户各半元 
[上海北市絲業會核奬籌賑公所施少欽經收山東賑捐五月廿八廿九六月初一初二初三第七百零四五六七八次清單]  
　　鎭江吉盈豐交來無名氏規銀一百零七兩三錢四分合二七寳一百兩朱時帆求母目復明五十元張小溪求妾目疾速愈十五元郁崇望崇階崇光崇禧求父病速愈十元求平安人十元不敢言名求妻李氏病速愈四元邱福泰兩元松郡無名氏病愈完愿兩元○養吾菴主經募昌册二千七百九十四號世澤堂五十元又募昌册二千七百九十一號吳煥文胡光賓程寅齋胡蘭叔吳三泰田毓文六户各一元以上兩册合來洋十六元○張預翁轉託友經募昌册二千三日零五號沈姓二元又募昌册二千三百零一號樂知書屋二元江賦脩二元不留名六百文無名氏五百文陸德和將琢成汪耀文朱莘樵汪再卿徐叔蓮六户各二百文以上兩册合來洋八元錢一百文○金匱學殷募陳裕慶殘七百文黄崇德五百文張玉峯五百文王懷琴二百文張一本一百文馬步雲一百文共六户合來洋一元錢九百文以上廿八日○同仁社潤欵助賑洋三十六元四開三元八開一元錢三十八文吳中不忍人求兒目疾卽痊二十元慈水晚香堂藥貲移助十元朱趙氏求肝胃病速愈五元邵秋蓀經募三元安徽倪守榜求妻鳳氏病保全愈無錫劍光閣主人麫資移助邵秋蓀經募吳立甫三户各二元抱璞山房一元隱名氏一元聊盡我心一元愧無力四開一元○高郵丁鏡齋經募第二十次羹記一元崇儉堂酬愿一元○黄渡草伯雲經募同二次册一萬四千五百五十九號續來卻病生春一元黄渡醮餘資移助一元四開雨元蔣朗山半元三户合來洋二元虚對開一元四開一元○張錫鶴募昌册一萬四千四百七十五號求如願齋二元○芝蘭室交來潤筆且賑謝筠亭八開三元錢三百三十九文王鶴笙八開三元錢七十文尤文欽八開四元錢一千零三十六文三户共來洋兩元錢二百四十五文○江霁青先生第十一旬醫金捐助錢七千二百文以上廿九九日○虞彦清爲弟足疾求速痊崇禮堂皖南善女汪門潘氏保男毓海無關煞平安好養陳姓四户各十元隱名士六元隱名氏四元患病經旬人醫藥資移助四元隱名氏二元代爲保平安二元吟芳廬二元槎溪張溯馮祈病卽愈一元鎭洋錢文淇祈病卽愈一元○唐昆華兄經募昌册一千一百九十一號綸福堂二元又一千三百九十三號慵全室四元又一千一百九十四號愛日廬四元又一千一百九十五號祖硯齋二元又一千一百九十六號種福堂十元又一千一百九十七號寳米八元又一千一百九十八號心太平寳六元又一千一百九十九號知非道人四元以上八册合來洋四十元○南翔席晋之募同二次册一萬五千六百九十三號暗香樓二元萬竹樓一元止石山房一元碧松舘一元四户合來洋五元○吳朗珊兄經募昌册一萬五千九百六十八號延陵寄舘規銀一百兩以上六月初一日○培德堂規銀五十兩第一期圖書集成股分票一張雷誦芬十元銅洋五元孫晋隆求妻病卽愈四元陳門汪氏求肝胃氣速愈日助四元補餘氏一元莊壽康一元逸民東洋對開一元○太湖救生局孫嶼芝經募昌册四千四百零四號吳廷徵十元○芝蘭室經募昌册一萬八百五十七號共廿二户洋四元錢六百四十五文以上初二日○種誠子爲求子似續事二百元玉山無名户代募五十元徐朗亭慈親病愈完愿二十元顧森書爲主人患病求速愈醫藥移助十元林氏完愿十元桐廬署二元聽春樓求己病卽痊本兩元汪爽菴求室人病愈一元求痊得痊客第三號月捐一元○陳保安徐步青仝募昌册一千六百八十六號陳保安代業師許夫子完愿十元又求身體强健七元聞幼村求繼母生母念家康健三元陳金鑣陳張胡黄氏陳金釗三户各洋二元徐步青二元六角金仁記丁淡雲陳兆霖徐九齡王汀秋合家增福高啓珍老當益壯房友生求本生無災無悔聞幼村求本身無病無災陳鴻壽求讀書聰明陳雅頭求無災降福陳小毛頭求無灾降福十一户各一元沈耕霞四角又徐步青募昌册一千六百九十號青蓮堂李三元談鹿苹一元以上二册合來洋四十四元○松愼書屋卻病延年之室一嗚齋默識軒四户京平銀二十兩松清室松勒軒京平銀十二兩以上六户合來規銀三十二兩九錢三分○邵秋蓀經募潘曾錕保子壽彭平安五元劉霄鳶一元高耕生一元句氏一元四户合來洋八元以上初三日 
[上海四馬路浦灘文報局經收廣東廣西賑捐六月上旬清單]  
　　初十日乍浦萬通醬園募申字五十號單萬記善記吳遠記李瑞記徐藕記徐幼記丁仁記羅玉銓八户各二百文黄歧秀三百文萬昌二百九十文何立記同泰張長生劉郁記汪選記永記永順坊李藴記盛泉記盛春記任悦記眞記徐楓記徐仁記王安記吳麗記吳雨記丁蘭墅顧德記丁梅墅陶柳記李維記陳益記徐烈記徐駿記北昌記萬北記東昌記萬東記董蓮記張正記張新記張石記吳江記李慶記徐琴記徐亨記徐艮記徐紫記李學記吳漢記李少記吳璋記昌記誠記四十五户各一百文共合洋六元○甯波利生洋行卓經募合源號愧無力乾茂號紫臣氏乾源號樹滋堂丁六户各五十元利生帳房進德堂卓二户各二十元振翎書屋唐榮懋號姜隆興號三户各十元和利號毛和順號丁集萊三户各五元永康號四元謙益號大亨通號嚴勉庭三户各二元順發號德祥號順益號源泰號武記號五户各一元共四百元内銅洋一元○徐春軒小洋五角鶴山樵子梁貽德堂應愷徽馬仰山求病速愈四户各一元○王尊勲翁募滬字冊四號冊王禮堂四元王植三譚國珍李翼堂三户各二元譚始端黄敬全甘茂經王尊盛四户各一元共十四元○姚鳳翽翁募同茂永二元乾豐號沈合興同順昌三户各一元無名氏愼康莊祥發三户各半元○滸浦裕通行募申字五十一號單裕通行二元曹雲溪金吟香無名氏三户各一元陳友梅潘菊亭陳鳳臯姚友山四户各半元共洋七元○蘇州左良煦翁募申字五十二號車趙居氏六元趙尤氏潘稼生胡聘之惲善卿趙曾三五户各一元黄徐氏潘程氏二户各半元共十二元○婁江南森清月孟岑氏六元常州武進縣署郁三元荆溪泰來典募二十元謝筠亭翁募五十元無名氏各友五元京江棧募申字五十二號單京江棧孫氏二户各五元李匠香陸雲清二户各二元王雨臣潘榮滄尹安吉三户各一元共十七元○保善堂無力女氏二元小洋二角○蘇州文報局募古武居江祥十元吳門覺遲子十元馬仁德八元又常熟徐朗岩翁募省吾居十元共七十八元○王祥順募申字五十三號單王榮和戎泳與唐萬成鄭隆泰陳德興奚天祥劉長順祥泰朱德興五順公同泰十一户各二元共十一元○蘇州尤經募申字五十四號單留蔭山莊十元留耕堂和記堵本堂留耕堂三户各五元耕心堂倪留耕堂李梅花書屋李三户各二元何暈記三元留餘舊屋一元又募十五元共五十元○硤石廣生號衆友一元錢五百五十文吳升甫對開一個蘇壽竹一元○屠鎭夏起鳳堂去邪降福五元程楊氏一元○杭州存養齋十元貧賤人二三子七元西湖有心無力人三元○杭州金履之翁募申字五十五號單吳漢之正順堂史二户各一元沈子駿顧福欽方氏紅杏仙舘四户各半元江湖散人四百廿文兆生記耕心堂萬二户各三百文慶德堂余王氏裴心農沉香主人孫琴齋無名氏六氏各二百文共合洋六元○本日共收洋七百廿三元銅洋一元小洋七角足對開一个虚對開三個錢五百五十文○本旬共收英洋七千六百零一元又足對開五個虚對開八個小洋六十五角折寳洋十一元四角五分又銅洋十七元爛板洋一元折實洋四元三角又規尘銀一百九十一兩五錢折換洋二百五十八元七角八分又八折飾銀三兩二錢七分現銀一錢四分折換洋三元七角二分又錢十二千二百六廿二文折換洋十元另八角五分六共合收七千八元九十百另一角連前共收洋一萬二千七百九十六元另一分初三日解五批洋二千元初四日解六批洋二千元初七日解七批洋二千元初九日解八批洋二千元四共合解洋八千元連前共解過洋一萬七千二百六十二元 
 
 

Page 11

 
 
[光緒十一年六月初五日京報全錄]  
　　宫門抄○粤督張等奏爲叅革知縣審辦片○又奏叅革遊擊遞籍片○湘撫卞奏報交缷督篆回本任日期摺○雲督岑奏爲續請議卹片○漕督吳奏請分别核奬更正片○粤督張等奏請停撥帑息銀兩緣由摺○大臣錫奏叅革委營總並揀員接管夾片○六月初五日刑部都察院大理寺正黄旗值日無引見○莊王桂公各請假十五日○内閣奏泒騐放之王大臣派出肅王靈中堂徐桐徐樹銘○八額駙請假十日○召見軍機恩中堂○○張之洞等片再候補知縣王楙官自前年秋間委辦各炮臺工程經手欵目甚鉅臣之洞訪聞該員有浮冒情弊當經傳到面加開導令其據實自首該員狡辯不服現經密委廣州府知府蕭韶查覆弊端顯著爲數甚多亟應澈底清查伏思砲臺工程何等緊要廣東籌餉何等艱難臣等夙夜焦思外憂軍實内軫民艱方深疚愧乃以錙銖羅掘之資飽貪吏谿壑之欲價欵旣有虚浮臺工必多偷減實堪痛恨相應請旨將王楙官先行革職以便嚴行審辦查明侵冒若干如數追繳理合附陳伏乞聖鑒謹奏軍機大臣奉旨王楙官着先行革職嚴訊究辦餘依議該部知道欽此○○張之洞片再粤省防營衆多時虞滋事本年二月間經臣訪聞有外來武職假冒營官率匪勒詐情事當飭中軍官前往查獲藍翎儘先遊擊蕭慶勝一員發交營務處訊明該遊擊係湖南邵陽縣人光緒八年春間來粤投營未經收留於本年二月二十二日邀同湖南散勇陳起鳳等四人假造號衣至西關陳塘街娼寮聲稱係親軍營營官奉差查拿妓女送官意圖娼寮多給銀錢始行放回正喧鬥間街坊人等知係訛詐集衆喝捕中途將妓女截回該遊擊當卽逃逸旋被查獲供認不諱並獲散勇陳起鳳一名供詞相同查騐該員奬札尚非作僞除飭縣將娼寮查封隨同滋事之散勇分别懲緝外查該遊擊冒充營官紏夥訛詐實屬刁劣營混有害軍律應請旨將蕭慶勝卽行革職遞籍交地方官嚴加管束奬札照案查銷謹附片奏陳伏乞聖鑒謹奏軍機大臣奉旨着照所請兵部知道欽此○○頭品頂戴湖南巡撫臣卞寳第跪奏爲恭報微臣交缷督篆日期仰祈聖鑒事竊臣於光緒十一年三月十四日准吏部盜開内閣抄出二月二十五日奉上諭卞寳第着回湖南巡撫本任湖廣總督着裕祿署理等因欽此當經恭摺叩謝天恩並將經手事件逐一清理兹署督臣裕祿於四月二十日行抵湖北省城臣於二十一日謹將湖廣總督關防並王命旗牌文卷等件委署武昌府知府李有棻署督標中軍副將汪迎順齎送署督臣裕祿接收臣卽於是日交缷束裝起程前赴湖南巡撫本任所有微臣交缷日期除恭疏題報外理合恭摺具奏伏乞皇太后皇上聖鑒謹奏軍機大臣奉旨知道了欽此○○岑毓英片再各營瘴故員弁迭經臣附奏請卹在案兹續查有貴州補用遊擊倪連陞副將銜補用都司捷勇巴圖魯張有福遊擊銜補用都司李國俊補用守備任占鰲雲騎尉世職李殿臣田保清袁文暉守備銜補用千總劉秉忠萬正國補用千總李應學把總張照榮張清成姚啓福李維浩沙興才丁燦昌朱耀雲楊域王榮貴外委蕭光照楊爲模武舉韓文清六品軍功武生譚所寳貴州補用州判黎暎棠補用縣丞郭啓賢候選從九品劉雲清燕顯宗六品銜廣西文牛莫與莊廣西文生黄永慶雲南文生葛永春七品軍功莫雲安等三十一員名均在營先後瘴故據記名提督何秀林吳永安楊國發總兵丁槐等呈報前來臣查該故員等隨征外域染瘴捐軀深堪憫惻合無仰懇天恩賞准勅部將倪連陞等三十一員名分别從優議卹以慰忠魂謹附片具陳伏乞聖鑒訓示謹奏軍機大臣奉旨倪連陞等均着交部從優議卹欽此○○吳元炳片再光緒七八兩年安瀾奏奬案内候選知府宗丙壽江蘇試用道庫大使時慶璋均請以本班先用江蘇試用縣氶楊凌漢請俟補缺後以知縣用經吏部議奏宗丙壽應查係何項候選時慶璋楊凌漢應查係何年月日到省覆奏核辦等因經前漕臣楊昌濬轉行查覆宗丙壽係告近選補米脂縣知縣丁憂服滿起服應歸入開復班後一班選用時慶璋於光緒二年七月在安徽報捐未入流四年六月在江甯晉豫賑捐局報捐道庫大使指省江蘇是年十一月在臨淮糧台捐免騐看該二員均未到省先在河工出力又知府銜南河候補同知涂祺年請俟補缺後以知府補用經吏部議准惟該員係知府銜悮書知府用應請更正底銜理合附片具陳伏乞聖鑒勅部分别核奬更正施行謹奏軍機大臣奉旨吏部知道欽此○○兩廣總督臣張之洞廣東巡撫臣倪文蔚跪奏爲粤商承領帑本息銀全完無欠懇子停撥並奉撥本年京餉帑息項下銀數不敷擬在鹽課項下湊解足數恭摺具奏仰祈聖鑒事竊據兩廣鹽運使瑞璋詳稱案照光緒十一年京餉奉准户部咨行奏撥廣東運庫帑息銀五萬兩業經該司於起解本年第一批京餉案内籌解帑息銀一萬兩詳請奏咨在案溯查帑息一項係於雍正七年在各標旗營存項内撥出銀二十三萬二百四十五兩二錢五分四厘分給省潮各商承領每兩每月輸息一分五厘内省河各商承領本銀二十一萬五千二百四十五兩二錢五分四厘潮橋向商承領本銀一萬五千兩計自雍正七年起至咸豐九年止除陸續完過息銀四百餘萬兩外尚未完息銀九十一萬三千一百四十七兩八錢五分二厘咸豐十年前兩廣鹽運使羅勲以粤省迭遭兵燹地方糜爛從前承領帑本之舊商多已逃亡故絶查明前項息銀内省潮無商懸埠共未完銀三十一萬八千七百八十兩五錢九分六厘均屬世遠年湮久成無着　省河招回新商之埠未完息銀五十九萬四千三百六十七兩二錢五分六厘雖已招有新商惟各商均非原領本銀之人責令認還舊商懸欠原係代人賠累擬援照閩省鹽商欠完課成案提木停息分年完繳詳經前督臣勞崇光撫臣者齡奏請將原發帑本及省商各埠未完舊息共銀八十二萬四千六百一十二兩五錢一分自咸豐十年起每年提銀二萬兩先行歸還本銀接繳舊息停止新息其無商縣埠所欠息銀俟招有新商照案續辦隨奉准户部議覆以所請每年繳銀二萬兩年限過寛行令自咸豐十年起每年完繳銀五萬四千九百七十四兩零分作十五年本息一律清完其無商懸埠舊欠息銀並令赶緊招商分年匀繳嗣於同治三年間又經前兩廣鹽運使方濬頣以前項帑本息銀部議每年繳銀五萬四千九百餘兩商力實有未逮所有前項帑息内除同治元二三年先後解過京餉銀一十三萬兩外其餘所欠帑本息銀擬白同治四年起責成各商每年籌繳銀三萬兩仍照閩省成案歸本停息其無商懸埠舊欠息銀俟招有新商照案接續提繳等情由司解經前督臣毛鴻賓署撫臣郭嵩燾會同具奏奉准户部議覆令將帑本銀二十三萬二百四十五兩二錢五分四厘並除解過京餉下欠之舊息銀七十八萬三千一百四十七兩八錢五分二厘無論是否懸埠均責成現辦各商遵照原限每年交銀五萬四千九百七十餘兩勿得絲毫蒂欠等因均經飭行各商遵照完繳在案伏查前項省湖各商原領帑本及積欠舊息自同治四年以後起計尙應繳銀一百一萬三千三百九十三兩一錢六厘迭經各前司及該司設法催據各商陸續壽解現已一律清完内除同治四年起至光緒十年按年奉撥帑息銀五萬兩解宗京餉計共解過京餉銀一百萬兩外尚收存未解尾數銀一萬三千三百九十三兩一錢六厘今光緒十一年京餉奉行奏撥帑息銀五萬兩所撥已逾原欠之數除將帑息尾銀儘數解清外尚不敷銀三萬六千六百餘兩查前項各商承領之帑本息銀旣已清完不敷之銀無可徵解惟重關京餉要需雖本欵尾數不敷自應另籌解足該司現擬在於鹽課項下湊解銀三萬六千六百六兩八錢九分四厘連帑息尾數銀一萬三千三百九十三兩一錢六厘仍遵限分批解銀京以敷原撥五萬兩之數以後帑息一項應請停其指撥所有省潮各商承領帑本息銀現已照案掃數全完並無蒂欠懇予停撥並奉撥本年京餉不敷擬在鹽課湊解足數各緣由詳請具奏前來臣等覆查無異除咨明户部外謹合詞恭摺具奏伏乞皇太后皇上聖鑒勅部查照施行謹奏軍機大臣奉旨户部知道欽此○錫綸片再奴才竊查得選鋒右營委營總花翎三品頂戴索倫廂黄旗佐領訥們泰近來漸染嗜好廢弛營伍當此整頓邊防舉辦屯政在在均關緊要該員似此怠玩若不叅懲恐滋效尤相應請旨將委營總索倫花翎三品頂戴鑲黄旗佐領訥們泰卽行革職以示懲戒除將該員所遺委營總之缺揀員接管並行查照外理合附片具奏伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
   
 
