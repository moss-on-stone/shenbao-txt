# 1886 - 7 - 4904577

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售摹繪精工着色鮮麗早已不脛而走惟神像尚未全備或以爲撼茲復不惜工本請顧患卿先生錫别出心栽另　生面其中神像較前增至數倍山水則森森可愛諸像更奕奕有神工緻精雅有目共賞懸之堂中可以使敬神如在之意油然自生刻已用照相石印成軸卽日出售每幅着色者收回工本洋一元三角水墨者洋五角裱成者洋一元六角五分售處仍照曩例諸君幸卽賜顧爲盼 
[新印名人墨寳屏軸楹聯出售] [  申報舘點石齋人主啓]  
　　茲有新印俞蔭甫太史手書白紙十言四尺篆書楹帖每副洋二　已裱者洋四角又王仲山先生行書屏條每堂洋三角五分已裱者洋八角又吳淸卿都憲三尺六條篆書琴條每堂洋三角五分已裱者洋八角又文三橋先生行書立軸每張洋一角五分已裱者洋四角五分卽日出售售處照售諸君幸卽賜購爲荷 
[常熟經售申報書畫處] [  申報舘主人啓]  
　　常熟城内市前街抱芳閣書坊現爲本館代售申報及申報館點石齋兩處所印之書畫碑帖等件其價悉照仿單並不增减如虞山一帶貴仕商意欲購取祈就近向之價買欲看申報亦可向該坊訂定自當按日送閱不悮 
[六十二號畫報出售] [  申報舘主人啓]  
　　緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫　繪有緬之都城宮室與其執政之宰臣使臣出鎭之武將兵弁等圖本齋一一照繪列入畫報幷爲述其崖略以饜觀者之心報首晝譜兩圖爲管君劬安所繪後附淞隱漫錄圖說一則准於二十六日出售此佈 
[論嚴防放火] [  山陰述蕺子稿]  
　　火之爲災也無地不當防亦無人不知防爲官者三令五申告戒其民而使民知所防爲民者亦謹愼小心周視户灶以白防其家而獨於匪徒放火則不特爲民者所不及防亦爲官者所不能防非不能也蓋惻隱之心存於中而誤之也愛克厥威而施不忍人之心於匪徒斯良民無由安枕矣近來朔風凛慄歲已云寒彼短褐不完者御冬無計無一椽可蔽無一飽之計見人之温飽有不勝其欣羡扼腕咨嗟而幸災樂禍之心油然以生固非特穿窬胠篋已也前日小東門之災焚去房屋數百間次日閱公堂案搶火之事多至十數起此等槍火者未必皆卽放火之人然未必不能爲放火之事夫人不幸而遭災突如焚如頃刻而家貲蕩盡雖有鄧氏銅山郭家金穴一轉瞬而華屋盡作坵墟珠玉皆成瓦礫有心人方將憫惜之不遑乃若輩視爲圖利之藪競施劫奪是豈尚有人心者哉人而無心則亦萬物中之一耳與禽獸相去　 
無繼又何事不可爲越三日又有阜康里之火彼處房屋大半空閉遂　疑匪人縱火者雖無人目覩而其事賢有可疑火起於空　豈眞天降之禍哉上海救火之器神他處爲靈捷亦視他處爲周備火鐘一鳴水龍蜂聚且　保險之家其人之救火也更力何者表火道何者殺火勢事各有專司故撲滅易於他處乃火政雖嚴火災特甚豈非放火者之衆耶雖起火之由未必皆係匪徒之下種乃火多起於空閉之屋非放火而何公堂獲此等匪徒不過予之以笞　枷號之罰若輩愍不畏死豈懼此扑作之威吾謂火災之不靖其弊在于爲民者防之不嚴爲官者辦之不重夫所謂重辦者非必加以法外之酷刑也盡法以治之而已查律載兇惡棍徒糾衆商謀計圖得財放火故燒官民房屋並街市鎭店人居稠密之地已經燒燬搶奪財物者均照强盜例不分首從斬立决有因焚壓致死者將爲首之人梟首示衆若本非同夥借名救火乘機搶刼財物者照搶奪律加一等治罪其惡徒謀財放火有已經燒燬房屋尚未搶掠財物又未傷人者爲首擬斬監候爲從下手縱火者枷號兩月發近邊充軍定律之嚴也如此奈何僅以枷責了之彼匪徒知法止於此則不惜　身以試矣夫人孰不貪財然亦孰不畏死彼所以敢於放火者正以刑法之輕有不足以動其懼心者耳若盡法以懲不稍寛貸則孰不自顧性命又豈敢再蹈前轍以取殺身之禍哉稂莠除雨嘉禾生汙濁去而甘泉出小懲大戒易有明　凡懲棍痞皆當如是而懲放火之匪更不得以煦煦爲仁子產曰爲政莫如猛非言酷也猛以濟寛庶幾匪徒知懼而　 
火患或可稍殺耳然此皆懲之於事後而警其將來者與其懲於事後不若備於事先而欲備子事先則必嚴加防範其　當奈何則必每有空房多派人巡視照料而後可夫上海租界之屋未必皆居者之產業多係租賃房東蓋數間屋出　於人坐收其利而鱗次櫛比之中未必皆有人以實之無人顧問則封閉之雖終歲不加修理成間數日或一月始一察視而匪徒得以種火於其中矣吾思房東以房屋爲業屋燬於火則彼將失其業豈肯以無人租　而遂　如敝　耶蓋其所以不加顧問者有所恃而不恐耳其所恃者有數端則恃屋皆係保險雖燬於火尚可索償於人臨街之屋則恃有巡捕之梭巡里巷之中則置管門者以司笞鑰有此數者所以置空屋於度外耳然屋旣保險固可索償然或未必　如數卽如數以償亦必重費一番葢造之精神出租之期又必更遲數月此何如不燬之爲愈乎至於恃巡捕則匪徒每伺巡捕之隙恃管門之人則一巷之中而　開一二門並無旁通之處或尚可以周閱若名雖爲巷而其中無異於人達之逵九達之衢管門者不過一人或數人空屋一二間或不難於照料若多至數十間則匪徒匿迹其中又孰從而知之卽不至放火而窗櫺雜物必多遺失爲房東者曷不於空閉之屋而宿人於其中否則每夕於管門之外另派數人啓鑰審視則不至有意外之變矣然此皆房東之事出至保險之家旣爲風火攸關而救之于臨事何如防之於　事見有保險之屋而封閉者每夕派人恊同房東周視省察則不至有賠償虧本之事矣如此則防火之事畢匪徒無從下手而居人可以無憂矣豈非弭灾之至計乎風高物燥火易成災吾願以此言與留心火政者一再商之 
[本舘接奉電音]  
　　昨晚十點鐘時本館駐京訪事人飛電傳來本月初二日上諭三道敬謹譯登○十二月初二日奉旨何桂芳補授順天府丞欽此同日奉旨文綱着補授户科掌印給事中欽此同日奉上諭穆圖善奏籌俻銀五萬兩解交海軍衙門應用等語穆圖善籌備要需洵屬急　著賞還巴圖魯名號並交部議叙欽此 
[電音彚錄]  
　　上月三二日倫敦發來電音言埃及亂黨經英將統兵擊敗刻下皆紛紛逃往埃及之東瓜拉地方又云賽蒲兩國自停戰以後現已各派一人會同商議或不難載戢干弋也 
[口近聞]  
　　聞有英國兵船一艘駛往鎭江盖因鎭江人有與外國教帥齟齬情事故派兵船前往察看也 
 
 

Page 2

 
 
[京畿多盜]  
　　東直門外鄉下某姓烟寮一室烏雲門常如巿寮主人多財善賈囊槖頗充以致宵小埀涎已非一日前月某日晚四史時突來數十强人毁門而入家中所有槍擄一空洎官役聞警兠拿早已去無蹤影窮追十數里無奈空手而回刻步車統領已將東直門外千總　去頂戴以警疎虞復經城憲勒令東城外坊副指揮宋君荔夫於一月内將賊緝獲說者謂某姓以雅片起家毒霧沈霾　人不少悖入悖出理　宜之獨是京畿重地竟容匪類横行捕務之疏亦已一斑可見矣○永定門外南城外坊坊署　後有一雜貨店寥寥資本苦博蠅頭店主人衣於斯食於斯已歴數十寒暑　上月初九日四更後突來匪類多人皆花布蒙額手待槍械將店中財物搶掠無遺該署差役聞之奔來掩捕見賊持械未敢近前旋向各處　聚兵役復來則諸賊已鳥獸散矣颏已報明坊官詳城緝捕○上月初五日二鼓後有盜多名至宣武門内魏英見胡同南首某宅躍上後房意圖劫掠適有一大梆步甲偃臥于此聞警高呼被盜以磚塊擲中頭顱痛極倒地幸有　兵巡夜至此見步中横臥階除　之血流遍體當卽以布裹其傷扶掖至口外堆房飲以熱水待其淸醒問悉前情赶卽飛報本管地方官廳步軍校調兵往捕早已蹤跡毫無因申請通飭緝拿未卜能否弋獲步甲頭臉浮　尚無性命之虞而官廳反責其疎防痛加申飭眞苦上加苦也 
[柳口采風]  
　　高麗電線竣工後總辦佘澂甫觀察已于十月底遄返天津紫竹林電報局于十一月初十十一等日竟夜不停輪班承値傅聞因悮入謠言致有此舉云○遣撤各營營官除歸田外多派充先鋒官一　軍務　作營　錄用俾得一枝可寄免致三帀無依傅　之體恤屬僚亦云至矣○各營派買馬疋已於冬前陸續買回除倒斃三成購補足額外餘皆汰且衰老者售　　間充種地拉車之用今年麩料頗貴乾草尤甚以致購者寥寥馬價遂較常大贬嗟乎千金巿駿亦重其骨格超群耳倘戀戀于機豆微　漸致骨衰筋弛又安得邀孫陽之顧處之大閑哉駒齒易增眉漸改拈殘　管行自傷已○粥廠於上月初旬照常開設各廠情形一如舊歲西關各　店租住　民滿貼濟急局字樣每日早晚由廠中人挈粥赴店計口均分以免人多生事法最善也今歲災區較廣需賑尤多各處之扶老携幼陸續來津者大有在坑滿坑在谷滿谷之勢司　憫　困苦不忍令往返徒勞遂派員分往四鄉截　並查勘災重各鄉籌資散賑云○上月十七日天氣陰霾朔風撲面至午後六出之花飄如柳絮疎踈數點旋卽消融說者謂津地今冬第一次得雪是不可以不記 
[粤東近事]  
　　倪中丞近抱淸恙聞已具摺請假二十日藉資調攝○虎門砲臺自和局成後一律改作刻下工程已竣上月十五日彭雪帥乘船前往履勘聞砲臺規模仿照洋式工料亦極堅實辦事各員已由督撫兩院記功超委○近日搶案時有所聞張制軍札飭鄧鎭戎　邦　南海番禺順德三縣要口添設巡船以資巡緝鎭戎奉檄後卽帶同勇丁馳往布置矣○水年夏間各縣被水督撫兩院疉經委員查勘惟受災輕重各員禀報　同前日兩院再委幹嗣馳往查覆以重民瘼○時値隆冬被水灾民無食無衣殊堪憫惻聞　某巨商欲集貲　各巿鎭設廠施粥俾窮黎得以餬口此舉若成誠莫大之功也○西瘦下某姓夫婦本相得一日早起見床頭人已失所在偵騎四出蹤跡渺然惟婦與隣人某甲時有通訊遂疑甲拐逃控甲於官甲因此被囚或謂婦之逃與甲無涉云○雲貴總督岑宮保有公文一角委員齎送到粤　交制府請造抬鎗藥輝各項張香帥　　飭增步機器局限期製造以備解往○城隍廟前賭館林立前日有無賴數人因索規　遂互相鬥毆鎗炮齊施如臨大敵適繼軍憲出衙客在輿内瞭見喝令拿人差役向前追截拿獲二人交縣懲治○番禺波羅鄉前因演戲滋事傷斃數人業經報官存案而各屍親不候官斷時復尋仇裘邑宰訪聞于十七日帶同差役彈壓幷拘拿兇犯○前日有某營兵至某店購物因換私錢起釁竟將店夥肆區毆鄰代抱不平將勇扭營中禀知統領統領大怒責勇軍楓五十幷揷耳遊未一時見者咸頌軍令之嚴○小新街某家招聚匪　設局騙賭街隣惡之下逐客令而賭棍仍置若罔聞街隣遂禀保甲局由局員帶同勇丁往拿賭匪一名枷號未衆○沈芸閣方伯卒於粤藩任内　擇於十一月十八日領帖其靈柩定于十二月初旬附輪回籍○藩署添建轅門一事前已列報兹聞此議已成不日卽當興工矣 
[竹西閒話]  
　　揚郡捕役中隱語謂妙手空空兒於天將曙時竊取物件者爲露水黃昏時者爲燈花上月二十五日天甫黎明鄉人已陸續趕集徐凝門守弁因飭勇持鑰開城回顧間官廳中茶壺等件忽已化翼而飛隨卽四出追尋得於廳旁小巷中獲住一露水人　俱　無可枝梧　卽交坊保管抑詎該竊痛哭哀求自甘領責不願交保弁令反接其兩手懸諸官廳簷卜狂呌不已聲如斬豕過者聞而不忍代爲緩頰囑具不再犯竊甘結縱之使去說者謂該竊不願交保者緣坊保之私刑較笞責更難忍受也○某匠頭之子某甲不務正業　喜冶遊一日竊取乃翁工價手摺潛向某銀鋪支付朱提百兩偕友某乙效杜牧之尋春未及數天揮霍殆盡不圖乃翁非但不能管束其子反遷怒於乙跡至某茶社一言不發遽將板凳向乙劈　摔來乙反唇相稽漸至互相毆擊旁觀詢悉情由羣焉鼓噪翁碍於公論始忿忿而去揚言仍欲涉訟公庭噫子不教父之過古語　然責無旁諉何老犂牛竟聾瞶若斯 
[刑司判案]  
　　前月晦日有英國兵船上之兵丁在途因醉滋閙爲西包探載德所見上前拘拿該兵解腰間所繫皮帶向包探肆　卒被該包探所獲前日解往英刑司訊斷該兵認有毆擊情事因醉後故不知如何毆打但言我之滋閙實中該西包探所激而成刑司驗該包探尚未致傷惟　　不應醉後滋事判管押一禮拜以儆 
[南令騐屍]  
　　兇犯汪金寳病斃獄中莫邑尊申請本府札委隣封相騐等情已列前報昨晨八點鐘時南匯縣祁西垣大令帶同刑仵書役人等來滬由大東門外大碼頭登岸逕赴縣署内監相騐邑尊委許捕廉幷飭原差在監同候大令先詰同號監犯據稱汪實因瘋斃命詰之禁卒人等亦稱並無凌虐事情遂命　作如法檢騐委係因病身亡大令又離坐親視無悮卽飭　殮發封發壇標記事畢親赴土地祠拈香復入署拜會邑尊邑尊設筵欵待至下午兩點鐘始興辭而出仍坐原船回南 
[失火卽熄]  
　　昨日午後三點　鐘時　城大南門外桑園左近某姓家因遺火積薪霎時烈焰飛騰冒穿屋頂該處地甲立卽鳴金報警三善堂水龍近在咫尺首先奔救洎保安會等各洋龍相繼赶到早已烟消火滅計焚去房屋二間廿三廿七鋪巡防局員帶勇前往彈壓故搶火匪徒無從混跡云 
[造房案結]  
　　徐子衡控木工蔡雲祥造屋停工蔡續控葉昌期卽葉月山掯勒造價並疉訊情形節經錄報前日下午帮審委員王鴈臣　 
司馬升堂覆訊葉訴稱奉訊斷繳之　除陸續措繳外尚少一百八十二元現亦備齊呈案計蔡姓工料洋九百八十二元已如數淸釐叩將房契給還收領司馬問蔡曰葉現將造價如數繳淸在案在爾之房屋可曾造竣否答稱房屋已完惟門窓尚去裝好請將葉姓繳價給領俾可購料竣工司馬謂爾將房屋赶緊造完來案領銀蔡懇之再三司馬准于葉所繳洋内先給五十元具領徐又稱當蔡包造之時議定造價一千二百五十千嗣因浩價不敷遂將未竣之屋抵歸葉姓管業其造價均歸葉姓劃付蔡收後蔡所用本料較之承攬　符奉飭官近估値洋九百八十二元現在葉除繳蔡造價外照原契尚應找小的洋一百餘元俾　具領在房契據司馬問葉作何料理葉供無力補繳司馬謂徐曰爾可速卽改換新據 
 
 

Page 3

 
 
呈案再將舊據還兩造均唯唯遵斷司馬着分别具結存查 
[在押吞烟]  
　　周浦人張坤培與高橋人陳范氏爭扭中捕拘案經羅太守訊供管押俟補提同安祥棧主婦大阿寳到案再訊等情節經列報前日由張之岳父某甲至班館探問將婿申斥一番張以受責後兩腿腐爛　不可當乞阿家翁代購鴉片二錢藉消岑寂甲允之詎張俟甲回立將洋烟吞下幸爲看役所見急告原差飛請陳君竹坪救治嘔出烟膏隨將情禀知羅太守太守飭張交保養靜候傳訊 
[剪却靑絲]  
　　甯　李陳氏至英公堂稱小婦人家在甯郡南涇丈夫李光耀現在虹口開設西國成衣鋪嗔我不能生育擬欲售人小婦人自思年近半百何忍另抱琵琶與論逞蠻因將頭髮剪去願出家以了餘生叩請發往庵院羅太守問發堂何如答稱或發淸　堂終身守節　所自願太守隨飭値日差帶該氏至　書房明白繕呈情節候傳夫男訊供核辦 
[控案不倫]  
　　無錫人某甲扭同鄉某乙至英界公堂訴稱小的向開木作外甥與乙私備刀槍將爲大盜恐遭波累扭請　縣重懲乙供小的開設鐡店伊之外甥係小的之婿在店　理伊時常向借錢文今又騷擾不堪無奈互扭至案甲稱我與伊交涉之事曾在原籍涉訟現有無錫縣堂斷抄呈羅太守以甲所供　倫着與乙自行投縣呈控 
[投訴情由]  
　　昨晨翁太守臨捕房發落各案畢自高家行人趙寳福投案訴稱小的在南市萬裕醬園爲出店兒子渭榮憑媒趙坤和包雲山娶陳氏爲妻結褵有年媳終不安於室　回滬上母家今春兒子前去迎接被伊家母女兩人設計灌以藥酒致回家後頓爾痴呆嗣卽延　療愈四月間又去迎　媳竟持刀恐嚇經地保顧調梅出塲調處後致信小的得知媳婦不端之處遂於五月十二日親自到滬將媳捉回後華心如假　蒲扇爲名沿村呌賣旣又扮作走方醫生手搖虎撑將媳張誘至八月二十四日晚上趁人孰睡竟爾捲逃　銅面盆銅花干脚爐銅杓棉被三條俱經捲去今知因陸伯勲捉奸之事涉訟公庭因此來案伸訴太守問爾子何在答稱在吳淞酒店内爲夥太守着於明日投公堂候示 
[冒作家丁]  
　　翁太守　聞某甲冒稱家丁在小東門某婦所開烟舘中圖吸白烟索借洋元遂密飭捕頭派包探探等將甲及陳金　奚銀和戴王氏三女拘押捕房昨晨太守先提三女詰問金珠稱蘇鄉人於十一月二十四日來申本擬傭工丈夫陳理堂在鄉耕種銀和供稱傭於英界祖母在小東門外開設烟寮時去探望戴王氏稱小婦人開設小烟館翁太守問戴曰爾家有二寳者實係何人答稱是女兒現在有病太守問尚有阿秀阿　兩人作何事業答稱並無其人太守謂今日姑問爾可有人到爾店中吸白烟三人供語含糊太守謂不妨直說此人到爾等店中說在何處可僧借去洋元戴王氏及銀和同稱伊云是城内某公館家丁共五人兩人在外太守問來過幾次可是常來載　氏稱來吸過一次烟未曾　鈔並不借洋銀和稱來吸烟三四次並未惠鈔反欲借洋太守謂爾等爲何任其白吸可識此人面貌否答稱認得太守着將甲提案問三女曰吸烟借洋者可是此人答稱是太守問甲究竟取過洋元否甲供一日路遇楊九身無錢文故曾借用四開洋一枚隨卽還去太守問楊九可是鐡廠中人答稱不是在日暉港營中太守謂三女曰伊已承認取過四開洋一枚爾等说不必狡賴遂着將甲及三女分别管押 
[邑尊騐屍]  
　　上月三十晚有一安徽人至新北門外法界西興聖街五十九號門牌寳順客寓中借宿至十二月初一晨出外傍晚而回寓中人聞聲息有異當卽察看似發烏痧寓主呂順寳遂　薙髮匠爲之挑治延至昨日黎明斃命由呂報捕房捕頭卽飭包探孫寳生報縣　　幷往該寓詳查據云其人有藍布手巾包一個内錢六文信一封自叙李姓名長松年三十二歲前在福建當勇遣撤到滬有友在　聞已物故上海祗叔子吳松亭住城中計家弄此外别無親友現在病入膏盲不能過活等語上海縣莫邑尊隨于下午西點一刻帶同　　書役　等親臨相騐捕頭帶同中西各捕幷嚴孫兩包探分往屍場彈壓十二鋪　甲金文亦在屍場伺候邑尊先傳地甲詰問情由又　寓主詳訊死者得病情　隨飭抬屍檢騐仵　喝報的係發痧身死當卽由堂民殮加封發壇標記復傳當晚挑痧之薙髮匠周紀林詰間據供急痧甚重以致無效隨卽排導入城報時鐘已鳴五下矣 
[英界公堂瑣案]  
　　一百十二號華捕禀稱昨見多人聚賭拿獲四人其中王阿永前曾犯賭送案責懲幷獲賭具呈案土等同乞施恩羅太守隨判于責二百板餘各責一百板以儆○王張氏訴稱前日至親戚家吊喪墮落珠環一只時王慶祥在旁諒必被王藏匿及向之索取計以酬勞土終不肯交還爲此交捕送案　供躭擱親戚家烟舘中氏先環後見我衣衫藍縷疑我竊藏實則並無其事維太守以該氏指竊無憑碍難准理姑飭差同王前往問明星否規矩之人再行候示○長利洋行西人訴稱譚阿六租住我行房屋現因退租前往察看見門已破壞地板亦被踏碎索賠不允反敢逞蠻垃破衣服爲此鳴捕拘譚夫婦到來譚同妻李氏供小的租屋開張粥店兹欲搬移伊竟妄索賠脩門板與論　毁什物小的决不毆伊羅太守飭差前往察看旋　該差禀稱門係舊壞板　撬損粥店什物果有毁壤之處太守隨謂該西人雖稱碎衣然粥店什物亦被毁壞兩不准追命差伴謂立卽移去觀審人咸頌太守之明○華捕禀稱趙金保行竊瞿金三之衣服質洋一元錢七百文王阿標冒充探夥　趙索洋一元爭執間被小的拘入捕房將贓吊出錢洋一幷呈案瞿投案申訴前因趙供行竊後被勒銀洋王俯首求恩羅太守隨判王笞責百板趙管押七天贓交失　錢洋還押鋪○嚴仁卿訴稱孩子姚小狗來竊水烟袋獲住人贓交捕送案姚供無心悮取羅太守飭責手心五十下交　母領回管束贓給嚴領○某甲訴稱昨夜在丹桂茶園觀劇因茶房來遲被我擊碎茶盌茶房徐阿得索我賠償爭執　園主到來囑徐另行備茶不料徐反以我掌伊之頰不肯干休又與尋釁致我失去千里鏡値洋二元索償無着交捕送案徐供伊拍碎茶盌又掌小的之頰故與理論並不見有千里鏡羅太守着徐賠償徐稱無力太守判掌頰二十下 
[法界公堂瑣案]  
　　煤炭店張廷采糖行鄧永發米店沈春山肉莊劉桂榮同稱我等與法馬路三百七十四號門牌李同興糕團店在來被欠錢文刻該店已倒閉潛逃請爲追繳翁太守問屋是何人之產答稱高易洋行太守謂爾等暫爲退去各將所欠數目聞明另行其禀幷著包探將該店生財先行檢點○搶火案内之沈桂福昨經太守提案飭責二百板從寛免枷 
[美國監督會同仁醫院記]  
　　同仁短院之設也始終於同治六年丁卯歲於今十有九年矣誠念夫上海一隅自華洋互市以來百貨雲屯雨集紛華靡麗之習中於天下其間或爲聲色貨利所蠱惑或爲陰陽寒暑所感侵初則僅染微恙繼則釀成痼癖凡作覊旅者往往鮮托身醫治之　遂至一病不起有心人盡然傷之爰集同志創設是院延泰西良醫主其事遇有貧病不能自備醫藥者咸許報名入院院之東偏有屋　楹爲病者駐宿之所逐日醫士　視按症給予藥　丸散等品如法施治病愈後遣去意至美法至良也第聲聞旣廣住宿　醫者日衆鳩形鵠　幾於充塞屋宇美國喜而姑女士覩此情形慨然準西稱捐英元銀三百五十餘磅請增置院中屋宇乃合前公積之欵卽于光緒庚　秋購　華路中間洋舍一區而移院於此繼又蒙香山李秋坪太守過院周視一切見病者所居房屋卑溼氣體未免不舒且男女雜遝殊失雅觀因　拓院後洋屋一所貫以垣門聯爲一氣從　男女有别　居暢適俾有病者易於祛病庶無忝一禍同仁之義焉是役也縻　六千有奇脫非諸善士與喜而姑倡捐於先　及太守贊助於後亦何能成收廣厦哉　云人之好善誰不如我惟望後之來者源源接濟俾貧病之人得所托庇則受惠靡涯 
 
 

Page 4

 
 
矣院旣成爰勒石以爲記 
　　溯查本埠同仁醫院於同治六年由中西諸善士創設今已十九年矣計男女赴院就醫通共有三十三萬八千四百八十人號其活八亦溥矣哉逐年内外科藥料及貧病人衣食連增廣院宇等費共用去洋銀三萬零九百六十四元二角七分其中五千六百八十元零二分原係香山李秋坪太守暫墊兹亦慨允捐助餘皆募自中西諸大善長刻下善緣愈廣而經費愈多該院素無恒產全恃官紳士商隨　樂助苟來源枯竭卽難支撑所望諸君子各發婆心同襄善舉是亦本舘所仰盼焉[  本舘附識]  
[江督轅門抄]  
　　十一月十八日知縣於培澍禀知奉糧道委河運盬兌差通判丁健相禀知知縣賀筠丁母憂縣丞夏雲集禀謝委奉府委代理六合縣典史○十九日知縣林之蘅服闋回省○二十日卽用縣諶增模丁母憂○廿一日直隷州同○錫賓銷河運差回○廿二日江西縣丞沈豋瀛禀到奉九江道委解銀來卽辭○廿三日候選鹽大使李慶鈞赴廣東禀辭○廿四日署江西縣龔到卽辭 
[浙省撫轅抄]  
　　十一月二十日同知莊濟泰禀知糧道委幫封沙船差周之德禀知防軍局委江西查硝磺差叩辭通判張彥玉靑田厘局專丁來省禀謝題補南塘通判飭知准補安吉縣丞程載春禀謝飭知准補候補未入流黃傳緒由京騐看來省禀到○廿一日蔡侯禀知豁免局委赴寗郡提濫欵銀兩差叩辭前署宣平典史秦炳垣交缷　省禀到署嚴左守備高文藻由閩來省禀謝督委叩辭赴任○廿三日同知趙儁禀知湖北餉銀釘鞘寄存外庫通判姚文桂禀辭解海運經費赴扈象左都司竇呈繳騐票　赴新任禀安○廿四日候補府徐士霖嘉屬提銀册完竣回省禀到禀知防軍局委機器局差禀安禀謝蔡增光禀知粮道委解津局輕賫赴津禀辭通判翟國棟禀知綱鹽局委餘岱緝私禀謝叩辭運判阮恩培禀知運司委會辦廣信鹽局差叩謝○廿六日西防廳孫禀知釐捐局委赴衢州蘭谿查辦木捐差江漲務林祖勲禀知受事江國鈞禀知卸事巡檢高祥自台郡回省禀到禀知丁父憂 
[蘇省撫轅抄]  
　　十一月廿五日新選豐縣王乃霖山東人由金陵來候補縣楊溥禀辭赴海運滬局差○廿六日委署常州府照磨胡榮棠禀辭赴任○廿七日候補知府朱秉　 
衡禀知昨日到官藥局差分發江蘇海防新例試用府經歴陳宗格山東人禀到祝丙南禀知奉委藩轅監印差從九姚鵾蔡濟慶均禀知奉飭咨送松滬厘局差　　辭縣丞　名世謝飭知准補嘉定縣丞缺○廿八日候縣通判金兆熊禀辭解京餉赴都候補縣范壽棠禀知奉藩憲委會同吳縣督催辦解飛金縣丞劉華貴禀知奉委臬　監印差從九汪鳴鳳　藩　監印差俞龍盤禀知奉飭咨送松滬厘局差遣分發江蘇試用巡檢方份安徽人禀到○廿九日候補府譚泰來銷假並禀知奉委總辦海運滬局差卽辭○三十日候補同知鄭本誠銷發審局差靖江縣縣丞陳其璜禀辭赴上海勸辦賑捐縣丞楊啓瑞禀知奉飭泒蘇差委未入饒用釗服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖上官塲雜誌]  
　　卸署蕪湖縣事本任太和縣鄒大令鍾俊經大憲委辦和州厘卡候補通判桂通守中純委辦中梅河厘卡行見牛刀小試定能搉算裕如也○官塲接得楚北電音悉原任湖北巡撫彭芍亭大中丞靈柩於二十日發引由漢口下駛過皖遄歸回籍吳子健大中丞因諭令首邑錢明府在西門外預搭碼頭設筵祭奠 
[閩浙總督楊奏請加給瞿眞人封號疏]  
　　再閩省籌辦海防案内奉調楚軍恪靖各營來閩援剿該軍崇祀勅封溥護瞿眞人香火上年臘底臺灣防務萬緊簡選已革前江蘇補用道王詩正江蘇補用道陳鳴志曁補用縣丞朱佩馨等率領恪靖各營倂親軍營東渡馳援原任大學士臣左宗棠虔禱於眞人如荷默佑平安登岸當爲建廟崇祀後果履險如夷全軍穩濟今春經原任大學士臣宗棠首倡集資建廟於閩垣之南郊以答神庥兹據前恪靖營務處提督黃少春等文稱按湖南長沙府志眞人名餐苓明時人生於某年八月初九日出家古華山修眞長沙縣集雲山至國朝順治八年化身山寺立像祀之旱潦祈禱迭應同治四年湖南巡撫臣惲世臨題請勅封奉旨禮部議奏同治六年將府志籥明送部查與原奏事實相符公疏題請奉旨勅封溥護由湘撫欽遵在案今復　祀來閩當王詩正等率軍渡臺之時正値海口被封敵船游弋肆毒仰賴神靈默佑穩渡鯨波較之水旱偏災神功尤偉　請　懇天恩加給封號等情臣查提督黃少春等所叙事實雖閩省無可稽查惟前經湖南撫臣具奏奉旨勅封溥護眞人有案兹默佑援軍乘危穩渡似宜再沛恩綸加給封號以答神貺而順軍情並據福建善後局司道詳請奏咨前來除咨禮部查照外臣謹附片具陳伏乞聖鑒勅部查案題請議給施行謹奏 
[上海四馬路浦灘文報局内恊賑公所經收賑捐十一月下旬淸單]  
　　廿六日寗波新開李交來奉寗道憲薛發到象山縣鄒　沙洲賑信泰英洋三十元姜東房六元天生五元德大施宣秀大有聚成南蘭陵氏五户各四元尹明增吳上宰趙竹軒王思友智門寺二房寺乾房王仲房七户各兩元鄭芳同裕源成德茂馥茂林回春堂孔潤甫陳篆香陳先蘭陳先焜王伯乙房王伯二房陳生記孔積厚堂潸獅山房孔樹萱堂黃圭如歐隆雲董雙元藤蘿花館臥月山房林東房林西房黃修焜廿四户各一元盛文　何開淵合一元又交來候補府稅課大使祝三元又交來寓寗江都張代募從新堂顧許心願折棉衣二元又交來○銳册張梅林翁募四如意二元二角祥記得小彩票人朱　記三户各一元鄭尊一錢二千恆義　周永昇姚葆甫張炳記和源五户各五百金記四百局外人無名氏樂道人三户各三百徐銀祥埜記曹昌堯孔成福周啓颺無名氏六户各二百春記無名氏馬小梅朱沛生林正川趙寳福六户各一百陳阿六八十文合收英洋十二元○催單義昌洋貨行交來連江縣署募爐坯洋三十一元九江榮順號募英洋五元銅洋二元南巿晉成莊交來平湖餘記十元○鮑册抱芳閣交來瑞泰烟店募錢一千五百○申單武陽保嬰總局交來楊硯農先生募十五户英洋九元錢一百五十○集水街同源昇號交來爲近隣失愼幸卽撲减蒙各號酧神資移賑祈福英洋三十元○本日共收英洋一百七十一元爐坯洋三十一元銅洋兩元錢一千六百五十文○附收江寗賑八元 
[上海四馬路浦灘文報局内恊賑公所經收賑捐十一月下旬淸單]  
　　廿七日愼餘莊交來無名氏求病速愈心願英洋一千元無名氏移壽筵助賑求凡事如意十元吕客人善士銅洋九元○催單漢口茶業公所文虎卿翁嘉李守遺堂錢六千五福堂宗乾昌泰興昌楊祥記四户各一千合收現銀五兩六錢四分英洋一元錦豐號交來隱名氏規元十兩隱名氏京錢十千占王村四千二百研經堂四千信德堂三千訥敬堂抱樸堂兩户各二千源記蘆記尚志堂逢芸閣紀健記敦說堂六户各一千合收規元十兩錢十五千六百　左陶泰昌號交來陶菊園翁兩元又募俞振生陶源泰徐健脩道一子葦菉春徐衡山范智仁種蕉生邀翠簃葉九户各一元俞雲樓陶德昌顧伯齋王嘉福張加洪沈廉卿式好居無名氏隱名氏有心無力子十户各五角○申單北蔡鄉曲寒生募顧星喬湯俊甫王俊卿三户各三百王日卿蔡錫春兩户各二百合收英洋一元錢二百○本日共收英洋一千另廿八元現銀五兩六錢四分規元十兩銅洋九元錢十五千八百文 
[上海四馬路浦灘文報局内恊賑公所經收賑捐十一月下旬淸單]  
　　廿八日催單蔚盛長號交來襄陽縣正堂梅規元三十八兩五錢二分又募樊城山陜會舘錢二百千愼篤堂楊四十千襄陽縣帳房四千李成之襄陽縣右堂范兩户各二千鍾少雲規元三兩舒芾南英洋十元合收規元一百六十一兩四錢八分○銳册裕泰　交來桐城縣帳房募平湖人一舟子裕泰知止另中資五户各一元愚人一千松兆堂八百和睦堂明德堂二義堂竹軒無名氏五户各四百合收本洋八元○高郵丁鏡齋翁募第十三批鼎新英洋一　 
元同源錢一千復成八百致和三百莢防野叟補六百源錩元手懋記源恆昌四户各五百嚴手達源坊兩户各四百孫伯築恆記兩户各二百合收英洋六元寗郡濠河塩局存心堂王一元平江顧傳恩先生爲祖考星階公三十週忌辰禮懺　移賑祈冥福五元承福堂許願求病速愈兩元又許願求生產平安五元蘇州太湖救生局募譚愛萱十六元方崇年十元鄭福椿四元許溎祥譚愛萱凌賡賡王勛舟雙輝堂五户各二元徐宗溥許省詩兩户各一元范義莊募無名氏虚對開一个○本共收英洋六十一元本洋八元虚對開一个規元二百兩 
[上海四馬路浦灘文報局内恊賑公所經收賑捐十一月下旬淸單]  
　　念九日電報總局交來吉林長春撫民府正堂李嘉規元一千零四十兩○銳册杭省勉力學好人募餘姚謙吉試寓英洋一元朱門張氏一元茅廣泰行金成瑞二户各五角○皖懷庽淞後學李憲卿因家慈齒痛立願全　二元胡拱辰二元吳德友陳子敬二户各一元○本共收規元一千零四十兩英洋九元 
[上海四馬路浦灘文報局内恊賑公所經收賑捐十一月下旬淸單]  
　　三十日銳册浙江　憲許發到廣信鹽局委員汪　英洋四百元徽州鹽局委員彭嘉三百元餘姚鹽局委員王募一百元岱山鹽局委局翟募九十五元瀏河收驗委員楊募一百零五元桐　緝私委員彭募五十元嚴州緝私委員陳募四十六元銅洋四元仁和場大使程募一百元金山場大使張募一百元嘉批驗所大使戴募三十元浦東場大使李募三十九元雙穗場大使戴募廿元餘杭縣路募八十元威坪卡陳募十六元○金册浙江藩憲許發到東江　大使鄭募一百十元曹娥場大使張募八十元錢淸場大使韓墓五十元於濳縣石募一百元○催單新安力拙氏交來蘭谿汪漢淸先生募六元臨產要畧書一千本漢口不舊名募二元○銳册松城瑞赫橋王公舘募二元○金閨福幼册抱芳閣交來包鴻卿翁募五元小洋五角○京都仁昌金鋪交來周通政募規元九百七十兩○本日共收英洋一千八百三　十六元銅洋四元小洋五角規元九百七十兩臨產要畧書一千本隨時分送○附收江寗賑細户春生鑑交來謝筠亭翁募西蜀劉柏友三元李洛才長源泰興記昌記敦厚堂陽桂坪胡旭初胡桂坪七户各二元陳錫周陳小周延陵子三户各一元桃源散人六元謝竹坪謝松坪石之生汪仲安汪穉齋四元寗波新關李交來王莘原綢庄四元又錢庄元規海○本旬共收賑規元二千四百廿四兩零二分現銀批見規元四百十七兩錢八分八厘英洋三千九百百零八元合規元二千八百七十八兩二錢四分二厘爐胚洋三十八元合四廿二兩八錢銅洋六十五元烊見規元九兩五錢七分四厘虚對開五个合規元一兩四錢七分三厘小洋三十八角合規元二兩七錢九分九厘錢十九千三百十七文合規十二兩八錢七分八厘○八項共合規元五千七百六十九兩四錢七分四厘○又附收江甯賑三十八元合規元廿七兩九錢八分七厘○連前共收規元十六萬一千四百三十八兩三錢九分二厘英洋二萬零五百元○付解江寗賑英洋一千元合規元七百三十六兩五錢付解鎭江高淳賑規元二千兩○連前共解規元十六萬三千九百零七兩三錢二分五厘英洋二萬零五百元○實塾解規元二千四百六十八兩九錢三分三厘　 
[上海三馬路與昌絲棧陳竹坪經募山東江寗沙州賑捐棉衣一百七十一次十一月廿六日淸單]  
　　下邳朱氏丙午生保合家平安求消灾延壽洋三十元○高易公館籌賑公所移來銅洋太子三元二角五分○黃石港全全泰盛局寄來守訓堂袁助原當棉衣五十件○恆利庄交來寗國牛韻齋善士經募昌字一千八百六十五册蔣厚德堂洋四元德仁山牛韻齋徐繡卿三户各洋二元陳桂馨朱受丹丁信龍饒翼卿牛煥卿五户各洋一元趙允之張翰林飛裴記牛福齋牛　齋楊梅樵六户各錢五百文何芝靈潘定義黃盛林張世元四户各錢三百文王貴賢何敬德彭仁甫謝得新廖長發胡得勝蕭金積胡大發牛書讓朱福吳金龍王森高羅得意王文兆藍旗勝郎起發牛開儉張慶鰲吳楚良萬得勝洪福田牛保榮牛保淸牛保福牛保長牛保隆牛保昇牛祿牛對牛意牛柱許文義王正元汪世選陳得盛陳萬福郭宗泰金鎭山盧炳元史有勝李泰翟其貴陳天增郁文遠石得貴程高升呂登才李春華趙一枝杏春劉廣勝牛步云張松山王鳳池楊文鈞五十五户各錢五百文以上七十四户共來洋廿七元○恆利庄交來皖南保甲墾務總局王懋　善士經募昌字一千八百六十二册槐蔭堂益隆公典凝道堂馮三户各洋八元汪景韓呂兆炳廖葆生三户各洋二元筆耕堂本洋二元曹禮堂凌惠元廖牛峰馬蓮琯無名氏暫憩軒李仁甫王壽田聽桐軒　日華趙裕畢修巿十二户各洋一元紹梅　屋桂景生寄傲軒金潤生屠香珊張篤安程笙卿更生氏黃耕餘吳仲蓀胡玉階王鳴崗十二户各洋五角朱　卿徐湛臣二户各本洋五角以上三十三户共來洋五十一元内有本洋三元○本日共收洋一百零八元銅洋六十三元二角五分原當舊棉衣五十件合併聲明 
[上海三馬路與昌絲棧陳竹坪經募山東江寗沙州賑捐棉衣十一月廿七日第一百七十二次淸單]  
　　怡大藥行交來湖州七十老人助山東洋一百元○常熟金陵存德善堂馮勷霖善士寄來裕泰仁潘善士手經募江寗昌字三十三册高愼卿張沛然李　春隱名氏隱納子五户各洋五角許石泉洋二角洪源興洋三角又募江寜昌字三十四册羅福增唐興順二户各洋四元潘子賢金興順周德興金源順羅福泰五户各洋二元　如楊鼎順二户各洋一元又老徐市　義和善士經募江寜昌字二百七十册蔣雲樵洋二元杜永興祁濬源馬裕和乏貪人森和馬芹甘記馬敦裕毛雲章陳源潤周虎臣陸輪香潘公茂裕通行十三户各洋一元　徐木君經募江寗昌字念三册王全德王心遠公和泰陸伯溪陸憲文楊四知堂陸仲覽七户各洋一元又陳友誠善士經募江寜昌字二百五十九册潘德陞易培錦二户各洋一元王啓茂章勝泰二户各洋半元鍾錦堂錢七百文李玉堂章云如袁春泉三户各錢二百文以上五册共計四十五户合來洋四十九元錢二百文○寗波寳　森經募昌字一千二百零五册佛經洋七元六角懷仁洋二元四角以上二户共共來洋十元○彩記銅洋十元○本日共收英洋一百五十九元銅洋十元錢二百文合併聲明 
[上海三馬路與昌絲棧陳竹坪經募山東江寗沙州賑捐棉衣十一月廿八日第一百七十三次淸單]  
　　昌字二千六百六十三册義橋恆昌靛靑行經募傅錫九洋十元傳華氏洋二元郎南煇洋一元以上三户共來洋十三元○寗波淡如大和尚續　沈微顯本洋十　倪濟昌本洋二元以上兩户共來本洋十二元○本埠春生鑑寳號交來諭城馬培基善士經募江寗昌字二百十二册存厚堂公正會二户各紋銀二户各紋銀廿兩義茂和同源長棟華堂天順祥李耀庭五户各紋銀十兩沈炳臣石聚興二户各紋銀六兩合鼎茂合裕合生松茂西公泰行義源五户各紋銀五兩濮壽銘國子達和源長三户各紋銀四兩雙璧堂馬培基兩户各紋銀二兩芹園主人紋銀一兩以上二十户共來紋銀一百四十四兩合規銀一百五十兩○衡泰茶棧洋二元又銅洋一元丁慕亭天涯遊子求母親及姊弟平安綺園知過子阿春三户各洋二元○本日共收英洋三十三元規元一百五十兩銅洋一元合併聲明 
[上海三馬路陳與昌收解賑欵總數第七次淸單]  
　　十月底止第六次淸單上結存規銀九百七十五兩六錢另二厘廢銀十六兩五錢銅洋七百七十六元三角低飾錢七錢二分今自十一月初一日起至三十日止共收規銀六百念五兩一錢七分八厘洋三千七百五十一元對開洋十二個小洋六十七角又售去狐頭長袖寗綢馬掛一件洋十三元共合大洋三千七百七十六元合規銀二千七百八十二兩九錢一分二厘錢一百念三千一百八十四文合規銀八十三兩二錢三分以上本月共收計規銀三千四百九十一兩三錢二分又銅洋三百四十四元三角五分低銀飾一錢九分廢銀三兩連前自六月初三日至十一月底止統共收事見規銀三萬九千五百七十六兩二錢一分二厘○本月初八日解山東第四批規銀一千六百四十四兩解川沙規銀二千兩又付出前廣西裝現保險規銀三兩三錢三分連前自六月初三日至十一月底止共付出規銀三萬八千七百五十六兩六錢二分外結存規銀八百十九兩五錢九分二厘廢銀十九兩五錢銅洋一千一百廿元另六角五分低飾銀九錢一分其餘物件已按日登明茲　贅　 
 
 

Page 10

 
 
   
 
 

Page 11

 
 
[光緒十一年十一月十四日京報全錄]  
　　宮門抄○發抄旨五道○滇撫張奏鄉試未中老生循例奏聞摺○大臣彭奏請賞卹片○浙撫劉奏據情代奏摺○卾撫德奏關督繕造瓷器件數名目詳請代奏摺○又奏巡閱江西水師片○護西撫李奏遴試用人員一體充當簾官摺○又奏本省鄉試三場安靜片○又奏簾官患病不克入揚片○河督成奏請頒給匾額片○十一月十四日兵部太常寺太僕寺正白旂値日無引見○恩中堂由東陵回京請安○淸安徐用儀前往東西陵請訓○耀年續假五日○德慶請假十日○召見軍機醇王○發抄徐郙奏交卸安徽學政印務日期奉旨知道了欽此○慶裕等奏復州城守尉英翹任滿請覲奉旨着來京欽此○又奉錦道訂購大炮借動奉省洋稅奉旨户部知道欽此○又左翼協領保慶暫免送部引見奉旨着照所請該部知道欽此○又秋季統巡與朝鮮會哨情形奉旨知道了欽此○○雲南巡撫臣張凱嵩跪奏爲查明鄉試未中老生循例恭摺具陳仰祈聖鑒事竊查文闈鄉試年老諸生三塲完竣未經中式例應查明年歲及入學年分奏請恩施歷經遵辦在案今光緒十一年雲南舉行乙酉科文闈鄉試末第老生查有年屆八十以上之附生孫汝舟一名三塲完竣榜發未經中式調閱試卷眞草俱全文理明順移咨學臣查對入學年分實在三科以前並應過鄉試數次及現在年歲均與新章相符據提調署粮儲道湯聘珍監試鹽法道鍾念祖開單具詳前來臣查該老生孫汝舟砥礪詩書蹉跎歲月潜修芸案渾忘白首之心鏖戰棘闈不墜靑雲之志衍算而齡逾八秩路阻蓬山觀光而藝備三塲榮褒楓陛除由學臣造册咨送禮部查核外謹繕淸單會同雲貴總督臣岑毓英雲南學政臣丁立幹恭　具陳伏乞皇太后皇上聖鑒勅部核覆施行謹奏軍機大臣奉旨禮部議奏單倂發欽此○○彭玉麟片再廣西與交趾地處炎方而接境之處山深箐密水草惡劣嵐瘴時作十年湘淮各營以客軍出關遠征水土旣不相習兼値霪雨過甚天氣驟暖驟寒瘴癘加厲又偪臨前敵皆掘地營居住以避開花巨砲遂復蒸受暑濕以致疫氣盛行死亡枕籍竟有一營不數日而一空者後至無棺可殮掘地爲巨坑累羣屍而掩之計前後死者不下一二萬人其中陣亡未經查明據報者亦多殊爲可憫竊雜該勇　等効力戎　荷戈遠役慘遭毒殄殞命纍纍荒寒委骨異域據遣澈弁勇過粤僉稱黑夜鬼哭天陰則聞該故勇丁等雖與臨敵陣亡者似屬有間然同爲國家効命疆塲亦必在宸衷惻念之中且與嘉慶元年成案又甚符合查前廣西撫臣均因案去位不及查奏以致士卒寒心該各家屬向隅隱泣伏懇恩施可否飭下廣西撫臣轉飭各營統領營官等除病故員弁及陣亡士卒已經請旨優卹外所有此次在營病故勇丁詳晣查明造具淸册送部一體彚請賞卹以慰幽魂而廣皇仁謹將廣西出關各營病故勇　懇請一倂恩予卹獎緣由附片具陳伏乞皇太后皇上聖鑒訓示施行謹奏軍機大臣奉旨着移咨廣西巡撫詳晣查明具奏欽此○○頭品頂戴浙江巡撫世劉秉璋跪奏爲據情代奏恭摺仰祈聖鑒事竊臣准浙江副考官司經局洗馬潘衍桐咨開奉命充浙江副考官業已揭曉事竣應卽回京供職惟近接家書今年雨水過大先塋多被冲刷亟須修理因思浙江距原藉廣東南海縣一水可通咨請代奏籲懇天恩賞假兩個月冋籍修　以遂烏私一俟假滿卽行回京覆命不敢耽延等情前來理合恭摺代奏伏乞皇太后皇上聖鑒謹奏軍機大臣奉旨潘衍桐着賞假兩月欽此○○德馨片再據九江關監督李希蓮詳稱每年九江關燒造大運琢圓瓷器及傳辦各瓷器向係繕造件數黃册恭呈御覽查光緒十年分燒造大運共計上色琢器八十件上色圓器一千二百四十件又内務府傳燒各琢圓瓷器並祭器計上色六千三百四十件業經委員搭坐輪船由海運京解交瓷庫騐收以期妥速查本年例支窑工銀一萬兩今共支給物料工價等項銀一萬四千六百五十一兩四錢九分四毫八絲九忽二微計不敷銀四千六百五十一兩四錢九分四毫八絲九忽二微循照舊章在於盈餘項下攴發除造具工料細册送呈内務府報銷外繕造各項瓷器名目數黃册詳請代奏前來世覆核無異理合附片陳明並將黃册一本敬呈御覽伏乞聖鑒謹奏車機大臣奉旨核衙門知道册倂發欽此○○德馨片再長江水師提督定章以半年駐下江半年駐上江周歴巡查上年提臣李成謀出巡下江營伍事畢卽駐札江陰防所分布兵輪今循照舊　出巡上江管伍兹由江陰起椗上駛岳漢轉棹進巡江西閱看湖口鄱陽吳城三營弁兵於九月十九日到省與臣面商一切事宜二十日起椗前往瓜洲一帶校閱事畢回營卽修整兵輪統帶各船出洋操練所有照章巡閱江西水師緣由理合會同長江水師提臣李成謀附片陳明伏乞聖鑒謹奏軍機大臣奉旨知道了欽此○○暫護廣西巡撫二品銜布政使李秉衡跪奏爲本年舉行乙酉科鄉試實缺人員不敷考充内簾遴選試用人員一體充當循例奏祈聖鑒事竊照道光十年二月内准禮部咨奏准外省鄉試房考官各督撫照例調以科甲出身之現任各員試以文藝遴選充補如有現任各員不敷考選准於卽用分發人員中擇其文理優長者與實缺人員一體充當仍將現任人員不敷派用情由奏明等因又道光十二年六月内准禮部咨奉上諭各督撫務將簾官認眞考核不得以年老荒謬之員濫行充數等因欽遵在案兹本年舉行乙酉科鄉試新授廣西巡撫張曜尙未到粤臣護理撫篆駐札龍州辦理防務亦未能回省前經援案請以學政詹嗣賢入塲代辦監臨事務其調到入簾官員由藩　張夢元認眞扃試業經奏明在案兹張夢元調補福建藩司馳赴新任未及考試經署藩司慶愛將調到科甲出身人員調至署中認眞考核詳加遴選有試用知州劉鳳紀試用知縣金佐基曹咸照吳大椿四員均係舉人出身文理尙優令與實缺人員　體充當内簾所有各簾官内並無年老荒謬之員濫竽充數循例恭摺具奏伏乞皇太后皇上聖鑒謹奏軍機大臣奉旨知道了欽此○○李秉衡片再廣西省本年舉行乙酉科鄉試奏請以學政詹嗣賢代辦監臨八月初六日署藩司慶愛會民詹嗣賢前赴貢院將考官送入内簾復將内外簾及各項執事各員分别派定交學臣及提調道凌彝銘等督同妥爲辦理慶愛卽出塲回署頭一三塲點名放牌之時署藩司慶愛署臬司沈康保皆赴貢院龍門督率彈壓夜間復至棘墻外督同各文武嚴密巡邏各士子感戴皇恩兢兢守法肅靜無譁塲内外執事官員亦各奮勉將事學臣關防嚴整諸弊肅淸三塲完畢極其安靜城廂内外亦各安靜無事二十二日三塲硃卷掃數送入内簾學臣卽於是日出闈塲内事宜交的調監試辦理仍令臣標中軍叅將駐宿貢院頭門以昭嚴肅除將代辦監臨學臣出塲日期照例恭疏題報外所有三塲安靜綠由謹附片具陳伏乞聖鑒謹奏車機大臣奉旨知道了欽此○○李秉衡片再臣正繕摺間接准代辦監臨學臣詹嗣賢咨會查科場條例内載内外簾官如有臨塲因病不克入塲應由正副考官通融辦理歴經遵照在案本年舉行乙酉科鄉試所派内簾同考官升補奉議州知州焦肇駿入簾後患病委頓未能校閱試卷除移請考官查照科塲條例飭令同考各官通融辦理外事關掄才大典相應咨會具奏等因前來理合附片陳明伏乞聖鑒謹奏軍機大臣奉旨知道了欽此○○成孚片再據運河道陸仁愷轉據泇河同知何師范禀稱韓莊閘上向建有大王朝一座載在祀典閘南有湖神廟一座均爲漕河之神歴著靈異自咸豐初年豐工漫溢黃流側注將廟宇全行冲塌時値南糧停運皖匪滋擾未能議及修復兹已捐廉重修一律完竣仰乞奏請頒發匾額各一方以答神庥並據該道查聲明檢查舊卷湖神雖不在祀典之列而歴届重運經臨或値湖水淺弱竭誠叩禱無不立沛甘霖或卽時山水漲發俾漕船得資浮送迅利遄行本年湖瀦異常枯涸雖蓄水疏皇正在勉盡人事而輪漕利運仍須賴神功等情前來奴才伏查河運輪全資湖水接濟幸蒙皇仁感召神明默佑合無仰懇　 
天恩頒發御書匾額二方由奴才敬謹摹製分桂韓莊闌上大王廟湖神廟以酬靈貺是否有當謹附片陳請伏乞聖　訓示謹奏奉旨已錄 
 
 

Page 12

 
 
[光緒十一年十一月十五日京報全錄]  
　　宮門抄○上諭一道錄前○閩撫劉奏特叅道員貪汚不受節制摺○西無李奏請將知縣開缺另補片○又奏飭道員回江補用片○蘇臬李奏交卸藩篆並回任日期摺○蘇護撫譚奏交卸撫篆仍回藩任日期摺○直督李奏交代未完之已故知縣請旨革職片○十一月十五日刑部都察院大理寺正　旗値日無引見○長善假滿請安○岳林請假十日○内閣奏派騐放之王大臣派出怡王奎潤尚賢孫詒經○又呈進賀表○召見軍機○○頭品頂戴督辦臺灣防務福建巡撫一等男臣劉銘傳跪奏爲道員貪汚狡詐不受節制劣蹟多端聲名狼藉謹臚列各欵並掣肘臺北情形據實奏叅恭摺仰祈聖鑒事竊臣於本月十三日將奸商吞匿厘金道員通同作弊業經徹任奏報在案查臺澎劉璈到任以來全臺軍務餉務均歸一手把持該道旣爲臺澎總理管務處又爲統領宜如何悉心整頓講求操防臺南軍務自己故兩江督臣沈葆楨渡臺後始行講求設防練兵劉璈到任數年不但臺北澎湖毫無布置卽臺南安平旂后兩口除沈葆楨前築砲臺外並未添一砲臺築一堅壘母年虚糜鉅欵未購精利一槍一炮所有各軍俱不操練藉提截曠以掩虚冐以致各營空額日多是防務營務自劉璈廢弛也全臺鹽務經前任臺澎道夏　綸極力整頓每年除鹽本津貼運費外尚得洋銀十七八萬元自劉璈抵任後任用私人朋比爲奸現每年僅收十二三萬元是鹽務自劉璈敗壞也全臺洋藥並茶腦厘金自前任臺澎道張夢元議歸商人包解張夢元淸廉素著一塵不染劉璈抵任後訪聞每年除正稅外洋藥厘金該道私得洋銀三萬元茶腦私得洋銀一萬元是厘金自劉璈作弊也臺北煤務自開辦以來卽不得人因有虧折聞從前每月動用經費銀四五千兩自劉璈接辦後每月卽用經費銀六千兩嗣又增至八千兩是煤務自劉璈接辦漏巵愈大也劉璈身任地方有察吏安民之責訪聞全臺候補謀差人員須視財帛之重輕以定差缺之優劣如財帛之交最厚者優差之後繼以優缺上下其手惟利是圖無暇計及政事以致地方命盜案件日積月累從未獲一正兇是吏治自劉璈疲濫也臣渡臺之後卽聞該道聲名狼籍據前署嘉義縣知縣張星鍔揭禀該道自抵任後每年侵吞搜剔中飽銀五十萬兩臣逐欵訪查除糧臺歸該道督辦自運自銷無從稽查外所有營務鹽務厘金煤務四項每年中飽銀約二十餘萬兩雖未盡得其實閩臺人人皆知前任閩浙督臣何璟亦屢次專員渡臺訪查劉璈所有劣跡逢人輙告而隱徇隱忍不肯直發其奸該道竟有所恃愈形跋扈遇事獨行獨斷毫無忌憚與何璟文牘往來所有齟齬之詞刊刻成書以形具短散布各省臣到臺一年該道于全臺事務如募勇動用公欵以及地方委差委缺從未請示候批凡經臣批駁之件置之不理該道曾於上年九月底自行發摺奏事並奏該道奉旨辦理臺兩防務言外不歸節制據報繕摺呈遞不知曾否上邀聖覽其摺稿已刊刻散布全臺洋報本省並南北洋廣東查上年八月十三日基隆退守之後臺北兵餉支絀該道不獨絲毫不肯接濟忽於八月二十日咨行署提臣孫開華曹志忠等所在臺北十二營俱自六月十六日起加足夫價一百九十二名當經臣商將孫開華三營自七月初一日起支其餘均自八月初一日起支該道明知臺北無餉意在擠令各營速潰其時幸得滬尾關報解稅銀五萬兩復由臺北府庫搜查積存各欵銀十餘萬兩得以支持危局十月初仰蒙聖主軫念臺危嚴飭各省接濟兵械餉項源源而來九十月間雖封口並不嚴查該道見臺北餉械尚能轉運於十一月初照會謂封口廢弛十月底該道詳報派捐全臺二百萬並未分飭各縣舉辦卽報自十一月初十日開收軍火亦經設法運購臺防兵餉足恃詳請左宗棠楊昌濬與臣分别奏咨以慰宸厪欲懈朝廷急切援臺之心並阻各省接濟餉械之路全臺捐輸該道至今未辦狡計奸謀掣肘大局種種陰惡不能殫述據江蘇候補道陳鳴志面稱上年臘月底奉督臣楊昌濬委赴臺灣府查存庫欵據呈淸摺道府兩庫結　上年六月起十一月止舊存新收共銀一百零九萬兩尚有提存兵餉截曠並購存稻榖三項銀二十餘萬除滬尾關稅臺北厘金鹽課項下由臺北提用剔除十二萬撥解臺北餉銀七萬兩另由該道提存彰化嘉義十五萬統計六月至十一月臺南尙有一百萬兩及至十一月底卽報臺南餉項告竭立有潰裂之虞如果無餉其冒濫曷可勝言如果有餉藉口截留臺北恊餉其心更不可問查臺北自上年六月初一日起至本年五月底止統計兵餉賞號雜欵並補發各營欠餉一年之久共計用款尚不及百萬臺南據報各營餉項四十五日一關何以六个月卽用百餘萬之多該道所設支應局自用自銷或以少報多或藉名開支其中不無浮冒應　逐欵核對以杜侵吞臣於劉璈撤任之後卽委江蘇候補知府魯伯陽前往會同道府將臺南支　局並鹽務煤務厘金各項帳目案牘分别查封聽候核算惟查劉璈貪贓罔法侵吞鉅欵掣肘軍務不受節制案情重大應請旨將臺澎道劉璈先行革職並請特派淸正大員渡臺逐欵查辦以正紀綱而儆奸貪所有該道劣跡多端不可枚舉謹將查訪營務鹽務厘金煤務數太端臚列開覃恭摺具叅再劉璈臺澎道衙門内並湖南原籍家產應否先行查封合倂陳明伏乞皇太后皇上聖鑒訓示謹奏○○李秉衡片再調補臨桂縣知縣壽祝堯前因在岑溪桂平等縣任内十年俸滿並大計荐舉卓異經吏部調取引見領咨赴部於光緒九年二月二十七日自粤起程嗣准浙江撫臣咨會據鄞縣知縣朱慶鏞詳報壽祝堯行至鄞縣地方染患手足酸麻之症詳請咨部展限俟病痊卽飭赴部等因在案現在曾否病痊起程未准浙江咨報查壽祝堯離粤已　年有餘臨桂縣係省曾首邑員缺緊要未便日久虚懸據藩臬兩司詳請開缺另補前來相應請旨勅部將臨桂縣知縣壽祝堯卽行開缺覆粤知照臨桂縣係冲煩難兼三要缺例應由外調補一俟接准部覆卽行揀員請補以重職守壽祝堯如已赴部引見請俟回粤後遇有相當缺出酌量補甲謹會同兩廣總督臣張之洞附片具奏伏乞聖鑒訓示謹奏軍機大臣奉旨吏部知道欽此○○李秉衡片再按察使銜江蘇補用道趙濟川經前撫臣潘鼎新奏調前來廣西軍營差遣於光緒十年閏五月到營委辦營務兼帶勇營復經奏准留於廣西補用部咨應令照章補交離省分發銀兩續經潘鼎新奏懇恩予免繳部咨仍飭補交以符定制當卽轉行遵照去後兹據趙濟川禀稱該道奉調來營一載有餘應　離省分發銀兩實屬力難籌繳現在中越軍事已竣該道在營並無經手未完事件擬乞奏請仍飭回江蘇原省委用勉圖報効等情到臣查趙濟川曉暢戎機才能應變此時廣西已無軍事欲因無力繳資有稽署補未免可惜該　在江需次已歴十年情形熟悉合無仰懇天恩俯准飭令仍回江蘇按照原班補用以示體恤出自逾格鴻施臣謹附片陳明伏乞聖鑒訓未謹奏軍機大臣奉旨著照所請吏部知道欽此○○三品銜江蘇按察使臣李嘉樂跪奏爲恭報微臣交卸藩篆並回本任日期叩謝天恩仰祈聖鑒事竊於光緒十一年七月初七日接署江蘇藩司篆務當經恭摺奏報在案兹奉督撫臣飭知仍回臬　本任遵於本年十月初八日交缷署篆移送本任布政使譚鈞培接收並於是日准署理按察使候補道朱之榛將印信文卷移交前來臣當卽恭設香案望闕叩頭祇領任事伏念臣猥以菲材仰蒙恩遇暫攝旬宣之職倏經三月之期未効涓埃彌深兢　 
惕現奉飭回本任總理刑名舉凡察吏安民詰奸戢暴庶政胥關緊要微衷宜竭愚誠惟有愈矢愼勤倍加奮免隨時隨事禀商督撫臣實力辦理不敢稍涉因循以期仰答高厚鴻慈於萬一所有微臣交卸藩篆並回本任日期及感激下忱理合繕摺叩謝天恩伏乞皇上聖鑒謹奏軍機大臣奉旨知道了欽此○○卸護江蘇巡撫布政使臣譚鈞培跪奏爲恭報微臣交卸撫篆仍回藩　本任日期叩謝天恩仰祈聖鑒事竊臣於本年七月渥荷温綸暫護江蘇巡撫當將接篆日期恭摺其奏在案兹撫臣衛榮光業已由閩回蘇臣隨將任内經手事料理淸楚於十月初六日飭委蘇州府知府魁元撫標中軍叅將閃殿魁將江蘇巡撫關防曁王命旗牌文卷等件齎送撫臣接收旋於初八日准署布政使李嘉樂將藩司印信文卷移交前來遵卽恭設香案望闕叩頭謝恩祗領任事伏念臣猥以簡陋再綰藩條舉凡察吏安民用人籌餉在在均關緊要臣惟有倍竭愚誠遇事禀商督撫臣認眞經理以冀仰答高厚鴻慈於萬一所有微臣交卸撫篆仍回藩司本任日期除恭疏題報外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○李鴻章片再據署藩司松椿詳稱已故知州蔣汝修前署三河縣任内交代已據算明尙欠内結正雜各欵銀一千一百八十六兩九錢分二分五厘四毫屢經嚴提未解以致二叅限滿現在不能造册結報實屬違延詳請叅辦前來應請旨將已故知州蔣汝修先行革職勒限兩個月責令該家屬照數完繳逾限不完再行從嚴叅辦理合會同兼管順天府尹臣畢道遠順天府府尹臣沈秉成附片具陳伏乞聖鑒訓示謹奏軍機大臣奉旨着照所請該部知道欽此 
 
