# 1899 - 336 - 4909574

 

Page 1

 
 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得款要閲之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋前諸文二百世餘篇歴代名臣奏議採之各家文集甘一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[新印傳青主醫書出售] [  圖書集成局代啓]  
　　是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋涇橋煥文書局外埠漢口鴻文順記書局湖北省城煥文書局發兌 
[論英勤遠略之非計]  
　　泰西各國星羅棋布其地如犬牙之相錯平日會盟玉帛雍容壇玷之上交誼固未稍疏而一遇事變則又互相猜疑互相嫉忌陰謀詭計百出不窮蓋彼强則此弱彼盛則此衰理有固然不得不爾也邇者英人與阿非利加洲搭浪施華列國偶因細故遽啓釁端禍結兵連已有數月其間雖勝負互分而搭酋恃地勢之險巘人心之固結屢蹶屢振氣不稍衰英人則以轉餉運兵地逾萬里風濤險惡時有失事之虞卽旣抵搭境而地近赤道水土惡劣疫癘叢生雖可勉强支持而必勝之權實難操劵用是躊躇審顧進退兩難雖然搭小國也搭酋雖謀略優長而兵將止有此數一經傷亡添募無從非若英人可從本國逐漸抽調斷無匱乏之憂故目下搭雖未見敗績久而久之終恐力有不逮不知搭人固不利於持久而英人勞師糜財深入敵境亦犯兵家所忌况又有難者俄法德各國貌雖與英親密而乘間思逞之意未嘗一日或忘德國陸師向推爲歐洲之冠今搭國所編之武阿軍其統領亦多德人暗中援助不言可知雖經德皇下令禁止不肯有損邦交而英廷思患預防不能不心生顧慮至俄人窺伺土耳其國之君士但丁海峽處心積慮已歴有年英恐俄人扼此要區必於歐洲大有不利故與土人訂立約章禁阻各國兵輪船不得越黑海一步今者俄見英人戰事方興不暇他顧乘間約同法人説土耳其曰我兩國近年於亞東利益日漸擴張不得不派遣兵船以資保護而歴來君士但丁海峽不許各國兵船出入我兩國亦遵守舊約無有異言兹請眷念邦交准我兩國兵船出入君士但丁海峽使亞東利益不致損失云云土人如何答覆雖未可知而俄法兩國躍躍欲試之心已在言外英人知其然也特抒議論以告列國曰世人以爲英若有事南非洲不能張力於亞東者殆未知英之實情耳夫物力分而爲二則不得專於一理勢或然英與搭浪施華列開戰其所派惟陸師一部而已至於海上權力則毫不見减試觀英國東洋艦隊雖南非洲警耗迭至仍毫不爲動非從容遊弋以雄視海上耶故曰俄國欲乘虚謀事恐不足取信也夫英與搭戰所調均屬陸師與海軍固不相涉在一髮牽而全身皆動一著失而滿盤皆輸俄人而不欲與英開釁則已俄人而果欲開釁則法素與俄相暱當必惟命是從兩國併力合謀吾恐英國兵力雖强而外旣授搭人之牽制内又有與國之交攻支絀情形未必不因之盡露是則英之自以爲不必過慮者正其度勢審時防患過深而不得不出此大言以相慰藉也曰然則爲英人計將奈何曰英搭齟齬固不自今日始從前一千八百八十年亦因搭人欲爭自主之權彼此各不相下踰年正月交戰於廓力士英師大敗再戰於烟高哥河及馬拉巴山英又兵潰將亡大受挫辱氣燄爲之稍衰迨一千八百八十四年兩國重訂和約英旣願從此息兵搭亦不欲再行搆怨易干弋爲玉帛承平共享十有餘年現雖釁隙又成勢同騎虎然英苟捐棄前怨重與議和搭人自必乘此轉圜斷不至過形崛强待他日機有可乘再逐中原之鹿亦未爲遲倘逞一時之忿必欲滅此朝食無論搭人負嵎相抗未必遽能敉平卽幸而持以全力得奏凱歌而英之元氣豈能無損况耽耽虎視者又有俄法諸國耶保宇宙之平和免生民之刼運諒英國不乏智謀有識之士當必有統謀全局藉免危機而不待鄙人之鰓鰓過慮也 
[本館接奉電音]  
　　昨日午後一點鐘時京師飛電傳來上諭四道敬謹譯登○十一月初四日奉上諭毓賢著來京陛見山東巡撫著袁世凱署理卽行來京請訓欽此同日奉上諭本日召見之候選道江蘇桃源縣知縣沈佺著開缺以道員仍發往江蘇補用並交軍機處存記欽此同日奉上諭瑞洵奏瀝陳下情懇請賞給假期一摺瑞洵著賞假一月假滿卽行起程原奏語多拉雜並著傳旨申飭至所稱籌備邊務各節事關重要豈懸揣所能定議俟到任後查察情形再行奏明請旨欽此同日奉上諭榮禄奏總統因病懇請開去開缺一摺總統武毅軍四川提督宋慶前因患病曾經賞假調理並派令提督馬玉崑代統左軍仍由宋慶隨時照料兹據該提督瀝陳病狀皆係實情惟值此時事艱難該提督早著戰功久膺閫寄朝廷眷念成勞深資倚任宋慶著再賞假兩月安心調理毋庸開去差缺武毅左軍仍著馬玉崑代統該提督務當隨事隨時認真訓練毋負委任欽此 
[補述汕頭罷巿]  
　　天津國聞報云上月初一日汕頭有罷巿信息兹當日緣由因候選道譚啓瑞條陳廣東籌餉事宜内有一條言汕頭有稅無釐能否設法以裨餉需迨剛中堂接到廷寄卽將此事咨照省憲並傳潮屬紳商到轅詢問紳董鄒枚等以事屬創辦誠恐輿情不洽反致滋生事端情願每年報効銀五萬兩請爲轉秦朝廷永免潮屬釐金卽由二十六年起照數籌繳詎剛相以汕頭一地每年釐金豈止五萬遂未允所請口前復行文於惠潮嘉道沈絜齋觀察令於汕頭擇地建立釐卡徵抽釐金不意商民一聞此事集衆同往使轅面求中堂罷議中堂揚言潮州一地每年非報効銀十萬元不可因是紳商人等咸抱不平遂於初一日午間相率罷巿今中堂已回京矣此事不知如何了局也 
[瀋陽奇案]  
　　天津國聞報云前據官塲傳説瀋陽電報局長某大令近有假造廷寄之事探知某大令有一至友甘某因重案被叅交李鑑帥查辦甘某情急商諸某大令某大令遂爲冐險之策揑造一電諭召鑒帥回京 
 
 

Page 2

 
 
鑑帥奉到此諭卽於第二日由瀋陽起程抵京請案時太后怪其回京之速鑑帥將厚委面奏太皇大怒卽口交北洋大臣查辦聞某大令目下已經奉天將軍提交承德府看管矣確否俟訪明再録 
[禀繳鋪捐]  
　　香港循環日報云粤東全省鋪捐前奉督憲譚宫保諭令先繳餉銀一百萬兩各商以欵巨息重勢難籌措迭次禀求未蒙俯允兹擬先繳三十萬兩餘七十萬兩由商人存贮以備有事提用其頭季餉銀一百萬兩俟奉札開辦卽籌備呈繳業已禀由釐務總局憲代爲申詳或能俯順輿情准如所議辦理並聞鋪捐之欵剛中堂擬將三百萬兩解京候部撥用祇留一百萬兩歸粤東支銷云 
[使相行程]  
　　天津國聞報云官塲傳述商務大臣李傳相准於十一月初三日乘第二次火車至津季臯四公子隨侍同行大約在津小住二三日當先赴上海前紀在津度歲恐將作爲罷論矣 
[非刑釀命] 　 
　　天津訪事友人云十月十九日河東車站左近保甲分局拘獲竊煤賊潘七局員略詰情由惡其不務正業狗偷鼠竊墮入下流喝責軍棍二百下受傷甚重迨責畢已一息奄奄次日見勢急急送交保甲總局由局憲發縣究辦縣主原大令倩襄讞委員提訊之下潘喃喃供訴氣息如絲詞未畢卽昏暈不醒委員恐釀人命卽命交保釋放甫經舁送回家業已因傷殞命家屬以局員濫用非刑威偪致死於二十一日報請縣主相騐嗣悉地保陳三曾以去年車站失竊洋布一案迄今贓賊未獲偪潘承認潘不允因此串同局勇施以毒手以致受責時暈去兩次死於非命遂據情控訴現已將陳逮案未悉如何究懲也 
[飭訊鹽梟]  
　　松江訪事友人云上月中旬鹽捕中營胡豐齋都戎昌寳至泖港巡緝鹽梟事後拘獲許大法及土著蔣水根沈阿根三犯旋又在西門外大倉橋左近擒獲皖人王大發及自投都戎公館聲請釋兄之其弟王正發一併分解華婁兩縣獄中寄禁嗣以各犯拒捕在金山轄境因於月杪仍由都戎將五犯解歸金山縣獄收禁近日府尊濮紫泉太守接奉省垣大憲回批飭督同婁金兩縣主親勘所獲各梟匪太守卽飭差持文至金山諭令縣主武大令將許大法等五犯押解至郡聽候勘訊 
[示保名]  
　　松江訪事友人云華亭縣王緯辰大令訪聞轄境每有不法棍徒搶孀逼醮以致青年寡鵠敗名喪節呼籲無門爰創設矜節護照頒給各鄉董並出示曉諭曰照得青年婦女痛失所天寡鵠悲歌靡它自矢其情可憫其志可嘉乃有不法棍徒或引誘句串或逼醮槍孀地方官耳目容有未周卽鄉曲窮嫠不免失所亟應設法保護以全節操現經本縣酌定矜節護照示諭刊刷多張分發各莊董就近查明給執隨時保護除照會各莊董遵辦外合行出示曉諭爲此示仰合境諸色人等知悉嗣後如有青年婦女自願孀守者卽就近報知本莊　董聽候查明給發護照告示領執後由董保隨時照章保護毋得自誤所有護照告示紙工係本縣捐廉發給不取分文倘有藉端需索許卽據實禀候究懲其各凛遵毋違切切特示 
[浙省官塲紀事] 　　 
　　武林訪事友人云嚴州府桐廬縣沈大令宗麟前因調省差委交卸來杭現於上月二十八日奉到藩憲飭知檄令回任○新任杭州副都統德副都護濟現已請訓出京不日卽可蒞杭前任玉式亭統制因署理戕軍篆務一時未能交卸故由旗營恊領另於嘉樂橋地方設立行臺請式統制遷移暫駐襜帷一面將都統衙門修葺俾德都護到杭後卽可進署也○分省補用知府白太守曾烜前經撫憲奏調來浙由北洋大臣給咨領憑到省當經劉大中丞札委辦理洋務局學堂提調現因白太守奉到部文進京引見所遺提調一差暫委候補同知彭司馬玖孫代理已於上月二十九日到差○浙省應解地丁京餉兹於二十九日由藩憲撥銀五萬兩委候補縣洪大令錫礽管解 
[松郡官塲紀事]  
　　松江訪事友人去月前府尊濮紫泉太守親赴各屬　荒刻已次第勘畢乘舟回署○上月二十九日府尊濮紫泉太守飭差齎文至金山縣署請縣主武大令來松會勘案件大令奉文後卽於本月初一日戾止旋赴府署禀見 
[山陰攬勝]  
　　紹興訪事友來函云前署徐州道阮水三觀察祖棠籍隸會稽今春乞假歸來暫賃作揖坊梁姓舊屋以寓灜眷嗣於南街購得張姓住房一所稍加修葺卽美輪美奐壯麗異常兹擇吉十月二十六日鶯遷入宅是日文武官紳咸往道賀觀察設有午筵水陸畢陳十賓歡洽直至夕照西沈始各興盡而返○上月二十五日有駐紥戒珠寺之團勇二三名相約出昌安門游玩適遇脚夫五六人爲某米行負米上岸獲有力錢蹲伏於地照數瓜分團勇瞥見誤認賭博上前喝拿脚夫不服反唇相譏一言不合遽爾用武團勇某甲立脚步稳忽仆於地頭面跌傷鮮血淋漓甲旣倒地乙又繼之街鄰恐釀禍端立將脚夫喝退内丁兩勇遂扶甲乙進城由管帶郭弁送請山陰縣騐傷寗琯香大令當卽升堂騐明均屬微傷飭令調養一面飭提脚夫擬予薄懲詎縣役往提是處卿民譁然不服嗣有解事者謂縣尊實係愛民此舉迫於情面而不得不然乃允提一人回署押翼房候訊 
[三泖凉波]  
　　松江訪事友人云上月二十七日華亭縣主王緯辰大令訪知南鄉山陽蔣莊附近胡缺口地方有土棍勾串光蛋開塲聚賭由胡毛官戚福生二人爲首遂飭差乘舟前往拘提不料差役將胡拘獲泊舟待發忽來光蛋多人脅令將胡釋出差以衆寡不敵無可如何回松禀明大令大令震怒卽往謁鹽捕營孔遊戎請督勇丁拘犯懲辦旋由孔遊戎獲到孔凡真孔祥政兩犯於三十日帶回次日大令升堂提訊責其怙惡不悛飭將孔凡真鞭肯二百下與孔祥政一併押候重辦○金山衛瀕海要區近由江南提督兼自强軍統領李壽亭軍門勘定基地檄調合字三旗前往駐防日前某武弁持洋銀五十元倩城中紳董宋某代購薪木備用乃未幾忽向取回聲稱此軍現須調至吴淞是處　軍則俟續至旋卽整隊而去○西門外妙嚴寺後和尙墳一帶土山高聳綿亘里許本月初一日清晨途人某甲道經是處忽聞呱呱聲出自曠野蹤跡得之則一蒲包中用綿花緊裹一孩視之男也鄰近有趙某者見而惻然餽以小洋銀三枚囑送育嬰堂留養以體天地好生之德甲從之堂中人又給小洋銀四枚甲欣喜過望以爲一舉手之勞旣得酬儀又修陰隲人亦何樂而不行此方便之事乎録之以爲好善者勸○倪某具禀投華亭縣署控被武生陸某拐賣母女兩口縣主王緯辰大令准詞飭差拘提陸知事不妙立卽逃逸上月二十九日縣差至北鄉莘莊鎮與陸相遇遂拘回管押本月初一日大令提訊之下陸求准交保當將母女尋獲大令予限三日從速交案飭差持片將陸發學移時原差回禀　陸已山學注劣不肯收留乃判押捕廳署 
[憲札照登] 　 
　　邇者松江府濮紫泉太守有通飭各縣札文日昨上海縣藍雲峯大令奉到憲札兹特照録如左其文曰爲查案飭遵事卷查同治十年奉前臬憲應札開照得問刑衙門於例載刑具外如有創造名目私設非　者咎干褫革卽例用杖笞各有定　倘任意多責亦史議綦嚴禁令煌煌所以重民命而杜殘虐况承審案件全在虚衷研鞫廉得眞情豈容遽事刑求致犯妄供縱所犯重罪當令死於國法不應死於官刑每有案未定而犯先斃皆由刑逼所致轉滋疑竇卽犯未致死而刑求之供亦無足憑信至尋常詞訟祗須官爲判斷是非偶有理曲逞刁情節可惡者薄責足以示儆本無大罪更安用嚴刑酷責爲耶本司秉臬一載有餘勘轉之案不下數百起從未用刑各犯亦皆供認辦結無他謬巧不過耐心推問使真情畢露無可狡賴而已兹聞各屬審案不論情節輕重動轍上架子鞭脊背敲脚踩種種非刑備極慘毒卽笞責每以千計似此非刑拷問本司深不謂然除訪實指參外合亟諄札通飭札府卽飭所屬遵照嗣後審問命盜等犯務當平心靜氣設法推求期得真情庶成信讞切勿逞威任性擅用酷刑案内干連及被扳無罪之人亟應訊明省釋尋常詞訟兩造所爭多係細故尤應剴切開導不可輕率用刑凡一人被 
 
 

Page 3

 
 
刑傷終身被玷坐堂上者但能時刻以犯受刑卽如已身受刑無異便不至心忍手滑陽犯國紀幽遭神讉矣所有天平架等違例刑俱從奉札日起概卽毁除如再私設非恣意殘酷一經訪實定卽從嚴參辦决不姑寛所望賢有司務以仁恕存心莫作蒼鷹乳虎致謗讟繁興也其各凛遵等因歴經移行遵照在案兹查該令到任伊始合特查飭遵札到該縣卽便遵照憲飭凡遇審問命盜等犯務當平心靜氣設法推求以情真罪當無枉無縱其有于連証佐及無罪被扳之人務須隨時省釋勿稍覊累如必須暫行看管者亦照定章隨時登掛粉牌以杜私冉之弊至尋常詞訟兩造所爭多係細故尤應剴切開導不可輕意用刑綃滋寃濫所有違例刑具萬勿巧立名目私自創造致干嚴讉切切毋違特札 
[入署有期]  
　　新任上海縣藍雲峯大令前日飭傳陰陽學張式齋令將縣署内外宅門一切辦公處所詳細推定然後雇匠修葺現擇於本月初十日鶯遷入署想屆時必有一番熱閙也 
[關心民瘼]  
　　英美租界公廨遇有逮案管押之人差役必向之索賄其中名目甚多而掉高鋪其一也掉高鋪者屆於樓上位置清潔非若樓下之汚穢不堪而掉與不掉視賄之有無以爲衡其權葉之差役把持勒索無惡不爲自經前讞員鄭瀚生大令禁革後此風爲之稍息近則日久玩生變而加厲翁笠漁直刺訪悉情由因特傳諭各役嗣後凡一應提案之人須帶入内署驗明其稍有體面者押於樓上若形同無賴則押於樓下不准私向需索分文違于革究直刺關心民瘼可謂無微不至矣 
[咎有應得]  
　　職員楊子京卽楊寳寳投英美租界公廨禀將妓妾張寳寳寄養棲流公所昨日讞員翁笠漁直刺批示云該職承先人餘蔭席豐履厚不知振作有爲徒自敗壞門庭廣蓄妓妾以致乾綱不振帷薄不修前於六月間禀控張張寳寳捲物潛逃當提訊念其生有一女嚴加申斥仍交該職領回管教今纔四月忽又匍匐公堂訊據抱告陸年供稱該職不願再領酌斷發堂擇配今閲來禀又稱親友商勸暫行發所寄養是該職胸無主宰反覆無常無怪羣雌粥粥穢德彰聞虎兕出柙龜玉毁於櫝中是誰之過夫棲流公所乃發養流落無依婦女隨時擇配保全生命不能爲富厚之家作藏嬌所也該職旣然藉斷絲連不忍割愛張寳寳究有生育未可令其失所著該職卽日親身到堂將該氏及存案首飾具領回家管束婦女有過罪坐夫男以後再生事端惟該職是究凛之慎之切切結狀暫存 
[詣勘被盜]  
　　松江二號航船於本月初一夜在鰻鯉嘴角被刼後船户曹子山投縣報請勘緝藍大令查得失事之處卽在西南鄉龍華鎮相近爰於昨日午前帶同書差捕役人等命舟前往會同龍華汛弁某君履勘一周回署後卽諭令捕役嚴緝賊匪然鴻飛冥冥恐未易入弋人之手也 
[求請免騐]  
　　上海縣自新所押犯邢毛富日前患病身死經縣主藍大令飭傳屍屬到案核奪昨日屍子奉傳到縣禀稱父親邢毛富委係患病身死與人無尤自願備棺成殮領棺埋葬求免相騐藍大令准如所請飭令具結領棺而去 
[英美租界晚堂瑣案 ]]  
　　前者全安棧股東何少山胡麗山方卓橋高瑞堂等控經手唐惠東匿帳不算圖吞股銀二千數百兩經讞員翁笠漁直刺倩襄讞張柄樞司馬訊供判令唐押交帳簿核算不料唐挺押至今抗不交案原告投案禀催前晚直刺仍倩司馬提訊高仍未到胡何方三人申訴前情請爲追繳唐供棧内各項帳目有司帳經理與小的無干至一切帳目六月底何等同在棧内算清求恩明鑒司馬以唐匿帳不交顯有情弊著仍還押候補提司帳人到案再訊○鴇婦潘杭氏前控妓女朱瑞寳串同姘夫華阿根卽華阿二圖賴借欵洋銀一百五十元經直刺倩張司馬訊供諭候補提中人張坤全朱大興到案再訊前日原差奚永先將張拘案司馬提訊之下潘杭氏投案請追朱瑞寳供稱　杭氏前在公陽里開設妓院小婦人卽在彼處賣娼曾由張坤全作中向借洋銀嗣小婦人掉至同安里後又掉至棋盤街此項借欵早已陸續還清祇欠利息洋銀二十元潘杭氏貪放妓債與張坤全姘誠明欺小婦人孤苦無依揑據朦控尙求明察華阿根供小的實是華阿二伊等借洋之事均不知情張坤全供向在泰和館當值堂之役十有餘年朱瑞寳向潘杭氏借洋之事確由小的爲中洋銀亦由小的交與華阿根取去司馬謂爾等均非善類此項妓債未便代追姑念　杭氏一再苦求判令朱瑞寳張坤全華阿根三人合還洋銀五十元給潘杭氏領去借據塗銷完案 
[英美租界公堂瑣案]  
　　周祥生張阿五游手好閒不務正業連日竊取洋人羅文思勒生麥頓葛來門哈白登各家磁盆十餘枚磁獅子一對絨毡一條到處求售經包探費阿銀查見一併解送公堂請究洋人羅文等投案請追周張兩賊同供小的等所竊各物内有磁盆獅子等件已經售去無從缴案求鑒讞員翁笠漁直刺商之白繙譯著押候吊贓再訊○包探洪阿寳解送韓良章到案禀稱　人前向章金記勒索不遂用刀戳傷其腿逃逸無蹤昨日由章途遇扭交三百四十二號華捕送入捕房捕頭令小的解請訊究章投案訴稱前者韓向小的索詐洋銀二元小的不與致被戳傷今旣解案叩乞重懲韓供小的向索舊欠並未行兇直刺判押三日○包探秦少卿解送過犯王桂生至案禀稱　人前因犯案遞籍今又濳來滬上經小的查見送案請究王供蘇州人因事至此不敢覊留叩求恩宥直刺判責一百板仍子遞籍○二百二十號華　解送馬夫張仁金張仁林至案禀稱此二人駕車不慎致將周才記所御東洋車撞壞經小的拘獲送究周供小的之車被壞後曾倩車行估價修理須費洋銀三元叩求追繳二張同供事出無心現願照數賠償直刺卽命繳銀從寛開釋 
[美租界捕房紀事]  
　　甬人湯品三在元和輪船充當水手携姘婦某氏稅居外虹口百老匯路福和里第八百五十九號門牌房屋近馮又有外遇置氏不顧氏幽憤難伸頓萌短見昨晚奔至兆豐路馬頭上聳身躍入浦中冀隨屈大夫以去適爲五百十三號巡街捕所見當卽設法救起送入捕房捕頭令押候解送公堂禀請讞員翁笠漁直刺安揷○昨晨某西人至捕房控被賃居天潼路廣福里之粤人陳金松吞没小工洋銀一百餘元請爲查緝捕頭允之○昨日虹口鼎盛米行雇駁船一艘載運白米一百餘擔駛至外虹橋畔方欲將貨起岸三十三號西捕見之貿然抛磚擲石阻之使去船主蔡小宋畏其勢燄立卽駛至他處時適潮水湍急倉猝間撞於木椿鑿成一孔以致船上各貨大半淋漓盡致事後蔡以彼處向無不准停舟之例今該西捕無端逞强致肇此禍心不能甘奔赴捕房聲訴捕頭允爲查明核辦○昨日清晨瘋人某甲至西華德路某烟館竊爐一具携之而逸適爲五百十三號華捕所見拘入捕房捕頭拮悉其人素患癲疾未便科罪卽予釋放贓交原主領去○昨日清晨偷兒薛阿虎掩入裏虹口鄉民某姓家竊取衣服適爲某號巡街捕所見拘入捕房捕頭令押候解送公堂禀請懲辦 
[申報館恊振所經收山東河南江西皖北浙紹賑捐十月廿一日至十月三十日止第二十九次清單]  
　　十月廿一日求福子洋二百元心園主人因姬人産獲次男大小平安洋二十元晈川王調梅六十壽辰承各寳號及諸仁翁惠賜隆儀移助洋一百九十三元無名氏銅洋五元○廿二日常州通裕來李根大洋一元○廿三日貝潤生席寳移助洋五十元○廿四日歜生氏求人口平安洋二元大通聚和洋二元○廿五日隐名氏花洋四元小洋二角○廿六日陳姓洋二十元○廿七日渤海無力子洋四元無名氏洋八角○廿八日淮安蠙珠館書畫洋一元六角○廿九日茂記銅洋四十五元五角無名氏銅洋一元如臯禮耕堂小洋十埆寗波福潤來順大號南船節省費移助洋一元花洋二元漢口福興潤來補過子求子病速痊洋十元張堰汪恊源來李長燦爲長女潔芳病患愿助洋六元張永濟爲内人生産母子平安洋四元以上總共收洋五百十六元六角花洋六元銅洋五十一元五角○附録蛟川王調梅翁六十初度蒙各寳號及諸仁翁惠賜隆儀清單列左計開常益占允升亨合洋廿元永生修永生輝永生成合洋四十元允昌陞四元永和爵四元主興泰二十元春來怡四元瑞吉森六元萬福安四元悦來四元陳子從四元　皆梅吉合洋八元常吉金四元陳萬美永祥安合洋廿元恊泰四元天順龍四元常益峻四元楊壽仁兩元萬益和四元王豫泰四元陳玉輝廿元合興永四元章慶厚兩元萬和成兩元陳國貴一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者曲租界望平街被人戳斃男屍一案嗣經木匠傳羊羊投縣具控稱羊羊投縣具控稱該屍係伊學徒徐福金被虹口賭徒邱少卿卽邱龍眼等所傷當經前任上海縣王欣甫大令拘邱到案屢次研訊終不承認前晚新任縣主藍雲峯大令提案覆訉傳供寗波人去年十月初三夜學徒徐福全楊文文同行至虹口吴淞路突遇邱少卿大榮子小仁子等十餘人向之借錢不遂拔刀行兇楊先逃回糾同四人前往徐福全已經不見未幾小的由寍波回滬正在查訪見各日報所載望平街相屍一事年貌與徐相似卽央地保到塲察看始知徐被邱等戳傷後行至望平街倒地斃命求恩嚴辦楊文文供與相同邱少卿供通州人向在虹口開老虎灶前因被人誣控管押待質所上年秋間蒙恩保釋卽回原籍耕種度日當徐被人戳斃時小的正在通州何能來此犯案實因昔年傳羊羊向人拆梢爲小的通知包探拘押捕房一年因此懷恨遂以命案誣陷求恩鑒察大令曰傳雖非安分之輩挾嫌或在所不免然楊文文供詞亦與相同其中亦有可疑判將邱鞭責籘條一千下還押傳交保再行復訊○上海縣捕役於本月初二夜巡查至十六鋪内馬路見王阿三肩荷衣包二個形跡可疑當卽拘住盤詰據稱在鐵廠地方竊來次晨往是處查問果有盧姓被竊認贓屬實當將贓賊一併解案經藍大令提案研訊王供法華鎮人向在新北門外爲人扛挑貨物因病失業無處謀生不得已而行竊實係初次且無同黨務求開恩大令判責五百板押候究辦贓物暫存俟傳失主認領○去秋英界香粉弄有前充道轅家丁李三之妻許氏被傭婦劉高氏與夫劉大及徐二洪德麻子等深夜謀斃分贓遠遁報縣後僅獲劉大夫婦訊供收禁因供詞不實尙未定讞前晚藍大令飭提兩犯至案復訊劉大夫婦同供當時雖與徐二等謀斃李許氏分得銀洋金飾然爲首起意確由徐二洪德麻子現在二人均不知逃在何處求鑒大令飭分别還禁候照録供詞通詳上憲核辦 
[上海巡局瑣案]  
　　湖南人徐德標三年前在江蘇撫標滬軍營當勇因事爲營弁逐出遂在南　頭某姓家供挑水之役前日之晚與天豐銀樓中人鳳三馨在聚興飯館果腹而出突遇小流氓數輩迎面撞來徐怒扭住理論小流氓不服奉以老拳徐遂訴知滬軍營巡街哨弁張某持名片赴二十三七鋪巡防局控訴並稱被毆時爲流氓攫去大小洋銀約共二十元左右追至三泰馬頭新街地方毫無蹤影求請提追局員邱友林二尹以徐所控不實不盡諭令邀同鳳三馨指獲人証然後來案自當訊明究懲○前晚更魚三躍時二十三七鋪巡防局員邱友林二尹督率巡勇巡查各處至大南門外見有一人衣衫藍縷在暗中疾趨當飭勇本提至輿前詰問供在某絲線店執事因往近處某姓絲線店取貨而出並不敢爲非作歹二尹命搜其身畔有質劵數紙乃命地甲押至某絲線店内問明禀覆○前月大東門外升吉里潘公館被賊穴牆而進竊去衣服等物當卽開單具報十六鋪巡防中局局員文斌臣二尹飭捕拘獲蔣阿五胡來生兩人研訊之下知由汛捕懼比因將二人拘案希圖搪塞二尹命卽開釋提捕笞責予限破獲迄今多日仍未破案二尹以汛捕直屬玩公前晚復提到案重比二百板仍勒限嚴緝務獲訊辦○昨日午後王永海在滬南洽興街口某押鋪内購買棉被論定價洋三元時有隨往之李春來在旁謂此貨不佳未免價貴店主粤人翁阿桂聞之卽與爭執旣而互毆致李受傷旋扭翁至十六鋪巡防北局控究局員楊聘侯二尹提訊之下判翁將價洋三元交還另罰洋銀二元給李爲養傷費了案 
[法租界公堂瑣案]  
　　英美租界公廨差役凌振持鎮洋縣吴大令信牌投法界公廨禀稱鎮洋縣一都三圖事主周姓被盜行刧報縣緝獲真贓並盜匪兩名供出同黨唐小六子卽蕭裕堂奉諭來滬偵緝在清東爛泥渡尾隨至法界小東門將唐小六子拘入捕房解案請帶回鎮洋縣歸案辦理讞員朱森庭明府與何繙譯會商以事關盜案情節較重著將蕭裕堂卽唐小六子先交該差帶回禀明吴大令備文移咨凌遂叩頭而退○錢南生前期遞禀控英界捕房四百三十六號華捕劉杏卿圖賴欠洋一百元經明府訊供以原告影戤門牌赴案朦控著押候查明禀覆核辦昨日堂期英界包探趙銀河偕同西包探奉捕頭面諭將該華捕送案備質包探禀稱查得錢南生向爲羽士久居英界五雲日昇樓後街昇真道院因欲至法界涉訟遷居菜巿街六十七號門牌僅租一榻之地家眷並不同居明府得供以錢旣住法界並非歧控免其罰鍰遂與何繙譯會商著一併斥退投英美租界公廨控追○陳炳泉禀稱浦東高橋人妻王氏不守婦道與外人有私自七月間逃出後四處偵尋遇之於下海浦當卽用繩捆縳舁之回家行至法租界爲巡街捕所見拘留送案請卽帶回明府以王氏不應背夫潛逃著押候掌頰一百下鞭背二百下交本夫領回管束○楊顧氏上期遞禀控陸稿荐醬肉店丁逸英欠洋銀一百八十五元屢索不還明府准詞出票提丁到案昨日包探傳同原告解案請訊中証吴寳生投案禀稱由小的經手還過利洋四十五元明府檢閲借據照所控之數已利過於本著交保出外邀中理處限十天禀復○周劉氏上期禀控趙厚之欠洋五十元圖賴不還明府飭提到案訊究以兩造均開花烟館斥逐不理○金三子前因擔保俞蘭生虧欠巨欵被人控告經明府訊供責皆瞻敢遣人餽送洋銀一百三十元明府大怒飭將原洋擲還判責一百三十板以儆○公平洋行收租人程廣汀前控陳包氏積欠房租四個月經明府訊供押交在案昨日明府帶案復訊著交原告帶出赶緊措還○沈鶴來禀稱雇坐東洋車行至小東門被賊薛洪興竊去烟袋一枝報捕查獲送案請辦明府著押候笞責二百板贓還失主○包探禀稱朱福生在洋涇浜設攤誘賭爲巡捕拘案請辦明府判責三百板○包探禀稱偷兒陳阿桂掩入卜鄰里門樓竊取看門人陳福榮衣服七件報捕查獲送案請辦明府判責五百板贓給還失主○包探禀稱偷兒劉阿寳陳阿二張福生沈富貴行竊嚴陳氏家衣服物件膽敢縱火並查得贓物售與城河浜江才喜舊貨店内因將江一併拘案請辦明府判將劉等四人各責六百板收贓之江才喜著罰洋銀十元押候交洋釋放 
[光緒二十五年十月分教職單]  
　　教授江西袁州劉煜璋吉安四川龍安蕭茳叙州雲南曲靖徐元華雲南俱舉貴州興義張本謨安順甲正諭順天涿州解延慶大津河南祥符顔敏文汝寗福建永定何履祥建寗雲南保山陳　麗江俱舉浙江嘉善黄言訒杭州禀江西信豐涂增瑩南昌歲湖南朱陽石明山永順附訓導安徽合肥葛南安慶山東昌邑王蔚炳濟南郯城金檍春東昌俱舉山西陽高文錫誥絳州歲沁源李德明太原挨河南西華楊乃賡開封優甘肅合水曹清甘州優崇信盛應祺肅州舉浙江開化何學海紹興歲福建連江林啓昆興化江西石城姚紹機南昌四川仁壽胡穆先夔州貴州安平喻熙箴貴陽俱舉復諭安徽繁昌杜維禧寗國禀浙江泰順鄭傳笈寗波舉福建泰寗陳紹乾延平拔廣東樂會李錫瓊高州廪四川筠連鄭國樑成都副復訓直隷束鹿蘇守惪河間廪山東滋陽馬芳辰濟南拔湖北沔陽王聖林荆州廪四川巫山王仲炅眉州歲 
[金陵官報]  
　　十月二十五日候補道萬中立趙有偷均奉示甄别新選江安糧道庫大使王錫珍縣丞陳衍修從九郭鞏均奉示寫履厯世職金元勳奉示騐看知縣曾祖樑奉示寫履歴藩轅牌示現署安東縣候補知州楊增芳調署邳州所遺安東縣缺以現署邳州之孫友萼對調署理又妣臯縣王主簿朱廷幹病故遺缺查有候補班儘先補用縣主簿王廷炤堪以酌補候補道王漕謝委仍回揚州保甲差卽辭商務局妆南洋保商事宜湖北候補道劉赴滬九江鎮宋朝儒均辭○二十六日巡檢劉鼎門禀知奉徐州劉鎮咨遣回省江安輪船楊星田到送憲南藩憲李赴湖南回祥雲輪船耿朝泰山滬裝銀回○二十七日善後局 
 
 

Page 10

 
 
候補道李中恊王城守恊趙首府劉均禀知閲城頭畢福安輪船黄友勝辭伺候崇將軍赴鎮江閲操直隸州傳盷章禀知瓦蘇松太道札查騐封河前運津米差試用巡機章寳琳到由湖南　捐免騐看到省金陵營都司李清高湖口都司邵茂春瓜洲中營都司吴家位均辭江平輪船楊錫澤到由湖南回知縣孫傳恩禀知縣丞孫傳淑丁父憂○二十八日候補道凌盛熺禀知由淮徐海賑捐局案内請奬三品銜主簿阮樹棠禀知府經歴許鳴珂丁繼母憂知縣胡廷琛謝如臯任内交代算結蒙給酌委一次○二十九日知縣洪槃奉委駐滬商務局分局差叩謝卽辭分發浙江大挑知縣程志勛到由江西來○三十日通判鍾楠銷河運差回卽辭赴江西查探米價知縣孫慶璜提調又蘇城收支均奉委江南商務局叩謝卽到差又尋世珍辭解餉赴徐 
[蘇省官報]  
　　十月二十六日新陞漕標中軍副將吴炳辰由松江來知府張福謙禀辭回滬同知倪啓佑由上海閩廣貨捐局專丁來省禀謝飭知甘一年分海運案内蒙保俟得知府後加三品銜知縣李樂善由車坊釐局專丁來省禀謝飭知二十一年分海運案内蒙保補缺後以直隸州用又鮑德麟禀謝飭知二十一年分海運案内蒙保補缺後以　隸州用又陳其壽禀知　日聞訃於二十一日丁父憂指分江蘇試用縣丞陳牧浙江人由京騐看來省禀到○二十七日藩轅牌示照得蘇糧道庫大使徐祖鑑前據因病請假就醫當經扎委試用縣丞　霆暫行代理在案茲據該大使具禀銷假自應飭令回任徐州道桂到内閣中書殷濟辭行回揚理問子貴之禀銷代辦閶胥門外二叚巡查差○二十八日難轅牌示照得太湖廳角　嘗巡檢陳寛潤署事年滿遺缺查有請補斯缺之佘祖培業經奉部覆准自應飭赴新任統領蘇防全軍李祥椿通知赴瀏河管帶蘇防左營遊擊黄春懷禀知浙江震青嘉一帶查哨知府舒體远禀謝飭知二十年分海運保案奉准俟補缺後以道員用刑部郎中查慎儒由鎮江來知縣張德迪由奔牛釐局專丁　省禀謝飭知二十一年分海運案内蒙保補缺後以值隸州用又郭聯墀禀知奉首府委赴本屬公幹卽辭又周相輔禀知奉糧道憲委守提前陽湖縣高令漕項銀兩差又松年禀知奉首府委查八旗泰盧順天廻避人員差前署丹徒縣鄭籛由湖北回五品頂戴卓異卽補知縣吕慶堂由京起服回省禀到分發江蘇試用府經歴五宫俊直隸人禀到指分江蘇試用縣丞吴家隆浙江人禀到 
[皖省官報]  
　　十月二十六日指分安徽試用縣丞義振權到湖南人典史華繩祖到浙江人委署頴上縣典史吴繼昌辭直隸州英華知奉委辦屯溪厘卡通判黄澤森知奉行知詳咨註册委　左楨辭委解京餉知縣陳贊平胡登崧均知奉委發審局帮審差沈葆蘅知奉委發審局學習巡檢成源匯辭赴鳳陽府差遣○二十七八日署鳳陽府許鼎霖宜城陳兆慶均辭木任壽州秦霖辭赴盱眙訉案通判王承洛辭赴清江提餉府經喬仁鑑知奉委解老湘營餉赴金陵巡檢崔式版辭奉營務處委赴山東探磺價○二十九日卽用縣于鳳閣謝行知過本班儘先補用候補縣伍芳榛到赴湖北造救生船回直隸州判儲詔到缷署桐城縣丞回縣丞鄭秉璘由五河鹽厘回巡檢李覧鑒到由揚州解餉回 
[江西官報]  
　　知府曹樹藩接查順化門防城事務同知覺羅元巂往九江候差正任永新縣羅大冕由京引見回張慶霖吉南贑寗公　回魏碩輔查探湖南禮樂祭器回朱修圻委辦南昌賑捐署南康縣毛文源缷事清理交代回張元義漢口查抄商務章程回趙峻往寗都公幹馮元亮禀謝甄别捐升通判委署豐城縣丞張傳箱另有差委以候補府經王官駿署理又委大庾鬱林司江葆昌禀不署小缺改委熊紹庭署理 
[邦江官報]  
　　十月二十五日曾鹺君貞乾辭赴武障河卡同口經知大巡共二十一員遵章甄别○二十六日鬼郵州湯刺史華袞過揚○二十七日金分轉耀忠委赴淮北公幹○二十八日北批騐馮鹺尹禀辭回署 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
