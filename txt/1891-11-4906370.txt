# 1891 - 11 - 4906370

 

Page 1

 
 
[二十四史第三批展期] [  圖書集成局主人啓]  
　　啓者　局　　二十四史首二批告成　　股者已紛紛來取兹第三批亦已排印告竣惟裝釘尚略需時　以期精益求精　　　　明年正月出書尚祈諸君垂諒爲幸 
[藝三萬選啓] [  點石齋告白]  
　　經藝　無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編　　戞戞乎難之本齋不惜重資延聘名　主持選政搜採務求宏富去取尤必精嚴古淡盧庸概從割愛不獨集石印經藝諸刻之菁華卽各省書院社課及近時名人牕作亦　已網羅　盡自無滄海　珠之憾洵乎無美不臻無題不備盡經生之能事極藝苑之大觀現巳書底告成卽日開印計裝四十本准明年二月初出書合先佈聞 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[劍華堂續罪言序]  
　　余始遇琴溪子於日本神户見其英姿颯爽不爲時下齪齪小謹好談兵說劍能文章工詩詞意氣自豪不肯稍下顯達人余心焉異之謂是社樊川一流當時張筵於神户山上置酒爲余壽酒酣耳熱互論當世之務代天下畫奇計灑灑成議旁　侍兒殷勤勸酒不之顧繼復擊鉢聨句幾欲蹴崑崙使柬倒障黄河使西流其詩一日盛傳於日本及余廻帆又過之讌於山中艸閣酒半天大雷雨霹驛鳴兩侍兒懾伏肘下余兩人狂歌益縱引杯輙盡須臾虹見余亦返舟嗟乎此樂如在目前今不再矣歲辛已琴溪子游歴身毒　經香海與余相見於百尺樓上此會殊出不意驚喜交集小駐槃桓作平原　日飲逾兩月從身毒歸琴溪子小病甫愈適鄭玉軒光禄招作美洲之行余出書示之曰快哉此遊可環地球一周班生無異登仙矣乃餞之於綺交繡錯之樓歌者二十許人更唱迭和響遏行雲琴溪子聽之意凄然不樂曰異方之樂祗令人悲耳逮琴溪子自美洲還余已遷居滬上倦游北歸無意再出琴溪子亦作此間寓公昕夕過從時得讀具署作多感慨激宕之詞蓋其憤時嫉俗憂世肆志故發爲文章亦復踔厲奮發如其爲人滬居久之不得志於是航海至析津　周海舲車門幕下頗相得俄而大星遽隕知已云亡意將以縣令出山筮仕顧以事留滯春申浦上時余方醵貲刻書擬將生平著述四十餘種盡授手民出以問世琴溪子意頗歆動余謂曰吾子詩文雜著亦不下數十萬言此亦一牛精　識見之所注也與其秘之篋笥何如付之棗梨俾世人盡得見其諸餘而知琴溪子之爲人豈非快事哉且政事根本於　章今日之列於儒林者卽他日之能爲循吏者也事非兩歧道原一貫豈若章句小儒佔畢下士但持一卷𩨾　骳之文僥倖獵取科第一物之不知一事之不明而卽侈然身爲民上毋怪其所治之不足觀也琴溪子少卽有用世　志及長又經歴四方稔察民情默觀時局追慕杜牧之爲人而作續罪言其忠愛惻怛根於性生故其議論慷慨指陳激切髣髴樊川之罪言原衛戰守諸篇其所策皆可見之施行洵乎一代奇才也特其造詣有與樊川相近者樊川剛直有奇節徒以疏抗無右援官不得顯居恒怏怏不平卒致困躓不自振此史官事後之所言也跡樊川在當時涉獵淸華廻翔郎署亦不可謂之不得志使天假之年優以歲月安見其不能馴致顯位哉琴溪子生於世族產自名門諸伯叔皆有位於朝特琴溪子屢屈於有司不能以科第進然不足爲病也樊川始爲牛僧孺書記繼復爲李德裕所知然於牛李之黨兩無所附當其出牛相門下寄跡揚州好作狹邪游微行所至輙使人護之當事者愛才若此殊爲後世所稱美今在下豈無樊川之才特在上絶少牛相其人耳琴溪子耿介拔俗素不喜攀援徒知感憤風雲而未依光日月不然功名豈止於是猶憶還自美洲嘗謂余曰我當還山讀書十年然後出而用世因以版輿奉母挈妻子歸隱涇邑相距十里許之琴溪糞除舊居雜蒔花木疉石爲山引水成池修竹數千竿掩映户牖標其門曰家有八千子弟胸藏十萬甲兵意欣然自得陳篋發書將取陰符虎鈐孫吳諸子盡讀之不謂宵小見其入屋時書篋累累疑爲寳物因是夜瞰其室無一甯夕琴溪子倚劍靜俟往往危坐達旦乃歎爲家鄉不可居遂復出應世逮自居津門還則性情意氣又復一變謂近究心於道書濳研叅同契性命圭旨諸書時有所得修心養性證成内丹一旦功行圓滿便可飛行絶跡然則琴溪子又將棄其所學而學道耶豈以文士有才便談兵略英雄退步思作神仙哉琴溪子且勸余同證大道余聆其所言未嘗不怦然有動於中特慮未得門徑終無把握不如純任自然無所掛碍東坡云葱韮大蒜逢著便吃疾病老死符到便行此眞爲見道者之言也若於長生久視之術則謝未遑焉琴溪子嘗學洋務於徐進齋觀察余謂洋　又何必學哉貴在折衷於寸心而已盖强弱者其形離合者其機　機利導頃刻萬變故辨事尤貴乎速了使之不得逞其詐虞行其奸僞稍遲回焉所索奢矣矧夫引端竟委在窮其情默會旁通在明其理西人雖狡其所謂公法者總不越乎情理而已故有時折之以理不如直告之以情理有曲直情有利害尤足以感動之也今集中所談洋務諸端明暢透澈洞垣一方由閱歴深而識見精豈徒學之所能至哉開管鑰動關　必有會心以體騐之否則差以毫厘謬以千里此所謂可與知者道難爲俗人言也吾未知琴溪子之學道何如用兵何如若論洋務固當首屈一指者已庚寅長至後三日天南遯叟王韜序於淞隱廬 
[諭旨恭録]  
　　十一月十三日奉旨截取中書何維樸王庚年姚景夔俱照例用分發江蘇候補道福盛江蘇補用知府陳琦陜西候補知府杜崇光安徽候補知府范葆廉安徽候補直隸州知州吳則藩廣東候補通判楊繩武直隸候補知縣王慶保江蘇候補知縣陳元鑄山東候補知縣周德華金猷大河南候補知縣徐士英陜西候補知縣樊增祥江西候補知縣王易湖南候補知縣彭飛熊廣東候補知縣鄒翼淸廣西候補知縣楊先俊山西候補知縣員桂選河南候補知縣汪鼎臣廣東裴克寛廣西候補知縣彭光輔兩淮試用鹽大使姜祖勳陳芳廣東試用批騐所大使吕兆奎俱照例發往吏部學習主事載林着准其留部盛京工部郎中員缺着紹奇補授户部員外郎員缺着忠廉補授理藩院員外郎員缺着金垣補授工部漢字堂主事員缺着柏齡補授欽此 
 
 

Page 2

 
 
[古藩寒色]  
　　禮部爲曉諭事恭照光緒十六年六月二十八日恭逢皇上二旬萬壽所有在部呈請隨班祝嘏之者民等業經本部奏准賞給耆民九十以上一兩重銀牌一面八十以上五錢重銀牌一面七十六十以上四錢重銀牌一面本部現由内務府領取到部爲此示傳該耆民等携帶原領執照或取具同鄉京官印結赴部承領該耆民等一體遵照勿違○廂藍滿世管佐領斌玉被皮匠高得砍傷移時殞命該旗接准刑部知照後所遺世管佐領缺應俟定案時全案供招到旗然後酌核應否伊子承襲惟該佐領圖記自應先行派署以便管理該佐領下各事經印務叅領志明禀請本管都統酌奪當奉恩露圃相國諭派管理該四甲事務正叅領托克通額先行代署○廂白漢署副都統文少宗伯興定於十一月十二日已刻在東長安門外挑補該固山領催馬甲敖爾布養育兵等十三缺文廂藍滿恩副都統佑亦於是日辰刻在錦什坊街華嘉寺該旗公署内挑補領催三缺馬甲二缺養育兵一缺並揀充族長一缺先期由各印房傳知應挑人等届期各赴該處預備○軍機大臣禮邸等以漢軍機章京宗人府府丞錢應溥現已簡授禮部右侍郎所遺漢軍機章京一缺將額外行走之刑部候補主事李蔭鑾充補遞遺額外軍機章京上行走一缺將記名挨次補用之吏部主事王嘉禾添傳充補除附片奏聞外復分咨吏刑二部查照○上月初旬某夜三更後有妙手空空兒濳入正陽門外月墻帽巷某荷包鋪撬窓入室竊取上好荷包水烟袋鋪中人覺知呌喊賊在屋上聲言汝等一出吾手中洋槍不容情也鋪夥聞而相戒賊從容携物而逃事後檢查所失銅水烟袋二十餘支又有由内頒出皇太后舊冠令照此樣式另製者亦爲竊去鋪夥除在本地方報失外又恐干未便遂於次晨赴内禀明内廷聞此由大金吾飭知該管官予限緝獲○侍衛處懸有三等藍翎侍衛各缺奏派恩露圃相國等在南箭亭分日揀選擬定正陪側應由　衛處帶領引見候旨簡放惟自歸政以來凡侍衛處遇有大撥引見俱經奏請親閱馬步射所有此次揀擬各員應行引見經侍衛處援案奏聞奉旨侍衛處應行帶領引見揀擬侍衛各員着於本月十六日起至二十日止分作五日在紫光閣閱看馬步箭欽此○順天府爲曉諭事並得京城額設孤貧口糧自光緒九年春季奏改實銀并米石一同開放以廣皇仁而恤無告所有光緒十六年春夏兩季銀兩刻由委員解到應同米石開放并聞有孤貧人等病故不報希圖冐領近有牟利之徒預購此牌冐往關領該孤貧人等當思此牌爲養命之據不得貪圖目前微利售牌致日後無以度活已委員邀同紳董細加訪查核辦所有應歸五城之三百分仍由附近指揮衙門於本月十二日開放除委員邀請紳董届期分往監放並由各指揮衙門自行出示曉諭外其應歸大宛之五百三十一分於本月十四十六開放爲此曉諭孤貧人等附近五城於十二日前往指揮衙門關領大興於十一月十四日午刻宛平於十六日午刻由該印委紳董仍在順天府會同首領核放該孤貧人等届期持牌在領如查有冐支立將此牌扣留另補以昭核實各宜凛遵勿違特示○内閣侍讀奎華等謹禀中堂爲禀聞事十一日酉刻由侍衛處送到淸字諭旨一道皇上明日辦事用膳召見後乘轎出内右門隆宗門進西苑門德昌門下轎步行進豐澤園門至儀鸞殿皇太后前請安畢至純一齋看戯侍膳畢至德昌門乘轎出西苑門進西華門隆宗門内右門還宫執事人員敬謹預備欽此○吏部爲咨行事所有考試國子監滿助教司譯筆帖式等奏明在貢院合塲考試點名進塲之日例應由本部奏請欽派王大臣於貢院門前搜檢士子入塲相應咨行各衙門卽將正副各堂銜名以及署銜名務於三日内開送過部以憑繕單奏派搜檢 
[機局被焚]  
　　京師來簡云神機營軍火機器局設在京西三家店附近琉璃局地方由外洋購到機器就局内製造各種槍礮火雷槍子銅帽炸子火箭等物由總辦提調等員督率兵匠日施作工十月二十八日未刻局東塲房失愼陡兆焚如頃刻間烟焰漫天勢甚兇猛總辦親督兵匠人等竭力搶救並用水龍灌之局房皆仿外洋式東塲房本有層樓内置新製機器砲車三十餘輛各種機器數十副製造槍砲機器鉛板數十方並捷字隊修理砲車三輛火焰旣起諸物相繼而燃水龍汲注幾若火中添油赶爲設法拆拉以截火道直至戍亥間火始殺東塲房十有一間皆焚燬内存各物盡成灰燼尤險者正塲房屋内存軍火甚多與東塲房偪近雖木柱焦灼得保無虞否則全局不堪設想矣計所焚約值數十萬金總辦等據情禀知各堂憲大約須上凟宸衷矣 
[閩事雜俎]  
　　南臺地棍千百成羣相習成風未肯洗心革面三折橋地方爲熱閙之區日前有甲乙二棍徒偶因小忿遽起爭鋒甲忿忿不平糾黨白數十人興師問罪乙亦率其同類上前抵敵兩陣對圓刀光皎皎地保聞信卽到海防廳署禀報時南臺保甲總查兪明府其章正在海防署商議公事立卽馳回率帶勇丁親詣彈壓若輩始各鳥獸散然格拒多時已不免互有傷損矣安得賢有司除暴安良懲辦一二俾若輩稍知儆戒也○鹽倉前天安鋪有林姓者平日以挑鹽爲生人頗謹厚前日到某廟觀劇其時臺上臺下游人如蟻挨肩擦背擁擠不開林搶步前行悮踏潘某之足自知孟浪婉言謝罪潘不由分說磨拳擦掌肆意擒毆志猶未歉霎時復糾黨羽百數十人手執凶械闖至林家竟欲拆毁住屋以逞其忿適值南臺保申總查兪明府出局巡查剛至是處一見情形立卽上前彈壓潘等紛紛逃散明府查知該棍巢穴立飭勇丁前往將所有房屋拆毁　絶根株一面籖拿棍徒聽候盡法懲辦閩人士咸額手稱慶不置○尚幹鄉風俗最爲强悍凡搶刼掳勒之案以該鄉之人居多前經左文襄公勦辦一次此風爲之稍戢該鄉林姓丁口約一萬有奇一鄉之中推巨擘焉農人江姓與談鄉林某素有嫌怨上月間被林擄至家中始尚以善　撫慰以酒飯欵待後因不出錢鈔遂以私刑相恐嚇如穿木靴戴柴帽之類一一嘗試江受刑難堪暗地通知其家人到侯署喊控侯官縣陳麗生不令　以嫉惡爲心得禀之下卽出火籖將江立提回省次夕提訊江上堂叩謝歴供被擄受刑各情懇乞立拿林棍重辦大令俯如所請諭將江交原保候　林到案　行集訊擄人勒贖漸不可長大令執法如山必當有以處之也○准補延建邵道司徒觀察緒於上月廿四日卸辦南臺稅厘　　兼通省稅厘局差所遺局務現經制軍札委候補道許觀察星翼接辦司徒觀察准於月初履延建邵道新任云○本任仙遊縣王大令煒堂前曾因案調省察看現已伸雪註銷察看字樣接奉憲札委辦洲頭厘卡 
[蕪湖近信]  
　　蕪　縣　玉如大令於上月廿三日乘招商江永輪船晋省禀見各大憲面陳要公○鈔關派查出口各書吏向例三個月一　本届冬季換班之期成端甫觀察於上月廿一日升坐大堂督同稅務廳委員掣籖點派○大關口及下游北卡西江口三處俱有砲船一艘常川駐泊並泊弁督勇巡緝江面大憲之爲此舉用意何等鄭重上月初署兩江總督沈制軍及其夫人靈柩兩次大差過境時適天寒月黑瞭望模糊停泊砲船並未聲砲迎接成端甫觀察以各哨弁玩誤公事咎無可辭特將三處哨弁撤委官輪局委員亦罰俸兩月大關值夜吏役數人則交蕪湖縣懲責管押以爲泄㳫相因者戒○因利局之設原屬法良意美在安分小民偶乏資本得此霑潤未有不立甦涸鮒者蕪地五方雜處良莠　　嗜烟賭博之人亦多夤緣溷借致使有用之貲財付之無用之人成端甫觀察訪悉情形乃飭蕪湖縣於年内裁撤此局改設育嬰堂第以經費浩繁敷興辦遂傳諭地方紳董廣爲捐募　地本有育嬰堂兵燹以後蕩然無存歴住賢長官屢思創復皆以無從籌欵而止今得觀察毅然興起　地　紳士力任其艱行見規模肇造輪奐聿新黄口雛兒咸得以生以養其功功何可限量固宜身受者銘恩聞風者嚮慕也○城廂内外土妓　娼填衢塞巷其人類皆醜陋故意塗脂抹粉藉勾引游人少年每不免失足其中置身家性命於不顧近來地方屢獲積竊大都以迷香洞爲銷贓窩贓垢納　是其明證前經王明府出示驅逐雷厲風行奈若輩鬼蜮行徑令人不可捉模至今列屋閒居毫無顧忌明府遂又大 
 
 

Page 3

 
 
張曉諭限三日内一律遷徙出境届期復令團總地保各具並無遺漏容隱切結存案由是向之玩法者相與盡室偕行枇杷巷底早　　叩柴扉九不開矣○横街有李姓者開設飯歇店每當斜陽半墮征客停驂徧視房廊藉圖棲宿生涯殊不落寞日前有某甲肩擔投宿身畔帶有洋蚨五十二元臥時藏置枕底及鷄聲三唱怱怱出門將洋遺下爲店夥所拾甲歸心如箭買棹渡江及剪江而過忽然憶起赶急回店尋問店夥答以不知甲不覺放聲大哭驚動街鄰圍觀如堵見夥面色恧　知爲所取代抱不平大聲恐嚇店夥始和盤托出甲亦不暇責其貪財掯匿遽以五枚爲謝怱怱而去○江北人某甲五年前曾挈其結髮妻在蕪湖開一小茶館當爐滌器恍如司馬長卿在臨邛時也無何妻與某乙有私背夫遠遁踏破鐵鞋苦無覓處遂致落寞窮途　人作嫁乙偕婦逃至金陵雙宿雙飛自謂得計近因該處薪桂米珠居大不易復偕婦回至蕪湖在河南岸結茅以居日前婦偶抱甕汲水不圖爲甲瞥見驀地扭住鳴該地保將乙一併送至保甲局經鄭子煊二尹訊問緣由將乙笞責四百板婦掌頰二百下飭甲領歸楊花逐水飄泊天涯多謝風吹還舊陌此中離合之緣殆有天數豈人力所能爲哉○入冬以來天時晴暖狐貉之裘可以不禦上月十八日忽地嚴寒砭人肌骨下午滕六稅駕玉龍百萬飛舞空中繼而大珠小珠紛紜錯落淅有聲黄昏以後繼密雨衾寒似鐵徹夜無眠翌晨忽杲杲日出天氣復轉温和廿一日又陰雪花雨點相間紛飛未幾又晴光大放街頭無袴公一見黄棉袄子又忘却畏寒瑟縮時矣 
[夏楚示威]  
　　蒼史造五百四十字而字學興焉迨其後偏旁點畫變變相尋遂分篆隸眞草之屬然士子考試制藝謄眞皆用楷書惟杭垣西湖孤山之麓阮文達公創建詁經精舍以訓詁論說詞章之學課士而字體不拘篆隸眞草各盡所長但考生講解字學者少卽有兼通六書之士誠　試士者未必識字故謄冩仍用楷書近聞某月朔課有某士脫稿後謄用說文字體閱卷某員批示云這人膽大妄爲殊屬不成字體飭該監院責手心十板課卷旣發聞者莫不　爲笑柄按說部中所載如主司頭腦太冬烘誤認顔標作魯公之類正復指不勝屈不謂徵之近事居然先後同符彼靦然操選政者豈竟甘授人以話柄耶昔人嘗悔讀書太多今則又悔識字太多矣 
[格致書院冬季課題]  
　　格致書院每年課士之法分四季爲期自已庚兩年又增春秋兩季南北洋大臣特謀此次冬季課士應由登萊靑兵備道憲盛杏蓀觀察命題其題爲問中國郵政應如何辦法其各以實義條對卽可見之施行毋徒以空論了事按郵報之至捷者爲電音惟觀察開其端創中國自古未　之變局而與電報相輔而行者陸則有鐵路水則有輪船今鐵路之成尚需時日輪船已無處不至惟内河尚未暢行竊以爲郵政亦不可不亟爲講求或仿泰西之法小爲變通藉以便民利商抽徵其費亦可有益於國用日本業已行之從未有所窒碍觀察此問深得其要領矣倘多士能據所見條對詳明坐而言者可起而行如爲觀察拔置前茅必得破格之獎賞特拭目以俟之今以出題之日爲始限至明年二月初五日截止過期一概不收仍至三馬路格致書室繳卷課卷並無限定格式惟各卷須自彌封以昭鄭重并杜截剿說雷同之弊焉 
[信船被刼]  
　　前月廿八黎明全盛永和永泰豐正源湖班划船兩隻自盛澤開行來滬在盛澤東栅八角亭地方陡遇匪　將兩船鈎住全盛正源一船銀洋貨物盡被刦去惟永和永泰豐一船見勢凶横當將銀包抛入水中貨物亦被刦一空業已投吳江縣報案請爲緝捕餘俟探明再行細録 
[中丞蒞滬]  
　　江蘇巡撫剛子良中丞將次來滬本邑各官預備迎迓前日下午道營廳縣探知憲節已抵黄渡遂乘船恭迎至昨晨憲節至虞姬墩周太僕廟等處閱視所築之壩隨登岸乘輿前進前導祗軍健頂馬及撫標親兵約二十名於下午三點三刻時抵滬提右營大旂隊及樂工在馬路旁跪接中丞詣新閘西省大王廟祭神事畢卽赴廣肇山莊後築壩處察看平水挖泥等工程旋復拈香祭壩道憲聶觀察提右營陳叅戎松海防同知劉司馬上海縣陸邑尊河工總辦李觀察皆隨後步行少頃中丞回至大王廟碼頭登官舫道營廳縣及英界讞員蔡太守法界讞員葛同轉並在滬印委各員均上船謁見旣送客卽命解維帶以小火輪船由浦江向外河返省當中丞祭大王後方出廟有民人某甲攔輿遞禀詞口呼寃枉而憲輿已向西如飛而去矣至忠信等營因奉調開河故未出隊迎接 
[爭充嗣役]  
　　英界石路迤東一帶係上海縣二十五保三圖地方該圖地保向由業户輪充每閱一年再行更換其充是役者往往自已經收錢粮而令副役承辦刑名差使雖曰賤役其利實豐兹有石瞿曹唐等四人各赴上海縣具呈詞爭充是役陸邑尊諭令齊候騐充隨用竹籖四枚冩明姓名以便掣取俄由石掣得邑尊遂給發諭單此前日事也昨有張輪香在法界鴻運樓設席肆筵意欲承充副役原充副役之唐全坤惡其攘利具禀控諸縣中不知如何了局也 
[定期抽簽]  
　　划船埠葉友梅前因犯案由陸邑尊吊諭斥革在案嗣有吳春王秉鈞喬芝仁喬振福潘歧生姚承橋高福堂孫得勝嚴榮升王叙亭蔡如春等投縣求充邑尊於昨日懸牌示期本月初四日當堂抽簽接充 
[供詞各執]  
　　陳仰之等在縣控周書年等倒欠銀兩由陸邑尊訊供之下着候原告到　再訊此已紀諸前報前日晚堂邑尊集訊陳仰之汪承恩等投案求追銀兩周書年供恒源洋貨店實非我開不過同居一處我店恒德被欠銀兩皆由店夥忻伯琴私自借給我未知悉况恒源店夥周安順郎福生由姚守正雇用與我無涉實被悮指叩求明察姚守正供恒源實係周書年所開且用伊弟周安順伊戚郎福生在店爲夥我亦受雇在店爲夥因恒源虧本周囑我頂名爲號主以兾折償各債求恩鑒察忻伯琴供在周處爲夥恒源實係姚守正所開與周無干小的不合借給銀兩求請恩鑒高其才供在福聚公爲夥受姚之愚致將銀兩借給自知錯誤求恩鑒察邑尊以供詞各執判　姚高忻等還所周交保候傳周安順等到案覆訊核奪 
[英界公堂紀事]  
　　昨日蔡太守因迎剛中丞暫停讞案所有瑣屑之事略紀報端○婢女寳林又名如意獨行至虹口啼哭不休觀其形一似失路不能歸去者一百四十五號華捕向之盤問知恐主母扑責乘間奔逃遂帶至捕規騐得身上無傷解送公廨蔡太守飭留候訊供發落○潘信和線店執事人陳雨亭扭林阿炳至公堂以欠洋不還控訴蔡太守諭令明白具禀林押候訊核 
[廨停訊]  
　　昨日禮拜六係法公堂訊案之期因葛蕃甫同轉則有要公飭知捕房將應訊各案暫停一期統歸下禮拜二解訊 
[法捕瑣事]  
　　會德豐洋行出店李春生失去皮箱在陳啓星卽秦小星處查得原贓將秦扭案訊押一節曾詳前報昨晨由包探王榮培將秦所伊合串竊箱之王阿四在　南拘獲送押捕房候解公堂訊辦○江北人陳阿寳行竊女馬甲經包探查獲將人贓送捕管押○南誠信烟館門首京貨攤夥張桂芬因盜賣攤上貨物被攤主知覺昨日將張扭送捕房○洞庭山人唐阿男因行竊水烟袋經包探拘獲送押捕房○浦東祝家橋人桂榮生因竊竹布兩疋被捕房包探拘押○積竊沈阿生仍在租界行走被包探拘送捕房管押○無錫人楊土明因侵用東家洋元致被送入捕房押候訊理 
[王鼎丞方伯祭曾忠襄公文]  
　　維光緒十有六年歲在庚寅月建戊子朔日丁卯祭日乙亥前署山西布政使兾甯道門人王定安謹以　羞淸酒之儀致祭於光禄大夫太傅威毅伯兩江制軍曾忠襄公之靈曰猗歟夫子衡岳降精孕瓌吐瑋乘時躍鱗峨峨其姿娟娟其神儒 
 
 

Page 4

 
 
冠而武俠巾而仁公在髫齔克岐克嶷阿兄嗟美呼之白眉中興義師發跡熊湘公首畫策三十二章阿兄頷肯謀則用臧偶偭其一狂卒撞搪公之初興衆纔一旅戈鑱廬雲旝　鄱雨章貢底淸爰渡湓浦桓桓萬人如貔如虎牿其堅郛菱湖之滸桀狗狺狺獰自哮怒怙凶逞梟奮其牙距鞭而驅之驚　駭鼠皖公旣夷莫之敢禦遂擣梁山奪其門户巉巉石城磷磷牛渚崇臺巍巍平疇膴膴廼繚其墉廼張厥罟姎徒屢蹶呼其醜侣號六十萬蜂屯螳拒公隱雄韜悄然安堵流血披襟熙熙笑語砰然霆擊拉枯捶腐其黨鳥散分走越楚爰築長圍蹙之檻圄雄城百里付之一炬鯨酋蠔師獻關納土攜其婦孩載筐載筥帝頒秬鬯錫之茅土公讓弗居言歸田墅捻騎慓疾西秦東齊帝念舊勛起視鄂師旣剪旣除還遯漣溪返其初服和吾天倪太行西轉唐魏所宅騰騰亢暘燒恒爇霍父炊子骸骨肉相嚼旣飽而死投骨於壑公自河帥來撫是邦傍偟四顧涕淚盈眶言之封圉亘二千里六百萬人皆吾赤子汝飢汝寒舍子胡恃貽書於鄰爲乞火水小子在津始議轉粟蚩蚩夸父思移王屋或白晋飢古貧秦榖汛舟之役盲左所録豈有齊米而果晋腹公獨謂然聞之　九閽槖駞萬足牛車千轅批陘鑿阪遂達太原公喜謂我汝策誠良譬彼海舶汝司其檣駭濤不驚萬里可杭舉國聽汝汝其予匡苟益吾民趣奏聖皇神州九有海外戎疆聞公告糴咸解槖囊朱提千萬義粟億倉悉給晋人活彼羸　天乃大雨載畊載桑公曰未已汝籌其長無田胡賦無屯胡糧均徭减役蠲除逋荒歲省百萬民氣以昌比公去晋家致壺漿扶老攜糼拜公道旁呼公慈母祠公馨香汾枯岳壞公澤弗忘我投有北遠乘亭嶂公制粤疆廼分吾謗我慙見公公弗咎予書問載道恩誼如初帝憫孤臣匪玦　環蘇軾北返鍾儀南旋相見秫陵握手潸潸公哽勿語我拭其瘢曰公乳瘳小子生還譬彼惡夢醒則胡酸公壯吾語反悲爲歡疾辭公去歸覲母顔已聞我戚遣使來山唁我墓廬訊我生男哦詩賀子曰固有天我游湘南憑弔屈平公忽憶我招我石城中興武功煌煌廟誤南島北磧帝握其樞歴三十載宜筆之書藹藹臺城俯瞰後湖前對鍾山的礫芙蕖我居其閒朝唔暮吚成十萬言用表忠劬　疑罣漏公目無誣傳稱異辭史闕其疑吁嗟夫子懷元抱道胡天不吊喪兹元老上自宫庭下及海島賢士大夫販夫酒媪聞公之薨罔不震悼公之治民嘘枯沃槁䝭以雨風恩猶襁褓公之治軍安鎭勿躁壁堅則圍敵驕斯擣公於僚屬如師如保揚善覆過雖犯弗惱公於鄰邦憂其旱潦傾槖例篋厥施浩浩我辱公知相期古人治論三代脾睨漢秦人或疑誕公獨謂眞公今已矣尚復何言述公功德震古爍今國史有傳私有碑銘裒爲一書匪異人任庶羞旣陳淸醑斯斟公不棄我來享來歆又輓聨云張侯奪秩爲陳湯杯酒惜窮途謂我無官有二子嚴帥作堂欵杜甫客窓編野史報公盛德在千秋謹按鼎丞方伯爲東湖名下士踔躒戎行受知於曾文正公因得親傳其衣鉢聞文正當年亦嘗以和魯公之許范魯公者許方伯且目爲海内文章之替人昔年方伯曾有三十家詩鈔之選都魏晋宋齊梁陳之作者得一千八百四十七首蓋本文正原選曹阮六家詩而增其體例者所選以陳思爲冠於此知方伯之醲郁於建安諸子者深矣宜其風骨遒上積健爲雄悱惻沈傑兼擅勝塲今讀方伯是文益知忠悱所寄更祖述離騷而師其意惜未得階前尺寸地一識荆州耳至當日方伯初奠爵便涕泣不能仰視孝帷上下感其誠因之失聲此又古人所謂情生文文生情有是情乃有是文者夫豈偶然哉夫豈偶然哉景仰之餘爰誌鴻爪　 
[鉅欵助賑]  
　　姑蘇闇修室大善士俯恤時艱助鷹洋一千元又爲平樂女史祈資冥福洋一百元委解順直災區似此樂善好施仁風廣被彼飢寒交迫者靡不感逾格扶持而修德孜孜穹蒼决無爽報可爲大善士及女史頌焉上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火症盛行]  
　　杭垣自立冬後天時晴燥前數日小雨溟濛似有雪意近日又復萬里靑天一輪紅日氣候和煦喉疼牙痛咳嗽之症傳染不止凡爲醫生者幾如山陰道上應接不暇幸火症易治投以淸凉之劑無不立愈億萬衆生雖暫入煩惱城猶未同入　死城不　　或非蒼蒼者之默佑我民也 
[上海六馬路仁濟善堂籌賑公所施少欽經收十一月十一日至二十日第十六批順直賑捐淸單]  
　　錢荷靑大團邵愛棠二户各洋五十元沈嘉爲獻妻生產轉危爲安洋三十元程宗恩程玉峰求母病速痊二户各洋念元槎溪蔡爾新金錫記二户各洋十元魏嘉音喜得佳兒袁省三堂靑浦徐桂馨求妻病愈王文翁交來馬玉單安氏繆季翁慕來黄家樹爲母病求符以保安康翁日初七户各洋二元五桂堂蘇城古稀太太無名氏馮單氏求耳䏊速寒痰全消昆陵不書名周五户各洋一元蘇城林啓佑敬爲先母冥誕　省移助銅洋五元翁豐興銅洋四元賈汝明銅洋一元裕祥莊舊錦衣四件○以上共收洋二百零九元銅洋十元舊棉衣四件○照章給衣○謹啓者敝堂常年於十月中開廠施粥計來就食者扶老携幼不下二千餘人久遇公鑒惟是節届隆冬貧民縱枵腹之無虞仍禦寒之乏具爰公議於十一月廿一日給發棉衣一次先儘婦女次及男子人數旣多極爲　　幸蒙總巡憲朱明府督率獲勇親臨彈壓又承會審憲蔡太守撥來護勇數名帮同照料得免滋事銘感無旣計共發出三千餘紙現在每日午後兩點　起四點　止見票給衣誠恐未及週知特再登報奉聞[  上海六馬路仁濟善堂董事施善昌葛純孝毓棻等同啓]  
[上海北市絲業會舘籌賑公所施少欽經收順直山東賑捐十一月初五至初八日第二千六百六十四至六十七次淸單]  
　　古董韞輝廬居士由寗波城東渡門内福號提莊寄來五百元蔡則存求父芳燦病愈五十元嚴五明爲慈七旬壽誕省筵資移助由泰亨源來五十元如臯恆裕隆無名氏棉衣捐三十元南翔恆興號古疁張門朱氏求病卽全三十元江西沈博臣求母周氏庶母楊氏病速愈廿元承典氏十元無錫王源隆棧王陳氏育麟平安十元䢴江利和莊願安氏由寳和莊來十元公恊泰善讀堂各五元朱文蔚求病速愈四元吉安全泰盛鄭沛霖募楚江陵龍灣市幼童張行恭仁育　病愈淸吉平安三元寓鄂小蓮花吟舘三元常州府署吳募富察氏趙氏無名氏三户各二元又延陵周氏吳吉鎔各一元泗涇程張氏病愈完願二元馮巽記爲母病愈完願一元蘇胥汪旭庭病愈完願一元蘇州金鼎一元裕康洋行一元無名氏二角龍游安成無名氏銅洋三十四元　豐潤來守拙子募一樂主人十元有心無力守拙山人二元無名氏不留名各對開二元以上初五日○黄縣丁保素堂張鼎先生來規元二　兩南匯方叔仁求塞熱速愈先助洋五十元温州吕耀弼因如君病愈完願由豐泰莊來五十元沈懋生三十元又承諸親友寵錫桃儀十四元吳城淸勤堂求病愈四元又爲室人宋葉氏生前所許完願求資冥福十四元又爲　割股求平安二元湯州芝蘭榮桂軒主人得子湯餅資移助由巨康莊來陵平二七寶銀十兩合規元十兩零七錢五分朱蘭生保合家平安洋十元石康姜氏求病愈由大通利和莊寄來五元朱家角不留名五元無錫萃興不書名求病愈五元朱錫康爲妻程氏病求愈五元松江府署吟薇舘友人二元太倉李鳳來求父病愈一元引心氏一元恊昇莊福成莊元生莊銅洋二元金陵曾篤卿經募吳喬氏洋四元楊子翁三元餘慶堂二元江曾氏石著堂各一元天知地知你知我知有名氏五元平安吉慶不書名居易堂方三户各一元陳述卿經手一元錢八百文孝友堂張一千文蘇克孝四百文王子修尚德堂石陳椿記三户各二百文方錫番王調芝各一百文共十七户合洋念三元○日昇昌來乾占户求福禄三元聊盡微忱者求病愈永昌　求消刧有心無力子求平安永昌堂求順遂四户各一元福人求利怡記求順遂恊記求平安三户各五角順德蘇君求利銀五錢六分共九户合洋九元三角○通州源大典項植庭洋一元又募戴曉峰一元程冠秋一元錢一百文吳憲章吳慶堂各五百念文汪允之四百文葉發枝無利子各二百文共八户合洋五元○源豐潤來桐蔭堂阮搜吉齋周豫章徐蔣辰元四户各五角合洋二元復州余古吳蔣各銅洋一元以上初六日○海鹽朱大善士求妻病卽愈由恊成乾來洋一千元川北道署海昌吉祥室鍾求長孫病愈精力充足由蔚豐厚號來川平紋銀七十兩合規銀七十三兩七錢吳中棋記洋三十元程西記十元不要名五元浦門胡氏求女病愈四元林家奎二元寗波王鐵齋平安得子二元劉愷爲母久痢求卽愈二元林家奎一元六角陳良均四角苕溪波光花影樓主人前爲父恙所許完願銅洋九元蘇寳記銅洋三元贋銀六兩以上初七日○松江沈敬之洋廿元無名氏由振興洋貨號來洋廿元秣垣邵坤求身體平安十元杭州朱寳忠爲妻沈氏病求愈先助由珍藝書局來洋十元太倉趙貞記醫藥費洋六元張敦仁二元姚德訓爲立堂公懺資移助以資冥福洋六元南匯求安子求妻產後速安合家康健五元金陵程仙洲四元馮蓮舟三元柳愛如求病速全三元姑蘇老福來康王雨亭節省冬至酒資三元嘉郡徐譽廷求卻病延年合宅平安二元休南程履中募隱名氏二元無名氏二元常熟寳愼祥無名氏完願二元浙省徐松齡一元三合堂銅洋一元松江王亨氏病愈完願洋一元鎭江赤貧子一元中湖張補過齋病愈完願二角以上初八日 
[申報舘恊振所十一月六至廿九日止第八十四次淸單]  
　　廿六日七齡童子江世煥奉　慈命一元○廿七日會昌典洋二元豫大成茶號錢五百文新安乏力子錢四百八十以上二户來洋一元○廿九日拙　父病還愿掉出蘆墟風浪異常默禱助賑隨風平浪靜洋四元徐心農洋二元鮑輝廷洋二百元無能居士洋二元延陵氏祈求合境平安洋廿元延陵氏酒筵移賑洋十元山陽縣署無名氏求父母康强自已免過洋十元總共收洋二百五十八元 
 
 
 

Page 10

 
 
   
 
 

Page 11

 
 
[光緒十六年十一月十一日京報全録]  
　　宫門抄○發抄硃批五道○署新藩饒奏恭報交卸兼署鎭迪道兼臬篆日期仍署藩司篆務摺○署新臬陳奏恭報接署鎭迪道兼按察使銜篆務日期摺○蘇撫剛奏浚治吳淞江開工日期及大略情形片○雲督王奏請補鑄營員銅質關防片○護新撫魏奏核明定擬摺○又奏揀補同知摺○雲督王奏叅革遊擊片○十一月十一日兵部太常寺太僕寺正白旗值日無引　見○恭王專摺謝賞綢縀恩○嵩申佛佑各請假十日○召見軍機○發抄鹿傳霖奏陜西臬署科房失火延燒文卷請將臬司叅處奉硃批唐樹楠着照例交部議處欽此○又寳鷄縣城垣坍塌官紳等籌修給獎奉硃批該部知道欽此○又米脂縣鹽地被災大概情形奉硃批知道了欽此○又知縣張樹功期滿甄别奉硃批吏部知道欽此○又鳳邠鹽法道江匯川爲其故祖捐賑建坊奉硃批着照所請禮部知道欽此○○二品銜署甘肅新疆布政使喀什噶爾道臣饒應祺跪奏爲恭報微臣交卸兼署鎭迪道兼篆日期仍署潘司篆務仰祈聖鑒事竊臣於本年五月初十日兼署鎭迪道兼按察使銜篆務當經恭摺叩謝天恩具報在案三月以來冰兢自矢兼營並理隕越時虞兹奉護撫臣魏光壽飭知調署鎭迪道陳名鈺業經到省應卽飭赴新任臣遵於八月二十日將鎭迪道兼按察使銜印信並文卷移交署道陳名鈺接收任事臣卽於是日卸事仍署藩司篆務伏念臣至愚極陋兼攝寸效毫無兹雖臬司謝陳已幸仔肩之稍釋而藩條權綰仍虞負荷之不勝惟有倍矢愼勤隨事禀商撫臣認眞辦理冀答高厚鴻慈於萬一所有微臣交卸兼署鎭迪道兼臬篆日期仍署藩司緣由恭摺具陳伏乞皇上聖鑒謹奏奉硃批知道了欽此○○三品銜署甘肅新疆鎭迪道兼按察使銜儘先補用道臣陳名鈺跪奏爲恭報微臣接署鎭迪道兼按察使銜篆務日期叩謝天恩仰祈聖鑒事竊臣於光緒十六年五月十七日在署阿克蘇道任内接奉護撫臣魏光燾行知恭閱邸鈔光緒十六年三月十三日奉上諭甘肅鎭迪道恩綸着開缺送部引見欽此自應欽遵開缺所遺篆務奏委調臣署理未到任以前飭署布政使饒應祺暫行兼署遵卽交卸阿克蘇道署篆馳抵省城兹於八月二十日准饒應祺將印信卷宗移交前來當卽恭設香案望闕叩頭謝恩祗領任事伏念臣湖湘下士關塞備員十年習邊賊之情五載膺州牧之任一權郡篆三攝道符未報涓埃滋慙夙夜兹復調理鎭迪道兼按察使銜篆務撫衷循省彌切陳惶查鎭迪夙　繁劇兼銜總匯刑名舉凡察吏安民詰奸緝盜在在均關緊要如臣　昧深懼弗勝惟有矢愼矢勤隨事禀商護撫臣認眞經理斷不敢以暫時署篆稍涉因循以兾仰答高厚鴻慈於萬一所有微臣接署鎭迪道兼按察使銜篆務日期及感激下忱謹恭摺則謝天恩伏乞　皇上聖鑒謹奏奉硃批知道了欽此○○剛毅片再吳淞江爲江浙諸水入海之咽喉歲久失浚積淤日厚去秋霪潦成災下流泄水不暢以致倒輸倒灌一片汪洋臣考諸輿圖詢諸衆論命稱由於吳淞江迄未開浚之故前於挑挖藴藻河時聲明欲濬吳淞江必先濬藴藻河支港一律疏通然後幹河可以大舉修治業經恭摺具奏在案現當冬令水涸之時農隙務閒晚　均已收割正宜及時興土功以收江浙兩省之水利經臣札委候補知府周蓮會同沿河地方官吏招集民夫分叚挑浚並先經臣函商兩江督臣曾國荃札調蘇松鎭總兵張景春狼山鎭總兵曹德慶管帶督標親兵忠字營記名提督劉久有統帶督標親兵中營浙江候補道朱式雲記名提督蕭鎭江等分帶所部防營兵勇來工協挑又經臣派撥管帶撫標正前水陸等營記名總兵龍殿　兼統中軍左營叅將常福兼統正後營城守營叅將曾毓衢副前營補用副將徐文慶等分率所部先後到工定於十八日各歸各段一律開挑值此天氣放晴一切工程自能速成設遇陰雨時作或不免多延月日此臣所深慮者也查吳淞江工程袤延有七十餘里之長此番招募民夫調撥勇丁不下萬餘人雖民工勇工各分叚落不使犬牙相錯致起紛爭猶恐查察稍有未周該印委及營官等未足以資彈壓擬由臣隨時輕裝减從親往工次督率指撥鎭懾一切合併聲明所有浚治吳淞江開工日期及大略情形謹附片具陳伏乞聖鑒謹　奏奉硃批知道了欽此○○王文韶片再雲南龍陵營叅將曁永昌協中軍都司均係銅質關防前因軍務連年先後遺失由司頒發木質關防暫行應用兹查滇省肅淸已久漸復舊制應請補鑄銅質關防以昭信守據雲南布政使史念祖查明繕具印模淸册詳請奏頒前來臣覆查無異相應請旨飭下禮部補鑄雲南龍陵營叅將曁永昌協中軍都司銅質關防各一顆頒發來滇以便轉給祗領遵用除將印模淸册咨送禮部兵部查核外謹附片具奏伏乞聖鑒謹奏奉硃批該部知道欽比○○頭品頂戴護理甘肅新疆巡撫新疆布政使臣魏光燾跪奏爲門毆斃命核明定擬恭摺具陳伏乞聖鑒事竊烏什㕔民穆大元因口角起釁毆傷張大軒　死一案據烏什㕔同知袁運鴻獲犯騐訊議擬解由署阿克蘇道陳名鈺審明咨兼署鎭迪道兼按　使銜饒應祺核轉前來臣覆加查核緣穆大元籍隸庫車㕔光緒十一年到烏什㕔地方傭工十五年春與已死張大軒夥開　館素好無嫌六月停業算帳七　二十三日早穆大元將自置木桌借與鄰居纒民八拉提使用張大軒以尚未分夥不應借人彼此口角張大軒舉手向毆穆大元用右手擱格撞傷張大軒左手小指復用拳毆傷其右眉叢張大軒撲攏扭住穆大元胸衣穆大元卽用手揪張大軒衣領致指中劃位張大軒咽喉張大軒撞頭穆大元情急舉脚冐踢適傷張大軒下部鬆手倒地墊傷右後肋經藍萬靑等喝阻詎張大軒傷重移時殞　投約報騐獲犯訊供議擬解道咨兼按察使銜核明轉詳臣覆核無異查律載門毆殺人者不問手足他物金刃並絞監候等語此案穆大元因與張大軒口角起釁毆傷張大軒身死自應按律問擬穆大元合依門毆殺人者不問手足他物金刃並絞監候律擬絞監候秋後處决八拉提借桌並無不合應與阻救不及之藍萬靑均免置議無干省釋屍棺飭埋是否允恊除全案供招咨送刑部外合將門毆斃命核明定擬緣由恭摺具陳伏乞皇上聖鑒飭部核議施行謹奏奉硃批刑部議奏欽此○○頭品頂戴護理甘肅新疆巡撫新疆布政使臣魏光燾跪奏爲揀員請補直隸同知員缺以裨地方恭摺具陳仰祈聖鑒事竊據署新疆布政使兼署鎭迪道兼按察使銜饒應祺詳稱庫車直隸同知潘宸調補和聞直隸州知州奉部覆准係於光緒十五年十月十六日奉旨按照行文程限應以十六年二月初三日作爲開缺日期所遺庫車直隸同知員缺應卽由外揀員請補以重職守查南路新設各缺奏准仿照吉林章程由外揀補一次以後出缺援照甘肅變通章程辦理查章程内開其試用人員無論正佐各官如遇要缺一併准其請補等語今庫車直隸同知員缺查有奏留新疆補用知州劉人佺年三十三歲湖南湘陰縣人由俊秀於光緒元年投効甘肅軍營二年遵籌餉例捐作監生以府經歴雙月選用攻克烏魯木齊瑪納斯各城案内彚保是年九月初五日奉上諭着免選本班以知縣不論雙單月歸部儘先卽選欽此新疆六載邊防案内彚保十年十月初四日奉上諭着免選本班以知縣仍歸部不論雙單月儘先選用欽此十一年留省候補五月二十一日禀到十五年奏准留於新疆補用查該員年强才明辦事穩練在新疆年久邊情最爲熟悉以之請補庫車直隸同知實堪勝任人地亦極相宜雖以知州請補同知與例稍有未符但新疆甫設行省候補各班人少與他省情形不同且要缺需人未便拘於常格等情詳請具奏前來臣查該員劉人佺才識明敏辦事勤能合無仰懇天恩俯准以奏留新疆補用知州劉人　補授庫車同知於地方實有裨益如蒙兪允俟奉部覆卽行給咨送部引見以符定制是否有當謹會同陜甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此○○王文韶片再據雲南昭通鎭總兵何雄輝揭稱前帶昭通前營戰兵委署右營守備補用遊擊張長春抗延交代荒謬轇轕並有妄拿無辜及揑報遺失軍裝各情事鈔録卷宗呈請核叅發審前來除批飭雲南善後局會同營務處調看案卷傳集人証據實查辦外相應請旨將補用遊擊張長春暫行革職以便歸案審究務得確情而成信讞謹附片具陳伏乞聖鑒謹奏奉硃批着照所請兵部知道欽此 
 
 

Page 12

 
 
[光緒十六年十一月十二日京報全録]  
　　宫門抄○諭旨一道録前○發抄硃批五道○護豫撫廖奏核實請獎摺○署鄂臬成奏恭報兼署藩篆日期摺○鄂藩鄧奏恭謝天恩摺○將軍富奏霍碩特貝子之夫人病故循例具奏片○大臣額奏懇恩賞祭摺○將軍富奏伊犁惠遠城滿營兵單仍請挑留新滿洲官兵一千員名摺○十一月十二日刑部都察院大理寺正紅旗值日吏部引見三十一名正黄蒙　名○克公等由口外賜奠回京請　安○熱河總管祥　請訓○陸潤庠假滿請安○那王克侯各請假十日○那公延侯果勒敏崇禮淸安各續假十日○榮禄嵩山容山各續假五日○召見軍機敬信祥煜皇上明日卯正至壽皇殿行禮○發抄馬丕瑶奏補用都司周萬全任意挪用工欵革職永不准効力奉硃批着照所請兵部知道欽此○又候補知府夏敬頤補潯州守奉○硃批吏部議奏欽此○又補用都司馮鎭朝保案更正奉硃批兵部知道欽此○又試用令孫棠試用期滿奉硃批吏部知道欽此○又選用令朱德怡請照軍營立功後病故例議卹奉硃批該部議奏欽此○○護理河南巡撫布政使臣廖壽豐跪奏爲遵照部咨河内縣沁工請獎員額切實核减另繕淸單籲懇恩准照獎恭摺具陳仰祈聖鑒事竊照光緒十五年十一月河内縣王賀莊沁河漫口合龍前撫臣倪文蔚請將在工出力人員援照前年武陟縣小楊莊成案擇尤酌保數員奉到硃批着准其擇尤酌保數員毋許冐濫欽此欽遵於本年二月二十七日擬定請獎文職二十員開單具奏奉硃批該部議奏單併發欽此嗣准吏部咨明沁河合龍出力人員請援照武陟小楊莊成案請獎旣未欽奉特旨允准仍應按尋常勞績核議且前奉諭旨准其酌保數員今請獎至二十員之多未免浮濫應令將所保員額核實删减到部再行核議光緒十六年四月十四日具奏奉旨依議欽此等因咨行前來前撫臣未及核辦接管到臣伏查河内武陟兩縣所管沁河一切工程均與黄河相將是以漫口則地方官得有處分合龍則出力人員得請優獎勸懲一秉至公所有河内縣王賀莊堵築沁堤一案時值秋雨連旬各該員分掌兩壩各廠籌防修守並派赴各路採購料物風雨載道泥深没　自興工以至合龍備歴艱辛是與武陟小楊莊之役事同一律可否仰懇天恩仍准援照小楊莊成案核獎之處出自逾格鴻慈至原請擬獎二十員臣逐細訪查悉心考核遵卽切實删减裁去五員僅存十五員另繕淸單籲懇恩施以昭激勸除名員履歴前已照章隨案咨部毋庸再送外所有查明河内縣沁工合龍獎案遵照核减員數各緣由謹會同河東河道總督臣許振褘恭摺具奏伏乞皇上聖鑒訓示謹奏奉硃批吏部議奏單併發欽此○○兼署布政使湖北按察使奴才覺羅成允跪奏爲恭報奴才兼署藩篆日期叩謝天恩仰祈聖鑒事竊奴才於光緒十六年九月初四日接奉督撫臣行知以藩司鄧華熙欽奉上諭調補江蘇布政使所遺篆務檄委奴才兼署旋於初八日准調任布政使鄧華熙將印信文卷委員移送前來奴才當卽恭設香案望闕叩頭謝恩祗領任事伏念奴才自陳臬事歴四載以從公念攝藩條愧一長之莫録兹復旬宣兼領撫衷倍切悚惶職任提刑竊願安良而戢暴重權屏翰更求飭紀以整綱責任愈重報稱愈難惟有殫竭血誠益加勤愼隨時隨事禀商督撫臣實心辦理以冀仰答高厚鴻慈於萬一所有奴才兼署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○調補江蘇布政使湖北布政使臣鄧華熙跪奏爲恭謝天恩仰祈聖鑒事竊臣於光緒十六年九月初三日奉湖廣督臣張之洞湖北撫臣譚繼洵飭知准吏部咨八月十三日内閣奉上諭江蘇布政使着鄧華熙調補黄彭年着調補湖北布政使均卽赴新任毋庸來京請訓欽此欽遵等因臣卽恭設香案望闕叩頭謝恩伏念臣一介庸才疉奉聖眷忝自來旬荆楚愧無補於涓埃今承寵　蘇藩弭抱慚於葑菲自天申錫伏地悚惶懍巽命之頻膺愈蒙恩而思奮查蘇省治稱繁劇藩司職任承宣舉凡吏治民生在在均關緊要而且三吳蕃庶宜切籌休養滋息之方尤當一意勤求以勉副理財用人之責如臣檮昧深懼弗勝惟有殫竭愚誠悉心經理冀仰答　高厚鴻慈於萬一所有微臣感激下忱謹繕摺叩謝　天恩伏乞皇上聖鑒謹一奏奉硃批知道了欽此　○○富勒　額片　再奴才准霍碩特部落盟長管理中旗扎薩克貝子棍布扎普呈稱棍布扎普之夫人阿勒坦奇齊克現年三十二歲於光緒十六年七月二十日因病身故等情呈報前來奴才伏查理藩院奏定章程伊犁烏里雅蘇台科布多所屬漢王貝勒貝子公以及王公之福晋夫人病故時蒙恩令其致祭均由該將軍大臣等具奏其應給祭文者由臣院咨行内閣撰擬滿蒙祭文由驛遞送至致祭官員由該將軍大臣就近派員往祭所需致祭物件價銀卽由公項銀内動用咨報核銷等因前於光緒十年間霍碩特貝子棍布扎普之母夫人德里旺穆病故經原任伊犁將軍金順遵照定章奏明辦理在案今霍碩特貝子棍布扎普之夫人病故自應循例具奏其應給祭文一俟内閣撰擬發交到日奴才再行派員齎赴該游牧照例祭奠以符定章理合附片具奏伏乞聖鑒訓示謹奏奉硃批該衙門知道欽此○○奴才額爾慶額跪奏爲懇恩賞祭事竊奴才據舊吐爾扈特盟長扎薩克親王端郭羅普車德恩呈稱竊　王之父車林拉布旦年六十四歲前因骽疾告休仰蒙聖恩俯如所請詎於本年二月内舊病復發醫藥罔效延至三月初六日身故理合據實呈報等情前來奴才檢查舊案道光二十八年理藩院咨稱嗣後吐爾扈特杜爾伯特和碩特漢親王郡王貝勒貝子病故照依新定條例由該將軍大臣等具奏就近着大臣一員帶領章京一員前往祭奠等因歴經遵辦在案兹查告休吐爾扈特　長　薩克親王車林拉布旦前於同治年間塔城軍務喫緊時約束蒙部支應台差奮勉從公不遺餘力實屬著有微勞今旣因病身故可否仰懇天恩照蒙古在任親王例一體賜祭之處出自逾格鴻施如蒙兪允並懇飭下理藩院轉咨内閣編書滿蒙祭文一分由驛頒發到日再行由奴才帶領章京一員前往該處致祭以仰體聖主撫綏藩部有加無已之至意理合恭摺由驛具陳伏乞　呈上聖鑒訓示謹奏奉硃批着照所請該衙門知道欽此○○護理伊犁將軍副都統奴才富勒銘額跪奏爲伊犁惠遠城滿營兵單仍請挑留新滿洲官兵一千員名以厚兵力而固邊防恭摺仰祈聖鑒事竊查伊犁滿營官兵自兵燹後死亡相繼男婦丁口僅存一千三百有奇光緒八年原任將軍金順奏請由錫伯營挑選壯丁三千二百名作爲新滿洲以補惠遠城滿營四千之額光緒十四年前將軍色楞額會奏擬請减爲三千五百四員名嗣經部議核駁伊犁滿營光緒十三年據錫綸奏報僅存男婦一千三百有奇今該將軍請設官兵三千五百四員名計丁口三萬三千一百餘名是所設官兵浮於所存男婦之數幾十倍實未便率准支給俸餉等因伏查伊犁舊滿營現存丁口一千三百餘名金順奏請挑撥錫伯新滿營九千五百餘名合計新舊滿營丁口一萬有奇並無三萬三千一百餘名之多今部臣旣經議駁自應遵照辦理惟滿營丁口僅存一千三百餘名十六年正月起又陸續收回丁口三百餘名以惠遠一城准定兵額一千名不特勢顯空虚卽操防巡邊坐卡差遣等事已實難於分布勉强敷衍設有貽誤咎將誰歸雖撫臣劉錦棠等會議奏請安設軍標馬步一千名除填紥防邊而外無餘兼顧前將軍色楞額曾與奴才籌商滿營官兵擬設二千於舊滿營人數内挑足一千名仍挑留錫伯新滿洲一千員名共二千名以資捍衛未及具奏因病出缺奴才渥荷聖恩護理斯篆斷不敢畏難緘默稍涉因循現擬先將旗營力求整頓以期漸復舊制而滿營甚覺兵單萬難分布再四思維惟有籲懇天恩准照色楞額原議滿管定爲二千兵額仍挑留錫伯新滿洲一千員名以備不足實於邊防大有裨益所需俸餉撙節匀放總不逾四十萬餉之數如蒙兪允再將官兵銜名曁餉章等項造册咨部查核其餘未盡事宜容俟查明再行具奏所有伊犁惠遠城滿營兵單仍請挑留新滿洲官兵一千員名以厚兵力而固邊防緣由謹會同護理新疆巡魏光燾恭摺具陳伏乞皇上聖鑒訓示謹奏奉硃批該部議奏欽此 
 
 

Page 13

 
 
[光緒十六年十一月十三日京報全録]  
　　宫門抄○諭旨兩道録前○監督世奏恭報接印日期摺○監督效奏恭報交卸印務日期摺○蘇撫剛奏請旌卹摺○江撫德奏調員統帶營務片○大臣志奏援案借款修理官房摺○又奏被冲道路並坍塌汛房無款籌辦請旨遵行摺○又奏籌辦各項工程請飭撥欵片○十一月十三日工部鴻臚寺廂白旗值日無引見○廖壽恒等各謝調授缺恩○言章假滿請安○謨貝子請假五日○八額駙續假十日○恩並續假五日○工部奏派勘估寧壽宫工程派出福中堂徐祁○掌儀司奏十五日祭奉先殿載津行禮○怡王遞遺摺○召見軍機○○淮安關監督奴才世綱跪奏爲恭報接印任事日期叩謝天恩仰祈聖鑒事竊奴才渥蒙恩命簡任淮安關監督當卽趨詣宫門叩謝天恩嗣於陛辭之日仰荷聖謨策勵訓誨周詳跪聆之餘敬銘五内遵卽起程出京兹於光緒十六年九月十七日行抵淮安准前任監督效曾將淮安關關防一顆書吏文卷等項委員齎送前來奴才恭設香案望闕叩頭祗領任事伏查淮宿海三關外設大小口岸責重事繁在在均關緊要奴才内府世僕識淺才庸昔曾視榷朔方毫無報稱兹復躬膺寵命益懍冰淵當此稅務短絀之時尤須操縱得宜寛嚴並濟奴才惟有悉心體察竭力招徠剔除弊端認眞整頓遇有緊要事件隨時與督撫臣咨商或就近與漕臣商辦以期有益國課無累商民仰答高厚鴻慈於萬一除將庫儲錢糧逐一淸查另摺奏報外所有奴才任事日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○三品銜淮安關監督奴才效曾跪奏爲恭報交卸印務日期循例奏聞仰祈聖鑒事竊奴才一年任滿承淮部文光緒十六年七月二十四日奉旨淮安關監督着世綱去欽此恭録劄行前來兹於九月十七日新任監督世綱到淮奴才謹將淮安關關防一顆曁文卷等項委員齎送移交接管並將庫儲錢糧逐欵交代淸楚由世綱查明具奏奴才卽行起程回京供職所有交卸印務日期除恭疏題報外理合循例繕摺奏聞伏乞皇上聖鑒謹奏奉硃批知道了欽此○○江蘇巡撫臣剛毅跪奏爲江蘇省采訪忠義第九十四案懇恩旌卹恭摺仰祈聖鑒事竊照江蘇省設立忠義局派員采訪禦賊殉難之官紳人等事實迨後將該局裁撤歸併藩司接辦業經九十三次奏懇恩施在案兹據蘇州布政使黄彭年續將各屬先後詳報殉難官紳張朝佐等五員名士民王匡等十三名婦女金馬氏等七口取具各故員原領執照並印甘結分造淸册詳請具奏前來臣詳加覆核該官紳等見危授命志節凛然洵堪嘉憫除將士民婦女淸册並執照印甘結咨部核辦外相應繕具官紳簡明淸單恭呈御覽仰懇天恩一併勅部照例分别旌卹以昭激勸而慰忠貞所有采訪忠義第九十四案懇請旌卹緣由謹會同兩江總督臣曾國荃恭摺具陳伏乞皇上聖鑒飭部議覆施行再前准部咨酌定請卹限制一案係十六年四月十八日行文按憑限折半扣算應以五月十三日作爲接到部文之日此次係在半年限内合併陳明謹奏奉硃批張朝佐等均着交部分别旌卹單併發欽此○○德馨片再臣案准兵部咨光緒十五年十月二十八日欽奉上諭各省設立防營如有更換管帶員弁並着奏聞等因欽此欽遵在案兹查有贑防水師營帮辦右營營官花翎都司銜儘先守備徐樹順因母老病篤無人侍奉懇准回籍終養所遺營官事務改委花翎都司銜儘先守備楊定魁代辦又統帶贑州鎭標選鋒左右兩營記名堪勝提督前署江西南贑鎭總兵霍隆額巴圖魯楊文彪於四月初二日卸事所遺贑州選鋒左右兩營統帶事務仍歸記名提督江西南贑鎭總兵懋勇巴圖魯姚廣武於四月初二日接管又統帶九江鎭標選鋒左右兩營並新勁營記名提督江西九江鎭總兵尚勇巴圖魯朱淮森因病請假於八月初一日卸事所遺九江選鋒左右兩營並新勁營統帶事務現歸堪勝提督署理江西九江鎭總兵江寗城守協副將劉光才於八月初一日接管兹據各鎭營移由善後總局司道詳報前來除批飭遵照外理合附片陳明伏乞聖鑒謹奏奉硃批兵部知道欽此○○奴才宗室志元跪奏爲内務府員役緑營弁兵所住官房不堪棲止援案懇恩賞借俸餉等銀以資修理恭摺仰祈　聖鑒事竊據關防員外郎富基中軍遊擊瑞凌等禀稱本年夏間陰雨連旬官員役差弁兵等居住房間滲漏坍塌情形已甚懇請援照成案借支一年俸餉等銀以資修理等情請奏前來查本年五六月間大雨滂沱其房間之情形官兵之災狀前於八旗請借俸餉摺内已詳陳之且查得内務府官役等遵於同治十一年及光緒五年請借過二次左右水東三營弁兵等遵於同治十一年曁光緒十四年請借過二次在案其大概一切具報情形較之八旗爲甚合無仰懇天恩俯准賞借内務府官兵差役左右水東三營弁兵一年八成俸餉等銀俾得自行修補如蒙　兪允奴才遵卽飭造淸册分咨户部並直隸督臣照數請領仍分歸八旗扣還此項工程係屬借支銀兩自行修理應請免其造報所有援案借款修補官房緣由謹恭摺具奏伏乞皇上聖鑒訓示遵行謹奏奉硃批户部議奏鎭此○○○奴才宗室志元跪　奏爲被冲道路並坍塌汛房無欵籌辦恭摺奏聞請旨遵行事竊奴才轉准工部咨行侍郎崇禮覆奏查勘西陵專案工程原奏内稱被水冲壞道路應由該管大臣督飭弁兵及時自行修墊等因移咨前來奴才自應遵照辦理隨經飭據中軍遊擊瑞凌禀稱此項道叚俱在紅椿以内所有冲刷情形本屬極重自勘明後復又經雨多次坑坎溝渠處處愈加寛深現經派員勘估得東口子門内外並赴　陵道路共計十一叚湊長八百餘丈其中深淺節節不等實在坑深之處尚須改修繞越詳加估計稍爲平墊應用土三百五十方每方土價並運脚需銀二兩一錢共銀七百三十五兩擬派弁兵一百名限以三十日修墊完竣計三千工不給工價每名每日發給飯食銀四分共銀一百二十兩統計需銀八百五十五兩其一應器具擬俟火道開割完竣就近提用不必另行置買有費公欵並據禀稱　風水内外圍原設汛房一百八十九處有當水溜全行冲去者亦有山墻坍塌頭停滲漏者共計勘得一百三十處均應及早修理各等情奴才查被衝道路多爲恭請祝版　龍亭及詣　陵當差來往必經之路其各處汛房專爲防範荒火稽查偷砍樹株在在均關緊要去歲奴才到任曾援照六年後黏修原案奏請撥銀六百兩黏修至九十九處詎意今夏大雨之後據報坍塌滲漏者尤多派員覆查無異雖係雨大使然總緣此項房間多係土坯茅草盖成殊不堅固如再修時擬爲墻根下截及房上脊隴均用灰斤滿抹庶再遇大雨山水下注不致一任浸灌復多坍塌至各要汛瓦房向歸本處工部修理者每是遥遥無期轉瞬嚴寒凡倒壞難住各處亦不能不設法黏補合計修理工料之資極力撙節仍需銀六百兩以上兩宗共銀一千四百五十五兩營中旣無存儲廣恩庫亦屬匱乏如蒙恩准此欵於何處賞撥奴才未敢擅擬相應請　旨遵行是否有當伏乞　皇上聖鑒訓示謹奏奉硃批卽着知照直隸總督飭由藩庫如數籌撥該部知道欽此○○志元片　再據中軍遊擊瑞凌禀報教塲演武㕔一坐計三間前接抱厦三間看守兵房四間大門一座計一間對面大照壁一叚並圍墻等項左右兩營火藥庫二座計十間看守兵房八間並圍墻等項左右兩營軍裝庫二座計十間看守兵房八間並圍墻等項此五處工程均係建盖年久本多殘破又經此異常大雨滲漏坍塌情形更重現將火藥庫暫爲保護其軍器等項無處存儲皆用蓆片遮蓋若不早爲修理日久恐致朽變各等情禀報前來奴才查演武廳操練兵技火藥庫軍裝庫均爲至要之處此項工程查於同治十年曾經前任總兵淸安呈由直隸督臣奏請撥銀二千四百七十五兩零按處興修在案迄今又届二十年之久而今所報倒壞者復查亦皆屬實且目下待修孔急難以延緩奴才設法撙節擬照上次修理之數請給一半共銀一千二百三十五兩惟現在營中並無存欵合無仰懇天恩仍飭下直隸督臣轉飭藩司速爲籌撥銀一千二百三十五兩以便工作事竣核實造册咨送藩司報銷爲此附片具陳伏乞　聖鑒訓示謹奏奉硃批卽着咨行直隸總督轉飭如數籌撥應用該部知道欽此 
 
 

Page 14

 
 
[光緒十六年十一月十四日京報全録]  
　　宫門抄○諭旨一道録前○發抄硃批四道○陜督楊等奏塔爾巴哈台緑營及地方善後事宜分隸巡撫擬劃分餉數定期交接摺○監督效奏部撥銀兩移交新任監督籌解片○又奏徵收洋藥稅銀數目片○大臣升奏藏地恭進佛尊摺○又奏恭摺代進佛尊摺○護新撫魏奏新疆庫車回子郡王年老病劇本年應行年班懇恩展緩摺○十一月十四日内務府國子監廂紅旗值日兵部引見三十六名户部三庫十五名○提督衙門十名正紅漢七名○莊王睿王等由東西陵回京請安○榮公景善文興各假滿請安○道府福盛等各謝恩○莊王澍貝勒各請假五日○遷公鍾公松森各請假十日○兆伯請假十五日○長春福森布各續假五日○德慶續假一個月○召見軍機烏拉喜崇阿容貴錢應溥皇上明日宫内辦事辰初至南海○發抄譚鈞培奏新興等州縣被災籌賑情形奉硃批知道了欽此○又揀候補同知王績威委署鎭邊同知各缺奉硃批吏部知道欽此○崧駿奏已故大學士左宗棠請在衢州建祠奉硃批着照所請該部知道欽此○德福奏赤峯等縣水災委員分别查勘地畝奉硃批知道了欽此○○太子少保頭品頂戴陜甘總督臣楊昌濬頭品頂戴護理伊犁將軍副都統臣富勒銘額頭品頂戴護理甘肅新疆巡撫新疆布政使臣魏光燾跪奏爲塔爾巴哈台緑營及地方善後事宜分隸巡撫擬劃分餉數定期交接恭摺陳明仰祈聖鑒事竊臣昌濬等上年覆奏伊犁塔爾巴哈台等處分隸　撫管轄一摺光緒十五年六月初一日奉硃批着照所請該部知道欽此隨准部咨伊犁塔爾巴哈台兩處漢隊現旣分隸所有營制餉章應由該將軍督撫等迅卽詳細分晰奏咨立案等因查伊犁緑營善後交接淸楚業經臣等先後奏報在案塔爾巴哈台分隸事宜額爾慶額於上年九月二十四日奏因城工緊要請暫緩移交十一月初六日奉硃批着照所請該部知道欽此額爾慶額又於十一月二十六日具奏塔爾巴哈台地方文武仍歸副都統專轄一摺本年二月二十二日奉硃批該部議奏欽此旋准部咨會議所請塔爾巴哈台地方文武歸副都統專轄之處毋庸議於十六年五月初四日具奏奉旨依議欽此欽遵知照前來自應欽遵辦理臣光燾查上年九月額爾慶額請緩原奏聲明數月以來城工已收得半之功現又將届一年當可告竣卽有尾工未竟交隸之後原議劃分軍標漢隊五百名旣可從役如實勇力不敷協標勇隊仍可帮同工作公家之事自不因分隸稍有畛域當具會稿定期光緒十六年十月初一日交隸分咨出奏嗣准額爾慶額咨以城工未竣兵房衙署須次第修建若將標營分隸誠恐意存觀望仍請暫緩交割等因復經咨商擬將餉數截至年底展此一季俾得從容料理並擬飭借補塔爾巴哈台副將現著精河營叅將張懷至挑選步隊先赴該處帮同工作以期迅速竣役未准咨覆查塔爾巴哈台緑營營制餉章地方善後亟應分别辦理未便再行稽緩臣等酌擬定期光緒十七年正月初一日將塔爾巴哈台協標勇隊地方善後移交巡撫接管截至本年冬季　旗緑兵餉善後經費概由額爾慶額淸理以後協標餉項善後事宜分由撫臣經管届時交接先將餉數劃分以淸界限查塔爾巴哈台十七年分餉項業經額爾慶額奏准歲撥銀三十二萬兩内善後經費銀三萬兩旣將地方善後移交巡撫接管應歸巡撫經收支發其餘餉裝銀二十九萬兩歲各分銀十四萬五千兩均由甘肅藩司照數統收分解其營制餉章容由將軍巡撫臣分别奏咨立案該處新建城垣光緒十四年經額爾慶額奏明將來規復舊制可作爲滿城旗兵駐防之所等語應由額爾慶額一手經理作爲滿城副都統駐之其綏靖舊城形勢扼要且與屯地相近擬請作爲漢城酌量修補副將同知等官駐之至塔爾巴哈台叅贊大臣一缺前經奏准裁撤將伊犁新設副都統二員以一員移駐塔爾巴哈台移交後應將原領叅贊大臣印信繳銷並請飭刊分防塔爾巴哈台副都統印信頒發敬領啓用以昭信守而符奏案所有塔爾巴哈台緑營及地方善後事宜分隸巡撫擬劃分餉數定期交接各緣由謹合詞恭摺其陳伏乞皇上聖鑒再此摺係臣光燾主稿合併聲明謹奏奉硃批着照所請該部知道欽此○○效曾片再奴才承准户部劄開奏撥光緒十六年京餉案内擬撥淮安關常稅銀三萬兩光緒十五年十一月初九日奉上諭務於接到部文　分　赶解限於來年五月前解到一半十二月初間全數解淸不准截留改撥藉詞延誤等因欽此奴才亟應欽遵辦理兹復承准户部行催前來現值交替之際奴才不及赶辦應俟稅源暢旺由新任監督世綱隨時籌撥以濟要需而紓宸厪除移知新任監督外謹附片具陳伏乞聖鑒謹奏奉硃批户部知道欽此○○效曾片再查淮安關應徵進口洋藥稅課自光緒十三年前監督明勳任内奉文停徵歴經循照辦理惟内地所產土樂仍另欵徵收自光緒十四年八月二十八日奴才任事之日起十六年九月十六日止計二年一個月零十九日共收土藥稅銀三千七百六十五兩三錢奴才現已任滿所有前項銀兩自行解京仍俟奴才到京前赴户部交納理合附片陳明伏乞聖鑒謹奏奉硃批户部知道欽此○○奴才升泰跪奏爲新掣濟嚨呼圖克圖呼畢勒罕及達賴喇嘛第穆呼圖克圖恭進佛尊叩謝天恩仰祈聖鑒事竊奴才前於七月十二日會同前大臣長庚恭詣布達拉山掣定濟嚨呼圖克圖呼畢勒罕夷喜洛布曾經恭摺奏明在案現據掌辦商上事務第穆呼圖克圖阿旺洛桑稱勒拉普結禀稱濟嚨呼圖克圖之呼畢初罕業經掣定並蒙奏聞現已由達賴喇嘛命名爲阿汪土卜丹改爾桑丹貝卓異查前輩濟嚨呼圖克圖曾充達賴喇嘛榮增師傅且辦理一切藏務均係認眞將事於唐古忒地方深爲有裨兹掣得眞正呼畢勒罕實爲吉祥達賴喇嘛及第穆呼圖克圖均深感激照例恭備吉祥哈達一方銅鍍金釋迦古佛一尊該第穆呼圖克圖恭進哈達一方銅鍍金佛一尊並將濟嚨呼圖克圖呼畢勒罕謹備吉祥哈達一方琍瑪古佛一尊一併由該第穆呼圖克圖禀請代爲呈進叩謝天恩前來奴才查與成案相符除將遞到哈達佛尊木匣等妥加包固一併呈進併咨明理藩院查照外所有該呼畢勒罕等叩謝天恩緣由理合恭摺據情奏陳伏乞　皇上聖鑒謹奏奉硃批該衙門知道欽此○○奴才升泰跪奏爲恭摺代進佛尊叩謝天恩仰祈聖鑒事竊乍察搆兵一案辦理完結該帕克巴拉呼圖克圖甚爲出力經奴才奏請嘉獎恭奉上諭帕克巴拉呼圖克圖額爾尼額旺落桑濟克美丹貝堅參着南書房翰林繕冩匾額一方賞給祗領以示優異欽此嗣經奉到御賜黄絹匾額奴才委令妥弁恭齎赴察交該呼圖克圖祗領兹據該帕克巴拉呼圖克圖禀稱已將御賜匾額敬謹祗領分别懸挂尊藏第小僧沐聖恩之優渥實報稱以無由惟有朝夕率領衆僧虔誠諷誦經典恭祝大皇帝福壽無疆併呈哈達一方古佛一尊懇請代進叩謝天恩前來除將哈達佛尊木匣妥加包固代爲呈進併咨明理藩院查照外所有該帕克巴拉呼圖克圖叩謝天恩緣由理合恭摺據情奏陳伏乞皇上聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲新疆庫車回子郡王年老病劇本年應行年班懇恩展緩以資調理恭摺仰祈聖鑒事竊臣上年奏准新疆吐魯番札薩克回子郡王瑪木特補行光緒十四年　年班作爲十五年正班十六年以庫車回子郡王阿密特該班其自十七年起以哈密吐魯番庫車回子王等三人挨次該班並於十六年六月准理藩院咨本年年班應飭庫車回子郡王阿密特依限來京等因轉行遵照各在案兹據署布政使饒應祺詳據署庫車廳同知張開鑑轉據阿密特呈稱世爵往遭變亂遷徙流離積成勞瘵近更年逾七十衰病日增兹值本届年班正在料理北上冀循入覲之例藉申戀主之忱不料入夏以來偶感風寒舊病增劇筋疼足痿行動需人扶掖現在期限已迫調治迄未就痊請轉詳奏懇展緩等情前來臣竊維回子王等恭值年班盛典自應遵例辦理惟查庫車回子郡王阿密特年齒旣邁復患劇疾委屬實情赴京期限有定待其病痊起程勢已赴辦不及合無籲懇天恩俯念庫車回子郡王阿密特年老病劇暫緩本年應行年班以資調理如蒙　兪允一俟哈密吐魯番回子王二人自十七年起以次該班後仍飭該子郡王阿密特接續該班以符定制是否有當謹會同陜甘總督臣楊昌濬恭摺具奏伏乞 
皇上聖鑒訓示謹奏奉　硃批着照所請該衙門知道欽此 
 
