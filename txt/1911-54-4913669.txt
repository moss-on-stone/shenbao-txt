# 1911 - 54 - 4913669

 

Page 1

 
 
   
 
 

Page 2

 
 
論說今年籌備之憲政（繼）（再）（續） 
[九頒布民律商律刑事民事訴訟律]  
　　原單分編訂核訂頒布實行爲四截。今提前頒布者。天律商律刑民訴訟律諸大法典。關繫人民之公私權利義務。其頭緒紛繁。條理細密。本非可以倉猝而成功。然自第一年籌備立憲。朝廷即巳聘用日本法學士志田鉀太岡田朝太小河滋次松岡義正等。分纂民法商法刑民訴訟各法憲政館法律館又年年養多數之人員協纂各種法典。此四年之中。客卿與朝臣。專心任事。苟能比較法理斟酌習慣。雖未必悉臻完善。要豈不足以移譯他國之法規。而著錄中國之文字。今年旣定頒布矣。吾將頸以待新法與之告成與國人共研究之。 
　　十彚報各省户口總數頒布户籍法原單以此两項列在第六年。今提前辦理者。夫分配國會議員。普及敎育。整理租稅實行徵兵。種種籌備。無一不以清查户口爲根本。户籍法之必當早定。夫人而知之矣。惟民政部。第一次。彚報各省人户總數。於元年十二月十八日具奏其單開正户附户。不盡不實。仍沿舊日塡寫門牌之數。論者巳比較而深訾之。今年彚報户口。若猶是嚮壁虚造。循例奏報。則人口未清。一切憲政。皆將無所着手。而户籍法之不能推行。議員之不能分配。更無論焉。欲救此弊。宜責成各省赶辦地方自治。分區調查。較易得户口之確數。蓋確數旣得。然後可設户籍公所以處理之。設户籍吏以執行也。 
　　十一續辦地方自治自治成績。以江蘇之蘇松常鎭太五屬。爲進行最速之地。蓋以五屬之城廂議事會董事會。均於上年一律成立。至今年正月。各鎭鄉自治會。巳一律選舉議員。其偶有數處未選舉者。不過以區域之爭。稍形濡緩耳。二月中甸選舉董事鄉董。閏六月選舉廳州縣會議員。八月選舉參事員。是蘇省五屬之廳之廳州縣自治會會及城鎭鄉自治公所。皆得於今年聿觀厥成。爲各省之倡矣。願各省之急起直追。及早趕辦。以見我民籌備之責任也。 
[十二續辦各級審判廳]  
　　原單分籌辦粗具成立爲三時期。今則渾言續辦。且明年尙須續辦者省。省城商埠廳大半於去年成立今年卽籌設府廳州縣鄉鎭各審判廳未爲迫促據法部奏案定每州縣城治設一初級審判廳。每縣擇鄉鎭最繁盛之處酌設一初級審判廳。簡之又簡。各省。皆可舉辦。惟慮建築費鉅。不能依期成立耳。然草創之始。或暫借原有衙署。劃分民刑两庭。或租借祠宇。爲裁判官所駐。亦未始不可成一司法獨。 
 
 
 

Page 3

 
 
立之機關蓋。與其求完美而反中阻不如安簡陋而先建也。 
十三續籌八旗生計此條係原單變通旗制處之一欵。其實無關憲政。不應列入籌備案者。朝廷卽下諭消融滿漢。凡旗人多轉入農入農工商。與漢人同化。本無庸代謀其生計。若謂今日旗制未變。何以去秋京城組織自治。旗人皆享有公民資格加入地方轉體耶旗人旣知自立而朝廷尙代爲之謀眞不解其用意之所在矣。 
　　就以上十三事觀之。除八旗生計無關憲政外。其餘籌備各事。原單所定第六年至第九年以前者。皆須歸併於今明两年。一一兼營而並進。旣需時日。又需財政。或恐有不及之患。然今年所籌備者。中央之責任。不過編布章程法律。與夫設立閣院。於財政尙無大影響。地方之責任。旣删去鄉鎭巡警一項。不過續辦自治及審判各廳。减輕負擔。亦不至於費絀而事梗。且内外官制一變。國稅與地方稅劃定。若預算再形不足。可向資政院諮議局提議籌欵。必因籌備憲政。而憂其經費之不給者。亦未免鰓鰓過慮焉巳。（完） 
譯論 
[變相侵略論]  
　　法國大學公法總敎習具林述甘著駐和一等書記官陳廣平筆述（十）（八）（續）以上租借條約。種種名不符實。我輩姑不必論。即其聲明保全主權。種種令人可疑。我輩亦不必論。所不能巳於言者。則以我輩但見一國將其土地主權全行割讓而巳。此非過甚之言。不過稍需時日耳。 
此項辦法之條約分爲两宗。一日租借條約。一曰佔據統治條。約有謂租借與佔據統治不同。佔據統治者。祗分國中一部分之主權。固未將主權全行侵奪。租借者係將一國之主權。定一期限讓與别國代理。此其所以異也。殊不知名異實同。所謂一而二三而一者也。 
所有租借條約。往往聲明保全主權並聲明租地國所得權利。與讓地國主權無損此項聲明。屢見於膠州旅須廣州灣等處條約。奥沾土耳其之坡赫两省。亦同一聲明。固巳開其先例矣。按以上所云租借與佔據。無所區别。且同一不人主權。 
此種解釋。殊屬荒謬。而與事實亦大相逕庭。是未免淺窺之矣。試研究中德條約第三欵。有將膠州一切權利在租借期内讓與德國等語。此尙謂不失主權乎。推之中法廣州灣條約。中俄旅順口條約。亦同一流弊。同一失主權。惟於隙地之内。中國尙存主權。斯爲異耳。又不觀土耳其之希伯鳥乎。一千八百七十八年。英土訂約將該島主權讓英。如謂希伯島仍爲土耳其土地。則謬甚矣。 
以上两項辦法。實無區别。所謂一而二二而一也。然則聲明保全主權及並未聲明保全主權。尙有區别乎。試再論之。 
　　查聲明保全主權載於租借條約。甲一面失主權。乙一面卽聲明保全。令人殊不可解。然此不足憑之聲明。吾以爲非保全其主權。實保全其體面耳。蓋使讓地之國。慰情聊勝。以爲。尙有主權之名。不至時觸其隱痛。又盼可藉此爲辭。以杜他人之要求。試觀中俄中德中法之條約。中國巳將租地内權利。聲明歸三國暫行管理。或謂此係失管理權。並不失主權。其言之無價值。固不足論。因彼不知聲明主權之條約。其内容固如此也。又有並未聲明主權之條約。與上似有别。而實則同一機杼。聞中英訂九龍及威海衞條約。卽無此聲明主權一欵。誠以此種有名無實之聲明。毋寗删除之。轉解簡單直捷。毫無掩飾之爲愈也。然則德之於膠州。英之於威海衞。法之於廣州灣。其所享權利。有區别乎。曰無所區别。 
　　於此可知條約之聲明保全主權者。皆一可恃者也。無論若者爲租借條約。若者爲佔據統治。條約。其所定期限之久暫。亦無論或爲二十五年或爲五十年或爲九十九年也。吾得一言以蔽之曰失主權。 
專電 
[電一北京]  
　　滇督李經羲加急電奏英兵着着進逼事巳决裂萬難再忍請速籌對付之策攝政王即傅樞臣入見面斥片馬事旣不預防臨時又無策限期速了毋致誤事 
[電二北京]  
　　新外官制旨飭各省于一月内簽覆 
[電三北京]  
　　查賑大臣馮煦電奏歷查江皖災區貧民約有二百萬之多賑欵短絀請飭籌欵急辦春撫 
[電四北京]  
　　御史黄瑞騏奏豫陜晋三省及各省禁烟情形不免懈弛請飭注重禁烟奉旨度支部知道 
[電五北京]  
　　東督黑撫電奏謂清理財政局以度支部頒到全國預算暫行章程分别編訂繕寫需時未能依限報部擬援湘省例展限一月奉旨度支部議具奏 
[電六北京]  
　　交通銀行裁撤總稽查另派官商會同查帳 
 
 

Page 4

 
 
緊要新聞一 
[中國外部答復俄使全文]  
　　中國答復俄公使之照會以事關重要外部異常秘密僅據探得大概情形陸續撮登前報茲字林西報巳將照覆全文譯載亟轉譯於後以供關心外交者之研究文云中國外務部大臣將宣統三年正月十八日俄國公使大臣呈來之照會詳細閱讀今謹按次序照覆如下 
　　（一）中俄两國交界一百里以内准两國商民輸人本國貨物免予徵稅一節巳照條約實行至俄國照會所述中國限制俄國於一百里以外之地徵收貨稅一節其詞殊不明晣若以宣統元年十一月二十三日中國照會爲言則當知此乃徇從華商之懇求代請俄政府斟酌商情展期實行徵稅以示友誼耳且俄政府當時大有准請之意故不當悞會中國有限制俄國徵稅之心 
　　（二）俄民在中國境内關於民事刑事之處分光緒七年條約第十一欵己明白規定向來照約辦理外務部未嘗别抱異見 
　　（三）光緒七年條約第十二欵規定俄民得在蒙古指定之處從事貿易目下並不納稅並准俄民在伊犁塔爾巴哈台喀什噶爾烏魯木齊及長城以外天山南北各城一律貿易亦暫免納稅並規定俟異日商務興旺必要徵稅之際可由两國商妥將免稅條文註銷約中並載明俄民於上開中國各地准將貨物自由運出輸入此皆該約規定之欵中國巳嚴遵約中開列各端辦理 
　　（四）科布多哈密古城三處設立領事一節光緒七年條約第十欵曾經載明以上三處須俟商務興盛及經中政府許可後始可設立如以上三處調查目下情形商務確有興旺之徵則中國自當允許俄國設立領事署惟两國政府當照光緒七年條約第十二欵載明之言先行查視商務實在情形斟酌辦理 
　　（五）中國地方官與俄國領事會晤一節光緒七年條約第十一欵業經規定其禮節當依據友邦官員互相應有之尊敬及按同等品級普通之習訂定禮節總期彼此滿意至中國官吏與俄國領事會審定案互起爭議一節應照條約第十一欵辦理外務部巳續飭地方官特别注意此點 
　　（六）張家口及其他數處按照條約俄國固有設立領事之權仍當遵守光緒七年條約第十三欵辦理 
　　以上六條中政府於俄國應享之條約權利並未有所拒絶中國地方官與俄國領事往往于交際上不能和洽外務部遇有此項情事無不飭令地方官消除偏見妥爲調停從未漢視不顧今两方面持論旣異彼此必有爭議然此亦國際交往常有之事不能指爲不遵條約且此等事件中俄两政府可以時相妥商俾得公允之解决至俄國照會所述中政府不欲遵守條約與俄敦睦友交之言實屬令人難解又謂俄政府可自由進行以便重得條約諸權利云云此種言詞非敦固两國交誼之意不意俄政府竟以如此態度對付中國良足令人抱憾今請俄國公使將中國覆文報告本國政府並請申明中政府之政策凡事無不按照條約而行且中政府對於各事極願嚴遵條約各欵和平調停俾可保全两國應享之權利及敦固两國目下之友誼 
[斯眞四面楚歌矣北京]  
　　據北方日報載駐京英使前日又照會政府略謂西藏自達賴出奔地方縻爛雖經中國派兵前往辦理而迄今多日并無效果實於英國商務財産大有碍倘中國無力平靖英人擬卽進兵自行防衞云云果爾則是中國邊務交涉上又起一重要之大問題我袞袞諸公將何以處之 
[陸軍部請借外債及時大舉北京]  
　　日前陸軍部廕壽二大臣呈遞封奏一件巳有旨交軍諮處會議政務處分别核議茲探得内容大要分爲十條（一）籌備徵兵（二）劃分軍界（三）購置軍械（四）修築鐵路（五）移民殖邊（六）測繪輿圖（七）擴充馬政（八）奬勵工商（九）急籌開礦（十）注重外交摺尾并謂以上十條係據管見所及冒昧直陳冀竭壤流用裨軍國惟茲事體大需欵浩繁非不知度支空匱僅此財源萬不能驟興各事然值此危急存亡之秋非及時大舉奮迅圖功後顧茫茫恐歸無濟查東西各國均藉外債以脩内政事亦恒見果能運用得法自無流弊之可言况歐美各國於我目前尙少猜疑鄭重相商不難就範云摺上後監國披覽數四深韙其思慮周密籌畫精詳習日召見頗加奬許 
[廕大臣尙無官塲習氣北京]  
　　陸軍部廕大臣一日 
 
 

Page 5

 
 
步行到署衞兵未之注意竟不行禮廕大臣問何以不行禮衞兵答云從前大人到署皆高事駟馬後擁前呼故我等有所驚覺今大人陡步而來我等以爲外國官員來署拜會以致失禮廕大臣云各國兵丁凡見本國及外國上級將官均宜行禮爾等以外國官員來署拜會即不行禮豈不貽笑外人是皆由爾等未曾受過敎育故不知道今我敎敎你罷遂命立正口呼向前後進向工右轉舉鎗放鎗約半點鐘始散嗣後該衞兵不惟見乘馬車而來者不敢不注意即徒步司員到署亦兢兢業業矣又廕大臣一日聞某司員所租住宅出賣徒步往觀某司員見大臣降臨不知何事倉皇出迎廕大臣謂來此别無他故細詢房間若干租金若干每月火食雜用若干而巳談笑自若渾忘其爲大臣也約半時許始翩然而去 
[學部亦有一番攺革北京]  
　　學部此次將内容組織畧加更易業於二十二日發表如總辦主稿帮主稿之類均經裁撤攺設司長科長及各種科員大致係模仿陸軍部成法惟侍郎丞參不裁一人而科員則添列數等且大有調動有從前得薪數百金而此刻成閒廢者如留德學生某是也有從前無差無缺而此刻得享異薪者如某某以一附生得二等科員某某以一小亦官超遷科長是也又如王季烈等均由一百二十两薪水進而爲一百五十两云 
　　另一訪函云學部各堂日前會議攺革烏布一事當卽决定現此事巳經發表於二十二日下堂諭凡舊日各司廳局均仍舊名總辦攺爲司長主稿攺爲科長帮稿攺爲一等科員其一等科員以下則有二三四等科員額外科員行走科員等名稱薪水亦略有裁减司長一百四十两科長一百两一等科員八十两二等科員五十两三等科員四十两四等科員三十两額外科員二十两行走科員十六两 
[編訂民法之窒礙在是北京]  
　　法律大臣現在編訂民法聞内有一事最難斟酌因照西法凡人皆一夫一妻必須合例之妻所生子女國家方能承認否則爲野生子不特不能承認且不能養之於家並不得沿用巳之姓氏此事與中國習慣大相違反若果行之則窒碍處極多故尙費推敲云 
[考核州縣歸各衙門辦理北京]  
　　憲政編查館片奏云各省府廳州縣事實向歸臣館切實考核請旨勸懲原以新政日興誠恐各該地方官奉行不力必須有法定機關爲之循名而責實方足以促進行是以前奏章程分别學堂巡警工藝種植命盜詞訟監押錢漕等項以爲殿最原係因時制宜之計現在司法旣巳獨立而提學使及巡警勸業两道又復各設專官將來府廳州縣官制尙須攺訂職掌必有變更若仍照從前奏定章程責令奏效推行恐未能適合擬請自本届考核竣事後卽行停止由各該主管衙門另訂考核章程會同督撫督飭司道認眞辦理 
西報譯要 
[中俄爭論之外評]  
　　　字林報據倫敦消息云聖彼德堡里愛區報載有中俄爭端論文内謂俄政府現復圖大舉於遠東　國斯其曼博士謂俄國輕視少年中國之抗力及忘日本將效尤向中國强索同等之報酬此殊顯然可見者也倫敦對於此事大都不以爲意並無特别之决斷亦未見些須之憂慮斯丹達報則贊成俄國之行逕謂英國於中國邊界現受種種之困苦悉因華官梗阻遲延有以致之可見俄國所行之不謬泰晤士報對於此事亦頗注意謂恐因少年中國黨之狂熱引起複雜之問題晨報聖彼德堡通信員將俄國詰責中國各節一一登出並述明俄政府如何請託日本駐華公使襄助俄國公使使中國政府撤銷齊齊哈爾禁榖出口之禁令情形該通信員謂此次爭端實由中國浮妄之　心所致蓋自日俄戰爭之後中國國民沉夢爲之一醒乃咸具此浮妄之熱心也該報並載論賛助俄國所爲國民報則以譏誚之詞評論俄國不能逞志於波斯故求償願於中國據聖彼德堡電稱俄國政界皆信中國必能允俄之請外交界則承認俄國詰責中國各欵中之數端頗爲合理並承認中國有意不顧一八八一年條約之規定紐約消消云美國各報自由痛駡俄國不應急速宣下愛的美敦書並謂此事將爲美日两國起釁之原因並有某報謂俄國將以蒙古圈入其勢力範圍英國則將占據西藏云據紐約日報載北京電稱俄國之致愛的美敦書與中國大約必先與日本締結秘密條約巴黎消息云巴黎各報於本月址七號揭載俄國致中國愛的美敦書之全文各報雖未登有評論然必極爲注意此事蓋彼等承認此種消息與遠束及歐洲現在之事務有密切之關係云 
[俄國禁止外船至東方口岸]  
　　又接二十二日海參威電稱俄政府巳禁止外國船隻開至日本海俄國屬地各口岸並嚴禁中韓船隻在各口岸之間來往貿易 
[北方患疫近訊]  
　　字林報載本月十六日呼蘭通信云本處官塲今巳大變前態余返此時知府即柬邀余往表明極欲舉行防 
 
 

Page 6

 
 
疫各政余起程之前曾略書要法數則示之彼卽照示而行每日親臨通醫會（譯音）監視各事並提及改良組織之意見亦足見其　心矣吾人此後之重任以掩埋死屍爲第一蓋屍身棺木遍地散置且屍身多有爲犬所噬者現派馬巡四隊巡邏查見屍身即與近來之棺木同置於離城二里許之關王廟居民巳允將屍身火化第一次焚去六百八十具近一星期内焚去三百五十二具並埋去三百三十具現命各處如法而行惟尙不能一律恪遵知府親携煤油監視實行此事近來每日平均約死二十人惟今復重見增加隔離所及病院亦多缺點客機店舗仍未開門大路均駐兵杜塞大致照此辦理不日可望恢復原狀云 
[京師近事]  
　　此次新定之内外官公費各省總督雖繁缺亦不過二萬两近聞各省之繁缺總督如北洋東三省等頗爲反對均紛紛電知度支部謂實不敷用萬難實行 
　　都察院總憲張英麟因欲保全本院不裁併起見前日提議各省趕前籌辦憲政雖各督撫實行辦理是否名實相符誠難考查擬請奏派本院侍御經歴都事分往各省考查以昭核實倘有違背等事隨時專摺奏參以除敷衍不實之弊俟與副憲陳名侃商定後卽行人奏 
　　前護理廣西巡撫魏景桐因撫缺爲沈秉堃奪去又與張堅帥不合决定乞退日昨有摺到京奏請開缺監國大爲不悅並無慰留之意即不准行聞是日又飭軍機處傅諭各督撫一律不准無故乞休魏景桐可謂討個没面子 
　　翰林院掌院學事因該院經費無從入手核减且各缺多未能裁撤刻擬變通辦法先將典籍孔目待詔各缺及候補各員諒力裁汰其裁缺人員應請由吏部籤分各省以對品官階候補以示撙節而符新章 
　　學部司員袁容藪曾上組織新内閣辦法之條陳由都察院代奏洋洋萬言頗多阨要語巳奉硃批着憲政館知道茲爲該部某侍郎聞知極爲嘉許特於日前派予烏布以示鼓勵 
　　民政部版權局刻定於二月十四日試辦昨經肅邸揀派本部員外郎孫培呂鑄二君充任該局正副局長所有科長科員專用學堂畢業人員充當其薪水暫按减半開支俟辦有成效再行照章辦理 
　　聞外部日前與政府議商以蘇門答臘一埠華僑甚多擬添設領事一缺以資保護并擬保該部參事繼先堪勝斯任聞定於日内卽行出奏 
　　漢口英兵鎗斃華人多命一節交涉多時尙未解决外間喧傅該案有移京商辦之說茲聞個中人云此案大約巳有端倪可望和平了結前傅移京之議刻巳取消又聞該領事以該國在漢資本甚巨亦不願久懸致碍種種商務至瑞督進京實係商議預算及官制事宜並不爲此 
時評 
[憲政之阻力如此]  
　　吾不解今日之時勢。而猶有如胡思敬之封奏也。凡一切事理入人之腦。其印象深者。其洗刷也不易。彼胡思敬者。舊學說舊思想之印象甚深。宜其見新進之作爲。而極力反對。古諺云少所見多所怪。故如胡者。無責焉耳。然政府諸公。從來亦習於舊學說舊思想。今雖勉行新政。而其印於腦者。恐未能洗刷淨盡。一再觸動。必有所發。發之於顯者可見。發之於微者不可見。然而政界巳受其變動矣。故謂此封奏爲絶無勢力也吾未敢信。 
[鄰國之意見如此]  
　　俄政府接我國覆文。旣極表滿意矣。乃猶增兵蒙古。則交涉尙未終了。觀各國之警告吾國也。曰中國器械未備當和平了局。俄之通告英法日也。曰勘定中俄境界。有重申一千八百七十九年條約。占據廓爾察之志。（西二月十七倫敦電）而各國亦無反對。考國際公法。甲乙國有事丙國可居中調停。互相勸阻。然觀英法滇邊之舉動。日本對清之政策大概可知。德雖表明未與俄有成約。亦未必肯出而居間。於是日人妄意居間者或出於美。而援滿洲鐵道中立失敗之往事。隠示取消。嗚呼。臨難而呼將伯誰其助予者。 
[學堂之進步如此]  
　　學堂之發達與否。在比較歷年學堂之多寡在學學生人數之消長似矣。然前幾年私墊未衰。學生尙延師就學。學堂與學生之數自不得不寡近年私塾日少。其數自不得不多若就各校學生舉業之程度。歷年比較。則依敎師之報告。不見進境而但覺退步。其原因由國文與他科學有密切之關係。從前學生入學之初。國文略有根柢。他科學亦易於進步。現在學生則國文一科。全恃學堂敎授程度日低。他科目更不免扞格。吾不知今之敎育家。有所以攺良者否。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[此等事件尙不許登載耶廣東]  
　　上月念四日粤省巡警道傅諭該省各報館云現奉署理两廣總督部堂張傅諭連日各報揭載中國因東三省伊犁西藏及雲南等處地方與各國交涉事件又有擬派唐紹怡使美請調處中俄交涉之說查此等事督署向未接有確實消息各報所載難保非出自訛傅應飭停刋以免淆惑觀聽等因查報律第十二條載外交海陸軍事件凡經該管衙門傅諭禁止登載者報紙不得揭載又第二十二條載違第十二第十三條及第十四條第四欵者該發行人編輯人處二十日以上六月以下之監禁或二十元以上二百元以下之罰金等語現奉電飭前因自應按律辦理禁止登載除分諭各報外仰即遵照諭開事理以後凡中國與各國交涉要事未經宣布曁事屬傅聞有碍於國際交涉者一律停刋毋得抗違 
[督撫抗議預算之一斑杭州]  
　　浙省大吏前因本届浙省預算案對於行政經費删减過多久欲設法追加嗣因度支部咨告該部會奏各省預算案巳經奉旨如有必須追加之處准各督撫奏陳窒碍情形等因故浙中大吏對於此項行政經費近巳屢次召集司道籌商辦法茲聞增中丞昨日復接直督陳筱帥電商謂資政院審查各省預算删减之數先未恊商自多礙難照辦之處除督撫公費按照清理財政章程應俟政務處核定其行政各項經費曁司道公費並各署局科長科員薪俸均應各就地方情形陳述理由請政務處核辦財權爲行政根本敞處巳將直省情形切實電處請裁酌辦理等因中丞准電後卽日錄電分飭各署局所各就所屬財政制用切實情形詳細議復以憑酌辦 
[卾省各級審判廳一律成立湖北]  
　　卾督瑞澂具奏畧云湖北本年應設各廳省城計設高等地方初級各一廳漢口宜昌沙市三商埠計設地方初級各一廳按照法院編制法並　酌地方情形高等審判廳内分設民刑各一庭地方審判廳内分設民刑各一庭初級審判廳内各分設二庭並照章配置各級檢察廳仍獨立行其職務除高等審判廳廳丞檢察長由臣　員奏保試署外其應設推檢各官六十四員先期咨諿照額分發並飭司將應設典簿主簿錄事等員曁承發吏駐廳司法警察庭丁人等分别考試派充兹於審判事宜各項單行章程亦由司陸續詳定通飭遵行至各處廳署如宜昌沙市各廳漢口地方一廳省城漢口初級两廳或尙未竣工或竣工而尙待修攺均分别租借合式房屋布置就緒本擬十二月初一日開庭嗣因分發法官甫於十一月三十日給憑且分發僅止三十餘員限内到省者又甚寥寥實屬不敷分設復經電商法部查照奏定試辦章程用人條内所載四項資格在於卾省候補人員中按格遴選暫行派委代理俟法官補發到後陸續更換即攺期於十二月十六日將各廳一律開庭所有原設之督審處及江夏夏口两廳縣審判見習所均先期裁撤惟查高等審判廳爲外省最高之審判衙門從前應交發審局審辦之京控上控以及提審翻供各案均歸該廳審判現照館章未設審判廳地方招解至省之案亦歸該廳審勘是一廳實兼院司發審局三處之事範圍較廣職務更繁卾省高等審判廳現在僅設民刑各一庭恐有日有暇及之勢將來尙須增設數庭且各廳推檢如有時别事故照法院編制法所規定得派候補推檢代理此項候補法官亦應照章設置均俟察酌情形另行妥籌辦理正月二十二日奉硃批該部知道 
[北方防疫彚紀]  
　　京師防疫局自經局長諭令整頓以來於選派醫生檢疫消毒等事異常注意每次檢騐非經三數醫生逐一研究不敢遽下斷語故日來公共 
生巳較前進步近以京奉路損失甚鉅郵部擬令照常開車爲補助經濟便利交通計勢不能長此隔絶惟東省疫勢旣盛開車後傅染必多亦師異常可危故經局長提調等酌議擬由民部咨行郵部請於豐泰站設立檢疫所一處凡田奉來京之旅客須在該所經醫官檢騐確無疫症始得放行 
　　軍機處初擬防疫辦法凡東三省摺奏及他項事宜到處一律消毒後方准呈遞刻聞朗軍機之意嗣後無論何省摺奏等件均照此辦理以防春瘟巳傅知各處一體遵行矣 
　　京師剃髮匠罷巿一節曾紀前報茲聞此事原因係爲民政部發交外警廳規則數條令各街巷剃頭棚房屋一律表糊潔淨地下均墊石灰所有舗内夥友衣服搭布手帕每日更新三次其老弱夥計不准容留做活乃外警廳區傅諭後該舗等抗不遵諭全行歇業十九日曰午十鐘磁器口一帶剃頭棚掌植夥計約集四千餘人齊赴外左二區將警官長警肆意毆打受傷者甚多後經他區長及本區未受重傷之長警將首先起閙各犯一併拿獲送廳究辦 
　　鼠疫由烟台方面傅入濟南現在甚爲猖獗各學堂皆有中止授課之勢外人之旅居該地者亦均紛紛逃往他處避疫 
　　凡疫病流行急劇則停止交通機關此爲文明各國通例目下北滿鼠疫流行不可謂之不劇某鐵道以利之所在不肯停車嗣以迫于公論陽爲停駛二三等客車然實在並非停駛不過將二三等車加價反得藉此漁利且在車站張貼告白明言華人須較外人降下一等買頭等票則坐二 
 
 

Page 11

 
 
等車買二等票則坐三等車並將素不坐客之貨車亦裝載華人其車位距月台四尺餘高不設梯階其車中之汚穢臭惡及空氣之閉塞較我國下等人户之家屋尤甚乘客詢以何故坐此劣車則以無車爲答使果無車則外人何以仍坐上等而不坐下等車且鐵道係營業性質無此車輛即不能作此營業其欺人之言固無待辯直以奴隷視我牛馬待我而巳不知有交涉之責者亦算中國人否其何以置之不理耶 
　　鐵嶺現因鼠疫流行所有關於防疫事件某令無不仿效新法爲表面之文飾然近因遮斷西門之交通頗惹市人輿論現在街談巷議咸謂西門乃我國之西門而外人任意通行我國人過往反被阻遏若云爲防疫起見清人能傅染而外人獨不能傅染乎因此議論紛紛咸抱不平云 
分類新聞政界 
[張督宣布辦理各匪之政見廣州]  
　　張督日昨通飭各屬文云粤省盜匪披猖近年尤甚本部堂到行首以除泰安良爲務迭經通飭各營屬認眞緝捕嚴辦盜匪以期杜絶根株惟整頓必須洞悉匪情庶防勦乃有措手自非先事調查無由得其要領查岑前部堂任内擬定查報匪首匪衆匪鄉匪族匪窩匪械匪案七項通飭各文武按月查報辦法極爲詳密迄今事關多年不免日久玩生虚應故事檢查檔卷近年各屬多有未據查報者現當整頓捕務各文武防營平日於所屬匪情理應瞭然於胸目之間庶臨事不致漫無布置茲經檢查舊案參酌現在情形詳加釐訂刋就查報匪情簡明表式並附例言一紙通飭各屬文武防營及清鄉委員按照指飭各節詳晰澈查據實塡報務以切實簡明爲主並各自備一份置諸案頭以便隨時考究至緝匪花紅現經本部堂擬定概由公家全力担任飭司寛籌的欵存儲備撥用昭信賞嗣後各營屬凡有應行懸賞購緝之匪應將該匪姓名年籍曁據事主指控盜夥供指各案由確查詳報並酌擬花紅數目禀候本署部堂核飭立案獲犯訊實卽准如數給賞現在查報匪名卽爲懸賞立案之根據各屬文武防營尤須切實辦理切勿掉以輕心草率塞責或圖見好於弁勇混列花紅致滋寃濫是爲至要 
[審判廳典簿尙未札派原因福建]  
　　閩省客臘考錄審判廳所屬典簿等官自核對筆跡後迄今尙未札派上月十八日鹿觀察與科長陳藍田商議將榜中所取百十四名再行覆考分别派用聞其原因乃爲候補人員則有經騐而無學問一般學生又有學問而無經騐此外富於經驗而學問尙足以濟之者厥惟刑幕一途獨惜良刑幕不可多得其有出於應考者又未必良所以艱於委派耳 
[會議審查科會議要政杭州]  
　　浙撫會議廳參事科於二十三日第一次會議茲悉上月三十日爲審查科開第一次大會其會議順序如左（一）交涉司詳請收回莫千山請先决定辦法以便訂期赴滬開議案二時起至三時三十分止（二）財政局呈送試辦宣統三年預算地方行政經費說明書案及比較表三時五十分至五時止 
[贛省裁攺南新两縣之擬議南昌]  
　　贛省南昌府及南新两首縣均駐城内現在各級審判廳業巳開庭聽訟以收司法獨立之效果而首府两縣除催徵之外無所事事幾同虚設現當道會議以南昌府攺爲一等知縣仍駐城内管理南新两縣舊有徵務以新建縣移駐吳城鎭以便裁撤該鎭同知以節公所有南昌縣一缺作爲裁撤撤惟馮撫意思尙在游移不行而劉方伯力主是說擬於日内上詳懇院出奏以便分界辦事而南昌府武太守玉潤不願易府爲縣亟欲過班道員另謀他缺云 
外交 
[通飭查報洋機數目之原因浙江]  
　　浙省交涉使王省三司使對於外人在内地營業一項自上届日本商店肇禍後因關國家主權除將省城内外各洋商行機一律飭遷外復通飭各屬一體查禁其關於通商口岸之各種行機因係向事放任故亦未照條約實行取締茲聞王司使近因奉部飭查昨特通札各屬文云案奉撫憲增札准外務部咨開洋商開設行機按照條約調查注册列表呈報近來各洋商往往背約私開行機動輒滋生事端釀成交涉應卽咨請轉飭交涉使責成將該省通商口岸洋商行機調查數目并洋明所開行棧是否在租界内及營業年期限三個月内詳細列表呈報以便考查等因合亟札飭札到仰各該縣遵限調查務將境内洋商行機數目及是否在租界以内詳晰列表禀候彚咨毋許延玩 
軍界 
[電理粤省防範亂黨情形廣東]  
　　粤省大吏以日前軍機處因聞有匪徒在廣東廣西湖南一帶地方暗中勾結希圖起事電請飭令各關認眞稽查毋任私運軍火入境致釀巨患現巳查明據情電覆略云粤省與港澳接連私運軍火勾串起事謡喙繁興時有所聞巳迭經派員分赴港澳嚴密偵探一面督飭文武加意防範並飭各關卡認眞稽查但沿海千里港澳紛歧輪船絡纆不絶防不勝防惟有嚴飭各路文武隨時加意防維毋任私運軍火入境迭據該管文武禀報搜出炸藥及拿獲會匪當經飭令訊明分别嚴辦在案近日惠州府屬龍門縣與嘉應州屬長樂興寗两縣毗連地方有匪徒勾結濳謀起事現會商陸路秦提督調營馳往相機剿撫解散脋從設法偵拿首要尙不至釀成巨患除照來電再飭地方文武關卡隨時密緝嚴查杜絶私運軍火入境以遏亂萌外謹此電聞 
[新軍應調北上紀聞杭州]  
　　近來東三省蒙邊及滇邊等處交涉棘手警耗瀕傅政府愼重國防又慮内匪乘機竊發不得不先事籌維浙省新軍第八十一標編練日久素稱精旅茲聞撫院業巳奉到陸軍大臣密電傅諭諸將帥預備器械軍餉卽日應調北上先赴天津究往何邊尙須待命或云五日内卽須開差云 
學務 
[女子師範又爭歇家費杭州]  
　　杭垣女子師範學堂經費素裕近日見惠興女校請提五成歇家費業巳批准當亦具禀撫院略謂敝堂開辦時呈請提撥歇費嗣以五成歸還歇家暫不提用此次查閱報章前留歇費五成有准提撥惠興女學校應用之議惟此欵爲敝堂呈擬在先伏祈檢查成案將所餘全數撥歸敝堂或援照前例酌量分撥等情不識增中丞如何批示也 
 
 

Page 12

 
 
[絲商抵制學欵之失敗杭州]  
　　嘉屬絲商前因反抗學捐勾串外人越俎干預致起重大交涉奉飭查辦在案日前又有絲廠商延昌恒等聨名具禀各憲加抽公益隠圖抵制茲奉吳方伯嚴詞批駁云查上年十二月間據嘉秀勸學所總董陸繼奎等禀請繭觔附抽公益捐等情當經批示繭捐一項每乾繭百觔捐洋十二元先捐後售捐出鄉民其負擔亦不爲輕若再加抽二元充地方公益經費恐民力或有未逮即如來禀亦稱年來災歉頻仍物力凋敞並以上年嘉邑新豐鎭小學堂按抽繭厘與嘉綸絲廠主衝突致釀勾外抗捐重案可見廠商且尙不能深明大義則鄉愚小民更難保不因而滋事無論直接間接似未可以强迫出之所請碍難率准嗣經撫憲批發該商董等禀詞到司又經札飭嘉郡局遵照辦理矣 
[漢川縣禀請繭用撥充學費武昌]  
　　漢川縣前因開辦學堂經費不充遂禀請前撫端將絲行繭用酌提三分五釐以爲學堂經費嗣據劉業仁等與會同經手承辦鮮繭之田映奎綜核每年土産持平酌擬無論收買多寡即在該行所抽行用局用項下每年抽提學堂經費五百串禀經何令轉詳立案詎該行等竟至數年之久不繳分文以致學堂經費懸欠甚鉅日前漢川縣特禀請延司馬方伯轉商蠶絲局仍將催田二河收繭所抽提學堂經費之五百串文照繳到縣以應亟需 
實業 
[皖省禀請開辦茶務講習所安徽]  
　　皖省勸業道童觀察上年籌設茶務講習所因開辦常年两項經費無欵可籌曾援江寗辦理成案請撥皖南茶稅濟用嗣奉江督核飭以茶稅項下無欵騰挪咨請皖撫歸入南洋併辦茲該道以此項講習所係遵奉籌備憲政事宜辦理揆之定章碍難併入南洋合辦刻又具情呈請皖撫咨商張制軍查照前案核飭皖南茶務局分撥茶稅濟用俾資開辦 
[閩省新年商况之一班福建]  
　　福州去年商况極形冷淡各行户多所虧本故倒閉疊見今春船商籌集資本極力擴張以圖恢復連日以來江干一帶紙木各貨裝運頗多商氣爲之一振據商界中人云本年新正生理爲近十年來所未有但恐强弩之末後繼將不可恃也 
雜記 
[各飢马大批遣散鎭江]  
　　淮徐海及皖北各屬飢民之來鎭就食者爲數甚夥業經常鎭道林梅楨觀察會商紳董籌集巨欵雇定三公司小輪運送清江然後遣散回籍以免流離失所統計遣送十三批大小達二萬四千餘口現巳事竣日昨觀察特據情禀知督撫各憲矣 
[賢府道留心法政鎭江]  
　　鎭紳陶觀察等以時事日非而法學知識尙未能普及特組織政治茶會每逢星期開會一次專討論政治範圍以内之事項近因得承太守曁法政諸君之協贊與會者日益衆多聞尙擬大加整頓以期盡善云 
[馬獻廷有意侵漁江西]  
　　贛省高等學堂工程草率監造委員馬獻廷固難辭咎業經馮撫札委安守廷桂監督馬委賠修該堂工程以重責任惟該堂成立之後迭次轟動學生均抱不安殊於敎育大有妨碍現在當道認眞其事且各界對於該堂工程之不實大有四面楚歌之勢馬委楫形慌恐而王提學對於此事尤爲注意誠恐安守尙未洞悉原委特諭課員轉飭書辦將高等學堂原估册籍曁工程師王昇平勘騐偷省工料報告限日抄錄一份發交安守以便詳細研究認眞督飭賠修不得稍事敷衍致誤學業而糜公欵聞該堂工程費欵十萬两有奇馬委中飽約在三萬左右云 
[温其瑞無處追尋江西]  
　　贛省實缺安福縣温其瑞向在蘇杭一帶經營商業歷有年所往來極大客歲在任因案撤省料理交代卽於腦底乘坐康新輪船往蘇杭地方查看商業尙未還省服官現贛藩劉春霖以署安福縣篆賀昌祺期滿仍令温大令其瑞回任一時温姓親友飛電追尋來贛殊見忙碌 
清談 
[治外法權果何日收回乎]  
　　中國人今日有恆言曰。收回治外法權。收回治外法權。 
　　雖然。治外法權果何自收回乎。說者曰。政良刑。律爲收。回治外法權之第一步。籌設審判廳爲收回治外法權之第二步由是而中外刑律。秩然。大同。自可踵日本收回治外法權之成例。於吾國歷史上放一異彩。 
　　然吾。觀之今日。以言。改良刑律也。則新舊刑律家互相。紛爭新律之舌戰。卒不逮夫舊律之雄辯矣。以言籌設審判廳也。則省會商埠。甫經成立。而漢口英領事。巳首先以未受政府。之訓令。借爲抗。諸之口實矣。 
　　然則。吾國之治外法權。且自何日而收回乎。顧瞻四。方蹙蹙靡騁。有不。禁撫大好主權。而致慨　河清之難俟矣。 
[自由行動又接踵而起矣]  
　　昔之亡人國。也以兵力。今之墟人國也以商戰。自商戰之說。出現世界。而瓜分之說。遂一變爲均勢之局。嗚呼良足異矣。 
　　雖然猶未。巳也自由行。動之政策。今日又爲。瓜分之變相矣。借均勢之大名。求協約之效果。得志則曰利益均霑。不得志則曰自由行動。而自由行動之名詞。遂爲今日蠶食鯨吞之不二要素。 
　　是故日本之不得志　我也。則倡爲自由建築之說。而安奉鐵路。拱手以告成矣。嗣是而俄繼之以自由進兵。爲逼我換約之手續。英繼之以自由進兵。爲要求口岸之藉口。藐焉中國。日旋轉於自由行動之。潮流而耽耽逐逐。無非以利益均霑之思想粉飾。其壓制侵奪之雄心。陽托友邦。而陰求大欲。强權之接踵不亦。大可慨哉。 
雜錄世界談乘 
[墨西哥吃烟許可之敎室]  
　　墨西哥小學校當日完全課業之生徒。得在敎室中自由吸烟。 
[葡國太后之財産]  
　　現蒙塵英國之葡國皇太后。其財産約千二百萬法郎。其内三百萬法郎。爲結緍際之持參金。八百萬法郎。爲乃父派里伯爵之遺産。 
[馬尼刺之居留美人]  
　　美領馬尼刺去歲居住該地之美人。由五千一百九十九人减爲四千一百七十四人。約減少二成云。 
[英國兒童之共通名]  
　　英國兒童十萬人中命名爲美麗之女郎。約六千八百十九人。命名威亷耶姆之男孩。約六千五百九十人 
[英國名士之睡眠時間]  
　　英首相愛斯葵斯君之睡眠時間。平均八小時。拔恩司六小時。拔羅夫哇亞九。時間 
[英國軍隊間之通譯才]  
　　英國陸軍士官之通法語者。一百二十九名。俄語者一百六名。德語者八十一名。丹麥語者一名。 
[英國之銅幣]  
　　英國造幣局。平均每年鑄造八百萬個以上之銅幣。 
[德意志法律上之女敎員]  
　　德國法律。結婚後之婦。人禁爲公立諸學校敎師。 
[英國最古之敎會]  
　　倫敦市康達裴麗敎區内之生脫馬路探寺。爲英國現存寺院中之最古者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇撫請卹楊斯盛原摺]  
　　蘇撫程中丞奏請卹贈浦東中學校主楊斯盛學位卿銜並宣付國史館立傅巳略誌前報茲將原摺照錄如下奏爲職商傾産興學義行可風籲懇天恩追贈並請宣付史館立傅以資觀感恭摺仰祈聖鑒事竊查川沙廳人巳故職商花翎運同銜楊斯盛起家工業更習爲商自憾讀書不多又慨鄉鄰子弟失學常懹普及敎育之志遂罄畢生積累之資始於光緒三十年就上海縣寓所捐辦廣明小學復於三十二年添辦廣明師範講習所至三十三年正月又在原籍開辦浦東私立中學堂且移攺廣明小學爲附屬高等小學並增設第一附屬初等小學又續在川沙廳青墩地方籌設第二附屬初等小學又擬籌設第三附屬初等小學未成而卒該故職商至誠興學五年之中通共獨力捐充中小學堂建築基本經常各費計庫平銀十八萬一千餘两校内一切事宜悉以委諸公正士紳之充校董者戒其子孫不得干預生平　心公益屢却奬勵實無一毫爲巳之私嗣又籌建楊氏宗祠别野各一所另捐財産值銀三萬两以子金捐充創辦人子孫學費並助田産四百餘畝以租金捐充創辦人宗族子孫學費則爲前捐各等學堂以外之欵也該故職商係於三十四年夏間積勞病殁經江蘇敎育總會報告事實呈請懇恩褒卹學位卿銜等情到前撫臣陳啓泰批司轉飭廳縣查明造册詳辦去後茲據川沙廳上海縣詳據該校董李鍾珏等呈稱故職商楊斯盛創建各校自光緒三十四年十二月至宣統元年十二月高等小學两次畢業第一附屬初等小學一次畢業其畢業生姓名一併入册又於二年正月在川沙合慶地方添設分校一所如有成效即名爲第三附屬初等小學藉以踵成該故職商未竟之志由該校董等查明分别繪造校舍圖形章程課表管理敎員生徒姓名人數及各項經費並楊氏宗祠田畝曁履歷事實清册詳由蘇州布政使陸鍾琦提學使樊恭煦復查無異會同詳請奏懇贈卹等情前來臣復查該故職商楊斯盛起自孤生致富實業竭手足之烈歷苦成家得風氣之先傾囊勸學事必爲百年之計初非邀譽鄉黨可知志不在一命之榮更非借徑功名可信急公好義士夫亦殊愧其人辭富居貧子孫幾無以爲養至於今人亡論定觀其校舍如林造就日衆而身後蕭條生計轉絀民間傅誦輿論勿衰蓋以見孶孶爲善晚節彌堅舍巳從人抗懹先哲其特立獨行之風洵有足以勵俗而傅世者查奏定學堂章程紳董捐設學堂一人捐資較鉅者得以奏明給奬又查山東義丐武訓懇請立傅一案本年學部核准復於九月十九日奉旨依議欽此欽遵各在案今該故職商慨罄巨金廣建學校情事與武訓略同而捐欵且逾十倍成績更遠過之以一介居肆成事之小民而見義勇爲若此實爲晚近所不多覯合無仰懇天恩俯准將巳故花翎運同銜楊斯盛特賜卹贈學位卿銜並可否援照山東武訓成案准予宣付國史館立傅以彰義行而資觀感之處出自逾格鴻慈除將圖册分咨國史館學禮各部外理合會同两江總督臣張人駿恭摺具陳伏乞皇上聖鑒訓示謹奏奉硃批該部議奏欽此 
[新欵抵補舊欵之大阻力]  
　　上海縣紳士姚文枬莫錫綸郭廷鉁秦錫田葉佳棠謝源深姚大來劉增善顧言劉培祥李祖錫錢椒趙履福楊保恒吳良謨馬軼羣李宗鄴倪光裕楊德圻王銓運唐尊瑋劉志濤王廷奎何其章等禀督撫文云竊職等於本月十四日得見本縣田令硃標初五日之告示一道内開案照學費一項前奉憲飭於帶征積榖項下攺撥潛用各縣多巳遵辦上海因積榖充裕未經帶征致無補助學費無從攺撥從前米價平减尙可勉力捐助近來銀米两昂辦公支絀而猶擔認補助本非持久之道上年李前故令交代册列墊光緒三十三四年府縣學堂及批解遊學等費共銀四千一百八十八两八錢七分五釐請抵欠解庫欵當經造具駁册查案請删嗣赴省會算交代由李紳鍾珏代交李故令家屬呈遞藩憲清摺以前墊學費請照各縣成案於冬漕帶征攺撥歸還奉將原摺發交三首縣會同核議以旣有各處成案可援議於冬漕内每石帶收錢百文攺撥學費李任墊欵分四年征起提還歸墊將來還不足數設遇交替除墊銀两列現轉抵卽經會同監盤華亭縣並三首縣禀奉藩學憲批准在案上年冬漕因奉批較遲未及帶征應于今歲冬漕起徵分别提還歸墊除申報外合行出示曉諭爲此示仰完糧業户人等一體知悉自本年起遵奉憲飭照各處成案每漕一石帶徵攺撥學費錢百文分年提還前縣墊欵其餘撥支現在學費其各遵照毋違等因循誦之下歇勝駭愕查帶徵積榖充作學費之案係光緒三十一年錫金紳士建議通飭三十三年經藩學两司會詳批准以五成積榖五成興學爲率原案全文刋印頒布不敷添籌新欵並非以新欵抵舊欵之用上海奉文之年適值收成稍歉至次年又因蒲肇河工方議帶徵民力恐難兼顧是以遞請展緩案牘可稽並非因榖欵充裕之故李前令遺愛在民衆情感戴但以地方公欵彌其身後之虧名義實不相當以李故令堅持雅操清正不苟九京可作必不謂然告示稱禀奉批准但查學司批候藩司核示而藩司則批如果衆論僉同自可照准其時樊學司兼署藩篆批出一手總以衆論爲方針原詳所稱李紳鍾珏卽使果有此說亦係個人條陳並非合邑公議况告示所述係僅代遞清摺推田令之意豈不謂上海之詳案巳閱一年未聞苏議卽係衆論僉同是以毅然實行勿庸詢考豈知此項詳案批語從未宣布卽職佳棠等沗列爲積榖董事亦因見有告示方始調查略知梗概城鄉士民何得而知積榖帶征係自治公益附捐而撥解學欵係行政敎育經費性質廻殊未容牽混交代攤欵新定辦法在行政範圍以内尙須劃清界限豈可闌入自治範圍現奉試辦明年預算訂定州縣公費無非爲清理財政起見若一面清整一面紊亂其何以堪此事關係非小除呈請上海縣出示更正外合行禀請察核札行藩學两司查案更正以免影射紊亂等情刻巳奉批飭司行府照會滬紳集議復核矣 
[裕蘇分局不付本票之糾葛]  
　　駐滬比總領事薛福德君於前日午後駕蒞公共公廨會同讞員寳明府審訊比商華比銀行控裕蘇官銀錢局駐滬分局經理解履安即解理庵不付裕蘇本票一 
 
 

Page 19

 
 
案先由原告經理西人蘭妙與買辦胡季梅偕同代表律師哈華托上堂聲稱去年各錢莊匯來之裕蘇官銀錢局本票銀十一萬两往收不付請爲追繳解延梅吉言律師辯稱此項票銀所以不付之理由早登各日報聲明應請察核寳讞員與薛君會商之下判解仍交原保候禮拜三復訊 
[滬道重申賭禁]  
　　滬道劉觀察出示曉諭云照得賭博一事大壞風俗人心例禁綦嚴無如各處人類不齊其恃賭爲生設局欺騙者所在皆是無知之徒墮其術中而不覺小之廢時失業大之傾家蕩産當此市面蕭條金融恐慌之際即日用尋常尙宜力戒奢糜概從撙節詎可以有限之資財作孤注之虚擲况推其流弊盜賊之媒亦往往因此而起實屬有碍地方治安亟應重申禁令除分别移行一體嚴查拿辦外合行出示曉諭爲此示仰諸色人等遵照爾等須知此事係爲保全身家綏謐地方起見自示之後務各父戒其子兄勸其弟有則攺之無則加勉如有陽奉陰違一經查實或被告發拿案究明定予按例重懲不稍寛貸其各凛遵 
[再誌賭徒滋閙情形]  
　　南市鹹瓜街大成里口葉姓空屋内聚賭滋閙巳紀前報茲又據商學補習會函報當時情形尤爲詳確特再錄之正月二十七晚九句餘鐘大成里口戴姓空屋内忽吹警笛並呼救命甚急隣人疑是火警同集觀看比及門則門忽大開約有百餘人蜂擁而出各鄰人深爲詫異入内調查則見後進房内桌上骨牌尙在燭光燦然側廂内有風爐一事炭火方紅知係因賭起釁回至門口各賭徒尙在爭論隨見四十五號站岡巡士由北而南經過門首絶不查問旋入南面石輝弄内似欲藉此避人耳目者鄰居舗户向該巡士報告則非惟不管反與報告者爲難茲聞大成里仁安里等處皆係賭窟巡士均收有陋規未知確否然觀二十七晚之情形恐非無因也 
[推究串吞水脚之確數]  
　　英商太古公司控用人吳渭川與恒泰報關行主張炳生串吞水脚銀两前經公廨提訊判張交保吳押候傅齊見証再訊在案昨由捕房將震康益昌成源記源茂盛四號並晋大會餘厚大裕康四錢莊見証八人到案復奉寳讞員會同英副領事康君研訊原告代表哈華托律師上堂聲明吳張二人串同舞弊情形請追被吞水脚銀二萬餘两訊之吳延穆安素張延愛理司两律師代爲辯護中西官以各見証未將原帳帶堂無從核對判張交原保吳還押諭令各見証將帳呈案候禮拜四早堂再訊 
[嚴究暗探誣害良民]  
　　暗探巡士劉鴻興與匪徒張炳生之妻張朱氏串通誣害同居寡婦張黄氏爲盜案要証一案茲由閘北巡警總局司法科禀奉巡警道汪觀察批斥略謂該暗探科員歷辦各案大都捕風捉影毫無根柢此案旣稱有匪上屋逃逸何該探獨不能上屋追捕顯係飾詞朦混仰司法科將該探劉鴻興先行斥革收押澈查嚴辦 
[新保火險卽欲一試耶]  
　　昨日上午九時半閘北粥廠對面洪安里後六十七號門牌賈崔氏家忽然起火延燒豫通油花棧等左右鄰居共燬樓房十幢幸由水巡隊救火小輪及米業同安社等各洋龍先後到塲始得救熄事後由四路分局黄正巡官傅到賈崔氏訊據供稱婦人日間出外做工家内無人何能起火惟隔壁豫通花棧新保火險情殊可疑求請察勘巡官諭候勘查明白再行核辦 
[王調甫能免監追否]  
　　巳閉鼎生錢莊執事王調甫前因倒欠官商各欵銀十餘萬两由上海縣押限理處在案茲聞田大令以土挺押不理特於前晚提訊王求寛限判再展限半月理清如再邇期定須監追 
[查究偷漏酒捐]  
　　貨捐局總辦訪悉浦東塘橋鎭申祥發酒坊及滬南薛家浜乾昌槽坊均私設造酒作塲漏報釐金且有寗波人王某冒名包攬因卽派員前往两家查出酒千餘甏約計有百餘缸之多當塲即傅地甲保甲諭飭分别看守聽候照章議罰一面查提王某從嚴究懲 
[押店弔贓之憑證]  
　　滬上押店林立專事收贓一經破案查吊例不償還當本茲華界東西南三區押店衆商以近來每有並非贓物蒙混查弔者若不另定辦法受虧殊甚爰特公禀南市裁判所請於吊贓時繕給憑條以資辨别昨奉批示云押店吊贓不給當本原以防貪小故收致貽地方之害卽據禀稱每有非贓混吊及自物指竊等情擬請發給飭吊憑條以杜弊端公尙可行仰候據情函商西南二區見復核辦可也 
城内 
[葉徽生仍難保出]  
　　葉徽生因將單契向大清銀行抵銀不還由縣押限料理在案茲由家屬以葉在押患病等情禀求交保前晚經田大令提案訊驗患病屬實着即請醫到所自由醫治惟交保一層不能允准仍着限期料理 
[兇犯在監病斃]  
　　屠夫失竹生去年因誤傷同業陸桂初由縣訊實詳請上憲擬辦在案茲該犯在監病斃當由看役報知田大令禀奉滬道札委海防廳查司馬到縣相驗 
[一面之言難信]  
　　錢增控告蔣純之不理押欵銀九千餘两前晚由縣署襄獻承明府傅訊錢供蔣純之前將單契倩商人向主人巢吉生抵借銀七千两主人因自巳無欵代向友人抵借銀七千两現連利息共有九千两之譜乃自去年起屢催不贖爲此控告求追明府以一面之詞難以憑信諭候傅蔣純之到案再行訊核 
[小工抑何兇横]  
　　曹正餘昨至縣署禀稱小的之女蘭寳被製造局小工張月泉誘拐藏匠於西門外趙泉生家日前尋獲爭圖經旁人理勸將女領回詎到中途張竟持刀赶上由趙帮同將女奪去小的即喚巡士拘至西區轉解裁判所收押求請移提到案訊辦縣令准之 
[小孩進退維谷]  
　　南三區函送路宿男孩秦錦才至一路分局經德正巡官審訊秦供浦東高家行人年十三歲父母俱故在莫家弄内薛木生水木作爲學徒今因閉歇師父巳回浦東以致無處投宿家鄉亦無房屋可以回去惟有胞兄秦木木現在湖州府吉昌火油池做錫匠求請安插判敎堂留養候再核示 
[所托非人]  
　　季徐氏昨將揚道栢扭至一路分局禀稱婦人前在沉香閣附近胡　家爲傭帶有两歲男兒名小四子後因婦人患病將子托楊撫養日昨病愈往領詎楊不允交還反將婦人擊傷頭額求恩追究詰之楊供詞支吾判一併送縣訊驗究辦 
[官事○無錫縣知縣張丙亷]  
　　前辦兆新涇巡防局委員候選通判何紹先昨均到道禀見直隷振捐委員候補知縣俞世球禀呈所著醫書四種 
南市 
[董體芳並不在滬]  
　　寗波人林振清勾串 
 
 

Page 20

 
 
董含芳陳永康等賄令隣人戴子卿縱火一案昨由卜内門洋碱公司洋東函致南市裁判所謂董之胞弟董體芳在公司内執業於去年九月赴四川分公司辦事迄未返滬今被林振清供扳誣陷破壞名譽求請摘釋等語裁判員以案經送縣即着赴縣禀明聽候核奪 
[婦人串賣小孩]  
　　法捕房昨日派探帶同奚金氏俞劉氏至裁判所禀稱該氏等携帶幼孩在途售賣拘至捕房盤詰稱係南市大碼頭船婦周朱氏錢王氏托賣請爲查提裁判員准即派探提獲二氏訊據供稱該孩係由沙上帶來　托周王氏至北市覓主判留候公堂移提訊究 
[母女同爲雉妓]  
　　成衣匠丁炳榮之未婚妻錢氏逃回母家巳久前晚忽在南京路尋見與其母錢蘇氏在途拉客遂即軋至新北門外由一百四十八號巡士帶至裁判所訊明該氏母女巳爲雉妓判暫留一宵次日即交丁帶回自向媒証交涉 
閘北 
[流氓自投羅網]  
　　义袋角豆腐店主某甲前日肩負黄豆一袋行經新大橋北被流氓施阿根張登弟羅其才等疑係竊來恐嚇攔阻甲見衆寡不敵棄荳而逃嗣後張又掮豆至該店兜售甲即報知崗巡將施等三人一併拘解四路分局押候訊辦 
[婢女被責私逃]  
　　無錫女孩朱阿雲前日迷路由皮匠王學才送交四路分局據云在源昌里某姓家爲婢因時被責打私自逃出奉諭留養候領 
英租界 
[巡捕查獲賭徒]  
　　張金生周連生陸長順等同在北西藏路三百二十六號瞿道利家聚賭被捕查獲昨解公堂經孫襄獻會同美海副領事訊明陸等尙有毆捕情事判陸周各押七天張押十天並飭提關到案併究 
[鄉愚太不自量]  
　　鄉人施阿囡控陳程氏勒收船捐洋二角不遂其欲將櫓攫去等情昨經捕房將氏拘解公堂先由施投訴前情請爲追究訊之氏延律師聖文到堂辯護中西官以原告所控無憑隨即將案註銷 
[淫婦喜識淫伶]  
　　劉秉璋控伶人王祥雲誘逃伊妾王氏昨由包探將王　劉妾併解公堂押候查明再訊 
[小茶館大都如此]  
　　錢小弟在新閘路開設小茶館近因聚賭抽頭被捕查悉於昨日傅至公堂訊明屬實判罰洋二十元充公 
[收買賊贓之主腦]  
　　包新全百錦泉二人因收賈自來公司所失之水表由探拘解公堂收押在案昨日復訊知係包一人收買判包押一月白從寛斥釋 
[股東亦竟舞弊耶]  
　　正豐街永陞泉浴堂主羅芝培控同股之苗芳義坐櫃收籌營私揀弊等情前晚由廨提訊苗供收籌人係羅自用並不舞弊且帳目尙未算明求察判苗交保著各邀公正人算明帳目再核 
[抵押田單之瓜葛]  
　　朱蘭芳控地保徐俊卿與朱根發吞單轉押等情前晚由廨提訊原告投稱前有方單一紙抵於朱長寳計洋二十元後被徐等串押於洋商愛爾德爲數甚鉅請爲追究質之徐供並不知情訊據朱長寳之贅壻朱根發供稱此項方單如何轉押須問母舅秦小弟姨丈錢林之方能明白判徐與朱根發均交妥保限一月邀同秦等理處 
[尋獲逃婦]  
　　揚州婦人倪胡氏近由原籍誘拐謝洪發之妻謝焦氏來滬匿居虹口前日被謝尋獲扭控捕房昨解公堂訊明判胡氏押女所一月焦氏押棲流所三禮拜期滿由謝領回管束 
[虐待姪女]  
　　怡和紗廠用人張琪瑞控蔣陸氏虐待姪女蔣寳秀等情昨由捕房將女與陸氏併解公堂訊實判陸氏押女所一月寳秀暫留棲　所俟該氏收押期滿出具不再　待切結領回撫養 
[旣罰又賠]  
　　馬夫陳阿金因在茂海路駕車不愼撞傷劉倪氏由廨收押在案昨日復訊中西官以氏傷尙無大碍判陳罰洋十元充公並當賠償醫費洋五元開釋 
[癡子被疑]  
　　甬人胡兆奎素有癲病前日闖入匯豐銀行内徘徊顧盼某包探疑其圖竊拘入捕房昨解公堂訊明判送寗紹航業維持會資遣回籍 
[塌車夫收押]  
　　袁一順控被塌車夫姚阿二李阿四撞傷等情昨農由探將两人拘解公堂請爲訊究據稱袁受傷甚重現在醫院不能到案判姚李各押六禮拜 
美租界 
[流氓逞兇]  
　　前晚有某甲至捕房報稱刻在某茶館内被流氓以木器繫傷面部請爲究辦迨捕頭派探往查該流氓等巳逃逸無蹤矣 
[賠償贖罪]  
　　陳阿林張生才前曾串騙彭阿廷家小孩之金鐲昨被撞見將陳張二人扭控捕房陳張等訴稱情願賠償求免究辦捕頭准之 
[小火]  
　　茂海路三百八十四號陳和尙家披屋内前晚失火由隣衆帮同救熄幸未成災 
[失竊]  
　　白克路五號某洋人家昨晨失竊銀器雜物報告捕房請爲查緝 
[打架]  
　　朱阿成陶阿二昨在西華得路互相扭毆由捕併送捕房捕頭詢得案關債務飭赴公堂控訴 
法租界 
[拐匪忽又出現]  
　　車夫顧福才於四年前借住陳和尙所開之車寓内閱時無幾即將陳之男孩誘拐逃走迄未查獲前日忽在某處遇見扭入捕房轉解公堂訊究陳供認拐孩不諱並稱該孩巳由某氏婦經手售於虹口朱陳氏得洋二十元小的祇得八元現氏巳病故不能交案判顧收押候補提朱陳氏及孩到案再核 
[尙圖逐漸拔還]  
　　朱錫堂租賃新瑞和房屋開設鞋作近因積欠租金五十七元無力應付避匿不理業由收租人報知捕房黠明什物將屋發封在案前日朱又出現適爲收租人撞見扭廨請追朱稱雖欠租金數月但屋中什物甚多可否先交若干即行啓封以便徐圖拔還判限七天交保理清如違將物拍賣抵欠 
[再須延緩半月]  
　　宋春元前將田單向法商某甲抵銀四千两迄巳逾期本利不付業由該法商控奉公堂判限西歷二月廿六號備銀取贖如違將地拍賣現又逾限提案復訊據供一時實難設法請再寛限半月中西官准之着交人銀两保如無的保仍照前斷辦理 
[謾罵巡捕之科罰]  
　　包車夫周和標停車違章被某號安南捕查見斥阻周即推往英界肆口謾駡該捕因未便越界置之不睬詎少頃周又推入法界仍被該捕遇見立即拘入捕房解廨請辦判罰洋两元充公 
[海上閒談]  
　　上海人之頭欲其滑。若其毫無滑氣。或滑而不透。則隨時隨地。 
不免愛虧。旣不能得滑頭之時譽。又不能享滑頭之權利。是乃極無用極可欺之壽頭而巳。顧今之揣摩風氣者。非但急求滑氣。并其光澤可愛之油鬆辫子。亦不惜毅然去之。觀其形式。固儼然光滑無倫之滑頭也。宜其爲上海之時髦人物矣。乃彼之髮鬃鬃而辫垂垂者。其滑仍獨占優勝。而且有時。利用其油鬆之辫。以肆滑頭之手段者。則剪辫之人。不將自笑其多事也乎。嗚呼。我恨不得三千并州快剪刀。使上海成一滑頭之世界。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[軍機處咨資政院覆議修正報律文併單]  
　　爲咨送事查資政院院章第十七條載資政院議决事件若軍機大臣或各部行政大臣不以爲然得聲叙原委事由咨送資政院覆議等語院昨准貴院將議决修正報條文案咨請會同具奏等因前來本王大臣覆查議决修正報律案弟十一條第十二條確有與現行法律牴觸並施行窒碍之處除將原稿封還外相應再行提出修止案並聲叙原委事由開單照章咨送貴院覆議可也須至咨者 
　　計開 
　　修正報律两條 
　　第十一條損害他人名譽之語報紙不得登載但專爲公益不涉陰私者不在此限 
　　按原案第十一條爲報紙不得損害他人名譽而設本係爲尊重凡有人格之個人之名譽權起見此根於立憲國憲法上保障臣民權利之大原則而來祗以原案中有（不輪有無事實）一語遂爲衆議所集矢硃不知原案本條須與第二十六條參照并無限制過嚴之處其理由巳於提出原案時聲明嗣本王大臣復命持派員於再讀時提出修正案將該條酌攺爲損害他人名譽之語報紙不得登載）此原則也然語意渾侖漫無制限仍與未删（不論有無事實）一語精神同一故對於此原則不能不設例外於是復設該條第二項（前項規定除摘發陰私外其專爲公益起見并無惡意者不在不得登載之限）此項例外卽以制限原則質言之則本項之精神在聲　前項之意義蓋謂雖屬損害他人名譽之語其善意或爲公益者仍可登載即不啻以（爲公益）與（無惡意）之两種條件而搆成可以登載損害他人名譽之語之理由也依此理由則如登載官吏之失政臚列其廢弛苛虐之事實又如登載敎員之不職臚列其謬損誤謬之事實雖其人之名譽因而被損害不得執報律以繩報館報館於此範圍内卽屬法律上與以言論之自由此乃對於前項之限制也至於本項上半段（前項）規定除摘發陰私外云云蓋謂如某甲之中冓雖有穢行某乙之影衾雖負隱慝而止涉個人之私德無害大衆之公安卽不得以爲公益無惡爲理由而登載其語以損害其人之名譽此又對於本項下半叚之限制也乃議員提出之修正案將該两項併而爲一規定爲（損害他人名）譽之語報紙不得登載但專爲公益起見者不在此限）較諸特派員修正之文以次項併爲但書而删去（摘發陰私）及（並無惡意）二語則使議員修正案之本條上半叚所謂損害他人名譽之語報紙不得登載之規定全同虚設矣何也蓋無論何事绵可直接　間接牽綴之以至於公益例如登載某婦之不貞則曰吾以整飭風化故登載某人之失檢則曰吾以維持道德故充其所至則凡檢察官所不得提起公訢之罪報紙皆可得而舉發之矣既授私人以發奸摘伏之權必貽社會以人心風俗之害報館專制人人自危妨碍安寗莫此爲甚故日本新聞紙法兢兢以私行與公益爲對待之圍範其新聞紙法該條係爲適用刑法之規定並非取消刑法之規定彼豈不騖尊崇言論自由之美名哉蓋謂不如是則所指爲公益者無標准之可言設有此類訴訟發生審判將永無持平之一日此對於議决案之不以爲然者一也查現行刑律凡投隱匿姓名文書告言人罪者絞及詭寫他人姓名詞帖訐人陰私陷人者皆依此律絞各等語又新刑律第三十一章於妨害安全信用名譽及秘密罪各設專條如該律第三百五十四條凡指摘事實公然侮辱人者不問其事實有無處五等有期徒刑拘役或一百元以下罰金此爲妨害名譽之罪凡人有犯均不問其關於公益與否律意極爲嚴重惟報館揭載新聞最易觸犯此條果非摘發陰私果爲公益果無惡意固不能不於報律特爲開放以保障報館如特派員修正案原文則除摘發陰私及備具爲公益與無惡意之两條件外實若予報紙以損害他人名譽之特權俾不令其與普通人同一適用刑律今議員修正案於損害他人名譽之罪悉以廣漢無垠之爲公益三字開脫之即案之現行刑律新刑律均大相牴觸適生出報館與一般臣民對於刑法上有不平等之結果此對於議决案之不以爲然者二也（未完） 
國外新聞 
[美坎條約問題近聞]  
　二十九日倫敦電云據華盛頓電稱坎美交換權利條約上議院有不能通過之象果爾則須開特别會議云 
[奥國新單艦落水]  
　　二十九日倫敦電云奥國第一奪雷諾脫式戰艦將於西五月二十七號在屈里斯脫落水第二艘大約將於西十一月間落水两艦定於一九一三年之春入海軍艦隊 
[土耳其軍情近報]  
　　二十九日倫敦電云君士坦丁近接化台達來電謂里若培將軍所統之縱隊近戰敗叛民後巳與米拉哈戍軍交接 
[波斯外交政策攺變方針]  
　　二十九日倫敦電云波斯外務部大臣在國會演說之際曾以極誠摯極和平之詞述及俄事此足爲波斯外交政策攺變方針之徵云（以上譯字林報） 
[土耳其派員游德]  
　　二十九日栢林電云土耳其近派士官商民官吏學士游歷德國調查一切柏林巳組織團體豫備歡迎推陸軍大將戈爾孜巴沙爲領袖員 
[法國内閣告退]  
　　二十九日栢林電云法國將來組織新内閣如無首相白利安君在列則外務部大臣闢匈君不願再入内閣辦事三十倫敦電云法國内閣業巳告退 
[東京各報對於美日新約之滿意]  
　　三十日東京電云東京各報因美日新約美國能赶早批准太平河沿岸之反對 
 
 

Page 27

 
 
繼亦消滅故皆宣達滿意之詞該約内容尙未宣布惟信其成就之要點當爲（一）縮短現約滿期之限一年（二）除去現約第二欵所載限制移民一節（三）此約議結與十議院批准之迅速日本各報深感美國自一八七八年以來每次慨然承允日本修攺條約之惠意於此足現友誼之篤厚云 
[駐日德使定期回國]  
　　三十日東京電云駐日德國大使斯乞華成斯丹男爵决意於西三月十一號起程回國首途之前擬設宴以欵東京萬國新聞社社員（以上譯文匯報） 
小說 
[言情小說投海孤兒（一）]  
　　英國喀而司笛克著春帆譯 
　　第一章 
在英倫哈雷船埠之次。有一古舊之禮拜堂。屋頂剌天。兀立空際。大門之外。蒼藤蔓生。苔蘇剥蝕。似歷年巳久。根固基深縱時局推移。人事代謝。而此救主之禮拜堂。乃巍然獨存。直與世界同其終古。此時禮拜堂之内。乃麕集多人。牧師披其道帔。肅立不動。似有所俟。 
門外車聲轔轔。及門而止。諸人均引首以望。互語曰。來矣來矣。正於此時。一三十餘之男子。挾一妍妙之少婦。携手逕入。復有男婦數輩。肩隨此男女之後。相偕並入。男子面長而狹。鬚作燕尾式。光潤如漆。目光作灰色。眉濃而黑。丰采温裕。然顧盻之間。時作思慮之狀。似其人至有心計。少婦年約二十四五。黄金之髮。蔚監之睛。五官位置。亦至井。井眉曲頰纎。唇吻嚴翕。態至婉媚。以纎手拘此男子之手。舉其澄澈之目光。睨視男子之面。波光微蕩。神彩四流。爲態至美。讀吾書者。當知此男女二人。决爲至禮拜堂結婚無疑。諸人見此新婦新郎之至。則目光之視線。不注新郎而注新。娘咸嘖嘖。然竊道新娘之美。即妙齡女子。亦震於新婦之容光。爽然自以爲。不及 
牧師道貎儼然。白鬚之長。乃及胸際。手翻聖經。檢取結婚之一節。當衆宣讀。并循例問此新婚之夫婦。曰若二人結婚於上帝之前是否出之本願。矢爲夫婦。新郎新婦聞牧師之語。咸諾。牧師又曰。然則堂永永懽愉。直挽此同心之結。至於最後之一日。新婦舉首立應。而新郎立誓之頃。流目旁矚。若不經意。於是新郎新婦。皆舉筆簽其名姓於婚牘之次。此時婚禮告成。則牧師及蒞事諸人。咸向新夫婦鞠躬致賀。新夫婦亦鞠躬報禮。而此結婚之禮文遂畢。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
