# 1920 - 192 - 4917029

 

Page 1

 
 
   
 
 

Page 2

 
 
   
 
 

Page 3

 
 
時評 
[勝敗之消息與人心（冷）]  
　　皖派所傳之消息則皖勝直派所傳之消息則直勝北京所傳之消息則多皖勝天津所傳之消息則多直勝雖然所謂勝敗者非眞勝敗所謂眞勝敗者乃在人心而不在戰也 
人心之决最後勝敗者民國以來屢有所表示矣其始即爲革命而成民國其次爲袁氏之謀帝再次則爲張勲之圖復辟皆以人心之向背而定最後之勝敗者也今亦猶是耳 
[命令]  
　　七月十四日大總統令　民國肇造於茲九年兵禍侵尋小民苦於鋒鏑流離瑣尾百業凋殘羣情皇皇幾有儳焉不可終日之勢本大總統就任之始有鑒於世界大勢力主和平比歳以來兵戈暫戢工賈商旅差得一息之安猶以統一未卽觀成生業不能全復今歳江浙諸省水潦爲災近畿一帶雨澤稀少糧食騰踊訛言朋興眷念民艱憂心如擣乃各路軍隊近因種種誤會致有移調情事鋒車所至村里驚心饑饉之餘何堪師旅本大總統總薄能鮮膺國民付託之重維知愛護國家保又人民對於各統兵將帥皆視若子弟倚若腹心不能不剴切申誡自此次明令之後所有各路軍隊均應恪遵命令一律退駐原防戳力同心共維大局以副本大總統保惠黎元之至意此令 
又令内務總長田文烈呈准兼奉天省長張作霖咨請任命張貴良爲營口警察廳廳長應照准此令 
又令内務總長田文烈呈准江蘇省長齊耀琳咨水上警察第一廳廳長温朝詒請免職另候任用應照准此令 
又令曹元森給予三等寳光嘉禾章此令 
又令中野柮光小早川貞癸均給予四等文虎章此令 
七月十五日大總統令國務院存記簡任職蕭俊彩著分發山東汪嘉棠著分發江蘇交各該省長酌量任用此令 
又令陸軍部呈准黑龍江督軍孫烈臣咨請以增安陞補佐領應照准此令 
又令　茲修正徴收官任用條例各條公布之此令 
[専電一]  
　　北京電薩單獨辭職本日仍到院（十四日下午四鐘） 
　　北京電薩聲言對軍事守中立（十五日下午六鐘） 
　　北京電使館消息直軍分三路包圍東有奉軍北有察軍西南則曹吳本部意在久困故段軍己取攻勢亦分三路進擊（十五日下午七鐘） 
　　北京電皖軍西路京漢線告捷昨夜佔領涿州今晨得高碑店東路京奉線午後亦劇戰（十五日下午八鐘） 
　　北京電公言報載定國軍名義現在决不採用（十五日下午六鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電衛戍司令部依戒嚴令有指揮近畿軍隊權故定國軍名義現己不用（十五日下午七鐘） 
　　北京電直軍通過楊村軍事側重西面定軍己取守勢（十四日下午六鐘） 
　　北京電皖軍中路大本營移在黄村（十五日下午六鐘） 
　　北京電奉張又將入關徐己去電勸阻（十五日下午六鐘） 
　　北京電外息昨晚奉騎兵一旅到通州二十八師今抵蘆台張來電稱専保護元首維持京畿治安（十五日下午八鐘） 
　　北京電王廷楨有加入八省說派其十六師一部分駐居庸關又姜桂題亦調十營駐密雲（十五日下午八鐘） 
　　北京電東海命王懐慶在白雲觀設收容所（十五日下午六鐘） 
　　北京電頃至法使館知紅十字會己分組赴前綫準備救護此間士民信仰吳總監故戒嚴公布後人心極安使館界尤鎭静惟外人乘各種車出入各懸本國旗以示區别（十四日下午六鐘） 
　　天津電西北軍一二兩混旅第九師全部三師步兵二團當晚九時乘大雨之際由張莊梁莊北極店分三路進攻楊村用野戰砲十數尊向直軍攻擊直軍因某種阻礙節節退後以機關槍爲保護隨退隨戰隊伍齊整至蒲口又光等處退卽停止與邊軍激戰數時將邊軍擊退追回楊村由删夜九時半開戰至銑下午兩軍皆無變動而戰仍未己直軍人人奮勇加以得昨夜奉軍生力擁至今日當有一番血戰（十七日上午十鐘） 
　　天津電删目邊軍在落垈及張莊之數約萬餘小徐於黄昏時復將南苑等處軍調至然多不願戰（十七日上午十鐘） 
　　天津電寒晚八時琉璃河之邊軍一師第一團馬隊及十三師第一營步軍向直軍十二團第二營開始總攻擊雙方戰鬭約兩小時直軍初以來勢猛烈略退避之邊軍再進欲奪第一防線直軍忽返攻邊軍抵禦不及退回原線直軍俘虜十餘奪械若干至十一時邊軍又攻直軍右翼第三營直軍第二營由邊軍右翼抄擊兩路夾攻邊軍大敗退回原防計損失數十人營長失蹤直軍亦傷亡數十人奪獲槍百餘桿野戰砲一尊又删日早六時餘邊軍三師及皖軍十五師由俞垈鎭列一字形至碼頭鎭西向固安及宫村附近之直軍進攻約數小時邊軍取攻直軍取守被邊軍連陷外哨防線數處邊軍再攻數次皆被擊回損失甚大聲威頓挫直軍乘勢反攻邊軍大潰某營祗剩數十人而直軍亦傷亡不少（十六日下午四鐘） 
　　天津電删晚九時至十時楊村張莊又發生猛戰邊軍用野戰砲向直軍轟擊惟直軍亦堅决相持老段小徐知軍心涣散晝夜逃亡甚衆若不速攻則一星期内將全軍逃盡故一面迫總統下討伐令一面令東西兩路分擊命小徐在廊坊督戰而直軍西路之曹鍈亦赴前綫指揮云查邊軍爲第二混成旅及第三師步兵兩團共計萬五千人分三路由張莊蔡村皇后店進攻直軍爲第四混成旅及警備軍二十營約二萬人在楊村北十里正式開戰非常猛烈將北京南行之一零一次通車車頭轟壞不能開行至夜三鐘戰事再接再厲發電時尚無結果（十六日下午四鐘） 
　　天津電昨晚九點半段祺瑞令徐樹錚率宋子揚李如璋褚其祥等萬餘人向駐楊村與張莊之曹軍攻擊因兩軍相距二千五百密達遂用猛轟惟段軍戰砲係去年購自日本者彈不能炸故曹軍僅傷十餘人段軍死傷甚多（十六日下午三鐘） 
　　天津電昨晚十點段軍向駐高碑店之西路曹軍攻擊現被吳佩孚率隊圍困大約最後勝利必屬曹軍（十六日下午三鐘） 
　　天津電各省聯軍討段刻己公定曹錕爲西路總司令張作霖東路李純南路王占元後路（十六日下午四鐘） 
　　天津電西北安武兩軍採辦處擬將所存軍裝等自河北密移日界被曹軍查知派員帶兵數十名先擒衛兵搜出步槍數十枝子彈二十餘箱單夾皮棉軍服皮靴鞋多件除應用軍裝用車載送於薊榆鎭守使辦公處餘令省衛隊看守 
　　天津電直軍編爲西東後三路西路總指揮吳佩孚率第三師之第六旅·曁第三混成旅·及一三兩補充旅·第二補充旅之第三團東路曹鍈率四五兩混成旅·第一三兩區守備隊各十營·第二補充旅之第四團·及第一二兩游擊隊四營後路王承斌率第一混成旅·曁第三師之第五旅第二混成旅·第三師之騎砲團（十五日上午二鐘） 
　　天津電邊軍軍心涣散昨午臨陣潰逃者四百餘名自涿州携槍械乘車至楊村時直軍疑爲段令來接戰者當卽截留雖經該兵表白因不願爲段用特來投誠惟直軍終恐有詐除令其繳械聽候辦理（十五日上午二鐘） 
　　天津電叚見各調人回報知調停斷望卽召集軍事大會决議抵抗據調人云曹錕要求條件利害要將邊防軍調往邊外並盡罷日本敎練官（十五日上午八鐘） 
　　天津電段昨日入京因吳軍迫近團河之故（十五日上午八鐘） 
　　天津電昨日靳雲鵬往落垈中途接總統急電折回（十五日上午八鐘） 
　　天津電飭各軍退回原防之命令己下直軍置之不問今各路無戰事惟邊軍逃亡極衆（十五日上午二鐘） 
　　天津電龍濟光宣言無加入叚軍之事（十五日上午二鐘） 
　　天津電張作霖電寒晚令二十八師删日令二十九師入關 
　　天津電段軍西路總攻擊令係寒日下午三時發據探報云直軍亦於同日秘密下宣戰令但取守勢 
　　天津電吳佩孚在牛駝鎭（十六日下午四鐘） 
　　天津電天津造幣局長吳鼎昌因接濟段餉懼罪潛逃（十五日上午二鐘） 
　　天津電京津鐵路電報電話均己不通（十七日上午十鐘） 
世界路透電 
[斯巴大會决裂之預測]  
　　十四日巴黎電法國各報豫料斯巴談判行將决裂凡西門士博士所允任之義務柏林未必贊成各報且以英相喬治力助法總理米勒蘭之要求深爲感慰 
　　十四日斯巴電協約國今晨開會福煦上將與瑪格林斯將軍曾會商軍事大會今未與德代表互通文告大會决裂在即協約國將佔據魯爾滬流域意英兩國主將今日可抵德代表西門士博士曾請英相喬治許其接談四十分鐘喬治氏與米勒蘭氏會商後始允之聞喬治氏曾向西門士博士說明大局之嚴重及協約國非欲施恫嚇 
[國際聯盟與斯巴大會之關係]  
　　十五日倫敦電葛雷子爵今日在國際聯盟行政會演說謂彼原期國際聯盟第一次會議即一致通過許德國加入之議案今觀德人在斯巴大會之態度非德國示明謁力履行和約之誠意不能容其加入聯盟但彼意美德俄三國若不加入聯盟則聯盟决難實行其主義俄國加入問題非俟俄國取何政體實現後不能决定國際聯盟苟不堕落爲國家謀取私利之具則彼信他日需美國輔助時美國必慷然出助葛雷氏又切言國際聯盟之事業當揭示大衆之必要蓋輿情力能阻止政府陷入戰爭但政府苟非輿情注重關於政府政策之事務則雖欲免除戰爭亦不可得此爲同一確實之事云 
[萬國大學女子聯合會]  
　　十三日倫敦電英·美·加拿大·澳大利亞·南斐·印度等國代表現在倫敦參與萬國大學女子聯合會葛雷子爵昨發演說謂和平鞏固之基礎厥在國際之了解大學能銷除國際間之芥蒂云 
[英國職工聯合大會]  
　　十三日倫敦電職工聯合會大會今日開特别會議由全國路工聨合會秘書湯末斯氏主席全國路工聯合會提出動議如下（一）宣布愛爾蘭之事態乃因不承認愛爾蘭之要求及英政府未能懲治妨害法律治安之人且贊助公然叛亂舉動致他人起而效尤所致（二）宣布各政黨與政府之休戚召集愛爾蘭國會予以殖民地之政權並妥事保護少數民族湯末斯氏稱愛爾蘭路工政策實行之結果路工之被暫止職務及被開除者共有七百人路工之提議經一百九十五萬三千票對一百七十五萬九千票通過郵務聯合會提出修正文要求撤退占領德土之陸軍並立即施行自决主義經二百六十七萬六千票對一百九十一票六千票否决礦工聯合會提議要求撤退愛爾蘭之英軍停止供給用攻愛爾蘭及俄羅斯之子彈否則應投票解决停工政策經二百七十六萬九千票對一百六十三萬主千票贊成機車枝師會社提議加政府如拒絶撤退愛爾蘭之軍隊則應立即投票解决全體罷工問題數語經大多數否决 
[美國之第三黨大會]  
　　十四日芝加哥電第三政黨大會尚未擬定其黨綱參議員拉福勤氏反對對外黨綱中所擬贊成國際聯盟主張承認勞農俄國承認愛爾蘭獨立取銷俄國封鎖等條並反對主張主要實業收爲國有之意見 
[美日間之新惡感]  
　　十三日紐約電日本某樞密大員於對客談話時謂開列福尼亞州排斥日人之法律將在日本引起莫可磨滅之惡印象美日間之感情好否視開列福尼亞州之舉動而定美國苟不就亞洲人行爲之程度而僅就人種之歧異以審察亞洲諸國則美國决不能得其在亞洲所可有之地位云 
[法總統之國禮日抱恙]  
　　十三日巴黎電戴香納總統致書陸軍總長深以抱恙不能參與明日國禮爲歉今夜各報對於總統位置事多所建議 
太平洋路透電 
[北京方面之戰信]  
　　十六日午後七時天津電昨晚京津路楊村地方發生戰事今日猶未止京津火車不通電話話電報線皆斷聞北京外交團己討論採行必要之計畫各國人士三十人今日午後離津赴楊村實地調查鐵路中斷之情形琉璃河傷兵陸績入京戰事結果現猶未悉 
[漢口方面之戰信]  
　　十七日漢口電昨夜鄂督王占元與吳光新雙方兵士在鐵路與車站附近稍有種突致起恐慌來福槍與機關槍之聲歷半小時之久旋卽停止團練隊夜間出發今晨即散隊華人乘夜紛紛逃入租界今晨即安靖不過雙方兵士難保不續有衝突耳聞吳光新己在武昌被拘赴鷄公山者未能前進因鐵路昨夜己被拆毁之故 
[四川方面之戰信]  
　　五日成都電熊軍大敗退回成都滇軍己占資州熊督出城鼓勵兵士擬作最後之决鬥第三第五兩師現守中立第四第八兩師亦不助熊 
[日政府聲明中國戰事之中立]  
　　十六日東京電外交省宣稱日本對中國内爭保守中立不加干涉之態度並未更變此後亦不更變己發必要訓令通告旅華之日本文武官民今外間無稽謠言有日本贊助某黨及日本資本家供給軍費訓練邊防軍之日本軍官參與政爭等語故日本不得不出此宣言邊防軍中之日本軍官己特别受有不許干涉之警告此項訓令日本軍官始終恪遵之云云 
[日本之對俄休戰]  
　　十七日東京電今日陸軍省發表公報云日本與上烏定斯克政府在後貝加爾陳線休戰條約己於七月十五日在西赤塔簽定多半依從日本之建議休戰約之效力至東西比利亞俄日委員會之談判告終後爲止 
國外要聞 
[中國與巴黎和會（七續）密勒氏著]  
　　當威爾遜總統以准許日本承受山東德人權利之理由解釋書送交中國代表時著者適在場該解釋書大致謂總統恐和會解體（大約因日本有退出和會之恫嚇而日本如退出英國亦有不克簽約之勢）並欲使日本加入國際聯盟故以爲必須承受一種爲日本所堅持之解决方法又謂總統以爲中國將來可得國際聯盟會之公正裁判有一中國代表對於此種解釋駁之如下（一）國際聯盟尚未存在（二）國際聯盟如果組成其權威及力量如何尚屬疑問（三）此時組成之任何聯盟其主要分子仍爲巴黎和會中之五大國即判斷山東事件者（四）以制定和約之同一國體組織國際聯盟而謂其將平反和約中之條件殊不合論理（五）各大國僅令所謂弱小之國依賴國際聯盟以得公道及穏固而各大國自身則公然不願依賴國際聯盟明白視其保證爲不足中國此種懐疑之態度並非無因試一研究和約中關於國際聯盟之條件即可知之茲引聯盟約章草案第十條及第二十一條如下第十條聯盟中之各員擔任尊重及保持全體各員之領土完全及現存之政治獨立俾勿遭外界之侵略第二十一條本約章中之任何規定皆不得視爲影響於各國際協定之效力如公斷條約或疆域上之諒解如孟祿主義是藉以維持和平按照相當之法理解釋則第十條中所指之領土完全爲聯盟各員所應保持者當即爲和約中所規定之領土現狀亦即使日本在山東得有確切之地位者是己至第二十一條則將孟祿主義下一疆域上之諒解之定義并開一徑路使其他現存之疆域上諒解及將來可得國際聯盟認可之新疆哉上諒解皆爲有效今查關於亞洲之疆域上諒解其直接關涉中國而己經公布及公知者共有如下之多種（甲）美英日法德俄六强國所交换關於海約翰主義之文書此主義由美國於一八九九年公布（但先爲英國政治家鼓吹）現存關於中國之正式國際政策僅此而己（乙）英日同盟修約始訂於一九○二年一月三十日後於一九○五年八月十二日及一九一一年七月十三日兩次修攺續訂（丙）法日協約訂於一九○七年六月十日（丁）俄日和約訂於一九○五年九月五日（戊）俄英協約訂於一九○七年七月三十日（己）俄日協約訂於一九○七年七月三十日（庚）俄日間迭次密約訂於一九○七年七月十七日一九一○年六月二十一日一九一○年七月四日一九一二年六月二十五日一九一二年七月八日及一九一六年六月二十日此等密約之存在自俄國革命後始洩露於公牘中但原文未盡公布其在一九一六年大戰中所締秘密同盟原文則己宣布（辛）俄英協定訂於一八九九年四月二十八日（壬）英法間各協定訂於一八九六年一月十五日（癸）法國協定訂於一九一四年九月（子）關於西藏之各中英條約（丑）英德兩次協約訂於一八九八年九月二日一九○○年十月十六日（寅）美日間之路脫高平協約訂於一九○八年十一月三十日（卯）美日間之藍辛石井協約訂於一九一七年十一月二日（辰）英法間所訂密約（稱爲沙克司畢考克條約）關於亞洲西部者訂於一九一六年關於亞洲之疆域諒解未必盡於此蓋新洩露之密約時時有之惟在巴黎和會開會以前所訂重要之約迨己包括無遺其中亦有己確實或假定作廢者如英德間關於中國之約兩國宣戰後己消滅惟余仍列入之者亦有理由蓋中國在和會要求德國在華租借地及讓予權應歸還中國之主要理由即中國對德宣戰後此等德國權利己正式取消是以和會如欲將其讓予日本必須先行重授與德國方可而將此等中國宣戰後己經正式作廢之條約權利重授與德國則德國與彼其他敵國所締關於中國之疆域上諒解似亦將因之而恢復矣然而和會則僅將此項理解適用於中德兩國之條約也（未完） 
 
 
 

Page 7

 
 
國内要聞 
[北京通信（野雲）]  
　　直皖兩軍最近之形勢 
直皖兩系之内鬨秣馬厲兵己非一日陳師鞠旅即在今朝數日以來京津京保間之空氣己非昔比始猶戰雲密布繼且砲火横飛此眞吾儕小民之大不幸　記者隻身居京邑不免惴惴然一念及良鄕涿縣兩邑之人民今何如者則又不睱爲己憂矣此次直皖兩方拚命一戰固不有奮不顧身决一你死我亡之槪然而段與曹徐與吳不能個人决鬭也所賴以爲拚命之具者兵士耳軍官耳此軍官兵士究肯肯爲上官爭權利意氣之故而拚命否則不敢預說無己吾先以兩方軍力一爲比較然後再述其他 
現在駐紥京畿之軍隊確定聽段氏指揮業經編爲定國軍者有如下列邊防軍第一師師長曲同豐山東人邊防軍第二師師長陳文運西北軍第四旅（駐廊坊）旅長宋子揚江蘇徐州人陸軍第九師師長魏宗瀚直隷正定人陸軍第十三師師長李進才直隷直縣人陸軍第十五師師長劉詢直隷獻縣人 
直隷軍方面計有一師五混成旅列之如次陸軍第三師師長吳佩孚（即新被命令免職拿辦者）第一混成旅旅長王承斌奉天人第二混成旅旅長閻相文山東濟寗人第三混成旅旅長蕭耀南湖北人第四混成旅旅長曹鍈（即曹　之弟新被命令免職者）第五混成旅旅長商德成直隷天津人直系軍隊除上表所列外聞尚有兩混成旅一混成團亦爲吳佩孚所統率 
要之雙方兵力約略計之當各在六萬人上下其數可　相當惟屬於皖系軍隊是否能悉數一德一心效命段氏此則無淪何人皆不敢必下級軍官與普通兵士之心理且不論即就各師長言隷直籍者有三人惟魏氏與段關係最深其他若劉若李果如何者則不能不令人懷疑也或謂邊防兩師係段所手創當然不復存貳心然而成師　久訓練之功尚差是否能操必勝之劵亦不敢說再論直系吳佩孚所統之兵固素稱勁旅然如其他各混成旅頗聞兵額不足訓練未精亦未敢保其必勝故捨人心不論而専論兵力雙方戰爭之結果孰勝孰負此時尚不敢預期也 
次再述兩方軍隊最近對峙之形勢爲便於觀覽計特繪一略圖於次 
觀前圖則知兩方軍隊前哨業己接近其最先　者　當然在涿州以北良鄕以南琉璃河附近一帶地方皖軍主力第一爲邊防第一師現己集中於琉璃河其次則邊防第三師開至良鄕擬作一師策應又有第九師居邊防一師之左翼地位亦甚重要第十三師沿京奉路線東行蓋専爲抵禦馬廠開來之直軍且兼可作邊防第三師之策應此爲昨日以前之分配情形 
至　兩方軍隊己否交戰今日據各方傅說則昨日下午己開始衝突蓋昨晚夜深人静大砲隆隆聲旣爲都人士所共聞而今日有逃兵自戰線回京者亦逢人輒講毫不避忌也一說謂八日之夕邊防一師即與陸軍九師同到良鄕以南雙方未及傳達遽爾擊射結果邊防軍死傷六人嗣對口號乃知誤會一說今日琉璃河一帶戰事頗劇結果皖軍退二十果死亡六百人未知確否總之縱有戰事尚係小衝突蓋尚未正式宣戰也京中人心恐慌較前尤甚米糧之價值飛漲北京中交鈔價大跌凡兌現之紙幣亦無人敢存故負有代兌義務之各錢舖連日忙碌異常（七月十二日晚） 
[北京通信（吹萬）]  
　　兩軍形勢近談 
免吳佩孚及曹錕職之令下後曹吳益憤慨己無磋商餘地段祺瑞將對曹吳下總攻擊令而戰事迺從此不能不開始矣吾請先述兩方之兵力及其軍事上之布置如何段祺瑞維持安福地位之軍隊自號定國軍吳佩孚之軍固自謂討叚徐者則號稱討逆軍定國軍現時凡分軍爲四路第一路爲曲同豐之邊防軍第一師第二路爲陳文運之邊防軍第三師第三路爲魏宗瀚之第九師李進才之第十三師第四路爲劉詢之第十五師此四路五師之中邊防一三皆全師而第九師則宋支隊長在俄邊在京者惟二團也十三師一團爲公府衡隊一團尚留豫北所餘亦纔一混成旅也十五師之一部分爲吳長植所統率者現方在魯勦匪未歸亦非全師總計兵力當爲三師半雖然此三師半之兵力固未可以三師半視之也李進才之十三師本表同情於徐東海者迄今未肯開拔則此師兵力未必能加入定國軍内故軍隊之實數纔三師有餘合計兵卒之數不過三萬七千人再言戰鬥力劉詢之第十五師本爲直系主軍馮氏之親信軍隊也其下級軍官多傾心於直系劉之轉入段系亦但爲謀得利械與餉銀計耳昨晚有在南苑欲叛變訊經劉訽謁力壓平此軍之未必能爲安福用又可知也叚氏知之故但令駐紥長辛店爲後路援應邊防軍第　　直皖兩系作戰時之軍隊分配畧圖 
一師未經戰陣士卒聞吳佩孚三師有常勝之名恐己内怯日前將出發時李委員解子彈至北苑軍士有質問開往何處與何人作戰之說且一師之下級軍官皆保定軍官學校畢業生曹錕在保禮軍官學校學生甚厚星期休假特於各戲園池座中爲軍官學生備座而點戲之單則數日前卽送至軍官學校以是凡出自保校者罔不得曹故其心亦有未可知者總觀各師似以第九師之兵力爲最可恃段芝貴氏迺親率以爲中軍而令一三兩師爲左右而以十五師爲後衛說者謂此種布置實非良善苟十五師在後方稍動者則前軍亦不免有所動搖也 
吳佩孚之討逆軍惟三師本部及一二兩混成旅合計二萬七千人親率三師以爲中堅而以一二兩旅爲左右翼在保定之補充一旅曹鈱之衛隊及新山天津開至保定之六營爲後援軍數雖不及定國軍之多而皆一心昨日邊防一師開至琉璃河該處民團即開槍向擊戰幾一小时及邊防軍大至民圑始遣人聲明係出誤會謂疑爲吳師由後至也迺停戰軍隊死數人一說謂係在黑夜未知内幕自相衝突致傷云近聞張作霖有將派兩師入關爲武裝調停說果爾則段軍又添一勁敵矣（十一日晚發） 
[北京之治安問題]  
　　外交團表示意見三機關議决戒嚴 
北京外交團方面對於此次之政潮非常注意迭經會議結果决向府院團河與保府各方面提出注意條項内容如下（一）徐總統素爲各國所尊重務宜擁護其地位（二）京城附近不得駕駛飛機以供戰備之用（三）京城内不准有潰兵土匪混入致妨害旅華外人之生命財産至庚子辛丑條約中之條項如北京附近三十英里内不得有軍事行動·及不得礙及京津間之交通等項亦曾列入此項注意條項業於昨日分送各方矣 
另一消息駐京外交團因地方不靖由英美兩國公使臨時提議於前日下午開公使團會議决定照會中國其原文如下現在正值中國領土多數地點己在京城鄰近一帶地方重復發生無益而危害人民之軍事衝突之時外交團各公使對於此等衝突己經屢次有不滿意之表示各國公使甚欲表示對於徐大總統之信用甚願從其所任最高職務之地位使各方所蔑視之人道普通原理得以優越實行但仍欲以最尊重正式之法提醒中國政府對於保護外人所負之嚴重義務自今以往倘有外國所屬人民因亂致受性命或財産之損害公使團應使中國政府擔負全責相應表明意願各方面擬籌設一切妥協辦法以免携械軍隊進入京城或便用抛擲炸彈之飛艇於京城空際之上也須至照會者七月八日聞公使開除照會外部外又致書總統云敬啓者駐京外國各公使今日聯合一處决定致送中國外交總長一函内附抄本及譯文各一份亟願捧呈貴國大總統之前本領銜公使謹盡此重要之職敬將抄本一份恭呈貴大總統座前尚祈鈞鑒順頌時祉拍卜七月九日聞同時由法公使通知段督辦翌日國務會議議决後即己通令各地軍民長官一體遵照加意保護外人生命財産矣 
據政界人云段日昨（八日）有文呈總統對於維持京畿一帶治安之辦法詳爲陳述並云京内决無戰事發生祺瑞願完全擔負維持秩序之責任云云其對於外交團之照會謂此事雖爲外交團所應有實則北京治安决不受討吳之影響况京中治安自有衛戍司令部及警察廳爲之維持苟有一草一木之驚動地方該二機關須負其責又聞衛戍總司令段芝貴·京兆尹王達·及警察總監吳炳湘昨在司令部會議討論宣佈戒嚴及維持治安方法並派游擊隊分守京西三城門衛戍總司令部昨日（九日）又開會議决定四大項（一）關於維持鈔幣價格事項（二）關於糧價事項以上兩項派員與商會接洽辦理（三）嚴禁造謠（四）保持治安此兩項决定由地方軍警各機關一體負責 
[北方戰局之寗訊]  
　　平和通信社南京快信云此間某軍事機關連日接天津密電皆駐津代表報告北方戰局者除有關軍事秘密各點未便宣布外所有最近兩方戰况請就所聞列舉於次（一）十一夜松林店之戰邊防軍死傷六百餘人損失軍械甚夥（二）十四日固安縣附近之戰李進才所部之某團步兵潰退二十餘里該師之砲兵因掩護隊先逃遺失野戰砲五尊己爲直軍所獲（三）十五日高碑店之戰自午後至夜十二時兩軍相持力戰結果以直軍預備隊由側面包圍邊防軍立時敗退並聞廊房方面是日亦有激戰邊防軍死傷甚衆（四）張作霖入關大部步馬各隊己於十四日開抵楊村卽日與京奉津浦兩線之直軍會合（五）李進才劉詢所部因兵官不服指揮己失戰鬭能力以上所述均駐津代表報告並聞另接王占元密電有信陽方面己經開戰之說 
[日人之張作霖大舉入關說]  
　　日人某通信社十四日奉天電云張作霖因憤慨皖派特藉名擁護總統援助直派决意出兵有謂旣令二十七師長張作相爲關内總司令二十八師長汲金鈍爲關外總司令奉軍之一部旣南下此係屬實但其果將携大軍長驅入關與否則屬可疑一部人士中有謂其實行之終不可能者現下張氏之大張聲勢蓋可謂爲一種威嚇手段欲以挽回此次調停之失敗但若不能不能大舉入關則將暫張聲勢而觀望時局之變遷此爲一般人之所觀測者也 
[鄭州之軍事行動]  
　　字林報十四日鄭州通訊云鄭州四通八達位於豫省之中心故在目前爲軍事上極關重要之地豫督趙倜全力扶助吳佩孚軍隊刻在調遣中行於鄭州之北者悉爲兵車聞豫省至少將供給萬人即一師之衆趙督現向開封銀行索提現欵三十萬元一面出示禁止一千元以上之存户提取存欵鄭州之西無火車行駛因有西北邊防軍一師駐紥是處仍聽小徐之節制也豫省軍事當道防範甚嚴不獨西路無車行駛且在汜水建築砲台此間現招練新兵漢口鄭州間之火車仍照常開行 
[贛西解散第七師軍隊所聞]  
　　駐萬載姜團譁變 
前駐瀏陽第七師五團及姜團兵士四千餘人於六月中旬退入萬載（袁州府屬）聞長岳失守後該軍歸路己斷逗留贛境幾將一月萬載地方雖尚富庶而蕞爾一縣驟增數千之衆兵差食用己難支持而第七師兵·内多土匪出身野性難馴舉動不法萬載居民大受騷擾迭據該縣知事唐鑑及各紳商電禀申訴當時陳督因贛西駐軍無多難以鎭壓隠忍安之及第二十三旅與九混成旅相繼調防樟樹清江其新喻分宜袁州一帶均駐小隊勢力頓厚前星期陳督接中央解散第七師軍隊電令卽商請張宗昌師長帮辦此事派兵赴萬將姜團及五團軍隊給餉繳械分起押送由省赴漢姜團詎兵士不聽號令情急譁變竟自由携械下竄沿途騷擾大搶特搶幸贛西諸軍佈置周密多方攔阻稍爲平静聞袁州道中截獲此項潰兵不少不日押解出境陳督恐再有暴動情事日前特飭戒嚴司令兼二十四旅長岳兆麟率工程營前往赴市汊（至省要道離城六十里）安設軍用電話昨日業己通電十三日岳司令復調所部四十八團長徐登朝赴市駐紥收容潰兵由此乘輪赴潯不准在省逗留以防滋擾聞連日南潯車中常發見七師兵士背搶携裝手帶金戒及極講究之包件多非軍人應用之物人無不疑其搶來此項兵士因急於求歸故在南潯道中尚稱安頓 
[風鶴頻驚之皖訊]  
　　倪督日前赴北戴河養疴所有軍署政權胥令馬帮辦代攝而所部安武軍各路現己按陸軍新制攺編五混成旅其第一旅長及總司令均由馬少甫自兼第二旅長委任李傳業第三旅是委任王茲生第四旅長委任邱品錦第五旅長委任史俊玉其駐防地點暫不更易現各旅長先後己呈報編制成立矣 
自湘戰發生後謠言時興一夕數驚故省垣軍警兩界特於昨日會議設防辦法並下臨時戒嚴令所有省城治安完全由軍警兩界擔任保護之責現聞警署添召探士八名派至各處偵察以免宵小竊發擾亂秩序 
省城東西南中各路商團近以時局不靖會議召集各路團員逐日到團會操以爲未雨綢繆之計 
省會警察廳現訓令回署對於輪船上下旅客及旅館妓院·並繁雜等處次派長警輪流認眞檢查以資防範省垣近來米荒錢荒頗形吃緊故市而因之非常蕭條百　多有停頓之象 
[陸榮廷與皖直之爭]  
　　桂軍守中立態度 
　　廣西通信云直軍吳佩孚當駐防湘南時曾派代表余道南常川駐邕與陸榮廷時相晤面磋商要政甚爲融洽及撤防時吳氏又屢電來邕報告北方情狀本月六日吳氏又由保定致電陸幹卿均係密碼外人無從探悉昨邕垣各軍人如督軍譚浩明·省長李静城·師長陸裕光·財政廳長崔湘琦等均接丁乃揚由津來電略謂皖直兩方面己無調和希望衝突在即京畿危險奉督張雨亭己經由津回奉諸公如何對付望即示弟（揚自稱）轉達云云譚李接此電後卽於翌日同由邕垣乘坐汽車逕入武鳴寗武莊面謁陸氏并商議對付北方態度是日粤省岑春煊適亦有電致陸探詢桂省意見聞陸氏與譚李談話云余於本日晨亦接吳師長由保定來電力懇吾省軍隊與其一致行動并另囑在湘桂軍聽候機會隨時北上嗣又懇西南各省發表宣言但西南形勢現甫恢復湘省似宜暫時休養且北方事件西南不可遽然加入牽動大局故己復電吳軍囑其自己竭力猛進西南距離直省太遠行軍不易云云蓋此次皖直相爭如同兄弟鬩牆孰勝孰負旣不利於中國亦無損益於西南祇能在旁觀察表示中立態度而己餘俟後日如何情形始可作正當之聲明云云言己即囑譚李二氏擬電致岑氏云皖直交鬭榮廷不願預聞等語據此消息則桂省軍隊現尚有中立之地位也 
[南京快信]  
　　蘇浙魯皖四省督軍咸主保境安民不相侵犯將聯銜發一宣言 
倪軍十三日開三營到滁州烏衣經李督去電質問旋派李玉麟謁李督聲辨李昨回滁烏皖軍亦即開回蚌埠軍署昨接天津戰報密電四起内容未悉 
津浦路韓莊利國驛間鐵橋己修復據路局人云三日内可通車 
張文生電告軍署奉軍兩團由隴海路抵徐許蘭洲送眷赴滬昨由徐抵寗謁李督後即乘晚車赴滬 
軍署組織之軍事機要處李督令暫緩撤銷攺每日上午九時起辦公晚二時散值齊鎭守使仍下榻軍署 
警備軍司令部暫附設於省會警察廳 
白寳山己調所部六營到徐助防 
李督昨派楊汝欽赴浙謁盧督有所接洽 
滬蘇採辦贛米省署除令財廳塡給護照外並通令各關卡一律騐照放行 
高師暑期學校昨行開學禮中外來賓到千數查人胡家祺王桂林杜威夫人敦秉文均有演說五時散會 
城内下關連日發現時疫數小時即斃命 
　　尚有要聞二及地方通信轉入後頁 
雜評一 
[假名（默）]  
　　古人有言名不正則言不順言不順則事不成故欲成大事者未有不先正其名者也 
夫名正何以能成事乎曰名正者其理直其氣壯其舉動光明揭此正大之名義以號召人心自翕然歸之一揮手一舉踵而得人助力故攻無不克戰無不勝而亦即事無不成也自古奸雄弄權之徒知其如此故雖躬操莽之行而亦必假託至正之名然而人心皆同豈不能辨别其名之眞僞所持之名而副其實者人自樂於贊助苟其名而出於假借則人焉有不非笑之而捨去之乎 
是故世之欲借名以成事者名非不正也而人心去矣豈非徒勞也哉 
 
 
 

Page 8

 
 
國内要聞二 
[粤軍府之緊急會議]  
　　又有一政團出現 
昨（十一）日下午三時軍府秘書廳發也通告召集緊急會議岑温兩總裁陸林兩總裁代表陳部長莫督軍楊省長均列席聞係接北京電報告皖直兩系開戰商議南方政府應持如何態度另一消息軍府連日會議内容如下（一）四川問題四川局勢己大變化熊克武屢電請援此間以鞭長莫及無法援助只得聽其自然（二）財政問題西南財政専靠關餘及各項雜捐挹注關餘一項現己令温外交部長向外交團嚴重交涉不達目的不止至雜捐中以賭捐爲收入最巨勢不能禁賭以維餉源對於省會咨請禁賭案己設法措辭答覆（三）聨滇問題滇桂交惡無論誰是誰非皆與西南天局不利擬促趙部長前往疏通謀西南之大結合（四）對北問題北方内部破裂宜以冷静之態度應付之直也皖也皆不加入但至必要時再行酌度情形隨時應村（五）和議問題近北方有更换總代表說此時卽與王揖唐謀和將來不免變動亦不生效力不如暫爲擱置俟北方問題解决後再行設法進行 
廣州自國會議憲時期政團林立如褚寓照霞樓新新俱樂部石行會館五十號等團體均本政團之結合互相研究東西法律以爲民國立憲之張本嗣因省長任選問題發生石行會館五十號與各政團意見參商於是國會分散議長出走而各政團亦星散近聞東三省議員因某方與張作霖有所聯合表示親善乃亦互相團結又組一東三省議員俱樂部刻己賃定東川馬路某號洋房爲俱樂部之地址二三日内可聞成立會會内之組織分女牘庶　曁接待員幹事諸名稱一說謂爲擁護某總裁之機關云 
[湘西之最近形勢]  
　　馮旅外之軍隊亦己一律解决 
駐常德之馮玉祥實行撤防己誌昨報當譚組厂氏未接撤防報告時尚擬再行去電以極誠懇之詞請其諒解且對於田應詔等之進擊（前此常德附近之北嘉山白洋河一帶己有戰事外間謠傳謂係劉叙彝陳嘉祜之兵進擊常德實則非是蓋即田應詔等所部也）亦不甚謂然以爲湘軍如終不進攻别勸其退兵較易了解故即急電田張令其緩進擬俟再電勸解後視其態度之如何再定辦法惟如馮氏始終不能諒解　若何應付亦不可不預爲籌及值護字營司令陳嘉祜前日由益陽來省請示辦法而其他各上級軍官如第二旅旅長廖家楝第三旅旅長魯滌平永屬區司令謝國光亦先後由岳州回省譚氏遂於六日在軍署召集軍事會議除以上各官長外又有省防游擊隊總司令林支字及吳佩孚新近派來之代表某氏等亦均列席提議事件以應付湘西爲最重大結果如何但知其决定兩種辦法也至駐灃州之王正雅駐慈利之卿衡其態度己較和緩蓋兩氏之惟一日的在保全現有地位王以實力較厚南北兩方對之均甚注目王又善於應付故在任八載南北均能容納卿則力量薄弱其行動隨王轉移近以長岳旣下田張陳劉各軍且將會兵進擊自審力量不及不得不表示輸誠刻兩氏均己派員來省就商一切譚氏亦派周某等三人赴灃與王氏接洽派鄒序彬往慈利收受卿軍今馮軍又己撤退是則湘西一帶當完全無籐葛矣 
[李耀漢餘部之活動]  
　　廣東軍界消息謂李耀漢餘黨自新興被剿後己四　入山詎近日李復遺其叔及黨人周某由四邑潛回　興收拾殘餘聯合兩陽徐東海水東　各股乘軍隊换防之隙竄擾恩平負固據守朗底鷄啼營等處經當道派申統領率隊馳往會同駐防軍隊痛剿劇戰多次未能蕩平且聞黨勢日張又有應援現肇城謠言頗盛聞林鎭守使特於日前將邱古所部悉調回肇以資鎭攝並聞最近當道擬令行肇慶當道及四邑督辦派兵合圍務期數平第二軍己派黄業興統率所部由鶴山往平堵剿以斷新興之路又調黄任寰各部扼紥兩陽與恩開交界各地以截黨援昨己布置就緒由陳德春撥派大隊協同申部攻剿李黨己漸不支行將逃遁矣 
近日西江軍隊頗有移動防務似形吃緊句日間由各處調回西江之軍隊甚多前數日黄業興己調回三營日昨邱可榮又由廣寗四會調回兩營别有陸軍游擊及警備隊多營調回肇慶或謂因恩平匪風猖獗該匪多屬李耀漢及周之貞之散軍恐其於新興西江一帶響應故嚴爲防備或謂因林虎將率所部新編陸軍入湘林虎自任師長其護國第二軍總司令一職卽以副司今陳德春陞任而以統領黄業興爲副司今故預備接防也 
肇慶方面近因兩陽匪首除東海蕭勝禁楊西山等聯結黨衆四出騷擾希圖侵犯地方鎭守使林虎爲愼重防範起見備極戒嚴近又按所部營隊分别調派肇屬各要隘嚴密守衛但以西江海道紛歧巡察仍恐不周昨復電請當道飭由江防司令撥派雷震泰濟普安三兵艦駛往肇慶協同西江段艦加緊巡緝 
前瓊崖道尹黄明堂卸任後在廣州灣暗組機關招集匪黨意圖搗亂高雷各屬嗣因當道防範週密計不得逞遂　間渡　竄回　廉擬召集舊部乘近日李耀漢窺伺　江之際利用時機希圖一逞不料事機不密函件迭爲欽廉邊防督　馮銘楷搜獲該督辦以黄蓄意謀亂亟應　患預防一面極力整頓鄕團補充軍實一面聯絡所部兵團嚴行防範 
[杭州快信]  
　　蘇督李純派代表王其鳳石家華會同蘇省長代表梁文燦等來浙陳述兩省保境息謠辦法經盧督延見頗荷　同昨己公畢乘午後特别快車離杭 
浙省警備司令部本係省長兼轄自齊氏離浙後參議沈爾昌（即財政廳長）又辭職他去部務乏人管理現由餉需課主任舒志觀主持 
閩李昨復電杭總　會咸電悉貴會爲保持沿江濱海商務起見極佩熱忱應卽與蘇浙各督一致贊同 
省敎育會因廿五日爲本會常會期一切手續均應籌備今日（十七）下午四時特開臨時評議會討論進行 
地方通信 
[松江]  
　　松市開始平糶松江市於古曆六月初一日開始平糶每斤糶價杜米八十四文秈米七十四文榖米六十四文比較市價每斤賤售二十四文照此售價除去買本·倜錢·運力·雜耗·以及局費等每石淨虧洋兩元聞平糶總局領到之縣欵三萬元松江市僅攤得二千數百元現在松市各分局每日糶出百三十擔以每擔蝕洋二元計不到十餘日便可消耗凈藍故該局各董正在呈請縣署設法提用市欵以資救濟又松市西區米業與平糶局同時舉辦義糶每米一斤售錢八十六文因之西分局附近之貧户有以平糶局售價未平爲言者總局聞訊後以所定之價委係萬分斟酌暫時無可變動如果米商好義市價漸平當再酌量情形减價出糶 
[蘇州]  
　　組織紅十字分會蘇紳蔣季和等近因國家多故提議在蘇組織萬國紅十字會分會於十五日特假元都觀方丈内邀集中西公立醫院各醫生及士紳等開會討論情形如下（一）公推蔣季和爲主席（一）主席云此次聯合中西醫院一分會以愼防地方危險爲維一之宗旨（一）蔡院長陳述職務所在理應擔任（一）柏醫生蘇醫生陳述紅十字會不獨専指醫病一種而言即人民遇有危險均有保護維持之責對於防疫亦屬分内應辦之事蔡院長具述舉辦紅十字會有一種陳報總會手續（一）公立省立縣博習福音等四醫院堪入紅十字會至入會手續由柏蘇兩醫士代僞陳報辦理（一）公立醫院入紅十字會資格凡有五十張以上之病牀及能動手術者方爲合格（一）成立紅十字會分會後再定設立分會事務所地點商量進行辦法 
　　學欵移充軍費之會議吳縣市鄕各校本月經常各費均己挪充軍餉勸學所特於昨午召集各校長及各區學務委員會議首由主席報告本月學欵前有暫緩半月之說刻悉己撥作軍餉一時致　領到云云列席者均不承認謂須山勸學所暫墊一半後由潘所長允爲面陳温知事請示而散又城市各校經費向於十五日發放本月仍如期往領均不獲而返聞由主其事者竭力設法暫緩五日即可一律照發云 
[揚州]  
　　創辦女童子軍育英女學爲發違體育起見特仿第一女師附屬小學辦法創辦女童子軍爲揚州女學之先導聞日來報各者極彩踴躍想下學年即可組織成立矣 
[鎭江]  
　　允加機匠工價鎭埠織綢機工約有萬人曾因米價騰貴要求加給工資現經江綢公所開會集議决於夏歷六月初一日起按實亮等貨每尺加錢八文藉資貼補 
　　小輪因水漲停駛日來江潮盛漲沿江各堤岸一經輪浪冲刷岌岌可危現經江都縣佟知事據情電請鎭關冒監督轉咨稅務司示諭華洋各小輪公司自十五日起由鎭開往仙女廟小輪一律停駛以重堤工 
[南通]  
　　通市雜訊此間銀根奇緊中交鈔票市面己不通用昨持票往該行兌現者甚夥米市徙漲上白米己增至十四元有零貧民生計維艱 
[杭州]  
　　電局報告兩處阻電杭州電報局昨日公布天津至北京線阻暫停收報又温州黄巖海門線阻亦停收報等語聞京津電線阻斷因軍事上關係温黄海等處電線則爲大水所阻云 
[湖州]  
　　城區開辦平糶吳興平糶局昨向水災義賑項下借米五百石先行開辦業己公推李紳培鍔爲主任俞紳宗濂爲襄理現調查貧户三千餘家約有一萬五千餘口定陰曆六月一日開局分設兩處以府署常平倉爲第一局東街天后宫爲第二局單發城區貧户憑證付米每升售銅元十枚一大口每人一升小口五合由縣布告周知矣 
 
 
 

Page 9

 
 
   
 
 

Page 10

 
 
本埠二新聞 
[商界籌欵助餉之先聲]  
　　直系軍人之後盾 
五爲路商界聯合會致各路商界總聯合會書云慨自段氏秉政安福専權以來戰端迭啓推原禍始皆段派軍閥武人爲爭權奪利妄呈干戈以致國内紛亂生靈塗炭商業影響尤非淺鮮對外勾結陰謀私借鉅債竊國産以爲抵押品及訂種種非法密約明目張膽竟欲斷送我大好中華民國壯麗山河同胞爲人牛馬奴隷罪惡己極雖死猶有餘辜凡具血氣者莫不磨拳擦掌驅除罪魁掃凈羣奸以爲快第屈於淫威權力之下不能遽暢爾志幸此次吳子玉師長撤防北歸重申大義鑒人民日處水火國家日就淪胥毅然興師致討爲天下除害爲人民解倒懸并無權利爲懷實深欽敬尤以吳師長身膺軍職事事能順民意捨力以救國家吾界亦四民之一應有救國之義務焉容旁觀不予援助耶是故敝會與法租界商業聯合會特開聯席緊急會議公决函請貴會召集各路聯合會討論籌欵助餉以壯士氣専函奉懇並頌公安 
[津人搭輪來滬避難]  
　　近日津滬間海道輪船往來去輪客貨均清來輪搭客甚形擁擠昨聞某輪進口滿載搭客均爲避難客商并有一部份官僚政客因火車不便均從海道南來是以日來旅館客棧生涯頗盛云 
[蚌埠商會求息内爭電]  
蚌埠本爲倪氏之巢窟人民言論早失自由當此直皖互爭之際該埠總商會忽通電求息兵爭是亦可注意者也茲將名路商界總聯合會所接該商會電錄下民國以來國家多故於今爲烈民商痛苦曷可勝言比聞皖直軍閥意見不合致演同室操戈大局危岌人民惶恐晝夜不寗商業險阻百貨停滯若不急謀息兵上足以貽害國家下足以歇絶商業爲此情急除懇大總統設法息兵外並請貴總曾協電息兵而蘇民困云 
[海軍會議防務]  
　　海軍總司令公署因時局多故本埠及浙江南京各洋面防務均關重要故於日前召集所屬海軍官佐議决防務辦法令飭各艦隊遵照並令本埠浦江各艦艇加意防閑外又電駐寗之建安建威江利等各軍艦於各要隘往來巡弋以重軍港防務所有配置各軍港防堵辦法經藍總司令命秘書科繕摺派令本署參謀杜逢時賚送晋京呈請海軍總長兼代總揆薩總理核辦 
[雲南之兩要電]  
　　軍府决移重慶唐蓂賡再請代表 
聯合通信社得雲南十六日來電云删日（十五）唐蓂賡總裁邀李協和與褚副議長入署會議决定將國會軍府迅速移設重慶並决定由協和先行前往布置一切蓂賡總裁己電楊滄日省長作速籌備經費一面電達在滬孫唐伍三總裁及協和代表徐鶴仙請開會正式决定通告中外云 
又雲南來電云上海孫總裁伍總裁唐總代表鑒上海總裁會議前經電請李協和部長爲繼堯代表到滬列席嗣因協和啓行來滇託徐君元誥暫代現此間復因要事促徐君來滇擬請王君伯羣爲繼堯代表出席總裁會議以便議席接商一切除電王君伯羣外特此奉聞敬乞查照繼堯魚 
[閩督覆寗杭滬商會電]  
　　上海總商會接福州李督軍復電云南京杭州上海總商會縣商會均鑒咸電悉貴商會爲維持沿江濱海商務起見極佩熱誠應即與蘇浙兩督一致贊同特復李　基銑 
[駐松軍隊仍回原防]  
　　日前由何代使派赴南翔軍隊業己一律　回原防己誌本報茲悉日前駐松工程連一連約百餘人　往南翔後開回滬時暫駐上海高昌廟砲四團團部現奉何代使令仍回松江原防故於昨日（十六）由滬杭甬鐵路上海南站特備三等客車二輛行李車一輛附掛於上午十時四十分由滬開杭之四等車前往松江因該車在站裝工兵器具及行李等等爲時太多以致開出己十時半許至松江己在下午二時餘鐘矣 
[民食問題之昨訊]  
　　荷花池平糶局第一日情形南市荷花池浙寗會館内所設上海市第四食米平價局由仁成大隆協順興協康等米行經辦於本月初二日起糶昨日爲第一日董事葉惠鈞蔡裕混顧士章三君親自到局照料該處因龍王廟及南會館兩局婦女小孩每被擁擠致抱向隅故由該商禀縣特設第四局専備婦女幼童糶買昨日全日計糶去二百二十餘石云 
　　水警保護内河米船江蘇水警第一區沈區長近以米價昻貴飢民糾衆搶米之案時有發生查靑浦洙涇松不等處皆爲産米之鄕内河水道時有米船往來嗣後應歸各該區域之水警師船擔任保護如有發生搶刦米船之案該管官兵定各予以相當之懲戒故於前日分令所屬各隊迅飭各師船務在管轄各河道滇加巡查遇有米船經過妥爲保護以維米荒 
　　南滙三墩鄕之平糶浦東南匯縣境三墩鄕經董王通久君近以米價昻貴貧民粒食維艱故將明善堂所派積榖欵項購麥平糶無如購者擁擠欵少力薄勢難持久乃商諸該鄕旅滬米商孫詡人君墊欵採辦山米五百石運往平糶計是項米價四千五百元由王孫二君接洽賣出還錢另請合昌米莊擔保彼此洽商就緒第一批己於前日運鄕接續平糶矣 
　　川沙縣之平糶川沙縣平糶亦己開辦其辦其辦法係購米一千擔一市四鄕設局五處按陰曆三六九日爲平糶期每擔折本二元計需二千元議提用積榖然米少人多購者擁擠頗有杯水車薪之嘆當事者現正熟籌考慮擬續加擴充想川邑不乏富紳巨賈設仿行上海募捐之法或當易於集事也 
　　飭放轉口運浙食米浙省食米不敷民食曾經浙省旋滬各團體曁杭商會等籌議派員採購皖贛各省米石以濟浙民惟米石運滬轉口送浙深恐滬關不予騐放是以電請江蘇省長通融准予放在案茲江海關姚監督接省公署電略謂浙省採購他省米石裝運抵滬如據報請轉口運浙者一經查驗確非蘇米自當照准放行云 
　　借欵購米之文電上海縣公署昨接省長電云上海姚監督沈知事覽陽電計達此案前經電陳大總統曁電達院部查照茲准財政部電復照辦合將來去原電一併抄發仰即知照省長齊寒印附省長去電北京大總統國務院内務部財政部鑒滬米價貴民食維艱前經電令上海關道縣會同紳商籌議借欵採辦贛米以資救濟業於卅日詳電茲據該管道尹等遵電向上海中交兩行商借五十萬元擬具借欵辦法以上海無錫兩處稅務所稅收爲擔保品呈請核示前來查稅欵關係收入指有作途本未更借供擔保惟上海爲吾國巨埠米價飛漲影響及於内地情形極爲危險爲急則治標之策舍此實無以維持民食除電復照准外敬電電聞齊耀琳陽印財政部復電南京齊省長鑒陽電敬悉上海辦糶需欵甚急該管道尹等向中交兩行商借五十萬元請以上海無錫兩稅所稅收爲擔保品旣經貴處核准應即照辦特復財政部佳印 
[仁榖公所特會續紀]  
　　議决十五日以前交易限七日結清 
　　本埠各米商前四仁榖公所議决限制米價於陰曆五月十五日起最高白粳每石不得過十四元所有十五日以前買成之米價有不止十四元者遂延不斛出亦有米己斛出而價不算清者藉口紛爭致滋糾葛茲於十七號下午二時南北市米業董事張樂君錢貴三葉惠鈞及嘉榖堂米店董事賡虞等邀集米行米廠米店米客各同業在大車門外仁榖公所開特别會議公决辦法當經議决凡陰曆十五日以前成交之賣買無論若何不得因價格參差有所悔議須依照十四日議案辦理以昭信用而杜枝節各米商所有十五日以前買成而未經斛出及己經斛出而賑未算結者限七日以内一律結清是此案業己議决辦法議畢散會己六時矣 
[證券物品交易所消息]  
　　上海證券物品交易所昨日下午四時棉紗部經紀人因本部惁定二十支十六支雲鶴標準大包紗自本月二號開幕以來買賣銷路甚小故由經紀人陸竹坪發起擬增加標準小包紗以便擴充交易經聞蘭亭邉文錦顧文耀項惠卿張倫卿諸筱甫毛鑑清邵寳生等二十餘人開會提議人聲明理由大致以開始以來營業不多對於南北市各紗號曁四鄕莊號皆以小包買賣爲活動擬將小包加入標準云云經各人討論移時未能一致是以未曾决定而散 
該所理事部昨日發出通告二則（一）市場揭示第三十二號本所倉庫業己指定蘇州河外白大橋公記棧（卽致富棧舊址）以便堆存棉紗及洋架子棉花特此通告（二）市場揭示第三十三號定期買賣之期限按照營業細則第四十二條以每月最終營業日之前一日爲交割日又第二條定期買賣之交割日及其前一日停止定期買賣是七月期所有之定期買賣應以七月三十日爲交割日而七月二十九日旣己停止交易故七月期交易經紀人除預備交割外必須於二十八日以前轉賣或買回如過二十八日均須實行交割特此通告 
[勸工銀行創立會紀事]  
　　上海勸工銀行自去歲由穆藕初聶雲台黄任之等發起後迄今己歷半載茲因所招股分己收滿四分之一特於昨日下午一時在香港路籌備處開創立會到會股東有王儒堂朱進之穆藕初黄任之樓恂如李詠裳等四十餘人共計一萬一千三百九十八權届時振鈴開會公舉穆藕初君爲臨時議長報告經過情形略謂本銀行之發起在去年八月所以發起組織勸工銀行者蓋吾國中銀行均徧重於商殆去年五四運動以後余個人由工業方面實地調查確知吾國實業所以不發者由於工業界經濟之不足是以特創設此銀行籌備至今己招得股份三十萬元故特於今日開創立會今日最緊要者即通過章程選舉職員云次由主席宣讀章程請衆討論全章修改者僅二條（一）原章定監察人之當選須二百股以上者經衆攺爲一百股以上卽可當選爲監察人（二）原章定紅利董事得百分之十五行員得百分之廿五經衆攺爲董事得百分之十得員得百分之三十次投票選舉董事及監察人投票畢由主席請王儒堂黄任之李詠裳三人爲開票督察員此時主席並請樓恂如報告行址略謂本行行址己在南京路山東路對過租定該處有地八丈四尺租金一千一百兩本行己由該處畫出三丈建設惟尚須一禮拜後始能議定云次主席請樓恂如李詠裳二君檢查己收之股份由李君當衆報告謂己收股份爲三十萬三千九百八十元共計一萬九百九十九股云次主席報告謂本行籌備至今共用一千一百三十五元均由鄙人處支取此欵如何處置請公决議决由開辦費内支還至此坐待多時至五時半選舉票算清結果以樓恂如得票最多樓君爲敦裕錢莊經理對於銀行學最爲熟悉選舉畢又定於下星期三正午開董事會討論進行方法云茲將當選姓名錄後（董事九人）樓恂如一一三八七權王正廷一一二一八權吳麟書一一一七二權穆藕初一○九八五權張蘭坪一○六一二權李詠裳一○六一二權黄任之一○一一八權鄭培之九四九九權嚴裕堂八一○九權次多數二人薛文泰·劉足耀（監察人三人）席永星九七一一權陳學堅九六九二權劉星耀七九三二權次多數二人嚴裕堂·朱炳章 
[茶末磗亦請展長出口限期]  
　　茶業會館昨上北京稅務處代電云本年六月二十一日奉鈞批據呈己悉所陳尚屬實情所有運銷外洋之華茶應卽准其自運到上海時由關發給派司之日起晢攺爲限期二年起運出洋以紓商困除令關遵辦並咨照農商部外合行批示知照等因奉此荷承鈞座體恤商艱曷勝感激頃據漢口茶業公所函穪江漢關於茶末茶磗兩項仍以一年半出口爲限查茶末茶磗同屬華茶一體蒙恩豁免出口正稅二年自應仰乞仁施均以由關發給派司日起攺爲限期二年報運出洋俾得實惠普及而辦法亦可免兩歧矣伏懇迅令總稅務司令行各省海關一體遵照辦理無任叩禱 
[美盛公司棉市報告] 　 
　　中美新聞社譯美盛公司報告云上次報告後各處産棉區域消息天氣均佳一星期間市况漸趨穏定價值無變動交易雖少惟天氣旣佳内地存户必願將存貨較現在市價更低之價出售若此後四五星期内天氣不變則存貨必源源而出總之棉收成熟以前市價未必漲高也江浙魯陜直五省及長江流域各處消息均報告天氣良好棉收可望豐盈印度棉收亦好至棉紗市百極健全交貨情形甚佳政潮似無關係三品紗價漸增高利物浦紐約印度市况均穏定中國棉之出口數自去年九月至今年七月止共四十二萬八千四百七十六擔 
[一週間之金融調查]  
　　進出口銀洋數此一週間（十二日至昨日止）國外儎來大條銀三千零二十八條美金洋五十萬元大條銀往香港者三百五十三條寳銀四萬兩現貨標金之裝赴日本神户者計一千四百九十八條又東三省長春去者現洋三十萬元又裝赴威海衛去洋二十萬元國内漢口·安慶·南京·三埠共來國幣一百零八萬元又裝往厦門·天津·無錫·嘉興等埠現洋六十五萬元又杭州去大條銀一百條寳銀運往厦門南京漢口者一百四十三萬兩時局雖不靖銀洋來往仍頗暢旺今將按日進出口細數列下（十二號）中國郵船進口儎來和囒銀行大條銀一千二百四十條又麥加利三百十六條又友華九十四條又滙豐六百四十一條又金洋五十萬元又東洋公司輪船進口儎來正金大條銀七百三十二條道勝裝赴香港去大條銀二百五十三條東亞亦去銀四萬兩交通裝鎭江去洋五萬元大陸裝南京去銀二萬兩一十三號中國銀行從漢口來洋三十萬元滙豐裝威海衛去洋二十萬元十四號中國銀行由安慶來洋五萬元又裝南京去銀十萬兩交通亦裝去銀十萬兩大陸銀行亦去銀二萬兩本街絲廠裝無錫夏繭用洋二十萬元十五號中國銀行由安慶來銀四萬兩又裝南京去銀七萬兩又來洋十萬元大陸銀行亦從南京來洋四萬元本街絲商裝嘉興去洋五萬元十六號中國銀行由漢口洋十萬元又南京來洋十二萬元交通亦由南京來洋十四萬元又大陸二萬元交通裝南京去銀十萬兩中國亦去銀九萬又裝漢口去銀十五萬兩道勝裝神户去標（每條十兩）一千四百九十八條本街裝厦門去洋二十萬元又裝天津去洋十五萬元又裝南京去銀四十萬兩又裝厦門去銀二十萬兩十七號交通從南京來洋七萬元又中國十萬元又大陸二萬元中國從漢口來洋十萬元又裝長春去洋三十萬元又南京去銀十二萬兩本街某銀號裝杭州去大條銀一百條交通裝南京去銀五萬兩大陸亦去銀四萬兩 
　　洋釐自十日至十三日上午止因外間謠言蠭起滬寗火車中斷致飛漲至七錢四分之外旋鐵路修後火車照常開駛人心漸安洋釐（十三下午）頓回小至七錢三分一釐半十四十五小至七錢三分之内十六日以來因出口現洋銷多况聞北軍己開戰端以故十七日下午略漲至七錢三分二釐設南京安慶等處造幣廠所鑄現洋直裝北省應軍用之需則本埠洋釐尚看續高也 
　　銀拆自火車不通三日銀拆稍漲至二錢五分十五日迄今己見平定常在一錢五六分昨日午後爲一錢二分滬地存銀尚豐進出口商業雖不甚發達目今不致有去冬七錢之拆息發現也 
　　國外滙兌鎊價自十三日攺爲五先令二辦士後直至昨日縮去一辦士紐約最大一百零二元昨己小至九十八元七角五分羅比從二百七十五元攺爲二百七十一元法郎一千二百十五元現掛一千一百八十元束滙五錢零七五漲至五錢一分七五香港滙水攺爲七錢一分二五馬克火票三十三元小票三十二元新加坡電滙四錢五分五厘和蘭二百六十七元惟大條銀價迭次升漲近期五三六二五遠期五二三七五昨近期縮至五二半遠期五一八七五由此觀之此七天中各國滙率各無大升降於是足赤及期金之價逐日祇有二三兩之上落 
　　查倉單調查各銀行昨日止共存現銀三千五百二十三萬兩洋二千萬元大條銀二千二百八十條較上届（十日）多存銀三十一萬兩少存洋八萬元多存大條銀九百二十條茲將逐行細數列下嘉利存銀一百八十九萬洋一百十六萬大條三百十六條滙豐存銀七百三十五萬洋一百三十六萬道勝存銀一百八十九萬洋四十五萬東方存銀三百九十萬洋三十一萬花旗存銀一百十五萬洋一百十萬大條銀一百三十條華比存銀六十八萬洋三十五萬和蘭存銀六十八萬洋七十五萬大條銀三百二十五條中法存銀九十八萬洋一百零六萬通商存銀四十萬洋五十萬中國存銀一百八十五萬洋三百八十萬各錢莊存銀四百萬洋三百四十萬交通存銀一百二十五萬洋三百五十萬有利存銀四十五萬洋三十五萬菲律濱存銀四十二萬洋五萬友華存銀四十萬洋四十萬大條銀九十四條匯興存銀三十萬洋二十萬廣東存銀五萬洋四十五萬惟某國銀行八行家之細數槪不刊錄 
[組織聯合保險公司近聞]  
　　各路商界所發起之聯合保險公司原定本禮拜日晚開發起人會協商成立進行手續昨聞該公司發起人某君云現因請求加入發起者甚多一一接洽頗費時間故明晚開會尚須展期資本一層决定金二百萬元由各發起人擔任十分之四其餘十分之六讓諸各路同志購置詢以成立之期據云一經發起人會開過後卽行成立所有股本託中國銀行代收因該銀行行長宋漢章氏頗爲贊成斯舉故衆意信託云 
[萬國賽槍會競射紀]  
　　昨（十五號星期四）早六時爲本埠萬國賽槍會在北四川路靶子塲比賽七月份銀杯之期各國賽員先後蒞場與賽者計有三十七人距離四百碼各賽十響是日天色甚佳但稍有徴風結果分數優者居多惟占其魁者則推中華隊陳景塘君爲最特色竟射滿足五十分不獨近年來所未聞即自有該會以來所罕見當場名國賽員咸嘖嘖稱奇昨日本埠各西字報均表贊揚按陳君於民國七年重進該會初在地字班嗣因屢獲勝利於八年推升皮字班九年又升受字班旋被舉爲該會華董本年大會時内有幾種比賽不甚得意致統扯分數仍在皮字班地位陳君亦願回任以冀有所希望不意上月本月連勝二次分數均超過愛字之上依照會章須得獎四次後可遞升一級現聞該會書記員高位沙君以陳君本屬愛字班賽員旣有優美成續應請逾格推升力勸陳君復位業己首肯刻由該會特贈銀匙二隻爲陳君升級之紀念品茲將是日每班中之最優分數四名揭錄如下（愛混班）（一）葡人高拉沙四十八分得獎（二）英人好治司四十六分（三）日人伊籘一郎四十四分（四）英人脫雷而四十三分（愛字班）（一）瑞士人馬秋四十八分得獎（二）英人戤鐵司四十七分（三）日人野一色彦太郎四十七分（四）瑞士人勞别士曼四十七分（皮字班）（一）華人陳景塘五十分得獎（二）日人角田四十四分（三）日人飯島政雄四十二分（四）美人窩而生四十一分（西字班）（一）英人斐而達四十八分得獎（二）英人白勒處福達四十五分（三）英人高達排埃四十五分（四）華人陸葆泉四十二分 
（地字班）（一）葡人搭口士四十五分得獎（二）華人郝伯陽四十一分（三）日人松本四十分（四）日人兒島四十分第十二次銀盾亦於是日下午四時比賽適颶風驟起賽者寥寥聞英人好治司占優勝得獎十分共十二次中獎分最多者爲日人伊籐一郎己有六十四分云 
[隆茂號觸礁消息]  
　　大陸報云本埠昨接消息洋商川河輪船隆茂號在宜昌上流十五英里觸礁第一艙頗受損失但尚能駛抵宜昌船容皆安須在宜昌略行修理俾可駛至上海重修 
[各公司輪船進出口消息]  
　　招商局之過順船昨日關赴天津烟台裝去太古棧存之漢口小麥一千數百包桐油一百餘桶百代公司之影片唱機十二箱又有燈船龍燈四大箱（係新世界期滿至天津獻藝者）以上各貨均裝至天津其餘紙張雜貨則運赴烟台又開赴福州之新濟輪船裝去出口貸有樟腦油三百餘箱大批機器麵粉二千餘包三友工藝廠之牙粉十餘箱鹹魚四十餘件靑蔴二百餘件昨由長江進口之江永輪船裝來漢口春源之桐油一百餘件又大批靛靑千餘桶白蔴三百餘件出口貨裝去隆太之軋花棍木四十餘箱洋標布五十餘件又有恒大洋行經理新金山撥來芬公司（ParaffineCoInc）之大宗油布原料一百數十件該局昨日開赴寗波之新豐輪船裝去大豐廠麵粉四千餘袋及棉紗十餘件白蔴五十餘捆 
太古洋行之寗波班新北京輪船本應禮拜五來滬因發生大風故未開來昨日仍未進口大約星期一到申又該洋行之四川號輪船係就從香港造成開來約本日到申定二十號開往香港廣東並行駛上海靑島浦口間該輪係屬最新式由上海至香港頭等官房定價六十元來往九十元由申至粤爲六十五元來往一百元其船長名彭（Ｗ·Ｂenson）云 
怡泰洋行之客提更曉號於昨日開回英國其經理英國格林輪船公司之格林泰來號從倫敦來華己於昨日十一點二十分進口待上海貨卸清之後即須開往日本回國之期當在八月四號又有格林厦門號大約在下星期日亦可抵滬 
天祥洋行經理奥國輪船公司之披蘆士那於昨日開往日本載有雜貨六百噸其巴沙號大約在星期一或星期二開還奥國 
提督輪船公司之海來惠勃號ＷmHenryWebb由美國開來業於昨日上午八時十五分到滬大約二十三號開美 
花旗輪船公司之哥倫比亞號亦於昨日一點四十分由香港開駛抵申當日卽開赴新金山又該公司之ＷestInskip號於新金山裝貨來滬業於本月五號離開新金山現在途中至八月二號　定可抵滬又有貨船西尼立司號在下星期五亦可從新金山抵滬大約二十六號還國 
英國火輪公司之第文海號昨由日本開來己定星期一開赴馬賽取道倫敦·至比國·及巴拿馬·新金山·等處福來輪船公司之愛笛託號本日（或明日）可從日本抵申在滬停留三天於二十號即須開赴美國又該公司從新金山來華之勃來維考（ＢraveCouer）該公司接到來電大約於十五號離開新金山來華又有從培爾太姆來華之（Greenland）號約在八月五日可抵上海法國郵船公司之配來克脫號PaulLecat己於上星期五從法國之馬賽啓程來華須九月初旬始可始可抵滬 
[理髮業組織公會]  
　　昨日十時理髮工界陳四海劉聘卿徐亭淦徐錫卿張文斌周啓蓮孫東林陳芝春王炳南等八十餘人假座中國工會開會籌備組織理髮同業公會公推陳芝春爲臨時主席首由主席報告理髮同業經過一切困難情形今日同人爲第二次正式開會根據第一次議案組織理髮同業公會應規定合法章程革除以一不法之行爲結合合法之條件以期振興請衆討論次由徐亭淦發言謂我爲同業一份子我業向有定章徒因同業人心不齊往往門中貼條私行減價爭奪利權實則利未爭得反被外人奪去矣現今米珠薪桂又加同業所用化妝品各物共價甚昻以致工人生計困難達於極點要舒工困請同業化除意見遵守公會定章永遠取消門口貼條之舉重大衆贊成次中國工會理事長陳國梁演說頗動工人心理以固團體相勗勉尤希望理髮工人須照勞 
 
 
 

Page 11

 
 
働法典章程進行云次由李桂標孫東林演說嗣由主席發表組織公會選舉華界兩北市及英法美三筯介同業交際科幹事職員以陳四海徐錫卿張文彬李桂標陳芝春王炳南劉聘卿周啓漢徐亭淦孫東林郝松桃王勝全尹錦雲朱春桃何春煊等充任多數通過議畢散會 
[笆斗業議加送力]  
　　本埠自米價騰漲大小各業均有加價加工之舉尤以手藝爲甚日昨笆斗柳器同業亦因米珠薪桂各物漲價特邀集店主朱長宗湯高山居文祥張戬卿湯泰山等在閘北華盛藥水廠地方假花旗戲館開同業會議朱長宗爲臨時主席報告開會宗旨公推居文祥張戬卿爲主席當由居文祥代表大衆演說本業自庚申正月公議加價本不能再接再厲邇因米價昻貴吾業手藝實出於萬不得己再加送力駁費少許以維成本經衆决議除規定外所有送貨到廠駁船小工每洋外加送力三分其餘遵照規章不得破壞行規設有違背經衆議罰並由同業公决照先例假該戲館演神戲三天 
[滬寗路吳淞機廠工匠上工]  
　　滬寗路吳淞機廠工匠罷工要求路局加給工資兩誌本報茲悉此事現己經局長照准由車務總管拍電通知廠長馬而爲君名工匠每天加給大洋一角工匠得馬君之信於昨晨一律照常工作矣 
[木植船户被擄遇救之經過]  
　　木植船户金森昌商船在閩省運木行至中途於陽曆五月二十日在漁山洋面被海盜李雲昌等四十餘人圍刦當場擄去該船上出海金仁友一名幽禁盜船一月之久勒費取贖乃金於六月二十二夜乘盜夥不備率同先夜擄禁之難民金毛頭·張朝娥·及不知姓之有存等四人設法乘一小划船逃到北漁山燈塔呼救當時由該處海關巡工司理船廳外海中西洋戒主正及主事哈門君副主事啞而生正值事白蘭克等將各人援救入内並有華員七人見而憐之亦頗優待惟有存之脚踝被盜擊傷經白蘭克君代爲醫療全愈留養於燈塔中至七月四號適有燈塔送糧船至遂將各人送歸家鄕現該木船主得悉前情以海盜横行動輙擄人勒贖商船己受害無窮爰特商之木業公所董事請爲電禀閩省長官設法保衛 
[冒探搜刦烟土之定罪]  
　　三月十三號上午八時許有華洋人五名突入公共租界天津路福緩里晉大永金舖冒稱探捕搜刦去價值一萬四千四百元之鴉片烟土三十六隻事後該舖經理人陳子明報告捕房業由中西包探先後拿獲華人周小弟朱文元·解經公共公廨諭令押候查明澈究等情迭紀本報昨經關讞員會同美丁副領事升座飭捕傳齊人證將周朱兩人提案研訊先由捕房律師起述案情並向華探尤阿根·西探開納·詰據禀稱此案發生後先曾拿獲美國人兩名解往美按察使署迨開審時因原告到堂不能指實該兩人確係當時冒探搜土者故美按察便遂判决該兩人解往海外嗣將周朱等續獲至捕房詢問己據供認錄有供單禀畢將供單呈察次由原告陳子明上堂訴明當時華人三名西人兩名進内直入廂房口稱捕房偵探派來搜查私土一西人出示手槍向伊恐嚇刦土而逃事後覺其持械刦土諒非探捕乃報捕房惟今獲案之兩人是否當時刦土之輩不能辨認云云時周小弟所延之律師卽起向陳盤駁之下轉而詰據周小弟供素知晋大永號内藏有私土曾與王長生商議報告包探婁寳生欲其往查冀得賞洋婁探言捕房並無此種酬金嗣又調查得該號所存者係印土迨至陰曆正月二十三日有蔣倫昆順卿阿洪等來向我言查抄天津路之私土業與西探接洽妥當定翌晨同往並囑我預至該處小茶館内稍待故次日早我即往該茶館同蔣等啜茗未幾見兩西人經過茶館門首蔣等遂出同向福緩里方面而去少頃見蔣等乘黄包車經過該茶館門首車中置小鐵箱兩隻我卽隨車跟至蔣家分得烟土兩隻以一隻分與順卿餘一隻於二十四日帶往杭州庽於客棧託茶房阿三售去得洋二百四十元但分得烟土之時並不疑其係屬搶來後見報紙登載方知該兩人並非西探乞念受愚寛宥等語該律師問畢乃爲其辨護一過又據朱文元供所有搶刦鴉片烟土之事己在捕房招承所錄供單由我簽字是實中西官核供磋商之下會判周小弟押西牢五年朱文元四年期滿一併驅逐出境判畢即由捕將二犯解往西牢照斷執行 
[程冠吾賄縱監犯案之昨訊]  
　　己革上海地檢廳書記官程冠吾於服務期間得賄私釋案犯劉刁根·趙阿寗·陳瑞和等迨案發後程棄職脫逃飭緝未獲而趙阿甯與陳瑞和己經獲案運同牽涉之法警王正元·李文耀·邢柏生·及賬簿店主朱景雲·地方分監看守士周福等一併拘案訊供收押候究等情迭紀前報茲悉以上各案發覺後經司法部得悉委派福建高等廳檢察長劉子琨來滬調查連日正在偵查間得悉趙阿寗等己經拘獲劉君乃於昨午詣地檢廳與梅檢察長晤談一切梅檢察長即將偵查趙阿寗行賄得釋之眞相縷述一過并將趙等供詞呈閱晤談良久始行告别查此案法警王正元與周福朱景雲等當時在外爲趙阿甯竭力運動曾山程冠吾得賄洋五百六十元其中提出數十元交與朱等取去餘則由程一人獨吞云又一消息云趙阿甯一案由某某等公民控告省公署有謂某廳長得賄六千元一語現該案業經梅檢察長將全部人證獲案經預審之下己各供認實由書記官程冠吾所爲是則某廳長得賄六千元一語並非事實業己證明並聞梅廳長言查得民國八年十二月十七日（即程冠吾發出提簽釋放趙阿寗之日）伊赴京公幹該書記官乘此賄縱無疑業將獲案訊供情形禀請江蘇高等檢察廳曁省公署核示并聞此案不日即須移付公判云 
[越獄犯上訴之結果]  
　　均照原判决執行 
本邑西鄕漕河涇鎭江蘇第二監獄己禁各犯於本年舊曆二月初二日糾衆脫逃出外當經軍警各機關分投追獲逃犯三四十名押送上海地方審檢廳訊明分别判令各照原判再加禁十二年或無期徒刑死刑不等當據判决死刑之陳子庭並有期徒刑之王智福等七犯不服判决提出理由聲請上訴當經核准備文飭警申送蘇州高等廳訊辦去後茲悉此案業經蘇州高等審檢廳提訊明確判令該犯等悉照上海地方廳原判决執行除將判决死刑之陳子庭留禁蘇州監獄候示外其餘五智福·謝富貴·吳桂福·楊雨紅·張福生·朱阿根等六犯着備文連同原案卷宗加派法警於昨午由蘇州乘坐火車發回上海地方廳執行該犯等到廳後梅伯孫檢察長諭飭分别收押聽候送監收禁 
[楊日華仍不服第二審判决]  
　　粤人陳秉祥控同鄕人楊日華糾黨擄匿伊子陳錫鱗無蹤等情經地方廳訊判楊死刑楊不服提起上訴令飭原審衙門重審明確減一等擬辦判楊無期徒刑等情迭紀前報茲悉楊日華奉判後仍舊不服又提出理由作第二次聲請上訴昨經地方廳梅檢察長核准定卽日備文飭警押送蘇州高等廳訊核 
[建築廠棧房屋之取締章程]  
　　淞滬警察徐廳長上海縣沈知事滬南滬北姚陳兩工巡捐局長會銜布告云爲布告事案奉省長第三六○號訓令内開查該縣境内工廠日多對於建築事項及設備方法應訂立専章嚴加取締以重衛生而防火患此次美華牙刷廠焚斃多命未始非防備不周之故仰該知事會同淞滬警察廳長參酌租界取締章程妥擬辦法呈候核定施行此令等因奉此當經本廳縣會同本局參照英法兩租界取締建築方法擬訂章程十二條呈奉六月十四日省長指令内關會呈己悉所擬章程尙屬妥善應准照辦仰即黏章布告俾衆周知此令等因奉此合行布告仰南北市卿民商民人等一體遵照嗣後關於建築工廠行棧房屋應即查照後開章程繪具圖樣呈候本局勘騐合式給領執照方准動工母得違誤特此布告計黏章程（一）凡廠房貨棧等一應建築不論種類須先繪具圖樣塡明報告書呈候工巡捐局騐勘給照方准動工（一）凡廠棧等建築須多設太平梯·太平門梯與門之高度闊度須繪明圖内呈候工巡捐局核准（一）凡太平門之質料須用鐵骨水泥或不能燃燒之材料（一）本平門處須留空道不准堆積一切物件門之正面應護以鐵鉛皮等相當防火之物並須預設簡便方法如遇火災能使雙門旋轉自如即行開放俾得脫險（一）廠核之側或廠棧内須裝設小龍頭一二處並酌量情形設備救火器具（一）廠棧四圍之窓門外亦須護以鐵鉛皮等防火之物所堆物不得離窓太近其窓須隨時關閉（一）廠棧之側不得搭蓋草席棚廠棧本身坤範女子中學暑假休業式攝影 
房屋之上除修理時暫用外亦不得搭蓋草席棚竹棚及木架等（一）廠棧機器上之鍋爐應由局隨時派員察看（一）凡廠間·樓梯間·樓板·地板·一切所用之物料均須超等完固（一）風火牆除粉料不計外至少厚十寸砌磗次用水門汀灰砂實砌到頂並須高出屋頂尖至少十寸分隔華式房屋每五間必須一風火牆（一）此項章程未盡備載之處由局隨時酌量辦理 
[牙刷廠捲土重來]  
　　舊曆去年十一月間閘北叉袋角新大橋堍美牙刷廠起火焚斃男女工人十數名事後淞滬警察徐廳長上海縣沈知事南北工巡捐局姚陳二局長會商善後辦法議定嗣後境内如有建築工廠及公共場所應仿照租界取締章程如多關大平門裝置太平梯及屋骨太平龍頭等呈請江蘇省長批准出示曉諭各在案茲聞該牙刷廠現又重整舊業在閘北共和路租賃陸軍三十七團營房舊址爲廠基攺名愼昌牙刷廠刻正雇水木匠裝修房屋一俟工程告誜即須開工製造云 
[陜西留滬學生開會紀]  
　　陜西留滬學生會於日昨假本埠法租界白爾路三百八十九號開臨時大會先本擬假老北門陜西義賑會因地方褊狹故另行遷移是日陜西旅滬學生到者十餘人並有京杭通卾各同鄕會代表六人留學吳淞者因天雨未到故僅二十餘人公推甯晋笙爲臨時主席報告開會理由謂陜西旅學滬上者遠不及京通等處滬地廣阔人各異校校各異區遠近散處招集爲難茲值暑假期間會京杭通鄂各同鄕到滬特開臨時大會一而歡迎京杭通卾代表以敦睦誼一面討論進行事宜大槪碈礪學行謀益桑　二項次由龍傅删報告本會之經過略謂本會成立以來己歷年所其間經營慘淡迭受艱阻良以散處隔間聚晤不易兄弟居中辦事又多力不勝任以致阻礙重重故本會己往直在晦黯期中今日希京杭通鄂諸同鄕多所賜敎則本會將來可進於開明之域矣次由旅杭代表連仲玉演說詳述會内之組織法並述各處同鄕會要有聯絡之組織俾能互相團結在滬發刊一種報章以宣佈吾陜連年痛苦輸入外處新文化而攺造社會發展學術使吾陜八百萬同胞有撥雲見天之一日次由旅通代表徐友陸演說謂處學生時代責任綦重應負一種攺造能力及堅固之團體力以排除吾陜之污濁空氣而爲清潔空氣次由卾代表王璋峯演說陜西義賑事項並代表漢口陜籍商團意見討論賑恤辦法並有姚伯衡由漢中來報告漢西最近情形畢乃修定會章改選職員所選之總幹事爲雷鳳翼文牘爲龍博删書記爲藍鴻漸會計爲徐明德其餘各評議員因人數不齊俟後補選繼由總幹事籌備報章着手辦法至五鐘始散 
[會議小學敎員加薪問題]  
　　日前（十六日）上午十時爲小學敎員加薪問題特於勸學所開敎育行政人員談話會到者爲勸學所長李頌唐縣視學朱伯華第一區學務委員賈叔香第二區學務委員何子文第三區學務委員陸仲超等數人會議之下僉以敎育經費有限難以設法當即據情呈報縣公署核奪 
[彚誌各學校消息]  
　　坤範女子中學梅白格路坤範子中學今日（十八）下午一時舉行畢業禮聞畢業生有十八人届時將由徐維繪君發給畢業證書該校附設之婦女義務夜校定於同日舉行休業禮云 
　　民國女子工藝學校重慶路民國女子工藝學校昨日行暑假休業禮並開家族懇親會該校校董謝蘅牕袁　登胡象美戴耕莘鄔挺生等十餘人均到校來賓有馮少山盧煒昌等及學生家屬合計二百餘人午後四時振鈴開會學生唱校歌敎務長白中磊報告經過情形各校董訓詞敎職員訓詞來賓演說唱校歌閉會間下學期該校工藝師範高小國民諸科均須　招新生定陰曆七月初旬開學有志工藝文學者可隨時報名投考也 
　　二師附屬城南尚文路東省立第二帥範附屬高初兩等學校（第一部在舊時守署衙門第二部在夢花樓路劉公詞内）昨日舉行暑假休業兼高等科第十六届畢業並職業科第一次畢業畢業學生姓名如右（職業科）葉爲怡曾鈞郁鍾　周以翰藍宗達余 
浩何昌其沈寳鑫俞宗銓黄振宗陳名濤沈帷寳王千金孫修仁示六也陳保善（高小科）曾鎔張仁裕潘曾麟李承連吳立周錫洪李定濟湯傑程書驊趙企預陳寳仁連福財陳其棫楊世清李定頤沈良王紹曾周銘德嚴義堃宋汝龍夏德祥陳　沈業成張永樑龔元憲丁立敬朱士達孫成德張善琨趙善泉陸耀松顧廷銓（一部國民科）程國楨等四十八名（二部）顧邦立等九名 
[北城工商聯合會議决攺名]  
　　北城工商聯合會昨日下午三時　假法租界各路商界總聯合會開全體大會公推朱仲齋主席徐方政紀錄（一）主席報告開會宗旨（二）討論變更本會名稱當由提議人聲明理由略本會自去年五四後所組織其時滬上工界組織團體者甚少故有此定名今各工團成立者旣居多數且本會會員均係商界份子　仍用工字則不免與各工團名義上有所衝突可否將工字取消請衆討論結果攺爲北城商業聯合會全體通過（三）張秉鑫報告本會現承申新校主榮宗敬指撥該校餘室廂房一間作爲本會事務所且榮君熱心公益願將租費豁免併承該校校長胡如威擔任義務夜校敎務主任敎員火元炳擔任英文王濟美擔任國文其餘敎員均由本會會員分别擔任夜校課堂假該校大聰應用（四）討論擴充會務一切方法（五）修改章程遂條通過即振鈴散會 
[蘇州旅滬同鄕會紀事二則]  
　　蘇州旅滬鄕會前議補助同鄕貧　平米事當時决議大口每月給錢一千二百文小口六　文按　　　　　　　　第一次於　　五月十五日在新閘平江公所開發此半月中報名者更多本届第二期定於五月晦日仍在原處發給計達五百餘户是日發去錢九百數十千文近日報名者仍紛至沓來 
蘇州旅滬同鄕會所辦旅滬公學現值暑假茲定於夏暦六月初三日假座紤閘平江公所開休業懇親會並報告學校經過成績今己遍發入塲劵矣 
[滬南慈善會歡迎會紀]  
　　滬南慈善會成立以來己實施醫施藥捨材等善舉茲聞該會於昨日午後兩時開會歡迎所舉各譽董事到者百餘人由正副會長王一亭嚴味蓮各致歡迎詞并報告會中經過情形近又加入湘陜閩籌賑處措辦籌賑事宜駐會董事王濟川將會務報告并述歡迎簡照南代表潘勵紳之誠意次由潘代表起立演說略謂會中所辦各務非常欽仰凡事勉力進行則後望可期當視慈善會萬歲暨由會董葉惠鈞傳佐衡演說以善舉創辦非艱守成不易幸會中得人擴充善舉大有希望尚請各名譽董塥及大善士簡照南君格外堆誠以冀慈善之發達云云後各飲茶點而散 
[浦東公所開職員會]  
　　滬南浦東公所昨日午後二時開職員會首由傳佐衡報告第一届微信錄業己刊印擬籌備開會選舉董事負責辦事議决將微信錄連同選舉票一併寄發定陰曆八月初二日開同鄕會選舉董事集議進行次由五月份司月陳介臣藩振聲報告賬略點交本月份司月黄福堂馬文彪接辦嗣由到會各職員討論各項進行事宜而散 
[印花稅駐滬辦事處遷移]  
江蘇印花稅駐滬辦事處坐辦郭詩煇因南市十六舖合興里辦公處房屋太窄不敷展布故己賃定小南門糖坊弄三十四號房屋爲辦公處所己於前日遷移昨特分函各機關查照 
[兵工廠催索欠欵]  
　　本埠兵工廠製造軍械所需工料經費向由陸軍部按月撥濟近因庫欵支絀久未核發積欠額支各欵己届半年有餘謝廠長挪墊爲難曾經迭次電部請撥迄未滙到來滬茲悉謝廠長因實難維持於即日起各廠工作攺爲每星期作工四天以省用欵一面將積欠各欵詳細數目造册呈請陸軍部迅予籌欵接濟以維廠務 
[煙公司撥欵賬濟]  
　　山東今歲早荒成災各地飢民嗷嗷待哺駐濟英美烟公司惻然憫之故即電懇滬總公司撥欵賑濟茲己覆電指撥洋二千元命儘數購食米散給飢民前日濟南英美烟公司西人即購食米大洋一千元散給烟台四鄕飢民其在龍口一帶亦散放五百元尚存五百元即日携至威海衛散放 
[兵士毆傷火車騐票員]  
　　昨日由杭開滬之早快車在杭站乘有兵士二名當車行至嘉興嘉善間有一兵將一足伸出車外經車之騐票員於志俊見其危險行爲當向伊婉勸詎該兵非但不服勸導反即行兇兩人同時肆毆致將騐票員毆傷除將該騐票員送往醫院醫治外經嘉善站拍電知照上海南站將該行兇兵士一名扣留送往軍使署候辦 
[兵士與電車賣票人小衝突]  
　　昨日上午十二點時有某營兵士四人因公行至老西門乘坐中華路華商電車照章出資購票嗣因車中坐客衆多該兵士等退於頭等車之月台站立該車三十三號售票人因見站於頭等月合令其補購頭等坐資該兵士等不服致起口角繼而互毆各受徴傷旋由站崗警察到塲解歡不從一併拘送二區警署訊得事屬微細婉言勸導始各散去 
[船户中途遇暴]  
　　船户劉巧生承裝楓涇泰記米行白米一百四十石運滬行銷前日由楓開駛晚間七時許駛至滬西南黄浦得勝港迤南浦而突來盜船三艘盜匪十餘人攔住去路一擁躍登劉船搜刦去現洋二十四元及劉妻手上所帶銀鐲一付金戒二只綢布衣服十餘件該盜一哄而去其時該盜上船船夥李阿九艄與爭陯被盜用船上之木棍擊傷頭面背部等處傷勢甚　昨日劉船趕速開駛來滬即將船夥李阿九送入紅十字會醫院治一面往楓涇報告泰記行並報請該處水陸官廳請緝 
[迷路女孩待領]  
　　女孩沈阿菊身穿破元色洋紗女衫袴頭上有辮三條大脚赤足有鞋於日前在法租界地方迷路啼哭爲捕查見當將女孩帶人捕房昨送法公堂請爲安插詰之沈孩言詞含餬判送堂留養候家屬認領 
[縱火圖燬賬簿之押儆]  
　　公共租界　　　　　沈榮　　　　欠賬洋八百八十五元無法彌補日前深夜潛至該藥房後門樓梯之下私行縱火意圖焚燬後無賬可查不料事機不密適被一千一百八十四號華捕查見將沈拘獲抄出賬簿一本電燈一只帶入捕房經捕頭略詰一過以該藥房係屬法商故於昨晨將沈押解法公廨請究先據一千一百八十四號華捕稱於本月二號晚三點半時我在該處上差由看守老介福綢緞店之三百三十八號華捕向我稱見有一人（即被告）形甚慌張己經潛至良濟後弄内故我聞悉後即行追蹤詎沈見勢不佳即行飛奔圖逃由我鳴吹警笛旋　他捕到來帮同截獲帶入捕房徦聞良濟藥房後門失愼餘不知情是實次由三百三十八號華捕供詞相同繼據原告由普萊梅律師代表稱此案旣由兩華捕證明屬實被告罪己成立應請按律懲辦並請追償欠欵詰之被告沈榮恒供認縱火不諱中西讞員會商之下遂判被縱火圖害罪己成立着押西牢五年以儆外所欠原告之洋八百八十五元照數償還 
[指控縱火案展期開審]  
　　公共租福建路（即石路）五百九十六號門牌同康衣莊主方信厚在公共公廨刑事科呈訴店夥陳林生·陳杜彩·應文龍·徐賢林·陸品甫·錢和官等串同縱火圖害生命財産等情由　准飭提票發交老閘捕房於前日派今華探陳桂卿與西探鼐鐵協往將以上各人一栟拘入捕房押至昨晨解送公廨即據原告代表律師上堂譯訴被告等於五月初六晚串同縱火圖害請爲訊究訊之被告各人同延律師到堂辯護要求准飭被告等交保展期研訊張襄讞核供商之共赫副領事判陳林生交一百元餘人各交五十元均人洋並保展期七天開審 
[冒探拆梢案展期再訊]  
　　特别華探目陳雲忠前有下午在福州路靑蓮閣茶館内見隔座之寗波人李壽生冒充包探指林阿慶販賣違禁物品向林拆梢銀一百兩因將李帶入虹口捕房查明其家住海寗路二千一百八十七號門牌昨晨傅同見證宗路·向伯厚·及原告林阿慶將李解送公共公廨禀明被告冒探拆梢情形請究原告延有律師被告亦經其家屬延律師到堂同意請求攺期陸襄讞商之日頭領事林出賢次郎判被告交二百元人洋舖保展期一禮拜再訊 
[私藏煙灰煙盒之科罰]  
　　有人函虹口捕房謂潮州入陳利喜在武昌路八百三十二號屋内密售鴉片烟膏經捕頭禀請公共公廨廢給搜查票前日飭華探沈阿炳協同西探前往抄出烟灰烟盒及大小銀元銅元帶回昨將陳傳案請究據該探等禀稱並未查獲烟膏質之陳供近因有病日吸鴉片一口烟灰烟盒係陸績積下不敢出售烟膏等語並延許理律師代爲辯護陸襄讞及日林副領事訊畢以陳不應違禁科金十元起案之銀元發還 
[誌謝]  
　　昨承中書局贈第六十六期英文週報一册又大世界游獻場贈游劵十五紙小世界贈游劵二十紙書此併謝 
來函 
[中華滙業銀行來函]  
　　敬啓者本月十二日報載有滙業銀行借與段祺瑞之債額一節敝處當即電陳敝總行查詢茲春覆電並無是項借欵之事即向報館請求更正等因合亟備函奉懇至祈登入來函以免誤會是禱上海中華滙業銀行謹啓 
雜評二 
[宣言性質（訥）]  
　　國民宣言者表示國民之意思也有僅以宣言表示其主張備政府採用者有以宣言表示其質問之意者有以宣言表示其要求之意者以上宣言之性質雖不同然宣言之後其責己盡則無不同也若以宣言表示援助之意後盾之力則宣言僅爲其先聲宣言之後必籌所以實行其宣言所謂援助者將以何爲援所謂後盾者將以何爲盾此皆宣言後所宜齊心一致以實力進行者而不能僅以一宣言畢事也若亦以一紙空言了之非卽所以自暴其無能力哉宣言之國民愼母自輕其言 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[朝遊記（上）] [  張枕綠]  
　　吾自息征以來深居簡出志於撰述家雖近市不啻遺世偶或出游亦必以暮清明境像違我久矣篴僊譜兄來談及攝生之道謂欲求身心愉快莫如朝游予曰有是哉吾願知行之能合一也因有朝游集之組所謂集惟吾二人相期間日一出而己七月十一日黎明而起盥漱方畢篴僊己來不作一語把臂而也市聲己漸作蔬菜之筐遍列街之兩帝有據橋頭巷口以呼售者孟老夫子以爲壟斷而望是賤丈夫今且爲商戰之勝術矣須臾出東市梢天際塊雲逐逐西北去露在草上深蓄凉意宿鳥聞人步履聲振翼拍拍自道旁樹中飛出或啼兩三聲若爲吾二人道早安者若斯富有天然眞美之景小說家且將瞑目求之碌碌於軟紅十丈中者即勞夢想而不可得吾乃得之於話言談笑之間知清福修來己加人一等矣途有負擔之童喘聲而過旣遠猶聞汗流如珠盡濕其衫察其年只十三四吾心憫之篴僊曰彼有老母有殘廢之兄有學步之姪非此將安所賴以養平民之子夫莫非然吾知其言之有託也唯諾而己 
筆剳 
[碎牕記（上）] [  鴛雛]  
　　一日有火車自某處往某埠者記中叙至自小站之贫士一人方盛年氣宇間乃挾有秋氣五官位置殊整暇而膚色略黯似自别於坐食一流着綢衣舊矣然猶清修襟間箝自來水筆身旁則携紅皮書卷坐於三等車箱近牕時時展卷破悶心亦未必在書視書時書與目近蓋短視也比流睞書外則炯炯然蓋其弱點尚未外露夫短視之人不能以資得科學之助如目鏡者吾人爲之抱憾不謂其人轉因而自悅如同眄一女流也玉容上偶有微斑必不爲其人所見故五步之外輒平視天人如此坐車時也彼端方有婦人携一女並坐一櫈婦人容甚慈祥女乃活潑靈媺係知書者至其母女之服飾燦燦然視短乃不睱細度髣髴中似分彼女媚瞳之光爲藐躬所接趁車之人得如是情形方不嫌火車之慢然亦時自避免同車之月笑此時車經一站略停母女坐處對位所坐客適止斯站母女則不下乃大慰竟前據彼客所遺座此時眞得相對矣女憨然幾欲嗤笑此笔不發己爲其度憶而得陡自覺爲無狀乃欲掩飾保其老成之態度車行時牎外野翠撲車雲衣垂於天末貧士匆遽中欲憑牘外眺以避女笑目本短視且亂矣竟伸頸以出牕外忽爾　然作巨聲有物巉巉然碎於額上神經受震幾疑爲地球之暴裂額爲玻璃所割血沁出乃勿覺楚而同車譁笑鵲起率曰昏哉何以牎之未推亦不覺或曰殆近視或曰爲艶色所瞇耳衆嘲中貧士旣羞且憤無地自藏殆一撫囊則沮喪如臨末日女聞人艶色云云亦憤俛首不敢他仰然百憤中尚有一憐人爲我鬧笑話也母則怒目目調語之人 
劇談 
[說民衆劇場（上）] [  半梅]  
　　演劇雖爲民衆本位之藝術然亦一種企業組織故實山資本家之計算以左右之且最近三十年間一如哈密爾東氏之主張全然一新演劇面目於是舞臺之藝術上各方面大有進步而演劇之費用亦高至令人可驚美國於一八九七年時凡相當之奢華興行需千元足矣一九一一年費七萬五千元尚不甚足詳細調查則各國咸有此現象吾人爲藝術計欲希望演劇較今日更形發達則興行費之增高本不在意但一方面爲民衆計不可不於經濟上一究輕易觀劇之法最近歐美之市民劇場實可謂此種目的之設備市民劇場者受市之補助於市之監督下成立之劇塲也國家應其需要而捐補助金以助其經營與巴黎之達德爾法蘭西哇岱翁古朗哇班拉等國立劇場帶同一性質市民劇場在歐美有一定之職務即某團體之俳優専據此劇場以古今名作逐次研究試騐而開演之如斯组織即藝術家（卽俳優）一方面亦頗有利蓋二三年留於是處得一定之薪金生活安適種種古代名作或最新之著作均得以試騐演彼等於磨練上實大有裨益在觀客亦得永久觀之大都會中劇場林立所演之材料尤夥今夜往何處之劇場觀劇乎觀某團體伶人之演技乎往往難於判斷市民劇場則以有相當權威之一俳優團體適宜監督之而演精選之劇本故吸引觀客可使觀客滿足而無所不安且觀劇所需之費用亦規定最小限度 
笑林 
[滑稽問答] [  瘦鵑]  
　　問　有兩種女子一光頭一尖嘴而均有一姑字者其名云何 
答　尼姑與人家之小姑 
問　有兩種物一經分離即永不相見者是爲何物 
答　道旁之紀里石 
問　新婚後之一月何以稱蜜月 
答　因此一月中新郎新娘最爲高興時作甜言蜜語也 
問　通衢中常有兩巨眼之怪物往飛奔并時時放屁者是爲何物 
答　汽車　 
問　書痴何以如郵票 
答　因皆貼於書上者 
問　何種火險爲保險公司中所不能保者 
答　吾人心中之發火 
新聞拾遺 
[美女子游火星] [  希程]  
　　美國潘雪佛尼州飛行俱樂部長高林恩曾得科學家之贊助造成火箭式飛機一作火星飛行之試騐現堪山司州羅士女士願與偕行人皆危之亦可見美國女子富於冐險性也 
[老尼姑] [  隠厂]  
　　開壽筵南京聚寳門外觀音菴老尼悟静昨爲七旬壽辰廣散請帖一時各廟僧尼及迷信婦女前往祝嘏者絡繹不絶壽堂設大殿中懸某紳贈黄緞壽幛一幅上書佛國長春四字壽筵係純美素館包辦計開十四席來賓之與夫僕役每名給壽麵一碗席散老尼衣黄袈裟合掌而出向衆道謝並各贈香丹一包謂每包曾誦解結咒三遍服之可延年益壽云 
[拍賣楊梅] [  筆花]  
　　東新橋某水菓店近因楊梅過時存貨甚多銷路碍滯該店主人遂異想天開在門前懸一紙牌大書（拍賣楊梅一律照碼對折）並佐以留聲機器號召買客故連日購者甚衆生涯頗盛云 
[掉换小姨] [  旣濟]  
　　本埠九畝地某里吳姓家有女二年皆及笄長者己許字西眼施某子施子讀於滬北某校今春識一女學生頓成知己然施子己訂婚不能更作他想後稔該女生即其未婚妻之妹於是共商之於父母欲以妹易姊作施子婦兩家父母不得己允之現己定今秋成婚云 
小說 
[社會小說衆醉獨醒（一百）] [  瞻廬]  
　　第十七回誤靑春抱無夫主義坐藍輿誇中將家風慧姑暗昌的歎了一口氣便不耐煩再看逕自上樓尋同學們談話可巧這許多同學都在露臺上熱鬧有些看得眼熱十分羡慕有些連連的癌着嘴說他來到這裏充當學生用不着裝腔做勢攞這臭架子正是人心不同如其面論調不同如其口慧姑找着蔣飛霞沈蓮芬二人同到自己房裏談話這時行李等件己經校役布置妥貼慧姑略略整理便請二人坐着閒談好在二人與慧姑同住一間宿舍彼此坐在牀沿細訴别後狀况又漸漸說到校裏的事蓮芬道你在校長室裏坐了良久談論些什麽慧姑笑道談論些什麽把我悶得夠了才說兩三句話這個來看他那個來看他一會子捺電鈴一會子接電話我要走他又拉着我談話要同他談話他又事忙把談鋒時時打斷現在又不是大冷天氣壁爐裏燒得烈烈烘烘我估坐了四十分鐘烤得面部都熱跨出了門才换了一個清凉世界飛霞道方才你上樓時我見你臉上堆着紅雲心中正自詫異校長同你談甚麽值得這般羞臊難道同你提起親事不成慧姑笑道你道我臉上飛起紅霞照這麽說我便配唤做飛霞了飛霞撓嗤一笑道我要取笑你倒被你取笑了閒話少說今年我們的一班裏又换了一個中文先生去年的葉先生思想頗新又提倡新文學我們得益很多逄星期六作文常令我們學做新體詩怪有趣的因甚校長把他辭掉了却在舊貨攤上覓得這個老古董來做我們的敎員 
[自由談之自由談] [  鵑]  
　　盛暑中奇燠不可耐然有冰有瓜有雷扇尚可以却暑也今者目擊國事蜩螗四郊多難雖非盛暑亦將煩躁欲死冰瓜電扇又安能爲力哉嗚呼 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　斯巴大會斯巴大會之成立及其性質旣如上期所述彚觀本週内所接電訊則其經過之大槪情形亦可得而言（一）軍事條欵凡爾賽和約之軍事條欵有二大綱曰交出戰品曰縮減軍額協約國以德之未能依約履行也於是巴黎和會之後有兩次之倫敦會議有四月間之桑里摩會議有六月下旬之波洛業會議以及七月初之比京會議凡所以籌備對德提出厲行和約條件之辦法也迨至本届斯巴大會則直接促德踐約矣德國當局以國内現存戰品之數量不能驟行減少軍額之苦衷陳訴大會英相力駁其說然卒允德國如能履行和約則可許其於十月一日減軍額至十五萬人於一九二一年一月一日減至十萬人並令德人簽定議定書謂如德國有意不踐行約言則協約國將進佔其土地然德國猶以佔地之條件關係重大按德國憲法須先經國會許可以國延宕協約國不允其請德總理卒將議定書簽定 
（二）經濟條欵交出戰品縮減軍額旣己解决乃議經濟條欵經濟條欵者謂煤斤問題與賠欵問題也協約國規定德國應承認法國有儘先享用德産煤斤之權以爲德人毁壤法礦之抵償要求德國每月交出煤斤二百萬噸供給法國而後始能售與他國德代表謂政府非俟得礦主與礦工增加出産之質言後不能交出多最之謀斤協約國以德之藉端規避空言搪塞頗表不滿之意並稱德國玩忽賠償委員會之决議己引起嚴重之時局云至賠欵問題則尚未議及 
（三）懲戒問題本年一月履行凡爾賽和約之始荷蘭旣拒絶引渡德皇德又不願引渡其他戰事罪犯而承歸萊浦齊Ｌeipzig法庭審判然遷延至今仍未有開審之事實今届斯巴大會重復提此問題一俟商妥應即開審然英人方面意見謂懲治戰犯僅望規定公道之原則並保持文明戰爭國際之櫃利其罪惡重大者四十五人當然立須秉公審訊以伸公道其餘則不欲深究云 
總之斯巴大會所議者非爲德國是否履行和約之問題而在履行之方法與德人的負義務之輕重及數量之多寡也今雖以煤斤問題之爭執而有福煦維爾森兩將遄赴斯巴參預密勿之訊而其不致决裂則可斷言也蓋英人不願德國罹經濟上之破産以損害其自國之商業固無論己卽在法國亦不存心弱德而頗願援助德國重整其經濟使於履行和約之程途上不生窒礙也 
斯巴大會除對德問題并議及土約問題拒絶土耳其反抗土約之牒文促其簽定原擬和約又徇波蘭代表之請向勞農政府提出俄波媾問題 
　　零星戰訊俄波之戰紅軍自佔領基夫後用大軍壓迫西走之波蘭軍其陣線北起特維拉河Ｄwina（注波羅的海之里加灣）南迄尼斯特河Ｄniesteru（入黑海）西俄之明斯克Ｍinsk伏爾希尼亞Ｖolhynia波陀里亞Ｐodolia諸省奉半入於紅軍之手立陶宛Ｌithuania里特侖Ｌetland兩國亦受侵迫波蘭不得己而請斯巴國際大會居間向勞農政府提出條件磋商和議 
希土之戰發生於土耳其國民軍拒絶和約之運動與希臘對於西亞西海岸之要索（西亞西海海岸土麥拿港Ｓmyrna己劃歸希　佔領）面成熟於波洛美大會許可希臘出兵西亞平亂之决議希臘軍自士麥拿北進連攻海岸諸鎭佔領交通要道隔斷國民軍之退路瑪瑪接海Ｓea　of　Marmora之東岸皆己肅清今傳希臘軍己佔君士坦丁之白魯廢Ｂrussa港 
經濟 
[米貴之根本原因及根本救濟的方法] [  鄒秉文]  
　　米貴之根本原因滬上各　近以米價增高至十五元以上於是貧民搶米工人罷工等風潮層見疊出生計困若其勢誠有不得不然者長此不己貧民所受之痛若必更深而地方治安尤屬可慮吾省眷念民瘼之官吏與夫急公好義之紳董乃急謀辦平糶平米價禁出口禁囤積而米價得以少見低落有功社會决不在小惟以上方法僅可認爲治標的而非治本的根本的救濟方法宜先考求米貴之根本原因原因爲何即吾省産米過少不足以應人民之需要是也求過於供故其價高至運米出洋及米商囤積等問題均以産米過少而發生危害若産額豐富則榖米出洋究亦何傷蓋米亦爲農産品之一吾國每年六萬萬元之對外輸出　　國中爲美國新發明之手杖杖端有摺板支之可以代椅以便行路倦時休憇之用 
貿易農産品實佔百分之七十五米若在外洋而可得善價則運米出注可也豈大豆小麥等均可出洋而米獨不可乎若恐其有碍民食則應設法增加米之産額推廣産米面積務使其供求得以相應固不必以禁運爲惟一政策也（若以現在米少情形作者亦極端主張禁運讀者幸勿誤會）至奸商的以能囤積居奇者其原因亦由於産米過少惟其少也故米商能以運用資本吸收存米以爲壟斷之計若未充足則米商决無此資財以吸收尤憶在一九○三年至一九○四年間美國有商人名蘇來者Ｓully結合商人運用資本盡收美國之棉一時棉價倍增而農人以棉價高羣事植棉棉之産額亦倍增奸商以無此資財盡行收買壟斷之計乃大遭失敗由是以知所謂囤積居奇者祇可行於産額稀罕之時而不能行於産額充足之時故記者敢謂米貴之根本原因爲産米過少而根本的救濟方法祇在增加産額所謂禁運等等均爲枝節問題但將根本問題妥爲解决則枝節問題自無從發生若不圖其本而祇齊其末則今年之米貴問題難保其不再發生且恐其危害之烈必有更甚於今日者後患之大　有不忍言者矣 
　　米之缺少的情形吾國自古以農立國就氣候土壤而言實爲世界最適宜種稻之國而每年所産之米恒不足以供給人民食用近年來由外洋輸入之米超過輸出之數至八百餘萬擔之多茲將海關近五年之稻米出口及入口總數列後以見吾國稻米現時之缺少情形也 
年别　　　由外洋輸入擔數 
民國三年　六八一五七五四·五五 
民國四年　八四七七一二一·八九 
民國五年　一一二七二三八·五九 
民國六年　九八二三八五九·一四 
民國七年　六七九四六○○·七二 
年别　　　輸出外洋擔數　　　輸八超過輸出擔數 
民國三年　二八六九一·○○　六七八七○六三·五五民國四年　二二二七一·○○　八四五四八五○·八九民國五年　二二五○三·○○　一二四九八三五·五九民國六年　三七九一五·○○　九七八五九四四·一四民國七年　三○○○七·○○　六七六四五九三·七二由上　觀之可知吾國運出之米實屬無幾所最足令人驚心動魄者實爲每年由外洋輸入米之擔數在近來五年中每年輸入擔數超過輸出擔數至多竟至一千一百餘萬擔至少亦在六百七十餘萬擔以上若以此五年之輸入超過輸出擔數平均計之每年實爲八百餘萬擔今姑定每擔米值價六元則吾國至少每年須以五千六百六十餘萬元送給外洋而後中華民國之百姓始人人有飯可吃也據此以觀若外洋米不來卽使國内豊收至少亦有二百八十六萬九千五百五十二人終歲無米可吃（以每人年用三擔米除年用外洋米八百六十餘萬擔而得此數）若遇歉收則米源之稀少更屬可慮江南之蘇省本爲産米素著之區然進口數恒超過出口數六七倍以上且逐年有加無己就七年而論計輸出之數不過十萬餘擔而輸入之數則爲二百餘萬擔作者於此不能不發生兩種感念（一）吾國在世界商塲中的以能與人競爭者僅持農産品今以宜稻之土壤氣候又有如許廣漠之土地而反不能自給年須五千餘萬元之金錢向外入購米可嘆孰甚（二）米之缺少旣如此其甚若無外來米雖禁絶出口仍屬求過於供設不從增加産額上着想究有何方法能使米價持平乎 
　　米貴之根本的救濟方法根本的救濟方法旣爲增加産額而增加産額之方法終不外乎以下二端 
（一）推廣種稻面積吾國幅員廣大宜稻之區隨在皆有應由専家周歷各地調查其氣候土壤之宜於種稻者勸導人民種稻十五年前斐列濱亦爲米糧進口之國每年輸入之炏不下二萬七千二百萬餘磅每年須付出斐列濱金一千二百餘萬元向外國購米後其政府年以三百萬斐金從事推廣種稻面積至近年斐列濱之米不獨不復仰給於他國且爲米糧之輸出國矣彼能斯我亦能斯願吾政府能於每歲取之於民之巨大歲入額中略撥些微爲吾民一注意此生死重要問題也 
（二）增加每畝産額一畝之産數每以種子之惡劣種植法之不良與菌蟲之爲害而大見减少甚有至粒食不收者就江蘇省而言每年稻以螟蟲所受之損失爲一千萬元蝗蟲之損失尚不在内至江蘇省所有稻之種類至少在三百種以上昔年農商部農林司品評謂其中良莠不齊苟能有専家試騐去其莠而留其良産額當可增加不少凡此種種似急應組織一江蘇省稻作攺良秀員會延聘専家研究試騐蓋今日爲科學時代無論何種實業均不能不應用科學知識以圖攺良農業亦何獨不然（參觀科學第四卷第七期拙作科學與農業）美國農部總長霍斯頓君近有一演說謂美國以科學攺良農業致今日各種農作物之每畝産額平均己較前十年增加百分之十六蘇省每年所産米約值價十萬五千萬元以上若能加以攺良使每畝能多收百分之十者則每年亦可多收一萬萬元矣誠哉新農業之不可不考求也惟在吾中國則成效尚鮮此其咎在人而不在新農業今所望於吾國社會者一方面固在鼓吹設立需要之農事試驗儀關爲人民謀幸福一方面尤在監督政府不使其任用非人致使一種重要有用之組繼成爲二三私人之噉飯機關農業前途庶乎有豸 
 
[西美風景（其一）]  
　　圖爲美國加來福尼省（Ｃalifornia）透呵湖風景（LakeTsho）遠望太列克山（ＭtTallac）雲影嵐光具有天趣湖邊碧波澄鮮嘉樹葱蘢三五小舟容與中流誠極妙之消夏灣也 ] 
譯錄 
[國際勞工法案] [  圓]  
　　第一案限制工作時間爲每日八小時每星期四十八小時之國際法案（續） 
　　第十條 
日本之引用本法案當依據下列攺正條件 
（甲）本法案所稱之工業一字包含下列諸條 
第一條甲則所列舉之工業 
第一條乙則所列舉之工業惟其雇用之工人應至少有十人 
第一條丙則所列舉之工業惟應經専管官署認定爲工廠者 
第一條丁則所列舉之工業除去道路上旅客貨物之運輸事業船塢碼頭棧房搬運貨物之事業及用手工之運輸事業 
第一條甲乙則所列舉之工業如其經専管官署宣稱爲絶對危險或舉行不衛生之事業者無論其雇用工人人數之多寡亦在例外 
（乙）公私工廠及其分廠中十五歲以上工人之工作時間每星期不得超過五十七小時在生絲工廠則其限定時間得爲六十小時 
（丙）公私工廠及其分廠中十五歲以下之幼工及在地下工作之礦工（不論年齡）其工作時間每星期不得超過四十八小時 
（丁）工作時間得照本法案第二三四五條而有變更惟其延長之時間比例不得大於條文　載標準 
（戊）各種工人應許其每週間享有接連二十四小時之休憇 
（己）日本工廠法律之規條其限定拔引於雇用十五人以上之工廠者應予修正使其規條亦可援引於雇用十人以上之工廠 
（庚）本條上列諸規定實行之期不得遲於一九二二年七月一日惟本法案第四條之規程經本條丁則變更者實行之期不得遲於一九二三年七月一日 
（辛）本條丙則所稱十五歲之規定至一九二五年七月一日應攺爲十六歲 
　　第十條 
至在英屬印度凡印度政府工廠法中所包含之實業之専管官署所特行列舉之鐵道工程以及礦廠中所有之工人應採用每星期六十小時之原則如或専管官署對此限制有所變更則當隨從本法案第六第七兩條之規定除此以外本法案之規定槪不得在印度援引之其他關於限制印度工作時間之規條應在日後勞工大會議中考慮之 
　　第十一條 
本法案之規定槪不援引於中國波斯暹　三國關於限制該三國工作時間之規條應在日後勞工大會議中考慮之　　第十二條 
若在希臘援引本法案其依據本法案第十九條實行之期在下列諸工業可以延長至一九二三年七月一日（一）炭硫工廠（二）酸素工廠（三）硝皮廠（四）紙廠（五）印刷廠（六）鋸木廠（七製烟棧（八）地面礦（九）冶工廠（十）石灰廠（十一）染工廠（十二）玻璃廠（十三）煤氣廠（十四）裝卸貨物事業 
在下列諸工業實行本法之期可以延長至一九二四年七月一日（一）機械工業（二）建築工業（三紡織工業（四）食品工業（五）化學工業（六）製皮工業（七）製紙及印刷工業（八）製衣工業（九）木工業（十）電工業（十一）陸路運輸事業 
　　第十三條 
若在羅馬尼亞援引本法案其依據本法案第十九條實行之時期可以延長至一九二四年七月一日 
　　第十四條 
無論何國政府可因戰事或其他危及國家平安之意外事變而延緩實行本法案之時期 
　　第十五條 
依據一九一九年六月二十八日凡爾賽和約及同年九月十日聖石門和約第十三章規定之條件本法案之正式批准應通知國際聯盟之總書廳以便註册 
　　第十六條 
國際聯盟盟員之批准本法案者應援引之於其非完全自治之殖民地保護地及屬地 
（甲）如因該地特别狀况而不適用本法案者得在例外 
（乙）爲該地特别狀况而有變列本法案之必要者可變 
更之 
各盟員應將其在非完全自治之殖民地保護地屬地所施行之舉動報告國際勞工事務局 
　　第十七條 
如國際勞工團體之兩盟員以其批准事實向國際聯盟總秘書廳註册則總秘書廳應立即通知國際勞工團體之各盟員 
　　第十八條 
國際聯盟總秘書廳一經將兩盟員之批准事實通知各盟員本法案即於其時發生效力於是凡己向總秘書廳註册批准之盟員卽受本法案之朿縛是故本法案在無論何國發生效力之時即在其對總秘書廳註册批准之日也 
　　第十九條 
各盟員之批准本法案者互謂其實行之時期不得遲於一九二一年七月一日凡爲使本法案規條發生效力所必不可少之舉動内應執行之 
 
 
 

Page 19

 
 
 
[第二十條]  
　各盟員之欲取銷本法案者須在其發生效力之十年以後先行通知國際聯盟總秘書廳註册註册之一年以後方可實行取銷 
[第二十一條]  
　　國際勞工事務局之管理團應將本法案之進行狀况報告國際勞工大會并考慮是否應將修正變更之問題列入國際勞工大會之紀錄中至少十年一次 
[第二十二條]  
　　本法案之英法文原本一槪作憑（第一案完） 
工商業 
[造紙業之根本問題（續前期）]  
　　美國密歇根大學化學工程學士造紙技師王百雷 
[木質紙料]  
　　歐美諸國之造紙工業在初期時代皆以破布爲主要原料迨後文化愈進紙之用途日繁以來源有限之破布爲造紙原料不特成價太貴且有供不應求時告匱乏之患於是不得不搜尋取之無窮用之不匱之物以代破布木質紙料因以發明造紙工業乃别開一生面而蒸蒸日上矣今歐美諸國之紙如道林紙印書紙報紙包皮紙等莫不用木質紙料製之故紙之以木製者十居七八惟上等紙張如信箋等始以棉料製之由是以言木質紙料之爲用尚矣爰將木質紙料之取材分類製法用途一一論列之於下以供有志於斯者之研究焉惟製造木質紙料頗爲繁複詳晣言之限於篇幅萬言難盡茲姑舉其大而遺其微約其辭而擷其要庶可不令讀者厭其繁瑣也 
[取材及分類]  
　　凡木材之可製造木質紙料者其種類甚夥最普通者爲檜Ｓpruce排爾深Ｂalsam海姆落克Ｈemlock太姆辣克Ｔamrack及白楊Ｐoplar五種上列之木材其質甚鬆不可爲建築材料而専作柴薪之用今取以製造木質紙料亦寓有廢物利用之旨焉 
木質紙料Ｗood　Pulp分二種一曰機木Ｍechanicalpulp一曰化木Chemical　Pulp化木因以亞硫酸製製成故亦名硫酸木此二種紙料製法並不相同性質亦各異化木者木質經藥品及蒸汽之蒸煑將木質中所含之膠質Ｎoncelulose淘去専取纎維Cellulose製成之機木則不經蒸煑亦不去其所含之膠質用機器木材磨細之生木質製成之故化木之纎維長而柔機木之纎維短而鬆此即機木化木之所由分也 
[木]  
　　西洋製造木質紙料之法其最初實取法於黄蜂人見黄蜂嚙樹上之木質製成形似紙質之蜂窩因知木質可以造紙西曆一千七百六十五年有敎士曉甫ＪＣＳchoffer者倡言木質可以代破布造紙經累次試驗卒用木質造成紙料轉以造紙而證實其宣言厥後不知藉幾多人之腦力若干次之試驗至一千八百六十年而製造木質紙料之法愈進步一千八百六十二年有華爾透Ｖoltlr者以善能製造木質紙料而得倫敦萬國勸工博覽會之獎章焉自是年以迄一千八百六十五年德意志瑞典相繼創設製造木質紙料之廠有七八所之多至是製造木質紙料之法益形完備而其事業日益發達矣 
機木之製法先以木材鋸爲小段每段長二英尺去其節更用去皮機Ｂarker去其皮去皮機者以鉋刀四裝於一鐵盤之外圈盤中有軸軸承以皮帶可使旋轉以木置盤面轉之則皮盡去木旣去皮乃置木於水磨機Ｇrinking　Machine中機有石輪徑約五英尺厚二英尺半輪之上半圓罩以鐵殻殻接鐵匣匣之上端接水壓機Ｈydraulic　Press當木納入鐵匣時木之中心線須與輪軸並行則磨時不致横斷木之細胞木旣入鐵匣用水壓機壓木使與石輪緊觸木觸石輪即磨成細粉輪之週有水管輸轉水流令石不致過熱且冲木粉於機底溝中使入洗滌之處旣洗滌後以選别器Ｓtrainer濾之以去其粗木屑置軋水機中軋去水分成厚片機木然尚含水分百分之七十更用大壓力機壓之使僅含水分百分之五十方可裝朿成捆便於轉運此製機木之大略情形也 
製機木之法己如上述而欲製機木有二問題亟須研究二問題者何卽木價與馬力價是也凡製造必用材料機器機器非能自動也須用馬力馬力有利用天然者有用火力者如藉水流之力轉動機器是所謂利用天然者也若燃煤煑水用水蒸汽之力亦可轉動機器惟同一馬力也一則取之天然一則以錢購之設有二廠一用天然馬力一用蒸汽馬力孰優孰劣不待智者可知之矣材料果須以錢採購而物價恒近賤遠貴隨地而定如建廠於無木之區不遠千里而求水欲其廠之有贏餘發達其可得乎計每馬力每小時可造成機木一磅及三分之一木材百斤可得機木杠十五斤故欲創設製造紙料之廠事前於此二問題不可不加以審愼之考慮精密之計算也 
[化木]  
　　機木於十八世紀雖己發明而用苛性曹達與酸質使纎維質物料成紙料之法尚未有人夢想及此迨十九世紀之初葉苛性曹達綠氣漂白粉及其他化學藥品之爲用日廣而植物質用藥品蒸煑可成紙料之事實亦由黑暗漸趨於光明一千八百五十七年有哈甫頓Ｈoughton者以木片與曹達同置一閉塞器中用高温度煑之製成紙料得専利其術一千八百六十三年有美國化學家鐵爾門Ｔilghrnan 
發明用亞硫酸煑料煑料器之内櫬以鉛皮使硫酸不致侵蝕煑料器之鐵板近世歐美造紙工業之發達實基於此一千八百七十二年愛格門Ｅkman攺良前人之法施諸實用大獲成功一千八百七十六年德意志著名化學家米氏邱立Ｍitscherlich用亞硫酸煑料而改低汽壓延長煑料時間可得優美之紙料製造紙料之法至是始大昌明矣化木之製法先亦鋸木爲段段長二英尺先去其皮一如製造機木另用切木機切木爲小薄片切木機之作用與木工所用之斧同其構造以半尖劈數片裝於鐵輪之外圈輪有軸聯以皮帶可旋轉輪轉木觸輪面木即削成一吋長之薄片木之中心線須與輪面約成丹度角木旣削成片由輸運機運入斜臥銅絲網筒Ｓcreen網眼較木片略大其大小適度者由網眼下墮大而不能下墮者則由筒之下端流出再入第二切木機切之以所得之木片裝入圓筒形煑料器内煑料器之上有本片倉一形似米舖之升半二　南門向煑料器之口用以裝木片於器内　　時間因　　法之不同而亦各異後當詳述茲姑不贅煑若干時後即以製成之木片放入溝中運入洗滌之處洗滌之處爲一斜面其最高處爲分解器BreakingKneader木片至此其中所含之膠質盡淘去次過鐵網筒ScreenCyllnder篩去木節再過選别器Ｓtrainer去其纎維之粗者故自選别器流出者己爲純粹之紙料末至壓料機PressRoll軋去水分但不能盡淨乾紙料約爲百分之三十 
製化木之法有二一曰緩製法SlowCook又名米氏邱立法ＭitscherlichProcess一曰速製法ＯuickCook製法旣不同煑料之器自亦各異茲分述之如下 
 
[西美風景（其二）]  
　　國爲舊金山郊外色克蘭曼陀河（ＳacramentsRiver）及先司他由（ＭTShasta）景中有鐵道汽車往來其間夏令旅行過此覩風景之美麗蓋有流連而不忍去者 
[綏製法]  
　　以木片裝入煑料器内即以蒸汽灌入約六小時後閉塞汽管以亞硫酸汁灌入倘木片係含多分之松脂者則不用亞硫酸須用苛性曹達酸汁入器能令器内之水蒸汽凝結爲水成眞空而生吸力故酸汁之注入不須用卽筒自能填充於木片微隙酸汁宜居全器十分之八留餘十分之二預備　之　服以免爆裂之患旣注酸汁復通蒸汽於器中鉛製之迥旋汽管綏綏熱之使汽壓漸漸增高至汽壓四十五磅爲度木片在器中須煑若干時間爲適度頗難一定不及則不能分解過度則質焦約自三十六小時至四十二小時爲限故煑至三十六小時後須隨時取出器中酸汁試驗其合度與否用綏製法製成之紙料質美而力固専用以造上等紙張同一木片而獨能臻此美境者蓋其所用之蒸汽不直接感於木片而以蒸汽灌於器中之鉛管間接蒸煑之此法爲米氏邱立所發明故亦名米氏邱立法云 
[速製法]  
　　速製法所用之煑料器形似直立之紅蘿蔔上覆以蓋蓋上設寒暑表汽壓表汽管下端接蒸汽管二口亦在下製法先以木片裝入器内即以酸汁灌入再以水蒸汽緩緩通入器内則汽壓亦漸漸增高自八十磅至一百磅爲度約歷十五小時至十六小時可製成惟因蒸汽直接感應於木片所得纎維不及緩製法之柔軟價亦較廉爲製造新聞紙及尋常印書用最相宜之紙料 
煑料必用酸質多數金類一觸酸質即起變化而消毁惟鉛質不爲酸質侵蝕故煑料器之内層汽管活塞均以鉛製但鉛與鐵之伸縮力不同因之鉛皮不能緊貼鐵板而隆起致鉛皮接縫之處破裂酸質仍能侵蝕鐵板故今己不用鉛皮而用一種特造之磗ＡcidproofBrick代之是乃工衆之進步　亦及之 
 
[西美風景（其三）]  
　　圖爲舊金山港口之菲蕾大厦港中輪舶交集登樓遠望烟波無際爲舊金山名勝之一 
[機木及化木之用途]  
　　機木之鐵維短而鬆化木之纎維長而柔二者互相爲用不可偏廢也纎羅之長者爲紙之筋絡短者塡充其空隙令紙便厚不致透墨設有長無短則無塡充之物紙薄而不可印刷有短無長則紙無筋絡易斷而力不固故纎維之長者與短者須互相爲用方得完美之效果也 
[中美通商之原始] [  通一]  
　　一七八三年英美簽定凡爾塞條約（又稱巴黎條約英國承認美國獨立）之次年美人遣一商船駛抵廣州中美通商以此爲始是船貿易獲利　豐遠東貿易之爲美人所注意亦自此始嗣後美國商船之向中土進發者絡繹不絶美國商人與水手頗能與華人親善而隨地爲之規劃經營且當時廣州之市面尚屬幼徲各種商業未爲他人獨覇故美得從容致力於其間自巴黎和約簽定後二十餘年間西方各國無兵革之爭者獨美一國美是只克用餘力經營遠東貿易未幾而與廣州之貿易舍英而外有惟美獨尊之槪焉一七八四至一八六○年間美國商船往還於中國海面者絡繹於途己屬司空見慣而其要廣州之第二把交椅始終佔之每年貿易總值有六·○○○·○○○美金之钜一八四三年七月十二日美國總統約翰太婁氏ＪohnTyler致清帝書中有言曰吾美公使有權簽訂條約以調度商業此約宜公平正直母便利益偏重於一方 
美國第一駐華特使及全權公使爲曼薩區賽司州選出之國會議員柯興氏CalebCushing柯氏於一八四四年二月二十四日率兵艦二艘抵澳門旣登中土不知所措所帶致清廷之國書等末由賫呈欲圖覲見更極困難蓋謁見總督而己再四被辱矣其後致書總督其結語略謂吾美之致殷勤於貴國者毫無覬觎貴國疆土之居心吾美人民僑居此間常束身自好以期無忤貴國人民吾美國之地位與政策最足爲中國贄友之保證余之自炫者旣若是其莊且誠矣惟望貴國政府用其智能察吾情衷以相當之待遇加諸吾美國政府幸甚 
美國在華之有治外法權柯興氏實開其端一八四四年某美船之水手在船旁隨一磁器誤傷一華婦水手在船中受審宣告有罪惟未曾引渡於華官華人聞之大爲不平起而抵制美貨聲稱不將水手引渡抵制之舉將繼續行之美人不得己而將水手交華官審判審判時不准美人旁聽宣告有罪面處以死刑自是美人拒絶罪犯引渡旅粤美人公舉六人在廣州組織法庭審判犯罪之美人駐京美使嘗致書於廣州美領事申述治外法灌之要則焉 
中美商業乘凡爾賽條約以開始而今將乘又一主爾賽條約以大發展焉前期間美國對華商業之金融樞機以倫敦灘票爲媒介據報告謂一八三三年之統計爲美金四·七七二·五一六元倫敦從中抽稅所獲頗豐今則美國己自備有各項商業上需要之利器且富有船隻其對華貿易固可盡力推廣矣從前之對華貿易英美及他國之商業團體或外交機關通力合作一方面相競爭一方面謀共同利益例如上海本爲英國通商口岸然其商業之　則美國領事革利斯和ＪohnNAGriswold之功績極大氏於一八四八年始在其居屋之上揚美國國徽慕亞司氏Ｍorso所著之中國國際關繫InternationalRelationsoftheChineseEmpire一書中謂上海租界之具有公共性質實自革君揚美旗始 
邇來美國對華貿易有一日千里之勢據上年海關報告中國對外貿易之總值約爲一·二七七·八○六·七九二兩而美人所營者約爲二一一·○○○·○○○兩六十年前祇爲六·○○○·○○○元耳今昔相較足徴其進步之速矣 
[去年山東之花邊貿易] [  鵬]  
　　去年山東之花邊事業遠不如前其原因甚多以滙價之影響而花邊原價每碼六便士者漲至每碼一先令此其一也去年下半年美國需求髮網致花邊工人大率棄基故業而攺織髮網蓋工人織髮網所得工資較花邊爲豐而工作又較易爲力此其二也且山東居民之製花邊者居處及身體均極污穢致潔淨之原料恒成次等之製品就迪常平无計之因污穢而成次等者竟居三分之一若髮網則不虞及此此其三也 
　　川鄂間夏令江流 
又工人不肯製造新式花樣此亦爲花邊事業退步之大原因又去年上半年上等線之供給因輸運缺少來源斷絶遂至截止下半年則又無力製造以供銷售於是日本線銷路大盛製花邊者用日本紗綫至於百分之五十後因中國人民協同抵制日貨不用日本線不購日本花邊中國人自織花邊者均攺用英國線日本線始大受打擊價格亦遂落下云 
今後髮網之需要己經減少英國紗線之可以織成花邊者來源極旺此實恢復花邊事業之好機會也 
發展斐來花邊ＦiletLace亦有一極好之機會斐來花邊以及各種花邊苟或需要增加則其品質斷不可麤窳此則吾人所希望者也 
現在山東所製之斐來花邊雖原料昻貴費用較大然實勝於上海所製者更有一問　卽花邊之品質宜永保其不墮價格斷不可貪多則製造此類花邊始可成一極偉大極有用之實業也更須注意者外國市場之需求均宜詳加研究而後可圖發達矣 
 
 

Page 20

 
 
   
 
 

Page 21

 
 
   
 
 

Page 22

 
 
左圖爲自七月十日至十六日一週間一埠國外滙兌漲落之統計圖縱面直線表每日開盤行情虚線表每日收盤行情横面平行線記數字自五十至一百四十共九十格曲線五條表示法郎羅比美金辦士大條五種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合幾辦士計算所用單位間有與銀行每日行情報告所用者不同爲便利製圖節省地位也圖中曲線下落爲金幣上升銀價下落之徴反之曲線上升則爲金賤銀貴幸勿誤會 
専箸 
[上海港口（鐸濬浦工程局報告册八續圓）]  
　　第三篇經濟及商業上之活動 
　　商業上之位置上海者中國北部中部貿易之貨棧也沿海各埠沿江各埠雖亦有輪舶與日本香港直接通商者然外洋之貿易則大部分以上海爲轉運機關故上海全部貿易額中其百分之六十以上爲轉口商業也 
　　外國進口貨外國運來之主要進口貨曰棉布及其他布疋曰機器曰五金礦物曰燈油曰化學用品曰肥皂曰香烟曰糖曰煤曰木材曰流質燃料（石腦油亦在内）曰火柴曰顔料曰零星製成貨物 
　　内國進口貨及出口貨中國土産之輸入上海者數量極多或爲本埠居民之用或待轉口輸出 
其主要輸出品曰土産生料棉花及土製棉布曰大豆米麵蛋肉及其他糧食品曰揚子江流域所産之煤曰五金礦物以銻生鐵尤多曰土製香烟曰皮革曰茶曰絲曰羊毛曰繊維質曰植物油 
[上海物價表]  
　　本表如有欠正確處謂各界函知白克路侯在里内七四五號本處當即更正財政部駐滬調查貨價處報告 
　　　　　　　　　　　　　　躉　　　售　時　　　價　　　　　　　　　　　　　　六月第五週　六月第四週　　　　　　　　　　　　　　六月二十八　二十一日至貨　　　　名　　單位　　　　日至七月四　二十七日止　　　　　　　　　　　　　　日止 
　　糧食類　　　　　　　　　兩錢分釐　　　兩錢分釐高常河下白米　　　擔　　一○·一八五　　八·四三八高常河下白元　　　擔　　　九·八四八　　七·二○一漢口小麥　　　　　擔　　　三·一七○　　三·一八○機製綠兵船麵粉　　包　　　二·一二○　　二·二一○蕪湖莞荳　　　　　擔　　　二·二三○　　二·一四○火車河南黄荳　　　擔　　　三·三三○　　三·三五五漢口蠶荳　　　　　擔　　　二·○八○　　二·二四○毫州一等芝蔴　　　擔　　　六·九五○　　六·八二○牛莊荳油　　　　　簍　　一·一二○○　一○·八五○華豐麩皮　　　　小包　　　一·九○○　　一·九二五　　其他食物類 
牛肉　　　　　　　磅　　　○·一二三　　○·一二三羊肉　　　　　　　磅　　　○·一三一　　○·一三○猪肉　　　　　　　磅　　　○·一九九　　○·二○○青花魚　　　　　　磅　　　○·一二三　　○·一二三鴨　　　　　　　　雙　　　○·五○九　　○·五○九鷄蛋　　　　　　　打　　　○·一一六　　○·一一六香蕉　　　　　　　磅　　　○·○五四　　○·○五四橘　　　　　　　　磅　　　○·九九六　　○·九四五梨子　　　　　　　磅　　　·····　　·····蘿葡　　　　　　十捆　　　○·一八一　　○·一八二馬鈴薯　　　　　　擔　　　一·二○○　　一·三○○牛奶（外國乳棚）　瓶　　　○·一四五　　○·一四五薩門鹹魚　　　　　擔　　　四·九○○　　四·九○○十號荷蘭赤糖　　　擔　　一一·五五○　一一·四○○廿五號荷蘭細砂白糖擔　　　·····　一四·五○○三温半太古白糖　　擔　　一四·○○○　一三·八五○八號車白糖　　　　擔　　一三·八○○　一三·六○○海帶（根室）　　　擔　　　三·六○○　　三·四五○老牌飛鷹煉乳　　　箱　　一一·五○○　一一·五○○出辦龜赤參　　　　擔　　四○·○○○　四○·○○○中號十番有刺黑海參擔　　九三·○○○　九四·○○○黑胡椒（黑大）　　擔　　一四·五○○　一四·七○○綠茶（珍眉）　　　擔　　四七·四三一　三三·○○○綠茶（元朱）　　　擔　　四二·三三三　　····· 
紅茶（祁門）　　　擔　　二二·七一四　三三·一六七红茶（寗州）　　　擔　　三○·○○○　一二·三三三 
　疋頭及其原料 
十四磅喂馬原粗布　疋　　　七·二○○　　七·一○○十四磅人塔原粗斜　疋　　　七·三○○　　七·二五○十三磅九龍原粗布　疋　　　····　　　····　十三磅龍Ｇ原粗布　疋　　　····　　　····　八四鷄心原布　　　疋　　　····　　　五·一一○八四藍七子原布　　疋　　　五·七二○　　····　八四東方朔原布　　疋　　　五·一○○　　五·○○○八四牛童原布　　　疋　　　四·九五○　　四·九○○四十雙松鼠原細斜　疋　　　八·○四○　　七·八○○四十電車原細斜　　疋　　　·····　　····　四十劉軍原細斜　　疋　　　八·二○○　　七·九四○四十人面原細斜　　疋　　　七·五○○　　七·二五○四十雙童原細斜　　疋　　　七·二○○　　六·八○○四十竹虎原細斜　　疋　　　七·四五○　　七·二○○四十老人槍白布　　疋　　一○·二二○　一○·一○○四二空城計白布　　疋　　一○·五二○　一○·五三○四十郭子儀白布　　疋　　一○·一○○　一○·五三○四十弓美人白布　　疋　　　九·九五○　　九·八五○四十鳳凰原粗斜　　疋　　　六·三五○　　六·三○○四十藍象原粗斜　　疋　　　六·三七五　　六·三○○四十飛魚原粗斜　　疋　　　六·二○○　　六·一五○二十四猪牌原標　　疋　　　三·六○○　　三·四五○二十四菊花原標　　疋　　　三·三○○　　三·二○○十二支紅大班棉紗　包　一五二·○○○　一四四·五○○十六支水月棉紗　　包　一六四·○○○　一六○·○○○十六支寳鼎棉紗　　包　一六八·○○○　一六三·○○○平松Ａ２３絨線　　磅　　　三·一二五　　三·一二五芝川ＰＡ１１３絨線磅　　　二·二二五　　二·二二五通州棉花　　　　　包　三三·○○○　　三三·二五○上等白廠經　　　擔一一五○·○○○一二七○·○○○中等白廠經　　　擔一一八○·○○○一二○○·○○○下等白廠經　　　擔　九六○·○○○　九九○·○○○九江苧蔴　　　　　擔　　一八·五○○　　一九·五○○　　五金類 
日立紫銅錠　　　　擔　　二二·五○○　　二三·○○○粗細黄銅條　　　　擔　　三三·○○○　　三三·○○○徑二吩至一吋竹節鋼條擔　一○·○○○　　一○·○○○長一吋至六吋花　釘桶　　一○·○○○　　一○·○○○ＢＨＰ澳州青鉛條　擔　　　九·七五○　　　九·○○○九十磅馬口鐵片　　箱　　　九·四○○　　　九·五○○九號及十號白鉛皮　擔　　一七·五○○　　一七·○○○徑四吩至一吋二吩孟林元鋼擔六·五○○　　　六·五○○湖南　　　　　　　噸　一二五·○○○　一三○·○○○漢冾萍生鐵塊　　　噸　　四八·○○○　　四八·○○○　　燃料類 
頭號杵島塊煤　　　噸　　一五·○○○　　一五·二五○頭號金田統煤　　　噸　　一○·○○○　　一○·○○○頭號紅　　　　　　噸　　一○·五○○　　一○·五○○頭號開平火車塊煤　噸　　一二·○○○　　一二·○○○二號并經統煤　　　噸　　一一·○○○　　一一·○○○頭號開平屑　　　　噸　　　八·五○○　　　八·五○○頭號梅溪和炭　　　擔　　　○·五八二　　　○·五八二柴　　　　　　五十捆　　　○·七二八　　　○·七二九船牌洋燭（十二兩）箱　　　三·七○九　　　三·七○九魚牌火油　　　　　箱　　　三·九六七　　　三·九六四老牌火油　　　　　箱　　　三·九六七　　　三·九六四漁樵火柴　　　　　箱　　二九·五○○　　二九·五○○　龍火柴　　　　　箱　　一一·二五○　　一一·二五○　　建築材料類 
３６Ｘ２４美　玻璃片　　箱　一四·二五○　　一四·二五○３６Ｘ２４日本玻璃片　　箱　一三·七五○　　一三·七五○８至１５呎方料花旗松千方呎　八○·○○○　　八○·○○○東洋白松　　　　　　千方呎　五○·○○○　　五○·○○○方科邏邏柚木　　　　千方呎一九五·○○○　一九五·○○○長十六呎以内新加坡梗白板千方呎七三·○○○　七三·○○○　牌漆油　　　　　　　　桶　　五·五○○　　　五·五○○Ａ字漆油　　　　　　　　桶　　八·五○○　　　八·五○○海風水門汀　　　　　　　桶　　三·五五○　　　三·五五○啓新水門汀　　　　　　　桶　　四·六五○　　　四·四○○開平火磗　　　　　　　千槐　七九·五○○　　七九·○○○天津空心磗　　　　　　千塊　五九·○○○　　五八·○○○天津紅瓦　　　　　　　千張　五九·○○○　　五八·○○○頭號老式中國瓦　　　　萬張　三二·七三七　　三二·七二五　　工業用品類 
硫酸（四十度）　　　　　箱　　七·二七五　　　七·二七四阿摩尼亞（中等）　　　　噸　二○一·九○六　二○一·八五三淡輕四綠（中等）　　　　箱　　二五·四六二　　二五·五六四太陽牌漂白粉（中等）　　箱　　　六·六○○　　　六·六○○鹽硝　　　　　　　　　百磅　　三二·○一○　　三二·○○五燒碱（中等）　　　　　　擔　　　七·二五○　　　七·二五○泡花碱（凈）　　　　　　筒　　三五·○○○　　三五·○○○　鐵衰奶　　　　　　　　箱　　七七·○○○　　七七·○○○硼酸粉　　　　　　　　　筒　　六二·○○○　　六二·○○○硫黄（棒狀）　　　　　　筒　　一五·○○○　　一五·○○○雙鴨直接朱紅　　　　　　斤　　　二·二○○　　　二·二○○和合直接淡黄　　　　　　斤　　　七·○○○　　　六·五○○白水灘直接靛藍　　　　　斤　　　三·四○○　　　三·四○○福壽硫化元色　　　　　　擔　　四八·○○○　　四三·○○○福壽硫化潮藍　　　　　　擔　一八○·○○○　一六○·○○○福壽硫化軍衣黄　　　　　擔　　六○·○○○　　五五·○○○飛馬鹽基性洋綠　　　　　磅　　　五·二○○　　　五·○○○和合酸性硃紅　　　　　　磅　　　一·四○○　　　一·三○○得利鹽基性米黄　　　　　磅　　　五·四○○　　　五·二○○　　其他物品類 
２５Ｘ４７　美國有光紙　令　　　　二·三○　　　二·三五○２５Ｘ４７　日本有光紙　令　　　　二·二五○　　二·二五○３１Ｘ４３　美國報紙　　令　　　　四·七○○　　四·八五○３１Ｘ４３　日本報紙　　令　　　　四·六○○　　四·七○○文成本連史　　　　　　　件　　　一一·三五○　一一·三○○柏半太　　　　　　　　　件　　　　七·三○○　　七·三○○美大仁毛邊　　　　　　　件　　　　九·一○○　　九·○○○美孚紅車油　　　　四十加倫　　　二三·○○○　二三·○○○亞細亞氣發油（五加倫）　桶　　　　四·○○○　　四·○○○１６雙人洋針　　　　　萬支　　　　　····　　　····１６手槍洋針　　　　　萬支　　　　三·○五○　　三·○五○一百二十塊祥茂肥皂　　　箱　　　　五·○一二　　五·○一二一百二十塊固本肥皂　　　箱　　　　四·三四六　　四·三四六三十生的蝙蝠牌花洋磁盆　打　　　　三·三二五　　三·三二五大瓶三星斧頭白蘭地　　　箱　　　二○·三九五　二○·三六七好時火酒　　　　　　　　箱　　　　七·五○○　　七·五○○五十支三砲臺香烟（普通）千支　　　六·八三八　　六·七六五五十支前門牌香烟（普通）千支　　　五·三八三　　五·四一九五百支大英牌香烟（普通）千支　　　三·二○一　　三·一六四十支老車牌香烟（普通）　千支　　　　····　　二·三六三淡克浦絲登烟絲　　　　　　磅　　　一·六三六　　一·六三六五十支大喜牌香烟（普烟）千支　　　八·一八四　　八·二一九五十支長城牌香烟（普通）千支　　　五·二七四　　五·三一○五百支雙喜牌香烟（普通）千支　　　二·九一○　　二·九○九五百支大吉牌香烟（普通）千支　　　二·二○九　　二·一○九洪江桐油　　　　　　　　　桶　　一二·二○○　一二·三○○ 
 
 
 

Page 23

 
 
   
 
 

Page 24

 
 
   
 
