# 1885 - 120 - 4904332

 

Page 1

 
 
[經藝淵海例言]  
　　邊孝先儲將腹笥江文通燦到筆花儒者握管屬文空疏寒儉爲世所譏而經藝爲尤甚試觀近科鄕會墨之中式者大都五光十色炳炳麟麟盡能事而蔚巨觀經藝之菁英乃大洩焉僕心好之而徧覽坊刻陋劣不堪寓目爰於客夏廣蒐佳著凡先輩房行名家課藝以及京邸直省諸友聞訊而投贈者積有卷軸嚴定去取又查各經中之可以命題而前人未經涉筆者出資倩名手分題補作其除淘汰不計外共得文一萬篇交點石齋縮印成帙將次竣工爲錄例言以告同志一名曰時文必尚入時經文尤非時不可是編所采雅合風會凡簡淡高古之文概從割愛而坊刻之濫竽充數了然無味者更無一字闌入求當於時而已一經藝所以覘才華沈博絶麗斯爲正宗是編專取考据精核據引宏通故字數有多至八九百者開拓心胸讓者快之一佳文旣夥去取綦難是編一題至多不逾二四首然必各備一格或訓詁體或騷選體務取書卷詞華並擅其勝故無疉床架屋之弊一五經旣分選文亦必相稱畸輕畸重殊欠精當是編銖兩悉稱每經約二千萹多則酌删少則補作熊肥蛤瘦之譏吾知免矣一是選經飽學家反復校勘奇字奥句訂定無訛初不敢草率從事貽誤當世盡區區之心而已一是編專倩精於書法者工楷寫眞前後一律每頁八萹紙張潔白字跡後黑裝訂亦極精雅表專統觀歎爲僅見以上例言從原書錄出先行佈告蓋恐壟斷之徒魚目　砆雜投欺世購者辨别不精勢必重貽後悔所願海内君子於購辨是書時詳加審視勿被所蒙訂於四月初出書如願躉售速來點石齋面議此佈 
[三十七號畫報出售] Z>申報館主人啓 
　　本埠六馬路仁濟善堂籌欵煮粥以餉貧民旣於常例議停之後如賑四十餘日而又苦口婆心以兾繼起有人爲民請命存心抑何仁慈也故亟　之以爲有力者勸其報之首之畫譜一爲龍山落帽圖一擬歐陽子秋聲賦意圖俱係任君伯年所繒氣象高古魄力沈雄廻非甜俗家所能彷彿准於十六日出售畫報仍然九圖後附淞隠漫錄一則閱者鑒之此布 
[請繳第二批古今圖書集成股銀] Z>申報舘點石齋主人啓 
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齋人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收撥統限於三月廿九日以前一律交清切勿遲延悮工是所禱盼再此書初議共印一千五百部嗣以各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此書亦身本重大遂仍印一千五百部以符原議合併附聞　 
[論中國不撤邊防之善] Z>杞憂過甚人來稿　 
　　前者伏讀電傳上諭略謂法人狡詐今雖請和但邊防不可稍弛且宜格外加嚴等因說者或以爲慮之不免太過而不知此正睿謨宏遠聖慮深長有獨操之宸算焉蓋法雖素稱歐洲大國而信義二字似不及他國前者諒山敗盟言者各執一說有謂法人實有意挑釁有謂華官亦不善辦理路途遥隔不能深知其詳姑置勿論去年法使巴特納在上海與曾爵帥商議和約正在衣冠玉帛往復互商尚未定奪之時而法兵船卽乘此機會駛入馬江大肆毒焰或謂中國不知防範悮墮術中而不知我堂堂中國素以信義爲重决不肯以逆億之見薄待遠人此正見中國如天之量卽不幸而悮中奸計於日月何傷乎而法以歐洲大國不能以堂堂之陣正正之旗與我華軍相見於海疆徒逞其詭譎小智以求一時之僥倖不顧失大信於天下此法之所以爲法不特中國人笑之駡之卽他國人亦莫不羞之憤之此一舉也在法人以爲得計而泰西各國皆大有不然之意觀於西報所論各西國皆引此事爲歐洲之大辱此而猶以法人之言爲可信則亦傎矣今兹和約雖已開議然究未知所議若何何時而可以定局三月十三日爲開議之始前接津友來信聞有不甚融洽之說彼此各待朝命然後再議昨又接津沽電報謂二十一日復行會商如天之福或者中法兩國各不失大體議約可以有成然我中國優容之度則已有可見者如金君登幹在巴黎京城所簽名之約欵具末條卽云中國粮米須俟詳約定後再行啓運而法國兵船則但令勿得進口於是法人不自知其旣有停戰及撤兵之期而不卽如期撤退之爲失信而反龎然自大恣意苛求如日前平安火船爲法兵船所拘其船中所載之兵見法兵上船拘拿有跳入水中以圖遁者爲法兵開鎗繫斃十三人此何說也兩國相争兵刃互舉在陣雲砲霧之中雖血肉紛飛不敢稍怯再接再厲十盪十决乃爲大勇乃爲神武若敵人旣棄甲而逃而追而殺之卽爲無勇而况平安火船所載之兵本未嘗預備對壘祇以見法兵上船搜查紛紛鳬水而逸法人乃自恃其鎗彈之利以一奮其神威舉極靈極快之鎗以擊以泳以游之卒以是爲天下無敵是其可醜當更逾於馬江之役十倍且已在停戰期内卽曰兵士軍裝尚不准載運則亦不過扣留其船與械而已又動殺機何爲者法人殘暴無理如此其極而猶得附於大國之列不亦覥顔乎近日上海甬江輪船雖已通行然日前寍友來信則謂法人見商船經過猶復肆意搜查此又何故且金君登幹在巴黎所簽之約明言法兵船不得駛入口内而前者法副提督利士卑士欲會浙江提憲居然鼓輪而進幸而提憲智珠在握成竹在胸不墮其算而彼乃廢然而返否則恐又不免爲馬江之續盖其狡詐之性誠有如天語所云者一之已甚其可再乎第吾思法國旣素稱大國久號雄武則亦何爲而别無良策以運籌而决勝摧銳而攻堅而徒恃其譎詐之術一再失信而不以爲恥殊不可解假如浙江提憲爲其所愚竟聽其鼓輪進口而彼以爲得計卽仍其偷攻馬江之改智一舉而鎭海口岸爲其所得各西國視之其果以法人爲雄武而皆頫首以相服耶抑以爲歐洲之所謂大國者其戰勝攻取之長策足以懾服乎羣雄者胥不外乎此耶吾有以知其必不然矣雖然在他人視之固以此等舉動雖倖而獲勝其恥亦有西江莫洗者而在法人則習慣已成自然殊不自覺其可恥然則及此戰事初停詳約未定之日中國　處邊防所當愼而又愼嚴益加嚴時時刻刻偵探備禦勿使有絲毫罅漏爲彼所乘乃爲有備無患之上策所願各口統兵大員凛遵諭旨母少懈弛庶有以固疆圉而靖敵氛也夫 
 
 

Page 2

 
 
[上諭恭錄] 　 
　　三月十四日奉上諭上年恭遇慈禧端佑康頣昭豫莊誠皇太后五旬萬壽迭經降旨覃敷闓澤兹據兵部及金順等查明領隊大臣果權等老親均年逾八秩祿養承觀矣宜一體施恩伊犁錫伯營領隊大臣果權之母張氏四川重慶鎭總兵田在田之母周氏福建汀州鎭總兵李占春之母馬氏甘肅洮岷營副將陳元萼之父陳廷堦貴州上江協副將王廷喜之母劉氏着各賞給御書匾額一面紫檀三廂玉如意一柄小卷江綢袍褂料二件小卷八絲縀袍褂料二件伊犂鎭總兵劉宏發之父劉光奎母喻氏着賞給御書匾額一面紫檀三廂玉如意各一柄小卷江綢袍褂料各二件小卷八絲縀袍褂料各二件河南荆子關副將李家昌之父李承德母蔣氏着賞給御書匾額一面紫檀三廂圡如意各一柄小卷江綢袍褂料各二件小卷八絲縀袍褂料各二件用示綿類推恩至意欽此○十五日奉上諭陳士杰奏故員虧短交代銀兩延不完解請革職查抄偹抵一摺山東已故萊陽縣知縣王朝宗觀城縣知縣周騏前在各該縣任内虧短交代銀兩爲數甚鉅屢輕勒限嚴催迄未完解實屬玩延王朝宗周騏均着卽行革職所有該故員任所寓所資財嚴密查抄備抵並着咨行順天府府尹浙江巡撫將各該故員原籍家産一併查封備抵餘着照所議辦理該部知道欽此 
[議和述要] 　 
　　中法議和各事本館已屢登不一登兹聞和約雖未定局然已漸有端倪大略照前訂草約五條外續增數條一係在雲南蒙自縣通商一係畫定越南疆界曉諭臣民不相干涉此兩欵日前已由金登幹君在巴黎斯城畫押其未畫押前先電咨總署核定施行所以必由金登幹介紹者因中法失和後我國出使英法大臣卽專駐英京不向巴黎駐節故于二月初九日由金君代爲畫押也至十二十三二日華軍卽將諒山克復法人損兵折將轍亂旂靡然木已成舟至此亦不能反悔矣並聞蒙自通商一節尚在前訂草約五條包括之中惟大張曉諭畫界分疆碍難着筆故樞臣於該件尚費躊躇云 
[煤船失火] 　 
　　有輪船名美利恩西亞係英國租以裝煤以便兵船所用者泊於見沙嘴煤已裝齊至三月十五日忽然失火赶卽報警海巡水龍及巡捕水龍與該船自備之龍吸水灌救旋卽撲滅而煤已有被燬者幸報警神速故得獲救否則全船灰燼矣 
[商船受驚] 　 
　　香港西字報言有輪船名盖黎斯北祿克前赴廣東省城日暮將進口岸砲臺上悮認法船放砲攻擊開至三四十砲幸未命中盖先時該船進口並未停輪砲臺上高扯旗燈則又悮懸他號燈而非請其停輪之燈號該船見之仍鼓輪直進迨砲臺自知悮升燈號急爲改換該船乃停而數十砲已虚發猶幸未傷該船否則又將惹禍矣 
[俄船續聞] 　 
　　前報言俄國大鐡甲船行至新加坡小有損傷繼而欲裝煤修理新埠不許等語兹閱印度新聞紙知傳聞尚有訛誤盖該船以三月初四至新埠機器忽然損壞其船食水二丈六尺而新加坡之船廠僅能容吃水二丈之船故不能爲之修理迨初五日乃由　蘭國輪船拖該船至噶喇巴地方以便修治云 
[情殷効用]  
　　近因英俄有齟齬之事英國水手中之失業者皆有躍躍欲試之意咸往英水師兵船上問訊情願投充効用刻聞兵船之哨弁已發電報禀命於水師提督俟有覆電再定去留也 
[靈輀抵港]  
　　英國前任駐華欽使巴夏禮之靈輀由太古公司案鉛希斯輪船載赴香港此已列報兹聞靈輀已於本月十三日安抵香港其時香港督署及各國領事署各砲臺各兵船上均下半旗以誌哀悼砲臺兵船又放炮相迎喪儀極爲烜赫靈輀卽由香港載回英國云 
[生入玉關]  
　　去冬法人封禁臺灣南北港口凡内地商船過臺被其拘掠者不知凡幾有將船貨焚燬者有將人船扣留者且有殺其人而劫其貨者慘酷殘忍實爲神人之所同憤現以和議有成法水師提督孤拔下令將去嵗所擄商船人民概行釋放十五日有裕源商船放回厦門船中五十四人咸慶生還據云被擄時法人將船中之人分派各兵船上做工如使牛馬時加鞭撻幾不知有生人之趣今因法兵船將開回本國故將所掠華人釋放惟水手之派在别船者仍未放回五十四人中惟四人係舵工其餘均係深户航江泉州汕頭等處搭客間關跋涉復返家山父母昆弟見之不知若何歡慰丁令威化鶴歸來時當有此景象 
[局員謝世]  
　　現辦杭州電報事務張旣畊貳尹書田自開局以來計逾兩載勤能精細條理秩然兼以省會電局公務繁重上有大僚之督責下有官商之酬應欲面面俱圓一無疏失殊非易易自去年中法有事直省軍務要報悉由電逹責任之重非糈臺械局所可同年而語　尹年未强仕體素羸弱至今春力漸不支遂於本月十八日因疾去世以死勤事其二尹之謂乎 
[高麗民變]  
　　日本西字日報云刻接高麗漢城來信謂西歴四月初五日京中人心惶惶巷尾街頭無不竊竊私語急爲探訪始知距京城三十里京畿道中首府驪州人民騷動警報到京以致民情擾攘盖驪州前牧洪萬植係洪英植之兄在任時釐定田租每一給地納韓銀一十七兩垂之永遠小民樂於輸將不料去冬京城變起洪英植伏誅後其弟亦被株連繼其任者爲金永惪金氏世爲貴胄權勢尊崇到任後信用書辦李補吾恃寵弄權務飽慾壑所徵之額倍於從前小民如敢抗違卽將家産籍　以致農民咸抱不平千百成羣圍住州廳聲言拿李李聞信避至一里外之前判書閔泳緯公舘民等遂鬧至補吾之弟某處不由理說枉至州衙前拳脚交加立時擊殺復追蹤至閔判書第迫令將李獻出閔判書親出勸諭反持瓦礫羣抛後更一擁入府拖出補吾立卽毆斃一哄而散刻又到處煽動勢甚披猖飛報至京上下震動當經閔判書之子肯植孫丙奭等據實奏聞韓干派親軍五百名前往彈壓想烏合亂民不難卽時鎭定也 
[京華塗說]  
　　吏部招考謄錄一事迭登日報現經吏部出示所有考試漢謄錄已由本部於三月十五日奏　派閱卷大臣十六日考試 
所有投遞印結到部之順天監生瞿世珪等務於是日黎明前赴貢院聽候點名領卷入場考試查考試漢謄錄向在冬時此次遲延至今實因投考各員未卽時投結故也○太常寺咨行八旗各營謂現因堂子出有六品官一缺應由各旗營于藍翎長領催護軍前鋒親軍恩騎尉及廢員中擇其老成持重父母已殁者保送一二人務於文到後五日内造具年歳履歴滿漢印册咨送本寺以便選擇查堂子六品官例食文職六品京俸不准弔喪故椿萱具慶之人不克入此選也○京官張某帶領家丁由東便門外購得活螺螄六大簍挑赴西安門内御河橋放生有好事者詢其顚末據云因母惠眼疾默禱病俞買物放生今故特來了願也然三海魚户甚多雖經官給月餉而仍竟日乘船藉捕魚爲入欵恐今日放諸波中明日仍登諸爼上矣誠何益哉○值年旗咨取信炮章京二員行文八旗各營應於驍騎校護軍校親軍校前鋒校内外鳥鎗護車校尉步軍校京城巡捕五營之滿洲蒙古漢軍把總各保送二三員造具出身履歴清册卽日咨送到旗以便奏請欽派大員揀選查信砲章京例於禁城西北海内小白塔地方值班卽俗所謂白塔章京也其信砲外尙有烽火墩亦該章京所司○常某向住定安門内簫家胡同專以穿札破的之藝傳授各徒挽强命中說者皆以養由其再世目之本月初四日午後帶領門人赴該胡同内靈官廟大院演習步射正在奮力持弓適有清某出外閒遊走至箭擋之後忽一矢由箭擋逸出中厥腿大呼一聲昏倒在地當急將箭拔出而已鮮血淋漓無異桃花帶雨矣救醒後令徒抬送伊家延醫餽 
 
 

Page 3

 
 
藥詎受傷已重延至晚上鼍鼓初交遽爾斃命家屬飛至廂黄旗官廳呈報地面官派兵立將常某及徒拘獲解送步軍統領衙門懲辦云○本月初六日内廷廣儲司内銀庫兌收長蘆鹽院委解生息銀六百兩收庫後隨卽繕給回批查此項銀兩係給内廷各門殿值班兵丁津貼之欵 
[囤販站籠]  
　　漢鎭五方雜處奸匪拐賣時有所聞然苟無窩囤之家則拐販者猶易敗露昔歳經大憲盡法窮治站斃多名拐匪囤匪稍知歛戢近又日久玩牛漸萌故智本月初旬縣捕偵知孝感人李姓拐得一姑子至漢投廣益橋某姓囤户出售因卽糾衆前往拘得男婦囤拐等犯五名口送縣　錄供招通詳各憲十一日道憲飭提案中各犯研訊無寃先將李玉秀一名發四官殿前站籠治死並派營勇數十名在旁看守是日午後發站至黄昏卽已氣絶次晨委禮督司謝君相騐飭埋其餘各犯尙當分别究辦云 
[兵船過境]  
　　九江於日内到有新勇兩營乘民船數十艘由漢臯駛至統領李某詣道轅拜會嵩觀察討闗觀察卽飭委員司事等下河照常丈量核算載入報銷項下聞該營將發往福建差遣者 
[槜李雜聞]  
　　前日黎明時盛澤鎭中巿糖食店失火烈燄横飛水龍開警馳救乃以街道狹窄頗難用力風不甚狂延燒門面五六間旋卽撲滅人口亦無傷云○前報盛澤鎭綢機坊遇盜一節兹悉坊主係吳姓至秀水縣捕役所獲營中盜犯因在新塍鎭某當内質絲綢爲當中人窺破遂致獲案也○嘉興漕米前經停收王邑尊近念四鄕將有蠶事遂牌示於初十日起開收三日一限至十八日爲止并飭差保傳諭各糧户務須掃數清完以免推入南糧至秀水漕米早經各糧户運到寄倉以俟騐收 
[虎林賸語]  
　　每年三四月間柏署例行秋錄大典闔省中除温處兩府由道憲錄審外其餘九府人犯皆須解省静候撫院過堂然後發回各屬現因爲期已近各府州縣之解犯來省者絡繹不絶一錢兩縣寄監之犯日有數起縣署左右前後添撥營兵紥營防守楊方兩廉捕每晚必親自收封不敢懈怠其秋審日期則現已出詳須待撫院批准舉行也○菜市橋之東城講舍爲前太守薛慰農先生所創卽孝慈奄舊址也菴中産業甚多以衆尼不守清規經太守訪拿後改爲講舍收香火資以資膏火歸杭府及仁錢兩縣按月輪課迄今已廿餘年肄業者極臻其盛今春先生歸道山都人土多有聞而感泣者現衆紳士集議於講舍中供先生栗主爲諸弟子春秋私祭之所他時酹酒招魂想先生靈兮歸來殊不　 
勝化鶴重來之感也猶記先生辭官後馬端愍公聘請主崇文書院講席曾自撰對聨云講席重名山與諸君夏屋同居豈徒月夕花晨艤棹湖濵聨社會抽帆離宦海笑太守春婆一夢贏得　鞋桐帽扶筇花下聽書聲杭人至今猶樂誦之 
[淞口近事]  
　　吳淞駐紥防營兵勇雲集雖派委員巡查每有顧此矢彼之之慮近經營務處朱觀察委周君詠棠總巡聞周君曩曾隨勦赭宼有功歴保花翎儘先副將辦事認眞聞者皆不寒而慄○防營某統領近與某管帶有隙遂撤其差使另委某君接管各勇以某管帶無故衱撤羣相譁噪適早員赴營視事各勇遂將營門緊閉不許其入一面具禀攀留某管帶未知大帥若何處置也 
[牛屠解省]  
　　臬憲委員坐提牛屠老五卽張老五一事早經列入報中前日下午臬委張君飭備民船二艘均用小火輪船拖帶將張及原告南匯縣人王某一併帶蘇上海縣莫邑尊亦卽備文派差趙祥等三名沿途押解云 
[舉行花會]  
　　本月二十四五六三日本城邑廟豫園内循例舉行蘭花會想届時蕙質檀心紛羅几席衣香扇影當不减永和修褉時也 
[撈洋報局]  
　　流雲小火輪船失事後由救生輪船撈獲銀洋一節本報早已錄登前日忽目陳家嘴左近入某甲赴救生局報稱該處鄕民十餘人在失事處撈得英洋六百元藏匿不報我恐日後被累因卽來局禀明局員姚君隨許賞給英洋四十元惟須著卽開明經撈人名姓以便根究云 
[幾至成災]  
　　前晚八點鐘時本城太平街某薙髮店所掛火油燈繩忽中斷燈墜地上卽刻漫延烟燄迷漫不可嚮邇辛店主急取棉衣掩滅不致成災云 
[分認賠洋]  
　　前報列恒和祥零兌錢莊主許栗揚控其店夥夏畢愚失去大小洋共一百十二元一案翁太守傳夏交保出外料理昨夏偕荐保人張仁奎投案遞禀翁太守閱竟着許暫退出謂夏張兩人曰爾等做生意人自不小心以致銀錢失悮自應照數賠償今着許認虧一半一半着店夥認賠張稱洋元實係被竊何得誣人串通舞弊生意人聲名爲重求請明鑒太守謂因伊無端妄指故罰伊自認一半汝作保人理應從中調處豈可偏袒阻撓遂着將許傳進斥以偌大年紀何尚不知道理隨意混指好人現失洋一百十二元東夥可各認一半許唯唯遵命夏稱身爲小夥計實情無力賠償求請核减太守謂業已减半斷償何可再行核减看將夏仍交原保措辦洋元張亦着交保出外 
[研訊竊米]  
　　昨報列湖北人至乾豐米鋪購米乘間圖竊一案翁太守昨晨臨捕房時着提在押之四人復加研詰先據張林學供甫到申江夫有住處太守間何事到滬抑思由滬回籍答稱由籍擕椀兩担至蘇銷售後迤邐從七寶鎭來申找尋吳起發詎吳蹤跡全無因思買米回去太守謂爾旣無住處又無舗陳友人亦未尋到鍋灶俱無購　二元之米何所用之其中定有别情爾若照直供明當予開釋張林學尚未開言張永奎卽在旁插嘴教供太守喝令掌頰二十下再爲詰問依舊游移且又有王喜亭從旁插嘴太守亦着掌頰二十下隨着將三人帶進復詰取米之鄭永芳當張林學起身之際信口喃喃暗將口供教鄭太守窺破亦着將張掌頰二十下押進後鄭永芳供我在蘇挑賣湯水圓伊等三人至蘇賣椀暫住閶門朱姓家有椀兩担沿途喚賣行至朱家角卽　賣完遂趁船至七寶然後來滬欲尋吳起發我因吳欠洋五元擬向索取伊等卽合我同來並無别故太守謂爾現擬何往答稱仍由七寶回去太守謂空身行路豈不輕便何以必欲携米七八斗顯見此　必有窩頓之處不責焉肯招承隨喝掌頰四十下仍無實在口供太守隨着將鄭另行管押再爲研訊 
[停車肇事]  
　　英刑司署辦公西人某乘坐馬車至泥城外跑馬廳附近訪友旣至將馬車停放外邊印度巡捕見之以其停車碍路喝令移開致與馬夫沈阿雲争毆經人勸散後沈訴之洋東卽投刑司控告印捕不應擅自毆人刑司准詞示期今晨傳訊印捕禀知捕頭先投英會審公廨黃太守於昨晨傳沈到案會同翟副領事庭訊七十五號印捕禀稱是日午後在跑馬廳一帶梭巡見有馬車三輛排停路左其外邊一輛有碍路途因令沈移向一旁沈高坐車中置之不理小的將其馬匹拉開沈卽高聲言此係西署中之馬車誰敢來拉且執馬鞭回小的毆擊小的正欲奪取馬鞭適其東人出來捕頭及三道頭西捕亦到遂將馬鞭輾轉交還其洋東沈供是日停車路旁忽有黑面紅包頭之西捕前來驅逐小的回伊東家在内囑我在此伺候不得私移詎西捕卽將我馬匹拉開我言馬見紅色心中害怕設或跳躍顛簸損壞馬車爾肯賠償乎西捕置之不理反又將我馬鞭奪下連毆我旋又扭我下車致被拉碎衣服及東人聞聲奔出伊始將馬鞭交與東人小的並未毆伊斯時中西人眼見者甚多可請查間三道頭英捕禀稱見沈手持馬鞭毆打印捕後始奪下交我我隨交與捕頭由捕頭給還洋東鉛捕頭所禀略同另有馬夫張阿奎上堂稱是日小的亦送洋東至是處小的所駕馬車與沈車同停一處惟我在裏面沈在外邊因伺候洋東出來不能任意極動印捕回沈操印語沈 
 
 

Page 4

 
 
操英語回告情形然該印捕却不諳英語以致言語不通彼此争執印捕遂先奪鞭　沈另有一西人稱是日路經該處確見印捕奪鞭擊沈後始將鞭交還沈之東人沈之東人稱是時我聞聲奔出中西人皆言巡捕毆打馬夫太守與翟君一再商量謂沈停車碍路原屬不是印捕喝移　有攸歸惟争毆一節兩造雖均有見証然皆各執一詞今姑照沈不應停車碍路干違租界章程例先罰銀洋一元撥充醫院經費再着兩造及各見証人同投英刑司署候訊 
[盜無實供]  
　　鉛捕頭禀稱小禮查西酒店被盜刧後經眼線楊勤指獲湖南人李德勝確係案中眞犯爲特解案請懲楊稱原藉湖南人由捕房雇爲眼線旋見李形跡可疑與之作伴閒談乘間探間西酒店盜刦之事據言是張華山等爲首伊亦與謀及拘至捕房反不承認李供湖南人向在吳淞某姓薙髮鋪爲夥今已辭歇來滬探友突遇楊勤卽遭拘押並未說過張華山爲首同我行刧西酒店等情乞恩明察黃太守商之翟副領事謂此係盜案理合移請上海縣訊供辦理翟君然之隨飭將李楊二人備文一并送縣莫邑尊接奉來文旋卽升堂捷訊先據包探秦少卿禀稱本月十七晚本邑周家浦西小禮查飯店被刧後報由捕房查緝前日忽有楊勤卽楊阿全至捕房報稱是案係何爲營勇之張華山所爲捕頭詢其因何得悉據稱由張之友人李德勝述及請赴吳淞拘李解案明訊卽知捕頭聞報卽派小的帶夥前住詳查杳無蹤並前日楊又信致捕房稱李現在江灣經伊軋住可卽速往拘拿捕頭遂又派西包探麥根偕小的前往將李拘獲連楊一併帶回捕房今晨解送公堂訊問李無確供因之移送案下李供湖南人向在吳淞鎭爲薙髮匠借寓友人小烟舘中素來安分營生與張並不相識楊供李在吳淞時明明向我說禮查飯店一案係伊友華山所爲小的因卽投報捕房又誘伊至江灣隨卽信致捕頭派捕前來拿獲邑尊提李上堂對質仍稱與張素不相識實係　認邑尊諭楊李二人退出傳秦上堂諭以據李之行刧並無証據可否將楊李兩人仍行帶回候查訊明確再行核辦秦稱李旣解送案下請暫收押楊請發回以憑根究邑尊准將楊交秦帶回李管押候核 
[英界公堂瑣案]  
　　李桂泉訴稱日前失竊翡翠般指及金飾等件昨見王子銘手持原贓求售因將人贓交捕送案土供現在洋藥局辦事有寄母　陳氏在李家教習針黹因與李相識李曾將金翠各物託我寄母向二娘娘之姊妹處抵洋七十元延久不贖遂交找寄母轉託我變價歸債我正在託人求售詎李竟妄指爲贓將我交捕現我已知照寄母投質矣干陳氏供與王同李又稱並無將金翠託人抵洋之事况各物值洋百餘元黃太守飭將起案各件檢送李家王交保出外俟查明是否先將金翠抵押然後變價歸償再有候示○陸慶訴稱向雇朱紀坤做工現已辭歇詎朱藉我欠付工資爲詞前來兇擾致我左腿受傷二處其實我並未欠伊工資朱供實被欠我工資七百餘文向索争毆以致悮傷伊腿黃太守騐得陸受傷屬實判朱管押一月期满後笞責百板開釋如果拖欠工資可央薦人向索○土春金訴稱與十阿大同做小工昨因細故口角致被毆傷頭顱阿大供稱實因争先吃飯與之口角伊卽自己碰傷砌詞誣我太守騐得土頭顱略受微傷飲將阿大押候過堂笞責百板以儆 
[蘇省撫轅抄]  
　　三月十九日候補布理問周玉禀知奉委兼辨南路夏防差縣丞錢文瀾銷松滬貸捐局差候補府知事何墩從九桐彬丁憲顔陳彤華均禀知奉委接辦閶胥門外夏防差陶瑞徵闋禀到未入嚴鎬禀知奉委按辦閶胥門外夏防水巡差○二十日縣丞劉華貴禀知奉飭派蘇差委○二十一日委署吳江縣陳炳泰禀辭赴任縣丞范京賢謝委署上海縣縣丞事 
[省撫轅抄]  
　　三月十六日前太平縣賀允璠禀銷硝磺差專丁禀知奉提憲留營差遣府照磨龔栻中禀知厘捐局委雙門厘卡差叩謝司獄俞贊交知縣丞趙承鉞到差俱禀知管理行臺差天目巡檢束鵬翥禀知藩司飭知赴任叩謝○十七日蔣德璜禀知防軍局委赴湖南查硝璜價值差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海外交兵]  
　　東萬律地在南洋荷蘭屬埔坤甸之内山相距約三日水程其全境卽輿圖所載之婆羅洲也東萬律一帶地方乃中國粤東嘉應之羅姓率衆墾闢而有者自成部落相傳百有餘年統位紹承儼然如國蓋羅亦人傑也及後荷蘭佔有坤甸海口華人爲東境之主者乃與立各不相擾之約數十年來亦頗相安至去嵗主其地者劉君薨於位傳紹之時荷忽毁約圖吞乘喪入境以致華人義憤興戎起與荷戰當開釁之初阞報曾經錄報兹以日久未接音信正不知其鹿死誰手也近日接到彼境局外旁觀客有自號爲山人者寄逹了緣子一函内述華荷戰事甚詳特錄以供衆覽來函云承問東萬律内山一事現今華已敗北避入深山不可挽回矣揆其致敗之由一則劉公薨後繼位者誤聽荷人賺局許其屯兵境内勒繳軍裝一任遷香火踞公府迫印綬大事已去其半矣一則因境中新遭喪亂國無主謀赴義諸帥心志不一號令未肅以致人心散解不可遏止迨後東境華民復聚以與荷人從事者非圖復國乃因被荷兵四出截擾十分窘虐諸華民走投無路不得已相共避入内山於土人部落華人呼之朥子者卽穆拉油之别部朥子之王仁而好義憐華人之無辜被兵慨然讓地以居之而荷官命兵追踪相迫欲得華人而盡殺之朥王惡其殘義憤莫遏卽時下令集兵用助華人戰荷斯時華人僅一百餘名仗朥兵之勢起與荷兵死鬥每戰皆捷奪得何兵營壘兩座斬其兵士二百餘名荷軍中之哨官將弁被戮於陣前者七八名荷兵喪瞻不敢再迫其時大有克復全境之勢無奈其時華人糧餉不繼又無軍裝兼被漢奸所誤致使荷蘭援兵五六百名全入境中荷官又募用外山之土人千名到處放火焚掠民居以亂華人之軍心以致人心瓦解各念家室不戰而潰今已不知散往何處嗚呼大事已去夫何言哉假使當日繼位劉公者謀深慮遠不准荷蘭一兵一卒入境扼要而守内山天險生成荷縱有百萬之兵亦不得逾雷池半步也此庸人誤事於前其後義旗初舉之時主兵者果能號令嚴明知兵善戰則東坤界上河道之隘口朥朥地方唾手可得朥朥已得激勵將士順流而下直趨坤甸勢如破竹則濵海坤甸一帶非復荷蘭之有矣庸夫誤國一敗塗地金山銀穴頓資異族回首當年能不感慨係之此賈長沙之所以痛哭流涕者也刻下首舉義旗之某君尚在無恙以故荷兵不敢撤退全軍仍紥於東萬律境内中心惴惴未遑安處觀此情形卽華民不再出與爲難而荷人有鑒前車亦不敢遽有其地坐享其利也以上皆來函之所述者言詳事確足見荷兵之貪殘不武矣說見粤報 
[菩薩蠻題倉山舊主騎驢覓句圖卽求顧悮]  
　　清秋圖畫明如鏡天然照出詩人影冷眼笑人忙携將古錦囊不須風雪裏逸興隨雲起遮莫放懷歌夕陽驢背多　　光緒乙酉麟六十初度諸同人擬醵金爲介眉會竊惟慈母在堂不宜稱老秋成積歉尤愼糜財矧幼承先訓保家首務除奢長讀方書壽 
[世豈宜戕物謹陳素願概謝隆儀率草四章用資粲倘諸吟壇不吝珠玉隨賜和章則一紙之贈榮於百之錫矣]  
　　六十年華一鳥 
過漫依哨遍縱狂歌井閭兵燹青原在京洛風塵白髮多四海論交虚汐社麟少時益友如當湖顧訪溪顧尚之沈閬仙寶山蔣劍人當塗黃小田唐蔭齋星江黃小園同屬蔡梅茵熊露蕤葉湘秋金縵虹姜小枚雷約軒袁純甫蓮叔張蓧峯周荔軒賈雲階同邑丁慈水鍾際唐華約漁諸公師事者閭邱香　張嘯山兩夫子均歸道山尋書搜古散冬窩先君子竹虚府君喜購古刻藏書满家髮逆之難俱燬於火前身金粟留真果叢桂香中醉玉螺道光丙戍八月十二日夜漏三下母夫人康夢有僧入室自稱金粟庵　俄而分娩先君子呼曰僧徹𪿎後詩僧嘯隠師見之卽解迎笑師曰此兒有慧根君家麒麟也因易名曰麟世路風波閱苦辛告存無恙刧餘身雁行失伴嗟難聚麟兄弟大人今存其二鳥哺懷私愧未伸故里枌榆荒舊業小園菔芥茁新春頣生闡徹靈蘭旨可有心傳覓替人小縛書巢瞰碧池家風未改虎頭痴竹屏娱志欣留澤梅嶼圖眞爲釣詩麟先世秋宇公諱允貞由明李進士出知南陽府事頗著政績史相國可法常器　之致仕後結廬蝤溪琴書自娱創新意爲竹屏附以記詳見志乘麟少時嘗請郭桐川寫暗香疎影小像自題詞二闋用姜石帚原韵賜和者名作如林享帚濫登摩詰選荷又忝列霽雲師道光乙已麟蒙邑尊蕭春帆先生拔案元是年入泮同治丁卯秋闈麟由房師南篤庵先生薦售冷香吹庋芙蓉舘乞取船山筆一枝張嘯山先生評拙詩體近温李國朝與張船山太守芙蓉山舘相頡頑蹭蹬名塲强自寛毛錐今信悮儒冠宫臨磨蝎乖時慣藥製飛龍蛻濁難綺宴櫻桃虚給夢清齋苜蓿滯分餐庚辰科蒙挑教職補缺無期海山縹緲天風急一卷牙琴盡日看[  溪山隠芷卿顧麟呈稿]  
 
 

Page 10

 
 
   
 
 

Page 11

 
 
[光緒十一年三月十四日京報全錄]  
　　宫門抄○諭旨三道錄前○接續前稿○三月十四日工部鴻臚寺正白旂值日無引見○續昌謝授湖南按察使恩○吉慶謝授衡永郴梓道恩○奎明續假十日○逹崇阿安祥預備召見○召見軍機醇王逹崇阿安祥吉慶○接續前稿並聲明沙關委員程宗燦係奉巡撫批飭由道自行札委其餘均報明巡撫有案等語復據呈遞五關委員銜名及飭據署藩可申送淮北各釐卡委員銜名其中實無趙光縉黃惿亭沈德潤王曙蕃李楚橋卽李燮其人又王鳳儀吳洵吳燮和朱褆銘四員咨據署撫臣查覆與該道所供相符並據覆稱各該員是否任蘭生門生私人有無通同舞弊情事均無所聞又鳳陽五關委員銜名向不按年報部自無借填銜名之事等語查任蘭生所屬各員旣查無通同舞弊實據自未便斷爲私人更無論是否門生惟查安徽省城皖南各局卡委員均無候撰及他省候補人員本籍紳士而皖北委員用候選及他省候補人員本籍紳士計十有九人雖據該署撫咨覆安徽各關卡委員向無定竟究與省城皖南局卡辦理兩歧應由該署撫將皖北所委前項人員盡行飭撤嗣後各關口局卡委員慨用本省候補人員以昭畫一至病故已革知縣沈鐮曾否在定遠縣置有田房當咨署撫臣並札定遠縣知縣密查據查覆定遠縣境内實無沈鐮置買田地房屋自係確情又原叅所稱該關收稅一兩四五錢不過報部一錢凡各關徵稅均係上票報部則概用大票一節現經調取該關試辦以來歴年報銷底册正雜稅收放總簿各關口正雜欵旬月報三聨紅單存報各關口公費收支底簿正欵造存底册附欵收支簿各關口正附欵旬月報澈底清查逐欵推究其徵報確　並無縣殊並傳提稽核關務委員巡檢沈襄典史嚴如棠及已革稅書屠幼亭詳加　詰均稱委無别項收支底簿白屬可信至該關現在徵稅報部概用三聨紅單並無小票之處已於另欵查明聲叙又原叅所稱曩年關書嚴子雲將鳳陽關舞弊情形分欵禀揭填盖亳州委員陸潤華銜名鈐記申遞前兩江督臣沈葆楨請查究辦任蘭生至金陵寅緣消弭求知府桂中行商賄抽禀嗣查知嚴子雲私揭托人許銀派充委員並爲捐江西巡檢留弟在署充幕一節據任蘭生供稱光緒五年奉前兩江總督沈葆楨批發吏目陸潤華原禀飭查卽據陸潤華禀覆係他人填蓋鈐記申遞並非該吏目禀揭當飭鳳陽縣嚴密確查未經查得實在具禀之人並無至金陵消弭及商賄抽禀之事嚴子雲卽嚴寛係候選從九品並非關書於光緒四年三月間委令辦理營務處文案平日並無嫌恨後因察看其人舉動輕浮將其差使撤委嚴子雲自赴江西遊幕並無託人許銀及爲捐江西巡檢之事貝弟候選典史嚴如棠光緒三年委令帮同稽核紅單事宜月給薪水津貼銀十四兩至該吏目之禀是否嚴子雲　爲當時並無所聞不敢妄指陸潤華早經病故無從根究等語咨據兩江總督移送陸潤華禀揭原卷查卷内該吏目原禀及前督臣沈葆積前署督臣吳元炳先後飭查札稿具在則夤緣消弭商賄抽禀之事自可信其必無訊據嚴如棠供稱其兄嚴寛於光緒二年在淮城皖捐分局報捐候選從九品四年遊幕來皖鳳頴道委辦營務文案五年十一月撤委赴江西遊幕並無指捐江西巡檢之事陸潤華如何禀揭委不知情等語復咨據江西巡撫查覆江西現在實缺候補人員内並無從九嚴寛卽嚴子雲其人且嚴子雲報捐官職委辦文案伊弟嚴如棠委派差使核其年分均在關務經人禀揭之前原奏謂該道知嚴子雲私揭託人許銀派充委員並爲捐江西巡檢留伊弟充幕各情自係傳聞之誤至陸潤華禀揭究竟是否被人𪮝冒卷查該吏目具覆該道飭令指實禀内歴辦𪮝冒情形其禀揭關務一案核與投遞匿名揭帖無異惟究係何人𪮝冒當時旣未查出現在事隔數年該吏目且已病故無從質究又原叅所指該道素爲英翰信用裕祿任藩臬時早結該道爲暗援及升任巡撫私事常與密商該道刻意逢迎任情挾制厘稅弊端裕祿不敢過問代人求差求缺無不應允藩可盧士杰大不謂然而不能阻止該道遂權傾省爲所欲爲皖北州縣順則福之逆則禍之陽雖拒絶陋規陰則苞苴夜行如署毫州張樹　 
建署霍邱縣馮繼昌署鳳陽縣黃國城署阜陽縣陳晉署貴池縣陸延齡署天長縣嚴忠培署歙縣吳以敬署頴上縣劉籌署蕪湖縣鄒鍾俊署舒城縣王萬甡六安州劉宗海皆其同鄕至戚門生世誼署任年月最久卽劣跡昭著亦爲之緩頰於撫臣之前不令卸篆各節據任蘭生供稱前安徽巡撫裕祿係中熱河道升任安徽臬司該道向在皖北軍營當差素未謀面同官皖省始相認識裕祿升任皖撫遇事禀承厘稅兩端皆係恪遵前撫核定章程辦理並無任情挾制情事亦未爲人上書代求差缺張樹建等十員與該道均無親戚世誼及拜門等情惟前貴池縣知縣陸延齡係陸廼普族姪雖與該道姻親不在應行廻避之列等語臣等尚恐所供或難憑信復分别咨札署撫臣及司道府縣等據實查明聲覆據該署撫覆稱張樹建等各員署任或一二年或半年數月不等惟霍邱縣馮繼昌在任四載有餘前代理毫州張樹建在任三載有餘所以留署留代者因地方緊要各該員辦理尚稱妥恊一時驟難更易卽如署阜陽縣陳晉此次復行調署阜陽縣亦爲因地制宜起見均非任蘭生爲之緩頰訪察各該員在署任内亦均無劣蹟昭著之員歴年以來未聞前撫臣裕祿在藩臬任内有結交該道爲暗援升任巡撫私事常與密商以及該道逢迎挾制厘稅弊端不敢過問之事該道代人求缺求差一節逐細訪查並無實據未敢懸擬又該道權傾一省爲所欲爲皖北州縣順則福之逆則禍之陽雖拒絶陋規陰則苞苴夜行各節督同藩臬兩司逐加訪查均無其事至撫臣裕祿委派差缺均係按照例章署撫前午藩司任内與前撫臣和衷共濟遇事禀商並無大不謂然不能阻止之事各等語並據司道府縣申覆亦俱無異查同鄕至戚門生世諠同官一省原非例禁倘有朋惡確情雖無以上瓜葛亦係法所不容署撫臣盧士杰整頓全省吏治是其專責如果原叅各員素有劣蹟方甄别之不遑斷不能因此一查轉爲迴護前撫臣裕祿如果爲任蘭生所挾辦事用人該署撫素不心服更不能因此一查隠忍不言任蘭生如果權傾一省甚至苞苴夜行該署撫亦不能毫無所聞旣據查覆如前自無從别尋証佐原奏因叅任蘭生曁張樹建等十員遂牽及裕祿各情其爲傳聞失實固可不辯而明又原叅所稱頴州府通判任棠前在鳳陽辦理銀錢所關務報銷獘竇皆其一手巢縣柘皋巡檢任炳前署藩經歴兩年皆任蘭生服内堂叔　 
倚勢招摇聲名素穢任蘭生署臬司時任炳暫求交卸該道回鳳頴任次日藩司卽飭任炳回巡檢任候補知　彭祿與任蘭生同鄕至戚管理通省報銷局中委員書識概用私人並無候補人員報銷浮冒較甚雲南頴州府同知錢祿曾與任蘭生親戚丁艱並未回藉任蘭生又委辦淮北保甲服闋後以道員到省任蘭牛又禀留會辦保甲積穀事宜每年分巡各州縣朔望出入提鎭站班寅僚中目任蘭生爲二撫台錢祿曾爲二道台各節據任蘭生供稱任棠係江蘇丹徒縣人與該道同姓不宗籍貫已屬不同曾經委辦淮北厘局並未辦過關務任炳係該道無服族叔該道前署臬司時任炳奉藩司調省離任該道於九年十月十二日交卸臬篆二十五日動身回鳳當時任炳尚未奉檄彭祿係江蘇吳縣人其已故無服姪孫彭應箕係該道妹壻此外並無戚諠聞其於光緒六年十二月間奉前撫臣扎委會辦防軍報銷事宜錢祿曾係江蘇常熟縣人與該道並無戚誼其前辦頴州三里灣厘卡非該道所委光緒元年補頴州府同知後因丁艱回籍服闋後以道員到省該道以皖北地方伏莽未清所有保甲事宜急應整頓且值各屬勸辦積穀之時該道恐一人照顧不到禀請前撫臣札委錢祿曾會同辦理皖北保甲積穀事宜其分查各州縣保甲時並無僕從隊伍絡繹道旁騷擾之事朔望出入亦無提鎭站班情事等語咨據署撫臣覆稱通判任棠先後委辦淮北牙厘局銀錢所並茶厘賑務等差未聞有舞弊情事該員與任蘭生並不同宗巡檢任炳係任蘭牛無服族叔該道署理臬司卽將該巡檢調省離任並無倚勢招摇與通判任棠均無不職聲名知府彭祿之姪孫彭應箕係任蘭生妹婿彭祿辦理防軍報銷係專管稽核造册並非職司出納查尚無浮冒情弊該局委員書識均非彭祿私候補道錢祿曾先於同治三年由候選中書投效皖營歴保同知留省補缺後以道員用曾辦頴七三里灣厘卡光緒四年六月在頴知府同知任内聞訃丁　開缺回籍守制六年十二月　復遵例以道員到省該員與任蘭生並無戚誼光緒七年經任蘭生禀奉前撫臣裕祿札委該員會辦皖北各屬保甲　穀事宜均未聞有騷擾地方情事任蘭生朔望出入亦未間有提鎭站班之說查察寅僚中並無目任蘭生爲二撫台錢祿曾爲二道臺之事等語覆札據司道府縣禀覆相同[  此稿未完]  
 
 

Page 12

 
 
[光緒十一年三月十五日京報全錄]  
　　宫門抄○上諭兩道錄前○接續前稿○楚督卞等奏特叅知縣議處摺○川督丁奏報出省查閱營伍日期片○大臣啓奏報交卸起程日期摺子○三月十五日内務府國子監正紅旂值日無引見○塔奇魁謝授直隷永定河道恩○文海陳錦預偹召見○内閣奏派騐放之王大臣派出肅王崑岡周家楣白桓○吏部奏派考試漢謄錄之大臣派出閱卷徐桐鳥拉喜崇阿景善搜檢睿王漪貝勤恩中堂奎閏尚宗瑞明桂敬信熙敬童華崇禮彈壓富勤渾泰○掌儀司奏十八日祭奉先殿澤公行禮○召見軍機文海陳錦塔奇魁○接續前稿並據署藩司開送各員履歴内開柘皋巡檢任炳於光緒八年十一月初四日調省九年十月二十七日飭回本任道員錢祿曾於光緒四年二月十五日丁憂開缺回籍六年十二月二十七日起復到省復據署撫臣咨送防軍報銷局委員銜名内開安徽候補道張保慈等八員均係安徽候補人員查任棠旣未舞弊亦非任蘭生族叔任炳回任委在任蘭生交卸臬篆之後無關弊竇並據該署撫臣覆稱均無招摇不職聲名彭祿查無浮冒之欵局中委員旣均係本省候補人員自非概由私人錢祿曾查無丁憂並未回籍及騷擾地方情事至該道任蘭生係管理營務處之員朔望出入旣未聞提鎭站班之說檢查調到錢祿曾履歴並未管理營務處自不能轉有提鎭爲之站班二撫臺二道台之說亦查無且事原奏所指各情自係訛傳原叅所稱已革道員裕庚回旂任蘭生爲之籌辦川資一節據任蘭生供稱裕庚於同治初年卽在前撫臣喬松年行營辦理文案交游較廣其回旂時同寅中與該革道有交情者致送川資事應有之至數目多寡未知其詳該道並無代求前撫臣函致各統領以及皖北各州縣厘局公湊銀兩動用公欵情事等語咨據署撫臣查覆與該道所供無異並稱此項川資聞係各解私囊至其中有無動用公欵檢查所報院司各册均無此項名曰札據司道府縣申覆相同查革員裕庚在皖多年被議回旗寅僚解囊送行亦屬恆情旣非動用公欵卽屬無可究詰以上查明各欵或調取卷據澈底勾稽或親提人証分别訊鞫或咨札地方官吏確查聲覆均無遁飾除皖北局員應由該署撫畫一辦理業經隨欵聲明其事屬訛傳查無實跡毋庸置議外原叅鳳陽關加收公費查明實有其事原叅厘局以多報少自係指外銷之欵而言亦屬有因惟查公費一項自該道任蘭生接署該道以後歴年收支欵簿及各口報解清摺具在歴奉前兩江督臣前安徽撫臣批准照章辦理有據檢查其禀明督撫核减公費禀承之平時卽有此欵不知始於何年之語並查該省蕪湖關常稅項下亦有隨收公餘銀兩津貼辦公可信非該道私行創辦所有支發欵項逐加查究亦均屬以公濟公其厘金内外銷及二成六厘底串收支各欵均係公欵造册詳報由撫臣分别奏咨存案該道自無從弊混且劃出外銷及另扣二六底串省局皖南均一律辦理亦不獨皖北爲然綜核任蘭生經理稅厘各務証諸一切卷宗尚無擅自浮收短報藉以肥已營私情弊惟該道於革晝屠幼亭卽屠綸又卽屠冶先以官作吏臾名朦充經人告發旣查明將其捐職詳革並將屠綸叩名革除以其弟屠鑑接充乃卵册則屠鑑出名而仍留屠綸照舊辦事雖查無納賄重情實與知情徇隠無異應請旨將安徽鳳頴六泗道督理鳳陽鈔關任蘭生交部議處已革稅書屠幼亭卽屠綸查無賄囑及作弊各情應由地方官驅逐回籍母許在皖逗遛伊弟屠鑑虚應稅書卯名應卽革除另由該道秉公挑補案經查結無于省釋調到卷宗分别發還伏查鳳陽關收支各欵以極旺之年計之正雜稅公費銀錢併計不過收銀八萬數千兩批解平飯支給養廉役食等項每年于正稅項下支銀一萬六千八百餘兩又於平錢餘充公等項下動支補平解費心紅紙張幕賓束脩書吏津貼銀八千數百兩所收公費又坐支各關口委員司事巡丁等項錢二萬數千吊其餘一萬數千串亦歸外銷之用合計關用坐支及外銷之欵約五萬兩有奇而報部撥用正欵不過三萬五六千兩皖北厘金一項以近年收數計之其外銷之欵加以部准八分坐支再加以二六底串亦與收欵三分之一雖據該署撫咨稱均係地方必不可省而未能報部之欵惟際此寰海設防餉需未裕司農仰屋内帑頻頒凡屬臣工皆宜共體時艱撙節浮費以充軍實相應請旨飭下安徽撫臣將鳳陽鈔關淮北厘局動支各欵凡經費之可省者員役之可汰者工程之可緩者力加减裁核實籌計每年能於關稅公費項下提出若干厘金外銷欵内提出若于分别奏明報部撥用實移緩就急之要著也至該省蕪湖常稅及省城南二局厘金亦應一併詳核經臣等咨明署撫臣詳加咨覆據將近三年收支欵目開列清單咨覆前來查單開蕪湖關常稅每年徵收銀一十三萬六千餘兩外隨徵解飯銀一萬八千餘兩本關經費每年坐支銀二萬七千餘兩卽由隨徵解飯項　 
下動支不敷之數在正稅項下撥補又正稅每兩隨收公餘銀一錢爲本關辦公津貼之需綜計蕪湖關常稅動支經費辦公亦在四萬兩上下省城厘局合計每年徵收約銀三十四萬五千兩内撥歸内銷報解銀二十五萬七八千兩外銷雜欵銀五萬八九千兩正分各卡坐支薪工局用銀二萬六千餘兩外扣二六底銀一千串上下綜計外銷坐支各欵佔收數四分之一皖南厘局每年收錢一十六萬一千餘串又收浙省恊撥鹽厘銀一萬兩内撥歸内銷報解銀七萬三千餘兩外銷雜欵銀九千餘兩錢二萬餘串正分各卡坐支薪工局用錢一萬六千餘串外扣二六底串三千餘吊綜計外銷坐支各欵估收數將及三分之一雖均據該署撫咨稱係地方必不可省之欵第刻下各省需餉浩煩卽常年例准報部動支之欵尚宜分别重輕量爲核减况鈔關厘局均開有坐支經費其一切辦公或有不敷津貼固難盡廢致滋别項獘端惟亦須極力撙節以期有裨餉項應請旨飭下安徽撫臣並將蕪湖關稅公餘及省城皖南厘局外銷各欵詳加體察核實分别存提奏明報部偹撥至於官役須杜其侵吞商賈宜防其偷漏自非一時清查遂能空言禁絶是在該省大吏督飭各該關道及委員等隨時隨地實力講求庶財賦不至虚糜而餉源可資接濟矣所有臣等查明道員叅欵並通核安徽全省稅厘各欵緣由恭摺馳陳伏乞皇太后皇上聖鑒再皖北驛路現因屢經春雨泥淖難行臣等拜摺後卽率帶司員等取道清江驛路回京覆命合併聲明謹奏奉旨已錄○○頭品頂戴署湖廣總督湖南巡撫臣卞寶第頭品頂戴湖北巡撫臣彭祖賢跪奏爲特叅藉案科罰並失察丁書需索之知縣請旨交部議處恭摺仰祈聖鑒事竊臣等訪聞丁憂鍾祥縣知縣熊鑾前在任時徵收錢粮有以銀柱零數一厘加作一分算收並有以請印費推收費等名目而完粮過粮各花户勒索錢文又藉修葺廟宇衙署等項工程遇案苛罰情事卽經行司委員馳往確查禀覆核辦去後兹據湖北布政使蒯德標按察使黃彭年詳稱飭據委員補用知縣張炳烜禀稱　得鍾祥縣徵收錢糧向按卷中銀數扣算櫃書逐日彚總繳錢入署統以印卷爲准偶有零星小户櫃書以厘作分在所難免熊鑾並無浮收情事惟熊鑾任内有家丁借請换新印爲名向櫃書每張索錢一文之事又熊鑾因錢糧多有飛洒隠瞒等弊捐廉刷印聨二櫃收條給業户一存科檔以作過割之據曾示諭不准取錢分文而家丁聞有藉報此條向經書索錢三四十文不等經書亦偶有向業户索取者熊鑾均未及查知經該署知縣陳樹菱訪悉其情早已示禁嚴革該丁書所索錢又爲數無多皆係偶爾一次亦非一丁一書可爲其索錢之人與錢之確數難以查究檢閱熊鑾斷罰案卷二十餘起均係尋常詞訟事件熊鑾因兩造間日理屈而家道殷富者罰錢充公共計錢四千二百餘　内除斷給本案人証養傷等事錢五百八十串已罰未繳錢三百串移交後任錢六十串外其餘之項皆爲修理文廟考棚城隍廟元祐宫城内外街道溝渠倉厫等事動用無存各有帳據尚未侵　入已等情開具詳細清摺同案卷齎司又經司飭委前署安陸府知府李有棻覆加密查旋據禀覆情形大略相同並稱訪查熊鑾寔無貪刻顯然劣跡惟罰案太多辦理一切事宜每多操切寛嚴不無失當等情由司核明詳請奏叅前來臣等覆查熊鑾前任鍾祥縣時丁書藉端需索錢數雖屬無多而未能隨時覺察咎已難辭且於審理詞訟案件動輒斷罰錢文數至四千餘串之多雖均爲地方工程之用惟未據先行勘估詳報實屬任意妄爲相應請旨將前任湖北鍾祥縣丁憂知縣熊鑾交部議處以示懲儆而肅官方謹合詞恭摺具陳伏乞皇太后皇上聖鑒訓示謹奏軍機大臣奉旨熊鑾着交部議處欽此○○丁寶楨片再查光緒九年奉旨派臣查閱四川營伍業將查閱重慶川北營伍情形先後奏明在案兹擬正月二十六日由省起程往閱建昌松潘各鎭營伍所有臣衙門日行事件餘委藩司易佩紳代拆代行招審案件並令該司代爲勘審俟臣回省覆核分别題咨其緊要事件仍隨時包封遞送臣行次親自核辦所有臣出省查閱建昌松潘鎭屬營伍日期理合附片具陳伏乞聖鑒謹奏軍機大臣奉旨知道了欽此○○奴才啓秀跪奏爲謹將奴才交缷起程日期恭摺奏聞仰祈聖鑒事竊奴才前因請假回旂葬親於光緒十一年正月初六日恭摺奏陳二十八日　到回摺承准軍機大臣奉旨着賞假兩個月欽此奴才卽於二月初十日將管理六邊事務衙門印信暫交盛京將軍慶裕兼理户部印鑰照例移交盛京禮部侍郎松森遞署奴才擬於二月十三日起程理合將交缷起程日期恭摺奏聞伏乞皇太后皇上聖鑒謹奏軍機大臣奉旨知道了欽此 
 
