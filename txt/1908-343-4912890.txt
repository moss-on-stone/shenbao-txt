# 1908 - 343 - 4912890

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
交旨 
　　十一月十五日交内閣本日御史史履晋奏常朝拜跪禮節宜及時變通摺片各一件又御史葉芾棠奏禮節未宜謹陳管見一摺又御史謝遠涵奏監國攝政首重大權一摺均奉 
旨著内閣各部院衙門併案會議具奏欽此 
十七日交禮部本日貴部片奏承祭各員應否薙髮等語奉 
旨依　欽此同日交税務處本日貴處奏議覆兩江總督奏上海日輝廠機製氈呢請完正税摺又奏核覆湖北氈呢廠征免税項分别准駁摺均奉 
旨依議欽此 
十八日軍機大臣欽奉 
諭旨所有派出在大行太皇太后大行皇帝儿筵前輪班奠酒之王公等均著穿孝百日欽此同日軍機大臣欽奉 
諭旨大行太皇太后儿筵前行初滿月禮著派睿親王魁斌恭代致祭欽此同日軍機大臣欽奉 
諭旨大行皇帝儿筵前行初滿月禮著派順承郡王訥勒赫恭代致祭欽此同日交吏部貴部奏病痊之前廣西慶遠府知府全興可否准其捐免坐補原缺一摺奉 
旨著准其捐免坐補原缺仍發往原省遇有該省知府缺出請旨簡放欽此 
諭説 
[二十四日上諭謹注]  
　　）其一（變通旗制 
年來迭奉明詔消融滿漢畛域至八月初一日發布籌備立憲即有設立變通旗制處之明文。原其所以設立之意。淺言之則爲消融滿漢畛域之計。深言之則爲立憲國民適宜生存之理。關繫前途寗不重要。攝政王發號施令。特派倫具子澤尙書那中堂等六人。專司此事。卽行開辦。俾歷年種類歧視之點。兩族癥結之處。一旦摧陷廓淸。同生息于公共團體之下。是向所虚懸變通之名者。今且見諸行事向所空有消融之議者。今且施之實際。則亦籌備立憲時之急務矣。顧旨意渾涵。未明言變通之範圍。竊以爲今日下手之方。無過于裁籍裁餉兩事。何也八旗。所隷軍籍。别之于民籍之外。種見之發。生實以此爲原則。今若變通旗制。不裁旗籍仍是兩族並峙。中有排滿排漢之機關。一撥卽動。故與其留此界限。使骨肉之相殘。不若攺編民籍。使休戚之與共。）諮議局章程第二條案語已含有裁籍之意（世界豈有兩等國民。積不相能。而適用立憲之政體者。此則旗籍之　當裁者也。滿人所恃以生活者。作官而外。厥惟糧餉。近來裁旗議起。猶有計畆授田之成見。無論授田之不能普徧也即使能徧。而滿人坐食。其弊亦與食餉相等。今宜於本處設立之日起。急施敎育遞减八旗口糧。使之自謀生計。旗人旣有敎育。則若農若工若商無業不可自營乃重煩。朝廷之代籌生計乎。此則旗餉之必當裁者也。夫裁籍則混合民籍。平等政權。不至旗人多入宦塲。釀成偏枯之積習。裁餉則自由生計。各營能力。不至漢人獨擔義務。生出排革之惡感消融畛域之根本。蓋在於是吾亦知變通旗制處。爲第一年籌備中之要件。千條萬緒。非數言所能賅括而此兩事實爲最要最急　因略論之 
）其二（淘汰冗員 
今日内而政府諸公。外而疆臣牧吏。日夜憔慮深思。磋商籌議以爲　一 
 
 
 

Page 4

 
 
之難題者。莫不日經濟。議與海軍。則日經費。無着。舉辦警政。則日經費無着。敷設鐵路。則日經費無著。誠哉經費之無著也。有實業思想者。則歸咎於利源之不開。有競爭思想者。則歸咎於賠欵之過鉅。而不知消磨於一般濫竽充數之冗員及挂名津。貼之浪用每歲不知費數千萬也。利源不開。則不開已耳。其已開者不致消滅。賠欵雖鉅。終有已時。而終不若若輩之盤踞逍遙其中。永永無已。夫若輩寡廉鮮恥之徒。暮夜乞憐。夤緣奔競亦固其所。本無足怪。而其咎乃在於一般見好屬僚瞻徇情面之諸長官在長官不過曰是區區者。非出於國家之帑項。即出於我民之膏血。與我無損。而得寛厚長者之名。何憚不爲。由是諸長官即以是項人員爲沽聲譽之店夥。是項經費爲沽聲譽之資本。而若輩亦居之。不欵。儼然自以爲應得。其愿者兾圖餬口。例得乾修。一似慈善堂之孤老。黠者恃有奥援。舞弊營私。招搖生事。其將無所不至矣。顧其害尙小焉者也。今當庶政革新之際。若鐵路。若礦產若樹藝。若商業其利之源流旣未闢。而舉辦種種新政。革除種種舊弊。其財之待用者無窮。則其經濟當若何愛惜愼重。乃不能處處撙節雜費。一一革除弊竇而取此可尊可寳。之財以養此寡廉鮮恥之輩。宜中國之積貧積弱而不堪收拾也。夫國家積弱。積貧旣至若此而欲除此弊者。將責望諸寡廉鮮恥昏暮乞憐夤緣奔競之徙。而使之洗心革面歟。我有以知其必不能也。若是則無非責望諸有國。家人民擔負之諸長官。若是爲長官者。當知今日國家地位何等危險。外有强鄰之逼處。内有盜賊之竊發。而非見好僚屬瞻徇情面之時也。當知今日海内人才何等消乏。其才能。者多背道而馳其庸懦者執而不化。又非延納。昏暮乞憐夤緣奔競輩之時也。當知今日庶政若何叢脞。新政欲舉而未舉粃政欲革而未革。此何以故。曰經濟竭蹶故。則非踵事增華日益奢侈之時期也。當知今日憲政若何重要。列國以立憲而强。我國以專制而弱。此何以故。日人民未得參政權故。則民脂民膏非可浪費猛擲之時期也。諸長官若長此因循坐誤。則非特無以解於此次痛革宿弊。之諭旨而積重難返必有不可彌縫之一日。則後人讀吏諭定其咎將安歸耶 
專電 
[電一）北京（]  
　　御史葉芾棠奏前有旨著各省停進方物乃内務府 
急由外部紛紛電致各省徵物如已奏明則失信天下如未奏明則顯違朝旨此爲新皇弟一次恩詔如竟視爲具文以後何以號令天下况現在皇上服素無須綢緞粤閩等省又係災區亦當體恤民艱應請飭令仍遵前旨停徵方物奉旨以後内務府如須徵物應先開單送樞核奪 
[電二）北京（]  
　　禮部呈進監國攝政王鈐章約一寸見方 
[電三）北京（]  
　　農工商部奏皖鑛總理派鐵路總理周學銘兼任 
緊要新聞 
[攝政業已奏定禮節北京]  
　　内閣會議政務處會銜具 
奏十月二十二日奉上諭朕欽奉太皇太后懿旨現命攝政王載澧監國所有應行禮節著内閣各部院會議具奏欽此又於十一月十五日欽奉上諭前奉大行太皇太后懿旨命攝政王監國所有應行禮節著内閣各部院會議具奏欽此事隔多日尙未覆奏著各該衙門妥速定議母再延緩欽此欽遵各在案當經行取各部院衙門呈具説帖各抒所見臣等並將奉旨交議大學堂總監督劉廷琛御史蔡金臺趙炳麟給事中忠廉等及御史江春霖謝遠涵史履晋葉芾棠等先後條陳會同各部院衙門公同詳愼擬議悉心採擇其説帖條奏切中事理者均經採擇列入問有撥諸時勢不無窒礙之處亦未便採取謹將會議監國攝政王應行禮節列爲十五條謹繕淸單恭呈御覧伏候欽定 
一告廟監國攝政典禮崇隆應請諭旨擇　派員告祭太廟並由攝政王於大行太皇太后筵前祇領監國攝政王册　册文應恭錄十月二十日二二十二日兩次大行太皇太后另行　文 
一詔旨軍國政事及黜陟賞罰悉由監國攝政王裁定仍以諭旨公布施行几重大事件有必須請皇太后懿旨者由監國攝政王而請施行他人不得擅請擅傳 
一稱號監國攝政王在皇太后前稱臣行臣禮諭旨内稱監國攝政王時不書名監國攝政王稱皇上曰皇帝王對衆自稱日本攝政王或日本監國稱近支尊屬諸王以爵其餘五品以上及翰林院編檢以上稱其官六品以下稱其姓名諸王大小臣工皆稱監國攝政王自稱名 
一代行　典當皇帝尙未親政之前所有壇廟大祀及現在喪祭均由監國攝政王恭代行禮 
一軍權君上有統率　國海陸軍之權凡憲法綱要内所定君上大權關繫軍事者即　之於攝政王其京外旗綠各營海陸軍應歸攝政王統率調遣 
 
 

Page 5

 
 
 [H一典學皇上典學時學業及師傅勤惰均由監國攝政王考察照料一朝會班次監國攝政王百日孝滿後應擇期在文華殿班見王公百官皆行一跪三叩禮凡遇皇上升殿受賀及萬壽聖節監國攝政王皆不與列在宮中行家人禮如遇皇太后慶賀大典監國攝政王另班行禮毋庸隨班王公百官於朝賀後分班詣監國攝政王前致賀監國攝政王在文華殿受賀王立受或答揖近支王屬尊者别爲一班居前所司官員傳諭免先退其餘王公百官行禮 
一朝見坐位擬請於養心殿中設御座并設案東側設監國攝政王座座　亦設案王公百官遇有應行跪安謝恩各禮節皆向御座恭行每日召見王公百官該員先向中設御座跪安起隨監國攝政王入東煖閣啓對依東設案中設監國攝政王椅坐旁備略矮杌　監國攝政王先就座如命召對之員坐即各就杌坐如不命坐則侍立啓對畢監國攝政王命退即退出王公百官除由監國攝政王傳諭進見外均不得私謁至遇有軍國要政准其隨時於便殿請對王公百官遇有升賞之事仍照舊制具摺謝恩勿庸向攝政王叩謝 
一鈐章署名　有諭旨均請攝政王鈐章由軍機大臣署名然後遵奉施行至攝政王如有面　之懿旨一併由王署銜鈐章軍機大臣仍均署名 
一文牘欵式　臣工章奏仍書皇上聖鑒字様如章奏文移中有稱述監國攝政王者抬寫一格 
一代臨議院議院成立時監國攝政王　代行蒞會之禮尋常會議母庸入座資政院開院時亦由監國攝政王代行蒞院 
一輿服護衛監國攝政王於朝淸門外升輿降輿其輿服護衛從官等應備事宜並詳細章程應酌量比照攝政睿忠親王體制成案由該管衙門分别擬議奏明辦理 
一用度經費攝政王用度經費每年由度支部撥銀二十萬兩交内務府支應 
一邸第擬請於中海迤西集靈囿地方修建監國攝政王府第并於東華門内三所爲監國攝政王起居之所 
一復政俟皇帝年長學成舉行大婚典禮後大小臣工集議合詞陳請皇上親裁大政 
[江督對於萬國禁烟會之預備南京]  
　　江督端午 
帥致各省督撫電開頃據滬道呈稱西歷明年元旦各國在滬舉行禁烟大會詢商律法官担文復稱中國須預備應付一切問題其大端有三即種吸賣是也禁烟之令已將兩載究竟各省種烟地方此二年中減種若干吸烟之人減少若干十藥銷數减省若干必須事前詳細調查明白以備臨時應付至各處禁種禁吸命令是否實力奉行有無陽奉陰違官紳士庶是否服從有無擾事亦須調查明晰等語查開會時此三端爲最要關鍵各國必詳切　問必須確實答復貴省種烟地方此二年中實已减種若干土藥減銷若干吸烟戒烟人數及查禁情形若何均乞詳查確核電示實數詳情俾資應付至禱至昐 
[電請撥欵興修桂省路電廣西]  
　　桂撫前以整頓邊 
防　請由部撥欵迅設路電度支部以欵項支絀仍飭桂省自籌由軍機處咨覆在案現張堅帥電復軍機略謂承准鈞處電開一切敬悉越匪近來舉動暗探明訪日有加增行軍利在交通桂邊綿長鐵路電線萬難緩設現在沿邊匪黨雖可漸次淸除然平日防務亦以路電爲必要前奉部飭就地籌撥分别興修惟値此庫儲如洗民生凋敝實屬無此力量擬懇俯念邊陲關係大局仍飭部力爲其難設法指撥的欵俾得及早興辦不特桂省之幸實亦大局之幸 
[鄂人第二次鐵路大會武昌]  
　　鄂境川漢鐵路郵傳部 
欲借欵攺歸部辦鄂紳吳兆泰劉人祥等極力爭持屢誌本報現又於二十日在省城貢院特開第二次大會到者以紳學兩界爲多商界則寥寥無幾所議繳優先股一事尙未决議惟議定此後議事以諮議局爲總機關耳 
另一訪函云是日到會簽名者約計四五百餘名臨時主席公推王鎭南書記三員王式玉余德元汪步揚庶務三員胡瑞霖彭樹棠萬聲揚糾儀四員李國鏞胡柏年李步靑陳侃招待五員劉邦驥　量張　呂逵先劉鳳璋所有各員演説次序探錄於下張國鎔演説開會原因略云郵傳部乘漢口三怡錢莊倒閉巿面恐慌漢商力必不逮之時擬將川漢鐵路提歸部辦今欲爭回商辦應如何設法維持次王鎭南演説以不　善辭舉姚產長自代次胡瑞霖演説大意謂此路開會數次迄無成不如逕歸部辦免致紛議次文普通學生江楚淸演説主持公辦次麻城徐子候演説略謂如能固結團體純歸鄂辦自有維持全局辦法又次爲余天爵演説未復由胡瑞霖張國鎔徐子候諸君相繼演説而散 
[京師嚴禁謠言]  
　　學部諭移督學局爲通告事近聞京師有一種謠言説從此要不辦學堂實屬謬妄之極本月初十晶曾奉有限定於宣統八年立憲之諭旨立憲之前敎育普及最關緊要焉有不辦學堂之理誠恐無知之人謬爲説致各學堂學生之家長多所欵慮學務　阻撓除咨行　　嚴拿造言之人懲辦外爲此出示通告如有前項謠言萬勿聽信切切此諭 
民政部因近來謠言迭起派偵探查出根由皆係無知小民不諳大體而於朝廷所辦事件亦無所聞以致衆情疑慮　説朋興現已妥　消滅謠言辦法每日向政治官報局刊印上諭一千張分給各　按區粘貼使人民通曉朝廷所辦之事庶不致誤會而起疑言云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　英國應撤北淸戍兵之評論字林報云今日爲北淸日本戍兵頭批由秦皇島啓程回國之期西歷明年正月中旬即可撤盡自日人撤兵之議定而俄國撤兵之　亦接踵而起聞擬於日兵撤退之前即將該兵減留三十名駐紥北京另撥十名駐紥津城未幾　有德國外務部大臣斯恭宣言就目下時局而論北淸戍兵未便更動惟德政府深願相機從早撤回云云是德國亦有撤兵之意焉至於美國能否步武各國尙無明文以意度之亦必樂從也由此觀之則英國戍兵若何處置乃一亟應討論之問題曩者各處輿論皆謂應將該兵隊移駐威海衞華兵舊壘之地目下當重申前議蓋一年前馬禮遜君曾在倫敦中國公會演説要請政府撤退北淸戍兵若以此言爲過甚則威海衞自爲相當之地矣外國戍兵久駐京城頗爲華人憎忌今若移駐英國領土則激昂之情可以不起尙有言者刻下中國新君登祚海内晏安已有蜕舊入新之氣象則撤兵之舉更何疑乎 
　 
[中英公司報告節錄]  
　　泰晤士報載中英公司常年報告借欵各情茲 
將報告中重要之言節譯於下滬寗鐵路告竣後乘客極盛足敷各項開支惟運貨殊爲寥寥致使該路入欵不能　厚其故由於釐金之障礙也若無此事限阻則必有豐利可分自無疑義至釐金一事紊亂無序全國運輸皆爲受累第中政府擔任此債之利息有所餘利亦得其五分之四若欲與之切實締約似將引起激刺吾　惟有盡力爲公司及持債票諸君辦理此事而已公司前途目下頗難預言據近日中國變局觀之公司尙可資政府之圖進惟新君之政策如何尙未可以意逆斷且中國築造鐵路若無外人助力估算必昂難期精到大約仍將請助於公司也目前狀態不能如意料之隹美而公司代表現已眈視時機不使坐失滙豐銀行之助力及其聲勢本公司實蒙其益不可不深　於心云 
[濟南輪船遇火]  
　　字林報二十三日東京電云太古公司之濟南輪船開赴横濱中途遇火惟仍能安抵神户文滙報二十四日新加坡電云英國郵船開洛瑪）載重三千二百零九墩（於西十一月號自紐約滿載貨物駛抵本埠即行開赴中日各口岸中途忽肇焚如大約全船皆已被燬 
[日員論吉奉鐵路之前途]  
　　文滙報載日本泰晤士報云日本外務部 
某員論安奉吉奉鐵路開車後之結果如下據目下行車章程下午三點三十分鐘自東京啓程第四日淸晨可抵安東第六日下午可抵奉天惟自安奉鐵路開車後於第四日下午即可抵奉按奉天爲滿洲輸運適合之中心點哈爾濱在其北大連在其南吉奉鐵路開車在卽與北京交通頗便故奉天前途殊有大望也 
[萬國禁烟會擇定會所]  
　　文滙報云萬國禁烟大會聞已决議於明年 
西二月一號在上海滙中旅館開會 
分類新聞 
政界 
[粮道抵寗接印南京]  
　　新簡江安粮道吳觀察崶）豫撫吳仲帥 
之子）已於廿一日抵寗謁見江督現已奉督撫憲會札飭赴新任日内當須接印任事 
[馮道回巡警本任武昌]  
　　馮觀察啓鈞辦理秋操事竣旋鄂後於 
二十日面奉陳小帥諭飭仍回巡警道本任並記大功二次代理巡道金峙生觀察已將一切文件移交矣 
[贛省更動印缺南昌]  
　　贛藩陳少石方伯前日牌示臨江府知縣 
員缺詳以新選之李大椿赴任寗都州州判缺以試用直隷州判查大藩署理東鄉縣丞缺以准補斯斯缺之沈來宜赴任廣昌縣白水司巡檢缺以應補班從九品劉思泰詳補廣信府經歷缺以輪委到班試用布理問朱履吉署理 
[飭廳攺造宣統元歷蘇州]  
　　蘇藩瑞方伯以本廳所造歷書業已 
大半印就光緒三十五年現旣奉諭明年攺元應即一律更換昨特飭　尹攺造宣統元歷赶緊造竣以便頒發各屬一體遵照 
[蘇府出巡各縣蘇州]  
　　蘇州府何剛德太守以所屬各縣盜刦等 
案層見疊出現又正値冬防吃緊之時未便弛懈爰特禀知各憲於二十四日起程前往所轄各縣嚴密梭巡 
[辦漕紳董請追津貼浙江]  
　　山會紳董秦文治徐維則等近又具 
禀撫藩各憲略謂山會截漕自杭嘉兩府先後詳准在撥出各員每石二五耗内提洋五角惟運還漕米費原案每石九角由嘉府核減屢經府縣移催掯不繳解及蒙嚴批並委員督催各該員情急計生結成團體名爲具禀乞恩實則弁髦憲諭反不若職董等分屬部民尙能循分遵諭緣山會借漕奉撥仁和漕米則由仁和縣倉運回奉撥平湖則自平湖運回其運費已屬不資及今還漕昔借自倉今還於倉因奉憲諭運滬交代是恪遵照辦豈不知借倉還倉只須不短顆粒是無意外耗費今運滬交兑不特水脚煩費且風篩一切消耗每石需一元有奇所以忍此耗費者固知憲明洞鑒必能挹彼注茲有所津貼尤以煌煌憲諭分屬部民不敢不奉行維謹也職董等借漕計八千石另因借於倉而還於滬致多耗水脚風篩等費八千餘元若職董等還於倉此八千餘元非撥出之員所應費乎况各該員例有征存二五耗欵足資補償不若職董等卽領回五角津貼已耗去四千餘元之鉅今并此而吝勿予致急公奉上之部民虧負鉅　民代償其費官坐享其利似非情里之平尤非立　時代所應爾也伏乞察及苦衷嚴限撥出之欵遵批如數解付以全體制 
 
 

Page 11

 
 
[地方自治會開會預告蘇州]  
　　蘇省地方自治會職員議定於下月初五日在言子廟開全體正式大會已誌前報茲悉届時所議各事係明年籌備事宜及維持宣講辦法並編印各會員名册待部章頒到即須申送 
[禁烟局提調易委蘇州]  
　　蘇省禁烟局提調陳茘汀太守奉委調辦巡警局坐辦遺差委本局檢察官項兆麟太守接辦 
軍界 
[皖省電調學兵武昌]  
　　皖撫朱經帥因新軍恊標各營軍官難以 
信任一律撤差特由協統余大鴻電商鄂軍第八鎭張虎臣統制擬調湖北陸軍特别學堂仁字齋優等學兵前往接充下級軍官軍佐張統制奉電後當卽移商陸軍學堂監督挑選學兵四十名帶隊科長一員前往一俟禀明鄂督當即給資起程 
[嚴禁防營尅扣軍餉安慶]  
　　皖撫札飭巡防各營不准尅扣軍餉 
文云本部院訪聞南北兩路巡防各營馬步兵丁多有缺額該管帶竟以額餉爲應得之利平時則侵吞尅扣遇警則藉口兵單積習相沿殊堪痛恨况値此時局艱難匪徒思逞各將領尤當共失忠忱簡練軍實期成勁旅何得侵蝕餉銀虚懸兵額亟應擇尤懲創除委員切實密查外合就札飭札到該統領即便轉飭遵照速將所缺兵額悉數補足並將老弱兵丁盡行撤退挑募精壯不得虚應故事倘再陽奉陰違一經查出定將該管各官嚴參治罪不稍寛貸 
[飭派兵艦防駐要隘湖南]  
　　湘省岳州府爲湘鄂出入門户所有 
長江一帶往來商舶均須經過現由鄂陳小帥飭派大兵輪一艘駛抵岳郡駐泊西門河下聞因近日謠言未息商民仍形惶恐藉此以示鎭懾云 
[電查辦營兵爲盜松江]  
　　漕涇顧元昌周維灝葉其章蔡樹槐 
等公電蘇撫云鹽捕前營主縱兵爲盜於十一月初十夜開營門出搶華邑漴莊顧雨生家經鄰擒獲該營什長李長勝兵張海靑均穿號衣並有石灰包刺刀等件即由汛送縣查該營素不遵規受害匪淺茲又結黨肆刦民不安枕敬求速辦以肅軍紀而安地方 
[斬决鹽捕營弁兵松江]  
　　鹽捕前營中哨什長李長勝正兵張海 
淸羅光熙陳金奎等四人於初十夜乘放哨出營起意圖搶離營里許之顧雨生家會洋一百十十元因鄰居有備得將李張兩犯獲住解經華亭縣張令訊實過府戚太守以營兵爲盜理應加等懲辦爰電禀瑞方伯轉電督撫日前奉到覆電准予就地正法又因國恤暫緩至二十四晨將該二犯押赴西外嶽廟中斬决 
[緝匪又加賞格安慶]  
　　皖撫朱中丞因叛兵首逆熊成基在逃未 
獲難保不勾集羽黨希圖起事特再加給賞銀出示緝拿如能拘獲熊成基者賞銀五千兩其田激揚薛子祥二名每名給銀五百兩 
[皖省兵變後之恐慌安慶]  
　　此次馬砲兩營兵變後皖軍界咸懹 
凛慄旋因薛哲正法顧忠琛被逮講武堂學員被拘而新軍界愈形危懼　皖北巡防左翼杜統領以此次叛兵逃竄查有潛回原籍者甚多特禀明撫憲請將逃逸首犯姓名通飭所屬認眞緝拿訊辦 
[講武堂復行開課鎭江]  
　　江南設立講武堂專供各營將校輪流 
挑選入堂肄習以養成完全軍人資格前因秋操暫行停課現在事竣仍回寗鎭故該堂監督舒哲夫觀察諭飭寗鎭各標營將校一律於日昨上課以免曠誤 
學務 
[不准學員代覆學務山東]  
　　魯撫袁中丞通飭各屬云學務人員 
是否得人有無藉學私罰苛派情弊并地方自籌之欵確有若干開摺呈報此案本應地方官禀報惟范縣郯城均係堂長開摺代報學憲現札行兩縣大加申斥略謂學員是否得人籌欵收支是否核實督察之責全在官長該令竟置身事外聽堂長代覆堂長亦在學員之列不避嫌疑遽行代禀殊屬冒昧仍飭該縣迅速遵照院飭逐一澈查據實上聞以憑察核 
[女學生准給官費杭州]  
　　浙撫前准出使日本大臣胡咨稱據東 
京女子大學浙江山陰縣女學生陳德馨禀稱前禀請給官費未蒙批准而預計來日非年得四百元萬難支持禀請轉咨格外成全准補官費等情本大臣查現在留東官費女生多係普通程度能入女子大學者實無多人該女生刻苦向學成績斐然近來日本百物昂貴旅費不支是係實情咨請准補官費逕寄本處轉發等語增中丞當飭藩學兩司會同詳辦現聞顏方伯以留日浙籍女子入大學者僅該女生一人應自本年起每年准給官費洋四百元仍以三年爲限即由公使處按次先行给領由浙彚同各學生學費併案籌解前次議給津貼之案卽行取消云 
[各塾師抵制考驗常州]  
　　武陽敎育會禀准縣令出示凡非舉貢生員各項出身之塾師一律考驗以冀淘汰陃師改良敎育詎有少數人因無出身深恐考騐不能合格遂聳動各塾師一律不得應考然卒不能逹若輩目的日内赴勸學所報名預備試騐者亦不乏人約定月初在府署舉行考驗 
[金門學界之怪象厦門]  
　　距厦門七十里金門島地方有小學堂一所由大紳許姓主持經費不敷多資罰欵近因國喪借違制之名勒罰欵項者不一而足月初盧姓童養苗媳乘小轎過門許敎員贊虞指爲違制私婚勒洋百廿元近日挑夫偶然薙髮許亦罰洋六元更有一村婦陳姓身穿紅布褲外罩靑裙許飭丁勒罰如此之類不一而足地方興學豈無别欵今乃以靑皮無賴之行爲藉端敲詐亦可謂聞所未聞矣 
[實業]  
[商會呈請維持巿面江西]  
　　江西商務總會禀呈農工商部　江 
督贛撫略云十月十五日廣外怡生厚錢莊忽然倒閉又二十六日洗馬池晋益升錢莊相繼停歇一時巿面驚慌爲向來所未有查怡生厚晋益升均籍隷本省此次倒閉先由漢滬各號次及省號計怡生厚省號所欠各欵不下四十餘萬之多晋益升省號所欠約二十餘萬其由漢而滬而 
 
 

Page 12

 
 
本省以及各埠平日滙兑往來即不免彼此牽涉有官欵有公欵有商欵有非官欵而托爲官欵非公欵而托爲公欵或票據之糾葛或帳目之糾葛紛紛來會聲辯應對甚煩惟官欵商欵旣同被倒欠若不卽爲淸理勢必面面爭執紛擾不已且近日銀根極緊銅元價値每千合銀已跌至四錢數分伏乞憲台俯念商艱通飭滬漢贛及凡被倒欠之處各地方官母論官商各欵一切糾葛悉秉公核實分别淸理不得牽紊一面嚴追該倒號所有財產帳目盡數呈案母得隠匿僞托並咨請度支部銀行撥放鉅欵藉資周轉俾中外鉅商咸知國家出而維持有恃無恐照常流通則裨益商務實非淺鮮　也 
[放懇湘湖荒田之愼重紹興]  
　　蕭山縣屬之湘湖淤塞已久沿邊各處荒蕪成田前經邑紳董元壽等禀請開懇未准照辦茲又有紳士魯燮光等請將是項廢田攤給　鄉農民承佃經農工商礦局移請藩司派委會同該縣查勘現據禀復以事關水利擬請俟諮議局成立後會商合邑紳耆計議妥恊再由官紳合力禀請開辦云 
[鐵路攺歸洋商包辦之風説福州]  
　　漳厦鐵路興工已久凡置辦 
機器建築車棧等一切用費爲數不資所招股本計將用罄而所造車路僅有數十叚難乎爲繼現有暫行停工俟招足股本攺歸洋商包辦之議 
[皖路攺築橋墩蕪湖]  
　　蕪湖東門外内河橋地方河道甚窄自由 
鐵路公司建築橋墩後川流尤爲不暢每逢山水暴發附近田禾必爲淹沒茲該公司各董業已商請新總理攺築橋墩以防水患 
[巨流河橋告成奉天]  
　　京奉鐵路總辦于觀察焌年偕車務總管 
鄭太守文祺乘火車往巨流河閲橋當由工程司李治預備火車頭同往試驗新橋及新車站西新道曁數小橋均屬穏固已於十月二十二日由新橋行車查此橋起造於去年六月長約里許與大凌河橋相埓云 
[推廣電燈公司重慶]  
　　重慶紳商尹德鈞等以民間燈火向用洋 
油旣溢利源又易肇禍爰發起組織電燈公司先於夏間集資購燈數百盞暫行試辦現又亟謀推廣先由該公司同人認定五萬元再招股本二十五萬元共成三十萬購足電燈三萬盞其股本以五元爲一股均由盈實錢莊分期代收外埠股銀則交大淸銀行轉解聞日來認股者頗不乏人云 
雜記 
[商界反對籌餉局員漢口]  
　　漢口籌餉局某委員前在省垣橫街 
頭錦和鐘表店爲夥因與某觀察修理金時計逢迎意旨得充善後局司事嗣捐職官於前歲夤緣得充是差其苛索手叚令人驚佩不兩年私囊富有屢被商民告發均經某觀察爲之迴護現届年滿又運動留辦一年漢上烟酒糖各商大不滿意因又臚列劣跡禀請鄂督收回成命未知能允准否 
[販肉鄉民哄閙公堂常州]  
　　武陽鄉民向於冬令肩挑猪肉入城 
零賣本年各肉舖因每月認捐巡警費一百千文旣盡義務應有權利禀請府尊限制各鄉民於臘月朔方准售賣而鄉民仍有在城外販賣者昨經巡警拘到賣肉者三人並購肉之程姓送縣暫押翌日賣肉者即糾約鄉民數百人哄入府署要求釋放商會坐辦于瑾懐君出爲理勸衆竟遷怒于君向之攻擊一時人勢洶洶長太守避不敢出飛邀武陽二縣到署由陽湖陳令親筆立據加蓋府印准於卽日起賣始克解散 
[收發委員之人格寗波]  
　　奉邑鄉約總局呈請甬府以該縣李收 
發平日嗜好甚深辦理公文多在半夜前月商會書記觴客李某在座宴席未半一榻橫陳足見言者非妄於公事不無關碍應請飭縣將李某斥退另派妥人收發等情夏太守以禁吸洋烟功令嚴切該縣李收發旣爲人訐告即應勒令尅日戒斷爰即札飭該縣王令遵照查察亦不准與地方紳商酬酢往來以肅關防 
[税卡委員苛征米榖税江西]  
　　贛州府屬茅店税卡委員郭布經 
鞠到差未久縱令幕丁抽收米榖税商民求免未准大動公憤遂由商務分會以該委員營私肥已尅扣病民等情電懇省城商務總會及諮議局盡力維持以蘇商困並禀請撫藩税務局派員查辦 
雜著 
[鑑湖女俠秋君墓表] [  ）石門徐自華譔（）桐城吳芝瑛書（]  
君諱瑾。字　卿。又字競雄。姓秋氏。自號鑑湖女俠。越之山陰入也。家世仕宦。少長閩中。復隨父湖湘。適湘鄉王氏。生平忼爽明决。意氣自雄。讀書敏悟。爲文章奇警雄健如其入。尤好劍俠傳。慕朱家郭解爲人。丰貎英美。嫻於。辭令。高譚雄辯。驚其座人。自以與時多忤。居常輒逃於酒。然沉酣以往。不覺悲歌擊節。拂劍起舞。氣復壯甚。所天故紈袴子。至是竟不相能。値庚子變亂。時事益亟。君居京師見之。獨慨然太息曰。人生處世。當匡濟艱危。以吐抱負。寗能米鹽瑣屑。終其身乎。洎甲辰夏。乃東渡海。赴日本肄業。稽暇。與其同志重興共愛會。而已爲之長。譽日鵲起。東國留學慕君者衆。每際大會輒以君一得臨蒞爲榮。而君。亦負奇磊落。往會則摳衣登壇。多所陳説。其詞悲感激切。動人心魂。人聞之者。朱當不泣數行下。而襟袖爲之漬也。好節已費以助人學。從之游者。莫不歎服。居東二歲。而取締事起。學子騒然。君以外權之橫。不忍獨留。亦導同志拂衣歸。歸益引女學爲已任。提倡不遣餘力。主講潯溪學校。敎育彌至。有吳生者。艱於資。將中輟。君深慨之。　往海上。俾成業焉因留辦中國女報。冀以少警　　。而閨閣荏弱。劻襄不聞。經費坐支絀。君經營罔倦。編　益力。並日冒風雪。走求援助。棲棲不以爲苦嗚呼。洵可謂熱心公益而厲世摩鈍者矣。以母喪乃暫還越。後仍往來吳越間。至丁未五月。皖中事起。而君方自滬歸。居大通學校。大通者。徐錫麟所興創。而君素贊成之者。故浙大吏謂君同黨。遽殺之。時六月六日也。年僅三十有三。嗚呼。惨已。迹其行事。不拘小節。放縱自豪。喜酒善劍。若不可繩以禮法。然其本衷殊甚端謹。在稠人廣座。論議鋒發。志節矯然人輒畏重之。無有敢一毫犯其詞色者。雖愛自由。而範圍道德。國始終未嘗或踰者也徒以鋒棱未斂。畏　者半。嗚呼。此君之所以死歟。嘗生子女各一。今在湘中。後七閲月。石門徐自華哀其獄之寃。痛其遇之酷。悼其年之不永。憾其志之不終。爲約桐城吳女士芝瑛。卜地西冷橋畔葬焉。用表其墓。以告後　。俾知莫須有事。固非徒南宋爲然。而尙想其烈。或特俯仰徘徊至流涕不忍去。　於岳王墳同不朽云。謹表 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　山東 
諮議局籌辦處於十五日由總辦傳集錄取各員到處面加考詢并令邀約保証人一同到處簽字保証以昭愼重旋即出榜共錄取三十三名所有前列合格之十三名分别派往各府直隷州爲司選員統限本月二十日一律啓程仍先於十九日齊集籌辦處開談話會並領取委札圖記夫馬薪水及印刷各件其副取之二十名將來如有司選員出缺挨次傳補并將姓名飭知各府州縣登記預備各該地方辦理選舉酌量延派爲調查員尙有上次正取備取内各員於選舉章程已經研究亦足供各地方襄助選舉之用一併由籌辦處將各員姓名飭知各府州縣聽候酌量延派爲調查員如各該員願在本地方充義務調查員者亦聽其便茲將派出司選員銜名及辦事地方表並副取各員姓名照登於下 
尹祚章濟南府鍾蘭喆東昌府孫𢡟銓　州府趙保泰曹州府 
孟憲文泰安府丁允平萊州府唐文　臨淸直隷州張新堂登州府侯正彝濟寗直隷州陳恩普沂州府孫毓鵬武定府趙培縯膠州直隷州蕭榮策靑州府 
副取二十名臧著鵬馬振泮孫畬陳應禮邱光瀛薛本然石金庚劉　雲史鑄廷王金喆楊作霖李琪春劉鳴鐸王幹曾廣居田若曾張思淡楊光樾黃象冕李鏡蓉 
湖南 
湘省諮議局籌辦處已於十月二十三日開辦所有照委總辦會辦提調各員紳銜名已誌前報茲悉文牘庶務兩科亦已委定文牘科科員六人以補用知縣邵承祜四川試用典史沈錫疇掌撰擬公文函牘以調補沅陵縣知縣郭中廣分省補用直隸州州同胡子淸留日法政學堂畢業生彭名時掌考察選舉以試用縣丞羅志京掌收發公牘庶務科科員二人以都察院都事銜楊淦掌會計以湖北候補通判蔣光濬掌管理圖書印刷等事現已每日到値分科任事日昨復由岑撫帥諭令各署治事簿一册按日將所辦職務詳悉記載月終彚報以便考查成績云籌辦處所有公牘現須招人繕寫已於日前傳集報名各生考試書記取定正取八名備取八名即日到處辦事籌辦處辦理選舉事宜原擬併入文牘科内現議另設選舉科以專責成岑撫帥又諭各屬選舉區辦法槪由籌辦處詳定章程通飭照辦母庸另派司選員 
[上民實行調]  
　江蘇蘇屬）松江上海（ 
上海縣自接籌辦處函詢投票區分劃數目後當即查問事務所紳董刻已復到李令爰特繕文申覆籌辦處云本年十一月十三日奉憲處函飭以投票匭投票紙兩種均應由本處置備以歸一律投票所至多不得過十區飭即遵照等因查票匭前經知縣函致選舉調查事務所紳董遵式預備茲奉前因當卽轉致該所查覆去後茲據復稱此項票匭早經飭匠遵式置就投票區所曾經集議僉以至少分爲十區並將票匭呈送前來查閲所造票匭核與定式相符業由該所自行置備似可母庸申請頒發除俟選舉人册送到卽行申送外理合具文申復仰祈憲台鑒核 
上海諮議調查事務所紳董推舉各舖各區主任調查員曁租界調查員姓氏錄下頭舖范熙瑞二舖陸文麓南三舖謝鑑林北三舖顧鴻逵四鋪毛經疇七舖蔡正蒙八舖程宗浩九鋪郁懐智十鋪顧學坤十二舖葉承壎十五舖大曾賚十九舖郭廷鉁二十舖莫錫綸二十二舖姚文枬城外東區王震城外南區顧履桂 
城外西區顧徵錫城外北區祁祖　新閘區黃錞老閘區瞿慶善引翔港區王增祺高行區楊燾陸行區　源深洋涇區劉志濤塘橋區盛麟書楊思橋區周希　三林塘區趙履福陳行區秦錫田閔行區李祖佑顓橋區何其章馬橋區耿光覲北橋區周承德虹橋區王　玉法華區楊鴻藻新涇區潘上珍諸翟區沈宗𢡟虹橋區顧大綱塘灣區錢椒曹行區劉增祥漕河涇區唐錫瑞江境廟區曾澤民租界李鍾珏共四十二區每區各派調查員一人 
[士民動議調查]  
　　浙江）寗波定海（ 
定海選舉事宜由龔司馬於二十日在商會内開議到者約數十人當經司馬派定沈廣文廉丁紳中立爲管理員許紳錫鈞孫紳貽謀爲監察員鄭君德元爲會　員齊君玉昆爲書記員復由公推周君安鋆馬君裕昆爲在城甬東二莊調查員至於各鄉演説調查人員尙在議派一俟延定再行報告 
本埠新聞 
[滬道提審元源莊倒欠案堂諭]  
查元源莊倒欠官商巨欵股東爭執一案現經本道訊明沈上之以股東虧空存欵巨萬趙松坪經理不善咎均難辭應責成將官商各欵從速淸繳不准延宕莫守自認界限不淸已自處嫌疑之地况合同復未註銷何能卸股東之責惟店事向不經手應由該守催促沈趙從速理結母得推諉所欠元源莊欵仍著分期呈繳另札飭遵劉守合同旣已批明註銷而沈上之所呈信函証據復不明晰著趙松坪立將遜記各函刻日呈騐再行核奪劉守所欠元源莊欵遵照另札辦理沈上之發還押所由縣認眞督飭追繳此判 
附記各莊主供詞滬道蔡觀察昨提該莊股東莫枚臣劉遜甫沈上之及執事趙松坪等到案審訊上海縣李大令亦在旁設座陪審沈上之供元源莊開設之時集股銀二萬兩分爲十股計莫枚臣三股劉遜甫三股職員名下四股至光緒三十年正月間劉股曾經拆出至四月間又付來銀六千兩仍作三股均載明議單每年紅帳官利均寄交莫劉兩處有回信爲憑此次倒帳因一時呼應不靈所致現照帳結算所欠官商各欵共計銀四十五萬兩放出之帳計有六十一萬兩若收齊之後各股東未必在找且尙有餘利可得何必推諉不認股東求鑒莫 
 
 

Page 19

 
 
　　枚臣供歷年紅帳官利久未寄來該莊已不以職員爲股東且職員曾與沈上之當面回復不再合股求察劉遜甫供自三十年分拆股之後四月間所付之銀早已説明作爲存項歴年有信關切請爲核斷 
[圏用築造馬路契地之交涉]  
　　閘北巡警局開築馬路　用英商坐落寶山縣境之五百五十六號及六十九號道契各地已由承築馬路委員與該地主直接商妥允爲照讓茲有坐落上海縣境之四千零七十三號英商契地又爲警局　用三十六尺而該地主祇允讓進寛十八尺長四十七尺所有十八尺以内之地業由地主　築竹笆以淸界限茲因警局於前日忽派巡士將竹笆拆毁所有界石亦被拔除且將工匠拘押該地主因即報告英總領事請爲核奪霍領事以警局圈用築造馬路契地各洋商因事關公益均已允准照讓亦不索償巨價今該局派巡拆笆拘押工匠辦理殊爲失當因特照會滬道請移警局迅將竹笆復還原式釋放小工如果該局不允照辦則所有各地主願讓之地亦須按照時價向索巨欵云 
[贛撫爲車站購地事致滬道電]  
　　上海蔡道台據九江文道電稱葉商私頂屯地一案一味展緩倘生枝節該商不能辭咎乞嚴催等語此案前准商會周李兩君篠電葉稱建設塲棧恢擴營業起見願讓事站地葉自轉　等語續致周李兩君庚文兩電催葉來潯乃至今不到斷難再事宕延查葉旣自營業何以令三菱出面顯有隠射設不自向日商解約收地敝處萬不答　希囑兩君傳諭葉商即日來潯設法了結樊時兄係午帥所託與葉尤切一併致意葉有身家母自貽戚騤／ 
　印 
[旅滬學會弔唁王相國電文]  
　　杭州白話報館轉 
王相國第昊天不弔喪我大老噩耗驚傳同人哀悼謹唁 
附覆電旅滬學會諸公矜鑒家祖自聞國制號泣鼎湖病勢日增堅不股藥鈺孫等侍奉無狀痛遭廿二日未時大變承電唁感瀝鈺孫等稽顙 
[商團公會行歲終停操禮]  
　　南巿商團公會會長議定於本月廿 
七日下午二時凡畢業各生齊集操塲公議明年事宜隨即出隊進小南門過永興橋穿道轅出大東門由外鹹瓜街至集水街轉灣老馬路往南進吉祥弄到荳巿街施家弄事務所散隊 
[法國戍兵回國]  
　　昨有法國自北淸撤回之戍兵二百八十二人乘坐法國公司唐姆培號啓程回國 
城内 
[紏衆行兇]  
　　朱根發前將合開之剃頭店併於莫　村莫尙欠找洋三十元本月十六日由同業姚金生唆朱紏衆往索無著將莫戳傷經工程局拘獲王阿桂王福生二名解縣訉押茲又補提猪蝦小王到案經帮審李明府訊究莫妻張氏供是日姚朱二人帶領多人行兇王福生手持鐵尺將丈夫毒毆小王持刀戳傷夫之腿際求究訊之兩王與小王均諉賴不認判三人分押俟莫傷痊再行審辦 
[引狼入室]  
　　金某遣丁金貴扭控傭婦之子李成根姦拐其妾郁氏一案由縣復審金貴供主人前年納郁氏爲妾由荐頭金趙氏荐李曹氏爲傭婦本年四月主人染病曹氏　子李成根來家服侍夜間亦臥樓上致與郁氏有姦七月間被主人窺破將成根斥逐曹氏亦辭去後郁氏遂即席捲衣飾逃逸查係成根母子拐匿求究李成根供母與郁氏現逃何處小的並不知悉判李還押着金趙氏尋交曹氏郁氏到案核奪 
[供認夥竊]  
　　縣捕萬順緝獲竊賊劉阿三解縣審訊劉供由陳阿四邀往浦東大利輪船竊得紫銅一條雇孫關成划船裝至浦西由陳託一劉　茂水烟袋作將銅售與順泰銅　店計洋十四元八角求宥李襄　姑念賊已繳案判押攺過局三月 
[省釋竊賊]  
　　羅餘耕前因偷竊桐油發押 
攺過　茲已期滿解縣發落判取保省釋 
[賞罰計欵]  
　　一路一區巡局昨出牌示所有十月分罰欵計陳阿根等八人共罰洋三十四角記功項下賞給巡警馬忠德洋一元南巿 
[究窩贜]  
　　萬裕碼頭張榮昌荳腐店失竊夺案業由丁程局將竊賊郭阿二緝獲懲辦茲該店主以比鄰永康棧窩匿賊贜心不甘服禀請提局訊究裁判所孫明府昨已批准候傳該棧主到案訊核 
[請追欠欵]  
　　莊順記線莊主莊泉生控俞 
森泰欠洋二百五十元向索不理昨經工程局批准候飭地甲邀保理處 
[冒取貨洋]  
　　竹行碼頭禎和洋貨店被宜興船户丁寳林以鮑源興窑貨店圖章冒取貨洋一百三十餘元控奉工程局提訊判丁交保理處 
[勿再滋擾]  
　　李衡泉與瞿少仇徐錦榮爭奪田產被瞿盤踞滋擾控奉工程局提訊判瞿具結以後不准滋擾 
閘北 
[巡警總局批詞]  
　　一路一區巡士陳得高禀批據禀已悉該革警以姑母曾陳氏屢次擅入任意喧擾是以即行斥革至拐帶一層該革警祇要問心無愧本總局亦不予深究毋庸率瀆仰即知照四路二區巡士陳冬生禀批據禀已悉該巡士不能和平處事致施公館馬夫以細故揪扭旣失巡警身分復貽人民口舌經該副巡官會同正巡官查明記過獪敢不服揑　呶瀆妄冀銷去記過字様殊屬不知自愛特斥所請著不准行 
新租界 
[吞烟自盡]  
　　住居卡德路張家宅浜西之王姓婦人常往近鄰魏姓家賭博前日被夫王義根瞥見向氏呵責當晚氏即吞服洋烟送至仁濟醫院醫治無效昨晨斃命 
[洋傘價値]  
　　前日某西婦乘坐馬車經過 
長浜路忽然失去金柄綢洋傘一頂値銀三十餘兩當即投報靜安寺捕房飭探查緝 
英租界 
[小工壓斃]  
　　小工馬永泉前日在大馬路西搬運塞門德坭連桶和人墮入浜内即被壓斃旋由探捕將尸車送虹口斐倫路驗尸所飭保報縣相驗是日午後李大令蒞所驗明委係壓斃遂飭善堂棺殮昨日尸妻陳氏求領尸棺捕頭飭赴上海縣具領 
[另犯拐案]  
　　西牢押犯江和尙因另犯拐案昨由上海縣派差移提公　中西官論候函致上海縣詢明案情著原告鄧記臣自行投廨候訊 
[不爲娼]  
　　福隣里烟妓陳巧雲不愿爲娼自投濟良所昨晨解廨請訊據供南翔人八月十八日與同鄉婦人朱秀英來滬被其姘夫小毛串賣與福鄰里花烟間爲娼小毛取去身價洋一百三十元求恩超豁判帶回濟良所候核 
[賣良爲娼]  
　　李德和之妹小五子在蕪湖被人誘拐來滬賣與大興里某雉妓院爲娼茲被李查悉控奉蕪湖縣移文公廨飭派差探將小五子及同院妓姦嚴愛寳一併提獲審訊判暫留濟良所候移復該縣再核 
[拐匪開釋]  
　　楊阿華控碼頭包探王阿林誘拐伊妻邵氏賣與黃關星一案昨由捕房將王解廨王將所得身價洋八十元繳出來恩寛宥判洋交黃關星具領王從寛開釋 
[夫婦離異]  
　　葛步洲與妻陳氏扭打昨由捕房解廨請訊氏供丈夫不顧家用因此吵 
 
 

Page 20

 
 
閙葛供陳氏已娶九年生有女孩今忽不守婦道情愿離異判女孩交葛領囘氏發棲流所留養擇配 
[拉客罰洋]  
　　摀鴇婦陳何氏張王氏與雉妓 
洪者香王二寳王老二王三媛在途　客由捕查獲昨解公堂請究判兩　各罰洋十元洪妓等各罰五元一併帶囘捕房拍照開釋 
[懸賞竊賊]  
　　英美捕房昨出賞格云二馬路十二號卜内門公司於本月十二晚八點鐘被賊偷去鐵箱一只箱内銀洋盡行攫去空箱丢在車袋角路旁竊思鐵箱重物非用車拖不可爾東洋車夫及馬夫如有於十二晚八時見有由該公司門首拖鐵箱他往者請來密告因而拿獲竊賊即賞洋一百元决不食言茲爲緝獲眞贓起見斷不累及告者萬一告者不願開罪於賊亦准將告者姓名隠匿特此示諭 
[要証傳案]  
　　印人海克司控石瀏元欠銀 
案内之証人唐仕榮昨由差探傳至公廨判交保候訂期會訊 
[定貨不出]  
　　奥商德大洋行控同昌號主 
張榮貴定貨不出昨由公堂會訊原告洋人投案求究張延博士律師辯稱該行所定之貨因與原様不符故未照出應請察核判張所定各貨照七折核算限兩禮拜料理兩造倘不遵斷即行將案註銷 
[竊案彚誌]  
　　某德商控曹金弟竊洋由廨提訊判曹還押候德領堂期解究王永興陸阿培串竊怡泰洋行棉花判王押三月陸押一禮拜過犯吳德生復至租界圖竊判押三月逐出 
美租界 
[添造洋房]  
　　虹口捕房以房屋窄小不敷辦公現又建造三層樓洋房一所爲審事房及捕頭寫字間業已將次落成定於西正月間遷入辦事 
[傾倒垃圾]  
　　李阿順違章傾倒垃圾由廨出單傳訊未到捕房以其胆玩復請公廨出票提入捕房押候送究 
[索欠扭毆]  
　　嘉興路福泰酒店主施廷章昨向張開忠索欵扭毆由捕并送捕房捕頭以沿途互毆本應送究姑寛各押丐牢一天 
[走失小孩]  
　　楊樹浦路徐仁堂家走失五 
歲男孩一口華記路周文正家走失七歲男孩一口徐周各投捕房請飭包探訪查 
[小火]  
　　昨日午後三點鐘北江西路桃源坊東八弄内製造洋燭公司失愼幸即救熄法租界 
[推起火]  
　　新街同富里陳新鼎坐莊失愼一案昨由公堂將陳及出店董德才房客吳來發李馬氏等傳訊陳供由吳馬兩家灶間内起火吳馬同供火係陳之帳房内所起判各交保候勘明再訊 
[一再被罰]  
　　老北門外潘聚太南貨店前日失愼幸即救息昨由公堂傳經理人范善瑤學徒陶　祥丁泉榮到案審訊兩徒供稱是日在樓上貨房收拾草紙忘將燈火携下幾遭不　聶讞員以該店保有火險上年曾罰過銀三百兩此次幾蹈覆轍　難輕縱判罰洋三十元充公 
[怙過不悛]  
　　王永才即王阿大）不務正業前由乃父王仁貴送請公廨懲辦數次　仍怗過不悛又於前日送案請究判發押攺過所三月期滿再送善堂留養 
[先究違章]  
　　王永祥控樊啓文不贖抵押田單並不還借洋一千元捕房亦以樊啓文將磚瓦木抛棄道旁由廨併案傳訊判先罰洋三元以儆違章王永祥控案候邀到中証沈寳岐等到案再訊 
[妨害衛生]  
　　倪阿寳售賣腐敗牛肉由捕解廨請爲究辦判罰洋三元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
奏牘 
[御史吳緯炳請修浙江海塘摺]  
　　奏爲浙江海塘坍損潰决塂虞請旨飭下浙江撫臣詣塘親勘派員督修以保民命而全要工恭摺仰祈聖鑒事竊查浙江海塘爲七郡生靈之保障而海水衝激以海寗一帶爲最險每逢大潮沿海數百里民廬鹽龜時虞漂沒而農田受海滷浸灌必至連歲不收朝廷軫念民生歲發巨帑隨時估修並嚴定保固期限不獨愼重要工亦以沿海之生命與内地之稻田僅恃一塘爲捍蔽而所產絲米等項又爲歲入大宗一有疎虞隠患無極乃近來潮勢極形險惡向來潮信頭潮過後爲南風所激漫溢上塘是爲二潮今則頭潮自東而西遠望尙祗一線其南岸先起一潮自西而東兩潮衝激高浪接天其形先若丁字繼成曲尺兩路迫蹙愈湧愈高直接塘岸從前工程認眞尙堪防堵近年修理有名無實以致全塘柴掃坦水漂失過半東塘一帶損壞尤甚居民恐慌不可終日查東塘匡合盤頭以西營字號至車字號爲最險而佐字等號二百六十丈爲尤險前以尖念二汛積年失修光緒三十年七月經御史朱錫恩奏參由前撫臣聶緝榘委員自駕字號起至綺字號止估工賠修共長六百八十丈該員等猶事敷衍僅築子壩一道日久又復坍塌而賠修各工並未齊全即已修者仍不如式典亦等號以東舊有掃坦一千數百丈歷年不修損失幾盡隷漆府羅等號柴椿無存塘脚齒露塘身岌岌猝遇大潮斷難抵禦伏汛如此秋汛可知一旦决口不獨沿海數十萬生靈盡成魚鼈而内地灌注禾稻歉收加以東南民心不靖老弱者窘於謀生强壯者勢將走險萬一奸民從中煽惑大局何堪設想臣風聞各處工程有領尤險之銀辨最險之工領最險之銀辦次險之工層層剝削年復一年而保固期内如有坍損諱匿不報巧爲規避况砌築石塘木石各料本有一定尺寸而各工往往任意偷減以致糜歲修之欵並無實在之工程臣籍隷浙西潮汐險夷見聞較確及今赶速估修尙可補救於萬一倘任其潰决不特生民糜爛勢必又擲數百萬巨金當今財政異常竭蹶豈能復增此意外臣上顧公帑之支絀下曕桑梓之阽危不敢稍安緘默查新任浙江撫臣增韞向來辦事認眞必能破除情面切實整頓可否請旨飭下該撫臣親詣海塘詳細查勘並委廉幹大員駐塘監修劃分叚落繪具圖説確估工料嚴定限期所有從前種種積弊一律剔除庶幾沿海永慶安瀾以仰副朝廷子惠元元之至意是否有當伏乞皇太后皇上聖鑒謹奏 
國外新聞 
[近東大變局六十一誌]  
　　二十四日倫敦電云倫敦泰晤士報接聖彼德堡電稱俄政府與英法兩國會　允奥政府由彼此内閣交換對於歸併巴斯利亞與赫在戈維拉兩地問　意見惟此舉之允僅關於形式至於東方大會之策畫則並不預定云 
[日本駐英新使赴任]  
　　二十三日東京電云新任日本駐英大使加　男爵今日乘平野丸郵船赴英履任 
[日本大將逝世]  
　　二十三日東京電云大阪師團司令官陸軍大將井上男爵因病逝世 
[臺東土番作亂]  
　　二十三日東京電云　　東海　土番藉故暴動割斷該處電線殺斃警察九人兵士兩人現已有步兵兩隊砲兵兩隊馳赴閙事處鎭壓 
[南滿洲鐵路債票發行]  
　　二十三日倫敦電云南滿洲鐵路公司債票每百實收九十七磅十仙令現後申明代售者每百酬金一磅 
[赫德又獲自由權]  
　　二十三日倫敦電云中國總税務司赫德昨晚蒙賞倫敦城公民自由之權 
[俄國議院之衝突]  
　　二十三日倫敦電云俄國議院呈遞　案請寛免各領土罪犯刑罰各議員討論此事意見不一社會黨及工黨議員痛詆主行非刑之員保守黨議員以爲被辱要求工黨服禮兩黨喧爭多時迄未定議議院議長因此退席出院 
[巴拿瑪運河謗案續聞]  
　　二十三日華盛頓電云美總統羅斯佛控告紐約世界報於巴拿瑪運河工程一事妄加批評譭謗政府罪無可　云以上譯字林報 
[美總統游斐之志]  
　　二十三日紐約電云美總統羅斯佛自述遊斐之志蓋欲蒐集該洲動物以成博物學家耳 
[委民反對總統]  
　　二十三日紐約電云委納瑞拉京城茄洛開斯有亂民聚衆示威反對開斯屈洛總統以上譯泰晤士報 
[土爾其國會開會]  
　　二十五日倫敦電云土王躬詣國會舉行開幕禮禮畢即歸途中高呼歡祝者聲如雷動總掌敎宣讀王詔曰朕於立憲固所深願立憲之志未嘗稍更獨憾布勒嘠利亞叛離忠道宣布獨立並憾奥國違背條約不守友道歸併巴斯利亞與赫在戈維拉兩省地惟朕深望與友邦共圖而將該問題和平調停云 
[美總統受謗]  
　　二十五日倫敦電云紐約世界報主筆畢利塞君 
稱美總統羅斯佛爲極大之䜛人又爲威脅之裁判員 
[法將大興海軍]  
　　二十四日柏靈電云法國海軍大臣宣言日後將大興海軍加造大戰艦多艘 
[委國組織新政府]  
　　二十四日柏靈電云委納瑞拉業已頒行軍律組織新政府之宣言將卽日宣布以上譯文滙報 
小説 
[探實事北京巴黎間競車日記]  
　　）七（伊爾枯斯克至基哈斯落衣亞斯基西七月三號晚六鐘。余等抵伊爾枯斯克。有人介紹。赴脚踏車競走塲。蓋此處新有一脚踏車會。會長爲人勤勉。好勝競走。塲中周圍。飾以綠色松柏。極爲華美。接待余等。親愛而盡禮。八鐘有半。始逹客寓乃預爲余等備置者也。 
 
 

Page 27

 
 
伊爾枯斯克。爲余等在西伯利亞所見第一之大城鎭。建築於恒嘉哈河畔。有絶大之機械船橋。以代渡船。伊爾枯斯克之對面。有大森林。皆松柏之屬。俯瞰城中靑葱逼人。絶好一幅圖畫也 
敎堂甚多。弓形之屋頂及鐘樓。徧處皆是。亦壯麗 
四號。余等休憩於伊爾枯伊克終日爲通信訪友。及料理雜事所困。伊地。之人。皆欲與余等一見蓋好奇之心使然也 
余等往謁伊爾枯斯克巡撫致謝招待。彼又派一武員。護送余等至伊爾枯斯克之邊界。余等以車上尙有隙地。請其同坐。 
六號。余等離伊爾枯斯克。十一鐘渡恒嘉哈河。道路崎嶇約行十基羅邁當。始略平旋坦。過基脱第川。雇得一船。乃以牽繩代槳。約行六十基羅邁當。復易一新船。亦以牽行舟子尤載余等至畢拏衣亞。余等頗喜。蓋自得此船。較之以車行泥淖中。少却無數危險。 
余等去切荷哥夫地方。僅數邁當。哥逹君之車忽不能行余等下車扶助備極困難始克抵切荷哥夫。當晚　住宿是處。 
翌晨穿過惹拏里至阿加。分載兩舟渡至西馬江畔觀者甚衆。皆西馬斯加衣亞之居民。及其地之駐兵也再行約六十基羅邁當。宿於苦衣杜勒是蓋一小村落也 
八號七鐘。余等離去苦衣杜勒。天雨終日。所經平原皆有草車行頗困難旋乘舟開往杜魯勒雨勢稍息。余等於船内望見廣大之平原。其上牧羣極多。並有牧人杜魯勒城。在一小邱上。相去僅二基羅邁當。其間居民。傾城出觀。晚十鐘抵黎里烏當斯基休息一小客棧内。極爲安適。晚飯價値亦頗廉。此在俄國境屬所罕遇者也。余等自伊爾枯斯克至此地。計程五百十基羅邁當共行二日有半 
來函 
[讀黃志斌先生忠告廣東同胞書後]  
嗚呼路權關乎國權路脈關乎命脈盡有而知之矣獨怪知之而仍昧之粤漢鐵路自爭歸商辦以來四載於茲風潮甫息衝突旋生危急存亡間不容髮當事諸公宜如何坦示大公力顧全局激勵衆志以盡同舟共濟之義乃成效未著故智仍封不思渙釋羣疑但冀攬握大利將何以堅股東之信而收衆擎之益乎豈非知之而仍昧之耶今者借欵之説雖有區别與粤無與然旣爲之兆矣安知外人不援爲口實謂久無功效而强事干預乎興念及此不禁憤火中燒而與黃君同一感慨也不知當事諸公其亦有同情否眉睫之禍岌岌可危挽救之呼黃君謂舍却速交二期股銀别無他法吾爲之下一轉語曰欲二期股銀之速交舍却收拾人心取人信任亦無他法嗚呼粤路苟不見信用於人不獨粤路危吾恐　響所及而各省之鐵路皆可危中國實業前途尙可問乎吾願我同胞勿忘俱焚之慘而第營個有之私吾尤願我同胞勿因粤路之疑懼而涉及他省焉則中國幸甚同胞幸甚江寗林激沉啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
