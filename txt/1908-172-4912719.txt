# 1908 - 172 - 4912719

 

Page 1

 
 
   
 
 

Page 2

 
 
   
 
 

Page 3

 
 
上諭 
　　五月二十九日奉 
　　上諭郵傳部左丞著那晋轉補李經楚著補授郵傳部右丞郵傳部左叅議著李稷勳轉補胡祖蔭著補授郵傳部右參議欽此 
宫門抄 
　　五月二十九日召見軍機榮慶 
[論說]  
[論中學校之管理法宜嚴]  
　　泰西敎育家之言曰蒙小學堂之學生。當使之天機活潑。引動其趣。味導養其性情。順其自然而施以敎育。故小學校之管理法尙寛。高等以上之 
 
 
 

Page 4

 
 
大學專門學生。其心性經各级學校之陶鍊。已粹然而入於正。其品行經各級學校之約束。己歛然而就於範。初不必再加以嚴厲之取締。故其管理法亦尙寬。惟有中學以上高等以下之學生。志氣尙未堅定。舉動未盡合法。導之於正則善礪導之於邪則惡。於斯時也。學生他日性行之良否。學業之成否。均於學校之管理法是。賴故其管理法獨尙嚴。旨哉斯言。得敎育法之精理矣。今觀中國敎育界之現象則不然主持學務者類皆惕於衝突風潮之屢起乃一切以敷衍手叚出之。而於中學堂高等學堂爲尤甚凡學生有所要求無弗遂。學生有所更張無弗從。一任學生之放縱恣肆。破壞規則。苟不至爲外人所聞。而可以彌縫無事者。無不曲爲且就。爲學生者探知辦學者之意。乃益無所顧忌。而爲所欲爲。此等學堂。雖日日上課。月月試驗。年年無風潮。人人皆卒業。顧其成績。可以想矣蓋嘗究其原因。中學堂以上之學生。年齡約在二十左右。其中專心求學者。固亦有之。然論其大半。智識在已開未開之間。志嚮在將定未定之際。易爲莠言所惑。而亂其眞見。故其對於校規也。往往不知善否。苟課程不杳攷。堂規不嚴緊而可以自由也。即以爲善學校。否則以爲不善。必乘機而與之爲難。其對於敎師也亦不。知良否。苟學生功課不問。學生優劣不問。而一律多給分數也。即以爲良敎師。否則以爲不衣。必藉端而與之尋釁。然攷其反對之手段不過有意挑剔而己。國文歷史敎習而苟稍嚴厲者。則覔一僻典以難之。輿地敎習而苟稍嚴厲者。則覔一僻地以難之。西文敎習而苟稍嚴厲者。則覔一僻字以難之。敎習不能對。則大譁以爲不學無術。要求監督撤換。不撤換則風潮且起。於是爲敎習者。知學生之志。不在求學也。亦出其敷衍手段。以牢徿學生。課堂上學生有盹睡者。置之不見。學生有叫囂者。置之不聞。凡一切敗壞規則之舉均聽其自然而不一顧問。始獲學生之歡心。而得良敎師之名譽。其有不願自屈以遷就學生者。則惟有遠避而己矣。主持學務者。而亦以牢籠學生爲主義。則且以嚴厲之敎員爲多事。固不必論。即有稍能辨别敎習之良否者。亦且慮多數學生之挾制。留一敎員而傷多數學生之感情。并恐因之而起風潮。亦有所不敢此等學堂。風潮誠可以不起。然揆諸培植人材與夫整頓學務之意。未免。相背而馳矣。夫學生之成就與否。旣全係於中等以上之學校。則中等以上學校之管理法宜如何益求嚴密。各學生處此成敗之機關。賢不肖之門國。則言一動。宜必糾而使合於規則。以生其好學之心。而植成人之基礎。尤賴有良敎師隨時扶助之羽翼之。勿歙其横决而軼於範圍之外此管理之所以難也。倘於學生志嚮未立智識未定之時。而一任其心意之所。好聽其横越籓籬而不稍加覊勒。則適足以長其傲慢之心。而挫其學業之進步。非特於學生一人之前途有礙。且於敎育前途。亦大有關係也。是故辦理學務者。必以有精神爲要。而不在風潮之有無。第求無風潮而并無精神者。不若有風潮而有精神之爲愈。風潮者一過即平者也。精神者百年之本計也。近來敎育界有精神之學校往往。有風潮。而無風潮之學堂往往無精神。其故類皆以此。此又主持學務者所不可不知也 
專電 
[電一（北京）]  
　　憲政館奏派楊度爲叅議連甲爲總辦勞乃宣汪詒書爲帮總辦奉旨依議 
[電二（北京）]  
　　又議調湯壽濳叚書雲到館 
[電三（北京）]  
　　陸元鼎初擬乞退因樞府慰留俟滿二十日即行銷假 
[電四（北京）]  
　　升允奏各省應協甘餉晋省獨鉅今藩司丁寶銓竟敢詳請免協設各省紛紛效尤甘省軍務必致潰敗西北關繫大局請飭部將丁寶銓照林壽南例議以革職處分爲遲誤軍需者戒奉寄諭著寶棻飭令迅速籌解 
緊要新聞 
[達賴來京消息]  
[内務府預備供應]  
　　二十日内務府理藩部奉軍機處交片謂此次達賴喇嘛將來京師所有一切供應責成該衙門會商辦理現經内務府大臣奎俊派掌儀司官員會同理藩部將應行製辦之轎乘儀仗及舖墊陳設等項詳細商訂俟妥協後即奏請撥欵製辦 
[鑾儀衞調查儀式鑾儀衞總理章京義傑於二十日飭該署書記檢]  
 
 

Page 5

 
 
查國初西藏達賴喇嘛來京儀式其有應行預備事宜詳細查明以便照例備差 
[晋撫電告緩期]  
　　理藩部日前接到晋撫寳棻來電謂達賴喇嘛以山西近年亢旱刻被該省官紳民等叩求達賴祈雨其來京之期希代奏從緩 
[朱啓鈐力辭墾務之意見北京]  
　　徐督會同吉黑兩撫電商軍機處擬專摺奏請特簡開缺京師外城巡警總廳丞朱。啓鈐督辦東三省墾務樞垣當己電覆照准現聞朱丞堂之意則以墾務頭緒紛繁不易見效只願暫行試辦俟有眉目再行奏派或謂朱之一再力辭非眞謂墾務難辦以遽膺重要未免多所顧忌故也 
[郵部擴充内河外海航路之計畫北京]  
　　郵傳部現擬製造輪船行駛沿江一帶以挽海權而重航業茲將部定内河外海各航路撮要摘錄計内河十一省（一）直隸天津白河塘沽秦王島（二）山東烟台膠州靑島（三）江蘇蘇州常州至上海及各府並鎭江至淮揚等處並通至寗波（四）安徽田皖江通淮揚（五）浙江由杭通滬蘇嘉湖紹等處通至寗波（六）福建以閩厦台三處爲總匯通駛沿江（七）兩廣以香港澳門廣州灣爲總匯一通行梧州南寗通北江並由省至肇高惠瓊等四府通汕頭北海海口各埠（八）湖北以漢口爲首通行湘江及岳州並隕襄荆三府等處（九）湖南由長沙至湘潭並岳州常德等府通漢江（十）江西由九江至省並黄漢淮通皖各等處（十一）四川由重慶府起分駛通江各省埠外海則如南洋西利比緬甸安南小吕宋山打根賓角淡水等七埠及日本神戶横濱長崎等處聞該部擬定先以直魯閩粤江蘇爲入手三年内逐漸擴充並由部派員分勘海道繪圖詳核其外洋各埠應俟各該領事查明有無洋商專利再行定擬其製造輪船仍由湖北廣州直隸各廠自行製造以資試驗 
[京師近信]  
[張蔭棠留部消息]  
　　西藏帮辦大臣張蔭棠此次來京係爲中英藏約事宜聞大臣有留外務部當差之信即不再回西藏 
[慶寬内用消息]  
　　江西臬司慶寬政府以其前在内府甚爲得力現有調京内用之信不日即見明文 
[吏部議駁免除廻避]  
　　汴撫林贊帥奏請同通州縣以下各官槪照駐防人員例免其廻避本省一切差缺但以廻避本府或距原籍五百里者爲限如慮有流弊則可除正印外先免廻避摺上當交政務處吏部會同議奏聞吏部各堂以此議雖發自顧亭林馮林一然人心不古萬不能懸爲定例現正議駁不日即可覆奏 
[甘督加發茶票]  
　　甘督升允電致度支部云前准部咨以後茶商承領新票只准加多不准减少現據東南櫃茶商呈請情願于舊票外續加茶票當即酌加茶票三百六十張飭照章預交二分課銀三萬六千兩下欠一分課銀俟茶運到隨釐並繳以裕國課 
[西報譯要]  
[華工擊傷日員]  
　　二十八日東京電云本月二十六日有日本木料官員七名在鴨綠江下流某小島突被華工（四十名）攻擊受傷兩人當日即由高麗界内之日兵馳至立將華工驅散聞此舉係出中國木商所煽惑蓋恐中日設立採木公司後將攘奪其生計云 
[中國輪船擱淺]  
　　二十八日東京電云中國輪船廣大（不知是否即招商局之廣大）號於本月二十五日在高麗海密爾登口岸擱淺該船載有華工五百名擬赴海參威者現有日本郵船京都己從烟台開往拯救 
　　按招商局之廣大輪船係來往廣東上海者今擱淺乃在高麗口岸恐非招商輪船也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[華商集成圖書有限公司招股章程]  
　　第一章宗旨定名及辦法 
　　第一條本公司以中國人之資本經營中國之圖書業期保利源而完敎育權故首標明華商二字 
　　第二條本公司遵商律股分有限公司辦法定名曰集成圖書有限公司已於上年九月禀准農工商部立案准辦續於本年四月禀請學部先行備案並請承印學部所編圖書均蒙批准允將書籍圖畫交由本公司北京印刷分所承印以資扶助俾藉擴充 
　　第三條本公司設印刷總廠於上海英大馬路設印刷分廠於北京東單牌樓船板胡同承印學部新編敎科書籍圖畫其他繁要各埠不再添設印刷所但相機添設發行支店所有總公司之内容組織如下（甲収支所）各所除零星欵項外所有銀錢皆總于此并爲乙丙丁三所之總機關（乙編譯所）編譯最有秩序之敎科書增長國民學識咸知愛國並刊印精良適用之圖畫總以有益學界利於行銷爲主編輯所敦請湯墊先京堂爲總鑒定員此後本公司自纂各書悉由京堂鑒定再行付刋譯書院請英國大儒李提　太先生主持譯務擬即遍延中西專門大家譯纂英國謙伯氏之百科全書印行全國以饗學界（丙印刷所除鉛石印刷外並改良印刷上之各種工藝添置機器雕刻玻璃版爛銅版彩色版五彩石印西式簿籍銀錢票據銀行鈔幣等各種新機重聘歐美美術技師以資傳習而求精詣（丁發行所）實行聨絡遠近同業推廣銷路務使中國書商得保其應　之利益以合團體而杜漏巵 
　　第二章股分 
　　第四條本公司共集資本銀元六十萬元分作六萬股每股銀元十元一次收足附股者請開具姓氐里居現寓住址連股銀交本公司所指定之代收處掣取收條一俟股本招齊即定期換給股票息單永遠收執股票式自一股至五股十股五十股一百股五百股一千股爲止以顔色花樣分等次息單每張十二格每年一格憑以付官息紅利至十二年爲一周滿十二年再換新息單 
　　第五條各處代招股處如招至一千股即酬以紅股五十股此項紅股在正股之外 
　　第六條凡非中國人之股本一槪不収倘有華人代爲出名本公司無從查悉者以後唯認出名者爲股東 
　　第七條書業同行不論本埠外埠願入本公司股分者如滿一百股即認爲本公司之特約販賣店以後販賣本公司圖書及託本公司印圖書籍一切另給特别利益此項利益至年終結算其詳細辦法另訂專章 
　　第八條股銀自登報之日開收額足即行截止 
　　第九條股本官息常年八厘紅股係特别酬勞官息照支紅利加倍 
　　第十條每年十二月結賬一次除開支官息外所得盈餘提十成之二爲公積再以八成分作十五份以十份作股東餘利以四份作辦事人花紅以一份作董事酬勞 
　　第十一條官息餘利槪憑息單於次年三月支取 
　　第十二條股東有將本公司股票抵押因而紏葛者本公司惟票載及册載姓名之人是認受抵押者亦惟标載姓名之人是問 
　　第十三條股東欲將股票轉售或抵押者可向本公司索取印成之讓股券塡寫明晣由原主及見證人簽字與股票息單同交本公司代爲過必 
　　第十四條股票息單如有遺失准隨時邀請妥實保証人具書簽印報告本公司一面登報聲明俟三月後無人干涉換塡新號補給 
　　第三章選舉 
　　第十五條由各股東公舉董事五人任稽查評議之責再由五人中公推總董一人督理公司中一切事務另舉查賬董事二人所有公司一應帳項悉聽查核任期各三年連舉者得連任 
　　第十六條本公司四所中之辦事人員如有關繫銀錢出入者各取具妥實保証書存收所中以昭愼重辦事細章另訂 
　　第十七條總經理一人統理一切收支編譯印刷發行四所經理各一人由董事與總經理人公同延請不限任期以資熟手以下各項員司由各該經理會商總經理人任用 
　　第四章會議 
　　第十八條本公司每年定期開股東常會遇有重大事故爲董事會所不能决者得隨時開股東特别會先期以事由布告各股東如有不能到會者得囑託他股東代表 
　　第十九條開董事會隨時定期先期知照 
　　第二十條每届議事各董事不能到齊須到過半方可開議否則另行訂期 
　　第五章附則 
　　第二十一條本公司章程得於股東大會時公同議改惟未改定以前仍遵行舊章不得　改擅背 
　　第二十二條所有各項規則由董事會及各該所經理擬訂惟不得與此章程相抵觸賛成人端午橋制軍陳筱石制軍盛杏生宫保唐蔚芝侍郎瑞莘儒方伯蔡伯浩觀察發起人王清穆湯壽濳龎元濟劉錦藻陳作霖王存善周晉鑣金文翰周廷弼朱佩珍祝大椿王鈺孫盛昌頤丁維藩應德閑嚴義彬張繼曾徐文淵黄繼曾孫廷翰虞和德曾樸李克脩何鏞席裕成席裕光夏曰琦蔡爾康夏清貽　裕福 
分類新聞 
[政界]  
[寗垣百貨槪辦統捐南京]  
　　金陵厘捐局卡向分長江淮河褚下河爲三路去年己經江督飭將長江淮河各局應收百貨釐金改辦統捐各分卡量予裁併茲由厘捐總局調查裡下河各處港　紛歧最易繞漏改辦統捐本難着手且米麥雜粮隨地皆産隨處可銷尤苦無扼要統收之地現除榖食一門暫行剔出仍照向章辦理外其往來百貨自本年七月初一日起一律改爲指銷統捐如係外來客貨由人境之第一卡統收如係本境土産由起運之第一卡統收經過票内所指各卡查驗票貨相符即予放行槪不重收以示體恤 
[台州設立禁烟調查局杭州]  
　　台州府許鄧太守禀報設立禁烟調查局簡章奉馮撫批示云該郡各屬裁種罌粟久已成爲習慣致陷溺日深流毒幾遍殊堪痛恨該府督率紳僚妥訂章程設立禁烟調查局查禁種烟地畝勒令改良以冀凈絶根株湔除痼習辦理較爲得法深堪嘉尙仰即督同認眞籌辦期收成效 
[道調查全省警務安慶]  
　　巡警道以本道有綜核全皖警政之權所屬各州縣巡警均須派員調查惟來往川資無從籌措擬照洋務局舊章每百里給予川資銀五兩每天給火食錢千文禀經馮中丞批示以洋務局派委查辦事件均關緊要并可限日回省實與調查警務情形逈不相同惟此事亦關係新政如果亟須派往姑准實用實銷以示區别 
交涉 
[知照日艦寄泊寗波]  
　　甬道張子遇觀察札飭各府文云近奉兩江督憲端養電開准外務部電據日本代使面稱奉外務部電開川崎船 
 
 

Page 11

 
 
廠以承造之暹邏國魚雷驅逐艇一隻魚雷艇三隻巳竣工干華歷五月二十二日由神戶開行經過冲繩羣島及閩粤海面如天氣險惡則繞過由韓國西邊抵烟台南下至暹邏驗收並派第一琴平丸護送且該船等船身甚小若向南行走或行近中國陸地或因避風及遇有事故在中國不通商之口岸暫時寄椗均所不免除己飭本國駐滬煙閩廈汕粤等處領事官先期知照地方官外相應電告等因請即電知各處以免誤會等語希即飭知各地方官查照外效等因准此當即札飭寗紹台三府轉飭所屬一體查照 
[駁復敎堂租地蕪湖]  
　　蕪湖道文觀察具禀皖撫略謂准駐寗美領事馬納利函稱據蕪湖美以美會醫院赫恒仁禀擬永租租界直至馬路邊毗連　醫院之地基西五百念五英尺東四百五十九英尺南五百英尺北三百英尺呈上蕪湖租界圖一幅所租之地已用藍筆記認自當遵照定章繳價以爲推廣醫院之用等因查蕪湖劃立租界原備各圖商民租賃貿易地址有限醫院爲敎會所設照約可於租界以外租地本不必拘於一隅與各洋商爭有限之地况查核所記地叚似早爲英商并日商大阪及輪船公司先後定租所請更難照准復請轉飭該醫士遵照寢議去後復准美領事馬納利函稱據蕪湖美國聖公會盧敎十禀擬永租租界内西南首桐家山脚地三畝以爲該會將來出路等因前來又經以該聖公會坐落獅子山南有山路一條可轉由東南而出更無庸自闢出路復請轉希知照寢議竊恐該醫士等未遽遵行或嗾其領事上瀆合將其先後駁復情形具禀請鑒核當奉馮中丞批云租界爲地有限自難任
便指租且爲英日兩商先後定租之地尤難照准仰即據理駁復仍候督部堂批示 
軍界 
[鎭江徵兵風潮己平鎭江]  
　　駐鎭三十五標統帶蕭君先勝因病請假多日標中事務悉爲執事官郭君專恣全軍大爲不平遂相約於下星期日有全體暴動之舉江督得電特派憲兵總司令官陶駿保觀察偕同吳執法官等來鎭查辦即向衆兵士剴切勸導曉以利害復諄告鎭江爲諸兵原籍宜有保衞桑梓之誼切勿生事貽紳耆父老憂語極沉痛兵士乃感悟風潮始寢觀察等亦於二十七日事畢回寗矣 
[江督秋操之預備鎭江]  
　　江督端午帥以今秋江鄂各省會操惟寗寗數計編一混成鎭昨己擬定表式札發寗鎭各標營塡註戰鬥員（軍官）若干人非戰鬥員（軍佐）若干人目兵若干人以便彙合支配並派委孫廷林歐察專管粮餉芻秣及應一切物品事宜江督又以江北陸軍亦應前往會操誠恐操法未能純熟特委陳觀察琪於日昨乘舟赴浦每日隨同江北提督徐固帥校閱各軍操演 
[委充秋操輸送員湖北]  
　　本年江鄂會操鄂省軍隊人數衆多所需輪船及起卸事務非派專員難資周妥鄂督陳小帥查有漢口商會總理盧道洪昶湖北補用府趙守承康補用縣王令億年朱令文瑞上届秋操均承充輸送員特行分别札委以資熟手并飭赶緊預備船隻修築碼頭以便臨時輸送藉利遄行現各該道業已遵照辦埋矣 
學務 
[三誌敎員串竊誣控毁學案常州]  
　　佩實學堂敎習周耀德串竊時鐘誣控鄭姓毁學一案業經公議將周先行驅出學界禀請提學使歸案訊辦等情巳屢誌前報王步瀛太守初次履任不知周素行無賴當周赴署干謁時太守以爲學界中人隨時接見詎周竟　計籠絡請太守筵讌請合同照相請書楹聨加題跋語太守以爲藉　提倡學務均勉允所請周從此肆無忌憚鄰里側目此次事發太守初猶袒護旣見己動公憤並訪悉周種種劣跡府縣均有案卷遂大加憤怒嚴飭武進袁令將所有照片楹聨追出靜候提學使批示按律懲辦 
[暫准各府設立學務佐治員浙江]  
　　浙提學支學司禀請撫憲擬遵照政務處議改外省官制草案每府先設學務佐治官一員以輔省縣視學之不足等因奉批云該司所禀自是爲學校行政上整理起見用意甚善惟查日本明治初年亦常召集國中府縣知事郡市長等官於文部省開設敎育講習會三月行之數年無甚効果逮至假範畢業生八人分赴各地開校講習地方人民始漸知敎育之益推廣敎育事業至有今日之盛誠　敎育條理至爲繁蜜精深非正當之師範畢業生必不足爲敎育之先導彼速成講習之人粗知大意未通原理使之調查僅觀表面不察内容故欲求浙省敎育前途之發達必俟諸兩級師範本科次第畢業之後也但爲目前督促地方官紳興學之故暫設此等佐治員似亦過渡時代不可少之舉明知無甚効力不妨試辦一二年惟此項人員品格年齡文理均須愼選其講習之期至少三月多則半年其講師須請正當之師範學堂本科畢業生主任其課程以敎育學東西敎育史敎授學管理法學校行政法學校衞生學等爲主課以心理學倫理學爲隨意科其餘普通科學無暇兼授令彼等日後自修可也 
[學生與敎員反對之風潮浙江]  
　　台州太平縣中學堂向例本月二十九日暑假茲有學生提議以謂敎習程度粗淺受益無方不過虚延時日請改早日放假校董狄翬不允激成學生當面辱駡全體告退於是狄君見勢不諧即邀羅令來校調停此事 
[駐省中學籌欵辦法長沙]  
　　駐省湘潭師範學堂已於今年停辦改爲湘潭中學省校所需經費因該縣勸學所不肯擔認遂由發起人議定自監督以及敎職各員均須勉盡義務不取薪資所有各項開支除以學膳費作抵外如有不敷應由勸學所撥拾津貼現因暑假在即由該校結算學期虧欠六百金一面由該校敎務長易紳宗　函請勸學所按數津貼面在該校會集潭邑在省學界議决本學期虧欠應由勸學所設法彌補並接辦下學期擴張辦法再招新班乂以該校係接續師範改辦師範常欵八千元除停辦後分給各都鄉學共六千元外尙餘二千元勸學所現須撙節亦可節省二千元暫將此四千元提撥該校以爲維持久遠之計 
[學生演劇勸股浙江]  
　　紹興嵊縣所設剡東公學於初十日舉行 
 
 

Page 12

 
 
旅行大會即在宿處演劇勸股戲名曰蘇杭甬其細目分賣路哭殉開會進京行刺轉圜凡六齣觀者無不感動 
[中學學生陸續告退寗波]  
　　定海中學堂自興復以來學生本屬寥寥茲因校董决意推辭中學又有停止之議於是學生多以不願降入高等小學各萌退志茲當暑假在即學生亦各無心温課日前學生王守鍔等紛紛告退回家矣 
實業 
[石棉之新發現四川]  
　　夔州府大寗縣屬之大寗廠素産鹽茲忽發現一種奇石色微白而潤大可盈握小或如指捶之則成棉偶拾一二以桁碎之臨風撤弄無異柳絮之片片飛也近有一新學家悉心研究謂能紡織成布當如火浣現已採取入都赴農工商部呈驗并禀請立案准予專利俟奉批即回川集股開辦 
[蘇屬典當改用洋碼蘇州]  
　　蘇州府屬各典當前以洋價昂貴進出吃虧禀請上憲改用洋碼經督憲端午帥批駁惟無論大小當本准以二分起息曾志前報旋該業復以前議聨名遞禀蘇撫堅請照准刻經陳中丞俯予批准聞定期六月初八日起一律改作洋碼進出云 
[磁石出售松江]  
　　蘇路工匠在小赤壁採石詎該山雖小而中孕磁石甚多工人採獲後携赴西門外各藥店求售每兩值錢六文據云吸力尙弱故不能善價而沾也 
[惠工局禀准立案武昌]  
　　勸業道劉仲立觀察近據圻水縣紳胡壽山等禀請招集股欵在圻水縣城開設惠工局懇予立案給示保護等情當以該紳此舉係爲挽回利權起見已批允立案并札行該管地方官給示保護以資提 
[敎養局需欵資助漢口]  
　　漢紳朱壽祺以流民衆多迫爲竊盜其情深堪憫惻爰集資在景賢巷購屋創設敎養局專收流民學習淺易工藝但造端宏大需費甚鉅特禀懇漢陽府提撥公欵若干助紳力之不逮 
雜記 
[奸僧藐法縱淫常州]  
　　清涼寺僧靜波前經士紳公禀撫憲驅逐出境另換了三接管不久靜波乂潜行來寺運動劣紳禀請准予接充經前陸太守嚴飭不准詎現在竟故態復萌日昨借祈塲名目引動婦女數百人到寺誦經通宵達日藉與某某素識婦女重續舊歡如此傷風敗俗之奸僧不知地方官何以處之 
[警兵踢斃人命紀聞鎭江]  
　　清江警兵踢斃人命一案　聞清河縣陳大令以王兆鳳擅至高玉家内買吸鴉片原有不合但警兵王桂林將其踢傷身死係因攔勸王桂林搜翻烟具爭吵而起並非不服拘執未便照擅殺定擬查照新章隨案減流致涉輕縱刻已詳請仍依鬭殺擬絞以昭平允 
[劣紳盜賣平糶米滋事寗波]  
　　象山縣近因米價昂貴貧民力食維艱經紳董等籌集巨欵禀准當道須領護照前往寗省購採米石以備來象開辦平糶局接濟貧民前時由各紳董推舉謝某携貲前往蕪湖等處採辦現聞謝某赴蕪購就食米萬餘石至某處地方將米一併盜賣與人將欵侵吞入私刻經該各紳查悉聨名公禀當道呈請查拿又聞日前該邑居民聚衆擁至謝紳家將什物搗毁其勢洶洶並有拆屋之說謝紳家人均己逃避不知此　作何了了局 
[另給警員薪水漢口]  
　　漢口警察各局專辦定章月支薪水錢五十串值此米珠薪桂頗難自給巡警道馮少竹觀察現己禀准鄂省陳小帥每月加支改爲一百元以資辦公昨己分别行知各員一律遵照矣 
[空槨石條之便宜松江]  
　　泗涇鎭近日有人載到石皮石皮甚夥價值極賤方尺長丈許者每條袛索五角詢以來歷據稱寳山地方墾荒發見空槨無數該石皆得自郭中盖古代築瑩均用石條以期堅久不毁 
小說 
[寓方小說新三笑（五）]  
伯虎即接口道。阿二。總之這件事情我陰司裏秀才敬謝不能的了。你去請敎洞裏赤練蛇罷。阿二曉得唐大爺是只曉幹這風流事業。這種暇事他不肯幹的枝山這個大虫。敎他幹包攬詞訟的事。確是頭等名角。惟張口就要銅錢。所以人喚他做洞裏赤練蛇。阿二是一個歇業的荳腐出生。如何有許多銅錢。所以不敢請敎。現聽見伯虎說你請敎祝大爺罷。便想或者看唐大爺之面。不張毒口。亦未可知。乃向枝山說道。唐大爺不敢成全小的。此事只好全仗祝大爺了。祝枝山道。你是尋差頭路。我們盤居深山的人已是不中用了。你要去尋一般熱人。阿二笑道。祝大爺有來了。人若不熱。即爲死人。人若不死自然熱的。枝山道。阿二你有所不知。今日在世界上辦事的人。多是熱心熱血的人。故其所遇。無一不熱。於國家則曰熱心國家。於公益則曰熱心公益。於敎育則曰熱心敎育。於時事即曰熱心時事。此等熱人。你去請敎他。他無有不熱心於你的。無論你區區打死了數個不相識之人。尙有一句推頭之說在這裏。即打死了你父母。打死了你伯叔兄弟。他們也有本領。打得官司回來。阿二道這種熱心人。呌我保處去尋呢。祝枝山哈哈笑道。若說别的人。或者不易尋覓。而這種熱人。是極容易尋覓的。阿二道如何尋法呢枝山道。你聽隨便這麽地方開會。你去就可以尋着了。阿二道會場的人這樣濟濟。如何尋得着。枝山道。這般熱人。他滿口說的是熱心談的是公益語的是自治言的是。權利講的是國會法政。道的是目的主議論　是文明野　就是這種人。你可去請敎他 
雜著 
[讀滑稽外史書後（嫉）]  
　　近讀林譯滑稽外史。夜午猶煩惱不成寐。蓋其書中描寫之情景。一觸腦筋。恍悟形形色色。無一人非我目親見之人。無一境非我身親歷之境。且無一事非我憤恨痛疾不欲再見之事。莽莽中國二十二省之大。今日中外商市如此之盛。豈少什伯老而夫。以密昔司尼格爾貝之眼光觀之。何嘗不見其仁而多惠哉。我恨我目不如　昔司。宜乎自取煩惱而不能少遣也。 
　　牛曼諾克司。天性中人也。以好交遊揮霍喪其資。至傭於老而夫家以自活。其遇尼古拉司僅一而。即出手握肝膽相示。窮其傭力之資供飲食。陰爲將護其母妹。而不自鳴其功。使諾克司以積聚起其家。而非揮霍喪其資者。其天性猶有存焉者哉。然而老而夫富人矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說登徒子遊上海記（二）賢]  
　　登徒子主意打定。就去招尋章華大夫。說要和他結伴。至上海遊玩。章華大夫說道。吾生平周覽九土足歷五都。出咸陽。經邯鄲。從容鄭衛。溱洧之閒。足跡所經。着實不少。郤未到過上海。陪你走一遭。倒也是一件暢快事。於是約定日期。由湖南起程。取道漢口。漢口本繁華地方。勾欄徧啓。登徒子不免到各處逛逛。回來對章華大夫道。宋玉以爲楚國多佳人。眞是。謊話。此間婦女。穿了一條紥。腿褲嘴裡。頭不住的你家你家　甚麽好處呢。章華大夫道。登徒兄。我們旣要往上海。何必在此流連。我聞上。海妓院。有書寓。有長三。有私二。隨着你揀選。儘着你。玩耍這一回圖個。快樂。他日回到漢口。便是五嶽歸來不看山了。登徒子也無話可說。翌日。就趁長江下水輪。向上海進發。舟中無事。隨意閒談。章華大夫道。登徒兄。你有五位令郎。眞是好福氣。登徒子道。那裡是福。氣多男多累。不要說婚娶的一樁大事。就是每年一筆學費計算己經不少了。章華大夫道。你旣有這樣用欵。還能挾纏頭資遊上海麽。登徒子道。人生行樂耳。這項也是應得使用的。章華大夫道。聞得嫂夫人閫令甚。嚴你到上海。倒不防你出花頭麽登徒子道。賤内素。來有病。又撫育五個小兒。終日勞勞。那裡還能管我。章華大夫笑道。好個大膽。正談論間。登徒子又想起宋玉的事。因對章華大夫道。我看。宋玉這個人。止合近人一句話。叫做吹牛箄。章華太夫道。你本來聽不得他的。他所說高。唐神女都是捕風捉。影之談。何嘗有一點　際呢。話聲未絶。忽有人送進一張棧單。登徒子接來一看。上面寫着名利棧三字。章華大夫道。好了。快到上海了。逾時。果見輪船傍着金利源碼頭。各人紛紛上岸。（未完） 
本埠新聞 
[要事]  
[派兵防護匪徒]  
　　浦東高家行陸家行地方近來時有匪徒向鄉民滋擾故由塘工局員具禀滬道請撥滬軍營弁勇三棚駐紮彈壓免滋事端茲蔡蔡觀察己准如所請札行滬軍營管帶吳千戎迅即派兵馳往防護 
[江督飭禁私運銅胚]  
　　江督端午帥電致滬道略謂近來蘇屬各處錢價日跌銀洋日增每洋一元能兌銅元一百二十餘元殊於市面有礙推原其故皆由奸商私運東洋銅胚進口所致飭即轉致稅司嚴密查禁 
[驗放浙省大批洋硝]  
　　滬道蔡觀察昨奉撫憲電開准馮星帥電據釐餉局詳稱向上海禮和洋行訂購洋硝二千五百担分裝三百零二桶貨己在途除咨請外乞先電滬道驗放等語請即查明照章辦理昨日蔡觀察巳函致稅司查驗放行矣 
[一報毋須再報]  
　　度支部奏設統計處調查各司關局收支各數咨由江督通行各司關局遵辦在案茲滬道蔡觀察查復以江海關額征稅銀祗有常稅洋稅藥釐三項所征常梲每年連閏計作十二個月收兌洋稅藥厘兩項係按西歷每三個月結算一次年分四結每屆結期由新關稅司解道代收彙解每次收數均即具報今奉飭查請即咨部查核 
[滬道保護尼庵]  
　　美租界海寗路報德庵住持女尼藉詞於光緒辛卯年入都請有藏經擬在寳山縣境指江廟東首建造分庵禀請滬道示禁地痞流氓藉端滋擾現聞蔡觀察已允准給示矣救火聨合會開會記略 
　　城内救火聨合會於二十八晚七時半開談話會到者五六十人公議由會長具名禀縣請撥公地建造鐘樓是樓未建之前先就各社界内裝設電鈴以通消息並擬於各社龍房内裝設電燈庶夜問聞警裝配較便不至遲誤所有會中徽章除調查員先已給發外其餘會長議員及各社各譽贊成員等均請開送名單以便分送至每月常會現因天時漸熱暫停一月七月中仍照常舉行 
[水木業追悼會]  
　　昨日午後二時滬寗紹水木作同人爲楊錦春先生開追悼會於城内魯班殿到者七百餘人其開會秩序先行禮欠由顧君蘭州宣布開會宗旨次田君澍霖述楊公行狀次朱君吟江讀誄文次來賓葉惠均江裕生吳復齋兪宗周王清夫諸君相繼演說後家族致謝遂閉會（中間間以奏樂）時已五句鐘矣 
[商界學徒補習會暑假]  
　　大東門内義務小學堂附設之商界學徒補習會聞定於今日暑假上午在南洋中學操塲全體攝影以誌紀念 
[暑假補習]  
　　本埠虹口武昌路粤人創辦之廣志學堂恐暑假日久致令學生功課荒疏特爲變通於六月初十至七月十八早上八點鐘補習二時其非校内學生如願來學者亦一并收納 
[請究違禁烟戶]  
　　拒烟會調查員顧肖巖日前至陸行鎭查見陶毛大設榻四只私賣燈吃并有閉門拒查情事又查至新木橋地方有兪順咸亦違禁私賣且其隔壁另有密室内設烟榻甚多查畢回城即函報本縣李太令於昨日派差提究 
瑣事 
[城内]  
[刑訊盜犯] ○女伶白蘭花家被搶案内之陳明甫（即陳東方）朱阿三前日由縣署幇審李明府復訊均不承認迨各跪鐵練朱始 
 
 

Page 19

 
 
供稱實由小的姘婦酈氏之母酈丁氐因伊媳酈葉氏不知孝養是以唆使陳明甫轉邀高士奎師徒夥搶小的曾勸丁氐不允即往桃源是實陳供朱與丁氐之女　識由丁氐串令往搶求宥明府飭各鞭背二百下復提酈氏問供仍如前亦鞭背十下判仍各還押再究 
[苛罰票商]  
　　滬道札縣飭提不往巡警局蓋印繳捐之快發財彩票店主王子記等由李大令審訊王供本月購得湖北大票四十張江南大票二十張副票四十張因不知定章是以未往蓋印大令斥其有意抗違著即管押候辦又訊徐崔橋供在掮客華錦良處購到湖北票五張華自售去一條因與公司册報不符求宥質之華錦良供詞相同判俱交差帶往警局罰捐十倍 
[棉紗漏捐]  
　　徐家匯祥和棉紗店屢次漏捐並由店夥金錫舟將巡丁毆打經認捐公所禀奉滬道札縣提到店主顧其生審訊顧供棉紗業巳停售金錫舟係老公茂之夥判交保候查 
[巡官堂判]  
　　一路一區巡警分局遊巡官訊結徐文章偷竊拒捕一案遂下判語云訊悉竊賊徐文章於二十六日黎明時竊得張阿海家衣服多件由薛家橋經過被該處站崗巡士孫福元查見盤詰該賊胆敢用力猛推巡士意欲逃遁幸被鄰崗李金海上前幇同兜拿人贓并　除由南三區笞責二百板先將原贓發交失主張阿海　領外著將該賊再加責二百板送改過局收押三月期滿再予提案省釋巡士孫福元李金海能於黎明時查拿竊賊人贓并獲均能克盡厥職各記功一次 
[官事]  
　　新簡四川藩台王人文由京來滬昨日到道拜會四川直隸州知州但祖蔭上海縣知縣李超瓊鈞和兵輪管帶馬廷樹先後到道禀見貨捐局總辦金兆蕃昨日由蘇返滬 
[南市]  
[包工定奪]  
　　十六浦沿浦塡築木駁添造浮馬頭經總工程局招工投標承辦等情均誌前報茲核定四萬八百兩爲合用令具承攬包辦計造木駁一千五百尺塡　闊處以一百尺爲率限五個月竣事 
[工食減半]  
　　總工程局前因偵探辦事疏忽不能將地方竊案逐一破出飭令扣留工食限期破獲曾誌前報現經探長再三懇請准照所定章程减半給發其探夥之勤愼者亦均留辦怠惰者槪行斥逐 
[體卹押犯]  
　　總工程局押所押犯甚多局董因天氣漸熱商請裁判所查明未結各案催齊發落以示體卹 
[惡婦患病]  
　　圖財害命未成案内爲首之黄林氏收押總工程局待判所在案昨忽患病飭令發堂醫治 
[新租界]  
[電車傷人]  
　　昨晨十一點鐘聘白爾五十五號電車駛至新閘路將車夫羅全寳撞倒跌傷由捕車送捕房轉送仁濟醫院醫治 
[英租界]  
[查獲舊鎗續誌]  
　　靑浦人揚如堂蔣曉豐沈耕生楊升桂帶有舊鎗一支由探查見解廨收押在案昨日復訊楊等供仍如前判一併還押候靑浦縣復到再行訊奪 
[冐取工洋]  
　　徐阿卿串同陸仁興至新閘白克路李姓家冐索成衣工洋一百十九元爲李姓查知控由捕房解廨請究判徐押捕房三月陸押一禮拜 
[私售彩票]  
　　粤人馮如在虹口私售彩票被包探石金榮查獲解廨請究判罰洋一百元充公 
[銷毁淫畫]  
　　王阿三在途兜售淫畫爲探查獲解廨請究判將淫畫銷毁王押捕房五天 
[預備拍賣]  
　　華洋各商控河南路懋昌號主劉瀚甫定貨不出一案茲由西官函請公廨將該號啓封拍賣抵償前日寳讞員特派差協探前往啓封並函請商務總會董事虞君會同魯意斯摩洋人將生財各物逐一檢明以便定期拍賣 
[傳股東]  
　　德商順發洋行控已閉香粉 
店股東汪子江定貨不出昨由公堂傳案判交保訂期會訊 
[瘋子胡閙]  
　　瘋人陳仁興在馬路胡閙由印捕拘入捕房昨解公堂判交其母王氏領回管束 
[流氓横行]  
　　流氓徐阿根深夜持刀刦取徐福昌衣物由探拿獲解廨訊究徐不認行劫判押候查明再訊又陳金元搶取李桂氏金挖耳亦不供認押候再訊 
[大元身價]  
　　曾周氏控寡媳曾史氐逃匿等情由探查獲昨解公堂請究周氏供家住鄞縣兒子去世兩年今媳婦逃至上海與李阿王姘識經同鄉遇見訴知婦人來滬尋獲求究史氐供起初在滬幇傭現與李私識姑亦知情訊之李阿王供出洋六元娶之爲妻並非誘匿判史氐交周氐領回管束李從寬斥釋 
[販賣人口]  
　　張陳氏賃居觀盛里將女子李洪卿李小寳販賣爲娼爲濟良所查悉報捕將兩李及氏一併拘解公堂判押在案昨解復訊據濟良所禀稱尙有四歲女孩被氏販賣於南翔請爲澈究旋由氐夫張仁山氐子張榮生投供該孩已尋過數次未獲訊之張陳氐供多狡賴判仁山交保限一禮拜尋交該孩再核兩李暫發濟良所氏還押女所候究 
[華捕誘姦]  
　　女子蒯阿招偕蒯揚氏控告華捕周阿寳即周少卿誘姦並覇吞衣服昨由公堂提訊周不承認判押候查明於下禮拜六再訊 
[拐匪収禁]  
　　吳天福拐匿孟金元家小孩一案昨由公堂復訊屬實判押西牢一年仍飭補拿同黨再究 
[不還欠欵]  
　　壽豐等各號控王兆富欠銀不理昨由差探將王傳至公堂判交差候訊又李兆榮不還朱升欠銀亦判令交差候晚堂訊理 
[不認行竊]  
　　洋人四奎而失竊皮袋等物疑係用人胡阿有竊取控由捕房解廨請究胡堅不承認判押候查明再訊 
[公堂瑣案]  
　　張文仲竊白絲十一札押兩禮拜陸阿四竊趙小温車子押三禮拜馮賛廷收買賊贓姑念初犯從寬斥釋過犯王季琴復來租界竊取皮鞋押西牢半年逐出周陸氏竊陳仁甫衣物押候查明訊究王杜氐竊張金奎衣物押女所二月陳阿成竊宜昌輪船衣物送上海縣押半月 
[美租界]  
[快車]  
　　昨有四十二號電車在北四川路蓬路轉角處疾馳撞倒周願卿之包車致周及車夫張阿二均被跌傷當赴捕房禀控飭令自行醫治候查 
[閙院]  
　　南潯路妓女王桂香投報捕房稱被流氓韋阿福深夜來院訛詐行兇捕頭論令自後遇見鳴捕送究 
[飛碗]  
　　兪掌興將碗擲傷隣居小孩張五毛面部由張母康氐報捕將兪拘押候究 
[封店]  
　　菜市街八十二及八十三號門牌某茶館欠新沙遜洋行房租控奉公廨於昨日派差協探前往封閉 
[法租界]  
[半截屍身]  
　　昨有一挖泥船用夾泥機器在浦江挖泥夾起男子屍身半截業已腐爛惟上半身遍撈無獲遂即報捕轉請同仁輔元堂備棺收殮發壇掩埋 
[分派賠償]  
　　牛皮客王某借住某鞋底作内前日忽失銀洋一百八十六元查無外人行竊即扭作夥至捕房控追捕頭以該作夥主共有廿七人無從查究判每夥各賠洋五元共得一百三十五元交原告領去 
[代賊銷贓]  
　　歸化城都統三六橋統制之眷屬在新銘輪船失竊考籃一只内有珍珠飾物計價值洋五百元業已將賊張阿根王阿寳等緝獲收押所有供出銷贓之小蘭英昨亦由探在南市協同偵探拘獲帶回管押候解公堂併究 
[爲友所累]  
　　某甲手持匯豐銀行支票前往支銀該行察得票未簽字係遣失之物遂喚捕拘入捕房盤詰據供票由住居法界之某友人囑爲代取英捕房總巡即飭包探協同法探將其友人拘入法捕房押候移提訊辦 
 
 

Page 20

 
 
國外新聞 
[美國前任總統出殯]  
　　二十七日華盛頓電云前任總統克利佛倫於星期五日出殯羅斯佛總統内閣人員及上下兩院議員數百人皆往執紼二十八日電云克利佛倫君出殯時從其夫人之命不以軍隊護送 
[美國副總統病狀]  
　　二十七日華盛頓電云美國新舉副總統歇門君疝氣目下稍愈 
[波斯守舊黨得勢]  
　　二十七日倫敦電云聖波德堡電稱台勃里新舊黨决戰死傷者百餘人守舊黨獲勝 
[南北美失和續聞]  
　　二十八日華盛頓電云美國與維里蘇納失和一節現美國惟候維里蘇納總統開斯屈洛之意見以定辦法 
[香港華董獲賜勳章]  
　　一十八日倫敦電云香港議政局華董魏君經英政府賜以聖密乞爾及聖喬治聨合勳章一枚 
[越南行船新章]  
　　法國越南總督近頒示諭兩則設瀾滄江之南旺海口刻已開爲行船口岸並立稅關徵收出入口貨稅各國船隻皆可運至南旺無須在西貢停泊惟駛至邦喬時須暫泊以便稅關人員登船查驗其船隻在湄江行駛者如遭損失與越南政府無涉並可無庸按照一千九百年十一月所訂越南行船章程請領執照云以上譯字林　報 
[英法减輕郵電費]  
　　二十九日倫敦電云巴黎電稱郵政會員現己議定凡書信來往英法者取費一便士電報每字亦一便士 
[發見金鋼鑽礦]  
　　二十八日栢靈電云斐洲西南德屬近發見一鑽石礦其地距羅的里斯海灣約十五基羅密達 
[波斯亂事平靖]  
　　二十八日栢林電云波京德里蘭亂事業已平靖德奥公使警告波王勿以危險有害之貿易加諸外人 
[日本在韓設立典質銀行]  
　　東京傳來消息云伊籐王前倡議在高麗設一典質銀行籌資本日洋十兆圓以便民間需款者可以不動産向銀行抵押嗣因同僚意見稍有參差故伊籐王將該行資本減爲日洋三萬圓本月二十日東京内閣會議時已將設立該行之議批准其資本擬將高麗性質相同之小銀行合併而成由高麗政府擔保其以六厘起息該　並擬發行五圓之債票云以上譯文匯報 
來函 
[裴說何罪]  
　　悲慘悲慘豈若天地韓人之悲慘抑鬱抑鬱豈若天地斐說之抑鬱奸惡奸惡豈若天地日人之奸惡乎壯乎裴說義乎裴說使此韓人不忘其恩使彼天下感動其義也裴氏不特英國之義人甩是韓國之義之非但韓國之義人亦爲天下之義人裴氏本是英國有數之文人慈善家之大人物也曾到韓國憐恤韓人之慘傷忿慨日人之奸惡大發公義誓死欲救人於沈淪苦海之中是以即組織一報館於韓國名曰大韓每日申報也以高尙純潔之理想博通宏贍之學識縱横透闢之文詞春秋眞埋之正論外發天下之公心内養國民之精神灑熱血於筆端伸大義於天壤國民之精神更新國民之熱血更潮應之者若雲起波湧韓人爲國愛國之誠若黄河千里雷霆萬鈞之勢也自此日人之奸狀漸露於世界是以日人恐懼韓人智識之發達天下公論之漸生以百般奸計阻害裴氏蔑辱裴氏然裴氏以殺身救衆之至義始終不屈報論自若實爲韓人之恩人韓人之救主望若雲霓愛若慈母者也嗟呼萬魔横行好事多阻日人之奸計百端隠術萬方設奸計而誘英政府餌厚賂而聘法律師哀哀嗟嗟至愛至正之恩人裴氏終阱於八方網羅之中處之以罰金徵役之厄是豈理乎是豈法乎舉國忿極狂閙痛切哀哭六月二十日忍别恩人於上海此時上海居留之韓人母論男女老少投肚膽掬血涙而歡迎於艦頭曰裴氏也恩人裴氏也義韓人其不忘也韓人大同保國會 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
