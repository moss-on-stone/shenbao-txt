# 1906 - 157 - 4911907

 

Page 1

 
 
[電傳上諭]  
　　閏四月二十日奉上諭學部左丞著喬樹枬補授李家駒著補授學部右丞學部左参議著孟慶榮補授林灝深著補授學部右叅議學部國子監著口均補授欽此同日奉 
　　上諭本日御史顧援奏岑春煊受病已深代爲籲恩飭令開缺等語朝廷用人自有權衡該御史率行瀆請殊屬冒昧顧瑗著回原衙門行走欽此同日奉 
　　上諭朕欽奏慈禧端佑康頤昭豫莊誠壽恭欽獻崇熙皇太后懿旨近來時局艱難民生困苦深宮宵旰焦勞無時不以敬天勤民爲念比因賠欵浩煩加以舉辦要政各省籌捐集欵重累吾民實皆萬不得已之舉愴懷民瘼早切疚心夲年湖南江西等省被水成災飢黎嗷嗷待哺近畿一帶又復缺雨麥收多歉糧價驟貴民食維艱每念暘雨愆時偏災屢告政事闕失或有未知循省之餘益深恐愼我君臣上下惟當交相咨儆痛戒因循實事實心修明政治即各省籌集各欵當思民膏民脂來處不易務宜撙節休養畱其有餘地方所行新政如　兵與學　　工藝諸要務原爲敎養保衛而設自不視爲　圖但必以百姓之財皆爲百姓之用不得漫無稽核濫費虚麋濱海沿江鹽梟會匪時有蠢動擾害閭閻大爲斯民之害務當　時嚴查重懲以安良善並着責成該將軍督撫振動官方整飭吏治體念時艱共培元氣庶感召天和用副朝廷不忘修省之至意欽此同日奉 
　　上諭周馥奏查覆廣東勒捐滋事一揩鐵路爲國家要政粤漢鐵路收回自辦商民籌欵興築官爲維持保護辦法甚爲妥善全在該省官吏紳商同心恊力聯絡一氣以蕆全功不得各持意見致妨公益茲據稱粤中紳民聞風捐助認股已約計二千萬足見急公好義路事可期有成卽着岑春煊秉公籌度會集紳商妥舉總理協理各員奏明開辦仍着岑春煊隨時督飭認眞經理以裨大局而保利權黎國廉梁慶挂李肇沅旣據查明尙無抗捐情事均着開復原官原銜番禺縣知縣柴維桐辦事操切着卽行撤任察看钦此 
 
 
 

Page 2

 
 
[商部奏籌辦商業模範銀行摺代論]  
　　爲籌辦商業模範銀行請旨准予立案恭摺仰祈聖鑒事竊維整理商業必以銀行爲基礎銀行者所以彙聚資本酌盈劑虚握商界交通之機關銀行日益衆商業日益發達國勢卽日益强盛東西各國除中央銀行主持行用國幣外商業銀行林立於國中覘國政者恒以銀行之多寡準國勢之强弱中國商務渙散母財缺乏以致興辦農工路礦各項實業每苦集欵爲難上年户部奏辦銀行以整齊幣制爲宗旨實具中央銀行之規模而商業銀行自候補五品京堂林爾嘉首先承辦經臣部奏准又臣部三等顧問官候選道周廷弼創設信成銀行兼辦儲蓄經臣部批准各在案其餘各省紳商之繼起者尙未有人而英之匯豐俄之道勝德之德華比之華比日本之正金美之花旗各銀行早已徧布於都市非自行廣設商業銀行不足以挽回利權競立於商戰之塲臣部綜轄商政深維商業銀行實爲振興商務之根本亟應從速籌辦藉資模範擬由臣部籌撥官欵并招集商款合銀一千萬元允作爲股本收足三分之一先行開辦設總行於京師設分行於奉天上海香港新加坡等處樹之風聲俾商人有所取法以後漸次推行則商界懋遷自必益臻便捷且與户部銀行權限旣極分明機軸尤資聯絡舉凡綜核度支釐整幣制交納公欵諸大端爲户部銀行之專責而臣部所辦者則以提倡商務籌集資本以振興農工路礦各項實業爲主義臣載振曾與户部尙書鐵良詳細面商爰知臣部設立銀行實與户部銀行有交相爲助之益彼此辦事界限雖各有不同而其中要自有密切之關係交通旣便利益日宏實於中國財政深有裨益至此項商業模範銀行關繫商務命脈必須操守廉潔才望素孚之員方足以資經理查有臣部右丞王清穆右叅議熙彥均於財政講求有素擬請派充該銀行總理如蒙俞允應卽責成該丞參擬訂章程參酌東西各國商業銀行規制認眞籌辦仍由臣等將一切應辦事宜隨時請旨遵行所有籌辦商業模範銀行先行奏明立案緣由是否有當理合恭摺具陳伏乞皇太后皇上聖鑒訓示謹奏光緒三十二年閏四月初三日奉旨財政處户部議奏欽此（金） 
[上海會審章程交刑部覈議京師]  
　　新訂上海會審章程前經駐京各國公使核改後復由江督覆核以各使所改尙有數條亟應分明權限以免日後爭執因增訂數條札交滬道察核然後達部計前後已逾數月始克就緒茲聞左侍御紹佐以新訂會審章程輕重失當未爲妥善奏請飭下部議已奉旨交刑部覈議具奏（呂） 
[英使承認中國稅關辦法並無更改京師]  
　　日前外部因稅關問題備文覆照英代理欽使喀叅贊申明政府新派稅務大臣爲整頓稅務起見與總稅務司權限毫無關繫等語然其内容頗有含糊之處故英國代理欽使又照會（第三次）外部請援照光緒二十二四兩年英德借欵合同第七欵聲明各關一切事務照舊辦理斷不認稅務大臣改變各關辦法等語乃外部堂官集議决計允認英使要請已於月之初九日晚覆照英使申明略云光緒二十二四両年英德借欵以各關進欵爲抵並於該合同第七欵載明各關一切事務照舊辦理等語中國未將此項借欵一律賠清以前各關一切事務理應遵照合同辦理不須由稅務大臣任意改制云云英代理欽使大爲滿意卽行承認但有文意稍不妥善之處仍須磋商修訂云（閏） 
[皇帝電慰日君遇險北京]  
　　日斯巴尼亞國君主舉行婚禮突遇炸彈外務部聞報當卽據情奏報兩宮前日特派王大臣親赴駐京日斯巴尼亞使署傳旨慰問皇上並諭外部迅電歐洲致驚悼欣慰之詞（辰） 
[日本新簡駐華公使]  
　　十八日東京電云前駐韓日本使臣林權助已於今日奉命派充駐華公使聞定西六月二十號（卽中歷閏四月二十九日）由東京起程道經高麗前往中國北京譯字林報 
[勘測漢口日本租界]  
　　漢口西報云漢口日本租界現已動工測勘 
[議准飭禁買賣婦女京師]  
　　江督周玉帥日前奏請旨飭禁官民買賣婦女一摺交政務處議奏現聞政務處業將此條議准矣（日） 
[鄂督電爭土膏辦法京師]  
　　財政處奏定推廣各省土膏統稅章程卾督張宮保以此項新章於湖北財政大有關繫已先後電爭三次矣（呂） 
[甘泉縣宋大令詳江督文（爲卲伯鎭罷市事）]  
　　（前略）閏四月初四日接得卲伯巡檢來禀以各鋪户因米粮出江太多内地乏食堪虞加之謠言四起匿名揭帖甚多人心惶惑且因邵伯鎭學堂日緣轉輸不及遂致互相閉市等語知縣聞信之下隨卽輕輿减從星夜馳往開導剴切示諭並禁止搬運曁停收學堂日緣各户始照常貿易人心究未大定好事之徒仍多揭帖内有爬米行燒學堂等語意在搖惑衆心希圖滋事知縣駐鎭嚴密查拿並懸立賞格不時親往梭巡博訪輿論僉稱揭帖係陶文輝所爲知縣將陶文輝拿獲並將知情窩留開設煙燈之徐長柱等一併提案訊據陶文輝供稱匿名揭帖係文生佘長庚邀同廩貢生方達五楊蔭甲主稿令伊往貼等語質之徐長桂等供亦相同卽予帶城收押再行復訊嚴究一面堂僉飭提佘長庚等訊究詎伊等聞風業已遠颺查佘長庚等均身列膠庠竟罔知法度任意妄爲揭帖煽惑衆心舉動與匪類何異揆其居心誠不可問幸知縣得信較早立卽馳往彈壓查拿得以敉平無事否則難保不激成暴舉貽地方之害此案眾供確鐅訪之輿論亦屬僉同足見佘長庚等平時不守臥碑自應立予提案訊明詳請嚴懲以儆刁風而靖地方除飭差赶緊查提到案提 
 
 

Page 3

 
 
同陶文輝等研訊明確分别擬議再行禀請憲示祗遵外理合肅泐禀請批示祗遵（等） 
[撫州府匪患已靖江西]  
　　撫州府臨川縣匪警已誌前報茲聞王太守日昨又禀報到省謂官兵與匪接戰陣斬三名生擒八名餘匪潰散地方現已安靖如常矣（軍） 
[派兵彈壓奉新縣滋事飢民南昌]  
　　署奉新縣應大令日前飛禀到省略謂該縣西鄉羅坊一帶地方界連義寗州因米穀絶乏販運空虚小民無可得食聚集飢民數百人擬來縣城强糶並有會匪在内煽惑滋事之謠縣城兵力單薄誠恐别滋事端請卽酌撥常備軍下縣鎭懾兼資保護敎堂旋復禀稱飢民至縣署滋鬧已將衙門擠毁並將米店數家搶刧等因當由省憲派城守營兵四十名委該營寗千總督率星夜馳往彈壓（青） 
[電咨皖撫會緝餘匪南昌]  
　　撫憲吴仲帥日前電咨安徽撫憲會緝餘匪畧謂頃據饒州府禀報拿獲匪首黃淑性供認人糽蓮會封爲饒州總頭目借仇敎爲名欲圖起事在時山龍華廟内會齊匪黨二百餘人用紅紥頭爲號正擬到景德鎭焚燒敎堂不料已被官訪拿派兵追捕祗得竄入建德縣界聯絡建德土匪在洪家亭等處燒燬敎堂三起適官兵追到列陣拒敵被鎗斃七八人傷二十餘人官兵亦有傷亡有同黨朱茂盛率衆出助乘間逃入祁門被鄉民阻擊同逆子大牙俚改裝潛回時山一帶不料就被官兵拿獲並供出老頭目梁彩在安徽逃走又黨羽朱先生余順昌段福黎姓洪姓湯連發及建德同黨朱茂盛等人已將該匪首黃淑性於上月二十七日取供後先就地正法並獲匪子黃大牙俚及匪黨孫顯榮等各犯當經嚴飭會拿在逃各匪及羽黨務獲解究以凈根株請再嚴飭建德祁門營縣一體嚴拿以免竄逸爲患重江印（青） 
[建昌府南城縣匪勢已殺南昌]  
　　建昌府南城縣近有匪徒勢頗猖獗到處搶刧各鄉居民不堪其擾紛紛聯合村莊赶辦團防力求自衛未幾卽由官兵在北鄉查拿票匪六名團防拿獲搶匪四名匪勢已殺昨由李太守禀報到省矣（用） 
[贛州匪首正法江西]  
　　上年贛州邊境三點會匪滋事迭經拿獲首要各匪數十名先後分别正法監禁尙有匪首陳亞六等未獲咨會隣省協拿在案日前省憲接到粤督咨文據南雄州沈直牧之乾禀報已派差將陳亞六弋獲訊供迭次坐台搶劫不諱業經就地正法尙有餘匪在逃請咨會江西一體恊拿以免竄擾云云渠魁就擒餘黨聞之自當寒膽贛邊匪患其少紓乎（用） 
[湘潭因阻米案究出會匪續誌湖南]  
　　湘潭縣任大令前因痞徒擊沉米船一案究出會匪并緝獲匪目張李彭黃數人供出同黨多名禀請省憲派兵協拿等情均誌前報茲聞已由龐劬帥派委長沙恊謝竹齋總戎馳赴該縣查辦並聞近日復由勇役緝獲匪黨多人内有綽號士麻拐沙子貴打洞張等名目搜獲僞告示及飄布各件經大令研訊供尙有李三十爲該會頭目自去歲馬幅益破案正法後卽師李接充南路總統其餘匪黨甚衆現復由大令會同營汛分赴各處嚴拿矣（車） 
[修律大臣議定法律學員出身京師]  
　　法律學堂定於十三日招考業經出示聞沈伍二大臣已擬定各學員畢業出身之等第最優等請賞給主事留部行走優等請以七品小京官及知州用次等以知縣分發各省四等以府經縣丞用（呂） 
[貴胄學堂舉定漢文敎習京師]  
　　貴胄學堂漢文敎習現已舉定柯太史劭忞並聞將定爲三品實職云（呂） 
[湘省初等小學三十餘所敎員一律停課長沙]  
　　湘省半日學堂經前升撫改爲初等小學堂推廣至四十所現在成立者已有三十餘所本月初各學堂敎員陳名昆等以薪資菲薄禀請酌加等情聯名具禀學務處並面商總監督俞紳誥慶旋奉學務處批示謂湘省學界年來日見發達初等小學設立漸廣該生等担任敎育固多寒畯之流加薪之請原在人情惟初等小學爲國民義務期於普及加薪則學欵有常勢將艱於挹注苟過示區别又難免偏枯歧視之嫌本處現變取與之方爲勸懲之用各敎員果有盡心授課成績卓著者由小學總監督考察得實破格優給節奬數且較加薪爲豐若其濫擁臯比誤人子弟月受八竿之俸且有愧色自無更議加薪之理云云俞監督亦以此意答覆各敎員見學務處批示未能一律辊薪卽將牌示打毁並於是日約同停課以圖抵抗越日又奉撫憲批示亦與學務處大略相同並飭學務處酌量飭遵各敎員愈益鬨閙近日發布公啟欲將監督撤換於俞紳辦理學務之事痛加詆毁迄今數日尙未上課（車） 
[湘省阻葬風潮未息長沙]  
　　前報所紀湘省學界因埋葬陳姚両君遂致大起風潮一事旋由學務處出示解散略云此事先由不明事理之人輕舉妄動學界中人力持正論遂致意見反對尤復冒稱學界公認運動學生一鬨成市現在札飭長善両縣督飭該故生等家屬親友迅將棺柩尅期遷葬如有違抗之人嚴拿懲辦國法其在萬難姑容云云聞此示徧貼後各學堂學生雖意見紛歧然猶有復議抵抗者初八日上午尙有多人在天心閣開議演說謂兩列士家屬如必因學務處示竟至改葬我等必共赴麓山攔阻同伸義憤聞者同聲認可故此事尙未了結也（車） 
[外務部致滬道電（爲飭查范高頭煽惑車夫停業肇釁事）]  
　　上海道台鑒英署使函稱黃浦江賊目范高頭搶掠殺害不計其數迭經駐滬總領事照請飭拿未獲現聞該犯因租界創辦電車擬煽惑車夫等停業肇釁實於民命財產大有危險等語究竟如何情形希查明電復外部銑印（助） 
[滬道覆外務部電（爲設法查拿范高頭事）]  
 
 

Page 4

 
 
憲台鈞鑒洪銑電敬悉查車夫停業與范高頭無關人所共知乃因西商創辦電車公司初四五日各車夫以傳聞該公司在工部局承包各項車捐專行電車利爲所奪同起公憤相約初十日停工與之理論則誠有此風聲職道開導佈置分内應盡義務母庸贅陳所賴虞道和德聞信卽向工部局妥商電車創行而後其餘各車照舊行駛並嘱報館登報謂電車公司并無包辦各車捐情事甫克羣疑頓釋化險爲夷從此車夫寗靜自安其業堪慰憲懷至范高頭爲著名巨棍職道繼袁升道而捕之加重賞設密探不遺餘力卒未就擒范棍固黠而善匿蹤跡無定而租界以内雖知匪之所在技無所施現在英使旣以范棍爲詞應請憲台復商轉飭滬領嗣後遇有匪犯藏匿租界經職道查訪明確行文照會務祈派捕恊拿共保治安彼此人命財產均幸甚徵禀洽（助） 
[十六續修律大臣編定刑事民事訴訟法]  
　　第四節　　上控 
　　第二百四十四條無論刑事民事案件經公堂裁判違律心不甘服者准其赴合宜高等公堂聲明原由申請覆審但須先向原審公堂呈明 
　　第二百四十五條凡上控期以裁判後一月爲限逾限不准若因天災或意外事變不在此限但須於呈内詳晰聲明 
　　第二百四十六條凡上控之案原審公堂應將案内一切文件憑証及判詞一併送呈高等公堂並令原告或被告及各證人具結聽候覆審如慮恐其人不到可令取保保其届期必到公堂但不得拘留 
　　第二百四十七條两造鈔　原審一切供詞並已呈堂之各文件及覆審時應行預備之各事原審公堂不得攔阻 
　　第二百四十八條凡刑事案内之被告所犯除第四十七條所載各罪不准取保外其餘各犯原審公堂應准其取保但承保之數能保其必到公堂聽候覆審方可允准 
　　第二百四十九條民事案件上控之人無論原告或被告公堂須令具結取保承保之數須足敷公堂已斷之數並訟費及上控各費 
　　第二百五十條高等公堂覆審後平反或更改原判者原審公堂之承審官除查有貪賄曲庇或溺職等弊確據照例懲治外餘俱不得申飭議　 
　　第五章　　中外交涉案件 
　　第二百五十一條凡交涉外國人案件俱依現行條約審訊 
　　第二百五十二條凡外國人控告中國人之刑事民事案件公堂之承審官須遵中國現行法律並本法辦理不得有徇私及偏倚畏累等情悉憑公理裁判一若尋常中國人之訟案無異 
　　第二百五十三條中國人民無論信奉何敎俱屬朝廷赤子應一律保護如遇平民與敎民或敎民與敎民爭訟不得因敎歧視務須持平審判一若尋常訟案無異 
　　第二百五十四條凡刑事案件應治罪之人以法律明文爲斷如被控之事並非犯現行刑律或本法所揭罰則或該地方現行專例或巡警章程概不得將被告治罪 
　　第二百五十五條凡條約所准外國官員陪審之各公堂或在通商口岸或處當中外所訂現行各條約未改之前審判一切案件俱依左列各項辦理他　　一　外國人控告中國人如係刑事案件承審官均依本法並中國現行法律審判 
　　二　外國人控中國人如係民事案件承審官亦依前項審判仍可以兩造所訂之合例合同或兩造所共認之本地貿易習慣法爲準則務宜一秉至公不得偏袒 
　　第二百五十六條如原告或被告於公堂判詞有不甘服者准其依本法上控　　第二百五十七條如外國人在内地犯罪將該犯解交駐剳最近之該國領事官按該國律例治罪 
　　第二百五十八條凡中國人控告外國人之刑事或民事案件由被告本國領事官審訊中國官在堂陪審 
　　第二百五十九條如外國人在中國境内犯罪該犯之本國並未當中國訂立條約或未遣領事官駐剳者該犯由中國公堂拘拏審訊得實卽按中律治罪　　第二百六十條前條所指之外國人在中國欠債被中國人控告時中國公堂有審判此等案件之權 
　　附頒行例 
　　第一條本法俟奉旨批准後頒行各直省一律遵守嗣後如須增補與本法之要義不相背者仍可續增請旨核准頒行 
　　第二條本法頒行之後凡現行律例及各章程内有關訴訟者一概作廢 
　　第三條本法凡稱圓者以國家頒定之庫平一两重之銀幣爲衡從前通用未收回之銀圓俱按原定分两折算補足外國通用内地之銀圓亦同（完） 
[奧皇召見親王]  
　　十八日柏林電云普魯士親王已入覲奧皇 
[法國公認議院長]  
　　十八栢林電云法國新舉議院長斐利森已經公認 
[美國武員赴德閱操]  
　　十八日栢林電云德國陸軍秋間大操時美國陸軍提督巴來及竇樂爾二人皆往參觀 
[美國肉食裝罐廠舞弊案]  
　　十八日倫敦電云美總統羅斯福已將農務委員調查肉食裝罐之報告發交國會至前此尼耳君所呈之報告亦經核准 
[英國敎友反對敎育條件]  
　　十八日倫敦電云英國蘭加虚地方敎友一萬人結隊偕行至愛爾褒脫大堂亦與聞反對敎育條件之舉當其前往時街市人衆擁擠堂内亦無隙地頗見熱心云 
[英國取法日本之一班]  
　　十八日倫敦電云英國海軍于今日開始大操有陸軍將校一隊亦會同操演是葢取法乎日本也 
[南斐洲匪亂近情]  
　　十八日倫敦路透電云土酋名狄尼助羅者曾自願往彼得馬利堡與英國巡撫麥克勒姆會唔惟因病特遣員前往那特爾政府已接受印度僑民願充運送隊之請 
[法國擬徵進項稅]  
　　十七日柏林電云法國預籌徵抽進項稅凡產業股票保證善等項皆在應行加稅之列聞遺書亦將抽稅云 
[駐法意公使之立言]  
　　十八日柏林電云駐法京意大利公使國尼　伯爵發所德意奧三國君王來之電信及三國同監之勢力之議論頗爲怪僻 
[俄國海軍敗將之末路]  
　　十八日東京電云俄國永師提督羅斯帝斯温斯開及凡與該提督于對馬海峽之戰同乘驅逐艦畢多維號圖道爲日本捕獲之將校均已奉旨發交海軍執法司于西七月間審問譯字林報 
[德國殖民會反對徒流之刑章]  
　　十八日栢林電云德國殖民公會於開會時創議反對徒流之刑 
[奧皇對於三國同盟之意見]  
　　二十日倫敦電云奧皇于接見奧斯馬加及匈加利两國代議士時提及如爲防護外患起見則與奧德　盟洵足爲太平之保證德皇此次臨幸奧京更見兩國之邦交益篤 
[英允塞維亞遣使駐英]  
　　二十日倫敦電云英國以塞維亞國皇旣已飭令謀弑之犯黜退因允塞維亞簡派使臣駐英 
[法國注意越南]  
　　東報載倫敦電云法國陸軍將校已奉命前往越南考察情形 
[日本勘界大臣起程]  
　　文匯報云日本派往薩哈連島劃勘日俄两國界限大臣已于昨日（卽二十日）由東京起程前往譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇貢品到京京師]  
　　蘇撫派委押運端陽節貢品二十箱附輪北上於十四日由津換裝火車運往北京投交（盈） 
[改建罪犯習藝所奉天]  
　　奉省雖有罪犯習藝所而規模甚窄難容多人刻趙軍帥擬仿西式建造俾將無業遊民一律收八習藝已勘定南關内通濟貪舊址派員測繪估工矣（右） 
[贛電須繞道抵省南昌]  
　　省屬各郡此次大水爲災圩堤多被衝塌電桿亦隨毁壞自贛州至省城電信月餘不通電局兩次派工前往修理迄未就緒刻下贛電仍由他處繞道始抵省城（用） 
[委員查辦平陽縣案温州]  
　　省委候補府沈璿慶於十三日附輪來温查辦平陽案件聞平陽縣胡東清大令自刑席及薜門政奉拿後隨卽晉郡面禀道府並錄案通詳省憲以案情互有不合故札委沈太守來温查訊聞已於十五日傳審矣（林） 
[學部請繪贛省貢院全圖南昌]  
　　撫憲吴仲帥日前接准學部咨請將省城貢院詳細明晰繪圖貼說咨部查核酌改學堂仲帥昨飭工匠數人在貢院内外查勘丈量測繪詳明全圖以憑咨覆學部核辦（用） 
[學務處將改學務公所湖北]  
　　湖北全省學務處由鄂督編定六科分類辦事近以學政改爲提學使學務處總辦等名已不相合俟提學司到鄂卽將該處改爲學務公所並廣用紳士勸辦學務仍分六門惟與舊章互有出入云（世） 
[咨請嚴禁冒充學務委員安慶]  
　　日前學部咨照皖撫略云近來學務漸興有等棍徒假冒上司委員前往各州縣查勘學務若遇民立私設等學堂卽需索川費現經本部查悉咨請各省督撫轉飭各州縣遇有行跡可疑假冒委員定行嚴拿懲辦云云（多） 
[新任浙提學使回籍鎭江]  
　　新簡浙江提學使司支恒榮由湘起程回鎭江原籍已於十八日乘輪到埠矣（再） 
[學政文卷賚解到蘇蘇州]  
　　蘇省學院一應文卷應移送蘇撫院核辦迭記前報茲撫憲陳中丞派仕學舘提調梁佩祥前往江陰迎取學院關防一顆及各項文卷於本月十九日至蘇賚送撫轅核收矣（永） 
[晉省卒業學生准給舉人京師]  
　　晋撫咨送卒業學生五十名現經學部考騐尙屬合格已奏請給予舉人出身（盈） 
[武備學生派充士官九江]  
　　江西敎練處一昨派來武備畢業生十一人來潯充見習士官交常備軍陳統領得龍委用（昆） 
[申報籌備秋操軍需情形湖北]  
　　本年秋操所有應用軍械馬匹車架一切軍需湖北督練公所已將如何籌備情形申報上台轉達練兵處（世） 
[義武員請叅觀新操湖北]  
　　義大利水師司令官若福禮君由駐漢義領事卜君介紹謁見鄂督並聞請參觀各營新操已蒙許可矣（世） 
[水陸會剿幇匪得力鎭江]  
　　江北裹下河一帶梟匪一經官軍搜捕則皆避入洪澤湖刻奉省憲嚴飭水陸緝私各防營實力剿捕聞日前有某緝私營在天長縣屬之南莊左近與匪互　旋又　集砲艇槍划在北莊探獲匪黨數名解省訊辦（再） 
[南京營事]  
　　江督以蘇松鎭　中營輪船正　都司員缺以張飛熊請補○又田湖營都司曾廣斌暫畱福山鎭標差遣遺缺以葉得貴委署已分别咨部飭遵（等） 
[派營駐防鎭江要隘鎭江]  
　　近日省憲以沿江一帶伏莾繁多防務亟宜嚴密因檄飭向駐金陵常備第四標第一營移紮鎭江本月十八日兩江督練公所總辦司道遴派羅大令葆長先行到鎭會同副將周德標及常備六標統帶袁熙龍諧甘露寺江濱左近履勘地勢築造營壘云（再） 
[太湖廳通禀改辦警察情形蘇州]  
　　太湖廳袁世顯司馬以各前廳原辦警察練勇定額三十二名巡船四艘水勇二十名另　哨弁一員督率巡緝因經費係就地捐募日後必漸短少卽將練勇減去十六名現擬將警察巡勇照原定五十二名舊額補足並設巡船五艘所需經費每月三百二十餘元已出示勸諭民間捐助通禀各憲核示（永） 
[警局諭禁賭博蘇州]  
　　蘇總捕黃司馬發出示諭略謂近來有等不肖之徒誘引良家子弟在深宅密室澈夜賭博名曰摘局或雇船在河内名曰放水燈甚至廢事失業傾家蕩產貽害非淺除行七路總察一體查拿外合行諭禁自示之後該棍徒等倘再誘引聚賭無論何人知風禀報因而拿獲者隨時給賞决不食言云（愚） 
[商務局裁撤消息湖北]  
　　昨據官埸人云大部以漢口商會已立足通商情所有商務局似當裁撤聞日内須商議此事矣（世） 
[户部分行將次開辦湖北]  
　　户部銀行分設漢口早誌前報刻下經理委員黎玉屏觀察觀樹已於日前抵漢其屋宇已租就黃陂街馬王廟某民宅大約不日卽可開辦矣（世） 
[釐捐委員難辦辭差鎭江]  
　　江北各屬釐卡自上月總局通飭概加比較二成後各卡員恐干吏議常懷疑懼頗有上省辭差者因近年洋票盛行捐數早已日下倘比較不足必致記過停委故咸願自行告退也（再） 
[餘姚擒獲盜匪紹興]  
　　餘姚縣境盜風素熾自署理縣篆之汪半樵大令蒞任後嚴行查剿茲又會同隣縣查緝已在西鄉弋獲盜船數艘擒獲著匪多名且皆拒捕受傷當由汪大令電禀省憲卽以稔惡尤甚之數匪先行就地正法以示儆戒（早） 
[監犯弋獲福州]  
　　拐棍梁萬萬二月間由閩縣監獄越逃本月十一日該犯在二保九使廟被警務局分巡鮑雨生拿獲解人總局轉交地方禁押究辦（其） 
[幸未肇事九江]  
　　江西義寗州爲產茶之區每年三四月間各處來摘茶做茶男女不下萬人近因米貴覓食維艱幾有搶奪之勢匪徒亦乘間煽動經州牧金心農會營督兵彈壓出示平價又禀請省憲派兵鎭撫始得無事（昆） 
來函 
 
 

Page 10

 
 
[振武宗社書記員報告]  
　　如臯馬紹祖來函閱報見有鵝郎草即蒲公英之說不禁愕然僕從事植物加以實驗乃知其性質旣迴不相同而其根莖亦大相逕庭僕曾試使人食蒲公英十無一效食鵝郎草三月癮絶此僕之實騐如此也至于蒲公英之根其色紅不似蘿葡鵝郎草之根其色黃酷肖蘿葡此其區别也况蒲公英之葉附地而生鵝郎草之葉附莖而生此又一大不同之點也（中畧）敝邑索圖者不下數百人望責社發圖三束以便分送四鄉而廣我公之熱心○湯華成來函僕染烟癖十有六年閱報知有貴社之設又得紹興友人携來鵝郎草圖說一紙僕與敝處汛官盧慶餘照圖辦服果見其效近來親自拔草逢人勸戒旬日之間斷癮者已亦有人惟草有两種形同一式一空心長二尺味不苦吃而多睡一實中空長只半尺味苦爲此奉詢懇再將圖說惠下幾張并將同形之草宣示（後畧）○實應第一振武支社來函鴉片流入中國海内同胞受其害者實居多數閱貴社禁烟簡章足徵愛國愛種獨具熱忱不禁距躍三百爰集同志擬設支社不旬日間陸續入會者已有五十餘人遂就原章因地制宜畧可變通并照圖飭人詳覔此草現依法除烟　頗不之人因名爲實應第一振武支社所望由第二支社第三支社以及百千支社聞風興起想亦貴社聞面色喜也茲將起發姓氏並簡章呈上伏乞登開入社銜名錄于後方朱伯通盧守愚鮑友恂鮑友恪朱麟祥任少琴胡子安宋少甫吴僊孫徐祥甫沈乾照鮑誠鮑友懌鮑友恆鮑友愷吴萬鎭江鴻違蔡徵明朱宣三朱樹模鮑友惲鮑友懷鮑傳樾鮑傳模居福濟周鏡芙朱鏡川苪陛　方培眞劉燧人　偑宜高朗軒貢受符陳賓子朱幹臣陳武臣吴士恩胡茂卿朱武朱頣公揚鳳軒李寔姜書欽丁遂安朱瑞鏞沈則琦沈則瑞沈賢翼徐多卿馮文卿程堂琦楊晉書○泰州振武支社許　禹蔣寄生來函文善等在泰州學院大開演說會一時觀　頗形踴躍簽名亦不少僅就泰地學堂及第等親友已有數百人勸絶　不具詳（後畧） 
[曾少卿經收湖南振第六次清單]  
　　義務君洋四百元何君星五洋二百元愼餘堂錢祖翼洋一百五十元甬上夢餘生洋五十元半逸散人洋五十元陸君世春洋三十元錢君晉珍洋三十元曹森林湯餅移助洋二十元無名氏洋二十一元簿君俊卿洋十五元吴君正之　兄道本病愈洋十元顧君永相洋五元謝君青山洋五元金鐘寳女求免灾洋五元吴君曉山洋五元同泰祥洋三元銅洋二元七角義源永洋四元陳福房洋二元無名氏東洋一元嚴恂葆湖北鈔票洋一元共收洋一千七元銅洋二元七角正謹特登報以揚仁風 
[曾少卿經收華僑振捐第九次清單]  
　　甬上夢餘生洋五十元愼餘堂錢祖翼洋五十元禮耕堂洋四十元半逸散人洋三十元翁燮堂洋五元陶晉昌洋五元共收洋一百八十元正用特登報以揚仁風以後遠處寄到華僑振欵悉數撥入湖南合并通告 
[義務善會經收湖南水災第一批清單]  
　　長眉道人天水稀餘生天水圻記熊記各助洋一百元隠名氏隠名氏各助洋五十元安康立餘元源厚泰元益安裕元大亨順元鼎昌源成元春乾元恆泰安春元興鼎興嘉惠大豐愼和和祥晉元正泰德大敘生敦泰等各莊各助洋廿元同吉鴻餘承泰立生和豐瑞興瀛豐平壽堂隠名氏花社同人陸樂志堂求子聰慧各助洋十元又自來水公司經收送徵兵各善士助大洋九元小洋拾角半銅元二百六拾文潘炳記助洋三元以上初四日起二十日止共收大洋一千零廿二元小洋拾角半銅元二百六十文 
[四月十二日至閏四月二十日施醫給藥捐清單]  
　　漢口葉湘圃善士洋二百元慶恩堂費洋五元王聘臣善士洋三十元周三記洋一元徐門曹氏洋廿元無名氏銅洋一元美昌銅洋三元趙禮鋼銅洋二元馬章才洋二元廣豐洋行罰欵洋五元朱全炳洋三角吴應氏洋一元許永昌銅洋三元小洋二角利路勝記洋一元潤濤和尙洋四元五角無名氏銅洋一元戴生昌罰欵洋一元大豐號助集福册捐洋一元以上總共收洋二百七十二元銅洋十元滬北天后宮前廣益善堂司董嚴信厚　心銘施則敬曾鑄朱佩珍祝大椿葉貽釗周鴻孫等謹誌 
[商會經收舊金山賑欵第二十五次清單]  
　　江蘇沈碧瀚屈荆才兩君函匯競化女校祝素雲李雅貞朱詮朱諗張森各五角翁靜媛五百文張翰芬四角吴桂英吴潤寶吴瑞寶鄧麗娟各三角徐瑞珍歸品寶余桂林蔣道華陳以莊丁蟬玉顧應蘭潘蘭芬余貞淑單佩英朱蘭吴端明各二角魚秀寳浦彩　謝佩貞各二百文葉　芬胡盛林歸鐘鏐周玉蓮朱福无歸永芬程亞粹各一角沈紉秋廢蘭芬一百文共計兌合大洋六元小洋二十二角錢九十文正合亟登報以揚仁風 
[四馬路愼裕號經手第三次湖南賑捐清單]  
　　浙江隠名氏助助元五百两湯玉記助洋二元韓山曦助洋五十元彭展雲助洋二元海安女史助洋五元共收元五百两洋五十九元[  朱葆三謹啓]  
[筵資助賑]  
　　鮑君雲生是月十一日爲其令堂七秩誕辰承諸親友惠賜隆儀本擬治筵答謝乃近聞湘省被災甚重特奉母命將筵資洋二百元助入賑捐旣爲災民沾惠又爲親友造福好善之心令人欽佩謹特登報以揚仁風 
[  代敗湖南賑捐四馬路愼裕朱葆三謹啓]  
[雜貨公所第四次籌款]  
　　閏四月十一日由煤油帮邀集同人設席聚豐園籌欵　數列後計鄭景周張嘉倫各三百兩陸維鏞協昌祥協源祥各二百兩盈　一百五十两陶秉鈞唐晉記錦泰昌蕭楚卿殷善揚楊大生祥各一百兩何紹鏞杜炳卿章鎭山萬康徐嘉禮正祥徐潤德潤昌祥俞松年賀少泉各五十两鉅源祥周水春柳賢齡朱綸章董志剛沈雲山大豐祥慶昌王文標元記餘康各廿五兩 
[上海洋雜貨公所第五次捐集各欵]  
　　閏四月十二日爲洋雜貨公所玻璃五金帮第五次會議之期各號捐助銀元計愼記柏記瑞昌順各五百两正昌新昌新順泰各三百五十两恊泰祥二百两恆餘昌老須泰萬椿楊萬須恊泰成祥盛各一百五十兩永和一百廿五两源昌潤森森齋隆昌祥各一百两蔡仁茂森泰張源盛怡豐各七十五兩同順生利升大公記榮昌同茂協昌成潤錩各五十两源康王澄泰各肆十两勤泰公慶豐甡信記裕成永增秦源金源茂洽盛永恊昌瑞昌祥祥豐鏞昌祥時順昌恆裕昌各三十兩錦泰祥協茂陸桂卿德大仁萃豐各廿五两統計元五千三百廿两 
[仁濟善堂經收袁大京兆壽分移振第八次清單]  
　　沈翊清太守洋廿元葛蕃甫明府念元徐聖實二尹五元劉星階閣學十元楊杏城京卿廿元許苓西觀察十二元沈賡虞太守六元謝枝先直刺廿元魏克威明府十元謝岳松明府十二元黃紱卿明府八元于一誠二尹八元王肇之二尹十元任楚鈞二尹十元楊聘侯二尹八元周子靜二尹八元趙敬臣少尉八元高邕之司馬廿元共收洋二百十五元 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬南創辦商學界體操會]  
　　本埠商界體操自商餘學會開辦後日見發達近悉又有商界志士蘇筠尙君爲發起人在南市興辦商學界體操會定期本月二十一日下午五點半鐘齊集泉漳會館開會所有操衣褲等俱由會中預製俾歸一律云（寶） 
[滬城官事]  
　　會丈局總理高邕之司馬昨日到道禀知二十日交卸差事○湖北候補知縣陸明府長蓓昨日飭差到道禀銷救生局兼義渡局差○丁憂補用知縣劉明府麒驤昨亦到道禀知今日到救生局接辦○籌防局總辦魏純塢明府詩銓昨詣道轅禀辭赴蘇并交卸籌防局差○候補縣高文軒明府士彬直隷人到滬住鼎陞棧又上海清丈灘地局委員劉若庚明府芳曜廣東人又截取直隷州崔鴻翥直刺又分省試用通判熙别駕光又輪船招商滬局浙漕巡查委員丁味清參軍沅等昨均因公先後到道禀謁○辦理閘北華界事宜候補道徐孝餘觀察乃斌又江寗候補道劉庶泉觀察式通昨因公務到道拜會瑞觀察互商一切○西門外巡局委員章仲英二尹奉道撤差昨日禀知交卸局務遺差由道另委汪二尹鳴謙接辦（合） 
[滬道一再照會阻止工部局越界收捐]  
　　寶山縣境天葆里來安里等處因工部局釘牌收捐致各居民有鼓噪之勢經滬道飛飭寳山縣彈壓諭禁一面照會領袖比總領事向工部局阻止並知照倘再往收激成意外本道不肯擔此責任云云已志前報茲悉領袖領事薛君以滬道有地方之責豈能推諉於昨日照復到道瑞觀察因又照會謂該處係在租界之外工部局照約不能收捐卽洋商裝設自來水管亦屬格外通融辦法故本道除札行寳山縣親往彈壓已足盡其義務外工部局應講信修睦和平辦理云（宜） 
[傳詢要公]  
　　上海縣汪瑤庭大令英美讞員關絅之司馬昨日均奉滬道瑞觀察傳詢要公（事） 
[華亭縣裁撤門稿改用收發委員]  
　　華亭縣趙大令遵章裁撤門稿改用收發委員查有候選縣丞何二尹應森堪以承乏故函請到縣開辦昨日禀請滬道核示（事） 
[業户會議工程局出租灘地事]  
　　總工程局爲興辦工程禀借庫欵銀五萬兩將十六鋪迤南至大關碼頭止灘地一條租與大達公司每年租銀一萬抵還庫欵具禀道　並續議推廣至商船會館碼頭爲止聞將訂立合同沿浦灘各業户大爲不然前日在揭普豐會館集衆會議當經議得南市沿浦灘地向准業户接漲升科迨光緒二十三年新馬路工竣經大憲奏准改升科爲召變亦儘原業繳價統計路内餘地二千九百餘方丈各原業共繳銀二十萬有零查該路工費僅用銀十萬兩有零業户旣繳此両倍鉅價自應永享該路及浦江利益今工程局禀道收租殊爲不合工程局係地方代泰爲自治起點似不應奪個人應享之利如謂地係官灘何以例載子母相生卽二十三年召變歸欵亦儘原業繳價且去年八月新訂濬浦條約載有漲起沙灘售歸原業不論華洋商人一律辦理故由招商局首善堂業户將所議各條錄出簽字并定二十三日三點鐘仍在該會館復議云（宜） 
[吊消逃犯監照]  
　　前報紀川沙廳加賞移緝逃犯已革舉人王家彥及唆串揑報盜案之唐史一則茲悉廳尊左司馬除申詳督撫藩道各憲飭屬恊緝外以唐史曾自稱監生究係何年何日報捐未能明悉因於前日飭差陶升迅至該家屬處查吊監照呈騐以便詳請上台註銷俟緝獲後按律究辦（嚴） 
[飭屬嚴懲忘本奸民]  
　　滬道瑞觀察近以每有忘本奸民藉入洋籍爲護符計隠戤抵制實爲可惡故除照會領袖領事轉飭禁止外並飭屬以後遇有此等奸民犯事照例重懲以遏澆風（嚴） 
[貨捐局設法嚴杜小輪偷漏]  
　　十六舖橋永裕公司碼頭小輪船時有包攬漏捐情事茲經貨捐局查悉傳諭衆商赶緊設立公所並飭加給知照單一帋以便查騐時稽核已於昨日禀陳關道瑞觀察及淞滬厘捐總局陳觀察核示（宜） 
[札廨查覆提犯向章]  
　　滬道昨接領袖比總領事照會略謂嗣後英美公廨簽提人犯所出信票務須載明協同捕房拘提字樣請爲轉飭關讞員查照等因瑞觀察接閱之下以公堂簽提人犯究竟向章如何昨日札行英廨關司馬查覆核辦（宜） 
[恃力索詐之特色]  
　　席文光投公共公廨禀稱十八日下午有人來店稱欲躉買戒烟丸藥必須商人面談遂與見面其人自稱名袁海龍語次提及商人與席玉書涉訟之事伊云從中解圍刻下事已了結須向商人借洋五百元商人以素昧平生却之伊以兩指將中間之紅木八仙桌舉起桌上置有保險燈面盆之類並未移動口稱爾觀我之本領若何五百元汝不允許三天内當置商人死地商人聞言駭極奔避後經兄長榮甫店夥王載堂給洋四十元令去袁尙不允加至六十元伊云明日尙要找洋四百四十元不能缺少否則祗須以指向胸前一點人必吐血而亡云云商人俟伊去後將情投報捕房茲幸拘獲解案請辦包探沈阿炳禀稱奉捕頭諭飭拘袁在寳善街新大亨棧拘獲據該棧中人言及袁以售賣戒烟藥爲活每晨手携外國皮袋出門晚間回棧初住登豐棧内餘不知情因至登豐棧訪問據云此人作事離奇不甚可靠求察席榮甫王載堂供與文光所訴相同訊之袁海龍供詞含糊並稱前者與人股開源來興客棧並不爲非同業席玉書可以作保關司馬與英副領事得供之下飭將袁交捕房帶回管押俟查明于禮拜三覆訊核辦（力） 
[引翔港盜案]  
　　滬北引翔港西木橋堍沈春春家前晚突來盜匪十餘人明火執仗刦去衣飾銀洋臨行有隣人某甲聞聲出視被匪開鎗轟傷足骨昨晨由事主投報該處巡局勘緝（似） 
[蘇臬札拿土棍]  
　　著名土棍大阿毛等三人久在南市橫行與在逃土棍范高頭通同往來手下黨徒頗衆業奉蘇臬司朱廉訪訪悉前日飛札上海縣查拿解辦縣尊汪大令立飭通班捕役在浦東地方拿獲押候解省嚴究（尺） 
[法界火警]  
　　昨晚九時法大馬路東首吉祥街口介春堂藥鋪失愼烻燒鄰右幸三界救火會力救始息（興） 
[拿獲著名流氓解蘇]  
　　上海縣汪大令昨接蘇撫密札飭拿著名流氓高阿虎李元發等解省嚴辦大令迅卽飭差密拿昨日已 
 
 

Page 18

 
 
將二犯拿獲略予研訊之下立卽派差協解至省靜候訊辦（宜） 
[續獲搶洋流氓]  
　　招商局司事蔡詠濤在寳善街被帶刀流氓攫去皮夾經探在松江路客棧拘獲陳阿五小塌餅陸三毛高由蛋劉阿珠陳德生嚴三三等七人上禮拜六解廨研訊未認昨日包探陸協庭米順等又獲羅阿坤一名解究并稱羅已供認與陳等同黨自去冬起沿途强攫衣服洋銀首飾共已犯案二十四起求察司馬飭將羅與陳犯等分别管押候下禮拜六訊辦（力） 
[上海縣案]  
　　惡丐顧爛頭被流氓小炳泉糾黨戳斃獲拘帮凶王陳毛胡掌生張福生等到縣前晚奉汪大令研訊王胡同供小炳泉向在同義樓擺設賭攤小的等日往幫忙每人得洋兩角詎被顧爛頭强奪炳泉懷恨糾人持斧將顧砍斃不干小的之事張供與顧及小炳泉俱不認識實遭悮拘大令判均押候查明復審○高昌廟巡局函解王國卿禀控便借訛詐之韓長順到縣亦奉訊究韓供在製造局洋鎗樓爲工匠並未向王强借實被施長清揑控大令查韓迭次犯事判責四百板押改過局○道轅偵探緝獲張培松一名並小船一艘内有線鎗一枝刀劍各一禀請瑞觀察發縣訊究張供前在浙江駐紮嘉善之右旗當勇本年三月告假出營撑駕竹簰餬口于前日至申在烟館被拿鎗刀均非已物大令判押候禀請道憲核辦○私鑄銅小洋之胡明忠曹南木龔雲洲三人並巡局拘送之傭婦康氏由道發縣訊押在案前晚復訊胡供前由曹祥生雇小的及曹龔等做荷囒水瓶盖並未言及私鑄情事祥生現已逃遁求鑒曹龔供詞相同康氏供由薦頭薦往傭工數天不知私鑄一切大令判康氏仍交官媒胡等三人釘鐐還押候再審鞫○興記雜貨行主楊鏡清控津人馬韞山呑没客帳銀洋迭訊未結亦於前晚復訊楊供前因司帳回洞庭山由馬代收票銀三百两洋三百廿元囑付某號馬僅將洋付去銀被呑没求追馬仍照前不認大令判馬交保楊速函催司帳到案與馬質訊○又訊朱墨卿控趙全慶盜賣坟地一案朱供有坟地被趙盜賣掘棄棺木趙供小的祖上向有埋孩坟地一區朱有小孩尸棺商懇暫葬是地屢次囑遷不允反敢投案揑控大令判趙交保候查虚實再訊○廣東候補鹽大使某姓遣丁袁發投縣控稱主人價買地基一方被劣保金梅亭霸阻勒索求提嚴究金母陳氏投供梅亭臥病不克投訊大令判限陳氏五天將梅亭抬案訊騐○流氓大刀關勝糾黨毆戳辛囡囡案由縣捕徐文獲解帮凶曹毛虎到縣訊供牽涉計福生周關祥兩人汪大令查得两人前曾到案昨提保人徐銀發陳阿榮著交徐陳同供計周均往無鍚收繭求恩寛限大令判限七天交案（宜） 
[總工程局紀案]  
　　崇明人陳曹氏因子陳某在租界犯案禁押西牢近有同牢期滿犯人張熙於釋出後尋往氏家報稱爾子現已放出在崇明某處安歇託爲帶信速交洋九元衣服四件同往崇明面交云云致氏信以爲眞立帶衣服銀洋與張同乘小輪先赴閔行躭擱客棧被張巧言將洋及衣悉數騙去逃逸無踪氏因回滬倩人尋獲扭局禀控陳叅軍判戒責四百下押改過局六月如能交洋改押三月○新北門内紅木作學徒周寳生年十三歲被其師單茂根毒打逃出尋見荐業之周慶壽飭人送回被師推出遂在南市路宿由巡士送局陳叅軍訊悉情由判將該徒發堂留養候提其師訊究○周阿匯携蓬布在某押鋪求質由巡士解訊供稱前在太古揚州輪船充當水手此布因林心田欠錢不還交來作抵參軍判押交的保候核（尺） 
[英美公廨早堂案]  
　　中西書院司閽蔣榮生私將院内交出購買報紙之洋十七元零呑没又將學生家屬寄來洋銀調用經監院洋人查知報由包探解究關司馬商之英副領事判押捕房一月○上年通濟公客棧火災焚斃五人經各屍屬控廨未結在案昨有屍屬祝嗣豐扭送該棧股東羅榮生至案禀稱商民之弟祝子常當時假住該棧焚斃務求伸雪司馬以此案係日本商人所控判羅交保候日領事訂期會訊○去年李洪義在元和縣呈控失去五歲小孩被拐匪某甲帶至滬上托王張氏即白頭鷹價賣與粤婦李郭氏卽鄧氏又卽梁氏當經縣尊飭差來滬移提王張氏至蘇訊辦因買主李郭氏未經到案以致案懸至今前日王張氏之女陳王氏在美界將李郭氏扭送捕房昨早解案司馬訊供之下判交官媒押候禮拜三覆訊○張陳氏誘拐法界某姓小孩經法包探查明拿獲送入英捕房解案請究司馬判交官媒押候法廨票提送去○俞阿因竊同居王徐氏皮夾内洋四元三角交捕送究司馬以人　並獲判押三禮拜○馬夫張東海駕駛不愼將俞立郎東洋車撞倒跌傷日婦報捕解究司馬判存保洋三十元於禮拜五俟日婦到案再訊○汪亦貞藉端將楊春生打破頭額報捕解辦司馬判押捕房七天再罰塲費洋三元○汪王氏之子汪某冒售美孚牌火油經余子康報知閘北巡防局將汪拘押汪王氏至余店中打毁火油箱等物報捕解究司馬判罰洋两元賠償毁物○流氓周世根曹雙全攫金阿根銀表報捕解究奉判押候吊藏再訊○駁船户徐三郎串同陳金郎倪萬昌陸仁郎老大曹四餘等挖竊英商恊隆洋行交裝之花旗洋布八件値銀六百四十两夜半時雇划船户龔阿全謝全花謝虎全運至南市被浦江水巡拿獲昨日解究司馬以各供不諱判徐押一年半陳押一年龔與兩謝各押三月倪陸曹等還押本廨俟復訊再斷○孫奎藉端將妻弟張雲亭毆傷報捕解究判押十四天罰傷費洋两元○余清成竊莫維記火油箱多只馬仲明竊王恆康家自鳴鐘王阿永竊怡盛號洋布由捕解究判余押一馬押三禮拜王押十四天○楊阿毛前攫某甲洋廿七元判押两月追繳在案茲已滿期未繳司馬判加押一月○劣孩和尙竊金阿四家洋九元昨在飯店内被王仁小攫去報捕解究判各押改良所六日○過犯陳胡氏竊葉益松家洋布又寶源祥皮袋一只由探解究判押官媒九月○德　天福洋行控華商曹仁賢定貨不出一案關司馬准詞簽差恊探往傳昨曹自行投案司馬判交保候訂期會訊（當） 
[法租界公堂案]  
　　張萬龍前偕王東生控沈二寶誘拐幼女張紅杏一案紅杏實在高昌廟迷途被警察局巡士留養局中並未有人誘拐昨日堂期陳大令飭探將女提案候示○廿三號華捕扭楊阿金至案禀稱前晚楊在蘭芳里烟妓處胡閙有婦人喚小的喝阻反被凶毆急吹號呌由七十五號捕帮同拘獲請辦旋有鴇婦王陸氏投案稱楊糾黨五人至妓院胡閙喚捕拘送亦被毆打是實質之楊供詞含糊大令判罰洋四元充公○夏祥山控夥林寳泉誘拐幼孩賣於虹口粤人昨經大令提訊原告申訴拐賣情由林供孩由張陳氏賣去大令判將該孩交夏具領林押候提到張陳氏質訊再核○探解匪徒王阿松在西新橋搶婦女金挖耳請究王供挖耳已售奧東來升金店得洋十元同黨四人分用旋有英租界包探米順偕西探投稱前日王在鐵馬路天妃宮糾黨拆梢不遂持刀傷人求請移歸英廨懲辦大令准予暫行帶往俟懲儆後仍送法廨核辦○某醬園遣夥方坤元偕同業潘國祥扭控騙子陳新法以購物爲由乘間竊物受其害者已有數家前日又至方處混竊小洋四十角追獲請究潘供前晚被陳竊洋五元乞追大令判陳押捕房半年○李錦泉投法領事署控西飯店主麥仰拖欠煤貨洋一百二十元向索不還反被毆打經陳大令昨傳該西人至案質訊供稱與李購煤往來已有三年送來之煤從未秤過聞李作弊前日過秤缺少四百多斤求追李供煤到之時早經過磅並未短少係該西人誣賴大令判下期再訊○發堂婦人名阿玉者即鍾徐氏由其母徐應氏兄徐錦堂來申求領堂董諭飭關照英廨在案昨日應氏錦堂投案禀稱女于前年九日來申壻因兩目失明不能到案求恩開釋大令判覔妥保具領○男孩江阿根由嘉定隨兄來申在途失散由探帶案請示大令判發堂留養候其兄來案核奪○地保鍾書堂將梁福卿之田二畝餘圏爲已地販賣與英工部局梁向理論不睬投控法廨數月未結前日由鍾子投案求保昨日解訊大令判限一月理明違干押究○探解王阿六手持鐵器搶途人金戒請辦判押一月○探解劉阿生丁學田張阿三王子龍酒後在途毆人請辦判劉押二十天丁張王各押十天○徐阿二偕印度人扭謝阿長高阿東至案控小的等在法工部局砌溝前晚謝高二人串竊板木請辦大令判各押七天○探解東洋車夫李金甫曹二二人禀稱前晚有外國水手乘車被曹竊去衣物報捕拘究質之李曹堅不承認大令判押候查訊○徐阿三陸大金胡和尙控被陸三郎將所租東洋車盜賣大令正在提訊有張春寳投稱車係已物租與三郎與徐等無涉大令因判當堂開釋○太古巡丁扭控王阿四竊火腿二只請究大令判王押半月收贜之朱桂生罰洋二元充公（興） 
[美租界捕房事]  
　　某西人乘醉扭某粤孩至捕房控稱被孩搶去草帽請究捕頭見西人醉容可掬著押候醒釋該孩並未搶帽揮之使出○姜阿弟在西華德路向小販賒物不遂互毆由捕獲入捕房捕頭詰得姜有不合飭押一天○女流氓張李氏朱余氏昨至茂海路與某氏婦尋　凶　由探拘究捕頭姑念女流申斥一番開釋○三百七十二號捕巡至塘山路見有孩屍一具回禀捕房飭傳地保掩埋（似） 
 
 

Page 19

 
 
   
 
 

Page 20

 
 
　　宮門抄三月初十日理藩院光祿寺八旗兩翼値日無引見奎順延康各假滿請安瑞豐謝授内閣侍讀學士恩王中堂奏請開缺召見軍機 
　　户部奏爲遵旨議奏事江西巡撫胡廷幹奏學堂工賑經費支絀擬請准照江西現辦賑捐章程摺 
户部謹奏爲遵旨議奏事江西巡撫胡廷幹奏學堂工賑經費支絀擬請准照江西現辦振捐章程以四成實銀上兌俾資分濟一摺光緒三十二年正月十一日奉硃批户部議奏欽此欽遵由内閣抄出到部查原奏内稱江西原有省城高等學堂係就豫章書院粗加修飾現在省城則添設師範實業方言醫學客籍陸師各學堂各府州縣則設立中小蒙養各學堂凡添建房舍購買書籍儀器聘請中西敎習應需修伙及一切雜支並資遣學生出洋等項經費在在均關緊要非寛籌鉅欵不能濟事惟是江西地瘠民貧兼以光緒二十五年吉安臨江南昌等府屬被水成災此後又復連年水旱雖經各前督撫臣奏准開辦振捐接續展限並援照四川山東等省成案將銜封貢監等項按照四成収捐藉資工振奈各省捐局林立捐務久成弩末歷年所收之欵隨時支用無餘本年收成雖稱中稔而積歉之餘閭閻元氣未充田畝圩堤猶有急須修墾者查看情形尙宜量加補助茲據江西籌賬捐局會同學務處司道擬將報効學堂經費援照江西現辦振捐章程以實銀四成上兌專款收存全作學堂經費有災則移緩就急兼充振撫要需如此兼籌並顧庶于興學撫綏兩有俾益等情臣伏查江西民因未蘇工振似難停止而興學育才實目前當務之急仰懇天恩俯准將報効江西學堂經費按江西現辦振捐章程以四成實銀核奬銜封貢監等項俾學堂工賑得以藉資分濟等語臣等伏查前經臣部議覆河南巡撫陳夔龍奏豫省擴充學校擬請變通報効請奬章程摺内陳明嗣後凡報效學堂經費者比照賑捐章程均按五成實銀核奬銜封等因于光緒三十一年九月十九日奏奉旨依議欽此欽遵通行遵照在案茲據江西巡撫胡廷幹奏稱擬將報効學堂經費援照江西現辦賑捐章程以實銀四成上兌專欵存儲全作學堂經費有災則移緩就急兼充賑　要需等因臣等查從前報効學堂經費係按照十成實銀請奬嗣經臣部減爲五成已屬格外從優卽以賑捐而論現尙有以五成實銀請奬者實未便再行議減况育才興學與施賑救民原不得混爲一事該省奏辦振捐已歷數年集欵不爲不鉅旣據奏稱上年收成中稔自可母須振濟應卽以本年正月初一將該省振捐依限停止嗣後報効學堂經費者仍照五成實銀核給銜封等項奬叙並專欵存儲俾供學堂要用旣不致兼顧爲難庶幾招徠較易該撫所請援案四成上兌兼充工振之處應母庸議所有遵議緣由謹恭摺具陳伏乞皇太后皇上聖鑒謹奏光緒三十二年二月十四日奉旨依議欽此 
　　貴州巡撫林奏爲彙報收復丙妹四寨等處及歷年防勦遊土各匪慯亡㢓故官紳兵團摺 
頭品頂戴廣西巡撫署貴州巡撫臣林紹年跪奏爲彙報收復丙妹四寨等處及歷年防勦游土各匪傷亡瘴故官紳兵團懇恩賜卹以彰忠藎事竊自越南遊匪竄入廣西旋擾黔邊自是連歲用兵籌防議戰奔命不遑所有二十七年以前傷亡瘴故官紳兵團已於二十四年二十八年經前撫臣兩次奏咨接准兵部議給卹典各在案及匪陷興義邊事益棘上下遊地方疊遭　　戍守轉戰之兵二十餘營㞚㞏江邊夏秋瘴盛觸之立斃朝應兵操夕登鬼錄者往往而有該匪槍能命中又善設伏林深箐密　爲所乘敗固多所折損勝亦殺傷相當雖卒能驅匪出境而死亡恒以數十百計至於川邊會匪内地土匪亦各持有快鎗營團追捕無論　黨擒渠每出必有傷折此疆塲効命固爲臨敵捐軀而内地剿辦零匪亦實與衝鋒陷陣無異蓋所遇不同其爲死餒則一也茲由善後局司道將三十年收復丙妹四寨等處地方及二十八九等年防勦上下遊各屬遊土匪陣亡瘴故計文武官弁五十八名兵練團丁一千一百九十九名分案造册備具員弁銜名履歷練團姓名及死事地方詳請奏請卹前來臣覆查該員弁練團人等或殞身戍所或畢命陣前均係殁於王命未便聽其湮没合無仰懇天恩俯准飭部從優議卹以慰忠魂而彰藎烈出自逾格鴻施至營屬禀報容有遺漏臣已飭局行查俟續有報到再行彙詳請奏合併聲明除將清册咨部查核外理合繕具官弁清單會同雲貴總督臣丁振鐸責州提督臣劉光才恭摺具奏伏乞皇太后皇上聖鑒訓示施行謹奏奉硃批着照所請該部知道單併發欽此 
　　宮門抄外務部欽天監侍衛處値日無引見恒安假滿請安穆精額前往口外賜奠請訓新授福建總兵段祺瑞謝恩王中堂專摺謝賞假兩個月恩劉果玉麒預備召見召見軍機段祺瑞劉果玉麒 
　　商部謹奏爲湘省員紳辦理民立學堂特設高等商業專科呈請奏明立案摺 
商部謹奏爲湘省員紳辦理民立學堂特設高等商業專科呈請奏明立案恭摺仰祈聖鑒事竊臣部接據湖南京外紳士廣西右江鎭總兵黃忠浩候補五品京堂署外務部左參議曾廣銓刑部員外郎張緝光江南鹽巡道朱恩紱江蘇補用道袁思亮江蘇泰興縣知縣龍璋在籍候補知府陳文瑋優貢知縣周聲洋前廣東補用知縣張式恭直隷邢臺縣知縣羅正鈞三品廕生候選知縣龍紱瑞拔貢敎諭胡元倓等呈稱竊維湖南士敦信義地富五金形勢實據揚子江之上流交通將握南幹路之中點徒以商力薄弱商情渙離具有利源未能自濬職等深知抵制外商必資學問學問之事非可驟成欲通高尙之學科先具普通之程度再三籌議衆志僉同爰於光緒二十九年三月由原任刑部右侍郎龍湛霖創設民立普通學堂一所名曰明德學堂以職胡元倓爲監督初中學一班學生八十人旋增至百二十人癸卯九月附設速成師範科學生二百四十人甲辰三月設附屬小學兩班學生八十人甲辰八月設速成理化及外國語專科學生百二十人歷年經費計六七萬金均由職等自出私財兼集捐欵乙已二月經升任湖南巡撫端方蒞堂考察每月籌撥官欵七百金先後考選學生三十人派赴日本學習實業此明德學堂歷年辦理之情形也茲値小學堂卒業升入中學專科卒業應入高等因集同人公議就時勢之所急於明德學堂特設高等商業專科遵照京師高等實業學堂課程　聘專門敎習切實舉辦以普通卒業之學生而施以高等專門之敎育成辦較易收效必宏並擬附設商業敎員養成所以儲尋常商業 
 
