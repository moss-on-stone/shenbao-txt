# 1912 - 51 - 4914016

 

Page 1

 
 
評論 
[論今日亟且建設臨時統一政府]  
　　今者清帝已退位矣臨時大總統已舉定矣南方之歡迎新總統者已入都矣然試間新總統果南行否臨時政府之地點果决定否則又言人人殊幾摇摇若懸旌者然顧此二端一日不定即臨時政府之統一建設無期此亦今日事實上一問題 
也 
就民國之大局言之南北已有統一之象衆心之歸向共和已非一日武昌一呼而全國響應東南各行省不期而奔赴共和者萬衆一心萬目一的未及一月而先後光復者十數行省寰球中外革命之神速未有過於我國者也迨後清帝遜位北方諸行省亦同時而歸命於共和皇皇乎合五大民族而組織一共和民國以干戈始以禮讓終以革命始吧遜位終南北一家泯畛域而絕猜嫌彰天下之公以實行其五族共和之大業此蓋振古以來革命史上未有之光榮而亦東亞古國自虞丰交讓以還不數見之盛事也 
　　然自今日現象上以觀則又若南北各自成一團體者然選任總統臨時總統之名詞不絕於耳鼓矣南京之代表雖已北上而袁大總統之南下受任尙未有一定之行期南方一政府北方亦一政府南人則主張建都於南北人則主張建都於北間有一二獨抱先見之明以融洽於南北間者則又橫遭衆口之悠悠而幾幾焉不能以自白尤其甚者胡張互爭地點於山左閻李互伸權力於汾晉各請取銷各相猜忌清帝之遜位及兩三旬而南北政府間儼若各保持其現存之態度統一之觀成無期政府之成立何日一切新政上之進行無在不受其障礙徒日日聞借債借債之聲而已鳴呼民國之成立誠不知竭我無數志士之精神耗我無數志士之矲汗而始能有此專制朝廷摧陷廓清之一日乃獨於建設大問題一任其徘徊而濡滯焉亦獨何耶 
　　是故民國統一政府一日不成立即我五大民族共和事業且日不完備此不特於内政爲然而外交上尤大受其影響者矣觀於今日僑民之被虐荷使輒以彼未承認爲藉口愛國諸君子亟當憬然悟翻然悔各擴充其大公之政見藉以竟此一簣之前功而組織統一臨時新政府使吾内政外交皆有所倚歸母沾沾於南北畛域之見以鞏固東亞民國之丕基焉則幸甚矣 
[專電]  
　　光復紀念銀幣刻經議决上用孫大總統肖像槪歸江南造幣廠鼓鑄俟鑄足三萬元再將滿清銀幣一律收換 
　　南京聨軍叅謀團係鄂粤浙蘇滬淞揚浦柏（文蔚）顧（忠琛）十軍組織而成近日各双參謀代表不知何故忽紛紛辭職而各司令官則堅持不准解散（以上南京） 
　　袁總統已允不日赴寗設誓履任隨帶軍隊五千人以資保護　　南京各代表今日（十一日）又謁袁總統約談數小時各項問題尙未磋商就緖惟請袁赴寗履任一節似已商妥袁將携帶重兵同行其數約五千之譜按此電係另一訪員所發 
　　聞南京各代表堅持袁必赴寗一行謂非此不足以安人心 
　　段祺瑞報告北京陸軍部謂據其調查來福槍之利用日本所出實在德國之上並主張延用日本專門家在漢陽上海兩製造　製造日本式槍械 
　　陜甘有亂事袁總統特命段芝貴率兵往勦（以上北京） 
　　開原地方戰事已止兩交戰團并允日兵移入鐵嶺城内駐紥 
　　本溪源煤礦華兵誤日人後日本軍隊已在該處戒備一切華官請其退兵日人不允（以上奉天） 
　　贛省安警帮辦柳某於二十六號借江南會館結婚演戲宴客軍警忽起衝突各出刀鎗互有損傷現在勢仍劇烈各軍人將全城崗棚相繼搗毁巡警則與民團聨合預備對敵居民惶恐萬狀馬都督擬調潯軍到省彈壓（南昌） 
[公電]  
　　武昌黎副總統電北京袁大總統中國建設會南京孫大總統參議院參謀團各部總長各省制台撫台都督各司令官各報館公鑒清帝遜位已經浹旬組織政府瞬不容緩徒以首都地點南北爭持遷延未决人心皇皇危險萬狀夫欲爲民國籌統一規久袁則臨時政府自應以地形險要交通便利能筦全國樞紐者爲適當之地點居中馭遠莫若武昌有識者類能言之第値此新陳代謝情誼未孚 
 
 
 

Page 2

 
 
　　陜疆有戰雲未靖之憂滿清有死灰復然之慮蒙藏諸邊尤爲岌岌倘非假因利乘便之勢從容坐鎭必不能維持秩序控制中邊稍一疏虞將至人心動摇鄰邦干涉内憂外患迭起叢生言念及此深爲焦灼南中參議院諸公力持建都金陵之議原欲改絃更張從新締造宅心未嘗不美然統籌大勢默相輿情兩害相權必擇其輕兩利相權必擇其重此中關係屢詳各省函電中無庸贅述且即舍北京而論建業偏安猶不若武昌形勝攷諸往史利害昭然然且以時勢所趨猶不得不力圖治安勉求讓步若參議院諸公必欲膠執成見事久變生誠恐以一時未審之謀貽全國無窮之禍倘使後人追原罪首悔將何及諒熱心愛國者當不出此竊謂爲暫時權宜之計必須規定燕京藉消隱患將來宅中建國仍主武昌旣足滌三百年舊染之污亦可闢億萬世奠安之局拆衷定策莫此爲宜如蒙允諾卽請從速組織臨時政府規畫一切一仍開闢武漢建築新都洪雖不敏願重其成俟新會告成之日即爲總統移駐之時勝朝反側已就範圍民國感情亦孚一致郅治之隆胥操左券豈惟我北方父老羣相仰望當亦我南中諸公所樂爲贊成也洪雖籍隷楚北忝執鞭御爲天下先特以事機急迫稍縱即逝失此不方禍患立見審時立論槪秉大公旣不敢挾權利之心以供私圖亦不忍存轸域之見以貽大詬皇天后土實鑒此心臨隷盼覆神與電馳元洪叩沁 
　　福州彭壽松等電南京參議院林子超君轉同盟會鑒初三日會閩派陳子範史家駒君代表與會請超兄轉告二君準期與會切託彭壽松鄭祖蔭林斯琛感 
　　福州孫都督電各省都督均鑒兩奉陸軍部漾電於湘楚淮軍各專祠及昭忠祠歸公改祀民國死難烈士一事持論甚爲詳明由部通電 
知照計入英覽仁先父於前清甲申中法之役在台北戰勝保全中國土地故於閩省特建專祠其建造团費由仁自行籌措外附昭忠祠一所係同軍人合建以祭祀將士之捍衛同胞者現奉電示仁忝爲閩省長官自應恪守命令首先遵照取消兩祠名目將祠廬交政務院照部議辦理惟祠後住宅一所係仁自建向作家屬寄庽之所茲當祠宇歸公住屋亦當報効入官除造册交政務院分别分别核議施行並電復陸軍部外合并布聞閩都督孫道仁叩感印 
　　桂林陸都督電北京袁項城上海陳都督各省都督鑒陳都督哿電敬悉北軍改懸民國旗已見通電至剪辮及祝賀臨時政府所以表示同情藉資融洽袁公調和南北其熱誠爲天下共見區區形式當示大公卽祈迅速宣佈以慰東南人心桂都督陸榮廷叩敬印 
　　紹興軍政分府電上海陳都督鈞鑒黃伯親黃皆親黃競白三名輔逸辦理紹政素悉其人尙忠實今閱報載孫傑等所控各節殊深詫異請飭查辦以彰公道另詳函紹分府王逸勘印 
　　開封王祖同等電北京新舉大總統袁南京大總統孫陸軍部長黃武昌副總統黎各省都督督撫曁諮議局省議會各省報館各政團均鑒共和成立南北一家产敝省前聞襄陽民軍尙在進取南陽特派郭君奎文持諮議局委托書馳赴南陽與民軍接洽固視該軍爲最高尙之人格深信不疑茲據郭君僕人沈逃回泣訴郭君被該軍叅謀劉英所殺以一介書生手無寸鐵刀砍槍擊立斃座前似此傷殘同胞違背人道微論和議已成卽證以交戰國之待來使亦無是理郭君博學多才夙負俠氣數月以來鼓吹共和爲民國宣力一旦共和告成而郭君慘死兩河人士同深憤惋咸以爲劉英行同盜賊非立卽正法不足以慰死者之靈袁孫二大總統黃陸軍部長各省都督勛業威望震耀全球尤必主持公理以鞏固民國初基敬請公判竚盻回音河南人署河南藩司王祖同河南諮議局議長方貞泣叩沁印 
　　上海軍界統一會電南京孫大總統北京袁大總統參議院軍界統一會各省都督各司令均鑒南北統一政府將次成立惟當此軍政時代陸軍部尤關重要總次長非有醉心共和聲望道德學術經騐確爲全國軍界所信仰者不能勝任望公等注意滬軍軍界統一會陳其美等叩鑑 
　　南京陸軍部電各省都督鈞鑒本部爲造就軍官起見特創辦入伍生隊授以軍事敎育卒業後升入軍官學校以備各初級軍官之選貴省如具有後開資格而志切軍事者望傳飭週知務於四月初十日以前到寗報名投考但學生來部應考時必有去取其往返川資本部槪不担任特此電聞陸軍部印計開投考資格一折年齡十八歲以上二十五歳以下一程度係中學畢業生或與中學有相當程度者一體格强建無暗疾視聽力最强者一考騐科目國文歷史 
幾何代數三角物理代學地理 
　　上海商學青年軍聨合會電南京孫大總統各部長叅議院武昌黎副總統鈞鑒本會定於陽曆三月十號在上海江蘇敎育總會開成立會討論本會一切進行事宜乞各派代表到會商學青年軍聨合會叩　　公民急進黨電北京大總統袁鑒梁士詒賊路賣國曾被浙路代表揭其私昭示國人爾時爭欲噉其肉而不可得今梁失清庇咸將甘心聞公復將以之任交通竊爲我公之明必不好民所惡願懸其首於國門以謝天下公民急進黨豓 
　　南昌交通局電各報館轉各省交通部鑒贛交通局長蔡公時先生因病辭職特佈交通局 
　　興代共和憲政支會電申報民立報時報轉各報共和憲政會覧鑒興化支會二十五號成立舉邰家　正會長石鳴　副會長興代共和憲政支會叩 
　　下關江蘇陸海軍將校進行社電各報館鑒同人等發起江蘇陸海軍將校進行社前已在蘇開會成立茲特擇定陽曆三月初十在南京城内三牌樓第一舞台開全體大會凡我同志諸君祈卽屆時惠臨議决一切特此通告江蘇陸海軍將校進行社仝人公啓 
　　更正陽曆二月二十四日本報公電欄曾載杭州同盟會員張漢民郭天瑞等及邵月珊陸霍皆電報各一通均誣指蔣方震君爲漢奸嗣得南京陸軍部黃總長有電申明前電失實並請浙省同盟會諸君查究有無挾嫌誣陷情節亦已刋入二十七日本報茲又經本館確切調查知蔣方震君實是力顧大局之人斷不爲拂逆人意之事且查杭州同盟會中並無張漢民郭天瑞邵月珊陸霍皆其人則前發二電顯係揑誣不足憑信本館以此事與蔣君名譽有關旣經查明實係誣衊不得不再爲更正以昭核實並道歉忱 
[譯電]  
英國威廉思爾伯爵曁耶敎各團體領袖以中國饖灵甚重特聨名在倫敦太晤士報上登函勸捐賑欵（倫敦） 
　　美國華人公曾已請美政府從速承認中國新政府惟美政府須俟新政府根基確定後再行此舉（華盛頓） 
　　美國國務部大臣諾克斯君已抵巴拉馬該 
大臣演說時謂美國之願與其姊妹共和國和平相處美國並不覬觎臘 
丁美國之主權及其土地（巴拉瑪） 
　　鈕約日報載華盛頓訪事電稱美國巡洋艦韋斯脫浮其里亞已兼併太平洋中之派米拉島英國現正與爭該島之主權（倫敦） 
　　墨西哥革命黨已佔據巨來鎭該處駐兵並未抵敵蓋恐美兵干涉之 
故美兵現在邊界巡邏如愛爾派沙城有危即將進兵該鎭（倫敦） 
　　居留島保護國（英法意俄）決議在該島增加海軍力（巴黎） 
　　英國各報因政府已在陸军豫算案列明以英金三十萬八千磅作爲飛船經費皆著論歡賀（倫敦） 
　　土耳其外務大臣不允各國駐土大使之忠告停止意土戰爭且謂意國若欲以併呑屈里帕里塔里亞爲議和之 
本旨則土國未便承認云（柏林） 
要聞一 
[參議院議員以借欵案辭職]  
　　本月廿七日（舊曆初十日）南京叅議院開議財政總長陳錦濤向道勝銀行借欵一百五十萬磅之合同議長林森僅以十四人到場開會入人贊成卽作爲通過案散後各省議員據理與爭且因合同第五條极以全國賦稅指抵之事多不承認二十八日議員張伯烈劉成禹時功玖等據參議院議事細則第八條第十入條第二十一條質問議長林森謂爲違法之表决并力爭以民國賦稅作抵借欵之非主張昨議無效乃議長不惟不執行院章反在塲痛呵鄂議員等以圖逞抑鄂議員見議長出此不法行爲遂同時辭職而去聞他省議員亦有主張辭職者茲將時議員及民社電文錄下 
　　南京參議院議員時劉張三君戟武昌黎副總統曁卾議會總監察各司司長總稽查公鑒政府借道勝債百五十萬磅以民國所得賦稅作抵定期一年償還且許以優先權旣啓監督財政之漸復挑撥列强猜忌之 
心當此民國未經承認南北未能確實統一之 
時公然與外人訂此不利之約議員總數四十五人乃以十七人之到會十四人在塲八人之贊同作爲通過功玖等力爭不獲反被議長當場呵斥堀色俱厲有若囚虜功玖等自問能力薄弱難膺鉅任深恐隕越有負 
鄉人之託謹此電辭并祈另派妥員俾副政府之望時功玖劉成禺張伯烈同叩 
　　上海民社本部電北京袁大總統京孫大總統武昌黎副總統各省都督鑒南京財政部現又向道勝銀行借新債蚕五十萬金磅合同有以全國所得賦稅指償之條詞旨籠罩旣種禍根必致釀成外侮其他條件於償還多所限制俄商儼欲以是掩取我國借債之優先權恐於四國在成約將生阻礙南京政府欺蔽議員參議院竟以十四議員開議此案八員贊成作爲通過即日訂正式借約鄂蘇叅議員全體辭職輿論益滋不平務懇竭力挽回免滋後禍大局幸甚民社本部 
[彈劾司法次長違法]  
　　叅議院彈劾司法次長吕志伊違法案咨文云二月初十日司法部次長吕志伊函告卾軍政府軍務部長孫武加本院參議員劉成禺以違背國憲罪應捕懲並轉呈黎副總統决定辦法當經黎副總統覆電大總統及司法部伍總長斥駁其非查此案關係行政官逮捕議員苟非有違背國憲之確據而欲施行其逮捕實爲各國憲法所不容據該次長吕志伊所稱劉成禺在參議院塲中出言不愼謂明朝如何本朝如何云云此等言論之有無姑置弗論即今有之亦不過出言偶爾失愼斷不能指爲違背國憲之確據且議員在議場内發言對於院外不負責任該次長身爲司法行政官何得濫行干涉又以湖北首先起義未敢遽行捕懲並向黎副總統請示辦法種種違法實難姑容茲經本院叅議員劉成禺提議當衆公決該次長吕志伊違法重要之點有四 
　　一凡議員在院内發言對於院外不負責任該次長於議員院内之言論横施干涉深文羅織違法者一 
　　一凡議員在會期中除現行犯及骨内亂外患罪外不得逮捕該次長乃指摘議員莫須有之發言認爲應行捕懲之左證蔑視議院蹂躙民權違法者二 
　　一本院議員代表全國非一地方所得而私大總統爲行政首長亦無懲治議員之權該次長乃遠告於卾軍政府之軍務部而請示辦法於副總統身爲職官故紊權限違法者三 
　　一參議院爲立法之府叅府叅議員犯法雖不視齊民有加亦斷無特别末减阙理劉成禺如果違法自應按法治罪該次長何得藉口首先起義之邦公在緩逮旣枉法又市恩違法者四 
　　以上種種違法倘置不糾繩則立法機關可以隨時横遭蹂躙民國前途何堪設想固不獨劉成禺吕志伊二人之關係已也本院認爲吕志伊旣如此違法實不能勝司法次長之任惟應如何懲處卽請大總統核辦咨復並抄附吕志伊致孫武函及黎副總統電復大總統曁司示部伍總長各件此咨起草員王有蘭渴漪谷鍾秀文羣時功玖 
[三紀代表抵京情形]  
　　德文報代表頃與南京政府代表蔡元培魏宸組晤談二君語氣之間極佩嘭總統之幹才並深加以信任 
　　袁總統兩星期内必可赴寗就任雖其間尚有差商困難之處然唐紹儀君已在設法消除意見 
　　臨時政府設立地點俟兩方詳細商酌卽可决定將來袁旣南下南方政府對於 
此項問題亦不致再有堅執矣 
　　民國將來之之憲法大約將採取法美兩國之所長而混合成之 
　　京師各報所載民軍代表將往謁見前清隆裕太后一節實屬不確蓋各代表皆不願行叩頭之禮也 
　　各代表對於北京歡氏迎之禮儀及北省各處地方之安靜深表滿意 
[袁總統將改革軍制]  
　　北京電信云袁總統現議改變軍制聞將取法歐日各國故陸軍叅謀部須重行組織而以黃興爲部長并聞袁之主張兵在精而不在多故議將前清全國三十六鎭之數减爲十五鎭並行普通强迫軍役之制所有各省陸軍槪歸中央政府直接統轄其詳細辦法俟黃興允受參謀部長之任再特公同商定 
[將派蒙古宣慰使]  
　　近來蒙古各王公以蒙古部落無獨立之資格將來必受外人欺壓深爲憂慮帕王等尤醉心共和急欲聨合五族爲雄視東亞之計屢次邀集各王公陳請袁總統從速籌畫務令取銷獨立聞袁總統已定議將選派熟悉蒙情人員數名前赴蒙古妥速宣慰並擬刋刻淺近布告書廣爲分散俾蒙人易於覺悟云 
　　又函云袁大總統因民國現已成立而外蒙庫倫之獨立仍未取消殊於蒙疆大局關係重要擬即從速設法收復惟仍擬首以和平手叚從事先行派員勸導倘執迷不悟再行另訂對待辦法茲正與在京各蒙王秘密會議大約擬請阿邸博公協同特派專員前往 
[煤山上發現古碑]  
　　北京景山即明末崇禎帝自縊之煤山上臘除夕忽發現一古碑本館駐京訪員曾親往參觀見此碑發現之地點即在崇禎帝自縊之梅樹之下離東首八仍亭四尺許碑高八心寛三尺其文爲　　潣　四字觀者多莫明其意義刻袁大總統以此碑忽然發現殊爲可異而碑文尤離奇怪誔特呈明前清太后請飭領傳衛内大臣將景山後門東首之旁門開放准許京外人士隨便入内參觀以解釋碑文之意義故自昨初三日起京中人士往觀　者絡繹不絕 
[清太后之閒情逸致]  
　　清太后自宣布遜位後外間頗有謡傳謂其 
 
 
 

Page 3

 
 
極不歡豫甚有忿恨輕生之說實則清太后之起居前此大局未定時以皇室危險憂慮不安自共和頒布後清太后如釋重累頗有退 
處寛閒之樂笑容漸多日前曾諭世續徐世昌云此改革地方安靜九廟不驚上足以對宗祖下足以對國民可謂美滿之結果云云近又在宮内令内監購買花木多種環圍寢宮不時賞玩並常與隨侍人言將來頣和園某處當如何佈置某處當如何修整閒情逸趨頗不淺云 
[東報紀中國革命之價値]  
　　中華共和民國統一政府將次組織完成費時計一百三十五日日友某君約計此一百三十五日間公私直接損失以最少計有如左揭 
　　（一）公家項下南北兩軍子彈消耗費一千萬兩南北兩軍新添兵餉三千萬兩各項軍呈建築損物費二千萬兩各項官衙學堂倉庫建築損失費二千萬兩 
　　（二）私家項下 
漢治萍及輪船招商局一千萬兩湖北三千萬兩四川三千萬兩 
安徽一千萬兩山西陜西二千萬兩廣東廣西二千萬兩福建江蘇浙江雲南貴州二千萬兩 
　　庫倫等處一千萬兩以上所揭不過略舉有形損失而已若應出之經常經費又若種種無形損失尚汪知其幾千百兆所幸中國地大物博十年生聚或可補救於萬一若於此十年中忽然又有所謂拿破倫第一拿破第三出世則中國又不知須損失我少矣 
要件 
[國民黨暫定簡章]  
　　第一條　本黨定名曰國民黨未經成立以前暫稱國民黨同志會 
　　第二條　本黨宗旨於全國統一政治之下以人民爲國家主體完全保護其固有之權利以發撝共和之精神　　第三條　本黨具永久性質始終一致 
　　第四條　事務所設在都城（都城未定以前暫設在上海西門外林蔭路江蘇敎育總會後面西林寺）即爲將來本黨幹部其各處贊成本黨發起休集會者爲支部凡組織支部者須經幹部之允可 
　　第五條　凡有以民資格者經本黨黨員二人以上之介紹即可著籍但將來有戾於本黨宗旨及以本黨名義干涉他務者得公决除名 
　　第六條　本黨同志會設幹事十人推定幹事長一人以主持黨務推廣同志爲應有之責任 
　　第七條　各幹事每月集議二次於第一第三週日曜日行之同志會每月集會一次由幹事長定期通知 
　　第八條　本黨發起之始需費較寡暫由發起人公同担負 
　　第九條　本黨同志集合至五百人以上時卽開成立大會公舉黨首及各職員 
　　第十條　本黨同志會應根據現定宗旨草擬政綱於第一次大會公决宣布 
　　第十一條　本黨詳細章程俟開成立大會時推舉韦草員擬訂由全體黨員公决之 
　　發起人 
　　湯一鴞　張堅　陸鴻儀　潘鴻鼎　潘昌煦　章圭瑑　錢崇威吳廷燿　金念祖　金文翰　沈恩膏　顧瑞　金其堡　沈彭年趙履福　席德尊　秦毓鈞　孫春雷　項鍾華　顧言　林曾裕　謝永炘陳敬銘　朱維清　張家鎭　張毓英　賈豐芸　陳瑞清　郁德基　賈豐臻張葆元　朱楚善　沈周　沈寳善　項鎭方　吳祥熊　李宗鄰　朱壽朋 
譯林（蘇譯） 
[風景如畫之瑞曲（三續）]  
　　國君之生平瑞典王宫之質樸旣已述其大槪蓋瑞典國君之 
和平確守質樸之旨宮中之陪食内外臣僚之服裝無競尚華美者卽宫中之服式亦多尙黑與白而不尙嬌艷之色是知爭研鬭飾之風非所取也其於交際上則非正式至外國公使館其鹵簿亦極簡單無異普通紳士之訪友云春日本公使館開晚餐會御駕來時只侍從長一人陪乘自動車至公使館門前下車杉村公使出迎（今德國大使）共乘比子司至四層樓上由公使夫人出迎其禮與普通客無異良以平日凡事皆尚簡便故雖至公使館苟非正式亦不肯誇張其儀注也 
　　不夜之景初至瑞典時覺最可愛者莫如不夜之景蓋瑞典夏季殆無入夜之時下午九時十時間馬逹公園之拜恩起猶有讀新聞者至十一時項始覺暮色 
蒼茫然轉瞬之間即覩曙色雖在夜間星光亦淡毫無夜中景象故每當夏季司脫子克花而姆全市終夜不燃街燈者有三十日之久因此電燈與煤氣燈殆如虚設每年至六月廿三日夏至之日全夜如晝即以此爲中心點前後三十日間爲不燃街燈之期余等此行在七月中旬恰値不燃街燈之終期過此一星期後始於午後十日見街燈燃點而夏間電燈煤氣燈之收入已大受影響矣日本人在此招人晚餐竟有遲至九時十時始到者久居其處之日本人已與本地人同化直以昏夜爲白畫矣余輩於晚餐後尙能散步越時歸宿守門者更無倦容（未完） 
　　 
[清談（束吳）]  
　　人何以異於禽獸非以其能言語行動也以其有智識智識高則宗旨定而後可以辦事而後有爲人之資格 
　　中國人之資格向來視政界爲最高而政界 
中人乃無所謂宗旨依附權勢而已方袁項城之主張保全皇室也人人以爲其必堅持 
君主於是希風承旨不悄冒天下之不韙而極口反對共和如許鼎霖鄭孝胥輩皆社會上矯矯之人物一則爲長篇累牘之信一則作痛哭流涕之談推其必意幾何不欲鐫清帝二字於肺肝之上以掬獻於項城之前其愚有若是之不可及者 
　　今項城宣言贊同共和出於若輩意料之外於是進退維谷旁皇無歸而許鄭二人爲平日矯矯之聲望所累乃不得不匿迹銷聲矣記者曰須之須之俟大局漸定輿論平息之 
時會見首陽出下有二人携手急行者卽共和民國新内閣總理之夾袋中人物也達權通變寗讓揚晢子專美於前哉 
小說 
[俄王之偵探（十五無名）]  
遂至蓬帳下略述小輪之事鄧方問小船何名余答道綠蠟鄧方一聞綠蠟二字不覺色變問余道你曾經上過那綠蠟船麽余答道余曾上去過余又問他你也知道這船麽鄧方忙掩飾道我那裏知道據你所說那是個盜船我那裏知道余道但是你爲何聞了綠蠟之名似十分熟悉鄧方又似欲扰不能的樣子强笑答道綠蠟之名係我以前相識的一個女子余道我甚望你聴了這名字心上無量喜歡的鄧方答道不是我聞這名適足觸余愁悵鄧方說時眼中微露恨及愛之 
光余問鄧方何故如此鄧說我心中偶有不適意事稍停卽過余心中暗想鄧方必知綠蠟船的情形因又直問他道你聞綠蠟船名時何故變色鄧方末答此時艦上吹角聲起兵士往來任事一時暫默旣而我又問他何故不答鄧方道我已將我所知的事盡行告訴你了尙有何答余道我要知他何故至此何故往開領事館的鐵箱他們究有何意鄧方道我那裏能彀知道他們說時反手於背又向余道我所疑心者這船是否叫做綠蠟這船的顔色是否灰色煙囱是否黑色的余道不是綠蠟顔色船身白煙囱黃鄧方道此必他們漆過的又道那船的大餐間内是否有一橡樹刻的三排台上雕三隻野猪形的余道正是鄧方又道所有椅上也是如此都刻着是野猪的頭余又道正是正是這樣看來仍也曾經到過那邊的了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[漢中尙爲田振邦所據]  
　　陜西漢中府尙未反正舊臘以來尙爲田振邦所據擁兵自衛該府紳民特密練團勇自保亟思四川援助嘗語川人曰漢中本川轄地川兵果能援助將來願卽受轄於四川吾願川陜兩軍亟宜分兵救援也 
[甘肅爲滿奴根據地]  
　　甘肅一省因有長庚升允二滿奴從中阻難在去年前清時代已不肯奉行閣讼以致函電中阻迄未得其眞相去冬各報云甘省已光復者尙非確聞也茲特探錄如下 
　　甘人自聞各省起義日望秦軍入境預備接應雖寗夏慶陽秦州相纰繼告變而新軍之分駐蘭州城内外長庚防之甚密新軍不安約於九月二十六日晚聞號舉事及城内發號時城外未聞兩相延候以致誤事故長庚另募新營若干每名曰發餉錢一百文後不能給减爲五十文又减爲三十文茲聞並三一文亦不能給故甘軍日益思變 
　　長庚以　據地已固意欲圖陜飭各處招兵而餉源已絕計無所出乃多方搜括而於陜人尤爲苛虐不分仕商一槪嚴拘於陜西會館百端凌虐勒今捐欵此時旅甘陜人命在旦夕日望陜軍西進克復蘭州以解倒懸 
　　甘肅藩庫當九月初尙存銀四十二萬旋卽匯還陜西票莊四十萬庫内僅存二萬後各省起義恊餉均不再解而甘肅農商界又恥爲滿人供給地丁釐稅槪不完納加以各營紛紛請餉以致庫欵涓滴全無甘藩陳燦勸長庚萬勿開釁陜西軍餉實無從出長怒曰你所管者錢粮母得干預軍事如刀不勝可即交印甘省人員尚未死盡豈無人接藩篆耶陳歸遂卽送印督署長亦允春辭職委提學使俞明震接印俞檢查藩庫已屬子虚爲之昨舌仍將印交還督署故甘肅財政困難之狀已可想見 
　　嗣升允面請張雲亭調兵攻陜時張已密接陜同鄉公函决意不爲彼用因勸升謂公之性命陜人活之公之妻子陜人畜之儘可不必仇視陜人升忿然作色以手抵案詈曰你陜竟無一個好人我之妻子任陜人蹂躪卽磨爲　粉亦所不顧此行斷不能已久之張乃曰此處可調之兵只有兩營餘尚須留守固原不能應命升乃廢然而去 
　　崔正午因叛産之仇欲假公濟私向張家川李四少處請兵李言陜軍入甘若不傷害 
回民自當歡迎招待豈肯相忿蓋李聞陜回助漢受漢人保護已聨爲一體故也而寗夏總兵馬安良又因寗長有事亦不肯東來故此次來陜者僅崔一人云 
[補錄成渝合併期成會詳情]  
　　成渝合併期成會由同盟會倡議由四川省城各大團體發起已於舊曆十二月十一日午前十鐘假鐵路公司開會是日到將者約千餘人爲七月十五日後之第一大會也首由彭君蘭村報告此會由同盟會諸君倡議成渝兩軍政府久議合併從前只就行政上說已有種種窒碍現在會師北伐不得不急若不先將合併問題解决則不免嫌疑且惹起滇黔兩軍嫌疑但是欲實行合併恐兩方面提立條件不免有意見不合處故必有第三者以調處之現旣組織民國應以國民爲第三者（衆贊成）至於此會如何組織請同盟將各先生再行報告黄君伯琴乃登台報告曰此會之設並非同盟會一會之意實係省城各團體發起現在城渝必先合併然後能消除一切嫌疑若久不合併始而不免嫌疑終且恐有戰爭至於戰事一起同室操戈實我四川莫大之污點也況現在陜西告急速應援助若自相抗持萬一滿奴得以藉此猖狂尤全國莫大之污點也有此種種原因故必以合併爲急務本會組織宗旨卽以敦促兩軍政付切實會議合併本會辦法卽處於第三者地位以調停之本會之存在卽以成渝合併爲止彭君蘭村復上坮報告成都派出全權使 
張君治祥由渝來電云成渝合一機關設成都已决惟陜急電刻三至潼破漢失渝决議夏都督親往爲川滇黔總司令請成即出兵一鎭滇軍已與渝訂立合同無他祥叩印（元月二十二號）彭君報告電文旣畢復申明此時不可不合併不可不北伐之勢台下忽有人問曰究竟先議合併在後議北伐乎抑旋議合併旋出師北伐乎某君乃上台發表意見此時陜已告急應當卽時出師北伐後會議合併（衆鼓掌）於是復由彭君報告今日到會者甚多不便會議條件請由各團體洛舉代表二人以期切實研究某君復報告舉人當以通曉軍事能有政治知識者爲要萬勿任舉私人（衆鼓掌斯時有主張各界另行開會推選方合公推之理者衆以事機危近當卽推定若干人（姓名待查）並議決當往軍政府催促立即出兵北伐各界正在推舉人時所有發起未列名之各種大小團體均紛紛報告要求添舉代表叅入旋即散會比會散後奔馳而來者尙絡繹不絕可見此問題之切要云 
[大竹光復詳情]  
　　四川緩定府屬大竹縣暫任司令呂廷楨鄒畏之及各部長致軍政府函云都督大人　下敬肅者前讀成都商報敬悉全川還漢繼又讀皇漢大事記又悉渝城宣布獨立兩公駐節川東公推都督兵不血刃從容反正從此建共和之政體復漢族之河山不惟全川之福抑亦中華之幸竹邑於前月上旬被匪攻陷城池焚燬鹽店殃及民房撻毁局所衙署財物擄掠一空幸得民軍首領李紹伊率軍救援斬戮匪首高張漢幟遂於十月初十全縣還漢李軍入城除戮匪首及身有贜物三十餘人外並未妄殺一人紀律嚴明秋毫無犯民間乃得安堵隨即召集學紳商界籌辦善後公推邑紳陳步伍樊京卿爲民政部長張冠羣張執經爲財政部長李康侯張龍門沈子清爲軍政部長吕廷楨鄒畏之爲司令兼管兵政並總三部又公推清知縣孫嗣煌爲行政髭本地政務即以本地紳士治之以期　合共和政體之布置崦從不以自私自利之意與於其間惟是破壞之後已成窮城極力經營近日始稍有頭緖事當草創窒碍殊多一俟事務稍清再行公舉代表束裝來渝藉申慶祝至將來一切章程全川諒必一致事定之後自當遵照通行立理特此專肅奉賀敬請勛安伏維鑒照恭候回示十二月初六日都督府批云來牋已悉該縣郭清土匪應時反正善後建設秩然有序足見邑多公正 
之紳爲地方造福不少惟各部名稱與要軍政府規定細則稍有不符除先行加狀委任司令官外餘希查照細則舉定呈報以便分别委任此繳 
[粤都督義誅石錦泉]  
　　粤東石字戰軍統領石錦泉及其參謀張漢興二月二十四日（舊曆初七）晚在都督府前槍斃全粤大快茲將其拘拿詳情及其罪狀錄下日前虎門軍隊電告緝獲私運軍火數萬奉令扣留後查得爲石錦泉私購嗣石親到處門强欲領回并電陳督速令放行如不得命卽回省以野蠻對待陳接電大怒即飭交軍務處核辦二十四號派出軍務司長魏邦屏親駕兵輪赴虎門將石錦泉拿獲午間都督府接到電報卽派陸軍混成恊統黎蕚二標標統謝昭四標標統黃其貞統率陸軍數千分赴廣府學宫及大佛寺兩處石字營及四牌樓石字營辦事處四面團困附近路口亦分兵堵截諭令石錦泉部下將軍械繳出准給予恩餉功牌等件遣散歸農各兵多不敢抗獨大佛寺内所駐之兵當謝標統帶隊到時有十數人登瓦面放鎗兩聲卒亦就撫旋在該 
營繳回長槍八十餘枝另黃標統在駐學宫石了營繳回無烟長槍二十餘枝手槍十餘枝又炸彈三百餘個黎恊統在石字營辦事處繳出槍枝及現銀七百餘又搜出埋在地下各營印信多件另靚裝婦女兩名并在長堤鹿角酒店將其參謀張漢興拿解都督府聽候訊辦故是日三點鐘前後城内異常戒嚴行人均不准妄自出入到晚七點半鐘軍務長魏邦屏已由虎門將石錦泉解到即宣佈罪狀與其參謀張漢興一并在都督府前鎗斃時已八點鐘矣至遣散之石字營官長隊官給恩餉二十元營官給三十元兵給十元因是日人多紛亂猝難辦理改由二十五號午按名給發一律分别遣散云 
　　石錦泉係惠州客籍人年二十餘歲無父母兄北祗一胞姐胞叔其始打石出身後在小北收買頭髪三月二十九之役軍火曾由伊用頭髮軍入經清官拿獲伊詭稱在頭髮店當夥頭故得保全反正後始自招二千餘人揑報四千用客人張漢興麥篤臣爲參謀石不識字祗靠兩叅謀主持各罪惡皆兩參謀敎之也麥篤臣本韶州人初當長隨後專作狀居小北與石爲鄰未反正時石來往信俱托其代寫故信任之石之罪惡甚多其最著者莫如初反正時糾集匪黨搶掠水師公所胡都督意存寛大祗勒令繳槍砲予以自新石愈不知忌憚勒索韭菜欄銀一萬餘兩擅封麥 
欄街房屋擄掠女子强覇東堤手車管理恐嚇曹受培勒詐銀兩其入都督府支餉輒執炸彈恐嚇城内刧案多有石字營襟章其尤令人髪指者多寳街尾安勇一案伊生劏廿餘人將人心沿街誇耀種種罪惡罄竹難書石又在長堤鹿角酒店租一房爲講數口之地復在不北住家瓦上搭一望樓手下終日在此放槍街鄰恨之剌骨故此次石一伏法而全城稱快也石去臘十五始娶妻妻每騎馬隨石出八兩手帶金鐲六七對其弟石錦春年僅十餘性尤兇悍劏人最多現均逃去其部下多小北外三合會及欄頭中人卽未反正前名志成公司者云當解散石字軍時城内非常戒嚴所用陸軍數千人俱全裝負背嚢入城分派各街口守衛南軍是日本祭黃花岡已行出東門外亦奉都督命中道折回巡邏各處都督府前及大佛寺門口并安設機關砲兩尊行人不准擅自來往舗户間有閉門適是日三點鐘豪賢街炸彈隊忽跌炸彈落地轟然一聲傷斃二人附近居人更爲驚擾至二十五日仍未十分安定云茲將都督府示諭錄左 
　　都督府示一　照得自粤省反正以來秩序未定號令未免紛歧兼之預備北伐練兵籌餉朝夕不遑地方治安一時未遑兼顧在恪守軍紀者尙知維持公安而不肖無識之徒往往結黨營私岡知法令以致人心皇皇咸懼禍至無日此誠本軍政府辦理不善之過無以對我父老敊伯兄弟者也現在大局稍定軍政首先整頓而地方之秩序亦當次第回復急予維持查軍政時代統一命令爲先若人人不知有命令是即蹈於無政府之地位四方亂象甯有已時現石錦泉張漢興等屢抗命令擾害治安商民共憤本都督迭行申儆置若岡聞實屬罪無可逭除依軍法從事外合行示諭軍民人等知悉須知凡屬國民無論團體個人必以遵守法令爲第一義去亂求治　在於此淌有不遵命令卽係有意破壞公安本都督必執法以從基後決不姑寛石張即其先例事關全省大局定必嚴厲執行其各知之特示 
　　都督府示二　查石錦泉前在水師公所串同散勇擅行繳械搶物并敢隱匿實數延抗不繳已屬罪不容誅本都督寛其旣往許以圖功猶復不悛勒索菜攔銀至鉅萬污辱軍人名譽擾害治安又霸管手車弁髦法紀迭經告誡陽奉陰違怙惡干禁莫此爲甚現在購買槍枝經諭令禀明聽候核辦輒敢不遵調兵回城宣言野蠻對待意存恐嚇目無政府經派兵拿獲解案訊辦所有石字營兵皆由煽惑蹈茲不義罪坐錦泉餘可不論投槍釋彈便當恩給鎭農無許負嵎致煩重戳其餘軍隊務宜各守本職勿蹈覆轍本都督有厚望焉 
　　都督府示三　都督府爲懸紅購緝事查石字營參謀麥篤臣逢惡助虐無惡不作現尙在逃亟應懸賞購緝以杜亂源如有能將麥篤堅緝獲送究驗明寔在者卽賞銀二百圓知蹝引拿者賞銀五十圓特此懸紅以資鼓勵該賞銀現存都督府内犯到即交此佈 
[新廣東第一次交涉案]  
　　江通輪船上省經碼閣地方突被西洋兵多人將船上搭客辱拘搭客大動公憤卽捐欵刋發傳單集議對待翌日由李某等會同陸郓醫院長鄭廷幹等聨謁都督並外交司陳說情形要與葡人開正式交涉准卽照會葡領轉電澳督理處現接澳督答覆已將扣留華人分别釋放矣外交司覆函錄下逕覆者前接來牘新曆二月十三號江通輪船被葡兵無故搜禁拘辱等情當經函電轉詢葡領電知澳督查辦茲准澳督文覆是日輪船公司代理人因得有電稱有匪徒一夥附搭江通夜輪來省擬在船上行刧等語卽請澳門船政司要求江通停輪派兵搜索當塲獲短槍一枝炸彈三十顆遂將孤身無行李銀物之搭客三十人扣留葡兵登輪時見有多人抛棄物件落海難保非係軍火等類及嚴行詰問後凡身有書信或同伴可以證明其非匪徒者即已釋去澳督此次登輪查匪兵士之舉動致有驚動華人搭客深抱不安已請輪船公司詳細登報等由前來合先佈覆查照爲荷順頌時祉外交司陳少白 
[磋商鹽法之要電]  
　　中央政府實業總長張季直君致湘省譚都督電云謇承乏鹽政因各岸停運已久時虞淡食極力設法招商承運各商以軍事未定頗我觀望弟再四勸導官任保護始允就範滿清鹽法本係弊藪必當大加改革但目前大局未定驟難著手且課釐加價所入半已抵償賠欵勢不能不暫仍舊章現定於南京設立鹽政總局各省食岸設立運銷局長一員副局長一員由總局遴員委任其下各員由局長揀充貴省食鹽以淮鹽爲大宗向章稅法名目繁多大别之曰課曰釐曰加價復價曰雜捐中間有師中央政府者有歸蘇省者有歸湘省者有協濟鄰省者有抵償賠欵者今擬切要辦法令該商於捆運時每引預繳課釐六兩二分鹽運到岸由運銷局按章輪售所得售價除發南本外其加價復價雜捐照向章數目每引應收十兩二錢九釐五毫其課厘内有應歸湘省者加價復價雜捐内有應歸蘇省者彼此抵撥不足再行劃還其應抵賠欵者兩方面皆先行存儲此項辦法大致仍照舊章惟去其繁複力求簡易並嚴禁滿清時代中飽陋規等弊以輕商本而便民食近西人因賠欵無着債票跌落忽現監督鹽政之說敝處爲顧全大局起見汪能不力求統一以期課厘償欵有着 
藉免外人干涉執事關懹時局諒表同情即祈迅賜電復以便進行中紉公誼將來所派局長必與貴省有關係之人以收聨合之效（覆電容俟登） 
[蘇垣縣議會尚待組織]  
　　蘇州光復以前長元吳縣自治議會以各鎭鄉選舉未齊尙未開會成立故臨時州議會暫由城鎭鄉自治職員各舉代表呈請徎都督批准備案藉資討論現在暫行縣制業已頒定而眇議會尙未成立聞有前經被選熾縣議員葉德澍（號小峯）具呈都督請飭民政長召集原有議員卽日正式成立當奉訓令謂所呈係屬縣自治組織事宜應將原呈發該民政長查核辦理現宗民政長奉令後已分别照會各市鄉公所核議呈復轉報矣 
[鎭江軍事種種]  
　　陸軍部總長以京口爲長江扼要之區際此南北統一伊始各要隘尤宜整軍防守因電 
調滬軍進行隊全軍移駐京口藉以鎭懾地方該軍奉調即於新曆二月二十六七兩日乘 
坐火車瞪隊抵鎭共有三千餘人分駐南門外甘露寺及沿江各要隘嚴密防堵故近日揚子江上軍容甚壯云 
　　軍進行隊憲兵部連長坤天蔚君於二十八日出示曉諭略謂滬軍進行全隊奉調駐鎭原爲共保治安凡爾居民切勿驚惶惟該軍極自尊重講求名譽倘有不法之徒冒充進行隊軍人在外滋擾者許卽至憲兵本部報告定行拿辦不貨　　駐六合義勇隊總司令張承槱君現奉黃總長命令將所部軍隊一千餘人調駐金陵日昨張 
君已督率兵士乘輪渡江 
[浙省官俸大綱]  
　　浙都督實行新官制改編四司業已先後委任視事維各屬改府爲縣一切官俸雖有議决暫行章程而度支出入亦應先定大綱以資預算現由民政財政二司會議辦法聨銜呈報都督略稱各縣知事參事雖已分别等級而參事及科長科員人數以及僕役公食各項活支數目均未規定若任 
令自行開支勢必浮收濫用將來辦理預算轉滋往返駁詰現本司等通盤籌劃擬按照地方官制及官俸暫行法以各縣等級之上下設員役之多寡曁應支活支等項計一等縣准月支薪工活支洋一千六百元二等縣准支一千三百五十元三等縣一千一百 
 
 
 

Page 7

 
 
元區民島司准月支薪工活支二百五十元惟内部若何支配方能適宜應由各該知事參酌情形自行編制然總數不得逾越此項規定如有特别要用非呈請核准汪得自由支銷請核定通飭再查府縣暫行章程第四條内裁府縣處理事務分爲六課執法課專管審判司獄現法院尙未成立執法一課似應暫改爲執法科仍分設科長科員以資聽斷云 
[杭垣大火紀聞]  
　　杭垣商界雖改用陽曆因習慣相沿新年之際仍有聚賭情事陰曆十一日晚十句鐘時聨橋大街司馬渡巷口某煙店因學徒聚櫢抹牌聞人扣門疑爲巡警手忙足亂撥翻洋燈致醲焚如其時西風甚競火勢飛越四面延燒至一句餘鐘始得撲滅計自橋堍東西兩岸直燒至七寳寺巷目南北兩面列延過四拐角及巷内住户約計被焚商店居民四十餘户房屋百十數間誠兂妄之灵也 
[灁紹統一之會議]  
　　紹興軍政分府王金法君爲協議統一民政財政等事特派代表何錢二君至杭浙江都督府特開臨時无議與會者除二代表外有民政司褚司長財政司代表虞桕卿君提法司朱吉 
丞君鹽政局代表景本白君及都督府秘書王韋人君共同議决所有紹興軍政分府所設立之民政財政各項機關均直隷於民政財政二司之 
下以歸統一所有各機關收入款項亦儘數解省紹屬需用之欵統由財政司支給紹分府已經札委之各塲局所印委各員如無大故請暫仍其舊由省中司局加札任用如不奉省中命令再行撤換至統捐一項亦歸省中設立惟參用本地人以資熟手其他箔捐茶捐烟捐酒捐各商已在紹分府認辦在先者許其繼續有效雙方均已解决惟 
要求仍設府知事一節民政司以新定官制内並 
無府知事名目難以允許兩代表亦無異議所有議决各條均已雙方簽押惟鹽課爲歲入大宗省中設立專局紹興又設鹽茶總局似於統一月碍景本白君以此詰問兩代表答以前係暫時辦法此後自當隷屬於鹽政局之下與各場局所一例受省局節制景君又提出數條大旨皆統一後之 
辦法兩代表均一一承認遂散會 
[湘都督改期慶祝之文告]  
　　湘軍都督示諭云頃接中央政府大總統孫電開現在清帝業已退位民國統一茲定於本月二十五日舉行民國統一大慶典等因准此查改革之事盛於列邦其間鐵血相持至數年或十數年始 
克達其目的我中華民國此次倡義閱時纔三月有餘乃能在激烈之競爭爲和平之解决古今中外厥功維照滿藏回蒙同歸斯正自應舉行慶祝大慰輿情惟此電到湘日已過午預備不及點綴甚難况夫僻遠之區一時無從傳播茲特酌改本月二十七日（即陰曆正月初十日）舉行民國大慶典所有湘省大小官署水陸軍營遠近商民均着於是日爲始懸掛頒定紅黃藍白黑五色國旗三日同光盛舉其九月以後所懸白旗及二紅一黃旗全行換撤以歸劃一除通電各屬外合亟出示曉諭爲此示仰各色人等一體遵照此示 
本埠新聞 
[串呑漢陽兵工廠公欵]  
　　前清漢陽兵工廠總辦王壽昌於該處光復時串同收支處委員張鴻鈞捲取公欵相繼來滬嗣經黎副總統查悉派令代表彭壽月君來滬調查確實並偵悉張匿居公共租界王匿居閘北公益里一百零二號屋内當卽電禀黎副總統移請交涉司行文公共公廨轉飭捕房於昨日將張提至公堂訊究先由彭代表投稱漢陽光復後即經黎副總統查得該廠有公欵銀八十萬餘兩已被王張二人悉數捲逃嗣接王壽昌函禀據稱該廠公欵被收支委員張鴻鈞侵呑茲奉命來滬查得被告現存交通銀行銀十八萬九千兩道勝銀行亦存五千兩均用被告名義存放尙有五十餘萬兩尙存漢口各銀行内應請嚴追訊據張供來滬時確帶銀五千兩至存放各銀行之欵均用兵工廠名義一切進出欵項悉由總辦王壽昌主裁若能將王提案訊問即可水落石出王襄讞商之美副領事海君判張交十八萬九千兩人銀並保候提王到案再行訊核 
[軍隊果騒擾商民耶]  
　　本邑西鄉漕河涇龍華等處商民唐租滋吳紹基等七十八人同至南市市政廳禀控駐防龍華火藥局之某營兵隊司令祁某自去冬以來勾同軍法長龔某縱兵肆擾調戲婦女祁等日遇事勒詐妄施刑責並因强迫剪辮由董事楊福元沈維藩出爲調處反謂唆使抗阻將兩董拘住勒令楊罰洋一百三十八元沈罰洋六十元另罚酒菜一席繼又因送菜館主施阿發忘帶煖鍋一只指爲有意冒犯喝責軍棍四十下又張義和米店被刧一 
案延不查緝迄未破獲其餘地方人民被累之事不一而足請卽撤除提究等情現廳長已派人密查虚實以憑澈究（按此節可與來件欄參觀） 
[滬軍統領之文告]  
　　滬軍營統領王覲霆昨出示諭云照得本營駐滬有年夙以防護閭閻爲專責滬上係水陸通商巨埠華洋總滙之區加以地方遼闊匪徒出没在所難免防務尤宜嚴重現値和議初成海内戰事始停恐有漢奸竄入不能不預爲嚴加防範如遇形跡可疑之人盤詰確實立即報告自當分别保獎以示鼓勵母得徇情懈忽倘敢染此惡習定卽嚴 
辦不貨本統帶爲綏靖地方起見合行出示曉諭爲此示仰全營軍人一體知悉 
又出六言簡示一則照錄如下照得英雄起義祗望共和政體現今和局已成通告中原大地同營相遇客軍均要和平意氣軍人責任匪輕守望胥關表裏閑人住宿卡房本是有干禁例况當軍事初停仍宜謹防奸細上海通商大埠各處來觀軍紀本營駐防甚多名譽久隆鄉里愚民口角小爭剴切喻以道跳梁小醜無知祗在隨時留意戒心持久勿衰紀律毋庸廢弛烟酒最好不聞啫之戒匪容易生伍出有將才選拔未嘗遺棄示方簡括詳明其各凛遵勿替 
[玩弄手槍之危機]  
　　顧昌華昨持手槍至公共公廨前面萬茂豐烟紙店内玩弄詎悞觸機關槍珠突出適中該店内之費福生身上洞穿棉衣三件幸未受傷旋由費報 
告匯四捕房飭探拘入經捕頭詢明事出舞心姑寛開釋惟諭以後勿再玩弄致生危險 
[試演飛艇改期]  
　　寗波厲君汝燕向在英奥兩國學習飛機今已畢業回國原定陽曆三月二號三號在江灣跑馬塲試騐嗣以天霧迷漫致輪船進口延誤時日該機尙需裝配茲特改期准於陽曆九號十號即陰曆正月廿一廿二日仍在該處試騐 
[包探緝獲强盜]  
　　梧州路柴文林家昨日黎明時被盜十餘人明火執仗一擁而入刦去衣飾現洋等贓逃逸柴卽報告哈爾賓捕房派探在附近一千二百廿六號屋 
内緝獲盜匪五名帶回候辦 
[挽留營長之批詞]  
　　滬軍第一師吳師長據第二團第二營官佐兵士禀請挽留營長等情昨日發出批示云禀悉前據鄧營長禀請隨同游擊派出北伐業經本師長批准當即電調西岳鎭來滬接充遺差茲該員禀報投到是以飭令到差該營長應卽交卸至於北伐隊停止出發該員係有用之才已經本師長飭令 
另候差委茲據所禀係署第二營官佐兵士全體未列姓名然則前次禀控該營長之官佐兵士是否在内總之委人任職本師長自有權衡該民佐兵士等率爾匿名禀請殊屬非是 
[劉司令自告奮勇]  
　　福字敢死隊劉司令長以民國初立南北統一實爲人民之幸福惟閱報載東三省猶存獨立之必 
西省徣允自聞清帝遜位之後激戰愈裂攻取醴泉侵戰咸陽危急殊甚雖經孫大總統電飭陜軍 
竭力進剿尤恐不克故特具禀滬軍暑督如或出援則願率兵同往以爲前驅云 
[徐氏有後]  
　　滬軍都督批宜興公民徐孔鑄徐維楚徐秀南徐葆勛等呈支據呈已悉查有明徐東崖徐時用二先生賢達循良譽隆一代殁後建祠設祭爼豆千秋其食報也固宜現因滿清退位民國鼎新該公 
民等呈懇循照向章遣員致祭水源木本具見孝思候指令宜興縣民政長察辦可也 
[民事訴訟律之摘要]  
　　地方審判廳出示云照得本廳開庭以來民事訴訟案件紛繁往往有案中人證不遵開庭辯論期間或傳到原告而被告不到或被告到而原告不到本廳徒費送達通知之手續而案未訊理無從判决局外者不知内容反以辦案延擱動加貲議然案中人苟能奉傳後依期到庭雖未必一訊盡能判决亦斷不致延擱多時無訊結了案之日至傳訊時間查民事訴訟律規定條文除特别訴訟 
程序外其初次辯論其間由送逹訴狀至到庭就審初級廳至少三日地方廳至少二十日在具訴地方廳之當事人每不免嫌其遲緩然遇有急速情形得因聲請短縮前項期間爲二十四小時惟必須原告陳明急速情形經審判官認爲理由正當者方許短縮期間若無充分理由而徒以空言聲請者仍不照准本廳爲司法機關受理訟案自應依法施行致傳訊間之短長由於立法者之規定本廳不能曲徇人情以意變更致違定律也以後訴訟人如於傳票上所定就審期間逾延不到無論原告或被告但有一方面到庭聲請者應照 
缺席裁判律判决以警趨避再如不到塲之當事人實有窒碍亦應依法聲明誠恐各當事人於法律原意不盡明曉爲此出示曉諭摘錄民事訴訟律各條文宣布如左須知本廳依律辦案一秉至公於文明裁判上法定和序不稍踰越者原期人民共喻此意互相遵守俾其應有權利得享法律完全之保護耳自此次示諭之後仰訴訟各當事人一體遵照依期就審毋再自誤切切特示 
　　今將民事訴訟律各條文關於被傳人應注意者摘錄如左第三百零一條送達訴狀與言詞辯論日期之間至少應隔二十日爲就審期間此係初級審判廳傳票之規定第五十八條送達訴狀與言詞辯論日期之間至少應留三日之就審期間此係初級審判廳傳票之規定第三百零六及五十八條第二項遇有急速情形得因聲請短縮前項期間爲二十四小時第四百九十二條原告於方言詞辯論之日期不到場者審判衙門因被告之聲請爲駁回原告請求之缺度判决第四百九十三條被告於言詞辯論日期不到場而原告爲缺度裁判之聲請者審判衙門視原告所陳述之事寔與被告自認同如原告之請求正當者應爲被告敗訴之缺席判决春請求不正當者應爲駁回之判决第四百九十四條第四百九十二條第四百九十三條規定於言辭辯論延期或續行之日期當事人不到場者准用之第四百九十六條審判衙門遇有左列各欵情形應以決定駁斥缺席判决之聲請第一場之當事人於審判衙門因職權所爲調查事項不能爲必要之証明者第二到場之當事人不以其聲明或陳述之事寔於相當時期通知相對人者第三不到場之當事人未於相當時期受合法之傳喚者第四認當事人因天灵或其他不可避之事故不能到場者前項决定得爲隨時抗告决定經廢棄者不得另定日期傳喚不到場之當事人第四百九十七條前條情形到場之當事人得聲請言辭辯論延期審判衙站困職權另定日期傳喚未到場之當事人第四百九十八條受缺席裁判之當事人對於該判决時得聲明窒 
碍第四百九十九條聲明窒碍應送達書狀於相對人前項書狀記明左列各欵第一缺度判决第二聲明窒碍之陳述爲準備本案之言辭辯論所必要之事項應記明於該書狀第五百零一條聲明窒碍審判長應辭辯論日期傳喚兩造到場第五百零二條審判衙門因職權調查窒碍之是否合法不應許可之窒碍或不遵程式或不遵期間而聲明者應認爲不合法以判決駁回之第五百零六條聲明窒碍之當事人於窒碍後之言辭辯論日期或延期日期或續行日期不到場者審判衙門因聲明爲駁回窒碍之缺席判决前項判决不得復聲明窒碍 
瑣聞 
[城内]  
　　辬訴已遲○地方檢察廳批王朱氏禀云訴悉黃贊君如行來廳辯訴當然無效 
[南市]  
　　聚賭受罰○南區民團前晚查悉南倉裘家弄陳桂元家容留外人賭博當卽報區協同二十一號崗巡前往拘獲賭徒裘桂林蔡桂春張福壽徐之元周阿元朱友根七人到區經警法理事員詰明屬寔飭各罰洋一元惟周朱二人無务認罰各押一天陳桂元罰洋兩元併充公賭具銷毁 
　　過甚其詞○青口嚦春茂復泰源盛瑞記各號主前倩金同福沙船裝軍豆餅五千七百餘片來滬歇泊吳淞口該船耆民蔡芝蘭妄稱中途兩次遇盜搶失豆餅五千餘片迨向調查知僅遇盜上次失搶豆餅千餘張刻困蔡延不進口人已光逸由該號等特雇小輪追至口外扭住帶回滬上昨將蔡扭控市政廳奉飭將船交埠頭看守聽候查明訊究 
　　公同算賬○老北門生記新木器店主沈永扭執事人人崔金和至南區控被呑用賬洋五六百圓並將店中貨料私搬至崔之作場内自製自賣求請究追等情當由該區移經陳裁判訊明判交保出外候邀公正人向欠户理算賬目 
　　不認作弊○西門外德泰生烟紙店主馬永清扭分店執事楊培卿至西區控被無弊用空賬洋五百餘圓求請追究當由該區移經陳裁判研訊馬供去秋憑周文華荐來至冬季託病歸里不料細查各賬虧空甚鉅屢催不理訊之楊供並不作弊判交保限將賬目交出核對 
[閘北]  
　　夫婦重叙○鄉人趙春華去冬偕弟阿鍚扭住居川虹路之千老太婆至一區控稱身妻王氏春間被人誘拐挈同五歲女孩逃逸無蹝今在干處尋見向領不放請究當經楊區長集訊干供趙妻與婦人之叔姘識刻已連女孩帶回崇明奉判交保勒令交人在案前日干老太婆僅將王氏送案女孩稱已送回鄉間區長諭將兩造解送總局由劉科長質訊一過判氏給趙具領其女如未送回可再來局控追 
　　談鋒太利○總局通報處謝桂棠等控前充通報處之高紹堂詆毁部長任用私人有高致某科員之書信爲據經劉科長提訊一過判候移送檢察廳訊辦在案前日高妻管氏投案訴稱氏夫並不犯法書信係個人交際言論自由何得作爲罪証應請開釋周科員以該氏言詞抵觸喝令逐出不理 
　　尙須澈查○押店主翁明揚翁靜波等爫户控談阿根沈炳堅何國元等欠貨洋四百餘圆去臘由司法科提訊押追在案昨經周科員復訊一過判押候查明再行訊斷 
[英租界]  
　　賣良爲娼○無鍚人朱阿坤本在蘇州盤門外寳帶橋民國四十五標營内爲伙軍頭嗣奉調赴南京並未通知家内其妻朱伍氏傳聞朱在上海遂卽帶同十五歲女兒金弟來滬找尋寓居山東路春發棧内詎有前在一枝香番菜館内爲西　之林逢春胃 
稱朱之知友串同胡慶生吳友仁陳福生等將女拐賣於清和坊三十七號門牌鴇婦王張氏所開之妓院内得洋二百九十圓嗣經女母得悉報請總巡捕房派令探目李星福將林與五　鴇並女一併拘解公堂訊判女母交保林與王鴇分别管押女暫留濟良所候傳女父到滬再核在案昨經李探將女父朱阿坤及朱之妻弟伍雪章併傳到案訴明前情訊之林逢春供詞狡猾王鴇延律師羅銳辯護王襄讞商之美海副領事以王鴇買良爲娼本應究辦姑寛斥釋身價不追林逢春押西牢九月金弟交其父母領回完案 
　　盜案類誌○盜匪陸阿四陳金甫張洪元劉餘等因夥刧楊樹浦附近奚家浜邱六生等各家衣飾將贓藏匿於李王氏劉王氏家由探查悉將陸等各盜與兩氏一併拘解公堂分别訊押在案昨晨復由捕房將一千人証解廨經聶襄讞會同美强副領事略興路四百五十八號屋内前日被探查獲昨解公堂訊供一過押候查辦 
　　拐匪入獄○王老福因與楊田氏王德利等串拐蔡友根家四歲男陔順金王德利與田氏早經公堂訊實押辦王老福因不承認押候查辦在案昨經中西官復訊屬實判押西牢九月如能將陔交出准予减罪 
　　註銷刑事○三新號主曹和時控經理王標士私取値洋五百餘圓之絲綢十三疋昨由捕房將王拘解公堂訊係銀錢紏葛判將刑事案註銷起案之物暫存捕房着各明白補禀案歸晚堂訊理 
　　曾否串竊○天津路協盛乾匯票控茶房周松泉與陳春榮串竊値洋八千餘圓之鑽戒鈔票現洋各物寄於周梅溪家昨由捕房將周松泉陳春榮併解公堂訊供一過判均押候查明於下禮拜四再訊 
　　軍人違章○軍人周益三前日身帶佩刀經過租界由捕查見帶入捕房存刀保出昨經公堂傳訊以周不諳租界定章判罰洋三圓充公刀發還 
　　印人被毆○楊樹浦碼頭巡更印度人控被流氓五小獅子無端毆打昨由捕房將王拘解公堂訊明判罰洋三圓充鎓無洋改押三天 
　　查獲積竊○長江積竊汪金生因在開平碼頭廣平輪船上竊取搭客朱玄之考藍當被巡捕查獲昨解公堂訊供不諱判贜交原告汪押西牢八月 
　　定貨糾葛○德商地亞士洋行控夏季瑜定貨不出昨由捕房將夏傳至公堂判交保候訂期會訊 
　　人洋並保○沙養瑜控劉温甫冒刻沙益昌圖章私向英商立德榨油公司承定花籽逾期不交以致該公司向其控追虧損冤被訟累等情業經公堂提訊判劉改押捕房歸刑事案核辦各情屢誌前報前日午後由廨復訊原告投訴前情訊之劉延穆安素律師偕見証蔣問梅上堂証明所定花籽由沙自向該公司接洽並由沈怡香投稱沙益昌圖章係沙囑刋王襄讞商之英翰副領事判將刑事案註銷劉交五百圓人洋並保候再復訊定斷 
　　是誰承受○鄉婦凌金氏控引翔港董事周子泉不理伊故兄周樹蓮（卽周子青）扺單借洋八百六十圓一案前日午後由廨傳訊原告偕中人瞿寳林投供周樹蓮身故無後承繼被告之子爲嗣故所有一切家産均歸其執管求究質之周不認承受伊兄遺産聶襄讞判交原保着原告於下禮拜一邀見証到堂証明承受家産實情再行訊核 
　　幸免押追○姚占魁控木作頭張永記不理欠銀及押欵銀兩並據王藴瑜附追被欠銀一萬餘兩業經查封家産拍賣在　　日午後由廨復訊姚投供除收到拍賣銀兩外尚欠四千餘兩求追王亦投案求追質之張供已經破産實在無力料理求恩寛限聶襄讞以所欠甚鉅本應押追姑寛仍交原保限一月向原告理處如違押追 
　　控追造價○水木作頭徐金源控粤人蘇廷槐不付造價銀兩前日午後由廨復訊原告偕水林作工人宋序春沈桂榮求追被欠银一千餘兩質之蘇一味狡供判交人銀並保限一月繳銀一千兩如違押追 
[美租界]  
　　認領屍棺○某甲在德生輪船上跌斃報官相驗已紀前報前日有江西路十四號益順報關行主報告捕房云死者係該行之夥山東人姓王號子明因趁輪回籍致遭意外捕頭以照片給看無悮着將棺柩領囘 
　　機匠跌斃○楊樹浦路大德榨汕廠機匠徐慶桂前日下午在廠工作從車上跌下致傷頭　而死由捕車送驗屍所報請中西廨員驗明屬實着屍妻朱氏具結收殮 
　　女孩被拐○西華得路二千七百六十四號住户張朱氏昨報捕房云被匪拐失六歲女孩名榮香請爲查緝捕頭准之 
[法租界]  
　　知法犯法○五十二十二號兩華捕落差後同至王阿德飯店内果腹後因爭論小賬互相用武繼有一百九十六號上差巡捕王金奎到來干涉將該店内女子阿大遺下之金戒私藏袋内嗣爲捕頭查知即行斥革並解公堂經中西官訊實以王知法犯法判押捕房一月該店主與兩捕爭閙一案因各有不合姑寛免究　　經理用空○協倫永紙號經理嚴菊泉近因私用賬洋二千餘圓爲股東朱子峰查悉向論不理爰卽具控公堂提案訊追據供尙有放出賬欵未收並非全是私用聶讞員判嚴交保聴候覆訊核辦 
　　押犯奸詐○押犯陳老大因畏苦工私將脚底自行劃傷希圖倖免事爲管牢捕頭查悉解廨請辦中西官以陳在牢圖逃未遂曾經辦過今又出此詐計實屬不法着照原斷再加一個月以示懲儆 
　　查獲贓賊○胡寳林竊取王正記帽作帽子六十四只　贓於吳紀梅家後由林金甫取出轉交於徐建安持往榮豐押店質洋分用茲爲包探查知一併拘獲吊出原贓送廨訊實判胡押三月吳押一月林押十四天徐押七天榮豐押店罰洋兩圓充公 
來函 
[潘芙岑來函]  
　　前日擬發起織呢公司說帖中有日輝所出祗光呢一種云云係失於調查以致傳誤無任抱歉再此項說帖係發起人之意見不過借惜陰公會通訊耳特此更正以鳴歉忱請貴報將此函登入來函爲幸 
來件 
[龍華祁司令之佈告]  
　　敬告告性初一血性男子身且不恤何愛乎財故光復時出生入死從諸傑士之後於高昌廟龍華兩處稍展寸志蒙滬軍都督民政總長俾以龍華防守巡查之任故自到差以來不避嫌怨爲地方整頓一分卽爲民國效用一點然而共和雖已成立人格未底純全一切公事之中其軍民兩界能稍灌文明略能時局者當不以鄙人爲非是若夫刁紳劣董任法軍人每因管攝綦嚴難遂其魚肉强梁之願近且飛拑妄布鬼　爲媒欲破壤鄙人聲譽竊思居上治下先去乎貪我職無開門爲市之權所有訊問案件均由軍法長龔兆龍君裁判其人心性爽直毫不徇情洵屬一秉大公即罰金衣查獲烟賭器具等件亦並預有閑防逐欵皆週月按次先後呈繳民政總長在案茲當宵小煽謀羣疑滋起因將本處所有罰欵除榜示外函請各報館登諸報端以供衆覽非悻悻於差使也爲名譽計也非競競於諸君之譸張也爲化除意見也祈諒之謹將罰欵開列於後 
　　計俟良因私售燈吃罰大洋五元湯紀昌因私售燈吃罰大洋三十元王根元因私售燈吃罰大洋五元沈維凡因率衆毆兵罰大洋六十元楊福地因率衆毆兵罰大洋一伯元胡頌平因聚衆賭博罰大洋十元楊社生因賭博罰大洋五元宣連甫因賭博罰大洋八元計才生因賭博罰大洋二元魯小利因賭博罰大洋陸元李茂祥因賭博罰大洋三元王丫頭因私售燈吃罰大洋十元曹阿根因私售燈吃罰大洋五元陳元元因私售燈吃罰大洋三元徐金華因私售燈吃罰大洋二元　李阿堂因聚賭抽頭罰大洋二元李金松因聚賭抽頭罰大洋二元劉東林因聚賭抽頭罰大洋一元蔡根榮因家規不嚴縱弟圖竊罰大洋一元金竹卿因私售燈吃罰大洋二十五元沈克昌因聚賭抽頭罰大洋四元沈綏之因私售燈吃罰大洋一元以上共計罰洋二百九十圖 
 
 

Page 8

 
 
自由談 
游戲文章 
[女子兵書（二續）] [  愛]  
　　柔術一曰獻媚二曰撒嬌三曰哀懇 
[獻媚]  
婦人膏澤爲容綺羅其體薫香傅粉媚骨天成所具無一非殺人利器若但有嬌豔形容而無靈活手段則與森雕美人何異故初作新娘時卽宜有妝罷低聲問夫壻畫眉深淺入時無之媚語此爲娘了軍初出芧廬第一着手叚未可或忽者也若此一計即投男子所好則以後尙有二柔術六剛術俱可不用而服南蠻之必矣青樓妓女能從閨閣手中奪其所愛者端賴此術亦爲女子普通兵學第一步必由之階級也 
[撒嬌]  
設婦人貎不甚揚或僅中姿而其夫又尋花問柳閱歴較深媚術不足以籠絡之宜略帶權術名曰撒嬌撒嬌者薄怒佯嗔自收自放視其夫或剛或懦隨機應變不宜過作激詞致成不可收拾之勢無以爲善後終局之謀也倘遇生性剛愎及農工野蠻之莽夫尤宜防其一言不合撲擊隨之故撒嬌不宜過執一次不成不妨暫爲息鼓迨可進言時再爲興兵攻入可也妓女砍斧頭及軋各碰和吃酒專行利用是術蓋是術含有要挾之端好色登徒未有不受其龑籠絡者也 
[哀懇]  
撒嬌之策不成亦不宜驟下哀的美敦書蓋尙有轉圜一策在也其策惟何即哀懇是已哀懇之法當鴛鴦枕畔翡翠衾中軟語拌蜜裏之砒霜柔情布腹中之羅綱嬌啼掩玉人之面珠涙濕粉郎之 
肩人非鐵石到此不聴婦言之丈夫世上能有幾人柔術以此爲最上級蓋柔術至此如天羅地綱爲丈夫者已無可逃之境矣如丈夫果能逃出此關頭則柔術全屬無用不得不繼之以剛術剛術亦有步驟之法由近及遠步步爲營終期懾於胭脂虎威滾燈頂磚不敢違命而止　 
海外奇談 
[眼高於頂] [  頌斌]  
　　倫敦敲德司雜誌載美國斐眞伊亞邦省城利支門Ｒiohmonii之東第一千三百三十六號門牌有一婦妇名奔脫爾於上月二十七號産一男孩諦視之無異常兒惟兩眶無目見之者羣以爲盲兒繼聞其啼聲甚雄清泪兩行從耳畔流下異而察之則見其髪頂間雙目烱烱乃大駭詫甚有望而却走者其父母雖疑異而姑育之不料至第七日而殤其父惜之乃取其尸骪浸以藥水置於博物院以博衆鑒一時往觀者莫不曰是兒也黃髪未乾便有　睨一切之槪幸而早夭否則迨其長成桀驁難馴當爲禍世之怪物矣 
　　頌斌曰吳諺有言眼睛生在額角上謂其目無餘子不可一世也不圖今日眞有其人亦足怪矣 
尊聞閣詞選 
[華天柱有序] [  浮邱逸叟]  
余欲歸隠久矣憫全國人民蜷伏於專制政體之下者垂數千年一旦人心思治急圖反正致有前朋鄂軍之警天人交應時勢使然起舞中宵能不色喜爰擬巴歌六十四　題曰華天柱敬告民族以表同情篇中俱挅取各處報章組織成韻並非效文人結習妄逞詞章爲齊東野人之語也閱者諒之 
　　時局滄桑似弈棋神皇鼎沸實堪悲憶從鄂渚傳消息一律官民掛白旗（鄂軍於八月十九日起義各處聞風響應俱掛白旗）大江南北陣雲低牙　風翻一色齊夾岸結營三百里枕戈志士待聞雞　　中原逐鹿事如何專制終須換共和一局征誅回揖讓黃炎種子未銷磨 
　　刀光如雪戟如雲抖擻兵威日亦昏革命豈眞流血好怕繙西史繼前聞 
　　漢家文物久沉淪荆棘銅　在眼中仍返舊巢依故壘恰如梁燕閙春風（士民相見俱稱返老家歡聲　動） 
　　柱石參天仗衆擎酒酣拔劍夜螢螢紀元一體呼黃帝歴祚四千六百零 
　　紛紛烽燧起窮邊滬上開庭聚衆仙一夕揭竿齊響應河山破碎已難全 
　　黃鶴樓頭草檄忙援兵四應勢倉皇中華從此稱民國短　紛紛改漢裝 
　　家傳　略說孫屬海外歸來志竟成援手黎元呼壯士鄂公毛髪豎綻橫 
　　夾道　漿爲犒師人心思漢石難移消融滿漢成虚話欲看黃花已過時（鄂軍苦戰之日村農屢進麥飯滿奴倫貝子知人心已去急進消融滿漢策四條詞甚迫切然已無及矣 
　　桂子新秋一檄傳湖湘子弟共鳴鞭謝安最有清譚福坐鎭雍容策萬全（湘天於九月朔日反正其初尙無頭緒及公推譚延闓爲湘軍都督布畫井然民必大悅 
　　意氮書生薄虎頭西風橫劍上層樓陳陵一夜軍聲唱不爲侯封爲國仇 
　　繼黃日夜走江聲戰艦重重破浪行菩薩茲悲開殺戒合氷無處渡神兵（清海軍統隆鎭氷敗歸江南） 
　　手綰兵符指汴梁武昌雲樹望蒼茫是誰保護沾餘　一旅　蹌走信陽（清陸軍統蔭昌見前軍已敗退守信陽州） 
　　漠奸滿地不勝防狂宼潛蹝據漢陽規復名城勞計畫黨邪羞殺蔡中郎（漢陽之失禍由漢奸） 
　　尸如山積血成河慘殺無辜奈宼河刦後漢臯餘瓦礫鬼燐明滅哭聲多（馮國璋在漢上縱兵焚掠烟火六晝夜不絕尸橫遍）野未完 
心直口快 
[自由談中之自由談] [  滌骨]  
自由談者閱報之談話室也自由談者惡人之照妖鏡也自由談者文字之俱樂部也自由談者國人之議事廳也自由談者地方之宣講所也自由談者言論之監督官也 
[雜感] [  楓涇匹志]  
　　吾浙禁賭禁煙之風極其嚴厲獨蘇省某某等縣相鄰咫尺而放任若此有地方之責者豈學作阿家翁耶 
　　秋冬報賽亦田家之樂事吾鄉志士以迷信之故而盡除之使蠢蠢農夫終歲勤動竟不能博一日之歡吾甚憐之 
　　鄉人儺禁之禾郡旣非通商焉用戲館以振興市面將使鶯鶯燕燕復飛舞於南湖利害櫂衡孰輕孰重吾亦不問當事者用意之所在祗覺鄉間何夺城市何修 
　　某某縣屬境内之泥塑木偶悉數焚毁願力亦宏大矣獨有私設佛檯暗敲竹槓者依然存在人謂錢可通神吾謂神亦宜多錢 
[敢問不肯剪辮者] [  筠清]  
　　你不肯剪辮子我問你崇拜的孔夫子有辮子麽你一肯剪辮子我問欠信仰的城隍老爺有辮子麽 
　　你事肯剪辮子我問你可是要同有尾的畜生爭勝麽 
　　你不肯剪辮子我問你可是要同孔雀的尾巴爭艷魔 
　　你不肯剪辮子我問你的辮子可及得牛馬的尾巴可以驅蟲掻癢麽 
紙上空談 
[草帽公債] [  鈍根]  
　　國家庫藏奇絀而百事待舉當道諸公乃不得不出於借外債之舉識者未嘗厚非顧政府方借外債於上而人民濫購外貨於下溢出之款不知幾十百位於借入之欵長此入不敷出勢不至民窮財盡不止言之良爲寒心 
　　天氣漸熱草帽又將上市約計全國男子二萬萬平均十人中有一人購草帽即須二千萬之草帽 
平均每帽値二元卽須四千萬元之耗費屆時若無優美適用之國貨則人民必爭購外貨而四千 
萬之資財卽非吾有矣 
　　今爲急救之計速由國家出資（或由大資本家恊助）創設草帽廠選料赶造一月竣工分發各處應購其貨之良好與外國輸入者相等最優者亦得售銀七八元最次者半元如是則國民樂於購用而在國家不啻募得數千萬元之公債矣公債須還而此欵不須還國家誠以此法籌欵不 
特可杜漏巵且可堅固國民愛國之必固不僅草帽爲然也他若呢革之屬更宜亟起圖之 
小說 
[紀事小說金陵遊記光復以前之著作（續）] [  定夷]  
　　時同遊諸人咸口渴思飲乃下陵巔守陵者以香茗進余等飲旣厚酬其勞别而去歸途經朝陽門入駐防城卽明代之紫禁城明故宫在焉余等乃下騎遊行相傳是城建於洪武二年越四載厥工始竣其建築之鞏固經營之華美槪可想見後成祖遷都燕京棟梁鉅材悉携之北去今所存者惟洪武門内之柱礎石𥔍耳余旣悲故宫之荒凉又� 
歎永樂之搆難遭家不造家子夭亡禍起蕭墻骨肉相殘高皇帝以一世之雄戰勝攻克威加四海獨不能料身後之多故令嗣王得享國千秋不能不慨然於措置燕王之失其道也而成祖以叔父之親奪大寳於孤姪之手竊周公輔成王之名尤爲名敎所不容余因俯拾地下灰塊題一絕於墻端曰當年風雨未漂摇踐祚元公敢肆驕共說金 
陵王氣盛不堪遺恨話前朝又賦一律題紫禁城曰冠冕森嚴地千官簇仗回如何滄海易竟絕畫旂來芳草榮城曲寒蛩泣路隈古今同一揆北望獨徘徊旣乃步至血碑亭前是亭爲左文襄持節兩江時所建亭中所謂血蹟碑者即明故宫堦前之石相傳方正學草詔時啮血所濺雨後拭之血痕宛然余默思正學生平爰於碑前題一絕以達余高山仰止之誠句曰丹墀瀝血表孤忠古木斜陽掩映紅畢竟讀書眞種子見危受命大臣風題旣余等遂由西華門尋道歸庽十六日余謂友等曰余輩斯遊發軔於謁孝陵瞻故宫今以次第論當作湖山勝遊矣衆然余說午後乃雇牲口前往莫愁湖出三山門不數里卽至其地是湖爲莫愁 
女舊居帮名聞野老言高皇帝嘗偕徐中山王弈於湖上以湖爲彩物適帝負遂以湖歸中山而湖名因之大噪湖上有勝棋樓以是名也洪楊之役古蹟蕩然金陵旣定曾國藩持節是邦彌加修葺建復湖樓於湖上後人復爲之建曾公閣湖上樓閣斯燦然大備余等下騎至湖邊往復數回殊饒樂趣余乃信口吟一絕以詠之曰荷塘十里尋幽日淡蕩香風愜我懹一自中山承寵召江南勝蹟豈秦淮少焉回步入華嚴庵登勝棋樓旋出是樓由側門入内廊腰缦廻簷牙高啄行百餘步至石堦前歷十餘級登曾公閣是閣適當源面荷塘十里香風拂拂炎夏憑欄頗足引人遐想中懸聨語一副書法旣挺秀詞句亦工穏其句曰隻手挽狂瀾六代江山再造中流支大厦一湖風月平分 
洙涇顧武老鑒你幾次來信像受了大委屈似的可惜你文理不通字多寫錯我們看了不懂你快去請讀書人代寫一封信寄來便可明白了 
 
 
