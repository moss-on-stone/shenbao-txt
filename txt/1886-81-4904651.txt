# 1886 - 81 - 4904651

 

Page 1

 
 
[論陳竹坪全人骨肉事]  
　　天下有真好事有假好事夫事之好者何所謂真何所謂假而不知一真一假竟有霄壤之分其假焉者幸賴先人餘業坐擁多貲或以心計之工積銖累寸一作富家翁遂忘却本來面目平時以緩急相告雖至親密友反眼若不相識甚且愁窮訴苦較來人爲尤甚轉責其不善居積臨渴而方思掘井睫毛稜稜長寸許見銀錢則笑若鸕鶿者比比然也偶於大庭廣衆間聞某處須作大功德領袖者爲某鉅公忽解慳囊慨焉樂助或祈子息或祈壽考其中心卒不可究詰恃好名一念較諸守錢虜一毛不肯輕拔者似爲過之實則假也非真也若陳竹坪全人骨肉事有足稱焉談士元無錫人僑居滬上一子甫八歳於去冬忽失所在士元痛不欲生盖以其家兄弟行四五人祗此弱息方藉延一綫宗祧耳事爲竹坪陳君所悉衋然傷之輒代爲珠還合浦計囑登申報越旬餘無音耗則又設高脚牌於門募有知談姓兒下落因而得歸者酬英洋五十元即騙拐者决不科罪如是者又兼旬仍無音耗復有恥蘧伯玉獨爲君子者再加二十元始於寳山縣之羅店鎭獲焉以本舘之與有勞也携來叩謝已髠爲小沙彌矣欣慰之餘不禁泚筆論之夫陳竹坪之真好事固非一二端也各省罹災需捐募以助官賑之不逮集貲自河南救荒始謝綏之凌麗生等爲首創施少欽繼之四方之呼號乞命者幾于日不暇給去年兩粤水災竹坪乃起爲襄理計所活奚啻數十萬人此其好事之最真者也又滬上近習每以口角細故誤服阿芙蓉膏救之不得其法與不得其時均足以斃命雖孽由自作無可歸咎於人竹坪則獨精其技弗論家之貧富路之遠近時之早晚一經得信投袂即行即不皆手到病除而一點仁心精神貫注歷年所活奚啻數十百人此亦好事之偪真者也且也施不望報爲最上乘使行好事者稍存一冀幸之心其于天人感應之機亦有時而不爽然已多此一層妄想苟食報稍遲未免隨其志氣若竹坪自言三子讀書均未成就現皆廢業無復青雲直上之期膝下諸孫年尤幼稚其能光大門閭與否要亦不能於吾身親見之吾惟自盡此心焉耳遑云好事哉遑云真與假哉竹坪之言如此則其好事之非假也明矣獨是兵燹以來迄今逾二十餘年他省偏灾不可枚舉江浙兩省雖尚未臻美備而江甯水患青浦龍災祗在偏隅僻壤不過稍分一勺便可甦涸轍之魚安知非諸君子實力奉行真心向善遂足以綏氓庶而迓天和唯其不存獲報之私昊蒼即默鍳其苦衷俾隱荷生成者不在一家而推之一省兩省焉卒之雲礽繼起仍如左劵可操爲竹坪頌且不僅爲竹坪頌也不然談士元門衰祚薄祗此一兒猝遭拐匪携至他方竟入空門將數莖煩惱絲一齊删卻又無七十元之番餅足以歆動旁人得反秦廷之璧則鬼猶求食若敖氏之鬼不其餒而不且爲談士元作引證乎即此而論陳君之真好事允宜鑄金事之買絲繡之抑余猶有憾者近來拐孩之案層見疉出或男或女幾於無日無之欲求類於陳君之人不數數覯即使相類所謂人之欲善誰不如我而或居於鄉曲不能如上海之可登日報不難共見共聞則雖有此心終無此力亦付之無可奈何耳安得百東坡千放翁不問親疎不難貲費而又傳聞之速速於置郵不旬日而可以周地球焉庶全人骨肉皆將繼陳君而興起云 
[本舘接奉電音]  
　　○昨日午後三點鐘時本館駐京訪事人飛電傳來本月二十二日上諭一道敬謹譯登○二月二十二日奉上諭浙江海門鎭總兵員缺着彭大光補授欽此 
[畿輔近聞]  
　　○新放通州坐粮廳漢監督凌君行均係户部福建司實缺郎中在京供職廿有八年當放缺時户部進單名列第二皇上因察該員俸深年老故點放是缺聞是缺較部署爲優凌得缺甚喜初十日騐放後次日拜客歷碌終朝又次日舊疾復發竟於十三日病故浮沉郎署三十年得此優差不到任而已卒窮通有數人豈能與天爭乎○順天府屬之玉田縣屬臨安倉鎭上月二十六日在火神廟門前搭棚演戯晝夜不歇三更向盡街頭忽來一巨豹噬傷觀戯者甚衆蓋該鎭鉅山甚近故豹得乘隙而來然觀戯者約萬人見豹至皆爭先逃逸擁擠之際竟將此豹踏斃遂抬至縣署經邑尊重賞衆人而遣之去○隨扈兵丁差役之路費馬乾等銀每名日給銀一錢三分自啓鑾至回鑾計九日核算共需銀四五萬兩有奇户部擬於十六七八等日發放官員路費每員計銀十三兩有奇儉樸者僅可敷衍云○户部書吏葉姓住前門外佘家胡同年四旬以外身體孱弱客冬癆疾臥床不起延至正月杪而逝殮後其嫂忽狂作葉生前語喚家人煮參食之自謂尚欲多活數日家人答之曰汝已死矣嫂聞之驚疑大哭移時始止亦無復狂語魄滅魂生語近妄誕何葉吏死而猶欲生耶是葉與抑非葉與不得而知之矣 
[皇使抵港]  
　　○劉芝田星使由滬起程已登前報兹悉星使於十七日乘法公司輪船駛抵香港署總督聞信即派兵前往恭迎登岸時砲臺上亦升砲致敬星使隨於下午往拜總督權洽逾恒亦可見中外一家之盛也 
[松江府試正案]  
　　○松屬七邑文童正案於二十二日揭曉兹將每邑前二十名照錄于左○華亭　蔡勤恪　馮頤昌　施有政　顧潤璠　盛世樑　倪宇煌　陸　鑫　宋良藻　許紹根　朱　璋　梅開福　楊士奎　陳兆麐　郭德英　徐震熙　徐廷鏞　沈　琨　沈調陽　葉佩璚　周世芝○奉賢　朱昌壽　周蓉徵　吳振寰　陳 
 
 

Page 2

 
 
鴻翊　壽爾臧　屠兆熊　李文彪　錢鋪藻　王葆坊　汪廷鏡　湯日佳　袁朝猷　刁文祥　錢安鼎　宋傳禮　阮尚恭　李　昌　何五馨　湯日陞　陳　祚○婁縣　杜葆璠　鍾　毓　陳宗銘　姜磻溪　陳瑞章　鄔堯春　徐紹芬　任曾禧　張永濟　華光煜　楊同慶　尹良輔　沈和懋　陳振綱　吳廷章　湯履蓀　駱祖望　戴錫承　戴宗逵　顧　澐○金山　周紹祖　胡紹曾　何汝諏　夏鼎銘　黄家驊　王渭淸　沈士元　項承謨　高　煌　戴承恩　盧光照　孫光輝　陳　煥　莫家駒　姚垂祥　錢洵鬯　鄭鍾英　莊毓慶　郭迎福　陳大猷○上海　劉欽謨　鍾樹德　祁祖鎏　馬軼羣　陸唐棟　朱承鼎　朱歩蟾　黄燡榮　唐祖繩　劉至信　沈汝福　韓國華　陸耀祥　楊　辰　沈汝弼　張祖蔭　劉世俊　潘紹曾　楊書誠　蔣　周○南匯　嚴國祥　王曾毅　杜猷告　沈厚堃　成　允　吳宗玠　胡祥淸　唐堯棟　嚴瑞璜　張文彬　嚴瑞洵　沈端章　閔振鍠　嚴瑞沅　閔廷棟　莊思聰　唐宗雅　姚寅淸　曹土鴻　陳　杰○青浦　支海鰲　沈光澤　馮世雄　沈嘉福　倪朝俊　陳叔龍　程書鳳　沈培壽　蔡鍾秀　莊大紀　孫宸章　朱公弼　潘維垣　孫承福　徐公祿　葉其　趙鴻書　李樹棠　朱寳光　陳譜馨 
[王大宗師蘇屬試題]  
　　○二十一日童正塲　長洲首題　孟子曰爲巨室全章　元和首題孟子曰王之臣全章　吳縣首題　孟子曰仁則榮全章　通塲次題　卑宫　詩題　賦得瞻彼淇澳得瞻字 
[九江茶信]  
　　○九江通商貿易除進口廣土外以茶市爲大宗近聞漢口長洲壅塞輪舶不便上駛今年歐洲各國買茶輪船祗泊九江收買是以江浙東粤等處茶商陸續麕至潯城內外設庄做茶較往年尤多往各山辦茶之銀向由張瑞豐信局攬送現在該局請鑣師送銀進山極形忙碌想九江茶市自今以後當必蒸蒸日上矣 
[潯陽瑣誌]  
　　○龍開河前用機器船挖泥現江水泛漲龍開河內水亦漲高丈餘不能濬挖祗得暫時停工云○新任江西按察使司瑞廉訪灜眷已抵九江暫寓招商局內經德化縣周明府飭差雇大紅船兩艘預備護送晉省○潯城食米近年全賴下江米販接濟去年粤省水災鎭江蕪湖一帶米船出口俱爲廣商販運災區九江惟賴江西湖南之米接濟其價甚昻每担現已漲至三千二三百文云 
[甯郡試事]  
　　○浙江學憲瞿子久文宗歳試甯波終日危坐堂皇與諸生童共作息而於校閲文字尤爲用心時而高聲朗誦時而伏案低吟不改書生常度故黜陟之公士林中無不翕然稱服○文宗嚴禁懷挾終不能弊絶風淸考鄞縣童正場日有某童夾帶文海入塲年號中翻閲適被文宗所見當令該童捧至堂下撕碎焚之○文宗覆鄞縣一等生員時極口稱譽鄞縣文字猶如寳玉明珠美不勝收亦可見其擊賞之深矣按此次考試童經古六縣止取五名而鄞縣居其四且算學經解性理兼備內有二名全萹俱照説文繕寫誠不愧文物之邦矣○考童經古日有鄞縣童生李季高年甫十二背誦爾雅甚熟文宗當堂嘉許後因正塲未克成文不能取進特補佾生以示奬勵○文宗點名極早甫交三鼓已放頭砲四鼓未終即闢門開點矣○二十一日覆六縣新生二十二日接考武塲聞文宗之意專以技勇爲上云○試事既蕆文宗定於二十五日起馬按試紹興 
[松郡茗談]  
　　○李質堂軍門因病乞骸已經入告聞曾沅圃爵帥奏請以瓜州鎭吳鎭戎權攝斯篆然尚未見明文也○沙磧頭陸姓家呈報失盜華亭縣吳仲英大令於本月二十一日下鄉勘騐 
[南海魚緘]  
　　○關部郎朝宗去年隨鄧鐵香星使赴越南勘界感受瘴氣遽赴玉樓按部郎留心經濟於洋務最爲熟悉乃天不假年不克展其抱負殊可惜也○五仙門外某烟號前因漏税經關憲查封變賣該號店房原係某紳産業事後紳向關憲求情關憲正色拒之紳遂索然意沮○北門外蔓草荒烟人跡罕到前日有一人死於路上滿身血跡地保請官驗明確係被人謀死遂飭備棺收殮一面簽差拘拿兇手○前日有犯人五名由天字碼頭上岸押解入城琅璫鐵索行歩蹣跚聞係著名積匪經鄧鎭軍由東莞解來云○日前善後局發出軍裝多件委張都戎斌解往瓊州交勤字營收用○某夜番禺縣屬赤山鄉某姓家有匪徒露刃行劫鄉人與之對敵不虞匪以火槍從事以致傷斃多人次日赴城報案鄒邑尊隨會同汛弁某君下鄉勘騐○去年張香帥札調廣安水軍來粤防守黄埔砲臺目下雖外患既平無慮海氛之惡而各處海口多若繁星盜賊每於此潛蹤借作逋逃之藪即有廵船邏察亦苦兵力單微香帥遂飭將此項水軍分布西北兩江以輔廵船之不足刻已諭令該營統領帶同各勇分段駐守矣○日前有某商船經過後瀝厘廠不候查騐輒自啓行廵丁疑其走私燃砲追截致擊傷水手三人其一竟因傷斃命及稽查船上並無貨物决非走私總辦惶急無措商請地方官出爲調處傷者給以藥資死者厚其棺殮始得無事○高要縣人某甲倚勢凌人縣中案牘重疉如山邑尊因下之於獄以待嚴懲詎甲之羽黨竟糾聚百餘人意圖劫獄幸邑尊先事察覺調兵彈壓若輩始鳥獸散隨詳請大憲將甲先行革去衣頂以便歸案懲辦云○西門口長庚里某甲不知何故潜服阿芙蓉膏而斃家人爲之備衣衾購棺槨擬於翌日成殮届期屍忽起坐談論自如親友疑爲屍變羣相驚愕後細審情形知係死而復蘇於是轉悲爲喜慶更生焉○去冬大憲派委文武十數員會同保甲局嚴密查緝以靖地方刻下冬防已過各委員已一律銷差矣○邇年水患頻仍民生困敝大憲推原其故實由河流墊隘以致宣洩爲難遂設立海圖館專事疏通河道委前任河泊所蔣君金鏞經理其事以資熟手已于前日開舘矣○東西兩製造局經大憲委前任韶州府徐太守爲提調想太守夙優幹濟自能措置裕如也○牙捐於本年正月初一日停止商人情殷報効繳長銀三萬餘兩厘務總局將總數標示通衢俾得共聞共見并諭知商人如願領封典虚銜許即報明改換執照不願領奬者即將繳長之銀給還以示體卹商人聞之咸服列憲之明允 
[蕪湖紀事]  
　　○李與吾軍門於正月初偶抱淸恙嗣以復感風寒病勢增劇擬懇曾制軍代爲陳奏俾得開缺調理制軍再三慰留而病仍有加未已諸公子惶急萬分因以白金千兩延新安項君佩之赴太平府節轅診治服藥三劑果得轉危爲安此後調攝得宜即可照常矍鑠矣○貴塢樵文宗歳試甯郡塲規十分整肅終日親坐堂皇不稍懈倦凡試院吏役向有通搜卷之獘宗師一概革除而槍替之風亦少惟宣城縣拿獲槍手二名枷號遊棚示衆又太平縣某童出語不遜發交提調官除笞責外再枷號頭門示衆三日又南陵縣某生因健訟欠考斥革青衿此外各場皆稱安静若宗師者可謂猛以濟寛矣○江口雨耕山租與英人以備建造領事署近已勘淸界址付給租價惟山上無主之棺不可勝數近日雇工發掘遷葬義塚白骨縱横令人不忍卒覩聞此地係由某紳經手出租故人皆痛駡某紳恨不食其肉而寢其皮也○陡門巷內有芝麻作坊數家所售芝麻料盖攙和洋藥中藉以欺人者南卡委員見出口者日多因禀請關道憲徵收税厘梁小若觀察批云芝麻料非民間日用之物自不在征税之例惟攙和洋藥作僞欺人市儈爭利法所當禁隨劄飭蕪湖縣楊大令將該作坊查拿封禁○江裕輪船因在狼山遇霧至十三日始抵蕪湖搭客共三百餘人內有徽甯茶客赶往漢口進山者約二百餘人○十五晚皓月方升西門外土地巷福記鐵號後進失愼幸即澆救僅燒去堆棧兩間○匯泰洋行管事胡某現奉皖撫憲札飭提省勘訊梁觀察隨於十六日派親兵差役押送至省○新關前有樓一座憑臨江面眺望進口船隻升旗鳴號以便關照派簽手到船查閲税務司許君因是樓不甚高敞棟宇又復剥落遂飭工匠重新建造以壯觀瞻 
 
 

Page 3

 
 
[教案餘聞]  
　　○松江打毁教堂一案前有踏斃二孩之説現二孩已有着落因育嬰堂失火時乳婦紛紛亂竄擕孩歸家遂疑忙亂中竟遭慘斃事定後乳婦依舊歸堂則襁褓物雙雙具在故姚少讀太守會同吳仲英大令并臬憲委員翁君道憲委員葛君聯銜申覆各憲所有　斃幼孩一節請無容查究矣至當時爲首者云是南匯童生然生各學教官廪生皆力保童生安分應試並不在堂滋事實因地痞流氓與教士積不相能因而乘間縱火毁物况起事之由祇爲折花口角並非别有衅端云云　　憲自能衡情定奪也 
[覆試須知]  
　　○新孝廉定期二月十五日覆試二十三日補覆至二十七日皇上祗奉皇太后謁陵不能再補覆矣公車北上諸公尚祈先着祖鞭切勿權時落後也 
[杭垣試事彚登]  
　　○本月十六日爲仁錢縣試之期計仁和實到一百四十餘名封門發題天已報曙已冠文題　懷其寳　未冠　語小　次題　舍魚　詩題　賦得春寒花較遲得遲字　錢唐實到一百七十餘名已冠文題　訥近仁　未冠　周有八士至仲突　次題　子聞之也　詩題　賦得道是春風及第花得春字　商籍童生例由杭嘉兩分轉考試是日杭紹分司共到一百零五名季分轉於四鼓開門五鼓點名未及天明已扃門發題矣已冠文題　多識於鳥獸至召南矣乎　未冠　執禮　次題　古之人得志澤加於民　詩題　賦得咫角驂駒得駒字　嘉松分司僅到四十名未及天明早已將門封閉首題　舉賢才至舉爾所知　次題　飢者甘食　詩題未詳○菜市橋河下之東城講舍爲前郡守薛慰農先生所創定章由一府兩縣輪考三大憲不與焉本月初九日爲開課之期吳春泉太守親到點名給卷與考者計一千二百餘人文題　子孫保之故天之生物　詩題　賦得春到江南花事開得江字 
[臺北述聞]  
　　○客有自臺北來者稱近日劉爵帥將防務布置十分周密又遣韓軍門等赴合肥招募淮勇四營正初捷字兩營已至金陵對岸之浦口正月十三日福建官輪駛抵浦口次日即載兩營開行尚有廣勝兩營亦陸續至浦大約須俟二月中旬乘輪啓行此項營勇皆來自田間樸誠椎魯無市井習氣當不難練成勁旅又當海防吃緊時紳民之急公好義者曾先後捐輸軍餉銀二三十萬兩現在此項捐輸須報部核奬海外無人物色每票銀千兩不過售至四成而止若歸錢鋪則五成六成不等其有携之內渡到榕垣者竟若奇貨可居非七八成不可得矣署臺灣道陳觀察在任雖不久而輿頌翕然人人頗有來暮之感海嶠遺氓視官長如天上人物其來也足將進而趦趄口將言而囁嚅苟得一二温語便洋洋得意心悦誠服奉爲金針矣故治臺者必以熟悉民情爲本客言如此殆亦識時務之俊傑也 
[鴛鴦同命]  
　　○江北含山縣距城三十里之陶家廠地方小鎭市也鎭上多陶姓有陶四者腰槖積千金而平日輒衣敗絮食藜藿與人言喜作寒乞相其意蓋諱其爲千金之子耳有一子將弱冠在縣習書吏被錦食肥揮霍百金不爲意上月十七日鎭有龍燈陶四出觀適被人邀去擲骰子呼么喝六至三鼓方歸家僅一老婦歸時婦猶未睡持燈出應門始雙雙就寢詎次日午後尚未啓扉隣人怪而問之叩其門則無應者乃破扉入見床上兩人各自爲睡問之不答捫其婦則冷如冰惟陶四有一息已不相屬遽邀其子來時日已晏四亦氣絶子即市棺木以殮論者究莫解其所以致死之由 
[蕊珠書院二月分小課題]  
　　○孔子曰德之流行速於置郵而傳命上古結繩而治後世聖人易之以書契百官以治萬民以察蓋取諸夬　賦得河陽一縣併是花得春字五言八韻　限三月初五日齊卷 
[道憲告示]  
　　○欽加二品銜江南分廵蘇松太道兼辦兩江營務邵爲出示曉諭事據蘇屬誼園董事顧蟾書管斯駿等禀稱董事均隸吳籍客申多年緣見各府州縣各設公所會舘以及殯房義塚生死稱便獨蘇屬無此義舉每患旅襯難歸寄頓而無善地者董等爰估工程具陳下情禀請縣案給示在治二十五保四圖改字圩內典得池姓民地三畝有零起建殯房所議章程暨房廊式樣悉照蘇城昌善局舉行試辦統以一年爲限年滿遷葬董等爲全鄉誼起見並不在外捐募現届開工限於二月底一律工竣就近居民咸知董等自備經費第恐外來諸色人等或未周知妄加指摘有妨善舉除禀請縣示外禀請給示等情到道查建設殯房事係善舉除批飭上海縣一體示禁滋擾並飭地保隨時妥爲照料外合行出示曉諭爲此示仰該處地甲居民諸色人等一體知悉毋許阻撓滋事如違提究不貸切特示光緒十二年二月十四日 
　　右示由藜床舊主交來囑登本報并云所設誼園係顧君等各出己囊並不在外募收捐款足見顧君等慷慨好施澤及泉壤因爲照錄于左以表欽慕之忱云 
[局批照錄]  
　　○滬地每有人隱戤舊帖開設牙行事爲牙帖捐局訪知屢經移請上海縣飭差會同查緝邇日又由局中察得滬南元成順雜貨行有前項情事因將行主提案交保限繳行帖在案前日行主復投局禀稱元成順實係雜貨店並非牙行况所進貨物均有行家發票昨日局中批示略謂據禀一切均係一面之詞殊難憑信須候查明核奪 
[縣批照錄]  
　　○職員何沛霖在虹口順泰碼頭失去考籃連日稽查迄無下落日前遂投上海縣呈請備案昨由莫邑尊批示謂該職員於本月十三日傍晚時在順泰碼頭失去考籃一隻內有該職員捐照一張並蔚長厚匯票銀二百兩此項匯票既由該職員電照京都作爲廢紙自必亦由滬地蔚長厚同爲知照該號當可不慮另生枝節候移請英公廨協緝並着持批向該號妥商可也 
[馬車傷人]  
　　○前日將晚時有四輪馬車駛至英租界四馬路西首十字街口折而向北當有東洋車二輛由北銜尾而南致被馬車撞倒坐客二人由車跌出均各受傷經馬夫央人調處情願賠償東洋車修理費并爲二人養傷不知能否寢事也 
[棧票轇轕]  
　　○前有吳壽扭永源客棧主姚三堂至捕房言主人陳尚明與王永全相識由王交下該棧票洋七十元先往照過届期往收抵賴故將姚扭案捕頭命將姚三堂解送英公堂押候訊辦旋據姚之子將王永全扭案由羅太守庭訊吳壽供王永全向我主人言是有職人員乞代辦衣服俟到江北鎭江等處打抽豐即可滿載而歸主人憐之爲代辦衣服不甚放心命我同王前去及到鎭江住祥發棧次晨囑我渡江至揚州信與某道員某縣令及至江邊早船已開晚船須至薄暮因即回棧不料王永全已搬物遁逃我鋪盖亦被取去明知遇騙祗得回滬告知主人送後將王尋見王願如數還欠始交丁永源棧票洋曾向該棧照票無錯忽又抵賴票洋呈閲姚三堂供開永源棧王永全擔擱我棧騙我子出票洋七十元我不知情及來收洋當即追問王永全避面現由我子扭王到案其子供與同王永全供餘姚縣人是有職人員與陳相識囑伊代賒衣物值價洋七十四元當還四元餘向永源出票交付並無騙取吳壽鋪盖之事太守問爾既向該棧商出期票銀洋須爾交彼即可照付王答稱該棧即係同安祥是姜雲卿所開去年姜涉訟時借我洋七十元今該棧改爲永源我仍向姜索欠欵由姜付我洋票太守飭將姚三堂王永全押俟補提姜雲卿再訊呈票存堂 
[騙術敗露]  
　　○昨有甲乙二人在英租界三馬路某茶舘爭論一事言之令人捧腹盖甲專以茶擔爲業凡人家有紅白事即往伺候以博工資日前有某乙詭言爲其故父開吊喚甲至香粉弄中伺候一晝夜並無吊客亦未見有餽送禮物者甲已疑之及算工資乙囑待次晨來取錢二千零甲即收拾回家次晨復往則魚鑰雙扃不似曩時門巷始知遇騙一路尋乙在此相遇是以爭論乙尚大聲曰爾勿多言法界某錢莊有存 
 
 

Page 4

 
 
洋三百元區區二千錢豈足介懷同我往取可也甲即隨之而去不知以後如何盖乙本欲借開吊爲名賺人禮物幸人皆燭破其奸無一到者惟甲貿然而往以致墮其彀中然則乙之騙術僅能小用而未可大用耶 
[浙省撫轅抄]  
　　○二月十七日布理問桂禀知藩司札知乙酉科武闈記大功一次叩謝並禀奉粮道委取發滬津各局包封差○十八日縣丞程柏興禀謝藩司委署嘉興縣主簿准補白沙廵檢李鋼禀謝藩司札知赴任叩辭○十九日大挑縣楊炳灼交缷嘉善厘局回省禀到銷差署臨海典史秦蔭墀禀謝飭知開復原官禀到試用未入流儲鳳銜由京騐看來省禀至 
[江督轅門抄]  
　　○二月十七日山西候補直隸州任之騮見 
[蘇省撫轅抄]  
　　○二十日候補守備汪有貴禀知本日到葑門路廵查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[粤省官場雜述]  
　　○官塲傳言臬憲于廉訪升授藩憲而以蕭杞山觀察升補臬司然未見明文也○日前署南韶鎭總兵黄鎭軍龍韜晉省謁見張香帥隨帶親軍二百名駐紥東較塲每日輪班操演訓練甚勤所過之處秋毫無犯人皆服其軍令之嚴　候補縣陳大令以炘歷陳老成素爲上游器重去年派赴瓊州交王灼棠觀察差委現蕭方伯見藩署公事過繁需員襄理遂札調大令回省藉收指臂之助云○前日方照軒軍門帶同兵勇數百名馳往陸豐縣公幹聞該縣有土匪結盟意圖蠢動故由督憲張香濤制軍密飭軍門前往查辦也○張香帥向旗昌洋行購辦各欵軍裝委員解往天津交海軍衙門騐收有備無患誠善政也 
[兩淮候補經歷姓氏籍貫全錄]  
　　○王宏沛竹卿東湖曹恩淮橘卿歙縣馬紹烈又邨仁和吳炳咸慕伊錢塘張學醴小泉山陰王友桂鎭齊會稽于晉良萼村平湖陳毓祥鳳章錢塘吳賜真葆城錢塘許承藻琴士錢塘孫森凱卿錢塘張桂淸彤序平湖葛祺恒壽承仁和徐泰封菊士平湖孟棨景漢大興吳永照紫垣漢陽王豫吉齋大興惲師善元卿常州陳淦秋舲大興趙啓佑孚生大興徐啓道少庵　安梁慶恒少泉錢塘許誦熟竹平海甯吳用中受民仁和吳炳升晉階錢塘趙春元保儒山陰吳廷榮蔭軒錢塘馮爲邦柏年山陰姚楊煦瓚庭歸安張振海彭山山陰萬賢曾頤眉豐城孫振豫曼生紹興温世孚鶴樓嘉應孫澍雨香仁和萬　鍾祿　大興孫堉育卿歸安倪曾鑒蓉甫平湖褚繼銘奉生大興周麟生厚甫盰眙翁榮甲臚一仁和馬長源錦江吉林俞炯小舟海甯徐瑞益仲彦會稽姚錫麟祉卿大興何保瑞霞閣平湖李恩藻繼園山陰王泳涵初武康蔣栻立生無爲杜肯堂椒園順天王銓衡之單縣程幹楨子岡績溪吳時雍小齋休甯仇承楷子培錢塘陳紫綬子岡武昌王與晋階升開泰沈紹衢芝生烏程張培森晴皋江夏王紹先淸甫文登陳懿燾鏡宇大興沈承烈叔和宛平周光詔紹先霸州姚濚春舫會稽徐成亨退安黄陂李汝霖兩生嘉應程治季穉全椒韓國熙竹卿安徽丁錫恩策六大興陳元鑄鎔菴錢塘婁香書對颺山陰馬濂九如會稽李世伊可孫臨川孫樹勛芝生歸安蕭晁相又徵桐鄉廖九錫賜卿嘉應趙從鼎仲梅南豐葉祖泰平階紹興張憲修劍成榆次葉廷颺鳳川山陰程樞生啓華歙縣陳銓子香楊纘昌豐城平凱奏卿阮鳳儀六階杜仲賢紹亭趙輔宸杏坪郭恩浩石庵劉華齡九香安徽蕭其龢子中直隷汪廷鈞信甫安徽單耀南壽山沈師濂樸君秀水程恩煦晴帆安徽孫務本道生雲南何慶堮雷門紹興徐恩霖幼崖海甯戴其原崇甫海甯秦如森友竹浙江程景伊安徽羅高翔安岳鄒傳頲湖南葉瀾小卿錢塘黄寳淸叔平平湖趙爾旅劍卿虞際唐少甫孫尚圻新郁沈傳鎔冶亭浙江趙爾佺武子直隷萬立恒子久江西章鴻書海州安徽李嘉琪珤度孝感張克勛子猷浙江倪光熊俊甫浙江楊誠星客福建任之翰仲淮浙江雲昌樑柱臣廣東盛曾緒我磻順天李嗣皋告初貴州婁賜書俊臣浙江陳興嗣墨憨浙江蘇承澤杏生德化王廷樞星元順天姜成達特十湖南陳鳳書朱煜吳廷璋少舫湖州張壽祺湖南陳祖惠子啓嘉善鍾義準贑縣張錕琅卿海甯汪一鶚錢塘許德生歙縣 
[西湖雜詠]  
　　○豓説西湖廿載閒湖光今日爲開顔客中客入畫中畫　同郡劉省宜客杭州光綺客省宜寓齋並煩作紀游圖　樓外樓　酒店名　看山外山無福都因求宦苦有生難得是身閒大裘徧覆伊人邈堤柳蕭疎未許攀○舟過白隄　總宜　船名見樊榭山房外集　坐我喜非凡卅里淸波一鏡銜翠巘當前横歩障緇塵到此淨征衫尋碑近展錢王苑　表忠觀碑有二一爲原刻一爲摹刊祠即王故苑　題石遥慚謝客巖在温州謝靈運書白雲曲青草吟於崖上　覽勝繇來多逸興天台有約寄書函○寓書陳六笙太守台州　冷泉一勺滌煩襟幽霞境更番結侣尋似戀湖山忘去志卻看水月動歸心　水月洞在桂林漓山光綺僑寓桂林最久　高峯磥砢經霜拱孤嶼横斜耐雪侵指點棲在潜闥夐南枝幾樹柏森森　樵唱漁歌合共偕著來布襪與青鞵兩辭南省吾焉用　奉職戎曹壬午乙酉兩次乞假　三見西湖此最佳　一西順天府西北玉泉山下水經注西湖東西二里南北三里葢燕之舊池也渌水澄澹川亭望遠爲游矚之勝所一在桂林府西鮑同西湖記桂林方湖今經略使徽猷張公所復也舊曰蒙溪勝㮣爲一郡甲　人物希明頻際盛文章昭諫莫時乖兹游真个飛津似待築坡翁畵舫齋　謝光綺　山 
[上海三馬路與昌絲棧陳竹坪經募兩廣山東江甯沙洲賑捐二月十八九二十日第二百一二三次淸單]  
　　○完愿人蔣氏潤伯祈安康洋十元由全盛局寄來九章綢莊將折席移助洋十元賚德堂爲鄰居失愼無恙將應請諸友席費移賑洋十元陸氏洋十元顧無名氏爲今秋先母八十冥壽先將懺資移賑洋八十元十齡小孩周家駿爲母誕日將積得百歳錢助賑洋四元徐門高氏洋四元龍川子無名氏病愈完愿二户各洋二元蘭言室竭棉子梁溪頴川子求嚴親康健三户各洋一元無名氏石小洋五角趙氏銅洋十六元龔氏銅洋九元裕通恆嘉定有恆心齋二户各銅洋六元元甡晉生正號合銅洋一元正裕乾吉源記合銅洋一元○浙江江干釐局經募申字單江右俞佑卿求家宅平安銅洋十元熊二元徐尤甫銅洋三元潘安先銅洋一元○陳績緒洋二元許則浩許墨緣許秋河許瑞成四户各洋一元○怡春茶棧經募申字單萬人豐洋一元李永吉三長發二户各洋五角龍德大豐洋昌廣生二户各錢五百王元豐願明目永生胡太和四户各錢四百宋合順許春茂黄廣豐林時雨吕泰和鄭小發鄭永春永康吉陳永順乾德祥春和十一户各錢三百萬乾記黄永發陳萬順王造福胡廸福大荆人沈太記春來茂吳天和羅進興應裕和怡泰永邱春和無名氏又又又林書林方型蘇小映蘇永玉陳永山廿二户各錢二百保康安裕長發二户各錢一百以上四十四户共來洋十一元錢四百廿文○三日共收英洋八十八元銅洋五十五元少洋五角錢四百廿文合併聲明 
[上海三馬路與昌絲棧陳竹坪經募兩廣山東江甯沙洲賑捐第二百五十四五次杏月廿一二日淸單]  
　　○江西祥和泰經募昌字一千二百二十八册蓮塘書屋錢二千文學仙草堂進修書屋人和衣莊魏承熙其恕堂徐樹滋六户各錢一千文以上七户共洋七元三角○杭省萬承志堂第六次經募申字單惜陰居士洋五十元衍慶堂雅操堂兩户各洋十元壁後堂福皆堂兩户各洋四元養心堂續嗣堂兩户各洋二元四留堂洋一元西湖逸士銅洋十六元棣華堂銅洋十一元間舘主人銅洋五元四明老農銅本洋一元以上十二户來洋八十三元銅洋三十三元○宿遷同善堂經募申字單鈕養田黄孝臣胡瑞亭袁鎔軒潘大生堂寳樹堂葉廉舫葉象衢吳謙和世德堂十户各錢一千文無名氏三千文無名氏二户各錢二千文李詠裳錢五百文以上十四户共來洋十五元○諸暨儲左氏洋二十元求産後病愈由正大局來○濮陽竹韻軒紋銀二兩申規二兩一錢二分二厘由徐州天和仁經募○家齡氏洋五元盧景祥病愈完愿洋四元萬有全北號錢啓源三十九歳生日吳記三户各洋一元大團盛小雲宋正大王厚甫三户各銅洋二元○兩日共收英洋一百三十七元規銀二兩一錢二分二厘銅洋三十九元小洋三角合併申明 
 
 
