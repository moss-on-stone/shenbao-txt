# 1888 - 110 - 4905394

 

Page 1

 
 
[一百四十八號畫報出售] [  點石齋啓]  
　　蘇人汪蓮生著名賭棍也前經本籍官長訪拿到案旋以罰鍰得釋比來滬上故智復萌使其妻女誘致陳某之妾與鴇妓多人紛紛聚賭呼盧喝雉之風盛行于閨閣兩行粉黛暗鬥心機一卷　浦雜修眉史雖綉餘妝罷聊遣閒愁而興盡悲來終開訟釁圖之爲主持風俗者告准于十六日出售前後仍附漫游淞隱兩圖說 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝掌故列聖宏謨編纂成書箸爲續錄由是自天命迄道光九朝治績燦然大偖恭閲之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閲者也第原本已多漫憑坊間翻刻又皆魯魚亥豕訛悞良多茲用新式鉛字排印精選上白紙張校對裝潢俱極佳妙　已告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌已久售出實已不少世有心嚮往之者乎速問清遠里新泰絲棧或三馬路申昌書畫室與本帳房購取遲則恐將不及也價洋四十元分釘六十本外加文木箱子一隻此佈 
[果報說]  
　　客有述京口西津坊吉姓事者謂吉某爲食力之輩當方壯之年上事寡母下撫弱妹綽綽乎儼小康焉客臘娶某氏女昧且鷄鳴莫不靜好乃使君自有婦而小姑本無郎其妹苦恨年年爲他作嫁咏標梅之什得毋有黯然而神傷者乎由是覩穿花之蛺蝶輒爾生嗔觀戯水之鴛鴦偏教逢怒與其兄狺語哮聲日焉三至至新正八日妹復與兄詬誶吉某始而喧呶繼而忿懣竟於夜間服芙蓉膏斃命爲親隣者謂吉爲妹而死妹亦不得獨生吉母曰死者不復生矣生者又從而死之爲之母者何以爲情遂罷是議不意暮春之月日暖風和妹將擁漢宫之衾獻野人之曝轉瞬間一偷兒攫之而去妹大聲疾呼追奔逐北無如弓鞋彳亍羅襪伶　日送飛鴻弋人何慕遂悵然而歸爽然若失亦吞芙蓉膏畢命如其兄比母以返魂杳進則已紫玉烟霏緑珠花墜矣說者謂其兄有靈冥冥中蓋有索命者在焉余聞之矍然起曰嗚呼家廷之禍一至　歟索命之說僕不願聞亦不忍聞也天下事最難措手者唯此家庭間耳其不幸而遭家不造夫妻脫轎兄弟鬩墻婦姑勃谿室人交謪理有所不能喻詞有所不能逹勢有所不能禁情有所不能通顯斥之而愈　婉導之而愈疑直折之而愈乖姑置之而愈怨於是含容隱忍委曲周旋或爲季札或爲申生或爲泰伯之無稱或爲周公之有過且萬不得已之苦衷有不必求諒於天下後世者其幸而如吉某者宜爾室家樂爾妻孥儿杖雍容閨房好合亦可謂人生一大樂事南面王所不易矣乃以口角之微嫌睚眦之小怨而不惜以身命殉之遂使其母哭於堂其妻泣於闈其祖宗怨恫於地下吉某有知安耶不安耶世固有鼎鑊仕前刀鋸在後毅然一往甘之如飴者其吉某之徒歟不知以小不忍而犯大不韙與殺身成仁捐軀報國者又不可同日語矣古有言死有重於泰山有輕於鴻毛如吉某者直鴻毛耳余不悲吉某之死而悲夫吉氏之不祀忽諸自吉某始也嗚呼家庭之禍一至此歟客曰子以索命之說爲不足信耶則其妹之死又誰致之余曰此自其妹之果報耳與吉某乎何與夫吉某旣不自爲之計乃至上不爲母計下不爲妻計前不爲宗祧計後不爲姒續計其夜氣之㸵亡已盡大良之斵喪無餘徒存此塊然頑軀靦顏人世不過尸居餘氣已耳及其死也一縷游魂已蕩然消歸於無何有之鄉泯然澌滅於廣漠之野安得如取精用宏之伯有作厲鬼以殺人乎卽使世有鬼神彼爲之主者方將治吉某以不孝之罪爲輕生者戒其罪之不暇恤而暇索命乎哉客曰子言　傎矣夫所謂果報者非卽爲索命言耶不索命何以知爲果報余曰唯唯否否索命者人索之非已索之也果報者已報之非人報之也吾儒云禍福無門惟人自召佛氏云善惡之報如影隨形是卽果報之謂矣譬以石投水水必激而濺其身夫水之濺也有投之者也謂水濺之乎抑自濺之乎譬以扇揚塵塵必反而撲其面夫塵之撲也有揚之者也謂塵撲之乎抑　　之乎且夫所謂果報者必至之勢自然之理旣以此始必以此終果謂因果報謂施報天下事有因必有果　施必有報推而至於飲食日用之常酬酢往來之細亦若有因果焉施報焉隱寓乎其間而不自覺固不獨怨　寃孽爲然也大抵果報之所賅者愽所包者廣不可以更僕數試約舉其四以爲例一曰有對待如銅山東月　鐘西應一曰有循環如鷄可爲卵卵可爲鷄一曰有生發如種瓜得瓜種豆得豆一日有變化如雉入水爲　　入水爲蛤對待者慢藏誨盜冶容誨淫是也循環自殺人之父人亦殺其父殺人之兄人亦殺其兄是也生發者其父殺入報仇其子必且行刼是也變化者顏子而夭跖蹻而壽是也斯四者皆當以不解解之天壤間固别有微權焉以主宰是以綱維是不得以顏子跖蹻之故而遂謂天道之無常人事之難必也已客曰然則吉妹之果報又安在乎余曰夫吉妹之無理取閙不安於室初未嘗致其兄於死地也其胸中廓然空洞無一物焉無所因安得有果無所施安得有報迨其兄之死也吉妹聞之必怳然以驚悚然以懼幸其兄之死也而愉快之愧其兄死之爲已也而悔恨之以是一念而生百念千念乃至萬念日紛紛焉往來交戰於方寸之中而不能自已一旦有觸勃然一發而不可制横潰直决一若有或挽之或推之者然吾故曰此吉妹之果報而非古某之索命也嘗聞一故事可以爲吉妹證試述之吾鄉有某宦者爲無賴子逼詐勒索不堪其擾某宦忿甚謂其所親曰余必殺之而後快其所親曰殺之固當然若安能操刃以從事乎若予吾百金吾爲若求一壯士殺之而泯其跡某宦大喜立出百金授之其所親乃召無賴子而謂之曰汝之所爲亦太甚矣今某宦懸白金求人以殺汝汝其殆哉無賴子惶急求計所親曰吾爲汝計吾與汝百金汝不得復履此土無賴子曰諾苟得百金何慮無噉飯處無賴子旣去而某宦頓以安堵者二十年旣而某宦病且劇召其所親謂之曰吾其死夫二十年前事今發矣所親請其故某宦曰子不憶無賴子事乎今無賴子手提骷髏血糢糊日引牛首馬面者執鋃鐺桎梏以索命吾其死夫所親啞然失笑曰無賴子現在安得有索命事某宦不信於是所親復召無賴子至則青鞋布襪非復向時情狀卽床頭拜且謝曰某以百金去居某邑營什一權子母家小康且娶妻生子矣一家五口皆長者賜也某宦大笑遂霍然起若無病者此蓋某宦積思 
 
 

Page 2

 
 
成象積衆象成幻皆中心自爲之顚倒焉而非有外物憑之以爲厲由此觀之不益知吉妹之非索命也哉客稱善者再爰筆之爲果報說 
[諭旨恭錄]  
　　三月初十日奉上諭扎拉豐阿奏右翼關稅期滿正額無虧盈餘未能足額一摺着户部核議具奏欽此同日奉上諭嵩申奏左翼關稅期滿正額無虧盈餘未能足額一摺着户部核議具奏欽此同日太常寺題四月初一日孟夏時享太廟奉旨朕親詣行禮後殿遣隆懃東廡遣恩慶西廡遣兆珏各分献欽此同日又題四月初四日常雱大祀天於圜丘奉旨朕親詣行禮四從壇遣英俊錫光銘勳德壽各分獻欽此 
[拿獲會匪]  
　　本月十三日有哥老會中人三名在蕪湖下游之裕溪口地方布散僞飄當經裕溪營某官看出破綻立卽禀明營主悉數拿獲移解蕪湖關道署經雙錫五觀察升堂集訊據供姓名籍貫並僞飄等悉認不諱觀察旋飭將該犯發交蕪湖縣監禁並派練軍營親兵一棚駐紫監門日夕防守頻存監外放鎗示威又出有六言告示云向來會匪蠢動湖南湖北居多爾等不曉利害情願駢首拆窩寗國正法在邇大理國法不錯誰無父母妻子何因甘蹈罪禍幸毋嘗試在此本道專拿恃惡勸爾激發天良及早遷善改過 
[詳紀粤東水患]  
　　前報所登粤東水患係得之友人手函兹復經訪事人來信云日前廣州府屬增城縣地方山水驟發高至丈餘房舍田園冲坍無算男婦之溺死者數以幾千計其有逃避得生者麕聚於石龍等處遍地哀鴻嗷嗷可憫吳清卿中丞聞報急携帶銀米麫餅親往賑恤他如清遠東莞花縣從化龍門各處均已波及卽西江各基圍亦皆岌岌可危現在天氣未晴水源日漲地方之受害不知伊於胡底矣 
[金陵試事]  
　　上元江寗雖同爲附郭之區而茅屋書聲則以上元爲最盛本届上元應試者三百四十餘人江寍止二百八十餘人上月廿五日上元在上江考棚扃試廿八日發案三月之朔已初次招覆矣並聞有月底接聨府試之信然未見有明文也○塲内有衣冠修潔而一時同領兩卷者爲陳明府所見召而詢之曰本縣也東塗西抹來今爾爲此伎倆料必餘勇可賈以待白戰家不時之需者然乎否乎其人跪應曰是但童生竊自有說某自束髮受書易寒暑者二十五家有簿田足資仰事俯育無待賣文錢供旅人之哺啜故生平從不爲人捉刀亦從不倩人爲已捉刀可怪者窗下滔滔汨汨每如禰正平之作鸚鵡賦筆不停綴文不加點一經入塲則一團壓倒元白之心恍惚如茅塞之不可去有時竟爲没字碑并無碧落二字之可識歴試如是意誠不解昨有教之以急就章爲解脫地者因仿張璪畫松之法雙管齊下但得枝葉粗備而止或者可脫窠臼不料誤扞法網殆命不使我爲秀才乎言訖淚下明府憫之命其就二堂後從容结搆第未知交卷後何如耳○羊癲風亦惡疾也發時必臥地嗚嗚然作跪乳之聲有一童方據案作文忽擲班超之筆觸魯望之藩同座生知其必遘疾也乃爲禀陶明府令撤半扉置花磚上而引病者濈具角明府親自審視且詢治法一童漫應曰生芻一束誠小人之德也明府初未悟其相戱姑頷之則青青者已滿塞其口明府始叱曰吳子何輕薄乃爾耶○搶替乃不得已之舉爲父兄者不姑息於黄卷青燈之際自不作難於風簷寸晷之時何世上人徒慕虚名而不審名之所由來耶客有談某甲軼事者謂甲實紈袴子平時每讀書輙呼喉痛師强之則隨嫗僕匿人牀第間習以爲常至是適弱冠親友爲置觴壽其父且慫之曰乃郎若出與腐儒兒角藝雖不爲卿子冠軍定當辟易千人其父方酒酣笑應之曰是兒伏案八九年從師四五輩老名宿咸許其爲吾家之千里駒吾雖不操玉界尺量天下士然以理度之當不止一領青衿所能償老夫之舐犢者由是諛之者益阿私而伏獵侍郎從此發軔矣案旣出正似二十四番花信風恰吹到棟枝上一時見案者咸以爲是人不應至此詎甲猶掻首踟蹰謂若此則文章太無憑據矣溺愛不明乃如是耶 
[駁船北上]  
　　有湖南糧駁船三百餘號經湖南撫憲委員督解北上聞已行抵漢口不日下駛九江關二套口湖口縣等處釐局委員連日商辦一切以便駁船過境時得以從容照料也 
[鐵甕濤聲]  
　　鎭江信云春風狂似虎銀山高湧駭浪奔騰長年栗栗阽危相約勿翦江而過某甲等數人急欲往北岸懸重金覓扁舟一葉一躍而登放乎中流洪濤砰訇僅三四顚簸舟卽覆甲等如鳬戱水載沈載浮性命在呼吸間忽有四號救生船督率各紅船揚帆駛至逐一援起得慶更生不紀時日者訪事人來函未告故也○甲乙丙三人相約至小街後某妓寮酬應之間未甚欵洽甲遂忿忿于心大言曰此後若不搗碎龜殻摧毁龜巢何以平老夫之氣乎乙丙亦從而和之大肆　駡龜子恃有護身符在旗鼓相當口角之餘繼以毆擊甲等寡不敵衆大受傷夷棄甲曳兵默然遁去次日適有某幕友至龜子曲折敷陳泣訴甲等兇頑之狀幕友人怒隨謁某官飭差拿甲笞以小板仍命捕治乙丙二人以爲之警噫秦樓楚館本爲行樂之塲乃竟盛氣凌人嗔鶯叱燕何物傖父其眞自取愆尤哉然如龜子之倚勢作威恃强凌弱卽碎其殻毁其巢亦何足惜之有 
[麋臺蘚跡]  
　　出閶門二十里有觀音山焉山之南爲范墳係先賢范文正公之墓山高水秀松柏蟠曲如龍形有明解元唐伯虎先生畫壁山峯又有萬笏朝天之勝乾隆間純廟南巡曾駐蹕焉賜之題咏誠爲詎觀吳中人士每於三月間結伴往遊緑女紅男不絶於道而以三月十一日爲總日是日寳馬香車蘭橈畫舫或擁雛姬或携豓婦不數幾千百人登山臨水樂可知矣有某姓客山西人也雇某姓花船往遊乘轎登山之顚呼僮啜茗忽有一鄉人亦來入座與某姓客抗禮客惡其無禮也斥之鄉人勢不能甘遂預召其黨羣起毆之客大受窘辱至於頭破血流經旁人調處而罷雖曰鄉人過於兇横然亦某姓客之自貽伊戚也前任山東巡撫任小沅中丞奉其太夫人喬寓吳門林泉頤養親承色笑無間晨昏太夫人於去秋仙逝於三月十二日開吊十三日辰時出殯扶柩回溧陽原籍安葬是日天氣清和都人士空巷往觀人山人海其儀仗之盛爲近來所罕覯前導有開路神二尊次則銘旌享旗鑼又次則四十科舉人十七科進士頭品頂戴山東巡撫部院等銜牌數十對後爲洋鎗隊伍轅門執事全副鑾駕誥命亭眞容亭雞鳴亭香亭晶頂掛刀者十餘員魂轎則用八人緑昵大轎轎後僧道吹手清音等中丞及其子孫均居功布中匍匐步行顏色之戚哭泣之哀途人亦爲之感動靈車用紅縀罩龍頭鳳尾以三十二人抬之而行由養育巷大街出胥門碼頭登舟蘇撫憲崧振帥及城内大小官員均於碼頭恭祭竭誠盡禮生榮死哀其太夫人之謂歟○蘇城五方雜處宵小最易潛蹤每有外來賊匪匿跡市廛間官家不及察也又有一等外來竊賊本領甚高閶門中市某絲行被竊去絲斤若干聞係由屋面揭瓦而下者又滄浪亭臬憲行臺間壁之正誼書院工程局均被竊去衣物等件并將書院看門之某姓老嫗用刀戳傷而逸是處密邇憲轅匪徒胆敢肆竊有緝捕之責者尚其加意防範哉 
[八閩試事]  
　　陳桂生宗師按臨後於初七日考通屬經古兼試以四書文一篇與試者均無有挾帶藍本斯眞白戰不許持寸鐡矣○閩俗呼槍手爲馬其有倩人代作者謂之騎馬進學誠不知其何所取義　○試畢宗師卽牌示初十日考閩侯兩縣文童十二日考駐防長樂福清等縣文童向例閩侯長三縣并試閩侯將入塲時先須薙髮長樂則不得薙盖以杜混冐也 
[閩水陡發]  
　　福州自光緒二三年後幾於無歲不有水災去秋上游蛟發洪波驟至民歎其魚今春晴少雨多往往經旬不見天日至本月初五日大水從上游滾滾而來萬丈銀河憑空瀉下初六日水從西關入善化坊一帶及文藻山皆爲澤國旋復分道繞南城學院前水部城内外地勢卑下一望汪洋是日城内外輿馬不通蝦菜魚鹽爲之罷市薪米之價格外加昂入夜天稍霽水勢亦稍减初七晨起水漸退消然低陷之區猶没踝也所望碧翁翁速放晴曦庶免懷襄之儆乎 
 
 

Page 3

 
 
[關提不到]  
　　安徽歙縣公差持本官關文投縣禀稱孀婦吳方氏有屋一所與同宗吳某住屋毗連吳在滬貿易其妻姚氏欲購氏家門亭未成聽人唆使竟將門亭拆毁呈请關提氏夫吳某到案訊究裴邑尊飭差往提適吳辦貨未回夥友稱主人素在滬上貿易家事均由其母專主且有族長每遇同宗房產細故自可秉公理息是否拆毁該孀婦門亭主人並不知情又無信來關照原差據此禀覆 
[鄰封驗屍]  
　　上海縣圖差顧錫堂投河自盡由裴邑尊禀請道憲札委青浦縣錢明府親臨相騐於昨午後一下鐘明府乘舟抵滬小泊觀音閣碼頭差役叩見之餘齎呈原卷明府隨乘輿詣老白渡屍塲十六鋪地甲曹錦已預備公座明府升座卽傳圖差金順卽丁錫昌訊問金稱顧侵蝕錢糧至四百餘千之多小的禀明裴大老爺判令枷號著小的帶往廿一保五圖向各業户較對帳目及回滬舟經日輝港顧忽投河自盡時在初六日黎明小的在睡夢中驚醒救援無及當卽回禀奉諭打撈于十三日撈起載至此間副役朱坤所供略同舟子魏全供稱初六日黎明時小的正在駕舟時有聽船頭嚮聲見顧堕河立卽施救業已無及明府問有屍親在此否差役禀屍親未來明府飭仵作騐得該屍委係墮河身死並無别故明府離座親騐無訛遂飭棺殮標封發壇召領旋乘輿至縣署與邑尊晤談片刻復赴道署禀覆大約卽須回青溪也 
[上海縣署瑣案]  
　　茶客輕生一案迭紀報章業經安徽董事黄煥烟勸妥該屍親汪時平於前日投案求銷裴邑尊研訊之下汪稱蒙黄勸令江幹榮出棺殮盤柩費洋五百元生員情願　棺回籍叩求銷案江稱已蒙理明職員情願照數給洋邑尊謂旣已理妥着兩造具切結銷案可也○前日酒肆主徐子猷扭紹興人葉叔田投縣控稱葉來店沽飲滋閙不休裴邑尊以其肇事可惡飭笞四十板枷號俟知悔過遞回原籍○前日捕役將丐鬥案内之徐寳榮妻徐周氏解訊裴邑尊庭訊之下該氏稱丈夫姓朱並非徐寳榮邑尊着交官媒看管飭將本夫交案訊明核辦 
[英界公堂瑣案]  
　　包探王阿二陸阿祥禀稱沙遜洋行管房人朱開順見空屋内堆積柴片自來火線香等引火物訝而尋覓獲在粤人郭阿發送押捕房捕頭派小的等往查屬實深疑前日時和世泰祥和各里火災亦其所縱今特解案請懲朱申訴前情郭供流落無依潛身是處不敢縱火叩乞開恩太守問爾前在何處郭稱前幾天借住景陽客寓昨無寓資未去投宿蔡太守飭該包探帶郭前往該客寓查問十二夜郭是否在寓住宿覆候核辦○西婦和合控稱失去值洋五十元之金飾疑是出店姚榮榮所竊曽報捕房由包探秦少卿拘姚送案管事人孫耕星投案稱姚向不入主婦之房姚堅不承認蔡太守飭該包探將姚帶去查明實在情形再訊此已列諸前報者也昨日覆訊西婦執定前詞該包探禀稱查得姚無行竊金飾形跡太守以西婦疑竊難憑將姚交孫保去○包探秦少卿禀稱去冬車夫高長有拾得騐時表交車寓主唐阿二閲三月唐欲將表變賣與高分肥爭執間被法包深知而拘案表由西人遺失當着領去今該西人報稱尚少表練因又將高唐傳案高唐各訴前因并稱並無表練易副領事謂高旣拾表理合繳到捕房不應交唐圖賣蔡太守謂車夫中未必有此誠實人法公堂旣已訊明表交失主領去未便續究槪子開釋可也○包探江阿三禀稱楊阿三失竊查獲竊犯周林生起到原贓送案楊訴稱失衣報捕已獲人贓周供流落他鄉初次犯竊蔡太守判管押七天贓交楊領○公陽里妓女張小寳有一荳蔻匣被客戱匿張不知也誤爲失竊報捕後派包探顧阿六前往查問張妓言匣在桌上其時並無他人惟夥妓陳小寳之客到過問知該客在洋行爲夥該包探往問陳妓陳妓聞言大怒以爲斯何事耶而可妄指他人乎該包探述明張妓所報情由陳妓愈怒辱駡不堪該包探返告捕頭禀請蔡太守飭差傳陳妓訊究事聞於藏匣之客知以嬉戱而釀禍端卽行交出張妓意欲調停了事而陳妓辱駡包探之案官符已到遂商遣庸人李阿喜於昨晨投案訴稱陳妓患病不能投質蔡太守命李知照陳妓務須投案候示 
[法界公堂瑣案]  
　　昨報列吉祥街横街某花烟館鴇婦控有流氓等肇釁拉到三人一節捕房昨將三人解案鴇婦徐林氏訴稱在該處開烟館樓上有烟妓一個前晚一點餘鐘店門已閉彼等硬要上樓答以業經收拾不便進去詎一人撒石灰一人跑進樓下住房内拉伊出來卽向我頭上打一拳又將磁面盆擲碎並毁玻璃窓數扇毁物呈騐門外亦有二十餘人當經我等拉住一人及巡捕至又獲兩人餘均逃逸王司馬詰之寗波人王德順吳金榮浦東人陸金坤等均供在豐裕碼頭撑煤炭駁船每船有夥四人前晚我等路經彼處見有人打架因之觀看誤被拘來實則打架之人早已走脫王司馬謂打架人旣已走脫爾等尚看何事着將三人暫押候於今日令捕房傅華捕問明再爲核辦○捕房昨解紅黑籌賭徒高桂請訊法包探禀稱此係巡捕在四明公所相近拘到紅黑紙版一塊長凳一隻現在捕房竹籌未及獲到王司馬詰之高桂供認賭博計五人有名阿桂阿喚不知姓尚有兩人不知名姓司馬判將高桂荷枷十天發犯事地主示衆○法包探獲到小竊周行三并水烟袋一隻搜出押票七張一併解案周在本月初七夜曾竊新街三雅園烟館烟鎗一枝破案後于初九日解訊判責初十日放出又在西馬路雙鳳樓相近廣東烟間託稱吸烟將水烟袋乘間携出被法包探所見拘到捕房捕頭着爲解案該烟館主趙阿宗投案伸訴被竊情由又有英界新源祥烟館堂倌無錫人錢鼎卿投案稱被竊烟槍質押今聞拘到爲此投案王司馬詰周認竊不諱烟槍向該烟館竊來押得洋一元另有水烟袋一枝在六馬路茶肆中竊來洋燈一隻在四馬路口綺園烟館竊來所有衣服均是已物王司馬着將起到　水烟袋給趙領去尚有水烟袋烟鎗洋燈着吊贓再辦○昨日捕房解顧桂春楊阿富兩人到案法包探禀稱此兩人是招商局海琛輪船送來云是圖竊共有四人逃去其半王司馬詰之顧楊兩人同供是本地人駕碼頭船泊輪船傍昨晚我等已睡爲有小兒等在碼頭輪船邊見有划子船婦登輪與該船巴得買四成姦小兒嘲笑船中人怒其吵擾當時追赶該婦逃至我船解纜逃去我等起看旋被拘到王司馬詰問原告到否包探答稱未到司馬將顧楊兩人斥釋○前報列有安徽學署差官趁圖南輪船被竊小箱内有金銀表翠玉等件疑該船茶房薙頭王阿金等三人所竊報捕送押法捕房經王司馬將三人嚴比三人堅不認竊在押已將匝月前日該輪船回滬船中買辦到案具保王司馬於昨日准將三人保去○前報列寍波人李昌順在十六鋪内扭斷人家銅鎖圖竊未成逃至租界經包探拘獲解案供稱住小東門外戱館街客庽中吊到緑花布棉被二馬車花売水烟袋竹布長衫小兒衣服詰訊之下共認在南市某姓家偷過元綢裙經王司馬判令押候失主認領因多日無人來領將李解案判責四十板積竊林海全福建人前晚在小東門外隱身作塲中計有兩人撬間壁烟館板壁後被知覺獲到一人昨將林解案原告王阿全訴明拿獲緣由包探禀稱林已第三次獲案王司馬着阿全退去林海全押候嚴辦 
[上海陳家木橋電報總局豫皖賑捐處會同高易絲業與昌文報四公所解第十三批賑銀公啓]  
　　公啓者本年三月初一日起解十二批賑欵後兹於三月十八日會同起解阿南賑撫總局雲貴鹽捐等欵庫平銀一萬兩　振翁經佩翁庫平銀五千兩任畹翁孫嶼翁劉告翁庫平銀一萬兩嚴佑翁靳春翁庫平銀一萬兩共合規元三萬八千四百廿兩連前共解規銀三十八萬七千三百八十七兩七錢五分内計敝處收解者十三批止十九萬六千二百兩有奇高易公館内籌賑所收解者十五批止七萬四千一百兩有奇絲業會舘内籌賑公所收解者八批止五萬五千兩陳與昌棧協賑公所收解者十批止四萬一千兩文報局内恊賑公所收解者十二批止二萬一知兩内計歸豫賑者廿二萬三千一百六十二兩八錢歸皖淮賑者十六萬四千二百廿四兩九錢五分特此布聞伏乞公鑒三月十五日盛宣懷陳煦元施善昌葛純孝陳德薰王松森經元善謝家福同拜啓 
 
 

Page 4

 
 
[同鄉陸韻樵二工繪事直欲登南田之堂入石田之室昨以手畫花卉翎毛條幅四幀見貽愛不釋手爲賦念奴嬌一闋以誌謝]  
　　碧天爲紙把明霞織就多少文　紫姹紅嫣嬌不語止是半開時候恰似春隂深深低護暈得胭脂透緑窓人靜鳥聲疑報春畫從此一室芳隂四圍香氣昕夕堪餐秀醉眼看花醒讀畫同是一般長久影好扶將月明常件同我相厮守愧無瓊報詩腸空歎消瘦高昌寒食生拜手 
[戊子春王續游海上賦此留别]  
　　高掛征帆撇武林前程何處問升沈纔安旅客還鄉夢又觸閒雲出岫心計乏謀生操勝算詩成惜别 
帕重吟最難抛却萱闈去回首杭州淚滿襟○新正九日新雨聽松逸史譜弟餐秀詞人　余於西子湖倚醉率成二律以誌鴻爪還家席未暖屈指不離家怕醉湖邊酒去浮海上查負他梅破蕚送我柳抽芽珍重故人意銜杯到日斜不爲供甘旨無庸事遠游天涯孤客夢日莫老親愁忍作絶裾嶠誰憐負米由此邦如肯榖肯狎海邊鷗[  西湖花隱走筆]  
[江督轅門抄]  
　　三月初四日候補道朱澂禀謝給假省親辭北上○初四日候補道賀元彬謝委帮辦釐捐局○初五日同知李炳起服來庫大使張篤換寧差委○初六日藩轅牌示江都萬壽司沈葆恆病故遺缺以補用稅課大使吳啓堃甘泉訓導趙書禾升高郵州學正遺缺以試用訓導馬錦繁均署理○初八日直隷州鄭興齡謝委邵伯釐捐卽辭○初九日郭階銷五河鹽厘差知縣俞德炤解銀赴蘇回禀知到供給所差○初十日知縣楊激雲蘇州回 
[浙省撫轅抄]  
　　三月初七日候補道唐禀奉調辦厘捐總局會辦差通判武禀知藩司飭知委署乍浦理事同知禀謝委署台州府經歴徐星鉞禀奉藩司飭委署禀安叩謝新選烏程縣丞葉承澤由京來省禀到委署景甯典史張玉　禀奉藩司委署禀安叩謝○初八日大挑知縣劉祺交缷南潯釐局回省禀到○初九日彭念宇禀見銷讞局督審差禀辭赴寗厘局差乍理事廷禀缷事禀知管解黄茶及海運北上禀辭繼禀知接印任事遂昌縣江禀見辭赴任○初十日割秉柱禀知臬司委發審局提調差叩謝同知趙儶禀奏防軍局委稽核收發軍火差叩謝胡義贊禀銷嘉善厘局差回省禀到唐際清禀辭赴王店厘局司員差○十一日候補同知王家琳禀知十一日交缷江干船局銷差 
[蘇省撫轅抄]  
　　初九日昭文縣吳禀到並謝飭知請補無錫縣缺巡檢劉炳禀銷楓橋彈壓漕船差屈秉楨禀知泒蘇差委典史嚴鎬禀知奉委閶胥門外夏防水巡差○初十日縣丞沈翌清禀知奉飭泒蘇差委周德清禀知奉委北路夏防巡查差五品頂戴分發江蘇儘先巡檢魯國壽四川人禀到前浙江寗紹台道顧文彬於三月二十二日壽辰○十一日侯補府楊靖禀辭赴滬○十二日候補府張球禀銷上海貨捐局差○十三日侯補縣麟恆謝委署鎭江理事同知事蔣一桂禀知奉委發審局差准補蘇糧道庫大使李乾禀知本日接印任事署蘇糧道庫大使熊嘉楨禀知缷事縣丞陳香祖銷江北河工差林廷堦銷上海貨捐北卡稽查差巡檢黄毓　從九徐銘動均禀知松滬貸捐局查騐期滿回省銷差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報]  
　　二月廿五日從九品曾述孔禀知委帮辦陳村補抽厘務補用縣丞夏敬延禀知委新會沙田局文案差從九品胡德培禀謝委厘局查核聨票差候補巡檢廖湘辰禀知委善後局雜差廿六日另補縣鄭菼禀謝委督銷局坐辦補用通判馮芳鄂稟謝委總辦江門厘務補用巡檢德芳禀知委解京餉候補縣沈麟書禀知委兼辦厘局文案廿七日候補同知莊允懿禀知調辦厘局報銷差候補同知承恩稟知委往廣西查各屬產鐡設爐等事廿八日試用巡檢俞仕芬禀到京來補用巡檢羅福康稟知委沙田分局文案廿九日補用巡檢錢世濟禀知委金鰲厘廠差候補巡檢熊湘　禀知委往各砲臺船查藥碼三月初一日候補道施在鈺禀知委採訪局總辦初二日從九品蔡忠湜禀謝記功二次初三日准補連州朱璟禀謝咨文晉京候補縣丞方大成禀到京來初四日准調海陽縣惠登甲由饒平卸任回禀謝保舉卓異初五日候補司知危德連禀謝保加知府銜同日藩憲牌示博羅縣缺委現任興寍縣沈春睴調署興寍縣缺委試用縣李洪毓署督轅牌示潮州鎭中軍遊擊缺委現署平海營叅將方沿署理平海營叅將缺委水師提標後勞遊擊王傳訓署理水師提標後營遊擊缺委潮州鎭中軍遊擊蔡申署理 
[賑務彚登]  
　　災區待振捐孔殷捐欵集有成數兹于今日解出河南皖北第十五批振捐規平銀四千兩會同各公所起解赴振諸公兌收散放又解出直隷第六批規平銀一千兩會同絲業會館振所彚解諸君散放尚乞海内官紳善士源源惠濟以應急需是所叩禱○廣東愛育堂惠函并第二十批匯單一紙内計振銀二千一百六十兩由招商局廣利船帶到具見諸君子饑溺之憂無時或釋下風景仰感佩難名惟任畹香先生來函云决口雖趕緊堵築將來能否合龍尚無把握事之變遷更難逆料等語務乞諸君子始終扶持是爲至幸上海四馬路高易籌振公所詠南陳德薰董等謹誌 
[臥病積旬百感交集賦以自遣卽呈何庾香任逢辛王函之三兄曁諸吟長哂正]  
　　焚香習靜事頭陀詎料禪心轉病魔勉課詩書眞性减力劖藤葛俗緣多未傾禍水嗟胡底試戰情天喚奈何太息當年琴瘞早至今慚愧說維摩無計能將磈磻澆凄清旅館一燈挑高堂甘旨尋常缺末路功名衆口嘲萬里吟懷徒說劍半生豪氣枉題橋劇憐多感還多病冾臥申江聽落潮陡覺頭顱鬢染霜驚心佳日去堂堂名流雅愛終垂愛任逢翁等均枉顧數四盛情可感刻不能忘世味親嘗孰共嘗密誓累他容易死綺懷愧我未全忘盟心一誤成終誤兩字聰明就裏忙樗櫟人間本棄材庸庸如我有何哀備嘗險阻心還壯喜事登臨念忍灰省得文章難報國坐聽瓦釜聿鳴雷十今虚牝黄金惜好向長安買藥回愛惜斜陽愛惜身百年事業見精神當前知已燈餘炧眼底英姿隼出塵蟲號可憐渾寫照鶴驚難舞雅親人長歌知謝頽唐態七發文同貝葉陳萬古千秋色相空澄觀留得幾英雄料難插脚塵埃外惟有書名竹昻中粉本花殘參小刧雲山樹老撼西風寄言世相沈疴者飽食胡麻便不同[  東吳再劫生未草]  
[素葳閣題詞閣在西薈芳里陳文蘭女士所居室也藉塵粲政]  
　　騒心激烈美人香薄命飄零衆艸芳巴月黔雲一枝秀萎　蘭葉賛都梁流水桃花萬里天春風淪落到釵鈿眼琴夜度楓香曲夢入巫陽不肯圓服媚情多事轉差紅心艸綰素心花春宵不少瞞人雨依舊風寒賣酒家擲去烏紗禮法疏批杷門巷月來初花箋題句香千古輸與吾鄉薛校書 
[之谿居士小艸]  
[將返武陵留别申左夢畹生龍山擅夢生東武惜紅生毘陵醉墨生紅藕花主脩到梅花客守閒居士蓉波仙子陋室散人優羅山人哀紅詞客看竹齋主鈍道人雅聲香尉知白師竹諸吟壇同政并乞利章]  
　　年來作客惹相思旅况蕭條袛自知幸良朋聨雅誼香尉知白師竹均訂蘭譜愧無佳句譜新詩菊生傲骨經霜鍊梅抱清姿任雪欺此去西泠風景好六橋三竺早春時丁亥嘉十立春日泉唐浪餘生繩伯氏未定艸 
[上海北市絲業會舘籌賑公所施少欽經收河南皖北賑捐丁亥十二月十四日第一千六百十次清單]  
　　崔梅林記洋十元恊源庄來邗江存心齋十元安豐立本堂四元古虞羅瑞驊求内子喉症牙症速愈由恊源莊來廿元武林貽燕堂由新泰來規元一百兩立大莊來毓芝書屋洋廿元實濟堂十六元節用居士壽慈氏各十二元立本堂六元蘭溪鮑喜筵五元丁喜筵四元謝鐡拐二元陳氏一元馮其鎭享記各三角毛科進馮章元各二角何黄氏右腿痛疾求保痊愈典衣二元大右昌來不書名六元三餘堂三多堂各五元求安氏二元劉芳型求喉症速愈二元黄汝彪求妻病速愈由乾吉莊來五元神户鼎泰號來無名氏求病速愈十元悅泰順二元袁金氏求病速愈十元郭徐氏求夫病速愈五元安慶寄來桐城裕泰募葉厚德堂一元本洋一元保佑堂一元安豐節糜氏英洋十元儀徴杜思齋吳由楊州古旗亭胡宅寄來三十元嘉定葛募水之興一元直塘協茂凌蔭軒爲小女病十元揚州善士十元蕪湖願萱長壽室求保母壽平安十元嚴捷三金俊堂由蕪湖裕泰寄來四角仙鎭崇善堂主人募陳温如無名氏各二元○泰記來長沙沈樵吾李子謙募無名氏錢七千零零五文丁萬盛悅仁義春生鑑雷宅盛宏茂五户各二千無名氏一千三百義升行惠然行常泰南記毛恆和晋康紙行同昇紙行永成紙店福元行裕記中和恆余泰興三益祥興紙行朱復新福泰紙行鼎泰紙行龔大興盧龍盧德和昌記天圓戚萬豐恆新泰紙行謝長興公記則篤錦星同興祥劉同義邵信和正和行嘉祥復新行吉太義生祥克昌天益齋培德厚吟香室泰和茶行同慶福森記成記祥和行厚昌舘錦霞楊振昌劉正順恆泰豫以義棧和興茶行袁興盛五十三户各一千文裕慶祥合順行沈廣恆升靛行四户各六百文詒德仁五百文恆春靛　雷全盛各四百共六十七户合規元五十兩○江孚船來應城西山分局查驗所何瑞年節省寒衣求胞兄錦章在外平安錢二千又許城皇廟燈油資移助一千又募何欽齋求母乎安無恙一千文○太胡王洋三元琛記二元梅安氏審安氏各一元頴川陳無名氏林記佩記辛記壬記大户各五角共十户合洋十元○重慶人和恆由盤記棧來一百元黄竹泉五十元無名氏二元○常熟敦和堂一元錢七百三十文孫少甫二百七十文共二户合洋二元○漢口升昌典九八錢一千三百廿文又募吳厚夫洋兩元方求安氏小海氏各一元無名氏錢一千文汪春林寛甫孫旭初三户各五百程春發汪潤記各三百文共十户合洋八元○蘇婁同昌典楊子芙募陳寳記福記各一元餘記一元五角恆記五角四户合洋四元○揚州聽雨小樓主人錢三百三十文野竹齋主人三徑黄花舘主人各三百文文瀾主人一百文共四户合洋一元○江右翠花街蔡記募什記襄記碩記榖記杉記棠記卿記溥記仲記青記心記南記十二户各九五錢二百文合爛板二元○杭州無力子募劉女詠菊洋一元劉邸氏二元銅一元賀楚南洋二角劉楚英李少臣劉樸臣審桂笏李必文五户共一元劉忠林楊虚中陳輝莊三户共四角五分辜青山劉雲祥胡楚喬錢懋田劉蓮航五户共二角五分共十六户合洋五元銅洋一元○安徽霍山縣窘中匀愼獨廬主仝募敬記洋一元喻萬興五角三分許小初五角愼獨子銀八錢窘中匀七錢敏記輔記番記五福堂集賢樓五户各五錢程太和濤記逹記汪小泉節省絮衣資四户各三錢得月樓一錢王希夷一兩共十六户合銀七兩一錢三分本洋一元○崑庫房許建中募無名氏心愿洋五元許建記不列名各二元許王氏無名氏許穉記庚記無名氏玉張氏六户各一元陳鑑三錢七百文金湘帆汪竹記許繼寅方慶夫敬恕堂五户各五百文許芹甫金榮峰宋以洪不留名黄厚夫無名氏殷南記七户各四百文洪耦記無名氏不列名無名氏許硯孫五户各三百文項梅記二百四十文董晋記吳輔記各二百文共三十户合洋廿三元錢六十文○宿向武華軒募丕濟堂洋五元燃藜堂三元周體之二元寳謙堂明仁堂陳極垣三户各一元無名氏錢三百文○謙和祥募衍澤堂洋一元不書名積善堂各二百不留名存心堂各一百無名氏五百又二伯又二户各一伯務本堂種福堂崇善堂三户合洋一元共十二户合洋二元錢一千五百○漢口敦實堂寄來無豐恆募洪興德仁興厚揚益卿三户共錢三千又募全記銀二兩夏記一兩五錢羅階平萬益人毛潤生三户各七錢胡蘊山兩金生四兩程均甫募先啓書屋恆某堂陳相如三户各洋二元悅來居樹坪氏樂耕學舍劉亮雲四户各一元余翼卿募萬盛合蔚昌祥各錢一串文同興裕同盛和同德義劉有餘堂四户各二串文吉順行德順仁各十串文興發壽五串文李義興一串文陳新泰二串文又募義和祥二串文鄒永盛德泰祥各一串文孫允大湯志興曾允大存著堂四户各五百無名氏一串文又二户各五伯余潤齋募無名氏二串文又四户合二串文金用和募揚小樓求目明不書名求安氏吳泉金轉丞郭氏移記求壽延安居氏九户各一串文無名氏二户各一串文無力氏二串四百揚瑞麟六百程步洲查可祥裕德三户各五百椿記三百章兌臣翁來湖北南章縣署募衆善共捐九八五銀十二兩六錢六分本堂代收陳賜軒求親病愈錢三串文張春陽永生順各一串文以上十册共洋例銀七十五兩八錢五分合規元七十八兩一錢一分○愼餘莊來無名氏馮濟堂無名氏三户各一元洽記潘巨川張錦川上四花米銀金彚記吉記龍山朱祥源莊鼎和行泰來孝友堂張嚴天潤莫作薛子同益友十四户各五角共十七户合洋十元 
[上海北市絲業會舘籌賑公所施少欽經收河南皖北賑捐丁亥十二月十三日第一千六伯另八九次清單]  
　　晋甡庄來杭垣程式章募愛日書屋求一家平安洋一百元王子和因妻產子平安二元三衝逸農氏募受益堂樂善無名氏蔣國珍毛士作無民才盛蔣實榮八人各五角蛟鎭續助一元乍浦朱來安募公昇行二元蔡裕記銅洋二元王靜泉由馬瑞和來十元崑山增益堂錢二百周莊陶惟坤媳產病全二元嘉興秀水縣署朱小記養心書房各一元屠甸寺綿力子求父病全一元歛西汪友三由張偃同泰仁來二元顏姓女病全完愿二元楓涇徐仁記森號爲鄰居失愼幸獲平安完愿一元杭州吳道履二元又袁二房袁色氏袁瘐鄉各二元包餘培葉沈氏周楊氏仁壽堂阮明山又六户各一元常熟義隆募昭文王材記祈室生產平安貞松室各一元太倉婁東錢良木二元隱氏五角敬善居五元同善居二元○江西河口心耕捐朱荆樹堂洋四元朱同和衣莊宗本立堂黄位直堂三人各二元朱悅卿一元無民五人各一元又八角無民張清源堂翁鑒臣王允昭程惠芳周敦厚堂六人各五角無民陳盛堂洪明度饒樹林四人各三角共廿一人洋廿一元○儀徽縣署帳房殷宏黄濤各一元五角保平安錢八百敦本堂龍西各四百無名二百六十又二百共七人洋五元○漢口無名宋埠平銀三十兩東道主人鬱郁老人各廿兩三人合七十兩元七十三兩八錢六分七○廣昌隆劉來沈同豐蔣庭貴金禮培汪連生四人各一元蔣趙氏寳慈孫鑾堂王金愼德堂五人各五角張鶴林吳德坤各錢二百袁實善一百共十二人合七元○杭州逹三募諸阿大來大隆汪義興三人各三百來培源仲常氏潤夫君泰厚記五人各二百理記以記無力三户各一伯共十一人二元錢一伯四十○蘇州德德昌棧孫雨生設桶募不書名洋一元裕隆興籌恊康籌各錢二百和泰籌四百散錢三百九十一共五人合二元以上十二日山隂姚酬愿洋念元不書名一元松江自得齋抽租廿圓病全續捐茸城惜花使者保平安張汪氏求夫病平安還愿三人各十元湘秋蘭影詞人節省浮費六元四齡童子節吃各二元倚雲女史一元成生材爲子天花求平安十圓再再生郭小泉畫潤續助四圓粤東邵公舘錫山含記德誠和由祥發源來各一圓隱名氏兒女因病獲安以醫藥資移助五圓歸太原氏節省日用伙食二圓松江潘小堂吳卿雲殷春怡張煥堂楊培卿五人各四圓嘉興吳大受求弟病全由源甡莊來一百圓厚德堂一圓劉福三爲祖母百歲冥壽懺資移助由翁吉翁來廿圓王店何槐卿由嘉興石英夫寄來廿圓潮州葛燮齋募棧市寗羡餘手爛板十二洋新皇恆森募隱法祖師殿一洋稚記八角其樂居一角南橋陳緝之一洋○章練塘黎漢西募章連塘合鎭不留名洋三十四洋四角知足齋長沙不書名二洋六角高韻經凡人三洋下塘錢第不書名一洋濟寗不書人二洋京都三眼井錫王府二洋松江留仙衞楊濤經捐三人十洋共七人合五十五洋内銅一洋○蔚長厚來河口舒子庚捐汪同茂四洋源美升各二洋倪幹臣楊見三尊照平安汪永裕新泰汪源餘葉蓮芳蘇清吕豫成十户各一洋程志古堂葉發材江輝翁三户各銀五錢共十六户合廿洋○陳頴生募陳松慶六洋陳全餘合大號戎祥茂屬小娘四户各一洋○翁吉慶募張家南一員劉福三五角公吉慶三角徐卽仙張藹加徐再志三人各二角共六户合二洋四角○蔚長厚來李小浦募祈喻豐安主人錢十千壽慈堂二千有作軒無爲居士平安堂超然道人光裕堂欽仰募賑人服膺居士惠林齋八户各一千共十户合埠銀十四兩二錢一分以上十三日 
 
 

Page 10

 
 
   
 
 

Page 11

 
 
[光緒十四年三月初九日京報全錄]  
　　宫門抄○諭旨一道錄前○蘇撫崧奏沙灘捐入書院奏明立案片○陜撫葉奏出省閲伍日期片○出使大臣劉奏出洋期滿我員楥案請奬摺○又奏隨員禀請銷差派員升補片○又奏道員按章銓選片○陜撫葉奏揀補要缺通判摺○粤督張奏請頒守備條記片○三月初九日内務府國子監廂紅旗值日無引見○怡王等由西陵回京請安○餘慶盧秉政各預備召見○連慶請假二十日○掌儀司奏十一日祭奉先殿載瀾行禮○召見軍機龍湛霖賡音布餘慶盧秉政○○崧駿片再江蘇松江府屬之川沙廰境内有横沙一道前歸郁姚等姓繳價承佃上年准學政臣王先謙咨據紳士前直隷清河道費學曾候選道姚文枏等呈請將該紳等認佃前項横沙蘆草灘地二萬二十五畝零捐入江隂南菁書院收取草息以充經費其郁姓承佃五分沙地二萬二十五畆零亦勸令均歸書院辦理可期畫一等情嗣據承佃業户郁芝祥遵將五分沙地情願歸入書院管業請將原繳沙價庫平銀六千八十八兩零給還承領隨經學臣先後籌欵如數解由奴才飭委候補知府吳道中會同松江府知府恩興飭傳郁芝祥當堂發給收領卽據將沙地全數歸公並據費學曾姚文枏郁芝祥各將佃單呈繳永歸南菁書院執管當卽飭委候補知縣王昱文會同川沙同知倪人涵曁書院紳董陳美棠鄭惇五於上年冬令水涸時前往丈量緣該沙孤懸海中形勢衺長淺土浮沙變遷靡定經視潮汐之大小爲盈絀是以勘丈殊難准確兹據該印委紳董等將該紳等捐繳曁郁姓歸公灘地逐一丈量計丈現蘆灘一萬八千二百三十一畝零草灘八千七百六十六畆零泥灘二萬三千七百五十六畝零内除各洪口流槽約計一千二百九十九畝零實計蘆草泥灘共四萬九千四百五十餘畝核有續漲沙地九千四百餘畆又有接漲水影光灘約萬餘畆未能駐足無從施丈等情禀報前來奴才伏查江隂南菁書院甫經開創正值經費不敷左支右絀今該紳費學曾等慨捐沙地二萬餘畆復經郁芝祥將承佃沙地二萬餘畆一併領價歸化俾該書院得此恒產膏火有資裨益士林匪淺自應奏明立案以垂永久其丈出續漲地畆應請俟大丈年分再由書院繳價承辦報部完課除將送到弓尺畞分圖形部送户部查照外理合附片具奏伏乞聖鑒飭部立案施行謹奏奉硃批户部知道欽此○○葉伯英片再臣於上年接准部咨奉旨查閲陜西營伍等因欽此業經臣先後將潼關西安滿漢各營及金鎖關宜君延綏鎭標各營伍並同州北山駐防馬步各軍挨次校閲份晰具陳在案所遺鳳邠漢中興安蘭州等營尚未閲視完竣臣於今正開印後將署内緊要事件次第清釐現定於二月十二日酌帶僕從數人由省起程嚴飭沿途屏去支應不准各營有攤派名目一切犒賞兵弁什物均仍由臣自備擬卽先閲乾州防營次閲西鳳邠州長武漢中陜安二鎭及商州協標各營其分駐鳳漢興商等處防軍卽就近調閲臣署日行事件飭委署藩司李用清代拆代行遇有緊要包封送臣行舘辦理臬司解審命盜各案併委藩司提訊由臣察核定擬臣此次出省巡閲凡關河險要屬吏賢否地方利弊均當悉心查察考核期於軍事民事兩有裨益所有臣起程出省閲伍日期謹附片具奏伏乞聖鑒謹奏奉硃批知道了欽此○○出使大臣二品頂戴大理寺卿臣劉瑞芬跪奏爲出洋期滿人員援案請奬恭摺具陳仰祈聖鑒事竊查總理各國事務衙門奏定出使章程内開出使各國大臣所帶各員以三年爲期期滿奏奬嗣又咨准吏部具奏申明定章酌議請旨通行各省遵辦一摺内開嗣後各省勞績出力各員應保奏時將該員出身履歴另開清單詳細聲明等因奉旨依議欽此欽遵知照各在案臣查新嘉坡領事官四吕銜分省儘先補用直隷州知州左秉隆駐俄三等俄文繙譯官四品銜工部遇缺卽補郎中塔克什納三等法文繙譯官知府銜分省候補直隷州知州聨興同文館俄文教習四品銜洋繙譯夏千等均係前任使臣曾紀澤舊用之員於光緒四年十二月初八初九等日先後到差臣上年接任時奏明留用前扣至光緒十三年十二月初七初八等日俱届在洋第三次三年期滿該員等隨同辦理一切交涉事件均能盡心竭力不憚辛勞毫無貽悞實屬異常出力自應由臣按照吏部申明定章查取履歴分别核奬謹繕具清單恭呈御覽合無仰懇天恩俯次分别奬敘以勵人材而資觀感之處出自高厚鴻慈所有期滿人員援案請奬緣由理合恭摺具陳伏乞皇太后皇上聖鑒謹奏奉硃批左秉隆等均着照所請奬勵該衙門知道單二件併發欽此○○劉瑞芬片再臣前奏派駐人員應由臣調赴法國使館辦事現令三等叅贊官江蘇候補知府莫繩孫隨員工部候補主事梅壽祺江蘇候補知縣沈金午隨臣由俄赴法照舊供差三等法文繙譯官分省候補直隷州知州聨興出洋多年禀請銷差回華情詞懇切自應准其銷差又臣前調總理衙門供事四品銜候選布政司理問董瀛隨臣出洋繕治文牘勤愼耐勞深堪造就前經咨呈總理衙門將該員派爲候補隨員有案現援案升補隨員以資鼓勵除咨呈總理衙門查照外謹附片陳明伏乞聖鑒謹奏奉硃批該衙門知道欽此○○劉瑞芬片再候選知府潘志俊前經大學士直隷督臣李鴻章派往朝鮮於防護定亂出力案内保升道員經吏部議改以道員選用光緒十一年十二月十三日奉旨依議欽此理應赴部投供適值臣奏調出洋抵英後派三等叅贊官查因公出洋照章應免扣選據該員禀呈前來除飭取履歴另行咨送吏部外合無仰懇天恩飭部按章銓選之處出自逾格鴻慈謹附片陳明伏乞聖鑒訓示謹奏奉硃批着照所請吏部知道欽此○○頭品頂戴陜西巡撫臣葉伯英跪奏爲揀員請補要缺通判以裨地方恭摺仰祈聖鑒事竊照漢隂廳通判趙鴻業回籍修墓遺缺接准部咨扣至光緒十三年十一月二十一日作爲開缺日期係煩疲難兼三要缺例應在外揀員請補該廳地處南山界連川楚五方雜處良莠不齊彈壓撫綏在在均關緊要必須精明幹練之員方足以資治理查陜省並無簡缺通判應調亦無記名分發候補人員督同藩臬兩司在於通省現任知縣應升人員内逐加遴選非現成要缺卽人地未宜惟查有候補班前通判黄國均現年四十一歲廣西臨桂縣監生原籍廣東高要縣由捐納按察司經歴職銜遵例捐通判選用並加鹽提舉銜投効雲南軍營於克復騰越廳城等處案内出力保奏以本班分省歸候補班遇缺前先補用並賞戴花翎離營赴部呈請分發簽掣陜西光緒六年六月二十四日到省試看期滿甄　堪以繁缺補用查該員年壯才明辦事穩練曾經署理武城褒城等縣措置裕如現署鳳翔縣輿情洽浹以之請補漢陰廳要缺通判洵堪勝任該員係候補初任人員調缺請補與例稍有未符惟缺居煩要人地相需例得據實陳明據署藩司李用清署臬司唐樹楠會詳前來合無仰懇天恩俯念南山員缺緊要勅部核覆准以候補班前通判黄國均補授漢陰廳通判實於要缺有裨如蒙俞允該員係候補班前通判請補通判銜缺相當毋庸送部引見合併聲明所有揀員請補要缺通判緣由謹會同陜甘總督臣譚鍾麟恭摺具陳伏乞皇上聖鑒謹奏奉硃批吏部議奏欽此○○張之洞片再廣西邊要各缺添移裁改一案前經奏明將提標左右二營改爲柳慶鎭標左右二營造册隨案咨部復奏請敕部鑄給關防條記並飭委員劉廷棠等赴部請領各在案兹准兵部咨柳慶鎭總兵柳慶鎭左右二營遊擊龍州城守營遊擊守備各關防條記共五顆經撰擬字樣知照禮部其提標左右二營中軍守備前奏未據詳細聲明隨案移撥今請領該二營守備條記撰擬字樣之處未便據咨率准令再行奏明辦理等因臣查廣西提標左右二營先經造册咨明兵部有案所有提標左右二營守備員缺自係一律隨案移撥俱改爲柳慶鎭標左右二營守備兹准部咨相應奏請敕部鑄造迅爲頒發此外守備以下各員亦係隨案移撥合併聲明謹會同廣西巡撫臣沈秉成提督臣蘇元春附片具陳伏乞聖鑒謹奏奉硃批該部知道欽此 
 
 

Page 12

 
 
[光緒十四年三月初十日京報全錄]  
　　宫門抄○諭旨六道錄前○發抄硃批四道○織造文奏報接印日期摺○革職織造奉奏報交缷日期並移交庫欵摺○陜撫葉奏揀員請補要缺知州摺○豫撫倪奏工賑内提銀開設官錢局揀員經理片○湘撫卞奏揀補知縣摺○將軍謙奏委員查勘礦務片○三月初十日理藩院鑾儀衛光祿寺正藍旗值日無引見○李端遇謝授鴻臚寺卿恩○吳引孫徴厚各預備召見○崑岡請假十日○錫珍請假五日○召見軍機曾紀澤文秀吳引孫徴厚○發抄李鶴年奏委運河同知沈公麟署運河道奉硃批吏部知道欽此○奎娬奏江夏令龍兆霖等署黄岡令各缺奉硃批吏部知道欽此○倪文蔚奏已故代理汝陽令完欵開復奉硃批狄雲錦着開復暫行革職處分該部知道欽此○又上年分各州縣交代起數奉硃批户部知道單併發欽此○○二品頂戴蘇州織造奴才文琳跪奏爲恭報接印任事日期叩謝天恩仰祈聖鑒事竊奴才恭膺恩命簡放蘇州織造當經叩謝天恩嗣於十二月初八日跪請聖訓仰蒙召見訓誨周詳俾得衹承遵守欽感莫名陛辭後遵卽起程行抵蘇省於二月初二日准前任織造奉曾將蘇州織造及許滸墅關監督關防兩顆併文卷册擋等件委員齎送前來奴才隨卽恭設香案望闕叩頭祇領任事伏念奴才滿州世僕知識庸愚前次屢沐聖慈簡畀淮關江南兩任言愧涓埃未效兢惕彌深兹復渥荷　綸音管理蘇州織篆受恩愈重報稱尤難伏查織造衙門每年奉户部内務府所派大運曁造辦處傳辦活計等欵上供　内廷應用及頒賞各需在在均關緊要現值恭逢開辦大婚典禮之時一切織務尤宜格外詳愼當此時事多艱庫儲未裕奴才惟有懔遵訓諭認眞經理設法整頓遇事則益加精詳舊制漸圖規復總期工歸實濟欵不虚糜殫竭一分血誠庶盡一分報效以仰副高厚鴻慈於萬一除將前任移交庫儲錢糧按欵查明接收另摺奏報外所有奴才接印任事日期曁感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○革職蘇州織造奴才奉曾跪奏爲恭報奴才交缷日期並移交庫欵緣由仰祈聖鑒事竊奴才接奉行知於光緒十三年十一月十四日奉上諭蘇州織造着文琳去欽此今新任織造文琳於光緒十四年二月初一日行抵蘇城奴才謹將欽頒管理蘇州織造關防一顆監督滸墅關稅務關防一顆並文卷册檔等件飭委司庫常綿齎送文琳接收奴才卽於是日交缷所有奴才任内經辦大運及另傅各項活計動用工料銀兩因值部議核减工料價值未能造報自應照章移交新任俟工料定案後代爲分别報銷今查經收各欵銀兩除動用外正欵項下實存庫銀一千八百五十兩九錢九分辦差項下實存庫銀一百九十八兩四錢三分三厘匠糧項下實存庫銀三百七十二兩九錢六分八釐申餘項下實存庫銀二兩九錢六分除分晰造具收支存剩清册並庫存前項銀兩移交文琳盤騐接收外所有奴才交缷日期並移交庫欵緣由理合恭摺具奏伏乞皇上聖鑒謹奏奉硃批知道了欽此○○頭品頂戴陜西巡撫臣葉伯英跪奏爲揀員請補要缺直隷州知州以資治理恭摺仰祈聖鑒事竊照乾州直隷州知州徐敦瀚囘籍修墓遺缺接准部咨扣至光緒十三年十一月二十日作爲開缺日期係冲繁難兼三要缺例應在外揀員升調該州地當孔道政務殷繁一切轉運拊循彈壓各事宜在在均關緊要非精明幹練之員不足以資治理臣與藩臬兩司在於通省現任簡缺直隷州知州應調並現任同知府屬知州知縣循例應升人員内逐加遴選非現居要缺卽人地未宜實無堪調堪升之員惟查有記名分發候補直隷州知州賈春暄現年五十三歲奉天人咸豐丙辰科進士翰林院庶吉士散館以内閣中書用同治四年補授實缺中書七年升補宗人府主事歴俸期滿簽掣刑部派分福建司行走光緒三年補授雲南司實缺主事俸滿保送堪以外用奉硃筆圈出記名以直隷州知州用欽此簽掣陜西九直到省該員才識優裕練逹老成曾經署理　州直隷州知州措置合宜以之請補乾州直隷州知州洵堪勝任該員係由實缺主事分發例不甄别惟調缺請補與例稍有未符但缺居繁要人地相需例准據實陳明等情據署藩司李用清署臬司唐樹楠會詳請奏前來合無仰懇天恩俯念員缺緊要准以記名候補直隷州知州賈春暄請補乾州直隷州知州實於要缺有裨如蒙俞允該員係直隷州知州請補直隷州知州銜缺相當毋庸送部引見合併陳明所有揀員請補要缺直隷州知州緣由謹會同陜甘總督臣譚鍾麟恭摺具陳伏乞皇上聖鑒訓示謹奏奉硃批吏部議奏欽此○○倪文蔚片再豫省市面向本平淡制錢無多自上年八月間鄭汎黄河漫决工賑並興公私需錢甚夥市中頓形闕乏而奸商又復乘便居奇以致錢價日長銀價日低若不設法劑平不惟小民之生計彌艱而工賑帑銀定必因而暗耗臣當督同司道博訪周諮擬仿乾隆初年及咸豐年間京師開設官局成法採取陜省現行章程在工賑内提銀十萬兩以爲官本於光緒十三年十一月内在省開設豫立官錢局揀員經理雖屬官事仍用商規祇期市價之平不爲罔利之計且定限於鄭工告竣之日卽行裁撤用昭大信開辦數月商民均稱其便圜法頓形流通錢價亦無大落而工賑發欵尤可藉杜耗折之虞兹據該司道等詳請奏咨立案前來除咨部外相應附片具陳伏乞聖鑒飭部立案施行謹奏奉硃批户部知道欽此○○頭品頂戴湖南巡撫臣卞寳第跪奏爲揀員調補要缺知縣以資治理恭摺仰祈聖鑒事竊照湖南零陵縣知縣趙宜琛於光緒十三年十一月初八日丁憂應以丁憂本日作爲開缺日期歸十一月分截缺咨部在案查零陵縣知縣係冲煩難兼三要缺例應在外揀選調補定例應調缺出俱令於現任人員内揀選調補又州縣以上再調人員除初調任内罰俸處分毋庸核計外其前任内應繳罰俸銀兩必須按限逐案完繳方准再赴調任各等因今零陵縣知縣應調要缺臣與藩司孫翼謀臬司豫山逐加遴選查有邵陽縣知縣李尚卿年五十一歲直隷承德府人原籍山東海陽縣由附生中式同治九年庚午科順天鄉試舉人光緒三年丁丑科會試中式進士奉旨以知縣卽用欽此簽掣湖南領照起程光緒三年十月十八日到省准補江華縣知縣光緒十年七月二十四日到任調補邵陽縣知縣遵例捐免歴俸奉准部覆在案該員勤政愛民循聲卓著以之調補零陵縣知縣洵堪勝任邵陽係煩難二字要缺今請調補三字要缺與例亦屬相符相應奏懇天恩俯念員缺緊要准以邵陽縣知縣李尚卿調補零陵縣知縣實以治理有裨如蒙俞允該員係現任知縣請調知縣銜缺相當毋庸送部引見再該員由江華縣知縣調補邵陽縣知縣今復請調補零陵縣知縣係屬再調人員其前任内罰俸案件另册開報所遺邵陽縣知縣係繁難要缺例應在外揀選調補俟奉准部覆照例截缺揀員請補謹會同湖廣總督臣裕祿恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○謙禧片再前准直隷督臣李鴻章咨會候補道朱其詔承辦土槽子遍山綫兩處銀礦機器内應用煤鐡卽於該礦左近擇煤鐡礦之合用者由該道派撥工匠採取供用等因當經轉飭知照兹據承德府知府廷杰詳准辦理礦務候補道朱其詔移知府屬興隆山榆樹溝等處煤鐡各礦欲往開採備用等情詳經札飭熱河道德克精額委員查勘興隆山距郡甚近於東陵後路風水有所關碍榆樹溝距郡較遠雖無關碍各處風水但窮鄉僻壤易招匪類恐致貽患地方等情繪圖貼說禀送由熱河德克精額詳送核辦前來奴才查興隆山旣經查明關碍東陵風水自應禁止不准開挖其榆樹溝煤窰雖據禀稱窮鄉僻壤易招匪類但責成地方官認眞稽查未始不可准行惟此處煤窰不在道光九年前任都統成格奏奉上諭准其開採之列第現在礦務緊要需用機器非煤火不能運動若不變通辦理恐有碍礦務可否准其開採之處相應請旨飭部核議以便遵辦除咨行工部並將圖說送查外理合附片具陳伏乞聖鑒謹奏奉硃批該部議奏欽此 
 
