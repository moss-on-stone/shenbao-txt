# 1909 - 154 - 4913056

 

Page 1

 
 
   
 
 

Page 2

 
 
[宫門抄]  
　　四月二十三日　召見軍機　汪詒書　陳鴻翼　文洤　恒廉　松溥　饒寳書　英錡 
論説 
[論新滇督奏請撥欵以濟急需事]  
　　若曰。一省人民供給之所收入。不足以供一省庶政之支應急急勢迫恒慮匱乏。輙曰難無米炊。無點金術。此何以故。曰治之未得其道故。若曰一省經濟之匱乏。旣未能節其流開其源。恒呼號告急於部臣曰。備欵治繁請發數十萬。或數百萬此何以故曰未審乎全局之現象故。盖司農之匱乏。猶各省也。中央新政之待舉。亦猶各省也。無論省有磽确腴沃之别。若計其所入以制其所用。則其財何至匱乏。若曰新政之待舉者不能不舉舊習之當革者不能不革。則開源之説。倡之旣久。泰西成效。可取而鑑不於根本求之。而僅爲目前計。爲一省計。計亦絀矣。爰本斯義。以　論新滇督李經羲之治滇。 
　　新滇督李經羲最近之奏摺云。滇省需欵浩繁。部已籌撥。所短尙鉅。計防餉交涉等費。需銀百萬。滇處萬里之外。到任後再請。恐緩不濟急。轉致貽誤。請飭照撥。並按年撥濟云。云若是則政府每年必籌撥。各省經費數百萬金。以供督撫之支用。而後可在政府將何途之從而出耶。爲滇督計誠得矣。其如大局何。 
董今日之部臣。亦莫不曰　頭爛額矣。新政之待舉幾許。四方之羅掘俱空。欲舉　費絀。不舉則不能。若更加以各省之請撥如。滇督等其勢又不能不爲之籌措。計無所出。惟有加税加賦以剥之於各省之小民。或攤請各省協撥。然則庫儲之支絀。猶得剥諸各省之人民。而各省人民之匱乏將安所剥之。是各省人民不啻間接以受滇督之剥削也。若以事實論之。其何以對各省之人民。 
攝政王以樸檢示天下。疆臣亦宜仰體斯意。安可再事奢糜。前滇督錫良督滇數年。事事以節儉爲本。今錫督往矣。而告急乞欵之奏。已迫切十陳李未往。也而緩不濟急之摺。已悚惶入告。足旣未入乎滇鏡。欵已籌及諸 
 
 
 

Page 3

 
 
未來。何事當興。何事當革。何事有利。何事有弊。何欵。有餘。何欵不足何項可撙。何項當減。旣未能一一瞭然。而曰一百萬一百萬。是何所見之明也。若以經濟論之。其何以對節儉之賢王。 
東省非滇省比也。李督請欵。而錫督亦請欵。顧東三省新建行省。庶政待興。與滇之本爲行省者。有别錫督承前東督徐世昌揮霍之餘。空虚已極即裁冗員减薪水。力求撙節。尙難補救。其勢不能不請鉅欵。以資藉手。萬不能援以爲例。且東三省當日俄之衝。土地硬佔。房屋硬住。礦産硬掘。森林硬砍。漁業硬捕。交涉繁則費用鉅。亦與滇省有别。若以支給論之。似見絀於錫督。 
　　滇曰貧也。此特未開化時代。僅恃天産物之見解。非今日實業潮次發達時所可言。雲南地大物博。礦産豐富。有礦産可以開。有荒地可以墾。有鐵路可以築。有森林可以殖不於此種有源之水求之。而占占焉索諸部臣可笑孰甚矣。或曰諸事業非捶之而獲利也。經營之始。必先擲幾許之資本。而後其利可獲。不知此數者。不必並時舉辦也。先試辦其最切要者。而後。次第推行。自無不給之慮。如專恃請撥鉅。欵罔。顧大局。一似子女之要索諸父母者然。無錢則不往若以才猷論之。似者媿於總督之責任。 
總之。防餉交涉各費。固不能不籌。顧滇處萬里之外。旣未到任。則其地方之財政。及興革利弊。必有所未知何至迫不及待。乃於未到任之前先行。奏請。旣准撥矣。猶嫌不足。而至再請。當此司農仰屋羅掘俱空之際。旣不爲大局計。又不爲一省計。而輙曰撥欵撥欵。試思有何欵。之可撥也。今欵旣添撥矣。滇督其善用此欵。毋爲前束督徐世昌續。 
專電 
[電一（北京]  
　　綏遠將軍信勤奏軍機處法部屢催查覆貽榖案特將已經查明者先行奏覆貽榖所設公司多用墾局舊人該公司股分大半由貽榖及局員將所得餘利塡作自已股本且逐年所撥官欵並未動用實係取巧設立原　謂其不費一錢得地六百頃亦甚確實至冒銷之弊不止如原叅所云所有案檔多被抽換於多人彌縫之後重復調查不晚明晰若非澈底清查稍事臆度無以折服貽榖之心容俟細查再奏奉硃批法部知道 
[電二（北京）]  
　　西洋留學生監督蒯光典政府擬不調回 
[電三（北京）]  
　　聞皇太后對於宫内禁煙一事頗爲嚴厲時有年老太監托病求退太后斥其趨避 
[公電（奔牛）]  
　　各報館鑿常州西夏墅鎭著名惡棍殷阿春於十三日領該黨十餘人輪姦游婦劉沈氏受傷大動公憤武進徐令尙未出差捕緝商學公叩 
　　按此電未有署名確否未悉姑照錄 
緊要新聞 
[河南京官開會集議爭礦詳情北京]  
　　本月初十日河南同入京官三十餘人在陶然亭會議以河南交涉局楊守敬宸等向來辦事並不顧全大局而尤以此次改訂礦約爲最該約不准華商運銷煤炭反准福公司在内地包買其媚外徇私誤國害民莫此爲甚應即聯名奏請飭部力爭作廢旋經公衆議定公呈都察院請爲代奏翌日即呈由都察院奏奉諭旨著外農兩部曁豫撫知道現該同鄉以豫省礦約本不完善近又被楊等擅自立約喪失尤甚今旣明奉上諭自應聯合本省紳士協力要求撫憲從速爭回故已電致本省紳士妥籌辦理矣 
[辦喪人員准得保奬之原因北京]  
　　十六日禮部及恭辦喪禮王大臣奏請辦理喪務出力各員應否照案保奬一摺攝政王以當此嚴核保案之際此等事不便遽行優保應酌給議叙已諭令樞臣擬旨嗣經樞臣力請謂此事總係先皇帝之大事不得不特予優異以昭誠語攝政王遂改爲准其保奬 
[英國反對裁釐加税]  
　　文匯報載二十三日倫敦電云中國裁釐加税問題各國擬開大會討論此事兹據華盛頓電稱美國外交界已獲確信謂英國終不肯預聞此會 
[蘇屬自治籌辦處成立情形蘇州]  
　　憲政編查館覆蘇撫陳中丞電云陽電悉本館前具奏地方自治章程令諮議局籌辦處兼理地方自治事宜本爲節省糜費起見諮議局議員選舉現已完竣即就諮議局籌辦處改爲自治籌辦處與奏定研究所章程用意正同應即照來電辦理陳中丞接電後以蘇屬諮議局合併江寗一節甫准督部堂電請遴派官紳赴寗商辦所有蘇屬諮議局籌辦處尙難遽行裁撤應照原電于諮議局籌辦處内另設蘇屬自治籌辦處派署蘇州布政使左孝同蘇州提學使樊恭煦署江蘇按察使趙濱彦充自治籌辦處總辦江蘇候補道夏敬觀充會辦蘇州府何剛德候補知府陸懋勛充提調並以鄒紳福保蔣紳炳章江紳衡孔紳昭晉羅紳飴充叅議（前報派鄒紳等充總協理係誤傳）其提調以下辦事人員由總會辦等就原設之自治總局及諮議籌辦處各員内遴選委用此次自治籌辦處人員凡原在諮議籌辦處領有薪水夫馬費者均毋庸再支以節糜費其原設之自治總 
 
 

Page 4

 
 
局俟自治籌辦處開辦後即行裁撤以前所有文卷一併移送自治籌辦處查收辦理應用關防即由會辦夏道自行飭匠刊刻開用刻已附片具奏並咨明憲政編查館查照矣 
按今日蘇撫所設之自治籌辦處爲長元吳三縣之自治籌辦處乎抑爲蘇屬四府一州之自治籌辦處乎如曰四府一州之自治籌辦處則何以所派之叅議盡爲蘇府長元吳人而他府屬不與豈以他府屬之紳士不應叅預此事耶抑竟無一人資格可充叅議者子他府屬之紳士而顧肯　顔承認此自治籌辦處耶 
[禮部遵議升祔大典北京]  
　　禮部尙書溥良奏稱宣統元年正月十七日内閣奉上諭禮部奏擬請舉行升袝典禮一摺本年三月十二日德宗景皇帝梓宫奉移西陵梁格莊行宫暫安距永遠奉安之日爲時尙遠若俟永安山陵後始行升祔歲　稽遲殊無以妥先靈而昭誠敬朕心實有未安德宗景皇帝神牌即於奉先殿神庫内擇吉期恭製先行升祔奉先殿作將來山陵永遠奉安禮成後再行升祔太廟該衙門其詳查典禮敬謹遵行欽此遵即行知内務府敬謹預備嗣准内務府恭照奉先殿前後殿龕案繪圖移付到部臣等伏維我朝聖聖相承父作子述二百餘年至我　穆宗毅皇帝升遐未有儲貳而以我德宗景皇帝入嗣　文宗顯皇帝紹承大統於　穆宗毅皇帝爲兄弟相繼光緒五年吳可讀請豫定大統遺疏廷臣應詔陳言經諭旨折衷炳如是日而當時論者有謂禮有世統有廟統世統者生倫之序如魯語所謂工史書世是也廟統者以人君入廟之先後爲次第如魯語所謂宗祝書昭穆是也　德宗景皇帝入承大統論生倫之序堂繼　文宗之世統論人君相授之次序當承　穆宗之廟統其言因吳可讀一疏而發牽合古禮論及昭穆實今日恭備升祔大禮者所當推求蓋我　德宗景皇帝昭穆之位次旣繼嗣繼統大義所關即薄海臣庶觀聽之所係臣等不敢不詳稽博考以昭敬愼况升祔典禮至重自應一秉廟謨恭繹同治十三年十二月初五日諭旨以　德宗嗣　文宗俟生有皇子卽承繼　穆宗又恭繹光緒三十四年十月二十一日諭旨以　皇上嗣　穆宗兼祧　德宗聖意昭章明乎其不以兄弟相爲後也伏稽兼祧之制定於乾隆四十年始行於十庶今達乎天子禮緣義起允洽人心臣等仰承歷次諭旨恭備升祔大禮謹求諸經義如春秋文二年躋僖公左傳云逆祀也子雖齊聖不先父食公羊傳云先禰而後祖榖梁傳云先親而後祖魯語宗有司曰非昭穆也説者以爲古禮爲人後者爲之子受重者必以尊服服之即以祖禰事之然後儒疑古制兄弟爲後一如父子異昭穆之説聚訟紛如即朱子周九廟圖馬端臨謂若兄終弟及其序日紊臣等謹按經説異同若執其一辭多不合今日事實謹求諸歷史則漢文以弟繼惠帝蔡　獨斷云文帝第雖在三兄弟不相爲後而爲第二唐書禮樂志睿宗崩博士陳貞節蘇獻等議曰殷之盤庚不序於陽甲漢之光武不嗣於孝成晉懷帝亦繼世祖而不繼惠帝蓋兄弟相代昭穆位同及其當遷不可兼毁二廟又載自憲穆敬文四世祔廟睿元肅代以次遷至武宗崩德宗以次當遷而於世次爲高祖禮官始覺其非以謂兄弟不相爲後不得爲昭穆乃議 
祔代宗禮官又謂晉武帝時景文同廟廟雖六代其實七主於是以敬宗文宗武宗同爲一代宋史禮志仁宗將祔廟孫抃等以爲　朝太祖之到太宗稱孝弟眞宗稱孝子大行稱孝孫而禘祫圖太祖太宗同居昭位南向眞宗居穆位北向蓋先朝稽用古禮著之祀典大行神主祔廟請增爲八室以備天子事七世之禮是漢以後若晉若唐若宋兄弟相承昭穆同位一以輩行爲序不以繼統爲先後之次定爲入廟昭穆之倫則歷代掌故皆足備今日考證者也秦蕙田五禮通者博採諸家據兄弟同昭穆之義爲同廟異室之説袷祭之位昭穆相對兄弟嗣位或三位俱昭則唯第三昭與穆相對而一昭二昭對面之穆位皆虚或三位俱穆則唯第一穆與昭相對而二穆三穆對面之昭位皆虚推論綦詳於繼嗣繼統之義不相迕觸斟酌今古宜若可從臣等恭稽會典雍正十一年奏准奉先殿神牌供奉與太廟理應畫一道光元年改脩奉先殿後殿龕座中室列龕惟三左一室列龕惟二右一室　龕惟二每龕左右間以界墻昭穆仍依舊制其餘四室列爲八龕光緒三年仿道光元年奉先殿成案增脩改飾太廟中殿東次楹及又次楹爲昭位西次楹及又次楹爲穆位今者　德宗景皇帝先行升祔奉先殿殿廟理應畫一臣等敬擬奉先殿後殿供奉德宗景皇帝神牌安左第六室南向昭位而虚右第五室穆位敬擬前殿設左六案南向昭位在　穆宗毅皇帝之次而虚穆位逮升祔太廟中殿敬謹供奉東又次楹左六室南向昭位而虚西又次楹右五室穆位前殿敬擬在　穆宗毅皇帝之次設束序西向昭位而虚穆位昭穆旣秩庶有以承歷次諭旨之意而慰列聖降鑒之心是否有當伏乞聖鑒 
[京師近事]  
　　振貝子奏此次赴日本答謝應否備帶頒贈品物以敦睦誼開具清單恭呈御覽聞原單内共開二十餘件當日奉　旨除由内交出玉佛一尊磁瓶二個古玩三件外其餘仍著照所請照購帶往備用 
　　内閣已將達賴喇嘛　　喜詔預備齊畢行知理藩部經該部壽尙書奏請頒發西藏之期奉旨著於四月二十六日頒行故已由壽尙書揀選本部精熟藏務司官派定四員並選派大小喇嘛各二名隨同司官於二十六日起程赴藏矣 
　　水上警察爲保護水路治安之必要民政部早飭司員迅速詳細條擬禀呈各堂擬辦頃聞此項章程已經脱稿呈交各堂閲看後即行入奏 
　　貴胄法政學堂總理朗貝勒現已覓定西城寳襌寺街廣善寺廟作爲 
 
 

Page 5

 
 
公所並奏請撥欵二萬五千兩充開辦經費刻聞朗貝勒已派人將該廟房舍略加修飾不日即在該廟開辦 
　　哈爾濱關道施肇基前因交涉中俄哈埠協約事來京現在該約已經簽押東督又電催回東故該道已於日昨出京回哈爾濱關道本任矣 
　　程德全自簡授奉撫後尙未奏調人員聞程中丞擬俟蒞任後與錫清帥商議先查看本省如有得力人員卽派辦差務如一時未能得選應商請錫督將其所調各員撥派數員帮　撫署事務刻程中丞已於昨日出京赴奉 
　　法部戴尙書因口外各蒙古等處應行設立理刑司以便裁判蒙民訴訟庫倫辦事大臣已經遵設其他各蒙古嗣後如有設立之處即當按照光緒三十三年奏定熱河設立理刑司變通章程辦理故現已將此事咨行口外各辦事大臣將軍都統遵照矣 
　　十五日民政部所奏考試廳區分别汰留一摺聞其内容請將被裁各實缺人員按照各部院裁缺成例辦理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[駐寗安徽路礦公會往來要電北京路礦會來電]  
　　南京安徽會館路礦會徐劉諸公同鑒靑電悉京紳已再呈部飭麥離山畬等銑 
[皖會來電]  
　　路礦會蒸電諒達仍請舉代表速來皖會諫 
[皖會來電]  
　　南京送江寧商會敎育會各學堂曁安徽館同鄉公鑒礦案聞經諫垣入告奉旨該部知道又京紳視爲已廢之約請飭麥離山已公呈察院代奏奉旨該部妥籌辦理現在内外官紳合力堅持事機雖轉而迫仍望電樞及部請速將合同註銷斷盡葛藤詞須懇切皖路礦會叩 
[寗會上軍機處外部電]  
　　北京分送軍機處外務部王爺中堂列憲鈞鑒銅官合同旣已辨明作廢應請註銷以清糾葛麥奎兇淫暴戾日甚皖民仇視日急羣情洶洶爭欲拼生命湔在辱麥不速去必釀巨禍地方官紳勢亦難以保護哀叩矜察迅促英使飭麥即日離山並治其鎗傷良民應得之罪以保主權而順與情大局幸甚徐乃光劉煥等四百念三人泣叩 
[旅寗學界上外務部電]  
　　北京外部王爺中堂大人鈞鑒銅官礦廢約事現值代表與凱商力爭千鈞一髮務乞大部堅持以保國權而全皖命旅寗學界吳洪敬楊立濬章尙蘭等主十人迫叩 
[旅寗學界致京代表公電]  
　　北京皖學堂轉代表諸公鑒銅官礦事經力持吾皖幸甚仍乞堅持勿懈以竟全功江南高等學堂皖屬學生吳洪敬楊立濬章尙蘭等六十人公叩 
[銅官山礦案最近之要電]  
　　銅官山代表方玉山太史江湘嵐觀察吳季白徵君復安徽旅滬路礦公會及銅官山共濟會電云皓電慰悉具仰熱忱極感謝中等惟有堅持到底以勉副衆望中峯綺叩𧜗 
旅浙安徽官商學界全體先後電外部云北京外務部列憲鈞鑒銅官礦久應廢約自辦英商到京乞力拒旅浙皖官商學界同叩 
又電云外部列憲鈞鑒銅官礦乞宣布廢約飭麥離山皖八死不認贖稍遷就恐釀禍旅浙全皖官商學界公叩 
[歡迎松屬新議員紀事]  
　　昨日下午爲上海地方自治研究會歡迎松江府屬新議員到者十一人姚子讓秦硯畦顧甸侯盛申初謝友山朱子堯朱子灝雷繼興黄韌之張嘯梅穆抒齋張雄伯諸君先由地方自治研究會員報各秩序公推梅問羹君主席楊千里君爲臨時書記 
主席先述開會緣由次即地方自治研究會之歡迎嗣由王引才君代表略謂地方自治之發達必賴上級機關今日最要之問題如國税地方税如公法人私法人分配情形均難於應付非有上級機開不可故地方自治之進行所賴於諸君子者實非淺鮮次由莫子經君代表總工程局讀頌詞（略）次王一亭君代表商會致詞謂今日之憲政商業實居重要之地位而請君之爲地方輿論之代表尤與商務有密切之關係今後敝會當盡報告之責任云云 
遂請議員穆抒齋先生演説大致謂北游甚久曾攀登摩天嶺迂回曲折卒以達　巓中國憲政之前途亦迂回曲折而進行之理固大略相同然以諮議局議員爲基礎即如登摩天嶺之初步而已况議員者代衆人之口而已舉議員者選代表衆人之口者而已故被選舉者日望諸君監督之輔助之矣 
又議　雷繼興先生演説先説議員之性質及其地位譬之人身手足者辦事機關也耳目口者意思機關也世界之病瘴者則其一身之痛苦不能宣之於人世界之病癇者則口能言而腦筋紛亂無主持者矣一國之政府及地方官者手足而已議員者口而已矣而國民者乃腦筋之全體也故中國自有議員以後當有兩種之考察一須考察議員之所言是否爲國民人人所欲言者言之而不得其當則其弊如癇因腦筋不靈也一須考察議員之所議若仍施行之不當是仍不能爲健全之人一人之口不愼其言尙足以爲終身之害况爲衆人之口乎是在我國民之居於腦筋地位者有以主持之而已 
又議員黄軔之先生演説略謂炎培自投身敎育界以來七年矣竊自抱定一宗旨且常自勗以勤恕二字今忽以鄉父老之委托將厠身政治界實與炎培性情習慣均非所長然竊有兩言自誓於諸父老之前曰不爲利惑不爲威惕他日謹實行此兩語亦吾同當選人之所共勉者也 
又議員張雄伯先生演説略謂穆雷黄三先生之言論均極佩服惟鄙人尤有一言所希望於諸位長者先生者在昔遊學時嘗聞講帥筧克彦先生之言議員之要點第一在徧採他人之意見及其需要當時但研求學説現今諮議局成立鄙人被舉爲議員就諮議局章程研究之其第二十一條議員之權限如關於財政立法及應興應革各事宜何等繁重据目前本省新議員言恐勝其任者亦居少數但天下事不經磨練則不成一二人之識見尤不如多數人識見之廣就法理言之今日松屬之新議員乃一省之議員不能以松屬拘惟旣係松屬之議員則故鄉父老兄弟之對我松之議員尤有密切之關係鄙意擬先設一機關或有意見請隨時投函凡可以提議於諮議局者皆可提起議案或不負所受之學説與故鄉父老之期望云云次由議員全體致謝散會後合攝一影以留紀念 
分類新聞 
政界 
[桃源清理詞訟之撫批蘇州]  
　　桃源縣陳大令杭日前禀報設立繕詞所清理詞訟情形已紀前報兹奉撫憲陳中丞批云桃邑民情好訟每期狀紙以數百計自該令設立繕詞所以來不數月間業已減至數十張足見臨民之道首在於勤能盡一分之心即有一分之效詞訟特一端耳尙其勉矢此志毋始勤終怠也 
[嚴防嘉湖梟匪之蠢動浙江]  
　　浙撫增中丞以嘉湖梟匪蠢動通 
 
 

Page 11

 
 
飭各屬文云梟匪頭目余孟亭夏竹林等前經拿獲懲辦所有該匪餘黨甚多均已逃回巢湖各原籍現聞又復潜往嘉湖各屬意在乘機蠢動勾結滋擾前年冬間糾搶輪船之案蘇浙兩省勞師費餉竭盡數月之力始能蕩平斷難任其死灰復燃致廢前功亟應責成水陸各防營隊及地方州縣選派得力偵探設法嚴密查拿務將余夏兩匪餘黨一律悉數拿獲就近解送該管府縣訊實禀請就地正法以絶根株若該防營州縣不加查察任聽該梟匪復來盤踞勾結養成亂萌貽患地方定將該防營員弁及地方州縣分别叅革嚴懲倘經此次告戒仍漫不經心致釀亂階則是該管官等自貽伊戚國憲具在决不能爲各營縣寛也札到一體遵辦毋得玩延 
[撫輯猺民之計畫廣西]  
　　桂省猺山毘連柳平潯梧四府綿延百里林密山深猺民勇悍善鬥匪黨恒倚爲巢穴以致近日黨徒猖獗大爲地方之害經撫憲嚴飭文武嚴辦去後現三十六猺均出歸化當飭平樂府歐陽太守善爲撫輯並電商督院以粤西通省皆山兵難深入猺民山居習慣現當嚴行清辦之際若用之搜山必奏奇效刻已札飭歐陽太守傳詢猺目酌議禀覆 
交涉 
[咨覆寳石山案之眞相杭州]  
　　浙撫增中丞爲寳石山案事咨覆外務部文略云承准鈞部咨開英醫士在寶石山租地一事本部無案可稽該使所稱各節究係如何情形相應咨行貴撫飭屬查明與該領事妥商辦理並即聲復等因查此案梅滕更向在杭城開設廣濟醫院病房逼窄因向棲雲寺僧人本林租到蔣臺山平塲一片擬建養病别墅嗣據紳董王佐梁曹正卿等控告覔和西湖邊寶石山空地三叚共六畝五分二厘查係保俶寺産住持僧學德遠出遂傳其徒懷忍斷給地價洋銀一百零二元即向僧人本林追價換地由錢塘縣束令允泰禀明廖前撫院批准有案詎知保俶寺仍係吳越王祠産後裔錢氏合族人等　縣挽回未准從此梅滕更圍牆鑿石建造洋房官民任聽經營均未過問以致山地侵佔日多漫無限制本部院到任後據職紳錢駿祥等以西醫梅滕更霸佔祠産等情具禀前來當批洋務局認眞查辦本年正月二十六日洋務局疊次特派譯員往晤梅滕更會商查勘據云近甚忙碌無人可派山上有看守人由渠通知接待等語洋務局遂遴派候補知縣宋㚁壽會同錢塘縣知縣伊象昻親詣寶石山周歷勘丈查得梅滕更管業承糧之地共積至十九畝二分其中已有十畝賣與總税務司名下另又賣與劉姓一塊故時人頗有售地漁利之譏量其房屋亦與保俶寺之原契丈尺不符又查有無糧官地八十餘畝官路一條均被梅滕更圈入圍牆線以内現據該印委等與洋務局先後禀詳到院悉錢紳董等所控多屬實情英國醫士梅滕更以敎士來華設立醫院本以博愛爲懷地方自多善感而佔用官地迫遷寺基爲數較鉅物議喧騰察度原控情形謂其敎徒劉銘之陳子剛等託名所爲恐非無因惟梅滕更不候此事了結已於本年二月間回國得其行時來信聲明錢氏控案自有領事主持局中亦有人代表以備質訊事關侵佔顯背約章自應據理力爭以重土地除札飭洋務局遵照部文並查控案速與英領事妥商辦理另行咨報外相應抄錄查勘節略咨呈鈞部謹請察照施行 
[派員查勘莫干出地畆浙江]  
　　武康莫千山西人視爲避暑樂土購地建築年盛一年致全山地畝佔用殆遍本年因省城寳石山一案就地官紳主擬禀請查辦適德商賴姓購地二十餘畆赴縣税契該縣洪大令即據此通禀請照會駐滬德國領事據約駁復並經增中丞電飭王道豐鎬就近在滬提議一次日前王觀察回省即將提議情形面禀大帥並請札派洋務局宋㚁壽大令尅日馳赴該山會同武康洪令悉心查丈繪具全山形勢圖説限期詳復以資交涉 
軍界 
[李鎭電告兼顧柳匪情形廣西]  
　　張督日前以西省柳州匪黨猖獗電飭署右江鎭李國治將派駐思屬之右江各哨隊調回柳州專辦匪首沈亞英一股李鎭奉電後除留吳管帶部勇八棚分駐來賓屬橋鞏良江等處巡緝餘匪外遵飭拔隊回柳聽候調遣但思屬附近如潯北猺山等處大股雖滅非駐兵痛剿難期一勞永遠且近日各隊勇弁正在平藤永交界搜緝區沈等匪未容稍鬆實無大兵可撥惟沈亞英旣在柳滋擾又不能不移緩就急李鎭細核情形特酌調曹哨官一哨先往寨沙要隘迎頭痛擊如日内區沈等匪得手即當續行撥隊馳往柳州協剿以期得手特將一切辦法電請張督察核示遵 
[陸軍小學堂頭班肄業生畢業安徽]  
　　安徽陸軍小學堂頭班肄業生於本年四月間爲畢業之期現經該堂監督汪瑩擇於二十四日起至二十九日止將歷年所授課程分别考試并詳請皖撫親蒞該堂監試以定優劣 
學務 
[寗國毁學結案情形安徽]  
　　寗國縣監生鄧昌雲等上年因天早求雨率領鄉民赴廟行香適廟中小學堂上課阻其入内該生等唆令鄉愚擁進搗毁物件比經該前縣令禀報省台批飭嚴懲在案兹聞鄧昌雲等已知悔悟情願捐洋四百元助學贖罪呈由秦令錫光禀請皖撫核准批提學司飭遵照辦 
[台州歸範學情形浙江]  
　　台州府中學堂附設簡易師範科業經前府禀准電飭佐治員鄧大使命題會考綜核分數計最優等一名優等十一名中等七名兹由啓守轉詳學憲核准擬於暑假時行畢業禮所有畢業生姓名列左　最優等方剛　優等朱唐王家相祝華封鄭式康鄭煥陳戴仁至鴻俊蔡宗熙王邦俊金樹偉牟健　中等蔣品芳吳克　王宅中朱士英胡鳳翔龐國勛潘立中 
[實業]  
 
 

Page 12

 
 
[勸業會派員調查絲業南京]  
　　南洋勸業會以絲業爲中國土貨大宗值此新絲登塲急宜派員赴産絲地方調查市况以資比較日昨禀准江督札委陶賓南君前赴鎭江無錫震澤金壇溧陽等處考察一切 
[商購津浦鐵路債票蕪州]  
　　津浦鐵路吕大臣刻致蘇撫電云據英德銀公司函稱津浦鐵路債票二次發售定於西本月十一號刊登中外告白按照每張面載價值英金一百磅出售查此項債票合同載明先儘中國購買惟須在未登告白前二日聲明認購若干方可照辦等語尊處是否願購或認購若干爲時太促務請即早電復俾得轉致是要 
[湘省茶業虧折之一斑湖南]  
　　湘省産茶各屬如安化桃源高橋等處今年雨水調匀茶芽盛旺各莊製造亦能逐漸改良以爲必占優勝並聞安化某茶莊聘請俄國茶師督同製造並以製法敎授華丁爲改良進步之計惟昨接漢口來信安化茶頭字開盤僅售三十四兩旋又跌至二十二三兩高橋頭字開盤僅十六兩均屬不敷成本今年茶商之折閲可以想見一斑 
雜記 
[甘肅荒旱之慘狀甘肅]  
　　蘭州函云連年苦旱天久不雨而今歲尤甚春麥無種無收秋禾依然未種彼地向以種洋烟菸葉爲大宗多靠北山一帶糧食而北山一帶連年薄收今歲全省皆未得雨旱乾更甚麥秋仍無不惟無糧更無水甚且食人窮民紛紛亂逃糧價日增麥已漲至每石三十六七兩向來只賣五六兩且秀草已漲每斤三十七八文向來只賣三　文錢日前新藩台上任途中由六盤山以西沿路均皆具禀請振而鞏秦條靖狄河等處皆旱極即甘凉依然缺雨千草店有將電杆多拔者大憲未敢究查僅令其補齊命就地鄉保晝夜巡視而甘省回民素性劣逆竟有不安受餓情狀倘再不雨難免異變則西北大局不堪設想矣惟望各吏早爲安治或免事端蘭城雖有水地然非自來之水向種各種烟菸專靠黄河之水造水車而打轉灌澆今因旱甚水小難打以致水車皆爲之停輪惟今值秋豆菸葉等種栽之際至今未雨誠爲痛慘耳 
[宜令庇佃之一斑常州]  
　　陽湖蔣某於同治年間價買宜興張某田二十餘畝價隨契清並無蒂欠田則仍由張姓耕種至光緒間佃户張德茂忽抗租不完蔣無奈遂於三十一年將該田捐入武陽公學初捐時張尙知畏法勉强納租四十餘元乃日久玩生故智忽萌歷年來欠租三四百元之多當由該校呈請常州府轉飭宜興縣代追該縣賴大令葆臣聽信某紳關説反勸該校將此田聽張姓照原價贖回因當時買價頗廉故該校未允所請賴深滋不悦竟置之不理日昨又由府籖差至縣並令加差協拿以便押追賴因前隙頗不願意然迫於上官之命令無如何耳 
[江北祝釐之減色揚州]  
　　常鎭道劉襄孫觀察近因所轄揚州常關課税收數甚絀皆由上游高　一帶河道阻塞之故特札候補知縣顧湛清大令於日昨來揚會同淮揚　河委員鍾元棣太守前往汜水等處設法疎通以利遄行而江寗所轄各釐捐如運河裡下河等處土産無多全恃過境貨物抽收捐欵現在各處河乾貨船不通捐務日見疲敗灣頭泰州姜埝瓜洲各釐局員因考成攸關昨已紛紛晉省面禀大吏力陳困情形矣 
[華亭定期考職松江]  
　　生員考職例由地方官考騐送府錄取後再行送省本届華亭縣張大令示知報考各生員定於廿五日到縣考試評事 
[振濟甘肅旱災之不可稍緩]  
　　甘肅苦早。已三年於兹。而今歲尤甚。春麥無收。秋禾未種。人將相食。麥價每石漲。至三十六七兩。稻草每斤漲至三十七八文。饑民嗷嗷。哀鴻徧野誰非同胞。而顧令若此。眞可痛心者矣。 
　　夫甘省灾患之成。非一朝一夕。而各省未聞有起而協救之者徒以路遠未知消息耳。至若該省之大吏。日與甘民相處。民間疾苦。夫豈不知而顧未聞籌一救灾之策於本省。發一乞振之電於隣省。坐視民困。莫此爲甚而升督又復固執成見。自以反對新政爲能居恒旣未興辦實業。設立工廠。廣搜難民敎授工藝。以裕其生計。臨事又不能設種　以工代振之方法延飢民之殘喘。迨至甘民不堪其苦。因灾思亂。將有不堪收拾之勢。而始有今日之電奏。嗚呼。甘民何辜罹此慘禍。吾尤不敢專咎蒼蒼者之忍棄其民矣。 
雖然。往者已矣。我不復言。我同胞前旣苦於路途之遥隔。致甘民糜爛若此。今已知其慘狀則應如何踴躍輸將。以解其倒憑之厄。而援手於溝壑耶。我人譬有一同胞兄弟。流庽他省。其初染微疾固未之知也。迨其病已沉重。而始知之。則几爲兄若弟才。其憂懼惻怛之心與夫謀藥資。覔良醫。急急奔走。以圖所以救垂危而挽沉疴者。不較初。病時爲尤迫耶。今甘肅之早灾。無以異是。 
善哉甘肅籌賑公所之設也。其發電各省。所以代甘民呼號者。即代我同胞兄弟呼號也。我各省官紳士商　忽聽我同胞兄弟之呼號。而不一應。而顧坐視其宛轉以待斃耶。隣四月灾。猶且匯欵以振之。致電以唁之。而况一家。而况兄弟耶。思及此我同胞可奮然起矣。 
清談 
[甲乙爲銅元爭訟]  
　　甲有田一畝。昔售於乙。價值錢一百千文。訂期十年内准贖。於今年某月。甲備銅元往　乙曰昔購　田。予爾制錢。今以錮元贖不可。甲曰。銅元非私鑄。乃官物也。且明明當制錢十文。爾何爲不收乙曰。昔雖契上載明制錢實予爾英洋一百十餘元。今爾來銅元百千不過合英洋七十餘元。一出納間。令我虧折英洋上十元。爾太便宜。我太吃虧。天下寗有此不分不平之交易乎。甲曰。爾誠虧矣。我昔售得百千。不過當百千用。今傭於人而積得百千。以贖此田其難猶昔也。便宜安在互　不已。訟於官。官呼乙曰。甲備原價取贖。胡爲不許。乙曰。今之銅元一。不能當昔之制錢十甲遽起爭曰。國家明定爲當十錢爾何人斯。可以妄　。官乃對甲大發雷霆。拍案怒駡曰。銅元國寳也。旣爲當十錢。爾休得胡閙。甲徐起對曰。小人前此六七年用制錢完錢糧。糧無不納。今用銅元完錢糧。據司櫃曰。奉老爺命。不收銅元。老爺詎不知銅元爲國寳耶。官瞠目不能答。大呼曰。退堂。退堂。 
大腹曰。銅元充斥。而訟　繁興。獨甲乙也乎哉。誰爲厲階。至今爲梗。 
[汪泳生]  
　　自方震　槍　。而心爲方雲卿者。莫不心驚膽落。自汪泳生槍　。而凡爲汪泳生者。亦莫不心驚膽落。嗚呼。槍彈之可畏。固如量哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
浙江（杭州餘杭昌化海寗） 
　　餘杭初選投票到者一千一百十五人照數除算應以三十三票爲當選額下八日開票得當選者十六人章炳森　張民俊　高鴻飛　馮連奎　盛鼎彞　沈綬恩　狄詠霓　孫樹禮　胡宗駿　翁　瑛　汪樹鈞　潘士邦　盛　起　周乃彬　王　堃　王　渡　次多數三人　金　以熙　蔡世駿　王承棟 
昌化初選舉實到投票人一千六百九十二人依法核算以三十五票爲當選票額十八日開票當選者二十四人　潘秉文　徐　發　帥維楨　許昌言　翁乘達　潘振麟　帥承緒　章本和　章　達　王顯謨　陳作藩　吕調陽　何崇楷　童瑞麒　周成章　鄭啓緒　胡鵬起　梅品高　童傳驛　潘令範　章守和　顧修恒　胡邦彦　汪性卿　候補三人　程步雲　胡書奥　解景僊 
海寗州初選舉投票實到一千五百五十四人以二十七票爲當選十八日開票當選者十六人尙缺十三人須於二十一日再行投票兹將初選當選人名及次多數列下（當選人十六名）許　揚　孫元珍　王申錫　吳肇培　張宣藻　程士奎　張光瑞　查文清　陳守元　張　煦　孫鳳藻　吳清　周秉堃　周在方　章　華　王文偉（次多數二十六名）張陛賡　許國楨　金維城　高其元　朱寳瑨　朱承業　張雲山　徐光溥　祝景衡　李宗暉　徐寳楨　孫昌蕃　馬克晋　錢關順　吳昌祺　朱　煦　吳昌年　蘇鍾嶽　范寶恒　陳寳泰　張渠清　程乃昌　許光璠　顧家駿　賣繼寅　周林 
　　又（温州永嘉） 
　　代理永嘉縣熊輇旗禀浙撫籌辦處電云永嘉實到一一五三當選七名吕渭英徐象嚴胡鳳岡吳鴻平張成渠陳必昌謝祖申均三十六票以上不足額九名已由次多數加倍開列二十三日再選 
[瑣聞]  
　　浙江（湖州歸安） 
　　歸安縣禀籌辦處電　籌辦處憲鑒歸安二區職員違章令非投票人投票並於簿内擅加人名該區全匭票有效無效乞電示知縣彪叩嘯 
籌辦處覆電　歸安縣鑒嘯電悉該區全匭票均無效速投票重選餘區各匭票緩開俟該區重選舉同日開票一面應照選舉章程瑙十五條查明情節輕重分别懲罪篤辦處嘯 
又（杭州仁和） 
　　本月十五夜仁邑區東塘陡灣區投票所管理員杜君監察員胡君等行船被搶一案兹經該縣沈令飭差購線於十八日在四都九圖賀家橋地方拿獲是案盜犯陳小阿羅陸阿明趙有生孫正福盜婦沈馮氏及屢經獲案釋放之沈周氏等八名並起出原贓洋元衣服多件禀解到縣經大令訊供屬實押候覆訊嚴辦 
專件 
[常昭江震初選當選人上籌辦處書]  
　　諮議局籌辦處鑒鈞處十五日之會議論者謂事多兩歧以諮議局之事而用紳士名義召集是舍棄地方多數人舉出之代表而獨取徵於一二紳士之意見可疑者一赴寗紳士之本爲議員姑勿論如本非議員將負何等之名義以往將來應員何等之責任可疑者二四屬皆有代表吾蘇獨無一人豈諮議局之事蘇府人士不應參預可疑者三會塲不舉代表將憑何人之意見以補選此兩人可疑者四綜此四端疑賣滋啓若任其糾紛而不爲揭白非特同時等複選舉　等於蔑棄恐憲政前途亦因之有妨爲特直陳臆見想鈞處必有以維持而救正之常昭江震初選當選楊同時等十五人謹上 
　　按十五日之會所以用紳士名義召集之者説者謂籌辦處以諮議尙未開局且議員未接知會書議員效力尙未發生故以紳士名義召集之惟其間應否以紳士名義召集抑應以議員名義召集則當世之深明法理者必有以判斷之至蘇屬無一人代表則蘇人自不願舉代表耳目棄其叅與權耳且於此會爲另一問題竊願蘇人士平心以思之也 
本埠新聞 
[江督力爭電報主權]  
　　英租界南京路匯中西旅館裝設無綫電報迭經滬道照會英總領事飭令撤除仍未照辦兹江督端午帥以該旅館裝設無綫電報係屬違背約章並查昔年俄人在東三省及北洋等處裝設無綫電報曾由政府飭令俄使照約撤除今該旅館違約安設送飭撤除一再延宕實與中國主權大有關繫因於前日電飭滬道照約力爭蔡觀察得電後昨特照會英總領事飭令該旅館迅即撤除勿再稽延以符約章 
[請給測量灘地護照]  
　　海關税司好傳遜君前日派令測量師穆樂爾君前往吳淞砲臺灣地方測量灘地忽被該處營官阻止清丈仍即回滬好博遜君以穆君　勞往返虚糜川資昨特函致滬道請給准予測量灘地護照以便隨身執持免再留難 
[工部局河内釘椿之糾葛]  
　　公共工部局現在法華鎭東市白欄杆馬路之旁李漎涇河内釘立木椿一十一根排長五丈逐層塡土以固馬路該處地保包錫卿及董事以李漎涇係爲船隻來往要道河面向闊三丈今被釘椿佔及一丈有餘且不謀之於官驀然從事尤爲不合因特禀由上海縣田大令禀請滬道照會英總領事飭令工部局迅將所釘木 
 
 

Page 19

 
 
椿盡行拔除以免侵佔 
[廣勸幼童勿吸捲烟]  
　　醫學研究所前日張貼廣告略謂兒童吸食烟捲傷損腦筋阻塞智慧爲害實甚北洋於學生吸食各種煙草特懸厲禁東西各國禁令亦嚴凡未成年者萬勿吸食雪茄香烟等類售烟店舖亦愼勿以此項烟捲售與未成年之人云云並聞此事已由該所與烟紙業衆和社商妥凡童年來購雪茄香烟等類概不給售並由該同業分叚調查切實奉行是亦熱心公益强種衞生之一道也 
[留學生被人暗殺三誌]  
　　揚州人汪泳生被人鎗屍詳情已兩紀本報兹悉捕房以汪曾訴明當時有王金發尾隨其後捕房因飭中西包探連日至各碼頭大小輪船及火車站嚴密偵查迄無影響昨復電知日本警察署請爲協拿務獲懲辦 
[印人亦知扶助同種]  
　　文匯報云聞寓滬印度人現正議籌捐欵以爲同國人蒲及項生上控費用其發起諸人均望輪姦鄉女案可以平反並希冀捐足欵項以備延請律師達其目的 
[羽士冒官招摇]  
　　漢陽黄鶴樓羽士韓瑞麟自稱吉林奏辦日清礦務綫金總理並稱奉吉林巡撫命令來滬購辦軍裝寓居英租界松江路附近全安客棧内專用僞造木質關防在租界冒官撞騙事爲滬道蔡觀察偵悉密札公廨寶讞員派差協同總巡捕房包探邵阿金及八十三號西探至全安棧十四號房　將韓拿獲收四捕房昨晨解至公堂經襄讞王大令與美副領事祜君提訊旋由久大衣莊夥楊吉星投案訴稱韓曾來店購辦軍裝二萬金因其未交定銀是以未辦然已被韓取去各衣計洋二百餘元除收尙欠洋一百餘元求追訊之韓供多狡賴判仍還押着將木質關防交出於下禮拜二再行訊究 
[城東女學社擬設暑假藝術會]  
　　南市竹行碼頭裡竹行弄城東女學社擬設暑假藝術講習會其所定簡章如下　宗旨藉暑假之餘暇補習各種藝術以期實科之發達　科目囊夾（布製綢製）刺巾（刺花刺字）摘綿（花鳥）結綫（帽子披肩桌披類）堆弲造花（附果）厚紙工（各色小品）畫圖（設色描花）時間每日四小時以一月爲限　學費每人二元手工費各人自備代辦亦可　膳宿費照本校章程　開學及休業六月初一起至三十止　附則敎授畢後每人須留各種成績一分以備會中記念 
[演劇籌欵]  
　　寰球中國學生會籌欵起見特請新舞臺伶人演唱新戲劇名二十世紀新茶花准於星期六即二十五日一時開演是劇由最新小説中纂輯而成具有愛國哀情兩種性質足使觀者興起 
城内 
[追究中人]  
　　南潯婦人陳張氏之婢女吉祥許字莫永春爲室該婢忽於本月初一日逃回伊父范寳安處旋由張氏同莫尋獲禀奉西區解至縣署經田大令訊問陳張氏供吉祥係由王小山認爲親女賣於婦人計洋八十元今年三月婦人帶吉祥來申醫病吉祥告稱昔被王小山拐賣親父范寳安現住小菜場婦人隨即同往會面囑范日後亦可與婿莫姓往來吉祥仍隨回南潯兹忽濳逃請究莫供聘吉祥爲室有媒有帖范寳安與女吉祥供於三歲時許字江北范姓被拐後不敢回鄉叩求給領大令不准判吉解交官媒看管署陳張氏邀同收買吉祥時之中人到案訊斷 
[扭控學徒]  
　　洋鏡店主徐全裕將學徒趙德增扭至縣署徐供趙在小的處學業六年本月十三夜小的失去鈔票洋三十元趙於十四日逃出求追趙不認竊判押候查辦 
[何苦翻供]  
　　凌松生朱文玉劉朗弟串拐姦賣周袁氏張秀英兩婦女一案昨日由縣復訊凌劉仍各供認獨朱狡賴圖翻田令喝令笞責二百下鞭背二百下一併還押再究 
[請究流氓]  
　　浦東充氓盛寳生去年用洋槍轟傷唐月山由縣判押改過所一年在案刻有該鎭商鋪十三家及紳董多人具禀到縣請將該流氓嚴懲縣令准候提訊核辦 
[藥酒殺人]  
　　二十五保三圖地保唐全坤昨日到縣禀稱棋盤街温州人某甲所開之嫁粧店内有同鄉沈永弟由藉來申葳治足疾庽於谬店前晚因飲馮了性藥酒過分以致不省人事遽爾氣絶請往相驗旋由尸侄沈才榮投縣懇求免驗大令准之諭飭具結存案備查 
[各執一詞]  
　　江北人徐文照前月將白絲三百六十兩毛絲十八兩托馬貴山經手售於盛安福房客姚榮生計價洋九十七元先收十一元尙欠洋八十六元屢次向姚追討置之不理逃回川沙兹由徐將盛安福及姚弟樹生扭至一路巡局請究姚樹生供小的在徐鎰源帽店爲夥胞兄榮生因家中有事暫回川沙並不逃避今已來申訊之盛安福不認合串姚榮生供小的由馬經手買得徐文照之絲計洋九十七元是實但徐已陸續收去洋六十五元現下祗欠三十二元求鑒中人馬貴山供姚祗付洋十一元是實巡官以兩造供詞各執諭飭送縣訊究 
[考取代書]  
　　縣尊田大令昨出榜示錄取代書四名列下　畢榮祥　全思恭　陸鼎銘　叚永盛 
[縣令拜客]  
　　本縣田大令昨乘馬車至徐家匯拜會高等實業學堂監督唐蔚之侍郎面商要公 
[道批三則]  
　　瞿公垚禀批該生前以興學爲名請撥各種捐欵業由勸學所查明所設學堂直私塾之不如復縣詳府批飭停辦現又據設體育會於婁縣之超果寺究竟是否可行旣已由縣照會敎育會勸學所查議復奪自應靜候縣示辦理毋庸越瀆　沈賡元禀批已於瞿公垚禀内批示矣著即知照 
傳耀奎等禀批該商等究住本邑何保何圖作何營業着再詳細聲明聽候查明核辦保結附　黄志賢等禀批前據黄王氏卜茂生來園呈訴業經批飭李丞詳細澈查在案捕禀前情仰新任上海縣田令遵照前批秉公辦理毋任訟延抄黏並發 
南市 
[阻礙行旅]  
　　總工程局三級巡長前日查見大碼頭唐恒太吳源盛等行門首之茭白擔横阻馬路囑令收進該行等置之不睬該巡長當即禀復警務處請爲傳究 
[多方留難]  
　　城内店鋪居民近以時届夏令照章赴巡警局請領執照搭蓋凉棚而警局藉口防範火患延不准給各鋪户因復遞禀總工程局訴明留難情形請往查勘局中以此事應照定章俟該處警局知會後方可勘明照行批駁不准 
[莊夥刁狡]  
　　長泰錢莊執事閔式臣虧宕該莊帳欵一萬餘金並經手放出帳欵二萬餘金由該莊股東瞿曉滄等扭至工程局收押在案昨日復訊閔仍一味刁狡判先戒責二百下送縣訊辦 
[傭婦認竊]  
　　傭婦周張氏前在王順興樹行内竊取賣珠寳婦人顧劉氏之珍珠一包值洋六百餘元迭經工程局研訊不認行竊昨又復訊張氏忽供認原贓已携回松江家内藏若共有珍珠十一串又嵌　銀戒等物孫裁判得供當即傳同失主到案飭探同至周張氏家起贓到案再行訊斷 
[敎習插訟]  
　　寡婦黄鄭氏至工程局控告房客邵明初積欠租洋三十餘元又借欵十五元延約不理請爲押遷邵亦具禀聲明不認借洋昨經孫裁判提訊時忽有南匯人唐 
 
 

Page 20

 
 
伯生自稱敎習附追該氏子欠送束脩洋七元及膳資若干孫裁判以唐不應插入判戒責八十下逐出着氏貼償洋二十元作爲遷費邵押候遷移領洋開釋 
[跡近恐嚇]  
　　久記樹行鋸匠張阿桃前日失竊時表一枚衣服三件查明被同居人何福生竊去遂即扭至南區派探帶往起臟詎何遽持洋刀意欲自戕幸即被探窺見上前阻目解送工程局請究孫裁判以何自知認錯姑寛免究贜給失主具領 
閘北 
[先發制人]  
　　四路一區巡士張紫璋破寡婦吳胡氏扭控圖姦已記前報昨經該局肅巡官訊詰判詞錄下　查此案該巡士張紫璋前日向胡金良購買竹椅爭論價值致起口角昨日該巡士又往購椅適胡金良外出該婦出言不遜又與爭閙旣而胡金良歸彼此揪扭并將該巡士長衫撕破經站崗巡士一併帶局該婦吳胡氏恐干拘罰反敢架誣該巡士調獻等情殊屬悍潑目無法紀本應從嚴究辯以儆刁風姑念胡金良再四求恩准予斥釋其改過結存案 
[擲還名片]  
　　恒豐絲廠經租人張得勝前至四路四區控陳鳳卿欠租洋十五元經錢副巡官判令讓去洋五元限三日内繳十元交保開釋在案昨陳忽至四路一區控稱並不欠租實被該廠誣控當經蕭巡官傳張質訊張持該廠經理人沈其名片投案申訴經蕭巡官申斥擲還着陳檢呈房票再核 
[始得脱累]  
　　總巡捕房中西包探前在閘北緝獲之沈善之迭經研訊不認行竊昨沈戚施某親赴總局代沈剖白當經孫裁判准予省釋惟吳子卿實非安分之徒判掌頰五十下交保了案 
[誣控行竊]  
　　泰　永銀爐失竊生銀由司帳陳寗和將形跡可疑之陳三兆扭局收押在案昨由三兆之兄陳國香投禀四路分局據稱實被誣攀且出事之後有人來家搜查毫無影響應請坐誣蕭巡官諭候查明嚴訊 
[一去不回]  
　　王春雲　妻李氏同至四路分局控稱媳婦吳氏被媳　吳照高之媳於正月二十一日領回其家數月不回吳亦逃避不見蕭巡官諭候提吳媳到案訊究 
[尋獲逃妻]  
　　徐桂榮之妻沈氏被蟻媒陳張氏串押花煙館内昨日由徐將沈氏尋回送至四路分局質訊明確判張氏掌頰一百下斥釋沈氏交徐領回 
英租界 
[是否盜匪]  
　　夥刦浦東姚小湖家之盜黨王左棋匿跡楊樹浦前日經閘北巡警局偵探協同楊樹浦捕房中西包探拿獲昨解公堂請究並將抄出鐵劍一把小刀二把呈案訊據王供劍　胞兄爲人祈禳所用小的與强盜並不相識判王送閘北巡警總局訊辦 
[多所周折]  
　　盜匪姚春桂鄧玉水於去年八月初六夜與蔡裕壽葉裕德同至靜安寺附近夥刦鄉民潘秋堂家並刀傷事主由探一併拿獲解縣收禁在案兹蔡盜在牢病斃由縣將姚命兩盜解廨收押捕房昨晨經中西官提訊判仍送回縣署著原告投縣質訊如縣署訊無確供仍請解回公廨核辦 
[華捕兇惡]  
　　匯山捕房八百六十五號暗差華捕控張雙林行兇等情昨晨由廨提訊張供該華捕不穿號衣兇毆乞丐小的上前勸解亦被毆傷伊反誣控求察旋有陳濟發李長根二人到堂爲張訴明中西官以張多事判押一天該華捕不應任意毆人著該管捕頭禀請卜總巡核辦 
[限期理欠]  
　　楊煥文被周根源欠洋三千二百三十八元不還控奉公廨傳案判周交妥保限一禮拜清理 
[請追欠欵]  
　　丁德卿等昨日各持賑據投廨請追被袁寳綦鞋店欠去之銀兩中西官諭令退去候將賑核明於下禮拜四核斷 
[保人吃緊]  
　　恒豐洋行控馬仲堂定貨不出案内之保人畢純卿昨晨由探解請公堂訊奪判畢交一千一百兩人銀普保限一月尋馬到案向原告料理 
[私自啓封]  
　　葉久法因欠信隆洋行房租由廨將屋發封後葉又私自啓封被控提案判押一天所欠租洋十三元限三日内理楚 
[串拐養媳]  
　　寡婦黄姜氏控族姪黄和尙與葛仲山串拐養媳秀林一案昨由公堂復訊明晰判黄押西牢一年葛押二月秀林交其姑領回管束 
[騙子開檡]  
　　英人巨威耳因騙福利公司雨衣雨帽由西探拘入捕房解至英臬司署訊究西官以其語無倫次即倩西醫察得該英人患有心疾判令開釋 
[小孩免究]  
　　柴春泉控小孩陳金生竊取布衣由探拿獲昨解公堂請究據供家住蘇州齊門内跨塘橋附近流落在滬中西官以陳孩年幼無知從寛免究並給洋二元涙差送回蘇州尋交其母領回管束 
[雉妓罰洋]  
　　雉妓陳阿五金桂香違章拉客昨晨由探傳至公廨請究判各罰洋五元美租界 
[葡人獲罪]  
　　北四川路六十八號某葡人家聚衆賭博由捕拘獲十三人存洋保釋已誌前報兹悉該葡人已由葡領事署傳訊判罰洋一百二十元禁錮二月並將房屋發封 
[俄人酗酒]  
　　前晚有俄艦兵一名在百老匯路醉酒横行由印捕拘入捕房押候核辦 
[車庽欠租]  
　　西華得路邱阿二車庽因欠房租十餘元被收租人扭控捕房捕頭飭赴公堂控追 
[事不干已]  
　　張得發昨與王葉氏在途調笑被該氏夫友徐彩廷撞見口角互毆由捕拘入捕頭以徐不應多事一併斥出 
[沿途互毆]  
　　丁桂生同妻徐氏昨與張阿毛等五人不知因何起衅在途互毆由捕一併拘入捕房押候究辦 
法租界 
[限交淫僧]  
　　某僧人假裝髮辫同姘婦賃居新租界日前失愼由捕拘入捕房將帽除去始露眞相保出後由徐秦記紅帮裁縫店主徐寳山謊稱代爲運動驅去銀洋等情已紀前報前日捕房將徐及陳阿品解廨　訊陳供　僧並不相識伊之姘婦是我母之堂姊因此牽引託徐担保當給徐保費洋四十五元保出後徐又謊稱設法不到公堂又付洋八十元　徐尙嫌不敷開銷將金戒銀鐲等取去抵押該僧誤爲可恃遂敢動身他往小的並不分肥質之徐供陳來託保保費交於某探後又兩次送來銀洋存儲家内是實惟與該僧素昧生平不能交出須令陳阿品交案判徐陳管押限三天將僧交案再核 
[將次定斷]  
　　通明報館主開達律師控大利洋酒公司王鳳伯不付刊登告白費曾經公堂集訊王稱係租開之雷大洋人所欠前日復訊據雷大投稱此項刊資應向經理人追索商人並不干預蓋前次租開時銀洋進出均歸華人經理現在該公司仍歸王做王實不能置身事外中西官得供判各退去候禮拜三下堂諭定斷 
[失火待查]  
　　法馬路泰成漆店失愼一案前日由捕房將該店經理人方鑑明夥友方瑞和吳寳清解廨方供是日披屋内熬漆因爐火過旺以致延及屋板店中保有火險銀一千兩商人手腕被火湯傷現仍在醫院醫治是實質之兩夥供詞路同判概交原保候查明再核 
[不准豁免]  
　　王庭章託范錦榮担保向童阿再賖去帽子計洋一百四十元避匿不還後將保人提至公廨着令交保限交始行交案判限還洋迄又逾限僅交洋六十元餘求豁免聶司馬不准判交原保再折還洋六十元如違押追 
來函 
[戴生昌輪船局來函]  
　　報載敝局小輪在崑山縣境吳江河面撞翻船隻溺斃多人一節閲竟甚爲驚駭查吳江河面雖敝局小輪時常往來然始終實無其事諒係貴訪事友傳聞之誤事關名譽懇請更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇省籌辦憲政會議廳議决案（續）]  
　　（丁）宜分户數類目之决議　原案所謂衙署局所學堂善堂會館祠廟工廠等項無正户附户之可言者宜各從其原有之名目以爲分類之調查惟會館祠廟往往附有人家住宅應照章程第十一條之規定辦理方爲核實 
　　（戊）登記方法之决議　調查户口之方法不難於實數之確查而難於變動之登記如生死遷移婚嫁　嗣扶養等事若不設法登記不數月而人户皆非此册即不適用現定責成各區調查處隨時查考另設一簡便登記方法按季由各廳州縣總匯處彚報藩署一次以昭核實 
　　（已）别製表册式樣这决議　調查户口首在表册式樣調查事務之完備與否視式樣之精密與否爲斷但屬於居民部分者部有定式應遵照辦理惟衙署局所學堂會館祠廟工廠等類非特别創製不足以昭美備宜由各調查處擬一式樣詳報核定採用以期一律至於客棧於住客之飯館往來人數尤爲雜　宜編製循環薄册令其每日將往來人數塡註入册於月終循環送繳如城廂地方辦有警察者則送巡警局以憑稽查鎭鄉地方未辦巡警者則送調查處備查蓋此項爲地方治安之關係與編訂户籍及辦理自治無直接之必要也 
　　（庚）定外國籍調查之决議　向章由各該地方官查報毋庸另擬辦法　　第四調查歲出入總數 
　　（甲）報告欵項之决議　報告欵項以清理財政局爲總匯無論正欵雜欵内銷外銷各項均一律造送該局以專　成現定光緒三十四年全年出入欵項報告册限本年七月内造齊送局宣統元年正月以後月報册各按月補造隨同五月分之册一併送局六月以後則按月造報上月之册限於下月月内到局惟積榖育嬰學堂善舉之類凡由官欵開支者亦照此辦法若僅由官欵補助若干者即專就補助之一部分造報其出於地方紳民集資辦理者另歸調查局遵章調查以清界限至報告册式均由清理財致局編定限四月内發交各署局所但各處情形不同欵目互異得由該處照式增添更改以期核實而免掛漏 
小説 
[俠情小説縵卿小傳（一名像片案）贋穸著（二十一）]  
　　第十三章惡奴之誑誘 
　　言至此。忽囁嚅而少輟。漫急問曰。登輪船後若何。縵曰。與之同宿一艙。夜旣深。渠求與共榻。妾不之許。渠即厲聲曰。汝此時生死之權。且操自我。况同宿耶。汝果知事者。請早從我意。無令我費手爲也。言已目狞如炬。嗚呼。鬍公妾時以一弱女子。而頓受此非常凶暴之徒强脅。有不戰慄而莫可如何者耶。翌晨。渠謂妾曰。明日。當送汝至一案樂土。妾問何地。曰南京水西門外。八卦陣耳。妾向略聞其地。爲最下賤之土娼所居。其闇昧直非人境。即忿而與之語曰。昨夜之舉。已從子意矣。如許我者。請仍至。揚州再計。倘必欲之南京。我今日不難立死。與子恐亦不利也。渠仍堅持前説。旣至此地妾即呼旅舍中迎客者。交以裝篋。欲下。渠仍欲横阻。妾曰。不爾。我即。鳴於衆我固負。逃妾之咎。汝恐亦無死所矣。渠無已。相將俱下。明日始至揚州。 
　　漫喟然曰。幸卿彼時頗具果决不然以如斯清艷妙麗之佳人。此時尙堪設想耶。第旣至揚州又保以至此。縵曰。是更易言矣。及至揚州。之其家。則破屋數楹。一龍鍾老嫗守之。云即其母也。妾暫居焉。而所携出之衣飾。一路消耗已屬甚夥渠更日逐逼索。供其揮霍。未及兩月。蕩然無一存者。不覺已六月。炎署時矣。適所居去張索雲故交之居正邇。事爲素雲所聞即言至此。忽室外時計鏗然作聲。漫即數之。已十二時矣。即起而言曰。卿之梗概。我已備知。時已過晏不能久留。行且去矣。乃急索氅衣着之而去。 
國外新聞 
[海參威封港失敗]  
　　據日本報載海參威封港之舉現已失敗蓋按照中日兩國條約凡由中國陸路運住之貨俄國不能徵税設運至海參威之貨海關實行徵税則運貨者將盡由滿洲輸入現哈爾濱有中日商民擬合辦火柴及其他各物製造廠設此事成立則海參威商民大受影響且海參威俄　商民近有擬至日本游歷之議其志蓋欲聯絡日商以冀乘機將海參威轉成自由口岸 
[土使論居留島問題]  
　　二十二日倫敦電云有晋謁土使裴氏於柏靈者據稱土政府必不承允調停居留島財政問題如前此對付巴斯利亞及赫若戈維拉故事該大臣又謂居留島果若脱土疆阨土兵不難馳往攻討希人如近今之攻斯巴爾云 
[法擬擴充海軍]  
　　二十二日倫敦電云聞法國海軍部已决議增造精艦四十五艘共需英金一百二十兆磅分十年籌撥 
[德國注意海軍]  
　　二十二日倫敦電云據某德報載稱下期之德國海軍預算案對於維持預備艦隊之計畫行將大增勢力並議趕造頭等戰艦定於一千九百零十年興工 
[美國税則問題近聞]  
　　二十二日倫敦電云據紐約電稱美總統塔孚脱聲稱修訂税則議案若不大加增删即須將該案駁絶且塔氏對於棉花税則尤爲忿怒云　同日紐約電云美國上議院現正討論羊毛税則衆説紛紜辯難甚力並有人以激烈之詞反對採納擬就之税章 
[土希調兵備戰]  
　　二十二日柏靈電云土爾其與希臘兩國因居留島問題棘手均在調兵備戰 
[荷蘭女主游英先聲]  
　　二十二日栢靈電云據傳荷蘭女主與亨利駙馬擬於西九月間赴英游歷 
[英國海軍界近事]  
　　二十三日倫敦電云英國第四奪雷諾　式戰艦蘇泊勃號前曾奉命駐泊樸資茅今將歸入内國艦隊 
 
 

Page 27

 
 
   
 
 

Page 28

 
 
   
 
