# 1917 - 107 - 4915873

 

Page 1

 
 
   
 
 

Page 2

 
 
[時評]  
[内戰與外戰（冷）]  
　　中國尚未加入戰圑而國内已先有戰事矣世界無論若何强國能堪内外之並戰耶古人有言勇於私鬭而怯於公戰是爲個人言他但以今日一國與世界比國内實爲私鬭而國外乃爲公戰也加入戰圑之舉當否我今且勿論特以加入之說倡之數月而無動羅劉之事發之瞬息而交鬨其怯其勇何如矣况乎如欲外戰者决不可以更有内戰以擾亂其間執政者宜亦知所務矣 
　　雖然彼執政者一近在咫尺之國務院且紛亂而莫知措又安論全國更安論國外 
[命令]  
　　四月二十三日大總統令特派王人文爲四川查辦使張習爲四川查辦副使此令 
　　又令四川自軍興以來兵隊增多餉需支絀上年疊經電商暫署督軍羅佩金酌定裁遣各軍辦法去後本年三月據川軍師長劉存厚周道剛鍾體道陳澤霈熊克武等電稱羅署督編遣軍隊支配餉械主客各軍顯分厚薄各情續據羅署督電稱劉存厚陳澤霈收束軍隊有意遲延正擬派員查辦間即據羅署督電稱劉存厚圍攻督署劉存厚則謂羅署督開砲攻擊所部並據各方電告省城連日鎗砲猛烈人民生命財産損傷甚鉅著派王人文張習馳往澈查川民疊經兵禍瘡痍未復又遭此次重變本大總統實痛於心該查辦使務須秉公據實查覆勿得稍存偏徇在未經查覆以前責任戴兼督嚴飭在省川滇各軍官長約束所部勿論如何不准再滋事端其省外各軍各有維持地方之責不准擅離防守倘敢違抗軍律具在政府無所偏倚即决無所姑息所有此次被難商民並著該省長迅即查明妥爲撫卹勿任失所此令 
　　又令陸軍總長叚祺瑞呈請任命劉景雲爲陸軍第六師步兵　　第二十二圑第二營營長潘自治爲六師工兵第六營營長應照准此令 
　　又令陸軍總長叚祺瑞呈請授石春熹爲陸軍步兵中校高瑚璋吳文炳爲陸軍步兵少校韓堃鄭裕國吳鴻勳張世緒爲陸軍三等軍需正彭鍾靈陳奇樸爲陸軍三等軍醫正陳洪疇爲陸軍三等軍法正應照准此令 
　　又令陸軍總長叚祺瑞呈准鑲綫旗滿洲都統定成咨請以恩興補參領慶魁補副參領端福補印務章京海瞻補公中佐其應照准此令 
　　又令京兆尹王達呈考覆縣知事敬舉循能籲懇奬勵等　正任順義縣調署宛平縣知事湯銘鼐果毅深沉堪膺艱鉅著交國務院存記署順義縣知事唐玉書勤政愛民循良之選正任覇縣知事唐肯心精力果沉毅有爲正任香河縣調署昌平縣知事袁勵杰踐履篤實撫宇勤勞正任三河縣知事汪仁溥勤於職務治具畢張署寳璧縣知事查美咸幹練勤明實心任事正任寳璧縣調署薊縣知事茹臨元學識俱優徵收得力均著給予五等嘉禾章正任通縣知事李杜老成練達措置咸宜署香河縣知事翁之銓年富才明盡心民事傳令嘉奬此令 
[專電]  
　　北京電川事僅停戰羅劉離川尚不確 
　　北京電旅京川人昨開急會對於川局决定三項（甲）請政府速任大員督川（乙）要求此後督川者不許帶兵赴任（丙）請派員查辦羅劉開釁實情公推代表轉陳府院故王人文張習查辦正副使之令遂下頃聞王云事機危迫尅日起程 
　　北京電川戴戡已接兼督印羅離成都已有電告 
　　北京電政府今日（二十四）接戴戡電稱羅佩金已交卸預備出城軍心服從惟劉存厚軍尚不應允時聞槍聲當局震怒擬就撤銷劉之將軍命令今晚可下如再不服决派師征伐 
　　北京電胡景伊等反對王人文赴川元首不允言所派王爲川人張爲滇人甚公平但此次所派兩使王居其名實際則副使爲有力者云 
　　北京電日選舉發表此間主戰派均抱樂觀 
　　北京電軍事會議有日（二十五）開幕 
　　北京電日使昨訪段總理述彼國總選舉結果政府黨旣佔多數對外政策當然無復變動云云我國外交上又將發展 
　　北京電倪嗣冲昨與日使爲長時間之談話日使即答拜該使又即訪叚總理聞與外交有關　　北京電英使館今晚請各督軍及代表等宴會 
　　北京電軍事會議明日（二十五）上午九時開會以國務院參事廳爲會塲　　北京電張勳電允日内到京　　北京電國事會議疏通曹巳就緒除王占元張懐芝稍有懐疑外餘皆贊成但王張亦非反對　　北京電軍事會議昨在將校聨歡社開預備會各督軍與代表先聨絡感情每一督軍任接洽代表三人巳决定明日（二十五開正式會但明日尚無議案 
　　北京電今日閣議因叚赴參院質問未開議 
　　北京電今日國際政務評議會不開會俟明日軍事會議開會後經軍會討論之問題該會即連接討論頃據摑中人述軍會前途尚可樂觀 
　　北京電交通部租車案之童益臨巳在津自行投案許辭職呈仍批留或暫可不動 
　　北京電交通次長王黻煒昨由日回京即向查辦員提出聲辯　　北京電徐恩元有先撤任候查辦消息 
　　北京電有閣員多數辭職段主全體改組說 
　　北京電現閣中無恙者僅有段張谷三人政局動摇改組内閣說勢將實現 
　　北京電參議院今日一點開會湯漪動議請總理出席踐前約報告買土財賄交弊三案張我華請内法交長同來主席答范在病假丁世嶧謂兩次審查會范未到今必約到否則是有意拒絶多數贊成遂電告依程前三案銀行則例報紙法國幣法政府委員未到黎尚雯請變更先議十案江漢大學生資格請願可决照送四法官考試法付二讀方聖徵請變程議九案查辦交次長及各員司受賄違法解樹强主質問交長後再議李兆年謂許來當然洗刷反不便議主席付表决起立短六人反證可决提案人劉彭壽說明賄欵八端畢段到報告土案巳電馮破約財賄案巳交法庭租車事已由部懲戒復派員澈查主嚴辦衆大拍手表示滿意湯漪問賄案内行賄商人何以不同辦聽其逍遥答法庭自依法辦理丁問收土合同如决定取消自可辦到究有此决心否答我意决然朱光祖謂何不逕用命令取消答交涉辦妥即下王湘問閣員種種違法總理是否連帶負責答有一部有全部如買物作弊係個人行動衆默然乃退主席請對查辦案反贊兩方相間發言丁世嶧主必彈劾張我華主提出内閣總彈案宋淵源主劾總長查辦次長張魯泉反對請提案人自撤消致起爭議議長乃告息二十分 
　　東京電羅馬電云傳聞德帝爲救國救民起見决意讓位以謀恢復平和 
　　東京電本日宣布對敵通商禁止令凡日本臣民僑日外人曁僑居中國及他處日本臣民在五月十四日以後不得與敵國人貿易惟染料藥品報紙雜誌書籍等得 
 
 
 

Page 3

 
 
自由輸入 
[外電]  
　　倫敦電商務委員羅斯氏在倫敦商會演說擴充英人在華商務之期望略英商宜以英貨供華人觀看以闢銷場宜研究購者特殊需要並減輕成本以與外人競爭今蘭加斯特製造家與經營出口商業者已嚴重注意於發展在華疋頭貿易之問題中國又爲機械業之良好商場英國之操此業者宜派出信實經理人以機械力之功用敎導華人至於分銷一層英商宜設法以其推進力置於内地華人分銷英貨者之後所謂買辦者在今日已無用處英商必須知行擔負此責任也英商之經營出口商業者與製造家宜互相圑結庶可在華聨合進行中國内地捐稅必須規定使各省得從國外貿易獲實在之欵項而交通亦必須改良於是中國輸出貿易可以增加而華人亦可有餘力多購英國貨品矣英國小資本家之有意於中國者與中國小資本家當可供給相當之財力以助中國實業之發達英國出口貨商人及製造家宜由英人機關運銷其貨英人在華商務權利全繫於領署使署之政治機械作用英人商務增多則英領事之事業與責任亦必隨之而增多今外部與商部部正思設法加增領署之效能以與新需要相應合蓋最能扶助以擴充英人在華之商務者卽在於製造家出口貨商人與官場更密切之聨合行事也（十八日） 
　　成都電星期三（十八日）夜間滇軍與蜀軍間發生巷戰次夜又惡戰互爭皇城城内房屋多被焚毁滇軍力守不退各街皆安置障碍物雙方掘壕防守英法日三國領事與郵政司躬冒危險爲雙方說和現已議定暫行停戰以待中央命令大避仍危外人皆安（二十二日） 
　　香港電明日商會將開特别會議討論戰後商務及與此有關之他種事件（二十三日） 
　　北京電許世英曾上書總統除請罷免若干交通部員外並自請免職星期六晚許乘車赴津外間不知其往視家屬遂謂其逃匿茲得確實消息許已於今晨到京（二十三日） 
　　濟南電張督軍兼任省長政多武斷以亦大難之聲漸高先日省議會開會之際至與議員衝突近省議會議員圑甚爲憤慨羅列張氏失政多欵謂以武官兼任地方行政官致政治之腐敗或濫用公欵破壞法權蔑視省議會議决權等擬即提出彈劾請另任命省長　　（二十四日） 
　　北京電警廳以地方檢察廳來文送交各報館囑其關於陳錦濤一案勿輕發議論　　（二十三日）以上路透電 
　　北京電今日午後參議院開會段總理出席報告大要如左（一）財政總次長之收賄案已交法庭辦理（二）取消收買鴉片契約一事目下正與馮副總統商議（三）津浦鐵路租賃車輛問題業巳將有關係者飭交法庭辦理且租事契約已經交通部令其取消議員中有質問取消第一第二之契約究有充分實行之决心否叚總理答謂自然决意實行段氏退出之後討論議員提出之交通部總次長及部員查辦案其結局此案决由提出者修正交通總長作爲彈劾次長及各部員則爲查辦案 
　　（二十四日） 
　　北京電衆議院今日午後開會就李經羲財政總長同意案討議惟各政圑中贊否之態度尚有未决帮庪臨時動議大約明後日方可投票據大同俱樂部員某氏言此案大約可得同意通過（二十四日） 
　　東京電首相以次各閣員齊集首相官邸報告總選舉之結果協議對議會之政策並就中國關稅問題有所討議（二十四日） 
　　東京電議會召集之期預擬六月二十一日將由今日之閣議决定一俟决定即請以詔勅公布（二十四日） 
　　東京電日本之總選舉現已告一段落政府將照恒例召集一應地方長官會議大約定於五月十五日前後開會（二十四日） 
　　東京電日本政府之對中國關稅問題一時頗陷窮境今總選舉之結果内閣之基礎鞏固衆議院内政府黨獲佔多數巳能稍脫窮境加之貴族院方面對該問題之意見爲中日親善起見擬至某程度止從中國之希望者亦頗不少故關此問題政府之關係已稍變化云（二十四日） 
　　以上東方通信社電 
[戰電]  
　　丹麥京城電瑞典逐日有民人聚衆示威反對管理糧食委員會工人七千七各名列隊於維斯特拉斯他處亦有工人數千名揚言擬自行解决糧食問題曞不顧其結果如何瑞典京城社會黨開會時與會者有水兵二百人 
　　（二十一日） 
　　瑞典京城電新任首相史華資博士今日在國會第一次答覆關於糧食問題之質問引述限制出口品各節且謂民懼遭饑患實無根據質問者皆以各物品尚未禁止出口爲憾國民二萬人聚集國會外示威且舉代表謁見内閣各員商榷糧食昂貴問題社會黨員白蘭丁氏向示威者演說勸誡人民少安母躁蓋新政府非如舊政府之隱諱時局眞相也（二十一日） 
　　　瑙威京城電瑙威國會開秘密會議討論糧食問題及北海航務之危險但未通過關於外交政策之議案　經議决仍當嚴守中立瑙威政府否認瑙威商船將置武裝之說 
　　（二十一日） 
　　阿眞廷京城電今日此間開愛國大會議極有秩序通過决議書反對德國慘酷潛艇戰爭及贊助協約國人有人民十萬人游行各街高唱自由歌歡呼贊助美國與協約國並向仇德之各報館喝采致敬（二十二日） 
　　華盛頓電貝爾福君等已抵此晉謁國務卿藍辛氏當驅車過市時衆皆向之歡呼致敬全城滿掛協約國旗幟（二十二日） 
　　華盛頓電國務部宣布駐比美使韋特洛克白蘭特君關於比人被驅至德之報告内謂德人之虐等比人雖德兵亦爲落涙德入實以永遠不滅之怨毒種於比人之心云（二十二日） 
　　俄京電今日工軍協會會長基特士氏演說解釋臨時政府與工軍協會彼此之關係切實聲明權力並不相等工軍協會僅爲一種憲政上之反對黨爲控制政府所必要衆聞此言歡呼不置（二十三日） 
　　倫敦電英帥海格將軍報稱今晨英軍在斯加河兩面廣闊之陣線進攻戰事仍在進行英軍於夜間佔據特萊斯柯村所餘部分且得有哈佛蘭柯爾叢林之大部分（二十三日） 
　　倫敦電德國公報宣稱星期日英軍攻入蘭斯西北廣五百邁當之德軍第一道陣線德軍回攻逐退之今晨廣闊之陣線戰事復作法軍在維洛波瓦西北猛攻敗退大受損失德軍擊落敵飛機十一架（二十三日） 
　　西班牙京城電政府巳取銷上月二十八日頒行之式嚴令（二十一日）以上路透電 
　　華盛頓電農部總長在參議院謂糧食情狀頗爲嚴重政府宜有分給食物規定食價之辦法農部稱肉食之供給今巳減少一千兆磅荷蘭通告美國國務院謂荷蘭在美德戰爭中仍守中立駐英美使電告國務院謂英政府將以平安旅行證給與駐美奥使（二十一日）德文電 
[公電]  
　　常熟來電各報館鑒常熟上已拜香巡警威阻致擠斃十一人羣情痛憤請派員查辦屈賡年等三十二人叩 
[要聞一]  
[日本總選舉之大勢]  
　　日本總選舉政府黨佔優勢一節已誌昨報日本全國分三府四十三縣一道每府縣分市郡兩種選舉區全國總選舉巳於本月二十日一律舉行惟開票日期市部爲二十一日郡部則從二十二日至二十五日爲止日本下院議員總數爲三百八十一名中市都定額七十六名郡部三百餘五名市部選舉現巳發表茲將其結果臚列如下政友會二十三名準政友會二名擁護政府中立派十七史以上政府黨共計四十二史憲政會十八名凖憲政會二名反對政府中立派五名國民黨九名以上非政府黨共計三十四名綜此觀之市部選舉戰確歸政府黨勝利郡部結果如何尚未判明（昨晚方可發表電訊到京極早須俟本晚）原不足即此以卜大局惟市部選舉競爭最稱劇烈政府黨旣於此要部佔優勝地位則大勢所趨勝利左劵恐終爲所挾且此次野黨憲政會在市部比較從前約減去半數其領袖濱口雄幸（前財政次長）柴四郎及重要人物如永井柳太郎（早稻大學敎授）黑金泰義（前知事）等均落選政友會雖亦喪去宗像政（前知事）奥繁太郎（前議長）二氏然其損失較之憲政會則甚輕微也總選舉結果政府黨若佔勝利則寺内内閣基礎自然鞏固惟日本民氣每經選舉迭次繼長增高至今日乃有勃然不可阻遏之勢此可於數事證之（一）此次總選舉無論勝利誰屬而其所差均甚寥寥决不能如大隈時代一舉掃盡政友會議七十餘名（二）此次政府黨候補者諸人表面皆標磅中立名目且陽蒙民黨之保護色彩如前此大隈與黨公然以大隈後援會自稱者殆絶無之可見官僚政治已不爭人望（三）選舉民政治智識發達結果已漸脫官尊民卑之風（四）政黨地方地盤洄次鞏固由自治吏員選舉曁下院選舉均有一定之系統政府黨非有出萃援類之才萬難推翻其根基此可見日本政黨組織漸臻完善之域矣 
[日本贊成修改關稅之一說]  
　　日本報知報云中國加入協約國一事須由中國自立中國方面亦不宜提出他項問題爲加入條件然據近日報告中國至今尚欲協約各國先承認修改關稅然後决定參與戰事實言之修改關稅爲中國目今一重要問題若中國加入協約國而竟能以此爲條件則中國獲利殊不淺鮮雖然加入協約國爲一事修改關稅又爲一事兩者宜不容混淆而爲一問題中國加入協約國若必以修改關稅混爲一談而必待協約各國先允許此項提議則中國之加入必屬無望蓋中國加入協約國於戰事上實不能發生何種影響協約各國必將不受此要求如是加入之事必將終不舉行反之提出修改關稅而絲毫不牽及戰事則中國希望或將有效蓋果如是則曰本對於修改關稅亦應維持中國而不宜反對何則修改關稅惟日本爲關係較大他國則影響甚㣲故日本出而反對他國必出而維持日反對而關稅竟不能修改則他國均得低稅則之利益事成分受其惠不成獨當其怨故爲日本計宜速謀中國之發展而維持其修改關稅之問題若不於此時采取正當方法以擔保中國之臻進則關稅修改後必反使中國商務減少而結果必反致不利以吾人之意關稅未修改之先宜將中國財政情形從根本上改革完善則關稅修改方可獲利不然財政窘迫紊亂若一任其長此連綿則國内用費必益過度而無法阻遏如是國事必更困難且必屢借个債而終必屢加關稅總而言之日本如欲實圖中國財政之安全完善則須允許中國修改關稅之提議然不宜承認其爲加入協約國之條件夫中國進步於日本商業均有關係如修改關稅是等重要問題不可僅就目前一時而計算之宜從財政上或他項事件以常注意中國將來實在之上達是則吾之所希望於日本者也云云 
[軍事會議之進行]  
　　日昨（二十一日）下午五時國際協會代表陳黻宸易宗夔陳允中史澤咸黄策成等五君前往東城府學胡同希總理私邸陳述該會政策並探詢外交上所到之程度及軍事會議有無外交上之意味段答以此會議不過我國内部之整備若到定地步仍須先得國會同意云云至七時始各興辭而出並聞日内將再訪到京之各督軍探取意見又據重要方面消息此次軍事會議其性質甚爲複雜不僅爲解决軍事外交問題此外尚須議及内政故其關係異常重在安徽督軍張勳對於此事初懐觀望旋决計不來與會昨徐東海特以此會之關係專函派員赴徐州囑其務必來京大約張督軍日内必當首途來京而軍事會議俟張到即須開議矣日昨（二十二）晚六時大總統在居仁堂設筵招請湖北督軍兼省長王占元衆議院議長湯化龍晉北鎭守使孔庚參謀次長蔣作賓新簡駐庫倫辦事大員李開侁五氏在座陪筵者爲夏仲膺饒宓僧金曉峯黎少坪四氏席間討論對外政策頗多惟極秘密無從探悉至八時餘始盡歡而散同日福建督軍李厚基亦往公府謁見大總統面陳對外意鑡及及報告閩省布置陸海防務種種辦法密談至九時二十分始作辭出府李氏遂往集靈囿國務院拜謁段總理又聞軍事會議之開幕本星期内可見諸實行因之各督軍代表事前擬麕集一處交換意見爲會議時之準備湖北王子春督軍特於前日在將軍府設宴邀請駐京各督軍代表商榷一切因時期短足怱怱散席改定昨日假將校聨歡社開茶話會實施前項計畫各督軍督軍均遣代表蒞會由王督軍說明宗旨各代表等一致贊成談話歷二小時頗形融洽 
　　又一消息謂軍事會議以目前情形觀之開幕以後亦不過存一形式惟當局之意則尚欲積極進行將來除外交問題外議事成績如何亦難懸測至參陸兩部合設之軍事委員會亦因王聘卿不肯就會長之職主持無人迄未開會張少軒督軍此次不來亦爲該會議阻滯之一原因昨傳有到京各督軍聨電再勸駕之說未知有無效果惟聞某巨公自徐州來述及張督對於外交問題之意見謂雖不十分贊成然亦决不反對此亦可見張氏態度之一斑 
[陳殷案與政治關係]  
　　財部受賄除殷氏仍在逃未獲檢察廳預審又關秘密外茲聞當地方檢察廳司法巡警往傳陳錦濤時李思浩徐恩元王寵惠等曾到檢廳請求保釋陳氏檢廳未允李徐等又向司法部遞呈（呈中列名者除李徐王外更有羅文幹）請求保釋當由該部次長徐謙於呈上批自應照准四字交刑事司辦稿令地方檢察廳照辦詎該司司長徐某以徐次長所批面謁總長請示張總長因徐司長有反對意爲轉圜起見將徐次長原批中之自字改爲似字變爲似應照准四字語氣較有斟酌餘地唯徐司長仍以爲不可張甚覺爲難躊躇良久始擬定部令大意略謂犯刑事嫌疑者如無拘押之必要自可保釋此案如果可以保釋似應准其保釋如何之處着該廳自行斟酌可也等語聞該廳接到部令後仍以不能保釋理由申覆司法部矣 
　　虞熙正之封翁虞和甫氏本任上海交涉公署總務科長近於朱交涉員視事後卽卸職來京今忽遇此不達事老年人大難爲情更以外間訛傳檢察廳對待陳錦濤等頗爲苛刻老人益　不安特於日前同其戚程樹德到廳看視父子相見慘沮無言嗣由虞參事述廳中待遇頗優以慰老人之意虞翁始忍痛而别 
　　又甲寅日報云財政總次長受賄嫌疑案旣交法庭依法辦理吾人惟當靜待司法機關之解决但兩三日以來社會上有一種傳說謂商人之納賄於陳殷實含有政治上之重大决味且傳聞有人頗欲竭力爲行賄者開脫以免政治黑幕之揭破此種傳說原不足信但各界却宜注意於此種風說之所自來若能調查明確以釋羣疑實政治之幸也 
[南京快信]  
　　省議會昨日（二十三）選舉會到四十餘人不足法數未投票散會聞在省議會已不滿百人 
　　省會議副議長昨函齊省長謂參議員選舉時間巳逾一月日來簽到均不足法足定數第三届常會開議因之停滯惟現在參議員巳如額選出其候補參議員亦已選出二名茲擬援華僑先例請呈明中央暫時停選以便開議一切重要案件是否並求見復 
　　省議嗣撰曾沈朱軾宋銘勳孫肇圻等因韓國鈞來電辭參議員不就昨就特去電挽勸 
　　聞省議會多數議員主張候補參議員月内無論能否産出决五月日開議 
　　徐東海前日又派劉九臯至徐敦促張勳北上馮副座請病假十日政府已准軍署日行事件由王廷楨行聞馮昨又有電復段總理軍事會議母庸親到多數决定即可贊同 
　　張一鵬爲收土案又於昨日奉派出京來寧謁馮副座聞准今日午車赴滬與洋藥公所磋商廢約海軍上將薩鎭氷昨日午車即已回滬 
　　寗商會被焚聞蘇錫岱總理連日召集各商董在桑園籌議捐資辦法以便估工建築恢復原狀 
　　聞副總統府建築工程五月底即可告竣 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[憲法草案中之增加條文]  
　　定期併付二讀 
　　憲法草案二讀除復交審議各問題外餘已於前日終了惟尚有在從前審議會中議决增加各條應併付二讀業經憲法會議發出通告定於下星期一舉行此次增加條文並先經憲法會議函請憲法起草委員會分别草擬條文標明次序以便付議茲悉委員會巳辦理完竣函復憲法會議略謂前月二十六日准貴會議函稱查憲法草案原文中未有之章條而爲各議員提議增加經審議會議决加入者爲主權神聖國會查辦權及地方制度章四點應請貴會將主權神聖國會查辦權等按照審議會議决之範圍草擬條文與地方制度一章紀經家有條項僅需標明章條次序者一併釐定列入草案即日繕明全文復送本會議以便舉行第二讀會等因准此當經本會於前月三十日開會議决其應行另章規定者如主權應作爲第二章地方制度應作爲第十一章其僅需加入條文者如國會查辦權列於原案第四十四條以後神聖應列於原案第一百十條以後惟因神聖之規定於原案第十一章標題略有不符本會認爲文字上當然修改爲憲法之修正解釋及効力合併聲明除所　章條應照二月一日貴會議公函暫不列入原草案全文單行提出外相應函達貴會議查照報告可也並附送議定各條文及地方制度一件併錄如左 
　　（一）原草案第一章後增加一章第二章主權第條中華民國主權屬於國民全體 
　　（二）原草案第四十四條以後增加一條第四章國會第條兩院對於官吏違法行爲各得咨請政府查辦之 
　　（三）地方制度另爲一章其條文暫依原修正案假定次序以便分提討論第章地方制度第一條地方最大區域如左（一）省（二）蒙古西藏青海及其他未設省之區域第二條前條區域之設置或區劃以法律定之第三條省設省議會其組織及選舉以法律定之第四條省議會以不牴觸中央法令爲际有左列各職權（一）議决本省單行條例（二）議决本省預算决算（三）議决省稅及使用費規費之徵收（四）議决省憤之募集及省庫有負擔之契約（五）議决本省財産及營造物處分並買入（六）議决本省財産及營造物之管理方法（七）答覆省長諮詢事件（八）受理本省人民關於本省行政請願事件（九）關於本省行政及其事件之意見得建議於省長（十）其他依中央法令應由省議會議决事件第五條省議會對於本省省長認有違法行爲時得以出席議員三分二以上之可决提出彈劾案經由内務總長提交國務會議處理之第六條省議會認本省行政官吏違法行爲時得咨請省長查辦之第七條省議會議員對於本省行政事項有疑義時得以十人以上之連署提出質問書於省長限期答覆第八條省議會議員對於省長之答復認爲不得要領時得要求省長到會或派員到會答辯第九條省設省長一人由大總統任命之（不加制限）第十條省長依法令執行國家行政並監督地方自治第十一條省長認省議會有違法時得省參事會之同意提出解散案呈大總統咨交參議院議决之但同一會期不得爲二次之解散第十二條省設省參事會贊襄省長第十三條省參事會以左列人員組織之（一）省議會選出者六人前項省議員當選者不得過三分之一（二）省長推任者六人第十四條省參事會以省長爲會長第十五條省參事會之職權以法律定之第十六條蒙古西藏青海及其他未設省之區域其制度以法律定之 
　　（四）原草案第一百十三條後增加一條第十一章憲法之修正解釋及効力第條憲法非依本章所規定之修正程序無論經可種事變永不失其效力 
[租車案許世英自請處分]  
　　交通部辦理津浦路租車舞弊案已迭誌前報茲將此案一星期以來經過情形略述如左上星期四（十二日）下午五時查辦員雷光宇等將查覆報告書送到交通部星期五星期六該部對此報告書詳加審核星期一（十六日）下部令將王家儉童益臨二人撤差交付懲戒星期二王家儉童益臨有辯明書到部星期四許總長上一呈於大總統報告辦理此案情形並自請罷斥星期五大總統致意挽留又許總長因所派懲戒委員劉蕃姚國楨均在日本一時未能回京乃改派僉事汪廷襄郭則洵爲懲戒委員星期六（二十一）開懲戒委員會認童益臨有受賄嫌疑乃議决停止懲戒交付法庭聞昨晚已將童益臨交法庭矣許總長原呈略云竊本部直轄津浦鐵路管理局因該路機車不敷於本年三月初間向華美公司定購機車二輛價共美金三十七萬六千六百元簽定合同後依合同所載第一期交美金十二萬五千五百三十三元均經呈報到部嗣聞外間對於此舉嘖有煩言竊維貪墨乃政治之大大蠹爲天理國法所不容世英到部以來時時以勵精圖治潔己奉公爲訓况厲行改革指摘交加稍明事理何敢枉法貪贓予人以隙又况鐵路負債巳達五萬萬元稍有天良更何忍以其職權而舞弊營私貽國家以破産之禍乃不意所屬員司竟有以此招物議者卒聞聞於耳切痛於心當即遴派本部參事雷光宇司長曾鯤化嚴密調查以資痛懲並令該路與茲事有關係各員切實聲復先後據各該員等查復到部詳核各員所稱雖互有不同惟該局局長等辦理茲事物議紛騰實屬各有應得業已將津浦鐵路管理局局長王家儉總務處處長童益臨先行撤差與前副局長盛文頤一併交付普通文官懲戒委員會詳切審查依法辦理並勒令將原訂購車合同取消至該局向漢森公司租車一案亦正在嚴切查辦並令取消合同以肅路政理合將辦理該路購車租車各案情形呈請大總統鈞鑒訓示再鐵路租車購車本非創舉今世英處理部務未能周密監督屬員未盡嚴明致以尋常之事件而招重大之人言撫躬自省慙悚交并應請大總統立予罷斥以謝國民幸甚幸甚謹呈 
[司法部駁覆齊耀珊歌電]  
　　浙江齊耀珊省長裁撤審檢所旣經大總統明令撤消其處分此案本巳完全結束惟齊氏歌電曾提出八項質問請司法部答覆刻經司法部逐條駁覆雖屬明日黄花想亦留心法律問題者所快覩也茲錄部駁原文如下浙江齊省長此次裁撤審檢所之處分爲踰越權限原無疑義而猶嘵嘵電陳歌電復舉八項疑問請司法總長詳爲解釋等語查本部對於浙江審檢所所爲之各種處分均係本部職權範圍以内之事本部執行職權是否適當豈地方一行政長官所得詰問本部按諸法令亦無解答之義務惟其措詞過於離奇不能不明予糾正而其所舉八條尤支離破碎若僅就各條分别指示尚不足闡明此事眞相茲特於逐條指駁之先將本部所根據之理由及事實先行標明於左第一省長無裁撤審檢所之權也查司法機關之設置廢止爲本部專有之職權官制規定甚明卽使該省長有監督司法行政之權亦祗能按照省官制第九條稽核會計考核官吏斷不能將司法機關運行裁撤况監督司法行政須經特别委任該省長並未奉令委任是并此監督之權亦未取得其對於司法行政實屬毫無權責第二審檢所縱屬非法省長亦不得裁撤之也蓋國家分職設官官吏於職權以内始爲官吏故官吏之行爲第一先問其是否屬於權限之内第二始問其是否正當苟其不越權限則行爲雖屬不合法亦不害其有效不過須另行糾正耳若在權限以外縱其行爲於事實上正當亦不能認爲合法以其權限上已先行違法也故權限以外無合法之行爲該省長旣於司法行政毫無　責則對於審檢所全然不能干與不必問審檢所之非法合法也乃該省長來電有云審檢所之裁撤是否違法必以設立之是否合法爲準等語此就司法部言之誠屬不刋之論若就該省長言之全屬誤謬若不問權限之有無凡屬非法人人得而糾正之則是司法部可以裁撤敎育部所管非法設立之學校敎育部可以裁撤陸軍中所管非法編制之兵隊更推其極縣知事亦可撤銷省長非法之處分執達吏亦可撤銷推事違法之判决如此謂之正當尚復成何國家第二浙江審檢所亦非非法存在之機關也查浙江取消獨立時吕督軍曾電告中央所有獨立期則籌辦各事另文呈報旋於八月十九日浙江高等審判廳長范賢方呈報浙江獨立期内司法籌辦情形到部内稱茲已就各縣原有司法經費一律改組審檢所承審員改爲專審員經各縣陸續呈報組織就緒在案此浙省司法於獨立期間内力圖改良之情形也等語本部據此將浙江審檢所歸入獨立各省所設各種司法機關内於本年一月九日呈請大總統准予追認後復於二月一日指令該省高等審檢兩廳將各縣審檢所一律准予備案故審檢所之設立確巳經中央政府於事後明文認可斷不能指爲非法存在之機關至於審檢所實際上容有於浙江取消獨立後始告成立得然其設立確於獨立期内經浙省參議會議决交由吕都督施行旣有該省具報呈文可據且齊省長本年三月九日考察審檢所滯礙情形擬請變通辦法呈内亦有上年浙省獨立高等審檢兩廳呈由都督核准恢復舊狀審檢所一律成立等語尤足爲獨立期間設立之證不能因有數處成立稍遲遽從根本上謂審檢所純係獨立取消以後非法設立之機關也以上三端爲本部否認齊省長裁撤審檢所之理由茲更將該省長所舉八條逐一指駁之（未完） 
[馮副座之中德絶交利害書]  
　　（二續） 
　　以上贊否兩方之論點其贊成之論即政府所據以絶德交者也其間機括爲吾國人所不可不知者贊成一方面其論據多從當局或與聞外交談判之人得來故有證實之語反對方面則局外懐疑者居多此其一抗議未提出以前或抗議語涉寛泛尚有𢌞旋餘地則反對之說未必不可行至抗議業經提出而抗議之旨又有進一步之預言且親美之機旣動外交上便生一發不能自止之勢其後之反對論在事勢爲不得行贊成之說自佔勝利此其二反對之說多鑑國勢務持重近於保守贊成之說亦鑑國勢務乘機圖强近於進取此其三也段總理之言曰我秉國鈞長此貧弱終於誤國今有機可乘所希之利益多寡分量難不敢確而友邦表示親誼子我援助必有左證必委而去之以求苟安而整理庶政擴張國力一一無要爲資後此更有何術以圖振作又况不納親誼便啓大嫌其危殆將不可終日乎國中若更有他說可破吾惑而有積極政策高於吾所云者吾亦未嘗不可舍己而從人如其不然吾惟斷行吾之所信以効國而已徐東海之言曰立國不可無方針邦交要審乎時勢國際關係日趨複雜國宜自立而不可孤立我國積弱孤立便不能自立　甘孤立當擇援助利害切近厥惟日本因親日而召外侮此大戒也因親日而啓多數國之嫉忌尤大懼也東亞立國之道中日親善之圖前十年我在東三省時已與日前首相桂太郎今外相本野再三申言之不幸近年吾國多故日之外交政策不定時啓我國之猜疑而歐美各國於日本之對華方針時多嫌忌而所謂大戒大懼者國内國外不能釋然荏苒以至今日今日寺内内閣旣懲前失本野外相適當外交之衝歐洲多數國復以連鷄之勢於日本同其利害共其存亡美雖中立已絶德交其利害已與協商國同之結好協商國卽以親日日亦以親我即所以爲敵愾同袍之故得　嫌於協商國七國一致與我交歡而十年前區區親善之理論無形之問得實現於今茲實爲東亞之幸况我　　此圖强確實可冀乎徐段二老在朝在野議論如此段之不忍苟安徐之審度時勢尤足折服衆議段以主張外交積極政策與總統意見不合而辭職辭職之後總統留之勸駕之使絡繹在途於是贊否形勢巳隱决於留叚之聲中對德絶交轉以速定是則决定外交時一意外之機括國會議員素分黨派獨此問題兩院幾均有五分四之同意足徵對外心理之一致總統所持之異議與反對者之所懐挾及見國會大多數贊成乃就翕服此則國民代表機關有史以來之第一奏績不可以不紀亦足見多數政治云者亦漫無意義也美牒初至馮副總統時在南京連電政府力主仍守中立及抗議出事變日亟段總理乃電請副總統入京决定大計比抵京反對者尚狃於南京前電之旨咸欲依附重望推翻前案近畿軍人素不慊於總理者尤有煩言副總統乃集諮軍官而語之謂抗議未發操縱由我自量國力母爲急進可也今對外態度旣巳宣示詰德之書覆美之牒爲萬國所共聞仗義執言中道自棄在私人猶且不可况堂堂一國家現在但問抗議有效與否果使德納吾請竟撤其鎖海之令則抗議爲有效自可無事進行如其無效則息壤在彼豈有旋踵之地我之初議本欲政府愼於事前事已至此若必膠執成見子政府以失據陷國家於無信吾輩効國甯忍爲之况復國際潮流日相震撼今後進止有不盡容我之自持者乎至謂德國答覆已有轉圜而對我特加保護在抗議本旨其末焉耳爲公法爲人道非至撤銷銷海不爲有效也吾寗犧牲己見以助政府而張國威君等皆國之干城願勿忘此旨且自民國成立而後屢經變故咸藉我輩軍國之義得以維持而軍人爲國又不能不洞悉外交情况以奏其功辛亥革命軍人力也設非得與國之同情清社未必遂屋癸丑之役北軍奏凱帝制之擾軍帥之力特勝負之數雖在國内亦咸視國外之從違以相因應此次對德外交抗議旣出世界各國咸注視於我政府之舉動叚總理以軍人秉政不忍苟安欲乘此時會力圖富强其政策又將得多數友邦之助吾輩不思奮發以佐其成功乃轉從而尼之不惟無以對國家亦且無以對我軍人之本職也總理旣有决心其勢將以此爲去就萬一段内閣因此解體當茲内外多故之日誰能遺大投艱再起撑拄東海相國與段總理意見相同若總理以不得行其志而去位東海决無更承其後之理聘老恬退更不願擔任則是段總理去政府將不得立彼時國家之險象又當如何望諸君審之副總統本首先反對抗議之人至是乃力持大體策勵諸將士而衆惑乃解是又决定外交政策時策時之最大關鍵也 
[遠東運動之京津預備會]  
　　天津西友通訊云京津各學校爲遴選遠東運動大會之與賽員特在天津舉行預賽星期六日津人爭來參觀紛紛蒞場鵠立終日幾忘其倦午後觀者尤衆場之四周萬頭攢動幾成人牆場中旗幟招展軍樂悠揚各種運動順序舉行秩序整齊辦事正確尤爲此會之特色運動成績多有爲中國北方所未前有者且有超過遠東向有最高成績之上者南開清華北京及天津英華四校運動員最爲出色彼此競爭最大分數極爲激烈如二百二十碼及半英里賽路竟有兩人同時跑至目的地孰先孰　無可分别乃各分得第一第二兩名之分數結果以南并爲第一得二十七分次爲清華得二十三分再次爲北京大學　十八分天津英華學校位列第四入場參觀者多顯要人物熊希齡亦在其列　間在青年會新屋　　奬品此間人士豫料中國當可在東京 
運動大會中奪取第一地位天　氣候乾燥風沙時作幾將一月而預賽之日天氣頗適人意運動會得不爲沙暴所阻洵稱幸事也 
[魯議員質問張省長（懐瑾通信）]  
　　魯省議會議員李汝枚初濟清邵晋蕃張介禮等四十餘人近對於省長張懐芝提出質問書一件略云貴省長兼篆以來已逾半載而一切設施按之法律 
考之輿情竟無一事足令人滿意者議員等目擊情形殊深憤慨痛已往之不諫希來者之可追疑寳旣多難安緘默特提出質問之件列左查省議會暫行法第三十七條省議會議决事件省行政長官應於十日内公布之第三十八條省議會議决之件省行政長官如認爲有疑義時應於五日内聲明理由咨交覆議等語法律規定何等明晰上届省議會開會期内貴省長對於本會之議决案不力執行者姑勿具論甚至預案則任意增加查辦案則置之高閣如前臨沂縣知事蕭仁暉前郯城縣知事盛挺森等劣跡昭彰依然逍遥法外如此情形貴省長是滞故違定章蔑視議會此應質問者一軍人與縣知事截然兩途萬難相混誠不知事爲親民之官其資格學識經騐在在均與民生利害有莫大之關係乃貴省長自兼任以來歷城知事即以軍法課長宋德玉兼理以全省首邑而以兼差視之並以軍人濫竽充數辦法實屬奇特他如高臯言以參謀而署高密徐克恒以副官而署博山張璋以書記而署蒲台以及署長山之于德潤署齊東之蔣潔章署濰縣之陸某皆係軍職並無知事之資格學識乃紛紛委任層出不窮是直以縣知事爲安揷地何怪人方嘖嘖謂軍政府將又見於山東也淆亂仕途未知根據何項法令此應質問者二軍警兩界職守旣異學識攸分省城警察廳長自宫毅辭職即以軍署諮議周培炳繼任又以曾爲圑長之雷存修繼之雖甫經到任尚無辦事成績要之於法理事實均不相宜則可斷言他如烟台警察廳與省城之各區署長以軍人充任者比比皆是警察之於内政關係何等重要貴省長乃以軍人爲政治之試驗場此應質問者三司法獨立定制綦嚴省垣設立各級審檢廳已歷有年人民寃抑儘可赴廳伸訴用歷城縣宋知事蒞任伊即曉諭全境受理各項詞訟代行審檢廳職權李大經王金台等呈控孫玉斗一案季士祺控陳毓崧一案業經審判聽依法判决及各該民等到縣署告宋知事竟爾違法受理妄行訊斷貴省長近在同城何以並無覺察豈該知事自　城鼠社狐肆無忌憚耶抑貴省長姑息養好有以致之耶此應質問者四財政一事關係重要貴省長身兼軍民兩政於支付欵項國家與地方之分當劃晰清楚乃自感化院取消以後所餘之欵卽用以建造東昌濟寗兩處兵房該院係慈善性質所餘經費又係屬各縣附捐當然留作地方公益之用乃無端撥入軍事項下開銷且並未經省議會議决是否任意濫用此應質問者五全省中下級官廳用人一事本屬省長全權但於輿論不孚及劣跡昭著者當一律擯除始可以服人心而飭官常乃如前警察廳長宫毅前臨清縣知事阮忠模均經人民之請願本會之彈劾並經貴省長查實撤換之員詎未幾何時宫則予以商埠局長要差阮則委以嶧縣優缺其他因案撤省及劣跡素著而又生署縣缺者更不乏人貴省長供職鄉邦負察吏安民之責而必欲違反輿情製造污吏此應質　者六吏治之　　關係民生之舒慘而各縣知事貪墨之舉時有所聞三班六房之名詞稿案錢漕之陋習無不恢復胥役勒財門丁用事黑暗情形過於前清此等弁髦法令之知事多至不可勝數貴省長職權所在豈得諉爲不知並不聞令行禁止按法糾彈是否意存偏袒見好屬員此應質問者七制錢交涉東人久巳創鉅痛深自展限兩月以來羣情尤慄慄危懼貴省長事前不能禁阻臨時又未充力爭固已大失東人之望即云交涉棘手不肯開罪外人亦當别圖良策相機補救杜私售之弊絶購買之源乃貴省長竟持坐視態度未聞有若何計畫收效桑榆此應質問者八以上種種依據省議會暫行法第十九條提出質問請於十日内逐條答復並將貴省長此後用人行政之計畫及自治實業敎育之進行方針明白宣布以副東人望治之心是所切盼 
[鄂議會一場大鬨]  
　　六議員問題之厲階 
　　鄂省議會二十日開會議員共到六十二人已經省長通知遞補尚未簽席曾由大會公决與詹梁趙三君一律暫不列席之杜瑞壽丁榮學二君亦列坐於一百十三四兩號空席代議長當命文牘李中桂報告文件李君甫起立離秘書席杜瑞壽即起立發言謂十一日公决暫不出席當已遵照現在已閱旬日乃又得通知仍囑瑞壽等暫時不到究竟暫時應候至何日故瑞壽等不能再遵二次通知今日特要求代議長簽席代議長遂言此事前日已經公决仍應候國務院復電今日杜丁二君又要求簽席應由大會公决趙光弼言應請暫候此時尚有障礙不能簽席杜瑞壽遂請趙書說明究有何種障碍趙尚未及答周之瀚即起立方不列席者爲詹梁趙杜戴丁六位並非杜戴丁三位今旣杜丁二君來會要求簽席下次開會安知詹梁趙三君不來出席議場長此糾紛安能議事本席主張仍請稍候一面由本會催請國務院從速解决杜瑞壽言前次公决暫不列席係延宕時期之公决瑞壽不能長此服從究竟暫時暫字有無限制周之瀚當已請假出場即由張國恩起立發言謂杜君所言本會同人無答復理由蓋杜丁二君尚未簽席在議場無發言權應請代議長照議事細則維持秩序否則無論何人可以隨便發言不成事體主席遂言今日杜丁二君要求簽席萬難照辦仍請退出以便設法解决　時張國恩趙光弼均請假退席杜瑞壽仍兀坐不退於是郭際雲杜康鶴湯水鎔均請杜丁暫退以便籌商辦法丁榮學始首先離座杜瑞壽亦相隨而起並諄囑云務於臨時會内解决不可再事遷延否則是各位未講天良云云語畢始出議場各議員乃討論電催國務院解决應用何種手續有主張逕行電院者有謂逕行電院恐難生效應請省長暫發者正討論間忽見傅作楫與唐文德互因爭論相向而駡漸至磨拳擦掌者有之頓足搥胸者有之雙方解勸者有之一時秩序凌亂旁聽席中竟不能辨别何人曾作何語少頂警察入場維持無效但聞爭呼付懲戒擾攘約半點鐘之久始漸平息併由王泰臨將傳作楫邀出傅云本席宣告出會劉亮亦以主席不肯交付懲戒憤極出場並聲言以後再不出席隨經清點人數不過中十有餘再胡命秘書至茶話室相請仍不足法定人數未能議事遂由主席宣告散會交付懲戒問題俟第九次正式會討論各議員俱紛紛退席台上銅鈴亦振振有聲惟蕭延章尚在本席聲言似此如何是了主席無已下台婉言請退蕭始 
 
 
 

Page 7

 
 
離席與主席相將出場頻行時並言將來懲戒報告本席當任　起草云 
[鄂官錢局主減銅元重量]  
　　鄂省金融緊迫票價低落市面恐慌雖官錢局竭力設法僅得少數提鍊銅元以紓眉急官錢局督辦高松如氏以爲根本解决自以備欵開兌或有欵收回爲上策其次則減輕銅元重量增多鑄數或可以資救濟若長此不辦則鄂中經濟問題無從着手故除電財部並函請省署詳陳利害切電中央外特擬具意見書於日昨函送省議會公决茲將其意見書節錄於下（甲）湖北官票銅元之事實湖北發行紙幣垂二十年開各省風氣之先當初祗官票之一種在長江上下流域風行信用昭著固由張文襄經濟力之偉大其中要亦由虛幣實貨相輔而行此種歷史人多能詳自入民國以來增發票數今綜計之共四千餘萬票本旣均由公家撥用造幣又復由中央主持種種爲難無從著手矧又值兵事連年之後金融困難廛市蕭條以虛發如許巨額之紙幣雖幸賴歷來習慣信用尚不至如他省之一落千丈而票價漸跌漸低實無可諱言官錢局欲設法提之使高無此實力然竟聽其江河日下而官商交困其勢伊胡底止此身當其事者所爲坐視不得赴救不能日夕徬徨心焦如焚者也然爲根本解救計要非急謀備欵兌現或有欵收回决無良好結果至現在銅元缺乏各省皆同惟各省銅元價格較之鄂省郤相差甚遠各省每一錢銀元僅換銅元百二十枚甚或不及此數鄂則現換百三十七八枚此中作用官錢局相機操縱實已費盡心力然欲消長伸縮使官票銅元兩價得持其平自非寛籌成本厚集資料大增鑄數流通市面别無第二善策官錢局庫空如洗無術點金縱有調劑之方苦無廻旋之力以致虛懸目的假手無資此則鄂省官票銅元不能兩平其價之實在情形也（乙）變通銅元重量之方法我國幣制用金用銀主幣輔幣實無定議其在腹省至今依然一銅位不謂大鑄銅元後相距僅十餘載而仍錢荒如前變幻相尋殊出意表就現在時勢需要論非亟爲鼓鑄銅元不足以資急救在鄂省旣無活動爲商民日用計兼爲維持官票價格計尤覺急切相需有刻不能緩之勢官錢局現已竭力設法冀以補救萬一端賴提鍊錢銅顧其中有最扼要之一即減輕銅元重量是也如照財部定章鼓鑄非但價輕本重成本虧耗且其中有利可圖勢必隨鑄隨消無法制止此不獨外人優爲之即國人亦防不勝防誅不勝誅現已鑄造當二十銅元每枚重量二錢八分如鑄造當十者重量減半似此變通辦理庶於補救金融杜絶私燬兩有裨益至新鑄銅元重量旣減其舊日所鑄者亦須於一方面收回改鑄俾歸一律並杜中外專事毁舊之弊似亦此時最要之着查日本近十年來銀幣輔幣重量屢次減輕可見貨幣雖有定制而輔幣仍可隨時因應亦非株守成法不計利害也 
[杭州快信]  
　　省垣黨案昨又續獲四人連同張百載等（原　警廳拘留所）解交督署軍法課尚未預審重要之黄某巳在逃 
　　第一師第三圑軍官圑舉行第一學期試驗（分甲乙兩班）由中校施資深梁温監試成績尚佳　　警務處又委楊向榮（平陽）舒國華（紹興　渚）常庚義（蘭谿永昌）朱國正（遂昌王村口）奚啓徐（金華孝順）爲各屬警佐 
　　勸學所人員不得兼任他職業奉部令取締現各縣仍多陽奉陰違齊省長特嚴令通禁 
　　商會副總理王湘泉爲　業印稅事赴京請願昨已起程北上 
　　省城旅店公會壟斷漁利巳奉警廳嚴令取銷 
　　各屬繭捐局差開始活動最優等之嵊縣已爲毛雲鵠所得 
　　直隷高審廳長金復生回籍掃墓昨巳到省平陽知事張朝黼（現已調省）被控侵吞公帑省委林鼎往查昨已呈覆 
　　新委建德知事張良楷被人以違法瀆職控部行浙澈查恐一時不克赴任 
[地方通信]  
[蘇州]  
　　重婚案訊供情形震澤人龔吟梅與朱二小姐赴蘇鄉施家村結婚被正妻邢氏控訴後又被朱季芬控告誘拐一案經吳縣公署四月二十一號開庭審理是日原被人證均皆報到惟朱季芬未到由曾裁判員提訊據邢戴氏偕同其女壟邢氏供　龔吟梅母子將邢氏虐待情形並經證人張小弟等證明重婚各節又據龔吟梅供稱髮妻邢氏素有疾病未能生育故娶朱二小姐官駁謂如髮妻有病儘可診治爾年二十二歲髮妻年僅二十一安知他日不能生育爾竟敢棄妻重婚且朱季芬在吳江控爾和誘拐逃現奉高等廳决定歸本署併辦案情重大本公署須按法辦理遂諭將龔吟梅朱二小姐二人收押候提到朱季芬質究龔吟梅等當庭請求交保不允遂由署警將龔朱二人送入押所卽行退庭 
　　調查員破獲私鑄盤門外楊家橋地方有何正發窩留吳炳榮馬永興嚴國志在家私鑄僞質大小銀元被調查員易康時訪實報請警廳偵探隊派探長探士前往拘捕當獲何正發吳炳榮嚴國志三犯尚有馬永興聞風先逃並搜出僞銀幣一元者九十三元白鉛輔幣一百四十六角鏹水電筒等各件甚多當即一併送廳收押次日解送吳縣知事署審辦 
[松江]  
　　收回誤賣公地前營地委員王德照因售賣舊左營校場基時將公共校場基地一併賣於美國敎士是以由縣呈請督軍轉令該委交涉收回茲由該委遵向敎士交涉聲明誤賣要求廢約業經班敎士許可將溢買之地退回故已拔除原立界石聽由公共體育場劃入應用 
　　續請保存古蹟松江白龍潭萬歲亭因被官産駐辦狄恩霖售賣於新安義園當由姜揆勛等呈請省長轉飭該駐辦廢約保管已誌前報茲姜君等以新安義園已將動工而所呈又被駁却是以與官産處大打筆墨官司茲紀其原委如下官産委員狄恩霖駁復姜君原呈云婁縣志載康熙二十八年由闔郡人民恭建萬歲亭以祝聖釐今原呈以恭改公稱爲公有卽使改恭爲公不過就地上權萬歲亭而言但萬歲亭早經坍廢無片瓦之存則地上權已消歸烏有古蹟何存上年經駐辦調查時僅一片荒場斷碑半座故即丈量地址計九分二釐八毫當售賣於新安義園得價洋五百五十元呈准給照在案又查縣糧冊上該基並無錢糧是明明官有無疑且變賣者係基地非萬歲亭云云呈由官産處轉請省長批示却下姜君奉批之後即擬定繼續呈控之策並以狄駐辦所駁三點爲之辨論（一）該駐辦所謂改恭爲公不能謂爲民有一節原志上所載闔郡人民不知作何解釋旣稱闔郡人民恭建則當然爲人民公有（二）該駐辦以萬歲亭早經坍廢即使由民公建地上權亦已消滅况勘查時祇有半座斷碑等語何知旣有地上權必有所有權况古蹟云云本爲殘缺不全之古物名稱今旣有殘碑半座按據部今自應保存（三）該駐辦以征　冊並無萬歲亭完賦即可斷定官有一語則松江各慈善機關及各項人民公有産業多屬免科如縣議會基址無賦亦屬其一何能藉此强斷業將上述理由再呈省署務達保存目的云 
[揚州]  
　　中學春季運動省立第八中學昨日（二十二）假大汪邊第五師範操場開二次春季運動會男女來賓甚衆無入場劵者亦可入觀上午九時起至下午五時止其秩序如下（一）校長訓詞（二）奏樂（三）環行唱歌（四）百碼預賽（五）黑白撲捉（六）二百二十碼預賽（七）跳遠十六英尺（八）武裝競走（九）四百四十碼賽路（十）柔軟操（十一）跳欄（十二）擲鐵球（十三）算術競走（十四）拳術（十五）二百二十碼决賽（十六）兵式操排敎練（十七）障礙競走（十八）原地跳高五英尺（十九）百碼决賽（二十）助躍跳高七英尺（二十一）八百八十碼賽跑（二十二）圖畫競走（二十三）優勝旗競走（二十四）餘興（未演）（二十五）奏樂散會 
　　敎育會選舉職員江都市敎育會今日（二十二）午后在圖書館樓上開春季大會選舉正副會長及評議員到會約二百餘人湯寅臣得一百五十一票當選爲正會長張紹志得一百六十八票當選爲副會長李豫增張燡季乃慶龔起黄丁寳榮戚雲周勤王繼恩陸際雲俞錫榮周傑姚富周林濟之等十三人當選爲評議員共演講調查編輯會記等員由會長另期開會推選是日周知事派第三科長童樂齋代表　會監視并演說關於敎育進行事宜云 
[杭州]  
　　省議會十七次會議紀昨日（二十三日）省議會開第十七次大會報到議員一百十六人政務委員出席者五人秦副議長主席金爕動議變更議程先議第五案查辦嘉興知事張昌慶鎗斃平民案衆贊成吳文禧謂不必付審查即咨官廳澈底查辦孫如裕謂張昌麆出撫恤銀一百元此爲自認行凶之證全體贊成不付審查咨請官廳查辦潘澄鑑動議第六案警備隊費劃歸國家預算案提前討論衆贊成由提出者王倬登臺聲明意旨宋吉成主張用建議於國會毛蒙正陳鐘祺張宗嶧附和之許祖謙謂警備隊各省均由國家稅支出浙江去年所以由地方支出者實　　額過多（獨立時二師一旅）爲權宜之計現在已　混成一旅不妨將此項餘費移作警備隊之用任鳳岡吳文禧等相繼贊成兩方爭執甚劇旋馮良翰主張一主請願國會一方建議官廳將是項警費備列入六年度國家預算雙方並進大衆贊成並由秦議長指定王兆基余壽堃許祖謙陳鐘祺陳樹基莊景仲鄭功懋毛蒙正俞玉書劉兆桐張廷霖任鳳岡王倬等十三人爲起草員陳鐘祺動議第十二案擬在西湖設立王陽明先生祠請願事件亦關預算宜提前討論衆贊成提案　何奏璜陳述理由畢宋吉成贊成撥欵一萬元建祠林卓主張無須撥欵移設於西湖先烈祠旋由許祖謙張廷霖極力反對遂付表决在席一百十六人起立者四十七人少數陳鐘祺提出異　又舉反正表决結果反對起立者六十三人多數本案卽打消回復議事日程開議第一案浙省六年度省地方稅出入預算書歲入審查結果公决開二讀會除地方實業銀行官股暫擱緩議浙江圖書館加列六十二畝未成熟之田加以說明外餘均毫無更動歲入經常臨時二門二讀完全通過秦　長咨詢大會因議案繁多春夜較短明日改開早會大衆贊成又議第二案請禁舊温屬酒捐浮徵請願事件無甚討論付庶政審查又議第三案浙江外海水上警察取締護船規則案即開二讓略有修改繼續三讀本案完全成立本照順序議第四案張廷霖謂第八案係議員提出依照議事細則應先討論結果修正案成立則審查報告應當打消且二者不容並立故議第八案爭執不下擬付表决忽人數不足遂延會 
[雜評一]  
[查辦川事（步陶）]  
　　川事之糾紛表面爲羅劉爭權而實際之種禍乃爲省之一字故此次戰事孰先啓衅啓衅之後情狀若何在查辦手續上雖不得謂非要　而欲求所以解决川事之道其根本要不在是也 
　　同駐一省之軍隊而顯標其幟曰滇曰川同爲一省軍隊之長官而明爲區别曰若者滇軍領袖若者川軍領袖甯非所以致爭之種子顧其所以呈此現象者則以迭次革命滇黔出兵川地所致之結果夫在出兵之初領軍固决不至以糜爛川　爲目的卽川中軍隊亦决不至有仇　滇軍之意念特事平之後雙方皆狃於省籍之　念而未明　家軍隊之本旨於是此猜被忌互入迷途相推相盪所釀愈醇一日窄處相逢飾無可飾而雙方眞情之暴露乃遂一發而不能自此嗚呼此羅劉所以啓衅之箇裏眞因也 
　　今中央所派之香辦員一爲曾經川路風潮之王人文一爲熟於川滇情事之張習其必有所以慰我川中父老者殆可知矣然面解决川事之根本變非輕輕一查辦所能了事蓋地方主義之觀念不打破中　軍隊之自相紛擾將無已時固不僅川省一省爲然也有支配全國軍事之責者尚其於此點加之意哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[頒布内務部禁烟通令]  
　　本埠各官廳奉到省長訓令云本年四月二十日准内務部咨開案查全國禁烟事宜本年約期届滿端賴各省長官及地方官認眞督查如期禁絶以竟全功業於麻日電達各省切實認眞辦理在案茲由本部另發通令一件咨由貴省長照式印刷多份分發所屬立希隨時查照文内事理督促進行總期全國境内販運種吸等事一律廓清至爲切要等因並附抄件到本省長准此除分行外合將部令刷印照發仰遵照辦理切切 
　　計抄發内務部令爲通令事照得中英禁烟條約本年届滿所有各省禁烟事宜關係至重本部歷年迭經催飭嚴行查禁不啻三令五申在各省認眞奉行實能禁絶者固屬辦理得宜而未能振奮進行間有發現運吸販賣或致毒卉復萌者人言嘖嘖亦難保其必無除從前外人認爲禁盡停運印藥者十餘省外現在江蘇江西廣東陜西雲南貴州六省均經本部遴員會同英員遄往切實勘查又江蘇江西廣東三省上年另定之報効合同期滿之後已卽取消近日各通商口岸存儲印藥二千餘箱復經國務會議議决不准入口再行售賣是政府對於禁烟之决心當已曉然共見斷無稍形延緩之理各省長官京兆尹曁道尹縣知事均負有實行禁烟之專責當視烟害一日未除如疾痛之在身如蛇蠍之在手務須督飭所屬於此期内槪行剷除淨盡一律弊絶風清各該知事職司地方行政本應時常親巡各鄉視察民間疾苦仰即嚴密查察按月出具切實禁淨切結送省備核再由各長官隨時派委得力人員分赴各縣抽查勿稍鬆懈甫届期滿尤應厲行稽核勿稍徇延本年内務須全國一律淨絶根株不致再有萌孽轉致貽人民以口實負友邦之盛心中央對於禁烟事宜迭頒條例並訂有各項專章立法不爲不嚴嗣後各長官嚴查各屬禁烟得力人員自應優予奬勵其不力者從嚴懲戒當此千鈞一髮之時亟爲毖後懲前之計爲山必爭一簣衆志可以成城本部巳隨時派員調查以竟全功而責成效除先電知各省長外合行令仰遵照切實辦理勿得稍有逾延致干處分此令 
[最近運往美國之土貨]  
　　東洋公司波斯丸船前日由滬出口開往紐約舊金山　等埠昨日英國商輪哈老大來號亦由滬起椗開往紐約及波斯盾茲將該兩船所裝貨物調查列下波斯丸船裝鉅泰洋行樟腦二十五件愼餘洋行灰絲七十包山東府綢六包天裕洋行山東府綢十包華昌洋行胡桃仁五十六件安利洋行灰絲二百十包愼昌洋行山東府綢八件怡和洋行灰絲二十五包三井洋行灰絲十包平和洋行烟葉一百五十件法昌洋行灰絲六十包泰和洋行湖絲一包哈老大來號裝平和洋行生牛皮一百二十件生羊皮一百十九件苧麻六十三件揀淨鴨毛九十四件棉羊毛三百件德泰洋行生牛皮三十九件怡和洋行麂皮一百十件滙泰洋行麂皮一百另三件振興洋行草帽一百五十八件同利烟公司烟葉一千六百七十五件 
[昨日現銀之進出]  
　　昨日星期二法公司船由滬出口中法銀行裝出現洋十萬元荷蘭銀行裝出銀條五條滙豐銀行裝往青島現銀三萬二千兩至進口方面則有客帮由大連灣裝來現洋五萬元又由烟台天津裝來寳銀一萬兩現洋六千元 
[宗敎界之老成凋謝]  
　　美國聖公會會吏總湯藹禮君於本月二十三日夜十時在上海本寓逝世年八十有三湯君爲中國傳敎士之前輩且爲外人居住上海最久者之一生於美國斐爾金尼亞省一八五九年隨文主敎來華主持上海一帶敎務迄於今日當美國南北戰爭時留居上海爲美國敎會之代表獨湯君一人戰事甫息湯君發起辦理華人醫藥事宜此卽爲同仁醫院之初基時在一八六六年也閱數年湯君被舉爲會吏總總理上海及附近城鎭敎務湯君於傳佈音之暇兼辦小學堂一所經營多年後逐漸發達遂爲今日著名之約翰大學湯君又從事著書繙譯聖經祈禱文頗有價值數年前華盛頓大學贈以神學博士之學位晚年湯君擔任虹口救主堂區牧一職後以年衰改充其少年所創辦同仁醫院之講道師中外人士凡識之者莫不愛敬其人一旦逝世想其知交必爲之悼惜不已喪禮定於二十五日午後四時在三馬路紅禮拜堂舉行禮畢即發殯送往法租界八仙橋墳山安葬茲將湯君遺像影印報中全身者爲最近所攝半身者係前三年所攝 
[成衣匠脫離盜案嫌疑]  
　　盜匪孫長發（卽孫長豐）鄭雲卿閻廣才等於本月十一號夜糾黨持械夥刦公共租界阿拉白斯脫路北長康里二百號門牌陸觀甫值洋一百餘元之衣飾圖逃並開鎗拒捕當由滙四捕房八百五十一號捕韓玉山開鎗還擊彈傷孫盜足骨卽經中西包探將孫匪等拿獲並經總巡捕房華探目陳雲忠在新閘路一千九百六十六七號門牌茶館内續獲與是案有關之周戴生王六王勝生（即勝仙）胡富生等四人一併拘解公共公廨諭着押候美領堂期解訊在案昨由總巡捕房將周戴生王六王勝仙胡富生四人解廨請究即據陳探目與六十二號西探目相繼上堂禀稱在新閘路茶館内所獲周戴生等四人惟查胡富生向在成都路五百九十四號門牌爲成衣匠因當時在茶館内拘捕周戴生胡見而飛逃故疑爲盜黨將胡拘案然與此案毫無關係請爲開釋王襄讞商之美領博君判胡富生開釋周與兩王仍帶回捕房候禮拜四再行訊核 
[再紀南洋公學二十週紀念之預備]  
　　圖書館之募捐紀念圖書館捐欵自勸募以來各界均甚踴躍現已募得四萬二千元昨日又接北京通信黎大總統特捐洋一千元 
　　練身室之初基近年來該校體育猛進籃球足球聲譽卓著本月二十一日六大學田徑賽比賽又得錦標惟該校練身室尚付缺如故由同學會發起建築現已計畫就緒約需洋二萬元 
　　參觀員之加入此次交通部特派七員來滬蒞會已記前報刻交通部又派路政司總務科長汪湛青君來滬敎育部特派北京大學敎授王鎣周象賢二君來滬交通部唐山工業專門學校校長駱通君及郵電學校鐵路管理學校敎員亦均來滬蒞會准二十五日晚到滬 
　　放烟火之作罷本埠西華德路岸田洋行棧房於二十三日下午四時失愼該校紀念會所定日中烟火聞亦被毁淨盡届時恐不能演放矣 
　　展覽室之佈置該校展覽室設在上院者計分七部總土木科部電機科部中學部體育部學生會部物部在中院有化學部此外尚有金工廠電廠木工廠材料廠試騐廠小學有小學部展覽室均已布置就緒 
　　售物處之組織此次紀念會該校學生備有各種紀念品出售種類頗多學生雜誌紀念章校旗照片等名目甚每均極精美取價亦廉一切均由學生擔任所有贏餘均捐入圖書館又有售茶點處二所及大菜館一所設在校門内左首計樓屋三楹亦已佈置究備由第九圑童子軍主持菜甚精美取價亦廉將來如有盈餘亦歸入圖書餣捐欵云 
[約翰同學懇親會預誌]  
　　約翰大學上海部同學會定於五月五日（星期六）在該校舉行懇親大會昨已通告會員可于是日偕同妻子兒女赴會惟須於本月二十八日以前預先函告會董以便佈置茲將是日開會程序列下一句鐘卜校長特備午餐二句鐘會長余日章博士在同學室致歡迎詞然後開會（一）唱同學會歌（二）卜校長演說（三）母校音樂會音音樂（四）會員兒女競爭演說（五）西敎員手琴獨奏（六）會員幼孩會（七）唱國歌三句鐘選舉會董七人三句半鐘在草場舉行下列各事（一）致敬國旗（二）唱懇親歌（三）母校軍樂隊（四）遊戲運動（如放風筝捉迷藏婦女啣匙競走手車競走孩童跑跳比賽父子替換競走孩童打圈比賽母女繡針競走拉繩比賽等）（五）奬賞（六）分發孩童紀念品（七）茶點散會 
[兵工廠紀事二則]  
　　上海兵工廠謝總辦因奉部令著將鎗砲彈藥擴充製造特於於昨日下午在該廠公務廳傳集砲廠主任黄佩堯鎗廠主任王蘭生砲彈機器廠主任郎思謙練鋼主任施耕尹龍華分廠長唐志熙及各廠工師開會籌議擴充方法以便呈部察核云 
　　又聞該廠前因各省訂造勃朗林手鎗紛至沓來故特加開夜工以便應付現在各省訂造之數已次第造竣故由謝總辦飭知鎗廠主任王蘭生於五月一日起停止夜工 
[中孚銀行開始營業]  
英租界寗波路中孚銀行係各省紳商所發起現已招集基本金一百萬籌備就緒定陽曆四月二十五日日卽舊曆三月初五日開始營業其總理爲孫蔭庭經理爲孫景西而以謝芝庭副之本埠華商銀行從此文添一幟矣 
[粤省業佃代表抵滬]  
　　此次粤省加抽沙田捐每畝一元羣情恐荒曾經業佃全體推舉代表來滬轉道北上向政府請願撤銷原議已紀前報茲悉粤省所派業佃全體代表何湛霖鄧家仁兩君業已到滬擬於日内與旅滬粤省紳商分投接洽並假廣肇公所開會籌議後再行赴京請願云 
[繭行聨票須貼印花]  
　　上海縣公署昨奉江蘇印花稅分處諿令内開照得本分處呈爲繭行聨票是否應貼印花並應比照何種稅率貼用陳請核示一案奉財政部指令内開據呈已悉查此項聨票一方面爲收買繭貨之憑證又一方面爲付給繭價之憑證須俟賣户持票收清繭價其買賣行爲始行終了應照預定買賣貨物之單按十元以上貼印花一分十元以上貼印花二分仰即查照辦理此令等因奉此查蘇省産繭頗多各屬繭行林立是項聨票一律實行貼用印花於增益稅收實非細數現值繭汛未届之期亟應籌備進行以資推廣茲特抄發原呈除分行外合亟令仰該知事查照迅即會同勸辦委員與繭業公所或各繭行妥商遵辦繭市營業爲日甚促務速預籌辦法總期實行貼用母稍因循觀望坐失時機仍將辦理情形隨時具報 
[搜獲滿裝子彈之手鎗]  
　　前日午後三時有駐紮南市之憲兵營兵士二人出外梭巡經過薛家浜外灘馬路見有甲乙二人形跡可疑上前盤詰旋在身畔搜出滿裝子彈之六響手槍一支遂協同該圑站崗警察一併扣住詢據甲乙聲稱一名吳鴻壽爲緝私營甘號艙長一名王國華爲該營兵士以該營銅牌一枚爲證並稱所帶手鎗係爲上岸查緝私鹽防身之用各憲兵以吳王二人未着制服亦無執照是否緝私營兵殊難憑信當將吳王二人並起獲手鎗併解憲兵營請爲查明核辦 
[陳英士歸葬湖州]  
　　前滬國都督陳英士之靈柩現由家屬定於五月十八日歸葬湖州原籍刻由上海法新租界新民里十一號陳公治喪事務所主任張人傑等訂於本月二十九日卽陰曆三月初九日午後兩時在該所開會籌備一切並舉定各職員昨已分函滬上各圑體及各界人士請於届時蒞會與議並擔任職務云 
[提倡尚武精神之歡迎會]  
　　寰球中國學生會訂於今日下午四時半至六時半在靜安寺路五十一號會所開會歡迎遠東東運動會赴會諸君曁滬海道屬高小學校聨合運動會諸職員敦請名人演說並備茶點欵待此次遠東運動會定於五月八日至十二日在日本東京舉行吾國赴會諸君訂期二十六號上午十一時在楊樹浦日本碼頭起程又滬海道屬高小學校連日在上海公共體育場開聨合運動大會成績優美觀者稱道不置聞該會對於運動之舉深表同情特藉此開會歡迎以提倡尚武精神云 
[道屬高小聨合運動會第二日之順序]  
　　滬海道屬公立高等小學校第一次聨合運動會自二十三日開會後各縣學校均已到齊惟第一日上午天雨所定順序未能照行故昨日開會先將第一日未及舉行之各種運動逐一補行然後按照是日預定順序繼續運動因天氣晴朗故參觀者甚形踴躍本邑文武各官蒞止者亦復不少茲將是日順序照錄如下（一）開會（奏樂）（二）排敎練崇縣立第五乙商市立城南城北高小（三）擊鈴松縣立第二高小（四）雙綵圈崇縣立第六高小（五）啞鈴（二部）崑青嘉縣立乙農（六）巾操松縣立第五高小（七）農具應用操上縣立乙農（八）美鈴南縣立第一高小（九）排敎練松縣立第四高小（十）徒手嘉縣立乙商（十一）鈴笛來賓（十二）務軟（麥克樂）松張澤鄉立第一高小（十三）柔軟上三林陳行楊思鄉立高小（十四）十分徒手南縣立第五高小（十五）啞鈴（美式）海縣立第一高小（十六）木棒松縣立第六高小（十七）擊鈴松縣立等一高小（十八）徒手（美式）海代用三益啓秀高小（十九）排敎練崇縣产競存高小（二十）柔軟寳縣立第二高小（二十一）啞鈴松江廣育院（二二）各個柔軟崇縣立乙農（二三）休息午膳（二四）開會（奏樂）（二五）排敎練寳縣立乙商（二六）木棒青縣立乙商（二七）擊鈴崇縣立第六高小（二八）柔軟嘉縣立第二高小（二九）行進（鈴圈）寳縣立第三高小（三○）啞鈴上市立巽與乙商（三一）救火操奉縣立第四高小（三二）球竿（二部）海代用啓秀高小（三三）小隊敎操川縣立高（三四）行進（春鎖閒庭峽蝶飛）南縣立第四高小（三五）小隊敎練海第一代用用長樂高小（三六）木棒崇縣立乙農（三七）排敎練青縣立高小（三八）圑體比賽（五十碼）三十八校選手（三九）花鈴棍青珠葑市立珠溪高小（四○）拳術海代用三益高小（四一）國技崇縣立第二高小（四二）賽跑（二百二十碼）各校選手 
[工界青年勵志會之四週紀念]  
　　本月二十一號夜六時許勵志會假尚公學校爲會場開四週紀念大會赴會者約八百人由臨時主席張廷華君摇鈴開會繼由副會長郁厚培君略述會中四年來之小史復由張君演說催眠術之學說謂催眠術係一種高尚深邃之科學藉心理與精神上之作用變易形質絶非江湖賣符等邪術所可比擬云云演畢乃由東方催眠術講習會會員周蔭芳女士登台施術使邢徐雲君爲被術者先由施術者對被術者行口令則被術者漸漸睡眠所演諸術第一術名（錯覺）當由施術者食被術者之糖呼曰此係鹽而被術者竟感其鹹味不肯入口繼以鹽食之大呼曰此係糖竟受其甜味繼又易以酒呼曰糖漿一吸而盡又令嗅香水花而不知其香味飲清水而不知其淡復由周女士另呼該會會員鄒經綸君登臺同被術者握手則二人之手堅合雖用力撑開亦牢不可破後經施術者呼以口令則二人之手不期自分矣第二術名（幻覺）施術者爲催眠術講習會會長中村蘆舟氏被術者陳君同林時陳君雙手空空施術者大呼曰捧石而被術者雙手平舉竟手力不能勝呼曰喜樂則現歡笑之色呼曰悲哀則現哭泣之狀呼曰演劇則高唱京調呼曰失操則口作鼓號之聲第三術名（錯覺）施術者被術者同前被術者經施術之每雙目微開施術者乃用火柴燃着近其目睛而不覺有光第四術﹃發言﹄被術者仍係陳君睡覺後二目緊閉有該會會員汪益君上台問話一問一答與醒時目睹者毫釐不差第五術﹃寫字﹄令被術者閉目（被術者仍係陳君）書寫地保乃寫上海火車站五字第六術名﹃人格變換﹄被術者爲日本師範學校畢業生山本君經施術後呼曰女則現女人狀態且聲音口吻惟妙惟肖第七術名﹃走路﹄被術者有係山本君雙目緊閉另有一人在前領導彼則隨之行走忽東忽西自南自北未渧稍誤雖引導之人脚步無聲被術者 
 
 
 

Page 11

 
 
亦能步趨不錯第八術名﹃强直﹄被術者（仍係山本君）身體植立四肢强硬如鐵後用兩機置台上兩機地位相距三尺之寛被術者平臥其上僅首與足着實而身段凌空復由一人騎坐其上而身體並不彎曲且如僵木一般到會者無不稱爲奇術催眠術演畢後請蔣竹莊君演說斐律濱實業狀况頗足警勸演說後殿以絲竹娱送來賓摇鈴散會 
[演說養蜂之飼禽之心得]  
　　本埠青年會定於四月二十五號（卽今日）星期三晚八時請新發明家戚秀甫君演說養蜂飼禽法並用器械說明聞戚君因我國人士對於此種學術多不關心故棄其原有職務悉心研究飼禽養蜂各已閱六年之久茲已學有成效願將其所有經驗貢諸社會凡留心實業者届時盍往一聽無需券紙均可入座云 
[中華實業學會開會紀要]  
　　滬北靶子路中華實業學會昨日集合同志開會議决三事如下　一組織學校以造就工藝人才一發刋實業雜誌以增進國人智識一推舉籌備員以進行學校雜誌等事其他進行事件聞待本星期五再行開會公决云 
[國貨維持會會長赴京]  
　　國貨維持會正王文典因潯關加鈔及裁釐加稅諸問題均須與政府直接磋商是以於昨晚乘滬甯火車赴甯轉乘津浦車北上聞此次赴京小作勾留即須返滬云 
[本廠布之大宗生意]  
　　各織布廠之色格白條等布近日以來由南洋朝鮮暹邏等埠來電購辦者計有五千餘疋各該廠因定限僅有十天深恐不及交貨故自昨日起添開夜班加工趕織聞承辦廠家云現市紗線之價頗爲奇昂織布出售殊難獲利惟爲推廣銷路起見故不惜暗虧承攬此項大宗生意云 
[桐油生意之起色]  
　　桐油用途雖以夏令爲我而客帮購辦向在春間現時已届春暮烟台青島江浙等帮生意甚有起色而尤以某國人大批購辦最爲震動市面銷路旣旺價亦漲銀四五錢調查該業集成公棧上月分到貨計一千三百桶銷出約二千餘桶所存之貨現已無多矣 
[麩皮價值之增漲]  
　　麩皮一項向以夏曆三月至七月爲銷路最旺時期現届立夏不遠生意巳漸見起發江浙内地等帮之向各行購辦現貨或期貨者日來頗爲踴躍駐滬各客帮之收入亦復不少故近日市價再袋已漲起銀五分現阜豐廠貨開售一兩六鉽福新廠貨一兩五錢七分長豐廠貨一兩五錢六分半華豐廠貨一兩五錢七分金龍廠貨一兩五錢八分裕隆廠貨一兩五錢二分半立大廠貨一兩五錢八分半申大廠貨一兩五錢七分半此後市價恐尙有增無減云 
[勸業場之點綴]  
　　城内勸業場徵集各種牡丹於陰曆本月初五日起陳設一星期已紀前報茲悉因各處佳種尙未齊集擬改期舉行先將各式杜鵑花自今日（初五）爲始陳列於三層樓等處一俟牡丹花到齊再於初八日起至初十日止陳列三天自十一日起至十三日止仍在三層樓舉行蕙蘭會三天想届時各種異卉聚集一堂必足供高人逸士之賞鑒也 
[蘭花會循例舉行]  
　　本城邑廟爲滬人士遊玩之區自勸業場創設以來前後園更爲熱閙現届蘭花盛放之時凡有佳種者仍照曩例假内園特開蘭花會三天以助遊人之逸興現已定期於陰曆本月十五六七三日舉行想届時必有一番熱閙也 
[推銷印花稅證之進行]  
　　上海南北商會組織印花稅證總發行所規定推銷辦法迭詳前報茲聞南市各商家所購存之舊有稅票現正從事調查由縣商會發行總機關在票上蓋以戳記仍行貼用昨日午後江蘇印花稅分處會辦郭詩煇因公來滬特赴縣商會與正副會長籌商稅務進行事宜並聞上海郵務局所代貼之印花稅證與商會所發行者各有區别因其與稅務處直接承欵故商會未便蓋戳 
[警察廳長返滬]  
　　淞滬警察廳長徐國樑地方檢察廳長林仲立前日聨袂赴寗已紀昨報茲悉徐林兩君此次赴寗係因得悉馮副總統稍有不適是以同往探視現徐廳長已先於昨晨乘早班火車返申到廳視事矣 
[祥生鐵廠請警防護]  
　　浦東陸家嘴英商祥生鐵廠邇因時常失竊故由該廠經理函致三區警署懇請派警保護昨由解警正親自前往勘得該廠地臨浦濱行竊之人必從浦江登岸若由陸地入廠則殊不容易今該廠請警保護必須仿照英美香烟廠先例派令巡警一排以巡官一員督率之設備周密庶克負責當與該廠經理磋商之下允爲派警四名暫行試辦候呈報徐廳長再行核奪 
[巡警不爲利誘]  
　　浦東爛泥渡三區警署巡警馮華堂昨日在途查見崇明人黄阿三張大六子肩負白米形跡可疑當經上前盤詰黄等卽賄贈銀洋四元該警不納將黄張拘署請究解警正以黄等膽敢行賄此項白米顯係來路不明本應解究姑念初犯判各罰洋一元五角賄洋贓物一併充公該警不爲利誘殊堪嘉尙着卽奬銀五元以示鼓勵 
[小錢莊有意欺騙四誌]  
　　蔡桂林串合同黨在公共租界廣東路榮吉里一百十五號門牌開設順茂餘報關行並在附近九十五號門牌分設豫康洋貨號又在天津路長鑫里口四百九十號門牌開設敦豐錢莊濫出本票騙取大新公司恒康大通正大萬盛立澄永豐長豐義長盛源等數十家值洋數千元之貨物同時將該三店關閉東夥挾資偕逃業經受欺之人報告捕房將蔡與嫌疑人楊守蘭施泉福葛先元等先後拘解公共公廨訊供收押在案昨由新閘捕房將蔡等四人解請公廨復訊即據華探目李星福包探張芝卿相繼上堂禀稱此事實係在逃之某甲爲首尙有同黨多人未獲禀畢將所開名單呈案請爲出票按名提究中西官判蔡等四人帶回捕房候提齊人證併究 
[冒騙案證據不足]  
　　某洋行買辦朱國侯在總巡捕房指控某公司式老夫龔志甫揑造僞據冒簽名字騙銀二百六十餘兩由捕將龔拘解公共公堂訊供交保候再訂訊在案前日午後由廨復訊先由捕房刑事代表律師牛門上堂譯述案情並稱被告揑造字據冒簽洋商名字誑騙銀兩應請嚴辦以儆效尤並將僞據呈案請察繼由見證卜章生趙桂堂上堂證明被告冒騙情形質之被告不認冒騙並延律師到堂堂辯稱原所呈之證據與被告所寫之筆蹟比對不符顯非被告所爲應請將案註銷俞襄讞與英白副領事會商之下以原告所控證據不足判將案註銷被告開釋 
[乃是爭産糾葛]  
　　美租界克能海路二百九十八號門牌豆腐店主浦東人邱桂堂控寡嫂邱周氏與姪邱嘉榮糾衆將伊兇毆受傷等情昨由捕房將被告母子一併拘解公共公廨經中西官訊係爭産糾葛原告所控行兇並無證據遂判將案註銷被告開釋 
[衣莊主倒欠潛逃之拖累]  
　　盛菊生源豐祥盧祿卿元昌祥等十二户同至法公堂控法大馬路進大衣莊主姚洪範股東徐順生左友柏等虧欠貨欵並被借去欵項共約七百餘元店已閉歇姚亦逃逸現經商人等將徐左兩股東尋見扭案請求訊追徐左同供民人等實係夥計並非股東店主姚洪範實於上月二十七日逃逸現匿何處不得而知求察中西讞員判徐左還押生財拍賣俟提到姚洪範再行核辦 
[兩見證祇到一人]  
　　黄興記板木行主黄雲生延朱斯芾律師在公共公廨控訴瑞大木行主甬人吳彬珊不還票銀三百兩洋一百六十六元七角由廨訊供判候傳到證人再核在案前日午後由捕傅同兩造並見證解廨復訊先由原告代表律師上堂譯明案情即據見證朱金林投案供稱向爲水門汀作頭與原告素來認識去年陰曆十二月十四日同原告等在昇平樓啜茗目覩被告行内之跑街夥徐慶來將元甡莊之十日期票計銀四百二十兩向原告掉换現欵是實旋由被告代表律師向該見證駁詰數語關讞員以尙有見證顧玉廷飭傳未到殊屬藐視公堂因卽商之義羅副領事判被告仍交原保候飭提見證到堂再核 
[歇夥糾黨嚇詐]  
　　丁順福至法公堂控稱夥訃陳阿毛作事不端經民人得悉後將陳停歇詎陳膽敢糾黨前來僞稱欠伊工資洋數元若不繳付定須置之死地等語民人無奈祇得報捕扭案請求訊究詰之陳阿毛供向丁索取所欠工資確有其事不敢行兇求宥中西官判陳罰洋五元無洋禁押七天以儆 
[私售烟膏之質證]  
粤人葉文在虹口密勒路四十一號屋内私售烟膏被美捕房中西包探查獲連同烟膏帶入捕房候究在安昨由捕房傳同見證劉榮將葉解送公共公廨請究即據包探蔣阿林與一百十三號西探上堂禀明前情並據見證劉榮投訴被告私挑烟膏各節復經中西官向葉略訊一過判葉退去候禮拜三訊核 
[故違烟禁之科罰]  
　　新閘白克路四百九十七號門牌烟膏店主楊春如因私售烟膏被捕房查獲將楊與店夥陳阿狗先後拘解公共公廨訊判楊交三百元人洋並保陳押候訊究在案昨晨由廨復訊即據見證李仁福到堂證明被告私售烟膏情形訊之楊延律師到堂辯護質之陳阿狗供詞推諉會審員王肇之君商之美柯副領事以被告等不應故違禁令判各罰洋五十元充公 
[聲明背夫逃逸之原因]  
　　住居浦東爛泥渡向爲小工之甫人周阿才前年憑媒王大吳二聘娶鹽城人孫劉氏之妹爲妻詎劉氏忽於本年閏二月二十四日潛逃無蹤周即偕同王吳二媒人將孫劉氏扭控三區警署押候尋到伊妹再核在案茲悉周劉氏於昨日自赴三區訴稱因被伊夫周阿才虐待是以走出圖謀傭工並無被人誘拐等語解警正判交伊夫周阿才領回管朿孫劉氏交保開釋 
[追究婦人下落]  
　　來鄉漕河涇二十三圖中有爲茶博士之陳木全娶妻梅氏頗能習勞每日至鄰家徐福生之妻徐張氏處學習織布詎上月中旬梅氏忽一去不返即經陳四處探訪知被徐張氏夫婦與住在徐家滙之陸潘氏串通拐匿乃禀控該處三區地方警局將徐夫婦及陸潘氏先後拘案究詰梅氏下落彼此推諉諭候傳到原告併解事務所轉送地方檢察廳訊辦 
[再誌以女害母之駭聞]  
　　公共租界北海路（即六馬路）仁壽里三百三十七號門牌老婦周氏（卽馬陸氏）之女大囡又名仁寳因不安於室經氏訓責後女頗懷恨日前氏適患病女竟將鏹水僞爲藥水給氏飲後腹痛吐血旋延醫生驗係服毒一時傳播遠近往觀者衆事爲老閘捕房捕頭得悉派探將該老婦車送仁濟醫院醫治並飭探調查實情再核在案茲經捕房查得鏹水係由氏女之姘夫購來難免無串謀情事當於昨日派探陸桂山將氏女仁寳拘解公共公廨請究據西探奎兒投訴被告之母因受毒已深恐難醫治並禀明調查情形訊之仁寳供稱是日母親患病有素識之隣人陳金來家談話彼即代往購得醫疾藥水一瓶詎母飲後咽喉腫痛旋即嘔血迨延醫診治始知該藥水係是毒質當時實不知情乞鑒會審員王肇之君商之美領柏君判女押候補提人證到案於下禮拜二再訊 
[男女偕逃之敗露]  
　　某處女子李小妹在原籍與貼鄰董福生姘識於上月初八日偕逃來申匿居法新租界内嗣經女父李長熙來申尋見當將董與其女扭交捕房昨解法公堂請究先據原告李長熙投稱小妹係民人之女兒被董福生誘拐至滬希圖售賣請求訊究並請將女兒給領詰之董福生供民人家中已有妻室李小妹與我姘識迄巳二年有餘此次由小妹起意私約民人同來上海不敢售賣求察李小妹供與董姘識深恐日久被父亲知故暗約董福生於初八日逃逸來申是實中西讞員判董押十天以儆李小妹交伊父領回管束 
[招領被拐來滬之紹興女孩]  
　　淞滬警察廳昨日分布傳單云爲招領事業據四區二分駐所呈稱竊據崗警白文祥帶進迷路女孩一口請爲安置等情前來據此經署員訊據該女孩供稱姓曾名愛條年十三歲紹興人父母俱全父名子義種田爲業被揚州人拐至上海已有半月今同拐子出來半途失散迷路等語查該女孩面圓大脚身穿白洋布褂内襯花柳條褂黑布夾褲有辫脚着青布蒲鞋青色線襪除由本分駐所宣告招領并將該女孩暫送閘北寄養所留養外理合具文呈請鑒核通飭招領實爲德便等情據此合亟通傳招領仰該迷路女曾愛條家屬前往閘北寄養所認領可也 
[復訊恐嚇勒詐案]  
　　前在浙江路四百六十二號門牌收賣烟灰之陳鴻明偕夥陳嘉卿指控瞿連生與因他案在押之邱大林於三月十五號將伊等軋入大沽路一百七十八號門牌茶館内恐嚇詐去值洋七十元之金戒銀表等物由捕將瞿拘解公共公廨訊供收押在案昨晨復由捕房解究先由原告代表律師上堂譯訴前情請爲訊究訊之被告亦延律師到堂代爲辯護中西官判被告帶回捕房候再復訊核辦 
[茶客抑何性急]  
　　顧露雲前日清晨至閘北太陽廟盧阿小老虎灶内啜茗因時太早水尙未開願即動怒辱駡將盧之頭面毆傷當由崗警拘入四區警署經姚警正訊明判顧拘留一日以示薄懲 
[劣孩攫物之主動]  
　　劣孩張阿毛尤來發殷恩慶李長春在美租界愛而近路攫取婦人王俞氏之衣服由捕拘解公共公堂訊判各押改良所習藝三年在案茲經包探金福壽與九十八號西探查得該孩等攫取衣服係由王阿六指使因於昨晨復將王孩緝獲帶入捕房經捕頭略詰一過押候解辦 
[偷竊古磁花瓶]  
　　江北人胡幾信闖入北浙江路一百五十七號門牌宋士驤家竊得古磁花瓶一隻圖逃被滙司捕房包探陸連奎查見將人贓帶入捕房押候解廨訊究 
[婦人指控行竊]  
　　住居牛莊路二十一號門牌之婦人王房氏指控常州人劉子林竊取值洋一千六百二十元之金飾現洋鈔票逃逸等情昨由老閘捕房包探張炳成將劉拘解公共公廨請究經中西官訊供一過判劉押候吊贓再訊 
[串竊顔料之懲治]  
　　康年人壽公司控須阿元顧永林串竊值洋一千八百元之顔料等情昨由捕房將被告兩人一併拘解公共公廨經中西官研訊明晰判顧押西牢年半須押九月分别示儆 
[車夫圖吞物件]  
洋人貝來拉至法公堂控稱商人日前出外購物乘朱學成所推之黄包車歸家後因所購物件内有一小包遺失朱即飛奔逃去希圖吞没業已報告捕房飭控查獲吊出原贓惟該車夫朱學成如此不守規矩恐有他人效尤應請重究朱學成供日前原告自英界購得物件數包乘民人之車歸家及原告下車入内後察看車上方知有物遺失民人當在門前守候多時不敢奔逃圖吞中西官詰問曰爾旣不飛奔圖吞何以不將物件送交原告朱卽語塞判朱押三個月以儆 
[交涉公署批示兩則]  
　　批張木林呈爲恐被偏護朦復仍求飭縣澈究由呈悉此案飭據會丈局查復以兩告所爭水溝之地均無充分理由擬具繳價歸公辦法請示到署業經批飭如擬辦理在案據呈前情未便准行　卽遵照 
　　批公民蔣國斌呈爲作廢印諭朦轉道契圖據公産籲懇飭屬止送由呈悉案已飭知會丈局暫行止契矣該公民仍應遵照前批趕將此案理妥呈報本署備核可也 
[淞滬警察廳批示兩則]  
　　批民人楊仁芳禀據呈巳悉察核提出不服理由實屬無理取閙茲爲逐一揭明之查杜安生掉包騙灰於三月十三日據魏張氏報警送究後當經預審取供據杜安生供認灰係方連卿俞雙富周來桂等串騙伊爲知情分利之人平日所換錠灰均由楊順芳收買照通常市價每百斤可得洋三十五元楊順芳以掉包非正當之灰故每百斤貶價至二十五元等語本廳以詞出一面未能據以爲憑即飭警押同杜安生指拿同黨解究以成信讞詎歷經數處方連卿等人已遠颺卽該氏亦避匿不見故將錠灰一桶起獲到案又以杜安生供稱楊仁金爲該氏之叔亦以掉灰爲生現在楊順芳避在何處必知其細復派警將楊仁金帶案以憑澈究嗣十四日由警將方連卿緝獲到廳據方供詞與杜安生所供無異並云騙灰已銷售於楊順芳處計價洋七元三角木桶儲灰上半桶確有贓灰攙入維時失主魏張氏因原灰已與他錠灰攙入不願領回當諭俟楊順芳到案訊明再核在案旋十七日該氏投案候質杜安生方連卿供執如前本廳以犯罪人供詞已明自不容其狡賴即判决杜安生方連卿援照行跡不檢規定各處拘留二十日而予該錠灰以没收處分也該民等收買來歷不明之錠灰本屬咎有應得不加懲罰已是從寛乃始則串出茅根生呈請給還茲復無理率瀆顯見意圖嘗試受訟棍唆使之愚須知案經决定萬無變更之理該民不知安分營業輒復來廳嘵瀆殊屬不合所請著不准行特批 
　　批陶高雲禀據呈李金山藉口拐逃伊妻希圖敲詐各節旣經地檢廳訊無證據却下不理則該民之受誣已明初無立案之必要如果李金山有藉傷栽害情事儘可隨時報警送究尙其安分營業母庸鰓鰓過慮也此批 
[誌謝]  
　　昨承新世界游戲場惠贈觀覽劵六張又雅歌集（陰曆三月初九假味蒓園日夜會串）贈入場劵二張又章洪源號贈改良摺扇兩打書此併謝 
[雜評二]  
[軍事裁判之權限（庸）]  
　　鮮肉店主非軍人即使與兵士口角亦祗屬違警細故不在軍事範圍以内無由軍營自行裁判之理故憲兵連長棍責嚴明生一案使商界所控非虛該連長於濫用非刑之外尚當負逾越權限責任乃憲兵營長對於商人之公禀不爲澈底根究僅以尋常調停之手腕敷衍其事已不可解尤可怪者軍人犯罪當然屬於軍事裁判普通法庭無管轄之權責而　營長乃欲商人自向檢廳起訴亦何其甘於放棄責任耶是故使張營長而非有意袒庇或不明權限者則此種傳述吾甚疑之 
[來函]  
　　寧紹商輪公司董事會來函 
　　啓者　本月二十三號□□報□□報等本埠新聞欄載寗紹公司股東聨合會記一則略以寗紹公司甬興船由董事樂振葆等與虞總理私相授受將甬興船賤價售與虞總理所開之三北公司等語一則曰私相授受再則曰賤價售與閱之不勝駭異誠恐不明内容者易致悮會殊與振葆等名譽所關非淺謹將本公司出售甬興船之原因及經過情節佈告於下以明眞相查本公司甬興輪船自乙卯年在崇明出事後即經停駛旋得出租與集祥行每月計港洋一萬一千二百五十元其中開銷除用煤外則由本公司津貼洋六千元除過每月合申元約收三千六百兩之譜在本公司對於此項出租亦以事不獲已並非久遠之計蓋甬興船吃煤甚重凡屬股東盡能言之當行駛滬甬時本屬有虧無盈是以上年九月間前董事會各董早有成議以十三萬兩出售嗣以售者中止而罷有議事錄可稽彼時董事猶以爲憾至本年四月二十八號甬興船租期又滿即經董事會於二三月之前討論辦法誠以本公司雖屬營業性質實舍有寗紹兩府同鄉公益之意味振葆等謬承推舉不敢不愼重將事於是主張要求集祥行增加租金者有之主張將甬興船出賣以便另置新船者亦有之疊次會議迄未决定迨至二月初七日本公司常會之期接據某國商人來函欲以申元十六萬二千兩購買甬興當由到會各董公同討論以爲查其價值較之上年議事錄所載已增鉅數自以出賣爲是且集祥行對於租價現又不願增加若仍照舊價出租合之此次賣價利益亦屬相同將來歐戰停止欲求今價出售必不可得即租價亦必跌減而甬興船除出租外又不便自行開駛今旣價格相宜不如即行售去另造新船或者購買現成船俾可實地行駛實於公司極有利益云云於是公同决議照行彼時虞總理亦在座當以三北公司現正擬添船隻甬興旣經董事會議决出賣該三北公司願照甘國商人同一價值承買各董事以爲船價旣屬相同與其出售洋商盍歸華人自買是以全體董事無不贊同此賣同甬興船之實在情形也按甬興當購進之初連修費約計銀七萬餘兩當時乃董事會决定之此次出售振葆等以爲旣與公司有利無害故亦以董事會决定之竊以董事爲股東之代表事經董事會公决何得謂爲私相授受近日船價早晚不同况照某國商人來函之價未曾減削分文何得謂爲賤價售與報載云云諒係訪聞失實特此聲明伏希公鑒寗紹商輪公司董事會公啓 
[前厚餘行來函]  
　　啓者貴報四月二十四號本埠新聞格内載有私買烟土之辯護稱禹如興等向江西路鴻泰愛多亞路厚餘北京路晋泰等行買土被捕查獲解至公共公廨給諭分往鴻泰厚餘兩家搜獲大土四十二只小土二百九十九包并另土等一併吊存捕房云云查厚餘行自三月末日以後並無私買烟土嗣被不識姓名人誣指查無證據經公廨於四月二十號派捕到行檢查並無烟土起出本行實無存土何由搜獲事已昭雪且厚餘地點係在東棋盤街並非愛多亞路報載係属事實錯誤名譽攸關應請登入來函欄内更正免致各界誤會是所企禱英大馬路棋盤街前厚餘土行啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事新聨珠] [  楓隱]  
　　蓋聞財可通神固古今所同慨錢能役鬼非法律所能防是以議員之頭銜雖貴可以賄賂營求訴訟之證據縱眞堪用金銀消滅蓋聞横財不富窮人豈强求而能得貪小每致失大縱後悔而巳遲是以堂堂總長之尊一失足便成爲囚犯赫赫知名之士偶貪心卽廢其人言 
　　蓋聞利人不如利己固愚賤之同情愛國豈及愛家亦顓蒙之本性是以救國儲金輸將者多動於客氣新華彩票購買者皆出於眞心 
　　蓋聞人死不可復生何必指佳城以卜葬物廢苟能利用實足爲致富之階梯是以覘秦宗權之舂骨聚糧知鹹死人眞堪充饌覩漢董卓之燃臍代燭識木乃伊本可鍊油 
　　蓋聞獸困必鬭獵較者未可掉以輕心人急跳牆政治家所當隨時留意是以潛艇政策見德意志之計窮麵包問題致俄羅斯之政變 
　　蓋聞當風和日暖之天伊誰不動遊春之想際柳媚花嬌之日何人不興訪艶之心是以遊園赴召衆夫人皆怒放心花易服微行大總統亦飽資眼福 
　　蓋聞避重就輕本官場之通病小懲（懲罰也）大誡亦用法之權銜是以總長販土獨敎道尹當災大帥賣烟偏令屬員認晦 
　　蓋聞兩姑之間難爲婦乃弱國之苦情一著弗愼滿盤輸又執政之大戒是以抗議絶交一封書未嘗審顧戰圑加入第三步因而遲延（一） 
家庭常識 
　　人造象牙鷄蛋殻研細粉七兩石膏研細粉三兩充分混和注入敵量淨白魚膠水中研練之置入隨意製成之模型内（模刑内部用猪油塗過）靜置七日取出陰乾之與眞象牙無異 
　　滅火藥水製法甚多然不外用極能奪熱之物質以減火燃燒力或用能生阻熱性之氣體以杜絶火氣中之酸素使無助燒性而已此藥水如能家藏若干瓶必可預妨初生之火患祈注意焉（一）用食鹽二百兩鹽化阿摩尼亞十兩二者共容化於五十兩之水中置玻璃瓶内失愼時投入火中而破碎之或先破瓶而投液水中火即消滅此法頗簡因其所生氣體能放散火熱而消滅之也（二）用硼砂四十至六十分無水炭酸鈉八十至百二十分苛性鈉百五十分至二百分炭酸阿摩尼亞二百至二百八十分和以百分之水化合後藏於瓶中遇火照上法施用之火亦滅蓋此水乘熱化氣發出不含酸素之氣體於其四週則可藉以杜絶其助燃體也（三）以烳发石灰七升放大桶内加清水七升至一斗日日攪絆一時七日後其水即呈褐色再用麻布濾過更加鹽水七升充分攪拌即成消火水矣注水消火器或玻璃瓶中遇火用此法更便利（以上藥料西藥房中均有售）[  徐斌如]  
　　煑藕藕煑熟時其湯成烏黑之色若不用鐵刀切之用銅刀或以手搥之使斷則其湯潔白而味甘美[  江樓醉者]  
　　油污衣衣服被菜油所污輒難去凈若以美孚油濕透約二三日煤氣巳減油污亦消且無㾗跡 
　　米蛀預防春夏之際白米久藏每生蛀蟲易成米壳防止之法以稻草灰拌匀永無蟲患 
　　小産預防婦人受孕後三月每有小産之患甚或屢小産倘患此而無法防微者用蛇壳一支（俗稱菜花蛇首尾須全藥舖出售）以等長之紅布一幅縫作帶式覺孕後即繫腰間其患自除神效無比[  馮漢階]  
　　洗地板先以已泡過之茶葉拌掃然後用拖扒蘸煤油擦之則光潔異常 
　　洗髮以鷄蛋白代肥皂則垢盡去 
　　不易糊日常所用之漿糊最易霉臭若加石炭酸少許則能經久不壞 
　　浣夏衣夏季衣服洗後以松子兩三粒搗爛加水攪匀漿之則香氣自然與他種惡味不同 
　　洗絹類先將肥皂及蜂蜜少許以燒酒調匀用軟毛刷浸之刷絹類之表面令他面貼於板上約一小時略浸於温水取出曬之洗法蘭絨先用微温之肥皂水及少許之炭酸蘇達塗於絨面以刷刷之後用清水洗凈取出曬乾再用熨斗使之平直 
辟蛾類夏秋間昆蟲多喜聚於燈下拂之不易去若用新葱兩三支掛於白磁罩外則不遂自去[  鴻]  
聨話 
　　丁慕琴之友陳君於三月初五日娶徐氏囑爲代撰賀聨限八言七言此等聨話最難出色固辭不獲乃就時令及兩家姓氏着想得八言句云﹃璧稱五雙詩吟連理﹄蓋用搜神記羊公種玉以白璧五雙聘徐氏女及玉海祥符六年三月初五日帝賦連理槐柏詩羣臣屬和事下聨云﹃春生蕃榻會展蘭亭﹄則因徐孺下陳蕃之榻巧合兩新人姓而蘭亭記此地有崇山峻嶺茂林修竹又有清流激湍云云則可當新郎探幽記讀也七言句云﹃宜在百尺樓下榻試以十索詞催妝﹄以丁郎而借用丁娘故事要不以爲謔而虐也足供一噱[  天虛我生]  
　　製長聨固要典雅仍須一氣呵成若枝枝節節縱金碧樓台其如失之呆滯何余曩見一聨頗氣盛言宣到底不懈允推挂搆其聨曰倘月前病榻光陰早知今日拚槐芒勿踏爲爾攀留省得些魂夢兩番向余泣别說不盡妻則寡弟則弱子則幼母則殤祗賸飄零雙伯仲）問天上玉樓風景果勝人間趁華表歸來語儂消息倒不如摒擋一切與子偕行有個飯同吃衣同穿出同遊居同處依然嬉戲兩兒童﹄聞此聨爲王某所作王名孝廉死者則其摯友耳 
　　何鐵生清風亮節有口皆碑居京之日與妾某氏甚相得後何外放妾又隨之任所月圓花好憐我憐卿乃未幾而染病逝矣斯時何年已衰悼亡忽賦不勝弔影之傷因撰聨誌痛聨曰卅四載短綠泡幻散花示疾撒手彌留弔影歎吾衰那堪月冷房空嬌女嬌兒猶覔母﹄十三年伴我京朝諫草盛囊累卿收拾俸錢今小裕詎料人亡琴在營齋營奠總傷神﹄無限愛憐筆端流露非深於情者不能[  南錚]  
短篇小說 
[劇塲刦案（七）（哈荔生原著）] [  常覺覺迷合譯]  
　　此時接客之馬車尚無蹤影吾人魂魄似已飛失信步所之不知所届久而久之途中見吾人舉動有異引起注意凡見暈仆之婦女爲之招呼馬車扶之入車復環吾人而立相與問訊始知出有巨案唯戲院正門時已内扃無從衝入遂有多人咆哮吾人遂如夢中驚醒則見婦女中有科頭者有未披外衣者爲狀足噱此時招呼崗警之聲連連不輟而人亦愈聚愈衆吾人遂被擁至第八條街予父與予母二人則雇街車而歸予與哈雷則仍徒步行旣而予聞密斯特敢奇向一老年警察曰事急矣汝須設法攔入汝能破垣入乎當知約翰森將軍已被戕殞命哈葛雷已被擒此時實已刻不及待其時予與哈雷仍於人叢中擠軋及至第三條街時最後之結果竟追蹤吾人而至矣蓋震天之聲直入吾人耳鼓而予且被震仆街心嗟夫巍巍之戲院自此夷爲平地哈葛雷與康登大佐竟隨此大建築而俱盡雷麥克敎師與其徒黨則挾珍寳而遁矣樂師與伶人則於炸毁之前已俱釋出是夕院東柏爾大佐曁經理人温生適往希加哥蓋此兩人者經理戲院實有五家之多也彼萬惡之盜徒遂得於是夕行若無事而希加哥戲院亦於　是夕出事殆亦雷麥克徒黨所爲其後調查得戲院中招待員三人實爲社會黨黨員執事波蘭人某亦爲黨中一份子内應外合遂演此不可思議之慘劇此輩盡爲外國無賴未開幕時即有多人伏於幕後尤有多人溷入廂中僞爲觀客其黨魁則即大名鼎鼎之梵文敎師雷麥克也後被偵探追躡卒於新奥林司爲偵探所獲贓物徒黨亦皆無能遁形（完） 
　　栩按是篇乃一八八七年十月二十二號實事見於史忒蘭雜誌著者爲英小說家茀郎雪司哈荔生哈氏此篇用意初非謂其事之促傳也殆有鑒於覆轍之禍特藉此以儆當局者之疎於防範耳至於雷麥克之言謂爲刦富濟貧實行使其社會主義則又盜賊之口頭禪也烏足與俠義小說中人相提並論哉讀者幸勿誤認致亦爲雷麥克所欺 
續刋小說 
[南斐洲脫險記（五續）] [  劉鳳生]  
　　三人去後余因脫靴寛足休息數小時復起身行屏去一切不需之物稍覺輕便余見浪花衝擊因往海濱沿海岸線南行入夜見有屋宇意以爲斯外柯門之郊郭膽力俱壯因奮力前奔深夜始達該處則又大失望蓋余所見者悉爲頽圮之室室内無生氣乃知此爲捕海獺所此處名土角口室巳爲敵人傾毁習是業者悉被俘擄土角口距斯外柯門約九十英里設使余不得其詳不幾受紿余又懼哨兵聞余之至謀所以襄余因是益形遑恐旣而聞有械鬭聲曰止......誰經是處余即應之曰友顧每次應余言者悉爲余之回音以是心乃大安因沿鐵道線行約二三英里猛聞怪聲甚厲有類羊呌豚嚎余即前行乃至一羣海獺之左海獺之高者長於余身羣起跳躍狀欲噬余余大懼恨無術以自衞時巳夜十一句鐘俄而天大雨余於墩後掘一穴以避未久而寒師貶肌至不可耐余水囊已罄因思此處雨水頗多謀設法以取之於是拆一水囊成正片一方掘一小窪於地類杯形復以囊鋪下雨止後取而飲之味甘而潔此一飲也直至翌日下午余素畏寒夜沈踽踽獨行殊覺跼踳天曉後則余之四周皆繞以海左面水較淺塘鵝數千羣及各種水鳥游泳其中余欲取其蛋不得因脫去靴襪涉水登陸見地上車迹或南或北遂决計循之行清遊約數小時余見路之左地多巖石思得潔水飲之乃近其處巖石中果有小穴無數惜水皆鹹汁無已取而貯之於瓶聊勝於無復沿海岸行天酷熱乃稍駐足解去汗衫見海岸上鯨魚骨及破椅等物甚夥余拾而架之聊以避此炎日汗乾後復起身行此一行也則至天黑始止 
 
 
 

Page 15

 
 
   
 
 

Page 16

 
 
[懷德堂真正老醫局王雨香老醫士包治血淋白濁下身腫爛便毒横痃婦女白帶腫痛一切男婦毒門包愈]  
花柳掃毒珠黄丸　此丸用犀黄珠粉合成靈效無匹專治男婦花柳結毒小便輕重腫爛横痃魚口便毒下疳囊　偏墜廣瘡濕毒内外毒痔婦女白帶腫痛溺後血淋白濁剌痛等症服之毒從大小便而出立效如神永無後患生育照常　每盒大洋一元　雙料二元　下疳腫爛生肌丹　珠珀立止白濁丸　横痃魚口内消丸　貼消膏　珠黄止痛止濁丸　神效婦女白帶丸　每盒一元　楊梅瘋痛包愈酒　治毒入經絡週身酸痛即服此酒一料包可全愈驗若仙丹每瓶一元每料四元　本醫士　臨　卅四年見多認廣濟愈　形場　　　　　爛砂淋石淋下疳危重之症活人無算四遠知名○門診五角隨到隨看包台六七元至十六元止限日全愈若用輕粉覇刦升藥合丸天誅地滅雷殛火焚不效還洋○内有靜室醫治毒症○左近假冒日多請認明上海六馬路中市朝陽萬年茶樓西首第四家恒和油酒店隔壁王雨香老醫局便是 
[感謝存濟局周文卿大醫士淋濁聖藥治白濁血淋刺痛真正當日立止功効如神]  
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黃止痛止濁丸每料一元最可奇者服丸僅半點鐘而血淋立止其痛亦瘥再服先生立止白濁丸每料一元症竟斷根久未復發足徴存濟局藥丸可推滬上第一也該局秘製珠黃下疳散每罐一元　珠黃花柳掃毒丸每料二元　横痃魚口内消丸每料二元　横痃魚口退消膏每張一元　要皆靈驗無比特此登報鳴謝　三馬路貿易公司紀才駿謹謝 
 
 
 
 

Page 17

 
 
老申報四十年来之囬頋尊聞閣選 
　　四十年前之鉅案 
　　楊月樓案（十七） 
　　楊月樓解審情形 
　　（見本報甲戍年四月十二日） 
　　聞楊月樓自上海解至松江由太守提審時楊月樓磕頭聲寃哀求超豁太守見而憐之曰汝之被寃吾知之矣楊月樓聞之如脫桎梏而登袵席深深叩首曰小的復有生望矣蒙大　秦鏡高懸實罪民之起生死而肉白骨也旣復委發婁縣詳訪即責二百板逼其不得翻供云 
[英京新報論楊月樓事]  
　　（見本報甲戍年四月十二日） 
　　英京大新報主筆代默士述楊月樓一案曰上海民間風傳有人力請於邑令務將楊月樓置之死地以洩同人之怒者且許其若果能殺月樓則願以二萬銀爲壽是或因同時瞿茂和一案而牽涉耶瞿茂和之犯和姦也僅予杖一百而釋楊月樓亦屬和姦乃不但極刑且有必欲置之死地之意而奸民遂憑空以訛傳焉英人以爲上海邑令素有聲譽以情理揆之斷不至自受人賄故深知人言之不足信本館譯此欲使英人咸曉然於大新報所記納賄一節實屬子虛斷斷不可據爲口實也 
[尊聞閣筆記]  
　　孝女療親（見本報癸酉年正月十日） 
　　蘇州韓運使崇之次女嫁浙江汪氏生子鳴鑾文名噪甚聨捷入詞垣曾任陜甘學政取士頗稱得人在室之時至性純摯孝事父母一日母時忽遘沈疴時孝女年甫十五齡躬侍湯藥衣不解帶焚香祈禱願以身代嗣母病勢益劇諸醫束手孝女涕泣不食竊割臂肉和藥以進母病得廖後婢媪輩窺見創㾗根詢始知聞者莫不嘆異現聞隨子至任已卒於陜甘學政署内諸戚友之列於縉紳者以爲潛德弗彰非所以勸孝也因懇請旌表江蘇撫臣特爲之專摺奏聞於朝客言以閱邸報核其所報年齡似屬不符奏摺中言道光三十年孝女十有五歲同治十年病没於陜甘學政署内年五二肯二歲今爲實核之自咸豐元年至同治十年不過二十一年然則卒時僅三十六歲耳其言五十二歲一誤也女子及笄而嫁于歸汪氏之時至早當在十八歲計其生子極速至同治十年時其子亦不過十七八歲而遽已登賢書成進士入詞林預大考授學政竊未聞有此早年筮仕者也或疑孝女係爲繼室其子當係前室所生然奏摺中又明言爲錢塘縣學附生汪繼昌之室此則二可疑也客聞言亦不能解當還問諸吳門父老或能得其眞云 
[文苑]  
　　春日偶題調寄　踏枝（燦花館主人） 
　　（見本報甲戌年五月初十日） 
　　一派埀楊猶未絮春淺春深但看夭桃樹竟日陰雲飛不去養花天氣晴兼雨竹石蕭疏閒院宇酒具詩囊人坐花開處試問面前春幾許繁紅一樹春無語 
　　晚坐調寄西江月 
　　芳草新烟門卷紅霞淺照莓苔抛書人倦畫屏開殘杏枝頭春在敵面花風翦翦刑晴柳帶　　坐看雙燕未歸來捲上水晶簾待又調寄踏莎行 
　　薄日陰陰輕寒翦翦憑欄細數飛花片晚烟悄聽一鳩啼夕陽山外雲如線春色將闌春愁未展自憐自愛無人管重門閉後雨濛濛殘燈半掩屏風扇 
新柳調剔銀鐙 
　　夢繞江南時候問何處春心先透只看長隄許多疎柳正是青青初剖似人清瘦早又值梅花開後媚眼不遮渡口纎腰才舞江首昔日王恭當年張緒可憶風流堪偶問君知否待異日染衣情厚 
　　又調寄臨江仙 
　　　　和風吹後纎纎弱柳抽時柔如滇殿美丰姿鵝黄方欲展黛色未全施幾縷含烟　娜萬條迎旭參差一年一度一新枝依依迷畫閣濯濯照江池 
[花叢談屑]  
　　下酒清談（見本報甲戍年五月初二日） 
　　疏雨乍過清風徐來籐枕竹床北窗高臥一覺栩栩不知爲蝴蝶爲莊周轉嫌邯鄲黄粱借枕爲多事也醒後拄杖看山命童子烹香茗以解睡魔正徘徊間有素心客挾白墮來與相坐花下以酒對酌佐以菱芡之屬酒半酣客起爲壽曰以此奉敬願陳一事當滇書下酒可乎先生曰善客曰有華叟者客於揚口操北音不知何許人虬髯猿臂多力善射與人交坦白無賓主興到科頭赤足拉乞丐同飲論天下古今成敗口滔滔若懸何至不當其意貴介不爲屈以是人呼之爲狂時有公子韶年綺貌博通載籍適入市見華叟奇其貌招之飲及聞其言論尤深佩服偕之歸引爲座上定公子一日無華叟不樂由是凡招公子者必延華叟叟善詼諧又能於筵上顚倒四時花木故人益樂與之遊先是公子與竹西媒姬情最暱私訂婚嫁以格於嚴命事遂不諧然時時寄宿姬後鴇家以千金授姬於大腹賈姬置酒舟中招公子爲别相對汍瀾不能成語旣歸公子遂病雞骨支床漸至不起有賣花孫嫗嘗出入富貴家公子詢姬消息嫗曰有之然聞其初來已預　芙蓉膏以救得不死嗣主人逼之又以剪自刎傷甚重恐難愈也並道姬居處近狀甚詳公子聞之悲不自勝絶口不食華叟曰是眞可兒能捐千金富爲子圖之母夫人愛子切卽以千鎭金畁叟叟夜入賈宅盜姬以歸賈臥他室叟擲金於其床頭并留一柬略曰姬本仙籍今謫限已滿當返瑶池几上之金用償爾價爾敢追究當降爾禍此書即所以示信也賈醒見金大異燭之得書讀竟汗涔涔下急遣人視姬則門户嚴扃如故而人已杳矣遂戒家人不得外揚公子得姬病漸愈嘗笑謂叟曰君吾之黄衫客也後公子移家粤東將携叟同行叟不樂東遊贈以金不受遂去不知所終先生曰快人快事當與君同浮一大白酒酣而起緩步空階回顧花影迷離已月上柳梢頭矣 
[神話]  
　　滅骨報（見本報甲戍年正月二十五日） 
　　朱汝才　垣之北郭人以營治塜墓爲業世所鄙所爲山狗是也才業是有年家賴以豐年甫四旬餘二子皆受室長子松繼父業尤有心計次子柏無意於此嘗讀書略解章句惟　傳奇誌異等書日以自娱兄謂其坐食而不知謀生欲析業分爨才曰是區區　皆予所自謀弟縱不善作家亦宜優容之豈得以斯介介松不願口出怨言謂年來所入强半出其手時不免櫛風沐雨弟恃父愛惟游目簡編優遊度日他年析業肯稍相讓乎才因析其業而分之兩子各受其一自取其一爲娱老計他年治身後事畢卽以爲祭掃所從出焉柏自析業後恬淡如初妻或勸之謀生柏曰苟得衣食不缺即爲此生幸事何必營營逐逐以伐其性靈乎松則身家念重自析家後以爲自後所獲皆己所有竭力經營倍蓰疇昔所入亦豐於前親故皆仰望松譽之爲充閭子柏則人望所不及而彼亦不屑計也兩載間松家道愈昌膝前添子堂下添婢卽松自以爲業之所進固未可量一日松臥病醫投以藥漸有起色父母妻子皆喜松曰殆矣無濟也父訊之閉目存息不復言逾二日疾轉加父母訊其所苦松曰吾固天無濟備身後事可矣父奇之終詰其由松嘆曰滅骨之事發矣父驚曰予業此一生從無滅骨毁墳事可對天地而質鬼神何物豎子輙敢爲此神人共忿事松不言父曰所毁之骨尚存何地當爲妥葬高原墳曰已忘撒置何所父曰誰無父母而忍將他人父母遺體漫滅至此殘忍莫此爲甚歲將殘病益劇松曰人心已絶死其分耳氣不絶如游絲時或張目四顧延至初八日大呼曰豎子肉不足食在以爲滅骨者榜樣言竟氣絶然已目露牙張死狀可慘 
 
 
 

Page 18

 
 
   
 
