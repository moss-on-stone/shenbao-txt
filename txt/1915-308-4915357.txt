# 1915 - 308 - 4915357

 

Page 1

 
 
   
 
 

Page 2

 
 
時評 
[哀鄭汝成（冷）]  
　　鄭汝成一留英之海軍學生也其得爲上海鎭守使者以前年能守上海製造局故雖然前年之守製造局不死而乃死於今日 
　　鄭汝成之爲鎭守使也除忠於政府以致於死外其他槪無取死之道待人接物行政治軍賢於其餘官吏者遠然而鄭汝成竟於今日被刺死 
　　然則鄭汝成之死非他忠於政府死之也 
[命令]  
　　十一月八日大總統策令米占元馬玉仁馬國動關忠和何豐林均給予二等嘉禾章管雲臣陳倜元何喜榮張國溶張鼎勳吳士芬楊瑞文張仁奎龔靑雲米材棟湯鴻鈞吳長植張克瑤蘇謙沈朗張鴻緒郭玉春均給予三等嘉禾章崔鳳舞孫翊雲賈振國方頣燧李慶璋張鳳嗚陳有珍卞勝宗金凱鄧鳳合高鈍周榮孫有德李襄鄰紀書元崔維堪沈爾昌黄慶瀾梁玉書程學恂均給予四等嘉禾章此令 
　　又令劉詢趙俊卿王桂林楊春普朱熙孔慶塘師景雲均給予二等文虎章趙會鵬齊寳善張辛朔方更生温朝詒蘇長靑傳崇恩王寳臧致平王嗚珂王者化張宗昌趙瑞龍張性何紹賢熊炳琦張調辰惲寳惠吳金聲均給予三等文虎章徐國樑王賡廷張彭年趙初海劉汝贊劉宗紀劉錫齡翟敏林繆慶善均給予四等文處章此令 
　　又令日本國農商省技師西澤公雄給予三等嘉禾章此令 
　　又令兼署奉天巡按使叚芝貴呈政務廳廳長史紀常回籍省親懇請免職等語史紀常准免本職此令 
　　又令任命金世和爲奉天政務廳廳長此令 
　　又令財政部稅務處呈請任命朱建勳試署管理龍口分關兼稽徵常稅員應照准此令 
　　又令陸軍部呈請任命盧壽爲貴州陸軍步兵第一圑第三營營長陳光斗爲貴州陸軍砲兵營營長應照此令 
　　又令陸軍部呈准正白旗蒙古都統毓秀咨請以常祿補印務章京等語應照准此令 
　　又令蒙藏院呈准默特右旗札薩克棍布札布咨請以格文巴勒補放土默特右旗協理應照准此令 
　　十一月九日大總統策令口光廷給予三等文虎章此令 
　　又令劉友才授爲陸軍少將此令 
　　又令任命麟光兼署讓白旗漢軍都統此令 
[譯電]  
　　北京電國權報載稱代行立法院定十一月二十二日開重要會議討論改革國體推戴袁總統爲皇帝問題議決後擬於翌日呈報袁總統（十日） 
　　北京電中國駐日公使奉北京政府命通告日政府謂改革國體不於本年實行外交界咸料日政府聞之定可滿意蓋中國讓步巳可云至極端也日本設猶有異言則是明明欲屈辱中國而完全推翻袁總統固結全國之勢力也（九日） 
　　北京電淸室巳允遷居頤和園交出玉璽而得酬洋二百萬元優待條件繼續有效（九日） 
　　北京電政府派兵二千往勦鬍匪並保護多倫諾爾之鹽稅稽核所分所（九日） 
[特約路透電]  
　　北京電聞政府因楊晟在滬政績頗佳輿論翕然不日將令回滬至任何職今尙未悉今日日使署開歡祝會與會者甚衆各協約國及中立國之公使隨員人等亦聯袂而往使署裝飾甚爲華麗 
　　中政府任崑源率兵征剿東内蒙鬍匪且命奉天將軍叚芝貴協助辦理剿匪事宜張家口附近亦有鬍匪爲患故察哈爾將軍亦奉命率兵赴多倫諾爾（十日） 
　　香港電日皇加冕典舉行慶賀時日領事演說謂日本今己至分任維持世界和平及人類公共利益之地位日本賴天皇之聖哲指揮將以依據和平正義之道而行爲國家之責爲國家之榮今者國際之和平與正義己爲野心自利之國所踐踏日本之於正義之方面而盡其世界戰爭中之義務云云香港總督梅君致詞答覆謂英日聯盟爲適當之舉今兩大島國與諸協約國爲自由直道而戰亦適當之舉云云（十日） 
　　廣州電跡近黨人者多被拘捕故前住外洋及著名主張共和之人刻紛紛離省（九日） 
戰電 
[其一（英人路透電）]  
　　巴黎電德國與塞國己能直接以火車交通之說傳之尙過早塞軍匪特仍扼守貝爾格勒至蘇菲亞之鐵路兩段且炸毁隧道及大損路線修理必需時日（九日） 
　　巴黎電塞首相曾語巴黎時報駐塞訪員謂奥德軍與布軍之會合者今尙無大作用德國以尙不能輸運大砲與子彈接濟土布軍故極力欲得貝爾得貝爾格勒里虚蘇菲亞鐵路塞國政府與國民深信協約國之軍隊不久即可到足大舉進攻其勝利可操左劵此番勝利即戰爭結局之起點云（九日） 
　　雅典電維尼齊洛斯氏提議或由陸軍大臣對於近今因爭端而致柴米斯内閣失敗一舉表述歉意或令維氏之黨人勿到國會俾免解散國會新内閣現正討論此議聞多數主張解散國會（九日） 
　　羅馬電講演報評論英軍占據貝格達消息謂此事爲戰爭中之最重要者旣與戰事結果大有影響且能傾動回敎世界云（八日） 
　　彼得格勒電今日公報紀昨日俄軍在里加及米托所得之進步俄軍且占據維爾拉東面湖境德軍防線數道柯爾基附近敵軍陣線亦被破俄軍俘敵約千人（八日） 
　　巴黎電吉靑納與法相白里安及加里尼與霞飛兩將軍會商一切英法政府對於近東戰局所發生之問題無論如何發展皆願一致對付（八日） 
　　巴黎電法相白里安與英相愛士葵互換極親睦之電文大旨謂英法提携行事乃最後勝利之擔保云云（九日） 
　亞姆斯特丹電德國伏凡資報因登載反對食物昂貴之宣言書致被封禁（九日） 
　　巴黎電德國伏凡資報發表社會黨之宣言大旨謂工人生活今己難堪德國受禍巳深今冬季將届事態更惡我人惟求實行不願再聞空言云云（九日） 
　　巴黎電議和之說唱自德國今更顯著前殖民大臣蘇爾夫博士及前相蒲盧伯爵刻在荷蘭瑞士施展其計謀德國生活昂貴民情鼓噪伏凡資報謂英法兩國之決心今甚於昔必欲得最後之勝利但在我國戰事斷難歷久云云社會黨議員甘資奇致書紐齊特報謂戒嚴令與困苦如續作不己則我人將向議院直陳心曲云云（八日） 
　　倫敦電大西洋航務公司現議會合行動阻止能任軍役之人出境内務部現亦討論此項辦法（九日） 
　　倫敦電海軍部曾會議排除各運艦中國水夫事宜會議後致書船主勸用英人充運船員役否則可用英籍色種人（九日） 
　　紐約電法郵船羅香港號（一二六七八噸）星期六日載客四百二十一人滿裝貨物開往波多因船中起火今復開回哈里番克斯疑係縱火所致（九日） 
　　紐約電聯邦大審查院己提出訴訟控告密謀傷害船主及保險公司之德人六名（八日） 
　　紐約電美報評論美國致英之牒全無激烈論調謂牒文雖冠冕剴切然不致傷兩國之友好邦交此牒乃中立國應有之舉動不可視爲對於協約國不表同意之證云云華盛頓消息謂政府之意此項爭端將交國際仲裁會解决（八日） 
[其二（德人德文報專電）]  
　　柏林電（由塞維爾轉）十一月八日德軍大本營公報云德軍於伏斯巨陣線奪獲賽萊斯東北及希爾桑菲斯山之法軍陣地陸軍中佐伊美爾滿在杜愛西面擊落英軍雙葉飛機一架上裝機關槍三枝該中佐擊落之敵飛機此爲第六架矣（西境戰况）興登堡元帥之軍在里加南面與東南面·茄柯白斯台特西面·杜拉堡前擊退進攻之俄軍（東境戰况）俄軍於恰土里斯克西北進攻受挫被俘者二百七十一人（東南境戰况）奥德軍巳抵伊凡伊加德軍占據克魯塞伐克俘塞兵三千人又於醫院内覔獲傷兵一千五百人獲砲十尊子彈及軍需甚多德軍己於克拉爾桀伏與克魯塞伐克間數地點渡過西摩拉伐河（八日） 
　　柏林電（由塞維爾轉）十一月九日德軍大本營公報云興登堡元帥之軍己擊退進攻之俄軍十一月七日俄軍占據杜拉堡西面德軍第一行陣線一小叚旋經德軍回攻奪回俘敵三百七十三人（東境戰况）林辛干將軍之軍在柯瑪洛夫北面獲勝俘敵三百六十六人（東南境戰况）德軍奪獲克拉爾桀伏南面塞軍總陣地又於克魯塞伐克南面繼續前進占據南摩拉伐河左岸之吉尼斯高地德軍於克魯塞伐克共獲砲五十尊内有重砲十尊共俘敵七千人布將波茄第愛夫之軍巳抵南摩拉伐河亞萊克齊拉克西北里虚西面及西南面布軍巳與他路布軍進占萊斯柯伐克（巴爾幹戰况）（九日） 
　　柏林電君士坦丁消息謂開魯發見一大黨案領袖者皆新蘇爾丹之近侍該黨目的在排除新蘇爾丹及諸大臣恢復埃及之自由現己拘獲四十人處决二十五人巴爾幹郵報載特别消息謂里虚陷落後塞國殘兵均處圍中吉靑納貴族甫赴地中海時倫敦晨報載有社說力主速占希臘諸島以逼希臘助塞吉靑納貴族是否將如該報主張盡保護小國之責任迄今未明惟其他各報則願吉靑納貴族勿赴巴爾幹而赴埃及謂巴爾幹有法軍總司令己足擔任一切云（八日） 
[東方通信社電（日本人組織）]  
　　東京電日本天皇今日舉行即位大禮儀式業巳告終先是昨夜雨止天氣睛朗午前七時以前各國使節文武百官陸續齊集式場車馬約數千輛高官貴紳禮裝華美集滿禁苑光景極爲壯觀日本帝國之威權悉集其中至午前八時於瀏亮禮樂聲裏賢所之儀開始羣臣百官以各國特使居首列座左右幄舍席次旣定遂開神扉天皇於諸員最敬禮之裏衣冠東帶御香爐染之襠衣盛裝嚴肅徐運玉步恭趨神前奏讀報告踐履帝位之文玉音朗朗而極莊重因皇后未臨典禮由竹田宫妃昌子内親王恭代行禮内親王御五衣美裝恭代參拜遂又奏樂天皇受諸員最敬禮後入御式遂告終諸員亦各暫退至午後一時半行第二次之儀典即紫宸殿之儀開始午前賢所大前之儀係天皇祖皇宗奏告即位之儀午後紫宸殿之儀係對萬民下大詔之儀諸員旣各着座天皇於午後二時半出御升高御位之御座由侍從二人進出左右敬謹揭開紫之御帷天顔莊美如御日輸威風嚴然使節百官不敢仰視諸員行最敬禮時天皇玉音朗朗降下大詔大隈總理大臣由西階步下南庭昇至南階十八級俯伏階下拜受勅語旣畢降階退下更立十八步萬歲旛之中央三唱萬歲其聲莊重而且洪大諸員一同和唱時午後三時半也 
　　於是即位大禮告畢當大隈首相三唱萬歲午後三時三十分之時全國各寺院之鐘工場之號笛忾船之汽笛一齊揚聲六千萬民臣皆起立高唱萬歲各軍艦則集合神户海面發皇禮砲砲聲殷殷震駭天地極一時之盛云 
　　大典當日（即今日）天皇頒發大詔如左 
　　茲當朕行大禮普布仁慈以頒朕之慶福特命有司行恩赦事爾有司其克體朕意云云 
　　奉大詔死期决囚中死刑應減至無期懲役無期懲役減至有期二十年其他輕減刑期四分之一或四分之二但對皇室之罪關於節操之罪强監殺人等罪不赦 
　　又全國八十歲以上之高齡者三十七萬七千四百七十二名蒙賜頌老盃並酒肴料此中有百歲以上者一千一百三十人（十日） 
　　東京電大典之際蒙恩追贈勳位者自豐臣秀吉贈正一位始及他歷代武將達三百八十名又現代各界之著有功勞者叙位叙勳中有犬養毅島田三郎兩氏叙勳二等惟授爵尙未發表（十日） 
要聞一 
[西歐戰局之兵力譚]  
　　倫敦泰晤士報軍事訪員論戰局情形曰德國從俄境撤回德軍十四師以拒西境聯軍之攻勢並厚多瑙河之兵力今至西境者巳有八師餘者將進窺近東此後策應之軍尙將接踵而至德國在俄境之兵力旣漸薄弱則俄國可休養兵士以備明春恢復失地惟西境敵兵加多我軍如欲破其防線長驅直入則旣無足用之軍隊又無充分之槍砲故我軍適當之戰術偉大之責任惟在於力守長一百英里之陣線以防敵軍之逞志而巳法境與佛蘭得斯爲我軍重要戰點全局最後之勝負實繫於此我軍當厚集軍隊積蓄彈藥以期在此方面待時而動痛創敵軍後世之論我執政諸公者將視我國能否於此專注其力以决利鈍而定其賢愚無論如何我國决不可輕率減少西境兵力蓋分兵他往未必即能獲勝於他方而德國將乘我之隙以行其東守西攻之策於是我軍將以衆寡懸殊不能阻其馬足使我國果行分兵之計而召喪師失地之辱也則此辱不由我奮勇作戰之陸軍負之尸其咎者當爲倫敦指揮戰略之機關耳遠征達峽之舉己足爲我人顯要之前鑒海軍攻之猶嫌不足復輔以陸軍死亡枕藉悍然不恤我國出此舉動似不預料事後之遭遇一若擊敗土軍乃我國最大之目的者然要知突厥兵力未必視我爲弱我軍雖勇卒無功續可言凡此失敗皆倫敦指揮戰事者以不可行之事業而强我軍行之有以致之也今我國又將在薩洛尼加蹈達峽之覆轍乎此事有兩種狀態（一）俄助羅國英法助希臘以援塞國（二）羅希兩國有一不願加入或皆不願加入由前而言我國誠有良好理由應即派兵至薩洛尼加不遺餘力但西境主要戰點之兵力仍不可稍減蓋希羅軍隊足以抵抗德奥希對塞之攻勢而地中海諸國之艦隊亦足以扼制土軍也由後而言如羅希皆不加入則屬利之機會極少我軍如迂道援塞未必能收善果我人當早知近東之重要應早集重兵於扼要地點以應時局但當局昧於遠慮事前絶無佈置一旦有事始調兵選將不亦晚乎軍隊遠調非可咄嗟立辦我人如調西境戰士三四十萬人則不獨使西境防務因以虚弱且由西境至近東輾轉運送至費時日而軍需與根據地及交通線悉須妥爲籌畫非有三月之久則此三四十萬戰士不能至近東戰地緩不濟急事勢顯然當我人談論軍略運動外交之際塞國巳漸爲敵所包圍矣法相雖有協約國合力救塞之宣言然口允而不實 
 
 

Page 3

 
 
行或實行而不及時何補於塞哉我人對於塞國固當竭力援助不惜犧牲然細計時日距離人數三要點旣明知其不可爲則何必徒若我軍强其行不可行之事乎若西境三四十萬戰士陸續撤出陣線航海而東然歷三月之久恐事機巳變我軍己無用武之地於是復須運回西境消磨三四十萬人六個月最關重要之光陰豈曰得計此亦當局所應詳思熟慮者也 
[希臘之危機]  
　　華德日報曰自去歲開戰以來希臘内閣巳經變更四次今其新内閣方成立未久又有告退之說若就近來歐訊觀之則希王昆士坦丁是决意不復召用前相維尼柴洛氏惟今内閣究因何故在國會致有不信任之投票而請告退亦迄今未見詳報耳據路透電稱維尼柴洛氏黨之議員謂陸軍總長有意欺壓國會而首相薩米斯氏則明視國會之搗亂出於維尼柴洛氏之挑撥而故意欲阻其事之進行因是當場彼此爭競甚烈嗣首相要求投信否政府之總票以思爭端詎知揭曉不信任政府者竟佔勝利蓋國會中之議員多數爲維尼柴洛氏黨也甚至於有論及國王愛國之問題者謂立憲國照例國王不負責任而負完全責任者爲國務院國王與國務院之意見雖有不同然證之上次選舉之事國王辭退維尼柴拉氏亦屬無理而且國王乃良將非有如軍事閱歷之政治家也 
　　維尼柴洛氏黨之議員因在國會得有勝利竟大言不慚曰希臘之主非爲國王而余乃是也然其國王目前依然另有意見且亦决定實行其主見故其不求維尼柴洛氏組織内閣而先請薩米斯君留任及薩决意解組去職則轉委國會議員斯考倫的斯組織新内閣據路透電稱希臘國會擬暫且閉會以免政府有解散之舉惟確否不得而知若就路透電所報告者觀之則英國政府似乎己知苟解散再選維尼柴洛氏黨難以再佔希臘國會之多數矣 
　　據年前深識希臘内情者語本報曰吾祖國希臘於今戰局惟望保守中立但以不危及薩洛尼加爲限苟有侵佔我薩洛尼加者則難再中立蓋薩洛尼加於希臘有生死關係也今薩洛尼加巳經爲人侵佔希臘若冉容四協約國軍隊在彼登岸則布加利亞與其同盟國爲勢所迫將不得不自去逐敵至希臘邊境能阻敵入境否在舊日尙有可疑爾今希臘則巳自知不能蓋有塞爾維亞可證也然此皆維尼柴洛氏所招之禍苟彼不引協約國軍入其境則今希臘又何至於舉國皇皇不安也哉今維尼柴洛氏不知引狼入室之罪改過自薪以贖前愆而又在雅典百般挑撥以英法口頭禪上所許之利益蠱惑其君民幸而其君民上下皆洞燭其奸未受其惑不然縱無外患亦必有内亂以繼比塞之後也 
[日人在哈爾濱之現狀]  
　　東京通信社社員飄萍 
　　日本某報載有哈爾濱之日本人一文其言曰 
　　哈爾濱爲俄人經營北滿之政治中樞經濟基點然自經濟方面觀之俄人所以有現在之勢力者英美法日諸國人與有力也使俄人而圖　斷權利拒絶他國人投資營業則哈爾濱衰退爲二十年前荒凉故態可計日待之良以俄人單獨之經濟能力太形薄弱不足自維是故有謂英美法日商人之營業有妨俄人之優先權者　謂助長俄人勢力之爲當也復有謂中國可多設交通機關於北方與本部連絡以期收回利權爲救亡之策然自吾人（日本人）觀之外人勢力之侵入北滿者根深蒂固牢不可拔如復與内部連絡是資人以内窺適足導亡救亡云乎哉 
　　日人之至哈爾濱始爲一女子時明治二十九年也（距今二十年前）越五六載數大增計得賣淫婦百餘人俄人待遇之至優租屋不取賃金搬運薪炭亦是義務迨乎今日以皮肉爲生涯者在傳家甸有六家埠頭區有九家人數蓋逾三四百矣二十年以來哈爾濱人所謂（日本人）之一語幾與賣淫婦爲同一意義此賣淫國之雅號所以喧傳當世歟在彼日商頗引爲愧憤然其經商該埠賣淫婦實爲之先容故雖愧憤而對於前輩究不可厚非并有尊重之之理由也七八年前賣淫婦之外有商人五六百今己及千且有日增之傾向故工商業之前途未有艾也鉅商有三并正金日滿小寺等此外尙有湯淺協信足内松浦熊澤梅原數家亦有相當之資本大正三年（即去年）此等商店經商總額約一千六百萬盧布其内輸入額六百二十萬輸出額一千萬輸入之重要貨物爲綿線布（四百萬盧布）撫順之石炭（百萬盧布）絹帛（三十萬盧布）及烟草火柴砂糖酒米藥等雜貨（九十萬盧布）輸出之主要貨物以大豆爲大宗數
約九百萬盧布麥粉三十萬盧布麩十萬盧布其外如荳　牛骨油雜穀等凡六十萬盧布 
　　試讀俄國之北滿統計可槪見其發達順序矣明治四十三年（六年前）之統計謂十年前松花江流域之農事極爲幼稚輸出共約一千萬浮駝羅（每浮駝羅約合中國十二升弱）今則僅大荳一項每年輸出己逾二千五百萬浮駝羅哈爾濱與烏港等處之製粉所每年消費小麥一千二百萬浮駝羅其他雜穀之産額其量達輸出總額之四倍其價達輸出總額之三倍明治四十三年乃至昨年五年之問無統計可據且不易自行調查惟大正元年（即中華民國元年）哈爾濱之貿易總額約五千二百萬盧布然當時適逢中國革命土匪蜂起與中國内地斷絶交易中俄蒙古復有戰爭消息市况凋零其貿易額猶如是之鉅較之以前（民國前一年）且增一千一百萬盧布哈爾濱之發達必可與時俱進也黑龍江省寒冷荒蕪不毛之地佔全省之半以上所舉之産額是半省之産額也自北滿鐵道之沿線與黑龍江松花江沿岸之都市漸次開放以來農産𨺗增今日己逾七千石大荳一項輸出總額可二千萬盧布（不限於日人經手者）故以後工商業可與農産並行膨脹可以無疑北滿洲與日本經濟關係至密且有發展機會日本工商業家可以知所趨矣俄人在北滿有哈爾濱亦猶日人在南滿有大連灣惟日人在哈爾濱工商業之發展遠遇於俄人之於大連耳然吾人（日人語）不可以此自封仍宜努力經營方可不敗也且俄人質朴寛大不較錙銖中國人細小異常北滿發達有望東蒙物資稀薄故與俄人商賣易遂吾慾與中國人則否往東蒙經營猶如流謫世外至北滿則否凡吾日人盍不來哈爾濱乎云云 
編輯餘談 
[遊美隨紀（第四信）（三）（遠生）]  
　　十月三十一日東京旅次 
　　此項警告詞旨之悍銳果决此間有人名爲平和之哀的美敦書讀之令人悲慟吾國遂己堕落至於何等地位且更不知以何因緣遂令吾國地位堕落至此記者落筆之時眞有我瞻四方蹙蹙靡騁之悲也此事旣由日本主唱英俄同意後乃通告法國故法國以後方至而北京一面即由小幡代使率同英俄公使至外部由小幡氏以英語陳述大意並無文書交付英俄公使列席但代表其各本國表示同意而己將來之影響等等且置勿論日本因此一通告在國際上對於中國之地位固己鞏固而增長己 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之箇中進行]  
　　國民會議之將來據政界消息國民會議本爲决定憲法之機關若將來國體改爲帝制其憲法固應俟欽定而成並無經過國民會議之必要惟異日若由欽定委員起草憲法則該案成立後新君主必一交國民會議令其審定以表示尊重輿論之誠意至國民會議於帝制實行後尙認爲有效一事則當仍由新君主下諭聲明 
　　統率辦事處之忙碌國體問題發生以來極其忙碌者厥惟統率辦事處　各地黨人紛紛内渡意圖謀亂之報告國政府必日接數起故統率辦事處不時關曾籌畫所以防範之策以維持地方之治安並發電各省訽問各該省地方現狀而各省亦必時有報告故收發電報亦日不睱給所以該處目下極其忙碌也 
　　融化黨人之談片日前代理國務卿陸總長奉諭通飭陸軍部統率辦事處及機要局會同妥議融化黨人之政策限於一星期内報告結果茲聞某要人關於該政策之談片云去年頒布之附亂自首特赦令因政事堂國務會議决定請於十一月底廢止故事前不可不討議以後對付黨人之妥善辦法一俟得有研究結果報告總統鑒核再加以若何之意見然後再提出於國務會議以便制定具體的辦法也 
　　辦理恩赦之豫備吾國歷代成例凡改建新朝之際必舉行恩赦曠典此次事同一律司法部業巳預行籌備聞政府當局以無制限之大赦於有犯必懲之法意未免相背特擬變通辦法除國賊及强盜殺人罪不得邀赦外其餘皆減一等治罪惟四等徒刑以下之在猶豫執行期中者得免執行由此以觀此次大典己易大赦而爲減刑矣國賊及强盜殺人罪旣不得邀寛典未知對於特别法中之官吏犯贓罪又將何如也 
　　首投票之統計此次國民代表大會决定國體投票政府原定分爲兩期第一期在本月五日以前第二期在本月二十日以前茲有人統算初五日以前各地方國民代表贊成君主立憲之票數直隸一百十九票奉天五十六票吉林三十七票湖南七十五票陜西九十票江蘇六十票山西一百二票湖北六十九票福建六十二票廣東九十四票浙江七十五票黑龍江二十二票察哈爾七票山東一百七票河南一百八票安徽六十票江西八十一票熱河十五票查全國代表名額合中央及各省各特别行政區域並蒙藏靑海回部計算共計二千名現在己經投票贊成君主立憲報告到局者如上述之十八處共計國民代表一千二百三十九人所投一千二百三十九票一致贊　一票書反對字樣者云 
　　京兆代表之産出京兆國民代表大會選舉代表當時各縣初　當選曁具有覆選被選資格者共到一百餘人未到者二十餘人業於七日上午九時開票一時告竣紳商各界參觀人數頗衆開箱檢票比較最多數當選人爲王君芝祥等二十人茲誌其姓名票數如左王芝祥八十八票惲毓鼎五十六票馮麟霈五十一票高德隆五十票朱洞超三十五票寗錫恩二十七票長宜二十五票李祖謨二十三票劉寳齡二十三票張錫瑛二十二票陳智二十一票李錫庚二十一票張汝爔二十票杜壽昌十八票張達誠十八票崔汝襄十七票祝書元十七票楊爲章十七票劉蓉第十六票信書年十六票 
[對於日本警告之各面觀]  
　　幕中之態度據深悉政府之情形某君云恢復帝制本出於政界中少數人之所鼓動政府亦深知此舉不惟與政府爲仇敵之革黨反對即國民與軍人亦多有不願贊成者故早持鄭重態度自接到友邦勸告後表面上雖婉詞拒絶而實際上尙有商榷餘地故外間又有將徵集各要人意見之說也 
　　政客之政客之談話順天時報載某政客自號訒公者之談話略云自帝制問題由楊孫等忽然發起一般好事之徒皆起而與共和爲敵以圖恢復專制實則表面上之贊成不過迎合人意隱微中之反對却巳不少邇來各方警報頻聞風聲鶴唳草木皆兵熱河林西多倫蒙匪披猖則邊陲搖蕩山東陜西廣西盜賊　起則内地恐惶上海因黨人有刻期起事之謠中州有白狼死灰復燃之禍均己由中央調派軍隊前往鎭壓宣布戒嚴誠非歌詠承平之日無論中國學理上歷史上是否宜於君主而今日之不宜輕舉妄動爲此推翻共和之大革命乃人所共知東西友邦目覩此種險象深抱隱憂認爲破壞東亞和平之行爲不但中國生民塗炭外人在華之生命財産以及應享權利必將受其影響用特掬誠相勸請政府暫停國體之運動不料政府竟拒人於千里之外而又慮該各國二次提出何等意見或發現困難問題即電駐外各公使密察該政府對於中國答覆後之態度隨時報告以便預籌對付之法云云 
　　日報之一說英文日本廣智報轉載日本讀賣新聞論說云吾輩不知日本對於中國帝制態度如何但無論内閣如何驕傲鄰邦國體爲何非日本所得而正式干涉也雖干涉非必要然須使中國政府擔任不因此而生内亂蓋使之知日本對於中國之和平實不能不注意此誠衆所共知者若日本欲將其地位明白表示亦須趁特别之機會但要求中國擔任不生内亂實間接阻止帝制之議而己（中略）苟有選舉代表之弊發作亦中國之内政耳若反對者甚力日本可聽中國自行處置之可矣美之干涉墨國内政貽笑萬邦美兵之在華利加路登陸時加蘭沙將軍宣言所部兵力足制胡爾達總統有餘而同時華盛頓之銅像爲墨人推倒沉之河中凡此皆一國不願受外人干涉内政憤怒之證也豈日本欲效美人待墨之故智以待中國乎此舉甚險也吾輩敢謂現内閣之外交政策不得國人之贊同也 
　　英報之評論英文京津時報北京十月三十一日通函云北京垷局似甚鎭靜然自接日本通牒後政界中巳現張皇之狀矣第平心論之中國人捨將國體問題繼續投票取决外並無他法蓋潮流己急甚難止之也設使一國微有違言吾恐其反致搖動人心擾亂大局將使人心素所仰赖賴安寗之中政府失其威望處於疑難之地耳日本此時方行警勸世人多不解其用意所在且以日本偵探之靈㨗豈不知帝制之熱度巳達極點而反於此時奉勸緩議其出此手段非特不能止之實所以起糾葛也革命黨徒反對君憲之流將以日本奉勸緩議改革之牒爲日本贊成反對之舉動矣深知中國内容者皆謂改革國體勢難中止但日本之通牒實大有影響耳 
[西報論中國徵收釐金事]  
　　英國文者士打報論一千九百十四年一千九百十五年中國徵收釐金事文云中國前淸宣統三年預算釐金收入値庫平銀二千五百九十九萬兩自革命軍起後各省釐局或因亂事破壤或因辦理未善故收入銳減民國二年預算只二千零五十四萬元及後實收入三千二百十七萬元試將宣統三年收入折合洋圓與民國二年比較短收六百八十二萬元遂改訂新章務求收入與宣統三年之預算有盈無絀經此番整頓己有實驗迨至民國三年收入巳達三千八百六十五萬元惟比較宣統三年仍短收三十四萬元雖短此額惟直隸河南兩省收入不在此數之内也查宣統三年直豫兩省釐金收入共五十一萬元又查直隸山東安徽江蘇四省及津浦路線範圍之内往年收入共一百六十七萬元現政府己將該處之釐廠裁撤雖裁撤如此之多惟尙能征此巨額就江蘇一省而論民國元年僅收二十七萬元二年增至三十八萬元三年增至五十一萬元况裁撤釐局多處仍得此欵可見辦理之嚴厲矣福建省民國元年收入六十九萬元二年九十萬元三年一百三十萬元江西省前淸額定一百六十二萬元反正後僅收五十萬元據財政廳報告本年可望徵收前淸時代之額又云釐金於商務有窒碍夫人皆知裁釐加稅之說早己成議且一致贊成奈因事遷延久未實行而政府財政困難不得不俟諸異日也大抵整頓釐金之善法莫录布疋藥材竹器糧食數大宗貨物酌定劃一之征收如出産及轉運兩項之稅聞浙江省凡生絲烟絲亦用此法征收辦理甚善云云 
[農商部整理礦務辦法]  
　　各區鑛務監督早經奉令裁撤但中央對於鑛務仍倍加注意故周總長曾奉諭須積極進行母因此自俀之語茲聞該部現在磋商整頓鑛務之法約有數端如下一電飭各省設立鑛務討論會會員由各巡按使在公署人員中指派不得支領薪水二以後關於鑛務事宜均須由各巡按詳明農商部以一事權而免歧異至於採鑛執照亦須由部核准發給三各省所收之鑛産稅每三個月由各該省財政廳收集解京四規定獎勵商人籌資採鑛之章程刻正詳訂不日呈請公布 
[湖北礦業之現狀]  
　　湖北礦産豐富不亞黔湘所惜交通不便人民又無合資經營之偉大志願故各屬礦務惟濱江沿河之大冶陽新武昌嘉魚圻水等數縣尙稱發達其餘山僻各縣雖佳礦遍地開採者殊鮮亦有淺嘗而止者近財政廳長以秭歸興山荊門當陽遠安五縣金屬各礦素稱豐富特委派礦務科主任廖樹勳前往實地查勘以便着手振興頃廖君己查竣返省將五縣己開未開各情形詳細詳復特錄之如下 
　　（甲）秭歸縣萬古寺煤礦頗佳開採多年己有成效現因糾葛暫停礦地面積約二百里 
　　（乙）興山縣一吳家嘴銀鉛礦係礦商温香甫等開採礦地面積約八十畝二草鞋掌鉛礦係四興銀礦公司開採面積約四百畝三黄家垸鉛銀礦係振成公司開採面積四百餘畝四深坪銀鉛礦係振成公司開採面積約二方里五泗湘溪煤礦係賈萱開採面積約三方里六白馬灘煤礦係向少安開採面積一方里七大峽口煤礦面積約五方里現未開採八蔡家嶺鉛銀礦面積約二百畝現未開採九蝦蟆嶺銀鉛礦面積約二百畝現未採十磨坪庵銀鉛礦面積約二百畝尙未開採十一言巨坡鉛銀礦面積約三百畝現未採十二鉛銅溝面積約三百畝現未採十三高岩根銀鉛礦面積約一百畝未採十四龔家村煤礦面積約一方里未採十五兩河口煤礦面積二方里周貞元開採 
　　（丙）遠安縣一月亮灣鉛銀礦面積約四百畝未開採二毛坪場銅礦面積約五十畝未開採三三寳山銀鉛銅三礦面積約二百畝未開採 
　　（丁）當陽縣一月灘河煤礦面積約四方里現未採二土地婆婆溝煤礦面積約一方里王維雄開採三鄧家坡煤礦面積二方里毛先荃開採四陸家冲煤礦面積約四方里張懷之開採五劉家灣煤礦面積約三百畝余耀庭開採六崔家溝煤礦面積約三百畝向永昇開採七九子山煤鐵礦面積約一方里周子建開採 
　　（戊）荊門縣關廟坪煤礦面積約三方里向永昇開採 
　　以上五縣計共礦山二十七處己開採者十四處未開者十三處礦質均佳而興山富於銀當陽富於煤而遠安縣三寳山銀鉛銅尤爲特别各礦經廖君化驗銀礦之最佳者銀質有百分之五銅礦之佳者銅質有二分之一惜其受病之處甚衆五縣大致相同以故不能發達蓋各礦商資本不裕實爲礦産不能發展之一大原因如興山吳家嘴最稱豐富之銀鉛礦其資本不遇數百元當陽縣劉家灣面積三百餘畝之煤礦資本僅二百元　山之蝦蟆嶺鉛銅坡二銀礦皆以資本不繼而中停其他類此者甚衆而各碳開採槪係土法愚笨非常甚或以極大之碳區礦工只七八人尤爲可異如遠安三寶山之銀鉛銅礦當陽月灘河煤礦皆以開採之不合法不能收效中止故改良採法尤爲急務又礦章凡獲得一礦須禀官廳註册巳經開採者即應繳納礦稅而後礦權確定官廳方得保護之提倡之乃查五縣礦商並不納稅註册者十居七八以故常有糾葛官廳無從核辦致受莫大損失又五縣均係山路崎嶇運輸不便故礦質難以運銷各礦商遂受莫大影響似應由多數礦商聯合敷設輕便鐵路以資運輸否則難望起色也又鄂省造幣分廠因東洋銅價昂貴久擬自行開採銅礦以供鑄幣之用現勘得陽新縣韓家山銅礦其質甚佳前由官辦不得其人虧折數萬金停辦茲巳詳由財政部核准將該礦收歸造幣廠繼續開採暫撥五萬元爲經費准於下月開辦 
[遼西事件近訊]  
　　最近有所謂遼西事件者查其内容蓋因日人援引中日條約謂遼西爲屬於南滿範圍之中欲因此以擴充日僑之居住及營業上之權利而各處日僑遂不免有軼出範圍之行動故日前錦縣朱知事對於該地之日僑曾加以正當之制限日本領事因是向遼瀋榮道尹提起抗議當經榮道尹據理力辯略謂南滿北滿原不過爲俄國東淸鐵道時代外人隨意使用之名稱並非中國地理上固定之區别遼西地域並不屬於滿洲即亦不得謂爲南滿洲若以遼西爲屬於南滿洲之内則依此例推廣之勢將以直隸省及其鄰接之地方槪行編入於南滿洲此繼非中國所能承認也云云日人復向上峰交涉亦以同一之理由答覆未得要領茲聞日人之意擬將此事件移交北京日使署令小幡氏與外交部開正式談判云 
[奉省畝捐隨糧帶收之反對]  
　　奉省各縣按畝徵收之警學捐欵前由各自治人員徵收方法甚不一致大約西北路各縣係分四季匀收且距縣治較遠之區有由警區代收或有以柴草米糧等項代納者南路則歸兩季徵收由各縣設立收捐處經理其事且收捐處本由自治機關改設本地人員居多數今段兼使到任後查知此項捐欵甚鉅省中因巳繳與欠繳之數無從稽核遂决定將此項畝捐隨同錢糧徵收旣可淸查地方之歀又可便於稽核業經通行各縣道尊照辦理詎知各縣接到公文後徵收處人員聞之意謂捐欵旣隨錢糧帶收則收捐機關當然在淘汰之列非特不能上下其手且己之地位亦不能保遂紛紛通函反對要求縣知事詳請緩行其措詞則以辦事上殊多窒碍爲言先由錦義等縣詳請展緩至明年實行當經公署批斥不准近日各縣陸續詳請者復有二十餘縣擬俟各縣報齊再定辦法 
[吉省反對公賣兩事]  
　　濱江酒商因吉林第三區烟酒公賣分局重徵公賣費全體反對屢在商務會會議對待方法日前决定質問該分局局長如無正當之答覆即將分局搗毁一律歇業經商務會總董　香亭勸阻允於本月二日與張蘭君知事會商辦法詎該總董並未實行各酒商齊集商會提議前案以商務會己無相當之辦法各酒商百五十餘家（僅指到會者）决於上午一律罷市張總董恐搖動市面當由電話請張知事蒞會向各酒商力爲開導略謂内地如有此等辦法本埠亦當承認否則本監督自有辦法請諸商仍須照常營業倘此問題未解决以前該分局如再催收公賣費令其到縣署領取余（知事自稱）即時赴該分局調查一切並擬電請省憲設法維持云云於是各酒商始各回櫃開市照常營業 
五常縣屬烟酒各商對於烟酒公賣一事極不贊成上月上旬該處烟酒各商聞省局將委員前往該縣設局實行收費該商等乃集議對待辦法竟議决以武力對待嗣省局派委張夔氏前往設立分局未及至縣該商民等即集三四百人聲言非與該委員爲難不可迨張委員至時商民等即擬施以野蠻手段幸經當地警察及縣署游巡兵隊等爲之阻攔排解商民等乃始散去聞省城接五常縣電請張委員現正染病沈重云云 
[紀兩川之淸鄉]  
　　川東之淸鄉川省陸軍第一師前奉命改編二支隊淸鄉頃聞己編就以第一支隊游擊上川東第二支隊游擊下川東均於十月十六號出發刻聞第二支隊長陳洪範巳將該支隊分爲數小隊游擊長籌涪陵酆都忠縣墊江梁山大竹鄰水江北等九縣 
　　駐紮川東萬縣北軍步兵第五圑圑長丁搏霄奉命派隊加入淸鄉軍内緝捕梁山匪徒該圑第二營長張沛雨於十月十五日探聞梁山西北方約七十餘里有匪甚衆搶燒新場十六日即派六連護理連長帶兵往剿是日午後六時至李家場遇匪約二百餘名該連急即迎頭痛擊匪等對抗一點餘鐘力不能支潰窒山林獲匪尸十八具兼獲匪十餘名銷械數事 
　　川南之淸鄉陸軍第二師淸鄉軍第三支隊砲兵第一營營長王贊成駐防隆昌對於緝捕日有所獲該縣匪風爲之稍殺茲將獲匪情形彙誌於下周樹臣即周海山盤踞油房溝周興場等處充隊伍頭目與袁瞎子余成龍陳瞎子小老么陳石匠鄔建廷等聚衆八九十人快鎗數十支搶刦拉搕無所不至十四號到隆昌城内探聽消息經二連連長查獲徐老么在榮隆一帶爲患己久與巨匪鄧錫安李洪興李牛兒袁瞎子等糾衆搶掠榮隆兩縣 
 
 

Page 7

 
 
案積如鱗十五號被該營拿獲程三麻子即程靑五程族聞有八大天之號三麻子其一也恃其堂兄程遂良爲周興場圑總惡霸一方又自恃充當該場圑丁慣通各路棒匪常賣槍支子彈爲王營長偵得親率護兵八九名往該場拿獲其餘黨李大興唐洪發均就捕第一營又於十五六兩號拿獲要匪十餘人内有最著名之首要楊打鼓子明（即小老撞）在榮昌白鶴寺山下大窩户遊機匠家查獲搜出槍枝數支該機匠家原匿有肥猪三名一名張丙白一名羅一齋一名賀雲章皆係前月挪去各己說銀八百兩未放者該營長訊明放回綜計所拿獲者前後二十餘名均拘禁俟支隊長到日再行處决 
　　二帥淸鄉軍隊行抵榮昌偵得油房溝三層岩薄刀嶺埡口爲匪窟分土匪與股匪兩種股匪首爲余成龍隆昌燒酒房人常有二三百人快鎗約一百三十餘枝洋檯鎗五六枝聞淸鄉軍到遂向瀘縣方面逃竄當經二師第三支隊之蔣營長圍擊斃匪甚多現巳有進退維艱之勢 
　方通信 
[蘇州]  
　　各署政務彙誌中央財政部派來蘇垣調查印花稅專員鄒日煃昨日調查珠寳舖金店銀樓錢莊等由縣知事及警察廳派員會同檢查蘇州關監督楊士晟稅務司黑澤昨接中央電令嚴查輪船偷運軍火蘇州貨物稅所長葉增濤奉上峯飭知嚴查私運硝磺財政部委派嚴胡二員來查蘇常道屬釐務胡財政廳長特派許藻章會同檢查警察廳長崔鳳舞前派行政科長馮珍赴寗考察警務章程前日返蘇禀復吳縣知事昨日函請典商董事潘祖謙通告各典商按照新章納稅以重國稅警察廳長奉馮上將軍飭令密查赦免黨人回籍後是否安分財政廳長胡翔林昨飭貨物稅所長曁縣知事趕造月報以備編造决算之根據新簡江寗地方審判廳長鄒麟書號笙虞湖北籍昨由寗蒞蘇謁高等廳長禀知赴甯到差警備第二圑長陳有珍昨日來蘇馮將軍飭催第二師各旅圑調查前在武備學堂出身者咨送北京徵兵講習所肄業 
　　紀　民之苦雨蘇垣近半月中陰雨連綿適届新穀登場之際收割稻禾倒臥田中多有發芽者農民因之恐慌故各收租處雖巳開倉收租而農民繳租大都觀望不前一般米商又將米價高抬近日每石又漲三角之譜矣 
[松江]  
　　中將檢軍楊鎭守使所部第四師各軍陸續　遺來松馬隊先到就預製之馬棚屯駐七號晚續到步隊係由滬乘民船經小火輪拖帶到松九號之晨圑營各部均張掛燈綵高懸國旗兵弁服裝整肅齊赴車站恭迎中央所派檢軍專使蔣中將未幾中將戾止乘輿入城詣駐軍各處遂一檢閱所過之處警察衛隊保護週至事畢即乘車回滬 
　　雨多損稻本年颶風爲厲東南各鄉木棉歉收近又霪雨淙淙三日夜不歇河水大漲四鄉禾稻受水浸灌均巳發芽低窪之田更無可望鄉農多有相約來城報荒者致目下新穀登場時米價反漸漸加漲 
　　運動延期荷池衖小學敎員講習所曁附屬男女小學生開第三次運動會因天雨連綿一再延期本日下午始放晴曦該校運動會遂傳柬各處定明日（十日）舉行 
　　黑籍寃魂土價昻貴有烟癖者競以打藥水過癮因之嗎啡銷路日廣昨夜大雨聲中貢院前道斃一貧民蓋因無錢打針爲賣藥針機關處逐出旣寒且　遂致斃命也 
[太倉]  
　　學校十週紀念會太倉縣屬岳王鄉第一校開辦迄今己歷十年校長陸曾喬富有敎育經驗今届李縣視學曾推該校爲全縣之模範本學期内添聘徐敏之君助敎校務益見發達日前爲該校十週紀念之期舉行遊藝會以聯絡學生家庭開會時來賓到者八百餘人後至者幾無立足地學生表演各科均切實用嗣由縣視學蔣南盦學董金效顯來賓吳仲裔等相繼演說　會時己薄暮矣 
[鎭江]  
　　警所添設警備隊丹徒警察事務所警備消防兩隊向係四排長警前經章知事核減經費裁去一排祇存三排刻王警務長以時交冬令爲冬防吃緊之際警隊不敷調遣詳請章知事仍添招一排以重防務業經章知事核准昨王警務長巳在預備班挑選一排補充矣 
　　王警長注重巡邏丹徒警察事務所王警長現爲整頓各區巡邏起見劃定路線各處備釘洋鉛巡邏小箱飭令長警於巡邏時製就小籖投入箱中挨次輪流巡邏此投彼收周而復始以免偷安廢職聞巳由各區籌備設置一俟詳報後即當實行云 
　　大港鎭興辦小學鎭郡東鄉大港鎭私塾甚多學務疲敗現經視學員夏啓泰鄉董錢永淸二君提倡於一月内設立小學三處一設祝家巷一設孩溪一設戴家村業己禀請章知事委派潘石唐三校員於本月八號開校矣 
[揚州]  
　　實行丈量沙田淸理沙田局謝委員以時將將令河乾水涸易於勘丈特與坐辦周縣知事商定由本年十二月一日起實行丈量沙田以杜隱匿日昨巳示諭各洲執有沙田各業户先期造報所執沙田數目以便勘丈矣 
　　私設烟館日多東鄉大橋等處自印花烟土發售後銷路頗大價目增昻一般愚民以爲禁令巳弛私行開設烟館售賣燈吸者頗多現爲周知事查悉巳派探隊前往查拿矣 
　　區長分别到差邵伯鎭警察第七區陳國楨區長因案被控經淮揚道尹飭令江都周知事將該區長撤差茲聞該缺經周知事委調城内一區羅時觀區長充任其一區遺缺即飭三等警佐王子春兼任羅王二君巳於昨日奉飭到差視事矣 
[杭州]  
　　日商内地辦烟之小交涉温交涉員日昨據日領事來署面稱日商村田判治請有江海關三聯單前往蕭山桐廬等處採辦烟葉行至聞家堰地方被烟酒公賣分局扣留請轉咨該局照章放行以重睦誼等語温君當致函烟酒公賣局云查洋商領取三聯單赴内地辦貨向有免釐之例惟烟葉一項能否由洋商用三聯單採運有無别項限制曁烟酒公賣費應否一律免征應請查照定章轉飭該分局妥爲辦理並希見復 
　　杭垣雨後之交通霪雨連朝江水浩大錢江商輪昨皆停班各埠航船亦開者寥寥幸今日（十日）天巳放晴過客稍多各輪局勉强開駛惟搭客貨物俱不能多載以防危險至於城中積潦盈尺自鬭富三橋起至寳善橋沿河兩岸水深没脛者不計其數街頭巷尾坍牆倒屋時有所聞下湖船隻均爲壩阻隔絶不通經紀中人甚稱不便云 
[江西]  
　　馬師長閱操駐贛陸軍第六師二十三圑兵士訓練素稱得法本月四號全體出操在順化門外演習種種操法午後三時馬師長親臨校閱遂由各營營長指揮操練戰鬭運動等法當時馬師長緊跟隊伍視察一切見各級軍官精神振作步伐整齊頗爲嘉許云 
雜評一 
[官之反對（默）]  
　　凡不利於民之事民必反對之如吉林商民反對烟酒公賣是也凡不利於官之事官亦必反對之如奉天各知事反對畝捐隨糧帶徵是也雖然所謂不利於民之事大要爲各種繁重之捐稅商民困於生計無力負擔而反對之固情理之常若夫今日之官初非窮民可比而徵收畝捐又非官吏個人之私利乃亦爲整理劃一之故恐失一己位置而反對之其心目中尙有國家之觀念存耶商民之反對捐稅者官輒目之爲不法斥之爲奸民而官之反對改革徵收方法者則將謂之何哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺]  
　　鄭汝成出缺 
　　行兇人就擒 
　　楊師長來滬兼代 
　　製造局又復戒嚴 
　　鄭汝成君字子進直隸人年五十五歲曾畢業於英國格林維區海軍學堂又隨前淸海軍大臣洵貝勒出洋考察歐美海軍前年二次革命時由政府派令來滬防守製造局旋即任命爲上海鎭守使迨戰事旣平又令兼任江南製造局總辦旣又加將軍銜今年八月十八號夜鄭君送眷北上在金利源碼頭被人抛擲炸彈幸獲無恙詎至昨日（十日）忽又被害惟據各訪員報告當時情形微有異同姑並存之以覘其後 
[訪函一]  
　　上海鎭守使鄭汝成君昨晨與庶務長舒錦秀君各穿黄色制服於十時許由署乘坐二百五十三號轎式汽車同赴美租界黄浦路日本總領事署道賀日皇加冕慶典詎行經外大橋北堍禮查西旅館附近突有年約三十餘歲身穿元色漳緞馬褂靑灰花緞袍之某甲與一身穿元色花緞馬褂靑灰呢袍之某乙從右邊跳上汽車各出手鎗向鄭舒兩君連開十七鎗鄭君身中十六鎗傷及要害立時殞命舒君亦被擊受傷甚重汽車上玻璃窗被擊二洞車身被擊八九小孔惟汽車夫安然無恙該二人下車從容而去是時巳人聲鼎沸適嘉興路捕房六號捕頭麥搿利搿與楊樹浦二號捕頭强司登同乘電車欲赴福州路總巡捕房驀聞鎗聲一同跳下電車見有二人從汽車方面走來遂被一併攔獲並在身畔搜出手鎗及鎗珠一百餘粒即帶入虹口老巡捕房拘留並派捕房將舒君車入同仁醫院醫治無效亦於下午四時身死屍身暫留捕房一面將鄭君屍體舁至捕房當用電話告知公共公廨關讞員關君即偕襄讞員王崧生俞應望二君同至捕房新任滬海道尹周金箴君亦派代表到場並邀駐滬美卜副領事至捕房驗看鄭君尸體繼有駐滬英副領事康君到場要求驗看故又復看一過未幾麥總巡與五十號西探總目安姆斯脫郎君同時戾止當由關君向各人會商免驗並經捕頭向所獲之甲乙兩人詰問據身穿漳緞馬褂一人供稱名王曉峰素抱革命宗旨昨由南京與友王明山來滬各帶毛瑟手鎗（聞此種新式毛瑟手鎗約長一尺能裝八九彈）一支與鄭汝成素識此來專擊鄭汝成祇有二人並無同黨共開手鎗八響等語詰之王明山供認與王曉峰同來開鎗八九響是實捕頭諭令嚴行收押旋由中西官諭將鄭君尸體舁至閔行路捕房當由西人魚格定將鄭君尸體置於雙馬車内由該捕房出發過外大橋往黄浦灘繞法大馬路過民國路運回鎭守使署擇日棺殮一面由周道尹分電中央政府江蘇浙江兩巡按使　　馮朱兩將軍及松江楊鎭守使報告一切並通知海軍總司令李鼎新陸軍王旅長及淞滬警察廳長徐國樑君轉飭水陸軍警一體防範麥總巡亦恐租界内冉有擾亂舉動立即知照萬國圑練兵荷槍實彈分駐各要隘防守以保治安 
[訪函二]  
　　昨爲日本國皇加冕之辰駐滬日本總領事署特開茶會以伸慶賀上海鎭守使鄭汝成將軍於上午十時餘帶同庶務長舒錦秀（號先壽）各着陸軍制服同坐汽車自使署出發前往公共租界浦灘路日本總領事署道賀車至英租界外白大橋南堍時巳十一句一刻鐘該汽車正自橋堍緩行上橋對面立有四人其一即出炸彈向車抛擲未能命中落地炸裂因彈小力輕未經傷人内有兩人見炸彈無用即一躍上車各出手槍向車内猛擊迭發十餘彈以致鄭舒兩君各受重傷鄭傷胸口肚腹舒傷頸項腹部經站崗華印各捕聞聲趨捕當場拘獲王小豐王銘三二名解交虹口捕房一面將鄭舒兩君趕送同仁醫院設法救治鄭到院後因中傷要害旋即氣絶殞命照租界章程本應將屍身車送婓倫路驗屍所聽候檢驗因鄭爲上海高等官長有關體制當經公共公廨會審官關炯之君商明領事圑由醫院借備兩馬屍車將屍身送回鎭署以便家屬親視含殮是時己在午後二點半鐘聞舒在醫院驗明所受之傷亦頗不輕（或云贓腑巳流出手臂巳打斷）恐亦難免性命之虞事後經捕頭派人前往肇事處查勘拾獲炸彈銅壳一枚驗得汽車皮蓬玻窗共擊二洞遂將彈壳帶回捕房以備研究據聞王小豐年約三十左右係山東人王銘三爲奉天人年亦三十餘歲面麻有鬚至在王小豐　身畔搜出白郎寗手槍二枝現存捕房聞王小豐身上亦有槍傷想與同夥亂擊之際失誤所致現亦由捕房送往同仁醫院醫治又聞舒在醫院現亦因傷身死云 
[訪函三]  
　　彰　將軍行上海鎭守使事鄭汝成君於昨日（即十號）上午十時三十分由本署乘坐汽車前往日領署慶賀日皇加冕典禮隨行者有副官二人護衛四人各携手鎗並有汽車夫一名憲兵二名同坐一車護衛而行不料行經外白渡橋橋堍突有人用白郎甯手鎗開鎗狙擊鄭君連中四彈維時隨行之人正欲掩護乃又繼以炸彈砰然一聲汽車受損於是立斃三人除鄭君外計有護衛一名汽車夫一名其餘亦負重傷旋有中西探捕聞警趕來刺客竟挺然直立並不逃避當即拘獲二人聞均操北音一穿灰色呢袍元色花緞馬褂名王明山一穿藍呢袍灰色馬褂名王小峯一併帶入捕房定今晨解送公堂訊明核辦至鄭君之屍身由鎭署知照免驗遂用白布緊縛於下午三時僱用馬車由醫院舁回鎭署沿途仍派軍警保護 
　　陸軍第十九旅旅長王如見鎭署參謀長趙聯璜於出事後即發加急官電分報政事堂統率辦事處參陸兩部曁宣武上將軍松江楊師長聞當晚馮上將軍巳派人來滬照料一切楊師長亦巳到滬維持地方治安昨夜南半城製造局一帶斷絶交通口令瞬息變更而鎭道軍警等署無論員司兵夫均由各長官檢驗臥室搜查身畔城廂内外均由軍警荷鎗實彈輪流梭巡凡形跡可疑者均須檢查行人頗爲惶恐 
[訪函四]  
　　鎭守使鄭君昨午詣日領事署道賀於十一點半鐘經過禮查西飯店附近忽被人抛擲炸彈並開手鎗以致鄭君身受重傷當時由中西巡捕拘獲行凶人三名送押捕房聞印捕行人亦有受傷情事鄭君因受傷較重立時殞命所遺鎭守使一缺即電奉上台令飭松江鎭守使楊善德暫行兼代淞滬警察廳長徐轉洲君聞此凶耗昨午立發戒嚴命令諭飭所屬各警區並各分駐所轉飭各長警一體防備又飭偵緝隊士協同巡邇隊士等赴華洋交界之處如民國路方板橋西門外十六舖並滬城邑廟等處各茶肆各旅館嚴查如遇形跡可疑之人務須搜檢身畔有無危險物品而上海地方檢察廳長林仲立君亦飭法警嚴防監獄押所上海縣沈知事則諭令地方警佐領袖景毓華君並各鄉警佐趕派偵探四出協緝於昨日午後四時起淞滬警察廳前及其他各機關巳派軍隊分投保護救火聯合會亦通知各區救火會會員一律整備入夜九時始各在本區守候切勿遠離云 
　　上海縣知事公署出示云本月十日午時上海鎭守使鄭乘坐汽車赴日領事署賀日皇加冕禮道經公共租界黄浦灘白大橋突被匪徒施放炸彈傷重出缺即經當場獲犯二名巳由公廨研訊惟滬上五方雜處誠恐居民人等輕聽謠言易滋誤會爲此剴切曉諭須知上海水陸軍隊平時本巳佈置周密内地警察星羅棋布地方秩序軍警完全負責凡爾商民應各照常安居營業切勿自相驚擾其各知照此示 
[訪函五]  
　　鄭鎭定使昨至日本領事署道賀詎未至該領事署忽被人抛擲炸彈致將汽車轟損停輪繼開手槍將鄭君擊傷六處均在要害急送醫院醫治無效而死署中聞耗後即於午後二點鐘時發出緊急命令着將製造局軍廠嚴加防範以杜黨人乘機騷擾駐局步兵第三十八圑馬圑長立飭所部三營傳諭所屬各連長飭令各士兵務將槍械子彈一律配齊以備緩急所有望道橋及西栅門兩處由馬圑長派兵各一排分班站防遇有形迹可疑者均須阻止故昨日午後四時以後龍華馬路西栅門一帶即阻斷交通軍廠内外均派兵士雙崗站巡城内監獄及檢廳看守所等處亦飭衛兵嚴加防範淞滬警廳長則責成各警區巡官等督率長警於晚間荷槍實彈出外梭巡官長均不得擅離職守以防意外 
[訪函六]  
　　鄭鎭守使赴日領事署時隨行者有某連連長吳金庭差弁張學孔等五人同坐一車不料車抵外白大橋北首禮查西飯店附近突遇汽車一輛上有形似軍界中人身穿黄色軍服者三四人從前面馳來兩車迎合車即稍停該汽車中人即抛擲炸彈一枚損壤鄭君所乘之汽車旣有甲乙兩人　遇鄭君之汽車突用勃郎林手鎗向鄭君等開放因之鄭君之右助肚腹受傷吳連長亦遭擊傷多處惟差弁張學孔僅受傷一處尙無大碍該差官即從車上跳下嗚捕到來得將甲乙兩人獲住當　搜出手鎗解送捕房是時在日署道賀之中西各官得悉鄭君中途遇害均至該處查看並向慰問無如鄭將軍吳連長受傷甚重迨送至同仁醫院巳不及醫治先後殞命淞滬警察廳徐廳長上海縣沈知事滬海道周道尹等立即電禀省中軍政兩公署並北京陸軍部請即轉呈統率辦事處又電請松江第四師師長楊鎭守使趕緊來滬面商機宜及至午後四時始用馬車將鄭君屍體運回鎭署聞定今日大殮聞楊鎭守使己於昨日三名鐘時由專車來滬即赴鎭署暫行兼代上海鎭守使以便會商善後 
　　淞滬警察長徐輔洲君於昨日傍晚用電話通知所屬各區署所以鄭鎭守使不幸在途遇害誠恐或有黨人土匪乘機潛入華界自應嚴密巡邏加意戒備等因故各區署所巡警均荷械實彈防護非常嚴厲 
[又有盜匪搶刦烟膏店]  
　　前晚八時有盜匪四五人突至新閘孟納拉路十二號門牌鍾仁坤所開之烟膏店内各出手鎗嚇禁聲張刧取帳檯内現洋三十餘元及烟膏二十九兩携贓逃至門外適五百八十一號荷鎗華捕迎面而來該匪等疑係往捕即向該華捕連開兩鎗未中該華捕知係盜匪即開槍還擊亦未命中該匪等遂往西南逃逸事後由鍾偕該捕至新閘捕房報告捕頭立飭通班中西探捕往拿未獲而回業巳禀請麥總巡通飭各捕房中西探捕一體留心偵緝務獲解究 
[海門警探來滬獲盜]  
　　盜匪周尙郎張士元於舊歷八月二十五日在海門縣屬糾黨持械夥刦瞿鳳章家衣飾逃至滬上匿居虹口武昌路一百四十八號門牌小茶館内經該處警探陳元邵慶偵悉帶同眼線張沛珍追踪來滬投文公共公廨轉飭捕房於前日午後協同前往將該兩盜緝獲昨晨押解公共公廨請究先由中西包探上堂禀明緝獲情形繼由來警投訴周尙郎張士元夥刧瞿姓贓物逃至南通州經該處警廳拿獲拘押日久因無事主報告故將贓物扣留周張兩盜一併釋放迨經得悉往提己經不及旋爲眼線張沛珍得悉該盜等逃匿租界當即趕來得以拿獲云云並據眼線張沛珍投訴與該兩盜素來相設並悉伊等夥刦瞿姓之事俞代襄讞商之英領卓君判該兩盜准交來警帶回歸案訊辦 
[周道尹之新猷]  
　　公署編制新任滬海道尹周金箴君於上月三十日接印後一旬以來内外佈置均巳就緒對於西官第一次之交際往返巳畢於前日遷入署中以便常川辦公所有内部之編制樓上第一進中廳設總務科兩旁左爲内務科右爲外政交際兩科最西一室仍設收發處仍延虞和甫君爲總務科長吳少華君爲内務科長鄭綘生君爲外政科長陳震東君爲交際科長以資熟手此外延楊筱堂君爲譯員夏葆慈君爲外政科員至學務因現在道屬督學局尙未開辦仍隸於内務科仍以余芷江君爲視學顧有容君爲科員汪運齋君爲收發員機要科仍以馬芹甫君爲主任後進左廂爲秘書科由秦谷宸會同新委之錢君辦理右爲財政科委童蘅芳君爲主任庶務科仍設在樓下巳於前日起分别照常視事 
　　提倡實業周君前日邀請總商會總協理朱葆三沈聯芳及各業議董到署面託將本埠各種實業及每星期營業之狀况隨時報告彼此輔助進行並約定第星期總商會常會時周君仍親自到會會商一切現總商會新建房屋落成俟會所遷移後將現在天后宫後面房屋由朱沈二君經理開辦國貨陳列所如經費不敷由周君捐廉擔負 
　　整頓學務本埠高等小學以上各學校周君擬親自前往考察前日面諭余顧二君今後關於學務各縣知事旣有考成之責如有查復案件須令在一星期内詳復逾期不復卽派員前往會辦昨（十日）以北蔡鬧學案馮知事尙未辦妥特發嚴厲之飭文着即詳報核辦昨晨又派余視學會同辦事員葛君前往太倉將該縣紳民所控學欵各案確切查復余葛兩君即於昨晨产途 
[日皇加冕之慶典]  
　　昨爲日本天皇加冕之期駐滬日總領事有吉明君在署供張一切旅滬日本官商均各懸旗申慶英法電車公司各於電車上高插本國及日本國旗本埠華官及各國領事咸赴日總領事署道賀法公董局並在大自鳴鐘前高插法國旗中間扯日本國旗浦江中所泊中國各軍艦亦均懸掛滿旗以敦睦誼入晚日人大放燄火並舉行提燈頗爲熱鬧 
[印度敎育家演說]  
　　今晚八時寰球中國學生會請印度敎育學碩士薩格君演說寰游世界紀薩君游歷東西洋足跡遍五洲凡所經過之處關於人情風土古今歷史靡不詳細紀載今由美來華得該會留美諸會員介紹到會演說聞上星期在英國皇家學會上海支會演說聞者無不稱快云 
[慈善圑興辦工藝之發軔]  
　　閘北慈善圑前因經費支絀特開董事會籌議救濟方法當經衆董議决創辦工藝俾垂久遠各節己紀前報茲悉該圑經理王彬彦巳置備織襪機織布機各十架就婦女寄養所及惠兒院内挑選婦孺十餘人聘請敎習敎之工作聞織襪一項巳有成效云 
[贛省乞賑電文]  
　　贛省頻年水災今夏尤爲劇烈茲由戚巡按使電致上海紅十字會略云贛省近年水患頻仍今夏災情尤鉅萬安泰和吉安臨江等縣災民十餘萬之多村社田廬漂没殆盡哀鴻載道慘不忍言雖請帑籌捐藉資補救惟將届冬令民情困苦飢則無食寒則無衣來日方長嗷嗷待斃環顧災衆寢饋難安因思貴會好善爲懹對於粤浙等省一經呼籲無不立沛甘霖毅力熱心欽仰無旣贛省事同一律定荷哀矜若蒙派員調查恊籌賑撫則昏墊餘生悉受嘉惠等語聞紅十字會沈會長刻巳派員赴贛查勘矣 
[關於國體問題之通傳]  
　　淞滬警察廳長昨日通傳各區署隊云爲傳知事案奉上海鎭守使署傳開案准内務部冬電開十一月一日内務部奉大總統面諭據外交部總長面稱日本駐京代辦小幡函告面述奉其政府訓令因中國討論國體進行甚速恐實行改革時或起内亂有關各友國之利害以及友誼勸告暫爲緩期决非干涉中國内政巳由外部以現在實情詳悉答復等語日本政府勸告各節政府早己慮及曾由統率辦事處一再電詢各省文武官吏能否保全地方秩序該文武官吏等電復均謂力保治安日本未悉内情故有此友誼之勸告並聲明决非干預中國内政原非强我以必從　該部隨時開導言論機關切勿誤會輕作激烈之言論反傷友邦之感情尤須嚴禁藉端生風妄作無意識之舉動等因奉此除飭京兆尹京師警察廳遵照外特此電達請即迅速分飭一體遵照等因准此合亟傳知該廳長仰即一體遵照可也切切此傳等因奉此合亟傳知該署隊所仰即一體遵照爲要 
[秋季賽馬三誌]  
　　昨爲旅滬西商秋季賽馬之第三日計賽九次第一次十三馬西人小馬立司紅衣帽黄馬勝第二次十一馬工部局西人魯紅衣黄帽白馬勝第三次九馬西人利達代沙邏洋行紅衣黑帽灰馬勝第四次十馬怡和洋行西人黑衣帽白馬勝第五次十一馬西人野漢代惠羅洋行黑衣帽白馬勝第六次九馬西人海司黄衣黑帽黄馬勝第七次九馬西人馬勒代洋人馬立師紅衣帽黄馬勝第八次七馬工部局西人魯紅衣黄帽白馬勝第九次八馬西人野漢代沙遜洋行紅衣黑帽黑馬勝聞仍定於禮拜六警即十三號）續賽跳浜 
[合資置産之齟齬]  
　　蘇州人張瑞和前與同鄉陸根山合資置有駁船一只當時言明除開支外盈餘各半分派嗣因二人又置田數畝所有田租按年輪收後經陸查得張侵吞該船餘利四十六千八百文田租項下亦有舞　情事乃控於蘇州吳縣公署訊明判决張因不服邀請某律師至上海地方審判廳上訴經袁廳長核准移請吳縣將全案卷宗送廳並飭傳陸根山到案前日午後由該廳陳錢楊三推事官公開合議庭辯論張瑞和陸根山各有陳訴原被所延律師亦出庭陳述問官會商之下即認爲辯論終結諭候送達判詞 
[店夥舞弊之結果]  
　　朱漢我控店夥趙金元私收客帳並　用帳洋等情經法公堂判趙限繳在案朱又禀稱尙有在英租界五福弄開設祥豐火腿店之潘永坤與商店往來有與趙串通情事請求提訊昨日將潘提至法公堂訊據潘稱共欠貨洋二百八十三元趙來收去二百二十八元後又找還朱手洋五十五元並無串通之事詰之趙供收潘洋二百二十八元現在無力措還求宥聶讞員以潘並無干涉着即開釋趙禁押西牢六個月示儆 
[木行追索貨價]  
　　英商祥太木行控永大號主金永舟不付木價銀六百餘兩昨由捕房將被告傳至公共公廨中西官諭令交保候訊 
[印人起訴無效]  
　　印度人勒麥星控湖北人姜特生不還房租洋三十元昨經公共公堂傳訊據姜供稱該印人來租店面每月租洋五十元當付定洋三十元擬開遊戲店因工部局不允給照不能開設彼欲索還定洋並非房租乞鑒中西官以原告所控理由不足遂判將案註銷被告開釋 
[破獲虹口花會]  
　　賭徒顔　比與婦人毛王氏在虹口老朱家宅一千二百八十九號屋内私設花會誘人賭博被捕房查悉昨派包探將顔與王氏一併拘解公共公廨經中西官研訊屬實判顔押兩月氏押女所一月分别示儆 
[偵探注意拐案]  
　　招商局普濟輪船前日正欲開駛出口赴厦門等處經救濟會偵探何連寳水巡捕房偵探何阿春等上輪查見福建人賴常榮盧待生林子章並婦人王吳氏帶有十四歲鎭江男孩金福生十六歲安徽男孩吳楊春五歲男孩名德意本地口音該探等上前盤詰言語支吾當即一併解至水巡捕房由梅捕頭略加詰問於昨日備函移送地方檢察廳訊辦 
[賣良爲娼續誌]  
　　洪林生之未婚妻蔣全妹被孫錦松之姘婦包大寳即楊鮑氏拐往哈爾濱賣入花烟間爲娼由在哈埠營業之翁某通信於洪報請救濟婦孺會將全妹領回巳記昨報茲悉此案己經四區姜警正派探張金海詳細偵查當鮑氏領出後交與同黨老嫗陳沈氏帶下輪船故前日又將陳沈氏及鮑氏本夫楊阿發一併逮案盤詰之下尙有王亞桃之七歲女孩亦係鮑氏拐出與陳沈氏串同賣入淸和坊某妓院内昨經姜警正訊供一過判解司法科押候究辦 
[汽車撞斃藝徒]  
　　靜安寺孫竹亭泥水作學徒孫通海前日下午肩挑飯擔至泥城外龍飛馬房被西人摩斯所坐之汽車撞倒於地碾傷甚重由捕車送醫院旋即氣絶身死昨送驗屍所請中西廨員蒞所驗明委係因傷致命當飭屍父孫阿三先行具結棺殮聽候查核 
[因何自盡]  
　　住居新閘路之陸桂春前晚不知何故自縊身死昨由捕房將屍車入驗屍所後由家屬投案請求免驗自行棺殮 
 
 

Page 11

 
 
[因狗傷人]  
　　住居又袋角十六問地方之劉觀臣家豢一犬前日被王佳禮木作司帳竺義亨藏匿劉向索取因竺不肯交還致起衝突該作學徒某甲被劉毆傷頭面由崗警一併拘解司示科聽候訊辦 
[匪徒攫取皮夾]  
　　匪類董阿二前日在虹口密勒路攫取日本婦人皮夾袋圖逃由八百六十一號華捕追獲昨解公共公廨經中西官訊供一過判董押候查明再訊 
[鐵棍何用]  
　　候福林携帶鐵棍深夜在途行走被探查見指爲竊賊當即拘獲昨解法公堂訊問侯供向爲成衣匠携帶者係是剪刀並非鐵棍不敢行竊中西官以包探在途查見鐵棍當場抄出豈容抵賴判禁押一月以儆 
[此孩亟宜約束]  
　　小孩李阿才因竊取蕪湖路一百十五號門牌小客棧主陳喜榮之棉被經陳報捕拘押在案昨解公共公廨經中西官研訊屬實姑念年糼從寛判交其母李高氏領回管束 
[竊賊拘留一月]  
　　山東人劉文培前日混入南京路福利公司内竊取値洋三十四元之呢帽絲巾當被該公司西人瞥見鳴捕拘押昨解公共公廨經中西官訊供不諱判劉押捕房一月 
[探囊取物]  
　　李雲山　法公堂控稱前日有事行經法馬路衣袋内置有洋銀被陳根生摸竊旋即覺察鳴捕拘入捕房今解案下請求重究訊之陳根生供認摸竊不諱判押二個月以儆 
[孤兒院勸募彩物]  
　　上海孤兒院近因經費支絀巳於日前通告各慈善家仍擬仿照去年辦法發　菊花會急濟劵先募彩物千件爲開會時贈彩之用茲悉該院巳擇定本月十九二十兩日仍假愛而近路紗業公所爲會場惟彩物除收到外尙少五百餘件刻正由顧院長等在外勸募云 
[氣候報告]  
　　（上海徐家滙天文臺天氣測候報告） 
　　巳過者之報告十一月九日中國中部氣壓徐升氣候仍陰霧東南漸佳東海中低度向日本南部進行更有一低度成於北海道之北較前尤甚十日天氣甚晴晨間有露日出時有烟霧氣壓仍升十日下午四時前二十四小時内上海氣候温度至高七一·八至低四七·五去年同日至高六三·二至低四五·八　　未來者之推測十日下午四時三十分豫測开晴海濱一帶信風頗大 
來函 
[久記社同人來函（以救國儲金救貧兒）]  
啓者救國儲金一舉因吾國人愛國心熱所以樂從者衆無如原議爲數太大致難及額今旣實踐前議决定發還同人等曾亦勉儲些微之數今若仍向取回似乎自負初心故巳將所儲之洋悉數移交貧兒院以助經費素仰貴館熱心慈善尙祈登入來函爲幸 
雜評二 
[鎭守使被刺（納）]  
　　日人之勸告方以南方不靜爲言而今忽演鄭鎭使被刺之慘劇是適貽日人以交涉之口實也南方人民方以謠言屢起故常惴惴不安而今忽有鄭鎭使被刺之事實恐謠言將因此益多則此事之關係重要可想見矣 
　　日皇加冕之慶賀熱閙非常而我國適於是日出此可驚可駭之事一則歡騰鼓舞一則惶擾不安何東方兩國人事哀樂之不同若此耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（二）] [  東埜]  
　　（二）所得稅 
　　今政府又議行所得稅矣不知來視諸往以近年來種種搜括之政策推斷之而知其實行之期當不遠也政府宣言國人歲人逾五百金者有稅而以近年來官吏收稅貪多務得細小不遣之手段驗之又知將來征收之道必且變本加厲雖歲人一文錢者而亦不免也印花稅之現象其前車也惟愚對於此事尙有疑莫能明之處敢以問發起主持之人 
　　使中華而仍爲民國出則大總統有常俸年人數十餘萬卽大總統個人之所得也有所得則有稅我不知收稅機關對此一宗欵項能秉公辦理否也使中華而變爲帝國也則貴爲天子者必且富有四海國家地丁錢糧以及一切雜項之所人即皇帝一人之所得也小之如皇室經費一項爲數當亦不貲又皇帝一人之所得也有所得又必有抽稅我不知將來經理稅務者果能大公無私向金鑾殿上伸手要錢否也此我所欲問者也 
　　優待淸室經費年定爲四百萬淸室一年所得即在是矣抽其　耶則當年與淸室訂定條約並未有値百扣幾之規定今乃有此是授人以不能履行條約之口實也不抽其稅耶厚於滿而薄於漢蒙回藏凡我漢蒙回藏之人援厚待淸室之例以爲請求我不知主持稅務諸公將發若何之文告以解釋之今設假定淸室之四百萬照例抽稅矣辦理之手續完滿而無缺矣然此四百萬元者淸室得之非必鎖之鐵箱之内埋之地窟之中效楊子一毛不拔之所爲也必且出其十分之一以贍濟其戚黨朋友必且出其百分之一以饋贈其師傳記室凡百執事之人必且出其千分之一乃至萬分之一以雇用其僕役奔走此十分之一百分之一乃至千分之一以及萬分之一數目之大小有不同而其戚黨朋友師傳記室以及僕役奔走之人之各有所得則一也而其戚黨朋友師傳記室以及僕役奔走之人又必出其所得之十分之一之十分之一與夫萬分之一之萬分之一以與其所謂戚黨朋友師傳記室僕役奔走者其數目益微細而十分之一之十分之一以及萬分之一之萬分之一之各爲其人之所得則一也稅之則不可勝稅稅其四百萬而又稅其分支又稅其分支之分支又稅其分支之分支之分支層層剥削步步推敲假設此優待淸室經費因抽所得稅故原規定爲九五扣者稅其分支不幾九○扣耶又稅其分支之分支不幾八五扣耶又稅其分支之分支之分支不幾八○扣耶究其極非至値百抽百稅無可稅不止是當局永不能立一値百抽幾之標準以示人也不稅則坐視其人各有四百萬之十分之一以及萬分之一之所昨而不完稅如之何則可（未完） 
[戲擬老爺寄太太書] [  蛛隱]  
前見本報載有老爺致大人書因推廣其意作此寄内太太粧次今者帝制復活我以極力贊成之故奔走京華隨班勸進深望論功行賞得居開國功臣之列而妻以夫貴亦得爲牀頭人博一誥命致不獲聚處家庭與太太叙圑圓之樂悵何如之然陞官發財在此一舉想蒙太太曲爲鑒原也茲有切囑者古人預卜榮貴嘗有高大其門使能容駟馬高車者此先見之明也况我高陞在即豈可使蝸居湫隘門不容車所有家中大門可即令匠人改造務使極高極大以便紅傘大轎馬牌執事可以一閧而入而大門上匾額尤須大書元勳第三字使匠人預先製就以便届時懸掛至於太太所需如鳳冠霞帔之屬自共和以來久巳廢棄今則又　用着矣可并一律辦齊以備奉旨歸來與我之蟒袍玉帶同作望闕謝恩之用切囑切囑千萬千萬凡事豫則立勿使臨時置備反形局促也我生平别無他長却最能附和隨聲圖謀巧宦今日之榮宗耀祖眞千載難逢之好機會也想太太聞之亦當喜而不寐笑得落脫下頦乎專此即頌頦安愚夫老爺鞠躬上 
詩選 
[哭元和陸師相五律] [  秦寄塵]  
　　痛矣爲天下非關師第情盡心惟一死大節勵平生宇宙皆秋色江河有哭聲蓋棺今論定千載永留名 
　　一代賢師相空餘故國悲文章爲世重辛苦有誰知痛哭憂周室招魂讀楚辭都門勞悵望遠道寄哀思 
　　渺渺斯文喪哀哀吾道存精誠貫日月正氣塞乾坤風雨助悲悼江山斷夢魂臨終艱付託心事向誰言 
　　公望重鄉國大星一夕沈死爲時所迫恨與海俱深何地埋忠骨有天鑒苦心殊恩身後渥四海具悲音 
　　一别竟千古臨風倍愴神傷心懹故老洒涙泣孤臣歷盡艱難日長歸淸凈身百年誰不死靑史幾完人 
[附錄陸元和由靑島寄七律一首]  
　　偶從海澨解征　破涕同爲一席歡入座儘多耆獻在暫歸幸荷聖恩寛桃源不隔人間世玉宇終愁高處寒回首觚棱勞夢寐猶聞天語及甘盤 
詞選 
[賣花聲酒家書感用詩圃韻] [  東園]  
　　花滿酒家樓簾捲雙鈎麝蘭烟篆裊香篝東望碧天雲一片何處灜洲滄海路悠悠隔浦漁舟千絲楊柳萬絲愁張緒不知年巳老猶說風流 
筆記 
[雍和宫遊記（四）] [  汪慟塵]  
　　大佛殿之後爲緩成殿殿爲樓凡七楹至是則止步矣蓋宫内殿宇不過六進前後貫通并無所謂曲折玲瓏可以目爲鈎心鬭角者也且歷年旣久粉　糢糊衰草殘垣荒凉可慨吾之躬臨斯境又奚信二百年前固亦石家金谷者或謂世宗登極後煌煌私邸旣奉喇嘛則玉字瓊樓舊觀當改吾儕今之所見其非王家之廬山眞面可知斷言焉斯說也當非無稽之談吾嘗一登太和殿而入覽大内之勝矣目擊乎幽房曲户畫閣崇樓無非梀宇崔嵬龐然廓大何嘗得雅人風趣而知所以點綴之道哉即以滑稽論之當夫朔風凛冽氣冷天寒似此巨厦者初與冰窖何異而况庸工拙匠所能粉而飾之者亦無非等於寺刹耶故吾之觀於今日之雍和宫知皇皇貴胃其和識初不過如期爾爾 
小說 
[家庭小說嫣紅刧] [  常覺小蝶合譯天虚我生潤文]  
　　第七十二章（續） 
　　是日嫣紅方獨坐衣絹衣態至端麗一若歷年憂患曾不足以少減其顔色者時威廉方往安西來新居視亨利諸人故室中僅嫣紅一人旣而忽鈴聲冷然一郵使踵門至道柏斯出受其函欣然呈嫣紅曰主母汝觀此Ａ字屈作蘭花形殆爲密斯特茀萊克所寄嫣紅視之果然其辭曰吾親愛之阿母鑒兒今出庭爲律師矣昨者戴予假髮帔長袍赴寫眞館攝一小影以爲第一次出庭之紀念今己印成視之乃不禁自笑猶憶吾儕糼時道柏斯向吾姊小嫣紅曰若弟當裝之玻璃瓶中爲醜人標本即威廉與小愛克亦但能名之曰醜人與威廉愛克之名初實不稱將恐今日使見此小影者則彼不知又將以何物擬我恐猶不止醜人二字巳也阿母讀此可轉告道柏斯令彼老懷亦得多添樂趣并可語威廉渠廠中倘有事須庭辯者則本律師當代爲出庭且盡義務决不索費也汝親愛之茀萊克上嫣紅讀巳心中乃滋樂因持信往見配新司時配新司方自室中出足仍微跛蓋巳成痼疾不復愈矣安娜則多言好動一如曩時然外間聲譽則巳漸復不若昔時之受訾議且有人憐其當時實受寃誣轉從而揄揚之者顧安娜亦不措意蓋彼固不知榮辱二字于人有何關係一塊天眞初猶未鑿但知自適其適而己聞茀萊克爲律師則笑曰渠乃爲律師耶惜吾無訴訟之事否則必勞彼一爲辯護配新司視以目乃含笑而默時道柏斯亦至曰主母茀萊克來書何語耶配新司曰渠巳出庭矣道柏斯愕然曰嗟乎主母吾乃勿信茀萊克亦能出庭此必外間讕言主母勿宜信之安娜知其誤乃笑曰勿急此所謂出庭者蓋代人理訴訟事耳非謂受審鞫也道柏斯恍然曰此乎然則感謝上帝旣而曰但吾終不解訴訟之事豈可倩人代理者安娜知不可理說乃一笑置之 
[滑稽言情賣酒女兒（續）] [  醒榭]  
　　閒話少表却說樊杜倫換了衣服携了手杖慢慢的走出門外一路上曉風朝景也就無暇領引一直取道向羣葛的來街奔去轉眼之間這悅賓餐館幾個大字巳在面前若在旁人見了也不過如此他却如同見了天書異寶早把兩頫展成而個雙過迎將上去館中招待見是老主顧來了也不再客氣只把他引入念六號房問自有茉莉上來接着應酬這茉莉却是個中等身材很是窈窕多一分太長矮一分也覺太短淡淡的眉兒藍藍的眼兒粉鼻之下安着一顆櫻唇便覺得膚似搓酥齒如編貝雙渦欲滴時有一種似惱非惱似笑非笑的情態柳腰之上圍着一塊白色的圍裙整潔得好似牛乳一般照例樊杜倫是老主顧如今來了招待的應得有一番應酬或是噓寒或是問暖誰知茉莉今兒竟大異常態莫說應酬没得一句就是點菜的單子也忘記送上樊杜倫先還耐心等着以爲他終能記得的後來到底耐不住了這才輕輕的問道密斯今兒没甚麽新鮮菜麽只一問茉莉方才如夢初醒忙應道有有有說時不料那眼角兒上的涙珠早巳滾了下來樊杜倫不禁納罕却又不好便問等菜單來了胡亂點了幾樣呌喊廚子做去一會兒來了樊杜倫一面吃着一面便看茉莉的顔色却見他眉黛籠烟眼波含涙好似有無限心事欲言又止似的那種神情眞敎人又可憐又可愛恨不得一口水吞將下去 
 
 

Page 15

 
 
   
 
 

Page 16

 
 
   
 
