# 1909 - 318 - 4913220

 

Page 1

 
 
   
 
 

Page 2

 
 
[上諭]  
　　監國攝政王鈐章十月初八日内閣奉 
　　上諭本月初四日孝欽獻皇后梓宫永遠奉移普陀峪定東陵在事王大臣均能恪恭將事謹愼無愆所有恭辦喪禮之恭親王溥偉肅親王善耆順承郡王訥勒赫都統喀爾沁公博迪蘇協辦大學士榮慶陸潤庠尚書溥頲總管内務府大臣奎俊景豐禮部左侍郎景厚均著各賞加三級除民政部堂官善耆禮部堂官景厚均經賞加三級外民政部侍郎鳥珍林紹年察哈爾都統前禮部尚書溥良禮部尚書葛寳華侍郎郭振妡及承辦喪禮之内務府堂司各官曁民政部禮部司官辦理一切悉臻妥協均各賞加二級並着恭辦王大臣及該堂官查照成案酌量保奏候旨施恩各營派出蘆殿管營等官均各賞加一級恭送梓宫及隨從皇太后赴陵之文武大小官員侍衛章京等並守護陵寢貝勒載瀛公夀全均著賞加一級隨從皇太后之各營兵丁均賞給半月錢糧以示朕推廣仁施至意該部知道欽此 
　　上諭隆裕皇太后恭送孝欽獻皇后梓宫永遠奉移山陵禮成後恭奉神牌黄輿還京沿途經過地方百姓追思德澤哀慕孔殷允宜特沛恩施以示軫恤所有大興通州三河薊州遵化五州縣經過地方應徵本年錢糧著全行蠲免其應徵本年各項旗租並著一體蠲免順天府府尹直隷總督速卽刋刻謄黄徧行曉諭俾閭閻均霑實惠該部即遵諭行欽此 
　　上諭本月初四日敬題孝欽獻皇后神主之協辦大學士榮慶大學士鹿傳霖齋肅潔誠恪恭將事榮慶著賞加太子少保銜鹿傳霖着賞加太子太保銜欽此 
　　上諭本月初四日孝欽獻皇后梓宫永遠奉安地宫大禮告成在事諸臣敬謹襄辦妥協周詳允宜仰體慈懷特加恩叙所有隨入地宫之禮親王世鐸肅親王善耆莊親王載功順承郡王訥勒赫貝勒載潤貝子溥倫喀爾沁公博迪蘇協辦大學士榮慶陸潤庠農工商部尚書溥頲内務府大臣奎俊景豐禮部左侍郎景厚均着賞加二級欽此 
　　上諭孝欽獻皇后奉安山陵所有各營派出蘆殿管營等官已有旨均賞加一級其蘆殿管營大臣兜欽達賚蘇嚕岱著加恩再各賞加一級其所管該營兵丁均著賞給半月錢糧欽此 
　　上諭恭送孝欽獻皇后梓宫之王公並隨扈隆裕皇太后之御前乾清門各員均著賞加一級欽此 
　　上諭孝欽獻皇后梓宫奉安山陵沿途恭請大輴之直隷雇備民夫著加恩賞銀八千兩在廣儲司動支由端方分别給領欽此 
　　上諭鑾輿衛恭請孝欽獻皇后小昇輴之校尉及内務府雇備夫役俱著加恩每名賞銀一兩由廣儲司給發欽此 
　　上諭九月二十七日奉移孝欽獻皇后梓宫所有修道之步甲著每名賞給半月錢糧欽此 
　　上諭恭送孝欽獻皇后梓宫並隨扈隆裕皇太后之陸軍部派出兵丁等著每名賞給半個月餉銀由陸軍部照數發給欽此 
　　上諭李國杰奏據實糾叅大員一摺孝欽獻皇后梓宫永遠奉安山陵禮節隆重承差各員宜如何敬謹將事乃直隷總督端方沿途派人照相初三日舉行遷奠禮焚化内服時該督乘輿横衝神路而過又於風水墻内借行樹爲電桿等語實屬恣意任性不知大體直隷總督端方著交部議處欽此 
　　上諭隆裕皇太后恭送孝欽獻皇后梓宫奉安山陵直隷官員辦理一切差務均屬妥協除總督端方外辦差文武員弁著加恩各賞加一級所有沿途當差兵丁著加恩賞給一月錢糧該部知道欽此 
　　上諭連日恭請隆裕皇太后轎之鑾輿衛校尉著加恩每名賞給一兩重銀錢一個由廣儲司給發欽此 
　　上諭本年九月二十七日孝欽獻皇后梓宫奉移普陀峪定東陵永遠奉安禮成後恭奉神牌黄輿還京業經降旨將沿途經過之大興等五州縣本年錢糧及各項旗租全行蠲免惟現當麥苗茁發之時所有由京至遵化州一帶經過地方除隙地不計外凡有平毁麥田著再加恩每畝賞給銀一錢俾農民藉資補助卽於直隷藩庫節年耗羡欵内動支給領覈實報第欽此軍機大臣署名奕劻世續鹿傳霖那桐戴鴻慈 
[監國攝政王鈐章十月初九日内閣奉]  
　　旨所有恭送孝欽獻皇后梓宫之札薩克喇麻羅布藏貢噶一人着賞給蟒縀一疋達喇嗎三人每人着賞給小卷素緞各一疋蘇拉喇嗎一名徒衆二十二名每名着賞給一兩重銀錁各二個欽此軍機大臣署名奕劻世續鹿傳霖那桐戴鴻慈 
宫門抄十月初八日召見軍機博公溥頲奎俊湯夀潛初九日召見軍機澤公振貝子繼祿文瀛 
 
 
 

Page 3

 
 
代論 
[都察院奏代遞主事胡柏年條陳憲政利弊呈稿（四續）]  
　　學堂之設。固不可緩。然天下之學堂僅能教及年求學之子弟。不能教逾年失學之父老。子弟之從違。仍視其家主之命令。家主不開通。則學堂之經費從何而集。子弟之志願。從何而遂。故不求開通父老之法。而惟恃學堂以開風氣。竊又知其難矣。議者其知之也。故於憲政籌備之中。注重簡易識字學堂。而期於第九年解識字義者。有二十分之一。此亦開通父老之一法也。不知此九年中憲政籌備之端。如已就緒。則識字與不識字。固無甚關輕重也。且解識字義之人。大約爲已開通之人。開通之人僅居二十分之一。則不開通之人。尚居二十分之十九。以一開通之人强迫十九不開通之人。以相從也。能乎不能。竊見新政之行。有多數人之所已經取决者一二人阻撓之而有餘。而何論乎一與十九之比例也。是以簡易課本。雖宜編。簡易學堂雖宜辦。特猶爲迂緩之策。而有急切易行者在也。夫不識字之人。非必毫無知識而甘爲頑梗者也。即不識字而又失業之人非必舍業而嬉。不願自立。而甘爲遊惰者也。苟一旦開其知識。賦以能力亦必有感激奮發而或出於愚忠愚孝之行。並爲讀書識字自命開通之人所不能及者。竊見西北偏僻之省。其風氣之開通較遲。其鄉僻之文化更陋。至有全村或數村無一識字者。故教育普及。彼爲最難。然伶倡樵歌。到處風行。齊語燕說。樂道不倦。藉曰無知而一有見聞。輙迷信以爲眞。至終其身而牢不可破。此以見知識甚少之人得一知識。即拳拳服膺而深信不疑者也。若以白話演說多開宣講之所。則無論城鄉合識字不識字之人。一律開通之而皆賦以知識。卽合農工商各種之人一律開通之。而各賦以能力。此所謂通俗教育也。知識能力。人皆日進。則程度日高而籌備之事。自易爲力。故竊以爲籌備立憲。必先養成國民之程度。而養成國民之程度。必先扼重於通俗之講演。日本之興也福澤諭吉以一書生而推爲維新功臣者。以得力於其通俗之教育也。學堂教育之效在久遠。通俗。教育之效在切近。論其遲速。蓋不可同日語矣。且宣講盛行。習俗開通。則學堂之組織必易。而兒童之就學日多。固有不待强迫教育者。是宣講者又學堂之母而諸事之本。烏可舍近而求諸遠。舍本而求諸末哉。雖然天下大矣。人民衆矣。各省州縣僅遂一二宣講所。其勢仍不能普及。今日亦有設立宣講所用白話以講演。而猶無效者。以其少也。如欲多設。則又非官力之所能及。而必借資於各鄉之士紳。夫士紳之流品亦雜矣。頑固之士旣或守其舊習。演爲說辭。而無益於時務。淺學之士又或宗旨未定。議論未純。矜其新奇之談流爲邪僻之說。反足以淆惑吾民之觀聽。是亦不可不慮也。故竊以爲宣講之法宜重編一聖諭新訓寛其範圍。示以準則。於忠孝勤儉之外。提及當今之務。人民所必需之知識。舉凡山林川澤之利。鐵路礦産之益。貨幣權衡之要。以及學務警察軍政一切生養交際保衛之事。與夫列國之勢力。宗教之自由。莫不搜羅而發明之。私利公益。内情外勢。燦然大備。瞭然易曉。然後本編訂之書。頒發各省。由省及縣。由縣及鄉。責成縣官。勸導鄉紳。皆必以此書爲標本而時時宣講焉。而又寛其禮節。不必如舊日之衣冠從事。則道路奔走。隨時隨處。皆可演說。然後調查其勤於宣講者奬勵之。其怠於宣講者督責之。其守此範圍者重奬之。其逾此範圍者嚴戒而更换之。彼舊學不知變計者固無論矣。新學之士往日演說之未當者。特無範圍之可守耳苟於開放之中仍寓約束之意。其誰不樂守此範圍。而奔走紛騰也。且耳目一新。講者樂爲講。聽者樂爲聽。有不風行草偃。舉一世人民之知識而俱開通之。卽舉一世人民之程度而俱養成之也乎。而知識大同。治安爲重。邪說不入隱患自消。猶餘事者也（仍未完） 
專電 
[電一（北京）]  
　　山東紳商學界公舉代表吕慶圻李其莊袁光泗携帶公啓圖說到京與同鄉京官李繼沅王謝家聯合向部爭論津浦路線繞避濟寗 
[電二（北京）]  
　　德使向外部要求開辦山東省礦務 
[電三（北京）]  
　　陸軍部奏設軍械學堂 
[電四（北京）]  
　　樞垣議定各省督撫每年終須來京陛見 
[電五（北京）]  
　　浙撫奏報細勘軍港情形並呈圖說奉旨海軍處知道 
[電六（蕪湖）]  
　　皖路巡查李定方李富被賭棍糾率鄉民殺斃分屍抛棄 
[電七（東京）]  
　　九州鐵道中鹿兒島綫最爲因難現已竣工於西歷十一月二十日貫通九州兩端之幹綫全路開通計全幹綫長一千七百五十哩 
 
 

Page 4

 
 
[電八（東京）]  
　　華盛頓電稱美政府已派巡洋艦二艘開往尼嘎拉爪國因該國曾將投入革命黨二美人處以嚴刑是以派艦前往要求該國說明理由 
[電九（東京）]  
　　撤婁列山噴火嘎那利羣島中提内林斐二處將被噴壞 
[電十（東京）]  
　　撤凡西哥（美國）至銚子（日本）間無綫電信自西歷本月十九日起一星期内每夜可以實騐 
緊要新聞一 
[軍諮處奏改文武官員待遇禮節北京]  
　　軍諮處濤朗兩大臣日前連銜上奏略謂我國文章粹美冠絕宇内然崇文陋武之習急宜救正現萬國競爭均以武備相尚馳騁歐亞若再蹈襲舊習實非因時制宜之道故先朝改革軍制養成勁旅有惟日不足之勢前者曾頒軍國政務統歸大元帥之制明詔煌煌爲中外所共睹惟於文武官員待遇之法尚存舊態故品級雖同而武員較文員似有等差於賞罰黜涉之理遂多不合請嗣後遇同品文武官員一律相待於相見之禮當以功勳之多寡年齡之長幼定爲次序聞攝政王甚爲嘉納云 
[海軍大臣出洋考察海軍行程北京]  
　　樞府人云考查海軍大臣洵貝勒薩軍門此次出洋定期三個月海去陸還共歷六國由德國考查起首歷比法西義而至俄國乘西伯里亞火車返華到京覆命之期當在十二月初旬 
[政府提倡學務種種北京]  
　　郵傳部考查鐵路學堂河南鄭州鐵路學堂開辦已及三載兹由監督鄭清濂觀察禀請郵傳部派員考試經該部各堂核議以該校學生普邇程度尚優較易造就已派員前往該堂考查一切並准添聘英文及管理行車各科教員大加擴充以資造就路政人才 
　　理藩部諭查蒙古學堂理藩部夀尚書面諭旗籍司印君調查内外蒙古地方有無建立學堂之處轉咨學部立案 
　　八旗學務處廣開中小學堂八旗學務處現擬開中學兩處兩等小學兩處小學十處於本年冬季開辦以爲八旗學務力爭上游地步 
　　參議預定查學行程學部奏派叅議戴展誠抽查沿江各省學務已於前日起程先到河南次湖北次湖南然後往江皖寗蘇各屬次第抽查以展成蹟 
[請奬進士館游學畢業學員北京]  
　　學部會同吏部奏云竊查上年十二月學部具奏進士館游學畢業學員擬隨時補考摺内開嗣後進士館學員畢業回國准其隨時考試由臣部酌定試期係主事中書知縣等官咨會吏部堂官到部會同考試並酌定分數等第恭候欽定等語奉旨允准業經遵辦在案兹據該館學員度支部學習主事李景銘陸軍部學習主事方兆鼈河南即用知縣黄爲基等三員先後遊學日本肄習完全法政專門畢業回國呈請考試前來當由學部咨會吏部定期於九月十四十五兩日在學部分塲嚴密考試於專門科學之外加試經史以覘根柢試畢由臣等公同校閱擬定分數計該員等三名均列優等成績尚佳臣等查光緒三十四年九月學部附片奏稱進士館學員樓思誥曲卓新二員在日本早稻田大學本科畢業期限在三年以上與在速成或補習科畢業者不同奬勵宜略加優異擬就原官酌給升階等語奉旨允准欽遵在案此次李景銘等三員均屬學習法政完全科期限亦在三年以上所有畢業奬勵擬請援照辦理謹將該員等分數繕具清單恭呈御覽如蒙兪允應卽遵章帶領引見請旨奬給升階以資鼓勵九月二十九日奉旨依議 
[提議縮短張綏鐵路竣工年限北京]  
　　張綏鐵路前議定需欵二千五百萬兩定八年竣工兹聞政府又議以現在蒙古新政急待舉辦均須以此路爲機關成告年限未免太緩擬交郵傳部設法赶籌的欵加工趕築縮短竣工年限 
[陳中丞籌劃延吉政策吉林]  
　　間島問題解决後延吉廳所轄之局子街頭道溝六道溝白草溝等處皆開作商埠由中國自行接辦准日人通商吉撫陳中丞爲籌畫此事特於前月二十六日帶同法政畢業生數人坻延連日在邊署會議探其大略如下（一）經費由部指撥四十萬兩以爲開辦四埠之用尚有常年經費歸吉林自籌（二）改革琿春都統改爲東南道管轄延琿寗三屬延吉廳改爲延吉府卽以廳丞試署又改和龍峪經歷衙門爲和龍縣闢白草溝左右之汪清爲汪清縣俾資鎭攝（三）組織審判檢察廳除上開四商埠外所有汪清琿春外六道溝三處共設初級審判檢察廳上所其上有地方審判檢察廳各一附設於邊署内 
[函請建議澳門勘界問題廣東]  
　　香山勘界維持會代表楊瑞麟陳德駒等致廣東諮議局函云澳門勘界一事節節失敗危機在即人心惶惶全粤父老子弟呼號奔走冀謀挽救之策竊查諮議局章程二十一條十二項有收受自治會或人民陳請建議事件之規定本會於九月初四十一日會議全體議决遵照諮議局章程二十一條規定提出澳門勘界一案於貴局請爲建議當道以挽危局而靖人心貴局議員公正明通素負人望定能合力籌維顧全桑梓或者疑諮議局應辦事 
 
 

Page 5

 
 
件原以本省之事爲止澳門勘界事關外交似非諮議局所能涉及然二十一條案語明有與資政院所定權限有國家地方之分一語是國家之行政資政院議之其在地方之一部者諮議局亦得言之論者謂諮議局議事之範圍卽以督撫行政之範圍爲標準信不誣也况决議與建議性質不同决議之事卽交督撫執行故當在諮議局職任權限以内者建議不然在督撫職任權限内開之事均得陳意見以俟採納執行與否聽之督撫在諮議局不爲踰越權限也前曾將所呈遞前督部堂張勘界大臣高意見書并節略地圖早呈台電倘以後有查詢之件本會當隨時開陳以備攷核 
[江北軍警兩界改制情形清江]  
　　署江北提督王士珍片奏云清江巡警上年遵照部章擴充規制本年裁撤舊有清淮巡警軍節省餉項抵補巡警經費經奴才於光緒三十四年十二月曁宣統元年四月兩次附片奏明在案兹據總辦清江巡警局務署淮揚道吳學廉禀稱改辦以來漸著成效復將前擬章程修改完密添設拘留所以爲押犯罰作苦工之地添設候審所棲止女犯免受官媒之虐添設傳習所並附設教練所以造就人材添置崗亭以體恤巡士講求操練以期技藝嫺熟稽查户籍必使丁口核實重衛生則清道以除汚穢愼消防則火警不致蔓延水巡以清河道馬巡以躡游匪凡此要端均經督飭官弁巡士勉力實行現又遵照新章改五分局爲五分區惟第一區作爲一等區官其餘四區均作爲二等區官庶幾提倡聯絡有所指歸而免扦格之弊等情呈請奏咨立案前來奴才覆核無異除將章程咨送民政部查核外謹會同兩江督臣張人駿附片具陳伏乞飭部立案施行九月二十九日奉硃批民政部知道 
　　又片奏云江北提標練軍三百名經奴才裁减一百五十名騰出餉項改編巡防水師一哨其餘一百五十名仍分派各局所專司守護及各項奔走之用於本年六月間附片奏明在案入秋以來海屬各縣大水爲災匪徒乘機潜煽巡防步隊分派各處扼要巡緝地廣兵單不敷布置因思此項練兵散在各局所名實終屬不稱際此防務吃緊之時多一兵即得一兵之力不如將此一百五十名改編一哨仍留練兵之名以作巡防之用餉項相抵更有所餘因而添編水師二棚合之前編八棚共成十棚適敷師船十艘之數其人數餉章均按照奏定巡防隊章程編治自本年十月起歸入報銷案内造報惟此次改編練軍一哨與前次改編水師一哨均係獨立哨應各設鼓號三名以作士氣除咨部查照外理合附片陳明伏乞飭部立案施行同日奉硃批該衙門知道 
[京師近事]  
　　政府刻擬將蘇杭織造先後裁撤應辦各物由内務府派員採購以歸簡便而節糜費 
　　外務部尚書梁敦彦因部内現無重大交涉擬俟孝欽顯皇后神牌到京後即請假回粤修墓其遺缺有派郵傳部左侍郎汪大爕署理之信 
　　度支部澤公日前與丞參各堂詳商籌辦新政要欵數件約需銀在百萬之上現正擬專摺入奏聽候頒發 
　　學部以張文襄公病假前曾議各省存古學堂成立日多深恐流於泥古有碍新機擬由部改訂劃一專章頒發各省實行等因兹該部各堂以此議實爲維持教育之最善辦法已擬繼續前議訂章施行 
　　陸軍部軍實司陳樂書司長榥前游學日本東京帝國大學爲留東學生之冠歷蒙鐵寳帥奏調陸軍部充軍實司司長極爲寳帥器重近因資格較深特將其月薪改爲頭等薪水 
　　陸軍部以各省軍械良窳不齊于軍事前途大有妨碍特派軍實司科員存履端君赴各省考察以爲改良軍器之預備至所遺軍實司科員一缺現派一等錄事存紹先署理 
　　理藩部昨札駐京蒙古王貝勒貝子公等所有應選資政院議員者先行開具銜名襲爵年分月日及現兼充何項差使烏布三日内呈報本部以便彙核咨送資政院選派 
　　豫省財政副監理官蹇念益夙患腦疾到豫後因公事繁賾心力過勞舊患復作具禀到部辭差並請假就醫又由正監理唐京卿代禀陳情聞部中已允如所請擬奏派某某接辦惟汴省吏治腐敗已達極點兩監理不避勞怨悉心清釐近日稍有頭緒乃蹇君忽因病不能終事聞唐京卿失此臂助至爲悒悒 
　　溥善前充右翼監督時因在京外某處售給俄商地畝一所擅用右翼圖印被叅罷官今聞已歸入公罪復蒙起用外間多以其擅賣國産列入公罪咸抱不平 
　　近日外間風傳戊戍黨人有赦免之說查日本維新變政之始大赦黨人量材起用此等風傳或因此而起也 
　　新簡浙江提學使袁樹五京堂嘉榖現充學部圖書局長昨部中奏留袁提學三個月因圖書局交代一切頗爲繁難俟交替清楚乃赴浙任云 
　　憲政編查館以諮議局與報館皆爲輿論代表自諮議局開幕議事報館異常注意或有紀載失實恐與憲政有阻除所議議案擬由官報宣佈外各報於諮議局議事時准其臨塲筆記隨時登載俾衆週知而免有誤並可互相維持云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局初八日議塲紀事南京]  
　　本月初八日江蘇諮議局開會宣布請審查商法調查案理由書及淺說孟君昭常述介紹之意見略言法律者可以保護人民之權利全國人無不欲仰法律爲保護而江蘇偪處海濱爲中外通商之要樞故日與外人接近而日苦無法律以爲保護諮議局即無商會陳請亦應建議催追法律館速訂商法以期江蘇人民早一日脱離無法律之苦兹旣有商務總會及商學公會陳請之案即當審視其内容而定應否建議之主意今議案内係公司律則先當討論此公司律與江蘇之關係如何與實業前途之關係又如何實業不發達則社會無信用可以招股集資人民之生機已絕故諮議局可視此案爲最切要最根本之問題也尚請公决應否建議呈請督撫轉法律館以期速訂商法縮短其籌備八年之期則人民可早一日受法律之保護矣即論今日我人民附公司之股者及公司之招股者種種失敗之原因卽少此數條法律耳外國凡於失敗之原因均先有法律規定則凡公司實業等舍先定商法無由入手此事實於政府有利况諮議局責任首在提綱挈領得其綱領則以後百事皆得迎刃而解綱領者何注意法律而已較之今日議一事明日决十案枝枝節節而爲之其效力不啻千萬倍將來何利不可興何弊不可革今日因商會陳請一案而引起提綱挈領之觀念矣 
　　宣布張伯英清查徐州湖田公欵案决議交財政審查會 
　　宣布張家鎭提議本省漕米折價應由諮議局定案又顧瑞提議州縣徵收忙漕糧價一律照市案此兩案因財政法律會同審查南漕改折已有報告現時不能討論俟公决報告時一併提議 
　　宣布許鼎霖提議設江蘇便農銀行案議此案應分三層（一）整頓徵收方法（二）設立銀行（三）改良易知由單整頓徵收爲最要銀行次之由單又次之現先以革除書差之弊爲第一要義决議併徵收方法交財政法律兩審查會會同審查 
　　宣布均平洋價以弭書吏之弊案及概給由單以便民杜弊案議交審查會 
　　宣布潘鴻鼎提議租界外民地賣買停轉道契案又宣布顧忠宣提議阻止洋商在内地私設行棧案均交法律審查會 
　　以下有關於自治事三案（一）蔡璜提議變通自治進行案（二）邵長鎔提議縮短鎭鄉自治期限與城會一律成立案（三）于定一提議城鎭鄉自治縮短年限案均省去朗讀併交法律審查會 
　　宣布蔡璜提議裁抑書役蠧害案以下尚有四條如張鴻鼎之整頓書役先從裁汰入手案嚴師孟之整頓書差積弊案請議整頓書差案張鑑泉之速立地方裁判所以除民害案均交審查會審查 
宣布謝保衡提議請限制添鑄二文五文銅幣案有人請併入劃一幣制案討論此係急辦之策須調查明確即期實行 
　　宣布姚文枬黄端履提議嚴禁彩票案公决即時呈請督撫分别奏咨嚴禁 
　　宣布黄端履提議設立專門醫學校案議定此係自治中衛生事業應有之事擬先查明寗垣中西醫院蘇州醫學研究會情形改設 
　　宣布朱溥恩朱家駒提出責成教育會勸學所實行宣講案及實行普及宣講案 
　　宣布丁祖蔭提出寗蘇合辦女子師範學堂請就南菁學堂改設案全體贊成卽行呈報改設 
　　宣布屠寬補議江蘇教育事宜案交學務審查會 
　　議至此時已逾五時三十分又宣布釐訂土地圖籍案由蔡璜陳述意見言過多衆不耐遂由議長宣告散會 
[粤路選舉總協理之大風潮廣東]  
　　本月初一日粤路公司選舉總協理股東到會者數百人政界到者監視官陳勸業道沈藩台分局王總辦王警道周科員李廣協高廣府南番兩縣警署偵探文書科員及巡官八人巡士數十名兩點鐘開會政界列正座不舉主席上海共濟會代表楊瑞生先擬問題三條（一）查賬如何辦法（二）改章作何决定（三）開股東總會呈之監視官分局王總辦言時間促當另期提議又言查帳若清楚自當集股東宣布林鶴琴亦言必將會議楊乃退出宣佈員乃摇鈴宣布開會理由及郵部限一票舉一人來電鄧賚予起言部電不能承認公司選舉舊章皆連舉兩名不能更改說未畢郭道三薛明谷蕭禮堂何琴川（均大股東）黄爵卿（公司所舉查帳員）等羣相附和旋有梁炳垣登台力言一票兩舉之弊可以串舉一票作兩票用我等股東久受公司魚肉莫可如何迫請共濟會電部請示現郵部復電准辦我股東當無不贊成今鄧某等藉口舊章不知是何肺腑鄙見以爲當將部電再行宣布多數取决諸君以爲如何於是堂上及樓上下股東羣起鼓掌不絕梁方畢說崔伯龍及八屬學會宋某等十餘人又登台向政界陳請照電辦理郭道三薛明谷鄧賚予亦趁勢力爭堂上股東紛紛唾罵政界遂言今日之會係奉命監視無裁判權此事應由衆股東取决各先歸坐郭等不肯下薛明谷又言公司布告舉兩人我等早已預寫今要塗去一名將有議爲違式者政界卽命宣佈申明塗去一名不作違式論若寫兩名不塗去一名及寫三名塗去兩名作爲無效薛等仍不允堅執向章兩字陳觀察乃命宣佈員再將部電解釋言部電亦照向章以多數爲總理次數爲協理云云是時梁炳垣與數大股東互相口角梁在運動選舉斥之時有某言汝當學我等運動也梁曰不屑汝以大股東自命安知余非大股東時梁再登堂忽見薛明谷至宣佈席告衆言遵部電一票舉一人惟今日先舉總理初三日再舉協理衆又大譁梁炳垣曰是卽一 
 
 

Page 11

 
 
票兩舉今日舉總理明日又舉協理將來董事亦可逐名選舉公司全歸汝等矣衆譁愈急聲達户外政界觀此紛亂情狀卽命宣布員摇鈴止之並告之曰今日之事以公認部電不公認部電爲决請各舉代表兩人彼此討論以免紛雜于是公認部電代表梁炳垣登堂有一七十餘歳之老翁繼之政界頗注視此老人邀至案前此老人乃取筆墨將已見錄出約二三百字大意言此路資本貧者之力居多總望成立可以獲利選舉總協理應當審愼萬不能行一票兩舉之法願遵部電辦理云云末署黄四維名字梁又上前執筆政界問之曰汝與此翁同宗旨耶梁曰然官曰可不贅也乃命宣布老翁言向衆宣讀衆皆鼓掌時不公認部電者又舉鄧賚予薛明谷代表登堂命書記歐陽詩頌擬稿約百數十字大意即遵部電一票舉一人今日舉總明日舉協之說也政界熟視詫問鄧日初時兩問題何以又添分日之說鄧曰股東爲審愼舉人故卽命宣布員向衆宣讀衆皆罵之王警道諭衆肅靜又至台前請將公認部電不公認部電兩層多數取决衆擬舉手爲號薛等不允有穿藍布長衫者言彼等皆下流社會耳衆益憤並言今日至少五百股方入座何故以下流相對幾至用武次擬起立又不允次擬分立左右又不允堅持分股票多寡爲决是時已四點十五分鐘矣政界命摇鈴宣言曰日已暮不能决當電部請示遵辦衆曰可衆股東乃請之政界收選票盡投筒中當衆封固繳歸監視官存貯免生别弊鄧等不允監視官亦不敢領受遂定將發出選票之存根及票尾點明用皮箱封存公司政界蓋印簽押其上乃告公認不公認部電兩邊代表上堂簽押有朱某者亦公認部電者也趨前簽押郭等不顧而去乃退入公司廳事而散聞該票尾及存根核計股份總數共一百一十八萬三千七百九十八股計發出票六百九十五張自天字起至日字止共九個字每字百號中有塗毁者云 
分類新聞政界 
[解决自治區域問題蘇州]  
　　蘇屬自治籌辦處以各屬區域問題往往易於悮會紛紛上禀請示爰即議决區域標準辦法通行各屬遵照略分四則如左（甲）城區域以城廂爲準廂之界畫未定者以街市毗連爲斷不拘區圖但中間間隔半里以上者不得以毗連論（乙）鎭鄉區域以舊時某鎭某鄉所轄各都圖爲準（其他興鎭鄉同等之名稱應比照辦理）（丙）凡鎭鄉固有區域不滿五十方里者應行合併過三百方里者應行分晰（丁）凡一街市跨連二鎭鄉以上同在本州廳縣内者當以小者合併於大者 
[不准豁免未入奏銷之民欠蘇州]  
　　蘇撫院日昨據無錫縣張丙廉禀稱前任伊令墊完三十三年民欠鉅欵應否收抵請賜核示等情兹奉瑞中丞批云該邑有著民欠未入奏銷照例不准豁免前據開摺具禀已經明晰批示續據該司錄批呈報指駁尤爲詳盡閱來禀所開各節今昔情形尚多隔膜成案例章又多誤會况錢糧絲毫爲重不容稍有蒂欠追催不完以抗糧例論果如來禀所云一節紳户尾欠末如之何卽當聽其自然置之不問尤屬荒謬仰蘇藩司嚴行申斥並再確核例案逐層明白指示以破其惑免致無理取閙使不肖糧户狡黠書差因此藉口刁抗紊亂定制自取嚴咎至此項民欠錢文應否列抵交代所請能否照准即飭督同監盤秉公妥議復司察核 
交涉 
[高使勘畫澳界之結束廣州P ] 
　　澳門勘界中葡兩國使臣意見不合業將會議停止迭見前報兹聞高使已將詳情電達北京政府深自引過請另派賢員交代并聞高使勘畫界事以粤省民氣之盛萬難遷就故屢與葡使力爭葡使亦以自治會及勘界維持會極力堅持恐生别事决意返國再與葡政府商辦從緩解决至界事内容高使之意擬不日發登各報以釋粤民之疑 
[津埠各領干涉審判廳之計畫天津]  
　　津埠英美德法日比荷奥等領事月前在日本領事署内會議審判廳之華洋交涉案件擬舉洋員會審聞日内即函達榷憲商議云 
軍界 
[陸軍小學經清之竭蹶安徽]  
　　陸軍小學堂經常的欵係在籌議公所抽收蕪湖米釐項下撥給動支近因收數減色除奉派賠欵外實無餘欵撥給該堂月支欵項爲數亦屬不貲月復一月爲日甚長無欵挹注以致異常艱窘實有無米爲炊之慮該堂總辦提調收支各員甚爲焦灼亦屬無從措手若再不設法接濟該堂應用一旦伙食數百人口將難免譁潰之憂籌議公所昨特具詳撫憲以該堂學欵委因捐收支絀無項可撥等情未識朱中丞當如何設法挽救也 
[龍提對于桂越邊防之布置廣西]  
　　法越内亂兩廣邊事均關緊要兹聞廣西龍提台以近日西省迭起謡言邊防益緊特於日前電商西撫親自出巡並酌議建築兵房礮壘布置一切已於日前起程並接到龍提電報法兵在越邊近狀云頃接蒙自增道來電據河口宋委電禀近日迭據越邊安布探報廿六日由曹華至柳谷見法營張貼命令凡兵勇均須束裝整齊以備警急是匪勢披猖不問可知非實力防範不可合將前情肅電布聞 
學務 
[陸軍大學攷生觸怒考官原因保定]  
　　保定府陸軍大學攷試時由陸軍部派一等諮議官一員二等諮議官兩員有副考官何澄者盡棄該教員所擬之題並顚倒攷試之次序遂出試題云馬學（按此題宗旨係改良軍馬）此次惟聞馬夫之任務並刷洗馬匹之器具又一題曰交 
 
 
] 

Page 12

 
 
通（按此題宗旨係軍隊交通之改良及輪路郵電之學）此次惟聞火車夫役之任務及所用之信號爲何使用法以故各生試卷完全者甚少有炮科學生浙人某答云獵者知獲獸農夫知耕地陸軍學生知兵法馬夫車夫之任武備生身不應知卽知亦不應答吾欲一字不答恐負國家之兩張卷紙耳考官閱畢後大怒將回部禀明堂憲照章辦理 
[浙撫對于契税助學之愼重杭州]  
　　海寗州中學堂監督朱紳寳瑨等日前具禀各憲轅以州屬勸學所成立以來城鄉學務漸有進步畫區組織蒙學力謀教育之普及惟經濟困難地方公私欵項提無可提一再集商擬請援照各屬成案於征糧内帶收契税捐三分悉數撥充勸學所及中學堂常年補助欵等情本日奉批謂據禀援照成案帶收契税捐事屬可行惟此時正在部章加收之際爲數過多將來造報恐干駁詰應如何酌减分配仰杭州府刻日確核妥議通詳察奪 
實業 
[甬江錢業之壟斷寗波]  
　　寗波商業凋敝日甚乃近來復有奸猾之徒把持壟斷高抬洋拆遠近商家莫不受其影響查本年甬地利息之大實爲近十餘年所未見本月洋拆尤較上月不减反增而地方官聽其自然仍不顧問是可見奸商運動之能力矣雖然本年寗波各處非旱即水民生困苦隱患堪虞何堪再受此間接之剥削哉 
[青島組織商務總會山東]  
　　農工商部奏定章程凡省城及通商巨埠均准設立商務總會東省各商埠烟台設立最早濟南次之所舉總協理等均由部加札委派發給關防惟青島屬德人租界商業雖見興盛僅組織中華商務公所一所機關不備商情諸形隔閡月前山東勸業道因公至青島力爲提倡該處向分三江廣東本省各帮於上月十九日齊集投票舉定傳炳昭爲總理丁敬臣爲協理並舉董事十八人妥定章程卽由勸業道詳咨立案將來商情固結無分華洋有此機關統維于其間東省商務裨益匪淺云 
雜記 
[岑溪令刑具威迫學生之荒唐廣西]  
　　岑溪縣城内官立高等小堂前因學生爭寄宿舍革退乙班學生十四人當時尹令不准出堂逼令罰繳學費迨十二晚尹令復至勸學所傳該生逐一嚴詢問至鄧輝言語中稍有衝突尹令立欲拘留經旁人勸說事雖不果迨後伊令乘轎出門時各學生散歸寄宿舍履屣有聲尹令斥謂無禮卽行下轎重入校長室大聲叱罵命差役回衙携齊刑具及筆架籤筒等物來堂以更開堂審訊並着各班長傳齊全堂學生十人一排嚴辭究詰而各學生亦各盛氣以待云 
[李德順函請代催地租之離奇天津]  
　　南段巡警總局某會辦接前津浦鐵路北段總辦革道李德順由青島特函請代催其婿水祺置買南鄉王家台蔡家台各村地租當即飭四鄉南局局長陸君傳集各地户代爲催索各該鄉民以該地賣與永祺至今賣價尚未交全亦未過割改糧秋間曾因此在議事會呈遞說帖至今尚未見復今忽由局長傳催地租殊爲驚詫各該村正副程天澍程士元吳得位等昨又來津上議事會說帖矣 
[處置善堂侵佔官地辦法蘇州]  
　　蘇垣閶門外渡僧橋永濟亭前由里人公建因在官街三面無墻故名曰亭嗣由積功堂經理施茶砌牆圍栅已非舊式現在改亭爲樓放寬地步轉角街道均被佔去該處地本繁盛種種不便有碍火患前經禀由吳縣前往勘驗迄今仍未押拆設將來各善堂相率效尤如何辦理且此亭本係官址現在拆去改置巡士崗位最爲相宜卽至夏間施茶向用木桶亦未免有碍方便爰經各紳董函致巡警總監曁首府察核飭遵 
文苑 
[儗漆室女上魯君書（膽廬）]  
　　漆室女聞鄰婦言。喟然歎曰。嗟夫。其亡其亡。繫於苞桑。猶曰此大夫事。婦人何憂焉。夫婦人不憂社禝。誰則憂社禝者。諺有之曰。觥飯不及壺飱。今事迫矣。妾有知。妾敢不謁於寡君。乃上書於繆公曰。 
　　妾聞飮鴆止渴者。闇父之用心也。截趾適屨。者。愚者之操術也。妾不敏。不敢自附於闇父愚者。以蹈於腐腸之厄。剥膚之災。用是冒椹質。觸斧鉞。犯不測之威。以進言於左右。維君少加意焉。妾聞昔成王封我先公於曲阜。假之以禮樂。質之以犧牲。少皥之墟。實奄有之。迨我僖公。猶能修泮宫。定淮夷。故詩曰。矯矯虎臣。在泮獻馘。淑問如臯陶。在泮戲囚。君明臣良。古今稱之。迨君即位。我儕女子。咸喁喁屬望曰。庶幾其紹脩舊德。以綏靖我士女與。然而土壤不加闢。人民不加增。一二賢臣。有若公儀子。有若子柳子思。任之而不能專。用之而不能久。播棄黎老。惟僉壬焉是謀。妾大懼殄我先公伯禽之命祀。以不克保有此疆土。蚤夜以思。倚柱而嘯。譬若墮千鈞之重。覆之於彀卵之上。庸有天幸乎。 
[雜著（泖東草堂筆記）]  
　　求忠臣必於孝子之門。太伯以君臣之義。而離父子之倫。亦一疑也。 
　　事君敬吾之事而已。感君恩而涕泣圖報者。皆志在於利祿也。一遭貶斥。怏怏隨之矣。聲與光自近及遠。皆以漸而淡。與其相距。爲自乘之反比。人之用情亦然。自兄弟以至豈貊。用吾愛一也。而輕重厚薄以次分焉。非私其親也。親則受者狄小。而所施見爲厚。疏遠則受者廣。故所施常見其薄。心無窮而力有限。勢也。即理也。其比例之不同。出於自然而。 
非私意所能增損也。 
　　天下事有其理者。行之必有其驗。其無驗者。非察理之不精。即推行之未盡善也。如汽機電線之類。當創始之初。阻力極多。或經數十年。或經百年。殫無數之心思物力。而後獘盡去而利盡生。若畏難而止。安能造此境哉。 
　　凡奇怪不可解之事。中國以爲鬼神。西人以爲心電。其言雖粗。亦有精理。電者。隂陽二氣而已。以電說鬼神。則人駭之。以隂陽說鬼神。則平淡而無奇矣。 
　　程朱皆謂旣返之氣。不能復爲方生之氣。糧子謂天地之。自然生生不窮。何復資於旣斃之形。竊疑此言理則可。言氣則有不可解者。如動物之必藉食物以養其生。植物之必藉糞壅以培其質。皆不能無資於旣斃之形。旣返之後。然則生生不窮者理也。若夫氣。則未有取資於旣屈者以爲仲也。（理是一直者。氣是廻環者。 
　　學問必須從義理入手。辦明門徑。否則妄　心力者必多。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局報告書 
[江蘇諮議局學務審查會第一次報告（續）]  
　　乙關於各學堂之設置 
　　一寗蘇兩省垣高等學堂應合設完全學科其如何分類辦理或擴充或合併請兩提學使協議定之 
　　查高等學堂章程共分三類其第三類爲入醫科大學之預備吾國醫學視東西各國膛乎其後地方自治辦成後公衆衞生之事尤需此項人才不可不加　培養應照章添設此類以植醫學之始基惟兩校經費雖寗多於蘇欲其完全設備均尚不敷應請兩提學使協議辦法或按類分辦或兩校并籌擴充或併爲一校庶幾兼行并進獲効較宏 
　　一裁撤蘇垣英文專修館改辦中等工業學堂及工業教員講習所 
　　此館於光緒三十四年設立原擬仿照方言學堂辦法冀得中西兼通之士乃招考錄取人數寥寥曾學英文二三年者僅六七人餘皆初學程度甚低并有因國文無普通資格特設豫科專修國文不修英文者後經部議但能比較體操專修科之例辦理於是更非原辦時之意趣此館寔有不能持久之勢照去年統計自四月至十二月止每學生一人所費之欵需三百三十五元幾與高等學堂相等不如卽行裁撤以其經費改辦中等工業學堂查此項實業學堂歷奉部催設立因地制宜則機織色染爲三吳世業亟宜研究改良若推廣其科目則土木科漆工科圖稿繪畫科皆宜次第設立並應同時設立工業教員講習所以廣師資 
　　一兩淮中學與揚州中學宜籌商合併 
　　兩淮中學經費係舊時三書院之欵原名儀董中學由運司督同揚州府經理至三十二年改名兩淮專隷運司始與地方畫分界限因之揚府另辦中學其經費專恃八邑忙漕串捐年來水災迭見遂至經費奇絀而學生人數日增辦理備極困難擬請督院飭寗學司會商運司督同揚州府規畫合併旣而浮費兼可統一教科仍兼收鹽商子弟與本籍學生視同一律化町畦而復舊觀實屬有益無損 
　　一寗蘇兩省垣應各設女子師範學堂其經費寗垣以江楚編繹局原有之費充之蘇垣應由蘇提學司會同蘇藩司籌撥各地方女學漸興而女教員所在缺乏各女學堂附設之師範科類皆自爲風氣無一定之宗旨有官立女師範以爲標準則學風漸趨齊一而響應亦多且部章頒行已久豈宜長此因循應請督撫院札行兩學使寗垣指定江楚編譯局原有經費移撥開辦再籌擴充蘇垣由學司會同藩司籌指的欵撥充經費 
　　一籌設水産業中學 
　　水産業爲中等農業學堂之一科本省沿海濱江臨測之地居多天然美利放棄至爲可惜宜急擇相宜之地籌設水産業中學堂一所以資提倡其經費應請於江南財政總局奉清理財政局指駁停减各欵項下撥充或另行籌撥若其辦法注重製造先其効之易見庶幾便於推行（未完） 
文牘 
[江督箚覆質問裕寗官錢局案]  
　　箚行事案據諮議局呈稱本局議决裕寗裕蘇發行鈔票之質問案一件呈請批答等情據此除裕蘇質問案應由撫部院核明批答外其裕寗質問案經本部堂飭裕寗官銀錢官逐條登答兹據該局繕呈清摺答復前來合行抄摺箚發爲此箚行諮議局查照須至箚者 
　　謹將諮議局九月二十六日議决質問裕寗官銀錢局發行鈔票一案逐條答復開具清摺呈請鑒核 
　　計開 
　　甲關於發行者 
　　一發出之鈔票總銀額若干 
　　查總局截至八月底止發出銀元鈔票十九萬三百六十元各分局莊發出銀元鈔票一百八十三萬八千六十三元兩共發出銀元鈔票二百二萬八千四百二十三元九月分各分局道路遠近不一報册未齊故以八月底核計 
　　一鈔票之種類若干 
　　查裕寗局發行銀元鈔票向分一元五元十元三種 
　　一龍元票及鷹元票各若干 
　　查本局刷印龍元票六百五十五萬四千七百元鷹元票四百四十三萬七千元内已編號龍元票三百十六萬九千七百元鷹元票二百七萬五千元現正續編龍元票三百三十八萬五千元鷹元票二百三十六萬二千元 
　　一鈔票上之字號 
　　查本局已編號銀元票五百二十四萬四千七百元共計一千六百二十三字每字一千號惟内有赳字號十元票八百張鎭字號一元票七百張共合前數理合登明 
　　乙關於限制者 
　　一發行之始曾否預定額數 
　　查發行之始未足限制續經議定以一千萬元爲額 
　　一每次發行是否以市面情形爲標準 
　　查銀元鈔票或在總局發行或轉發各分局發行均察看市面需用之情形爲發票多寡之標準 
　　一度支部奏定限制濫發鈔票專章第九條裕寗曾否照辦 
　　查部章以宣統二年起各處鈔票陸續收回原恐各處濫發鈔票並未准備現金以致牽動市面不能不爲杜漸防微之計本局行用鈔票於原定額數僅及二成且票本分别存放商民持票取銀卽到卽付現擬俟度支部鈔票頒發卽備資本金購回部頒鈔票將本局鈔票陸續换回因近來各國鈔票暢行内地實爲莫大漏巵本局行用鈔票不但使市面週轉靈通日爲挽回利權起見已詳請督憲咨部 
 
 

Page 19

 
 
　　立案 
　　一宣統二年起是否實行收回二成之說 
　　查此條已於前條明晰登註 
　　一準備金是否有現欵十分之四其餘十分之六是否有確實可靠之契劵備抵此項現欵契劵是否均存各該局抑别有儲藏之處 
　　查總局發出鈔票每日均有報單不出二十萬元左右核計存庫現銀每日報單亦不下在十餘萬兩不止十分之四各分局發出鈔票每月出入統計約共一百八十餘萬元計存庫現金亦在四成以上其餘十分之六或係分存各興或係商號往來或以貨物抵押均有確實可靠之契劵存總分局妥爲儲藏 
　　再藩運庫及支應籌防等局原發資本三十五萬兩又各司關局廠存銀一百四十四萬三千餘兩以資周轉而維市面 
本埠新聞 
[上海出品協會開幕]  
　　昨爲上海出品協會成立開幕之期午前工藝學堂及製造局軍樂隊先詣會塲午後三鐘滬道蔡觀察南洋勸業會坐辦陳蘭薰觀察閘北巡警總辦汪頡荀觀察英法兩公廨讞員等各官相繼而至就環球音樂廠爲會塲蘇撫代表李司馬宣龔及陳蘭薰觀察周金箴觀察等次第演說總理李平書君報告情形事畢至安塏第行開幕禮即就曠地放東洋烟火以娱來賓并請至老洋房茶點然後隨意游覽是日計送請客劵一千二百分來預斯會者約達千人左右所有瑞中丞頌詞及滬道蔡觀察演說詞錄左 
　　瑞中丞頌詞今日爲南洋勸業會上海出品協會開幕之紀念使者本應親蒞參觀躬與其盛第以事務殷繁弗克嚮往特派李同知宣龔到會代表然使者固有以知出品協會之必能組織完備鞏固勸業會之基礎而發揚其光輝也夫賽會名義舊矣我國出品赴賽者不一而足矣卒未聞導揚名譽於絕域者豈盡國民程度甘落人後亦坐士大夫提倡之不力社會遂漠然不知所預備之故也今者出品協會目錄區分四大部其中皆與物理生計歷史風俗有親切之關繫相成之效果非聚上海全埠農工商學各界羣策羣力必不能蒐集完全蔚爲鉅觀以樹模楷則士紳平日之預備必非一手一足之所能爲力者熱心毅力曷勝欽佩惟是使者尚有一說可以貢於貴會者盖出品協會之性質在今日固爲新發現之一物明日則陳迹耳凡研究出品者對於協會皆當鑒已往之成績謀無窮之清新乘此時機出其心思才力以表章國粹闡明理想以供明年勸業會世界學者參考評隲之用則其影響較大進步尤速此則使者所企望於貴會者想諸君子亦必同此宗旨也不勝頌禱之至 
　　蔡觀察演說詞中國欲圖自强惟有效法列國欲效法列國惟有先究列國所以能坐致富强之根本所謂根本者卽工商實業是也端制軍張制軍奏辦南洋勸業會爲中國籌富强可謂能從根本下手而上海出品協會則不啻全國之先導乃煌等承乏於此雖竭力提倡深以不能完備爲愧然竊願上海紳商諸公人人皆以不能完備不能及人爲媿則即此人人自愧之心卽無異催迫進步嚴切之命令矣今日幸行開幕禮式從此即爲進步之第一日請諸公細加研究隨時指教不勝切望之至 
[京師優級師範學堂招生]  
　　本縣田大令出示云奉提學憲樊札本年八月三十日奉撫憲瑞札開宣統元年八月二十七日准學部宥電内開京師優級師範學堂現擬添招新班該省如有中學堂畢業生或初級師範完全科畢業生確係國文暢達英文能通文法作論說算學能通代數幾何平面三角圖畫能作幾何畫並其餘各科均符中等畢業程度者可即甄錄咨送統限於十一月初旬到京聽候定期考驗希速覆等因到本部院准此批司轉飭遵照選送詳咨等因到司奉此除牌示並分行外合就通飭札到該縣即便遵照境内如有中學堂畢業生或初級師範完全科畢業生願投考京師優級師範學堂者各須多方曉諭設法通知爲之備文送考並須於十月二十日以前申送來司聽候甄錄詳請咨送毋延此札等因到縣准此合行出示曉諭凡有中學堂及初級師範完全科畢業各生願投考京師優級師範學堂者刻日來縣報名以憑給文送考毋稍遲延 
[招商局失竊之奇聞]  
　　英租界福州路口招商局内前晚被賊擊碎玻璃窗闖入關甘二司事臥室竊去鈔票洋一百七十元白絲巾一打墻上大書關甘二位覽此洋係浙江第一山王小么所取前某銀行謝姓之洋亦王所取等字樣昨晨察覺當即投報總巡捕房請爲查緝 
[催繳自來水公司股本]  
　　内地自來水公司係由總工程局總董李平書君發起令商學各界之殷實者分别認股並擔認招股事實計共資本一百二十五萬現僅招得數十萬爰又催令認定各股東及担認勸股之商學界迅將股資措繳一面具禀滬道謂開辦時所移官欵八十萬兩因股本未足容緩歸墊等語蔡觀察以自來水認股勸股係爲地方公益事務萬難延緩昨特傳諭南市嚴殿卿劉聽泉沈蓮鍔等三户飭即担認股資以竟其功未識各富户作何對付也 
[查復營地停棺之原因]  
　　右營守備易禮棠曾奉提台劉華軒軍門面諭所有九畝地營地有無盜賣及暴露屍棺等情兹經守戎查明該地早經歸公所有棺木係因工程局築路開出暫行停放業已隨時遷葬昨特具禀聲復 
[中國體操學校運動會紀略]  
　　北浙江路華興坊中國體操學校於初九日開第四次運動會上午九時始至下午五時止來賓約二千餘人材料豐富精神雄健其兵式操之中隊教練普通操之第三部棍棒器械操之木馬鐵槓最爲難及其餘舞蹈游戲應用等亦均可觀於軍人的教育的二者可稱兼美矣 
[謝贈]  
　　昨承上海出品協會惠贈長期入覽劵兩紙書以誌謝 
[城内]  
　　城汎撤任○城汎千總周思傑因武弁吳炳上控盜賣營地案牽涉解甯訊辦曾誌前報兹提台劉軍門查得該千總在督練公所供詞不符有意取巧即飭撤任並定於本月十二日在松飭調前後中左右五營候補千總考試揀選署理 
　　公役騷擾○二十八保十二圖地保沈悦堂串通法華司署差頭毛小弟弓兵李阿三門丁某甲出票至陳公館勒提某氏婦人謂 
 
 

Page 20

 
 
該氏來歷不明拘拿到署經嚴少尹訊供收押在案兹陳公館到道控告札縣飭差將沈悦堂先行提案即在簽押房審訊沈供小的係由差頭毛小弟弓兵李阿三交出信票因此陪同到陳公館拘拿餘事均不知悉現嚴委員已將該氏釋放求鑒田大令諭沈交差立出堂單下鄉嚴拿毛小弟李阿三到縣訊究詎該差下鄉李已逃逸祇將毛小弟拘縣前晚訊究毛供信票由門丁交付小的囑令李阿三邀同地保往提今李已逃逸信票在李身畔判毛亦交差一面行文嚴委員飭將該弓兵李阿三速即交案研訊併究 
　　官事○正任吳江縣調署青浦縣知縣劉有光直隷協贊會委員馬汝賢上海縣知縣田寳榮昨均到道禀見商船公會會員解昉禀辭赴甯貨捐局會辦知府向傳桂請假二天 
[南市]  
　　一再控訴○已革巡士張良玉與王松臣之妻翦氏姘佔六年已生一子旋由王扭控南區移送工程局訊明究懲在案兹王又禀奉本縣田大令於昨日派差至局移提被告裁判員遂將訊究情形移復到縣請飭原告來局將妻領回完聚 
　　交保理償○豫和源盛兩猪行夥王秋泉徐振甫同扭北市興豫和肉莊主朱根寳至總工程局控追被欠貨洋五百餘元經陳裁判員研訊屬實判朱交保出外赶緊理處 
　　曾否串拐○江北人瞿雲章於初四日走失女孩一口名大巧年七歳旋由同居張四周金林轉託住居西門外之張廣裕代尋被張索去洋二十元乃延約多時仍未尋見瞿遂將張扭至南區解送工程局訊得張係蟻媒懲辦有案判交瞿帶出自行赴縣控訴 
　　捆毆竊賊○永利輪船搭客余挺生被王鶴生竊去皮夾一只當場追獲由茶房陳阿二紏人捆毆旋爲巡士查見一併拘解工程局訊究陳裁判以陳不應私打竊賊判罰洋二元充公王戒責五十下斥退 
[閘北]  
　　禁絕銷路○網船户朱長富等專以來路不明之煤運至閘北兜售曾被巡士拘局充公並諭以後不准再至境内售賣在案前日朱等復至四路一區遞禀諉稱煤由河内撈起懇請弛禁昨奉黄正巡官批示云查得此項煤炭雖間有從河内撈獲者難保不以竊來之煤混入銷售是以不准各舖户收買即在租界亦一律禁止嗣後凡我華界各茶館等倘仍有收買此項煤炭者一經查出一併拘案罰辦所請著不准行 
　　丈夫毒手○新閘橋路北首某雜貨店主瞿金榮前晚將妻夏氏用小洋刀戳傷手臂等處當由四路一區門崗巡士一併拘局經黄正巡官訊明該氏素不安分惟瞿不應持刀行兇此次姑寬諭令帶回醫治後再違犯定干究辦 
　　沿途打架○兪金如昨與朱志禮爭奪草屋在途扭毆由四路一區巡士拘局兪交保朱拘留候訊 
　　覇留養媳○屠正元控柏金谷覇留養媳昨奉四路一區黄正巡官諭候提案集訊 
　　冒收地租○郁龢昨至四路一區控被任阿三擅將空地租於江北客民搭蓋草棚冐收地租黄巡官諭候提訊 
[英租界]  
　　消防操演○前日下午二點鐘英美兩界救火會西人各驅皮帶車救火器齊集泥城外跑馬廳循例會操至五時始散 
　　愼重衛生○英美工部局出示云現爲衛生起見所有不合宜之食物各水菓蔬菜等以及各種氣水等一概不准擺設市上出賣如有違犯此例者由捕拘送懲辦並將其不合宜之食物充公倘有用不合衛生之法製做各種氣水等一經查出即將其製造之器具全行充公各宜遵照毋違 
　　協緝逃犯○法捕房總巡麥君昨日移文總巡捕房稱西歷本月十二號被逃判押二年搶犯劉阿二該犯原籍江北年二十二歳左太陽有一疤向爲車夫又判押一年之積竊姚福生年二十二歳係松江人兩腿均有板花帶出做工脱逃請爲協緝等情卜總巡因即通諭各捕房捕頭轉飭中西探捕人等一體留心偵緝 
　　女犯吵閙○前日傍晚英公廨女押所三層樓上各女犯因事爭吵聲達户外押所委員謝明府聞之立即奔至所内詢明喝阻並至各女犯房内查出煤油小風爐多具恐其肇禍即飭官煤丁役一律搬出 
　　收殮路斃○龔利西前日倒斃於浙江路由捕禀知捕頭派探錢夀生將尸車送驗尸所飭保報縣驗明因查無尸屬即由善堂棺殮厝壇召認 
　　亦一怪劇○湖北路丹桂戲園已於月初閉歇前日伶人何家聲等多人向園主索取包銀無著扭至老閘捕房捕頭以事關錢債飭捕一併帶至公廨請爲訊理奉諭補禀到案再行訊追 
　　好生之德○昨有年約三四歳之瞽目女孩在路啼哭由路人陳雲飛送至老閘捕房派捕解廨飭送棲流所留養 
　　搶取金飾○張徐氏前晚在九江路河南路轉角被匪搶去金挖耳一只氏即投報捕房派探何正喜前往偵緝 
　　調戲婦女○車木杆匠周順興張阿興前晚在天津路攔住張阿和之妻王氏調戲由探查見當將二人拘入捕房經捕頭詰明飭將周張押候解究 
　　雉妓拖人○雉妓金金寳前晚在途拉客由捕回訴捕頭昨派包探蔣文彬查明該妓住居德仁里五十一號門牌業已請廨傳訊 
[美租界]  
　　巡捕調差○總巡捕房四路三道西捕葛畢生昨奉卜總巡升調美捕房查差副捕頭又新閘捕房一百四十號西探調至美捕房辦公華探楊連生調往戈登路捕房當差 
　　船户慣技○駁船户張惟郎昨將所儎某廠之麫粉竊去數十袋被探查獲拘解捕房押候究辦 
　　尋獲逃妻○陳阿新之妻王氏上月背夫逃出昨被陳在西華得路遇見扭控捕房捕頭令陳帶回管束從寬不究 
　　欠租封屋○住居舟山路五十九號之張永德六十四號之余阿忠九十八號之董友才等均因積欠房租被房東投控公堂昨飭廨差協同中西探前往發封　　 
　　大閙飯店○陳阿榮施阿桃二人昨在吳淞路某飯店與堂倌王秋生衝突毆打由捕將陳施一併拘入捕房押候查明核辦 
[法租界]  
　　販賣弟婦○周王氏昨與徐祥生王林氏等在碼頭爭吵由捕一併拘解公堂請爲訊究王氏供宜興縣人被夫兄徐祥生託張東生吳老山等售於王林氏帶至上海又欲逼令登輪出遠不知是何鬼計徐供小的胞弟老三出嗣母舅家故與小的異姓弟婦周王氏是被胞弟賣於王林氏小的現欲將弟婦帶回以致爭論王林氏供並非蟻媒亦非販賣實買與胞弟爲妻因弟出外謀生故欲送往成親質之張吳二人供詞含糊判一併收押候查明再核 
　　自尋煩腦○南昌米公司經理朱才鳳投廨控稱去年十月間出洋八百元向四馬路蔣楊氏妓院内娶妓女林絳仙爲妾詎過門後時板蔣楊氏來家挑唆謂商人近來生意不佳致將衣飾私自運出旋即逃避故將楊氏扭捕送究氏稱女兒並非竊逃實因被大婦欺侮來家暫住求鑒判氏押限三天將絳仙交案訊核 
　　語言不實○林王氏謝許氏同居一處深夜被賊掘洞入内竊去銀洋衣飾該兩氏覺察追捕見有陳吕生在門口行走將陳獲住送廨訊供押候查究在案兹經包探查明並無行竊實據惟陳所稱往水菓行販貨等情亦不實在故聶司馬判陳還禁俟押滿十天再行開釋 
　　竊案彙誌○過犯陸阿富竊取公平輪船洋布等物被探獲住送廨請究判枷號一月押捕房半年又有摸竊途人財物之王金生王連生祝海卿三名亦經訊明判各先枷一月期滿後金生押三月連生押二月海卿押一月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議場速記錄]  
　　十月初四日記 
[宣布審查學務各案報告討論公决（續）]  
　　四十七號言頃九十一號提出之删去此條是否决議（遂問九十一號又說明理由）故議員以爲與其規定而不確實不如將全條删去 
　　議長請贊成者起立多數起立遂决删此條文 
　　（第九項）四十八號言現此議案係言教育費而此條乃言學校設立之期是應删去 
　　議長言此案後又有學校之設置請贊成删去此條起立全體起立 
　　議長又言頃四十七號提議可將第十第十一第十二項三條删去者請公議 
　　四十七號說明删去小學教員及視學員薪俸兩條而將勸學所經費一條加入四條内作爲第四條之解釋 
　　四十八號言限制勸學所經費則可將最少占三十分之一句删去 
　　四十七號又請改爲其勸學所經費至多不得過全境教育費十分之一一百二號言以下兩條視學員及教員即定俸格恐不能得標準不如删去爲是 
　　議長再問如贊成第十一十二之兩條應删去者請起立全體起立 
　　一百七號忽問地方府道所設之各學校當歸何處勸學所 
　　一百二號言當視其所辦爲何種學校 
　　四十一號言頃討論之第一條即係指此等不便已經公决删去故不必論 
（乙關於各學堂之設置第一項）四十八號言此條解釋是否欲速籌辦醫科大學如係此意則應請先辦醫院 
　　議長言總綱内言完全學料其醫科實高等學堂豫科之一種 
　　五十四號言現蘇滬兩地均有英法德所設之醫學堂送習學生之費比自設醫科大學校爲簡易似不必另籌辦理 
　　四十七號言此條即諮議局不能即决高等學堂之籌辦法寗蘇兩屬對於三類之高等學校或分辦或併辦終以請寗蘇兩學使協商爲是 
　　八十二號言高等尚無學生去年江寗招考時即可見 
　　議長言現在辦法共有三種當决是否請寗蘇兩提學使協議規定如以爲應協議者請起立表决全體起立 
　　（第二項）通過（第三項）通過（第四項）四十七號言寗蘇兩省垣均設女子師範惟其經費所出兩面歧出似未穩妥不如仍向行政官請撥經費與蘇屬一律不必指定何項經費也衆贊成起立者五十三人 
　　四十八號言寗蘇各設一所則財力是否可任 
　　七十號言分設恐甚難即教員學生均難招集不如合設女子師範學堂一所 
　　長問贊成合設者請起立多數起立决議改爲設女子師範學堂其中議改爲應請督撫札飭兩提學使會同撥欵籌辦云云 
　　（第五項）四十七號言財政局爲清理局所指駁之欵尚未一准停解現在諮議局已經决定用處同一請行政官撥欵亦不必指定此項 
　　八十二號言水産中學應規完全則尚有四科當兼辦不能偏廢 
　　一百二號言現欲開水産學堂之風氣故當先擇易見功效之一科入手故注重製造 
　　六十三號言須參酌適中辦法 
　　議長請贊成頃四十七號删去財政局云云數語者先起立表决全體表决 
　　議長又問八十二號所言須辦完全水産中學有贊成者否 
九十一號言可將自財政局以下至終全行删去則僅言水産中學俟辦學者量爲籌畫可也 
　　議長言贊成全删自其經費以下條文者起立全體起立 
　　四十八號言不言辦法似太空必稍加籌欵方法 
　　遂决改爲其經費法同上 
　　（第六項）八十二號言此三科中林業似可從緩蠶業爲最要 
　　議長問是否去林業 
　　五十四號言林業在江北亦甚要山地中實皆有天然之森林可因地生利也 
　　九十七號言林業實甚有關係此案即由寗垣教育會採本地請議書加入者至辦法則俟辦者酌量辦理亦可不必討論遂通過 
　　（第七項）四十七號言此議案應併入各學堂之整理内非設置也 
　　議長遂言如無反對卽爲通過遂宣讀二項（關於各學堂之整理第一項）通過（第二項）五十四號尚可推廣言之不必專指省城一處 
　　九十七號言應改爲管理員當照部章規定不得有如何如何云云 
　　四十七號言此條似不必改係注重裁汰冗員惟省城二字可去以廣其範圍 
　　五十四號言官立者再加公立二字 
　　四十八號言此條係有指而言如加公立則反恐與本意不相脗合 
　　五十一號言當加公立恐公立學堂反將藉口 
　　議長即請贊成須加公立二字者起立起立者僅七人 
　　（第三項）八十八號言似不必再令至堂試驗給予憑照 
　　四十七號言此條旣非規畫又非設置可全删去 
　　議長請贊成删除此條者起立表决多數起立 
　　（第四項）通過（第五項）一百二號言此條亦不得援第三項例通體删去 
　　議長問贊成應删者請起立多數起立遂决删去 
　　（第六項）通過（第七項）八十六號言小學應一律由勸學所管轄無庸由提學使管轄日蘇垣二十區亦宜照辦 
　　議長言前條已移在設置條下現但請贊成應如此辦法撤去恐辦者起立表决全體起立 
[宣布學務公所整頓事宜案]  
 
 

Page 27

 
 
　　（第一條）通過（第二條）一百一號言此條應歸併學務審查會第二次報告内學務公所議紳應重行組織一條同議 
　　十三號言二次報告係會員續交意見並非審查案四號請將第二條作爲通過（第三條）通過（第四條）通過 
　　議長問以上各條如均贊成應請督撫札飭施行者請起立表决全體起立 
[宣布審查會瓜清路線報告討論公决]  
　　議長言此報告係審查結果如無他意見即爲討論終局贊成者請起立表决全體起立 
[宣布審查淮揚水利各案報告討論應否開第二讀會]  
　　四十七號言淮揚水利案中設立淮揚水利公司此爲一事淮揚水利總局欲築石堤此又一事淮揚水利公司由測量入手已經呈報係諮議局全體公决之事淮揚水利總局築堤係江北一部之事似不宜以築堤一事混入淮揚水利公司之内 
　　議長言贊成者請起立全體贊成 
　　議長又言條文應如何修正 
　　九十一號言可將淮揚水利公司未成立以前云云一節删去 
　　八十六號言立秋十日後如運河水漲云云數語須斟酌可改爲酌開一二壩以洩水勢較爲妥當 
　　四十七號言此案制台議案既有提出意見又關係甚大仍須用三讀會 
　　九十一號言以文義上言酌開車南新三壩並非同時並開即修正其字句可耳至三千萬畝則改爲下河民田在千萬畝以上如每畝攤捐二百文可得鉅數云云 
　　十五號言不如將二百文亦删去徑改爲按畝攤捐 
　　一百十三號請將日表第五條起至十二條止均援前日例併交財政審查會 
　　議長請贊成者起立多數起立 
[宣布于定一提出革官營商報案]  
　　議員互相討論 
　　議長請先决此議題應否成立衆决此議題成立遂宣告散會 
小說 
[社會小說自由女（七）]  
　　第二回游嶺表初到第一樓夢高唐忽逢自由女 
　　那小影裡頭的人。手中拈著一枝夾竹桃花。嫣然微笑。丰神婀娜。華彩清揚。淡淡蛾眉。盈盈鳳目。覺得這許多小影裡頭的人。都不及這一個人的娟妙。江鏡波揀定之後。回過頭來。問袁直齋和許星彩時。恰好兩個人也各自揀了一個。江鏡波便走到棹子上首。把電鈴一按。只聽外面一聲答應。走進一個侍者來。却不是方才進來的那一個。許星彩見了。眉頭一縐。連忙搶步上去。對著那侍者摇一摇手道。没有什麽事情。你去罷。那侍者聽了心上會意。連忙退了出去。袁直齋便對江。鏡波道。這個地方。按鈴呌人。另有一種暗號。你没有看見方才的那班寳貝。按起鈴來。都是連按三下麽。你没有到過這個地方。所以不懂這個規矩。江鏡波聽了。知道自已錯了。微微一笑。也不開口。許星彩走過來。照樣把電鈴一連按了三下。果然見方才進來的那個侍者。忙忙的促步進來。許星彩便指著那三個女子的小影。對著侍者。把嘴一努。侍者走上前來。看了一看。低低的向許星彩說道。伍小姐趙小姐就在這裡。左小姐不在這裡。待我們敝店裡頭立刻打發人去請就是了。許星彩聽了。只點一點頭。也不說什麽。那侍者便又走進密室裡去。一刻兒的工夫。見花枝招展的。走出兩個少年女子。倩影娉婷。香風飄拂。走出來對著江鏡波等偷看一眼。便格格的笑。江鏡波舉目看時。只見這兩個女子。並肩立在那裡。婷婷嬝嬝。好似一枝並蒂蓮花的一般。一個含睇無言。一個回眸欲笑。却不是自已看中的那一個。江鏡波不覺惘然。袁直齋和許星彩見了自已的意中人出來。早已搶上前去。大家握手。兩男兩女。彼此對看了一回。便各自相携坐下。密密的談心。竟不顧江鏡波在旁邊眼睜睜的看著他們。十分眼熱。當下江鏡波見了他們這般模樣。自已不便走過去和他們答話。只好坐在一旁。側著耳朶。聽他們在那裡講些什麽。只聽得一個女子。朗朗的對著許星彩說道。我們兩個人。今天初次見面。就覺得兩下都有特别的愛情。好在我們兩個人。不是庸男俗女。用不著羞羞澀澀。的做出那付小家子的樣兒。我們從今天起。就算彼此定情。雖然算不得結婚。却也是我們兩個人天賦的自由權。憑你什麽人。都不能侵犯的。但是我們兩個人。旣然有了這樣的非常愛情。以後却要和你約法三章。不得違背。不知你肯答應不肯答應。許星彩聽了。未及回答。早把一個坐在旁邊的江鏡波聽得毛骨悚然。出了一身冷汗。心上暗想。怎麽一個女子。這樣的老著臉皮。不顧羞恥。比男人還要利害些兒。且看星彩怎樣。的和他答話。想著。只聽得星彩慢慢的答道。我不知道你的約法三章。是什麽事情。只要我辦得到的。自然可以答應。萬一我自已辦不到的事情。那就不能應命了。且請細細的說出來。我們大家斟酌。那女子聽了伸出一只纖纖玉手。打了星彩一下道。我向來不肯强人所難。自然都是辦得到的。說著。便疊着指頭一一的說出來。不知究竟什麽事兒且待下回交代 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
