# 1904 - 104 - 4911133

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局齋繁重價值又昂海内寒儒每苦力難購置且三史中地名人名之類率皆整牙　屈記憶難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論日人宜亟圖攻取]  
　　日人之攻旅順者屢矣兩次欲行堵塞口門之計終於未竟全功蓋旅順爲俄東方海軍根據之地中有船塢足以修理傷損之船形勢天然足以屯泊戰艦陸上所築砲臺又極堅固足以爲水師之衛而禦敵艦之攻甲午中日一役我以不戰而失之李文忠素主聨俄事平後中俄人之奸遂爲其所租佔俄於是東方有屯駐水師之所而當時西伯利亞鐵路亦將次告成水陸行軍兩皆便利駸駸乎遂有吞併東亞之志以成前皇大彼得未竟之功今者與日本失和各以戎衣相見日人知不奪旅順則俄海軍巢穴未毁恐終不能收戰勝之全功故先從事於斯去其嵎負顧自去歲臘月後攻之不下俄人亦極其守尚之力惟恐一旦失此嚴疆乃上月二十八日日人又攻旅順俄船出口禦敵敗而駛回俄水師提督坐船巴得羅華司基駛進　順口時誤觸前所沈埋之海鹿　雷　然一　全船炸裂除王　西利武員茄古來夫及水手數十人外自馬卡洛夫曁毛拉司二提督以下無一存者另有一逐水雷船同時亦　雷沈　　　　馬卡　　　亡之耗遂簡亞東總督矮列幾息夫馳赴旅順暫統其軍是役也俄毁戰船喪大將雖旅順依然未失而軍心備亂必已岌岌可危亞東總督矮列幾息夫年老性驕刻雖暫統其軍斷不能勝此重任觀其當總統水陸各軍時初次卽爲日人擊毁戰船三艘先聲被奪銳氣頓消迨俄廷改派馬卡洛夫代統水師俄船始敢巡緝海洋出口拒敵然則之二人之才不才不已顯然可判乎竊謂日師宜乘此時亟圖攻取蓋馬卡洛夫爲俄名將環毬各國無不聞之今旣身殞戎行繼之者殊難其選卽使有人堪膺此任而道路旣遠一時尚不能來矮列幾息夫者豐子也前旣改於日軍則際此數敗之餘更何敢復與日軍相抗此可乘之機之一也俄東方水師之勢力本尚佈置未全其守而不進遲遲不與日本戰者職是之故自迭爲日軍所敗戰艦之毁損者甚多勢益不支軍威難振今兹統將馬卡洛夫又殞全軍喪魄吾知衆志必已不堅此可乘之機之二也旅順爲俄海軍要地固以全力注之如急切尚未可圖則此外如營口如海參威諸處無一不可以偏師擾之俄旣防守旅順之不暇尚何能顧及其他且其海軍全力注重之處而尚不能與日軍抗則其餘可知矣管口海參崴諸處旣失則羽翼盡去旅順終必不支此可乘之機之三也吾嘗謂俄日之戰俄人利在遲日人利在速俄之利在遲者以路遠而軍實尚未全備也故宜遲日之利在速者以國貧而軍餉恐有不濟也故宜速今俄水師統將馬卡洛夫亡於陣是又日人利在速戰之一機會矣日軍中豈無見及於此者故吾知此後數日内俄日兩軍必將有一大戰事也 
[本館接奉電音]  
　　昨日午後三下鐘越三十分及晚八下鐘時京師兩次飛電傳來上諭二道諭旨二道敬謹譯登○二月三十日内閣抄奉上諭浙江定海鎮總兵員缺著吳元愷補授欽此同日軍機大臣面奉諭旨著於三月十五日換戴凉帽欽此○三月初一日内閣抄奉上諭商部奏江蘇在籍紳士創設商業公司卓著成效請破格奬勵作爲商部顧問官一摺翰林院修撰張謇著賞加三品銜作爲商耶頭等顧問官欽此軍機大臣面奉諭旨本月初三日所有進内奏事當差之王公百官均著穿蟒袍補褂欽此 
[電傳宮門抄]  
　　昨日午後三下鐘越三十分時及晚八下鐘時京師友人兩次專電告知本館云二月三十日皇上召見軍機大臣及那桐皇上於明日卯正二刻還宮辦事覲見畢還海提督衙門奏中管副將鮑湧采參將王文煥游擊張得海督率守備于清等前往北安河拿獲結夥持械傷斃事主迭次搶刦之盜犯馮永祥卽馮羣兒王三卽王殿奎張四卽張清韓鎖兒卽呂赴臣又卽長松老童卽童順姚長福卽大秃仔又卽姚柱兒馮治平馮馬氏馮王氏等九名口又拿獲鎔化當十大錢改鑄私錢之人犯張二隆卽張二等八名口又拿獲迭次結夥偷竊銅佛之賊犯油匠李王二卽陳二小劉卽劉鐵兒楊順等三名均請交刑部○三月初一日皇上召見軍機大臣 
[俄帥得人]  
　　華歴二月三十日英京倫敦來電云俄國鎭守旅順之水師提督馬卡洛夫悞觸水雷致被轟斃俄皇覽奏立卽簡任黑海水師提督司基洛夫補其缺大約日來卽須馳赴旅順總握師干矣 
[海戰確音]  
　　華歴二月三十日英京倫敦來電云俄京聖彼得羅堡刻已得有旅順戰事確音悉當日俄國重三百五十墩之滅水雷船名畢司得拉尼者陡被日艦圍攻以致損壞又重一萬二千六百七十四墩之大鐵甲船名波比逹者正交戰時忽觸海底水雷並未炸沈仍得駛回口内 
[痛失將才]  
　　華歴二月三十日英京倫敦來電云本日俄京聖彼得羅堡某教堂中行已故水師提督馬卡洛夫弔唁之禮俄皇及后皆警蹕親臨自始至終俄后頗露愁苦之色聖彼得羅堡官民人等類皆哀痛逾恒酒肆劇塲無 
 
 

Page 2

 
 
不閉門輟業 
[俄人通電]  
　　二月三十日京師來電云俄人刻從聖彼得羅堡京城裝設德律風電線迤邐而逹旅順中途設局六處蓋將用以傳逹機密軍情也 
[俄兵驟增]  
　　華歴二月三十日日本東京來電云華歴去臘俄兵之在滿洲各處者祗一萬六千名近已增至二十萬名以遼陽爲根未重地鴨緑江一帶亦駐有俄兵一萬名 
[俄兵患痘]  
　　二月三十日京師來電云目下俄兵之分駐遼陽一帶者感受天時不正之氣忽發天花每日患此者多至一百餘人殊可危也 
[暫時駐蹕]  
　　華歴二月三十日日本東京來電云高麗王宮無端火起歴二下鐘之久始漸衰微宮中所貯金銀遺失殆盡惟宮畔有一西式房屋巋然獨存刻下高王已暫時移蹕入駐矣 
[視爲已物]  
　　華歴二月三十日日本東京來電云俄日開戰以來日人在仁川旅順各處海洋擄獲俄國商輪船五號今已一律將船名更改其殆視爲已物不復還之俄人歟 
[醵金撫卹]  
　　華歴二月三十日英京倫敦來電云英國滅水雷船名低實者在色得馬烏司海洋失事之後日本旅英海軍中人聞耗卽捐集英金二十三磅撫卹船中遇難軍人眷屬并致書慰問備極情文 
[設法撈船]  
　　華歴二月三十日英京倫敦來電云英國滅水雷船名低實者在色得馬烏司海洋失事之後當時疑必毁壞無存刻見船身尚可修興已設法使之浮起矣 
[譯日報登俄將馬卡洛夫行述]  
　　俄水師提督馬卡洛夫於華歴二月二十八日親督師船與日鏖水雷陡炸遽殞將星殊可惜也兹日本大坂某日報述其生平行事云自西歴一千八百七十七年至一千八百七十八年俄土之戰馬卡洛夫正在靑年微末武員戰功本著其督率兵船昆司吞輕攻擊土人士國水師聲威大挫未幾摧升水雷船統領從事於黑海之中一千八百七十八年正月二十五號俄土末次交戰之期馬卡洛夫從提督某君駕昆司吞輕兵船游弋於黑海東岸迫令拔之磨人同歸裝設化滑伊秃海芝獨水雷之甲乙二小艇蓋彼先於氣之氣埠偵知土國艦隊確在拔之磨海洋因於星稀月朗之天缷下二艇直赴海灣之内攻擊重一千五百墩至二千墩之敵船相距僅八碼之遥齊望敵船大桅連發水雷無不命中吐嗟之頃敵船沈没僅露帆檣故能奏效若此之速也戰事已畢勇猛東敢之譽遍於軍中近歲自出心裁製就破冰船三號曰馬路麥苦曰拔伊卡洛曰馬卡洛夫此種破冰船當波羅的海結冰時得以鑿破堅冰直通諸港其鑿開貝加爾湖水道工程亦迅速非常又能於海軍中研究水雷製造施放諸法生平多所箸述人罔不知有馬卡洛夫之名其已往事蹟有如此者特未識將來果何如也 
[譯英報記俄督矮列幾息夫事蹟]  
　　俄國水師提督馬卡洛夫悞觸水雷葬身水國俄廷以亞東總督矮列幾息夫兼其職其責任可謂重矣其寵眷可謂隆矣香港帖列唔拉夫報曾於日前論列其生平行事執筆人端居無俚因就燈脣轉譯之曰拿破侖有言曠觀戰爭之世胡需多若繁星之武員得一有爲之人足矣今環毬各國目光皆直注遼東適逢機會之來當可一騐拿破侖之言信否矣僕於日本將校類皆耳熟能詳當夫中日交兵其姓氏多留於中册獨俄國將校則承平日久屏蹟閒居向所稱爲驍勇善戰之人星霜屢更大有髀肉復生之慨是以知其姓氏者反不若日將之多俄人恒言國中名將多至幾億萬嘻此幾億萬之内其果有拿破侖所謂有爲一人耶談至此我人之目兼不禁專注於矮列幾息夫矣矮列幾息夫者俄之大將也俄廷任以亞東總督兼亞東海陸兩軍統帥當夫戰事未開或戰或和得以便宜行事隆恩異數霎時萃於一身位望之高洵乎並世無兩按矮列幾息夫名愛烏唔尼世人咸以伊華諾烏伊氣稱之生於西歴一千八百四十三年今已六十有一齡絶無衰老之態東奔西走露宿風餐龍馬精神能自振奮服官四十三載進秩之速人皆艶之回溯十七歲時卽從事海軍之役二十二歲爲候補海軍把總越二年得補把總之缺三十四歲擢升千總四十歲擢升守備迨五十有四而已榮晉副將矣先是由一千八百七十八年至一千八百八十三年統帶巡洋艦矮毒米臘魯旋調統誇尼洛孚旣而改治陸軍功勳爛然爲世所重一千八百九十二年復拜海軍軍幕僚之命隨又爲太平洋艦隊總統一千九百年中國拳匪内亂聨軍攻陷京師矮督實統軍隊迨去歲榮任亞東總督於是權力大展名位益崇施其機謀志在擴張土字洎八月十有三日得兼東北亞細亞洲陸軍統帥威權因之愈大官爵因之愈高一切民政軍謀俄皇胥惟命是聽莫敢或違生平雖無甚戰功然所得寳星多至十餘座其中最貴重者爲一千九百零一年俄皇所賜白鷲大寳星此外法廷所贈立是央獨諾路寳星俄皇亦恩准尋常佩帶一千九百年中國北方之役俄廷更賜以鐫刻銘詞之寳刀益爲珍貴其身材矮而且胖鬚髯蓬蓬然對人常一笑嫣然丰采殊可愛也生平黽勉從公其行政之精能世所稀有接見僚屬之時温厚和平果有古大臣風範祗以公務鞅掌内助尚未有人居恒澹泊自甘不貪榮利惟是捨身報國一意求富强之效日進無疆其輯睦鄰邦尤能徹始徹終非歐洲各國外交家所能望其項背云 
[記牛莊近狀]  
　　日本東京某日報云頃有歸自牛莊之美國某兵船中人言及本船於西歴四月三號啓行其時地方頗覺平安惟俄人下令各國婦女孩提卽日遠離此地洋人之從事於華東鐵路者亦已準備登程俄砲艦名希烏伊知氣者於三號修竣出塢擬卽改爲活動砲臺口外沈有水雷距街市二西里之河東正在建築砲臺以資防禦舊砲臺上置有五寸口徑以下之砲大都鏽澀不堪日人時以砲艦一二艘乘隙前來窺伺目下牛莊一帶駐有俄兵約一萬名奉天南部兵數尚未偵知由此間抵大石橋之鐵路火車皆歸俄人使用俄帥所發戒嚴之令各國駐牛莊領事咸不遵從中國鐵路局委員公館中時被俄人搜索某日縶去經理轉運事宜之某甲一人及工目某乙某丙二人美國芝加哥省迭利尼油報館訪事人所賃之英國商船名夫陽者因有日本僕從二名遂被俄人指爲日人所乘藉端扣住將二日僕下之於獄後經美領事擔保始得釋回訪事人則尚覊留未釋牛莊口外海關所設警船燈一律由俄人撤去商船入口頗極艱難市中存貨無多商人欲將貨物懋遷須照貨價留銀爲質以致商情疲滯市中寥落異常云 
[紀義州軍情]  
　　日本大阪某日報登東京德律風信云俄兵之在義州者刻已悉數退至渡鴨緑江邊渡江而去彼殆知日本兵力甚厚故卽遠而避之歟目下俄之兵力注重於安東縣九連城深恐日軍伺隙來攻誓以死守但防禦之法甚拙雖志在併力決戰終苦力有未充彼亦自知日軍若北抵鴨綠江必有一塲惡戰戰端一起其地卽化爲戎馬之場因之四出調兵多至二萬名以外其運籌决策蓋亦未嘗之精確周詳 
 
 

Page 3

 
 
也 
[紀鴨綠江軍情]  
　　日本大阪某日報云刻有華人來自大東溝述及華歴二月十二日大東溝外海中時見冰牌順流而下閱日漸次消融刻下大東溝及龍巖浦義州俄人皆結筏爲橋以便軍人來往沙河附近駐有兵士一萬名大東溝駐有兵士五六十名大孤山駐有兵士六七百名由沙河以逹九連城木植高積如墻更以布袋盛泥沙壘爲碉堡九連城以北則方建築土城註沙河在安東縣境 
[俄巡黑海]  
　　英京倫敦來電云俄國義勇艦隊中司木倫司苦及亞列魯二艦本擬載運藥彈東來洎歸自拔司撲魯師知日人方嚴查敵國商船接濟戰時應禁之物深恐多所妨礙因改令赴黑海口外巡行 
[俄侵局外]  
　　日本大阪某日報登中國京師來電云華歴二月二十日蒙古察哈爾都統奎統制順電逹外務部内開刻由俄帥札委武員十數人馳抵張家口附近潛向蒙古人購取牛馬數千頭實係違背欲侵犯我中國局外中立之旨請卽照會禁止等因聞日内外務部方在派人設法稽查云 
[俄國募兵]  
　　英京倫敦來電云德國半官報謂俄人近在薩哈嗹島招募高加索軍流諸犯及嘯聚滿洲各地之馬賊編成隊伍使之宣力戎行 
[美人被禁]  
　　日本大阪某日報登中國烟臺來電云東歴三月三十日美國芝加哥省迭愛利尼由司報館訪事人二名由烟臺附英國某輪船赴營口俄人疑是敵軍閒諜一律拘留蓋以二訪事人所携甲乙兩僕係日本人故也聞二訪事人中一爲滑希排係華盛頓上議院議員某君之子 
[金山剿梟三紀]  
　　金山縣蔣瀾江大令剿辦梟匪情形本館迭將松江訪事人來函登諸報牘兹又得蘇州訪事人函告云先是縣境呂巷干巷等處梟匪猖獗幾于無法無天大令患之商諸飛划右營管帶黄子香參戎會銜禀請撫憲恩藝棠中丞剿辦中丞允之大令遂於本月二十日商請參戎調集師船四十號駛至呂巷與梟黨遇於三官殿左近鏖戰二晝夜至二十二日之夜三鼓後中哨領哨陳少鵬游戎奮勇上前向匪首小才根連發數槍立時斃命餘黨膽怯不敢戀戰相與舁屍而逃前哨領哨趙廷玉守戎左哨領哨呂恊弼都戎躡跡窮追擒獲梟目許大龍陸耕和施阿妹李金狗四名餘匪遂如鳥獸散是夜大令親至各處搜緝一周隨將所獲四匪訊取口供釘鐐收禁擬卽禀請上憲就地正法現已申詳到省矣 
[京江盜案]  
　　鎭江訪事人云鎭郡城内仙鶴巷姚姓家驀二月二十一日之夜三更時有盜匪若干人明火執仗毁門而入姚妻某氏大聲呼救盜出利刃亂刺腰背受傷隨劫去金銀衣飾约值三百餘金翌晨署丹徒縣洪鷺汀大令聞報親臨勘騐隨移知營汛上緊跴緝至二十二日城守營守備王守戎率同馬快在西門左近緝獲盜犯譚小獃子一名搜出刀槍及贓物甚多當卽解送縣署大令訊鞫之下直認不諱因卽釘鐐收禁並將所供之首夥各犯飭捕四出緝拿矣 
[毋庸派差]  
　　本邑顓北馬橋巡防保甲局員羅秋阜二尹查悉境内近有土棍借賽燈爲由開場聚賭遂函請上海縣主汪瑶庭大令飭役下鄉掩捕大令覆以鎮上如實有棍徒滋詐聚賭等事應卽就近從嚴查辦毋庸率謮派差 
[請緝巨案]  
　　昨有人自松江府屬奉賢縣境金匯橋鎭來申報南市及法英美各租界捕房請協緝鎭上盜案訪事人向詢巓末其人言鎭有富商孫姓者在宅外開鼎豐典肆鼎隆米莊某日之晚十一點越三刻鐘時突來盜匪百餘人明火執仗毁門而入拔出刀械將事主嚇禁一隅旋被刼去金珠翠玉及小銀圓五萬枚旋又闖入鼎豐鼎隆洋銀貨物搜括一空始呼嘯而去孫有老嫗某氏被逼不堪躍入後河溺斃翼日孫報請奉賢縣主郭子華大令臨場履勘計所失贓物約值銀十餘萬之多盜黨猖狂殊可駭矣 
[遊園喪命]  
　　昨日忽有西洋人某甲倒斃於本埠浦灘公家花園園丁某乙見之投報捕房捕頭派包探李星福往查似從假山上顚撲所致隨將屍用車載至三馬路西墳經醫生騐明妥爲收殮亦无妄之災也 
[掃除賭穴]  
　　前晚廣東賭棍郭阿八金阿富聶應通張阿大何阿生何阿林梁阿狗吳三九金阿中在美界武昌路一百六十五號門牌屋内聚賭抽頭正在呼么喝六時被捕頭查知派令五十五號四十三號二十七號西包探三名恊同華包探倪順泉朱桂生往拘各賭徒猝不及防悉數被獲並搜出刺刀數柄一并帶入捕房押候解送公堂禀請讞員黄耀宿司馬訊辦 
[美界火警續誌]  
　　美界火警已誌昨報慈悉火起於北河南路寳順里第七百零一號甬人某甲家一霎延燒七百零二七百零三七百零四等號樓房四幢始經救火會各西人救熄當火熾時甲家一媪一婢均不及奔出葬身火之窟亦慘矣哉 
[上海縣署瑣案]  
　　前者張朱氏控金寳生拐匿伊女等情縣主汪瑶庭大令訊得張朱氏稱其女阿二嫁與陳阿弟甫閱四月卽逃至滬上私與金姘金則稱由陳管氏作伐娶阿二爲妻張朱氏曾收去洋銀八十元陳管氏供認從中說合陳供稱媒人鄧湘如現在南匯縣境祝家橋種種供詞不相脗合因著將張朱氏及阿二交官媒看管餘人交人保出前晚大令以張朱氏患病沈重鄧尚未提到爰卽升堂復訊陳供小的係南匯縣境祝家橋人向爲泥水匠年二十有五前年十一月某日娶阿二爲妻迨去年二月初忽然逃逸去冬獲諸曹家渡左近旋又被金姦佔阿二供小婦人並未嫁陳至嫁金之事實由母親作主陳管氏爲媒陳意圖索詐故來誣控張朱氏供小婦人家在祝家橋女兒六歲時許與陳胞弟海生未及過門海生夭折小婦人隨挈女來滬在某繅絲廠工作曾由陳管氏爲媒將女嫁與曹家渡豆腐店主金寳生是實大令著發交普育堂醫治并令阿二隨往服事餘人概交原保人保去候移請南匯縣轉飭圖董查明陳曾否與阿二成婚一面提鄧來案訊核○前者江北小工趙敬才控稱小的實被王小狗毆傷等情前晚大令升堂研訊趙供小的由工頭王雙全雇令至浦東造紙局碼頭挑貨每擔給洋銀三分王等自願每擔减取工值一分以致小的等人生計頓絶向之理論王自恃人衆遽將小的及盧才寳毆傷叩求騐明究辦盧所供與趙相同王供挑貨工值由工頭主持小的等並未逞兇大令著收押所中諭令趙盧回家醫治旣而趙之同夥湯阵壽扭黄金福張錫福環投案下大令向之詰訊湯供黄張與王等二十餘人由江北來此願减工價强奪生涯致將小的帮中各人毆傷前經投案禀請驗明今與黄張相遇是以扭案求懲黄張同供小的等於二月初十日由工頭王雙全函雇來滬應得工價任憑工頭發給並不爭論亦未向趙盧行兇盧復投案求將黄張究辦大令見盧傷已愈判令將湯責二百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　二月初十日外務部欽天監侍衛處值日無引見呼蘭副都統豐陞阿到京請　　安恭王請假五日皇上召見軍機大臣本日已正二刻皇上升乾淸宮大西洋國使臣白朗榖覲見步軍統領衙門具奏北營參將王漢池署遊擊曾崇蔭督率守備等拿獲結夥持械嚇禁事主迭次搶刼之盜犯王洪兒宋七卽宋一劉十兒陳鎖兒孔秃仔卽孔二格等五名又拿獲結夥持械拒傷事主陸次搶劫行人之盜犯多老兒卽多和尚黄秃仔多七兒夏二鐵兒卽二靑皮何四卽何四升兒多二田玉等七名均請旨交刑部○十一日商部鑾儀衛廂黄旗值日無引見富侯周克寛各假滿請安英信續假五日德公續假十日豐陞阿預備召見松森遞遺摺皇上召見軍機大臣及豐陞阿○十二日吏部翰林院正黄旗值日吏部引見七十八員成公假滿請巡桂伯請假二十日全福請假十五日錫光阿克東阿各續假十日隆端預備召見吏部奏派揀選官缺派出景澧孚琦李昭煒張仁黼掌儀司奏十五日祭奉先殿醇王行禮内務府奏派致祭黄木神派出繼祿景運鬥奏改派值年派出伊立布皇上召見軍機大臣及隆端○十三日户部宗人府正白旗值日光祿寺引見二員鑾儀衛一員正紅漢九員廂紅滿二員廂紅漢六員正藍蒙六員正藍漢四員内務府七員南苑四員溥員因伊子授缺謝恩毓隆謝放安徽學政恩志公假滿請安恩佑請假十日奎俊續假五日楊士燮預備召見皇上召見軍機大臣及楊士爕 
[白門課吏]  
　　金陵訪事友人云江寗課吏館向章每季大考一次凡在省候補之府廳州縣以及佐貳雜職各員無論有差無差均須與考今歲春季江寗藩憲黄花農方伯命題四道一爲劉晏用榷鹽法充軍國之用論二爲自開通商口岸究未能悉臻興旺應如何妥籌辦法以興商務各抒所見著於篇三爲審理命盜案件每因犯供狡展多用酷刑然三木之下何求不得諸君講求折獄宜如何而能使刑無濫用獄成信　其詳言之四爲整軍經武爲當務之急惟將應如何選拔兵應如何訓練得以卓成勁旅試切實言之以覘抱負以二藝爲完卷全作者聽定於二月二十一日各開銜名赴館領卷限二十六日繳卷逾限不收 
[鹽河工竣]  
　　揚州訪事人云十二圩運鹽河日漸淤淺篙檝不通去冬儀棧總辦蒯觀察會同兩淮運司恩都轉派員疏濬邇者南北　船以目下春水方生亟須轉運因是在工各員昕夕嚴催已於二月中旬某日報竣隨經觀察詳請督鹽憲魏午帥派員騐收以便啓放大　 
[英美等國租界公廨晚堂瑣案]  
　　前者甬人嚴慶生扭控陳裕生圖賴貨欵洋銀四百六十餘元等情讞員黄耀宿司馬提陳訊取口供著卽交人保出限三日偕司帳人余東揚及卜某投案候核前晚升堂覆訊嚴聲稱商人止收洋銀九十元票銀五十兩至收到洋銀二百二十四元之字條乃裕生僞繕今余卜均已到案請卽訊供余供所收洋銀九十元票銀五十兩確已入帳至二百二十四元一欵不知付與何人尚求明察卜所供與余相同陳仍一味游移司馬著押候覓得殷實之人人銀並保限十日内理楚違干提比○前者許吉雲控蔣嘏卿任恒山將廢票抵押銀兩等情前晚司馬飭提蔣任及柴阿交質訊許訴稱商人前開寶大錢莊與厚昌莊往來存有票銀一百零五兩五錢迨莊閉歇蔣任來收此欵聲稱票已遺失浼田兆登作保分作兩次收清立有筆據不料事後任蔣串通將票朦抵與某洋商致遭訟累時張公祖方操讞政著先措繳然後向任蔣追還任供此票由蔣付與和昌和昌轉向謝疉及柴購柴蔣所供與任相同柴供此票由謝付下不知其中細情司馬喝令掌頰二十下供稱此禀小的爲任所愚尚求恩宥司馬著仍還押蔣交妥人保出任暫行開釋候移提牽涉之人訊明核斷○胡唐氏控某洋行買辦陳甘棠積欠股本銀兩圖賴不還等情司馬研訊之下氏供稱小婦人被陳欠銀向論不理求提究追司馬著退去候飭差前往催償 
[英美租界公堂瑣案]  
　　包探竇如海解賊犯王榮興至案禀稱此人行竊聚豐園酒館内某客所置狐皮馬褂及福建路六百九十三號門牌某妓院皮坎肩棉袍九十二號門牌某妓院布衣若干件四馬路二十九號門牌某酒館縀馬褂等物報經小的拘獲吊到各贜送請究辦聚豐園夥華榮卿妓院龜奴王金如王阿六均投案領贓王榮興認竊求恩襄讞委員王松丞刺史商之德總領事署繙譯官師謀君判責三百板發押捕房三月各贜分别給領○德國總領事署司帳人李木齋投案訴稱上禮拜六卽二月二十四日著傭人周金生送洋銀九十九元至某處詎料伊竟携之而逸訪諸伊家不晤而返前日幸得途遇交捕拘押今已解案請卽訊追周供此項洋銀已盡付諸賭窟目今無力賠敵惟有將田單作抵容俟陸續歸還周母某氏呈繳洋銀二十元聲稱餘欵尚求寛限措繳刺史著將欣繳二十元給李具領尚有七十九元限下禮拜二卽三月初四日如數繳案違干比追○包探顧阿六邊槐舟同禀稱前夜北河南路寳順里失火時火匪張少雲奔至楊如羣家攫取皮箱一日及銀臂釧衣服等物經小的等見而拘獲今特解案請懲楊投案領贜張俯首無詞刺史判責三百板枷號一月期滿之後發押捕房一月起案各贓給楊具領○包探李星福解積竊張金標到案禀稱此人行竊魏如生家衣物經小的拘獲吊到原贜解案請究魏投案領贓刺史判責張二百板遞回鎭江原籍○頑童周阿來周順卿陸續串竊王大生家木板五十方報由包探邊槐舟查知中有九方分賣與黄成寳錢林氏吳陳氏李沈氏等家因連一干人解案請究王訴稱小的家共失木板五十方每方值小銀錢四枚今雖已獲九方餘贓尚多叩求追究二周同供小的等暫當改過尚乞施恩黄供小的買板二方錢林氏供小婦人買板五方吳陳氏李沈氏同供小婦人等各買板一方刺史判令將周順卿笞臀一百板周阿來責手心一百下黄責五十板錢林氏罰洋銀五元吳陳氏李沈氏各罰一元○包探竇如海解吳金生到案禀稱此人行竊氣力路葉茂嘉家白米四十磅由小的緝獲解案請懲刺史判責二百板○前日俞金金控龔薛氏背夫捲逃等情經讞員黄耀宿司馬籖差恊同包探張寳榮將氏提到昨日解案刺史著押候過堂覆訊 
[法租界捕房瑣案]  
　　前日積竊陳阿毛張阿生在護城河畔行竊某甲洋銀被包探緝獲管押房昨日解經讞員陳楚生大令訊明著各責五百板將陳發改過所收禁三月○賊犯陳小弟行竊某照相店器物被包探所獲解經大令訊明判責五百板押改過所二月陳稱小的患病沈重求開恩典大令飭送上海縣署遞回海州原籍○偷兒倪阿狗侯榮生行竊某姓家衣服釘靴等物適爲包探遞獲解經大令訊明著將倪枷號一個月期滿責釋侯責二百板 
[美租界捕房紀事]  
　　粤人盧阿洪專以聚賭抽頭爲事去年曾經捕頭禀知英美等國公共租界會審公堂由前任讞員關絅之司馬出牌往提盧聞風遠颺刻又潛回匿蹟虹口某里包探朱桂生訪悉拘入捕房捕頭令押候解送公堂禀請讞員黄耀宿司馬懲辦○前晚偷兒王長明不知在何處竊得銅鈎皮箱等物携至篷路被包探朱桂生拘入捕房捕頭令押候解送公堂禀請究辦○昨晨妙手空空兒黄阿三掩入虹口某姓家行竊衣服水烟袋等物携至虹口某押鋪求質適爲包採顧福其所見拘入捕房捕頭令押候解送公堂禀請究辦 
 
 

Page 10

 
 
   
 
 

Page 11

 
 
　　員等領解另取起程日期咨報一面撥欵分咨並知會沿途各省飭屬妥爲撥護仍飭司局等將未解銀兩接續委解不得稍有遲悞外所有報解光緖二十年頭批京餉緣由謹會同兼署湖農督臣端方恭摺具奏伏乞皇太后皇上聖鑒謹奏奉硃批户部知道欽此 
[江蘇巡撫恩奏爲核明命案人犯按例定擬附請旌表摺十四日]  
　　江蘇巡撫奴才恩壽跪奏爲核明命案人犯按例定擬附請旌表恭摺仰祈聖鑒事竊查溧陽縣民人彭柏歲因向宋錢氏之兄錢源生案欠無償出語褻狎致宋錢氏羞忿自盡一案前據該縣獲犯訊供詳報當經批飭覆訊擬解卽據該縣審明議擬由府解司遞審相同兹據署江蘇按察使朱之榛詳請核奏前來奴才復加確核緣彭柏歲籍隸溧陽縣與錢源生鄰居素識無嫌已死宋錢氏係錢源生出嫁胞妹光緖二十九年正月不記日期錢源生借用彭柏歲洋銀六元言明五月内歸還至五月十八日彭柏歲往向錢源生索討借欠洋元錢源生無錢央緩彭柏歲不允彼此口角爭閙時宋錢氏適歸寗在家從旁斥說彭柏歲薄情彭柏歲回醫並說宋錢氏幫同賴債不若倚門賣娼謙錢較易錢源生生氣卽將彭柏歲掌嘴二下當有村鄰彭和芝聞閙趨至勸散宋錢氏隨向錢源生哭訴聲稱被彭柏歲出言穢辱不願做人卽經錢源生勸慰當各睡歇詎宋錢氏羞忿莫釋卽於是夜乘間自縊殞命次早錢源生　覺喊同彭和芝解救無及投保獲犯報經該縣詣驗訊詳批飭審解兹據該縣審明議擬解由府司遞審轉詳前來查例　村齊愚民本無圖姦之心又無手足勾引挾制窘辱情狀不過出語褻狎本婦一聞穢語卽便輕生照强姦未成本婦羞忿自盡例减一等杖一百流三千里等語此案彭柏歲因向錢源生索欠無償經錢源生出嫁胞妹宋錢氏斥其薄情該犯輙以幫同賴債不如賣娼之言向宋錢氏褻狎致宋錢氏一聞穢語羞忿乘間自縊身死自應按例問擬彭柏歲合依村野愚民本無圖姦之心不過出語褻狎本婦一聞穢語卽便輕生照强姦未成本婦羞忿自盡例减一等杖一百流三千里例擬杖一百流三千里到配折責安置宋錢氏以茅簷弱質一聞穢語褻狎卽便捐軀明志洵屬節烈可嘉相應隨案聲明照例附請旌表以慰幽魂屍棺飭屬領埋縊帶案結銷燬錢源生所欠洋元照數追償除供招分别咨部外謹會同兩江總督臣魏光燾恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[署閩浙總督李奏爲揀員請補知府員缺摺十四日]  
　　署理閩浙總督江西巡撫臣李興銳跪奏爲揀員請補知府員缺以資表率恭摺仰祈聖鑒事竊照延平府知府劉傳福光緖二十九年十一月十五日在任聞訃丁本生母憂業經開缺留閙另補照例以聞訃丁憂本日作爲開缺日期歸十一月分截缺另行咨部所遺延平府係選缺應卽選員請補查前准部咨台灣撤回内渡各員按照章程歸入裁缺卽用班内補用撤回現任人員與候補人員兩項相間輪補遇有缺出酌量補用撤回卽用一人再行補用候補一人等因兹所出延平府知府按照章程應以台灣撤回人員請補查有裁缺前台北府知府管元善年五十五歲江蘇陽湖縣附貢生考充國史館謄錄報捐布經歴職銜光緖七年恭繕穆宗毅皇帝本紀告成議叙雙月布經歴遵海防例捐足三班指分福建驗看到省法防洋務案内出力保舉補缺後以通判用調會差委台灣啓徵新糧案内出力保舉通判准補捕裏社通判復於清賦告竣案内保舉几右直隸州補用准補台東直隸州知州洋務案内出力保舉在任以知府補用遵繳捐免保舉銀兩委代台北府知府十九年二月初五日到任二十五年三月十一日奉文准補斯缺二十一年四月奉飭内内渡於准補案内調取引見是年五月初二日交缷領咨晉京由吏部奏准比照裁缺卽用十月初二日引見奉旨著發往福建補用欽此順直振捐案内奬戴花翎二十二年二月初三日領照到省委護興泉永道續委署理邵武府知府交缷回省二十六年閏八月初五日聞訃丁父憂回籍守制服滿由籍起復領咨二十九年三月十六日回省奉准起復委署延平府知府篆務該員渾樸練事因應胥宜以之調補延平府知府洵屬人缺相宜與例亦符不積各班之缺合無仰懇天恩俯准以裁缺知府管元善補授延平府知府於吏治民生皆有裨益如蒙俞允該員係裁缺知府請補知府銜缺相當毋庸送部引見並免核計叅罰據福建藩司周蓮臬司米共煊會詳前來除咨部外謹恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
[署閩浙總督李奏爲提解閩省光緖二十九年分上忙錢糧銀數摺十五日]  
　　署理閩浙總督江西巡撫臣李興銳跪奏爲提解閩省光緖二十九年分上忙錢糧銀數恭摺仰祈聖鑒事竊准部咨州縣經徵錢糧每年上下兩忙儘數提解司庫專摺具奏等因兹據福建藩司周蓮詳閩省九府二州屬光緖二十九年分額征地丁銀一百二十三萬三千四十一兩零内坐支存留銀一十九萬九千九百二十兩零應解司庫銀一百三萬三千一百二十一兩零上忙完解銀三十萬七千六百一十三兩零又額征耗羡銀一十四萬八千一百五十五兩零内解司銀一十四萬三千二百九十兩零存留銀四千八百六十四兩零上忙完銀二萬三千一百九十七兩零均已提解司庫所有丁耗二欵與另徵現年當雜稅銀兩彚入奏銷公費册内造報等情前來查閩省光緖二十九年分上忙徵完丁耗銀三十在萬八百一兩令又徵完現年當稅牙帖雜稅契牛豬雜稅共銀一萬七千一百五十七兩零均已提解司庫至帶徵節年正雜錢糧已分欵造册咨部謹繕摺具陳伏乞皇太后皇上聖鑒謹奏奉硃批户部知道欽此 
[署閩浙總督李奏爲閩省各屬新舊錢糧已未徵完數目摺十五日]  
　　署理閩浙總督江西巡撫臣李興銳跪奏爲閩省各屬光緖二十九年新舊錢糧已未徵完數目恭摺仰祈聖鑒事竊准部咨地丁錢糧截至年底將已未徵完數目具奏等因兹據福建布政使周蓮詳稱福建省九府二州屬額徵光緖二十九年分地丁銀一百二十三萬三千四十一兩零内坐支各欵銀一十九萬九千九百二十兩零應徵起運銀一百三萬三千一百二十一兩零截至二 
 
 

Page 12

 
 
十九年十二月十八日止據各屬解完二十九年上忙司庫銀三十萬七千六百一十三兩零歸於三十年春撥册内造報尚未完銀七十二萬五千五百七兩零又應帶徵光緖十四年起至二十八年止節年地丁銀三百二十五萬九千三百六十八兩零除續完銀五十三萬一千八百三十九兩零實未完節年民欠銀二百七十二萬七千五百二十九兩零又叅追銀一十一萬三千五十八兩零等情前來除咨部外謹繕摺具陳伏乞皇太后皇上聖鑒謹奏奉硃批户部知道欽此 
[江蘇巡撫恩奏爲前因歲徵耗羡不敷擬於蘆課欵内借撥銀兩數目摺十五日]  
　　恩籌片再蘇省前因歲徵耗羡不敷濟用奏明在地丁銀内按年酌撥支放嗣奉部飭蘇省耗羡不敷准借蘆雜等欵不准再動地丁等因業經先後在於蘆課等欵内共借撥過銀一十二萬九千八百兩收入耗羡支放均經附片奏明在案兹據蘇州布政使效曾詳稱耗羡一欵司庫存數無多不敷動放再於光緖二十七年蘆課欵内借撥銀四百兩二十八年蘆課銀二千五百兩二十九年雜稅銀一千一百兩共銀四千兩收入耗羡以資支放等情詳請具奏前來除仍飭催各屬將荒田一律開墾復額俟解欵充裕卽行停止並咨户部查照外理合附片具陳伏乞聖鑒謹奏奉硃批户部知道欽此 
[兩江總督魏等奏爲鹽城縣明季殉節諸生孫光烈請入祀忠義祠摺十五日]  
　　頭品頂戴兩江總督臣魏光燾頭品頂戴江蘇巡撫臣恩壽跪奏爲鹽城縣明季殉節諸生孫光烈請入祀忠義祠恭摺仰祈聖鑒事竊照淮安府屬之鹽城縣當前明鼎革時抗節死事者有守備王百度都司鄷報國廪生李幹才諸生司石磐皆載欽定勝朝殉節諸臣錄惟乾隆四十一年奉詔采輯明季忠義多據欽定明史御批通鑑輯覽及各省通志若郡縣志所載者則未之及兹查有鹽城縣諸生孫光烈於乙酉七月與諸生司石磐都司鄷報國奉新昌王監國兵敗光烈寄父書投水死石磐報國已獲易名從祀之典而孫光烈旌卹未及尚論者有遺憾焉據該縣紳士馬爲瑗等呈請援照司石磐之例合祀忠義祠鈔錄志書事賓造册呈縣加結送府詳經江寗藩司黄建筅懇請具奏前來臣等覆查孫光烈殉節死難殺身成仁大義懍然其志不苟洵足以儆頑勵懦昭示來兹合無仰懇天恩俯准將鹽城縣故明諸生孫光烈從祀該縣忠義祠以妥忠魂而資觀感除册結咨送禮部查核外謹合詞恭摺具奏伏乞皇太后皇上聖鑒敕部議覆施行謹奏奉硃批禮部議奏欽此 
[署閩浙總督李奏爲温州鎮標右營守備馬雲龍革職片十五日]  
　　李興銳片再准浙江提督呂本元咨據寗波城守營都司項清藩禀正任温州鎮標右營守備馬雲龍前在寗波城守營守備任内將靈橋門口址官廳賣與民間永安會爲業現已查封禀請察辦等情當經委查並飭調守備馬雲龍來寗諭令現署提標中軍叅將韓進文傳同面質調取前後各契據查明其地實係營基由民人搭蓋房屋居住歴向城守營輸納地租馬雲龍前在該營守備任時擅給民人李承昉房料價錢私作已業出租漁利迨至交缷復將房屋營基朦賣與永安會爲業請將守備馬雲龍奏叅革職勒令迅將營基房屋贖回繳還歸營等因前來臣查核守備馬雲龍私將營基出租牟利繼復擅自朦賣實屬貪鄙不職未便稍事姑容相應請旨將浙江温州鎮標右營守備馬雲龍卽行革職歸案查辦勒追以肅官箴其所遺守備係陸路題補之缺容另照章揀員請補理合會同浙江巡撫臣聶緝槼浙江提督臣呂本元合詞附片具奏伏乞聖鑒訓示謹奏奉硃批著照所請該部知道欽此 
[署閩浙總督李奏爲工程營共用工料銀兩數目片十五日]  
　　李興銳片再前督臣許應騤奏明將閩省福勝親軍各營改爲常備軍左鎭内有第九營應改爲工程營將原建兵房撥出十五問改造工廠並修造卡門等項各需木料均係就勢更改添配覈計共用工料銀四百六十八兩七錢八分九釐此項工程於光緖二十八年間改造完竣均係該軍統領候補道孫道仁親行督造委闖工堅料實所用前項工料銀兩歸入光緖二十八年分善後報銷案内彚案造册送部核銷在案除工程營工廠應用器具等項業經另案奏咨核銷據福建善後局司道具詳前來臣覆查無異除分咨户兵工三部查照外理合附片具陳伏乞聖鑒謹奏奉硃批該部知道欽此 
[杭州將軍常等奏爲襲職舛謬原案未符懇請斥革摺十五日]  
　　杭州將軍奴才常恩杭州副都統奴才德濟跪奏爲襲職舛謬原案未符懇請斥革恭摺仰祈聖鑒事竊查杭州駐防自咸豐年間遭兵燹後所有打仗陣亡八旗官兵等均經兵部奏准議給雲騎尉各世職准該陣亡官兵子嗣承襲其襲遇出缺俟有應接襲者尚由各該旗協領佐領等官飭取宗圖加具印保各甘結於每年十月間呈由奴才等考騐屬實咨送兵部曁京旗帶領引見歴辦在案兹於光緖二十九年十月間由各旗協佐領出具印保各結呈送到接襲者共有十員名俱經奴才等詳加考驗屬實無異給咨送由部旗帶領引見於本年正月間業已陸續旋杭查照回文均屬相符惟有正紅旗佐領下馬甲文登接襲時飭取京圖並該管官印保各結呈送應接襲雲騎尉世職當經查核一併咨送在案於本年正月初六日該襲員文登回營投文奴才等接閱公文邕知冐襲三等輕車都尉世職核與咨送原案未符不勝駭異伏思廕襲一端乃係朝廷酬庸曠典宜如何愼重况值時事艱難奴才等具有天良如此冐昧取巧之員若任其含混冐襲將來官常冐濫曷堪設想惟有據實奏請籲懇天恩俯准將冐　三等輕車都尉文登卽行革職以重名器而儆效尤所遺雲騎尉一缺另行查核辦理外所有請革三等輕都尉緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[署閩浙江總督李奏爲舉劾文武屬吏摺十六日]  
　　署理閩浙總督东西巡撫臣李興銳跪奏爲舉劾文武屬吏以昭激勸而肅官方恭摺具陳仰祈聖鑒事竊臣自上年十月抵任以來竊見福建吏職不修民俗凋敝以爲必嚴邪正之辨然後可以清吏治之源因隨時督同藩臬兩司博采輿論細心體察考求 
 
