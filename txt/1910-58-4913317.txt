# 1910 - 58 - 4913317

 

Page 1

 
 
   
 
 

Page 2

 
 
宮門抄 
正月二十六日召見軍機王慶平 
交旨 
正月十八日軍機大臣欽奉 
　　諭旨吕海寰等奏酌擬中國紅十字會試辦章程請立案一摺著派盛宣懷充紅十字會會長餘依議該衙門知道欽此 
十九日軍機大臣欽奉 
　　諭旨貝勒載潤奏開用陸軍貴胄學堂關防一摺知道了欽此 
二十一日軍機大臣欽奉 
　　論旨修訂法律大臣沈家本等奏編定商民各律照章派員分省調查一摺著依議欽此又奉 
　　諭旨左翼監督麟光奏稅務截算上年九個月經徵數目並開支各欵飭部核議開單呈覽其盈餘銀兩應交何處一摺著度支部議奏盈餘銀兩著交廣儲司欽此又奉 
　　諭旨右翼監督兜欽奏稅務截算上年九個月經徵數目並開支各欵飭部核議開單呈覽其盈餘銀兩應交何處一摺著度支部議奏盈餘銀兩著交廣儲司又奏撥還部墊銀兩一片著依議該部知道欽此 
論說 
[論單級敎授急宜推廣（江陰吳輦瀛來稿）（續）]  
　　其一各地方勸學所敎育會敎育會爲地方謀敎育之發達。勸學所則監督學校之行動。一言蔽之。則皆主持敎育之機關者也。或謂各州縣會所。大半爲官事機關。不過爲學堂送禀帖。官塲傳文牘者耳。而會員所董。一若衙門之胥吏。所謂敎育當如何使之進行。學校當如何監督。皆未嘗計及。此言似屬太酷。然而單級練習所設立之初。上海敎育總會。行文各州縣會所。請各送學員一人。而無以應命者有之。任意派遣一人爲唐塞計者有之。此何故耶。今單級練習所第二届將開幕矣。諸君爲普及敎育計宜速派人研究。以期各州縣敎育同時增進。則敎育之福矣。 
　　其一地方自治團體各廳州縣城鎭鄉地方自治會。將次第成立敎育爲地方公益之一端亦地方自治範圍内事。將來調查學齡兒童。預算敎育經費。籌辦學校。胥其職也。自顧經濟何如。地勢何如。果能籌辦多。級學校。則固善矣。否則亦當釆用單級小學之編制也。建質樸之校舍。購簡單之校具。五六百金。已足開辦。若就公共塲所。或租借民房寺廟。則開辦之費更省。至于常年費。一切從儉。一二百金亦已敷用。校中可容納兒童七八十人。就學者並不因之而減少。較之多級小學。以多數之金錢。造就寥寥之子弟詎可同日語哉。總之地方敎育費。出自地方。學校之費省。則地方運擔負輕。而後敎育得以普及。此一定之理也。學校之費省。則隨地可以多設。隨地多設。則鄉僻之區。通學自便。而後敎育得以普及。此又一定之理也。我地方自治團體之公民。其注意之。 
　　雖然。有病單級小學者矣。以爲一敎師敎育全校之兒童。處理全校之事務。辛苦倍加。學科簡略。在敎者有鞭長莫及之患。在學者有少受知識之虞。且謂多級學校。尚多腐敗。至于單級。更難言之。故有意敎育普及者。亦惑其說。徘徊觀望而不之倡導。不知單級學校之敎授與管理。亦由是耳苟得其法。何所不能。不得其法。則雖多級無所用。夫單級學校敎授時。使兒童自動以分其勞。平時則兒童服勤以代其役。苟有熱心任事。而於敎育確有經驗者。不難處置裕如也。日本義務敎育期限六年。西國亦多有八年者。其單級小學之編制。未甞因難而廢也。我國初等小學。修了期僅五年。或三四年。而謂爲難乎。至于義務敎育之宗旨。不在使全國少數兒童。受完全敎育。而在使多數兒童。受國民必需之知識技能。學科簡略又何傷。且注重知識而。有所偏向。則每易蹈不融化之弊。有學而無所用者矣。歐西敎育界。新倡發表主剷之學說。發表主義者。以兒童爲主體。敎師使之感受而融化之。并使其能自發表於言語文章。其注重在使兒童自動。與單級小學所以磨練兒童自進力。兼養兒童獨立之氣概者。其主義相吻合也。且敎師祇一人。師弟之間。情誼深厚。陶治之功。亦最親切。其道德敎育。可與知育並進。不偏重知。識正此等學校之特長也。我竊願諸君之勿廻惑惑而速注意於斯也。 
專電 
[電一（北京）]  
　　濤貝勒奏往德日美法義俄奥比等國考察軍政 
 
 
 

Page 3

 
 
又奏調哈漢章良弼等充隨員定二月初二日起行並聲明此次考察注重德國軍械 
[電二（北京）]  
世中堂倡議藏事日急宜速改官制簡派重臣以治藏民 
[電三（北京）]  
度支部澤尚書以鹽制重要請專簡大臣辦理 
[電四（北京）]  
清江陸軍隊官趙景廉聞已逃回遵化州原籍昨又派兵往拿 
[電五（東京）]  
日本貴族院議决以派遣裝甲巡洋艦生駨號開往亞爾然丁國之經費補入豫算案 
[電六（東京）]  
本日（二十七）日本國皇勅令日英博覽會名譽總裁伏見宮貞愛親王前往英國列席該博覽會並令農商務大臣大浦兼武男往歐美諸國 
緊要新聞一江春霖效宋包拯彈章七上 
[疆臣朋比謾欺請飭江督迅速覆奏片]  
　　再臣本年七月二十四日疏劾安徽巡撫朱家寶查覆江西巡撫馮汝騤事件朋比謾欺等情恭查當蒙旨交兩江總督張人駿查辦迄今四月有半未見覆奏伏念臣所參朱家寶謾欺各欵皆據其自稱據實覆陳者按以大清律例但核原奏有無異同名例有無出入此案已可定斷無所用查即查亦無難事且臣初次參摺在閏二月十四日朱家寶覆奏在七月十九日相距亦僅五月有奇此次參欵較前易查期限自必較前加緊何至四月有半覆奏未來訪聞查辦委員於九月初二日至贛十二日即已馳回朱家寶自吉移皖宦囊甚富厚賄督署兼辦圖書局在籍翰林繆荃孫關說以故遲延傳聞固不敢盡信但每查一案動遲半載貪黷即使罷斥皆擁厚資而歸何以示戒併懇諭旨嚴飭兩江督臣張人駿迅速覆奏勿得再延庶雷厲風行於澄清吏治之道不無少補謹附片具陳伏乞聖鑒宣統元年十二月初九日 
[疆臣朋比謾期請飭並照議摺]  
　　竊見本月十五日内閣奉上諭（已録前報）欽此臣伏案張人駿覆奏各節謾欺幾與朱家寶相等其他姑置勿論但論謹飭疏忽四字即已自相矛盾朱家寶之覆稱疏忽者二事張人駿之覆稱疏忽者又二事天下有謹飭之人處重要之事而屢屢疏忽者乎且私與不私濫與不濫當以奏不奏爲斷不合以有無文牘曾否派委强分明犯應奏不奏之私罪語氣稍爲抑揚而罪名卽有出入此雖指鹿爲馬指鳥爲鸞何以過之張人駿平昔尚負時名不謂暮氣旣深顚倒是非乃至於此臣於此事論之再三現旣奉旨交部議處本無用复行冒瀆惟吏部於議處湖北布政使楊文鼎一案混以升任爲解任頗招物議非仰懇諭飭遵照欽定大清律例應奏不奏私罪律議處誠恐疆臣旣避重就輕部臣遂以例破律内外上下其手祖宗憲典朝廷紀綱將至掃地至馮汝騤旣有應得罪名朱家寶前奏未提即係謾欺屬實應請飭并照議臣讀宋臣包拯奏議彈章有至七上得請而後已者區區之心竊願效之宣統元年十二月十九日 
[罪名顯有避就擬請飭部改議摺]  
　　臣讀本月十五日馮汝騤交部議處諭旨當以兩江總督張人駿覆奏臣續參朱家寶朋比馮汝騤肆爲謾欺案情藉詞疏忽避重就輕各節於十九日疏請飭部按照本律定議留中未發旋於二十日欽奉上諭吏部奏遵議江西巡撫馮汝騤處分一摺馮汝騤應得降二級留任處分著不准抵銷安徽巡撫朱家寶於馮汝騤應奏不奏一節漏未聲明殊屬不合朱家寶著交部議處欽此仰見聖懷冲挹從諫如流欽佩莫名何敢屢瀆顧一二人之進退無足重輕而廢二百餘年祖宗　守之法律以庇一二人則流弊不知所止前疏引宋臣包拯彈章七上得請乃已臣之正直雖不及包拯而皇上明聖實則遠過宋之仁宗敢不再爲披瀝言之伏案欽定大清律例疏忽二字見於公事失錯條注内然亦須自行檢舉尤可援免否則仍坐本律未見應奏不奏而亦援以爲解者誠以對君父而疏忽便是不敬罪且有加無减故止按本律科斷耳今馮汝騤應奏不奏朱家寶知之而不聲明張人駿明之而又爲開脫部臣執疏忽二字以故犯爲誤犯以私罪爲公罪三級降調之處分遂改爲二級留任之查抵臣謂此案若以疏忽定斷即與大不敬條注内輕忽同科更應坐不敬之罪但有可加而無可减朱家寶爲馮汝騤隱應奏不奏之罪即犯上書詐不以實之條明係爲欺難恕以漏且朱家寶賄託局紳繆荃孫關說督幕臣於本月初九日即已言運贓欵雖未得鑿據眞憑而張人駿覆奏於朱家寶罪名一語不及經奉諭旨指出則受託迹已敗露即行賄斷非架誣據情而論張人駿繆荃孫尚當追究豈馮汝騤朱家寶猶可姑容方今國會未開諭旨又禁言官毛舉細故臣慮言路諸臣小者謂不必言大者又不敢言仗馬寒蟬習爲容默而二十二省之憲政倚辦疆臣之手敷衍文書無人舉發不知則奸佞之臣飾爲忠藎知之則曰疏忽之咎臣所難辭重者革職留任次則降級留任而已儻許查抵便全無事虚名受罰權勢依然舉劾屬員止須八字言官彈奏萬語無傷頒布憲法期以八年恐未至八年而天下事已敗壞於各省督撫而不可收拾也應請諭飭將臣前後二摺交部妥爲改議庶懲一戒百事皆認 
 
 

Page 4

 
 
眞上守先朝之憲典下樹宇内之風聲國會即使遲開人心已先速化關繫立憲實非淺鮮臣知張人駿十五覆奏馮汝騤卽於十七十八兩日連上參劾報災之疏所以飾爲勤能求保祿位者甚至但用舍出自朝廷而是非必公輿論不避冒瀆繕摺再陳伏乞皇上聖鑒照請施行宣統元年十二月二十三日（未完） 
[江侍御咨回原衙門後近狀北京]  
　　江春霖回原　　衙門後全臺議論紛紜咸不自安由某御史發起擬糾合全臺人員公呈臺長請將都察院衙門裁撤以爲言小事則云毛舉細故劾大臣則云莠 
[中國名畫]  
　　邊壽民畫册之十（牡丹） 
言亂政御史有風聞言事之責從此將無事可言故不如裁撤之爲快 
江侍御春霖屢次摺稿從前并未發鈔近由軍機處飭知官報局並將此次奏參慶邸兩摺鈔交迅速發刋以與天下同其好惡刻聞江侍御已决計退歸林下 
　　日來江侍御之親友到庽慰問者絡繹不絶並有素不相識之人亦來投刺請見據北京某報載湯壽潛有電致江侍御云前察院江鑒爲大局痛爲公賀回署歸養莫非國恩南下過滬期一痛飮勗哉二趙潛 
[政府處分藏事續誌北京]  
　　某國駐京欽使因達賴喇嘛潛逃華兵駐紥藏地與該國屬地毗連恐有不靖等事故照會外務部請示對付西藏辦法已誌昨報聞外務部已於二十日向某欽使答覆其内容聲明去年西藏開埠之處派警保護藏民每多滋擾反對警務迨達賴回藏後益縱藏民滋事故派兵彈壓鎭攝實無他故嗣後一切辦法俱以和平佈置與貴國屬地概無擾害之虞且願兩國邦交益當鞏固云聞某公使照會外務部内容又言此次西藏之事政府之所以對待達賴者未於事前先行知照敝國尚有未合且謂西藏本爲中國之保護國然中政府此次對付之手叚實與屬國無異大不合於公法等語其餘措詞聞尚平和 
　　達賴未逃之先温大臣宗堯力請派兵防範而聯大臣不肯故達賴得以逃去聯大臣則謂温大臣辦理不善有以致之兩方面孰是孰非非記者所敢置議也 
　　自諭革達賴喇嘛後某國起而干涉那相於十九日退值後特邀壽梁兩尚書至第密商應付辦法至三小時之久聞梁尚書以唐紹怡侍郎熟諳藏事尤擅外交力請那相召還帮辦聞那已首肯 
　　二十日攝政王辦事後又在三所召慶邸及各軍機大臣詳商對藏方略當時多數均謂達賴名號已嚴諭革除詔告天下另選呼畢列罕傳衍黄敎爲今之計亟宜安撫藏衆俾懷朝廷德意乘機收回政權實行强迫改革主義以期漸底治安王頗以爲然當即由軍機處密電趙大臣廣諭僧民約東軍士勿稍滋擾 
　　十九日軍機處致某某兩欽使密電各一道探其内容係爲偵察已革達賴喇嘛之行蹤並各該政府對於此事之意見 
　　駐藏大臣温宗堯擅與某國議訂英藏草約七條政府得電怒其荒謬誤邊責令取銷曾誌昨報現聞樞府已請旨革職並派駐藏參贊錢錫寶爲駐藏大臣飭其刻日任事 
[國會運動家之近狀北京]  
　　國會請願代表於十八日在崑新會館本庽開會議一次大意議再發電各省嘱第二次代表俟此次代表第二次上請願書仍不俞允後再行北來是日八旂國會團假朝陽門内方家園振華學校開會議訂要求八旗生計及續議國會請願兩辦法到者約二百餘人首提議旗人將來生計擬聯合簽名上書變通旗制處請速議宣佈當經文君時泉宣言以數十旗人簽名上書恐難收效擬刋傳單要求八旗公中佐領飭所屬領催傳知闔旗人等一律簽名俾在京滿蒙漢二十四固山凡食餉者均應簽名則旗制處萬不能置之度外云云合座質成遂訂設立旗人生計會所以備隨時研究調查立會簡章共十則録下一擬定會名二公舉幹事三籌議會費四公定 
 
 

Page 5

 
 
上書日期五籌聯絡會員辦法六定續請國會辦法七舉起草員八請廳立案九經常會期十定特别大會日期次提議續請國會辦法以現在旗人勢孤上書亦難收效除籌生計請全體旗人簽名外再請續簽國會字俟各省續舉代表來京聯名合詞上書都察院衆皆贊成現聞要求旗制處妥籌生計一事已擬定會所名爲八旗憲政會專辦籌議八旗生計及憲政各事宜每星期下午一鐘開幹事會一次會中應用經費由會員担認所有旗人簽名願充會員者皆有鼓吹聯絡同志之義務刻已舉定幹事十四員先行禀請内城總廳立案其要求旗制處方法須會成立後詳細研究妥定約於下月初旬呈遞今將舉定幹事員名録下文時泉文子龍富厚臣存履信誠厚菴趙澤田鐵子貞志仲悌端敬之祥質甫陳重亭鐵質卿恩雨堂容樂泉（舉定主稿員）志仲悌富厚臣存履信誠厚菴文子龍 
　　繼續請求速開國會順直團體事務所昨接諮議局議員武清曹克祇來函略謂速開國會存亡所係當以全力爭之年前接到諸君公函後即知照各界同心感動皆樂署名兹將寄到之列單先爲呈上其已知會尚未寄到者容再續寄 
　　在津各志士痛國會之無期慨時局之日迫聯合同志借徐志士斷指一事排成一劇於本月十七日晚在河東同樂新舞台開演是夜座客極形擁擠聞扮演者除鐘聲光華蓬萊居士紅玉女士各角色外并有潘君雲巢薛君樹薌王君伯辰楊君功甫石君聘之郭君養田登台演唱 
[議查各省地方自治之實效北京]  
　　樞府日昨會議以地方自治爲憲政之基礎關係至爲重要恐前此各省奏報情形未必均能切實倘或出於敷衍於憲政前途關係匪淺故現擬由憲政編查館特派專員分赴各省調查自治之實效並聞所擬調查之方針計分四項一爲自治紳之委任一爲自治捐欵之所出一爲劃分自治之區域一爲設備自治之團體均須切實詳查以求實際 
翰林院與都察院之選舉北京 
[翰林院投票選舉之近狀]  
　　日前翰林院遵章投票選舉碩學通儒充資政院議員其得票最多者爲程明超三十餘票其次朱獻文二十餘票又其次吳士鑑二十餘票章宗元十餘票聞其他之太史諸公皆不過三五票七八票不等此四君者必當與選并聞程朱章三君皆游學日本多年他日必有所表見不致與尋常議員隨波逐流也 
[都察院辦理選舉之不合]  
　　都察院此次辦理資政院選舉議員事已將各衙門送到名册榜示大堂所有被駁人員亦另列一榜查被駁各員多因不及三十歲者都人士咸謂資政院原定章程係指被選人年歲須過三十歲方爲合格並無限制選舉人以三十歲爲合格之明文况名册係去年造送去年之二十九歲者今年係三十歲該院仍以二十九歲駁之又有丁憂人員亦多被駁亦爲原章所無尤與外省諮議局丁憂人員准充議員章程大相矛盾所最奇者内務府衙門郎中員外郎主事並未見有榜示不知該衙門是否無一合格之人也 
[考查海軍大臣緩期出洋北京]  
　　洵薩兩海軍大臣再行出洋考查日美兩國海軍原擬於正月内啟節迄今因籌議開辦事宜尚無頭緒而外間遂有洵薩兩大臣不再出洋將請另派專員等語現經調查確實海軍大臣並未提及此議其所以遲遲未定者係因核議本年應籌海軍事宜尚多未决之故並聞兩大臣曾議此次籌辦海軍將由日美兩國成規參取辦法必須詳加考查不妨多延時日云 
[四川同鄉會議路事北京]  
　　十八日四川旅京同鄉在全蜀會館集議計京官學生等到者百餘人自二鐘起首由鄧壽遐君提議鐵路事宜謂四川鐵路純是商辦性質宜依據商律公司辦法由大衆股東組合一董事局公舉總理不能聽一二人把持以致弊端百出路成無期今幸成都已有董事局舉出查帳人我輩惟當提出條件通告董事局切實整理期在必行以達商辦之目的云云大衆皆贊成次由王石蓀君提議設立議案研究會應即選舉評議起草執行各員磋商至六鐘之久始行散去 
[皖同鄉議續開國債會北京]  
　　皖學堂發起國債捐近又定期開第二次大會其公啓云客歲發起國債捐一節已於臘月六日在湖廣會館討論辦法蒙各界諸君公决章程後應卽邀同志開分會一次組織機關以便普及各省各界乃不圖因外議未能畫一又届年假在即勢難聚集故遲延至今尚祈垂諒兹定於二月初三下午一鐘在敝堂開會公同妥議組織國債會事務所並舉專辦國債會職員辦理一切善後事宜特此佈告届期務乞光臨昌爲至禱此請春安 
[法使要求廉南路線權北京]  
　　桂省甯龍鐵路前經法國公使照會外務部聲明查照前案辦理在案詎公使日前忽以廉北至南甯一路照請議訂合約以昭核實一切辦法擬請援照廣甯成案辦理外部以路事關係重要究應如何妥定互相維繫之處特咨由郵傳部飛電至粤酌議具覆以憑參訂 
[京師近事]  
　　十八日安徽同鄉京官於下午二鐘在同豐堂會議安徽賠欵征銀辦 
 
 

Page 6

 
 
法已决議兩條（一）由同鄉京官公函度支部各堂（一）由同鄉京官公呈度支部函呈大略謂安徽賠欵向由糧米附加三百文現由皖撫改收銀一錢八分名目雖已改銀而取之于民者仍然收錢不過多一層盤折小民增一分困累耳請援照江蘇成案母庸置議等語 
　　昨有粤路股商邵醴泉馬錫蕃黎代舉廖學田等赴農工商部禀稱粤路公司營私舞弊誤工靡欵等情當經部中據情轉咨郵傳部查核辦理 
　　京漢鐵路添派前駐俄劉鏡人參贊士熙爲會辦刻已到差利運公司舞弊一事已見前報現已將京漢行車總管閩人盧學孟幼基撤并代之者爲粤人唐士清秉如京漢路局長梁士詒於前日早車前赴漢口查勘京漢路從前所購餘地以便開闢商塲所帶隨員繙譯共十餘人 
　　胡侍御思敬十八日遞一封奏聞係奏參粤督袁海觀以粤省新軍閙事該督撫馭無方並在城裡開砲傷斃無辜百姓爲數甚多摺中并及袁任山東巡撫時諸多不合之事 
　　此次戴中堂出缺監國對於繼任之人非常慎重各軍機所保各大員如徐李陸林陳鄒諸氏均未加可否十七日特舉吳蔚若閣學之名垂詢各軍機各軍機見王意所屬均均力贊成 
　　戴中堂遺摺保舉李侍郎堪勝軍機大臣之任又保一人堪勝督撫之任乂參二人曰龐鴻書及吳重憙後將龐删去僅參吳一人 
　　美國借欵公司代表司力德前晚在其庽所宴客來賓凡五十餘人昔一時貴要就中如濤貝勒倫貝子　公爺外務部梁尚書聯鄒兩侍郎高而謙周自齊曹汝霖曾述棨劉玉麟唐國安諸君曁各國公使均到頗極一時之盛 
　　法律學堂此次畢業奬勵學部以日前定章有仕學館嗣後不得援以爲例之語故學部堂司謂法律學堂奬勵案斷不能全照仕學館以符原案現擬一變通辦法只一律給予副貢出身不給升階 
　　新設之曲阜學堂由學部奏派前湖北臬司梁鼎芬爲監督頃聞梁已有正式辭函郵達學部該部現以梁之辭意甚堅無自挽留日内即須另覓一人奏請簡派 
　　各省咨送經科大學生經學部於去臘覆試其續行咨送到京者定於本月二十八日補行考試經科文敎務長已延翰林院編修章一山梫又延學部郎中江瀚陳衍王仁俊胡玉縉楊模李熙諸君爲敎員惟如何分任尚未議定 
時評 
[臺諫之末路]  
　　仗馬一鳴三品料去。此江春霖之所自信也。乃朝廷曲予寛容僅僅咨回原衙門行走。則江春霖可以無憾。 
　　雷霆之威未息。而攫其鋒。必無幸理。此御史胡思敬趙熙給事中忠廉等所自料也。乃朝廷剴切曉諭。不加罪責。惟以誤會爲言。則胡趙輩可以無憾。 
言小事則毛舉細故。言大事則莠言亂政。全台以此後無事可言。憤激而有請撤都察院之議。不知國會成立後。都察院即同綴旒。裁撤之期。屈指不遠則全台可以無憾。 
　　故爲各御史者。與其因江事而合力請撤臺諫。孰若擴其宗旨合力請開國會。 
[治藏之根本辦法]  
達賴與平民之關係。一宗敎之關係也。於政治無與故藏民之崇敬阿氏。乃崇敬阿氏爲黄敎主之喇嘛。而非崇敬其爲西藏之主也。今旣革除達賴名號。則阿氏不得爲達賴喇嘛。即無以起藏民之信仰。而阿氏之權力盡失。故革除達賴名號。實爲必要之辦法。雖然。阿氏去即有繼起而爲達賴喇嘛。者則藏民必移其信仰於繼起之人。黄敎必依然不滅。宗敎運迷信必不。破愚魯之智識必無從啟發。於是受人愚弄誘惑之事終不能免而西藏必無安靜之日。然則今日治藏之策。必以振興敎育破除藏衆迷信爲本。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[熊成基業已正法吉林]  
　　熊成基就捕解省後撫帥電奏朝旨着皖撫迅速派員赴吉騐明正身即行就地正法該省所派之安慶府豫友竹太守刻已抵吉連日在提法司署訊熊在安慶起事時情形據態犯筆述約有二千餘字分爲四節（一）述起事之宗旨在政治革命並無滿漢之見（二）述起事之理由雖無滿漢意見但現在滿州政府種種野蠻不得不起事以爲翦除（三）詳述起事時之布置（四）事敗後奔竄形狀文筆頗能暢達傳鈔殆徧現已於十八日上午處斬矣告發熊成基之臧冠山實胡匪之支黨旣係賣友又係地方痞棍蓋即無熊案牽涉平時之作奸犯科其罪亦無可逭解省後經法司再三訊審聞擬定以二十年監禁之罪說者謂尚爲寛縱云 
[湯提學奏請開缺杭州]  
　　江西提學使湯壽濳奏竊臣於光緒二十一年任安徽青陽縣知縣三月餘以親病交卸旋請開缺本年十月十六日援案懇辭滇臬蒙恩特改贛學十八日專摺籲請收回成命復辱温旨慰留凡此逾格之殊施實爲近今所罕覯爰於二十二日奏蒙恩准賞假兩月遵即陛辭出都呈明歸察臣父近狀如勉可就養自當懍遵前旨由籍赴任回里以後備述皇上禮待之懃拳體恤之周至臣父感激涕零謂有君如此何忍負之責令一意馳驅無以老人爲慮臣於温凊餘閒遵諭以迎養請臣父惕於青陽三月痰厥者屢言及就養心有餘悸非臣所敢强也伏念雲南邊遠朝廷鑒其陳情已久不以規避見罪皖贛同是鄰近且前次兩淮視江西更近昔者辭今者出適爲君子所惜小人所笑晉温嘺功在中原絶裾赴義李贄議其害母誠爲刻論而此心終太恝然臣才非温嶠贛學尤非赴義可比久冷忽熱即迎養已干清議迎而不就則與絶裾等誚前奏所云以親爲巿臣安敢自言而自蹈之夫上諭不曰江西學務重要急資整頓乎他人所恃以整頓學務者惟恐不輸入新知識以做官臣愚所恃以整頓學務者惟恐不保存舊道德以做人烏可先自戾其宗旨以爲倖進者導也亦知皇上所以采及葑菲無非念時艱正急或期其能效尺寸之用耳臣自青陽開缺此十五年間杭滬往還從無匝月不侍膝下而見有裨益於大局者未嘗不越爼而效其千慮之一得葢江湖魏闕自效與否亦視其忠愛運忱必待位祿而始謀靖獻其自效亦略可覩矣臣亦猶是人情萬物皆流非眞金石獨止深懼薄於事父必不能厚於事君用敢守其硜硜之愚冀爲朝廷激薄渟澆之一助所有臣父篤老難於就養援案仰懇恩准開去江西提學使缺感悚之私罔知所措伏乞皇上聖鑒訓示 
西報譯要 
[錦愛鐵路問題]  
　　字林報載二十四日倫敦電云有人在下議院質問外務部大臣葛雷君錦愛鐵路事日本要求就商於彼英政府是否認爲正當之舉如果承認則何以能與英日滿洲條約相符而不悖再者俄國要求就商一節其有條約或合同依據否葛雷君答稱英政府對於此事自無承認拒絶或制定他國權利之理惟有按照本國所有之條約權利及責任以定行事之方法耳二十五日北京電云俄國因錦愛鐵路事答覆中國公文請另築新路以代錦愛之議贊許者頗衆咸謂此舉可以解除外交之葛藤且不致有礙欲攬錦愛鐵路敷設權者之利益大約彼等均可舍錦愛而經營張恰新路也蓋張恰一綫有利於中國及世界各國較錦愛尤巨况錦愛之爲利與否猶在疑似之間外務部協辦大臣那桐于星其六日答覆俄使廓索維慈謂中國籌議此舉雖已有年惟兹事體大尚須慎加斟酌 
[中政府决意借債]  
　　又載二十五日北京電云湖北紳士現復反對中央鐵路借欵之舉惟中政府决意募借外債興築此路不日可以定局 
[中政府注意滿洲交涉]  
　　又載二十五日東京電云中政府已命東督錫良從速將滿洲各國交涉問題籌議解决 
[滿洲小麥弛禁出口]  
　　又載二十五日北京電云滿洲禁止五榖出口問題現已暫與日本商定惟小麥不在禁例俄國亦不復爭論哈爾濱之麵粉廠已照常工作 
[三國對華之陰謀]  
　　文滙報載二十六日倫敦電云紐約資本家斯克洛夫君在共和黨宴會時演說遠東時事其詞頗可注意謂遠東不久將有巨戰央日俄三國現已結盟擬處中國於領屬之列此等盟約實爲世界之大害如美國不以外交手腕敗其陰謀恐將來美國對於東方諸務不能順手矣 
分類新聞政界 
[上控縣令非刑逼供之結果蘇州]  
　　丹徒縣革生莊鏡蓉遣子莊介祜赴撫轅上控以前縣王邑令並不會同現令單提莊鏡蓉一人上堂用繩繫兩手大指懸吊堂上逼令供認等情求請親提訊辦當奉撫帥批云該革生之調姦子媳爾妻及子均不能爲爾諱言案牘具在豈容狡賴前據該革生具呈業已明晰批斥案經派委會審官王令赴縣會審王令斷不至獨自審訊并不能單銜出詳該革生果未供認該印委何敢任意揑供來呈稱王令並不會縣提審恐王令仍前揑供誣詳察核情形顯因會審業已供認故作此飾聳之詞希圖翻異情殊刁黠案懸已久該革生之淫惡蔑倫亟宜懲辦而莊張氏之守貞不汚亦應早請旌表究竟會審供情如何批飭臬司速飭該印委録供通詳察核母延 
 
 

Page 11

 
 
[官錢局紙幣封存藩庫武昌]  
　　湖北官錢局歷年發出錢一千文鈔票約近三千萬前經度支部限令收回三分之二以免意外之虞兹該局已遵將各票收回只留一千萬在巿面行用又提出一百五十萬交公儲錢局以備存欵之户支取至去歲因災振需欵添印之紙幣二百萬串則定於本年冬間一律收回註銷所有收回存庫之票業經財政監理官前往驗明封固禀由卾督飭移送藩庫存儲並咨報度支部查照 
[財政局限期編造預算册廣東]  
　　粤省清理財政局現以度支部清理財政章程第十三條内開各省文武大小衙門局所自宣統二年起預算次年出入欵項編造清册於二月内送清理財政局彚編全省預算報告册呈由督撫於五月内咨送到部等因查分年籌備憲政事宜以清理財政爲初基以確定預算决算爲歸宿是辦理預算繫乎憲政之成立所關至重部定册報逾限處分故亦加嚴按照籌備清單宣統二年爲第三年期即試辦宣統三年預算之時自應遵照部章依限趕辦即分行各署局所查照迅將預算宣統三年出入欵目按照表册各式赶辦務于二月内報告到局以便彚編總册呈繳咨送核辦 
[電准統計表展期兩月杭州]  
　　館頒民政財政統計表原限去年十二月由院咨送浙省調查局因各屬尚未報齊具文浙撫請爲轉咨展限當奉撫帥增中丞批飭趕製一面據情轉咨疊誌本報日昨浙撫接到覆電謂民政財政統計表該調查局延誤在先本難再展刻旣嚴督赶辦爲力求詳備起見姑准展期兩月妥速造報當即轉行調查局遵照 
[商學兩界攘奪木捐之糾葛杭州]  
　　青田商會禀撫院電云杭州撫憲鈞鑒青田木捐商界禀准前提五成學費外所剩五成爲商會經費在案葉人植等復敢罄奪逼收逞凶縣主不能保護懇即派員查理免致商會破壞青田商會董陳廷恩等公叩同日又據温台紳商鄭質君等聯名具禀撫院以青田商學兩界互爭木捐並有藉學營私朦串擅撥等事值此商情困難何堪疊遭蹂躙環請澈查免再提歸商會等語業經增中丞札飭勸業道略稱此案現據青田商會董陳廷恩等電禀即經分行勸業道處州府轉飭查明詳復在案據呈前情仰該道迅飭府縣併案查明確復 
交涉 
[英領照請取消限制洋藥章程奉天]  
　　奉省民政司前因營口土商德盛號販運大宗洋藥進口與禁烟事宜大有妨礙奸商等難免借此影射集欵販賣希圖漁利乃咨請山海關道嗣後倘有土商欲販運洋藥進口須照土藥之例辦理預先請領護照明定限制不得藉口洋藥任意大宗販運其進口之數並須逐次遞减等語不料駐營英領事訪悉此事以限制洋藥進口於該國商人營業有損况洋藥販運來華售銷每年已有定額往時駐京英欽使與中國外務部訂立條約准十年遞减盡絶現逾十年之期尚遠而民政司無分洋藥土藥均一律限制殊違兩國條約若不取消此項限制規則則將來營口英商必受無窮損害該領事因即照請山海關道周觀察轉詳督撫帥查照條約辦理 
[委員籌商遷讓新關基地蕪湖]  
　　蕪湖租界新關基地迄今尚未勘定關道李梅波觀察刻奉部飭特札委熊雨生大令李仲良叅軍與臨木帮董事籌商讓陶溝以上招商局間壁灘地六十丈建築新關以便各公司躉船早日遷移租界 
軍界 
[温台匪事敉平彚誌浙江]  
　　温屬樂清永嘉等處大股匪目業已解散刻由温處道郭則澐統領梅占魁會禀撫阮文云先後兩次格斃生擒攻散樂清道士岩曁永嘉柟溪一帶大股匪目奪獲槍刀號衣拆毁匪巢搜剿各情形並請各路陸師巡防隊中擇其營數較多者抽撥一營添駐該處以資調遣而謀善後奉撫批所請抽撥一營實屬無處可以抽撥兵在訓練精勤不必以多爲貴現有三營嚴密佈置扼要駐紥匪盜亦自歛跡仰即會同體察情形妥籌調度一面飭縣會紳赶辦巡警以輔兵力不逮台州仙居匪亂亦漸次敉平台府啓太守昨亦電禀撫院文云撫憲鈞鑒院支電敬悉轉常統領曁高代令一體遵照提標來兵約明日可到現在台兵力薄尚無動靜一俟大兵臨境不難撲滅請抒憲厪惟此次匪膽甚熾非大加懲剿不足以彰法紀將來辦理善後及目前籌畫一切地方官責任甚重非有得力縣令不可查高代令勇於任事雖權篆未久深合民情募團守城辦理得機應請改代爲署第仙邑缺本瘠苦現值多事賠累尤鉅改署非該令所願然因地擇人惟有諭令勉維大局後再設法調劑以示奬勸至鄧令暫代臨篆甫及半月卸事可否另委一缺出自憲裁伏候電示以定人心知府續叩微 
[江省陸軍籌備處成立黑龍江]  
　　江省現准陸軍部咨催籌辦陸軍經少帥將江省原有巡防營務處先改爲陸軍籌備處仍委趙民政司使醴泉爲總理委前墨爾根慶都護爲會辦 
[詳請監盤庫存軍械天津]  
　　直督據軍械局詳稱職局存儲軍械等項支發欵目關係重要凡遇前後總辦交接擬請比照地方州縣交代章程禀請委派大員會同監盤以昭慎重職道卑府爲慎重公事起見是否有當理合具文詳請憲台鑒核批示飭遵實爲公便當經批准如擬辦理候委清河叚道前往會同監盤以昭慎重 
學務 
[理學會試騐科學紀盛天津]  
　　天津理學會諸同人於十五日上午假河北軍醫學堂試騐各種科學中西人士到有數百人是日所試騐者爲蛤蟆心動之縮放力水質净穢之比較及水中之黴菌與篃生之關係又大賜背疽霍亂傷寒膿瘡各症之黴菌又以劣惡之磚建築房間多吸濕氣與衛生之關係又各動物腦質與人類腦質大小之比較及作用中國各種自造動物之模型又以顯微鏡察看蠅舌蠅足及人畜血質並礦質等又演試透骨鏡及各種空氣壓力器與全國各項礦物之比較時至正午振鈴散會 
[粤省之敎育統計觀廣東]  
　　署兩廣總督袁樹勛奏敎育統計現已編纂告竣計專門學堂三所學生一千六百四十八人實業學堂十所學生八百八十二人優級師範學堂曁選科專修科三所學生五百四十七人初級師範學堂七所學生四百七十三人中學堂二十七所學生三千零五十八人高等小學堂一百三十六所學生七千九百七十三人兩等小學堂五百三十八所學生二萬七千二百四十六人初等小學堂七百零五所學生二萬五千七百九十六人蒙養院一所生徒八十八人女子師範學堂二所學生四百三十七人女子小學堂三所學生一百零二 
 
 

Page 12

 
 
人統計全省各種學堂合共一千四百三十五所全省學生合共六萬八千二百四十二人此外未經禀報各校及雖禀報而未核准立案與已經立案而因事停辦者概行删除不計 
[擇地建築女學校之計畫蕪湖]  
　　蕪湖安徽公立第一女學開辦已届四年成效可觀迄今尚無校舍前經關道李梅坡觀察擬將警局禀奉批准充公之出世菴改建女學校當即照請皖南敎育會决議以便飭撥在案刻由該會邀集女學校管理員協商以該校半係走讀女生自以城内爲宜出世菴僻在東門城外往返維艱且興造蕪屯鐵路車站相近尤非所宜决計仍用城内夢日亭公地建築惟該地内有蕪釆營地火藥庫一所仍懇移請道憲迅賜飭遷以便興工而免危險等語現已經敎育會移請道憲李觀察飭遵矣 
實業 
[咨查淮浙行鹽章程杭州]  
　　浙撫接准贛撫馮中丞咨開案據鹽法兼巡道慶寛詳稱前奉憲飭查取淮浙鹽斤行銷贛省現行各章程送核備考等因查淮鹽章程前奉札行當經移取各在案一俟淮鹽局送到隨即轉呈核辦惟行銷浙鹽全省僅祇廣信一府（按浙鹽有由徽河直上至休甯縣屬之屯溪龍灣等鎭改裝起旱運入嫠源縣轉輸江省之樂平饒州浮梁景德鎭各處者年約廿餘萬引是否浙私灌注尚待調查）現係如何辦法江省無案可稽擬請咨行浙撫部院飭司將現行章程抄送來江俾便考核等因到院聞增帥即日轉行運司詳細查抄以便咨復 
[勸業道收回屯地之糾葛杭州]  
　　勸業道童季友觀察創辦農事試騐塲因無相當地畝特禀請撫憲决擬收回銀山門城根東園屯地飭由兩縣分别查丈酌給墾價辦法極稱公允詎年湮代遠是官是民清查不易各糧户率以祖遺世産爲詞紛紛禀爭迭經觀察明白曉諭仍未就範前日又有仁邑糧户徐嘉雲等具呈撫院飾詞混爭本日奉中座嚴詞批飭謂勸業道查丈東園屯地收歸官用自有公平辦法該民人等墾地凡在丈量界線以内自應各檢契據呈縣查驗以憑核辦不得聽信里書託詞隱匿致貽後悔如無契據顯有私佔必當切實查辦不稍寛貸仰勸業道即將如何籌辦緣由詳報核奪 
[官銀號整頓借欵章程奉天]  
　　奉天各司道衙署局所及各府廳州縣每因公用需欵向官銀號借貸從事惟向無一定辦法有先行呈明公署批准飭由官銀號酌核撥借者有逕向官銀號直接商借者有並未預先商明驟具印領借撥者及至借用以後有至期延宕不歸者有新舊交替前後任互相推諉者兹聞官銀號總辦深以此種辦法殊非慎重公欵之道現已訂定借欵章程呈請督撫帥批准通飭一律照辦其定章大旨嗣後凡各司道局所及外府州縣如向官銀號借用欵項必須將事實銀數歸還期限先行呈報督撫帥飭由該銀號查明發行鈔票之準備金庫儲是否有餘始能酌定利息之大小期限之遠近均臨時核定惟准借以後至期不得延岩不歸倘前後交代時此項借欵前任未曾歸楚則歸入交代案内至期由後任歸還不得藉口推諉如前後任交代欵目中有糾葛不清等事官銀號概不承認所欠欵項届期統由後任歸還至以前借用之欵刻下均須收回如欲續借即照新章辦理以清界限 
雜記 
[鴨江冰上競走之奇觀奉天]  
　　安東新報社發起於十六日星期上午十一鐘在海關前江心集聚旅安商學軍民各界演習賽跑競走種種技藝一時游觀之人肩摩踵接至午後三鐘罷會 
[飭查安徽彩票公司之舞弊安慶]  
　　皖人潘鍾英在撫院遞禀略稱安徽駐滬彩票公司有種種舞弊營私情事懇請遴員澈底清查以保公益而儆刁頑皖撫朱經帥閱禀後甚爲震怒聞已密委幹員前往查辦矣禀詞續録 
[三百元之孝廉方正浙江]  
　　處屬宣平縣富翁鄭某烟癮甚深富於做官思想去歲臘月大開宴會運動窮書生舉爲孝廉方正某訓導因利其富而愚謂此舉非三百金不辦該富翁慨然與之聞某訓導已爲設法禀詳邑人皆稱此富翁爲三百金之孝廉方正云 
[革勇肆刦遭殺紀詳浙江]  
　　歸安縣屬重兆地方盜風日熾本年元宵至今已被匪劫兩次本月二十一日三更時該處新勁村唐錦崇家突被盜匪五十餘人各執洋槍火把先攻大門適唐宅房屋高大堅固攻至一小時仍未得進盜匪轉向腰門攻打良久始入惟屋宇邃深仍難入室嗣被連破五門上樓抄搶不意唐家傭工十餘名因事主備有洋鎗四桿平日諳放當攻門時已提槍上屋盜匪並不提防迨席捲贜物仍出腰門則該傭工等羣向下放鎗見盜便繫連傷十二匪並斃盜首李德勝一名餘盜膽怯奔逃紛紛將受傷者背負而去盜械盡行遺落血流滿地遺剩斃匪兩名在一匪身畔搜出湖防營口糧名單一紙係上年十一月間除革而單中註明找付口糧銀四錢餘下蓋湖防周印一方上註該斃匪名姓知爲李德勝二十二日黎明即由事主分投府縣禀報請勘適吳令公出未回李太守思澄即飭該邑鄧典史前往相驗收殮近聞謡言該盜報仇唐姓異常恐怖决擬請太守派兵保護以資鎭懾 
清談 
[嗚呼藏事之措置]  
　　天下之事。如奕棋然。一著偶誤。全局皆震。雖使國手復生。卒不能轉敗而爲勝者。情也。亦勢也。 
　　今之謀藏事者。亦何以異是。使當達賴初次出亡之時。朝廷即明正其罪。革除名號。改訂辦事大臣權限。則藏中臣民。畏威懷德。亦何至有今日之變。乃朝廷曲。意優容以冀革其野心。卒之狼子益驕。不復可制。始汲汲焉爲自固籓籬之計。亦已晚矣 
　　雖然朝廷之于此。事尚不失爲亡羊補牢者。以視夫甲申之越南。甲午之朝鮮。似尚加人一等。 
文苑 
[元和汪榮寶有感十章（續）]  
早倦離宮聽八琅鑪香扇影不曾忘。金根歸駕秋傳　。玉檢靈書夜吐芒。重起甘龍修廢典。却勞扁鵲製神方。水衡新奏雲斤技。未許寒鴉度苑牆。 
　　觚棱回首日西曛。哀痛天書不忍聞。自是桐宮　　已。何嘗丹穴苦熏君。銀璫夜醉開東閣。玉厄朝飛試北軍。欲叩九閽訴眞宰。迢迢河漢有浮雲。 
　　十五句圜夜動摇。繡衣逐捕隷兵驕。杜周刀筆須深刻。陶侃戎衣竟寂寥。坐見刋章收北寺。虚聞對簿就東朝弋人豈得忘矰繳。已有飛鴻在九霄。 
　　斬關空後破盧罌早佩靈符咒辟兵。聞得珠襦臨武帳。公然玉貌去圍城。甘泉豹尾縈魂夢。滄海鴟夷變姓名。緤馬　風應。反顧。高邱無語涙縱横。 
　　風筝一夕動清商。相對南冠泣數行。黄犬舊游悲上蔡。碧雞覇業黯陳倉。莫同秦客論孤憤私託湘　　九章。青史他年有公論。詩成未敢下雌黄。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[自造新發明金銀離鼻眼鏡]  
本號自造各種金銀眼鏡新式離鼻眼鏡可免壓鼻生痕鈎耳坐壓折脚眼鏡異樣玲巧簡便並用格致晶片黑白藍片近光老光由醫生考驗無論年老年輕均能保護目力如蒙配換鏡片其價格外克已倘配眼光分文不取自向外洋轉連金鋼鑽並珠寳翡翠玉器轉請外洋名司製造特别改良洋鑲金銀首飾珠翠鑲嵌手鐲别針風凉頭針鈕扣烟合小照壳表煉表件頸練頸錘獎賞銀牌螺絲金圈珠翠彈簧耳圈每對十元翡翠紅藍寳石洋鑲金戒每只起碼八元半金挖耳每支起碼三元本號首飾並非洋金均用本金足赤煉就自來鑽石珠翠均可代鑲亦能修舊見新電鑲金銀來樣定造無有式樣不能工金格外克已精刻中外字樣工細雕琢外國發藍拷毛鑿花各式新巧花樣極多不及細詳一應俱全劃一不二老少無欺貴客賜顧認明上海二馬路西口跑馬廳安康里老號分設蘇州閶門外馬路便是本號牌號無悮上海蘇州全昌金鋼鑽號啟 
[商標夏士蓮雪花]  
夏士蓮雪花乃極妙粧品其有珍護嬌嫩肌膚之特色久已名馳全球佳人每日粧施手面常覺温美男子整容敷搽舒爽毫無痛癢雪艷花香洵是粧臺至寳用精緻玻瓶裝置由各埠大藥房發售如諸君欲本行靈藥仿書可函至上海四川路四十四號寳威大藥行念號總經理處索取可也郵資不取 
[日本東京堀内大葯房發售]  
寗痰補血淺田飴日本皇儲殿下侍醫故從四位淺田御醫方劑　　 
此藥專治咳嗽吐血肺勞受寒·等症均有神效·補血·養氣·平謂調腸頗靈·况且藥味甘而不似他種之藥即爲苦口故此吃藥甚便婦女小兒不啻不　意吃却是最喜歡用焉所謂良藥甘口是屬實也 
日本皇儲殿下侍醫故從四位淺四御醫方劑 
寗痰補血淺田飴 
（藥價） 
大罐大洋一元二角　中罐大洋七角五分　小罐大洋五角　試用罐大洋二角四分止嗽化痰靈効丸日本東京堀内大藥房秘方 
肺部受損咳嗽猝起病疾皆由此入而滋蔓爲痼根是極危險有藥專能化痰·止咳·補肺·生金　膩·降火·尅水火·療損益元起死回生一服此藥絶根斷源永遠不發誠所謂靈效之丸藥也 
（藥價）大洋一元二元　大洋六角　大洋三角 
上海河南路老巡捕房北首東亞公司經理 
[○極品彩鳥牌黑香皂仿單○上海怡昌洋行經理]  
此香皂身骨堅硬香味耐久不退較市上所售者不同今有新到現貨其價格外克已凡蒙賜顧須認明每箱每盒内有憑單贈物仿單可向本行掉取頂上香烟盒聊酬諸君惠顧之雅意焉本行謹啓 
[眼科良藥]  
瞳神散光久不見物慕老閘萬昇醬園西首德豐里優文生程梅卿先生名望航海來申延診三劑全明功莫大焉爲特揚名報德嶺南郭月舟啓 
[美綸洋行廣告]  
本行新到黑牛牌牛奶貴商購辦格外克已請移玉海關後面本行雜貨帳房面議可也 
[頌揚世間有此鍊雲大藥房耳聾仙丹]  
家嚴年纔天命恆傷疾病自前歲患多寒愈後耳漸覺重至去年春間竟不聞雷霆之聲矣曾服滬上丹丸亦無效驗天中節舅父純笙鄧公自由旋里述及上海三馬路鍊雲所製耳龔還聰丸神效素著雖多年老症服後皆得全愈乃寄洋五元由郵政局代向該藥房購丸一料自初服之旣望兩耳漸覺清楚比及月杪竟然復原聰明較少年更覺靈通家嚴因思逢人說項總難徧及命將神驗情形登諸報端以告海内同病得所問津秀水學前街嚴命馮思惠啓 
[上洋同源洽記銀爐廣告]  
本號開設在北市盆湯弄通德里後衖專收各路原當金銀首飾雜紋等如蒙惠顧自當格外平允以廣招徠此佈 
[（遺失派司）]  
茲有怡和本廠（ＯＣ　ＷＪ怡和義和ＯＷＥ）唛棉紗派司第六百八十號原廿五包西二月念六號永豐利報出廿包尙多五包在關遺失已向海關聲明作廢登報聲明怡和洋行白　 
[鍊雲大藥房發兌眼科仙品瞽目頓明]  
經云五臟六腑之上氣精皆注於目瞳子屬腎黑眼屬肝白眼屬肺眼絡屬心眼肉屬脾故眼科有七拾二症之别本藥局外海得來奇方無論起點見膜瞳人障翳畏日羞明迎風流淚卷毛倒睫　肉扳睛或痛或癢及痘後眼疾速將此藥臨臥點之從使遠年不愈亦能瞽目重明眞眼科之仙品瞽目之秘寳也每瓶大洋一元開設上海三馬路丹鳳戲園後石庫門内 
 
 

Page 17

 
 
   
 
 

Page 18

 
 
要摺 
[御史陳善同奏直省州縣調委紛紜妨害治安請飭申明定章摺]  
　　奏爲直省州縣調委紛紜妨害吏治請旨飭部申明定章以資遵守而昭整飭恭摺仰祈聖鑒事乾隆四十二年六月欽奉上諭州縣佐貳等官自應各就各任實心辦理使地方官久於其任事有責成心無幾倖方於地方有益若任意更調通省皆然則督撫旣得藉以巿恩並恐開屬員僥倖營求之漸其所繫於吏治官方者甚鉅等因欽此七月欽奉上諭前因顔希深奏湖南州縣佐雜調委過多曾明降諭旨令該撫查辦嗣後各督撫務須一秉至公母再輕爲更調倘敢仍蹈前轍致滋流弊必將該督撫從重治罪等因欽此旋經前大學士臣阿桂奏准調署州縣佐貳不得過實缺十分之二並定按季咨報例又咸豐十一年十一月欽奉上諭嗣後各省州縣無論奏調委署代理每届三個月彚奏一次由吏部查核等因欽此各通行遵照辦理在案誠以親民莫切於州縣欲收政平訟理之功自不得不以敎化服從責成久任在國家深鑒調委紛紜之弊明定限制嚴申禁令法至良意至美也乃相沿旣久徒成故事直省各督撫於實缺州縣仍復多令舍其本任調署别缺或令在各局所當差轉將本缺改委别項人員署理其委署人員或有不合例者則率皆聲明爲地擇人破格相用至委署期滿又另以他員易之並有由前届委署之員自行覓代隨後禀准補札者展轉相循爲數日衆往往有一縣之中每歲新舊任代卸至再至三者亦有一縣歷十餘年不見一實缺人員到任者通各省計之此項調委人員實佔實缺十分之六七使其人而果賢也署代之限不過期月而地方政務百端待理孰應興孰應革孰應整頓孰應更張情形未及熟悉布置未及就緒而已限滿受代而去雖以龔黄處此恐亦無所措手矣使其人而不賢也旣以非其本任遇事先存觀望之心又以派係暫時届限不慮考成之及地方利病之不知民間疾苦之不問惟日夕營營百方賄託爲交卸後改委他處地步其甚者至於蝕公欵以彌私虧剥民膏以飽慾壑是不啻以州縣爲巿塲以衙署爲傳舍非以求治安實以滋擾累而已如是則吏治安得不壞民命安得不疲推原州縣調委所以日多之故或因爲在任人員規避處分或因爲候補人員廣籌出路或因各州縣缺分肥瘠不等開此遞互調署之途以資調劑爲各州縣謀誠善矣其如國計民生之日就疲恭何臣愚以爲居今日而言整飭吏治必應自慎揀州縣始重州縣之職守必應自責成實缺始未有實缺州縣之責成不專而猶可與言吏治者相應請旨飭下吏部申明定章通行各省所有各州縣委署代理人員均應恪遵乾隆年間聖訓辦理每季彚奏務須將從前歷届奏報調委各員已否交卸有無續委之處開單聲明奏交吏部以便綜計全數認眞查核總以不得過實缺十分之二爲限若額限外確有人地相需者許各該督撫體察情形分别改補調補務期各理各任以重地方臣愚昧之見是否有當伏乞皇上聖鑒謹奉宣統二年正月十七日奉上諭已録 
本埠新聞 
[哨弁賄放米船之眞相]  
　　滬道蔡觀察前日委派關炯之太守到署訊問掘港營一號艇船哨弁薛恩賄縱米船一案已略紀昨報兹悉是日先據守備鮑維瓚供稱去年四月有金增元一船裝米二百餘担私運出口駛至靈甸港涇掘港營哨弁薛恩所駕之砲艇查獲薛弁得賄縱放當奉營主委查守備即同靈甸鎭王汛弁大元到鎭查詢商民人等咸稱　弁得洋二百三十元守備據實禀復是實賈志恒供年五十二歲揚州人在靈甸鎭開設公興錫花行帶賣食米祇聞金增元在燈捍港購米二十餘担被薛恩官查獲後由徐潤雨具保將船釋放如何納賄無從知悉徐潤雨供年六十歲海門廳人在靈甸鎭東開設徐公興魚柴行距離公興錩有六里之遥金增元先自來行稱船僅有米十餘担被薛哨官查獲扣住央請商人擔保卽可釋放商人聞伊船内有米二十餘擔今云十餘担顯有不實不允擔保少頃金又偕薛哨官到來商懇商人始爲具結作保當時並未言及行賄情事後聞人言薛曾收受洋二三十元又有謂受五十元者商人旣未過付不能指實薛恩供稱該船祇有吃米二十餘石不敢受賄太守惡其刁狡喝令鞭背一百下復向之開導該弁始認得洋二百三十元俱已用罄求恩寛限措繳太守得供命鮑退去令薛弁當堂具結限兩個月將所得之洋繳案仍發捕廳管押賈徐二人求請釋回太守准先覔保候禀請道憲核示再行飭知 
[製造局員保奬消息]  
　　本埠製造局近來所出鎗砲子彈均能適用各省訂購者絡繹不絶現擬再將該局設法擴充並擬將大小員司以至工匠酌請保奬數員以資鼓勵聞已由該局禀准陸軍部飭將在局著有成績之員擇尤開單送部以便入奏 
[紀信成銀行股東大會]  
　　信成銀行每届正月例開大會一次前日午後三時各股東齊集總行首由總理周舜卿君報告賬略畢即提議配分紅利事略謂今届餘利固較上届爲多惟折除生財票價與提存公積兩項所以厚本行之根本者是爲最要故現擬除應派官利七釐外股東紅利仍照上届五釐派給新舊股照章一律衆稱善次由協理沈縵雲君報告營業情形略謂去年信義倒閉上海各銀行略受鈔票之影響人謂銀行恐自此失其價值孰知本行之信用與發達因此而愈覺其進步請以本届與上届存該總額比較之應知其進步之速矣誠以辦法與性質之有不同也次無錫分行蔡兼三君報告大致謂鄙人承乏錫地事事禀承總協理之指示惟錫巿與申巿之習慣不同如變通辦理本分行不能不參酌錢業之辦法惟大綱不失銀行之性質而已次復由周總理報告天津分行開辦日期上海分行工竣遷移日期并擬設漢口分行事衆贊成次林虎侯君發表意見（一）各行月盤押欵一項須註明期息與押户押件保證等按月呈送總協理各一份以便稽查（二）各項貸欵經手人須負責任以免徇情（三）須登報聲明信成名義不得代人擔保以杜他患衆亦贊成於是會畢 
 
 

Page 19

 
 
[書畫出品會開會紀事]  
　　中國書畫研究會上海書畫出品會於二十五日下午四時在小花園商餘雅集開會先由毛君子堅宣佈宗旨次由俞君舜宣佈南洋勸業會陳列書畫章程次由各會員選舉職員至七句鐘散會章程名單録左 
[章程]  
　　一上海書畫會設立小花園商餘雅集樓上以趙君雲舫爲接待員書畫家隨時可以會集另有研究章程公同會議以期永久一勸業開會之先几書晝各件均交趙君雲舫收齊公同評定裝裱赴會限二月底截止一書畫大小不拘紙絹任便務各加意盡其所長幅之多寡惟意所適總以選勝爲主一勸業會備有奬勵品凡書晝至佳者由會中贈送並備爲海外賽曾品一書畫家有不居上海者由同人互相招致片縑寸楮皆可入會但須依期交到以上各條係爲勸業會開列其平時研究會候同人會議允洽再行刋佈合并聲明 
[名單]  
　　（總董）汪淵若李平書各七票王一亭六票毛子堅龎萊臣何詩蓀謝峙亭何熙伯各一票（總理）李平書二十三票哈少甫四票汪淵若三票毛子堅二票楊古藴陸亷夫王一亭黄秀伯狄楚青倪墨畊蔣伯雲各一票（協理）哈少甫二十票毛子堅十一票何熙伯九票胡二梅倪墨畊蔣伯雲各四票姚叔平陸亷夫蒲竹英各二票李平書何詩蓀朱良材狄楚青謝峙亭徐納甫趙雲舫孫守伯陸子萬王一亭王友棠各一票 
[批准借撥欵項改建監獄]  
　　本縣田大令近以籌設改建監獄情形繪圖貼說禀陳撫憲昨奉批行滬道云查該邑監獄郷費前已籌撥銀一萬五千兩據禀原議工程太鉅現擬在原監地址設法擴充建造飭匠估計需銀三萬數千兩除原撥銀一萬五千兩外尚不敷銀一萬六七千兩請再借銀一萬兩由紳董擔保以九畝地招商承買後依期歸還事關改良禁獄係屬要需自應照准批飭臬司移道就近借撥銀一萬兩發給承領一面由道復估工程飭令赶速興工建造具報其九畝地計地二十餘畝究竟時值若干亦即由道召賣俟有定價禀候察核 
[巡官查獲暴徒]  
　　流氓王阿文綽號雕花阿文六年前曾將七圖地保管少卿雙目挖去致成廢人又于光緒三十一年正月中在龔家路口王關金茶館内因賭拒捕砍傷該處汛官即現任南滙縣城守劉忠華頭面又戳斃汛兵嚴潤田迄已日久在逃未獲前夜浦東二路一區汪正巡官乘馬出巡馳至張家路左近之新橋地方突與該流氓相遇立即飭丁上前獲住帶回局中收押候辦 
[快船窩留匪黨]  
　　探目石錦榮昨偕華探王金茂等在斐倫路浜内無錫快船上緝獲形似盜匪之董阿連張新發林小和尚孫金山楊福生王寶順劉長生等七名起出布服銀飾及兵器等件解入捕房候送公廨究辦 
[華界仍有烟賭]  
　　南區分辦處偵探前晚查見小南門外大街王源興木器店内有人糾賭立報區長派出巡員巡長巡士等進内獲住賭徒鄭朝清史紹新俞鏡清浦余盈婁福堂沈杏生陸阿三陸榮根張連生龔雪順王金川張菊生翁子元等連同賭具烟槍解至該區詰知由曹福順爲首糾賭諭令鄭等各罰洋五元翁罰洋兩元另傳店主王桂橋飭罰洋二十元候再飭傳曹福順到案究罰 
[流氓滋擾之原因]  
　　閘北太陽廟後某絲頭廠經理沈元愷遣司帳李國珍控告無賴譚阿木向廠工郭元寶糾會不遂邀集流氓陳秀等來廠滋閙持刀行凶等情昨由四路一區黄正巡官將譚及其妻張氏並陳秀等提案質訊譚供妻在絲廠做工前日放工歸家行經該絲頭廠門前被一大塊頭先生攔路調戲有同廠女工沈譚氏眼見現亦來案作証翌日小的邀同陳秀向該廠理論並未行凶質之張沈二氏與陳供相同判譚暫行交保候查明起釁情由再行核辦 
[救火車碾斃行人續誌]  
　　江西人黄炳發前日偕友劉世金等由杭乘火車來滬行經河南路蘇州路轉角被七號救火皮帶車碾傷斃命已誌昨報昨日本縣田大令親至虹口斐倫路驗屍所驗得死者生前已有疾病委係碾斷肋骨以致身死旋由黄友劉世金陳錫卿等求免發封代爲棺殮大令准之 
[醫生誘拐婦女續誌]  
　　醫生蔡邦鎭誘拐崇明婦人錢朱氏來滬經氏之嗣子錢玉書錢萬和尋獲控奉公廨判將兩錢交保蔡與朱氐分别收押在案昨由捕房將衣箱等物吊案請爲復訊兩錢供稱嗣母被拐後曾在崇明縣署控告有案判朱氏與蔡仍分别還押兩錢仍交原保候函詢崇明縣有無錢等控案復到再核並飭將蔡邦鎭住屋先行發封 
城内 
[獲盜得奬]  
　　搶刦昭文縣屬某姓等家贓物之盜犯先由縣捕徐文在南巿緝獲二名復由包探在公共租界内續獲張海寶等同夥多名解縣訊明經田大令先賞該探等洋銀三百元業已將洋送去前日大令又查悉搶刦寶山某姓之盜犯台州人一名係由法界包探查獲解縣亦令送去賞洋一百元請聶司馬轉發該探具領以奬其能 
[毆傷車夫]  
　　車夫宋金林控被馬昌祺無端行兇昨由西區解至一路巡局審訊宋供馬在老北門石皮弄雇坐小的之東洋車論價不合遽將小的痛打致傷鼻準流血不止馬供宋兇横可惡出口詈罵以致誤傷判馬罰洋五角給宋養傷了事 
[約束宜嚴]  
　　凌俊濤日前將弟婦龔氏扭至一路巡局曾經游正巡官判將龔氏交官媒看管候傳氏夫到案具領在案前晚凌俊濤同弟順發到局具領據凌俊濤供弟婦於去年正月間與弟反目逃逸直至今年始在沉香閣遇見今小的遵諭偕弟投案求准給領順發供與兄同訊之凌龔氏供去年與夫口角出外帮傭今已知錯願隨丈夫回去判交順發具領如再有不端情事送案重辦 
[道批照録]  
　　宋寶楚等禀批此案前據會審公廨將宋亦生宋廷元兩名解送到道先已交保出外候訊一面飭縣速提該被告等連同縣卷解訊在案現在該被旣經呈請提訊前來仰上海縣速將原卷呈送以便核明示期傳集訊斷毋遲 
南巿 
[人財兩失]  
　　温州人王某向爲木匠近被同鄉人小木作主吉榮發辭歇生意並誘匿　妻某氏迭次向領無著昨赴工程局呈遞一禀嘗值處以禀中字迹模糊諭令自行扭控王自知力難辦到氣忿填胸遽在局前吞烟圖盡幸由巡士查知送往上海醫院救治而愈 
[租房不易]  
　　向爲花業之徐菊村控告房客凌阿奎積欠租洋十一元五角於去冬私行遷出並被取去木器昨由南區解至工程局訊不承認判將欠租照繳所失木器免再追究 
[浴堂有賊]  
　　沈立興蒲包店小主沈少雲前晚在楊家渡某浴堂洗澡失去兜肚一只内有金飾及瑪瑙鼻烟壼洋銀兩元沈向值堂人周阿龍理論不認因將周及伊夥徐小六子扭控工程局訊據周供被賊竊去小的情願賠償判留候飭傳店主到案再行訊核 
[懲辦竊賊]  
　　法廨讞員聶司馬移送行竊新碼頭沈姓家錫香爐之周阿生至工程局訊明屬實判戒責一百五十下押三天逐出贓給失主具領 
閘北 
 
 

Page 20

 
 
[招摇撞騙]  
　　管筱亭冒充偵探在外招摇被隊官查獲解至總局經孫裁判訊實判戒責四百下拘留一月 
[累及乃父]  
　　王周氏控郭寶林之子郭德田拐逃其女一案昨經四路一區黄正巡官覆訊判郭交保限十天交到伊子再行訊辦 
[在押患病]  
　　鴻順米行夥施兆生私收客帳二千餘元經四路一區黄正巡官訊明押追在案昨因施在押患病諭送棲流所醫治再核 
英租界 
[毫無實據]  
　　住居北京路之沈中英以隣居八百五十四號屋内有蘇州人張富才與姘婦王朱氏串同朱林林李陸氏拐匿小孩等情報知捕房派探一併查獲昨解公堂請究旋有錢一生錢周氏二人投案附控被拐男孩李陸氏供　小孩和尚係婦人之孫訊之張等均供並無串拐情事中西官以原告所控均無實據判分别交保候查明再核 
又朱周氏控陳永生張和尚串拐十四歲女兒阿土一案昨由公堂復訊仍無實據判一併交保候查 
[拐婦就獲]  
　　孫阿毛在滬南工程局控告張王氏王錢氏夏陳氏串拐其女毛狗一案由局移請公廨派差恊探將三婦一併查獲昨解公堂押候查明於禮拜五再訊 
[淫棍荷枷]  
　　繅絲女工羅王氏控無賴黄阿王陳阿月陳阿池張阿順調戲不遂肆行兇毆等情昨由捕房解廨訊實判黄枷示兩禮拜陳等三人各枷七天 
[不應用武]  
　　張子湘家之贅壻胡良法近將張女領至塘山路三十號門牌郁積芳家藏匿經張妻李氏偵知昨偕邵世榮前往領女與胡口角致打毁玻璃窻等物由捕一併拘入捕房轉解公堂請究中西官以其不應打架判邵押兩天張母女各押一天 
[保人脫累]  
　　英商裕源紗廠控已閉厚德莊股東石惠記倒欠巨欵昨由包探將石提至公廨請爲訊究判將石之保人李和卿開釋石押候過堂訊追 
[互控欠銀]  
　　施戴春俞翼宸互控欠銀昨由包探一併傳至公廨判過堂候訊 
[省釋無辜]  
　　江北人孫紀子控被王伯生周順興用刀戳傷昨經公堂復訊明白中西官以周無干開釋王押一月 
[依然推諉]  
　　亞西亞火油公司洋人控工匠李阿鳳傳寳順陳耀毁壞機器一案昨經公堂復訊李等仍推諉不認判一併還押候查明再訊 
[小孩迷路]  
　　四百六十三號華捕昨將迷路小孩孫阿榮解至公廨請爲安插判送棲流所留候懸牌召領 
[將次出罪]  
　　流氓徐召生前犯搶案由廨判押西牢三年期滿枷號一月示衆在案昨届期滿由捕將徐解廨請示判照原斷枷示一月開釋 
[有無屈抑]  
　　河南人趙慶山等竊取南京路五百三十四號洋貨店内花緞被捕拘獲昨解公廨請究該店夥徐炳榮到案請追趙供在籍爲警局巡長與某署幕友彭小蘭素來認識此次來滬訪友突被誣指求鑒判趙存捕房洋五十元交保候禮拜三再訊 
美租界 
[捉姦疑竇]  
　　住居蓬路德榮里之蔣董氏前晚偕次子蔣雲寳將陳木卿扭至捕房控陳與長媳張氏通姦當塲捉獲請爲究辦捕頭因詢無証據斥釋不究 
[作頭追欠]  
　　木作頭薛根記昨赴捕房控告西嘉興路某當舖不付造屋價銀四千餘兩請爲追還捕頭飭赴公堂禀控 
[是否瘋犬]  
　　陳恆發昨過靶子路一百三十七號某西人家門前忽有一犬自内竄出嚙傷左腿陳即報由捕房飭探將陳及犬一併送至衛生醫院驗明再核 
法租界 
[無可諉卸]  
　　錫記烟葉號主楊炳臣虧欠爕錫號烟葉押欵銀六萬餘兩迭經公堂研訊案懸年餘尚未了結兹楊亦以被人拖欠禀奉公堂將欠銀六千九百餘兩之烟葉掮客張春記即張根臣提案訊究張供此欵俱由客人將貨托向錫記抵押聶司馬以賬上筆據俱由張一手所出不能推諉判交保限一月將各賬帮同收回楊仍還押 
[小人之行]  
　　致寶齋筆墨店主詹興旺將同族詹培生所開之詹大有墨店印墨各板藏匿家中冒印詹大有君子之風等各牌號混售圖利兹爲培生所知報捕將各板抄出解廨訊究判興旺罰洋十元各板給還原告具領完案 
[扭獲偷兒]  
　　陳阿二於前日黎明時將某店之門撬開行竊衣服等物當被店夥毛鴻福覺察拘住陳復行兇幸同夥麕集得以獲住送捕解廨請究聶司馬商之西官判枷一月押捕房年半期滿驅逐出境 
[竊賊行兇]  
　　孔恩寶前日在立茂輪船上將麵粉包割破行竊麵粉當被茶房劉阿芳窺見上前拘捕詎孔即將所帶之小刀將劉之兩手面部等處猛戳兾圖脫逃劉忍痛不釋後由衆人帮同獲住送至捕房解廨請究判枷一月押捕房三月收贓之王雲林罰洋二元劉傷自行醫治 
新聞畫 
蕪湖北門城根某嫗之長女年將及　素與某甲有私次女年稍幼近日亦與某甲往來被姐偵悉酸風大起其母遂氣忿填胸吞烟圖盡幸　隣右等延醫灌救尚未殞命亦不幸中之幸　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[瓣香廬崔製半夏愈病神速]  
半夏一味盡人皆知能治痰咳其所以能治之由必藉奇方妙藥君佐配合加以秘法製煉方收全功若京蘇著名各家所製半夏服時雖有小效總不能立奏全功者何也蓋體質有膏藥　藿强弱老幼之分咳嗽有風寒濕熱外感内傷之判痰有厚膩鹹白五色𦎬臭之辨各家不推究病源僅泥陳法製鍊無怪全功難收也本廬創製消痰半夏功能滋陰生金補虚療損無論咳嗆失音破金見紅咯血不止面變灰色或喘咳氣促驟然竅閉四肢若冰或急咳哮痰膠結咽喉聲嘶氣厥或猪羊癎瘋文武痴癲滴水不沾人事不省諸醫束手百藥無功極陰極危之症只須送服二錢立刻氣平喘止咳解痰消試思古今良醫千百　中西藥品數千種問有能若是之奇且速靈且效者乎恐舍本廬外難求其次至於產後虚咳癆傷乾咳年老泠咳小孩燥咳肥人痰咳傷風感冒之咳晨起夜半之咳以及痰中帶血痰迷心竅痰飲滿中黃厚寒濕等痰更屬應手奏效易如反掌按内經所載五臟六腑皆能致咳脾溼肺熱最易生痰惟本廬崔製半夏方能諸病咸宜所投立愈并非是誇差堪自信緣暢消以來聲譽洋溢婦孺皆知屢蒙服愈諸公讚賞謝函幾厚數尺設非確有奇功速效斷不能若是之揄揚誠可謂全球化痰止咳第一聖藥也惟附近假冐須認明瓣香廬牌號比根德里内方是的眞切記切記小心小心大盒洋二元四角小盒洋一元二角每料六大盒洋十三元二角不靈包退還銀上海盆湯弄新橋南首香鋪轉灣約二十家根德里内瓣香廬總發行所崔宗武驥雲氏啓 
[開國五十年史發售廣告]  
是書歷述日本維新以來上而政府下而社會改革整頓種種進行之方法閱之可知日本多難興邦卒躋富强誠非一朝一夕之故矣書中重要諸篇若帝國憲法製定之由來若明治之外交若帝國財政若陸軍史若海軍史若政黨史若法制史略若自治制度若警察制度若交通及通信若鐵道志若海運業若敎育史略若敎育事業若新聞紙雜志及印行事業若銀行志若會社志若外國貿易等皆日本諸大政治家及諸博士所撰述此外有法制一斑監獄志遞信事業商業敎育女子敎育水產業礦業志工業志織布志等篇亦皆出自專門碩學家之手筆中國近方發憤自强勵精圖治竊謂若此書者誠足爲芻蕘之献攻錯之資中國朝野上下不可不人手一編也全書共一千五百頁事實豐富挿畫百餘幅亦世所希有價洋十二元郵費外加寄售處在上海商務印書館另印樣本一册如欲取閱即向上海商務印書館函索可也開國五十年史發行部啓 
[止咳定喘捷効化痰糖]  
一切肺疾○一切痰病○一切咳嗽○一切哮喘○一切感冒○一料入口立刻平安當面見功 
此糖新由外洋運到甘美絶倫小兒喜食而且製煉最精功效最捷能於片刻之内將極利害之咳嗽哮喘立時平定如欲試驗可由患者親自來申當咳嗽大作喘促異常之時大人祇服一粒小兒祇服半粒入口即化立覺喉中滋潤癢痛全消氣煩痰寬哮平喘定妙在不論早咳晚咳寒咳熱咳男婦大小新咳久咳哮喘晨起服之終日不發臨臥服之安寐達旦多年癆咳服後定可根除大盒二元中盒一元小盒六角　　美界仁智里十三衖括打藥房發售 
[川路公司付息填換新票廣告]  
查公司定章自光緒丁未年五月初一日起按六厘付息於每年二月先期登報俾衆周知茲奉　總公司寄到新股票須將售出股票一律收回塡換新票除租股仍在本籍辦理外至各省紳商購買之股所有至宣統二年二月底止以前未取之息自三月初一日起至三月底止逐日皆可在滬照廬平取息敬告各省股東務於三月間速持股票息摺赴上海永安里正元錢莊支息以憑塡換新票卒勿遲延再招股仍託正元莊代收股銀凡欲購股者請赴正元可也　駐滬川路辦事處謹啓 
[立愈小腸疝氣限三日永遠斷根]  
京都天寳齋○人患疝症○從速購試○立能消脹平囊○可爲一刻而止矣○宜愼宜認○毌以自悮 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏貼於膀胱之處立刻陰囊縮小氣鳴脹消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈驗疝氣丸雖數十年老症服丸一料保可永遠不發眞乃神藥無雙每盒一元每料六盒五元郵局函購當即回件不悞舖分上海二馬路西鼎新里石庫門内便是　遠埠函購原班回件信力自給 
[聲明巨騙]  
竊以上海一隅五方雜處騙詐之術百出不窮受害之深莫過于江右徐鄂泉被倪燧卿誘騙勒據一事鄂泉以書生本色因事初次至滬在船偶遇何麗泉偕倪來見誑言荐鄂泉至瑞豐洋行充當買辦要押櫃銀三千五百兩伺鄂泉吃酒將醉做成草稿勒寫劵據銀三千五百兩言明事成撥銀不成據即作廢因鄂泉之親族合股在六合開設聚興和箔坊鄂在六合箔坊居住詎買辦不成鄂泉向索原據匿不會面旋經沈端士夏逸齋二人代投達商律師據云看逸齋面情祇要二百兩將倪勒據撤回并送倪下西牢乃倪因不得逞於上海逃至六合揑詞在陶前縣案下具控計圖牽累聚興和箔坊後經該箔坊訴明原委並趕徐鄂泉到案時值陶已去任季大令接事訊得聚興和號毫無干涉雖知倪係巨騙乃未嚴予懲辦倪乃托故遠颺逍遙法外就倪揑控之原呈興其供詞兩相對勘先後矛盾其原呈云係代向錢竟甫挪借規銀三千五百兩供詞又云向錢借銀二千三百兩自湊銀一千二百兩合計三千五百兩其僞一又云頭一起交鄂銀二千兩是裕康牌號又與二千三百之數不符其僞二又云外交洋蚨二千四百元合銀一千五百兩按照規元合算二千四百元應合銀一千七百餘兩顯不相符其僞三其他種種揑詞騙情畢露夫最重者譬如匯票股票或爲遺失騙竊即可聲明作廢原票無效况買辦未充何須押櫃倪燧卿明係串騙勒據衆證昭然執據取消本爲公理藉端勒騙律有明條迹其胆大惡極壞外人之名譽藐　朝廷之法律是所望于賢明宰官盡法懲治且更有離奇者沈夏二人乃亦先正後邪心存叵測而徐鄂泉旣受人之騙復出律師公費心本不甘僕等爲之力勸兼聞將據撤回并送倪下西牢懲辦可以懲儆詐僞鄂係讀書安分之人僕等從事貿易豈肯久涉訟系又由僕偕儲𨳝餘于去冬十二月親赴上海于十一日持同福莊票銀弍百兩正十六日期兌付交夏逸齋家中親收旋回六合以爲事可了結乃靜候旣久據未撤回倪在六合又復託故遠颺歷揣情形沈夏二人頭係先正後邪心存叵測嗚呼徐鄂泉之被騙受害深矣若不懲辦將來之受害者仍多用特登之報端俾旅行上海者不至再入陷阱至倪燧卿應得之罪沈夏二人之劣迹諒季大令明察爲　商務紳董扶持公道必不令若輩盜賊之徒幸逃法網則商界幸甚旅客幸甚　江西南豐經商六合之旅客胡祖香儲閏餘謹啓 
 
 

Page 26

 
 
要件 
[憲政館咨覆卾督轉行諮議局遇有調查事件仍照前咨辦理母庸派員逕往等文]  
　　爲咨覆事接准咨稱據湖北諮議局呈稱案奉劄開准憲政編查館電開諮議局應議事項内遇有必須調查卷宗及諏訪事件止可函請各署局抄交並答覆勿　派員逕往等因奉此本局遵照辦理一切調查事件概係函詢抄交並未派員前往兹據議員等僉謂函調公件固爲簡易手續起見然函件往來動須時日又或節抄大概緊要全遺旣有濡緩遷延之虞復莫得眞確詳明之據調查不實議决奚從擬請准予本局嗣後遇有應行調查事件派員逕往勿俟函商庶調查較速確據易尋揆諸事實裨益良多呈請查核等情前來查諮議局調查卷宗及諏訪事件止可函請抄交答覆母庸派員逕往係承准貴館電咨轉行辦理兹據來呈亦爲調查確速起見是否照准相應咨詢貴館謹請查核示覆以便飭遵施行等因前來查諮議局調查卷宗及諏訪事件已於九月致貴督魚電内稱止可函請抄交並答覆母庸派員逕往本月咨覆東撫文亦曾聲明如諮議局於各項表册認爲有關調查印証之件應仍遵照前電辦理等因咨覆在案湖北諮議局於應行調查之件應仍遵照前咨辦理母庸派員逕往至各署局於該局函請抄交答覆之件不得延置不理俾調查確速以收官紳相助爲理之效相應咨覆貴督查照轉飭遵照可也須至咨覆者 
[憲政館咨覆浙撫轉行諮議局對於督撫提出議案不准議决作廢以符定章文]  
爲咨覆事准浙江巡撫咨開查諮議局章程第二十二條諮議局議定可行事件呈候督撫公布施行前項呈候施行事件若督撫不以爲然應說明原委事由令諮議局覆議第二十三條諮議局議定不可行事件得呈請督撫更正施行若督撫不以爲然照前條第二項辦理第二十四條諮議局於督撫交令覆議事件若仍執前議督撫得將全案咨送資政院核議等因以上三條規定並以按語證之是督撫提議事件諮議局以爲不可行者得呈請督撫更正施行若督撫不以爲然得說明原委交諮議局覆議若諮議局仍執前議督撫得將全案咨送資政院核議權限規定極爲分明是督撫與諮議局提出議案不得由一方主張作廢以防流獘其爭執之結果以咨送資政院核議爲持平此次浙江諮議局開會本部院遵照章程編訂議案十一種於九月初一以前提出於諮議局交令會議詎於十月十九日據諮議局呈執對於本部院提出議案議决可從緩議者一種爲醫生營業暫行規則可作廢棄者四種爲清理田畝議案浙江全少森林規則浙江完漕試辦規則浙江禁止住室停柩規則而呈報之文則據本部院批准之議事細則第八十條第二項諮議局待審查會之報告就其大體討論後决應開第二讀會與否并同條第四項如决定不開第二讀會時其議案應即作棄之規定當經本部院詳加審核以諮議局對巡撫提出之議案認爲不可行者宜先參照諮議局章程第二十三條之規定呈請更正施行不得僅據該議事細則第八十條第四項之規定概作廢棄又以諮議局對於以上五案主張緩議及廢棄之理由未爲正當本應說明原委事由交令覆議惟據呈報之時已届閉會之日不及交令覆議應俟將來可開臨時會議或下届常年會議時再行說明原委事由交令覆議當經劄知諮議局在案但現在該局旣經閉會對於此事未見如何呈報將來本部院若將以上五案交令覆議而諮議局承認與否尚未可知仍屬於爭執事件除將以上五案認爲不可緩議廢棄之理由加以說明并附全案另册呈送外所有關於此事是否得由本部院再交覆議及將來諮議局對於巡撫提出議案可否遽行議决作棄之處相應咨呈貴館查核并希迅賜見覆以免臨時爭執等因前來查諮議局章程第二十三條内載諮議局議定不可行事件得呈請督撫更正施行並撫緩議及廢棄之辦法諮議局定章旣有明文卽須遵照辦理不得援引該局議事細則致多阻礙而涉紛歧所有以上五案應即照章再交該局覆議至將來諮議局對於督撫提出議案自不准有議决作廢等情以符定章除通咨外相應咨覆貴撫查照辦理可也須至咨覆者 
小說 
[官塲小說玉樹花（二十二）]  
　　第六回暫營官西賓迎憲意援舊例俟僕吃虚驚 
　　夏制軍要想照着木能勝的例。把柳金標正法。吕太守再三的替他求免只說這個柳弁。很有些兒材幹。平日之間。辦事也甚認眞。殺了他未免可惜。請大帥開恩。免了他的死罪。叫他戴罪報効。就是卑府也感恩不盡。夏制軍聽了。起先還不願意只說柳弁和木游擊兩個人犯的都是臨陣脫逃。遺失軍械。木游擊已經正法。若免了他的死罪。恐怕别人要議論賞罰不公。吕太守聽了夏制軍這幾句說話。心上甚是發急。連忙再三求恩。只說柳弁失了鎗械。自知罪重。情願照數賠補。另繳罰銀五百兩贖罪。求大帥格外施恩。說着。便立起來。一連請了幾個安。夏制軍本來原没有一定要殺柳金標的心。不過爲着殺了木能勝自已心上覺得有些過意不去如今見吕太守這樣的苦求。又情願另繳罰銀五百兩借着這個名目。便也點頭應允。只吩付把柳金標立時撤去差使。勒令他賠償鎗械。不得遲延。吕太守得了這道赦旨。心中大喜。又連連的請了幾個安。又禀了一回公事。方才走出制台衙門來。把這件事兒。竟是這樣糊糊塗塗的敷衍了過去。非但没有正法。並且連功名都没有罣誤。只撤掉了第七營的差使。外面的人。都也有些知道。柳金標是吕太守寵愛的。所以保全了性命。省城裡頭。傳得沸沸揚揚的。没有一個人不曉得。吕太守雖然知道。却也只得由他。還把柳金標另外委了一個差使。依然的大摇大擺。得意非常。吕 
 
 

Page 27

 
 
太守自從柳金標告退之後。又得了個柳喜做他的替身。但是這件鳥道飛雲。中阿行雨的勾當據他們個中人。講說起來。被動的人没有一些兒好處。不過是件巴結别人的差使。那酣神暢志的好處。全在主動的人身上。這個柳喜。雖然伏伏貼貼的。當他的兎園提調。却也不過是在吕太守身上。想些好處。心上却不見得怎樣的十分願意。更兼這個柳喜。也是個游蕩少年。平日之間專愛在外面尋花問柳。如今黏上了這位太守公。倒把他的一個身體。拘束住了。差不多天天要伺候當差。不能任意在外面游蕩。便也想學他哥哥。找個替身。自已脫身出來。當個差使。無奈一時間找不到這樣的一個人。 
國外新聞 
[韓民與憲兵互鬭]  
　　二十四日東京電云有亂黨八十人在漢城之北與日本憲兵互鬭並以巨石横攔鐵路以阻援兵之至有機車一輛脫軌而覆惟並未傷人後由憲兵及軍隊追逐卒擒亂黨十名 
[韓人用心之可憐]  
　　二十五日東京電云有韓人三十名合籌日洋三千元以助巴黎水災賑捐藉示朝鮮仍有國在之意 
[韓民對於日韓合併之張皇]  
　　十六日漢城電云外間傳言日韓　併之策將次實行韓京政界頗爲惶恐韓國政黨開會者時有所聞有倡議發起排日運動者有主張贊成合併之策者而愛國之韓人則均昌言若合併之策果行彼等决執武器與日人相抗 
[日本議院之新政黨]  
　　二十四日東京電云下議院議員中有八十七人已組織一反對黨自此國會之中已成三黨 
[日本銀行拆息續低]  
　　二十五日東京電云日本銀行之拆息復行減低 
 [P美國煤油大王引退> 
　　二十四日倫敦電云據紐約電稱美國煤油大王洛基番納君已辭退煉鋼脫拉斯及美孚煤油公司管理之任擬專心部署資産興辦善舉 
[美國民氣囂張之一斑]  
　　二十四日倫敦電云美國台克賽斯省達那斯城電稱有亂民五十人擁入裁判署不聽官長之命硬將罪人待質所中被告凌辱女童之黑人一名拖出由二層樓窗中擲下該黑人頸骨致爲折斷是時室外聚觀者共數千人羣將該黑人扶起擁往議事廳 
[德國國會討論海軍問題]  
　　二十五日倫敦電云德國國會討論海軍政務時海軍部大臣竇辟士君聲稱政府極欲將海軍豫算與國家財政情形互相稱合故今届之豫算較之一九零九年已少英金一百二十萬磅當時社會黨議員起言德國海軍政策已啓英人之疑即據該大臣答稱德國之海軍非存侵略之志不過欲恃以保護德國海岸及航業利益而已復謂吾德欲以誠意與英修好已昭示於世吾德外交政策不過欲圖振興德國社會及財政諸事英之與德於財政社會之上均有密切之關係德英輯睦斷無因以受礙之理萬國運競爭將不可免惟設能以誠實商人之態度爲法則英德篤信之友交可望日益發達兩國國民均將冋爲感動 
[德首相將赴意國]  
　　二十三日柏靈電云德相定期本月二十二號赴意覲見意皇 
[俄欲免土猜疑]  
　　二十三日柏靈電云俄國所頒俄皇歡迎布君費迪南之官告措詞頗爲和平蓋擬消除土國之疑耳 
[西維亞國君擬游土京]  
　　二十三日柏靈電云西維亞國君不日將赴土爾其京城游歷 
[希臘太子逗遛外國]  
　　二十四日柏靈電云希臘皇太子已赴羅馬 
[瑞皇賜中國總稅司寶星]  
　　二十五日北京電云瑞典皇以北極星頭等寶星一座賜與中國代理總稅務司裴式楷君 
[英國議院討論財政]  
　　二十四日倫敦電云英國反對黨在下議院痛詆政府收稅之延緩薛西爾貴族聲稱政府所以遲遲者實爲公益起見首相愛斯奎士君起言英國財政目下殊爲紊亂此實由上議院横生阻力所致反對黨今欲將入項稅各欵通過此議未便贊從豫算案所列各件必同時通過以免枝節政府借債權議案及贖回兵債議案已第三次宣讀通過並無異議（以上譯字林報） 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
