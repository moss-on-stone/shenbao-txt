# 1916 - 15 - 4915422

 

Page 1

 
 
   
 
 

Page 2

 
 
時評 
[天下紛紛]  
　　天下紛紛不能如前數年之苟安矣前數年之擾亂人已多危懼者不知此等擾亂尙爲苟安時代之擾亂也由今以往欲仍如數年來苟安之擾亂而不可得矣 
　　何謂苟安一國中有兩種極端反對之份子而苟且調和或暫時鎭壓而不勳者此苟安之謂也苟安之時期必不能久則所謂兩種份子者必消滅其一此消滅其一之時即所謂天下紛紛之時也( 
於今雲南也貴州也四川之重慶叙州也廣西也廣東之省外各地也皆紛紛之現狀也 
[命令]  
　　一月十三日政事堂奉策令　賽音諾顏王那木那蘇倫給予一等嘉禾章濟農郡王希寗達木定輔國公車林多爾濟給予二等嘉禾章此令 
　　又令吳鈁給予三等嘉禾章陸懋勳顧松慶給予四等嘉禾章此令 
　　又令陳經給予三等嘉禾章許逢時給予四等嘉禾章此令　　又令朱兆莘給予四等嘉禾章此令 
　　又令段永年鮑志鴻均給予四等嘉禾章此令 
　　又令周琮給予四等文虎章此令 
　　又令任命劉焜爲浙江全省警務處處長此令 
　　又令劉保鴻羅天澤張光　均授爲中大夫此令 
　　又令國務卿奏據銓叙局詳稱遵核籌辦陸軍軍需事宜處薦任待遇職員資格請予叙官等語凌重倫授爲中大夫此令 
　　又令國務卿奏據銓叙局詳稱遵核耀武上將軍行署薦任特遇各職員資格請予叙官等語韋樹模蘇建斌授爲中大夫唐鎧李光均蔡乃勤授爲少大夫此令 
　　又令陸軍部奏准察哈爾都統張懷芝咨請以明珠爾多爾濟承襲世管佐領應照准此令 
一月十三日政事堂奉申令財政部奏爲遵核湖南省綏寗等縣水災案内蠲緩豁免錢糧租榖各數與例相符彚案具奏等語湖南綏寗永順武岡桃源等縣上年水災甚重損害田畝若將應輪銀榖同時並徵民力實有未逮旣據該部覆核該省所請蠲緩豁免數目按照各縣原册尙屬相符與條例亦無不合應即分别蠲緩豁免以紓民力仍由該部　行該巡按使將詳細數目刋發布告俾衆周知總期實惠均霑用副軫恤災黎之至意此令 
　　又令内務部奏准文官高等懲戒委員會議决福建巡使許世英呈劾撤任長汀縣知事張衡臯辦賑延緩一案照知事懲戒條例應受褫職並奪官處分等語張衡臯着准照所議褫職並停叙實官以示懲儆此分 
　　又令内務部司法部奏准文官高等懲戒委員會議决貴州黄平縣知事盧嚴方辦案錯誤應受褫職奪官非滿六年不得開復 
處分甘肅平凉縣知事張文泉玩視司法應受褫職奪官非滿八年不得開復處分湖北孝感縣知事吳本義疏防監犯應受降等處分等語著准照所議盧嚴方張文泉即行褫職停叙實官吳本義即行降等張文泉所犯涉及刑事範圍并著提交法庭訊辦以示懲敬餘均如擬辦理此令 
[專電]  
　　北京電豐澤園日議衛邊及安邊之法畧有頭緖 
　　北京電黄陂近日耽譯外典 
　　北京電官中稱叚祺瑞前謁總 
統面議甚久 
　　北京電周特使隨員李景龢吳鼎昌陳介張軼歐施弼並實業視團等定今晚起程取道朝鮮到日約勾留三星期 
　　北京電外部定四月考試外交官 
　　北京電豫省長官特派兵五百名守護皇陵 
　　北京電粤省欵絀擬向日銀行商借六十萬元將全省賭稅屠捐 
作抵押限一年淸還業經呈請外部核准 
　　北京電丁恩氏贊理鹽務頗著成效現屆契約期滿政府擬繼續延聘 
北京電登極日期開俟周特使到日後再行確定公布 
[特約路透電]  
　　北京電廣州來電謂龍濟光將軍估計黨人共有萬人之多龍將軍又稱近日戰爭中捕殺黨人一千五百並奪獲來復槍及軍械頗多惟其所稱黨人萬萬名不知指一團體抑數團總數而言頗有疑義（十四日） 
　　香港電今日有從廣州來者語路透訪員日黨人以炸彈轟撃電燈廠其目的乃欲熄滅全城電燈然後再在各署縱火起事但共計畫未能行之有效僅撃死一車夫傷二行人而已爆聲激烈沙面猶能聞之疑係一種爆發機之炸彈附近華人驚惶失措竟有多略携貴品向外奔逃者擲彈之人迄未拘獲華字報所稱某司令轟斃一說不確當道尙能維持時局保全治安但華商於平素陰曆新年所應用之物皆不敢定購龍覲光不久將率兵向滇云云（十四日） 
　　香港電前月二十九日因有炸彈十五箱而被拘案押候聽審之某華人今由裁判員准其覓保二人各存洋一百元開釋聽候續審（十四日） 
　　成都電四川洋務局囑路透訪員聲明勸令外人出離成都一說之不確並謂此種消 
息乃有害之謠言星期四日有學生七人被拘聞因表同情於革命之　　故（十四日） 
　　張家口電歸化廳西面許多村莊爲中國及蒙古盗匪焚毁薩拉齊衙署稅關及店舗住宅多已被毁該處官吏已逃至歸化廳村民無家可歸際此嚴寒受苦已極地方不法之徒今皆附合盗匪聞各種情形較一九一一年更爲惡劣歸化廳官場已集其兵於新城該城商務繁盛區之頗覺可危美國與瑞典之敎士在包頭薩拉齊及百子波朗（譯音）者刻皆處於危境張家口地方安謐每夜有兵過境向西出發官塲保護鐵路之橋異常謹愼（十四日） 
[戰電]  
　　其一（英人路透電） 
　　雅典電恊約國公使照會希臘政府謂聯軍以從速移送阿爾巴尼亞之塞軍以免滅亡一事爲其任且以此爲人道上所應得之舉動查各地最利運送最宜休養者莫如柯夫島今擬令塞軍暫駐該島想希臘定不反對蓋此舉並非佔據之問題也恊約國對於柯夫島之擔保與對於聯軍所暫據希臘各地者同（十二日） 
　　雅典電聞法軍在柯夫島登岸乃欲凖備一切俾塞軍一部份可在該處登陸休養今法旗已飛 
揚於亞奇侖德皇别墅渡口埠頭之上大約希臘更將嚴厲抗議（十二日） 
　　雅典電法軍已在希臘柯夫島登岸暫時占據之有軍艦十二艘游弋該島周圍（十二日） 
　倫敦電海格將軍今日報稱敵軍在奇凡希附近炸一地雷繼以炸彈進攻爲英军撃敗今日奇凡希略有砲戰戰局較靜昨日派出英飛機四架今猶未回（十三日） 
　　倫敦電海格將軍報稱昨夜英軍襲撃亞美蒂愛爾東西敵軍戰壕撃散敵兵數十人炸毁機關槍一架之土基旣而　敵兵兩人而回凡爾美萊斯維爾琪比爾康雙方炮隊甚爲活動（十二日） 
巴黎電今日下午公報謂德軍在松末河與香巴業小敗兩次德軍在福巨施用煤氣因風忽轉嚮乃吹回敵軍戰壕法排砲且在該處轟撃德軍甚爲劇烈今晚公報謂海面飛機二架今日擲炸彈八枚撃登扣克損傷欺甚㣲法軍 
排砲毁香巴業及愛恩河北德軍戰壕及防禦工程德軍在亞貢二八五山炸地雷一枚成一巨穴兩軍繼在該處終日交戰法軍固守該穴之南隅德軍以煤氣在亞貢與末斯河間作戰繼而步兵欲出壕進撲爲法軍砲火所阻法砲隊重損末斯河高地之德軍陣地（十三日） 
　　羅馬電今日公報謂自伐爾加洛尼加起以至海岸皆有砲戰雙方飛機皆大活動意機以炸彈轟擊特蘭特北面干杜洛鎭與特蘭特及羅夫萊土之車站及伏洛諾之軍營（十二日）　　彼得格勒電今日公報謂黑海俄魚雷艇在亞拉土里亞海濱外撃毁敵潛艇上艘及煤礦兩所敵軍兩次圖在成洛維資東北取攻勢均未得利俄軍迫令敵兵棄戰壕一部分俄軍固守所得之戰壕高加索土軍圖沿亞克哈夫河一帶從事修繕防務爲俄軍撃散俄軍已與古爾兵大隊在亞特琪斯乞境交 
戰（十三日） 
　　彼得格勒電俄軍戰於西南陣線者其目的確與一九一四年九月進攻東普魯斯一役相同蓋求牽擾德軍使不得專意從事西攻也加里西亞與布哥維拉俄軍攻勢已暫停顯因目的已逹之故德國陸軍參謀所定之戰 
略因由法國與巴爾幹戰地調回奥德大軍遂致失敗俄軍之牽制運動其影響已及於羅馬尼亞及巴爾幹戰地英法駐逹逹納爾之大軍今已調往巴爾幹故該處大約不日又將成一大戰中心點也英法軍退出加里波里半島俄國軍界之意英法出此實因由巴爾幹進攻可以早逹攻抵君士坦丁之目的也英法軍更變戰略必可使戰局因而轉機云（十三日） 
　　倫敦電礦工聯合會代表會集倫敦秘密討論對於强迫軍役議案之態度宫中宜稱礦工聯合會代表多數反對强迫軍役議案現已决議續開礦工聯合會會議討論如下議院通過該議案則礦工聯合會應有何舉動（十三日）　　倫敦電宫中宣布關於工黨閣員辭職之文告謂下議院工黨議員及全國工黨幹事部與首相討論後即開會研究首相之宣言現因本月杪白里斯土爾將開工黨大會討論全問題故工黨閣員决議收回辭職書（十二日）　　倫敦電下議院二讀通過强迫軍役議案同意者四百三十一票反對者三十九票（十三日）　　其二（德人德文報專電） 
舊金山電聞有英軍萬名在第格里斯河爲土軍所圍（十四日） 
[方通信社電（日本人組織]  
　　北京電外國公使館接到確報謂四川省之叙州於九日爲雲南軍確實占領成都陳將軍派遣第二第四兩旅馳援叙州業已不及 
　　由貴州省遵義北上之雲南軍同於九日占領四川重慶南方之綦江縣在該處上四川第一師之一部投降雲南軍陳將軍所派之第一旅遺棄死傷約二百人退却 
　　駐重慶之四川第一師長周駿有投雲南軍之勢 
　　雲南軍向重慶之下流涪州進軍（十四日） 
　　北京電重慶電云由貴州方面來之雲貴獨立軍已於九日行抵距當地百九十里之綦江縣刻猶續進而向當地又由雲南方面經叙州道而入四川之軍隊有已占領叙州之報惟此消息此間尙未能纰斷以爲實蓋無從得其確耗也（十四日） 
　　東京電一月上旬之對華貿易計輸出一百五十四萬元輸八入一百六十五萬元輸出較之去年此期因受動亂之影響減少二百萬元輸入却增加七十二萬元（十四日） 
東京電俄國密海也魯大公今日至帝國博物館及三越吳服店游覽本日恰値俄國元日遂在該館招待内外名士開盛大之晚餐會（十四日） 
[要聞一]  
　　巴爾幹戰局之近况 
　　華德日報日現在歐洲各方戰地正當演重要 
 
 
 

Page 3

 
 
　　戰劇之時德國電訊忽然斷絶此誠恨事然若奥匈軍隊大勝孟的尼哥洛之事縱令路透電語焉不詳亦絶不能全然不報也而此次奥匈軍隊奮勇所得之巨利以洛夫成山爲主洛夫成山高有一千七百五十九密逹自昔以來旣關重要蓋因其周圍有憑高臨下之地勢一方控制奥之加大大洛要塞一方則轄治孟都西汀其也孟軍之守此山必嘗竭其舉國所有之力此勿庸敵人報告可想而知者緣孟軍一失此山其都城旣不得保又難免敵人由海上來侵也至於奥匈軍隊之進佔此山自下而上必不惜犧牲方攻破敵陣獲此結果則更不待言也然近數月間我同盟國軍不惟在此獲有可喜可而上賀之勝利即在孟之東陲若就路透電觀之亦必有大勝不過其語焉不詳耳然孟軍已自聲明其不得不退出里姆兩方築有溝壨之比拉恩矣奥匈軍隊今旣得此重鎭則爾後深入黑山國内地時又少一障碍斷不至有後顧之憂此外如在里姆與大拉兩流域之間倍洛波爾野之南北里泊拉資附近據敵報稱現正在惡戰中似乎孟軍在其地頗佔勝勢而又謂奥軍在摩加伐資取攻勢無利夫摩加伐資在大拉之西孟軍若果得利於里泊拉資試問奥軍又何以能越此而去攻摩加伐資也此豈非咄咄怪事乎塞軍在愛爾巴桑撃敗布軍之說或者可信蓋布軍在他處另有要務其至阿爾巴尼亞追捕塞軍者爲數無幾也 
[日人所希望於俄國特使者（飄萍）]  
　　解决日俄間一切縣案 
　　此次俄國鑒於時局特派密海也魯大公赴日以祝賀日皇加冕典禮頗足惹世人之洼意如我國者且以俄之派使爲名亦同時持派大使而英法等國更有斷續派使之說我國特使之種種任務旣如世人所傳雖有謂爲謠言關之惟恐不力者然俄之特使世人亦固謂爲有特别之任務蓋派一外交上有名之人物而所爲止於祝賀加冕似天下不應有此簡單之事也 
　　俄國特使之任務如何依日人所記載則曰以北滿洲俄國旣得權之一部及樺太島之北讓諸日本而日本則答以兵器及軍事上格外之便宜此說日本首相大隈氏旣否認之（見昨日東方電）且目爲激成暗殺之原因電文未詳姑不細論而日人之所希望於俄國特使者却在於日俄間一切懸案之解决即日報所鼓吹之長春哈爾濱間鐵道問題及黑龍江沿海州之漁業權問題 
　　此兩問題者皆與我國有重大之關係即因影響於日俄兩國在我國之勢力遂不能無直接間接之影響及於我國也近日報載亦有不議此者然未免過於誇大故吾但就此二者爲述其梗槪何謂長春哈爾濱間鐵道問題蓋日俄兩國之鐵道接續於離哈爾濱百數十英里之南部地方如俄國之車輌不逹長春以南日本亦僅至長春而止則運輸甚爲不便以爲東亞與歐洲俄羅斯一大動脈之鐵道而斷絶於北滿曠野之中不僅爲日俄兩國交通之障碍與歐亞之交通貿易亦有不便之虞而日本則尤感其困難故曩於日俄戰爭終了之日日本之小村全權即主張以哈爾濱爲兩國鐵道接續之點俄國全權拒之不逹其目的其後日俄兩國屢次爲非公式之交涉要求俄國讓與以長春哈爾濱間之鐵道區域仍爲俄國所拒絶俄國所以拒絶之原因即以國防之顧慮恐一旦國交破裂則日本可以直搗其虚故屢次提議屢次拒絶日人今固信俄人之已泯此疑慮矣然則今次其可以解决耶疑問也 
所謂黑龍江沿海洲漁業權問題亦曾於日俄講和時由日本小村全權提議俄國峻拒之但當時日俄兩國所締結之漁業條例期限僅爲三年故日人亦欲利用今次之機會根本解决之且引前俄國首相今爲日俄恊會會長哥氏之言曰日本利用極東之漁塲爲絶對必要事也云云謂爲可以解决之表證今後之結果如何須俟事實之發生矣 
[字林報之滇事近譚]  
　　川黔與北軍段氏與帝制 
　　字林報載十日　北京通訊云貴州巡按使龍建章致電中央政府否認曾電請代行立法院重行討論國體問題且謂貴州所有之將士均由雲南調來雲南旣宣布與北京政府斷絶關係彼之舉動遂不能自由嗣後如用彼名拍京之電請勿重視之又謂四川湖南若不急來援兵貴州大局不堪復問云云中央政府後乃電命龍使詳報貴州現局實狀龍之覆電僅有三字日毋多問政府接閱後不解所謂加以護軍使劉顯世已數日無電到京故貴州之態度今仍不可捉摸也據四川將軍陳宦致陸軍參謀部之電聲稱戴戡已率兵赴貴陽勸劉顯世附和雲南大軍若不早日馳抵川黔邊界則貴州獨立將成事實故電中促命曹錕速率北兵前進又稱數日前重慶有川兵數營希圖叛變即經遣散川東各處今均安靜云 
連日京中紛傳叚祺瑞業已離京且有謂其已取道奉天大連赴滬者各要津皆否認此說謂叚將軍雖因有病數日未至統率處但今仍在京云按叚將軍之辭陸軍統長任雖在北京籌安會成立前四星期然其主張實與孫文蔡鍔不同一般人士皆信叚氏對於恢復帝制殊不爲然云 
　　字林報五日宜昌通訊云現有大隊官兵取道宜昌向西進發此兵乃曹錕所統之第三師及張敬堯所統之第七師及一混成旅共計三萬人今以輪船陸續運抵此間再以民船載之西發蓋目下上游江水甚淺故不能以汽船行也汽船慶裕（譯音）滿載兵士軍火希圖冒險一試嗣在通嶺擱淺受捐情形尙無所聞 
[重慶地位之可危]  
　　文滙報云十四日下午上海接有私電謂滇黔之兵已進抵距重慶約五十英里之某處重慶師長態度未明云按數日前行抵宜昌前赴重慶之北兵數日之内必不能逹故重慶與萬縣之大局今頗阽危也 
[南京快信]  
　　齊巡按現擬照前淸舊制署内設立道縣官廳按牌期參衙 
　　齊巡按現邀請韓國鈞來寗籌商泰縣學務及衛田一切進行辦法 
　　蘇紳董席蕃等禀請規復洞庭縣治現經齊巡按允准設立縣佐分治 
　　齊巡按飭泰縣知事查驗衛田冲塌工程並飭由民間出夫修築以節經費 
[遠生遺言]  
　　游美隨紀第十信（二）（在舊金山） 
　　黑奴中聖人之逝去奴隸立身傳（遠生） 
　　八千餘之該校學生行列走送各商店均停業報稱自有黑人以來所未有之偉人據曠觀ＯＵＬＬＯＯＫ雜誌所載中有一語最足發省略謂華盛頓絶不標榜自己彼自己常自安於黑人但人自有其黑人的價値與人道記者亦深望中國有如華盛頓其人者自安於中國人且自覺鞭中國人在價値與人道也 
 
 
 

Page 4

 
 
   
 
 

Page 5

 
 
   
 
 

Page 6

 
 
 [H第六版 
要聞二 
[京訊中之滇事籌議觀]  
　會議四項要政事堂陸國務卿於十一日上午面奉交諭飭傳知各部院長官及諸高級軍官並梁參政等均於是日下午三時在懷仁堂特開會議逾時復由承宣處交下諭單一件飭統率處政事堂機要主計各局遵照單開各議案先行檢齊呈覽據聞此次會議共爲四要政一取决統率辦事處將軍府陸海軍參謀等部臨時軍務處會擬用兵滇省之定邊政策案二會議京外分籌特别軍費並修正追加特别預算提交代行立法院之議案三關於雲貴兩省之外交問題聞亦係預備十二日提交代行立法院議覆之諮詢案四内史監遵擬之某項大計說帖亦定是日提出會議徵集諸人之政見並聞中央對滇軍事現僅分兵截防一俟此次議定政策後方會兵大舉赴滇云　　再查黔省情形貴州巡按使龍建章近日現狀頗有可疑日昨河南山西山東奉天湖北等省將軍巡按使等先後密電到京大致均係爲龍氏最近態度不明有請另决國體之通電實爲迹近附和滇省應請褫職查辦以彰天威等情此項電呈遞到後尙未見批出蓋政府現對於黔省須再查看情形方定辦法據聞政府之意不欲遽然以一文電之故遂顯然認黔省已爲獨立或已虎於中立之地位此於時勢上關係頗大也 
　　討論陸氏要電初十日午後外交部封呈要電一件係現接駐日陸宗與公使所近發者經外交討論處譯呈後旋奉諭本日晚八鐘飭令陸國務卿召曹汝霖李盛鐸楊杏城蔡廷幹梁崧生朱桂莘王士珍唐在禮開臨時會議内有答覆該公使於初九日會見外相石井氏之情形聞該公使並密陳現已設法偵得該駐在國政府御前會議表决對華最終之計畫書數通已遣專員賫呈請鑒核之要電故特爲討論 
　　中法交涉關係關於滇省事件之中法交涉當局於初十日午後復在外交部會晤磋議現行事宜約一小時首由曹汝霖次長催請日前要求某項兩事即日解决并詢問法公使對於該兩事之政見康悌氏隨即略述梗槪其碍難承認者已列諸答案以備用正式的答覆書另行照覆又云敝國政府對於雲南方面尙無正確表見等語次日駐法胡惟德公使有電來京稱不日即行回國聞係政府以滇事發生與法國甚有關係該國之態度影響於平滇之遲速者不小故特電召胡使來京面商外交上之要政並探詢法政府之確實意見以便定進行方 
針 
　　各國態度觀察初八初九初十三日政府與駐日本英法俄德美等公使往返密電甚多日必十數通大致均不外滇事所涉外交上之關係事聞目下列强對於滇事雖未發　何項正當狀態而其中是否有不測之行動尙在難以預料中　據政界消息則謂此次滇事各國嚴守中立不稍干預並聲言滇省一隅之事中國政府之力實不難於平定即萬一不能鎭服雲南及鄰近諸省咸起騷動致旅居各該地外人之生命財產瀕於危險各國政府亦僅以保護已國僑民之範圍爲限派兵駐守必要之地點决不兵臨他處致起干涉内政之嫌云云　面觀於各 
公使之密電忙碌終不能使人一無疑問也 
　　嚴密防黨政策政府於初十日拍發密電四件分致徐州四川廣東江蘇各將軍情形極爲嚴要大致飭令嚴防長江一帶各處之黨人以免外人有所藉口並示以所探悉黨人擬在海陸各 
要塞圖謀之隱秘以便設法防範同日片交各機關長官並通電各省略謂頃奉諭以近來内憂堪慮所有各項秘籌軍事等一切計畫凡關係重要者務當愼密關防嚴守秘密不得稍有洩漏是爲至要蓋現在滇事仍在吃緊時期政府連開軍事及外交秘密會議時虞消息走漏於進行上諸多滯碍也統率處昨日密呈一軍事新意見書專爲對付黨人方面行動之政策是日將晚即經辦公室批出多蒙採取惟有四欵尙須詳細斟酌批飭仍再詳核辦法呈覆以備施行極峯旋又觀自提出應行核議之件多欵特諭統率辦事處總務廳長張士鈺轉知該處及參謀陸軍兩部將軍府各領袖於翌日上午九時在豐澤園開秘密會議討論以便决定辦法 
　　李氏出京傳說李經羲氏在前淸時官滇有素故近日迭入公府參預關於滇事之密議乃忽於日前倉促出京現政界對於此事有兩項傳說一爲奉密諭赴徐州江寗津埠上海廣西等處與各將軍等有秘密接洽之事一以李氏爲元首契友位置非普通官吏可比祗能諮詢不能奉使此行純係爲個人行動之關係並無關於政治兩說未知孰是然於滇事必有關係則無可疑也 
[中國大使與俄國賀使]  
十一日早八時餘曾令承宣處特召陸國務卿及外交曹次長並特赴日本大使之農商總長周自齊又參政梁士詒等數人在居仁堂煖閣埀詢要政頗久據聞係是日曾接駐日本陸宗輿公使及奉天段芝貴將軍先後來電均爲密陳關於俄皇特派米海羅大公爵與中國特派專使之某項重要政事 
　　七日大阪每日新聞載奉天專電云俄皇特派赴日賀使米海羅大公爵行將經過奉省地方因此中國政府昨日電令該省將軍巡按使等云該賀使經過之時宜用優禮迎送藉以敦睦邦交奉天段將軍奉准中央電命擬於俄皇賀使抵奉之時特派儀仗親兵一隊出站相迎以示優禮但以奉天車站在日本勢力之下不容華兵擅行出入故於事前商諸日本當道請予同意詎料日本當道偕種種口實不之允許於是中國方面無可奈何故特派馬交涉員廷亮於五日　偕同俄文繙譯等前往長春以迎俄國賀使云云 
[耆舊不准辭職說]  
　　政府對於國内一般耆舊有設元老院以處之之說前曾有電分别敦邀而來電請辭者聞已有十餘人政府對此甚屬爲難以辭職者皆係博學通儒一流多賴擘畫扶助茲聞初十日與陸國務卿商議此事擬均不准辭一面婉轉邀請如實不願來京者亦不相强准其遙襄政務對於諮詢要案以函電往來仍致送國老新俸以示優遇碩學之至意未識一般電辭者又復如何措詞以塞其責也 
[紀江蘇屯田繳價辦法]  
　　南京通信員 
　　清理江蘇官產　於全省各屬設立駐辦員成立甫兩三月關於大宗收入之屯田繳價及湖蕩官荒召變等均已辦理就範上年財政廳内附設清查官產處機關對於財政部擔認包繳欵額四年内當可收解一百二十萬元及劃分獨立部派曾樸專任體察蘇省經濟情形及官產清釐决非計日限功可以收效故額限解欵業已免除唯收有欵項隨時報解至各屬駐辦員照章成立後一個月擬具計畫書並變賣所得之略數應預先詳報亦非勒限索欵也 
　　此次清理官產宗旨在溝通官民間雙方意見凡於沿革歷史及社會習慣有窒礙者均准予變通務得買主同意其性質雖爲搜括而兼有營業主義與他項之專事苛歛者究有不同上年已解部二十萬陰曆年内尙可解十數萬月前處長曾樸赴蘇屬各地與屯衛人士接洽商酌大致妥當凡舊太倉衛鎭海衛松江衛等屬屯田已一致遵令遵價儘陰曆年内先繳三分之一餘數分期陸續繳納惟蘇州衛以包繳欵數尙未决定揚州衛亦已允繳鎭江衛以委員才具欠長尙無起色 
　　屯蕩官荒繳價辦法最要者儘原對户或原墾原租户承領以免紛擾各屬屯田之原業户其憑證爲印册此種印册如蘇州太倉等衛户各一本鎭江衛則以户名坐落四至與原印册相符爲凖印册在官署前年寳山縣清丈完竣屯田本無單據亦一律發單交佃户收執上年官產處慮民屯混雜業佃爭擾因飭令寳山縣凡向爲屯田之單均於繳納忙銀時暫行扣留俟原業户繳價領照升科執業時再將單據交與原主又丹陽縣屯田以劣董把持歴年興訟屯租改爲官收計已五年共約二萬元均爲劣胥吞没駐辦陳友濳到丹後擬令佃户繳價詳文請以租串爲憑處長知租串爲官發給佃户糧串在官中斷不可行已嚴駁不准總以原業户爲主又松江縣蕩田無糧無單應爲官產其中原業户與原墾户離而爲二墾户每年納租以半給本地善堂以半給原主此次委員召賣應以原業户儘先承領因此與辦理善堂之地方紳士遂相齟齬蓋以墾户承領不管善承傾也（據委員方面述衝突之原因如此）現由委員並紳士雙方禀詳到處已以原業户所有權在先仍應照章辦理批答矣其他因定價與收益相懸過殊請求酌減者亦准量予變通現定價爲三等十五則自六元至一元價高者收益相當皆願照納惟最低之價其田之收入萬不敷田本之利息不得不格外　輕以期迅速執行也 
[滿蒙間俄人之新佈置化險]  
　　俄人　於歐戰方面不得利而欲伸張勢力於遠東之念則未稍息又以各種利害之所關遂令俄太公出使日本會商要政表面上固謂賀日皇加冕然據日報所載亦云未必盡係實情茲將俄人最近在遠東之佈置種種縷述於左 
　　㈠俄太公過滿情形日皇加冕盛典已過而俄國始於此時遣使赴賀說者謂俄使此行實含有政治臭味固不僅爲致賀加冕已也其專使爲貴族之米哇哀魯維奇太公衛令過東於七日已由西比利亞到哈道經長春我國吉巡按使王捐唐以邦交起見亦應厚意招待以盡地主之誼遂搭吉長火車赴長恭接藉聨兩國之歡太公行後始乘車返省惟俄太公赴日或由安東過朝鮮渡日或由大連渡日尙未知悉而連埠日人亦已有歡迎之預備矣 
　　㈡築砲台工程趕急俄人前擬沿中東路線築砲台十五座以防路政近聞已由老少溝至博克圖一帶築成十座計自九月間開工預定年底一律落成故在此水天雪地之時仍然晝夜趕築不肯稍息又聞　中最關險要者在中東鐵路所經興安嶺之山洞兩旁各修兩座實足扼我邊省之要塞近已完全竣事矣 
　　㈢海拉爾設立稅關海拉爾地方（即呼倫貝爾）爲中國領土（黑龍江省所轄之臚濱府）按照約章似無容人設立稅關之理乃聞十一月間俄人在該處租界之内設立稅關徵收糧石皮張等貨出口稅不知與我政府亦曾預爲交沙否也 
　　㈣恰克圖副領到任恰克圖添設俄領一節略見報端茲聞此事由俄國駐庫倫總監以我國於該地新設有副都護使一缺並帶馬隊五十名以圖自衛彼亦不能無所預備因亦特請俄政府於恰克圖添設副領事一缺帶騎兵五十名步兵一百名以期權力相抵現俄政府除批准外已派拉甫多夫斯基氏充恰克圖副領事近已蒞恰到任矣 
　　五闢商埠預算經費俄在遠東擬開海參　廟兒街直處爲商埠一事茲聞廟兒街居伯力之下布拉果月沁斯克（即黑河對岸）之下俄人决定闢作通商要埠預算建築馬路設立電燈電話建設碼頭　　船　共需一千萬盧布已電經俄政府批准一俟開凍之後即行動工近已凖備一切矣 
　　六調我蒙軍護鐵路興安嶺一帶胡匪時常出没俄人護鐵路之軍隊早經調往前敵一過匪亂防禦難周日前由俄人命令調出海拉爾蒙古殘軍一百名分駐於友里克都（即小嶺子）五牛爾哈拉溝一帶以資防守俄人調我蒙軍號令翕然此亦可見俄在海拉爾之勢矣 
[續紀查辦中之奉天兩知事] （化險） 
　　遼中縣知事陳紫瀾被該縣人民控告劣跡多　經省道往查得實當由榮道尹將該知事到撤任聽候查辦已誌本報茲悉陳知事於新任吳知事到遼之後將印信卷宗循例移交訖以赴省聽候查辦爲名偕同張科長等乘車他往迨新任查其移交各項多不相符屢函省中未得復信又派中人到省遍查無着始知逃避當即禀請榮道尹詳報省公署通緝究辦並咨請福建巡按使飭令原籍（按陳係閩人）地方官查拿務獲到案究追 
　　遼陽縣知事金朝樞被遼民再三控告乃始飭令查辦而案情之結果尙未得有如何消息據聞金知事於遼陽方面又爲洗刷之運動反以縣屬民情刁悍劣紳揑造黑白等語加之遼民茲錄其發出通告如下某服官東省八載於茲夙承家訓廉隅自矢賦性耿介處世眞誠蒞遼以來對於政治積極進行用人一端尤爲審愼親族咸在家鄉掾屬考察有素事悉親裁責無旁貸佐理各員分負厥事僅司核辦案牘勿任越俎與謀内政務求整頓外交期以敦睦抵任四月雖不能治具畢張悉臻上理然亦思勵精　治庶事克諧此則本知事所自信堪以共信者焉查爲政之道首重親民本知事忝蒞斯土無日不以民生疾苦爲己任惟是政務殷繁稽察致難周密不肖之徒遇事生風鬼蜮陰肆其技遂使善政未得民意訾議因之繁興此事待人務寛引爲内疚者也亟思博採與論匡正不逮今與　屬父老子弟約如本署人員舞弊營私得有實據或藉端招搖成爲事實者准即指名揭告聽候懲處倘敢挾嫌妄誣按律反坐匿名禀訐例不查究以副本知事虚衷採訪注意與論之至意然此令出後而該縣紳民仍以控告爲事並謂金氏示文全係僞飾藉圖掩人耳目遂其朦上之技並聞道署之查辦進行近亦着着不懈云　　除此兩知事外又有查辦西豐稅捐局長趙伯丹一事趙經徵年餘短解甚鉅前經財政廳長將其撤差並令將欵淸繳不料該局長揮霍無度迨至交卸時竟短至一萬五千元七百六十餘元當時交由西豐縣署押追業已兩月分文未措爰於日前押解來省聞交瀋陽縣看管限令設法淸繳如再延宕定送獄中管押 
[川省鹽務之近况]  
　　川省鹽欵軍票上年收入所積存當時巿面祗有折减之說並未慮及有重僞者故分所稽徵准其搭繳現時以五折兌現鹽欵自當一律惟外人以爲若早知有重僞情弊自必悉收現金令日兌換旣認五折即不能再計重僞財政部與之一再磋議持論甚堅并促川省從速繳欵然在地方籌欵爲雜從前分期墊撥業已交付兩期川省應匯之欵存票二百八十一萬二百四十七元五折計算應交一百四十萬五千一百二十元部電川巡按使分期匯部限陽曆年内及明年一月務必匯足一百萬元俾淸墊欵其餘於明年陸續解淸聞當局電復陽曆十二月及一月兩期先匯交半數七十萬元至於積存軍票部電由川在重慶中國銀行提軍票到省電知財政部派員會同對號對竣後如實有重僞若干再行酌議辦理川省各廠場官預算表運使已擬定詳報鹽務署察核並分函川南北分所查照各在案茲聞川南分所於所屬各場收稅放鹽事宜擬派榷稅專官以重責成亦已編造預算書詳請總所該示遵行現奉總所專飭該分所所擬預算案尙屬妥恊應予照辦惟當隨時細察各場情形以便規畫完全仍須詳報本總所查核辦理該分所奉文後即佈置一切新年當可成立其川北分所已否編造則尙未知 
成都晋豐恆銀號自承滙川北分所鹽欵即於遂寗洋涇鎭開設分號十二月二日開幕不惟分所鹽欵滙兌方便且於該鎭各公司公垣及各商 
均獲利益巿上金融流通自不待言而該鎭景况亦 
爲一新聞將來重慶中國銀行聚興誠銀行亦將於此開張分行 
　健爲縣屬冠英場鹽運所成立甫及三日運使以該處不甚緊要乃於前月飭知該鹽運移駐宜賓業已組織就緖實行盤驗鹽觔惟該地居民頗爲强橫非有精明幹練之員恐雜見成效也 
射洪場知事吳鐘琳以洋溪鎭地方亦屬射洪塢範圍之内雖有公垣數區而所售鹽觔均係水運每票以數十包起碼所有公坦資本約計數萬零購鹽觔不得入坦乃於該鎭設立售票所招商認開承銷店以便售賣零鹽無如成立未久弊竇迭生稅收短絀不敷司巡薪資現川北分所查知情形即函運副取消售票所所有售賣零鹽由各商店自行到分所完稅以省　費 
[地方通信]  
　　蘇州 
　崑山商人控告經理員　崑山縣楊湘涇鎭商店項鼎茂等十二家代表項應奎具禀道尹署指控經理員姚頌臻等非法行爲請求飭縣斥退等情經殷道尹批示云據禀該鎭經理員姚頌臻等種種非法行爲如果屬實殊爲地方之害若不立予斥退苛政日多商民日困巿政亦日腐敗伹恐詞出一面候筋行崑山縣知事秉公確查具復核奪此批 
　　偵探緝捕須知會警區　胥盤區警署董輔臣署長以近來偵探隊士來至轄境辦案往往逕行拘捕并不通知本署甚有逮捕人犯後本署尙不知原委者殊非核實辦公之道特詳請崔廳長轉飭偵探隊嗣後辦案須飭探士先行通報各該區署以便恊助而免歧誤昨已由崔廳長核准分飭遵照矣 
[松江]  
　　北鄉刧案北鄉莘莊左近朱家行地方張處耕家日前忽來盗匪十餘名登門瓷恣刧計失衣飾現洋約數千元羣盗均操西鄉口昔得　逸去翌日報經縣署委那警佐驰馳勘並飭警探緝 
 
 
 

Page 7

 
 
　　爭產訊押北鄉太平橋倪姓富户爲爭產　　曾誌前報此事由警解縣後劉承審員傳訊倪　雲向之勸導謂　嫂無出所撫即爾　子何必爭執等語倪謂今日事非繼承問題乃兄弟析產問題　官復傳訊親族一過見倪不能理喻判管押候再復訊　　賣烟被獲昨夜警局派張李兩警員各帶巡士一至大吳橋堍王姓家一至貢院西偏張姓家搜捕私賣燈吸王蒙獲徐姓等四人張處金獲陳姓等三人各烟具士膏等件本日解經知事署訊問一遇判王罰八十元張罰一百三十元各予限期繳洋當庭交保釋放 
　縊斃可疑東門内李姓童年祗十丰歲昨日隨兄外出失道不歸入夜其父母四出尋覔不獲今晨譁傳西門内楊家橋對河花樓下荒地上夏姓墻根縊死一人李姓即派人往視果係李童惟目垂口閉且有血沬頸際微有傷痕兩足貼地喉間一藍帶非童物不知何來身上皮袄仍在人咸謂其死狀殊有可疑嗣其母得悉痛哭而至倩人舁歸收殮 
[南京]  
　吏治研究所定期開辦江蘇吏治研究所經齊使呈准開辦茲定本月十五日至二十五日在省公署報名二月内即行舉辦查該所研究科目共分八門以法律財政警察敎育四門爲長課其餘四門爲附課每月按門考試一次以試卷分日記分二種分數平均在八十分以上爲甲等獎洋二十四元七十分以上爲乙等獎洋十六元六十分以上爲丙等獎洋十二元其屢列甲等者儘先委署聞該所經費每月定爲二千元云 
　溧陽縣知事被控撤任溧陽縣知事張鳳瑞以典當賠欵事請兵壓制釀成人命該縣紳民大動公憤來省控告當道恐其久在該縣違反民意業已將其撤任委軍政執法處邱沅前往接替　疏濬南運河行將開工　紳魏家驊王寳槐因魯省大治南運河與淮徐海水利大有關係前經全國水利張總裁聘請魏王兩君約俟疏濬之時助理其事利値隆冬水涸之際已經齊巡按使籌擬臣欵行將開工聞魏王兩群以事關要　會同電致南通邀請張總裁來寗籌議一切以期早日進行 
[揚州]  
　寺租免捐天寧寺僧文希現因該寺收租船爲捐局查阻令其報捐特禀省憲謂寺租前淸向例免征捐稅求准援案豁免以便僧食聞已奉財政廳核准仍照前案以三百担米爲限免受稅釐發給護照飭其持運遇有捐卡　驗不得夾帶多運以杜隱射　私鑄銀元被獲揚屬霍家橋地方有無頼丁兆祥等私鑄銀元經省警廳探悉特派探長趙子容率探士二人來揚恊同江都縣署及警察所會拿已於日昨在該處捕獲丁得勝（即丁兆祥之子（楊居實二名並查獲證據七十件丁兆祥聞風逃逸二犯均經縣知事周君訊明解赴省警廳懲辦矣 
　團長出缺紀略駐揚陸軍第一百五十二團團長沈朗君於今夜（十三日）丑刻病故所遺團長一缺已經第七十六混成旅旅長張鏡湖飭該旅部參謀長顧廷藩暫行代理聞張旅長旋即 
親自晉省面禀馮將軍請示善後辦法 
[杭州]  
　常玉鐵路之路線常玉鐵路地跨浙贛兩省其經過之地計常山江三里灘大南門小南門金川雪浪烏龜井夕山灣馬家牌周塘葉家灣傳家蓬蓮花塘　隴珊瑚坂黄花坂魚山嘴增噉山江家壩管家村大水壩後渠隴嶺頭大門塘石炭窑大陽橋菱角山步古際大風地江窩平陽橋李家村西山頭五里崗周佃河墩雞頭山炭隴梅花山五里洋魚坑金沙涇淤里靈感山舒家蓬玉山縣北門義龍崗荷花隴後田坂三里街冰溪等數十處沿途所經大河無多惟玉山金沙溪河面最闊（計二百尺）水勢甚急時漲時涸此處爲舟楫往來之要區作鋼擬梁七十尺茲新改路線擬通常山縣城即在該城開闢兩洞以便火車出入業經紳商贊同大約可望實行 
　商會總函請變通當票印花去年十二月十九日浙江財政廳致杭總商會函略謂奉財政部飭准四元以上之當票實行貼用印花一分臨時救濟辦法各等語該會常即轉函各分會及全浙典業公所傳知各典商一體遵照辦理旋據各分會函請代爲轉請展限該會昨又致函財政廳略謂各縣偏僻鄉鎭山嶺阻滯傳知須時及蘇浙兩省同時進行之意實因關係地理商情欲期一致實行起見核與部文未限奉行時日本意尙無違訛該分曾等所請各典於本年二月三日即丙辰年正月元旦日起一律實行貼用之處相應據情函請貴廳察奪敬祈核准施行云云未識財政廳如何批示也 
[江西]  
　贛員歡送齊旅長陸軍第六師第十二旅二十四團奉令赴湘齊旅長爕元於本月九號午前七時乘南洋鐵路專車先行赴潯李將軍派楊副長巡按使派陳政務廳長爲代表曁警廳長官商務會長南新兩縣知事均往河干歡送齊旅長輿歡送各員略叙别情即登輪遇渡上車又該團步兵三營亦已於昨今兩日將軍械行旅陸續運上輪船於十號掛帆出發 
　　湖北 
　萬壽宮有人縱火鄂省防務近日極形嚴密所有軍警巡查無不通宵達旦各官署局所左近巡緝尤爲注意新改建之萬壽宮因恐黨人反對施其破壤手段故防範亦頗嚴緊宮内駐軍隊守衛牆外由軍警選詎七日之晚二句鐘有人濳匿於外暗藏縱火物圖謀燃燒當被警察二署警士查獲刻已轉解軍法處訊辦矣 
　咸寗商請留輪船漠口行駛咸寗縣汀泗橋等處之小輪原有多艘往來載運客貨行旅稱便近因滇警發生所有行駛各處小輪均往供差拖運兵士赴湘川以故咸漢輪運遂爲中斷惟近値陰曆年關將届旅漢商民回家度歲者甚衆無輪附載殊爲困難爰由咸帮董首會同輪帮董禀請陸軍轉運局酌留輪船一艘往來咸漢川以利交通不知能否邀允也 
[天津]  
　陸軍調防駐紥新民屯陸軍第二十師第三營隊長葉先華率同官弁十餘員步兵五百名於前晚七鐘專車遇津直赴張家口一帶駐防又同日有陸軍第八師第十五旅步兵二十九團團長梁君率同官弁目兵計一營由馬廠專車到津開往北京南 
苑駐防 
[雜評]  
　大雨之先（默） 
　　凡大雨之必先以點滴風勢轉則此一點雨滴之小雨戞然中止風勢驟緊則初而一點雨滴者繼即傾盆下矣今除雲貴勿論外若廣東惠州之起事四川叙州之衝突與夫其他各地之小小暴動或炸彈或暗殺所謂不穩之消息紛傳者也點點滴滴之類也 
此點點滴滴者將戞然止耶抑傾盆下耶善觀風色之老農必能預卜之矣 
 
 
 

Page 8

 
 
誠恐有人以承辦分行爲名招搖影射致不　者誤受其愚用特聲明 
 
 

Page 9

 
 
   
 
 

Page 10

 
 
本阜新聞 
[上海金融界之外人勢力]  [（宗朱） 
　　上海爲吾國全國商務之樞紐而共金融界幾完全爲外人勢力所操縱良可慨也　調查外人勢力之最新狀況列表如左以供吾商界之參考　英吉利英國通商之資格最老故其金融機關設立最早而其勢方亦最大其在滬之銀行有三（一）匯豐銀行譯名爲香港上海銀行資本一千五百萬元公積英金一百五十萬鎊銀一千八百萬元行主擔保品一千五百萬元其總行在香港董事冷代爾等八人總裁史搭勃滬行在黄浦灘總理（俗稱大班）史體芬華經理（俗稱買辦）席立功其股票票面僅一百二十五元而現時巿價爲八百三十元較之原價不止六倍其歷年來派息之豐可想見　其所以能獲此厚利者則以華人之信用最深貴官富商存儲之欵項殊不少云每星期查倉該行存銀恒有二　千餘萬之多即今日上海存銀較少而前星期該行尙有八百五十八萬兩（二）麥加利銀行譯名爲印度澳大利亞支那特許銀行蓋行之成立在一千八百五十三年其　得有英　之特許狀也資本一百二十萬鎊公積一百八十萬鎊股東擔保品一百二十萬鎊總行在英京倫敦滬行在黄浦灘總理蘇澤偷特華經理王憲臣（三）有利銀行譯名爲印度商業銀行資本總額一百五十萬鎊收足五十六萬鎊餘鎊公積五萬鎊總行在英京倫敦滬行初在北京路與怡和洋行有聯屬之關係南京路七號代理總理皮史 
　　法蘭西法國有金融機關（二）一）東方匯利銀行譯名爲印度支那銀行資本四千百萬佛郎公積數同滬行在黄浦灘總理挨代恩華經理朱志堯即南巿求新機器廠之主人翁也（二）中法實業銀行譯名爲支那實業銀行資本四千五百萬佛郎中國政府認三之一計一千五百萬佛郎民國二年由政府批准立案總行在法京巴黎董事法人白德洛華人廖世功等法總裁斐洛德華總裁王克敏滬行經理法人李雍行在法界外洋涇橋一號 
　　日本日本近年來對貿易漸超出美俄之上而自歐　以來德之勢力大減故日本在金融界能據第三位置其銀行有二（一）正金銀行譯名爲橫濱正金銀行資本四千八百萬日元收足三千萬元公積二千萬日元總行在橫濱滬行在黄浦灘華經理葉敏齋（二）臺灣銀行資本二千萬日元公積四百十五萬元總行在臺灣臺北滬行在黄浦灘十六號 
　　俄羅斯俄之金融機關爲華俄道勝銀行其原名初爲俄華銀行現名俄羅斯亞細亞銀行資本四千五百萬元盧布公積二千二百萬盧布中國政府股本三百五十萬盧布公積一百七十三　三千盧布總行在俄京彼得洛格拉特滬行在黄浦灘華經理席錫藩其股票上海亦有交易票面一百八十七　布半巿價與票面平 
　　美利堅美之金融機關爲花旗銀行譯名爲國際銀行會社資本三百二十五萬美金公積四百二十一萬美金總行在紐約滬行在九江路一號總理電格華經理袁恒之 
　　德意志　德之金融勢力在歐戰後大減其銀行爲德華銀行譯名爲德意志亞細亞銀行成立於一千八百八十九年資本七百五十萬兩總行在德京柏林滬行在黄浦灘總理費格 
　　比利時比之金融機關爲華比銀行其譯名爲比利時外人銀行資本三千萬佛郎總行在比京勃羅塞爾滬行在黄浦灘總理漢恩華經理胡寄梅 
　　荷蘭荷之金融機關爲荷蘭銀行其譯名爲荷蘭貿易社資本五千萬荷金公積二百二十餘萬荷金總行在杏姆史探唐滬行總理代爾京特倫華經理虞洽卿 
[馮上將注意海防]  
　　蘇省馮上將軍以現當多事之秋海防自應注意嗣後凡吳淞口外三夾水洋面泊有何項輪船均須隨時報告其上海浦江内所泊之各國軍艦如有進出亦應呈報以便調查除函商江海關稅司查開浦江各軍艦名號外一面飭由外海水警調派虎威兵艦駛至吳淞口外切實調查時報告 
[探報黨人購運軍火]  
　　江蘇宣武上將軍行署軍事偵緝處近　探報謂有黨人現在大連靑島兩處購得軍火甚多擬交某商輪裝運來滬潛入内地圖謀起事響應滇軍等情該偵緝處當派偵緝員李根標等四名來滬恊同當地軍警在浦灘碼頭守候該兩地輪船抵埠嚴行檢查李偵緝員等昨　到滬投報　滬警察廳當由徐廳長加派偵緝隊恊往調查 
[軍隊保護鐵路]  
　　交通　因滬寗鐵路發現炸毁軌道情事特咨由馮上將軍分行寗鎭蘇滬各軍隊一體保護松滬護軍使署接到來文後除咨請浙省興武將軍將楓涇以西之鐵路責令沿路軍隊嚴愼保護外昨又飭行駐紥閘北之陸軍第三十九團所部各營着在滬寗鐵路沿線無分晝夜按段梭巡以重路政 
[交通行長遇害六誌]  
上海交通銀行行長張思仁（紹蓮）在法新租界被人鎗撃殞命經法捕房越捕擒獲刺客劉玉順一名訊明引渡已迭詳前報茲悉北京總行行長施肇曾（省之（自此案發生後當即呈報交通部曁銀行總管理　請爲核辦現接總管理處來電以此案現已呈奉政府申令該行行長張紹蓮因公被戕著給治喪銀二千兩撫卹洋四萬元由滬行撥交該家屬具領長子鶴齡次子松　及幼女現均年幼讀書所有應需學資曁將來婚嫁各費槪由該行開支云云昨施監督已轉致該行副經理徐驥（寳琪）及張行長家屬一體知照矣 
[惠羅公司失竊之奇異]  
　　南京路十三號惠羅公司於星期三日夜間失竊現洋約四千三百元翌晨報告捕房當由中西各探四出查緝毫無端倪尙不知能否破獲惟聞該公司每晚閉巿後其置放銀錢之要室必由經理親自加鍵　期四日晨間各夥友至公司時見各門安然鎖閉毫無異狀直至經理啓其要室始知所藏之銀洋箱已不翼而飛要室之旁爲會計員賬檯抽屜内亦失洋三十五元並於上層盗去小銀元約九百元計其重量須以兩人舁之何以竟能不爲人覺逃出重錮之室誠令人不解也或謂盗必於閉門前伏匿室内繼乃設法啓　室之鍵或以副鑰啓之亦未可知　　　 
然至翌晨開巿之際各夥友七八十絡繹而至又如何能挾箱而出其情節可謂離奇矣 
[警廳會議防務]  
　　淞滬警察廳長徐輔洲君因現値謠言　起防務嚴緊特於前日傳集各區長警等到廳諭話已誌昨報昨日午後三時又召集各區署所巡官等到廳會議防務面授機宜各巡官回署後立即傳集各棚長警點名當於每晚親自督帶懷挾手鎗按崗巡察云 
[工部局董之被選人]  
公共租界工部局定於一月二十日二十一日選舉新董事茲已舉出有被選資格者十人内有七人爲現任董事現任董事之未列入被選者爲美人哈愛特君與日人石井君新列入者爲三井公司之日人藤村義明君大英輪船公司之英人李佳德君瑞生公司之德台法里曷斯君 
[焚斃數命之慘劇]  
　　昨晨五時法租界鄭家木橋街一百零二號門牌過街樓上住居後樓之錢陳氏家不知如何起火陳氏從睡中驚醒逃奔下樓詎已被烟迷住以致與四歲男孩阿毛一歲女孩梅玉均遭焚斃住在前樓之某甲及貼隣各户均從窗口跳下跌傷五人由捕房車送醫院醫治惟陳氏之夫錢金才出外營業不在上海故陳氏等之屍身如無親屬到來祗能由堂收殮是役共被延燒恊泰押店渭興館麵店及新衣店内莊等房屋五間 
[失火即熄]  
　　楊樹浦二百五十號門牌任姓家前晚因碰翻火油燈起火由西人救火會立驅皮帶車到場救熄焚去被褥帳子等物房屋幸未殃及 
[婦人語無倫次]  
　　昨晨七時閘北大統路長興里某姓家樓上不戒於火經鄰衆帮同救熄幸未成灾事後由四區探警將起火之某姓婦傳案訊問詎該氏素有神經病語無倫次詢其姓氏籍貫槪不能答奉諭暫押聽候查核 
[測繪事務所之結束]  
　　上海縣測繪事務所自將上海縣境測繪告竣後本已由沈知事飭令取銷嗣因公欵公產經理處擬測繪上海巿詳圖故仍繼續進行惟事務所房屋本係求志書院舊址爲邑中公產現因縣公署奉飭籌設第五工場已經官紳商定將該屋擴充組織事務所所有測繪事務所即須讓出故該所主任嚴濬宣已將巿　趕緊測繪日内即將事務所撤銷以便改辦工場云 
[早發一日少凍一日]  
　　本埠紅十字會續運第二批棉衣赴贛分給災民已紀前報茲聞該會昨接戚巡按復電以現届嚴寒恐行文飭領輾轉遲延業經派員分提轉解萬泰兩縣領放矣 
[江華輪船入塢修理]  
　　招商局之江華商輪因届冬令循例油漆修理業於前日駛入南巿江南造船所即日興工 
[坐車人在途氣絶]  
　　昨晨八時有黄包車夫揚阿福在滬北北四川路載一坐客至南巿某處不料車至外關橋附近坐客已在車中氣絶旋由崗警查見　屍舁放浦畔然後將揚帶至第一區警署問明情由立傳十六舗世　　忠查無屍屬投報地方檢察廳委任鐘檢察官與檢驗吏帶同法警等前往驗得該屍年約三十左右委係因病身故由堂備棺收殮厝壇召認其所遺之信函及皮來小洋銅元等一併儲庫車夫交保候示 
又一訪函云昨有年約三十餘歲身穿大衣内　元布棉袍元布棉襖褲之人雇坐楊阿福所拉一千三百五十二號之黄包車由北往南道經第一區警局門前詎其人已經氣絶當爲巡警查見上前阻住詰問據揚稱由四川路某弄口雇坐當場尙有一人伴送出來據稱往南巿十六舗地方不知其如何身死該警察得死者手持藥草一把又書信一封係王伯泉具名身　有洋夾一只内有銅元數枝到局報告後立命十六舗地甲喬忠投報地方廳委派鍾檢察官毛檢驗員等蒞場驗得委係因病身死並無别分／ 
塡明屍格判由堂棺殮發封候認一面將楊阿福並　來書信分别帶回本廳預審之下判楊交保出外着往四川路查明該弄内有無死者家屬來案禀復以憑核辦楊遵諭而退 
[檢察官下鄉驗屍]  
　　本邑西鄉二十六保十四圖徐家滙迤西李家宅地方昨晨倒斃無名男屍一口年約三四十歲形似小工該　地保投報地方廳委派李檢察官沈檢驗員等蒞場驗明該屍係因病而死判由善堂棺殮發封厝壇候認 
[通俗宣講社明日宣講]  
　　通俗宣講社定十六日（即明日）下午二時在大南門外迎春高昌廟即南區通俗宣講所開第九十二期宣講會請演說家蒞會演講預由該所理事俞元爵君布告各界届時往聽 
[尙賢堂之聯合會]  
　　明日星期下午四時法租界霞飛路尙賢堂敎務聯合會開會仍請印度邦貝大學敎習撤卡博士演說題爲佛敎小乘門由中國傳入印度日本之原委蓋前旣說其發生之源流茲更言其推行之秩序惜無有人與之互證所見耳 
[皮絲號註册保護]  
　　法租界新開河永安街口信孚泰皮絲烟號自去冬開設以來另售躉批價歸一律故生意日形發達現該號向農工商部註册給照後又向滬海道尹公署禀請將雙金　圖等皮絲牌號給示保護頃聞道署已將示諭給該號發貼矣 
[丈人無恙]  
寳山農人蔡毛大於今年陰曆八月十一日憑媒出洋一百二十元娶上海西門外盧家灣江北人劉光倫之女爲室成婚之後劉女時常歸寗蔡於某日回家見妻身着素服詰之稱父已故蔡以未得訃告大爲詫異日前劉女又托故歸寗蔡親往岳家見妻父安然無恙不覺駭異惟其妻已避匿無踨蔡知有異當將劉光倫劉其元父子扭控第二區警署解送上海地方檢察廳訊辦 
[主人與傭婦之交涉]  
　　方延甫家住閘北三畏里其妻於去年患病時　陳丁氏爲傭妻故後即與該傭婦姘識前日因口角拆姘丁氏欲將方妻所遺之女孩阿毛領去方不允扭控四區警署押候訊明核辦 
[被拐女孩待認]  
　　英捕房包探查獲拐婦邢陳氏及被拐女孩楊阿巧陸桂花二口解經公共公堂訊得二孩均住閘北昨特送交四區警署留養候查傳家屬到案認領 
[小販串拐小孩]  
　　安東人劉立康以喊賣花生米爲名串通拐匪誘拐小孩出口販賣前日劉又拐得三歲小孩一口送上輪船交同黨帶領出口事爲救濟會偵探何連寳虞占順查悉馳往查拿詎輪船已經解　劉立康正在登岸爲該探拘住送至水巡捕房轉送地方檢察廳押候訊究 
[女子神經已亂]  
　　昨有年約十五六歲之女子形似瘋痴在大統路啼哭由崗警帶入四區警署候查核奪 
[電車撞斃老婦]  
住居西華得路某號屋内之通州老婦吳趙氏現年七十七歲十二號晚間由家出外行經公平路適有某號軍車從後駛來該老婦不及避讓被　倒地受傷由某號巡捕車送同仁醫院醫治無效送回家中至翌日身死報由　三捕房飭將屍體送驗屍所昨經公共公廨中西　員蒞所驗明飭傳案中關　人屍子　得順及電車司機人朱榮福賣票人吳維生見設與時友及某西人等到案逐一訊問以該老婦兩耳失聰致　此禍問官判令吳得順具結棺殮嗣吳稱無力購棺由公司代表西人給恤洋十元朱榮福申斥而退 
[金舗東夥涉訟]  
蘇州从宋嘯峰向在同鑫祥金舗爲夥因揑賬呑用銀一萬一千一百零四兩九錢五分經該舗主蔡耀卿查悉報告捕房昨派包探將宋傳至公共公廨請究先由原告代表上堂譯訴案情請追訊之被告亦延律師到堂辯稱此案手續尙未研究應請交保候訊俞代襄讞商之英領卓君判宋交五千兩人銀並保候訂期會訊 
[呑用關稅之起訴]  
　　榮彰洋行寫字劉肇香因與劉肇光串同舞弊呑用稅餉銀六十三兩被該洋行西人卜式查悉報告捕房將劉肇香拘獲昨晨解送公共公廨原告西人投案請究中西判官判劉押候訂期研訊 
[少去一月租金]  
房主陳綱記前至法公堂控房客徐建候所開之愛國報館應繳房租扣至陽曆十二月底止共欠洋二百五十元又被拆去牆壁須償還修理費洋三十元徐稱報館於十二月底封閉十二月份租洋不能承認拆去牆壁可以雇匠裝還判將生財拍賣抵租在案現已賣得銀七十五兩昨日收租入投案候示聶讞員判房租扣至十一月底止計洋一百七十五元除去拍賣之銀尙少七十元銀十天繳淸拆去之牆着徐仍照原式修還 
[期票圖章不符]  
　　陳焜明至法公堂控稱商人開設漆店上年有鄥姓付來朱兆祿木作所出之期票銀五十兩向朱照對允付詎到期向收無着今尙未付求請訊追票據呈鑒朱供商人名朱壽卿木作開在華界與陳並不認識商人所出各票有朱壽記圖章爲憑今陳呈案之票實非商人所出不能承認求察判將案註銷 
[調查被告家產]  
　　王志明前至法公堂控被木作頭徐翰卿虧欠往來貨欵及票洋共計一千餘元向索延約請求訊追等情判交人銀兩保限理在案迄今尙未保出昨又覆訊徐供實情無力措置祗能俟後來陸續料理王稱徐現在包辦工程不少且在高橋鎭原籍置有田房產業並非無力實屬有意不交須求嚴追判徐還押者原告查明被告家產究在何處限十四天詳細禀覆核辦 
[被訴人交保候審]  
　　曹金氏在公共公廨控告曹張氏浪用遺產又瞿德林控黄雲卿呑没股本洋一千元又俞賡良控趙元貞不還借洋昨由捕房將被告各人傳至公共公廨中西官諭令分别交保候訊 
[以石撃卵]  
　　無賴倪金福等於前日傍晚糾黨至虹口浜朱時琴所泊之　蛋船上强攫鷄蛋朱與同伴金雪山出而攔阻倪等即抛擲石子撃碎鷄蛋甚名經朱等將倪扭送捕房昨解公共公廨經中西官訊供屬實判倪押三禮拜以儆 
[不認串攫金飾]  
　　揚子祥毛阿根前日在南京路串攫女子王四珍金耳環逃至野租界被法探攔獲昨晨併解公共公廨經中西官訊供不認且原告不到姑寛將案誩銷被告省釋 
[車夫呑没遺物]  
　　黃包車夫陳小三子因呑没坐客賈協卿所遺支票鈔票共洋四百三十元被賈報捕將陳拘押昨解公共公廨請究中西官判陳押候查明再核 
[車夫偷竊牛皮]  
　　虹口西華路廣同源牛皮店内之包車夫張阿二因竊牛皮一捆被包探查獲昨將牽涉之出店羅德興一併解至公共公廨經中西官研訊明晰以羅無干開釋張押兩月示儆 
[竊案嫌疑未釋]  
　　廣東路六百三十五號門牌恭泰土棧主王孝先因於今年舊曆二月間失竊値洋八千元之烟土七十六包查係該土棧　司徐嘉生之子　富春所竊扭控捕房一再解送公共公堂訊供不認押候再核在案前日午後捕房將徐解案經關讞員　英領廉君升座復訊原告仍由代表律師上堂請究並經被告之父徐嘉生上堂供明因聞伊子與竊土有關故曾至家向詰不認後來曾由店主　喚兒子來申兒子亦極情愿並無畏怯之狀云云繼據在該土棧爲出店之被告之弟徐仁全上堂供明大約在一月之前伊兄曾由丁茂南伴同來店然在賬房間内所云何事並不知情又據該土棧司賬戴金山上堂供明被告約於一月之前與丁茂南同來由店主詰問直認行竊並自願蓋印指模質之被告堅執前供始終不認中西官退入領事休息室會商良久重復升座會判此案因會審官意見不同被告還押候原告於兩禮拜内請求吊開公堂復訊核斷 
[過犯串通攔刦]  
　　匪徒華四根前日在四馬路公和里串同在逃三人攔刦朱佐仁現洋三十元圖逃當被途人劉漠臣帮同追獲交捕拘押昨晨解送公共公廨經中西官訊知華係過犯判押西牢年半期滿仍遂出租界 
[摸竊莊票莊摺]  
滬南鹹瓜街合順興蜂蜜號主某甲前日至城内邑廟後園張家路地方購買磁器被竊賊杜玉康摸去恊豐莊票洋二百元二紙又鴻記莊票洋五百元及陳萬豐莊摺一扣迨至覺察已追捕不及後即報告一區二分駐所經警廳偵緝隊隊士朱順泉將該竊拘獲搜出票洋摺據解至前廳司法科訊 
[破獲浴堂竊案]  
　　南碼頭一新池浴堂内前晚被賊從高處扒進内室竊去鍚燭臺及絨毯烟袋緞質喜幛磁花瓶等物報告一區一分駐所旋由警廳偵緝隊士朱順泉拘獲竊賊沈阿巧一名解廳後詰知原贓質在法租界某典内當即帶至法捕房恊探吊出原贓解請司法科訊究贓中浴堂主林掌生領去 
[私帶烟土之敗露]  
　　兪洪春近由海參威乘輪船來帶有値洋三千一百三十元之烟士前日在虹口碼頭携土登岸被流氓多人所見上前攫取兪大聲呌喊中西各捕聞聲趕來該流氓等已分投逃竄當經該捕等查得兪私帶烟土遂將兪拘入捕房昨晨解送公共公堂請究　西探禮扶司上堂禀稱此稱私帶烟土情事如在内地情節狠重現經麥總巡會商海關稅務司故將兪解案請爲核示關讞員商之英領康君判將烟土送至海關銷燬兪洪春函送上海檢察廳核辦 
[騙子遞解回籍]  
　　蘇玉明前因騙取胡榮　烟土由捕拘解公共公廨訊實判押西牢半年期满帶堂再核在案昨届期潢由捕將蘇帶案請示中西官判函送上海縣知事署遞回廣東大埔縣原籍 
[刋布關於勸進之申令]  
　　上海縣沈知事昨日飭知各學務委員文云爲飭知事案奉江蘇滬海道　尹公署第十三號飭開四年十二月三十一日奉江蘇巡按使公署第七二○九號飭垂接准敎育部咨開案准政事堂交片内開本月十二日申令（按是日申令係爲勸進事）奉諭此次申令交敎育部印刷　張編號京外各學校張示講堂並列入各種敎科書其私家送部審定之敎科書亦令一律刋入等因此文到部當即遵飭恭錄照印在案除分行外相應檢具申令二百張咨送貴署請煩轉飭遵照辦理可也等因准此合行檢具申令三十張仰飭該道尹轉飭各縣知事行知各學校遵照辦理等因奉此除分行外合行檢具申令兩張飭仰該知事轉行各學校遵照辦理此飭等因到署奉此除分行外合行照刋申令飭發該員即使轉致本區各學校遵照辦理 
[工巡捐局牌示]  
案據典商益昌等禀前以押舗林立妨害典業曾於前淸宣統二年明和押舗押閉案内請縣示城廂各押舗不准遷出别圖民國三年商等援案禀請閘北工巡捐局取締押舗案内亦蒙核准施行現有十六圖新馬頭之亭泰押舗預備遷移在八圖之大東門外大街整理房屋商等禀縣勒石章程凡新開之典前後左右須距舊典一百四十丈兩典距離具有限制則押舗可知亨泰遷移　　　　　　　　　　　　　　　　　　　　　　　　　　　　　　　　　丈 
之處實於典商有碍請諭禁亨泰遷移再閘北海昌路鼎盛押舗大書當字並請勒令刷除等情當以原東各押舗不准添開頂替及遷出别圖各節是否有案亨泰押擬遷雪點與典業定章究竟有無　　本局無案可　即經咨請上海縣知事酌核辦理至　盛押　　當字一節並經飭知閘北分辦　　　辦理去後茲　 
 
 
 

Page 11

 
 
扁鵲再世則有性命之虞今幸得遇 
　　上海縣知事咨開查押舗應照典業登錄章程納稅領證奉財政　飭遵有案是押舗　本號典業定章辦理典業勒石章程每典前後左右須相距一百四十丈押舗不准遷出别　前淸由縣示禁亨泰押　遷移之處又與益昌等相距甚近顯違定章自應　行取締至鼎盛押舗旣未照典業章程納稅領證其牆屏大　當字與典商無異亦應勒令刷除以上各節均不能稍有通融除已由縣飭傳應候訊明飭遵外相應咨復查照等因准此合行牌示仰各該典當押舗商人一體遵照毌違此示 
[誌謝]  
　南美華鞋店因寶善街普安坊口新屋落成備有優待劵贈送主顧昨承以五本見貽書此誌謝 
[氣候報告]  
　　（上海徐家滙天文臺天氣　候報告） 
　已過者之報告一月十三日反旋風在中國其中心處之凉風和緩而分竄上海天晴而和香港雨十四日上海天晴而和空氣亦靜氣壓仍在累年平均之上十四日下午四時前二十四小時内上海氣候温度至高五一。五至二九。三去年同日至高三零。九至低一五三 
　　未來者之推測十四日下午四時三十分豫測現有二低度正在發展一在蒙古與滿洲之間殊形中和一較深在菲利濱羣島南部山東北有自南至西之風南有和緩之信風 
來函 
[江都周栩來函]  
頃閱一月七日貴報揚州通信欄内載知事撤換䢴了陽市校長一節與事實不符查劉君孝威自去歲奉委來瓜對於校務頗具熱心嗣因氣體薄弱一再請辭經敝區學董曁各學生家長屢次固留現劉君之留否尙在未定至劉君之人品學問　待敝會煩言是非自有定論應請將敝函刋登以昭實在江暑都第二區敎育會長周栩謹啓一月十二日 
[松滬護軍使署來函]  
　　逕啓者頃承准宣武上將軍行署内開閱上海本年一月一日申報本埠新聞欄内載有西報一則内云南京於前四十八小時内曾有亂象星期二日夜聞某營壨忽被圍營中住有北兵數十名均就擒星期三目開審後槍斃某團之山東兵七十八名登時埋葬尙有北兵八百名則經卸除軍械等語查南京軍隊安靜地方寗謐該報所載一節毫無影響其爲亂黨揑造無疑似此以訛傳訛於治安在有防碍除飭行滬海道尹外相應函請貴護軍使會同交涉員轉知西報據實更正並飭該報舘及中國各報舘一面先行更正嗣後遇有此項新聞務須調查事實毌得任意轉載致滋搖惑是爲至要仍希將辦理情形隨時見復等因承准此查中西各報登載新聞貴乎調查事實倘不察事之眞僞隨意登錄最足淆惑聽聞此次西報登載南京亂象旣屬毫無影響自當據實更正以免搖惑除函請滬海周道尹會商領團轉致西報先行更正並函復馮上將軍查照外特此布達即祈貴報館一體據實更 
正爲荷松滬護軍使署啓十三日 
[滬北棲流公所來函]  
茲有虞　山善士因子病愈助到敝經費洋三十因特登報以揚仁　滬北棲流公所謹白 
雜評二 
[外人之金融勢力（訥）]  
　　中國有銀行之名久矣惟從前所謂銀行者無銀行條例之規定其以收欵貸資爲業不過與錢莊票號金店等非如也之金融業受法律上之支配者也今之銀行固已儼然具銀行之規模矣其組織其營業不可謂不合法然而力量之薄弱較这各國又大相懸殊 
夫銀行云者憑其信用以負即時兌付之債務吸收社會中此方之資金而運用於彼方介乎需要與供給之間而調合之使金融界活動而不紊亂之機關也若此機關之力量薄弱則對内爲不靈便一國之經濟狀態將波蕩於冥漠之域而時起恐慌對外則工商各業失其供運之主宰不能與經濟竸爭劇烈之世界相同旋非國危之大原因耶我國有留心金融業者不必遠求苟縱眼一觀滬上各外國銀行之勢力而可以恍然矣 
 
 
 

Page 12

 
 
   
 
 

Page 13

 
 
自由談 
游戲文章 
[五大海記] [  綠衣郎]  
　　世界之上有五大海焉曰情海曰孽海曰苦海曰宦海曰黑海五海之中以情海爲最大莫測其津涯莫窺其畔岸浸淫於世界蓋不知其幾千百年矣其中有大陸陸上有國曰極樂　卿卿我我　　鰈饓終日銷磨於紙醉金迷之中絶不知人世間有愁苦事蓋與苦海處於極端反對者也其通商口岸曰美人關多美人入關者輒神迷常有失魂於其中而昏昏沉沉似夢非夢似醒非醒者語云英雄難過美人關即指此也關之内有温柔鄉及迷香洞諸名勝風景佳美游人通年不絶極樂國之田曰情田其植物種子槪曰情種情種所開之花曰自由花開必並帶芳芬燦爤香聞數十里所結之果約情果食之能得美人憐然頗不易得物產以比目魚比翼鳥爲大宗每年輸出頗多　海居情海之南風濤險　波浪澎湃一年中沉溺其中者至不能計其數有及海而即溺者有半途而旋溺者有飘流於其中前顧茫茫不勝其感喟及將登彼岸而卒不免於沉溺者比比皆是其幸而能至終免於沉溺者不多覯也然沉溺之　類皆自情海中來者說者謂得意以後　有此刧也與孽海接壤者曰苦海愁雲慘霧日日籠罩其上入其中者無復夢想人間快樂事矣有愚公者見而憫之欲移山以塡之然而竭曅生之力曾不能塡其萬一愚公死後亦無繼得旦　不笑其愚而歎其塡塞苦海之徒勞無益也至今此海日龈廣大行將與情海等云　海鄰於情海孽海其下有潛籠相傳產自四千年前具有神通彷彿如地球之有吸力近年來人民爲其所吸者日見其衆旣受其吸則立失人之常態蓋海之中藏垢納污入者受其　　面目乃立失其眞甚者心亦爲之黑能凈身而出者自古以來萬人中幾無一也黑海在亞細亞洲之東北角今已　爲大島萬頃波浪　歸鳥有僅能於地理史上　一名詞供後人研究之資云 
小說 
[小說俠情紅蘩蕗别傳] [  天虚我生]  
　　第六章（續）勃斯見海龍久久不語則曰海龍汝但如常例畫約則此三千五百理佛即屬於君言次出其錢贴故故弄玩燈光映之乃發奇彩海龍曰勃斯倘吾畫約此事不甚危險耶勃斯曰何險之有此約君書之我藏之勃斯一日不被禽即此紙一日不洩漏即勃斯不幸竟有被禽之日則禽我者固爲偵探長海龍也此紙又將奚從而洩海龍汝毌固執汝當知此事實爲公平交易萬無一失且得多金即冒大險亦頗値也海龍實告汝即我之冒此重險其目的亦不過爲金錢耳吾與汝爲患難交但須互相扶助則此後之希望正未有艾汝又何必以區區小節而坐失大利勃斯言時聲至侃侃似其胸中早有成竹故無論海龍如何狡展彼亦不以爲意實則勃斯倘非胸有成竹亦斷斷不敢冒險蹈此虎穴彼蓋早將法蘭西一般國民之愛國心與奥大利金錢之重量相權金錢固軒起十倍也故勃斯語時即料海龍必無不允至是果聞海龍囁嚅曰勃斯吾受汝金矣但有一事汝須從我勃斯曰何事曰無論如何汝之指尖必不得着嘉蓓之一毫一髮勃斯曰汝謂太子耶海龍曰汝欲呼之爲誰吾可不問吾則呼之曰民賊之孽子嘉蓓也勃斯笑曰彼人何與於我海龍曰咄汝同黨諸人方自憚心竭力謀救賊子吾豈不知實告君汝欲取得他種自吾由吾許汝特不許干預嘉蓓之事以羅伯斯比嘗面命吾儕謂一旦獄中而失嘉蓓者則吾之頭顱亦并失之矣故吾亦當告誡於爾倘嘉蓓有變則吾不但不能救汝而我死後之靈魂亦必以利爪扼汝之頸勃斯微笑不語俯視爐火如有深思海龍則蹀　室中面上盡起橫皺凶獰之狀乃益露旣忽力把勃斯之臂曰朋友行矣勃斯駭曰行何往耶海龍曰汝不問但隨吾行言時頗有得意之色蓋彼平生除貪利而外初無得意　唯見有人爲己所侮者則亦至爲得意以爲人懦而我强也勃斯不解其故終不肯行曰汝試誤我何往海龍乃大笑曰勃斯亦有喪膽時耶毌駭吾不窘汝吾蓋引归往見一寳貴之物但汝只能遠觀毌許近觸勃斯不語默然起立彼蓋知海龍此時已醉金錢之中無復再容反側即欲加害於己亦必不捨其將來無窮之利益也勃斯旣如見其肺肝乃即泰然披其大衣逕隨海龍而出 
[短篇俠情情天之决鬭（續）] [  新]  
萬沙自念此中白者凡十二粒操勝必矣則欣然曰紅則奈何梵特零曰無他吾敢與子决鬭以定勝負萬沙以手捧其首曰噫是子欲殺我矣梵特零曰殺亦有法乃出手鎗兩柄曰此間鎕凡二各得其一以爲决鬭孰生者得美人與財產萬沙連聲曰不能不能是汝欲殺我耳咄咄吾乃不謂汝高大如許乃竟殘酷如猛獸梵特零曰吾縱殘酷但較之强奪女郎令嫁其不欲嫁之人以至飲痛茹苦憤然欲絶者其殘酷又如何萬沙仍狂呼曰吾不願吾决不願梵特零曰懦夫汝獨不計此中勝着實據十三分之十二耶即不幸而得江球則亦不過决鬥安見死神之不相我萬沙以手掩耳曰去耳毌擾乃公乃公不願即死梵特零曰坐失無限之財產汝不悔耶萬沙囁嚅曰不悔梵特零乃免其胃貯球其中手提以行未及門萬沙又顫聲自後呼曰騎士汝返梵特零曰汝意决乎萬沙白吾非不决唯吾操勝之權過薄故不能允汝汝倘再加白色球六枚於中者則吾意决矣梵特零乃不覺大笑駡曰懦夫吾許汝乃又加牙球六枚胄中曰來萬沙曰請汝搖其胄梵特零如語搖之萬沙體乃大顫伸其枯臘之手以入胄中目深閉如入醉夢久久始出其手手出梵特零立置其胄一邊以防掉換曰可矣展而掌掌展則赤然紅也萬沙乃狂嘷直向椅上而仆梵特零則叉手當胸以待其醒頃之萬沙始醒面白乃如死灰爐火映之幾不類人目痴然仍注其催命牙球之上欲泣乃無淚梵特零仍屹立無動冷然如冰曰萬沙此誠汝之不幸十九粒中乃獨得其紅者雖然此天意也天意不可違言至此徒以手鎗置之桌上曰事旣如此不得反汗來可取鎗準備决　（未完） 
文字因緣 
[湘月題松江耿思泉前輩身行萬里圖] [  莽漢]  
　　公　健者汗漫遊遍了天南天北揮手獨來還獨往勝絶孤雲野鹤素月相隨淸流自濯此境人誰覺臨風頗肹胸襟别有邱壑可笑班令當年封候遠覓投却書生筆富貴何如秋草露放眼湖光山色燕趙悲　東南佳麓到處渾相識搜奇攬勝前身疑是霞客 
　　書生渺小课芒窗讀破古令文史又乘長風行萬里也算男兒快限 
　溟　搏　長城飲馬叱去從游騎一鞭殘照登臨無限情意聞道薄宦荆　　流江漢小謫神仙吏解組早歌歸去句謝却一官如寄貂裘換酒　背敲詩風雅一門萃遺編珍重曹娥擅簪花字（耿君著有莫萸庵勝稿爲其女兆珠女士所書 
 
 
 

Page 14

 
 
   
 
