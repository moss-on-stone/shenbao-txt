# 1883 - 89 - 4903564

 

Page 1

 
 
[四書味糧錄出售] [  點石齋主人啓]  
　　啓者本齋用石印照相法所印各書不特字樣縮小以便行篋携帶並務求點畫分明俾　者不費目力此固久爲海內文人所賞切鑒侍贅言茲又將　書昧根　飭工照印其字雖較原本略小　仍　蜥條分無論童叟卽燈下亦堪　　兼之紙色潔白臺光　淡相宜裝潢亦極精雅現約於三興　　二月江十外當可出書欲購者祈屆時至三馬路大禮拜堂南首申報舘問壁申昌書畫室購閱各外埠由賣報人代售此布 
[開義記行東致西字報信書後]  
　　前閱西報所載英工部局董事增設西捕之議曾書其後此議創自義記洋行東何君理代何君向爲兵宮深明韜畧倘以營伍之法施之巡捕則於捕務大有振興卽於地方大有裨益何君於此事頗極認眞旣在工部局創議後復致信於西報館闡明其意旨昨見字林西字報將其信之後半補錄報中本館得以卒讀之而嘆何君之綜理微密思慮周詳其經濟之才有足令人欽佩者已信中大意言上海地方在西歷一千八百六十四年之時計有西捕一百四十名華捕僅十餘人耳現在華捕愈多西捕愈少統計租界中西捕僅有三十人斷難敷用而况三十人中又有管理他事者五人則不過二十五人而已其中熟手止有十人其十人則僅得半之道又十人全係生手多屬失業水手等輩濫等充數故捕務之廢弛於今而極自今請定新章凡收取房捐地携船捐等事勿令巡捕爲之當另用他人以辦理他事而巡捕則但責以分內應爲之事本埠者事有西捕可辦而華捕不能辦者有華捕可辦而不必煩西捕者亦有不必煩西捕而華捕則究有力不能及者故擬酌中定制添設印度巡捕以參之計須用西捕五十名印度巡捕五十名華捕一百名于華捕則减之於西捕則增之印捕則創設之凡有須用西捕之事則令西捕當之可用華捕之事則令華　當之其不必用西捕而不能用華捕君則令印捕當之如此則量能授使而一無廢事捕房則必須分設數處蓋現在居民愈稠房屋愈盛現在所有幾處捕房實有鞭長莫及之勢添設捕房則照顧可周也惟每年提銀二千以備送給巡捕此語人多不解今查得此款因前者赭宼竄滬之時上海食甪各物驟然昂貴巡捕辛俸不足敷用故每人每月於辛俸之外加給銀五兩保示體恤以爲津貼厥後狂寇已平民氣漸復各物逐漸跌價可以無須此項津貼遂不復給付巡捕而帳上則仍有此項名月乃逐年有儲以爲將來巡捕有退職回國者卽由此項下酌量送給然巡捕之中當滿五年而退職以去者殊少慨　則此項積存成爲閑欵故今年擬將此項另行開支而別議每年提出銀五千兩仔放生息以十年爲期合成五萬兩以其息銀爲將來巡捕當滿五年之後或有退職告歸者養贍之費待之也優則責之也可以重而頭捕等亦願爲効力其所添之捕必求素來執手以充其遺如是則捕務庶可振興也觀於何君此信其經畫有足多者矣夫向時西捕百四十人華捕僅有十餘人而巡捕之聲勢殊覺可畏現在西捕止三十之數而華捕多至二百餘人然似乎巡捕聲勢反不若從前　壯宵小衆多盜竊繁興匪類拆梢橫行無忌視巡捕直若無物此無他華捕之得力不如西捕故也華捕雖有西捕督率然地方旣廣分投巡邏西捕焉得耳目畢周且巡捕一職亦有一定規例西捕倘非熟手尚且不能資以得力如所用之水手輩何君以爲不適於用而况華捕之於捕務規例茫然不知應管之事或退縮而不前不應管之件或故爲多事或以小事而反成大事或以大事而轉視同小事如　望者住生而有然則此等巡捕雖多亦奚以爲故吾謂何君此議實爲地方之幸不但有　於華人亦且有裨於西人西捕旣多則巡捕聲勢又可復振而匪類必將劍跡華人之僑寄者旣得高枕無憂西人之梁處者共安樂土之適其所關殊非淺鮮惟望坐而言者卽可起而行不致歎夫空言之無補是則尢爲蒿目時艱者所拭目以俟者爾 
[本館自己接到電音]  
　　○本館於昨日接到在津友人專發電音到本舘內有二月初六日　旨一道謹敬譯登○二月初六日奉　旨正藍旗漢軍副都統着國俊補授欽此 
[福州近事]  
　　○福州西字報言正月念四日下午三點鐘有渡船由馬尾開行抵福州業已進口忽值小火輪名臺灣正在開軸突與相　渡船立卽沉下溺斃有七人又言近來福州諸人頗知德律風之便利故擬創設現已預備興工大約可以成功也又言上月念四日下午一點鐘時福州雷電交作電光閃爍如金蛇亂掣雷聲隆隆絡繹不絕大有不及掩耳之勢也 
[潯陽米價]  
　　○九江近日米價竟漲至三千七八百文蓋因陰雨連旬米船未到故該處居民咸以米珠爲慮云 
[穀米漲價]  
　　○鄂省步漢之四鄉八鎭去臘榖米行情比之新年已大相懸殊去年歲抄榖價每担一千者現巳增至一千四五百文漢口武昌諸米舖亦隨市陡漲去年米價銀二兩零者現已漲至二兩五錢若照錢價算之去年二千七百文今已每石漲至三千五百文其餘油鹽等皆無甚起跌云 
[牛瘟盛行]  
　　○鄂省一帶入春以來雨雪交加寒冷殊甚江憂漢陽兩邑尊幾次設壇祈晴并禁屠宰省外防營又向天開砲名之曰　陰接陽至本月初一日方見晴霽江水約漲四五尺而漢陽之南鄉與蔡甸馬鞍山諸堡縱橫百十里內牛瘟盛行始則脚軟繼則不食越日遂倒地不起矣此眞農夫之憂也 
[械鬥續聞]  
　　○前報鄂垣有厘局委員到省行至中途見有械鬥之聲傳者因誤爲鸚鵡洲木牌帮中奪佔碼頭所致兹又接鄂友來信始知前言之謬據云離漢皋七八十里地名新溝者與蔡甸鎭相去不遠新溝相近地方有阮宋兩姓各住一村落均有　戶數百家新年米　之價大漲阮姓因挾貲販米數百擔載以回家將米散放名曰囤販其法不賣現錢專務放帳約期收錢價與息併隣村宋姓聞之遂約多人來領放米但阮與宋本有宿嫌及宋來則一粒不放宋謂阮曰同是故帳自宜例今乃擇人而放何欺吾之甚也因此爭論兩不相下次晨各聚烏合之衆持刀鎗又矛棍棒等器在新溝地方機鋒　逼無異兩軍之相搏論人則宋多於阮論器則阮精於宋兵刃旣接宋姓敗北阮　奏凱而回是役也互有損傷計受傷者十九名當時殞命者兩人皆宋姓也宋姓　日更將傷重之三人抬起漢陽縣請騐不料行至半途而三人又死矣計枕姓前後共斃五名當經報縣請騐阮亦訟於縣互相伸訴不知將來作何　法也 
 
 

Page 2

 
 
[掘尋蛟種]  
　　○蛟之爲害也或以爲無或以爲有近日揚州南門外二十里趙庄之翰林墳後忽據地保入城禀官有地約六畝許四圍無雪土色與他處異其泥甚鬆恐伏有蛟種請官履勘此地本属江撫謝明府卽約同甘泉桂明府禀明黃太尊同勘則地保所報果屬不虛卽於四圍打二三十答並無形跡於是禀明渾憲請示可掘與否孫都轉以爲司掘卽准支撥欵項并移知合字管撥勇開掘自上月念四日起兩縣會同營官監掘至第三日掘山圓蛋六枚其形小而長識者謂是蛇鼈之蛋仍命於四圍深掘又聘一江西客能辨其眞僞客云蛟蛋具有靈氣土中能走欲掘時必先澆以穢物使不得遁然後開掘今已如法辦理而蛟尚不得聞揚州父老云揚州無高山峻嶺何能藏蛟然旣形跡可疑不得不先事而方維之想孫黃二憲或亦存比意也 
[秣陵瑣事]  
　　○金陵近來竊案頗多聞前夜督較武巡捕趙公館被賊挖墻而入竊去衣服三十餘件次日報縣請緝迄未破獲也又某公館失去金壞一付並衣服數件知非外人所竊亦姑置之旋有錢舖友赴公舘催贖輕門經再三盤詰知爲某嫗所押遂將原贓起到將該嫗送縣云又城北某公舘夜間均已熱睡某宦忽聞櫥門銅環有聲急揭帳視之則見黑影數團來往不定乃大呼賊始驚竄宦起追至後園恐技窮反噬廢然而返迨查點失物己屬不資然使少緩須臾賈復何堪設想哉○江甯縣缺曾以請補實缺賈明府敬之赴任乃前見藩轅牌示　賈君在豐縣任內有案須赴徐州會審一時未能履新故已委前甘泉縣之桂實之明府代理按桂明府在甘泉任內時適值西山旱荒創辦當牛局並因利等局窮民頗受其惠循聲卓著是以上憲極爲賞識也○月之初一日午後警鑼亂鳴水龍爭赴及事後查知淮淸橋下織造署側焚去石姓豆腐店一間聞起火之由係因烟燈所致幸時在白日各永龍聞警爭救且日來秦淮暴漲取水較便得以卽時撲滅不致延及鄰舍亦云幸矣○致和待後之八府塘地方創建兩廣會館中正街又新造侍質公所兩處相隔不遠前因雨雪連綿暫停工作現在化日舒長春風和暖故已諏吉開工邪許之聲此呼彼應行見望衡對宇氣象一新也○金陵內外城河非常盛漲前將通濟內外之閘工壩冲倒茲值稍憲已經興　完固矣○彭城劉生旣無伯叔終鮮兄弟其母本缺中良家子隨家避難於彭城歲飢不得食母時年僅及笄力請其父母爲割愛之計毋株守同歸于盡於是歸劉民職洒掃之役旋以宜男充下陳時生父年在朱買臣當富貴之後朝夕以膝下呱呱者爲念見生母有子孫瑞喜甚且明戒大婦勿以粗笨隨其身大婦雖陽諾之而實不善視也未幾果生男生母以蓐勞瀕危者屢矣幸得無恙未數年大婦逝世生母遂正位綜持家政門內外無閒言生父夙爲入幕之賓傾諸侯于鄂渚倒　而迎者踵相接竟以相如消渴疾不及治遄歸僅至維揚而道殂生母聞訃痛不欲生繼念一髪千鈞實賴未亡人之存歿爲存亡胡可殉燕好之私而斬劉氏一門之血食乃星夜扶孤迎喪安窀穸於先人之阡籌謀跋陟無一人爲之代其勞而分其任者盖案無三尺次丁不得不步步親臨也先是生已出就外傅以姑息未能竭力課程至是生母詣師舍涕泣自陳師爲之動課益嚴故事童子挾書歸歸就瞪下熱讀次日陳列師前背誦之母輙以針黹相對至甯分殷殷不輟以爲常未幾生果以聰頴補弟子員學官愛其韶秀妻以女公子使生得卒業生母初甚怏怏後見新婦並不挾其當貴輕其夫而傲其嫠姑則大喜過望現在蘭蓀春茁充閭衍十葉之祥桂樹冬榮旌節待五花之誥若劉母者殆所謂克昌厥後者與○楚南某君宦於吳境通顯而性殊吝嗇其友不遠千里而來願作百金之貸宦不許再三請仍不辭友知其非可以口舌爭也乃瞷其亡也入其室胠其篋席捲而宦初不知係友所爲立將失竊情形邀保甲局員與上元縣履勘縣雖心疑然不得不允爲壓緝越數日忽由某處寄到一信衣包一個宦發書卽索借不遂之某友手筆也書稱因急求貸未蒙許可特借子之衣裳在某質子肆中質得銀如數質票奉還請贖舊衣數件係肆中所剔出者亦卽附璧友得書大怒持詣上元縣力請關提此人縣不勝其擾一日禀明大府天府謂某宦不能盡朋友通財之義致進退維谷考試惡作劇此皆咎由自取所謂夫人必自侮而後人侮之者也否則其友妙手空空將何以歸質票着宦領去自理不領則付之祝融氏官始　焉若喪憶金陵前有梅氏婦被同室人燒悶香竊去財物四百餘元今某友復用此術使之疾雷不友掩耳雖云別開生面不足以豪然如人心世道何 
[院試寍郡題目]  
　　○浙江祁夭宗師按臨寍波初二日補考文題　行之以忠　經題　謙受益　詩題　賦得以鳥鳴春得春字　補兩次歲考題　請益日無倦　免作一經一詩　初三日考生經古題　包荒解　撫安于民解　瑟僩赫咺解　昌歜解　負劍辟咡解　擬蘇子以墨竹試以受命于天賦形于地爲韻　詩題　賦得廉吏民之表得民字　漢三傑蜀漢三傑七律四首不限韻　擬張華勵志詩　初四日考奉鎭象定生正題　奉　視思明二句　鎭　色思温二句　象　言思忠二句　定　疑思問二句　通場經題　苟有車必見其軾苟有衣必見其敝人苟或言必聞其聲苟或行之必見其成　通場詩題　賦待淡黃楊柳舞春風得風字　初五日　考府學鄞慈生　題　府　古之狂也鄞　古之矜也　慈　古之愚也　通場經題　夜知何其夜鄉長庭燎有輝君子至止言觀其旂　通場詩題　賦得雅麗理訓誥得篇字　初六日　童經古題　樽酒簋貳用缶解　四岳解　南山有臺解　屈產之乘解　外事剛日內事柔日解　懷道抱德賦以我王仁賢懷道抱德爲韻　詩題　賦得安得猛士兮守四方得歌字　上丁釋菜七排限丁字韻　性理題　不媿屋漏爲無忝存心養性爲匪懈論　算學題　今有合錢買物人出八百盈六千八百人出六百盈二百問人數幾何　假如自省至府相距七百里甲自省至府乙自府至省初日皆行八十里厥後甲日行自倍乙日行自半問二人幾日相逢 
[皖垣官報]  
　　○正月念七日藩憲牌示分缺補用巡檢邵廷杰知悉照得鳳陽縣典史一缺檄委該員前往署理另給飭知外合先牌示毋違特示 
[電報近聞]  
　　○中國創辦電報已及兩年自設天津大沽保定紫竹林濟寍淸江江寍揚州鎭江蘇州上海等局後現又續設嘉興南潯湖州杭州紹興寍波温州蘭溪衢州浦城福寍建寍福州泉州厦門潭州汕頭潮州惠州香港廣州等處電線并聞煙台至鄆春朝鮮海線江寍　燕湖安徽九江漢口早線亦俟閩粵工竣卽行續設所需經費卽在現招八十萬元之內矣惟津滬各局委員皆有去就兩難之勢該局定章總辦均無薪水會辦司事每局四五人不等每月合共薪水五十二元或五十六元報費統解總局火食開銷每人僅扯五元故上年商本餘利極厚原本一百兩居然得洋二百元然局中人有辦事一年僅得百餘元薪水或竟分文未及沾潤者朝鮮案內請獎又批薪水頗優毋庸給獎故　局則味同雞肋辭差則向懸奢望據聞上年應得花紅爲數不菲因有粵線招股遂將餘利盡歸股東今年報費更旺較之去年不止加倍昨欠該局報費比較單載有八年正月收數上海七百八十六元七角五厘紫竹朴五百七十五元九角五分九年正月收數上海一千九百四十元另二角六分紫竹林二千另九十四元八角四分此外各局亦均加倍歲底分泒花紅必可照章辦理不再全歸股東故猶徘徊不去然洋務中如此苦差我見亦罕矣 
[信件被攫]  
　　○本埠往蘇之鴻源通裕通順寶順全盛協源老正大等七家之信局又有往常熟之永義昶致大兩家信件包封於初七晚 
 
 

Page 3

 
 
　脚夫四人挑遞將到江橋尚離三里之地方時巳更深旋來十餘人各執利刃上前攔截刧掠一空該脚夫無可拒敵只得奔歸報知各信局未知報官否也 
[春郊試馬]  
　　○今日爲本埠西商撒紙跑馬會中人跑馬之期此次却不撒紙在跑馬場共跪五次前經列報當此春光明媚日煖風和下十二點鐘跑馬場邊定卜輪蹄終繹十女如雲空巷往觀亦不負良辰美景也 
[付用銀]  
　　○前報載英商畢德衛具控於丹國領事公廨稱大北電線公司承辦中國電線一事係伊經手引大北公司辦理人入見盛觀察應得五厘用銀人北公司不肯付給故請究追云云兹悉此事由丹國領事於初七日審斷其爰書大略言畢德衛所云經手此事須得五厘用銀然此事大北公司後夾所辦電線與原議不同不得以畢德衛爲經手惟究係畢德衛引大北公司辦理人入見華員因而承攬此宗交易大北公司竟將用銀絲毫不付亦屬非是斷令大北公司出銀二千兩以酬畢德衛其訟費三百零五兩亦令大北公司呈繳而大北公司不服聲言尚須上控丹領事諭以如欲上控其禀詞須於十四日內呈閱不得逾限云 
[屋倒傷人]  
　　○英會審公廨東首落北有名英華西街者向係美商四美司造有三層樓房屋出租旋因市面冷落房屋空閉久失修理日漸坍毁爰轉輾價賣現爲錦名洋行之產攺造平房計朝東門面約二十間朝西門面者十三間四面皆空一無依傍其中房客入半是窮苦民人所住不謂昨日午前九點半鐘時前西門面之屋忽然倒塌致有不及逃出者當由各捕頭督同中西捕前去扒開拖起受傷者十餘人送仁濟醫院醫治有一五歲小孩受傷甚重由其父母雇車欲送醫院竟半途而斃隨卽棺殮聞厭斃者尚有三人其二人係安徽人一爲王進源一爲沈得富皆爲車夫者一則無人認識傳得此人先至是處之安徽人家問信探友繼至某事寓中就遭坍屋壓死云富捕頭投公堂禀明陳太守飭差傳二圖地保查明情形再行禀候核辦又諭值日差稽查設有因坍屋而無可棲身者槪令投棲流公所安置太守之仁愛誠無微不至也 
[罪人歸國]  
　　○江蘇丹陽縣人吳阿二曾在日本之長崎薙髪爲生因與日本人古川吉貞修容口角起見竟將古川吉貞毆斃吳則自投紥長崎中國領事官署訊明擬杖一百流三千里押回本國至上海官衙發落昨由三菱公司輪船載到吳阿二護解差與船主失行禀知日本領事署由日本領事照會英會審員陳太守派差前往將吳阿二備文移解上海縣署云 
[治游受辱]  
　　○法租界天成昌弄內素有么二妓館前夜有某甲忽動尋芳之興遂爲曲巷之游入門小憩肆意調笑儼然以三河少年自命不知何以觸怒於妓竟遭白眼以閉門羹待之甲老羞變怒槌檯毁物大肆咆哮卽俗所謂打房間也妓館見此情形不肯甘心蝦兵蟹將紛紛而至一轉瞬間巳將甲扭送捕房管押一宵昨晨經法捕頭研問緣由甲稱在某茶葉店爲夥偶爾嬉游爲妓所辱捕頭以貿易中人而問柳尋花巳屬不知自愛現據原告稱有毁壞物件之事着罰洋兩元賠償物件甲遵斷而釋夫春風一度亦不過銀餅一枚乃不以此爲夜合之資而以此爲罰錢之用嗚呼枉矣况鴛衾夢負若假銷魂犴獄宵長誰能遺此逐客者固未免猖狂判事者亦太煞風景矣 
[抱孩轇轅]  
　　○昨晨翁太守臨法捕房時據浦東瀾泥渡巡防局來差携呈本官王安邦名片并開畧節內云有崇明人邵成興扭陳元郎朱楚郎到局稱有三歲姪兒被陳元郎抱去賣與住法租界之粵人處等情而陳元郎則稱抱兒與粵人係邵成興親自抱去有王全坤經手等語查該粵人住居法租界自應將邵陳朱三人一併派柘林營兵解送請煩就近傳王全坤到案究辦等因當經翁太守研訊邵成興據供住崇明高沙頭六爻地方家中並無親人祇有弟所生之嫡姪現年三歲因弟與弟媳相繼而亡我無可度日故到浦東陸家嘴新廠丙做小工始於正月二十八日到彼因將小兒寄養於朱楚郎處忽然不見我卽查問據朱楚郎稱陳元郎抱去有王全坤經手賣與開典當之廣東人家等語太守詰之朱楚郎供稱邵成興寄兒是實我在製造局爲鐵鐵與陳元郎同在廠中禮拜日我囘去吃飯適老母等買物家無人陳元郎貿然將兒抱去詰之陳元郎則供現在鐵廠做工以前曾住人仙橋與王全坤熟識邵成興之姪兒伊自己要賣是以由王經手賣與廣東人處價洋二十元是伊自已抱去翁太守詰其王全坤可能尋到否廣東人處門口可認識否答稱我若去尋向可辨認太守着將陳朱兩人管押邵成興於今日投堂候斷并着法包探帶陳元郎前往將王全坤拘到并將三歲之孩向廣東人處傳案候訊云 
[英界公堂瑣案]  
　　○寍人朱東桂投稱妻室朱傅民向在原籍帮傭旋被人誘失業接妻氏信來稱被誘拐到滬在石路中市之曲江里中爲特前來尋見訴捕拘獲誘拐之人并帶妻一併送案請究朱傳氏供向在原籍帮傭由同鄉之張阿小誘領到滬帮工每月可得工洋十元就於去年十月間動身到曲江里卽在張阿小家豈被縱令爲娼迄今已有四个月從未得受洋錢我亦决不願爲妓曾托同鄉人寄信與丈夫來滬是實張阿小供由朱龔氏荐朱傅氏來做包帳言明每月包洋十元初曾付過帶擋洋六十元並非由我誘拐現旣朱東桂前來聽憑領去朱龔氏供與姪女朱傅民同處帮工同被張阿小誘落爲娼如何反說我是荐頭陳太守聞供大怒飭將張阿小管押着先繳洋四十元償朱東桂領妻回籍之川資朱龔氏暫交官媒再行核辦朱傅氏交丈失領去候示○巡捕解送爭毆之一起人請訊陳松松供與馬義紀同在陳利紀所開之銀匠店內爲夥昨因與馬口角爭毆竟被毆傷頭顱并毁店中之燈盞訴捕拘案請究馬義紀供陳松松以我做工貪懶口角爭毆是實今求施恩陳利紀供此二人俱是我店夥彼等爭毆被馬義紀毁壞燈盞什物呈閱陳太守騐得陳松松受傷屬實隨判罰馬義紀洋四元以二元給陳松松養傷餘二元賠毁壞物件完結 
[靑溪女兒曲]  
　　靑溪女兒者祕其氏本白門世族紅巾之亂來申江爲望影生廿年前舊識悉其梗槪爲余述之余本多情復傷淪落卽摭抬其語得五百六十字名之曰靑溪女兒曲盖悲其遇也然莫知所終或云遁跡空門粥鼓齋魚巳脫塵網此非生所確知故未道及祇就生所言者衍之而已 
　　鷺洲揖竹詞人未定草 
　　兒家住近靑溪曲碧瓦朱門對朝旭楊柳千條舞嫩黃琅玕萬個搖濃緑琅玕深處啓妝樓卅六湘簾半上鈎香爇龍涎飄室鼎茶煎蟹眼泛金甌盈盈十五嬌憨性得憐阿母依爲命海燕飛來漫啓幃靈蛇挽就時窺鏡翩翩熊度問如何稱體衫裙艷綺羅畵揀舊圖眉疉翠鞋翻新樣步凌波妝成重把雲鬟整卐字蘭于日移影簪花格妙細臨摹庭院深深消畫永團香粉蝶鬧窗紗春滿園亭玩物華芳襲衣襟閑闘草夢回枕簟戲評花錦天纏地年年度長繩莫繄韶光住一朝浩劫歷紅羊雨慘風悽飛黑霧黑霧漫天畫亦昏倉皇掩淚別家門旌旗耀眼神先奪鼙鼓驚心夢又温將軍禦敵眞無策三戰石城三敗北靑犢橫行莫可當百萬生靈齊失魄畫棟連雲付劫灰不堪回首舊樓臺紅飄鐵騎嘶閭巷翠澀銅駝沒草萊流離從此關山道雪虐風度嘗已飽荒村月暗走靑憐空林日暮啼妖島於時阿母病魔侵生長繁華苦未禁塵夢頓醇登彼岸玉眞妃召返仙岑一棺　葬多潦草阿父從軍慘無曉孑立　　顧影單玉容竟被風塵老東遷西播歲頻更悵望家山未洗兵不道雉媒成詭計烟花墮落悞平生驚花隊　傾城貌羞學紅見工巧笑鷓鴣座上逞雄才鸚鵡杯前彈絕調絕調雄才只自傷知音何庭嘆茫茫儘多隱恨藏雙黛豈有餘情妬衆芳 
 
 

Page 4

 
 
一從寰海平强虜欲歸不得渾無主故國空勞憶白門新愁已是深黃浦棲託江于又幾秋星星恐上少年頭賃春有願儕梁孟乞巧無辭訴女牛况兼生性多沈默庸奴未許窺顔色試將住事細思量大家舉止猶堪惜我亦天涯淪落人我聞客述倍酸辛賦詩不獨悲其遇憐爾憐儂證夙因 
[秋興四首]  
　　○蘆花如雪蓼花紅萬里煙波一舸通孤　傳書天塹北羣鷗逐浪浙江東憐他山骨看來瘦感我秋心到處同日暮站聲催最急蕭蕭木葉落西風　身如落葉任風吹棖觸狂吟祇自悲疇昔只嫌爲客早於今更悔讀書遲日行西陸增離緒月到南樓有所思忽忽從游十五載故園屢負菊花期他鄉潦倒苦吟身追憶前情倍愴神幽淡不嫌松作伴蕭疏惟許菊爲隣閒居每訝透秋易近况眞如入夢頻忍說悠悠十年事無非冷暖與酸辛　影形相劉兩無言世事人情不可論黃卷空添新墨蹟靑衫尚有舊啼痕蕭條蝶夢難回首凄楚蟲吟欲斷魂玉露凋傷楓漸褪風聲還共海濤喧 
　　浯江無可奈何齋全人稿 
[咏白菊花]  
　　○鉛華洗盡不趨時冷艷孤芳只數枝澹泊凌秋冰作魄淸奇絕俗玉爲肌生成傲骨憑誰賞別有幽懷祇自知憐我憐君情渺渺啣杯更定隔年期○戲贈瘦菊山人　柳軃化嬌盡有情蕭郎一見漫心傾年來已作傷春客未可輕留薄倖名○悶中排悶成轆　　西絕○人生何必多煩憂一醉能銷萬斛愁看劍引杯皆自得無懷趣向靜中求○無懷趣向靜中求嘯竹眠花更枕流睡起理竿獨　釣忘機魚烏儘堪儔○忘機魚烏儘堪儔狂士身閑笑五侯行樂及時休放過不須未雨苦綢繆○不須未雨苦綢繆萬事在天豈自由能向花前幾回醉人生何必多煩憂 
　　浯江無可如何齋主人稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百五十一號]  
[光緒九年正月二十五日京報全錄]  
　　宮門抄○選單○鄂學政高　奏恭報到任日期摺子○江撫李　奏爲循例請　旨摺子○閩撫張　奏循例請　旨摺子○總兵李　奏恭報接印日期摺子○大臣吳　奏恭報回塔日期摺子○閩督何等　奏知府到省飭赴新任並調署知縣緣由夾片○大臣色　奏爲敬謹奏　聞摺子○正月二十五日兵部太常寺太僕寺正白旗值日無引　見○徐　謝充正總裁　恩○張之萬謝調刑部尚書　恩○內閣奏派騐放之王大臣　派出肅王徐桐貴恒邵亨豫○吏部奏泒騐看月宮之大臣　派出恩承畢道遠錫珍陳　彬耀年周家楣敬許庚身○太常寺奏泒致祭　白龍潭等處　派出麟徵啓泰廷楨○召見軍機○光緒九年正月分選單　　中刑部督捕司方寶彝安徽副　知府廣西梧州梁俊河南甲江西南康蔣斯岱鑲藍廕　直知州廣東連州文魁正藍舉　知縣甘肅安化傳錕河南甲靖遠孫祿增浙江甲安徽廬江錢鑠江蘇監江蘇蕭縣王敬修直隸附廣西武緑趙鑑正藍舉　府經貴州銅仁胡應奎湖南監　縣丞江西新淦王秉恕山東監　巡檢廣東靈山黃國祿四川監○○湖北學政臣高釗中跪　奏爲恭報微臣到任日期叩謝　天恩仰祈　聖鑒事竊臣欽承　恩命　簡放湖北學政九月初二日趨赴　宮門仰蒙　召見跪聆　聖訓周詳莫名感陳　陛辭後遵卽束裝就道十月二十六日行抵湖北省城卽於是日准前任學政臣臧濟臣委員將學政關防並書籍文卷齋送前來臣當卽恭設香案望闕叩頭祗領任事訖伏念楚北爲人文淵藪士習嘉端二年經前任學臣張之洞創建經心書院竊取優行生員肄業其中士林咸　經術爲重比年以來文章綽有根柢竊維　畬經訓所以培植文風砥礪廉隅允在敦崇實行如臣　時深以不克勝任爲虞出已通飭各郡趕緊考試以便次第按臨屆時認眞校閱嚴密關防臣惟有矢愼矢公盡心盡力提携多士俾讓先儒有用之書簡拔眞才　宣　聖世作人之化再臣經過直豫地方秋收豐稔湖北秋雨較多刻正補　麥田民情均極安謐合併附陳所有微臣到任日期除恭疏具　題外理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○頭品頂戴江西巡撫原品休致臣李文敏跪　奏爲查明應試未中年老諸生循例　奏祈　聖鑒事竊照鄉試年老生監三場完竣未經中式者倒准查明年歲奏請　恩施兹光緒八年壬午正科江西省文蘭鄉試查有年屇九十以上之副貢生蕭鼎元任效健梁璋李化光林郁靑鄭漢廷人十及八十以上之副貢生局觀瀾歲貢生彭夢白　貢生李尚欣附貢生傳家屬宋澍職增生胡時懋增生吳覺王拜屬附生朱輪張作霖童樹人李浚李宴賓楊炳寅鄭子彥易錫金鄧雲王式金余坤韓德煇劉璲璋監生冷梅蕃郭程趙胥增祥彭泰豫等三十一名皆踴躍觀光三場完竣榜發未經中式卽經臣調查各該生原卷俱文理明順字畫淸楚咨查衙門入學底册年歲均属符合並遵新例查明該生等入學年分均在三科以前據各該州縣會同儒學取結先後呈送前來臣伏查該生等靑燈積學曰首窮經沐　聖世之甄陶潜修足式作士林之表率勵志舉嘉觀光西願切梯雲未豫明經之選衍算而祥微人瑞宜邀　獎踢之榮理合循例恭摺具　奏並繕淸單敬呈御覽伏乞　皇太后　皇上聖鑒敕部核覆施行謹　奏軍機大臣奉　旨禮部議奏欽此　○○署理福建巡撫臣張兆棟跪　奏爲查開壬午科鄉試三場完竣未經中式年老諸生循例彚奏仰祈　聖鑒事恭查嘉慶十八年奉　上諭歷科鄉會試後年老諸生三場完竣者分別加恩用以嘉惠耆儒等因欽此又准禮部咨嗣後老生必須入學年分查係三科以前俊秀例監報捐在十科以前曾　應試者方准入單具奏谷等因遵辦在案兹福建省光緒壬午科交　鄉試督臣何璟兼署撫篆未克入闡奏准由學政臣崑岡代辦監臨於揭曉後檢閱三場完竣未經中式年老諸生除年歲及入學年分未符照例扣除外計年屇九十以上之老生有副貢生莊松年廖鼎元陳上炳三名年屇八十以上人學年分在三科以前捐監在十科以前曾經應試之老生有副貢生應有齡楊啓泰附生黃叙趙邦瑞洪觀光羅如瑋李盛時監生張齊雲八名文理俱属通順字畫亦尚端楷移查學臣崑岡核對老册年歲及入學捐監年分俱屬相符臣查該生等皓首窮經靑雲奮志未懈編摩於雪案備嘗辛苦於風檐三千儕鵠立之班鹿鳴欲賦九萬阻鵬搏之路　屈未伸核成例而允符宜　殊恩之下逮除册咨部外臣謹會同福建學政臣崑岡恭摺具奏並繕淸單恭呈　御覽伏乞　皇太后　皇上聖鑒勅部核覆施行再此外尚有長樂縣優貢梁堯辰一名年歲未能核實現咨部臣查案核辦合併陳明謹　奏軍機大臣奉　旨禮部議奏單併發欽此○○福建汀州鎭總兵奴才李占椿跪　奏爲恭報奴才接印任事日期具擢頭謝　天恩仰祈　聖鑒事竊奴才於光緒八年七月初四日承准兩江總督臣左宗棠行知內開奏請以汀州　連江粵民氣强悍地居緊要應令奴才先赴新任以資鎭壓一侯地方靖謐卽奏請　陛是等因仰蒙　諭旨着照所請欽此欽遵在案奴才遵卽起程赴閩供職嗣於十月初一日承准閩浙督臣何璟撽飭赴任隨卽由省起程於十月二十六日行抵汀州府城准署總兵楊德珍飭派中軍差擊張　祿齎送　欽頒嘉字二百五十一號福建汀州鎭總兵官關防一顆前來奴才恭設香案望　闕叩頭祗領任事伏查汀州地居僻壞山谷盤折易於藏奸總兵閫寄職膺緝捕操　難疏督至奴才自揣愚魯深懼弗勝慙膺　簡畀之隆慮負　生成之德　有矢勤矢愼竭盡愚誠實心整頓乎戎行務使肅淸乎境地如遇地方緊要事件自當隨時禀商督撫臣妥籌辦理罔敢稍存自是　期仰答　高厚鴻慈於萬一除將接印任事日期恭疏題報外所有奴才感激下　理合恭摺具奏謝　天恩伏乞　皇太后　皇上聖鑒謹奏軍機大臣奉　旨知道了欽此　○○督辦寍古塔等處事宜太僕寺卿臣吳大澂跪　奏爲恭報微臣由　春回駐寍古塔日期恭摺仰祈　聖鑒事竊臣於光緒八年十一月初七日由寍古塔起程前赴琿春校閱防軍曾經恭摺奏明　案臣於十四日行抵琿春適值天氣和暖之時校閱靖邊中路步隊二營及衛字軍馬步四營連日分操合操陣法整齊鎗靶斕　刀矛雜技亦不偏廢惟臣所購　門怏鎗由營口陸續轉解來塔尚未運齊琿春各營給領較遲每營餘挑數十人練習快鎗臣與琿春副都統依克唐阿統領衛軍副將郭長雲詳加考究鎗法準頭均頭一律用鐵扳方靶命中較難工夫易于長進俟快鎗解到添撥各營廣爲教習營哨各官亦當以鎗法考其勤惰庶將士一心練成勁旅不敢虛糜餉項臣于各營鎗靶尤爲加意一覆再覆不厭求詳兹於十一月二十九只由琿春起程十二月初六日回至甯古塔沿途雨雪均霑地方亦俱安謐足以仰慰　宸厪所有微臣由琿春回塔日期理合恭摺具報伏乞　皇太后　皇上聖鑒謹　奏軍機大臣奉　旨知道了欽此　○○何璟等片再新選漳州府吉昌現已抵閩應卽飭令赴任供職以專賫成又署侯官縣知縣俞棄焜調署甌寍縣所遺侯官縣篆查有代理閩縣事惟調嘉義縣知縣張總迪堪以調署遞遺閩縣篆務查有請調斯缺之晋江縣知縣羅大估堪委署理又署光澤縣知縣趙中寯署大田縣知縣蘇金策調省各遺缺查有正任大田縣知縣邱錫璋正任莆田縣知縣時永新堪以分別調署竊查張德迪等四員與各該處人地相宜量予委任以咨治理非敢無故更調臣兆棟到往未及三月例不出考臣璟查明張德迪樸誠任事羅大佑明敏有爲邱錫璋心地誠實時永新悃愊無華各該員任內並無承緝盜案將　四叅限滿以及經徵錢糧有關降調處分據藩臬兩司會詳甫來除咨部外臣等謹附片具陳伏乞　聖鑒謹奏軍機大臣奉　旨吏部知道欽此　○○奴才色楞額跪　奏爲布達拉山殿宇樓房修理工竣恭迎　高宗純皇帝　聖容回殿供奉恭摺奏具南仰祈　聖鑒事竊奴才前將興修布達拉山殿宇樓房恭請　高宗純皇帝　聖容　供彌勒佛殿緣由具奏于光緒八年九月初九日奉到　批廻軍機大臣奉　旨敬恐欽此欽遵在案茲據掌辦商上事務通善濟龍呼圖克圖阿旺班墊曲吉堅叅遞具夷禀譯漢內稱布達拉山殿宇樓房現已修理堅固工程告竣自應恭請　高宗純皇帝　聖容回殿禀懇請具奏等情前來奴才謹擇吉于十月二十五日率領西藏文武恭詣布達拉山會同達賴喇嘛等敬謹行禮畢由彌勒佛殿恭迎　高宗純皇帝　聖容仍回關第一屠正殿供奉奴才等復敬謹行禮達賴喇嘛並率領常辦商上事務通善濟龍呼圖克圖阿旺　墊曲吉堅叅及僧衆排達香案燃燈誦經是日天氣晴明諸臻祥瑞僧俗人等無不同聲歡慶所有布達拉山殿字樓房理工竣恭迎　高宗純皇帝　聖容回殿供奉緣由理合恭摺具奏伏乞　皇太后　皇上聖鑒謹奏軍機大臣奉　旨敬悉欽此 
 
 

Page 10

 
 
[京報第三百五十二號]  
[光緒九年正月二十六日京報全錄]  
　　宮門抄○上諭三道錄前○教職軍○大臣李等　奏請獎勵摺子○又　奏請故道附祀夾片○將軍銘　奏委署通判夾片○東撫任　奏爲循例奏　聞摺子○晉撫張　奏爲循例奏　聞摺子○黔撫林　奏循例呈進方物摺子○正月二十六日刑部都察院大理寺正紅旗值日無引　見○恩燾假滿　安○掌儀司奏二十九日祭　奏先殿載津行禮○召見軍機　張之萬○○光緒九年正月分教職軍　正諭直隸雄縣夏彝廣平江蘇儀徵劉　准安山東滕蘇胥土超武定河南商邱趙郁棠衛輝滑縣李應春開封福建永定周懿光福州廣東海豐吳昭良廣州南海陳繼芳瓊州領德曾蘇嘉應廣西左州鄒仁桂林俱舉　訓導安徽太湖項九皋寍國陜西武功梅焱林西安江西浮　彭凌　南康安遠鄭銘廣信餘干劉儒動撫州廣東四會黎秉鈞廣州廣西義寍梁鍾瑤柳州恭城白光垣栓林靈川楊樹詹鬱林四川儀隴李少白潼川俱舉甘肅平番白生彩鞏昌　通渭張其冔蘭州奉天廣寍湯承詔順天廣西馬平劉長炳桂林岑溪吳祚　慶遠陽朔李展昌鬱林北流劉大信桂林遷江張瑋鎭安四川灌縣甘玉輝錦州越嶲謝斯葵叙州會理曾鴻泗成都綦江馬如筠綿州貴州遵義刑思煦興義義俱歲璋先潼川俱舉安徽太平張科俊和州歲河南伊陽田經五婦德恩江西奉新朱高翔鐃州副廣東西寍其侃廣州副徐間杜遇龍肇慶副四川江津李登元雅州拔復　訓直隸淸豐郝景燕順天禀安徽州余誼超安太增阿南陽武沈廷枚許州禀福建延平陳仁世臺灣挨湖北武昌劉文盛襄陽歲湖南桂陽李道樹寶慶　邵陽胡序玫長沙舉四川成部何天祥綿州歲巴州刁發元成都歲廣東廣州陳立仁肇慶歲貴州黔西張友白貴陽禀　○○前大學士署北洋通商大臣一等伯臣李鴻章太子少保署直隸總督兩廣總督臣張　聲跪　奏海防淮練各軍歷辦河道各工積芳甚久請將出力員弁擇尤獎勵恭摺仰祈　聖鑒事竊直　應辦河道各工甚屬繁巨庫諸支絀旣難處處撥欵閭閻困苦又未便將官工攤派於民頻歲以來酌量抽調淮練各軍分助挑　以輔官力民力之不逮各該統領深明大義畛域無分員弁兵夫亦皆拼抵經營曷誠用命除旱年歷辦各工不計外近如新開靜海靳官屯至天津興　鎭南運減河六十餘里又開天津塌河淀南至排地三渠新河並自排地至王莊接開長渠共四十餘里又新渠澤東至北塘疉道一百四十里今春又派記名提督劉盛休率所部銘軍記名總兵黃金志率所屬天津練軍開挖永定河下游新河三十餘里而湖南提督周盛傳則自督所部盛軍先於興豐鎭至大沽創開新河九十餘里今春復挖挑加寬四十五里又於南運减河兩旁各開長渠以便農民引水灌田又於興農鎭以示開橫河六道節節挖溝引水營治稻田並歷次培補各提搶堵漫河迭經臣等奏報並謚請獎湘軍案內聲明淮練各軍歷次辦工勞苦容另照章酌保均蒙　在案伏查以上各工關係水利民生甚大且皆叚落綿長沙厚水深挑　不易核計工方至數百萬若照例請帑辦理動需鉅欵今各軍力任其役陸續告成節省經費數十萬而各沿河農田旣資灌溉卽海疆有此溝河亦可限戒馬之足洵於大局有裨在事員弁均能無間寒暑不避艱檢踴躍　功異常出力歷年已久辦工甚多其勞若實未可泯比後應辦工程仍須酌量借資兵力除出力稍次各營槪不請獎外謹擇尤照章酌擬將叙開單恭呈　御覽仰懇　天恩俯准照擬給獎以鼓士氣而勸將來其應給五六品武銜及千把等項容另咨部註册再盛軍歷辦工程最多該統領湖南提督周盛傳急公爲民激勵將士不遺餘力統領銘軍記名提督劉盛休亦能倡率所部勞瘁不辭均堪嘉尚惟現據該提督等均稱不敢仰邀議叙自應遂其報効之誠合併聲明謹合詞恭摺具　奏伏乞　皇太后　皇上聖鑒訓示謹　奏軍機大臣奉　旨該部議奏單併發欽此　○○李鴻章片　再據天津府紳士三品銜前戶邢郎中高學淇翰林院庶吉士王恩溎分發山東候補知縣辛榮等聨名禀稱原任新攻使銜天津河間兵備道吳毓薦在任兩年有餘於地方教養諸政靡不盡心考究百廢具興而于河工水利尤所注意每奉委勘估興修輕騎賊從往返周歷雖隆冬盛暑水霜烈日之中延訪紳耆悉心諮度未嘗稍言勞瘁本年三月間因前在軍營積勞傷疾復發值子牙南運兩河工程同時並舉力疾赴工查勘回津後病勢已深尚于臥榻辦公心力交瘁遂　不起遠近聞之莫不痛惜職等追思其善政如修津郡濠墻俾城廂得資捍衛培　運河隄岸俾河流永慶安瀾興靜海縣水利則斥鹵變爲膏艘復子牙河隄工則滹沱仍歸故道隄修千里商旅得以暢行田闢軍糧灌溉群謀樂利籌冬春賑無流民來集獲免啼飢號寒興書院文教多士奮興皆願執經問字淸厘積案窮民免株累之虞嚴辦盜徒閭呈息萑苻之警凡此數端皆彰彰在人耳目輿靑愛戴　深查前升任天津道丁壽昌在直　臬司任病牧曾蒙奉准建立專祠今吳故道動政愛民事同一律環懇援案奏請准在天津府城捐建專祠並開具簡明政續事實請奏前來臣查吳毓蘭樸誠廉愨辦事實心其在天津道任內動懇愛民孜孜求治凡所指絕皆有益地方之事宜乎民情感戴沒齒不忘兹由該紳士等聨名禀請建祠查吳毓蘭曾隨前大學士曾國藩在揚州勦滅賴汶光捻股相應　情籲懇　天恩附准原任天津道吳毓蘭附祀曾國藩天津專祠由地方官春秋致祭以彰治行除將該故員政績事實分咨查照外謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○銘安片　再署長春廳撫民通判王紹元雙城廳撫民通判陳治現隹崇奇咨傳到奏有查詢事件所遺兩缺自應揀員暫署以重職守查有揀發補用知府孫堪老成練達堪以代理長春廳撫民通判揀發補用知府同動僅飭安詳堪以代理雙城廳撫民通判據分巡道具詳前來除分檄飭遵並咨照吏部外理合附片陳明伏乞　聖鑒謹　奏軍機大臣奉　旨知道了欽此○○頭品頂戴山東巡撫臣任道鎔跪　奏爲查明鄉試未第年老諸生循例籲懇　恩施恭摺具奏仰祈　聖鑒事竊照各省鄉試如有年在八十九十以上老生三場完竣未經中式例准查明年歲奏請　恩施歷　遵辦在案今歲壬午科山東文闈鄉試未第老生除歷科已蒙　欽賜副榜現年未屆九十並年巳八十九十而文理未能通順及入學在三科以內者均照例扣除外查有年逾九十歷科已蒙　恩賜副榜之王守謙等五名現年八十以上之恩貢輞組一名增生邵德大等一名附生商廷師等五名俱各三場完竣去經中式調閱原卷文理均尚明順移咨學臣及行司查對各生入學　籍悉與現年相符兹據布政使崇保詳請具奏前來臣維該副貢生王守謙等靑年力學皓首窮經扶鳩杖以觀光寸晷之辛勸備歷望鵬程而奮志三試之篇幅皆完雖暮景桑榆未遂和聲以鳴　盛而後凋松栢彌欽　雅化於作人年例旣符　恩施宜沐除册咨部外理合循例繕單恭摺具奏伏乞　皇太后　皇上聖鑒勅部議覆施行謹　奏軍機大臣奉　旨禮部議奏單併發欽此　○○山西巡撫臣張之洞跪　奏爲查明鄉試年老諸生榜發未經中式循例恭摺具奏仰祈　聖鑒事竊照各省鄉試年老諸生如果三場完竣例准查明實在年歲奉請　恩施兹光緒八年壬午科山西省文闈鄉試於榜發後查有年屇八十以上之附生李榮震現年八子之附生周中規等二名均未中式據提調　　道左雋具詳請奏前來臣調閱該老生等三場試卷完全文理俱屬通順當經咨准學臣呂鳳岐查覆核對學册年歲與例均属相符欽惟我　皇上治煥堯章　教敦周禮錫壬林之福祿英賢脫頴而同升　耀午運之文明耆頌希光而並至該老生李榮震等夙勤雪案久閱風檐鐵硯將穿益顯窮經之十　衫未換猶充觀國之賓朱墨本已具乎三場　乙榜未陪於羣彥覩此杖藜嬰鑠春熙允　乎　深仁卽其炳燭精勤秋賦亦傳爲瑞事考鄉飲酒之禮曾邀五至隆儀比特奏明之科宜荷　九乾曠典除將該老生等入學年歲淸册咨送禮部查核外理合專摺具奏並繕具該老生等名單恭呈　御覽伏乞　皇太后　皇上聖鑒勅部核覆施行謹　奏軍機大臣奉　旨禮部議奏單併發欽此　○○頭品頂戴貴州巡撫臣林肇元跪　奏爲循例呈進方物恭摺具陳仰祈　聖鑒事竊照前准內務府咨黔省准進方物擅香硃砂雄黃各色茶等項歷經巡撫臣及臣遵辦在案茲臣飭令　司轉飭貴陽府及龍里各属照舊採辦運省逐加點騐敬謹裝配齊全派員護解赴京齎由奏事處呈　進外謹繕淸單恭摺具陳代乞　皇太后　皇上聖鑒謹　奏軍機大臣奉　旨該衙門知道單併發欽此 
 
