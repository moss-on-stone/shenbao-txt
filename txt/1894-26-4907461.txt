# 1894 - 26 - 4907461

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[硃印合肥相國七十賜壽圖壽言全集告成] [  圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首駢　驪六宋艶斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局購取此佈 
[論獄中重案]  
　　小說書中嘗見有姦夫淫婦破案收禁而賄通禁卒仍得同處一室以爲此必無之事不過點綴以成供閱者之娛目而已孰意竟有眞焉者金陵友人來函述及江寍府屬某縣獄中有收禁之甲乙二囚皆爰書已定而未經處决者也甲囚夙慣揮霍雖收禁囹圄仍得舉動自如有女犯某氏者與甲相識有年患難相逢益覺異常親密獄中規制甚寛黑夜則隔以木栅而白晝仍可任其往來曖昧之情在所難免乙囚從旁窺視不免醋海生波因妬成仇而甲猶佯爲不知依舊尋歡取樂於是愈動乙之怒竟下毒手伺無人時將甲謀斃管獄官某少尉飛禀縣宰立提兇手訊供一面禀請鄰縣相騐並懇本管道府不事苛求得以從容完案隨卽通詳各憲謂係誤用刑具觸傷其腦移時身死臬憲陳舫仙廉訪細閱詳文及口供等件頗多疑竇乃批令解犯至蘇覆訊一經推鞫顚末畢呈詳文中所稱謂誤傷者囚則指爲刃傷至如何妬姦如何下手亦一一直認不隠廉訪不覺大怒謂獄中何來凶器此必獄吏之過立將少尉撤任並檄調邑宰親來會審擬澈底根究以懲欺朦之罪云云閱之不勝心駭由是言之稗官小說之所編造者未始非天下事理之所有正不得謂爲不如無書也諺云獄不通風一入狴犴之中内外隔絶所有外人一切不得擅入其立法何等森嚴然而所責成者不過管獄之典史其職卑其見小其事悉寄之禁卒而未嘗親自查點照顧而彼管押犯之家丁與夫牢頭禁子多係　人惟知藉此以作生財之道於犯人之肯用使費者則寬之其不用使費者酷之多用者厚之少用者薄之故往往有使費不到而至繫諸穢地桎梏絶不稍鬆甚至有私刑吊打非法凌虐者而有使費者則待之如客除不能出外之外在内則適意殊甚此中情弊不可以楮墨罄或者以爲若輩當牢頭禁卒者在山靠山在水靠水衙門工食所得幾何全賴此等規費以爲事蓄之計夫安可以盡絶然但得錢而不舞弊猶可言也得錢而又舞弊甚至於不通風之犴獄而竟可令男女通情因妬釀命此則尙復成何事體宜乎陳廉訪之大發雷霆也顧天下之舞弊者豈止一處禁獄而已哉他姑不之論第就上海言之管押之人犯時有新犯被老犯凌辱敲詐之事雖尙未見有命案然苟仍此因循則積久必在所不免夫所謂老犯者其罪之重而押之久者也非無罪者也新犯入禁牢頭禁卒需索使費尙或吞聲忍受無可如何若同在押中之犯不過管押日久爲此中之老手並非因其齒德而推之也何以得向新犯勒索此則是何名目新犯又孰　甘心付之不付則彼老犯卽用私刑吊扺百方凌辱常有衣褲被剝或被打受傷者經人禀報官則提老犯而笞責之或令分别管押勿使再遭毒手從未聞有責懲看管禁獄之人也者夫犯人之在押正如虎兕之在柙今虎兕雖不至出於柙外而仍能肆毒於柙中彼典守者究竟所司何事彼虎兕無知之物也使人典守之犯人則有知者也反不能典守之乎其實彼老犯者卽典守之人所用焉者也敲詐新犯而得錢則以之孝敬典守之人於是益復倚之爲用防範愈陳縱恣愈甚而彼老犯者旣有所恃以爲護身之符則更無所忌憚而益肆其虐此種弊竇不論衙門公廨中皆有之竊以爲此事當責之看管之人法必從嚴責無寛貸各犯收押外人不得窺探其立法之嚴密可謂至矣而孰知其賄賂旣通卽衣服烟泡飯食無一不可傳遞入内卽不傳遞亦不至有所缺失其遞一烟泡遞一食物而被阻或禀之堂上者皆其賄之不到者也上海如此他處可知今金陵之案特其事關人命故不能隠諱尙且仍事諱飾意圖朦詳卸罪倘非陳廉訪親提訊鞫何由知監獄之中有此等弊竇乎此案自當照例懲辦不待贅言所願自是厥後各處管押人犯之地皆責成典守之人認眞拘束照管倘有在獄新老各犯滋鬧者必根究典守之人而坐以監守不愼之罪如此則不但不至出命案而且不至有勒索毆辱之案於獄務不亦大有裨益也哉 
[本館接奉電音]  
　　昨由京友電傳上諭二道敬謹譯登○十二月十八日奉上諭吏部等部奏遵議存儲火藥經理不善之員嚴定處分章程一摺均著依議行火藥爲操防要需看守最宜謹愼嗣後各省收藏軍火處所務當責成該管各官小心經理毋得稍涉疏虞致干咎戾欽此同日奉上諭御史蔣士芬奏難廕人員銓選無期請比照恩廕准其呈請分發等語著吏部議奏欽此 
[星使入川]  
　　湖北巡撫譚中丞奉旨查辦四川要案日前已由宜昌入蜀惟未識由萬縣赴省歟抑取道重慶歟而兩處地方官已各將行轅備辦矣 
[兵艦行程]  
　　北洋威遠等兵船於上月底行至福州停泊數日現於十三日啓輪往香港度年俟明春再行北上 
[閩嶠濬河]  
　　閩省河道淤塞日久現經紳士等禀請開濬上憲准如所請籌欵辦理由保甲局總辦楊晴川觀察飭令委員督帶勇丁按叚開濬惟該勇等不將所挖之泥挑運别處任意堆放河邊碍人行走一經大雨尤覺泥滑不堪曾經某委員禀明想主持其事者定當嚴申禁令造福閭閻也 
[嚴追契據]  
　　福州訪事人信云鹽塲孟蓮生鹺尹因有要需於前數年挽同宗孟益甫二尹轉至伊戚秋露軒大令處借銀四百兩以屋契錢票爲據嗣鹺尹奉委辦理厘務將銀兌省托馬蓉生少尹代爲償還當由馬少尹將銀如數交還秋大令卽將錢票契據交與孟二尹轉還詎孟二尹因債尾轇轕不將契據照還祗寫收條一紙嗣馬少尹作古 
 
 

Page 2

 
 
秋大令解組孟鹺尹向孟二尹索取契據不將原璧歸趙致有雀鼠之爭夏間二尹奉委南臺新橋厘局經鹺尹面禀張方伯立卽撤差旋札府提訊由讞局提調陳司馬訊問以馬少尹已故公文不足爲憑孟鹺尹錢票契據總在兌局理應照還至孟二尹收條核對不符應卽抺銷著再備銀贖回契據鹺尹堅不肯遵司馬喝曰如敢不遵定行押追鹺尹不得已具結退下於次日乘輪回浙面晤秋大令理論此事秋大令立寫收據並飭其少君致書福州府唐太尊剖明曲直今鹺尹已回八閩通禀各憲孰是孰非想公堂明鏡高懸不難水落石出也 
[穗石雜聞]  
　　廣州城廂内外時有匪人迷拐子女南關石基里楊某夫婦皆年近不惑膝下一女甫及五齡上月三十日忽失去無蹤嗣經細細訪查始知被河南新廟潮州人李阿球誘賣與新寍人黄某遂卽扭李赴番禺縣訴請究辦○城内雅荷塘人吳某年約五旬某日竟吞服洋烟以圖畢命迨毒發人始知覺多方解救已無及矣聞自盡之由因年關已迫避債無臺愁憤之餘遂出此下策云 
[難民滋事]  
　　日前有男女老幼難民數百名由蘇州塘而至嘉興卽經地方官派人攔截不令入市卽在蘇塘裏面大教塲暫住按名給發錢文始相率而去至嘉善縣屬西塘鎭鄉痱某村强索硬取鄉民協力禦侮無如難民大半少年勇悍各用器具如臨大敵鄉民不敵致被毆斃數人受傷者數十人輕重不等經該處地保飛禀嘉善縣江大令立卽會同營汛弁帶全班差捕前往彈壓如何辦理容俟續錄 
[軍斾過禾]  
　　浙江提督馮軍門前次赴杭道出禾中已列前報兹聞軍門到杭後拜會大憲面商公事卽於十四日申刻登舟啓行回寍導以小火輪禾郡張協戎聞信卽令兩營弁兵齊往官塘站隊恭迓憲舟於午前經過麗橋河各弁兵燃放排槍迎送如禮水師砲船亦升砲示敬 
[寍郡辨志精舍秋季課案]  
　　漢學超等許克勤陳漢章施世杰許文蔚唐繼盛王亨兆鄭鈺范章秦鍾濠周德聲特等張宗錄張煦戴鴻庠孫國仁载鴻鈞李成蹊陳常李永康江起鯤徐龍球○宋學超等沈重光黄家襄王亨彦特等戴鴻鈞葉繼鈞孫康祺葉慧業張煦吳兆甲王亨兆張天爵吳燮森○史學超等張世銓陳漢章吳佐清兪俊臣應廷燮劉煌吳兆麒王鶴壽張天爵謝行溎特等周啓源劉　費廷璜秦偉棫沈一桂包科駿葉繼鈞王標張成讛戴其仁○算學超等陳其虎王汝成秦偉棫韓餘徵張鼎濬葉耀元曹仰欽華世芳特等楊兆鋆江衡陳漢章張雲鵬朱熙盛鍾聖陳維祺洪聚邦○輿地超等陳漢章李達許克勤費廷璜許文蔚吳廷採江鳴鳳陸德容秦鍾濠蔣元慶特等　張宗錄孫同康戴康王徵泰張煦吳燮森王亨兆周振翰畢寳英○詞章超等潘鴻馮善徵顧士超兪鎭殷松年達孚江于澧達尹旁陳培壽邊梅　特等姜潤芳尤金鎬陸章顧統基孫玉峯崔紀磐戴康陳達燦黄畹蘭江其脩 
[蓬雲五色]  
　　東歴舊臘三十號衆議院奉命解散後其時尙未滿期仍應由各地方人民選擇品學兼優熟諳世故者投票選定保送入京現在各府縣互相選擇俱願以黨中人爲議員併力爭持各存意見井上内務大臣恐因此釀成鉅禍限於本月十五號召集各處警察署警部長到京領訓并發電召集府縣於二十日齊集都城預爲之備○某日奉皇太后懿旨定於五號午後二點鐘時由靑山離宫幸宫城東宫則定於九號午前七點鐘時至新橋停車塲乘火輪車往靜崗縣沼津别宫計閱六禮拜回京○麕香間祗候正四位逵維岳爲藝藩家老鞅掌王事夙著奇勳日皇降旨特恩列入華族授以男爵本月四號因病而殂日皇惜之命進位一級并遣侍從往吊○各廷臣於新正休沐三日至四號諸大臣齊集内閣聽候天皇降臨訓令以神宫事上奏五號宫中開新年宴會賜王大臣及各國公使宴又賜酒饌於芝離宫以宴有爵人員及在京文武高等官六號午前十點鐘時宫中舉行講書事細川文事秘書官長進講俄國歴史中彼德帝微行事蹟正四位川田剛講易經繫辭下傳本居豐頴講延喜二卷八出雲國造神賀詞之末節講畢各退八號傳旨操演陸軍天皇親幸靑山練兵塲閱視王大臣以次侍從等官皆隨蹕 
[騐修各壩工程]  
　　杭垣派兵開濬河道去淤生新以通舟楫屢登報牘矣然河勢高低不一非壩不足以關鎖上河之水自長安至艮山門約有十餘處河旣開挖通濬興修壩工尤爲要務現已工竣經杭州府陳太守派委候補縣褟大令鑑光往騐各壩工程擇於月半後前往騐勘 
[思患預防]  
　　秀水縣劉邑尊以時當冬令火燭堪虞本地水龍不足以資捍禦爰特置辦洋龍選擇勇悍年壯者爲龍夫凡遇報警務各迅速齊集踴躍赶前如有推故不到或臨塲懈怠者察出照例懲處並諭飭各坊司董預籌善法爲思患預防之計若邑尊者可謂關心民瘼者矣 
[彝陵瑣錄]  
　　近日匪類横行毫無忌憚前夜城北之龍泉鋪地方有兩人入城購買棉花及回時天已昏黑被匪類行刦兩人身畔有錢十餘串均被刦去並將兩人戕斃次日報官相騐不知能否將匪類緝獲盡法懲辦也○某號管事粤人某有同鄉友在宜因念桑梓情勸令在號中居住不料友人之跟丁一入門卽跌倒在地當卽扒起人問其故答以患病新愈亦不以爲意至夜間十點鐘時跟丁出門小溲忽聞大呼一聲號内人出視跟丁巳跌落坡下腦漿迸出赶急倩人舁回旋卽因傷而斃次日友人備棺裝歛厝於曠野一面函告其家催令扶柩回鄉聞跟丁係漢陽縣人云 
[亡羊兆禍]  
　　金陵有某姓者素奉天方教豢羊百餘頭雇二童牧之朝放諸野夕歸於牢向無亡失之懼前日主人稽其數忽少二頭詢童何往童茫然不知所對主人疑其盜賣也逐之而以工貲償羊值一童無家飄泊在外一童歸告父母父母責以疏忽鞭背數十與之約曰能以工資回則貸爾否則此後不必歸家童出門悵悵然計無所出不得已赴八伏塘自溺而斃越日屍浮水面其家知之舁屍往某姓家索命經彼教中人排解得免纒訟然所費已不止十羊之資人亦何必不爲塞翁或 
[地下修文]  
　　杭州訪事人云新孝廉吳君汝念幼聰頴四歲入塾過目成誦五齡失怙居喪盡禮人咸異之有一弟尙有襁褓未離乳哺由其叔祖母撫養而吳君自此誦習益勤天明卽起三四鼓方睡人或勸之稍息則曰吾母靑年守節若不加以百倍之功何日慰母心乎年十一應童子試卽受知於張霽亭宗師十六食　餼戊子鄉闈堂備已丑辛卯均膺鶚薦本年恭逢恩榜吳益閉戶自精達旦不寐比榜發得中九十二名泥金報捷時適膺微疾得信後喜不自勝力疾而起次日往謁房師並遍謁各同年又復連日酬應賓客刻無暇晷至二十日力不能支臥床不起急延名醫診治皆云平日用心過度心火常常提起一聞喜信則心放而疾作矣必须終日靜養不預他事方可漸痊旋因梓人促刻硃卷復將塲作加意刪攺因此日重一日至十一月初夢至一處如大衙署狀有皂衣人迎之曰吳老爺來矣主人相須已久請速入俄而主人出頭戴紅項身穿一品補服延之上座謂之曰久耳大名此間文案一席相煩代勞請速理行裝攺日備輿相請吳漫應之皂衣人引之出外忽然冷風撲面豁然而醒乃南柯一夢也吳自知不起因勉其弟曰兄辛苦多年幸得一舉不意天不永年行將修文地下我死何足惜所未報者叔祖母及母恩耳弟其善體兄志盡心侍奉我死亦瞑目也遂告以夢弟曰兄久病成虚妖夢何足憑也於是代往各廟許愿終覺罔效冬至後一日忽欲起床家人止之則曰我久臥牀褥身體頗憊欲下牀一舒筋骨耳遂扶之起起則急欲出外叩其故則云欲見叔祖母也其母曰汝勿出當請叔祖母來比叔祖母至吳雙膝跪下泣曰幼蒙撫養未報大恩今將永訣就此叩謝衆人急扶之起又欲向母前跪謝衆乃拉之入牀延至三十日已刻撫膺而嘆曰文人厄運一至此乎言訖而逝 
[武林火警]  
　　杭州訪事人云本月十六日中初艮山門外弔橋東岸某姓魚行失火跂而望之惟見黑霧漫天紅光四射俄而警鑼疉報水龍夫奔逐不遑吸水以噴跳珠戞玉至酉正一刻　奏太平　而歸事後訪之知行中人刮洋火作餐悞擲餘燼於木屑中旁有鑤花一堆以致 
 
 

Page 3

 
 
蔓延無際計焚去魚行樓屋一幢平屋及灶披各兩椽左鄰樓屋兩幢右鄰茅棚一所坑厠一間 
[新生入學]  
　　上海縣新進文生擇於本月十九日入學已紀前報昨已屆期清晨各新生衣冠楚楚各乘四人大轎排齊執　及五色彩旗雜以鼓吹赴道營廳縣各衙門晉謁午後齊集縣署號房伺候大令飭發三梆至二點半鐘時升坐大堂新生到者計有盛德康　豐楨郁鍾圻潘覲墀葛尙冲沈汝弼葉承勳楊士照吳馨曹某等十名各行堂參禮大令接見之下欵以酒饌並賞金花各新生遂辭出乘輿先行大令用全副儀仗相送前導有銜牌十餘對並清道旗五梅花劊子手勅印馬等大令乘藍呢大轎出署過太平街登雲橋迤邐至學署先送各新生至大成門下行三跪九叩首禮畢復至明倫堂謁見學師宣廣文晤談片刻興辭而出各新生遂循例搶轎爭先恐後蓋謂先出囊門爲他日登科之兆耳 
[自縊請騐]  
　　昨日午後三點半鐘浦左念四保念四圖地保葛月樓偕爛泥渡相近之順通雜貨棧主某甲投上海縣報請相騐據稱晨起見棧之後面有無名男子自縊於樹業已氣絶當卽知照該地保查無親屬爲此來案具報值日差陳泰禀明大令著候今日詣騐 
[攔路行刦]  
　　崇明人趙文卿因其妹嫁期將近持洋來滬購買物件前日下午行經孫家灣靶子路突遇著名流氓四五輩見其懦弱可欺摺住奮毆在身畔搜去洋十二元三角并搭連袋一隻呼嘯而去趙赴美捕房具控黎副捕頭立飭包探唐寳榮拘獲流氓黄阿生張濟傅生三人解赴捕房管押俟解公堂懲辦趙受有微傷飭送同仁醫院療養 
[鴛鴦並命]  
　　野雞娼桂寳與寍波人馬某情投意洽願訂終身無如逋負如山無力籌付年關在邇欲避無臺前夜遂商同購取洋烟吞服畢命次晨龜奴以日高未起前往叩門久之無應者脫扃入視則男女方抱持亂滾口邊均有烟痕急報明捕房舁至仁濟醫院求治醫生言毒已深入無術返魂挨至午前十點時馬先溘逝越二點鐘娼亦氣絶旋由馬叔一併爲之棺殮暫寄寍波會館 
[南市瑣聞]  
　　瞽子某甲家居南市十二圖每日肩荷食鹽沿途喚買銖積寸累囊有餘資前有比鄰木工張司務之妻張家媽媽者向貸洋銀十二元言明月給利息若干邇來盡食前言分文不給前日甲往力索張妻反出言不遜甲遂投二十三七鋪巡防局控陳局員並不訊供惟飭勇告以事起細微且本局不理錢債事務爾欲控告投上海縣可也甲知寃不能伸垂淚而去○前晚有划船戶甲乙等五六人行至水神閣前醉態瞢騰横衝直撞悞將路人某丙兩足踏傷以致揮拳毆擊旁觀者向之排解兩造均不依從乃互扭至二十三七鋪巡防局聲訴情由局員申斥一番飭勇逐出 
[身死不明案讞詞]  
　　身死不胆一則已記前報前日原差趙淞將屍母吳陳氏屍兄吳渭忠屍妾阿金卽吳沈氏凶犯陸洪卿卽阿大並張阿安等一併解案請訊晚間十二點鐘黄大令升坐花廳命將凶犯分别帶開免致串供先提吳陸氏至案供稱本邑人今年五十二歲丈夫已故家住浦東三林塘相近方一圖内生一子名錫華向擺魚攤度日十年前兒子在法界游玩與姻妓阿金相識遂出洋百餘元娶以爲妾至今相安無事去年兒子又開烟館令阿金坐櫃照顧詎阿金暗與陸阿大私識兒子忿恨交加卽於今年六月十六日將姦夫淫婦拘獲兒子以顔面攸關將陸斥放惟將阿金儆戒日前兒子出外買物至晚不歸次日找尋毫無蹤迹旋有人告小婦人曰申報上登有招認浮屍一事小婦人卽赴善堂查看所開年貌服色與兒子相符遂將棺領回家中重行收殮聞外間人言藉藉謂我子錫華實被陸阿大糾合張等在中途謀斃小婦人因此情急一再查訪衆口僉同不得已將陸張扭案求請伸寃抱呈吳渭忠供稱錫華係小的之堂弟小的向爲鈔貨生意此次因堂弟死於非命故同叔母來案鳴寃餘供與吳陸氏略同大令得供問吳陸氏曰爾子出外在於何時供稱上月三十日問爾於何日領屍答稱本月中旬見申報卽於十五日往領其時小婦人尙以爲兒子係溺斃大令曰爾將屍棺放在何處答稱南匯縣境内祖墳上問可曾埋葬答稱未葬浮厝在旁大令問爾收殮時可見爾子身上有傷答稱初由堂中收殮小婦人領回惟換棺木而已並未細視大令問爾子錫華今年幾歲答稱三十一歲問三十日爾子與何人來滬答稱聞與張阿安等同來問來買何物答稱買鵪鶉當身死時鵪鶉尙在大令問爾知凶手除陸張之外尙有何人答稱必有他人惟小婦人不知其名大令命提阿金卽沈氏至案供稱小婦人前在法界爲烟妓吳錫華前來游玩一見傾心出貲爲小婦人脫籍納爲小星迄今己有十餘年素無不端事與丈夫和好豈有歹心此次丈夫如何身死不得面知大令一再駁詰沈氏堅執前供大令著掌頰二十下仍無實供命取籐條伺候謂曰爾再不供卽須重責沈氏供稱小婦人願將實情供出惟供明之後婆婆須領我回家大令問吳陸氏曰沈氏將情供明爾願領回否供稱情願領回大令謂沈氏曰爾姑願領爾回家爾須將情供明沈氏供稱去年正月間有陸阿大來吸烟遂與小婦人相識是月不計日期陸向小婦人調戲免强允從至今年六月十六日陸又在房中與小婦人同睡不隄防丈夫回家捉姦不欲聲張當將陸縱去惟將小婦人責打一　陸從此絶跡不來此係實情大令曰爾夫究竟如何身死答稱實出不知大令又提張阿安研詰供稱本邑人前爲布莊生理現在失業吳錫華之事小的毫不知情大令曰爾亦不必逞刁沈氏早已供明爾速將實情供出尙可從寛如再支吾嚴責不貸張始供稱小的情願實供上月廿九日午後吳錫華邀同小的來滬買物小的告以今日已晚盍俟明日至三十日清晨吳與小的同食點心復與楊師橋人楊金賢同行先過楊師橋金賢卽回家小的與吳喚渡來滬先至邑廟啜茗在後同購鵪鶉彼此分路小的欲赴西門外探親吳囑小的帶買醬菜約於傍晚在五馬路新裕昌廣州烟館會面然後同回家中及小的由親戚家至新裕昌吸烟卽回家中大令問曰爾至新裕昌可與吳錫華會面答稱不見其時吳已回去由倌堂知照小的謂吳錫華頃來吸烟旋與一少年先行回家大令又問以後若何答稱其時天色已晚七點鐘時小的遂獨自回家由周家渡馬頭過浦登岸行半里許背後忽來一人大令問來者爲誰答稱卽陸阿大也大令問伊來何事答稱陸將小的扭住問爾可是吳錫華小的答以不是陸又問爾前去可要聲張否如敢聲張當置爾於死地小的答以不敢聲張始得釋放大令又問後來如何答稱後來不知其細旋聞錫華已死小的心以爲疑然不敢指陸謀斃大令問曰陸將爾拖住係在何處答稱在愛佛廟地方大令著帶下提陸研訊供稱本邑人開設鐵店在三林塘相近小的素來安分並未與沈氏姘識亦未謀害錫華大令笑曰張阿安與沈氏均已供明爾尙思狡展乎著卽供明尙可恩施格外陸阿大堅稱寃枉大令命掌頰四十下著將衣服脫下責籐條二百下陸執定前詞大令著上天平架約三點鐘之久陸始供稱自去年春間起小的與沈氏卽阿金姘識不時往來本年六月十六日小的又與阿金重續前歡忽被阿金之夫吳錫華入室捉姦小的與阿金均被拘住錫華恐聲名有礙當將小的釋放阿金被伊毆打以致懐恨在心連日向小的商議可否將眼中釘拔去免致日夜提心吊膽小的求計於張阿安張卽向小的借洋一元約定哄騙錫華出外在荒僻之處動手大令問曰如何動手共有幾人係在何處毆打行兇之日在於何時答稱張與小的約定以後小的卽糾合吳阿東一人大令問阿東作何事業答稱亦爲鐵店生意問伊店開在何處答稱阿東之店卽在沈氏所開烟館對門問張糾合何人答稱張亦糾合陳金元一人約於三十日騙錫華來滬張有意拖延時刻至晚始令錫華一歸家其時小的等均在愛佛廟守候至晚將近八點鐘見錫華自西首來在小的等門前經過大令問曰錫華行過時爾等下手否答稱下手問何人先下手答稱吳阿東先下手阿東奔上將錫華掌頰一下順手撳倒卽以順手按住錫華咽喉使不能聲張阿東用力過猛以致錫華當時氣絶不見傷痕小的等惟在旁帮助而已大令又問爾等將錫華謀斃屍身藏在何處答稱小的等將屍舁至西首浦灘塞在馬頭脚下不料潮水甚大將屍冲出後來吳母陸氏聞信卽往善堂將錫華屍棺領　此係 
 
 

Page 4

 
 
實情大令命放下提方一圖地保沈秋堂研訊供稱每日公務甚忙此事並不知悉今日由吳陸氏前來關照謂伊子被陸阿大等謀斃央我將陸張拘送到案大令復盤詰張阿安及沈氏各供如前遂命吳陸氏下鄉將錫華屍棺移在愛佛廟相近以便二十日詣騐一面著該地保預備屍塲並赶緊前去將吳阿東等緝拿在屍塲伺候沈氏交官媒收管陸阿大張阿安分别收所聽候詣騐　 
[巡捕斥革]  
　　有某甲者在租界中藉販賣物件以度日俗謂之老虎黨又名打抽豐前日至武昌路小押店選買銀表銅表各一枚計價洋四元九角嗣因乏用將銀表倩四百四十五號華捕持至長生庫質洋四元華捕疑其來歴不明遂扭甲至押店查問店主查明簿據果是出價買去適包探夥行過該處認識面目証明是良非竊該華捕遂索酬勞錢二百文甲解囊典之始各分散昨日華捕因赴英租界被甲遇見向前扭住同赴英捕房具控誣良爲竊捕頭傳德律風至美捕房立飭包探江阿三查明情節捕頭以該捕誣良爲竊本應懲辦姑念初次犯法從寛斥革 
[調處欠欵]  
　　安裕莊探長聚興棧主羅星坦結欠往來銀兩等情前晚宋别駕提訊據安裕惠泰鴻順承裕等莊各經事投案禀稱被羅結欠往來銀共一萬餘兩先因羅被漢口咸吉控告管押案下查得尙有水烟苧蔴等貨約值銀二千餘兩寄存洋棧羅心懐不良將棧單藏匿及查詢始行交出所有該棧帳據並生財棧單等均交明該帮董事蔡新垣暫行收管環求究追羅星垣供職員係江西人在滬開設長聚興雜貨棧已閱多年實因連年虧本被漢口成記拖累實非有意延欠尙有放出貨銀並現存各貨求請交保自行料理宋别駕查得羅所欠莊欵甚鉅先有漢口咸吉控告卽須移解漢陽分府署訊辦未便交保著自行函商同鄉董事代爲調處 
[飭邀証人]  
　　孫鳴洲投英公堂呈控湯禹臣悔議圖賴蔡太守准詞飭提前日晚堂由帮審委員宋别駕提訊孫鳴洲供在四馬路一層樓後面開同德泰棧有素識之湯禹臣陳仁卿潘成瑞等來棧說有湖北彭大人委辦紡織機器等物先需墊用零星欵項迨事畢酌提用錢二成其時信以爲眞陳潘二人留住棧中惟湯早來暮去三人共應墊用一切零費均有帳據另被湯騙去雞毛棧單一紙今事已辦畢向索前項竟圖悔賴當時雖未立據尙有湯之夥友潘成瑞可以邀來訊問叩求究追湯禹臣供職員與孫鳴洲素不相識有陳仁卿牽引方與認識先因孫向職員借去洋一百元付還支票一紙及往收乃是假票當卽退還又付來棧單一紙作抵購辦機器並未向借墊欵惟有友人房飯洋九元零此外並無欵項求請鑒察宋别駕查訊孫鳴洲所控情由無憑核斷旣有潘成瑞爲証著卽邀同來案再行核奪 
[無力賠貨]  
　　浦東張家浜口陳長春貨棧被火焚燒經丁益大黄泰興鼎昌源榮利等各花行投縣請賠貨物黄大令提訊之下著陳出外清理爲前報所已紀兹悉陳自遭回祿一貧如洗抑鬱無聊患病身死邇來各原告又投案求追並將陳子香丹扭案前晚大令升堂研訊各行夥投案訴稱長春病故後尚有升元貨棧通茂竹行協記槽坊且恊記實與羅姓股開大令提香丹至案供稱本邑人年四十二歲弟兄三人胞兄已出嗣父親向在通茂爲出店小的亦在該店爲夥通茂實係孫少卿所開父親歴年薄有積蓄在張家灣開設一棧不幸被焚以致家業蕩然日前父親逝世殯殮無資向親友借貸始得收殮查恊記係羅葵卿獨開升元係蔣洪泰所開蔣尙在滋泰當爲夥現在小的實在無力賠償大令得供著退去候查明核辦 
[窮黎戴德]  
竊謂福憑心造善必天知敝堂施粥施衣實惠貧民全賴遠近○各大善士畛域不分慷慨輸助源源接濟功德無量迺蒙○蕪湖同和莊潘大善士募助十元恆昌祥王善士助一元浙紹徐春芳善士募助六元孔龍同茂宋善士募助七元南京聚昌行袁善士募助十八元江西裕成胡善士募助十五元杭州姚善士金陵吳善士各助二十元楊灣祥源王善士募助二十元衢州仁和陳善士募助八元廣東徐善士募助銀七兩二錢隠名氏助十五元河口萬裕號程善士募助十元五角金沙高善士助五元泰州洪善士助二元蘇州無名氏助十元支川湯善士助三元六角由森昌局來無名氏銅洋五元温州招商局王善士募助十三元本埠隠名氏助十元蔚泰厚大德恆各助四元成茂順記源合泰乾發源各助兩元永興泰合益恆和區雲可各助一元旅順口毅字左營孫大善士募助湘平銀廿三兩七錢四分謹登報牘以誌謝忱[  滬北泰安里同仁永善堂司董等謹誌]  
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[少婦夜行]  
　　前日黎明時坭城橋外有一少婦手携小包一個踽踽獨行不諳路徑夜差華捕見其形跡可疑送至捕房轉送英公堂經日差禀明蔡太守飭將王陸氏暫交官媒候訊晚堂經宋别駕提訊據王陸氏供年十作歲家住靜安寺西致遠浜地方翁名老鳳耕種度日小人素勤紡織因夫家貧苦由姑娘薦湖絲廠作工寄住姑娘家前因患病回家現己痊愈禀明翁姑後來滬上並無别故别駕查得王陸氏年紀輕不應深夜獨行著卽知照伊翁來案具領 
[嫖客罰銀]  
　　王李氏投英公堂控被周吉等毆傷由某號華捕拉周送案下交人保出俟王李氏到案再訊此已列入報章兹悉王李氏龜子陳裕卿家娼婦花素卿所雇女傭粤人崔新寳與同鄉人梁某至花娼家設讌應付洋銀十四元事後花娼喚王李氏至崔處向梁索取崔立晵如數付訖旋邀人前去尋釁將王李氏擊傷旣而合院龜奴蜂擁而來閉門肆擊迨巡街捕至見王李氏已受傷因拘崔等四人尙有梁某三人避逃無迹昨日包探孔阿才禀稱王李氏今已到案請卽訊供王李氏訴稱小婦人在花素卿先生處爲傭是日崔大少領梁大少到來與生爲媒後梁大少與先生偷局小婦人見之遂懐恨在心前夜梁大少糾人前來不問情由將小婦人亂擊以致胸膈等處受傷甚重及巡捕到梁大少等已脫逃祗獲崔大少等四人尙被毁壞雜物崔供稱曾偕梁至花娼處玩耍計須洋銀十四元後梁稱遣人送去有花娼所出收據爲旣而王李氏至店中索取下脚諸多不避一詞因偕梁至花娼家問明緣故並未毆伊豈知王李氏竟裝傷報捕周吉及張生周芝芳同供稱小等周去玩耍並未帮兇副捕頭禀稱曾送王李氏至醫院騐明受傷屬實蔡太守判令崔等各罰洋銀十元共四十元以十元給氏養傷三十元某處西醫院經費王李氏求從嚴究辦太守不准 
[英界公堂瑣案]  
　　包探唐寳榮禀稱王林氏訴稱女婿黄關生被王增兆糾人擁至地保奚坤寳所開小烟館勒索洋銀小的因將一干拘至捕房有姚明甫者身帶狀詞底稿甚多明係訟師今特一併送案黄訴稱小的憑媒聚王林氏之女爲室王竟糾人擁至烟館言小的强娶　之婦不應並不告伊勒索洋銀六十元王林氏訴稱女兒先嫁王石愚後已退婚立有筆據聽憑另行擇配今配與黄並無不合從前退婚據　况王現已逝世增兆確係圖訛增兆供稱石愚係小的之堂弟逝世後弟媳守寡在家忽被另嫁與黄故向論說王寳寳華桂元姚明甫同供　的等皆本邑虹口人同增兆在烟館解勸王阿才供稱小的係寍波人彼此相識故與調停蔡太守問王林氏曰石愚尙有族人否答稱有胞太守將退婚據發還問奚保曰伊等如何在爾處勒索奚禀稱小的開設小烟館前夜十一點鐘時伊等同來吸烟理論增兆索洋銀六十元黄　十元有人勸給三十元兩造未允小的實未干預黄稱小的並無允給十元之事太守判令將增兆笞責一百板寳寳及華與阿才交人保釋送縣究辦奚開釋○包探陳阿九禀稱馬小炳投捕房報稱王阿喜陳阿生及阿槐阻住去路攫去洋銀四元小的因拿獲王陳著卽交出銀洋送案下馮訴稱小的在乍浦路某西人家治庖昨日西人交下洋銀四元令出外買物行至英國書信館前有似曾相識之王等三人陡然來似　戯者旋有一人自後將腰抱住二人攫去洋銀王供稱小的係粤東人與馮相識故與嬉戲陳供稱小的亦粤東人洋銀由王攫取包探唐寳　稱小的查得王陳均是流氓前曾犯事蔡太守判令各笞責二百板遞解回籍並補提阿槐究辦洋銀給還○包探唐寳榮禀稱竊賊金和尙　送請大老爺遞解回籍今又在江灣鎭竊取李阿大家錫茶壺携之來滬經小的拿獲人贓解送案下李訴請領贓和尙从稱小的係寳山縣　冐釋子之名並未出家披薙蔡太守判令笞責一百板押候再行遞籍贓給李領去○包探唐寳榮禀稱孩子朱生華失路無歸送請安揷朱　小的年十一歲江灣人家中尙有父母兄弟六合窮苦不能養活挈至虹口放在路上蔡太守飭送請棲流公所留養○沙遜洋行經租人某　稱時有船戶至行中地上掘泥已被掘深五處昨日趙大阿和又來掘取是以扭交捕房送案趙供稱徐大旺雇小的之船裝泥蔡太守飭差山交徐將地塡平免致咎戾 
[法界公堂瑣案]  
　　徐嵋峰說上禮拜六曾遞禀詞控陳建勳欠銀三百八十一兩今請究追陳供稱向操糖坊業與徐股開仁大錢庄立　單摺子徐稱當時面結共該銀三百餘兩陳供稱莊在鐵路大橋三人合開至年杪徐混稱折本卽行閉歇徐又供稱當時股開協昌舊貨店　本係外行據伊核算虧本若干小的已經承認葛同轉謂已往之事不必深究陳現經合股何以當時並不算明陳供稱尙有紙局之帳小的　虧不淺同轉謂不必牽扯究竟此項是否爾欠著交人保出限五日内理算明白○丁榮氏訴稱奉諭斷令女兒現與張高氏聨姻須時常來　高氏陽奉陰違是以投案請究葛同轉檢查保結問保人榮春泉何在供稱初上生意不便擅離同轉謂本分府　　　令何得不　二婦在　執不休同轉問張高氏家居何處可有丈夫供稱住咸德里丈夫爲靑鹽作生意同轉著將女兒留於捕房另覔　　　　張高氏不允同轉　留捕房○某包探禀稱前者姜阿金竊取春裕成報關行蓮心一桶牽涉小六子拘押捕房嗣因英公堂有　　　　　　探移提小的禀明　將小六子交英探帶去現經訊明送回是以解請發落葛同轉問爾向操何業供稱爲小工同轉著從寛釋　　　年八月孫公館中母子口　途爭論經巡街捕拘入八仙橋捕房捕頭拘押片時卽行釋出有馬蘭苞者借端騙詐洋銀一百二十元聲　　　　探通事至昨日孫之舊　升投公堂禀稱小的奉主母之命歴訴前情葛同轉飭探將馬提訊包探禀稱小的奉捕頭之命已往孫公舘　　當時付鈔票六張餘將衣　質湊成洋銀一百二十元馬供稱小的在大通輪船當買辦並無此事楊又禀稱當時馬　稱作代爲存案　有大老爺批語計費去洋銀四　旋又向主母騙去首飾全副其中珠花一對值洋銀七百元及金綱鑽約指一枚金挖耳簪一支珠花押在楊阿木處馬供稱珠蝴蝶及珠花　小的所借立有憑據葛同轉謂衆供確鑿無容抵賴馬又供稱友人葉同齋現在山東賑捐局同轉謂不必拖累他人着押候嚴比楊叩謝而○三馬路錦記綢莊主衛錦洲控蔡仁記報關行　客胡子漁串騙杭寗綢十匹葛同轉迭次訊供並補提人　　令交保出外找胡候核等情　前報昨日衛帶同莊夥王心甫張宏生投案候訊某包探傳到　仁記執事人蔡尤大並胡友吳永甫及匿　　帖土牽涉之張小全剪刀鋪　一興宏泰質鋪主遣夥某甲投案求追當本同轉謂本分府前堂諭令爾等一禮拜内找胡到案今胡何在衛稱奉諭後已托友人往寗波找　有端倪吳等同供稱胡實不知去向小的等難以找尋同轉謂爾等以此語塞責乎遂判曰錦記綢莊旣有二人送貨據稱一人往市照票一　騙子在茶肆中啜茗當時不守貨物已屬疎忽况衛錦洲初至蔡仁記時騙子與貨均未走脫何得疎忽若此著罰出當本洋銀五十元蔡仁　出一半歸還宏泰不應擅登申報告白稱包探硬拉等情著再罰十元充公各交原人保出找尋騙子到案再核○研訊水販屢紀報章昨日　氏投案包探將一干人証解齊嚴阿方呈到筆據係秦榮太所立將女兒絶賣與嚴計身價洋銀一百二十元葛同轉將筆據給各人傳觀問　親手簽押各人同供稱實是原據問當時究係何人所賣供稱陳王氏同轉指秦馮氏曰是否此人同供稱並非此人問何人代筆同供稱伊　某刻字店樓上人代筆問韓三曰爾得洋銀幾何供稱小的與高二馬宣文韓王氏四人共得十元韓長林供稱小的等四人共得十五元小　兪陸氏王　六徐四擔保問得洋銀幾何供稱各得三元連前共得十八元將對時表一枚作抵嚴供稱身價洋銀交馬高各一百元其五十　高及其姊高氏同轉謂嚴曰爾前後供詞　符　爾所買之女雖係貧苦究屬良家不應偪令爲娼爾不知咎有應得反敢率請追價乎遂著　價一百二十元充公各人所得中費亦著盡數繳案秦　氏母女同供稱小婦人等被麻皮愛卿及伊私夫毆傷同轉著將嚴押候笞責二百　押候笞責二百板大愛卿押候鞭背二百卜嚴所得之對時表著卽繳出韓笞責二百板韓三及馬各笞責一百板繳出中費洋銀梁國樑其　陳氏不將陳王氏交出著押候追比秦陽氏供出某客棧所存洋銀二十七元現在除去房飯二元尙存二十五元先行繳案同轉謂爾應將　繳足嚴供明爾亦開花烟館如贖女出外仍作流娼實應嚴辦秦湯氏供稱小婦實領回原籍不敢爲娼同轉飭將其女名小六子暫留捕房　足原價洋銀覓的實保人方准領回原籍契據當堂塗銷洋銀二十五元一併存案○金陵丁公館中被賊竊去皮箱六口將捕嚴比獲到牝　季入解送江寍縣趙大令訊供之下知人贓己往上海遂移咨上海縣協提昨日包探郁廷湘在小東門某客棧拘到竊賊王義仁張少榮解　下並起獲洋銀二十元四角當票十六張縣捕趙金持江寗縣信票投案葛同轉閱視之下問爾等名氏何多王供稱小的原名彭五春攺名　山又名王耀田張供稱小的原名李德又名張老小張華福上月十八日來此所當衣物均由金陵丁公舘中竊得裝入竹箱不計件數同竊　有三人其一已回金陵趙金禀稱小的奉本官大老爺之命與江寗縣捕役王泰同來信票呈騐同轉將王張交趙捕帶回縣署並飭探押送　　張芳洲投案訴稱小的在瞿長順魚行爲夥昨日行内某客行經某花烟館門前被烟娼搶頭上之帽并扯碎馬褂是以呼巡捕至拘龜奴　　李才送案現在馬褂巳還客因倩小的投案代求寛恕陳龜供稱小的係皮匠李龜供稱小的在治下開花烟館葛同轉問帽何入搶去供　被娘姨搶去某包探禀稱此二人均花　館内龜子同轉判令各枷號一月期滿笞責二百板並提到搶帽之娘姨究辦 
 
