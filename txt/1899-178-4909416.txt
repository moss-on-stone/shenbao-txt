# 1899 - 178 - 4909416

 

Page 1

 
 
[中澤哀鸿] [  申報館協振所謹啓]  
　　皖北各屬連　楼被合　小民蕩析　居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館協據所從謝君子後承辦義振募捐之牘乞振之書旣已歴登報端蒙海内諸大善士惻隠爲懷陸續慨捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍餒餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽綿長公侯萬代匪特百萬哀鴻所禱祀以求亦本協振所馨香拜祝者也肅此布陳伏維垂鋻 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下　學淳興吏治儒脩乘時交奮不蒐新籍曷豁靈襟上　廣學會諸君洞燭外情周知華故著書十載信足端風教而杜窕言天下大同此其左券合括宏皆藉貽通才○新學彚編四卷裒西瀛旅客名寫開來土遵師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持　中国文度主善爲師有德則樂興華秘鑰敬告司徒三角半○中東戰紀本末一國半續編七角文學興國策二角三者併售二圓均與先譯之者　　　　要貽事新論等書傅誧士林無勞述　○時事新論六角○上海廣學會總局申報舘及各書坊出售外埠書坊及教士售書處亦可向購　　集　　　 
[與客談新政]  
　　有客問於執筆人曰康有爲何如人也曰此固亂臣賊子人人得而誅之者子奚問爲客曰外人皆推康有爲　　　　之領袖子獨以亂臣賊子目之毋乃好爲矜奇炫異乎曰非也今之中國知新政者惟李傅相而行新政者惟張者帥外此於新政皆瞢如焉何以言之傅相自勦平髮　之後卽綰北洋大臣篆綜理交涉事務垂三十年日與外人樽爼往還洞知彼族情形幾若然犀照水其於練兵設戍礦政商情攷鹹情詳無或障翳迨至銜命而往遍歴諸邦與其賢士大夫游抵掌高談明若觀火歸而入告我后言言中肯并同掠影孚光朝廷苟采其嘉猷次第敷施當不難坐而收富强之效惜乎當出將入相之際未能一一設施及供職京華又以權不我操未免欲行又止耳若夫香帥　高望重聖眷優崇一片丹忱時思報國當其總制兩粵卽以開闢利源爲先務廣購機器鑄造制錢旋復鎔製銀國行之市肆各省大吏知其立法之善無不倣而行之迄於今銭市流遽口碑猶載道焉迨至量移鄂省開鐵礦製軍械興紡機講𧖟桑學堂則課以洋文軍士則練以西法凡此豐功偉績不特聲名震於朝野卽他𫒗逖聽亦罔不稱中國之有人若是乎新政者傅相固知之而香帥能行之使二十一行省中督撫大員盡能如是之盛名鼎鼎大業䚚觥更何患舊習不能除而新政不浡然興起乎至康有爲具始不過一僉壬小人耳當其講學里中卽弔詭矜奇斂錢惑衆洎一朝棒褐而逞其狂瞽肆口妄談聚集黨徒假新政以謀不軌在無識者羣焉信奉幾若神明而見微知著之流蓋早已識其謬妄矯誣未可與談國是試觀至聖如孔子猶曰苟有用我期月已可三年有成而康有爲竟欲旋乾輔坤程其敖於旦暮天下有是理有是情乎直至矯旨徵兵叛形已露而不明順逆者猶曰彼蓋欲行新政耳彼誠恐皇太后　有所阻不得不以兵刧之耳嗚呼噫嘻彼旣奉譚嗣同爲伯里璽天德搜出逆據綸紼昭宣而猶謂非謀經聖　我誰欺欺天乎何沈迷陷溺之徒至此猶不自覺悟乎况乎康有爲非但不能行新政且新政反因之阻遏至今尙未能次第敷施觀夫朝廷之開經濟特科也京師之設大學堂也武科之用槍砲也文試之改䇿論也裁併同城之督撫也選派宗室游歴外洋也設官報以廣見聞也開言路以袪壅蔽也凡百新政皆行之於康有爲未經召對之前鳥在其爲康有爲所陳奏者今者譚楊林劉諸逆早經懸首都門康有爲與其黨梁啓超遁而之海外外人未知底藴輒謂若輩忠而獲咎殊深惋惜之情以致在廷袞袞諸公懼彼株連皆若寒蟬之喋而不鳴不復敢以嘉謨入告坐使新機甫啓廢於半途然則新政之行在不知者以爲康有爲肇大端知者則以爲康有爲實阻其勢爲問康有爲之罪狀豈摧樊所能數之哉總而言之守舊者固迂妄而不可與圖求新者亦須按部隨班循序漸進在傅相老成碩輔旣洞明新政之源流自當知無不言言無不盡而香帥中朝柱石勇敢性成萬不宜因康有爲之撓阻於中遂稍存畏首畏尾之心不復昌言無隠庶幾舊時稗政一掃而空而新法流行國勢遂蒸蒸日上乎跂予望之 
[意艦調回]  
　　天津國聞報云意大利國所添派之兵艦四艘目下尙未駛抵中國海洋政府忽欲傅電召遵以免各國猜忌至現在派駐中國沿海之各兵艦中聞有二號將開往日本觀其舉動大約此後不至再與中國政府支備叢生矣 
[論弭兵會]  
　　西字報云泰西各國除官塲之外無有人注意於弭兵會而信其有成者前德相俾斯麥克君之言曰欲免戰事必先練兵斯言也雖爲　議所非而其理則甚確試觀目今時局各國皆有猜疑一朝而欲弭兵豈非　事夫創弭兵會者俄皇也而俄國之兵尙未見其减少然則俄國旣創此事各國惟有從其舉動亦步亦趨而已總之各國而欲全撤大兵共守和局斷斷不能然使俄國果能因此會而與德法敦𫒗交其功亦非淺鮮也� 
[被劾風聞]  
　　安慶友人投書本館云省垣某大員近被兩江督憲劉峴帥會同欽命查辦江南事件大臣剛子良中堂上疏糾叅然日内尙未得訪事友來函確否不敢必也 
[川案賠欵]  
　　天津國聞報云四川省城杜主教向川西川北兩道索賠所毁教監銀三十二萬兩分文不减至川東川南則由周夏兩觀察就近與各主教議定由江津縣賠銀一萬二千兩銅梁縣賠銀二萬兩此外大足永川兩處議未有成 
[藥庫被焚]  
　　天津國聞報云某日上蒲口火藥庫被焚旋由管庫委員命駕來津禀報東局總辦王國卿觀察本月十八日清晨觀察趨赴督轅向裕壽帥面陳一切 
[招考俄文]  
　　東省自創辦鐵路後中俄交涉日繁需材益衆兹接京師訪事友寄來東省鐵路俄交學堂招考示諭一通照錄於左其文曰照得東三省建造鐵路地叚綿長事體繁博交涉照災在在需人非熱悉俄國會文字不足以聨衆情而安士客現經奏准在京師設立俄文學堂招考學生肄業以儲鐵繙譯之才擬先於東長安街舊有府� 
第東偏開設學堂教授俄文在堂學生每日習學俄文之餘兼習漢文以期相得益彰三年學有成效由本學堂發給文 
 
 

Page 2

 
 
憑專撥東省鐵路地叚差遣委用開列章程數條願報考者必須身家請白文理通順取具同鄉京官印結本旗佐領圖片限五日内親身赴本堂報考陸續考試以憑去取再俟定期覆試特示章程列後一報考諸生年歲須二十左右年長才庸者不收一吸食鴉片烟者不收如朦混考取查出扣除另傳一傳到時覈對年貌筆蹟不符扣除另傳一大員子弟毋庸預考一宗室子弟毋庸預考一身有差務毋庸預考 
[臬憲新猷]  
　　杭州訪事人云署浙江臬司世振之廉訪訪聞杭垣每有地棍敲詐錢財及惡少馳馬傷人之事蒞任後卽出示查禁并札飭地方官及三城保甲總巡嚴拿密訪現已拿獲著名地棍八名審實後各責一千板發交遷善局拘禁而馳馬之風依然未絶廉訪大怒面諭各總巡云如再有在街市任意馳騁者查取該管地方各員銜名分别記過倘能將馬匹獲住充公者每匹記大功一次由是數日之間獲馬十餘匹禀報廉訪照章記功 
[閩臬回任]  
　　福州訪事友人云福建按察使司周子迪廉訪入覲龍光欽奉恩命仍回本任陛辭後乘舟南下本月十四日豸節行抵省城　下文武各官咸往迎迓 
[司農奏牘]  
　　户部奏爲遵旨妥議具奏事准軍機大臣字寄光緒二十五年四月二十日奉上諭御史熙麟奏歲欵出入懸絶請飭部臣疆臣廷臣妥議一摺國家經費有常亟宜通盤籌畫量入爲出以裕度支著户部按照所陳各節審度時勢逐欵分晰妥議具奏原摺著抄給閲看將此諭令知之欽此據原奏内稱歲入之欵自同治以來已增至八千餘萬嵗出之欵亦適相抵迨中午以後每年陡增息債償欵兩千餘萬部臣多方羅掘每年仍虧短一千數白萬本年秋冬先已不支明年則虧短之數全無著落查近今之大費有三日軍餉日洋務日息債息債歲約需兩千餘萬洋務亦約需兩千餘萬軍餉約需三千餘萬此三項已七千餘萬矣此外國用常經京餉旗兵餉需及内務府經費又各直省地方經費亦幾三千萬夫直省經費以甘肅新疆之四百餘萬爲大宗邊防所係勢固無可再議京餉各欵以旗兵餉需之六百餘萬内務府經費之一百八九十萬爲大宗旗兵餉需既未能加增如練勇新操現當力加整頓之時勢無可再議内務府經費當道光咸豐年間十分撙節之時聞每歲亦須在百萬内外今即撙節如前所省之數尚不足抵虧短之十一亦非奴才所敢妄議惟洋務一項如兵輪臺隖槍砲子藥凡待以自强之事自甲午後購造又幾五年當已足備有事之用使仍不足備用則中飽仍前可知尤　亟思變計又如鐵路礦務織務電綫郵政凡待以致富之事告竣既非三年期月可期贏餘殆須畢世百年而後有濟他如京師新設之大學堂各省分設之新學堂與夫南北洋舊設之水師陸師武備各學堂均將以儲人才也然舊設者三十餘年曾未獲一人才新設者未及一年何能遂有人才今因帑藏奇絀或竟停罷或力覈减足抵虧短千有餘萬之數又軍餉一項額兵已减似已無可再减練勇雖經略減每歲仍需兩千餘萬何不可再减如額兵又江南自强軍湖北新募洋操天津新軍卽袁世凱所練之軍延洋教習以教兵勇我兵皆洋兵之弟子宜其爲洋人所輕視近聞自强軍已將洋教習悉遣回國勇餉亦經酌减誠使演洋操者但照此一律覈减已可集成鉅欵而練勇各餉更能覈减十之二三則亦足抵虧短之數之半　大學士榮祿新設中軍萬人歲餉亦增至一百二十萬然兵在精不在多今宋董袁聶四軍既悉歸節制卽於四軍中各擇千人以爲中軍豈不益足聨絡而亦另募萬人乎該大學士公忠體　國自必力求撙節身先各疆吏而爲之表率時值清平歲虧動逾千萬大局已不可支設更有意外軍需誰敢任此重咎誠能於此兩項力任勞怨盡破情面不徒以核減零星之數塞責總以補足千有餘萬鉅欵爲歸協力一心公同妥議分别停罷裁汰是固大局以重賴等語臣等伏查理財之要出入務期相抵至於相抵不敷與其求入欵之增不如求出欵之減尚可有裨　國計無損民生惟出欵究何項宜減亦必就常年用度通盤籌畫知其孰輕孰重孰緩孰急然後撙節之道乃可以施固非緩急輕重概弗計及但因其需費較鉅用項較繁遽爾議裁議减也今御史煕麟奏近今之大費有三日軍餉日洋務日息債除息債歲需二千餘萬外洋務軍餉兩項共約需五千餘萬議分别停罷裁汰等因原爲歲計日虧故建議籌補足見共體時艱維持大局之意此摺禾畢明日續登 
[憲眷蒞杭]  
　　杭州訪事人云新任浙江按察使李健齊爵廉訪奉旨督辦防剿事宜因子交卸蘇松太道篆後卽起程來浙瀛眷於本月二十日亭午時由滬乘官舫带以小輪船鼓浪赴杭二十一日酉刻戾止仁和錢塘兩縣主均出城迎迓旋于二十二日辰刻由臬轅夫役排齊全副執事迎入八旗會館行臺 
[府試有期] 　 
　　廣州訪事友人云廣州府屬縣試已畢府尊陳太守定期本月二十日取齊各屬文童然後示期考試一時操觚开翰之流莫不躡屩擔簦鱗集羽萃以待文塲角勝快奪錦標也 
[津沽火警]  
　　天津采訪友人云本月十七日晨起忽聞鑼聲鏜鏜然報稱法界紫竹林失火出户詢之則火起於杏花村河畔堆儲落花生之蘆席棚中一時烟燄蔽空火烈具舉幸得多人施救未致燎原迨夜間十二點鐘時河北又以火災告示幾卽報熄大約不致蔓延翌日午後警鑼復傅遍杏花村畔問諸來自彼處者僉云礦務局門房無端被火一霎時局中房屋盡化刧灰司帪之某粤人富於衣物箱籠高積無一存　亦可憫已 
[時疫盛行]  
　　閩中時疫流行死亡相繼前已兩誌報端兹又接福州訪事友人來函云府暑西廊府巷一带居民百數十家近日患結核及發㿀以致朝發夕死者多至三四十人巷中人患之相率醵資延羽士設壇禳解至晚復迎賽土神會按户各出一燈雜以金鼓遍游各街謂足驅瘟逐疫蓋亦鄉人儺之遺意也此外竹林境民人不過數十户而染疫斃命者已二三十人耆老循舊例製紥綵舟實以冥鏹焚諸津頭俗呼爲出海意謂瘟神從此已遠離矣乃是晚仍有因之殞命者豈真刧數難逃挽回無術耶聞南臺下浦街亦有此風某錢莊夥某甲正擬遷居家人忽賦仙遊事遂暫緩迨喪務已畢適同居之高某爲其親祝嘏大開綺筵勸甲勾留數日未幾高之子及婢女均感時邪醫治無效先後云亡近日城廂内外患此者日有所聞大抵倖獲生全者僅十之二三有一家連斃二三命及五六命者甚有全家同歸於盡者言之不禁慘然噫斯民果有何辜何天之厄彼竟如是其甚耶 
[武林患疫]  
　　杭州訪事人云月初至今天時寒暖不齊民　疾疫叢興死亡相繼當得病之始大都頭痛口渴身带微熱飲食漸减延至五六日卽不起其幸而獲免者不及半焉日來業歧黄者如入山陰道中皆有應接不暇之勢 
[四明紀事]  
　　寗波訪事友人云鎮海行營營務處鍾厚堂觀察查閲海岸後將何處宜屯兵何處宜置砲分别佈置扼要設防現已事畢遄回拜會道憲李友觀察並請臬憲李健齋爵廉訪指授機宜俾資遵守○前者某兵輪船在浙江洋面某漁船上弋獲要犯汪阿大及竺小狗兩名除已將汪解回研訊外兹又經護洋船將竺解送道署由道憲學觀察飭發鄞縣收禁 
[巡員更迭]  
　　本邑城厢内外每有棍徒料黨行兇鬥毆搶奪經前任蘇松太兵備道憲蔡和甫觀察派委各員按叚稽察兹者委員徐二尹敦業已期滿由道憲曾經郛觀察委候補縣丞李友芝二尹接辦而以葛二尹鏞調辦新閘巡防事務遺差另委候補鹽大使譚二尹道淵瓜代此外十六鋪巡街委員鍾二尹葆亦已期滿所遺之差委候補縣丞曾二尹寳謙接辦小東門巡街委員候補典史翁少尉壽昌期滿後委藍二尹杰森承乏新北門巡街委員候補主簿莊少尹㳯期滿後委候補縣丞范二尹杲孫任事大南門巡街委員陳二尹瑞生期滿後委候補巡檢孫少 
 
 

Page 3

 
 
尹調鼎代庖日内均已奉札到差矣 
[議興團練]  
　　前者上海縣主王欣甫大令接奉兩江督憲劉峴帥札飭興辦圑練曾與紳董會議章程並擬招募漁圑以資防守昨日午後董事孫月汀　楨卿嚴應斗等偕善堂董事曹寄耘赴大東門外龍廟商議聞擬在是處設立局所云 
[會丈公地]  
　　昔年本邑西門徽寗會館董事某君曾在南市商船會館首購置公地若干畝竪立界石名日徽寗馬頭毗連商船會館公產近年被商船會館侵佔若干向論不理乃由徽寍會館董事潘芸蓀觀察等函請上海縣主王欣甫大令親臨勘丈昨日十一點鐘時王大令命駕前往偕觀察暨朱森庭明府以及兩所司董人等督同亭耆逐一丈量詳細註册以便核奪 
[禁唱淫詞]  
　　邇來南市新馬路一帶每當夕陽西下之時流氓成羣結隊臨水納凉見有婦女閒行卽口唱淫詞任情調笑工程局會辦司徒司馬查知其事發出六言告示嚴行禁止其文日照得馬路寬敞人多夜晚乘凉每有流氓結黨淫詞戲曲播掦引有婦女聞聴調笑打架異常乘間攫物訛詐毫無忌憚心腸特先出示嚴禁急早去惡爲良倘再仍蹈故轍懲辦具有典章凡爾探捕差役一體加意巡防遇有前項惡棍嚴拿毋許縱𩗺� 
[示禁竊物]  
　　欽加知府銜辦理滬南馬路工程總局卽補軍民府司徒爲出示諭禁事照得近據水果業商人張大盛陳順豐陳同裕新記等禀稱商等向在新馬路等處開設水果行爲業貨物到埠均在新馬路上落現在蘇州湖州塘藕將坎到埠因天氣炎熱船中不能囤積一到卽須上行發售援照舊章在該處連貨自夜間十點鐘至上午十點鐘止所有護岸鐵攔不致稍有碰損再惟貨上落時有等無業遊民形同乞丐乘間竊物防不勝防實深受累禀請出示嚴禁等情據此除禀批示並飭巡捕等隨時稽察彈壓外合行出示諭禁爲此示仰諸色人等知悉嗣後各水果行在馬路起運貨物凡有遊民乞丐人等毋得乘間竊取藉端索擾倘敢故違許該業行扭送來局聽候訊辦决不寛貸其各凛遵切切特示 
[日員回國]  
　　前月中旬駐滬日本總領事小田切富卿君萬壽之助因事赴京師旋於本月十八日乘某輪船返滬前晚附郵船株式會社山城丸回國所遺總領事篆務舊由副領事松村君代理 
[主教蒞堂]  
　　　本月二十四日新簡江南全省主教蘇大司牧繼章初次按臨裏虹口南浔路天主堂先期由堂中司鐸装飾一新至午後六點鐘時蘇君由徐家匯乘四輪轎式馬車戾止堂中司鐸以禯恭迎前導有西樂一班鼓吹悠揚娓娓動聽迨昨晨七點鐘時蘇君身披繡花禮服頭戴全金禮冠兩旁輔以二祭司欵步而出旣升祭臺先向中西信童行堅振聖事然後誧彌撒經各教友分列兩旁以昭誠敬至十點鐘時事畢蘇君卽於午膳後乘馬車回徐家匯天主堂 
[徒罪難逃]  
　　前者流氓張掌華糾同陸長華張永林向張瑞華訛詐瑞華與之拒敵致悮將張永林戳斃控經上海縣王欣甫大令拿獲張掌華訊明省上憲擬定從罪月前發回監禁昨日松江府濮紫泉太守轉札上海縣署飭速發　溧陽縣配所大令奉札之下已飭吏備文日丙卽將起解矣 
[新界派捕]  
　　本埠推廣各國公共租界經前道憲升任浙江臬憲李健齋爵廉訪出示曉諭在案華歴五月二十四日卽西歴七月一號爲開界之第一日英界捕頭特派西捕十一名華捕一十八名赴新閘一帶嚴密梭巡是處巡防局員葛二尹接奉道憲飭知將局撤去説者謂中國所設巡防局大都有名無實新閘爲流氓麕聚之處今得中西捕晝夜巡察有犯必拘彼處居民其庶可高枕而臥乎 
[訊斷漏捐]  
　　前日閔行釐捐總局總辦陳太守梭文英美租界公𪠛内開據舟子萬木金控裕源紡紗廠夥余湘濤卽奚香桃噓装子花 
少報釐捐被嚴家橋釐卡巡丁查出將貨充公後余湘濤與倪阿寶反將駁船扣留勒據逼贖　情請提余湘濤卽奚香桃及倪阿寶訊究云云　員翁立漁直刺立卽派差協同包探將余倪提到前晚倩襄理讞政之張炳樞司馬升堂質訊萬木金供稱小的係本邑人駕舟爲業前月某日裕源紡紗厰夥余湘濤卽奚香桃囑駁船户倪阿寶裝運子花由倪轉囑小的裝連共計子花一百五十包每包議定水脚連釐捐洋銀八分當收洋銀十二元旋由余湘濤至南市貨捐局報捐寫就捐票交與小的小的並不識字遂貿然携之上船裝連至北市交納行經嚴家橋釐卡被巡丁查出票上祗載子花一百二十包尚餘三十包顯係偷漏因卽將貨充公小的隨將子花一百二十包運交廠中人收受余湘濤卽奚香桃及倪阿寶聞之突將小的之船扣住勒寫筆據索賠洋銀一百二十元小的無奈至閔行釐捐總局向陳大人懇求陳大人諭令小的來案候訊求大老爺公斷余湘濤卽奚杳桃供稱上海人在裕源紡紗廠爲夥所有子花一百五十包由倪阿寶承裝議定每包水脚連釐捐計洋銀八分共付洋銀十二元倪輔囑萬木金裝運萬少報三十包被釐卡巡丁察出將貨充公後倪阿寶兩次前來取去洋銀一百零五元據稱向將子花贖回詎料悉係旺言是以將其船扣留備抵倪阿寶所供與余湘濤相同張司馬訊得子花旣由萬木金承裝膽敢以多報少致被查出充公應令萬木金照賠花價津銀一百二十元俟繳案後方准將駁船領回 
[移文吊贓]  
　　前者還俗僧人陳蘭士失去金剛鑽戒指及嵌寶戒指十一枚近始由英界包探倪順泉秦少卿查獲賊犯起到金剛鑽戒指數枚又由某洋人代人繳到嵌寶戒指一枚捕頭知餘贓均售於南匯縣境因請英界公廨讞員翁笠漁直刺備文交倪包探齎往禀請縣主派差協同查吊聞彼處地保曾向賊索賄洋銀二百四十元今旣由賊供出想當子以重懲也 
[查緝流氓]  
　　英美租界中流氓肇事時有所聞近且輒以白刃相加殊爲地方之害柏捕頭患之傅集各包探令嚴密查拿務獲究辦以懲强暴而安閭閻但未知果能弋獲否也 
[失火彚誌]  
　　前晚八仙僑迤西墳山路某姓家因捕蜰蟲火延蚊帳以致炎炎上熾幾肇焚如幸人手衆多得卽撲滅是晚十一點鐘時吳淞路長安里第五百二十一號門牌江北人某姓家偶爾不慎潑翻火油燈將軍遂致火勢炎炎幾肇燎原之禍幸鄰人帮同難救始得撲滅然已受驚不淺矣 
[申報館恊振所經收山東淮徐海鳳穎賑捐五月十一日至五月二十日止第十三次清單]  
　　五月十一日許佑康洋二元無名氏洋二元○十二日恆裕公洋三十元德生義洋四十元周氏時症病愈完愿並求平安不染時症小洋二十角當日全盛來心軍子爲亡室　氏捐助洋八元無名字孫病愈洋二元章存德堂洋五十元銅洋五元章聚興銅洋四元○十三日魏運魁洋一元小洋十角吳佩光送姑禮移資醒齊冥小洋二角○十四日謝筠亭書潤洋一元無名氏銅洋五元璇圓女史求子平安洋二十元杭州全盛來王均一求下體腫病速愈洋十元致大來仁德堂銅洋十元梅里永義昶來隠名氏求嚴慈廣健洋一元○十五日鄭宅蕙姬女史洋二元太原氏因病愈洋十元濳川錫記洋五百元漢口同裕號經募上逹昌元六兩丁吉太傅恆源顔容記照德堂同裕厚怡順仁　馨县計七户各助元四兩水同仁萬盛興水利濟陳永立計四户各助元二兩清善堂元十兩楊勳臣元三兩無名氏洋一元銅洋一元三官求關煞開通洋一元○十六日劉可青女史晝畫潤洋八元有心無力徒節省日用洋二元不留名兩户洋二元不書名洋一角天下有心人洋二十元壽水生洋五元○十七日同源亨洋四十元○十八日上海新　洋三元又兩户各助洋一元莫釐隠名氏爲母求壽洋十四元花洋六元杭州全盛來武林馮詠聲洋二元拙哉氏銅洋一元○十九日周姓病好還愿洋一元柯兆奎求長媳身健　五元松興公來通城無名氏小洋二十角漢口壽昌參號酒席資移助在洋六元聽蕉館主洋五元○二十日褦襶子洋十元以上總共收洋八百零五元三角崇元五十五兩花洋十二元銅洋二十六元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　縣署錢漕門丁某甲之僕王朝義先與苗氏私妌繼復納妾夏氏生有子女去春王病故至四月某日夏氏因苗氏不容以致吞烟斃命報經前縣主陞用道黃愛棠觀察訊辦苗氏懼罪將細軟衣物携之而𨓜旋由親族呈請銷案近日苗氏忽投江寗營務處呈稱王朝義前曾歸江寗城守協標候補都司病故後被姪漢金搬去物件及存洋銀五百元之摺請札提究辦上海縣王欣甫大令接到營務處来文飭差提到前晚經帮審委員馬清渠明府訊問苗氏聲訴前情王漢金供稱六合縣人係朝義之姪苗氏另有本夫並非叔父正娶去年叔父之妾夏氏被苗氏逼勒斃命苗氏知釀巨禍卽將細軟衣特捲逃僅剩家用木器由小的搬出漢章並未嗣與叔父所存洋銀五百元係盧陳氏之欵前由叔父經手存于陳悦來碗店存摺寫明盧陳氏户名與王姓無于盧陳氏投案供稱鹽城縣人丈夫盧長根在日有洋銀五百元存在匯豐銀行故後承王朝義卽王小亭代爲取出𨍭存陳悅來碗店現有存摺在小婦人處與王苗氏不相干涉求鍳明府著盧陳氏將摺呈閲並飭差協同王漢金將器具點明禀覆○西門外南洋公學聽差某甲購碗而回途中突遇流氓數人圍住將碗及身畔洋銀搶去報由西門外巡防局員拿獲楊巧升一名轉解上海縣署請辦前日由馬明府訊問楊供廣東番禺縣人向在某公館當長隨與甲認識向之借用洋銀明府日尙有同黨何人速卽供出楊刁狡不供明府喝令笞責二百板枷號一月發頭門示衆○十六鋪巡防北局函送張桐仁誘拐何秀雲一案到案馬明府提訊之下何秀雲供年十三歲蘇州陳家莊人家有母親兄弟某日閒立門前被素不相識之張桐仁領至元妙觀游玩嗣復帶至青陽地趁船來此囑稱伊爲祖父到滬後先寄蔡陳氏處五天旋又領至某客棧借住數天被人窺破拘送到案蔡陳氏供向在小東門外開設客棧已於三月初旬閉歇近由素識之張桐仁及胡姓帶領何秀雲到來堅請寄居數日及張胡去後秀雲訴説被拐情形小婦人深恐波累至第五天張復來小婦人立囑將女帶去明府日爾旣詢悉情由何不報明捕房反被領去供稱婦女無知叩求恩宥張供稱小的係安徽人年六十歲秀雲由伊兄賣與震澤某姓爲媳央小的帶往胡姓刻已回蘇催秀雲之兄來滬質証明府知其妄供判令笞責二百板押候再行嚴辦蔡陳氏從寛免究秀雲暫交官媒留養候其家屬前來領去 
[南市捕房紀事]  
　　前日甯波府屬某邑人包雲才在新馬路旁演唱花鼓淫戲某號巡街捕見之拘入捕房旋有鄭九者出爲擔保願以後不再違犯捕頭允之從寛開釋○前晚划船户張錦文費禮卿在頼義馬頭兠攬渡客致起爭端一號巡街捕見之一倂拘入捕房捕頭令各押一點鐘時然後釋之使去 
[英界晚堂瑣案]  
　　徐喚章　萬慶祥行竊洋銀一案經襄理讞政之張司馬提訊徐供監生係紹興人前月來借寓中和客棧適同鄉人萬慶祥亦在棧中時至監生房内前日監生因事出外萬又進房與僕人張發閒談乘間將枕箱之鎖扭斷竊去洋銀四十七元及監生回棧查悉卽投報捕房捕頭遣包探將萬拘案求卽究追張發供與徐同萬慶祥供並未行竊實被誣指張司馬謂徐指竊無憑惟萬慶祥無端至徐房内亦有不合著交保出外自向原告理明○前日甬人陳鳳奎持棧單至怡和碼頭某棧房出貨三箱管棧人某甲悞付四箱陳含糊取去向抛球塲某洋貨店求售未幾管棧人赴公廨呈控前日讞員翁笠漁直刺偕英國梅副領事提訊管棧人投案供稱陳鳳奎有心朦出求卽究追陳供事出無心求恩寛宥翁直刺商之梅君判將陳管押三月○江鏡控裕大小火輪船夥王振卿查得桂周又寅等串竊金翠首飾請著輪船局執事人杜亮臣賠償包探顧阿六將王等拘送公廨張司馬諭令杜亮臣等四人合賠江鏡洋銀一千二百三十元杜等相率推諉不肯賠償前晚司馬命將杜王李周一併提案訊究原告江鏡投案供稱小的由蘇州趁裕大小火輪船來申行至中途時已夜半忽聞喧譁之聲王振卿稱因船被撞將小的衣箱物件搬出小的當時囑付王等留心内有金珠翡翠價值甚鉅王等含糊答應迨事畢查點箱中各物盡數失去共值洋銀一千二百三十元抵滬後小的卽投報捕房由包探在王處起出原𧷢翡翠一件餘物求恩著船局執事人杜亮臣賠還杜供職員在公泰船局執事裕大輪船向王廷山處租來王振卿等爲王廷山所雇求恩明鑒王李周同供不敢行竊翡翠一件係在舟中拾得司馬飭將杜王李周一併還押限五天内合賠洋銀一千二百三十元如違將裕大小輪船拍賣抵償○甬婦袁姚氏控王張氏藏匿伊女彩娥改爲朱潤卿偪令賣娼翁直刺諭令王張氏交到彩娥再行訊奪前日王張氏將彩娥交案袁姚氏投案申訴前情求准给領王張氏供稱張姚氏旣欲將彩娥領回請追给帶擋洋銀百元彩娥卽朱潤卿供蘇州人年十八嵗袁姚氏並非生母小婦人當十一嵗時卽被袁姚氏押至棋盤街么二妓院内爲娼前年由王張氏贖出仍作賣笑生涯現在小婦人情願從良不欲隨袁姚氏亦不再至王張氏處叩求超豁司馬謂袁姚氏旣非彩娥生母應不准領著將彩娥送棲流女所擇良婚配王張氏押良爲娼所有帶擋例不准追著袁姚氏王張氏具結斥釋○萃和主張生才等五户扭控源昌煤炭店執事人趙德明何鑑招結欠往來洋銀四百餘元翁直刺飭將趙何二人交保出外尋店主顧阿餘至案訊追前日原告張生才將在逃之店主顧阿餘卽裕昌扭案請究張司馬訊問之下張生才聲訴前情顧阿餘卽裕昌供紹興人並非源昌煤炭店主司馬判責手心二百下收入所中限五天内措繳洋銀所有源昌店存貨歸張生才拍賣攤償○諸蓮堂控何景福顧慎之以僞銀票二百三十八兩騙取烟煤張司馬諭令將何顧二人交保限十天内清理前日命帶案研訊原告未到何景福顧慎之同求寛限司馬判令各責手心一百下還押限十五天内理清違千重比 
[法界捕房紀事]  
　　前日太古洋行大通輪船由長江駛回有甲乙二搭客被賊竊去枕箱一口内儲各物約值銀二三百兩并同知職銜執照一紙昨日開明失單投報捕房請緝捕頭允之○東洋車夫何兆根與同寓車夫某甲互相諧謔以致鬥毆將碗擲破頭顱車寓主深恐肇禍一并送入捕房捕頭令送甲至仁濟醫館醫傷何押候解送公堂禀請訊究○田長生榮昌元二人同在某鞋店爲夥侵吞客帳被店主察出送入捕房捕頭命押候解送公堂禀請訊究○前日有梁某者投公廨控城内居民某甲侵用各欵向論恃蠻讞員朱明府准詞出票飭包探協同該鋪 
[美界捕房紀事]  
　　江北人江連君賃居虹口吳淞路長安里第五百二十五號門牌屋内前晚十點鐘時在門外納凉不知何故被小流氓多人拖至街心肆行毆擊並出利刃刺傷右臂血如泉湧迨江痛極倒地若輩始一哄而散事後江匍匐赴捕房聲訴捕頭騐得江受傷屬實遂允派包探查拿行兇之人解送公堂禀請讞員翁笠漁直刺從重究辦○昨晨吳淞路穿虹浜相近有無名孩屍一具爲巡街捕所見立卽投報捕房捕頭囑傅是圖地保報請善堂備棺收殮舁送義塚掩埋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月七日京報全䤸]  
　　宫門抄○諭旨三道錄前○給事中戴奏據實具陳摺○禮王奏遵旨據實覆陳摺○倉塲衙門奏遵旨查明閙倉情形據實覆陳摺○雷瓊道馮奏爲署理藩司日期摺○越撫劉奏爲知縣因病出缺委員署理片○五月十七日兵部太常寺太僕寺廂白旗值日兵部引見○三十四名廂黃滿十二名正黃滿三名○端王謝議叙恩○奕功耆齡各續假五日○曹嘉祥聨魁預備召見○召見軍機曹嘉祥聨魁○○稽察北新倉事務工科掌印給事中臣戴恩溥跪奏爲據實具陳仰祈聖鑒事竊臣奉命稽察北新倉事務據本倉監督報稱本月二十二日奉放恩賞正黃旗滿洲米石臣於是日赴倉見有許多兵丁闖入倉門時該旂副都统阿克丹已將米樣看符因天氣太晚改於次日支領迨二十三日副都统德雲到倉卽令按照米樣抗運天堆乃甫經抗出數袋突有本旂兵丁闖入多人聲言不領秈米陳米專領一色粳米該副都統當令叅領佐領遵照戶部奏定章桯曉諭衆兵乃衆兵一味逞刁不領延至日暮該副都統去後衆兵丁等益肆無忌憚竟將叅領巴彥布在倉門口毆傷彼時花戶人等帶領倉役均在鹹字廠守護米石臣與監督均在官廳派人彈壓今禮親王世鐸面奏米樣看符花戶忽行散去自係傅聞之誤所有臣兩日稽核北新倉奉放恩賞米石情形理合據實奏聞伏乞皇太后皇上聖鑒謹奏奉旨一道○○管理正黃旗滿洲都統事務和碩禮親王臣世鐸等謹奏爲遵旨查明據實覆奏事光緒二十五年四月二十六日奉上諭長萃等奏兵丁領米逞刁肆閙據實奏聞並將米樣呈覽一摺八旗兵丁加賞米石按照戶部奏定章程應以九新一陳稉籼各半開放不得稱有攙雜所呈三色米樣尙屬潔淨卽著迅速一律開放該旗亦卽如期關領俾兵丁等早沾實惠毋得抗延至所奏正黃旗満洲領米兵丁等逞刁肆閙並另片奏廂黃旗滿洲領米時副都統明惠兠欽以他旗副都統入倉挑剔米色各等語詢據禮親王世鐸面奏是日正黃旗滿洲赴倉業經看定米樣將欲開放該倉花戶等忽行散去無從具領究竟是何情弊著倉塲衙門及各該旗都統分别查明據實具奏欽此欽遵抄出到旗臣旗接准戶部文稱本旗應領恩賞米石劄在北新倉開放臣等定於本月二十二日副都統阿克丹率叅領佐領等到倉據該倉監督景豐等當卽遵照定章按照九新一陳秈粳各半米樣呈遞卽有衆兵等因見陳米一時情急不肯認領迨經該監督另將鹹字厫新粳米文字厫新秈米玉字厫陳米樣呈遞經副都統阿克丹見天氣已晚因人夫不齊聲言回明都統明日再行支領二十三日署副都統德雲到倉該倉監督仍將前呈米樣呈閲查看米色堪食令倉役由厫盤出運至申刻方將氣頭撤去將欲承領該倉花戶倉役人等忽行散去無從具領至該兵丁等因未能及時領米致有肆閙情事此二日承領賞米實在情形也相應请旨飭下倉塲衙門嗣後臣旗赴倉領米時由该倉監督督飭花戶人等多覓人夫以便支領毋得任意遲延倘再有從前人夫不齊等情定將該倉花戶人等從嚴懲辦所有臣等遵旨查明據覆奏緣由謹恭摺具陳伏乞皇太后皇上聖鍳謹奏奉旨一道○○臣長萃臣劉恩溥跪奏爲尊旨查明北新倉花戶人等並無忽行散去情弊據實覆陳仰祈聖鑒事恭照光緒二十五年四月二十六日内閣奉上諭長萃等奏兵丁領米逞刁肆閙據實奏聞並將米樣呈覽一摺八旗兵丁加賞米石按照戸部奏定章程應以九新一陳粳籼各半開放不得稍有攙雜該衙門所呈新陳三色米樣尙屬潔淨卽著迅速一律開放該旗亦卽如期開領俾兵丁等早霑實惠毋得藉延至所奏正黃旗滿洲領米時兵丁等逞刁肆閙並另片奏廂黃旗滿洲領米時副都統明惠兠欽以他旗副都統入倉挑剔米色各等語詢據禮親王世鐸面稱是日正黃旗滿洲赴倉業經看定米樣將欲開放該倉花戸等忽行散去無從具領究竟是何情弊著倉塲衙門各該旗都統分别查明據實具奏欽此欽遵卽傅北新倉監督景豐恩沛面詢是日詳細情節並花戸人等究竟有無忽行散去情事據該監督等面稱二十三日副都統德看定米樣後職等卽督飭花戶人等扛運天堆因三厫相去較遠擬將文字厫新籼米玉字厫陳米扛運至鹹字厫左近並鹹字厫新粳米分作三堆請副都統德查騐維時兵丁在鹹字厫前層層圍繞不止千人倉役扛米擁擠不開迨新秈米打至九袋陳米扛至三袋新粳米甫扛一袋落地後衆兵丁卽各取米樣一握須臾而盡衆聲諠訌聽不甚清似言稉米甚好我等旣蒙恩典但領粳米不能再領籼米等詞副都統德命叅領等彈壓不服卽歸帪房其時新粳米扛至九袋花戶張德榮左長順帶同各項倉役正在鹹字厫把守厫門並保護三處米堆斷無散去之理且衆兵四面圍繞其勢亦不能散旋聞衆兵拆卸帪房圍牆副都統德出倉各章京陸續出倉米後叅領巴彥布出至照璧前卽行被毆經人扶掖回至倉内親筆書寫白片一紙交倉邀人保護出倉而去二十四日復接該旂白片一件令並二十二日收到該旗白片一同呈閲等語臣等查向來各旗領米如倉中不放由倉行旂旗下不領由旗行倉今查閲該旗行倉白片雖未明言衆兵肆閙而所謂人夫不齊車輛短少確係該旗未領並非該倉不放且有叅領巴彥布親書白片爲據臣等復在外訪察正黃旗滿洲兵丁在北新倉聚衆肆閙毆詈叅領之事幾於無人不知該兵丁等如此肆閙不服約束儻果有花戶忽行散去無從承領之事斷無釋花戶而轉毆本旗叅領之理至兵丁之敢於肆閙是否由該旗叅領等向來辦理不善以致激而爲此臣等無由而知而但論當日情形則該旗之不能具領由於兵丁之肆閙兵丁之肆閙由於不領秈米並非花戶忽行散去之故揆之情理俱屬可信除將該倉前次呈送叅領巴彥布親書白片一紙此次面呈正黃旗滿洲白片二件封送軍機處備查外所有臣等遵旨查明北新倉花戶並無忽行散去情弊據實具奏緣由理合恭摺覆陳伏乞皇太后皇上聖鑒再臣劉恩溥駐通督騐江浙海運漕白糧米未克呈遞膳牌合倂聲明謹奏奉上諭一道欽此○○二品銜署廣東布政使雷瓊道臣馮光遹跪奏爲恭報微臣接署藩篆日期叩謝天恩仰祈聖鑒事竊臣接奉兩廣督臣譚鍾麟廣東巡撫臣鹿傅霖行知以署廣東布政使魁元升授廣西布政使遵旨赴京調補廣東布政使丁體常尙未到粤所遺潘司篆務委臣署理於四月初八日准布政使魁元將印信文卷移交前來當卽恭設香案望闕叩頭謝恩岻領任事伏念臣江南下士詞館備員初視學於閩疆繼衡文於鄂省兩次禮闈同考三年瓊島分巡未報涓埃旋權運篆兹復藩陳暫綰悚惕益深查廣東爲嶺海要區藩司有旬宣重寄舉凡用人理財籌餉積榖各事宜在在均關緊要如臣檮昧深懼弗勝惟有勉竭愚忱益加策勵隨時隨事禀商督撫臣認真經理不敢以暫時攝篆稍涉因循以冀仰答高厚鴻慈於萬一所有微臣接署藩篆日期並感激下忱繕摺叩謝天恩伏乞皇太后皇上聖鍳謹奏奉硃批知道了欽此○○劉樹堂片再慈谿縣知縣曹礪成因病出缺所遺員缺應卽遴員接署查有正任江山縣請調永嘉縣知縣左宜之堪以調署兹據藩臬兩司會詳前來除批飭檄遵外謹會同閩浙總督也許應騤附片具奏伏乞聖鋻謹奏奉硃批吏部知道欽此 
 
