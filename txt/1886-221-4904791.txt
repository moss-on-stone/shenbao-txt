# 1886 - 221 - 4904791

 

Page 1

 
 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待恧臨晨集酉散筆硯點膳均須自備其修潤不合式者隨時辭　設遇有事可暫告假惟不得擅自帶歸倩人頂替致有損壞彼此推諉等事准於卽日開修尙望不吝指敎爲幸修字處分設在輔仁里第五條　　該處有人承接卽請逕往可也 
[節會說]  
　　　神賽會例禁攸于以其廢時而失事也第子貢觀蜡嘆爲舉國若狂孔子遇鄕人儺朝服立於阼階古人當歲晚務閒或水旱疾疫行報賽驅除禮以迓神庥以消癘氣體先王神道設教之意尙屬懽宜特恐勞民傷財與夫紛爭毆詈釀成巨禍不得不先事豫防耳滬城以三節奉城隍神出巡詣邑厲壇賑無祀孤魂從四司俗語謂之士地猶知縣之與巡檢昨爲中元日例得舉行僕往見之爰爲是說方神之游行都巿也會中人舉道旁觀者每易生事地方官先期出示許其晨出酉歸租界則不涉足焉上海城隍神爲秦裕伯元末義士明太祖徵召再三未赴而卒遂血食至今夫城隍亦神耳必欲舉某姓某名以實之亦殊附會明初不准塑像奉以木主稱某城隍最爲得體然習俗相沿轉以不怪爲怪昔黎蒓齋權青浦縣篆逢節日吏獻祭厲壇儀制内開城隍司沈云云盖俗傳青浦城隍爲前明沈恩也黎署紙尾詰何以知其姓沈愚民無知傳以爲笑柄實則天道遠人道邇陰陽異致不解解之可也各處之會大致相同不脫一俗字滬上一切儀仗視别地不甚懸殊唯皂隸分黄衣紅衣黄者爲多以紫花布爲半臂其所戴帽以紙爲之加以黑漆旁綴雀毛大於扇並行者分左右各揷其一今新製十景牌綴以鮮花頗無陳俗態其後接踵而至隨以四司曰春申君施相公高昌司最大者東獄聖帝承以輦御者皆衣黄示尊也循習已遥無從考其究竟不過隨鄕逐鄕爾折盧作三角形横黏白紙一條書犯人某某云可免罪賣者祗一家每件易錢二十八文名之曰枷懸諸門外有丐者收往厲壇焚化需錢三文一年三舉温飽在其中此别處所無者昔時多婦女披髮紅衫着白綾裙所坐肩輿上半去其衣皆妓爲之疉爲嚴禁近則稍稍止矣僕所見者甯波嘉興西塘西新場蘇州凡有盛會得寓目者頗多而要以鎭江之都天會爲最十二年舉一次其陳設極當麗旗傘皆綴以金玉翡翠價値以不貲惜各社分開此社走何地此社游何方狹路偶逢不甘相讓往往預請有力者保護暗中輙成鬥毆案是以不數數覯也且人情好動不好靜地方偶有勝會則游手好閒輩靡不鼓舞奮躍某家可借某寶物某家可捐若于金如數家珍無微不至其中乾没者有之分肥者有之一番興致祗爲宵小生財地而事似因公受累者并不敢抱怨噫時世艱難人民貧困與其爲無益之舉但圖幾日大觀虚擲金錢無算何若稍留有餘以備緩急仍爲藏富于民况賽會之區男女混雜尤易生非於三節臨壇普濟孤魂外尙其斟酌圖之所謂有其廢之莫敢舉也庶亦挽回風俗之一端歟抑祁寒暑雨下民怨咨偶逢晹雨失時卽紛紛擾擾旱則徧紫草龍云以祈雨水則硬開　堰不待官符疾疫則出瘟㾮會牛鬼蛇神沿街跳躍儺雖古禮是亦不可以己乎須知一倡百和造言而生事者必非良善之徒何可采烈興高以游戯神通當作民間正辦哉夫揚越尙鬼自古云然僕非阮瞻未嘗作無鬼論唯是鬼神情狀惝怳無憑敬而遠之自爲定理昨往南巿遇二三知友强邀入茶肆中啜茗清談且曰藉以看會辨論蠭起迄少折衷須臾會來憑欄縱目五神者蟬聨而過大率同之歴時幾一炊許始畢而後來之踵相接者尚絡繹不絶皆游人也歸途遇雨夜窗無事乃援筆成之 
[實逼處此]  
　　日本云風聞朝鮮北境垷有俄兵船二三艘遊歴咸興北青明川鏡城四處海岸咸興係元山比隣水土本劣今春代理俄國欽差開集巿場遂變爲熱閙之處北青爲南道首府明川一名端川鏡城卽俄近境近日亦有巿肆朝鮮政府此四處有派官員駐守見俄兵船突來停泊不勝駭怪近日俄欽差向朝鮮貨地以駐海軍似襲英國占據巨文島之故智朝鮮雖未應允而於彼或登陸散步或測量地段或打獵放銃民人急請該處郡守赴京城告急刻下内防烽火外患宼讐居人幾於每日數驚云夫朝鮮地等彈丸環懸海外所依倚者中國耳比來日人虎耽於東方俄人蠶食於北境此不惟朝鮮之患抑亦中國之憂也 
[東報譯登]  
　　日報載有琉球人於明治十七年向在中國福州一帶假托日本政府偵探各項事逗遛已久近始歸國當經裁判所拘拿五人此外尚有八人各判禁錮二年課以苦役限滿釋放○那霸港天然痘盛行土人年在三十五六以下未經種痘者皆有戒心長崎縣特立醫院於該港并於奥山避病院内添置一所尃治痘症着各郡役先事預防西歴七月二十八二十九兩日勢更滋蔓奥山避病院内送入患痘者共有百三十餘名之多又恐内地商人輸入品物或有痘甲混跡其中令照規約所禁之物槪不准購犯者罰金故那霸巿中生意殊寂寥也○日本每届中元節亦設盂蘭盆會自崇尚西法以來凡迎神賽會之事一槪禁革而土人素信鬼神中元節早携酒食至墓上張燈數盞數十盞不等祭畢列坐共食但聞歡笑聲而無哭泣聲今年長崎縣因疫症流行先期示禁並着警部傳諭各家不准違犯日前長崎縣又見中國理事府請諭華商不設盂蘭盆會理事府答以中國素不禁佛教况商人此舉所以超度游魂未便終行禁止事在租界無預日人但請自禁日人不來觀玩可矣長崎縣唯唯而退可見理之所在非可以口舌爭也○海軍省添造三等巡邏船及砲船各一艘已着兵庫造船所工匠製造矣○日廷近議建造各衙門惟元老院現已繪圖并籌經費進呈奉諭將同院國會上院歸併其中務使規模閎大已在祝田町現同院後面擇定基址所有千五百坪除造正屋外餘着建築三層樓府以壯觀瞻聞所費約需洋六十萬元云○日廷於北海道布設鐵路現已將地理地質精細測量準備工料然後調匠動工○俄國皇后於八月一日誕辰停泊各國商船靡不聲砲致賀是夜各國貴紳設筵宴客各船上掛燈球約有數千望之如春星萬點又有日本小島氏製成烟火十數種夜間施放璀璨陸離足令觀者目爲之眩 
[東粤新談]  
　　長洲海旁現正建築閘壩添設營壘需用石塊甚多前月曾在某山開採嗣以石質未堅不適於用欲向河南寶崗開採而開採之法係以火藥燒攻鄕人恐殃及池魚起而阻止番禺縣令遂札河南三鄕公所紳耆禁止鄕人毋得滋事紳耆置諸不理刻下鄕人仍復抗阻如故未識如何料理也○彭雪琴大司馬上年籌辦粤防隨帶湘 
 
 

Page 2

 
 
勇數營駐守要隘撤防之日雪帥擬將西北兩江巡船盡行裁去另製扒船百十號以湘勇分守之僚屬以湘勇未諳粤省形勢請罷此議雪帥遂留巡船仍添派湘勇協力巡緝以期周密前月三水河面有私鹽船經過湘勇向前追捕梟匪聲砲相迎擊斃湘勇三名匪卽登岸逸去湘勇不諳路徑亦莫敢追捕也○日前有一船行至白鵝潭泛乎中流甚自得也霎時間風伯揚威波浪大作舟子無可爲力船遂沈没男女二人隨波逐浪杳不知其所之是豈命宮應犯水厄耶○日前有盜匪一名藏匿清平街某烟館中地保偵知引差拿獲送縣究治該烟館以容留匪人恐干罪戾哀求隣里出結保其無他俾免查封 
[蕪湖近事]  
　　游手好閒之輩窩娼聚賭無惡不作俗呼之爲青皮新任關道雙錫五觀察深惡若輩之所爲下車伊始密飭縣營嚴行拿辦並貼示通衢如能拿獲十人者每名給賞洋十元務期淨絶根株免致閭閻受害○雙觀察於十一日查點本關書役唱名畢　以恪守前規體恤商旅此雖奉行故事然觀察勵精圖治之意已可窺見一斑○道署被焚後尙未修造雙觀察飭於行轅頭門外添造東四轅門吹鼓學照牆以壯觀瞻並飭各書吏就近賃屋居住以便辦公○前署蕪湖縣文禹門大令在蕪病殁遺愛在人追思弗替本月初十十一日開弔十二日發引時　 
除文武各官親詣弔奠外百姓亦皆携紙捧香而至於以歎賢宰官之善政其入人者深矣○有一煤炭船停泊江干舟子年老血鰥其子在漢口營生其媳在船供炊爨之役一日媳忽思歸家恐翁之不見許也乘間雇定小剗船一艘私帶衣物於黎明時開放划船上人見婦携有物件已萌惡念行至清水河一望荒凉寂無人跡卽以棉塞婦口縳而投諸河中取其衣飾鼓枻而去是處水甚清淺划船去未多時適有其船經過見水底有人急撈之起去其口中之綿灌以薑湯婦漸蘇歴述前事漁船上人代抱不平招集夥伴飛槳而前將划船追回拷問正喧攘間婦之翁亦已打槳追至知婦入險出險乃向漁人伸謝挈婦而歸立將划船上人送縣請辦說者謂划船上人很心毒手慘無天日若不處以重與則行人裹足矣○皖南總鎭崔鎭軍萬清於十三日因公來蕪暫駐西湖池後小營中輿馬往還頗覺熱閙 
[細述封閉土行]  
　　蕪關道雙錫五觀察封閉臺惟土行一事昨已略記情形兹復悉該行洋東曾禀明駐滬英總領事擇定蕪湖招商局碼頭上首洋房照會蕪關監督開設土行嗣洋東見生意甚佳旋設分行於横街招牌上加一東字亦在蕪湖領事官處請有文憑惟未經投呈追署耳觀察察得各土行多舞獘販私遂於十二日輕車减從親到華豐洋行買土行夥知係官長不敢賣與託言並無零土觀察精通西語與洋東叙談良久洋東取照會請觀隨興辭回署翌日午刻觀察道經東臺惟土行門首憶及該行旣係英商開設何以並無英領事照會且不繳納稅厘因督同巡捕親兵入内搜獲無印花之洋藥兩箱有零並賣貨帳簿等件遂拿住四人帶交洋藥捐局時楊璞生大令奉諭在局伺候當卽會同文直刺訊究内有李某實係在該行閒談因之被獲旋由招商局保去其徐楊陳三人皆該行夥友當晚帶回縣署訊取供詞　押候辦當搜查時行東並不在行事後聞之親赴英領事署剖訴情形現由領事官行文南洋大臣曾九帥一面電致上海總領事核議旁觀咸謂該行旣已請得領事官照會何不及早投呈且行中私土確鑿有徵此事實曲在洋東不知以後若何結案也 
[都下述聞]  
　　戶部銀庫片鑲黄正黄正白旗應支甲米折銀定於初十日辰刻開放應由各該旗派官持印領赴庫支領其各旗營應領月支馬乾等項銀兩則於十二日已刻開放屆時派官赴庫支領○日前西便門外石路上由本管兵役緝獲竊賊二人解送衙門訊明暫押以便詳交步軍統領衙門究懲○神機營十處前鋒護軍馬隊八旗驍騎馬隊於初十日黎明齊集安定德勝門外兩黄旗教場預備該專操會同委員閱視合操○内城各旗地界設立官廳宫廳左右立有堆撥以便更夫住宿近年各更夫往往將眷口寄住堆撥中官以事屬細微不甚究察西華門内馬圈地方堆撥更夫已死遺下一妻及一及笄女郎仍居堆撥貧不聊生附近某宅御者窺女色麗垂涎　久之時來丐女母針黹漸與女有私始尙夜去明來繼竟色膽包天略不避人耳目近隣各戶咸敢怒而不敢言七月初間御者與某水屋挑水夫口角經人勸散後復持器械尋仇挑水夫忿極喝令諸夥各持扁担奮毆御者寡不敵衆受傷倒地經官兵將羣兇解送步軍統領衙門究辦至夕御者因傷身死聞此案已解刑　 
部尙未知如何擬辦云○六月杪京師前門大街迤南石路旁有說大鼓書之某甲與隣攤說魚鼓書某乙鬥毆邀集多人彼此皆受重傷齊赴中東坊興訟觀者不解何故繼有知其事者謂前門迤東氷　廠某婦向喜聽書日至甲攤聽大鼓書偶値風雨則甲攜絃鼓至婦家說書久之婦與甲私繼有某乙新至京師婦見而悅之棄甲就乙甲乙遂因爭風而興斯役但不知助毆各人奚爲忿不雇身代他人爭羶逐臭耶○七月初一日禮部出示諭各省拔貢生朝考後陸續到京者准於七月十四日以前赴部投文于十六日補試○前報紀前門内迤西長安街新築長墻倒塌傷人經木廠重砌完竣六月杪忽又坍塌一段較前塌者更甚承修大臣頗以木廠工料未能堅實責令星速賠修○六月二十三日相傳爲馬王誕辰御馬圈例於是日牽馬赴永定門外南苑馬王廟祭祀事畢仍趨馬入城行至永定門内石路旁有扶杖老嫗傴僂途中不及避讓被一馬踢倒廐人加鞭飛逸置嫗不顧嫗子得信追至天橋上扭廐夫下馬呈報官廳不數日移送刑部審訊廐夫謂馬以數百計赶馬者不止一人安見爲我所踐踏刑部將該處煤鋪掌櫃傳訊煤鋪人供稱馬過甚疾實未看准嫗爲何馬所踏是以尙未定擬也○自張香濤制軍奏請將各省軍需報銷每銀萬兩留給戶部書吏飯銀十兩以來該部已屢輕照辦聞陜西司自客歲核算新疆軍需報銷一宗計銀八百餘萬兩已奏明准銷刻聞該省將准銷之八百餘萬兩每萬兩照十兩之數應解飯銀九千餘兩委員解送到部該司司員遵章以銀四成存儲飯銀庫以備年終闔部書吏摘賞之需其六成經該司員於七月初一日當堂查考承辦書吏勤惰分别散給聞有陸姓書吏辦事精明當差勤愼蒙司員優給千金其餘各吏則給一二百金或數十金者不等○國子監出示曉諭各省拔貢優貢朝考未經錄取以及舉人之願留京肄業者令各取具同鄕京官印結赴監投卷定於七月初六日考試其考取優者留監住學○宣武門外菜巿口煤鋪主人某甲喪偶以來鸞膠未續六月間有媒媪代爲撮合王姓孀婦婦年近五旬尙有前夫之兄貧苦特甚索彩禮錢三十千甲允之付後卽遣輿迎婦入門二人亦甚相得六月杪忽有步軍統領衙門差役多人將甲鎖去甲不知何故及至該署詢知被王姓以霸佔伊妻等情首告甲頓悟媪與婦皆騙手也乃供述始事嗣經該署將媪傳到全案解交刑部審訊尙未知如何了結○每年七月七日京師戲班演唱渡銀河一齣向以四喜班爲最勝今年又有春臺嵩祝成源順和三班皆演出齣而源順和之彩切分外新鮮奪目又値天氣晴明觀劇之人充溢街巷各戯園皆無容足之地云 
[金陵官場錄要]  
　　前任梁方伯官眷於本月十二日由旱西門下船道出滬上已有由滬航海言歸之說其衙門卽於是日讓出現聞許方伯在豫正握藩篆必俟新授之實缺到豫方能交卸東來然則方伯履新其在菊泛籬邊梅開嶺上時候矣○田方伯見歴任多見好於本衙門之書吏以致書吏之門亦居然有奔走如巿者此次接篆後卽將書吏人等扃之後院出入須由簽押房經過人人皆有行外上在鏡中之懼識者謂方伯可謂不惡而嚴○初十日吏治局試題爲損上益下爲益論是日大班有三十九人小班有一百二十餘人卓午蒸溽異常茶房儲水七擔至是已告缾罄不得已請發魚鑰用符調水以濟衆渴○准補陽湖縣之金稚蓮大令向充督轅文案校對差從公日久九帥嘉其精細謹愼適去歲陽湖出缺因特與衛中丞函商請補雖干部駁而旋卽准補現在已奉准補飭知前赴蘇垣申謝矣查大令在督署二年黎明入署日旰出署風雨無間平時言呐呐如不出諸其口然遇事輙要言不煩摘發允當以故上游欲試以繁劇之任特爲之擇補是缺云 
 
 

Page 3

 
 
[烟火改期]  
　　前有善士以烟火數十盒餽高易賑所假張氏味蒓園定期燃放集資以助賑捐旣可娛情又堪救苦誠一舉而二善備焉十五六日爲燃放之期竟爲雨風所阻因登告白重訂日期想屆時火樹銀花五光十色陸離璀燦大有奇觀諸君子尙其噬肯來游以無負賑所諸君及園主人善念乎 
[道憲回轅]  
　　代理蘇松太兵備道湯小秋觀察因公赴省於前日下午回申仍在滬北登岸排道回轅 
[浦潮盛漲]  
　　連日東北風大作潮水陡形加漲租界中低窪處水由陰溝中溢出其勢汨汨然老北門口則一片汪洋出入之人必乘肩輿或倩人背負以行殊有沾濡之苦所冀風伯及早退舍庶不致有害穡事也 
[少尉騐屍]  
　　昨據本邑二十五保十二圖地保顧調梅投縣禀稱南碼頭相近有路斃無名男屍一具右腿略有傷痕查無親屬適莫邑尊因公晋省由捕廳許少尉督同刑仵書吏等人前往騐得死者右腿所受傷痕並非致命委係久病身亡遂飭地保協同善堂司事妥爲棺殮聽候禀請邑尊出示召認 
[盜犯解青]  
　　上月本報所登本埠法界獲到青浦盜案中要犯唐有林等兩名解經翁太守訊供移縣云云昨日縣中已將兩犯分别釘鐐解赴青浦歸案訊辦矣 
[情極投海]  
　　某姓昆季兩人原籍潮州前在虹口菜巿街開設小烟寮嗣其兄染病身亡烟寮因之閉歇積欠房金三元有奇不料其弟竟私將店中生財等物遷匿他方是屋係洋人之業畐由經收房租之某華人出洋賠墊至前日收租人在下海浦途遇潮州人向索舊欠因之口角潮人乘間兎脫收租人竭力窮追至江干勢將揪住潮人情極躍入浦江時適浪急風狂無從施救收租人見勢不佳飛奔逃逸迤今三日不見屍骸業由同鄕人電追其家屬前來想必與之涉訟矣 
[工頭愈横]  
　　法公司輪船上小工查阿二被西人推墜浦江身死一案前報已疉錄讞詞嗣工頭唐錫卿賄通地保錢四竹抗不到案屍妻金氏途遇揪扭被唐毆打受傷投縣請騐亦已列入報章唐深惡見證之劉阿大孫勝榮兩人復於前晚紏集流棍多人向之尋釁致劉孫名受重傷昨日兩人邀同地保並屍屬人等聲言欲赴縣請騐不　以後若何 
[販賣情眞]  
　　前報列太古行宜昌輪船由甯波抵滬時查得粤人李錦尤携帶男女小孩各一口形跡可疑解案訊得孩從甯波江北岸買來并稱家眷住居虹口及將李帶往細查並無眷屬因之仍押捕房上期有粤婦某氏偕甯人王少林投案訴稱女孩阿順年四歲實因窮苦售得洋十四元太守着王於翌日至捕房認明再爲核辦昨晨太守臨捕房發落各案畢王適投案太守復加細結據稱家中尙有一子甫及兩齡小的在甯波挑泥度日去年五月因有喪事欠錢被逼故於本年六月憑中將女孩賣得洋十四元中人取去兩元太守問現在如何來滬住在何處賣孩之洋尙存若于王稱與李並不相識惟據中人言賣在江北岸同在甯波尙可見面實不知其賣與廣東人今由中人囑我來滬舟資是廣東人所給現住虹口據云是廣東人之朋友家祗一婦人所有女孩身價已經還債無存太守着將孩抱到令王呼其小名孩聞　卽走至王身邊土見女涙隨聲下悽惻可憐太守詰王爾可知廣東人尙有一男孩從何處來王稱不知太守着王暫俟一天孩仍留捕房孩見父去放聲大哭按此案李雖無拐誘情節然其販賣幼孩實屬情眞罪當所望太守妥爲安置不准由李領回免使他時流落異鄕飄茵墮溷則功德豈有限量哉 
[花叢設阱]  
　　湖北人某甲挾醫術以賺錢近在英大馬路北首荒塲擺設醫攤凡有疑難雜症一經其手間或奏效生意熱閙每日可得錢十千晚則棲宿客寓習以爲常適有甯人乙丙同寓一處自稱是販客與甲談論意甚殷勤前晚與甲同至東棋盤街某妓院乙丙呼酒欵待如待貴客旋又代甲書紅紙條至别院喚妓侑酒少頃傭人回報妓與客不相識故不肯來乙丙大怒曰小妮子何敢慢客不畏乃公手段非又謂甲曰彼太無禮我當爲君一行以洗此辱言已卽向甲借金約指兩枚夏長衫一件怱怱出門良久不返甲方疑間而妓院中人謂與乙内素不相識花酒費當向爾取償甲自知爲乙丙所騙然又無從辯白遂取洋六元付之出外尋人則乙丙已不知何往以甲涉歴江湖詡詡然挾騙術以欺人此非鄕愚可比而尙墮乙丙彀中眞所謂大騙遇小騙矣或謂妓院中必與乙丙先行串通設此陷阱未可料也 
[客販遇騙]  
　　有甲乙二人由甯波販運元色絲綢至滬求售而未得主顧一日在茶肆中遇見同鄕之丙丁二人自言在零剪店爲夥願爲代銷核算絲綢約値價洋八十餘元内丁先以票洋五十元交甲乙餘洋約期再付不料自此以後丙丁一去不來票　亦無從收取前日下午甲乙在英租界四馬路西首得見丙丁卽行扭住同至茶肆向索貨洋丙丁誑以同至主顧家照收俄而丙言往邀主顧來付價甲乙見丁在不之疑也後丁忽言出外小遺怱怱竟去甲乙尾之丁卽向西狂奔甲乙追之不及懊惱而回欲尋短見旁人勸曰徒死無益不如往報捕房甲乙唯唯而已不知此後能否尋見丙丁滬上拐騙之多甲於他處遠方客販初到此地不可不愼之又愼也 
[好行其德]  
　　温州人某甲向在金陵賣糖餬口近因抱病將圖歸里道出滬江下榻逆旅囊槖蕭然除兩肩承一口外祗有糖盛一副尙是我家舊物昨因欠寓錢八十四文寓主將糖盤扣留甲躑躅窮途無門乞貸乃在英會審署前將困苦情形書寫一通藉作將伯之呼棲流公所某司事見而憐之詢知甲本世家子爲向署中各書吏勸集錢六百文將糖盤贖出且令搭船赴温此亦好行其德者也 
[山莊會景]  
　　中元令節廣肇山莊舉行盂蘭盆會一切陳設不甚鋪張云云前已列入報章嗣以連日新凉游人甚衆會中人紥就戯劇購致名花羅列中庭以爲點綴蓋雖不及往年然亦不欲過于蕭索也 
[法界捕房瑣案]  
　　前日有江北婦某氏投小東門外捕房訴稱親生女兒於四年前被匪拐去日前我有事來滬見女兒在近處某花烟館爲娼認明無悞印乞往提三道頭捕頭卽飭捕帶該氏前往指認拘拿昨晨解歸大自鳴鐘捕房備捕頭研問之下該妓訴稱今年十九歲四年前被劉姓誘來　海捕頭着將該妓暫押候解請公堂訊理○有某洋人偕華人王阿林投案遞禀翁太守閱悉王爲抱告原告係洋人處傭婦倪王氏丈夫已死因病不能到案光緖五年有洋二百元由蕭元觀爲中存在和記洋行立有摺據被蕭扣留不能歸本現已將摺據取到而和記早經倒閉偵知蕭在小東門外正興行内爲此投案請追摺據呈騐太守着王於下期投案質訊 
[棲流公所來函]  
　　敬啓者兹承老閘北巡防局應二尹梧生送來罰欵洋兩元二十三七舖張紫來邱幼林二委廉勸到宣少雲翁捐洋六元又荷南來木商公所張芸山翁勸來順泰木行月捐錢三百文煤炭業董張友翁勸得煤炭公所月捐錢五百文仁成隆昇正榮昌合茂方廣泰順成裕萬生復源生趙大昌胡天元福昌成源生升泰各輸月捐錢二百文怡亨月捐錢三百文源大恒錦昌三和三增各助月捐錢一百文荷蒙各寶號踴躍樂助俾流離均沾仁澤功莫大焉先請登報以誌謝悃 
[葉君愼齋售字助賑善舉也詩以旌之]  
　　嶺外灾方告齊東患又滋天乎未厭禍民也盡啼飢義粟分書圃仁漿挹塗池寄言中澤鴈頂祝莫遲遲[  申左夢生]  
 
 

Page 4

 
 
[春懷和湘侶韻]  
　　碧雲啼斷杜鵑魂欲遣春愁入酒尊絶艷麗花渾似錦最團欒月恰如盆佛仙緣分因成果兒女風懷怨亦恩抛却故鄕烟景好荆門極目望吳門𨚗不傷春似牧之裁紅暈碧寫新詩多離少聚金尊渴有夢無眠玉漏遲北去時光飄柳絮南來消息問梅枝落英已悵風前滿濃緑還看雨後滋茜牕人倦易斜晖病酒情懷減帶圍好鳥一聲和夢遠游絲十丈共愁飛扶持花韵憑雕懢醖釀春寒入錦衣盼到滿庭新雨霽半篙烟漲緑初肥一剪香飄燕子風梨花淡白柳青葱似曾相識春如此未免跬躇路不通隔水樓高紅袖倚博　爐煖碧烟籠前情若問休提起惆悵江城玉笛中○雲間新柳詞緑水紅橋好畫圖絲絲烟雨暗平蕪五茸新柳知多少最愛城南第四株愛此韶光十倍妍柔絲一帶鳥晴烟盈盈眉眼天然好未解風情已可憐露葉風條弱不支春前可可長成時多情莫似沾泥絮好向橋邊折一枝作態有時眉歛翠含情還見眼垂青向人無限纏綿意只是依依舞不停軟翠摇烟玉一枝生成宛轉好腰支尋芳莫數閑花草只爲垂楊少時狂暴東風何處來纎纎弱質不禁催恨他攪亂金絲縷要倩旁人爲解開○雲間新柳續詞碧螺凝黛點涸鬟柔弱腰支似小蠻此是靈　好根　不應零落到人間絲絲烟影緑于湘綰住韶華到野塘任爾東風自吹送楊花未落不顚狂和烟和雨緑毶毶樹垂絲映玉潭有客多情憐弱絮欲教移近縷情庵夕陽紅影落前溪無限詩情望欲迷愛向緑陰深處坐一灣流水石橋西丙戌長夏湘蘭秋影詞人張醉儂錄稿 
[蘇省撫轅抄]  
　　七月十三日二品封典前折江候補道彭慰高禀知接辦男普濟堂差委代理松海防同知劉元楷禀銷洋務局差並辭赴任指發江蘇新班試用縣主簿柳汝霖直隷人由京領照來省禀到從九桐彬禀知奉善後總局憲札委工料所隨辦監工差徐德輝銷吳江塘路監工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暑窗夜談]  
　　火繖威揚氷紈力弱咄咄生赤足科頭席地而臥俄聞門外剥啄聲啓扉視之則總角交守愚子也急延之入命館僮爇龍涎烹雀舌聊供竟夕清談守愚子忽語咄咄生曰某村某日演劇是處離敝廬不遠盍往觀乎咄咄生謝之曰暑熱薰蒸易招疫癘僕居此間一榻一几一書一茗清凉界不勝於熱惱場萬萬乎守愚子亦以爲然忽又曰敬神演劇乃彼闔村祈福也今君謂暑熱薰蒸易招疫癘彼祈福者不適以紹禍耶咄咄生如有所獲急起而應曰君如不言僕亦將有以語君不料君之先得我心也守愚子亦起而謝曰僕非能識君者特以此相戲耳君有緒論僕願一聞以開茅塞咄咄生曰演劇本供人之歡樂而顧以敬神爲名是何　耶豈　六根未淨三昧未參好與盲夫俗子伍逐逐然攘攘然以爲樂耶特積習相沿牢不可破愚天愚婦非此無由一解其慳囊惟一聞敬神無不樂助究其居心無非爲祈福地可笑而亦可憐也嘗見某村演戲某人司事手持黄紙簿按戶批輸多則數千文少則數百文極少或百餘文或數十文無不盡收以去村村皆然每以村中有資演劇爲榮其尤可怪者休邑東屯溪鎭之上有地名黎陽廟有九神名曰群相公每年八月十二三等日九相公齊出每一神乘一馬前以一人牽韁在廟前週圍跑十數圈俗稱磨荳腐是日觀者人山人海肩摩踵接途爲之塞雖馳騁於烈日中汗流浹背弗顧也演戯多至十餘日費貲不下數白金　 
此等惡習不知起自何時侮弄神明莫斯爲甚神果有知有不勃然大怒者乎令使執途人而告之曰子毋惡作劇致于神怒非惟不信且莫不笑之以鼻是亦習俗之無可挽回者也夫我徽處萬山之中人民素稱儉樸土産正自不多每年所出惟緑茶一項爲大宗近年茶業大壞巿面益形窮促固無所謂繁華靡麗之事獨賽神演戯實爲我邑之一大糜費計一年之中四鄕演戯之貲集之儘有數千金以此數千金虚　於馳逐之塲而毫無實在是亦不可以已乎竊謂鄕愚果欲爲求福地正自有可獲福之事而不知爲之耳僕聞邇年以來水旱偏災歴數省矣遍野哀鴻已不知幾億萬戶矣江浙各大善十籌衣籌食亦已筋疲而力竭矣然而樂善不倦終有接濟災區一日不清卽籌賑一日不止今者山東重遭汱口又在需賑孔亟之際而各大善士仍復解囊相助　吝所施其無力者或賣書畫以助賑或移賀儀以助賑集腋成裘正非無補足見善固人人所樂爲也我邑每年有此數千金之糜費若能移以助賑豈曰小補之哉雖然必謂盡此數千金之費移以助賑非惟事不得行亦覺言不近理惟以其半作爲演劇供衆人之歡笑以其半移助賑捐種後來之善果不遠勝於求神禱福耶况所謂神者全在鑒人之善惡善則降祥惡則降殃今分演劇之資以賑神見都人士多方行善定然歡喜無量較全　虚　於馳逐　中孰得孰失不判然耶鄙見如此君以爲何如守愚子曰愚　愚婦平日所知者神耳謂敬神卽是積善豈知於敬神之外尙有積善之事乎傾囊敬神　不樂從若告以移賑必有沮然止而不與者彼盖謂天下富者不知凡樂尚需我等助賑耶彼且謂我助資敬神神得而知之我助資捐賑神鳥得而知之耶君言良善奈不能行何咄咄生日是何言與是何言與小　雖愚而其向善則一也今試明以曉之曰某地被災若何災民困苦若何吾等集資敬神爲祈福也今且移其半以濟災民之急亦可獲福神必不我罪也且較敬神祈福尤爲捷於影響也小民雖愚有不感動而樂從者乎且集資仍照常數往年捐若干數今照　若干數不必多　分文謂非事之極易而極便者耶守愚子曰所有會中司事多非止人　非每年藉此分餘飽其私槖豈眞有心爲地方祈福者特鄕愚無知爲其所　 
弄非是不足使之解囊耳今若發此善心是必并且私飽而無之幾何不憚煩而爲此耶咄咄生曰僕謂分演劇之資以助賑非謂并其私飽者以助賑今不妨除私飽之外分爲二項一以演劇一以助賑於其私飽毫無干涉不亦可乎不過村中人士少數日之歡娛已耳倘有因少數日之歡娛而不欲行此善舉者是眞全無心肝者　守愚曰今夕之談惟僕與君不妨暢所欲言持世人非盡僕與君比願以後各毋多言遂相與一笑而罷隨呼館僮起命取水浴浴竟視守愚子横眠榻上鼾聲如雷窗間一燈如豆遠聞高冠侶已腷膞柦應矣[  咄咄生稿]  
[邗江官報]  
　　七月初二日署奇兵營游府鄒遊戎玉祥管帶奇兵營守備馬守戎鴻利到揚初三日湖北張都戎春華解餉來初四日甘肅知州廖刺史　喬抵揚分幹初五日姚鹺尹體杰辭赴如臯南閘差初七日新任高淳　卸署銅山縣袁大令樹勛過揚赴省曹少尉銓蘅奉藩憲委解漕餉過揚初八日分發通判許均詩浙江人禀到初九日周大令中佐管解京餉起程初十日程尙齋都轉攬揆之辰各官均往卬賀同知蔣鹺尹栻委解蘇州餉差 
[卽席集王次回句贈林麗卿校書錄呈蕉琴舘主曁諸大吟壇點鐵]  
　　掃黛微嫌蠟帶輕亂頭時節最傾城个人眞與梅花似欲嗅餘香度一生澹澹簾攏畵燭筵微睃　忍帶嬌妍合歡心事相關處邻略魂迷眼角邊𩯭影鬆鬆髻影低蓮鈎粉底不沾泥糊　知一顧情非淺不是看花醉眼迷[  平江結月廬主野鶴呈稿]  
[懷小藍田懴情侍者畢君玉洲集詞目成句錄請夢畡生政刊]  
　　湖仙子越江吟偶過秦樓嗣雅音君箸群芳譜風行海内當與板橋雜記後先嫓美翻怨王孫無俗念獨尋芳草献衷心無瑕畢竟玲瓏玉有恨偏揮重疉金小藍田主人亡時君適歸里來滬後不吝重金偵訪其家音耗試採明珠三百斛君近箸滄海遺珠錄採及拙作江南春到劈湖陰金粟庵病脚僧友翠稿於蔔隱禪房 
[懷潘濟之夫子集詞目句請夢畹今增指政]  
　　劇憐明月棹孤舟更惜黄花滿地愁藪閑太夫子歲朝賞菊詩採及拙作濫厠門墻貧也樂澄清江海聖無憂藪閑公襄辦南　中外洽服兹則吾師仍奉湘鄕伯委　是差孫枝密蔭梧桐影棣萼滋榮桂殿秋步月再窺東閣去三臺安穩板輿留[  金粟庵僧墨卿汪均綬拜草]  
[羅敷艷歌消夏雜詠八闋錄奉高昌寒食生詞宗指目]  
　　癸扇團　　作輕衫樣不作獻之愛學羲之整寫斜題數首詩亂頭粗服桐陰坐六尺氷漪没个風絲粉雙行不住揮○蕉衫輕章細萬看全俗蓛蓛凉烟緑護吟肩名士風流見一衫王維畵裏輕相遇兩袖闌珊雪意猶寒異製天然配籜冠○荷杯圓筒曲　萌蘆式銀甕芙蕖仙露明珠沈醉鴛鴦暑無拍浮太華峯頭去倒吸　鬚灌頂提壺手挽金莖笑渴烏○竹簟氷肌玉骨凉無汗文石匡床緑没瓜瓤籜粉霏霏落細香波紋㶑灧皴寒玉夢到瀟湘異樣河凉么鳳聲中又夕陽○氷椀烏皮几子誰同凭逋髮獠奴　滌狼鬚一片聲疑在玉壺夏蟲欲語應難說偶點　爐雪甕潯蛆浦箑清風滿笋廚○螢燈人間烟火拚除却緑錦鍼　茜紙風箱十斛明珠買夜光模糊記得新凉夜月暗　廊燈暗洞房曾照花枝一晌狂○蠅拂揮之使去眞神妙拔劍何堪　扇何煩披　清風白石間東山帬屐風流甚何日蒲團倒執檀欒談柄還當鹿尾拈○風幔水邊曲曲紅欄子雙桁高張遮在斜陽冷護幽蘭一樓香晚凉風起聞喧笑誰在西廊亂捲瀟湘早放蟾光入畫堂[  丙戌長夏古吳觀樂詞人仲山氏作於王氏家塾]  
[上海四馬路文報局内協賑公所經收賑捐七月中旬清單]  
　　十四日惠泰庄交來蘇城醬業公所潘仲溪翁經解第三十七次急單吳靜山翁募吳吉雲書屋二元吳仰之一元貝大順醬園募四百文沈乾大醬園募虚對開二個顧得其醬園分號五百文又　西止元四百文老三珍三百文信號劉添興黄珠履堂沈承德堂四戶各二百文汪德裕醬園募七百文潘字和二百文又募公益麵行乾泰和二戶各一元陸炳丰丁阿朝顧阿大馬德生王瑞生薛世福袁雙喜唐瑞德八戶各一百文怡和洋貨號開齋節省一元虞藍閣紙鋪募陳殆哉零藍閣二戶各一元楊三溢參號募芝蘭書屋楊三溢二戶各五百文徐安生募吳汪氏爲寄甥女求病速愈六元葑溪子募袖不足九百文盧徽松禮斗移賑三元葉乾泰六百文實收英洋廿三元虚對開二個○蘇城松蔭山房主人浦麗山先生書畵移賑十元内土板一元新加坡陳金鐘先生規元三十五兩六錢二分五厘羞稱氏焰口移賑一元立記號交來王興邨翁蘇至申節省舟資三元○本日共收規元三十五兩六錢二分五厘英洋三十六元土板一元虚對開二個 
[上海三馬路與昌絲棧陳竹坪經募山東賑捐十月十四日第三百六十三次清單]  
　　無錫縣止堂裴交來第三次無名氏顧幹記祈病速愈各洋廿元汪榖詒洋十元裘翼經洋二元隴清氏洋一元擷秀氏三百懷記德記各錢一百八戶共洋五十三元錢五百又募李新貴章嘉樂求免跌星各洋一元趙仰山談實善各三百履誠昆玉委佩芬各二百文顧峙記一百五十勒捐王黄順生各一百松翁顧峙記添頭各五十十三戶共洋四元錢四百又册朱邃經洋三元介福欣物居宜樓各錢五百四戶共洋三元錢十千五百又册無名氏錢六百寶泰行寶興行和泰行各錢三白無名氏生泰行源茂行各錢二百無名氏錢一百八戶共錢二千二百又册張愼餘洋二元吳永德强艮坤張有賢各洋一元吳新恩錢八百五十韓德盛七百五十沈耀泉朱雲清福桂各錢七百吳可均五百五十馮喜寶五百何同興吳萬豐徐紀川陸金觀黄三寶盛文修石德昌葉茂春張少衡殷開元李華林各四百　 
戴步洲王萬茂賈靜安兆昌張夑堂馮細狗　三　五十盛修意王萬興平勝寶陸五觀徐天无黄金桂元桂陸金茂王德泰黄鑑儀石裕昌張公和吳四福生寶各三百盛容端錢二百五　海林計正泰殷寶倫計仁元張大德大奎志榮　瑞光洪福增慶福桂榮春吳二福蘭福大川龍元煥文桂慶裕昌世信明賢明良顧福慶周榮桂張耀亭生桂盛吳生賈培冒石新元盛增元生元兪雲祥黄富喜愛大徐喜觀各錢二百石雙喜賈碧馨純德朱士壬壽秀和繆巧福各錢一百五十繆富生徐紀元吳煥榮元仁仁興元福各錢一百五十葉廷秀仁興廷裕張公興全寶有蘭有猛吳湧泉紀生永興大富强福慶艮賢朱才和仁和計壽增喜裕福仁林楊阿洪唐阿四馮愛福徐寶秋顧炳恆賈孫氏尤阿寶蔣浩泉陸川觀盛天福全元榮江紀錄思九生雲玉石德昌各錢一百文一百廿八戶共洋三十一元以上五册合共洋九十五元錢二百由寶順局○籍仁氏寄來如臯不居名凡氏洋五元○常熟義和生經嘉季鳳莊洋一元何小弟錢一千無名氏二戶叙隆坊汪錫兀楊益梅各錢二百二戶各一百以上九戶共洋三元○無錦昌祥經募陶念記吳以景錦昌祝純天亮記各洋一元沙耀記汪春記各洋五角晴國安錢七百五十無名氏六百五十昇記六百無名氏錢五百無名氏三戶各二百受記安記各錢三百七戶各一百以上口三戶共洋十元○乍浦勉力子經募郭建元鴻德各洋二元震升莊鴻基廣祥號仁發兩宜各洋一元吳陞記怡合鄭其才張夢德各錢一百以上十一戶共洋九元次錢四百以上均塔册○杭州元昌寶庄交來無名氏祈免火灾洋五十元○林葆張鄭四戶合助規銀十兩力不從心祈脚氣全愈洋二元○本日共收英洋一百七十四元規銀十兩錢二百次錢四百文合併申明 
 
 

Page 10

 
 
   
 
 

Page 11

 
 
[光緒十二年七月初七日京報全錄]  
　　宮門抄○上諭二道錄前○黔撫番奏爲遵旨整頓正供錢粮摺子○又奏爲調署知府夾片○陜督譚奏爲揀員請補知縣摺子○大臣慶奏叅知縣夾片○楚督裕等奏爲徵收錢漕年内掃數全完之員懇請獎叙摺子○大臣穆奏爲派員購辦軍火夾片○七月初七日工部鴻臚寺正紅旗値日無引見○惇王等謝賞燕窩恩○成都將軍岐元請訓○復州城守尉漙徵請訓○道府鄧蓉鏡吳世榮各謝恩○截取道胡隆洵邵積誠各預備召見○濂公請假二十日○工部奏派承修天壇工程之大臣派出延煦孫毓汶○召見軍機岐元溥徵鄧蓉鏡吳世榮○○署貴州巡撫臣潘霨跪奏爲遵旨整　正供錢粮飭令各屬認眞清厘民欠以期漸次復額並將全數報徵各府籲懇天恩破格甄叙以昭激勸恭摺抑祈聖鑒事竊臣接准部咨議覆御史劉思溥奏清厘民欠一摺又具奏整頓錢粮一摺奉上諭一道當經恭錄飛咨轉飭欽遵和於光緒十二年下忙截數之日一律發給徵信册各案章程册式辦理等因當卽檄行司道轉飭各府廳州縣及州同州判十衛于總遵辦在案查黔省迭遭兵燹蹂躪過深近雖戶口漸增而民力艱難田畝多未復業是以歴年錢糧徵解未能足額臣初入黔境一路查看情形邑有流亡田多荒蕪爲之惄然迨莅任後稽查賦額知司庫積欠尙多年年套搭不能依限造報以正供而論肅青十餘年之久豈宜仍聽缺額而目覩凋敝情狀因荒缺額實不盡由揑飾當與司道籌商必使已熟者官吏不得侵漁眞荒者窮民得沾實惠業於本年正月二十二日將墾荒各情具奏尚未接准部覆嗣於二月二十日准部頒徵信册到黔條理精密仍復簡要易行誠爲整頓良法業經給發各屬遵照辦理復思規復賦額尤在查墾荒田已嚴飭各屬親自履勘將荒田地段及業戶姓名造册詳報並會司道另　廉正之員候補知府余雲煥前往勘騐一而先將熟中額糧徵足其實在荒蕪之區勸諭業戶墾種以期漸次復額在案兹據署藩司李元度粮儲道黄元善詳稱貴州額徵地丁銀十二萬一千六百餘兩除改徵米石銀二萬八千四百餘兩外實徵銀九萬三千二百餘兩又額徵積糧改徵　耗等米十五萬八千九百餘石軍興以後地方被擾頻年詳請减免嗣賊氛平靜招來開墾各屬報解漸次加增現計光緒十年分丁粮僅徵地丁銀　萬三千三百七十餘兩積糧改徵等米九萬七千一百餘石核計未徵之數尙不止三分之一似此地瘠民貧無力開荒亟須設法勸徵先將正後復額爲第一義恐積年以來報稱荒歉官吏往往私收而恩旨蠲緩者實惠轉未下逮蠧國病民　此爲甚必應趁此清釐嚴劾一二以除宿弊尤須將力圖復額　數全完者先行請獎以維全局今據貴陽府員鳳林銅仁府王憲曾署石陡府李之鍠　以奉文　厘民欠寶力催徵將十一年分應徵丁粮禀報全徵全解足見辦事認眞理合詳請奏獎等情前來臣查部頒厘剔經徵錢粮情弊鋒内議及州縣徵解足數者破格甄叙等語該府員鳳林等均有統轄地方經徵錢糧之責現在未屆十二年下忙應辦徵信册之期先將十一年分丁糧立限考核全數報解洵爲實心任事竭力奉公以爲各屬之倡並該員等爲守兼優民情愛　實爲黔省不可多得之員苦不破格獎勵不足以昭激勸除署石阡府事候補知府李之鍠給予外獎儘先超委一次行司註册外合無仰懇天恩破格甄叙將補用道貴陽府知府員鳳林賞加鹽運使銜三品銜補用　銅仁府知府王憲曾俟補道員後賞加二品銜以示鼓勵之處出自鴻慈以後各州縣如能互相觀感各將正供一律歸復再行續請恩獎以昭大信邇來幸叨聖主洪福雨暘時若年榖可冀順成從此力加整頓總期規　舊　以重國賦倘有不肖官吏敢於絲毫隱飾卽當據實劾叅斷不敢稍徇情面以仰答朝廷殷殷誥誠之至意除咨部查照外謹恭摺具奏伏乞皇太后皇上聖鑒訓示謹奏軍機大臣奉旨着照所請吏部知道欽此○○潘霨片　黎平府知府郭懷調省察看遺缺查有思南府知府周開銘平心通逹任事實心堪以調　所遺思南府缺　有候補知府周繼煦才識明通辦事不苟堪以署理又興義府知府吳宗蘭調省察看遣缺查有候補知府王　先歴任繁要洞悉利弊堪以署理據署　司　示度署臬司吳自發會詳前來除檄飭遵照外謹會同雲貴總督臣岑毓英合詞附片具陳伏乞聖鑒謹奏軍機大臣奉旨吏部知道欽此○○　品頂戴陜甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩臬兩司詳　甯遠縣知縣劉文　病故業已　缺報部所遺猕簡缺曾經聲明由省揀補奉部章甘肅升調補缺變通辦理部選各缺道府以至未入流亦照請補要缺章程無論何項缺分擇其人地相宜之　請補等語今甯遠縣知縣查有籖掣甘肅卽用知縣賈汝謙年五十歲山東　縣人由進士卽用知縣籖掣日肅親老告近改掣江蘇因在署崇明縣任内聞訃丁父憂服滿起復仍歸甘肅候補十年三月十二日到省查該員賈汝謙事理練逹氣質和平以之請補甯遠縣知縣實堪勝任會詳請奏前來臣查賈汝謙才具明敏　事結實仰懇天恩准該員補授甯遠縣知縣洵于地方有裨如蒙命允銜缺相　毋庸送部引見該員並無叅罰案件謹摺具陳伏乞皇太后皇上聖鑒訓示謹奏軍機大臣奉旨吏部議奏欽此○○慶裕等片再查海城縣屯居旗蘇泳順因爭奪山廠紏衆互鬪施放火鎗致傷民人朱泳春等十二命延燒房屋屍體等情一案當經　城縣知縣張瑞三據報勘騐懸賞購線立將蘇泳順等自從　犯拿獲訊供詳報奴才等因案情重大提省審辦檄調該縣會同讞局委員研究已據蘇泳順供認伊因朱冰春等强霸　廠起意爭奪商同獲案之王美玉等並在逃之燕　保紏衆持　前往驅逐因同往之高有金先被槍傷斃命伊遂喝令放槍抵敵致傷朱泳春等十二命延燒房屋屍體等情屬實質訊王美玉等供亦相符核　屍子朱雲岐供詞大略相同現犯蘇泳順實係案内起意爲首要犯其王美玉等三犯均爲商同隨從之人案關旂民交涉已照例經送盛京刑部審辦惟查此案紏衆互鬪　斃人命至十二命之多該縣僅止獲犯四名雖首犯業已就獲而在逃從犯尙多迄今數片並無續獲實屬玩泄據該管巡驛道興陞詳請核叅前來相應請旨將海城縣知縣張瑞三摘去頂戴勒限嚴緝在逃各犯悉　務獲解究倘限滿無獲卽行照例叅處以示　儆所有查叅飭緝綠由理合附片具陳伏乞聖鑒訓示謹奏軍機大臣奉旨張瑞三着摘去頂戴仍勒限嚴緝在逃各犯務獲解究倘限滿無獲卽行叅處該部知道欽此○○頭品頂戴署溱廣總督臣裕祿頭品頂戴調補廣東巡撫湖北巡撫臣譚鈞培跪奏爲徵收錢　年内掃　全完之員懇請獎叙恭摺仰祈聖鑒事竊照錢漕爲維正之供催科乃有司專責鄂省頻年奉提京餉以及指撥　　鄰省各餉全賴地丁等欵徵解踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請獎敘均奉兪允在案兹據湖北布政使蒯德標督粮道素麟會詳稱查通城縣額徵光緒十一年司庫地丁等欵錢糧除坐支外實應解　一萬四十一百八十四兩四錢一分八厘又應解道庫漕南正耗米折水脚兌費隨䭾等欵共銀一萬二千一百五十兩五錢七分五厘已於年内掃數全完等情詳請奏獎前來臣等查通城縣額徵各項錢漕銀兩合計在二萬兩以上能於年内　數全完洵屬催科勤奮自應專案請獎合無仰懇天恩俯准將現任通城縣知縣舒恭壽照例給予紀錄三次以示鼓勵而昭激勸謹合詞恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○穆辕善等片再三省餉糈業於奉省設支應總局前經奏派專員總司其事二省需用槍械軍火均由上海營口起解總存奉省分撥責任均極繁重奴才穆圖善現擬設立上海採運局購辦軍火等物營口轉　局收發軍裝省城軍械局存儲器械俾專責成一切用欵均照章酌給現當愼重餉項尢須不誤事機除已揀派妥員經理並咨行外理合附片陳明伏祈聖鑒謹奏軍機大臣奉旨知道了欽此　 
 [ 
 
 

Page 12

 
 
   
 
 

Page 13

 
 
[光緒十二年七月初八日京報全錄]  
　　宮門抄○發抄旨三道○浙學政瞿奏報歲考甯紹杭嘉湖五府情形摺○江督曾等奏爲要缺知縣人地實在相需仍請調補摺○大臣色等奏爲奏聞摺○漕督崧奏爲知州經徵未完三分以上片○署川藩游奏爲揀員調補知州摺○七月初八日内務府國　監廂曰旗値日無引見○奕年謝授左副都御史恩○閻中堂續假一月○寶昌續假十日○胡隆洵邵積誠仍預備召見○關防衙門奏十五日大高殿拜表謨貝子行禮○倉塲奏漕船五日回空○召見軍機胡隆洵邵積誠○發抄沙克都林札布等奏請將椰哈沁旗内揀派官兵移紫鄂隆布拉克要隘處所分駐防範盜匪並官兵每月加添柴薪銀數奉旨着照所請該衙門知道釟此○金順奏留甘補用直牧姚元林等保案更正奉旨吏部知道欽此○又查覆筆帖式主恩溥捐貢年月奉旨吏部知道欽此○○翰林院侍講學士浙江學政臣瞿鴻禨跪奏爲恭報歲考甯紹杭嘉湖五府情形仰祈聖鑒事竊臣於本年二月初三日出省按試甯波紹興湖州嘉興回省接考杭州至五月初九日五府試事完畢臣場規務從整飭每到一棚先期勸諭士子尙皆遵守無亂號倩槍之弊臣仍終日在堂監視不留差役値塲加意關防未敢鬆懈各屬生卷多能不踰義法亦頗有　求樸學之儒必爲留也甄采以示獎異童卷惟杭州之於濳缺額二名其餘尙敷取進武童缺額較多容再開明彚册報部臣維爲士者必能讀書砥行乃足矜式鄕里他日爲國家有用之才發落之日兢以此義　朂勉期無負聖朝崇化勵賢之至意所有微臣考過甯紹等五府情形謹繕摺具報伏乞皇太后后上聖鑒冉地方民情安謐晴雨得宜農桑均極暢旺堪以仰紓宸念理合附陳謹奏軍機大臣奉旨知道了欽此○○太子少保兩江總督臣曾國荃頭品頂戴調補浙江巡撫江蘇巡撫臣衛榮光跪奏爲要缺知縣人地寔在相需仍請調補以裨地方恭摺仰祈聖鑒事竊照江陰縣知縣陳康祺叅革奉准部咨於光緒十一年九月初三日奉旨後第五日行文按江蘇省照限減半計算扣作十月初三日開缺業奉截缺知照所遺江陰縣知縣係繁疲難兼三要缺例應在外揀調前以桃源縣知縣許之軫調補經部議駁以該員本任桃源縣係衝煩難三字要缺請調江陰縣亦煩疲難二字要缺缺項相同與例不符雖據聲稱江陰爲由海入江第一門戶該員調補實於地方江防兩有裨益等語係不在例准聲明之列行令另行揀選調補等因自應遵照辦理惟查江陰地旣濵江民多强悍平時政務殷繁固稱難治且汀陰爲扼要之區由海入江第一關鏈江防要隘實與海疆要缺無異加以防營林立地方官措置更難若非曾日實缺熟悉營務精明幹練之員不足以勝任臣等於通省現任正途知縣内復加遴選非現居要缺卽人地未宜一時實無合例堪調之員惟查有桃源縣知縣許之軫年五十一歲浙江仁和縣人由監生遵例報捐鹽大使分發兩淮補用並加同知銜同治三年調營差遣於克復丹陽縣城案内保俟補缺後以知縣　於江蘇補用嗣因該員親父署廣東惠州　 
府竭石　判許錞勦賊身亡議給雲騎尉世職奉部奏准兼襲在案在部騐放領照出京同治四年到淮五年七月日繼祖母承重憂回籍守制服滿起復回淮九年補授劉莊場大使奉飭到任於光緒七年奏補桃源縣知縣奉部覆准八年二月十五日到任九年給咨赴都交卸蒙欽派大臣騐放覆奏奉旨依議欽此三月二十七日抵蘇五月十三日飭回本任光緒七八兩年河運安瀾出力案内蒙保隨帶加三級十年調署蕭縣知縣十一年調署泰州知州新章考試取列二等歴俸已滿三年並次請調案内經臣榮光出具該員才具穩練辦事勤愼考語應請仍以該員調補江陰縣知縣洵堪勝任人地實在相需據署蘇州布政使李嘉樂會同江甯布政使梁肇煌署江蘇按察使朱之榛詳請具奏前來臣等調查前任太倉州知州吳承潞以試用人員請補調缺又前任銅山縣知縣許誦宣以到沛縣本任在銅山縣出缺之後捐免歴俸試俸請補應調之缺又上海縣知縣莫祥芝以曾任省會首邑要缺請調省外要缺均與例不　議駁歴經前督撫臣復行請補欽奉特旨允准今桃源縣調補江陰縣雖係缺項相同第爲缺擇人不敢拘泥常例往返函商意見相同惟有仰懇天恩俯念員缺緊要人地實在相需仍准以桃源縣知縣　之軫調補江陰縣知縣實於地方江防兩有裨益出逢逾格恩施以後得援以爲例如蒙兪允該員係現任知縣調補知縣銜缺相當毋庸送部引見一切因公處分例免核計該員初次請謂所有應完罰俸銀兩仍飭查明依限完繳　楚造册咨銷至該員任内並無積　未清办無承番案件承緝盜案徵解錢糧已起降調革職叅限之案謹合詞恭摺具奏伏乞皇太后皇上聖鑒訓示再所遺挑源縣知縣要缺例應留外　俟奉部截缺後另行遴員請補合併　明謹奏軍機大臣奉旨着照所請吏部知道欽此○○奴才色楞額奴才崇綱跪奏爲掌辦商上事務通善濟龍呼圖克圖因病圓寂先行奏聞恭摺仰祈聖鑒事竊奴才等於光緒十二年四月初八日夜間據噶布倫總堪布等專差報稱掌辦商上事務通善濟龍呼圖克圖阿旺班墊曲吉堅參於三月下旬感旨風寒醫治罔放延至本日酉時在布逹拉山因病圓寂等情奴才色楞額卽於次日親詣布逹拉山視看該圓寂　圖克圖當卽照向例將承辦藏務掌管黄教額爾德蒙額諾　罕印信封因送交逹賴喇嘛封儲商庫並將濟龍呼圖克圖印信封交濟龍永安等札薩克喇嘛羅布　協珠敬諾收存諭令噶布倫總堪布扎　克喇嘛等將該呼圖克圖身後一切事宜妥爲照料勿梢草率伏查該呼圖克圖掌辦商上事務兼充逹賴喇喇止師傅　習經典已歴有年辦事公平僧俗番衆無不悅服兹因感冐風寒遽爾圓寂殊堪憫恤現在逹賴喇嘛率未及歲商上事務辦理需人該呼圖克圖業已圓寂所有目前一切應辦事宜均關緊要奴才等飭令噶布倫總堪布等暫行經理勿得疏　以專責成並令照例公舉深通經典辦事公平番衆悅服之呼圖克圖迅速呈報再由奴才等詳加察看請旨遵行除飭遵外所有掌辦商上事務通善濟龍呼圖克圖因病圓寂緣由先行恭摺奏聞伏乞皇太后皇上聖鑒訓示再奴才崇綱現在因病奏請開缺合併聲明謹奏軍機大臣奉旨該衙門知道欽此○○崧駿片再戶部奏定章程錢糧奏銷令各督撫一面具題一面光將未完一分以上各闰具簡明清單專摺奏報由部覈定處分先行覆奏等因歴經循辦在案現據江安糧道馬恩培詳稱光緒十年分和州含山二州縣增津奏銷案内和州和州吳廷選經徵未完三分以上詳請失行具奏前來奴才覆核無異理合附片陳明伏乞聖鑒飭部核議施行謹奏軍機大臣奉旨戶部議奏欽此○○二品銜署四川布政使按察使臣游智開跪奏爲揀員調補涪州知州要缺以資治理恭摺仰祈聖鑒事竊查前據藩臬兩司詳重慶府屬涪州知州黄際飛於光緒十二年正月十三日在任病故例應以病故日作爲開缺日朝前經恭疏題　聲明所遺涪州知州員缺係冲煩難要缺應在外揀員調補在案查例載各省州縣題調缺出令該　撫於現任人員内揀選調補又各項開缺令各省於每月截缺一次自初一日起至三十日止俱作本月之缺如有缺項相同者簽掣缺之先　按　序補查係應歸酌量者仍中該省酌量補用各等因光緒十二年正月　僅出涪州知州一缺係冲煩難要缺應歸酌量毋庸掣簽目應照例揀員調補伏查該州地方濵臨大江幅𢄙潦闊詞訟繁多且界連黔省巡緝尤關緊要非精明幹練之員不足以資治理兹於通省現任府屬知州内逐加遴選非現居緊要卽人地未宜惟查有廣安州知州唐友忠年三十五歲係雲南大關廳人由俊秀　効振武軍營出力保府經歴不論雙單月遇缺卽選於同治八年補捐監生由府經歴　同知歸部選用復同官軍援滇克復魯甸廳城出力保奏於同治九年四月二十一日奉旨著以同知分發省分歸候補班前先補用並賞戴花翎欽此同治十三年改捐知州指發四川試用五月二十六日蒙王大臣騐有九月十七日引見十八日奉旨着照例發往欽此領照起程於同治十三十一月二十一日到省甄别留省補用光緒元年遵例加捐新班遇缺先補用題補廣安州知州五年九月十二日到任十年調署東鄕縣知縣十一月三十日到任臣於署藩司任内查得該員唐友忠年富力强辦事謹愼以之調補涪州知州實堪勝任正署各日内並無降革留任展叅及承緝盜刧已起四叅案件亦無經徵錢糧不及七分　餘因公處分例免核計且試俸期滿係在涪州出缺之先亦與調補例章相符人地實在相宜例得專摺奏請合無仰懇天恩俯念員缺緊要准以廣安州知州唐友忠調補涪州知州洵於地方有裨如蒙兪九該員係現任知州調補知州銜缺相當毋庸送部引見所遺廣安州知州缺係簡缺川省現有應補人員應請扣留外補是否有富理合　摺且陳伏乞皇太后皇上聖鑒訓示再此案臣於署藩司任内於四月初十日會同署臬司英文具詳請補應扣至五月十一日限滿督臣丁寶楨未及具奏因病出缺現届限滿未便再遲是以由臣繕摺具奏合併聲明謹奏軍機大臣奉旨吏部議奏欽此 
 [ 
 
 

Page 14

 
 
[光緒十二年七月初九日京報全錄]  
　　宮門抄○發抄旨四道○皖學政貴奏爲歲考甯國等府州情形摺○粤督張等奏爲試造淺水兵輪工竣察看摺○江　德奏爲江西應造駁船援案仍清就近購料赶造摺○黔撫潘奏爲調署知府片○七月初九日理藩院鑾儀衛光祿寺廂紀旂値日無引見○吏部呈進秋季搢紳○召見軍機孫家鼐○發抄鹿傳霖奏司庫實存耗羡銀兩奉旨戶部知道單併發欽此○又請將完交欠欵之另補令袁啓豸開復處分奉旨着照所請吏部知道欽此○又光緒十一年分抽收釐金數目奉旨戶部知道欽此○又上年十一月至本年四月交代已未結起敬奉旨戶部知道欽此○陳學棻奏謝授少詹事恩並出試興化情形奉旨知道了欽此○○安徽學政奴才貴恒跪奏爲歲試甯國等府州情形恭摺具陳仰祈聖鑒事竊奴才自去年接任後卽札飭各府州縣辦理童試奴才於正月二十四日出棚先試甯國廣德次及徽州池州安慶於五月初四日蕆事當暫回太平府駐所一俟皖北各府州縣報考試辦齊　行出棚按試奴才於試過各府州恪遵聖訓嚴密關防力杜槍替之弊以期拔取眞才每値止塲日坐堂皇各童尙能恪守塲規正覆各塲均極安靜惟甯國拿獲槍冐二名池州拿獲槍冐二名安慶拿獲搶冐二名均交提調官嚴辦文風以安　之太湖宿松望江爲優桐城　徽州之翖縣婺源甯國之經縣太平旌德次之其餘皆有可觀武場則安慶人數較多　屬實不敷取進是以任闕勿濫於休甯武童取進十九名缺原額九名外缺廣額七名於黟縣武童取進十九名缺原額五名外缺廣額七名俟他日人衆藝精仍照原額取進奴才於試竣發落文則朂以敦品勵卽濳心正學武則朂以恪守禮義專心向上以兾仰副聖主作育人材之至意奴才經過各郡春雨稍多惟皖南半皆山田二麥均無傷損現値分秧民情甚屬安貼堪以上慰宸厪所自奴才歲　甯國廣德徽州池州安慶各府州情形謹繕摺具陳伏乞皇太后皇上聖鑒謹奏軍機大臣奉旨知道了欽此○○兩廣總督臣張之洞廣東巡撫臣倪文蔚跪奏爲試造淺水兵論工竣察看合用遵旨奏陳仰祈聖鑒事竊臣等前因粤省現無水師兵輪六門海口内外扼守無具當於闈妶捐欵内提洋銀二十萬元交署水師提督臣方耀等督飭員弁就省河黄埔設廠選募華工米取香港荆洋船廠圖式試造淺水兵輪四艘以之防護海口援應砲臺於光緒十一年五月具奏奉旨據奏試造淺水輪船現已先造四艘着俟造成後詳加察看如果合用再行奏明辦理該衙門知道欽此兹查該輪船四艘于上年冬間陸續造成淺水名之曰廣元廣亨廣利廣貞入昨以來安配砲械選派弁勇工役練習駕駛漸次嫻熟經臣等于五月二十三日親住閱練搮演船身計長英尺一百一十尺船面闊英尺一十八尺艙　英尺八尺半吃水英尺七尺半合中尺六尺一寸有奇工料多自港來故皆以英尺估計廣元廣貞兩輪馬力七十八匹速率每四刻行英里九十合華里三十三里廣亨廣利兩輪馬力六十五匹速率每四刻行英里九十里合華里三十里船面頗低以便攻戰輸聲甚小以免驚敵船後皆雙車暗螺内用康邦臥機内兩船兼用咨水氣櫃前後皆活桅兩持龍骨左右帶以鐵脇水淺上下輔以鋼板船頭安四頓半後膛鋼砲一尊船尾安九生口經克虜伯鋼砲一尊桅盤船腰各配一諾登飛連珠砲共三尊護砲皆有鋼板砲房與前奏所擬式樣相符當卽駛赴虎門内之蓮花山海面樹立砲鞄該四輪連環　演番看砲力與船力相稱砲準約得什之五六船身轉捩頣靈行駛亦速機器一切磨擦光潔雖係華工所造視　造者尙堪彷彿計四輪本船工料修建船廠工料委員司事人　薪工載運起落各項物料夫價廠局什物繪圖曁雜項統共用銀一十二萬五千一百餘兩砲槍各　係就臺屬現存者酌量配用價値不在此内另購仔鐵木各料銀一萬七千五百餘兩除原撥闈姓捐欵二十萬元合洋　一十四萬兩外尙塾支銀二千六百餘兩准方耀　據監造赤溪協副將吳迪文等造册具報飭管務處司道點收具詳請奏前來臣等伏　粤廠試造淺水兵輪事屬創辦工匠募之華人機器造之本廠欵項由勉强羅掘而來　式由集思考索面定以視津滬閩廠局面恢閎工用精　遠不相侔今一年之内　 
成船四艘總計船値砲械大約每艘不過五萬金遠而瓊山淺洋近而省河西海均堪行駛船頭之砲可擊水路八里中靶五里以之防護内河曁近海各口頗爲合用現經選派員弁管帶分駐六門内外會合所在師船一體巡緝内河外海盜匪比較各輪船丈尺馬力照支薪費章程每船月支薪工加餉公費等項銀六百八十二兩零以符成案應俟籌有欵項再行添造多隻以固粤防所有騐過新造淺水兵輪四艘工竣合用緣由除另行飭造清册圖說咨部外謹合詞　摺具陳伏祈皇太后皇上聖鑒謹奏軍機大臣奉旨該衙門知道欽此○○頭品頂戴江西巡撫臣德馨跪奏爲江西應造直隸駁船援　仍請籌解價銀赴直就近購料耕造恭摺仰祈聖鑒事竊臣接准工部咨會直隸總督李鴻章奏直省原額續增駁船現有滿料應行裁除請飭江廣等省照例另造解直濟用一摺江西共應造駁船四百三十匹隻宜分兩次造解應令赶緊排造三百隻趁今年伏秋汎渡黄解津其餘一百三十四隻於十三年渡黄解津至工費銀兩戶部查定例江廣等省承造剥船每隻給價銀二百三十四兩零連費銀四十兩今江省應造四百二十四隻需銀十一萬八千九百餘兩連湖南湖北共應造滿料駁船九百隻共需銀二十四萬六千餘兩當此經費支絀之　無從壽此鉅欵惟查東綱生息一欵向婦排造駁船之用請飭山東巡撫赶緊分　籌備提存按照江廣各省需用數目分别陸續　交以濟要用於光緒十四年一律解清等因光緒十二年二月二十八日具奏奉旨依議欽此又准戶部咨所需造船工費銀兩應令山東巡撫轉飭山東鹽運使遵照此次奏案在東綱生息欵内查照奏令撥　之數解交三省濟用各等因先後咨行到臣均經轉行遵辦去後兹據署布政使長祿會同督糧道定祥祥稱查駁船爲津通轉運漕糧要需自應遵照赶辦何敢稍事畏難惟排造駁船必得樟杉巨木江省自軍興以後遠年大樹砍伐無遺新蓄木植年分末久多不堅緻造船易於杇壞從前諳練工匠久已無仔生手臨時排造斷難合式無論委員購料造辦需時卽造成之後由長江運津風色不順亦多阻滯至於舵工水　往返盤纏所需更鉅費用旣屬倍增限期仍難赶赴與具虚糜誤事不若查照歴届成案仍由直隸就近購　排造俾收實效而節鷹費溯查同治四年九年光緒七年三屆駁船均由天津排造辦已多次熟手俱存海道暢行購料甚易江西應造駁船四百三十四隻一併請由直隸排造旣收駕輕就熟之效且免駁連誤期似覺兩有裨益經該司道函致天津道萬培因禀商直隸督臣亦謂事屬可行惟稱由直代造駁船工費銀數查照同治五年奏准部議每隻核定工價庫平銀四百十六兩五錢九分九厘天津　從籌墊應由江西籌解等語又先奉行准直隸總督臣咨造船經費若待東綱息欵恐緩不濟急自應由各省先行設法籌墊刻期造辦飭卽迅速妥議等因伏查此次江西應造駁船直隸旣久代造所需工費理　赶解濟用豈可稍事延緩惟江西庫藏支絀不堪言喩京協各餉短解尙多此項鉅欵委寔無從籌墊上屆光緒七年直隸代江西排造續增駁船三百隻工料銀十二萬四千九百七十九兩七錢部議於漕項内動用惟江西漕項　撥陜甘軍餉等款悉索無餘旋卽於截留支放款項挪借急需迄今無欵歸還以致支放之欵挪前壓後竭蹶禺分此次部臣不令江西籌欵亦屬洞悉江西艱窘情形駁船事關緊要工費奉撥東綱生息銀兩自係有著之欵按照定例江廣承造駁船工價每隻給銀三百三十四兩三錢五分四厘運費銀四十兩此次江西應造駁船四百三十四隻例需工料運費銀十一萬九千六十九兩六錢三分六百部議内稱需銀十一萬八千九百餘兩係未將每隻工費尾數算及致有示符自應更正請旨飭下山東巡撫轉飭鹽運使迅速提前陸續就近徑解直隸以濟急需而昭便捷毋庸解江多一周折至天津道所稱代造每隻工料需銀四百十六兩五錢九分九釐核與歴届成案相符共計四百三十四隻需銀十八萬八百三兩九錢六分六釐除部議於東綱生息欵内動銀十一萬九千六十九兩六錢三分六釐外尙計不敷銀六萬一千七百三十四兩三錢三分爲數頗多江西别無欵項可籌惟道庫每年應解輕齎銀六萬數千兩光緒七年直隸代江西排造原額剥船二百隻工料銀兩係遵部議動解此欵此次事同一律所有前項不敷銀六萬一千餘兩應請援案動解輕齎銀兩仍不失以漕辦漕之義等情詳請具奏前來臣覆核無異除咨戶部工部曁直隸督臣山東撫臣查照外理合恭摺具奏伏乞皇太后皇上聖鑒訓示謹奏軍機大臣奉旨該部知道欽此○○潘霨片再署遵義府事大定府知府余撰奉旨開缺送部引見遺缺查有實缺在府余上華堪以飭回本任所遺大定府缺查有候補知府石廷棟辦事不苟熟悉情形堪以署理據署藩司李元度署臬司吳自發曾詳　來除檄飭遵照外謹會同雲貴總督臣岑毓英合詞附片具陳伏乞聖鑒謹奏軍機大臣奉旨吏部知道欽此 
 
