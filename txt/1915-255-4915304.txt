# 1915 - 255 - 4915304

 

Page 1

 
 
   
 
 

Page 2

 
 
時評 
[國民（二）（冷）]  
　　或問中國之國民曾預國事乎曰未也何以未預曰今之所謂國事者非國事也特一部分人權利之事而已故正眞之國民非不欲預國事也特不欲預他人權利事耳故未預也 
　　然則正眞之國民將永聽一部分之人擾攘其權利置國家於危險之地位而勿問乎曰余以爲未必然也苟擾攘而至所謂國民者雖有國而不能與之有密切之關係即不能居住不能營業不能生利雖有國而不能爲之民則爲國民者不得不起而預國事矣故余謂中國正眞之國民如欲其出力以預國事者非至其時不能也 
　　若今日以前擾擾攘攘可謂與國民無關國民世蒙其擾攘之害耳但其害尚爲國民所能忍受者耳 
[命令]  
　　九月十七日大總統策令屈永秋給予二等嘉禾章此令 
　　又令北洋醫學校正教習洋員爪華祿給予四等嘉禾章此令 
　　又令經亨咸給予四等嘉禾章此令 
　　又令浙江財政廳廳長蔣懋熙著開缺來京另候任用此令 
　　又令湖南財政廳廳長陶思澄著開缺督辦湖南官礦事宜此令 
　　又令陸軍部呈請將王鑑授爲陸軍步兵中校李士召米春霖均授爲陸軍二等軍需正錢大鏞授爲陸軍二等軍法正應照准此令 
　　又令陸軍部呈准留任署察哈爾都統何宗蓮咨請以魯普桑策文補參領應照准此令 
[專電]  
　　北京電天津紳商因有越界收捕事特組織國權國土維持會禀請交涉 
　　北京電東省在鐵嶺添設交涉局作爲永久機關 
　　北京電内務次長榮勳奉使庫倫遺缺聞以張元奇調署奉巡按職由段芝貴兼任 
　　北京電訓練總監擬設大講武堂於永定門外現已開始報名儘先由陸軍部差遣諮議挑選學額三百名學期一年半 
　　北京電航空學校飛機廠十四晚失愼 
　　北京電籌安會不開大會專開代表會以事一切 
[譯電]  
　　北京電黎副總統已將對於新憲法之意見書交與憲法起草會政界現信國民會議必在十二月間召集故憲法將儘十二月前草定倪嗣冲張錫鑾今日均出京赴任 
（十八日） 
　　北京電京中華人對於上海之炸彈案不以爲異籌安會日來無甚進步（十七日） 
[戰電]  
　其一（英人路透電） 
　　倫敦電倫敦日日新聞謂絶大政治風潮行將發現政府大員之主張强迫軍役制而不得内閣全體之同意者擬即辭職以期促成總選舉然後再討討根據於國民職業册之徵兵新法（十七日） 
　　倫敦電昨晚下議院討論新戰費時議及强迫徵兵制初尚整肅繼而自由黨湯姆生氏代表鐵路工人發言痛詆主張强迫軍役之人謂鼓吹强迫制者最初目的之一乃欲得廉價兵士此爲工人所不能忘者鐵路工人會皆通過决議案一旦强迫制實行則全體罷工今政储旣不能强迫二十萬工人使其服從軍械條例則三百萬工人罷工時政府將更如之何推測鼓吹强迫制者之密謀不過欲排去首相愛士葵耳要知工人深悉愛士葵乃不可缺少之人材政府雖受少數報紙之抨擊然得國民之信任彼鼓吹强迫制者幸勿有所舉動以破壞國民之信任也可又謂自由 
 
 
 

Page 3

 
 
徵兵制决不致失敗如果失敗也則由於破壞者之計謀而非由於自由制之不善云云其他反對强迫制者謂政府如有證據以證明自由制不善而必用强迫制者則反對者自無異議並請政府將政府所需之人數宣告國人 
（十七日） 
　　倫敦電湯姆生氏昨晚在下議院之演說詞引起極端贊成强迫制派與反對派報紙之筆戰互相醜詆 
　　倫敦電昨日鐵路經理與鐵路工人會代表開非正式會議聞加增工資之問題可望和平解决路工會代表已警告各分會囑其靜待勿在妨碍談判之事端（十七日） 
　　倫敦電軍械部大臣向製造軍火工人聯合會四十處之代表三百人演說懇其出力贊助增進軍火之產額（十七日） 
　　魯加洛電法意已開重要之商業會議兩國著名政治家理財家及前充大臣之名員到者甚多以期討論歸後與德國競爭工商實業之辦法現望此會將來可成英法俄意等同志國之工業金融稅務之聯合會此會會經法意政府批准（十六日） 
　　巴黎電法軍於前星期内猛轟德軍單壕其目的在毁敵軍之土壘而碍其步兵之聚集且使敵軍勞而不得休息今已逹到目的尤以亞土瓦境爲最法軍排炮頗獲效果敵軍防禦工程皆爲轟毁伏斯巨及亞貢除砲隊戰事外且有步兵戰事伏斯巨山中之德軍於九月九日進攻蘭巨柯夫及巴蘭柯夫之德軍陣地及哈特瀾韋萊爾柯夫山巓大受損失後復在希拉士滿勒地方法軍戰壕一道之一叚得一立足地但即爲阿爾伯山兵擊退德軍於哈特滿柯夫山巓圖山陣線衝出未得利德軍雖用流質之火助戰而法軍仍固守各陣地亞貢戰事非常劇烈德皇太子之軍圖破法軍陣線以償前此之挫衂未逹目的德軍進攻甚爲劇烈其數不下步兵兩師團聚於一甚短之陣線屢次前撲輒爲法砲隊及步軍迎戰所敗此爲德皇太子之軍一月中第二次圖破維爾須土爾白及維安勒拉維爾法軍陣線然用力雖巨仍無效果該一部分之法軍自九月以來歷經劇戰不特能維持陣地且能使德兵十萬餘人失戰鬭力一軍之中受此大損失實前所未有也（上海法總領事所接之官電） 
（十五日） 
　　彼得格勒電東部陣線戰事仍在進行俄軍不第於南部獲勝且在中央戰地告捷所俘之敵兵共有四千七百七十八人俄京公報謂俄軍在柯凡爾東奪獲二村俘敵七十六人又在泊里具河南面陣線逐敵西退泊里貝河雄厚之敵軍抵禦勘力杜白洛東北之俄軍俘敵兵二千六百五十人又在太洛波爾西北俘敵兵五百五十二人俄軍於太洛波爾西南猛攻奪獲一村且逼敵軍怱遽退過斯特里巴河加以重創斯特里巴河特萊姆索夫拉西面終日惡戰晚間俄軍破敵障礙物以鎗剌逐出戰壕之敵軍獲叢林村莊各一渡河緊追敵軍是役俘敵兵一千五百餘人北面俄軍現固守陣地以禦由特文斯克及平斯克强襲之德軍且屢次猛力回攻獲有勝利（十五日） 
　　彼得格勒電今日公報謂特文斯克西南之俄軍屢次攻擊進攻抵其障磚物前之德軍維爾拉東北之敵軍已渡過維爾拉河平斯克方面之俄軍爲敵軍壓迫現正退走加里西亞地拉其洛等處之敵軍陣地大爲摇動敵軍仍從事回攻以圖鞏固之但僅小獲勝利俄軍在地拉其洛附近俘敵兵一千一百人斯特里巴河太洛波爾至特萊姆索夫拉陣線西面之惡戰仍在進行敵軍固守渡口（十六日） 
　　羅馬電公報謂柯拉村位於山中高九千尺意國亞爾泊兵技高膽將不畏山徑之險惡越氷而進直入敵軍陣線毁其壕壘若干安然而回奥軍在加沙高原施放烈性炸彈刻經意軍驗知彈中有青酸頗多（十六日） 
　　倫敦電海軍部捕虜品裁判所没收商船四十二艘之貨物美國寄貨者大受影響裁判所判决此事乃根據繼續航路之主義并依據美國捕虜品裁判所於南北美交戰時判决之先例（十七日） 
　　芝加哥電美國裝運食物者不服英國海軍部捕虜品裁判所之判決共擬上控謂此種判决將使彼等損失美金五百萬元 
（十七日） 
　　紐約電摩根氏已將英法所提議借欵之内容告知羅基斐勒氏（煤油大王）請其認定今爲羅氏辦理大宗銀行事業之國民城巿銀行已决計參與英法借欵事衆謂此乃美孚油行數百萬巨資收入借欵之表示 
（十六日） 
　　彼得格勒電昨日俄皇所下之諭雖可得八百萬人然目下大約僅須召集二百萬人（十七日） 
　　倫敦電泰晤士報茄匪亞訪員謂某報載一抨擊布政府袒德政策之社說著者被捕報館被封（十七日） 
　　巴黎電法政府已提出於十月十五日召集一九一七年豫備兵議案（十七日） 
　　其二（德人德文報專電） 
　　柏林電德皇太子之軍在亞貢森林所獲勝利衆殊滿意據前敵消息謂末特拉將軍所统之韋丹堡勞蘭普魯斯諸聯隊於侵晨凖備出戰八時左右砲聲隆隆敵軍戰壕被毁士氣大挫砲火歷三小時之久未嘗稍止十一點鐘時德軍聯隊皆上鎗剌衝鋒三十分鐘後大本營即得占據敵軍戰壕消息戰至十二點鐘時德軍已逾豫定之界限法俘狀至困憊德軍因曾豫以砲火擊敵故損失頗小雅典消息謂希臘各報詳載英軍在加里波里半島委頓情形謂英軍除陣亡者外且染印兵之熱病死者纍纍萊姆洛斯島今已昨爲遮斷交通之防疫地瑞士京城某日報載有比國曾入社會黨之某兵士來函謂比軍士氣沮喪紀律日惡雖用嚴刑無濟於事兵士多願敵軍獲勝俾戰事早了讎德之心今已遠不如前云（九日遲到） 
　　柏林電（由塞維爾轉）九日夜間德飛船一艘擲炸彈於俄國波羅的港海軍根據地及鐵路局頗獲效果旋乃安然飛回（十七日） 
　　華盛頓電駐美奥國大使署宣布九月十四日奥軍大本營公報云俄軍猛攻斯特里巴河及伏爾希尼亞各陣地爲奥軍擊退洛伏亞力克齊萊士附近之戰事仍在進行（奥俄軍戰况）意軍陣前僅有荏弱之攻擊奥軍曾獲勝奥軍砲隊在距障線數基洛邁當之泊拉伐附近追擊意軍加以重創（奥意軍戰况）（十七日） 
　　柏林電中立國各俄使署謂九月八日下午五時三十分德國公報局發出之官電否認俄國官電所云德兵兩師團敗北被俘八千人失砲三十尊一節俄官電乃後八小時所發何以德國已豫知其内容云云按此難題實不難解決蓋俄軍大本營曾由無線電廣傳此事爲德人所接乃於九月八日上午七時發表否認之文一九一五年七月份德國鐵路運送之商貨超過一九一四年同月之額一九一五年七月份運往軍中之貨品占全數百分之七八九足徵德國實業界近固異常活動工人從戎者皆代以少年老者及婦女輩彼等亦萬不料能作此工役也 
（十七日） 
[東方通信社電（日本人組織）]  
　　北京電五國銀行國團保管之鹽務改良費百萬鎊前議留存二十五萬鎊爲改良鹽務之用餘充行政經費旋則政部意於此欵之内撥二十萬鎊償還短期外債亦經銀行團協議允洽已於本週内將欵二十四萬鎊交付財政部矣（十八日） 
　　北京電據聞憲法起草須延至某期限亦未可知其理由因有他故以遲爲宜云又一消息云國民會議擬於十二月開會憲法當提至開會期前起草（十八日） 
　　東京電東京各新聞論及間島問題謂中日新協約爲關於滿洲最高之協約間島協約當然受其支配有此明白之理由中日關於間島之交涉必易解决云云（十八日） 
　　東京電大正五年度預算之重要新費用中爲海軍補充費四千七百萬元分四年支出又電話擴張費一千六百二十五萬元分五年支出均已决定（十八日） 
　　東京電明年度預算已經昨日閣議將一般會計確定大半皆如大藏省之查定案决定 
（十八日） 
　　東京電日本外交官之更動詮衡已定將於來月一日發表即前駐中國公使伊集院氏派駐義大利大使通商局長坂田氏派駐和蘭公使前駐和蘭公使幣原氏任外務次官所遺通商局長以駐紐約總領事中村魏氏或外務書記官田中氏補授（十八日） 
　　東京電日本政府擬將駐奉天總領事落合氏升任駐瑞典公使（十八日） 
　　東京電大倉洋行承製俄國定造軍靴一百萬雙定於來月發送又自十一月起每月交靴十藴雙之議約已成（十八日） 
　　東京電新西蘭新聞代表者歐司本氏巴西外務省政務局長奈破倫列干氏近來日本大隈伯爵將以平和會會長之資格開會歡迎（十八日） 
　　東京電英國前駐日本大使麥克德瑙氏之追悼會由英國大使古林氏發起今日内外朝野名士均各參列儀極嚴肅（十八日） 
要聞一 
[戰事雜談]  
　　英藍烟囱公司輪船華德日報云近日有一極離奇輪船前赴港口船名提拉憂爲英國藍烟囱公司之船該船周身全屬黑色船名與原港等字亦用黑色掩之故自外表觀之其形狀令人生畏至其内容諒亦利害可懼該船停於港口時不過一平常不能傷人之商船耳迨至海上即開艙將砲取出裝於船上以便防禦德潛行艇之攻擊惟將來該船如有一日在伊蘭或英之海峽被德潛行艇擊沉而預先未奉警告中者則吾即可知其故矣 
　　瑙威詩學家之言奥國維也納某報訪員往見瑙威畢爾森著名詩家）之子（亦詩家）據云吾常聞人言比人被德蹂躪故往比考查以驗虚實嗣聞德東普魯斯爲俄所虐又往東普魯斯考查予先在比時會見因比人自屋内用槍攻擊德兵故該屋經德軍擊毁而該屋之兩旁以及四圍田地均無損傷足見德人辦事有一定範圍絶不稍越一步也迨往東普魯斯則見俄軍將一帶村落若干之地方悉數全毁無遺若將比與東普魯斯相較德軍確有紀律均係按法懲以相當之罪并無虐人之處至若東普魯斯之俄軍予親見其殘虐情形實不忍言惟此次戰事英法動謂係因人道以及自由起見不意乃與暴俄協約吾實遍索而莫解其故也 
　　英軍前途之責任路透電傳來英國軍械大臣喬治之宣言喬大臣可謂爲英之炸彈總辦矣伊已承認俄法二國於今之戰事已力盡惟於意國從未提及一字不解何故其宣言書中之要義直謂自今以往如英再不大加振奮即無勝利之希望觀此可知英已實處不得不擬行强迫徵兵制度然路透電謂國務院於提此議案時大多數不肯贊成竟未通過英國欲行强迫徵兵其難如此是爲英之人民不喜强迫徵兵制矣英民旣不喜强迫徵兵即爲不喜戰事之明證夫安能望有大得勝利之一日哉曩者英深忌德不敢獨自一國與德宣戰今該大臣旣承認俄法意三國均屬無望此後戰局命運繫於英國一似從今以後獨有一英與德戰爭也者然其心自中所懷之情狀仍與昔日無或稍異也 
　　法軍之煤氣戰爭大陸報載八月月十五日巴黎電云法國裴爾治洛特博士宣稱已發明一種戰爭所用之煤氣此種煤氣毒性極烈觸之者登時斃命博士曰德人用窒人呼吸之煤氣作戰迫令吾人設法報復吾人今已以此新發明之煤氣制勝敵人彼雖竭力設法抵制之卒未獲效當自悔始作俑矣 
[北京快信]  
　　國體問題之停頓内外大都歸其原因於外勢雖事在今日中國固不能有正式之訪問外人亦不能有正式之答復然其大略意向除前此已具函詳述之外頗有所聞 
　　（一）陸宗輿氏（駐日公使）自日電致政府略謂自國體問題發生日本輿論都含嘲諷之意其上流亦多不滿請大總統决定大計勿誤聽政客空談學理有謹冒死直陳等語 
　　（二）小吕宋總領事施肇祥氏有電稱華僑幾無一人贊成 
　　（三）前外電稱曹次長口述日置公使回國之時頗表示反對究竟如何反對語焉不詳兹得一可駭消息竟謂其言中之意須中國承認第五號以爲條件者其甚者秘至謂並須於第五號之外更須加重者以此極費躊躇而有一種招摇好事之人竟謂國體問題必須解决卽犧牲權利亦所不惜此必爲無稽之談然造此謡者其心可誅也 
　　（四）以外使未能正式發表意向故不特傳聞互異耐外交界中之互相揣測者其中更多含外交意味即如日人方面則請各使惟德使贊成彼以中國方引重其軍國主義且利用東方有亂則可牽制日本令其不得出兵於歐洲故以惡意而贊成之云云而在德人方面則謂此時正是日人逞其野心之絶好機會故必極願贊成此兩方者皆多少不免故甚其詞 
　　（五）其他若英若俄若法皆有不願中國於戰亂前發生此重大問題之意向其大略已見前函兹不復贅 
　　（六）余昨晤某某外報記者大致均以此次停頓由於外交方面且武斷謂將專向此方面布置停當然张乃以國民會議爲形式之解决凡彼等外人所言蓋有不忍述不忍聞者焉 
雜評一 
[或謂（無名）]  
　　或謂籌安會停頓非停頓也或謂籌安會近日無進步非無進步也蓋籌安會譬諸引火之物火旣引矣旁觀以視其燎原可矣更無所事也 
 
 

Page 4

 
 
[禮拜一拍賣]  
奉江海關諭寶和洋行 
准于十二日下午二點鐘在海關棧内拍賣六神丸二百餘盒食米雜物等不計是日上午可觀此佈寳和洋行啓 
[(瑞和洋行禮拜一拍賣)]  
十二日二點半鐘在本行拍賣毯十二包麵粉一百包打烏帽色線球百餘打擦銅水二箱烟絲三箱各種洋酒食物百餘箱雷仁子二十五盒又車料玻璃器繡花緞料以及樣子什貨等不計瑞和洋行啓 
[禮拜二拍賣]  
上等織絨地毯銅床木器 
魯意師摩洋行始創自同治十三年即英一千八百七十四年 
准于十三日上午十句鐘在本行拍賣頂上新樣時色花織絨織花絲印花地毯扶梯毡緞面鴨絨被全銅火爐邊火爐箝煤斗並上等川堂客廳書樓大菜間寫字間房間各色木器新樣地毡絨書樓椅紅木雕嵌龍頭椅全副柚木房間色廣東紅木雕嵌古董橱花盆架石面川龍檯銀器橱全　柚木大菜色全銅床絲紗窗帘茶檯布烹銀器刀叉色磁料洋琴一應另星什物不計於十一十二日可看此佈　魯意師摩洋行啓 
[暫停拍賣]  
裕昌疋頭 
魯意師摩洋行始創自同治十三年即英一千八百七十四年 
啓者本行拍賣裕昌疋頭各貨班期于禮拜一下午二點半鐘現因來貨不多又聞有二船在途遇險該貨誠恐未能應期不如暫停拍賣一俟各貨到齊仍舊照常拍賣特此佈聞魯意師摩洋行 
[每禮拜二不限價拍賣公平疋頭貨]  
啓者每禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布市布原布漂布漂洋標洋紅布等上海英商瑞和洋行啓 
[禮拜五拍賣]  
稍漬馬口鐵 
壳件洋行始創自同治九年即英一千八百七十年 
准于八月十六日下午二點半鐘在浦東美孚碼頭拍賣稍漬馬口鐵即小白鐵二千六百箱分小莊拍賣各客欲拍者屆時隨帶定銀拍後限三天出清是日　點鐘在美最時碼頭備有大小輪仝往面拍可也此佈壳件洋行啓 
[出賣貴重地產及洋房]  
壳件洋行始創自同治九年即英一千八百七十年 
本行今有坐落坭城外即靜安寺路跑馬場相近門牌第一百零五號英册道契計地念三畝上連高大堅固二層樓洋房一所内有大菜間書樓間會客室川堂間臥房五間洗浴房四間食物間寬大傭人間馬房汽車房玻璃花棚抛球草地花園種菜園菓園該屋全用堅固材料造就自來火自來水電燈冷熱水龍頭一應齊備欲知一切詳細及圖樣或至　處觀看或駕臨小行面詢均可此佈壳件洋行啓 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
[聲明全廠出售之同意]  
本廠由張銀生發起租地造房1 
集資股開在虹口鴨綠路振餘協記機器廠開設後生意尚稱忙碌茲忽受歐戰影響無意經營爲邀齊各股東集議僉願將全廠房屋機器以及材料生財物件挽中公同估價出售與奚姓爲業至張銀生經理振餘協記全廠往來或人欠欠人等一切賬目槪由張銀生自行理値與現得主奚姓永無干涉特此聲明　振餘經理張銀生同股東公啓 
[金陵女子大學招生廣告]  
本大學係由五公會聯合創辦專以襄助中國女子敎育使在社會上發達爲宗旨學科深粹組織完備凡已得有中學憑單者可來校肄業擇於陽曆九月十七日開學凡有志向學者請至本校取閱詳細章程可也　南京城内復成橋申家巷本校敬啓 
[愛國月報徴文啟]  
同人志在愛國願非營業發刋是編藉資覺悟取材宏富旨趣純正月出一册都數萬言内分社論譯件法令時評紀事政治敎育實業外交軍事財政文苑傳奇說部雜爼餘興諸門除敦聘近世文豪撰述外並廣收稿件海内外不乏宏儒礦彥倘有以前項文字見惠　一經刋出分以三等酬報（甲）每千五元（乙）每千三元（丙）每千一元其不受酬者贈以本報全份並希注明姓氏住址以便通訊無論刋否原稿恕不檢還抄襲家幸勿惠顧本報准於舊曆九月出版徴文以七月底截止 
上海新閘派克路養性女墪内愛國月報編輯所披露 
[請寳卐酒真認隆皮之相]  
小行之卐字牌皮酒製自丹國京城質清味美久爲中外士紳所稱賞賜顧者請至五馬路二號小行帳房面議價極公道寳隆洋行白 
[廣東益和堂]  
自製薄荷錠 
爲挽回利權杜塞漏巵起見請同胞注意 
大號三角　二號二角　三號角半 
批發克已舖在上海棋盤街中 
[小兒胎毒散]  
專治小兒胎毒爛頭皮膚各瘡黃水瘡天泡瘡及膿窼遍體毒水淋漓或痛或癢纒綿不愈等症濕則用此散類摻乾則用蔴油調搽自然止痛止癢去腐生肌立見神效　每瓶大洋二角代理廣東存心濟龍涎香戒烟丸批發　上海棋盤街益和堂 
[尋人賞格一百元]  
茲有男孩陳根法年五歲面圓清白頭樣劉海圈身穿格子布短衫紅格子布滿襠褲熟羅鞋子洋襪於陰歷八月初七日下午五點鐘出外至六馬路買山芋今迄未歸倘有仁人君子遇見送到法界自來火街福興里内三十一號門牌或新垃圾橋泰昌公司面領酬洋一百元通風報信尋獲者謝洋四十元儲洋以待决不食言特此布告　陳榮棠啓 
[尋小男謝洋]  
初七早晨走失男孩一名本蘇州鄉下口音由初四日來申名呌駱小狗身穿藍布短衫褲出脚穿黑布鞋子和尙頭長方面孔眼稍斜視手提菜藍年十四歲如有查見報信者謝洋五元倘若查獲者請送到城内侯家路姚二馬弄第七十二號門牌内葉姓家共酬洋十元儲洋以待决不食言此白　葉宅代啓 
[張鼎元啓]  
僕在滬三十餘年向以謹愼自持茲因長子金霖行事大背余意且年已長大無從覊勒所有金霖與各親友往來銀錢以及一切糾葛等情一槪與僕無涉或有保信未曾收回者均作無效恐未週知爲此登報聲明 
[志道學塾廣告]  
本塾以本國文學爲根本敎授注重講解默誦不限年齡時間分全日半日可每日兩小時學費得量力繳納遠道亦可膳宿星期不假地址在上海城内縣橋東首彩衣路第七十號章程函索即寄並附設專修班世界語及德法英文 
[彚司公司男色間]  
新到上等新式呢帽以及洋傘皮鞋現錢一槪九五扣彚司公司江西路南京路 
[招請職員]  
茲有美國新創大生意招聘漢文職員數位皆有銀錢責任須有保證金五百元辛束從豐内有買辦一位保證金二千元外尙須擔保欲就者請投函本報第二號信箱可也 
[京都天德堂包醫]  
○來堂包治○立出保單○○過期不愈○卽還原洋○○醫金藥資○不取分文○○備有男婦○養病房間○○代煎湯藥○藥不忌口○○不誤公事○隨便往來○ 
本堂每見滬上售花柳醫藥頗多考其有效者甚少不是混用倒提薰頂涼藥就用江湖生意門一套流口說的天花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋十五元○魚口便毒横痃四元○已潰久不收口十二元○下部腫爛五元至十五元○婦女花柳毒症八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自誤請認明本堂牌號庶不致誤　局設上海四馬路羣仙戲園東隔壁平望街内便是 
[廣東種德園]  
最著名靈驗戒烟丸　種德園龍涎香戒烟丸 
敬告同胞快快戒烟現今鴉片烟比從前貴十倍之多從前吃一角現在要吃一元早戒一日每日就多剩一元身體早强一日有此靈藥何不早些戒脫就盒民富國强謹告吃烟諸君及早回頭猛醒○大瓶八角○小瓶四角○批發從廉○上海四馬跑老巡捕房對門廣東種德園謹啓 
[受盤全廠聲明]  
茲在虹口鴨菉路張銀生經理之振餘協記機器廠經各股東集議無意經營由中說合全廠器件並租地據等估價售與　奚姓爲業所有以前張銀生經理各項往來或人欠欠人一切槪由張銀生理値與奚毫無干涉特此聲明恭儉堂奚啓 
[尋人]  
浦東魯家滙之南首蔣家宅茲有蔣書庭之子蔣奎園年在念歲身穿白紗小格子短衫褲子赤脚着藍布白滾口鞋子新患癡病今月初四日忽趁輪船往申至今查無着落如　諸同胞看見仝伴送到酬洋五元决不食言胞兄蔣生園敬告 
[眞正活蔭陳木壽枋出售]  
茲有眞正頂上活蔭陳香杉木壽枋一具壽板一副又花板一副均以重金由蜀省辦來其已合成壽器者質料尤爲超拔其色活潤春氣芬芳能於溽暑置餘其中隔宿不變眞頹世美材也現寄存法界南洋橋西太平橋堍蘇州集義公所分設處購者請至該公所賬房接洽可也　 
洪敬思堂啓 
[盤店聲明]  
太倉沙溪元昌和子七月念五日將店中存貨生財及新舊欠出貨帳統盤與久記承受當時銀貨兩清以前元昌和欠人之欵歸葉君自行理楚槪與久記無涉恐未週知特此佈告元昌和久記白 
[（乾血癆第一聖藥）]  
婦女經閉活人無算 
此藥專治婦女衝任損傷及腎虛血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵險症本齋世祖秘傳良方久已馳名活人無算無論男女老幼遠年初起一經服此聖藥三日立刻健脾開胃養血滋陰重者服藥一料足矣血脈流通功效大見因此藥十分靈騐故敢出而問世非圖漁利也每盒二元每料四元不靈包退還洋舖設上海二馬路西鼎新里京都天寳齋 
[遺失浙路股票]  
今遺失浙路公司股票兩紙第二萬零七百六十九號至七十號計二十股沈萱階户已向浙路清算處說明作廢無論何人拾得槪作無效特此聲是沈萱階啓 
[新到雲南火腿]  
本號自辦正雲南宣威腿普洱茶發售上海四馬路接元堂 
[特備鐵盒裝貯最便舟車]  
中秋月餅上市 
本居精製各種葷素月餅豆沙豆蓉蓮蓉棗坭南腿榨菜五仁玫瑰百菓椒鹽葱油魚翅鷄丁鴨腿等色名目繁多不能細錄廣式每盒大洋二角半至五角蘇式每盒小洋八分至一角半物美價廉傳播衆口如蒙　賜顧請至南京路西首陶陶居無任歡迎 
[招請客帮跑街]  
本公司創始以來所出鴿子牌五九牌午烟屢荷各界歡迎現今督製雙鴿牌香烟菊花牌小香茄更爲精美現爲推廣銷路特請客帮跑街數位專爲攬客帮生意願就斯職者請至北浙江路寗康里口本公司賬務處謝陳二君接洽可也　生生烟公司啓 
[允康公司賠欵迅速]  
先兄瑞園于今年六月間因事至申由殷仲成君介紹投保允康公司壽險銀一千兩詎先兄旋于七月間返崑山丁家谷舍間遽爾患梁痢疾延至七月廿三日身故當即報知該公司查明立即如數賠償不折不扣足見該公司信實可靠也用特登報鳴謝　崑山丁家谷丁松園率了嗣子根泉同啓 
[敎習待聘]  
茲有曾在大學卒業之學士一位兼通中法文學富有敎授經驗現以公餘尙有時間可以授課或學校或家庭如欲延聘者請開明住址投函申報館第三號信箱接洽可也 
[江海關諭]  
照得本關現有充公之食米二十五擔白絲三十五斤半金緶二十四盒六神丸二百九十盒並有中西藥材膏藥果子汁洋廣雜貨等件訂於本月二十　下午二點鐘在本關棧房拍賣特此諭知民國四年九月十七日 
[高等英文班招生]  
上海新北四川路自立學校特添設高等英文班定於陽曆十月一日開班有志求學者從速報名英文詳章函索即寄 
[惠羅有限公司廣告]  
上海南京路十三號 
天氣漸寒居家者當早備禦寒之服本公司今運到著名BB羢線一大批質質之佳推爲英國第一用以織襪及衫褲等物最爲合宜且顏色鮮明與市上所售者逈不相同謂予不信請來觀之此種羢線每絞皆有如上圖之商牌無者即非眞品購者請認明商牌爲要其價甚廉　每磅取洋兩二二角五分 
[真牌沈製鏡面散留心冐牌]  
五彩洋鐵匣子上有餘年氏小照○藍龍商標兩面銅版印仿单均有小照○商標嚴禁假冒告示方是真牌切記人壽醫藥室住址沈製珠粉羊脂鏡面散○由餘年氏攷出之秘方○上海惟人壽醫藥室一家總批售○行銷十餘載○中外馳名○所裝五彩洋鐵盒子○盒面上有餘年氏小照藍龍商標○仿單用銅版兩面印○均有商標○小照以及○上海英美會審官嚴禁假冒○告示○方是眞牌○邇因人心不古○仿冒疊出○最可惡者○將粗劣僞藥○依樣影戤○向外埠巧言欺騙○不顧害人衛生○言之實深痛恨○本醫室主人以嚴杜假冒鄭重衛生起見○精選○國產材料○親自督製○功效有非常靈騐凡○賜顧諸君及各埠○各大藥房總之名譽與衛生第一要緊○萬勿貪賤價受其混朦○在上海認明地址○外埠寄郵政直接本醫藥室○批售格外公道○郵政如無滙○郵花可代銀票謹布廣告幸垂鑒察○治証無論男女面上○雀斑○粉剌○烟容○酒剌○瘰癧○黄黑○油光○汗斑○疤痕等類○包用包靈○用法仿單細詳○門售價雙料加重珠粉羊脂每洋兩瓶每料六瓶洋二元五角○單料每洋五瓶每瓶大洋二角五分○總批發行上海山西路即盆湯弄大街第二百廿五號門牌人壽醫藥室主人餘年氏謹啓 
[廣東自來水公司召集股東特别大會廣告]  
現奉　巡按使飭修訂本公司章程茲特定期新曆十月初四日即舊曆八月二十六日兩點鐘開特别大會公同議訂請各股東于會期前十日内每日上午十一點至下午四點携帶股票或息摺到公司驗明塡發入場劵届期憑劵蒞會照章以十股爲一議决權如散股請凑集滿額除詳報　巡按使及登粤報外此布　廣東自來水公司啓 
[老惠慶記和堂包醫規例]  
本堂九代祖傳秘方疊經考驗久已馳名求醫者歲有萬計從無虛治實緣存心濟世純用王道無損無害之藥非别家大言牟利取巧倒提可比議者鑒之患毒同胞請速臨本堂一試方知言之不謬也設在三馬路大押台斜對過眞老文魁齋茶食店間壁陶佩卿醫生便是 
五淋白濁 
或濕熱淋或血淋或腎虛淋或砂石淋或流膏淋來堂包醫不論輕重當日止痛消腫淋濁逐減限期十天醫金五元出立包單過期還洋 
下部破爛 
或燭瀉下疳或難眼下疳或翻花下疳或袖口下疳或督脉下疳輕包十天醫金洋七元重包念天醫金十三元去毒化腐生肌漲肉奏效如神靈驗無比永保不發 
横痃魚口 
此症由於花柳染毒凝積爲患毒血游行或紅或腫乍寒乍熱痛疼難忍寸步難移若不速治其害胡底本堂包醫奏效其速限期二禮拜痛止腫退醫金洋十元過期不愈當還原洋 
楊梅毒瘋 
楊梅結毒全身潰爛透頂爛鼻破喉四肢酸痛誤服升藥傳染妻子本堂治法與衆不同用藥王道醫愈不發霸烈藥品一槪不用醫金念元 
秘製各種靈丹 
横痃立消膏一元　立止白濁丸二元　腎虛淋濁丸二元　珠黃下疳散一元横痃内消丸二元外搽痔瘡藥一元　婦科白帶丸一元　止痛止濁丸一元　小腸疝氣丸二元 
[三井保險公司賠欵真快]  
小號於昨晚八時被鄰失愼殃及致遭貨物生裝衣眼等損壞甚鉅幸向三井保有火險元五千兩刻蒙該行即於今晨將所失之欵二百兩照數賠償足見該行信實可靠特此鳴謝　小東門廣豐公司腿號啓 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存注活期二厘計息定期六個月四厘一年五厘兼營各業商號往來逐日收解無不克已儲蓄櫃存洋活期三厘計息定期六個月五釐一年六厘二年七厘其餘滙兌各欵格外公道　 
賜顧者請至本行面議可也 
[京都天寳齋　花柳毒门聖藥　經騐良方除病妥速　無憂]  
天下馳名○靈騐第一○異人傳授珠黃八寶化毒丹○包愈男女一切楊梅結毒限日全愈永無後患●同胞謹防影戤購者留意免被所欺 
此丸乃本齋獨得異人傳授良方重用眞正犀黄珠粉血珀極品上藥泡製練成專治男女楊梅結毒横痃下疳下部腫爛一切毒門無論初起久染包可限日痊愈如請醫不精服藥不愈庸醫圖利或不顧人之性命攸關獨用輕粉升藥倒提等丸當時立愈及毒氣内攻逢春復發四肢酸痛甚至鼻塌髮秃紅斑起點皆緣毒藴經絡且必染妻絶子其害非淺餘毒未凈其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絶盡凡極重極危之症服藥一料立可全愈價雖略貴而功效足值當可掃盡骨内一切毒氣且能生育無害屢試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功●每瓶洋二元每料六瓶洋十元另有珠黄下疳散每瓶洋七角如男女下疳腫爛即將此散搽上立可拔毒去膿生肌止痛保此乃第一奇方也　舖設上海二馬路中市西鼎新里石庫門内便是遠埠函購郵局妥速信力自給 
[介紹良醫]  
胡作屏先生幼習醫道脈理精通懸壺甬上二十餘年危症沈疴經君挽救獲愈者指不勝屈而於外科癰疽楊梅結毒癧諸症痔尤稱獨步茲因友人勸駕來滬濟世同人特爲介紹俾便週知凡欲求診者請至英租界老垃圾橋南堍厦門路朝南門面史精富舊庽可也　周金箴　朱葆三　錢達三　袁履登　余伯陶　徐小圃　朱堯臣　顏伯卿 
[萬金不换化痔仙丹]  
痔瘡之症皆由濕熱下注陰虧熱甚焦勞過度以致筋脉横解精氣脫泄若成瘰成塊或痛或癢者爲痔如膿血淋漓管長數寸或黄水紫血脫肛疼痛者爲漏以上各症無論如何危重速將此丹每日送服三次立能止痛去血且培元補氣永不復發雖數十年不愈老症至多連服一料包可永遠斷根保不復發萬試萬騐不靈包退還洋每瓶大洋一元每料五瓶大洋四元○又製三十六種惡痔去管膏如外痔十分危險名醫却步痛澈心肺速用此膏搽之三日之内連根脫落完好如初天下治痔之藥斷無出其右者此藥一出天下猶有不愈之症我不信也雙料每瓶二元單料一元近多僞藥欺人須認明仿單上有驥雲肖像反面五開間畫圖藥包上有註册商標天馬爲記若誤服僞藥貽害匪淺務須格外留意　上海盆湯弄絲業會館北寗波路第一百十五號瓣香廬驥雲氏總發行所啓　本廬分設杭州陳列所　南京花牌縷慶豐和隔壁　天津北門東獅子胡同忠成棧内　無錫北門外江陰巷　安慶城内將軍署西轅門○長沙城内粮道街中國銀行東首 
[五洲大藥房分設徐州一文亭西]  
本藥房由上海分設發行各種治病補身經驗良藥丸散膏丹並專發行人造自來血健腦固精樹皮丸婦科聖藥女界寳調經活血月月紅清血解毒海波藥理氣和中代參膏化食消毒精良國貨良丹以及婦女化粧香品香水香粉香皂兼售各種敎科書藉雜誌儀器一應俱全又代售上海北京各種日報月報如蒙　惠願認定徐州城内一文亭西五州大藥房庶不致誤 
[香港香安水火保險有限公司特設滬局代理通告]  
本公司集足資本一百萬圓完全華股總局設在香港德輔道二百二十五號資本雄厚保費通融章程妥善賠償迅速開辦以來信用昭著現因推廣營業特設滬局代理於四川路騰鳳里大新公司内承保南北市房傢私衣服與夫輪船裝儎各等貨物各界惠顧無任歡迎　滬局代理四川路騰鳳里七十九號大新公司 
[陳蓮舫徴君高足許敏軒醫士廣告]  
君籍隸浙垣學宗珠閣執經問難得衣缽之眞傳響道傾誠造軒歧之堂奥積年來懸壺湖屬經驗宏深自去秋移硯申江成效昭著治時感則扶危濟急膽識俱超理虛證則養正袪邪縷條不紊本仁心爲仁術以名士爲名醫抱薪憂者盍問津乎謹誌緣起代定簡章敢生同胞母失交臂　門診每日午前在新垃圾橋北首中公益里總弄一百六十號本宅下午一時至四時分設診所於二馬路石路口源源旅館候診出診四時以後醫例另詳　　陳潤夫　虞洽卿　貝潤生　顧馨一　葉鴻英　唐鳳墀　同啓 
[請用國貨老虎牙粉]  
本廠主人張晉卿熱心國貨研究化學專選中華各種保牙良藥精造第一老虎碑牙粉自發明以來已經數載荷蒙各界歡迎外埠分銷日見廣大近日人心通市决烈抵制囗發但願久長維持國貨挽回利權近接外埠來信問及價目本廠每袋向售洋二分並不漲價凡各省各界請用本廠老虎牙粉價廉物美常擦開胃散鬱口齒香凉殺虫止痛齒白到老堅固一切汚穢惡臭均能消除每日早晚擦用可保永無牙症眞所謂衛生牙粉之寳也上海四馬路晉戴春林香粉老號總發行所 
 
 

Page 5

 
 
   
 
 

Page 6

 
 
要聞二 
[國體問題之小綀束]  
　　審查之結果昨日（十五）午後二時參政院代行立法院開始審查國體請願書審查員九人全體出席計由該院院長先後交下第一次第二次請願書共數七十七件經各審查員一再討論寶熙王家襄均謂此項請願書本屬不應收受今旣交審查亦實無置議之餘地惟審查員多數主張本院雖無解决本題問之權然似可暫與閣置俟將來爲之移付國民會議施愚謂本院除向政府文書往還外依法不得與他種機關直接授受則將來移付國民會議之說似無根據討論結果議决即向政府提出建議案當場擬定審查報告略謂此項請願無非欲鞏固國基振興國勢將來憲法起草當能妥籌善法惟議決憲法之權在於國民會議應請政府迅於年内召集國民會議以定大局以安人心云云其全份請願書亦擬連同建議案咨送政府現定明日即開談話會取决於全體意見 
　　各派之競爭變更國體問題開宗明義第一章即繼承問題古德諾之君主民主論及楊度之君憲救國論亦以繼承問題爲主腦無論爲純粹帝制爲君主立憲爲民國立君亦均以繼承二字爲前題而彰明較著標爲旗幟者則總統世襲派最爲顯著此派爲君主立憲派所極力反對而爲民國立君派所極端歡迎者惟純粹帝制派旣以勢力爲前題即無討論之餘地故對於異派之學說無論理自由若何均無一顧之價值現君主立憲派之進行方興未艾而總統世襲派亦頗占勢力且百丈竿頭更進一步並與民國立君一派提議合併蓋兩派之主張大同小異均於外交方面有所顧忌亦欲借此問題頭洽國民之意見於贊成君憲一方面旣博得君主兩字足以慰情即擁護共和一方面仍不失此告朔之愾羊聞主張二派之人物已經過多次之研究民國立君派旣已捨其拿破崙稱帝不改法國國號之學說而總統世襲派亦捐棄金匱藏名之主張將二派之學說鎔爲一鑪定中華民國字爲萬世勿替改總爲白里璽天德字様對外則用中華民國大白里璽天德對内則由人民恭上尊號如前清慈禧端佑之種種名目加於白里璽天德之上且於其下加以一世二世以至萬世此種主張光怪陸離然其用心亦良苦矣 
　　續到之請願九月十五日參政院代行立法院收到各處第二次請願書如左新疆蒙回全體王公代表楊增炳滿蒙漢八旗兵官那彥圖江朝宗等直隷孔社沈承烈等全國商會聯合會蒙古聯合會那彥圖等湖北省藍天蔚等江西省梅光義等北京學界馬爲隴等華僑聯合會吳増辛等京外各商會（京師上海商務總會領銜） 
[滿蒙之盲從籌安會者]  
　奉天之分會鎭安段將軍近以籌安會發起以來全國人民極爲注意深恐有人乘機煽惑擾害人局當飭各軍署長官督飭所屬軍隊一體防範奉天發起籌安會之張惟一請人現已着手進行並聞日昨曾致北京籌安會國體商榷書一件發揮不能不採用君憲之理長約數千言末謂現值共和憲法起草之際正行鈞一髮之時一誤不可再誤理宜將國家根本問題按切國情求一勞永逸之計俾國利民福立見施行則國家幸甚民國幸甚云云如彼所言則前此推翻滿清改建民國已爲大誤眞怪論也 
　　呼倫之請願呼倫員爾蒙總管勝福自辛亥革命事起即倡言獨立迄今五載於兹雖經政府迭次派員撫慰無如執迷不悟以故迄未取消兹據海拉爾訪函報告謂勝福現聞京師籌安會成立提倡變更國體恢復帝制大爲贊成日前曾在蒙署召集各屬員會議擬呈遞請願書云云說者謂勝福本一愚昧無知之人不識民主君主共和專制爲何物苟有人誘之以利稍施運動手叚自當欣然樂從故其贊成則又不足怪也 
[政局拾零]  
　　聞總統府現正預備開非常會議討論外交上一種重要問題以此等問題不能以常會討論之也據云總統將躬自主席云 
　　山東靳將東蔡巡按使於日前會同上一條陳其内容一關於山東全省沿海防務問題二青島稅關交還後之進行手續三開放之商埠地點及政策四關於膠濟鐵道之各項計劃五青島附近之防務問題總統披閱之下即交政事堂會議政事堂不日當召集陸軍外交財政交通各部總長等開會討議此事 
　　鐵路案發生甚久經平政院預審多次兹聞日昨該院開評議會擬於本月二十日下午在肅政廳開聯合會後即行訂日公開審理其案内率涉之人有葉恭綽葉道繩唐士清唐士濓關賡麟關瑞麟袁長漪袁長慶梁士森洪少圃陳德文孟錫珏任鳳苞林振耀等其餘尚有多人不及備錄 
　　財政周總長於星期一日入覲銷假當日未即到部聞周氏入謁時總統曾告以日來天凉多風體氣旣未復元儘可多休息兩日故周氏未即視事現已准於明日到部矣 
　　安徽將軍倪嗣冲於昨日早晨由京啟程乘津浦車南下回任 
　　昨日天津英文京津時報載稱參政院副院長汪大燮將任命爲交通總長兹據英文京報更正此說全無根據現任交通總長梁敦彥並不辭職且目下亦無辭職之意云云 
　　陶思澄本希望督辦湘礦後又有傳其將奉派至浙閩贛三省調查財政及改辦統捐情形者此說今已作罷昨卷督辦湘礦一事業經農商部會同財政部呈請大約日内即要發表 
[預算與特設機關]  
　　民國五年度預算目下財政部正在編訂其收支相差之點現已稍有把握總統對於此項編訂之法尤爲留意曾命隨時報告查閱經當局苦心酌劑終以欲求收支適合而支出又不能十分減少則不可不依賴於創設新稅及增加舊稅聞總統特諭財政部以五年度收支固不可不力求適合惟是各省連年水旱民生凋敝實甚政府須有維持民生之方法今爲彌縫財政計而多立名目以事掊克終非良策故仍擬極力節減支出以免濫用徵斂方法 
　　日前外傳總統以現在財政困難擬勵行減政已將特設之水利局煤油籌辦處經界局生計委員會八旗生計處京都巿政公所等裁併各部一案提出於政事堂由政事堂國務會議再三愼重討論其結果以各該特設機關帶有一種振興的性質與各部行政之但具督飭及整理的者不同若合併之雖能節減經費然與國家興利前途有莫大之障碍終局反招大損故决定暫緩合併已將此旨呈復總統矣 
[王祖同查復許案之大要]  
　　閩巡按許世英參案原呈已錄昨報兹又得王祖同氏查復原呈洋洋數萬言限於篇幅未能盡載爲節其關於許氏本身及全案歸結之大凡略述如下 
　　（上略）原劾該巡按使律已之乖一端查上年京城私娼陳七奶奶一案有無涉及該巡按使之處事成旣往自可勿庸追溯至稱該巡按使到閩借用乾記洋行夾板船在台江挾妓夜泛復與買辦蔡展龐往來時在怡園鴻雪樓招妓窟穴其中流連無忌後因物議沸騰轉借欺頭婆之案拘捕蔡展龐以掩耳目等語查該巡按使對於紳商除因公接見外絶少酬酢乾記夾板船一艘裝飾華麗台江稱最官商各界常借以接差亦時借以冶游上年八月該巡按使赴長門閱看砲台曾由道尹代借一次十一月赴馬江驗視飛捷兵輪工程又由道代借一次均係因公乘坐往反俱以白晝隨從僚屬兵警衆目昭彰並無招妓夜泛之事至該巡按使與買辦蔡展龐素少往還蔡展龐所住之怡園鴻雪樓除上年藍天蔚來閩借居該巡按使偶與過從外平日蹤跡罕到自不至窟穴其中流連無忌蔡展龐與林欹頭婆在怡園開場聚賭經警廳破獲送由審檢廳判决執行並未釀有交涉事與巡按使尤無關係謂爲藉掩耳目似非確論又謂財政廳長王家儉在倉前山賃屋招致馬姓婦人爲該巡按使撮合之地等語查倉前山有王家儉租賃住屋一所共三樓三底係伊内眷所居王家儉在署辦公每於星期回庽密訪街隣該巡按使並未到過有馬姓婦人者蜀人馬某之妻夫去閩流爲暗娼俗稱馬太太是也官場飲讌往往招邀惟遍加察詢該巡按使實無此事如謂王家儉爲之撮合則倉前山遠隔城巿十里而遥往還之間密不懼人指摘王家儉何所求而如此獻媚該巡按使又何所恃而如此放誕間嘗詳加訪問一再推求其所以招此嫌謗者自有因緣閩省自改革後職官狎妓久成惡俗該巡按使到閩之初賓從多染此習如龔才朗汪守坻蔣棻汪洋王家儉汪守珍等選色徵歌一時稱盛至馬太太所居人目爲安徽會館而其時汪守珍客居署中尚無官守赴飲之時往往乘巡按使肩輿騶從守候見者咸疑爲巡按在内外議遂起而該巡按使猶未知也迨後察覺卽從嚴誡斥汪守珍王家儉汪洋蔣棻諸人率能力加檢束痛自湔除獨龔才朗汪守坻嬉游自若始終弗悛平心而論謂該巡按使對於屬僚冶游偶疎覺察則有之謂其躬蹈狎邪似尚不至此此查明該巡按使被劾冶游之實在情形也（中略）綜上各節或就案牘以考其事實或採人言而加以折衷匝月以來昕夕從事竭力關查不敢謂纖細無遺而是非曲直之眞相已覺昭然若揭福建巡按使許世英於屬員嬉游未免失察外縣電請鎗斃人犯間被朦混洋界賃房一事心自無他跡涉輕舉惟其奮發圖治策勵進行深知顧全大局未能盡如人意律已用人理財諸端原呈指摘之嚴多有傳聞之誤徵諸輿論不無責備求全揆諸事情安屬功多過寡該巡按使係特任封疆大員應否予以薄懲抑或從寛免議出自鈞裁未敢擅擬省會警察廳長龔才朗烟酒局長汪守坻狎妓飲酒有玷官箴前署閩候縣知事童益臨判案兩歧輕重失當前代理浦城縣知事張必明槍斃輕犯飾詞朦請代理南安縣知事馬振理匿案不報專事科罰署龍溪縣知事陳家棟苛捐擾累欵多濫支以上各員擬請飭交文官高等懲戒委員會依法懲處並請飭下巡按使將南安縣罰欵勒令詳報龍溪縣苛細各捐分别停止警察支費嚴行册減俾昭核實署晉江縣知事劉嶽崙縱兵釀案致斃多命監視行刑臨時失犯勒罰巨欵顯有侵天厥咎甚重該員現在撤省查辦應與縱兵搜搶之警備排長舒翰臣一併提交法庭從嚴訊辦藉彰炯戒此外如財政廳長王家儉水上警察廳長莊棻教育兼實業科長汪洋署建甌縣知事左坊署永安縣知事何樹德署同安縣知事柏麟書代理清流縣知事陳鏘代理上杭縣知事楊在春代理武平縣知事許仁壽被劾各節查無實據均請免予置議祖同與許世英素無交誼於閩省官界尤無恩怨此次考查所得一惟主持以道内反天良以期無負委任固不敢徇情容隱曲庇同官亦何敢刻意吹求取悅言路云云 
[丁義華之救國論]  
　救國二字爲各報所載一種常見物回憶二十八年前余初入中華之時多數人民於本城本鄉或本村本鎭之外不知有國更無論提議救國二字莫名其妙矣彷彿國是國民是民除一家一身之外與國家絶無關係者也現在中國日進昌明已非昔比人民所抱新思想知非愛國不能生存於世界與各國競爭且對外頻遭欺壓對内困苦時虞環生險象起處不寗救國救國之聲不獨發於言語且亦登諸報紙足表人民知識已有愛國之觀念不顧中華沈淪於各國之中是以常有驚天動地眩人耳目之舉要不外熱衷救國所由發生余今提議七個問題十有九在此七年内人已用過若問諸君何項問題已救中國恐無以對不妨把舊事重提一比擬之（按以下錄其四卽） 
　　一禁烟前七八年間政府遞至社會舉國狂熱咸謂中國受鴉片數十年毒害國弱民困已逹極點是非禁烟不能救國均願恢復禁烟主權上下一心幾有滅此朝食之慨其勢不辦到還我自由不止時至今日成續固有可觀不料近呈鬆懈之象滬上蔡乃煌有加稅辦法昨得電報又欲與香港英商購收存上擬在廣東十九個月專賣之意凡此設施政府祇知金錢不顧流毒此等禁烟其能救國乎吾恐不能 
　　一革命人知清廷無立憲决心民心渙散長此以往誠恐中國土地入爲各國版圖而黨人乘時起義南省弄兵反對滿族不料推翻專制成立共和以後志滿意高似乎已逹目的從此可以養尊處優日謀權利置國家於不顧革命未革心仍不能救國 
　　一救國儲金本年四五月間自中日交涉解决之後人民頗受激剌痛中國無力反對哀的美敦書憤火中燒發起儲金團藉作政府後盾上海天津北京屢次開會民氣蓬勃踴躍輸將甚至四川成都開會演說時有人用刀截斷手指血書同心救國四字會場數千人齊受感動大呼救國救國縱觀以上各節民氣固屬可敬第查各省本擬籌足五千萬元爲上的至今尚未及半而昨閱報載竟有向該會索回此項儲金者熱度一洩進步不易救國二字冠之題首恐將歸於泡影耳 
　　一研究國體以上各種救國主法均無功效乃有人歸咎於民國國體之故提議設立籌安會研究民主君主何種國體方能救國籌備若許金錢通電各省號召全國熱閙異常當此興高采烈之時若問究竟辦到何等地步吾知誰也不敢預料或謂上述之問題恐亦將半途而廢即使此事辦成亦不過形式上之作用人心未改於國家何益也救國云乎哉國之本在家家之本在身欲謀眞正救國應由個人身上始其他舍本求末各辦法猶之一時傳染狂熱大病而已矣 
[京張路旁之仇殺案]  
　　北京風俗中下社會勇於私國之習由來已非一日城内地面警律淼嚴小有過失人品果爲兇暴一流罔不加重懲罰絶少寛貸以故一般匪棍見勢知機始爲歛跡而四效曠野巡防未周鬭狠之行一如故昔頃京張路旁又有仇殺致斃案一件爰特誌其槪情如下西直門内大街北草廠南口有擺酒攤人志忠外號小雙子蓋旗人之以一人使兩名而冒領餉銀者也志忠在未擺酒攤之前先有商三在彼擺設賣酒營業旣佳志忠乃唆使無賴向彼吵閙遂由巡警驅逐因而志得以擺設商悉其情心因不平而亦莫如之何志已移在德勝門外索家墳附近住居前日清晨志商又於西直門洞撞遇彼此口角互相呌駡兩不相下遂約定下午一時在西直門外角樓京張鐵路總棧橋東决鬭至時二人皆至志持七節鋼鞭商持牛耳尖刀彼此仇殺志之鋼鞭究不敵商之尖刀鋒利遂被扎倒剌傷石太陽右膊及右脇等處登時斃命　以行兇爲仇不肯逃匿親赴中營樂善汛投案該地確爲德勝汎管轄商又回轉德勝汎自投經汎兵文魁捕獲帶汎傳齊一干人證並屍妻志李氏遂將全案解送提署汪正當飭由北營李帮帶會同宛平縣翌日下午一時前往相驗驗得已死志忠年四十五歲剪髮赤臂白褲青襪青鞋目閉面青右太陽右膊右脇金刃扎傷之處致命當由屍妻志李氏兇犯商三各具切結除屍身暫准抬往德勝門外紅廟埋葬外遂將原被告證人轉解地方檢察廳檢察官羅潛檢查得凶犯商三有殺人致死行爲確鑿移送同級審判廳刑一庭訊得商三與志忠係屬互鬭因而商三致死志忠應按新刑律傷害於人致死而涉有防衛情勢者應判處無期徒刑唯原告不服故尚未正當判决 
[東三省之新消息]  
　　日僑雜居之前驅自中日新約實行後日人從安奉火車到奉者實繁有徒携妻負孥相望於道蓋此輩日人亦有在其本國無生利能力因由親友扶助而來者到奉之後又有居留民會爲之設法張羅分赴於向無日人居住之各縣試觀近日奉省公報登載之保護日人案六七起每起約五六人不等其爲游歷人員乎抑爲雜居之日人乎公署籌備處對於此種事宜不知如何辦法而近日前往錦義各縣之日人指賃房間巡警偶爾過問則以新約爲詞每每自由行動且該日人等所帶之貨物非藥品即玩具罕有眞實資本者當局似應定一辦法擇要通令各縣俾各地方官得所依據若俟准令通知後再行舉辦則恐外人不能待我從容布置也長春西門外於本月十一日早八鐘有大車八輛共載日本男婦老幼七八十名外有軍人數名護送聞係赴雙城堡及長巓縣等處雜居之人外有繪圖員數名則係赴長春縣屬繪圖者 
　　建築鐵路之定議黑省鎭安右將軍朱子橋氏以齊齊哈爾愛琿間鐵路極爲重要原擬招募商股興築以期早日實行而利邊省交通會請示中央闻政府頗表贊成惟尚無切實辦法又聞自海龍至呼蘭之路線政府亦擬從速修築其計畫早已確定次朱將軍赴京與政府磋議各路線興修之策聞均已妥協實行着手之期大約不遠矣此外尚有洮奉鐵道一事因洮南開埠本在約定中今春洮昌道尹王耕木氏曾以開埠事項首謀交通便利遂特代商民請求巡按使自籌欵五十萬擬修築洮奉輕便鐵路以爲振興商業當經張貞午按使轉咨交通部查核聞按署昨奉部復亦已照准並飭將其開辦規則呈部備查 
　　經界試辦之先聲全國經界事宜擬於京兆一區先行試辦兹聞政府以東三省據中日新約准許日人在該地方面租借土地而因土地之界址混淆及畝法混亂難免將來不發生種種糾葛欲預防此項糾葛似宜將東三省之經界事宜早日清理目下口户尚稀墾種不十分發逹進行尚易着手故不可不迅予實行以爲一勞永逸之計並聞此議業經提案交付討論預定該地方經界事務由明年 
 
 
 

Page 7

 
 
開始云 
　　胡匪猖獗之藉口自上月二十五日中日新約實行後日軍即赴昌圖一帶閒遊不意遊至城北海豐窩堡地方突來胡匪三人將日軍擊斃二名傷一名日人即藉爲口實謂地方官旣不知先事預防又不痛加剿捕突發大隊五六百名分駐大窪鎭拉嗎甸鎭榆樹台鎭八面城鎭遍街張貼示諭爲剿匪而來云云聞軍界人云日軍所失槍三枝已經尋獲惟胡匪僅獲一名尚有二名漏網云 
[平政院裁决後之李祖蔭案]  
　　前清湖北荆門直隷州牧李祖蔭前在任内虧短公欵含混移交鼎革之際經荆紳彭竹朋等舉發由財政司調卷查算明確應繳劵捐等錢五千八百串李迭次禀辯不認賠繳遂將其在省垣北城角私置房屋二棟查封充公李仍抗辯不已直延至今春由巡按飭委查算調取案卷旋據荆門知事以反正時案卷蕩然無存具復巡署於是以歷任之荆門知事金光灼楊景翼等之查復財政司長李欽之傳訊處斷均不足據批令將案註銷房屋發還遂激起彭竹朋等以巡按使處分違法赴平政院起訴經院審理之結果謂宜再行澈查核算房屋則暫無充公之理由應准發還兹已由院將裁决書咨送巡署轉發財政廳飭令遵照交代條例秉公辦結具報現正在查卷核算中乃李昨忽向巡署禀稱房屋財產被人掠取損壞意在索取賠償段巡按以事屬刑事範圍飭令自赴法庭起訴但發封者爲前鄂軍都督府經營者爲公產局將來起訴不知指誰爲被告人也 
[鄂選舉之嚴格限制]  
　　鄂省段巡按近因嚴杜國會初選舉人之浮濫曾經電飭各縣示以選舉人總數之標凖兹又以覆選監督之名義通飭各縣略謂初選調查爲辦理選舉根本稍一不愼覆轍隨之開始調查之初已經嚴飭限制詳審資格杜絶冒濫訪查各縣能本此意以實行監督者固不乏人而狃於積習敷衍從事者亦在所難免比者初選舉業已定期各該初選人應儘九月十五日以前將選舉人總數先行電報以便支配當選人數九月三十日以前將國民會議議員選舉人及被選舉人調查各册賫送到省以便移交審查會審查誠恐各初選監督見好地方浮報選舉人數希圖多占選額稍一不愼貽害無窮合亟嚴申誥誡該初選監督即便遵照實行督察調查會對於决定選舉與被選舉資格抱定嚴格限制宗旨凡非確合法定資格證據完足或雖資格合法而本人甘心放棄不肯送驗證據者均不得列入册内其有資格涉於疑似而爲非分要求或其人資格雖備而聲名素屬惡劣者槪應拒絶刪除以冀廓清流弊倘該初選監督奉行不力扶同朦混一經審查得實即治以選舉違法之罪云云 
[留學德國之兩博士]  
　　相林中國學會通信云留德同學中今年受博士學位二人報告如下（一）前參議員廣西馬君武自議院解散後復來德國留學馬君於千九百十年在柏林工藝大學畢業受工學士學位今年六月復受工學博士學位實吾國人士留學德國者得此學位之始（二）江逢治廣東籍千九百十二年在上海同濟醫學堂醫科畢業於次年來德復從事醫學之研究今年四月受醫學博士學位 
[地方通信]  
[蘇州]  
　　警務議决案之照錄蘇垣警政自崔廳長蒞差後擬定期間召集署長巡官會議以期整頓一切前日崔廳長在本署辦公廳集東南面北曁閶胥盤馬路署長在署會議兹將是日所議各案照錄如左（一）各區按日案由判罰拘押者按旬造册彚報一次（一）各區如遇有特别彈壓等事本區長警不敷分派准其立刻可向别區借撥協助（一）各區所罰之款按月榜示此項示諭應送廳蓋印發還實貼（一）各區清潔事腚責成督察處認眞查察（一）各區崗位號碼以全區編列不得按分駐所另編（一）各區站崗巡警不荷鎗時一律不佩剌刀其衣服上肩章於荷鎗時得隨時解去（一）各區長警巡警服裝不得再有鈕扣不齊銀星脫落等情如有前項情事一經查出惟向該管長官長警是問（一）各區署長有自行檢查鴉片烟案之特權無須會同檢查員惟須警正警佐親自前往不得假手長警如長警有敲詐情事惟向該管長官是問（一）各區巡官到廳會操時一律身穿制服荷鎗不准乘轎 
　　私運元色緞之充公蘇垣巿上消售之元青色責緞大半由南京販運來蘇此項營業異常發逹前有張文華等夾帶元色緞五疋被貨物稅稽征員查獲扣留移送貨物稅總公所經葉所長申詳財政廳判將此項元緞充公以儆偷漏 
[松江]  
　　獄犯圖逃不成松江縣獄人滿爲患當事者遂闢通毗連之積榖倉假舍數椽以資容納因有新監老監等名目兩監容犯在二百名以外三五桀黠之犯播煽其間時謡禍發泗涇革警侯樹卿等入獄時若輩以婪索爭鬨曾提案懲責一次昨十六號總統誕辰由張阿三吳炳文王阿根潘阿祥爲首糾合顧阿妹宋阿永陶宏生王阿大張書亭潘根生蔡照海方春泉楊阿妹馮同生等十四人誘脅全體擬於當夜十二鐘一鬨出獄風聲外洩警局那警佐召集全體巡士一百四十六名就獄之前後左右加意巡邏一面由電話禀明李知事旋爲楊鎭守使所聞亦派兵士兩排帮同防衛各犯知外間有備不敢猝動而鐐銬多有已經　落者警佐等亦以深夜未便入内僅在外守衛候至黎明軍隊屯駐獄門將張阿三等十四名提出改覊警局拘留所然後入内搜查當查獲銼刀三支作刀數柄並查見改字號中有開挖地道痕跡下午那警佐劉科長在縣署會訊各犯不肯承認鞭笞有差旋供出毛洪生等四名乃復提案併訊夜分始退 
[鎭江]  
　　警察教育警察教練所之設本爲教育各區警士俾人人有普通警務知識而後分區服務方不致茫無頭緒無如一般學警性質不同智愚不等春程度稍優者取得一紙文憑輙思破壁飛去藉假他適質地愚魯者則往往嫌課本太長不能記憶文義太深莫能適用因循敷衍毫無益處王警務長特擬變通辦法另換淺近教育飭令行政科員高等警務畢業生楊君新編一種最顯明最簡單之課本名爲警務須知一俟刋訂成册即當發給各區警士具領於休息時自行詳閱文理淺近自無不知解釋之虞獲益當可較多 
　　謀財行兇日昨晚十時許有住居七濠東首王張氏年將知命稍有私蓄對門成某垂涎已久昨因硬借不遂用刀戳傷老婦頭胸兩部血流如注傷勢頗重正兇當即兎脫不知去向矣 
[杭州]  
　　調查趙慶華私產津浦鐵路管理局局長趙慶華經肅政吏彈劾後交由平政院審理一切情形曾誌前報兹聞該院以趙局長籍隷浙江蘭谿昨已派員王君來浙調查現寓城站某客棧惟聞趙君少年出洋長任路政不歸故里已久有無私置產業現尚未經查實云 
　　江墅增開觀潮客車杭滬鐵路陰歷八月十八日開駛觀潮專車並與海寗輪船上海電車商定聯運辦法以便旅客往來現聞車務總管烈德以江墅支路向例浙路公司於是日下午增開觀潮客車本年地方安寗觀覧海濤官廳諒無禁令擬届時由拱宸至南星站比照原定列車增開一次已知照機車廠預備車輛 
[天津]  
　　國貨展覧品之運京北陳列所開全國展覧會通函徵集貨品天津商務總會當卽勸導各工場商號賫送貨品以便由會彚齊運京陳列現聞各工場商號赴商會掛號者九十家寄陳國貨四百餘種刻已裝釘完整經董事趙善卿王蔭齡乘十四日午車運送北京陳列所矣 
　　贊成籌安會之寥寥天津商務總會前迭接北京籌安會來電謂君主民主兩國體何適宜於中國請派代表來京與議等情曾經據情函知本省一百零三處商務分會徵求意見刻聞具覆者祗有正定縣潔縣磁縣三處云 
　　提倡武術會之開幕文昌宫東社社教育辦事處内附設之武士會招致各學校職教員練習中華固有之武術以鍜鍊國民之體魄現聞報名者已有十五人定於陰歷八月十二日下午四鐘半開幕每星期三次接一三五日計每次兩小時凡有志操練身體者均可及期前往 
雜評二 
[外交重要問題（默）]  
　　京訊謂政府現正預備開非常會議以討論外交上一種重要問題届時要人均將出席云云吾不知所謂重要問題者何事中日交涉已了蒙藏交涉已擱關於歐戰牽連之交涉今尚非其時而其他又無外交上新問題發生卽有小小交涉亦何至鄭重若此開非常會議必有非常外交然則所謂非常之外交果何事歟以普通之眼光科之必疑及於變更國體蓋欲變更國體須得外人承認不承認即難着手則此問題之關於外交誠爲重要然政府諸人獨未知變更國體之關係不僅在承認與不承認而已耶不承認固不得逞其所欲即承認亦豈遂無事試觀近日報紙所載乘機攫利之國已野心勃勃希望我此問題實行可展其手叚以逹欲竟未竟之素志洞悉東亞時局之各國人士早已屢發警告而我身處其中之當局反昩乎大勢之危險而貿然從事耶抑知之而寗願犧牲國家以殉之耶如其不然而已息此變更國體之念則一切外交上之糾葛無從發生又安有所謂重要問題然則此非常會議果議何事也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新嘉坡取締私帶書信]  
　　上海總商會接新嘉坡中華商務總會來函以新嘉坡英政府現當戒嚴期間對於私帶書信嚴加取締第恐吾華人未及週知致罹重罰特印廣告请通知等語昨總商會已布告各業一體知照矣兹將新嘉坡奇來廣告錄後 
　　本坡政府嚴重取締私帶書信之廣告新嘉坡中華商務總會爲剴切通告事本坡政府現當戒嚴期間嚴行取締私帶書信之新章已於一千九百十五年八月二十七號通過即日實行在案該章大略如左 
　　一凡有出入口書信必須逕寄郵政局不得自行携帶如有私帶（無論密封露封有袋無袋）均作爲違犯禁令 
　　一政府派有專員檢查私帶書信之人且有權可以搜檢出入口之行李及各人之身上 
　　一凡有不知此令誤帶書信出入口者一遇政府所派檢查私信之專員時必須將所携帶之書信一槪交與檢查專員由檢查專員給一收據 
　　一凡有不遵以上各條之禁令者政府得處以二年苦工之監禁或五千元之罰款亦得以二罪並行處罰 
　　以上新章係行於戒嚴期間第恐吾華人未及週知致罹專罰用特剴切通告凡我工商學各界團體以及公司局廠行棧山場旅庽僑居往來行客各宜父詔其子兄勉其弟親朋夥伴隣里鄉黨互相誥誡遇有出入口切勿私帶書信干犯郵章致遭重罰英政府令出法隨斷難寛宥我同胞各宜注意除刋印傳單分派各埠商會請照通知各機關團體轉行印刷廣布各埠各鄉社俾衆週知外特此通告卽希查照轉知互相勸告盼切禱切此佈中華民國四年八月三十日公布 
[結夥侵入第宅]  
　　胡志裕向在北巿錫利洋行執業家住南巿漕倉衖前晚九時許有匪徒三人至胡家叩門託詞送信旋由傭婦啓門詢其信在何處若輩給以香烟匣内之錫紙一片以爲搪塞並欲面見主人遂一擁而入該傭婦見勢不佳大聲呼喊若輩即將該傭婦之頸項叉住不許聲張该傭婦仍竭力掙脫狂呼强盜胡始在樓上聞聲急吹警笛當由二十一崗崗警得悉趕往兜拿其時一匪已經逸去僅獲住張則臣劉均卿兩人解入一分駐所詰據張供本城人失業已久劉稱山東人向爲塌車夫因在九畝地共和春茶樓啜茗與張之友人即在逃之姚阿四說及同至胡家圖竊未成等語宋警佐盤詰至再張劉二人仍不認爲盜亦不供認他案宋警佐因事關夤夜糾黨圖竊飭卽解往警廳司法科訊究 
　　又據另一訪員報告大致與前無異而事主之姓則不同後之報告探詢或有未周未必另有其事也兹姑將其所報告者附錄於後滬南商船會館裕昌木行隔壁衖内李姓家近因家主（係爲木行生意）病故於日前出殯一切儀仗頗極豐盛致爲宵小生心前晚九時許突有匪徒六人四人執械二人徒手前往叩門托稱郵局送信李家僕人出外啓門若輩即一擁入内意圖搶刦旋經附近崗巡聞警馳往當場逸去四人惟徒手之甲乙兩匪被警拘住解送警署搜查身畔並無凶器證物着送警廳司法科請爲訊辦惟李家檢查物件分毫未失猶幸事也 
[三誌偵探拘捕黨人之惹禍]  
　　上月二十五號晚十一點半時有浙省偵探陳再李圭章陳烈等三人駕坐汔車馬車至法新租界霞飛路寶康里三十二號門牌夏子巖家欲行暗殺先由李圭章叩門入内其時夏適出外夏之有人見來勢不佳即將燈火熄滅於黑暗中與之抵拒陳再守候門外恐李被拘急向門内開放手鎗適中李之肚腹旋送醫院氣絶而斃當出事時探目沈德福包探任水揚周寶生適在該處巡邏聞有槍聲趕往查看當將陳再拘住解入捕房後又在芝蘭里五十三號門牌續獲嫌疑人蔣景堂及鄭熙等兩人又在白爾部路十三號理髮店樓上拘獲劉文啓趙平生汪周鳳崔鳳生壽康等五人解經總巡石維也君與西探目阿而鳳西嚴密研鞫各情已屢誌前報兹於前日下午開特别公堂訊究此事捕房將陳再等八名一併解案由讞員聶君會同法副領事德君升座提訊據陳再供浙江衢州青田縣人年二十歲現在浙江六師步兵二十四團三營營長黄學賢部下當兵此次奉黄營長派至上海偵探夏子巖舉動旋探明夏子巖糾合面麻之山東人意欲起事即由偵探回浙報告黄營長仍諭偵探返申偵察至上月二十五號有十四團軍官陳永林函邀偵探至英租界四馬路振華旅館一百十二號房内會晤　函内有暗殺夏子巖之語彼時因事未往囑令陳烈前往該旅館與陳永林會面始何談論未及知悉惟手鎗係陳永林交於陳烈當時即到法租界仁和里十七號門牌交與偵探即於晚間十一時偕同李圭章陳烈前往夏家由李先入偵探與陳烈在門外守候詎燈火已熄旋聞内有木棍板櫈鬭毆之聲故此進内偵探之頭被人擊傷因在黑暗中無從辨認故出手槍開放誤中李圭章之腹以致斃命是實聶君詰問曰爾到上海旣爲偵探有無證書答稱無供畢帶下飭提蔣景堂至案據供浙江金華東陽縣人曾入民黨業已脫離現住芝蘭里五十三號與夏子巖素識惟並非至交我雖已脫離民黨仍往浙省運動軍隊起事因事敗露濳逃來滬惟與夏子巖暗殺之事毫無關涉又提鄭熙至案據供亦係青田縣人與陳再雖係同縣素不相識曾於二次革命時被官軍拘去迨經保出之後與蔣景堂同居該里五十三號屋内至夏子巖之事則槪不知悉又提壽康至案詰問據供從前當過司法警察現在城内偵探兪姓名下爲夥住居鴻益里曾有人托吾探聽夏子巖舉動我即轉央友人探聽未得回音此次在霞飛路被拘是實又提崔鳳生至案詰訊供稱紹興人前入民黨現改充偵探於前年六月到申住白爾部路十三號樓上供至此由包探將在崔處搜出之手槍一支玻璃管一支銀洋二十元一併呈案經中西官察閱玻璃管係製造炸彈所用又向崔詰問據供此種物件洋元均是張萬三之物又提汪周鳳至案詰訊據供紹興人在崔家帮傭每月辛工洋三元又提趙平生至案據供向人入民黨上年九月到滬家住寶康里三十號並不爲非又提劉文啟至案供開理髮店實被誤拘求察當經聶德兩君會商之下當堂宣判曰陳再越界拔人且轟斃李圭章二案俱發厥罪非輕着管押西牢二十年期滿逐出租界蔣景堂鄭熙劉文啓趙平生四人均着逐出租界崔鳳生家藏手鎗等物實非善類着押三個月期滿逐出抄出之洋二十元充公壽康旣當探夥犯有嫌疑着押一月期滿逐出汪周鳳係在崔處爲傭並無關係且因有病從寛開釋 
[五誌緝私營裁汰巡兵之擊鬭]  
　　淞滬巡緝隊巡船兵士因不服遣散致被上南川緝私隊長張占忠部下之兵士開槍擊傷艙長巡兵多人並斃吳福連一名後由淞滬警察廳長徐國樑君因奉江蘇軍民兩署飭查肇事確情特傳該隊中右兩哨各艙長面詢起衅情形並飭繳呈旗幟容再酌給川資在案兹聞該艙長等十九人現俱磋議就緒於昨日午後同至一區警署聲訴一切好由董警正禀奉徐廳長酌給川資艙長每人十二元兵士每人十元並代給租船費一個月着即速行回籍其船隻歸水巡隊看守候各船主領回至欠餉一節仍着自向蔡統領懇求給發 
　　又聞兩浙鹽捕統領蔡竹賢君以該巡緝隊總領哨趙正方曾於呈繳軍裝之時因其缺少戳記文卷及槍械等件當將趙正方交由鹽捕左營管帶朱大斌看管勒令呈繳乃該營朱管帶疎於防範竟被趙方正乘隙逃避以致文卷鎗械等件迄未吊銷業於昨日將左營管帶朱大斌撤差另委魏焯文前往接任云 
[六誌亞細亞日報館之炸彈]  
　　望平街大馬路口新開之上海亞細亞日報館自十一晚被人抛擲炸彈後因仍有人以匿名信函危詞恫嚇故由捕房派往彈壓之荷鎗印捕迄尚未經撤回而該館房東與鄰居舖户亦因屢接匿名郵信深恐再有不利故其右鄰專賣國貨之國順商行已另覔房屋急欲遷移其房東東裕公司經租賬房則委托哈華托律師函請該報館遷往别處以免鄰居惶惑咸抱不安而此次抛擲炸彈之人則刻下尚在偵緝未得主名惟觀昨日字林西報所紀一節似已略有線索亟爲迻譯如下亞細亞報炸彈案之疑團已於昨晚（十七日）解釋當道曾於城内拘獲與此案有關之人兩名旣而訊知現居仁濟醫院傷勢頗危之某氏即親擲炸彈之人或謂當日死於該報館門首之二華人其一亦與此案有關餘一人則其屍已有人領去乃係楊樹浦某學交之教員實因路過而遭非命云 
[旅館内拿獲盜匪三誌]  
　　盜匪周鼎紹曾於西歷一千九百十三年三月十三號夜糾黨持械夥刦公共租界寗波路仁美里四號門牌楊濟清家值洋二千餘元之金珠飾物逃逸並曾與現已伏誅之劇盜陳灿山等搶刦英美租界内各當舖巨贓匿居福州路某旅館二十七號房内被總巡捕房華探自李星福偵悉協同西探將周拘解公共公廨諭着押候查明澈究在案昨晨復由捕房解案請　會審員王肇之君與與副領事師謀君判周仍帶回捕房候切實查明於下禮拜六解訊核辦 
[阻止典商改開押當]  
　　上海縣知事奉巡按使飭開聞該縣典商有抵制典帖換憑報閉繳岾改開押當並月捐典稅而不繳者又有私抬利率盤剝貧民者亦有同業相傾減收利息者如此有心取巧棼亂定章實屬不成事體仰即嚴飭該縣典業董事查明禀報倘各該典商以租界地方藐抗不遵好查明典東住處提案究辦母稍隱情並將辦理情形具報 
[海關郵局之節假]  
　　新關稅司及上海郵務局長以本月二十三日爲舊曆中秋節期届時均應停止辦公一天業於昨日通告中西各商舖一體知照矣 
[寶山縣教育會之報告]  
　　寶山縣教育會會長王鍾麟昨日報告江蘇省教育會略謂本會於本月十五日下午二時開常年大會到會者三十九人首報告事件次提議事件於公决修改會章後當即更選職員照按章程第十一條公舉正副會長各一人評議員二十四人分次互選除將選定名單修改章程事件分詳道縣察核備案外爲此分報貴教育總會查照云云 
[開濬張涇河之計畫]  
　　金山縣境之張涇河爲該縣張堰各鎭扼要之水路且關松金兩屬農田水利迄已三十年未經開浚淤塞已甚兹聞該縣金知事擬籌集欵項開濬此河已邀地方紳董會議辦法惟因關係兩縣水利工程浩大故特繪具圖說連同議案以及購置機器等一切計畫分詳江蘇巡按使及滬海道尹請卽核定以便興辦云 
[禁止燃放爆竹]  
　　淞滬警察廳長徐輔洲君以製造局地方爲駐紥軍隊之處夜間應肅靜無譁以免驚擾乃查該處商舖住户每遇婚喪喜慶等事必循俗例施放邊爆逹道聞之難免誤會生疑故特飭由高昌廟警察分駐所巡官楊永芳於前日傳諭該處商民嗣後無論保事不准燃放爆竹違干究罰云 
[查緝大帮鹽販]  
　　常熟縣境之彭家橋地方素多私梟近又有大帮鹽販私運食鹽五千餘擔至蘇屬各鄉販賣而該管鹽捕營兵士並不實力查緝殊於鹽課大有妨碍現爲兩浙鹽捕營蔡統領查悉已派員前往查緝矣 
[尚賢堂之聯合會]  
　　法租界寶昌路尚賢堂教務聯合會於前三星期旣由李隹白博士歷次演說西國不信教者對於耶穌無不贊成之理由今日星期下午四時半聞特请中國各宗教家演說對於耶穌爲何有可以贊成之理由所以方耶穌個人而不言其教者蓋離拘泥之形式而專就道德事功以立言也 
[玉皇不救苦難]  
　　嘉興桐鄉縣各鄉居民向甚迷信近有男婦六十一人結伴至各處燒香還愿若輩稱之曰玉皇香由鍾三伯爲首引導從浙赴蘇到處拈香旋由蘇州乘戴生昌小輪之拖船來滬轉返原籍不料駛至本邑二十八保三圖北新涇鎭北首老渡口地方該拖船爲他物所觸以致覆没全船之人盡行落水行李衣包等件亦均漂失　船主知肇禍端立命停輪將男婦各人先後救起得慶更生惟内有婦人徐錢氏錢錢氏宋張氏三口已經溺斃當時將三尸撈起置放老渡口附近岸灘該處北新涇警局聞警立派長警人等馳往照料並將爲首之鍾三伯並小輪司機及拖船舵工等三人先行拘送閘北檢察分庭收押一面諭飭二十八保三圖地保喬確生於昨午投報地方檢察廳請驗林檢察長正在核辦間據徐錢氏之姪女徐氏錢錢氏之親戚故張氏朱張氏之寄子張金榮等到廳請求免驗自願備棺收殮林檢察長准如所請飭各具結呈案備查並飭該分庭將鍾三伯等訊明核辦 
[取締渡船之布告]  
　　工巡捐局出示云照得新大橋渡船前由陳阿石得標承辦即收該項濟渡章程曉諭在案該渡建設之始本爲閘北工廠林立往返較繁而設限止停渡時間亦本以無碍工人往返爲斷兹據吳子記絲廠等公禀添設夜工於八點鐘放工時間不敷請求延長等情察核各節尚屬實情自應准予通融酌量延長每夜以九句鐘爲止餘仍悉照向章辦理爲此再將前項章程示諭通知仰商民人等一體知悉如該渡夫有逾時濟渡及私減船隻勒索渡資等情准予來局控告聽候查明撤換是爲至要切切特示計開一該處渡埠用堅固寛大船隻十號往來載渡風雨無間一各廠女工及婦女過渡槪免渡費男客過渡准每名收費五文不准多索一濟渡時男女分作兩船每船至多以三十人爲限一每日濟渡時間上午四時起下午九時止仍不准逾時載渡以杜危險一該項渡埠以新大橋落成爲止一承辦人如違犯定章辦理不善由本總局查實後隨時撤換 
[又須驅逐艒艒船]  
　　工巡捐局長時諭巿舶所承辦人連錦堂云爲諭飭事照得開挖浦灘飭遷艒艒船原爲肅清浦岸保養航道之計並不僅爲驅除障碍起見現在關橋左右已經開挖之處艒艒船又復紛紛遷回停泊迭經面諭該承辦人並函致浦江水巡隊協同驅逐迄未遷移雖由各該船户恃强玩抗亦難保非該承辦人勸導不力或瞻徇情面有以致之沿浦駁岸不日即須開工興築若不嚴行驅逐何以儆效尤而維要工合再諭仰該承辦人邓便遵照協同水巡隊勒令各該船户人等一律從速遷移母得徇延致干未便切切此諭 
[呈繳承辦船捐之墊欵]  
　　滬北蘇州河船捐承辦人唐子康辦理一年業已届滿曾由工巡捐局出未曉諭招商投標在案兹有張耀鑫投標五百九十一元爲最多數得標奉飭照章預繳捐欵三個月計洋一千七百七十三元並覔殷實店商保結以便於十月一日爲台給諭承充刻聞該商已將捐洋如數呈繳准其承辦矣 
[碼頭小工互鬥]  
　　浦東各碼頭小工向有山東湖南兩帮之分前日該二帮因爭奪扛貨互相爭鬥棍棒齊施山東帮之陳光周竟被毆傷當由該處三區警局派警到場拘獲行兇之湖南帮高成和並小工仇洪水周得勝袁友寶等運同受傷人解區轉送司法科於昨日午後併送上海地方檢察廳訊辦 
[工人受傷類誌]  
　　工人張蘭生昨在楊樹浦三得紗廠工作不愼被　輪軋傷足骨又江北小工顧大龍在怡和碼頭某輪船上工作失足墜入艙底受傷頗重先後送入同仁醫院請爲醫治 
[再紀南兆貴里命案之嫌疑]  
　　蘇州人朱正初於上月十一號夜被人謀斃於石路南兆貴里内業經老閘捕房包探王寶生查獲與是案有關之妓院包車夫應阿根周德福及妓院賬房項阿寶一併解至公共公廨迭經訊供押候補提人證質訊在案昨晨復訊先由中西包探上堂禀稱所有共出之同黨某尚未緝獲繼由妓女舜琴投案聲稱應阿根向在伊處爲包車夫是晚阿根拖車至清和坊堂唱等語中西官判被告一併帶回捕房候補提人證再訊 
[被拐男子斃命]  
　　被拐十五歲男子王五官前經上海地方檢察廳訊明發堂留候家屬認領在案近因患病由新普育堂醫治無效而死昨日禀報該廳由樓檢察官沈檢驗員等蒞堂驗明委係因病身死判由善堂棺殮厝壇召認 
[殖邊銀行兼辦信託事業]  
　　上海縣公署昨致總商會及南商會函云九月十四日奉滬海道尹公署第一四七零號飭奉江蘇巡按使公署第五零八一號飭開案准農商部咨開據殖邊銀行禀稱本行兼辦信托事業已蒙財政部批准有案附報簡章懇予備案並咨行各省通飭商會知照等情到部查該銀行兼辦信託事業所具簡章尚無不合除經本部批准備案外相應省錄原禀及簡章咨行查照辦理等因准此合行連同抄禀簡章飭發各該道尹行縣刋印多份轉飭各商會查照此飭等因計發原禀簡章二十份奉此除分行外合就檢同原發禀章一份飭仰該知事遵即刋印多份轉飭各商會查照此飭等因並發原禀簡章一份到署奉此合京翻印原禀簡章備面送逹即希查照爲荷 
[補助紅會經費]  
　　本埠紅十字會前因颶風爲災趕辦急賑並分設南北巿平糶所周濟貧民所費綦鉅現由江皖籌賑督辦許久香君函請江蘇齊巡按使在蘇省上年義振餘欵内撥銀三千元補助該會經費業於昨日由上海縣知事公署將該欵如數送會矣 
[救國儲金昨日之收入]  
　　昨日（十八號星期六）爲中國銀行受儲金之一百二十五日計收銀元九十六元運前共計已收儲金銀元七十三萬二千一百六十七元銀五千六百二十五兩另五分四釐 
[籌辦選政之公函文告]  
　　上海縣知事昨致巿鄉經董函云本年九月十五日奉覆選監督巡按使齊刪電開覆選調查員業經出發所有被選舉權者各種資格憑證及契據等件應由各該縣先期通告調集聽候調查員到後即便查驗蓋戳免得臨時怱促致誤期限其各該縣知事兼任調查員已准局電無應行署名之事亦母須刋發戳記並轉覆選調查員遵照等因奉此本月十六日又准覆選調查員汪委員到署接洽一切並稱本日即須到崇明海門一行約四日到滬等語除將前電遵飭函轉汪委員查照外合先函逹貴經董查照迅將已列名册有覆選被選舉權者各種資格憑證及契據等件完全調集儘四日内隨帶到所以便俟覆選調查員到滬查驗蓋戳一俟驗畢即當發還倘有被選舉人不願將　證及契據繳驗或繳驗缺漏卽屬自行放棄事關選政務希勿稍稽眨至深盼荷 
　　上海縣初選監督通告云九月十四日奉覆選監督巡按使齊電開以准事務局核定國民會議議員初選調查名册宣示應以三日爲期如本人以爲錯誤遺漏得於宣示期内取具證憑請求初選監督更正初選監督應自請求書收到之日趕二日以内判定之至立法院議員初選詞查名册之宣示判定期限本法第二十四條已有規定自應依照法定期限辦理飭即遵照等因奉此查本初選區國民會議議員及立法院議員調查名册業經依限告成統於九月十九日在本公署大堂外宣示公衆惟國民會議議員名册宣示以五日爲期立法院議員名册宣示以十日爲期如本人以爲錯誤遺漏國民會議議員名册得於三日内取具憑證請求本初選監督更正聽候判定宣示期滿不得請求更正立法院議員名册得於十日内取具憑證請求本初選監督更正聽候判定宣示期滿不得請求更正合亟通告仰本初選區選舉人及被選舉人一體知悉特此通告 
　　上海縣初選監督昨奉覆選監督齊巡按使發下示諭多道當卽飭吏分貼通衢其文如下案查辦理國民會議事務局籌備立法院事務局咸電開田房不動產錢價折合銀元應依各該區開始調查之日銀元巿價計算銀兩折合銀元每元應以七錢二分計算此項調查標凖數目應由各區選舉監督於開始調查日期核定通告所屬地方一律辦理等語兹本覆選區選舉資格調查會已於九月下三日成立該會成立之日即爲關查開始之日除銀兩折合銀元已明定標凖一律遵照辦理外所有錢價折合銀元悉應依照開始調查之日該各區銀元巿價計算合行通告 
[冒騙白米之起訴]  
　　虹口漢碧禮路大隆米店控粤人翟之進私刋天匣路蔡仁源玻璃店圖章串同小車夫劉妙仁冒騙值洋十三元五角之白米一石五斗昨由捕房將翟拘解公共公堂請究原告偕證蔡生初上堂禀開前情訊之翟供詞推諉中西官判被告押候查明於下禮拜六再訊 
[騙取錢財之訴訟]  
　　張鴻淼控住居四川路七十三號門牌之宋文彬騙取洋八百零五元昨由捕房將宏拘解公共公堂經中西官略訊一過判仍還押候訊 
[懲辦串合敲詐之流氓]  
　　許王氏張阿玉等同控流氓毛阿巧（卽毛老虎）迭次紏黨拆梢等情由捕將毛查獲解送公共公廨訊供管押候查在案昨經兪代襄讞會同德裴副領事訊得毛係禁押西牢之李松林張金生等同黨在四馬路胡家宅一帶魚肉良儒實屬不法判毛押西牢三年期滿逐出租界又流氓秦連卿王阿二向天津路五十二號門牌兪小弟藉端索詐洋十元不遂被兪報告捕房昨派包探將秦王二人拘解公堂研訊屬實中西官以秦係過犯判押西牢年半王押一年期滿均逐出租界 
[店夥么取莊欵]  
　　馮元培控夥周子卿竊取憑摺至寗波路裕興錢莊冒取洋三百元等情業由公共公廨訊判押追在案昨經中西官復訊之下判被告押限七天先還洋一百五十元再核 
[再誌銅匠店東夥之交涉]  
　　銅匠店主張仁豪在公共公廨控歇夥唐毛囡興伊妻邢氏有私一案昨晨復訊原告延朱斯芾律師上堂聲稱此案情節複難應請展期另行訂訊被告亦延律師到堂辯護中西官以出事地點在華洋交界處此案應否歸本廨訊據候查明再核送判被告分别交保候示 
 
 
 

Page 11

 
 
[取消逐出租界之請求]  
　　韓東生曾於西歷一九零六年犯案經公共公廨訊實押辦期滿逐出租界在案昨日韓延律假投廨聲稱韓現已歸正請求公堂將逐出租界字様取銷中西官諭候查明核奪 
[攔路搶刦之大題目]  
　　寶山路義品里怡大染坊夥張福堂前口挑紡綢數十疋行經該里前面被行人鍾阿錢誤踐其足致起衝突張即喚到崗警指鍾攔路搶刧由五區警署移送閘北司法科研訊一過判送檢察分庭核辦 
[小工竊物之敗露]  
　　潭子灣振新牛皮廠小工王阿生前日行竊廠内牛皮一張及銅管一根被管門印人蓋克生查見扭交閘北偵緝隊士張金海解送司法科訊問一過判移檢察分庭核辦 
[是馬房而非妓院]  
　　老閘捕房二百二十七號西捕指控金根生將十二歲幼女妹妹寄居九江路二百零四號門牌雉妓院内有違定章等情昨晨由探張天林將金與女及婦人陳沈氏拘解公共公堂請究先由二百二十七號西捕上堂禀稱目覩金根生之女容留在陳沈氏雉妓院内是以拘案請究繼由包探張天林投訴查得二百零四號門牌樓上確係妓院惟樓下開設馬車行訊之金根生供稱與其姪女陳沈氏同居馬房内並不住居妓院乞鑒中西官判女交其父領回金與陳沈氏一併斥釋 
[烟膏店夥行兇]  
　　廣東路二百二十五號門牌烟膏店夥范大良王阿草前日與主顧萬德洪忽起衝突將高毆傷由捕查見一併帶入捕房昨解公共公堂經中西官訊明判范王各罰洋十元充公並各賠原告醫費洋一元再着交保候原告傷愈再核 
[債務案紛至沓來]  
　　源生昶控干四海不付軍衣價洋六千一百元又瑞生洋行控周金長不理賬銀三千五百三十八兩又日商阪木洋行控楊大中不理定貨虧銀六百兩又洋一百元又大源木行控奚和記不付木價銀二百四十八兩又陳慶記控王國香不理墊款洋四百元又汪雲山控李高堯不還貨洋一百三十九元七角又沈桂堂控黄源其不還借洋五十元又林康記控徐山林欠洋八百十五元又　恒控潘植臣欠洋二百元又恒和錢莊恒昌洋貨號同控余貴福不理貨洋二百元又樊豫錢莊控兪生昌不付存銀一千一百六十兩又裕和號同元昌忻季房吳林生等同控董九臯積欠往來銀一千五百餘兩又鄭芝瑶控夏歧森不付貨價洋九百五十元又陳金鑅控胡瀛洲不付律費銀一千兩昨由捕房將被告各人一併傳至公共公廨禀奉中西官諭令分别交保候訊 
[閘北檢察分庭批示二則]  
　　馬秀記訴顧登榮掇洋不還由批據訴係錢債轇葛仰逕赴審廳呈訴可也 
　　張嚴氏訴朱陳氏匿媳不交由批狀悉仰候傳案訊究此批 
[氣候報告]  
　　（上海徐家滙天文臺天氣測候報告） 
　　九月十七日揚子江口之旋風移向黄海及東海之北部上海一帶氣壓仍高故晨間降雨後下午即復轉晴浙江廣東朝夕有雨 
　　十八日晨間天雨晴雨計下降 
　　十八日下午四時三十分豫測揚子江流域大氣下壓似將經過上海南面上海有間斷之雨且有薄霧濱海有方向不定之和風 
　　十八日下午四時前二十四小時内上海氣候温度至高七二六至低六三去年同日至高八八五至低六八九 
來函 
[公共公廨襄讞員兪奠孫君來函]  
　　敬啓者頃閱本日貴報登載金利源碼頭炸彈之牽涉一則其中事實不符查此案昨晨解訊時鄙人當因案關重要與陪審西官切實磋商擬將該犯逕交鎭署來探帶回嗣經西官以事出法界應先函送法公廨訊核故判將該犯送請法公廨轉解鎭署歸案訊辦貴報所載鄙人商之英領以要證並未投質且事出法界按照中西法律未便引渡一節鄙人並無此語特此奉佈即祈更正以昭核實爲荷祇頌台祺兪奠孫謹啓九月十八日 
[上海地方檢察廳來函]  
　　逕啓者昨閱貴報登載汪張氏訴雍錦慶强姦幼女一案以推事懲辦太輕經該原告函禀林檢察長稱該分庭在官人員有得賄情事林檢察長據禀即飭該分庭詳查禀復以憑核辦云云實深駭異查本廳并未接該原告函禀自無所用其飭查該投稿人任意誣衊實與法庭名譽有關除由本廳派警嚴密查明再行提究外應即函請貴報館即日更正以史淆入觀聽是所至盼上海地方檢察廳啓九月十八日 
雜評三 
[幌子穿矣（訥）]  
　　痛哉外人譏我救國事業之一事無成也（丁義華之言見要聞二）華命未革心則革命無成禁烟終弛禁則禁烟無成儲金未及半而議收還則儲金亦將無成徒標救國二字之幌子我博取愛國虚名而百無結果我國人之救國常如此恐將來眞欲救之而已無國也况乎今日薰心利欲之徒亦借救國兩字之名以行其禍國之實國體無端而變國本無端而摇民國之國有幾許力量能經若輩之掉弄耶 
　　然而人猶自詡我民已漸知國家關係漸有愛國熱心嗚呼勿自詡幌子已穿矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[談虎色變解] [  泗濱野鶴]  
　　諺有之談虎色變夫虎誠可畏也然獸之可畏有甚於虎者若獅也若豹也而必曰虎者果何取義竊嘗思之而不得其解自籌安會發起而楊虎公轟轟烈烈之大文章遂布全國人讀其文眉爲之皺人談其事色爲之變談虎色變之諺不圖至今日而驗矣母亦類乎語讖歟 
[自由談頌仿柳宗元辨鬼欲子] [  炎炎]  
　　炎炎好讀各報然最喜自由談因其有游戲文章可以百讀而不　偶翻五年前之申報無自由談自由談後出而冷嘲熱駡足令貪官污吏喪膽世之尊重輿論及文人之擅才藻者多好讀之尤爲時或投以文稿此諧雅俗無體不備一經登出而興益高每日思自由談爭先睹爲快今炎炎又爲文以頌嗚乎其醉心於自由談也澤矣 
詞選 
[浣溪沙集成句] [  詩圖]  
　　　得相思字數行（無名氏鷓鴣天）一枝燈影耿昏黄（黄鑄小重山）秋鉦二十五聲長（史逹祖燕歸梁）繡模銀屏人寂寂鎖長　侍香金童）雲窗霧閣事茫茫（黄昇鵲橋仙）誰將消息　劉郎（康與之玉樓春） 
[更漏子集成句]  
　　　連空（謝逸江城子）花滿院（陳克謁金門）的的嬌波流盻（僅調笑令）紅蓛蓛（向子諲三字令）綠蔥蔥（趙彥端豆葉黄）春來愁煞儂（康與之長相思）寶箏間（陳允平江城子）　篆裊（周邦彥蘇幕遮）贏得如今懷抱（張炎齊天樂）摹繭字李萊老木蘭花慢）把鸞箋（張遜水調歌頭）憑伊寄小蓮（晏　道破陣子） 
　　鼎誤九月十二日栩園詞選無俗念後半闋第四句領略清凉　味久誤久作笑特此更正 
筆記 
[蘭陵女子] [  醒榭]  
　　　山何氏其先世本巨族擁資千萬甲第連雲嘗建荔園爲消暑之所雕廊複榭瓊檻瑶臺備極富麗又砌青瓷石爲甬道瑩潔如　人行其上臺髮畢現尤有大明池池邊悉植以楊柳千烟萬靄如入畫中池　非注水而成蓋以大花網石琢作水波之狀遠望之一片淼浩而近接之則又平砥如磨可以涉足而渡每當溽署旣近涼月在山府中婢妾輒集池面爲跡踘之嬉每隊十餘人各有領袖短衫窄袖分伍而立以皮作球幕以彩繪擲於空中俟其　而爭取之於是再蹶冉起人影錯辭有如三郎醉後明月忽來鬢影衣香更堪入畫又以木作平板下用滑輪置於池上板端貫以彩繩一人引之板可坐三四人行走如飛名曰冰床蓋倣效禁中具體而微者也顧主人好客食其門者不下數十百人皆一時名士同光間始漸中落賓客亦星散然尚富敵一邑紹其業者曰秋芙獨好金石之學商彝周鼎一一收羅雕楠木爲櫉以貯之櫉飾以金玉煇燦煌橘曰是亦吾之鄴架也又聞蜀山多產硯石思往收之顧不得人以使乃自行盛飾僕從行囊之貯不下萬金時拳匪方亂途中多宵不懼遭禍乃謀於周翁請其偕往周翁者其先世即爲何氏客也習拳勇深得少林眞傳天下無敵何氏累世巨富而能不慮盜賊者周氏之功實居半也至是乃謂秋芙曰漫藏誨盜古之所戒且千金之子不下堂公子不如母往公子曰但吾行李已戒奈何吾聞蜀中多奇山水此行亦可一開襟懷翁以爲如何翁乃捋其髯曰吾聞山左多强梁老夫髦矣恐非其敵然吾有弟子曰嚴生技高而體壯足以護行李請爲招來吾則留爲公子守家室公子諾遂偕嚴生而行嚴生年可三十餘方頣濃髭軀幹如虎執大環刀跨馬從公子後行凡十日幸無事一日忽入叢山森林密菁頗具幽險行人都有懼色嚴生拍其胸曰無懼有予在言次探懷出一小幟揷之車上復趲程而行將及山頂忽聞鳴鑼之聲出自深樹間隱約似見旗幟嚴生乃躍馬而前引吭長嘯聲銳利幾震山谷則山後亦有一同聲之響應之有如雙鶴唳空頃之俱寂嚴乃返顧曰行也盜不來矣於是車仗復行直至山下竟不遇一盜自是僕從輩皆信嚴生果有勇矣旅行恃以無恐其時天下多難深山大澤中萑苻集處出没靡定然但須一見嚴生旗幟或聞其嘯聲輙望望然去曰是金鏢嚴三也愼母攖其虎鬚行將數月將抵蘭陵蘭陵蓋爲一小鎭去蜀山已邇雖非朝發夕至然亦信宿匪遥於是兼程而進必抵鎭始息且恃有嚴生雖夜行亦可無患其時凉月纔升自雜樹中沁入幽蒨無倫道旁尤多喬木老幹槎枒有如虬龍行空幾欲攫有而食巖洞窈窕磴道紆折旁有竹澗水聲淙淙然如奏音籟月光照之白乃如練途行多苦塵囂忽然得此幽景胸褾爲之一暢役夫以僕僕終日多有就澗中取水者嚴生獨不可曰此間山勢巑岏恐有伏莽不如趣行衆爭笑曰壯士亦有膽怯時耶盜縱來吾人自能禦之倘汝不欲觀喋血者則此間草木深可自蔽也嚴生大愧乃不語倚刀石上叉手望月時已將入酉初夜氣中人清凉如水萬籟沉寂似草木亦均入睡旣而忽有紅燈一隊起自天半雜以班馬之聲宿鳥驚起嘈雜爭鳴嚴驚曰盜來矣乃約車仗令退匹馬入山且行且長嘯顧迄無應者紅燈已穿林出戎裝之士呆五十餘人見嚴乃均壁立繡衣窄袖綃帕裏頭身段苗條細視之皆女子也嚴叱曰汝主何名獨不知金鏢嚴某耶語未已突有桃花一騎直出衆中曰果知之特來觀汝鏢法耳聲音嬌婉若雛管出谷貂冠雉尾略如戲中裝束眉目娟好如展圖畫執雙劍光斜牛斗嚴見其均爲女子異之乃笑曰憐爾爲女郎可趣去否則吾鏢無情女子亦笑曰吾聞何氏行李至重汝可獻上否則吾劍亦無情嚴大怒直舉刀砍之女亟側身避嚴用力過猛幾乎墮馬女轉身以劍削其刀赤然一聲刀乃兩叚嚴大驚直落荒走女追之曰汝奈何勿用鏢語未已一鏢直撲其面女當以劍火光迸裂鏢逕墮地而第二鏢又至女笑曰技此此乎漫張櫻口竟　其鏢於犀齒間還擲之飛如流星直中嚴馬馬倒人亦仆聞女呼曰若亦聞錦鏢女郎耶今姑赦汝命後勿復攖虎鬚須知汝頭寄驢子頭上也言次招其嘍　下山去（未完） 
衛生[  少年進德錄]  
　　節錄鄭陶齋中外衛生要旨一食物必以能養身者爲凖二食物必須從緩咀嚼令逐漸入胃而易化　咀嚼食物須令口津足以潤之四硬物有傷齒牙愼勿輕於咬嚼五極冷極熱之食　均損齒牙不可遽食六齒牙須常洗刷潔凈七味辣食物易耗口津不宜多食八嚼樹膠等物尤耗口津急宜自戒九嗜烟者身旣疲弱尤被人憎宜早戒絶十飲各種之酒則令體内流質與織質不能合法而行尤宜猛省 
　　一生物腐爛有定例所以合用食物閒有弊處如飯饅頭等發霉後斷不可食二含糖之流質發酵後則變爲酒成酒後必含醇毒切戒入口三天生供飲之物如凈水與牛乳等俱甚益人堪以解渴四醇酒爲醉性毒質飲之足害五官四肢切勿輕嘗五飲酒少許已伏危險久之即可成瘾甚有輒受害而致死者盍早自禁六凡食物不可和酒以取味變可口蓋酒調食物不但易於成瘾卽畏酒害而曾自禁絶者亦易令復原故宜防微 
　　一水果壓出之汁略待六小時或更片時則汁中糖質變爲酒醇飲之最易成瘾二酒性能移易人性如變聰明者爲愚蠢誠謹者爲輕浮是皆足爲殷鑒三果汁之佳以葡萄蘋果爲最適人口而無害因其内含糖汁足以養人惟變爲酒醇則反足爲害四家釀各酒大半用發酵法變成酒醇均足爲害五最淡之酒亦必含醇若干令人最易成瘾彼昩然者謂酒淡無妨則誤甚六製饅頭亦有發酵物惟蒸與烘時一經透熟醇則全散食之益人特未熟透則食難消化耳七飲榖類製成之酒實皆誤人初時尚無大病久則害深八或謂榖類家釀與沽酒異似不妨飲然榖非發酵不能成酒旣發酵必皆含醇其亦知醇即爲毒質耶九榖發酵則成酒酒發酵則成醋酸入食物雖可得其酸味適口無患然不如檔檬與橘類之酸較爲有益十凡物已發酵則性質改變率多含醇然熬煑水果成糕雖亦發酵决不成醇故人皆可食惟物變壞則不可食十一西人喜嚼菸餅旣增人厭實亦害身蓋烟中含一種毒性油質西名尼丰低尼嚼時其質爲口津消化收和入血則全體均被殃十二菸之害人紙烟爲最孩童甚於成人彼血氣未定如吸紙烟則肌肉變弱而其生不暢害莫不矣故他種毒物間或入藥品治病從不用菸者因菸難治一病而適足增劇耳 
　　大抵消化功用有作有息與他體同如作而不息其力易乏而不能行其應行之度故衛生者宜味此理並將以下十則詳加體察焉一食物應合逐一消化二食物必求易消化者三食物不宜過少過多四食須有定時俾消化之功得休息五食物入胃尚未化盡不可多飲水或茶等流質六食物有害腸胃者如未熟之果類切勿漫食七菸棄害口津與胃汁當自禁絶八酒醇有碍脾胃消化之力則不可飲九酒能惹胃之内膜而損壞其汁兼令食物變硬消化尤難十阿片與嗎啡等均爲醉性毒質稍服數次即可成瘾（未完） 
小說 
[家庭小說嫣紅刦] [  常覺小蝶合譯天虚我生潤文]  
　　第五十八章（續） 
　　威廉俯首曰吾有二弟其將來希望或能及此亦未可知唯予：：：安西來曰豈汝竟未嘗作此想歟威廉曰烏能勿想特吾已爲地位所限制又烏敢作此奢望安西來曰以吾思之道雖不同而其謀則一倘汝將來能作一大製造家者不其佳耶威廉頳曰使吾爲製造家則吾必如：：：威廉言至此忽止安西來續之曰必如安西來然乎威廉點首曰使吾將來之行品道德地位一一如主人則吾願亦且酬安西來笑曰孺子見解倒狹在予思之則汝當進而爲議員爲國民奔走乃始稱耳威廉頻摇其首安西來曰汝乃未嘗念及此乎威廉曰主人試思之使吾而爲二等之廠家爲力亦且不逮烏敢望此此望但能留以讓吾弟耳安西來發爲懇摯之容曰捨而言其次使汝而爲吾股東汝亦有所願乎威廉乃大頳以目注其主人安西來知旨乃復問之曰汝意願乎威廉囁嚅曰吾初以爲此榮寵將留以授雪笠兒耳安西來大笑曰孺子誤矣使雪笠兒之品行而能如汝則事容未定威廉曰但雪笠兒固嘗存此奢望也安西來正色曰以汝思之彼能與我共事乎威廉默然安西來又曰孺子吾非欲驕縱汝蓋吾實蓄此心已久不過及今而洩之耳吾雖有子然弗能繼吾之業能繼者僅汝一人而已威廉汝好自爲之當知　痕之希望於汝者亦至深汝其母負彼佳意也威廉喜極不禁展頫時已天暮威廉欲退安西來又呼之曰威廉吾幾忘之蓋亨利令吾傳語今夕必來吾家否則彼且怒汝矣昨夜汝如何不來威廉曰吾蓋在意司得之家今夕亦當往然後能來見亨利安西來笑曰汝知曩日汝越意司得家亨利亦作如何語乎威廉見安西來笑則亦笑曰汝必又謂予愛戀楷洛格耳少頃吾當自往問之彼每自負能舌戰視果誰勝者 
[奇情小說秘密汽車] [  東埜譯]  
　　第八章（續） 
　　他想到這裏一縷痴魂在空中蕩漾到茉莉兒身上去不料身底下坐的馬車突然停止把他一震那痴魂又收回到自已身上來定睛看時只見萬綠叢中崇樓高峙紅磚砌壁白石爲階堂前芳草粘天門内氍毹貼地前度劉郎今又來原來目的地已經逹到了便整一整衣冠下得車來從容不迫的直踏進維勒旅館大門之内佛魯林司人烟稠密台閣參差每年異鄉人來此採風問俗的着實不少所以大旅館不下數十家維勒旅館乃是個中巨擘五年以前勃立南漫遊歐洲增長閱歷曾到這裏下榻因爲英國人來遊佛魯林司的都借維勒旅館做一個總滙之地他鄉遇故知也是一椿快心適意之事這回他一踏進門限便有館中僕役前來迎接仔細認出他是數年的舊主顧勃立南也覺得他甚是面善問訊之下兩各歡然勃立南令他關照賬房裏打發車錢那僕役又替他騰出一個幽秀清靜的房間古畫懸壁山色當窗琉璃和百葉爭輝風扇與電鈴齊　他看得合意京選定了那時夕陽在山離晚餐的時侯還早他洗了浴吃了茶見行李已經運到就換了晚服靠在房間廟籐穿椅上悠然遐思後來聽得鈴聲響　餐時已到就起身出房走下一乘白石欄杆的梯子到得餐堂門口廟面走出一個侍者領他到一處預定的座位上坐了勃立南囑咐他道你出去問一聲我的僕人到了没有倘然已到呌他立刻來面我倘使没有到留一個紙條兒在賬房裏待他一到立刻就告訴找侍者答應去了勃立南就提起調羹狼吞虎咽的進食外面故示鎭靜胸中却是沸騰騰的不吃也幾乎要飽起來酒過三巡食上數道還不見動靜心裏益發着急不要這事情變了封嗎鳥麥萊年老不是他们的對手一定露出些破綻被他們看穿了呀此事從何說起他正在如醉如痴忽見館中一個小厮匆匆忙忙的走進來到他身邊說道爵爺貫介已回來了倘然你歡喜見他他等在外面勃立南聽看心中一則以喜一則以懼也不回答一聲歘然起立跟着那小厮就走小厮把他一領領到後面小小一個庭院裏牆壁上藤羅瓜蔓爬得斑駁陸離確是一個清靜所在小厮領到門口自回去了勃立南一眼望見他的老僕滿面得意之色心裏一寛忙啓口問道你辦的事情若何了成功呢還是失敗呢 
 
 
 

Page 15

 
 
[立愈肝胃氣痛將軍丹]  
此丹並治九種胃氣痛服則立愈○如吃過别藥不愈者請來一試方知實濟○不效還洋○以昭信實 
肝氣之症婦女最多或因怒氣傷肝或因氣轉不舒致傷肝木從此觸怒卽發甚至氣逆不下肝堅如鐵食不下咽坐不安席若不早治且他年正氣一衰其發更甚每有因此殨命者古方有左金丸治法試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之神功立見若係二三年新患之症二瓶卽可全愈如其一二十年舊恙至多一料永遠斷根包不復發曾經試騐萬人皆尅日見功後無復萌之人如此奇驗未敢秘藏特登報布告俾患斯疾者皆得解脫呻吟床蓆之苦則幸甚矣●每瓶實洋一元每料六盒洋五元又秘製百試百驗養津玉液膏專治咳嗽痰喘功能補肺養津效驗非常每盒洋一元每料大盒洋四元遠埠信購原班回件●原處翻造房屋仍遷上海三馬路大舞台對面鍊雲大藥房謹啓 
[中華佳產]  
芳香野薔薇茶 
此乃本號新發明之佳茗採集安徽黃山野松蘿茶及野薔薇花精製而成色碧氣馨味清性平耑能醒酒解渴和胃平肝居家行旅久飲極宜贈送親朋外觀尤雅裝璜精美定價低廉講究品茗諸君盍一試之方知其妙　 
●價目每罐售洋半元●每打五元 
精製枸櫞茶 
此茶用枸杞香櫞配合而成故名曰枸櫞茶茶分紅綠兩種綠茶功用能清心明目解渴袪煩紅茶兼能煖胃利濕消食提神枸杞乃延年益壽換骨輕身之仙品香櫞是利氣和胃平肝健俾之神丹久久飲之獲益豈有限翕哉 
●價目每罐售洋一元●每打十元 
●枸櫞薔薇兩種佳茗係本號獨出心裁發明者别家不得冒數賜顧諸君請注意金葉商標爲證遠處寄辦不取郵費須指明下開地址庶免錯悞●本號一設上海法界三茅家橋南首●一設英界石路正正豐街口●一設英界四馬路望平街口以上三處均用汪裕泰三字爲牌號餘如某裕泰或裕泰某皆非本號支店 
上海江裕泰茶號披露 
[最新醫書]  
●產婆學講義　每部二册大洋二元 
●新内科臨診指南　每部一册大洋一元二角 
●調劑術敎程　每部一册大洋七角 
●實扶的里血清療法　每部一册大洋五角 
●消化器病衞生術　每部一册大洋五角 
●動物催眠術　每部一册大洋八角 
●諸病治療催眠術　每部一册大洋八角 
●精神病一夕談　每部一册大洋四角 
●救急法及衞生法大意　每部一册大洋一角 
●磨工敎程　每部一册大洋八分 
●下士卒用陣中衛生心得　每部一册大洋八分 
●赤十字條約解釋　每部一册大洋六分 
醫學世界雜誌現已出版至三十四册購閱全年者大洋一元五角每册一角五分以上各種醫書新安汪愓予編輯全用漢文詞句清晰學說新奇有志西醫西藥者速購爲幸●遠處購書郵滙最妥如用郵票槪作九折●各大書坊均有寄售 
上海英大馬路泥城橋西自新醫院啓 
[自新醫院醫例]  
門診自上午九時起至下午四時止醫金一元 
出診下午三時後如係急症隨請隨到醫金五元外加馬車費一元 
住院特等每天五元頭等每天三元二等每天一二元三等每天一元 
●科目●内科●外科●婦人科●產科 
●兒科●眼科●花柳科●皮膚科 
●耳鼻咽喉科●精神病科 
●兼種牛痘●並戒洋烟 
本院在上海英大馬路泥城橋西電話一六一三 
[最新式浚河挖泥起重機器]  
本行向在英境好爾地方設廠專門製造金司登各種大小水陸可用之新式開浚江河挖泥起重機器已歷百三十餘年全球風行歐美各國水利浚浦開河墾荒各局均皆行用証奬盈篋近歲中國東南各省屢告水灾人民物產損失無數皆緣各處河道失于疏浚之故此機水陸可用祗須一人運動簡捷燒煤甚省選上等鋼料製造堅固靈便兼能開墾荒地搬運沙石煤炭等項價用廉宏官商賜顧請　駕臨敝行有工程師詳解一切無任歡
迎之至特此佈聞上海福州路念號英商茂成洋行謹啓 
[買賣各種股票公債證劵廣告]  
下列各公司其一切價値均已誠實無欺如蒙賜顧希按惠臨可也 
公興英大馬路壽康里大利二馬路石路西華興襪廠中國三馬路石路曲江里惠通南香粉弄永吉里底三益三馬路畫錦里黃順泰四川路騰鳳里復大四馬路北石路吉陸棧内公益大馬路虹廟東五福弄永祥二馬路石路永祥皮貨莊信益大馬路南石路通裕棧興業大馬路虹廟對門泰和里興昌大馬路天發園盆湯弄内萬順豐法大馬路中市永和泰十六舖大成里謙益四馬路晝錦里中市公信二馬路石路口三泰棧内祥和英大馬路虹廟東首大成大馬路裘天寳隔壁弄内通商後馬路福按里裕祥抛球場賓樂公旅館上海股票公會啓 
[上海自來火行煤氣烹飪]  
用煤氣烹飪其利益之廣實非煤炭所可比且此種煤氣灶可由上海自來火行出借華人房屋内有欲借用者并可代爲裝設不取裝費用煤氣灶烹飪其潔凈省費合宜之處實非他種燃料所能及有欲借用者請詢本埠西藏路五號自來火行工程處或南京路二十九號樣子間可也上海自來火公司白 
[練融肌膚柔潤素]  
男女肌肉浮硬發生斑點瘰塊凍瘡汗斑皮膚黧黑黃暗滯晦粗燥皴裂等症皆經風霜雨露所致果有明證試觀恒不見天日之男女何其皮色潔白肌肉柔潤乎較而究之反覆審定鄙人精參本草良用心機特製理想之藥品名爲肌膚柔潤素是也此素用純萃華藥不攙粉質與市上所售者不同常觀用粉質之化粧非但不能潤肌反而有害因粉係石質耗敗氣血本素之性專和營衞惟求實效不取美觀用于根據有自然之顯質妙莫大焉茲將特别之功效有六大能爲一治肌肉浮硬能令嫩柔一治斑點瘰塊能化滋潤一治凍瘡汗斑能退疤痕一治皮膚黧黑能易潔白一治黃暗滯晦能使清秀一治粗燥皴紋能融和平有此六能將來不美之症可掃于無有之鄉即或無患男女老幼均可常擦其肌膚更麗現出血嫩光華美豔絶世化粧家之第一良品也如不效驗包退還洋每瓶洋一元每六瓶洋五元外埠函購寄費不加郵票通用上涨法大馬路八仙橋首安里時雨藥房發行 
[農商部註册中國精益眼鏡公司]  
總公司上海南京路泥城橋東首中國首創自製最新發明吒力克鏡片 
北京支店開設在前門外觀音寺西頭　吒力克鏡片圖平靣鏡片之圖漢口支店開設一碼頭前花樓口 
吒力克鏡片確從光學及生理學研究而出最能得護人之目光故在泰西銷場極廣本公司扵此僣心十有餘年所製鏡片始能凌駕歐西獨步中夏故目出品以來不特本國歡迎西方士女亦多惠顧此可見本公司買事求是與尋常收售舶米品而專恃大言欺人者紀然不同也兹將吒力克最大功用略舉扵左　（一）該鏡片係按率各人目光用機器磨成凸凹形四傍上下光線相同其功用恰與天生睛球無異數能使戴者目光四澈不勞俯仰轉側自可左右顧盼與平面鏡之祇能平視者迥别　（一）該鏡片能貼近眼匡而與眼毛並不觸礙　（一）能遮蔽眼目使度氛不易侵入　（一）該鏡片質摩而純達望之宛如水晶兩滴精瑩焕采故戴者神采每增百倍　（一）該鏡片光線合理故雖用於日光中亦不呟暈以上略舉槪安全具與妙則惟戴者能詳言之本公司因目為人生最寳貴之物故悉心研究親手製造海内宏達當能鑒之再外國近有以現成凹片混秃本公司吒力克鏡者尙祈留意 
[中華眼鏡公司新開精製吒力克灣形鏡片]  
上海英大馬路樓外樓西小菜場東電話二一一二 
患目疾者另有醫學博士用邦俊吕守白二君診治 
眼鏡一道非光學研究精細斷不能合目光之注射否則徒襲皮毛不特無補且適足以損之此中深得三昧超最上來者惟周憲章俞聖祚二君為傑出冠時中外士女羣相欽服本公司以最新出品欲使中華人人得補助之法以完其光名曰中華公司因聘特色人材組織鉅舉為中華光學放一異彩庶知二君之實騐較市上之大言欺人以不對光之鏡片自詡專家者真有天壤之别同胞有疑吾言乎請試觀特别之優點如下一暗室之完善也電光騐目器具均用最新新發明之品分寸不差織微周至一驗光之精細也周愈二君朝夕𠫭商凡遠近斜正聚散各光毫芒累黍度差悉合非尋常以舶来品自為合度者可比並不另取騐費以彰公道一價值之亷平也本公司推廣出品以期人人得完原光克享幸福為主因特别減折以廣招徠一裝配之適宜也靣部豐瘠均依凹凸之鉗制本公司亦專人任之一品質之優美也鏡片胚質堅實無比晶瑩冰澈不染一塵一邊架乏豐采也金銀邊脚式樣翻新且成色充足可以保用包換中華眼鏡公司謹啟 
[欲租地堆積木料者注意]  
本公司有浦東白蓮涇自築一浜左傍漢冶萍煤炭碼頭右傍公記煤炭碼頭水深地廣輪船𦨜艇往來無不合宜今欲出租如有欲堆積木料者請至敝處面商可也如該地須用帳房并可妥爲斟酌　法大馬路三德里利通公司敬白 
[圖畫美術學院出版部發行]  
鉛畫苐一集 
我國畫學正在猛進時代惟新頴優美之畫帖甚爲罕見本院出版部徴集名家畫本爲全國學者作模範今先發行鉛畫第一集内有張聿光劉海粟丁𢙀諸畫家最近手筆人物鳥獸花卉靜物風景應有盡有而活潑有趣宜于男女各學校學生之用且印刷精美定價極廉每集祗售兩角批發從廉　總發行所上海西門外圖畫美術學院　出版部分售處上海商務印書館上海實學通藝館蘇州觀前振新書社常州局前街新羣書社 
[辱國春秋]  
是書取左氏大辱國意義仿春秋體例而纂者自日本條件提出以前種種之原因至中日新約交換以後種種之補救分一百二十章凡各種異同之條文交涉失敗之眞相列强對華之態度及公論中外報紙之論調及紀載與夫激昂慷慨之函電沉痛抑鬱之文章逐段逐節附以按語或查考今昔條約以爲比例或參酌同人意見詳加說明與了家一味載錄者不同而畢公天先生編著之精密有口皆碑茲編秉董狐之直筆喚醒今後之人心可作社會敎育之敎科書讀可作中日最近之交涉紀事本末讀凡我知耻之同胞不可不人手一編全書十餘萬言分訂四厚册現已出版定價五角發行所上海掃葉山房錦章書局泰東圖書館中國圖書公司文明書局中華圖書館國華書局江左書局文瑞樓著易堂蘇州振新書社及本埠外埠各大書局 
[紗厰家注意]  
近有德國商及一位熟識英法文在通商部已經練十有餘年進口及出口銀行事務等如有名華商紗廠及各實業等均可聘請並有保信證據如原聘請者通售申報館信箱一號謹啓 
[精華眼鏡公司]  
驗配眼鏡 
人之兩目如視線不足最爲痛苦故近年靑年學子閨淑名媛亦樂購吒力克眼鏡以爲保護眼光增進目力之要需本公司鏡片則色色精緻鏡架則樣樣新奇備有騐光室騐光機並聘光學專家按照目力之所及驗準配成無絲毫舛錯之慮開幕以來深荷中西各界惠顧諸君僉以本公司所製吒力克鏡片及各種金銀眼鏡架無不價廉物美毌庸贅述茲本公司添請西醫眼科專家孫介謙君凡來配鏡而患有目疾者皆可隨時醫治以酬雅意地址上海英大馬路抛球場西新建三層樓洋房内便是電話一二四二 
[婦女陰虛氣弱肝火上炎者請注意]  
逕啓者鄙人中醫也西法治療向所未習然於西藥中之特品屢試有效者每常引用此次效驗最著者莫如醫山塘街之陳氏婦綠該氏患咳嗽痰血氣喘飲食停滯等症診係陰虑氣弱肝火上炎爍肺乘脾立方後卽勸服自來血并助肺呼吸香膠二種未幾喘停咳止續服至三十餘日病已霍然且身體已見強健今該婦感激來謝鄙人實不敢以爲功當告伊係　貴藥房人造自來血及助肺呼吸香膠二藥之力該氏因此甚爲欣感因無執筆之人立懇鄙人代爲肅函鳴謝鄙人且藉上證明該藥之功能云專此敬頌 
五洲大藥房主人道安 
趙劍芙鞠躬住蘇州小市福道堂巷第六十九號門牌 
自來血大瓶二元　每打廿元小瓶一元二角　每打十二元 
助肺呼吸香膠大匣洋四元每打四十元小匣二元每打廿元　 
人造自來血總發行所上海五洲大藥房錄登 
[光耀頂好馳名阿拉廷之汽燈]  
光耀電汽風扇格外克已便宜　電話三四一二上海三馬路十三號光耀有限公司啓 
[秋涼了]  
四時有四大節立春立夏立秋立冬是也而四立之中尤以立秋節於人身大有關繫蓋前乎此者爲夏爍石流金天氣鬱熱至立秋而漸涼人鮮有不筋骨開張精神疲懶者後乎此者爲冬陽氣潛藏陰寒沍結人鮮有不軀體瑟縮精力萎頓者可知立秋一節實爲一年中暑寒過渡時代衛生家不可不愼之又愼本藥房發行之世界第一總統牌精神丸增長精神本爲四時宜服之品而初秋服之能使精神飽滿風邪不侵可免秋疫秋瘧科利等症若夏令時飲食減少心煩慮亂諺所謂蛀丰之人秋來氣體必弱尤宜趕緊購服至深秋後日服此丸能令冬不畏寒身體健旺精神煥發足爲藥力奇效之明證敬告男女衞生各同胞欲享健康幸福者其各及時調攝勿令良藥當前而失之交臂也可 
大瓶每瓶洋五元　每打五十元　中瓶每瓶洋一元每打洋十元　總發行所上海三馬路中法大藥房 
[普明眼科醫院]  
包治十年念載雙目不明一切大症限期不愈藥資退還寓上海跑馬廳二馬路口院長傳文山啓 
 
 

Page 16

 
 
   
 
