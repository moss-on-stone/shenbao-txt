# 1902 - 277 - 4910589

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[書本報紀俄土交涉後]  
　　土耳其突厥之遺種也自中國李唐以後國勢衰微至元時而復振明初攻布加里亞賽爾斐亞又據有波斯尼亞及亞刺等地迨土耳其王巴牙屑第一立復略布加里亞賽爾斐亞襪拉幾穆爾逹維擊匈牙利大破日爾曼法蘭西更入希臘圍君士但丁蓋駸駸乎日臻强盛矣旣而巴牙屑兵敗於昻哥拉爲撒馬兒罕所虜遂以憂死幸三子分立克繼其志旋仍混合爲一大舉以伐東羅馬滅之改君士但丁曰伊斯坦蒲耳遂建都焉其疆域東北界俄屬高加索部東界波斯東南界阿刺伯沙漠西北瀕爾馬拉海北瀕黑海西南瀕地中海與歐洲僅隔波斯福爾他大尼里兩海峽波斯福爾海峽卽君士但丁海峽又卽昆士但丁海峽爲歐亞兩洲之中道可以出黑海而入歐洲故此海峽者歐亞兩洲之樞紐亦歐亞兩洲各國之關繫也顧土耳其國政治不修恣行殘暴屢爲俄人所弱嘗割巴統阿逹亨卡爾司三省之地與俄而賽爾斐亞門的内哥羅馬尼亞諸地向之藩屬於土耳其者均爲自主之國布加利亞爲半主之國於是土國歐洲之地乃所削過半矣然歐洲各國皆知俄人志存開拓恒欲得土耳其以逞其鯨吞蠶食之謀土若爲俄所有則歐洲各國皆有所不利故嘗援救之保全之蓋安土耳其卽所以安歐洲各國也西歴一千八百四十一年英德法奥義五國曾與土耳其立約凡兵艦均不准過君土但丁海峽若必不得已而過須將所因何故向土廷報聞求取憑照始能過境商船往來亦須報明地方官其平時管鑰之司則土耳其任之迨一千八百七十一年復在倫敦酌議七十八年俄土罷戰又在柏靈共議其所以防俄人之踰越者計至周慮至密乃近日土廷忽頒諭誅允准俄國之水雷船由昆士但丁峽駁過雖明言每歴二十四點鐘始准一艘過峽船中不得裝載軍火以及水師人等各語然與昔年英法與圭立約不准俄船出入此峽者不已違背乎或曰黑海之盟俄人久不遵守當光緖十七年卽西歴一千八百九十一年俄國有輪船藉開西伯利里亞鐵路爲名載鐵路器具由黑海而出土廷以俄人未經請照阻不許行旋經駐土俄公使强詞駁斥土廷無奈仍准放行維時英法諸國皆未以嚴詞詰問責俄國之敗盟由是不及一年而俄國照會土政府欲代爲整頓勃爾加釐亞之屬地矣又未幾而竟請土廷仍准俄船來往於逹滕尼來士同矣今土廷竟明許俄船駛行於君士但丁海峽自此俄將無顧忌而歐洲各國均布不能安枕之成欵曰船中不得裝載軍火以及水師人等然試問以土耳其之孱弱能一一稽查而禁遏之乎嗚呼土耳其之不能力自振作歐洲各國久已知之俄國之日事開闢意圖吞併歐洲各國亦久已知之乃今不爲土耳其計爲土耳其保獨不思自爲計自爲保乎聽土耳其之失策而不謀救援任俄羅斯之逞志而不思禁阻畏俄乎抑以爲無關大局乎歐洲各國其將何辭 
[本館接奉電音]  
　　昨日午前京師飛電傳來上諭一道旨一道敬謹譯登○九月初七日内閣抄奉上諭著派英信稽查三海值班官領班大臣欽此同日奉旨廂藍旗漢軍副都統著良泰補授欽此同日奉上諭湖南岳州府知府員缺著王明德補授欽此同日奉上諭莊山增崇著補授總管内務府大臣欽此同日奉上諭十月初一日時享太廟朕親詣行禮後殿著派載功行禮兩無著派鐵麟德壽各分獻欽此同日奉上諭廂藍旗護軍副都統文史由奉宸苑卿補授内務府大臣署理工部左侍郎克勤厥職兹聞溘逝軫惜殊深加恩著照侍郎例賜卹任内一切處分悉子開復應得卹典該衙門查例具奏欽此 
[江督劉制軍噩音詳述]  
　　南洋通商大臣兩江總督劉宮太保於月之初五日辰刻因病薨於位經金陵訪事人飛電傳來已譯登前日本報兹又接訪事人來函悉宮太保初患頭痛兼之痢疾觸發痔瘡精神疲憊卽具摺陳請病假延醫診視經上元縣戴子和大令斟酌方藥諸疾漸愈時欽奉上諭給假半月并賞人參恩光所照滿冀勿藥可占詎初四日之晚宮太保政躬忽又不適至半夜精神瞀亂旋卽大解氣如屬絲卽傳上元縣戴子和江寗縣盧肅卿兩大令入視已六脈俱絶無可挽回延至初五日辰時出缺江寗藩司李薌垣方伯先在督轅伺候將兩江總督南洋商務大臣督理鹽政各印信一律請出齎回謹貯藩庫江安糧道胡觀察時辦文闈内提調江南鹽巡道徐觀察充文闈外監試一聞噩耗卽次第出闈馳詣督轅叩弔初六日寅時大殮屬下各官均詣弔奠聞宮太保病革時奏請以湖廣總督張香濤宮保或皖撫聶中丞自代 
[浙省籌財]  
　　徐家匯匯報云各省攤賠洋欵浙省歲定銀一百四十萬兩籌措甚難不得已乃增添各項捐稅計鹽稅除常稅　歲加九十萬酒稅加三十萬地丁加六十萬契稅加五萬房捐收四十萬雜稅加八十萬其中鹽稅恐不能加至九十萬或者六十萬尚可加足約計每年加捐之欵可得三百萬除償欵外尚餘一半果能涓滴歸公百姓自無異議所可惡者以賠欵爲名有心朘削耳 
[酌定訟費]  
　　徐家匯匯報云各署書役藉訟索規爲害地方實非淺鮮兹天津縣將書差積弊一律革除酌定訟費以資書吏差役辦公之用議定章程八條照錄於後一兩造結訟理曲者應交訟費擬用三連執票將原告名姓訟費之多寡皆於票内註明一張黏卷一張存根一張交與納費之人收執以憑信守二訟費劃分三等上户大制錢 
 
 

Page 2

 
 
十吊中户八吊下户六吊一經判定卽由理曲者當堂交納如被控者非只一人應卽按數匀攤以昭公允三遇有追比銀錢業經出示　諭無論何項帳目統按追出之欵酌定一成爲公費如百兩提十兩千兩提百兩餘可類推四提出各項公費一俟積有成數寄存殷實錢鋪作爲本署書役人等工食之費不足則就地另籌有餘則禀明各憲作何和項並准隨時提充賞號以奬有功五無論何項案件若誣告不實照上户應納訟費加五倍罰交以懲刁惡六凡户婚田土鬥毆等案如願息訟准遞呈請示統定大制錢十六吊交案作訟費令原被均攤七人命盜案不必交納訟費應予一概寛免八各項存欵統由本縣作主開銷每月榜示一次如有不實不公准軍民人等指出何欵赴上憲衙門控告以昭核實以上八條先舉大概示諭其未盡事宜再行酌核辦理 
[三續京師大學堂章程]  
　　第七節　仕學館課程分年表　第一年　學科階級　算學註加减乘除　比例　開方　博物註動植物形狀及構造　物理註力學聲學淺說　外國文註音義　輿地註全球大勢　本國地理　史學註中國史典章制度　掌故註國朝典章制度沿革大略　理財學註通論　交涉學註公法　法律學註刑法總論　分論　政治學註行政法　第二年　學科階級　算學註平面幾何　博物註生理學　物理註熱學光學成說　外國文註繙譯　輿地註外國地理　史學註外國史典章制度　掌故註現行會典則例　理財學註國稅　公産理財學史　交涉學註約章　使命　交小況　法律學註刑事訴訟法　民事訴訟法　法制史　政治學註行政法　第三年　學科階級　算學註立體幾何　代數　博物註礦務學　物理註電氣磁氣淺說　外國文註文法　輿地註地文地質學　史學註考中外治亂興衰之故　掌故註考現行政事之利弊得失　理財學註銀行　保險　統計學　交涉學註通商　傳教　法律學註羅馬法　日本法　英吉利法　法蘭西法　德意志法　政治學註國法　民法　商法　凡入仕學館者英德法俄日本文字任擇一門習之不能習者聽　第八節　仕學館課程一星期時刻表　第一年　算學　博物　物理　外國文　輿地　史學　掌故　理財學　交涉學　法律學　政治學合計三十六　第二年　算學　博物　物理　外國文　輿地　中學　掌故　理財學　交涉學　法律學　政治學合計三十六　第三年　算學　博物　物理　外國文　輿地　史學　掌故　理財學　交涉學　法律學　政治學合計三十七　不習外國文者於理財交涉法律政治四門各加課一小時　第九節　師範館課程門目表　師範館照原奏招考舉貢生監入學肄業其功課如普通學而加入教育一門今表列門目如下　倫理第一　經學第一　教育學第三　習字第四　作文第五　算學第六　中國史學第七　中外輿地第八　博物第九　物理第十　化學第十一　外國文第十二　圖畫第十三　體操第十四　以上各科均用譯出課本書由中教習及日本教習講授惟外國文用各國教習講授　第十節　師範館課程分年表　第一年　學科階級　倫理註考中國名人言行　經學註考經學家法　教育學註教育宗旨　習字註楷書　作文註作記事文　算學註加减乘除　分數比例　門方　中外史學註本國史典章制衣　中外輿地註全球大勢　本國各境兼仿繪地圖　博物註動植物之形狀及構造　物理註力學　聲學　光學　熱學　化學註考質　求數　外國文註音義　圖畫註就實物模型授毛筆畫　體操註器具操　第二年　學科階級　倫理註考外國名人言行　經學註同上學年　教育學註授教育之原理　習字註楷書　行書　作文註作倫理文　算學註帳簿用法算表成式幾何圓面積比例　中外史學註外國上世史中世史　中外輿地註外國各境　兼仿繪地圖　博物註同上學年　物理註熱學　光學　化學註無機化學　外國文註文法　圖畫註就實物模型帖譜平本授毛筆畫　體操註器具操 
[挑取學生]  
　　漢口訪事友人云湖北自强學堂肄業生額定一百四十名兹因推廣額數又在自强學社中挑取四十名現共一百八十名聞日後尚須增添也 
[示期錄送]  
　　松江訪事人云江寗設立高等學堂由派辦處議定學額札飭所屬各府州縣擇尤錄送府尊許子元太守奉文後卽出示曉諭華屢林屈兩大令亦一體出示招考前日太守復懸牌示期於初十日著各縣申送之高材生來府聽候考錄想一經考取卽須送省也 
[鄂學紀聞]  
　　武昌訪事人云湖北自强學堂自夏間放假後學生教習類皆襥被言旋近邕陸續到齊總辦陳太守遂禀知上憲於八月二十六日開學至將弁學堂原額一百四十名兹尚不能足額總辦張虎臣協戎因在各營内考選新生四十名送入堂中學習並示期九月初一日開學云 
[提憲入蜀]  
　　宜昌訪事人云新間四川提督馬介堂提憲來宜暫駐高陞棧近因急於入川擬由萬縣旱道入成都其營務處員弁則由水路入川定於八月二十四日起程旋以江水尚深可以上駛遂另雇民船前往施南至巫巴交界之處起旱當起節時宜昌砲船升砲致敬｀城内外營兵均站隊恭送 
[軍門過潤]  
　　鎭江訪事友人云長江水師提督程從周軍門前由太平起節赴下江一帶校閱各營水操近已事畢於上月二十九日乘官舫道出京口小泊官馬頭鎭城文武各官均赴江干迎謁有頃軍門傳命解維溯江上駛 
[佛山劫案]  
　　廣州訪事友人云佛山西賢里有馮啓湛者向在外洋貿易積有多金近年歸老林泉怡然自得詎料八月初八日之夜忽來三匪猱升屋脊緣繩而下向馮及家人拔槍恐嚇令勿聲張然後倒篋傾筐肆行搜括貪囊旣飽呼嘯而逃翌日報經地方官臨塲勘騐隨由魏都戎馬千戎懸賞購緝予限一月能獲首犯者賞給洋銀一百元從犯五十元以便按律懲辦 
[邑宰騐屍]  
　　姑蘇采訪友人云本月初三日吳縣田春庭大令因公出署回轅時道經吳苑西橋忽在輿中瞥見河内浮有男屍一具因飭停輿立喚地甲將屍拖起飭仵如法相騐唱報死者年約三十左右渾身並無傷痕宛係失足墮河身死大令親視無誤飭差持片倩某善堂給棺收殮暫厝義塜候屍屬認領 
[厦島官塲紀事]  
　　厦門訪事友人云福建泉州府安溪縣知縣陸大令現奉上憲調署汀州府上杭縣篆交缷後卽於上月十三日乘舟抵厦暫寓萬利客棧俟附輪船馳赴任所○厦防同知黎司馬於日前出示曰賭博流娼本干例禁且傷風敗俗最爲地方之害此外地棍索詐酬酒打架誘拐局騙均爲法所不容兹本分府下車伊始除派差隨時驅逐查拿外合行出示嚴禁爲此示仰　屬諸色人等知悉自示之後倘敢故違定卽嚴拿懲辦决不姑寛特示○上月二十四日新任汀章龍道李觀察毓森由省垣乘飛捷輪船抵厦拜會提道各憲旋由提憲楊西園軍門派利濟小輪船送至石碼以便赴漳履新 
 
 

Page 3

 
 
[稽山採菊]  
　　紹興訪事人云府屬山會蕭諸餘上新嵊八縣經徵本年地丁銀兩奉文每兩帶收捐錢三百文以備攤償洋欵現屆下忙開徵尚有數縣未將捐欵繳省上憲因派員來紹分别催提札中略謂倘再逾限定當撤叅○新任寗紹台道惠澍滋觀察森刻已蒞甬涓吉九月初八日受篆紹郡府縣各官因擬整備行裝赴甬叩賀○錢業向稱貿易大宵近年漸覺凋敞每屆三九兩月爲掉期支兌之時兹已到期而各莊現銀無多殊苦不敷周轉說者謂本年絲汛太歉進欵約少數百萬金而各項捐輸較常幾增數倍宜乎民窮財盡竭蹶不堪也○大嵐山素爲盜藪前年由標防練軍捕獲首犯立正典刑而餘黨仍四出刼掠至今行旅咸有戒心上月某日忽有一狀似商客者被人砍斃於山後肢體爲野獸所嚙殘缺不全旋由里甲備棺掩埋蓋恐報官相騐反多周折也 
[雲間近事]  
　　松江訪事友人云少年輕薄好自修飾往往額覆短髮效世俗所稱劉海形原任兩江總督劉宮太保在任時以其敗俗傷風嚴申禁令札飭各屬一體查拿此風爲之稍息不意近日境遷事過若輩又生玩心某日華亭縣林霨生大令升堂訊案時瞥見一人違禁如故提至案前喝令長跪隨傳薙髮匠將其額髮剃去始行開釋本月初一日大令乘輿而出至普照寺前又見一人覆額之髮長约二寸許光滑如油飭提詰問知係舊紳子弟亦飭待詔爲之删除訓斥一番押之使去○前者南匯縣解到重犯夏小弟及混名松江阿韓並季子連季子雲四犯疉經府尊許子元太守委襄讞沈大令府經歴孫叅軍迭次刑訊皆堅執不承季子雲疉上天平架及跪鐵練良久仍不吐實以故迄今尚無端倪也○普照寺西廊内向供三世如來丈六金身近經人租設書塲並搬演種種戯術觀者雜遝最易滋生事端華亭縣林大令聞知遂於本月初一日親往查察一週諭令立卽停止違干訊懲是亦整頓風俗之道也 
[上海官塲紀事]  
　　上海縣汪瑶庭大令於初四日赴蘇公幹昨日縣署得悉大令將次回申各執事人等遂在碼頭整備迎迓○安徽候補道銓燕平觀察昨日因公過滬命駕赴道轅拜會袁海觀觀察延入花廳茗談良久而别○新簡出使法國大臣孫慕韓星使寳琦日前蒞滬昨晨命駕入城赴道轅拜會袁觀察旋詣南市馬路工程局拜會總辦翁子文太守飭丁擋駕○昨日辦理樹木捐局委員陶明府命駕至工程局拜會翁太守太守飭丁擋駕○出使奥國大臣吳星使之隨員候補縣林明府佩綸劉明府保慈均於昨日遇詣道轅晉謁 
[招考學生]  
　　松江府許子元太守前奉金陵派辦處潘觀察行文以江南高等學堂現照奏定章程共收錄學生一百五十名定於九月十五日以前各府將肄業各生送到以便考取錄收逾期概不錄考等因太守奉此轉札各縣遵照辦理上海縣署日前奉到府札飭令該縣如有願赴江南高等學堂肄業者先由該縣考試後飭該生出具切結並由縣各具印結黏連鈐記隨將各生送府由府復考取錄後卽行轉送等因縣主汪大公刻已出　曉諭舉貢生監人等知悉矣 
[西人肇禍]  
　　昨晚英國水手公館中甲乙丙三洋人行經小東門外吊橋堍乘醉向行路婦人調笑旁人見而不平與之理論三洋人不服肆意行兇巡街捕急吹號呌集捕兜拿三洋人奔入城中拾取水果攤小刀逢人便戳將源茂振廣貨店主胡濟川戳傷並擊毁店中雜物失去洋銀五十餘元旣又將錢泰豐水烟店夥胡廣生胡俊之及擺水果攤之徐金華均行戳傷旋又將朱桂生所開之朱隆興水烟袋店内一切貨物盡行打毁立時各店鋪一律閉門罷市十鋪地甲張仁飛禀上海縣署由差頭薛貴率同夥役馳往彈壓保甲總巡朱森庭明府亦帶局差往查至則三洋人已出城逸去矣明府隨詣道轅禀請蘇松太道袁海觀觀察核示 
[冤誣宜雪]  
　　滬上有一種小錢店每於行人持洋銀向兌時乘間易以贋鼎藉口調換不允卽誣以有心混用鳴捕拘拿鬼蜮陰謀已成習慣非得賢明官吏燭破奸僞每被欺蒙貽害商民良非淺鮮本月初三日英界某號小錢店主王芝山以湖北人陳明超混兌銅質僞洋銀投報捕房將陳解送英美租界公堂經代理讞員魏蒓隖大令會同德總領事署佛繙譯官研訊雖據陳供稱生員係湖北師範學生派赴東洋游學甫由東洋來滬洋銀係學堂所給膏火恐不至以僞質欺人云云大令不暇詳求貿然判押捕房三月僞洋銀存候銷燬案已了矣不意日前湖北某州拔貢生向某以陳横被小錢店誣陷誼關同學不忍坐視據情上控道轅道憲袁海觀觀察立卽批飭公廨提集原被復訊適讞員張柄樞司馬政躬已愈奉文後卽照會德總領事轉飭捕房傳齊兩造候再訊核 
[相騐命案]  
　　前日徐乃賢被兇棍朱毛大王阿三毆傷斃命一案當由二十三保二圖地保王心山投報上海縣請騐一面在同仁醫院設立屍塲並知照捕房請派探捕到塲彈壓時縣主汪瑶庭大令赴蘇公幹尚未回署經蘇松太兵備道袁海觀觀察札委松海防同知劉乙笙司馬前往代騐前日午後六點鐘司馬帶同刑仵命駕至院升座後王保跪禀原由屍叔徐鳳祥泣請伸冤司馬令退去隨飭仵作將屍舁出如法細驗旋卽唱報騐得死者年約二十左右身上並無傷痕實係服毒身死司馬離座親視無誤令塡明屍格鳳祥求准自行棺殮司馬許之兇手朱王二犯仍帶回捕房候解送公堂禀請代理讞員魏蒓塢大令訊明轉解縣署歸案究辦諭畢呵殿而回時已萬家燈火矣 
[續錄分發人員騐看名單]  
　　鹽大使劉致和順天山東鄧淼泉廣東福建賈國澄直隸兩淮俞人蔚浙江福建布經歴柳銜書安徽山西布理問季逢原順天江蘇黄瑞探江西江蘇直隸州州判張沅雲南安徽州判陳樹熙廣東廣西任啓治湖南雲南府經歴吳敬同順天河南董振聲順天山東梁汝瀛順天四川薛守坦湖南雲南母鳳岐山西陝西竇以燾安徽湖北金鼎江西江蘇丁文龍安徽湖北縣丞蕭光瑀奉天直隸温煊揚廣東福建黄榮階廣東直隸廖成章福建直隸黄經鎔湖南江西劉景芳山西山東李廷英山西直隸郝卿鎏山西河南黄爲楷安徽甘肅姚贊唐江蘇安徽劉仁駿江蘇河南周慶綸四川甘肅德章正藍漢江蘇徐官海浙江江蘇宋松齡四川湖北李紹棻四川雲南楊祥鴻浙江福建蔡震聲浙江福建謝春生貴州廣西唐烈貴州廣西按司獄齊鳳飛廣東廣西王震浙江福建沈福衡江蘇江西州吏目朱延庚江蘇直隸王仕華四川雲南鹽巡檢姚肇濬浙江河東巡檢劉廣增奉天直隸賴毓賢廣東四川周紹準廣西四川温廷寛廣東福建李開棠廣西廣東朱振庠湖南江蘇卓寳華湖南湖北戴傅霖江蘇安徽陶恩錦江蘇山東張家騏安徽直隸楊國崧江蘇廣東帥廷樑雲南貴州劉松齡江西安徽六品頂戴鮑燊浙江直隸晏璋四川雲南黄經暢湖南廣東從九品羅冠平廣東福建唐紹先湖南江西斐景澄安徽廣東來鴻浙江四川典史李先遠湖南陝西黄丹轂江西湖北席鐘江蘇河南劉敏德貴州四川黄品衡貴州四川胡學淵江西四川張瀾雲南四川裘文會江西廣東蕭燊浙江四川曹倉河南湖北姚應琪浙江廣東顧應麟浙江廣東朱效忠河南安徽任慶源浙江山西籌餉指省分發府照磨潘晉榮安徽江西勞績掣籖分發知縣金蔭康浙江吳逹雲安徽鹽大使六品銜丁振安徽州判周登瀛貴州此單未完 
 
 

Page 4

 
 
   
 
 

Page 5

 
 
   
 
 

Page 6

 
 
　　聲明受騙 
　　啓者滬城内大生衖金姓一事本非初意實因司帳吳仲康煽通老乳傭姚俞氏乘間誘騙小主一同出外及至外埠察破吳姚二人心跡因而自生悔悟及早回頭已於上月中旬由杭返里歸家之後問明本人在杭在申所有親友及典號各家並無絲毫銀錢糾葛情事至吳仲康本姓王號君卿年廿二歲安徽六安州人老乳傭姚俞氏年三十八歲面黃身中秃變大足爲已故姚松亭之妻伊子姚聿脩小名阿梵年十四歲元和縣章練塘姚家匯人吳科裕甯波鄞縣人年廿七歲吳蘭堂成衣業靑浦縣珠街角人年廿六歲以上各名口深恐究辦在杭逃散特慮若輩居心叵測逗留申杭倘或假冐小主名字向各家騙取銀錢貨物等情須知與金姓毫不干涉因此聲明在先免致累及於後茲登各報俾使遠近週知此佈　　勤貽堂金啓 
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日湖南人王長桂扭趙桂喜至四十三七鋪巡防局禀稱小的向在揚州某號執業娶妻龍氏數年前忽失所在今得獲諸趙處始知被伊誘匿叩求究懲局員高文軒二尹提訊之下趙供認與龍氏私識二尹不予深究令王領妻管束趙具結斥退○日前文生姚西華由金陵乘美最時洋行美利輪船來滬忽失衣箱一口當卽投報爛泥渡巡防局請爲查緝 
[馬路工程局瑣案]  
　　日前南市大馬頭萬潤瑞米行夥朱秀峯陸書坡趙文海與三十五號巡街捕深夜齟齬撕毁號衣經他捕帮同緝獲帶入捕房當晚由飯館主褚松濤保去次日褚不能將朱陸趙三人交出捕頭卽將褚傳至馬路工程局請訊總辦翁子文太守倩襄讞黄衡堂二尹略加研詰予限三日務將三人交案昨日褚將朱陸趙交到二尹提訊之下朱供小的在萬潤瑞米行司理帳目是晚偕夥至肇源樓吸烟斛手某甲忽欲小遺小的告以此處已派巡捕梭察恐被拘拿適爲巡捕所聞不問情由遽將小的髮辮扭住喝問爾何人斯敢將巡捕毆擊小的向之力辯彼卒不信竟被拘押實則小的並未行兇求鑒徐小柱供小的與朱同行雖見朱與捕爭論在旁解勸並未助毆陸供詞略同趙供小的係在店執役是晚爭閙時並不在塲二尹詰之三十五號巡捕當晚行兇者究係何人禀稱由陸爲首二尹著將陸管押候禀商太守再行核辦朱徐趙交人保出○積竊康坤至某木作行竊木板二塊携之而逸被巡街捕拘獲解送工程局黄二尹研訊口供判責五十板贓存候失主認領 
[英美租界公堂瑣案]  
　　美總領事古訥君所用細崽范舟貴被歹人柴寳生誘出嫖賭並唆使行竊金鋼鑽質銀花用經古君查知飭拿范已逃逸僅由包探李星福將柴解案代理讞員魏蒓隖大令略訊口供諭令押候復核昨晨美總領事署繙譯白君蒞廨會同大令升座研訊李探將柴解案禀稱金鋼鑽由柴經手押諸八仙橋畔甬人應寳相家小的前往吊贓時應已回籍隨由其妻發信往追惟所失金鋼鑽約共三十粒非范到案終無下落請著柴將范交出柴供小的將鑽代押確有其事但目今范避匿何處實不知情且身押捕房無從尋覓大令商之白君著將柴還押限下禮拜二將范交案違干重辦○包探金阿三解流氓王阿榮到案禀稱此人强攫華盛紗廠女工顧小妹頭上所插銀簪報由小的拘獲解請究辦王狡展不承大令判責五百板枷號一月○老船塢更夫陳掌寳行竊洋毯洋酒經大令訊得此案有寄贓之西洋人因令押候提到西洋人再核昨日包探倪順泉解陳到案禀稱小的查得伊所供係屬子虚請爲斷結大令判責二百板押捕房一月○包探陳洪德解王江福到案禀稱此人誘拐陸仁福家男孩一口意圖價賣請爲究懲王俯首求恩大令判責三百板押捕房二月○王泉生向丁如芥藉端訛詐解經大令訊供王稱係代所薦工匠老卿老三索取工資因令押候傳到老卿等再核昨日老卿等投案供稱小的等在下處作工由王經薦並不被欠工資求鑒王仍嘵嘵强辯大令判責三百板 
[法租界公堂瑣案]  
　　屠敬之禀稱附某輪船來滬被賊竊去考籃一隻報捕查獲竊賊貝炳生連贓送案請辦讞員孫建臣大令判貝責三百板贓交失主領回○陳高升高稱在城内紅木作爲夥被賊竊去紅木數支報捕查獲竊賊徐才林並贓送案請辦大令判責一百板贓還失主○柴金年禀稱開設同生泰炒貨店被歇夥李根芳竊去對時表一枚典質洋銀五元現已贖回求請究辦李根芳認竊不諱大令判枷一禮拜責一百板○俞小春收買裕太新樟腦竊贓經前讞員杜大令判罰洋銀五十元賠贓銀一百八十兩嗣因一再若求减賠一百零五兩迄今日久不交昨日大令命提復訊俞求再减大令着格外施恩判賠洋銀一百零五元連罰洋銀五十元一并交案如延比追○夏少堂前控周子善欠銀三千餘兩經前讞員杜枝園大令訊供除追繳外尚少銀九百餘兩夏迭次求追昨日包探傳周到案著押候補提人證復核○信益押店蔡泰永質得金表一枚金八開二枚金戒指一枚因無保單被包探查獲解案請究大令判罰洋銀二十元各物暫留待原主取贖○姚陸氏遣婿周開元控寳善街王大吉藥店主王芝田圖賴存欵銀五百兩洋銀一百五十元前讞員杜大令提訊之下由王妻父李雲生呈繳洋銀六百元請將王交保出外清理昨日李又繳洋銀四百六十五元大令飭傳原告到案具領并具領狀完案切結存查○唐采芝探桑書之行竊衣包一個經大令訊供桑不認行竊押候查明復核昨日原告投案求追並稱有關雙喜目擊其事桑仍執前供大令著還押候查明復核○法大馬路裕泰鞋店虧欠各户往來洋銀二千餘元潛行逃逸祗留老婦看守房屋各債主投報捕房昨日又投公堂聨名具禀請爲提追大令閱禀著靜候核示 
[美租界捕房紀事]  
　　昨日偷兒陸阿坤掩入虹口陳姓家行竊綢衣携之而出適爲某包探查獲拘入捕房捕頭令押候解送公堂禀請訊辦○昨日跑灘賊沈阿大潛入蘇州河畔某姓駁船上行竊布衣携之欲逸被事主追獲扭入捕房捕頭令押候解送公堂禀請懲辦 
[蘇省官報]  
　　八月二十九日候補道松增由寗來陽湖縣翁禀辭褚成憲由上海糖捐局來范守佑禀謝奉委兼提宿遷睢寗蕭縣欠解讞局銀兩差三十日江南提臺李辭行同知張家瑞豐沛碭邳知縣范守佑銅蕭宿睢王金壽徒陽壇溧均禀辭赴抽查保甲差王慶燿禀謝奉委赴金匱查團防改警察局事宜通判唐惪勛禀謝委提鹽阜安三縣欠解讞局銀兩差江蘇卽用知縣張明允於本月廿八日在省寓廟堂巷病故九月初一日候補道朱承昌通知赴寗見制憲卽辭行通判金殿元禀辭赴海州沐陽贛榆抽查保甲並提海屬欠解讞局銀兩差知縣黎耀森禀辭赴長洲縣鄉鎭履勘秋成差陸淸臣禀辭赴崑新常昭抽查保甲差楓橋釐卡委員按經歴熊佐周禀謝飭知一年期滿合比實盈二成以上蒙再給記大功一次府經歴劉頌淸禀辭赴甯見制憲正任元江靑縣丞程恩浩禀知交缷任事回省並請期服假常熟縣典史孫濟川專丁來省禀謝飭知奉部發准補從九陳其瑞禀稍崑山縣保甲差並謝委署川沙廳司獄事卽辭赴任仲呈材由閔行專丁來省禀謝奉飭留辦吳晋禀知丁外艱初二日候補道周學海由揚州來指分福建候補道沈祖燕由京引見回卽辭赴閩同知梁孝熊由江陰釐局專丁來省禀謝飭知第二年比較盈三成蒙給酌委署事一次通判唐惪勛禀辭赴鹽阜安三縣抽查保甲兼提欠解讞局銀兩差知縣朱文炳禀辭回甯楨興辭赴蘇松常鎭太各屬查鋪遞差王慶燿禀辭赴金匱公幹縣丞蔡安和禀辭赴寗指分江蘇試用縣丞金宗燧浙江人又靳炘安徽人均由京騐看領照來省禀到初三日補用道候補班前補用知府舒體元禀知由京起復領照回省知縣陳鳳蔚禀知由寗見制憲回五品頂戴議叙知縣方寳銓安徽人禀知由甯來同知銜大挑知縣趙宗獻禀知由甯來藍翎同知銜試用知縣俞錫礽禀知由京引見回省守備沈朝榮禀知過都同班撫轅武巡捕杜步階禀知奉委解貢差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
