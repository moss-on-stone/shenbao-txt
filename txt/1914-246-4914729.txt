# 1914 - 246 - 4914729

 

Page 1

 
 
游記 
[新疆旅行記（下篇）（二）（單騎）]  
　　十八日赴都督府就讌談及西北之患鴉片烟爲最據稱新疆軍隊以吸食鴉片尙爲安分之徒如鴉片一禁無人再肯當兵况禁吸須先禁種歷來甘新農民以種罌粟爲莫在之利益甚有不明白之人謂内地禁運我甘新仍舊種植將來可以專利壟斷一方官吏告示置若罔聞如用强硬手叚帶兵拔苗兵本嗜之一經煽惑亦卽反對故禁令殊不易行予回憶由洛陽至潼關城巿鄉鎭間有吸此者不以爲忌舖中公然發賣心竊異之由潼關至長武（陜甘交界處）各處雖有設官膏專賣者然毫無限止隨便發售流弊亦大由長武至蘭州至迪　至伊塔街頭巷尾設櫃挑膏幾作爲正當之營業尋常人家一患疾恙不願服藥專吸鴉片眞是黑暗世界也現京師及沿海各省提倡禁烟設立戒烟會且與英人交涉停絶舶來而内地邊省仍如此外人聞之豈不貽以口實乎 
十九日與各員攷察新疆全省道里收集檔案甚多然皆零星紀載不得要領茲經各員重訂記之如左以備志乘之採擇 
（一）迪化縣道路按本境乃全省四通八達之區惟修伊新鐵道只古牧地東西大道可作幹路至伊吐鐵道則經本境山南支路則循電線南自柏楊河入境至縣西小地窩堡出境計長三百一十里又東北線自黑溝驛入境至縣而止計長六十里驛站四曰鞏寜底驛曰黑溝驛在城東北六十里曰柴俄驛在城東南九十里曰達坂驛在城東南一百八十里歧徑甚多兹不及詳 
（二）吉縣道路本境舊關隘無聞只縣西北一百六十里有洛克卡倫一東北九十里有馮家壩舊卡一縣西三十里廬草溝有舊卡倫三處俱撤迤南要隘則石梯子山搔呼達二處爲最險光緒初年土豪悉踞此二處東制回匪現瑪納協戍徐學功最諳此處形勢 
（三）呼圖壁道路按本境只東西大路電線自城東三十里墩入境至城西大土古力出境共長九十里驛站一景化底驛計東西長百八里别無商道 
（四）綏來縣道路本境官道東通昌吉西達烏蘇電線由小土驛東十五里入境自安集海驛四十里出境計長二百九十五里境内驛站四小土靖遠烏蘭烏蘇安集海是也光緒三十三年添設通阿爾泰七驛自底驛起北行八十里撞田驛又八十里沙門驛又八十里新渠驛又九十里至小拐驛又九十里三岔口又八里唐朝渠又百里黄草泉驛西行三十里至烏納木河出境計程六百五 
 
 
 

Page 2

 
 
十里沿途水草鬯茂足用宣統三年安插電線桿通阿爾泰現已完工 
（五）烏蘇縣首路（即庫爾喀喇烏蘇）　本境東西大路二百餘里北通塔城三百餘里至鄂倫布拉克驛北三十五里入塔境驛站則自底驛起東行七十里奎屯驛西行七十里普爾塔驛又西六十里墩木達驛又西六十里固爾圖驛（即塌橋）北路則由底驛起九十里庫爾河又七十里沙拉烏蘇又七十里小草湖又九十里鄂倫布拉克以上俱係通商大道電線自境東四十井入境西至樺樹林出境計長二百四十二里北至鄂倫布拉克之北三十五里出境計長三百一十里 
（六）阜康縣道路本境道路係東西大道計長一百八十里驛站二一柏楊驛（即紫泥泉）距城東九十里一康小驛（即底驛）電線西自鹹泉入境東至四十里舖出境除此别無商道 
（七）孚遠縣道路縣境東西皆大道東達奇台西通阜康自境東大泉至西四十井官道共百五十里南至北山一百五十里北至沙山一百十里其餘小徑不及詳紀（未完） 
時評 
[何事瑣瑣（冷）]  
　　執政諸公豈以爲中國大局巳定無事可爲而專謀是瑣瑣不急之務耶祭天祀孔猶得設詞曰維持中國之人心也巳非中的之談矣紀念日無關大局者也而亦有所推翻有所更革民國通禮急不在一時者也而亦列諸議案勞於修訂夫豈舍此以外中國已無一事可議可行也耶 
諸公亦知白狼猖獗小民身受之苦耶諸公亦知各省紙幣之多爲害之鉅商民所受之痛耶諸公亦知政府搖搖不定主張不一國家所處之危耶政府亦知財政無根本之計劃徒恃借債以度日國家有破産之險耶凡此大端一言不及而祗羅列細故以求塞責耶疆吏而提議是謂無識政府而交議是謂無聊政治會議而决議是謂無恥 
嗚呼可以知中國之人才矣 
[命令]  
　　二月十一日大總統命令派朱啓鈐充知事試驗主試委員長此今 
又令派朱家　趙惟熙沈銘昌許鼎霖王丕煦董鴻褘陳懋鼎孫培馬德潤雷光宇方樞夏曾佑充知事試騐主試委員此令 
又令派李杭文馬彝德易思侯錢承鈞充知事試驗監試委員此令 
又令特派張鳳台爲政治會議委員此令 
又令任命田文烈爲河南民政長兼會辦河南軍務此令 
又令任命高景祺爲山東民政長兼會辦河南軍務此令 
又令高景祺未到任以前山東民政長著龔積柄暫行護理此令 
又令徐邦傑給予二等文虎章此令 
又令任命胡忠亮爲四川檢察使此令 
又令任命倉永齡爲河東鹽運使此令 
又令財政總長熊希齡呈稱閩海關監督兼管福海關事宜叚永彬呈請辭職段永彬准免本官此令 
又令任命黄瑞麒爲閩海關監督兼管福海關事宜此令 
[專電]  
　　北京電近數日又喧傳不行總統制將行總統内閣制意謂總統下仍設内閣對總統直接負責爲爲汪榮寳所主張 
北京電徐世昌已决來京似將任内閣總理 
北京電約法會議議員候補者略定如下京政界徐世昌商界馮麟霈直趙爾巽張人駿嚴修魯孔令貽吳樹梅王丕煦俟延爽晉渠本翹汴王祖同鄂夏壽康饒漢祥閩嚴復林長民浙朱文劭張栩蘇許鼎霖張一麐桂汪德溥唐景崇贛李盛鐸 
北京電政治會議將决議（一）廢除南京政府成立紀念日（二）改南北統一四字爲宣布共和紀念日趙惟熙提議修訂民國通禮 
北京電據官中發表白匪本以寳豐魯山爲根據地經趙護軍圍攻甚力遂東竄新安店之役匪經官軍擊退本分東西兩路逃竄竄於東者即今羅山破光山潢川商城六安一股其竄西路者始終盤踞確山西山内爲白後援晋豫電政管理局曾有報告蓋白如得力於東則此股連合西路破壞鐵路爲之應白如失利此股卽擾亂西平遂平一帶以掣官軍之肘現白由六安南竄經官軍三面合勦勢不得逞北趨潁州又爲官軍擊退其勢已窮於是新安一帶又聚匪與官軍對抗藉亂耳目此時倘東南一路防勦各軍稍一回顧白匪必直竄西遂回擾魯寳而豫西一帶又遭塗炭矣 
信陽電段總長祺瑞暫留信陽指揮勦辦事宜其司令部卽在信陽車站日前已飭陳文運集合二師馬隊專爲游擊並電中央核准 
開封電現皖軍會同張巡閱使趙護軍使三面夾攻匪已北竄又聞三河尖亦有皖軍兩營堵勦 
開封電匪徒意在搶擄姦淫黨人意在焚殺破壞一日夜可馳二百里並不據城池官兵全落後趕緊尾追但彼倍道兼程所至輙飽颺而去 
張家口電馬王廟北二百里地方有匪二千餘人正頭統領係升允並使人分布傳單檄告内有恢復清帝報復君父大殷種種謬語 
張家口電東路司令陳希義駐紥豐鎭兵不滿千而保衞地方深資得力現聞該司令奉直隷都督令有取銷之說地方人民甚爲恐慌已設法挽留 
南昌電汪瑞闓文日（十二）行赴京各界歡送頗多 
杭州電朱督電請給予吕公望葉頌清周鳳岐童保暄等文虎章已經總統批准 
南京電寗紳前向英商訂借六百萬兩作爲撫卹被刦商民之用業經赴京懇請政府簽字刻聞該借欵已蒙中央核准 
南京電昨駐京法使康蒂過寗當乘津浦車北上 
南京電國稅蔣廳長委薛仲華任鎭江釐局 
[特約路透電]  
　　北京電國務院本定昨日開會討論熊希齡辭職擬加挽留事宜此會並未舉行現料明日將有命令准熊辭國務總理大約序齒命孫寳琦署理 
北京電今日爲南北統一第二紀念日各銀行皆休業總統府及其他各公署均懸旗結綵天壇先農壇均開放准民游玩英文北京日報之社論復引用清帝遜位諭中之文 
漢口電此間接確實消息今日有白匪一千五百名在信陽州西是北擊敗官軍殺死官軍二百名匪軍乃由一名丁横（譯音）者指揮 
蕪湖電倪都督對於大局頗形焦灼今日有北兵三百名由蔡司令率領抵此張勲之兵亦到有千名恐不足恃聞尙有二千在太平府騷擾頗甚當道引以爲憂 
蕪湖電星期二日斬决之水白川聶幼山二匪乃因蓄謀舉事之故 
廣州電各報館及學校公署今日均慶祝南北統一紀念民間除最大之三項營業休業一日外餘無注意者 
廣州電此間現創辦童子偵探隊廣東中學校不日擬開班訓練此項侦探隊長其敎授爲外國大學畢業生聞香港已開辦此舉廣州電紙幣今日每元値價五角八分當道無力抒解財政之困商民交易復用現銀 
東京電海軍預算案已由衆議院按照二月九號修正案通過計减少日洋七千六百萬元 
[譯電]  
　　北京電熊希齡辭國務總理事國務院尙未有所解决袁總統今日與熊談話甚久北京電直督趙秉鈞己由京回任趙爾巽亦返青島徐世昌已展期下月來京 
北京電内務總長朱啓鈐已任爲考試縣知事總裁定本月十六號舉行 
北京電今日南北統一紀念北京滿懸國旗一如上年總統府會關慶祝會外人無參與者天壇先農壇均開放十日 
北京電阿爾穆鐵路開車後第一月共售票二萬運貨一百八十六車 
倫敦電中國新派之財政代表陳錦濤已抵倫敦十號電音謂中國新使覲見英皇一節實係舊使劉玉麟呈遞民國政府國書倫敦電路透電社得悉關於外間謠傳土布合拒希臘之消息知羅馬尼亞及塞維亞二國遇土耳其獨攻希臘時均將默然旁觀惟布如助土則彼等必出干涉袒護臘 
柏林電瑞典國王與内閣之齟齬實因國王前向農民演說之後内閣卽要求國王嗣後須先將演說詞通告内閣然後始能當衆宣布王謂彼不能任令内閣剥奪其向國民演說之自由權於是内閣卽全體辭職現由葛爾男爵組織新内閣瑞典各街道且發生反對國王之暴動 
其里代電飛行家巴末林君駕駛飛艇由此間啓程飛過阿爾畢斯山之白蘭克峰在意大利哇斯下降 
鈕約電卡里其君已撥助美金洋二百萬元由世界各敎堂鼓勵和平主義其入項之一部分歸英德敎堂和平會需用 
[公電]  
　　内務部通告選舉日期電民政長鑒據籌備約法會議事務處呈該監督電稱選舉人及被選舉人業經調查完畢自應尅日舉行選舉查約法會議議員選舉會選舉日期依照令定辦法本可核准提前浙省選舉會之選舉應准於接到本電之翌日舉行投票仍將當選人姓名由電報查内務總長佳印 
農商部通告大正博覽會事務電民政長鑒歌電悉本部巳委派駐日使館郭佐淇林鵾翔兩隨員兼管大正博覽會事務該省所徵出品送達會場時可與該兩員接洽農商部蒸印 
馬福祥陳光遠贊成總統制電各都督民政長鑒倪都督敬電泃爲救國至計祥極端贊成已於艶日電覆附名上陳奉諸公電傳所見皆同萬衆一心民國幸福馬福祥叩陽印 
安慶倪都督各都督民政長各使均鑒奉讀敬電深感碩畫奠我國基敬祈領銜入告並請諸公一致贊同使我燦爛民國固同苞桑恊衷共濟端在斯時赤峯鎭守使陳光遠庚印 
要聞一 
[政治會議議案紀聞]  
　　嚴防漏洩之提議政治會議所有各議案均嚴守秘密該會之所以不設旁聽席者亦卽爲此近以外間報紙關於會中未經議决公布案件往往率行登載必係本會中人漏洩殊不足以昭鄭重而前日復有議員提議勿再漏洩當經秘書廳一面飭本廳職員遇事嚴守秘密一面函知各議員請以後關於會議時演說情形及印布各件同守秘密云 
八旗生計案之討論八旗生計問題屢經政治會議討論政府所交之借欵開墾各節均以爲勞民傷財無甚把握昨李議長在國務院面詢熊總理問此項借欵如何歸還以何物抵押開墾辦法能否有效如何進行言語之間頗呈反對之狀熊熊君云八旗生計列在優待條件舍此别無他法故無論如何必須辦到日昨（八日）該會開會熊總理又冒雪而往出席將案由說明略謂旗丁景况白形困難歷年餉糈徒歸銷耗無論如何爲難必須勉爲籌措値此庫欵奇絀惟有將生計經費加入借欵用途旣符優待件又與提倡實業相合自能得銀行團之同意云 
另組省議會案之談片停止省議會另議組織法一案六號已交到政治會昨周議員語人云此事有兩辦法一國會旣停止另候召集則省議會之議員當然停職其縣議會等均應取消二議會旣有成文可據則其組織法當按照約法會議組織法第一條約法會議以議决增修約法案及附屬於約法之重要法爲其職權一條實行之方爲正當辦法云又聞朱桂莘總長對於此議案以爲城鎭鄉之區分與現在情形不甚適合允宜參酌各國制度詳細擬訂並因地言自治與各機關所管官治事宜其中多有關係之處擬請各部派員併法制局員會議討論一次規定大綱然後飭司起草云 
[二次大借欵之進行狀况]  
　　繼續開議之確期二次大借欵之議復活一節周學熙氏與五國銀行團代表磋商多次巳有端緒日昨大總統特召集各國務員在府開密議一次討論二次大借欵繼續進行辦法並决定本星期三（十一）與該團代表正式開議云 
 
 
 

Page 3

 
 
銀行團要求之要點（一）鹽政之管理外人之視借欵抵押品以海關稅爲極軌一談及抵押品輙以海關稅相比擬去歲第一次善後借欵成立深以不得鹽政管理權爲歉此次則有非得不可之勢其要求鹽政管理請我國宜聘外人爲鹽務官吏經理徵收鹽稅事宜如外人之於海關然有利於銀行團而無害於中國（二）鹽欵不再抵押五國銀行團對於此節措辭略謂鹽欵與關稅不同關稅不因内地之變亂以生變動至鹽務與内地狀况有密切關係今歲鹽務收入增加者明歲或因内地之變亂驟行减少故鹽欵無論如何不得全數抵押當少留餘欵以充不足時之移轉云云其不允再行抵押之意隱然言外（三）到期債欵之扣除到期債欵卽由新成立借欵項下扣除此項辦法於第一次善後借欵成立時曾一次行之現聞五國銀行團對於第二次善後借欵亦擬照此辦理凡此皆銀行團要求要點之大概而大半巳達到目的者也 
本利存餘之商撥海關之收入下半年較上半年爲旺以全年之徵收額計之抵償庚子之賠款以及各處借欵之本利固有餘裕惟上半年尙恐有不敷之處現總統務司安格聯預計將現在所存之關稅至本年三月止到期之外債本利均可敷清償惟三月以後若有不敷之處當先爲預備以免有失信用茲聞總稅務司巳與鹽務顧問丹恩君磋商以鹽務項下收入甚豐以抵償大借欵之本利外尙有餘存請其暫撥若干以備關欵之不足一俟下半年旺收之時立卽籌還聞已得恩君之同意 
[皖省巡防匪亂紀聞]  
　　倪都督擬巡皖北六安匪亂各節巳屢誌前報自馬師長聯甲帶兵五營抵六後而該匪巳飽颺而去霍山縣矣該縣離六僅數十里居民向多殷實匪到時蜂擁入城勢不可當城内衞兵難以抵儆故任其肆行搶刧焚殺而莫可如何計燬去敎堂一所縣署征收丁漕及契稅欵目全被刧去居民鮮有倖免者馬師長聞報後復分兵馳往痛剿詎該匪又竄擾他境似此此拿彼竄實防不勝防刻聞倪都督深以爲憂擬親自督兵巡行皖北一帶以資鎭攝至前此亂時所死敎士一人巳電令馬師長從豐棺殮惟擄去之西人二人聞已由馬師長派兵追回矣 
柴團長駐防要區皖南青陽縣素爲會匪出没之區去歲獨立後自柴團長寳山派第一營營長沈仲率領全營來青鎭壓地方因之得以安謐又毘連之石埭縣客冬因帮菲蠢動亦由柴團長派沈營開往駐防而於青邑則酌留一營以資防懾柴團長復親自往來兩邑之間勤加督率匪徒遂大半遠颺故兩邑人民得以安枕近因白狼擾竄皖北六霍等處而青邑防務尤須注重特調全營回青駐紥藉資鎭攝 
[紀浙省約法會議選舉情形]  
　　浙省約法會議選舉原定本月十一舉行旋改緩一日於今日（十二）上午九時在省議會議場選舉因民政長初意被選舉二人分作兩次選舉嗣得約法會議籌備處來電云旣規定得票多數爲當選應作一次選舉一切設備均須改易故即改趁今日爲紀念日舉行其選舉人經調查認定列入名册者共四十三人昨日並由民政長分發通知書告知届日蒞場投票各選舉人須先在投票簿本人姓名下簽字後領給投票紙用記名單記投票法每投票紙上行長格内書被選舉人姓名一人下行長格内書選舉人自己姓名均各不書籍貫所書被選舉人之姓名應以列入被選舉人名册者爲限聞得被選人已經民政長認定列入被選舉人名册者計有四人須於明日當場宣布消息極爲秘密據問爲汪有齡邵章蔣尊　朱文劭四君開票後何人當選再行續誌茲將選舉人姓名錄后張壽鏞沈鈞業汪希秦毓琦丁傳紳屈爔楊鎭毅周伯雄朱景熙董康張寅黄恩緒湯在衡朱元樹吳文熊洪彦遠馮巽占姚永元曾牖許畏三周李光劉焜胡文藻張弨張允言王天木蔡元康穆都哩吳敦義吳恩元鄭在常金承諾金百順嚴廷槐宋鴻範王錫榮顧松慶温世珍陳廷緒馮汝良朱丙炎張廷霖朱光　 
[韓省長維持地方敎育之通令]  
　　江蘇省行政公署通令各　知事云敎育司案呈本公署前以各縣地方自治機關奉令暫行停止地方敎育仍應維持擴張曾於本月九日通電各縣知事所有縣巿鄉立各學校務照地方行政預算支撥經費母稍停滯飭令遵照在案查本省各縣敎育狀况以民國元年與光復以前比較以民國二年與民國元年比較凡小學校數以及男女生徒人數據二年七月統計頗呈逐年進步之象此固半由官民之提倡得力而根本規畫實由附加稅項下敎育費加占分數有以致之惟地方敎育有縣及巿鄉之區分故掌管之權卽有縣行政長官與總董鄉董之各别現縣地方各級自治職已奉令暫行停止職務在縣立學校固仍有縣機關掌管監督而在巿鄉立學校恐不免因一時掌管無人陡起恐慌無識者且疑自治公所旣經撤銷向所舉辦之學務等各種地方公益事業亦一舉而推翻之是將使二年來本省官民合力提倡之苦心與地方共同負擔之財力建設未半而中道摧殘敎育前途可憂孰甚殊不知現在奉令停辦者係自治之機關非自治之事業謹繹大總統令文正以各省自治會大都昧於自治正義軼越範圍而於輔佐官治振興公益轉不能切實進行故爲是根本改革之舉且自治會之所以軼越範圍正惟自治人員不盡受敎育之故爲養成將來合格自治人才計則敎育尤爲當務之急本民政長深恐各縣知事誤會斯意當地方自治會撤銷接管之間各學校或受停滯之影響爲特開布公誠諄切爲各知事告自巿鄉公所停辦委任士紳保管以後對於敎育上維持方法厥有數端一巿鄉附加稅應照常發給敎育費原占分數絲毫不得短少一各巿鄉敎育費原定支撥各公立學校及補助各私立學校數額應照舊支給不得稍有减折一各巿鄉原有之敎育公欵公産應全保存祗許提支息租爲敎育費用絶對不得移作他民用一各巿鄉原有指充敎育之附稅雜捐先經立案者應一律繼續徵收不得藉詞豁免一各學校校長如不犯小學校令第三十三條情事雖巿鄉主管易人不得率行更換一各巿鄉關於初等敎育推廣計畫應按照規定地點依次實行一各巿鄉關於學校外各種敎育事項無論籌議方始進行中間均應切實設施母稍觀望以上各端各該縣知事實負有絶大責任仰即督飭委任之各該巿鄉士紳及學務委員協同助理至縣立學校縣知事更有完全掌管監督之責其關於支配經費保存欵産任用校長各項均應遵照上列數端實心籌畫辦理並飭令縣視學巡行全縣各校勤加視察督促進行各該縣知事身膺民社具有天良爲一日之官當爲地方盡一日之力斷不得稍存消極思想致地方公益破壞於無形尤不得稍有操切行爲致敎育精神摧殘於不覺自奉到本令後仰卽佈告全境咸使聞知一面並將遵令辦理情形限於三月十日以前詳細呈知縣以憑考核而定勸懲切切此令 
[南京政聞紀要]  
　　韓省長昨通電各縣知事略謂縣巿鄉自治機關奉令停辦本民政長業經遵令轉行並訂定執行細則仰卽遵照云 
云 
韓省長通電各縣知事云三月分概算本公署亟須彚編送審計分處審核本月十五日爲送達期限概算爲領欵之信據仰即造送幸勿誤延 
金鼎電都督省長云奉命帮辦下關商埠善後事自顧材輕恐負嘘植惟幸親侍左右槼畫常承當勉竭愚忱仰副維持桑梓之意 
寗省造幣廠日前因錢價太低改鑄銅元現在加工鼓鑄雖逢星期亦不停工獲利愈多 
雨花台昨日試放大砲居民頗爲驚疑當由該處警察鳴鑼曉諭 
顧問黄以霖來寗當即往滬聞於十五日仍須來省會議江北工賑 
[雜評一（無名）]  
　　總統内閣制有人倡議用總統内閣制可對之曰專制共和國是二事者又合我中國變法乃添法之例也本爲内閣制今又添一雙拼之總統制本爲專制國今又添一掛名之共和國也 
白狼又敗剿軍據路透漢口電白狼又敗剿軍矣白狼果操何術以能勝哉軍械無接濟兵力無後援下鬥死亦困死耳而乃猖獗若此然則非白狼之操何術勝我實不知剿軍之操何術以敗耳異哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於各省公債之調查]  
　　公債之募集及其償還財政部銳竟清理公債曾提出議案於政治會議此項議案前日開會由熊希齡氏出席說明巳交審查會審查不日想可議决茲經調查各省公債之起由及其數目分述於下（甲）直隷前清光緒三十年公債額四百八十萬兩債劵分兩種大票每紙百兩小票每紙十兩交付期自光緒三十一年二月初一起八月初一止分四期交清償還期自光緒三十二年起每年帶還本利六年還訖應至民國元年）利息第一年六釐以後每年遞　一釐合計息額一百四十五萬六千兩其担保財源（一）直隷藩庫提存官吏中飽每年卅萬兩（一）直隷銀元局餘利每年四十萬兩（三）長蘆運司提存鹽利每年三十五萬兩四）永平屬七處鹽利每年十五萬兩自辛亥革命卽未撥付現尙糾葛此其大凡也（乙）湖北前清宜統元年九月因本省財政支絀行政償債兩無所出奏准募集公債二百四十萬兩其辦法直隸同交付期則自宣統元年十一月初一至翌年四月初一分六期交清每次四十萬兩限六年償清（應至民國四年四月間）初年息七釐以後线年遞加一釐合計償還本息三百七十二萬兩其償還財源（一）湖北藩庫雜欵每年六萬兩（二）湖北鹽庫每年十萬兩（三）江漢關每年六萬兩（四）稅契項下每年八萬兩（五官錢局盈餘項下每年六十萬（八）籖捐局每年三萬兩合計五十三萬兩然在宣統三年八月間卽未償還（丙）安徽募集公債之原因與湖北同亦奏請興辦者也債額一百二十萬兩交付期自宣統二年三月初一至八月初一分六次收清其他　注皆與湖北同分六年償還（應至民國四年八月間）合計償還本息一百五十六萬四千兩其償還財源（一）由藩庫每年十四萬兩（二）由牙釐局出口米　項下　十五萬兩（丁）湖南民國元年春間本省財力殫竭積虧過　又以常　水災米貴飢譚延　請仿湖北成案募集公債一百二十萬兩其一切辦理章程均照湖北以水日山礦售沙利銀作爲償還專欵每年提出出二十萬五千兩另欵存儲爲此項還債抵欵現仍按期償還　雲南發行公債三百萬兩一切悉照直隸辦法由財政部及本省中國分銀行担任籌還現正　交付期内己）江蘇本省於前清宣統二年因徵練新軍曾倣湖北安徽直隷成案試募公債一百二十萬兩由裕甯官銀號每年提出五十七萬兩作爲償還担保債劵大票百兩小票十兩（六連即六十兩）利息初年七釐以後　加一釐限六年還清（庚）福建宣統三年三月募公債二百萬兩委託大清銀行承辦一切　　仿照各省公債章程昨息變通改訂月息六釐五年還清　起　之因與撥用之途及擔保之項未能詳悉 
公債費之歲出茲復將奉直等九省公債歲出數目列表於後奉天一千二十五萬三千一百零一兩直隷入千九百八十八萬四千零十一兩黑龍江四十萬兩江蘇八千九百六十萬兩安徽四千一百三十三萬零六百兩山東二百零六萬七千二百兩山西五千八百九十五萬二千二百五十兩湖北一千七百零六萬五千五百八十八兩湖南七千三百六十萬兩 
[中央行政之嶄新事業]  
　　統一全國警察内務部計畫統一全國警察研究多日不久當見實行茲聞其辦法係分警察爲固定的機關與遊擊的機關另設唯一之最高機關以統一之在北京城内以巡警爲固定的以步軍統領遊擊隊爲遊擊的自來步軍統領爲獨立機關此後當隷屬於總監以謀統一京師之警察至於各省則本來之巡警爲固定的别設警備隊使其隸於民政長官警察隊以原來之巡防隊改之而全國警備隊之數以二十萬爲限試觀今日之狀態各省時起土匪巡警每不能勦捕而調遣陸軍又迫不及待警備隊之設亦防禦土匪之一道云 
蒙藏事務局改組蒙藏事務局改設專部一節早經提議嗣因熊總理反對甚力遂又打消刻得確息此事俟内閣更替必可見諸實行昨該局貢總裁謁見大總統時并經談及將來改部辦法探其最要原因則以該局本爲國務院附屬機關現在閣制行將廢除而該局又關係重要萬難裁撤故决定此項改組辦法云 
開放七埠進行政府爲開闢張家口歸化多倫諾爾赤峯洮南連山灣龍口七處商埠因籌辦之始經緯萬端曾組織一開埠委員會附設於農商部將以楊杏城任會長由農商財政外交内務等部每部派員二人或三人爲委員聞以外交爲第一層手續籌欵次之至商務計畫尙不急急云 
物色史館人才總統以編修清史以存一代之掌故其事業極爲重大對於國務院之呈請設立清史館雖巳予以允准唯此次編纂之人員非博求通儒不足以發揚先朝昭示來茲昨特諭令各國務員及各重要人員對於此項人材量爲保薦以便酌加聘任云 
鎭江鎭守使駐紥瓜洲鎭江鎭守使政府巳任命施從濱充任聞此缺新設之原因以馮督日前來電謂瓜洲爲長江要隘南京門户亟應添設重兵常川駐守政府甚韙其議遂卽照准並以施從濱爲張勲舊部前平曹州土匪及從定南方亂事皆有勞勩故有日前之簡任並飭卽於瓜洲設置官署云 
綏遠改組政區問題綏遠城改組行政區域政府巳將計畫確定本擬日内頒布日昨烏昭十二縣代表雲亨等聯合反對大總統以所呈不爲無見已交國務院核議據聞綏遠改組行政區中域恐難卽時實行 
[交通部之趣聞兩則]  
　　佼通部出名之茶話會交通部擬於十二日仿照外交部例開一最大之茶話會聞其請帖業經備好外間巳有接到者惟帖中出名者爲交通部見者皆目爲創見後探其内容乃知此項請帖原擬爲周總長葉次長出名周總長見之謂外交部開茶話會其請帖係孫總長及夫人共同出名此則似無須兩人出名然又不便將次長名删去故不得已以交通部出名云 
五萬經費之月份牌聞交通部爲挽回利權起見决定自製一種最新之月份牌紙張彩繪皆極華美上圖大總統肖像下排印大總統訓詞（如在政治會議演說及最有名之忠信篤敬之布告類製成後分寄各省交通銀行分行分布全國聞此期製牌經費已預備五萬元云 
[大理院注意各省上告案件]  
　　靜三十一日大理院致各省高等審判廳函云本院辦理民事上告案件向以顧全當事人利便及迅速進行爲主旨惟上年民事僅有一庭而收受案件月且達百數十起延滯之事或未能免現自本年一月起添設民事一庭亟應先將未結各案迅予進行擬於春季内一律清結所有調卷傳人催取答辯狀曁調取關係文件以及函詢各事自應由各省高等審判廳相助爲理以免延誤從前囑託辦理各件均希於文到即日内分别亟送具覆嗣後囑託之件並請特加注意云 
[黑龍江敎會之紛起]  
　　一月二十二日内務部令黑龍江民政長文云前據該省民政長呈稱先後來江組織支分部各敎會巳否呈經部准請核示等情到部曾經本部指令第五十二號聲明所列各敎會經部批准有案今將各項有類秘密結社者分别禁止並另行通令各在案惟查原呈所列佛敎總會佛敎公會五台山聯合會及孔敎會等曾經部准有案其世界宗敎會一種從前以此項名義來部呈請者計有二起一爲世界宗敎統一會係雍英廷貴等所發起總部設在北京二年五月經本部批准另有世界宗敎會係本治鎬等所發起總部設在上海向未呈部立案二年四月間忽來部呈報遣派趙廣智等赴長春組織關外分會請助經費本部當以該會情節支離辦法未合立予批斥該兩會名稱相似易於混淆合再令知該民政長查照可也 
[奉天日軍官游歷交涉]  
　　政府以蒙邊不靖早經通告外國人禁止游歷頃有旅順日本都督府少佐長尾氏定欲前往内地由鄭家屯至開魯縣堅向奉天交涉署請求護照當經辭拒該少佐即廣東其獲兵直赴開魯又從開魯前進一日程奈人地生疎道路不熟訊問路人又言語不通不得巳退回開邑刻尙在彼聞又電囑日督向奉天張都督再爲嚴重要求以必得護照爲度聞奉省交涉員已將此事電請外交部核示辦法並請向駐京日使交涉云 
[廣東財政上之救急法]  
　　駐廣特别通信員 
粤省財政枯竭紙幣低折無法維持恃借欵成立之虚聲舊曆年關僥倖度過其實草約雖巳簽字而借欵中變事實上已不可掩滙豐臺灣兩銀行均致函詢問省長借欵是否成立（函錄前報）省長無切實之答復祇云借欵事成再行布告而已而口來商業各行均已實行規定用銀毫爲本位魚行因用紙用銀之開繫罷巿數天米行因用紙用銀之貼水致與辦洋米者停止交易現猶未議妥辦法其他工業中人則多因紙水之低罷工以要求加薪站街巡警則因工銀紙水太低而逃亡以上種種皆舊曆正月初旬發生之事實也至于金庫中則不惟銀毫無存並紙幣亦空無所有釐金收入短絀田賦收無起色公私交困實以今日爲極欲救危急其根本辦法惟在裁兵節餉裁兵問題粤民人人欲言而不敢言即如海軍總長劉冠雄之到粤以調查軍港爲名其實亦注重裁兵然舊歲臘底兵輪業巳抵粤都督業巳派人往迓閩省同鄉亦已派代表歡迎然遲回審顧仍不抵省一說謂因裁兵之事關繫重要須審愼出之一說謂劉軍長抵汕奉有中央密電磋商事件故不能速行到省此中情形事關秘密無容深究然粤人渴望裁兵之心固内外一致矣粤省陸軍前有兩師一旅業已散盡所存者僅餘六千此六千人處嫌疑地位當道屢患其反動裁散之說聞已定期新曆四月内舉辦此事殆可見實行然陸軍之外有多數之滇桂軍又有李福林所統之游擊隊更有招撫綠林分駐各屬之所謂警備隊其名目繁賾外間流言至謂一歲軍餉占預算十之八故自治研究社諸紳致函龍督及李省長皆以裁兵爲言其致龍督函言尤詳切茲附錄於後警啓者敝省頻年離亂民不聊生仗公神武始終維持合省士民感恩鏤骨蓋敝省承平日久民未經兵溯自辛亥三月革命軍起舊旅酣嬉幸公統師西來人心大定九月之中運會推移風雲變幻而國庫軍械絲毫無損壬子終歲秩序未復而濟軍所駐之處人得安枕去春節鉞西移人民知臥轍攀轅之無補奔走相告無窮悽戀夏間江西發難粤城響應東南諸省惟公馬首是瞻函騎交馳紛紛勸進公赫然震怒尅日誓師祗以國家爲前提成敗利鈍功名富貴皆置不顧樓船南下袵席遏師居民瞻望旌旗額手慶忭不數日間全安反側不特三山五嶺仰荷帡幪卽、 
東南半壁皆拜公賜此固民人心理之同身受目覩無容諛頌者而公數年中之鬱抑盤錯卽又粤民所共知共諒者也目下大局已安人心稍靖創鉅痛深之後當以培育元氣爲根粤省自賭餉旣裁鹽餉又歸中央歲入僅餘一千八百萬間有短收則祗一千七百餘萬約計去歲預算不敷幾八百萬際此民窮財盡更難再事苛抽開墾種植又苦無近效財源旣不能驟開惟有從節流下手而省中各機關銳行减政公牘已虞積壓已復省無可省且枝枝節節卽極力撙節所得幾何再四思維非裁兵無以救眉急明知盜賊充斥統籌兼顧似難輕言裁减然清治盜賊尙可於軍隊之外認眞舉辦鄉團規復鄉局以爲補助若財政不能週轉年年專賴借債廣東終有破産之虞皮之不存毛將安附此又粤民所晝夜焦思戚戚而不能已於言者也且各營匪盡得力與其虚糜饟糈人民之負担日增何如勒令歸農節餘財以充别用應請貴都督雷厲風行破除情面斟酌裁汰分别去留務以年中收支適合爲度首銷金甲手挽銀河勢迫時危馨香頂祝連日接旅京敝同鄉來電并外縣士民來函均以裁兵用敢代達輿論干冐尊嚴伏惟鈞鑒 
[粤省又一誣控案]  
　　龍都督前據商人吳國器密呈以廣東烟稅恊興公司爲亂黨機關并有暗藏軍火等事經卽派探搜查除自衞手槍四枝外并無違禁等物迨香港殷商湯月波麥立三等紛紛電陳都督代鳴寃抑都督乃委員將案澈查茲據委員呈覆略謂吳國器本該公司扛承原商嗣以騙罪被控由前財政司長革退而以該公司商人李礪成以承其乏衞勵修李礪成均爲香港商人再四調查尙無助逆証據李海雲實無其人云云都督據呈以此案証佐全虚顯係挾嫌誣陷特定期將原告傳訊倘無證據指實即處以反坐之罪矣李省長昨亦有函致龍都督請將此案查明虚實文云現據港商湯月波麥立三等電稱協興公司係港殷商李礪成承辦其司庫人衞礪修亦係港中商場鉅子交游均皆正人至該公司前出官黄玉成雖曾充省會議員自開會至終憤宗旨不合絶口未發一言更非亂黨可保可結頃聞吳國器挾嫌誣控協興爲亂黨機關敬閱都督批示已有應將該公司查革取銷緝拿究辦本港商民聞風破膽懇請秉公細察收回查革成命押留吳國器治以誣告之罪商業幸甚等語同日并據公司總商李厲成司庫人衞礪修電同前情除各電業已分呈應免詳叙外查吳國器呈控協興烟稅公司一案未據分呈至署據電各情相應函請貴都督查明核辦并希見覆爲盼 
[湯督網羅耆碩之儷文]  
　　湘都督湯君薌銘蒞任後卽存問耆儒王湘綺先生以其學術文章久爲海内所欽仰故不惜多方羅致之舊曆年終又遣派專員以食物藥品餽諸其廬副以儷文詞意深厚文章爾雅亟錄之如下湘綺先生史席硎山温岫六琯回春谷口寒門萬靈受賀亦有玄黄判渙之世　赤代興之辰有人雄起南溟告備北斗攬鳳德握麟華象筆縹衣緇林紺席七十二代受進退於雲亭一十五邦見襃譏於風剌至若綠圖運會之篇白澤禎符之祿民貴君輕之大義黜周王魯之微言莫不執簡奮詞救焚拯溺禹胝墨繭馳騖而不足容臺緜蕝文治而有餘信疲瘵之醫門含靈之司命已伏維先生光嶽挺生河山間氣文昌六宿坐維斗而襲堪坏朱陵九疑跨河鉞而臨地肺九師易象五家春秋珠鈐玉册之奇胲稷下淹中之墜佚靡不製參造化洞極淵微霜厭書筠束晳校中經之簿風翻帶草孔融尊通德之門若夫乙部浩瀚子家精深網羅舊聞鈲析名相子元抱荆山之玉尙待削緐高誘羡櫟陽之金猶煩糾繆豈若博觀百氏獨擅三長削墨校苟譏遷訂固江表英雄之記比軍志而猶慙洛陽伽藍之篇對圖經而失色别有元亭載酒粉筆横箋古帙叢殘小學商兌庚辰志怪紬羽璆羣玉之書己亥渡河訂許綠紂紅之誤復有激昻文史容與詩林坡谷則題跋成編花草則精神名集鳴廉在御春雷罷彈連城入秦白虹變色俯有宋而無兩邁三唐而獨尊總其瓊林涉崑池而競欽寳氣拾其翠羽披飾汭而時見江珠固將聖之多能抑神明之耆邵也乃者運際大同功歸微管遷虞事夏更無傳啓之嫌去故就新不煩閔周之什徒以銅頭鐵額尙稽海外之東經旃帳穹廬猶守天門之北戒曼胡短後瞋目論難之士日夕於夷庚捭闔飛箝釣奇造謗之徒虧溢於令甲湘州山水雄富人物權奇擁天塹之上游襲中興之餘烈前徽漸遠耆德僅存頃自枉渚造戎章臺拒旅雞頭不斷犢鼻頻穿國家奮神策以雷驅運潛機而風駴燒烏林之積雲臺齋仗亂舞流烏釋馬氏之囚嘉宴諸郎同銜璧馬薌銘樓船横海鐵鎖封江挂帆於彭蠡烟中校戰於香爐峯下靈旗夢雨大姑明月之山栗里規林高士幽棲之徑何嘗不徘徊蘅溆感慨桑田極浦潯陽寒蟬送節君山湖水白雁迎兵甫收因壘之師即綰專城之寄標異者水中見蟹比楊素爲江神尙同者屋上愛烏頌邊鎬爲菩薩彼皆守一自足吹萬不同靡切化源何裨至論惟是朝歌舊染未殄於風愆甘陵黨人尙爭於月旦將欲夜衣報政旰食程書何道之從以副瞻視敢乞南鍼於丹穴頗參西矩於白藏載眷楚材信爲杞梓爰建圖書之府以開宏奬之途賴此錫朋共襄鉛槧百種卒史多鄒魯之儒生五字英才有河汾之弟子敬念先生名山著述福地棲遲覽韋編以自怡郤蒲輪而不御銀臺少海望若神仙石室禮堂高隣沆瀣未能就見先展諮詢謹遣某官輒上食物珍藥以助調攝衢街罷議竚聆嘖室之謨燥溼調絃方待江都之論肅此祗請道安維爲國家自玉節宣不勝翹企之至 
[内務部改定各省重複縣名（再續）]  
　　歸化福建省應存山西省擬改名歸綏縣貴州省擬改名紫雲縣德化福建省應存江西省擬改名九江縣四川省擬改名德格縣東安湖南省應存直隷省擬改名安次縣四川省擬改名潼南縣廣東省擬改名霴浮縣新寗湖南省應存四川省擬改名開江縣廣東省擬改名台山縣廣西省擬改名扶南縣定遠安徽省應存四川省擬改名武勝縣陜西省擬改名鎭巴縣雲南省擬改名牟定縣安化湖南省應存甘肅省擬改名慶陽縣廣西省擬改名宜北縣貴州省擬改名德江縣永寗河南省應存山西省擬改名離石縣廣西省擬改名古化縣江西省擬改名寜岡縣貴州省擬改名關嶺縣寗遠湖南省應存山西省擬改名涼城縣奉天省擬改名興城縣甘肅省擬改名武山縣新疆省擬改名伊寜縣太平安徽省應存山西省擬改名汾城縣浙江省擬改名温嶺縣四川省擬改名萬源縣江蘇省擬改名揚中縣新城直隷省應存吉林省擬改名扶餘縣山東省擬改名耏水縣江西省擬改名黎川縣浙江省擬改名新登縣貴州省擬改名興仁縣 
地方通信 
[蘇州]  
　　借名漁團局歛錢蘇垣前充漁業統一黨分部長之盛錦泉即遠山阿泉（向充漁船小甲）前被各漁户呈控藉端招搖勒索規費經吳縣地方廳提訊判决徒刑一年期滿釋放近因長江巡閱使批准開辦長江漁團局已於浦口設立總局盛錦泉同張某等復思重張旗鼓賡續前舉（仍欲仿漁業統一黨辦法）遂具呈浦口漁團總局請准在蘇設立漁團分局究竟總局曾否批准及設局章程辦法如何均尙未有明文乃張某及盛等已四出招攬引人入局並聲言總局巳派滕某來蘇擬在西美巷况公祠内設立分局不日開辦惟因經費不敷故各職員均須預繳保証金凡納若干卽委某差俟開局收取漁船捐欵規費卽可按數歸還云云嗣有周少卿者巳繳付保證金一千元席蘭生者巳繳付保証金五百元據云周可派會計長席可派文牘員乃守候日久毫無 
動靜現盛滕等數人避不見面據云巳赴寗商辦局務周等大爲恐慌追蹤尋覓漁團局弊竇如此宜其奉令取消也 
水警督察長被控索賄前蘇垣兵士工藝廠經理顧彝甫因前次承辦水警總廳軍服五千套當時該廳督察長兼軍需科長劉文玠向索回扣若干有合同字條爲憑現顧赴省長處控告劉劣跡多端經韓省長派委毛迺俊來蘇密查確實即令飭總廳長盧鹿平君察議懲戒又聞劉已自行辭職赴京應縣知事考試其督察長及科長缺不日遴員接充 
 
 
 

Page 7

 
 
[鎭江]  
　　接收自治機關辦法丹徒縣各自治機關前遵省長訓令一律停止進行惟議案文牘無人管理必易散失故並有派員接收之令茲劉知事巳派委王某等四人爲接收自治機關委員所有自治學務慈善公欵公産收支各委員亦於一月末日撤銷其執行諸務亦歸四人分任云 
拿　嫌　犯駐鎭要塞第一旅弁兵於昨晚在美利上水輪船見有搭客數人跡近嫌疑當卽一併拿獲送至縣公署訊辦並　獲有炸彈多　 
[江西]  
　　東遊者之留心女學前江西女子公學總經理郭森甲君對於女界素抱熱心在江西所辦女學卓有成績現因赴東游歷考察　　國女學之不昌復捐助巨金邀集同志熊吾癡石磯等多人在東京組織女報一種定名新女界報現已組織就緒不日出版矣 
鐵路股東會提議事件南潯股東聯合會長朱俠平及職員於本月四號在商會開會茲將當時提議事件錄下（一）黄棣　補助八千元坐辦薪水應否通函駁詰請公决（一）劉浩如舊年私領代總辦薪水三千元未經通過亦應從速質問（一）查帳員報告楊騫越姐代庖計車輛之運貨費趙協理之兼薪又支取夫馬爲數甚巨應請問董事局公同追究（一）公司按月收支報告及職員　應請公司通知各課按月備册一份報告恊會（一）潯局路工當進行吃緊之時總恊理須迅速前往駐潯 
[長沙]  
　　　　柳大年湖南行政公署令行警察廳云案准交通部咨開　人柳大年冒充長辰支路總理騙詐外資曾於十月咨請公署查拿乃柳大年仍復匿居長沙於十一月十九日由長沙致函北京福懋洋　聲稱不日派人來京重議路事復經本部於本月宥電請貴公署拿辦在案茲將取得柳大年與北京福懋洋行私訂借欵合同原件並親筆信函拍印照片咨送貴公署卽希查照　次電咨迅賜見復准此查此案前准先後部咨業經通令飭緝詞准交通部宥電　即派員密查柳大年蹤跡覆稱興業銀行房屋門户關閉有人居住復令警察會同調查員前往該行屋内嚴　搜　去後復稱該行並無辦事人祗有看守房屋之李楚湘據稱係胡　樞楊子卓胡同仁等管業暫請伊代爲看管並有役丁孫十茂張桂林二名所有行内一切物件早經搬出並經詳晰電復各在案茲　前因合亟令仰該廳卽便遵照迅速分飭巡警不　聲色立卽將柳大年蹤跡嚴密設法偵查捕拿務獲解交地方法院訊　仍將拿解情形具復以憑報部云云 
[廣東]  
　　兵士亦通　耶龍都督李民政長接新塘來電云十字𣽸翟姓　著匪陳　雞進陳炳樞等搶奪耕牛沿途喊呌沙頭何　雲吐等聞警　　　料反　　村站濟軍携去勒贖陳匪有駁壳曲尺爲　乃濟軍李華寳鄧福標及黄張等私放反嚇詐何姓交回駁壳　遂所　　誣失餉陷害顯有通匪情獘乞迅派公正軍隊到仙村站吊放訊明虚實無枉無縱合族感戴增城何沙頭　族紳耆籲叩徵又電龍都督李民政長龍鎭撫使報界公會均鑒二月二號被匪數十人持曲尺駁壳銷到村外强搶耕牛五頭尾追至深涌村不見夜查匿下基村三號午見牛出關一路叫喊何沙頭聞警護救當場僅獲匪二名并曲尺鎗一枝交仙村車站勇訊供一陳畫改一陳疤雞進直認搶牛不諱詎站勇誤會反將何姓護救二人拿去乞迅會營吊放起牛免移禍鄉鄰實爲公便增城十字𣽸村耆民翟辛漁翟永芳翟周元等泣叩支 
查究割取心肝之惡習李省長致龍督函云逕啓者頃據佛岡廳紳民黄作榮曾憲恭等電稱正月二十號當場鎗决曾觀一黄文義有陸軍胡元坤督軍士將曾觀一屍身破開割取心肝諒文明無此慘辦急請澈究等情查原電業據分呈不復全叙相應函達貴都督查照請煩飭查辦理 
[雲南]  
　　伶人被剌之慘狀近來時局大變通都大邑日競奢華惟優界發達最速竟至一縣而置兩園者京坤滇坤頻增無巳然而因之生事者亦復不少箇舊文明茶園由省聘來京坤金蓮花金海棠到個演劇其父同來并隨帶敲挷子一人兩金色藝俱隹爲愼垣各界向來歡迎到個之後名色不减於省似此妙齡妓女望之垂涎者實繁有徒日前兩金帶來之敲挷子者欲與金海棠成婚其父不許彼不甘心私通該園買辦雜役二人及售紙烟瓜子一人買合行剌金海棠之父如剌死以一千元相酬於本月十四晚該等勾通轎伕來至茶園請金海棠之父往彼處作客其父乘轎行至何家灣該等四人欄路擋轎持洋鎗打傷手足金受傷遂奔出轎復持刀被顱連砍七次登時致命當時巡警拿獲兇手一人原謀主一人解至箇舊縣核辦矣 
專件 
[財政部訂定造幣廠章程（續）]  
　　第三十條技師科長以下廠員之進退由監督廠長自行核定後由總廠彚總報部 
第三十一條廠長不稱職時監督得呈請更換 
第三十一條除懲罰條例以外總廠廠員如符左列各項情事監督得辭退之分廠廠員如符左列各項情事監督廠長皆得辭退之一請假逾限一月不銷假者（但騐明因公致病請病假者不在此限）二認爲身體病弱不能任事者三認爲性情不宜廠務者四考察廠務情形可以辭退不用者五因私事屢請假者 
第三十三條廠長辦事著有成績監督得呈部核奬 
第三十四條廠員奬勵分左列之三種一升等進級一慰勞金一奬狀 
第三十五條廠員如符左列各欵監督及廠長得酌給相當之奬勵一勤愼耐勞可爲他人模範者二發明廠務上有益之機械器具者三防禦變故或防杜未發生之危害者四於廠務有特别之功績者 
第三十六條廠員勤愼辦事歷三年以上得酌給假期兩個月不扣薪俸 
第三十七條廠員懲罰分左列之四種一記過一罰俸一停止升等級年數一免職 
第三十八條廠員如犯左列各欵監督及廠長得處以相當之懲罰一違犯本廠規則及違抗上級命令者二職務廢弛者三辦事錯誤致本廠受損失者四毁損或遺失本廠重要物品者五營私舞獘者六結連黨徒爲不規則之行動者七品行有虧者 
第三十九條廠員受三十七條前兩種之懲罰如能悔過自新考察屬實得銷去其懲罰 
第四章販賣及採買 
第四十條幣制未規定以前總分廠所鑄貨幣應由財政部指定造幣廠所在地之銀行經理販賣事宜但銀行經理販賣之細則由廠協商規定呈部核准 
第四十一條總分廠採買物品包定工作價在五百元以上應照審計規則辦理其在五百元以下由總務科照巿價定之但價在五百元以上有不能投標之情形者說明理由呈部核辦 
採買細則另行嚴密規定呈部核准 
第五章預算及决算 
第四十二條每年九月底以前總分廠各科長應將次年度一切收支預算表册製就分别呈請監督及廠長核定各分廠預算並須於十月底以前呈請監督查核彚總報部核定 
第四十三條每年一月底以前總分廠總務科長應將全年决算表册製就分别呈請監督及廠長查核各分廠决算表册並須於二月底以前呈請監督覆查彚總報部核准 
第四十四條總分廠每月應辦决算分册一份於下月内呈由監督查核每半年彚總報部一次 
第六章帳簿及表册 
第四十五條總分廠應用簿記由總廠規定式樣一律照辦其種類如左一屬於會計者日記簿分清帳總結帳一屬於各科者各種補助帳 
第四十六條總分廠每月應造鑄造貨幣種類數目分表化騐分表各一份呈由總廠彚總報部 
第七章附則 
第四十七條各科各項細則由總廠規定呈部核准總分廠一律行但不得與本章程違反 
第四十八條本章程若有修改時由總廠呈部核准 
第四十九條本章程於財政部批准公布之日施行 
雜評二（默） 
[說冕]  
　　外人之所以致疑於祭天祀孔案者疑其意之不明瞭也然亦因此而疑及種種禮節如該案中之冠服一項現正飭下特别規定將來應用何種制度尙未可料惟以有人倡議冠用冕而加冕祭天之說遂喧傳於外初不過一二外報懷疑繼則駐外公使且有以此電詢虚實者然外人之所以懷疑亦自有故蓋冕之一字在吾國古義僅訓爲冠字說文謂大夫以上之冠爲冕原非帝王獨有之物卽禮器亦以旒數别等級非以冕制示特别之尊崇而自來翻譯者則以crown爲冕crowning爲加冕而crown之一字除帝王外别無他用且含有皇祚意義此次政治會議中有總統以冕祭天一語於是外國報紙多譯作crown字以訛傳訛遂來此種種風說矣 
以記者言之此事雖由於誤會然亦政治會議尊崇太過有以招此口實蓋三王異世不相襲禮漢家自有制度何必定用上古之衣冠乎今者此種冠制内務部正在籌議中將仍用冕制歟抑另定一種不古不今之冠服歟諸公其鄭重斟酌母再令外人疑以滋疑也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[密探口中之新黨會]  
　　上海鎭守使鄭汝成君近據北京駐滬密偵報告謂近有新發生之黨會其名爲新天地會新弟兄會遣派黨徒改扮洋裝混入各處其所携之手杖中藏有最新式之炸彈隨地皆可施放應請嚴防等語聞鄭君已密令偵緝處嚴密訪查並由該坐探密報中央通令各省一體防範 
[偵悉黨人舉動之報告]  
　　江蘇都督府駐滬馬楊兩偵探探悉黨魁黄興近在日本遣派代表車繼斌赴湖北偵探軍情布置起事業經破獲又探悉劉藝舟亦派秘書趙松泉陳樹棠高一飛蔡膺之等或在滬地或赴長江各口並由某國人代購軍裝接濟行事特於昨日禀報鎭守使鄭汝成君請即通令嚴緝該探等並至滬南警察分廳謁見崔鳳舞君飭派軍事偵探郝青蘋金殿恊同至火車站查緝 
[崔廳長嚴防黨人]  
　　滬南警察分廳長崔鳳舞君以近日謠言未息恐有外來黨人匿跡境内除飭警探至各旅館嚴密查察外並密飭所屬各區署於所有轄境内庵觀寺院會所祠堂均須留意查察禁止容留外客並將各會所寺院等共有若干處查明報告以備查考 
[戒嚴期内之祝典]  
　　本月十二號爲南北統一共和紀念日鄭鎭守使以現雖戒嚴國慶大典不應置之不顧遂於是日傳諭所悄水陸各軍隊曁製造局各廠工匠一律停止公務一天以申慶祝並在署局各處懸旗祝賀惟夜間仍飭嚴防母稍疏懈云 
[鎭守使委查自治機關續紀]  
　　上海鎭守使鄭汝成君委任外交員楊南珊君會同上海縣洪知事赴巿政廳會議收回自治機關辦法並調查稅則改訂善後章程旋經議定每日午前至巿政廳查閱案卷已誌昨報茲經擇定以議事會議長辦事室爲辦公室所有馬路各項工程曁經收地方稅辦理學務等事仍照常進行惟須派員監視佈置一切至西南各區亦擬知會區董迅將經手事件造册呈報再定辦法 
[白狼戕害敎士之交涉]  
　　安徽六安法敎士奚鳳鳴被白狼縱匪戕害一案刻聞駐滬法總領事甘世東君曾於駐京法使康　君在滬時與之會議以奚敎士在皖傳敎多年人極慈善頗守敎規今皖省官吏並不實力保護致遭慘害自應嚴重交涉雖江南全省姚主敎自願和平了結法國政府則不以爲然是以擬援前清贛省敎士被匪慘害辦法要求中政府飭令皖省官吏在奚敎士被害地方建設碑亭以誌紀念並須賠償此次六安敎堂被掠損失銀八十萬兩方可解决業已開明奚敎士生前歷史由康君帶回北京與外交部交涉矣 
[防堵白狼之佈置]  
　　江蘇省長韓紫石君以白狼現將擾及徐州附近自應預爲防堵是以商由清鄉督辦盧君尅日派隊前赴津浦沿鐵路一帶駐防惟軍隊鎗械尙不敷用故特電商上海鄭鎭守使即在製造局内撥給新式快鎗六十箱計一千二百桿業於昨日電令鈞和游巡艦駛至製造局裝載運往南京交納以濟軍需 
又聞江蘇鹽捕統領田文彝君近聞白狼縱令同黨至長江各埠勾通梟盜意圖起事故於昨日電令鈞和游巡艦艦長董仲發着將所裝鎗械解交省行政署收納後迅卽駛赴浦口聽候率歸開往長江下游一帶查緝匪類以遏亂萌一 
[鎭守使允交黨人證據]  
　　鎭守使署偵探員余祖勲日前在法租界大馬路榮華棧内緝獲運動湖北軍隊之黨人鍾鼎交由法捕房收押俟訊明引渡巳詳前報茲悉法總巡藍維藹君原定本星期一（即二月九日）解請法公堂預審因在捕房向鍾詰詢堅不承認故特向鄭鎭守使索取證據是日並未解審聞鄭鎭守使以鍾運動湖北軍隊及派人前赴浦東圖謀舉事各節據偵探報告均有證據當允俟公堂預審時飭探持證投廨備質大約此案不日即可解訊矣 
[胡良傑判决死刑]  
　　鎭守使署偵探員余祖勲前次緝獲欲赴鄂省運動軍隊之黨人胡良傑經軍法課迭次提訊現已訊實援照新刑律判决死刑於前日由鄭鎭守使錄具供詞呈請陸軍部核辦俟接到部覆卽當執行 
[查究兵匪格鬭之眞相]  
　　江蘇水警第三專署長仇君訪聞西華鄉地方於舊曆正月十三十四兩日搭檯演戲忽有大帮光蛋欲在該處聚賭抽頭當由駐防該鄉之第二分署右隊第三四隊副隊官韓澱海凌才興率兵禁止詎該光蛋等膽敢抗拒以致兵匪開鎗格鬭當場擊斃光蛋首領吳常剛等二名兵士亦被該匪等砍斷手指究竟若何情形亟應委查業於前日令委第四分署長王楚雄前往西華鄉查究矣 
[盜匪情急拒捕]  
　　棉花船户王炳祥前至地方檢察廳報告在本邑南黄浦被盜搶去棉花二十八包並被戳傷等情諭候移請水巡隊查緝在案茲悉該隊長潘君曾飭偵探往查現正稍有眉目而地方警察事務所偵探戴逢春沈阿松則購到眼線查明實係王根荃等往刧現匿浦東夏家嘴地方遂禀准警務長於昨日午後會同三林塘第五區地方巡警並潘隊長等帶同眼線馳往捕拿詎爲首之葉阿龍陸小手巳聞風逃避而王根荃與薛阿華薛金濤等則在小茶肆中啜茗一見探警到來王根荃欲逃不及袖出利刃拒捕致將線役之左手戳傷嗣因寡不敵衆將刀抛棄河中始由戴沈兩探將王及兩薜一併拘住連同包庇匪徒之二十五保五圖地保薛朗卿押送水巡隊由潘隊長先行研詰王根荃等直認行刧王炳祥棉花不諱惟稱係葉阿龍爲首糾衆駕舟往刦該舟現泊該茶肆附近浦邊且供出北橋梟匪騷擾一事王根荃亦由張根祥弟兄二人合去以致左手被鎗擊傷業巳平復潘君即飭各探騐看王之左手查有傷痕諭令併送地方檢察廳歸案訊辦所有葉阿龍之匪船飭警扣留帶至該隊前暫行看管候示 
[查獲擊斃探夥之要犯]  
　　流氓王阿壽（卽小阿壽）曾於去年陽曆七月四號與盜匪陸羣及在逃之文明（卽江郎）在九江路二百五十一號門首擊斃探夥陸阿根（即生瘡阿根）逃匿無錫茲因陸盜紏黨夥刧四川路得順小錢莊並由其同黨開鎗擊斃總巡捕房九百四十三號華捕顧雲生由捕將陸拘獲解送公共公堂訊實判押西牢五年而王之逃匿地點亦經陸盜供明業由捕房請廨出票呈請楊交涉員補給公文前往無錫將王阿壽移提回滬昨解公廨請究由老閘捕房一號西探禀明前情並將王阿壽在捕房所供情形錄單呈案中西官察閱一過判王帶回捕房候傳齊人証於下星期四再訊 
[四誌澈究公債票之來歷]  
　　楊樸箴王鹿賓因在三馬路萬祥春茶館内兜售公債票被鎭守使署偵探得悉報請總巡捕房派令中西包探協同前往將兩人並公債票四千餘元一併扣住拘解公共公堂訊據供稱此項公債票係由楊之友人彭濤之交來判楊還押王交人銀並保候補提人證再訊在案茲悉王因無人具保迄仍收押昨由捕房解案請究先由中西包探禀稱所有供出之人曾經帶同被告至馬立歸地方指提無着請爲訊究繼由被告王鹿賓之代表羅利士律師上堂聲請改交尋常保人保出候示聶襄讞商之美領卓君以此案係由孫襄讞承審事多隔膜判王楊仍帶回捕房候再訊核 
[交界處又出刦案]  
　　吳淞路底華洋交界處克儉里第一弄第五百五十六號門牌甬人王某家前晚忽有盜匪數人托故入内突出利刃嚇禁聲張任意搜索當被刦去金飾皮衣等物約値數百元事後由王投報捕房捕頭立飭中西探前往勘緝 
[覬觎毒門女醫之毒計]  
　　法租界老北門大街四十四號門牌專醫毒門之女醫程氏家前日忽來三人均操湖北口音身穿長衣向程氏言伊等有朋友患毒欲來診治程氏允諾至晚間十時三人又偕身穿短衣者三人到來據言下體患毒在外觀看頗不雅觀遂由程氏引入内室詎若輩卽將程氏撳住突出手鎗嚇禁聲張致被搶去金飾各物値洋二百餘元事後投報捕房立飭包探前往勘明並着嚴緝各匪到案訊辦 
[洋行推廣拍賣之阻力]  
　　怡和洋行每逢星期三日必舉行疋頭拍賣日前拍賣時竟無人過問遂未舉行聞向例疋頭及洋紗等物皆由各洋行售舉本埠華商而批發與外埠各商近怡和洋行另在漢口舉行拍賣本埠華商事前均未得知直至接漢口來電始悉此事衆意設不有以制之則將來各洋行踵行此法彼等之利益均將爲外埠各商所奪因公議暫不拍賣怡和之貨藉以抵制云 
[耿分統誥誡屬員]  
　　江蘇駐滬鹽捕分統耿華堂昨日通令游緝隊曁五領哨云爲令知事照得巡緝職務責任重大全賴各哨隊管駕約束兵丁常川駐汛認眞督緝加意梭巡無事不得擅離有事便於督率乃聞各哨隊管駕等往往私離汛地巡緝並不躬親如此疎忽尙復成何事體若不嚴加整頓恐於緝務有妨嗣後如有因公調遣者准其來營未經調遣者概不得擅離職守倘有不遵命令陽奉陰違一經查出初次着罰月薪一月犯兩次者卽行撤差本分統係爲整頓巡防斷不瞻徇情面各哨隊等務宜懍遵幸勿嘗試至各哨隊薪餉嗣後由本分統按月飭送到防無庸該哨隊等來營請領以示體卹除分别通令外合亟令仰該哨隊卽便遵照轉飭各管駕一體知照母違 
[徐廳長徵求地圖]  
　　閘北警察分廳徐廳長昨日通令各區署云照得警察區域視地理爲編配閘北警區前經淞滬警廳劃分編定現本廳改組成立亟應調集圖說重加考訂以憑因革茲本廳長配定辦法先由各署長繪具各該區全境分圖各一件後再由廳繪成全圖爲此令飭令到該署長卽便遵照迅將該區全境繪圖一份凡本區各分署所管地域悉行繪入並與分署署員查明會辦其兩區交界之處分界或有與鄰區署長會勘辦理至管轄内街巷村落道里等項務須明晰標註以期詳盡兩區交界之處並應分别顔色藉清界限仰速照辦務於一星期内送廳無誤至要此令 
[崔廳長委任巡官]  
　　滬南警察第二區第二分署某巡官現巳因事撤差崔分廳長特派第二區署巡官江鳳興接辦所遺一差委敎練所幫操敎嗣焦嘉圖接充 
[再誌夫婦同時斃命之疑案]  
　　盧家灣金神父路法商花園中所雇之園丁葉阿達與妻葉楊氏於本月十號夜同時身死已誌昨報茲悉地方檢察廳長汪君據地保報告後以該處實爲華界除飭法警先往該處阻止成殮外一面振警調查實情着卽禀復嗣據該警禀稱查葉阿達係廣東香山縣人現年四十餘歲其妻年歲相仿在該法商花園爲夥月得工洋廿四元此次葉阿達與妻同時服毒而死是何原因外間咸莫明其故卽同居之房主亦不知其詳其所服毒物係是油綠漆葉之臥房檯上尙餘綠漆粉一包現爲西醫取去研究云云汪君立命將尸移置同仁輔元分堂前伺檢相驗昨日下午委派李檢察官吳檢騐員等前往騐得葉阿達夫婦委係吞服油漆毒發而死當因吞服過多所以嘴唇與兩肩衣服上均有由嘴中吐出之油漆餘無别故李君塡明尸格判交葉之同鄉親族爲之備棺收殮李君遂回廳禀復 
[大連灣送回被拐婦女續誌]  
　　大連灣送回被拐婦女張王氏已誌昨報茲又由甘肅輪船於昨日載回婦女六人卽由水巡捕房捕頭飭探解送地方檢察 
爲訊明發落適値南北共和統一紀念日停止辦公故由汪廳長諭令暫送新普育堂留養聽候訊核茲將被拐婦女六人姓氏年歲籍貫錄後李陸氏十九歲湖南長沙林張氏卽林小妹十八歲上海王張氏二十歲常州錢巧鳳十五歲無錫黄張氏卽黄金寳二十歲清江黄桂寳十九歲清江 
[證明巡警被毆之確情]  
　　閘北三區分署巡警苗文源前日在寳山路站崗見有塌車夫施安良滿載木植由租界而來該巡士查無華界車照令施卸車搬運詎施不服訴由木作主張阿根米店夥張阿生卽糾同小工六七人將苗巡警毆打撕破警服並被曳至租界經美捕房二百四十一號印捕查見即將兩張與施並苗巡警一併帶入捕房禀奉捕頭諭將苗巡警釋回候示餘人一併收押昨晨解送公共公堂請究原告偕證陳阿松並二百四十一號印捕上堂禀明被告行 
兇撕破警服及違背華界行車章程各情形訊之被告等供詞抵賴關讞員商之美領强君以此事已由二百四十一號印捕等證明被告實有不是姑寛判張阿生賠原告損失洋十五元張阿根與施各押一星期示儆 
[澈究探夥收受堂費]  
　　馬尙傑赴滬南警察分廳遞禀昨奉崔君批示云據禀張慶寳侵佔財産沈友根收受堂費等情查侵佔財産係屬刑事本廳原不便受理惟堂費一事本廳向無此項名目探夥沈友根果敢私自收受亟應澈究仰候傳案訊明再行核辦 
[酌减海關監督俸給]  
　　江海關施監督近奉財政部令略謂國家財政困難亟應力求節减凡屬京内外各機關均應力顧大局以紓財力查國稅廳籌備處經費本部業將處長坐辦科長俸給各减二成列入預算海關自應仿照辦理所有各監督俸給應如何核减之處由該監督自行酌定迅速呈報以便歸入修正預算案内辦理仰即遵照云云 
[省長委任縣視學]  
　　上海巿政廳昨致巿立各學校函云敬啓者本廳奉縣知事公署訓令第五十三號内開案奉江蘇省行政公署指令第二百七十七號内開敎育司案呈據呈請委任朱贇爲該縣縣視學並開資格單巳悉察閱資格尙與規格第三條乙項相符應准委任爲該縣視學任命狀隨發仰即轉給該員遵照辦理此令等因到署奉此除行令並請將任命狀轉給外合行訓令該總董即便轉致本區域内之各學校一體知照此令等因合行函達卽希貴校知照 
[招徠驗契之布告]  
　　上海縣知事公署昨日發出二十四號布告云案查本縣騐契事宜業經按照定章於本年一月一日實行開辦並剴切布告在案惟查開辦以來來署呈騐者固不乏人遲疑觀望者在所不免須知此項騐契辦法爲保護人民財産起見倘匿不呈騐一經查出或被告發不但加以懲罰以後房屋田畆被人侵佔兩造訴訟交涉法庭之上不作爲憑買賣交易不能爲據與其遲疑觀望貽害將來何如及早呈騐免生糾葛呈騐截止期限轉瞬卽届屆期未騐後悔莫及合再布告人民一體知悉務各從早將應騐契據送本縣知事公署附設騐契處呈騐勿再遲疑觀望致貽後悔切切此布 
上海巿政廳昨亦通告云奉縣知事洪函開查騐契事宜業經照轉於本年一月一日起實行開辦在案茲奉大總統命令公布并奉財政部咸電開騐契條例已經公布並定二月一日施行查劃一契紙章程前電各省舉辦在案與騐契條例尙無抵觸致有在本條例施行前已照劃一契紙章程呈騐者一律認爲有效等因除將原訂施行細則修正另頒外合將條例先行令發遵照等因並頒條例到縣奉此查條例第十二條載未稅之白契照現行契稅條例補稅等語是此後呈騐白契應照現行契稅條例百分之九納稅與原定前清未稅之契母庸補稅僅收紙價注册費者　相逕庭現在修正之契施行細則尙未奉頒似可暫照舊章辦理爲此函請轉告各業户從早呈騐可援照舊章繳納一經頒布施行細則即須照新章辦理切弗錯過時機等因到廳合行　告本市區域各業户知悉凡有未稅之契務各趁此時機及早呈騐尙可援照舊章繳納幸勿自悮爲要此布 
[監獄規則與警察之關係]  
　　上海縣知事昨奉省公署訓令内開案奉内務部令開准司法部函開本部制定監獄規則一百零三條業經本年第三百八十四號部令公布在案查該規則第三十條至三十三條又第八十九條均與貴部所轄警察署有切要之關係相應函送監獄規則一册請煩查照上開各條轉飭所屬一體遵照等因到部合亟摘錄該規則各條文令行該民政長轉飭所屬一體遵照等因並抄粘監獄規則條文一紙奉此合亟抄粘訓令該知事仰即遵照辦理 
[出品分會成立]  
　　韓省長以省城已設籌備巴拿馬賽會出品恊會事務所上海一隅爲商業繁盛之區自應設立分會業已訓令南商會迅卽佈置該會總恊理當即遵照在南商會設立分會即日分致各商迅將各種出品就近報明彚送備考俾將來如期齊集赴賽昨已將經辦分會各職員姓名造册呈報省長備查矣 
[俞榮甲乘隙脫逃]  
　　俞榮甲（卽小俞）因向龐澤鑾騙取値銀五千餘兩之股票盜買吞没控經公廨收押嗣俞以其母病危禀奉公廨准予隨時派探帶同回家省視已誌昨報昨日由廨派七百八十八號華捕將俞帶出詎俞並不回家視母先至新署後海　路轉角馥康里姘婦張陳氏家略坐片刻託詞小便出外乘隙逃逸迨隨去之華捕出外追尋已杳如黄鶴該捕無奈回廨禀知檢察西員麥丁君恐有别情卽飭將該捕拘留候核 
[米行執事舞弊]  
　　滬南董家渡源泰米行執事張福林（即張永齡）近因在行舞獘私收客賬被行主查明卽於前日將張扭控地方檢察廳禀請究追午後由李檢察官提案研詰原告聲稱源泰米行於去年二月間開張請張爲執事不料張經理以來竟私刻圖章冒收賬欵現經查悉共被私用洋一千五百餘元向之理論卽逃避不見今巳尋獲扭案求究質之張福林供瀏河人所虧之洋求請寛限料理判張先行收押候再訊核 
[復訊倒欠存欵案]  
　　德裕錢莊及三泰號因德祥錢莊黄善相湯載如倒騙存欵各延律師報告捕房拘解公共公廨訊問判將刑事案註銷改歸民事起訴於前晚復訊兩造各延代表律師到堂互辯並據總巡捕房四十號西探及見證高鳳泉順泰當劉子汀相繼上堂證明去年投訴捕房及被告騙倒各節孫襄讞判被告仍交原保候再訊核 
[公堂不便訊理]  
　　金松林控叚季維不理股開其昌號虧欠存款曾經公廨傳訊因金有事離滬由金妻劉氏投案代表判着呈出證據再核在案前晚由廨復訊原告金劉氏投案請追訊之段延律師到堂代辯聶襄讞訊得其昌祥號開設安慶八卦門外原告應按照地點自投該處司法衙門控追遂判段交原保暮原告於一月内赴安慶審判廳起訴禀請移提並由本廨將情函致該廳如果逾期卽行將安一註銷 
[本夫毆傷姦夫]  
　　住居曹家渡之鄉民李連生與王銀和之妻通姦前日被王毆傷　間李投該處警察分署報告拘王到案一併移送第二初級檢察廳經檢察官騐得李受傷屬實判王收押候李傷痊再行核辦 
[草屋殃及瓦屋]  
　　前日下午四時胡家木橋某姓草屋不戒於火延燒瓦屋兩幢由各段救火會到場救熄警署現正查辦 
[眞茹鎭少一烟窟]  
　　四區第三分署前日在眞茹鎭查獲私賣洋烟之朱綸海一名並鴉片一缸移送第二初級檢察廳押候訊明核辦 
[儘可安心守節]  
　　婦人徐范氏（卽范阿金）因伊翁徐阿狗（即徐炳華）於伊夫徐玉堦故後乘喪掯匿内儲値價一萬餘金飾物等件之鐵箱一只控經公堂訊判范氏送往保節堂着徐阿狗月貼費用洋六十元在案嗣范氏復以伊翁並不遵斷按月貼費且不願至保節堂復由代表律師具禀公廨於前晚復訊兩造仍各延律師到堂互辯聶襄讞判范氏仍照前斷着於本月十五號送往保節堂守節並候函致該堂董事格外優待徐阿狗未曾付出之貼費洋一百五十元亦着於是日一併交付以後按月照給不准託故間斷至范氏在保節堂如有不便之處准於兩禮拜内將情報告公堂由廨派捕前往該堂調查再行核奪 
[竊賊戳傷事主]  
　　匪人王戲林前晚在虹口張桂興裴長安兩家總門上扭鎖圖竊適被張等撞見往拿詎王卽拔刀將張等戳傷手指旋仍拘獲鳴捕帶入捕房昨解公堂訊供屬實判王押西半九月示儆 
[水手乘醉行兇]  
　　美艦水手某甲前晚乘醉在百老匯路毆打行人由某號印捕上前阻止不服亦遭兇毆當卽拘入捕房轉解美署昨經該領事訊明屬實判罰美金十元以示懲儆 
[衝撞爭毆]  
　　傅順發陸金林二人昨因在途互撞口角爭毆由捕解勸不服併送捕房候禀捕頭核辦 
[繳租讓屋之期限]  
　　立興洋行收租人至法公堂訴稱房客陸鴻記等六户拖欠租洋曾經控請堂上傳訊計陸欠租洋三十三元陳新益欠租洋四十二元陸裕記與陳銀甫等各欠租洋四十二元惟袁祥興與陸鴻記每至付租之時一味留難求請堂上飭將欠租付清限日遷讓訊之陸等同供因巿面維難須求寛限措繳中西官判陸等一併押候交保限七天付清欠租後再限一月遷移交屋　 
[無心失火]  
　　法租界自來火行東街中興里二十一號江李氏家於前日午刻失火昨由捕房將氏傳至法公堂請訊氏供實係午炊遣火所致有一五歲女孩不及抱出被火焚斃現已掩埋聶讞員以該氏無心失火且巳焚斃一孩從寛免罰開釋 
[公共公堂瑣案]  
　　王仲安等控蔣少山行竊衣物昨由捕房將蔣拘解公堂經中西官訊知蔣係十六次過犯屢辦不悛着押西牢五年以儆 
汪蓋平前日在虹口向西人某甲混用銅洋當被鳴捕拘入捕房咋解公堂訊問據稱係由友人在蘇州交來讞員以所供不實判汪押七天銅洋銷燬 
虹口施順福洗衣作因將洗凈衣服噴水被工部局衞生西人查見以其有礙衞生昨將施傳案訊知施前曾罰過判罰洋五元充公再違吊銷照會不准開設 
鄧阿桂在途拾得金鎖片匿不報捕被探查籺以其違章昨將鄧拘解公堂訊明判罰洋五元充公無洋改押五天贓存捕房候認 
恒昌米行主朱麗生控顧發記（卽顧阿木）不還米欵又宋家喜控張阿福不理貨洋又周餘生控王子炳掯單不贖昨由捕房將該被告等傳案請示判分别交保候訊 
陸阿壽陳渭賓均因聚賭售烟經捕房查悉昨派包探將兩人傳至公堂訊明判各罰洋十五元充公烟賭具銷燬又張子甫龔阿金均開小茶館糾人賭博昨亦由探將二人傳案訊實着各罰 
 
 
 

Page 11

 
 
洋三元充公以儆 
王根福前日至南京路全昌祥洋貨店以購物爲由乘間竊取羽綢一疋當被察破鳴捕拘入捕房昨解公堂訊供不諱判王押西牢一年 
王阿榮控姚杏生行竊皮衣三件昨由捕房將姚拘解公堂訊知事出内地判送地方檢察廳訊辦 
[法公堂瑣案]  
　　李炳佑控租車作頭劉雲川吞没租車洋三百十二元一案前日復訊劉供實欠李洋三百十二角無力照還求恩成全中西官以原被已算賬明白豈容狡賴惟旣稱無力照還應即擬辦判劉押三個月開釋 
王阿毛控姚金山盜押田單一案前日復訊原告供奉諭調查姚之家産尙未詳細求請寛限姚供雖有薄産不敷抵償須求釋出措還判押候原告詳查禀復核奪 
[惠書誌謝]  
　　小說界昨承中華書局惠贈小說界一本取才宏富趣味深濃所記各種小說均非徇俗之談閱之於世道人心有益無損誠隹搆也特誌數語以謝 
雜評三（訥） 
[集會之秘密與不秘密]  
　　結社集會之性質有二秘密與不秘密而已不秘密之集會從前多關於政治今則關於政治之集會已消滅而代之興盛者爲宗敎之集會如黑龍江省之佛敎總會佛敎公會五台山聯合會孔敎會世界宗敎會宗敎統一會紛請立案此宗敎集會興盛之機已動而可以覘政敎之消長者也至秘密集會則有長而無消從前各省破獲之種種名目不計外今更有新天地會新弟兄會各名目出現秘密集會愈多而國家愈不安况復秘密集會之外又有所謂不入會之匪徒也哉 
專件 
[公司條例（四）（續）]  
　　第四章股分有限公司第一節設立 
第九十七條股分有限公司應有七人以上爲發起人 
第九十八條發起人應訂立章程載明左列各欵署名簽押一商號二公司所營事業三股分總銀行數及每股銀數四本店及支店所在地五公告之方法六訂明若干股數以上方有被選董事之資格七發起人姓名住址前項第四欵至第六欵若未載入章程中得由創立會或股東會補足之 
第九十九條左列各欵非載明於章程者無效一存立年限及解散之事由二發行股票超過票面之銀數三發起人所當受之特别利益及其姓名四有以銀錢外之財産抵作股銀者其姓名並其財産之種類價目及公司核給之股數五應歸公司開支之設立費用及發起人當受報酬之數 
第一百條股分由發起人認足時公司卽從此成立 
第一百一條發起人認足股分總數時應從速按股各繳至少四分之一以上之股銀並選任董事及監查人其選任方法以發起人議决權之過半數决之 
第一百二條董事被選後應卽呈報該管官廳選派檢查員查騐第一次股銀是否繳足並九十九條第三欵至第五欵所開各事是否正當 
第一百三條官廳得檢察員報告後查核發起人所當受特别之利益與其報酬及設立費用如有冐濫得裁减之其銀錢外抵作股銀之財産如有估價過高得裁减所給股數或責令補足但其人亦得以銀錢退換之 
第一百四條發起人不自認足之股分應於公司成立前招募足額 
第一百五條發起人應備有聯單式之認股書載明左列各欵凡認股者各塡寫所認股數署名簽押一訂立章程之年月日二本條例第九十八條至九十九條所列各欵三各發起人所認之股數四第一次繳納之銀數發行股票超過票面銀數時認股者須於認股書註明認繳之銀數 
第一百六條認股者有各照所認股數繳納股銀之義務 
第一百七條各股票發行之定價不得較少於票面銀數第一次當繳之股銀不得少於票面銀數四分之一 
第一百八條股分總數招足時發起人應速向各股東催取第一次當繳之股銀以超過票面銀數發行股票時其溢額應與第一次銀同時繳足 
第一百九條認股者延欠第一次當繳之股銀時發起人應通知該認股人限期照繳並聲明逾期不繳失其所認股分之權利但其期限至少應在一個月以上發起人巳照前項辦法通知認股人仍不如期照繳即失其權利其所遺股分另募他人接受因前兩項情事如有損害仍得向該認股者要求賠償 
第一百一十條第一次銀數繳齊後發起人應速召集創立會第一百十一條創立會之召集及决議準用第一百四十五條第一項第二項第三項第一百四十七條第一項第三項第一百五十條第一項第二項之規定創立會應有認股者之過半數而有總股分之過半數者到場以其議决權之過半數决議一切事項 
第一百十二條發起人應報告設立各事於創立會 
第一百十三條創立會應選任董事及監察人 
第一百十四條董事及監察人廳調查左列各欵報告於創立會一股分總數巳否招足二各股東第一次當繳之股銀巳否繳足三調查本條例第九十九條第三欵至第五欵所開各事是否正當董事及監察人如有由發起人中選出者創立會得另選檢查人爲前項之調查報告 
第一百十五條發起人所當受特别之利益與其報酬及設立費用如有冐濫創立會得裁减之其銀錢外抵作股銀之財産如有估價過高者創立會得裁减其收數或責令補足但其人亦得以銀錢退換之 
第一百十六條有未認定之股分及巳認定未繳第一次股銀者應由發起人連帶擔任其已認定而由原人撤銷者亦同 
第一百十七條照前二條辦法公司尙有損害之處該發起人應負賠償之責 
第一百十八條創立會於定欵所列事項得决議修改並得於公司之設立决議廢止 
第一百十九條公司股分非由發起人認足者其公司以創立會完結時成立 
第一百二十條股分總數招足後滿一年於第一次股銀尙未全行繳納或巳繳納而發起人於半年内尙不召集創立會認股者得撤銷其所認之股及索還已繳之銀數 
第一百二十一條公司成立後發起人應於十五日内將左列各欵向本店及支店該管官廳註册一本條例第九十八條第一第二第三及第五各欵二本店及支店三設立之年月日四各股已繳之銀數五董事及監察人之姓名住址六定有存立年限或解散事由者其年限及事由七定有開業以前分派利息者其利息之定率 
第一百二十二條公司成立後添設支店及其本店或支店遷移他處又設立時業經註册之各事中有變更時準用本條例第十二條第十三條第十四條之規定 
第一百二十三條公司自經設立註册後認股者不得藉口於受詐欺或被强迫向公司將股分撤銷（未完） 
來件 
[中國紅十字會防疫保赤機關簡章]  
　　瘟疫之禍甚於水火刀兵傳染之速捷於雷電影響此西人所以視爲無形之殺機而亟亟防之者也癸丑東南戰務死亡枕籍釀疫堪虞本會爰於掩埋手續煞費經營疫癘幸未發現秋冬亢旱雨雪未施而贛皖甯滬喉症紅痧天花遂以盛行嗟我同胞不死於刀兵而死於疫癘昊天降厄抑何甚也滬地人烟稠密號稱二兆預防疫癘爲本會唯一天職查天花一症最不利於孩提爰立防疫保赤機關勸種牛痘以免傳染謹將簡章列後 
一天花爲最危險之症爲防疫保赤計亟應開種牛痘茲先於滬地南北巿租界等處設機關四五處 
一除本會會員捐户有優待券者免取號金外無論何人來種牛痘均須遵章納掛號費銅元五枚並無别項費用 
一施種牛痘除星期日休息外每日下午一時掛號二時至四時開種 
一施種牛痘時先儘傾待劵號數挨次就種次及掛號者幸勿爭先擁擠 
一本會醫生種痘於選苗消毒及種種衞生之法無不格外謹愼决無流獘 
一種痘者悉應聽醫生指導幸勿疎忽 
一甲寅年春季開種日期自舊曆正月十六起至三月底止惟二月十二日俗名百花生日特於是日全日開種自上午九時至下午四時止隨到隨種庶免擁擠 
一種痘之後應食鮮鷄發物泡漿後卽須停止 
一泡漿之時如須來會覆診仍須掛號本會醫生愼重衞生切戒於人身上收取牛痘漿苗杜絶流獘 
一從前種過牛痘之人必須再種以免傳染天花且能消除血毒一二馬路望平街東首中國紅十字會總會總辦事處爲防疫保赤第一機關請王培元醫生主任逃石農君副之 
一天津路八十號巿醫院爲第二機關請郁君燕生主任 
一十六舖外灘中國紅十字會南巿醫院爲第三機關請陳傑初李達夫醫生主任江偉豪女士副之 
一閘北滬甯車站對面爲第四機關請　　　君主任 
一防疫保赤總機關請本會理事長江趨丹君主任吳敬仲君爲總稽查 
一如添設分機關及推廣至内地等處隨時酌定 
一每逢星期六由各該機關將逐日開種號數號簿送交總稽查查核並將所發牛痘苗核對以昭愼重 
一種痘者知須請醫生出外種痘不拘遠近應納診費車費洋二元四角以三成充本機關捐項七成爲醫生酬勞 
一本會刋送防疫衞生白話文及發行喉痛紅痧等經騐藥片辟瘟藥水等平價出售 
一如遇天花喉痧等傳染病報告各該機關後由本會轉送公立醫院醫治 
一此項簡章係臨時訂定經本會常議會通過實行並可隨時修改 
來函 
[照譯查克遜君函]  
　　洋貨貿易問題昨日華商抵制怡和洋行拍賣疋頭一舉鄙人希望此爲華商最後覺悟彼等營業多在洋行掌握中之明徵華商此次卽能令怡和洋行不在漢口拍賣疋頭然决不能阻止他行在漢口等埠從事亽此也近來商業逐年發達華商欲維持疋頭業之現狀難矣華商設於此業不能握操縱之權則終不能逃商業天演之勝敗也鄙人之意華商若欲保全營業其唯一之希望則在於洋貨入口業亦佔一地步直接與外國各行從事貿易而免受制於上海各洋行果爾則華商之營業可保安固且可有操縱營業之權洋貨貿易目下全爲各洋行把持各行開支月須百餘萬元皆出諸華商之囊中華商何不起而謀之以求自利乎鄙人嘗思設法團聚華商組織公司招集資本經營洋貨貿易俾目下洋行所獲之利華商亦可沾潤之且可有操縱營業之權華商旣自有公司則可將彼等之貿易漸移於該公司此舉當靜然進行免令各洋行知貿易將失勢將收歇面動公憤以籌抵制之策也鄙人曩在英倫時嘗與該處某某製造家談及此事知彼等皆極願贊助組織完備之中國公司此項舉動印度新加坡日本等處已均行之矣故以上各處之洋貨貿易不復爲洋行所把持中國今若有殷實商家數人聚謀此舉則不出數年必亦能如印度等處之情形凡能發起此舉者必能名利雙收且爲後人所銘感如有華商願就鄙人討論此事以期開辦一中國大公司招集股本以與外國各行直接貿易者鄙人無任歡迎也江西路第七號榮公司查克遜啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夢中觀燈記] [  獨鶴]  
　　小齋岑寂孤燈黯淡獨鶴枯坐無聊乃手自由談一紙得少隹趣瀏覽及半朦朧睡去忽有友人排闥人謂余曰今夕何夕非元宵佳節乎大好燈會方自巿中過此速偕余往觀勿戀戀於黑甜鄉也言旣遽挽予臂踉蹌出門行數武果見燈會巳自遠而近鉦鼓喧闐彩燈朗耀銀花火樹十色五光頗足以聘懷娱目全會共分若干隊每隊皆以燈匾前導匾上書斗大字標其本隊之名稱第一隊曰亂打隊隊中人各手一燈燈作法螺形狀至大復雜以汽車燈美人燈炸彈燈手鎗燈形形色色亦殊熱鬧顧提燈者皆喧譁凌亂横衝直撞偶一不愼燈盡着火轉瞬成灰觀者俱爲歎息繼亂打隊之後者曰蟻員隊此隊燈彩狀若馬燈特其形非馬而酷類犬賽燈者於身之前後縛紙紥狗頭狗尾各一内燃明燭狀甚可笑其始也彼此互相角逐以爲戲燈影往來若羣犬之相搏噬旣而力盡精疲各就歸路犬燈若四散直類喪家之狗堪發大噱蟻員隊旣過興高采烈之趕考隊乃魚貫而至隊中燈多紮成佛像各伸一脚迎燈者抱其脚以行又有牌燈無算上繪脚靴手版考卷考籃諸花樣肩牌燈者皆手舞足蹈如發狂熱　湧而去時余默念此三隊中牛鬼蛇神奇形怪狀令人腦脹不欲復觀將返步忽聞清音嘹喨雅樂悠揚胸襟爲之一快亟翹首視之則見自由隊三字之燈匾朗耀眼前擎此燈匾者爲一高逾曹交之長脚漢故匾中光芒萬丈直射牛斗其餘燈彩亦奇巧精緻不同凡俗内有仙鶴燈蝴蝶燈俱極妙肖隊中人比緩步徐行有高吟古詩歌者有與朋輩娓娓作清談者雅人韻事頗見潇洒風流之致最後一人狀至和藹背負綢紥古董箱手提絹製茶壺各一事内實以燭光能及遠途人快覩此隊一致歡迎余亦歎觀止此四隊之彩燈旣過復有抬閣一座上横燈額標二字曰難閣閣上人扮黄門辭朝一劇不言不動興致闌珊抬閣之裝置亦不穩固動搖欹側其傾倒可立待也抬閣之後數人手執國旗燈籠擁一紙糊之虎燈以至狀頗狰獰可畏此燈體積甚巨下置木輪四曳之而趨察其用意必以歲行在寅於地支屬虎故特用虎燈爲全會之後勁設想良巧觀者鼓掌若雷詎正値神采飛揚之際忽焉風雲變色急雨驟來龐然一物之紙虎不禁風雨遽爾七穿八洞同時燈籠上之國旗亦糢糊破碎幾莫辨爲五色矣余深惜之頓足大呼曰紙糊老虎破了怎麽連中華民國的國旗也四分五裂了呢語聲過高豁然頓醒則此身固仍在室中也（三） 
栩園詞選 
[老妓] [  臧]  
　　爐香夜靜叩蒼蒼淪落而今欲斷腸嗟妾多情偏障礙使儂乏術效趨蹌絞銷耗盡千鍾涙　　空符百寳箱可惜駐顔無妙藥被人輕　　　　 
[南城散步] [  小蝶]  
　徑無人花自香緣陰城郭半斜陽村居　　春多少七尺芭蕉出短牆 
[菩薩蠻史湘雲醉眠芍藥圖]  
　　醉眠不怯東風緊嫣紅吹上鴛鴦枕花露濕羅衣夢隨胡蝶飛睡情濃似酒花影繁於繡睡醒半惺忪笑渦開軟紅 
[題文稿後寄愛友] [  槁木子]  
　　潦倒風塵智漸昏文章今復向誰論陳蕃愛士空懸榻孫敬攻書鎭閉門也信蛛絲難用世漫敎鴻爪此留痕年來心緒寒如水　得酬知一縷温 
[棄婦詞] [  蒲北眼空道人]  
　　憶妾初見君恩情河海深歡笑綺窗下雙坐彈瑤琴瑤琴不變音君子乃變心昔爲求鳳操今作白頭吟自妾辭君去如水不可收新人貌如玉相並還增羞掩面入房櫳俯首看羅韓非敢戀妝飾出門行遲遲惟愁君性情新人猶未知善保千金軀歡愛宜自惜留妾秦樓鏡看取君顔色明鏡非妾物依舊團圓在君容非明鏡祗恐清輝改妾心託明月夜夜來相照照爾新人心長比舊人好 
[舟發吳門夜次嘉興有懷] [  陸凝]  
　　遠樹遙山障夕曛征帆影動已黄昏天冰一色疑無岸燈火幾家知是村月冷江城營馬嘯地經都會榜人喧蕭然行李鄉關近别有心思悵暮雲 
[題畫四首] [  若僧]  
　　等是桃源洞裏人天涯邂逅轉相親客中笑我清貧甚祗贈江南紙上春（梅） 
論交本不重繁華白水盟心冷作花元禮高風原　　能容北海附通家（水仙一松） 
荒郊寒島兩分明道士秋風醉有情孤介憐君殊落落論交我亦願呼兄（石） 
一度相思一度吟好將尺幅報知音江湖奔走年來慣個個逢人少實心（竹） 
[雜慨] [  侍仙]  
　　本來大地一　廬着個萍身未覺孤冷淡詩魂如雨細輪囷酒膽入雲粗松留晚節能砭俗梅破寒盟每索逋已識人間春意轉天涯芳草望昭蘇 
[感時] [  硯鋤]  
　　鶴唳風聲警客心萬方多故悵登臨春江烽火連天地大陸風雲幻古今北魏朝廷終不讓南蠻兵革苦相侵蒼生何罪遭塗炭哀我江南痛哭吟 
自由談話會 
　　鈍根發起儉德會鄙人極端贊成惟有一言捲烟害身耗財人所共知無待贅述聞鈍根酷愛此物鄙意以爲即宜戒絶庶幾名副其實不失爲發起人之資格焉鄙人不敏敢進忠告并爲嗜好捲烟者勸[  鈍頭]  
按儉德會主張免除耗費捲烟爲絶對消耗品自在戒除之列固不必明文規定亦所以省交涉也至謂鈍根酷愛此物昔時固嘗嗜之今已立意戒吸自吃此次鈍頭（吳諺謂被人駁難曰吃鈍頭）以後益當痛勉絶意不吸以重衞生而挽國利尤願與有志者共勉之[  鈍根]  
儉　會規則一不狎邪二不賭博三不必以酒肉結交四不必華服五不經寒素 
入會者撫州　　炎揚州朱麒元高襄皖江馬品三梁溪聞靜甫錫山倪振亞弇山王元炳雙森黄堯孫黄潤孫黄槎孫黄吉孫寳山潘振華北京國華民視兩報編輯鄭天章蘇州汪譚庵湖州李燮章吳興徐苦兒蘇州徐偉亞丹陽葛浪空李瑞堂束卓羣平江錢少谷澄江徐子賢武林史爾康常熟楊漢靖吳興潘幼臯四會陳善卿太倉陳雲生上海王劍知翁三愁陳秀民徐耀堃裘曾望陶辭江蘇銀行分理處應德勤潘文錦謝家驥 
醫話 
[病人注意之要點（六續）] [  丁福保]  
　　七來訪者之注意 
旣知醫師將來診察則必爲病人診察及處置之豫備務使醫師不費時間爲要例如知醫師有用熟水也當醫師未來前卽沸而置之知醫師之須茶也勿至來而後取至於酒與食事之預備則又弗論矣病人之容態决不可在病人前言之然無論何事若與醫師私語則甚傷病人之感情縱有不滿醫師之事切勿在病人前作輕侮醫師狀恐病人因此不信醫師也 
來訪人之非必要者勿導入病室若醫師命旁人勿與患者相近則斷絶一切來客爲宜病室中不可吃烟飮食又因有來訪人而使就眠之病人復起則尤須愼之 
　　八對於病人之注意 
　　非至不得巳時切勿任病人爲家事上之談論縱有病雖重而精神如舊者亦勿與之談論 
以花插於花瓶及取風景之寫眞置之枕旁皆足以慰藉病人此爲家族所宜注意之點有剌戟精神而爲世間和平之事可每度與之聞知戰爭之事雖得大勝吉報亦不可使病人聞之 
希望有害之食物及不可行動之體而自欲坐起等凡病人所不宜者苟非不得不逆其意則其他事大抵以順病人之意爲宜 
厭禳等凡病人不屬望之事切勿爲之神佛之供物亦勿戴之務迷信而怠用　藥者實自棄其生命也 
小說 
[寫情短篇紅絲網] [  天虚我生]  
　　青谿一曲繞以綠楊女牆臨水高僅及肩牆内緋桃滿樹繁枝密蕊燦如濯錦中有樓閣無數畫簷飛　罨映於柳陰花影之中玻窗爲斜陽所映一律放爲奇彩窗中有人攤書滿案顰眉蹙額似有所思遠而望之有類冬烘先生獺祭時也特其人之狀態固一翩翩少年觀其眼波眉韻即知其人爲聰明絶世之人乃因何事而於書卷中尋此苦趣著者初不之知第見其陳列案頭之書皆爲散帙講義則知其人必爲學校肄業生無疑惟此園林非少年所有乃鄉先生某公之祠亦爲里人游覽之所少年乃僦居於此則其人又非本鄉之人可知特其交游頗廣凡有來游此園者十必識其五六而於女學生則尤稔也方其面書出神之際　者持一郵函入其人乃如夢警而醒及一展讀則又面紅耳赤以手自搔其短髮似更陷入於難境一層矣 
讀吾書者亦知此函爲何人之手札歟試請述之其辭曰辱愛女弟蘇愛娜上書於吾最敬愛之魯席珍先生文席愛娜承先生之摯愛雖不逮於蕊馨然愛娜之敬愛先生者實有加於蕊馨也側聞先生將與蕊馨有結婚之議不禁爲先生聳然而危先生亦知蕊馨實爲羅敷否乎以意度之先生殆無不知然在　馨則對吾儕輒自稱爲緣窗待字之人惟吾與之相處最久故亦知之較深其在年前初覿之際渠嘗蹙額而言婚　不自由之苦趣謂在　齡之際卽爲父母許婚於周氏子面渠則與周氏子迄今未嘗一面且其萍踪飄泊久不知其所之以故歸妹之占尙遙遙而無期不得已來依舅氐藉學術以遣歲華而青春坐誤實非心之所甘也爲此語時狀態至爲抑鬱吾人至今心目中猶未能忘之而蕊馨書謂前言爲戲矣先生思之今昔之言果孰是而孰非在理吾人不當爲豐千之饒舌惟以愛重先生之故不敢知而不言婚姻事非兒戲尙願先生以愼重出之云云（二） 
[玉女魂（二十二）（英國羅生女士著）] [  中華雪英譯]  
　　第二十章 
朔風怒吼林葉飄飛一鳥不鳴萬象都寂凄凉態狀觸處而是蓋秋景殘而冬令届矣一夕太　北爾默坐室中喟然歎鳥曰風物凄其不知我可憐之邱　　今何在羅仙聞言涙落遽如泉湧蓋彼慈母心切若常貯一副熱　爲受女發者太　北爾爲妻拭涙然因此一　兩眶盈盈慈父之涙亦不期隨之下　羅仙曰可憐哉吾女女何變心之甚旣不速返又不以狀况居址相告慰父母懸盻以父母憐愛之深我决此女必不　　厚太　北爾奮　舉身曰天乎生兒若此尙有何人願爲人父羅　更戚泣不能仰燕爾立奇遽執其手欲作慰辭　　叩門聲侍者持面入羅仙接面凝視驚且喜曰是從邱洛德來者我固謂此女必不忘家中人隨語隨啓讀書未中幅聲咽身震手冷　冰雪遽以授太姆北爾直聲曰讀之吾不能續矣太姆北爾鼓氣　　屢作頓挫聲涙俱下及竟神氣欲絶歎曰吾兒遭騙可憐可憐羅仙曰女固深悔將恕之乎然必恕之吾歡必恕之女旣欲歸憐　納之爾我之職也燕爾立奇交手曰仁天聽之我老矣及我未死之前見我愛孫失足回來慰其父母　逆我卽溘先　露亦深感天帝之仁太姆北爾曰固應納之待其歸且須温言慰　消其殷憂我　作覆招歸不宜遲矣羅　曰邱洛德所履已臨絶地我悮不身爲插翅人瞥然飛去遽卽吾女奈何　　　轉多迂　天下惟　悔然後能進德彼固猶是吾之賢女也執太娜北爾之臂曰吾　爾我何不往接之老父盻孫切　許我暫别太姆北爾曰羅仙汝體脆弱不宜經此長途必居家侍老父我一人去得女速回必納此女於汝懷抱日後歡　正長何爭此數日羅仙遲　久之卒從夫命且促速行復作一　愠婉之書致　洛　曰汝其　父　歸我　門而望倚閭而望坦懷以俟汝之投　也（二） 
 
 
 

Page 15

 
 
   
 
 

Page 16

 
 
   
 
