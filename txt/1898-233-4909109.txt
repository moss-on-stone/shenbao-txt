# 1898 - 233 - 4909109

 

Page 1

 
 
[整頓報務餘言]  
　　報務利弊之大端前論備矣顧其餘猶有可舉者請得而縷陳之一曰文法大凡爲文各有一定之體例如陸機文賦所指劉勰文心雕龍所列以及近人文體明辯等所輯皆古文辭之體例也至今時所尙各體則有奏疏體公　體記室體詞章體訓詁體館閣體塲屋體下之爲小說體而報牘之體則中土風行未久無典可援要之前爲論說後爲記載新聞論說之體大約多用散行間用駢儷以孔子辭達而巳矣一語爲宗以韓昌黎所云氣盛則言之短長與聲之高下皆宜爲的忌陳腐忌晦嗇忌輕佻忌鄙猥忌誕妄去斯數者其庶幾焉至於紀載新聞其事蹟皆據訪事人原稿而其文法自應攺歸一律雖曰雅俗共賞其有習俗相沿文理不通之語要當筆削庶不失爲文人吐屬至告白之應登者其文悉依來稿雖明知舛誤亦未便攺動此固無所謂文法矣一曰次第論說之後首錄諭旨電音尊王也顧各報體例不同亦有錄於論說之前者至各路新聞亦首紀京師而後外洋外省外府州縣依次而殿以本地如外洋則宜先美洲新金山大西洋羣島太平洋羣島次歐洲各國次非洲次亞洲西南各國次南洋各島次暹羅緬甸安南次日本高麗琉球臺灣中國則宜先内外蒙古島里雅蘇台科布多塔爾巴哈台青海西藏次東三省次新疆陜甘次雲南貴州次四川次廣西廣東次山西河南山東次湖南湖北次福建浙江次江西次安徽本省則宜先江寗次蘇州次徐海次淮楊通海次鎭常太次松郡次松屬各縣而後本城南市高昌廟等處以及英法美三租界此一定之次序也一曰標目凡論說之目或論或說或議或紀或注或書後或答問或策或攷或辨其體不一或以文中大旨撮两三字爲篇目如諸子書及韓蘇文中之例亦屬通行若新聞標目其事關緊要者專紀其事華袞斧鉞竊取春秋之義其一地數事者標其地名系以時令山重水複間亦在所不免其官名地名須從一律其從古稱而或僻奥不經見者不若依洪稚存書例悉從今稱之爲愈至名號與官名連屬而書者如稱名則宜曰張太守某某李觀察某某如稱號則宜曰張某某太守李某某觀察此亦一定之理不可錯雜者也以上三者雖無關報務利弊而秉筆者固所當知卽閱報者亦未可習焉不察至於報章生色固在秉筆得人要其來源則在各路訪事人之克勤乃職按西國各報館訪事人皆以搢紳士族通材大賈充其選是爲上等極體面之事凡國家有大政事大兵大役訪事人皆得持憑據到處探訪無所阻礙今中國報館之訪事其俸旣微其品亦雜凡公庭之事祗能從胥吏口中探聽一二至事稍重大則防閑秘密雖欲探聽而無由故蒙謂欲開新聞之源須定訪事人之職隆其品厚其貲俾足以贍身家自不至受私賄而後新聞皆得核實又必由報館給以憑據俾可直入官府議事之所而後官塲新聞庶得迅速際此譯定報律之時願以鄙見所及爲當事者告焉 
[本館接奉電音]  
　　昨日午後京師飛電傳來上諭十三道敬謹譯登○七月初六日奉上諭此次考取八旗及各省拔貢生慶珍玉貴楊乃　　文明邢錫麟李鴻鈞陳恩寳土治仁李維煕汪守珍徐璐田步蟾陳國楨夏仁虎王履康蔣壽祺汪榮寳曹鈞許世英左坊　文華張啓復鄒國　饒之麟石雲星周錫藩董來江來杰程　吳斯盛汪張黻戚渠清朱允中吳以成高稔王宗海王大貞李盛和向光泰胡子明陳克耀丁奎聨曹夢弼王漢祥胡傅檮張橲蘭荆性成邢汝霖王錫臣王之範王宗元閻家騏邢玉霦李愼修趙國良靳錫蘭張文栻高祖祜王友曾高益祿謝樹璧張啓愚劉漋岳胡彤恩朱汝珍饒衍芬鍾嘉雯吳煥英沈從賢楊學禮歐陽濬余鍾等七十一名著以七品小京官分部學習增元孚保張鼎銘陳奎齡田鴻年許承祜孫秉清趙德垣李逢年張振寅程鰲林亮功叚慶煕張祖寅范鎧吳應丙孫念祖李經滇胡位周祝維珧楊宗漢汪鴻遇滕梅楊忠嗣楊魯曾顧賡虞周思成戴廷諤周楠魯宗泰程鴻遠黄經藻邱鴻文李瑞年謝錫銘張思叡鄧裕榛雷以震李嘉芬吳宗讓張樹森楊良翹向學耿何聨甲高步衢盱祖謙蘇斯倬陶顧宸趙金鑑陳啓昌李夢弼劉正誼李錦江莊復恩李樹芬張聨薰閻希勇宋殿元杜凌雲郎逢庚安國楫王會圖張紹文李鏡清葉國霖李開彬李明智謝世瑄叚愼徽龔玉銓蕭殿芬黄　　張紹緒何黻章彭杰墀覃兆鯤黄玉培吳寳琛周安元程履貞黄桂林王垂書胡爲和李啓煃黄運升陶其淦等八十六名著以知縣分發試用永貞全興侯尙伯李瀛馬楏順余永祥吳錫珍唐榮第郭維城步以莊王春瀛高廣曜朱其揚張伯英潘鈞陳公溥錢仁龍韓雲駿夏景仁王元稱戴延儒朱宏煐汪鳳翽古天球李家楨邢大椿鄒令修黄家騵馮鴻墀邵詠棠曾春撰丁樹曾朱用賓朱仁積楊譽龍陳步紫柯榮試陳慶梅李開倪劉鼎三黄澤深周潤標廖名縉蔣煕瑞文德龍吳烈毛葆眞楊克復李國韶王元瑞宮炳炎劉蔭第莊河蘭薛篤棐鄭淑解榮輅董思　馬漸逵謝文華景凌霄石懷璋謝樹棠曾國光蕭樹棠王珣李炳春楊慶昶張世聰張昭芹鍾用龢丁培珊林漙林翰高蔣炳榮李炳文張肇基周樹杰周開忠姜鳳陽等七十九名交與吏部詢問願以教職用者以教職用願以佐貳等等官用者以佐貳等官用欽此同日奉上諭孫家鼐奏京師創辦學堂請爲奬勵等語户部郎中王宗基等於五城地面集貲設立會文堂講求中西實學洵屬留心時務造就人材著傅旨嘉奬餘依議欽此同日奉上諭總理各國事務衙門代奏工部主事康有爲陳請興農殖民以富國用一摺訓農通商爲富國大端前經迭諭各省整頓農務工務商務以冀開闢利源各處辦理如何現尙未據奏報萬寳之原皆出於地地利日闢則物産日阜卽商務亦可擴充是訓農又爲通商惠工之本中國向本農殖尙無專董其事者以爲倡導不足以鼓舞振興卽於京師設立農工商總局派直隸壩昌道端方直隸候補道徐建寅吳懋鼎等督理端方著開去壩昌道缺同徐建寅吳懋鼎均著賞給三品職銜一切事件准其隨時具奏其各省府州縣設立農務學堂廣開農會刊農報購農器由紳富之有田業者試辦以爲之率至工學商局各事宜亦著一體認眞舉辦統歸督理農工商總局端方等隨時稽查各直省卽由該督撫設立分局遴派通達時務公正廉明之紳士二三員總司其事所有各局開辦日期及派出辦理之員並著先行電奏此事創辦之始必須官民一氣實力實心方可漸收成效端方等及各該督撫等務當體朝廷振作之心考求新法精益求精庶幾農業興而生殖日蕃商業盛而流通益廣以植富强之基朕有厚望焉欽此同日奉上諭禮部右侍郎著曾廣漢署理欽此同日奉上諭前江西巡撫德馨著閱復頭品頂戴花翎賞給布政使銜會同翰林院編修貴鐸辦理奉天礦務欽此同日奉上諭户部奏候補主事李經野以山東辦理股票實係苛派請旨飭查據呈代奏一摺前因安邱縣辦理股票有苛派勒民情事曾經諭令張汝梅確查具覆兹據該主事呈稱該撫覆奏不實流弊愈滋並歴指當日辦理情形懇請除去計項按畝之弊等語昭信股票願借與否本屬　民自便若計畝攤派仍不免抑勒之弊著張 
 
 

Page 2

 
 
汝梅通飭合屬凛遵切查據實覆奏不准稍有廻護欽此同曰奉上諭總理各國事務衙門奏遵議廖壽豐奏請飭出各國大臣各就寓洋華人一體建立學堂一摺外洋各埠僑寓華民衆多不乏可造之材亟宜創立學堂訓以中西文字以廣教育著該大臣等體察情形妥爲勤辦擬定章程詳晰具奏另片奏請由使館繙譯外洋書籍等語編譯泰西書籍以考證政治得失自是目前要圖羅豐祿慶常伍廷芳熟於英法文字就近購譯元爲便捷著卽選控善本詳加編譯務令中西文義貫通陸續譯成由總理衙門呈覽欽此同日奉上諭直隸壩昌道員缺著英瑞補授欽此　　　　上諭張汝梅奏黄河伏汛盛漲上下两游漫溢並濛陽縣屬之桑家渡等處先後漫溢自請議處各摺片本年六月廿一日山東黄河上游南岸黑虎廟漫溢至壽張鄆城两縣接界穿運河東洩壽張縣楊家互臨宅堤漫溢平地水深數丈被淹西百餘莊中游芷城南岸楊謝道口民埝漫溢濟陽縣屬之桑家渡大堤漫溢成口刷寛至十五六丈餘東查境内洵家廟漫溢十餘丈其餘東河東平肥城長清各境内亦漫溢多處此次山東黄河上下两游迭報失事總辦河工道員丁達意等未能先事預防著訪撫查明確切情形另片奏叅張汝梅著交部議處現在秋汛方長仍著該撫督飭在事各員認眞辦理毋得再有疏虞餘著照所議辦理該部知道欽此同日奉上諭巡視南城御史吳壽等奏拿獲銷燬永定門銅砲人犯請交部審辦一摺所有拿獲之陳金海張殿舴王發子靳廣盛馬阿狗杜清和等六名著交刑部嚴行審訊按律懲辦其杜三一名前因偷竊樹木解送刑部尙未訊結著一併歸案質訊未護之李宗寛一犯仍著嚴緝務獲究辦該衙門知道欽此同日奉上諭巡視東城御史富通阿等奏遵保護盜出力之司員紳董開單呈覽一摺著吏部議奏單併發欽此同日奉上諭文海奏遵旨嚴定瞻存約章取具達賴書據繕單呈覽一摺瞻對地方前經降旨賞還諭令文海與達賴定約章宣布朝廷德意兹據該大臣將約章復行删妥辦理尙爲妥恊卽著恭壽迅派道員慶善前往交代仍由該大臣咨繳達頓愼選番官赴瞻戍守毋致滋生事端至章　朱窩瞻對三處屯官應卽一律撤去用示開誠布公撫綏藏衞至意該衙門知道欽此同日奉上諭御史張承纓奏川省昭信股票苛派擾累請旨妥辦一摺前因各省昭信股票不無擾累情事迭經諭令妥爲辦理不准稍有苛派若如該御史所奏川省辦理此事擾累閭閻與興辦股票任意樂輸之初意大相刺謬著恭壽嚴飭所屬凛遵迭次諭旨愼防滋弊不准抑勒一面確切查明各該地方官倘有藉端騷擾情事卽著從嚴懲辦昭信股票惟直隷辦理尙屬妥協該督應卽咨商該省章程妥籌辦理巳革知縣費秉寅委辦股票有無苛派並著據實覆奏毋稍廻護欽此 
[貪利誤事]  
　　營口訪事友人云奉天電報局向由官辦與各省商局情形稍異惟章程則大略相同前者江北運河决口冲斷電線局中司事並不告人遇有至局發電者仍貪利接收以致各商所發電報有遲至十餘日始到上海商民嘖有煩言爭向理論反藉官勢希圖恫嚇於是三江帮均動公憤於上月二十四日齊集公所遣人邀請局員評論曲直相持良久嗣經各同鄉竭力解勸令將誤事之事電生記過一次衆始無言而散 
[買地轇]  
　　營口訪事友人云東三省鐵路前經立約許歸俄國修築當由俄員踏勘後擬在東營門外青堆子地方建造馬頭設立車站迤邐向北循牛家屯邰家屯五台子等處直至海城大道沿途樹立標記以便將來安設鐵軌是處地價頓昂有英商十四人竟購地至五千餘畝曾將所立之契呈由領事官照會前署道王觀察轉飭地方官稅契在案近日俄員復至欲將原勘地畝給價購買無奈巳入英人之手向之購取則每畝索價銀五千两俄員無可如何轉商道憲道憲於無可設法中姑爲設法當飭海關委員馬何两君會同海防廰某司馬傅集原賣地主二十餘家令向洋商轉請還價退契華人迫於官勢不敢不從而英商則以地己價賣豈能任意退回遂請領事向關道署催索稅契似此恐華官亦無能爲力矣聞此項鐵路中國巳深記名提督周蘭亭軍門爲總辦會同俄員辦理業於上月二十四日到營視事 
[破案神速]  
　　寗波訪事友人云前者福潤正和信船被刦一案報經鄞縣踏勘飭緝巳錄前報本月初三日上午縣差名小生者行至東門寳成銀樓門首見一人以金耳環兌換金約指核算分两尙餘洋銀二元錢十九文正在窺同間其人巳經知覺贍怯心虚不俟找給掉頭徑去小生見其形跡可欵尾隨其後至東門後間棋杆夾弄突掌其頰大喝曰汝將何往其人情急卽以所兌金約指爲壽小生遂知其决非善類適遇素識之閩人某甲囑令協力帮助扭其人至四明軒茶肆在其身畔搜出紋銀一錠有福山縣戳記並小洋二千餘元及藥彈等物知爲匪類無疑當卽解入縣署時畢大令勘案未回迨大令返署提案嚴鞫供稱黄巖人陳姓與同鄉虞某欲附海門輪船回家不料被憲差拘拿到案詰其何名堅不吐實問同黨幾人初供四人從重刑責後始供實係十人問十人姓名則任意妄指大令飭差押同至海門輪船往提虞某並行李到案虞供黄巖人在慈谿鄉間當小工並無同刦情事大老爺如不信可傅主人到案質証搜其行李祗有破舊衣服數件洋銀三十一元大令知係誣板立予開釋一面飭差將匪釘鐐收禁俟拿獲餘黨再行質訊 
[研鞫要犯]  
　　蕪湖訪事人云會匪黄老四經繁昌縣史叔齊大令在縣屬荻港鎭督勇擒獲押解至蕪並奉有臬憲回批飭俟蕪湖道勘訊明確卽行就地正法云云巳詳前報兹悉黄匪自解蕪後由道轅發審局羅頌西明府蕪湖縣吳明府繁昌縣史大令在縣署悉心覆勘初尙狡供後經問官恩威並用始供認入會有年包攬漏稅及種種非分之事惟前此获港搶米一案及向鄉民勒借錢文則矢口不承解經道憲一再親提研訊亦復堅執如前觀察以黄匪雖經入會尙無他項逆迹至搶米勒借二層未經有人告發亦屬事無佐證若如原詳似覺過於羅織正擬稍從未减以期無枉無縱乃又接奉督憲釘封回批謂果如原詳則俟蕪湖道親提訊確就地正法可也徐觀察遂將親提勘訊各供並攺擬罪名各緣由星夜申覆爲之超豁聞黄匪巳蒙攺定斬監候罪名不致立正典刑矣當督轅釘封回批到蕪時外間不知底細遽謂將斬要犯一唱百和羣往縣前觀看人山人海擁擠非常適吳邑尊呵殿回衙遥見之下飭役拘拿數人看管候訊閒人始各鳥獸散後經訊悉所拘皆無知遇民乃卽揮之使出然自是狴犴之防益密以加密矣又四月十三夜所獲搶刼城北黄果山農民曹邦文家盜匪趙平安等四犯又窩匪朱洪銀一名某日亦經道憲親提定讞通詳各大憲聞内有二犯罪干斬决餘尙罪疑惟輕然將來釘封一到大好頭顱駢誅於市亦足令彼黨寒心也 
[巨盜成擒續述]  
　　蘇州訪事人云前報紀巨盜成擒一則兹又訪得確情亟再錄之巨盜趙天吉係山東著名大刀會匪前在徐州長江一帶疉犯巨案迄未弋獲撫憲奎樂峯大中丞赫然震怒特於前月上旬面諭營務處杜雲秋觀察轉飭太湖水師營管帶歐陽恊戎密往查緝務獲究治恊戎奉札後卽遴派幹弁李某攺裝易服往山東投入會黨密訪蹤跡黨中有朱三者與趙匪爲莫逆交李動之以功名利祿朱允作眼線於上月二十日誘趙匪至落馬湖某茶肆茗話預令弁勇數十人在彼恊緝趙匪不知也欣然偕往卽被擒獲廿九日由許遊戎國祥押解至蘇禀知撫憲飭發長洲縣監禁候訊有見者云趙匪身軀雄壯面黑而麻强悍有力非數十人不能制不知李某若何用計得以一鼓成擒也至供詞容再訪明續錄 
[蘇省官塲紀事]  
　　蘇州訪事人云江蘇藩憲聶仲芳方伯前奉督憲劉峴帥札委至上海辦理四明公所事兹巳公畢於初五日回轅　城文武各官咸往胥門外接官亭迎迓憲旌卽於是日午後謁見撫憲面禀壹是○蘇城東路總巡任别駕汝霖自前年接差以來現巳一年期滿禀請銷差奎中丞札委鄧司馬文堉接辦巳於初一日到差任事矣 
 
 

Page 3

 
 
[中國通商銀行帳略]  
　　自光緒二十三年七月初一日起至十二月二十九日爲止一該股本規銀三百五十萬两一該户部長存規銀一百萬两一該各存項規銀一百六十一萬八千六百五十九两一該應付匯票規銀四萬九千五百四十二两零六分一該各分行往來存規銀四萬四千二百九十九两零二分一該綵結規銀十五萬七千零七十四两零二分共計結該各欵規銀五百三十六萬九千五百七十四两一錢一存現規銀十一萬九千三百六十二两一錢二分一存金銀條規銀十六萬六千六百四十两一存應收匯票規銀一百一十萬零四千四百八十五两四錢一分一存押欵放帳規銀三百九十四萬八千九百七十六两七錢五一分存房産規銀一萬九千六百一十两零五錢一分一存各行家私紙張規銀一萬零四百九十九两三錢一分共計結存規銀五百三十六萬九千五百七十四两一錢綵結一進凈利規銀十五萬七千零七十四萬零二分一支股息規銀十萬零六千三百七十二两九錢七分除支結存餘規銀五萬零七百零一两零五分 
[失愼續志]  
　　西郊失愼巳紀昨報兹悉火起自婦孺醫院内房屋均巳焚燬僅留四面圍墻幸墻垣高厚鄰近得免蔓延聞院内醫生因往香港避暑雇華人爲之照料是日以晚炊失愼致肇此禍至昨日午後三點鐘本縣黄大令前往勘視 
[整頓捕勇]  
　　南市新馬路梭巡各捕勇共計四十五名每日挨班按叚更替巡查朱森庭明府現查得當差各人類皆廦染烟霞玩愒不力或不遵定章任性妄爲或倩人替差逍遥事外殊屬不成事體因於前日傅捕頭王榮培命將各捕勇傳齊諭話察看旋諭捕頭謂捕勇須選年力精壯者方堪勝任本委今擬大加裁汰另選妥人充當捕頭一再懇情明府始免予斥革惟卜桂林雙耳重聽劉輔知擅倩王春榮代差王德升不能勤愼均著斥另革召妥人充補 
[研訊搶米案]  
　　上婁交界馮家棋杆地方張姓家鄉民搶米一案婁縣屆吉士大令訪出多人開具名單移請上海縣拘提黄大令准卽簽差拘提梅迎祥張靄卿沈聲泉侯阿美張土生蔣栢生李阿狗到縣前晚由帮審委員李葆初二尹升坐花廳分别研訊梅迎祥供文童家住上邑梅家弄於上月初十日來申住小東門内岳父家中至十四日聞悉鄉間搶米之事深恐家中亦遭累及當卽回家父親囑文童來城報案禀請派差彈厭童生卽於當晚來城先見堂董曹寄耘訴明情節囑文童具呈縣署十六日曹董及邑尊俱在普育堂點名留養婦女童生至堂求見親遞禀詞蒙卽派差下鄉彈壓張姓被衆民搶米之日正童生在城禀請之時何能亦往搶米尙求明察二尹問曰尙有蔡瑶者搶米時衆皆認識今逃往何處答稱蔡素不安分此次是否搶米童生旣未目覩不敢指實現在不知匿在何處當日鳴鑼聚衆者實係北鄉之人不知姓氏二尹研詰再三始終如一遂判交差看管候錄供備文移解婁縣訊辦又提張　卿供文生住居西牌樓離梅家弄三里許向在泗涇左近親戚汪姓家訓蒙何人搶社實不知情張土生供在外帮工李阿狗供其時在家患病蔣栢生供爲船夥其時裝貨出外沈聲泉侯阿美皆供武生當時有事外出搶米之事均不知情二尹問曰爾等家居該處事後必有確聞究竟是否梅迎祥爲首可實供明同稱梅係讀書人家資殷實諒不爲此二尹判張沈侯三人俱發捕廳看管張土生及李蔣三人暫行收押再訊 
[拘懲攫物]  
　　流氓盧錦賢在南市大關橋左近攫取鄉人林瑞棠洋銀二元六角當由林追獲指交某號巡街捕勇解至馬路工程局捕房由捕頭王榮培禀請局員朱森庭明府升堂研究盧供奉賢縣人年十八歲自知不合攫取林之雨傘一柄業巳交還至於洋銀係小紹興及阿三等所攫巳經逃逸小的並未奪取叩求超豁明府因原告不到姑從寛典著笞四十板具呈攺過結驅逐出境讯捕辦公不力亦飭責一百板限令三日協同地甲赶將黨類拘獲究辦 
[行兇肇禍]  
　　本地人吳少卿操魯班業數年前曾收王全發爲徒現巳期滿因欲出外謀生少卿勒索過多徒力不能償致成怨恨昨日少卿糾集流氓王阿發等十餘人各持斧鉞至西華德路某作塲見徒正在工作不問情由舉斧便砍致將徐雲全右足砍斷并砍傷陳新毛右臂及肚腹等處腸流於外昏暈倒地全發則眼快足捷早巳逃逸少卿見巳肇禍飛步奔逃嗣經同帮人將徐陳舁送同仁醫院求治一面至捕房控告捕頭卽令包探前往拘拿未知能弋獲否 
[賭徒漏網]  
　　昨日午後虹口捕房特飭中西包探及華捕多名至沈家灣胡家橋附近捉賭詎各賭徒早巳知風避匿無跡因此未經拘獲一人祇將賭具及賭棚燒燬而返 
[逆女宜懲]  
　　蘇人顧德　偕母范氏姊寳珠賃居虹口蓬路五百六十九號房屋内寳珠年二十八歲尙未許字近與細崽張榮才私識暗去明來巳非一日其母范氏見女玷辱門户正言規戒不料寳珠老羞成怒竟敢將母毒打直至遍體鱗傷始行釋手昨晨范氏因傷斃命德和卽奔赴捕房控訴一面告知地保周關保旋由捕頭派令包探洪阿寳恊同西探將寳珠及姘夫張榮才拘入捕房午後地保周關保會同屍屬互商良久意欲私和而德和以事關逆倫定欲報縣請騐未知若何了給也 
[訟根未斷]  
　　本城東街俞天順漆鋪主俞明尙去年物故其妾俞吳氏與長子俞道霞爭産道霞投縣控告當經帮審委員李二尹提訊道霞供稱當生父病危時庶母卽將大號皮箱九口内儲貴重之物由後面晒臺縋下寄存與羅少蘭及大興衣莊两家李二尹判著親族理勸昨日道霞又至縣聲稱前晚庶母在近鄰大興衣莊將寄存皮箱擡回家中左右居鄰皆所目睹請爲核示未知黄大令如何辦理也 
[請提妾母]  
　　藩巨順投英界公廨控妾蔡良玉捲逃一案曾經讞員鄭大令提案訊懲嗣查知此事實由妾母某氏起意若意縱令逍遥事外心實不甘且所失金珠各物大半由氏寄藏他處故於前日據情具禀請提某氏到案究追矣 
[提懲惡鴇]  
　　妓女大鶯略具姿色在英租界惡鴇王五寳處爲夥妓邇因珠胎暗結腹漸膨脝五寳知之恐其有得生理屢次設法打胎卒無所濟前日忽腹痛如絞將次臨盆五寳暗囑收生婆卽行扼斃收生婆不允五寳計無所施意於前晚將孩用藥毒斃大鶯聞而惻然放聲大哭當經某號巡街華捕聞聲往查備悉一切立將一干人拘入捕房捕頭詰問之下著産母回去自行調治五寳及孩一併留候昨晨解送公堂請究五寳供稱此孩實由其母不善撫育欲致之死小婦人不敢用藥毒斃鄭大令著押候查明覆訊其受毒小孩送請仁濟醫院調治 
[英界公堂瑣案]  
　　沈裕生在某日人處執役日昨日人因事出外將表置諸寫字檯上被沈取去據爲巳有不肯交還日人無奈遂據情投控捕房由包探起到原贓送案請究日人投案申訴前情並請領贓沈供表由拾得並非竊來求鑒鄭大令商之衞繙譯判將沈笞責一百板管押半月○積竊王阿三迭經犯案遞籍近又來滬竊取王桂生家綢褲一條報捕後經包探王桂生查獲人贓昨晨送案請究王桂生投案領贓王供江北人行竊是實求恩大令判責二百板管押一月後再行遞籍○某號華捕拘送賭棍嚴和尙到案禀稱此人前因犯賭懲辦巳有十餘次昨又在天后宮塲設攤聚賭經小的拘獲連同賭具一併送究嚴供失業無聊出此下策大令判責二百板枷號七天示衆○鄔煥文竊取同棧彭和芝湖絲一百餘两曾經公堂諭候查明再訊昨日包探顧阿六反案禀稱小的查得彭所失之絲確係鄔所竊取售與大東門内某絲線店今巳吊到原贓請爲發落彭投案請領失贓鄥知難推賴俯首求恩大令判責三百板交捕房管押三月贓給領去○怡和洋行失去洋銀數十元疑係行夥陳桂春所竊將陳指交捕房昨晨送案請究怡和洋行遣人投案請追陳供在行生理巳歴多年豈肯貪此小利致壞聲名尙求明察鄭大令著交保嚴查○小工王阿旺竊取長裕洋貨店内玻璃售與張阿坤由包探倪順泉緝獲起到原贓連收贓人一併於昨晨送案長裕遣人投案領贓 
 
 

Page 4

 
 
王供寗波人偶然犯竊尙求恩典張阿坤供不知竊贓故敢收買求恩寛宥大令判將王責二百板張醫洋十元贓給還失主 
[澤被哀鴻]  
　　本館協賑所前承蔣異田大善士交來銀洋一百元銅洋四元又恊成乾寳號交來張鳳葉堂票元一百两又全盛局交來武林師竹主人經募陋室居士洋銀廿元均助淮徐賑欵當此米珠薪桂飢民仰屋興嗟之際得此鴻施有不稍蘇涸附哉除掣奉收條外當彚解災區妥爲散放合誌數言爲災黎九頓首以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂]  
　　監生陵廷梓黄　探控司帳沈渭生竊洋揀弊昨晚經帮審委員劉穆庭二尹提訊陸供寳山縣人光緒廿一年與黄股開義興米店用沈司理帳目第一年虧耗洋六十元第二年虧耗洋三百餘元至去歲沈不交紅帳而黄亦無意再開經生勸黄再做一年不料一　帳目竟無從核算　次促沈結算清楚置諸不理至六月中旬沈與某氏婦瓜葛被巡防局拘去十四夜生前往檢核尙存洋銀一百餘元而帳箱則被沈扃鎖内有洋銀一百元亦巳失去生遂　陸公秀接做迨沈在巡防局經人保出後貿然到店將陸公秀逐出今求究迫黄供嘉定縣人餘與陸相同沈供洞庭山人在義興米店執事六月十五日因巡防局訟案小的當候質訊臨行時將帳目交明查得并無存洋亦不敢私逐陸公秀求鑒劉二尹著將沈交保邀同公正人查明帳目限五日禀復再訊○沈錦山張順發宋琴香張泉福唐阿三等五人控李湘喬邀齊同業夥友唐寳生猪肝福生阿木英猪肝漢榮刁嘴永生老太婆毛毛大桂圓桃桃等諸無賴把持停工一案昨日劉二尹提集研究沈等五人同供小的等開設豆腐店此事由李湘喬爲首勒令停工否則卽糾衆毆打唐寳生等復助桀爲虐以致上月二十五日一律罷市小的等卽投捕房控告次日至鄉間另邀同業工作一面由捕頭派探至各店彈壓今特扭案求究唐等七人同供小的等皆由李覇阻求請明鑒二尹着將唐等七人各責二百板管押一禮拜俟傅李湘喬到案再行究辦○慶昌當鋪執事汪裕臣控方梅生吳明齋卽長春之父不還當本一案亦經劉二尹提訊汪供去年祥豐洋行夥吳畏春卽吳明齋之子先後竊得洋藍呢羽綢等物至鋪質錢九十餘千後經包探前來吊贓聲稱祥豐失竊後由馨泰主方梅生作保出立憑據附禀呈覽不料當本至今無著求請究追吳明齋供兒子長春去年經張前憲責押今春巳期滿釋出不知何往方梅生供去年小的因事回家託陸福春暫爲經管而陸與袁同生誼屬表親袁與吳是好友致被將小的號内圖章私自取出爲人作保小的並未知情求鑒陸福壽供袁曾向小的說及有友人欲歇生意故爲作保袁同生供與吳素識小的知其在祥豐號執事因向陸處轉借圖章不知何用二尹以四人串　舞弊著一併管押所有當本九十千斷令公派歸償限十日内繳案逾限不繳提比不貸 
[法界公堂瑣案]  
　　寗波人董生明向在漢口某輪船爲水手妻徐氏來滬帮傭與法工部局收捐西人柏禮才之大餐司某甲結露水姻　　回滬偵　控於公堂朱明府准詞飭將董徐氏拘入捕房昨禮拜二堂期包探傅同原告將徐氏解請朱明府何繙譯會訊董徐氏供與生明爲夫婦因家計窘迫來滬帮傭經人荐入西人柏禮才家爲乳媪並未與大養司姘識明府得供著還押候傅大虎司於下期到案訊究董自行投案備質餘姚縣人陳清生在太古碼頭爲扛夫昨日清晨經過太古棧房管棧西人疑爲竊賊以柏油塗抺其面經巡街捕送入捕房捕頭飭探解案請訊陳清生供向在碼頭打煤今晨　過棧房卽被西人拖入塗以柏油受苦難堪太古棧西人投案向西官伸訴明府商之何繙釋著帶回捕房設法將油洗淨解堂再核○新街寳康小客棧前因棧客失去衣服洋銀控經前讞員鄭大令訊供以毫無証據未便准理該客李少甫及金羅二姓籍隷四川不能回去盤踞棧内朝夕滋擾昨日堂期棧主項趙氏投案伸訴明府斥退著下期傅李等到案訊問項趙氏自行來案備質○浦東楊家渡人袁巧觀前因西新橋流氓械鬥戳傷案内經十六鋪巡防北局移送前來前讞員鄭大令訊供押候核辦昨日堂期朱森庭明府命將袁巧觀帶案飭局差傅浦東廿二圖地保葛月樓轉飭袁父來案領回管束○蘇州人王阿大之妻在滬爲傭久無音信王挈領幼孩來滬找尋在途哭泣爲巡街捕送入捕房捕頭飭探送案請爲安插明府與何繙譯會商將公堂罰欵項下給盤費洋三元令回原籍○崇明女孩陸桂林爲匪徒拐至滬上在興聖街某客寓寄宿旋爲棧主察出拐匪當卽逃逸棧主乃將孩送入捕房解經前讞員鄭大令訊供暫留捕房招人認領迄今巳逾两月無人顧問昨日解請安插朱明府判送普育堂留養○寗波鎭海縣舉人張士模投控夏子鴻糾股開設益新洋貨字號未及三月被夏侵吞銀一萬六千餘两經朱明府訊供押追在案昨日原告投案求追明府飭提夏子鴻到案嚴比因愼裕號主朱葆三函爲緩頰姑從寛宥著將侵吞銀一萬六千两再限三日内如數交案如延追比○包探禀稱偷兒洪生在太古六十四號棧房門首扒窗而入竊得曰糖數十斤越日又來竊取當塲拘獲供認與小崇明等同竊售洋二元八角分用明府得供判枷一個月責二百板○王順來禀稱在安慶輪船爲水手前晚三點鐘被賊鍾大明淹入船内竊去衣服一包爲包探當塲拿獲送案請辦明府判枷一個月期滿責二百板贓交失主領回○包探禀稱楊阿寳在城河浜搶刦鵰翎扇洋傘衣服等物當塲拿獲解案請辦明府判責二百板　存待領○楊向榮禀稱由崇明來　路過楊樹浦在途歇息被流氓王福林等搶去洋銀七元數角旁人帮同追獲送案請辦質之王福林供詞含混明府著押候嚴比○包探禀稱潘子祥在菜市攤上搶奪小洋八角當塲拿獲贓被抛去解案請辦明府判責一百六十板 
[美界捕房紀事]  
　　本地人張阿和在蓬路十五號湖牌西國學塾執炊前日私刻虹口某牛肉莊圖章至洋東處冐收牛肉洋三十元逃匿他處昨爲包探洪阿寳查獲拘入捕房押候究辦○金汗卿趙杏卿及趙李氏三人前夜不知何故在虹口南潯路互相爭閙包探吳子剛見之拘解捕房請爲究辦○江北人王阿三陳阿友皆著名積竊也昨晨在虹口公和祥碼頭竊取物件爲包探胡瑞龍緝獲拘入捕房押候解送公堂訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月二十八日京報全錄]  
　　宮門抄○燕督榮奏爲知府因病出缺委員接署並請旨簡放摺○學政葉奏爲崇實院添設製造處片○黔撫王奏爲添扣各項减十片○新撫饒奏爲伊犂滿營城垣工竣核銷動用經費摺○又奏預估明年新餉懇因飭部指撥摺○粤督譚奏調署總兵片○六月二十八日推班○召見軍機○皇上明日卯　二刻升中和殿看版畢還宮召見大臣後至瀛秀園門跪送皇太后畢還宮○○大學士直隷總督奴才榮祿跪奏爲知府因病出缺先行委員署理並請旨簡放恭摺仰祈聖鑒事竊查天津府知府藩青照安徽桐城縣監生投効霆軍勦辦髮逆洊保同知直隷州知州留於江蘇補用嗣因辦理上海通商洋務出力保俟補缺後以知府用攺留直隸補授獨石口同知歴署延慶蔚州懷來張家口萬全等廳州縣所至有聲光緒二十一年以两次明保引見奉旨著開缺以知府儘先卽補並父軍機處日記一十四年正月奉旨補授天津府知府三月十九日到任兹據報該員於五月二十三日在　病故查有候補知府李蔭梧歴辦天津保中局務並德日租界事宜熟習地方洋務情形前曾署理斯缺措置裕如應仍飭委署理除檄飭遵照外所遺天津府知府係衝繁　難海疆最要之缺政務殷煩必須得人治理應請旨迅賜簡放以重職守理合恭摺具奏伏乞皇上聖鑒謹奏奉硃批另有旨欽此○○葉爾愷片再陜西上年奏建崇實書院專講實學現巳設語言算學教習各一人令諸生分班學習臣維致用之學大旨不越所藝两　諸生習語言算者均令讀政藝各書中國古今政書甚備西政各書其巳譯者亦復不少惟藝事雖有專書非躬親試騐不可臣上年到任後卽令肄業生倣造日本人工軋花機器巳於本年三月製成可抵十工之用以後逐漸研求或能於西人製造之學漸窺藴奥臣現就院内　地添設製造處一區專備諸生考求藝事倣製器具之所卽當率同院長認眞經理俟經費稍裕再添購格致各器庶幾學有實獲不尙空悮冀仰副我皇上整頓　痒之至意所有崇實書院添設製造處情形理合附片陳明伏乞聖鑒謹奏奉硃批知道了欽此○○王毓藻片再查前准户部咨開議奏添扣各項减平以裕利源等因臣卽檄行司局查明黔省文武各官　廉俸薪及驛費役食等項向章每两扣平六分歴係留抵兵餉若將銀解部則兵餉無從湊撥請照舊章留支兵餉以顧邊疆王緑練各營兵餉向未减平查黔省餉項本薄兼以各省協餉不繼欠餉至三四五六個月不等若發餉時復加六分减平實恐兵力不支不能不酌量辦理所有緑營餉乾及練營統帶官哨弁馬步練勇薪餉擬統扣二分减平至局用薪費各項均照部文核扣六分减平每年約扣减平銀萬餘两並　明自光緒二十三年七月初日起按半年詳請報部一次專欵存儲聽候撥用於九月初四日附片具奏欽奉硃批户部知道欽此遵　恭錄轉　司局遵辦　案兹　該司道邵積　等詳稱遵查二十三年七月起至十二月底止支發緑營餉乾反練營統帶營官哨弁　　練勇每銀一两核扣二分局用薪費　項每銀一两核扣六分總共扣存庫平銀六千九百二十两六錢一分五厘正詳辦間適奉部頒昭信股票章程第十一條内載　借欵息還本自厘寛爲之備現籌核扣减平豢廉等項各的欸两還利息尙有盈餘等因查昭信股票黔省官紳　籌借銀一十萬两聽候部撥商號撥費分應預備現存二十三年七月起至十二月底止减平銀六千九百二十两六錢一分五厘擬請留抵股票還息及商號　費等情詳請核奏前來臣覆查無異除咨部查照外謹附片具陳伏乞聖鑒謹奏奉硃批户部知道欽此○○甘肅新疆巡撫臣饒應　跪奏爲伊犁滿營城　衙署各工完竣動用經費懇因飭部核銷恭摺仰祈聖鑒事竊查伊犁滿營城署各工光緒九年經前伊犁將軍臣金順奏請於離惠遠舊城十五里高廠處所築建新城一座十五年經前　　　臣劉錦棠奏請飭將軍都統各官駐紥其地該處城身雉堞經前將軍臣金　興　完竣報銷在案其城門城　砲台以及衙署公所兵房　宇等工以用欵不給尙未建造十七年經前護撫臣魏光燾會同前任將軍臣當勒銘額　員切　確估計未竟城工並新疆將軍以下衙署兵　廟宇等項工程共需經費銀三十一萬七千四百餘两奏咨立案咨行遵辦兹據糧台詳稱前項工程通計大　九百五十餘起共用銀三十一萬七千四百五十八两一錢二分四厘除扣各起平餘銀两三百三十两七錢八分一厘實共用新餉平銀三十一萬五千三百二十七两三錢七分三厘由善後項下匀挪應用陸續據各印委中報工竣業經委勘騐均屬工堅料實並無浮　取具乂尺做法工料銀　圖册印結詳齎前來臣覆查伊犁地處邊徼人民稀少工料均極昂貴前項用欵委係力求撙卽　用實　核與估並　加增相應竊具簡明清單恭呈御覽仰懇飭部一律核銷以清欵目除將册結圖說咨部外謹曾同伊犂將軍臣長庚陜甘總督臣陶模恭　具陳　乞皇上聖鑒訓示謹奏奉硃批户部知道單併發欽此○○甘肅新疆巡撫臣饒應祺跪奏爲援案預估光緒二十五年新疆等處新餉懇恩飭部指撥以濟要需恭摺仰祈聖鑒事竊查新疆協餉歴係預估奏報聽候籌撥等因兹屆估撥二十五年新餉之期飭據布政使丁振鐸議覆新疆餉數自光緒二十年核减之後二十二年估撥案内復减銀十萬两　每年奉撥銀二百四十二萬两内撫標提標阿克蘇巴里坤两鎭標應需俸餉銀一百五十六萬两古城旗營經費銀六萬五千两伊犁鎭標俸餉銀二十四萬六千两塔爾巴哈臺恊標俸銀及驛站經費等項銀一十二萬七千两司庫例交不數銀十八萬八千两製辦軍裝器械地方例支雜差車脚口分並善後經費等項銀二十三萬四千两共合銀二百四十二萬两二十四年奉准照撥旋因奉文裁兵節餉當將舊留分駐防軍尙未歸標省裁减員弁勇夫一千二百三名歲省餉銀五萬八千七百餘两請自二十四年春季爲始在於山西應解新疆餉内截撥銀六萬两解部備用聲明以後作爲定額照數减撥計光緒二十四年新疆實只撥銀二百三十六萬两現在羅在潭爾安插撫回雖粗巳就緒尙須留營防戍屯墾撫綏均關緊要將來該處議添又武職官築城建署皆應及時籌畫且屢奉諭旨飭令舉興礦務正在設法開辦一切費用均應在於籌撥欵内通融匀支所有二十五年分常年恊餉應請照上年减定之數指撥銀二百三十六萬两詳請具奏前來臣查新疆歲餉於光緒二十年及二十二三等年續經義减均係就常年應需欵内極力撙節計二十五年分新疆伊犁塔爾巴哈臺共需銀一百三十六萬两實係計口授食立待支付之欵相應懇恩飭部照數指撥由甘藩司統收分發以濟要需臣本年欽奉嚴旨以部庫籌備償欵飭令歸併節省報撥新疆地處邊徼雖難與内地省分並論現正籌議切實辦法一俟定妥專案奏咨於估撥數内提用此外喀什噶爾沿邊帕未爾等處酌留馬步營旗未能盡撤經費仍所必需擬仍照部議由新疆司庫歴年用存常餉銀内動用不在前項請撥數内至新疆司庫曁伊塔道等庫封存銀　前年奉部提撥甘餉銀一百萬两並撥解部庫銀二十萬两外現存均實無幾應否照案提撥封存以備緩急並懇飭部核議所有預估光緒二十五年分新疆等處餉數各緣由謹會同陜甘總督臣陶模恭摺具奏伏乞皇上聖鑒訓示謹奏奉硃批户部議奏欽此○○譚鍾　　再署廣東南韶　鎭總兵犯名提督臣曾維成署事巳久應令交卸所遺總兵篆務查有留粤記名提督王光耀穩練老成於北口水陸情形尤竊　悉堪以署理除　遵　外謹附片具陳伏乞聖鑒謹奏奉硃批兵部知道欽此 
 
 

Page 14

 
 
[光緒二十四年六月二十九日京報全錄]  
　　宮門抄○諭旨一道錄前○蘇織造海奏爲委員管解丁酉大運繳綢等頂摺○新撫饒奏爲報銷新疆安設電縁工料銀數摺○秦學政葉奏爲三府二州歲試完竣情形摺○閩督邊奏爲潘司因病出缺請旨簡放摺○六月二十九日吏部翰林院正紅旗值日無引見○志鈞預備召見○掌儀司奏初一日祭奉先殿澤公行禮○召見軍機○皇上明日寅正至太廟行禮畢還宮辦事後至頤和園皇太后前請安後駐　○○二品頂戴蘇州鐵造奴才海豐跪奏爲光緒二十三年丁酉大運縀綢等項織辦告成委員解京交納恭摺奏聞仰祈聖鑒事竊查奴才衙門大運工需每年由蘇州潘司江海關道籌撥銀十萬七千两按大運直運两限各分批撥解所有丁酉赶運應需欵項前織造莊健照例咨撥一半遵照内務府户部奏派單開各件擇要先辦於上年九月間委員解京交納在案奴才到任後伏查辦解大運巳逾定限但司關两處所欠工需尙未解到無從開辦復經一再咨催旋准陸續撥齊巳在年底隨卽飭承采購經緯絨絲重加揀選督飭工匠練染織辦現巳一律告成計内庫大運上用縀一百五十疋件官用縀紗三百五十疋件花絞二百疋花春綢一百疋花素紡絲七百疋杭綢三百疋春羅一百疋湖縐二百疋素彩綢二百疋細布三千疋衣線七百斤白絲七百斤又外庫大運大縀綾紡等項八百二十疋分别裝箱敬謹封固仍援歴屆成案由海道解京以期妥速除遴委庫使福洵筆帖式興綬督同承差於四月二十八日由蘇起程護解進京赴内務府户部分投交劉外理合將奉辦丁酉大運縀綢等項起解緣由恭摺具奏伏乞皇上聖鑒謹奏奉硃批該衙門知道欽此○○甘肅新疆巡撫臣饒應祺跪奏爲新疆安設電線工料巳歸北洋造報擇木局房護墩另歸新疆報銷恭摺仰祈聖鑒事竊查新疆東南北三路安設電線曾經分案奏明估撥東路自肅州經安西哈密吐魯番至新疆省城議准由户部曁總理衙門共籌撥銀十萬两並於甘肅新疆儲存四分平餘項下各動撥銀五萬两南路自吐魯番至庫車阿克蘇門達喀什噶爾城　准由江海關所存出使經費曁海軍衙門應還出使經費欵内各提銀十四萬两北路自迪化經庫爾喀喇島蘇至伊犁惠遠城運木之費估銀約二萬餘两議定由新疆籌備工料两頂卽就東南两路存餘爲展接之需又自庫爾喀喇烏蘇由精河至塔爾巴哈台逕接俄綫議定運水經費由新疆認籌工料估銀四萬餘两由海軍衙門應還出使經費欵内提撥動用各等因前升任撫臣陶模當卽電商督辦電報事宜前津海關道盛宣懷酌定購運綫工料匠等事歸該總局派員專辦建修總分各局報房巡房等工由新疆分飭各廳州縣經理旋因關外風高猛烈地多潮鹻商定逐桿加倣護墩以期經久其甘肅新疆共應撥經費銀十萬两統歸盛宣懷兌收支用新疆應認北路運桿等費歸新疆自籌分行各屬一律遵辦洎三路電工告竣比收新省承辦桿木房屋護墩用欵造册咨送北洋大臣轉發盛宣懷併案造銷清釐用項嗣准盛宣懷咨覆以從前黑龍江辦理官綫桿木一項由本省自辦自報建造房屋築砌護墩原奏本未估及應仍另案附銷等因臣將原册發司督飭經手委員按照新疆各廳州縣原辦運桿修房砌墩等工分晰核實造報計杆木一項東路自肅州至省城用銀四萬六千九百五十九两二錢八厘南路自吐魯番至喀什噶爾用銀五萬三千一百七十八两二錢五分一厘北路自省城至伊犂惠遠城用銀一萬二千八十七两四錢四分又自庫爾喀喇烏蘇至塔爾巴哈台用銀一萬一千八百八十五两一分八厘三路共用銀一十二萬四千一百一十两八分四厘其修理局房護墩两項計東路用銀一萬二百五十二两七錢六分七厘南路用銀一萬六十三两七錢一分八厘北路用銀六千二百九十三两三錢六分三厘三路共用銀二萬六千六百九两八錢四分八厘以上三項總共用銀一十五萬七百一十九两九錢三分二釐内除北路杆木用銀二萬二千九百七十二两六錢二分五厘應照奏案在於新疆四分平餘項下動用外陸續接准盛宣懷於奉撥經費内兌撥湘平銀七萬七千二百五十四两二錢三分升合庫平銀七萬四千五百四十八两一錢四分有奇又採運脚費應扣平餘銀一千四百一十六两四錢七分七厘實不敷銀四萬八千七十六两五錢九分二厘巳由新疆善後經費項下墊發請欵此項不敷經費臣前擬咨商盛宣懷設法清厘惟念該督辦創修新省三路電綫自省城至伊犁一路係就東南两路存剩綫料接續拓展未另請欵其自庫爾喀喇烏蘇至塔爾巴哈台一路亦只估撥銀四萬两該總辦核實撙節苦心經營實巳不遺餘力前准覆指撥之欵尙不敷銀一千餘两巳由電報公司墊用現在全工告竣邊　暢行檢閱原奏造房修墩本未議及所有不敷銀四萬八千七十餘两委係添修工程實用實支毫無浮冐合無仰懇天恩俯賜飭部核銷准由新疆在於歲撥善後經費項下造報俾免賠累除將清册圖結邊部外謹會同直隷總督臣王文韶陜甘總督臣陶模恭摺具陳伏乞皇上聖鑒訓小謹奏奉硃批該部知道欽此○○陜西學政臣葉爾愷跪奏爲恭報西安同州鳳翔三府乾邠二州歲試完竣仰祈聖鑒事竊臣自蒙恩命簡於陜西學政於上年抵任後當將接任日期恭摺具奏奉硃批知道了欽此嗣於本年二月初二日出棚先試鳳翔次乾州並循例調考邠州閏三月初五日接試同州四月初一日回三原駐署旋卽調試西安五月初二日竣事計巳考過三府二州均照錄干如額陜西士習純謹近來應試人數漸多臣竊維待士宜示體恤而防弊加嚴密每於按試各屬先飭提調官認眞稽查塲外弊端隨帶書差家丁人役尤加意防範考試正覆各塲均終日坐堂未敢疏忽生童等亦知自愛恪守塲規方今時局艱虞秦省地處偏隅聞見較隘臣又於經古一塲兼試中西　格致農商兵旅各學冀以聞通風氣各屬中惟西安同州文風稱敢不特詞章之學頗有塗徑其通算術明時事考新理者俱不乏人鳳翔乾州亦多特出之士邠州最瘠而文藝亦尙可觀武試此次奉部文仍循舊章試以弓馬技藝如西安之渭南臨潼同州之華陰浦城華州潼關鳳翔之　風等處均稱出色臣於發落日朂以立志敦品多讀經史書以植根柢並指示新學門徑令其加意講求仍飭各屬教官隨時訓迪當比風氣萌芽自宜力爲提倡庶幾民智大啓咸通曉中外情形蔚成明達之才借以仰副聖主作育人材之至意再臣經過各屬地方春間雨澤透足麥尙有秋民情安謐堪以上慰宸屋所有三府二州歲試完竣各情形謹繪北具陳伏乞皇上聖鑒謹奏奉硃批知道了欽此○○頭品頂戴閩　總督臣邊寳泉跪奏爲福建布政使因病　缺請旨簡放以得職守恭摺仰祈聖鑒事竊據布政司經歴曰荃申報現任藩司季邦　感受濕熱两足虚腫漸致腹脹醫藥罔效於光緒二十四年五月十八日出缺等情前來臣查巳故藩司季邦楨蘇陰縣進士由兵部職方司主事遞升員外郎中旋授直隷天津道升授長竊鹽運使福建按察使　補直隷按察使疉者布政使歴著勤勞屢膺　薦二十三年六月奉旨補授福建布政使到任後治事嚴明力求　　閩地車濕政務般弊染　日深猶勉力從公禾嘗稍懈遽爾溘逝惋　殊深所有藩司篆務未便懸　查　察使李興銳老成練逐曾署是缺諸事熟悉堪以　　所　臬司以　糧道楊正儀署瑾除分飭遵照外所　　建布政使一缺應請旨　賜簡放以重職守謹恭摺由驛馳陳伏乞皇上聖鑒謹奏奉硃批另有旨欽此 
 
