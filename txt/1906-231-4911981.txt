# 1906 - 231 - 4911981

 

Page 1

 
 
   
 
 

Page 2

 
 
[宫門抄]  
　　七月初六日召見軍機多壽何剛德述古無重君權之大義（三）（續） 
　　臣事君以忠之義 
臣事君何以必以忠以不盡其心而食祿無以對君卽無以對民也雖然是亦有報君使臣以禮之意焉論語集注引尹氏曰君臣以義合者也故君使臣以禮則臣事君以忠一若君不使臣以禮則臣可不忠其君者朱子語類或問尹氏恐只是說泛然之臣若任重之臣恐不當如此說曰就人君而言則如此但道理亦是如此若只以爲臣下當忠而不及人主則無道之君聞之將謂人臣自是當忠我雖無禮亦得如此則在上者將肆其無禮後人好避形迹多不肯分明說却不知使上不盡禮而致君臣不以善終却是賊其君者也朱子之言若是其與但責臣下之當忠者意更遠矣後世人臣盡忠者少未始非但事敎忠之說有以致其弊也 
　　謂君無禮而臣不可不盡忠者每援文王之事以爲說朱子之意亦不若是語類曰看來文王只是不伐紂耳其他事亦都做過如代崇戡黎之類韓嫁之拘幽操云臣罪當誅兮天王聖明伊川以爲此說出文王意中事嘗疑只箇說得來太過據當日事勢觀之恐不如此若文王終守臣節何故伐崇只是後人因孔子以服事殷一句遂委曲回護箇文王說敎好看（卷七十九）此以知公理所在不可誣也 
[死節之義]  
　　臣之死節非殉君也實爲民而死也左傳晏予曰君爲社稷死則死之爲社稷亡則亡之若爲己死而爲己止非其私暱誰敢任之由此論之從桀紂而死者不可謂之忠臣書爲社稷而死者卽爲民而死君旣爲民而死則臣之死節亦爲民而死其義甚明也以此繩之千占之死節者其不合者蓋不少矣 
如上所述可見中國君權專制所謂一人獨聖萬衆皆愚者證以經史之古義固己牽强而不相合矣今日外競日逼立憲立憲之聲徧於國中國民心理亦多知偏重君權己不適于爭存之原理惟是近時朝議主張憲政者大都近取日本以規定君主大權爲重然日本憲法第三四條天皇爲國之元首總攬統治權云云而五六條言法律之制定改正廢止三者必經議會之議决蓋立憲國之法律不得以君主一人之權規定之也第七條議會召集權解散權當在君主而有四十一四十五條以制限之第十條官吏任命權當在君主而有第十條但書以制限之且如法律必經議會之協賛人民權利義務以法律規定之是可知旣有憲法君與民共由干法律之中君主大權己無復專制國之偏重故議立憲政而猶以鞏固君權爲唯一之目的者不亦左乎嗚呼今日談革命者主張共和削奪君權旣偏宕而不切事情而研究立憲者又拘之於君權之不可旁落馴至阻遏其憲政此中消息關係甚鉅故拘此義以規之 
[西報對于滿洲稅務之清議]  
　　初六日倫敦電云泰晤士報述及滿洲稅務問題紛亂之情形並提及滿洲不設稅關中國國庫致受虧捐英美兩國在牛莊之商務與日本在大連灣之貿易昔曾相形見絀然自人連灣開放後則此等障礙　可除去矣譯文匯報 
[中國允設北滿洲邊界稅關之傳聞]  
　　東報云中國政府以英美日三國之勸告特决定在滿洲北境設立稅關北京大員己派員考察歐洲各國邊界稅關之制度以便仿行並須于中俄新訂商約内加人此欵然開辦尚須時日也譯文匯報 
[德人樂聞大連灣開放之信息]  
　　初五日柏林電云大連灣定于九月一號開放爲自由港之消息傳至德國後德人聞之皆甚滿意譯文匯報 
[日本力請俄國開通黑龍江松花江之航船]  
　　大阪東報載聖彼得堡電云日俄兩國會議商　駐俄日本公使本野君要求黑龍江松花江兩處均應開放准各國前往通商俄國維立雅報刋登日使之公文附著論說以反對之該報謂黑龍江松花江如一經開放任各國前往通商則俄國航業必見逐于日本以日本輪船所取運費旣廉而日本人經商之才又勝于尋常如是則日本貨物輸入滿洲將源源不絶矣譯文匯報 
[西報訪事對于中政府之清議]  
　　南中國早報載倫敦電云泰晤士報駐北京訪事瑪禮孫博士電稱滿洲事遲遲不决中國政府亦與有責焉譯字林報 
[德擬簡派駐奉領事]  
　　南中國早報云德國己决定派一領事駐紥奉天省城譯字林報 
[東報評論中國立憲問題]  
　　初五日東京電云今日日日新聞著論謂中國立憲政策頗爲和平鄭重現擬各省先行同時設立下議院以冀上下之情得以相通倘輿情不急急　此則隨時可將此策廢去要之中國創此非常之舉列强應有以轉助之導州之譯字林報 
[尚書條陳立憲政體北京]  
　　據政府人云日前某尚書召見時吾遞封奏請速宣示立憲政體援引外史佐證中朝所秦　爲得體並請飭下各省督撫選舉公正紳士叅預一切應行興革之事俟十年後民智大開敎育普及再請實行君主立憲之政兩宫覽奏異常嘉納己諭飭政務大臣歸併前摺妥議矣（上） 
[政務處擬添憲政研究所北京]  
　　日前政務　 
 
 

Page 3

 
 
諸公會同考察政治大臣商議憲政及編輯政治全書擬在館内設立研究所一處以備各部官員講求一切憲政如有所見均著據實直陳俾得集思廣益酌核辦理（和） 
[延聘通才在松寥閣編訂立憲文件鎭江]  
　　考政大臣端午師在歐美各國調查關於立憲諸文件最稱多數雖皆足爲研究政治之資料而錯亂無序如滿屋散錢無從貫串現特延聘通才假鎭江焦山之松寥閣代爲編訂體例（工） 
按此事聞己易地大約訪員報告尚是初議也 
[電機炸斃人命詳誌京師]  
　　日前端午帥庽中電　　機炸裂以致訛言炸彈茲得詳細消息端午帥回京由外洋帶來電光攝影之各國水陸兵操以備恭呈御覽因電機稍有損傷偏訪精於製造電機之人不得有津海關道梁觀察力薦留學外洋精於製造電機之人趙匯山並行何朝華司馬協同來京於上月二十八日正在修理時其傍觀者爲姚廣順統領趙某己將電機修好試其光綫將螺絲多轉數轉致將電筒燒紅姚統領在傍卽言勿再上轉速下轉趙某將螺絲下轉趙某仍以電光不甚靈通仍行上轉其電筒又成紅色姚統領卽大言勿再轉語未畢筒卽炸裂矣姚統領炸裂兩截何司馬炸裂兩腿均登時斃命何司馬之僕人馬二炸落一腿於次日亦斃趙某亦受傷所奇者有午帥戈什李某當上機時以兩手承按電筒及至爆裂時李某全身炸出又復從牆上撞回衣服全行被燬而身上毫無損傷惟兩耳震聾聲息不閃又該房之前簷亦皆飛去各屋之玻璃窗均己破碎現趙某李某均在協和醫院調治惟午帥以姚廣順忠誠愛國材堪大用故奏調隨同出洋以資閱歷回京後在午帥前歷陳各國兵操所長我中國應如何改練條序井然深爲嘉許方擬奏請大用不幸誤遭意外大爲感慟現己將何司馬姚統領從豐棺殮又以姚係湖北人清操自持身後蕭條擬從優給卹該二員靈柩己於二十九日由京運津寄存廣東義地（閏） 
[禀陳驅逐棍徒藉敎招摇杭州]  
　　新城縣境之　　港口地方茲悉忽有陳某等欲設基督公同敎堂投縣請示當奉沈思齊大令查知陳等前曾犯案難保無招摇窩匪情弊立卽驅逐出境并通禀各大憲以防混瀆禀中畧謂各屬有敎堂處所應照條約由地方官保護至於無賴游民串通外來痞棍開設敎堂招引匪類自應遏絶於事先免貽隱患於事後本年六月初七日卑縣昌西鄉民人許映春等持基督公同敎堂來函内有陳鳳林褚文卿名片欲在卑縣港口地力設立公同敎堂請出示保護等情堂告以是項敎堂不入條約現在查辦幇匪難保無匪徒混雜恃爲護符該敎堂於臨安出有巨案示便在新邑添設嚴行拒絶去後復於十五六等日有寗波人陳鳳林至卑署收發處再三請見陳說開辦敎堂事宜卑職先經訪悉該陳鳳林曾在餘杭富陽等處犯案發押係屬著名無賴此次藉端請設敎堂必係因卑縣辦匪甚嚴欲開逋逃之藪漁利罔民居心叵測當命收發峻詞拒斥並告以如再逗留卽移查富陽餘杭舊案一併嚴辦陳鳳林始鼠竄而去旋傳昌西鄉總董余椿源諭令查明該港口地方董保人等有無招留前項敎士嗣據該董禀復業已出境並由地方官議不准將民房借與此等敎堂等語卑職伏查基督公同敎本係外國流氓借名誆諞該陳鳳林等始於桐廬買就房産由縣稅契鄉民不服所謀未遂今在卑縣境内勾串土民巧爲嘗試業經卑職驅逐出境誠恐飾詞前赴憲轅混瀆理合據寔禀明伏乞鑒核俯賜立案云云（陳） 
[蘇省鐵路紀事蘇州]  
　　蘇省鐵路自奏准商辦後由部頒發關防文曰總理蘇省商辦鐵路事宜關防己派人賫至公司鈐用矣○蘇州至嘉興一段月前由協理張殿撰帶同工程師及測繪生蒞蘇偕駐蘇辦事經董王勝之太史冐暑前往從閶門外上津橋起迤邐至瓜涇橋盛夏之際水草豐茂一日勘至斷岸欲渡無舟適鄉民掉糞船至張王諸人卽附之去未幾正在測勘間驟雨忽至衣履盡濕蘇人士咸謂實業家如此可謂堅苦卓絶云（者） 
[商部電覆粤路舉董辦法廣州]  
　　粤路舉董風潮至今未歇日前經股東陳賡虞等公議粤路議决權大致以認股多數者擇百二十人於此中公舉查帳庶務支應稽核各執事員禀請岑督核辦并電禀商部請予照准斾經商部電復岑督曁股商陳賡虞准照浙江選舉董事辦法仍照商律公舉云云（枝） 
[江督委定留東學生監督江寗]  
　　南洋留東學生監督一差自蔡道國器因欵絀難辦堅請辭差後尚未委定何人茲聞江督已電致東京卽委會辦劉道秉楨就近接辦監督差（甲） 
[蘇撫奏參揚州案辦理不善之州縣蘇州]  
　　蘇撫陳筱帥附片具奏略云江北東台等處搶米之案層見迭出各該縣等未能先事預防事後又不認眞嚴拿首要惩辦實屬疎玩已極應請將江都縣知縣陳其璟甘泉縣知縣宋康恆寳應縣知縣陳祖懿署東台縣知縣馬枚一併先行摘去頂戴以觀後效仍勒限嚴拿首閙各要犯究辦並妥爲辦理善後事宜倘再因循玩忽不知振作定當立予叅辦云云（永） 
[金華帮匪首領就擒金華]  
　　金華内地多幇匪溷跡散放票布迭曾獲案斬決上月某日復由金華縣兵役擒獲匪首曹亞苟一名并匪目佬朱等三名解經張申伯大令提訊時於曹匪身畔搜出特别票布一幅方經二尺繪有禁廷寳座五綵描金輝煌曜目上書龍華山三大字附有五言詩八句皆悖逆妄語鄙俚不通左列書口號四字曰順風快利右書外口號曰霖雨蒼生下書曰保證人徐并於布之左下角書給目兵一名曹收執旦有篆文硃印又另有逆書一册署簽曰速回頭三字内載該會之規則宗旨方畧等章頗覺井井有條後又附有憲法等說大率由各種新出書籍抄掇而成惟曹匪尚狡賴不認張大令喝役鞭背二千下血肉横飛仍不吐實及提佬朱等鞭責共認與之質訊方始承認爲匪不諱分别釘鐐收禁據情禀知府尊宗子戴太守電禀到省聞己奉張筱帥飭將 
 
 

Page 4

 
 
曹匪先行正法復再嚴緝匪黨務絶根株云（市） 
[法庫門添設同知奉天]  
　　法庫門爲奉天蒙古交通要地本屬開原縣刻經軍帥奏請改設法庫廳同知一員以資分治已派奏調刑部主事現辦錦州稅捐局劉鳴復主政前往劃界試辦（丙） 
[批駁浙江生監求入警察學堂蘇州]  
　　浙江嘉湖兩府生臣許錫衡等二十五人分别具禀蘇臬轅請附八警務學尝肄業臬司朱金殿廉訪批云巡警爲行政始基學堂爲儲才處所該生等自備學費來蘇就學立志之殷殊堪嘉尚本應不分畛域一律准其入堂與學無如蘇省巡警學堂創辦未久屋宇狹小原有官兵學生及浙生自費附學者共計八十二員名勢已難容現在頭班畢業之後另招二班入堂肄習除額設官兵學生七十名之外本省學生之自費者投禀報名接踵而來已有一百十餘名之多亦己碍難悉數收留正議考試擇尤錄取其餘未經錄取者概令回籍俟寛籌經費另設分校再行招集茲據該生等具禀前情並奉撫憲批示交局核議除會銜禀復曁牌示外應著靜俟籌建分校成立後再行示招聽候考選入堂附課以遂各生嚮學之誠仰卽遵照（永） 
[照會飭閉英商在熱河所設洋行]  
　　英商豐興洋行在直隷熱河地方開設洋行爲該處交涉局查悉以熱河係屬内地洋商照章不得設店貿易應令閉歇禀由直督袁宫保咨請江督周玉帥札行滬道昨己由瑞觀察照會駐滬英總領事霍君查明飭令閉歇矣（宜） 
[寄上海江蘇學會書]  
　　（武陽留歐學生來稿） 
　　鄉前輩諸公閣下逕啟者地方自治爲異目中國盛之基礎而敎育則地方自治中之主要事業故簡而言之亦可曰敎育之盛衰關係於中國前途之存亡除高等專門學校每由國立廣義亦曰敎育狹義當曰儲材外其餘如中小學校足當敎育二字之專名者無所謂培養人才止當曰敎育子弟故雖有府縣官監督名曰官立實公立也此類學堂大半改自書院書院者正我國舊日公立之建築絶無與於官産某等之言此非主張與官中爭名義也中小學堂固爲地方自治中之公有事業在得地方賢長官臨賛而奬策之爲之名譽之督監亦西方各國之恒例某等之言此正欲望鄉里之士大夫自任爲義務知中小學校有公立無所謂官立至於公立與私立不過建設人多少數之幟别非監理法上對待之名詞均之皆地方紳士之任務而已故祖國前途敎育之不興非政府之闕失亦非有司之罪過一皆地方紳士之恥 
　　今中國變通敎育法伊始凡明通公溥之士辛苦艱難經一二人數十人私立之學堂往往賢名昭著乃府縣公立之學堂有司旣視爲具文紳士亦動染官習絶少地方自治之精神更無敎育子弟之觀念有司曰國家闕人才故改書院爲學堂也紳士亦曰改書院爲學堂將爲材人升庸之户牖也蓋亦如曩者視先師之廟社不過數十百秀才一郡邑少數人之禮堂而己雖公立學堂經費亦類多支絀然稍可擴張規模爲地方倡率力終優於數人之私建况中小校準户口以爲建設有若中國之郡縣卽每一小邑亦當有數十百所此數十百所皆應公立若私立之校不過恃爲少數之補助非眞私塾改良遂可終占則由城市而鄉村隨在需本土紳士因公産而故築之集公欵而創爲之城市一二書院所改之學堂不過於城市耳目昭彰之地先爲之倡非卽以竟一縣一郡敎育之任務如一二書院之改築標其名爲某縣小學某府中學卽以竟一縣一郡敎育之任務如向者先師之廟社不過數十百少數秀才出其中則不完不具不官不紳僅有形式毫無精神猶之可也病在無人材而己若知城市之一二縣小學府中學不過居於全境中中小學校之同等將欲樹之模楷以爲推廣則宜何如各見以良心稍盡其死力以造全境子弟之幸福若今日府縣學堂皆有一二迂謬頑劣之紳士把持其中竊經理學堂之名義儼若學堂者仍卽爲向者盤據要地侵蝕公欵爲城紳特設之席位於是鄉僻之衿董亦尤而效之踞公産如故仇新政如故黠者或且虛立學堂名目因以爲利某等以爲若任其遷流科舉時代尚有四畫五經成一組織於蒙館故雖村童牧豎亦因之　解書數今則蒙館之組織已隳學堂之觀感未漬商工老農之子幾目疑而今而後讀書眞無與於彼事此之造禍將至於無子弟無子弟則無人民在勢力上當先滅國在比較上漸且滅種然則今日之地丁敎育豈可虛而與之委蛇任一二不相宜之紳士玩誤其間 
[勃國撥款撫卹難民]  
　　初五日倫敦電云勃爾加利亞政府以馬其頓人曾遭希臘亂黨搶掠故决定撥給英金二萬磅以資撫卹 
[美報注意古巴亂事]  
　　初四日栢林電云古巴此次亂事古巴總統以爲無關緊要而美國各報則頗重視之亂黨首領名高默史者業己捕 
[俄官聲請居民援助警察]  
　　初五日倫敦電云俄國立加軍港各報章登錄官場聲請居民爲警察兵置備護胸鎧以防亡命之徒之公文 
[俄國艦隊出巡]  
　　初五日倫敦電云俄國戰鬥艦塞維驅號史勒凡號巡洋艦薄葛太號于今日由波羅的海起　開往外洋巡遊六個月 
[法國樹林失火]  
　　初五日倫敦電云法國圖龍地方附近樹林失火軍隊設法撲救有兵士三人葬身火穴尚有六人不知去向 
[古巴乞援于美國]  
　　初五日倫敦電云古巴政府聲請美國選派砲兵携帶快砲八尊襄同剿辦叛匪聞亂黨等己佔領西方鐵路之米段進車場譯字林報 
[探極家罷游北極]  
　　初五日倫柏林電云北極探險家威爾孟君前擬乘汽球往游北極現己作爲罷論 
[法大員行抵馬賽]  
　　法報云法國印度支那屬地巡撫蒲君昨日午後行抵馬賽該處地方官皆往近迓蒲君旋往殖民地賽會塲遊覽該處商務總會張筵欵待間互致頌詞 
[美報請兼併古巴]  
　　初五日　林電云美國報章皆請美國兼併古巴 
[南美洲地震後情形]  
　　初五日栢林電云南美洲法巴來梭地方情形已稍平定惟損失甚巨 
[德皇與俄前相之交際]  
　　初五日栢林電云外間傳言德皇招約俄國前相　特伯爵賽屬不確譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏派八旗學務處督辦北京]  
　　新授學部右侍郎達芝甫壽因宗室覺羅八旗學堂多未完善擬卽大加整頓遂由榮尚書議定奏派達壽充宗室覺羅八旗學務處督辦翰林院編修阿聨爲帮辦以期改良辦法俾補學務云（上） 
[商部咨請督撫飭屬保護船會鎭江]  
　　商部以各省商船公會係奏明辦理鎭江設會最早從此保護航業責在船會而保護船會其責又在地方官然地方官之保護力與不力仍視督撫之督率何如茲特咨請江督曁蘇撫嚴飭所屬凡鎭江船會路線所經皆須實心實力隨時保護違干參處（工） 
[府縣更動述聞揚州]  
　　近日官塲傳說揚州府縣均有更動消息昨曾觀察奉撫台札令來揚查辦要案揚州府榮太守及江甘二縣令均求見不見其傳說或因此而來姑誌之以觀其後（莊） 
[蘇省官事]  
　　松江府戚太守於初四日因公來省舟泊胥門外碼頭○新授江南鹽巡道調署常鎭通海道榮觀察己於初四日辭行啟節○直州判李凌雲縣丞杜鴻賓典史熊開先均奉撫憲札委督察局警務研究所議員己於初四日謝委到差○蘇臬五月分考試候補佐職月課定於初四日給奬（且） 
[閩省派員觀操福州]  
　　本年南北軍合操聞閩中派孫靜山統制與參議官馬景融前往觀操（名） 
[責成巡警各局員辦理清道蘇州]  
　　蘇省巡警總局以蘇城稽查清道委員劉令業己叧有差委所遺之差本應派員接辦惟蘇城地方遼闊專派一員稽察難周自應責成各分局巡弁專司查察夫役動惰隨時約束點騐派令上街打掃此後何段道路不清卽將該管巡弁撤差停委以示懲儆其巡官等亦應照章互相考察不得推諉等情刻己通飭遵照矣（吉） 
[批示嚴懲搶米匪徒蘇州]  
　　寳應縣紳民三十八名公禀蘇撫畧謂米價騰貴縣尊未能安撫勒令賤售每升定價二十七文以致有匪徒聚衆搶掠學堂紳商等處財物一空合城惶亂危在旦夕叩請飭拿懲辦以遏亂萌等語經臬台朱金殿廉訪批示云察閱情詞迫切匪徒乘機思逞擾害閭閻實堪痛恨候札飭該縣迅將巳獲之犯審明禀請嚴辦仍上緊嚴密查拿首要各犯務獲究報並善撫實在貧苦飢民俾免鴻嗷勿再玩忽干咎（吉） 
[批查禀設珠玉業學堂蘇州]  
　　上海職員潘寳書等禀蘇省學務處請設立珠玉業小學一區茲奉處憲批示云據禀該職等就上海珠玉公所内公立初等小學一區卽於公所内籌定開辦常年經費造就蘇幇珠玉業子弟如果實心任事爲同謀公益起見原無不可惟來禀稱與蘇幇同業互商可見該業公所房屋未必爲蘇幫獨有之産究竟該職等曾否與别幇會商妥協有無藉端傾軋情事所籌經費是否全由蘇幇籌定並不勒派别幇亟應澈底查明方可核辦所呈簡章均與定章不合仰上海縣確切查明據實復候核定再行飭取章程聽候調查（永） 
[議禀懲辱學生公啟江西]  
　　臨江府屬學界諸君因新喻師範生周秀松被胡某糾衆兇毆特發公啟遍邀同人籌議辦法略謂胡某恃威弄權魚肉善良無所不至不第同邑痛心疾首怒不敢言即合郡人士靡不耳其惡名知其兇横也周君自客冬考取出洋留學今春禀縣酌提昇平局公費因一切公款俱在首事胡某掌握惟昇平局項多年本年未動爲數甚鉅倘澈底清算胡某幾有傾家蕩産之危故周君禀提胡某卽出野蠻慣技糾衆百餘圍屋兇毆搶劫欲置死地周君身受重傷幾至埀危衆證確鑿禀縣騐塡未聞究懲周君疊禀省憲批府究辦詎府憲提訊胡某賄串惡黨扛訟朦蔽憲聰僅具粗供罰胡多金仍未究懲竊念周君請費出洋事屬要舉乃兇惡首事圍毆搶刧寃無可伸公理奚存且臨郡風氣晚開出洋畱學爲輸入文明光及祖國之至計而此次出洋事屬開首卽生絶大阻力絶大壓力以禍害之不僅出洋人視爲畏途其頑固惡劣者定必引爲效尤也此後新喻人士咸以出洋爲戒可無待言脫使一邑如是一郡如是一省亦如是中國前途夫復何望乎吾輩身爲學生同振愛國之精神共造同胞之幸福舉凡阻學界之進步作學界之蟊贓者莫不認爲公敵疾爲公仇此皆我學界人應有之程度抑亦我學人應盡之義務也前者同郡畱學日本諸君曾將周君此舉具禀學務處憲沐批飭府訊詳提省究辦一時人心大快今府憲初次提訊爲時未久事多未申兩造收押雖無他意惟再三責令周君和平了事斷補多金周君不從謂巨蠧不除不但學界横生奇禍即鄉民愈難聊生周君之意實爲地方計爲學界計非徒爲一身計也爰具節略公懇大發熱誠同具愛力命駕來郡聨名禀請查照原批解省澈底究辦事關學界萬難恝視凡我合郡學界中人諒勿别懐疑忌致吝玉趾以干預學外事相倒也倘有礙難移玉者請親署芳名認可爲盼（用） 
[洲圩紛報水災鎭江]  
　　前月中旬大雨不止初二日江潮盛漲午刻雨勢滂沱附近洲圩悉遭潰决初三日清晨鄉農紛紛入城赴縣報災（工） 
[在新洲辦賑揚州]  
　　江都縣境所屬之在新洲因水大破圩受灾甚重現已遣人來揚採辦平糶揚郡米榖錢亦中人大半洲居議集資賑濟以惠桑梓聞日來已有成議云（超） 
[豆油漲價揚州]  
　　揚州各鄉所種黄豆因夏秋之交陰雨連綿多爲淹没致豆價飛漲油價亦因之頓增從前豆油每觔一百零八文者現陡漲至一百二十八文（束） 
[拿獲要犯彙記九江]  
　　九江府孫太守在瑞昌拿獲毁卡要犯一名隨即派隊押送九江又德化差役在龍開河地方上年樂平閙事要犯夏天麻子一名亦於日内起解赴省（稅） 
[命案糾葛九江]  
　　德化縣濮大令於上月十七日在蓮花池地方相騐男屍一具并無傷痕聞死者名梅金相廣濟人由景德鎭裝磁器來九江售賣雇林福興船言明水脚又借林洋蚨一百五十六元爲買貨資本議定到潯付欵書立票據詎梅虧空甚重掯不交出互相口角梅遂吞烟自盡並有謂梅實係患急痧斃命者現在林己收監不知如何了結也（南） 
 
 

Page 10

 
 
H>第十版 
[六月分選單]  
　　知縣湖北通城王祖詢浙江優四川黔江王熾昌山西監陜西紫陽錢昌祚河南甲宜君劉錤德河南監山東濟陽陶緒泰江西舉湖北來鳳田應璜山西舉福建長泰趙國楹河南拔人田程楚枬湖北舉縣丞陜西鳳翔李秉全直隷廩吏目雲南鎭南王丙林山西人典史直隷曲陽沈嗣高浙江監山西稷山紀鳳元江蘇監 
[來函蘇省鐵路公司復漢口招商局陶君忍百函]  
　　敬復者承詢紅股情形查原定簡章載明招滿千股者給紅股五十股作爲一切開銷匯費等項其願酌給人股人若干亦聽其便等語明明係酌給二字原指認股諸公或近上海或爲數不多便道帶滬無須開銷匯費等項者而言盖股數旣有多寡道路亦有遠近斷難一律給與入股之人誠如來諭云云致多妨碍至上海報載每　股即給紅股一股之告白亦係熱誠諸君就滬招徠旣無匯費亦省開銷故有此特别辦法内地決難仿照此即本公司原定簡章酌給二字之意也四期併交之股八月以前照章九扣作爲預領十五個月之息過此即不能爲例併聞蘇路總公司謹白 
[上海電報總局代收湖南振第二次清單]  
　　沂州電局委員茅恩年洋三十元縉雲電局熊洋四元揚州電局程洋十元郁屏翁洋一百元督辦温州鹽局葉觀察洋一百元蕪湖電局徐經募洋一百元○以上共收英洋三百四十四元正 
[義務善會經收湖南水災第三批清單]  
　　木商公所助洋一百元揚瑞泰助洋五十元又自來水公司經募鄭姓助洋六元毛義昌王福記瑞昌順毛如火正昌號　以上各助洋五元朱國棟助洋四元張溎卿湯國年恊昇沈燦如以上各助洋三元馮祥發恊興公號童精一堂童蔾青姚來成朱清甫朱書田傅信發陳忠英吳阿慶蔣錦川以上各助洋二元　毛慶才毛如才鄒義興聚豐園信盛號應鳴岡方　軒王慶大瑞　棧房公興廠陳康祺金桂生葉阿毛佘金周阿元周光梓以上各助洋一元同昌愼助洋一元四角顧秉輝助小洋拾角徐桂泉何九寳胡阿朝楊阿友李濟佳魯雙喜周連寳　以上各助小洋五角無名氏助銅洋兩元無名氏微心氏以上各助銅洋一元　以上五月初四日起六月三十日止共收大洋二百三十六元又收小洋四十九角銅洋四元 
[杭州西湖協德善堂經募湖南長沙等水災賑第七次另登清單]  
　　保赤堂伍祈子病愈洋一百元署衢府蕭印文昭四十元常山縣榮印春暉西安縣尹印克正江山縣李印鍾嶽江山縣衆紳董四户各洋三十元開化縣魏印象書傅文煥靜修爲氣隔宿疾求永不發三户各洋二十元杏林仙子十元六桂堂翁六元八角菊生主人梅生主人各五元竹書堂丁董濟泰大同余幹石四户各四元安定堂求合宅平安葉華生應思記乾豐順同裕愼康兆豐俞只清顧養吾黄鄭氏鄭劉　十一户各洋二元聚成錢莊仇德昌厚裕恆　有記恊德堂楊汪驛孫王似筠許文珊羅文坪張松庭十户各洋一元有心無力之同胞一元二角四知堂楊會稽陶氏翁善原紫微花館主戴子周五户各五角翁漢之四角句伯英三角邱和伯吳調之徐鳳巢三户各二角無各氏銅洋二角以上五十一户合收洋四百十九元八角又銅洋二角○上海絲業會館籌賑公所施則敬抄登 
[今日尚有本埠新聞及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[嚴飭局卡造報陋規紹興]  
　　紹屬各釐局夙稱優差除曹蒿等局因大宗各貨均歸認捐大非昔比外餘如臨浦等局自朱少雲大令接辦後贏餘甚鉅近爲撫憲所聞諭知釐餉總局司道札飭紹釐總辦轉飭各局員著以所有陋規私費概行核實造册呈報不得稍有隱匿致干未便云（條） 
[飭府丈蕩升課興學紹興]  
　　山陰監生葉雅谷等前就鑑湖菱蕩各户集捐興學因有魏某在蕩蓄魚嚙菱禀奉學務處札府飭縣查禁在案茲由葉等具禀撫轅求請丈蕩升課當奉張筱帥批示行知到紹云蓄養草魚擾累菱業旣經學務處批府飭縣示禁在案何以魏大貞抗不遵禁菱業旣經認捐地方官應查西情形設法保護至所請將鑑湖蕩畝清丈升課推廣學校一節如果鑑湖蕩畆丈書實有朦混豈能任聽魏大貞侵佔仰學務處轉飭紹興府飭縣訪查輿論悉心履勘禀辦并查明蓄養草魚如實有碍菱業卽行設法禁止母得徒以文告了事切切（　） 
[請設民敎董事紹興]  
　　越郡近日民敎交涉案件繁由徐紳等禀稱向充蕭山民敎董事之鍾紹瑜夙善調租擬舉兼充山會二縣敎董府縣均以事關交涉未敢遽允當卽洋候大憲批示箱 
[米案各犯畫供揚州]  
　　揚城閙米一案及差役索詐牽涉青紅幫各犯經當道先後訪拿已獲二十餘名聞日來均由查辦米案委員汪太守問取實供分别輕重辦理矣（孤） 
[新昌烟葉豐收紹興]  
　　新昌縣内地各鄉向皆種植菸葉行銷甚廣今歲晴雨適宜此届收成爲二十年來所未有價廉物美各莊客爭相訂購裝運出省無不獲利云（目） 
[上海官事]  
　　統帶江蘇巡警軍兼第一旗副將顔梓琴副戎瓊林由黄渡來申舟泊天后宫碼頭昨日到道禀謁並辭行回蘇○候補巡檢程敬吾參軍啟孝昨日到道禀安○滬城各紳董及各業董等昨午假邑廟萃秀堂特設盛筵請卸任上海縣汪瑶庭大令飲宴藉以餞别並攝一影留刋於石○公共公廨襄讞員孫耳山明府昨到道禀銷總工程局正裁判官差（事） 
[札知更調海參威商務委員]  
　　滬道瑞觀察奉到南洋大奉札飭略謂准外部咨本部奏請更調海參威交涉委員桂芳一摺臣旨允准等因到本大臣准此合行札飭札到該道一體傳諭商會知悉（宜） 
[札委上海縣幇審員]  
　　新任上海縣王少谷大令具禀　憲請爲札委縣署幇審員以資臂助瑞觀察據禀後當卽札委前充蘇州馬路委員之候補知縣洪昌冀以承其乏（事） 
[工程局裁判員分認訊案時刻]  
　　新舉總工程局正裁判官孫賡梅明府到差後因兼理製造局發審差及南北洋海軍水師總巡公事甚繁因商准各董祇裁判早堂各案晚堂由陳良玉叅軍審判（尺） 
[上海工部局新舊總董更替之確信]  
　　字林報云上海工部局于一千九百零六年西八月二十四號禮拜五日在該局辦公處開特别會議到者爲代辦總董葛雷君祥茂洋行白克爾君怡和洋行克錫君裕興洋行慕素君當將總董義記洋行好立德君辭職之信宣讀復决定致復好君允其辭職旋由葛雷君舉議推選克錫君爲總董以繼好立德君當由慕素君助議衆人亦皆贊成會遂散 
[呈報匯解駐和使署經費]  
　　關道瑞觀察日前奉部飭撥駐和使署兼葡使館經費庫平銀五千五百兩卽于前日如數匯解和京中國使署一面呈報督憲查照（宜） 
[龍門學堂開校]  
　　今日係龍門師範學堂暑假後開學之期先期由經理人片請道營廳縣各官詣堂行開學禮聞瑞觀察因在請假期内己辭不到（事） 
滬道批職商張起年等禀（爲差保阻止出售廣東彩票事）查該公司來滬分售廣東彩票先准江南籌防局電知此事未經奏咨已詳督憲請示俟奉批再行辦理旋准廣東善後局電請出示保護當復以各省在滬分銷彩票本道衙門從無給示之案應俟奉文遵辦在案茲據稱差保係奉縣諭阻止出售並將招牌携去究竟有無其事如何情形仰新任上海縣王令迅卽查明究報母違（事） 
滬道批民人王學泉禀（爲租地單契糾葛事） 
查英册五千六百八十二號新契曁备商元亨洋行租賃錦森單地業經先後發勘如何分别劃租須以原業户指定界址爲憑如果界限未清准予勘丈迎會丈局委員查明辦理具報察奪（事） 
[學堂敎員請禁花鼓淫戲]  
　　本埠西鄉安國寺相近現有迭犯竊案之張阿塘借酬神爲名在該處高搭板檯日則聚說淫書夜則演唱花鼓淫戲男女混雜舉國若犯阿塘又向各鄉民家歛錢名爲唱費實則中飽該處小學堂敎員恐學生前往傾聽特囑厨司往阻不服反被阿塘糾人毆傷因卽將情函致學務公所請爲轉禀縣主飭差將張提辦所董接閱後己　情轉禀矣（宜） 
[無錫縣移覆大刀關勝被獲情形]  
　　公人公廨警役楊金在無錫金匱縣境拿獲屢犯巨案飭緝未獲之才名流氓大刀關勝等　曾紀前報茲據無錫縣楊大令備文飭差於昨日移覆到廨略謂流氓大刀關勝由貴分府奉道憲密札派差至敝縣在金匱縣境拘拿該棍竟敢開鎗拒捕轟斃鄉人一名後始得在一六圖地方擒獲並悉該棍住於丁宗道家提丁訊知係由徐義記同來租屋提徐訊悉由鐵路小工張道生介紹實不知是匪徒等語當將該棍及丁徐張並匪婦一名一併送押金匱縣爲此移覆等因讞員關司馬得文後候金匱縣趙大令將大刀關勝卽徐關勝等一千人解滬票請道憲示遵核辦（力） 
[警兵因獲竊得賞]  
　　製造局近因失竊物料由魏總辦諭飭劉萬祥千戎督同巡警兵嚴查前日由九十號警兵查見某工匠有銅板料三十餘斤堆在草叢中當即報明千戎將物料取回並由　百三十號警兵在龍華查獲煤三簍銅壳一箱一併解局觀察以警兵等不無微勞著各賞洋銀一元（尺） 
[斥革誤差巡士]  
　　駐防所一百十四號巡士潘馥亭近因違章悮差由敎習禀明局董將潘提案勒交號衣等物再行究辦（月） 
 
 

Page 18

 
 
[斥革串竊什長]  
　　南北洋船塢絡總巡近因查得什長汪錫昌通同塢中工匠竊取物料當卽禀明吳盈之副戎將汪立卽斥革以示懲儆（尺） 
[控究翻敎科書]  
　　文明書局主投美租界捕房報稱本局所著初級蒙金脩身敎科書被蜜勒路壽春里簡青印書局翻印出售請究捕頭當飭包探查明再核（似） 
[訟棍發縣訊辦]  
　　劉毓麟卽玉書前因投函各署干預詞訟今春又赴川沙廳署干涉吳徐氏與張徐氏互控房地糾葛一案曾經滬道訪聞札行縣廨密拿茲經公共公廨讞員關司馬飭包探徐阿華拿獲訊供各情已紀前報昨由關司馬將劉犯及身畔搜出之大洋九元小洋十角手巾一條一供申解道轅經瑞觀察札發上海縣王大令訊辦（宜） 
[催訊私鑄小銀元案]  
　　俞鑑波私鑄銀角一案前由公共公廨移送上海縣訊辦在案茲滬道瑞觀察以此案迄今日久尚未訊結故於昨日札行新任上海縣王大令從速訊究（宜） 
[研訊印人强姦婦女案]  
　　無錫婦人吳楊氏李張氏於前月二十二日之夜黄昏時出外購米行經蘇州河畔福來德棧房門前被印度人某甲某乙强曳入内旋將李張氏釋出吳楊氏則被閉小屋内姦宿後始行釋放路遇姊妹行名小丫頭者訴知前情報捕將該印人拘送英領事署訊供兩氏則山包探楊掌生於昨日解至公共公廨請示兩氏同供前情不諱惟見証小丫頭已回無錫不能投案襄讞孫耳三明府商之德繙譯師謀君判兩氏交官媒押候英領事提訊時解往質訊（力） 
[會訊義商控華人售地反悔案]  
　　義商喬司登延古律師控華人陸道生等售地反悔一案迭紀本報昨晨讞員關絅之司馬與義陪審官穆安素君復訊古律師稱原議合同計地價銀十八萬兩據陸稱每月可收息洋二千元茲查祗可收洋一千三百餘元自來水等不在其内梁鈺堂有銀存中國通商銀行以備地價請堂上究斷陸延哈律師稱月息雖無二千元核算亦有一千七百餘元自來水等亦在其内兩造又分辯良久司馬商之穆君判退去候堂諭飭遵（力） 
[上海縣案]  
　　王　興與妻陳氏控被隣人紅木作主王立生毆傷等情經王大令提案斫訊陳氏供王立生將學徒凶毆女兒往觀致遭辰駡婦人與夫往論均被擊傷頭而立生供妻子屢被陳氏勾至伊家蠱惑致與小的不睦今晨妻在伊家多時被小的曳回訓斥陳氏與夫來家尋爨其夫兩目如瞽夫婦均自磕傷並非小的所毆乞鑒王大令察騐　興陳氏受有傷痕判立任償醫　　四元交保俟王夫婦傷痊復訊○方紀祥戲毆應如松被應推跌致死一案昨由王大令提案復訊地保徐子良供方紀祥於上月廿七日身故尸母吳氏初則聽人勸解自行棺殮繼忽翻異愬由小的之夥董阿福先報捕房並報前縣憲蒞騐捕房後博阿福謂應報縣請騐解請公堂到押一月當時情形詢諸隣人命云戲毆所致吳氏供子死非命叩求抵償應如松供方紀祥在小的肩上猛拍一下小的急即　讓　復追來回身一拳伊即倒下觸於凳角詎竟斃命大令判氏等退去應仍還押擬辦○陶阿土控故伯之螟蛉子陶妙順盜賣祖坟一案昨日提案復訊地保莫世明供妙順出　坟地小的盖戳時契載買主係高易洋行今查實係製造局某洋員所買勢難向退求察妙順供坟地由母親作主出售阿土供地上列有祖父母伯父等棺木七具大令判妙順交差將所得地價如　交案聽候斷分○倪周氏控追股洋四百七十一元被抱呈陳靈甫冐領私用控奉前縣主汪大令比責監追今自願補繳支票禀奉王大令提訊判先開鐐交差俟傳保人訊明支票到期准付始准核釋（宜） 
[公共公廨早堂案]  
　　胡正榮前犯收賊案判押三月開釋後又收毛嘉昌所竊何盛豐號西緞二疋昨由包探米順將胡解究襄讞孫明府判押西牢六月○王春山爾取洋東金表燭台各物報捕拘案請究王供燭台己被友人郭壽華取去郭現在烟台天津等處唱戲明府判押候提到人証再訊○葉在揚係俞鑑波等私鑄小洋案内之八昨由判押三年之任雅鎬妻子任某氏訴由包探李星福將葉拘獲解究葉延律師赫特投案請改期再訊明府判還押候下禮拜六訊奪○沈　生竊戴生昌小輪船上花緞一疋報　解究判押二月○江北人沈家卿勾引陳起和之妻與周姓成姦被陳拘獲將事押入花烟間内一面報知包探劉森堂謂沈吞没衣物於昨日解究明府以陳將妻押娼　敢具控斥釋不准○陸雙記藉端將婦人李趙氏毆傷判押半年○僧人寳林竊取朱洪祥等家衣服判押九月　船户張阿二因爭泊碼頭將舟子丁阿芬兇毆墜入浦中身死至今屍尚未獲昨將張解請訊究張供此事係錢麻子等所爲乞察明府判押候提到見証朱子娘陸餘作等再訊○金趙氏與王春法在美界出售花會彩票由捕房飭探朱桂生等將金王拿獲解究金王供稱在美界出　此種彩票捕房包探等均有規費每月開銷洋二百元事係青雲里粤人某甲經手求察明府判分别還押補提人証再訊○流氓王金山顧如林用刀將席寳順戳傷判押候傷愈解訊○荷商控蔣梅先一案昨日將蔣傳到判交保訂訊○宋仁山持北石路新昌里私立清濟堂捐冊向各補户收捐每家二三角不等爲捕房飭　劉光震將　拘獲解究旋有嚴琪朱恩綬程則汪等投案禀稱被宋冐收捐欵請爲究辦明府判宋押三月○袁阿茂前將張小娘戳傷潛行逃避　探拘獲解究明府判押西牢一年零六個月○莊喬氏與夫口角吞烟得救送案請訊判交伊弟新保領去○周許氏因缺錢七千二百文疑夥吳小蘭所竊口角互毆致吳受傷被拘到案明府判氏罰洋十元爲養傷費再押二十天（力） 
[公共租界捕房事]  
　　昨日午後四點鐘新閘橋　河中有一年約三十左右之男屍身穿拷綢褲白夏布衫由東向西爲水巡捕所見報由捕房飭救生船將屍撈置岸側報堂棺殮○住居派克路之沈蔣氏投捕房報稱失竊綢衣等物昨經包探徐阿華緝獲張阿如吊出原賊拘入捕房押候解訊○白　路四百八十四號張某投捕房報稱被賊由後門入内竊去衣物開單請緝捕頭准飭包探馬阿美緝辦（力） 
[法租界公堂案]  
　　陳裕昌　收租人李經才控木作頭王瑞祥承造三洋涇橋堍房不照圖樣等情陳大令准詞拘王至案王供李欠造屋銀四千三百兩向索不付及被誣控大令判俟查明再核○李亭侯前控周小叔荐人來家　工被竊去金飾值洋四百餘元奉大令提周押追在案昨日覆訊周求交保將傭人交鄉大令准之○去年徐金生被王少卿計阿妹趙阿昆費阿惠沈榮耀等藉賣地爲由騙去洋銀三千元徐欲投河自盡經人救起控由法總領事署照會陳大令出票按名拘案判費具改過切結沈交保王押追洋一千五百元趙押追洋五百元嗣經人保出王已向原告理直惟　所少　三百元分文不收昨日堂期徐又投案求追大令諭着保人交案訊核　朱二寳前偕陳阿昌控被徐阿良竊去　表大令　查明再核昨日覆訊據探禀稱所控盡屬子虛大令判　無十省釋陳飭交保朱斥退○任雨周控有小孩無端被李阿福顧小金等兇毆大令判罰四元充公○楊寳初扭周林章至案控被竊去皮箱一只周供贓己銷與某舊货攤大令判押候吊贓（深） 
[美租界捕房事]  
　　馬夫揚招成駕車至百老匯路將婦人倪周氏撞跌受傷由捕一併帶入捕房捕頭以氏不願多事飭楊給資養傷了事○老街六百九十五號房屋油漆門面未領執照由一百號捕將房客帶人捕房奉飭赶速領照如違拘辦○袁子桂昨駕郵政局馬車至北四川路將小車夫盧青良碾傷手臂並撞斷車擋由八十七號印捕將袁拘入奉飭給洋二元了事○陸金全被車夫沈榮華毆擊將深扭入捕房請究捕頭詢無証據斥釋○楊樹浦恆盛烟館主欽某被周小弟毆傷頭部報由捕房飭探查明核辦（似） 
 
 

Page 19

 
 
   
 
 

Page 20

 
 
　　宫門抄閏四月初一日理藩院光祿寺八旗兩翼值日無引見吏部呈進月官卷溥良等抖晾實錄完竣覆命召見軍機 
署両廣總督岑奏爲請將直隷州並添設知縣撥歸管轄俾資控馭而重海疆摺 
太子少保頭品頂戴兵部尚書銜署理兩廣總督兼管廣東巡撫粤海太平兩關事務臣岑春煊跪奏爲請將直隷州並添設知縣撥歸管轄俾資控馭而重海疆恭摺具陳仰祈聖鑒事竊維設官分職旣貴因地而制宜尤在隨時之通變廣東陽江直隷同知一缺隋時初建縣治歷唐宋元以迄前明或或南恩州或爲陽江縣遞有更易我朝因明之舊以縣隷肇慶府迨同治六年前撫臣蔣益灃會同前督臣瑞麟奏請改爲直隷州管轄陽春恩平開平天縣嗣因開平縣紳士以隷州不便赴部具呈咨行改議而陽春恩平兩縣紳士亦請仍隷府屬經前督蕊瑞麟前撫臣李福泰准將陽關直隷州改爲直隷同知屬於肇陽羅道上年復經臣與前撫臣張人駿奏請撥歸高雷陽道統轄此該同知今昔沿革之大畧也臣查陽江濱臨洋面島嶼紛歧西達高廉東連廣海實爲海疆重鎭固非品秩較崇之員不能控制面陽春恩平二縣地處肇慶之南距府城各數百里距陽江僅百數十里道府遠駐肇郡中隔大河稽察旣有未周緩急更難援應陽江則犬牙相錯節節毗連且其間箐密山深夙爲十客所雜居盜匪所出没彈壓巡緝會辦之事尤多蔣益灃等之請隷陽江至爲允當旋復實非形勢之宜又廣州府屬之新寗縣轄境五都有上下新甯之稱土新寗居縣之北界連新會轄平康德行文章三都地屬内河知縣駐焉下橷寗居縣之南界連陽江轄矬峒海晏両都地處河濱縣丞駐焉矬峒都内有廣海寨城卽爲縣丞建設衙署之所該處商賈輻輳市廛繁盛而盜贓滋多附近之大隆峒尤爲匪徒窟穴往歲重煩兵力始克盪平自上新甯至下新寗相去百里以外廣海一帶路通港澳幅員綿亘山海交衝一縣令治之恒慮鞭長莫及佐以縣丞權力有限緝捕巡防難期得力計非量爲改設不可臣統籌嶺海險要熟察地方情形陽江陽春恩平新寗四屬壤地相接而或隷高州或隷肇慶或隷廣州該管之道府旣有區分卽鄰近之廳縣難期聨屬近年贓匪猖獗舉辦清鄉彼界此疆殊多隔閡欲求治理之便控馭之宜惟有仍照蔣益灃等原議改爲陽江直隷廳爲直隷州以附近各縣隷之作輔車之依資指臂之使除開平縣不與陽江連界勿庸改隷外應請將陽春恩平二縣屬於陽江該二縣前因生童不願赴州應試致有梗阻今則科舉己停土林無可藉口並請將新寗縣劃分爲二以上新寗爲一縣治平康德行文章三都仍其舊名歸廣州府管轄以下新寗爲一縣治矬峒海晏兩都名之爲廣海縣歸楊江直隷州管轄該縣卽就廣海寨城爲縣城擴充縣丞衙署爲縣署應請裁去新寗縣丞二員添設廣海縣知縣一員作爲衝難題調要缺由外擇其人地相宜者酌量升調揀補並設廣海縣典史一員亦請歸外選補該縣及典史俸廉役食等項悉照新寗縣知縣典史各缺支給敎職閒員擬請母庸添設新甯縣土川司鹽巡檢改歸廣海縣管轄惟新甯本屬苦缺今旣分治則地丁銀米均須劃撥徵收所得羡餘尤薄擬酌提公欵津貼新甯廣德二縣俾資辦公而示體恤所裁之新寧縣丞董景韶照例作爲裁缺卽用留粤另補至綠營正在裁減母　添設弁缺暫撥營勇駐防廣海縣城俟編就全省各軍再將營制更定此酌改陽江廳爲直隷州劃分新寧縣爲廣海縣與陽春恩平二縣併隷陽江之情形也陽春恩平廣海三縣旣隷陽江所有刑名錢榖事宜悉歸該州審轉考覈仍統屬於高雷陽道不歸廣肇兩府管領惟旣由直隷同知改爲直隷州該廳敎諭本係復設應卽裁汰其直隷廳訓導改爲直隷州學正並裁去陽江縣丞司獄兩缺改設直隷州甲判吏目二員與原設之太平司海陵島司兩巡檢均歸該州管轄至陽江直隷州同知本係題調要缺今改直隷州應請歸外酌量升調揀補現在正任同知田明曜雖調署别缺仍係本缺之員直隷同知與直隷州品級相同卽請以該員田明曜補授陽江直隷州知州並請以現在訓導張鏡芙移補該州學正裁缺之敎諭鍾環瞻歸部選用裁缺之縣丞現尚未銓補有人應請母庸選補裁缺之司獄宋紹新作爲裁缺卽用留粤另補至縣丞司獄本係選缺今改州判吏目仍請歸選所屬巡檢祇應吏正官銜母庸改易員缺至陽春恩平二縣均係將缺改隷並無升降其現任大小各員應請悉仍其舊所有改添各缺應行換鑄印信條記及一切未盡事宜俟奉旨允准後再行核明奏咨辦理臣竊維地方之繁簡形勢之險易皆治理完缺所攸關今昔之情形旣殊不能不變通以求盡利如光緒十四年前督臣張之洞撫臣吳大澂請升欽州爲直隷州添設防城縣知縣上年臣與前撫臣張人駿奏請裁改添設糧巡各道升崖州爲直隷州皆蒙俞允今請改添陽江直隷州知州廣海縣知縣兩缺事同一律實於控制防緝大有裨益臣與廣東藩臬兩司商酌詢謀僉同謹恭摺具陳伏乞皇太后皇上聖鑒敕下政務處吏部議覆施行謹奏奉硃批該衙門議奏片併發欽此 
宫門抄閏四月初二日外務部欽天監侍衞處值日無引見新授浙江杭州府遺缺知府文紳謝恩灃深續假十日召見軍機 
署江督周奏爲推廣設立簡字半日學堂片 
周馥片再伏查奉頒學堂章程内開各國言語全國皆歸一致故同國之人其情易洽實由小學堂敎字母拼音始中民間各操土音致一省之人彼此不能通語辦事動多扞格茲以官音統一天下之語言故自師範以及高等小學堂均于中國文一科内附入官話一門等語又准學部咨開給事中劉學謙片奏請飭廣籌經費設立半日學堂奉旨學部知道欽此咨行查照辦理在案竊維欲敎育普及必又　簡易欲語言統一必普習官音由王音以學官話惟字母拼音最爲便捷使小民皆得受學惟半日學堂尤爲相宜近京城出有拼音官話書報所用字母極爲淺顯不識字者習之卽能寫字達意不通官話者習之卽能口操官音簡而易學實爲廣開民智之良法聞直隷總督袁世凱盛京將軍趙爾巽俱己飭屬試辦此項學堂臣上年亦在江寗省城試設簡字平日學堂收敎貧寒子弟因江南各屬十音最雜學官話最難將京城字母原本酌加增訂俾學者以土音爲階梯　官話爲歸宿試辦數月收效頗易業已畢業數班現在通飭江蘇安徽各府州縣推廣辦理以期愚賤盡能識字鄉曲胥能官音漸臻億兆同風之盛除將字 
 
