# 1900 - 279 - 4909876

 

Page 1

 
 
[本日隨報分送濟急善局捐册]  
　　今夏京津一帶猝遇兵氛南省諸人士之旅居北地者棄家避難瑣尾流離滬上諸善長憫之創爲濟急善會募捐集欵分赴京東查明被難官商酌送川資俾得遄回故里兹由本館隨報分送捐册伏兾四方好善諸君子大發慈悲同襄義舉有力則囊金慨解無力則代爲勸捐積少成多彚齊解往俾孑遺黎庶免至葬身溝壑之中是誠莫大之功德也肅此佈陳諸維德鑒 
[禁金出口議續昨稿]  
　　一宜開礦以免覬覦也中國寳藏之富甲於五洲特秘而不宣一律封禁以故藴利生孽啓彼覬覦泰西各國咸謂金價太昻金產太少不敷全毬萬國之用惟中國金礦閉置未開必須採中國之金始足給生民之欲故英之窺川藏也金也法之窺滇桂也金也俄之窺東三省也金也日之窺高麗臺灣也亦金也今全臺之地已讓歸日本而黑吉兩省其礦務亦歸俄辦是金之溢於外洋者已不可悉數而誅求無厭不數年間吾恐各省金礦將盡入西人之手矣夫西人之謀我礦也必熟權夫輪船可運鐵路可通而後百計要挾必遂其所欲而後已及至全礦事權悉歸掌握則又惟我欲爲而礦金所獲或水運或陸運絡繹載歸置之本國此非出口之金乎而較之載銀入口購金出口者爲數尤鉅可一聽其要求而不早爲之地乎欲挽回之亦惟有急開金礦而已開礦之法言者甚衆而權其大要當以商辦爲上策商股或有不足則益之以官欵官欵亦有不足則貸之以洋債故無論商辦官辦官商合辦洋債可借而洋商之股斷不可招或云金礦宜盡力開採所出之金統運京都不得私售出洋又云新開金礦或統歸官辦或招商集股商股應得之金當按照時價給以錢幣以免金砂金塊轉售出洋此言黃金出口之禁甚爲嚴密若能遵而行之則我多一開辦之礦卽彼少一窺伺之礦非特富强可致亦且嫌隙可消尙何慮而不爲此也此可禁其出口者二也一宜鑄錢以防流溢也中國自通商以後内地用銀海口用金而金幣不鑄每當購　還債買磅賣磅多所虧折况金無用度舉前所謂收買之金開採之金雖竭力秘藏而滯積國庫已非便民之計加以慢藏誨盜各國必益涎其富而詭計百出仍將流入外洋是故欲禁出口當以鼓鑄金錢爲第一義金錢之制其欵色用龍文其分兩用英磅而其成色亦以八四爲率不必十成足色也以是立法則當交涉之際用我八四之華磅抵彼八四之英磅彼此相符無虞短折况三品之錢相附而行各國鑄錢以金爲正幣而凡非金之品若銀若銅若鎳用以子母金錢者亦必以金抵之故於金錢流通外凡鑄銀錢若干枚流用民間卽提若干之金適當所値之銀數另存以待取比年以來存金國庫者俄有一億一千萬磅𫏎金之多首屈一指日本取中國償� 
金外復命正金銀行購金於倫敦五月之間卽得六千萬餘元而購買之數尙源源不已此皆安固其幣制之基以取信於民故民雖手持不足價之銀錢而信其可換等價之金也乃遂用之而不疑中國旣仿英磅以鑄金錢尤當仿先令以鑄銀錢銀錢之通用民間者亦應提出相當之金留存府庫是則用金甚繁而金產雖多斷無絲毫之餘流溢海外矣此可禁其出口者三也總此三端開其源節其流不必巡關察市查禁綦嚴而黃金充裕盡杜漏巵非所謂不禁之禁乃勝於禁乎芻蕘之獻不知有可採取否 
[本館接奉電音]  
　　昨日午前行在飛電傳來上諭八道敬謹譯登○閏八月初十日奉上諭陜西學政著沈衛去欽此○十一日奉上諭本日朕行至義安村地方突有郭敦源自稱義和團頭目異言異服衝突儀仗實屬不法已極著卽行正法以昭炯戒介休縣知縣陳曰稔於此事　頇並不查拿其平日縱容義和團可知著卽行革職永不叙用欽此○十七日奉上諭岑春煊奏革弁勒索車價侵吞肥已請旨嚴懲一摺已革管帶前路糧台親兵哨隊高維勳前因沿途需索供應業經革職發往新疆充當苦差兹復查出該弁在靈石縣差局勒索車價錢文一百四十八千之多情節尤重武弁沈汰有任聽高維勳縱使丁役勒索規費情事均屬大干軍律若不嚴行懲辦不足以儆效尤高維勳沈汰著一併卽行正法以昭炯戒欽此同日奉上諭于蔭霖著調補河南巡撫湖北巡撫著裕長調補欽此○十八日奉上諭通政使司通政使著陳邦瑞補授欽此同日奉上諭湖北襄陽府知府員缺著鄧嘉縝補授欽此同日奉上諭廣西思恩府知府員缺著黃桂鋆補授欽此同日奉上諭江蘇江甯府知府員缺緊要著該督撫於通省知府内揀員調補所遺員缺著鈺斌補授欽此 
[保定被圍]  
　　昨接天津來電云各國聨軍圍攻保定勢甚危急因憶前日有客自保定南下者言及保定城中兵力甚單一旦有事必難守禦今爲各國聨軍所圍恐必爲之佔據矣 
[時局可危]  
　　昨得天津來電云各國聨軍總統德國伯爵華爾德西氏近日照會各國統帶將順直各處劃分地叚歸各國自行征剿治理揣華爾德西氏之意其殆有瓜分中國之謀乎 
[聨軍赴粤]  
　　前日午後駐滬英領事署接得天津來電略謂現因粤東匪徒蠢動各國聨軍擬派師船赴粤保護商教恐届時繞道吳淞滬上居民未免驚懼請咨照英美租界公廨讞員翁笠漁直刺出示曉諭以安人心 
[俄兵赴粤述聞]  
　　日本長崎訪事人云東歴十月一號接倫敦來電稱俄國有步兵四大隊派赴中國之廣東省按粤省近有會匪蠢動之地故俄人派兵前往以資震懾乎 
[擬攻奉省]  
　　日本訪事人云東歴九月二十五號東京來電據稱二十一號接牛莊電信云寗古塔有俄兵大隊道經冷蒲窺伺吉林其在海城之後隊兵已到擬卽進攻奉天云 
[英國增兵]  
　　香港來電云兩廣各處地方會匪紛紛蠢動現在香港以及九龍鎭之交界處有三合會匪萬餘人似欲侵犯英界故政府有欲調印兵萬餘名來港之說又聞北省之英兵亦擬調回二千名以壯兵力云 
[日將陣亡]  
　　日本長崎訪事人云東歴九月三十號接大沽來電云二十一號日軍派出巡邏鐵道軍行至黃村地方突遇團匪要襲互擊之下工兵中尉武田禮作一員中彈陣亡旋由黃村守備軍將屍骸尋到用火焚化檢取遺骨以待帶回本國尙有步兵一名亦臨陣被害其骸骨則無從尋覓也 
 
 

Page 2

 
 
[日兵傷病紀數]  
　　日本訪事人云日本在北地傷病各兵計天津有二百餘人通州一百三十六人内患赤痢者一百零六人而天津則多病輭脚症此次赤十字會社弘濟丸歸國載來五十二人聞此外擬俟封河時載歸云 
[俄法詭謀]  
　　日本訪事人來函云聞大沽俄法兩國兵丁每至深夜必登船潛行駛出翌晨仍抵埠登陸一若每日有大兵臨境者亦可異矣 
[俄使詰問]  
　　長崎訪事人云日本新興一國居民互設盟會不知是何意見駐日俄公使疑爲欲保中國因往謁伊藤侯詢問所以創會之故風聞如是未知然否 
[續述北塘戰事]  
　　日本長崎訪事人云東歴九月二十一號外務省接大沽來電云北塘砲臺被俄德法三國之兵於十九號晚十點鐘用砲轟擊至翌日午前八點鐘華兵潰退各軍遂分佔砲臺是役也俄兵死五十名德兵死三十八名法兵則未詳其數至二十五號日艦榮城丸由大沽駛抵門司據云三國之兵旣占北塘砲臺後詎地下埋有地雷至午後忽然爆發以致俄德之兵罹於斯難者計共二百餘名榮城丸於二十一號下椗大沽時猶聞大聲隆隆也 
[美使蒞甯]  
　　金陵訪事友來函云本月十五日美國商務大臣柔克義星使乘某兵艦行抵省垣至駐甯美領事署與馬敦君會晤旋偕馬敦君携同繙譯温君炳忠乘馬車至洋務局投刺卽由局員汪叔芾觀察陪詣節轅拜會兩江總督南洋通商大臣劉峴帥峴帥延入花廳欵以西式茶點賓主歡談良久始行辭出峴帥因政體違和不能親往答拜卽命觀察代往以達敬忱 
[法艦蒞皖]  
　　安慶訪事友人云本月初十日有法國兵艦一艘由漢口來皖統帶毛君及副總兵守備各員均於翌日舍舟登岸乘輿進城邀同法教士費君偕詣撫轅謁見王芍棠中丞中丞設筵欵之一時水陸紛陳主賓歡洽迨至日墮崦嵫始撤席而散次日中丞命駕出轅登舟答拜西員亦以禮相接聞小泊數日卽須下駛也 
[潰軍南旋]  
　　金陵訪事友來函云前者榮仲華協揆創設武衛先鋒軍特調湖北提督張蘭陔軍門春發總統先鋒左軍江西臬司陳雨人廉訪澤霖總統先鋒右軍俾兩軍議定分屯淮安淸河桃源各府縣地以保漕河運道至今年春夏之交北地匪亂猝起中外遽遘兵端欽命巡視長江大臣李鑑帥奉旨入衛卽率該兩軍四十營北上勤王張軍所統左軍行至中途潰去其半惟陳廉訪所部尙能勉隨帥節北上與各國聨軍相見於疆塲迨鑑帥盡節楊村部下士卒半化蟲沙存者亦紛紛潰散軍門不得已率其敗殘將士星夜南旋本月某日行抵白門軍門卽趨督轅禀陳一切未識省憲將如何處置也 
[分紥要隘]  
　　金陵訪事人云統領兩江督標親軍等營山西大同鎭總兵劉華軒總戎前奉上諭著率領所部親軍迅赴親任因卽傳令部下陸續啓程至八月十三日已悉數就道兩江督憲劉峴帥因札飭駐守雨花臺砲臺之衡軍移紥江口而雨花臺砲臺亦關緊要檄令元字營卽日移駐以資防守 
[齎解方物]  
　　武昌訪事友人來函云京師失陷乘輿西巡薄海臣民無不情殷戀闕各省封疆　吏均循例進呈方物以伸獻曝之忱鄂省應解貢物刻下已由湖廣總督張香濤制軍湖北巡撫于次棠中丞會委妥員采辦全備札飭正任湖北督糧道譚伯成觀察齎赴陜西行在敬謹投交聞觀察已筮期本月十五日啓程遵陸西上并檄令繼參軍宗陳少尉宗榮隨同照料另委武弁四員督率勇丁一百名沿途護衛 
[籌辦轉運]  
　　武昌訪事友人云日前湖廣總督張香濤制軍接奉太原來電知聖駕移蹕長安所有轉運事宜急須妥爲籌畫查鄂省前辦糧米多已運往淸江現在淸江轉運總局奉旨移設漢口自應派員將原解糧米仍舊解回以便轉運西上刻已電飭委員朱大令祖蔭遵照辦理并電屬淸江團運局總辦惲莘耘觀察迅速來鄂籌商一切 
[廉訪騎箕]  
　　武昌訪事友函云正任湖北鹽法道署理按察使孟志靑廉訪服官鄂渚卓著政聲近者感患時疫適奉督憲張香帥委審會匪要案力疾從公積勞太甚以致病勢增劇竟於本月十三日騎箕西去官紳士庶悼惜同聲遺篆上憲擬委漢黃德道岑馥莊觀察暫署惟刻尙未見明文也 
[大將星沈]  
　　杭州訪事友人云雷副戎芸桂籍隸湖南自幼束髮從戎隨同蔣果敏公剿滅粤逆卓著戰功曾任杭州城守營都司升授湖州叅將旣而統領防軍駐紥泗安地方賴以安謐本年六月北方不靖浙江撫憲劉景韓大中丞特命統率所部偕同定海鎭總兵余鼎臣軍門北上助剿拳匪比抵淸江京城業已不守乘輿西幸此軍遂暫駐彼處聽候調遣適副戎舊疾復作因赴維揚就醫調治不意本月初九日將星遽隕其長公子名鈞鎔者納職巡檢分發浙江候補聞信之下卽遣丁赴撫轅呈報丁憂匍匐奔喪以便扶柩回里一時部下軍民聞之同聲悼惜 
[劇賊收禁]  
　　金陵訪事友人云前署上元縣蕭爵寅大令公館中於月之初六夜被竊銀元二千有奇次日經上元縣快頭馬林在某銀樓緝獲形跡可疑之人一名拘送江甯縣候訊縣尊孫鼎甫大令當日升堂先傳馬林訊以何憑拿解據稱該犯姓蕭向在長江商船行竊案如山積前經小的緝獲禀奉上元縣收押外所數年邇經龍大老爺淸理押所從寛釋放本日小的聞得蕭公館失竊卽帶夥役四出跴緝適遇該犯在某銀樓兌換金器所携四開銀元甚多心竊疑之上前盤詰該犯倉皇欲遁是以拘案請究並將銀元呈騐大令諭令暫退卽提犯研訊據供前夜小的爲首糾約同黨四人至蕭公館左首圍牆外疉肩而入竊得大小銀元若干除現兌金器外所有大小銀元及同黨均在某客棧中大令得供卽飭幹役協同馬林赴該棧提拿餘黨並起失贓旋據去役回禀贓已悉數起到惟餘黨先已聞風遠颺大令飭役將先後獲贓一併送交蕭公館檢收該犯係屬積竊恐被越逃飭用雙鐐雙銬鎖收内監想不日當嚴懲以法也 
[漢皋刧案]  
　　漢口訪事人云本月初九夜三更時漢鎭通濟門外劉家廟地方劉姓家突有匪徒四五十名明火執仗破扉直入將銀洋貴重之物搜劫一空事主恐攖凶鋒相率蝟伏一隅不敢稍動迨各匪去後始開明失單於翌晨赴廳署報案廳尊陳少石司馬以案情重大立委幹員前往查勘一面嚴飭通班差役分途嚴緝務獲究懲 
[鸚洲秋草]  
　　漢口訪事友人云鄂省因餉需支絀創辦燈捐原係不得已之舉乃漢鎭各烟館往往匿不肯報雖迭經飭差查究而若輩串同一氣譸張爲幻防不勝防保甲局張明府深知其弊特於各烟館門首黏貼紙條一張謂如有匿鋪不報者准吸烟人來局禀報洵杜弊之善法也○曹春亭者在某廠充當工頭歴有年所廠主頗重視之近被會匪牽涉上憲委員督勇將曹拘案武昌府余堯衢太守再三詰訊知並無通匪實據確被仇家陷害遂准交保開釋○前日夏口廳丁役在麻陽拘獲票匪某甲一名交差收押卡所方待解案研訊鉅其家屬送飯時飯内暗藏藥物看役未及查騐甲食後立時毒發殞命事爲廳尊陳少石司馬所聞立將看役收押禀詳上憲核辦 
[上海求志書院庚子秋季課題]  
　　經學題誔先登于岸解景員維河解賓服鄉服解婦之父爲烟解史學題幽營疆域考 
 
 

Page 3

 
 
燕代疆域考書杜樊川集後書呂衡州集後掌故題國朝重宴瓊林名人考國朝壽逾八十名人考書大雲山房集後書小倉山房集後算學題海鏡九容皆係句股有直角今擬攺爲無直角三角形其三事攺名爲大邊中邊小邊而三和三較以及大和和大和較大較較與各形之比例仍如故惟因無直角故不能有中小兩邊外容半圓乃可增大中邊上容圓大小邊上容圓以補之仍是九容試作圖解以明比例之理今有三角形容圓徑三百三十六步通大邊六百三十步中邊五百八十八步小邊五百四十六步求九容各形之三事列爲表并列細草以上題試依海鏡例作說别算式集要擺線體求體積法以母輪徑倍之自乘而與三九二七相乘得積再以母輪徑乘之又以三一四一六乘之得數八約之卽得有法無解試補之輿地題問陳轅濤塗鄭申侯爲齊謀孰優問司馬錯張儀爲秦謀孰善黃浦訛稱歇浦辨攷泰山名勝詞章題聽鼓鼙則思將帥賦以題爲韻擬元微之解秋十首擬白香山題海圖屏風詩白蘋紅蓼二題各七律一首無論遠近均以題目載入申報之日爲始繳卷限兩月截止逾限不收 
[備迎節鉞]  
　　上海縣汪瑤庭大令探得現任江西巡撫調補江蘇巡撫松鶴齡中丞將次來滬因於昨日特派辦差人等在馬頭預備一切以便迎迓 
[禁購匪票]  
　　昨日上海縣汪瑤庭大令出有諭單一道其文曰爲諭飭事奉道憲轉奉督憲札開照得沿江一帶富有票匪黨羽衆多到處勾結煽惑滋事迭經緝獲巨匪懲辦近已稍知歛跡惟訪聞各票匪現又有勾誘各衙門書差兵丁入黨以期消息靈通實爲腹心之患亟應通飭嚴密查拿等因轉行到案奉此合亟諭飭諭到該書差等知悉如有受愚買票情事應卽尅日呈燬免予深究倘仍隱匿不繳則是甘心從逆一經察覺或被告發卽予從嚴懲辦决不寛貸凛之切切特諭 
[研訊盜案]  
　　前日午後馬路工程局特派差捕護解盜犯薛賢德及事主姚阿六到縣縣主汪瑤庭大令升堂研鞫姚供本邑曹家行人駕船爲業今因載長義豆行黃豆赴浙江海寍州某油車交卸後於本月十四日開行十六日之晚行經松江鬥富浜外紅廟子地方突遇槍船一艘喚令拖帶小的以風小却之隨被七八人手執刀械躍入船中劫去衣服鋪蓋及銀洋五十元小的被盜用刀砍傷頭顱手臂今日船夥沈桂全見盜犯携棉被在押鋪質錢認明眞贓訴知小的禀明工程局派捕同往拘獲搜出槍刀並鋪蓋報時鐘等物尙有洋銀五十元及棉被兩條叩求究追徐捕將搜出之刀槍呈案大令飭仵役騐得姚傷處業已封固毋庸揭騐船夥沈桂全供相同盜首薛賢德供年二十九歲安徽潁州府太和縣人到松訪尋叔父無著故由閔行趁槍船來滬不知行劫之事但知該槍船常泊松江口外船上老總姓董大令謂其刁狡復嚴行究詰仍供十六晚在松江開船實未行劫大令喝掌頰四十下笞臀二百板鞭背一百下仍舊刁賴又喝責大板十二下復上天平良久膝跪大練始據供稱在槍船已經三月奉蘇老鬍子爲首並王三汪二朱張李董及小的等八人販賣私鹽兩次十六日蘇因無錢買米囑爲搶劫黃昏後適遇姚船蘇執長槍王三執刀首先搶劫洋銀二十餘元除起案各物外質去布被一條蘇等七人已於淸晨上岸不知何往叩求施恩大令諭飭釘鐐收禁外監候詳上憲核辦著姚具結領贓 
[求請免騐]  
　　蔡義興之子蔡阿增前日突被車夫毆擊至晚身亡後由義興將車照號碼鈔報英界捕房命包探沈阿岳查照號碼拘得車夫瞿黑田一名於昨日送案請究直刺提訊之下蔡義興供小的之子阿增於前月間被陸掌卿毆傷未痊昨日復被瞿黑田扭毆回家身死求請免騐提兇手重究瞿黑田供並無毆傷阿增情事求鑒直刺以案關疑似本應送縣騐訊究辦因原告一再叩求免騐遂商之嘉繙譯判責二百板完案 
[飭理帳目]  
　　美仙髦兒戲館主蔡文彬等前投英美租界公堂控股東許錦春不認虧本經讞員翁笠漁直刺訊供以許病未到諭候復訊前晚許扶病投質直刺復傳原告質訊許供去年十一月間與蔡文彬顧鴻飛費晉卿等股開美仙茶園小的得一股一切經理均歸蔡費二人小的並不與聞嗣被私開寳來茶園以致虧折所呈帳簿盡屬虚揑叩求明鑒直刺著原差督同兩造將帳算明再行禀訊核奪 
[召認屍棺]  
　　欽加同知銜特授松江府上海縣正堂汪爲出示召認事本年八月二十八日據十二鋪地甲金文報稱本日淸晨新北門眞武臺山門内有一無名男子身死查無親屬出認報求詣騐等情到縣據經前詣騐明該無名男子委係因病身死屍飭棺殮暫厝義塚標記所遺布包各物帶回儲庫並詳報在案合行示召爲此示仰諸色人等知悉爾等如有親屬久出不歸查照後開年貎服色相符者許卽出具用戳領狀呈縣以憑訊明將屍棺遺物給領埋葬毋得觀望切切特示計開該屍年約三十餘歲面白無麻科頭身穿藍洋布長衫白洋布短衫藍花縀夾領衣胸繫白洋布兠肚腰束秋香色絲線袴帶白洋布單袴藍洋布套袴白洋布短襪足穿雙樑控嵌元色縀鞋屍旁遺有藍花洋布包一個丙有藍白格子短衫一件元色縐紗手帕一方灰色洋布短夾襖一件四喜搭連袋一只内有質票一紙洋布短襪一雙洋漆骨摺扇一把扇面上書有子衡字欵光緖二十六年閏八月十八日示 
[英界火警]  
　　昨晚七點半鐘英租界福建路石路口公興里某姓家不戒於火霎時間烈燄飛騰冐穿屋頂捕房卽鳴鐘告警救火會西人急驅皮帶車風馳電掣而至汲水狂澆移時始得熄滅至如何起火及焚燬房屋若干容俟明日探明再錄 
[美界火警]  
　　前夜一點鐘逾十五分時忽聞捕房警鐘亂鳴旋分一下知外虹口一帶又肇火災迨天明出外探問始知火起於斐倫路第五十號門牌復泰外國成衣店廚房内因煮晚餐時遺火積薪致兆此禍當時救火會各西人急驅皮帶車馳往開放自來水龍頭竭力噴射約歴半點鐘之久始得熄滅計焚去披屋一間餘未殃及誠幸事也 
[憲恩優渥]  
　　啓者前蒙盛京卿會同任觀察錫汾諸公電請各省大憲分别籌助業經鈔登日報兹蒙福州許制軍電開盛京堂鑒文電悉閣下此舉種福宏遠京畿士庶咸頌萬千無量功德欽佩之至當飭司局廣爲勸助以襄善舉章程議妥速寄爲望騤咸○復電福州許制台奉咸電承飭司馬廣爲勸助同深感佩章和另函呈寄惟天氣漸寒振濟宜急可否先由司局酌墊若干庶使浩劫餘生早沾實惠宣叩諫○長沙俞中丞來電盛杏翁諸位大善長鑒文電擬在京設局接濟各省官紳囑籌欵等因婆心佛力感佩萬分湘備一萬金解何處方能妥速望賜電復遵辦廉三翰○復電長沙俞中丞奉翰電承允備銀一萬兩浩劫餘生同深感戴此欵請由西號速匯上海通商銀行以便迅速匯京至盼宣等諫○杭州諸大憲來電盛京堂文電悉承示與各善士集資設局籌欵運糧救濟在京受苦之官紳商民請李傅相設法轉交各省同鄉妥爲經理高義苦心功德無量現商同在省司道合助銀五千兩匯寄稍盡微忱奉託鼎力彚辦莫名感禱弟樹堂同祖翼榮銓世杰崧齡慶萊叩删○復電杭劉中丞惲方伯榮廉訪世都轉鄭觀察時觀察奉删電蒙允合助銀五千兩同深欽感京津尙爲洋兵佔踞竭力設法始通匯兌一俟欵到謹當妥速彚辦以副仁厪宣等同叩諫○南昌張方伯來電盛京堂鑒南省官商困京津者甚多公倡捐救濟甚善江右李香園方伯華再雲侍御鄒凌翰部郎聞風興起昨電匯兩竿至嚴筱翁處又禀商鶴帥暫挪公欵三竿凌瀚親携到滬商定北上準十九日啓程乞告諸善長發報凌瀚叩華代鹽○復電南昌張方伯李方伯華侍御鄒部郎奉鹽電承先匯兩竿又蒙挪墊公欵三竿高誼仁心宣南同感除告同人預函京局外仍盼殿翁惠臨商辦宣等叩諫分别祗遵感同身受謹鈔乞登報叩謝恩施伏惟公鑒[  上海北市會館濟急善局龎元濟施則敬鈔登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日小販殷阿新至董家渡左近元順酒店沽飲因向曹生元索舊欠無著遽呼同類將曹拽至街心肆行毆擊曹父少峯聞之急往解勸亦被兇毆遂投二十三七鋪巡防局控訴局員邱友林二尹飭地甲傳殷到案升座研訊曹少峯投案伸訴前情請爲嚴辦殷供詞含混二尹判責二百板押候覓人具保曹生元受傷屬實著交其父領回自行醫治○日前南馬頭人吳鳳翔因向同業吳巧福索取所欠會欵洋銀六十餘元日久無著遂訴知叚董盛悅卿函致二十三七鋪巡防局請追經局員盛雨村二尹傳集研訊吳巧福供小的所欠之欵現願將店中所存舊鐵變價歸償利息求免感激無涯吳鳳翔堅請如數追還二尹遂令交保出外自行淸理 
[南市捕房紀事]  
　　前日偷兒徐阿榮闖至劉姓貨船上圖竊船夥某甲見而扭住處以私刑適爲水巡丁所見因卽拘入捕房捕頭令押候解送馬路工程局禀請總辦程雨村大令訊究○昨日船户蔡梁淸載棉花至浦濵暫泊偷兒某乙前來行竊當塲拘獲送入捕房捕頭令押候解送馬路工程局禀請懲辦○昨日郁瑞甫張生記不知因何起釁在馬路中互相毆擊由某號巡街捕拘入捕房捕頭詰知釁起細微令管押片時從寛釋出 
[英美租界公堂會訊案]  
　　英商老沙遜洋行控大方棧主周世堂積欠房租洋銀五百二十元由該管領事函致公廨讞員翁笠漁直刺訂於前日午後三點鐘時會訊届期英領事班德瑞君蒞廨會同直刺飭提另案在押之周世堂研訊原告投案請追周供租住老沙遜房屋已經多年本年五月起至八月底止積欠房租五百二十元實因生意淸淡所致前曾招盤生財已有成議今被將門封閉不能設法叩求先行啓封俾得盤頂淸理直刺商之班君准如所請著原差帶往先行啓封交保限一月淸理 
[英美租界公堂瑣案]  
　　包探竇如海禀陸金生陸成標徐阿榮俞壽千四人串竊葉雲山范情長諸家首飾拘案請究讞員翁笠漁直刺商之嘉繙譯判責二陸各一百板徐俞各五十板○竇包探又禀王阿林竊取陳阿六姚福其家綢布衣服七件拘案請究直刺判責二百板遞解回籍○包探王湘州禀顧明居竊取童錦華家衣服四件拘案請究直刺判責三百板○包探陸阿九禀顧阿貴竊取寳大馬車行踏脚毯三塊拘案請究直刺判責一百板○包探王湘州禀沈兼三誘拐李朱氏之女帶至海門拘案請究直刺著押候過堂覆訊○二百十五號華捕禀積竊高金生竊取周爾康家布被諸物拘案請究直刺判責二百板發回捕房管押半年○一百十四號華捕禀黃阿來洪阿成李阿金男女三人在路扭毆滋閙拘案請究直刺判罰黃洋銀五元洪李各掌頰五十下○一百十九號華捕禀王阿富竊取某馬頭上舊鐵拘案請究直刺判責二百板枷號十日○包探張阿五禀闕阿泉竊取趙東生許阿林周順昌三家衣服水烟袋拘案請究直刺判責二百板遞解回籍○包探孫阿新禀趙喬財丁榮記遞解後復來滬上拘案請究直刺判各責一百板仍遞解回籍 
[法租界捕房瑣案]  
　　信裕紙店主李梅君以寄存沙遜棧房毛邊紙棧單一紙向人抵押洋銀一千二百元旋經債主查悉此貨早已售去控經前讞員朱森庭明府提案訊供並將管棧之謝燕章逮案因李梅君於英美租界公廨另有控案仍飭原差帶回謝押候嚴追昨經新委讞員杜大令提案復訊謝供與李來往十餘年並無錯悞此次向小的商懇將貨先行出售歸債小的實受其愚求恩寛限淸理大令命還押候傳原告過堂復訊核奪○流氓李金山等强牽鄉人張隆發之耕牛經徐家匯巡局轉送法華司移解到廨杜大令訊供之下追究同黨昨日大令復命提案復訊李供小的身押囹圄無從交出大令飭包探將李帶出指交同黨小松江等三人到案一併嚴辦○英租界寳善街德昌錢莊倒閉後執事人王信三被西人伊麽田等具控法廨經前讞員朱明府判交人銀兩保限十日内理楚嗣因逾限不繳著保交案押追兹經大令復訊以英美租界公廨另有控案飭將王移解到廨一面飭傳保人到案而保人德豐漆店以王友孫鴻賓介紹曾蓋圖章因偕孫同入捕房據情仲訴捕頭令將孫鴻賓押候復訊○流氓胡阿和在途搶劫洋銀偷兒金耀明在某輪船行竊點銅錫爲包探拘獲解案經讞員朱明府訊供判各枷號一個月兹杜大令查得枷期已滿命帶案開枷照原斷各笞三百板從寛釋出○偷兒沈阿林沈阿福均奉大令提訊著照原斷阿林枷號一月期滿責放阿副笞責一百板釋出○偷兒張阿坤周雙喜顧阿二串竊麫粉昨日大令命提至案張周著各責三百板顧姑念年未成童責手心一百下一併斥釋 
[美租界捕房紀事]  
　　昨晨竊賊陳阿二混入江西路某烟館内竊取烟膏數十兩爲包探劉光震查獲拘入捕房捕頭令押候解送公堂稟請讞員翁笠漁直刺懲辦○昨晨小竊林阿生潛入穿虹浜董金成家竊取金約指一枚及綢布衣服數仵旋爲包探劉光震查獲拘入捕房捕頭令押候解送公堂禀請訊辦 
[吳門官報]  
　　閏八月十一日知縣俞錫疇禀知仍回撫署文案差署震澤縣平望司巡檢陳錫蕃專丁來省禀謝飭知上年冬防案内記功四次太湖恊鎭歐陽成松辭管帶撫標飛划左營儘先叅將徐錦堂禀知巡緝蘇屬各處遊擊劉榮盛禀知奉撫憲札委水師營帮帶卽到差管駕靖　輪船千總浦永新禀知由常州回○十二日藩轅牌示閏八月分候補同通州縣直隸州州同州判各員月課定於十四日者試候補佐職各員月課定於十七十八二百考試知府吳觀樂由津通　運局來三品銜道員用攺指江蘇儘先補用勞乃寛浙江人由直隸領憑來省到知縣盧懋善禀知奉委守提前署宜興縣郭令徵存各欵差縣丞傅錫璋禀辭赴上海貨捐局查騐差巡檢劉炳禀知到葑旱關　查差○十三日正任南匯縣汪以誠禀辭赴寗制憲請補新陽縣陳紹唐禀知東臺縣任内交代於初叅限内算結知縣周相輔禀知奉委赴丹徒騐收建造積穀倉房工程差卽辭戴運　由上海來禀知由江西振捐加四品銜花翎從九徐兆澐禀知交缷署華亭縣典史任事回典史汪懷禀辭回洞庭山絲捐局 
[維揚官報]  
　　閏八月初十日凌鹺尹沅委赴儀徵提欵郭鹺尹宣周銷三塲緝私李鹺尹傳慶銷總局五成鹽價差○十一日蔡鹺尹奎曜由西岸差次來陳鹺尹元章吳鹺尹廷楨吳鹺尹之炘廖鹺尹鴻升均咨送保甲局差遣○十二日蕭鹺尹應鍸由白塔河卡來趙鹺尹春元辭回界溝卡 
 
 
 

Page 10

 
 
   
 
