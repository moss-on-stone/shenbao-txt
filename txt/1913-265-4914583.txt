# 1913 - 265 - 4914583

 

Page 1

 
 
來稿 
[論拐略幼孩之消弭法（英國季理斐）]  
　　中國各商埠向有拐略幼孩之惡風而尤以上海一隅爲最華洋雜處海陸交通火車汽舟運輸便利地方匪徒乘機密伺遇有是等幼孩如鸇之逐爵如蛛之捕蠅遂以大肆其不法營業之手段有自内地串騙來滬者有自本埠掠賣出境者或充任奴僕或流作豬仔蹂躪荼毒慘無生理大要以上海爲拐略機關之中心點以租界毗連可爲奸人特别之逋逃藪生齒繁殖又屬丁口最盛之出産所也雖在前清時代此事曾懸厲禁此拿彼竄抑若猶未敢顯與爲抗而今則結隊成羣爪牙四布若輩隠存一人人自由之思想以稚弱爲無知以童騃爲可弄視二三鄉里小兒直不啻釜中魚爼上肉矣警察有所不及知偵查所有不及備而中國幾公然成一拐略世界嗟乎疇非人子疇無父母少小離鄉死生靡所而一般之垂髻齔齒痛苦流離乃悉陷入於種種迷哄種種殘虐之旋渦中而不可挽救幸也自中國救濟婦孺會發生而近始稍稍得一消弭法也 
　　按中國救濟婦孺會發起於旅滬紹興同鄉會紹興同鄉諸大慈善家因欲維持人道消遏拐略起見聯合上海各團體曁中外人士组織是會（事務所暫設上海泗涇路紹興同鄉會中其文牘科正幹事長許默齋孝廉家惺卽本社同人於上事尤極熱誠章程另録）以調查發見資遣留養等等方法爲救護被略之婦女及未成年之男子爲目的自本年二月開幕以來疊破巨案頗稱發逹緝獲男女拐匪不下數十名口被救婦女男孩亦已二百餘人除資遣外現留養凡二百人聞尙擬建築會所敎育工藝爲留養婦孺自立計并爲該會會務進行計上以輔國家政治之改良下以袪社會詐僞之惡習熱誠公益孤詣苦心意甚盛也所惜上海總會雖已設立而各埠分會尙未擴充梟獍漏網燕雀入籠轉使匪徒横行而被誘婦孺卒莫能逃其拐略之網羅者則是又該會之責也不寜惟是拐略幼孩與拐略婦女雖同一受害而要以拐略幼孩爲甚仲尼氏曰少者懐之子輿氏曰今人乍見孺子將入於并皆有怵愓惻隠之心耶穌曰慎母輕視此小子之一又曰人有百羊而喪其一爾意云何不姑舍九十九羊於山往求其喪者乎若遇之我誠告爾其爲此一羊喜勝於九十九之不喪者矣如是而亡此小子之一實非天之意也依依弱息襁褓甫　衢市游行門庭嬉戲旣無臨時防禦之知能又乏自行保衛之膂力無論一起居一飲食在在非人不可顧復提携日在懷抱一旦被略其何以堪嗚呼此拐孩一事所以爲天下至悲慘亦至殘酷之事也各宗敎家各法律家以是爲滅絶人道悖害天理故疾之尤嚴今姑弗論婦女請言拐略幼孩之害 
一違背天理上帝剙造人類故幼孩實爲上帝所生成詩曰天生蒸民書曰惟皇降衷於下民而泰西某詩家亦言及此略謂　婗之子造物所鍾瞻言故國如在帝宫祥雲五色其光熊熊蓋幼孩産生本携有天家錫予之榮耀而來龍種徴奇鳳眉誌瑞撫摩頭角故見者靡不愛之如實而稱之爲天生之驕子也雖壽夭貴賤運命容有不齊而賦畀則一設必誘而奪之則大悖上帝而獲罪於天矣此拐略之所以違背上帝也 
二損害國家國家增添一男丁卽爲國家之一大慶幸事雖幼時了了長未可知顧亦何能一槪以論將來或爲全國興大事業或爲同胞拯大患難奇人果崛起則試啼聲而决英物是孩正未可輕量也况中國旣效法美法建立民國芝草無根體泉無源今日降生之寜馨兒安必非卽異時之大偉人設必刧而去之則誠殘暴幼孩之大蟊賊矣此拐略之所以損害國家也三破壞社會社會以研究兒童敎育維持公衆治安爲惟一要義遇有拐略則一拐之來卽視爲地方巨禍傳聞所之駭怪百出風聲鶴唳草木皆兵不特社會中人人自危即稍具知覺之孩提彼心理中亦不免頓呈一種恐慌之現象其家無弱小者雖可弗顧而爲鄰里子弟計爲學校生徒計要均不能不惴惴於懐也侵害兒童敎育擾亂公衆治安蓋莫甚於是矣此拐略之所以破壞社會也 
四離異家庭家庭之主旨在於綿延祖宗血系振興子孫基業而已設有拐略則一孩之失即引起全家之大戚藐孤在抱倐忽無踨骨肉流亡親朋飲泣欲國保護保護旣無其時期欲圖訓敎訓敎又無其機會卽令兒獲長成向之希望殷殷冀其贊助父母者而是孩已永無贊助之地步幸而膝下有人或可稍慰岑寂萬一僅此一子則弟昆無繼門祚旋凋其斬絶祖宗血系摇動子孫基業者尤家庭之大息也此拐略之所以離異家庭也 
雖然此猶就幼孩被拐各方面間接之害言之耳而不知被拐之幼核一方面其直接之害又有二焉 
一戕賊肢體肢體爲人所同具而被拐之幼孩則肢體輒多戕賊其横受鞭笞刀鋸以死者無論矣如毁傷面目刈割手足爲玩物斂錢之具者亦尚不足爲異所最慘者一豢養　略幼孩爲侏儒狀（法以被略幼孩納身入甕故出其頭豢養數年頭大身小遂成侏儒狀）一僞飾爲人首獸身狀（先行碎割幼孩肌膚使之流血不止一方面卽活剥犬羊等皮緊貼孩身不久即白黏合）藉以演劇炫人而已今二案雖早破獲然恐未必能盡剗除也戕賊肢體之害一 
二剥奪人格人莫不名有其高貴之人格而幼孩被略列人格即亦被剥奪矣舉人生一切應有之權利旣爲該匪所削盡而復導之以邪淫誘之以罪惡而謂其尙能競進於文明區域乎蓋被略幼孩之人格昔雖可以升入天堂者今已被陷於地獄矣此剥奪人格之害二 
以宗敎言拐孩旣爲妨害道德之惡魔以法律言拐孩又爲反對政治之公敵有心者誠不得不力謀所以消弭之者也惟非由多數之仁人志士同心戮力共相　贊則宗敎旣退處無權而法律亦未必有效耳是所望於中國救濟婦孺會而已全國各行省各大埠倘能遍設分會如該會上海本部之雷厲風行以全力相貫注而中國近數十年最惡之拐風有不一律廓清者吾不信也所慮該項拐匪競存一牟利主義怙惡不悛必欲藉此爲貿易發財計以販賣人口爲販賣貨物品即以何品無論欲需何品相應有求必有供誠拐略中之一大活動場也雖就中不無二三被逮懲罰兼施無稍寛假者然究不獲多覯蓋偵探捕役之廉明守法者容有其人大抵居於少數其餕要以通同一氣者爲夥賄賂公行故案益難辯也其官吏亦然 
抑尤有一難問題焉自古政治學社會學生命學諸家恆有人民與文化之關係之説以爲一國之民當有定數文明愈進則個人主義愈明生殖亦愈稀蓋人民生計之高下視國中民數之多寡藝術之進退爲比例故人數愈多則生計愈難也今中國貧民以生殖日繁生計日促無力養赡每有以價賣兒女爲餬口計者如淮徐皖豫帶在在皆是飢饉之後繼以兵戈蓋亦萬不得已之行觀也然已大傷天地造化之和與人類生機之美矣欲求改變十之一在法律而十之九在人心人心不改變或改變而不能一律盡改則社會習慣駸駸焉釀成風俗其根株必難拔除也如人身之有瘍疥然良醫所以不拘拘於外表而必求内患之所由來去其癓結逹其腠理而實行排除之也若枝枝節節而爲之則悮矣記者對於拐掠幼孩一問題之消弭法所以謂宜注重人心也人心何以改變在於宗敎蓋宗敎與法律相輔而行固尤消弭拐　之無上策也 
 
 
 

Page 2

 
 
 
時評 
[張勳與國孰重（冷）]  
或謂張勳與江蘇人民孰重找知政府以爲蘇人民隨人獨立隨人取消非張勳之奸淫殺戮不足以蔽江蘇人民之辜也 
然則試問張勳與國孰重野蠻暴露國之名譽爲張勳剷削盡矣蠻横跋扈國之紀綱爲張勳衝决盡矣殘殺暴虐國之人心爲張勳驅除盡矣且復互相火併國之軍隊將爲張勳破壞矣屢辱外人國之土地將爲張勳破碎矣 
然而政府必欲留張勳於江蘇使演眞種種之惡劇者政府視張勳果與國孰重果與國孰重 
命令 
九月八號臨時大總命令張文生晉授勳三位此令殷恭先晋授勳四位此令 
白　山陳修方更生特授勳五位此令 
警信 
南京電馮國璋之軍均已回北張勳之軍駐城者共有二萬名民人極形恐怖連日扶老携幼乘小船及火車離城者日益衆多有專車四輛已載避難人民五千名赴滬日本領事署之衞隊現復增加張軍迄未懸掛五然國旗（特約路透） 
　　北京電路透代表得官塲消息日使已接東京政府關於南京日民遇害一案之訓令行將致文中政府目下已在擬稿日本之要求極爲和平（特约路透） 
　　南京訪函寗城將下之前有寗兵三百名在浦口携械逃往北方過來安縣之東而抵固鎭與當地客民百餘人結合大肆刧掠旋以牲口滿載贓物北上至盱眙縣後無所聞據避難人民聲稱該兵等尙携有機開槍一架（譯大陸報） 
　　南京專電連日由寗開出之火車搭客甚擠必在沿路各車站下車蓋恐寗城復有他變　　南京快信張勳現飭紳商居民各分地點組織機關令寄存搶贜各户限三日内悉數交出免致深究如有匿贜不交一經查出定即嚴行懲辦業已出示曉諭 
　　南京快信溤宣撫昨派某團赴蘇州駐紮藉資鎭攝　　南京快信揚軍刻已陸續回揚　　南京快信張勳現已設立撫恤局 
　　南京快信都督府俟修理完竣張即移住署内 
南京快信據北軍自稱韓恢確爲本軍撃斃 
專電 
北京電昨日黎宗嶽被捕國報被封 
北京電參議院昨將先舉總統案通過 
北京電派李盛鐸赴寗即日行北京電川督電順慶府七號克復南昌電李純遵照中英電令飭警廳佈告解散國民社會兩黨社會黨南昌支部九號自行解散 
南昌電汪瑞闓九號到進署接事並諭所屬人員照常辦事滿街旗彩備極歡迎 
南昌電歐陽武電求李純電京表白無罪 
杭州電太湖方面梟匪已聚集千餘人湖防金統領電准朱督派淺水兵輪三艘協同蘇軍曾剿 
　　杭州電司法機關朱督已决定回復俟兩廳長回杭即會商辦法 
　　杭州電劉學詢所欠公欵逾期不繳願以西湖留莊作抵現由官廳標買連同古玩器具以二十萬元爲最低限度自十五日起至下月十五止爲投標之期聞欲得者頗多 
　　蘇州電昨日蘇城臯橋有人戴前清緯帽乘藍呢四人肩輿行過者大詫 
　　蘇州電蘇城某帽莊有人向之定購前清大帽千頂 
[特約路透電]  
　　北京電昨日憲法起草會决議以下數事（一）國會議員可任國務員（二）受彈劾之國務員非經國會允可不得寛赦（三）平政院無庸設立（四）大理院有權調查國會通過之法律並决議解釋法律文義之權當屬國會旋復决議此事候投票再决 
　　北京電衆議院今日開會議長宣稱兩院將於本月十二日開聯合會討論關於總統權限之憲法擬於十月十五日之前選舉總統 
　　北京電外交團定於本月十五日舉行使館界内之市政選舉計選使館代表四人僑民三人 
　　北京電據長沙領事電稱駐紥長沙西門外軍隊之一部分於九月七日譁變城門皆閉旋即鎮平現已安靜聞李烈鈞近曾潛至長沙旋復他往 
　　北京電據私家確實消息有法人名洛倫特自稱乃巴黎某大公司及印度土商代表曾請蒙政府准其以印藥運蒙銷售專利五年願預付羅卜一百萬元以抵將來應繳蒙政府之捐稅每月運銷之數約二三百箱並願以羅卜二萬元報効蒙古内務大臣洛倫特現庽哈爾濱此次乃上書申請書後有香港准售鴉片未見有所損礙且誑稱日政府亦准鴉片入口藉收巨稅 
　　貴陽電據游歷本省東部之外人函稱各處都有鴉片館貴陽則已禁絶惟仍有私開者貴陽附近已在害稻秋收頗佳 
　　貴陽電鹽價更漲貧民多無力購食大約因川亂之故 
[譯電]  
　　柏林電德國各報皆信中日兩國政府必能將南京日民遇害一案和平解决倫敦電倫敦泰晤士報載有社論謂日本政務局長阿部君之遭暗殺較南京日僑三名之遇害尤可扼腕蓋日政府雖以鎭靜自處而觀於此次暗殺意料中之目的可見日本輿情之潮流較明治時代尤難克制該報並信日本要求賠償必不致激烈至於以海軍示威蓋此舉大約將使袁世凱不保總統之位也日本在華應付之問題其利害實與各國共之各國之利益則在恢鞏固之民國政府詳審中國人才能稱此任者莫袁世凱若惜其手段多有未合且似未設法禁阻軍隊之殃民不無令人可憾耳該報雖勸各國目下仍當贊助袁世凱惟主英政府對於借欵諸事當更變向日之態度否則必覺難以充滿中政府之錢嚢也今若不設法使中政府踐行借欵合同則他日卽袁世凱之政策亦將視爲無效云 
北京電公民黨請各省行政處贊成先舉總統後定憲法 
北京電國會已將保障議員案請總統公布北京電衆議院議員趙炳麟請憲法起草會以憲法制定孔敎爲國敎 
北京電北京孔敎會會袁君因與會員意見不合業已辭職 
北京電國家銀行監督周自齊請將鹽税改存國家銀行不必逕解審計處現付財政部核奪 
北京電陸軍部議定將全國畫分八大軍區咨請國移院核奪兹經院改爲九區如下第一區滿洲熱河歸化城第二區山西山東河南第三區陜西甘肅第四區浙江福建第五區江蘇江西安徽第六區湖南湖北第七區廣東廣西第八區貴州四川雲南第九區新疆伊犁青海每區各設區長一員北京電據國權報載稱敎育部現編經學敎科書擬頒行全國各小學 
北京電奉天都督張錫鑾所上改革滿洲軍政條陳已收政府允可並准該督籌債辦理此舉惟借欵合同須呈中央政府批准至條陳内所列畫分滿洲爲南北兩部一節須候正式政府成立再爲實行 
柏林電希臘聞布爾茄利亞謀與土耳其聯盟即設法阻之願以愛琴海羣島之權利讓與土國而與締結協约布國代表已於正式談判之際促請土政府早日與布缔結盟約 
柏林電布政府擬練海軍防守沿海各地公電 
總統府覆王豐鎬等電王豐諸君鑒麻電已代呈江寗自國軍克復後大總統憫念商民已迭有命令嚴誡軍隊騷擾張都督來電亦屢以申明紀律安輯地方爲言中央並已派員查辦矣合行電逹大總府秘畫廳佳印 
參陸兩部覆江蘇第二師長屯朱師長鑒大總統令歌電悉該師忠服中央堅叛逆衆目昭彰晣非浮言所能誣衊已電令程前督等查明請奬以策勛勞仰卽傳諭所部一體遵照等因特逹參陸部庚 
莊諤請究官軍刧掠電大總統務院參衆議院均鑒南京破後刧掠三日僻地窮户一草一木皆不能免當街强姦娶而圍觀尤背人道此等現象不意發於號稱民國戒共和之後其事實適與大總統五日命相反人道大防墜地以盡應請赫然剛斷從嚴究辦以謝人民否則紀綱何在國體何存莊諤叩庚 
劉議員致參衆兩院江蘇議員電北京參衆兩院江蘇議員均鑒郉禍江蘇黨人勾結軍隊據寜垣稱兵至再至三寜人水深火熱坐困危城日夜望官軍恢復城隉拔之昏墊豈意張勛首先入城縱兵刦略姦淫焚殺甚於叛軍滅絶人道慘無天日連日上海如字林文滙大陸各西報旣路透電文言之鑿鑿皆有事實可証寜人之避難來滬者歷述張勛縱兵殺掠之慘爲洪楊以後所未有子遺相對痛哭失聲聞者悽惻竊念寜垣獨立變生軍隊於一般人民無與大總統約束軍隊之明訓深切著明不啻三令五申乃張勳故違命令遷怒無辜疾視人民縱兵洩憤外人援爲口實亂黨從而生心除電大總統國務院參陸兩部外應請諸君即日緊急動議咨請大總統迅予嚴行查辦洽縱兵殃民之軍官以應得之罪以肅軍紀而平民心萬衆呼籲迫切待命江蘇省議員劉垣等叩要聞一 
[兩院决定國會議員逮捕法内容]  
國會議員内亂外患罪逮捕法業經衆議院議决通過初四日由衆議院咨參議院後五日參議院開會新議長就職後首由秘書長報告來文畢林森請照議事細則第八條行之陳銘鑑謂應付審查前本院提出之戒嚴施行法倘内容有與之相同之處則不必規定兩項法律實爲正當朱兆莘謂此案已經衆議院議院議决本院只能表明是否同意此簡章之數條無非解釋院法第二十六條而已母庸審查即時討論表凗庶爲正當陸宗輿謂戒嚴施行法草案已成惟普通與特别仍須研究故尙未提出次會當可提出仍待大會討論之丁世嶧不贊成付審查議長以先付審查付 
表決少數又謂應討論大體朱兆莘謂此案根據 
法院第二十六條議員應享有優待之義此案當然成立龔煥辰謂此案乃特别之範圍内亂外患犯逮捕後無論爲議員爲平民均應由大理院審判之今竟對於國會議員規定此法律而普道人民不與焉殊非代表之意本員不敢承認此法律之成立解樹强亦謂普通人民亦應受法律之保障所以本員亦不敢贊成金兆棪謂國會乃最高立法樓關故有特别之法律以保障之此卽解釋院法第二十六條而已不可不成立於是衆謂討論終局即付表决議長以討論终局付表决多數又謂贊成付二讀會請起立數遂開二讀會解樹强修正標題（國會議員）四字爲（人民）二字陳光籌修正第一條加添（根據院法第二十六條施行法）等字又某君以此案若由本院再加修正則議成後送還衆議院必開協議會殊費手續依本員看來此案條欵已經明晰似不必修正其餘文字之修改須付三讀會此時卽可先將原文通過實爲正當議長又報告衆議院移付修正各條議長均付諸表决卒以全案原文通過兹將原文録左第一條國會議員犯有内亂罪或三等以上有期徒刑之外患罪時雖在戒嚴期内除在接戰地域逮捕外仍屬大理院審判第二條戒嚴司令官查獲証據認國會議員有犯内亂罪外患罪之嫌疑實行逮捕時須於逮捕後二十四小時内解交總檢察所起訴在開會期中政府應同時以文書將罪據報告於國會於總檢察廳所在地以外逮捕時前項解送期限得依道路遠近酌量展長但須於逮捕後二日内起解第三條關於以上之逮捕若有挾嫌誣陷情節須將告發人按律治罪第四條本法自布日施行 
[衆議院先舉總統之議决]  
衆議院於五號下午一時開會湯議長主席議員到會者者三百四十餘人湯議長報告參議院來咨（係協議會事）畢卽宣布今日議案并云今日議案共爲七件大槪皆係主張先選舉總統事請原提議人報告後再爲討論當由原提議逐一説明後贊成反對相間發言反對先選舉總統者以爲關係憲法應俟憲法定後再行選舉張伯烈反對最力并言現政府之種種不法舉動根本上已非法治國家卽選出正式總統亦無如外人何而贊成先選舉總統者甚多惟王敬芳發言最痛快演説半點鐘之久要其大意分爲兩種（一）自主觀上立論歷言議决憲法之種種困難舉已往與現在國會之情形以證之并言國會已處危險之地位非先選舉總統不足以挽大局（一）自客觀立論以承認間題推测外人之心理恐有以否成爲永入共和民主國之疑團以外交上言之非先選舉總統不足以表示中國爲永久的共和民主國演説畢又有欲發言因有人提起討論終局之動議付表决多數贊成先以先選舉總統案不付審查表决贊成者多數以當開二讀付表决贊成起立者二百十人亦多數鄭萬瞻又提起疑義又以反証表决起立者八十六人少數又以谷鍾秀張張耀曾等動議本院　爲 
 
 
 

Page 3

 
 
　先選舉總統要求參議院同意此事關係憲法應由兩院酌定日期按　國會组織法開國民會議議决選舉方之大意付表决亦多數贊成當開第三讀會全案表决後卽咨參院告散曾時五點二十五分 
[梁士詒之財政談]  
日昨有某省財政局謁見代理財政總長梁士詒談論現時財政梁云民國成立以後財政困雞逹於極點國家費用僅有舉債一途五國借疑六釐公債不過一時權＋宜辦法長此因循不加整理破産之禍卽在目前亟圖財政根本計劃端在整理歲入爲入手辦法查民國本年度預算取量入爲出主義於國家歲出經常臨時兩門統計欵項逹六萬四千六百餘萬元業經極爲撙節而歲入之額固亦足相抵然中央之計劃能否實行於地方各省之收入能否悉逹其全定額數此則不能預决者也士詒暫攝財政略悉情形以爲理財之道必論其税源而整理税法總其成者爲中央政府而任其事者爲各省財務人員是非内外協心共籌良法不能得其善果也查歐洲各國中央政府凡財政上重要問題多召集地官吏會議是在内外相維法行無弊本部此次召集會議原以去歳軍興後各省財政機關如西北各省尙未遽遭蹂躪而東南各地潰散情形已非一日非爲全盤籌畫别無整理可言本會注意之點（一）爲規復舊税凡各省去歲以來有將重大税源如田賦釐金等有妄爲變更豁免者應如何規復如何徴收宜定爲一律辦法（二）爲增設新税吾國税率之輕全球未有稍加負擔亦不病民惟新税設立必參照歷史情形人民習慣不能空憑歐洲學理强吾國今日以必行是在取法折衷期其無　者也總之吾國財竭政艱原非一日　圖整理内外何分行政之整理中央不可不任其難經費之分擔地方不可不負其責云云 
[旅京川人電請消滅獨立]  
成都政商各界得北京川人來電略云現在東南各省均已取消獨立孫文逃往台灣黄興逃往日本乃重慶熊克武忽有獨立之耗旅京川人異常怨憤夫重慶之人才軍械餉源比之贛寗皖粤相去懸絶彼尙撲滅重歲當已殘之局稱兵豈有全理務請川省同胞協力同心効順拒逆都督速派軍隊平亂各縣速辦團練以防土匪無任叩禱張瀾蒲殿俊蕭湘羅綸李文煕鄧鎔周道剛王樞劉偉周擇曾銘江樹江椿傳鴻銓潘江涂煕雯等文印 
[皖省搜捕餘黨紀]  
頃聞皖北所屬之蒙城亳州壽州等處近有各處逃兵勾串當地土匪嘯聚一方並携有快槍子彈在地方肆行搶刦居民惶恐枕饋不安現聞壽州官軍已被該黨圍困勢巷危迫昨已有電來省求援倪部督接電後即令飭王統領率帶三營兵士星夜前往剿辦以弭隠患 
皖省前次主張獨立係由外交局局長畢耀章首先倡議舉胡萬泰爲都督嗣因省垣反正畢遂挾欵濳逃倪督蒞任時卽偵知畢爲柏黨曾通電緝拿現外交局特派員一職卽委第一科長丁受春接充畢有胞弟耀春前辦茶卡因獨立時大通督銷局鹽釐十餘萬爲黨首張永正刧去胡大失望深責該局長程炎震不力程懼亦遂掠捲餘欵濳逃故胡卽以督銷一差委畢耀春接辦聞畢到差不數日卽爲衛隊驅逐昨聞胡又保之乃兄蔚章爲宣城知事説者咸稱胡之能優持畢氏云 
昨日警察廳朱廳長家珂以皖省大局雖定尙難保無柏祁餘黨伏處省垣隠遺後患故擬仿前清清查户口章程分查户查匪兩大綱共擬手續五條責成各區員認眞服務謂不得藉端騷擾有害警察進行云云 
[鄂省破獲黨人之近狀]  
陸軍小學校第一連學生謝春藻因私通黨人經校長吳元澤偵悉將該生送交軍法處訊據供稱被推爲該黨步隊總代表已經該處請都督令在處内槍斃漢陽鋼藥廠爲造子彈要地前晚九時忽發聲如雷房屋震動屋瓦飛騰彼時居民不知何物大爲驚恐東奔西竄四路調查後悉係該廠内磨棉支廠偶一不愼竟誤將製造火藥之棉花燃着該棉曾浸過藥水性質非常暴烈一經燃燒即不可收拾致衝頂而出屋面揭穿炸傷工人數名幸堆積無多未曾波及民屋然漢陽之民則驚懼欲死矣 
鄂省上次改進團之亂衆議員白逾恒之弟白逾武（即白豪）亦被牽涉時鄂政府曾懸賞五千元捕拿未能弋獲現在白豪又匿漢口日本租界重結徒黨以圖起事昨經偵探查悉白因事離租界往橋口遂協同軍警於途中將白狗獲押解渡江矣又該黨首領楊玉鵬係前武昌民心報之經理亦國民黨之健將前經同黨供出正在訪緝（料昨竟在漢口三分里妓業中） 
出現爲調查長周齡所遇比即拿獲解軍法處訊辨其同黨尹健生亦曾在天漢民生報館執事昨亦被獲鄂垣保安門外白沙洲花園石嘴等處爲木帮聚點有相帮紮木排工人三千餘人平時兇悍不法去秋馬隊之亂黨人曾隂結若輩相助幸機關早洩分别首從拿辦驅逐此次黨人潛鄂迭被破獲勢竭計窮忽又生利用若輩放火之謡昨日黎督據偵探密報立卽令飭寗軍師長黎天才將駐紥該洲丁公廟之寗軍輪班放哨巡察該地并由巡警廳飭將該地棚户内所住工人嚴加取締以杜黨人混跡 
黎督以湖南唐蟒業在九江拿獲擬處以死刑而梁公孫堯卿湯化龍張伯烈陳二菴諸君念唐才常先烈僅此一子未經敎誨致比匪類特公電前來代爲發頰貸其一死故昨已密電李護軍使將唐蟒交由聯鯨兵艦解鄂權暫監禁以待大總統命令再行核辯鄂省四司與民政府久已合署辦公詎前日竟有高等密探某報告云府内某司中多暴烈份子擬於五號夜會合黨人起事即佔據該署爲總司令部黎督以該司人員本多不可信當即派衛隊前在查抄自司長以下人員至雜役衞隊之室無不翻箱倒篋逐一檢查並無所獲擾攘終夜始去現某司人員已要求民政長請黎督嚴究報告之人否則全體辭職云 
[粤都督府之軍事大會議]  
龍都督會同鎭撫使護軍使於昨日午前召集各軍官長會議各項軍事兹將議决案録下（甲）軍隊之组織一廣東陸軍本名兩師一旅但前時陸續逃亡已經不少即其實在兵力缺額孔多已不能盡如定數此次亂軍裁散又復不少若不從新组併則名實不符有碍建制今核計陸軍現有兵力急謀组併之法應暫定併爲步兵兩師除原有之第一第五第八第九十各團均爲完全自應照舊外其餘第三團歸併第四團第七園歸併第六團併後餘兵槪行遣散二原有之第二第三第七各團部限九月初五日以前槪行取銷三廣東地勢山脈崎嶇編練馬兵奉非所急且馬兵之訓練給養比較上需費繁多以現時財力論又不易辦故馬兵擬暫不設騎兵敎練營已散亦母容再設四現砲團業經盡行遣散已飭編成一營丁兵現有一營輜重兵二營已散均應從新遵照定制容後按制補編以成完全兩師之制（乙）團號之改編此次陸軍經改編之後各團號亦應循秩編定原有之第一五六各團號均仍其舊第四開設改稱爲第二團第九團改稱爲第三團第十團改稱爲第四團第八團改稱爲第七團（丙）未散各兵之經理自經此次選定改編之後所有各團營殘兵自應盡行遣散統限九月初五日以前遣散完結卽由該團官長切實遵辦（丁）編餘各軍官佐之處置各團營軍官多受有敎育深明大義之人諒必不少若一旦於軍隊遣散後任其投閑未免可惜所有編餘軍官由各該旅團長官查明分别造册呈報都督聽候分别安置其编餘軍佐一律遣散發給恩薪一月 
雜評一（無名） 
意外一寜城之遭刧不在於敗軍而在於破城之官軍意外之寜一政府之無法不在於抗拒之黨人而在於撃敗黨人之張勳意外之事二惹起外交者不在於窮促之黨人而在於得意之張軍意外之事三意外之事如此其多中國寜有寜日哉 
意外二熊希齡爲經理竟得兩院同意亦意外事也熊内閣之總長竟能於議院全　通過亦意外事也先舉總統説竟又復活又能通過兩院亦意外事也南京旣有種種意外之事北哀又有種種意外之事中國之前途亦耐人尋味矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京城破後之揚州]  
攻寗諸將之酬庸第四師第七旅旅長方更生第十六團團長馬玉仁現均以攻寗戰績由張都督呈請總統升授師長所有第七旅旅長已由徐匪長呈請任命代理十三團團長鄧志嘉升補而以該團第三營營　趙彥龍升補十三團團長云 
張勳追悼王有宏之風説揚軍馬玉仁團長現以十三團團長趙振東死事甚烈特糾合在寗軍官開會追悼而新任江蘇都督張勳忽亦欲爲抵抗民國之前清兩淮統領王有宏繼開追悼大會聞其幕中賓佐以張提倡豚尾沿用紅旗其部下兼有襲稱前清官制署於旗幟者已爲不合時宜若再追悼王有宏則物議將俞騰沸特婉詞諫阻未識能不實行否也 
北軍之北洋銀幣此間自張兵過境所携軍用銀幣純係北洋所造遂致市儈居奇經該兵士等爬毁錢舗一家由武衛前軍司令張文生將該兵士斬决卽經第四師與商會磋商出示禁止遏阻流通倘有收受北洋銀幣慮受虧折者許田商會掉換以故得免風潮不謂現在張兵旣過而街市又復於北洋銀幣施其抵制現經李知事出示諭禁未卜能不陽奉隂違否也 
[鎭江軍界近事]  
破獲秘黨機關駐鎭武衛前軍行營營務處徐芷仁近據報告謂城東門尹家巷地方某姓星内有前三十二旅解散之兵士多人秘密聚議圖謀不軌云云因卽派員督同兵士前住拘拿當場捕獲數人並搜出炸彈槍械等件解經營務處訊明確有不法行爲當即禀奉張都督電令將爲首之三人於日昨綁赴新西門南首斬決示衆 
嚴查冒充北軍駐鎭武衞前軍營務處徐芷仁以本軍駐鎭以來所有調查槍械各事均不准兵士干預卽或有人報告亦派官長督同前往决無兵士私出搜查之事原爲預防騷擾起見近聞有不肖之徒冒充本軍兵士藉搜查鎗械爲名四出訛詐殊堪痛恨除派員弁嚴密查拿外一面特出示諭如再有前項情事一經查獲定照軍法懲治云 
[黄士龍赴港詳紀]  
黄中將士龍自辭職後因龍督挽商要政故勾留數天惟連日咯血過重亟需調理已於三十一日偕隨員霍某等由夜輪赴港聞擬小作勾留即趁輪北上先於三十號赴總商會宣布意見各行商及各善堂公安會自治研究社出口洋莊商會到者百餘人復請都督府派鏡撫副使龍覲光蒞會鐘鳴兩句黄君對衆宣述近年維持廣東之苦心及解釋近日謡言之多力勸各人勿爲所惑免致爲造謡者所利用且謂余與龍督同爲拱護中央盡心粤事彼此日日會晤商議廣東治安及辦匪善後之策無絲毫意見至護軍使一職爲地方治安計有請裁之必要早與龍督再三商妥同電中央龍督力爲挽留襄辦各事現龍督兵力威望足以保等持廣東大局面有餘各界均可安居樂業我是粤人此去未必無復回廣東辦事之日母容切望衆鼓掌隨由龍副使起言黄君熟悉粤省情形又與龍督情投意合正與商議維持纸幣之法於商塲甚有關係凡此數端本應挽留黄君但已奉大總統電令入京未便固强仍望到京之日將廣東大局情形轉逹袁總統與國務院力爲頓整以副粤人之望云云時已五點相與盡歡茶會散翌日黄中將起行抵港即發電致龍督及報界云龍都督報界公會鑒士龍今午抵港决定最速船期啓行北上覲見大總統所有在省經手事件均已交代清楚尙衛兵一連附屬機關槍一連仍駐講武堂應如何處置應請都督命令辦理此外前商明在花縣及高州酌募舊部以爲勦匪之用募兵人員出發未久士龍卽允奉解職已立即分電停募已募者就地遣散其在花縣者查已解散清楚惟在高州者電線已斷兩次電飭均不能逹已再專員前往告知應再請都督專人飭高州募兵員高羣英車渭英速即就地遣散爲禱此外凡護軍使署經手事件應繼續有效者均在移交案卷内列明請都督辦理若於移交案内所無者當然失其効力邇日奸人四處造謡生事恐或不免有藉名鼓惑情事應請都督通飭周知倘有此事應請按律拿辦無令得逞以遏亂萌并請將此意登之報竭以免愚民爲人所悮是爲至要黄士龍卅一 
[粤督整飭軍紀之文告]  
告誡軍士龍都督布告云照得本都督統軍來粤原以戡定禍亂保護治安迭經嚴飭各營隊約束軍士不准在外稍有騷擾乃間外間有人以纸幣購買物件未及一元者每索銀毫找贖商店不堪其擾并有藉名搜查軍火叩門調戲婦女等項情事擾害閻閭深堪痛恨本都督治軍素嚴固粤人士所深知惟軍隊人類不齊雖經迭申誥誡難保無陽奉隂違并恐有外來棍徒假冒軍人藉端滋擾亟應嚴查究辦隨派員嚴密稽查隨時拿辦外合行布告商店居民人等一體知悉嗣後如有不法之徒敢以纸幣購物强找銀毫或藉名搜查軍火調戲婦女情事無論是否軍人准被擾商民卽行扭送來轅或辨明裝服狀貌來轅密禀一經案訊明定照軍律嚴懲决不姑寛特此布告 
嚴儆軍官龍都督昨因所部濟軍有不守軍紀致惹人譏論特行嚴諭各統領云照得濟軍此次到粤平亂名譽甚優功績昭著各該軍士自應益加奪勉保全令名况當粤事已平秩序恢復尤應整肅營規爲民保障現查各營站街士兵每多不守軍紀箕踞横鎗任便坐臥或則衣履參差不齊或則軍容怠玩不整惹人譏論有壞營規亟應嚴令整飭以肅軍紀除派弁隨時密查外合行令飭該統領務即督飭各營長哨官隨時嚴密稽查如有前項壞營規不肖兵士甚至犯姦犯賭擾害地方應卽嚴行懲辦情重者立予軍法從事情輕者亦卽盡法嚴懲該官長約束不嚴督飭無方亦必酌予懲處分别降革除此次嚴令後如再有犯定必執法嚴辦至兵士巡查站街必須一律各穿號衣不准雜亂仰各官長隨時查核以重軍紀毋違 
安慰居民龍都督布告云照得原駐燕塘砲隊兩團本都前因其從逆擾亂業經一律妥爲遣散並將大炮及炮針全行收繳現將帶來之雲南砲兵一百二十名並田濟軍挑撥原有砲隊三百名曁在本城旗民挑選諳習炮術者編成一營以資操防其餘大砲仍收存庫内是前此從逆砲兵早已遣散决無意外之虞惟人民未盡週知更有匪徒妄造謡言以致民間不免惶惑殊於保衛治安维持秩序大有妨碍合再明白通告俾衆咸知勿庸疑慮驚擾爲耍 
[風鶴頻驚之湖北]  
川督請拿張國荃電黎副總統昨接川督電稱據第二師長報告擒獲熊克武部下僞官佐多員詢據供稱此次熊克武擾害重慶係由鄂人張國荃聯合而成查張於鄂軍首義佔領襄郡遂爲襄陽司令官後以反抗編制割據襄樊大軍痛剿一戰而逃入蜀年餘游説軍隊不稍歛跡故重渝獨立張自任討蜀總指揮星夜督隊濳襲成都幸國軍探覺迎頭痛撃一交鋒而潰散張已單騎遠颺並有如攻蜀不得手即濳入湘鄂靜候時機再圖一逞之預誘等情查張圖謀不軌已非一次刻下國軍四戰大捷重渝小醜立可掃除全蜀將無立足地難免無濳回鄂境情事合亟電逹副座嚴密拿辦以伸國法而除禍根云云 
段軍統蒞鄂紀江西宣撫使段芝貴南昌秩序已復於初三日乘輪抵鄂黎副總統特派金參謀長丙炎駕馬車前往歡迎至署所有查辦使郭人漳第三師長曹琨第三十九混成旅長以及駐漢美英日德法俄各領事均由副統統簡請到府歡宴陪座者爲民政長夏壽康特派員胡朝宗顧問郭泰祺宴時各領事交贊段宣撫之功副總亦深謝平贛之力謂鄂境得以秋毫未犯秩序并然者皆宣撫所賜云云叚宣撫亦謙遜未遑後黎公略詢贛省善後手續並告以鄂垣小有風潮現已平靜無事自三點鐘開宴至六點鐘宴畢而散段宣撫駐乙棧查辦使與三師長移駐保安門内大公館另函云叚軍統於三號特率近衛軍一連乘招商局之江寛輪自潯來鄂聞定於四日乘專車北上 
[閩省軍政内容]  
孫都督請假原因閩省預算支出軍政占額之七軍籍中湘人甚多軍用之糜費不可勝計若都督府額外科員將校員先鋒隊皆是近日財政之困竭人莫不咎秉軍政者之濫用其十四師長已由京放孫葆榕署理此電來閩孫都督知有深意特電辭職北京並無回電乃復請假十日今尙在假内公事由前協統現充閩厦耍塞總司令王麒代理王得代理之故則因都督聞海軍劉總長有函致王託查閩省軍情近狀且又得劉總長與藍建樞行將來閩消息知福建軍政必有一番改革恐部下有所要求不若先行告假以避臨時之困難云刻聞劉藍不日到閩行轅已借定東街浙江會館現正預備歡迎也 
孫師長實行就職孫葆榕師長以福建軍紀久弛閩軍士感情日惡整頓亦頗不易故再三力辭聞現得陸軍部覆電力促蒞任有閩省軍容非君必難整飭務望懐念桑梓出援蒼生等語孫氏以力辭不得遂於前月梢賞行受職兹將就職通飭録下奉大總統令陸軍第十四師師長一差着孫葆榕署理等因自顧疏庸未敢膺兹重寄旬日以來屢辭不獲勉任其鬱　於八月二十六日到師任事計惟有自策駑力仰酬倚畀除電逹大總統曁參謀陸軍兩部並分别呈外相應咨照查知 
派兵防堵贛省潰軍江西李軍被北軍撃散竄入福建崇安浦城一帶到處搶擾該兩處已飛電來省告急都督趕派四標一二兩營星馳赴援並接陸軍部電謂閩省比鄰贛省而延平崇安尤爲接近務即設法預防以免地方糜爛等語故孫督特飭軍隊尅日兼程前往昨已發出矣 
[劉瀛對於裁併機關之意見]  
閩省暫代民政長事劉瀛致北京電云國務院財政部内務部钧鑒八月二十九日准孫都督咨開准財政部沁電删裁閩省預算案各機關請卽查照辦理等因查停止各項除水陸各緑營應由孫都督辦理外其隷於民政長者當卽召集各機關悉心籌議如各項特别費報社旗人口糧曁南局米倉清理財政處印刷局各巡檢各經費進行費稽勳局體育學校閩路公司補助費共十二項業已遵照分飭一律停止此外如禁烟公所調驗局特别中之去毒社補助費爲禁煙臨時要政對内對外均有絶大關係應如何歸併節費似應統籌妥議否則人民悮會友邦懷疑於禁吸禁種禁運前途大有影響保甲僅有隸東路觀察使所轄十處分防委員全省僅四處有可裁者有難遽裁者各縣丞内有兼征收責任距縣遠近不一糧額多寡不同以上三項應如何分别地方情形酌量裁併或增簡縣或設警區求合官制均須增欵設立又非節費本旨案經電飭四路觀察使妥籌辦法容續電陳水上警察聽兼内河外海即緑水師之性質開辦後僅由省會警察廳移撥水隊十名新募警備隊一百名以經費無出機關船械均未完備是否將水警名稱全裁俟後來組　或由該廳長撙卽维持或委託省會警察廳兼管該廳長係奉薦任未便擅定去留應請核示遵辦以上與地方秩序財政收入均有關係倘或輕率從事必至别生枝節求减反增應請迅催暫護民政長劉次源即日來閩秉政府之方針爲全局之布置瀛代拆代行萬難爲力况復肝腦交病指臂難靈發號令於呻吟止欲求於沸亂今日之敗適害他日之成區區苦衷伏維鑒察暫署内務司長劉瀛叩東 
[尹昌衡經營川邊之新政策]  
川邊經略使兼都督尹昌衡奉命經營川邊後近日派員至京與政府就商籌邊要政其大槪約分五端（一）全邊宜駐兵一師也查現在駐兵已近一師然軍隊複雜车不能整旅今擬純粹調用一師以旅駐昌都而鑪城巴塘及甯北路各駐一團用資鎭懾（二）預備一師爲圖藏防藏之計畫也關外交通艱滯徵調轉輸勳逾數月倘平日慢無預備必至臨時張皇且兵與將必相習始能制勝故宜預備一師分駐甯遠雅安松理一帶勤加敎練無事則以之制壓邊夷兼營屯鑛有警則立可振旅西入捍禦邊疆現在英人募工數萬築格俱運道將進據波密逹賴三次則衂意猶未已近復增兵購械其大隊已抵碩般前方異常危迫若不於常駐一師之外預備一師勢必不敷分布更無以資策應此至可悚慮者也此兩師宜用三四兩師蓋因西征軍隊此兩師人居十分之九免使移防多所更動以生他變（三）暫時經費須有的欵現金二百萬兩也查前清趙爾豐辦理邊務凡百未舉又無大敵當前然常有一百六十萬之準備金而他項捐欵按月運解者尙不在内今辦事之難數倍往昔而餉源不裕接濟維艱現僅有兵數千邊軍已積欠六月之餉一旦有事能責令楊腹從公乎故鄙意必先籌巨欵然後著手進行惟川省財政窘絀何能驟得此敳現擬於中央指定之川省裁兵費頃下暫行劃撥應用（四）經略使於其所直轄曁籌筒範圍所及之地宜常川往來督察也消息不靈障礙斯起形勢阻隔因應多乖宜隨時巡行成鑪及關外各地方以期敏活（五）邊事如有爲難情形旁人掣肘之處應請中央力爲主持也前清趙氏兄弟一任川督一任邊務猶有時意見參差况在他人何能無慮凡此數端應請大總統照准以維持邊事云云現聞此數事正在協商中或可邀准云 
[民政長干涉省會之爭執者]  
山西省議會以接黑省議會隊電該省民政長以省議會閉會後權限問題請示國務院覆電據省會暫行法無常駐議員之規定令該會停止一切往來公牘及陳請建議等事僅留秘書管理印信庶務正副議長亦無庸駐會等因電參議院力爭文云立法操自國會國務院當然無解釋法律之權該院擅持摧殘主義勒令黑省議會歸於消滅此不可解者一也議長爲議會領袖暫行法閉會後雖無常駐議員之規定正賴正副議長主持一切俾議會得稍有生氣若併議長亦勒令離會譬人軀殼雖存儼同木偶此不可解者二也議議閉會後對於法律等案雖不得建議然續議大會委交之案督催官廳執行之案及與各省應行往來函電勢不得不繼續辦理若一律停止無異取消此立法機關此不可解者三也共和國以民爲主體議會爲代表民意機關人民於興利革弊等事原有迫不及待之陳請若閉會後則屏絶一切令人民呼籲無門民主之精神消滅淨盡此不可解者四也議會爲監督行政機關爲世界各國所共認跋扈官吏恒視議會爲眼釘其敢怒而不敢言者徒以拘於法律故耳若閉會後則取消監督之權勢必任其專横而莫敢誰何此不可解者五也各省議會原有共同之關係政府對黑省敢用此箝制之手段對各省亦必作一網打盡之計出此無意識之舉此不可解者六也省會爲國會之後盾現憲法未定總統未舉種種重要問題正賴各省會爲之援助藉逹美滿之目的若國會處孤立地位無復爲之後盾枝葉旣剪根本難固前途危險不堪言狀此不可解者七也共和初定禍機四伏奸八方假政府專制爲名肆意簧鼓以圖擾亂若併代表民意之機關使同於枯木死灰適足授擾亂者以口實召未來之隠患此不可解者八也總之立法機關旣爲民國之主體斷無閉會後即歸消滅之理钧院居立法最高地位機關與各省會有統系之關切對政府摧殘黑省之舉務請提出質問或建議維持則不獨黑省議會賴以保全實於立法前途有莫大影饗除逕覆黑省會勉力撑持外特此函請卽希鑒寮 
[駐外代表之忠告談]  
駐歐通信員來函自贛亂發生後歐洲各匿言論界對於此事多認倉有意擾害治安而贊成中政府用兵解决之策並聞我國駐各國代表聯名通電中央大致聞前接政府通電稱九江兵亂近又沿及江蘇竊　共和政體政府與人民之政治動應一切出諸法定機關由之者爲英美德法之治强冠世界共登康樂違之者爲中南美洲之變亂相繼永無窮其吾民國昔以海北推誠相與得觀統一之盛迄今不及二載贛吳兩處又以兵相見中央政治無由進行地方人民又遭困厄夫守法精神不存卽政治軌道不立而國又安賴焉蒙藏邊警未甯染指者思乘隙而動財用支絀已逹極步外債纍纍爲國大忠况又兵連禍結視國事如兒戲旣啓鬩牆又召外釁同人憂危念亂正非楮墨所罄世界無論何種政體政令之出必　於一今贛吳舉兵使所持理由有關政治應由該兩處派代表至參衆兩院陳請求解决於國會蓋國會主權之論爲吾約法根本精神決不能由一地方挾持異議者也者若其不服約法不道公理則國家統一不能一日不保中央政令不能一日不行應請中央宣布用兵理由期於速歸安靖以立國本而保民命且國際政局牽一髮動全身美國承認全國上下引爲大慶即歐洲列强亦俟正式政府成立即將正式通告今吾國人不能自治若此將何所恃以立國以與國際往還願全國上下審思而熟悉之焉云云 
[國務員不允出席]  
國務院咨參議院文云准貴院咨開本院九月一日開會繼續討論關於本院議員丁象謙等被捕事當經公衆議决應請國務總理曁陸軍總長訂期來院出席答覆等因查丁象謙等現尙留天津並無解送南省之事至前經貴院要求交大理院一節業由本院分行大理院及警備處依據法律會商妥辦本總理總長因有要公不能出席相應咨覆貴院查照云 
[憲法起草會討論總統繼承問題]  
四日十時半憲法起草委員會開會委員長湯濟請假以理事蔣舉清爲主席到會者四十二人據議事日程是日議題應爲國務院之组織如何朱君兆莘已請發言向乃祺忽提動議對於大總統繼承問題尙應討論汪榮寳請變更議事日程衆贊成朱兆莘主張大總統有事故時以副總統代行職務即繼承大總統之職至任期滿爲度其理由略謂大總统係定每六年選舉一次不能以總統壽會之長短致紊亂選舉之年期法國大總統有事故時由國務會議代執行其職權無可爲例吾國設副總統係採美國制應照美例副總統繼承大總統至任期滿等語王敬芳汪榮寳伍朝樞反對朱説略謂美國選舉總統手續繁重故副總統繼承至任期滿日吾國旣採法國制以國會選舉總統在會期中固易行選舉之事即值閉會期間臨時國會兩三月可以召集何必以副總統繼承任期乎且副總統地位閒散大才往往不樂就若以庸才繼承大總統之位未免辜國民 
 
 
 

Page 7

 
 
之望等語孫潤宇陸宗與陳銘鑑等和之段世坦發一疑問謂副總統繼承大總統時是副總統之職已缺者若不補選則憲法規定副總統者何在若即補選何如選舉大總統乎丁世嶧答之謂大總統選舉易啓爭端故補選時不妨補選副總統而定副總統一職爲繼承大總統而設等語何雯向乃祺贊成朱丁之説時已十二點討論終局先以繼承之説付表决不通過次以代理仍須即行補選另爲一任期之説付表决起立者僅得二十六人後以此問題不甚關重要有數人勉强起立凑足表决　定之數遂作爲通過休息午膳至一點鐘復開會汪榮寳張耀曾等數人因衆議院開會討論重要議題向委員會告假半天以致不足法定人數改爲談話會丁世嶧請改爲日日開會朱兆莘贊成之但每日開會當自下午一鐘爲始以便上午參議院開會兩無妨碍討論半時許主席謂下次開會提出表决乃實行云 
地方通信蘇州 
泗礁運米公司之批駁蘇垣公民劉記才周郅等具呈應省長擬在滬設立通濟公司運米赴泗礁各島等情經應省長批示云據呈泗礁各島需米請根據原案設立通濟公司每年運米六萬石等情查泗礁各島運米前由興中公司承辦該公司之组織誠如來呈所稱叛黨中人居多當然在取消之列所請根據原案應母庸議至該各島需運食米必須出海易滋流弊已另文訓令崇明縣知事查察情形妥擬辦法呈候核奪飭遵矣 
飛划軍勦梟獲勝飛划四營前哨師船在戴溪橋與匪拒敵傷斃官兵並被焚船奪械一案鍾統領聞報卽於上月二十八號督同一三兩營周歷偵緝九月一號至宜興地方適第二營管帶四營湯管帶率隊踵至會同江防水師趙統領督師與武進警察警兵等在東壩小南湖慈溪與匪接戰數時斃匪無數奪獲匪船七艘大炮兩尊鎗枝子彈多件獲匪九名當卽就近解至常州會國武進知事楊碧座君提訊李明玉王鴻玉董道生三犯均供情確鑿卽電禀都督省長核准卽將該三犯在縣署前正法示衆其餘劉鳳岐張鳳山李坤朱金山葉金魁王丙春六名均供係逃出敗兵故暫押候示云 
[杭州]  
軍警聯合檢查實行都督府參謀處前曾擬具省會兵警檢查暫行條例草案飭警廳詳細審查並另擬細則以便呈核實行嗣夏廳長以兵警曾查慮多紛擾因一再會商軍府並擬細則十條磋商多日暫緩執行以免人民疑懼詎近日謡諑紛紜僉謂各黨人圖浙甚急都督爲愼重防務起見擬將條例中之轉運公司及城廂脚埠等業按照規定提前執行其餘應設檢查巡警等條隨時由該廳相機辦理云 
[廣東]  
龍都督治粤政見昨有黄汝勳上治粤意見書於龍督現奉批云條陳所舉治粤十策不無可採之處惟第二節之暗減軍隊第三節之規復賭博第五節之嚴申黨禁各條按諸事實諸多未當廣東兵額之規定權限掌自中央本都督對於各種軍隊原係一視同仁但使服從命令無不優加撫輯其有囂横悖謬無不立予嚴懲一秉至公何嫌何疑以至暗削兵額賭禍害粤婦孺皆知國家縱貧但能開節有道欵不虚糜徐整金融自易補救燭噎廢食之事本都督所不爲近代政黨與宋明黨派類自不同本都督用人處事惟秉公誠祇分順逆賢愚不問黨流派别若因二三黨蠧遂令全黨株連方今政尙共和實屬無此辦法該生爲桑梓治安計不憚殫思竭慮長簡貢言用心正自可嘉本都督對於各項條陳苟有可採亦無不虚心採擇也 
香山純報停版龍督昨准北京内務部咨開大致謂前者廣州某某報等揑造謡言淆亂聽聞業經咨請嚴行取締在案兹查七月二十九日香山純報論著欄内任意揑造謡言淆亂聽聞應卽勒令停版以免擾亂大局相應咨請貴民政長希爲查照轉飭所屬警察官吏遵照嚴行勒令該報即日停版以安人心等因龍督准此當卽行廳遵照矣 
雜評二 
嗚呼後患未已鄂浙未經獨立之省也而黨人暗中運動迄今未已閭閻無一日之安湘閩雖獨立而已無形取消者也然湘則近有再謀起事之謡致議員赴鄂請兵人民又大起恐慌閩則近有暗殺黨濳入力圖運勳軍隊致省垣又復戒嚴粤寜之獨立經力戰而始取消者也然粤則近又捕獲暴客搜出炸彈都督府戒備而後人心大爲震動寗則近甫攻入因兵士搶刦傷及外人之故以致謡諑蠭起難保不别滋事端是故各省之表面雖已日就敉平而眞相實未穏固當事者倘不再縱根本上切實整理而徒以粉飾張皇爲事或存敷衍隠忍之心則後患正未艾也嗚呼天眞未欲平治我中國耶 
蘇粤之比較粤省濟軍亦有搶掠不法之舉然而不及南京之甚也粤人亦有因兵士搶掠不法而非議都督之事然亦不及寜人之甚也粤都督雖亦有否認兵士搶掠不法之心諉爲外江壯士然而不盡否認也觀其告誡軍官兵士兩文告尙有痛加責備之語以視自稱秋毫無印者賢否何如哉（默） 
政府今日之天職二次革命之戰事已告終矣然今日之難不難在攻城克地而難在約結疑慮之人心使之堅固不摇誠服中央不致以再謀搗亂擾累吾民方爲政府應盡之天職 
今試問李軍入贛而贛江之人以爲奚似倪軍入皖而皖江之人以爲奚似江寜一役兵事告終方自謂北軍之聲威從此可以無敵於天下矣然而積薪厝火自若也黨人蓄憾亦自若也吾知政府之天職固在彼而不在此耳 
行政官之權力共和時代民爲主體以故立法之權恒超然高出於行政司法之上而有不屈不撓之能力 
乃以觀於吾國之現象則何如捕捉議員解散議會之不已而且以行政府而干涉議員常駐矣以行政官而公然不允出席矣咄咄行政官之權力抑何其碩大無朋也豈果亞東之共和果自有所謂三權鼎立也耶雖然此亦豈吾民之福耶（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[内亂牽動外交再紀]  
日本軍隊抵寗滬寗鐵路火車前日已開抵甯垣張馮意見由劉冠雄調停消滅現均嚴戒軍人不准携帶軍械私自出外搶風已息人心稍定秩序亦漸恢復惟聞前日到有日本水陸軍隊要求償賠該國損失詞甚嚴厲已由張馮會電中央請向該國駐京公使磋商核示矣 
許繼祥赴寗調查日本僑商在　寜被害一案亦交部駐京日使照會所開條欵要求甚奢陸總長以此案關係重大非實地調查不能得其眞相本擬令張都督就近確查惟日使以該僑商之死即爲張都督部兵所殺若令調查恐外人疑張庇護不足以杜口實而昭平允因知海軍執法官許繼祥現正在滬爰卽令飭許君就近赴寗將此案詳情確查報部以憑核辦許君奉令後已於初七日親往江寗從事調查矣 
[鎭守使接濟寗垣民食]  
鄭鎭守使曾奉袁總統電令就滬購米五千石運往寗垣接濟民食並經張鎭撫使來電催促迭紀前報兹悉鄭君已於前日托某商輪先行運米若干石赴寗濟急矣 
[張季直請求賑濟要電彚録]  
七月廿七日致袁總電淞滬之役良民被禍殊慘口不盡悉滬居民稠密且我苦工據避難者言西城一帶已成焦土連日夜婦哭兒啼與流彈聲相應至有全家至租界馬路暴露者請電雪分别設法安撫以收民心謇沁八日六日袁總統復電電悉匪軍無故攻局已戰數晝夜殃及良民殊堪痛恨已迭飭程應撫卹現　欵五萬元兑滬會同地方官安輯流亡惟災民太多國帑有限望倡導地方勸募義賑奥人好善當　　食解衣也凱彚印九月四日致袁總統熊總理電江甯甫下人民復生聞當叛軍佔據時强括民財横驅民力創痛可知就地計民甯非滬比滬富而初亂甯貧而再刦其望澤之心殆尤甚焉報載馮張致紅十字會函仁言藹如應請大總統卽撥鉅欵以厚撫恤之力謇兄弟亦當竭棉捐募以効縷粒之忱臨電哀迫佇盼鴻施謇支 
九月八日袁總統復電支電悉甯城重遭慘刧曷禁泫然中央財力雖極困難但爲民計不得不力籌安撫已飭鄭汝成運米五千石赶辦急賑並飭部先撥銀十萬元俾資接濟執事力任損募澤及涸紛豈惟地方實受其賜凱陽印 
[鎭守使收繳軍械之細密]  
上海鎭守使鄭汝成君前經面諭上海縣吳知事轉諭所屬各團體各社會等將前領之洋鎗彈子一切軍裝一併繳呈縣知事署在案兹由鄭君查得各團體等所繳軍裝已將齊全惟商餘學會並滬城十九二十舗之保　會迄未交出因諭吳知事轉飭該會等速即繳案前日午後　會等即將大小鎗彈雇車繳呈公署由吳知事派員點收即於昨日轉交鎭守使署存儲 
[宣布宗智琪罪狀]  
上海鎭守使鄭汝成君昨日發出宣書一　照緑如下爲宣告事案據淞滬警廳呈送宗智琪願自招兵案到署當經發交軍法課審訊訊得宗智琪即宗智祺湖北漢陽縣人先在劉福彪營内當兵旋經發餉遣散由素識之李華慶及先不認識不之貴州人俞昆山據稱鈕逆命令招兵四五百人開赴南京打戰伊卽允從於八月廿三日在法大馬路福園茶館招募錢金標等一百餘人　定念四日上午八時在四馬路中華第一樓發餉至時餉項無着錢金標等向之吵閙將宗智琪軋到城内稱警等獲俞昆山孚華慶乘間脱逃直認不諱查宗智琪卽宗智祺附和叛逆旣經遣散尙不知悔胆敢同逸犯俞昆山李華慶等爲鈕逆招兵開赴南京前敵意圖佔據城寨雖非内亂首魁而招兵職務係屬重要宗智琪卽宗智祺應按照暫行新刑律第一百另一條第二項處死刑以昭懲創除執行外合行宣告俾衆周知此布 
[調查婦女與黨人之關係]  
鎭守使鄭汝成君前日委派執法官提訊在婦女愛國會黨人機關部内破獲之婦女沈瑞華嚴欽木邵安華許黄丹子張徐氏等均不供認附和黨人已誌昨報兹悉鄭鎭守使以該婦女等皆在機關部内捕獲今卽不認自應詳細調查以成信讞業於昨日密派幹探兩名分投查察矣 
[保釋機關部内之嫌疑人]  
淞滬警察廳長穆杼齋前聞滬城喬家栅　四十四號屋内設有黨人機關部當飭警備隊第四隊隊長湯潮海帶同所部前往該處拘獲黨人石益安石德誦湯廣德並嫌疑人蔡良坤等四名搜出票函等件一併解送豐廳收押候訊在案兹經穆廳長於前日委派司法科潘科員訊問潘君命提石益安石德誦湯廣德三人至案研訊之下以石等証據確鑿無可抵賴判令分别還押旣又命提蔡良坤到案蔡供本地人現在歌舞　戲館内營生我父在家開纸作坊此次實被警備隊誤拘到案並無爲匪情事求鑒潘君得供亦令還押候禀明穆廳長核示至是日午後即有滬城各商號隆茂昌米店和泰板行萬升醬園吳振隆香店宏茂昌襪店趙昌洋鐵店蔡合順纸坊等十餘家聯名至警察廳爲蔡請求保釋穆廳長以蔡良坤旣被誤拘且有各商號到案具保准交各商號保去餘人仍收押候核 
[穆警長辭職呈文]  
淞滬警察廳長穆杼齋兩次電呈應省長請求退職已失誌前報昨穆廳長復具正式公文呈請省長轉呈袁總統迅予免官乞告終養並呈薩督辦辭職其文云竊廳長於本年七月二十七日奉訓令内開照舊任職勉維秩序以綏地方等因奉此當思滬地慘遭兵燹糜爛不堪维持警務實爲婺圖矧亂黨餘孽伏匿寜鎭等處萬一勾結思逞大局何堪設想廳長上承委付之殷拳下受鄉人之敦趣堅認自守將悮事機遂卽遵令任職次晨趨赴行署面陳衷曲申明奉職時期以一月爲限或至多亦不過兩月專爲整理警務補救現狀之計一俟亂事敉平所約期届卽當解職待罪親蒙俯准在案兹查編練警隊整理部屬大致早已就　即釐訂規章薪餉指明責守職權等　凡在警部範圍責内者亦已次第舉行默察地方現况尙　盜賊縱横之餘忠在事誠員差識負責保安之决心規模統系斬然改觀自甯垣告捷以來以心益復大定淞滬人民咸欣偃武廳長潤是國民豈敢放責　迥思亂胡之詠廳長以一服務警員負有維持人民治安專責竟圖一時组織未周無力抵抗旣未消患無形又未効死厥職雖當時蒙　允　行辭職開會宣布旨而負職家蒙愆今猶漸恧無地設更文飾自安將置國家贊罰之威信於何地負鄉里督責之盛意其奚辭五衷目審寸晷難寧爲此迫不得已瀝陳下情申明前約伏乞省長俯准轉呈大總統迅予免官乞告終養 
[艦隊巡弋浙洋]  
海軍艦隊總司令李鼎新君現奉海軍劉總長令以浙江謡言不靖淞滬所駐軍艦亟應與浙中聯絡一氣分别巡緝以資防衞等因李總司令奉令後本擬派保民艦開赴舟山象山一帶梭巡嗣因該艦現正修理商未竣工故派策電鈞和兩艦飭由吳淞前赴浙洋舟山象山游弋並令赴三門灣一行此外如楚泰鏡清兩艦曁列字宿字二魚雷艇亦擬撥往浙洋分途巡弋現已分令各該艦長遵辦並行知甯波沿海炮台要塞張司令官知照矣 
[奪回魚雷艇之功勞]  
海軍總長劉冠雄前日電致駐滬海軍李總司令略謂湖鵬張字二魚雷艇前於南京被匪擾亂之際被叛黨唐得勝張文彬奪去卽代叛軍在蕪湖南京一帶裝運糧械上月三十一號晚該二魚雷艇由唐得勝張文彬二匪爲艦長上由蕪湖裝載叛軍子彈八百餘箱及糧食甚多運回金陵駛至南京上游大勝關江面幸爲防守該處之應瑞楚有海琛三軍艦截獲並將唐張二匪一併拘獲卽由海琛艦拖回南京業於本月八號訊明唐張二匪供認謀叛驅逐該二艦原駕艦長等語按照軍律即行槍斃以昭炯 
戒而應瑞楚有海琛三艦官軍士兵截獲謀叛匪徒尤能奪回魚雷艇二艘殊屬勤奮可嘉除已賞給兵士每人二十元以示鼓勵外應即電知查照惟湖鵬魚雷艇在截獲時尙欲逃逸是以開砲撃損該艦船身一俟駛滬即須進塢修理云 
[軍艦攻寗之功績]  
海軍總司令李鼎新現查克復南京一役幸田應瑞肇和等各軍艦在獅子山對江遥擊馮軍大隊遂得渡江所有各艦官長軍員均應奬升其兵士水手人等亦應分别犒賞書肇和永祥二艦業已由寜駛滬具領九月分薪餉故卽於前日令飭該二艦赶將飼册送部查核以便報請核奬 
[停泊淞滬之軍艦]  
現泊滬南浦江各軍艦昨日調查計有海籌海琛镜清江犀楚觀江貞等六艘另由寜垣戰畢回滬之永祥肇和及列字三艦均須進塢修理至駐泊吳淞防守炮台者計有飛鷹通濟二艦 
[軍事訟案之收呈處]  
鄭鎭守使以上海城廂内外商民人等自遭兵燹之後凡有關涉軍事之訟案應至本署軍法科具禀控訴但本署設在製造局内該處交通時多不便現旣在滬北四川路廿五號洋房設立通信處凡有軍事訟案亦可就近投遞禀詞昨已函致上海縣吳知事布告周知矣 
[叅警備隊發還店業]  
高昌廟陞懸協記南貨號前在劇戰之時被南軍潛入該號樓上抛擲炸彈傷及兵士曾由海軍警衛隊臧團長將該號發封在案現由該處商民錢裕基劉竹溪等查得花店主實無通匪情事公禀臧團長請予啓封昨奉批示云呈悉該號等具保恊記陞號及恊新烟祇店並無匿匪事事應准開　嗣後倘查有私通匪人之據　惟該號等是問此批 
[查獲私藏軍火]  
眞茹鎭四區篇三分署巡警前日在該處疫獲私藏軍火之李阿福一名並抄出洋鎗三枝槍珠一百零五粒馬刀六把業已連同軍火帶至西區傳解閘北巡前總當請爲澈究 
另一訪函云眞如鎭鄉民李阿福蒙藏有前膛鎗兩支鎗箱剌刀六柄後膛鎗子百餘粒被四區第三分署崗巡錢省三吳觀安侯雲廷等查獲昨解警察廳經顏科長提訊李供向爲木匠洋鎗兩支係潘秀之託修鎗柄者子彈係前保護鐵路之滬南砲台營兵士押下當被借去洋一元至剌刀係前清光緒年間有游勇下鄉搶刧經衆鄉民拿獲六七名解送上海縣訊明正法事後在道旁拾得剌刀六柄向藏家内云云判押候查明再行核辦 
[藥草擔上之毛瑟鎗]  
三區警署前日解陳德榮一名並毛瑟鎗一支子彈一粒至警察廳經顏科長提訊陳供賣藥草爲生此鎗前在田畔拾來向放藥草担上被崗巡查見拘案判還押聽候查究 
[瞎子玩弄砲彈]  
昨有鄉人陳裕生同瞽者陳金岩在南市馬路橋地方並肩而行被三百五十二號巡士查見陳金岩手携炮彈兩枚沿途玩弄恐其肇禍立卽上前詰問來歷語多支吾遂拘至第一區第一分署詰問據稱此項炮彈實由素識之阿四在西鄉某處空地上拾來諒係日前滬上開戰時之流彈我向阿四索來玩弄並無别情署員飭將炮彈留存二陳併斥退 
[紅十字會紀事]  
上海紅十字會接黎副總統汪瑞闓趙惟煕來電云盛杏蓀沈仲禮任逢辛施子英陳潤夫諸先生曁各大善士均鑒天禍贛民凶荒疊告溯自暴徒三五倡亂盜長戰綫所經匪氛繼作潰軍土寇搜括頻仍以至十室九空家無完皿方幸國軍所到民毒獲蘇乃旱魃爲災五旬不雨未萎枯槁希望俱窮鋒鏑餘生行填溝壑迓天和瑞闓惟煕補救無方有孤民望憂心如搗悚愧交并伏惟諸君義聞仁聲昭宣遐邇敢祈駿惠慰比鳴嗷明知滬上裔情久成弩末然得諸君登高一呼則或乞鄰醯或指囷米度無不咄嗟而傳者願言告糴敢請發棠遥盼德音諸希雅鑒黎元洪汪瑞闓趙惟煕同叩青印 
南京分會來電云紅十字總會江理事長鑒秩序略定敝會赶辦掩埋外已代基督醫院曁總會辦米各一千担請總會先付米欵四千元匯交寳琅醫士核收南京分會青 
紅十字會理事長江煦丹君救護隊王培元君蘇荔裳王子香李子常邵之奮錢玉齋諸君資遣　難寜民男女三百人米糧藥料南篠車定今晨乘滬寜專車赴寗 
江永輪船買辦卓君慨見紅十字會難民赴寜不收船票昨婦孺留養院第二第三留養院護送難民二百名回寜 
紅十字會平糶局三號本擬月初收局奈日來米價驟漲貧民日食維艱沈仲禮會長力請局長唐星垣朱鑑生邵子奮諸君再擔任旬日惟日來進價漸昻來糶者愈形擁擠所耗實屬不資沈仲禮會長患便溏足腫諸疾業在醫院養病已經旬餘將會務委理事長代辦江君赴寗目的代會長慰勞中西醫士救護掩埋諸保護運南京傷民來滬並押運米糧錢洋藥物防疫材料棉衣棉被護送歎民商議善後諸事外不涉他事並無與軍政外交各界交接之事外問謡精沈仲禮君赴寜一節實係傳聞之訛 
[閘北徴收總捐佈告]  
上海寳山吳錢二知事昨出佈告云據閘北市政糜市長錢允利副市長沈鏞呈稱上年遵奉省令按照市制徴政特捐以充市行政經費當將原有之清道路燈等捐一律停止開辦總捐以應耍需詎自開辦以來顧全公益踴躍照捐者固居多數而不明大義觀望不繳者亦屬不少一切因公用欵仍須隨時支付未便稍事延緩以致截至本年七月终止由市長等籌墊至二萬五千餘元業經造具收支清册呈靈縣長核辦在案現在派出開收秋季總捐並補春夏二季欠欵藉資挹注深　各户復蹈遲疑秒望之放轍擬請會銜頒發佈告剡切勸諭輸捐　情前來據此查閘　市政廳徴收特捐　爲振興商懸辦理公益之需員懸踴躍輸捐以　市政合行布告商民人等知悉　經布告之後如　故　延欠定卽附縣　催徴吏按户嚴追　擇尤拘提追缴以儆頑抗（下略） 
[頒警署鈐記]  
淞滬警察廳長統領警備隊禮杼齋君昨日訓令淞處兩地各區警察署云案　江蘇省行政公署第二千四百二十五號訓令内開内務　案呈　省城及蘇州　廳所屬各區警察署均經本民政　刋發鈐記籌廳轉給啓用該廳事同一例合行訓令該　長仰將規定應設各警察署名稱開呈以憑核刻鈐記各在案兹奉頒發木質鈐記六顆下廳除　行外合將鈐記隨文併發爲此令仰該署長即便遵照祇領敬謹啓用具需並將原有之舊鈐記卽日截角繳銷母違 
[張署員豈就此安逸耶]  
南市第一分署署員張謬昨日倏諭本分署各長警云查本分署地方遼闊本署員聞見難周凡關於本區域之違警事宜固賴爾等各長警按照警章分任職守其有在個人之崗位或以沿途口角而當時排解者或以妨碍衛生而立即禁止者凡此種種均與崗警所有之負担責任與本署員等有無窮之戚觸似宜摘要記録以資考核而廣見聞物於公事房中備有長警見聞簿一册自即日起分别於　差後挨次記明藉補本署員之不逮則本署員有厚望焉 
[電請浙督遏止盗風]  
旅滬浙人田世澤君致浙督電云杭州朱都督钧鑒上虞北鄉盜風大熾七日之内疊搶羅家驛亭等各村若不速加捕辦恐有蔓延之慮務懇電飭嚴缉重懲以安民心並盼示復虞人田世澤蒸 
[茶商漏税之重罰]  
本埠茶高公泰祥晉泰福和記等十三家前將茶葉救十箱裝輪運往閩粤等省匿不完税當被海關查獲諭令充公該商等以吃虧太甚迭赴海關具禀聲辯無效乃投海關施監督處禀求體卹施君與税司一再會商姑念該商等初次誤犯判令按照成本加四倍議罰已於前日諭飭遵辦矣 
[工商部襃奬新織品]  
英租界大馬路泰和里王義豐和記綢號主王介安曾延機匠數人搜集泰東西各種織品研究改良方法經營十閲月出品有百念餘種之多去年工商部徴集國品王君曾將各種新出標本送部備考兹經部中審定該號所出之第三十六號花呢及六十一號線嗶嘰工精物美以之製造西服最爲合宜洵足挽回利權光耀國産特予襃狀咨行民政長商務總會轉給以資提倡 
[棉花檢察局成立]  
南市棉花檢者查局於十日（卽昨日行開幕禮上午十時上海縣知事吳懐疚君淞滬警察廳長穆杼齋君市政廳總董陸崧侯君曁商會總協理先後蒞局由局長沈君欵以茶點互商良久始别聞該局自十一號至十五號止查獲之濕花暫不究罰勒令退回烘晒至十六號以後卽遣派員丁實行檢查如再有違抗不遵販售濕花署一經查出立卽協同崗巡拘局照者酌罰出局烘焙然後給領業由該局長呈請淞滬警察廳長轉知各區分署一體查照矣 
[查禁冒名敲詐]  
淞滬警察廳長查得本城南市一帶時常有人冒用禁烟調查員名稱向人索詐受其愚者已不知凡幾昨特分令各警區署傳諭長警隨時查察如遇冒名敲詐之人着卽拘拿解廳懲辦 
[庖人控告學堂經理]  
尙俠學堂庖人王子卿馬才良控該學堂經理楊伯謙不付伙食洋三百八十八元昨經法公堂傳訊楊遣潘少揚代表投稱因王等菜蔬不佳故以九折核算祇欠洋一百餘元有賑呈閲聶君察閲前賬並無折扣斷令還洋三百元交保限十四天交清 
[演説旅澳華僑之情狀]  
今晚八時靜安寺路五十一號寰球中國學生會開會請前駐澳洲中國總領事黄子誠君榮良演説一（旅澳華僑之情形）黄君駐 
澳已逾五載深知其地情形今蒞該會演説必有崇論宏議以告　人凡欲　吾旅澳同胞之確實情形者均可於今晚往該會共聆高論無義入座劵云 
[偵探家组織事務所]  
美國人娭姆司脱郎向在美國充當秘當續探已歷十七年之久今春游歷各省於我國人情風土頗有研究况在本埠英租界江西路創設萬匣偵探隊事務所事代中西人士偵探一切疑難秘密案件云 
[白王氏又被拘押]  
謀死山東人王仁路之兇犯白玉山前經公共公堂拘送地方廳訊供收禁旋被脱逃白妻白王氏於伊夫未經獲案之先已由地方檢察廳派警提案發押第一看守所此次亦同時逸去至昨午刻該廳法警錢子銓在大南門内忽事該氏相遇卽行拘送第一區第二分署一面回廳禀明持文前往將氏帶回由汪廳長諭令收押候訊明伊夫白玉山之下落再行核辦 
[兇徒仍難漏網]  
流氓潘小九（即滑頭小九）前在廣西路用刀戳傷無賴馬仲彥（頭馬老四）逃匿已久前日被探拿獲昨解共公堂請究判押候禮拜五訊核 
[小工互相鬥毆]  
小工郭阿四張金生潘阿彩嚴阿二等圖分派工資起釁昨在禮查路互相鬥毆由捕一併拘入捕房候核 
[電車上起衝突]  
陳鈞華昨搭某號電車至西華得毆與同車之某甲相撞口角扭毆鳴捕拘入捕房由捕頭詢明分别斥釋 
[三牌樓之虚驚]  
前晚十時滬城三牌樓一百三十號門牌成隆什貨店不戒於火幸中城利濟社救火會近在咫尺急驅皮帶車到場救息未致冒穿屋項然左右鄰居已受驚不淺矣 
[洋貨店失愼]  
南市裏關橋北堍協和豐洋貨店後面貨堆内於昨晨五時忽然起火焚燬該號石庫門房屋六七幢當火熾時由崗巡將經理人陸少卿司帳祁禮恒拘至第一區警察署詰問供問保有火險銀三萬六千兩店主毛根園等均住店内當起火時各人均未起身不知如何肇禍署員均着暫留待妥實保人具保出外並候查明起火情形報告警廳長繳呈保險單察核辦理 
[婦人病中着迷]  
住居北四川路大德里之粤婦熊劉氏控杜玉山以書符治病爲由用迷藥將伊迷倒串黨攫取值洋五元之金環等情昨由捕房將杜拘解公共公堂請究原告偕証熊鄧氏張阿蘇沈和尙等先後上堂訴明前情並由中西包探禀稱查得杜之同黨已收閘北三區第二分署拿獲訊之杜供不承認旋據該分署偵探持文投案聲請移提孫　讞與英濮副領事會商之下以原告所居地點係在華界判杜交來探帶回歸案訊辦諭令原告自行投案候質 
[原告伸伸缩縮]  
香港路五號住户姚於白控前爲皖路彩票公司總理之竇炎）　竇希文）姦拐伊妾朱氏即前爲妓女之朱戴新一案昨經公共公堂復訊竇延律師上堂辯護中西官以原告兩次堂訊不到姑寛判竇開釋將案註銷 
[盛京女子被拐]  
女子陳巧蘭前日在虹口啼哭由車夫朱羅德送至捕房轉送公廨昨晨提訊据供年二十一歳盛京人現在遷居武昌城外被匪誘拐來滬判送救濟會妥爲安挿 
[女拐子管押一年]  
法捕房暗差巡捕在輪船上查見粤歸朱李氏帶有女孩吳翠花張四子二口形狀慌張拘解夢堂請訊李氏供翠花在鎭江地方出洋買爲使女身契已經失去四子係孫女因兒子阿王在粤省傭工故將孫女等帶回原籍聶讞員問汝兒子媳婦旣在廣東何以幼小孫女反在上海該氏語塞翠花供在鎭江被李氏拐來凌虐不堪門牙已　撃落求恩超拔四子年幼無從取供聶讞員判二孩送堂　養候父母認領李氏管押一年 
[拐逃並無憑據]  
 
 
 

Page 11

 
 
江北人王桂生之妹小四子住居瑪禮遜路前被同鄉方寳奎之妻方劉氏誘拐逃逸昨王在途將方尋獲扭控捕房捕頭詢無憑據斥不准理 
[德副領事假滿回滬]  
公共公廨陪審嚴德副領事歸謀君請假回國現已假滿乘德國維特會郵船來滬已於昨日抵埠到廨任事 
[縣知事批示]  
翻砂同業公會會長李卓民呈批據呈已悉致同業等已於上年十二月由镐昌等十七家議立行規創設公所粘章呈請給示等情當經照會南高會查復旋准復稱據該同業推譽會長周餘臣等到會聲稱該業在申南北市營業除洋東並兼營他業帶作翻砂不計不祇镐昌等十七家俱經公認簽字蓋章並推舉職員九人開具姓氏呈會註册等情由會照録職員姓氏復請給示在案兹據粘意呈請設立同義公會如果該同業確爲維持商業起見儘可與鎬昌等設立在先之翻砂同業維持會合併商辦互相維持方爲正辦若節外生枝另立會社名稱則殊爲該同業不取也所請給示未便准行章程議單發還 
[地方檢察廳批示]  
王協如等再求撤銷批狀悉許錫寳等與王柳生旣屬鄉鄰卽有徴嫌亦可曲予優容藉敦睦誼而竟敢糾合多人恃蠻毒打平日之不安分已可槪見案關傷害非嚴行澈究何以儆蠻横而伸法紀且爾等與本案絶無關係妄請保釋洵屬不合 
沈友良　提沈桂良批狀悉案已却下不能提出原醫証書胆收揑詞瀆訟實屬冥頑已極僞証誣告律有專條倘再執迷不悟定卽提案嚴懲凛之切切 
[公共公堂瑣案]  
英商白根控裘慶元不理損失銀兩又日商三井控羅寳愼黄吉人定貨虧銀一萬餘兩不理又葉微生控葉雲亭租地不讓又姚振揚控凌一先吞没洋元又熊長興控秦肇北欠洋不還又盛福海控王子良不付辛資又永生蛋行控王茂亭不理貨欵等案昨由捕房將被告各人併傳到案請示奉判分别交保候訊 
流氓徐恒生前日在五馬路攫取茅史氏金挖耳由探查獲昨解公堂訊實判徐押一月 
厦門路一百零七號湖州婦人姚丁氏因將十一歳婢女阿娥凌虐被捕房查悉昨派包探將氏與女一併拘解公堂訊明判女發幼女所留養氏從寛着罰洋五元斥釋 
靶子路四十九號西人偕保人石來生控傭人徐來堂鄔光福董嘉恩捲取衣物逃逸等情昨由捕房將三人一併拘解公堂訊明判各押三月贓交原告領去 
粤妓陳阿媛控張家寳串黨攫取金飾昨經王襄讞會同英領康君訊明判張押三月 
派克路八十三號住户李王氏控朱阿二誘押伊家四歳男孩福明昨由捕房將朱拘解公堂訊供不認判押候捕傳見證於禮拜五再訊 
王李氏因將幼女王阿四寄與廣西路一百四十三號妓院内由廨傳案諭令存洋交保女送濟良所暫留在案昨經中西官訊得女實李氏所生准交李氏領回以後不准再入妓院並着罰洋五元充公 
[法公堂瑣案]  
崔幹生控稱與陳月芳同居陳知商人將赴杭州約至某處啜茗旋卽推故他往等候不來當　回去取物詎崔之妻子等均已逃逸衣物均被捲去值洋七十元今始尋見求恩訊追崔供此係妻子所爲不干小民之事判賠洋七十元如不賠洋管押一月 
捕房禀稱租界定章花烟間妓女祗准坐在門内不准在途拉客詎有烟妓陳雙鳳違禁强拖狎客故拘案請辦陳供初來上海不知章程求恩寛宥判罰洋五元允公 
沈玉蘭悉稱用王咸林謝錫九爲夥被王盗去皮尺鐵器各物售與王阿昌夏阿卿陳忠雨等又將物質當求見訊之王供認竊物不諱謝供商人並不串竊不過代王取贖皮尺是實判王押六月謝罰洋五元王阿昌罰洋十五元夏阿卿罰洋十元陳忠雨罰洋四元賠償沈之損失 
雜評三訥 
宜注意者一張豐而飭寗存搶贓限日交出也是張勳尙有悔過之心也政府而派大員赴寗查辦也是政府尙有最後之解决也吾國人其特之 
且我人處莫内憂外患交迫之際外患尤重於内憂目光之注射當隨時勢而變易勿膠執於一事而爲他事所乘我國人其誌之 
宜注意書二城已破矣甯人宜急返　鄉而乃逃　之人反紛紛者何也大軍已入城　寜　宜歡凡於色而月反戚然若並有憂者何也如憂搶掠之不止歟則張勳已　勒交搶贓之令如憂名軍隊不和　則馮　早之離省然則所謂後來之大患者何歟我人不可不一歷之 
來件 
[南京避難人張仲昭君見聞録]  
幸脱虎口之逃難入張仲昭謹將在甯所聞所見各節約略陳之辭意之工否不遑計也希即採登貴報是所致盼 
張勳之兵於初二日午後入城並非彼力攻入實寜軍無糧自退耳當退走時曾向商會商借洋十萬元居民以爲民軍退出即可免戰禍而望太平豈料大難卽從此臨頭耶 
張兵之姦淫搶刧慘無人道大陸報曾請其全出於張勳之預定計畫今證之安民告示日期殆無雖義也張兵於初二日入城而出示則遲至初五此明明預留三日縱兵搶刧不加禁止也忽又諉之莠民乘機搶刼其誰信之 
自初五日至出安民告示後尙見張兵搶刦乘馬車逃難者之物物旣搶去復將乘車者不問老幼男女推之下車隨據其車而去巡查各街巷之張兵均手執三角令旗及大刀遇有稍逆其命者即遭殺戮鄙人曾見其在儀鳳門無端殺斃逃難平民二人皆是先搶其物後斃其命者也 
初八日特别快車開滬上中下三等均滿儎逃難之人幾無立足之地鄙人亦附身其間當車至堯化門　張兵藉查察之名留難再四嗚呼甯城未克復時逃難宜也克復之後旣不返家而逃難者反較未克復時爲多張兵之暗無天日慘無人道可想而知也當民軍退走後馬林幣生歷見張兵之横暴曾屢次向人大聲言曰第八師軍八皆好漢也觀於張兵之慘無人道益覺民軍之文明仁厚也 
下關乃熱閙之場今一變而爲瓦礫之地皆馮軍之所爲也且沿途每見破壞箱籠不知其數馮軍之搶刧與否不問可知也張雷溤三軍入城後此疆彼界各守界線初五日忽有雷兵三人在張界搶刧張兵怒殺之以其有意奪已界之利權也並籍口有居民報告云云雷司令部隨將報告者全家拿去生死未卜據左右居民之報告係前一日事又何止此一家哉 
三日人之被戕也據居民云日人持衣包擬潛逃出城並未插有國旗張兵見之誤爲逃難居民大聲喝阻不理開開鎗撃之因之斃命當時實未知是日人也八月初十日稿 
來函 
[龔祖堯致信成銀行函]  
信成銀行機理先生大鑒兹啓者貴銀行自南市開戰時停市以來迄今已有月餘緣何仍不開市况現下南市秩序業已恢復商舗均已開市而獨貴行副依然關而不開誠令人百思而不得其故竊思貴行在南市一隅信用足着所以儲蓄櫃存者甚衆存者以爲便利起見今貴行停市月餘而尙無開市時日之佈告詢問北行則云帳簿各異未便支取如此則存者以便利而反爲不便也今滬上自開戰以來個人用場不免加大故須急欲支取存欵以候所用而貴行停市月餘使存者無以支取欲盡則尙須告借於人北則貴行不得不先付儲蓄存欵一也現今時届中秋商人習慣結賬之期人人均有欠帳皆要歸清今貴行則關而不開使人無能　付損個將來之名譽此則貴行不得不先付儲蓄存欵二也有此二大原因貴行自問得母安乎况貴行上海一埠設有南北二家　使南行不開則也行内亦可設立兌付存欵處以便存者支取方不失貴行之信用今貴行則南行關而不開詢問北行則云帳簿各異未便支取何日開市未有定期存者何能久待乎故特函請貴行務祈早爲開市或在北行内設立兑付存欵處則不勝盼禱之至存户龔祖堯鞠躬 
[蕪湖西鎭自治公所]  
敬啓者敝會閲得九月一號貴縊新聞欄内蕪湖獨立後之詳記黨人録有胡君宗範名目查胡君宗範素行忠厚現已年近七旬且眩耳聾終日不出户庭何與外事貴報所載想係傳聞之誤伏祈貴報大主筆更正以分清濁而全名譽無勝盼禱之至專此卽頌文祺蕪湖西鎭自治議事會茆孔昭董事會胡宗堯同啓九月八號 
[汪贊君來函]  
啓者兹因滬上兵事釁起高昌廟及南市一帶屍横血流未免疫癘盛行凡居民飲水必用河水雖經自來水公司層疊濾清然疫氣難保不流入其中鄙人素不知醫日前與友人談及以固深通醫道者據云須用貫衆赤小豆生甘草紫降香四味可能解毒乞煩登入來函一門以廣流傳貫衆一二個（有新鮮者最好）赤小豆一大握（用布袋盛之）生甘草一二尺紫降香一二段以上四味浸入水缸中 
 
 
 

Page 12

 
 
   
 
 

Page 13

 
 
自由談 
遺聞軼事 
[緑綸小傳] [  拜花]  
　　武林女兒曰緣綺友琴其小字也父早世依老母獨居無兄弟行故其母愛之若掌中珠焉及笄待字綽約如花見者莫不驚爲天人時隣有張生者丄鄭虔三絶爲邑之名下士固翩翩美少年也會春日踏青湖上於昭慶遇緑綺隨母進香明眸皓齒秀絶塵寰生以爲雙文再世也竊詢輿夫始悉爲洛陽女兒旣不得有宋玉之窺亦不敢蹈謝鯤之轍輾轉設策始得以通家謁女母儼然得爲兄妹後堂相見目逗心與芥珀苔岑固有不期然而然者自是花晨月夕時相過從鬥草簪花清談谑笑殆無不至惟不及於亂耳女母愛生甚故亦不之禁然以旁人視之實不啻鶼鶼鰥鰈亥生固未婚因以微意請之堂上而生母以爲女蓋畫中人也恐不能操井臼遂弗許并禁生勿往生㗳然無計遂負氣出游客居清溪凡遇至友從武林來者必詢意中人近狀人笑其痴而生非怡然也一日有友來告云女將締姻某氏矣生聞而大駭郡寓詩與女云痴情屢欲訴雙文幾度躊　未敢云且把狂衷託箋素問卿果否許參軍詩去後生亦束裝旋里乍缷行裝卽往詢女始知女固與同邑某氏子訂姻矣謂生云母命難違并責生之不早爲力也相對泫然生遂惆悵歸家又寄女詩云比得重逢已暮秋舊稼得踐復何求誰知空訂三生約此恨綿綿何日休深衷半載日縈思惆悵尋春似牧之我未締姻卿已嫁此情恨被五年遲遂忽怱如有所失生母憂之即爲生訂姻蔡氏生雖不敢違母命然非素願也復作成懐詩云新愁舊恨積成堆濁酒難澆塊壘開往事不堪回首憶朱門一過一徘徊雲散風流一刹那休將舊願怨蹉跎有情畢竟無情好一入情場恨轉多時則緑綺已嫁而生亦遷居莒善矣已酉之春女偶得間來訪生客於亦廬半月拜花時往窺之見　喁喁小語眉目含情纒綿之態實非爵下登徒之習故樂而爲之傳惟聞生當合卺之日女膺時疾甚　生知之而不能往也憂懼不　幸　　痊生始差他當請人曰女若於此時死僕何敢獨生人多　之然　生近事恐此言未必由衷也拜花重情不免多绿綺而少張生乃或者謂會眞補過家學温源殆不足爲今之張生病也 
[楊景曰] [  瘦蝶]  
楊景白名星燦同治間人自署偉頭陀又稍不了頭陀生計貧困嘗就榷舍館其畫學專精於羅漢美人惟自恥以丹青覓利囊有文錢卽掉頭槖筆雖求者以百金丐尺輻輙靳不應生平嗜阿芙蓉迨黑糧斷絶乃稍稍爲人下筆相傳羊城佛照樓所懸羅漢四小順卽揚極貧困時不得已館於佛照樓主人日供鴨腿麵一碗清膏一兩楊感之乃殫精竭慮爲此生平最得意之作亦寳 
之至今暢性惟懶獨居一室終日不逾門限凡席生塵亦略不拂拭所臥烟榻至　一人形葢除身所蔽外四圍皆積塵垢也每給盡之時窒塞窓檻滿室黑暗惟漏光如掌楊就光中細細染翰謂非此則不能工且耗目力也持欲作一羅漢轍覃思數日至遺精溺楊自以爲苦故不肯多作世間少傳本職是故耳佛照樓下别有持所作人物數頓係主人於他處購得者中一幅爲楊貴妃敎白鸚鶔念多心經美人櫻唇微綻而媚眼低垂明爲且誦且聆之狀神妙不可思議噫如楊者眞我國之美術家也雖孤介少傳人其心力其情神豈唯超軼古今卽白人殆無不傾倒云 
[苦肉計] [  是龍]  
陜西延安府定邊縣署前有鐵肆一雖矮屋三椽而獲利頗旺主人萬姓名炳金年近不惑有妻一子一夥二子方呱呱學語妻年二十許雖荆布裙不加修飾面貌甚姣好絶不類鐵肆中人炳金嗜酒好博不事生業店中事悉委諸二夥日往鄰近茶肆中作葉子戲故於午後過鐵肆從未一見其男主人 
某日晨有一丐自遠來手携鐵棒項加鐵索衣襤樓髮蓬鬆望而知爲流犯沿門托鉢以求布化迤邐至鐵肆前向炳金訴種種困苦冀動其哀憐之心而炳金殊絶不一顧時其妻坐爐頭注目直視頗現憐惜之狀態顧亦默不一語丐者呶呶不休炳金怒轉身叱逐之勢將飽以老拳丐乃大懼而去翼日復至炳金適他出女主人乃稍與之食且低聲告之曰汝行乞可以午後來此室有後户汝可繞道至余夫凶狠非善慈家母爲所知知則不汝貸丐感之深道謝不絶 
自是丐每間日一至至則必有所得因思富貴之家醉酒飽肉杯盤狼藉乃甯以餐後殘羹傾諸溝瀆曾不屑施諸街頭無告之民以資鼓腹猶復錙銖必較惟利自圖遇貧苦者之踵門求食視若瘟神驅之惟恐不速反不如一鐵肆之女主人樂善好施久而不倦於是益尊視女主人宛若活菩薩之化身 
一日午後丐又如期之鐵肆之後户則女主人已依閭遥望旣至付食乾主人忽柔聲語之曰客爲何許人氏余觀客年正少壯何不自謹飭致罹法網究犯何罪乎語次注目視丐丐面色頓變凄然涙下良久始嗚咽曰冤哉此非余之罪此禍乃自天外飛來犖犖束縳百喙不能辯何復言乎 
女主人曰客爲怨家所計耶丐曰否否余姓張名孝昌世居湖南新化縣石岡村於二年前歳底娶同縣陸姓女爲妻甚相得我父母亦甚鍾愛之孰意第三日之晚余妻方佐余母入廚作羹預備歲除之用正忙碌間余妻忽昏然倒地千呼萬唤終無一言嗟乎一團歡喜頓或泡影此時之傷心悲慘誠有不堪言喻者我父母以舅家遠且值年節不及訃即草草殮而厝諸野度歲後乃報知婦家婦家備詢病狀余直以告均嗤余以鼻又以我匿不早告疑我致死其女率其族衆奔至余家將所有什物盡行搗毁我之鄰固皆知我之冤然苦無詞剖白舅乃控諸縣必欲開棺檢驗主人乎余固非殺妻者心殊坦坦亦甚樂一騐以息訟端也言次涙又漱漱下 
女主人曰客言誠是但騐後若何何仍罹於罪丐曰嗟乎余不知何時作孽乃竟見絶於天横遭慘禍蓋開棺後余妻　婦已不翼而飛偃臥於棺中者乃爲一素不相識之老人頸有相傷顯係扼喉氣閉而死觀者大駭官以詢余余亦不能置一語乃被下諸獵備受種種慘酷白度不能再忍屢欲含屈誑承以　速死轉念余妻之屍尙未知下落倘婦家追索婦勢必重累父母不　已乃重誣我妻謂客之死實係我夫婦兩人失手致命妻以懼罪逃乃傷爲妻死以滅跡且掩衆人之目至客之姓名則實不能知以路遇口角遂致失手問官得供後適死者之家族來案具　獄乃定余蒙末減幸貸一死嗟乎主人乎此二年中輾轉流離備嘗困苦故鄉千里舉目無親我父我母存没不知我之死妻亦不知葬身何地言已哭不能仰主人亦爲之慘然幾欲涙下乃慰藉之并告之曰我甚憐汝之冤汝明日來余當倍給汝食今速去余兒哭余將往乳之語已雙扉遂扄丐亦匆匆去 
明日午後丐復欣然至女主人睨之而笑招以手低聲曰由此户入折而左行越一天井卽爲余之臥室客試從我來余當有以相贈丐驟聞此言兩足如縳不能越一步女覩狀嫣然笑曰客何胆怯如鼠余實憐汝非禍汝余夫歸必以晚無畏也因捉其臂强之入 
丐不得已姑從之行然心中忐忑意緒紛紜以爲苟有所贈不妨携至此間若欲求秘密則此地亦四顧無人何必人此室處况闔閫之地豈容他人闌入以余之鶉衣百結垢　重重豈女主人春意如賖遂不暇選擇耶然亦何至下偶及丐當不爲此正撩　間已逹寢室遂趦趄入倚棒於側呆然直立安則疾趨床而抱其入夢之雛兒含笑示丐曰客亦愛此佳兒乎丐不敢接亦未及答女忽柳眉雙豎殺氣横生以手中兒向鐵棒猛力擲主砰然一聲丐之鐵棒倒而兒之頭顱破腦漿四溢慘不忍　顧視女則方以身障門極聲呼救丐頓悟窘極不能遁暗思女主人其殆瘋耶然障身呼救是明明欲歸罪於余女菩薩之忍　何竟如此耶即欲置余於死地亦何至自殺其兒而不惜况固素無嫌隙又屢屢加惠於余者今何前後判若兩人耶 
丐正多方思索欲遁不能而肆中二夥已衝門入炳金亦率衆至覩狀大駭厲聲曰若惡丐何爲乎來女又連哭帶訴曰此丐掩入余室强欲沔余余堅拒之渠乃以鐵棒撃殺余兒以爲感嚇余心碎矣若速爲我執送縣不償余兒命余誓不休也言已又踴身大哭 
炳金聞言痛息之餘又羞且憤遂不暇詳詢立縳此丐並携死孩蠭擁逹署署中吏役素與炳金稱莫逆知其事急爲之上逹未幾鼓聲梆聲同時並起一聲么喝縣官面南坐衙役滿列肅然無譁官驗屍訖暍帶炳金夫妻及丐者一干人上問炳金曰誰爲凶手炳金指女曰此爲余之妻又指丐曰此流犯掩人余妻臥室圖姦不成遂以鐵棒殺余兒余止此一兒今無端被殺須請堂上重懲以償兒命官乃謂女曰汝夫言流犯殺汝兒然乎女曰否因指炳金曰此爲殺人之惡賊非余夫也又指丐曰此流犯乃眞余夫耳余夫之獲罪皆此惡賊陷之兒之死則余自殺之與流犯無涉縣官得供駭然大異堂下聞之亦竊竊私議羣疑其　丐更如在　　　　　　炳金急辯曰余賞　女之夫此流兒實殺余　　　　　　　　志失常　遂大謬請堂上重懲此犯以異其　　　　　　　　曰咄惡賊汝丰今日沿思幸逃法網耶余與余六　　　有新化　於二年前歲底結婚詩爲十二月二十　日參　曰之　余日　中割　煑熟　雞擇共一塊探入口　未　　嚼　余　適至恐爲所覺貽貧嘴之羞乃急咽下不料遂便十喉　　　使昏　不知迨醒則已在棺中竭力呼救杳雁人　久心始　　欵棺救余星下視之乃爲一五十餘歲之老人自云由　　　　道　　遽聞聲多時始疑異鬼後察知係死而復活乃教相救詢余任址及翁夫姓名欲送余歸奈余過門纔三日祇知夫家姓强不知其名并不識其　正　難時汝惡賊不知於何時來此突自後以　掩斃老人並搜其金以屍言槍中蓋　舊恐極大中汝乃毆言至此涙沈沈不能仰炳金則面如屍灰低頭無一　 
官曰汝恣言之以後若何女乃拭涙　　曰以一柔翳之女又嘗更柔　靜焉能禦此强暴不得已乃從之行言時目注炳金曰噫惡賊汝彼時乃一游方僧豈係今日之面目耶誑云送余歸拘於野寺遂　爾沔輾等邏徙至於此地余本久欲自首以汝與役吏交好白虔勢不能敝乃姑隠忍詎料吾夫竟因此獲罪今天幸見憐得以相遇嗟乎汝惡賊之肉尙足食耶 
官曰然則汝向故自希其兒女曰我之不卽控蓋亦恐事一發而渠卽漏網耳故僞言流犯殺余兒渠痛其兒之慘死則必採余夫投稿者寸鐵王　臣别字寸鐵二十二歲江蘇無錫人現住興化縣長安橋下來此控告我乃得直抉其罪以白余夫婦之冤而渠乃無可遁逃况兒爲惡賊之種我雅不欲生之以留世害也 
供畢觀者粲然歎其嘉妙縣官亦奬其賢乃爲之歸案昭雪置炳金於法籍其肆中所有並籌百金賜孝昌夫婦一家團叙天倫之樂鄰里無間云 
尊聞閣詞選 
[蕩槳曲] [  詠霞女士]  
業底鴛鴦眠風吹蓮葉動勸郎勿蕩漿恐驚鴛鴦夢 
[搗衣曲]  
搗衣妾力盡檢衣妾心酸寄去須明日今宵天已寨 
[長門怨]  
長門寂無事涙洗胭脂臉花影隔重簾惱煞雙雙燕 
[雨夜]  
　雨　風夜蕭然有所思所思隔天末清夢未曾知 
[鸕鴣]  
朝聽鸕鴣鳴暮聽鸕鴣鳴不信關山外不聞鷓鴣聲 
[夢中得沉字韻醒後足成之]  
如烟小夢費思尋一縷風絲冷透衾穿月欲殘燈欲滅水晶簾下夜沉沉 
[洒涙雨七夕作]  
一衆筵　望女牛悲秋人倚曝衣樓縱然掬盡銀河水難與仙家洗别愁 
十一珠簾鋷嫩寒芭蕉雨滴滴闌干年來織就鴛鴦爵添透啼痕也未乾 
疎簾疎雨識離情銀燭秋星雨不閩開遍牽牛花萬朶一花一涙　珠擎 
書簾環佩想丁名玉漏將殘滴未終怪煞姮娥不相勸明朝又是　西東 
河鼓　　響未停畫屏秋冷太忪惺相逢何事相嗚咽知否紅娘獨自聽 
未必天孫巧弱多枉添清涙滿銀河靈槎靈鵲繁知國會少離多奈爾何 
秋夜即事調寄點絳唇[  陳姜映清]  
蟋蟀聲中畫堂客散添香坐庭花朶朶苦把秋光痺月上黄昏薄汗輕衫墮眉嬌鎖有情鐙火意緒安知我 
[調瑗姊同學調寄月當窗]  
研朱弄碧日待于郎側莫怪未容輕别最多情舊相識兵禍南北隔欲歸行不得可愛女兒心性比霜華越清白 
小説 
寫情小說 
[黄金祟（七十六）] [  天虛我生]  
素卿曰以我思之箏兒果有心者何妨别以金屋貯之予曰此豈可以請之吾母哉素卿曰阿母之前或能得間進言惟不審箏兒以爲何如耳予曰箏兒之心我固知之苟以此言問之者則必指其所居之室以爲無殊於金屋也且我亦嘗思之我若必使箏兒離羣而居則我之身殆不許我須臾離矣果使我爲孤獨之身或與吾姊夙存惡感視若仉讐者則我必能安之然而我之於卿乂爲不可須臾離者我無分身之術而乃爲此尋愁之舉豈不自速其死歟天下事莫非有分苟其逾分而求者則其病必有甚於夏畦吾姊休矣請母再爲此言亂我心曲素卿笑曰然則將何如予曰子輿氏有言魚我所欲也熊掌亦我所欲也二者不可得兼舍魚而取熊掌也素卿笑曰然則我寗爲魚予曰汝爲魚者則我爲水若或須臾離我殆將索汝於枯魚之肆矣素卿曰嗟夫珊君我誠不能須臾離汝故我之心實願箏兒與我與君共處一室則我三人庶無缺憾今我思之潮谿爲君熟地君其請之阿母挈我偕往卜居於彼而迎箏兒與俱實爲無上之策予曰使阿母獨居於此孰爲奉甘旨哉素卿曰在理不當如是惟妯氏以有我故得不長侍膝下今使代我之職在情亦不爲過君若以爲然者則請得間試探阿母如何予因深長思之似覺此策實爲有利無弊惟予殊不敢以請之吾母因念能爲此語者厥惟小釁素　　　　　暴不可乃　商風馳書以促小釁之來　　　　吾母以小曇去久切昐其至庸知小　書來乃有出人意料么事　辭云小曇蒙太夫人豢贊百年犬馬之報方期畢世庸知可憐夫竟　前月猝膺急疾舍我而逝人生遭此慘失所天未亡人痛苦自可想見顧一夐獨之身亦無塊肉道留慘戚之餘欲從我可憐夫於地下者屢矣祗爲太夫人經手事項紛如亂絲急切不能爲理果世撒手云逝抑何以對太夫人愛重之素心用是特留殘喘將俟交替而後婉轉就死詎奈病魔　　月餘以來臥病勿起頃奉召命益令惶恐無慘曩不敢以噩耗報之太夫人者竊恐太夫人爲小曇增憂耳今兹不敢不報惟冀太夫人憐鑒未亡人之苦衷寛其假限環銜草結無論死生不敢有負慈恩也云云（二） 
文字因緣 
[題我夢園十二金傳] [  離江秀麓]  
名園端合貯名姝莫謂文人幻想誣夢即是禀眞是夢笑他好色有登徒 
羅列金十二鬢園林結搆有無間好憑一管生花筆寫出情天歲月閒 
[我夢園十二金傳題詞] [  燕賓]  
如此名園如此花筆歌墨舞繩繁華未曾眞個銷魂易酒綠燈紅月半斜 
金谷於今無復存繁華往事不堪論固中十二金女常使名留我夢園 
[題我夢園十二金傳] [  問津]  
我夢園中日日遊羣芳祇合住瓊樓此中艷福誰消受畢竟才人勝一籌坐臥行藏各自如朝朝環列雅人居芬芳飽染時書氣都可亭亭十五餘呼茶唤酒如聲應捧硯添香各有司慣印雪泥鴻爪跡緑窗一枕夢遲遲千秋佳話林君復屈指而今數瘦郎斗室擴充樓閣勝筆花飛處粉花香栩栩遷遷不等閑百花深處建吟壇風流占盡人生樂永不悲離永合歡點綴精良副所懐紅樓畫閣巧安排拭　子細端詳認不是金陵十二百變滄桑一刹那是醒是醉且由他閉門還我閑中趣無限風濤淡淡過異想天開成趣史落成心地好樓臺瓣誠撰就新詩句可當恭維賀東來 
 [P玉田恨史題詞[  社鎏煇]  
只爲愛憐兩個字忍敎血涙認糢糊阿誰一管生花筆寫盡痴情兒女無 
踏破紅塵三萬里欲從何處覔澄郎九泉相見原虚語解脱迷團費主張 
人間恨事莫如死酬死庸知恨更深兒女到頭眞也幻海棠無處乞春隂 
天爲詞人設詞料傷心一綫不容傳毫端恨史應千古處處家家　玉田 
 
 

Page 14

 
 
   
 
