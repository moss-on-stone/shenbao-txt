# 1908 - 117 - 4912664

 

Page 1

 
 
   
 
 

Page 2

 
 
上諭 
[四月初二日奉]  
　　上諭前因歸化城副都統文哲琿奏叅貽榖敗壞邊局欺朦取巧蒙民怨恨各欵當經派令鹿傳霖紹英前往確查嗣據貽榖奏叅文哲琿等侵吞庫欵亦即諭令鹿傳霖等一併查辦兹據查明覆奏貽榖督辦墾務有二誤四罪等語朝廷放墾蒙地意在開荒備邊並非攘地圖利乃貽榖不顧藩部邊氓大局祇爲一已罔利起見專用小人苛索巧受以官地墾局巧立公司名目輾轉漁利定章毎畝地價三錢公司輙浮收八錢墾熟之地亦復勒繳地價甚至房基廬舍舖面街道勒交租價毎畝竟多至三百數十兩且縱勇濫殺燒斃台吉丹丕爾一家五口命之多復羅織成獄輙將丹丕爾置諸重辟尤屬殘酷無倫所收地價以八錢計算約收銀四百餘萬兩除支撥有案及代爲約計用欵外其查無用項者尙有二百餘萬之多顯係貽榖及各局員等朋分吞餉貽榖又需索蒙旗扣留荒價揀放官缺批索銀兩開設舖店剥兵扣餉似此貪殘相濟擾害蒙民敗壞墾局實屬辜恩負國綏遠城將軍貽榖著革職拿問由 
 
 
 

Page 3

 
 
山西巡撫派員押解來京交法部審訊監追治罪文哲琿於庫款亦有侵挪且向亦阿附貽榖聽其苛歛隨同畫諾並著交部嚴加議處其隨同婪賄虐蒙之山東候補道斌儀聚歛附益婪欵不貲雲南候補直隷州知州景禔苛暴險詐商民共憤五原廳同知姚學鏡心貪手辣率定爰書均著即行革職拿交法部監追治罪署東勝廳同知岳鍾麟讋蒙誣叛幾壞邊局山西候補知縣吳棣棻以兵壓民形同寇盜分省補用府經歷誌良逼追地價慘用非刑均著革職發往新疆効力贖罪候補叅將譚勇發虚報冒功縱兵攫物著革職發往軍台効力贖罪分省補用知府陳光遠直隸州知州黄桂棻山西候補直隸州知州吕繼純同知郝敬端余實滋知縣鄭天馥林毓杜喬樾蔭通泰均屬驕諂互用迎合殃民著一併革職所有貽榖歷年辦墾保案著該部查明一併撤銷塔爾巴哈台參贊大臣榮昌著解任赴綏遠接任將軍切實查辦餘著照所議辦理至鹿傳霖等條陳善後事宜及請派員接辦等語著派信勤前往接充督辦墾務大臣暫行兼署綏遠成將軍查照鹿傳霖等各條陳辦法體察情形妥籌辦理務期痛除積弊旣須振興墾務尤須深恤蒙艱以示朝廷撫綏落部之至意欽此 
初三日奉 
　　上諭福建泉州府遺缺知府著惲毓嘉補授欽此 
論說 
[論禁烟大臣注重藥方事]  
　　禁煙問題之發生也政府不過嘗試而已。自爲英工部局所激。不得不强持焉以保其體面。工部局亦不過嘗試而已。又爲吾政府所激。不得不强就焉以保其名譽。然政府猶不盡受激於工部局也。并受我國紳商之激。而後毅然一試。工部局亦不盡受激於政府也。實受英國敎士之激。而後奮然一發。於是華界。租界互爲監督。交相牽制。雖欲不禁而不得。故前年之禁煙。非禁也今乃爲實行禁烟之日。 
　　顧在政府一方。面則曰禁。烟爲行政之方。法在人民一方。面則曰戒。煙爲衛生之機關。其何以能禁。何以禁之而能絶。爲政界之問題。其何以能戒。何以戒之而能絶。爲醫界之問題。 
　　全國之人祇分三等。一未吃煙者。一已吃烟而不能戒者。一已吃烟而能戒者。未吃者但保其不吃。無所謂戒。且在今日。亦斷無再吃之理。已吃而不能戒者。非病即老可另立一籍。准吃官膏。不授實官。不入學堂不任代表。投閒置散。以養餘年。此二者最易辦理者也惟有已吃而能戒者。年不甚老身不甚病。其能戒與否。全視立志之堅定與否。其最堅定者。不願入廢籍誓死必戒。上智也最不堅定者。甘心入廢籍。飲酖如飴。下愚也。此二者亦甚直截而無容代爲設法者也。惟有介乎上智下愚之間者。雖亦愛惜名譽。而不肯耐戒烟之苦。則全恃戒烟藥爲補助力。此之謂中材天下惟中材爲最多。故戒烟藥之關係於标烟前途亦最大。 
　　夫古之食料。食其質而已。自儀狄作酒。陸羽品茶。則不食其質而食其汁。爲食料。之一變。自廣東行潮烟。甘肅行水烟。則不食其汁而食其氣。爲食料之再變。顧潮烟水煙。猶食其質之氣。至於鴉片。烟則中質而化爲汁。而凝爲膏。而燒爲氣。爲食料之三變。凡食品之質。由胃入腸。被肝膽汁所榨。去滓留精上輸肺管。化而爲血。以養其身。氣則有醉性。直入肺管。而輸於周身之血管。頃刻可遍。較物質之經歷腸胃。去滓留精。其遲速逈異。此煙癮之所以成也。質之氣薄。膏之氣厚。若以潮烟水煙。煮之成膏必費數擔之烟葉纔得數兩之膏。則數兩之鴉片烟膏。足抵數擔潮烟水烟之葉質力况嬰粟之性。其毒惡較甚百倍者乎。此鴉片烟。之癮所以烈也。 
　　鴉片烟之性旣如此。而所以抵制鴉片烟之戒煙丸。則質也。其戒烟膏與藥水。則汁也。皆須經歷腸胃。而後發生其能力。則能力已薄弱。而輸運恒落於烟之後。故戒煙藥中不用嗎啡烟灰爲引導則不靈。夫以一半之藥力。與一半之烟力相抵制。未嘗無効。但其烟質仍留腸胃之間。而不能蕩滌。試以從未吃烟與曾吃而戒去數年之人。並試以烟。則未吃者半年而上癮。曾吃而戒去者。不數旬而上癮。且癮必仍其舊。此戒煙藥之所以不能爲完。善也。若不用嗎啡煙灰者。則升提之温補藥也。寒體服之。或稍有功効。熱體服之百病叢集此外則别無神效之藥方。此戒煙藥之所以急應講求者也。 
近日政府集議禁烟辦法。聞禁煙大臣之意見。擬先設戒烟局。而注意於藥方。頗得要領而記者則謂注意藥方之法。尤宜徵求中外名醫。專設一。 
 
 

Page 4

 
 
化驗所。以考騐現行戒烟藥之優劣。比較其方之得失而國民之在醫界者。亦宜聨合中外名家。自設一研究會。以考求改良之方法。務使其藥　能戒烟而無害。且不僅以代烟爲功効。則年未甚老。身未巷病。愛惜名譽者。自皆以戒爲便。禁亦戒不禁亦戒。誠所謂禁爲前提。戒爲後盾也。 
專電 
[電一（北京）]  
　　某御史奏叅兩淮鹽運使趙濱彦貪暴驕淫困商誤課惲毓昌丁田夫姚近愷隨聲附和應請澈究奉旨著寄諭端方查辦 
[電二（北京）]  
　　又參京畿四鎭總統鳳山尅扣鉅欵逞凶殘殺奉旨著鐵良查辦 
[電三（北京）]  
　　給事中王金鎔奏參直隷實任候補人員多人奉旨着楊士驤查辦 
[電四（北京）]  
　　又參奉天省官俸公費開支過鉅奉旨着徐世昌知道 
[電五（北京）]  
　　政務處今日會議設立議院 
[電六（北京）]  
　　各部又奉交諭飭令嚴禁吸烟 
[電七（北京）]  
　　鹿傳霖奏查墾摺發即行回京改省事未及細查 
[電八（北京）]  
　　督辦綏遠墾務鹿保丁寶銓樞保溥頲慈宫屬意信勤遂降諭著信勤前往 
[電九（北京）]  
　　梁敦彦決意乞退戒烟袁宫保堅留續假二十日 
[電十（北京）]  
　　慈諭内務府撙節用費 
[電十一（北京）]  
　　度支部議贛省恊撥兩江九萬六千兩仍着照解 
[電十二（北京）]  
　　廷試留學生報到者三十四人 
[電十三（奉天）]  
　　徐世昌擬調吳籛孫署理奉天左參賛 
[電十四（奉天）]  
　　某樞臣奏請飭下奉省勿借外欵寄諭徐世昌知道 
[公電（台州）]  
　　各報館江蘇敎育總會鑒閱貴會函件駭極十六電確係敝學堂等公電金埰罪惡昭彰復與邵遠張駟羣借端造謡郡守已諭會長繆鼎將三人驅逐出會提解分别治罪并據會員函述邵遠私取圖記顚倒是非請勿爲所惑卽覆三台耀梓東湖椒江各學堂及敎育會勸學所 
緊要新聞 
[英山縣游民閙敎紀詳六安]  
　　英山縣匪徒燒毁敎堂迭紀前報專電現得六安州訪函云該縣與湖北羅田縣交界是處向有天主敎堂一所前日不知何故忽有大股游民數百人突將敎堂焚毁并將敎十殺傷該縣郭令集馨聞報前往彈壓業已不可收拾當時匪徒聲勢洶洶欲將郭令圍困郭令情急避去匪徒　勢焚毁縣署捕署擊開監獄以致獄中要犯脫逃一空現郭令尙無下落生死不知當經地方紳士禀由皖撫馮夢帥立派巡防一旗劉利貞馳往剿辦并委陸軍小學總辦王觀察明德於上月二十九日前往查明詳細情形以憑核辦 
[東流縣客民暴動續聞安慶]  
　　東流縣官民衝突一事已誌前報兹續得訪函云該邑之八都湖前經省紳禀設安阜公司築圩開墾該處有草塲居民湖基址寛宏向爲客民之牧牛塲現公司擬在該處建築試驗塲屋遂飭工役築堤一律圈入客民以爲牧牛無地各懷憤懣適該公司又逼買民地數處以致激成衆怒約同奉天主敎者數十人藉作護符一面鼓惑衆姓羣起與官爲難掘毁堤埂數十尺焚燒民屋數十間現敎民吕松林已由該縣拿獲懲責二百板尙未開釋其母妻日泣訴於敎士之前懇予干涉竊恐釀成敎案未知惲太守親臨查辦後能和平了結否 
 
 

Page 5

 
 
[江督奏陳患病緣由北京]  
　　江督前日片奏略云奴才向患肝風之症毎當舉發之時神志昏迷四肢冷厥不進飲食不能動轉直至數小時之久始克蘇醒前在護理陜西巡撫任内曾舉發一次去年四月復發一次病狀較輕隨卽醫治就愈本年入春以來天氣隂寒三月初六日復因外感風邪觸發舊疾其病情較前次爲稍重昏厥半日不能語言進以疏風袪痰之劑始漸輕減據醫者云其病源實由勞心太過掣動肝風以致痰入心包猝然昏厥病後精神疲乏暫時未能復元必須靜養旬日方可漸臻痊可仰懇天恩賞假半個月以資調理出自鴻慈日行公事奴才仍當在内署核辦以免貽誤 
[江督請給嚴復進士出身原奏北京]  
　　江督前日具奏云據署江寗提學使陳伯陶詳稱查有遇缺前先選用道嚴復由福州船廠學堂畢業前赴英國留學歷充北洋海軍學堂敎習提調總辦經出使法國大臣孫寶琦保舉使才奉旨交軍機處存記復經學部奏派爲一等諮議官其所譯著各書通行海内臚舉事實詳請奏奬前來伏查該員嚴復學術精深文章爾雅所譯西國政敎各書如斯賓塞爾赫胥黎之哲理學孟德斯鳩之法理學斯密亞丹之計學穆勒約翰之名學類皆精審淹賅有裨實用近人誤認自由之說恣肆泛濫蕩然不得其義之所歸該員獨曉然於羣已之分謂義在求其在我不爲古人所欺不爲權勢所屈節廉忠孝皆根此生實足截斷衆流獨標眞諦其譯羣學肄言謂其飭戒學者以正心誠意之不易深切著明而於建白措注之間爲之窮事變極末流使功名之徒俛焉知格物致知之不容已尤爲有見於西學之本原合乎經傳之古誼比年譯學大興新書日出要必能治國學之人始能收翕受外學之效其或素無根柢僅能轉譯東文不特滿紙新名文難行遠抑且多生歧義弊害潜滋該員能讀西書兼通漢詁凡所譯著博大精深使學者知新理之無窮而益覺舊學之可貴洵屬博通中外無愧儒修仰懇天恩俯准將遇缺前先選用道嚴復賞給進士出身仍以道員原班選用謹恭摺具陳伏乞皇太后皇上聖鑒 
[鄂督允准奏卹儒臣武昌]  
　　鄂紳前雲南布政使李詔芬等因黄學使紹基瘁於學務敎澤在人合詞呈請督憲據情奏懇天恩賜卹宣付史館以彰勞勩當奉趙次帥批示云該故學司禀承家學兼得師友淵源道德文章夐絶時輩前主鄂省講席多年士論翕然本部堂夙深推許此次本部堂蒞任後所有敎育行政事權推誠相與方深以得人爲幸天不假年竟以勞瘁卒官誠堪痛惜兹據該紳等臚列該故學司生平學行及在鄂講學服官成績叙述詳實略無溢美之詞具見敎澤在人士林愛戴應准據呈具奏請旨施恩以爲儒臣盡瘁者勸 
西報譯要 
[檀香山華人被拘]  
　　字林報火奴魯訪函云美國已在檀香山實行禁止亞人入口法律故近有盧某被捕之事盧某年歲甚幼前自東京抵檀應漢文敎員之聘當未上課時爲某華字報撰著論說迨旣上課因言語不合辭職現在正欲謀入他處學堂忽爲稽查人口委員拘禁須具五千元之保證金始可釋放刻下火奴魯魯華人會已將此案詳情禀告駐美華使向美總統及美國財政大臣交涉大約實行禁止亞人入境法律自此可望稍改 
[美艦隊來華不果]  
　　泰晤士報初二日鈕約電云華盛頓地方謡傳太平洋艦隊游弋中國口岸一事美政府已決意停止蓋恐華人對於美人襄助中國一事有猜疑之心也 
[解決平和會問題]  
　　四月初三日文匯報云日本外務部近接電音謂英國將於西十月間舉行大會其所提議之件即第二次海牙平和會未經解决之案如戰時禁品封鎖港口以及改商船爲戰艦各種問題各國現皆接有照會日本届時亦擬派員前往 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[順天府奏查禁架空錢票詳定章程摺]  
　　奏爲遵旨查禁架空錢票詳定章程恭摺仰祈聖鑒事竊臣於本年三月初二日欽奉上諭近日京城錢價仍未甚平固由於銅元之充斥亦由於私票之繁多現在業經飭令各廠銅元暫行停鑄而私票仍漫無限制奸商但知牟和並無實存銅元任意開寫錢票片紙架空爲害更甚若不設法整飭恐銀價終無平減之日著責成順天府迅即詳定章程嚴立限制等因欽此臣當即欽遵詳定章程一面傳集錢市經紀嚴切宣示一面張示曉諭商民凡並非錢業之家查照向例一概不准出票其已准掛幌之錢店亦須查明照例出具四家殷實保結所出錢票必須準備銅元之數不得再行架空取巧害民並將所出票張存根按月報明由臣隨時派員抽查如現在銅元與票不符定即分别罰辦自初四日出示張貼京城内外凡錢業各家皆購買銅元爲預備抽查之地故銀價日見減落從前以銀一兩易錢二十千者今則僅易十五千有奇市面錢盤旣定物價遂逐漸平减臣又遵旨推廣平糶派員分赴河南奉天兩省採購雜粮源源接濟現在糧商不敢居奇米糧一律平價民困似已稍蘇市面亦甚平靜足以仰紓宸厪惟經久之法仍須妥籌現已設立官錢局厚集其力以冀操縱得宜除由臣會商署北洋大臣楊士驤安籌辦法另行具奏外謹將詳定章程四條另繕清單恭呈御覽所有查禁架空錢票及現在市面情形理合具陳伏乞皇太后皇上聖鑒謹奏光緒三十四年三月十一日奉旨依議欽此 
　　謹將查禁架空錢票章程四條繕單恭呈御覽計開 
　　一京城九門内外凡烟鋪蠟舖洋土藥局油鹽店糧店向例不准掛幌者一律不准出錢票限十五日内自行清理如違查封充公 
　　一從前已准掛幌之錢店其連環鋪保應從新清查必須有殷實商號四家互相環保如一家罰辦繳不足欽則三家公同認賠 
　　一凡已准掛幌之錢店所出之銅元票必須預備足本自三月初五日起至三月二十日止赶緊預備銅元由順天府隨時派員抽查十足資本者奬以商標九成者免議八成者勒令補足八成以下者短一枚罰十枚按數議罰如全無資本者照棍騙律嚴懲 
　　一抽查銅元必須持有順天府印文寫明某店如無印文乃係藉端訛詐准該錢商扭送懲辦 
分類新聞政界 
[榮道又赴江西查案蘇州]  
　　現任江南鹽巡道榮星莊觀察來蘇查案迄已多日兹乂奉江督電諭飭赴江西查辦要案所遺鹽道篆務即委孫道廷林暫行代理（齊） 
[詳請减收皖南釐票安慶]  
　　皖省籌議公所具詳皖撫略謂皖省前因新政需疑詳奉督撫憲核定將皖南行銷洋裝之茶毎斤加抽皖釐錢二文行銷内地之茶加抽一文由皖南茶釐局諭商遵行在案現經督撫憲電商飭將前加之洋裝二文内地一文均作減半抽收以示體恤自應遵辦除由本所改刋減半抽收三聨釐票刷印四千張外編列號數蓋用印信移送皖南茶厘局查收塡用（敬） 
[赣省調查總局職員名單江西]  
　　江西調查總局現由護撫沈中丞札飭藩司撥銀四萬兩已於上月二十七日開辦兹將該總局各職員名單錄左總辦現任饒州知府張檢法製科科長邵啓賢第一股股員韓兆鴻一等書記員顧曾望陳祖光二等書記員沈兆熊周應濤三等書記員蕭于葵侯光膺汪時謨第二股股員祝長齡一等書記員陳書年二等書記員金鼎元楊承烈三等書記員江福楏閔慶榮第三股股員陶牧一等書記員楊霖二等書記員余寅中札拉芬三等書記員潘學明吳祖年統計科科長黄元直第一股股員王培蓀一等書記員汪念祖二等書記員陳其達陳塏三等書記員湯家麟蔡炯第二股股員秦鏡中一等書記員陳慶善二等書記員王之德徐祖賢三等書記員高書卜廷選第三股股員吳亮勛一等書記員趙文元二等書記員徐鳳鳴余志纓三等書 
 
 

Page 11

 
 
記員張玉衡李煐考察員陳安監印陳鍇收發何秉坤校對甘文浵排印吳忠恕一等庶務裘紹箕二等庶務陳毓康余鈞三等庶務沈毓型（木） 
[參案將次揭曉杭州]  
　　浙撫馮星帥迭據瑞藩司禀揭以嘉湖兩府奉飭查辦清鄉類多敷衍玩誤請擇尤撤參經中丞密委馳查得實特於日前專摺奏參清鄉不力及貪劣不職各員多至二十九人聞内有一道兩府其餘均嘉湖州縣云（木） 
[蘇撫查禁私烟辦法蘇州]  
　　蘇省自上年遵詔禁烟以來各屬鄉鎭設燈私賣者隨處皆有經陳中丞札飭禁烟局議擬懲勸章程兹悉該局現已議定嗣後如有私賣燈吃情事即將該店房屋發封變價充公人則從嚴究懲其房屋或係租借房主並不檢舉於前一經發覺破獲自當併懲不貸又無論軍民人等如能通報獲一私賣之戸當在充公房價内酌提三成給賞惟不得挾嫌誣指業經中丞批准通札各屬一體遵照併飭照會各紳董各就本地逐戸清查務期盡絶根株（禾） 
[度支部咨催酌加釐稅蘇州]  
　　蘇撫陳中丞奉度支部咨文略謂部中需欵浩繁請飭將各項釐金及稅契等欵嚴行整頓酌加成數等因中丞遂飭牙釐局督辦朱竹石觀察遵照辦理當經觀察傳諭各局卡員將各處商貨現在情形查明實在詳細具報在案昨中丞又奉度支部催詢因傳見觀察面詢情形觀察答稱現下尙未報齊俟催令報到即當彚核禀復（草） 
[候補人員之恐慌杭州]  
　　浙省官塲前奉撫藩憲嚴諭定期分班傳考優者酌予差委不及格者勒令學習或咨回原籍以致聽鼓人員異常恐慌雖奉憲諭限十日内一例報名而核計報考人數僅一百十餘人云（元） 
交涉 
[保奬交涉人員吉林]  
　　吉省交涉局總理宋觀察勃生自丙午年間接辦日俄兩國交涉以來尙稱平協此次交涉司於前日接印後宋總理已將經手一切事宜交代清晰兹聞朱經帥頗嘉其有諳練之才用人亦均稱職擬擇尤保奬以示喜以勵（爲） 
[詳准豐城縣留辦敎案江西]  
　　江西豐城縣民盛開甲控盛廷松等將房屋盜賣與敎堂一案該縣孫令辦理不善迄未斷結現洋務總局詳請贛撫請暫留該令辦結後方能交卸當奉沈護院批准轉飭孫令會同新任王令曁委員許令妥速辦理勿稍諉延（水） 
軍界 
[清留守查閱軍政鎭江]  
　　江寗將軍清秋圃留守日前蒞鎭曾紀本報現悉留守先校閱八旗各營操演初一日至象山雩山等處查勘砲臺初二日早復往旗營各學堂查察一切旋於午後乘火車回寗（御） 
[減價發賣舊槍安慶]  
　　皖省軍械所舊存明林敦鎗支二百四十八杆年久失修銹鈍不堪現由灵巡防營處酌減價值通飭所屬州縣局卡毎桿定價銀六兩五錢請領應用業已將情具詳皖撫查核矣（孔） 
[駐郡防營更調鎭江]  
　　徐寶山遊戎所帶之緝私砲船三十艘現奉上憲札飭分泊鎭江下游一帶以資巡緝另有徐遊戎所統之虎字新字兩營飭歸併李鎭軍定明接統聞李游戎業已接事矣（知） 
學務 
[常州擬辦軍樂隊常州]  
　　錢紳琳叔與中學監督屠元博君創議籌辦軍樂隊現已議决先籌的欵一千元中學任其半武學育志冠英各小學及錢紳合任其半延聘軍樂專家在中　開班講授半年畢業（巾） 
[禀請分别發給字母學生証書奉天]  
　　第一官話字母館敎員李靄雲以此項字母學生於修業後一律給以修業證書未免過寛擬嗣後援照學堂畢業章程凡此項學生考試修業時須分别最優等優等中等給以相當證書其有不及格者不給已禀請提學使辦理矣（爲） 
[學堂改期試騐長沙]  
　　湘省法政學現值第二班招考原擬分班試驗自本月十八日起至二十二日止以職官貢監爲一班廪增附爲一班各校畢業生爲一班先由該學堂按日試騐後再請提學司考試一次前因十八日爲該學堂第一日試驗所有報考諸生甚形擁擠呈騐執照一時不能驗明該堂監督即於次日停驗統限於二十二日赴提學司一體考試以定去取（而） 
[通飭選送中學生安慶]  
　　潁州府中學堂開辦伊始原定學額一百零八名現因尚未足額由該府通飭所屬各就高等小學堂内挑選申送以備補入插班（美） 
[加抽米捐充作學費安慶]  
　　當塗縣各學堂因經費不敷擬在所抽米捐之外再加洋四百元以充各小學堂及勸學所經費業已據情禀由該縣諭令各米商照數認繳政 
實業 
[湖州勸股員勸股詳情湖州]  
　　湖州勸股員俞寰澄張弁羣蔡伯華等二十日在湖郡開會勸股當塲認定四千餘股二十三日又赴南潯鎭開會當塲又報繳十有餘萬旋因二十日在湖郡開會時凡錢業中均未認定故俞君等特於二十四日折回湖郡待各錢業認定成數再至長興一帶開會（爲） 
[移送商科畢業生名册漢口]  
　　湖北留學日本商科畢業生胡瑞霖等十七人經提學司弔取文憑考騐後即咨送勸業道酌量派入漢口商業學校辦事現因商業學枃已劃歸商會經管故劉仲立觀察昨將各生名册移送商曾查照錄用（水） 
[設立鐵路儲圖室湖北]  
　　鄂督趙次帥以川粤漢路綫業經勘定所有路綫圖說關係甚大日前特委路政科文案胡令恒熙在文案處設立儲圖室專儲關於路政要件以備查考（生） 
[咨查産棉數目杭州]  
　　浙省上江各屬産棉素盛但沿江沙民墨守舊法不知整頓毎遇秋潮夏雨遭損殆盡近來撫院接准北京稅務處 
 
 

Page 12

 
 
及商部來咨調查全省産棉若干進口各國洋紗若干詳細呈報以備整頓故馮帥已分飭照辦矣（有） 
雜記 
[候補知縣之苦况湖北]  
　　鄂省候補知縣蕭煥南聽鼓十餘年未得差委日前具禀鄂督懇予委用詞近怨望當奉趙次帥批云鄂省候補州縣非僅該員一人資格雖深仍視人才何如耳該縣母得來轅瀆禀所請着不准行（今） 
[縣令勒交兇手蘇州]  
　　南京老二者向隨巡緝隊隊官方弁壽山辦公日前因事至吳江借住宋竹山荳腐店内竟與宋之姘婦某氏有姦某晚南京老二約同二人將宋竹山謀殺身死屍棄城外旋經震澤縣前往驗明先將某氏提案訊出實情派差緝兇未獲現邑尊已來省禀明上憲飭令方隊官杳交南京老二解縣究辦（魚） 
[購運平糶米石之調查廣東]  
　　平糶公所十六日發電蕪湖赶辦第二帮米石五萬包日昨接復電稱已僱太古輪船一艘約四月初二三南來初十左右可抵省河接濟統計各江米石來粤之數四月内不虞缺乏又聞自本月二十六日起改換米筒毎銀一毫可購米二兩云（爲） 
[懲辦縣差窩娼寗波]  
　　鄞縣差役周源寓住應家弄地方現因窩留娼婦阿翠開娼聚賭經街中各舖公禀鄞縣當由黄令文若飭差立提周源並阿翠到案訊審周笞責二千板阿翠飭令夫兄赶緊帶回奉化原籍（皮） 
[蘇臬訪拿劣董蘇州]  
　　蘇臬憲訪聞蘇鄉張家橋地方有圖董薛雪卿薛鳳來等開塲聚賭爲害地方又聞有王姓蕭姓郁姓等私開烟館賣烟因特札飭吳縣派差密拿懲辦吳縣王令奉文後立即飭派差捕前往該鎭查拿當將薛雪卿及郁姓等拿獲解縣收押惟王姓則一時查無其人尚未弋獲（魚） 
[揑名控告清荒局鎭江]  
　　何長慶等二十四人公禀江督控鎭郡清荒局營私舞弊現經丹徒縣王令查得其中名姓頗有揑造故擬澈查根究以期水落石出（射） 
[查辦扞勇苛索規費安慶]  
　　皖撫馮中丞訪悉巢縣釐卡扞勇丁家樹等毎遇商船苛索規費名目不一曰小手曰眼鏡有半副一副兩副多副之别似此膽大妄爲若不嚴懲何以肅釐章而恤商艱常好密札巢縣會同該卡委員專提扞勇丁家樹等至縣嚴行訊辦不得徇情姑息致干查究（周） 
[禁阻華人誘騙出洋蘇州]  
　　南洋大臣准民政部咨并據出使日本國大臣咨稱轉據横濱吳總領事仲賢禀稱三十三年十二月初二日有廣東河源縣人江桂華到署禀稱被人誘騙下船至此後乘隙登岸請咨遣回籍二十日乂有順天人梁海山到署禀稱爲人拐騙經此上岸懇咨送回籍等語查此後内地人民果有爲人所騙希圖出洋作工應請通咨各省飭所屬多方勸諭免致受騙等因准此合咨貴督轉飭各府州縣傳諭商會善堂認眞勸諭設法禁阻現午帥已分札各屬遵辦矣（魚） 
[勞主政起程入都南京]  
　　桐鄉勞玉初主政乃宣去冬奉召赴京時因年老多病不克速行上月二十一日始自寗起程赴漢乘車入都同行者爲日本留學生監督田伏侯觀察（商） 
[巡船修造工竣南京]  
　　江督近飭船廠造一巡船以便公餘親自督率各員乘船查緝以資鎭懾現聞船工業已告竣由該廠報請驗收 
[鄂督體恤小門生湖北]  
　　江夏田小純孝廉爲趙次帥典試湖北時所拔取身故後家况蕭條現由其德配率子正韶持小門生名帖赴督轅謁見當奉次帥慰藉良久并贈洋一百元爲田子添補衣履之資一面函知提學司如某路小學遇有空額即將田子補入以資造就（生） 
[總辦催濬運河鎭江]  
　　淮揚運河開濬以來工作甚遲現總辦鍾元棣太守親蒞揚州傳諭在事各工員先擇淤淺之處赶緊疏濬以免來往行船阻滯（射） 
[大通鎭拿獲盜匪安慶]  
　　日前大通鎭有外來盜匪田榮生等數人意圖刦掠經該處偵探隊長查悉督率探士前往拿獲田榮生王崇山錢海寛估名并起獲鐵棍鐵尺各一根洋鎗土鎗各一枝洋藥五包土藥一包粉條十一根當即一併解送蕪湖縣收押詳辦（孔） 
清談 
[軍隊萬歲平民萬死（嫉俗）]  
　　俄羅斯之軍隊。善殺反對政府之虚無黨。法蘭西之軍隊善殺同盟罷工之工黨殺人者軍隊之天職也。今我中國軍隊能殺平民。即我中國軍隊之能。盡天職也。而顧相率加以訾議者。母乃蔑視之甚也。 
　　夫自剿梟軍隊出發以來。一戰於殿山湖。再戰於楓涇。其獲大勝几二次。首弊夏竹林。次擒俞孟亭。又次擒江北阿四。所誅巨魁几三人。而誤殺平民之舉。則一見於震澤之巡防管帶劉洪順。一見於崑山夏家橋之徵兵。一見於南潯圑防哨弁朱月山。一見於本埠虹橋鎭鹽捕艙長唐春祥。論其次數。不過較戰勝之役而倍之。論其人數。不過較所誅巨魁而七八倍之耳。以如是豐功偉烈之軍隊。僅僅誤殺一二十人民。而我兩省之人。即嘵嘵然嗚其不平者。母乃非報功之意也。 
　　抑我聞之。軍隊負貴重之資格者也。以貴重之軍隊。視輕賤貧苦之人民。直螻蟻草芥耳。即舉兩省輕賤貧苦之人民。盡草芟而禽獮之。曾不值其一吷而况此區區之數耶。昔明昭烈帝謂其女曰。爾何爲生帝王家。我今敢爲平民告曰。爾何爲生平民家。此則平民所常反躬自責者也。 
　　抑又聞之。中國軍隊。對外則不足。對内則有餘。今外部對於外交各事。無不遷就了結。勿論軍隊不足對外也。即欲僥倖於一試英雄幾無用武之地。而言對内。則革命黨之首領。懸賞二十萬金而未獲。南五省之匪亂。幾於前仆後起而不撓。若不借此十數無告之民。稍試其鐸。試問我堂堂大清國軍隊之聲威。猶有用武地耶。此又我輩所當原情略迹者也。　　 
　　抑又聞之。西哲有言。軍隊者。富人之鷹犬也。故其防護富人者無弗至。而其凌踐貧民者亦無弗至。今所槍斃之人。最高者爲絲棉商其次或開飯店。或爲賭徙。或爲鹽販。類多貧而無告之人。設因饑寒交困。難保不爲匪類。則今日軍隊。安知非早見及此。故爲此先發制人之計。以絶富人之後患也。莊子曰。兵貴不測。謀在機先此。又萬萬不能加以菲薄者也。 
　　要而言之。殺人者軍隊之天職也。平民者。生死無足顧惜者也。我今請爲軍隊祝曰。軍隊萬歲。我今且爲平民泣曰。平民萬死。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三）西冷悟癡生譯]  
　　時已鐘鳴二下。寒星滿天。塵籟俱寂遠見一巡捕。手持木棍。踽踽街心。福恐爲窺破。欲匿身墻隅。而已爲所瞭見。持棍向余作欲擊之勢曰。咄汝爲誰。何深夜濳伏於此。將母作夜惺子耶。速實告。否則縛將官裡去。褔睇審之。非他。蓋即雷斯屈來也。因急摇手止之曰。雷君。速禁聲。君姑退立百碼外。俟此門内有一童子出。余將誘至愛而士河邊。有重要秘密事。向渠探詰此重。要秘密事。關係余友華生性命。日必浼君爲余助。願君速聽余言。雷聞言。逼視福面。若點首會意。即退立百碼之外。俄聞局門砑然。先出一人。身材肥矮。面黑不甚了了。狀類巡丁。手遮帽簷。向四隅略一瞻眺。即於門内作招手狀。隨見此童子。趦趄走出。而局門已砰然扃矣。 
福仍蹲踞不動。目注童子何往。忽雷斯屈來繞入一深巷不見。正莫明其意。旋見其自别巷趨出。超越在童子前。若欲向其阻問者。福急奔至。劈手將。阿摩尼亞汁潑去。童子口鼻間。沾染淋漓。立時毒氣冲入。身遂仆地。福先探其胸袋所藏紙件。就路燈視之。即僞召華生之電底也。此蓋彼黨恐人至電局根究來因故擬先滅其跡。而不知福所最注意處。即以此爲第一義務。 
　　福旣獲此證據。其意甚愜。隨與雷斯屈來將此童子。扶掖至愛而士河邊。掬冷水徐徐灌之。見其口漸張。目漸轉。約閱二分鐘。忽就橋畔　鐵闌干。身倚其上。兀福與雷二人。默無一語。 
　　雷曰。密司忒福爾摩斯。適君所言。余未得其要領。何以此童子。關係華生性命。君又何以改敎士裝。望詳悉相告。余甚願聞。福曰且未暇君試閱此。電底。果余召華生乎。抑有人僞余名召之乎。君諒可瞭然一二。至其底蘊。尙未宣露俟研詰此童子後。再當詳告一切。雷君可暫恕余。時童子倚於鐵。闌干上。面色或紅白。齒擊氣喘。若不勝惶駭之狀者。 
本埠新聞要事 
[松江府。札上海縣文（頒發鐵路地畝納稅章程）]  
　　爲轉飭事本年三月初三日奉藩憲瑞札開奉南洋通商大臣札准郵傳部咨路政司案呈本部會同度支部擬訂鐵路地畝納稅詳細章程一摺於光緒三十四年正月二十七日具奏本日奉旨依議欽此相應恭錄諭旨粘抄原奏咨行貴督遵照等因並抄奏到本大臣准此除照會並分行外抄奏札司通飭各地方官一體遵照辦理等因到司奉此除分飭外合就抄粘札飭札府即便飭屬一體遵照辦理母違計抄粘等因到府奉引合就抄粘轉飭札到該縣即便遵照辦理（章程已見前報。） 
[滬道深惡華人捐入洋籍] 　　 
　　滬道蔡觀察查得近有不肖之徒毎遇訟案輙投大西洋及日斯巴尼亞等國領事署捐資入籍希圖庇護爰於昨日照會訪兩國領事嗣後凡有華人禀請入籍務須查明或有因案入籍者請勿爲所朦蔽云 
[洋人遷掘義塚]  
　　寶山縣境結九圖義塚近被美國人輒行遷掘改種花草樹木昨由寶山縣令禀知滬道後蔡觀察立即照會美總領事查詢飭阻一面批飭該縣傳訊地保究有何人擅將此地盜賣迅即查覆核辦 
[滬道請加彩票價值]  
　　滬道蔡觀察近因道庫支絀應撥巡警經費不敷甚鉅是以會商巡警總辦汪觀察擬將滬一所售各省彩票毎張加價小洋兩角以資挹注業已禀陳江督蘇撫清示核奪 
[縣令由蘇赴寗]  
　　聞本縣李大令於初三日乘坐火車由蘇赴寗約初五日方可返署 
[海防同知出缺]  
　　松海防同知秦錦泉司馬錫鎭昨日因病出缺該署家丁即投道署禀報 
[西鄉盜案續誌]  
　　盜匪胡生堂前晚糾黨持刀至靜安寺喬司非路口搶刦鄉民曹阿妙家綢皮衣物携贓逃入租界由探查獲已紀昨報昨解公堂訊究胡供前在江隂某營當兵於去年十二月來滬誤入匪黨前晚夥刦曹姓實非小的起意求宥中西官判押候上海縣勘明補拿同黨再究 
瑣事城内 
[叔姪互訐]  
　　陶梅控姪陶銘勳串令楊毛大周金生搶攫衣飾一案前晚由縣訊究陶梅供添造房屋被姪銘勳指爲佔地將房敲毁復唆令楊等搶攫求究銘勳供與叔父兩宅分居伊將小浜塡塞來案誣控訊之楊周供因陶梅在土地堂開賭被衆人議罰洋卅元遷怒小的等是以妄控縣令以叔姪互訐俱屬不合判一併交差揚周交保着陶梅之父陶嵩到案訊斷 
[女婿唆訟]  
　　揚玉修唆使妻母曹朱氏與同族爭奪坑基一案現由族長曹封聲等具禀訴明奉本縣李大令批示云據禀是否屬實有無偏袒候補提楊玉修到案質訊察奪 
[仍准回贖]  
　　張關寶控吕志卿掯贖田畝一案前晚由縣復訊張供　央夏朝桂爲中將田三畝四分抵於吕志卿向贖被掯吕供談田由張之繼母陸氏向小的加價一百元立有絶契未便放贖夏供張陸氏曾否加絶小的並不知悉縣令檢閱絶契並無張關寶曁原中夏朝桂到場列名判張備齊自抵欵項及陸氏加價回贖 
 
 

Page 19

 
 
[攻坆地紏葛]  
　　寡婦李桂氏李丁氏控嚴順華串同老婦李朱氏將抵押坆地盜賣一案前晚由縣復訊仍供詞各執判嚴管押着李桂氏邀同夫弟福生到案質訊 
[道批三則]  
　　楊桂英禀批旣已遵斷繳價何以延不放贖所稱賄捺圖吞不爲無因仰上海縣查案究明飭遵具復楊采卿禀批此案公廨如何訊理經梁前道批查未復據禀前情仰會審官速將查訊情形禀報察核勿遲徐春榮禀批活典之産與賣絶者不同何能籍端掯贖所禀是否屬實仰南滙縣迅即移查辦理具報 
[官事]  
　　江寗候補道石淦廣東候補道朱恩溍調署海門廳同知章維鈞揀選知縣褚德紹補用典史竇堃昨均到道拜會禀見新委巡警總局庶務課員曹炳禀知到差貨捐局會辦候補知府向傳桂禀知銷假 
南市 
[姘夫無良]  
　　南區解在路爭閙之張何氏及煤炭店夥張阿和至工程局由孫明府研訊氏供寗波慈谿縣人丈夫張阿桂在原藉婦人被張阿和於两月前姦拐來滬住居草鞋灣現竟不給衣食又不准回甬是以爭吵判張戒責四百下押改過局一年氏亦有不合成責一百下發堂留養俟本夫來滬具領 
[學徙被獲]  
　　立興押店被學徒程景初竊去首飾衣服逃逸已久昨由公共捕房將景初緝獲弔到贓物移解工程局訊究判將弔到各贓先交失主具領程戒責一百下押交餘贓及已獲各贓之當本 
[男子迷路]  
　　巡士查獲米呼男子張海林年僅八歲係浦東三墩人當即解請工程局留候伊父具領 
[同族受累]  
　　丁承惠昨至工程局控告族兄丁如松時向强借滋閙不休判借給洋六元着如松具結不准再借 
[竊賊拍照]  
　　總工程局現定新章援照公共捕房成例几拘獲竊犯拍照存查昨有竊賊顧泉生收押期滿照章拍照然後釋放 
[違章赶猪]  
　　猪作夥陳小狗曹老狗火燧炎於昨日五點鐘前違章赶猪由巡士拘至工程局一併押候傅到作主訊究 
閘北 
[查獲槍彈續誌]  
　　王月如王小金身藏槍彈在閘北火車站被巡邏隊拿獲後昨又由巡警總局提訊仍供並不爲匪判押候再究 
[建設菜場先聲]  
　　商人錢榮浩擬於閘北隙地建設小菜場具禀巡警總局求請給諭開辦未知能批准否 
英租界 
[牽涉毁屍滅跡案]  
　　福建路醫生徐仲伯被仇人誘出謀斃滅跡由探先後緝獲形跡可疑之龔老虎徐祥廷施榮福陳掌初蔡銀狗等五人經公堂判押在案昨解復訊諭令一併送縣禀請道憲核辦 
[訊結紏搶金飾案]  
　　蕭蔡氏探陳生記紏搶金飾一案昨由公堂訊結判陳押捕房六禮拜完案 
[串賣鄉婦]  
　　浙江烏程縣鄉婦朱虞氏背夫來滬被徐董氏董顧氏唐翠英串同周阿四陸子泉價賣前日爲其夫朱阿四尋獲報捕解廨請究判分别押候補提人証再訊 
[凌虐婢女]  
　　章裕香之妻徐氏虐待婢女秋葉昨由捕房傳章解廨章供並不虐待判押限禮拜六交徐氏到案再訊 
[傭婦迷路]  
　　傭婦周高氏迷路山捕解廨審訊據供隨高老爺來滬寄寓客棧因出外購物迷失路途現高老爺已赴石門縣新任是實判留候查明再核 
[女子私奔]  
　　濟良所昨解女子馬英鳳到廨復訊由探張寶榮傳家屬馬金法馬文藻馬文連到案質訊女供被兄文藻打責逃出文藻等供女將首飾等物取出寄於張文仁家並未加責求鑒判女暫留濟良所文藻交保候傳張文仁到案再訊 
[犯人解縣]  
　　著名惡棍閙天宫（即徐福生）拐匪龔麻子俞金林（即王生生）搶匪康合興余炳全張福根陳才寶等七犯昨由西牢提出解至公廨飭用雙馬犯人車護送至小東門派差押送縣署禀請道憲核示 
[買辦被控]  
　　英商開茂洋行控買辦安鴻喜不付票銀昨由公堂會訊原告延沃沛律師投稱買辦安鴻喜現往他埠所有進出各欵均歸陳章仁經理請爲傳究被告延穆安素律師到案辯駁中西官以陳係要證判两律歸一併退去候補傳人證再訊 
[私售牛乳]  
　　葛阿根混售無照牛奶由工部局查獲解廨據供係公順牛奶棚主邢秀春囑賣判押候傳邢到案再訊 
[控拐無憑]  
　　車夫陸阿福控王阿根拐賣伊妻范氏一案昨又解廨訊究因所控無憑判王交保候核 
[銀樓追欠]  
　　費文元銀樓控馮金堂欠洋七十二元昨由包探傳馮至廨判過堂訊理 
[公堂瑣案]  
　　包長富竊老順記紫銅押三禮拜王德林陳巧林串竊業廣公司石子各押兩禮拜陳阿福竊謝震昌衣物押捕房五禮拜袁榮堂竊陸杏溪布衣押捕房三月期滿驅逐出境易鏡如白永康串竊陸忠儀銅元易押西牢半年白押三月 
美租界 
[電車傷人]  
　　聘白爾六十二號電車前日午後駛至北蘇州路將小車夫李金龍撞倒跌傷由該車管理西人車送同仁醫院醫治 
[倒斃两人]  
　　昨有乞丐两人倒斃於菜市街大昌客棧門首由該棧主訴知捕方飭保報堂棺殮 
[幸未被刦]  
　　錢久生前晚行經虹口新記浜路被流氓多人圍住圖刦幸有巡捕到來若輩即四散逃逸 
法租界 
[捉賭類誌]  
　　新租界金章氏所開　　　灶毎旬紏人賭博爲捕查知禀明捕頭往拿各賭徒已聞風逃逸當將該氏拿獲連同賭具並賭洋二十元解送公堂請究氏稱是接龍消遣聶司馬謂接龍輸贏無如此之鉅判罰洋十元賭具銷毁賭洋充公又八仙橋西慈估里顧　囡家前晚紏人聚賭由捕將顧及賭徒陳善善朱榮春王錫山曹阿三姚省三金瑞甫陳阿毛王三郎等二十餘人一併拘入捕房各令覓保聽候公堂傳訊 
[拐孩類誌] 　 
　　著名蟻棍張世中串同土顧氏誘拐董庭臣家小孩一案昨又由公堂提案因原告未到判仍還押候究又楊潘氏控劉楊氏拐匿九歲女孩一案經公堂訊押日久堅不承認昨日提案判從寛交保候查又伊恒發前控二房東陳培生拐匿幼孩嗣經陳訪悉實係蘇東蘭所拐故將蘇拘解公堂請究蘇供伊孩實由某甲拐去與陳無涉判陳開釋蘇尙有别案被控年候原告到案再訊 
[並非竊米] 　　 
　　小工姚扣子朱阿金行竊輪船白米爲巡丁查見交捕送廨訊究姚朱同供在艙底掃除餘米並不偷竊求宥判各押捕房三天 
國外新聞 
[日艦炸烈續聞]  
　　初二日東京電云炸沉之松島號全艦弁兵四百四十人得生者二百三十九人現已撈起屍身三十具艦長葉喜洛（譯音）亦在其内昨日鐵甲巡洋艦常磐號及某汽船已自横須賀及吳軍港兩處開赴澎湖 
[日升駐俄公使]  
　　初二日東京電云駐俄京聖彼德堡日本公使於今日改爲頭等公使 
[英國大水]  
　　初二日倫敦電云英國散姆司河上流漢萊及梅登海特等處近忽泛濫較一千九百零三年之大水尤甚 
[葡皇改革政策] 　　 
　　初二日倫敦電云葡皇梅吕爾於開國會時當衆宣告其所改革之政策如改訂稅則改良警政改編海陸軍制發達殖民事業以及約束本國工人與移民章程等六事 
[儲欵備急]  
　　初二日倫敦電云德國議院預算委員與政府之代 
 
 

Page 20

 
 
表人議定近年即無他項糜費亦須於此五年内借欵五千萬磅以備彌補缺乏 
[津貼郵船公司議案] 　　 
　　初二日倫敦電云德國議院已將津貼腦提斯克郵船公司馬克五十萬之議案交與預算委員俾該公司仍得從事於日本新其利及澳洲之航業現德政府催訂此案甚急蓋德國遠東之商業極形發達若該公司不加津貼則必不能維持以上各處之航業 
[德意睦誼]  
　　初二日倫敦電云德國首相蒲羅親王昨與意國首相薛格洛討論德意兩國之交誼頗爲滿意以上譯宇林報 
[歐婦出游被轟]  
　　初三日倫敦電云印度班貢省瑪色斐鎭有歐婦偕其女乘車出游忽有人向之擲一炸彈歐婦受重傷女與御者皆斃 
[暹羅亂事]  
　　初三日倫敦電云巴黎電稱據官場消息謂喀巴提（越南境）邊界培脫姆旁（暹羅境）近有亂事聞爲暹人煽惑擬與法人爲難現該處歐人均入法國銀行暫避 
[波斯亂事日甚]  
　　初三日倫敦電云聖彼德堡得有消息謂扣斯亂黨現並屠殺波斯婦孺 
[外交官之資格]  
　　初二日栢林電云德國外交現極注重各國經濟情形以後辦外交者必須具有經濟之才識始可勝任 
[法屬亂事]  
　　初二日栢林電云法屬馬利台立亞（斐境）近有亂事法國遠征隊全軍覆没得生者僅一人 
[英國新造特式兵艦]  
　　初二日栢林電云英國新造鐵甲巡洋艦印道司台爾（載重一萬七千五百五十墩）業已下水試駛毎點鐘可行二十八海里内裝之機器與奪雷特式相同惟奪雷特式戰艦毎點鐘僅駛二十一海里餘耳 
[美艦隊擬游富士山]  
　　初二日栢林電云美國太平洋艦隊日後擬游日本富士山以上譯文匯報 
來函 
[江蘇敎育總會移台州府許鄧太守文（爲繆鼎告發金埰事）]  
　　據旅滬台州學會繆鼎到敝會稱貴府諭知將金埰張駟羣邵遠三人斥逐出會並通告上海各學堂不准収留金埰情節尤重即據禀上海縣差解來台懲辦等語查金埰於今年正月間由該會出具保證書到敝會之附設法政講習所聽講並由繆鼎親自介紹來會敝曾以旣有該學便保證又有繆鼎介紹即照章収錄至三月間繆鼎又到敝曾聲言欲退保并云金埰爲台案要犯奉地方官查拿敝曾以旣係要犯該學會當時何以作保而繆鼎又何以介紹因囑繆鼎仍由該學會具函取消不得以　人空言退保未幾而各報登有台州學界致繆鼎電地方官欲拿金埰云云正深詫異又接該學會來函爲金埰辯白金埰亦有函來歷述繆鼎近在旅滬學會查賬被斥因此挾嫌敝會於繆金二人平素行爲無從知悉一面之詞均難深信但金埰旣係歷年積犯貴府履任伊始即札縣查拿繆鼎與同里居豈毫無聞見乃正月則保送之三月則告發之謂金埰罪果難逭則保送何心謂金埰情有可原則告發何意尤可異者二月間中外報載該會選舉職員繆鼎與金埰均爲幹事張駟君爲庶務邵遠爲書記當時繆鼎又何以默不一言直至三月初而忽來冒稱會員之電似此情節閃爍離奇繆鼎旣爲該會領袖不應始則認金埰等爲有被選舉權繼則斥金埰等爲無聽講之資格而金埰旣爲繆鼎保送又與繆鼎同舉爲幹事何以時不轉眴即因查賬而斥去繆鼎始終參差蒼黄反覆爲之浩歎除金埰已照貴府諭知該學會之意即勿收留其案情若何聽候核辦外惟繆鼎　滬如以上各情恐亦非貴府所及料至張駟羣一名亦由繆鼎回來此次亦牽入案内同道爲朋繆鼎更將何辭以解但貴府旣有雖不善不至如金埰之甚等語而同鄉中又有函來願爲張駟羣作保證者應暫留聽講惟邵遠一名並不在敝曾聽講此案如蒙提究應否將容隠在前告發在後之人一并歸案之處忊應移請貴府俯賜宜照施行 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
