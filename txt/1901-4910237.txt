# 1901 - 215 - 4910237

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[書擬興聖教後]  
　　中國古昔聖賢之教至孔子而集其大成歴漢晉六朝唐宋元明遞地數千百年凡乘就出震之世主無不尊崇　學爲治世之大綱學宫之設遍於各行省　橋璧水禮樂雍容至本朝列祖列宗尤以昌明聖學　　務臨雍釋奠大典昭垂自京師以及各郡縣凡朝廷聲威所布濩即至聖教澤所函　誠哉大道之行無遠　　矣所惜者自開闢至今騶衍談天所謂赤縣神州者九中國僅居其一餘則大瀛海環之舟車所不能至人力所不能通故　以聖教之廓乎無外亦祗行乎中國而不能遍於全毬此固地勢限之而非巍巍之德有所不及也至本朝道光年間海禁大開蒼茫溟渤中輪舶飇馳視萬里如庭户西人之來中國者到處建立教堂奉行其所謂天主耶　　教　　宣布遍於僻壤遐　而中國出洋華民卽南洋各埠已不下數十萬此外如古巴美利堅新金山等處亦係華人　　之區若輩皆自幼生長外洋雖衣冠或遵舊制正朔亦奉中朝而綱常禮義之大經或未能　聞於平日夫以　人之來中國雖至偏僻之處足跡所偶及無不設有教堂而中國數十萬人流寓外洋除日本長崎有文廟外曾未聞建設學宫俾邦人士仰止高山藉伸其尊君親上之義是豈聖教之未能行於域外與夫亦無人焉爲之昌明耳今者流寓南洋各紳商擬就新加坡等埠創設尊孔教堂推某宿儒爲教諭日以忠信文行啟　華人月前擬就章程十四條具禀兩廣督轅經督憲陶芷芳制軍明白批示奬勵有加此後聖教之流行海外當可操劵卜之偉哉是舉其識見之宏遠　非尋常所能幾及矣竊嘗論之事之平淡無奇者流傳愈久而愈廣推曁愈遠而愈紳惟其然故秦漢之世其教雖尊而尚未能遍及於寰宇嘗觀某說部所載元以前　南人不知有孔子祀王右軍爲先師至元世祖至元十五年始建孔子廟蓋歴時愈久教化亦愈宏勢有必然固可以據理斷者至外洋各國自通道中國後彼雖各自尊其教然於孔子之神聖亦未嘗不心焉敬之卽如四子書及十三經東西洋各國皆有譯本流傳澄江繆　岑主政遊歴俄京時曾見俄人所設學塾中學生課題係三綱五常論一篇雖祇寥寥百餘字而理解明通文氣亦甚條　是非敬慕聖德之深烏肯肄業及此又曾襲侯日記載光緒九年英前任香港總督亨乃修致書曾侯稱自製鎏金花　一座欲敬獻至聖先師孔子神座前曾侯爲之轉寄北洋由李傳相專弁咨送至山東交衍聖公代爲供獻可知德化入人之深固有無間中外者今南洋各埠旣設尊孔教堂行見數年之後非特華人沐浴教澤之中咸趨於蕩平正直卽西人風聲逖聽亦未必不欣慕良深蓋至是而天所覆地所載眞無不爲聖教所函育矣豈非神化之極哉雖然中國郡縣所建學宫悉曰大成殿外洋華民旣存尊孔之意似宜亦用此名今乃名之曰尊孔教堂雖未嘗不足見敬恭之意然必欲與彼教中所建之堂相同恐究未能免俗質之當世君子以爲何如 
[本館接奉電音]  
　　昨日午後潼關行在飛電傳來上諭二道敬謹譯登○九月初三日行在内閣抄奉上諭徐會灃等奏循案請賞米石各摺片京師廣安門普濟堂等處收養貧民人數過多普濟堂功德林兩處著賞給粟米五百石加賞糧米五百石朝陽安定各門外三處粥廠每廠著各賞給粥米四百石廣安門内資善堂煖廠著賞給粟米三百石廣仁堂著賞給糧米三百石即著該員紳等核實散放以惠窮黎餘著照所議辦理該衙門知道欽此同日奉上諭陳璧文等奏籲懇恩賞米石散給各粥廠一摺京師外城各粥廠自上年兵燹之後復經地方官酌量添設現在瞬届回鑾貧民就食者多自應酌給米石以資散放所有單開之西珠市口等七廠曁另片奏請給米之崇善堂等七廠均著照所請數目賞給以惠窮黎餘著照所議辦理該衙門知道單片併發欽此 
[駕駐閿鄕]  
　　昨晚接潼關來電云初四日聖駕仍駐潼關廳初五日天霽啟鑾坻河南閿鄕縣駐蹕 
[趨覲天顏]  
　　昨日午後潼關行在發來專電云榮仲華中堂當聖駕由西安啟行時奏請 
賞假數日兹已假滿於初三日趨詣行在奏請覲見銷假請安是日皇上又召見江安督糧道胡延 
[迎鑾盛典]  
　　京師友人函告云皇太后皇上由西安啟蹕之後在京諸王公大臣有先期往河南接駕者有往正定保定接駕者至留京辦事之王大臣曁總管内務府大臣俱擬在大清門前接駕五城御史步軍統領則在正陽門外接駕蓋以崇體制而昭誠敬也 
[允免置砲]  
　　京師友人函告云近聞各國駐京使臣允欽命議和全權大臣慶邸李相面商所築使　外砲臺概不安置砲位以免宫寢震驚 
[柳營紀要]  
　　聞之直隸官塲友人云八月下浣某日欽命議和全權大臣直隸總督李傳相行文保定飭將督標五營兵士自本年冬季起裁去三成以資撙節又聞直隸古北口提督馬軍門玉崑涓吉八月二十四日在京邸接受關防所屬各營統領等官次第入京叩賀 
[晉案已結]  
　　天津直報登山西友人來函云晉省教案刻已一律議定所毁天主教中財產償銀二百五十萬兩由欽命議和全權大臣直隸總督李傅相在京師料理所毁耶穌教中財產償銀十萬兩由晉省大憲就地料 
 
 

Page 2

 
 
理 
[鈔關改制]  
　　天津直報云頃聞天津鈔關稅務經總稅務司赫鷺賓榷使議定改歸津海新關稅務司德璀璨君代徵惟交接之期刻尚未經宣布 
[兵船又减]  
　　天津直報云八月二十八日駐泊大沽口内外之各國兵艦運船共一十七艘其中英國大艘美國一艘德國一艘法國三艘俄國二艘日本國二艘奧國一艘義國一艘蓋較前又减去數艘矣 
[疏通仕途]  
　　武昌訪事友人云自秦晉順直捐例疊開報捐者異常踴　其中以佐雜捐免騐看者爲最多湖廣總督張香濤制軍目擊情形深恐難于位置特於日前牌示轅門凡佐貳雜職未經騐看註册者概不得委署差缺其州縣以上未經引見者慨不委差亦毋庸來轅謁見蓋亦疏通仕途之至意也 
[嚴究貪官]  
　　武昌訪事友人云湖北候補縣龔瑞清前在署歸州任内有藉公勒索情事經督憲張香帥專摺奏叅奉旨革職歸案審辦日前香帥以案情重大札飭臬司李少東廉訪遴派幹員秉公嚴訊 
[考吏述聞]  
　　金陵訪事人云兩江總督劉峴帥欽奉上諭將書吏逐加裁汰爰擬日内將督轅諸吏分别考試以定去留社鼠城　一聞此言無不色爲之變矣 
[釐局更章]  
　　金陵訪事人云大吏向就下關江口設立釐捐分局遴派候補州縣主之專抽出口釐金以充餉項邇經釐捐總辦穆少若觀察酌定新章諭令商賈船户人等每月共有出口貨若干自行投局認捐局中由總局派一家丁收捐騐貨以節經費而杜弊端并聞各口局卡亦將照此辦理云 
[赴日閱操]  
　　杭州訪事人云本年九月日本舉行大操之典浙江撫憲任筱沅大中丞特委候補道程少周觀察航海赴東藉憑軾之觀爲補袞之助觀察奉諭之下巳於上月二十日起程兹又經中丞委候補都司鄭都戎馴保帶同武備學生趙廷傑等十名續往都戎接奉札文定於二十七日禀辭就道 
[維持圜法]  
　　揚州訪事友人云自八月下旬起孔方兄身價日昻銀價遂因之驟貶每兩僅兌錢一千二百有奇墨西哥銀每元兌八百餘文較之中旬短去五六十文推原其故皆由奸商私自運錢出口所致貧苦小民受虧匪淺事爲江都甘泉兩縣主所聞立卽會銜出示查禁略謂私運制錢大干例禁查兩淮塲運商運錢赴塲經前府憲沈定章各商須先赴淮南總局請領護照方可載運無照卽以私論本縣兹訪聞近有市儈勾串奸商私運圖利以致本城近日制錢短絀錢價飛漲除嚴密查拿從重究懲外用特會銜示禁爲此示仰軍民諸色人等知悉自示之後務各安分營生毋得私運至鹽商載運須請領護照如無護照即將所運之錢全數充公仍提案科以應得之罪云云此亦賢長官振興市面維持圜法之苦心也 
[飭查書院]  
　　松江訪事人云邇者松江府余石蓀太守接奉兩江總督劉峴帥札文内開朝廷舉行新政首重育才各直省郡邑所設書院均須改作學堂課以中西實學所有各書院產業經費及山長姓氏逐一詳載限十日申報等因刻已轉札所屬華婁兩縣主照會書院紳董限日聲覆 
[撥欵購書]  
　　松江訪事人云邇者明詔迭頒尊崇實學士人非　精經史熟諳掌故不足以應詔陳言所慮者庠序之士寒素居多筆耕墨耨之餘恐無力購備書籍郡人某君因糾集同志聨名禀諸當道請酌撥各縣賓興欵項購集中西有用之書皮藏融齋書院中供人繙閱府尊余石蓀太守准之刻已札飭華婁各縣詳查賓興本息確數以便酌提矣 
[邗試有期]  
　　揚州訪事友人云日前江蘇提督學政李大宗師由南通州行文揚郡飭傳知所屬各邑與考生童定於九月初六日在泰州取齊聽候分别扃試 
[監司互訐]  
　　武昌訪事友人云湖北荆宜施道濮紫泉觀察近與宜昌川鹽局總辦陳復莘觀察意見叅商互相禀訐督憲張香帥以案情較重會商撫憲端午橋中丞密派幹員馳往查辦 
[刑人於市]  
　　京師友人函告云八月二十五日刑部浙江司提出要犯李三盧二胡十侯三四名綁置囚車派某營兵押赴市曹分别斬絞聞因私鑄大錢敗露故於訊實後處以死刑云 
[請令决囚]  
　　前報曾載蘇州吳縣獄中所覊某犯糾衆潛謀越獄旋由未經定讞之某命犯告知禁卒禀請典史某少尉轉禀縣主田春亭大令親臨騐勘派勇輪流守護面禀請督撫憲批示遵行兹得本館采飭友人續函知是案業經督撫憲批飭將爲首圖逃之甲乙丙三犯就地正法大令因於本月初三日午後飭提至案略詰數語押赴府轅隨由府尊向子振太守會同文武官員詣撫轅請令綁至北寺大校塲斬决梟首懸示以儆其餘 
[牛莊患疫]  
　　營口訪事人云邇來時疫盛行死亡相繼上月二十六日東營南街裕盛店左近某姓家有人傳染是症因之殞命醫生察得房屋不潔所致遂告知俄官看守大門不准有人出入連及東鄕西舍多至二十餘家旣而元興盛店中人亦因患疫致喪多命爰在西白廟租屋數椽爲養病之所時適興泰店中人王滋生患病移入其内閱數日逝世歴年南帮人從未有染此者兹其破題兒第一也某日俄官查知元興盛染疫人多遂亦派捕看守不許商家往來 
[嘉禾呈瑞]  
　　南昌訪事人云距江西省垣東門外數里許農人所藝晚稻有一莖雙穗者父老謂自國初康熙朝至今歴二百餘年始得再見此瑞洵爲天下昇平之兆云 
[浙省官塲紀事]  
　　杭州訪事人云浙省營務處一差本由前署臬司許豫生廉訪兼理押憲任筱沅大中丞以臬司爲刑名總匯之區政務殷繁恐難兼顧因於上月二十八日改委運司黄幼農都轉兼理營務處事宜○湯溪縣袁和九大令由副貢報捐知縣選授是缺兹已領憑到省本月初一日趨赴撫轅禀到○署常山縣强春亭大令現届期滿藩憲誠果泉方伯以大令辦理善後局事宜頗爲得力札飭留任一年以示鼓勵 
[鄂省官塲紀事]  
　　武昌訪事友人云八月某日指分湖北試用道宋芸子觀察由行在引見來鄂赴督轅禀到并請假三日○日前江夏縣陳介菴大令接皖中珂里來信知祖母某氏壽終當卽赴各憲轅禀請期服假二十一日凡與大令有寅世誼者咸往弔唁素車白馬爛其盈門○梁集菴太史赴陜引見奉旨以知府發往湖北補用太史曾電禀湖廣總督張香濤制軍意欲回籍養疴嗣奉旨簡授武昌遺缺知府又經制軍專電勸駕太史自念受恩深重不敢不勉効馳驅遂定於九月來卾傳聞制軍以太史文章經濟並世無儕已與撫憲端午橋中丞互商擬奏補武昌首府俾得大展所長未知確否○漢口營都司陳慶門都戎近奉上憲派赴日本觀兵所遺篆務札委漢防營楊 
 
 

Page 3

 
 
游戎暫行代理游戎已于八月下旬某日詣轅叩謝擇吉履新矣○方鎭軍友升前奉派率領鄂軍赴秦扈駕近奉旨簡授浙江衢州總鎭八月某日由陜來鄂趨詣督轅晉謁 
[贑省官塲紀事]  
　　南昌訪事人云上月下旬某日江西提督學政吳絅齋大宗師之封翁前四川提督學政吳子修大宗師由行在赴京順道來江小駐校士館衣鉢眞傳一門鼎盛士論榮之○户部郎中丁部郎由滬請領部照馳赴贑省勸辦順直振捐自八月初旬奉旨停捐實官卽赶造清册委汪仁齋二尹連所剩空白部照解回滬局以便轉解至京彚案請奬○月前撫憲李勉林中丞擬委總統威武剛字等營申軍門署理贑南鎭篆適因玉山匪亂軍門禀請親往相機辦理俟事平後再赴署任中丞允之現聞匪徒懾於兵威已漸濳鱗戢羽軍門大約將次回省銷差矣 
[邗郡官塲紀事]  
　　揚州訪事友人云上月二十六日午前兩淮運憲程雨亭都轉就署中肆筵設席柬邀出使日本大臣蔡和甫星使讌會藉伸地主之情簉座者爲江蘇候補道張觀察庭杰保甲局總辦章觀察蔭堤工局總辦丁觀察葆元主賓酬酢美盡東南直至紅日斜西始盡歡而散○日前運司程都轉以節逾寒露秋老風寒特飭牌示轅門定於九月初一日換戴暖帽仰兩淮所屬大小官員一體遵照蓋亦順時布令之意也 
[上海官塲紀事]  
　　湖南候補道前署岳常灃道唐穉泉觀察於昨日因公來滬命駕至文武各衙門拜會至上海縣署時縣主汪瑶庭大令迎入花廳茗談移時而出○昨晨簡升江蘇臬司效述棠廉訪命駕赴各衙門及松滬釐捐總局辭行蓋將航海赴天津以便入都陛見也 
[豸旌北指]  
　　昨日升任江蘇按察使本任江安督糧道效述堂廉訪命駕登招商局新裕輪船前赴天津以便入都陛見本邑文武印委各員咸往碼頭恭送 
[會議濬河]  
　　昨日本邑南市二十三七鋪巡防局員盛雨村二尹偕二十七鋪各叚董事赴同仁輔元堂與堂董曹寄耘會議關浚陸家浜事宜大約築壩戽水概須雇用民夫也 
[縣訊梟匪]  
　　本邑西鄕北新涇鎭近有梟匪聚賭縣主汪瑶庭大令聞之移請各營統帶督勇協拿當塲拘獲匪首吳老大一名解縣收押此已見諸報章前晚大令升堂研訊吳供小的實姓沈名光標安徽合肥縣人年六十有七本年七月初四日由原籍至閔行晤同鄕人許四約同設局抽頭旋偕許乘船至震澤東晉閘等處共抽得洋銀十餘元至八月初七日遇同帮船四艘船上共二十餘人因之同往北新涇鎭懇諸巡防局員王老爺求准開賭數日王老爺言須商諸董事併謂董事現在上海須緩數日不料未幾上海即派勇來捕小的欲至局中求免中途被營勇用刀亂砍致傷足　今旣送案求恩寛宥大令問何人開槍傷及卿人各梟船今已開往何處沈稱小的被獲之後在船諸人諒已間風遠遁至於開槍之事小的並不知情大令飭仍還押聽候傷痊再核 
[虹口盜案]  
　　前晚一點鐘時有盜匪十餘人明火執仗蜂擁至本邑裏虹口二十三保十六圖小錢家宅左近鄕民錢進德家排　直入錢頗具膂力見若輩來勢兇猛卽與其妻某氏持鐵鋤抵禦無奈衆寡不敵被盜砍傷用繩綑縛然後翻箱倒篋携贓遠颺洎天明鄰人代解其縛訴知地保唐友梅欲投上海縣署報請縣主汪瑶庭大令飭捕緝拿唐保以事關盜劫恐干未便竭力阻撓不知我保民如赤之賢父母尚須澈底根查否也 
[上海巡局瑣案]  
　　前日有孫阿裕者攫取南市各水果行中已腐之柚抛擲街頭適爲清道局掃街夫所見　至局中禀知委員章喆卿明府明府怒升座訊明發交十六鋪地甲裘鎭押往遊行各街巷以儆效尤○前晚竊賊席啟祥潛至大東門外升吉里潘姓家圖竊適爲司閽者所見拘解十六鋪巡防中局局員黄衡堂二尹研訊之下諭令捕役查明有無他案禀候訊奪 
[馬路工程局瑣案]  
　　南市利記船局主周瑞玉扭烏山船户蔣國乾至馬路工程局控告前日總辦翁子文太守倩襄讞委員余叅軍提案研訊周供小的係寍波府屬某邑人去年雇蔣船裝煤二十八墩至海寍朱德裕行交納被蔣盜賣若干併在中途傾覆及倩人撈獲缺少二十六墩并費去工食洋銀一百二十元當時卽經具控蒙前憲程大老爺斷償洋銀一百二十元蔣延至目今不爲清理因特扭請訊追蔣供小的係紹興府屬餘姚縣人貧困無聊租船餬口無力措繳尚乞施恩叅軍斷償洋銀七十元押候缴案○前者船户李阿華抗繳船捐與水巡捕任福生爲難被任拘解馬路工程局叅軍研訊之下飭將船發封限交帮兇之楊叙春訊究前日命提覆訊李供楊方臥病家中求恩明鑒叅軍判罰洋銀六元 
[英美租界公堂會訊案]  
　　英商牛門投本管領事署控華人盧鳳章以房契抵借洋銀二千八百元延不清理等情領事函致公廨請追讞員張柄樞司馬准詞飭役往提盧已逝世其妻盧唐氏避匿不見僅提到中人劉孟卿昨日會同繙譯官偉晉頌君升堂研訊牛門延博易律師處繙譯人巴得至案聲稱此案盧唐氏已避往他處查所抵之屋坐落新北門内應請移知上海縣歸洋商管業劉供此屋并屋外地基由盧抵與張恒豐扇店計洋銀一萬七千元後盧病故其妻盧唐氏浼孫少山陳榮書託小的向洋人抵借洋銀二千八百元迄今須加利息七百餘元現在張恒豐願找價收買已將洋銀四千元交盧唐氏應請移縣飭提盧唐氏到案訊理司馬商之偉君諭候備文移請上海縣飭提盧唐氏到案訊明公斷 
[英美租界公堂瑣案]  
　　積賊喬祥卿行竊張阿祥夏通山二家衣服報經包探金立生拘獲解案讞員張柄樞司馬商之偉繙譯判責五百板贓給還失主○徐桂生行竊朱和子家衣服九件報經包探顧阿六拘解請究司馬判責四百板逐出租界○積賊張才發串同嚴小留行竊徐阿二章叔平花泰生三家衣物報經包探劉杏卿查獲解案司馬判責徐五百板嚴三百板一併遞解回籍○成衣匠陳掌才向某妓院龜子范德寳索取工資致被毆傷足踝五百三十二號巡捕見之將范拘案禀稱陳由醫生騐得踝骨巳碎須醫治兩月方可告痊司馬著將范帶回捕房押候陳傷愈再核○張雲卿私售攙水牛乳由某包探傳案請究司馬以張屢經獲案怙惡不悛著責手心二百下罰洋銀一百元○金雪齋竊取寄居廣西路之楊言卿家衣服三件報經包探沈阿岳拘解請究司馬判責一百板○朱寳山家被偷兒王竹山竊去票據三紙報請上海縣主汪瑶庭大令飭緝大令移文公廨請司馬派差協提昨日司馬飭包探張才寳將王拘獲解送縣署○朱桂卿向孟福林訛詐洋銀三元報經包探金阿三拘解請究司馬判責三百板 
[光緒二十七年八月分選單]  
　　知府河南衛輝國蔭正白廕生通判河南謝嘉祜江蘇人知縣山西黎城郭拱辰湖北　趙城王景棻江蘇廪新南靈寳羅煥垣福建舉四川大邑紹曾正黄舉陜西略陽桂超鑲黄貢山東昌樂王章祺四川舉四川安岳戴雲峯直隸副河南西華陸鎬浙江監山西嵐縣徐新勉廣西廪臨縣劉承勳直隸供事河南武安劉瑞霖江蘇監四川渠縣葉普春正藍監河南新鄕魯恒祥正白舉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續訊賭棍]  
　　南市馬路工程局捕頭王經年奉蘇松太兵備道袁海觀觀察飭會同美界包探拘獲賭棍八人解上海縣内有四名已於月前經縣主汪瑶庭大令訊責前晚飭提王世昌等四犯研訊王世昌供小的方充某圖地保圖中空地時有各小工席地聚賭因係分租界小的不能往拘求明鑒巖教四供小的在龍華火藥廠當小工是日　禮拜停工　同鄕人某甲往購衣突被拘押大令惡其所供不實飭笞責一百板李連福供小的向爲餅司被誤拘魏主福供小　係寗波人在中虹橋瑞昌祥火油號爲夥其時方至棧出貨而回適逢捉賭情急避匿西捕疑爲賭棍以致被拘潘如福供小的在帶　橋北首金　里宏園烟館司帳因往延醫誤被拘獲求恩寛宥大令飭將交人保去巖潘仍還押李交王保帶去 
[上海縣署瑣案]  
　　前者匪人僞繕道轅支票向源通官銀號冐支銀三千兩隨有不知姓名人由　政局函致源通謂此銀支得之後將二千五百兩存在海國春番菜館余阿元處源通執事人遂待函報知捕房捕頭派某包探將余拘解英美租界公堂經讞員張柄樞司馬送縣縣主汪瑶庭大令訊究之下余稱小的實姓袁名沛仁大令飭暫行管押前日提案覆訊袁妻朱氏投案呈稱丈夫袁沛仁在滬貿易三十餘年現在海國春司收帳之役執事人唐炳齋司帳人陳安甫並無余阿元其仍當沈探來時僞稱有友在茶肆中與人扭毆喚丈夫速往解勸詎料甫出門卽不由分說解送公堂移送案下兹呈上家譜叩求電鑒大令察得諸名係袁丕承因謂匿名信函本不可信故本縣訊供時並未刑責姑候查明禀覆道憲大人再行發落可也氏乃叩謝而退○屠夫張貴咸等與李桂芳等互控創設猪業公所事前經汪大令訊明諭令兩造各呈帳簿查核前晚覆訊李桂芳李增祥同供去年正月同業公議設立公所每猪一頭收錢二文至八月初十日被張貴咸等控告事因中止計共收洋銀一百八十元周蓉生供小的經理公所帳目今將流水簿呈電大令察核數目相符訊詰李桂芳供稱今者曹毛毛徐桂堂張貴咸等亦設公所舉高家行人曹純甫爲猪董每猪一頭欲收錢四文請卽出示禁止張貴咸遣夥王榮榮投案訴稱除李增祥每猪一頭收錢二文外尚有增祥之父李春春因同業齟齬經伊勸妥故每頭索錢五文惟未立帳簿叩求明鑒徐桂堂供現由曹純甫向商務局禀准設立公所惟求給示大令叱之曰本縣並未諭曹爲猪董爾等何得不安本分糾衆生事著永遠不准私自收捐曹毛毛張貴咸避不到案從寛免究李增祥浮收旣無簿據不能訊追著各具切結呈案○滬北泰來木行主徐榖士積欠各店銀數千兩被控至縣大令著暫管押前晚飭提徐至案比追徐供小的已邀人理勸不曰卽可理清令原告投案求銷叩求限寛數日大令准之命仍還押 
[法租界捕房瑣案]  
　　靖江縣差役李恒之女寳英被釐卡司事許少香姦拐至滬托女棍許姜氏鬻入蘭芳里某花烟館爲娼及李恒來滬尋獲扭一干人至捕房訴知情節捕頭令包探解經讞員杜枝園大令訊供罰許姜氏洋銀二十元昨日氏如數措繳大令著掌頰五十下然後開釋○潘順德控嚴娥姐宓均揚積欠會項洋銀二百八十五元迭經大令訊供著宓先繳三十元餘欠向原告商懇陸續歸還迄今玩延日久未繳分文昨日大令命提復訊寗稱小的無力措還大令飭責手心五十下還押再核○小工陳友松私造錢籌向工頭取錢被工頭察出送案請究大令訊供之下諭令押候嚴辦昨日陳在押所患病由管獄人禀知大令著帶案騐明患病屬實姑念初犯從寛開釋惟所供同謀之小工某甲仍著尋交到案嚴辦如違提究○喻春華控王子明吞没玉器股本洋銀六百餘元經大令訊取口供押候嚴追在案昨日命提復訊王堅稱小的並未呑没大令著押候過堂傳同原告訊核○流氓金沙卿前因冐充包探藉端訛詐控經大令訊取口供判枷號一月示衆昨已期滿命將枷開去重責三百板然後斥釋○積竊高桂庭前因犯案經包探拘奉大令訊供判枷號一月示衆昨日命帶案疎枷笞責五百板然後釋出○偷兒陳阿四張敬春陳國泰均由包探拘奉大令訊供押候枷示責懲昨日命提到案著枷號一月期滿責釋○偷兒楊天義朱吕明王友三趙雲泉均由包探拘奉大令訉供昨日著將楊朱各枷號一月期滿責　王趙各責三百板即行開釋 
[美租界捕房紀事]  
　　前日甬人王阿二行竊同鄕人某甲所駕杉板船一艘藏匿外虹口怡和馬頭左近昨爲包探倪順泉查獲拘入捕房捕頭令押候轉解公堂禀請讞員張枘　司馬訊辦○昨晨跪灘賊張鴻炳潛入公和祥馬頭貨棧中竊取黄豆數十斤適爲包探石金榮所見連贓帶入捕房捕頭令押候解送公堂禀請隱辦○百頓路七十四號門牌老虎灶主顧金蘭時　流氓詐擾近又訛索洋銀數十元因於昨午投訴捕房捕頭告以如再前來卽喚巡街捕拘押 
 [P蘇省官報 
　　八月十五日知縣王邦　禀知奉府委赴吳江縣秋勘差卽辭從九金　　知在順直賑捐案内報捐本　儘先補用並免試用十六日中西學堂提調知府張預禀知中西學堂二十日甄别考　知縣陳景詔專丁來省禀謝奉委五　　　於十一日到差十七日署華亭縣林丙修專丁來省禀謝請補吳縣知縣缺知縣王慶燿　知遵飭回省銷南匯沙洲差凌邦　禀知奉府委赴昭交查荒差卽辭五品銜補用知縣魏本立禀知在順直賑捐案内　捐由孫丞過班知縣知州用指分江蘇試用布理問吳惟　五品頂戴指分江蘇試用縣丞何鴻弟試用從九品何焯時均浙江人繳照到省十八日知府陳遹聲禀辭赴無錫公幹花翎江西試用知府唐耆年浙江人由籍來赴江西常熟縣楊禀到同知何希曾禀知奉府　澤委赴查荒差卽辭知縣汪鳴鳳禀知赴常州會算交代指分江蘇試用通判陶鳳威浙江人禀到辦理淞滬鐵路天通菴巡防保甲局藍翎五品銜江蘇候補縣丞張　　專丁來省禀知在滬順直賑捐扃加捐知縣仿指分江蘇補用七月廿四日奉准給照指分江蘇試用縣丞陳祖德章志鴻均浙江人巡檢鋪　廣東人均禀知奉撫憲驗看到省十九日候補道李光瑜由寗來常熟縣楊禀辭二十日知縣全善由宜荆厘局專丁來省禀謝奉飭二年期滿收數統比合盈二成以　照章再行留辦年候補縣丞黄熾康於八月十六日在洞山絲捐差次病故知州張澮禀謝奉委同里厘局差卽辭知縣趙夢泰禀謝奉委閶胥門外保甲總巡卽日到差巡檢金孝熙禀謝委署丹徒縣丹徒司巡檢事吳樣昌禀知奉飭分松差遣許秉玉由滬專丁來省禀知聞訃丁母憂指分江蘇試用縣丞戴德生江西人巡檢葛家光浙江人均禀知奉撫憲騐看到省二十　日知縣周慶賢禀知奉委勸辦湖南賑捐差州同廖福鑫禀知奉藩憲傳考新章甄别巡檢馬鴻恩由寳山塘工差次專丁來省禀知在順直捐賑案　報捐　缺　補用免試用二十二日新任臬憲江安督糧效辭行卽於今日下午開行回甯奏調直隸差遣候選知府汪昀綬辭行赴天津兩淮試用運判唐彭年辭行　都知州洪爾振禀知奉委赴錫金催兌漕運差卽辭知縣劉照青禀知奉府委赴常昭會追米行欠繳楊令運滬漕糧差卽辭霍鎔炳禀謝奉委赴汴公幹縣丞田東萊禀謝奉委運米赴指分江蘇試用巡檢許進浙江人禀到二十三日知縣劉照青禀辭赴常昭公幹按經歴馬永釗禀謝分松差遣州同應德亮由金陵專丁來省禀知在順直善後賑捐局加捐知縣改省直隸歸分缺先補用二十四日蘇省五屬督銷鹽局浙江候補道張雲逵由杭回貴州來同知許　禀知赴滬公幹指分江蘇試用通判吳家樞浙江人禀知先行到省補用同知改指江蘇直隸州州同洪恩齊安徽人由直隸來禀到縣丞劉芳矅由上海清丈局專丁來省禀知在滬順直賑捐局由補缺後捐過知縣班仍留江蘇原省補用試用縣丞唐鶴年禀知順直賑捐案内捐升知縣過班到省五品翎頂指分江蘇試用州吏吕葉之春浙江人蒙直隸督憲驗看來省禀到五品頂戴分發江蘇試用縣丞李文瀾安徽人禀到並禀知在順直賑捐局績捐免試用歸本班儘先補用從九陳盛鈞禀辭赴華亭縣保甲差分發江蘇試用典史沈國鈞浙江人禀到二十五日金壇縣鄭禀到知縣楊寳善禀知奉委兼辦湖南賑捐差直州同樊恭壽禀辭赴滬公幹丁憂候補通判壽　禀　回籍吳江縣典史邱恩溥專丁來省禀知順直賑捐案内捐升知縣在任候選奉綸部照二十六日理問程鴻逵禀知在順直賑捐案内捐過知縣仍指江蘇試用同知銜補用知縣唐鶴年禀知在順直賑捐案内由縣丞報捐過班知縣註册二十七日前署浙江臬憲候補道許貞幹由杭來卽辭行江蘇候補道楊兆司由甯來兵部郎中李綬青鎭江人由泰州來二十八日藩轅牌示照　昭文縣白茆　巡檢倪　　叅革遺缺前以　缺先巡檢徐瓚請補當因在前請補　　　巡檢陳嘉樹業經病故應行遽推更補查有遇缺先巡檢程守謙更補又太倉州甘草司巡檢陳輝昇叅革遺缺查有遇缺先巡檢方維城更補又丹徒縣安　司巡 
 
 

Page 10

 
 
　許祖蔭叅革遺缺查有遇缺先巡檢張樹桂更補知縣郭重光禀謝奉委　局帮審差同知銜指分江蘇試用知縣金銓浙江人禀知先行到省江蘇另補知縣朱秉成奉差赴浙於八月十九日在紹興病故二十九日撫轅牌示淤九月初一日換戴　　　分江蘇試用同知劉啟墉江西人禀知先行到省知孫周慶賢禀知奉委赴溧陽驗收漬榖建倉工程差卽辭蘇松太道袁禀辭今晚開行回滬九月初一知縣楊寳善禀謝奉委赴常熟會追正任楊令任内民欠銀米差直隸州用候補知縣　曾起復回省禀到縣丞沈爾楨禀知由秦晉賑捐案内過此知縣仍留原省請補邳州吏目劉兆馨禀謝奉寗　憲飭赴　任 
[江西官報]  
　　藩憲牌示調署贑縣尚未赴任之李用曾因案撤省察看該縣篆務酌委卽用縣張銳署理又署靖安縣王濟中期滿更替輸委候補孫邵作實署理又調署萬安縣陳元焯因案撤省遺缺補委大　縣李鏡銘署理又署峽江縣營純　期　遺缺係同通實缺插班查有鏡　　判吳鳳來　　較深酌委署　又安遠縣譚　基　贛南道電稱現報丁憂以鄧祥霖輪委署理又署玉山縣丞竭熙元戎滿遺缺以餘干縣汪張樹芬調署遞遺餘干縣丞缺酌委　欣愈署理又金谿縣丞龍錫楨撤省遺缺輪委彭嶽岐署理准補吉水縣阜田司崔振聲飭赴新任指分縣丞鄒　　投文 
 
 
 

Page 11

 
 
   
 
 

Page 12

 
 
   
 
