# 1906 - 309 - 4912059

 

Page 1

 
 
   
 
 

Page 2

 
 
[論强迫敎育之辦法]  
　　欲求立憲之實行。必圖敎育之普及。欲求敎育之普及。必用强迫之手段。在稍知時務之士。皆已耳熟能詳矣。雖然行强迫而不先定强。迫之辦法。則必利未見而害先形。吾國地土。廣大窮鄉僻壤海澨山陬之居民。目不識詩書。耳不聞弦誦者。所在多有。今若貿然告之曰。必識。字必明理必知今日之時局必曉外國之情勢。則必有相顧駭。愕。舌撟不能下者。幸有一二庠序之士出而興學。以導吾民非苛派。田畆。即勒捐商鋪。其不騒擾鄉里者幾何矣。至於城市巨鎭。一私塾之童蒙數十輩而商工子弟居其多數。其入塾之本意。不過讀三數。年書。識一二千字。以能記賬項謀生計爲已足。而各種科學。則以爲。非吾等商人所宜習也。甚者父兄溺愛子弟驕養觀體操則曰吾戚。某某已以旅行死矣。學測算則曰吾友某某昔以腦弱亡矣。冥頑不。靈。比比皆是。此欲行强迫之難者一。况乎敎育普及。端賴師資。今各州縣雖有師範傳習所。而人多額少。廣收爲難。私塾櫛比。謬種流傳。凡歇業之商人。不行道之醫士。踵决肘見。窮無所之。則恒以敎讀爲。生計。禁之無可禁。諭之無可諭。而吾國舊習。又視讀書爲一專門之。行業。與農工商相對待。故尋常之子。弟但求粗識之無大半樂就私。塾。而敎課之良否。在所不計也。此欲行强迫之難者二有斯二。難。在上者雖竭力提倡。而敎育安有普及之時愚謂爲今之計强迫之法。固萬不能廢然操之以促不如行之以漸近日敎法雖云改良而學部鑒定之書。任商人自爲增損。則各學校之敎科旣不同。任敎員者 
或習師範。或不習師範。則各敎員之敎法又不同。家自爲敎人自爲師錯雜凌亂。厥害匪鮮是宜首先定一蒙學敎科之範本通頒各省。非以此種敎本授課者槪不得充敎員亦不得立私塾則凡有子弟。但能入塾即可以受完善之敎育而視向之依樣葫蘆習非勝是者。相去盖不侔矣其次莫如劃定學區舉一熟悉學務鄉望素孚者爲。之長查户口之多寡爲學校之支配凡有子弟年屇七齡不論公立。私立皆使入塾則雖貧民無力急欲謀生而自七齡以至十四五齡。亦可以受六年之敎育較之識一二千字僅僅能記賬項者收效或。稍普矣。至於學會之設。每縣向祇一所。查提學章程。本有勸學一條。今宜一區設一分會朔望則聚集一區之商工兩界中人陳説敎育。之重要星期則會合一區之學界中人研究敎育之改良務使敎者。受者。皆有成效之可觀聽者觀者相與潛移而默化。則于觀感無形。之中。隱寓實行强迫之意。而敎育普及之基礎。或於此立焉。未可知。也。不然嚴刑以迫之。苛罰以威之。子弟有不入學者。依各國成例。罪其父兄。奪其父兄之選舉權。則蠢蠢愚民。不但不知學務爲何事。且不知選舉爲何物。恐叫囂乎東西　突乎南北。而吾民有視學校爲。畏途而已矣。 
[本館接交還營口畫押專電廿六日酉刻到]  
　　北京專電云交還營口昨已由兩國欽派大臣在京畫押（白） 
[本館接政府調新科進士入度支郵傳兩部專電同上]  
　　北京專電云現政府調陳錦濤入度支部調顔德慶胡朝棟施肇祥等三人入郵傳部（白） 
[廷諭認眞籌辦奉省事宜]  
　　九月初二日軍 
機大臣字寄奉上諭趙爾巽奏奉省應辦事宜爲難情形一摺奉省爲根本重地百戰瘡痍列强環集經營措置動多棘手覽奏殊深厪慮所有練兵理財以及農工商業均爲刻不容緩之圖該將軍苦心經畫力任其艱務卽認眞籌辦至所稱應用人員著准其奏咨調往以資任使所需欵項著隨時咨商户部設法協濟至一切用人行政遇有應行變通成例之處著卽詳酌情形奏明辦理當此時局艱危該將軍受茲重任責無旁貸惟當竭力圖維用副委任欽此（右） 
[營口議定九月二十四日交還奉天]  
　　營口 
全埠刻經外部及北洋與日本政府議定九月二十四日交還北洋袁宮保電商趙軍帥派奉錦山海關道梁孟亭觀察如浩辦理接收事宜觀察刻己馳抵營口布置一切矣（丙） 
[紀英人被害之由北京]  
　　英國商人勃來斯在北京遇害一事已見本報十九日專電二十一日譯報茲又得京友來函云該英人於十七夜九點鐘行經東城根泡子河地方被人用槍轟擊登時殞命其起禍之由係與一美國人翟禮司同狎一妓是夕勃來斯欲往妓院道經該處致被鎗擊經巡警廳查驗屍身所有金表鈔票等物均在身旁必非路刦實爲挾嫌現由巡警廳會商英使追究矣（白） 
[外部嚴定英商在杭州開挖火油池章程京師]  
　　英商欲在杭州拱宸橋開挖大池囤積煤油業經張筱帥拒絶英使現向外部交涉大約可以准其辦惟須嚴定章 
 
 
 

Page 3

 
 
程以防流弊聞擬章第七條内有該油船不得裝載貨物預杜　　偷漏等語（白） 
[英使要求聲明税務大臣之權限京師]  
　　近聞英使朱邇典又照會外部畧謂中國簡派税務大臣本與條約内載海關抵押洋欸之議不符必欲貴國收回成命恐亦難行惟必須聲明税務大臣祇有稽核之責而無節制之權進退税員悉由總税務司主持税務大臣永不干涉如此劃淸權限英國始能承認云云外部當以英使要求太過萬難允從己仍照前議照覆（呂） 
[留日學生電請勿允巴拿馬運河招工京師]  
　　美國巴拿馬運河招工一節現東洋留學生會同電禀外務部言美工因多疫死故議招華工開濬其章程極爲苛待有關國體而傷民命祈大部堅拒勿允等語（白） 
[日本在滿洲設立郵政局]  
　　文匯報云日本已於西十一月一號在滿洲寛城子設立郵政局目前南滿洲郵傳往來已通行無阻矣 
[張香帥請派金達爲粤路總工師廣東]  
　　粤路奏歸商辦一切用人行政本卽由公司主持惟聞張之洞昨有電致外部及袁世凱請派北洋鐵路總工師英人金達爲粤漢鐵路粤東總工程師云云（出） 
[浙路公司咨請撫憲文杭州]  
　　爲咨呈事案照浙省鐵路奉旨准歸商辦業將章程咨呈商部奏准遵行在案查全浙路線發軔省城江干在其南浙東諸府往贛皖所必經湖墅在其北浙西諸府往蘇滬所必經故定江干至湖墅爲第一叚此叚赴山繞湖曰西路傍塘繞城曰東路西路前廖前院查明覆奏永遠停辦無論何人與何項軌路均應遵旨作罷是以本公司專行東綫杭省地勢西面枕山故高東北瀕江故下偏東越下亦越鬆蓋沙漲所致也傍塘旣隔重城城外又隔一二里江墅直接進城者寡城内旺市將日衰落興商宗旨翩其反矣現在督同工程司賡續審勘安置首站於江干之閘口緣江皆活沙隨潮汐坍漲獨閘口生有港形浙東估舶椗聚於此且由杭渡江最徑之地也就江岸築馬頭以輕便鐵軌銜貫之客便貨亦便東行六里有奇爲南星橋與三郎廟牙錯客貨之自蕭山西渡者雲滃霧集割營地一角置第二站焉過橋南逾小河穿羅木營中央迤行淸泰門外城河東岸亦六里有奇北達艮山門高地一帶如隄如崗隱隱隆隆闊可六七丈或十丈不等意曩時開河起土堆積始成天然留此雙軌道以待浙人豈不奇哉唯爲高地也善堂以作掩骼之所叢塜累累何止數千將欲築路勢必徙墓商場已事甯滬近章今非創行本公司憫焉人誰不死骸魄一冷同此坏土可避不避是無心肝改道穿城議由是始鐵路者東西人名爲文明綫引以入城城方大益而又可免幽宅之擾惜地限之時限之或曰傍東城根便地屬官塡蕩穿城廬墓無甚妨損顧路綫惡曲亦惡窄崇墉扼其左局所民居障其右其距離最　之處或不方　　自有間如蠅赴壑如鼠入穴工程家忌之或曰距城稍遠處非板兒巷則羊市街矣居者行者視城根益糅雜亦益窒礙北行經東路界城東北釜底也古稱有七十二蕩深焉而池淺焉而潦將一一輦城外之土以實之眞成精衛矣或曰自太平門入逾寳善橋渡河迤邐西行出武林門左偏折而至拱宸橋之西是説也囊括湖墅全市又足快旅行西湖者本公司深韙之惟河西越大倉恐倉屋亦被震也河東則須去市屋以七八十計非常之原黎民懼之本公司自三月迄今踟蹰乎城隅延望乎垝垣諮訪徧於漁樵計畫形諸夢寐穿城則屋礙之繞城則墓扼之地球安有不折一屋不徙一墓之鐵路乎迫不得已乃取其議舍城河東岸取綫直行之衆議無可爲計而大懼城市之未由兼顧也東西國鐵路之制凡附近繁盛市集幹路所不能至者多爲支路繞行省城咫尸商販夥頤若爲弗見焉者而過之安用此鐵路爲現經股東會議自淸泰門左右分支路梁於城河穴城爲便門出入就師範校地廓而大之爲車站仍請將軍派員戌守火車行有時刻車一通過隨時啟閉無他慮地居上下城適中攬全城客貨之利城站左近有願爲馬路者聽多收一路客貨即多闢一分利源爲交通計亦爲養路計也自淸泰門逾艮山門迤西至東新關十四里有奇就河岸直勢渡石板凉亭在沈塘壩偏北至通商場之背第一叚尾站止於是所以止於是者留下至嘉興地步委曲繞避有不已者在始知土地尺寸皆可寳也尾站距拱宸橋可二里營馬路以利行客貨則舟行可直抵税關至便也所歉者新馬頭一帶烟火萬家爲湖墅菁華所萃東與城站西與尾站成三角形行旅病之東新關去直線不半里設一小車站西就人行路加高加寛止二里許經指新馬頭足濟尾站所不及以上軌路三十五里而弱視尋常所測勘之線避弧就弦惟直故近全段省路四五里省橋三四凡所撙節數亦不資而城市與新馬頭兩皆顧到此中部署之艱苦繞避之紆折分寸皆心繚而足履之固非技師技手所知也本公司於上年九月初任事計閏匆匆及祺天雨妨之人事間之遲至今年正月望後乃始入手奔走亦七八閲月僅得購地施工用非所習儒滯寡效任用非人上負朝廷下負父老求退不得加等請貶不足爲贖此則所引爲大疚而日夕焦慮者也所有線路草圖除咨呈商部外合備文咨呈貴撫部院俯賜察核施行須至咨呈者（的） 
[奏請考試留學生另試中國文學京師]  
　　日前端戴兩大臣奏陳兩宮略謂各國學校文憑不足爲據以其西學雖優而於中國文學或無關涉且留學生不特於國學根柢多有未具並有不通中文者未可遽授要職請飭學部另試中國文學加意注重庶少倖進並免敎育權外溢云云聞已奉旨允准（冬） 
[考取醫科學生改給進士舉人京師]  
　　北洋醫學堂及北洋軍醫學堂全班學生徧發公啟議請學部代奏將此次考取醫科學生一律改賜進士舉人學部據情入奏奉旨允准因卽傳知該學生等知照茲將學部傳軍照錄如後學部爲傳 
 
 

Page 4

 
 
知事九月十二日本部將游學畢業生陳錦濤等三十一名帶領引見奉旨陳錦濤著賞給法政科進士以下各名均見於十三日諭旨欽此又於十七日本部具奏聲明定章請旨加恩一摺奉旨謝天保著改給醫科進士陳仲箎曹志沂李應泌傳汝勤徐景文均著改給舉人欽此相應恭抄諭旨傳知該進士舉人等欽遵可也（呂） 
[學部擬明定山西大學堂敎科章程京師]  
　　庚子議和後山西設立大學堂李提摩太實董其事其章程中言明卒業生均作爲舉人現已届卒業之期學部爰定於本月念二日考試卒業各生列入最優等者給以舉人出身聞日後尙須明定其敎科以免敎育之權旁落云（白） 
[嚴防海州亂黨竄擾揚州]  
　　巨匯嚴福慶私藏軍火在海州起事聚集萬餘人聲勢甚大飢民被脅入黨者頗不乏人茲由鄢參謀統率大隊迎頭剿辦揚州商民深恐竄入震動市面已禀由地方官將水陸各城門遲啓早閉嚴飭兵弁加意防範矣（引） 
[皖撫致壽春鎭電] （爲調隊駐防事） 
　　壽州董鎭台鑒據游擊霰電悉請貴鎭即日備文飭前管右哨塡紥蔴埠金家寨兩處並傳諭巡防二旗之二哨官張立本等速即拔隊赴亳以免轉折如鎭台公出該游擊照錄此電用印文傳知張立本速卽赴亳母延銘印（作） 
[紀蘇省觀操員不預參觀緣由河南]  
　　彰德此次蘇省觀操員到彰德後由陳蔚派荐曾洪二人隨北軍當差二人於初四日隨獨立馬隊審判官楊壽柱出發因電信不通楊故未報告良副使該觀操員之管店委員竇四芬與之有隙遂聳動接待司總辦禀諸閲兵大臣請命扣留觀操袁大臣初無意見鐵大臣亦謂且召良某來一詢比良副使至行轅鐵詢以蘇州派來各員有無曾洪二人在汝處良未得報告實不便承認遂以實對復由總參議徧詢陳林二人履歴經練兵處各員若哈副使漢章監督章遹駿等同聲對以此二人實係留學生素所知悉故雖有小人從中播弄而於停止觀操之外尙無别故（顛） 
[户部庫存銀數紀實京師]  
　　禮親王奉命盤查户部銀行已紀前報現聞查得庫儲銀數實存八百三十萬兩已據數奏覆並聞前年盤庫時共存四百萬兩去年五百萬兩有奇惟今年存銀較多云（呂） 
[外城總廳申警部文] （爲彭翼仲事） 
　　爲申請事八月十二日奉諭查近日中華報妄議朝政揑造謠言附和匪黨肆爲論説京師重地當此民智未齊豈容有此等顚倒是非不顧大局之報章淆亂聽聞仰該廳將中華報京話報館即行封禁提傳該報館主筆杭辛齋彭翼仲交順天府遞解回籍交地方官看管以肅法紀而維治安等因總廳當卽密派委員巡警前往中華報京話日報兩館封禁並將杭愼修卽杭辛齋彭貽孫即彭翼仲提傳來廳在稽查處暫看聽候部文送府比時遴派委員朱成動在彼照料十三日奉到部咨府文卽令彭貽孫等啟行乃彭貽孫聲稱世居京城一切帳目必須淸結且眷口甚多家務尤難安置杭辛齋則稱所設富華公司欠債甚鉅瘋妻幼子不能淸理該二人僉懇緩送數日並據彭貽孫堅稱經手各事必與其家屬面商方可了結各等語總廳當以情詞懇切並據該彭貽孫債欠之阜通官銀號等紳商來廳聲訴追索變產抵償殊多轇轕是以曲予展緩其妻妾隨繼來視稽查處旣無女僕出入檢查致多未便該二人遷延數日言語支吾屢次催行刁難萬狀本月十二日晚彭貽孫在屋内手持洋鎗經朱委員瞥餐趕前詰問彭貽孫聲稱家務逼迫忿欲自戕朱委員用手攔奪彭貽孫乃竟向朱委員開鎗朱委員閃避致　子落地火星飛散將朱委員左眼轟傷比卽扶回總慶由衛生局醫官王者香調治旋經派令本廳巡官警長及探訪局隊兵將彭貽孫用强力制止與杭愼修於本日分别解送順天府收管檢出所持之兇槍及另搜獲小槍一支均暫行存廳備案查彭貽孫以遞籍禁錮之犯在押所狡猾刁難已屬不安本分乃復挾持火器轟傷照料委員實屬目無法紀若不從雷懲辦不足以昭儆戒除俟朱委員傷痕全愈時再行禀報外理合據實申請鑒核施行須至申者（呂） 
[新任粤督己抵香港]  
　　二五日香港電云新任兩廣總督周玉山制軍乘坐招商局安平輪船於今日抵港因天氣不佳致遲三日未能准期當該輪進口時英國海軍旗艦鳴砲致敬旋有庽港有名中國紳商恭請制軍宴飲譯字林報 
[駐日本德公使蒞任有期]  
　　文匯報云德國簡派駐日本公使穆默男爵現在德京柏林將於明年西正月十六號乘坐德公司郵船起程前往東京穆默男爵在柏林時入觀德皇兩次 
[英日聨盟之睦誼]  
　　二十五日倫敦電云日本駐英大使小村男爵席　代各國公使答覆頌詞謂本國外部皆竭力設法欲使列國和好親睦小村男爵又謂日英聨盟日本人皆極重視且两國皆願保守勿渝云云聞者皆鼓掌鳴歡 
[駐美英使更替之消息]  
　　廿四日柏林電云駐美英國大使端　已候職三年現己自行乞退　其任者當爲克從伯爵 
[俄國艦隊行期遲誤之原因]  
　　廿四日柏林電云開往勃勒斯脱海口之俄國海軍艦隊因遇風浪以致遲滯 
[德皇懲勸之用意]  
　　廿五日倫敦電云德皇以其表弟愛爾勃列脱親王爲妻蓄意娶一奥國下賤女優特命其𨑙赴德屬斐洲德瑪蘭地方效力以示儆懲 
[意大利國用充裕]  
　　廿五日倫敦電云意大利一年國用業己核結計餘英金二兆五十萬磅意大利政府擬定後十年加增陸軍經費每年英金十六萬磅此欵大半以之購備新式槍砲 
[普魯士聨邦國會開會之期]  
　　廿四日柏林電云普魯士聨邦國會定於西歷明年正月間開會譯字林報 
[南斐洲波亞人謀亂]  
　　廿五日倫敦電云南斐洲革伯城官塲報稱有一特蘭斯哇國人名傳列拉者偕波亞人數名直入革伯殖民地之西北意圖作亂先行襲擊兩營警察兵奪其軍械兵隊巳奉派開往該處鎭壓革伯城亦調警兵一百五十人立即開赴潑立斯佳矣譯字林報廿六日倫敦電云波亞人首領及那特爾報章皆視特蘭斯哇爾人率衆入革伯殖民地搶掠一事爲無關緊要政府亦不以此爲重要但欲設法力遏其亂事耳譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖藩牌示]  
　　桐城縣知縣陳正源赴奉天差遺缺以　用縣忻江明請補祁門縣大洪巡檢徐祿病故遺缺委試用巡檢姚源署理祁門縣典史薛學雋病故遺缺委試用巡檢陳德忠署理委署太湖縣典史陳硅榮病故遣缺以試用按照磨錢　家署理婺源縣敎諭汪文鼎修墓遺缺以試用調導裴廷鈞署理和州直隷州知州德馨撤省遺缺委候補直隷州知州曾希文署理（多） 
[江督瀛眷到寗南京]  
　　江督端午帥迎接眷屬一節已誌本報茲午帥之太夫人及眷屬等已於九月二十一日抵寗是日午帥親至下關迎接適値大公子繼元亦由比國遊學歸遂一同進署聞公子并帶有同學四人來寗云（豈） 
[呈報采辦新軍服裝杭州]  
　　浙省新軍規則現皆遵奉奏定章程辦理所有第一二標之服裝己奉督練公所司道派委兵備處人員馬志勛强運開二君赴滬辦齊運杭禀覆其所應得九五扣洋三千餘元悉數留充公用茲將原禀節錄如下 
　　卑職等於八月十九日抵滬向信裕公司訂購天靑厚呢衣褲三千二百四十四套湖北藍色官布衣褲三千七百四十六套膠布背包皮帶及零件三千二百四十四件元呢軍帽三千七百四十六項皮鞋三千三百四十四雙毛毯三千二百四十四條德國黑漆鋼精飯匣三千二百四十四個德國長皮帶呢包剛精水壺三千二百四十四個膠布乾糧袋三千二百四十四個紫花麻布脚絆三千二百四十四雙共洋六萬二千二百十八元四角又銅鼓十二隻銅號四十八枝共計洋四百五十元又在正昌公司訂購元靑厚呢連風帽雨衣三千二百四十四件計洋一萬二千九百七十六元以上共計洋七萬五千六百四十四元四角言明價已核實不能減折惟滬上採辦軍裝各物向有九五扣議價時若與訂明不要亦屬徒然蓋其例係於定價十成中提出一成以五釐給該行買辦以五釐付採辦之人我卽不取彼爲買辦者必不肯放棄權利此次採辦各物應得九五扣洋三千七百八十二元二角二分卑職等目覩浙江開練新軍籌欵困難願將此欵報效公家作爲本處儲備經費之用仰乞察核轉詳撫憲立案（荷） 
[兵弁衝突蕪湖]  
　　蕪湖巡防第三旗中哨兵士某甲前日告假出營巡查某弁向之盤詰致起衝突弁卽禀明管帶王子純都戎將甲重責因之合營羣焉不服大起風潮後經管帶出爲鎭壓已將該中哨哨官大爲申飭其事始寢（州） 
[鎭郡推廣巡警鎭江]  
　　鎭江城内五條街及四牌樓地方巡警前經警察周議准推廣辦理並禀明鎭關道從速開辦在案茲局員饒司馬周副將德標准定九月二十五日推廣該兩處地叚卽將前次應招之警察畢業生若干名調回總局派差其向在總局當差名巡勇調往新放地叚巡察並添招馬差數名專巡西門一帶（再） 
[舉辦防營將校研究所安慶]  
　　安省大吏近以各舊營官弁多不諳軍學又難槪棄不用因擬設一新軍防營將校研究所以曾隷撫標之都守千把各員攷選入所研究戰術設額四十名定以兩年學業曅　　　充备防營官長刻己按定章程一俟陸軍小學　入武備學堂報　　　學堂遺　開辦以裕將才云（多） 
[皖省武備生出洋游學安徽]  
　　武備學堂四班在業巳學業茲有該班畢業生項華黻周錦堂王璋儲莘蔣業源葉　　張其　等七名自備資斧出洋留學已禀請大吏給咨於二十日起程赴日矣（士） 
[派員淸查學欵安徽]  
　　夥縣小學堂　辦以來經濟困難地方舊有公欵均被劣紳侵蝕無可挹注茲奉大吏特委胡登松明府前往該縣澈底淸釐以維學務云（士） 
[委員調查學務蕪湖]  
　　安徽候補知縣朱子久大令奉省憲札委赴蕪調查學務邑尊沈益齋大令特於二十日遍發知單邀集蕪邑學界於二十二日在明倫堂開特别大會商議興學事宜（九） 
[派員察看學堂鎭江]  
　　署鎭道榮觀察近日派員王某會同查學委員查閲高等初等各學堂已有九處聞須認眞整頓云（再） 
[漢口開辦警察學堂漢口]  
　　漢口警察學堂業已假定甘露寺房屋暫行開辦俟經費充足再就滿春地方另建新校至普通敎員係由德人賴君擔任云（千） 
[批准遷設學堂寗波]  
　　鎭海縣東西管高等小學現經劉崇照等改名東西管兩等小學堂遷設妙勝寺内日前具禀寗府呈請立案喩庶三太守批云紳等擬以東西管高等小學改名東西管兩等小學堂遷設妙勝寺内其寺中原有佛像仍不移動並令僧人聞磬侍奉香火保守遺產事屬兩全於該寺毫無出入應准立案候出示嘵諭並札飭鎭海縣知照可也（具） 
[禀設僧小學堂寗波]  
　　郵縣天童寺住持僧敬安現擬籌欵於甬郡設立佛敎總公所添設普通僧學及民僧各小學堂昨日具禀寕府呈請立案喩庶三太守准詞札飭鄞縣隨時保護惟該學生應聘紳正副監督由府尊延訪至僧正副監督由僧選舉畧知學務之人禀明地方官核定（具） 
[夏口建造文廟學堂湖北]  
　　夏口廳馮韻軒司馬現請上台指撥巨欵就觀音閣故址起造文廟所餘基地則另造高等小學堂一所業己一律興工（亦） 
[放火學生擬以監禁之罪武昌]  
　　南路高等小學堂某學生放火未成早誌前報茲聞該學生實係挾嫌起意梁臬以事關重大擬卽遞籍監禁（八） 
來函 
[錢業董事謝綸輝致全浙鐵路公司函]  
　　專啟者我浙鐵路董事業已舉定嗣後公司事務各有責成所有鐵路欵項弟未便越俎代庖日前存放各莊之欵均將到期或收回或轉期均請自行接洽以淸界限 
[今日尙有本埠及各省新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　無異除將淸册咨送户部户科外所有光緒三十一年秋冬二季收支牙帖釐金銀錢各數目理合恭摺具奏伏乞皇太后皇上聖鑒謹奏奉硃批户部知道欽此 
宮門抄六月初九日刑部都察院大理寺廂紅旗値日無引見色林端魯布承襲王爵謝恩陸潤庠謝賞蟒袍恩載鎧補進王六班謝恩陳兆文續假十五日召見軍機 
兩湖總督張奏茲據湖北布政使李岷琛詳稱復於地丁項下動撥第八批銀五萬兩繕咨轉給該委員妥速起解片 
張之洞片再光緒三十二年京餉湖北省奉撥地丁銀四十五萬兩業經委解第一二三四五六七批共銀三十五萬兩赴就交收在案茲據湖北布改使李岷琛詳稱復于地丁項下動撥第八批銀五萬兩查有試用知縣朱廣祿試用知縣馮奎文堪以委解等情前來除繕咨轉給該委員妥速起解並飭將應解銀兩續籌委解外理合附片具陳伏乞聖鑒謹奏奉硃批户部知道欽此 
宮門抄六月初十日工部鴻臚寺正藍旗値日無引見岐公奎公炤公謝正進王六班恩張仲元姚寳生謝賞食四品俸恩召見軍機 
東撫楊奏懇恩飭户部咨督辦統税大臣本年起遵部章光緒卅年東省原徵銀數於統税收數内與釐税一併撥還片楊士驤片再查東省十藥出產尙旺歷年來徵收税釐不及種數十之五六自升任撫臣袁世凱仿照山西等省畆捐辦法飭由籌欵局擬章暫行試辦以所收捐項津貼各項學堂經費開辦之始僅收銀三萬餘兩除學堂津貼外餘悉湊解練兵經費臣上年蒞任循照舊章派員分查所報捐數今年較去年有盈無絀當此頃畆捐收數日增實爲籌欵一大宗正擬據實奏聞適奉部文改辦統税畝捐在議裁之列自應遵章停辦惟各欵奇絀驟减進項八九萬金不但學堂經費無可爲補助之資卽練兵需餉亦難如數解足雖部議改收統税意在寓禁於徵並非專事籌欵現又欽奉明詔定限十年實行禁革此項税欵本難久恃祇以目前要政繁興無欵可撥不得不邓資於此日東省產土素旺畆捐尙能逐年另增現經改辦統税收數必更有起色是停收畝捐之數卽是統税增多之數則畆捐之指項自應聲明情形取給於統税俾要欵不至無著合無籲懇天恩俯念名欵緊要飭下户部轉咨督辦統税大臣自本所起遵照部章將光緒三十年分東省原徵銀數於統税收數内與税釐一併撥遷以符原案而濟要需倘經此次奉 
旨禁改後十年内種數自少再行查明遞減庶得徐圖另籌再前次膏税大臣咨查本省釐税數目因此案尙未奏咨是以未經列入除將歷年收支各款開單分咨查照立案外理合附片具陳伏乞聖鑒訓示謹奏奉硃批户部知道欽此 
宮門抄六月十一日内務府廂藍旗値日無引見連順興伯德峯　續假十日伊克坦百日孝滿請安敏公謝正進王六班恩德公多公載岐謝補進王六班恩掌儀司奏十五日祭奉先殿濤貝勒行禮召見軍機敏公德公多公載岐 
山東巡撫揚奏爲所有曹屬盜匪情形曁調員赴東緣由片 
楊士驤片再查東省兗曹兩府民風弛悍素稱多盜而曹屬尤甚臣歴將大槪情形奏明有案今夏靑沙幛頗多况經添派防營數營並飭營縣合力嚴辦以來防營州縣獲匪數百人亦不爲少而刧掠拒捕仍所時有菏城鄆澤兩縣前復連出鉅案業經臣以該縣等緝捕不力撤任另委幹員接署加意搜拿惟曹屬盜與民狎民與盜緣情形寔異於他省並無外匪勾結亦無定地可勦爲盜者多係鄉鄰近在咫尺被盜者亦皆熟認莫敢指名於貧民則假義小信以相結於村富則殘舉暴行以相凌或更挾鄰里之仇依悍黨而思報復散之則民聚之則盜防營多至數千人竟不能絶其竄擾良由統兵營員不善雕勦致根株不能盡絶夫緝捕盜賊辦法大股責成防營勦辦散賊責成牧令捕拿是一定不易之理就曹屬近日情形非得統轄防營文武兼資之大員不能窮盜源而彌隱患臣於夏間親往一次小住數日極爲安靖第河工外交皆關繁要勢不能久居省外曹鎭雖有四營向於地方州縣又未能周知利弊查有陸軍第六鎭協統候選道陸建章素嫻謀略精悍過人堪以調東專辦緝捕曾電商北洋大臣袁世凱意見相同可否仰懇天恩　念地方緊要准臣調東委用並飭下練兵處飭該員迅速赴東臣卽令赴曹統轄先鋒數營會同曹州鎭道淸理地方盜賊必可得力如蒙俯尤則不惟臣收指臂之助卽地方亦可期靜謐所有曹屬盜匪情形　調員赴東緣由理合附片陳明伏乞聖鑒訓示謹奏奉硃批著　所請該衙門知道欽此 
宫門抄六月十二日理藩院光祿寺八旗兩翼値日無引見張百熙績假十日召見軍機特圖愼 
兩湖總督張奏查准補施鶴道桑寳　卽委令署理漢黃德道片　 
張之洞片再准補漢黃德道寳豐自欽奉硃批旋准部咨後本擬卽飭赴新任因釐金改辦統捐現届一年期滿正擬綜核各局收數體察現在情形酌定以後歲額比較此事關繫重要斷非生手所能辦理故該道自請暫緩到任以了此事而竟全功茲該道寳豐病故自應委員署理漢黃德道篆務查准補施鶴道桑寳去年即承辦漢口後湖隄工現値霖雨盛漲之際責成該道一手經理督率各員搶險防護此時尙在漢口應卽委令署理漢黃德道以便兼顧隄　其　署斯缺之荆宜道陳夔麟應卽飭回本任以專責成除分别檄飭遵照外理合附片奏陳伏乞聖鑒謹奏奉硃批吏部知道欽此 
宫門抄六月十三日外務部欽天監侍衛處値日無引見福建藩司周蓮到京請安胡　棻續假二十日孚琦續假十日色楞額續假一個月召見　　　蓮 
太子少保湖廣總督兼管湖北巡撫張奏爲川淮鹽斤光緒三十年抽　要政新加價銀錢數目摺 
太子少保湖廣總督　管湖北巡撫臣張之洞　奏爲川淮鹽斤光緒三十年抽收要政　加價銀錢數目恭摺具陳仰祈聖 
 
 

Page 17

 
 
[革除書吏南京]  
　　寗藩繼蓮溪方伯到任以來以書吏攬權最爲吏治之害疊經牌示訓誡茲方伯查出刑房寫生錢某有私呑世職俸銀情事吏房夘書李某前曾被人控告均於日前革除以儆效尤而資整頓（豈） 
[開辦妓捐揚州]  
　　揚城妓館之多甲於各地以靑皮滋擾多避地於鎭江蕪湖現由巡警局開辦妓捐分上中下三等以金字牌標名者月繳洋三元藍字二元綠字一元一律給發執照名爲官妓即父兄亦不得凌虐田是遷往他處者仍復返舊居於如來柱一帶掛牌開門矣（引） 
[嚴杜偸運米穀九江]  
　　九江税務總局前經詳准贛撫弛運米石出境另照成案加抽湖口出口税捐十三分至九江食米則由九江道發給護照卽免加抽十三分以示公允現當道恐奸商託名九江食米希圖免加再由九江販運出省或於出湖口後中途改運藉照影射故定嗣後九江商販凡赴内地購運食米槪令禀明縣署取具殷商的保轉報關道衙門隨時給領護照每次每商酌准運米以五百石爲率以示限制每旬共發護照若干張將號數商名地頭米數由道移會湖口税捐局俟該商經過湖口查已照章完足十五分者卽予放行免收新加十三分其湖口下游之八里江上游之二套口各分口由道會飭遵照此次新章一體認眞查驗至米到潯之日仍舊責成縣令查明船載注數是否相符即取護照驗銷報繳倘該商販因有餘米欲請改運外省出售者卽由縣查飭就近在龍開河子口補完加抽十三分經過上下游等分口分别驗票放行以杜影射偸漏之弊云（本） 
[通飭仿造織布機器江西]  
　　贛撫吳仲帥日前通飭各屬以近准江督來咨江南勸業機器工藝總局前在日本購辦手工織布機器兩具照式仿造二百餘架每架每年可出布一百二十疋爲利甚溥若各屬均能仿照辦理則利益更屬無窮現已飭將該機繪成圜樣石印一千張分發各屬或派人來局學習祇需自備飯食不收學費學成後由局代爲造機繳還價値或即照圖自造均聽其便等因爲此通飭一體知照云（石） 
[撰歌廣勸戒烟松江]  
　　靑浦縣田春亭大令曾於春間介倡捐經費就衙署東廊開設戒烟社一所用林文忠公原方配合九藥每兩月送戒三十人逐日驗票給藥開辦以來戒脱者已有多人現又由沈主簿雪門叚廣文友蒼撰戒煙長歌七古各一章發貼通衢廣爲勸導云（宫） 
[募捐濟賑揚州]  
　　揚郡王福如朱永申兩茂才前日特具公啓募捐濟賑略云徐海災民流離到此雖經善士編查給蓆得所棲止惟施粥放米尙未舉行枵腹哀號深爲可憫余等家本寒素勉力湊集僅得數十元杯水輿薪終無所濟用特公同告募擬仿昔日晋豫賑捐辦法於衎頭設桶隨緣樂助俾得濟此眉急以待冬賑則同深感戴云云（詳） 
[關道預防火患蕪湖]  
　　蕪湖近日火患迭起關道馮星岩觀察令鋪户居民凡有搭蓋過街凉棚之家一律拆去倘遇不測庶免蔓延黃觀察己轉飭各區巡官遵照辦理矣（門） 
[上海官事]  
　　畱防十一隊隊官都司袁廷　昨曰到道禀辭赴甯公幹○卸任上海縣特用道汪瑤庭觀察於昨晨由署起程前赴山東原籍所有城鄉紳董及各學堂學生曁署中書役人等均恭送至舟（宜） 
駐京比國公使已抵上海 
　　文滙報云新任駐京比國公使葛列納群於上禮拜六晚由比國乘德公司郵船蒲盧號抵滬小住數日卽由滬赴京蒞任視事 
[道批三則]  
　　徐宗德禀批據呈憲政自治俚言兩册候連同侯生德震等禀送憲政淺解三个一俳轉呈督憲鑒核俟奉批示再行飭知○姚文枬　禀批界喪以分兩邑之權限應即淸理開通以資考證不准塡塞盜賣亦未便售歸學費仰上海縣會同寳山縣迅卽查明辦理具報並諭該總董等知照禀抄發○侯德震等禀批兩禀均悉據呈徐生宗德所編憲政淺解上中下三本候轉呈督憲核示可也（宜） 
[紀澄衷學堂運動會]  
　　前日爲澄衷學堂行秋季運動會之期來賓甚衆學生之往觀者計四十餘校自早八時半至四時半中僅休息一刻幸新闢運動塲甚寛廣足容萬人且每客備有麵包兩枚由招待員分送故秩序尙整其小學中之表情體操爲新編立憲國民歌最有精神學生數十人同唱如出一口會終殿以中學兵式體操步伐整齊尤有嚴肅之氣其中學中運動優勝者今酌記如下（跳遠）沈東昇（十八尺）顧奉榮（十七尺六）龔乃賢（十七尺三）（七百五十碼賽跑）孔仁卿（二分四十秒）顧奉榮（二分四十二秒）傅盛勛（二分四十三秒）（擲鐵球十四磅）張錦城（二十八尺六寸（朱慶雲（二十七尺九寸）顧奉榮（二十七尺六寸）（跳高）朱根福（五尺七寸）陳鍾英（五尺五寸）傅盛勛（同上）（二十碼競走）陳鍾英（九分三十秒）傅盛勛（九分三十一秒）孔仁卿（九分三十四秒）百碼賽跑）沈東昇（五秒）顧奉榮陳受昌（撑篙跳）傅盛勛（九尺三寸）朱根福（九尺二寸顧奉榮（八尺九寸（）百碼跳欄）傅盛烈傅盛勛顧奉榮（一英里賽跑）孔仁卿（五分三十五秒）顧奉榮（五分四十五秒）傅盛勛（五分五十七秒） 
[赴港招募印捕　]  
　　本埠英美租界所築電車軌路開辦數月明年即可竣工現工部局以將來路工告成沿途照料印捕不敷分撥故由捕房總巡麥高雲君派警員返登君至香港招募印人數十名來滬當差已於昨日就道矣（力） 
[美租界火警]  
　　昨晚七點半鐘美租界漢璧禮路某姓失愼當經救火會救熄（似） 
[飭查失火]  
　　前晚十一點鐘八仙橋崔聚興鞋作失火未穿屋頂祇焚毁樓梯什物捕房以該店保有火險銀八百兩將店主崔鳳山帶入捕房著交店夥劉道金到案訊核（深） 
[失火未成]  
　　滬南王家碼頭裏街榮興洋鐵店於前晚九句 
 
 

Page 18

 
 
鐘忽然失火幸經隣居集救即熄○又紫霞殿南董姓家房客因潑翻洋燈起火幸卽撲滅均未成災（尺） 
[巡士拘獲票匪]  
　　巡警西局長昨飭巡士拘獲票匪徐明德楊忠喜兩名並於身畔搜得花名手摺一扣卽飭巡長押送至縣王大令命看管候訊（宜） 
[拘獲盜匪]  
　　前夜將半有盜匪四人各持利刃至美租界梧州路附近界外河内躍入江北賣菱船内逞刼船户陸鶴松即登岸狂呼由鄉人殷步豫糾人往拘盜卽逃逸旋由一百七十八號印捕截獲趙大力子一名昨由包探倪順泉續獲李佛生馬桃子周安子三名先後帶入捕房押候送辦（似） 
[逃犯弋獲]  
　　前美捕房逃逸押犯八名紀本報昨由包探宋掌桂在法租界弋獲李阿根一名寄押法捕房回禀捕頭請廨出票提回重辦（似） 
[驅逐船隻木排]  
　　南市各馬頭停泊之船隻木排現因開濬浦江由新關巡江吏查明造册彙禀關道飭令水巡捕驅赶至龍華一帶以便施工云（尺） 
[上海縣案]  
　　朱馬氏控陳阿月等放失伊子久不尋還一案前晚經縣主王大令訊詰馬氏供夫故祇有一子名順福廿八年由秦陳氏荐到陳阿月處學習泥水作忽於去秋在陶妙金作塲办走失陳等允爲尋還迄今歲餘無耗川沙家内有八旬老姑疑婦人將子價賣爲此控求究追陳阿月供去春帶徒順福往無鍚做工月餘回申朱馬氏責小的先未知照擅帶伊子遠出六月初小的接得南京銅元局工程故將順福送至同業陶妙金處學藝小的卽帶陶之廿一歲徒弟同往南京後接陶信始知順福逃逸小的立即返申偕陶尋覓至今毫無蹤跡乞鑒秦陳氏供爲荐保陶供去歲七月廿四挈順福在跑馬塲作内做工忽然逃逸小的四處尋訪典質一粉迄無下落大令得供命馬氏與抱呈夫姪朱竹香亦自找尋外判令陳陶具結限一月尋獲順福到案訊核○朱顧氏喊控賴洋肆毆一案昨經集訊氏供丈夫朱桂生去歲四月二十日婦人搖得一會即有鄰人爲地保夥之華某同妻來向婦人借洋四十元據云急需繳納房捐十餘天即可淸還故耒立據從此游約至今向索抵賴反遭肆毆大令以無証據不准判着夫男禀控核奪（宜） 
[總工程局記事]  
　　江北人季福海前日乘榮明小輪來滬與坭水匠喬和尙胡金福等因起運行李口角被喬等持扁担毆傷頭額經巡士拘解到局孫明府訊判喬戒責一百下胡二百各押七天胡九林傳阿裕無干保釋○顧月生挾嫌將五十五號巡士兇毆經西區解訊判戒責四十下○木作頭葉微生疑王小狗竊木料扭控西區解局葉臨訊不到判王從寛開釋○西區三十八號巡士沈根寳未經告假携帶軍裝衣服出外提案訊判戒責一百下押交軍裝衣服並學費四十八元借款兩元寸 
[公共公廨早堂案]  
　　胡川大將張美芳之鞋子八十餘雙押洋四十五元經張報探朱桂生獲案解究襄讞員孫明府商之英巴副領事判胡押捕房一月照繳押本洋四十五元○沈阿協張德順張啓雲毛阿昌馮寳來等串竊王阿二家石鐘値洋三十元報捕拿獲解究明府判押候吊贓再辦○女工王陳氏楊沈氏朱姚氏串竊　大絲廠絲頭經失主沈福祥報捕解究明府以人贓併獲判朱押官媒三月王楊各押兩月○陳阿四竊取鮑阿慶家馬鞍判押一月○黃聚星前日駕車出外攔路適　關司馬馬車經過馬夫令其照章駛開反肆口慢駡司馬飭將黃交由捕房於昨解究明府判罰廿元充公○顧阿金先後掩入洋人家竊取花瓶鮮花由捕解究判押三個月○楊桂堂攫取沈生大銀表判押兩個月○前姚王氏赴縣控兒子姚妙根忤逆經廨移提到案明府曾判開釋將此案註銷現祖父姚二江即姚信卿投廨控告於昨提究姚妙根供實是外人刁唆涉訟並不忤逆明府以此案糾葛不淸判押候補提通案人證訊斷○孩子楊榮生在芳園烟間竊取綢禡褂押洋化用昨解請究判押候移解蘇州囬籍○馬夫徐阿三撞壞張阿三之車子由捕解辦判賠五元再罰十五元充公○姚信卿即二江投上海縣控妻子捲逃現悉將衣箱四隻寄在族弟媳姚奚氏姚譚氏家等情公廨接准移提昨解請究明府判交保人證提齊與姚妙根等集訊究斷○張東生與陳阿三龔阿新等竊取周永順等家衣物由捕解究判押兩月陳龔各押一月○戲館茶房高松林之妻高謝氏因丈夫不顧家用私與陸士奎姘識每月貼洋十元已有數月前日高怒用剪刀將陸辮剪去報捕解究氏供丈夫實是知情姘識訊之高供妻子逃走是實明府以男女均屬無耻判分别各押捕房及官媒一月高從寛開釋俟滿期投案將妻具領管束○張銀寳先後竊取郭阿成等家衣服判押兩月○陳熊章欠洋　傳訊判過堂○董純菴因案傳訊判過堂訊○天福洋人前控楊云記定買顏料不出保人吕純照亦不理會求請傳追昨包探陸恊庭京吕不承認將傳單繳銷官判改提訊奪（力） 
[法租界公堂案]  
　　陳仁芳控高子中結欠塞門叮銀五百八十两向索不還昨晨陳明府提訊高供陳之塞門叮貨銀俱小的所墊陳尙欠小的姊丈虞佩仙銀两可查官以供詞各執判高交保邀到姊丈並將細賑呈案再核○摀婦趙李氏控泥水匠朱桂生王阿毛陳阿生糾黨硬吃花烟戳傷傭婦血衣呈騐陳明府判朱等管押候該傭到醫院醫愈再行核辦○六月間筆駕洋行控莊芳葆担保毛慶餘銀兩因當時毛爲他案禁押英署現毛己保出莊芳葆仍偕柏律師到堂聲明並未担保毛亦無銀存在莊處明府判莊覔保候函致英廨著保將毛移案訊核○張阿二竊車蓬押七天○陳桂福偷燭扞烟筒押廿天○某宦遣丁投控王阿毛持刀嚇詐主人洋五元官判押候查辦○惡棍朱阿寳周阿正在大古碼頭截奪客商行李行兇索詐昨爲客人陳子庭送辦官判各押捕房一年○趙阿坤串騙徐金生銀洋保出避匿致保人倪雪卿久覊捕房茲爲倪妻將趙尋獲送廨官判還押候倪准予覓保開釋○山西人劉光先帶來僕入許新柯來申住在吉祥街福興棧内許乘劉往漢口時竟將箱内紋銀一百七五兩竊去迨劉回　知覺許狡賴不認昨特送捕解案官判押候查明再究（深） 
[美租界捕房事]  
　　無領事管束西人某甲前因被人告發送廨訊辦有案現居百老匯路圖賴成衣沈姓工料洋十五元　前晚忽乘輪他往由沈報知捕房飭探查核○江登才在西華得路與錢九林互毆由捕拘入經捕頭　飭逐出○施友寳吳長皆曹春茂在嘉興路吳友良飯店逞毆擊毁碗盞檯凳由吳店主扭送捕房押究○陳阿三塌車昨經北四川路將三百八十七號洋貨號大玻璃牕撞破索賠不理由捕拘入押辦○吳省齋控唐松林担保莊禎祥欠銀不還一案由廨出單簽差會同西探往傳候訊○馬夫王阿三駕車多載坐客違章由捕拘入押辦（似） 
 
 
