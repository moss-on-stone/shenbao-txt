# 1921 - 186 - 4917381

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[身家性命之兒戲（冷）]  
　　武人以軍事爲兒戲商人以行業爲兒戲此今日中國最大之兩潮流也以軍事爲兒戲其結果危害全國生命以行業爲兒戲其結果擾亂全國金融有其一足以陷國家於絶地况兼二者而有之乎 
　　論者以我之言爲過甚乎試觀各局之戰事互爲勝負無論矣且復互爲敵友各地之事隊多屬私人無無矣且又招兵裁兵變兵互爲終始苟問其所爲何事於已於人於國有一實際之益否當亦啞然而失笑是非兒戲而何也又試觀各種新生之營業資本之數若是其大同類之名若是其多而雲流風發又並起於一時無論其存心何若即曰咸屬實事求是以進行天下有苦是經營商業者乎試自清夜捫心以思欲不名之爲兒戲而亦不可得也 
　　是二大兒戲質言之即身家性命之兒戲也今乃以全國之有力者爭趨之不其危乎不其使人大惑而不解乎 
[國内專電一]  
　　北京電吳佩孚主持由閻陳兩方派全權代表在長安東關關帝廟談判六項辦法如不能解决卽用武力孔繁錦仍未將甘軍撤回隴南有電致京謂郭堅獍梟成性早如釜底游魚而當軸助以械彈不啻放虎歸山並聲明除對郭堅目標與陳樹藩相同其他毫無聯絡之處以明心跡（十一日下午二鐘） 
　　北京電陳樹藩蒸電否認派隊拒止直軍謂武關陜軍二十七撤第七師二十九到臨潼陜軍三日撤直軍六日到並謂豈有戰爭而無傷亡者該電末請飭新任速就六項平允解决（十二日上午十二鐘） 
　　北京電陜陳願接受條件靳因電吳佩孚囑力任轉圜以求和平解决（十二日下午一鐘） 
　　北京電閻張催餉急如星火財部勉籌二十萬滙陜接濟（十二日下午一鐘） 
　　北京電閻相文電支（四日）克臨潼魚（六日）擊退灞橋敵軍斃敵六七百餘向西潰竄陳潛逃文陽（七）（日）入城（十一日下午十一鐘） 
　　北京電陜訊閻就職後調重兵駐省城外十里舖防陳軍反攻訂文（十）（二）日召開善後會議于郭允派代表出席（十一日下午三鐘） 
　　北京電陜西决設護軍使將畀吳新田以攻取漢口爲條件 
　　北京電渭南陳部姜團敗向漢南退却政府恐流爲匪患電陳速自收束（十一日下午三鐘） 
　　北京電張作霖所擬征蒙計劃八項鄒芬所請征蒙籌備六欵主管部正核議（十二日上午十二鐘） 
　　北京電張作霖新聘日顧問本莊繁係菊池替身菊池已解約 
　　北京電熱河姜桂題電邊氛日急土匪復熾中央以有另調得力軍隊援應不准抽調豫隊迄今如何調撥仍未指定蒙匪進逼誰負其責題垂暮之年懇始成終全迅予統籌策應俾免棘手蓋爲對奉而發（十一日下午八鐘） 
　　北京電熱姜電西烏旗迷僧廟等處黨匪已向西北逃竄匪首奈登扎布退踞游各吉廟（十一日下午十一鐘） 
　　北京電外團要人云美主張將哈埠開租界係防日勢力獨佔若華俄有實力維持東路無需日本救濟則租界無設立必要（十一日下午二鐘） 
　　北京電小幡電使團卽日回華因下任領袖公使輪小幡若更新使則領袖須駐華次久之瑞典使柏古通挨任此乃小幡留任理由 
　　北京電哈電馬橋河綁去俄員放回一名餘被戕（十二日上午十二鐘） 
　　北京電美京電太平洋會議必實行英日續盟否當於此會决定美當軸云因英日密切之故足使屬地怨望英得不償失又澳首相贊成續盟爲澳議會所反對 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電昨俄事委員會議中俄商約草案結果致黑督一電詢與俄員局部接洽程度（十二日上午十二鐘） 
　　北京電邢台車站六日爲匪刦掠煤廠案首要已獲（十一日下午二鐘） 
　　北京電院决取消京綏貨捐局 
　　北京電陸榮廷電告佔領西江南岸架臨時砲壘斷在梧敵軍接濟（十二日上午十二鐘） 
　　北京電桂軍失利陸電告急 
　　北京電院覆趙倜豫皖允擔勦匪司令經費甚善但不必由中央任命應改豫皖交界勦匪司令由兩省會銜委任希酌辦具報 
　　北京電贛陳電粤軍窺邊防務吃緊請速由滬撥與大批軍械以利戎行（十一日下午八鐘） 
　　北京電奉張忽來電聲明不干涉三特區行政靳以爲慰（十二日下午四鐘） 
　　北京電靳語人浙潮不致擴大因盧已有覺悟桂事陸能自了目前無大變化鄂省治安當令王負全責蒙事旣由張使全權辦理中央不復遥制長江以南京爲中心點齊督擁護中央於大局可望安寗惟財政陷入困境當以縝密鎭定爲應付之計畫（十一日下午八鐘） 
　　北京電某要人因對浙暫取旁觀態度一而督令内部趕訂全國自治法案届時頒布再勸浙省改用靳復盧創制省憲所當愼始并擬派何宗蓮前往勸告 
　　北京電頃幣制張總裁約財政銀行兩當局協商劃一幣制辦法 
　　北京電閣議（一）太平洋會議中國加入（二）直檢廳長陳克正調吉以林棨調任蘇審廳長朱獻文調京審廳長以大理院庭長沈家彝調任（十二日下午四鐘） 
　　北京電熊希齡電徐奉命調融湘浙激潮詳察長江罕氣流通咸以自治爲歸制定省憲係取暫時統系雖有阻力莫可中止近更再謀各省聯合爲中央計祇宜順依民意趨向圖統一之形式否則風波鼓蕩人民將起合力自决 
　　北京電鄂同鄉會推代表十人昨下午赴府爲撤王請願徐辭不見代表露宿新華門至今晨四時得徐允乃歸十時入謁徐謂王占元固應免職但責任内閣予實無能王權可向總理請示辦法 
　　北京電八校學生决議（一）請教職員設公共講學會（一）對調人應付條件須徵集同意（十二日下午一鐘） 
　　北京電政府似已電顧使令其要求參加英美日會議並根據英相尊重中國主權之語使中國參加於關係部分之會議（十二日下午三鐘） 
　　北京電曹錕保潘矩楹兼航空督辦某要人言照章督辦由總理兼請潘併兼揆席張作霖仍持以喬賡雲爲署長丁錦免職令因之稍擱（十二下午三鐘） 
　　北京電本日令潘榘楹署航空署長聞丁錦有派往南洋調查僑務說（十二日下午四鐘） 
　　北京電小徐組耡奸團首領草上飛到大連（十二日下午三鐘） 
　　北京電曹錕索餉員戎桐昨携三十萬去張作霖索餉員候至昨夜索一三天必發筆據而走 
　　北京電王占元請將江岸碼頭發還巿政廳以見好武昌人 
　　北京電京電車董事會要求取消中法合同改由國内出資自辦 
　　北京電民事公斷暫行條例三十一條由法部呈請教令公布 
　　北京電内部通咨各省增訂節夫條例凡男子三十歲内生子喪妻至六十歲並未續娶納妾者與女子守節受同等褒揚（十二日下午一鐘） 
　　北京電羅素今午率眷出京各界多在站歡送（十一日下午三鐘） 
　　天津電眞（十一）杜威羅素先後來津教育界擬留其一在津講演 
　　天津電黎元洪大公子與唐郛鄭之女公子訂巧日（十八）行結婚禮聞無論何人禮物槪不受 
　　天津電保定無形戒嚴城門車站檢查極嚴聞因探報小徐黨羽潛入煽亂一說陜中派人行剌 
　　天津電鄂王又派員赴河間南皮招兵（以上十一日下午十一鐘） 
　　漢口電劉省長令委魏聯芳胡鄂公周英薔並函聘黄永熙鄭江灝謝石欽爲省參事會參事員 
　　香港電桂陸現注重羅肇惟兩處粤防頗固賀籐兩縣粤軍前傳已得實尚在包圍中 
　　香港電洪兆麟因多責備且鄧鏗旣反故决率部親赴前敵 
　　香港電欽廉海面僅見舊式粤艦南寗雖發現飛機惟貴縣桂軍尚力厚可守袁帶抱疾出發昨斃於廣三車上 
　　香港電港居民對房東風潮日烈政府决順輿情（以上十二日下午七鐘） 
　　無錫電河水暴漲低田復危農心惶恐（十二日下午五鐘） 
[國外專電]  
　　紐約電華盛頓輿論以爲英日盟約將消滅於哈定總統所召集減輕軍備大會之中此會將討論太平洋各種問題連中國問題與雅泊海電爭端在内海約翰所唱之開放門户政策國務卿休士氏近已聲明保持不廢故新協議將根據此策而成以代現有之各協議而中國可不復受他國之侵略 
（發電日未詳） 
世界路透電 
[英首相之英日盟約宣言]  
　　十一日倫敦電今日首相喬治氏在下院發表關於哈定總統邀請開萬國裁减軍備與遠東問題大會及英日續盟兩事之重要宣言美使哈維氏華便顧維鈞均在外交家旁聽席中首相發言之初解釋英日盟約所以須再有效一年之理由其言徵實路透電社於本月初電傳之文（即盟約未於上年聲明作廢司法大臣已推翻英國法律官前此之决議斷定一九二○年七月英日兩國致國際聯盟之牒文不能作爲該約之廢止）首相繼謂締約之兩方面皆願使所訂條約完全適合國際聯盟公約至於哈定總统發起之舉英帝國全境極樂歡迎之（衆歡呼）世界期望此首倡者久矣余信下院必尊崇此舉爲遠見政略之行爲而誠心願其成功帝國方面對於此層不稍懈怠蓋帝國亦充分具有鼓舞此舉之自由與進步精神也首相引述上星期四日在下院答覆質問時曾言今日發表英日聯盟現狀之能力須視美日華三國之覆文爲决近外相克松貴族與美日華三國代表之談話實爲帝國内閣討論之結果今所樂爲下院告者昨日所接美國覆文表示之意見極堪告慰中政府亦有滿意之答覆惟日本尚無正式覆文但有理由可望其具同一意思帝國内閣之討論曾涉及太平洋及遠東帝國政策廣大之範圍而尤注重英日盟約中國前途及兩問題與英美邦交之關係首相於是述及英日盟約賡續問題謂英日兩國曾照會國際聯盟凡國際聯盟公約與英日盟約有牴觸處則以公約條件爲準帝國内閣繼乃進事遠東與太平洋政策更廣大之計論證明對於帝國内閣所欲進行之方針上主要各項一致同意各員皆信世界之和平與幸福有賴於英美友好之合作實較其他任何單獨要素爲重各員且願維持美日間現有之深厚友誼與合作此爲價值友誼最大之功績爲調和兩最大亞洲國之勢力與活動而成英帝國幸福與東方和平之保障吾人且志在維持中國開放門户主義予華人以和平進步與和平發殿之種種機會吾人更願保全太平洋中英國至要之利益並排除太平洋列强中海軍軍備之任何競爭帝國各代表議决吾人之見地應抒誠通告美日華三國以期交換意見因此而入於更正式之討論與會議故克松貴族特於上星期以帝國内閣之意見通各美日大使及中國公使請彼等覆告各本國政府之意見克松貴族並表示熱切之希望謂交換意見爲引入太平洋與遠東問題大會議之門路首相演說至此答覆某議員之質問謂在太平洋問題之談判中中國自應受獨立國之待遇蓋中國今固爲獨立國也英政府已發表一文内載關於英日盟約條件與國際聯盟公約或將牴觸一節之重要决議此文由林權助男爵與克松貴族署名乃於本月七日致國際聯盟會者 
[太平洋會議之回聲]  
　　十一日倫敦電此間對於哈定總統在華盛頓召集大會之建議甚爲滿意哈定總統之牒文美使署已於昨日收到乃致美大便哈維氏者哈維氏現寓鄉間於是即赴乞葵斯首相喬治氏之别墅謁見首相今晨内閣曾考慮此事帝國首相大會午後亦爲此事開會外交部今極忙碌外相克松貴於於内閣會議前謁見美使哈維氏日使林權助氏未幾華使顧維鈞亦到外交部 
　　十一日巴黎電此間美國代使今日曾至法外交部聞係探詢法政府對於哈定總统請柬之態度 
　　十一日華盛頓電討論哈定總統建議之大會不致即着手籌備因有極錯綜之事故必預先以外交手續清理之以免日後有意見不洽之虞也聞今所討論可以告成裁減軍備之計畫乃依據戰前海牙大會之决議英國之意主張監督軍額而不以限制建築或相同預算案之制爲然此種論點在現已開始之徵求意見中自當有所修正英國深願美國發起召集此種性質之大會其主要原因之一爲如由美國發起將來訂成之條約較由外國發起者易得參院之通過聞政府視大會兼事討論遠東問題之議爲任何裁減軍備計畫至重要之初步大約雅泊島問題可在上述討論之前協商解决云 
　　十二日倫敦電此間日使極贊成哈定總統之請柬而尤觀迎邀中國加入大會之議澳洲首相休士氏歡祝該大會且謂英日盟約以可由有關係各方面接受之方式而賡續之今漸可成爲事實如各國皆願裁減軍備則必有此一日云加拿大首相美恩氏及紐絲綸首相麥謝氏均發表與此相同之感想 
　　十二日倫敦電據某要津宣稱英相喬治氏擬親赴華盛頓參與裁减軍備大會預料該會將在秋間舉行惟殖民地首相主張於彼等回任之前先開預備會議專事討論太平洋問題並謂此可爲華盛頓裁减軍備大會之前驅俾大會得易進行且料此舉或適合哈定總統所抱之主義 
[愛爾蘭議和會]  
　　十一日倫敦電伐勒拉氏答覆首相喬治氏之函定星期四日在唐林街開會伐勒拉氏格里菲士氏斯台克氏巴登氏將爲與首相會議之愛爾蘭代表團此次大會孰爲主席政治家正在角逐之聞新芬黨主張以中立人爲主席惟衆意該大會正式開幕時應由喬治氏爲主席斯末資將軍爲副主席後此會議則由斯末資將軍爲主席 
　　十一日倫敦電愛爾蘭休戰已於今日正午在杜白林正式開始衆大歡悅巿中今已具和平氣象 
　　十一日倫敦電貝爾法消息鎭中今日已安靜如常星期杪之戰鬭爲該城歷史上最劇烈者當時機關槍來福槍手槍炸彈之聲不絶於耳其影狀儼如戰場有國民黨之信宅與商行國十八所爲人縱火焚燒消防隊馳往援救者新芬黨由屋間開槍阻撓之 
[國際聯盟會近事]  
　　十一日倫敦電每日電聞外交訪員探悉立陶宛内閣决議拒絶國際聯盟於六月二十七日關於維爾拉問題之决議 
　　十日維也納電國際聯盟决議派至維也納調查奥國財政現狀及啓貸欵門路之特别委員兩人其一（郝林氏）已於昨日抵此餘一（旭斯特氏）不日可抵豫料兩員庽此必久 
[法德間近情]  
　　十一日巴黎電據德報載稱德政府决議派世界有名之經濟家即亨美郵船公司經理某爲駐華盛頓德大使　　十一日巴黎電法總理白里安氏在衆院發表關於叙里亞西里西亞時局及法德邦交之重要宣言白氏謂土耳其問題如法國繼續進行懷柔政策而不爲人以荏弱見責則不久可望解决至於對德則法國之態度乃在表示具有武力而不欲濫用白氏並解釋今仍有維持懲戒條件以裨益德國民治之必要惟一俟不再有施行此項條件之必要法或即擬取消之議員聆白氏之演說羣起歡呼 
　　十一日巴黎電華沙電稱上西萊西亞仍有亂黨蹂躪地方時局頗不安靜 
[近東情勢記]  
　　十一日倫敦電君士坦丁英代表已通告土耳其國民黨領袖基瑪爾氏謂因國民黨提出無理之條件哈林登將軍未便與基氏會晤 
　　十二日巴黎電君士坦丁消息希軍曾向伊斯米特方面前進該鎭居民得常備軍之助設伏圍攻希軍希軍死傷四百名 
[各國近事記]  
　　十一日倫敦電今日帝國大會開會討論埃及問題外相克松貴族陳明不日將與埃及代表團討論之諸問題殖民地代表皆贊成討論之辦法 
　　十日羅馬電意新内閣已開始辦理亞德里亞問題聞内閣决議維持斯福柴伯爵任外相時所發之質言而後與南斯拉夫政府依此基礎以開談判又聞政府將竭力组成發展阜姆港之團體並磋商柴拉地方特别治制 
　　十一日孟買電印度國民黨領袖甘地氏現懇請業外布之商人停止運外布入口俾印度紡織工人可獲生計 
　　十一日倫敦電英政府擴張其帝國出口業資貨計畫之議案（印度遠東英屬除外）在下院開三讀會時海外商業監督格里姆氏稱此項計畫現已有人請求遵辦有一契約其欵額逾美金二百萬鎊者業已暫時簽字此外尚有許多請願書 
　　十一日倫敦電巴黎廻聲報日者載有加斯台爾諾將軍之談片謂白里安氏曾語渠曰「余意裴爾台洛氏（外交部秘書長）乃誠實之人余知其曾有欵存於中法實業銀行聽其弟（中法實業銀行總理）處置又曰「余承認裴爾台洛氏之地位今殊難處故不得不辭職也」云云白里安氏則否認曾發此言 
　　十一日倫敦電勞合特造船報告稱六月三十日止之三個月内英國在建造中之船舶共三百五十三萬噸較前三個月内少二十六萬九千噸今在國外建造之商船共有二百六十六萬九千噸 
　　十一日巴黎電據莫斯科泊拉夫逹報載稱最近俄國調查户口其總數較上届調查短少一千二百萬人莫斯科一處少一百五十萬人 
　　十一日巴黎電今日巴黎交易所英金收盤價每鎊兌佛郎四六八三半 
太平洋路透電 
[日本罷工風潮]  
　　十二日神户電三菱船廠昨日發生衝突有罷工者二千人擁入門内毁守衛所並壓服守衛者雙方均傷多人電氣廠用人因怒僱主拒絶要求圍廠長笠原及總理西村之住宅西村住宅被焚有警察一人上前干涉爲衆毆擊旣而援隊馳至拘獲爲首者四人以小輪解往警署藉免爲暴民攔刧陸軍大臣已派憲兵三十名駐三菱船廠警察前奉命勿干涉罷工者今已漸形活動罷工者萬人在川崎船廠唱歌列隊有駕車之馬一匹因驚溜韁衝入人叢中死一人傷十人 
[宜昌大唱萬國租界說]  
　　七日宜昌通訊此間華人近大唱宜昌闢爲萬國租界之說外人亦極注意此舉故於本月五日召集大會一致决議如下（一）宜昌甫隔半年兩遭搶刦商民財產損失浩大本會對此受累之商民表示深切之同情（此條議案抄送中國商會）（二）宜昌兩次遭刦相距僅六個月而兩次行刦者皆爲政府兵士每次外人財產大受損失外人生命幾不能保本會爲宜昌外僑所集合特决議反對兵士之暴行並請北京各國公使設法不許中國軍隊駐於宜昌四周三十哩之内如兵士有時須經過宜昌渡江登舟亦不許在境逗遛逾三十六小時（三）宜昌旣於相隔六個月之時期内連遭刦掠兩次而兩次行刧者又皆爲中政府之兵士則中政府之不能約束兵士已有鐵證外人於每次兵變時旣皆財產受損生命受險故本會决議請求北京各駐使設法使宜昌口岸開爲公共租界以上三條通過後會衆又决定將第二第三議案文呈送駐宜昌各國領事請轉逹駐京公使連日汽船往來無貨可裝蓋商業已爲兵刦所摧殘無遺矣本地商家殆已資產蕩盡所欠洋行買辦之賬欵無力歸償此種間接損失簡直無法可想亦無從索賠也人心現較定惟商業迄未恢復商鋪大半閉門領事團竭力交涉不許過境兵士留駐境内傳聞兵士之移駐於境外鄉間者有搶刦鄉村之說但此僅一種流言耳地方官欲懲治搶徒藉以示儆故連日有拘捕搶匪逃兵明正典刑之情事昨日隆茂輪船開赴重慶途中遇一裁兵之船詎兵士開槍轟擊連發十五彈此事雖已向統兵者交涉但統兵者終將以無從查究等詞搪塞耳 
國内要聞 
[閣相文接印後之陜局]  
　　閻相文於七日接印後將第二十師之步兵兩團騎兵一團留駐省城與劉鎭華共同擔任防務其餘之軍隊則駐紥西安城外「十里舖」地方以防陳軍之反攻馮玉祥吳新田之軍隊亦已先後趕程前進西安以南直軍之 
 
 

Page 11

 
 
聲勢頗厚據保定方面消息閻氏已將渭南一帶及潼關一路佈置齊楚日内擬在省城召集一善後會議劉于張郭胡并各方面均派代表列席 
　　至政府方面恐陳軍城甘爲流匪特致電勸勉請其稍留餘地似此陜事或不難平定惟陜西經陳樹藩數年搜刮之後民生凋敝異常此次直軍入陜政府所撥軍餉無多曹錕恐閻相文到任之初如重增陜民之負擔殊非所宜特派軍需處長閻桐來京向潘復磋商接濟陜西軍餉辦法要求中央先撥現欵三十萬元以爲救急之計潘氏業已照允聞閻相文昨日又有請餉之電措詞頗爲急切 
[范靜生與學生代表之談話]  
　　關於調停教潮事件 
　　北京學生聯席會公推代表鍾少梅尤憲祖林幾余紹仁四人於昨日上午十時半往謁范教長於其私宅范晤學生代表後首問各代表姓名及現在何校肄業彼等當即照答並聲明係代表北京學生聯合會全體范云久欲與學生談話均不得機會今承諸君過臨不勝欣慰願將我此次調停情形爲諸君述之此次教潮發生係在余任教長期内事先我旣不能弭患於無形泊至風潮發生我又不能將風潮平靜遷延多日余力實不能挽回故不得不去總之此事發生我即應負責况延宕至今未能解决於良心上尤不安也故此次毅然决然來京純出個人良心之自動不受何方牽制初張仲仁先生亦曾出面調停未能收有效果或因其在野之關係有許多事不便與政府接洽至於我則係現任教育總長我雖曾經辭職無如總理未能批准故余責無可卸事情糟到如此地步政府旣不許我辭職則我當然可以向政府說話故我到京之初猶恐個人之力有限特約張乾若等五總長同出而維持余同五總長商量後即到國務院晤靳揆靳揆初態度頗形堅持並云兩敵國交戰後或有須用調停至於教職員之事如認爲係刑法上之事則有司法衙門在設認爲行政訴訟則有平政院在不妨前往起訴去余乃以顧全大局及本息事寗人之意作再三之諍勸靳亦無可無不可調停一層當可受商量余又因與教潮有關係之各衙門不得不前往探詢眞像當往交通部晤張志潭總長及財代部長潘復兩君均極願帮忙意思甚明往晤司法總長董康詢其對於此次政教兩方面所提起訴訟之事抱何意見董云現在司法我絶不便干涉此事全由檢廳辦理我固毫無成見可見外間傳說董催促政府提起訴訟之事不確也將來此事只要由檢廳認雙方面訴訟不能成立則此問題即無問題矣至教職員要求道歉一事政府以體面攸關似不甚妥將改道歉爲慰問教職員及政府兩方面對於以上兩層均不甚堅執當可從速解决今兩方面所爭之點即在教育經費二百萬擔保一層此事似當商之於張交通潘財政兩君無如張病甚理而潘亦日前適出京數日故無接洽然政府處此山窮水盡之時二百萬實一時力所不及范語甫畢代表等即歷述必須應有擔保種種原因范亦認爲當然不過須同張潘兩人從長商議耳范力誥戒代表不能將教潮牽入政治問題之内范認爲中國政治一時絶無改良希望而教育根基則不能不鞏固並引用彼與斑樂衛談詁希望中國人不要放棄舊有刻苦求學的習慣深望今後學界勿再有自殺的罷課運動縱有難解决之事何妨用别種方法救濟又何必暖冐此絶大犧牲失社會大多數之同情後又申述彼絶不再就教長教育界方面與渠感情尚好不過政府方面的氣實難受耳范語畢並囑代表往晤張仲仁先生學生乃興辭告别聞四代表將於今日往晤張乾若張仲仁兩君云 
[中法停業中之鈔票與存欵]  
　　關於中法銀行停兌一事刻下財部代表及銀行公會三方確已商有相當辦法聞係先從解决鈔票入手然後實行清理賬目是否可以提付存欵兹據銀行公會組織之查賬委員會查核結果其數目如下北京三十八萬三千元奉天十三萬五千元天津五十八萬六千六百元上海七十五萬二千元漢口三十八萬元濟南一萬二千元以上共二百二十四萬八千六百元銀行公會查明之後已依照公會議决籌欵墊兌現在北京方面已由銀行公會通告定於本月十三日起所有該行北京地名之鈔票在西皮巿银行公會照兌將來此項墊付之欵聞公會係定半年期間之貸欵届時再與該行商酌至津滬漢奉各處已由北京銀行公會去電通知本星期内俱可一律兌發矣至該行存欵問題現尚毫無辦法昨有左學昌等招集所有中法銀行之存欵人在虎坊橋湖廣會館開緊急會議研究對待方法到會者共有六十餘人首由左君報告開會之宗旨略謂中法實業銀行法國之總行損失甚鉅此項損失應由各處分行均攤然以巿面營業而論則北京之中法實業銀行不惟無若何之損失且有若干之贏餘請諸同人研究不承認總行與北京分行均擔損失之議庶幾存欵人不受若何之影響嗣經公推林行規爲臨時主席由林君報告該行組織及鈔票兌現經過情形復經吳昆吾報告數日内與該行經理賽利爾接洽情形賽利爾謂本行停止營業原因全由巴黎總行虧累中國分行資產與外欠可以相抵中國方面存欵數額須俟下星期二答復而總行共欠若干非伊所知並主張中國債權人應組織團體進行較爲有力云云次報告巴黎情形略謂該行要求巴黎商事裁判所派推事二人監督該行營業巴黎商事裁判所答稱俟該行開股東大會决定後始能受理巴黎股東已定於七月二十五日開股東大會矣報告後共同議决辦法五項（一）由各債權人推舉代表向外交部法使署交涉要求中國分行債務應特别劃分（二）舉代表清理該行存欠是否可以相抵（三）查明該行股東及職員如有聞信預行提欵者應提起訴訟（四）質問華經理王克敏北京分行理事陳汝湜董事廖世功並要求伊等與該行及法政府直接交涉（五）請外交部電委巴黎副領事李駿代表中國債權人參與股東大會要求中國分行債務劃分當即推定代表九人林行規吳昆吾左學昌楊敞關伯平董平甫劉蘭生張范卿汪孟舒等通信處暫借瑞金大樓林行規律師事務所議畢散會 
[小幡日使將回任]  
　　駐華日本小幡公使回國後屢有調换之傳說聞某方面昨接駐日使館來電謂日政府以對華外交小幡公使最爲熟悉此次回國迭參重要會議所陳各項意見均邀首相外相之嘉許故已决定維持其地位現在該使夙疾已愈比因家事遄返石川縣原籍有所摒擋預定本月内回華繼續任職聞抵京後將與我國方面開始兩交涉（一）膠濟路撤兵及華警接防問題（二）中日經濟同盟及撤銷二十一條密約問題 
[再紀湘軍之援桂]  
　　湘軍援桂業已下令動員除駐零陵一帶之羅先闓一旅因羅辭職問題尚未解决故刻下尚未爲作戰之準備外謝國光一旅已全行開往零陵僅留數連駐衡維持也方防務陳張各旅亦經準備開拔俟各軍集中零陵即行前進其進攻計劃係由永州各地進攻全州逆湘水而上直取桂林兹錄湘中全體將領通告粤軍援桂歌電如下儉電敬悉現在全國人心咸趨自治以爲救時良策無過於此桂省昧於大勢取消自主依附北廷吾湘以其曾共袍澤再三忠告勸其順應潮流同趨正輕啓釁端陳總司令仗義興師諸公同仇敵愾名城節經克復戡定即可預期自治之障碍旣除聯省之根基益固恒惕等爲擁護主義計爲尊重盟誼計惟有興師赴援相期改造鄰封發倡民治推誠布復惟希鑒察 
[杭州快信]  
　　各縣省憲法會議議員連日又選出湯溪龍泉遂安鄞縣開化麗水等屬俱報告到省惟麗水方面當選之李昌鑫與姚明熾尚互電爭執指李爲私選有據 
　　前杭地檢廳長分浙任用薦任職陳毓璿昨奉委赴餘杭密查知事違法殃民案即日首途 
　　熊希齡前日來杭游湖絶無政治關係當道往謁咸却謝不見 
　　交通大學北京學校昨函到浙於本月一日啓用關防以胡鴻猷鍾鍔爲正副主任 
　　浙省錄取北京清華學校新生三名昨已揭曉計正取陳嘉陳瑞成吳柳生備取唐家駒章啓東楊定准九月二十日到京覆試 
　　浙江體育專校附設國技講習會昨行開會式除原有國技教員袁孟晋周夢飛外添聘滬上技術專家周啓明到會教授來賓觀禮甚夥 
[南京快信]  
　　滬關扣留接濟桂省餉械外陸財三部會派楊某南下與齊督何護軍使會商轉請稅務司放行楊已於昨日晚車赴滬 
　　機工罷工風潮仍在醞釀中現省警廳防範甚嚴又聞鞋店主人要求警廳以嚴厲手段强迫工人開工警廳以此項工人不下數千恐釀禍端飭令各鞋店自行調處 
　　連日雷雨大作昨交通銀行第四進北樓被電擊毁電燈線被雷電引着起火幸即時將線割斷未致延燒 
　　閻相文電告七日接督軍篆兩長去電道賀 
　　六合句容溧陽各縣昨均電報水災　　財部咨省署請通令各道尹考核各縣知事銷行印花成績以裕收入 
　　代理江寗地方審判廳長袁棨已於昨日接事王省長昨委馬修儒兼省署統計處編輯章椿袁士魁充省署統計處統計專員 
　　浦口商埠督辦孫多鈺昨奉電召乘特别快車赴京院主事蔡愈昨因公由京來寗府外交顧問美人安特生府禮官孫用昨昨均由寗北上 
地方通信 
[蘇州]  
　　省會覆選之競爭省議會覆選爲一般議員之生死關頭吳縣區域内本届有六個半議員希望除宋馮金三舊議員及横涇陳孟漁籌備已有把握外湘城之姚某東山之嚴與席某正在極力進行又本城潘某爲某警區署長之兄以本縣票額不足有向外縣收買之說彼此各以秘密手段暗中活動鹿死誰手尚難預卜徒增高票價而已又聞胥盤區四巿民公社之十上票其惟一主張本取人才主義非張仲仁不投票如張不願當選寗似衆院時吳江人所投錢强齋之三票然而第二次論調已經變更蓋已由人才主義一變而爲區域主義與感情主義矣所謂五議員不投外縣人不投是也自陳君玉一票爲常熟屈某所得區域主義已經打破於是履行其感情主義昨聞此十四票中有三票已許投潘某其餘之票雖未聞有一定之從違然與所倡人才主義已不免言行相違不過蟬聯之三舊議員中票數已足本不必借重於此耳 
　　孕婦產生小蛇閶門外太子碼頭鄭錦泰煤炭店主婦懷孕已久忽於日前分娩始則收產婆謂係雙胞胎將胞剖開豈知並非小孩盡屬小蛇無算一時見者驚慌手足無措產婦亦立時殞命遠近往觀者絡繹不絶聞有某西醫將所產小蛇取去陳列以供研究 
　　時疫流行近日天氣炎熱本城發現疫症初起頭脹腹痛繼以吐瀉四肢麻冷延至數小時即行斃命大致飲食不潔之故現警廳已通飭各區清潔街道取締飲料以防傳染 
[松江]  
　　發起暑期共學會現有學界中人本利用假期修養身心之旨在城内第三中校組織一暑期共學會内容分學術娛樂兩部學術部有中英日三國語言之補習會演講會等娛樂部有音樂遠足球會等并附設初級英文補習會日夜班不收會費會中備有中西書報雜誌甚多公開閱覧聞内部已佈置就緒於本月十一日開成立大會并已聘定陸凱生等爲指導員現方徵求會員有志加入者不問男女老幼均可隨時報名入會 
　　决選手續之準備省議會初選當選人發現同姓名者甚多經人檢舉請縣决選者則有張思明二人張潤生三人張葆培三人石月亭二人由縣將各該員姓名年歲及各方面提出之確證反證分别榜示如三日内無人提出異議即作爲當選確定現已三日届滿而各方面之奔走調停迄未妥洽故縣署業將决選手續準寄籍奉賢之沈某因鑒於選票之昻貴已將羅得之示完全放棄因此票價爲之一平聞初覆選人中之有交誼者往往以三百元成交云 
[鎭江]  
　　大風中之損失十日上午雷雨大作對江二圩地方周姓被狂風吹倒平屋四間壓傷男女三人此外八濠江岸亦被風浪冲坍十餘丈之長聞昨今兩日江潮又漲數尺水勢異常湍急 
　　知事電省告災揚中六合兩縣知事以連朝大雨江潮暴漲低田盡遭淹没業於日昨電省告災矣 
　　鎭郡發現時症近數日天氣炎熱異常城廂内外忽發現一種時症初則頭痛身熱四肢麻木繼則吐瀉交作汗流不止且易於傳染居民患得實繁有徒聞十日午後東門左近有張成二人同罹此症未逾兩時即行斃命甚可畏也 
　　金融最近消息鎭郡金融界自上海中法實業銀行擱淺風潮發生後銀根頓形緊迫銀拆每千兩已升至十五兩左右洋釐亦提至六錢九分七釐聞一時難望回鬆 
[南通]  
　　自治報告會着手籌備通紳張嗇庵辦理地方自治頗著成效刻届第二十五年兹定明年四月特開二十五年報告自治大會將本縣辦理自治經過情形及成績宣示國人俾有比較現假城南前工商補習校爲該會籌備處内設三部八科分籌進行議定籌備經費爲三十萬元即日通告駐津滬粤各國商會及有關係商家曁各省省議會農會商會工廠聽便與會該會籌備主任業經各法團公推張才若主持一切並呈請稅務處轉飭各關卡對於該會物品免徵稅費以利運輸 
　　水患有碍秋收入夏以來陰雨連綿内河水勢暴漲西鄉低窪田畝已成澤國放晴後縣紳僱工開閘放水以利農作詎料未及三日又復大雨傾盆吕四西亭及沿江各田地盡行淹没房屋倒卸無算禾苗盡浸水中農民洩水無從秋收缺望現申水利會派員前往各區蒞勘災情藉圖補求 
[南京]  
　　科學名詞審查會開會續紀科學名詞審查會查届在南京開第七次會由中國科學社招待七月四日開預備會情形已紀前報五日上午八時半分組開正式會化學組推吳和士君爲主席孫洪芬曹梁厦二君爲書記下午開委辦會至九日而畢事有機化學名詞鄭重討論歷經反覆前後閱四載至是乃告成功閉會後由主席推定陳慶堯曹惠羣王璡三君爲整理無機有機全部名詞之委員期以三月請孫洪芬君整理本届紀錄物理組推許肇南楊杏佛二君爲主席審查磁學電學二種名詞全日討論星期不停至十一日可告竣病理組推吳濟時君爲主席龐敦敏君爲書記亦於九日將病理總論全部完成動物組未推主席討論至八日即由各代表分任下届審查名詞之草案而散九日下午開聯席大會主席吳和士君請各組報告審查狀况後即報告執行部一年來之經過及收支賬目旋議决明年仍開物理病理動物三組並加植物組於植物組之增加頗費討論决議後公推中華博物學會擔任起草後以多數主張草案應於前二年預備俾起草印刷兩方面皆有充分之時間故並决定民國十二年之審查會爲動物數學生理或生理化學地質及礦物四組除動物原有草案外數學由中國科學社起草生理及生理化學由博醫會中華民國醫藥學會起草地質及礦物由中華博物學會起草各草案應儘十一年審查會開會前大致就緒於開會時提出報告草案之綱要至開會地點十一年在浙江杭縣舉行由楊杏佛錢天鶴二君擔任接洽招待事宜十二年之地點俟下届再决此外關於經濟方面之議案二件議請執行部决定自下届爲始各團體代表中由本團體指定一人擔任事務方面之討論例如關於章程之修正等均屬之末舉基金監督團及執行部代表議决基金監督團代表全體連任執行部代表公推如下博醫會爲紀立生君江蘇省教育會爲沈信卿君中華民國醫藥學會爲余雲岫君中華醫學會爲兪鳳賓君理科教授研究會爲吳和士君中國科學社爲胡明復君中華博物學會爲顧紹衣君華東教育會爲趙修鴻君中華農學會爲王企華君散會後全體攝影 
[嘉興]  
　初選仍未開票嘉與省會初選於八日舉行投票後原擬下日開票嗣以各區票櫃延遲解到故縣署於十日佈告决定於十一日在二堂開票無如届時王店池西新塍梅南等三四區因八日無人投票故將空箱原票繳縣即城區方面是日亦僅到七十九人投票加之公民顧某石某等向汪監督責問選舉舞弊情形故十一日開票一節遂即打消聞個中人云日内將令未辦及選民少到各區重行補投以期竣事 
　　王店懷新女校畢業嘉興王店鎭徐氏私立懷與興女校於本月四日上午舉行第六次畢業式首由校長徐硯良君報告該校成立高小部經過情形并本届畢業生成績次給憑本届畢業者計二名徐如芬何懷芬該校開辦已經十載一切經費均由徐君獨力擔任聞下學期有開十週紀念會之說 
[寗波]  
　　定海公學行奠基禮定海公學昨日舉行奠基典禮到會者有朱葆三王正廷馮元溥會稽道道尹鄞　知事警察廳長以及各界男女來賓不下數千餘人先由董事長朱葆三君致開會詞次定梅縣知事演說繼由會稽道道尹親施揭石禮全體送石至校址安置復登台有王正廷君演說次校長董景安君報告校務進行畢遂全體攝影散會聞該校建築費六萬元基本金二十萬元程度係中學性質注重國文英文以及商業各課學膳費定額頗廉務使貧寒子弟有求學機會云 
[奉天]  
　　飛機慶祝失墜之掃興蒙疆經畧使印信張使於六日午前十時在府第開用各員共伸慶祝航空處亦於是日晨間駕飛機航駛城上數次午後三時許府第開宴航空處鈕駕駛員乘哈密號飛機駛至張使第宅上廻繞盤旋張使仰望飛機不勝誇奬移時鈕氏駛機回校將着陸時降至約有二百米逹處飄然直下落至二十米逹時突來來吹動機體鈕氏知有危險急思避防而機已落於該地因雨後土鬆機輪陷入地内不能滑走機體前部大受損壞鈕亦負傷飛行塲人員望見大譁急馳往救援將鈕氏送陸軍病院醫治一面將機體卸開收庫待修旋又將墜地情形以電話告知張使張使當派員前往慰問聞鈕傷害爲面部及腿肘數處尚無大碍 
來函 
[杭州虎林公司來函]  
　　逕啓者頃閱貴報杭州快信欄内載前日虎林織綢公司坍屋壓傷繅絲婦案一則不勝詫異查敝公司肇事之後已將實在情形分别登明杭州各報受傷女工均係摇絲並非繅絲現在該女工等均在浙江病院調養並無斃命四人之事務請更正以昭核實浙江虎林絲織公司啓六月初七日 
雜評一 
[三聯（默）]  
　　今日各省督軍之結合約有三類一曰聯省二曰聯盟三曰聯防 
　　聯省之說倡於南而漸及於北今之主聯省者或云五省或云七省欲以自治破中央統一之局乃其惟一之目的也 
　　聯盟之說時起時滅而亦時有變化前之倡八省聯盟者爲王占元今之倡八省聯盟者爲洛陽要人而以鄂除外聯盟之形勢雖異然欲藉以擴張已派之勢力抵抗敵派目的則同也 
　　聯防之說有兩省聯防者有三省聯防者其例不勝枚舉最近有王占元與劉湘商川鄂聯防之說此種結合名義爲防匪防戰事波及而實際則欲藉以固一已之地位目的亦無不同也 
　　以目前論之洛陽要人之八省聯盟與王占元之川鄂聯防同時並起將來長江有變化必與此有關此則最可令人注意者耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[美國絲業導報主筆之談話]  
　　紐約絲業導報ＴheSilkGuideNewYork謀新君（ＭrDanielSMercein）對於美國絲業情形極爲熟習即遠東各國運輸美國之絲貨等謀新君亦甚了然前日甫由美乘輪來滬昨日下午四時偕中國前赴歐美絲業代表團團員李登魁君來本館參觀由本館總主筆等欵接暢談謀新君云『鄙人曾於一九一九年來華一次但僅游於貴國北方隨時調查絲業情形以資考鏡此次重來貴國擬小作勾留即將赴日由日返美今日獲來貴館觀瞻一切欽佩無似西曆一九二三年美國將舉行博覧會規畫甚大對於絲業之影響亦必甚巨故深願貴國絲商早爲籌備且現據各方預料五年以後絲業出品將有供不應求之勢現今世界上關於絲業最有研究及經驗者莫過於貴國及日本貴國絲商盍速振奮推廣種桑改良工作以發展其本能乎跂予望之』遂復論叙壹是而别聞謀新君在絲業報界已二十五年現貎似五十許人容態甚爲軒爽其關於絲業之調查報告不僅供給美國各報即日本報界亦甚歡迎之吾國絲業代表團前次赴美時曾受謀新君與美國各界熱心歡迎贊助故此次謀新君來滬有絲業三團體預備歡迎謀新君准於下星期離滬並願將種種華絲改良之意見披露於本報本星期日之星期增刋云 
[雲南存欵訟案之堂諭]  
　　存欵准李落綸支取李交八萬兩舖保 
　　前當南北兩方在滬議和時雲南之唐繼堯曾匯欵六十萬元來滬交其議和代表原任雲南財政廳長繆嘉壽氏保管備用迨後議和打消而欵未用去繆遂以此欵做金子生意大獲其利存於美商友華銀行子母相權迄今已有一百二十餘萬元之鉅月前滇省議會等團體對於此欵曾邀集關係各方面議决分派用途後即由唐繼堯派代表李鴻綸來滬令繆簽立支單以便向該行支取事爲在粤滇軍某軍官得悉以此欵伊亦應當分潤電知其駐滬代表梁說於本月六號延賚美律師稟由公共公廨給諭友華銀行將此項存欵止付至七號李鴻綸持支單向該銀行取欵始知已被扣留遂亦延馬斯德律師具稟公廨要求將此項禁諭取消昨晨由兪奠孫襄讞會同英包副領事升座民庭審訊此案首由李鴻綸之律師聲稱存欵合銀計一百十六萬餘兩前經議决以一百萬兩歸雲南政府十六萬餘兩歸唐繼堯代表李鴻綸收撥交在外滇軍餉糈經雲南省議會省公署總司令部曁唐繼堯等通電聲明而繆嘉壽所出支單上亦載明欵由唐聯帥代表李鴻綸收最故原告必欲干預此欵亦祗可向雲南財政廳交涉敝律師要求將前發禁諭取消欵歸李領俾發軍餉否則軍隊無餉殊屬可慮云云次由梁之律師聲稱公電内言明係接濟在粤湘兩處滇軍之餉是敝當事人應可分潤一半且雲南政府代表亦有函致在粤滇軍聲明分派此欵情形故在粤滇軍乃正式委託原告來滬向被告收取詎被告自得到繆嘉壽之支單旣不分給反避而不見故請給禁諭今則請求堂上着被告將此欵以一半繳存公堂一半由其領去並可免其交保俟將來開審時敝律師當提出證據證明應得分潤此欵之理由云云中西官核稟磋商之下宣佈堂諭如次前發李鴻綸禁止取欵諭單註銷美國友華銀行存欵銀一百十六萬二千零五十一兩六錢八分八厘准李鴻綸向該銀行支取李鴻綸交八萬兩舖保此諭 
　　附繆嘉壽等通電各省各埠雲南同鄉會香港唐聯帥雲南顧總司令兼省長省議會並轉各界均鑒嘉壽前奉滇政府命令保管存滬公欵歷經艱險幸獲保全滇中政變後唐公電令嘉壽妥爲保管一面電逹滇省議會明定用途派員接收嘉壽亦有電報告滇中認此欵爲滇人脂膏務求用得其當當經議會公决指定辦理交通實業教育三項用途隨公推傳性應烔鏡等來滬接收並由軍部派進與詞昌恩錫省署派春潮同至滬上傳性等來滬本僅負有接收欵項之委託惟唐公曾有江電到滇同時湘粤各滇軍亦以困苦萬狀要求撥濟傳性等以滇軍窘狀確係實情乃電逹滇中請允照唐公江電劃出餘利以資接濟滇涙遥隔電信遲滯而目下滬上巿面因中法實業銀行停止營業各銀行錢莊均受影響不無摇動倘或遷延貽誤發生意外更難負責爰會同商議共同擔負從權將此事根據江電範園解决查此欵由嘉壽檢齊銀行證據經公衆查核無異結算明確實存一百二十二萬二千零七十一元七角九仙以一百萬元歸滇其餘之欵即撥交唐公代表李鴻綸收轉撥爲接濟湘粤各滇軍分用當於民國十年七月六日由嘉壽將存欵連同證據當同唐公代表政府委員悉數移交議會代表傳性應烱鏡等即於是日如數接收當同交換證據然後由傳性等劃分分别運回轉撥此事已告結束嘉壽即於是日解除保管之責特此電逹即乞公鑒繆嘉壽周傳性蔣應烱單鏡徐進任祠昌庾恩錫楊春潮仝叩魚 
[新任美使休門氏將來華]  
　　大陸報云美國新任駐華公使休門ＪＧＳchuman氏定七月二十三日偕其夫人與女公子二人由舊金山乘花旗郵船公司新船帝國號來華約八月十五日可抵上海按休門氏聞曾在紐約某處發表袒護日本不利中國之議論美人多有反對之者紐約舊金山等埠之華僑亦開會發電反對其爲駐華公使休門氏近曾隨美資本家樊得里勃氏游歷日本云 
[西班牙新公使之略歷]  
　　大陸報云西班牙新任駐華公使杜斯芳德已乘法郵船到滬杜使於二十五年前即拳匪亂時曾充北京西班牙使署之三等秘書最近三年爲駐南美委内瑞拉國之公使曾擔任大學政治學講師之職 
[法國民主紀念之函知]  
　　江蘇特派交涉公署昨接駐滬法總領事來函略謂本月十四號爲本國民主紀念循例慶賀除在署陳設禮堂於是日歡迎來賓外相應函致即希查照并希轉致本埠海陸各機關一體查照 
[工商友誼會慶祝法國紀念]  
　　工商友誼會因明日（十四）爲法國民主紀念節期特於昨日議定派代表童理璋顧秋舫兩人前往法總領事署道賀一面備辦提燈派數人於今晚加入提燈大會云 
[米業領照問題之縣函]  
　　上海縣商會昨接上海縣公署公函云逕啓者案照民國十年七月九日奉交涉員函開米店領照一案現在已由米業會議先行開巿殊堪慰幸兹敝署按照領袖領事四日來函所叙各節轉致工瓿局與總商會妥議辦法矣用特抄稿函逹請煩查照等因並抄稿到縣相應照錄原稿函送即希查照爲荷　 
[米巿銷路疲呆]  
　　滬上租界各米店此次因領照休業七天之後現已恢復原狀而銷路仍未起色緣未休業以前風聲傳播各商行號居民及飯店包飯作皆預先多購即各米店於將届休業時預存華界棧房以備斷缺存底甚多且成本甚昻又以天時炎熱中關貨皆不合於銷路故對於進貨均存觀望云 
　　閘北及南巿河下各帮米船到後未經售脫者尚有一百二三十號故巿上除常錫帮機碾高白米價仍見俏外其松江青角等處中關米客人經售頗難緣該貨初聞上海罷巿出銷巿價驟售十二元故咸趕至不料抵埠時已全埠休業延擱多日天熱變色身骨折減而顧問殊少昨日廠貨及河下各貨均又回小二角次者更參差不一有僅售十元零四五角者各行斛開亦不甚多云 
[航業消息零拾]  
　　怡和洋行之恒生號昨從汕頭裝來金條一箱約四千兩而該行之同升號本日開往汕港粤裝去英洋二箱計一萬元又招商局之飛鯨號昨日裝赴福州有現銀七箱 
　　東洋汽船公司之春洋丸定十九日赴美由滬往美之旅客中有北京燕京大學送往美國之留學生兩名又有李經方之孫及本埠徐景明之次子共約十人均係至美國留學者至於乘赴神户旅客中有本埠兩洋烟草公司之簡氏兄弟等七人云 
　　海滿洋行前本有隆昇號東哥斯號兩輪往來中俄第以船身較小刻已停駛兹又有亞黎奇號Oleg一輪開行上海至海參崴一路該輪有一千四百噸之運量仍以裝儎客貨爲主在此三數日同即可來滬刻已定十八日由滬開崴矣 
　　近日日本郵船會社發售中日航路之减價來回票（限期三個月）故連日由滬赴長崎門司等處之旅客擁擠異常大半爲赴日避暑之人與暑假期内回國之學生 
　　太古洋行之長江班輪鄱陽號現因修理胡明日應開之班期已派浙江號代駛 
　　調查昨日停泊滬港間之各或兵艦祇有美國巡洋艦愛爾佩奈號Ａldany蒯樂司號Quiros呼倫號Ｈuon三艘英艦體爾號Ｔeal及日艦伏見號各一艘餘均在出巡中 
[標金巿價仍看跌]  
　　近日來大條來電銀價繼長增高以致本埠先令匯巿放長由三先令四辦士長至八辦士東匯由七錢八分跌至七錢零數釐美匯由六十三元漲至六十六七元以致標金巿價一落千丈竟由三百七十兩跌至三百四十兩人心漸疲以爲金價不難再到三百兩云云兹查近日來標金巿面反面見好星期日大條來電長一辦士而星期一標金收艦則爲三百四十一兩五錢考其原因由於銀行家開進現貨查近來頗有金貨流出美行收買標金甚多是以金價仍得維持昨日大條來電縮六二五匯巿大變先令改縮一辦士東匯漲二分餘標金巿價暴漲惟據一般人之觀察謂大修仍看長風而本埠因大火賠欵即將繳出且中法停業後巿面銀根甚緊故標金巿價仍看跌云 
[籽油最近之巿况]  
　　籽油一項產自牛莊及山東等處來源本屬不多爲各機廠及製燭原料所用近日洋莊稍有購辦南巿各油行以存底不豐故雖無銷路價亦不跌上月杪由某洋行買去三百擔後巿面遂俏日來牛莊來滬之各沙船均有裝來故昨日巿上開出五十件價八兩三錢半到銷相抵巿面可以站定不致過漲云 
[海關在浦東焚燬毒物記]  
　　昨爲江海關在浦東陸家嘴汽窰焚燬私土之期先期由姚文敷監督呈報江蘇省長及分函各機關遴委人員蒞塲監視昨日上午八時經姚監督委派譯員潘少璇會同海關副稅務司侯禮威譯員黎錦波等渡浦督率小工火夫人等將兩汽窰同時生足火力在塲照料烟土等則由海關扞巡從棧房起出押運渡浦九時開始焚燒至十二時畢計共焚燬私土五十三担三十一斤十二兩五錢安洛因二千三百五十二兩高根三百五十九兩又四分之一（戒烟丸西藥嗎啡針等項估值關平銀一千○三十六兩三錢二分）此項烟圭嗎啡等係本年四月至六月份期内查獲者其種類約分波斯土西比利亞土大土小土川土雲土藥烟膏等計二月之間抄獲之案多至一百三十六起其中除海關緝私隊自行抄獲外亦有郵政局工部局等查獲送儲者其焚燒手續由侯稅務司督同副總巡卞德生（譯音）管棧房西人營勃司（譯音）及譯員潘黎二君先將烟土過磅核對斤量逐包當衆剖視然後入窰焚化至監視人員到者江蘇王省長曁滬海王道尹皆委顏德清松滬護軍使署元殿元交涉公署談祝安淞滬警察廳賈煜上海縣公署熊烈地方檢察廳郭壽璜會審公堂翁季平等十餘人在場照料者有陸軍第四師八旅十五團排長斐尚用率步兵二十名三區巡官李鶴鳴游巡三隊巡官魏恩舉各率所部二十名事畢復經潘譯員商請李巡官派警駐守所餘灰燼俟海關巡江輪出口順道抛棄海洋云 
[施肇基函述簿記案交涉情形]  
　　學生總會前爲菲列濱改用西文簿記事曾致函駐美公使施肇基請向美政府交涉昨該會接施公使覆函詳述交涉經過情形原函照錄如左逕啓者接誦來函關於匪列濱改用西文簿記事祇悉查此事本館於前接准部電之後早經往商美外部據稱不屬所管請逕與陸軍部接洽當經商據該部覆稱此律係對全島中外人民一律並非專對華僑而設致有苛待之嫌且目的專爲科徵銷場稅便於查賬人稽查起見實毫無别意查西班牙文英文均可適用深知在被華商二文能諳其一故奉行當無困難云云經先電復外交部惟該律内容究係若何規定而事之詳情當時尚未據領館報告亟應詳加研究交涉方有依據屢向美陸軍部索閱該律以未曾收到無憑出示旋準外交部來函詳述此事始末並附駐菲領館抗議書前來使館復向美政府交涉備文照會美外部請將該律取消以紓商困後因未准美外部復文經向催詢得悉已轉行菲督報告辦理惟文牘往返恐須月餘故復商請電查設法挽回期慰僑望旋據菲島商會所聘在美辦理此事之著名律師密勒氏來見當以此間先後交涉情形如迭與美外部陸軍部面商文商一切向其詳告彼極滿意據稱當即電知該會以事已經本館力商可勿焦慮至彼因資料待集對美政府故尚未進行並稱該會現派代表吳薛二君携全案來美月内可至請館暫置以待其至菲議會定律美國會無權否認祗總统於通過六個月内得將取消故彼擬備案呈訴總統届時並請本館相機向外部協助云云昨並據菲島商會來電以代爲極力辦理至深感謝前來除俟該代表等到後當詳與接洽以資進行務逹目的外知關注念用將前後交涉經過情形函間順頌公祺駐美使館十年五月二十五日 
[霍亂症已有發現]  
　　近日天時更熱患痧症者頗衆眞性霍亂亦有發現昨晨麥根路宏源紗廠小工江北人金士才染患霍亂脚吊眶陷吐瀉不止當即送往天津路紅十字會時疫醫院其時已將垂斃經注射醫水後得出死入生寄語各界亟應講求衛生以防之 
[海軍要求發欠餉]  
　　海軍各艦官佐士兵薪餉結欠至四個月有餘曾一再請求核發嗣奉部電准先籌集一個月餉銀匯滬散放惟自靜候迄今又將半月仍未奉發以致各艦官兵日需伙食甚爲困難故由駐滬之應瑞等各軍艦士兵昨均齊集司令部要求接濟當奉諭令允予設法籌給餉銀一個月准於即日核放云 
[近週中之紗花巿况]  
　　棉紗本星期來本紗巿面又極活動趨勢緊俏較上星期已呈不同之現象連日來價漲二兩之外各牌紗中以二十支及十六支爲最好蓋該項支數現貨仍極少而客帮中辦貨者以二十支及十六支銷胃最大十二支及十支則去路略疲巿價未好客帮中以天津帮及北帮辦進爲最多川帮亦已入巿動辦其他江西汕頭廣帮蕪湖野鷄牛莊等均有去路成交者有一萬八千餘包之多惟現貨開出仍少期貨九月期爲最多大阪三品紗價來電亦繼長增高交易所期貨紗價遂亦見好昨前兩日交易更旺本紗大包又好起一兩左右二十支採花牌價到一百七十四兩之外十六支如意亦到一百五十兩據紗商觀察謂目下紗巿仍看長風在近數星期中巿面尚將再高印日紗交易亦旺印商洋行開出印度紗甚多價亦見高日紗成交較少小包紗出路亦旺云 
　　棉花本埠棉花巿面幾星期來巿面堅挺通花價格常在二十六兩之譜考今年棉價見昻之原因完全由於投機者之活動新棉收預料不佳以致投機者收買抬價而　商及出口交易久已稀少本週中接通州來函報告謂近來天氣雨水太多海灘邊之棉苗皆遭沉没本季棉收將大形减少以致本埠通花巿面又漲五錢價已到二十六兩五錢矣棉價一時不致低落美棉巿價平平較上星期無甚變動 
[錢業公會選定辦會職員]  
　　蓬路錢業公會通函各錢莊云世界文明團體林立本公會宜亟謀進行以期發展所有本公會處理各務擬酌分三部一曰經濟監理銀錢賬據二曰内務處理内部庶務三曰交際辦理對外交小涉曾於本月六日常會公推田祈原先生擔任經濟葉丹庭先生擔任内務盛筱珊先生擔任交際南巿各事則請王伯　先生擔任當承諸公認可衆擎易舉會務當日有起色也除分函外相應備函奉逹即請察照 
[外洋輪船進出口行程紀]  
　　東洋汽船會社之新貨輪朝陽丸昨日由波特蘭來華裝來貨物二千噸以香烟一項爲最多昨已在大阪碼頭卸清空輪開往香港矣 
　　怡泰洋行之格林顯恩號由英國倫敦及英明漢等處來華現得來訊該輪將於十七日至申惟來滬後尚須赴漢口等處起卸貨物然後於本月二十七日開往格勒斯哥利物溥盎凡爾倫敦等處 
　　中國郵船公司之中國號此次由舊金山還滬定十六日抵埠十七日開往香港星加坡至於尼羅號於十八日亦可自星加坡還滬當日開往美國云 
　　日本郵船會社之印度紐約班輪長野丸此次由美經印度開來現得電訊二十五日可至上海停泊匯三碼頭船中來貨以棉花及紗爲多翌日即須往日云 
[國内輪船運貨進出口之調查]  
　　進口貨（烟津）太古公司之奉天號前日由烟津裝來花生一千四百十包食鹽六百七十二包府綢七十三件野絲五十三件粉絲一百八十件及水果碍瓦藥材紅棗土布雜貨等（長江）鴻安公司之華利號前日由長江裝來白米一百四十四包麥子二千七是六十八包黄豆三百十三包芝蔴五十四包豆餅一萬一千片麵粉一千包桐油一百二十桶綢子三件棉花一百二十五包洋莊棉花二百八十八包及木耳青蔴土酒蛋黄蛋白破布又轉甬青蔴六十二件藥材五件虎骨犀黄各一件招商局之華大號前日由長江裝來黄豆一千零十七袋菜子一百五十六袋麥子一千九百三十六袋豆餅一千片黄絲一百零一件絲絨二件夏布六十四件機花三十四包麵粉一千包茶葉八簍及紅棗青麫烟葉雜貨又寗紹公司之寗紹號昨日由長江裝來麥子五千一百二十九袋菜子一百十袋豆餅三萬八千三百零二片野絲二件棉花二百十包水靛一百四十桶藥材十五件又新甬芝蔴三百零一袋桐油三百桶藥材一百零四件（港粤）招商局之廣利號前日由港粤裝來白糖一千一百五十二包牛皮九十六捆洋布四十五件點銅八百件及燕窩象牙檀香椰油襪針雜貨 
　　（温州）招商局之嘉禾號前日由温州裝來傘四十二箱毛茶一百七十四箱茶片二十六箱茶梗二簍茶油十簍尚有明樊青田石杉木木柴烟葉雜貨等（福州）招商局之飛鯨號前日由福州裝來茶葉三千二百六十九簍又一千一百百四十九箱茶梗三十簍茶末五十六簍魚翅七箱魚膠二箱桂圓三十九箱紙一千九百二十六件此外尚有笋乾藥材雜貨等（寗波）招商局之江天號昨日由寗波裝來雙茶二千五百三十九簍毛茶十二箱方茶六十大箱茶末八十二簍棉紗八十件及鮮笋飛花桃子草帽乳腐纸頭木器等雜貨又太古公司之新北京號昨日由寗波裝來蠶豆三百四十六包珠茶一千六百零七簍茶末五十七簍及色綢土酒藥材羊毛杉木竹木器及雜貨 
　　出口貨（港）厦招商局之泰順號昨日由申裝往香港廣東之貨以肥皂爲大宗裝往厦門計有黄豆二百包麵粉八千七百包雜貨二百件轉口貨三十四件（烟津）太古公司之奉天號昨日由申裝往烟臺計有白米九百十二包麫粉七千五百包肥皂十五箱牛乳九十桶汽水一百七十五桶苧蔴五十九件及磁器雜貨又裝往天津計有白米一千七百七十六袋洋雜貨一百三十六件茶葉八十箱牛奶四十件大豆二十袋麵粉四千五百九十包茶末五十一件茶油四十五聽白糖三百七十八包朁豆二百四十件肥皂二十五箱洋布六百十件機油一百聽顏料四百二十五件及磁器糖果藥材洋釘洋酒及雜貨又裝往威海衛計有白糖五百九十包桐油二十桶青蔴十件及杏仁肥皂等貨又招商局之新豐號昨日由申裝往烟津計有麥子一千一百五十三袋麵粉三千六百五十包白糖一千八百九十四包茶葉四百三十五簍洋布一百九十四件及肥腐士烟青銅生鐵等又轉口貨毛茶四十八箱閩茶一千五百六十二簍白糖一百二十包紙頭等三百三十六件（寗波）寗紹公司之新寗紹號裝往寗波計有白米八百袋棉花三百二十五件麵一千五百五十包芝蔴二百零八件洋布一百七十件鐵十五擔零七十斤雜貨二百九十件又太古公司之新北京號前日说由申裝往寗波計有赤糖三百五十包洋粉一千三百五十包粉絲八十件青蔴一百件水泥五十桶青鉛十件鐵釘一百三百七桶紅土七十桶藥材一百十二件柴油十二桶木頭三十四根芝蔴二十包雜貨五十件又招商局之江天號昨日由申裝往寗波計有麵粉一千二百包車糖一百九十包洋布一百零三件水泥二十桶又轉口白糖二百五十包桐油一百桶雜貨七十五件 
[交涉員祖餞日林副領事]  
　前晚七時許江蘇特派交涉員許秋颿在署設宴爲駐滬日本副領事林出賢餞行陪座者有日總領事山崎鰲一副領事田中川村山島諸君中國官員有護軍便署參謀長汪幼農秘書陸逹權上海審檢兩廳英法兩公廨會審官等賓主盡歡而散 
[王廳長親查吳監獄長控案]  
　　漕洒涇鎭紳商農各界聯名投司法部稟控該鎭附近江蘇第二監獄長吳棠尅扣囚糧凌虐監犯並縱容帶來隨從與衛隊等在鄉滋擾等情奉令着上海地方廳查辦在案前日王訪渠檢察長派警朱萬沅下鄉將列名商人張雲樵孫智元農人程玉麟張萼青鎭董唐潤之及楊孝恭之代表楊心正等一干人到廳奉王廳長親自傳訊一過諭令分别回去昨晨王廳長帶同書記官並法警等乘車下鄉詣該鎭詳細訪查畢又詣二監調查一切直至下午始行返廳 
[法庭復審刦案從犯紀]  
　　紹興船户陳德發陰曆去年十二月二十九日由原籍來滬隨帶各商號託寄付賬洋元被匪徒刦去洋六百元逃逸當場由陳扭獲程榮生一匪交與巡警起獲兇刀二把嗣經水警總獲朱炳生朱阿全二犯先後函送地方檢察廳預審明確起訴審判廳今年陽曆四月六日奉諭判决程榮生處無期徒刑朱炳生朱阿全二犯各處死刑該犯等並不上訴由廳據情申報上官以該廳判决頗欠公允爲首之程榮生判處無期徒刑而附從者反處死刑發回該廳重審該廳奉令後查得程已送監執行昨日上午審廳田刑庭長與檢廳郭檢察官開庭命提炳生阿全至案研訊炳生供辭狡展問官謂曰前者爾在警廳供明此案係由程榮生發起並在紀王廟地方向謝姓借得小船一隻共有四人登舟行刦且有兇刀二把究竟此項兇刀爲誰所有炳生供稱民人並水供過此等供詞即使偶有一二言亦因廳中嚴刑逼供所致問官曰爾旣云逼供何以爾所述與程榮生相同耶該犯供仍支吾問官又提阿全至案訊據供稱吳家巷人耕田度日炳生爲民人堂姪與程榮生素不認得官問曰去年十二月二十九日之事是否由程合爾抑炳生合爾答稱民人並不前去實遭寃枉官又問爾於何日被獲供稱今年舊曆正月十二日民人在曹家渡吃茶忽遭水警廳巡警拘獲於是月十四日送到案下是實問官謂曰爾前在警廳供明爲程榮生合爾前往惟臨刦時則爾在程榮生借來之小船中守候當程等刦得木箱一隻内儲洋元銅枚當爲事主用竹稿亂戳時爾畏懼脫逃故未分得贓物該犯大呼民人乃一安分良民並不爲盜此次民人無故被捕指爲盜犯警廳不分皂白將民人支綁吊起復用巨石扣在足上逼供似此酷刑當時實難忍受只得含糊供認今奉復審叩求起豁問官一再駁詰該犯等執定如前問官判令還押候再續訊 
[源豐衣莊刦案四誌]  
　　十六舖源豐衣莊被刦一案業奉警察廳偵緝隊一區警署先後發出賞格共洋四百元偵緝在案前日又據該莊執事曹國淦投警廳具詞請求查緝昨奉徐廳長批示云來呈已悉查該莊被匪持械越櫃刦去鈔票現洋共計一千餘元當據該管所呈報後業經懸賞洋二百元「其價度緝隊與一區警署各賞一百元不在此數」限期半月嚴令查緝並通令協緝在案但追贓緝盜爲警察廳盡之責成據呈前情候再嚴令所屬督促可也此批 
　　上海縣商會昨亦致淞滬警察廳長徐國樑公函云據衣莊公所函稱敝同業源豐衣莊開設十六舖老馬路七月五號晚八時突來盜匪身着灰色短衫三人先躍入樻檯内二人繼入均執手槍向内放三響向外放一響店友非常警駭不敢與抗被其刦去銀洋鈔票一千一百二十元小洋一百三十六角呼嘯而遁查十六舖爲南巿最稱繁盛之地傍晚尚未收巿該盜竟敢糾衆嗚槍搶刦如此膽大横行商舖居民豈不慄慄危懼當搶刦時鄰店頻吹警笛該處崗警未見到來事出之後當經源豐衣莊具呈警署報案貴會爲商家領袖爲特具函懇即據情函請淞滬警察廳飭諭探警嚴緊緝查務將贓盜獲案從嚴懲辦以靖盜風而安商業至爲公感查十六舖老馬路一帶地當衝要商舖林立該盜竟敢糾衆搶刦實屬目無法紀據陳前情合亟備函轉請貴廳長通飭各區署所一體嚴密查緝務獲究辦以保地方治安無任紉荷 
 
 

Page 15

 
 
[汽車撞斃人命之驗判]  
　　汽車夫王福昌前日午後駕駛某號汽車駛經楊樹浦太和街司機不愼將行人宋文德撞倒碾傷由捕聞警到來抄錄汽車號碼及汽車夫車主姓名將朱車送醫院惟已受重傷不及醫治即因傷身死該捕送據情回禀捕頭派探將尸舁入斐倫路騐尸所昨晨傳集一干人證報請公廨李襄讞會同英領赫君蒞所飭吏騐明塡寫尸格升座公位尸父朱新福尸母朱倪氏投求伸雪車主徐和卿與見證婦人張二姐相繼投案證明死者係從馬路穿過致司機人不及避讓演此慘劇云云質之汽車夫王福昌供亦略同經中西官核供會商之下即判曰騐得已死朱文德委係汽車撞傷身死查核徐和卿口供與傷單相符應令車主撫恤洋一百元給尸屬收領具結領尸棺殮 
[姘婦踢斃姘夫]  
　揚州人范三因於前日在愛爾近路六十四號陳同興薦頭店内與其姘婦陳玉珍口角衝突互相扭毆被該姘婦踢傷腎囊倒地由捕車送同仁醫院醫治無效身死捕房得報立即派探孔慶平將尸舁入斐倫路騐尸所一面將凶婦陳玉珍拘送公廨收押昨晨傳同見證薦頭店主陳同興及童嘉祥王明堂禀請公廨李襄讞與美領奥君於十一時許蒞所騐明塡寫尸格升座公位命將被告婦人陳玉珍帶案詰據供稱死者係我姘夫年三十九歲現在寶山路振華絲廠爲大司務去年九月間與我姘識時來向我索錢浪用稍不遂意動輒吵閙行凶甚至將我生意吵停致我寄居陳同興薦頭店内前日又來要錢給予洋兩元尚不滿意將我拖至馬路毆打我之兩手均被執住且被拳打足踢我被毆倒地兩足悞踢其下部求請明察中西官得供即判曰騐得已死范三係被其姘婦陳玉珍毆打踢傷下部致死陳玉珍押候下禮拜二訊辦着尸鄰陳同興具結領尸代爲棺殮聽候死者家屬認領 
[引翔港發生外人义斃西婦案]  
　　昨日（十二）上午十一時許引翔港二十三保三五圖金公路附近之蘆柴灘地方忽有一外人　倒一西婦用手义住咽喉由經過人瞥見報告相近崗警趕往施救該西婦已閉氣身死當將該外人拘獲解送四區一分署收押一面飭婦二十三保三五圖地甲朱毛狗至下午四時許到地方檢察廳口頭報告當據檢察廳法警云事關命案須買訴狀正式報告該地甲朱毛狗因未帶得銀錢趕往他處借錢再至檢廳購狀正式報告往返不免遲延時刻故昨日不及相騐 
[摇繩業罷工已解决]  
　　南巿摇繩索同業各夥友要求各店主改錢碼爲洋碼並即同盟罷工現經各店主允加工資每工五十文合作大洋兩角六分各夥友始各允洽昨日起已照常工作矣 
[研究教育上重要問題之省令]  
上海縣知事接江蘇省長公署訓令云查第五次江蘇省教育行政會議前據教育廳呈准於七月二十日舉行在案此項會議集全省辦學人員於一堂於討論議案之餘極宜利用時機將現今教育上重要問題如義務教育之如何推行學校風紀之如何整理學生職業之觀念與實力如何養成等等内審國情外觀世界以講演之形式寓研究之精神矧本省二次派遣考察歐美教育人員業已先後回國前者旣蓄而未宣後者又會逢其適正可酌量延攬宏我講壇教育前途當非小補除令教育廳長規畫進行具報外合行令仰該知事轉行與會人員一體知照此令 
[各學校消息彚紀]  
　　和安小學新閘路大王廟後巿立和安高小國民學校現有男生一千一百五十一人本届暑假定七月十八日並爲高小科學生順培元等三十六人國民科學生潘銀海等一百五十餘人舉行畢業已開單函請賈學務員到校給憑秋季開課定八月二十六云 
　　倉基小學小南門内藥局弄巿立倉基國民義務小學校現有學生二百餘人本月十六爲該校隷巿立之十週紀念經校友部訂邀校友全體於是日上午集母校舉行慶祝並開聚餐會到會者每人繳小洋六角 
　　湖州旅滬公學湖州旅滬公學校友會於昨日舉行第十一届夏季常年大會到會者五十餘人下午二時振鈴開會首由會正報告上届會務之經過繼更舉職員投票結果會正李緯文會副王德棻會計凌南壽書記趙光福施家俊幹事李梅先那承照蔣漢青陳壽麟嗣後由會正提議以母校校舍之建築計劃久已成爲絶對不可緩之舉惟目今尚無具體辦法故發起組織籌備母校校舍建築促進會以期着手進行到會會員一致贊成遂推定起草員李緯文王德棻盛徵祥包笑雄凌恒壽趙光福李梅先邢承照施家俊九人一俟擬定簡章再行召集成立大會徵求通過云 
　毓賢學校愛文義路毓賢高等小學校昨日舉行休業式秩序如下（一）振鈴開會（二）校歌（三）向國旗行敬禮（四）校長訓詞（五）教員訓詞（六）給奬（七）師生暫别禮（八）同學暫别禮（九）休業歌（十）散會該校下學期擇成績較優之學生二人由校資助學費送入滬上著名中學肄業本届各級學生凡考試列第一者俱免下學期學費計陳烈妙錢萬陳寶祥陳寶廳四人 
　　廣東女學廣東女學昨日上午十時舉行暑假休業禮由校長陳鴻璧女士教員游君屈君相繼演說勗勉學生辭極懇切後給奬散會下届定陽曆八月二十五開學 
　　廣東小學昨爲寶源路旅滬廣東小學校第十九届暑假休業演各種游藝咸頗純熟後由校董韋淥泉給憑及訓辭是日來賓約七八百人是届高小受憑者爲何滿豪阮文鳳陳應星方寶翠麥楝樑周惠廷何通等七人初小受憑者爲翁鳳華等三十人 
　　養蒙小學雲南路仁濟善堂内附設之養蒙高小國民學校於昨日舉行暑假休業禮來賓到校參觀者甚衆該校董陸維鏞等議定陰曆七月十七日開學惟學生已逹二百餘人校舍不敷故現正在添造落成後當能多收學生推廣教育云 
　　振華小學閘北蒙古路公益里振華國民高小學校昨日暑假並演有益社會之新劇以娛來賓 
　　育英小學北山西路泰慶里育英小學七月九日行暑假休業禮附設暑期補習科七月十一日開課每日上午授課二小時舊生補習不收學費 
　　濟生會學校老西門外肇周路憇園内上海中或濟生會正蒙院附屬第一國民學校於十二日舉行第三届畢業式到者有縣知事代表錢科長曁校董單仲範張賢清陸維鏞葉鴻英姚玉孫吕耀庭等先後訓話畢由縣知事代表發給文憑並奬口該校係義務性質聞十四日起接開補習課下學期尚須傳補預先報名之一年級新生四十名是校設立五年前兩届畢業生頗受社會贊許云又閘北新民路裕壽里口濟生會正蒙第二國民學校昨日行暑假禮曁第二次畢業式由校童姚玉孫致訓勉詞並給奬品畢業生蕭永泉等十五人攝影是校亦係義務性質貧寒子弟可速往報名 
[青年會舉行消夏同樂會]  
　　四川路青年會自陽曆七月起九月止舉行消夏同樂會演放新奇情節大電影一星期中共有四次每晚八時半開幕每星期三六演大偵探「好男兒」長片全部十八集共三十六大本接續演放每星期一五准演「情節佳劇」該會且有冰其林嗬囒水各種點心食物以備觀者隨意購食平時兼有智育演講等會今晚（十三號）八時半該會准演大偵探「好男兒」第一二集第一二三四本入座劵會員一角會員家屬二角特别留座三角 
[滬南慈善會添設施醫分局]  
　　滬南慈善會自去年以來在南巿豐記碼頭會所延請金子久夏應堂陳麗生等諸醫生常年施醫給樂現值暑天因病症較多該會又在龍華上海孤兒院内添設施醫分局已於月初開幕 
[均益决志會消息]  
　　文監師路西首均益决志會擬定每星期日出發赴各鄉鎭勸各衛生要旨時疫危險隨發痧藥水及衛生傳單等以濟窮黎聞五洲藥房亦助救疫水三百瓶代爲散給日内正在籌備即日出發云 
[關於檢定小學教員之消息]  
　　江蘇第四届檢定小學教員第三路上海松江南匯青浦奉賢金山川沙嘉定寶山崇明十縣試騐地點在上海省立第二師範學校主試臨時委員即爲該校長賈豐臻定於本年七月十五日開始試騐凡受試騐各教員須於試騐前三日向該校報到昨已由賈委員發出布告希受試各教員於本月十二日親來報到以便將第三試應行之口試並檢查身體提前隨到隨舉行免致多費時日至所試科目定於明日揭布 
[半淞園游藝會餘聞]  
　　本月九十十一三日華洋義賑會假半淞園開籌賑會已誌前報該會於最後一日除原有之蘇灘大鼓拳術拉戲新戲影片京戲魔術雙簧絲竹等項仍舊開演外另加崑曲燄火緣是游客更多是日各大烟公司均在塲内銷烟連本捐助爲數不資而南洋兄弟烟草公司售烟亭滿嵌精巧電燈五色相間並標有長條云屈映光君購大愛國香烟一包給洋五十元朱慶瀾君購大福祿一包給洋二十元陳志尊女士購大愛國一包給洋五元無名購大愛國一包給洋一元陸維鏞君購金牌一罐給洋二十元尚有楊尊三陳志振及馬君等購烟一罐或一包各給洋一元可見海上士女之樂善好施矣 
[女界義賑會會長將得榮典]  
　　女界義賑會會長盛莊德華自創辦該會以來對於北省災區陜西義賑自捐及經募之欵不下四十餘萬元現内務部准被賑各省長官之請將按照奬章條例給予特殊之榮典云 
[比羅代領事謁會交涉員]  
駐滬比總領事費甘調任白太維亞地方領事未到任以前由副領事羅彭士代理聞羅代領事昨函交涉公署定於十三日下午四時詣署拜謁許交涉員云 
[公廨陪審日副領事之更替]  
　　駐滬日本副領事林出臣次郎已奉該國政府命令他調其所遺公共公廨陪審一席經日本總領事委派副領事高鈿氏接充昨日下午公共公廨華人民事訟案應輪日副領事陪審故高鈿氏即於午後二時半乘坐馬車蒞廨與兪襄讞會訊矣 
[和領事在署結婚]  
　日昨（十二日）上午十二句鐘至一句鐘駐滬和蘭代理總領事逹念思與鍾德樂女士在領署行結婚禮許特派交涉員帶同科長陳世光秘書楊念祖前往和領署道賀 
[吳淞商埠局交涉科長之接替]  
　　吳淞商埠局交涉科科長朱中道現因另有任務派赴美國定本月十七日乘日本郵船放洋所有該科職務已由張督辦委邵樹華代理昨朱邵兩君已將交替事宜接洽妥貼矣 
[策電虎威二艦入塢修理]  
　　江蘇水警巡洋艦策電虎威兩艘因須修理機器另換汽鍋前日特由淞口來滬現泊南黄浦江邊碼頭機器等件已由華興機器廠承修又因該二艦船身須刮底油漆而華興廠因無船塢故該二艦定今日（十三）駛入江南船塢先行刮底云 
[江貞艦預備赴潯]  
　　海軍藍總司令以南京雷電學校學員現值補習期滿須往湖口實地練習所有駐防九江等處之艇因奉令赴湖口操演是以防守長江上游之軍艦應即由滬　艦上駛接替巡防特令現泊本埠浦江之江貞軍艦尅日預備出發以便開往九江一帶游弋以固江防昨聞該艦一俟領到餉銀即得開差云 
[塘工局爲清理塘基呈縣署文]  
　　浦東塘工局爲清理六百八十四號塘基一案呈上海縣知事公署文云呈爲美册六百八十四號契地圍佔塘基查案乞賜核轉請催會丈局訂期會勘事案查浦東二十三保十四圖向有美册六百八十四號契地租與洋商美釐頓建棧圍佔塘基一道計長七十餘丈濶一丈六尺於五年七月呈蒙鈞署轉呈交涉員函致美領事派員會勘並行會丈局查照嗣准會文局函訂是年八月三十日會同勘丈未竣節經函催於六年四月續奉鈞署接准會丈局函以該地前因各方未曾到齊致未丈明應俟函致美領事訂定確期再行會勘蒙轉到局延至九年一月復奉鈞署第二十號訓令以奉交涉員訓令准美總領事函美册六百八十四號租户佔用中國公地一事現已轉知該租户知照應俟會丈局訂定日期鐘點知照核辦等因奉轉令飭董局知照等因到局奉經遵令函請會丈局迅速訂期勘辦在案迄又年餘未准訂勘公地久佔案結無期理合查案再行給圖具文呈請仰祈鈞鑒察核轉請特派交涉員令催會丈局訂期函請美總領事派員會同勘丈劃區立界以便管理而重公地指令祗遵實爲公便謹呈 
[昨日公共公廨訊案紀]  
　　昨日公共公廨兪襄讞分上下午會同英日兩國副領事包高二君在第四民庭訊理瑣案併誌如次（一）施聯元延朱斯芾律師聲請給諭執管遺產案「結果」旣已登報無人反對准予給諭施聯元執管已故施紫卿遺產（二）民生傘廠聲請破產案由英商債權泰隆等洋行與聲請人之律師以法律辯論至午「結果」改期續訊（三）繼昌祥號訴汪仲賢不理押欵案「結果」改期兩禮拜着兩造出外和解否則續訊 
[汔車夫被火灼傷殞命]  
　　天津人李耀卿在卡德路七百四十五號門牌某姓家爲汽車夫前日下午因至麥特赫司脫路十七號門牌汽車間安置汽車不意汽缸爆裂火星四射麥上前撲滅被火灼傷頭面胸部當送醫院醫治無效旋即殞命由捕將尸舁入虹口斐倫路騐尸所於昨日午刻報請公共公廨李襄讞會同美奥副領事蒞所騐明李委係生前被火灼傷身死無訛塡明尸格即升座公堂據尸妻李潘氏投訴伊夫不知如何被火灼傷致死當時並未目覩等語中西官得禀諭令李潘氏具結領尸棺殮 
[汽車夫違章科罰]  
　　汽車夫徐長發日前駕車至法新租界霞飛路開駛快車又武正彬陳金貴兩人所駕之汽車不點燈火不聽巡捕指揮先後被巡捕查見將號碼抄錄回禀捕頭於昨日一併傳至法公堂請究先由捕頭上堂禀明前情詰之徐等供認自知不合以後不敢再犯中西官判徐罰洋十五元吊消執照三個月武罰十五元陳罰十元充公以儆 
[男孩迷路待領]  
　　国孩阿榮身穿元色布單衫藍布開襠褲和尚頭無帽不穿鞋襪在法新租界迷路啼哭爲捕查見帶入捕房昨送法公堂請示詰據該孩供年六歲詰其籍貫父母住址均不能答判送堂留養聽候家屬認領 
[汽車碾傷小工左足]  
　　昨晨九句半鐘有軍界中人乘坐四千零五十九號汽車駛經北浙江路新署南首司機不愼將馬路小工周某撞倒碾傷左足當經三百七十號印捕聞警到來抄錄汽車號碼將受傷人車送醫院據情回禀捕頭請廨出單傳究矣 
[證劵物品交易所消息]  
　　上海證劵物品交易所巿場揭示第三百十五號云證劵現期買賣七月十八日起日交易順序仍以拍板爲表示前巿定十時做開盤十一時做收盤後巿二時半做開盤三時半做收盤又第三百十六號云巿場揭示第三百號七月十八日起取消又第三百十七號云證劵現期經紀人或其代理人在場買賣時須懸掛徽章 
[墮私胎傷及門部]  
　　住居新閘曰克路八百零六號半門牌之廣東女子何阿好與四川人丁連生私識懷孕恐爲父母察悉商之與丁於上月間購得墮胎藥餅吞服迨至前日胎果墮下惟傷及内部腹痛不止經同居婦人劉霍氏得悉恐有危險即報告新閘捕房派探王梅生往將何女車送醫院醫治並將丁連生拘押昨晨解送公共公廨據中西包探投訴前情以何女傷重不能到堂現在醫院醫治請爲展期研訊訊之丁連生延律師到堂代辯要求准予交保候訊經關讞員核供商之美約副領事判丁交一千元舖保候何女傷愈再核 
[捕房緝拿縱火犯之通告]  
　　公共租界總巡捕房稽查處昨發通告云照得傅根生即顧成記一名江蘇青浦白鶴港人業洋貨及保險掮客年三十歲身高四尺十寸身重約一百三十八號爲因於西曆一千九百二十一年六月念八號在南京路三十六號愛字貨棧内意圖放火業由會審八廨出票拘拿在案合亟通飭諸色人等一體協緝此示 
[河南副劵開奬紀]  
　　昨日爲河南救濟有奬副劵開奬之期在南巿久在碼頭利濟總局舉行自上午九時開始至午刻十二時止兹將開出之五大奬號碼曁經銷各票號錄下頭奬第二萬一千一百三十六號本埠善利全二奬第二萬七千八百五十三號杭州義利源三奬第二萬四千九百八十八號本埠廣匯源四奬第三萬零四百二十九號嘉興永最利又四奬第三萬九千九百三十八號漢口振華公司五獎第六千三百零三號杭州仁裕又五奬第三萬二千九百二十八號長沙隆茂又五奬第三萬八千五百八十三號本埠有利源 
[懲罰私烟間主客併紀]  
　　張阿福張陸氏張芝卿張龍氏許蘭生等同在由西路（即盆湯弄）已閉天成昌烟間舊址分設烟間經人密告總巡捕房前日由該捕房捕頭派令華探費克倫與一百六十六號西探前往將以上男女五人及烟客張勝金王阿四周正元金阿七徐芝平項少雲金和卿陳桂亭等連同烟具多副一併帶入捕房昨解公共公廨經中西官訊明以張阿福張陸氏破壞烟禁判分别各押一月張芝卿張龍氏許處生祗認自吸不認開設燕子寀着各罰洋五元烟客八名各罰洋三元一併充公烟具焚燬錢紀生在北河南路四百六十三號屋内私售燈吃洋烟經三百二十號暗差華捕查見稟由該管中西兩副捕頭帶同探捕前往將錢及烟客徐步雲張才寶李子亭余金林徐炳華拘獲抄出烟具昨晨解由公共公廨中西官訊得違禁屬實判錢罰洋二十元無力改押三禮拜餘人各罰洋三元充公烟具銷燬 
[兩鴇婦縱妓拉客之押儆]  
　　專查妓院之三十五號西捕昨與八百二十五號華捕協傳北雲南路四十七號門牌雉妓院鴇婦王林氏及貴州路五號門牌雉妓院鴇婦崔馮氏至公共公廨第一刑庭禀稱讠兩鴇均因縱令夥妓在途强曳狎客違章是以傳案請究訊之該兩鴇供詞推諉經中西官核供判林馮兩鴇各押女所兩禮拜分别示儆 
[洗衣作訟案之和解]  
　　公共租界與法租界兩處之洗衣作共有二百七八十家夥友二千餘人雙方因爭奪權利起見各設公所而又相繼具稟公共公廨請求立案致起訟端日來雙方均悟相持非計已和平解决昨晨兩造律師投廨陳經中西官判曰該洗衣業莊主夥友旣已和平解决雙方簽立議决准予立案給諭該公所此後各遵定章悉照所議辦理不得再生糾葛 
[誌謝]  
　昨承上海聯益善會送來神效救濟藥水八十瓶謹當代爲分發以廣仁慈又銀行週報社惠贈第二百零六期銀行週報一册誌此併謝 
雜評二 
[中法實業銀行兌現（訥）]  
　　中法實業銀行之維持以事實言我旣負彼之債自應負維持之義務以國際言我旣與法爲友邦自應盡維持之責任是故援殖邊等行爲口實謂何不先助之開兌者此未明情形之言也聞法總理稱許之言而自居爲援助法人利益之功者亦未明中法間之情形也蓋互助合作爲今日金融界必具之要素法總理稱華人有休戚相關之精神能維持在華法人之信用實不過華人自盡互助合作之道而已維持法人信用亦即所以自全其信用而已咎固不任功亦何有 
公布欄 
[江蘇高等審判廳]  
　　民庭判决喬枬與汪韓三爲存欵涉訟抗告一案（决定主文）原决定撤銷抗告人在原審之聲明窒礙照准朱琴林與薦殿卿爲貨欵糾葛上台一案（判决主文）原判撤銷本案發還上海地方審判廳迅予更爲審判林祥生與胡槶生爲抵欵涉訟抗告一案（决定主文）本件抗告駁回抗告　用由抗告人負擔萬王氏等與汪子榮爲債務涉訟再抗告一案（决定主文）原决定撤銷本案抗告發還江寗地方審判廳調查裁判張沈氏爲田產糾葛抗告一案（决定主文）原堂諭撤銷本案應由如臯縣知事公署迅予審判吳彩之與姚尹氏爲債務涉訟上告案（判决主文）本件上告駁回本審訟費歸上皆人負擔張桂庭與張希中等房屋涉訟上告一案（决定主文）本件上告視爲撤回應即註銷張清生與周雲冲等爲贖田涉訟上告一案（判决主文）本件上告駁回本審訟費歸上告人負擔以上七月十二日 
[江蘇高等檢察廳]  
　　批示崔廣進狀悉所訴各節是否屬實仰饒劃令如　　查明秉公辦理所請飭縣速予交保之處廳毋庸議此批韓駕六狀悉　令江都縣知事迅予送卷核辦此批翁祖綬呈一件請以管理員存記由呈及憑證均悉卷查本廳前准存記各管理員現尚無缺可補所請廳毋庸議證書委狀發還仰即來廳具領可也此批李文耀狀悉准予上告此批王大賓狀悉查本案關於强盗部分於更審時雖經宣告無罪然不過因證據上較爲薄弱乃該民竟藉此轉謂他人誣告妄希飭縣偵查冀圖報復殊屬刁狡可惡不准斥此批　　前署高淳縣管獄員霍懿敬呈一件爲請錄用由呈及憑證均悉仰俟有相當缺額時再行委派毋庸呈請致涉干進之嫌憑證發還着即來廳具领可也此批以上七月十二日 
[上海地方審判廳]  
　　判决主文（民一庭）一件决定郁維驄與陳集益田地控訴聲明窒礙一案主文本件窒礙之聲明照准一件决定謝阿四與黄景春追租遷屋糾葛聲明窒礙一案主文本件窒礙之聲明照准一件决定徐應林與唐瑞山等騙單抵借不服松江縣批示抗告一案主文本件抗告駁回抗告費用歸抗告人負擔一件决定包永生與朱錦榮因保證債務聲請撤銷假扣押一案主文本廳民國十年七月七日假扣押之决定准予撤銷一件判决倪逸舫與周乾康等股欵涉訟一案主文原告人之請求駁回訟費歸原告人負擔一件判决朱錦榮與包永生因保證債務糾葛一案主文原告人之請求駁回訴訟費用歸原告人負擔一件决定孫鏡湖訴張全等當選票數不實一案主文本件訴訟不合法駁回訴訟費用歸原告人負擔 
　　批示一件張錫昌狀領保證金由准領此批一件藍士如狀交罰金由准交此批一件劉叔良狀請傳案由狀悉着速遵諭理楚勿庸瑣凟滋累此批一件楊順卿等狀請暫緩鑑定由狀悉准如所請辦理此批一件石春生狀請押遷由狀悉候傳案訊奪此批一件陳桂堂狀請擔保瞿仲良由狀　者速遵論將瞿仲良送案聽其自行理楚勿庸代爲飾罰拖宕此批以上七月十二日 
[淞滬警察廳]  
　　批示一件李伯賢批　悉查劉兩滄圖賴賬洋紏衆逞凶情殊不合惟該店開設法租界儘可逕赴法廨訴請傳究所請照會提訊之處核與訴訟通例不符應毋庸議此批一件李鈞衡批呈悉查六馬路跑馬廳屬於公共租界管轄不在本廳區域以内所請各節未便越界拘捕應毋庸議此批一件曹玉根批查該民所開茶館迭次容留茶客賭博傳論禁止置若罔聞殊屬藐玩已極前諭令從嚴封閉原所以敵戒將來所請啓封之處着不准有此执一件張全生批據呈各節尚屬實情姑准交保出外趕尋姚小雨子設法清理爲要此批一件馮步青批來呈及失單均閱悉候嚴令該管所隊上緊查拿務　贓竊解辦可也此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（四）] [  汪振聲]  
　　有一種人家晚飯不在七八時而在九時之後者其所食更爲簡單常祗一冷肉或一煎魚及麵包可可茶而已然因午膳與晚膳距離之時間太長故五六時之間有茶稱爲「午後茶點」桌上有麵包牛油糖醬餅之類每人有茶以茶下餅飽而後止非中國下午之吃點心可比我等對於此午後茶不甚嗜之蓋終不及晚飯也然英人嗜之特甚麵包略敷牛油（近均用馬加林代之）我人食之覺乾燥無味而英人則每茶不能缺矣英人嗜茶遠過吾人之所意料所用均印度紅茶加牛油及糖巿上亦有賣中國茶葉者價倍於印度茶而英人愛之者甚少因味淡且有香氣英人不能領略也試一數每日英人飲茶之次數實可驚人晨未起牀則主婦先進房送茶（此指招待週到之人家而言普通則無此例）憶一次居於一種寄宿舍房客共有四五十人招呼自不能十分週到故每房之人均自備水壼一把未起之前將水壼　火爐上沸後泡茶在牀上飲之然後着衣晨餐時有茶每人至少盡二杯午膳晚膳後均有茶下午五六時則又爲正當之吃茶總而言之英人吃茶並非解渴而爲過瘾天冷則可禦寒天熱可卻暑因倦則可去睡魔諸如此類吃茶雖中國發明然視茶之爲必要品英國遠過於中國聞英國人之初吃茶也以水冲之去汁而嚼其葉後始改良養成今日吃茶之習慣其餘飲料則祗有可可茶用於睡時咖啡則用者甚罕見也 
筆記 
[痴鶼怨鰈錄（下）] [  鉏農指嚴]  
　　閱年餘武昌軍起清室退位任賢去職歸吳門尚志本欲携妾南歸緣髮妻悍已有季常病不敢决亦從任居吳門以學業教授生徒時垂青旣畢業於金陵大學乃自任小校主者任賢請媒爲子擇耦垂青間之屢勸阻以年尚幼爲辭越兩年垂二十有四任賢不復能耐乃不謀於垂爲娶吳氏女垂勉從之吳雖富家女然貎不及梅香遠甚况垂本有約於梅乃以仇敵狀態對髮妻時相詈毆吳恨不能博夫歡不一年自經死矣任賢已染疾聞媳自戕女家又屢興問罪師憤病交加未一月亦溘逝母愛子情切欲爲垂作膠續想垂堅阻母不忍指其意也時尚志考一子知底蘊者竊竊私議謂非尚志生實垂青種耳尚志每歲必歸故里二三次每次必匝月任賢死後尚志旋里梅必來垂青家作數旬之歡叙母徇子意亦不加阻梅與垂議定俟尚民死即歸朱室垂亦誓不再娶梅身雖從高心實惟垂是聽矣然尚民年雖逾花甲精神尚矍鑠垂梅之願究未知何日能償予從吳門南歸時彼痴鶼怨鰈猶飛游情海中如故也 
　　著者曰情網之阨人甚矣然亦階級所限婚姻不日由所壓其初之戀愛固未嘗誤也其後乃至偪妻死父背夫淫人而不顧垂則種子於他姓梅則忍心於其夫情網一冪本性盡漓嗟乎情慾之累可畏哉涉筆至此不禁爲青年子女悲而願爲之家長者有以能解除此惡根也 
雜錄 
[簽字問題] [  來]  
　　中國向來有一個狠值錢的字便是十字因爲每逢有條約契據無論關係怎麽様大都要有了這一個十字才得成功所以他的價值要算字典中第一個但是近來即格外重要了因爲我們的共和是十月十日成功的所以這個十字可以算是　節的縮寫你看從前的人爲甚麽不簽一個圓圈也爲甚麽不簽一個三角形却偏要簽個十字這分明是　節的預兆呢 
[紀念雙十節之價值及方法]  
　　雙十節之由來雙十節之價值紀念雙十節之方法雙十節爲吾國最大之紀念日人人知之矣今試問何謂雙十節則必曰武漢起義之時適當十月十日之故也然吾人試一檢當日之記載則知雙十兩字尚有特别之價值在焉蓋當時起義原定於十月六日後因種種設備尚未完全故展期至十月十六日豈知預備未畢而風聲已露十日清晨志士袁楚藩君在街中與憲兵接洽爲巡警所偵破諸志士知事不可緩遂於即夜起事天作之巧竟得推翻專制建立共和假使當日並不展期則日期上無如此凑巧而共和亦未必成也故雙十兩字確有特别紀念之價值我人必須思一良好之紀念法使之不忘此法如何曰惟有將一廿永永印於我人之腦中我人爲共和國民者咸不可忘此廿也 
[雙字與卄字之比較觀]  
　　吾國歷史上雙字之古典極多以美人言之仙女中有名董雙成一也西廂記之中崔鶯鶯名雙文二也以名士言之則唐伯虎祝枝山稱吳中雙才子一也鄭板橋李復堂稱揚州雙怪二也以戲名言之則有雙包案以曲名言之則有雙雙燕以玩具言之則有雙陸以游戲言之則有雙簧此皆與雙字極有關係之事物也然以吾人比較之則覺雙字實不如卄字之佳因以上此舉皆不過消遣之物品及娛樂之人士而已卄若字方面則教會中有十字架軍隊中有鐵十字勳章慈善事業中有紅十字會皆屬光明正大與衆不同至如我國最重大之紀念節爲卄一字此其榮譽尤可超出尋常矣故吾人比較之結果可曰雙字之佳不如卄字也 
小說 
[社會小說醉獨醒（三八一）] [  瞻廬]  
　　第五十七回得警報夫妻喪膽酬香願督嫂失蹤 
　　閑文剪斷再說青巖看這札時看在眼裏駡在嘴裏看那起首一句呌做「警告守財虜劉邦平知悉」青巖足足駡了七八聲狗屁以後便按着板眼似的看一句駡一聲眼裏看的是「爾諸惡必作衆善莫行人人稱爾爲劉剝皮剝皮者善剝人皮之謂也剝人之皮人亦剝其皮岌岌乎殆哉今與爾剝皮剴切言之爾欲樂爾妻即宜爾室家限於明日七句之鐘速備萬元通行之鈔票送至城外黄土之橋橋堍第三根電桿之木木上繫有字紙之簍簍上粘有紅紙之簽以作特别之表記者也爾將爾之票納於簍中我亦將我之票放還爾家戒之戒之出乎爾票反乎爾票者也爾之票不到我之票便要撕了汝其知之耶其不知之耶嗚呼哀哉切切特示」嘴裏駡的是「混話」「胡說」「狗屁文章」「文章狗屁」共實這封之乎者也的匿名信若經明眼人看來望而知爲伍老夫子的大作雖然經人謄寫不是他的眞筆然而咬文嚼字終不脫那教書匠的本色可惜邦平未通文墨只會看筆跡不會辨文理想不到批評狗屁文章的便是狗屁文章的老斵輪亂駡文章狗屁的便是文章狗屁的大名家他見青巖義形於色代拘不平暗暗寛慰道畢竟這位伍老夫子忠肝義膽比衆不同人人都像了他我還憂慮着甚麽（且慢寛慰）青巖捧着肚子氣嘘嘘的說道這封匿名信難怪東翁見了要動怒晚生看了一徧丹田裏的惡氣也堵向上升提氣氣氣氣得肚子都疼了說時彎着腰肢雙手亂揉那肚子邦平見了老大的過意不去轉向青巖勸慰呌他不用着惱且商議一個計較青巖一壁揉肚一壁答道依舊給他個不偢不倸東翁此計如何邦平皺着眉道其間尚有可疑之處論這敲詐情形可斷定是祝子剛在那裏作祟然而子剛畢竟是個文人不見得和那幫匪往來信裏說的甚麽撕票不撕票又不橡是子剛的筆墨青巖假意問道甚麽呌做撕票晚生索解不得倒要請道其詳邦平歎了一口氣道目今的時世眞越鬧越槽了老夫子是規行矩步的人怎懂匪徒裏面有許多切口（只怕比你懂得多咧）原來匪徒擄人勒贖呌做帮票要是不贖例把擄去的人殺害了這便呌做撕票青巖哈哈大笑道那麽這個匪徒眞是笨不可言了堂堂劉公館銅牆鐵壁門禁森嚴又坐落在省會地方軍隊密密警察重重這匪徒旣不是揷翅的雷公八臂的哪吒又不曾吃甚麽㺀𤝽肝獅子心怎會闖進公館擄人勒贖東翁但請放心依舊給他個不偢不倸任憑他說得凶險他只說說罷了他有多大本領敢損傷你東翁的一根汗毛 
餘瀋[  征鴻]  
　　人恒欲長生顧烏可得乃惄焉作杞憂謂人終一死奈何然予則以爲長生亦殊無味蓋吾人於呱呱墮地時即已爲世界之奴隷僕僕數十年何日不爲奴隷即壽至百歲千歲亦不過延長其奴隷時間耳反不若天不生我之爲愈也 
 
 
 

Page 19

 
 
   
 
 

Page 20

 
 
常識 
常評 
[惡俗] [  老圃]  
　　吾國有至謬之俗至今尚未革者一曰陰配一曰拘主結婚由前之法則鬼鬼相婚由後之法則人鬼相婚鬼鬼相婚事同兒戲雖曰迷信無傷人道人鬼相婚則無罪之女横蒙幽閉之刑良家之女逼充銅雀之伎是可忍也孰不可忍此在舅姑固當科私禁之罪而在父母實等於溺女之酷昔者毛西河嘗論之矣 
　　其言曰春秋公羊傳在家稱女在途稱婦未嫁而在家則女也女則誰守矣且在途亦非婦也曾子問女未廟見而死不遷於祖不祔於皇姑謂不杖不菲不居喪次歸葬於女氏之黨則娶婦三月婚已成矣祗以不廟見尚以爲未成婦今以未經娶歸之女生不婦見死不廟見而妄稱夫婦無端而爲之守志此則亂倫黷類之甚者而以爲禮可平周禮媒氏禁遷葬與嫁殤者禁遷葬謂禁生前未爲夫婦而死而遷葬使同穴也蓋生不共室則死不同穴以其非夫婦也故舊註曰非夫婦而相從不可也此一禁也若夫一死一生則女倘先死男子謬認以爲婦而娶女棺而葬之謂之嫁殤嫁殤有禁男倘先死女子謬認以爲夫而不他嫁而歸於其家謂之殤娶殤娶亦有禁舊註所云生不相接死而合之爲亂倫爲黷類此又一禁也然則未婚而守志正在所禁而讀周禮而不之解何與 
經濟 
[上海之商業地理] [  本强]  
　　上海現時中國商業中樞也但論者有謂川漢粤漢鐵路成後全國重要鐵路交集於漢口中國商業中樞將自上海移至漢口漢口爲中國重要大埠固也但上海之商業决不因之而衰落商業之最大者莫過於國際貿易上海爲中國第一國際商港即南之廣州北之青島亦不能與之比因香港在廣州之外外來貨物必先登香港然後再轉至廣州其貿易係間接的非直接的青島來貨雖無障阻但行銷内地不及上海之便上海地居海口南北有鐵路相通沿江河直逹川漢其地位較漢口爲勝並無政治關係可不若漢口之時受驚惶惟黄浦江口太淺外洋商船不能直椗碼頭加用駁船費用增加反多不便故欲發展上海商務必將黄浦開深外洋船隻得以行駛或在吳淞建築碼頭登岸之貨可直進貨棧如是上海可爲全國商務中樞如美國之紐約漢口爲鐵路中心如美國之芝加哥濬浦局吳淞商埠局先後設立專司其事上海發逹實有大望也或有慮曰上海若如是發逹人口必增恐有過密之患增加人口理所必然但欲求居住之安適當闢馬路或築鐵路通逹内地住家可遷至附近鄉間在上海守職者得朝往晚歸歐美繁盛之埠無不如是今有浦東長途汽車之建築未始非佳音也（乙種酬） 
商業常識 
[銀樓珠寶店及化裝品商舖改用女店員之商榷] [  志垚]  
　　自歐風東漸婦女經商之議以起然商業之種類繁夥有宜於婦女者有不宜於婦女者有須爲長時間之學習而後能者有無須學習而亦能者吾國向無女子商業學校及婦女學商塲所故婦女之業商者仍如鳳毛麟角竊謂婦女習商宜先擇其合於性情淺近易爲者而從事焉以余所見若珠寶金銀之首飾及化裝品等之服賣固皆簡單易爲稍解書算者即能肆應裕如且此等瑣屑之事最合婦女所爲此項商店之店員固應以婦女充之蓋婦女業此可爲一家境其收入社會中多一生利者即少一分利者直接有利於家間接有利於社會况婦女經濟旣能獨立無須依賴男子則平等精神亦可實現且此項商店之顧客婦女居多以婦女招待婦女較易周到且易招徠此則又有利於一店之營業也美具難并有百利而無一弊吾願實業家爲之提倡更願海内女同胞共起而圖之（乙種酬） 
衛生 
[視力之保護與眼疾之預防（下）] [  鳳賓]  
　　美國法律國外之人罹少眼症者不能入其境即國内中小學校中有患此疾之學生一經騐出須速令其回家俟治愈後再能肄業可見彼人之注意此疾已屬煞費苦心矣 
　　沙眼係傳染症輕者祇須敷藥重者宜兼用手術括去其中之顆粒善用括治法者頗能奏效而痛楚殊無 
　　眼有病宜休息學生染此而不易治愈之故每因日常用目無休息之餘地良可憫也 
　　傳染性眼疾之預防不外乎潔淨之實施手巾面盆之公用者不可引用手指不可磨眼理髮匠好以骨簪剌入眼角亦爲致疾之由夜間觀劇用自力致數小時之久頗不合宜而且中國戲館之採光法未嘗研究常使大光之燈炫耀於舞臺與觀客之間往往傷目活動影戲亦能耗損目力 
　　曾見眼疾之初愈者一逢傷風即可復發可見人身之抵抗力宜善自培養勿令虧損則目疾不易糾纒矣 
　　眼爲輸進智識之門户工作成功之憑依也故一有疾病即宜就正當醫家施治否則敷衍與蹉跎每使輕病轉重重病變爲不可治矣 
道德叢話 
[西方格言（一六二）] [  謝介子選]  
　　銀不如金金不如德（皓男斯）（Ｈofrco） 
　　物各有時（英吉利諺） 
　　喪其血氣之人大誤（法蘭西諺） 
　　劣種植者生劣收穫（英吉利諺） 
　　得之易失之亦易（德意志諺） 
　　漫藏贓物致生多盜（英吉利諺） 
　　戰生戰（德意志諺） 
　　合羣則立分裂則傾（英吉利諺） 
　　婦人鮮失言者（德意志諺） 
　　世無良戰亦無劣和（富蘭克林）（Ｆlanklio） 
法制 
[離婚之條件] [  瞽丐]  
　　家庭中之幸福莫過於親愛和睦而處夫婦間爲尤甚蓋父母有終堂之日兄弟有析產之時其相處終不若夫婦之久遠獨夫也婦也寢同衾食同牢安樂患難畢生與共若不相敦愛而相讐視其平日家庭之痛苦實不可以言語形容故吾以爲婚姻之締結與其以怨相合無寗以忍相離法律不外人情近今各國民法所以有離婚之規定也惟法律上之離婚除雙方協議不加以制限外若離婚之意思出於一方面或出於雙方而所議未洽以致提起離婚之訴者其離婚理由非有合左刻條件之一輙不能得訴訟之勝利制限之嚴亦維持婚姻之微意歟離婚條件如左 
　　一配偶者爲重婚時 
　　一妻爲姦通時 
　　一夫犯姦刑罪而被處刑罰時 
　　一配偶者受喪失廉恥之罪名時 
　　一受配偶者同居之虐待及侮辱時 
　　一因配偶者以惡意而被遺棄時 
　　一因受配偶者直系尊屬之凌辱時 
　　一配偶者對於直系尊施行虐待手段時 
　　一配偶者之生死三年不分明時 
　　一壻養子因解除養子契約而歸宗時 
　　一配偶者不盡同居義務時（乙種酬） 
雜錄 
[須將汝之智識變化爲能力] [  漢生]  
　　明白事理謂之智識處置事務謂之能力智識屬知能力屬行知之與行固截然爲二事也是故有智識之人未必爲有能力之人易言之即人之徒有智識者必不足以處置事務而能勝任愉快者也 
　　吾友某君其在學校也每次考試輒冠全班博學强記成績絶優古之所謂書廚今之所謂步行百科全集（ＷalkingＥncyclopadias）某君足以當之而無愧然而畢業之後投身於生活場中竟爾失敗反觀其同窗所知不及某君十分之一考試亦未合格乃甫出校門即於某大公司得一要職而公司之總理亦稱許其能幹此其故何耶無他某君智識雖富而能力容有未足而其同窗則適與之成反比例故耳今日之社會實需求智識能力兼備之人若腦中祗能滿貯學理而不能將學理施諸實用者非今日之社會所需要者也 
　　學界諸君乎其注决將君等之智識變化爲能力乎（甲種酬） 
問答 
[答鼻病] [  心]  
　　鄙人十年前見一孀婦呼吸不通已兩三月經中西多醫不效適鄙人於惜字爐内得破蛀手抄醫方一卷見其列方多奇即袖而歸中有一節云凡鼻塞甚到呼吸不通者用血餘灰（即頭髮燒灰）調青魚膽爲凡（灰與魚膽要調至可搓爲丸爲度）將丸曬乾塞兩鼻孔（丸之大小相人鼻孔）其方止此而已未經試騐亦不之奇因該婦無法可治請其姑試渠第一日不見影響第二日稍有鼻水潤出第三日黄濁源源而來當晚兩鼻孔擠出黑丸各一枚大如梧子色黑質堅究其病源乃對洋油燈勤事女紅致烟煤凝塞腦鼻也竊計此婦腦部必先有一種伏熱若挾外感呼吸所經之處受病尤易該方不知何人所立玩其藥性血餘灰　開血分堅竅青魚膽性屬苦寒雖不效亦不爲害 
　　尊恙可否試此請卓裁之 
[問眼黑珠起星點治法] [  松江葉松生]  
　　僕之小兒年十七歲於上年六月起患雙目紅腫約兩禮拜紅腫雖退而左目黑珠星凹二點右目黑珠星點二點幸未害及瞳人右眼角少有紅筋努肉中西醫藥均未見效敬請仁人君子明以教我俾得星點治愈則恩同再造 
[楊典臣問]  
　　舍姪於兩三歲時說話清晰迨抱病愈後不知服錯何藥竟似聾非聾似啞非啞現已十歲矣其疾如初如有良法賜答曷勝銘感 
[問白色鐵紗着漆法] [  葉鳴遠]  
　　巿上有種白色鐵紗（形似珠羅紗）着以本國漆甚難光潔且易剝落當用何法可免此弊敢以質諸海内高明並乞勿吝賜教幸甚 
 
