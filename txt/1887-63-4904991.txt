# 1887 - 63 - 4904991

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心　郅治之謨不著今退補樓主人出其家藏初印本付點石齋石印仿巾箱直行本大小而凡三　　擡單擡諸欵式悉仍舊貫不敢經易　　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十　元先　八元　取書票書成找洋二十元取書一部其未經附股者統定四十元發售每部計六十册外加文木箱于一只提難鎖匙悉用　銅隷字　　　　絶倫凡在同志幸早賜顧售股處在上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文達自著校勘記庋其板於南昌府學中此書由元入明遞有修補有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數棄數行數字數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印書本不自思秘特倩點石齋以石印法縮爲巾箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印　於取携之縮本似於篤志芸窗者寳有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與　條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還讀　書坊蘇城宏　庄掃葉山房京都正陽門外打磨廠西頭路南聚通　號天津北門外針市街聚通恆號鎭江祥泰典廣東省城楊仁新街德昌乾號揚州申昌號同文生記石門寶成典海寗城謙吉典杭州申昌號常州恆生德錢莊躉買向上海法馬路南申昌後馬路惠泰庄内晉升號面議 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選三帙以供揣摩未免　如茸城頌萱室主人　　憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭　　莫已見於近時石印諸書中者概從割愛准已十二月十五出書每部分訂八本定價洋四元四角在上海南北申昌及各書坊外埠申昌發　如願　　者問法大馬路南申昌面議價從格外此佈 
[光緒十三年]  
　　皇帝親政恩詔 
奉 
天承運 
皇帝詔曰朕寅紹大統於今十有三年踐阼伊始時事方殷仰蒙 
慈禧端佑康頤昭豫莊誠皇太后念朕躬沖幼時事多艱允廷臣垂簾之請俾朕從容念典講求政本以仰副 
皇考文宗顯皇帝 
舉妣孝貞顯皇后 
穆宗毅皇帝眷顧之隆十餘年來伏覩 
皇太后勵精圖治惟日孜孜眞簡親賢嚴昭黜陟載揚師武并濟剛柔求才不棄邇言賜帑必期實惠用能目張綱舉物阜民康佑啓後人允光 
先烈 
豐功偉績照古騰今爲向來史册之所無實薄海臣民所共見兹復特頒 
懿旨以朕典學有成宜親大政敬聞 
巽命祗益戰兢若涉大川罔知涯涘我 
皇太后復以神器至重朕初親大政决疑定策尙待提撕允再訓政數年 
旰食宵衣憂勤靡倦自惟凉薄曷敢怠荒謹遵 
慈命昭告 
天 
地 
宗廟 
社稷於光緒十三年正月十五日行親政禮繼自今禀 
訓誨於深宮飭幾康於寡密兢兢業業一日萬幾爾諸王貝勒内外大小文武羣臣務當各抒忠赤盡力劻勷民隠必以上聞國是期於至當無負 
皇太后撫育教誨深衷以臻上理至爾軍民人等亦各仰體朕心敦本務實共享昇平惟 
大惟 
祖宗付子一人懍顧名而思義視民視羣臣皆吾一體庸錫類以推仁所有事宜開列於後 
一歴代帝王陵寢先師孔子闕里應遣官致祭者察例舉行 
一岳鎭四瀆廟宇該地方官查有棟椽傾損藻飾不完者隨時修葺以昭誠敬 
一滿漢孝子順孫義夫節婦該管官細加諮訪確具事實奏聞禮部照例旌表 
一京外大小文武官員著各賞加一級 
一在京文武官員現在議降議罰及以前有革職留任及降級罰俸之案悉子豁免 
一各省民人有孤貧殘疾無人養贍者該地方官加意撫恤如無室廬棲處該地方官酌設棲流所以便棲處 
一軍民年七十以上者許一丁侍養免其雜派差役 
一各省要路橋梁間有損　行人勞苦該督撫查明飭令地方官隨時修理 
於戲誕布始和之令用敷錫厥庶民式揚丕冐之仁允膺受乎 
 
 

Page 2

 
 
多福布告天下咸使聞知 
皇帝 
光緒十三年正月十五日 
之寶 
[諭旨恭錄]  
　　正月二十七日奉旨延煦現在續假所管鑲藍旗蒙古都統着麟書署理欽此同日奉上諭都察院奏各路飢民來京求食懇恩飭撥米石設局平糶一摺上年順直境内多被水災各路飢民來京求食人數甚衆艱苦情形深堪憫惻加恩着照所請由户部倉塲侍郎撥給大小米各一萬二千石並酌撥經費銀二千兩由順天府領交五城分設各局平糶以濟民食務飭承辦各員查照向章妥爲經理毋得稍滋弊混該衙門知道欽此○三十日太常寺題二月二十七日祭朝日壇奉旨遣魁斌行禮欽此○二月初三日奉上諭慶裕奏神靈顯應請頒匾額並加封號一摺奉天懷仁縣關帝城隍神龍王神素著靈應每遇地方水旱經該官紳虔詣祈禱無不雨暘時若轉歉爲豐實深寅感着南書房翰林恭書匾額各一方交慶裕等祇領飭屬分詣懸持以答神庥至所請勅加城隍神封號之處着禮部議奏欽此二月初四日太常寺題三月二十三日祭先農壇奉旨朕親詣行禮欽此 
[本館接奉電音]  
　　昨接在京友人發來電音有本月十五日諭旨四道敬謹譯登○二月十五日奉上諭本日引見之附生沈瑶慶着以主事用欽此同日奉上諭向來漢軍人員引見應口奏清語履歴乃本日兵部引見之千總徐元璞航一倫履歴竟奏漢語殊屬非是漢軍世隷旗籍國語理宜熟諳嗣後引見人員務當遵照向例口奏清語履歴毋得再有違悮致千重處欽此同日奉上諭兵部奏聲明承辦軍報司員勞績應准仍照成案奬勵一摺兵部捷報處接發軍報日夜從公責任綦重處分亦嚴與各部院辦理尋常事務不同該司員等勤愼辦差尙無貽誤着仍照該部前奏所請給予獎叙嗣後仍准三年酌保一次他處不得援以爲例該部知道欽同日奉旨福建道監察御史員缺着丁立瀛補授内閣中書劉嵩齡着准其補授國子監學正陸鍾岱着准其補授理藩院員外郎着福勒洪阿補授工部主事着達凌補授盛京户部主事著恒佑補授勞績保舉分發省分歸候補班儘先補用同知報捐指省雲南嵩壽勞績保舉留於安徽儘先補用知縣汪錫麟海防例捐納分發仍留山東歸候補班補用知縣馮振聲前任廣東靈山縣知縣服滿呈請分發原省候補鄧倬堂海防例捐納分發山東坐補清平縣知縣陳憲勞績保舉分發省分補用鹽大使簽分兩淮陳壯猷海防例捐納分發廣東试用鹽大使徐之玉俱照例發往方德堃着俟補同知直隷州後以應升之缺长用欽此 
[東京蠶事]  
　　海防法字報云法人由法都攜蠶種至東京俟其旣出飼以該處桑葉極易滋長較之本地蠶種竟勝數倍想此後東京蠶事將有蒸蒸日上之勢矣 
[傳聞照錄]  
　　昨聞蘇州來信有楊石泉制軍調陜甘總督崧鎭靑中丞補授閩浙總督沈仲復閣學補授江蘇巡撫之信然本館尙未見有明文也姑錄之以俟續聞 
[書吏獲罪]  
　　二月初八日吏部堂官齊集署中忽令司務廳急辦片文將堂書一名文選司書吏五名解送刑部審訊其因何事獲罪傳聞因諸吏檢選缺册内有錯故從嚴辦也至其細情容續訪再錄 
[眞定水災]  
　　二月初間有友人自直隷眞定府入都據言客歲除夕日該府之西南隅周圍約百里地方驟然出水勢甚猛烈頃刻間竟將百里内之村庄冲淹殆盡房屋之坍塌人口之淹斃不可勝數現經地方官辦理撫恤諸事免致小民蕩析離居云 
[上相回津]  
　　李傳相於初九日由保定回津沿塗勘騐堤工十一日午正始抵津郡節署文武各官俱迎接如禮 
[船到續]  
　　招商局怡和太古三家各輪船自滬赴津旋聞高陞船先到又聞普濟船先到此皆列入報中兹接津友來信始知高陞于十一日早十點鐘抵口由開泰駁船運客並信件入津晚間四更許普濟輪船巡抵碼頭順和繼之蓋該兩船吃水較淺也 
[海口設防]  
　　山東省之威海衛奉天省之大連灣兩處海口水深口寛地勢險要向未設官兵拒守亦未築立砲臺殊非所以愼重邉防也客春經醇邸於巡問天津各海口時察知此二口係沿海扼要之處遂擬撥兵駐守刻由海軍衙門奏請將吳中丞大澂前所帶練軍十一營及李傳相部下駐紥永平府之銘字軍十一營分駐於此二口其兵餉於何處撥給仍照前章並擬令於二口築立砲臺密布魚雷所需欵項飭令户部於新章洋藥稅厘項下由江海浙海兩關每年撥銀三十萬兩以十年爲期庶幾收有備無患之效且與旅順口首尾相接聲勢聯絡聞此奏已奉旨准行由户部飛咨江浙兩關一體遵照矣 
[皇孫回滬]  
　　德國皇姪孫前往甯波游歴已列前報兹悉皇姪孫已乘坐招商局之江天輪船由寗回滬已於昨日抵埠矣 
[讞員新政]  
　　法廨讞案一差事繁任重非精明幹練之員不足以資治理此次翁子文太守經上憲調辦貨捐局務以王鴈臣司馬前曾瓜代斯任因卽檄委接辦以資孰手并令兼管會捕局事宜司馬奉檄之下卽於昨晨蒞公廨會晤祁繙譯官十點鐘時復偕至英界五馬路拜會法總領事旋返公堂提訊捕房解送各案所有讞詞照登於下○新載生洋行主人偕友至公堂申訴沈通事轉達王司馬謂有西婦住洋涇浜三層樓上曾四至該行滋擾并將物件任情打毁大約其中有暗昧之情婦係德人惟未向德領事署掛名照律如無領事管束者可就近赴公堂控理因之投案訴請勒令嗣後不准伊住法界中祁繙譯官又將德領事來函朗誦謂此婦並非好人西婦延某狀師與祁君辯論至再并稱原告旣言有毁物事情請將所毁者送到德公廨載生友人云所爭論者並非毁物之事惟不准再來吵閙可也通事復將情轉達司馬謂此案可請繙譯官判斷祁君卽繕成讞語念與原被告同聆大旨謂嗣後該婦不准再居法界如有吵閙情事准該行主鳴捕送懲兩造隨遵斷而退○昨報列華捕在鄭家木橋南堍捉賭一節兹悉所捉者共有兩起昨日先解安徽人王廷忠并錢四百文請訊王供小的家在六馬路並不賭博錢亦非小的所携司馬謂爾旣不携錢此錢諒係無主之物充公可也至此案雖係當塲捉獲然並賭無具未便用刑當飭釋之使出隨解蘇州人華阿壽松江人徐長生寍波人沈金標並呈身畔搜出之錢三百餘文教中所用念珠一掛洋鐵盤一事押票七紙錫鼻烟瓶一个華供小的爲麵店生意押票皆已物身畔有散錢六七十文徐供小的唤賣貓魚蝦蟹爲生昨日行中索錢因至新延齡烟室向友人借得錢二百文回時路經打狗橋悮被拘捉沈供小的前爲餅師現拉東洋車出外買物無故被拘散錢五六十文亦被搜去司馬問所呈錢物從何得來三人均不承認司馬曰然則此起亦無賭具可從寛一併釋出○昨報列包探獲到竊取茶壺之張福生據稱茶壺有人遺在車上押票是銅面盆從地上拾得王司馬查得壺上刻有寳珊兩字顯係物主之名飭存捕房俟寳珊親赴捕房說明式機若果符合給領可也張帶回押候核奪○昨報列興聖街某花烟館鴇兒控客留宿順手竊取絨褲云云昨日捕房將被告胡阿根解案鴇婦李朱氏傭婦劉紀氏同稱胡來求宿給洋一元次晨去時將褲竊取幸卽知覺得以 
 
 

Page 3

 
 
拘留胡不認行竊王司馬騐視此褲已經破舊不甚值錢遂給該鴇領去胡罰洋一元交保出外○曹琴鹤訴稱偶至浴堂洗澡脫下布馬甲棉袍棉褲竹布衫棉褲縀帽新襪布鞋等物存放箱中浴畢出池箱中已空無一物詢之堂倌張小張卽在他箱内開出破衣交我穿着因之鳴捕送案破衣呈騐王司馬謂該堂倌所司何事張供伊被人將手巾掉換巾上有牌小的對號開箱司馬間衣服值價若干稱五六元司馬着張賠洋五元破衣給張並飭該店主保去限三日繳洋○昨報列鎭江人尋妻一案捕房將該婦解案據供小婦人係胡俞氏丈夫胡雲卿現在外面原告吕長庚齎呈婚帖訴稱光緒十一年二月十一日在浦口出洋三十元將該氏取歸初言並無丈夫後帶至鎭江卽於去年五月十八日逃逸臘月廿八日在虹口飯店中尋到曾經涉訟有廣東人胡姓云是丈夫王司馬詰訊該婦據供小婦人並未嫁伊丈夫在慶字左營當勇伊亦在該營故與相識光緒十年分伊偕趙長林帶一女尼來嘱小婦人出售將錢瓜分小婦人不允伊懷恨於心是以誣控司馬問胡俞氏年歲若干嫁胡時若干歲答稱今年三十三歲嫁時十九歲司馬將胡傳訊胡供潮州人到滬已十一年借住虹口日前呂平空冐認我妻叩求懲究司馬問胡娶妻已若干年彼時該婦若干歲胡稱娶已八年娶時伊二十五歲司馬怒謂爾言語不符遂着將胡俞氏交捕帶回管押呂於本禮拜五至捕房候示 
[格致書院秋季課卷出案]  
　　格致書院秋李課题爲中國近日講求富强之術當以何者爲先論乃由前任津海關道憲今署長盧鹽運使周玉山都轉所命彚齊之後都八十三卷現取超等十名特等十二名序列名次如下超等首名許庭銓二名瞿昻來三名王道隆四名程昌齡五名葉子成六名張乃彬七名左忠訓八名彭瑞熙九名葛道殷十名殷之輅特等一名鍾興二名蔣同寅三名邢芳度四名許毓麟五名王佐才六名寄匏子七名周企澄八名陶師韓九名華執權十名徐乃相十一名朱琦十二名周廷傑此次正奬二十五兩由格致書院從正項撥出加奬十五兩由周玉山都轉捐廉匯寄今計首名正奬十兩加奬四兩二名正奬七兩加奬三兩三名正奬五兩加奬二兩四名五名各一兩自六名至十名各七錢特等自一名至七名各五錢凡领銀派卷自二十一日午後爲始仍詣格致書院帳房支收至冬季課卷准于二月杪截止一律彚齊卽呈上海道憲龔仰蘧觀察評閱矣 
[巡局案略]  
　　本邑人某甲幼孤隨母改嫁卽俗所謂拖油瓶也後其每復生一子同母異父現均長大成人而母則因疾而亡失怙者旋又夫恃甲以護堂改嫁爲恥意欲領棺安葬異父之弟不允以致口角紛爭繼又互扭至巡防東局局員劉司馬着分别收管候訊○丁李氏誑騙吳縫工婦衣飾查獲送局云云業已兩登報端前日馮剌史提案覆訊徐家媽媽之夫徐某遞禀聲稱小的向爲藥材行生意妻雖與丁李氏相識然素無糾葛此次該氏來家稱欲便溺故引之上樓旋卽被拘實屬茫無頭緒及經奉訊該氏忽供出洋銀物件存寄存被妻吞没但小的係生意中人素愛臉面今被誣訴心實難甘用特投案剖訴剌史謂本總巡亦深知爾是體面中人此事並無干預然爾妻未免與該氏有糾葛爾當回家妥爲清理徐聞言叩謝而退剌史又傳丁李氏問限期已滿爾之物件可曾繳到乎該氏供稱所借吳姓之物實被徐媽媽吞没請卽提追俾歸吳欵剌史怒謂物由爾假應爾清理何得任意推諉喝令掌頰該氏堅稱諸物實不能繳小婦人願備價賠洋可也至被徐媽媽吞没者亦請追究剌史向吳裕卿曰該氏借去各物共值洋若干答稱約五十二元之譜剌史限該氏于五日内繳洋並差吳到期具領 
[劃銀轇轕]  
　　去年邱汝霖扭利和靛行司帳人沈小香至英公廨控稱被沈吞没靛靑銀千兩請爲追繳時羅少耕太守方奉檄讞案略加詰訊移送縣中英邑尊飭提行主黄少齋以憑質訊黄避匿無蹤屢提不到至前日黄始自行投案入晚莫邑尊傳齊通案人升堂集訊邱訴稱去年五月裝運靛靑來滬由利和行沈小香經手售與硖石吳姓客人議定價銀千兩豈知出貨後延不交銀向索遷延嗣經訪悉此欵吳姓早托謙吉匯收緣利和行欠萬昌元裕兩錢莊銀該兩莊向謙吉劃去以致我欵無着當向利和追索利和亦置諸不理不得已將司帳人沈小香扭控英界公廨旋奉送案現請勒追供畢忽有一人投案訊之則鄧焯亭也訴稱前被利和欠銀八百兩現聞涉訟叩請附追黄供監生曾開利和靛行一切　宜由沈經理去年五月監生因事回籍時邱之靛欵經吳匯來當卽交沈付去詎沈擅付萬昌元裕兩庄况監生臨行時沈曾言代籌銀五千兩豈知均屬空言現查沈名下虧銀六百兩尙有經手放出之帳爲數甚多叩求追繳俾償客欵沈供所欠邱欵因當時莊欵急迫　將匯來之銀暫行劃付不料黄見勢不佳托詞避匿致我受累不淺查黄並未捐纳監生素爲白拉同業咸知現旣來案請向勒追可也邑尊傳問萬昌元裕兩莊經手人楊嘯雲陳鼎楊供向與利和往來被欠銀七百兩向索不歸故向謙吉劃取陳供被利和欠銀三百兩與萬昌同時向謙吉劃收清楚邑尊謂利和旣欠爾等銀兩理應向利和索償何得硬劃客欵姑限三日内將所收之銀分别交出所有利和欠爾之欵再候本縣追還楊遵諭而退邑尊復謂黄沈丙人曰爾等旣係賓主自應將帳清理明白何致到案之後尙復彼此推諉至黄冐稱監生更屬玩法遂着黄交差押候吊照復訊 
[私鑄破獲]  
　　本邑北鄉彭王廟一帶每有無賴開鑪私鑄小錢前日經巡防局勇拿獲黨夥郁松泉解送上海縣署想須盡法究懲矣 
[緝獲私土]  
　　洋藥捐稅并征後存棧之土爲數尙多奸儈漏私根株難絶前日經洋藥局巡丁在途獲到大土半隻遂將私販陳惠庭解送洋藥局移送上海縣署莫邑尊飭收押候訊 
[竊案彚誌]  
　　包探顧阿六至英公堂禀稱陳芝卿挖門竊取王阿三廚房外問之自鳴鐘一隻人贓並獲請辦王阿三供與同陳芝卿俯首求恩蔡太守判將陳發捕房管押一月贓給失主○顧阿六禀積竊宋阿狗偷余造卿家物件已被典質搜出押票請訊余造卿供被竊衣兩件已被質押求飭吊贓太守飭將該賊交捕房帶回候吊贓後於禮拜二訊辦○徐陳氏聲稱王錦川竊取單被一條幸捕到來人贓併獲質之王錦川供稱上海高家行人年十八歲現有叔父王根三在鎭開剃頭店實因窮極無聊以致犯竊蔡太守謂王尙在輕年胆敢行竊商之易繙譯官管押七天押令回籍○寗人孔阿昭聲稱王洪春屢次圖竊今又深夜在屋後木牌上情形可疑爲特交捕送案質之王洪春供推車度日是是推車換班因洗足登於木牌不敢行竊惟該處之余長壽逐日在彼行走質之余供亦係推車餬口實被誣扳蔡太守以指竊無憑飭差將王余二人送交該車主嚴行管束倘無車主帶回訊辦○粤人黎阿面聲稱被竊棕色縐紗夾袄並短衫兩件經巡捕獲住人贓請究質之陳阿面俯首求恩蔡太守判押廿一天以儆 
[英界公堂瑣案]  
　　和尙常山卽王庚三到案聲稱被同道之恒秀卽羅文秀打破頭額七天方可痊愈請爲究辦質之恒秀供稱淮安人自幼在常州剃髮出家今因受戒來滬寓居小客棧内相識之常山與我吸烟定要我惠鈔且常山黨羽頗多逐日與别僧定心等遊行烟間妓館向時或裝一假辫以掩人耳目無惡不爲今伊定要我會鈔先用酒瓶擲來我不敢行兇蔡太守謂二和尙曰爾等不安本分有玷清規已可概見且爾等均屬遊方僧本應遞籍責懲姑念已入空門商之易繙譯官將行兇之僧相秀飭差送至常州航船俟抵埠時交送該處西門外三清殿收管至常山亦俟傷痊驅逐出境倘敢逗遛送案究辦○昨報載粤婦陳王氏喊控被姑凌虐求提翁姑到案究辦一案蔡太守卽飭傳去後昨據陳何氏到案俱稱陳王氏是兒媳於前年冬月間　娶過門不聽教訓今不知被何人指使來案喊控太守謂爾有子幾人答稱祗此子媳子年 
 
 

Page 4

 
 
十九歲在外營生惟一媳在家何忍凌虐實係聽人唆使以致誣控求恩明察質之該氏母王梁氏供在鹹水妹處爲傭實不知氏女被姑如何凌虐况於前年　娶後聞尙相安今忽奉傳求恩核奪蔡太守謂姑曰爾之虐媳雖無實在憑據今媳來案喊控想爾平日爲人已可概見如爾有女配人受姑凌虐爾心忍乎况陳王氏年在髫齡各事應由爾教訓豈可逐日凌虐惟伊旣來案喊控責爾又長刁風不責爾可能從此改過否笞稱謹遵憲諭求恩將媳給領遇　好爲教導太守復又何該女及姑開導再三將女給領完實○艾阿林扶母艾王氏聲稱有子三人均業成衣惟第二子阿木素患瘋顚昨忽在家持刀戳母幸我上前將刀奪下否則釀成大禍兇刀呈騐求恩將阿木押禁艾王氏供與同艾阿木語倫次蔡太守飭將阿木送交城内善堂安置刀銷毁○寗婦單李氏聲稱開設成衣鋪因與夥友舒江亨細故口角被伊打破頭額請究質之舒江亨　稱因向借錢口角不料伊竟掌我之頰故持木凳還撃失手打傷蔡太守以舒江亨向借不遂反敢行兇押候該氏傷痊再核○寗人石大毛遞禀聲稱被堂弟石小毛用刀戳傷左肩醫治三　方可痊愈請究質之石小毛供稱伊於前年將祖遺房屋抵押與人得洋三十元然房屋旣已抵押亦應分我若干竟被吞没向索反遭兇毆一時情急用紙刀戳傷伊肩並無大碍察太守飭將石大毛送醫館醫治石小毛押候大毛傷痊再訊○包探王阿三禀稱王阿桂違禁捉鳥請訊質之王阿桂供松江人實係無知誤犯察太守判管押三天示儆 
[招領憲柩]  
　　謹啓者煦元於十二日邀同救生局董事姚安谷先生曁華芳照相館李梁二君及萬年靑輪船上帳房錢君彚吉并屍親二十人同至大團鎭會晤王曉滄先生蒙盛饌優待當將鄉人所撈取之屍身兩口衝刷孚泥各用照相法拍出一照據錢君云認得一人係同事丁溥霖之屍乃江蘇陽湖人一屍身穿號掛辨得有靑家右哨四字想是兵勇遂將二屍棺殮帶至申江其棺木共帶二十具係普育堂紳董朱吟香先生辦往布袍套二十副係敝所備去靈柩現停天后宮後面廠内招領前所云共有二十口係是鄉人訛傳耳嗣後該處鄉人如有撈獲輪船失事屍身日面託王曉翁料理給發酬勞錢洋卽行裝棺送至上海登報招認素悉王曉翁善舉踴躍一切無不周至也及至回申後始知王曉翁於十二日寄來惠函并洋三十元以助經費似此勇於爲善欽感無涯附誌之以深嚮往上海馬路與昌恊賑公所竹坪陳煦元謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年正月二十六日京報全]  
　　宮門抄○諭旨三道錄前○黔撫潘奏請已故督臣建立專祠摺○浙撫衛奏爲特叅疏防匪徒刦獄拒傷弁丁之管獄各官議處摺○將軍諭奏爲陸續拿獲匪徒照章懲辦摺○軍機大臣奏請添傳額外章京行走片○疆撫劉奏爲派員護送遣撤馬隊回京片○護西撫李奏請免米石稅厘片○正月二十六日刑部都察院大理寺正紅旗值日無引見○掌儀司奏二十九日祭奉先殿慶王行禮○宗人府奏派隨扈派出睿王絪員勒謨貝子溥齡○吏部奏派隨滬派出徐桐翁同龢桂全徐郙巴克坦布崇禮○薛福辰奕枤良貴愛廉陳錦崇文志元文井衛垣○兵部奏派隨扈派出致麟明扈色普徵額○工部奏派隨扈泒出烏拉布○提督衙門奏派隨扈派出容貴○召見軍機記世長薛允升烏拉布容貴○○頭品頂戴浙江巡撫臣衛榮光跪奏爲特叅疏防匪徒刼獄拒傷弁丁之管獄各官請旨先行交部議處摘頂勒緝恭摺仰祈聖鑒事竊據署東陽縣知縣江澄禀報本年因值歲試於十月十八日赴余華府與浦江縣合辦考試事宜十一月初七日在郡　據典史王懷清專差馳報本月初六日申刻忽有不識姓中之人並赴監獄門首窺探當經管獄家丁章金斥問不料來看益多遂欲闖入章金攔阻被匪用刀砍傷家丁邵升喊捕亦被毆跌倒地各匪卽分執刀石撞開監門一齊冲進打倒禁率劈開籠栅將在監各犯鐐銬砍斷擁護出監典史聞閙帶役飭拿並飛會城守汛把總張萬清率兵會同追至南午嶺下卽有匪黨接應開鎗拒捕張萬清仍奮勇上前擒獲逃犯周禮宰一名匪衆拚命拒奪用刀亂砍致傷張萬清額角等處典史揮衆救護匪犯乘機逃竄緊請緝拿等情當卽星馳回縣查明被刼之犯孫南鄉土匪設局詐搶案内被獲監禁尙未審定之厲犂冲陳仝海周林美鄭宜土厲小鄒周禮宰六名又招匪糾搶葉葛氏家案内訊供狡時未經定罪之葉思牛李靑松顧幅原三名又有據人勒贖案内擬遣改軍尙未接准部覆之周丙火一犯亦被乘間脫逃查勘監獄門栅被撞損折飭即修整提訊禁卒章金仁等僉稱粹遇刼犯防備不及並無勾串鬆放情事把總張葛清等各傷亦已騐明醫治一面另選幹役會營於初九日續獲葉思牛一名提騐周禮宰葉思牛脚帶斷拆鐐銬均被兵役格傷甚重不能取供查探各犯係逃回依山地方仙居等處已禀府派弁帶兵會同馳往查拿又據報續獲周丙火一名等情據此臣查監獄重地該有獄管獄各官平日宜如何嚴密防範認眞戒備乃漫不經心竟有白晝任聽匪徒糾衆入獄撞開監門打刼囚犯出獄拒傷家丁汎弁情事實屬疏玩已極且被刦各犯除已獲三名外在逃七犯雖未經審定並非死罪人犯然旣爲匪徒滋事及招匪夥搶案内餘黨防守尤　加嚴稽查不容少忽况外來匪徒足途生疏若不先期賠通消息亦何能突如其來驟肆刦奪失事雖在該署　江澄公出期内但案關刼獄未能先事預防非尋常玩愒可比據藩臬兩司獨詳請叅前來相應請旨將管獄官東陽縣典史十懷清有獄官署東陽縣知縣江澄一併摘去頂戴先行交部議處勒限嚴緝各匪犯務獲究辦仍俟疏防限滿有無弋獲再行分别辦理除行司並批飭金華府委員復勘由府親提已獲各犯及刑禁人等研訊實在如何勾通劫獄有無鬆刑賄縱情弊分别按例擬辦外理合會同閩浙總督臣楊昌溶合詞叅摺具奏伏乞皇太后皇上聖鑒訓示謹奏奉旨已錄○○奴才宗室謙禧跪奏爲陸續拿獲匪犯照章懲辦彚案具陳仰祈聖鑒事竊查口外幅員遼闊盜賊頻仍曾經前任都統宗室延煦具奏嗣後府廳州縣及旗緑練軍營汎獲犯訊辦各案每届年終彚奏一次等因奴才於光緒十年七月間到任將截至年底訊辦正法盜犯並自十一年正月起至十三年止陸續訊結正法各犯均經專摺奏報在案兹自本年正　起截至十二月止據練軍及各州縣並圍塲糧捕同知先後拿獲搶刼各案盜匪共計三十七名或聚衆搶刼殺傷事主或騎馬持械拒敵官兵均係兇暴衆著罪不容誅已於派員會同該地方官覆訊明確後札飭各該地方文武照章就地正法其在監病故之裴二子何五子仍戮屍梟示以昭炯戒除飭隨時查拿務期有犯必獲以靖地方並飭將獲犯尚未訊結各案審明詳辦外所有本年續行辦結盜匪各犯綠由理合繕具清單恭呈御覽伏乞皇上聖鑒謹奏軍機大臣奉旨刑部知道單併發欽此○○軍機大臣片查額外章京吏部候補主事徐士佳現在丁憂應添傳記名在前之户部額外主事陳熾在額外行走謹奏奉旨知道了欽此○○貴州巡撫臣潘霨跪奏爲已　督臣能捍大患以保鄉邦懇恩於原籍貴州建立專祠以崇勳績而順輿情恭摺仰祈聖鑒事竊據黔省在籍官紳二品頂戴記名道黎庶昌二品銜分省補用道冷超儒按察使銜分省補用道錢登選翰林院庶吉士陳田刑部主事楊炳勳丁憂在籍前内閣中書袁照藜候選運同楊訓章思南府教授莫庭芝等禀稱已故四川總督丁寳楨係貴州大定府平遠州人咸豐三年由翰林院庶吉士丁憂回里四年八月桐梓縣民楊隆憘倡亂次年由遵義竄擾大定以西逼近平遠勢頗披猖人情惶懼該故宦家本素封卽散資財招募本籍丁壯得八百人率領防勦連戰皆捷平遠得以轉危爲安甫劃遣撤適安順狎匪滋事官軍勦辦失利并任雲南布政使前署安平縣事吳德溥以書乞援該故宦卽率所部赴之未及一月破其堅巢十餘處賊又以平維時下游苗匪教匪相繼煽起各路紛紛告急省城戒嚴前任巡撫蔣霨遠奏請以該故宦帮同辦理勦賊事宜奉旨俞允乃增募四千人自成一軍防守省城旋卽馳赴下游都匀鎭遠一帶督辦以剿爲防轉戰五六年殄滅賊黨甚多攻復平越獨山等城均經奏明有案此數年中其軍雖各由官給子口粮實則餉項支絀十不一應該故宦輙出私財贍軍迨至咸豐十年簡放岳州府知府始將勇營遣散而家資亦耗竭無餘矣黔省遭亂二十餘年追溯鄉人保衛全垣之功其卓卓著稱者惟該故宦毁家紓難衆皆折服無異辭揆諸功德則禮之義　禮甚宜及其巡撫山東合圍討賊則有削平捻逆之功比援畿輔則奏固安先入之捷堵築候家林賈莊决河下與夫役同艱苦籌辦齊晋兩省賑務視飢溺如一家尤爲人所難能此外政績尙多未易臚舉嗣總督四川裁撤夫馬局使民困漸蘇修復都江堤堰涸出田地數十萬畝創辦黔邉官運收復公家已失之利歲百餘萬佐益國家尤屬因時制宜與胡文忠林翼之改折漕曾文正國潘之設督銷局事同一轍非操切所得而成該故宦勳績雖多在他省而其生平血誠報國遇事不辭勞怨不避艱險身膺疆寄有年其於黔省曁平遠州原籍未常增置一廛經營一宅而居官儉介立志皎然不欺堅定卓絶有齊晏嬰唐楊綰宋張詠之遺風足使頑懦俱立允不愧爲臣事之師此尤鄉人所仰望矜式而願瓣香尸祝者也紳等擬於貴陽省城建立專祠由地方官春秋致祭合詞懇請具奏前來臣覆查該督臣捐資募練克敵保官未膺簡命之先已竭公忠之矢厥後東平捻逆比捕邦畿戰勝成功血誠報國卽可爲衛黔之明証黔省士庶至今德之兹據該紳等聯名禀請洵屬出於至誠合無籲懇天恩俯准將已故四川督臣丁寳楨在于原藉貴州省建立專祠春秋致祭之處出自逾格鴻慈臣謹會同雲貴總督臣岑毓英合詞恭摺具奏伏乞皇太后后上聖鑒訓示謹奏軍機大臣奉旨着照所請禮部知道欽此○○劉錦棠片再庫爾喀喇烏蘇領隊大臣員缺奉旨裁撤所有實缺人員自應欽遵交卸候旨簡用兹准護烏魯木齊都統臣富勒銘額並准庫爾喀喇烏蘇領隊大臣雙全牘稱現奉署伊犂將軍臣錫綸派委護送遣撤吉林之四起馬隊就便回京遵卽束裝前進由伊抵省擬照例馳驛回京懇請代奏前來臣維雙全自同治十二年由三等侍衛調營差遣歴帶索倫吉林四起曁統伊犂三起官兵經前將軍金順奏署庫爾喀喇烏蘇領隊大臣兼充伊犂軍營翼長光緒七年蒙恩簡放該領隊大臣員缺溯自從征新疆已歴十有餘載久經戰陣卓著勤勞自以身受國恩亟欲及時圖報庫爾喀喇烏蘇領隊大臣本缺業經裁撤並無經手未完事件現在護送遣撤馬隊回京應如何擢用之處出自鴻兹除咨部查照外謹會同署伊犂將軍臣錫綸護烏魯木齊都統臣富勒銘額附片代陳伏乞聖鑒謹奏軍機大臣奉旨知道了欽此○○李秉衡片再臣前因秋令各屬地方少雨高田被旱晚稱歉收雖續經得雨栽種雜粮而冬間米價漸長誠恐來春清黄不接民食維艱不得不早爲之計業將督飭藩司籌辦招商擬卽分路設局購糶緣由於十一月初三日附片奏明在案臣維江浙等省榖米多豐價當平減已飭藩司籌辦招商前往該二省採買運解來桂於省外各府分投設局遴派員紳經管隨糶隨購隨運周而復始期免明春缺乏而平榖米價值卽以收平糶便民之效惟此項招商採辦官米仰懇天恩飭令江蘇浙江各督撫臣凡經過沿途關卡免其徵收厘稅以示體恤臣謹附片陳明伏乞聖鑒謹奏軍機大臣奉旨卽着該護撫咨明江蘇浙江各督撫查照辦理該部知道欽此 
 
 

Page 10

 
 
[光緒十三年正月二十七日京報全錄]  
　　宮門抄○諭旨兩道錄前○署川藩游奏報交卸藩篆仍回臬司本任日期摺○雲督岑奏爲委署各缺片○川藩崧奏報接印任事日期摺○雲督岑奏爲裁撤礦局歸併辦理片○又奏爲添募勇糧銀數片○又奏爲催辦京銅情形片○吏尙錫等奏爲遵旨議奏摺○浙撫衛奏知府飭回本任片○閩督楊奏爲遴嗣升署塘工守備摺○正月二十七日工部鴻臚寺鑲白旗值日無引見○崑岡假滿請安○延煦續假一月○耀年續假十日○宗人府奏派隨扈派出睿王絪貝勒㴻勒貝謨貝子溥齡○吏部奏派隨扈派出徐桐翁同龢桂全徐郙巴克坦布崇禮志元薛福辰奕枤良貴愛廉陳錦崇文井衛垣○兵部奏派隨扈派出致麟明魁色普徵額○工部奏派隨扈派出烏拉布○提督衙門奏派隨扈派出容貴○召見軍機○皇太后懿旨○召見醇王○○二品銜四川按察使臣游智開跪奏爲恭報微臣卸署藩司篆務仍回臬司本任日期恭摺具奏仰祈聖鑒事竊臣於光緒十二年十月初一日交卸護督篆務奉督臣札飭署理藩司當將卸接各日期奏報在案兹新任藩司崧蕃業已到省臣卽將印信文卷於十二月十七日移送臣崧蕃接收奉督臣飭回臬司本任遵卽於是日接印視事伏維刑名總匯之區實宣激楊清之典事關執法刑期無刑如臣槫昧深懼弗勝惟有遇事禀商督臣認眞辦理不敢稍涉懈弛以冀仰副高厚鴻慈於萬一所有微臣卸署藩司篆務仍回臬司本任日期理合恭摺具奏伏乞皇太后皇上聖謹奏奉硃批知道了欽此○○岑毓英片再雲南府知府缺查有臨安府知府松林堪以調署所遺臨安府知府缺查有現署楚雄府事東川府知府黄紫詔堪以調署遞遺楚雄府知府缺卽以現署雲南府事澂江府知府彭澤春調署又署新興州知州奏定基調省遺缺查有准補該州知州胡德鏞應卽飭赴本任又署保山縣知縣事阿迷州知州劉于豳調省遺缺查有現代理宜良縣事補用知州孟蔭桂堪以代理所遺宜良縣知縣缺查有補用同知直隷州知州王績威謹愼安詳堪以署理據署藩臬兩司先後會詳前來除分檄飭遵照外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批吏部知道欽此○○新授四川布政使司布政使奴才崧蕃跪奏爲恭報奴才接印任事日期叩謝天恩仰祈聖鑒事竊奴才在湖南臬司任内蒙恩擢授四川布政使當經專摺恭謝天恩並將交卸起程日期具報謹遵諭旨速赴新任水陸兼程於十二月十四日馳抵川省奉督臣檄飭赴任十七日准署藩司游智開將印信文卷移交前來奴才當卽恭設香案望關叩頭祗領任事伏查四川地居邊要藩司責重旬宣用人爲行政所先理財尤當務之急雖奴才昔官斯土略諳悉夫情形惟今兹詔免赴京未親承夫訓命撫衷彌歉稱職爲難奴才惟有益矢公勤勉圖報効遇事禀承督臣實心經理極力講求冀酬高厚生成於萬一至奴才經過地方均稱靜謐川境冬麥暢茂民氣亦甚翕和合併陳明仰慰宸注所有奴才到川任事日期曁感激下忧謹繕摺具奏叩謝天恩伏乞皇太后后上聖鑒謹奏奉硃批知道了欽此○○岑毓英片再據署藩司吏念祖會同總理五金局事鹽法道湯聘珍詳稱滇省前於十年六月奏明設立五金總辦處據期廣爲招徠多方採辦乃設局已逾兩年據報開採者雖不乏人而究未成効徒費開支擬請將該局裁撤併由礦務招商局辦理庶歸畫一而免虚糜等情請奏前來臣覆查無異除咨部並批飭遵照外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批該部知道欽此○○岑毓英片再川邊蠻匪過江滋擾出没靡常滇省下江舊有防營堪資守衛惟上中江一帶延袤千餘里爲川滇通商之道向於蒙姑地方設局收厘爲餉需大宗此次匪首張學義勾結蠻夷起事雖經剿平而餘匪逃竄過江難保不圖復逞若使商賈畏却則厘金減色必多臣督同司道　商未便稱涉拘泥已飭署東　府知府全楙績暫行添募土勇三營每營遴派本地將弁管帶於上中江加意嚴防並保護商路每營月給口糧銀三百七十八兩俟數月後江防嚴固商旅暢行再酌量裁撤據善後局司道詳請具奏前來除咨部查照外理合附片陳明伏乞聖鑒謹奏奉硃批該部知道欽此○○岑毓英片再本年京銅業經前撫臣將七起頭批辦齊委員鳴泰於十月二十六日由瀘州開帮前進在案臣兼理撫篆後檢查各廠店册報辦解寥寥向來京遲係以東川銅爲大宗其餘各廠附益之迭經督同藩司並經行承辦各員務於年内再辦足一批銅五十　斤以憑起運旋據辦理招商局委員現署東　府知府全楙績禀稱本年雨水較多　硐被淹柴亦潮濕採礦煎錬均屬維艱七起頭批甫經起解近又因東屬江外蠻匪滋事親往督辦時將一月而各處廠情亦因之鬆懈現在極力籌辦年内約能辦銅三十餘萬斤等情臣查所禀固屬實在情形惟當京局需餉孔急自當接續起解豈能稍延除再嚴飭務於年内由各廠辦齊定限次年正月内一律抵瀘一面行司遴員承運外所有催辦七起二批京銅情形謹先附片具陳伏乞聖鑒再雲貴總督係臣本任毋庸　銜合併陳明謹奏奉硃批該部知道欽此○○吏部尙書臣錫珍等謹奏爲遵旨議奏事内閣抄出河南巡撫邊寳泉奏稱開封府知府李廷蕭與新任布政使劉瑞祺係屬兒女姻親劉瑞祺現已到豫自應以官小之李廷簫廻避至省會要缺人員廻避作何調補並無明文應請飭部核議所遺開封府缺例應請旨等因光緒十二年十二月十六日軍機大臣奉旨吏部議奏欽此欽遵抄出到部查定例外姻親屬中兒女姻親同在外官不能無所瞻顧應令官小者廻避至現任外官如督撫兩司及統轄全省之道員有至親應廻避者俱令廻避另補凡應行廻避之員如係有總督省分或兼轄兩省三省者本省雖　可謝之缺其所轄之隣省亦准酌量改調如無總督兼轄省分卽以連界省分改掣若連界省分無相當之缺吏部卽於有缺各省統行掣籖掣定一省前往遇有相當缺出先儘　補各等語今　廷簫係湖北進士河南開封府知府據該撫奏稱該員與新任布政使劉瑞祺係屬兒女姻親劉瑞祺現已到豫自應以官小之李廷簫廻避至省會要缺人員廻避作何調補並無明文應請飭部核議等因奉諭旨交臣部議奏臣等查新授河南布政使劉端祺係屬統轄全省之員旣與開封府知府李　簫兒女姻親自應以官小李廷簫廻避查定例内載廻避人員應以總督省分或兼轄省分可調之缺改調並界連省分有缺省分改掣定一省前往遇有相當之缺先儘題補係指由部選授中簡缺曁在外題補煩簡各缺並無奉旨揀員對調在案查河南並無兼轄省分河南界連省分除湖北係該員原籍並原籍河南人均應廻避扣除外應以直隸江蘇安徽山東山西陜西六省相當請旨簡放之缺揀員業調理合將直隷等省簡放實缺人員開單進呈請旨簡員與李廷簫互相對調恭候欽定遵奉施行謹將臣等查明請旨緣由繕摺具奏伏乞聖鑒謹奏奉旨已錄○○衛榮光片再正任台州府知府成邦幹前因督拿要匪逾限未獲奏奉諭旨摘去頂戴卽行撤任仍勒令緝拿金滿務獲毋任逃逸等因欽遵在案嗣金滿悔罪投誠該守撤任勒緝之案已可請銷並因統帶勇管駐防定海又經奏蒙恩准賞還翎頂現查該守所帶之勇業已遣撤應即飭令仍回台州府本任以重職守兹據布政使許應鑅具詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員升署塘工守傭員缺恭摺具奏仰祈聖鑒事竊照升補浙江海防營守備蔡興邦病故所遺該守備係陸路題補之缺接准部咨行令迅揀合例人員請補等因伏查是缺守備係屬獨營升轉向不計輪缺班大該營有專管海塘修築工程及訓練塘兵之責與陸營情形不司若非諳練工務熟悉地情之員不足以資督率臣隨詳加遴選惟查有浙江海防營千總楊廷熊年五十八歲浙江海寗州八由武生入伍歴拔千總於光緒十年十一月初一日領札任事先於辦理東塘念汛中要二叚塘工出力保准俟補千總後以守備用該員工程諳練辦事耐勞任内並無違礙事故以之升署斯缺洵勝守備之任雖歴俸未滿三年而人地實在相需例得聲明奏請此外並無歴練塘工合例堪補之員合無仰懇天恩俯念塘工緊要准以該員楊廷熊升署　防營守備于全工大有裨益如蒙俞允俟部覆到日照例給咨送部引見恭候欽定仍俟扣滿年限再行另請實授除飭取履歴咨部外謹會同浙江巡撫臣衛榮光浙江提督臣歐陽利見合詞恭摺具奏伏乞皇太后皇上聖鑒飭部議覆施行謹奏軍機大臣奉旨兵部議奏欽此 
 
 

Page 11

 
 
[光緒十三年正月二十八日京報全錄]  
　　宮門抄○諭旨八道錄前○發抄旨四道○粤督張奏爲略賣人口請復舊章從重辦理摺○又奏爲保舉前將軍政績情形片○大臣懷奏爲行宮工程緊要請卽撥發銀兩摺○都統富奏爲新收旗丁入檔緣由片○雲督岑奏爲昆明縣屬復被霜災情形夾片○護西撫孚奏請飭道員赴任夾片○正月二十八日内務府國子監鑲紅旗值　無引見○麟書等各謝授署缺恩○聯恩謝授三姓副都統恩○長順續假五日○良貴請假十日○掌儀司奏三十初一日奈奏先殿絪貝勒漪貝勒行禮○内務府奏派隨扈派出師曾耀年○召見軍機興廉游百川續昌聯恩○發抄楊昌濬奏請以唐緗遠補　將奉旨兵部議奏欽此○又汀州鎭李占椿回籍葬父省母奉旨兵部知道欽此○又通判吳保泰槍斃張如瀾革訊奉旨吳保泰着卽行革職嚴訊按律懲辦餘依議該部知道欽此○又前署大田令時永新給還頂戴奉旨着照所請吏部知道欽此○○兩廣總督兼署廣東巡撫臣張之洞跪奏爲廣東略賣人口出洋之風日熾請復就地正法舊　從重辦理仰祈聖鑒事竊查同治五年十月二十五日奉上諭瑞麟等奏拐賣人口出洋之奸徒請於審明後卽行正法等語所見甚是此等奸徒以誘拐人口出洋爲漁利之計其情罪甚爲可惡着卽照該督等所擬於審明後爲首斬决爲從絞决由該督撫提訊後卽行正法以挽頽風仍着將决過人犯三个月彚奏一次以憑查核欽此欽遵行知遵照在案自此辦理誘拐由洋之案一經獲犯審實立子駢誅匪徒咸知歛跡嗣於同治十三年前撫臣張兆棟以略誘出洋之案逐漸稀少請將拐匪照尋常死罪人犯審解勘提光緒二年七月前督臣劉坤一議覆前督臣英翰原奏嚴定拐騙人口出洋匪犯請仍循例解勘奏准刑部咨覆嗣後粤省拿獲誘拐人口出洋匪犯被誘之人訊非情甘出口罪應斬絞立决之案由臬司覆審解勘具題聽候部覆辦理毋庸先行正法並聲明隨時查看情形如果日後匪徒匪敢肆行略誘再當奏請從嚴懲辦等因原例並未變更辦理遂多周折從此地方官拘泥遷就率以犯供拐未出洋爲詞曲爲開脫必待起出人口供稱拐賣處所始行懲辦以致案懸日久多從寛貸殊不知遠賣出洋安有起出之日因之將就了結終無嚴辦之期該匪習見習聞毫無顧忌略賣之風日甚實由於此現據各州縣禀報拐案幾於無旬　之盖緣粤地濱海港汊紛歧香洪澳門皆屬洋界法令不及逋逃所歸輪船麕聚隨意所之較之内地難於敗露且賣至外洋之價較之内地爲豐其賣出人口而得慶生還者百無一二以故罹　害者較他省尤多尤酷夫一人被拐舉室倉皇其父母或因之輕生其家室或因而離散出洋者受苦工之磨折陷異域而殞生呼籲無門收骨無所寃抑孰甚查匪徒刼奪財物無論有無致斃人命贓數多寡罪皆大辟今拐賣人口者肆行略誘贓數旣多流轉出洋勳輙殞命其情節較强盜殺人得財尤爲慘毒而現在辦法尙從常典輾轉解勘復需時日實不足以挽救頽風亟宜規復舊草並於就獲審明後不分首從均卽立置重典俾奸徒知所儆畏據廣東按察使于蔭霖會同布政使高崇基具詳前來臣詳核例意體查粤省情形此案略賣人口出洋匪徒其出洋漁利無殊於海盜其傷害人命尤得於刦財竊查本年十二月初三日准刑部咨定擬南海縣拐婦衛駱氏罪名照强盜律斬决一案原咨内稱迷拐者以人爲財人已被迷拐走卽屬得則雖藥未起獲惟經船户救醒供証實屬確鑿豈得因其未賣治罪反予輕减等語具見部臣深悉粤省情形執法懲奸之意雖藥迷之與出洋情事各别而拐賣之無殊於强盜理有可証該司道等現詳各節係屬實在情形擬請嗣後略誘拐賣之案除立時由内地起出被拐人口訊明並非圖賣出洋及起獲之人實係情甘出洋並非略誘者仍照定例辦理外其確有証據實係略賣出洋而揑稱賣往内地者或狡稱被拐之人情甘出洋毫無憑據者及妄指轉賣處所查無蹤跡時逾三月仍未起獲者均暫行照强盜得財律不分首從一律斬决先行正法歸入奏辦各路匪鄉案内就地懲辦彚案奏報如此明定章程庶州縣不至曲爲開脫而匪徒知儆民命保全一俟此風稍息再行體察情形奏明辦理臣爲嚴懲奸徒矜恤民命起見是否有當謹繕摺奏陳再廣東巡撫係臣兼署毋庸會銜合併陳明伏乞皇太后皇上聖鑒訓示謹奏軍機大臣　旨着照所請刑部知道欽此○○張之洞片再前廣州將軍臣長善在粤最久平時整頓旗營地面威惠兼施約束嚴明稽查周密盜　　迹軍民感頌奏設洋隊步軍營並練行營車砲加給口糧實事求是教練純熟自籌辦海防以來日夕簡練設法鼓舞並仿　地雷洋火箭諸器具軍容精整實出緑營之上上年該將軍與臣曁前撫臣倪文蔚籌商城守事宜分派所練洋槍擡鎗各隊屯紥城外西北一帶擇地扼守與署陸路提督臣鄭紹忠一軍相爲犄角其分守各城旗兵督令詰查出入奸匪無從混迹其時副都統臣尙昌懋臣鍾泰同心恊力嗣後將軍臣繼格接任精益求精省防益臻鞏固方今廣州駐防皆聽講求外洋軍火練成勁旅推論創開之由實該將軍十餘年經營之力洵於粤防大局有裨所有將軍臣長善歴年辦理練兵籌防情形臣不敢壅於上聞理合附片陳明伏乞聖鑒謹奏軍機大臣奉旨長善着交部從優議叙欽此○○奴才懷塔布跪奏爲行宮工程以限緊急修工銀兩應請卽行撥發並將續查情形迅卽覆奏遵行以便工作恭摺奏聞俾祈聖鑒事竊查黄新莊等四處行宮前於光緒十一年十二月准總管内務府派員查勘准修工程四十八欵估需實銀九千三百六十兩四錢行令照估妥速興修等因遵查行宮工程雖經估飭開工而做法尙未行知錢粮亦未飭領曾於上年四月備文行催六月接准覆稱俟籌出此欵卽行知照支領並做法估册一併咨送前來奴才因工程紥急未敢久延正當所秋晴霽自應乘時興　惟錢粮領無確期復於八月咨准覆稱俟籌有此欵卽行知　支領等因所有前項工程應需錢粮未經發放是以未卽興修更兼上年迭經大雨已估未估殿宇房間滲漏坍塌情形極重曾經專摺奏請飭下總管内務府派員查勘奏明遵辦奉旨該衙門查勘具奏欽此並因修工銀兩係欽奉諭旨由修理燕郊等處行宮工程銀四萬三百三十餘兩内匀撥之欵將近一年之久尙未准咨籌發請飭迅卽設法籌欵發給附片具奏奉旨該衙門議奏欽此欽遵恭錄咨行各在案今奴才於本年正月初七日接准嚮導處大臣咨行光緒十三年正月初三日准軍機處交本日軍機大臣面奉諭旨朕恭奉慈禧端佑康頤昭豫莊誠皇太后於三月初七日啓鑾十一月祗謁西陵等因欽此跪讀之下計日不及兩月四處行宮原估工程尙未興修續報處所較前增倍爲時曰迫焦灼萬分惟有籲懇天恩俯念日限緊急工程重要飭下　管内務府將查勘續報各工迅即覆奏立將先後應需銀兩卽行照數給發以便督飭赶緊工作謹恭摺具奏伏乞皇太后皇上聖鑒訓示謹奏奉硃批昨據内務府奏此項前估工程銀兩已如數給發續估之一萬九千餘兩請飭部發給已有旨依議行矣欽此○○富勒銘額片再前准古城領隊大臣魁福咨呈内開准署塔　巴哈台叅贊大臣明春咨稱前在哈密供差卽補驍騎校穆特本原係古城駐防滿洲鑲紅旗人現因差竣應給咨飭令回營該員旋於本年六月二十八日到古業經收營相應呈請轉報等情又據烏垣滿營恊佐等呈稱查有吐魯番滿營正藍旗殉難馬甲烏爾錫春之子壯丁訥莫色年三十七歲又烏魯木齊滿營殉難馬甲托金泰之子壯丁多壽年三十歲均因遭兵燹年幼被脅逃難至南疆和闐等處負苦嗣大兵到境訥莫色投効董字營多壽投効金軍俱充勇丁隨隊打仗已十數年今請假回烏祭掃祖塋各約同族長戚誼同懇收旗當善當經分　查明屬寳並無假冐理合呈請核辦各等情據此奴才覆查該旗丁等先後回營同懇入旗旣據該恊佐等確查並無假冐違碍情弊應准入旗除仍飭取該丁等保結存檔並咨部備查外所有新收旗丁入擋緣由理合附片陳明伏乞聖鑒謹奏奉硃批該部知道欽此○○岑毓英片再昆明縣屬本年水災較重栽揷本遲詎九月初間河角堡申閘八甲等六村長坡花　等四村忽隕黑霜連宵不止凡田禾之正值揚花者現均萎折卽含漿而待結實者亦爲寒氣所侵概成空殻該縣詣勘被霜各田河角等村共二千畝長坡等村共三百八十餘畝等情禀報前來除批司迅速委勘一面飭令補種雜糧以濟民食其本年錢糧應如何蠲緩俟勘覆至日再歸併水災案内核計分數辦理所有員明縣屬被　災委勘大概情形謹附片具陳伏乞聖鑒再雲貴總督係臣本任毋庸會銜合併陳明謹奏奉硃批知道了欽此○○李秉衡片再新授左江道葉永元本年六月在部領憑請假回廣東原籍省親假滿赴桂因臣現弊龍州來營謁見自應令其就近赴任以重聯守除檄飭遵照外謹會同督臣張之洞附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十三年正月二十九日京報全錄]  
　　宮門抄○上諭一道錄前○刑部尙書麟等奏爲書吏被叅贓欵堅不吐實請旨飭查以憑訊辦摺○東撫張奏爲遵旨傳訊領欵委員飭取親供覆陳摺○蘇撫崧奏特叅疎防監犯有獄管獄各官摺○粤督張奏請開復知府處分片○疆撫劉奏請委署知縣夾片○黔撫潘奏爲陳明調委各員總數片○正月二十九日理藩院鑾儀衞光祿寺正藍旗值理藩院引見二十名○福中堂松森各假滿請安○全佑等謝加級恩○文治專摺謝授詹事恩並請假十日○那公請假五日○恩公請假十五日○内閤奏派隨扈派出寳昌豐烈錢桂森文興○召見軍機崇禮綿長善○刑部　書臣宗室麟書等謹奏爲書吏被叅贓欵堅不吐實請旨飭查以憑訊辦事據御史王賡榮等奏蠹吏侵扣巨帑各一摺光绪十年十二月初六日奉上諭户部銀庫書吏史恩　着交刑部嚴行審訊其承辦各書吏着一併交部訊究等因欽此當經户部將史恩濤並　東司承辦書吏　世昌先後解送到部臣等遴派司員嚴加審訊據史恩濤供稱山東請領河工要需銀一百萬兩于光緒十二年十一月初九十三兩日由司劄庫是月十二十三十七二十二等日經管庫大臣率領司員眼同請領委員山東候補知府劉景宸沈廷杞在庫門外　放並無短少是月二十九日管庫大臣傳伊當堂訊問山東河工一欵風聞伊有勒索費銀一萬兩之事伊用言分剖管庫大臣令罰銀一　兩將伊交坊押追卽被叅奏送部提訊陳世昌供稱光緒十二年十一月初七日該司奉堂諭始知山東請領河工銀兩頭起咨文業已到　當由承發科查出回明司員刻卽辦稿呈堂初八日畫齊初九日劄庫二起咨文初九日到司隨卽辦稿呈堂　齊十三日劄庫並無遲延留難至發收銀兩與司内並不干涉各等語嚴詰史恩濤等如何侵扣索詐均稱並無其事再三研究堅不承認查蠹吏藉端勒索是其常清設法刁難又其慣技領銀之人往往畏其積壓時日尅扣平色不得不許以重資冀圖及早竣事卽别經發覺又恐致被詑連竟坐與受同科之罪不敢據實申訴以致該書吏愈無忌憚逼抑取索視爲故常今山東請領河工要欵該書吏如果奉公守法亳無情弊何至人言嘖嘖且索費前一萬兩之說竟如是之確鑿可據該書吏供不吐實顯因該委員等均已領銀回省恃無贓証任意狡展希圖卸罪相應請　旨飭下山東巡撫就近傳訊該委員等所領是否均係庫平寳銀有無短少該書吏如何勒索使費曾否給銀一萬兩並有無說事過錢之人不得絲毫含混且抑勒詐索出錢人例不坐罪該委員更無所用其廻護倘或扶同隠飾一經訊出實情轉難置身事外應令該撫迅取該委員等切實親供一面奏覆面星速咨部以憑訊辦謹恭摺具奏請旨奉旨已錄○○頭品頂戴山東巡撫臣張曜跪奏爲遵旨傳訊領欵委員飭取親供恭摺覆陳仰祈聖鑒事竊臣於十二月二十一日承准軍機大臣字寄光緒十二年十二月十八日奉上諭刑部奏書吏被叅贓欵堅不吐實請旨飭查一摺等因欽此遵卽飭司會同河防局司道傳集赴部須銀候補知府劉景宸沈廷杞確切訊詳去後兹據藩司崇保會同防河局司道　稱第一起委員劉景宸於十一月二十五二十八兩日共解到銀五十萬兩第二起委員沈廷杞于十二月初三初七兩日共解到銀五十萬兩該司道眼同局中收支委員如數兌收均係庫平寳銀並無短少當經先後出具印結呈請咨部在案遵傳第一起領欵委員知府劉景宸訊據面稱於十一月初四日到京初五日投文卽於十二十三兩日領到銀五十萬兩第二起領欵委員知府沈廷杞面稱十一月初七日到京初八日投文十七二十二兩日領到銀五十萬兩均由順天直隷行走到東向章每到州縣由地方官查點銀鞘過數之後將原文數目核對相符出具印收交上站護送兵役銷差此次所領實係庫平寳銀並無短少惟劉景宸等初次赴部領欵亦以書吏勒索爲慮及至投文以後堂官催令迅速發給書吏無計勒索遂將銀兩如數領出曾聞都人談及此次領欵若非堂官飭令速發庫書刁難勒索費銀恐非萬金或數千金不可此係外人揣度之言如果出過費銀餉鞘短少沿途州縣豈肯出具印收逐站護解等語取具親供詳送前來臣復加面訊該委員劉景宸沈廷杞所稱先後赴部領款情形與該司道詳覆相同除將委員親供咨送軍機處外理合將遵旨傳訊領欵委員飭取親供緣由恭摺覆陳伏乞皇太后皇上聖鑒謹奏奉旨已錄○○江蘇巡撫臣崧駿跪奏爲持叅疏防監犯越獄之管獄官請旨革職拿問並請將有獄官摘頂勒緝恭摺仰祈聖鑒事竊據蘇州府知府魁元禀稱光緒十二年十二月三十日夜據知事張開琮報稱本日旁晚冒雨赴監點犯收封諭令禁卒人等小心防守是夜更餘時分雨大風烈將監所東首及迤北圍牆吹倒寄禁犯人黄正敖趙廷華劉椿海勝高高廣雨孫國中魯阿福　掌大張老五九名乘禁卒人等猝不及備各自扭斷鐐銬分路脫逃等語當卽督縣馳詣勘明提訊刑禁人等供係一時疎忽並無賄縱隨會同各營縣追獲逃犯劉椿魯阿福張老五三名訊供收禁未獲各犯現在懸賞追拿等情查黄正敖卽黄占敖係安徽泗州人因在六合縣地方夥搶民女栢小貝子已成並拒傷其父栢宣義身死犯案審擬斬梟趙廷華係沐陽縣人因夥刼六合縣事主陳志和家得贓犯案劉椿卽劉好信係沛縣人因夥竊事主孫士秀家得贓拒傷事主之女孫素姐身死犯案海勝高卽史勝高係長洲縣人因夥刦事主陸洛家得贓犯案孔廣雨卽苗學鐘係海州人因糾刼丹徒縣事主湯慶餘家得贓犯案俱各審擬斬决先後解勘具題飭將各犯剌字留禁府監聽候部覆又孫國中係桃源縣人因夥竊昭文縣事主邵三家被追拒捕犯案擬流解司尙未勘轉魯阿福係浙江蕭山縣人因行刦吳江縣事主吳楊氏家得贓犯案審擬斬决朱掌大係震澤縣人因夥搶吳江縣事主黄鳴魁信船得贓犯案審擬發遣均因解勘翻供發回確審尙未審定張老五卽張老小係安徽合肥縣人因行刼浙江秀水縣事主胡姓家犯案據水師營獲解應行解浙審辦之犯臣查府監寄禁重犯宜如何嚴密防範乃該知事張開琮慢不經心以致要犯脫至九名之多雖據當時追獲三名尙有六犯未獲實非尋常疎忽可比有獄官魁元未能先事預防咎亦難辭據蘇州藩司易佩紳臬司張富年會同詳請叅奏前來相應請旨將管獄官蘇州府知事張開琮革職拿問蘇州府知府魁元摘去頂戴勒限嚴緝逃犯黄正敖等務獲究報除飭司親　勘明將已獲逃犯劉椿等提同刑禁人等研審實在如何越獄脫送有無鬆刑賄縱情弊分别擬辦謹會同兩江總督臣曾國荃恭摺具奏伏乞皇太后皇上聖鑒訓示再蘇州府知事一缺蘇省現有應補人員應請扣留外補合併陳明謹奏奉硃批另有旨欽此○○張之洞片再瓊州府知府謙貴前因該處黎客各匪滋事官軍不能得力該府並未詳切禀聞妥籌辦法經臣奏叅請將該府革職留任奉旨允准在案兹查瓊州黎匪自提督馮子材督率各軍踰險苦戰將歴年積惡黎首陳鍾明等相繼誅擒繼將萬州陵水侾黎匪巢攻燬多處並督飭道員方長華招撫西路各峒黎人擒斬倡亂客首黄鄭保等羣黎震懾相率求撫該府謙貴督率各屬整飭團練隨同官軍搜剿各匪弋獲首要招撫良黎派員雇夫踰越險阻添置鋪遞安設電綫彈壓郡城及海口地方民情極爲安謐辦理均臻周妥俾馮子材無後顧之虞得以一意進取深入黎峒大振軍威瓊郡向稱瘠苦該府多方勸導紳民捐集鉅欵以助軍實綜計數月以來該府辦團濟餉曁籌辦一切撫綏事宜出力極多洵屬深知愧奮力贖前愆現當軍勢得手開山通道剿撫緊要之際全賴地方官奬率紳團協同辦理合無仰懇天恩將瓊州府知府謙貴先行開復革職留任處分以昭激勸俾該府益加奮勉克意全功謹附片奏陳伏乞聖鑒訓示謹奏奉硃批謙貴着准其開復吏部知道欽此○○劉錦棠片再署昌吉縣知縣陳純洽請假遺缺查有奏留新疆委用知縣楊其澍堪以委署據藩臬兩司會詳前來除由臣批飭給委外謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○潘霨片再查案准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理着每届三月彚奏一次由吏部嚴行查核如有違例更調等弊着將該督撫藩司分别叅奏欽此又准部咨議奏候補委用試用人員除委署無人之缺及暫時代理無庸核計外如委署有人之缺擬請州縣與佐雜分計各不得逾十分之一以示限制又准部咨議奏州縣佐雜實缺人員調署比照委署定章各不得逾十分之一以示區别各等因歴經遵辦在案兹查光緒十二年秋委分調委現任人員署理别缺者知縣一員州同二員候補委用試用人員署理有員之缺除實缺調署别缺並另有差委　遺各缺不計外委署縣丞一員經歴一員主簿一員吏目一員典史一員據藩司曾紀鳳造册具詳前來除將送到清册分咨部科外謹附片陳明伏乞聖鑒謹奏軍機大臣奏旨吏部知道欽此 
 
 

Page 13

 
 
[光緒十三年正月三十日京報全錄]  
　　宮門抄○諭旨三道錄前○發抄旨四道○直督李奏爲奏明摺○又奏爲請旨摺○又旨奏爲請○旨摺○江督曾等奏報蘇省漕白二糧實數並海運章程摺○蘇撫崧奏爲陳明片○閩督楊奏甄别各員片○總兵吳奏報回任日期摺　閩學政陳奏報考試七府二　情形摺○閩督場奏請開都司員缺片○正月三十日吏部翰林院廂蘆旗值日無引見○嵩申假滿請安○延茂謝調補奉天府府丞恩○玉衡謝加級恩○召見軍機李士堒恩霖延茂○明日吃肉卯正二刻入座○發抄譚鍾麟奏凉州副都統德魁丁憂委協領榮禧護篆奉硃批知道了欽此○春滿奏遊撃孟玉奎等署塔城守備等缺奉硃批兵部知道欽此○謙禧奏員外郎清祥管理稅務奉硃批該衙門知道欽此○色楞額奏委員巡閱後藏等汛營伍奉硃批該衙門知道欽此○○大學士臣李鴻章等謹奏爲奏明事恭照本年三月初七日皇上恭奉慈禧端佑康頤昭豫莊誠皇太啓鑾祗謁西陵臣衙門及各衙門摺奏事件一併隨本附發此次應於初七日寅時發本日本報一次至每日應發本報俱于未時發往十一日係謁陵之日十二日皇上恭詣慕陵行敷土禮並詣○隆恩殿行大饗禮此二日例不進本仍請將各部院衙門摺奏事件照例發往爲此謹奏奉旨知道了欽此○○大學士臣李鴻章等謹奏爲請旨事恭照本年三月初七日皇上恭奉慈禧端佑康頤昭豫莊誠皇太后啓鑾祗謁西陵臣衙門例應奏派滿洲學士請寳除滿洲學士慶福預備贖祝差使不行開列外謹將滿洲學士恩棠等銜名繕寫清單伏候欽派一員爲此謹奏奉旨圈出文興欽此○○大學士臣李鴻章等謹奏爲請旨事恭照本年三月初七日皇上恭奉慈禧端佑康頤昭豫莊誠皇太后啓鑾祗謁西陵臣等應由本衙門自行奏派隨往除臣李鴻章現任直隸總督學士慶福預備讀祝差使學士周德潤汪鳴鑾現在出差不行開列外謹將臣額勒和布等銜名繕寫清單伏候欽派爲此謹奏請旨奉旨圈出寳昌豐烈錢桂林欽此○○太子少保兩江總督臣曾國荃江蘇巡撫臣崧駿跪奏爲蘇省光緒十二年分徵收漕白二糧實數並酌定海運章程恭摺奏祈聖鑒事竊照蘇松等五府州屬光緒十三年起運十二年分徵收漕白二粮内提撥十萬石仍行河運其餘米石循案由海運津業經臣等查明起運交倉米數恭摺奏報在案兹臣等督同各該司道旣海運局員逐細酌稽核實厘剔實計河海並運交倉漕白正耗米七十九萬二千八百五十六石零内提出河運漕米十萬石計海運漕曰正耗米六十九萬二千八百五十六石零隨運津通經剥耗食支給沙船食耗等欵米八萬六千二百三十三石零内提出河運　支米一萬六百六十七石零計海運耗食等欵米七萬五千五百六十六石零惟米石至津運通事務極爲煩重本届新漕應卽派委蘇松糧道成桂酌帶委員先期赶赴天津地方預行設局一俟米船至津卽行騐卸過剥押運到通交兌並請飭下倉塲侍郎于三月中旬蒞通騐收以昭愼重此外稽核起運兌給銀米等事力爲整頓核實選派委員紳董仍在蘇州上海分設省滬二局各專責成應需沙衛各船並飭赶緊招雇立攬修艌排泊浦江聽候兌裝並分撥米石交招商局輪船協同裝運一面嚴催各屬將應運漕糧及隨給水脚等銀赶速運滬交兌提前放洋　准稍有延悮至今屇循辦徑運通倉過剥斛兌及嚴禁官剥積弊各事宜照案仍由南省自行經理惟南兌北交頭緒紛煩自應參酌事宜詳加厘定剔除弊端節減浮濫總期盡善可行以重漕政兹據蘇州布政使易佩紳會同蘇松粮道成桂督飭局員酌議海運章程十二條具詳請奏前來臣等覆核無異理合開繕清單恭呈御覽擬請勅部照准施行此外如有未盡事宜或續有變通之處容隨時核明另行奏報謹會同潛運總督臣盧士杰恭摺由驛具奏伏乞皇太后皇上聖鑒訓示謹奏奉硃批户部知道單併發欽此○○崧駿片再案准署伊犂將軍錫綸咨接管馬步各隊應需軍火等項派委廣東補用叅將彭潨光前赴廣東上海一帶購辦所需價銀一萬三千兩奏明由江蘇籌撥於應解伊犂軍餉内照數劃扣等因奉旨知道了卽着該將軍咨行各督撫分别辦理該部知道欽此咨請如數籌撥交委領辦等因到奴才卽經札司道遵照去後兹查光緒十二年分甘肅新餉業據報解清楚僅有應解該處善後經費銀五千兩尙不敷銀八千兩飭司於本年甘肅新餉内先行設法湊足以資購辦現在該委員彭潨光業已來蘇由司照數動支一併放給支領據蘇州藩司易佩紳具詳請奏前來奴才覆核無異除分咨户部曁伊犁將軍陜甘督臣新疆撫臣查照外謹附片陳明伏乞聖鑒謹奏奉硃批户部知道欽此○○楊昌濬片再查定例捐納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用又大挑分發各省之一等舉人到省一年該督撫切實甄别詳加察看其能勝民社之責者卽以知縣用等因遵辦在案兹福建試用通判長勝大挑試用知縣閔孔樂先後試看期滿俱應照例甄别據福建藩臬兩司會詳前來查該員長勝明白安詳堪以通判留閩閔孔樂樸謹有志堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○福建海壇鎭總兵健勇巴圖魯奴才吳奇勳跪奏爲恭報回任日期叩謝天恩仰祈聖鑒事竊奴才奏奉俞允進京陛見光緒十二年九月十三日泥首宮門恭請聖安卽蒙召見叩覲天顔跪聆聖訓二十五日復奉召見蒙諭回任遵卽陛辭出京兹於十一月十五日行抵海壇接印任事除恭疏題報外伏念海壇爲閩洋咽喉要隘奴才陋質庸愚膺兹重任數年以來愧乏涓埃報効時切悚惶此次陛見復蒙聖恩飭令回任感激難名惟有益加警惕整飭營伍訓練弁兵實力巡緝肅清海洋以期盜匪絶跡海宇澄清仰答高厚鴻慈于萬一所有奴才回任日期並感激下𢗑理合恭摺叩謝天恩伏乞皇上聖鑒謹奏奉硃批知道了欽此○○福建學政臣陳學棻跪奏爲恭報微臣考試七府二州情形謹繕摺抑祈聖鑒事竊臣五月在永春州奉到部文蒙皇太后皇上逾格鴻施簡授詹事府秒詹事當卽具摺叩謝天恩並將考試興化情形奏報在案臣嗣後接試泉州等郡文風以興泉漳爲優龍巖亦斐然可觀汀州則長汀上杭人文獨盛餘皆不及延建邵雖較稍遜尙不失理學宗派技勇以汀州爲勝其餘次之文武試童皆取如額竊思考試以求才爲主而防弊卽所以求才臣考試各處嚴密關防在泉州於南安縣童試拿獲鎗手一名當交提調泉州府知府徐震耀照例懲辦試汀州日八屬文童合計一萬有零尙稱安靜武童册報亦一萬餘名臣聞其向多重名槍冐諸弊嚴加核實尚有八千餘名試馬箭日拿獲搶冐一名邱錦榮當塲枷示試步箭日經廪生高履端戴史芬巫挹奎指出搶手藍崇德康夢麟等枷示後仍發管押照例嚴辦延建邵三府文武童試皆能守法自愛惟夏秋之後低窪處所間被水淹經閩浙總督臣楊昌濬札飭延建邵道恩良妥爲撫綏民不知災間有橋梁道路爲水冲壞館舍亦有坍塌未能遽令修復臣自邵武至建陽改由水道按試建寗延平後仍由水路旋省現於十一月二十五日抵省稍爲清理案牘開春卽赴福寗照舊歲科並試臣經行各處晚稻有秋米糧價亦不貴福州省城内外水火迭災經地方官加意撫恤民氣安謐堪以仰慰宸厪所有微臣考試七府二州情形謹繕摺具陳伏乞皇上聖鑒謹奏奉硃批知道了欽此○○楊昌濬片再閩浙督標中營都司志誠於卸署龍巖營遊撃時因軍政荐舉案内准到部咨行令送部引見當經飭調送考給咨據該都司志誠先以請假一個月措資繼以禀請回旗當差嗣復染患瘋痰病症各情均經先後批飭赶緊籌措醫調夫後旋據禀報病痊經臣以瘋病忽明忽暗舉發無常案關給咨晋引未便稍涉冐昧飭委臣標中軍副將楊興科親往騐明取具醫甘各結聽候核奪兹據該副將楊興科禀稱遵經飭傳該都司志誠因未在省無從騐辨隨經委據福州城守協標右軍都司張得勝轉據督標中營千總萬强覆稱都司志誠旣不在省莫從知其前往何處等情轉覆前來副將訪聞該都司志誠業已赴京可否將其開缺回旗當差等情臣查該都司志誠何時出省是否舊病復發他往調冶抑係不候給咨私自回旗計今日久並未查有確音現當整頓洋防訓練營伍之際都司有兵馬錢糧訓練操防之責員缺未便懸曠合無仰懇天恩俯准將閩浙督標中營都司志誠先行開缺一面容臣飭查該都司實在下落另行辦理除所遺員缺按照定章遴員請補外臣謹附片具陳伏乞聖鑒訓示遵行謹奏奉硃批着照所請兵部知道欽此 
 
 

Page 14

 
 
[上海四馬路高易公舘内籌賑所李秋坪經收直順山東二月初六至初八等日賑欵清單]  
　　初六日義昌成記交來福建船政大臣樾岑大人助山東洋三百元○彤源莊交來壽字册仁和悔翁洋十六元○全盛局交來松江祈求却疾延年二元九思堂閑存子各一元共洋四元○壽字册廣實記四元余性和一元○恊源局交來趙裕豐慕徐彦臣錢堯臣各四百文朱輔仁巽靜甫各三百文邵福生孫燿廷趙雲卿黄雅堂國榮棠朱珊齋蔣蘭亭沈玉如鄭文藻閔蘭生張福祥趙鴻卿蔡順昌不留名林韻堂夏添和各二百文以共助四千六百文○乾昌信局交來武穴鎭允泰衆友元宵節席洋八元戴自堂吳蘭亭各二元戴梅軒一元十齡竟子二角張勛卿一角以上人洋十三元三角○初七日致大信局交高省三一元源生無名字各錢三百文陳子川王松軒高順芳梅峻卿周星舟王少卿張少山裕隆永源陳大房瑞昌眉記永恆堂各二百文心有餘氏一百廿文陳允榮記呂德成萬來永昌各一百文以上共洋一元錢三千七百念文○壽字册江藹三洋一元鄧錦川二角戴九如錢三百文周氏二百四十文吳侣泉二百文孫根山孫渭卿王春生各一百文以上助洋一元二角錢一千另四十文伸洋一元○初七日森昌信局交來湖南長沙寳成樓四元無名氏二元共洋六元○初八日元芳帳帳銅洋一元○壽字册同源典衆友節省酒席洋四元同源典一元三友氏半元紫霄氏潘氏不留名隠名氏各二角霖基子錢四百九十六文一粟軒一百五十文不書名八十九文以上共助洋六元三角錢七百三十五文伸洋七角○全盛局交來壽字册鄭寳成洋二元不留名人洋一元錢三百念文補關子一千二百三十六文鄭浚記拾遣子聊遂心愿子各一千文胡處人五百文鄭餘記沙隴居士鄭耍記隠溪子各四百文夾秋居士無名氏力不足人江陵氏隨力記鄭季長胡蔭記李榮桂各二百文摭餘子一百念文以上共助洋三元錢八千三百七十六文伸洋八元○以上三日統共收洋三百六十五元五角銅洋一元錢八千三百二十文 
 
 
