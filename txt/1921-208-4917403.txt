# 1921 - 208 - 4917403

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[吴之態度（冷）]  
　　此次湘鄂之戰人之注目者均在吴佩孚之態度而曹張之態度在其次焉政府之態度更在其次焉若王占元者勢在被處分之列更不足數矣 
　　然而吴之態度將代王而取之歟抑將盡力與湘戰以護北方歟説者雖不一其詞而以今日觀之尚未明瞭也蓋吴之軍隊雖己而鄂而尚示接戰援鄂之軍雖由吴部節制而亦不盡吴之軍隊也其間消息可左可右若以今之名義爲言則固援鄂而敵湘耳 
　　苟如今日京電所云吴將於日後中止湘鄂戰事以免兵禍則或須俟鄂省之軍决戰己定後耳 
[專電一]  
　　北京電鄂王東電湘主力軍在羊樓司我軍前綫尚不足兩師刻據孫傳芳報三十早被敵兵衝破四五次幸各團營力禦旋即恢復現戰事愈烈盼援甚急等語又崇陽通城發現湘軍兩混旅有即日進攻説該處僅駐劉躍龍一旅勢難抵禦請催蕭師及各援軍速赴前綫應援（二日下午八鐘） 
　　漢口電兩方正面兵力均疲冬日無大戰王督冬日四時謁蕭談及前方情形蕭似有允派一旅往前助戰意一説王督將親赴前方調度請蕭以一旅鎭壓武漢 
　　漢口電第八師電告湘軍三十一晚攻我公安鄭公渡陣地激戰兩日尚在相持（三日下午四鐘） 
　　北京電某委自洛歸述吴佩孚决不赴鄂專任後路接濟（二日下午二鐘） 
　　北京電曹錕電蕭耀南在漢三十一日就援鄂總司令職（二日下午八鐘） 
　　北京電魯田又派潘鴻鈞旅援鄂潘以歷年欠餉減隊缺械非補充不能戰鬭曹錕東電請撥欵迅即以該旅補充出發（二日下午八鐘） 
　　北京電田中玉電潘鴻鈞旅未能援鄂改派張克瑶旅一日由濟開拔向武漢集中（二日下午一鐘） 
　　北京電齊夑元電援鄂軍己多蘇省迭次裁兵無可徵調惟有努力維持長江下游（二日下午一鐘） 
　　北京電王占元東電此次對湘非鄂省獨力所能支持請電各省恊濟軍費按歲入攤派（二日下午一鐘） 
　　北京電鄂商會等代表到洛哀懇吴佩服孚主持和平湘商會亦有同樣舉動蕭耀南到鄂或將適應人民心理至必要時機通電停戰避免戰禍（二日下午一鐘） 
　　北京電政府聞陳樹藩敗後仍在興平咸陽備戰因電劉鎭華勸陳來京寛予處分（二日下午二鐘） 
　　北京電海部定三日開全國漁業籌備會交農財三部均派員與議 
　　北京電昨外部通令各省長徵太平洋會意見（三日下午二鐘） 
　　北京電陳籙電外部法政府因鄭毓芝女士募金救濟勤工生給予文官章同案出力之白德禄夫人應請請政府給以慈惠章外部核准 
　　北京電瑞士政府通知外部萬國聯合電報局長傅來辭職愛丁繼任（三日下午二鐘） 
　　北京電昨午卜爾熙訪王景歧并致照會爲派柯逹斯爲全權代表清理德華銀行（二日下午一鐘） 
　　北京電嵗監管會三十日開緊急會議因謝軍在四站檢查牲畜任意捕殺認嵗政府無能力該路應歸華護路軍官擔任己提出於嵗政府（二日下午一鐘） 
　　北京電范其光電嵗埠俄政府黨派傾軋華僑受累不堪現庫倫爲新軍佔據北鄙己告結束請與赤塔代表速定保護僑商辦法 
 
 
 

Page 9

 
 
   
 
 

Page 10

 
 
專電二 
　　北京電鄂王請派杜錫珪以軍艦助攻岳州己由海部電杜遵照 
　　北京電綏遠各法團力主設區議會倘中央不許即不辦選舉 
　　北京電張景惠呈請准張敬堯入京開去處分（二日下午一鐘） 
　　北京電奉張請將吉黑兩督互調而以吉王政廳長升省長爲調和内部暗潮（二日下午二鐘） 
　　香港電馬君武派員赴邕取得省長印江日赴桂履新 
　　香港電太平洋會或孫或伍出席俟國會江日開非常會决議 
　　香港電桂人有用某某會等名請客軍出境俾速立民意機關 
　　香港電沈鴻英感電省縣議員在桂林議自治（以上三日下午九鐘） 
世界路透電 
[恊約國之高等會議預記]  
　　二日倫敦電倫敦當道之意高等會議此次開會將專事討論上西萊西亞問題數日可了惟據路透訪員所得之消息觀之法國擬開久長之會議所涉之範圍甚廣巴黎晨報謂除邀比國與會外大約尚將邀請南斯拉夫波蘭羅馬尼亞派代表與會若會議之討論發展而及於近東問題則將邀希臘代表陳述意見該報又謂上星期在巴黎開會研究上西萊西亞問題解决辦法之專家委員會能否於高等會議開會之前蕆事尚屬疑問故高等會議關於上西萊西亞之决議大約僅屬臨時性質該報且豫料高等會議將籌救濟俄國災民之方法 
　　二日巴黎電英報雖謂高等會議僅有數日之會期因英國有重要之内務須等閣員回任辦理之故但據此間外交界聲稱議事日程中所列問題頗多除關係德國之主要問題四件外尚有英法意同有關係之近東問題大約且將議及阿爾尼亞問題英相喬治氏與會後或將以談判職務交由外相克松辦理俾回倫敦辦理愛爾蘭解决事務衆信駐美國大使哈維氏此次將代表美國與會財政便議受託處理關於賠償占地軍經費·德國應付比國債務數額等問題者將於下星期初復在巴黎開會法國代表爲財政總長杜美爾氏善後總長洛歇爾氏哈伐電社宣稱恊約國財政大臣大約將於星期二日在巴黎開會考慮德國賠償問題 
　　二日巴黎電數星期前在上西萊西亞白桑地方殺死法國陸軍少佐芒太里格里氏之兇手己爲某英員拘獲名約塞特父母皆德人生於上西萊西亞屬於上西萊西亞某秘密會德政府前稱殺芒氏者爲波蘭人非德人甚至謂係法人且否認上西萊西亞有德人秘密會之存在至此皆露其僞 
　　一日巴黎電英法對於上西萊西亞問題己得完全同意各報皆表示滿意 
[摩洛哥西屬之近狀]  
　　二日巴黎電據最近摩洛哥米里拉消息觀之該處大局己稍定定皮倫圭將軍現統有西班牙兵二萬人在斐洲所募之兵亦不在内且援兵之登陸者仍絡繹不絶時報載稱瑪德里各報今日承認摩洛哥叛黨之有完全軍備實有德人暗助之時報又稱法國曾在西班牙之前於摩洛哥受德人陰謀之害彼等以里夫海濱爲侵犯法軍之起點 
[英輪通俄之新航路]  
　　二日倫敦電商船五艘載機器工具鐵路材料等貨品一萬一千噸即日將取新航路開往西比利亞導以最新式之破冰船兩艘昨己開離利物浦亭堡尚有英船二艘哥桑堡有瑙威船一艘日内亦將開出諸船擬由那拉海進至鄂比河與葉尼塞河口希望由此深入亞洲俄境二千哩於十月間運回西比利亞産品一萬五千噸如果順利則此爲將來定期航務之嚆矢 
[印人焚毁外布]  
　　二日孟買電印人數千在某處集會堆積外布所製之衣服甚夥由國民黨領袖甘地氏舉火焚之蓋欲藉此鼓勵印度本土紡織業之復振也全印大會委員會亦派代表多人參與此會 
[比京之醫學大會]  
　　七月二十日馬尼刺消息本年九月間比京羅克菲勒基本金部舉行醫學大會菲列濱政府如不撥付敷用之經費則菲島恐不致有代表與會現因菲政府竭力撙節費用大約不致撥付此欵惟有數私人或將自備資斧赴比京與會 
[飛機探極之計畫]  
　　二日華盛頓電物理學家諾爾蒂氏研究航空術有年今據宣稱擬於本年九月間駕飛機飛至北極議由亞拉斯加州巴羅角出發進至斯闢資白琴及北角沿途察視海洋空氣及冰之流嚮所用飛機連諾氏共載四人預料每小時平均可飛行百餘哩將載供五十小時用之油料擬在北極冰地降落數次如不能降落則將飛行一千五百哩直逹斯闢資白琴事果順利則日後擬續往以圖切實决定磁極之方位及磁極頂點之度諾氏之子現赴歐洲籌商由北角繼續飛行取篷斯坎狄那維亞三國京城而逹倫敦之計畫 
[黑人國際大會]  
　　二日紐約電黑人一萬五千人（昨電謂五萬人乃訛傳）今日結隊游行黑人寓區各街道導以樂隊手揮紅黑緑三色旗（萬國黑種旗）及各種旗幟沿途狂呼歡笑不己既而大會集議電致英皇促請施用其勢力使愛爾蘭埃及印度得獲自由並杜絶將來之種族戰争又電致新芬黨領袖伐勒拉氏允輔助一切 
[吕宋之烟信]  
　　七月二十日馬尼剌消息此間雪茄紙烟製造家否認因中國工值低廉擬將工廠移往中國之説此間烟業近頗沉滯且有數廠工人罷工月餘但日來己稍見起 
色據製造家稱菲列濱雪茄在華銷數日增 
[各國近事記]  
　　二日倫敦電張伯倫氏今日在午下院宣稱喬治氏與伐勒拉氏會議之際曾商定如談判决裂應豫先知照休戰之終止 
　　二日倫敦電下院今日開會時有議員質問戰前通遠東之郵件運道將否有恢復希望郵務大臣基拉威氏答稱一時尚不致利用西比利亞之運道蓋目下尚未呈稳速之狀况也 
　　二日巴黎電法總統於星期二日在朗波萊邸宴待羅馬尼亞王與后法總理白里安氏亦在座 
　　二日巴黎電法總理白里安氏星期二日接見萬國商務大會之美國代表 
　　二日舊金山電美國第十四驅逐艦隊己於上月二十五日由舊金山開往亞洲軍站服務内有最新式之艦六艘 
　　二日倫敦電駐阿典勞合特公司經理報稱大阪商船會社之暹邏丸由横濱開往亨堡在距茄逹夫伊角南二十哩發無線電報求援藍烟囱公司伊杜米勒斯號亦發出無線電報謂現正前往援助現料暹邏丸業己擱淺 
　　二日萊泊爾斯電世界著名歌者虽羅索氏Carus（意人）病卒享年四十有八 
　　二日巴黎電法國著名動物學家貝爾里愛氏Perrior病卒享年七十有七 
太平洋路透電 
[湘鄂戰事記]  
　　一日漢口電星期日晚宋鶴庚所統湘軍第一師及鄂兵若干與孫傳芳所統北兵第十五師戰於羊樓司與五里牌之間未决勝負兩軍戰罷皆退昨晨北軍得援戰事復作就舢板運抵武昌之死屍觀之前敵死傷必夥兵士現在漢口强拉人力車夫服役吴佩孚未抵此間漢口安静聞王督軍己由北北京政府授以大權 
　　二日漢口電據外人方面消息星期杪蒲圻境之戰事陣線長至十哩自星期五晨起至星期日止槍砲之聲隆隆不絶官塲宣布消息王督軍兵力强厚己下令分三路對湘施總攻擊據可恃方面消息張作霖電致王督軍謂彼須守衛省城不能離奉僅能派兵至京俾曹督軍之兵可以騰出援鄂又聞蕭耀南現按兵不進其軍隊分駐武漢附近一帶 
[漢口近事記]  
　　二日北京電王占元答覆漢口領袖領事代交宜昌領事團之公文謂華兵經過宜昌不便豫先通知領事團惟彼將即命宜昌統兵官日後遇各領事有不滿意之事須陳愬者應接見聆之 
　　二日漢口電此間報關行因税關新訂章程過嚴相約輟業商業運輸大受阻滯 
[報告盧布損失數]  
　　三日北京電北京及他處商會己將受盧布損失之數額報告商部而由商部轉文外交財政兩部聞此項報告 
將於事機至時爲致俄公文之問題 
[朱使蒞日記]  
　　三日東京電今日宫中開茶會欵待朱啓鈐等員日相原敬外相内田等及胡使夫婦均與會 
國外要聞 
[德國特約通訊（王光祈六月十七日）]  
　　太戈爾之山林講學 
　　印度大詩哲太戈爾PabinranathTagore最近來德游歷大受一般德國人士之之歡迎連日在柏林·打模時塔·Darmstadt佛蘭克·Frankfurt諸城大開演説德國學者多紛紛專車前往各城聽其講演其一種歡迎東方學者之狂熱遠在吾國歡迎西方學者杜威羅素以上此亦戰後東西文化對流作用之一種表現也 
　　此次太戈爾來歐任務第一·係答謝［世界學者獎金］之賜予太戈爾於戰前曾受世界學者之奬金照例應到歐洲一次以致答謝之意第二·太戈爾爲東方文化之擁護者此次來歐即欲傳播其思想並以其講演所得之金錢持歸印度以經營彼所創辦之學校故此次講演分正式演説與自由談話兩種正式演説售賣入塲劵每人十五馬克或二十馬克購者須數日前預定遲則不能購得自由談話則任人前往不加限制計記者所參與者爲正式演説一次自由談話兩次皆在打模時塔城中打模時塔爲近日德國東方文化運動之中心地德國傾向東方文化之哲學家凱色林Keyseling於此地内辦有［智慧學院］SchulederWeisheit一所以實行其理想教育凱色林係德國伯爵曾旅行世界一週著有［哲學家旅行日記］一書批評西洋文化不遺餘力爲最近德國出版界風行一世之著作當太戈爾未到該城一星期之前該城己舉行［東文化講演會數次記者前次通信所謂研究中國文化之威廉博士亦有爲該會聘請之一有一次在會塲中曾有一德人語記者友人宗白華君云君等現在來德留學吾等不日亦將赴中國留學即此一端己可以想見該城近日東方化之空氣矣 
　　記者先期函託宗君白華代購入塲劵一張於太戈爾講演之日特乘火車前往既至偕宗君入會塲塲可容千餘人塲上有演説臺一陳列鮮花綠樹如一小小森林環臺而坐者約千餘人德國大教育家新康德派首領那土蒲Ｎatorp即坐於記者席次前面蓋一八十餘歲之老翁也四時許太戈爾入塲着灰色僧衣黑色圓帽鬚髮蒼然神情閒静立於花樹叢中向大衆合掌致禮是日演題爲［東西問題］太戈爾用英語講演由凱色林用德語傳譯其大意略謂歐洲人是一種有統系有組織之自私民族只有外部的物質的生活而無内部的精神的生活而且妄自尊大欲以自己之西方物質思想征服東方精神生活致使中國印度最高之文化皆受西方物質武力之壓迫務使東方文化與西方文明所有相異之點皆完全消滅統一於西方物質文明之下然後快意此實爲歐洲人共同所造之罪惡希望今後青年將從前種種盡行忘去努力爲新世界之創造云云語至沈痛處聲色俱厲滿座爲之肅然太戈爾哲學思想係反對P>印度詩哲太戈爾之小像 [ 
　　用一種外面的强力以統一各民族而主張用内心的愛力以謀各個人間各民族間之相互了解保存各個人各民族之固有特性凡欲以一種思想統一世界者皆在彼反對之列今日所講大概反覆申明此義無甚特點可記惟此次講演之特色在其含義之深篴而在其文辭之優美態度之閒静使人於無形中受其人格之感化在歐洲擾擾社會中大有欲曉聞晨鐘令人發深省之感也 
　　第二次講演在黑森大公爵行宫之花園中太戈爾此次來打模時塔城講演爲大公爾所招待故即寓居於該行宫中午前十鐘記者偕友人前往行宫之園中立候是日爲自由談話由聽者提出問題請其答覆十時許太戈爾由宫中步到花園即有無數妙齡佳麗女郎上前與之行禮更有無效數兒童各贈鮮花一束以表敬意太戈爾笑容可掬一一領受一時瑶草琪花共呈娬媚玉宇瓊樓如登極樂太戈爾獨立於大樹之下向大衆合掌爲禮是日所討論者爲世界和平問題其大意略謂歐洲人因欲滿足物質慾望故以武力爲後盾盡力搶刦此實爲一種佔有本能之衝動自大戰後世人主張維持世界和平其法有二一爲减少軍備一爲共同組織（指國際聯盟（然若物質慾望不减少佔有本能不改良則搶刦之事終不能絶跡即世界和平終不能維持故欲世界和平當首先改良佔有之本能又謂歐洲人之一切組織皆築在外面强力之上而非築在内心愛力之上故歐洲社會組織之基礎極不稳固又謂歐洲社會恰似一個公事房個人行爲恰如機器之動作將來個性必日漸消滅創造力亦將日漸减少余對於歐洲文化甚抱悲觀云云 
　　第三次在打模時塔城外之森林中林中有小邱一名曰［上帝山］山上有石一德國大詩人　德Goethe曾題名於上午後四鐘太戈爾偕大公爵等乘馬車到林中威廉第二之皇子亦在座太戈爾緩步登山立於岩上環邱而立者數千人歡呼之聲逹於雲際由大公爵令聽衆高唱各種國歌以娱太戈爾約一鐘之久歌畢太戈爾答謝並贊揚其音樂曰［從地上而發爲花草由心中而發爲音樂遵此滋生發展之途以逹於自由和平之極樂］五鐘許太戈爾登車而歸方登車時羣衆又在車前争相握手其中以婦女爲最多並有男子一人向前吻太戈爾之手其一種崇拜之狂熱可想而知登車後復有男女數人在車前作古時德意志人之山林跳舞隨舞隨歌别饒風味舞畢太戈爾馬車緩緩出林羣衆狂呼歡送太戈爾揚帽爲禮總之今日之會無處不表現［動的社會］之精神不知太戈爾以東方學者静的眼光觀之將作何感想也 
　　當太戈爾到德國時德國著述家及各書店皆争送太戈爾書籍太戈爾曾在報上專函致謝又聞巴黎方面學者擬收集太戈爾著及各國學者對於太戈爾研究之著作成立一［太戈爾圖書館］惟法國有一部分學者甚不願德國著述雜入其中因而此議遂致擱淺 
　　戰後德國學者對於西洋文化頗多懷疑如［歐洲之衰落］一書即係近來德國出版界最時髦之著作最近各大學教授對於該書特别開會加以討論結果贊成反對者各得其半該書大旨即謂現在歐洲只有物質文明己無文化之可言該會對於西洋哲學科學以至於文學藝術無不加以極詳細之評論頗多特見精義此亦爲近日德國學術界之一種潮流太戈爾既係咀咒西方物質文明擁護東方精神文化者故此時來德正合德人口味其受熱烈之歡迎亦不足爲怪惟同時又有一部分學者見德人將太戈爾爲神聖因而激起反感乃痛詆太戈爾係一個滑頭並謂一般德人委棄國粹甘受他人愚弄引爲世道人心之憂云云此亦歡迎中之一種反響也 
國内要聞 
[湘鄂戰事擴大]  
　　湘軍聯川窺鄂奉直合力攻湘 
　　湘鄂前線戰事情形己迭詳漢口通訊兹據北京方面消息近日湘鄂軍隊之接觸尚屬前哨之一小部分趙恒惕因專恃湘軍全力必不能得志於鄂故必須以鄰省之兵力參加然後敢實行破裂近己派遣代表秘密赴川運動劉湘由鄂西進兵一俟川軍發動然後大舉據二十八日重慶確報川軍决定二萬人集中宜昌其一部己在奉節集合劉湘被推爲援湘自治軍總司令先趨建始廣東政府之命令亦非含有占領鄂境意味俟王占元離鄂持助鄂民組織自治政府後川軍與湘軍同時撤退又據交通界方面消息川省援鄂軍隊己抵巴東總司令胡濟舟統率第四旅軍隊由左路進攻宜昌從秭歸方面出發前敵總指揮顔得慶率所部川軍繞道西陵直搗宜昌湘副司令孔庚得電即派第十一區司令唐榮陽統率所部向宜都直上夾擊宜昌川軍師長但懋辛業於二十四時派所部步兵二營砲兵大一大連進駐高店子距宜昌三百六十里附近之棗林村與北軍第十八混成旅三十八團范振清所部相距不過二十五里己時有小衝突觀此似湘川聯合窺鄂己成事實故北方各首領對於鄂事己認爲全局問題最近保定方面運日均有會議結果己决定數項辦法聞最要者（一）以奉軍一師一混成旅直軍兩師鄂軍一師一混成旅組織奉直鄂聯軍由北路進攻以岳陽爲目的以豫軍及及鄂軍擔任鄂省防守之責（一）以蘇軍兩混成旅皖軍兩混成旅贛軍一師一混成旅組織蘇皖贛聯軍由東路進攻以長沙爲目的以魯軍及贛軍擔任贛省防守之責將來北路聯軍以吴佩孚爲總司令鮑德山孫傳芳爲副司令東路聯軍以官邦鐸爲總司令史俊玉陳光逵爲副司令東北兩路聯軍統歸王占元節制應用械彈由漢陽龍華德州鞏縣四大兵工廠分任供給 
[湘鄂戰事别報]  
　　武漢通信社消息云湘鄂兩軍己於二十九日開火趙恒愓出其八面玲瓏之手腕願爲湘鄂兩方之調人其實趙亦非眞能息事者王督見情勢不利曾向中央辭職并向鄂省人士宣言自願解甲歸農以息湘鄂戰争趙恒惕得此消息於昨三十日下午一時來電勸告大致謂頃聞我公立意辭職恒愓聞之母任欽佩恒惕個人願負調停之責己電勸前方軍事長官勿爲進攻之舉務希我公即時解决湘鄂戰争必可頓息息事甯人計亦良得尚希早日示覆至所盼禱云云王督接電後當覆趙氏一電謂己準備即時辭職惟前方軍隊務請設法制止勿使湘鄂戰禍蔓延此電拍發後王督即與各親信辦事人員密商進行方法結果電請中央即日下令免職以卸仔肩至所有在鄂財産須有切實擔保不致有意外之虞其在鄂各大小事件亦分别囑各辦事人限其結束清楚以便中央明令一下即行引退并電致曹張吴各使表示不得己而辭職之意吴使接到此項電報以鄂省當軍事倥偬之際王督忽萌退志軍事上無人負責除再電挽留外并囑蕭耀南師長妥爲佈置湘趙以王督既有辭職之意己飭前方軍隊暫行停止攻擊據王親信謂王督日來準備下野異常忙碌但觀王仍在四處請兵則其辭職未必眞意恐亦一種緩兵之計耳 
　　湘鄂戰事發生勝負雖未確定但以雙方情勢觀測不 
難料其將來兹就雙方情形比較於下（一）湘軍方面總計集合岳州及開拔前敵者實數計有六萬人其他由湘西直窺公安石首之軍隊尚不在其列以大概數目計之爲數實在八萬人以上而鄂省原有軍力統計不過三師除第八師及新募之第二師外餘均不服調遣即孫傳芳素稱王占元心腹而所部之十八師亦不服指揮總計鄂省能在前敵出力軍隊不過一師之衆而己（二）湘軍圖鄂實非自今日始此次大舉攻鄂勢甚洶湧人人具有决一死戰之心努力前進兩次開火湘軍俱獲勝利己足證實鄂省軍隊所頼者惟王占元今見湘軍勢 
甚猛烈心膽己怯士無鬭志其敗潰爲當然之事（三）各方面援軍來鄂非眞援助鄂省而維持王氏地位者故靳雲鶚來鄂即固守漢陽兵工廠不肯開赴前敵蕭耀南所率軍隊將來亦未必能開赴前方與湘軍爲激烈之戰鬭鄂軍既心神渙散援軍又不肯進戰戰事前途要可逆覩己 
　　直魯豫援鄂總司令蕭耀南前日赴洛陽與吴使磋商鄂事現己妥恊於昨三十日電致鄂督謂準本日由鄭州動身三十一日準可抵鄂王占元接此電後除己派周道仁前往歡迎外昨又囑軍樂連全隊軍樂隊預備往車站歡迎漢口鎭守使杜錫鈞與蕭耀南有舊準備親身到站歡迎此外各駐武漢軍官并各機關要人亦擬親往迎迓以表歡忱至鄂省紳商人民對於蕭氏有同鄉關念亦頗欣喜擬於蕭氏抵站時推舉代表赴站歡迎云 
　　大陸報二日漢口電云湘鄂軍隊在邊界間有戰争其結果爲鄂軍之敗退謡傳吴佩孚己與趙趙恒惕互有了解聞吴諷王占元辭職現有人在鄂省唆使王占元兵士叛變促王早退漢口安靖王占元又請北京接濟飛機四架以固防務日前航空署曾拒絶其同樣之請求蓋飛機借欵有飛機不用作國内戰具之規定也蕭耀南告大陸報訪員謂率兵來鄂之目的在保全和平阻止湘軍入鄂以免湘鄂間之戰争 
　　大陸報特派訪三十一日鄭州通訊云操縱國内政局 
 
 
 

Page 11

 
 
之主因不復在吴佩孚星期六日吴氏對訪員之談話己説明其地位與意旨其言殆可信湘省未必與吴氏衝突而廣東孫派亦未必能指揮攻擊武漢之戰争湘事既定王占元或將辭職繼其任者當爲吴氏心腹察吴氏之談話吴軍殆將駐於武漢惟時局之轉移操縱之者不爲吴佩孚而爲張作霖張於此時果覺不得不防阻吴氏勢力蔓延於長江流域乎吴在陜西助閻逐陳張作霖己大不悦據吴部下云日前鼓勵陳樹藩等以拒直軍者即張作霖也吴氏以張爲中國進步之最大阻力此層張固知之張以自己安寗爲慮安得不設法破壞吴氏權力之擴張乎吴氏對訪員言不願外來分子干涉援鄂兵權今張以調遣奉軍入鄂爲言果爾則張爲征蒙起見向北京索得之餉械轉用於鄂當無軍需缺乏之虞吴氏前在北方打倒安福奉軍乘之奪取其功今吴氏决計不再蹈去年之覆轍故結納張作霖背後之將帥張雖挾北京之命令卒不能統治其人熱河姜桂題願爲反對張作霖者之後援而綏遠都統馬福祥現應吴氏之邀來游河南專車蒞此與吴晤談觀此形勢張作霖果將一試其鋒否乎此則今日之問題也 
[西報紀熱姜與奉張衝突]  
　　直奉間破裂之導線 
　　大陸報二日北京電云熱河都統姜桂題態度强硬不許張作霖軍隊闌入其境此事殆將激起北方之又一戰局張作霖决計驅姜己請曹錕守中立查熱河兵力單薄非奉天兵多器利之敵但姜或能力戰因姜爲軍界前輩固不乏忠心援助之人也曹錕對姜之之友誼並非泛泛曹部下得力得力將士多出身於姜營湘鄂之争方日增直奉間之仇念今熱河與奉天又起衝突直奉兩黨間潛而未發之火殆將以此爲導綫歟 
[優林出京赴奉]  
　　與張作霖磋商外蒙問題 
　　遠東共和國代表優林氏此次重行來華交涉一切事務如交還庫倫及兩國通商問題磋商己具眉目上星期交日優氏告我國新聞記者謂赤塔政府擬將庫倫及蒙疆他地交還中國並不附以條件中國無再派大軍之必要現優氏己於昨日（一日）上午八時由京起程赴奉偕行者有秘書柯尚甯東俄駐京代表團總代表阿格勤夫華俄通信社社長賀得羅夫三人惟阿賀二氏將送至北戴河爲止外交部俄事研究會會長劉鏡人曾赴站恭送聞優林到奉稍有留滯以便與張作霖磋商庫倫問題妥恊後即返赤塔兩與日本交涉條約及撤兵等項聞蒙事與通商問題政府方面視爲二事分别進行己令張氏先行辦理蒙古問題至於恩琴部下現仍駐紥庫西一節自有赤軍抵制必能維持地方北京方面對於赤塔交還庫倫之事信其准能踐約毫無疑義云 
[巴黎中法銀行開行消息]  
　　外交部最近得巴黎副領事李駿來電報告巴黎中法總行己於二十七日開行其來電原文如下［外交部轉中國債權會幹事鑒中法銀行要求遲緩付欵法庭昨日己批准巴黎總行今日開行惟一切營業尚待該法庭派人審查研究辦法特聞駿二十七日］至我國債權團方面昨日（一日）下午二時又假瑞金大樓開臨時幹事會議决以本團名義致函巴黎副領事李駿請代表本團出席巴黎債權大會主張利益其他進行事宜則俟八月二十一日中法債權團大會開會時再討論具體辦法 
[京教潮了後之清華北師問題]  
　　北京教潮雖己完全平息而附帶之清華事件尚未解决昨日（一日）上午九時八校教職員代表在美術學校開聯席會議北京學生聯合會特派余紹仁尤憲祖二人前往關於清華北師事件有所陳述當由代理主席王兆榮接見旋出席報告云學生代表之來意關於清華事件有三點（一）清華去歲爲對日問題曾二次罷課該校董事均允通融辦理今爲援助八校竟受過當之處分且國内教育問題其重大並不減於對日乃該校董事會一則通融一則嚴罰其居心實難推測倘竟不允通融恐將來惹起對美感情問題於美國亦未必有利（二）北京國立公學校學生前次曾有决議如清華事件不决則八校本身問題己决彼等亦必不上課果爾則惹起意外亦意中事（三）清華學校原以退還之庚子賠欵創辦美國既爲世界有數共和國似尤宜尊重共和精神不可以專制手段對付學生有此三種理由非急行設法了解不可故學生方面請求本會致函駐京美使請其設法疏解關於北京師範學校斥退學生問題據云此次被斥學生並非品行不良不足爲師資純係爲援助八校而起該校校長如此處置不特有損學生人格且亦過當前次學生曾派代表往見該校長焦瑩未獲見面且擬往見馬次長請其設法此次學生方面因欲急行解决免生枝節特請求本會議亦派代表與焦校長接洽報告畢即付討論僉以清華事件前次本會議曾公函外交總長清華校長及該校董事會迄今尚無隻字答覆殊難索解既學生方面有此要求其理由又甚正當於是一致决定暫不致函美使由本會議派燕樹棠何炳棠二君代表全體往見代理美使請其設法疏解至時仍無結果再定他種辦法至於北師學生問題爲減少枝節亦宜速行設法免致該校全體學生發生意外行動遂决定派王星拱鍾道纘二君爲本會代表往見該校長焦瑩請其通融辦理嗣又議决以六月三日爲北京教育運動紀念日乃宣告散會 
[贛同鄉又請願撤楊]  
　　贛人驅逐楊慶鋆態度頗爲堅决該省旅京人士近因政府始終空言敷衍迄無相當解决辦法殊屬賤視贛民公意特於昨午（一日）公推江西同鄉代表朱桂芳·鄭國光·詹聯芳·周法乾·陳立棚·舒偉元·王浩等赴國務院質問究竟有無撤換楊慶鋆之誠意恰值靳氏有事覊身仍派秘書長郭則澐代見該代表等比將來意述明要求政府明白表示態度速將楊慶鋆撤退否則贛民鋌而走險或陷入省治潮流則政府實尸其咎云云郭氏仍照例以轉陳總理四字答覆該代表等不得要領而出 
[桂局平定中之所聞]  
　　總局令與省長黃培桂與沈鴻英 
　　日來桂局將次底定一般人士皆以爲桂省總司令一職不日必有委任之明文兹據政界某要人所談桂省總司令一職在孫陳兩方面均未發生如何問題各報有懸擬爲許崇智魏邦平劉震寰諸人有懸擬爲陳總司令兼任此種臆測似嫌過早實則孫陳兩當局至今並未商及總司令問題也據某君意見以爲吾國今後將由軍治而入於民治之時代故總司令一職應次第裁撤以求民治之實現桂省人民歷年飽受軍治之苦痛應乘此良機裁撤總司令一職仿美國制舉全省軍旅盡屬諸中央合法政府全省政權統由省長治理之此實民治之正軌凡主張民治者皆無不表示同情云云至廣西省長一職日前經桂省公民及各團體紛紛電請孫氏迅予任命以定人心惟孫以桂局尚未完全肅清一時未便派人曾以此意電復桂省各團體嗣因桂省軍閥及官僚遺孽紛紛利用自治名義以謀蟠據地盤并覬覦省長一職而陳總司令亦來電推薦馬秘書長君武爲省長孫遂明令以馬君長桂而以謝持爲秘書長 
　　南甯爲桂省精華薈萃之區商務頗稱繁盛陸氏逃後各界所以舉黃培桂暫攝軍民兩政者一言以蔽之曰保護財産而己黃培桂以爲有機可乘通電承允兼攝一面口稱自治一面擇要派兵扼守暗謀對抗復一面暗通陸譚并約馬濟派兵出守永淳以阻粤軍來邕之路據桂平最近消息陸榮廷與馬濟馬鈞等輩現仍匿居龍州將恃鎭南關爲最後之死守前外傳陸己抵河内實係其子（裕光）之誤陸裕光因保護眷屬往還安南故有陸榮廷抵安南之謡傳現洪師長前鋒己抵邕垣又據潯州消息二十四日南甯各團體及黃培桂代表十人己到晋謁陳總司令請即赴邕城維持秩序惟陳總司令知非誠意特提出要求廣培桂等繳出桂軍械一萬挺方足表示其傾向民治之意各代表言此事甚難辦到陳總司令則謂如黃培桂不能繳出此數余惟有以實力令其繳出云云各代表無言以對現陳總司令己飭洪師長率所部向南甯兼程前進預備各路軍隊齊集邕城然後親往調度一切昨日黃培桂致陳總司令電云查桂軍陸裕光馬濟林虎陸福林馬鈞諸部現定撤回本省辦理收朿即指定龍州武鳴等處爲暫駐地點約半月内將可收束完竣各軍於收束期間桂敢擔保其無意外行動惟恐粤軍不察仍事進迫則鋌而走險殊足寒心應請我公迅令前方各部隊一體知照勿向龍州進攻俾該軍得以妥爲收束解散則幸甚矣云云説者謂此亦黃氏緩兵之計也 
　　沈鴻英自稱獨立希圖盤據賀富詎爲第二軍長許崇智窺破詭謀特令所部謝關張三旅長聯同吴忠信及贛軍賴世璜李明揚等部分途進攻賀富沈部所部不能抵禦己連日敗北紛向桂林方面退走不料廣西第一師長劉振寰預將所部厚集平樂俟沈部由賀縣退走中途截擊頃於二十四日在平樂境竹溪頭一帶截擊吕定祥黃振邦等部桂軍傷斃無數并將該軍軍械輜重圍繳甚多又聞賀縣沈鴻英近因粤軍四面圍攻糧械缺乏無法抗拒一面飭前方極力抵禦一面將後方陸續退却昨沈部大隊己完全退離賀縣 
[南京快信]  
　　增比債劵二百萬除以一百萬抵還中交兩行到期借欵外餘一百萬現改由軍署攤認五十萬（抵還欠餉）上海各銀行抵還五十萬各税所縣署均不攤認以省煩難 
　　駐滬德總領事照會軍民兩署稱己於七月二十七日到任代辦上海總領事事務兩長當即咨復云准此本督軍業己知悉至爲忻賀相應備文照復貴領事查照 
　　第一區省會覆選昨接續投票結果王春王生周匯川施少文陳錦鸞任立權孫第陳光旭馮安定陳雙渌田耀西夏渭卿當選爲候補省議員聞此次當選議員之江甯王朝幹（原藉東海）楊成二人因機工搗毁議會毆傷議員案曾替緞業出力故此次緞業資助王楊每人一萬元其餘十人亦非素封多半向戚友挪借 
　　陳光遠續派李寳衍赴直招募新兵昨由贛帶連排長護兵三十餘名乘輪抵甯即轉車北上 
　　江蘇自治籌備處處長將以陳大猷充任 
　　實業廳長擬辦實業行政講習所刻在計畫中 
　　外交部召集會議温交涉員昨日赴京列席 
　　南京自來水公司籌備處暫附設復成橋地方公會 
　　蘇常王道尹呈復軍民兩署武進定西鄉民因撤換鄉 
董鬨擾縣署一案經即派委員道署實業主任虞廣縉往 
查據復此次鄉民肇事其原因係由撤換鄉董而起究竟新換董佐能否克孚衆望拿獲之鄉民五人是否實係首要應由縣持平查訊妥速辦理請鑒核示遵 
[杭州快信]  
　　省議會議長周繼瀠借制省憲問題反對三届省選甚烈昨咨省署謂第三届省議會未成立以前本會仿照各國先例仍執行省議長職權云云聞周等近日與范參謀長商定組織臨時省議會以各縣選出之省憲會議議員爲臨時省議員即組織省長選舉會選舉省長 
　　第三届省議員實行覆選有吴屬（第三區）嚴屬（第九區）報告到省衢屬（第八區）紹屬（第五區）温屬（第十區己决定即日覆選杭金等屬亦聞風興起 
　　盧督昨急電各覆選監督省憲省選亟待解决無論如何務希查照艶電手續辦理限於蒸日以前辦理完竣報聞以期勿誤事機 
　　省憲期成會定七日開第十一次評幹聯席會議 
　　省農會聯合會附設之省憲研究會今午前十時開大會通過簡章决定每府區至少推選一人常川駐會研究憲法上關於農業問題 
　　女界聯合會今日下午四時在新市場東浦路二號開會討論省選問題 
　　浙江教育會聯合會明日（四號）開第二次大會今午前八時晚七時均開審查會 
　　省會警廳派駐各署之保安隊現己一律調回 
地方通信 
[松江]  
　　續投省議員候補人記八月一日第四區所投省議員覆選票祗産生當選人十三名及候補當選人二名尚有未産生之候補當選人十一名於三日上午仍在松江醫院繼續票選陳監督以所携選票不能敷用商同各監察員從嚴取締凡持證代投者概予扣留證書以期限制票額俾十一人一次産生而免多延時日惟各票證都由組織人以每票十元至三十元之代價換來詎肯輕易放棄一經扣留反動立至結果所謂從嚴取締之説仍難辦到及至亭午陳監督見所餘選票無多而候補當選人仍未投足遂將餘票儘數取出交各監察各管理隨意塡役湊成十一人每人平均支配十三票而於午後二時爲形式的開票如下毛伯頴（松）四五票沈錫圭（上）二○票張寳琮（松）一八票章紀綱（青）一六票陳留平（松）一五票顧志仁（金）吴履平（上）楊心正（上）黃培元（松）宋廷修（松）龔仁燾（青）以上六人各得一三票由陳監督平均支配次序則用抽簽决定 
[蘇州]  
　　肉業罷工醖釀蘇城屠宰業近因米價步漲百物昻貴每日所得工資不敷一家餬口當由經理事務楊順金及經理代表葉惠生等向各肉店東要求每宰猪一頭加給工資二十文肉業理事魏耀卿代表陳恒德等均有照加之意不料有經辦屠宰税之徐坤泉及肉店東宋桂芳等堅執不允現各屠户己議决如不加工資則於七月初四日起全體罷工以示抵制 
　　胡適之來蘇演講北京大學教授胡適之君近因事到滬經三元坊省立第一師範汪仲周前往商請來蘇演講胡君己於二十九日下午到蘇三十日上午在該校暑假講習演講小學教師之修養及審騐主義聽者滿座頗極一時之盛 
[無錫]  
　　茶食業罷工緩和無錫全城茶食業工人全體罷工業紀前報現業工兩方面竭力磋商己有頭緒無論大工小工每月加洋八角並將被押縣署之工人王敖小保出即可全體開工惟因縣中一切使用店東方面欲令工人共同擔負工人不允故未完全解决一俟此節磋商就緒即可照常工作 
[常州]  
　　省會覆選結果本届省會覆選舊常州府屬各縣係屬第六區己於一號在武進縣明倫堂投票昨日（二號）仍在明倫堂開票上午八時覆選監督劉於禮暨監察管理各員先後蒞場旋即開匭唱名至十一時開畢當日即行榜示兹録當選人姓名及票數如下周徵蕚（宜興）二十一票華堂（無錫）二十票盛守鈺（靖江）興）二十票華彦銓（無錫）十九票章崇治（江陰）十九票蔣丙華（宜興）十九票吴廷良（江陰）十九票楊景煥（無錫）十九票徐果人（武進）十九票許仲祥（武進）十九票錢厚基（無錫）十九票周仁泳（武進）十八票王廷貽（江陰）十八票胡紹瑗（武進）十七票奚九如（武進）十七票屠方（武進）十七票張援（靖江）十六票又候補議員兩名黃人式（靖江）十三票左仍第（阜甯）十一票 
[鎭江]  
　　大風雨中之損失本月一日午後四時烏雲四起雷聲隆隆未幾狂風大作繼以大雨江中白浪滔天停泊各江口之船隻斷纜走錨者不計其數沿江八濠瓜圩等處居民草房被風吹倒者 
亦復不少喧號之聲逹於數里聞江北邵伯湖中有大湖船兩艘載有金針菜芝蔴各貨爲數頗鉅均遭風浪傾覆湖中所載之貨漂没無遺損失有一萬數千金之多 
[揚州]  
　　淮北運副履新淮北運副蔡國器調充晋北權運局長遺缺以楊毓瓚承乏鹽務署業以明文發表現楊運副己於二日由揚前赴淮北履新先期經丁運使電知蘇統領派隊來浦（清江）迎接矣 
　　催解烟酒税欵揚州第六區烟酒事務局近以省垣委派專員來揚守提税欵特電寳應刁棧長迅將九年分公賣費撥解三百元來揚以資凑解 
[嘉興]  
　　絲廠房屋倒塌嘉興東門外鹽倉橋塊裕嘉繅絲廠房屋現己包工造竣擬於十月内開廠詎一日午後五時許狂風大作該廠所造成之三十八間房屋爲風吹倒者三十六間並壓傷漆工一名僅有兩間未倒現蔡廠長己電致朱總辦於二日午刻來嘉察看並傅工頭申斥聞損失約在一萬餘金此次狂風實屬罕見北麗橋上之橋石亦竟吹去大石兩方幸未傷人 
[清江]  
　　屠宰塲行將開幕本邑宰殺牛羊漫無限制警察劉局長極思取締到任後即呈報省署籌辦屠宰牛羊專場地點設在石馬頭東以二署長錢鴻賓兼領該塲長職務現己籌備齊全報告省署静候指令即行開幕 
　　督運局派委來浦連日河水暴漲所有沿運堤埽工程在在可慮曾經各段河務汛員搶辦陸續竣工並由堤工事務所萬筱菴轉呈揚州督運局查考該局張督辦於聞報後仍恐不免有危險工程未及搶辦除前己派督運局總務科助理邱爾臧來浦視察外現又委該局工程科科長豹軍來浦在上游一帶沿運查勘工程並令察看運河水勢以憑核辦沈委業於昨日抵浦寓居堤工事務所中大約日内即當出發視察 
　　趙集又來股匪前日（二十九日）淮陰二市趙家集河東突來股匪一百餘人比諸月初人數槍械加倍其首領名魏六惟月初該處居民王鳳樓家曾與開火致傷數命旋因縣警備隊防營趕至始分向洪澤湖濱竄去故魏等此次重來盤踞該處實含有報復主義刻下縣署方面己連接有數起報告警備軍隊日内即將出發往剿 
[南通]  
　　省會覆選揭曉第三届省會覆選南通海門如臯泰興四縣屬第八區業於昨日（一日）在本縣舊縣議會舉行投票本日（二日）由覆選監督當衆開票計選出議員十二名候補議員二名其名次票數如下張孝若二十票黃其德十九票丁建垚十九票李蓮十九票蔡鈞樞十九票陳琛十九票瞿名川十八票陳端十八票高孟啓十七票費師洪十七票張樹典十六票張望明十五票又當選候補議員二名于宗敏十三票袁承曾十票聞覆選監督定於明日（三日）仍在原處選舉候補議員十名以符定章 
[南昌]  
　　永豐請縣太太跪日求雨之風潮江西亢旱數月不雨人民患熱植物焦枯二十八日當道指令南新兩縣知事禁屠三天虔誠禱雨兩日己過烈炎依然昨財政廳接永豐縣知事黃廷榮電告縣民因公請知事太太跪日祈雨滋閙縣署電文略云該縣自六月二十九日以後恒暘不雨農田枯涸塘水乾旱接收禀報旱災狀詞日必數起知事爲民請命於本月十五日隨例禁屠從俗設壇龍王廟中虔誠禱雨冀格天心以慰民望詎城鄉各鄉村人連日入縣求雨聚署滋閙迭經知事會同紳商勸慰並循舊例每人給與茶資計十五六七三日共散過銅元一百三十餘串不意十八日午刻又來六七八三都農民千餘人鳴鑼擂鼓蜂擁來署聲言須沿舊例必拖縣太太跪日求雨經知事會同士紳百般開導竟難理喻烏合之衆喧囂呌嚷以致好事之徒乘機慫衆蜂擁二堂衝毁公案搗破宅門直衝内室知事見來勢兇猛只得退避免遭毆辱一面嚴飭護警只可瀾阻不准扭毆奈愚民無知勢更猖獗毆傷護警察數名此種恶風自應嚴懲特將滋閙情形電呈鈞廳請即令拿爲首之人依法訊辦以儆效尤 
 [L雜評一 
[戰之理想（默）]  
　　依我理想使王占元一再戰敗而直軍仍頓兵不前進者則奉軍必南下奉軍南下則奉直之間必戰使直軍前進獲勝而取代王占元之地位者則奉軍必仍南下奉軍南下則奉直之間亦必出於一戰使奉直而戰則非特舊日之北洋系破裂黨派之間必更另生新變化奉軍苟勝直派必與主張聯省自治之各省聯而西南各省必與戰直軍苟勝奉軍必與復辟之黨徒滿蒙之野心家聯而向日之利用張作霖者亦必與戰於斯時也或竟掃除垢穢澈底改革有力以自收拾戰局或竟潰敗决裂全國破産無力以自收拾而頼外人以收拾戰局存亡關鍵决此兩途而戰之結果究將何出則吾不能言 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[致遠號命案兇犯執行絞刑紀]  
　　文匯報云殺死致遠店夥二八之兇手彼得於三日午前八時依照按察使之判决在英監獄内執行絞刑在塲者有獄官萬思丁氏·刑事檢察官金氏·醫士甘特勒氏·天主教士一人及獄卒數行刑以前天主教士爲彼得行禱祝禮並向之温言安慰彼得亦向教士聲明知罪悔恨十時一刻金檢察官騐屍由彼得之同鄉某人與致遠店主劉子榮認明確爲彼得本身無誤甘醫士證明依法行刑頸骨絞斷而死葛獄官呈騐行刑諭單獄警呈報彼得入獄日期及年齡等情各人證詞既畢金檢察乃下判詞略謂男子彼得年三十二歲未有職業因殺害華人二人判定死罪收押於英監獄今於八月三日在該監獄圍牆内執行死刑絞頸致斃騐明絞死者確爲彼得本人云云屍身當即照向例葬於獄内隙地 
[各路商界總聯合會最近電函]  
　　致美公使電東交民巷美國公使鈞鑒貴國大總統以維持世界和平扶植國際正義之故發起太平洋大會中國人民極爲贊同中華民國爲太平洋中一獨立國對於此種大會自有參加之必要以共企遠東和平之幸福兹本總聯合會代表上海全體商民敬鄭重向貴公使申明我上海商民對於貴國大總統發起太平洋大會之事深爲感謝並望貴國大總統及貴公使永永贊助中華民國得爲中華民國之好友以增進中美兩國邦交之敦睦敬望貴公使以此意轉逹貴國大總統上海各路商界總聯合會叩江 
　　致交涉使函敬啓者北四川路致遠洋貨號喬楊二店夥被錫蘭人搶殺一案現經英國按察使署判决處凶犯以死以惟當該犯行兇之時三百三十三號印捕竟敢有竟故縱並批帮同捕兇者之頰殊屬有虧職守存心袒護若不嚴予懲警不足以息商憤兹據四川路董事劉子榮面稱英按署對於三百十三號印捕亦曾加以詢詰惟以非其管轄不便干涉等情足見公道所在人同此心自應函請貴署據情轉函工部局澈查實情嚴加懲罰以昭公道此致江蘇特派交涉使許上海各路商界總聯合會 
[鄂同鄉呈請保留扣存之軍火]  
　　湖北旅滬同鄉因聞在滬扣留之小川丸軍火有撥交鄂軍攻湘説昨晨九時許羣至同鄉會要求設法阻止當由會長劉萬青允予先上公呈於軍署餘俟今日大會討論兹録其公呈如下爲呈請事頃聞中央電致鈎署將前扣留之小川丸撥交吴副使爲攻湘等用查鄂省此次宜武兵變被焚者數千户損失在數千萬凡精華地方盡成瓦礫湘鄂人民纓冠往救於義無間若將禁運於桂攻粤之軍火轉而撥濟於鄂以攻湘不但戰端大開兩湖人民益將塗炭無以收拾而粤人何幸邀免兩湖人民何獨可殺是於人道公理兩有攸關且此項軍火曾經粤省各團體疉懇鈞使准予保留滬上非俟大局定後無論如何不能移動以殘殺同胞成案俱在湘鄂自應一律務懇鈞使俯念人民痛苦以愛粤者推而及於湘鄂所有保留滬上軍火一例不得放行並請一面電覆中央代逹民意以重人道而靖地方謹呈松滬護軍使何湖北旅滬同鄉會公呈 
[旅滬閩同鄉關心桑梓]  
　　電請政府迅派省長鎭撫民軍 
　　近者閩南一帶復有戰事發生此間福建同鄉會既痛桑梓迭遭兵禍又苦民軍乏人收束特致電北京政府請迅派省長藉資鎭撫原電録下（上略）閩自李督兼長民政瞬將五載聚兵苛歛民不聊生閩南閩事遂以去李爲號召以自治爲旗幟集衆數萬李督毫無辦法猶幸粤軍遠地閩南始得暫告安謐乃近聞民軍復紛紛發難一戰而安溪陷再戰而南安危李督既乏鎭壓之力又無撫循之德而閭閻實受荼毒之慘同人回望梓鄉憂心如擣合亟仰應鈞座速遴閩人有資産者俾長民政一面收撫民軍一面籌辦善後不勝揀　待命之至旅滬福建同鄉會叩 
[電調軍艦駐厦巡防　]  
　　駐防厦門之海軍練習艦隊兼第一艦隊司令蔣拯近以粤桂戰争閩南防務緊要厦門一埠爲商務薈萃之區其防務更爲重要尤宜布置週密除電調通濟驅逐艦永績軍艦駐厦加意巡防外並電令駐泊馬尾新修出塢之海籌軍艦開往厦門恊防除電知海軍總司令公署外並呈報海軍部備案 
[日郵社之新消息]  
　　日本郵船會社因之阪至上海間進出口貨屯積甚多中日班各郵船不及裝運故於此一星期内在大阪神户名古屋至上海一路内添加臨時貨輪三艘即福壽丸·浦賀丸·東工丸等此三數日内均可抵申而横濱上海直航線内亦派鳳成丸一輪臨時運貨更調派高岡丸一輪轉運大阪門司·四日市及上海間之進出口貨祗此一星期中該社共增開日本上海間之臨時貨輪至五艘之多由此可見東貨輸入中國之日見增加矣 
　　該社之歐洲班輪其航行線自東洋開出後向來逕往香港取道南洋經蘇彛士河以至英法各國今該社爲吸收中國揚子江營業起見特於歐洲之利物溥班内添闢漢口一埠此次出口之敦賀丸便己開始實行又中德路線内本月十三日又添加前喬丸貨輪一艘此船於横濱開出時便開往青島漢口蓋其志在兼裝吾國直魯鄂三省及揚子江各埠之貨以運至德國此項新路線係該社最近之擴充計劃云 
　　日本郵船社賃用之没收德輪克爾斯得號即爲中日歐洲班内客票加價開始之第一輪原定七月底至申八月一日開赴英國旅客中有日本各大實業家組織之日本人世界一週團亦搭附此輪而往今因罷工問題之影響致在日本延遲一星期開出故己改定十日在滬出口矣 
[昨日長江輪船運來之絲繭]  
　　招商局之江安號昨由長江裝來乾繭四百二十八包白絲三十一件又太古之吴淞號亦由漢口運來絲貨三十二件至進口雜糧則較前己逐漸減少矣 
[昨日火車運出之寳銀與現洋]  
　　昨日（三日）滬寗路大通運銀公司承運中國銀行寳銀四箱計重一萬二千兩又交通三箱計重九千兩均運至南京又現洋五千元運至丹陽又五萬元至蘇州又同和公司承運寳銀六箱計重一萬八千兩至杭州又九千元至嘉興 
[滬杭路嘉興等站遭風之損失]  
　　滬杭甬鐵路嘉興方面各站前日下午因狂風驟雨吹倒電桿並吹動車輛碰壞木樁傾倒鐵栅等情己誌本報兹悉該路稽查於事後詳細調查當時各站之門窗户壁及銀樓烟公司等在道旁所立之廣告牌亦被吹倒不少所有各站損壞之電話綫電桿現經工程處立派工匠人等分投勘修一時尚難恢復原狀而最關重要之電話至昨夜仍未修復云 
[國語講習所演講紀]  
　　昨日（八月三號）商務書館國語講習所請周頌久君演講題爲［理化教育之革新］略云厭故喜新爲中國人之大弊其原因由於缺乏成熟之思慮與準確之判斷若思慮成熟判斷準確則對於新舊决不偏頗故鄙人所講理化教育之改新不過指出以前理化教育之弊端如注重書本·不講實明不合兒童心理等應行改革之處非謂新者多好而舊者全不足取也且改革一事非短時間内少數人所能辦因推翻固有之現狀與成説殊非容易且結果亦無把握可言二千五百年前西洋有齊諾者提出八個問題其一與我國惠施所説相同即飛矢不飛此問題經歷代之哲學家科學家之討論終無結呆直至四五年前康托氏Cants方用數學之理説明之父如昔人主自然是不急跳的成一直線的Naturananinairsaltus至近頃德人撥浪克Plansk倡量子説始推翻前説主張天地間一切事物多爲斷片的非一直線的其他如能媒説前人多信仰之至最近愛因斯坦氏倡相對論而否定前説可見改革一事非經長時間不能關於理化教育之記載吾國書可參考者極少至西洋之理化教育源於亞里斯多德至十六世紀培根倡歸納法而自然之研究大進其後瑞士配斯泰勞齊於教育上亦力倡自然研究之重要英國産業革命起蒸汽機關出現社會上環境大改變欲適應環境自然之研究益力歐戰告竣理化教育之改革更一日千里改革之目的不特求適應目前且須爲將來計也兹所欲論者僅提其應改革之方針與其趨向至其設備與應用何種課本容後續論也云云 
[赴美學生參觀本館紀]  
　　昨晨十時本届赴美之清華與自費學生偕來本館參觀清華方面如鄒恩泳陳鴻賓聶鴻逵任宗濟張增德李繼侗張傑民陳華庚陳步高張福銓熊祖同趙宗晋董時進汪泰經趙人㑺孫瑞璜吴國楨姚永勵周兹緒君等自費赴美者如方東美鄭厚懷金瀚君等由本館黃賢卿·謝介子等招待茗叙參觀各部至十一時許始興辭而去 
[留美自費生互助團組委員會]  
　　昨日下午四時許留美自費生假座靜安寺路寰球學生會開會討論組織互助團事宜到者約三十人適鄒秉文博士亦因事乘中國號赴美遂先請博士將美國情形及出發以前手續講示一切旋即由到會學生中組織臨時委員會舉定會長龐聲鍾英文書記鄭厚懷中文書記王人麟並議决在放洋以前往海上各大工廠及各報館參觀一切現該委員會事務所暫設寰球學生會以後自費留學諸君如有事商榷每日可隨時往該會聚集惟此次自費赴美共有八十餘人而昨日到會者祇有三十人其餘諸君尚盼從速前往報到俾組織一全備之團體焉 
[青年會明日歡送出洋學生]  
　　四川路青年會定於明日(五號)下午五時假座福煦路（原名長浜路）静安墳山後面學圃花園備有茶點舉行清華同學暨自費出洋留學諸君歡送會由李登輝博士主席席間由該會總幹事曹雪賡君演説届時話别一堂必有一番熱閙也 
[三誌商校更易校長之反響]  
　　省立第一商校學生家屬致南京教育廳快郵代電云商京教育廳鈞鑒一商黃校長實心任事成績昭著兹忽奉命更換羣意惶然伏以校長良否於學子學業有密切關係藴華等忝爲學生家長自難安緘默爲特公電貴廳務乞俯鑒輿情收回成命俾黃校長駕輕就熟克 
竟全功商校幸甚學子幸甚學生家長孟藴華等同叩 
[貨棧内查獲大批烟土續誌]  
　　虹口閔行路捕房捕頭麥搿來搿於一號晚率同華探目王四福·包探侯阿寳譚鳳池孫阿慶侯松山江標·西探目康仇利使密司·西探愛許勒等前往天潼路三百四十九號門牌恒安貨棧内抄獲大宗私土並捕去三人候究等情己誌昨報昨晨該探等將所捕三人連同證物解至公共公廨第一刑庭由俞會審官及英包副領事升座會訊先由該捕頭上堂聲稱捕房得到密報即禀准公堂發給搜查諭單於一號下午八時率探馳抵天潼路恒安貨棧内起獲鴉片烟土烟膏計共三十八箱重三千六百磅佔值洋五十萬元該棧房門口見貼有字條一紙書寫［房金四季捐自來火等一切欵項可向北四川路五十一號收取］字樣揣測其意定係因該屋内藏有違禁物品不願他人入内故用此種伎俩當將烟土等儎回捕房旋至北四川路五十一號見係油號該店主廣東人王鐘·店夥程順芝·五月·三名均與此案有關即行逮捕今己解案尚有問黨未獲應請從緩開審被告如請求交保捕房極爲反對禀畢命西探目康仇利將烟土一箱呈案請察旋有高露玲律師上堂聲明伊爲王鐘代表要求准被告交保而甘維露律師繼起聲稱伊代表王月但伊之當事人係見證地位敝律師可以負隨傳隨到責任請求准其自行具結出外云云中西官磋商之下諭第一被告交五萬兩第二被告各交二萬兩均舗保展期一禮拜再訊並聞此項烟土從外洋起運時係僞充皮酒朦混報關進口而察其裝土之箱均係皮酒箱云 
[昨日之氣候報告]  
　　温度最高九九·七　　上海觀象台報告八月三日午後四時以前二十四小時内上海温度最高爲九九·七最低爲七八·八去年同日最高九九·八最低七七·九又午後四時半預測天氣炎熱本地有雷暴巴林塘峽以東將有大風經過琉球諸島而至東海·或將經過本境本境氣壓極低 
[金業交易所籌備處呈農部文]  
　　上海金業交易所籌備處主任施兆神呈農商部文云爲呈報開收股銀及定期召集創立會並恪遵條例聲明禁約懇請備案事竊兆祥等前奉鈞部批令組織上海金業交易所迭經呈請核准中間因静候頒布物品交易所條例屢延時日本年七月五日復經改定章程連同附屬文件依法呈經本省實業廳轉呈鈞部鑒核在案嗣因同業吴文炳以索詐不遂揑稱另組並不遵照法定手續虚僞呈部亦經兆祥等據實揭禀證據鑿確一經鈞部衡鑒當不難水落石出惟兆祥等籌備一年有餘手續均臻完備認股各同業均謂若不積極進行早圖開業則無形之損失爲數不資商業以赴機迅速爲第一要旨遷延觀望責有攸歸查公司條例第一百八條股分總數招足時發起人應速同各股東催取第一次當繳之股銀又第一百十條第一次銀數繳齊後發起人應速召集創立會各等語兹經兆祥等擬定自八月一日至五日爲開收股銀日期八月二十八日爲召集創立會日期均經依法公告又股銀收入之後尚未發行股票自應先給收據以爲將來換取股票之用而此項收據滬上習慣往往先爲買賣致股東人名永不確定而股分漲落亦無準繩殊與條例第一百三十條顯相違逆兆祥等爲愼重起見將該條文刊明收據並發報通告聲明例禁此籌備中經過情形也爲此具文呈請鈞部鑒核備案施行謹呈農商部 
[金洋交易所公宴許世英紀]  
　　前交通總長許世英此次爲金洋交易所開創立大會蒞滬與會己於八月一日宣告成立兹因津事紛忙急欲返斾該所同人暨經紀人全體於昨日下午六時假座大東西餐室公宴許君並誌歡送許君即於昨日（三日）晚乘滬甯路花車掛在由滬十一點三十分開行之夜班快車赴甯轉車北上矣 
[烟酒交易所近况]  
　　上海烟酒交易所成立後股欵業己收足己由籌備主任陳良玉會同該兩業代表將招股事宜結束通告各同業預備選舉理事十一人檢察三人務請該兩業代表將所繳股欵收條證據等携赴 
中華路籌備所投遞騐明後即可領取選舉票塡寫後即行投筒聞己訂定四日即今日午後兩時常衆開筒揭曉並聞該所定章凡同業中認有四百股者有被選舉權云 
[省令小麥永不得加入交易所]  
　　上海縣知事接江蘇實業廳訓令第五百五十一號云前據該知事查復雜糧交易所買賣小麥情形一案即經據情轉呈並指令在案兹奉省長公署指令開據呈己悉仍應遵照省議會議决案所有小麥等類交易所永不得加入拍賣法辦理以杜流弊仰即轉知此令表存等因奉此合再令仰轉知該交易所暨兼營小麥等類各交易所一體遵照此令 
[外洋輪船進出口消息]  
　　員興公司俄國皇后號由温哥武開來將於明日是晚十二點鐘抵吴淞即須開往小吕宋香港接客小火輪六號上午九點三十分到新關碼頭送客小火輪六號上午十點鐘開往吴淞 
　　大英輪船公司鄧尼拉號從孟買開來約本月八日可由香港起行來滬 
 [P淚閔柘長途汽車設籌備所 
　　邑紳李顧謨黃申錫所辯之滬閔柘長途汽車有限於公司其所定路線係從上海縣屬之上海市黃家闕路起經漕河涇·龍華·新龍華·梅家弄·松江縣屬之宋家行·復經上海縣屬之翁板橋·　橋·北橋·閔行過黃浦經南匯縣屬之太平鄉·奉賢縣屬之　　·新市至松江縣屬之柘林·欽公塘止全路計長四十六公里又六七［合華里九十五里］額定資本金五十萬元分爲一萬股每股五十元每一股分爲十零股分作三次繳納第一二次均繳十分之四第三次繳十分之二先掣收條繳足後掉換股票業經呈山沿路各地方官會呈農商交通二部註册給照並擬撥即日開收股欵前日己在滬南車站路普益會藝所組設籌備事務所以便辦理一切云 
[江南造船所新闢船塢動工紀]  
　　江南造船所前經勘定老船塢西首即生鐵廠外面沿浦灘地方添闢與老塢同式之新塢一艘計長四百五十英尺業由該所劉所長呈奉海軍部核准在案兹劉所長以新塢所需之抽水機器及一切應用之洋松木等料物均己購辦齊全亟應趕速建築惟以抽水機器間設於新塢基址東側該處原有軍廠存儲軍械之棧房一所既須改建機器間應將棧房拆除特由劉所長商經兵工廠允予拆讓故於前日令承造工頭迅將勘定基址劃出標誌先行雇工挖掘云 
[友華銀行銀市報告]  
　　中美新聞社譯友華銀行三日報告云昨日倫敦銀價近遠期俱跌一便士之四分之一紐約銀價仍不動倫敦紐約間滙價亦然今日此間開盤金鎊金洋亦俱不動交易價八月份金鎊價爲三先令九便士又四分之三九月份爲三先令九便士半金洋八月份爲六七又四分之三九月份爲六七半云市况晨間頗爲逃悶 
[近週中之洋布市面]  
　　本星期中洋布市面見疲蓋由於湘鄂戰事時局不靖致各客帮辦貨均甚稀少市價亦見疲落昨前兩日公平怡和呌貨時客帮銷胃大減惟本街去路己稍見增各色布中以花色貨漲落爲最巨白質市况較好絲光布本街銷路見動云 
[近週中之公債票股票市况]  
　　本星期中各種交易所股票市而仍以證劵物品交易所爲最好計一百三十餘元華商證劵交易所股價八十餘元新股價四十七八元雜糧交易所股價八十餘元與上週相仿紗布交易所六十五六元較上星期稍形軟疲麵粉交易所七十餘元亦與上週不相上落以上各交易所均經　商部給發營業執照故股票市價己呈平定之局其他銀行公司股交易均不多南洋兄弟烟草公司股五十八元左右各信托公司股價均甚疲軟云 
　　本星期中各種公債票市面平平元年六釐價二十五元半左右三四年公債價格與上週均相仿五年公債大票價五十二元餘小票五十一元餘七年長期四十二元八年七厘二十七元餘金融公債八折較前週畧好云 
[近一週中之紗花市况]  
　　棉紗受湘鄂戰事影響　花價漲落不定 
　　棉紗　紗市當本週初時甚形堅定至上星期六困湘鄂戰事謡諑蠭起致紗市大受打擊本星期一聞湘鄂戰事己開人心惶恐且大阪三品棉紗價格忽跌八元之鉅以是交易所期貨市價既一落千丈公會内現貨交易更稀價格三日中跌落一兩餘且人心極疲是以紗價尚看趨下按長江一帶政局不靖漢口諸帮早無動辦四川帮則稍有購進今鄂省遭兵市面既經擾亂川帮非但不欲辦貨且紛紛將己購之紗出售是以紗市恐將一蹶不振本週中其他客帮辦貨者有汕頭蕪湖野鷄天津北帮等成交紗數約三四千包而星期一二兩日中開出者不過五六百包惟市面上現紗仍跌故交易以八九月期者爲多前日大阪三品來電計價八月期二百五十二元六十仙九月期二百五十元二十仙十月期二百四十四五元十仙十一月期二百三十六元三十仙十二月期二百三十五元十仙較之上週初時八月期貨價在二百六十餘己跌十餘元矣日紗亦同時見跌印紗平定云 
　　棉花棉花市面上兩星期來價格逐步回疲通花價己低至二十七兩半之譜本星期中棉價頗有上落市形仍堅俏因今年天時不調致棉花收成减色以是投機者甚形活動紛紛將棉價抬高也廠家方面仍無辦貨之意聞存貨尚足敷數月之用美棉近稍見漲紐約美棉行市計十月期貨十二元一角四十二月期十二元六角五三月期十二元九角五現貨十二元一角五　 
[滬甯火車掿客躍入河中殨命]  
　　昨日（三日）滬甯路望亭車站相近第一百三十六號橋有一乘客從車上跳入河中因在深夜司機人並未覺察迨至昨晨路工報　站長派警前往招　家屬備棺收殮 
[和民坊命案五誌]  
　　住居閘北和民坊西弄八十八號江北伶人唐三被沈小安子等毆傷斃命一案日前屍屬具狀地檢廳區稱新民路昇平歌舞臺戲園招待感坡人何大斗子住居公益畢菜塲附近當日在塲首先喝打實係此案要犯云云前日山檢察長派法警前往將何逮獲歸案候訊惟乃父何某以伊子　與帮匪首領某甲有隙此次被甲唆使屍屬揑情誣陷希圖訛詐昨己提出答辯請求平反矣 
[省選訴訟之近聞]  
　　選民楊春禄前在上海地方審判廳狀訴第三届省議會議員初選監督沈寳昌等舞弊一案業經應廳長依法受理常將訴狀繕木飭吏送交被告沈實昌收受限日答辯在案兹悉初選監督沈知事自接到送逹後己於昨日將答辯理由書備文咨送地方審判廳請爲核示辦理矣 
[學校消息兩則]  
　　浦東彛訓學校浦東唐墓橋附近年來居民漸衆尚無正式學校設立今春由唐暎香唐礪岩唐文圃三人各出私財創設彛訓學校一所建築校舍校園及一切校具之設備不下三千餘全開課半叢學生達五十餘名成績頗佳本届暑假並設補習科俾免曠誤主校務者爲南滙陳仲儀云 
　　女子英文專門夜校近來女子服務社會者日衆英文爲社會有仲子通君組織女子英文專門夜校俾女子利用晚間之餘暇得求英文之智識現己假梅白格路坤範女子中學爲校址己聘定大學畢業生數人擔任教務凡女子有志求英文者不限年齡不拘程度均可往學云 
[五馬路商界聯合會開會紀]  
　　五馬路商界聯合會前接山西路商界聯合會函云此次省初選入塲證總聯合會總董有舞弊情事特訂於昨日下午三時開緊急會議到者正副會長暨各職員等三十餘人當推朱葭琯主席報告開會宗旨畢次由儲紹基報告聯席會議經過情形略謂四馬路聯合會接總商會覆函據云此次省選入場證三包由市經董交總商會再轉交總聯合會分發各分會除漢口路商界聯合會領得一百零四張外其餘各路均未接到由此觀之足微總聯合會有弊端之疑點應請衆討論對付方法次李行素發言謂總聯合會既有舞弊省選入塲證行爲吾人爲人格計常根據聯席會議議决辦法衆皆贊成又由李君詢問該會出席總聯合會董事張炳臣内中底細張君謂本席因店務殷繁無暇分身故對於總聯合會久未出席其内幕情形實不明瞭惟以總聯合會吞没此項入塲證確屬理屈鄙人亦主張反對程雲卿等乃根據以上所述情形請主席以與總聯合會脱離關係付表决全體通過並推舉儲紹基爲各路聯席會出席代表議畢散會 
[今晚上海大戲院開演之影片]  
　　虹口虬江路口上海大戲院今晚開映之愛情影片［兒女多情］英名（４５ＭinutesFromBrodway）爲美國文豪所編之新劇一九○四年開演於紐約某劇院每日排演二年有餘座客無日不滿至一九一二年因報紙時時稱道某劇院投社會之所好首先重排是劇各劇塲羣起效之甚至一日之間排演者有五六家之多觀客仍無家不滿座一九二十年美國（FirstNarioai）影片公司延聘美洲最著名之演員郤禮斯雷（CharldesRay）qa氏串演影戲出版後各處之電影塲重價競買争先開映觀客紛至沓來生涯大盛今晚開映即係此劇想往觀者亦必争先恐後也 
[類思開明聚樂部游藝會預誌]  
　　洋涇浜天主堂類思開明聚樂部爲創設美術及音樂義務學校並擴充會務起見定於舊曆七月初三日即西暦八月六號假座西藏路甯波旅滬同鄉會開籌欵游藝大會預定秩序如下二層樓日間二點至六點一惠兒院音樂二正會長致開會詞三副會長報告經過會務四本會絃樂五馬湘伯葉惠鈞黃家柟陳芷蘭演説六少年宣講團青年會久記社合演新劇夜間八點至十二點一本會音樂二中華武術會趣劇三啓邠公司初映長片影戲五層樓日間三點至六點一本會音樂二中華武術會拳術三中華武術會趣劇四本會絃樂五少年宣講團國樂六俞女士鋼琴獨奏七本會音樂八儉德會幻術夜間八點至十點一惠兒院軍樂二中華武術會拳術三本會音樂四俞女士鋼琴鋼奏五本會音樂 
[家庭日新會開會紀]  
　　家庭日新會於前日午後三時在公共體育塲開會討論家庭衛生問題會員到者三十餘人首由顧蔭亭講普通衛生其要有六次沈信卿講衛生運動擬從家庭做去改良社會出燈等各項無識舉動末由各會員討論進行事宜茶點散會時己傍晚矣 
 
 
 

Page 15

 
 
[第二師範考取新生揭曉]  
　　江蘇省立第二師範學校前日就校考試新生昨己揭曉計正取本科第二部生三十二名姓名如下潘鳳圖尤溼·劉在鈺·杨璜·葛逎武·張承尹·路循·劉蔚雲·曾文彬·彭中柱陸祖誥·王如塤·錢其恒·俞人傑·吴殿雷·王鴻逵·楊格·程葆楨·凌耀漢·金鳳鳴·鄧永鼎·沈珩生·吴永勳·金雪漁·彭國光·王德元·夏雲龍·錢秀山·馬海庚·葉樹棠·蔣浩川·吴文恩又附屬小學升送預科生二名傅典瑛·劉國璋·正取預科生五十三名趙翼範·宋益三·何熙壽·黃書貴·郭祖鑫·姚煥儀·沈鳳鳴·吕發光·管慶延·狄鎖榮·西門宗華·孫克忠·宋文均·黃鼎銘·趙富之·胡昌瑞·朱培根·金守恒·朱武生·李永毅·翁喜亭·吴本祥·邵聘南·陳穀明·柴士雄·錢炎福·姜文奎·吴甡·蔣霖·唐耕阡·蔣還·馬家振·張備倫·董亞雄·趙克家·陳宗亢·費富生·倪德盛·楊自新·顧熙文·黃柏生·張在德·陳九思·盛世鐸·陳葆初·陳兆康·王史裕·張書廷·錢頌平·丁立敬·王鏡淵·徐啓源·劉漢民·備取預科生六名周永章·彭宗海·蔡厥孫·何剛·胡誦清·陸宗楣正取各生及附屬小學升送各生須於八月三十一日照章繳費八校倘是日不到即傳補備取生並聞本月二十六日該校將續招本科第二部學生云 
[天馬會展覽會今日開幕]  
　　天馬會第四届繪畫展覽會籌備各節迭誌前報兹定今日下午一時開幕會場在静安寺路寰球學生會内容分五室陳列中西畫件有一百五十餘點定賣品非賣品兩種皆係我國現代各作家出品國粹畫工筆意筆俱臻完備西洋畫新舊各派羅致甚多聞往觀者毋須入塲劵云 
[縣商會籌備展覽會徵品紀]  
　　展覽會應徵物品縣商會特訂六日開臨時會議討論應徵手續並函農會及浦東三林商會會長請各推調查員一人將籌備情形積極進行所有農具漁具等種種模型均須研究準備昨又分致各業代表暨該會會董等函云啓者本月六日即陰曆七月初三日下午四時開全體會員集議江蘇第二次物品展覽會徵集本埠出品事宜事關振興工藝推廣國貨務請台駕準時蒞會共策進行是爲至要 
[大逹公司函請保護新推放碼頭]  
　　十六舗大逹輪步公司前租賃大碼頭迤南關碼頭迤北一帶沿浦地點推廣輪埠碼頭將各處小輪船移泊彼處以便旅客往返自開工建築以來近始告竣該公司除函請淞滬警察廳長令知浦江水巡隊隨時保護並函請縣商會轉呈徐警廳長給示外又查是處大碼頭浦濱向泊有税務船民船等甚多當此輪埠推放後輪船進出尤多不便因函請該會轉致各該機關查照迅將前項船隻另覓相當處所移泊以避危害云 
[内地水公司修理水管紀]  
　　商辦内地自來水公司前曾規定自大南門直逹新北門等處爲中區添埋大號水管實行開工以來己將竣事現因南市薛家浜口橋旁水管適有損壞急需修理連日正在更換舊管惟當動工之際東區各用户不免稍受影響所幸南區中區水力現在己可流通並公司内購有橋上水管即可裝換連日以來己撥派工匠積極進行聞完工之期即在指顧間矣 
[青年會介紹科消息]  
　　青年會介紹科近接陜西某校託聘英文教員一員月薪約七八十元左右本埠某公司欲聘西文書記一員月薪五十元縮寫打字一員月薪從豐等函聞該科正在物色相當人才具有上列資格之一者可向該科請爲介紹云 
[楊先芬尚未還滬]  
　　滬杭甬鐵路車務總管楊先芬日前因莫干山新築旅館開幕親自前往照料一切曾誌本報兹悉楊總管因連日天氣炎熱致目赤喉痛近日仍在該山養疴須俟病痊始克返滬云 
[排鞋工人罷工紀]  
　　本埠鞋店同業南北共有千餘家設有履業公所近該業中之排鞋工人夏金祥·步啓財·王鶴峯等在西門外泰興里設立排鞋事務所呈請上海縣立案己奉批准給示在案兹夏金祥又因辦理公益善舉等事訂有章程向各工人收入行費·收徒學費·及月捐等費派人四出收取工人中不願出捐者以夏等假名勒捐公舉代表盧如榮具呈上海縣公署請撤銷批准成案旋爲夏等所知疑爲各店主指使於前日（八日一日）在西門外萬生樓茶館開會至二日南北各店排鞋工人遂一體罷工各店主聞信之下因各商出貨期限有關且罷工與治安有碍故邀請同業在公所開會議决推舉代表南美華張蓮青裕興隆閻惠卿·包平和包茂生·等爲代表具呈上海縣警察廳請爲拘拿首犯照律嚴辦以安工業云 
[英美烟公司工人罷工十一誌]  
　　浦東陸家嘴英美烟公司新老兩廠男女工人罷工風潮己愈半月該工人等前日在吴家廳劉公廟内開會時三區曾署長及該廠華經理汪某亦到場勸諭各工人即日上工並擔任開工後即增加工資調換管工西人等辦法各工人咸謂口説無憑須獲有大班確實復信方可解决致昨日仍未上工所有工人薪資例須半月發給本届半月女工方面己如數照發惟機車間男工工資須俟開工後方能發給各工人不能同意擔言如不逹到要求目的即束手餓斃亦不入廠工作云云故風潮尚無解决希望也 
[呈報現泊浦江軍艦]  
　　停泊南黃浦聽候海軍司令部調遣之軍艦現有應瑞通濟二練習艦江貞砲艦海鷗運艦湖鶚魚雷艇等共計五艘昨由護理何總司令照章呈報海軍部查照 
[省委提欵員抵滬]  
　　省派守提民國九年分忙漕各欵委員葉樹維昨己乘車抵滬即赴上海縣公署晋謁沈知事會商提取辦法稍留數日即須前往松江提解云 
[捕房津貼華捕米費]  
　　公共捕房華捕正巡官毛鼎氏以近來米價仍未大減小民生計日益困難爲體恤所屬各捕房華捕人等起見凡每月工洋不滿二十元者得於西曆七月份工洋内另貼米洋一元以示優待故上月三十一號凡工資不滿二十元之華捕領取工資時每名均得另貼一元聞此項另貼辦法一時並不取消云 
[保護外人之通令]  
　　本埠各機關接江蘇督軍省長電令略謂查外人來蘇游歷傳教僑寓通商以及依法締結充當各種職業一切商務貨物生命財産凡駐在軍隊暨地方官警均應照約一併保護以固邦交而彰國信迭經前督軍省長會令遵辦本督軍蒞任之始復經嚴申前令不准稍有忽略各在案蘇省綰轂長江爲各國商務所薈萃僑居之多甲於他省江北一帶現在運河水漲正各縣商暢運貨物以行銷青幛漸高尤防匪徒乘機而思逞凡兹各端皆爲保護上所當注意之點自應分别認眞辦理俾免疏虞本督軍省長對於友邦素主親善保護之責載在約章各軍隊及各地方官警職司所繫更屬責無旁貸應即重申嚴令警告羣僚務須加意籌維始終不懈以敦輯睦而重邦交其各選勉除分電外合即電仰知照 
[民間己有患時症死者]  
　　日來天氣奇熱民間己有患症死者前日滬城藥局弄陶某年逾四十午膳尚健飯二大碗詎至下午四時即患急痧身死又喬浜路甬婦某氏亦於前日清晨急病身死又滬城三牌樓某壽器店所招之房客姑媳二人於前晚同時相繼病死可懼己 
[行兇砍傷頭顱]  
　　滬城硝皮弄三號門牌有名麻皮阿林者前日與素有嫌隙之阿齡在門口相遇一言不合即起兇毆阿林用插子將阿齡頭顱連砍數刀受傷阿林知己肇禍乘間逃逸經旁人代抱不平告知崗警將阿齡車送一區二分所馬署員見原告受傷頗重急命車送上海醫院醫治一面飭派長警嚴緝阿林到案究辦 
[婦人自縊身死]  
　　二十七舗地甲陶順中投上海地方檢察廳報稱大南門馬路橋南首平房中有南滙人陶阿大之妻嚴氏今年二十七歲生過一子今年八歲陶夫婦不時反目該氏於昨晚忽在擱樓臥室解帶自縊身死奉二區二分所諭着來案具報請騐未幾該警所派警將陶阿大並牽涉己經出嫁之陶妹李陶氏解送到廳請示午刻奉諭委派孫檢察官沈檢騐員帶同法警並陶阿大李陶氏等蒞場相騐當將陶嚴氏屍體放下安置平地草席上如法相騐委係自縊而死塡明屍格即將陶阿大等研訊之下判將李陶氏開釋陶阿大交保着趕緊備棺收殮 
[婦人病斃車中]  
　　江陰寡婦李徐氏今年二十一歲寓居滬城西門方板橋親戚家近忽染病醫治無效因於昨晨動身回籍偕同親友甲乙二人各雇坐黃包車詎甫軍過斜橋寳善公所前該氏己在車中斃命由警阻止報告警區函請地檢廳委派許檢察官沈檢驗員等前往騐明並無别故實係因病身死判令甲乙二人趕緊代寫收殮 
[女屍騐係溺斃]  
　　滬甯鐵路麥根路車站旁小浜内發現無名女尸一具前日下午　　 
經地檢廳委員蒞騐據檢騐吏報稱死者實係溺斃並無别故查無尸屬飭地保報堂收殮了事 
[粤妓院兩幼女發所留養]  
　　專查妓寮三十五號西副捕頭摩豪與八百二十五號三道頭華捕查得虹口蓬路五百六十八號門牌廣東妓院内有十二歲幼女五妹·十一歲幼女六妹·住宿以該院鴇婦林連好不應違章容留當將兩女送往濟良所林鴇拘押公共公廨昨晨由俞讞會同英包副領事升座提事密良所女黃將　女　　　　　首田該捕頭上堂禀明案情次由西女董投案證明兩幼女己在所中聲述係被人輾轉賣入妓院林鴇並非生母不願回去被告林連好延高露玲律師代爲辯護又據粤婦曹阿大偕其二房東李連到堂聲稱六妹等係由人贈伊爲義女伊家爲五百六十七號門牌與該妓院貼鄰小孩不免時往游玩並不宿於該院等語中西官核供以兩幼女均稱係被賣入妓院被告人證所供殊難憑信判五妹六妹併發濟良所留養被告從寛開釋 
[粤鴇容留弔照妓女之科罰]  
　　廣東妓女張晋寳梁金介陳彩玉當工部局施行第一次抽籤禁娼時該三妓之名均經抽出應脱離樂籍詎此輩甘作淫娃復受同鄉鴇婦楊氏勾引相將而入該氏在虹口斐倫路二百十三號所開之妓院内爲娼前日爲專查妓寮之中西兩捕查出通知該管閔行路捕房轉請公共公廨出單於昨將該妓鴇一併傳案鴇延高露玲律師爲之辯護妓稱伊等前做之妓院執照繳消故至該院賣娼是實中西官訊畢以楊氏不應容留己將執照吊消之妓女科罰洋二十元充公張晋寳等斥退以後不准再入妓院賣娼 
[昨日公共公廨訊案紀]  
　　昨晨公共公廨民二庭由李襄讞會同美約副領事訊理美商大來洋行訴慶昌鐵行股東葉勉卿湯祥瑞定購洋釘不出請追損失銀一萬八千一百十兩六錢四分案［結果］改期一禮拜由原告查明該鐵行是否在葡領署註册入籍復候核奪 
　　又午後民一庭由陸襄讞會同美約副領事訊理美商史蒂芬米逹訴湧興號主張俊之定購鉛皮不出請追損失案［結果］着兩造各舉公證人鑒定該貨究係二號抑或三號倘兩造之公證人意見不一准由該公證人等合推一人鑒定報告公堂再核 
[開汽車傷人之罰賠]  
　　汽車夫陳春桂日前駕車至法新租界霞飛路司機不愼將江益藩擴倒受傷後由巡捕到來將陳等帶入捕房飭將受傷人送往醫院醫治聽候傷痊再核在案昨因傷愈故又傳訊江益藩稱是日商人從電車上下車不料陳車從背後司機到來將我撞倒請求訊究詰之陳春桂供是日民人司機甚慢實係原告自己不愼餘供支吾中西官判陳罰洋十五元再賠償原告損失洋十元以儆 
[慈善正劵開獎記]  
　　慈善正劵昨日在南市開獎各大奬號碼如下頭獎第一萬四千六百五十二號本埠大善元經售二獎第二萬九千八百三十三號松江廣源祥經售三獎和二萬二千五百零三號蕪湖萬盛祥經售四獎第九千五百四十六號本埠萬有源經售又四獎第二萬二千三百三十五號南昌福順祥經售五獎第一·萬四千二百九十七號本埠大有利經售又五奬第一萬六千八百八十一號本埠廣萬源經售 
[嚴漢三改交三千元舖保]  
　　陸佐元在公共公廨刑事科呈訴萬寓居南京路大東旅社内之南京人嚴漢三以代薦至日商多利洋行爲司賬被騙去押櫃洋五千元等情由廨訊諭嚴交五千元舖保候訊在案昨晨由探將兩造傳至公堂據被告代表甘維露律師上堂聲請准被告改輕交保數目展期研訊云云並據原告代表朱斯芾律師投案譯稱被告律師請求被告改輕交保一層不能同意至請展期一節並不反對等語經中西官核供會判被告改交三千元舗保候展期一禮拜再訊 
[明園七星爐發封]  
　　西門外斜橋南首泳祥園老虎灶主楊勝祥偕水爐業領袖杭國治投上海縣公署禀稱邇有王根生在貼鄰開設明園七星爐俗名來扇館專賣熱水並盆湯等破壞水爐業行規請求查辦等情沈知事據禀後往查明確昨晨飭吏嚴福生及縣警察恊同二區警署長警前往該處將明園七星爐先行發封候示 
[遺失支單簿被人冒領銀兩之請緝]  
　　匯德豐駁船公司前日命出店至滙豐銀行領得支單簿一本不意該簿中途遺失即被人拾去揑簽字據向該銀行冐領去銀千八百兩事後由該公司西人據情報請總巡捕房請爲飭探偵緝捕頭允之 
[攫金挖耳禁押三月]  
　　揚州人王少清前晚九時許在北海路攫取婦人張潘氏金挖耳一支圖逃經氏嗚由九百九十四號華捕與探夥阿二追擊不意該捕誤觸所荷洋槍上機關槍彈突出擊中阿二之脚指略受皮傷一時紛亂王乘間飛逃適老閘捕房包探嚴阿慶經過帮同將王攔獲贓物己被抛棄而阿二因受傷甚輕自行回家醫治遂將王帶入捕房押至昨晨解送公共公廨第一刑庭經俞襄讞會同英包副領事質訊屬實判王押西牢三月示儆 
[破獲秘密烟窟]  
　　匯司捕房捕頭凌處據人報告謂有人在北蘇州路三泰弄三百八十二號　秘出售鴉片烟土並私製太和雙獅美人等各種牌號銅盒子鴉片烟膏情事故即廨繕給搜查諭單於昨率同一百四十三號三道頭西捕與探陸連奎往將該屋内之鍾君海王阿二並庖丁宋大毛拘獲當塲抄出極大紫銅鍋子兩只鴉片烟膏五大缸烟土二十一包大小空銅盒數十只並各種招牌紙仿單天秤戳之器具銀洋一併帶入捕房研詰一過押候解送公堂訊懲 
[誌謝]  
　　昨承商務書館惠贈第三○四期［英語週刊］及第七卷第七號「少年雜誌」各一册謝謝 
 [L來函 
[海鹽許清澄等公函]  
　　上海申報轉香港路第二號太平洋恊會道路籌備會王儒堂先生鑒蘇浙長途汽車路綫請求經過敝縣本日己由清澄等發起邀集各法團借縣教育會開會集議組織海鹽地方交通恊進團一致進行除正式公函繕就後即日郵呈並函知海寗平湖諸同志外特先電聞海鹽地方交通恊進團發起人許清澄祖張駿張李開福周廷珍馮樹銘談文灴東 
專件 
[上海商科大學章程摘要]  
　　一學額本校男女兼收現招預科生一班本科一年級生一班又夜校生若干班（所有學程除必需用國文者外餘悉用英文教授） 
　　一修業期限本校採用學分制在預科及本科總共學滿一百三十學分時畢業約計五年預一本四 
　　一學位　本大學畢業生得受學士學位 
　　一研究科　學位及特别生辦法另定之 
　　一入學資格　凡男女學生具有中等學校畢業資格經考試及格者得入預科其有甲種商業學校畢業或高等專門學校及大學肄業一年資格經考試及格者得入本科一年級 
　　一入學試騐辦法己具招生簡章所試各科如算學·商業簿記·經濟學等悉用英文考試 
　　一註册（甲）每學期開始各學生須按照學校所定時日入校註册交納學校所需要各項表格及費用（乙）遲到者須學另繳註册費以每日一元計至五元爲限（丙）新生不來校註册一星期後即行除名 
　　一寄宿舍本校爲便利學生起見特備寄宿舍兩處一爲女生一爲男生各在學校附近之地如學生自願通學不在學校寄宿舍寄宿亦可但其所居之地須得學校許可 
　　一介紹部本校爲溝通實業與教育起見特設介紹一部意在使人材與事業各得相當之利凡本校畢業生皆可在該部報名外間欲覓相當商業人材者亦可函告該部代爲物色其細則另訂之 
　　一教授本校教授俱係國内商學專門人才如馬寅初博士曾任北京大學教務主任現爲浙江興業銀行顧問朱進之博士現任淮海銀行滬行副經理胡明復博士現爲大同院教授劉汝梅碩士江之泳碩士周啓邦碩士俱爲南京高師商科教授周君並曾任美國摩根銀公司職員多年王祉褘碩士爲南京高師及暨南學校商科教授楊文瀾先生爲南京高師商科助教尚有專家數人正在訂聘中（未完） 
雜評二 
[拒助與求助（訥）]  
　　旅滬鄂人懼鄂之糜爛也既通電勿以兵力助王占元又電勿以扣留助桂之軍火移爲助王占元之用而王占元則准恐鄂之不糜爛也既四處請求派兵援助復請求各省恊濟軍費鄂之督軍與鄂之人民遥遥對峙適處於相反之地位而爲各省者將何途之是從乎以言正義但當扶助民治而不當扶助軍閥以言人道但當助成和平而不當助成戰亂是故苟無利用時機之野心者則必從鄂人之意而勿助王占元以兵力勿濟王占元以餉械反是而助王非特無名且以沽全鄂人民怨還中華民國禍而并爲鄰邦所訕笑豈智者之所爲哉 
公布欄 
[江蘇高等檢察廳]  
　　批示　羗生榮狀悉查此案迭經本廳令行嘉定縣知事依法辦理在案該民如有申訴事實應即逕向該縣請求毋庸一再來廳嘵凟此批張錦和狀悉仰候訓令南通縣知事迅予依法辦理可也此批不顧少祥等狀保樂潤生俾其父子見面等情呈遞一狀吕世生則世金不服吴縣知事批示提起抗告等情呈遞一狀李葛氏聲明窒礙請求展期開庭等情呈遞一狀以上三狀　經本廳查閲函送同級審判廳核辦仰即知照此示　八月三日 
　　江蘇高等檢察明爲諭知事案據謝趙氏呈稱爲承審違法濫權寃沉無底公行賄賂聲名惡劣請求迅賜撤任查究等情到廳查投遞白禀例不批答迭經本　牌示并經佈告週知在案該案事如有申訴事實自應備具正式　聽侯核奪可也此論右仰具呈人謝趙氏知照中華民國十年八月三日 
[上海地方審判廳]  
　　公示送逹（全文在本廳揭示塲公布）第一○號（民二庭）一件朱小松訴倪資生因房租糾葛一案（判决主文）本件訴狀准予註銷訟費歸原告人負擔右仰被告人倪資生知照 
　　判决主文（民一庭）一件判决王季魯與葉瑞生爲貨欵涉訟一案主文葉瑞生應償還健行襪廠九八規銀一百七十二兩八錢七分五厘繳由王季魯具領本案訴訟費用歸葉瑞生負擔一件判决陸鴻甫與王李魯爲貨欵控訴一案主文本件控訴駁回本審訴訟費用歸控訴人負擔一件判决朱鴻泉與施賢銀欠欵糾葛一案主文新快欠義大煤號洋一百三十元零三角四分五厘應由施賢銀償還交案給朱鴻泉具領訟費歸施賢銀負擔（民二庭）一件判决張金生訴林晋軒爲運費涉訟一案主文被告人應給付原告人運費洋一百零二元原告人其餘之請求駁回訟費歸被告人負擔十分之六原告人負擔十分之四一件决定設李鈨與方兆麟因田畝糾葛控訴一案主文本件控訴駁回本審訟費歸控訴人負擔一件判决沈王氏訴陳少坪等爲欠欵涉訟回復一案主文本件窒碍駁回聲明窒碍後訟費歸蔣穀成負擔 
　　批示一件汪舜山狀領賬簿由准領此批一件黃桂山呈爲捲逃産據請求備案由據稱爾之侄媳戀姦情熱産據惓逃　語是否爛實無從憑信所請存案之處應毋庸議此批一件徐王氏狀請批示由狀悉着速將房租交案聽候核辦此批一件劉籌峰狀請銷案由狀悉准如所請辦理此批一件周守梅狀請展期由狀悉業己派員查封該被告財産矣仰即知照此批一件劉豐順狀交欵洋由准交此批一件許根全狀交欵洋由准交此批一件湯谷祺等狀請給領賬簿圖章由准予狀領此批一件張柳生狀委姚建代理由狀悉查該民並非本案訴訟當事人毋庸委任律師代理此批以上八月二日 
　　公示送逹（全文在本廳揭示塲公布）第一○二號（民二庭）一件楊生華與陳本福等因貨欵糾葛一案兹本定於本月十二日上午九時爲公開審理日期仰該被傳人陳本福等遵照依期來廳候訊毋違特示右仰受送逹人陳本福陳嚴氏遵照第一○三號（民一庭）件陵善元與陳本福等因貨欵涉訟一案兹本廳定於本月十一日上午十時爲公開　理日期仰該被告人陳本福遵照依期來廳候訊毋違特示右仰被傳人陳本福遵照 
　　判决主文（民一庭）一件判决王金賢與李求滿等因債務糾葛一案主文李求滿應償還原告人原本洋六十元利洋自本年陰曆三月二十八日起按月以二分計算至執行終了之日止李求滿無力償還時應由馬趙氏代負清償之責訴訟費用歸被告人等負擔一件判决厲廣熙與陳傑税欵控訴一案主文本件控訴駁回本審訟費歸控訴人負擔（民二庭）一件决定胡根發與朱嘉昌因執行異議聲請救助一案主文本件聲駁回一件决定王能才聲明窒礙一案主文本件窒礙之聲明照准一件决定孫翰卿聲明窒礙一案主文本件窒礙之聲明照准一件决定胡桂祥與張杏卿爲債務涉訟聲請再審一案主文本件聲請照准一件决定張金氏與張志林因築笆糾葛抗告一案主文本件抗告駁回抗告印紙張歸抗告人負擔三日 
[上海地方檢察廳]  
　　批示龔子祥狀悉案己起訴仰候審判此批王道才狀悉候傳案澈究此批唐陶氏狀悉仰即遵傳來廳候訊此批戴連山狀悉侯傳案訊奪此批楊岐山上訴暨委任狀均悉候子調卷核辦此批韓馬氏狀悉己訊諭矣此批李曾氏狀悉本案己據情請求同級廳依法决定仰即知照此批項鄧氏狀悉己訊諭矣此批張佛慶狀悉案己訊明與易科條件不合仰候送監執行可也此批杜震和狀悉查此案業於日前庭訊時諭知不起訴在案至爾妻不肯回家并與刑事無關所請未便照准仰即知照此批陳月峰狀悉孫阿富等迭經設法偵緝一俟獲案本案自當依法訊辦仰即知照此批王蔡氏狀悉候再傳訊核辦此批袁錦文狀悉仰即來廳候訊此批程合恒狀悉候予申送此批以上八月二日 
[上海縣公署]  
　　批示華興皂廠王新　呈爲創敝皂就請註册給照由批呈悉應准駐册塡發執照給領仰即知照此批註册費銀三元存朱開甲等呈爲糾衆械圖擾害市面環請查辦由批呈悉候飭傳二十三舗地甲姚鴻副甲李勝坤來案訊明核辦仰即知照此批花業張文彬等爲公會組織成立呈送會員董事名册請轉呈頒發圖記式樣由批呈及附件均悉仰候分别存轉至請求頒發圖記式樣一節查工商同業公會規則施行辦法第五條業經規定明白該公會既經核准設立自行遵照刋用可也此批澤色染業大行恊畫羅澤芳爲　大　金鋼充學交　　由此呈悉　飭吏俞羅該訪生須繳可也此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（十一）] [  禹鐘]  
　　十三日今行期届矣曉起造萬福樓啜茗韶聲佐梅臯師均先生余取昨日申報閲之見有瘦鵑創辦［半月］小説報徵求讀者之廣告知其必能於小説界闢一谿徑也己而歸就晨餐餐後與阿母談久之遂造西園煥成本擬於今日偕余赴滬學習國語朋輩以其身體多病不宜僕僕於暑中且一傅衆咻而爲期又暫所得亦可想見遂勸阻之傍午諸友邀爲餞行之宴息存汝爲韶聲小譜佐梅十眉臯師均在座小譜述某鄉人笑史頗可捧腹余離愁爲解席既闌余至家携李别家人就道韶聲十眉送之舟次距積仁去時忽然己日今渠尚未歸而余又行矣征帆擾擾滋可興慨船中遇舊同學高芹樓君云將赴武林途中得不寂寞既至嘉善茗話於站旁之茶樓坐待一小時赴杭滬之車均至遂别而登車伯勞東去燕西飛此際正相類也車中離緖既湧長途景色無意流覽但覺擾擾輪聲愈轉而去鄉愈遠耳余偃息衆中閲蘇曼殊断雁零鴻記一周復購申報讀之見封面登有友人朱鴛雛之訃告爲泫然者久之鴛雛前二月在滬就醫時余恒至其寓省之談論文章至相契合君知余嗜酒又時時欲留余飲不圖其强死之速乃至此也傷己車行二時許抵上海北站即趨就寓所余此次歸里凡十日無日不在酒國中因思瘦鵑等之狼虎會雖曰狼虎恐尚不敵余等也 
筆記 
[隱僧記（四）] [  西雲]  
　　此爲余初之次嘗試嗣後膽乃益壯凡不義者輙疾之如仇每遇不平事不啻躬受往往代報復以償枉者願然日月悠悠處境彌窘衣食常不繼不得己遂投身行伍以自立如是者有年一日酒後過市值鄉人被某甲踣地痛毆鄉人哀呼求恕甲不應毆之益甚而鄉人己遍體鱗傷猶不釋手余目覩不忍挺身出曰天下事律法具在何事不可解乃施以非刑獨不知公道在於人心傷天害理豈不獲譴乎急詢緣由則鄉人清晨負擔入市偶不經意誤撞之急釋擔謝罪甲本土豪專倚勢而魚肉人者見鄕人可欺不之計必欲送官重懲始快藉此示威於衆也旋經途人代爲緩頰請憐而釋之仍兇悍如故余聞語急爲排解甲以爲左袒鄉人遷怒及之俯拾巨石猛擊余首急迴身閃避復趨前轉擊鄉人不止時余即髮衝冠暴性勃發握拳擊其腰甲未及防中其要害斃於市觀者恐牽連多散去私念殺人償命罪有悠歸何肯嫁禍於他人馳赴縣自首幸縣令賢明訪知情由竟以充軍定讞既逹戍所無大苦期滿釋還舉目無親年垂花甲皤然老矣旋遇師友老僧慧明嘗爲我剖析善惡因果之説聞言覺有禪機遂拜師出家後老僧物化遂住持此寺修行數年頓悟一切今與言舊事特一發我牢騷耳然每一念及猶有餘恨也時月光西斜寒風微吹余倦欲眠倒身榻上閉目睡去及醒己日上三竿矣 
銷夏雜載 
[西湖新誌] [  鄒仁逹]  
　　二地 
　　向傳西湖十景半己荒廢如花港觀魚魚己杳然曲院風荷荷風香淺蘇堤春曉野草迷離柳浪聞鶯不可復得矣游湖者僅僅見雙峰插雲三潭印月而己他如平湖秋月斷橋殘雪夜色寒冬游人不易見也余所賞者於山得葛嶺初陽海日得飛來峯奇突詰曲得紫雲洞峭聳嵌空石色若暮雲凝紫於水得十八澗水曲流清得玉泉色魚上下清澈見底於韜光則石磴屈曲筠篁夾植於龍井則泉甘且清片雲足嘗西冷印社瘦竹數枝尤能自標勁節至紫陽饒石而市天竺有泉而囂孤山梅嫌其寡矣鄂王墳嫌其穢矣白堤一帶鳩工加廣而獨於蘇小墓己爲西冷橋堍所掩不免使湖山改色也 
瑣録 
[小智囊] [  馬嘶]  
　　人若於飲酒之前先飲橄欖油一小杯則油可護住肺服使 
酒不得入雖多飲不醉 
　　世界無蛇之地惟檀香山與哀爾蘭二島 
　　以百萬人中比較盲眼者有六十五人 
　　鳥之翼力比諸人之腕力强二十輩 
　　陸上之樹木最能耐水浸者以橄欖木爲第一 
　　英國之婚禮以月而計則四月爲最多以日而計則十二月 
三十一日爲最多 
　　凡生物中以鯨皮爲最厚 
小説 
[社會小説衆醉獨醒（三九九）] 　[  瞻廬] 　 
　　第六十回舞木棒吕詩婆發顚擁繡衾劉貞婦裝病正在滿懷快樂的當兒二脚跨入家裏冷不防迎面闖出一個婆娘一手抽住文甫的耳朶一手指着他面皮（又是何人）喃喃呐呐的説道大伯你好很心腸啊我玉儂柳絮才高桃花命薄易來無價寳難覓有情郎莽莽紅塵竟不得一個風流才子如意郎君温温存存憐憐惜惜唧唧噥噥甜甜蜜蜜鎭日鎭夜和我玉儂做一對兒（一口氣讀之恰似叨叨令）正是我本心託明月誰知明月照溝渠大伯大伯我好恨啊説得一個恨子竟把文甫的耳朶很命的扯了一下（只爲結恨在心所以言提其耳）説時遲那時快文甫的娘子女兒都搶步前來救護扯住了婆娘的手腕竭力把他指頭分擘才保全了文甫的一隻耳朶......原來文甫的弟婦吕郭夫人自從那天詩社裏回來夢想顚倒專在宋吟香一人身上只爲吟香在人叢裏朗誦他的佳句只道吟香注意於他他既發生了誤會詩魔色魔乘隙而入赢得似痴似顚不知怎麽是好也曾扭着幾首歪詩寄向吟香那邊倩那緑衣郵差做個青島使者只恨枉自投　下　報李文會挪動蓮步到吟香家裏去訪友只恨徒勞跋涉未謀一面他在少年時候曾經患過神經病現在所願不遂未免牽動宿疾又值文甫在女校裏代課每天課畢回家誇説校裏的生徒怎樣風流藴藉怎樣綽約娉婷文甫娘子聽了覺得水米無交不甚注意偏偏這位吕郭夫人聽他大伯誇讚女生覺得句句剌心飽受了許多悶氣（吹皺一池春水干卿底事）舊恨新愁糾結不解才醖釀了一塲痴病閙出今天的活劇後來吕郭夫人的病症日深月沈初時歌哭無端還不失女詩人模樣過了幾天竟自披頭散髮手舞足蹈起來一天文甫在校裏上課猛聽得一聲響亮這個痴婆娘竟亂舞着擣衣杵兒從課堂門外打將進來玻璃碎片觸處紛飛全堂生徒躱的躱逃的逃霎時間慌做一團文甫也想脱逃吃那痴婆娘當胸扭住劈劈拍拍飽受了幾下無情棒直打得雌雞嗓子呌苦不迭那時校長安子虚領着幾名男女校僕高舉着扇　門閂前來擒捉痴婆娘費了九牛二虎之力才把吕郭夫人捉住事後問悉情由便把文甫立時辭退課堂玻璃都由文甫認賠一個月薪水不多不少祗夠賠償玻璃之用好好的一隻飯碗竟打落在他弟婦手裏若問他和弟婦畢竟有甚麽密切關係見智見仁自在閲者編書的也不用畫蛇添足文甫的事借此告一結束這位香艶絶的吕郭玉儂女士從此在瘋人院裏尋章覓到句到死才休（了郤吕郭女士） 
餘瀋[  范存忠]  
　　明窗静几湘簾下垂挾二三知己開枰對奕以消永畫窗外修竹因風拂拂則逸趣横生覺此中無六月幾忘炎威之未己者殆所謂心定自然凉也 
　　是故幻由心造清涼與煩暑皆根於其心中一念之微苟不存心以爲熇赫則於無形之中其心理上己造成一種清凉世界苟觸　念則雖飲杯冰就電扇亦彌覺其悶熱也 
 
 
 

Page 19

 
 
   
 
 

Page 20

 
 
常識 
常評 
[夏養生説] [  老圃]  
　　據歐西各國法廷統計一年之中夏季犯罪者獨多吾國當亦如是特無精確之統計耳夏季犯罪多由忿怒忿怒而至於犯罪犯罪而至於殺身而謂不善養生矣然此固淺而易知若忿怒而未至於犯罪不犯罪而亦足以殺身則常人之所忽也嵇康論養生其服藥之説吾以爲未當然所言有甚精者彼謂爲稼于湯之世偏有一溉之功者雖終歸燋爛必一溉者後枯然則一溉之益固不可誣而世常謂一怒不足以侵性一哀不足以傷身輕而肆之是猶不識一溉之功而望嘉穀於旱苗者也此實嵇生最中肯之論人苟知一怒之侵性一哀之傷身終身愼之可謂善養生矣此不限於夏而所謂一怒侵性者實於夏爲甚莊子曰人大喜耶毘於陽大怒耶毘於陰大喜與大怒固皆足以傷生然大喜之傷生乃指徼倖覬覦得志狂縱者言之人生斯世順其自然之情實應有喜而無怒人能無怒可以言養心矣無怒者當盛暑猶清凉善怒者處隆冬猶焦灼盛暑死亡較多而善怒者首當其衝世界中不宜養生之地莫如赤道之下而善怒者終身處赤道之下是豈不可以己乎 
衛生 
[結核病之防禦（二）] [  鳳賓]  
　　結核菌侵入人體後或攻入肺細胞或攻入肺間質或攻入淋巴腺及其餘各組織中菌入組織後組織爲抵抗計生出無數纎維如蛛網然以牢籠之而阻其游行網之外組織加 
密變爲堅性而結成核形小大多寡不一故此病名謂結核倘身體之抵抗力强大則病菌有溶解者而不能爲患若逢膂力薄弱之時病菌必形猖獗而化成膿液或乾酪狀之物質病遂加劇 
　　欲明結核病之防禦當研究其傳染之來源 
　　（一）痰沫傳染倘對肺勞病患者談話其咳嗆之時有無數痰沫噴出口外若在四尺以内他人即能沾之若病者在室中劇咳而窗牗扃閉無陽光清氣之照臨則室中必多細菌之飛颺侍疾者有傳染之危險 
　　（二）塵埃傳染倘患肺病者吐痰於地日久而乾飛颺而成塵埃可由呼吸而入於人肺终必釀成疾病蓋塵埃雖細而細菌每可憑藉之以游行於空中也 
　　（三）飲食傳染吾人之飲食係用共食制無論有病無病均同桌而食箸之端與匙之邊緣均有涎液相沾污假使患肺癆者傅染細菌於箸匙間每易潛入肴羹使未病者亦可得同樣之疾苦蠅類駐足於病者之痰能運帶病菌倘飛集於食品瓜菓糖食等物即可遺菌於其上誤食之者有罹病之危險 
　　（四）接觸傳染在西洋有接吻之風中國雖無此習但成人鍾愛兒童時亦每有接吻之事使小兒易沾疾病且成人每喜先嚼食物哺喂於兒亦屬危險之至凡與病者接觸手指上易沾細菌倘不洗净則傳染亦甚易易病者之手指拈弄各處易沾痰涎血膿等物故亦宜頻加洗滌以免接觸傳染 
[喫雷齋有益於衛生] [  瘦石]  
　　喫雷齋迷信也佞佛之徒每届夏日必茹素名曰雷齋謂可以邀福利也實則福利不可必其有益於衛生實具至理何則蓋夏令天氣酷暑病菌繁殖滋盛吾人苟不愼於飲食秋今往往發生各種疾病重則霍亂傷寒生命危在旦夕輕則瘧痢纏綿床第而求其病原大概在於飲食諺云病從口人其此之謂歟每年秋夏之間疫癘横行而苦力之人爲最多此其故即原於飲食居住之不愼（露宿亦爲病原）而殘羹冷炙之爲害也（菜館肴饌實至穢惡夏日入菜館大非所宜而苦力之人又買菜館之殘肴以充飢實爲疫癘之原）而饕餮之輩肥酒大肉恣意吞嚼不知病魔己隨其後矣故講究衛生者每至夏令必喜素食誠以素食清澹薄味胃腸易於消化而蔬菜之類尤有清血之功其裨益於吾人生理殊非淺鮮此雷齋之所以有益於衛生福利之説亦古人神道設教之類耳故吾人夏令之素食實爲必要之事而不必加以雷齋等名稱也（乙種酬） 
道德 
[我之觀友談] [  何福良]  
　　昨見誅心君［我之交友談］一篇剴切詳明發人深省展誦之餘不覺竦然而懼益信擇友之不可不愼之又愼也然人世茫茫人心難測其人之爲忠爲奸爲眞爲僞恒令我捉摸不定有仁義其貌而盜賊其心者有陽若助我而陰實陷我者白雲蒼狗變態萬端其一種狡獪伎俩恒出人意料之外吾儕青年涉世未深經驗未富以己之誠遂亦謂人之必誠以己之忠遂亦謂爲人之必忠而不知彼羣小者方施其陰謀加之於我可悲哉爰斷誅心君之後而作［我之觀友談］一篇倘亦於擇友一道稍資借鏡歟 
　　（一）架上多淫穢之書口内出哩俗之語視廉恥如無物以淫盜爲固然其人必奸邪之流久與之處且爲所化宜遠避之　　（一）聽甲語而唯唯聞乙言而可可一心無主處處隨人其人必庸弱之流臨事每爲所誤交之無益 
　　（一）慕富貴羞貧賤見勢大於己者則逢迎以悦之見位卑於己者則作態以歎之其人必勢利之流患難之時難求臂助交之無益 
　　（一）好高務遠一無實學言語囂張妄自尊大乃至不能處置小事者其人必虚妄之流交之無益 
　　（一）衣衫不整禮貌不修入其室雜物零亂書籍縱横其人必不振作之流交之無益 
　　（一）膽大心粗魯莽從事徒知率性而行不解隨機應變其人必浮躁之流不能與之同事交之無益 
　　（一）失志則低首求人得意則眼高於頂言語刻薄好論人非其人必無情之流交之無益 
　　（一）冷旁觀幸災樂禍見人有過則從而誹謗之見人有善則百端中傷之其人必凉血之流遠之爲是 
　　（一）衣服絢麗自命時髦趾高氣揚舉止輕薄不求所以自立之道而日以遊蕩爲事者其人必一無遠慮之流交之無益 
　　（一）巧言令色辯才無礙見利則思先嘗見害則急遠引祇求 
益己罔顧害人其人必狡獪之流切宜遠之 
　　以上十端亦聊誌一斑耳總之觀之以微不以著蓋顯著之處奸詐者每善自文飾而於一言一行之微有時乃不免流露其本性雖大奸慝亦所不免明乎此則足以語觀友矣（乙種酬） 
法制 
[民法上之利息] [  瞽丐]  
　　民法上之利息凡二一曰法定利息其利以每月五釐爲率凡立約時未有利息之約定而卒因之訴訟者官廳輒依照法定利息以裁判之五釐之率昭公允也二曰約定利息是亦爲契約之一種其利之重輕悉聽雙方之自由即使子大於母官廳亦無禁止之必要然雖不禁止苟有因高利涉訟者官廳往往袒債務者而抑債權者抑之者何因立約之當時債務者自願出此高利其危且殆也可知乘人之危殆而要挾之敲剥之論其行爲不無惡意之存在論其契約亦無正當之可言以故不訴訟則己訟則未有或勝者也（乙種酬） 
經濟 
[自動的寓工於兵法] [  大呆]  
　　當斯世界未能大同之時代國家固不可一日無兵然常備兵練成之後終日坐食既耗去有用之餉糈而偶值財政困難軍餉不能尅期發放則兵士特食無着不免發生變亂矧軍餉及數有限人民視當兵爲畏途哉欲救斯弊首在寓兵於工然國家財政困難工廠之資本何來故兵士不可不謀自動的工業以生附産而謀自活兹述其法於次 
　　（一）個人工業如織線剌繡縫紉雕刻書畫訂書化妝品藥品養蠶竹工木工漆工製糖等要須視己力所能而駐在地可以暢銷者爲之資本小銷售易各個兵士皆可試行 
　　（一）一栅之工作工作之道合力多則益大軍隊之中一棚爲自然團體合十四人之資本利其器善其事則十四人共得之利當較多於十四各個人之利而其工作之便利精神之整齊尤爲餘事焉且除聯合個人工業之外餘如印刷造紙鐵工等凡需十餘人之工業無不優爲之 
　　（一）一排一連之工業　排有四十人連有百二十人通力合作資本愈大出品尤多或專一業或營數業定時作息如上講堂然此以命令之精神而營工業也其利甯有涯哉 
　　（一）一營一團之工業　合衆人之精力加長官之提倡數百人千餘人之小工廠不難立成械精力足無往不富 
　　（一）一旅一師之工業　自動的工業苟由一棚一連而聯合至於一旅一師設大工廠造出口貨獲利於外洋豈惟兵不須餉直不兵而制勝矣精神之競争誰曰非兵之責 
　　我中國有兵百餘萬日言裁兵而未能實行苟兵士自動以營工作吾恐將日倡增兵之議矣國富民强胥頼於是願有識者各奮其力起而圖之軍人幸甚中華民國幸甚（未蓋章） 
雜録 
[對於螟災之感想] [  黃道揆]  
　　去歲吾鄉螟蟲爲災秋獲不豐荒象滿目遍野哀鳴予睹此情形不禁心有所感因作斯篇 
　　天下有害人之人亦有害物之物曷爲害人之人盜賊是也曷爲害物之物螟蟲是也螟蟲害稻盜賊害人官吏徒知除盜賊而不知除螟蟲殊不知不先除螟蟲則盜賊終不可勝除何也螟蟲者釀成盜賊者也食禾心者爲螟其姦惡冥冥難知猶盜賊起於昏夜不敢白晝横行也稻被螟害安有秋獲飢民因而爲盜賊然則欲除盜賊必籌正本清源之策非先除螟蟲不可吾鄉不幸螟蟲爲災盜賊蜂起殊可慮也吾不忍治螟蟲後之盜賊但願絶盜賊後之螟蟲一曰豫防之策一曰根本之計燒盡蟲稻之根來年可除螟蟲是爲豫防之策勸農改種早稻螟蟲永不發生是爲根本之計螟蟲既絶盜賊自息害人之人雖惡害物之物更惡不有害物之物安有害人之人哉雖然今之官吏剥民脂膏肥其身家比比皆是亦螟蟲耳彼之螟蟲易除此之螟蟲不易除宜乎盜賊之愈聚愈多也豈獨吾鄉一隅然哉（不受酬） 
 
 
