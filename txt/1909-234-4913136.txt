# 1909 - 234 - 4913136

 

Page 1

 
 
   
 
 

Page 2

 
 
交旨 
　　七月初九日軍機大臣欽奉諭旨貝勒載洵等奏　崇陵全工錢糧數目請飭部籌撥一摺所需一切欵項著承修大臣隨時核實辦理度支部知道又奏秋涼開工日期一片知道了欽此 
諭說 
[論改良鹽法之必要（元）] 　　鹽課一項。歲徵一千三百馀萬兩。為國家入欵之一大宗。而官而商而民資以得利得食者。尤不可以數計。庚辛之交。各國因賠欵無著。擬將各省鹽漕等項作抵。並索實據。又請弛洋鹽入口之禁。今雖事隔八九年。然窺外人涎我鹽利之心。旦夕眈眈而未有已。矧今者朝廷因規復海軍而清理財政。因清理財政而議及鹽業。當事者于此亟謀改良鹽法之策。愚以為無庸喧呶為也。改良鹽法。其惟就塲徵課乎。就塲徵課之法。本唐劉晏古制。通州張殿撰頗主張之。劉忠誠之任江督也。亦深韙其議而採其說。蓋鹽課取于塲竃之法。印度行之。逐年課稅多則收銀四千九百萬兩。少亦收銀三千三百萬兩。所謂大利所在有劵可操者也。特是就場徵稅。雖為抵制洋鹽進口之良法。而最為鹽務官吏所深惡。溯自陶文毅督兩江時。雖有京官屢奏請課歸塲竃。及奉　旨交議。卒為文毅所駁。夫以文毅之賢。猶雖免受鹽務官吏之欺。然其時文毅新改票鹽。章程粗定。但覺有利無弊。其憚於更章以一駁塞責。宜也。今數十年來票鹽之弊已顯。重 
 
 
 

Page 3

 
 
以外人虎視。乘戰勝而思攘奪。使文毅生今。亦必不能不改。故鹽法實有必變之勞。今欲練兵在籌欵。欲籌欵在保鹽利。欲保鹽利在抵制外侵。欲抵制外侵在仿劉晏就塲徵課法。欲仿就塲徵課之法。宜將陶文毅原駁之摺。一一剖辯。以免惑聽。庶幾持就塲徵課之議者。可以銳意摔推行而利權不致坐失焉。 
　　陶摺（前摺）謂今按池䥕定課。每䥕每池約徵銀百馀兩竃。丁皆瀕海貧民。若令先納課而後賣鹽。則力有未逮。抑令先賣鹽而後納課。設遇歉產之日。勢必課宕丁逃。且塲鹽每斤。向賣制錢一二文三四文不等。今加入課銀六釐。是課重本輕。私賣但及交課之半。竃丁即獲大利。販商亦省重貨。仍難免透私之弊云云。 
　　駁曰。此說之可信與否。全視鹽課之能否減少而斷。文毅之時。鹽課每斤徵銀六釐。今則加而又加矣。國家度支不足。自必加課。然茍產鹽銷鹽之數。能倍于今日。則監課即可折收五成。產鹽銷鹽之數。三倍今日。則鹽課卽可折收三成半。今查額銷外有掣私塲私竃私垣私鄰私漕私船私營私商私功私梟私官私諸名目。私銷之數。豈止三倍於額銷。是課歸塲後。必能悉產銷之數。實不止三倍於今日。則每斤課銀。必可減收。今塲價亦不止三四文。減輕鹽課後。大約斤價若干與課銀若干。不相上下。假使課重本輕。原有透私之弊。若課與本等。即無此弊。文毅泥於課銀六　之故。至謂先納課而後賣鹽。貧民力有未逮。然則農民先納錢漕而後賣米。亦未聞無力。且課塲竃後。利歸於民。瀕海可以無貧民。更可無庸多慮。至於先賣鹽而後納課。設遇歉產。勢必課宕丁逃。夫天災流行。本非人力所能強。顧鮮聞農民因荒而棄田者。況產歉則價翔。亦何至丁逃而課宕。惟先納後納。孫氏鼎臣以賣鹽而後納課為然。言之某詳。茲勿赘。� 
　　陶摺謂兩淮池鎖。半係竃產。以已產聽命商人。情必不願況。商人惟利是視。秤則勒以重斤。借貸則要以重息。竃戶狃於售利。職此之故。竃不樂以鹽歸垣。商亦必無資完課。此垣商納課亦難遽行也云云。駁曰。由垣商納課之說。本屬因地制宜補敝救偏之法。并非課歸塲竃。必須由垣商納課也。至課以已業而聽命商人。情必不願。試思由今之法。不為改變。兩淮竃戶能。自由不聽命於商人乎。何以知其彼願而此不願也。且由今之法。能保將來之不聽命外人乎。于於重斤重息。豈特商人。官實尤甚。竊謂茍由垣商納課。垣商以大利所在。必不過於盤剝。竃民。致動公憤。受聯名稟訐羣起而攻之累。此亦可以無慮者。 
　　陶摺（後摺）謂兩淮鹽課甚重。三倍於江蘇全省之錢糧。非通泰海一隅之塲地所能歸入云云。 
　　駁曰。鹽課之出係出於食鹽之人。運鹽之商。通泰海既能出如許鹽。即能出如許監課。不必因其課多。遂疑通泰海不能出此鉅欵。（未完） 
專電 
[電一（北京）] 　　貽榖遞呈法部謂鹿傳霖紹英未將墾案查明致遭诬陷後交法部澈查實係正辦乃又交信勤秉公查覆而信勤覆奏措詞與鹿紹一轍貽榖將死於信勤之手死不足惜心跡實難不明敢請奏簡重臣覆查否則斷不甘服 
[電二（北京）] 　　電諭川督趙爾巽寗遠夷匪為患多年著即逞得手時圍住深山（按淺山已報肅清）速絕根株 
[電三（北京）] 　　度支部以清理財政尚未得有的欵海軍經費須待籌措陸軍費收支亦甚為難 
[電四（北京）] 　　學部議準寗夏將軍奏請滿　營學生專習俄文奉　旨依議 
[電五（北京）] 　　沈家本因修訂法律諸多牽掣退志甚決擬俟伍廷芳回華交卸 
緊要新聞一 
[電寄直督接濟東省軍械北京] 　　○初六日軍機處。連得錫良兩次電奏。一電多至七百馀字。事甚秘密未得其詳但聞東事甚為危急。緣樞臣於五鐘召見後非有重大要事向例不再叫起祇將應辦之件交下而已是。日接第二次電時已九鐘各樞臣正將散值乃電甫聖進。即蒙特召入內。逾時樞臣退下即今章京四人同至大堂分繕電寄交旨等件共有五件對緘極為完固惟聞電寄直督一件內云錫良等電奏。槍械子藥。異常缺少。現值防務吃緊萬不敷用請飭下直隷總督速籌接濟等語東三省防務。已在吃緊之際。所需軍械彈藥甚急。著即迅籌接濟。以顧邊防。 
[面諭親貴實地練習軍務北京] 　　○攝政王前日面諭軍諮海軍禁衛各大臣。云軍人要素雖恃學問必須實地綀習。臨事庶無貽誤。並特諭洵濤兩貝勒云貴胃為國家最近宗支。掌管軍務。尤宜注重實地綀習。故日前濤貝勒等赴保定查年軍官學堂後又赴宣化選擇馬 
 
 

Page 4

 
 
匹此次洵貝勒遠赴各省考查海軍事宜實由。攝政王之激勵云。 
[廷寄各省迅速改良裁判北京] 　　○初五日軍機處。廷寄各省督撫。改良裁判。不第為憲政之豫備。實於收回治外法權。大有影響。關係何等重要。乃各省奏報開辦者寥寥。非謂人才缺乏。即稱巨欵難難籌。任意遲延殊屬不成事體時艱至此各該督撫宜如何振刷精神力圖報稱著迅速妥籌興辦。倘再因循玩忽。決不為該督撫等寬也。將此通諭知之 
[俄使反抗愛琿設立稅關北京]  
　　○政府決議設立愛琿稅關。為日已久現聞駐京俄使反對甚力。并謂該地方設置稅關。應與俄國正當磋議。經俄政府認可之後。方能有效。否則即係違背中俄愛琿條約當時抗議甚嚴外部以該使詞意激烈未卽據情駁詰該使復提出愛琿條約。為抗議之根據。並云此約定自咸豊八年四月十六日由黑龍江將軍奕山俄國東西伯利亞總督所結約文五條。載明黑龍江以北至烏蘇里江地方。應歸中俄共有。各等語外部以該使堅持愛琿條約不少讓步故一時頗覺難於對付云 
[中國駐美副領事被戕北京] 　　○京師得信中國駐美國紐約副領事陸永。於數日前在中國領事署內。被刺斃命。查陸氏久居美國素見重於商界之人為中國第一次派遣美國之留學生會在耶路大學校畢業其在美國已將二十年究因何事被刺探明續報 
[東三省要政彙紀] 　　財政。　奉省清理財政局成立後屢經札飭各屬詳造真實簿據送局查核乃各署所送簿冊𥿫有含混之弊業經該局駁飭數處另造茲聞臨江州送到之冊。個特含混隱匿。且月出月入。竟無絲毫盈虧。是其情弊尤屬顯然聞該局擬遵照部章派員澈查 
　　永衡官帖局。從前弊竇甚多總協理各員往往將局存帖料么自發商生鳥入已故豊年等致富半由於此今又有該。局協理瑞協領私將帖料編號蓋印發商生息。至四五百萬吊之多。被人控揭撫憲派員查覆屬實遂將該協理發押查追 
　　兵政。　雙城廰屬西北傳屯家七家子一帶。起有大幫鬍匪。管帶黃鳳吱當派哨官富喜張錫山帶兵半哨前往追剿行抵七家子地方乘船渡江已被鬍匪偵知伺其距離江干較近驟然開鎗遂將什長依成阿暨正兵文秀衣里布等擊斃。富哨官拼命抵拒。互戰至兩小時。始擊斃陳姓鄂姓票匪四名鬍匪一名馀匪見勢不佳紛紛逃散查點官兵陣亡三名。受傷七名。費去予母千馀顆現黃帶已派兵分途搜剿矣 
　　綏芬廰屬五站。與俄界毗連。華俄雜處人類最繁俄既駐有民詞各官。我亦駐有防隊一哨。春聞俄人夤夜踰越營房我兵疑為鬍匪開鎗擊斃一名經哈埠交涉局會同俄領事派員勘騐和平了結然有此嫌隙俄人時常藉端來營擾亂以圖報復事為該管凌統領雜祺。所知即將防隊如數。撤回鳴呼設俄人得寸則尺將如之何 
　　交涉。　東督錫清帥近因南滿鐵道。株式會社日漸擴張鐵道附屬之地侵越不可勝指查鐵道附屬地前為我國所有時。會經劃定界綫。樹立界石。迨歸日人後日益模糊因咨請外部照會日本政府。重行派員詳細調查從速劃定。以免爭執 
邊務督辦吳綬卿。查得由延吉至琿春。由琿春至綏芬。沿邊綿長二三千里。非與韓國接壞卽與俄界毗連從前雖有界碑而日久年遠有被人移動者有被人埋歿者於領土主權均有絕大影響現物派委多員分赴交界處所按叚調查。繪圖呈報。 
俄國政府。自與日人戰爭後亟注意於遠東移民政策屢派移民官吏前往中俄交界各地調查並飭東清鐵路減收移民車費以資鼓勵現有人調查由玻璃至海參崴一帶。凡俄民陸續移住者。已逹九萬七千三百馀人。而各處駐紥軍團尚不在內 
　　官制　錫制軍奏請升東三省民政司使。為從二品照內省布政使例畀以考核用人之權業奉硃批允行行知遵照在案茲悉公署吏科叅事已奉督撫憲面諭。飭將吏科卷宗分別新舊清理開單。以備札發民政司接收。查吏科乃前承宣廰之考績科所改設者專以管理全省大小衙門差缺人員進退升降暨各府廰州縣補缺署瑆遷調等事刻下考核用人之權已屬民政使則吏科亟應裁撤云 
[海軍大臣抵滬初誌] 　　○滬道蔡觀察探悉海軍大臣洵貝勒。海軍提督薩鎮冰。軍門由天津乘坐海圻兵輪來滬特於昨晨率同上海縣令及各官紳至吳淞三夾水迎迓貝勒軍門抵淞後即由觀察接至鈞和兵輪開駛來滬本埠文武各官先在招商局金利源碼頭伺候捕房亦派探捕前往照料午後二時抵滬。登岸由閘北巡警局騎巡隊及捕房所派之警衛隊沿途護衛至泥城外洋務局行轅駐節。旋有滬道蔡觀察製造局總辦張觀察電報局總辦周萬鵬江南船塢總辦鄺國華候補道祝大椿周舜卿姚慕連前出使比國大臣楊慎之蘇松鎮總兵徐傅隆直隷試用知州度裕成商部議員嚴義彬分部郎中李厚祐分省試用知縣陳薰公共公廨寶讞員前出使德國大臣楊子川招商局總辦鍾紫垣江蘇候補道虞和德上海縣田大令等到轅稟見均奉逐一傳見繼由提右營陳豹臣杭州將軍瑞興副都統德濟郵傳部侍郎盛宣懷公共公廨王李兩襄讞法廨讞員聶司馬海防廰查翼甫南洋兵輪管帶副將銜何心川代統江浙內河淺水巡輪兼帶江元砲艦博順候選道陳作霖浙江撫院委員張筱雲滬軍營管帶王覲庭到轅稟見聞洵貝勒定於今晨出 
 
 

Page 5

 
 
轅答拜。 
　　本埠商務總會。各職員以我國地大物博近年以來華洋商務日臻繁盛旅外僑商尤多殷富海軍艦隊實為當今急務與商界尤有密切之關繁現值籌辦海軍大臣洵貝勒薩軍門來滬駐節前往閩浙察勘軍港公議訂期十五日下午三句鐘假座靜安寺路萬國體育會恭讌兩大臣。 
　　又聞洵貝勒薩軍門俟赴寗波象山察勘軍港後。即須近返滬閱視江南製造局。現局中已預備供張 
[京師近事] 　　吏部。以此次大學堂預備師範兩科畢業生。用部司務者過多而各衙門此缺甚少若照前議概分吏禮兩部似太擁擠現擬設法變通一律簽分。除有額缺衙門按班補用外。其馀各部。今以對品官階借補。 
　　學部會議留東五校經費。及留東學費。各省之中以陜省辦法為最善現擬奏請通飭各省按照陜省辦法。改定籌撥。不日會同度支部具奏 
　　日前某相國請開御前會議決議對內對外各要政會誌前報茲聞各樞臣因御前會議章程。尚未議妥。此事未便輕易舉行。故已決意知會政府王大臣及各部尚書於本月十五日前先開特別會議一次。 
　　聞民政部法部農工商部會訂任用商民讞員章程。決定仍用公舉之法。譬如民讞局裁判員由議事會公舉檢查員由董事會公舉其商讞員亦照此辦理如有辦事妥善者獎給初級法廰推錄等職銜。以資鼓勵其有特出這才。並可拔升法廰職員。 
　　郵傳部。奏派勘測開淮徐海清路綫專員路政司郎中阮經和於日前電報到部咯謂現已由京到浦著。手勘查清海路綫一切情形。勘畢即由鎮江乘輪前赴開封調查 
　　政務處前訂新省新官制。係仿東省辦法改落臬為度支提法兩司現已定議。決在本年舉辦。飭與諮議局一齊成立 
　　籌辦海軍大臣因振興海軍以培植海軍製造人才為最要公議電致駐英李欽使。調查英國船廠。如有華人肄習船政者。查報其年歲籍貫及所學之程度以便由官補助學費。俾資深造。藉備將來任使 
　　又聞海軍處日前上一對奏探係奏獎留學海軍學生若干名籲請調回。襄辦海軍要政 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[度支部函請清理地丁賦稅武昌] 　　○鄂省正副監理官程京卿。等近接度支部來函。略謂近奉軍機處抄交郎中朱有濂財政條陳一件內載整理賦稅一條不無可採誠以丁糧為國家正賦考成最重積弊亦深。在財政未清理以前出納之數未易勾稽尚可朦混今則各省諮議局成立在即均有監察財改之權果能剔除中飽化私為公於國計民生兩有裨益相應函請執事就近將湖北省向來征收地丁錢米方法。悉心諏訪。以便回堂甄採 
[江督復淮運電（為請免平糶米釐事）] 　　兩淮吳署運臺來電悉揚城米貴借撥司庫銀二萬兩。蕪購米回揚平糶。限兩月繳還折耗由商籌補自應照準至請免稅釐。必須入告。現海屬被災亦議辦平糶俟議定再連揚州購米一併電奏。候奉諭旨。再飭各關卡遵照。（按淮運使去電見昨報） 
分類新聞 
政界 
[飯後鐘聲之投考生。浙江] 　　○昨有嚴屬淳安縣考生鄭淑元等具稟巡警道署以該生等聞省垣招考自治研究員不遠數百里晉省觀光詎中途河乾水淺致報到逾期開課在卽生等向學情切籲請俯準補考當奉楊觀察批云查自治研究員考試全案久經自治籌辦處榜示并已稟由撫部院定期於本月初八日開課該生所請已成飯後鐘聲況本道無兼理自治籌辦處事宜而此次攷試概由該處主任補考一層礙難照準仰即知照 
[定期實行稅契新章蘇州] 　　○蘇省征收稅契自光緒三十年起仿照寗省停止契尾一律改用官契不分買契典契向均征稅三分現奉部頒新章買契征稅九分典契征稅六分先典後買準予扣還原納之典稅即經撫憲飭司速議力法酌定起限加征日期在案茲悉此項新章業經藩憲定於八月初一起一律實行通飭各州縣遵照辦理 
[蘇藩到任後之設施蘇州] 　　○新任蘇藩陸方伯自到任以來辦事時間每日自六點鐘起至夜一點鐘止事必躬親並以本署書吏嗜好甚深疲玩已久日昨特諭各房各派寫生一名在轅輪派伺候並飭將寫生花名送核以便酌派自此次傳諭之後倘輪值之人臨傅不到定行嚴懲詎日昨有課程科吏姜某臨傅不到方伯大為震怒聞須予以重懲云 
[蘇撫加撥金壇賑欵蘇州] 　　○金壇縣職員王士傑等以壇邑災情重大稟請撫憲加撥賑欵以恤窮黎常經瑞中丞以該邑災情較重憶撥官欵二千兩不敷散放應再加撥二千兩交戴令刻日赴任會同紳董妥辦一面仍就地方設法廣為勸募接濟勿任窮黎䔽柝已於日昨批仰蘇藩司迅速遵辦具報矣 
[會議籌辦地方自治崑山] 　　○上月二十五日崑山東鄉紳士假蒃葭浜鎮玉皇殿開籌辦地方自治第一次會議當經公決以安亭府廟為總機關並函稟邑尊出示等情已記前報茲將開會秩序並推定各職員補錄於下 
　　（一）推定周序冬為臨時主席唐韶華為臨時書記（二）報告城東鎮自治提前趕辦之理由（三）說明聯合各廠之原因（四）報告調查戶口方法（五）定名為崑東鎮自治籌辦所（六）議借安亭鎮府廟為事務所（七）推定正副所長四人幹事員二十四人叅議員七人（八）議定各廠卽日推舉調查員請縣給發調查證書（九）議定安亭蓬萊蒃葭浜為調查通信機關（十）議決七月初一日起實行調查至初十日一律竣事 
　　推定正所長一人蔡璜副所長三人顧振岳李文彩顧書升又推定各廠幹事員安亭廠黃飛鳳顧培福葛元增楊憘徐公橋蔣大光陳其浩花家橋胡國樑陳以善蓬萊鎮張洪謨陸世勳胡昌會周竹梅蒃葭浜張遇高錢葉珪夏駕橋陶文潞徐陶璋天覆廠陸時杰泗橋廠薜國銓錢寶璋沙家村顧湘劉兆蓮北瓦浦陶公亮車塘張鸞安朱選錢孔巷錢鳴鸞潘汝謀韓村支際昌叅議員唐金浩張兆榮周一陽蔡琳胡蘊黃飛鵬周源真 
[鎮道示諭開辦平糶鎮江] 　　○鎮江米價連日騰漲已紀前報鎮道劉襄孫觀察十二日特頒示諭略謂鎮城內外連日市售上中食米每石以洋核算需錢十千左右次下者亦在八千以外食力小民其何以繼現已由道籌欵發交商號探赴米價平減之處採購回鎮照本平賣並札府縣邀集紳董籌議平糶以濟民食合亟出示曉諭各米行當共體民食維艱之意即日酌量平減米價不得任意騰漲是為至要 
交涉 
[德捕與巡警互鬭漢口] 　　○漢口德國租界與華界毗連日昨華界之華景街一枝春茶館有德捕房下班巡捕數人與浙寗幫工黨門毆棹椅搗碎碗碟交飛其勢洶洶該處警察四局劉哨弁聞警即率警勇十馀名至塲彈壓將工黨解勸散去詎德捕不服反向巡警索交致毆傷警勇三四人有一人傷重命在旦夕刻該局吳正巡官已與德領交涉意欲嚴辦德捕以重警務 
軍界 
[請添防兵鎮攝盜匪。安徽] 　　○廬州府為往來交通孔道鄰界六安等處素為匪徒出沒所在近又迭肇事端該府原撥駐該處有防軍一營現以兵力過單誠恐不足以壯聲威該守特稟呈撫憲懇請添撥防兵駐紮該處以資鎮攝 
[張都司呈辦罰賭之理由。安慶] 　　○皖省四牌樓萬聚綢緞荘前因抹紙牌被城守都司張秀琨查拿究罰洋銀五百元並經該都司號房吳某又訛索洋二百八元旋經該商徽幫據情在撫轅呈控將該都司撤任 
 
 

Page 11

 
 
在案茲聞該都司心有不甘特稟呈撫臺意圖洗刷略謂此次拿賭係奉安慶協劉利貞之命令但所拿徽商均係錢業巨賈大可從重議罰都司奉諭後亦知難以究辦惟奉劉協命令不得不遵照辦理並非自行擅罰且吳號房原係劉協領薦用私人都司亦難究辦應請大憲察奪以伸公道云云 
學務 
[中學監督易人寗波] 　　○甬郡府中學堂監督張紳傅保現因議員當選不能管理具稟府憲告退所遺監督一席未便虛懸日前業經學界同人公舉馬紳裕藻以承其乏昨由府憲照會該紳接辦矣 
[僧侶小學堂落成寗波] 　　○定海普陀山化雨僧侶小學堂前係暫借寺內客堂開辦另就韋陀殿前建造校舍現已告竣近聞學生逐漸增多又添教習二員定期于十六日行落成禮十八日開學 
實業 
[勸業道嚴禁農會苛派擾民。浙江] 　　○浙省勸業道通飭各府縣文云據麗水縣顧令會沭稟稱前據貢生周益謙等稟辦農務分會公舉鄭舉人景翹總理其事業經詳報憲鹽在案四鄉農民再亦次第稟請設立分所然查半係無知愚民並非殷實富戶亦非聲望素著之人就知縣所知其所立議者冀減業戶之田租圖佔他人之水利他如抗糧覇種亦屬事所必至意謂結成團體可以暢所欲為實於改良種植推廣樹藝之宗旨大相違背當此經營伊始若不審慎於先必致貽患於後除由知縣明定章程出示曉諭外理合稟陳仰祈察核俯賜撰發嚴禁告示實貼曉諭俾小民有所儆畏共知遵守知縣為顧全大局起見蓋恐一邑如此他邑效尤不得不思患預防以杜其漸查麗邑地方每於六七月間偶因水旱失時鄉民取衆數百人手持器械紛紛入城迎龍祈禱動滋事端雖經迭次開遵不必為此無益之舉乃因積習相沿牢不可破此次如蒙允發告示可否將此一節一併撰入尤為地方之幸等情前來據此除當經批示外查各縣風土人情或不盡同而把持壟斷自私自利均屬在所不免麗水縣顧令會沭所稟各節可謂深知鄉民情偽若不審慎於先必致貽患於後是農會之設非以利民適以病民也亟應由各縣體察情形仿照顧令辦法明定章程出示曉諭以為思患預防之計合行抄批札飭札到該縣立即遵照辦理母稍延誤並將辦理情形隨時稟報以憑察核 
[商務分會舉定總理鎮江] 　　○鎮江商務分會總理朱紹周以一年期滿照章重行選舉茲經各業商董吳文鑾等投票舉定于紳鼎源為總理已於日昨分別呈報撫藩憲察核 
[桑田試種貝母浙江] 　　○海寗職員陳駿英等前日具稟勸業道略謂頻年以來百物昂貴皆綠食衆生寡全國出產不敷全國之食用其價安得不貴故推廣農業實為目前切要之圖某等素習農務如種棉植桑紡織育蠶參攷墊法實力經營近知桑下馀地可種貝母其工省而利厚一地之中既植桑又種貝實一舉兩得茲在杭州艮山門外萬春農務所購辦鮮貝母子一千六百斤運回海寗如法試種能多出一種土產即多收一分地利若有成效並可推廣全省誠裕國富民之一道惟種希價貴購辦不易深慮沿海游民或有偷竊損壞等事應請飭地方官保護已經董觀察批獎立案準札海寗州出示保護以重農業 
[蕪湖習藝所稟添經費蕪湖] 　　○蕪湖警務公所叅議官沈守定前在蕪創辦習藝所一區計需經費一千馀金現在開辦伊始需欵甚殷該守具稟皖撫懇予札飭童觀察籌撥商務局原有捐存工藝銀兩提解作為第一年經費其馀均由該守另行籌撥朱中丞據情後即札勸業道童觀察查明遵辦 
雜記 
[淮海兩大惡俗] 　　淮安民風刁弊由來已久自該州謝牧蒞任後極力嚴禁該民人乃不敢肆其故智茲將淮海兩大惡俗情形錄左 
　　一民與民爭此造自知理不能勝則將其朽邁父母或祖父母打傷皮肉抬至彼造之家請官驗傷甚有打死藉屍圖賴者劣董訟棍卽可於中取利必俟彼造家傾而後訟事可息於是地方奸民凡有朽邁父母與祖父母者皆以其父母祖父母為奇貨之居而劣董訟棍遂利用此有朽邁父母祖父母之奸民以為生財之大道查例載子孫藉朽邁父母祖父母圖賴因而致死者罪至斬立決向來地方官多不忍照例辦理遂致淮海奸民刁風日長貽害無窮本月大伊山截海豊公司運麥後新安鎮即相繼而起其勢洶洶視大伊山為尤烈並將彈壓鍾委員家丁架去聲言即挖眼睛謝州牧飛往拿辦奸民恐干重罪遂令劉姓將其八十二歲祖母抬全海豊麥棧裝死謝州牧乃宣布前律飭拘其子孫嚇稱照律擬斬而老婦遂躍然而起跪求免罪並稱以後不敢再裝死圖賴可知奸民未有不畏法者亦視地方官執法何如耳 
　　一民與官爭自知理若不勝勢又不敵則糾合老幼婦女頂香跪道無理取鬧勒令店鋪閉市以為挾制之法或用磚石擲入店內或用尿屎潑入鋪中必強迫閉市而後已甚至圍困官轎扯碎官衣官恐激成民變致干嚴譴類多敷衍了事以致此等惡風徧於江北而尤以淮海為最甚最可笑者當改漕運總督為江淮巡撫時清江老幼婦女竟聚集數千人叩求收回成命勒令店鋪閉市後經文武開導數日遂允開市而未嘗一懲為首之人以致此風至今日盛朝廷改官與婦女何涉初則百思而不得其解事後始知主動者即係漕署恐裁缺之官與吏官與吏尚思藉婦女以挾制其長官而民風已概可知矣本月大伊山截糧亦有奸民唆令婦女勒令店鋪閉市適謝州牧到鎮訪明情形嚴詰董事曰爾鎮皆婦女無男丁乎律載女子滋事罪坐男丁即喝令將為首之大王奶奶登時拿獲其他婦女遂皆奔散當時同往武員多畏縮不前謝州牧獨能以律挫其氣而解其圍宰官須用讀書人至此益信 
[盜亦有道。海州] 　　○海州自有大伊山倡議截糧各處搶糧之事層見疊出某日有重傤船經過五圖河遇盜喝令停泊船戶稱係海豊運船 
 
 

Page 12

 
 
盜曰海豊運麥何至載有大麥碗豆船戶遂將海豊運單呈驗盜見單內註明小麥四石遂諭徒黨曰海豊係許大人奉旨辦的且磨麫仍可以供民食不得擅動升合即令徒黨量準四石另儲一艙並囑船戶如數運交海豊倘敢隱匿短少異日相逢必不輕恕於是遂將大麥碗豆及馀麥搬入已船揚帆而去此盜深明大義殆亦綠林中之豪傑也誌之以愧世之無盜名而有盜心者又聞海州梁哨官帶勇三十名駕扁舟五艘巡防三叉口遇搶糧匪徒一百馀人戰至二時之久一勇中彈身亡他勇憤激前進匪遂亡去梁因彈盡未敢窮追而回 
[楚報記者有出獄之望武昌] 　　○鄂臬楊廉訪昨詳督院文云據浙江山陰縣命婦張董氏稟稱伊子張漢傑前在漢口楚報館主筆舞弄文字奉飭監禁現在監患病氏年逾七旬僅此一子懇請加恩省釋等情本司查此案張漢傑前在楚報館主筆因所著論說語多悖謬本屬咎有應得經前督張中堂飭拿訙辦批準監禁十年本屆恭逢因詔經前署武昌府黃守以霖彙案查辦議請酌減監禁四年詳司轉奉憲臺批準在案據稟前情本司核其情罪尚不在恩赦條欵不準援免之例且查張董氏年逾七旬僅此一子衰老多病情實可矝該犯在監三載察看亦尚安分可否寬其既往予以自新俯準將該犯張漢傑援恩釋免遞籍管束以廣皇仁云云大約可奉督批照準也 
[印刷分廠會辦辭退蘇州] 　　○蘇城養育巷南洋印刷分廠會辦會紳孟𣝢前係熊監理希齡舉薦茲悉該廠開辦以來廠務日繁會紳因公私業集未克常川到廠任事恐滋貽悮業經上稟督撫憲竭力辭退已奉照準 
[稟報貢茶仍請展緩浙江] 　　○處州龍泉縣知縣陶霦具詳撫轅略謂龍邑向例每年採辦雲霧貢茶二十四斤于清明前選派丁役分赴各鄉設廠開採並於正貢之外另用錫木等匣裝成四箱專差解赴憲轅投繳彙進詎縣屬自遭匪後四鄉茶樹悉被毀殘無從採辦歷經稟奉前憲臺先後奏準停辦並詳請展緩一面諭飭各鄉設法培養各在案本年入春之際經知縣飭派妥役傅諭各鄉妥辦近據稟復因連年水旱不時培養後又被沖淹未能復舊成林加以春夏之交陰雨連綿寒氣過甚茶枝均未透發雖經設法補救亦未一律滋長間有新芽萌發亦黃萎不堪不足以供上用復經知縣親歷遍勘委屬實在惟有援再請展緩辦解 
[拿獲私造假票匪犯南昌] 　　○贛省上月因有匪徒行用假票市面為之驚恐旋查得胡壽超在距城二十里胡家山地方私造假票即派長警密往該處將胡壽超及同夥胡細鬼於初五日拿獲到省並起出壽昌大生長太等店假票多張并敬出各店小票百張解送警務公所懲辦 
[三怡飾物開辦公益彩票詳誌漢口] 　　○漢口三怡錢荘倒閉查封之衣物首飾等件編配彩票出售等情已誌前服茲悉各物經商會公同估價實值銀八萬馀元仿照湖北籤捐彩票章程由籤捐局代印彩票六萬張名曰公益彩票每張售銀兩元其中彩額號碼均以九月份湖北籤捐正票號單為憑不另行開彩頭彩物品實值銀二萬元所有售票之價悉以之攤還債項昨商會將擬定辦法具文移請關道轉詳鄂督懇飭籤捐局將公益彩票照六成派銷於領銷籤捐票各商已奉批準飭籤捐局查照辦理籤捐局奉交以此項彩票現須趕印爰照請商會趕將票式及應得物品照送至局俾便照樣備辦早日發行 
[遊戲文（選）（稿）]  
　　戲訂笑學堂教授新法　　昔之以笑取人者。曰一笑傾城。又曰再笑傾國。是專就女界一方面言。固矣。然而以時而笑者。公叔文子也。仰天大笑者。滑稽淳于也。笑術源流。歷歷可舉。不過科學未明。無人發起為專門之業耳。爰集同志。鳩工庀材。熱心經營。僥倖成立。謹將各科條列於左 
　　（甲）謟笑派。本學堂熱心仕宦。專講炎涼。故組織是科。位置首列。以養成做官人格。俾知巴結手段。必配以合式聲容。二者相因。外貌尤重。蓋從來場笑聲。不外二端。其聲浪於奸笑中而微帶放肆者。堂翁也。其聲浪於強笑中而不敢高亢者。屬良也。然無論奸笑強笑。總由謟笑而來。設非考求有素。肄習專門。將來一入宦途。動轉得咎。乃歸過於官運之不顯。詎非冤乎。今之無端褫職。被人奏參者。是中不乏廉吏才員。鬱抑莫訴。而究其所以至此之故。則逢迎大吏之謟笑法。未能惟妙惟肖耳。本科之設。為初仕者研究悅人之策。為已仕者預備戀棧之謀。故學習各員。其以為作做官之護符也可。其以為剝民之利益也。亦無不可。 
　　（乙）巧笑派。回眸一笑。百媚懻生。自古知金買　笑者。蕩產亡家。不知幾幾。亦足悲矣。而巧笑者則實受其益也。天下斷無兩方面。皆獲保全之理。而況宦囊中之脂膏。非此不能散。紈袴子之奢縱。非此不能竭。守財虞刻薄成家之鉅資。非此不能拔其一毫。奸商輩涼血龍斷之厚利。非此不能絀其母欵。冥冥之中。若授意於輕顰淺笑者之手。使之默為報復。本堂研究聲容。不矝名節。不揣冒昧。為青樓師。前科既以謟笑為知已大吏所用。此科更以巧笑為悅已佳客所容。流派雖分。陶鎔一理。故幾古來美人。如窮姒之笑。楊妃之笑。莫不列為圖畫。各具點說。以備學習。俾噫牙鮑爾等輩。得有所取法。 
　　（丙）忍笑派。前二派俱以能笑為宗旨。此一派則以忍笑為主義。夫堂皇綘帳。師道尊嚴。學生滿堂。弱而好弄。其中令人失笑之事。所在多有。稍不能忍。是真成為一笑學堂矣。且今日之訓蒙師者。其學問。其人品。豈盡完全。亦未易查察。求其外貌儼然。笑比河清。不帝魯肅之再世。便自可貴。庭幃勃谿者有之矣。然而一笑不茍也。句讀混亂者有之矣。然而嬉笑則無也。究其所能。是任堅忍。故望男東家復關之時。則已　笑為哭。即向女東家請安之時。亦僅微笑遮羞。此輩伎倆雖出於性成。而未經學力。輙為人所窺破。因以失館者。歲不乏人。則以未習本校專科之故。夫本校之設此專科。非以悮人子弟也。將以玉成塾師也。不然八百孤寒。鍸口曷賴焉。 
　　（丁）嬉笑派。又名罵派。是派專養成新聞報社執筆政者之人格。可以監督以上各淚。而莫敢誰何。夫堂堂之陣。正正之旗。文字即干戈。筆條所到。何往不到。無所用其嬉笑。亦不必用其笑罵。然而畏首畏尾。有屈之使不得暢言。而聲勢頓減矣。所謂無冠帝皇者。從有其表而已。所謂三千毛瑟者。徒有其名而已。於此而不用其嬉笑。烏乎可也。雖然因一二事微嫌。而起同業競爭。形諸筆墨者有之。因個人上積怨。而出毒辣手叚。公報私仇者有之。以至一言反對。則託之小說。借端馬人。則著為諧文。此等刁風。將伊胡底也。夫嬉笑怒罵之得其正者。尚不失為清議。否則滿口胡謅。自失其價值耳。本堂胎息西人。上逹學部。強權有所不畏。嬉笑直如不聞。且號召生徒。綀習此派。以為報界後起之秀。俾將來王筆。與本堂皆有密切關係。則消息靈通。為所欲為矣。凡此四科。皆具至埋。有能從我游乎。幸母目笑存之也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選當選名單] 　　直𨽻。（深州）張　凱（深州）　王慶麣（安平）　田益錕（鐃陽）　 
　　又。（大名府）徐蓮峯（開州）　劉　鋮（東明）　李培真（長垣）　谷連陞（南樂）郭方剛（開州）　朱培仁（清豊）　呼九澤（元城）　姬　治（元城）張之桂（大名）　崔潤之（長垣）　王振鐸（長垣） 
[重行複選舉] 　直𨽻。（順天）順天府因此次複選當選人未能足額重行複選日前業已揭曉合格者四人　姚際唐　陳樹楷　李榗榮　張瑞年 
[選舉訴訟] 　　浙江。（臺州）臬憲籌辦處憲鈞鑒陳寶鑒項夢羆應觀犀三票賣與周鍾俊共崇威得洋六百元乞照章究辦仙居代表王口口等叩 
　　撫臬憲鈞鑒周鍾俊不識文義前買副貢罰金在案今買議員係伊堂弟周繼瀠說合有周監見證業經仙邑會員起訴乞澈究臨海李也白叩 
　　撫臬憲鈞鑒議員黃崇威不識文義賄買當選乞面試取銷臨海張志莼叩 
[瑣聞] 　　直𨽻。（天津）天津議事會議員劉孟楊三君以現在諮議局將次成立議員業已舉定惟諮議局議員能否兼充縣議事會議員館章尚未規定查此次直隷諮議局當選議員有與天津縣議事會議員相同者二人究竟能否兼充特稟請諮議局籌辦處詳請憲政編查館核明示遵茲奉復電云地方自治議事會董事會會員得兼充諮議局議員不得充正副議長及駐局議員 
　　山東。山東諮議局籌辦處將上年十月至十二月底開支經費造冊詳報魯撫略云本處常年經費一欵上年冬間由藩庫撥交冬季銀三千兩並收開辦經費項下節存銀二百十三兩三錢五分七釐優級師範學堂移購演講錄調查須知工料銀六兩四分按月動支計自光緒三十四年十月十九開辦之日起至十二月三十日止按照原詳分別額支活雪特別支三項銀錢合計共支用銀二千三百一十七兩一錢三分八釐收支兩抵實存銀九百零　錢五分九釐理合造具四柱清冊詳請核銷再各州縣選舉經費及司選員薪水夫馬費應俟領發齊竣再行分冊造報以免牽混合先聲明 
本埠新聞 
[浙路股東研究會記事] 　　○浙路股東昨日假錢江會館開研究會到者約四百人二時開會首由浙路董事孫問清君言今日之會以湯總理有簡授滇臬之命郵部即於翌日來電囑另舉總理因先登報召集杭甬股東研究此問題開會之先須推舉臨時議長旋公推陳介石為臨時議長又宣布浙路保存會委托周湘舲為代表甬屬舉張讓三為代表劉澄如副理宣言五月間浙路年會適在南潯患病未到一切托人代表并電請辭職承諸公發電挽留惟得電在二十六日會塲已散無從再為推辭今湯總理授滇臬去留未可知如由郵部另舉之說則副理一席亦請另舉議長陳介石言今日之會必先研究總副理有無可去之理總理有無另舉之理其時滿塲聲言總理必不能另舉不另舉則總理斷無可退如總理必欲退者請索還股本其時持此說者不一議長言既不易舉須由股東電復郵部旋由股東議定復郵部電稿如下（北京郵傅部鈞鑒東電敬悉本日股東開會僉以湯總理甫經年會全體苦留實難另舉謹復）張讓三言試舉各路故事證之閩路陳總理理召進京而郵部未聞有另舉總理之電蘇路王總理任浙路財政郵部亦未有另舉之電何獨於湯則不然此郵部之用意可知也鄙人有代表甬屬集股處之責集股處會告鄙人杭滬通車後繳股者尤為踴躍如湯劉不留則萬不繳股諸股東亦思茲事之關係為何如周湘舲君又代表浙路保存會宣讀意見書衆皆贊成誓不再舉總理亦決不令總理去浙路議長言據此而論則今日之會以不舉總理必留湯總理為第一議言舉滿塲一致贊成張讓三言某敢代表甬股東深表同情孫問清言今日既研究湯總理必留則開大會之說亦母庸議因郵部迫令開會者迫令舉總理也衆又一致贊成周湘舲又提議遞一正式呈文求浙撫代奏衆贊成旋議呈文由到會股東列名其未到會而欲列名於三日內至浙路公司簽名沈迪民言呈文請張讓三主稿由董事閱後再發周湘舲君言應以臨時議長領銜列名衆均贊成或詢呈文如何著筆張君言總抱不放湯總理不另舉總理為宗旨兼敘及滬杭甬存欵問題未了尤為總理未了之經手事件復議即是致電同鄉京官略如致郵部電而兼及本日會塲情形議長又問今日之會是否除堅抱不另舉總理不能任總理解職外另無意見衆曰然旋即散會 
[查詢註銷合同之原因。] 　　○丹國人好爾得前與安徽鐵路公司代表周君訂立合同茲因此項合同已被周君註銷故由好爾得稟請丹總領事照會滬道代為介紹蔡觀察因此中情節未會明晣致難核辦爰特移詢該公司查明再行核奪 
[能否遵限遷移。] 　　○日本人曲培在內地開設萬森硝皮廠抗不遷移因由工程局將出面租房之華人徐士金即徐汝金管押在案昨又復訙孫裁判斥其不應庇護外人勾通房主違抗不遷旋有湧源鐵行內之陸嘉德投案聲稱情願保徐出外遵於三天內遷移孫裁判姑著保去如再抗違惟保人是問 
[假鈔票並非自製。] 　　○張順發行用日本假鈔票前由滬道查獲發 
 
 

Page 19

 
 
縣收押在案茲經田大令訙據供稱所有鈔票係由住居東洋之華人李樹林交付託代購物不知真假大令以其所供似可憑信惟李樹林遠在外洋關提非易現在張順發應否開釋昨已稟請滬道核示矣 
[廿二誌寗紹人之團力。] 　　○漢幫志成公所為寗紹商輪事開會到者百馀人先由業董葉專鈞佈告宗旨次即葉君演說勸同業互結團體盡力維持辭極沉痛旋議定章程八條同業中均極贊成五時散會 
[租界命案三誌。] 　　○測字人趙小春串同其兄趙老大於本月初十夜將姘婦虞沈氏戳斃逃匿無踨昨經捕房卜總巡書明趙氏弟兄年貌籍貫分懸各捕房通飭中西探捕人等一體留心協緝 
[擇定巡船停泊處所] 　　○滬南籌防局巡船自改泊太平碼頭後稽查不便會請滬道轉商工程局在大碼頭以北擇一相當之地茲經工程局查得洪升碼頭浦面船雙較少可與貨捐局巡船一同停泊昨已稟陳滬道轉復籌防局查照矣 
[預防賽會肇禍] 　　○今日本邑城隍神循例至西門外厲壇致祭因會中隨從人多且須經過徐家滙路深恐洋人馬車擁擠易於肇禍特由滬道蔡觀察先於昨日分致租界各領事傅諭洋商切勿乘坐馬車經過該處 
[優貢考聯之結局] 　　○溫州優貢潘汝駿赴杭考職因名落孫山氣憤成病前日回籍過滬假庽西棋盤街東毆旅館內詎病勢轉危竟於昨午身死該棧司賬當即稟知捕房著保查明令其子潘文備棺成殮 
[紹介農業書] 　　○湖北高等農業學堂農事試騐塲近刋成績表五冊一蠶豆部二油菜部三碗豆部四大麥部五小麥部其於選地占時施肥擇種諸術研究至精比較尤析皆實騐有得之言改良農業者其椎輪矣昨承黃涵之君惠贈五冊特為紹介於社會 
[城內]  
　　賽會路由。 
　　○今日為中元令節本縣城隍及四司出會路由照錄如下出廟往東天官牌樓福佑路北香花橋沉香閣候家路廣福寺出石駁岸過穿心河橋荘字橋出北弄由叅府署楊字橋胡家弄守府署過薛家橋西王家弄陳顧同橋喬家浜往北譚家弄由道轅中大夫坊東唐家衖過縣橋太平街三牌樓縣西縣東曲尺灣彩衣街出大東門過吊橋外䶢瓜街出集水碼頭由新馬路新舞臺往南進毛家衖碼頭入萃豊衖荳市街新碼頭往西至小橋王家嘴角往東萬裕碼頭進公義碼頭監公堂梅家衖青龍橋東西鉤玉衖過迎春廟沙家石橋往西斜橋呂班路往北到壇晚上由壇起馬進呂班路出肇周路過吊橋進西門過穿心河橋杜家灣太平街果子巷彩衣街東街益慶橋由海防署長生橋四牌樓縣東縣西三牌樓陳市安橋往東回廟 
　　扭控逆媳。　　○老婦吳許氏扭寡媳吳沈氏到縣稟稱媳婦不守婦道囑令回家不允反欲與氏扭毆請為嚴懲田令諭飭看管候訉 
　　道批三則。　　○曹阿祥稟批曹國興一單係由曹萬新租與英商泰利轉立六千九百入十七號新契業據會丈局勘明繪圖稟復據稱地係公產被曹阿小盜賣是否屬實仰上海縣迅速查明具復察奪王隆生等稟批現據廣肇公所董事稟復王隆生前被青年會控押捕房將包造山荘工程合同交與保人鄔榮棠承攬一切惟向鄔榮棠是問不入合同之顧鴻飛張禮耕等均與公所不涉因到公所滋鬧節經稟廨提究現在工程均已完竣應付銀兩悉數付清毫無糾葛合同亦已取銷等語足見該民等迭次稟詞均係揑飾殊屬刁狡姑寬申斥倘再來轅混凟定行發廨究辦仰收呈委員遵照廣肇公所董事稟批已於王隆生稟內批示矣 
[南市]  
　　串騙真相。 
　　○庖丁張秀卿前扭徐永林至工程局控稱徐將妻妹周氏即朱王氏許嫁小的議定禮洋一百二十元行付八十元約同來申完姻不料事後忽然不認吞沒禮洋等情昨日由採提同徐妻潘氏與朱王氏及媒證章孝全等解請孫裁判訉究朱王氏供向居王家碼頭阿三酒釀作內丈夫朱財生在松江家內耕田婦人在毛家弄嚴姓家幫傭被徐百船勾引圖佔未遂旋復唆使併妻許張為室婦人不願求察章供與徐將禮洋各半分用惟由朱王氏取去洋五元孫裁判以徐等串騙屬實判徐章各戒現二百下潘氏責五十下押限各繳洋二十元朱王氏戒責一百五十下斥退 
　　協緝兇犯。 
　　○英租界老巡捕房昨日派探持戳斃虞沈氏之兇犯趙小春趙老大照片赴總工程局呈請派探一體協緝 
　　累及房東。 
　　○江北人陳貴書在閘北四路一區控陳許氏串拐伊妻張氏一案許氏供此事實由江北人劉大同妻某氏誘拐現在南市王家弄地方昨由巡官派探帶同該出至工程局請為移提去後旋提二房東吳長德解案據供劉大之妻每日清晨出外做工判吳交保限尋劉夫婦到案以便歸案訉究 
[閘北]  
　　希圖訛詐。　　○艒艒船戶王茂泉泊舟叉袋角河內帶有家眷小工朱長州徐雲慶疑係拐匪欲圖訛詐王即控奉四路四區將朱徐二人拘局移解一區昨經黃正巡官訉明屬實判朱徐各責二百板還押 
　　始有著落。 
　　○陳桂書控蟻媒陳許氏拐匿其妻袁氏由四路一區黃正巡官訉判交保幫尋詎該氏保出後潛逃無踨昨經保人尋獲交案復訉狡賴不認喝責手心一百下又常頰一百下始稱袁氏匿居南市自來水廠隔壁判田還押候移提到案核辦 
　　誘匿已久。 
　　○袁姜氏投局稟稱養媳范氏向在絲廠打益今春三月間被同廠女工蔡洪英誘至真如強留併家三月日前來隙逃回應請究辦昨經黃正巡官提到洪英之母蔡候氏質訉狡賴不認判父保候查核辦 
　　須避嫌疑。 
　　○煙妓周吳氏發堂擇配已紀前報昨由四路一區巡局內之剃髪匠許明元串出氏父吳雲琴投稟該局請為給配經黃正巡官查悉判許責手心二百下不準再進局內如違究辦 
　　資遣回籍。 
　　○周清宗窘迫投河由巡士帶局留養已誌前報昨黃正巡官賞給盤費洋一元著即回籍 
[英租界]  
　　節期停訉。 
　　○今日係中元令節公廨實　員特於昨日照會輸訉之英副領事布君轉飭捕房停解訉案一天 
　　德領赴杭。 
　　○駐滬德副領事師謀君因公赴杭已於前日起程約一星期返滬 
　　請緝失賊。 
　　○昨晨三點馀鐘南京路德裕里四十二號某醫生家不戒於火救息後檢點一切失去銀水煙袋等物立即報知捕房飭探查緝 
　　知法犯法。 
　　○重慶路劉姓糖食店內違章聚賭由捕稟知捕頭派探查得劉在老　捕房充當暗差華捕捕頭以劉知法犯法請解出單傳案訉究 
　　查究收贜。 
　　○北京路福建路一帶舊貨店與各押店時常收押竊贜為老閘捕房捕頭查悉昨飭包探挨戶詳查稟復核辦 
　　無端被疑。 
　　○王金海前晚攜一衣包在馬路行走巡捕以其形跡可疑拘入捕房後經捕頭飭探查明確係已物即行釋放 
　　不應私取。 
　　○廣東路裕康土棧股東李世德昨至總巡捕房訴稱南京路彩章鞋店主梁業臣持本棧股東俞安芝之次子俞珊泰出面所立借據計洋三百七十五元蓋有裕康圖章來店取洋梁稱該棧小主俞珊泰私取店中支粟洋二百元及金綀等物後向追 
 
 

Page 20

 
 
問故立此據捕頭即飭包探將俞拘入捕房詰明屬實當飭原告自行稟廨請飭訉追 
　　幸未溺斃。 
　　○住居法租界之江北人陳扣之昨日行經英租界白大橋因有病乏力坐於鐵欗上失足落河幸潮木未漲即經印捕救起車送捕房轉送仁濟醫院醫治 
　　竊賊自首。 
　　○竊賊楊小麒麟竊得江西路五十七號西妓院值洋一千馀元之金洋金表各物逃赴煙臺茲經捕房值悉稟廨備文前往移提詎楊忽自投捕房認竊不諱奉飭押候解究 
　　巡捕升降。 
　　○捕房總巡卜君昨出示諭云虹口捕房五百七十七號華捕高文貴不遵官長訓令著即斥革又五百五十一號華捕周榮春五百三十號劉榮桂均擅離崗位著周降充二等巡捕兩月劉降充三等巡捕一月又六百八十二號華捕李恩書在差嗑唾著降充四等巡捕二月又西虹口九百零四號華捕于長盛出差假眠著降四等巡捕兩月文總巡捕九百二十八號華捕獲賊有功下級升期著提前六個月 
[美租界]  
　　鄉人惹禍。 
　　○小車夫吳紹利即吳紹裕因在薛家浜內大便被鄉人徐根榮毆傷臥牀不起嗣由捕房將徐拘押吳送同仁醫院延至昨晨身死捕房當將屍身車送驗屍所飭傅地保報縣請驗 
　　獄囚病斃。 
　　○方介甫前因縱火圖賠經中西官訉實禁押西牢五年昨日病斃同仁醫院捕頭即飭地保查傅家屬前往收殮 
　　綠珠墜樓。　　○西華得路某雜貨店主婦葛徐氏昨在樓窗上曬衣失足墜地受傷甚重由夥趙富根投報捕房飭送同仁醫院醫治 
　　男女串竊。 
　　○朱紀根與方王氏串竊西華得路方阿明家金鑲珠飾等物由方報捕飭探將朱及該氏拘獲分別押候解辦 
[法租界]  
　　跌傷身死。 
　　○前晚有一年約三十馀歲之某甲乘坐某號電車在洋涇浜相近遽自跳下跌傷內部由太古行十二號巡丁報捕送往醫院不及救治當將屍身舁往同仁輔元堂報縣請驗 
　　出店罰洋。 
　　○某號安南捕偕西捕役廨控稱前日乘自由車在新租界巡　被該處某號洋房內出店丁利生將車撞倒向論不服反敢行兇是以送案請究判丁罰洋兩元 
　　背夫私逃。 
　　○　蘭亭之襄胡氏日前背天逃出在鴻源里某氏婦家不知作何勾當茲為董尋見拘捕解廨氏稱由薦頭薦往幫備判氏交本夫領回候再查明核辦 
　　各有不合。 
　　○顧阿桂林了頭陳士生在某煙間與人口角互相爭毆由捕一併送廨訉明各有不合從寬開釋 
　　醫生過滬。 
　　○法國著名醫生祁埋撒來米君前任雲南鐵路公司為官醫生茲已任滿於前日來滬借住法領事署本埠法國官紳卒往歡迎聞祁君現升為津浦南段鐵路總醫官日內即當北上供職 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[內城巡警總廰擬定各項規則（續）] 　　消防彈壓指揮規則 
第一條　遇火災時巡邏或守望一得警報應即馳告該管區所派警直赴火塲救護一面由該管區將失火處所情形電告總廰及消防隊第二條　距火塲二三里上下各區不論是否轄地均須派警馳往救護第三條　火塲附近官劃定綫界遮斷行人車馬往來但係被災者親屬確為救護而來者可斟酌情形準其入內第四條　火災迫近時尚搜集財物者應令遠避其老病婦稚均宜加意保護第五條　因防避火災搬運財物者宜妥為照料如有貴重物件應幫同搬運另置安穏處所派警看守事後由本人取保呈領第六條　凡遇官所府第或官所府第之左近失火者應首先救護並將各項文件妥為搬運第七條　遇有放火搶火及其他重大案件宜電告各區協同兜拿第八條　凡失火處應查明火主解送該管區訉究第九條　火勢全熄後未經上官允許退散不得擅離火塲第十條　失火詳細情形事後應由該管區另文申報 
　　外國人租賃房屋規則第一條　外國人在北京租賃房屋須具左列資袼之一　一中國官署所顧聘之人員　二中國學堂工廠聘請之教習藝師　三各國教會教士及醫院醫士　四各國使館之隨從員役第二條　外國人至中國游歷或充報館訪員者如有該國使館保證書亦得在北京租賃房屋居住若為無條約國之外國人須將護照呈騐第三條　外國人雖具第二條所列各項資格而有左列情事之一者仍禁阻其租賃房屋　一會犯該國刑律逃亡者　二素行不公正者　三無正當職業者　四有違反公安之行為者　五國籍不分明者　六有精神病或傳染者第四條　凡將房屋租與外國人時應先詢明其國籍姓名年齡職業人口及作何使用兩面訂立合同由房主呈報總廰或該管區署轉申總廰批準第五條　合同內容顯敘明左列各欵　一承租人之國籍姓名職業房主及中保人之姓名職業住所　一房屋之坐落間數門牌號數及一切附屬物　若係空地須敘明四至丈尺　一租金若干有無押租及租金過付之方法　一租賃年限　其年限不得逾三年之久　一只供居住不作開設行棧及其他營業之用　一自己居住不得轉租及分租他人　一定期內房主不得無故退租及任意加祖承租人不得欠租　一其馀兩面特別議訂各欵第六條　以上所列均須逐欵詳載由房主承租人中保人簽押不得遺漏第七條　合同除呈報總廰存案外兩面應各執一份以資信守第八條　經總廰批準後私將合同挖補添改者原約作為無效如情節較重者按一月租金科罰第九條　期限內如承租八違背合同各欵或有第三條所列情事者房主得隨時退租如房主違背合同各欵亦準承租人赴總廰或該管區署控告第十條　期限內如房主將房屋典與賣或別有正用者須於三月前通知承租人預備遷移除承租人於期限內回國或遷移者須於一月前通知房主第十一條　期滿後如仍欲續租者須於一月前按照第五條所列各欵重訂合同呈報總廰或該管區署轉申總廰查核第十二條　期滿後不欲續租或承租人遷移與房主退租時應將合同作廢並呈報總廰或該管區署存案第十三條　合同內如房主不欲預定期限屆時退租承租人不得藉詞抵抗第十四條　凡未經呈報或呈報未經批準私將房屋租與外人者斟酌情形輕重按一月租金加一倍或二倍科罰第十五條　本國人民代外國人出名租賃房屋希圖朦混者斟酌情形輕重按一月租金加一倍或三倍科罰第十四十五兩條除罰辦外仍勒令退租第十六條　房屋如有修改等事應由承租人商明房主由房主出名赴總廰呈報建築承租人不得擅自動工 
小說 
[奇情小說美人虹] [  英敦勞斯著　瘦狷譯意。（四十七）] 　　第二十一章　　楷羅與伴雪晤聚後。乃更作一書召埒根。埒根知其事之驟有變端也。急乘單往倍梨。 
　　日影亭午時。一聲汽笛。由城中疾向倍梨而馳。未幾至倍梨車站矣。車停後。行客各攜囊卜車。埒根亦雜於其中。站之彼端。有美一人。駕油碧車。縞袂臨風。若有所待是卽昔之楷羅而今之安索夫人也。𧰚粧入。舉止佻薄不知者。幾疑為勾欄中之夜度孃。尋其意中人而來者。 
　　埒根旋至楷羅之㫄。同車而載青絲斜控。望綠陰深處而馳。車行甚速。若防他人窺見者。而站㫄有一老媍。年老跛矣。覩楷羅之入於一森密之林也。亦傍林中而行。 
　　楷羅入林後。悉以伴雪要求之事告埒根。且曰。君意云何。吾力竭矣。昏耄若安索。不難受紿。而遽生此阻力。夕陽雖好。無奈黃昏。吾惟有嘆實命不 
 
 

Page 27

 
 
猶耳。埒根冷然曰。卿勿遽爾灰心。吾自有處置之法。語已。啟行囊出小瓶一。中貯琥珀色之酒。兩人具飲之。 
　　楷羅意不在酒。時時絮語埒根曰。奇哉伴雪。當吾初次郵書時。謂愛蘭之意中人曰伴雪猶意。驚座孟公。姓名偶似。詎知一接音。塵真令吾驚而卻走耶。伴雪伴雪同厄我若是。埒根曰。此誠意料所不及。楷羅曰然。大敵當前。不能即時察出。踈忽之罪。吾兩人誠不能辭其責。 
　　埒根曰。伴雪會問及我乎曰。未也。伴雪向君索婚約時。更有他語關涉於我乎曰。亦未也。然則伴雪尚未預防及我。卿茍能將十年前之事。詳實告我者。吾必有以助子。楷羅諾之。 
　　埒根曰。伴雪會告我。謂卿棄家從彼者。因與繼母不能相安之故。此語信乎曰然。吾父傷於酒。為狀若癲。繼父又待我虐。吾故離家而遁。寄居城中。爾時吾僅十六歲耳。埒根曰。卿又告彼。謂有兩兄。確乎曰。此特誑彼之語耳。蓋吾與彼相逢陌路。遽締絲蘿。恐渠欺吾家世寒微。一旦中道見捐。有并底銀瓶之恨。特假此懾其膽耳。埒根曰。此語果信。事易為矣。吾今非佯為卿之兄乎。此後卿但虛與委蛇。諸事諉之於我。事急。則速我至倍梨面商。但慎母令吾與伴雪相見。吾知伴雪驟聞卿果有兄。必且將驚疑惶顧也。 
[來函]  
　　浙路股東沈孫宜建議。　　浙路湯總理奉簡滇臬郵部電飭股東另舉總理我浙人以浙路存亡關係於總理一人莫不惶急事關桑梓大局凡我浙人均宜抱一定之宗旨守一致之態度以免紛歧錯亂窒礙全局茲列數欵如下幸父老鹽之 
　　一郵部電飭另舉總理湯總理仕浙路經手事件諸多未了我浙路股東宜乘此時機力請郵部將存欵問題速行解決 
　　一任用官吏係朝廷大權立憲國民不可不尊重憲法我浙人不宜以路事之故請朝廷收回成命且收囘成命之事出於浙人之請求以關於憲法之故其逹目的也難出於湯總理之陳情則名正言順其逹目的也易我浙人惟以一片熱誠若求總理自己之處置 
　　一浙路係奉　旨商辦當局大臣對於此旨應力負責任若僅以外交困難為詞漢以磋商一二為得意大臣之責任何在滬杭甬合同簽字之後外部當局不能不自引責袁尚書去位矣汪侍郎以浙人謀浙事責任尤重其結果如是立憲國民不可不問其責任僅僅諷示於旁議論於下尚非正當發表之法且其申明書自言英商代表煕禮爾送節略十四條視津浦為勝何不發表而外部必照津浦定議我京外股東宜直遣代表赴都察院呈請遞奏於　皇帝言汪侍郎之失責 
　　一存欵問題成浙路股東宜請湯總理依原訂章程實力主張務以足滿我輩之希望合完全商辦之宗旨為目的事關未久之權利我股東務宜同心協助總理 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
