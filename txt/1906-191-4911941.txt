# 1906 - 191 - 4911941

 

Page 1

 
 
 [G　　本館代收蘇省鐵路公司股份廣告 
　　公司招股簡章每股五元分四次交收第一次　　自本年五月起至八月底止先收一元餘俟分期續繳至明年底收全並設紅股五厘如招至千股另酬代招人紅股五十股將來一律給息人紅等情兹本館顧全公益代收股份所有認股利益余歸附股　諸君計開如左（一）紅股原爲津貼經手人公費而設本館專爲公益起見凡有認至二十股者即奉贈紅股一股其公費開銷槩由本館自貼與入股者毫不關涉一代招股份照章按旬報出本館爲股東利息起見交來股欵當日解付公司次日即可起息俾入股者早沾利益（一）附股者如願在八月底前第一期内全股交足每股回現息十五個月祇收洋四元五角銀元作規銀七錢三分均皆照章辦理不使股東吃虧此本館代收股份予人特利之情形也伏乞　公鑒　申報館白 
　　上海電報總局代辦直隸公債票第二期拔本告白 
　　啓者本局代辦之直隸公債票現於六月初一日拔還第二期借本銀兩凡在局認貸各票届時請　持票來局驗付爲荷 
　　鎭江府屬之元壇宫 
　　今子弟盜献他人財物或他人子弟盜獻家財此贓與　在薄俗則受之君子則否我府舊元壇宫址爲英領事府租用即以租價由鎭紳禀建新者而甯波一二商人及書吏某爲吴士錡號南賓者所愚意献歸甯商執業則甯帮諸君子不受有斷然矣物歸地主此通義也假令鎭無粮串亦應歸鎭况有之乎　鎭江學會特白 
　　徵求名論 
　　啓者海上學界之發達幾乎無業無學堂我振華堂洋布業今擬就晝錦里本公所内晚間設補習學社然必明乎我業之公益而後足以興發我業之人材　維淺陋用仰　高明務求不吝金玉藉資啓迪第理不厭精文不貴曲必盡發吾業之公益爲合作擬即以此論爲我學社開章第一篇之　意也作就賜下尤須注明作者住址台銜擬評定合式者六篇再行登報佈告潤　各贈衣料一件計洋十元藉甲酬敬爰擬一題　商業同類之公益論肅此敬請　撰安 
三馬路晝錦里本公所啓 
　　湖州丁氏修祠譜 
　　我家祠譜自同治八年修　至今己册年兹　重修凡同族各當量力捐資現定　　 
五月十二修祠七月初十刋譜所有助錢及世系生卒職銜事實先像誥勅著述等限六月底寄到逾限均　闕如回信寄湖州南河頭宗祠内查收特告 
　　謹防受愚 
　　啓者日前有桂君持來鑽戒一只估看據云係押店來貨有人在外兜售冒刻本號圖書未知今有不肖之徒假造全昌牌號務望惠顧諸君留意弗受其愚佈聞　經理人啓 
　　新開仁大衣莊 
　　本莊自印原當皮棉夾單粗細衣服其價比衆公道定做綢緞紗絨時式男女新衣一應俱全隨定隨交决不延約如貨不合包退回換兼備四季吉服出租定辦軍營號衣價廉貨美○上海三馬路石路口 
　　點石　印書局 
　　最新各種教科图画新書出版 
　　最新中國實業界進化史實業爲東西各國富强之基礎中國近來亦頗注重於此創設實業學堂然欲研究中國實業之歷史本局爰請通儒編輯是書將中國上古迄今工商各業進化之原理與夫變遷之現象分上古中古近古近世四期條理井然搜羅宏富而於近時各種實業情形推究尤爲詳盡不獨實業學堂所當奉爲教科之用也西裝價洋一元化學教科書理化爲最重要之科學近來此學新理日出試騐日精故教科書以最新爲善本是書爲化學專家所著博取日本各名家最近之學説而折衷於森山氏新出之書兼之詞簡義顯繪圖精良適合普通程度洵爲化學教科最善之本價洋五角最新地文學地文學爲研究地理之基礎以學説最新最備爲要是書爲日本地學名家山上萬物郎所編分地球星學及氣界水界陸界生物界學五類條理精詳譯筆雅潔　發新理尤爲前人所未有洵善本也價洋五角高等小學毛筆習畫帖中國近來圖畫學每以不及西法之妙肖爲憾本局不惜重資特延聘雲間楊小董先生精心孤詣成此畫帖仿西畫之法而寓以中國古畫家之意由淺入深最合學堂範本之用中國圖畫之發達於此可操劵焉價洋六角最近代數學代數學爲諸科學之根本孝感劉君謙之所譯日本三木清二先生之最近代數學十編層次井然每証一題先説其理次解其式學者最易領悟附九編解式尤便檢閲備研究代數學者不可不備價洋六角普通新代數是書取日本名家所譯英國突兌翰多爾之代數學史密司之大代數美國駱賓生之代數教科書等斟酌損益列式簡便析理精詳設問處尤覺反覆引伸旁推曲盡能使學者易於通曉代數教科最爲上乘之書價洋一元二角皇朝分省輿地全圖是圖精詳明確久己馳名學界近因售罄各處紛紛定購爰特再行付印現己告竣惟爲數不多望速來購取爲要每大册價洋一元中國新地圖地圖以最新而實測者爲善是圖尺福雖小而絶精確一切水陸商埠航缐鐵道物産等無不一一注明誠學校之必用之圖也價洋二角半五車韵府是書以諧聲爲主將爲華文逐字逐句旁譯英文最易使人領悟凡研究西文者得此獲益非淺西裝一元半漢裝一元二角華英四書下層四書白文上層譯成英文中西對舉最足資研究英文之助校對無訛裝訂精緻西裝一元四角漢裝一元二角繪圖詳解幼學新讀本是書原注以文字釋字雖經教習講解蒙童終未瞭然本局爰請通人將是書逐字逐句演成白話注釋佐以圖畫俾教者不勞而學者易解爲蒙學必讀之本也價洋六角手工教科書日本小學校以上均有手工一科故工藝進步甚速近來中國工藝漸知注重惟教科學絶少善本是書辭意簡要圖式精詳最爲合用價洋三角小學節本東西各國小學校於修身一科最爲注重是書删繁節要爲修身必要之本蒙學生不可不以此入手也價洋三角普通體操教科書價洋三角普通體　教範圖説價洋五角警察講義録價洋五元袁慰庭宫保兵書價洋四元德國陸軍考價洋一元發行所棋盤街點石齋南　官書局三馬路申昌書局 
　　繪圖繪芳録出版　　上海三馬路申昌書局啓 
　　是書計八十回係西泠野樵所著借南朝粉黛發抒性情較西廂石頭記等言情之書尤爲淋漓盡致著者自謂情以文生文以情　　副洵非虚言現用白紙鉛印釘成十本價洋一元二角０大字鉛板正續資治通鑑十元０大字鉛板十二本康熙字典三元０大字鉛印三十二本御批通鑑輯覽三元二角０明季稗史彚編七角０刑案匯覽連箱八元０刑案彚編一元五角０西學格致十六種三元０通商始末紀四角０四國志略一角半０日本新政考四角０華英四書一元六角０華英字典五角０英語撮要五角０英語録四角０英字入門二角０五車韻府一元五角０紅樓夢補六角０閲薇草堂五角０燕山外史二角０隨園尺牘二角０華英通用要語一角０新年紅樓奪彩圖一角０欲購者請至三馬路申報館間壁申昌書室選取可也 
 
 

Page 2

 
 
[電傳　宫門抄]  
　　五月二十三日召見軍機李彤吳慶坻李翰芬葉爾愷黄紹箕 
[論出洋大臣回國後之希望]  
去年朝廷爲立憲故。簡派五大臣出洋周游泰東西各國。攷察政治以備他日設施之具。忽忽數月間。游歷己畢。澤尚兩大臣。具回國矣。端戴兩大臣。亦將於月杪相繼而返矣。向之士民殷殷然屬望於五大臣。以爲五大臣之行。國家富强。於是焉賴。人民幸福於是焉託者。今將實見諸施行矣。然則今日出洋大臣之回國也。吾知士民所以歡迎之者。其踴躍欣忭之情。必較之去歲歡遂出洋時爲更切。而出洋大臣之國所以强吾國福吾民。以慰吾朝廷上下希望之意者。其日夜不釋之懷。亦必較去歲出洋時爲更甚。故記者於今日出洋大臣之抵滬。將欲竭愚忱。設頌詞。有以歡迎之也。而尤念出洋大臣之所以答我士民歡迎之意者何在也。則記者且不敢遽以無謂之詞歡迎我回國大臣而轉急急焉先爲我回國大臣謀所以慰答士民之策矣。夫出洋國大臣回國後我士民所急欲知者約有两端。 
一爲編輯攷察政治之日記。一士人之游歷必筆其攷察所有得者於日記歸以饋嚮我國人而灌輸其新學識者。無人不然。今以五大臣尊貴之躬富强之力加以數十隨員輔助分任其攷察之職。則其所心得者。必較之尋常士人所攷察。僅藉一二繙譯之力。叅觀一二工廠學堂之識見。交接一二外邦人士之議論。摘取一二外國書籍之記載者。相去不知倍蓰。則其日記之編輯必大有可觀而所以啓發我國人之思想增。進我國人之智識者其效力必無限量此今日士民所以急欲一見一若迫不待其見諸施行而。殷然以先覩爲快也。 
二爲施行憲政之次序宗旨。夫立憲之事。端緒紛繁。廣博而無涯岸。則所以攷察之者。亦必事理複雜一時未易得其要飿。若僅攷求其形式。而遣其精神或僅毛舉其一二端。而以爲立國之本在是。均不足以言立憲。必也攷察其全體。研究其原理。審明其先後之次序。而後提綱挈領。有所下手之處。日本明治變法時。派往西洋視察大臣回國後。卽條陳立憲之次序。而宣布其宗旨。然必經營數年。而立憲之根基始行立定今五大臣徧歷東西洋。博訪周諮。他日如何辦理。］ 
必己成竹在胸。有條不紊則今者赴京覆命時之章奏與夫召見時之陳對必羅舉其所攷察者侃侃而陳應興應革孰先孰後切。實詳明條理并并較之從前内外臣工奏請立憲第剽竊一二西政之皮毛膚。陳一二憲法之規則者必更有異樣之精彩驚人之議論以動朝廷之觀聽而饜我士民之期望者當。可預决此我國人所以於五大臣回國後旦夕冀望而急欲聞知者　是故也 
以上二端。五大臣果有以慰答我國上下之希望。則記者且將竭微力以贊頌之稱道之勿衰故不願亟亟焉先以無謂之歎美以歡迎之也至以其。所攷察者。能否布之於施行。則是爲我國人第二之希望。非今日所驟能懸測故畧而不讑。以待後日。 
[寳應縣禀報頑民閙署電揚州]  
　　寳應縣知縣陳大令祖懿電禀蘇撫略謂十九日寳應貧民聚衆滋閙米鋪該鋪扭送兩人來縣祖懿正詢情由忽男婦數百人至署鬨閙祖懿隨將兩人釋回剴切開導照舊平糶斷不缺乏衆始散出不意咸謂紳富有稻將本城及客籍各紳富冲閙多家兇惡萬狀祖懿與典史武汎分投彈壓勸解始散尚說須閙數天誠恐有匪徒乘機煽惑至誤大局己電禀江北提憲派兵迅來彈壓以靖地方云云蘇撫卽復電云哿電悉延帥想己派兵來縣彈壓仍由該令妥爲禁諭解散勿稍疏虞撫院馬（明） 
[吉安府兩傳警電江西]  
　　十六日吉安府有警電禀省畧謂廬陵清賦委員下鄉催征舊欠鄉民悞會爲催征十四年豁免之糧以致激變委員被毆回城民情不服於十五日聚衆數千餘人來城向府縣理論文武各員出城攔阻彈壓莠民乘機欲搶巡防軍軍裝火藥兵民共傷數十人現在聚散靡定謡言紛起聲勢洶洶由府一面出示解散由縣會營嚴拿首犯並諭格殺勿論同且巡防左軍亦電禀情形大致與府電相符惟言當莠民蜂擁來城時希圖入城搶掠軍械經巡防兵隊嚴守城門不准一人入城始免閙成大事云云撫憲吳仲帥得電卽飭常備軍步隊劉標統督率一營於十七日由省用小輪四艘拖帶駛往並派前署吉安府沈太守由省同往會營解散復電飭贛南道江觀察由郡帶兵會同辦理旋聞該府上下游電桿均被毀拆撫憲特飭沿途各府州縣設立腰站以便飛遞文報想盜弄漌池壓以大兵當不難指日平定也（用） 
[新昌縣飛禀匪警江西]  
　　瑞州府新昌縣於十五日飛禀到省該縣天保墟及高橋地方聚集洪江會匪甚多希圖起事請卽派兵勦辦吳促帥卽派常備軍二百名於十五日晚拔隊由陸路馳往剿辦並派吳大令隨往辦理聞此事因鹽米太貴紙槽停工紙工無從覓食勾通會匪所致但鹽貴雖無減價之望而早稻不日登塲米價業經平減紙槽開工在卽若輩自可安靜如常也（用） 
[酉陽州禀請添兵助防重慶]  
　　重慶下游之酉陽直隷州爲川東道所屬地與貴州湖南按壤民俗僻陋而强悍但出産豐腴民多富有誠未開化之一善地也先是湖南有會匪名陳扁担花者聚衆爲亂經湖南巡勇擊斃匪衆復推彭祖芳爲首竄人酉陽爲害適唐直刺我辰蒞任督率駐防之續備營將匪衆驅散仍恐防營單薄難保不竄擾他處故特禀請川東道張觀察再調一營前往助防要隘（古） 
[據情轉報查勦新城亂匪禀杭州]  
　　杭屬新 
 
 

Page 3

 
 
城匪警延及富陽餘杭臨安等西四縣尚幸離省僅百餘里得以卽調勁旅馳往查勦免肇巨禍所燬教堂由縣出資倩士民承認賠建各匪目大半擒獲己覱十餘名餘均竄散復慶安謐等情己迭紀前報兹經杭協管副戎以傅都戎所陳轉禀撫憲其大略云杭州協爲據情轉報事竊據署錢塘水師營都司傅棟祥禀據新城汎千總秦鳳林禀稱窮卑汎城廂被匪糾搶鹽米係洪幇匪徒藉端煽衆希圖嘗試拿獲僧志連章炳明嚴含馨由縣訊係要犯本月初七日卯時又獲幇匪陳米典一名搜出票布由縣訊明匪黨辰時會齊分路攻城事機正迫恐有他虞由縣卽行正法匪卽繞城將近西門須臾北鄉松溪地方火起由縣會同前赴迎勦擊僞大旗匪首杜得勝旋卽身死白旗匪首史炳生黄旗匪首王恒進身畔均有令旗票布初八日聞官山地方匪又招衆希圖報復隨又會同往勦開鎗轟斃匪首王道士及子王利生羅輝等三名北鄉可保無虞西鄉一帶須次第會同搜勦以絶根株除卑職晝夜督兵會同實力搜勦防堵外合先禀請察轉等情由營具報前來除嚴飭該汎弁實力會同搜捕餘匪外理合據情備文轉禀仰祈憲臺察鑒施行（的） 
[贛撫批飭都昌縣搜捕匪徒江西]  
　　南康府都昌縣上月匪警己紀前報兹聞該縣羅大令禀報鄱浮兩縣匪徒滋事奉飭防範堵拿情形奉吳仲帥批示查此次鄱屬時山地方滋擾業經先後撥兵往饒由府會督該地方文武與皖連界營縣會商嚴拿首要務盡根株在案該縣旣與鄱陽接壤亟應妥爲防範堵截以免竄擾據禀前情仰布按二司會同派辦政事處兵備處飭再會同營弁保甲紳董督率汛兵及招募親兵認眞嚴密搜捕期絶匪蹤安靖地方是爲至要切切（用） 
[浙省山水成灾杭州]  
　　浙省因夏雨連綿溝渠皆滿二十日之夜又大雨傾盆通宵不止上江山水道注而下江潮泛溢宣洩無從念一日破曉時如富陽桐廬至聞家堰一帶水勢驟湧沿江等處幾成澤國村廬房屋之倒坍者不計其數田禾亦損失無算當此米價騰漲而又突肇此灾欲米糧價值之平其可得乎（的） 
[蘇撫電飭防陽蘇州]  
　　蘇撫通飭蘇屬各府廳州縣電云近日隂雨不止沿江沿河濱湖各隄岸誠恐潰决爲災望速飭屬查勘督率夫工擇要加培並由文武紳董日夜駐防母稍疏忽其不通電之處由排單飭遵並將情形電復（甲） 
[私造鈔票案咨請江督仍派徐林二道訊辦蘇州]  
　　蘇省私造裕蘇鈔票一案將由撫憲陳中丞親提訊辦等情己誌前報兹悉中丞以新臬司朱家寳廉訪將次履任且江督周玉帥曾派徐林二觀察來蘇密查故仍咨請江督札派徐林二觀察來省訊辦刻聞二觀察日内卽可蒞蘇矣（象） 
[蘇省凝設籌欵所蘇州]  
　　蘇撫陳中丞因造幣分廠停鑄所有各項經費及振興新政等一切開支殊難挹注因擬叅照河南辦法就省垣創設籌欵所札飭藩臬兩司爲總辦其大旨除司局關卞等各庫原有之欵仍歸司局關卞收支外其餘一切新籌之欵均歸該所存儲以爲廣行新政之用業己行知藩臬兩司議詳核辦矣（且） 
[蘇省學務處札各屬文]  
　　（爲帶徴積穀捐改充學　　務經費事） 
奉蘇省學務處憲札開本處會同藩司衙門詳本處經費支絀擬請飭辦積穀捐錢以一半提充處中學務經費由奉批所詳尚屬實情應准照辦仰卽通飭各屬二體遵照妥爲帶征各半分解切勿額外浮收稍滋流弊並飭將收數及各學堂支用各數分晰造册詳送核銷仍候撫部院批示並錄批移兩江學務知照繳又先於三月二十五日奉前護撫院濮批開來牘閱悉學務處經費竭蹶墊撥俱窮勢雖持久擬請將各屬帶征積穀捐錢每石一百文移緩就急從本年冬漕起以一半提究省城學務處經費一半仍留本地興辦學堂之用應准照辦希卽通飭各屬一體遵照將收起積穀捐錢核明分别撥解母稍違延切切仍候督部堂批示此復等因到此奉此除分别移行外合行抄詳通飭札縣卽便一體遵照辦理（助） 
　按冬漕每石帶徴積穀捐錢一百文。係同治季年善後案内建設　倉廒之政策。久己事成作罷。今以學務竭蹶。帶徴冬漕援積穀之　成例信行之可也假託積穀之名目而移花接木以上欺朝廷　下騙鄉民官場作事之紕繆令人不可思議。 
[新甯紳商力爭分割縣治電廣東]  
　　月前岑督准李水提準咨以下新寗地面盜匪日多縣城相距甚遠不能顧及擬將下新寗一帶改設廣海縣歸陽江廳管屬將陽江廳改爲直隷州兹新甯闔邑商人等均不愜此事於十六日集縣學宫會議駐港寗屬紳亦於是日叙會共表同情具禀岑督並電禀商部請收回成議慈將電錄下 
　外部王爺尚書列憲吏部尚書列憲商部貝子爺列憲鈞鑒敬禀　者據省港各報傳岑督憲奏割下新寗爲廣海縣合赤溪附屬陽　江廳原爲安民弭盜起見但於地方民情種種窒碍一學堂工藝　廠合縣全力方組織圑體籌辦割縣則解散一新寗山多田少凡　救荒圑防專賴通縣外洋商會合力籌措割縣則力難辦一新寗　現辦鐵路全境交通緝捕亦易割縣則分畛域鐵路難辦一新寗　大隆峒百峰山皆盜出没合縣方設公司招股墾牧以佃丁圑禦　割縣則公司散况新甯中間山脉横界羣盜所伏割分上下捕務　推諉而盜賊愈肆一新寗向隷廣州往省甚便改隷陽江則歸高　陽道管轄跋涉險遠民尤警恐一新甯前土客仇殺陷廣海城殺　土人數萬蒙蔣撫台勦辦割立赤溪廳安置客民土客始安若合　治恐復仇殺一廣海衞城現有都司縣丞分治倘仍有名無實多　設縣官恐亦無濟如認眞整頓地方似不若在海城設一重鎭統　帶新練軍隊并督飭合縣辦立巡警捕盜較易不至割縣擾民現　人心惶惶焦急萬狀不忖冒昧爰撮要電懇俯順輿情代奏罷割 
 
 

Page 4

 
 
　　縣之議萬姓沾恩駐港新寗商務公所合邑紳商同電禀（來） 
[函覆保護教士詳情南昌]  
　　日前英領事函請保護教士洋務局立卽函覆兹將全函錄如下逕啟者頃接貴領事來函具悉一是教士教樂善前在都昌意欲租鋪賣書賣藥用轎夫劉宣福出名往租邵伯棠之屋未商明原業主邵棠九遽行租定致啓異議是劉宣福辦事本未安恊且照約教士只准在内地傳教亦無准其在内地租屋贸易明文該縣未允代爲另租别鋪係屬照約辦理尚無不合惟該縣何以不將劉宣福所付一季租錢追還迨該教士往請出示保護該縣又因何不見並嗣後在船坡上聚觀至數百人之多並不開導遣散尤不可解究竟是何情形札飭派辦處確查具覆再行核奪先此布復順頌日祉（用） 
[商部飭路事須遵照商律電廣東]  
　　總商會乙寒電悉粤路風潮未定總在辦事諸人堅持定議遵照商律妥速籌辦俾副衆望如有潛謀破壞者本部無不力與維持以期早日觀成切盼商部銑（寒） 
[札知詹道天佑禀覆之電文]  
　　（爲粤路上程事） 
粤督岑爲札遵事案照前據商辦粤漢鐵路總公司禀請咨調工程師詹道天佑回粤復勘路綫等出當經本部堂奏准並節次電商北洋大虑袁飭催詹道從速回粤曁電飭該道遵照所有往來各電均先後抄錄行知在案兹據詹道電復以京張鐵路工程重要派員接辦始能定期南旋等由前來合就抄錄札知爲此札仰該司卽便照查母違此札計粘抄電一紙如下 
　廣州岑宫保鈞鑒眞電奉悉職道資質淺薄豈敢膺此艱鉅但承　我憲特逹之知且事關桑梓義不容辭惟京張鐵路現當工程重　要兼局務緊雜之時必須接替有人方能回粤謹將鈞電轉請袁　宫保訓示若蒙派員接辦始能定期南旋合先禀謝大佑元（張） 
[京師移設武備編書局京師]  
　　練兵處王大臣擬在京師設立武備編書局一所編譯普通武備各書除頒發各省軍營購求外並編淺近兵書分送武備學堂肄習以培將材慶邸以保定本有武備編書局可以移至京師母庸另設較爲簡便（和） 
[留俄學生改給官費蘇州]  
　　蘇撫陳中丞前接考察政治大臣由俄京來電以學生魏立功海門人學行均好惟困於資擬懇改給官費以成其材等語筱帥除電復照辦外業經札飭學務處遵照辦理矣（甲） 
[軍機處電覆奏准暫留沈提學南昌]  
　　贛撫吳仲帥日前電請外務部代奏暫留升任安徽提學使現署江西鹽法道正任南昌府知府沈曾植數月俾資治理嗣奉准軍機處支電内開奉旨吳重憙電奏請將沈曾植暫留數月等語着照所請欽此（用） 
[繭捐委員被控撤回杭州]  
　　浙省前因繭汎按向章由司派員分赴各屬設局收捐本稱優差求謀不易日前上海延昌絲廠禀稱在嘉興所收之繭被委員陶少尉銓故意留難勒索延擱五日之久仍不過秤收捐資本甚鉅恐致損壞請速諭飭騐放等因寳湘石方伯以鮮乾各繭均係洋商所收幾啓交涉且實病商未便姑容貽患立卽電致泰興府張伯琴太守轉飭該縣陳蒞莊大令接代兼辦并著陶少尉速將鈐記印花局秤等件交出回省聽候查辦（的） 
[岑督定期往黄埔廣州]  
　　岑督往埔避暑一事現聞確己定於十八日携同眷屬前往惟署中一切公務尚未聞委司代辦至文案各委員據官塲傳說仍照舊在署内辦事並不隨同往埔云（暑） 
[中俄會商交收東三省全案三十一續閏四月二十日]  
電慶邸李相○俄主復書其文曰大俄國大皇帝敬問大清國大皇帝好貴國出使大門皇遞賜書詞意甚墊實獲我　此次中國内亂　辦理一切顧重邦交知己在洞鑒之中敝國曾明白宣布俄辦東方事未變宗旨要不外保我鄰邦自主而己現承雅意申謝可見大皇帝深明此意惟無稽謡傳有惑聰聽致謂滿洲之事改變初講深以爲異實大不然各統領所奉訓條一姐本國屢次聲明之語本國政府擬與貴國全　大臣商議者止欲尋二百餘年鄰好而愈加篤並不欲稍礙大皇帝主權且亟欲將滿洲全歸中國吏治一切悉照俄兵未據以前辦理惟詳細情節自應廂明俾中國官吏次第復舊免再滋擾我邊疆凡兹情節此次均應訂明所有發給貴國全權大臣訓條務令所商之事易於成功俾於中國大有益之舉迅得施行是爲至盼中國經此事故恢復舊觀永保太平曁两國歷久不渝之交誼益加鞏固彌殷厚望乞鑒此心儒東辛丑正月初一 
電慶邸李相○勘悉同外部言曁英政府電均以東事應歸公議其設謀用意甚深諭旨飭斟酌妥籌仰見朝廷鄭重至意竊以照尊意所囑切商俄各部一節有不得不通籌熟計者當两月前格使述政府意願將東事在我分議彼時却之甚易逮己浱全權專商而約欵未就欲圖緩議亦尚未晚故儒儉電亦有暫緩之擬乃國書己遞約稿己交俄主復書且催早訂今我忽欲改國恐彼非直不理即嫌我猶豫不理則告猶不告猶豫則更加藐視倘一言不合竟罷交收在儒償事之失小而關係全局實大再圖補救遲矣愚昧之見如朝廷决意不欲另立約章應先請旨收國全權之命並由儒與格使同時傳旨告俄外部改　北京公議一面請英日改府逕商俄政府俄不畏我尚畏公論我不便觸俄怒而英日尚不致畏俄俄亦不致遷怒於我况中日同洲英德有约旣云應歸公議據理折之振振有辭不爲越俎竊慮彼恐傷俄好不肯告俄聳我之言持預爲效尤地萬一俄因此决裂竟不另立約章亦不商議歸地彼效尤者更爲得計大局尤不可問儒非惜一啓口之勞惟轉圜之計必須預籌謹候訓示遵辦請代奏儒冬正月初二 
[志謝商務印書館惠贈小說]  
　　寒牡丹二册譯自日文叙述麗查志趣之高潔性情之貞嫻境遇甚苦而操守益堅洵足爲中外婦女之模範阱中花二册中叙俄國警察部大臣之恣睢不法俄主雖甚仁厚而貴族迭肆奸謀以致激成虚無黨實行暗殺主義專制政體之國可爲殷鑒天方夜譚四册爲阿刺伯著名說部所紀奇事四十則雖近荒渺無稽亦可見各回部古時風俗鯉濱孫海島飄流記二山係賡續前記而成叙述魯濱孫第二次出洋探地奇思壯采令人冒險精神爲之一振譯者爲閩縣林最廬文筆尤精警可誦是皆小說之佳者也合書之以志謝忱（顚） 
[志謝寰球中國學生報]  
　　昨承寰球中國學生會贈以所出第一期報一册讀之議論精警所紀事實尤詳明豐富後列英文之論說新聞尤足爲研究蟹行書之一助學界歡迎可操劵卜矣（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾督奏覆贛藩劣蹟摺（續）]  
一原奏謂江西　縣六十餘缺該藩司紛紛調動若变棋然　應鑽營慛其自擇優差亦如之鄉人親故徧干郡邑胡廷榦初至情形不熟一切倚之今則動爲所持如張善鐸之補永新張樹森之署樂平曾森淞之署靖安黄錫光之調新建曆傳爲話柄王肇賜以實缺　知辦河口厘局短收期滿竟不撒差王祖蔭前辦厘局　差記過忽委總稅總局是調皆駭　開一節查江西州縣七十九缺原奏六十餘缺誤該藩司在任两年先後委署代理共八十缺未免太多同鄉親故如林得優差優缺者不　勝計張善鐸以縣丞到省咨補建昌縣丞前充撫署巡捕多年聲名極劣曾代理新喻縣缺兩年之久各省從來所未有　升遇缺先知縣補石城縣丁憂起復回省卽在該藩司署内當差光緒三十年七月由該藩司詳補永新縣知縣張樹森係試用知縣光緒二十五年到省二十一年正月委署樂平縣缺係在前署藩司陳慶滋任内因何傳爲話柄無從查悉曾森溎　實缺吳城鎭同知歷署建昌同知樂安玉山等縣知縣三十一年該藩司　委署理靖安縣知縣官塲議其以省章　委之缺而用酌委人員查委署一事部章原許外省　察情　並無必須挨次委署之說黄錫光係捐納試用知縣歷署多缺光緒二十九年十月委署新建縣事係在前署藩司陳慶滋任内三十年十一月經該藩司詳委署理臨川縣事查其時署江西巡撫係夏旹臨川係署名優缺黄錫光委署臨川衆論皆謂由　買而來惟其時江西省城風氣極壞徑竇極多是　該藩司中有情弊抑或係他人　　無從臆斷王肇賜現任廣信府同知三十年十一月該藩同委令兼辦廣信府邊界統稅分局兼鉛山縣統稅分口到差後十個月二十五日百貨米穀知收銀七千七十餘两茶稅短收銀一萬八百五十餘两業於三十一年十一月撤差王祖蔭係候補知府於三十年十一月該潘司委令辦理瑞洪兼康山統稅分局三十一年六月患病禀請回籍就醫政委接辦雖無厘局撤差之案然於十三月該藩司委充統稅總局提調衆論譁然則其辦厘不善可知且近日於委件輒敢專擅輕率實屬胆大妄爲一原奏謂其尤甚者道員繆德棻　冗年耄步履幾廢曾經前撫勒令回籍該　司招致委充牙厘總局要差復朦蔽胡撫委署鹽道併兼厘差候補縣丞胡欽爲前撫刻罷者該藩司委充釐局文案一節查道員繆德棻年近八旬精神衰耄步履艱難光緒二十六年該道曾禀請回籍修莫經前江撫李興銳附片奏明尚非勒令回籍二十九年十二月該藩司到任後不及一月該道即禀請銷假委辦牙釐統稅總局旋經前署江撫夏旹調允課吏館副館長該藩司護撫時復飭回稅務總局原奏謂爲該藩司招致委充要差當即指此三十一年四月江撫胡廷幹飭委署理鹽道仍兼統稅總局三十一年正月札飭交卸鹽道專辦稅務總局其委署鹽道是否由該藩司蒙蔽無從查悉至該藩司之招致繆德棻生暮再出堅欲委以牙釐總局不過利其昏耄無用便于營私胡欽係福建舉人前于　昌縣任内經前江撫臣李興銳奏叅革職三十年正月該藩司因其情形熟悉文理尚優委充稅務總局文案此舉衆論謂其尚屬因公一原奏謂江　候補知州徐履泰特派充管銀號差又派金朝正爲司事勾　取利領銀申色一項歲約分肥萬數千金後經現辦官銀號道員吳慶燾　出將徐金兩人撤换該藩司仍爲两人另謀差委以慰之一節查徐履泰光緒二十七年報捐知州指分江　試川金朝正爲該藩司前在江西辦釐金之司事該藩司委徐履泰管官銀錢號銀庫旋調文案派金朝正經理官銀錢號雜務兼校帳目吳蹇燾到官銀錢號即將該員司撤換其領銀出色一項查江西滙兌各餉新舊償欵每年司庫約放銀三百餘萬两道庫六十餘萬两或用方寳中錠或用鹽封釐封遇放鹽封寳錠即照本日行巿視各項色高於釐封若干如數照補每百两自八九两至六七錢不等時徐履泰甫於三十年調辦文案遂手書奉總辦諭將串色餘銀移解藩庫等語飭承辦稿自是按月移解計自三十年七月至三十一年十月共解藩庫銀一萬八千七百七十餘两三十年十二月江西撫民胡廷幹飭查申色銀两是否存號抑係仍在司道各庫經官銀錢號詳覆稱三十年七月以前辦法未有公牘無從核計以後庫之欵均按月移解藩庫道庫之欵將匯費相備抿算等情奉批仍飭發還該號作爲另欵生息行查官銀錢號道員吳慶燾據覆糧道所存己於　年正月十九日移號收帳生息藩司之一萬八千餘两至今未　移還通省皆知原奏謂徐履泰等勾通取利歲約分肥萬數千金當卽指此徐履泰聲名甚劣現充江西淮鹽　黄江日緝私差是否該　司爲之代謀無從查悉金朝正現在不知何往 
[蘇省官事] [  未完]  
　　念三日藩轅牌示照得太倉直隷州謝陶開缺另補遺缺查有截取補用直隷州知州姚炳熊堪以酌補○常熟縣知縣鄭鍾祥因病請假冋省就醫　缺查有正任寳山縣金元烺堪以代理○閶胥門外巡警分局巡官一差現經上憲札委學務處文案孫廻瀾接辦己於念三日奉札謝委○留學日本法政科之張宗振等十三員現己畢業領憑回國念二日蒙撫憲陳中丞捕見垂詢至二時之久○撫憲五月分考試候補同通州縣各員月課己於念二日出案計超等伍輝裕等五名特等胡雲程等八名一等高鴻飛等十六名二等二十名（且） 
[漿土改遵新章加捐紹興]  
　　紹屬所産漿土及運入之雲川碭土銷數甚鉅向本設局專員收捐現奉柯大臣派委劉葆良觀察辦理己有示諭捐草頒行到紹每百斤須遵新章照納銀一百十五两所有各種捐稅名目概行裁免如敢偷漏立卽充公查封（早） 
[會辦土稅寗滅]  
　　日前陳大令奉上憲札委來寗辦理土藥稅則假館稅關業己會同坐辦土藥稅則委員並鄞縣高子勋大令出示曉諭各商如有販運土藥務宜遵照定章赴局納稅母得偷漏違者察出重罰（易） 
[官紳组織警察規則紹興]  
　　越郡警察近山劉海臣太守與大善寺内設立總局向日本延得留學警察畢業生回紹布置一切招募巡士八十名復立城　分局四所以應辦各事分隷四科照列於後（保安科）分清道治安二項（訓練科）分就學訓練熟習考察四項（裁判科）分裁判覊畱二項（庶務科）分文牘調查雜務三項復於每行另行詳列辦法卽當詳請大憲核示備案照行矣（早） 
[委查營汎甯波]  
　　提標右營前因大嵐山盜匪盤踞由上憲移駐該山就在蛟地方建築遊擊衙門並飭營内各將弁分駐各汎以資鎭攝浙提吕道生軍門恐該營各將弁因事擅離職守特于日前密派練軍副中營常榮清管帶前赴大嵐山各汎查察（易） 
[飭查命案之原因蘇州]  
　　蘇鄉滸墅關興賢橋地方有鐵路小工戴菊生者曾被鄉民馮南杜萬雲卿二人扭毆受傷未及數日戴因吐血殞命當由屍屢投縣禀報各節己誌前報兹悉此案馮萬二犯堅不供認並稱戴菊生向有吐血之症當由長洲縣陳翌臣大令連訊二堂堅執前供大令因派幹役馳往該鄉訪查原因禀覆候核（且） 
[太守飭訪賭棍蘇州]  
　　蘇垣城廂内外著名賭棍前經長洲縣陳翌臣大令拘案懲辦曾誌前報兹悉此案未經獲案之吳署差役周鐸金靑伍金憨太阿二等四名以及賭棍陳竹卿徐立舟金仁生等十餘人均由府尊孫展雲太守飭縣嚴拿務獲究辦其己獲之胡堪時楊老四陸星寳等均己分别收禁出示招告以憑嚴辦（且） 
[兵工廠炸藥肇禍漢口]  
　　十八日漢陽兵工廠由山東運來炸藥若干箱各工人正在起運時登時轟烈炸傷工匠約十餘人卽 
 
 

Page 10

 
 
時斃命者計有四人至廠屋尚無恙（書） 
[甬郡米巿情形寗波]  
　　甬江米價當昻　時每石須洋六元　數角嗣因外來之米到甬頗夥價卽稍减現各米行因早穀將次登塲而存貨殊形擁積若早穀一經上巿米必滯銷因特將米價先行跌減以冀暢銷云（易） 
[來函]  
[振武宗社書記員報告]  
　　福州振武支社賴綬臣來函奉手示并草樣均己　照領此間勇干求戒者甚多十五日内來社報夕領草著統計約有三百人無如敝分社所採之草均是兎草與尊處來樣比較白然各别來樣色深而質地甚細到此十餘日顔色依然魚明兎草則採取後次早花葉即萎色亦頓變故服者均不應驗在己經戒去數十人均幸立志甚堅又改服藥丸始得除根爲今之計祇有在此間覔一隙地務請尊處將羊奶草種子多多惠寄以便就近廣栽隨時分送始可切實勸辦（後畧）金壇振武支社來函自公與敝同鄉相伯先生創辦振武宗社以來聞風響應設社日多幾於無地無之使同胞之免墮黑藉者日有千百幸何如之敝地風　固閉較他處爲甚現己設法勸得同志若干人設一支社擔任勸導之職以擴張貴諸公救國救種之熱心所有本社同志揚立本謝俊德韋鍾霖于有　子中爕于中林虞煥榮虞鏞于元瑞吳家鈺于鳳翔孫燦然朱景曾王央謝家騮張之淇曹象元于家瑞于應麟王國治等二十人姓名報告希卽入册○如皇李堡鎭振武支社仲聘臣唐集三吳禹九來函前月初六日寄呈一函并第二次報告名單諒己入覽僕等仰體德意竭力勸導日來信從日衆且有推廣此舉者分社之設當不在遠届時容再奉聞兹將第三次同志名單呈覽卽祈入開登報名錄十後潘子盛江汝舟江麗春張禹卿蔡吉安中殿卿蔣小坡褚蘭滄鄭漢臣江留慶繆子美郭東甫郭匯出葉梅蜂張錫五胡集軒韓子華李茂生儲景雲章織雲程玉峰張趾呈繆福棠○梅里鎭王子貞來函貴社創設以來四海聞風響應或任廣勸或設支社我中國强種之機漸見發逹鄙人雖無烟　而願表同情特寄賤名請附　末非爲一身戒欲爲來者勸也○南匯商業初等學校盛家恆喬崖拔鞠德璜朱鴻來函我南色烟風極盛不滅共根安望自强聞貴社會章程最善不費分文但用鵝郎草二味即可除毒此如天之福也敝邑此草最多兹儗每星期演說設一支社惟章程戒法尚未詳悉伏乞卽賜簡章便開辦（後畧） 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　　香港小吕宋源盛滙理營業水火保險有限公司廣告 
　　本公司實備資本貳百萬大元由甲辰年開辦經在香港英國政府註册總局設在香港文咸街今設滬局在英大馬路東首晉豐里口門牌廿七號樓上專做匯票保險生意所有匯兑銀两與及保險意外賠償無不妥當迅速其水火保險章程悉照英例辦理　貴客賜顧請移　玉到本公司滬局賬房接洽可也　香港總局總司理人吳理卿滬局司理人郭洙中李次張同啓 
　　奏准商辦蘇省鐵路有限公司今將願代本公司招股諸君姓字住址牌號開於左 
　　上海招商總局徐孟翔○法蘭西銀行帳房朱志堯○三馬路信成洋行帳房朱伯良○海豐麫粉公司許久香○正金銀行帳房葉明齋○新馬路醬園弄翁寅丞○裕大申莊盧少堂○義善源王厚存○增裕洋行帳房葉愼齋○四馬路開明書局夏頌來○棋盤街文明書局亷惠清○龍門學堂夏琅雲○蘇學會沈友卿○盛宫保行轅○新開河大生紗廠帳房林蘭孫○招商總局顧緝庭○四馬路文明小學堂張師石○四馬路黃浦灘通商銀行謝綸輝○大南門鎰泰典周鐵生○小東門東街中市仁錩衣莊張瑞生○南市鹽碼頭棉紗公所内周揆一○大馬路德裕里五弄黃公續○南市公義碼頭萬裕蓮記○西門外健行公學朱少屏○垃圾橋源昌里吳志和○洋行街德發洋行○四馬路華興保險公司曾少卿四馬路文明書局編繹所董楙堂○申報館席子佩○大馬路崇實商學會史良才○時報館狄楚青○户部銀行席德輝○阜安里源盛號印錫璋○蒙學報館汪甘卿○厚大裕王錫五○石路北府海鹽公司姚燕賡○錢業會館對門趙竹君○西門内龍門師範學校沈信卿○四馬路開明書局龔子英○望平街瑞康顔料號貝潤生○江西路信義洋行帳房莊得之○大豐永金號施善畦○南晝錦里潘瑞生○時報館雷繼興○虹口澄衷學堂白振民○商務印書館夏瑞芳○四馬路敎育館倪壽齡○南市内地自來水公司黃星堦王柜玉○南洋中學黃輯虞○南市務本巷源大號陳幼香○張園張叔禾○鄭家木橋電報學堂錢仲敭○新馬路中西醫學堂李平書○三馬路寶源祥鮑味蒪○集益里源隆號聞蘭亭○後馬路如意里愼泰恆○大馬路勝利公司劉柑生○頭壩昇昌鐵號○自來水橋信成銀行○南市俞　弄商學會吳　之○北京太倉館王丞堂○孫公園後施醫總局○施家胡同義善源號○文明書局亷惠清○商務印書館蘇州商務總會内駐蘇分公司○古市巷王勝之○劉家浜尤鼎孚○仁和莊倪錫疇○大石頭巷章式之○裕大莊盧少堂○南濠昇昌祥鐵號○閶門内中市大街怡德莊○閶門内祥成絲行○閶門大街德和錢莊南京商務局總辦王紹延淮安陶鴻恩陳壽春常州青果巷惲莘耘○周仙巷惲北生○麻巷誠劉思○西廟灣錢琳叔○德生錢莊○永康錢莊無錫怡昌莊○廣昌鐵號○周新鎭保昌典○大橋下廣盛錢莊○北栅口寶源典○打鐵橋瑞成夏布行○石塘灣孫鶴卿江陰何暢威鎭江昇昌新鐵號○大關東興仁煤鐵號祥和號曹秉仁○太保巷性記油號朱性裁揚州地官第張靜生○大生莊葉翰甫海州海豐麫粉公司久香天津文明書局○商務印書館湖北漢陽鐵藥廠馮振軒○武昌電報局朱如山○漢口黃陂街文明書局○漢口商務印書館○漢口太和橋晉和鐵號○漢口招商局陶思伯杭州土藥總税局温州同昌鐵號牛莊昇昌利鐵號源盛號萍鄉礦局總辦林虎侯廣東文明書局廉惠清○善後局馮曉卿○官錢局朱框亭○濠畔街源豐潤義善源兩票號○商務印書　日本大阪井口西區大涉橋西怡昌震號○長崎昇裕鐵號奉天商務印書館軍署金仍珠太原晉報館程伯葭松江莫家衖商會林錫田○東門外復園選青○西門外甡源莊○仁泰莊○通源莊○正和莊○西門内豐樂橋堍醒醒書局楊文至南翔小倉橋弄清華女學校夏昕渠○廖昧蓉○西門外闊街吴　庚南翔商會王柳生崇明橋鎭東河沿仁大衣莊重慶商務印書館重福州商務印書館開封商務印書館○以上所有開如有錯悮漏畧請隨時關照更正山西晉報舘高郵北門外同源昌錢號馬薇臯王曙帆江都橋鎭學會南滙東門外小學堂朱子灝商辦蘇省鐵路公司啓 
 
 

Page 15

 
 
   
 
 

Page 16

 
 
   
 
 

Page 17

 
 
[二續粤漢鐵路風潮始末情形述畧]  
初風潮劇烈紳商電參岑督之時人人鑒于黎紳之捕威悍莫測七十二行雖聨盖圖章而莫敢列首名有土絲行凌朝康毅然署名當時在商會歡呼崇拜者千萬人拍掌之聲如雷貫耳是以七十二行屢電　府及商部皆推凌首名迨商部以集股事初次覆電有七十二行商首凌朝康字樣善堂棍徒恐鐵路利權將爲七十二行所有也乃聨九善堂議於廣濟强於覆商電部文内七十二行上挿入九大善堂名於是始露攬權之漸然　於羣情仍不敢大爲肆意也孰料演成今日隂慘之怪劇使我三千萬同胞之股東側目重足奔走駭汗血本將傾大局就壞者何哉盖官塲因商辦集股踴躍顯彰其官辦加捐之失又以屢次集議民害不去大股不交之言震動社會逹於政府因欲爲二己洗脫之計知善堂棍徒惟利是視可以收爲己用也明知商律舉人須由股東乃故授善堂特别權利照會使善堂自舉權理人及總副辦投骨於地使之相争股東不服勢必決裂商股激散是商辦之局不成商辦不成而岑督加捐捕紳之過可文梁黎阻撓之罪可實即將來届交大股時民害未去各人大股不交卽可諉爲善堂辦理不善致股東欵懼不交大股非因民害不去其欲文己過乃致爲種種運動此非我　人於岑督有惡感情言之過甚也盖按之事寳不囑股東舉人故照會善堂自舉其證一明知所舉之總副坐辦違章背律不爲批駁反據入奏其證二岑督動入人　罪撓名故照會善堂准其指辦阻撓之人以濟其惡而揚其波其證三[  未完]  
[禀請迅飭運商起運引鹽揚州]  
　　通泰兩屬場商公恒茂等聨名至十二圩儀棧遞禀大旨謂商等奉派場鹽均依限載運到圩惟刻下圩倉儲鹽己有三十餘萬引之多後到之鹽幾無容處其故皆由運商意存取巧延宕不運查運商投咨未訂單者固不知凡幾其己訂單而不請照開江者現己有一百餘票在商等鹽旣售出即非場商之物原可不問惟日久儲倉不運當此天氣又值滷耗極重之時商等何堪受此虧折况圩地濱臨大江目下江潮非常盛漲設有不虞咎將誰屬用特聨名禀請迅賜轉飭各岸運商赶將己經訂買之鹽尅日起運領照開江深爲公便等因棧憲徐觀察准如所請昨己札飭淮南局員立卽催諭各運商遵照矣（詳） 
[馬路開工漢口]  
　　江漢關道陳小石觀察委殷大令安民監修由道署前起至廣益橋止一帶麻石馬路己於二十日開工（亦） 
[撥營駐紥吳淞]  
　　寳山縣王大令前以鐵路工人與鄉民滋事曾禀請江督調兵駐紥聞淞口八標统領周价人太守於二十二日抽撥三營兵隊一排至淞鎭西巿駐紥（不） 
[滬江官事]  
　　湖北候補道胡仲培觀察廷儒前日因公來滬昨至道轅拜會並呈黑龍江將軍公文一角○出洋考政大臣隨員商部主事錢念慈主政承鋕又頭等参贊伍照扊太守光建日本士官學校畢業生張錫田孝廉杰江寗府發審委員朱棣村明府錫甲新關查騐委員胡新耕明府雲程閘北工巡局委員馬午橋參軍洪勤十四隊留防隊官魏都戎廷樑昨均先後到道拜謁○捕盜局總辦朱幼山太守寳瑩前日因太夫人壽誕瑞觀察曾登門祝賀昨至道轅謝步○候補巡檢戴鶴儔少尹永齡奉江寕府札委到滬恭迎新任江寕藩台昨日到道禀見（合） 
[考政大臣行轅記事]  
　　江蘇巡撫陳筱帥昨日差禀請安○滬寗鐵路總理施觀察肇曾王觀察勲江北駐滬偵探文報員吳觀察馨南洋彩票總辦梁觀察榮翰正金銀行總辦長鋒郎實相寺眞彦君江西候補道周觀察鴻孫龔太史心銘均至轅禀安○外務部員外郎張部郎元濟北洋水師提督薩軍門鎭冰均見○午前澤公出轅答拜商約大臣吕尚書江蘇學務總辦張殿撰謇又片拜商部叅議楊京卿士琦四品京堂李京卿經方前工部左侍郎盛杏蓀宫保○前江南提督李軍門占椿内閣侍讀學士蔡閣學鈞均至轅禀見○申刻吕尚書楊李二京卿盛宫保及上海道瑞觀察等公請澤公及尚大臣在洋務局飲讌薩軍門送西樂一隊（當） 
[新令行期述聞]  
　　昨日官場傳述新授上海縣王少谷大令念祖於是月二十日交卸陽湖縣篆畧爲部署一切當於月杪動身到滬小作勾留赴江寕謁見周玉帥後再行來申擇期任事（宜） 
[紀競業中學校豫科畢業式]  
　　二十四日午前九時城内商學會設立之競業中學校舉行豫科畢業式校外到者自會員外來賓數十人其秩序如下（一）行禮（二）校長報告及授證書（三）來賓演說（四）教員演說（五）學生答謝儀畢由職員導衆賓展覽學生成蹟聞是届畢業者二十六人又補結前届豫科畢業證書者二人新畢業之二十六人統於下半年升入正科云（助） 
[西節宴賓續誌]  
　　法界慶賀民主節戎己誌昨報兹悉是晚法總領事巨籟逹君偕副領事惠德君繙譯魏武逹君在署恭請滬上中西各官紳赴宴鐘鳴九下法兵艦軍官及滬道瑞觀察提右營周參戎商約大臣吕尚書製造局總辦魏觀察道署法文繙譯萬司馬英文繙譯毛二尹松海防秦司馬縣尊汪大令英法兩廨讞員關司員陳明府先後畢集少頃考政大臣澤公尚欽使將至由英捕房派令馬隊護送而來巨總領事傳諭麥總巡戎服乘騎率領馬差四名及各西捕通班探捕至外洋涇橋迎護入署巨君率中西各官至門首恭迓署中西樂齊鳴大開筵宴巨君並備異樣影戲娱賓直至夜分始散（與） 
[鬨閙競存公學案函請轉致工部局無須干預]  
　　邵斌控競存學堂毀壞脚踏車一案己由關司馬會同德副領事師謀君訊結日前聞此案又經工部局在德總領事署翻控當由總領事碩爾資君照會滬道其函中有邵斌係俄商用人是以工部局干預此事俄總領事見之詳加查核查得邵斌並非俄商所用惟前者俄國提督德希諾君在申之時曾用邵爲舌人早經事畢辭退故卽將情照會瑞觀察核示觀察因函致碩君請轉致工部局邵斌旣非俄商用人應歸華官辦理工部局不得干預（力） 
[房捐總局不允將房捐遽歸紳辦]  
　　總工程局總紳董擬將本邑房捐歸局收辦由縣尊汪大令詳奉蘇藩司咨明户部核准施行己紀前報兹聞此項房捐雖經藩憲准予撥局收解而省垣房捐總局不允遽歸紳辦以免兩歧且謂由縣辦理按月彚繳己有成効事屬穏妥毋庸更辦故此事暫須緩議云（寳） 
[曉諭選充巡長]  
　　警察總辦上海縣汪大令以各局巡長俱係畢業學生派充原爲查察巡工勤惰起見仍近來並不認眞巡查殊屬不合故擬在各警局選擇勤愼辦公之巡士二三人舉充巡長俾資幇同巡察昨經出示發給各局曉諭舉行矣（事） 
 
 

Page 18

 
 
[道批照錄]  
　　道憲瑞觀察昨日發出批示一道錄下職商左爾震禀批准銷案並候檄行崇明縣一體遵照（宜） 
[示禁雛妓賣娼]  
　　寓滬商董禀請公廨禁止十五歲以下幼妓不准爲娼一節本定五月初六日爲始緣工部局尚未議准故遲至昨日始將關司馬示諭宣貼展限六月初六日起一律禁止（力） 
[拘獲私鎔制錢人犯]  
　　老閘捕房包探王阿巧訪知新閘温州路第一百三十八號房屋有人將制錢鎔成銅板等情遂於前日恊同八十一號西探前往拘獲張阿生陳阿二王阿二劉阿毛黄阿六沈茂興等六人並起獲己鎔成之銅板二百餘片未鎔制錢四十餘千一併帶入捕房經捕頭訊問據云陳阿二王阿二劉阿毛王阿六四人爲爐工張阿生爲廚司沈茂興係學徒作主名大有不知其姓適因事外出遂致漏網　頭　將各人押候堂期解送公共公堂訊辦 
[流氓持刀刧物]  
　　法界尚賢堂司帳戴友蘭近因堂中暑假學生等均己散歸由戴一人住宿管理門户十七日晚七時戴在園門者納凉突來充氓多人一擁上前持刀加頸奪去亨逹利鍍金表並表練一副金戒指二枚皮夾一隻内有洋一元六角天津褲帶一條内有銅元八枚旋又追入帳房掠去官紗長衫一件共值洋五十餘元戴雖於十八日報捕飭查尚未緝獲然似此糾黨横行持械刧物大非地方之福也（容） 
[流氓持械尋仇]  
　　大理門外高巷頭有著名流氓陳長根聞殺猪長庚與弟長福前曾冒充縣捕訛詐良懦犯案重重近入紅幇匪黨前晚糾匪四五十人聚集附近之小樓茶館内各出刀槍兇械由沿城河至太和樓茶肆聲言與某某等尋仇幸未相遇旋卽各散經過之處因係城根並無巡警然見者駭詫殊甚（寳） 
[續獲攫物流氓]  
　　昨由彚司捕房三道頭包探米順續獲攫物流氓爛脚連生一名帶入捕房押候送廨訊辦（似） 
[美租界火警]  
　　前晚十點餘鐘北河南路環地福石印書局失愼延及比鄰智新文會二書局計燬房屋四幢昨日捕房查得該局曾向源安公司保有火險種種可疑飭探倪仁全　復核辦（似） 
[失愼未成]  
　　大東門外施家弄蔣姓家傭人前晚因持燈搜捕臭虫燃及蚊帳幾肇火災幸卽撲救始息（尺） 
[坍屋傷孩]  
　　前晚三鼓時小南門外西鈎玉弄口壽義興銅作披屋因年久失修忽爾坍下壓傷小孩三人幸無性命之虞（尺） 
[英美公廨今日停訊]  
　　聞公共公廨讞員關司馬今日另有要公昨經照會英副事停訊一期（當） 
[上海縣案] 　 
　　鄉婦陳王氏同子德驥控次子德嘉次孫夢林霸吞時産前晚經襄讞馬參軍訊究德嘉供文生兄弟三人長名德乾七歲天亡父親在日將田房資財均分三股文生與德驥各得一股尚餘一股由父掌管以文生次子夢林承嗣德乾作爲長孫俟百年後卽以此股授給夢林故未分給德驥乞鑒德驥供父在之日並無以夢林嗣於德乾之命母親並親族可証參軍判爾造各將每股田産若干開單回候復訊察斷倪周氏去年控追周世章覇吞股洋經周繳洋四百七十一元氏己呈限被抱呈陳雲甫其領吞没今氏到滬請領大令飭提陳及保人沈紹奎限交刻己逾甬沈又退保昨日提陳比追供洋存租界某某两店參軍察有弊竇判押限五天繳案賈倪　喊控逼　悞搶等情亦奉訊問氏供夫故數載夫兒阿妹覬觎田産月身貪價串同賈仁和私將婦人賣於楊全林爲此逃回母家不料仁和率同楊等到來强搶悞將婦人胞姊搶去後知錯悞投浦東總巡局朦控求鑒參軍判候移文該局查復核辦○塘口厘卞函送遺火廚丁金鈎到縣請辦金供在卞煮飯前日因洋油箱滲漏　油滿地某司事惡其臭穢囑令用火燒滅不料火延什物是實參軍判掌頰五十下從寛斥　○小工徐順林被徐鳥二掌頰倒地氣閉身死一案昨有尸弟徐如開偕母舅王瑞龍投縣喊冤叅軍立予提訉如開供在通州家内聞兄被毆斃命故邀母舅投求伸雪王供畧同參軍諭謂該兇犯業己獲案訊辦母庸多瀆○五十圖地保朱根和虧欠冬　十二千數百文又上忙粮錢五十千昨日提案訉追供被業户范姓等所欠判押限五天繳楚果有頑户抗粮另行禀請追究（宜） 
[總工程局裁判案]  
　　南倉街恊與昌錫箔店出店徐桂祥前晚挑貨至外倉橋北堍突遇流氓三四人自稱錫箔認捐公所巡丅攫去錫箔五塊並持利　戳傷徐之頭額徐卽投報總工程局南區分辦處昨日拘獲兇徒彭彭生一名解請候訊○積竊張寳生在申遇木瀆婦人金王氏詢知背夫私逃當即引誘成姦意將價賣與花煙館在西門外南洋橋某茶館啜苟氐聞不允因之吵閙被巡士拘至西區分辦處解局請究孫明府　供之下認竊同益里萬公館賊物並供出同黨一人因判戒責一百下押候弔賊究辦并補提同黨比暫發堂候伊夫認領○森昌柴炭行執事王泰嘉行主葉佐卿控同業己閉源興執事王友生欠担保莊銀六百四十两又借欵二百九十元請追友生供己還過洋二百十元明府判將莊銀先還一半徐交保分期清理○恆大參店執事應恊成控歇伙方錦榮圖吞客賬洋二百餘元己由荐人楊國卿賠繳一百元昨日將方尋獲送究明府判方恊同本局所丁赶將經放各　收齊繳案○楊大發　永裕公司馬頭竊某甲所褲帶六十條至押店質錢在某煙館分賊無賴廬紅錫圖分不允口角由巡士拘究陳叅軍判各戒責三百下逐出（尺） 
[公共公廨紀事]  
　　禮拜六早堂案内所登之永安棧主廖錦山被人控告由包探王長桂拘案云云兹番此　係廣西官銀滬號經理人施觀察送請究辦並據王委員而稱中和棧主廖錦山串同李玉山等揑名冒領楊澤霖屍棺票銀等情讞員關司馬常卽簽差至捕房協同包探王長桂將廖提入捕房於禮拜六解案司馬商之師謀君判交保候訉○華捕解送病人陸玉成丁任海到廨請爲安插司馬飭送棲流所留○迷路女郎金鳳年甫十三在途啜泣由七百三十六號捕送廨司馬著暫交官媒看管候過堂訉奪○比商用人殷增榮被劉少坤控圖賴帳銀中西官判押捕房一月追繳在案昨己滿期由捕頭飭探張天林將殷送廨請示值差據情入禀關司馬諭飭押廨追繳銀二百五十两○捕送勒詐之碼頭探夥王阿毛收賊之毛福郎及王長可任士靑沈根泉等奉中西官判王押三禮拜毛押六月沈等各押一月在案所有起案之煤昨經捕房禀請拍賣充公　襄讞孫明府諭謂該煤是否浦中淘煤抑有失主候傳諭南市地保查明復奪當 
[英租界捕房記事]  
　　剪綹賊陳桂喜在四馬路摸竊蔡榮全之對時表爲包探趙銀河拘入捕房押候解案請究○楊洪氏在湖北路一百零三號客棧借宿包探阿四見其行跡可疑帶入捕房旋由新閘巡防局著人前來帶去○常熟人趙阿榮行竊姜連生之綢衣數件及牙柄扇等約值洋十餘元報由包探沈阿炳拿獲並在質鋪吊到原贜送入捕房押候堂期解辦（力） 
[法租界捕房事]  
　　太古巡丁扭控陳榮郎竊黄荳數十斤請究奉飭押候解究○某甲扭控車夫仇德華推失行李請究捕頭亦飭押候解辦○捕拘楊阿四在途搶奪沿路所掛紙燈亦飭押候解究○　善甫前晚觀燈時將石子擲入密采里内被洋人扭送捕房押候解堂訊懲○陸候甲李三子高正串竊布衣銅吊被探查出拘押候辦（興） 
[美租界捕房事]  
　　小工王阿　在華順碼頭竊檀香數百斤由探朱桂生拘獲押候解究○吳阿　戎阿才在西華得路一百九十三號飯店互毆並擊破碗盞等件由捕拘獲存洋保出候訊○石阿三朱阿二在百老匯路某飯店鼓腹不名一錢並毆傷值堂人某甲由四十九號西捕拘究亦經存洋保出候訊○嘉興路徐貴記木作被王阿三朱天福串竊木板雜　由探陳三林拘獲押候送辦○華東東在華特路開設茶館違章聚賭由捕房查知飭探投廨請單傳罰似 
 
