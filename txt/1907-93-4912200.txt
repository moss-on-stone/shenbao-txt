# 1907 - 93 - 4912200

 

Page 1

 
 
   
 
 

Page 2

 
 
[今日本報目錄]  
　　第一張諭旨宫門抄諭說專電譯電譯函緊要新聞飢荒錄要本埠要聞 
　　第二張要摺各界新聞 
　　第三張國外新聞本埠新聞通信振務 
[諭旨]  
　　二月二十一日奉 
旨蔭生善全著以文員用張嗣賜著外用内閣侍讀學士員缺著錫鈞補授分發山東補用道杜秉寅江西補用道李雲慶直隷試用道馬吉森王文瀾山東試用道莊洪烈躍曾江西試用道李紹鈞湖北試用道彭見綏袁勵楨廣東試用道盛文頤江蘇補用知府鍾懋山東試用知府增翰陜西試用知府徐德修北河試用同知崔葆珊山東試用同知李藻林甘肅試用知州張鳴鐢北河試用通判方大年山東試用通判文玉葉紀元甘肅試用通判郎殿武四川試用通判金維樸高銘甲湖北試用直隸州州同魏祚臣山東補用知縣顧承詔夏之霖河南補用知縣鄧希端江西補用知縣唐驊路直隷試用知縣張宗彦陶祖堯安徽試用知縣張宗釐朱枬山東試用知縣吳蔚年王廷瓚王景程陳天賜廣西試用知縣尹樂修張維蘭河南試用知縣臧秉衡陜西試用知縣萬方廿肅試用知縣韓懤王大堯福建試用知縣王保仁孫慶源陳鴻周江西試用知縣譚金品潘之龍朱寳椿林元榕湖南試用知縣陳寳書四川試用知縣鄢錫嘏郭有濬廣東試用知縣周楨何廷楠直隷試用鹽大使陳維湘两淮試用鹽大使劉朝章俱著照例發往京察步軍統領衙門郎中即選知府長秀著准其一等加一級交軍機處記名以道府用開復前廣西懷集縣知縣曾繼光著准其開復原官仍發原省照例用捐復已革湖北試用知府掦汝康著准其捐復原官照例用擬補吏部稽勳司員外郎文　吏部考功司郎中劉願曾俱著准其補授所遺稽勳司員外郎員缺著李廷颺補授遞遣考功司主事員缺著任述祖補授擬補吏部筆帖式吉芳瑞　俱著准其補授裕陵禮部郎中著斌英補授東陵承辦事務衙門主事着海順補授欽此 
[宫門抄]  
　　電傳宫門抄○廿七日召見軍機松壽馮汝騤全興代論 
[地方法司設專官條辯（一）（續）（編制館稿）]  
　　鄂督之電曰。傳聞獻議者。並有擬由高等審判廳以直達法部。督撫但司檢查不司裁判之說。不勝駭異。 
按宋以提點刑獄爲一省法司之長。遇事卽直達政府。元以廉訪執全省法權。河北山東等省遇事亦直達京中御史台。而宋元明三朝裁判皆設專官。不使行政官兼攝。是高等審判廳直達法部與行政官不司裁判之事。爲我舊制所有。無所謂駭異也。 
鄂電又云。萬一采用其言。則以後州縣不親獄訟。疆臣不問刑名。昔孔聖知機。專論聽訟。魯莊勝齊。惟恃斷獄。若州縣不審判。則愛民治民之實政。皆無所施等云。 
按疆臣問刑名之事。本屬具文。而案贖之覈批。亦僅授權幕友。照例轉奏。然而以州縣判斷不公之故。而部駁之後。以致督撫引責者。往往而有是督撫勘轉一事。核正者其名而引責者其實。若近時大患。尤在敎案初則敎士于求督撫以權力從事。繼且以莫大之責任。處分督撫。夫以外國一私人之禍福。而牽動我數千里方面重寄之疆臣。蹂躙國權。至於何底。究其所以開此干涉之門者。以中國法權本不獨立。向由行政官任意裁判。任意干涉。故外人得因而乘之。若夫東西各國。徧地開放。外國人之履其地而涉訟者。年不知幾千百起。若亦如此干涉。早不國矣。故今欲分督撫之審判權。而立爲定章者。實所以保護督撫與國家之行政權也。 
至孔聖知機在聽訟。魯莊勝齊恃斷獄二語。經義元妙。自非淺識者所能推測。惟州縣不審判。則愛民治民之實政皆無所施等語。竊有不能無疑者。誠未悉原電所謂愛民治民之實政者。將何指。焉夫勸農工興水利征漕糧恤災荒以及警察道路學堂監獄養濟院等事。何莫非愛民治民之實政。以州縣一人之身。所事如此之繁。已惟日而不足。而又加以聽獄。故往往積案不了者。十而八九。官不能了。而胥書差役。遂因而騷擾魚肉。無所不至。東南良民。大率相戒不敢入訟。而猶虞身家之不保。如此而謂愛民治民之政。實在於此夫聽訟專門事也。不必論外 
 
 
 

Page 3

 
 
國。即中國亦非專家不爲功。試問時下州縣。坐堂問案。出語能中竅要。對供合例。不必假手幕友者。百人中能得幾人哉。此卽以今日之州縣專任爲法司。恐亦未必能舉審判之職。而况乎其職之繁也。且夫行政官與司法官。作用各異。其取材之性質亦不同蓋有政官者。以導民進化爲能。故材宜開展。司法官者。以使民畏法爲主。故格重謹嚴。論以量材授事之方。亦無長短兩適之理。故永以州縣兼聽獄訟。而訟政吏事决不能並收實效。此次考察東三省亦嘗見有淸廉理事之官。而多有不能辦新政者。此又事實上之一証也。 
鄂電又有京師部院不能日訊全國數十萬起之訟案等語。 
按是未悉新制審判廳之層級。姑弗置辯。至文武官吏有犯。而督撫不能審判。何以號令屬官之語。則更不足致難。原來職務上之過悞。歸上司處分。法律上之犯罪。歸法司審斷。此向來中外一例。何足深慮者。 
（未完） 
[專電]  
電一北京（二月廿七日辰刻） 
　　法政學堂學生於今日（卽二十七日）起分省考試（書） 
電二北京（二月廿七日未刻） 
　　荷蘭保和會各國均派頭等專使赴會駐京荷公使面告外務部請爲奏明簡派（以） 
電三安徽（二月二十七日戌刻） 
　　和州土局委員楊定遠巡檢因向鄉民購柴致釀人命鄉民以其威逼聚衆毁局楊被圍州牧曾宣廷不能禁少譯電 
倫敦電一中國在德國定購大批軍火 
　　香港日報載倫敦電云中國政府在德國訂購洋槍二百萬枝譯字林報倫敦電二泰晤士報論歐美金融情形 
倫敦泰晤士報撰論評議貨幣事謂一禮拜内銀行購買金幣足見美洲金融業已流轉惟歐洲情形尙須加以察看銀行經紀預料銀行價値早日卽可平减云譯字林報 
譯電 
[西報紀北京要聞]  
　　英奥德三國駐使更動消息駐英公使汪大爕電稱不諳英文自願回華駐奥公使李經邁剝電稱奥國天氣與其母不宜各請政府准其開缺均未邀允並己飭令兩公使靜俟後命矣傅聞政府現正爲地擇人將簡朱寳奎或梁敦彦充英使以代汪大爕駐奥公使一缺則簡孫寳琦補授中國官塲又傳稱駐德公使曾廣銓辭職繼其任者當爲駐俄公使胡惟德 
楊公使與留學生衝突駐日本公使楊樞因留東學生意見不洽將奉調回國全體留日官私學生約一萬三千五百人電稱不認楊公使爲留學生監督以其辦事不公有干預學生學業派查學員數人於學生上課時至各學生寄宿所翻箱倒篋搜檢私函以冀查得學生與在華革命黨往來交通之憑據有查學員二人業經宏文書院留學生於數禮拜前敲扑受傷學部尙書榮慶已電達東京留學生會館諭令各學生照舊上課以期畢業回國備國家任用勿與官長爲難云以上譯字林報載西四月一號北京訪函 
[直隷禁烟尙未遍及]  
　　直隷省西南境訪事來函云禁烟諭旨此間直視爲具文並無實行禁止此項貿易之舉動烟館興旺如常卽各官員亦大半吸烟未見其能將烟槍之樂趣决然舍去也 
緊要新聞 
[再駁福公司探採平定礦産北京]  
　　日前駐京英使又函致外部略謂據山西福公司總董來函仍擬派總工程師前往平定州採探煤鐵灰石礦品請轉咨晋撫發給憑單等語各堂憲以該公司前次要求擬派工師立德前往該州物色各項礦産曾經駁阻在案現山西紳民爲福公司事本極憤激若該公司再派工程師往探各礦民人設有誤會後患正難逆料爰擬函覆英界使轉禁該公司勿庸前往以備不虞（仁） 
[派員密查各省稅務北京]  
　　督辦稅務大臣鐵寳臣尙書因京師稅局及各省稅關局卡百弊叢生殊於國課有礙不日將派專員分往各處嚴密訪查以淸夙弊而重課欵（仁） 
[州縣變賣漕米漁利無鍚]  
日前江督蘇撫奏准截漕十五萬石原爲借漕平糶起見乃各州縣聞此消息先後禀懇兩院將未交之米改交折價現撫憲陳筱帥已有允意於是溧陽縣首先派人至錫將買存之米變價出賣藉以漁利震澤荊溪金匱等縣繼之聞其餘各州縣亦將相率效尤云（南） 
按截漕緩運者爲借漕平糶計也爲平糶計則必須有米乃松屬各縣 
 
 

Page 4

 
 
旣思藉口緩交於前（見二十五日本報）而常屬各縣又欲改交折價於後夫米旣不交漕何從借果爾則徒有截漕緩運之名並無借漕平糶之實無濟灾區衹肥州縣又安事多此一舉爲哉陳中丞何勿一思焉 
[公使擬改明旨簡放北京]  
　　駐劄各國公使向由外部指名請簡不旨現議嗣後由外部開單聽候明旨簡放（照） 
[戴少懷補民政部尙書消息北京]  
　　民政部尙書一缺現聞有以戴尙書少懷調補之說殊出人意表（樞） 
[慶邸蒙賞人參北京]  
　　十六日慶親王銷假召見時兩宫埀詢病勢慶邸奏稱病已大愈惟氣力尙覺怯弱兩宫逐賜以人參二枝其優寵可見一斑矣（仁） 
[通咨禁烟辦法北京]  
　　度支部通咨各省督撫内開本部 
議覆吳學士奏通籌禁烟事宜一摺計已咨達内地稅一條原咨内有酌量開辦之說誠以各省情形不同而整頓本銷尤應以查畆爲主義本銷統稅與種烟地稅二者能否合辦並行不悖抑或卽將地稅納入統稅一面查畆减種漸期凈絶應請飭司局會同統稅分局會商妥議電覆以憑核奪（全） 
[英政府允選派學生留學海軍北京]  
　　聞英政府現與我國敦崇睦誼特允選派學生至英海軍學校留學（貢） 
[御史奏請抵制外貨北京]  
　　日前有某侍御奏稱自開埠以來洋貨進口日多一日華貨出口毫無起色皆因洋貨價賤質美我國貪其利便遂皆趨之宜廣購機器擴充局廠仿造洋貨以資抵制而挽利權云（星） 
[札查中法合辦鐵路廣州]  
　　日前農工商局奉周督札開接廣州口法領事官照稱有巴黎特許建造廣州灣小鐵路公司代理人祁利理經久與華商熟議在中國屬地擬修三官壚至鬱林及由三官塘至高州兩叚小鐵路此兩路之盡處就是廣州灣蓋此處獨爲一帶之極好商埠該兩路與邊界至碼頭之法路接連也此事自應由兩國之商人協同勷辦經已議定法界鐵路則由法商建造中國屬地之鐵路則由華商建造若華公司有急需可以向公司通融揭借前者經將此事熟商以此事高州鬱林及廣州灣均有關係因高州鬱林兩處與海口不通商務不能興起若鐵路竣後可與廣州灣相連商務方能日盛也該李姓王姓華商等云已禀呈貴部堂有案伊等極望批准以振興商務本領事因此事亦與法商有關係所以照請貴部堂示知能否批准該華商之禀耳爲此照會等由前來卷查此事前於光緖三十一年五月間迭接法前甘領事官先後照會及准外務部咨行當經岑前部堂照復請將所擬辦法開具說帖先行開送查核如果可行再行開議併咨照在案現在建造辦法未准開送至華商李姓王姓有姓無名是否可靠無從查訊案卷内亦查無紳民禀請承辦高州鬱林鐵路情事無從核批札到卽便移行高州道府查此路修成是否有益商務需欵若干法領事所稱王姓李姓係據法公司之詞曾訽法領事不知其人應由高州府訪查明確是否殷實能認股分若干至該路聞在高州界長二百五十里在廣州灣法界内只四十里究竟實在里數若干有無山嶺溪澗及崎嶇費工之處應一體查明禀復核奪（僞） 
飢荒錄要 
[禀請鬧賑情形海州]  
　　海州官義紳宋直剌治基禀各憲電云海州春賑基分馳四鄉淸查一次嚴剔冒濫每口一千匀兩次散放第一次放欵收票再給副票爲憑可購糶糧現已放六鎭若無陰雨阻滯月内可以放淸靑黃不接再放二次皖南閙賑該處係安沭海三縣接壤温何二莊素稱不法之區著名巨匪何環温他來爲首嘯聚數百人毆打奪簿圍困各司事兩日之久單令與趙弁帶兵去救圍遂解匪首在場獲四人解州訊辦司事卽查他莊遵午帥示温河二莊不振他莊照振惟伏莾未盡煽亂可虞乞帥恩嚴飭州牧會同李軍門嚴緝首要遵照奏案重辦除暴正可安良何衛地方爲主云云（全） 
[大倉議辦平糶未定杭州]  
　　杭州大倉係由樊介軒楊雪漁陳藍洲高白叔四紳督辦另娉朱君碩甫爲倉董朱君辦事尙爲認眞今年米荒其勢萬不能不辦平糶但礱穀春米一切預備以八萬石米算須一月纔能竣事念一日由樊陳二紳拜會仁錢兩縣請其禀請撫藩速即定議開辦乃仁和縣林伯頴大令錢增縣程輔堂大令均以將近卸任不致與聞此事窮民方嗷嗷待哺而官塲竟備預若此（别） 
本埠要聞 
[理船廳聲覆塡築浦灘爲難情形]  
　　南巿總工程局董事近擬在濬浦工程師所定河道界線内塡作實地起造碼頭禀由滬道發交新關理船廳酌議禀復略稱浚浦局前已議定凡上海沿岸業戶如欲在沿岸塡地必須各業戶同時舉辦方可照准現總工程局禀請擬塡之地叚在十六舖之北叚起至祥訪碼頭止與租界沿岸毗連至蘇州河口同爲一叚之地凡在此一段内所有業戶自應同時舉辦方可准行茲浚浦局已勸諭該工程局會商招商局及英法工部局議定辦法再行核奪（坐） 
[湖北鐵廠運貨進出口辦法]  
　　漢陽鐵厰駐滬採辦委員玉觀察以生鐵鋼軌等進出口向須請領滬關道免稅專單轉折需時每誤船期前日特往商滬關副稅務司擬自後將所刋護照逕由總局蓋用關防報關放行嗣准副稅務司復稱如此辦法用之於内地厘卡則可惟洋關則終需關道免單爲憑如以躭延爲慮則本關可予一特别辦法以後無論出口進口貨物報關時不必隨黏免單每至月尾淸算將一月内所報關之貨由局向道署總領免單充單交關彙報云（樹） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[英國陸軍部工程都司克敦華開濬江蘇湖蕩說帖]  
查江蘇省之土地係淤淀積聚而成數千萬年以來長江大河挾泥泛下故其爲土也膏腴肥美其浮泥隨流隨淤故饒於水利從事開墾不必有利噐而後可以有爲境内地方平坦地面上淺湖甚多湖蕩内無植物惟蘆草偶一生焉則其所蓄者厚而所發爲更多倘就其間植米麥等物可卜大有惟須改良水利開墾土地而已此等淺水湖蕩所占地面甚多江蘇一省地價奇貴惟湖蕩之地大約衹須每畝二两計每方英里地價約七千六百兩卽以洪澤湖而論約計縱三十英里橫十五英里共計水中之地得四百五十方英里約値三百七十五萬两至改良水利之法須開濬運河以通於海並將現有之運河濬令加深其餘一切支河亦酌量開濬潦時藉以放水旱時卽藉以灌漑一舉两善今水利之無效者以其淤塞致有近年之水患改良河道之後此等水災必不復見（河底淤泥係種植中之貴重肥料）現江北一帶並無鐵路然而世界之能獲大利莫鐵路若不但此也偶遇偏災可資以轉運糧食以蘇民困今徒以缺少鐵路之故糧食不能轉運一遇偏災卽無從措手若有鐵路則數百萬居民仰以謀生者當不可以數計其發達爲何如耶今地方長官正以水災爲患如有　救荒之策進者必能見聽准予就江北一帶開墾荒地築造鐵路以實行其濟民之政策至於籌築巨欵一節亦甚易易所需者給諭開辦而已其法就名望素孚各紳士之中紏合數人酌籌欵項以應開辦之費因而廣招股本共襄此事而開辦之始先應行者四事 
一禀請制臺給諭開辦之工費 
二估計測量費 
三繪圖及一切開辦工程費 
四設立公司招集股本費 
今就此四事所需欵項估計如左 
禀請制臺給諭擬由本公司籌借欵項俾蘇省一淸其賑荒挪用之欵並開通各處通海河道之費誠以此舉可免日後水旱告災也至於報酬之法請制台給予上開各項利權 
一將一切湖蕩各地給與本公司管業 
二除現經准辦鐵路外准本公司在該省築造鐵路 
三本公司工程完竣之後所有享受工程利益之各處地稅請酌給若干爲本公司酬勞四准本公司有借用運河以爲轉運之各項權利 
一俟以上數事議有眉目一面從事測量卽一面商議設立大公司以繼其後茲擬該公司名江蘇開濬公司前擬制台籌借之欵卽由該公司取資所有上開各權利歸該公司享受至於該公司實行各事應分由分公司各自辦理如左 
一開濬公司所有濬河道塡湖地之事屬之 
一江北鐵路公司並一切專辦之某股分公司 
此等公司應通力合作以收羣策羣力之效惟財政則彼此不相混淆以清界限至於設立此等公司之利益昭然若揭可操左劵無俟贅陳雖然更改河道工程至艱且鉅非一朝一夕可奏膚功故必厚集資本以盾其後而就工程而諭工程亦無甚難辦之處也今儗先立開辦一小公司糾合資本二萬五千两旣有此數即可以辦理禀請給諭及開辦工程隨時隨事無拮据之患該二萬五千兩儗分作二百五十股每股一百两暫時先發一百股認股時先收十两派定股份時再收十两其餘每月攤交十两以交足爲度統計十閱月之内每月可得銀一千两如果一時無須動用則此項可以全放銀行以作後圖幸而所謀之事漸臻就緖則其餘未發之股票必有非常起價者矣然而此等事宜届時自有辦法不必預爲懸議所有上開節略僅就管見所及不無過簡幸埀察焉英國陸軍部工程都司克敦華謹略 
右克敦華說畧乃今年赴淮北游歷後所譔克君濬河之說正與去冬張季直殿撰導淮議不謀而合克君僅就所見洪澤湖一方面而言以四五十方英里計之合華地一百六十萬畝有奇其利已如此實則淮徐海一帶如淤黃河如高寶汎光伯湖皆可作洪澤湖觀若實行導淮之計水有所歸涸出腴美之地十倍克敦華所言不止旣　巨患兼獲大利惟茲事體大政府旣不肯爲莫如由商民設立公司而政府扶助之涸出之田卽歸公司永業此正两利之道淮北百萬生靈庶有冀乎否則旱潦一至相顧束手竭官紳搶攘之力不足以救其死亡哀哉 
交涉 
[電查俄探局實情北京]  
　　外務部因聞外蒙古地方俄人設有探訪局因於前日電飭庫倫辦事大臣迅速查明該局坐落地方及司事爲誰有何命意據實報告以便商令撤去（樞） 
[各國領事會罷議奉天]  
　　日前稅捐總局奉財政總局札開因華洋進出口貨稅捐辦法出示曉諭然此項告示有不與約章相符之處以致各國領事大有意見擬俟德領事回奉開各國領事會於是日本駐奉總領事荻原因赴軍督署勸告次帥將此項告示收回次帥准之飭令稅捐總局收回告示各國駐奉領事集議對付交涉一事亦遂作罷（星） 
[中日擬設烟大電線烟台]  
　　大北電線公司所經營之烟台大連間海底電線當日俄開畔時被毁不能復用頃聞中日兩國擬訂合同再行安設刻下正在交涉云（星） 
政界 
[法部編查權限北京]  
　　法部與大理院前因權限不淸迭次會議尙未妥洽現已由法部調集司員十八人稽查本衙門應有權限名曰編查處於二十二日開辦（樞） 
[法部大理院請欵北京]  
　　法部大理院現因從新佈置各須請欵聞法部請欵十六萬大理院請欵十二萬（樞） 
[鹽政議歸農工商部管理北京]  
　　農工商部尙書振貝子以鹽課爲國家入欵大宗近與度支部議商擬將鹽政逕歸農工商部管理（照） 
[農工商部擬并庫務北京]  
　　工部原管之織造庫簾子庫門神庫係爲供奉内廷而設現經農工商部堂官議將此三庫歸併内務府管理以節糜費（貢） 
[警察傳習所委員開辦蘇州]  
　　蘇省設設立警察傳習所已紀前報茲悉上峯札委中路巡警分局巡記章梁彪經理一切已於二十六日開辦（於） 
[追繳隄工浮領欵項廣東]  
　　商匠陳遠猷等禀奉隄工局批查該商匠承辦要工迭次逾限未能完竣承築隄岸欹斜變動甚且倒塌腐敗情形不勝枚舉偸工減料于此可見請領欵項多至七十餘萬核與原定奏案數目幾逾一倍且四年之久並未將工程若干用欵若干核實報銷祝公欵爲兒戲殊堪痛恨前次督憲親臨勘閱工程多不如法札飭將該商匠提發南番二縣訊辦並將産業封存候抵此皆自獲其咎于人何尤旣奉飭行追繳浮領銀兩著卽淸繳以憑辦結何得復行來局曉瀆置辨任意支飾尤爲不合特斥（貳） 
 
 

Page 11

 
 
學務 
[政府擬不選派南洋學務監督北京]  
　　日前有人奏請遴派南洋各島學務監督政府以近來留學生時與監督衝突選自行選擬不派充令其自行選舉公正人充當總理云（貢） 
[學部札飭各提學考察辦學官紳北京]  
　　日前學部通札各省提學使飭將各省辦學官紳詳加考察茲將原文錄後學部爲通行事各省興辦學堂本係敎育行政中萬不可少之事各州縣開辦小學堂尤屬必不可緩之舉但茲事以籌欵爲最難全在賢有司恩信素孚於民曉諭殷勤不憚煩碎並將學堂出入欵榜示通衢俾知涓滴歸公並無絲毫冒濫又得本地紳士聲望素孚者廣爲勸導人人皆知學堂不立則身家性命無以自存各省勸學所之設誠宜勉遵斯義愼選員紳而不行徒以刑驅勢迫爲也乃近聞各省勸學員紳有借官差以拘拿平民者有屬令地方官用刑　逼者有苛罰多金者推其用意豈非冀巨欵之早集學堂之日多而不知此止先聖所謂欲速不達斷非明白事理洞悉物情者所宜出此有愚民何知謠言易起近年僻陋地方往往以不近情理之謗歸怨於學堂而人亦貿然信之道聽塗說以訛傳訛於是有指學堂爲敎堂者有目體操爲洋拳者因而打毁學堂之案層見迭出各省勸學員又不諳事理一味操切從事竊恐民志未啓民怨益深地方安危關係非細爲此札知各提學使務當愼選廉明厚重之紳士充當勸學辦學員紳毋得倚勢作威致爲閭閻之累仍責成地方官會同紳士推誠勤導務使學校振與本部亦深知州縣中誠心興學者固不乏人而其不賢者往住百廢不興而托名于寬厚又或峻刑苛罰希巨欵之立成凡此二端皆非良吏甚至藉名學費肥私入己者尤爲有玷官常該提學使務于所屬官紳隨時查察其有藉名學務擾累閭閻及勸學事宜延擱不辦者均應據實詳參以安地方而維學務此札（星） 
[分認勸籌府學堂修造費紹興]  
　　越郡以試院改爲府中學堂禀准繪圖因講堂宿舍飯廳等槪須重建復築操塲并裝修油漆等事現已招匠估計約需洋銀三萬元刻僅備有積存修纂志乘欵項一萬餘元不敷尙鉅故由貴壽鋆太守札飭通屬八縣每邑按照歲征糧賦百分之八承認分籌如有紳富獨捐鉅欵援例請獎以期踴躍云（士） 
軍事 
[鳳山議設糧餉局之計畫北京]  
　　四鎭總統鳳山近在陸軍部與京鐵尙書面議四鎭改歸部轄糧餉關係最重萬難延緩亟應在師開辦粮餉總局以濟四大鎭之需並擬定章程五條經鐵尙書允准計開如下一設總辦一員幇辦一員其餘分科司事同總辦酌設一各省協欵及度支部指撥各欵統由總局收納一四鎭粮餉經部核准卽由本局開支毋庸向部呈領一在局各員均須愼重選派一洗北洋陋習一于京師城内陸軍部較近地方擇建局所（星） 
[虎門學堂將行咨部廣東]  
　　虎門原設之講武學堂自去歲由李提督定議改爲隨營速成陸軍學堂與省城之速成學堂分南北辦理當時大吏卽以其中有與定章不符未便報部爲詞曾咨請李提妥議辦理現聞此項計畫已經斟酌妥帖章程亦已改定並實行將該學堂改爲速成陸軍學堂敎授一切聞不日將由大吏按照改辦各情咨達部中備案存查云（多） 
[批飭會營嚴緝逸匪南昌]  
　　江西鄱陽縣陳大令以拿獲洪蓮會匪喩安太卽汪九胡長富即胡金山二名訊供緣由禀奉瑞中丞批據禀已悉查喩安太一犯旣經提出在押之浮梁縣逃犯王松年質認供指卽係汪九且木戳刻有汪字九字又與前獲汪九名片字跡相符足徴該犯喩安太確係汪九正身無疑豈得容其狡賴圖脫仰按察司飭再會營選派兵役督飭局紳人等嚴密查拿逸匪梁彩等務獲究辦（千） 
[丈量營基九江]  
　　駐潯常備陸軍二標標統陳得龍擇得岳師門外邢家菜園有空地一所可造營房當卽具禀李協統轉禀撫帥請購作營基以便建造營壘業奉批准由德化施令帶領工房丈量矣（他） 
[委帶巡防新軍安慶]  
　　巡防新軍第四旗管帶李振標本任蕪采營叅將又兼帶緝捕營並充爲蕪通各旗營總巡差務繁多勢難兼顧現皖撫恩中丞將巡防軍第四旗改委管帶巡防左軍守備張得全接帶遞遺左軍差使委千總張得奎前往接帶（化） 
[茶蔴專局禀請添遂防護商販安徽]  
　　六霍一帶山嶺叢雜素爲匪徒出沒之區每届茶巿商販紛集易啟若輩窺伺之心故凡茶稅開局歷經移營派勇駐紥蔴埠以資衛護刻下辦理皖北茶厘委員因將馳赴蔴埠設局循章禀請皖撫移請壽州卓勝營調遣勇丁一百名馳往駐紥並以奉准新章茶蔴兼收改爲常年專局茶巿畢後是否留勇護衛届時再當斟酌情形禀請示遵辦理云（時） 
實業 
[傳習女子蠶桑新學紹興]  
　　越郡育蠶向爲婦女之職務因陋就簡坐失大利茲由姚定生君發起創設蠶桑女學校已假辛弄口民房招集女生傳習簡易新法以期速成推廣實云（士） 
[湘路公司還欵湖南]  
　　前日湘路公司電致粤路總公司云商辦粤漢鐵路總公司鑒敝公司應還貴公司去秋借欵二十一萬員已分開匯票交蕭太史帶粤奉還掣銷前據至敝公司本年第一期贖路息金亦已如數備齊依期就近交漢口照收匯港希轉告香港滙豐爲叩湘路總公司（貳） 
官事 
[張觀察晋京奉天]  
　　東邊道張錫鑾已派充鴨綠江木材公司總辦日内當晋京磋商事宜（星） 
[工部裁缺司員分部北京]  
　　工部裁缺郎中員外等到吏部呈請内用者七員業經籤分各部曉示銜名如左郎中錢宗藩度支部員 
 
 

Page 12

 
 
外郎延齡度支部主事趙黻鴻禮部主事李炳榮禮部員外郎徐仁輔陸軍部主事賀桂堂法部主事王國銘度支部（貢） 
雜紀 
[師範學生與巡警衝突蘇州]  
　　師範學堂學生董姓等四五人於二十四夜十二鐘時在道前街某酒肆醉飽而出適撫轅差弁楊某乘馬而來誤與董生相撞諸生大怒卽將楊拖下毆打巡警勸解不服被撕破號衣打失燈棍等件急吹號叫召集同伴多人擬卽拘住幸西路巡官文章卿大令查夜至此立勸諸生到局理喩差弁遂策馬而去旣而同學某生聞其事到局與大令晤商謂董生等因醉肇禍理應罰究現自願將所毁各件照數賠償可否免究大令允之卽將諸生交該生同返校舍於 
[吳縣查明區董劣跡蘇州]  
　　前報紀蘇鄉光福鎭一帶鄉民因不認城隍會捐聚衆毆差一事茲悉吳縣張春泉大令抵鄉查勘見合鎭平靜並無舉動該處巡檢又將前後情事詳細陳說大令以此事實爲劣董馮筱卿所朦大爲震怒因於夜間登岸巡查迨至團練局查點團勇祇有四名而花名册載有三十名之多詢之馮董支吾以對習日查閱馮經辦之學堂僅有學生十六名且每名月收學費洋三元敎習祇二人每月薪資各十元大令核與報銷之數相去數倍因於回縣後密飭某董詳細查其捐數當查得每年可收各項捐欵洋三千餘元而正項開銷僅需七八百元大令遂嚴飭馮將歷年進出詳細開明呈候核奪現聞衆鄉民已聯名公禀請究矣（於） 
[撫批爭設渡船蘇州]  
　　職商吳天寶前投撫轅禀請捐資在胥門外增設渡船兩艘當奉批飭商務局會同吳縣查核地方情形如無違碍自應妥爲保護乃局縣未及禀復而該處原設渡船之狄松樵亦投撫轅禀稱吳天寳藉善舉之名爲肥已之計等情中丞爰批飭商務局轉飭吳縣迅速勘明秉公定斷（出） 
　　丁未年○快覩軒改良五彩繪圖官商便覽八百四十種每本仍售大洋六角 
[明委禆史彙編複印出書]  
　　明季禆史彙編搜集烈皇小識聖安本紀行在陽秋嘉定屠城紀畧幸存錄求野錄也是錄江南聞見錄粤游見聞賜始末两廣紀畧東明聞見錄靑憐屑吳耿尙孔四王傳揚州十日記十六種均係國初遺老著述讀之足以窺見勝朝政亂寇起之由與夫亡國滅種之慘本局以二十二年印本銷售已罄因特複印成書以餉海内弔古之士現已出版訂成六册定價洋七角 
[新輯海國春秋演義]  
　　新輯海國春秋一書亦小說類也都凡四十卷意創而語新情奇而理實文人學士大可藉此消閒晷驅睡魔較之尋常說部一覽卽索然意盡者有霄瓖之别石印十冊價洋七角 
[新出醒世姻緣]  
　　醒世姻緣一書相傳係蒲柳仙先生所著書中所述種種姻緣惡果頗足儆悟末俗而描繪家庭瑣屑之事神情口吻尤能惟妙惟肖至語言酬酢均用山左音是又於紅樓夢外别開生面者誠小說界中上乘禪也鉛印十一冊紙墨極精價洋一元四角 
[繪圖羣芳花鏡秘書]  
　　凡百花木雖各有本性而竭人力以爲之轉移則人巧實可奪造化是書係西湖陳扶搖花隱所輯彙載四季花木剪枝更換秘訣俗所謂移花接木過枝接葉之道盡在於是併將花果繪列成圖附及畜養鳥獸各法誠足該泰西專門之動植物學而爲近今研究物理者所必需之書也裝訂六冊價洋四角 
[繪圖繪芳錄]  
　　是書計八十回係西冷野樵所著借南朝粉黛發抒性情較西廂石頭記等言情之書尤爲淋漓盡致著者自謂情以文生文以情副洵非虚言鉛印白紙訂成十本價洋一元二角 
[最新頤人奇譚]  
　　是書借嬉笑怒　成絶妙好辭其莊重處可以資助修身其戲謔處令人胡盧捧腹誠怡情悅性之良書不第爲酒後茶餘之消遣也計裝四冊實洋三角 
[女學堂敎科講讀課本]  
　　是編爲女學堂必講必讀之書方今學堂林立兼及巾幗特坤德實風化攸關婦道尢人倫之始本局藏有阮氏初刻影宋本列女傳兼繪圖像再益之藍鹿洲先生所輯女學一書合付石印爲女學堂專書講讀两有裨益定必各地風行則女學界從此進步也爰輯是書藉端敎範現已出版每部裝訂六本價洋八角 
[耳食錄初二集]  
　　是書爲樂蓮裳先生所著先生爲乾嘉間知名士著有靑芝山房文集此書則其三十二歲以前所識也其筆墨之簡潔思想之奇幻較之聊齋誌異閱微草堂筆記諸書殆有過之前此祇有本刻魯魚亥豕閱者憾焉茲特付之石印悉心校正以供同好書印無多 
速購爲幸計用白紙精工裝訂五冊價洋四角 
[  上海三馬路申昌書局啓]  
　　京都大寳齋藥房○天下馳名○靈驗第一○異人傳授珠黃八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黃珠粉血珀極品上藥泡製久煉成丹專治男女楊梅結毒橫痃下疳小便皮破時爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當賣立愈乃毒氣内攻逢春又發四肢痛酸甚至鼻塌髮秃紅班起點皆綠毒藏筋絡且必染妻絶子其害非淺餘毒未凈其患不休此腫藥者未得其法患者豈能安全今本齋不惜重資修合濟世染者即將此丸服下立刻止痛消腫去毒凈盡凡極重極危之症服藥一料立可全愈價雖畧貴而效足値當可掃盡骨内一切毒氣且能生育無害屢試屢驗必發必中輕者五天全愈重者七天絶根如用　提丸輕粉升藥雷殛火焚凡有染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黃下疳散每瓶洋七角如男女下疳腫痛或陽物臭爛成筋或爛去半節搽此散立見拔毒去爛生肌止痛保復原形仍可生育種子此乃第一仙方也○立愈珠珀五淋白濁丸價洋一元○舖分上海二馬路中巿西鼎新里石庫門口内便是遠埠託郵改局購寄信局作弊難靠 
[江南副票改章准三月十七日開彩]  
　　啓者本局副票定於第七期改用一百二十碼開三十碼點十五字俾購票諸君易於得中再副票聯單向歸本局備售而各寶號送來蓋印聯單每有與本局聯單板日不同安位不準致使中眼出格點彩人無可辨認誤事非輕現本局見有此弊特用上等紙張内藏暗記板口一律毫無參差庶使打眼點彩均無差悞以昭大信以後如有再用别項　次聯單本局　不盖印幸勿自悞再湖州嘉興等處之副票歸杭分局盖印所有盛澤震澤南濤等處槪歸蘇州分局盖印外埠各寶號所領字軌已咨照各分局務祈留意勿可隨便亂投不但退回往返週折且將來紅票花紅亦難調查特此廣[  江南振捐公益彩票總局]  
[安徽鐵路公司發息廣告]  
　　本年三月初一起爲本公司第一届發息之期凡各股東在丙午年入股者均請持息摺向蕪湖鐵路公司及上海鐵馬路圖南里駐滬安徽鐵路公司收支處盖戳付息外埠各處亦可由郵政局 
挂號妥寄　郵　仿照　省鐵路公司章程須在息銀内照扣特此告請股東公鑒安徽鐵路公司總辦李經方會辦孫傳　謹白 
[昌明公司分紅廣告]  
　　本公司去年所獲紅利以及官息定期於三月初一日一律發給届期乞各股東持摺來總公司領取爲盼 
總理馬剛侯恊理汪梓琴謹啓 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　總發行所在上海棋盤街中市　商務印書館新出小說　分設京都　奉天　天津　漢口　成都　重慶　廣州　福州　開封　長沙 
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（一）]  
　　歇洛克福爾摩斯以兀突才操偵探術默處一室運其絶大之腦力發越四射若空氣之彌漫蓬勃往來。倫敦遠近諸方域以與夫巨奸大憝各出其心思材力以腦戰以心角以魂相刦奪交併默鬭於虚渺黑簡之塲而卒之算必勝計必克譬若弋者捕鳥獵者捕獸幾經測算幾經佈置迨霹靂之手段下而飛走立致百不失一嗚呼。噫嘻若福者殆偵探界之拿破崙歟。顧福性奇僻。喜逸宕自由。弗受當道者覊勒王公巨賈踵門以請擲千金於几求訪一尋常之案掉頭不願或一笑却之而貧窶乞人一旦有疑難特别之奇案登門相丐慨然一諾即舉爲已任瀝腦汁絞心血窮日夜之力至寢饋俱廢或浪擲巨金購線索略無吝色事結則去初不以貧富貴賤計尤不以酬金有無多寡計也。故平日之詣福者。例無泛常易破之案大都奇情幻節爲耳未聞目示覩尋常偵探所夢想弗及者福乃忻然爲之以爲案情不重要不奇特不足當其研察價値而余。（華生自謂也）性復好奇終日徜徉於奇幻之境樂之不疲奔走鈎距而外輙援筆記之余業半爲之廢蓋幾將易醫而探矣。福所理諸案。屈指難數。恨余碌碌。握管所記。不免掛漏之憾。近少暇。復從事於此。請先述其最近之一事。今年三月九號。爲星期一。余與福共坐室中。長日相對。幽寂無聊。福據自轉椅。口啣烟筒。手化學書一册。攷輕養二氣之原理。研究甚力。余則斜倚榻旁。新聞紙亂疊於前。恣意流覽。藉以自遣。日停午。稍覺煩悶。起至案前推窗外視。是日天色微陰見空際雲氣鬰勃奔馳四塞陽光從雲隙中下射若有若無疎淡如烟。已而就坐案側。福已推書而起。取火燃烟。呼余曰。華生爾思外出一游乎。余曰然。適有是意耳。福曰。爾殆欲往游蠟人院一賞法國新到之蠟像以擴眼界。乎聞此種蠟人。製自巴黎名手。其骸體之全備。造法之工巧。殆無以過。子往觀之。於子必有益。余曰。如子言。余誠有是意。然子何以知之福曰此事甚淺新聞帋所載蠟人事子注視甚專旣復起視天色不啻明告我矣。余未及答。福又曰。雖然子腹已饑必俟午餐後方出又以天陰晦慮中途或遇雨頗躊躇耳。余問曰。此又於何見之。福曰。子未出而先視天色。可决子意之躊躇。方子起至窗前。仰視壁間時表復屢目對面之膳室。是可决子腹已飢。視僕者之已爲具餐否耳雖然余所决者不止此意子未必一人往殆欲先至他處約一友與之偕而此友所居必較遠以余測之其爲子之同業密司忒克令克。名阿根姓耶余不禁呼曰嘻。福君爾何决余之深耶福笑曰否否子一舉一動巳示我於無言之中何待深决耶。蠟人院去此頗近。卽遇雨亦何害。必子尙欲他往。因以躊躇。子業醫偕同業者往觀。可資討論。而子諸友中。於體理之學。能助子所弗及者。惟居酸來之克令克阿根。爲倫敦著名體學家。以是决之且子胸袋中顯露者何物此物已明明爲之證矣。余始悟衣袋中之帋。爲阿根新著之論說。余目阿根所携歸。今隨手置袋中。擬順便返之因悚然服其眼光之敏捷决事之神速如皜日當午纎毫莫能遁。正言論問突聞車聲轟轟馬聲蕭蕭漸自遠而近福探首外視忽笑呼曰巧哉事乎華生爾欲訪彼彼自至矣。車馬聲截然止。旋聞鈴聲琅然。門闢。客已翩然而入矣。國外新聞 
[意國君臣同赴希臘]  
　　二十五日倫敦電云意大利國君主偕意外部鐵托尼侯爵乘坐御艇護以意國軍艦由泰倫拖起程前往畢立斯與希臘國君主卓爾基會晤 
[西班牙君主與英皇相見]  
　　二十五日倫敦電云西班牙國君主阿爾萬頓偕部院大臣數人起程赴嘉德基那地方與英皇會晤西班牙君主此行因君后有疾直至臨時始定並俟與英皇相見後即行回國 
[坎拿大大學機械室被焚]  
　　二十五日倫敦電云英國坎拿大屬地蒙德力爾城之麥基爾大學之機械室陳設精美因遭火災全行焚燬統計所失値英金十五萬磅 
[德京粮商罷巿消息]  
　　二十五日倫敦電云德京操粮食生業者商議罷巿其日期則秘而不宣德國政府已預籌嚴行彈壓之策矣以上譯字林報 
本埠新聞 
[滬道維持米價諭示]  
　　公共公廨抄奉上海道瑞觀察告示一道略謂上年江浙内地歲收尙稱中稔加以江南各關先經禁止米粮出口稽查嚴密無從外漏宜乎民食充足價値平減乃自上年新米上巿由冬入春米價非維不减且步步增高日前竟貴至每石八元以外以致人心惶惶殊深駭異或謂由於江北水灾而致殊不知本年江北徐海一帶雖遭水患然江北之米不爲接濟江南民食之用卽此次水灾辦振亦僅籌款解往江北就近採辦米麥雜粮並未採江南之米可見徐海灾歉與江南米巿絶不相關顯係奸商囤戶壟斷居奇不顧貧民殊堪痛恨現經禀奉督撫憲嚴飭查禁一面奏明撥動藩司曁江海關庫欵四十萬發商公赴湘鄂安南採辦大米運滬分銷平價發賣轆轤轉運以益民食上海商會各義紳並願廣籌價本自行採辦照本出售維持巿面探查各路米巿行情洋米價廉而數多湘鄂路近米價尤廉更爲相宜似此分頭運辦源 
 
 

Page 19

 
 
源而來小民免食貴之虞地方消無形之患可爲我蘇滬人民幸福除出示嚴禁囤積外合亟出示曉諭務各安分守業毋稍疑懼云云（泉） 
[江督允將廟寺改電燈廠]  
　　總工程局擬將滬南紫霞殿改作電燈廠住持僧及紳士曾赴控督轅派江太守來滬查辦茲已查明禀復端午帥以該廠機器購到廠屋落成應准開辦特電飭滬道轉致工程局查照辦理（永） 
[飭知變通軍政新章]  
　　滬防各營昨奉提督劉軍門札開略云陸軍部於三十二年具奏綠營武職軍政變通新章又考試騎射改用槍砲茲已議准特札各營遵照辦理（車） 
[定期放告]  
　　本縣李大令昨日牌示定期本月廿八日放告（疏） 
[總書被控]  
　　寳山縣總書鮑某因浮收契稅被鄉民聯名赴藩轅禀控現該縣王大令已奉藩司批飭查復以憑察核矣（草） 
[提解命案要犯]  
　　去年寳山縣境眞如鎭巡防局勇因賭仇殺勇丁三名一案迄未理楚前日兩江督練處又移文到縣請將預藏兇器致肇命案之某護勇提解省垣訊供擬罪（草） 
[刧案又見]  
　　西門外莊家灣翟姓前晚被匪十餘人撞門入内搶劫衣洋飾物等値洋二百數十元昨日由事主開單報知西區轉報總工程局函請上海縣李大令勘緝（永） 
[小輪多載搭客被罰]  
　　小輪多載搭客早經經新關稅司會商道憲示禁有案前日有行走閔行松江小輪載客多至百餘人駛至南卡被卡員扣住罰銀二十五兩以爲違章者儆（夜） 
[體恤工匠]  
　　滬南製造局總辦張弢樓觀察日前具禀督憲略謂日來米珠薪桂廠中工匠所得工資難以餬口擬照平糶辦法特派員前往錫金等處購米平糶按照工匠大小人口發給計大口每月六斗小口每月三斗所有米價在工資上照扣業奉端午帥批准已派支應委員金大令赴錫購買茲已裝運到滬由觀察派委監同發給矣（疏） 
[馬車肇事]  
　　昨午南京路轉角處有溜韁馬車一輛自南而北將一東洋車碰倒車夫受傷又碰倒小孩一名當由印華各捕追上將馬車帶入捕房捕頭以受傷二人均無大碍著該馬夫自回理處（莊） 
[巡查嚴密]  
　　坭城橋迤西至徐家匯等處中西巨紳住宅甚多惟地叚荒僻易聚匪人靜安寺捕房特命中西各捕持槍巡防又有西商團練馬隊澈夜梭巡至黎明爲止（莊） 
[持刀違章]  
　　某哨官泊舟蘇州河至新閘路買米將腰刀囑舟人方某代持經印捕暼見以方違章拘入捕房押候解究（草） 
[預防竊案]  
　　英捕房西探阿姆斯脫郎以境内竊案之多皆由各當押舖亂收竊贓之故爰禀麥代總巡轉飭各捕房捕頭以後如有失竊具報之案務將失單抄送老巡捕房照繕多帋飭探分發各質押當鋪庶事後竊賊押贓不致漫無理會麥總巡己允照辦矣（莊） 
[大火詳誌]  
　　昨報紀浦東爛泥渡火警一節茲悉是日被焚　計共兩處淸晨爛泥渡迤東吳家廳附近吳姓家因用爐火烘被褥失愼霎時冐穿屋頂不可收拾因無洋龍灌救以致焚去房屋廿餘間是日晚問三鼓時爛泥渡鎭上盈豐泰臘燭店因潑翻洋油燈起火肇禍延燒樓上福興樓茶館對鄰大茂糟坊大昌烟間天生堂香店生泰酒店及左右鄰店長興館飯店鳳綉閣烟間萬泰新衣店新長興麫店姚萬太米店公順昌烟間姚生泰烟帋店泰昌洋貨店鴻興飯店沈姓糖食店鮑姓點心店唐姓銅匠店鞋子店機店剃頭店寳太錢永泰肉店朱景春朱龍龍第一樓等茶館壽生堂藥店新吉人鹹貨店榮盛日昶蠟燭店金長興南貨店陸稿荐肉莊張永順楊順興切麵店同慶豐烟膏店廣連發烟間恆益籐棧松盛貨棧朱錫昌糖果店順興粥店及居家葛姓等十餘戶計共店鋪居戶一百餘家焚燬房屋二百數十間當火熾時總巡謝明府率帶差捕勇丁人等到塲彈壓拘獲搶火匪徒六七人帶局各責數百板後由海關水巡捕房及停泊浦中之某國兵輪水手各帶救火器具到塲竭力灌救始熄（譽） 
[查究失火一]  
　　南巿王家碼頭同昌廣貨店保險一萬二千兩失火後形迹可疑經陳叅軍提執事艦瑞龍到案判交保候查（夜） 
[查究失火二]  
　　前晚美租界吳淞路蔡姓失火幸卽救熄捕頭飭探邊槐洲往查並未保險據情禀復（西） 
[研訊拐逃賣娼]  
　　美界嘉興路張九恭去冬失去妹子愛林近郵局遞來一函略言妹被表母舅誘拐至奉天售於妓院得洋八百元速來認領等語九恭當將來信投送美捕房捕頭飭探將其表母舅顔金和拿獲昨早解案關讞員會同美白副領事訊之顔金和供愛林逃走小的實不知悉太守判將顔還押捕房俟備文至奉天移提愛林到案再核（莊） 
[公共公廨會訊案]  
　　德商克魯森控楊云記定靛不出前日關太守會同德師副領事復訊被告保人曹子源延穆安素律師聲辯中西官研訊之下判楊云記交保所定靛靑二百八十八桶限三個月照數出淸尙有欠銀三百五十九兩六錢限二禮拜理楚曹子源仍交原保（泉） 
[上海官事]  
　　候補行縣孫調鼎昨投道轅禀謝奉委蟬聯總工程局正裁判官差典史朱益增禀謝奉委蘇滬鐵路彈壓差新委濬浦局驗收雜料委員鄺翰光到道禀知到差（杞） 
[更正]  
　　昨日報紀舉定總巡云云茲悉所舉定者係管理印度巡捕之總捕頭斐而君其總巡仍由麥高雲君代理（泉） 
訟案 
[總工程局事]  
　　張阿四帶刀案内文拘得流氓張吉祥兪加寶二名由孫明府提訊判兪戒責四百下發押改過局一年吉祥發押五月張押三月○蔣鴻泰控王德榮呑沒包造屋價銀二千两孫明府判王收押限三天内報知英廨請提在逃同黨徐寳生到案（夙） 
[公共公廨早堂案]  
　　錢萬甫上年失去孫友吉安訪悉被郭胡氏及其姘夫錫秀洪串同楊宋氏賣於粤婦張新培得身價洋五十元當控諸提籃橋捕房捕頭飭探將拐匪郭胡氏鍚秀洪楊宋氏買主張新培等於昨早解案原告禀訴前情買主張新培將吉安交案太守與白君互商判將吉安交錢萬甫領回拐匪郭胡氏判押本廨一年鍚秀洪押捕房三月媒人楊宋氏押本廨一月身價著郭胡氏措繳買主張新培免究○妓女沈金保投濟良所稱不願爲娼經所董送案判將沈金保發濟良所擇配○許和尙　老公茂紗廠爲工乘人不備行竊洋紗爲洋人查出連同原贓送案判押改良所三月○任光覲控順興炒麫店夥假收確爲由攫取金飾　　　主罰洋三元○華　控東洋車夫紀林根違章不服指揮復喚妻紀陸氏肆扭隨　　　表　他捕帮將紀夫婦一併拘入捕房在紀身畔搜出時表一枚等情着將紀林根押三月　陸氏押　廨一月○周英生控向邱胡氏索租被咬傷手指判氏罰洋两元與周養傷○优如山控同族沈明年藉端尋仇昨奉傳案判押候過堂訊奪○前報紀嘉興縣差顧金生向　　岩騙洋五百元經中西官訊供飭查明再核昨日捕房將顧送案謂實係撞騙 
 
 

Page 20

 
 
判顧發押西牢三月○孫了岳控洪耕初欠銀不還昨日傳案判過堂訊奪（舟） 
[法租界公党堂案]  
　　張永林控和昌工頭彭根圖賴墊本工洋昨日復訊以由兪耀瑞馮某轉包判两造邀到兪馮再訊○陳鍚堂控歇夥孫鴻標竊物判將贓據實昨原告投追仍判查贓下期候訊○殷福福搶徐心樓布鞋廿八雙曾避八楊正明鞋底作昨楊將殷尋獲送案判押候吊贓傳原告訊辦○捕解擺賭攤之余谷仁請訊判押七天賭具銷毁○某洋貨店夥控余阿六竊象皮鞋两雙判押半月○王阿有竊信局夥洋六十九元拘辦判將搜出洋九元六角先給原告吊出之鍚噐變價後亦給償原告王押三月○王和尙竊綿布衣數件判押二月○竊犯陳阿二裘桂生等五人押期已滿判再押改過局二月○王阿慶竊肉店銅吊判押七天○王阿六喬林發竊木板各押五天○張桂卿圖竊判押二月（絲） 
[美租界捕房事]  
　　趙沈氏行經崑山路被西孩演放汽槍彈中面部由氏投報捕房飭探往查孩父願給養傷費了事○元芳路有道斃乞丐捕頭飭傳地保報堂棺殮○新記浜木作主秦永甫被學徒竊取銀洋衣服逃逸秦投報捕房飭保人理處○楊樹浦路楊鶴廷米店收買賊贓由探禀知捕頭請單傳訊○某印人乘醉在公平路胡鬧由捕拘入押候醒釋○楊樹浦集成紗廠有小工數人在途互毆由捕拘入捕頭以各非善類一併斥逐（西） 
通信 
[戶部銀行來函]  
　　二月二十六日各報登載電議王子展觀察代寗省借欵事内開王子展觀察代寗省回戶部銀行借欵四十萬請以鹽票作抵並由滬關蓋印稅務司簽字作保一節江督異之電致滬道瑞觀察謂江督能蓋印已足明信必煩稅司不知何意是否戶部銀行必以稅司爲要點稅司是否肯出而簽字抑銀行逆料稅司亦未必簽字而故以相難觀察當復以遵查印票由稅司簽字係襲從前息借商欵華洋流通之辦法出自衆商息借尙不足深怪今欵借自戶部銀行而寗省併有宫股在内復何足慮乃不重印票而重稅司簽字見輕外人有傷國體戶部銀行爲錢商首領先倡此議實阻衆商信心并駁復王子展觀察函内有未免輕視滬道重視稅司等因查戶部銀行悉照商家辦法凡抵借欵項無論何人何項凡有指明的實欵到期可以撥還并有的實保人皆可應借今届大江南北官賑義賑需款甚急前後本行已共借過三十萬兩内十萬乃江督用印該欵到期以上海道月解南洋籌防經費扣還又十萬乃在申各殷實紳商聯環公保到期攤認歸還又十萬乃盛宫保以斜橋住宅基地房屋十三畝道契押借並有保贖保息殷實紳商數人故本行因爲賑欵皆早應借查王子展觀察代寗省向本行借欵四十萬一事其第一次來函文曰 
貴行巿面發出之欵不下千數百萬前聞上海道言本月分三期解貴行者尙有三百萬兩之多欵項無多一語當是謙詞淮徐賑欵係爲救民命消隱患起見非江督借來私用且貴行爲國家所設借欵更應先從貴行借起方足以爲商民提倡仍請再商之於貴總辦麓賓京卿如實不願借江督亦何能相强弟自當將來函并再四相商情形轉復江督云云 
本行查閱來函並無指明歸還的欵當具復函文曰承示賑捐孔亟民命攸關足徴閣下急公好義欽佩奚如借欵一節小行如有餘欵無論何項皆當應借而况民命攸關之賑欵敝總辦更願應借前曾應借過二十萬一乃在申各紳商聯環公保一乃江督用印該欵到期以上海道月解南洋籌防經費扣還查銀行章程凡借欵必須有指實何項的欵到期可以撥還方可應命尙請切商示復云云又得子展觀察來函文曰 
惠示謹悉此項借欵指明在八成復價一欵撥還亦用江督印票此項八成復價　年還本十萬兩次年還本十萬兩三年還本二十萬兩弟猶恐未妥已與午帥當面言明應飭運司將復價一欵按期分批解交上海道庫收存至其卽由上海道歸還猶恐復價或未能解足再由上海道加印擔保寫明票上如至期本息不足卽由上海道在庫欵發還如上海道不發還卽將此票本息銀兩准其抵還滬關稅欵再與上海道商酌令稅務司亦簽字蓋印此乃萬妥萬當必無不還之理如貴行可以允借請示知當再面訂息銀數目及印票如何寫法仍祈將允借與否示復云云 
此函據云已與午帥當面言明猶恐復價未能解足由上海道將庫欵發還如上海道不發還准其抵還滬關稅欵令稅司簽字蓋印則其結尾指實的欵在於可以抵還滬關稅欵一語提倡稅司簽字者在於此函本行未嘗以稅司簽字故以相難也本行接此函後以王子展觀察所定指實的欵在於可以抵還滬關稅欵並稅司簽字當復允借函文曰 
頃奉來函内開借欵一節指明復價歸還用江督印票由上海道加印擔保如至期本息不足卽在上海道庫欵發還如上海道未能發還即將此票本息銀兩准其抵還滬關稅欵再由稅司簽字蓋印等因欽佩之至敝總辦意果能照以上辦法頗爲妥善自當應命候閣下將以上辦法四面商妥然後駕臨面訂息價期分數目可也此函去後又接子展觀察來函文曰前接復音當卽電告南洋並函莘翁商辦頃接復函呈閱滬道所言結實妥當並連後任一層亦巳慮及當無不妥乞示復云云滬道原函卽二十六申報所登之函查閱此函前定稅司簽字抵還稅欵一層已辦不到止有滬道可以担保辦法本行查與子展觀察前函聲叙已與午帥當面言明復價不足以稅欵作抵令稅司簽字之辦法不符故又復函文曰接奉手示並滬道原函敬悉一切查前來函内開歸滬道担保稅司簽字准其抵還滬關稅欵等因欽佩之至所謂指實的欵在於可以抵還滬關稅欵一語然欲抵還稅欵則非稅司簽字不可若稅司不簽字卽不能抵還稅欵卽不能作爲指實的欵小行照章若無指實的欵卽不能輕允借欵仍祈裁酌云云 
是前欵未借定之故並非本行有所要求在於來借者自行倡議之辦法自已未能辦到無的實抵欵可以取信於本行之故否則本行前已借過三十萬並非不願借明矣今將往返函牘登諸報端尙祈公鑒 
[論平糶平價（續）] 施金榜稿 
　　一平價斷無實濟此事似爲官之關心民瘼者最要之着其實近來平價之後勉遵數日衆商裹足不但價貴而且無米昔有人言欲斷某方之炊莫若平某方之價斯言雖激亦是常理恆情人所易曉平情而論米貴非一方之事今責諸三五米商强使賤售將待價之謂何使囤積而目爲奸商豈人鮮盖藏而後快何歉年之榖反不如豐年之玉官以積榖撥學堂而使小民平價且平糶何不使民助學堂勿使積榖名存而實去且官亦明知農商之積血本攸關斷非一紙空文所能破其慳橐不行已又親臨搜索爲查抄禁物者然使有米而早售一日者額手相慶如免大難者嗟彼小民其愚可畏此無論查確與否其不爲嚴商所怨咨而見笑於外人者幾希試思所查之米食之亦有窮期將何以變通盡利况查米一事易啓爬米之風彼宵小將有所藉口也今何不請於大憲開通下五州縣之私禁使此粳稻源源而來毫無棍徒恐嚇騙詐之端販運者苟無巨禍之可畏又有微利之可圖民食亦何至不濟今歲仙女鎭米行卅餘家至正月底猶少開巿者游人經過其地滿目荒凉詢知其故轉駭爲歎有能使商民交困一變而爲貧富相安者百里　歌當有專屬使航業無用而米菽如水火雖柴米者朝夕曉首冀米價之加長不可得也 
一糶欵宜請官欵居其一米行碾坊米商合居其一各業居其一此予於前夜擬稿今日　　議定紳富集銀元一千六百各業四百米行二千積榖二千鄙人歷觀此等米事多言　　去今两年尤覺有奇驗益滋多言之欋然猶有不能已於言者某鄉現有平糶之諭聞任其貴者三等一大戶一各業一沾米利之碾坊划船而官欵獨未達夫幣間各業固　邵於 
 
 

Page 21

 
 
遠甚大戶尤不及此干人一見之實情至碾坊划船之索沾米利亦膺此任彼皆以農夫兼爲此業庸閣鈍弱又無人爲之代表雖有竭　誰聽呻吟昏夜移舟情形可憫雖頭微利虎背危機有心人能無慨然豈彼盡慳　不肯勉襄義舉嘗詢其故亦有數端今試代述甲食米者非盡極窮之人如飢民未回籍者沿乞盈階不因設糶而得食乙每一設糶中戸相率食之董事礙於情面不便阻止是以米數多面出糶者艱於負荷此事質於食糶貧人亦有微詞丙本鄉較巨之戶捐銀元五百又爲邵鎭吸去而食米或多無業者獨使中下戶捐助此等人宜其退有後言丁官欵不至戊他鄉未設糶已他鄉亦不出欵是米貴一次我鄉工作農夫坐耗數百元未免偏枮今更須千元以外何以堪命庚下河褪帮攔劫之風日甚一日無人過問近則棍徒更藉禁稻尤多勒索其黠者曰官未能保商商固願獨膺任恤之責但現在力寶未逮辛下河禁稻流不通我已失業其去食糶之期間不容髮雖言之過甚然除閉糶豈無善策此事申報館已言之壬欵董事或有浮冒癸近來傭工甚貴彼食糶者類皆不肯就傭常爲我羣倘官設工藝戒烟等局我等互相勸欵雖舌敝唇焦復何忍有怨意書至此情殊惻然予更何敢多言（完） 
振務 
[上海絲業會館籌賑公所施子英經收各處水災賑捐丁未年正月初一至十三日第]  
[一百八十八次淸單]  
　　初一日施門程氏丁門施氏五十元元初四日平江友麟氏龍洋五元初五日申鼎英洋六元龍洋二元小洋十一角其人英洋五元初六日無名氏銅洋一元初七日劉筱本求母病速愈洋二十元陳寶林洋四元初八日裕大莊交來天益豐爲康泰仁兌金紏葛願甘龍洋五十元李鑫三龍洋一元小洋七角林英記銅洋一元初九日鼎豐仁銅小洋六十角留餘軒筵資移助洋十二元山陰陸聚德洋一百元山陰竟由甫一百元初十日棠隱居士祈合家平安洋一百元隱名氏因病愈龍洋五十四元英洋四十六元十一日沈雨春爲先父母祈冥福洋十元十二日無名氏銅洋五元丁無名氏小洋五角錢五百十文蘇州寶順局交來倘來生龍洋一元小洋八角淸和五寶週歲龍洋十六元十三日杭州鼎記莊寄來西湖恊德善堂代募十二戶洋一百六十八元銅洋二元又十七戶洋七十六元小洋二角棉力子銅洋一元悅昌文杭莊移居後馬路西吉祥里口索諸君賜賀禮應設席酬謝將筵資移助與諾翁造福洋一百元悅昌文人口平安以答神庥洋二百元湖州穎川氏求合家平安洋十元 
[商會經收徐淮海等水灾賑欵第十七次淸單]  
　　本會陳議董潤夫先生交來舒兢三翁轉託共來葉嘉會堂同人助洋一百十二元永安善堂助一百元高崇德堂助十元高良立堂助十元胡新堂翁助十元陳遠峰助二十元義　莊同人助七十元無名氏蔡田茂翁手二十元楊金門翁二十元齊少琴翁二十元高徐氏三十元蕭徐氏助十元統計四百十五元正禾恆裕莊來助皖北灾賑各戶恆裕莊徐成記五元徐鴻慈一元朱桐坡一元李徐氏率子麟書二元顧淦生徐善昌周潤霖張華臣各一元徐蘭田二元共計十五元以上除分别掣流收照外合亟登報以揚仁風 
[銅洋助振第一次鎔化淸單]  
　　啓者承各大善十所助銅洋銅角歷經四次報告共得大銅洋四千七百五十元小銅洋六千八百四十角又次銀五两零一分以上各件眼同軋碎秤見重三千七百十八两三錢四分交付勤泰銀爐鎔化據開來淸單計煎出紋銀一千一百三十七两三錢六分申合規銀一千二百念二两零八分二厘除付煎工五元棚炭松炭五元盆灰黃坭坑瓦罐子二元二角等開銷合銀八两八錢八分二釐外凈得規元一千二百十三两二錢又煎出之銅質除鉛渣含藥等不能售價外計凈銅四十五斤半每斤售洋二角二分共得洋十元又沙錢四十四千售洋申二元共申規銀念三两二錢九分六釐以上頒項統經歸入振欵合函登報奉揚仁風外伏懇仁漿度沛俾免中澤之鴻嗷義　頻須藉續災區之蟻命同人有厚望焉周晉　失佩珍李厚祐嚴廷揁嚴義彬同啓 
[淮揚道署經收淮海賑捐第二次淸單]  
　　一收戈卓周經翁季金演劇助振欵龍洋三百五十元一收两江師範學堂員司學陳移筵助賑龍洋五十元一收唐理珠助賑龍洋二十元一收孶善堂助賑英洋十元銅洋二元角洋五元一收無名氏助賑龍洋十元均請登報以廣仁風 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
河南巡撫兼管河工事務臣張人駿跪奏爲遵旨酌保堵築武陟沁河漫口尤爲出力官紳籲懇恩施獎叙恭摺仰祈聖鑒事竊臣前將堵築武陟縣屬沁河民隄漫口合龍日期繕摺具奏並聲明可否擇尤酌保出力官紳欽奉硃批著准其酌保數員毋許冒濫等因欽此仰見朝廷策勵羣　微微勞必錄之至意　聆之下欽感莫名查伏本年沁河水勢漲發甚猛以致武陟縣屬北樊村民堤無工處所一時搶護不及於閏四月二十四日漫溢成口當經該官紳等屏除舊習不待霜淸立籌堵築奔馳於烈日炎風之下搶辦於驚濤駭浪之中履險蹈危不辭勞瘁竟能於六月十三日伏汛期内告厥成功全河挽歸故道各縣災區得以及時涸復民困早蘇迨至合龍以後正當秋汛盛漲之際大溜浩瀚奔騰掃占被刷蟄陷情形危險異常復經在工各官紳一面將善後工程分投趕辦一面設法防守相機搶護得保無虞而所用工欵仍能力求撙節泃屬始終奮勉著有微勞茲據河北道馮光元查明禀保前來臣復加確核所保人數較多業經從嚴切實删减擇其尤爲出力者共計八員均按尋常勞績擬給獎叙實已毫無冐濫謹繕具淸單恭呈御覽合無仰懇天恩俯准照擬給獎以示鼓勵出自逾格鴻慈除飭取各該官紳履歷咨部查核外理合恭摺具陳伏乞皇太后皇上聖鑒謹奏奉硃批該議奏單併發欽此　 
宫門抄正月初三日澤公謝授御前大臣並賞穿帶膆貂褂恩奎俊林紹年謝賞穿帶膆貂褂恩克王意公錫光各請假十日橚貝子續假十日亨公續假二十日召見軍機 
[陜西巡撫曹奏爲遵旨議覆刑民訴訟各法繕陳摺]  
陜西巡撫臣曹鴻勛跪奏爲遵旨議覆刑民訴訟各法繕單縷陳仰祈聖鑒事竊光緖三十二年四月十五日承准軍機大臣字寄光緖三十二年四月初二日奉上諭法律大臣沈家本等奏刑事民事訴訟各法擬請先行試辦一摺法律關係重要該大臣所纂各條究竟于現在民情風俗能否通行著該將軍督撫都統等體察情形悉心研究其中有無扞格之處卽行縷晰條分據實具奏原摺單均著發給閱看將此各諭令知之欽此遵旨寄信前來仰見朝廷愼重刑章周諮博訪之至意欽服何言竊維刑律之設所以濟禮敎之窮而人格未及完全之時則典章究有變通之處溯自海上通商以來議立約章未悉外邦政要因致刑民訴訟辦法多歧凡屬外人不能以彼之治法就我常律細故爭持因而多事是改訂法律之本旨普天所同喩也惟是施法之地宜人後先變法之端宜公緩急卽以民情風俗而論關輔奥衍與江海交通者殊雍秦純厚與吳楚敏達者異舉凡刑民訴訟一切剛柔强弱之施洵如聖諭或有可以通行亦或不無稍有扞格者臣恭奉諭旨連月督同司道選擇屬員中老於刑律者逐一審究如原奏各條所陳大抵弛刑以完肌膚罰鍰以代鞭扑立訊以養廉恥宣誓以表眞誠其他訊供定讞一由律師証人及陪審諸員公同組織承審官不得意爲輕重凡歐美諸國自十六世紀以來逐漸改良之法一切詳寓于其中使能一一實行洵于内政有裨顧竊以爲諸國之行此律也其原因亦至賾矣壤地褊小介乎列强其舉國一體上下一心皆有發憤自强日新月異之志故程度之遞進也此其一國際公法會盟爲重民人習見翕然成風加以宗敎尊嚴舉國迷信一誓之發有終身不渝者故盟約之無爽也此其一言論自由者述自由如盧梭邊沁蒙德斯鳩李協旒諸人各以自制法典轉相傳授政府不禁或從而採用之故律學之廣布也此其一鄉社自治舉國皆然善惡賢愚早有定論故陪審不乏諳習之士証人亦少袒徇之言是佐理之多才也此其一官民一體故訟庭不辨等威男女平權故命婦亦充案証是習俗之坦易也又其一而其尤扼要者則在學堂林立敎育普及人人讀書識字能以公理公法固結國民之團體此則諸國所以聯絡整齊雖有偏宕之法而行之尙無他弊者也至吾中國其判于山川疆域者則國勢不同習于高曾規矩者則民俗不舍舊從新竊恐此後讞獄者任不及格之律師則上下其手訪不及格之証人則翩反其詞用不及格之陪審則袒庇其私而爲承審官者供手受成默然高坐縱有所見亦不能以一人之昭昭矯衆人之昏昏此不特上理難臻而已卽求如今日之準情酌理亦將不可復得臣一再深思未見其可至論治外法權則從古無内治騷然而外人能受洽者亦未有强迫吾民之就外人繩尺者此尤不能不作萬一之慮者也抑臣又聞師人之長必停進求其所以長西人扼要之圖實爲學校前旣言之矣惟我皇太后皇上洞鑒及此毅然乾斷凡建築之形式管理之規則科學之次第 
 
 

Page 26

 
 
敎育之精神遠訪歐美近取東灜一一頌行天下誠一意專精於此俾四海之内無地無學無人不學則郅化旁　何止刑獄一端卽以刑獄言之民德日新則無詐無虞民智日啟則有倫有脊雖上躋無訟之治刑措之休亦可次第期之矣茲謹將原奏二百六十條逐條加註按語開單恭呈御覽請敕下法律大臣甄採核議以備壤流之一助所有遵旨議覆刑民訴訟各法繕單縷陳緣由除咨法律大臣外理合具摺伏乞皇太后皇上聖鑒謹奏奏硃批法部議奏單併發欽此 
宫門抄正月初四日卓凌阿等謝調署缺恩鹿傳霖等同鄉官謝恩召見軍機 
[度支部奏爲遵旨議奏摺]  
　　度支部謹奏爲遵旨議奏事署兩江總督周馥等電奏請將現辦江南工賑捐再行展限一年蘇屬沙洲賑捐仍附入一起勸辦一摺光绪卅二年九月初二日奉旨著戶部議奏欽此欽遵由軍機處抄交到部查原奏内稱上年江南奏准開辦工賑捐經部議以一年爲限嗣因蘇屬川沙等處風潮爲災奏請附入江南併辦復經部議照准准令仍按江南秦准定限滿期一併停止當經設局開辦所收捐欵隨時造册核獎撥淸要需計自光緖三十一年九月初一江南工賑捐領到部照之日起扣至本年八月底止已屇一年限滿本應如期一併停辦以符部議無如今夏霪雨爲災各屬歲歉米貴民情困苦徐海兩屬及淮安近北一帶被災尤重蘇屬之宜荆壇潥各縣亦多被水小民待賑孔殷現據各屬紛紛報災請賑先經撥欵購粮平糶一面由司飭查戶口先放急賑瞬交冬令尤須加賑多設粥廠需欵甚鉅兼之秋汛盛漲各處堤壩沖刷殘損亦應次第修築以工代賑總計冬賑春撫來日方長非有百餘萬的數不能措手司局得庫窘極無從應付祇有將現辦江南工賑捐再行展限一年蘇屬沙洲賑捐仍附入一起勸辦據賑捐局司道詳請電奏前來籲懇天恩俯准敕部立案等語臣等伏查上年四月間據署兩江總督周馥援案三請開辦賑捐當經臣部議准該省援照直隷等省現辦賑捐章程開辦銜封翎枝貢監等項賑捐予限一年復於是年九月間據江蘇巡撫陸元鼎奏蘇屬沿海各廳縣風潮爲災籌辦賑撫請附入江南工賑捐輸一起勸募亦經臣部議准行知遵照在案茲據署兩江總督周馥等電奏稱今夏霪雨爲災徐海兩屬及淮安近北一帶被灾尤重蘇屬各縣亦多被水現據各屬紛紛報災請賑無從應付祇有將現辦江南及蘇屬賑捐再請展限一年等因臣等伏查江南雨潦成灾曾荷鴻慈賞發帑金十萬仰見厪念窮閻不惜權衡之繁費今該署督等所奏賑需難繼亦係實在情形不能不爲挹注之計擬請將江南工賑捐輸再准展限一年蘇屬沙洲賑捐仍准附入一律勸辦以資接濟恭候命下即由臣部行知遵照所有遵議緣由理合恭摺具陳伏乞皇太后皇上聖鑒謹奏奉旨依議欽此 
[度支部奏爲遵旨議奏摺]  
度支部謹奏爲遵旨議奏事山東巡撫楊士驤奏山東七項工捐限滿仍難停止請再展限一年一摺光緖三十二年九月二十三日奉硃批度支部議奏欽此欽遵由内閣抄出到部查原奏内稱東省自黃河遷徙以來濱河各州縣遭河患無歲不災而司道各庫每年所入欵項總不敵所出之數一遇偏災籌工籌賑拮据異常一十八年前撫臣周馥因馮劉兩工需款浩大遂創議開辦七項工捐藉資挹注嗣後寗海莊王莊簿庄等處相繼漫決需用孔繁一無的欵均係設法騰挪先濟要工事後全賴此項捐輸陸續歸墊此工捐年復一年未能議停之實在情形也上年仰叨 
福庇獲慶安瀾滿冀此後工需稱可節省乃本年伏汎盛漲時上下各游奇險疊出幸先時督飭工員多購磚石稭料得以隨時搶護化險爲夷且近年各游磚石等項所費固屬不貲加以藩庫應支加撥搶險經費銀五萬兩又奉部咨統歸工捐支撥是每年撥用欵項日見加增而所收工捐漸成弩末尙虞不敷若將此捐依限停止前項要需實屬無欵應付設因料物不敷漫決爲患動輒需欵至數十百萬之多與其拮据於事後曷若綢繆於未然再四籌思惟有仰懇天恩俯念河工需欵緊要准將七項常捐再行展限一年等語臣等伏查光緖二十八年九月間山東巡撫周馥因山東黃河下游漫口奏請將部收常捐等七項准由山東收捐一年當經臣部議覆奏准嗣據該省疊次奏請展限均經照准各在案茲據山東巡撫楊士驤奏稱河工需欵緊要請將七項常捐再行展限一年等因查實官捐升等項業經臣部奏明停止所有常捐七項一俟各省代收期滿亦應次第改歸部庫專收以符舊制該撫所請展辦七項常捐之處擬卽毋庸 
 
 

Page 27

 
 
置議惟據奏陳黃河各游磚石等項所費不貲各節尙係實在情形查該省現辦銜封等項賑捐收數不爲不鉅應由該撫設法分撥或以工代賑藉資挹注而濟要需所有遵議緣由理合恭摺具陳伏乞皇太后皇上聖鑒謹 
奏奉旨依議欽此 
[湖廣總督張奏爲飭委候補知縣賀祖蔚管解提存出使經費前赴江海關驗收片]  
張之洞片再前准總理各國事務衙門咨光緒二十一年十月下四日具奏各關提存出使經費仍照向章解交江海關存　等因奉硃批依議欽此咨行到鄂當經轉行欽遵辦理茲據湖北漢黃德道江漢關監督桑寳詳稱查江海關第一百八十三結提存出便經費銀兩委解江海關驗收詳請奏咨在案茲查第一百八十四結徴收洋商輪船進出口正稅六成銀三十萬零四百二十五兩九錢五分四釐按十成計算應提一成五釐出使經費銀四萬五千零六十三兩八錢九分三釐又徴收招商局輪船進出口正稅四成八厘銀四萬九千四百三十三兩二錢一分八厘按十成計算應提一成五厘出使經費銀七千四百一十四兩九錢八分二厘遵照部復每萬兩扣解費銀二百兩卽在所提出使經費内扣給委員解費銀一千零四十九兩五錢七分七厘計實解銀五萬一千四百二十九兩二錢九分八厘飭委候補知縣賀祖蔚管解前赴江海關驗收詳請奏咨前來臣覆核無異理合會同南洋通商大臣兩江總督臣端方附片具陳伏乞聖鑒謹奏奉硃批該部知道欽此 
宫門抄正月初五日召見軍機 
[新授郵傳部右侍郎江西巡撫吳奏爲酌保拿辦積年要匪在事出力文武員弁懇恩分别獎叙摺]  
　　新授郵傳部右侍郎江西巡撫臣吳重熹奏爲酌保拿辦積年要匪在事出力文武員弁懇恩分别獎叙以昭激勸恭摺仰祈聖鑒事竊照大庾等縣三點會匪陳北石等屢次紏劫攔搶拒傷營勇前由南安府會同粤員督勇拿獲陳北石等十三犯訊明分别正法監禁由司詳經前撫臣胡廷幹專摺具奏聲明在事出力人員擇尤保獎欽奉 
硃批該部知道欽此遵轉行遵照去後嗣據吉南贛寗道江毓昌開摺請獎又經胡廷幹批司照章核議詳辦茲據按察使秦炳直會同派辦政事處兵備司道核明詳請奏咨前來臣覆加查核文武員弁等或督弁勇登山涉險不分疆界奮勇捕獲首要或親赴中站商辦機宜協獲要匪均不無微勞足錄所有在事出力文武各員銜名合無開單仰懇 
天恩俯准照單給獎以昭激勸而示鼓勵出自鴻慈逾格除各該員履歷送部並將出力弁兵咨部核樊外所有拿辦要匪出力文武員弁擇尤請獎緣由謹會同兩江督臣端方恭摺列單具奏伏乞皇太后皇上聖鑒訓示謹奏奉硃批該部議奏單併發欽此謹將拿辦大庾等縣積年要匪在事出力文武各員開列淸單恭呈 
御覽計開尤爲出力人員江西巡防隊後軍後營管帶儘先補用都司世襲雲騎尉申玉衡親督弁勇會同粤省文武不分畛域晝夜搜捕拿獲首要陳北石聶其珍周二生三名擬請免補都司以遊擊留江遇缺儘先補用並加副將銜其次出力人員現任江西鹽法道前南安府知府文炳越境緝匪親赴中站與粤員商辨機宜捐除畛域緝獲要匪多名肅淸邊境擬請賞加二品銜四品銜署廣東仁化縣事准補徐聞縣知縣葉叔亮協同拿獲首要聶其珍曾添古王得時三名擬請以直隸州知州在任候補奉硃批覽欽此 
[翰林院侍讀馬奏爲大員攬權納賄植黨營私據實紏參摺]  
　　日講起居注官翰林院侍讀臣馬吉樟跪奏爲大員攬權納賄植黨營私據實紏叅仰祈聖鑒事竊臣伏讀光緖三十二年十一月二十九日上諭方今時局艱難朝廷宵旰憂勞日求振作大小臣工應如何破除積習共矢公忠乃聞郵傳部尙書張百煕侍郎唐紹儀到部以來時有意見任用人員亦不免瞻徇情面屢招物議殊負委任本應將該尙書侍郎均予罷斥轉得置身事外姑從寬免張百煕唐紹儀著傳旨嚴行申飭該部丞叅及所調司員著該尙書侍郎等認眞甄採分别去留一切應辦事宜責成公同商酌妥籌經理倘再稍叅私臆貽誤公事定爲該尙書侍郎等是問欽此仰見我皇太后皇上澄叙官方寬嚴並用凡在臣庶欽悚同深以臣近聞郵傳部侍郎唐紹儀則異是當議補丞叅之時唐紹儀本不多暗中文乃屬其同鄉代撰摺稿入告之前一日始通知張百熙同往呈遞迨奉嚴諭飭將丞參分别去留聞張百熙頗知愧悔唐紹儀則惟恐去其私人勢必索還原賄轉露其迹似此藐視朝政專擅自 
 
 

Page 28

 
 
用該部事務何堪設想查唐紹儀本廣東無業之人曾游外洋略通語言文字由佐雜保至道員迭承恩眷補授今職應如何洗心滌慮酬報鴻慈乃自任郵傳部侍郎以來所用丞叅皆其同鄉親戚以賄而行咨調司員亦多以賄成者論者爲郵傳部爲股分公司可謂廣東會館非無因也至所保右丞陳昭常乃唐紹儀之同鄉狎友曾隨已革侍郎張蔭桓游歷外洋以道員分發廣西畏岑春煊之嚴厲借事來京維時唐紹儀正任津海關道該員百計請託調至北洋在天津時挾妓酗酒穢聲在道京津密邇人所共聞署右叅議之施肇基乃甫畢業之留學生捐納道員不及數月於服官行政有何閱歷唐紹儀因係姪婿朦混奏保斯職不特此也唐紹儀督辦鐵路受事之初卽撤換南北行車監督改派施肇基爲南北幹總監督任人理財權悉歸施上自委員下及查票車首多半因賄而得道路側自夫鐵路爲朝廷新政大端京漢尤中國最要一大幹路新設郵傳部正爲整飭起見如該侍郎之驕縱反持舉關係全國最重之利權爲卵翼私人獨專之壟斷朋比爲奸貽誤實非淺鮮且國家設官分職一似專爲臣下安置姻親自便私圖之地臣實恥之臣切痛之郵傳部左侍郎唐紹儀辜恩溺職物議沸騰右丞陳昭常署右叅議施肇基依附鑽營萬難勝任應如何予以嚴懲之處出自聖裁臣爲維持要政起見旣有所聞不敢安於緘默謹具摺紏叅伏乞皇太后皇上聖鑒謹奏奉旨欽此 
宫門抄正月初六日張英麟等同鄉宫謝恩署江西提學使林開蟇請訓陸潤庠成公良泰各請假十日 
召見軍機林開蟇那蘭格呼勒 
[熱河都統廷杰奏爲熱河創設督銷官局試辦蒙鹽以利民食而裕課欵謹擬章程八條摺]  
奴才廷杰跪奏爲熱河創設督銷官局試辦蒙鹽以利民食而裕課欵謹擬章程八條恭摺仰祈聖鑒事竊熱河各屬向食鄰鹽由直隷來者名曰碑鹽由奉天來者名曰海鹽由蒙古各旗來者名曰靑鹽銷數以靑鹽爲最巨自二十九年前任都統創辦鹽捐每斤抽制錢五文由各州縣責成行店代徴代解不另設局原爲節省經費起見奉行旣久商店專利流弊頗多奴才到任卽經設法整頓本年收數稍旺于前然欲重整鹽政挽回利權自以歸官收銷爲正辦正籌議間適據翁牛特旗以靑鹽運熱行銷商店不免抑勒等情呈請改章自應迎機利導因定議先從靑鹽下手一面派委運同銜候選知府吳景毓前往赤峯一帶考察情形妥籌辦法去後現據該委員禀稱蒙鹽産于烏珠穆沁向由巴林鹽車運售内地米鹽互易以巴林橋爲必經之道以烏丹城赤峯街爲總匯之區再由赤峯街西出圍塲以分銷於承德豐灤各屬東出建平以分銷于建昌平朝各屬二十八九等年以前每歲鹽車來赤不下三四萬輛鹽價至貴不過六七十文近因行店包捐匀串通事賤買貴售抑勒侵欺蒙車頗以爲苦而直隸之多倫廳奉天新闢之雙牛鎭又皆設有官局加重鹽價廣攬利權鹽車往來皆由草地運程旣便脚價亦廉以致來赤之鹽日形短少近日赤街鹽價每斤已貴至京錢百文實則蒙民所得鹽價不過十成之三而尙多折扣公家所得課欵不過十成之一而尙多隠瞞其餘六成則通事之行用縣署之陋規行店之紅利層分累賠以致鹽値愈貴銷路愈疲今欲設法改良惟有籌撥巨欵設立總分各局官收官銷酌加買價俾與奉直各局不甚懸殊逎可推廣銷路試辦之初擬請每鹽千斤暫定爲烏丹城買價十兩賣價十八兩赤峯買價十二兩賣價二十兩課欵局用均於盈餘八兩内報解開支各店分銷准于正價外取利二成按赤街現時銀價每兩京錢三吊三四百文核算民間食鹽每斤尙不過八九十文卽將來分銷各屬不能不酌加脚價然運脚程途旣有一定鹽値不致過懸但能整理得宜公私均有利益等情禀請試辦前來奴才覆查靑鹽一項關係蒙旗生計地方民食國家課欵事體重大逎以撙節經費歸商包捐以致行店通事因緣爲奸才侵官權下攘蒙利若不設法挽救不獨鹽捐虧短　恐蒙車有失業之苦居民有食淡之虞奴才擬干求治局稅捐項下撥銀三萬兩作爲官本派原查之候選知府吳景毓前往設局試辦一面札行該蒙旗出示曉諭令其源源運送規復舊額俟有成效再行逐漸進步由赤峯而推及于各屬由靑鹽而推及於碑鹽海鹽似與裕課便民稍有裨益謹將酌擬章程八條繕單呈覽將來如有應行變通之　仍當隨時奏明除分咨度支部農工商部理　部外所有熱河設立官局試辦蒙鹽緣由理合恭摺具陳伏乞皇太后皇上聖鑒訓示謹奏奉硃批該衙門知道單併發欽此 
度支部奏爲遵旨議奏摺 
 
