# 1911 - 193 - 4913808

 

Page 1

 
 
   
 
 

Page 2

 
 
[宫門抄]  
　　六月二十二日召見内閣總協理大臣論說 
[讀内閣總理大臣演說詞書後（嘉）（言）]  
十五日内閣大開會議於政事堂。籌商種種要政。而是日慶邸出席演說。其詞甚長。（已見昨日本報要件欄）記者讀之。竊以爲自組織内。閣以來。而總理大臣。坐嘯畫諾。不聞有一政見之發表。卽以鐵道國有定爲政策。而可不經閣議。則其不足以統一閣僚。卒至破壞閣制。而致政治之方針不定。行政之不統一。吾不知所謂總理大臣之專責。果何在乎。而欲國務大臣。輔弼朝廷。贊襄大政。同心協力以圖進行。寗不難哉。廼猶靦然不自忖。猥曰仰承宸謨。熟籌政綱。斯眞言之有餘媿矣。 
　　今莫不。知非着手。於政治之根本。無以圖憲政之實行。非力求夫憲政。之實行。無以。繫天下之民望。乃總攬一國政治之機關者。而於立憲之精神。行政之必要。不能提挈綱領。而蘄其可次第施行。是無異涉重洋而不遵海綫。駕汽車而不循軌道。其能有到逹之一日也歟。財政民政敎育實業交通司法軍備理藩外交等等。是固國家之要政。而無一可以偏廢者。而非可僅。舉其名詞。以一二套語了也。觀其詞旨。是絶無躬自負責之意存於其間。不過輕描淡冩。作過渡之文章。而以爲鋪排而已。庸有一毫之眞見解哉。旣知國家之事業無窮。而國家之財力有限。則整理財政之命下數年矣。全局之財賦。仍紛紜淆亂。俶擾無紀者何耶。下之所出者雖至多。而上之所得者。元無幾何。官吏之掊克於民。取漑滋潤。猶水之自涸也如故。蚩蚩者之生活。較諸光緒三十四年前。反益形其困窮者。爲問但襲量出爲入爲主義之空言。不顧民力之堪勝與否。而因用財之無度。取民遂爲之無厭。其能忍而與此終古乎。尤不解者。吾民將來一綫之生機。唯恃此新發明之實業一途。停辛竚苦以圖之。稍稍自營。幸而得收効果。乃萌芽纔茁。輒以爲害己。必百計謀奪之而後快。甚或自力不足。不惜假助於外人。直接間接攫之以去。吾民縱奔走呼號。曾不一吾諒也。而謂振興實業之道若此乎。整理財政與振興實業二者。最爲當務之亟固矣。而度支部農工商部之所奏陳。今日夙表同情。確定爲政治方針。亦思同列所共韙者。國中所共認否也。蓋一二主管大臣之謀謨。即以爲行政之計畫。此輿論之攻擊所以如矢之集。而輕重緩急。復何論焉。至如敎育航路等言。 
 
 
 

Page 3

 
 
尤屬搔癢不着之浮譚。雖欲拾人牙慧。而其如不耐人民之一聽何。嗚嘑。内閣總理大臣之政綱。如斯而已。自兩月來。其所設施。一如舊軍機。會議一政。非互相牽扯。則互相推諉。吾見其政令之無常。百事之委靡。其輾轉而稽擱。遷延而不進者。不治其弊之根原。終無益爾。譬諸人身而無總系。則飲食呼吸思慮。必爲之錯亂。而耳目口鼻雖完好。不能相通。於是機能一失。則四肢亦爲之不靈。而百病之生乃日叢。如此而徒治其手足。不究其病源之何在。此方瘳而彼又作矣。而欲有終身平復之時。其可得耶。今吾國政治中心之現象。亦若是焉耳。觀慶邸之演詞。可以覘其前途之所届已。　 
要件 
[唐蔚之侍郎致中央敎育會說帖]  
敬略者竊文治接准學部咨。開定六月二十日開中央敎育會。届時即希蒞會等因。適以近體多病。目疾尤劇。未克赴都。深感學部殷殷埀詢之意。敬將目前敎育事宜。應行改革提倡者。條具說略。請副會長張君在貴會提議敎正。 
一停止實官奬勵查科舉未廢以。前欲士人之趨向科學。則即以科舉所得之職位誘之。此蓋一時權宜之計。科舉旣停。專重科學。科學尚實。不宜誘之以虚榮。近三年以來。留學生之畢業回國。及國内高等以上畢業生。經學部考試而得實官者。歲不下千數百員。畢業奬勵。行之未及十年。而得官者之多。已浮於科舉時代十餘倍。若不急圖改絃。竊恐倍數與年俱增。全國將患官滿。無論無此政體。卽其所得之官。未必見用。用之又未必盡當其才。果能給千萬人之求。以養其欲乎。勢有所不能。上徒以虚榮相市。下即以虚榮相營。而學術人心。乃有江河日下之勢。其與實官。相附麗者。莫如舉貢廩增附之名稱。此等。階級。專爲科舉而設。今之。畢業於學堂者。非由鄕里推選。即無所謂舉。國子監已裁。即無所。謂貢。無廩。給名額。即無所謂廩增附。而莫奇於中學畢業考列下等者。乃得優廩生之奬。既下等矣。優於何有。尤爲名實。相舛。似此無所關係之階級。并不甚正確之名稱。必當一律消除。其由各學堂畢業者。應請迅卽另定學位章程。奏明頒發。庶幾名正言順。至量能授官。自有登庸考試之法在。與畢業本不相涉。明知文官考試。轉瞬實行。實官奬勵。必將停止。但可已速已。何待來年。奬勵早停一日。國民趨向。早端一日。於敎育前途。關係非淺鮮也。 
二變通考試章程自實官奬勵之制行。於是上之所以待士者。有愼重名器之思。而試法日益加密。士之所以自待者。有豔羨名器之想。而受試不厭其煩。究之法愈密。弊愈滋。試愈煩。課愈曠。非特勞費已甚也。屢試不已。腦力之昏愈甚。覬倖之念俞深。而人才將消磨於無有。揆諸敎育宗旨尚實之條。未免相反。查部章畢業考試之前。有學期考試。而各中學之畢業者。卽須赴省覆試。三試相連。往往考至月餘始能竣事。其才質庸劣者。不過敷衍鈔襲。其力爭上游者。勞精敝神。至以性命相博。幸而畢業。或已畢命。或成廢棄。似此情形。以家寒而力求上進者爲尤多。尤可痛憫。（未完） 
專電 
[電一（北京）]  
　　内閣據江督張人駿電告擬向麥加利銀行借欵五百萬已議有頭緒以三百萬歸還去年維持寗滬市面借欵二百萬撥墊浦口商場公債請即核示俾訂合同内閣總協理詢之澤公均已贊成决議即日面陳攝政王請示核奪 
[電二（北京）]  
　　新官制草案進呈後監國閱畢即於昨日諭内閣總理所定大綱尚屬妥洽着再詳細檢核即請旨寒布 
[電三（北京）]  
　　今日（二十二）中央敎育會開會正副會長均蒞席先宣布規則次商議事日程 
[電四（北京）]  
　　烏里雅蘇台奎大臣電内閣該處並無俄人越境侵犯等事蒙人亦甚安靜當即電覆以後妥愼防範 
[電五（北京）]  
　　吉撫電請度部飭派葉景葵赴吉辦理實業澤公已令葉監督即日起行 
[電六（長沙）]  
　　常德因連日大雨水勢復漲兩丈有奇 
緊要新聞一 
[慶内閣演說不及軍備之爭執]  
　　上年濤貝勒廕大臣回國後迭在監國前請定政綱并請注重軍事一層監國以軍機大臣不表同意遲遲未卽宣佈此次慶總理 
 
 

Page 4

 
 
於本月十五日在内閣對於國務大臣發表政綱兢兢以整理財政振興實業兩事爲當務之急於擴張海陸軍備事竟未一語道及迨演詞讀畢洵貝勒起言海陸軍爲立國要圖政策中並未聲明擴張軍備辦法實爲缺點慶王言中國財政困已極吾輩所行政策須視財力所能勝者而爲之今日罄中國之財力不能大舉海陸軍故此次政策不列擴張軍備於是各國務大臣同言王爺政見極是吾輩均當奉行廕大臣起而發議云頃總理大臣所定政綱從財政實業兩方面入手固爲切要之辦法然無兵力以盾其後則兩者必至徒託空言現今世界各加莫不注重實業然海陸軍備問題擴張不遺餘力以列强軍備如此完全尚日事戰備恐旦暮將有軍事者然矧積弱如吾國對於國防問題一無準備及今不圖將來何以自立此事應請總理大臣注意旋經各部國務大臣亂以他語而罷是日散後濤貝勒倩朗貝勒往探慶内閣意旨慶邸答以吾國内閣總理與各國情形不同今陸海軍政旣有軍諮府主持自無庸内閣參預云云所聞如是未知確否 
[李家駒善做槍手]  
　　總理大臣慶邸入閣以來曾未一表政見十五日忽有煌煌大文之演說詞說者謂慶邸門下客無此手筆兹經詳細探訪則李家駒之詞也從前關於國會請願及聨合會請改閣制兩次上諭聞皆出自李家駒之手李氏誠政府文章之老槍手矣 
[内官制内容誌詳]  
　　新内官制議分京内各衙門爲三等内閣學部海軍陸軍爲一等郵傳度支理藩爲二等翰林院典禮院鹽政處爲三等餘未悉詳俸給共分二十七級蓋無論何等衙瘦各置九級俸衙門凡三等故三九得二十七級或又謂其分等之法係先於各衙門中别其大小而後於大小衙門中各别爲兩等大約各部都歸入大衙門各院都歸入小衙門如内閣弼德外務民政度支海陸軍均爲一等部餘列二等如都察大理行政審判審計爲一等院典禮鹽政翰林列二等果爾則京内各衙門且將别爲四等矣副大臣一人兩人之問題久懸未决現聞各部皆不設副大臣名目或仍舊稱侍郎或改稱部尹度支外務郵傳三部事繁或設二人其餘各部則决置一人然原擬之草案確定各部大臣之定各設副大臣一缺如陸海兩部之例所有各部副大臣一律不得列爲國務大臣遇事須秉承正大臣之命令而行所有各部郎中員外主事各缺一律改爲僉事分爲五品僉事六品僉事七品僉事三等僉事之下設錄事其品級亦分三等現所定亦不外此惟副大臣之名或者改去耳不日即發表也 
此亦喫太平飯之衙門 
[典禮院]  
　　昨日内閣行文理藩部令該部將關於蒙古王公進京朝貢典禮事宜一律向禮部行文索取限禮部於十日内將公文檢齊交理藩部接收云云此卽爲禮部裁撤之証據聞其裁撤後已决定改爲典禮院設掌院大學士二人總理院事設學士八人以安插裁缺之閣學直學士十人要之改易名稱多添花樣亦無非爲爲人設缺不欲使在職者有一人向隅而已 
[翰林院]  
　　翰林院新官制草案屢有改易迭誌本報現已經掌院陸中堂批准不日即咨送法制院編入新内官制翰林院中向以清秘堂翰林爲尊入署必吆喝稱堂憲儼然一院之長也現經陸中堂改爲辦事院所有吆喝之聲威堂憲之尊稱亦隨清秘堂之名而俱去矣翰林院本無二品官自舊内閣被裁欲以翰林院爲尾閭之洩後其所草新官制草案始設正二品學士四人以處被裁之閣學現典禮院旣設學士八缺則此輩被裁之閣學已不患無位置之地故該院新官制草案中學士一階現已删去且以黄禮院之學士定爲翰林院人員升轉之階焉新内官制議列翰林院於三等衙門後翰林院人員聞之恚且怒則固爭一等且等新官制草案次第必以翰林院官制列於内閣弼德院之次各部之前意以爲往者内閣之下翰林院爲尊今縱不能與弼德院抗固不當後於各部特不知翰林院所司於國計民生有何關係而貿然求前於各部也嗚呼 
[内閣叙官局之内幕]  
　　叙官局現已定爲六科屬乎文選司者爲第一第三第四第六四科其屬乎考功司者爲第二第五二科其舊有之司務廳改庶務處收支處改捐册處正副局長即居舊時之承參堂學治館改爲繕摺處該處該處僅有錄事故不列入官制現聞各司處之員額分配已定每科每處各設總司各該科處事宜者兩員分管各該科處事宜者若干員視事之繁簡定額之多寡不能一律兹將總司事宜各員姓氏錄後第一科榮厚禧斌第二科王聞長張壽祺第三科舒敏果晟第四科任祖瀾汪祖述第五科德安梁志文第六科楊敬遠崇彝 
 
 

Page 5

 
 
捐册處李坦崑玉庶務處鍾崙丁福申其分管事宜各員因人多不及備載 
　　憔庶務處之鍾崙係貽榖之姪前由貽榖賄案曾在審判廳大肆咆哮聞此次吏部被裁後吏部堂官將各司員名單送呈内閣請定奪是否留爲叙官局當差名單呈上後已經確定某閣老忽謂鍾崙聲名太可怕親將其名鈎去故須改派矣 
　　其最令人齒冷者爲筆帖式之一物筆帖式官階甚卑人類尤雜各部中多占其大半吏部尤不少該部裁後舊時有力司員窟穴於吏部優差者都飛騰於叙官局但叙官局留員無多而筆帖式又客無所能不得不在淘汰之列此輩噉飯無地乃聨合全部筆政懇求局長願改錄事現聞由筆政改錄事者多至三十餘員此輩平日趾高氣揚自儕於司員之列與堂官有舊者亦能充科員大抵字畫惡劣公事茫然畫到吃飯以後一溜烟便已遁去甚有倩人代畫到字者其才能可想現在旣改錄事自以繕冩爲專職乃連日到局仍舊厠身各科之間潮烟狂吸人多言龐轉令辦事者多所妨碍各科科員以同事多年不忍下逐客之令祇可嗤之以鼻此亦新官廳現象之一端也 
留學生分部之形形色色 
[狂喜者狂喜]  
　　廷用游學各京官因吏部與叙官局交替之際分部咨文未曾辦就以致各人運動叙官局速辦及各部權宜分發者一時極爲紛擾現聞叙官局已於十五日將各部咨文送到其業經到部者無論矣其未到部各員無不眉飛色舞預備入署云 
[盼望者盼望]  
　　内閣總理大臣惟外務部各員之薪俸獨較他部爲優而其籤分到部終日隨班入署於外交茫無知識者頗不乏人現擬將各司人員大加淘汰以節糜費故近日外部人員得此消息頗爲恐慌皆極力運動外放而一般新分該部之留學生則皆盼望其滾出去也 
[掃興者掃興]  
　前兩　游學畢業生之分外務部者到部卽有津貼聞今年分入該部者已無此希望矣故今年游學生之分入該部者頗爲掃興其入他部者則因人員皆甚擁擠多有擬到部後即請假回籍者此較外部更掃興矣 
[收回郵政後華洋員之衝突]  
從前郵政歸稅務處管轄時雇用洋員甚多月給千數百金者蓋三十餘人自郵部收回議起懼收回之後無以處洋員也則先由郵部具文稅務處請其先將洋員名額職司列册送部於是始悉其内容因念帛黎熟手終不可以驟易而他洋員則以稅務官兼辦因由郵政司唐君商之帛黎曰彼皆以稅務官兼郵政君雖辦郵政而亦係稅務處人員班位相埒收回後子爲總辦他洋員當受子節制子能其保無異言乎爲今計不如令兼辦稅務者仍歸稅務與郵政劃開爲便帛黎無辭遂决辭退他洋員而留帛黎並議定自五月初一起辭退一洋員即補充一華員於是節費之計始可得而行而一切實權可望入華人之　矣不料洋員雖辭而其實權則仍操之於白黎氏手此次郵部交通傳習所郵電班學生畢業後由張總辦咨送白黎氏請分派各局所辦理各事不料白黎氏回覆張信謂送來郵生只足供斯敖搭兒（卽分配信件）之役電生則只能充收發電報之役而已他非所任張見大怒立致函於白黎氏問究以何項能力方爲合格旋得覆信謂能辦某某事件始能合格張見之則皆各生所熟習者因之愈怒於十七日兩方直接抗爭繼以口角隨卽同赴郵部面謁郵部大臣未知盛言懷如何調和也 
[陸軍貴胄學堂之風潮]  
　　陸軍貴胄學堂監督副官王典型（副軍校保定軍官學堂畢業生）遇事專横與該堂學生屢有齟齬嘗以細事一月内記學生過數十總辦不知也管理大臣不知也且該校向例凡學生記過請假諸事皆須禀管理大臣行之故學生已積不相容昨復因事在校以手毆擊國文敎習聶某（河南人）全校大譁監督劉思源竟左袒王謂軍事取絶對服從主義敎習當絶對服從監云云全體敎員聞之忿甚均紛紛具禀那總辦辭職聞那甚不以王劉爲然且謂該二人行事悖謬本總辦早有所聞日昨已在該校會議善後辦法其詳容訪明續錄 
[片馬又有派員會勘消息]  
　　自片馬案發生後滇督李制軍卽請朝廷速派大員赴滇勘界併請外部據理力爭嚴重交涉時閱半年迄舞正當辦法近日政府迭接該督來電稱英兵久佔片馬雖無顯然進取特舉然當門巨虎眞人日夜難安設長此遲延萬一因疑生變更覺難以收拾無論朝廷 
 
 

Page 6

 
 
允准經羲開缺與否若能即派精幹大員來滇經羲自當力任其難親身赴邊會同妥勘以重邊疆政府頗爲動容擬於日内會同外務部籌派妥員赴滇與滇督會商一切辦法蓋因永租之法輿論大譁故不敢驟允也 
[皇上典學之準備]  
　　皇上典學由欽天監擇定七月十八日已見明諭聞皇太后是日面諭攝政王云毓慶宫内須飭内務府恭備書籍南書房亦須一律修飾清新所有御用物品文具須備用中外各式至皇上典學時以大學爲初步課程由上午七時至十時受讀講解下午則習字因皇上冲齡不宜多讀誦之故並須另聘唱歌及游戲體操之師傅以便定爲隨意課目以鼓皇上之興趣云 
[京師近事]  
　　軍機處舊制全數人員入署辦公皆須早三四鐘到署上自大臣下至供事皆不能外此每至天寒歲暮其衰朽龍鍾者尤不堪其狼狽人頗苦之近自新内閣告成特將辦公時刻訂定除承值人員外其餘人員均自早八點至十二點爲辦公之時並立考核簿以課勤惰 
　　川粤漢鐵路對於英德美三國應各選用總工程師一名已載在條約聞建造湘鄂境粤漢鐵路之總工程師應選英人已請克林孫君充任其建造湖北省廣水至宜昌一段川漢鐵路之總工程師應選德人已聘定細爾鐵布蘭君其建造宜昌至夔州一段川漢鐵路之總工程師應選美人現有聘阿修密得君之說大約不久亦可定議 
　　郵傳大臣盛杏蓀日間偶患腹瀉未能到署其重要文件仍送至宅中批閱 
　　資政院欽選議員中有現在丁艱者是否仍充議員是亦一問題也該院以此等人員當初旣以其在官資格被舉現時旣不在官即不得仍充議員非如本以丁憂職官資格被舉者如去年陸宗輿之類是也 
　　和蘭干涉華僑把東商會選舉一事我國駐使經咨外務農工商等部商酌辦法聞日前已由外務部照會駐京和使轉逹和政府謂彼此均應各體商情不加限制想此後不至再有違言矣 
　　謝遠涵素爲錚錚有名之侍御前在任時所有呈奏動關大計嗣因丁憂開缺回籍旋被舉爲江西諮議局議長現丁憂期滿適值胡思敬奏請開缺都察院開單請簡於是即以謝遠函頂補遼瀋道監察御史聞謝將辭議長來京供職 
　　民政部肅邸日昨密派得力巡士在某處拿獲要犯一名兹經詳細調查始悉該犯姓沈名人受向在吏部充當雜差近以該部移并叙官局乘新舊交替之時在外藉事招摇勒索巨資事爲肅邸所聞因飭員拿案嚴究其略情已見專電 
　　學部覆試各省優級師範選科已於日前揭曉聞學部近日已將各生等第分數及應得奬勵繕具清摺約於明後日具奏惟此次奬勵稍有變通應得内閣中書者一律改給小京官其考列中等應得中書科中書銜者則給以小京官銜蓋官塲又增一新頭銜矣 
　　駐京美國使臣照會外部謂美國喀利商會在雅部開萬國自治大會請我國派員赴會已由外部轉咨民政部現得民政部復文謂該會訂於西九月開會現在距期大促不及由京派員請飭駐美欽使就近派員業由外部轉復美使併致電駐美欽使矣 
時評 
[其一（雯）]  
　　理財實業。雖爲重要之政策。然苟各主管衙門得其人。自不難計日而責效。循序而呈功。於内閣初無見長之地。惟擴張海陸軍備。則爲目今最困難之事。國勢危迫至此。時時足發大。難在在可啟爭端。而又無任我從容展布之餘地。一旦兵事猝興。交涉。棘手苟非預籌有確定之政見。則臨時必至張皇無措。且關係旣重。又不能一聽主其事者之指揮。而自卸其責。此擴張軍政所以必須定有政策也。慶邸前此旣力爭權限不認海陸軍獨立。今乃於十五日閣議之演說。齗齗以理財實業爲言。而置軍政於後圖。此豈總理大臣主持軍國大事之氣象也哉宜乎廕。大臣之憤然抗爭也。 
　　其二 
陸潤庠本甚得意者。而今更得意。鄒紫東本不甚得意者。而今乃得意。李殿林不得意而亟盼得意者。今仍不得意。劉廷琛本尚得意而欲更得意者。今仍不甚得意。此一般人。皆欲安坐而吃太平飯者也。陸鄒。已穩得飯碗者也。李殿林之飯碗。不幸爲榮慶攫去。劉廷琛之飯碗。不幸爲陳寳琛攫。去太平飯之難吃。竟若是乎。 
雖然。賽翁失馬。安知非福。李劉其靜以待之。毋躁。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川路力抗國有之决心巴蜀原來不弱]  
　　川人爭路風潮極爲劇烈兹悉十七日全蜀會館接成都來電文云郵傳部大堂全蜀會館值年鈞鑒讀大部致駐宜李總理電囑川紳决策詳覆等因當經衆議咸以大部借欵合同喪盡國權今讀如有此七百餘萬則不動借款權自我操云云是動借欵則權操自外人大部已自確知試問我川人如以此七百萬欵成此宜歸之路宜歸以上大部即還我川人商辦之名義復我租股賡續籌辦乎抑仍用此喪盡國權之借欵今日我川人之所極端反對者不在借欵而在借此喪失國權之欵不在路歸國有而在名則國有實則爲外國所有我川人確守不動借款權自我操八字誓死不移至京官呈稱一併接收入股一節不過甘大璋等二三不肖之徒發此狂囈豈能代表全體曾經電逹同鄕值年開會取銷矣特此先表决心容俟股東大會再爲議覆川紳等謹電眞 
[湘鄂人民望風披靡矣欽帥福星志士變相]  
　　督辦鐵路大臣端欽使曾於十六日赴督署與莘帥會議退換商股辦法因未議妥十七日下午六點鐘又赴督署續議聞尚無頭緒須俟一二日方能議妥現欽使以湘路風潮已息且連接湘路公司電請帥駕速行赴湘清理一切事務刻聞欽使已擬於本月内乘小輪南下瑞督擬派砲兵一隊隨同前往以資護送 
　　鄂省陸軍二十九標三營兵士袁國棟前爲鄂路股欵難集破指血書請假勸股四字以感動該管上官准其請假隨斷指流血之步兵陶勛臣曁薙髮匠康南峯四處勸股詎行至沙市時鐵路收歸國有已無可挽回鐵路公司及協會已預備解散陶勛臣等見大事已去遂各自散歸故里袁國棟亦回麻城原籍杜門不出兹袁君在里聞端大臣已經南下遂將左股刺破血書二百餘言由麻邑自賫來省於十七日下午挾書泣至端帥行轅呈遞端帥見其詞旨和平惟意在愼重用人用欵當命隨員蔣桐軒君出諭謂端帥素抱恤民政策今旣承認督辦决不致有負四省國民現君上血書殷殷請求則端帥必更認眞辦理不負君之熱誠撫慰一番袁君感激不盡叩謝而去 
[憲友會發起湖南支部一夔原是可人]  
憲友會總部成立後當推譚延闓黎尚雯易宗夔三君爲湖南支部發起人譚旣有事留京黎亦因公赴奉易乃於六月初七日囘湘初十日假敎育總會開支部發起會是日到會者爲諮議局常駐議員全體及學界商界各鉅紳首推龍璋君爲臨時主席報告開會次由易宗夔君報告本會組織情形次由廖名縉君演說政黨之必要到會者均極贊成旋即簽名擔任支部發起人及發起費次推廖名縉陳炳煥周名建仇毅姜濟寰曹世昌爲臨時幹事又推雷光宇胡邁譚傳愷貝允昕爲支部章程起草員俟章程草妥再行開會通過並暫假敎育總會爲臨時事務所至湖南支部成立大會須俟譚君回湘再開云 
[葡人公然違約濬海之態度]  
　　是豈張堅伯裝襲做啞時耶葡人違約濬海迭經粤省官民嚴重交涉在案兹悉十六日澳門訛言紛紛謂濬海工程業已停止嗣經仔細調查現在仍依然開工聞自日前颶風後其濬海標誌浮椿五處不見蹤跡咸以爲被風吹去惟前日復有標誌浮椿四處突然失去衆乃大異以此必非被風吹去其中定有别情遂由濬海人特向葡官訴禀故葡官特派小輪每當日落後即在濬海處梭巡矣 
[廖祺南可重見天日矣（續）]  
　　至刑逼各案一爲姚善三案姚世住廖家屋光緒三十四年底廖壽南控追租返屋嗣因逞兇傷主乃揑搶抵制局紳鄕正皆有禀結前縣批示甚明晰原卷具在縣主不顧本案招姚指証給與坐位而施革貢以重刑試問爲民父母應如此顚倒否一爲陳永昌案此案起宣統二年三月間因勇目張安東購線到陳家圍捕陳拒捕懼究乃架姦搶抵制經前縣周判駁並局紳禀明陳虚誣縣主亦招陳到堂指証重刑逼招果係爲民父母應如此横暴否一爲扯示毁局此案全由李洪福搆陷沙郎鄕紳商均禀明實無其事縣主偏信一人之譖刑逼誣招至張安東本係觀珠汛兵元年九月革貢仝鄕正李文輝雇其帶練勇曾拿著匪念餘人送縣懲辦案據鄧亞胡委係著匪去歲二月革貢仝李文輝禀開在案縣主誣爲革貢包庇刑革貢至昏迷以白紙捉印掌模誣填具限繳張安東鄧亞胡甘結非刑逼供後革貢親人奔道府署喊冤蒙上憲派委提革貢到府縣主自知前案不足誣陷復拿投誠著匪汪吉甫誘其誣扳今蒙憲委提審汪匪數堂供明誘供確情縣主會審亦經聽悉試問爲民父母果應如此羅織否今距刑訊已閱月餘革貢膝被刑爛瘡猶未愈縣主試睇視有不愧于心否兩委員聽畢惻然改容李令則惟 
 
 

Page 11

 
 
兩頰赤暈啞口無詞耳委員乃曰庇匪之事信汝無之惟縣主禀汝四件案汝必應認些無已則認踞款乎踞欵以辦學爲公非罪汝其招之祺南曰革貢被縣主慘誣自分不免今幸憲委大人洞鑒不至枉死恩同再造又蒙示供至微罪咎理應承認惟革貢本未有踞款之事冒昧承招則欺罔之罪守大革貢誠不敢認委員無以難遂退堂至初六日第五次派袁胡魏三委員與李令同審所有庇匪扯示毁局並不問及惟專問欵事意欲以踞欵案了結也祺南一一駁之大意謂款事有數可查有人可問革貢不干預斷不能指爲踞欵且縣主電禀以踞欵列首厥後通詳錄供並不及之亦知踞欵事揑不入矣駁論點餘鐘遂退堂云 
分類新聞政界 
[贛省官銀號裁撤歸併之原因江西]  
　　贛省官銀錢號前因本省支用浩繁庫帑虚空百計挪移終難彌補且每逢三八庫期所收不敷所出正值辦理憲政要務需欵孔亟有萬不能延緩者兼之去年由勸業道傅春官經手借來之商款及本省之官銀號扯借兩共不下百餘萬均須本年悉數償還不可失信於是由司道會議擬向上海某銀行借欵三百萬兩分年攤還除償還各欵外餘款歸入官銀號擴充經營以期一舉兩得當即一面電商度支部一面遴委大員馳往上海與某銀行說合甫有端倪款將人手忽奉度支部復電如需欵甚急可就近向本省大清銀行商借汪必舍近求遠恐多未便大吏閱電後即飛電該員速行回江暫勿訂定借欵連日撫憲與監理財政官會議卽將官銀號實行裁撤歸併大清銀行所有通省出入官欵均歸銀行墊補每年可節省銀數十萬兩而主持財政者猶可以借此稍免焦慮云云現諸事均已部署周妥不日預備歸併矣 
[巡警野蠻手叚之不法蘇州]  
　　蘇垣巡警成立至今已七八年毫無成績可言而野蠻手段日甚一日動輙持木棍毆人且有區長巡官手持木棍亂打者前日西路某巡官因傳喚本圖地保問話一言不合即將該地保用木棍亂打數百下受傷甚重聞該地保己赴總局控訴在案日前東路區長移解方顧氏姦拐一案至蘇城地方檢察廳起訴時當經檢察廳派仵作邵得成穩婆時吳氏騐得方顧氏兩肩甲皆有木器重傷數處傷勢頗重又左肩背以至榖道處有木器傷一處亦甚重旋由廳禀明高等審判廳鄭廳丞以前因文武各衙門往往拿獲人犯私刑拷打有違功令業經禀奉督撫憲批准嗣後各衙門局所解到人犯如受有傷痕者即行退還該衙門自行審辦等情在案現在方顧氏竟被該警局率爾私刑拷打傷痕頗重應即退還東路區長自行辦理等情當飭廳將方顧氏解回東路巡警分局一面禀報撫憲請示辦法程中丞閱悉大不爲然已飭令查取該巡警區官銜名詳請從嚴懲處並飭將方顧氏一案仍行解送地方檢察廳起訴矣 
[架子樓黨羽分别定罪確聞湖北]  
　　漢口收買賊贓之架子樓王順父子自獲案後黨羽被逮者不下二十餘人均經鄂督特派讞員陳太守樹屏王大令篤基等研訊明白錄供呈請鄂督核辦聞除王順王福父子二人須待部文到後斬决餘如獨脚虎侯貴已定永遠監禁劉克斌祁義均監禁十二年革捕陳忠包探陳大海鄭昌德坐地分贓與賊通氣均監禁十年龔濟川周小桂盛年三犯均監禁六年聞老六玉濟清胡和尚董蠟鬁則俟續訊確供再行擬罪尚有拿而未獲之犯數十人已催飭漢上文武購線偵探又前日京山縣亦解來餘黨飛蜈蚣未錦堂（王順義子）催命鬼崔奠臣二犯已收模範内監聽候處辦 
外交 
[核議土地主權之稅契方法杭州]  
　　浙省交涉司日前具詳撫憲以各處敎堂公產須於契紙上加蓋戳記一案當奉增中丞札飭藩司核議辦法在案兹悉吳方伯昨已詳復中座略稱各屬契稅各該地方官視爲例行事件不甚注意迨契載不明致啟交涉補救已遲交涉司擬請將各國敎士買地建堂之用須於契上書明係某某敎堂公產字樣並責成各該地方官於投稅時查騐相符方准印稅又尋常民間買賣地產飭令各該地方官另備戳記文曰此地並非外人違約置買私產等字兹本司擬改爲此地並非外國人置買如有前項情事作爲無效字樣實於土地主權交涉前途裨益良多至原定契稅章程並無關係仍循舊辦理可否咨部通飭之處出自鈞裁 
[日輪行駛違禁之交涉杭州]  
　　日輪行駛湖州違禁入城經前關道照會杭稅務司出示限期二十日一律禁止不准駛入城河嗣因日領事一再抗議張觀察交卸在卽又經展緩辦理並飭湖州府縣傳諭紳民靜候新任辦法勿生暴動等情兹聞新關道錫純齋觀察接准移交後深以輿論爲重且案經照准稅司示禁豈可再事延宕放棄職任昨悉分函稅務司日領事訂期二十三日假交涉公所磋商此事總期兩方面和平速結以保治安而敦睦誼 
軍界 
[贛省新軍餉項之籌畫南昌]  
　　江西督練公所軍事參議官張道季煜現以藩司移復協統吳介璋聲明預算議案五十五標不在其内支配全協薪公餉乾奉准照辦一案呈報到字奉馮中丞批云呈悉已成之混成協與編五十五標係屬兩事上年八朋造送試辦三年預算册時此項獨立之標尚未發現故預算正册無此新餉另列籌備項此項標營奏明由巡防改編除原餉外不敷之款前據司局區分四項追加預算聲明陸軍添練三標開辦經費銀除已支外應添銀六萬兩購地建築營房尚不在内並未奉部核飭不准支用是旣添三標即不能不有三標新餉事實上之必要即軍用欵所應籌並未責以配　亦無碍於造報至混成協遵照議案减節之款未據聲明將截曠併計在内各兵截曠應責照章擬解倒馬另購更係臨時專欵均與議案减節無涉惟議案减節皆據通年而言實在减支甫自六月起算事實上之理由奏案具在可以覆按將來報銷儘可據實聲明籌欵爲藩司專責新軍要餉必可無虞延誤仰即知照 
[軍事偵探員過鎭鎭江]  
　　南洋陸軍十七協統領孫銘因屢接各省來電謂沿江革黨密布廣東乃其剿穴亟宜一偵實跡以何處爲聚會 
 
 

Page 12

 
 
初擬親赴廣東一帶秘密調查該黨蹤跡嗣以稍有不愼易招旡妄之災乃派親信機巧靈便之學習官四人厚給川資令其赴粤充軍事偵探訪察黨人蹤跡該員等於日昨同乘商輪過鎭小作勾留翌晨展輪赴滬喬裝改乘海輪逕往粤東矣 
學務 
[鎭郡勸學所改辦簡易夜塾鎭江]  
　　鎭郡勸學所前經設立簡易識字學塾數處其認眞敎受者固不乏人而有名無實日見廢弛者所在多有現經該所查悉擬將城南敎授不力之簡塾四區專辦夜塾另聘敎員敎授定於暑假後開辦云 
[浙學司錄取游美學生揭曉杭州]  
　　提學司袁文宗榜示云照得本署司攷送游學務處添招清華學堂學生業經按照游美學務處咨送清華學堂招考簡章所開考試學科程度分數排日分科考畢兹將核定各科分數平均在六十分以上者計學生十名保送京師復試肄業除詳請給咨外合行出榜曉示仰後開諸生一體知照吳欽烈　顧學海福謙　李崗　顏掠　胡誠臨　胡祥熊　壽頌萬　陳鶴琴　胡强 
實業 
[漢口組織騐花公會漢口]  
　　漢口棉花一項爲出口貨大宗惟華商習於攙雜子水易致霉爛洋商大有煩言觀望莫敢採辦現經漢關稅務司蘇古敦君擬就開辦騐花公會規則函請關道設法組織以期維持華商營業昨關道齊觀察特據情轉禀督院核示當奉瑞制軍批以此項騐花公會該道請由華商自辦俾禁作僞之徒攙雜子水自係爲維持商務保全利權起見應卽照准仰即會同勸業道及武漢兩商會自行設法組織認眞查騐以保利權而杜口實一俟該公會佈置就緒卽抄錄章程禀候察核以昭愼重 
[新法育蠶成績之報告湖州]  
　　湖州府夏太守日前通禀省台以湖郡蠶業爲中國著名最盛之區小民生計所關視農業爲尤重育蠶舊法原爲完備而土法繅絲不合洋莊銷路以致絲業日形退步體察情形亟思提倡改良以圖振興之策今春知府捐廉製備新式器具在府署瑞公祠設立新法育蠶試騐所赴省城蠶桑學堂購覔蠶種卽由宣講員范彊楊鼎烈督同雇用土人飼育一切悉照新法曉示鄕民隨時入所觀看與之講論利病發給各種淺說俾其回鄕傳播本年蠶事中稔試騐收成尚屬上中收繭後用郡商李統所製木箱試烘並用雙林鎭絲商俞鳳紹仿製日本木式繅車繅成經絲銷售尚得上中之價擬將所儲蠶種俟選定後發給各縣令其來年依法試辦以期實地勸導漸開風氣現將經絲蠶繭標本分裝成匣通送各憲察騐云 
雜記 
[巨室風流公案之尾聲武昌]  
　　嚴漢中之妻史氏與韓蓮靜通姦蕩產捲逃一案醜聲四播遠近皆知其兄嚴禮安爲全先人體面力欲銷𣸵姦拐事實故自赴廳中呈請息訟不料嚴漢中仍欲追出韓呑没之產並將史氏休歸連日又往審判廳催訊爲之嘮叨不安廳中法官因受其族戚各顯宦囑托不便照案辦理遂置之不問現韓蓮靜已由看守所中因病轉押於江夏縣典史署至轉押模範外監之說實係誤傳聞審判廳中以韓之罪名雖未判决惟無論其罪之輕重其爲刑事犯無疑所以韓在所患病求保祗准改押不准釋出韓之老母爲交保事連日奔去於大老先生之門刻因保釋失望終日以涙洗面飲食不進而韓又因手中銀錢耗費太多（聞在審判廳中初次開燈竟費至五六百金）烟癖一時難於擺脫大有誓不欲生之勢又嚴漢中所居公館前有市房兩棟一租同茂衣莊一租近仁社早已由韓史二人典押於張某兹嚴因押典時伊不在塲不能作爲有效勒令典押主退回房屋該典主等不服業已至廳訴訟矣 
[沙洋堤工委員之結局武昌]  
　　湖北候補知縣方令述猷因承修沙洋堤工北段被水冲潰經鄂督參革並請提省究辦兹該革員已由沙回省鄂督特飭江夏縣李令曾麟將其逮案看管聽候訊究桴令遵於十五日親往方令公館拜謁方令時病臥床褥聞信知非吉兆而又逃無可逃避無可避即與李令同到縣署暫居小花廳内聞該革員被訐侵蝕工欵現須澈底根追又承修沙洋東段堤工委員注令汝傑因所築堤身不甚堅固同事羣以呑款相譏汪自知不能了局日夕焦思竟以憂死在工各員成疑其腰有纒金詎殯殮之際解其故衣則見身無長物但有長生庫質劵一束坐辦委員彭守覺先見之大動惻隱即據情禀准鄂督撥給撫卹費一千元同寅同事又共賻助銀一千餘元俾其靈櫬得返故里 
清談 
[拒路之心理談]  
　　川路方在抵死力爭之際。而湘路巳預備還股。鄂路已决心降附。何三省人民之見解不同如此。 
　　或者。是殆湘鄂人民以帥座遥單威望鎭懾權也。否則或者川人之積憤。尚未一洩。今者殆如怒蛙。如鬭鷄。聊以一試其威焉耳。 
噫嘻。夫豈其然。 
[借債之片面觀]  
　　借債固足以救亡。然亦足以速亡。乃今之人一若惟知借債之足以救亡者。抑獨何也。吾無以名之。名之曰借債之片面觀。 
紀事（續） 
[羅馬中國美術室開幕記]  
　　惟我陳列之室。與彼工程部模型室相洽。比入我室者必假道于彼。我室開幕之先一日。東請義君后偕臨敝室。並徧邀外交界各紳士女咸集品題。至期而彼之模型室尚未開賽。會長因商諸監督。以我賽品分佈彼室。藉壯觀瞻。雖我品物分陳二室不免疎落。然各國每遇開幕之日。恆以座隅隙處。飾以鮮花香草。故點綴映帶。疎密得宜。不覺其品物之稀也。時則義君后命駕將臨。先有禁衛軍梭巡於外。然後君后即乘握朶莫比爾汽車相偕而降。駐使吳大臣公服寳星。率同長公子監督應乾庶常夫婦迎於室門之側。監督妻周亦能操法言。束鮮花献於義后。后握手笑而受之。使君遂率同子婦陪侍瀏覽。君后則左顧右盼奬譽優加。歷一時之久。臨行　握手。使君以下相送如禮。后旣出室。回顧侍從曰。中國婦女。今亦出面應接能持大體。由是觀之。可以知吳某之家庭敎育矣。如吳某者斯可謂知禮者乎。使君送駕後。復迎入各國之男女來賓約二百餘人。弁相集。裙屐紛羅。乃命監　伉儷及參隨等殷勤欵洽。又歷一時許。乃畢。明日。義君召見新簡之駐華義使伯爵斯弗爾紥。　稱揚中國婦人者再。可見彼族之注意外交有如是者。可不愼哉。爰書我美術室開幕事。而連類記之以爲我國告。使我之視彼。亦猶彼之注意於我。庶可與言外交矣。駐義一等書記官馬瑞熙輯記。額外通譯生周傳謀錄印。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
隆和　又　開往長江　怡和洋行 
德生　又　開往膠州　怡和洋行 
塘沽　又開往青島烟台天津　亨寳公司 
新康　又　開往福州　招商總局 
慶大　又　開往香港粤省　招商總局 
[六月廿四日出口輪船禮拜三]  
大福丸　輪船　開往長江　日清公司 
鄱陽　又　晚往長江　太古公司 
臨安　又　晚往香港廣東　太古公司 
江孚　又　開往長江　招商總局 
公平　又　開天津　招商總局 
廣濟　又　開往天津　招商總局 
愛仁　又　開往牛莊　招商總局 
飛鯨　又　開往厦門汕頭　招商總局 
北京　又　晚往寗波　太古公司 
美順　又　開往長江　美最時行 
[六月廿五日出口輪船禮拜四]  
南陽丸　輪船　開往長江　日清公司 
廣生　輪船開往汕頭香港廣東　怡和洋行 
景星　又　開往烟台天津　怡和洋行 
開平　又　開往秦皇島　開平公司 
[六月廿六日出口輪船禮拜五]  
廣平　輪船　開往天津　開平公司 
新倍利　下午開往長崎海參威　義勇隊公司 
[六月廿七日出口輪船禮拜六]  
大貞丸　輪船　開往長江　日清公司 
 
 

Page 17

 
 
   
 
 

Page 18

 
 
要摺 
[孫寳琦奏遵查東省地方安靖現仍分别防捕賑撫先陳大概情形摺]  
　　奏爲遵旨詳查東省地方尚稱安靖現仍分别防捕賑撫先將大概情形覆陳恭摺仰祈聖鑒事竊臣承准内閣總理大臣協理大臣字寄宣統三年五月十一日奉上諭有人奏山東士匪潰軍交訌四出竄擾請相機勦撫一摺又片奏兗沂一帶質鬻男女請飭查明籌欵贍養等語着孫寳琦按照所奏各節分别確查詳細具奏並着認眞整頓妥籌賑撫以靖地方而恤災黎原摺片均着抄給閱看欽此遵旨寄信前來承准此伏查東省盜風素盛爲他省所無兗沂曹濟等屬尤爲盜賊淵藪光緒三十三三等年匪勢熾盛刦掠頻聞幾至不可收拾經前撫臣楊士驤厚集兵力勦撫經年始獲粗平然剽悍之習漸染已深搶擄之風於今未息臣自前年六月到任知治盜爲撫東要政不遺餘力督飭地方文武講求緝捕隨時獲案懲辦其州縣之不勝任者則撤換之防營之不得力者則改編之兩年以來竭力經營設法調度未嘗稍存大意現在各屬地面雖未敢謂萑苻悉靖而稽諸案牘徵之見聞實未有如原奏内所指岌岌可危之狀查本年四月間沂州府屬之日照莒州等處因地近贛榆突有外匪攔入連出搶刧等案以致衆情惶惑臣聞報後當即電撥前路防營並左路馬隊馳往合力兜捕業據報獲匪犯七名餘匪竄入江南仍分飭營縣會同鄰省文武協力追捕以期悉數就獲是該處地面實早已平靖近日兗州府屬之陽榖縣又有匪徒竊發當經檄飭營務處總理候補道杜秉寅酌帶馬隊前往搜捕在案其餘各屬尚無警告臣欽奉諭旨後當派各該管道分路確查尚未據禀覆前來惟閱原奏内稱省城重囚勾結逆黨爲變一節查省城模範監獄犯人起意反獄當即覺察加意嚴防未始非管獄人等辦理認眞之證何得引爲口實且亦無勾結逆黨之事省城何至爲之震動至所稱德州防軍營卒煽變遂掠軍裝刧州庫分隊南下擾及平原禹城等情如有其事該管文武各員何敢匿不以聞臣亦不至聾聵若此即此二者以例其餘均可概見蓋近來人心浮動每好造謡生事一見兵隊過往自必多所驚疑而旅京士紳關懷故里因訛傳訛心懷惴惴亦爲人情之常臣謬膺疆寄除暴安良責無旁貸覩於時會之艱難匪黨之飄忽設有煽惑勾結則無業游民所在多有皆可流而爲匪况值青紗帳起夏防喫緊之時是以夙夜圖維一息不敢稍懈亦何敢稍涉張皇臣自愧無明斷之才馭軍治盜本非所長惟改編營制　遵照陸軍部定章所用將弁誠不敢信盡能得人然五路統領俱尚樸誠勇敢實事求是冀收指臂之效原奏所稱物議譁然士心憤怒不知果何所指謹先將大概情形據實覆陳藉以仰紓宸厪其餘細情容俟各該道一律查覆再行詳陳至兗沂一帶妥籌賑撫之處亦已欽遵諭旨分别查辦附片奏報在案所有東省地方現尚安靖緣由理合恭摺具奏伏乞皇上聖鑒謹奏宣統三年六月十五日奉硃批知道了欽此 
本埠新聞 
[英領繭行被盜之遠慮]  
　　駐滬英總領事法磊斯君照會蘇撫略謂據英商太古公司禀般本行代英國某保險公司專保各繭行運送銀幣至内地之險本年五月初三日常州金匱縣黄土塘地方恒昌繭行忽被盜賊手執鎗械拆墻闖入刦去大洋八百七十元小洋三百七十二角銅元八百八十枚當時在行之人或因已睡或因被嚇不敢攔阻幸無擊死被傷之人此事已經該繭行禀報金匱縣迄今未見分毫實效是以本行請爲轉致撫院嚴飭地方官竭力設法緝拿贓賊等情前來本總領事查此等搶刦重案除妨害公安本署料想地方官萬不能僅視爲擾亂該地面之平安外尚令保險之英商受虧甚巨且此事非止一端本總領事已另將銀幣在新昌縣界内被盜搶掠照知浙撫請爲設　嚴辦又據該公司聲明若再出此等暴行之事必致將此等保險費增加是令投保取單之華商受損等語本總領事以此案不但關係洋商與華商亦有關涉諒貴撫院定有同心深願竭力設法不但獲賊公平嚴辦並將搶刧之銀幣追還是以應請札飭金匱縣從速認眞照辦爲要相應照會請煩查照辦理 
[閘北商團開操誌盛]  
　　二十一日閘北商團會行開操禮午後一鐘各操員齊集事務所挑隊出發由總司令何龍泉君副司令褚銀山君會同副會長俞宗周錢貴三兩君督隊經過本街走川虹路過滬寗火車站直逹操場各團體整隊前往者有全國商團聨合會商餘補習會參藥業商團會書業商團會豆米業商團會共千有餘人官界如上海道劉觀察海防廳查司馬寳山縣胡大令上海縣委林二尹毓蕃爲代表伍侍郎亦派代表某君巡警總局局長姚太守委總務課長張大令玉煇爲代表淞滬巡防營統領梁參戎百煉前三路一區正巡官黄大令菊仙三路區長龔大令星樓水巡隊總巡雲二尹健飛寳山城守宋守戎松亭等各團體代表來者有城自治公所旅滬寗波同鄕會中國國民總會商餘學會水菓業商團會救火聨合會代表毛子堅君等當由會長錢太史印霞名譽會長周京卿翼雲朱方伯曉南沈觀察聨芳招待下午二鐘行開操禮循序入演說廳先由會長錢印霞君報告開辦以來一切組織情形次由劉觀察訓詞並親自演說以忠君愛國富國强兵勉勗操員諄囑抱此宗旨始終無懈復由全國商團聨合會會長葉惠鈞君演說南北統一之旨趣並述香煙之禍害力戒操員切勿嗜此惟誤以閘北商團爲去年發起（按該團實係本年四月間發起組織甫兩月有餘）繼由副會長俞宗周君演說略謂勇氣志氣義氣爲愛國健兒所必具之氣云云後由商務日報代表梅竹廬君日本留學生嚴友漁君相繼演說各團體致頌詞者甚多末由該會執事員徐粹菴君致答詞禮畢由劉觀察率同全體攝影 
 
 

Page 19

 
 
而散是日除女賓四百餘人外各團體曁來賓參觀者共六千餘人亦云盛矣 
[商團經行租界之異彩]  
　　二十一日閘北商團開操各團體往賀者甚衆書業商團及商學補習會由九畝地排隊出城經法界過三茅閣橋一直由河南路向北過寳山路至閘北操塲申賀步伐整齊軍容肅穆軍樂之聲洋洋盈耳沿途并由捕房特派英捕照料所過之處電車馬車等一律暫停讓路一路觀者如堵無不嘖嘖稱羨咸謂此實商團發生以來第一次於租界中放一異彩云 
[奇哉華實學堂之旗]  
　　水菓業商團開操詳情已誌昨報兹悉是日到塲參觀之華實學堂其前導所用之方旗繪成八卦圖樣中間綴以太極圖以是旁觀之人咸謂此種旗式係已亡朝鮮國之舊旗今該校仿而行之實不知其命意之所在云 
[民立女中學舉行畢業]  
　　西門外民　女中學堂於前日行本科畢業式來賓共七百餘人頗極一時之盛先由江蘇敎育總會會長唐蔚芝先生給憑繼由滬道劉觀察西儒李提摩太相繼演說末由畢業生及善初小學生表演學蓻聞該小學即畢業生平日所敎授者是日所演各節均純熟活潑來賓無不擊節比散會時巳六下鐘矣兹將畢業生姓氏籍貫錄后李曙支（元和）張志潔（嘉定）左鵬南（高郵）潘詠絮（元和）王英雲（上海）周在馨（武進）張秀傑（芷江）高一融（嘉定）許瓊華（上海）周蕪君（湘陰）並有特别科六人亦今體給予畢業證書 
[爭奪存米之劇戰]  
　　歸安青浦兩縣爭奪豐泰棧所存米石已紀前報昨日午後四時青浦縣蔣瀾江大令前往該棧與歸安縣所派司事陳溥卿商議欲將存米撥抵欠解之青邑漕米陳稱吾受主人囑托來此看守若半途讓給他人難以覆命今請彼此不動靜候上海縣勘明核斷蔣大令與之力爭陳竟用武兩人扭作一團旋見柱間懸有長刀一把陳欲奪取其時縣差棧司人等恐釀巨禍竭力阻止始各釋手現已由兩造飭丁報知田大令請爲核奪矣 
[同盛米店被刧三誌]  
　　盜匪夏阿生（卽夏連生）邵阿福（卽邵阿清）李阿大丁林桂王阿三陳天發等糾黨夥刧泥城外宜昌路同盛米店值洋二百餘元之衣物由探陳永康等將以上六盜及窩盜之婦人王林氏一併查獲解至公堂分别收押在案昨晨復由捕房解廨请究據李阿大供稱台州人向爲小工此次搶刧係在逃之某某等八人起意本月十一日先在天后宫八仙樓茶館内商定即於十三夜往刧並無刀械惟帶手鎗二支當時祗有三人進内小的拿得長衫一件至王阿三丁林桂王林氏等均不相識乞鑒旋據事主張靜香偕店司陳阿忠投稱是晚由邵阿清執斧破門先入繼見王阿三持手鎗丁林桂操刀隨後入内嚇禁聲張致被刧去衣物求究訊之王林氏供稱夏連生係丈夫之友並不時常來家所有抄出之火藥槍彈不知何人所寄伊等夥刧之事亦不知悉乞宥復詰林等各盜均一味狡賴德襄讞商之英翰副領事判夏等分别還押候補提同黨到案再行訊究 
[孀婦養老畜幼之苦况]  
　　寡婦黄陸氏昨晨挈同子女四人並與其姑同投公共公廨遞禀訴稱婦人原籍福建夫籍廣東自夫死後婦人爲小本生意贍養老幼現在賃居火車站附近出賣荷蘭水詎被捕房禁售頓絶生計乞恩成全供畢伏地泣求孫襄讞惻然憫之諭將氏等暫留候送廣肇公所妥爲安置 
[浦江又出盜案]  
　　船户陳德有裝運黄荳由久大馬頭開行前往浙江前晚駛抵西南鄕龍華夏家嘴浦面迎潮暫泊突來盜船一艘共有盜匪九人塗抹面目頭裹白布身穿紫花布衫褲二人持刀一人持手鎗遽將各伙捆縛嚇禁聲張任情搜索刧去鈔票二十五元現洋十五元皮衣兩件銀鐲一副銀飾四件鑼一面大小衣服三十三件臨行尤點齊九人呼嘯而去幸船上人口俱未損傷昨日該船户投報該處巡局及南區請爲查緝區長以事關盜刧未便延緩着赴上海縣報請勘緝 
[愼食會注意衛生]  
　　昨日愼食衛生會又行開會由伍會長首先演說素食固爲有益而紙烟務在力除實因傷目傷喉傷肺傷腦並傷血輪有此五害吾人何弗猛省次由哈少甫編就四言廣告謂（紙煙傷肺並損腦筋有害無益大碍衛生奉勸弗吸省費保身同胞速戒毋負苦心）擬製就鉛牌徧懸茶肆酒樓公共之處朱少屏主張不吸捲烟　會員由調查員調查後會長給以證書以期鼓勵後復宣布開辦素菜館章程集股五千元分五百股每股十元伍會長首認百股繼由鍾紫垣梁幹臣潘蘭史朱稚臣石子藩哈少甫馬樹周徐春榮趙雲舫美國人傅蘭雅俄國律師史德孟諸君均各認股十分踴躍並定於二十八（禮拜日）三點鐘就鐵馬路錢莊會館特開勸戒紙煙會請伍會長蒞會演說云 
城内 
[流氓罪狀]  
　　鎭江婦人孫王氏之寡媳陳氏被王嘉佑誘騙拐賣得洋一百二十元一案兹經本縣田大令查得王係著名流氓前因犯事判押改過局掘洞潛逃旋又溷跡滬上專事柝梢曾經汪前縣訊實判令遞解回籍王又在崑山過站時乘間脫逃今更乘人之危計騙販賣實屬可惡一俟提齊人証即須科以嚴重之罪云 
[不認凌虐]  
　　城自治公所移送凌虐學徒之皮箱店主游楚卿到縣昨經襄讞承明府升訊遊供是日誤將煎膠鍋子潑翻燙傷學徒董三郎並非凌虐求鑒判押候該學徒醫痊質訊核辦 
[知法犯法]  
　　浦東二十四保五圖楊思橋鄕人陳震華到縣禀控本圖地保陳思堂將寡媳陳錢氏百般引誘賣於某甲所得身價均被該地保吞没向討恃蠻等情奉田大令飭傳地保陳思堂到案昨經承襄讞升訊原告陳震華同妻周氏伸訴前情訊之陳思堂供稱陳錢氏再醮確由小的爲媒身價由其姑周氏收受不知被何人呑没求鑒明府謂爾身充地保應辦地方錢糧公事寡婦再嫁經辦之人與蟻棍無異今爾知法犯法尚敢强辯實屬可惡遂　收押候分别傳提全案人証到案澈底根究 
[道批三則]  
　　葉子青禀批所禀是否屬實仰南市裁判官查明錄案具詳察奪楊金氏禀批查閱抄黏縣批甚明未便准理惟所稱家物屋　先後運歸陳氏向理恃蠻是否屬實仰上海縣查明究報張阿富禀批着即赴縣呈明聽候核辦不必來轅越凟 
[局批兩則]  
　　一路巡局批職商汪寳山禀云據稱許祥之欠租霸屋是否屬實仰候飭 
 
 

Page 20

 
 
傳訊奪此批黏票暫附又批民人王言方禀云據禀朱小毛違背行規欠錢抛工等情是否屬實仰候飭傳訊奪此批 
[道轅紀事]  
　　署理青浦縣知縣蔣清瑞候選知縣朱顯揚前辦鎭江木稅委員候補知縣蔣化南昨日先後到道禀見候補通判驗花局委員吳汝繹禀知赴蘇謁見撫憲請假三天 
南市 
[停工要挾]  
　　城廂内外荳腐同業工人屢向各店主加索工價停工要挾經信陽齋店主程雲祺等聨名公禀南市裁判所即由陳裁判提到南北行頭張　發陳阿桐及工人王阿銀徐培生等研究張供在北市設有工人會議之處南市則由梅老榮設立該工人等現欲照價再加錢二十文各店主不允是以停工王等同供小的等做工每日所得之錢實不敷用是以再向加工不敢滋事判各交保候傳梅老榮至案質訊並諭原告各邀公正人在外理勸 
[是否偵探]  
　　城自治公所控夥前日在大逹碼頭查有積竊張桂生在平安輪船上竊取搭客甘姓之網藍一只正欲拘拿忽被自稱大逹碼頭偵探之湖南人金長順攔阻庇縱當即一併解至裁判所在金身畔搜出銅牌警笛及當票多張經湯裁判提訊金供前在道署探役程品山處爲夥今已裁汰現在該碼頭當差不認庇縱判留候函致該公司　明是否由公司雇用再行察核張戒責二百下鎖示碼頭一天期滿再押五天 
[工頭負債]  
　　招商局司事川沙人宋鶴春昨扭向爲糧米工頭之朱鴻生至西區控被於前年七月借去現洋四百元約定將西門外基地賣去即行交楚迄未理明移經裁判所訊供屬實判交保限五天内理楚 
[勒限繳洋]  
　　恆祥油蔴店執事王績卿扭崇明人金聚元沙船耆民湯文彩至裁判所控被欠去貨銀五十二兩五錢日久不理並由永興棧主王安谷附追被欠棧資洋七元二角經陳裁判提案訊供之下判交保予限十天分别繳洋如違押追 
閘北 
[巡丁騷擾]  
　　鄕民吳阿二前日黎明時裝運蔬菜一船經過眞如鎭該處泊有豆米捐局巡船一艘巡丁陸長生疑吳夾帶蠶豆上船搜查致起衝突由吳將陸扭至水巡隊控被乘間埒取其妻手上銀鐲一只並傷手臂隊官諭將原被併送四路分局經蕭區長訊供各執判陸收押候查 
[妓女何往]  
　　龜奴吳海觀紏集王阿二張阿根向莫坤山猪毛作索討逃妓互相鬥毆一案昨日莫已傷痊投案候質經警局陳裁判覆訊之下以吳未報警局擅往尋釁殊屬不合判吳押改過局年半張王各押一年莫不認匿妓斥釋免究 
[大動干戈]  
　　住居三路境内之邱寳基與鄰居王阿二有隙前日邱邀繆阿虎王亦紏同顧雪齋互毆各受微傷王又悞將邱之同居楊寳泉毆傷由該分局併送總局昨經陳裁判提訊判王償還楊養傷費四元並各發習藝所禁錮二月以儆 
[嚴辦拐匪]  
　　拐匪楊靜山因拐楊福保之子經總局陳裁判訊實押候核辦在案昨日覆訊問官以閘北拐風甚盛非嚴辦不足以昭懲戒遂判楊枷號三天游行示衆並發改過局禁錮三年期滿再核 
英租界 
[快車肇禍]  
　　王芝卿張金生林阿法三人昨晨各駕兩輪馬車揚鞭疾馳林在四馬路將小孩貝清華撞倒跌傷當由華印各捕將三人先後拘入捕房旋解公堂請究判張主各罰洋三十元林罰洋二十五元一併充公並着林給該孩醫傷費洋兩元一併押候繳洋開釋 
[至死方了]  
　　虹口梧州路洽　源源鐵行主龔梅根（即蠟燭小開因收買日清公司等失竊舊鐵曾經公堂訊實科罰其同黨何大鄔因病醫治未經訊結兹何已病斃昨由捕房禀明公堂判將何案註銷 
[淫棍示衆]  
　　陳妙發在新閘路某西人家爲出店前日紏黨在坭城外攔住繅絲婦人朱陸氏任意調戲並毆傷小車夫應邦田被包探翁松林查見將陳拘入捕房昨解公堂訊實判陳枷號一禮拜發犯事處示衆期滿交保如無保人改押兩禮拜仍飭補提同黨解究 
[一騙一搶]  
　　匪人邱金奎將僞金　騙換任杏生銀表又胡阿大攫取鄕婦李葉氏布疋均經包探查獲昨解公堂分别訊明判邱押西牢半年胡押三月贓物各交原告領去 
[借欵不還]  
　　徐阿香王子云因不還胡阿聖借洋被控昨晨由探將徐王兩人傳至公廨過堂候訊 
[瘋人胡閙]  
　　甬人應延官近患神經病前日在四馬路胡閙被寗紹同鄕會會友所見喚捕將應帶入捕房昨送公堂經中西官訊供語無倫次判送中國公立醫院醫治 
[疑竊無憑]  
　　英國人矮倫因失竊金飾各物疑係侍者張才裕朱藏卿所爲報捕將兩人解至公堂收押在案昨經中西官復訊仍無實據判一併交保候查 
[安捕小孩]  
　　粤婦陳羅氏因容留同鄕婦人陳阿金買來之十五歲女子丫頭及八歲女孩銀和八歲男孩阿喜被美捕房探目石金　查悉將該氏並氏親生之七歲男孩阿狗四歲女孩阿筆及同居婦人張關氏與丫頭等三孩併解公堂訊明判將張關氏開釋羅氏與王孩分别留候補提陸阿金質訊在案昨晨復經孫襄讞僵同英康副領事研訊明晣判丫頭發棲流所銀和發幼女所阿喜送城内普育堂分别留養阿狗阿筆准交陳羅氏領回惟氏不鷹留養來歷不明之小孩着押女所一月示儆 
[是否捉姦]  
　　船户錢羊炳沈壽昌錢李氏控張培坤錢阿紀等七人深夜上船搶取金戒三枚昨由捕房將張與錢阿紀拘解公堂請究張等供稱並非搶取金戒實因沈與李氏姘識由素識之桂生糾往捉姦致被揑控德襄　商之英翰副頭事以所供難憑判一併押候提齊人証再訊 
[私售洋烟]  
　　奚阿六賃居愛而近路七十二號屋内因私設烟榻售烟被捕查獲昨晨由探將奚　廨訊實判押七天烟具銷燬 
[被告規避]  
　　傅光華控某客棧接客何小六何步雲串同船户曹阿祥　箱竊洋由廨判何等交保限三天賠洋一百元在案昨晨原告投案求催被告不到中西官大怒除將原差申斥外諭限禮拜三傳何等到案候示美租界 
[洋人酗酒]  
　　前晚有某洋人乘醉在吳淞路九十八號押店内胡閙脫下衣服硬欲質洋由夥鳴捕拘入捕房核辦 
[車夫可敬]  
　　六千二百八十四號東洋車夫昨報捕房云有某甲雇車裝運衣箱什物在途走失捕頭命將箱物留下待失主認領 
[走失小孩]  
　　陳金寳住百老匯路三百九十三號昨報捕房云兒子高富年十二歲前日出外至今不歸請爲查訪捕頭允之 
法租界 
[貪利忘害]  
　　捕房向章每逢夏令不准售賣生冷水菓食物以防疫癘詎前日有張小狗子將自來水和糖假充　囒痧沿途售賣適被巡捕查見拘廨請究判罰洋兩元充公 
[厭棄本夫]  
　　松江婦人張李氏在滬帮傭近認蕩婦尤吳氏爲寄母於日前局入松江希圖串放百鴿事爲該處巡警訪悉一併拘送婁縣研訊李氏供稱夫故多年現在上海洋涇橋某坡璃店内帮傭兹經該縣　大令飭差解至捕房昨送公廨請示李氏又供丈夫名愛林現在章練塘地方帮人耕種因不習上來申帮工今同過房娘至松江遊玩誤被拘住判一併押候再核來差給予名片持回銷差 
[限期料理]  
　　朱錦甫控花烟間主趙大之妻混名趙奶奶前代王仲開借洋六十元又代某姓借洋五十元迄已日久本利不還等情昨日由廨提訊趙供經手五十元是實其餘六十元乃是揑造僞據求察判交保出外限兩禮拜料理 
[淫婦替身]  
　　陳榮昌與妻虞氏誘拐王阿三之妻並串同王問高　匿南市泰興客　嗣被阿三訪知將陳夫婦及王問高一併扭至捕房帝廨請究王問高供前與陳妻虞氏姘識現已拆開由虞氏將阿三之婦牽引與 
 
 

Page 21

 
 
小的私姘住居南市是實判一併押候再核 
[火燒舞臺]  
　　前日天黎明時小東門外某花烟間妓女張金林房内失愼焚燬大床一張昨由捕房將該妓及鴇婦張張氏一併傳至公廨請訊妓供因狎客棄下香烟餘燼以致延燒蚊帳判罰洋五角以儆疏忽 
[海上閒談]  
　　農工商部以重徵烟草稅爲各國通例。近來烟草輸入更多。奪我大利欲協商照徵。恐交涉不易乃用實行專賣法。先於東三省直隸試辦。夫何論設關重徵。與試辦專賣。在部臣目的。不過爲抵制漏巵。挽回大利而已。而尚未計及烟草之害也。利源外溢之害猶小。而妨礙於國民之衛生實大。我人苟一誦余君鳳賓之烟草關係衛生論。卽不費金錢以得之者。猶且唾棄不食矣。又何所容其徵稅專賣之紛爭也哉。然而國人終不悟諄諄勸告之一片婆心。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[論烟草與衛生之關係（續）高等實業學堂校醫俞鳳賓]  
客問曰。卷因之害。子旣備述之矣。子獨不見乎烟能提取精神。文人學士用腦之時。以烟助之。其思考力益銳。此非捲烟有益於人乎。應之曰。卷烟非有益也。特刺激神經。神經略現興奮之狀　。子即以是爲有益乎。請罕譬以喻之。烟之於用腦者。猶鞭之於馬。馬行遲則將執鞭以驅之。馬受刺激。必興奮而疾馳。子謂烟之有益於人。是猶謂鞭之有益於馬。鞭非滋養料也。不能助馬之力。馬受鞭。鞭因有損於馬。煙於人亦然。不能增人之精神。人之興奮。係受毒質之刺激。毒質非大有損害者乎。其欲助長精神。宜於食品中選食補。腦之物。猶欲良馬之盡其力。必先豐其芻豆也。客曰然。客又問曰。子不聞乎烟能消毒。若在病家。穢氣鬱積。醫生診病時。口銜雪茄。可免傳染。子亦醫家。盍試之乎。應之曰。烟有消毒之力。英國某醫報固曾載之。余因所失者大。而所得者小故不願犧牲肺部腦部心臟胃臟。而得此些微之消毒力。况口中微生物。余用消毒溶液。時時𠻳之。較諸吸烟之利害。奚啻霄壤哉。客曰。唯唯。 
客又問曰。若香烟更有一利。子亦願聞乎。余曰。亟欲聞之曰。吾人如厠時污穢薰蒸幾不可耐若吸卷烟。則能避臭。獨非烟之利乎。余曰否。烟能避臭乎。抑臭能避烟乎。二者不得相廻相避者也。蓋人吸烟時。烟能麻醉其齅神經。使臭氣直逹於鼻於喉於肺而毫不之覺。其受臭氣一也。吸烟如厠。以避臭氣。猶掩耳盜鈴。鈴雖響而不聞耳。不可以已之不能聞。而歸美於香烟。也 
客曰子言良確。余亦願戒之。其如烟癮何。答之曰。精神一到。何事不成。數年前。余亦有卷烟癖。初吸品海。孔雀强盜鋸子僧帽美人三砲台等牌。繼則如英國之（五五五）以及土耳基埃及俄羅斯浮琴尼亞著名之高等卷烟。無不一經余嘗試。後因研究生理衛生。洞悉其大害。且於五五五香烟之筒上。嘗讀其告白。謂機器製造之捲烟。均含塵埃灰屑。吸之傷肺云云。余因立志戒絶。始用水烟代之。後則并棄水烟。毫無困難。客曰。歐美無水煙。若欲戒除。則從何法。余曰。戒之戒之。首在立志。若欲借助於藥品。則有愛璞貌芬可用以除癮。數日之後。即可戒絶。或用糖菓代烟。思烟時則嚼糖菓。不數日。則糖果亦可免食矣。不亦良法乎。客曰甚善。當如子之言以戒之 
　　吸烟問題。在憂國士夫。或以爲不急之務。雖然。際此競爭世界。孱弱民族。奚可倖存。將培養之不暇。何能一再折擢於烟毒耶。况外人之進步。方狂奔疾馳。勢若噴瀑。我則蠕動蜿蜒。遠落人後若不保吾腦。健吾肺。振吾心力。養練吾精神。調和吾營衛。清明吾耳目。發逹吾肌肉。舒暢吾排泄器。振刷吾神經系。何能努力向前。兼程並進。以自欲圖存乎若執迷不悟。手燃口吸之不已。則腦被其毒。肺蒙其害。心臟將震動而不寗。精神將摇撼而不定。營衛因而失調。耳目因而聾瞽。肌肉懈弛而無力。排泄器過用而日疲。神經糸麻痺鈍頑而不復銳敏。嗚呼。人之。燃與吸。非人之燃烟吸烟也。直烟之燃人吸人也。燃吾體魄。吸吾脂膏。何日可已乎。日自今日始。不再吸則已矣。吾國青年。幸各自戒戒人。以免後悔也可。 
譯件 
[日英兩國改訂同盟協約全文]  
　　日本政府及英國政府自一千九百零五年八月十二號之日英協約締結以來事勢大有變遷同認改訂協約以應事勢而保全局之靜甯安康以代前次之協約議定左開各項條欵爲確保東亞印度地域全局之平和中國之獨立及領土之保全及確實維持列國在中國境内商工業機會均等主義及保持列國在中國境内之共同利益並保護東亞及印度地域兩締盟國之領土權防護在該地兩締盟國之特種利益 
第一條日本國英國同認本協約前文所記之權利及利益中有何危迫情態時兩國政府應以全力明白通告之且當共同商酌以謀可執之措置以擁護其被侵害之權利及利益 
第二條兩締盟國之一方面若不自挑撥而受一國或數國之攻擊或受一國或數國之侵略的行動該締盟國爲護防本協約前文所記之領土權或特種利益故交戰之時不論攻擊與侵略之行動發出於何地締盟國之他一方應即援助其同盟國與之共同戰鬭至媾和時亦應同盟國雙方同意 
第三條兩同盟國約定後如未經協議不得一國獨與他國訂立有害本約上文所記目的之條約 
第四條締盟國之一方如曾與第三國締結總括的仲裁裁判條約本協約即不能使其負前記同盟國與第三國交戰之義務須至該仲裁裁判條約限盡時爲止 
第五條兩締盟國之一方於本協約中規定之狀態與他一方兵力援助之條件及援助之實行方法兩締盟國陸海軍之當局者應協定之乂兩締盟國之陸海軍之當局者關於兩國相互利害問題隨時誠意協議第六條本協約由簽字日起實行之以十年爲有效期 
此協約如十年期滿後須於十二個月前兩締盟國如均不通告有廢約 
 
 

Page 27

 
 
意思時本協約則於自後締盟國之一方表示廢棄本協約之意思之日起算足一年止仍爲本協約繼續有效之期又若至本協約期滿之時同明國之一方適在交戰之時則本同盟須仍延至媾和成立之時乃爲有效 
國外新聞 
[日英新約之評論]  
　　二十日倫敦電云一千九百零五年英日聨盟條約序言中之中乙丙三條新約之中悉仍其舊第一第二兩欵亦未更動第三第四第六三欵均已删去舊約之第五欵已改爲新約第三欵舊約之第七欵已改爲新約第五欵新約所增關於公斷事宜之一欵已列爲第四款舊約第八欵已改爲新約第六欵除删去按照第六款數字外餘言如舊續電云日英聨盟新約英國各黨無不歡迎並有數報歸功於帝國大會輿論皆謂此舉可爲英美公斷　擴張公斷主義之階梯此約承認英日兩國之友誼及維持遠東之和平而關於高麗及英國定策保衛印度土地之欵均經删去因事實之變使此數欵已成贅設故也二十日東京電云今日外務省宣布日英修正盟約原約第三第四第六三欵業已註銷並加入新欵凡遇盟約中之一國與第三國開戰而該國曾與盟約中之一國訂有公斷條約者盟約中所列條款均不作効（譯字林報） 
　　二十一日東京電云東京各報評論日英新約均頗滿意該約已延長効期至一千九百二十一年並參照英美議訂之公斷條約以加修正各報咸謂新約足爲日美兩國永遠和平之保證其實即爲日英美三國之聨盟也該約之延長期限足見英日聨盟爲維持遠東和平永不可無之舉云華盛頓世界報豫料日美兩國不日將開議公斷條約其約欵與英美所訂相同且將以英日條約爲根據云二十一日柏林電云德國各報評論英日新約謂日本允修該約足徵其愛重和平且足爲日美兩國邦交篤厚之證 
[日本與他國新訂之約]  
　　二十日東京電云日德及腦威所訂之商約稅約及日比瑞士丹麥所訂暫行之約均於今日下午宣布二十日倫敦電云外務部已將外務大臣葛雷君與駐英日使加籐君來往之公牘宣布准將一千八百九十四年英日商約中所列日本與加拿大互以最優國相待之一欵展長効期二年 
[吉青納簡爲駐埃大臣]  
　　二十日倫敦電云吉青納將軍赴外務部歷時甚久說者皆信將軍將放駐埃大臣以繼戈斯脫之任旦夕將有明文其權限及食俸均將加增同日又電云吉青納之放駐埃大臣已經官塲宣布（以上譯字林報） 
[摩洛哥問題近聞]  
　　二十日栢林電埢德國外務部大臣已與駐德法國大使將摩事議結兩大臣曾苦心擬就德法新約之提議其草案各款均已議妥二十二日倫敦電云據柏林電稱德國各報臆測德國求償於阿干提爾實爲解决摩洛哥困難唯一之方法柯爾里斯區報則不以爲然謂最要之事當在賠欵如旣受一純正之同等物則其地方之位置殊無足輕重云 
[土耳其嗣君將赴德國]  
　　二十一日柏林電云土耳其嗣君將於西九月杪因軍界上之事務赴德一行（以上譯文匯報） 
小說 
[殖民小說華僑涙（七十四）]  
　　原來莊仲山的家眷。就住在蘇州城内。家裡頭也狠過得去。當下見范鳳洲等辦了區輔華的喪事。便要回到南京去。也便趁勢告辭。范鳳洲等那裡肯放。苦苦的留了三天。方才洒涙而别。自此以後。范鳳洲等果然聽着他的話兒。自已賫着章制軍代奏的摺稿。進京運動。果然一一的批準。没有駁回。范鳳洲等便在上海設了一個機械總廠。用中國國家的名義。製造輪船鎗砲。兩年之後。造成了八號極堅固的輪船。專走南洋一帶各埠。細細的考查各島。也不知經過了許多危險。閱歷了無數艱難。果然有志竟成。被他在北緯第十六度。東經第一百十七度。廣東海線裡頭。尋出一個空島來。全島周圍二百餘里。四面羣島環抱有個極深的海港。天然險阻。形勢非常。島上出產金砂。和各種寳石。土質十分肥沃。島港之外。又有。無數的礁石矗立海中。輪船不能進去。這個時候。剛剛范鳳洲正在。船上。自已坐着小船。一連測探了一個多月。方才在亂。礁中間。曲曲折折的。測出幾條路來。范鳳洲心中大喜。把這個空島。起了個名字。就呌作金沙島。一面報告了中國政府。一面就在島上起造房屋。興築馬路船埠。又設起一個極大的開礦公司。專採金沙寳石各礦。把南洋各埠的工商人等。都招到島上去住。一面又製造兵輪。選練兵士。防護海口。又再三請了莊仲山來。定了許多禮樂刑政的新法。每年出地租銀二百萬兩。報效中國政府。又請中國政府派一個監視行政官。駐紥島上。却並不干預島上行政的權限。那班中國政府中人。聽得范鳳洲等得了殖民新地。要組織行政獨立的機關。心上雖也有些不願意。但是這件事情。數年之前。早已批準的了。到了這個時候不便自家反汗。又知道范鳳洲等。没有不軌的心跡。更兼貪着每年二百萬銀子。這班大人先生。平日之間。一個個都用過華僑的錢。不好意思的掣他們的肘。便也只得將就些兒。憑着他们去閙。不到十年。居然就成了南洋。絶大的商埠。范鳳洲看着這個金沙島内政上的　關和武事上的預備。已經件件完全。竟和世界上的立憲國一般。便公然用大清國金沙島政府的名義和各國通商訂約。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
