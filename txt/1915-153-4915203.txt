# 1915 - 153 - 4915203

 

Page 1

 
 
譯述 
[歐西報業舉要（三十三）（譯輯者朱世傑）]  
　　八月二十九日新聞世界之社論其代表也詞曰 
報業之中所可以自誇者曰自由今之政府亦旣滅絕之矣其態度之專制手段之凌亂求之歐洲實不多見姑舍報業之屈辱記者之服從利益之犧牲不言而言檢稿之事 
　　檢稿之義蓋有數者責新聞記者以愛國而明其責任之所在檢稿之義蓋有數者責新聞記者以愛國而明其責任之所在也夫史例所見吾新聞業於諸業中非獨不愛國獨不負責任也當戰事初起之後記者知新聞之有裨數國者即過之而不載而謡傳之所得亦卽立割棄之故此兩義吾業中所熟知也豈惟知之抑且以爲檢稿一舉則國家之利益可以保全於無形是以斯事又吾業中所志望者也將謂與政府戮力同心使於國民心理得其所當而於新聞有損國家者嚴守秘密至今日之事則非始願所及料矣 
　　不知者旣以檢稿之事抑制報業則吾自不得不取報業之地位以明論之報業者與當政合力以免損害國家之利益擾亂國民之心理非以此遂奴服於官僚之下者也今之武人政客與檢稿之官吏暗於事實罔知此者多矣彼之心初固曰爲國利民福計不得不取締危險之新聞然今之政策則以爲欲得斯果舍取新聞而盡遏之其道末由嗚呼豈不謬哉夫報紙之事業惟一之天職在於傳達新聞今檢察之事大苛是使報章之事業盡廢而令其有負於惟一之天職矣且自國民言之遏止新聞尤爲巨失夫國中事業咸特戰地消息以爲進退故引領而望之今消息一斷則舉國工商之業必以停滯何則彼旣未知前途之成敗又安能望其有樂生之心以經營百業耶故今者反抗之時日至矣反抗政府遏止戰信之時　至矣夫新聞之有資敵國或引起國民恐慌者報業中人合力遏之此對於國家之責任也其不然者事爲國民所當知亦國民之公僕如報業者所當紀也是檢以稿之苛必當大減而其事尤不得不與之以限度不則半月之巨失亦可攷矣利愛巨之失陷此兩軍之所皆知然吾報界未許得其眞相也地中　之小戰 
 
 
 

Page 2

 
 
德國軍艦之逸未得其詳也安斐號之沉没所載數行至今十有四日不容載全稿也英軍之動員令見於大陸報紙數日其後始見於英報也凡如此者舉不勝舉夫戰場之事德人之所親知大陸報紙德人之所易得吾不知當局之秘密之果何益也特使國民不得不有所疑懼謂德人之勢方張吾國之力至脆而巳故今之政策者非有利於國也盡絕新聞以斷吾業而巳 
時評 
[日本議會之紛擾（冷）]  
　　日本此次議會之紛擾無異於中國前次之議會其故蓋由於兩黨人數相懸太甚少數黨爲多數黨壓制而不能得公平之表决也蓋議會不當有例外之紛擾議會之所爭者可以表决定之不容其他之手段也然若兩黨人數相懸過甚則少數黨之一舉一動無一可以制勝表决即不能爲爭論之公判而横决之紛擾起焉横决之紛擾旣起則有秩序之國家其結果如此次之日本無秩序之國家其結果如前次之中國 
[命令]  
　　六月八日大總統申令陸軍總長叚祺瑞京畿軍政總執法處處長雷震春京師警察廳總監吳炳湘駐日公使陸宗輿奉天巡按使張元奇上海鎭守使鄭汝成滬海道道尹楊晟先後呈稱唐蟒季雨霖沈縵雲鄭思源鄭人康張登雲翟振鏞潘鼇山涂澍霖楊象雄張夜城等遵令具結悔罪自首據情請予特赦等語唐蟒等旣據查明悔罪自首出於眞誠應按照附亂自首特赦令准予特赦以示寬典此令 
[專電]  
　　北京電中日條約昨午二時在東洋交换日本現在計畫（一）開設特種銀行（二）辦重要鐵道（三）改革關東都督府官判（四）南滿鐵路公司與正金銀行合籌千萬元辦信託公司買購房産備日僑雜居現南滿沿線已由大谷光瑞派僧徒傳教 
　　北京電中俄新約於昨日發表共二十二條内容略如昨電所述 
　　北京電駐美夏公使據各省赴美賽會代表函告監督處辦理不善種種昨將原函咨交外部并請轉呈政府 
　　北京電參政院定眞（十一）日開會議懲辦國賊條例組織教育會議統籌全國教育兩案 
　　北京電山東高等檢廳前以各縣差役可否認爲官吏詳請大理院解釋現巳由院通飭各省謂官吏犯贓治罪法執行令第一條第一項所稱公職公吏應從廣義解釋差役犯贓自可適用該法處斷 
　　北京電前電南滿路高福安事確出有力報告但現查明另是一高 
[特約路透電]  
　　北京電聞昨日日皇批准中日約文兩件附約十三件今日由外相加藤與陸公使正式交换兩國政府不久將宣布全文（八日） 
　　東京電中日約文及往來文件已由政府公報發表内載前未宣布去年十二月三日加藤致駐華日使日置易氏之第一次訓文該訓文徵明第五號條件不與其他要求並列且未諭令日置易氏堅持此號條件僅囑其竭力使中國承認第五號内日本之志願以確保兩國最好之邦交但此條件並不欲載入條約該訓文内又有日本願還青島之確言（九日） 
　　倫敦電外交次官薛西爾在平民議院謂美政府因中日條約事已致通牒於日本政府美政府對於該問題之意見前已發表無庸再述（七日） 
[譯電]  
　　北京電華字報謂恰克圖會議哲布尊丹巴亦與議故將來倫敦開議西藏問題則達賴喇嘛亦必參與其事（八日） 
　　北京電第二次内國公債募逾原額已由財政總長截止（八日） 
戰電 
[其一（英人路透電）]  
　　羅馬電今日公報謂意軍沿戰線前進奪獲邊界外重要地位奥軍抵拒力極薄弱目下有兩大戰事正在發展中（一）意軍續攻拉伐洛恩與佛爾加里亞高原上之防禦工程（二）伊森沙河陣線雙方大軍已接戰意軍賴砲火之掩護已至河線各處擬造橋渡河而過再意軍惡戰三日後今已逼退土爾米洛騎隊渡伊森沙河下流刻在東岸據壕而守意軍前後所遭之損失較爲輕微（八日） 
　　巴黎電最近發表之公報紀法軍所獲重要之勝利謂洛萊特高原曾見步兵大戰法軍夜攻一次德軍回攻三次以報之法軍維持各地位且在沙歇前進激戰之後復於曲折之防地獲屋若干所德軍希圖奪回所失赫布台爾勒之地失利四次法軍已將所得之地擴張甚廣（八日） 
　　巴黎電公報宣稱愛恩河及洛萊特境均有劇烈之砲戰我軍復在勒維爾獲屋數所及在沙歇南曲折防地擊退猛力回攻之敵軍一次德步兵兩大隊乘汽車馳至在赫布台爾勒南猛攻敗退我軍乃沿廣一千二百邁當之陣線向東前進（八日） 
　　倫敦電費蘭巨元帥公報謂前敵英軍地位未有變動夜戰已不若從前之活動英軍在泊洛斯台爾陣地轟發德軍戰壕下地雷若干毁壕牆三十碼英軍擊落德飛機兩架一爲鎗彈所中一係飛機所擊（八日） 
　　倫敦電華恩福特擊毁齊泊林飛船一艘英皇致電賀之賞以維多利亞十字以奬其勇 
　　設立軍械部之議案今日已於平民議院三讀通過首相愛士葵謂軍械部大臣喬治君對於議院及全國負以足用之軍械供給前敵之責任彼知全院必願其告成巨功（衆歡呼）陸軍部財政官福斯特宣稱今已商定辦法製造一種名特里尼特洛土魯哇爾之炸裂品俾足供自用及接濟同戰諸軍 
　　倫敦電佛蘭得斯境内英飛機一架在德軍陣線附近與德飛機交戰忽有德機十二架羣來攻擊英機兩翼致被擊中但英機飛越十三架德機之上以機關鎗擊落敵機兩架後乃飛回登扣克 
（七日） 
　　巴黎電埋雷艦加薩伯蘭加號在愛琴海口爲水雷轟毁經英國驅逐艦救起軍官兩員水手六十四人餘者大約飄至海濱爲土人所擒（七日） 
　　哈爾濱電彼得格勒電社薩洛尼加訪員電稱據米地蘭傳來消息謂前三星期内加里波里之戰事意在攻取克里西亞戰事之性質甚爲劇烈英軍旣占克里西亞周圍之高地土軍得援兵之助猛力回攻六次相繼敗走戰地棄有死屍二千具六月二日聯軍復協同猛攻英軍占據伊伐里對面之摩地尼細且派兵登岸今正大事預備俾意兵一師團得在洛杜斯登岸助戰英法艦隊不日將沿亞拉杜里亞海濱施行總攻擊今已從事聚集大隊海兵實行此舉英國巡洋艦米勒伐號及大貨船兩艘魚雷艇五艘潛行艇兩艘現泊於克拉克斯港尚有甚大之英商船兩艘載英法兵一萬二千名駛抵達達納爾海峽台萊杜斯消息謂聯軍轟擊克里西亞高地敵軍死傷頗衆（八日） 
　　倫敦電羅馬查知德國海軍大臣在薩定尼亞海岸曾購置荒地若干德人或將以此爲潛艇根據地意國當局刻巳派員查究此事 
（八日） 
　　倫敦電昨日佛蘭得斯戰地共死傷三千三百二十一人其中死者七百十一人達達納爾海軍死傷四十餘人（八日） 
　　倫敦電上星期杪死傷册中共有五千六百十五人其中死者一千六百七十三人自五月三十一日以來共死傷兩萬六百七十三人（七日） 
　　羅京電羅員查得德國啤酒箱中裝有汽質煤氣乃德人希圖運往土國者當即充公 
（八日） 
　　倫敦電外交次官薛西爾貴族在平民議院答某議員之質問謂今彼尚未便於議禁本國人在華與敵人貿易一事有所宣布（七日） 
　　倫敦電平民議院某議員質問聞香港近發見有人秘謀完全破壞英國遠東之貿易且受德政府之贊助究竟實情如何殖民大臣勞君謂香港確有此項謡言已電詢港督目下不便有所宣布某議員質問政府是否欲依賴目下募兵方法首相愛士葵答稱近來應募入伍者頗爲踴躍政府政策不久將完全宣布薛西爾貴族在院宣稱政府自信禁止棉花運入德國之計畫定可有效埃及棉花今不准出口以防由中立國轉入德境但政府並未研究以棉花爲絕對禁品問題政府刻正查考大宗棉紗輸入中立國之原因（七日） 
　　華盛頓電威爾遜總統巳准國務卿白利安氏辭職白之辭職乃因對於致德牒文意見不合之故白始終反對以哀的美敦書性質之牒文致與德國以免破壞現今政府所主張之和平主義今故脱離内閣免使總統爲難國務院參贊藍辛氏將於九日陞爲國務卿簽定致德之牒文牒文措詞異常愼重如德國不能同意則德美友好之邦交或將中已矣（八日） 
　　華盛頓電美國國務卿白利安氏已辭職（八日） 
[其二（德人德文報專電）]  
　　柏林電日尼伐傳來法國消息謂德國已將遠射程之重砲運抵前敵可以施擊凡爾登砲台之某地點巴黎聞之大爲驚惶霞飛將軍爲安慰人心起見曾謂此種重砲可望由法國飛行家覔獲毁之 
　　君士坦丁消息謂土軍已在錫台爾巴（達達納爾歐洲方面之西端）擊退進攻之英軍戰地棄有英兵死屍數千具土軍獲機關槍十七枝來福槍及其他戰品甚多 
　　君士坦丁續報錫台爾巴英軍大敗情形謂土軍進逼敵軍退走獲軍需彈藥無算俘敵兵多名英軍之地位今頗阽危敵兵無軍艦重炮助戰則膽怯而乏精 
 
 
 

Page 3

 
 
神據旅客聲稱埃及亞歷山大所寓英國傷兵至少有四萬名 
　　倫敦泰晤士報及每日郵報謂前星期英軍之損失計有軍官九百十三員兵二萬名說者謂此尚爲尋常之損耗 
　　柏林政界否認外國所傳中央諸國已致哀的美敦書與羅國之說德奥與羅國邦交甚篤固不必出此意大利日報則謂英法俄意已以一種哀的美敦書致與羅政府要求切實聲明志願以爲談判基礎此出意國主戰黨之意該黨因羅國所抱之態度甚爲失望惟上說尚未徵實（八日） 
[東方通信社電（日本人組織）]  
　　東京電今日（八日）議會開會討議彈劾案惹起非常之混亂先是床次氏說明之後議場即失議會之神聖謾駡暴言不成體裁而議長亦誤於處置即如一議員以議事進行爲名提出動議請將國民黨前川氏之失言付懲罰島田議長許之此時同志會亦提出討議終決之動議議長又許付議因是政友會議員破鑰退場遂惹起大混亂旋休憩四十分之後再開議事投票只有政府與黨以二百三十票對五票之大差否决今日之彈劾案因不爲總括的只就選舉干涉爲問責故惹起如此之紛擾也（八日） 
　　東京電議會今日之混亂仍不亞於昨日政友會之齋藤珪次氏提出議長不信任之動議次變更議事日程同志會之小林勝民氏則動議將昨破毁議場門户之政友會藏内次朗作及逼至議長席侮辱議長之齋藤珪次二人懲罰旋卽投票多數可决惟政友國民純無所屬等議員藉口議長之宣告聽不明白均不投票少數黨盛藉會場混亂之機會以爲妨害此皆政府與黨方面訓練未精所致（九日） 
　　東京電議長不信任案投票之結果以一百十六票對二百十一票否决（九日） 
　　東京電本日午後議會少數黨攻擊議長甚爲激烈政友會之武藤金吉氏雖經議長制止仍抗發言遂付懲罰（九日） 
　　東京電有三議員奉命應受停止出席一日之懲罰旋由議長述散會之辭紛亂議會兹遂告終明日在貴族院舉行閉院式 
（九日） 
　　東京電今日爲議會最終之日午前十時開會政友會將議長問題同志會將政友會破壞門鑰問題一律提出付議（九日） 
　　東京電法學博士奥田義人氏此次允就東京市長之任付有常釀紛擾之電燈問題不即許可之條件也（九日） 
　　北京電青島海關問題今後二禮拜内可決定（九日） 
　　東京電中日條約頃間（九時五分）發表（八日） 
要聞一 
[英報論恰克圖條約]  
　　字林報社論曰恰克圖會議之結果中俄蒙所視爲滿意者今已發表矣該會議屢呈失敗之現象吾人今聞此消息尤爲歡迎焉查庫倫條約乃俄蒙兩方面於民國元年所協定者次年十月中國允承認其大體但要求三方面協議細則恰克圖之會議實基於此去年九月八日開議荏苒數月一事無成十一月中國報界喧傳恰克圖會議巳經失敗十二月初北京訪員電稱中國不能以進步之希望吸引俄使云會議蹉跎之大原因在於中國專使之欲推翻外蒙現狀其實此會之召集本根據於外蒙現狀與俄國權利不得復有討論之了解也其附屬原因則爲庫倫蒙人之態度溯自民國三年以來蒙人對其新得之地位有種種極不愜意之表示是年一月卽聞俄蒙交誼不睦之說二月俄京電社宣稱蒙古政府禁止庫倫華人以地售與俄人三月活佛不願接見俄領事密勒氏託病却之俄領怒乃要求蒙古道歉並向俄旗行禮以解其簡慢之罪五月活佛致文於英法德使署請派領事駐庫倫六月中國駐俄公使電致政府謂庫倫致牒於俄聲明不願與聞恰克圖會議七月八日路透北京電謂俄政府欲將會議展緩其故蓋以俄蒙交誼頗不順適蒙人頗願與中國交好也俄蒙交涉若是困難會議之得不决裂亦云幸矣中國旣明認庫倫條約則其專使自無權力以施行推翻外蒙現狀之政策故恰克圖中國專使之舉動非絕無可指摘也大事早經解决縱蒙人自知侷促不安然此爲蒙人自己事耳負造成其境遇之責者乃其自己之行爲自造地位而自處之國家與個人固無異也今蒙人巳洞悉此理矣或巳造成更安適之地位矣何則二十二條件兹巳署定蒙人似以爲滿足也蒙人之所得者爲自治權中俄皆不得干預其内政中國之所得者爲宗主權而俄人之所得者則爲緩衝國之確定及種種權利若此項條約果與民國二年所議以庫倫條約爲基礎者相同則俄人所獲權利可略述於下俄人在外蒙全境可以居住往來可以租空地以辦農業可以在城鎭租地或購地經營商務建築各種工程可以運貨出入不繳税項可以利用河流道路可以要求牧場（起首三個月不繳費）可以隨地派領事設立混合法庭以華人及蒙人爲陪審員今試取此項權利與一九一二年以前俄人所享之權利而比較之則其重要之異點厥有三端依據一八八一年中俄協約（一）俄人有自由貿易權但商務興盛時中國得俄國同意可以設關徵税届時俄人自由貿易權當然取消（二）俄人有建築房屋店舖貨棧等工程之權但僅限於張家口及有俄領事駐紥之處（三）俄國僅可在若干指定地方設立領事署如科布多烏里雅蘇台等處且須俟地方商務發達中政府允許後方可設立换言之一八八一年至一九一二年俄人在外蒙所享之權利乃嚴密限制的今所得者乃絕無限制的此前後大不相同之點也俄國得此恰克圖會議之良果喜可知矣俄國苟利用其所獲之地位發展外蒙之事業不獨使一己大獲其利且使其同盟國及中國亦受商務上之益則俄國在此延遲困難會議中所得良好之結果定不爲英人所嫉妒矣吾知俄國必不操閉塞自利之主義也 
[達達納爾之戰况與巴爾幹各國之態度]  
　　華德日報曰達達納爾之戰局若就近日所到之歐洲報紙而觀之則無所變動據俄國諾沃斯提石斯尼報所載五月二十八日雅典消息稱有英軍二萬二千人法軍一萬八千人佔守加里波利半島之克里兹亞至阿特叔巴巴一帶其地距離海口十個啟羅密達嗣於得有援軍之後猛攻劇戰由英法艦隊在沙洛斯海灣爲之援助方始佔據克里兹亞加巴得披及布萊等高崗間土軍之溝壘陣地數處而法將達馬得氏之撤退則當因受傷故該報又謂英國鐵甲船格里亞兹號在得拉莫托海灣爲土耳其魚雷艇隊所擊沉當有他船急來援救沈没之鐵甲船而亦旋被土耳其沿岸炮台之炮火迫回不得往救蓋有種種爆炸殊形危險也英法艦隊業巳佔據盎特洛斯島之嘎夫里昂港以爲與英國潛水艇戰爭之新根據地（德報記者曰此固明明爲希臘之海島也而英國之破壞中立則固無敢聲討其罪者卽英人亦自以爲分所當然豈非咄咄怪事乎）且欲擒獲奥國潛水艇一隻轟沉一隻並追去其第三隻惟聞此事之結果大約巳成幻想蓋俄報巳自聲明迄今未見官電證實也 
　　俄國路斯奇音哇里特報論德國潛水艇出現於愛琴海事嘗言及埃貝阿與盎特洛斯等島之間多洛海峽即夙由希臘赴雷姆諾斯必經之路據德國潛水艇若在該島無數之海灣中佔取根據地則必有戰略上優勢之位置而英法艦隊則必須施用種種方法保護其戰艦及運送艦等德國潛水艇自德之海口至愛琴海計有二千八百海哩竟安然達到目的地此誠爲大舉之明證但如此區區之小艇而航行於英法聯軍控制之海上亦可謂險矣另有一報謂德國潛水艇之至土耳其係由布加利亞與羅馬尼亞運入先言由火車運至土耳其急急而過布加利亞與羅馬尼亞皆因巴爾幹各邦不守中立之故今始洞悉當時此項潛水艇實係拆散裝箱當貨運過方不責令布羅等國擔負中立之責任 
　　三協約國雖以此譏議布羅等國而布加利亞之態度若據聖彼得堡電稱不特正大光明且因其解散海軍續備兵大有影響於羅馬尼亞及希臘焉五月二十九日俄國諾沃斯提石斯尼報據布加勒斯特電稱羅馬尼亞國務院在奥國購有煤二千火車糖五百車蓋以羅馬尼亞此項儲蓄日見其少不得不先事預備也而意大利之加入戰局不特絕無影響於羅國上等社會且反令德國之友黨泰然主持國政今者希臘外交部政務司長加克拉馬諾氏已抵羅京 
與羅馬尼亞首相布拉提亞奴及外交總長波路姆巴洛氏等會商一切云 
　　日前希臘喬治親王之赴巴黎爲人所共知兹據俄國諾沃野烏爾姆雅稱該親王嘗將希臘如加入戰局所要求之條件送遞法政府其中要點如下 
　　（一）希臘加入三協約國以十年爲限必須擔保將來希臘領土不受侵害而此期内三協約國應負保護侵攻希臘之責此欵之意見卽恐布加利亞於希臘及塞爾維亞此番大戰以後聲嘶力盡之際乘虚而入 
　　（二）立軍事協約防馬克斗尼邊境有種種變端以爲絕無危險之擔保品 
　　（三）三協約國於瓜分土耳其時應當擔任以所未合併於希臘者爲希臘之擔保品並以小亞細亞爲領土之賠償 
　　其餘各欵皆無關重要如關於助欵及代籌備軍械砲隊等端是均巳允許惟重大之要求未經承認故希臘仍决定嚴守中立 
　　塞爾維亞自五月二十八日以來旣與侵入其境之阿爾巴尼人交戰迄今多日尚未見勝負而其戰况如何亦未見公布現在土耳其有大軍一百二十三萬三千人此外尚有明年級之新兵八十萬人而侵入俄國高加索境之土軍已離其根據地有一百五十啟羅密達之遠云 
雜評一 
[美國務卿之辭職（無名）]  
　　美國務卿之辭職不知其何故據路透電爲反對致德通牒之故其說苟信是亦一至有關係之事也夫美國自此次總統執政以來國務卿白氏之贊襄爲多今以是故致請辭職其不同意之非細可見矣豈尋常事哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中俄蒙約簽字紀聞]  
　　恰克圖會議所訂之中俄條約已於七日簽字兹撮誌所聞種種消息述誌如下簽字之日期外間傳說不一兹得較確消息中俄兩方面已定於初七日在恰克圖舉行簽字旣有日期例須由兩方面派定全權代表以便舉行聞我國所委任之全權代表爲畢桂芳陳籙政府巳有委任狀及公文寄往恰克圖頒給矣其議定條約之内容大要如下一取消庫倫獨立二庫倫活佛取銷皇帝名號三由大總統策封哲布尊丹爲呼圖克圖或汗四中國得派駐庫辦事大臣並得駐紥軍隊三百人五在此約協定之後凡外蒙前所稱爲獨立地方均一例仍爲民國領土又除庫倫以外其餘如烏里雅蘇台科布多等處中國得按照前清成例派遣長官駐紥辦事但其員額及駐紥地點均以前清成例爲凖不得逾額多派六勘界問題與關於交通上之電線問題在六個月以内辦理至條約之形式聞係用中俄蒙三種文字構成文中之抬列字樣則大中華民國大俄國均並列雙抬其外蒙古則不抬直書曁外蒙古云云此形式之大概也並聞此　條約雖經議定但庫俄協約尚爲有效云 
[三月中之滿蒙前路]  
　　政府勿再蹉跎中日條約之結果日本勢力駸駸侵入東蒙今距條約發生效力尚三個月之餘暇時乎不再未知政府有無切實辦法而日本人則已覷破此旨注意於我之行動頃見某日報載有東防日策一則略謂中政府曾電達奉天張巡按使即速籌辦開墾移民現在蒙古未開懇者多係蒙旗之民地而巳開墾者盡爲他人買收今後宜開放旗民之土地並勸告蒙古王公亦開放其土地而投機者已買收之土地如自己不墾亦宜迅速賣出俾直隸山東兩方面能極力從事移民以遏日本勢力之侵入云云果爾我之一舉一動日人巳若燭照而數計若竟一場空閙三月蹉跎非特東蒙更無補救方法且益足啟他人之輕蔑矣願政府之急起直追也 
　　日人着手經營五月三十一日東京報知新聞云日本政府因經營滿蒙大陸亟須設備金融機關故前已飭令南滿鐵道會社就近調查一切情形現由東京政界與實業界聯合發起擬集合資本金二千萬元特設一大銀行命名爲東亞銀行以供滿蒙殖民營業上之金融機關此事巳推舉野間五造氏等爲委員定擬一切辦法具有議案不日提交臨時議會又云中日新協約巳經成立而中國政府應照此協約將東蒙古重要地方數處開作商埠其開埠手續定由中政府自簽約之日起三閱月以前預備一切至三閱月以後始着手實行而日本政府之亟須預備者爲東蒙古開埠各處應設領事館之事蓋以東蒙古開埠約有十餘處而各處均設領事館勢必需費浩大故日本政府現經决定方針在二三重要商埠特設領事館其餘各埠則派駐辦事員使之辦理通商外交等各項事務冀以保護日本移民啟發東蒙古之富源而買獻日本帝國雄吞亞細亞大陸之政策又六月三日滿洲日日新聞云旅順口日本關東州都督近以中日交涉之解决爲日本民族經略大陸之機會故將其關於日本經營滿蒙大陸政策之抱負建議於其政府聞其建議之内容大要如下（一）設立一大銀行於該處以開活動滿蒙殖民之金融（二）迅速敷設滿蒙各線鐵路（三）關東州都督府官制宜加改革並擴充其機關以謀經略滿蒙大陸政策之進行 
[哈爾濱日領要求强迫購貨之交涉]  
　　吉長日報云哈爾濱之金融本以糧石爲靈活之機關自歐洲啟釁連輸停滯糧石遂無人過問致今春市面之銀根異常奇緊各商家因此之故採辦日貨遂不及從前之夥日商見其貨物消路不如往昔卽報告駐哈日領事揑稱華商有排日之舉該領事信以爲眞於六月一號遂請吉林交涉局交涉員李虞臣氏濱江縣知事于朗坤氏均至該領事署内要求李于二君出示强迫商民購買日貨並聲稱如出示之後日貨之消路仍不如昔中國官府須擔任賠償日商之損失云云于君當謂本埠毫無排日之舉動出示則可强迫則不可蓋買賣自由本知事不能强迫敝國之商民猶之貴領事不能强迫貴國之商民也如謂日貨不消卽須中國官府賠償損失無論國際公法私法均無是例云云該領事亦無詞以對 
[交涉解决後之奉天近訊]  
　　實行條約之預備中日交涉和平解决後奉省張上將軍與張巡按使以中日此次所定條約其中南滿内蒙各項要件於東省大有關係亟須妥籌善後辦法以免將來臨時之束手遂會同電請政府將詳細條約頒示以憑研究二十六號經總統將該詳約頒示到奉將軍巡按使即召文武各大員在公署大開會議討論東省對於該約之關係聞其中最關重要者爲土地商租權並因雜居問題發生民刑訟事及警章課税等諸大端均須由奉省與日傾開正式之交涉以確定施行之手續會議之後連日由田外交員與駐奉日總領接洽疏通意見以便爲將來實行之准備 
　　整飭内政之會議張巡按使因接准政事堂電飭整頓内政並密電關於整頓内政之綱要是以張巡按特召集遼　　邊洮昌各道尹及公署各廳長科長等開會磋議一切以便遵照施行 
　　張上　軍　　統率辦事處電飭令整飭東省軍備及妥籌滿蒙防務故招集二十師長吳光新二十八師長馮德麟洮遼東邊吳馬兩鎭守使劉帮統紀旅長以及各軍參謀長等均先後晉省並邀在省之張師長湯孫二旅長等在署開軍防大會業巳數日尚未告竣 
　　專員晋京之特派軍民兩長日前曾特派政務廳長史紀常晋京除賫呈條陳外並向政府面陳此次條約滿蒙各件與東省利害之關係聞該廳長非俟中日條約正式互换後暫不能回奉云 
　　意外枝節之預防軍民兩署奉總統電諭謂中日條約業巳簽定不日卽將明白宣布惟民心憤激之氣尚未平息恐有黨人暗中煽惑致生意外枝節仰於條約尚未明佈以前對於地面軍防妥爲布置以防不虞面保治安云 
　　洮昌商埠之舉辦洮昌道署設立於洮南往來商賈日見增多非設法招徠貿易不能振興張巡按使日前電請中央政府開辦此處商埠巳經批示照辦故日前電知洮南王道尹從速着手辦理以謀進行 
[華人刺斃日警案之别報]  
　　高福安刺斃日警案各報紀述互有異同日前天津民心報北京黄鐘報等均有一部分之更正兹見京報復有續載此事者其調查又多有相異處爲再　如次以資印證黄鐘報云本報前日（三日）登有名伶高福安因抱不平刺斃日警一事兹經確實調查外間傳說不一有謂刺斃日警者爲别一武生非高福安有謂刺斃日警者係一客棧夥計確爲姓高傳聞雖有異同然日警侮虐鄉農旁觀者大發慈悲出而排解致遭不幸却幾異口同聲　間有謂被斃者係中國人非日警也果孰眞孰訛容探明續誌至閙事地點則在南滿火車非在京奉車中也又新中國報云此案發生於津浦路上相傳京奉者誤也先是津浦路某次列車内有中國婦孺各一母子也不幸而與日兵三名同車並隣座車正行時小孩忽遺矢冒犯日兵該兵等大怒當擊小孩以掌幾乎閉氣許久始發哭聲其母見此情狀恐將小孩致死遂急以手巾將矢拂拭乾淨不意日兵怒猶不息非令該婦用舌舐餂不可一時乘客咸有敢怒不敢言之態正日兵等掌擊聲詈駡聲婦孺啼哭聲交作時忽一中國少年越座而至向日兵行最敬之鞠躬禮以温語相勸不意日兵忽遷怒於此少年不容分說立批其頰蓋彼不知此少年爲退伍軍人帶有自衛手槍也此際某少年本以好意横遭逆來忿火中燒情不可遏遂擬出手槍以自衛彼日兵等見其探手於　恐其抵抗先發制人以二兵制某少年之左右手一兵由其懷中探手槍出突擊之正中其掌貫一洞某少年至此智忽生故作戰慄狀日兵以其無能爲也釋之並擲還其手鎗痛擊一頓而去此少年乃舍涙拾其鎗出其行李之彈以實之低向車中人云俟到站時卽有相當辦法並囑此婦孺勿遠離及汽笛一聲車已停止該少年遂覓得用槍擊伊之日兵而以一彈報酬立斃之其他二日兵欲乘間逸去亦被該少年追及各享以一彈傷焉事畢該少年遂偕乘車之婦孺與中日兩國之搭客至站台當衆宣布當時之情狀並引多人作證自云伊姓高係冀北鎭守使衙門巳告假之軍人（他報謂係高福安係屬傳　之誤）此案係伊自作並無他人關係將來無論至何地步伊一人擔承壯哉語也 
[兌换所與烟酒税之借箸談]  
　　全國兌换所之職權財政部籌辦之全國兌换所北京一隅業巳開辦此項兌换所之職權其最重要者在代各收税機關收納現金凡巳設兌换所之處一切錢糧關税均由兌换所收納現金商民取此收錢繳之税局以爲納税之用此後之税局卽不得再有收納現欵之事蓋此種辦法實即今日各國所取之金庫制度但各國之金庫均由國家銀行兼理今則屬之另設之兌换所耳惟此種制度一行則與各税局之規費等等頗有關係故自北京兌换所成立卽與崇文門税局有所爭執聞此事現尚未解决此制度之能通行與否則决之於此大概財政當局將挾全力以爭持之也兌换所之第二職權則爲發行銅元鈔票在當局之本意原以民間泉幣不一换成庫幣往往吃虧故特發行此項紙幣以便得整齊其價格耳其實今日幣制紊亂之根本原因即由於銅元過多之故今若由兌换所再發行銅元鈔票使之普及於全國則將於銅幣之外更加增無數紙幣銅元必至補助貨幣益多物價愈益昂貴幣制之整理將更增一層困難不知財政當局亦曾計及於此否兌换所之用人計畫當局决定於兌换所之下級人員概用山西票號中人現巳招致老西三百人來京指定居住於某某二旅館一俟入其三個月畢業之講習所後即將分派各省實行開辦論者謂山西票幇中人習慣甚好以之充下級人員固爲善策然通國之兌换所全用一地域之人則往往易成派别或生把持挾制之流獘不可不愼之於始也 
　　烟酒專賣局之辦法烟酒專賣各省業在開辦專局其辦法在取向日之烟酒行而代之聞其所定抽收之行用各有不同有取百分之三十四十者有取百分之五十者而抽收此項專賣行用之烟酒運銷他處沿途釐金關税仍不能免除則與外國之所謂專賣大有不同税額未免過重論者莫不慮此舉將來或足促洋烟洋酒之暢銷當局不可不詳細思之也 
[紀直隸第二次儲金會]  
　　本月六日下午一時直隷救國儲金團開第二次大會於天津公園内之學會所與會者有數萬餘人公園臨街之牌坊揷花掛彩懸五色國旗二面有白布横額一長約兩丈曰救國儲金二次大會國門掛白布對聯一副長約三丈上聯云有志竟成人　敢侮下聯云此心不死國可常存園内土山上亦紥牌坊一座上懸白布匾額云直隸救國儲金團大合會　門外有蓆棚二一係五銀行收欵處一係售賣國貨儲金所遺會場門迎面有横額一曰勿忘國恥旁一聯云國家興亡匹夫有責子孫牛馬識者所憂會場内有演說台四處演說者有三十餘位以雷鳴遠副主教爲演說股長公教進行會創辦之聖功女學校全體女生於會場上唱救國歌一首愛國歌一首該校校長教員學生等合資百數十元特製紀念花一千五百朶花係絹製下華綾帶兩條就會場售賣所得之資盡數作爲救國儲金是日共計儲金二十七萬七千餘元當場售物者德源齋點心鋪償大洋六元小洋七十七角銅子一千九百四十四枚興濟寳記公司售賣草帽認儲十五元乞丐丁榮輔儲六角百代公司王子寳君捐照活動電影聚慶成聚昇成仍助幹事員全位點心當天會場用費由錢商公會李政菴清眞禮拜寺公認至六鐘始散會 
[記湘省之儲金大會]  
　　湖南救國儲金分團於五月二十九號在教育總會開成立大會全省商店均懸掛國旗上粘救國儲金四字（係商會所發）是日天氣晴明到會者不下數萬人自上午十一時開會分内外兩場女賓在内場樓上會場之中竪有高大木牌一塊上粘毋忘國恥四字内場外場均設有演說台場前設有中國交通湖南境　實業等銀行之儲金代收處以便收存現欵又有儲金登記處凡未帶現欵而有意　儲者則向該處登記會長當場報告湘省儲金暫定二百萬元現在各團體各機關均領有册簿省城各界當可集成鉅欵今日均有代表在此請將認儲數目先行報告於是各界代表之有全權者卽將認儲數目報告商務總會會長宋爕沛　商務總會代表省城商務哲認儲十萬元將來可　充亟五十萬元鑛業代表謝　　報告鄙人與米奎峰夥嗣之保利公司認儲一萬元又　定全省鑛商凡買出　　一　　　十元生　一　　洋五元將來可積成數十萬元　　化項儲金警察廳全體認儲五千元省河釐金金局一千二百六十五元鹽商三萬元錢商一萬兩　業一千四百元工會代表　該會認儲之數暫不　定　其　注分爲二種一一次儲金一長年儲金俟有確數再行　　江西同鄉會代表余思九謂旅湘贛人除在省錢商時　儲外經該會館實收者巳達六千餘元將來可認儲二萬元長沙關交涉署認儲薪一月共二千元旅湘湖北同鄉會五千元蘇州會館二千五百兩福建會館二千元木商公會五千元廣西宣道會一百元製革靴鞋業三千元重德　鑛公司楊德興單獨認儲一萬元高等審判檢察廳二千五百元河西臨湘鎭五千元徐茂昌米號一百元卒由會長報告今日認儲之總數巳達八十餘萬元會長又當場報告謂有朱彦才託鄙人報告渠現在病中不能到會願以家産十分之四計洋一千元儲以救國又有祁陽人趙成漢當衆報告並書一函與該事務所願將所有家産全數作爲救國儲金又有紅十字會袁鹿洞報告請梁兄弟二人共有家資六十千文今願以己分之三十千提出五千作爲儲金但望各富户均能照此辦法云此外尚有老媪或貧民苦力手持錢洋向各銀行代收處投儲者不一而足亦足見人心之齊一矣 
[滇事近報]  
　　箇舊之刦運雲南箇舊縣本爲産錫最旺之區每年所出之錫約值銀二三千萬可養活砂丁數十萬人其錫之銷場全在香港故港之與滇商務上有絕大關係去年因歐戰發生箇舊之錫銷路阻滯已大受影響詎近日又得香港來電略云香港禁錫出口並内地不准運銷商情受困已達極點查雲南出産大錫關係全滇命脉而香港爲聚集轉銷之場存錫值銀三百餘萬元遽禁出口不獨旅港滇商大受其累即箇廠數十萬砂丁亦將失所商等深爲焦慮再四集　惟有電懇轉呈外部速向英使要求准其轉銷内地庶雲南生命不致垂絕旅港雲南商會固子美董繼昌等叩 
　　中學之罷課雲南省會中學校開辦巳七八年畢業數班民國成立後又復大加改革現在學生已達六百餘人不意近日來該校忽大起風潮其原因由於學生鄧廷寬於月前上課與某教員衝突教員下講堂後卽赴校長李華處自請辭職李君當以學生侮　教員易於解决一面堅留教員一面申斥鄧生詎鄧生不服出言抵抗李君乃將鄧生斥退鄧自退之後深爲忿恨常時私入堂中鼓吹同學要求罷課以抵制竟有多人被其所煽當表同情李君見此情形乃呈請巡按使要求重懲鄧生旋經巡按使准將鄧生驅逐回籍令該管地方官將鄧生父兄傳案追繳加倍學費五百餘元並查辦受鄧生鼓吹之諸生中學校諸生乃全體反對校長公禀將軍巡按使以李校長　職品學卑汚濫用私人學務窳敗各條懇請整頓軍巡兩署以學生在校應遵守校規虚心受教而乃妄奉禀訐此等囂凌之風斷不可長乃委褚錦章前往查辦意在重究主使之人由此愈加激　全體竟於本月十八號起同盟罷課云 
　　匪患之不靖雲南廣南富州剥隘一帶與粤西越南毗連游匪極多受害巳久頃悉該縣知事張其崟有電致軍巡各署云東日到任查粤匪竄擾洪邦雖經軍警鄉團擊散復分竄六夕等處邊地震驚經軍圍擊近復搶刦頻聞縣城軍警分出防捕幸周知事舊有鄉團曁保衞警察分守城鄉及出外巡緝雖形單弱頗足捕匪萬難裁撤現正會紳商議各邊隘設險破匪等事又剥隘軍警數均不足仰懇電飭補足稍資防衛云云又大關廳所屬灘頭與四川相連匪徒極多搶刦不已現聞該處亦有來電以灘頭爲川滇接壤夙爲匪藪自馬隊長新安駐防擊捕沿途寗靖商貨流通今因撤回匪復猖獗近據行旅報告連日田疊遭搶刦受傷甚衆後患不堪迫懇飭留馬隊駐灘以資鎭攝商民幸甚敍三帮公會叩又元江縣鎭沅縣兩屬交界地方曾於兩月前突出僞皇帝聚衆滋亂一次甫經肅清近又有著名巨匪張海清於該兩縣聚黨搶刦閭閻爲害甚大迭經元鎭兩縣限警緝拿均未獲案現經該縣會呈請暫留庾巡閱使督辦該匪以除積患當經軍巡兩府照准矣又思茅縣與英法領地毗連有地名大雅口者本爲滇緬來往要道向稱熱閙詎昨有巨匪百數十人在彼謀亂當經該處巡察軍隊探知前往圍拿隨於瀾滄江口截獲四名又拿獲僞匪官一名名張燼臣搜出僞以文告示多件現巳解往普洱道尹署懲辦矣 
[蕪湖商會對於常關改税之呼籲]  
　　蕪湖商會上財政部税務處禀云爲常關改 
 
 
 

Page 7

 
 
税輕重失當强迫實行激起風潮披導　陳乞賜鑒核展期實行派員修正以資遵守事案於本年四月二十七日准税務司赫函開蕪湖常關舊税則取消頒行暫行新税則按照海關税則折半徵收凡常關原有舊税則例連二成公費如較海關税則半數爲高者仍照正税及二成公費併合一項之舊則徵收其有正税連二成公費不及海關税則折半之數者一律概照海關税則折半徵收并准於五月一日實行等因并錄送新税則一份到會當經總會傳知各商業去後旋於四月三十日開會討論僉以常關税則業於民國元年增改禀曾核准有案現在商業凋殘已達極點若再增改與各省究竟是否一律且日期如此迫促實無研究之餘地要求函請税務司將此項暫行新税則實行之期展緩一月俾資研究庶公私兩得其益於五月一日准税務司復函内稱修改此項新税則原動力係中央發起并非本關主張各省常關自應一律實行大約不過稍分遲早之間斷無蕪湖關特别之理惟本關不能準知某關巳行某關未行所請展緩碍難准行等語又經總會開會召集均以此項新税則旣云各省一律開辦之期不得有所先後况此項新税則實有窒碍並非誤會何得先事實行再事磋商且此爲磋商修改並非停滯舊税展緩一月於税收究有多大關係今税務司以虚詞磋商爲新税實行之計復由會函請税務司查照務在三日内答複以便公同研究一面電詢各省此項新税則曾否頒布巳否實行先後接到上海揚州寗波鳳陽廣州各商會復電凡屬常關均在詳查修改尚未定期實行詎税務司置之不復又經總會函催告以商業停運激切同聲設再遷延釀成事端即非總會所能擔負責任始於五月十四日得復囑會轉知商帮迅派代表來關接洽以爲新税則推行盡利之地各商覩此巧詞滑句愈懷怨懟經總會一再解釋始公推總協理坐辦三人爲代表於十七日午前十一時赴關接洽詎知總會之解釋不過解釋於一時而各商業憤恨該關之苛罰屢受剥膚之痛苦積怨之深巳非一朝一夕憤激之除反歸咎於總會非但不受勸告竟至亟欲推翻突於十七日晨全埠一律停止交易積薪厝火一發難收固由税政之不平亦總會之不善於維持勸導危機猝現迫若燃眉補救之方惟有勸令開市爲第一要着隨分别馳報道尹蕪湖縣警察廳出予維持外一面開會集十三幫商董會議先約束各幫店夥并商請工會董事傳知該業四十餘行雖經停市不得再停工作以免數千工匠出外游行致生意外當是之時人心浮動謡諑紛乘總協理時刻防閑不敢稍懈竭誠勸誡唇敝舌焦而全體商董亦均日夜在會儘力扶持以冀解此危狀延至十八夜半始經各商業提出意見以赫税務司第三次來函詞仍浮泛事後必至反汗並議决新税則旣多窒碍必須磋商修正後再行宣布實行所有新税則未經磋商修正之前凡出入以及過往之貨均照舊税則完納放行由會函請道尹縣知事會商監督税務司將以上各商要求意見明白賜覆以資信守乃蒙道尹審察輕重權衡利害知此次商民停止交易并非反對新税則係因此次修改之新税則不能平允要求修正致發生此種風潮是以苦口婆心曉夜奔勞於十九夜函復到會以各商人能卽刻開市所請求各節願負完全責任並聲明協議税則　俟討論妥善後卽爲實行之期等因各商聞知感服歡騰於二十日清晨五句鐘一律開市然自各商業停止交易以來經過三日之久無稽誹語匿名傳單層出不窮卒能意外不生安靖如常實道尹苦心擔負官廳維持之力也市旣開矣人心亦定總總餘函報道尹外趕即函請監督體察維持迅予辦理並於二十五日將各商業所送貨物輕重比較表册以及說明理由報告彙送道尹核轉復於二十六日總協理借同商董晉謁監督磋商辦法不料監督時允時翻推　税司面税司又以奉命執行他非所知以致道尹左右爲難總會竟同衆矢之的不得巳於三十一日操要電陳鉤部處察核在案此　税務司强行新税激起風潮以來之實在情形也（未完） 
地方通信 
[南京]  
　　遷訓知事牌示齊巡按使昨出牌示云武進縣知事蘇耀宗因病辭職遺缺委靖江縣知事周昌夀調署遞道靖江縣缺委候補縣知事章家駒署理周昌夀未到武進縣新任以前委候補縣知事葉樹維暫行代理 
　　委員督捕蝗蝻齊巡按以江寗縣境偏地蝗蝻現未成勢特委嚴曾　督捕並委王炎駱路賈鴻誼歐棄　趙興　汪本源前往設法捕滅以免　延 
　　儲金團定期開會南京儲金團分事務所定於十三日在貢院内開救國儲金大會 
[蘇州]  
　　僞票騙洋案移道訊辦蘇垣西中市義成裕匯劃莊察破騙子田季賢持僞支票取銀一節巳誌前報兹悉此事發生全由同行順康學徒汪志英指使故深知各莊往來底藴受騙者祗永豫協豐兩家餘如仁昌裕晉生義成裕等均未被騙該案同黨共有六人惟陸某在逃未獲其餘田季賢汪志英袁再成程彤甫小馮等五人均巳拘押警廳卽陸亦巳經孫警廳長飭派偵探隊士前往木凟跴緝昨日錢業董事宋友裴因汪等均屬體面人欲與永豫經理徐君及協豐莊和平排解事爲殷道尹查悉昨日用電話致警察廳詢問該案眞相囑令將全案移送道尹公署究辦 
　　沙田局長赴寗江蘇沙田局長莊炎昨日因各縣沙田事宜並設立分局及派員丈量復勘繪圖事竣赴寗謁見督巡按使面禀一切聞須三五日返蘇云 
　　局員須提月薪儲金交通部前日公函蘇垣郵政及電報電話各局並滬寗蘇州車站傳站長函謂凡華人在局辦事者須照交通部儲金章程提存救國儲金云云 
　　殷道尹由澄返蘇蘇常殷道尹前日隨馮上將軍至江隂校閱砲臺兹巳閱畢業於七號上午乘車返蘇當經騎巡禁衛各軍隊往車站迎迓以資護衛 
[天津]  
　　開會歡迎遠東運動員天津學校聯合會日前假西馬路宣講所開會歡迎遠東運動會會員是日各校學員及各界來賓到者甚衆其開會次序如下（一）警廳樂隊合奏軍樂（二）主席陸軍軍警校長全希伯登臺致開會辭（三）鎭守使商中將代表演說運動會之大有造於遠東（四）奏軍樂（五）教育科長李芹香演說（六）宣講所講員李伯辰演說體育之關係重要（）工奏樂（八）天津學校聯合運動會會正孟琴襄報告遠東大會情形（十）賽員代表郭毓彬答謝（十一）主席報告有願習棒球者青年會中西幹事當爲之助援（十二）奏樂閉會 
[北京]  
農政專門學校舉業誌聞西直門外農政專門學校係民國元年農林部所設立初名農政講習所由各省咨送學生數人並由各省給以長年膳宿費初辦速成科一班約八十人本科一班約五十人二年改名農政專門學校其修業期限速成科一年本科三年速成科於二年六月畢業畢業生多派往各省觀測分所本科生本月畢業現試驗期近各生有提出二萬餘言之畢業論文者聞部中對於此班學生極爲注意畢業試驗科目合三年所習者一律擇要命題畢業後將由部任以相當練習之職務云此班畢業後尚有森林技術一班約四十人三年開始授業其修業期限爲兩年 
[廣東]  
　　匪徒冒兵行刼順德鷺涌鄉日昨突來賊匪四十餘人各持駁壳身穿軍衣袖章用白線壓有八區警察游擊隊字樣聲警官兵圍捕不許奔逃隨擁入鄉局尋殺局董及董教讀將局中什物搜掠一空粗物盡行燬碎繼即分途搜刼周啓寬等二十餘家鎗傷舉主多人印烙團鎗亦被刼去計匪入村搜掠八時之久至四更始携贓呼嘯而逸 
　　隊長率衆拒捕順德稔海　游擊隊長詹鳳廷當光復時由該鄉劣紳澡開禀請派充藉以自衛現成知事以梁迭被控告剥噬良民各情屢傳抗不到案昨特親率衛隊前赴該鄉拘獲乃該隊長竟敢率其所部開槍抗轟縣軍硬將梁開奪回成知事敗逃回署派探偵知該隊長連日製造旗幟僞冒清軍四出滋事當卽禀知巡署李巡按據報甚爲震怒頃巳電飭吳統領迅將該隊兵遣散繳械歸農隊長詹鳳廷拘拿解辦 
雜評二 
[日報之東蒙防日策（步）]  
　　交涉初結即有人以設立東蒙拓殖使及廣設模範農村等事業屬望政府政府爲東蒙前途計亦曾開重大會議並提有新案多件然而至今寂寂未聞有若何切實辦法也顧日報紙則巳喧傳爲東蒙防日策而一一揭出以昭示其國人以作籌畫之準備夫拓殖農村何等舉業至短之三月時間何能忽遽就理况簽字以來忽忽巳十有六日我之所謂新案提出者猶在擬議談論之中彼人之所謂探險隊資本家拓殖會社等早巳聯袂翩　不絕於途然則一以言一以行一以優柔一以敏捷固不必俟三月後而始能决兩方之成效爲何如也 
　　據蒙人烏琦言十年前日人巳曾徧游内蒙繪有種種精密之圖稿又據他方報告日人近出調查滿蒙書籍且多至數十種則其平日之密密經營蓋可概見此所以一聞約定遂卽駕輕就熟而絕無斯須之稍待商榷然而我國則名爲地主曾無幾人以其地位何似略事研究迨至九州之鐵已成大錯其有一二心未盡死者始皇皇然相顧失色曰吾其議之吾其議之以中國今日之財政與今日之世故人情雖盡此三月或再益以若干之三月亦恐難期以若何之補救而况乎其一議而遂杳無所聞耶嗚呼滿蒙巳矣彼人之謀我方處處以十年前之密謀滿蒙者還以相謀我政府與人民其早自警覺而善自謀之幸勿又至十年後而始欲期挽救於三月以自取笑嘲也 
　　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中華共濟會今日開會]  
　　中華共濟會發起人唐紹儀伍廷芳李登輝唐元湛曹　賡吳家煦張　雲朱友漁朱葆康昨日刋布公啟云先哲有言國家興亡匹夫有責時丁共和斯義尤顯今日之中華如孤舟航行怒濤駴浪中不合羣力共策進行曷足以免傾覆而濟彼岸此中華共濟會之所由發起也同人以爲今後之中華舍求己外無他道人能求己則立國能求己則强國民自審其弱點所在人起而挽救之吾人之天職也本會發起人於四月十五日假座中國青年會共相討論公推臨時幹事紹儀等數人修正會章其後又經諸幹事集議三次續有增删今以所草章程（章程錄入本報專件欄）附呈左右際此國步艱難之秋以諸君子之明達對於本會發起之本旨曁其必要之理由度巳瞭然毋俟贅陳矣今爲徵求同志博采衆意起見爰訂於六月十日午後五時仍假座中國青年會（四川路一百二十號）舉行會議深望諸君子聯翩戾止共任仔肩則匪特本會之幸抑亦國家前途之幸也 
[救國儲金紀要]  
　　昨日之收數昨日（九號星期三）爲中國銀行收受儲金之第五十三日計收銀洋一千九百十九元又爲交通銀行收受儲金之第二十七日計收銀洋四百八十二元兩共收洋二千四百零一元連前共計巳收銀洋六十三萬九千五百十九元銀三千二百九十四兩八錢零八釐 
　　商帮加提儲金之會議長江各商帮倡議各帮各貨加提儲金一事曾於前星期集議方法已有眉目昨日（九號）午後三時儲金團又假愛而近路紗業公所請各商帮邀集各業領袖經理及報關行諸君公决實行辦法如成都重慶宜昌長沙常德衡州湘潭漢口江西安慶蕪湖南京鎭江各商帮皆到首由儲金團正幹事虞洽卿君報告開會宗旨並公推陳潤夫君爲臨時議長陳述兩月以來儲金經過情形略謂各分所之已告成立者百有餘處本埠中交兩銀行現收儲欵計六十四萬餘元已認未繳者約七十餘萬元北京儲金團儲數一百九十四萬各省共計二百十餘萬元尚有軍政警各界月薪儲金全國約千數百萬元併而計之約占全額十分之四上海一隅亦近三分之一云云繼由議長請演說部宣講儲金關係王文典趙晉卿鄒靜齋諸君即相繼演講大旨謂各商帮諸君倡議加提儲金實爲當今急要之圖所謂共處漏舟應共圖救濟並謂儲金一事爲中外人所注目今者國幸未亡尚有圖强希望倘使此舉不成爾時恐難再有今日情形儲金兩字或且莫能道諸口此深爲吾國懼者也在座諸君能毋及今努力乎末謂此舉之成否全仗此加提儲金吾人亦商帮分子雙方裨益一致進行諸君同一心理云云繼由議長請本埠總商會總理周金箴君登台演講語甚沉痛論及加提儲金一事全體贊同掌聲雷動次由鄒靜齋君宣告加提儲金之議案及意見謂救國儲金爲世界潮流所趨促自本埠提倡以來各界人士雲湧風起鑒於國勢之衰弱應時而出同人等策勵奮發或慨解私囊或奔走勸認無不各竭心力以爲之惟儲金原額甚鉅與報告儲數尚差不少此同人等所以除各項儲金以外尤亟亟於按貨提儲之發議也查同人等前爲各帮爭回水脚本擬抽存作爲航業之需現作救國儲金巳承各界贊同誠以國之不存家於何有亦即商於何有故救國即以救身家亦即以救商業况抽加提儲於同人亦有利益如有細則待商等情儘可駕臨儲金事務所發表意見同人實甚歡迎兹擬由進口各帮將各貨按照各公司水脚定章每百兩加提二十兩先自揚子江流域至蜀等處上水各貨着手漸次推及於全國與儲金懸額相始終凡我商帮熱忱同具當各贊成所擬辦法祈公决之（一）按照各商帮與各公司商定進口水脚定章每錢加二分作爲救國儲金譬如此貨水脚爲一錢二分即加二分四釐如將來水脚方面或有增減儲金仍按照百分之二十推算照加（二）此項所加儲金由各報關行代爲徵收將儲數照加發單之内按月按節照舊章收取辦理（三）此項儲金由各報關行加收後卽代解上海中交兩銀行掣收分給加出水脚之各號收執（四）此項儲金辦法自本年隂曆五月初一起實行至儲金額滿時爲止（五）推舉稽查員每帮兩位按月終分往各報關行查報總數（六）此項辦法實行後卽通電各省各商埠一體推行各商帮一致鼓掌贊成末由馬乙堂君演說大旨相同虞君謂今乃六月九號爲商帮諸君提倡加提儲金成立之日當作爲紀念尤當爲諸君額賀也時巳鐘鳴五下遂振鈴散會 
　　勸儲部之進行儲金團勸儲部業於上星期成立並組織調查部調查庽滬富紳以爲勸儲進行之發軔兹定於星期五（卽十一號）下午五時在該團事務所開旅滬富紳談話會先期函請蒞會討論一切 
　　端節酒資之移助老誠濟藥房倪爕之君函報儲金團謂除前儲同人月薪及該號儲欵共二百四十六元外兹又撥儲端節酒席洋二十元又老九章綢緞莊吕葆元君函報謂該號同人集儲端午酒資洋五十元又怡德洋行同人願儲端節酒資洋十元均已送儲中國銀行存儲掣收矣 
　　南寗儲金分所成立進步黨昨日函告儲金團謂接南寗電儲金事務分所已於本月二十日組織成立惟該地無中交分銀行商會不肯代收儲金者無從交付刻正與可靠之商店磋商俟訂定收欵機關卽當續報云云 
[巡緝員偵悉黨人舉動]  
　　宣武上將軍行署駐滬巡緝員蔣某李某等偵有余阿龍（卽小龍）李叔屏兩人受孫文代表凌焦安及黄興之委任携帶電雷十二個並炸藥等危險品物多種用洋鐵火油箱儲藏於前星期自東洋來滬擬赴蘇浙内地圖謀肇事蔣巡緝員除電禀宣武上將軍行署巡緝處查緝外昨特報告本埠軍警各界請爲協緝毋任潛入内地云 
[五誌工巡捐局之大工程]  
　　南市各木行及各商家以工巡捐局朱局長欲在浦灘推放馬路添建輪埠碼頭恐與運貨上落多所阻碍曾在南商會開會集議推舉代表赴局磋商又至鎭守使滬海道尹兩署禀請維持等情迭紀前報兹聞鄭鎭守使等已飭上海縣沈知事傳諭各業商人毋得過於疑慮致碍要工緣此項建築原爲振興商業便利交通起見對於商界營業均能顧全决無阻窒之處等因沈知事率飭後擬與朱局長妥爲商榷俾得共沾利益云 
[負責與不負責之辯論]  
　　毛幼安何夀記馮含青朱季記等在公共公廨控告前信成銀行經理周廷弼不理股欵等情由廨准詞飭傳去後被告昨延律師投廨譯稱前用信成銀行名義登報招股被告並未出面况前招股份各股東均承認信成牌號查此案原告所控案由刑事民事混雜不清按諸法律無控告之理由請將傳單取銷旋由原告代表律師到堂聲訴信成銀行所登招股一百萬元之廣告謂須在奉天廣東新加坡等處組織分行原告信以爲實故將認定股本照繳且被告旣爲該行經理應負完全責任故原告有權控告應請將被告傳案訊追中西官會商之下判候原告補具禀詞呈案再核 
[鎭守使宣布盜匪罪狀]  
　　上海鎭守使署昨日（九號）午後二點十五分鐘時鎗斃盜犯三名兹將宣布罪狀照錄於下上海鎭守使鄭爲示諭事據上海縣詳解夥刦上海縣境北橋鄉居民徐榮滋家案内之盜犯陳桃（即陳道）王阿二（即順發）顧寳生李全根張三寳等五名到署經飭軍法處訊據陳桃即陳道供稱於去年舊曆十一月間聽從在逃之蔡阿堂糾約夥同獲案之王阿二及許友根趙阿圖並不知姓之炳根行刦華涇港口江北貨船財物一次本年二月七日復又糾約朱阿根許友根王阿二顧寳生李全根錢全金蔡阿堂趙阿圖等行搶居民徐榮滋家財物一次先後共刦兩次又訊據王阿二即順發供稱上年十一月間聽從蔡阿堂邀約夥同陳桃等行刦華涇港口江北貨船財物一次又於是月十六日聽從許友根糾約夥同趙阿圖蔡阿堂金鈞子及不知姓之阿根等持鎗行刦杜家行碼頭小船上財物一次又於本年二月七號聽從陳桃糾約夥同顧寳生李全根等十餘人持槍行刦徐榮滋家財物一次先後共刦三次又該張三寳供稱去年舊曆十二月初四日聽從未獲之徐榮生糾約夥同在逃之閻慶姜關寳等行刦朱家行居民財物一次又於是月初六日聽從徐榮生糾約夥刦長十八地方浦江内窰貨船一次又於同月二十四日聽從徐榮生紏約夥同賈寳關慶等行搶龍華嘴魚船一次又於同月二十六日仍同徐榮生等行刦長十八地方浦江内米船一次先後共刼四次均得贓分用又據顧寳生供稱聽從陳桃糾約夥刦徐榮滋家一次又該犯别首上年十月陳桃夥衆販運私鹽行至張家蕩地方被鹽捕營堵截膽敢拒敵槍殺路人身死伊與王阿二帮同摇船因聞追緝緊急逃匿未敢拒捕等語質之陳桃王阿二兩犯均供認前情不諱又據李全根供稱聽從夥刦徐榮滋家一次各等語查該犯陳桃夥衆行刼貨船及居民兩次又因販運私鹽開鎗拒捕殺人一次實屬兇惡昭彰罪無可逭應照懲治盜匪法第三條第五欵及私鹽治罪法第三條併處死刑又王阿二先後聽糾夥刦三次顧寳生先後聽糾夥刼四次均犯强盜俱發罪依照懲治法第三條第五欵各處死刑又顧寳生李全根兩犯各聽紏夥刼一次並無傷害行爲情罪尚輕均照懲治法第二條減處徒刑應卽一併移付該管法庭依通常程序辦理業經電奉江蘇馮上將軍復准照辦應將陳桃卽陳遵王阿二即順發張三寳等依軍法執行鎗斃爲此示仰軍民人等一體知悉此示 
[絲繭業最近之調查]  
　　滬上絲繭兩業因受歐戰影響疲　已久近以新貨登場市面稍見活動兹將近市情形調查錄下 
　　乾繭自上年歐洲開戰以後市面清淡價格亦因之墜落最低之時紹興普通乾繭由一百六十餘兩跌至一百二十兩左右無錫中等貨由一百五十餘兩跌至一百十餘兩近自新貨登場各繭商鑒於上年覆轍未敢多收不料乾繭銷路忽又暢旺故近日市面巳超過以前最高之價上等貨漲至一百七十兩左右故未經收繭之家無不懊悔云 
　　廠絲廠絲爲華洋製織必需之物每年中外銷路極廣歐戰期間洋莊銷路不無停滯今届新貨登場市面已大轉機連日各廠絲貿易頗有可觀市價亦稍增漲矣 
　　粗絲粗絲又名肥絲爲本機繅出之貨向織本國網緞寗蘇所産者專織緞緞湖州所産者專織綢縐等類近年因絲廠收繭風靡一時各鄉人以售繭較繅絲爲合算故多趨於售繭一途今屈因繭商未能暢收且市價亦不若往年之貴因是自行繅絲者又居多數聞今届内地絲市可較往年爲盛云 
　　廠經廠經爲出口貨大宗近日怡和信孚等行均有成交故市價亦稍增漲聞上列各項自新貨上市以來市面巳大轉機故各廠商亦日見活動此爲歐戰以來未有之佳况云 
[變賣縣署基地近聞]  
　　上海縣公署基地前因地方審檢兩廳擬建新署議定變價濟用已詳奉司法部核准將次實行現爲財政部所聞以縣署基地五十餘畝連同建築物所值甚巨事關官産特電飭江蘇財政廳迅速派員辦理該廳長接電後當與清理官産處詳明齊巡按使會委清理官産處第一股股員沈介福來滬核實勘佔覆候核辦沈股員巳於前日附搭滬寗火車自寗來滬先詣縣公署向沈知事面詢一切旋至審檢廳與袁林兩廳長協商現尚寄庽公共租界百老匯路友人處須將此事辦妥然後回寗銷差云 
[入會商家之權利]  
　　上海縣沈知事委任實業科員李君會同南商會總協理勸導各商購用印花並將印花税票數百元交該會就近發賣酌定規則凡躉購至五元以上者概照九折各情已紀前報兹又經該會規定凡入會商家躉購至五元以上均照八五折收銀未經入會者不在此例零數之票亦不發賣業巳將前數日所收之九折票價查明改照八五折分别算還以昭公允矣 
[烟酒業難逃登錄税]  
　　上海縣沈知事以烟酒公賣局行將開辦昨特飭知商會詳查該業商家如有未經繳納登錄税者着速補領税證俾便營業其違抗不遵者不得在公賣局領運貨物云 
[印花土只准配合丸藥]  
　　侯臥雲携帶印花烟土四兩爲警查獲送由閘北審檢分庭訊判罰洋一百五十元並將有印花烟土四兩没收兹侯臥雲不服判斷至地方廳提起上訴昨日午後由袁審判廳長會同曹堵兩推事官並鍾檢察官開庭辯論侯供稱此項烟土係從滬北購來帶往蘇州此次分庭將民人判罰銀洋復將有印花之烟土没收充公實不甘服請求將原貨發還袁君諭曰此案發生之後本廳長曾電禀大理院請示有印花烟土一經獲案如何辦理嗣奉復電謂有印花烟土祗能製造丸藥不准煎熬烟膏供人吸食今爾之上訴毫無理由乃與推檢各官會商判照原判執行了案 
[理髮匠違犯烟禁]  
　　昨有住居永盛碼頭之理髮匠夏壁青在法租界新北門外某烟膏店購取烟膏錢評回至南市被賣水菓之無賴李得寳偵知訛詐夏卽將證物暗遞於友人張和尚收藏與李爭論李卽潛訴崗警一併扣住解至一分駐所詰明違禁屬實飭卽移送警廳司法科訊究 
[新兵改期來滬]  
　　現駐上海松江龍華楓涇等四處之步兵營皆因兵額不足故由楊師長派員至天津馬廠招募新兵四百三十二人業巳招足原定本月八號由津出發抵滬昨日楊師長又接招兵委員張成中來電謂所招新兵本定五號由津起程八號可到上海乃因五號津浦火車不及拖載致未出發現巳改期准於八號乘車南下十一號可抵上海請爲轉告各營查照等語楊師長當卽轉飭各營長務於十一號派員前往車站迎接云 
[吳元鼎定期接差]  
　　江蘇落地税征收局長沈應　由財政廳長飭速回省另委吳元鼎來滬接辦巳紀前報兹悉吳局長已定十一號（卽明日）到差視事冀與洋貨業接洽妥貼實行征税至棉紗認税商人　請退認一事亦經財政廳長核准即着吳局長改爲散收云 
[再誌賽鬥黄鵡之掃興]  
　　伶人趙小廉等在老北門内梨園公所賽鬥黄　經地方廳林檢察長訪悉飭派法警會同淞滬警廳所派長警前往拿獲趙小廉等十四人解送警廳司法科候究在案兹悉此案巳經該科員提訊判各罰洋六元具結開釋惟徐廳長以二區第一分駐所近在咫尺當時竟不見不聞昨特傳諭申斥云 
[拐匪枉費保險費]  
　　拐匪鍾阿土串通婦人陳王氏誘拐十七歳常州女子蘭英又十七歳鎭江女子富寳又二十二歳寗波婦人祿寳昨乘怡和洋行之連陞輪船出口當爲救濟婦孺會偵探唐壬坤訪悉協同水巡捕房偵探何阿春前往查獲併解水巡捕房據該拐匪等供稱曾出洋二十元付於該碼頭偵探周老五名曰保險費擔保我等帶領婦女出口可以無事云云梅捕頭得供即命函送地方檢察廳研究 
[再誌女傭被汚之怨忿]  
　　常州女子姚阿寳曾在大通路彭友山家帮傭被彭姦汚控由捕房將彭拘解公共公廨判彭存洋一千元保出後彭卽挈眷逃避飭將保洋充公並候緝提究辦姚女則暫留濟良所嗣姚女從濟良所出外投浦圖盡由捕救起解送公堂訊問因其不願留所任其自主在案兹姚女又自願至濟良所留養惟求將彭拘案究辦捕頭允於兩月内趕緊緝提一面復於昨日帶案請示姚女問堂上如兩月内不能將彭提獲將如何辦理中西官諭令退去候將被告提獲再核 
[幼妓硬拖暗捕]  
　　十四歳女子許媛媛被其祖母逼令在南京路二百四十一號門牌雉妓院賣娼前晚出外至南京路招攬狎客適有五百零六號暗差華捕經過該女不知其爲何許人上前强拖致被拘入捕房詰知該女年歳尚幼有違定章轉送公共公廨於昨晨提訊先由探捕上堂禀明前情質之許女供由祖母在該處租賃房間令其賣娼並無男女本家（即龜鴇之類）中西官判許女暫留濟良所候傳伊祖母到案於禮拜五再訓 
[通俗宣講員將往浦東宣講]  
　　通俗宣講社定十三號卽隂曆五月初一日午後二時假座浦東塘橋鄉立第一小學校開第七十四期宣講會請王吉甫朱鳳賓陸虎臣單貽孫葛敬業兪元爵袁頌豐諸君宣講聞此期浦東宣講爲該社首次出發擬於是日先一時在水神閣學商公會齊集然後往董家渡渡浦直達塘橋講所云 
[南區第一小學校之成績]  
　　南市蘆蓆街南區第一小學校於本月六日舉行十週紀念會該校係男女兼收分堂教授者因由男女學生分别演習各種科學如國文演講英文演說筆算圖畫書法球桿操啞鈴操等類成績甚優是日男女賓到者甚衆並由姚子讓嚴獨鶴陳志渭諸君演說申論小學校之應當注重與夫辦理小學之困難並稱該校於十年之中歷經困難仍能逐漸進行頗爲不易云 
[偵探挾嫌誣害]  
　　崑山駐滬偵探孫萬富與上海飛星黄包車公司經放車輛之楊三（即楊萬元）有隙本月三號孫探悉楊在閘北某浴堂洗浴乃糾合同黨前往尋獲拉出兇毆復軋入某處空屋吊打逼供嗣又解送該處警局指爲崑山某姓家盜案内之要犯區員即將兩造解送警廳司法科訊供各執判令收押一面派員調查去後兹據查明禀復略謂楊夀元雖不安分實無爲盜情事此次實遭孫萬富挾仇報復徐廳長得禀後將楊開釋不究而楊以身受傷痕心不甘服擬赴上海地方檢察廳曁崑山縣公署分别禀控云 
[解决成衣匠與染坊之交涉]  
　　成衣匠張如山控九畝地逑新染坊吞没托染湖縐兩疋前經地方審判廳訊明判决不賠張不服提起上訴昨由王楊等三推事官開庭審理張供此項湖縐於二月初一日送去托染取有染票初十日往取忽稱貨巳取去此票巳作廢紙因此控究朱耕庭供在該坊爲夥湖縐於二月初五日由張取去惟票未收回問官以兩造各有不合遂向兩造開導當庭和解着令被控告人朱耕庭賠還張如山洋二十元分兩期繳案兩造俱遵諭而退 
[流氓禁錮西牢]  
　　流氓陳阿弟在虹口狄思威路與在逃同黨崇明阿松（即小崇明）攫取粤婦張李氏耳上金圈逃逸嗣經總巡捕房包探查獲解送公共公堂訊押候查在案昨晨復經中西官研訊屬實判押西牢十八個月期滿帶案再核並着緝提同黨解案訊究 
[美商並未至德署起訴]  
　　美商公利洋行前控法租界吉祥街同和祥洋貨號主徐鶴噖私售冒牌飛鷹牌牛乳當經法捕房將徐提解公共公堂訊問據稱前項牛乳係由德商咪吔洋行經理發行故復函致德領帶同咪吔洋行西人至廨由閘讞員會同美德二領事升座訊明前項牛乳曾在德政府註册運華消售判徐交保候三個月内由原告至德領事署控追損失訊明判决後再行核奪在案兹因三個月之期已届原告西人並未至德署起訴是以前日午後由廨復訊原告由代表律師上堂候示關讞員與美德二副領事柏裴二君會商之下以旣據原告律師聲明現市並無此種牛乳消售應准被告暫行開釋免予交保至美德二國商標應如何保護及應否取締華商代售候詳請滬海道尹轉詳外交部請示並由美德二領各電駐京本國公使向部會商辦法解决示遵 
[續紀興修廟宇之騙詐]  
　　無賴蘇州人陸德林串同在逃之夏姓等二人以重修蘇鄉穹窿山銅山門觀音殿爲由手持緣簿並僞造之吳縣公文至滬西靜安寺附近赫德路七百零九號門牌向女巫周姓老嫗詐洋十元並言如不照付即將所設之佛檯取消故經該女巫之子周德福偕證周徐氏及妻周姚氏報告捕房將陸拘獲解送公共公堂訊供管押候函致佛教公會查復再核在案昨晨又由捕房解廨經關讞員與英領康君訊供之下以被告希圖嚇詐證據屬實判押兩禮拜期滿遞回蘇州原籍 
[債權人照數公攤]  
　　隆興昌新衣店主虧欠房租及義記等十四户往來等欵洋六百餘元棄店逃逸由各原告報告捕房將店中生財貨物逐一檢點禀明法公堂拍賣除去房租尚存洋一百元昨日傳同各原告將洋呈案請示判歸各原告照數公攤 
[欠欵逐月拔還]  
　　李榮生前控傳人和不還借洋三百元除已交還外尚少二百三十七元逾限不交經法公堂判令押追在案昨日提訊傳供實因貧苦難以措還現由親友拼凑洋三十元餘欠祗能俟後來設法歸償判傅還押先將洋三十元交案餘欠限每月拔還十元 
[洋商追索車租]  
　　法商國恩至法公堂控稱龔子琴前來承租黄包車虧欠租洋一百九十七元日久不還求請迅追龔供欠洋有之巳將黄包車八輛抵於該洋人惟此項車輛亦係受抵下來求請寬限向前途追案歸還聶讞員判龔交保限十四天理還 
[再紀控追房租之辯訴]  
　　福州路海天春和記番菜館因積欠房租被英商新瑞和洋行禀奉公共公廨發封備抵在案嗣因該菜館經理以該處房屋即係該菜館股東並前爲經理之劉希齋之産不應託洋商出面請封特延律師禀奉公堂於昨晨傳集劉希齋及收租人吳永生到案研訊先由新瑞和洋行代表律師上堂聲請啓封拍賣　由海天春代表律師到堂聲明前情辯護良久復經新瑞和洋行買辦羅某上堂供稱該處房屋雖係協記公司之産然於去年五月間托本行經理收租有賬可憑即將賬據呈案請察王襄讞商之英副領事卓君判令退去候再核奪 
[進退維谷之短見]  
　　年近三十之浙江台州人王月梅因來申尋親不遇謀事無着貧病交迫於前日至黄浦灘公司碼頭躍入浦江　盡當由二百六十四號華捕瞥見援救登岸帶入捕房昨晨解至公共公廨經中西官訊明前情判先送醫院將病治愈再核 
[小孩頭額受傷]  
　　江北小孩李大中住居共和路北首前日行經陳國文家門前忽 
 
 
 

Page 11

 
 
有板門倒下壓傷李之頭額當由四區崗警將陳帶入該署經姜署長略訊一過判送檢察分庭訊核 
[匪徒無可抵賴]  
　　虹口漢碧禮路一百七十號門牌某兌换錢莊主鎭江人楊禮卿控匪徒兪小三子紏黨四人以購買船票爲由突將伊妻許氏义住喉咽搶去大洋十三元銅元六百枚圖逃等情業經公共公廨訊供不認判押候查在案昨晨復訊先由四百二十二號華捕禀明追獲情形繼由楊禮卿偕妻許氏並見證陳和福曹洪林先後上堂證明一切中西官以供證屬實判兪押西牢九月期滿逐出租界 
[不認摸竊票洋]  
　　無賴楊寳榮因在九江路三百七十七號門牌烟膏店内摸竊粤人盧文信袋内鈔票洋六元並小洋兩角致被扭控捕房押至昨晨解送公共公廨經中西官訊供不認判押候見證到堂於禮拜五再訊 
[誑騙麝香之結果]  
　　沈裕昌前至法公堂控稱在漢口被郭雪濤誑騙麝香一箱值洋一千七百餘元逃來上海匿跡法界業已報捕拘獲請求追究等情判郭管押限交在案昨又提訊郭供香巳售去所得價洋亦已用完現在無力措交求宥判押一年如能交洋仍准從輕發落 
[强搶煤斤之懲治]  
　　源成義昌等號二十餘家公延律師控匪徒莊金生王秋華及劣孩陳阿榮等在虹口各碼頭將各駁船所裝之煤强行攫取消贓於老虎灶主張阿二等情昨晨由捕將莊等三人及收贓之張阿二一併拘解公共公堂先由原告代表律師偕義昌號宋寳甫源成號吳世傑上堂供明前情請究質之被告等均直認不諱中西官判莊王各押西牢三月陳阿榮發改良所習藝一年收贓之張阿二押九月以示懲儆 
[駐寗德領來滬]  
　　駐寗德領事夀爾慈君因有要公於前日乘火車來滬假寓本埠德領事署一俟公畢即須返寗 
[辦理選舉之鄭重]  
　　國民會議曁立法院議員上海縣初選區選舉監督沈知事昨致市經董函云案奉國民會議曁立法院議員江蘇省覆選區選舉監督巡按使第八一號飭開爲通飭事案准辦理國民會議籌備立法院事務局感電開現在各初選區辦理選舉事務所及選舉資格調查會凾待成立所有各該機關職員名册報局塡註若不詳晰勢必往返行查旣多周折復費日時殊失鄭重選政之本意應請各監督於造具名册時對於現充各縣附屬機關之職員註明係某縣公署所屬某機關某職員字樣不得僅註某局或某所職員以致無從知其是否屬於監督公署又對於本法選舉資格之一者勘實依照選舉及被選舉資格施行細則各條之規定查塡註或任高等官吏者必須註明曾任何差何缺并先核是否薦任或薦任相當以上文職不得僅寫知縣等官名其他仿此又對於曾辦地方公益事務者務宜註明年限以便本局查核時可以按籍而稽此項事件如已報者果係初選監督塡報疎漏希由尊處先依法令核明飭令詳報再行轉咨其未報者先將如何册報辦法飭令遵辦以便册到立可核准庶免稽延時日致碍選政進行轉此電達請速查照辦理爲要等因准此查各初選區辦理選舉各機關除事務所職員業經詳報到齊正在詳核彙轉外其調查會職員各屬造報對於資格一項多不詳晰幾至無文不駁若不明示標準誠恐往返駁詰多需時日兹由本覆選監督規定册報辦法隨文飭發仰該各初選監督一體遵照辦理此飭計發册報辦法二紙等因查本初選區擬任調查員名册業經詳報奉批以錢允利沈寳寅趙履福王銓運陳珍各員履歷僅載辦某事幾年以上未將辦事年月列入無從考核仰卽將各該員歷辦事項曁任卸年月明白聲叙另造履歷詳候核咨等因正函轉開報間奉飭前因除分致外合亟抄錄册報辦法函請貴經董將前所報毛經疇郁屏翰兩君有三萬以上不動産之資格迅卽查照此次所發册報辦法詳細開明於五日内函送來縣以憑彙報事關選政幸勿稽延計抄發册報辦法一條（一）不動産須註明某項不動産及取得之年月與契據憑證不得僅寫有五千元以上不動産字樣 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决王錦生帶土皮一兩半罰洋一百二十元顧軼林帶烟泡九錢烟膏一兩烟灰四錢罰洋七十元王少林帶土八兩土皮二錢罰洋一百八十元起案烟土一併没收 
　　住居閘北之顧阿大前日在家私吸鴉片被四區崗警查獲連同烟具解經姜署長訊問一過判移檢察分庭預訊屬實押候起訴核辦 
[美租界捕房瑣事]  
　　金阿六昨在西華得路向錢興發索討借洋四元無着致起衝突扭至捕房控告捕頭以案關債務無權訊理卽命退去 
　　陸寳金顧阿福二人昨在漢璧禮路不知因何互相毆打巡捕向阻不聽一併拘解捕房請爲核辦 
雜評三 
[同舟共濟（宇）]  
　　今之中國一驚濤駴浪中之漏舟也設同舟之人而尚酣睡於此漏舟之中不爲之急起補救則覆亡之禍近在眉睫永無誕登彼岸之望矣可不懼哉今中華共濟會之發起凡我國人當無有不瞿然以驚奮然而起者我中國之一線生機其在是乎 
專件 
[中華共濟會章程]  
　　本會以衆志成城爲正誼 
[第一章定名]  
　　本會最大之目的係聯合中華民國各種族各省各機關各分子使同舟共濟有眞確之團結力以國家之利害爲前提故定名爲中華共濟會 
[第二章宗旨]  
　　（一）增進國家實力俾能自衛（二）增進内外的國民團結之精神並唤起其愛國熱誠（三）融合中外意見祛除其彼此誤會之點以敦睦誼 
[第三章會務]  
　　本會欲實行所抱定之宗旨規定會務如下（一）設立出版部編印本會視爲必需之書報並以最適當之方法解釋國際之嫌疑（二）設立教育部采用簡便之法力謀教育普及並注重演講激勵人民節儉之行例如婚禮喪禮筵宴改良等（三）設立實業部考查中外實業以圖振興内國工藝（四）設立體育部以强健國民體魄在各地募集民團呈請政府委派陸軍士官訓練督率以備護國之需（五）設立交誼部以聯絡外國人士並接待外國名人之來吾國考察及遊歷者 
[第四章會員]  
　　本會會員凡分四種如下（一）正會員凡本國人有高等教育程度者或有下列資格之二者得爲正會員甲能讀報紙及作清通之書信者乙所有家産每年有三百元或三百元以上之收入者丙有恒業而每月有三十元或三十元以上之進欵者（二）副會員資格如左甲學生之有中等教育程度者乙外國人之與吾國人有美感得兩著名會員之介紹者（三）名譽會員資格如左甲中外人士對於吾國曾效勞績者乙捐助本會經費一萬元或一萬元以上者（四）永久會員凡本國人能一次捐助一千元者得推爲本會永久會員凡合上列資格者不論政界非政界人士如願入會一律歡迎 
[第五章職員]  
　　（一）會長一人副會長二人（二）紀錄書記一人文牘書記中西文各一人（三）會計員一人（四）查賬員二人（五）幹事若干人分任各部會務其幹事之名稱如左甲出茂幹事乙教育幹事丙實業幹事丁體育幹事戊交誼幹事己財政幹事 
[第六章會員之議務]  
　　會員入會之前當署立志願書承認維持曁實行本會之宗旨對於此項有應盡之義務二條如左甲願充當民團乙在危篤之際願盡力捐助欵項 
[第七章會員之權利]  
　　凡正會員永久會員者有選舉職員之權及被選舉權 
[第八章會費]  
　　正會員每年十元副會員每年二元按年豫繳 
[第九章懲罰]  
　　會員有犯下列條件之一者會中得停止其爲會員甲欠會費至兩年者（注）但清償會費後可回復爲會員乙不盡以上規定之義務者丙違犯國法者丁犯有過失被會員十人以上所告發經職員會議决者 
[第十章地方會]  
　　本會係合若干地方會而成以甲地方之會員組織爲甲地方會乙地方之會員組織爲乙地方會（注）例如江蘇地方會浙江地方會等 
[第十一章總董事會]  
　　（一）於各地方會之上設立總董事會爲中央機關有管轄及督各地方會之職權俾得同軌之進行（二）各地人士贊成本會宗旨願組織地方會者須經董事會之認可並將組織情形報告董事會（三）地方會辦理之成績曁每屆選舉之職員應於選舉之後報告董事會（四）董事會之董事暫定爲三十人 
[第十二章選舉]  
　　（一）董事會之董事每三年選舉一次由各地方會代表選舉之（二）地方會之職員每年選舉一次由該處正會員及永久會員選舉之 
[第十三章集會]  
　　集會分三種如左甲大會全國大會每三年舉行一次地方大會每年舉行一次全國大會之時期及地點由各地方會之代表共同商榷而以過半數决定之地方大會之時期由各地方會之職員會過半數决定之（注）選舉即於大會舉行之乙特别大會遇有緊要事務得臨事召集全國大會或地方大會其召集之法如開全國大會則由董事會召集之如開地方大會則由各地方會之會長召集之丙職員會總董事會及地方會職員會每月舉行一次遇有特别要事得由會長臨時召集 
[第十四章改章]  
　　凡修改會章須有總董事會董事五人或地方會職員十人發起於一月前通告然後由董事會召集特别大會提議須經到會者三分之二通過方能作准 
來函 
[務商中學致國貨維持會會長曁評議部函]  
　　（前略）同人等於滬上閘北創設務商中學四年於兹又添設銀行專科對於商業實踐尤爲注意規模初具尚著成效頗爲當道諸君子所推許惟是此日學界往往有學識而無實驗殊不足以養學子之實學推原其故實無提倡之君子爲之切實演講遂不免有刻舟膠柱之誚敝校勤求實際力圖進行伏思貴會規模宏遠人文薈萃不少道高望重爲國學之鉅儒碩彦務求先生爲先路之導即請評議部議定後推請光臨敝校演講俾莘莘學子得聞偉論胸中豁朗庶於經驗之理自有歸宿並請先期賜示訂定每月開講日期敝校自當特開歡迎會以昭鄭重同人等實爲培育商才起見不禁翹禱盼切之至 
[上海縣知事公署來函]  
　　逕啓者頃接福建許巡按使來電以五月三十日申報第二張載張許兩使同電糾彈曹汝霖欄内標題許巡按使電閱之不勝駭怪世英並無此電殊爲紀載失實請轉達申報館速爲更正等語相應函達貴報飽請煩查明即日更正以昭實在不勝盼荷順頌撰祉沈寳昌謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[銅面將軍（再續）] [  小蝶]  
　　英王雖被圍然戰仍不稍退虬髯奮張幾與頭髮相接目光凶凶如怒獅欲搏人而食斧鋒爲人血所膏乃黯然無華於時狄克遜　呼曰援軍至矣王不見敵軍之陣亂耶王曰汝妄耳吾軍盡在是又何來救援要之惟鄧定耳然鄧定正創其足必未能來故　王語未畢一將巳飛至腰問纍纍懸首級無數長矛揮霍如舞　花顧面目爲銅具所掩乃不可見旣進則立呼曰陛下毋驚臣　頒援至願王趣破圍行敵軍梟帥已被臣誅願王驗其首級言時挑髑髏於矛尖示王果赫然敵帥也王驚曰將軍戰術殊不在寡人下也特將軍何名吾往者乃未之見 
　　壯士曰陛下毋問臣臣戰每載銅面具願陛下傳令三軍即以銅面將軍呼予可也言次又舉其矛曰三軍聽哉敵軍首領巳喪勢盡頽吾儕句擇其軍力薄處而攻之轉敗而勝指顧間事也衆亦轟然應曰諾願如銅面將軍言於是銅面將軍挺矛先行神斧繼之霍霍如龍行天際光燭宇宙其後則三軍之潮湧一視斧影矛光以爲進退敵軍時方以喪主而亂乃大潰厥狀如水上青萍爲狂風所吹乃不復成行直向深林中退去顧銅面將軍猶弗捨躍馬挺矛直入碧巷忽一箭飛來射銅面將軍耳輪將軍亟側避乃擦而過將軍呼曰兒輩止林中有埋伏王舉其斧曰敵入深林甕中鼈耳聚火而焚之可也一語未巳三軍巳轟火縱火燒林火乃立熾紅光上照天末外史氏曰有强權者無公理有公理者不强權嗟乎慘矣 
　　是役也英軍以敗爲勝論功行賞唯銅面將軍居第一王乃撫其肩曰將軍創乎曰臣敬謝王臣托陛下及英吉利人民之福乃未嘗創及毫釐王曰將軍勇哉曰陛下毋誇臣臣亦爲民請命耳安敢自卹其身王曰今將軍勝矣能以眞面目示予乎將軍笑應曰諾卸其面具三軍乃大驚蓋將軍非他即英吉利至尊貴之王后珀地斯愛倫也王大愕曰汝耶后笑曰陛下赦予欺君之罪予因王方病恐不得勝故來援耳王乃舉其冕曰勇哉后三軍亦同聲呼曰勇哉吾英吉利萬歳吾王后陛下萬歳（完） 
游戲文章 
[戲擬土皮烟膏烟灰同業援案請予弛禁呈文] [  獅兒]  
　　呈爲土皮烟膏烟灰援案請予弛禁事竊商等世居黑籍夙有烟癖前因吃盡當光窮無聊賴乃於上海租界開設膏子店或在正豐街等處設攤收賣烟灰兼售窨膏土皮歷年以來生涯頗爲不惡除一枝老槍外全家老小均賴此以存活慨自禁烟令下内地各省一律不准吃食亦不准將烟土輸入逢開盤詰遇卡嵇查土旣絕蹤而土皮烟膏烟灰三項遂同遭厄運客路之銷場旣滯營業乃大爲減色卽問有一二倘遜入境者亦屬微乎其微商等私憂竊嘆以爲此碗黑飯從此不得再食矣乃者欣逢我禁烟特派員憫念苦况恩施法外許將粘貼印花之土銷運於江蘇廣東江西三省並通飭各縣各局卡及軍警司法各機關驗明放行不得留難體恤下情無微不至商等驩欣鼓舞莫可名狀蓋土禁旣弛附屬於土之土皮烟膏烟灰自然一視同仁皆在准許之列無待商等之　　過慮也乃遲之又久未奉明令而警察廳長且有土皮烟膏烟灰仍照章嚴緝之文商等聞之不勝駭異竊維土皮烟膏烟灰三項皆土之産生物也苟無土何有皮何有烟膏更何有烟灰試設譬以喻之土者譬之於米土皮其米糠也烟膏米之煑成飯者也烟灰則又飯之變爲屎者也今但許人買土而不許買土皮烟膏烟灰是何異但許人吃生米而不許礱去米糠煑成熟飯吃之而變爲屎也古今中外恐無此理日前邀集同業開會集議僉謂土旣開禁土皮烟膏烟灰三項豈有不可開禁之理爲此不揣冒昧籲請我禁烟特派員大人俯念商等苦况恩准援照烟土成案許以運赴江蘇江西廣東三省内地自由販賣商等情願遵章繳納印花税以裕國庫不勝頂祝之至沾仁上呈 
譯叢 
[愛爾蘭古屋中之人鬼（續）] [  常覺]  
　　茀郎雪司抱女郎之腰慰之曰汝母恐彼特齊東野人之流耳烏足信居今之世汝猶迷信神鬼乎要之彼人之心理凡房屋之久無人居者必曰有青鬼白神綠怪出没其間吾親愛之瑪尼加乎汝母信之女郎曰吾非迷信神鬼者特是搿倫滙圜之中果有鬼怪之事也吾愛乎君抑知兩年前英吉利富翁勞賓遜者曾於出獵期内挈眷來愛爾蘭賃居於搿倫匯圜乎然未滿二月彼卽他徙勞賓遜故予父友也嘗語予父曰屋内每有鬼怪出現妻女促其他徙果居之者必驚駭而死而自英吉利隨從之臧獲竟悉數遁去招人服役竟無一人應也茀郎雪司揮手曰吾殊未之信迷信鬼怪之事惟膽怯者流耳彼勞賓遜之家曾有人親見鬼怪者乎瑪尼加驚呼曰吾父嘗告予曰一日之晚密昔司勞賓遜方寢樓上臥室之中是日密斯特勞賓遜適開晏會於時客猶未散密斯特方招待諸客故未歸寢臥室之中乃僅密昔司勞賓遜一人忽聞叩門之聲密昔司初不爲意繼而聲亦寂俄而叩門聲又起密昔司以爲臧獲輩也乃曰蠢奴門固未扃趣入可也然卒無一人入起而覘之杳無人影復探首向夾道而視瞥見夾道之端有光如燐火光殊亮而於光中斗見頭端生角足端如獸蹄面乃如人目光如炬之怪物密昔司驚而狂呼臧獲盡登樓探望則密昔司方枕户限而倒臥已暈矣茀郎雪司曰彼可憐之密昔司勞賓遜殆因患不消代之疾或是日進食過度所致要之决非鬼也瑪尼加曰奥格蘭醫生亦如是言也謂膽怯與不健全之人往往能見鬼怪要之幻象而非鬼也然吾卒不以醫生之言爲然故至今一聞搿倫匯園數字驚駭欲狂也（未完） 
栩園詞選 
[洞仙歌] [  楊蘇庵]  
　　舟中閱栩園所著搯花記月詞有洞仙歌五闋頑艷無比因次其韻作别意五首蝶仙詞人見之必謂蕭娘雖老猶是多情也蘭閨久聚道情諧魚水話到深宵不知悴更前懽未已後願方長那舍得徹夜瞽騰濃睡雙螯纔購得魯酒開尊愁緒塡胸未堪醉最怕贈將離但說離情渾似共彩雲輕墜縱着意温存反參差苦内媚雖嫻那如心媚 
　　當時惜别看榴花紅照猶自人前强含笑笑風帆去去行李匆匆這情味只有倚闌人曉别情誰訴與角枕横陳從此花晨起難早長日正如年小院凄凉又早是芙葉開到但屈指雙星渡河期祝一水迢迢鵲來塡了 
　　樓頭秋淨恰停燈温夢唤起蕭郎引仙鳳忽芻尼喜報好信頻傳早難道占課紅鸞星動蘭堂携手處情溢眉梢忘郤前宵涙痕凍笑靨不勝春亂　花枝已拚得雙晴合縫許從此團團掛冠歸恐無此奢遮還愁郎䜤 
　　晴窗小坐試茶爐烟起魚眼潛生聽聲沸更料量潤藥點綴蓴羹爲郎道能事婦功重未官書猶未了一紙傳來頓使連宵悵無睡門外又停橈舟子招招惹　犬柳隂狂吠怎無限相思又從頭把恨涙潛抛海棠花底 
　　扁舟去也歎繡衾如舊禁得　生幾番受賸寒灰亂撥澀漏徐挨從今後始信者般爵僽愁中頻轉念有日歸帆淺唤依然畫堂後微步自珊珊纎手携雛早又向花前相應好添與胭脂點丹唇看一抹嬌紅其光融透 
自由談之自由談 
[改派大使感言] [  覺迷]  
　　改派大使之後國勢遂能得强大乎正恐未必也改派大使之後遂有大外交家出而外交遂能得大進步乎亦恐未必也大使大使名稱大矣大使館之規模須增大也大使館之經費須加大也竊恐希望大使者且大肆逐鹿矣嗟夫大使嗟夫改派大使 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十三章（續） 
　　嫣紅返其室私泣久之始往視小嫣紅見已睡熟乃就床前縫其手套頃之赴廚下取麵包以備晚餐蓋嫣紅自朝至暮固未嘗有一間暇也旣已復出行經密昔司理斯之房密昔司理斯乃於床上呼之曰密昔司好禮倍登小嫣紅已稍愈乎嫣紅乃步入其室就密昔司理斯床前坐且答曰謝君小嫣紅今正睡也但夫人足疾當已少愈密昔司理斯曰亦不過如此耳今者藥物已易似較以前減輕據醫生言謂不日即可奏效但吾則覺其終是如此耳言次展笑旣又曰今者道克得派雷視小嫣紅疾亦嘗作何語耶嫣紅顰蹙曰聆其所言恐難望痊愈矣密昔司理斯曰可憐哉孺子但君亦不必以此灰心人苟一日不斷其氣則其希望即尚一日未失所望者惟爲父母者之能力爲調治耳密昔司好禮倍登吾人已相處久不必更作客語汝窘吾亦知之此後小嫣紅果須得肉與酒者君但語之道柏斯彼必能代爲料理蓋彼之視小嫣紅亦猶女也矧彼已爲臨死......密昔司理斯言至此急改之曰密昔司好禮倍登矧小嫣紅者乃爲可愛之女郎耶嗟乎臨死之女郎此一語之出在密昔司理斯固亦自知冒昧然而嫣紅之心則無殊勺遍冷水久久始復其原乃向密昔司理斯道謝俯首緩步而出 
奇情小說 
[秘密汽車] [  東埜譯]  
第二章（續） 
　　挨周目光銳利瞧見陽光一道穿窗隙而入照在他女兒滿頸蜷髮之上黄澄澄好像萬道金絲便笑答道我兒你到歐洲來不久巳經喜歡早起染着英國人習氣了我聽得生理學家說凡是早起的人吹吹曉風任你瘢痕滿面或是皮膚黝黑一經空氣裏的酸化作用那顔色就也白嫩縹緻起來比市上滑頭店家出售的鏡面散有效得多呢你一副容貌巳經趕得上你母親再要天天早晨在空氣中修飾起來美麗果然是美麗了但恐那些圖畫家雕刻師暗暗跟在你前後左右想把你身材面貌做一個標本摹倣出來交付美術寫眞館裏發賣賺錢去呢挨周說話的時候正逢侍者進茶茉莉兒接着呷一口在嘴裏凝神壹志的聽他父親講話忘記咽入喉嚨後來聽他父親說出一番打趣的話來忍不住撲嗤一笑嘴裏含的濃茶和着些牛奶古菓之類紅的白的沿着櫻唇像洛基山中瀑布汩汩然倒掛下來連忙接在杯子裏不曾沾濕衣衫挨周望見也嘻開一張大口吱吱咯咯的笑了一陣茉莉兒唤侍者换去杯子舉起手帕向梨　上面抺了兩抺笑道父親你倒會說笑話兒我早晨起來點心没有下肚先吃了你一派恭維的話兒我也聽得英國人最喜歡在早晨祝頌人家我没有染着英國人嘗氣父親倒染着英國人習氣呢這也不用講了今日天氣晴麗風物宜人我們吃過早餐以後作何消遣現在不妨先斟酌起來 
[文字因緣]  
[天虚我生所著涙珠緣八十回見贈三復讀之唾壺擊碎因依自題元字以㨿欽佩之忱綴諸紙尾] [  東園] 　　 
　　寫情難寫是獃癡　旎纒綿筆一枝賺我焚香終夕讀蘭釭耿耿漏遲遲 
　　圖披軟障唤眞眞八斗奇才賦洛神編得涙珠緣一部紅樓十二夢中人 
　　欲問湖亭訪莫愁不知艷福幾生修珠圍翠繞仙猶妒漏盡鐘鳴我未休 
　　玉泣珠啼見性眞花天惆悵五年春拚將殢雨尤雲意分付嘲風弄月人 
[題李佩蔭君之血書] [  吳江馮寄吾稿]  
　　閱報見載有國貨維持會調查員李佩蔭先生深以五月九號六點鐘爲奇恥刺臂血書二十有六字投贈儲金團藉以警告國人字中是血血中是涙讀之令人不盡嗚咽用作鳴鳴之聲口占四絕以誌不忘 
　　九號六胡爲時乎痛心華胄半成奴血書紀念母忘去宜效夫差日夜呼 
　　不臘虞兮未沼吳於今猶可自强圖二十六字五千萬一樣輸誠血涙塗 
　　泣告同胞警贈吾蓄心救國血心符兵工（指儲金）實業（指國貨）兩椿事善後維持並急需 
　　責任興亡在匹夫含垢忍辱痛前途李君佩蔭書中血好與江流洗盡汗 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年西曆一千九百十五年六月十號星期四 
　　舊曆乙卯四月二十八日共五張 
救國儲金二 
[補錄五月二十四日中國銀行收欵清單（續）]  
[第三百七十册一號至三十七號]  
　　裕泰典一百元來泰典一百元鼎豐典一百元仁德典一百元泰豐典一百元昌大典一百元振大典一百元恒大典一百元鎰泰典一百元同順和二元胡金生三元方耀庭三元孫仁大五元徐阿烏五元同昌十元吳良坤十五元張琢成十五元應裕盛二十元源森泰二十元裘文照一元潘錫平十元周益生一元張餘慶二元陳哲祥二元陳哲明二元陳哲貴十元陳哲揚十元李鴻卿一元馮常盛一元財昌盛二元南順記二元南昌二元黄大成二元吳順泰福記二元王林記五元德泰五元顔順利五元 
[第三百七十一册六十五號至一百號]  
　　趙慶記二十元興和復十元致成春仁記益記五元張義仁十元萬豐載十元生記二十元黄鳳聲一元恒興載五元天成氷正記五元廣順源十元徐乾麟一元安吉號四百元同福昌號一百元萃豐號一百元楊慶貴五十元萃豐各友五十元久大號一百元李蓮生五十元久大各友五十元顧仲敏三十元祥泰號三十元周榮棠十元鍾聘玉五元久康典一百元順康典一百元仁康典一百元恒德典一百元鼎和典一百元順和典一百元鴻裕典一百元源來典一百元晉元典一百元福昌當張竹蓀二元又朱慶熊二元又姚經夀一元又方郁周一元 
[第三百七十二册五十五號至一百號]  
　　江　鄉立蘆濱小學校十六元康記一元鴻興慶五元華綸福五元益昌益記五元震泰五元金淡雲一元潘爲淵一元崔崇勤崔崇儉一元楊惟清倪清閨一元陳才英一元金達英一元王尚義一元西源興東源興一元鞠萬瑞升記馬長記一元倪惟佳一元嚴彩鳳王正友倪福娥五六齡諸女童合一元李粹英一元萬新黄慶泰奚萬森一元朱長泰周芝記朱順泰一元徐恒記奚萬長馮銀和號一元金女士一元倪貽翼二元謝彤閣二元朱文安二元王林山二元吳浚甫二元張芹馥三元吳春生三元張延　三元馬昇發十元胡鴻昌二十元方大興二十元賀梓昌三十元舒順甫五十元王若喜五元胡樹楫十元王智湛十元李安林一元洪夏苟一元謝吉香一元張柄章二元郁繼林三元桑菊初三元陳洪福二元一言亭蕃菜館七十三元 
[第三百七十三册三十七號至一百號]  
　　王介安一百元李宏興祿夀一百元永興洽五十元裕泰豐汪星一五十元徐杏生五十元李宏興福號四十元李宏興星記四十元萬隆義徐鏡如二十元婁鳳韶十元汪幹臣十元裕豐仁泰記十元汪寬孚五元鼎豐五元宏泰信潘臥雲五元鄭紫峰五元方子餘三元錢全生一元方阿林一元南阿九錢阿星一元陳金柯鄔德生一元趙智　三元舒貴發二元徐大元一元胡友生一元福泰號五十元萬濟號三十元正泰號二十元萃源號五十元源來號三十元豫豐號十元松號五十元德和號三十元晉泰號十元升昶泰五十元德裕仁三十元賈焕章五十元泰昌恒十元謙益十元陳銘樓五元滙源質一百元德昌質一百元義豐質一百元永源質一百元宏濟質一百元德潤典一百元三益典一百元濟宏典一百元同源典一百元公協泰典五十元益茂典五十元福昌當沈子允十元福昌當韓其甫五元福昌當金福田五元福昌當沈百成二元盧椿記一百元盧德記一百元載字春五十元陳魁林五元楊杏生五元侯錫榮五元孫春生五元周信甫五十元孫正林一元錢世豪一元 
[第三百七十四册第三十號至一百號]  
　　雲錦公所八十四元德記五十元李祥記十元駿記五元陶秉芳二元徐轂臣十元錢長生一元錢海生一元孫阿金一元應阿金一元李惠玉一元陸均培二元林華民五元王福順一元毛金榮一元戴如榮三元孫定友一元戴福來一元傅恒泰十元林紀生五元裕泰源號十元宏昌號五元元豐號五元恒昌號五元保太號十元宏源號三十元恊和號二十元瑞源號十元晉源號十元公盛號五元源泰義五十元益記號十元王蓉軒五元永大號五元曹兆基一元陳連生二元李根夫二元葛慶餘桑菊紅一元蔡金生一元傅豐源一元新泰昌號三十元董立臣十元張蓮濟二元錦泰義十元金叔遠五元陳留貴九元保昌當一百元乾昌典一百元萃昌典一百元萬昌典一百元震昌典一百元鎰昌典一百元鼎昌典一百元益昌典一百元福昌典一百元兪炳芳三元葉槐企二元沈仲海二元魏寳書二元汪德生一元茅慶甫一元潘其壎一元萬茂新號五元滬杭車站全體挑夫四元淍玉庭一元乾發二十元裘雲章十元順昌號十元寳豐十元錢慶餘五元余連芳五元 
[第三百七十五册第一號至二十七號]  
　　福昌當羅麟樵一元祥和號三十元震昌祥一元周慶記二十元周慶寳十元大茂二十元沈祥玉五元虞德記十元泰昌公五元余錫甫一元陳賓笙二元合源祥二元瑞豐泰五元廣生行同人月薪第二批二十五元曹本錄四元馬夫阿妙一元孫榮生十元湯生記二元費永泰一元劉東生二元費錦泰一元華泰二元楊源泰一元孫森記二元蔡宏泰十元沈正興一元全源順五元 
[第三百七十六册第一號至三十三號]  
　　陳錦榮一元鄭阿小一元孟如記一元袁永生一元張承裕三元恒泰祥二十元應慶生十元老乾源祥十元綸章十元恒章泰十元章廷甫十元同昇祥十元周成樑十元美享五元陳恭珪三元王榮春二元沈榮福一元應長林一元費示茂一元鄭定心一元姜昌富一元莊瑞生一元鮑賢來一元孫雲泰二元周啓豐一元黄涵之一千元黄鼎微二十元黄鼎丞二十元春涵布廠同人十五元曹本洪三元僕人張升一元僕人梁升一元沈復興一元 
[第三百七十七册一號至二十八號]  
　　振元一元豫泰祥二元瑞成祥二元永順祥二元裕昌祥一元德興祥五元應慶標五元鼎元祥五元杜如山五元章旌標五元王桂生五元元記五元沈社萱三元洪子川二元何鑑二元楊爕卿二元應寳躪二元應其祥二元張祥成一元周祥泰二元費源隆一元趙森和二元楊大鑫一元蔡宏大五元唐裕興五元榮泰一元陸興泰五元崔永昌一元 
[第三百七十八册一號至二十二號]  
　　裘廷樑五元高同岳五元同興二元愼源祥一元費金康一元楊永順一元鄭品元一元洪善慶一元謝復盛一元震大錩一元錢文爲一元阮志芳一元祥泰一元陳宏昌一元于焕仕二元張承標二元黄鼎勛二十元黄鼎雯二十元黄鼎瑚二十元楊厨役一元女僕吳媽袁媽合一元女僕謝媽翁媽合一元 
　　五月二十四日共收儲金銀圓一萬二千五百四十五元銀二十六兩四錢連前三十九日共計巳收儲金銀圓五十萬零零三百二十六元銀二千四百四十六兩一錢中國銀行謹啓 
五月二十六日中國銀行收款清單此爲第四十一次報告 
[第三十一册六十號]  
　　常平日元八錢九分 
[第三百七十五册八十七號至一百號]  
　　幼澄清一元羅遜之十元楊叔華二元祝志昌二元李葆薌十二元谷斯忻二元鄭元龍一元沈伯林一元陳榮生一元李仁甫一元黄殿英一元蔡雲林六十元金祝如四十元竇耀庭五十元 
[第三百七十六册九十五號至一百號]  
　　鄧仁圭一千元陳葆泰一元陳厚福一元邵傳法一元趙錦芳一元張裕美一元 
[第三百七十七册六十九號至一百號]  
　　彭鴻煜一元柯良材二元郭錦泰二元陳炳生四元洪雪鴻十四元孫佐卿五元張阿寳一元梁志忠五元劉連香一元方英豪五元曹感伯五元張延鐘四百元阮神鐸一元徐英烈一元翁紀康一元唐膄盧三元湯嗣貞一元兪錫齡一元張伯勳張桂勳一元朱延照朱益元一元唐迪生葛葆藩一元袁光明張時芳一元馬增緩趙志文一元張樾浵一元 
[第三百七十八册八十一號至一百號]  
　　江伯寅二元吳蔚元一元震澤得達利同人十元生昌裕二十五元黄沛之八元祝志昌八元張眞英四元徐老木二元元德莊二百元棧司董阿炳一元剃頭燕青一元葉福生四元龔九韻一元張光遠二元顧坤寳五元黎永錦五元兪逢春五元羅邦彦二元王開林二元顧恒初一元 
[第三百七十九册八號至三十四號]  
　　黄兆美二元方文藻五元祝志芹五元姜阿六一元王繼懷一元馬流一元何章庭二十二元兪馥釗二十四元王君復二十四元周棫庭二十六元邵延平五十元徐晉卿五元華景廉五元徐金森五元徐耕如五元葉增有二元章坤五元朱長生一元張麗雲三十元王星齋三十元于義亭四百元范韶雲一元王林生一元周柏松一元孔憲懋孔憲杰一元王樹生一元周品良朱友松一元 
[第三百八十册一號至二十九號]  
　　陳永泰二十元馬保羅十二元陳金泉十元蘇虎臣二元吳廷坤一元陳成欽一元瞿元典二元邱洪泉二元秦洪鈞十元支鴻欽十元黄銘甫十四元楊星桓一元鄧志鴻一元康啓宇一元沈徑一元羅順達一元尹寳明一元洪家秀一元施光裕一元朱祥鳳一元楊高恩一元陳榮生一元朱聲發三元姜伯熙一元張信堅一元沈吟青一元朱麟仁一元兪子琴三元朱文彬二元（未完） 
 
 
 

Page 18

 
 
   
 
