# 1919 - 297 - 4916777

 

Page 1

 
 
   
 
 

Page 2

 
 
   
 
 

Page 3

 
 
時評 
[誤認之大錯（冷）]  
　　我有一言敢爲北京之執政者告曰執政者至今日尙未知處理時局之方向也何也譬如交戰執政者尙未知對敵者爲何人譬如議和執政者尙不知對談者爲誰士蓋誤認第三者爲第二者也 
　　試以北京執政爲第一者則第二者爲無力之人民第三者乃南方之官吏也何也無力人民見以前執政者之專斷越法故起而反對之南方官吏贊成人民之意故與之共同行動之是反對執政者人民爲主而南方官吏爲賓也今若不問人民之意但與南方官吏言和無論其事之成否尙未定即使能成其反對之根本依然存在而時局斷無能平之理也我故不得不爲北京之執政者再進一最要之忠告 
[專電]  
　　北京電南北局部議和漸有端緒徐促施愚赴蘇與李協商後卽至滬接洽施明日起程 
　　（三十日下午七鐘） 
　　北京電施愚接洽和局某方面破壞現又有另派總代訊朱堅不承將攺屬錢（三十日下午三鐘） 
　　北京電當局昨密電軍府詢南總代辭職巳否獲留有無更派之意擬卽爲雙方同行更換地步（三十日下午三鐘） 
　　北京電某使函外部咨詢我國和局是否趨於决裂一途函末並稱各國均注意及此頗含勸告意味（三十日下午三鐘） 
　　北京電靳復王揖唐電承奬漸悚近以元首芝老推轂各方督促暫維中樞固辭不獲巳本日咨衆院徵同意所有進行和議尙祈時示南針藉資匡贊 
　　（二十九日下午四鐘） 
　　北京電新衆院今日投靳總理票大多數通過（三十一日下午四鐘） 
　　北京電靳赴湯山避壽本日閣議停開（三十日下午三鐘） 
　　北京電靳赴湯山定今晚回京（三十日下午三鐘） 
　　北京電靳同意案衆院列卅一議程（二十九日下午四鐘） 
　　北京電安系昨晚舉行靳總理假投票結果可决多數 
　　（三十日下午三鐘） 
　　北京電安系本部訂今晚在太平湖擧行靳總理假投票可通過（二十九日下午四鐘） 
　　北京電閣員名單又更動張志潭不願就敎育以田調内務畀張以農商敎育以傳升一說田不肯讓予張内務吳炳湘忽以假滿病仍未痊提出辭呈 
　　北京電組閣案閣員分配大致無更動僅田不欲去農將令張志潭徑任内務又外次陳籙决辭有調劉式訓讯財交錢錦孫交次姚國楨敎次陳任中呼聲較高（三十日下午三鐘） 
　　北京電各部次長擬定者財政張壽鏞敎育曹秉章交通姚國楨（三十日下千三鐘） 
　　北京電幣制總裁擬吳鼎昌一說攺曾毓雋騰出交通以位朱深（三十日下午二鐘） 
　　北京電徐段倡議裁兵派吳光新南下遊說多數贊同倪主先裁三成歲省二千餘萬靳擬俟吳倪來京召各省代表會議取决（三十日下午三鐘） 
　　北京電倪嗣冲電北方各省軍事長官巳均贊同裁兵計畫僅　　秦晉二省尙未答復請催詢 
　　北京電曹錕電復吳師長稍有軌外行動統由錕一人負責 
　　北京電鄂王督電告宜昌巴東等處有日起施行特别戒嚴 
　　北京電關餘三百七十餘萬外團允月底撥還（二十九日下午四鐘） 
　　北京電財政委員會主統一幣制先廢銀两本位關稅攺两爲元（二十九日下午四鐘） 
　　北京電財部昨將關餘支配發放交鈔價回至五四 
　　北京電烟酒借欵分期交付年内可商一千萬（三十日下午三鐘） 
　　北京電張公權語人政府尙欠銀行現鈔三十萬故京票實存三千二百萬如共發三千萬公債限年内售罄卽全數收回變成兌換紙幣（二十九日下午四鐘） 
　　北京電警廳查抄國民公報搜去函稿數件（三十日下午三鐘） 
　　北京電國民公報發行邵某押警廳未釋昨晨編輯孫幾伊又被捕預審後並解地廳 
　　（二十九日下午四鐘） 
　　北京電正陽門城垣美國駐兵允年底撤去（三十日下午七鐘） 
　　北京電陸使到意商免庚子賠欵巳有成議專充敎育不作政費（三十日下午七鐘） 
　　北京電魯省會電政府不簽德約後究竟方針如何望開誠披示（三十日下午三鐘） 
　　北京電今午府宴德川並約明日游園（二十九日下午四鐘） 
　　北京電李家鏊鏡人電報告二十五日交代（三十日下午三鐘） 
　　北京電湘紳會呈府院反對湘運米出境（三十日下午三鐘） 
　　北京電邊房軍四旅將全部移外蒙（二十九日下午四鐘） 
　　北京電吉鮑與奉張意不甚洽電准來京將向府院面陳委曲倘不許量移擬卽辭職 
　　（二十九日下午四鐘） 
　　北京電吉黑將設外交督辦擬畢桂芳簡任（二十九日下午四鐘） 
　　北京電政府擬在外蒙恰克圖科布多唐努烏梁海烏里雅蘇台四處添設鎭守使移付閣議（三十日下午四鐘） 
　　香港電陳炯明陳肇英反對攺組軍府（三十一日下午六鐘） 
　　香港電政務會議昨通過撥關餘制憲（三十一日下午六鐘） 
　　香港電聞靳電粤商派施愚辦議和事（三十一日下午六鐘） 
[各通信社電]  
　　廣州電昨日（二十八）午後開攺組軍府案委員會多數認爲大體成立定二十九日起草聞其重要主張如下（一）總裁制仍存在但員額少有增減並須再産過一次（二）各總裁代行大總統職務不負責任（三）設一負責機關或用内閣或用政務會議總攬政務而内閣對於两院聨合會負責任卽以两院聨合會作行政部之監督機關細繹内容係全　根據不過以两院聨合會爲政治中樞耳 
　　廣州電韓玉辰等以當日吳景濂指定起草員二十七人中有决心打破現狀者預料前項草案必通過委員會遂憤而辭職 
　　廣州電任可澄因續假省親尙難即行内政請簡替人免虚要職章士釗李曰垓昨（二十六）日抵粤（以上二十七日）以上平和通信社電 
　　北京電吉黑督電請設外交督辦一員並保畢桂芳充任（三十日） 
　　北京電鄂督電毘陜　地吃緊張鎭他聨陞請將淅川等十九處實行戒嚴電請示遵 
　　北京電武鳴來電阻止北方督軍發電促和恐引起南方誤會希再囑令長江三督促進和平决當有效　　北京電某鉅公電長江各督勿再勸留唐省川聽其自然解决 
　　北京電靳閣投票可望通過某系所提交換條件係總長三次長五省長三尙在斟酌中 
　　北京電院秘長仍擬郭則澐　聨 
　　北京電贛省帮辦軍務將明令裁撤 
　　北京電鮑貴卿因事定於日内來京（以上三十一日）以上中華通信社電 
　　北京電國會對靳閣同意案大致巳妥衆院定星期五投票 
　　北京電安福部昨晚開會對靳同意案假投票多數通過 
　　北京電吳炳湘二十八日正式提出辭呈農商田文烈亦辭職均慰留（以上三十日） 
　　北京電閣員仍未定將照前單大更動據傳内務田文烈農商張志潭敎育傳嶽棻朱深仍司法交通曾毓雋海外參謀不動陸軍亦有另提不歸靳兼之說非俟總理案通過後不能確定 
　　北京電院秘長决留郭則澐聨任曾毓雋仍提升交長當成事實 
　　北京電東三省軍事會議定十一月一日開會鮑貴卿孫烈臣均將於會議後入京面是要政 
　　北京電鮑貴卿電中東路拒收俄千元帖業向鄂木斯克政府提出抗議得覆再陳 
　　北京電鮑貴卿電據駐滿洲里耿司令電稱海拉爾及吉拉林一帶近亦發現激黨廖飭蔡永正團長率兵两營前往防堵 
　　北京電政府以外傳吳佩孚各電中央多未接到是否誤傳抑系别有原因令吳聲復 
　　北京電裁兵計盡各省區多數贊同被裁兵士擬以警備屯墾工鑛爲消納由内陸農等部會籌辦法 
　　北京電各國在西比利亞之軍隊將撤退中日軍事協約亦擬取消現巳開始籌備 
　　北京電外蒙札薩克圖部又有警報到京院决請邊防處派兵往援（以上三十一日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[里昂無線電（路透電社送）]  
　　三十日巴黎電　高等議會巳核准致德政府之文稿依據波蘭事務委員會報告書中之主張請德政府勿於目前在西里西亞上部施行市議會之選舉俟臨時國家行政機關所委託之公民大會委員團抵境後再爲酌定 
　　三十日巴黎電　據蘇里克消息德政府巳發公報聲明不派藍超爲駐馬黎之代表在代使未到以前所有應行公事暫由勒斯苪氏辦理據此可見代使一職將來不屬諸勒斯苪也 
　　三十日巴黎電　據白萊斯電稱格蘭特總統號輪船不日將載美兵抵此瓜代來因河戌兵 
　　三十日巴黎電　倫敦接埃及亞力山特里亞電謂該處於數日前發生騷亂蓋以警察希圖阻止集衆示威及封閉釀亂機關之某禮拜寺激怒羣衆之故警察當時以警棒揮擊衆乃與之相毆未幾警察乘載重摩托車馳至先開空槍後乃被逼實彈開槍埃及人死者二傷者二十此外尙傷埃及警官三員警察二十四人當即恢復秩序 
　　三十日巴黎電　法總統夜在伊萊西饗宴波斯王　　三十日巴黎電　台哥特將軍因凱撒諾特鎭有人圖亂令該鎭交罰欵馬克六千枚 
國外要聞 
[紐絲綸之天産品（續）]  
　　紐絲綸之主要事業當推牧羊一則取羊毛以供織物二則因凍羊肉亦爲出口要品故頗致力於牧羊其地天氣甚佳於此事頗適合故羊毛羊肉亦並極精美牧羊之地徧於國中膏腴且廣每一畝足敷三四頭羊之食料且四時不絶此可貴也其每年羊之出口合計可六百萬頭外五百萬頭供給國内之用若核其總數則有二千六百五十三萬八千○○二頭之多雖宰殺絶夥而每年平均必産生一百萬頭其輸出之小羔凍羊肉生皮脂油等每年可得一千萬金鎊即羊毛一項亦值八百萬鎊計其人口不過一百萬人而所得乃如是亦足見生財之有大道矣聞此外尙有野田數百萬畝足供牧羊之需云至農業一項亦爲今日主要事業之一種英政府中所用一般技師多由該地農人等延致俾授以藝田植果等種種新法其田事所應用之機械大率爲美國式工廠中亦仿製之其五榖之出口者大半爲大麥小麥雀麥之類麥田多腴壤每一畝可産麥約六十斗爲極普通之事其鮮果一業亦推廣絶速所産類爲桃梨蘋果諸品戰前行銷英國及歐陸諸邦爲值不資以德國爲尤多今後當仍能暢銷無阻也舍此而外則酪坊業獲利亦巨牛油乳酪等出口甚廣農人得牛乳及乳皮即貢之牛没廠爲製造牛油乳酪之用即以此爲股本故全島牛油廠中農人皆股東也其牛乳之銷場亦日有所增榨製均用機器旣省時刻復省工程而乳質亦益清潔故嗜之者頗多紐絲綸復多兎頗爲患於田事故有私豢或戕殺不力者一經察出官必處以禁錮或罰鍰顧兎仍有增無減無巳則利用之製爲食品罐頭兎肉之出口者年獲甚厚他國人多喜之外此如兎皮兎毛亦爲出口大宗用途甚廣紐絲綸各地每年多有田藝畜牧上之展覽會有數處年必二次頗能以新思想見其所長而使國人注重實業此等大會由農業學會主持凡耕牧上天然或人造之出品均可送會比賽優美者可得奬品他如最近之運輸機械航空器及其他新發明品均可陳列會中舍此外則工廠貨棧汽車行煤礦局及報紙等亦利用此等大會以引起社會之注意其力尤勝於尋常廣告而購物之人亦頗稱便蓋於未購之前可比較各家之質料價格也紐絲綸耕牧之發達巳如上述礦産亦頗豐富其銅鐵銻綠石石棉等隨在皆是而鐵苗煤青石耐火黏土及其他製造精鋼精鐵之原料等他處所産亦無有及其精良者黄金之産出甚富恒發見於沙地及晶石巖上自極北至於極南自東海岸至西海岸所在俱有其金礦中最著者曰威希産金塊數百萬鎊爲全世界最富之金窟其沙中之金則須以淘洗得之此淘洗之法實發明於紐絲綸雖用具購自他國而成績之佳遠過他國惟此法亦有大弊足以使國中良地一一毁壞蓋其地下良好之泥土每因是衝往山中失其美質而農業上遂不能用矣其較黄金尤重要者則爲煤所産極夥北部在奥克蘭南部在威斯蘭均有著名之大煤礦威斯蘭之煤稱西埠煤航海者幾無不知之其地復富於木煤及泥版石惟於出口貨中不甚重視紐絲綸瀑布甚多水力極足細核之殆有數百萬匹馬力前此不知利用今則巳有人提議可借此瀑布之力生發電氣以供公用紐絲綸復多豐茂之森林中有木質極精者惟土人因切於耕植或以空地售人故頗多極佳之森林因以毁棄亦以地在僻壤未便運輸之故至近海諸地則木料之出口者仍多如高麗松託他拉樹及白松等其白松一項需用甚繁每製爲木箱裝牛油出口惟其木料中有一種不適人意之氣味取以盛食品殊不相宜故産木雖夥有時仍不得不取材於美國紐絲綸出産品尙不止此也猶有漆及麻两項出口甚旺漆以高麗松之樹膠製成足供全世界之用麻可製繩惟因無繩廠祇得以麻輸出供給他國其南北两部羣島中則有製造三和土之工廠質料絶佳嘗由英國商部試用極表滿意故此業獲利頗厚近尙有推廣之意紐絲綸之天産品及人造品旣旺盛如是惟人口不多實爲缺憾苟欲日進無疆而臻於更發達之境者則此人口問題似不容不深長思之也 
國内要聞 
[北京通信（靜觀）]  
　　正式組閣問題 
　　北京政局近两月來可謂沈悶極矣上海和會旣無開幕之期局部調和又無進行之望靳氏代理國務僅僅維持現狀是以財政支絀如故外交擱置如故政客無聊於奔走官吏敷衍於文書秋風蕭瑟晚景沈沈所謂政象如斯而巳 
　　不意自前星期以來忽然春雷一聲驚起好夢中央數月來沈悶之政局大爲活動即靳氏眞除之說由理論而進於事實是也考其原因所在不外下述數端（一）因和議停滯也在東海本意原擬俟和議告成後由雙方協商組織正式内閣今旣無開議確期所謂實現和平未知何日長此遷延難以爲繼故不如先行組閣以立政局上確定之基礎且戰事如果活動中央一方亦不能不略爲預備即欲免戰禍重開亦不可無正式内閣以負其責任此其一（二）因靳氏非主戰分子且與南方無惡感也蓋靳氏爲人雖屬軍閥然頗主張和平故就職代閣後如岑如唐均有電到京請其主持和局東海因認靳氏在職對於將來國事必能有所裨益今旣和議停滯不進恐有他項危險發生不如令靳正式組閣以重其謀和責任此其二（三）能得段氏之贊助也據明於内幕者言段氏對於政治興味近巳大不如前即對於安福亦懷一種厭倦之念二三老友促膝談心時輒露於辭色惟對於靳氏之感情尙佳故東海向段氏提起靳氏組閣之議段頗表示贊同且許爲贊助東海因此志益堅决此其三此三者皆爲其重要原因也 
　　至於備戰之說借欵之說記者却未敢深信蓋湘中两張雖迭有警報到京而中央則並無何等消息且就實際以言譚趙是否有所動作政府亦未必無確實之報告若謂此次組閣卽爲備戰原因殊不近於情理惟因南中有軍事活動之耗中央不得不謀相當之對待耳至中央財政之窮自無庸諱日本單獨借欵之說京中各報曾有所揭載但亦甫有斯議政府於此時期當無貸得鉅欵之理安有内閣一攺組而即能博得外團借欵之同情乎故吾謂此次攺組正式内閣與上两事絶無關係也 
　　關於組閣聲中閣員之支配亦頗有可紀之事實朱深調交通張志潭長敎育姚震長司法曾毓雋調任院秘書長吳炳湘長内務財政李思浩或張弧尙未定其餘不動此一般人士之所傳檺者也如此調動是否有安福部主持於其間閱者當可想見但今以多數黨握權於國會時代靳氏旣欲通過其姓名於諸議員之手在勢亦不能不容納其意見吳與安福不合何以長内務說者謂吳不願再幹總監因半年以來受苦被屈不在少數極力請去巳非一日東海對於吳氏尙稱其老於閱歷遇事緩急得宜故此次特商靳氏畀以此席敎育原擬以傳氏升任但張氏與靳近甚投契且與段氏感情亦好故舍傳而取張曾棄交通而就院秘書長在該黨殆認此席爲大政之中樞其權絶重也財政總長之逐鹿究不知爲誰所得李張两氏可稱地醜德齊觀於張岱山近忽有收拾巳未之計畫其眼光四射可想見一斑而李氏對於借欵一方面两月以來亦似十分出力故東海與靳亦頗承認其有過人之才能也 
　　日來靳氏頗覺精神煥發前日（廿六日）大宴新國會两院議員並及京中各學校校長旣以諸議員爲主賓而又顧及學界可云面面俱到席間演說頗有包羅一切之概旣以節費裁兵爲入手辦法又以消除派别謀精神統一爲立國之根本此種議論人視爲老生常談而彼則頗自詡爲精言也除組閣問題外其他可紀者尙有两事（一）新國會對於八年預算案議决極形迅速下星期即可全部通過而近來對於政府質問之案頻頻提出就中較有關係者一爲質問財政部員盜賣官産案一爲質問維持中交京鈔案（二）日來奉召入府會議之要人頗多如錢幹丞許士英輩其最著也又熊秉三亦時常來京聞其對於湘事頗有所主張云 
[靳雲鵬組閣之形勢]  
　　靳雲鵬同意案新衆院定於明日（星期五）開會投票可望多數通過惟閣員目前尙未十分擬定俟靳氏通過後再行協商靳於前日曾晋謁東海面陳一切據外傅消息財長一席張弧巳不成問題確定爲李思浩交長則爲曾毓雋至次長問題除不更動各部外財次本爲吳鼎昌原缺聞吳不欲回部將來擬畀以幣制局而以張壽鏞充任他如錢錦孫周家彦皆巳無望交次前有以京綏局長丁士源升任之說惟丁表示不就現擬以司長姚國楨充任内次許葆衡頗有蟬聨希望但許氏堅欲脫卸將來有無更動尙不可知敎次一席曹秉章吳廷爕陳任中三人均有希望而尤以曹秉章呼聲爲最高院秘長則仍留郭則澐蟬聨業巳决定又聞陸長一席本定由靳自兼近某方面又有保薦徐樹錚之說但能成爲事實與否尙未悉耳 
　　日來安福系對於靳閣同意案之交換條件大爲活動昨日該俱樂部在太平湖先開一預選會當預選之前該系議員於午後二時先在某處接洽有某議員提議云靳氏對於本黨條件之容納有無保證應請當事者說明旋有某議員謂巳有保證又有一議員問保證爲何物某議員答曰一句話而巳某更高聲曰不得保證我等不去投票於是衆大笑結果由某議員說明靳氏對内對外皆可接洽以現在情形非靳莫屬吾等應一致與以同意至條件問題於提出閣員同意案之前再行討論並不爲晚遂决定當晚八時開預選會到者約三百餘人由主席劉恩格說明靳氏組閣情形謂靳君爲合肥最親信東海極倚重之人本部又爲選舉東海擁戴合肥之團體對於靳君想必一致贊成至於閣員問題按照法律雖須俟總理通過後再行提出按之政治上前例於提出總理時閣員名單亦必提出與政團協商此次總理雖然提出閣員則尙未確定諸君旣信任東海及合肥祗有對於總理先行通過閣員容再協商閣員同意權仍在諸君頗有餘地云云張宣謂對於總理本席主張先行同意至於閣員則不能不容納本部之主張光雲錦謂此次提出靳君正式組閣乃東海與合肥協議之所定本部同人旣尊重東海合肥之意思而扶贊靳閣想東海合肥靳總理對於閣員問題亦必當尊重本部同人之意思如到會者對於靳總理同意案無異議本席主張免去假投票之形式請主席表决當由劉思格諮詢在座各人均無異議乃以同意靳雲鵬爲國務總理付表决全場一致舉手贊成據聞安福方面之條（一）安系在新閣中須佔總長三席次長五席（二）安系對於省長席希望江西等三席靳對於第一條巳允意第二條謂尙須斟酌云 
[津人要求罷楊之决心]  
　　直省長曹銳對於各界要求罷斥楊以德一節允以十日内自有辦法至今巳届期矣昨晚（二十九）四點半天津學生聨合會評議部關於此事開緊急會議共二十五校男女評議員一齊到會由諶志篤報告數日來經過情形繼由陳泮嶺主席討論對楊辦法略謂省長前允各界所請自有一定辦法今巳十日消息毫無究不知如何討論結果决定辦法四項（一）請上次各界聨合會原去晋見省長諸人再爲二度之請求（二）學生應對於省長加以正當之質問（三）講演團全體出發（四）至不得巳時再施行最後之對待復討論被拘代表問題主張由各地團體向政府嚴厲質問至七點尙未散 
天津各界公民爲撤換楊以德事請願省議會文云竊津埠自五四運動以來各界雖奔走國事而秩序極爲安寗全賴張前廳長維持之力乃自楊以德復任受安福部與日本之利用解散各界聨合會取締十人團陰令工人不印刷學生報種種無理干涉遂醸莫大之風潮而風潮之發動則在於國慶日是日津埠公民在南開操場開共和紀念會先期由各界聨合會具正式公函知會警廳一面在各報宣佈并由警廳派員到南開學校經馬千里說明宗旨及一切秩序是事前早與警廳接洽警廳亦予以承認不特手續極爲完全卽法律並無抵觸忽至開會演說之時楊以德派警隊干涉及游行示慶該警隊厲爲攔阻槍棍交加公民中受胸傷腿傷以及眼鼻昏暈等傷者約數十名現皆入各醫院有醫生診單爲據無非槍棍打擊之賜夫游行實爲有組織之團體先之以童子軍次以學生又次以各界公民又次以女界秩序極其嚴整當時本擬游行一匝藉表慶祝之盛毫無他意而楊以德必臨時挑釁掀起風波遂致全體向警廳質問彼乃敢云警察打你們你們即向法庭起訴試問警察有保護人民之責常人互相鬭毆必先由警區訊問然後移送法庭今乃以警廳自身犯罪之行爲當然由楊以德負責被人質問有何推諉之餘地而楊以德非特推諉巳也且日以誣陷爲能事計是日風潮發生以後楊以德誣陷公民之計層見疊出一則揑稱學生等要推翻政府主張均産前者爲煽惑政府之具後者爲恐嚇商民之資試問慶祝共和明明認爲有國家有國家當然有政府何所謂其推翻均産之說近世即有此項主張然中國此時尙難語及而且慶祝之時何必連及均産此種讕言純係揑造不辦自明二則召集商民數百家到警廳告以學生造反爾等均有身家財産須禀控省署及北京政府各宜簽字並以武裝警察環列門前聲稱不簽字者不許出廳商民均有天良表示反對一擁而出故該禀除其死黨劉渭川首先簽字及四五家小麵舖外皆係冒簽聞楊以德巳將冒簽之禀達諸政府藉口將有亂事要求下令戒嚴以達其殘殺無辜之目的三則誣童子軍有毆傷警察情事查當時警察均係武裝童子軍僅持軍棍爲自衞計向不打人且棍傷與槍傷有别是日警察僅有一名受傷經醫檢騐確係刺傷則與持棍之童子軍何涉反敢藉口以敗壞童子軍子名譽乎四則連日以來壘發布告原文中均指明學生爲匪並硬拉日前桐茂錢舖小搶案指學生爲刦賊以致學界大憤誓不與楊两立現又秘密召集流氓將令其搗毁泰晤士益世两報館一面遇有學生演說即遣流氓毆打似此擾亂治安罪寗可逭總而言之楊以德爲民國官吏敢於國慶日縱警毒打平民是有心破壞共和也鬼謀百出上以摇惑政府下以恫嚇商民並欲藉戒嚴而肆其大捕特捕大殺特殺之辣手是有心誣陷公民也破壞共和誣陷公民就八字之罪狀斷之不特失官吏之資格並巳失國民之資格以此種殘暴險狠之警長巳與全津公民成不两立之勢如復尸居在位衆怒所激必有絶大决裂之一日貴議會諸君代表民意關懷桑梓寗忍愛護民賊之一人而坐視地方人民之糜爛乎爲此籲請貴議長議員將楊以德以上禍津情形提出議决咨達政府迅即撤換楊以德以伸民氣而平公憤 
[京華短簡]  
　　此次全國减政問題其最要者首在裁兵計畫政府前此派吳光新張懷芝分途游說裏面即附帶有向地方軍民長官徵求裁兵意見之意味惟此舉一時頗不易辦到須俟大借欵成立後方可施行因現在的欵無着善後各費需欵浩繁一俟吳氏調查栛妥與大借欵完全告成即可着手政府並以茲事體大擬俟吳氏回京後再招集各省督軍代表在京開一軍事大會以便决定具體辦法 
　　近日中交京鈔價格日跌頗惹起一般人之注目如商民之呼籲議員之質問審院之咨詢俱足爲此事之當頭棒喝財政當局處此四面楚歌之中自不能熟視無覩據聞財次張弧氏目下巳擬有維持京鈔辦法數端（一）將關餘抵押短期外債撥還政府續借墊欵（二）責成公債局將所存債票即行儘數銷售（三將）財部封存之京鈔四千餘萬當衆銷燬（四）两行於債票售出後應卽報部請求截角不得仍前遷延致貽口實（五）嗣後两行不得再以京鈔在外押借現欵希圖漁利（六）重申曹汝霖在財部時之聲明停止两行京鈔墊欵特不知以上辦法果能見諸實行否 
　　俄國道勝銀行擬在迪化設立分行一節前經俄使轉據該行則例請求我國政府核准近政府又接新督楊增新來電謂俄國道勝銀行在迪化設立分行一事巳准部咨有案惟現在新省財政非常艱窘現金尤形缺乏該分行將來發行紙幣是否從嚴取締以維新省財政請速核示當經國務院抄交財政部查照辦理茲聞李代部長以楊督所述各節亟應先行調查該分行準備金再行核奪 
　　國民公報因登載外交問題之評論致被封禁並捕去發行人邵某編輯人孫幾伊等茲聞此案昨日巳由警廳移送京師地方檢察廳核辦當未移送之前警廳曾於前日下午派警到該報館搜查函件等等其勢極嚴 
[北京白話報之新紀元]  
　　中美新聞社二十八日北京通訊云十一月一日北京將有一新報出現此報名曰鳴報全用白話撰述主筆皆通中英文字並深知外國辦報方法者並請在京英美新聞家若干人爲該報編輯部顧問其宗旨務使該報成一中國最新最進步之報鳴報經理爲前與美使館有關現爲北京中美通信社華人主任之金君總主筆爲北京大學敎員宋君春舫主筆爲前英文北京導報之沈君營業主任爲前華北同文學校之張君即中央日報主筆張君之弟而廣告主任則爲京漢路局之施君也據經理金君對通信員云鳴報將採用種種新法爲中國向來新聞界所未有者如最初出版一星期内擬每日贈送二萬五千份不取分文贈送之法務使普及俾一星期中北京凡識中國文之人無不知有鳴報此項贈報方法將爲上海以北最良之廣告媒介故中外商家往登廣告者己甚多又一特色則爲廣告價目有一定之標準凡屬顧客均屬一律又特關一欄專載登廣告者所送來之商業新聞至洋商廣告事務概托中美通信社管理新聞方面凡重要中外消息每日刋載並於天津上海廣州吉林特設訪員採訪可靠消息按北京向有之白話報專載地方瑣聞及戲園妓院等事今以僅賣一銅元之報而載重要新聞並能吸收廣告實爲中國新聞界開一新紀元云 
[濱江通訊（鴻）]  
　　商市將稍停頓之確聞 
　　攺用大洋本位之動機 
　　濱江市面受羗帖之毒害商民之傾家殞命者不可勝計俄沃政府復有下月一號不收用千元及二百五十元大帖之命令遂致錢糧停市全境騷然巳略誌前報茲經本埠各機關力爭當由霍中將電告沃政府准將前項命令取消各國領事團亦不以此種舉動爲然决議非由俄政府以新印小帖兌回此千元及二百五十元之大帖不可然各商家經此次羗帖暴落風潮之後皆小心進行買賣金票糧石有攺用吉江官帖或大洋定價之說昨與某鉅商談及此事渠云攺用官帖或大洋之議恐一時不易辦到哈埠進步太驟搗把（買空賣空）賺錢亦太易因之生活程度日高使無者番風波將來亦當有不可收拾之一日夫搗把固爲繁華市面所必不能免然萬不可以貨幣爲搗3把以幣爲搗把不啻動摇其根本而使之汎濫浸淫也濱江貨幣更形複雜大洋之外有金票羗帖江錢吉帖數種各有各價漲落無時利於搗把固然然而今日市面之大恐慌者實以貨幣爲搗把之結果也今錢糧雖巳開行而賣買者咸有戒心不復前此之毫興故市面頓形慘淡信託公司亦將於此作一小結束實有不得不暫行停頓之現象矣 
　　羗帖一落千丈毒害於商市者至鉅且遠今雖由俄政府自行取消其下月一號不使用千元及二百五十元之命令而預推羗帖前途命運實難免無不使用之一日故與其臨渴掘井孰若未雨綢繆某國之欲於此時攺金票本位者其意固高人一等何如金票二字於一般人民腦筋中資格尙淺實難達到目的我國官場近似稍知金融爲民命所繫羗帖終無佳果於是攺用大洋本位之議巳由本埠官商會同吉林財政當局赴奉將以此問題决議於三省會議想不日當可見諸實事也并聞中交两行運到大洋票一百餘萬元以應商市之要需而搗亂金融之錢棹子亦於今日（二十六）起一律取締不准營業矣 
[鮑孫蒞奉後之會議]  
　　吉黑鮑孫两督於二十五日來奉聞均各携帶其家屬隨員秘書衞捕等計百餘人抵站時除文武各機關首領迎迓外一般奉籍人士之有一官半職者亦均相率至車站迎迓鮑孫两督下車後向歡迎者少作寒暄卽乘汽車進城孫督寓東關本宅鮑督則下榻於巡閱使公署星期日張使在俱樂部設席讌請二督省城軍政两界要人均在座陪席把酒快談頗極一時之盛此次鮑孫两督係經張使電召來奉會議聞其主旨以三省爲主體討論規定軍權整頓財政統一防務（一說會辦清鄉）並籌畫内政外交蒙事等項此外關於和局問題亦會商應取態度俾定方針其會議日期大約卽在今日（二十八）下午參與會議人員非常愼重除吉黑两督外以張使爲主席若張司令張參謀長吳師長王財政廳長王警務處長汲師長督署參謀長公署魁廳長等均須列席東邊馬騰溪鎭守使亦巳云電邀其晋省與會但馬使現赴臨輯一帶能否趕到尙未可定據軍界消息鮑孫两督俟會議終了後擬聨翩人亦覲見東海現巳電京請示俟得覆電再行確定又聞吉之永衡官錢局黑之廣信公司其所發紙幣幾如恒河沙數以故两省錢法之毛荒幾致不堪收拾茲據政界消息两督爲立各該省金融上根本計畫擬將各省財政爲澈底之整理此次會議擬商得張使同意暫由各該省單獨向外人借債若干以備收回舊幣重新發行新幣充裕準備以整錢法惟關借債能否實現未可知也 
[俄軍交還華商刦欵]  
　　二十一日龍江函云俄軍前在大烏里搜查華商由依回華所帶羗帖金砂被其刦奪者約在八九千萬盧布以上由華境運往俄境之貨被其扣留者亦在數千萬盧布以上所扣留之華貨前經護路總司令耿玉田與之交涉巳盡數發還惟被刦奪之華商羌帖金砂俄人以政府預防盧布流人外國藉詞不肯發還華商乃在依爾古次克向該處華僑商會請願經該會王會長惠清同滿洲里商務會請駐滿洲里護路司令部向俄交涉嗣經耿司令派阮參謀同王會長帶領被刦華商福興王在都高書海趙品三茂大等百餘名至大烏里赤塔等處面見謝米谨夫及後貝加爾司令部各長官往返八次約計五十餘日阮參謀及王會長煞費苦心與俄員竭力交涉始允將前刦奪之羗帖金砂在赤塔償還聞各商巳在赤塔將欵如數領出並聞阮參謀又向俄員力爭取消預防盧布流入外國命令俄員亦巳允准嗣後凡回華華人請有護照者一律免搜以便華俄通商無再有所阻礙云 
[魯官吏歡迎日司令之反響]  
　　前日日本駐表由比司令來濟而東省軍民两署籌備歡迎典禮備極其盛又於各衙署門首交懸中日國旗商埠公園則全縣日本國旗一時人言嘖嘖激起反響省議會遂提出穂辦籌備歡迎由比官吏之議案原文如下爲提議事查此次日本駐青由比司令來濟山東政府旣居地主之位自當修欵賓之儀然敵體國家聘問往來禮有常數即欲自卑尊人亦須無傷國體乃此次歡迎由比當局之種種舉動其足令人懷疑者厥有四端（一）由比之在日本位不過一中將職不過一司令耳且其來濟因以游覽爲名則我政府之欵待不過禮賓一設巳足以盡我交鄰之誼乃軍民两署鋪張揚厲預期籌備（附預定表一册）詳及起居膳宿各細節奔走候迎役及全城文武各官吏假令日本天皇或欽使蒞吾國土禮節之隆更當何若此懷疑者（一）由比司令來往膠濟鐵路沿途軍政長官均須到站迎送查各屬軍政長官守土有責非有要公不得擅離職守乃因日本一司令之游覽不惜廢政曠時以博過客之一頷體制之隆直較前清督撫之巡閱爲有加是否視膠濟沿途巳成日本之屬地各長官巳成青島司令之屬員此懷疑者二（一）由比司令蒞濟之日軍民两署竟交 
 
 
 

Page 7

 
 
懸中日两國國旗軍民两署主權誰屬懸掛日旗何所依據尤可異者日人借公園歡迎竟於門首高懸日旗两面直視商埠爲日本所有地我當局熟視無睹不一過問此等局面是否尙足稱爲全完獨立之國家此懷疑者三（一）歡迎由比我旣居主人之位則一切欵候之秩序時間之先後自應由我主持乃查籌備預定表日人之燕集由比之招宴亦均詳列於表内是此區區程序之規定亦必禀承日人之意旨請席何向請袵何趾弟子之侍奉先生亦不能若是之恪謹所以尊人者至矣第不知自居於何等此懷疑者四總之外交禮節國際法上巳有先例縱欲敦陸鄰誼禮宜從優然曾未聞有以喪權辱國表示親睦者此次歡迎由比之舉實屬有辱國家主權國民顔面聞此事内幕實因籌備人員甘心媚外事前軍民長官及施交涉員亦不謂然而籌備人員藉口外人來相恐嚇各長官亦爲所要挾僅軍民两長不親至車站歡迎而由比到日領事館後籌備人員即親見由比云以前長官均親到車站歡迎此次殊屬脫略由比因此大怒而籌備人員乃以由比之一怒恫喝各長官而各長官遂親到日領事館歡迎矣籌備人員此等行爲甘心藉外勢挾制政府喪權辱國以博外人之歡心是可忍孰不可忍涓涓不塞將成江河政府事前失察用人不當巳屬各無可辭乃何以事後對於此等媚外人員亦不加以懲戒究竟是何居心本會忝膺人民代表對於此等重大事件碍難緘默應請政府將　次籌備歡迎由比之主要人員嚴加懲辦以爲媚外者儆相應提出公决施行 
[吳光新抵鄂紀聞]  
　　上游警備總司令吳光新巳於二十五日下午由寗來鄂下榻於特别區前德人學校私宅查吳氏此次復游長江流域其任務要點爲幹旋和局係奉某要人命徵詢解决方針所有關於裁兵問題亦連帶磋商隨員除陸軍少將副官長季毓麟外併無多人據該司令部消息吳氏與奉直長江各督所議要務巳得大致辦法故於回鄂之夕及次日晨两謁王督對於和議軍事計畫巳具有條件呈請處决至該部在鄂宜漢一帶之軍隊現擬酌量裁併收束諶家磯之部隊刻巳派季副官長前往檢查一次鄂西防務則以一等副官王載新擔任布置吳氏或上駛赴宜或北上回亦尙未確定外間所傳吳氏將右陜督及淞滬軍使贛省長各說均非事實蓋吳氏職務一時尙難决定也二十六日下午二時許鄂王督在公署歡讌吳司令陪宴者有何省長南司令孫旅長及本署參謀長等至四時半讌畢吳始興辭而出渡江返漢又聞吳氏所部軍隊共有五旅連同漢口宜昌沙市北京總分司令部軍需處輸運處罼醫處月需軍餉薪公五十三萬餘元近因政府財政支絀於軍餉一層未能按月如期發給虧短二百餘萬故吳令參議處議擬減薪裁員辦法刻由王參議議定凡在百元以上職員减薪三成百元以内减薪二成並搭發國庫有利證券三成刻巳由吳批准定月内實行並裁各處員司三十名以爲收束先聲 
[張敬堯與熊希齡電戰]  
　　爲湘米出境事 
　　湘米出口一事湘紳熊希齡等曾於本月號日拍發通電反對茲聞張敬堯日前有漾電逕答熊氏其文如左天津熊秉三先生鑒頃得號電不意明達如公亦摭報紙之讕言作抨擊之通電習俗移人贒者不免其信然耳撫事感喟聊貢一言查湘省本爲産米之區向遇豐年罔不弛禁成案具在歷歷可徵本歲適值有秋湘人士援例請求開禁者函牘紛紜其理由則謂亂後百業凋零金融近愈枯竭濟有餘之米榖吸多數之現金旣以勸慰農工尤可活動市面公家又藉稅收補助度支此開禁之議所由起也旋因洋商聞風羣執中法條約第十四欵紛請來湘自由採購使敬堯祗圖稅收之增多爲取快一時之舉則值此時機援案照准孰得議其過當顧因尊電所陳之民食軍糈早爲慮及深恐禁例一弛輸出無限軍民两食匱乏塂虞旣受條約牽制勢必一發難收與其事後無術挽回不如事前稍從審愼開禁之議遂即取消並飭關卡嚴密稽查以防私運是敬堯對於米禁與尊見本屬相同然各屬米榖旣因禁例無處銷售供過於求價值暴落農夫工本遂多虧耗嗟怨之聲遍騰畎畝冬令在即竟致遭豐稔而不免饑寒良懦飮恨强梁走險隱患所伏可爲寒心敬堯忝任地方萬不能坐視不爲之所爰仿照貴省湘人治湘時代譚組庵所辦專濟京津成案由官運出口一百萬石依照漕運向例指銷京津一帶兼爲分濟粤省華僑比較向來開禁之輸出額僅及四五分之一本省之軍民两食旣無防礙而有此疏通價必稍漲在農夫無虧耗太過之憂慮在市面更得多數現金之流通在公家有稅收增加之補助而洋商方面見我係仿照官運漕米指銷京津成例並非弛禁卽不得藉口約章爲自由之購採一舉而數善皆備敬堯撫躬自問尙無愧對珂鄉之處即省内外之公正士紳深知此種通融眞相者無不謂敬堯之煞費苦心也不圖執事遠處津門不察事理不問虚實所憑以詰責者僅報章之傳聞使人仰名流羣相效法則電報機尙疲於奔命地方官尤窮於應付謡諑紛傳天下尙有眞是非乎况尊電所稱爲代價之軍用票發行何時形式何種執事旣巳形諸通電自必執有憑證何妨指實交出若無其事而妄自搆造借電機以相汚衊此村婦醜詬之伎俩豈赫赫名流所宜出乎夫湘省今日軍民及善後各政何一不待財而理乃中央旣鮮接濟地方又減收入竭蹶情形朝野咸諒然敬堯於此两年中固未嘗增一賦加一捐在舊章外多取分文偶出權宜範圍有所籌畫皆爲事勢所迫故人皆諒其無他惟執事一聞其事即必起齮齕殆欲陷堯於財政困窮束手待斃而後快故堯有措施往往不求甚解而反對詰難之電卽絡繹而來而於湘軍區域預征錢糧多立捐輸勒用票幣種種之强横暴歛國内報章紀載殆遍閱者皆爲髮指獨未聞執事拍一反對詰難之電豈事出湘人任何悖謬執事皆默爲贊同耶抑厚於同鄉而薄於敬堯耶不然敬堯所爲皆衡情準理之分内事執事獨不細察如今茲通電之無端汚衊果何說哉敬堯素以執事財政家慈善家昔曾竭誠請駕回湘督辦善後實願執事展財政之手腕以理想救公私赤立之珂鄉更願執事推慈善之本懷以名義庇軍民待澤之同胞孰意執事潔身遠處堅不回鄉惟袖手旁觀臆論長短注意敬堯之財務行政窮計以牽掣之而全湘千萬之米鹽公欵數百萬執事則儼然不肯出絲毫以救濟桑梓今且以零零碎碎有名無實之義振厚自矜詡使全湘人民皆賴如此慈善家之義振然後苟延生命誠非敬堯所能企及矣敬堯武夫也生平言行只知實事求是見到卽做凡欺世盜名之舉誓不屑爲而於無稽之妄言尤不屑辯以執事負當世之重名號日通電實近誣衊感憤交集不得不直攄胸臆惟詳察而惠敎之幸甚張敬堯叩漾 
[張敬堯又一自辨電（續）]  
　　且一須償值而若干年後又得有其煉廠其條件之優又可概見此事本屬本局内部營業之範圍無待立法機關之議决質言之乃一種售砂之商業行爲更於砂價之外要求分得餘利及收回煉廠之利益而巳並與礦權無涉更未借有絲毫外債亦未嘗提用公欵與外商合資經營事業本無可以受人指摘之點節經本總局召集富有礦業學識各員再三開會討論僉稱有利無弊始派令該洋工司持該礦條件與英美各商接洽現時成否尙未可定局長對於官礦事業在職一日應盡維持一日之義務任勞任怨所不敢辭各等語是譚氏斷送之礦權經該總局力予爭回始有今日與英美各商合辦煉廠之機會試按與譚氏昔日私訂之契約相較其利害得失固巳分明無待殫述苟譚氏稍有人心道德及桑梓觀念正當自知惶愧追悔前非乃以斷送礦權之人猶復靦顔通電指合辦煉廠爲盜賣湘産私借外債藉以聳人聽聞吾全湘父老昆弟試一按譚氏昔日私訂以契約則此項通電誠不啻其自供罪狀也至所謂生死相關淪胥在即者若譚氏私訂之日約迄今仍未廢止是誠不能不慮及此耳窺其用意迨以合辦之煉廠旣成礦砂即無復再銷日本彼譚氏旣係與日人訂約在先私售湘産私借外債皆其私人負責雖前項私約彼方迫於公理勉爲放棄而權利所在難保不仍存覬覦之心一旦見英美各商合辦煉廠將有成議或將舉以相責故譚氏不得不陽假反對外債之名陰存迥護巳過之意旣無何種理由又不得不故作危詞以冀湘人墜其術中羣起反對蓋其日暮途窮不惜倒行逆施自相矛盾祇顧個人私利竟至甘冐不韙意欲借此挑釁破壞和平幸而事成無非犠牲我國民之生命保全彼一巳之私利仍可希冀繼續前約即忍心斷送湘省一息尙存之水口山礦權亦所不吝事即不成亦旣受人嗾使甘心作倀大可塞責於一時勢非破壞桑梓大有利益之合辦煉廠事業以遂彼攫取礦權者之野心必使英美各商觀望不前官礦事業日趨窮蹙乃得仍照舊約從容以廉價收買礦砂礦局仍不得不俯就其壟斷之範圍殆不肯遽止譚氏固可有詞以對外人矣其如湘人生死相關之礦權淪胥在即何是或譚氏自詡爲保術桑梓職責所在耶湘礦誠爲湘省命脈所關但能爲吾全湘父老昆弟發生若干利益即保存無量生機惟有仍飭該總局毅力進行决不爲危詞所動况前旣鑒於譚氏私約之斷送礦權設法廢止今復有此計畫足以補救於將來又寗能自蹈覆轍違反初衷吾湘不乏明達所有合辦白鉛煉廠情形事實具在利害顯然本非譚氏區區通電所能蒙蔽特恐以訛傅訛是非倒置用揭陰謀敬乞垂察張敬堯叩號 
[山西敎育聨合會閉會]  
　　二十五日下午二時爲全國第五次敎育會聨合會舉行閉會式之日届時各長官各省代表及來賓先後齊集議場由敎育會預備茶點振鈴開會首由馮君振邦主席報告此届提議案件及議决案件二十八條有電南北當局有呈敎育部有函各省區敎育會者報告畢首由崔文徵議長演說謂今日兼省長因病不克恭蒞貴會囑由鄙人代爲致意鄙人今日亦染微恙恐所說不詳並望諸君指正頃讀貴會此次議决各案不勝欽佩大旨不外爲（人民）二字因今日敎育意旨即在造就人爲世界上的人民爲國家内的民復就人道主義國家主義社會主義各種中西學說事實反翻推闡互爲引證頗爲動聽次由趙旅長演說謂鄙人學旘淺陋姑將舊學中素得於心者貢獻一二因舉易之仰觀於天俯察於地近取諸身遠取諸物等語以爲西學現重實騐而吾中國古人則重在體騐復就易經各卦闡發天道人道之微就童蒙卦之非我求童蒙童蒙求我及坎卦之君子以常德行習敎事二語反復證明之次由虞敎育廳長演說謂吾國以表面觀之雖屬南北不能統一其實我們敎育的精神始終統一巳足代表全國的精神尙未渙散並謂我國今日辦理義務敎育實在急不可緩但現在感受許多困難當與諸君商確之現在第一就是山西辦理義務敎育因感受師資的缺乏困難故辦的學校成績多屬不佳是否應俟先養成優良的師資再辦抑姑且將就逐漸攺良之處大家可以商酌商酌又謂此次所議决的案件雖有呈敎育部頒布施行的其實不妨酌量地方情形儘先辦理云云次由江蘇代表沈信卿君演說謂此次蒙貴省加優招待無任感愧並對於崔議長及趙旅長所講的話尤爲敬佩虞廳長所講的似應一面趕緊去辦一面再養成師資設法攺良云云次由莊百俞君演說對於促進義務敎育方法略有陳述並代全體代表向各長官當面辭行繼由朱劍帆君演說對於敎育上之主張末由馮主席向各代表致詞並向各長官致謝詞遂奏軍樂散會時巳六鐘餘矣 
　　此次會議議收到各省區所提議案並議决案件逐條開列於次收到各省區議案共六十二件（一）臨時動議案一件（二）大會否决案九件（三）撤回案件四件（四）甲組審查會取消一件（五）五乙組審查會取消四件（六）歸併案十六件（七）作爲下届提案方針案一件議决案二十八件（一）請廢止敎育宗旨宣布敎育本義案（二）革新學校敎育方法案（三）退還庚子賠款專辦敎育案（四）推行國語以期言文一致案（五）攺革女學制度案（六）推廣童子軍案（七）組織體育委員會案（八）攺進學校體育案（九）推行義務敎育案（十）中等以下敎育宜注重工藝案（十一）各省區設立敎育行政人員講習會案（十二）請速設國立陜西高等師範學校案（十三）中小學校敎科書應即攺編案（十四）編訂公民敎材案（十五）請設國立學術研究會議案（十六）敎育會應聨絡農工商會以期敎育實業並進案（十七）請分區籌設國立農業專門學校案（十八）請裁兵興學案（十九）各特别區應設專管敎育機關案（二十）普通敎育應注重職業科目及實施方法案（二十一）請變通規程選派女子留學案（二十二）請修正敎育會規程第八條丙項案（二十三）請簡任敎育廳長不必限定他省人案（二十四）攺良戲劇以重社會敎育案（二十五）調查中小學校畢業學生狀况案（二十六）失學人民補習敎育辦法案（二十七）蒙藏敎育應注重國語案（二十八）爲湖南省敎育會攺選違法致中央電按此乃爲今次大會所獲之成績也 
[贛商會與弛米禁]  
　　江西總商會於二十七日開會到二十餘人臨時動議米商福聚莊等號請願函請官廳弛禁事盧馥窗云此案關係本省民食前途甚大極宜審愼從事且該商等所陳原因亦多不盡然總宜統璹全局果有餘粒不妨酌量運出若貿然行事有關貧民生計亦宜詳加體察云云汪建齋丁嘉祥楊錦垣等對米糧出口極端反對謂果成事實行見米價飛漲囤户轉得遂其操縱後患豈可勝言萬不能輕忽通過羅伯農等則主張無論是否可行總須先由商會會長與財政廳妥商再議若今日卽行通過公函財廳倘於情形有窒礙不通之處轉失本會信用此時多不發言遂表决由本會長將該節略所陳情形向財政廳妥商辦理蓋此乃姑退一步的辦法並聞盧會長是日因龔君旣不出席此等不利貧民之案亦自不肯通過其手而予人以唾駡然亦不明白表示反對者蓋有種種困難在焉故祇以須先向財廳接治爲推缷地步下文則仍聽龔會長作主也另一消息謂今日該會常會臨時散出油刷品一紙將米商福聚莊福豐祥福隆生晉豐乾泰恒源盛潯莊等六家請求弛禁願書提出於本日常會不勝詫異（原文從略）蓋自半月來囤米之户藉口市面拆息驟漲歸咎於米禁未開致使財源枯竭積極向各方面爲弛禁之運動頗聞官廳及商會方面均將運動成熟前外間所傅每袋將認捐二元爲交換條件按之近日米商方面所得消息不爲無因現財政廳欲得商會請求爲根據而商會又欲得米商之請求爲根據祗待米商備具請願書到會該會即可憑少數執重要職務者之主張通過此案因該會如某某等均營有囤米生意向來會中議事多出此數人提調商界早巳嘖有煩言云云頃聞學生聨合會巳討論對付商會辦法若該會毅然執行恐將激起絶大風潮也 
[杭州快信]  
　　省議會本月份經常費及本屆常年會開會費咋巳由財政廳悉數撥解過會 
省議會昨午後開會選舉審議長及各股審查員因人數不足宣告延會訂期今日續選 
　　杭總商會昨通函全體會董會員云維持國貨實爲當務之要凡我商界應速將某貨之如何設法提倡某貨之如何相當抵代急起直追力圖圖救毋使他人嫓美於前致陷我大好國貨淪於完全消滅之地本會前巳一再通告想巳早荷贊同茲定十一月三日下午二時特開會議研究切實辦法 
　　疏濬桐江上游水利議事會定本月十五日開秋季常會正會長胡炳旒因事未來由副長俞壽堃代主席 
杭縣看守所長曹文郁因前日疎脫盜犯傳小榮鍾阿生今日（三十一）奉令撤差另委高檢廳會計主任書記官鄭家涵接充鄭之遺缺委書記官朱士軫升充遞遺之缺另委鄧勛（湖南人）接替 
　　平湖敎育會長周至剛與勸學所長奚翔因學生聨合會案彼此諉缷來省互訐巳令赴縣自行陳剖 
　　上海圖畫美術學校秋季旅行寫生來杭巳两星期定十一月二日假浙江省敎育會舉行臨時展覽會陳列學生成績畫二百幀江頴年王濟遠二君水繪油繪風景畫數十幀任人觀覽 
[南京快信]  
　　省議員王撰曾介紹句容俞熙祖請議南京建設省立第二商業學校案又省議員劉長春等介紹鎭江魏謙請議補助苦兒院經費以維善舉案均不日列入議徎付大會討論 
　　李督齊省長電松江李知事云據該縣恒和典等三十四舖有電稱履和廠等工人打毁廣大昌綢莊一案至今尙未懲辦外間風傅該工人被履和經理施亦攻煽動有再打商店并加害敎會之說商民惶急用再電陳等情查此案迭經飭查依法核辦在案仰卽妥速辦理並嚴密防範勿任别滋事端爲要 
　　贛榆縣公民許廷濟徐嘉晋喬廷堪吳宗崑等控該縣知事王佐良貪婪殘忍喪失威信難以長民公懇查辦並臚别劣跡二十餘欵 
　　贛陳光遠派李玉賡音珠董世信王蔭宸宋復昭等十五員赴豫招募補充隊昨日過寗北上又贛督署副官　　長岳世傑昨亦由寗乘車赴津 
　　公府侍從武官劉承恩奉派赴粤昨抵寗晚車赴滬 
軍署參謀長何恩溥高等顧問汪瑞闓前日由京返寗昨奉李督命赴滬有所接洽 
　　河間代表張調辰昨午車赴滬王者化尙留寗 
　　英使朱爾典氏昨日尙未抵寗 
　　袁項城之女公子與無錫薛南溟之三公子學海博士結婚李督派上校參謀劉玉珂赴錫道賀並照料一切齊省長亦派李明遠前往帮同照料 
　　省會警察廳長王桂林呈請督軍省長奬勵辦理處置敵僑出力人員以昭激勸奉批仰候彚案核辦 
地方通信 
[蘇州]  
　　司法部特派員蒞蘇　司法部特派司長王君文豹由亦南下查勘各處監獄於二十九號下午由寗乘車至蘇當經高等檢察廳長王樹榮等前往車站迎迓進城即在高等廳内下榻次日王君偕同檢察廳長分赴蘇垣各監獄察看該監獄是否攺良房屋是否清潔設備是否合宜獄吏有無尅扣囚糧及私刑拷掠情弊以憑查核呈復惟各獄吏早巳聞悉部委將次抵蘇巳先事布置一切矣　又吳縣温知事近奉省長令准司法部咨略以前清獄政腐敗尅扣囚糧視爲常事現今獄政攺良此風仍未盡减本部迭申禁令而貪吏獄官置若罔聞實屬罪大惡極貴省長有稽查之責應請嚴飭各獄官於囚糧一事不准有絲毫尅扣致干重咎等因除分飭外合亟令仰遵照云 
　　旅蘇寗波同鄉會成立會　旅蘇寗波同鄉會擇定關帝誕日舉行同鄉會成立典禮其秩序如下九月十一日下午八時演放烟火九時至十二時餘興十二日上午一時關帝陞座恭請聖靈開光祝福職員上祭上午八時開同鄉成立大會升旗奏樂摇鈴開會八座主席報告頌詞奏樂答詞來賓演說會員演說摇鈴散會上午十一時午餐十二時京劇開演下午八時演放寗波烟火九時各種餘興十二時文明新劇暖壽十三日上午八時全體同鄉祝壽九時職員攝影十一時午餐十二時京劇敬神下午六時散會 
[松江]  
　　青浦水巡失事紀聞古曆初三日青浦縣公署水巡船一艘在澱山湖内遇盜被戕巡卒两名槍械船隻完全被刦船長金明昌幸脫虎口據述該巡船約在三點鐘左右駛抵關王廟遥聞呼救聲即停棹偵察見前有米船一艘在關王廟港口被刦金等即挾槍上岸向盜遥射詎盜黨並不抵抗及旣相近港内所伏之盜船多艘散往四圍兜襲金等三面受敵祗有死戰及彈藥告罄金即逃匿關王廟神厨中巡卒两名力竭被害是日七時左右青浦縣公署得悉水巡失事立即告急於水警區長沈子祥當即開出巡船十艘並續調淺水兵輪尾追盜船惟因爲時巳晚盜均遠竄致空勞往返云 
[無錫]  
　　救火會之特别會　救火聨合會於昨日下午二時在事務所開特别大會到會者有會長唐水成單紹聞樓朗清曁會董並各段會長會員等六十餘人由會長主席討論趙宰追悼會及建築會所二事趙宰一案因縣署尙未將撫恤費交出故議决向市公所僅領撫恤費後再定追悼會期一面由煤塲衖救火會先覓墳地籌備一切至建築會所一案議决覓定地址後再集欵建築云 
　　薛袁二姓結婚預紀袁項城第四女公子克玟女士上年由其府西席楊女士（錫人楊幼梅女）爲媒許與無錫前清出使英法義比四國公使薛福成次孫即現任市總董薛南溟次子名學海者爲偶學海游學美國今夏畢業得學士位秋初旋里詹吉於陰曆九月初十日行結婚禮經袁氏應允且允送親來錫日前由乾宅代爲覔定祝蘭舫之行素别墅爲袁氏行館日前由上海運來器用雜物及奩具數車繼來項城某夫人及三四两少奶並第三四五六七公子五人此外親戚僕從約百人河南趙督軍並派有毅軍若干藉資護衞克玫女士現尙在滬寓須明後方來凡與項城有舊者届期聞均來錫道賀南京軍民两長則派代表來錫道喜袁宅亦巳包定新世界等三大旅館設立軍界招待處政界招待處派人接待並聞有請熊希齡梁士詒两君爲乾坤两宅證婚人想届期當有一番熱閙也 
[揚州]  
　　請緝捲逃錢莊夥揚州敎場街勸餘錢莊經理張介以股東兼理事羅鑑有心捲逃巨欵數萬金報經佟知事通詳上官轉請各省縣協緝羅鑑至案究辦 
　　報告焚貨案之公牘　鎭江前田一二洋行徇揚州商人之要求運貨來揚爲學生查獲焚燬經該行出面與江都佟知事交涉現巳賠償結東由佟知事具文呈報軍省两署文如下 
督軍省長鈞鑒十月十五據警察五區長羅報告本日下午四鐘有江划船由鎭江裝來前田一二洋行貨物三十一箱在城外起岸被商學檢查所學生扣留運入城内公共體育場勢將焚燬恐起交涉特報請查核等情英霖查明隨即派　看護一面由電話通知商會長請其接洽并勸阻學生聽候解决不必輕舉妄動查自青島問題發生後抵制潮流遍及全國揚州商學界亦經議設檢查所限定商家以存貨售罄爲止不再販運新貨商學同一愛國心理數月以來辦法尙屬文明官廳維持秩序相安無事此次查獲之貨旣未確定某商認銷又無押運之人僅憑一船户自由裝缷其爲奸商有意嘗試可知而學生則要求即刻焚燬以符原議英霖以洋貨報關運銷内地載在條約倘使稍有損失必致釀成交涉當夜與學生黄代表等再三磋議從緩處分一面邀同商會及各校長集議對付方法適接鎭江交涉員署電話詢及此事當即專人至鎭江查詢此貨究係何人販運何人承銷以憑核辦時巳夜漏三下各學生多數在公共體育塌堅守不去其機甚危再三勸諭始允至天明解决延至次日鎭江尙無切實回復英霖又復邀集各校長及學生代表苦口勸說冀可暫爲停頓或有两全之策詎至午後四時諸學生不俟官廳解决即將該貨托箱焚燒知巳無法禁阻遂星夜渡江面請冒交涉員與該洋行經理高木嚴重交涉復經江都士紳張念劬等從中勸導幾經磋磨該商極願聨絡感情照貨本賠償損失洋一千五百元不再發生交涉問題當由英霖商准該紳等暫爲如數籌借交付清楚收據存交交涉署完案至學生方面固爲提倡國貨儆戒奸商熱心愛國起見其辦法之激烈亦屬潮流所趨惟是來日方長如或漫無限制實不足以杜口實除英霖與商學各界再行從長計議總使對内對外两得其平以仰副鈞座利國福民之至意計自此案發生後遠近傳聞恐有不實致勞厪系用特將辦理經過情形據實陳請鑒核 
[南京]  
　　蘇長官之救災恤鄰　浙江盧永祥齊耀珊電蘇乞賑略謂浙省自入夏以來霪雨連旬河流并漲田禾淹没室廬冲毁併有溺斃人口情事現巳籲電中央撥欵振撫惟恐災區甚廣公帑無多夙仰我公利濟爲懷痌瘝在抱敢乞鼎力恊助并廣爲勸募源源接濟以惠災黎除另備捐册寄呈外先此電達云云當經李督軍齊省長復電云寒電敬悉貴省災情甚重屬在隣封自當助振惟蘇省江南各縣同被水患籌欵維艱茲於無可設法之中勉籌二千元聊盡棉薄除令廳滙解外敬先電復 
[奉賢]  
　　敎育會加費問題　奉賢縣敎育會除縣補助費每年四百元外毫無收入而事務紛繁需欵孔亟秋季大會時僉議增加具呈縣署適縣知事在寗候批良久近始發表略謂貴會長熱心會務本知事極深贊許惟今歲適值歉收各項收入勢必減收而支出項下無從短縮疊接勸學所報告本年度縣費收支相抵不敷甚巨正在無法指籌貴會同屬全邑敎育機關總須曲體所請酌加之處暫從緩議云云刁會長接此令後頗有無米爲炊之嘆現定下星期召集臨時會議再行解决 
[安慶]  
　　皖省會爲王揖唐帮忙電　各省議會各報館均鑒本日本會致上海和議各代表一電文曰和會久懸萬端停滯羣情遑惑呼籲幾窮長此稽延外患内憂將伊胡底非雙方讓步别無良圖亟宜相見以誠早日開議鬩牆之爭旣泯磐石之固可期拯漏舟於將傾拔溝壑之垂斃稍縱即逝一髮千鈞諸公遠矚高瞻豈其慮未及此倘仍徊徘觀望國家必陷危亡與論民情迫難緘默謹代陳言伏乞採納等語尙乞貴報一致主張俾獲從速開議全國報甚安徽省議會感 
雜評一 
[裁兵（默）]  
　　今日裁兵之議復動各督且多贊成者其果出於兵多禍國之覺悟歟抑以此敷衍中央與各方面之希望歟如果出於覺悟則今日中國之軍隊非根本攺革不可各督宜於此自請廢督返其兵權於中央使便通盤籌劃此上策也如果出於敷衍而僅汰其少數零雜殘餘之軍隊名爲裁兵而實際藉以博裁兵之費與國家絲毫無益則不如不裁之爲愈也然而今日之督軍有不擁兵自衞者乎以擁兵自衞之督軍而與之言裁兵不啻與狐謀皮能敷衍巳爲盡職是故非至督軍澈底覺悟發願大犧牲之日則裁兵之舉終屬虚語又何必忙碌奔走爲哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（九）大水最高之遺蹟（三）本屆鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[煙酒聨合會電拒借欵]  
　　中國烟酒聨合會昨致北京政府電云北京大總統國務院外交部財政部農商部鈞鑒烟酒借欵主權喪失授人以柄萬民嗟怨疊次爭阻早蒙洞察近日各報紛載徐恩元在美活動抵借鉅欵草約巳簽電達財部等語烟酒两業聞耗惶急萬狀當此和議未成人民痛苦巳深忽乘間單獨抵借鉅金竟至主權旁落置國計民生於不顧两業生死關鍵誓不承認特電呼籲務乞俯念全國數千萬人生計迅予取銷借約以維商業而保主權中國烟酒聨合會叩卅一 
[英商會聨合大會預紀]  
　　字林報云英商會之聨合大會定於下星期三日即十一月五日在滬關幕星期六日終結駐京英使朱邇典特因此事將蒞上海於此會開幕與閉幕時演說亦可見此會性質之重要矣開會地點在英按察使署提議事件將組織委員會分頭討論之議事時守秘密每日議畢發表報告云 
[迎護英公使之預備]  
　　駐京英公使朱爾典氏來滬一事巳誌前報茲悉江蘇特派交涉公署奉南京軍民两長電以朱使月杪到甯小作勾留即行赴滬希即妥爲照料保護云云楊交涉員巳轉函淞滬警察廳遵照辦理矣 
[美國前參議員將由京來滬]  
　　文匯報云美國前參議員裴頓氏現住北京定下星期三日來滬作數日盤桓星期六日俱樂部巳請其於下星期六日演說 
[旅滬美人迎送新舊領事]  
　　大陸報云昨夜旅滬美人公讌前任總領事蕯門斯於禮查西餐館爲之餞行並歡迎新領事克銀漢到者二百五十餘人並以五團體名義公備大銀杯一具贈與薩君 
[黄克强三週忌日公奠紀]  
　　昨日上午九時起至下午四時止福開森路三九三號黄克强先生故宅設座公奠到者有二百餘人以唐少川君爲最早其餘知名之士如孫逸仙代表居正胡漢民孫伯蘭代表某君譚組庵戴季陶章太炎姚雨平等各團體代表如狄侃程學愉汪偉厶少荃朱世鴻劉振羣龔渤等日人如田中壵平龜井一郎渡邊天洋三人女界如張竹君女界聨合會代表某君等團體如勤業女子師範學校全體及南京貧兒院音樂隊十六人由院長周其永等五人率領特由南京來滬贈送奠儀者唐少川五十元南京貧兒院十六元其他送花圈者如松社中華全國學生聨合會上海學生聨合會中華女子聨合會簡照南等霞飛路門前紥成鮮花牌樓上有（三週紀念）三字靈座設於左首客廳中懸黄先生寫眞其前陳列珍果香花左右遍懸花圈花紥與奠祭者均在此行禮黄先生家族除徐宗漢夫人及其公子外均在湖南故里是日公奠由徐宗漢夫人招待一切並贈黄先生遺影以爲紀念茲將章太炎等公祭文照録如左年月日章炳麟等謹以清酌庶羞致祭黄君之靈烏呼君之殁巳三歲矣方君殁時嘗執紼而哭之鑽燧未攺而國亂旋作僭盜踵起迄於茲三十月君身泯焉而弗良及也藉令君得中壽少緩須臾以至於今知亂必不遽起矣必不延引如此之篤也湖南之城君之所生長元勳烈將君之所與共甘苦同功業南北有事則武昌夏口爲樞而湖南據其高巓以君勤勞爲鄉人宗事亟且以兵符屬君巴陵旣下其不誤於間諜之口而置武昌不攻借樞於寇以召潰敗無疑也就其間處一言之重如鐘虞然鄉人雖至淺必不棄君告敎而爲游辭詖言所怵亦以章矣自君不幸而湖南湣亂元勳烈將之散處者蕩而無友紀人爲身圖志不及固姦僞滋長一區陷而四海崩使　夫引命鬻及壤土其天之不欲相民國耶不然於君何其酷也觀君平生才器非甚高也識略非甚長也戰術非甚嫻也行事非無遺議於人也徒以誠心壹志又善附衆借大名以爲販易而與　人委蛇者君之所甚羞故能因敗而爲勝合散而攻聚當君存時視之愈於儕輩無幾耳比捐館舍即忽忽若無所馮恃猶冀得其比類者出以纉君志人之相遇也恒以近而易之及遠則重之今者上視前世才桀藐焉若不可以企又焉知夫與吾並處而昔視之未以爲甚奇偉倜儻者今亦不可得其配也君亡而民黨亡民黨亡吾之國亦且亡以此告祭於君此亦情之至巳尙饗 
[上海學生會總務科通告]  
　　上海學生聨合會總務科通告云本科接會長通知凡被選各校至今未出席者提出候補以下各校屬提補之列請即於一星期内派出代表服務本會（文牘科）清心實業學校（庶務科）東吳第二中學青年會夜校東亞體操學校（調查科）同德醫學約翰青年會承天英華晏摩氏中國體操青年夜校明强中學英華書館南洋醫學勵羣公學（實業科）東吳第二中學民生女學神州女學邭光女學（總務科）東吳第二中學晏摩氏（交際科）同德醫學圖畫美術學校（出版科）晏摩氏東吳第二中學南洋女子師範競雄女學南洋醫學（財政科）嶺南中學（敎育科）育才公學女青年會（營業科）女子工藝東亞體操東吳第二中學明强中學 
[近日日貨進口調查表]  
　　買號船名來埠物名件數價值 
　　東林近江大孤鈕扣六百羅四百二十元 
　　又山城又切紙機一件四十元 
　　乾元泰又又燒碱錫箔十七件四百六十元 
　　和昌盛八幡又鐵器三十六件九百五十元 
　　震泰熊野東京毛絨十六擔五十斤七千五百元 
[策進救國團擬組抵制團體]  
　　昨日南北两商會均接中華國民策進救國團函云自五四以來國人知救亡之不可緩創言抵制全國風從似乎不再蹈五分鐘覆轍曾幾何時而海關劣貨報告每星期竟愈三萬矣而推所以再蹈五分之原因則除多數人民無自動的愛國思想外實在於任矜蘋先生所說的一團體調查員能力抵不住多數的破壞蓋凡事須有統系的組織而後有功效此項抵制之不能堅持到底不可謂未有統系的組織之故民生女學提議組織各團體調查員聨合會矜蘋先生南洋女師範均贊成之者以抵制事非組織有統系的大團體斷不能與一般商人相奮　也而組織此有統系的大團體照同人等意見由全國各界聨合會擔任發起聨合上海所有公私各團體共同組織其名義則用提倡國貨字樣爲最適宜素稔貴會關懷國事具抵制之决心緣此除專函全國各界聨合會外請貴會一致主張函請各界聨合會擔任發起如荷贊同即希賜復庶同人等知貴會意思實所深望云云 
[總商會今日常會之議案]  
　　今日（一號）爲上海總商會本年第二十二期常會之期其議案如下　（農商部令義國航界組織中義航行公司請華商認股案）案奉農商部訓令義國航界倡議組織中義航行公司擬請華商認股一事本部前准駐義王公使電稱各節業經令行該商會籌商辦法未據呈復茲復准駐義使館函稱中義直接航線實爲两國間發展商業所不可少附寄草案大綱請轉令各處商會趕緊投資等因仰該商會廣爲勸導籌商認股方法並仰迅行提議詳細條陳到部以便轉致等因應如何勸導籌議呈復之處請公議（交際股會董聶唐二君公函）案准交際股會董聶雲台唐露園先生函開奉示以分股辦事須輪流到會等因惟台等事務冗雜實難准時必到平時濫竽工部局及各處緊要機關每遇一事大都由各該處先行酌擬辦法送稿來閱贊成與否簽明稿紙鄙意交際股事亦擬請照此辦理等因請公議（報告案）會計股會董擬交辦事規則七條外交股會董會議酬酢外賓事两則 
[漢口路商界聨合會成立會]  
　　昨日下午三時漢口路商界聨合會假某菜館開成立大會共到商店七十家來賓有十九團體之代表公推宋漢章君代表李吉夫爲臨時主席任矜蘋朱賡石爲臨時書記主席請朱賡石宣讀本會成立情形次由鄒秉成報告收支數目共收五十九元十角支出四十三元二十七角次守誠漳宣讀各路商界聨合會頌詞次來賓天津代表馬駿君演說首謙詞次言各路商界聨合會逐一發起宗旨均極正大惟凡百團體善始者多克終者寡往往發起之初大家熱心從事及至後來人數漸少馴至祗餘會中一二職員如歷史然創業者所抱志願甚大守成者則祗有個人的觀念以至一代興亡徒留歷史上之一種紀念終無良好結果次言團體中須大家共同堅持到底不可爲一二野心家所操縱此則鄙人所希望於貴會者也又次爲全國學生聨合會代表范肇基演說團體要有毅力不在成立之遲早貴會成立雖後然另有一番新氣象可卜他日之發達必不在各路之後再次爲上海學生聨合會代表潘卓吾演說貴會成立雖在各路之後然遲回審愼始於今日宣告正式成立足徵愼重之意頃各路商界總聨合會頌詞中有振商富國一語反復詮釋頗極詳盡末言希望抵制劣貨堅持到底再次爲報界朱賡石演說貴會有两大特色（一）中國銀行長宋漢章先生加入貴會銀行與商界本有密切之關係商界以銀行爲樞紐各路分會票號錢莊多未加入勢力未免薄弱今得宋先生爲之提倡匪獨爲貴會生色即與各路分會俱有莫大之關係特色一（二）貴會於加捐問題發生時首先集議是未成立前巳爲公共謀幸福旣成立後自不待言特色二此外有救國十人團代表童理漳之希望協力同心始終如一呂靜齋之報告本路以前經過事實及此次成立之本意演說旣畢當場投票選舉結果宋漢章得五十五票當選爲會長呂靜齋四十二票顧硯卿三十七票當選爲副會長會中會計一部公推章林生潘仲甫擔任文牘一部推任矜蘋方頌槐擔任末用茶點而散 
[滬北商界聨合會成立預紀]  
　　北四川路虹江橋寶山路一帶華界商店因屬淞滬警察廳五區管轄乃互相聨合結成團體定名曰滬北五區商界聨合會昨致本埠各路聨合會及各團體請柬云敬啓者敝會謹訂舊曆九月初十日即本星期日午後二點鐘假虬江路廣舞臺開正式成立大會届期敬備茶點敬祈貴會派遣代表臨場賜敎無任感盼之至 
[華僑聨合會消息]  
　　華僑聨合會昨電南北政府云北京大總統國務院外交部廣州軍政府鈞鑒墨西哥慘殺華僑情形前經電呈在案敝會現接墨國加蘭姆埠華僑代表　文亨等急電稱墨國政府違背約章不依法律縱容土人横加排逐僑等生命日瀕危險呼籲無門敬求伸張公議設法救援保護旦夕等情再電懇請迅速設法救護不勝迫切待命之至華僑聨合會叩 
　　秘魯華僑代表徐桂字公溥原籍廣東香山此次因華僑在外慘遭虐待代表回國請求政府保護先至北京向外交部呈請守候三星期之久未奉批示不得巳來滬商請華僑聨合　開特别會議討論援救方法該會以華僑在外被人虐待非止秘魯一處卽暹羅墨西哥爪哇安南等處近來俱有被人排抑情事惟各地報告語焉不詳辦理無從着手而徐代表於民國二年間會經政府派赴各國宣撫華僑於各地華僑情形極爲熟悉擬請徐代表前往各國實地調查隨時報告以憑核辦巳經徐代表允許願自備資斧從事調查現定於本月一日（今日）乘太古公司之鎭安商船先往香港然後轉赴南洋等處逐一調查云 
[五次勤工儉學生調查表（續）（昨）]  
　　姓　名　　年歲　　　籍貫　　　　會在何校畢業　　　住　址　　　　　現在何國　　何校何科 
　　傳錦舟　　十九　　　江蘇松江　　清心實業學校肄業　松江秀野橋西　　法　　　　　工科 
　　朱亞舫　　十九　　　江蘇松江　　清心實業學校肄業　松江西門　　　　法　　　　　工科 
　　劉之謀　　二十三　　江蘇松江　　東吳大學肄業　　　松江西門外　　　法　　　　　航空學校 
　　趙爾謙　　二十　　　江蘇興化　　江蘇省立第一商校　揚州江西會館　　法 
　　樊書麟　　二十二　　上海　　　　清心實業學校　　　上海南門　　　　法 
　　李堅伯　　十八　　　長沙　　　　保定育德留法班　　長沙儲英源　　　法　　　　　工科 
　　路三泰　　二十一　　直隸臨城　　保定留法預備班　　直隷臨城縣　　　法　　　　　工科 
　　袁作屏　　二十一　　湖南　　　　北京法文專修館　　資興北門　　　　法　　　　　工科 
　　曹錫三　　二十二　　湖南彬縣　　旅鄂湖南中學校　　彬縣西鳳渡　　　法 
　　朱增祥　　二十二　　江蘇太倉　　　　　　　　　　　太倉劉河　　　　法 
　　周欽岳　　二十一　　四川　　　　北京大學預備肄業　四川重慶　　　　法 
　　吳　誠　　二十二　　浙江吳興　　浙江省立第三中學　浙江湖州荻江　　法　 
　　鄧大鳴　　二十三　　四川　　　　北京法專修館　　　巴縣惠民場　　　法 
　　馬軼羣　　十九　　　江蘇吳縣　　南洋中學　　　　　土海東陶沙塲　　法 
[限制激黨辦法之院電]  
　　松滬護軍使署近奉國務院通電略謂據顧專使電巴黎協約各國前因俄境激黨猖獗特集合大小十一國（西班牙阿根廷均在内）會議取締辦法我國亦列席與議結果對於激黨施行五項限制（一）郵件不與寄送（二）航路不准通行（三）銀行團不供借欵（四）各國禁與通商（五）拒絶購置軍械特電一體遵照辦理云 
[美輪將載捷克傷兵過滬]  
　　大陸報云美國航務部輪船西希夫倫號現由海參崴載捷克傷兵一千人回歐星期四日將到上海此船係歸提督輪船公司經理據本埠經理員稱到滬後將裝載貨品五千噸前往地中海云 
[印度取銷金屬出口禁]  
　　文匯報云據印度孟買傳來官場消息印度政府巳取銷鉛錫鐄及水銀與銀混合質出口之禁品 
[棉市消息]  
　　美盛公司一星期棉市消息云上星期棉市在本埠紗廠購進方面可謂毫不活動惟日人紗廠購進少許就現狀觀之棉之供給問題殊不必注意蓋以目下之匯兌情形棉决不能出口故用户對之棉户供給毫不在意僅於需要之時隨時購進少許而巳總之棉價决不至漲高凡存棉者宜稍高即行脫手也利物浦市價三月份交貨者二十一．九七便士紐約市價現貨三十八元三角五分印度市價五一五羅比中國全國棉花十月份出口之數共五萬八千六百十二擔云 
[浙茶最近運滬之計數]  
　　浙省箱茶自夏季起由茂順泰轉運公司陸續向滬杭鐵路閘口車站報裝來滬至十月十一號止統計先後來數共十一萬餘箱疊誌本報目下此項箱茶將次告終所來無幾茲再將十月十一日以後來滬之數列下十月十六日四百三十七箱十九日三箱二十一日五十六箱二十二日五百九十五箱二十四日二百四十三箱二十七日二百二十箱二十九日七百五十一箱共計二千三百零五箱均由杭閘口站日夜貨車裝運到滬至南火車站缷入貨機經海關洋員驗明後由該路運送處撥裝榻車先後送往滬北茶機存儲然後報關出口 
[藍總司令業巳由漢晉京]  
　　海軍藍總司令於十月初乘滬甯火車赴寗攺乘軍艦前往湖口校閱艦艇並舉行會操茲巳校閱事畢附乘楚謙軍艦前往武漢攺乘津浦火車進京謁見總統晋謁海軍總長面陳要以勾留數日即可返滬再行乘艦前往厦門福建等處巡閱昨巳由京發電知照司令公署如有緊要事件可逕寄北京海軍部核轉以便會商 
[第二師範運動會節目]  
　　尙文路省立第二師範學校學生定今日正午十二時至下午五時齊集西門公共體育場内舉行秋季運動會運動節目如下開會兵式操單人敎練（一二年級）團體比賽（原地擲八磅鉛球）（原地跳遠）（五十碼輪流跑）（各級合組）百碼賽跑（選手） 
短棒體操（講習科）旗語（童子軍甲乙合組）八百八十碼賽跑（選手）（走高）（德國式體操）（助躍台運動）（競爭游戲）（預科）一百二十碼抵欄賽跑（選手）烹飪（童子軍甲乙两組）跳遠（選手）（走步）（瑞典式體操）（木馬運動）一競爭游戲）（一年級生）一百二十碼賽跑（選手）兵式體操敎練（三四年級生合組）盲人縳結（童子軍丙組）跳高（選手）（走步）（新式棍棒體操）（器械運動）（競爭游戲）（三年級生）攩竿跳高（選手）四百四十碼賽跑（選手）八段錦（第二部）擲鉛球（選手）搭蓬缷車（童子軍甲乙合組）（走步）（美國式體操）（雙槓運動）（競爭游戲）（二年級生）一英里賽跑（選手）器械運動（選手）餘興（社會階級）（化裝演講團）給奬閉會 
[秋勘委員江慕洵果何往耶]  
　　日前嘉定縣知事因秋勘委員江慕洵久不蒞縣電廳催促由財政廳代電南匯金山知事查詢該委行踪并催速赴嘉定等情巳紀前報前日嘉定寳山金山等縣知事均接財政廳卅電云據南匯縣有日電稱在田禾棉將次刈穫請飭委趕速下縣以便會同查勘認眞釐剔等情到廳查江委員慕洵久巳出發現在如行抵該縣即轉知迅速赴南邑勘辦勿延除分電外仰即遵照江委曾否行抵該縣即行具復云云 
[結束息借冬漕之電催]  
　　上海縣知事接財政廳通電云案查八年息借借冬漕定限久逾所有截存繳稅及未用印收亟應悉數繳銷迭經本廳電催在案現在立待結束仰該縣迅遵前令刻日檢齊呈繳以憑彚辦毋再稽延 
[檢察廳今日焚燬没收煙土]  
　　上海地方檢察廳自本年陽曆一月一日始八月三十一日止没收烟土烟膏等定於十一月一日下午在本廳看守所隙地當衆焚燬除詳請高等審檢廳派員來廳監視外又移請各機關派員蒞場參觀今日届期昨巳由梅檢察長另派法警分投預備一切 
[提前舉辦冬防之辦法]  
　　代理松滬護軍使王如見君以所轄區域時有盜匪刦掠情事是以本屆冬防應提前舉辦以保地方治安聞現巳擬定辦法（一）水路黄浦江流域自白蓮涇口以南應責成水警各區隊調派師船分段游巡（一）四鄉應由各鄉縣警察所擇要派令警士荷槍隨時巡邏（一）南市内外各馬路街道應由步兵三十八團各營派令兵士於夜間排隊分投游巡仍由淞滬警廳飭派游巡隊隊士一體梭巡（一）閘北各處應由三十七團第一營會同警察四五两區各派軍警分段巡邏（一）斜橋以南新築之斜徐路等各馬路甚爲荒野巡防亟應注重應由三十七團二三两營派兵出巡（一）高昌廟及龍華馬路等處應由三十八九两團馬張二團長曁憲兵營等會同派撥軍隊各按管轄地段嚴加梭巡以上辦法巳通令所屬水陸各軍警一體遵照辦理矣 
[划船在後崗附近遇盜]  
　　由上海開往洙涇干巷呂巷張堰後崗等處之划船户倪桂良於陰曆八月三十日夜半時船由内地開行回滬甫經距離後崗未遠之浦面停船歇夜突來盜船一艘上有盜匪九人一躍登舟持械嚇禁聲張將船上七人捆縳隨將所有之現洋鈔票小洋銅元等共計八百四十餘元盡行搜括後由原船逸去臨行時開槍數響幸船夥等人俱未受傷次日該船主具報該管金山縣公署及警區分投請緝當經該縣知事前往詣勘明確立即派探嚴緝贜盜務獲解究昨日該船主回滬復具呈淞滬警察廳請爲分飭所屬各區署所一體協緝 
[盜刦米船拒捕斃警之呈報]  
　　江蘇水警第一區總署茲據所屬第二隊沈隊長報稱本月二十六夜有米船二艘由船户張貴生張朝寳等駕駛經過澱山湖突來匪船多艘攔阻去路盜匪約有四五十人各執槍械一躍上船砕行搜刦計被搶去銀洋衣被等件及售剩之白米一百餘石該盜匪等正在開船逃逸之際適本隊所派梭巡湖面之第三分隊巡船聞警趕至當由該船長督同警士奮勇兜拿詎該盜等竟敢開槍拒捕時在黑夜且因警少匪多致被開槍擊斃警士两名於是警力難支盜匪均被逃逸旋據該事主開具失單請緝前來除將陣亡警士飭傅家屬先行棺殮一面照章呈請撫卹外合將盜匪搶刦船户巡船往拿拒捕各情呈報請爲通緝等情昨經沈隊長分别咨令本省水上警察各區隊一體協緝此案贜盜矣 
[又有米船被刦]  
　　近來常帮南帮及浙江帮各米船行駛内河一帶往往有被盜搶刦之事發現前日（初六）又有裝浙江平湖隆泰米行之米船户周阿香共載白米一百七十石並該處德和洋貨號託寄上海豐順雜糧號現洋二百元於是日夜黄昏時候駛經南黄浦汆來廟相近該處港面遼闊突來盜船两艘盜匪十餘人攔路開放手槍一響逼令停駛遂躍上周船除將寄帶現洋刦去外又刦去約值一百餘元之衣服金戒而去昨日周船開至南市將被刦情由報告豐順行一面呈請水上警廳緝拿 
[機器碾米公所常會紀]  
　　昨日（陰曆初八日）爲機器碾米公所常會之期下午二時仍在總商會三層樓開會董事張樂君錢貴三曁評議員曾影毫蔣敬文朱安生張杏園鍾華林及司月同業等到者三十餘人經會董張樂君報告開會情形並稱永大昌廠現被推選司月輪值此届陰曆九月司理各事繼又議米船航行路綫盜匪充斥各廠對於米貨均有關係應若何籌謀善後經衆决議會同仁榖公所南帮公所禀呈江浙两省官廳飛飭水陸防營軍警從嚴飭拿以安商業次又議中旬糠粞價仍照上旬所定之價並未更攺 
[常熟偵探來滬緝獲盜黨]  
　　前日下午經派駐老閘房專查特别事件之華探目張芝卿西探目壳羅香會同常熟縣知事署偵緝隊士在公共租界愛多亞路拿獲徐福祥一名帶入捕房押至昨晨解送公共公廨預審即據中西探目投訴據常熟來探報告被告徐福祥曾於十月二號夜糾黨持械夥刦該處居民錢士榖家金珠飾物巨贜分贜逃逸茲經該縣知事拿獲盜匪錢松茂一名供出被告匿跡滬北公共租界是以協往將被告緝獲解請訊核李襄讞得禀商之英卓副領事判徐福祥還押候下禮拜一預審再核 
[浦江中輪船互撞紀]  
　　文匯報云三十日午前怡和江輪威升輪船出口之際在浦江中爲初次進口之某日輪所撞威升損傷尙輕某日輪則較重云 
[板箱工匠求加工資]  
　　本埠板箱店同業共有數十家其中做手工匠共三百餘人所得工資向按錢數計算茲各工匠以近來各貨昻貴所進不敷所出乃發起分發傅單知照全體要求 
 
 
 

Page 11

 
 
店主給發工資將錢碼攺作洋碼並舉出代表向店主交涉各店主亦央董事徐榮棠等於昨日開始談判 
[鐵釘工匠加價巳解决]  
　　鐵釘工匠王阿毛等因議加工資連日約集同行在老北門内富景園茶館向店主領袖俞阿龍磋商至昨日解决凡點數論價者每千隻加洋一角二分共四角七分按月給工錢者每月加洋一元雙方巳各允治矣 
[籌備模範村之進行]  
　　模範村同人集股購地一事上月常曾期巳將簡章審定通過一切手續略有端倪茲由委員顧念劬等通柬同志定於今日（重九節）下午二時假座龍華孤兒院客廳開籌備會報告經過情形議訂進行方法云 
[欺騙學生船價案之初訊]  
　　留法儉學會代表日前至法公廨控閩人洪誠假借會中及銀行名義在外募捐並在輪船上欺騙留學生銀洋查悉後向論不理旋即逃至北京請求移提訊究現經中西官核准備文飭探程子卿前往北京將洪提案昨日解送法公廨請訊先據原告投訴前情又據學生周藏稱學生等前至法國留學時當被洪騙去川資洋一百元後洪即至北京由我函索該欵旋洪卽函覆將某銀行支單一紙寄我詎至該行領取無着今將信函呈鑒請追曹振富稱學生被洪騙去公費洋五元亦求附追詰之洪誠供前代會中送學生至法肄業時各學生稱欲飯食佳美情願多加洋二十元故我即向該船主宓臘商酌船主答稱現得法政府命令優待學生飲食甚好不必加資後各學生情願將欵存在我處由我轉存銀行嗣我欲至北京即登報令各學生前來領取存欵祗有周藏未曾取去故臨行時在會門前書明字條其時尙有一百元存在某銀行迨抵北京後接周來信我卽將支單一紙寄周囑其前往領取並不知未曾領着今願將該欵繳還至於公費乃伊等情願給我現亦交還將洋繳案官命洋交周曹两人具領又據儉學會張會長稱於九月一號會中接得法國郵船主宓臘來信稱各學生有被洪欺騙船價每人多取二十元等語嗣往法總領事處詢問據稱船價每人祇取一百元又伙食洋十八元等語故不勝詫異洪共收學生每人一百三十八元當向洪責問始則不認旋稱情願交還故於九月二十三號至銀行内取出洋三千一百元質之洪言語支吾中西官判洪還押候復訊再核 
[浙督軍省長乞賑電]  
　　上海總商會浙籍會長會董均接浙江督軍省長來電云轉浙籍紳商諸公均鑒浙省霪雨爲災河流繼漲田疇廬舍强半蕩然加以秋收絶望續命無湯其中如吳　長興德清桐鄉嘉善嘉興崇德安吉等縣受災尤重轉瞬入冬饑寒交迫勢必轉死溝壑目擊心傷至可憫痛前經會電中央乞賑雖經奉撥二萬然杯水車薪萬雖普及政府旣力難賑施各隣省又以偏災勢難協助莫呼將伯難奮空拳素仰諸公樂善不倦桑梓關懷想推解之謀必早籌及用敢專電商懇爲災黎請命倘荷毅力協籌募集巨欵濟此災黎則仁聲義聞中外感佩豈獨桑鄉食德巳哉掬誠奉懇無任待命盧永祥齊耀珊有 
[吳江壇邱之告災函]  
　　仁濟善堂接吳江旅滬同鄉會報告書云頃接吳江縣嚴墓區辦事處函開敝區地勢低窪本年霪雨爲災田畝被淹情形早經函陳茲有懇者敝區壇邱俞董秋圃名灝等來稱壇邱一帶數十圩田畝被災較重人民困苦秋圃等徇災民之請求親自赴鄉按圩查勘被淹畝數另行詳細造册前來懇爲代達務乞憫此窮黎設法救濟不勝感禱之至等語特爲團達並附壇邱二十九圩一覽表女字圩南墐淹没一百十餘畝北墐全淹四十畝巳種被淹九十畝底字圩北墐淹没一百餘畝南墐全淹三十畝巳種被淹五十畝角字圩除圩心潭田一片汪洋外淹没一百五十畝全淹七十畝巳種被淹七十畝臯字圩東北淹没一百二十餘畝西北淹没六十餘畝物字圩中墐一片汪洋除潭田外淹没一百餘畝全淹五十餘畝巳種被淹九十餘畝辱字圩西南墐淹没一百餘畝其餘三墐全淹三十餘畝巳種被淹九十餘畝烟字圩全淹四十餘畝巳種被淹一百餘畝恥字圩淹没八十餘畝全淹六十餘畝巳種被淹二百餘畝寵字圩全淹四十餘畝巳種被淹一百六七十畝獻字圩全淹五六十畝巳種被淹三四十畝斗字圩全淹三十畝巳種被淹六十餘畝虚字圩全淹四五十畝巳種被淹八十畝尾字圩全淹四十畝巳種被淹一百餘畝幸字圩全淹五十餘畝巳種被淹一百五十畝增字圩全淹五十餘畝巳種被淹一百餘畝疏字圩全淹十畝巳種被淹二十畝省字圩全淹十五畝巳種被淹七八十畝逐字圩全淹三十畝巳種被淹八十畝林字圩全淹二十畝巳種被淹八十畝逼字圩全淹二十畝巳種被淹七十畝熟字圩全淹三十畝巳種被淹七十畝房字圩全淹十畝巳種被淹四十畝建字圩全淹十畝巳種被淹四十畝两字圩全淹二十畝巳種被淹六十餘畝機字圩全淹十畝巳種被淹三十畝杭字圩全淹十五畝巳種被淹六十畝組字圩全淹十餘畝巳種被淹四十畝辰字圩全淹八十餘畝巳種被淹四十畝勉字圩全淹二十畝巳種被淹八九十畝 
[青年會今晚開交誼會]  
　　青年會交際科定於重九日下午（即今晚）六時歡迎七八九十四個月之新會員即就該會會食堂舉行大會餐並於八時開交誼大會映演最新活動長片電影並演幻術以聨交誼而賞佳節凡爲該會會員一律憑會證人座不另取資云 
[少年宣講團議建通俗演講場]  
　　少年宣講團總會近因見滬上尙無相當之社會敎育演講塲不能如敎會之按期開講殊屬缺點爰於特别大會時提議通過籌建團所及通俗演講場之議案茲悉巳交職員會及籌備處會議進行方法務達目的云 
[萃秀堂菊花會紀]  
　　邑廟荳業萃秀堂今届重九日循例略備酒筵柬邀紳商學各界人士游覽園景是日大啓園門内有名菊數百顆預由業董張樂君邀請孫守伯孫川亭昆季及該業司年司月等栽種入内游覽者並不取資並備中西樂器崑腔戲曲等自昨日爲始入園觀覽者巳甚擁擠園内外均由該管理區撥派長警照料 
[健華頣疾園開會籌捐建築費]  
　　女醫士張竹君爲留養肺病起見曾於民國六年在星架波路購地數畝癖一花辕定名健華頣疾園建築新式小洋房數間以居病者惟因房舍不多二年來就醫者多屬富貴之家不克使貧病者留園就診故擬籌鉅欵建築病房分别統病房包房两等貧者免費定舊曆九月初九初十十六十七四日陳列園藝菊花並懸掛平泉書屋書畫開一書畫菊花會籌捐建築費滬上好善者多届時概捐鉅欵者想必不乏其人也 
[三路工商聨合會籌辦義務夜校]  
　　愛而近路克能海路界路工商聨合會昨晚七時開會議决開辦義務夜校一所校舍附設善慶里事務所内所有教職等員概由職員擔任均盡純粹義務額設四十名凡愛克界工商子弟及夥友學徒均可入學除書籍用品自備外概不收費一俟足額即行開課 
[電器工界聨合會近事紀]  
　　電器工界聨合會創行儲蓄經陳月夫倡捐百元業由同志進行繼面附設之通俗夜校由同濟學校蘇祖圭盡義務敎授每期就學受課者頗多茲定於今晚（一號）七時半在事務所開董事會昨由文牘嗣龐子賢分别函知矣 
[催報縣署敎育主任掾屬履歷]  
　　上海縣知事接江蘇敎育廳訓令云案查縣公署敎育主任掾屬應比照縣視學資格前經本届省敎育行政會議議决呈奉省長核准通令飭遵限於十月三十一日以前將各該縣敎育主任掾屬開具詳細履歷二份呈報本廳以憑核轉在案現就巳報各縣敎育主任掾屬履歷詳加攷核其合於縣視學資格者固多而塡不合式或所塡履歷與縣視學資格無關者亦復不少有僅塡某省中學或師範學校畢業而未將在校經過年限及畢業年月開明有僅塡曾任校長而未將任職幾年以及校之程度校之所在地開明以致無從攷核須知此次令開縣公署教育主任掾屬腹歷係由本屆省敎育行政會議議决出諸全省敎育行政人員之公意而其規定資格又本諸省議會議决案自未便苟且從事致遠多數人之公意其有未將縣公署敎育主任掾屬履歷呈報或巳報而令查復者開具履歷務求詳細其在中學或師範學校畢業者應將畢業證書呈騐並應將在校經過年限開明其曾任校長應將校之程度校之所在地以及任職幾年曁任職時之年月開明其有官文書足資證明者並應一併呈送現在限期巳屆應將敎育主任掾屬履歷迅速開報以憑核轉除分行外合行訓令該知事遵照此令 
[省令保送警察傳習所學員]  
　　淞滬警察廳長上海縣知事均接江蘇省長公署訓令云據警察傅習所所長熊開先呈稱竊職所前以第二班轉瞬畢業呈請續辦三班以廣傅習一案業奉指令照准查職所第二班扣至本年十月底考試畢業以後評定試卷彚算分數繕寫證書送請蓋印一切手續約須一月之久計十一月底始能藏事第三班開學日期擬於十二月上旬實行擬請省長通令各廳縣保送學員須於十一月二十五日以前一律到省俾免延誤爲此具文呈請省長鑒核通令施行等情除指令呈悉候通令各廳縣照章保送合格學員務於十一月二十五日以前保送來署聽候本署審查發所肄業仰即查照此令外合行令仰該廳長知事即便一體遵照此令旋又接省令略謂此次保送學員時宜詳加考察必其人文理清通品行端謹體質强盛始予保送俾免試不及格致煩手續云云 
[第四師派員採運硝磺]  
　　浙軍第四師現因需用硝磺特派軍需科員前往南京各處採購業巳辦就前日（二十八日該押運員將陸軍部護照及半價執照呈請滬寗杭甬管理局任局長核准於昨日由南京江邊車站裝運計硝磺二百二十包　二十一噸由永泰隆轉運公司承運於三十日抵上海南站即由滬杭路線轉掛南星橋 
[巡官畢業到差]  
　　淞滬警察廳徐廳長於去年十月間查有巡官王實樹等八員因未入過警察學校並未得有畢業文憑是以送往南京警察學校　業以一年爲期茲因期滿領憑回滬昨日報到奉令各回原差所有代埋各巡官飭令銷差另候差遣均巳分令遵照辦理矣 
[華成路小火即熄]  
　　法新租界華成路十六號門牌吳姓家於前晚九點時不戒於火經瞭望台告警由救火會各員驅皮帶車到場巳經熄滅未致成災後由捕房飭探顧三寳前往將吳帶入捕房諭候查明起火情形再解以堂訊核 
[電車搭客跌傷]  
　　昨晚七時半某號電車駛經白大橋塊黄浦灘路有搭客胡家木橋德順絲廠夥友方瑞仙匆遽跌下致受重傷當爲總巡捕房七百七十一號華捕瞥見前來雇車送人醫院醫治一面據情呈報捕頭查核 
[印人酒醉毆人]  
　　昨晚十時許有二印人飲酒過醉行經西新橋塊廣西路育仁里弄内無端毆擊資五香豆之某甲及婦女二人旋又揮其手杖將管弄人蔡廣益頭額擊破血流被面即經蔡喚巡街捕到來將印人拘入老閘捕房請示奉諭着一千四百零八號華捕車送蔡廣益往醫院醫治再核 
[傾倒滾水燙傷華捕]  
　　新閘捕房七百三十四號華捕指控同孚路某姓家飯司前日在樓窗内將滾水傾下致被燙傷頭面昨由捕房將該飯司袁寳章拘解公共公廨請究據七百三十四號華捕投訴前晨七時上差經過被告主人家門首被告竟將熱水從樓窗上倒下澆於頭面頸項致被燙傷業經醫生醫治言至此將醫生騐單呈案請究訊之袁供稱實因一時疎忽並非有意求宥中西官核供判袁罰洋二十元充公示儆 
[小輪火夫毆傷西捕]  
　　慶記輪船局益安小輪火夫張阿毛昨晨將輪中煤屑傾入蘇州河中當爲水巡船上西捕查見以其違章上前拘拿張不服拒捕將該捕毆傷後經他捕到來將張獲解水巡捕房立飭解送地方廳下午經朱檢察官研訊該西捕上堂訴明被毆受傷要求重懲質之張俯首求恩問官判張押候究辦該西捕回去供職自醫 
[汴籍被拐婦人投江獲救]  
　　河南省婦人王張氏年二十六歲此次在原籍被拐匪朱華亭誘乘鄱陽輪船來申舟過鎭江時該氏明知受愚投江圖盡當爲該輪買辦查悉急命停輪放下杉板設法施救得將該氏救起迨該輪駛扺上海報告救濟會並水巡捕房飭派探捕到輪將匪徒朱華亭及王張氏拘入捕房察得該氏投江後患有疾病即諭送醫院醫治朱於昨日午後函送地方廳請究下午由沈檢察官預審之下諭朱押候該氏病愈送案再行訊辦 
[扭控誘拐两女兒]  
　　住居閘北永盛里五弄二家之紹興婦人倪潘氏昨偕證馮章氏扭現居該里二弄一家之沈阿五至四區警署控沈拐伊八歲長女杏花五歲次女杏梅有證人目睹請究當經顔警正預訊一過命解司法科核辦 
[請追妻子下落]  
　　舟子常熟人殷錫之昨扭同鄉婦張王氏至四區警署控稱該氏前將伊妻顧氏由原籍帶來上海今巳不知去向請爲究追當經顔警正質訊之下諭解司法科核辦 
[婦人陳訴不願隨夫之理由]  
　　王宗寳在公共公廨呈控岳母華張氏不將髮妻交給領回一案上次堂訊着两造夫婦和好未能同意諭候續訊等情巳紀前報前日午後由陸襄讞會同美約副領事升座傅集两造及人證續訊被告延朱斯芾律師爲代表向原告之妻華氏詰據供稱經原告將我略誘成姦後始娶爲妻成婚彌月即行反目原告向爲菜館大司務時常失業嶦養不繼先住海寗路來安里輾轉遷至母家去年育一子今歲夭殤生死費用均母墊付今年七月間原告迫我歸家因伊並無居處故起爭抗彼將我及母拖入捕房旋被斥退惟原告旣不愛我而我亦不喜原告偕老非我所願等語又向張華氏詰據供稱當王宗寳求婚時我初不允後悉女巳被汚故勉强遷就自搬至我家同居後房飯資及嬰兒生死費用共欠我一百二十六元原告欲領妻歸須先還欵等語又由王華柢之姊丁華氏到堂證明伊妹往伊家游玩歸後知中途被王宗寳誘往海寗路高壽里屋内姦宿两宵因念妹旣失身於王故商諸母氏將妹嫁王爲室云云旋經原告律師向以上三人盤駁之下時巳薄暮諭攺期再訊 
[串拐婢女案復訊註銷]  
　　住居靜安寺路居仁里一百二十一號門牌之常州婦人李汪氏與成衣匠戴根全被同鄉婦人丁馮氏指控串拐其九歲婢女富貴一案由捕將被告男女一併拘解公共公廨經中西官訊明判李汪氏與戴分别各押一月在案茲因李汪氏之女張李氏不服判决延律師代表禀准公堂復訊以故昨由捕房將在押男女一併提解公堂即據張李氏之代表筆師投案譯稱本案原告曾向被告借洋二十四元並金戒两枚屢索無着挾嫌誣指誘拐婢女言至此即將借劵呈案請求將案註銷並據包探馮兆蘭投訴原告本庽於湖北路孟淵旅社九十五號房間現巳回常州原藉無從傳訊請爲鑑核又據工部局刑事科代表律師到堂反對以被告家屬所延代表律師之請求並無正當理由應請仍照原斷執行中西官核供判准照被告筆師請求將案註銷被告男女一併開釋 
[拐匪監禁五年]  
　　住居閘北陳晋泰之女照琴年八歲遭拐匪金掌雲誘拐出外價賣於嘉興斜橋某旅館中得價洋八十元後陳報告救濟會派探在新北京輪船將金匪拘獲並赴斜橋將該孩帶回併送上海地檢廳預審明確將女交陳領回金押候起訴審廳公判在案昨日午後經周刑庭長會同朱檢察官將金提案略詰一過以其略誘罪巳成立判處徒刑五年以儆飭令還押聽候上訴期滿送監執行 
[瘋子醫愈回家]  
　　住居虹口鄧脫路謙吉里五百零一號門牌之廣東人潘錦濤前因大發神經病謂其妻金蓮珍姘識南洋烟草公司管門人林卓女林欲將伊謀害被林得知向論史大閙不休搗毁傢具由同居人郁興發報告捕房將其拘解公共公堂諭送棲流所將病醫愈再核在案昨晨由所遣役將潘送回公堂稟稱潘病巳愈其妻亦迭來探望謂欲領歸調理故而送案請示中西官核稟判潘錦濤准交其妻金蓮珍領去 
[阻止蟹販雇車之判押]  
　　徐嘉桂前日糾黨在北蘇州路碼頭阻止蟹販蘇州人張阿木張金富雇車運蟹正爭執問爲八百八十一號華捕查見詢明係徐欲两張將蟹歸伊等挑送起釁遂將徐帶回捕房押至昨晨解請公共公堂中西官質訊以徐實有不合從寛判押七天 
[違禁搭蓋草屋]  
　　淞滬徐警廳長近以閘北境内江北客民搭蓋茅棚統計不下數千間此際將届隆冬火患堪虞特通令該管警署分所以後禁止搭蓋在案前日胡家木橋五區三分所唐警佐據巡邏警報告現有江北婦吳錢氏擅蓋草房居住違背官廳禁令請爲核示唐警佐命將該氏拘案轉解司法科訊辦 
[控訴圖騙白米]  
　　北京路諸廣茂米店夥徐寳和指控蘇州人許育成（即許七）私刊北公茂號假圖章揑寫字條圖騙白米三石等情昨由總巡捕房華探劉文軒西探掰勃脫將許拘解公共公堂請究即據中西包探偕原告徐寳和上堂訴明前情將字條呈案請察中西官得稟向許略訊一過判仍帶回捕房候查明有無别案再行訊核 
[過犯搶金壓髮之押儆]  
　　過犯張阿初前日下午在北四川路弄内將廣東婦人關陳氏髮髻上所戴之金壓髮一支搜之而逃經氏大喊由九十號印捕攔獲帶人捕房押至昨晨派包探莊阿林解送公共公堂經中西官質訊之下以張旣逐出租界不應復回判令押西牢一年期滿仍逐出租界 
[扭控同鄉攫取小孩金圈]  
　　江北人劉玉丁住居閘北漢中路昨扭同鄉李德有至四區警署訴李攫取伊小孩耳上金圈一只請究經顔警正提訊之下李不肯承認顔警正命將原被併解司法科訊核 
[移提烟土案之牽涉人]  
　　毛祥佩由上海私帶烟土前往杭州圖消被警破獲押送地方廳訊供判决不服上訴於浙江高等廳示期陽曆十一月一日公開辯論所有案中牽涉上海滬杭車站同業轉運公司内之沈玉祥一名函請上海地方檢察廳提解赴杭昨日廳中巳飭法警前往將沈提案派警解送杭州歸案訊辦 
[混質僞銀鍊之押儆]  
　　無賴周阿豈日前持僞質銀鍊數條至法租界萃豐永裕押店混質當被各該店夥察破喚捕將周帶入捕房昨解法公堂請訊先由两押店夥上堂稟明前情詰之周供此項銀鍊實係朋友某甲囑令民人混質並非自巳之物誥其朋友姓名住址周支吾不答官判押一月僞鍊没收 
[扒手禁押六星期]  
　　竊賊王小根子前在法租界摸竊行人某甲身畔銀洋現爲包探查悉將王拘獲帶人捕房昨解法公堂請究先據該探稟明前情詰之王供認行竊不諱中西官判押六禮拜以儆 
[大達碼頭竊案即破]  
　　虹帮成衣匠張鶴年昨日由海門附搭永利小輪船來滬在大達碼頭起岸時被碼頭竊匪將所携之紅木鏡匣一隻内有珠花一朶攫之而逸比及察覺追捕業巳不及聞所失約值價洋三十餘元當即投報一區警署請爲查緝經趙署長派羅巡官偕巡長解恩科前往查緝去後獲住積匪江炳生一名詰問之下供出同黨王小三子所爲俄在集水街將王匪拘獲一併解署詰據王供所竊之鏡匣藏在碼頭畔蔴袋堆内珠花一朶質在錦裕押店内得洋五元當即派警前赴碼頭畔搜得鏡匣原贓當將人賊申解警廳司法科訊究江拘留候示 
[淞滬警察廳批示三則]  
　　華吳氏批　呈悉查金阿濤誘匿爾女向追不交情殊可恨案關刑事仰速逕赴上海地方檢察廳訴究可也 
　　唐瑞卿批　據呈巳悉查此案事屬細徵紛爭儘可就近報告警區訊辦所請拘究之處着無庸議 
　　孫咸松批　呈悉如果該毛泉確有糾衆兇詐行爲儘可於發生之時報警拘辦所請飭提之處晳毋庸議 
[縣署批示照錄]  
　　趙夢蘇呈爲製造引火柴請註册給照由呈悉所製引火柴能否合用採用何種原料有無險烈流弊未經化騐無從懸揣該廠資本若干亦未據聲叙所請照商業註册未便率准此批註册費銀三元發還 
[介紹新出雜誌]  
　　香港路十號華商紗廠聨合會現爲提倡棉業研究紡織學術起見特發行季刊一種第一期業巳出版全書計二百六十餘頁都十五萬言爲吾國棉業界唯一之雜誌定價每册三角全年四册大洋一元第一期要目如下張季直先生并言發刊緣起（聶雲台）振興棉業芻議（穆藕初）紗廠組織法（穆藕初）紗廠計畫要略（朱升芹）紗廠宜設職工補習學校（盧天牧）英美紡織機器之比較（傅道仲）理論實用紡織學（朱升芹）和花須知（朱升芹）槳紗略說（傅道仲）棉紗發水之研究（傳道伸）此外如世界棉花之生産及其消耗世界棉業大會紀聞歐洲各國紡織業近狀英人之違東棉業視察團紀印度植棉委員會日本在高麗植棉計畫中國棉業之外人觀察民國七年棉貨進出口情形整理棉業辦法民國八年上半年棉紗棉花貿易情形 
[來件]  
　　勸工銀行與各小工業之關係穆藕初 
　　我國自提倡實業以來垂數十年於茲矣乃富國之成效未見各業反瀕於窮途自給之虚願難償百貨大開其漏巵試縱觀内國工業界現狀不特固有之殘局不能支持且每况愈下不克在愛用國貨聲中求一立脚地有識之士惄焉憂之謂爲國内無人才乎則優秀之士所在都有謂爲國民無財力乎則巨萬金錢咄嗟立集謂爲當事之人止知爭權攘利互相排斥以致終歸於失敗乎然各都會無限公司乘時進取以擴展其本業者爲數亦不少謂爲工商界無遠識之士以操縱之故等於冥行者之擿埴索途自然陷於困境乎然而工商各業雖無政府保護尙能竭智盡能以爭一線生機紆廻曲折以有今日則吾工商界中人之能力經騐亦不可爲不厚然則内國實業不發達之原因果安在耶 
　　人之生也必須有旺盛之血液營養全體然後五官四肢方克各盡其天能内國實業之發展也全賴雄厚之經濟左右調護然後地方百業自然日躋於隆盛經濟之於實業猶血液之於人身關係之大可不言而喻矣今者内國經濟萬分竭蹶息率驟增滙兌不通此時而欲希望實業發達豈不戞戞乎其難哉年來我國銀行事業發展頗速固我國經濟界之好現象第前此舉辦之各銀行商業性質者居多間有以實業之名義立業者然與工業界不相接近故工業界之獲益者良鮮而小工業則更無論矣此則勸工銀行之設立有未可一日緩者 
　　間嘗研究東西各國工業發達之原因莫不仰賴銀行之挹注此類銀行大都由政府組織之以宏提倡者而在我國則政爭擾擾一般野心家日久孳孳以個人權利爲急務安暇爲國人籌畫秸極進行之方策而謀國家之富强雖然共和國國民凡事須有自動之精神苟政府能援助之固屬佳事如其不能援助則事力自謀以求發達内國之富源爲共和國國民應盡之天職由是言之勸工銀行之組織亦共和國國民分内事也 
自五四運動以來民氣日盛抵制劣貨全國響應乃爲時無幾銳氣驟減嗚呼豈我國民缺乏决心與毅力有以致之乎夫亦以家常日用品中國貨稀少故不能不仰給於人而作此飲熓止渴之舉耳世不乏熱心遠識之士持百年久長之計以求國内各小工業之發達而後外來之劣貨無可乘之隙矣其計維何即盡力促成此勸工銀行作各小工業之補助機關維持之而發達之起點雖小收效自宏焉 
　　客曰子與諸同志組織之勸二銀行雖集資百萬爲數究屬無幾安能以發展全國實業爲任務哉應之曰君言良是然百萬資本特始基耳按之盈科而進之公理正可逐步擴張以應時勢需求也况乎此勸工銀行成立後其同類銀行之接踵而起者固屬意計中事請進一步與客言之勸工銀行除普通營業外更有關係於振興内國實業之要計數則屬於調查者四屬於建設及促進者二請約述如下 
　　（甲）調查歐美日本及本國學堂之工科畢業生並曾辦各項實業失敗而有經騐者詳記各人之專門學識與所得閱歷通信聨絡遇有機會即介紹而聘用之使專門人才不致學非所用而長此淹没 
　　（乙）謂各地方熱心家調查各當地各種特産品之足供工業原料用者藉以推廣各工業俾地無棄材以　利用　生之目的 
　　（丙）調查海關進口貨物俾國人曉然於金源外溢之巨大而圖補救 
　　（丁）調查全國巳設立之各工廠各項工業每年出數若干並對照每年進口之製造品若干擇其最急者設法提倡以圖抵制 
　　（戊）邀請專門人才擔任顧問工程師各廠如有組織或攺良等事可向勸工銀行延請藉免耗　 
　　（己）編輯勸工月報將調查所得之資料及全國工業進行狀况隨時報告國人藉作興業南針 
　　以上所擬辦之調查事項及出版事業所費無幾而於工業上則有大關係蓋我國工商業前此類昏暗中模索事業之成敗素無規畫一一委之於命運千車一轍故失敗多而成功少有調查報告則作事有根據據救有徑途其失敗當然可减少勸工銀行關係工業前途之遠大有如此雖然勸工銀行此日之成立來日之發展全賴各方面熱心愛國志士之贊助此係提倡國貨杜塞　巵造福社會鞏固國力之積極的事業出各自積極之眼光積極之願力以促進之不禁馨香禱祝以觀厥成也 
[國民合作儲蓄銀行簡章]  
　　一定名本銀行定名國民合作儲蓄銀行PeoplesCo-o 
peratveSavingsBank 
二地點爲節省經費起見暫設在徐家匯復旦大學内 
三宗旨（甲）提倡合作主義Cooperatism（乙）爲各存户保留儲金放出所得全部份之利息（丙）資助小本營業 
四資本（甲）資本暫定一萬元分股份總額爲二千股每股定銀幣五元（乙）每股股銀或一次交足或分五個月每月交一元聽購股者便（丙）各股份應得之各種紅利皆由股銀付足之日起計算（丁）本銀行股份無論何時均可向本銀行購買（戊）資本額得由監理會隨時議决酌量增加 
　　五負擔各股東負擔以各個人所繳股本之總額爲限 
　　六紅利（甲）每年除存户照例應得之利息及行中一切開銷外所獲餘利分配如左（一）以十分之二撥充公積（二）以十分之二撥爲興辦平民敎育之經費（辦法另議）（三）其餘則儘先按每股七釐分給股東作爲股本之紅利（四）餘數作爲存欵紅利由股東及存户均分之分配之法所有股本皆作爲一年定期存欵計算其餘存欵則按其數目之多寡以及存期之久暫爲標準其有未及一年者則按時照算（乙）凡存户欲享本條第四項之權利者至少必須購買不銀行股份一股七營業（甲）普通銀行所經營之各種業務皆得經營之但必須以穩固爲主不得貪圖厚利致遭危險（乙）除由監理會特别許可外須嚴守下列之規則以昭愼重（一）存欵總數至多不得逾實收股本金數之十倍（二）每户借欵不得逾本行股本五分之一（丙）將來股本加增此五分之一比例可隨時由監理會酌量縮小之 
八股票股票須用記名式由監理會會長簽書記副署 
（未完） 
來函 
[滬北華商車行公會來函]  
　　逕啓者茲於本月二十三號由敝會查得鍾姓萬國儲蓄劵一張遺失於華界黄包車上當由敝會檢收後轉呈警察四區總署待領用特函請貴館即日登報以便遺失者速赴總署請領可也 
雜評二 
[辦理秋勘之一感想（庸）]  
　　異哉財政廳辦理秋勘之顢頇也勘荒事務何等重要秋勘期限何等急迫乃秋勘委員江慕洵出發以後應勘之縣連電敦促而財政廳且不知其蹝跡所在嘉定敦促則電查上寳南金等縣南匯敦促則又電嘉定寳山金山等縣前後一週之間而行查五縣輾轉追間幾類失蹝夫省委查勘事件入境出境例須具報江慕洵出發日久豈至今尙未　勘一縣抑併此例報手續亦玩怠不辦致財廳於江委之行蹝無從稽考即此一端巳可見辦事之顢頇又安望秋勘之能認眞辦理也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一 
次今日係孫樸盫先生手書 
新談 
[南洋歸客譚（中）] [  多事]  
　　南洋各埠未設領事者居多即有設立而弱國無外交亦有等於無耳以是華僑不得不事事受居留地政府之節制而與之直接交涉於是外國語外國文尙矣而居留地之政府復出其範絡手段廣設彼國文字之學校以羅致我僑民子弟使忘其祖國文字惟該政府之言語文字是學而僑民於此亦以爲祖國文字無足重輕鮮有道及者華僑學務之不發達又其一也在南洋從事敎育者多頑固之流設有某處創辦學校若輩爲飯碗計必多言破壞甚至著書立說昌言教育原理之謬誤敎育部定章之失當而一般目不識丁之大資本家又深信其言與之通聲氣而華僑學務之不發達斯又其一因也 
　　某君之斤斤於教育諒閱者亦知其與敎育有關係之人斯言誠然蓋某君曾執教鞭於南洋者巳两易寒暑據其所述南洋敎育亦非不可振興者内地敎育每苦經費不足南洋華僑旣多富翁若能開誠心布公道籌欵亦極易易試觀南洋負盛名之各校經費無着乃朝出募金而夕巳逾額矣近經有力者之到處演說苦口婆心僑民亦恍然祖國文字言語之不可輕視着手進行故近數年來學校巳較前推廣苟能積極進行亦一好現象也 
　　僑民久居南洋其風俗習慣與國内大異如衣服至今多沿用清制女子又喜效巫來由人裝束珠玉滿頭天足常赤下體祗束一紗籠（狀如無縫之裙）五色炫目在吾輩視之未免下儕土人而若輩方以此誇耀鄰里且平居亦效土人之席地而眠以指取食床榻七箸廢置不用或竟效西人之用鐵床刀叉過與不及两無所取而祖國觀念以此而減殺殊可痛也 
新拾遺 
[喜馬拉雅山之概况] [  君豪譯]  
（英國HugbMmrny氏原著） 
　　印度大陸之北沿其全而積有高峰聳入天際其名爲喜馬拉雅山山脈逐漸高起絶頂終年積雪於某處經歷千哩之距離山頂高出海面二萬呎自山麓至山尖高約八千呎熱帶居民就地觀察以爲此一白無垠之列山適成天際之界線自其天然高下之變遷而成旅程中經歷之奇景山脈接近平原幾於各處捲成帶形名之爲Tairyai此種界域有二十哩之闊高處之水浩瀚下注至河底不能容每衝地瀦爲湖熱帶日光復蒸灼之付諸非常之生長此地因之變爲遏塞矣餧草生長於簇葉之下多刺植物稠密繁衍成天然之栅門至不可入地旣黑暗疫氣蒸出每致有生命之危險於此黑鄉中復有虎象之蹝跡探取食物雅爲人患鄰近住民多現瘦弱病苦之狀苟一旦入於叢緣之地則佳果纍纍樹蔭張幕小步其下如入畫圖再進而達於恒河之濱簇葉繁英橡松之類爲數亦夥綜觀上述之景可悉緣野耕耘樹木濃翳小山復列其後若爲之加冠然他若石磴現於左山雪映於上景緻之佳誠令人心醉自山下觀斜坡若帶鳥狀頓異山脊深谷及淺流急湍之狀態與蘇格蘭之高地無異故蘇格蘭人之服務於遠省者輒油然而生　思如置舟鄰間之山軸中也普通人言之是山峻峭崎嶇萬嶺嚴列起伏突兀　　野　石徑之旁樹木蓊翳巖石上下而裂　碎石亦隨在皆景故途行良艱　是山之高往往不能靜壯惟如畫之景可媲美歐洲崎嶇　　固矣且不能變幻有　　頂尖　　　不生即澄碧之湖亦不可多致旅客潛行山源惟見黑暗無光耳時或造其巓第覺置身極頂高不可攀下　景况則見山麓七八級蜿蜒向天際去皚皚白雪更無論矣勞爾君MrRoyle嘗從事於植物學注意是山之植物分三帶言之第一帶高五千呎氣候無異於常與上層作比例於植物方面亦無可顯示由南面方向可知嚴寒迫日光轉爲暑季因此熱帶雨甚豐富遂令中央各部之植物受影響而成熟尼堡Nepaul地方及其他膏腴地生長極合程序如夏季之米冬季之麥均有定時者也但佳果每不能受暑氣夜風之暴露就中果之最佳者有檬果松蘋果两種此時寒帶所産之植物與熱帶所産相並而生但不能繁而雪亦遍於山之低處第二帶係論及高度九千呎者冬季皆雪化於早春植物亦逐漸變化因風上而易其狀態於水利適宜地方米産仍豐富麥亦可觀草木植物攀長他樹隨季候而蔓延椶樹及印度之植物不可復見矣第三帶以上巳達喜馬拉雅山最高處氣候酷寒逾於北美及歐洲北部終歳積雪非至五六月不溶化日之光線甚微寒暑表總在氷點以下故旅客之過此者往往猝斃是地爲英國領土名波頓寒氣更甚於石面故適用生長之地僅十六分之一但如此情况雖屬不幸然極高之處當有極繁之　　離亭秋曉新大陸美景三十 
　　美　屬空倫比特别區Dstrietif　猶之北京之隷京兆尹與壽常行省不同也由美京東行抵美蘭州界有電車站曰　erdale者有郵局及小賣店彷彿中國之十里長亭來往行人均於此駐足焉（丁　新秋一之） 
　　植物者大麥蕎麥均能成熟都佐韋不（譯者按韋不君爲英國命官）於一萬三千呎發見極佳之頴果又於一萬一千六百八十方呎以上得橡樹楊梅葡萄乾等牧塲被日所曬間亦得繁盛之植物在生産力之田地每被冰河冲毁是類冰河有數年不化故一旦下倒甚爲危險峭壁之破裂處時爲大木所遮不易見得於極廣之地可見落葆松檜銀杉等樹林但斯類樹木不能運往他地作有用之材此等樹下混雜名果及矮樹甚夥如楊梅莓等於蔭地可發見野薔薇百合花蓮香花蒲公英等絢麗榮旺自緑地毭氈中映出介於北極地方富於青苔石蕊樹上石下尤被遍之 
雜錄 
[影戲話（八）] [  瘦鵑]  
　　影戲中之滑稽片作者不一而以卓别麟　　爲獨樹一　其名譽之隆身價之高猶吾國劇界之有梅蘭芳也近在美國自設影戲公司規模之宏大爲一時冠每星期恒自編長短篇新影片攝製以餉世人往往一片之微耗資至百萬金之巨最近新編一片在美巳映演殆遍輸運來滬濱遂聳動一時耳目厥名（狗生活）ADogsLife凡三卷或有人釋其名爲（犬吠聲）者不知何所取義片端註明代價爲百萬金圓并由卓别麟自行署名其名貴可知開首發源於白星一點巳而漸化漸人則爲朝旭一輪隱隱見禮拜堂塔尖及萬家屋宁蓋大巳　曉矣時卓方臥於一荒場中睡若甚酣十覺有寒風製　股醒而起視見破壁板上有一孔風方由此入因拾紙塞之偃地復睡少選復有熱氣内襲繼以奇　得然外窺則有賫小食者方停　擔於塲外也　怒火中燒　探手撩取其物　一香腸加醬將食偶返顧見有一警察探首於壁板之上似方伺巳　者卓大恐亟返其香腸作佯睡巳而賣小食者去警察翔步至蹴去壁板　下部叱早行卓故爲頑態不遞行警察怒奪門趨入卓即由壁板下滖而出相持久之有他　至卓遂得間逸去是日其所傭工廠中方發工資卓往領　皆爲捷足者先得迨論及己而領資之時限巳滿卓無所得怏怏而出見有小食攤陳糕餅待售卓　涎復熾竊其糕飽啖之始去行未遠見街心有羣狗困一小狗狺狺聲徹天卓惻然生憐突入狗君救小狗挾以俱去山是以狗爲伴日夕同起臥不離形影一日入酒肆觀跳舞以資蘇　司酒者以携狗違例麾之出卓無巳則藏狗於袴中匆匆復入袴巳破狗尾外露　當其股儼若人之有尾見者皆駭舌尋至音樂隊次狗尾着於鼓　　作響鼓手方小息聞聲訝甚覩狀則大笑以問卓卓出狗示之遂相訂交維時歌台上有女郎歌悲曲凄厲欲絶聞者皆涙下女歌巳下台見卓遂相悅聨臂同舞司酒者見而妬之逐卓出是夜有二賊襲醉客於道得錢囊一瘞之於荒場之外卓本以荒場爲家夜半歸宿狗忽爬土銜錢囊出卓大喜翌夕仍赴酒家覔歌女共飲以囊示女會二賊方飲於鄰座立攫之去卓復被逐後設策復得囊賊追至相角同搏卓扼其吭狗乘隙銜囊歸授歌女警察至捉二賊去卓則與歌女結爲夫婦由隱鄉間以終其情節略如是至詼諧入妙處則非吾筆所能形容矣 
小說 
[緹騎外史（四十六）] [  春醪譯]  
　　其人謂承爾之命在戲園中發槍俾可借端引罪曰耶女公子除此異國之人懼格爾事其人復謂爾嘗害死老人並圖殺女郎以事中廢爾嘗謂女郎留此於爾必滋不利殿下曰陛下此眞　語誨謗臣躬至莫可洗掃陛下乃能信此鬼譎之語耶皇帝曰止其入非特空言　朕並引朕之於郡主邸第覘鼻烟之盒並爾移尸弄詭之二屍两即自此間叢塚中發之爲用夫以發二死人陷二女郎其罪巳無可逭之道殿下曰此人乃　說欺君自固其位以陷下臣皇帝曰朕語尙未竟此人復引朕之爾署中一行得親覘爾重要之文書其一即陰奬弑朕皇叔 
罪人積年巳久陳跡猶在殿下此時不期喃喃曰嗟乎此事一發吾安得生其人必盡有吾秘屜之關鍵足以制我生命我將安辨少息始而官家曰文件大都伊文所　造陛下安得遽信皇帝曰爾鐵案如山尙不自承耶朕尙有數語告爾爾欲遣此二女郎之西伯利亞其一郡主即自承與革命有連而白耶女郎殊絲毫不與何得並干刑典質言之朕今巳飭備刑戮及爾爾殿下之爵秩總長之權衡即時褫職矣一小時間爾立上道赴西伯利亞並令他人承總長事爾今尙置辨耶格洛格克噤首不發一語中懷思潮萬緒亦莫讅所從此時伊文盧洛夫忽迴首作私語曰爾更萬惡以計弑吾父吾立志報仇顧不料今日之事如此快意吾乃見爾慄慄如一蟲豸快哉皇帝出囊中之手筆作狂草曰基不侖克子第三等四百四十五號並謂格洛格克曰爾今日即爲永謫之罪人自茲以降爾無名字止一號數如常犯蟄伏鐵窗亦永無仲眉之日所被羊襦之號衣並勒一記號其上使人人望見知爾爲一罪人言時復顧警士曰爲朕褫其勳章爵綬朕必欲親觀之也 
[自由談之自由談] [  不冷]  
　　自造空氣　北方官僚每謂上海之空氣如何如何然而如何如何之空氣官僚無如何也今乃挾其萬能之力思自造一種空氣以摻和於上洵空氣中矣雖然自造之空氣其力能有幾何 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[海關前三個月進欵]  
　　（同治十一年八月初一日） 
　　前閱海關至英六月底共三月記事簿内載有各通商口一切事據三月所徵之稅項統計有銀三百十八萬九千四百三十九两與去年相比較則多三十八萬六千許之多查天津所進之稅去年統計三月共得十五萬七千許两今年則减至九萬二千許两燕台去年有七萬四千两今年祇有五萬二千两漢口去年有六十三萬四千許两今年祇有六十萬四千許两也厦門去年有九萬四千許两今年則祗七萬三千矣獨上海如海關所記其銀數較大何也蓋今年所納則八十八萬二千去年止有七十九萬五千廣東與九江两處所輸之項均亦較之去歲爲多惟最奇者福州鎭江两處去年福州祗有二十五萬八千两今年甚至有四直五萬九千两之多鎭江去年有二萬六千两今年甚有十萬一千两者何也查天津稅項所以減少者因水災也厦門因所出之糖較少漢口因茶出口者較去年亦少如九江廣東福州所以多者因茶葉巳早運出口而巳鎭江所運出米糧殊多而輸納稅項亦因之多四倍矣是三個月内入官充公之貨共六千九百两此論前三個月事非近數月内事也除納稅之外該關上時記簿内又將各口最要之事具禀呈於總稅務司赫公各口之事難一時刋上今先將牛莊一處談之據稅務司云是三個月内多奇事者因原布與洋標進口數甚巨之故較之上年原布多至一半而洋標之多甚至三倍至於荳餅與荳两物因船隻不敷故此三個月之出口者較鮮矣乃是二年内之所以無上年之多者非此處所産爲少係由南省年過旱無銀辦買而起然聞南人近不肯買豆餅培地故糖不佳想此後必仍前興旺也 
　　按上年海關收入共三千六百三十四萬五千餘两平均每季九百餘萬两較諸曩時所增蓋不足三倍也天津與同治十年比則爲六倍四與十一年比則十倍有餘者北方鐵路大通内地之吐納旺盛故也烟臺與同治十一年比僅增三成與十一年比亦只加倍者烟臺之貿易本恃轉輸於營口而營口之商業今被侵於大連故也福州上年所收入不及曩時四分之一即較諸十年份亦不逮其半者何也福建糖紙等大宗物産萎縮之徵也厦門鎭江今昔相若無甚進步上海則約當曩時之三倍與總數之平均符合蓋四十七年來之進步不過如是云爾 
國外舊聞 
[英國一年賦稅所入數目]  
　　（同治十一年七月十八日） 
　　會計之術莫精於西人凡利有可興無不設法興之以期必獲其益故其富强莫有能與京者今將英國一年所入之　稅等項大約數目查列於左使有心世道者一覽焉 
　　進口與出口之稅二千零五十三萬九千磅 
　　産貨納稅二十二百九十六萬一千磅 
　　牌子匯柰銀票其上必有國家圖記如中國印契之類九百九十二萬磅 
　　地果即中國地丁錢糧九百八十二萬一千磅官信局利銀四百七十五萬磅 
　　電線局八十一萬磅 
　　官地租銀三十七萬五千磅 
　　雜項六百零九萬磅 
　　共計一年所入七千六百二十六萬六千磅總合銀二萬二千八百七十九萬八千两也按一磅約當中國銀三两云 
　　此英國一年進項之數也尙有雜欵不在此數誠可謂富强之甚矣而其中所最足異者則莫如官設信局一項夫信局之事甚微利亦匪鉅乃竟能於一年之中獲利一千四百二十五萬两焉其於謀利之道不亦析秋毫乎哉並聞信資極廉較之向日民間信局減去奚止數倍而其遞寄之捷速亦非民間所可及故人皆樂得而遵行之云 
　　按日報中譯述外國財政者此其嚆矢矣其所謂牌子者當即指印花稅而言官信局則郵政收入也試以英國上年之收入比之全數爲五萬七千五百九十餘萬磅約八倍於曩時以郵政收入一項言上年爲二千四百三十餘萬磅以較曩時爲五倍有餘也然此猶戰時狀態耳在和平時期自必更有進步曩時之託爲富强無比者至此更謂之何統觀以上两則而我國經濟進展之地位可瞭然矣 
文藝 
[海上蜃樓詞]  
　　（同治十一年七月二十四日） 
　　一氣扶摇現海濱崢嶸波浪湧金銀三千玉字壺中拓十二丹城刧外新鰲島舟航團蜃市鼉宮貨貝集鮫人偶然大造靈機洩幻出樓臺别有春 
　　潛蛟嘘沬作烟霞捧出芙蓉客共誇一片碧雲長馥郁萬家金粟太繁華魚龍望氣羣趨壑牛斗尋津競泛槎任是罡風吹不散竟看流影徧天涯 
　　璀璨琳房復紫宮塵寰光景迥難同飛騰寳馬馳春陌縹渺雲車鬭晚風瑣牖妙靈凭鬼母星旗小隊舞蠻童眞疑身人遮須國不是尋常點綴工 
　　飛昇有術漫疑猜聞道天門咫尺開梵字儘敎繙舍衞金丹不用訪蓬萊鸞霄鐘動朝眞會鹿苑經攤說法臺若個三生凡骨換銖衣别剪試新裁（未完） 
軼聞 
[珠還記（同治十一年三月二十三日）]  
　　陸明南海人居恩寗里一女名奇玉年七齡於正月被匪人拐去陸只此女痛之如摧肺肝然旣大索無踪亦無可如何不圖合浦珠還竟有出於意外者先是陸有姊出嫁黄姓黄賈於英德遂挈家往焉黄姊不歸寗者巳逾四載矣春仲黄由英德罷肆携家歸順住西南蓋黄有姊出嫁於西南李某也因過省之黄妻見李家一女年約六七齡眉目端好意爲李家之孫女行也注目不移方欲詢係何人李妻問此女好否此女三十金買來者也黄妻意爲戲言因問果係孫女否李妻曰此女來踪可異然初不及知也正月中有男女两人經此言係夫婦託本境王媪携此女來求售索價五十金還以二十伊夫妻言此女好眉目若貨之娼家無憂不得七八十金徒以親生故不忍耳問其賣女何爲則曰以家難故離桑梓欠缺盤纒不得巳以骨肉委人家言畢凄然老身憫之卒以三十金成價而去後問此女始知非其所生黄妻驚曰吾弟陸明有一女與此女面目略相似以今計之年當七齡我於其周歲後猶及見之嗣往英德不相見者將五年未審其作何狀李妻曰此女果係省垣姓陸黄妻問女曰汝家居恩寗里否女曰然又問汝母左手有枝指乎曰然黄妻驚曰果吾弟之女也問其何至此則亦糊糢不能盡言蓋爲匪人拐後甜言慰之使認爲女而貨之也時黄李地妻皆稱異事返省時携之歸家陸見之恍然如夢寐得其故夫妻皆喜極而泣呈匪人之拐良子女擢髮亦不可勝計然鮮有骨肉團圓若此女者誌之以紀珠還 
[竊盜戲弄法官]  
　　（同治十一年七月十七日） 
　　大盜不操矛弧蓋其機變所及觸境生情雖有智者亦入其玄中而不自覺然鮮有行騙於官場者良由其威足以懾之也至於視官場猶外府而視憲員如兒戲官府之物不難予携予取莫之瑕疵則其詭智實有過人者美國北境地名覓錫哥其地置臬司一員總司讞獄凡案情重大者其僚屬申詳以俟覆核成讞而棍匪竟乘機騙之眞胸有成竹目無全官者矣該臬司一日由私宅往公府視事將抵府忽探手衣囊中因謂忘却時鏢未佩然以小故遂置之登堂讞獄時至卓午退堂返私宅用午膳憶及時鏢因告諸夫人使取出以備佩帶其夫人訝曰烏得有此君往公府未幾即有人抵宅衣冠楚楚舉止温雅携火鷄一頭來毛羽整齊其人言此鷄乃君所買囑令整治以便延賓復傅君言謂遺鏢在家命取出交伊帶往我入視見鏢果有信而不疑因取交付其人從容告别而去君何如此云云臬憲詫曰我何嘗命人歸取時鏢又何嘗買鷄欵客回思良久乃悟其入府時因未帶時鏢不覺形諸語言騙匪聞此遂乘機影騙其以鷄來者蓋餌之使不及覺也然不可負其意命庖人烹治備欵客耳出而告諸客謂今日之會非出鄙意乃承盜命所延者諸君幸無謝我客瞪目相視莫解其故主人乃舉上事以告客聞言無不拊掌相將同往至家其夫人出曰失鏢之案巳破乎臬憲愕然夫人曰頃有人如書吏裝束抵宅報事謂竊鏢之棍徒巳弋獲在案證人均備惟須携回火鷄以備質證我遂命將鷄交付其人亦從容告别臬憲曰此又盜之故智也今並無獲盜審盜音耗於是夫人始知來告索鷄者亦頃間之棍匪同黨也按彼以鷄作餌而復能將鷄索回一騙再騙使人均不及覺者蓋其事雖平平無奇然非出情理之外故再行之亦適如輕車熟道云第爾日之座客頗難爲情鷄將登爼供饌矣而匪復紾其臂而奪之在匪當亦失笑曰有勞烹宰容當申謝云 
 
 
 

Page 19

 
 
   
 
 

Page 20

 
 
   
 
