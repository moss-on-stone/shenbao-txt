# 1915 - 82 - 4915132

 

Page 1

 
 
著述 
[歐西報業舉要（四）（譯輯者朱世溱）]  
　　報社之主人報社之記者貴族之所視爲童厮奴隷指揮而驅使之者也自一八五六年報稅廢後情事大變報業日盛報價日廉第有恐慌存者報章旣多則報與報相竸相竸之點不在材料之佳而在消路之廣欲求多銷價必愈廉甲報價三辨士乙與之竸必減爲二辨士半甲復減爲兩辨士遞相减跌至於今日日報之中惟存價値一辨士及半辨士者二種然以紙料論之則一辨士之報紙紙價時在三辨士而半辨士之報紙紙價亦恒在一辨士半編輯印刷之費固無論矣所持爲補救者必乞靈於廣告廣告一失報章即不可以幸存故今日之報章廣告之報紙也報社之主人報社之記者登廣告者所視爲童厮奴隷指揮而驅使之者也 
　　要之十九世紀中世以前幼稚時代之報章也十九世紀中世以後進步時代之報章也昔日讀者多爲貴族故偏重於政治一方之報章也今日讀者多爲平民故偏重於社會一方之報章也偏重政治之事則報章依頼政治家爲生活政治家所以窘困之者畢至蓋報章於政治家之腋下輾轉圖存之時期也偏重社會一方則報章不得不依頼資本家爲生活資本家所以窘困之者亦畢至蓋報章於資本家之腋下輾轉圖存之時期也夫昔之政治皆在貴族而今之廣告則盡屬於資本家吾故曰昔日之報章貴族之奴隸今日之報章廣告之奴隸也夫局促於政治之下爲貴族之奴隸此未進化之現象於英國已成往事獨是察其 
 
 
 

Page 2

 
 
　日情形呻吟於廣告勢力之下而不能不爲之憂矣 
時評 
[始終遷就（冷）]  
　　中國遷就之國也中國之交涉更遷就之交涉也何則自有交涉以來未有不遷就者 
　　此次中日之交涉更遷就中之遷就也攻靑島而假道則遷就以劃戰區請其退去戰區之駐兵則借端而要求解决懸案蓋此次交涉之始已由遷就而來况乎交涉開始則遷就而日有承認承認不足加以兵威則遷就而俯首無詞故日人以爲中國政府除遷就外决不知有他事而此次交涉必仍以遷就終也而奈何竟有一二端堅持者其詫怪也宜雖然其不遷就者果能以不遷就終耶 
[命令]  
　　三月二十九日大總統策令　汪守珊授爲上大夫並加少卿銜此令 
　　又令　許逢春王壽昌黄瑞麒陳培錕孫世偉均授爲上大 
夫此令 
　　又令　姜可欽王家孔陳經蔡風禨均授爲中大夫此令 
　　又令　吳品珩張允言均授爲上大夫並加少卿銜此令 
　　又令　張壽鏞陳廷緒冒廣生丁傳紹　建章均授爲上大夫此令 
　　又令　沈鈞業陳光憲均授爲中大夫並加一大夫銜此令 
　　又令　王天木温世珊孫尊瑄均授爲中大夫此令 
　　三月二十九日大總統申令　甘肅隴東鎭守使吳中英軍紀廢弛貽害地方着即褫職以示儆戒此令 
　　三月二十九日大總統策令　任命陸洪瀛爲甘肅隴東鎭守使此令 
　　又令　國務卿呈據主計局詳請任命周英杰署僉事應照准此令 
　　又令　署財致總長兼鹽務署督辦周學熙呈稱湘岸榷運局局長劉嘉蔭人地不宜擬請免去本職等語應照准此令 
　　又令　署財政總長兼鹽務署督辦周學熙呈請任命歐陽述爲湘岸榷運局局長應照准此令 
　　又令　陸軍部呈請任命梁得勝爲陸軍第八師步兵第二十九圑圑長應照准此令 
　　又令　署四川巡按使陳廷傑呈請任命審查及格分發四川之知事周詢爲巴縣知事應照准此令 
[專電]  
　　北京電　日報論政府黨占多數之原因（一）政友會以多年之政府黨變爲野黨失其勢力（二）原敬之聲望信用不及大隈然其主因則因政府提出中日交涉解決懸案以決心確保東洋永遠平和故舉國一致表示贊成云云 
　　北京電　日政府又命日置抗議抵制日貨事 
　　北京電　滿洲日日新聞載美政府照會中國勸中國忍耐俟有相當時機再行提出干涉 
[特約路透電]  
　　北京電　中日代表今日開會四小時毫無進步中國關於滿洲雜居權及置地權一事主張罷議日本治外法權或設立混合裁判所日使日置易不允仍力逼中國無條件承認日本之要求漢冶萍公司問題彼此曾交換意見惟因牽涉英國權利無所解决聞日政府恫嚇中國如不承認要求則日本將於本月三十一日起在南滿自由行動中國當道大爲懊喪惟抱定主意决不讓步日軍在滿洲及山東頗爲活動以致凶謠蠭起謂日本預備由京奉鐵路及津浦鐵路進攻云云華字報數種今日將巳議定之七欵載出加以評詆謂當道放棄主權損礙獨立農商部邀北京商會董事至部告以大局情形且戒彼等勿爲增起中日惡感之事當道並出示勸告人民（三十日） 
[譯電]  
[其一（美人大陸報專電）]  
　　北京電　星期六日會議足證日本無承認合理折衷辦法之意且要求漢冶萍礦産工廠及附近各煤廠之管理權中國苟允則無異以揚子江礦産專利權予日中國已堅拒之交涉遂因以頓挫日本且力索滿洲置地權及内蒙某某權利中國亦未允日本初以爲中國必能始終遷就今見中國忽持此堅毅態度殊爲錯愕聞日本擬提議對於中國海關用人當有支配之權蓋英在華商業若不以香港轉運出口之貨計人則日本實居英上按總稅務司一席屬於英人其位置視英國在華商業優勢爲轉移以故外間推想日本有覬觎此席之意日本且擬要求鹽政權一大部分謂其商業利益上所應爾袁總統昨召集素所信任之顧問開會討論能否拒絶日本之要求因觀日本態度似不肯稍變起初提出之條件聞諸員討論多時决議中國即有能得歐美之輔助然必堅拒有礙中國行政權及土地完全之要求其他要求雖不公正且剥奪中國關於將來發達之利益然爲維持國家和平起見擬通融允許該會議證明中國力不能依賴武力以求解决然各員表示之决心令人想見日本或將强逼成事各派官員今均戮力同心輔弼袁總統袁總統無論有何舉動必得國民完全之贊助（二十九日） 
[其二（德人德文報專電）]  
　　北京電　日使日置易傷愈明日將赴外交部會議（二十九日） 
　　北京電　張錫鑾電京日兵三百名十八日入奉城另有千五百名分佈鐵路一帶日司令謂有辛亥前例請示辦法（三十日） 
戰電 
[其一（英人路透電）]  
　　巴黎電　據今日下午公報宣稱我軍以地雷炸毁伊泊爾德軍瞭望台一所敵軍圖奪回二十七日所失之愛巴爾巨戰壕鏖戰之後我軍仍固守所奪之地敵軍曾立足於舊有之戰濠數部分我軍在其他各地點得有進步據今晚公報宣稱敵軍轟擊尼曷濮爾　香巴業波塞旭爾有砲隊戰事亞貢巴茄台爾兩軍抛擲炸彈頗形活動（二十九日） 
　　彼得格勒電　據今日公報宣稱德軍在尼們河西面之攻勢處處受挫德兵一大隊渡過冰凍之湖期抵俄軍之後爲俄軍以槍刺所攻全數覆没奥軍在卡巴西安山巴特番爾特及戈里資之間奮力進攻爲俄軍擊敗俄軍已向巴里格洛一方面進發（二十九日） 
　　彼得格勒電　據公報宣稱俄飛機偵覺俄艦隊轟擊博斯波魯斯砲台之砲大有凖力諸飛機飛過土國排砲之上抛擲炸彈且經過猛烈之砲火安然飛回土國魚雷驅逐艦圖出海峽爲俄艦砲火擊退有四枝桅桿之大敵船一艘圖入博斯波魯斯海峽爲俄艦砲轟後乃傾側炸沉（二十九日） 
　　哈爾濱電　據雅典電稱現有運送船載兵及海面飛機空中飛機等逐日駛抵蕯洛斯各飛機現正與陸地之兵會同偵察據蘇菲亞消息謂布國陸軍大臣提出議案請備欵贍養於下全部或一部動員令時有家長入伍之家屬（三十日） 
　　倫敦電　路透電社得悉德國近施嚴重之外交壓力于羅馬尼亞使准德國軍圑假道入土羅政府不允（二十九日） 
　　倫敦電　開往西斐之郵船船法拉巴號（四八○○噸）船中有辦事者一百二十人另載客一百四十人在米爾福海文（英倫西部海濱）之外爲敵濳艇擊沉由一洛韋斯托夫特漁船救起約一百四十人據得救之諸人聲稱彼等落水後敵潛艇環駛而過評笑彼等之爭生命（二十九日） 
　　倫敦電　星期日下午德潛艇忽然出現於法拉巴號附近吹號令其停輪該船未及遵行時機器室已中魚雷乃急下救生艇三艇因擁擠傾覆乘者皆落水敵潛艇棄而不救漁船愛林瑪里號適駛至由海中及餘艇救起一百三十七人法拉巴號船長達維斯雖經撈起業已氣絶大副處水二小時半始得救女執事二人陸軍中尉一員伍長一員均已死而後撈起屍身八具巳運至米爾福受傷者五人巳入裴姆白洛克海軍醫院續電法拉巴號望見敵潛艇卽開足速力而逃曾爲尾追一小時半之久據最近消息得救者共一百四十五人續電公報局巳承認法拉巴號之遇禍且謂該船中魚雷後於十分鐘内沉没搭客船役共二百五十人得救者約一百四十人恐因魚雷爆炸而死者必有多人公報局又稱亞基號（二一一四噸）中魚雷沉没搭客失蹤者三人船員失蹤者二十三人船長等二十人遇救公報局又稱荷蘭商船亞姆斯台爾號（八五三噸）由洛特丹開赴古爾中德國水雷沉没船中之人由一英國漁船救起續電法拉巴號載頭等客九十五人二等客五十五人客中有女子六人醫士數人西斐官員若干人續電法拉巴號得救之人今夜抵巴定頓火車站其狀頗慘軍醫某員曾謂彼人最後之救生艇坐定時曾見德潛艇在距船五十碼之處發魚雷經過艇底而中船側吊艇柱旣折艇乃翻落海中彼泅水一小時半之久始得救當時船中之人並未驚擾四小艇安然下水二艇破裂而沉彼所見之潛艇未有如此之大者艇上未列號數法拉巴號舵夫聲稱該船中央被中四分鐘内即覆沉船中有女子八人二女子不肯下船遂致溺斃該軍醫及舵夫均　德潛艇曾駛於落水之諸入中艇中之員狂笑不止 
　　彼得格勒電　波羅的海俄艦隊已增新艦數艘俄海濱各鎭防務因以益固此事與海軍全問題有重大關係因俄國曾於一九○九年開造無畏式戰艦四艘一九一二年開造超等無畏式戰艦四艘每艦裝十四寸口徑大砲九尊（二十九日） 
　　巴黎電　德國各報承認德國經濟生活巳因聯軍封鎖大受影響三月二十六日柏林地方報哀憐人民圍集麵包廠領取麵粉之情狀柏林日報謂麵包票發給頗嚴奥政府下論收集五金材料據舊金山電稱美副總統瑪俠爾君星期日遊巴拿瑪博覽會法國館極加稱讚德國館雖在戰前開築至今尙未竣工（二十九日） 
[其二（德人德文報專電）]  
　　柏林電　德國外交部發表本日大本營公報如下西歐前敵昨較安靜僅亞貢勞蘭曾見小戰德軍獲勝德將克魯克查察軍前地位時爲榴彈砲所中稍受傷己漸愈德軍轟擊托洛根俘俄兵三百人俄軍在韋巴倫至柯夫洛鐵路進攻在譬爾凡斯基附近敗退受創甚重德軍在克拉斯洛波爾境俘俄兵千餘名内有禁衛軍騎兵一中隊戰馬均全且獲機關鎗五枝俄軍在錫查洛夫西北進攻者受挫而退（二十九日） 
　　華盛頓電　駐美奥國大使署發表本日維也納公報如下　泊里齊米塞爾戍軍最後衝擊一役曾失萬人故降者僅有將士三萬四千人此外砲台内尙有平民工人四萬五千人染病及受傷者占二萬五千人砲一千零五十尊内有舊式者甚多均先炸毁俄軍最後次之攻擊乃由步隊及機關槍擊退叛變之謠全無根據（二十九日） 
　　柏林電　路透電傳德國擬侵犯荷蘭之中立由歇爾特河運海底潛艇至英吉利海峽一節丹麥政治報稱之爲愚魯之虚構且謂德國工學智識世無其匹定可不犯他國之中立運潛艇至欲達之處　巴黎及倫敦各報載蘇菲亞消息謂陸軍元帥戈爾資男爵曾告布 
 
 
 

Page 3

 
 
京某報代表謂君士坦丁大局安穩聯軍欲重攻達達納爾海峽非以精强之軍圑登岸協助不可然土國陸軍力能拒之且土國軍火頗足君士坦丁消息謂希政府命駛至蕯洛尼加之英法傷艦於二十四小時内離港故諸艦巳由他艦拖至馬爾太英國復失商船四艘勞伊特保險公司己增兵險費　俄國洛伏佛萊雅報載稱日使已命日人離華　意國米蘭塞拉報載稱日本仍接續運兵至朝鮮山東　俄國政治家米爾宇柯夫氏里伏夫親王沙凡柯氏皆謂達達納爾海峽必屬俄國　布國首相頼氏曾語柏林日報蘇菲亞訪員謂布國利益保存一日則布政府决計維持中立一日布國對於布德友好之邦交甚爲注重外間謠傳布國内閣將由國民黨改組此殊不確蓋多數議員及全國國民今皆贊助政府之政策也　巴黎某報載裴爾沙將軍之言論謂泊里齊米塞爾之陷落與軍事上無甚價値彼信俄軍仍難進攻西加里西亞德國豫算案中所列補助國外德文學校及醫學社等經費雖在戰時仍不稍減英國海軍大將裴爾斯以巨賄誘引士麥拿德守將獻讓砲臺該將拒斥之君士坦丁對於英將所爲大爲忿怒　君士坦丁消息謂敵魚雷驅逐艦及掃除水雷船復圖夜攻達達納爾外部爲土砲五排擊退英報所載聯軍軍圑在蕯落斯登岸獲勝一節全屬子虚　荷蘭日報載新加坡印兵叛變詳情謂此變之成實因印兵奉命赴歐印兵皆稱彼等僅能効命於印度印兵蒞歐者常當前陣苟向後退輒爲英兵擊斃英軍官命將抗命之領袖鎗斃於是印兵乃殺該軍官及其他軍官而叛且釋拘禁之德俘戰時穀公司宣稱麵粉之價將於四月一日大減柏林各報討論政府籌募兵債之順利謂第一次兵債購國庫劵者占百分之五十七購正債劵者占百分之四十三第二次兵債則前者易爲百分之八分半後者易爲百分之九十一分半國庫劵分期償還至一九二二年止正債劵則須一九二四年後償還兵債之受衆歡迎於此可見一斑英艦轟擊德艦特萊斯登號時其砲彈曾中附近之智利商船及炸裂於智利陸地之上按德艦實在智利境内英艦此舉無異轟擊智利國境智利中立竟爲如此蹂躪亦可證明英内閣扶助弱國之言之價値矣智利固不能自衛然美政府對於英國破壤南美共和國之中立不知將持何態度且英國此舉可以證明英國海軍於戰爭之時心目中實無所謂中立國陸海彼歐洲之中立國　知將發何意見殊堪注意也（二十九日） 
[東方通信社電（日本人組織）]  
　　東京電　日置公使對於中國提議之撤退滿洲治外法權尙未承認（三十日） 
　　東京電　中日交涉本日開第十六次會議依日置公使之希望仍在日本公使館會見據半官消息本日之會議以滿洲居住權爲主（三十日） 
　　東京電　美國駐日本大使昨至外務省訪問加藤外相（三十日） 
　　東京電　日本帝國議會已經内閣議决於五月十七日召集會期定爲三個禮拜（三十日） 
　　濟南電　駐山東第四十七旅馬（譯音）旅長及王參謀長等因謀疏通中日兩國情意特於昨二十八日在商埠公園開大園游會招待在濟日本守備隊全體將校中國大官將校均各赴會主客盡歡誠近來之盛會也（二十九日） 
　　濟南電　山東鐵道巳由南滿洲鐵道會社派到管理部員即經臨時鐵道隊將運轉及經營之任務交代淸楚兒玉中隊長以下將卒六十餘名遂於本日（二十九日）凱旋離省前赴靑島送行者頗盛云（二十九日） 
　　東京電　山東即墨殺害日人事件兇手如係中國軍人則恐成爲重大問題（三十日） 
要聞一 
[大陸報論日本之眞目的]  
　　大陸報云遠東各報批評中日交涉事頗有意見惶惑之象面以華報爲尤甚有數方面聞中國爲壓力威脅所迫依允日本要求數條遂遽謂日本苟續以兵力相脅則中國必唯命是從承認其全體要求而不肯以其所有之武力與日本相抗也證諸中國政治史外交史此言不爲無見然吾人於言中國至忍耐達於極點時竟如前者之所爲遽因迫於威力而斷送一切權利之前當取現有情勢狀態而一研究之 
　　中國救亡之眞希望果何在乎此爲吾人應先研究之點保全中國中央諸省使其不爲日本兵力所佔以待歐洲大戰之結束中國之希望其在此乎歐戰旣畢列强無所牽掣必討論中國之事情或復行其尋常對華政策中國於是時可以名正言順宣告中國之現狀乃歐戰直接之結果並可向萬國公斷會要求公允之裁判届時美國贊助中國固無庸疑卽英國亦必移其勢力以助中國故今日中政府所有之難題乃爲用何方法始可保守治權直至歐戰結束之時也 
日本要求共分五項合爲二十一條第一關於山東第二關於滿蒙第三關於漢冶萍鑛産鐵廠第四關於中國主權在口岸上及島嶼上之限制第五關於日本以宗主權施於中國之措施方法卽北京談判之進行察之似中國欲將日本要求分爲兩項凡關於滿洲者爲一項其他事件爲一項中國分要求爲兩項之主義可推演而知之夫日本之在滿洲享有主權與行政權也非一朝一夕之故由來久矣今向中國提出關於滿洲之要求者不過欲中國正式署定奉送主權與政權之約而巳日本用陰險手段詭譎託詞以誑世人以奪滿洲之大權且日本奪權不用急驟方法而出之以漸一面又誑告世人謂日本無侵權之舉迨其舉動爲人所覺不可隱諱時則日本又誑告世人曰吾之爲此乃暫時事耳爲維持地方安甯起見不得巳也今日本又施其舊伎倆於山東矣日本之眞目的路人皆知苟非愚頑不靈不明時局者誰復爲其所欺哉日本利用歐戰之時機借山東之事件欲在中國全境内得一地位與今日在滿洲之地位相同此日本之目的也日本即得中政府之許可然欲以施於滿洲者施於中國全境則必遇華人之抵抗但日本今日僅希望中政府署定若干條件庶日本可逐漸施其勢力遍及於中國各處以中國許可爲名而陰行其奸險方法以使華人不能查覺且不能抗拒之也中政府對於滿洲日人之地位視爲事實辨理而對於其他要求則視爲意外之變端日本在滿洲以陰險手叚獲取者與日本今要求權利以行於中國全境者在主義上似無重大分别然在實際上則有顯著之分别其分别爲何即一爲事己成者一爲事未成者是也苟中國本部不爲日本所侵據能以固結圑體立定脚根則中國尙可有奪復本部外土地之一日也 
　　今中國似據此理想以辦理中日交涉袁總統欲救其國縱暫時不得不損失其指臂然猶欲保全其身心袁總統似謂與其中國本部不能免日本佔據之禍不若割讓滿洲等處商務上之利權以予日本且南滿主權爲日本侵佔也己十年矣開放門户主義云者早巳消滅矣故中國所爭者不過爲一主義而己讀者勿謂記者不以此主義爲無力爭之價値蓋中國目下不能拒日本於滿洲之外亦不能恢復滿洲之主權然袁總統仍斤斤注意於滿洲之治權至於他種權利則允爲割讓以饜日本之慾夫此種權利日本得之即可永閉己開放之門户但中國可將不得不割　之理由以告列强蓋列强以維持開放門户爲主義及負條約上維持此項主義之責任者皆不出而干預中國又安能因開放門户之關係而與强鄰開戰致永遠斷送尙可保護諸處外人利益之主權哉要言之受閉塞門户主義之害者中國猶不若其他以商務立國者之甚中國之最大關係最大責任乃在保全其國家之存在而己 
　　故吾人謂今日中國所殫精竭慮者即在此保全國家存在之責任中國縱不保全滿洲之開放然猶可保全中國他處之不閉塞除山東己爲日兵佔領外中國固未嘗閉塞其口岸也中國對於日本要求之有碍於中國土地完全及政治權者皆無退讓之意中國殆以此爲不可續有退讓之界限乎此爲最後之戰壕非遇惡戰不能讓也袁總統如迫處於最後戰壕之中斷不肯不戰而退此就種種現象而可徵實者也 
雜評一 
[戰事盲談（一九○）（無名）]  
　　今日戰事仍無大變惟德潛艇又擊沉英船耳其外則與戰局有關者據路透電謂德欲假道於羅以助土軍羅國不允云云其事確否雖不能知而其關係實非細也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議之問題解决談]  
　　南滿之解决　中日交涉仍以日使尙未痊愈不能親到外交部會議故今日仍在日使署開正式談判並聞關於南滿問題二十五日會議已經分别解决其解决之内容雖尙在秘密中惟據最近調查關於南滿問題會由我外交當局提出五項附加條件（一）關於旅大租借展期至九十九年之事（二）關於南滿鐵道租借展期至九十九年之事（三）關於吉長鐵道交日本管理爲期九十九年之事（四）關於南滿路礦非經日本允許他國不得開採建築之事（五）關於非經日本允許不得以該處路礦及各稅押向他國借欵之事至吾國所完全承認者即將來該省須用軍事財政政治顧問時應以日本人充之之一欵日使方面始而堅持不允至二十五日會議又經雙方詳細討論遂有解决之結果大約係將我國所提之附加條件又加以修正始行簽字又一消息謂關於南滿問題尙有未了之事今日仍當繼續磋商但一切重要條項均己次第解决今日即有磋商之事亦不過再加一番之討論而巳不致爲交涉前途之阻梗也 
　　漢冶萍之提出　漢冶萍問題亦於二十五日提出討議兩方面爭執之點不一而足此一問題似較南滿更難解決因中間尚有盛宜懹各股東種種之糾葛及借欵之關係也又聞漢冶萍問題若照日本所提出者聞確與英國在華利益有莫大衝突當時我外交當局以漢冶萍借用日欵各檔案未曾否閱無從討論即答以此項問題必須俟調集農商部檔案詳爲參看後方能討議故此次會議之關於此問題者到底無一字解决另一消息則謂此問題我外交當局亦曾有修正案今日會議當由雙方代表先行發表意見然後再逐細討論大約今日會議之後尙不能即有結果 
　　未决之問題　中日交涉尙未議決者一爲東蒙問題一爲福建問題我外交當局對於前項問題引以爲憂亟願早日解决實因條件太苛偶一疎忽損失甚大昨據某要人云陸子欣總長近擬將上項問題斟酌承認如開闢商埠及關於福建鐵道等事作爲正當要求加入會議錄以便從事解决業將此議轉述小幡氏尙未知允許否也二十五會議亦議及東蒙問題小幡仍申前議請求開放蒙古各盟商埠並要求我國作速解决陸總長以東蒙關係中俄條約一時未便承認擬將開放商埠一條提後解决第小幡頗不爲然以故雙方爭執多時後卒議决某某等處爲因條約開放之商埠究係何處容再探誌 
　　兩方之近情　二十五日會議日使參贊小幡宣言有今後會議當從簡單的討論幸勿作無謂之答辨敞國政府深冀交涉早結期東亞日進和平至條約之取决本參贊當負其責等語傳聞日置益使近會電該國政府謂小幡辦理此案必能得圓滿結果嗣後擬請小幡爲主體云云故小幡有此自負也總統府專電處昨晚九時許接到駐日陸公使元密電報二件當由處長親譯後送往内史監交由阮斗瞻内史長親呈總統披閱内容甚秘據政界人云此報告爲關於日本總選舉事電文甚長 
　　交涉會議錄每次一册己訂出十一册均經總統詳細披閱内中頗有周折特諭外交處繕出副本總統於關係緊要處加以批詞於陸總長所出中肯之言輒加以圈點 
　　昨日政府通電各省將軍巡按使飭令安慰軍隊并嚴加約束以免軍心騷動并謂現在中日交涉雖屬棘手但並未停滯故軍士等不得抱作戰之思想云云又統率辦事處開秘密國防會議就沿海遠省之國防問題提出討論决議卽日組織一國防會議召集各遠省有關防務之人來京與議當日與會者有陸海軍參謀三部各總次長及各高級軍官數員 
[日本加兵漢口說]  
　　長沙日領事館被毁不確 
　　日本近擬加派陸軍一聯隊駐紥漢口己經中西報紙鬨傳日來漢埠謠言益甚謂該日軍業己到漢有三四千人駐紥劉家廟一帶此說殊不確實查日本陸軍編制一聯隊與中國陸軍一圑相等縱己到漢亦不過千餘人况外間所傳新到者只有兵艦一隻焉能容載三四千人昨經記者親往江岸調查見日界泊有淺水砲艦一隻查其容量至多能載四五百人又英界江岸亦有日艦一隻船身亦不大訽之江濱人則云該二艦在此似己多日並非新到似謠言之不可信矣但漢口社會上衆口同聲謂日兵己到又因某機關暫行停業因之謠言更熾二十四日之夜十句鐘英界巡捕房並得警信云大智門鐵路一帶有匪徒聚衆暴動該捕房當集合義勇隊商圑開往華洋交界地方防堵詎列隊時派人探聽並無人暴動只聞有一羣人呼喊之聲旋卽不見蹤影又二十五日漢口英文中西報楚報均載有長沙日領事館被焚之謠言當日該報電詢長沙得覆謂無此事遂於次號更正種種謠說諸如此類不可勝紀惟前星期曾有西人於劉家廟見有日軍多人在該地驅逐農民拆毁房屋田園云彼國有軍隊將來擬在此地紥營云云現雖未覩營幕然觀抛球廠日軍營練操之人數較前確己大增（前係七百餘人）爲數約一千四五百名官中旣不認日本有派兵到漢之事西人亦云未見有日兵前來惟商民齊信日營兵力忽增說者謂該日軍係改扮商人到漢故無增兵之形跡而有增兵之事實其然豈其然乎 
[川人士之對日態度]  
　　川省紳商各界對於中日交涉問題前日在成都商會集議挽救國危之法巳見前報茲將聯名電文錄下　北京政事堂代呈大總統均鑒報傳外交緊急凡有血氣誓不獨生重要條件雖不甚悉應請始終堅持和平磋議俟歐戰了息再予確答竊以外交不振固由武力微弱而實由財政困難時迫勢棘毁家紓難民等曷辭請速籌巨欵徵民兵劃一軍械擴充交通併飭即召國會淸覈用途以示大公訓練期以十所生機庶啓一線母任籲懇之至四川公民周翔吳嘉謨廖治樊起鴻李昶陳希曾黄雲鵬饒應銘孔慶餘蹇國楨秦鴻恩等二百三十餘人叩　另有致京滬各報館各法圑電一件巳見各報從略 
[粤人士之救亡策]  
　　粤人士對於國危之呼籲聲不絶於報紙茲錄梁醒生致報界公會一函亦足見粤人心理之一斑也其文如下此次日本横加要挾凡屬國人同深憤激所幸人心不死猶或不至於淪亡當與我同胞共籌實力以對付之一在省會設立救亡總處次及各縣舊有自治會地址及保安局設救亡分處先由總處將此次要挾條件並後開六欵刋印傳單於城縣鄉鎭徧行派送另派員分途演說警告國民提倡國民救亡捐以充軍實（說明）國庫因賠欵虧累非賴國民捐無以救危亡去夏弟在香港之時港中僑商鑒於山東同胞被難皆欲捐資救難雖至勞動家亦肯捐一星期或一兩月之工錢人心義憤於此可知今從而提倡之定可立集鉅欵所捐之欵交由分處月底彙繳總處收存以備國用此舉由於人民愛國心切政府未便干涉况該國上下協謀於我國民籌議抵禦乃屬正當行爲關係存亡非同小可斷不能啞忍束手以待斃也並擬勸告國民六欵（一）此次日本要挾條件凡我國人須銘心刻骨永遠不忘（二）合羣策羣力實行對待之（三）凡所衣所用之物一律購用土貨以裕經濟（四）戒用奢侈品每人年中匀計可節十餘元以之助充軍備（五）須守文明以謀一致進行切勿妄生暴動以滋口實（六）各印務局印售書籍及月份牌等當標題曰中華民國四年二月一日爲日本無理要挾大紀念使國人易於醒目俾知振奮圖强一愚之見急不擇文乞貴公會登之報端以供國人討論 
[外交部朋分賠償餘欵說]  
　　日前外間盛傳外交部又有朋分損失賠償餘欵之事嗣經訪得該部以此次與外人交涉革命賠欵核減直接損失爭回間接損失與議各員不無微勞且開會期内各員一律不支夫馬事後應略給津貼遂擬定會員月給一百元主任月給二百四十元以與會七次作爲一個月與會不滿一月者不給會期前後共延長十七個月故會員有分得一千七百元之多者惟此事曾呈奉總統批准且原擬未將次長列入聲明會長係次長兼任未敢擅擬嗣奉總統親批次長每月津貼五百元總計分去二萬餘元云 
[禮制館擬訂關岳合祀禮樂]  
　　上年陸海軍部以時方多難宜右武以崇忠呈請以關岳合祀作爲武廟旋於十一月二十日總統申合　禮制館妥議關岳合祀典禮并稽攷唐宋武成廟祀遺規將歷代武功彪炳之名臣名將及民國開國忠烈將士酌予從祀各在案茲聞禮制館巳遵擬關岳合祀典禮樂譜呈請核示本月二十五日巳奉批令准如所擬辦理矣原呈略謂京師漢壽亭侯廟建於隋代其前雖無可考而自隋迄今一千三百餘年祀事修明至明淸而益盛自京師以逮各行省廟貌巍峨典禮之隆擬之闕里岳廟始建於鄂在宋孝宗乾道五年距其殁也未及三十載歷致襄崇從祀歷代帝王廟其廟之在於河南浙江江蘇湖北等處者并由地方官吏春秋致祭論勳業則河山並壽同期恢復中原論行誼則忠孝兼全有僅頡頏國士後先一揆足立儒而廉頑稱道至今直家尸而户祝今遵明令考　祭之經修合祀之典英靈昭騣馨香通以神明將士趨蹌報饗道其忠義所有壇墠之關斿　之陳登降何以肅其文笙鏞何以　其奏出師旋師之特告春戊秋戊之常儀典秩所在武義之宗自應博考旁稽審愼擬議而廟宜標姓并躋孔氏之尊稱位宜題謚不襲道家之謬號則又因時之制不可不折衷至當者也至於從祀之人氣節爲上武略次之義貴謹嚴寗遺母濫前淸將帥民國先烈有待論定暫就闕如謹擬自蜀漢張飛至明周遇吉都凡二十四人列位兩序以配肸蠁經世昌等督飭館員悉心考訂成京師及各地方關岳廟祭禮一卷附具說明書并飭擬訂樂譜均經評議員議决復由世昌等詳細覆核凡所纂擬尙臻周妥從此丹靑毛髮御雲車風馬以偕來袍澤謳謂激古誼忠肝而興起信於今而爲烈實異世而同昭也云云 
[財部飭禁荐託之文章]  
　　財政部三月二十五日飭各省財政廳文云現聞各省徵收機關冗員太多不特經費虚糜且品彙不齊易滋流弊稅收難期起色職是之由揆厥緣因皆自各機關濫薦人員所致各省財政廳長綜司全省財權責任綦重豈不欲勵精整理以增收入而裕度支乃簡任甫膺薦書紛至該廳長等或爲聯絡感情辦事便利起見不得不從權位置此端一開愈無限制在薦者旣以爲有例之可沿在受者遂不能迎彼而拒此本署職員旣滿乃安插於外局當地情形未　或遽委以徵收旣有人滿之虞復有廢事之慮當茲國事艱難財源奇窘該廳長等豈宜以一時瞻徇之故致誤要政而累大局伏讀三月十日大總統申令嗣後各官吏有違法關說請託者均准接受之人舉發明訓煌煌各宜懍守本部現經嚴戒部員不得向本部所屬機關薦託人員該廳長等對於本省無論長官僚友祗能爲事擇入不得爲人擇事並着恪遵申令遇有違法關說請託者卽行據實舉發自此次通　以後該廳長等務須實力整頓勿再瞻顧情面率引冗員濫竽充數致滋口實尤所切盼此飭 
[紀川邊兵變原因]  
　　鑪城年來疊受天災人禍各業元氣尙未全復自陳步三稱兵内犯該處一日數驚近因陳所率之衆逼近鑪城而駐鑪之軍隊不惟不奮力抵禦反聞風譁變肆行刦掠鎭守使張毅無法補救即率左右親近之人逃往鑪定橋陳步三之衆跟蹤追至鑪定橋張復逃逸外間傳言張被匪擄去者則不確也雅州聞警戒嚴省中當局發兵令尅期前往接戰而軍隊則多不願出發惟因嚴令催逼勉强成行有人見從通惠門出發之軍士多備辦麻雀牌紙牌等物亦可異巳陳步三軍此次由間道繞出河口之後官軍遠在裏塘不能救援以致鑪城失守當失守時鑪城兵只五六百人大多與陳勾結聞未失守前張曾電京呈報危急情形爲此間當道飭令電局不准轉發蓋恐因此陳二庵出京愈速且多帶北軍也現巳派第二師砲兵第二圑圑長杜文泳爲支隊長率領第二師步兵五圑第三營六圑第二營第三師砲兵第三圑全圑及騎兵一排附以工輜各隊陸續開㧞在雅安集中又調駐越巂之漢軍統帶張英率兵八百餘人在淸溪會合 
　　陳此次猖獗原於當道濫用宣撫政策所致派出之軍隊旣不可靠只得純用優柔手段陳乃假意繳械投誠而暗中則節節進取故致失敗茲特追述數事如左 
　　日前劉宣撫司令馳赴喇嘛了時陳即命邱昂靑（係前擒住之旅長）詣營代白允即繳械惟要求餉銀十五萬兩劉謂必俟繳械後始給餉銀後陳允先繳械惟居心狡險僅繳槍二百餘枝内有機械不全者頗多又查陳舊部係屬一營前因嵇旅長調九標朱營長赴鄉到時嵇己被戕而朱未之知也陳卽令朱繳械附從朱不允所請不意朱之護兵龍某卽將朱槍斃陳即委龍爲該營營長此營兵械遂爲所有又十一圑許排長赴鄉請餉亦在嵇死之後二日入城後陳卽將許入獄嚴加桎梏許亦尋斃兵士不得巳亦歸附焉陳之右手確爲砲連李杰槍傷運動甚爲不靈時劉司令堅令陳步三將舊營所有兵士仍歸各圑營方允所請否則須以兵力解决因之相持不下刻聞藍參謀己同邱某往鄉城磋議一切劉司令亦己於前十八日復返裏塘籌備一切頼支隊長則率所部於是日行抵裏塘 
　　英領事日昨電詢鑪定橋英人安否并訽鑪城確否失守回電稱鑪城確係失守鑪定橋現狀戒嚴兩方相持得保暫時安甯云云 
　　出征軍士因行期在卽肆閙無忌佔霸奢横人皆苦之　警廳密傳各店商數日内稍予讓步 
　　鑪城失守消息甚密然民間早己鬨動連日向電局郵局探取消息者户限幾穿老婦問子少婦探夫各界往來忙碌以故省垣徧地立變愁城 
[湖北公債票還本之籌畫]  
　　前淸湖北地方債共募一百七十萬兩原定分六年攤還其中道勝正金二銀行應募之一百五十萬兩巳另案淸償（係中央於大借欵内撥付息銀俱給）至各商號募購之本銀第一期雖曾付還然尙欠千兩未還卽値革命軍起現在連同二三四五六等期應還之本尙需銀一萬三千六百一十兩鄂省財政支絀一時無從籌還前因執有債票之韓誠夫王少堂等向擔保經募之官錢局屢次詰問付還之期高佑諸督辦爲保全信用起見與財政廳長胡君　再四籌商擬免除子金將應還之本自四年度起仿照原案分六年淸還直至民國十年始全數還淸巳由廳詳經巡按使核明商請財政部按年列入預算以紓財力但各商以公債只有此數財政雖絀不難一期　還旣分期而又免息商民損失何堪况洋商所購債票本息早付相形之下尤爲不平昨巳具禀詰問擔保之官錢局高督辦要求須按年付息否則一期發還以保今後公債信用 
[湘省甄試官學界之新機關]  
　　試驗委員會　劉省使以湘中學校各項試驗向由各該校校長主持辦法未甚妥善擬仿各國成例組織一試驗委員會巳飭敎育科長高建鍔擬訂章程詳候核奪該會地點即附設政務廳内會長委員均不開支薪水常年經費暫定月支二百元嗣後省城及各縣男女學校畢業均須由該會委員前往監視所需川資即在該會經費内開支不受各該校供給以防流弊聞巳定於四月一號成立 
　　叙官評議會湘省叙官評議會（附設政務廳）定於本月二十日開幕所有各縣知事賷到履歷均經劉省使飭交該會評議以重官方所有該會評議員己委任各科長兼攝劉省使又以該會職務關係重要復加委趙儼威魏景熊董昆瀛三君兼任該會評議員昨併電告中央内務部查核矣又聞此次組織之評議會劉使自任爲評議會委員長以政務廳長賀君爲評議長公署科長鄧高吳索四君爲評議員四道尹爲調查員所有應予調查事項己定爲十六條通令四道尹查明呈報評議會核辦條目如下（一）徵收田賦及租稅成數（二）歷年及上届欠糧額數（三）勸辦内國公債及地方公債情形（四）勸募灾歉賬捐及公益捐事續（五）創辦新稅成效（六）辦理亂黨及土匪事實（七）强盜竊盜案命案械鬭案之多寡（八）保護圑及警備隊辦理情形（九）禁烟進行（十）判决民刑案件（十一）創辦或改良敎育上行政（十二）農工商業之創辦或整理（十三）監獄辦法之效果（十四）緝獲要犯與否（十五）各項公益事業之創辦（十六）長官委辦事件之認眞與否以上十六項由各該道尹查明詳報評議會評定分數每項以百分爲足分其總平均分數在七十分以上者爲超過卽按照知事獎勵條例給獎在六十分以上不及七十分者爲如額以勝任論其不及六十分者爲不及卽按照情形輕重予以撤任或罰薪記過之處分其辦理時期巳規定各道尹調查表册限於四月十五日以前一律送會評查卽由該會趕速評定於五月十日揭曉 
[地方通信湖南]  
　　展限停辦造幣廠　湖南造幣分廠原議上年十二月底停議 
 
 
 

Page 7

 
 
旋經　政部議定全國設造幣廠四所分設於北京福建上海武昌四處其餘各省造幣廠統限於三月内停工嗣後各省應需銅元就近向各該廠訂撥運用劉省使以湖南銀行票幣純恃銅元爲之流通若經停鑄向鄂廠撥用無論轉運需時而價値懸殊公家必受虧累且湘廠存銅甚夥未便遽行停鑄爰特咨部暫緩停辦昨准電復以湘鄂交通轉運便利現銀訂購公家不至受虧惟該局存銅甚夥勢難遽停准自四月起展限鑄造三個月期滿仍行停鑄 
　　電認營業稅　湘省特種營業稅自去歲經財政廳陶廳長派員分赴各縣籌辦後商民多未承認近因財政部迭次電催並令通盤籌畫此項新稅每年收入可得若干務將實數先期電告以便列入四年度預算故劉巡按使特於日昨召集財政廳長曁署内要員會議决定本年認解四十萬元業己電告中央查核矣 
　　湯將軍簡閱新軍　湯將軍此次所招之新軍一旅業經分飭勤加訓練在案茲悉該旅特於十八號至二十號分期操演湯將軍於此三日内上午六句鐘時卽行出城簡閱閱後以各軍士精神振刷步武整齊操法亦頗嫻熟特獎給肉食以資鼓勵 
[湖北]  
　　應　擬設場知事　湖北應城縣膏鹽出産甚富茲中央鹽政署計畫鹽場知事缺分以膏鹽亦出産區之一種其膏關征收局僅有徵稅緝私權限今包括場務殊屬混淆故特規定設置應鹽鹽場知事一缺主管該鹽場一切行政及整理燒熬連銷等事務昨已咨商鄂巡按使參酌利弊咨復核辦矣 
[鎭江]  
　　崗警注意揭帖傳單　日前西門橋下發現一種謄寫之抵制日貨揭帖己紀昨報昨日城内五條街綱兒橋下亦貼有謄寫之抵制日貨揭帖一紙一時圍繞多人觀看經該處崗警撕去人衆遂散警務總所安警長恐此舉釀成交涉昨特通飭各警區一體嚴禁並飭各區境内如庽有日商須加意保護復飭各崗警遇有散貼此項揭帖傳單者務須隨時勸阻違即扭送警務總所訊問　　瓜信鐵路可望開辦　鎭揚紳商前舉代表赴京呈請交通部將浦信路線改爲瓜信由烏衣續接至瓜洲嗣經交通部特飭津浦鐵路及浦信鐵路兩督辦會商詳復在案茲聞兩督辦以裏下河一帶居民稠密物産豐當由江北運往各處瓜洲係必經之路若路線一通商務必愈臻繁盛且烏衣距瓜洲路程僅二百餘里經費不難籌畫故己將一切情形禀詳到部想瓜信鐵路可有開辦之希望矣 
　　軍警祭祀關岳二聖　鎭郡軍警各機關前接到省電飭於本月二十八號淸晨率同所屬各長官齊赴武廟遵照部訂章程致祭關岳武聖神位是日鎭守使知事以下各官遂相率赴南門武廟致祭如儀 
　　鄉民開槍格斃盜匪　東南鄉寳堪鎭鄉民王姓家於前夜突來盜匪三十餘人撞門而入肆意搜括計刧去衣服洋銀甚鉅王原領有官印土槍當時開放格斃盜匪一人翌晨王來城報請章縣知事前往勘騐 
[杭州]  
　　杭紹間之學校旅行觀　自浙江第一師範學校全體旅行來紹後紹邑各校亦相繼而起初由第五中學校舉行旅行以蘭亭爲目的地繼則安墟鄉義務初高等小學校學生一百三十餘人亦接踵開遠足會以南鎭爲目的地並遊爐峰禹陵等名勝茲悉第五師範學校於昨日（二十八號）亦有旅行之舉以杭州西湖爲目的地全校學生一百數十人及各職敎員十餘人雇舟數艘由越安輪船拖至西興過江勾留數日即行返紹 
　　屈使巡視桐鄉紀　今日（三十）黎明屈使按行桐鄉縣屬午後抵桐蒞商會接晤商界諸君詳詢商情並絲繭烟葉栢油等各項大宗出産情形隨考察平民習藝所出品物以土産烟葉彷雪茄式樣製成烟捲色味並佳堪以抵銷外貨爲最特色當經面飭該所長儘力推廣並諭余知事寛籌資本俾圖遠大嗣延見商學士紳略言工商所宜注意者目光宜遠圑結宜堅學校所當注意者須養成有用之國民母徒張鴞張之習氣至於士紳責任尤重蓋誘掖社會監督官廳皆惟紳士是賴也旋與議該縣應興應革各事宜分别諭辦盡歡而散出城校閱保衛警察畢鼓輪回禾己鐘鳴九下矣 
　　象山墾務之進行　永定墾築公司在象山開辦墾務情形前己略見報端茲聞該公司在象辦事機關計分三部一爲事務所一爲工程處一爲驗收材料處各部訂定章程辦事有條不紊塘線所插標旗排列飛颺綿延十餘里其在下沙地方約有工人數百開山取石以備築隄之用驗收材料處碼頭約有工人數十名每日搬運木料甚形忙碌現石木等料運到不少至打椿所用之大洋松多在滬購辦約有數萬枝日昨由施順興帆船裝運大洋松五百餘件至象故承攬各工頭業巳紛紛前往諒不日即可開工矣 
[松江]  
　　中學組織校友會　松江中學組立校友會以增進知識鍜鍊身體聯絡情誼爲宗旨以列届畢業生爲特别會員現時在校員生爲通常會員退職者爲名譽會員設正副會長及會計書記部長理事等人酌收捐費以資補助而維久遠其内容分學藝體育音樂編緝四部推舉擔任每年定陽曆二月二十七爲紀念日開大會一次縣立第一高等小學校亦踵開校友會由學生量力自捐購取花木栽植以爲紀念 
　　政界檢查郵件　滬上人民熱心國事影響漸及松地亦有各種傳單發見因之政界檢查郵局函件日嚴松江縣周知事奉到上峯札文飭各學校令密偵學生舉動有無預聞刋發傳單等事以便對付惟松地各學校則均循規蹈矩安然無事云 
　　日人持旗賣藥　今晨一日人挾通繹來松資雇游民七八人手持紅色大旗五方白字大書靈寳丹起死回生等字樣數人持五色彩繪購藥圖沿途散給一路由西大街迤邐入城經縣公署折而南兒童尾隨其後向索繪畫觀者塞途 
雜評二 
[神秘之增兵（默）]  
　　日兵抵漢之謠傳巳久官中則否認其說西人則謂未見其來即常在江岸調查者亦言未見有新到之運兵日艦劉家廟之日人亦僅云將有軍隊來此預備紥營而巳一般商民雖皆紛紛以日巳增兵相驚告亦未目覩負鎗執械之軍士長驅整隊來也然而一觀抛球廠日軍之操練則人數巳大增矣 
　　日本之增兵魯奉也雖秘之爲換防然某日到步兵若干某日到騎兵砲兵若干人猶得見而數之者也若夫漢埠眞所謂神秘之增兵 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通飭警署會勘烟苗]  
　　淞　警察廳長徐輔洲君昨日飭知所屬各區警察署及各分署云爲飭知事案奉滬海道道尹公署飭第四百八十號内開照得禁烟問題關係國際至爲重要道屬結報禁絶自應遴派妥員前往覆勘上海寶山兩縣己派本署委員何宗年往查合飭該廳長仰卽查照所轄警區俟道委到時會同辦理勿稍推諉等因奉此合飭該署長員一體查照俟道委到境時認眞會同辦理切切 
[海軍司令部記事三則]  
　　海軍李總司令以烟台附近洋面現僅有永翔軍艦在彼游巡尙欠周密特於昨日飭令楚泰炮艦迅速預備由滬駛往烟台協同永翔艦隨時游弋 
　　李總司令又以駐防粤省西江等處各軍艦現須添配軍火業將槍砲子彈發交福安兵艦定於三十一號由滬裝運赴粤轉給濟用 
　　吳淞口外之大戢山洋面素多海盜茲李總司令恐其乘間刦掠商船特飭駐防江陰之南琛軍艦隨時駛往巡查以免滋事 
[對日間題之態度]  
　　當道電陳近狀　聞上海當道近曾電致中央略謂上海一埠爲文化集中之地灌　歐美文明愛國之心最易激動近因中日交涉熱潮暴露介乎歐美之間此皆平日感化世界文明增長之力尤較内地爲甚故自交涉發生人民因未悉内容大有不可遏止之勢旣經一再曉諭明白勸導雖人心得以稍慰折衝則望於中央現均一致靜候各願犧牲故目下毫無滋擾情事亦無排貨等舉發生其有一二無知之徒互生齟齬按照租界會審章程由公廨讞員會同該管領事訊明處斷從嚴罰辦此外並嚴飭地方官隨時加意切實保護僑商一視同仁各安生業人各照常决無意外之事知關　念特此叩聞云云 
　　民心固不可拂　聞鄭鎭守使楊道尹昨日特傳警願長到署談話謂近日排貨風潮巳漸平息以後勸諭商民務取和平態度明白開導切不可操切從事蓋以國體民心均關緊要等語刻警廳長巳轉飭所屬一體遵照矣 
　　勸散集衆會議　本埠某同業前日分發傳單定於陽曆三月二十九日即星期一下午三時在南半城民國路隙地集衆會議抵制日貨之策届時果有百數十人聚集彼處正欲開會當爲行政官廳得悉立卽派員前往調查其時該業中之持重者亦巳聞悉馳至會場向衆勸導謂諸事悉由政府解决吾等商界中人理宜靜候隹音况滬上行政官廳曾經出示勸諭切不可持之過急反使外人有所藉口衆人聞之始逐漸散去 
　　小兒代發傳單　淞源警察各區署前日見有多數貧苦小兒手執抵制日貨傳單在市佈散當即拘住多名詰知係受素不相識之人給資託散無可　查徐廳長以傳單係印刷品物雖印刷所多在租界域内外華界亦間有之　有代印情事昨特諭飭偵緝隊長　世淸分遣隊士前往境内調查有無代印此項傳單之事有則銷毁無則勸勉擾攘云 
[蕯珠弄盜案近聞]  
　　行刧老北門内蕯珠弄王克記家之盜犯張春江等四名己由鎭守使署軍法科訊實按照懲治盜匪條例處以死刑惟因行刑地點未經决定故未實行茲聞此次宣告死刑者共有六名將於四月一號即舊曆二月十七日在某處執行槍斃巳飭淞滬警廳届時派警前往迎提並着於行刑地點　意護衛 
　　又聞鄭鎭守使因軍法處前次提犯研訊時曾據張春江警供認此案係同夥十一人所刧尙有窩留分贓之顔邱氏王榮海等六名在逃未獲該犯等或入室搜贓或在外把風均屬同惡相濟未便任其幸逃法綱昨特諭飭淞滬警察廳長徐國樑君迅即懸賞購線督同警探嚴加偵緝務將此案逸盜王榮海等尅期破獲解案候究去 
[瑞福里盜案尙須研詰]  
　　法租界西新橋街瑞福里五十二號門牌傳朱氏家於本月十九號晚上被匪徒四人持械入房刦去皮箱内所藏現洋四百元金戒兩只報捕後由華探目黄錦榮包探韓邦達任水揚任阿坤等偵知此案寶係浙江　縣人曾在原籍迭犯巨案爲地方官拿獲監禁越獄脫逃之王生紀綽號王小老板所爲當在新租界地方緝獲並協同英捕房包探在英界馬霍路馬德里一千一百二十號門牌王之家中續獲王之妻子並抄出贓物皮箱數只後膛槍槍頭一支移回法捕房後又獲到嫌疑犯王阿泰一名　石總巡詰訊王生紀抵賴不認石君諭令嚴行管押候再詳細盤問解送法公堂訊辦 
[成衣匠將與劇盜質證]  
　　成衣匠徐根生前在劇盜陸小手家工作適値地方警察廰派警往拿陸己聞風逃遁乃由三林塘五區警署王署長將徐拘獲解送到所訊供不認爲盜押候查究在案現鄭鎭守使因陸小手一犯己據該警所獲送到署發交軍法處研訊而徐根生與陸犯頗有關係亟須質證特飭沈知事將徐根生解署備質以資研究沈知事奉文後昨巳飭知該警所遵飭起解矣 
[質訊曹家橋鎭盜案]  
　　本邑西北鄉曹家橋鎭東市梢張永年所開之張永盛烟紙店於舊曆本月初七晚一時許突來盜匪八九人各執兇器用巨石將門撞開一擁入内嚇禁聲張刧去銀洋衣物約値三百元繼又擁至該店樓上房客沈阿囡之臥室搜索綠沈毫無所有遂卽下樓一哄而逸事後經張投報該管警區並戈登路捕房（因該處爲華洋交界之區）請　贓盜嗣經該捕房包探緝獲是案盜犯居學功一名引渡至北新涇警區略詰一過傳齊事主等併送警廳司法科由顔科長提案研詰先由事主供訴前情繼據沈阿囡供稱民人拉車度日賃屋於張永盛樓上是晚民人與妻早經就寢忽聞聲響正擬起視各盜己一哄上樓惟並未被刧當時見居學功手持洋燭照着因此居之面貌爲民人認明餘盜因在急迫之際不能記憶沈妻費氏供亦相同質之居學功供稱鹽城入餘供支吾顔君諭飭備文於昨日午後轉送地方檢察廳由檢察官預審收押候究 
[毒刑逼供之虚實未明]  
　　夥刦常熟縣屬東塘市鎭源大等典當距贓盜匪王　洪王德友李德明之同黨孫文才及婦人裘桂法王陳氏邊王氏曾經公共公廨訊供不認興王等同刧因係要證判與王等一併移解常熟縣如訊有啓王等同刦情事仍請送回公廨訊供再行移解歸案嗣經常熟縣知事訊明實與王等同夥行刧故特送回公廨復訊孫忽翻供並稱在常熟被用毒刑逼供是以胡亂承認判分别押候函請常熟縣派人來申質證在案昨晨捕房將孫及裘桂法等三婦併解公堂經關讞員與美領柏君會商之下因常熟縣尙未派人來申判仍分别還押候下禮拜二再核一面函催常熟縣知事轉飭事主見證速即來申備質切勿再延 
[西報載愛國華人之函稿]  
　　前日字林報載華人來函云中國之困難至今日巳達於極點此固盡人皆知者無庸余之撓舌也然使推究其故中國之政治上交際上何以如是之窮迫無狀幾至不能一展其固有之能力誰實爲之誰實致之則吾民之咎也因是吾民不當怨恨他人或警議他人之舉動失當蹂躪我國主權但當責之於己而己然苟責之於己而不亟爲設法出全力以務目前之所當急仍無用也同胞同胞其速起乎母作紙上空談母事徒口演說有事業焉正有可爲余將爲汝等條陳之（一）凡係中國人民亟應捐去其財産十分之一作爲救國捐（一）以此項捐欵存於中國銀行在所領之收據上應註明該種捐欵其總數如在一年之内不能收足五千萬元者准可自行收回償以五釐子息倘於一年之内能到五千萬元之限數則不得支取即作存項其後如何用度之配置須得衆存户全數三份之二於開會時議决之（一）中國銀行除製給此項收條外應將所收之數目及存欵者之姓名刋布於政府公報（一）此項捐欵當定名救國捐其用度不得出以下三種之外（甲）建造完美之兵工廠（乙）添募陸軍或整頓海軍（丙）提倡實業設如甲乙兩種非爲目前之急務則可注重於實業一門將所收捐項給發股單萬一國家遇有急需可將此項捐欵之全數提交政府由政府發給軍需公債票其用度國民得有監察之權按此項救國捐其總數何以必達五千萬元蓋非有此數不能成事也何以此數不足准予自行收回蓋以此法旣不能行而不知利害者甘於自棄其責任也然在存欵諸君巳可表明其己盡國民之義務即國家瀕危彼亦不任其咎悉歸於不願分　此責之人民矣設吾儕不行此種方法則亦自棄其責任矣何以自别於無救國心之人民乎並何以自謝於後世作亡國民之子孫乎爲此攘臂而呼以求響應刻下巳有人首先願捐五百元俟再有續捐者即當與中國銀行商妥并發表捐者之姓名與欵目愛國華人一份子啓三月二十七日昨日又載一函云昨見貴報（字林西報）來函内登有請發愛國眞誠一則鄙人亦係愛國之一份子巳預備捐洋五千元作爲此項救國捐之用請爲轉達發起人俟其與中國銀行商妥卽當如數繳入贊成者一份子白三月二十九日 
[楊道尹注意民食]  
　　滬海道尹兼特派交涉員楊小川君因據各縣報告近日米價較前漸漲恐有别情妨碍民食除飭縣行查外並函達各機關一體注意如有私運米石出口者即便嚴拿充公云 
[神法政專門學校舉行畢業式]  
　　神州法政學校開辦己及四載别科各生修業期滿於去年十二月舉行畢業試驗時適部視學來申考察檢閱試卷甚爲嘉許尋於正月下旬發表成續計及格者法律科一百五十五名政治科四十三名經濟科三十六名并由該校將分數淸册送部經部核准乃於前日（二十八日）下午二時在該校舉行畢業式來賓頗衆并聞該校己由敎育部正式認可咨蘇巡按使轉行知照蘇州海宏坊私立法校亦巳决定將原有學生併入該校繼續肄業云 
[比賽足球預誌]  
　　萬國足球聯合會由同治會邀往復旦公學操場比賽足球聞定期四月四號星期日午後三點鐘在福開森路舉行想届時雙方爭競必又大有可觀也 
[一家春之宴會]  
　　全國商會聯合會連日會議討論商會法巳於前日逐條通過宣告閉會當晚該會會報社社長馬剛侯君在四馬路一家春大餐館該請各省商會代表及本埠巨商到者甚衆首由主席馬君宣告該會宗旨後由各省商會代表相繼演說畢由主席欵以國産仿製西式大菜畫歡而散 
[畢士麥降生百年紀念]  
　　本年（西曆一九一五年）四月一日爲德國畢士麥降生百年紀念日德人有追紀其功德者　譯如下　西曆一千八百十五年四月一日天予我德誕生偉人如是吾德英明空前之國務卿畢士麥出世焉其時德國初脫拿破崙之制轄而德族各邦亦方於是年提携聯合經維恩會議而結德意志之盟約然而彼此猶漠不相關也畢士麥少習法律長服國務歷膺重職曾一出爲普路斯駐俄公使後爲國務大臣一生力主創練一强大之陸軍經營　盡普路斯日臻盛强碩謀宏運與奥國一戰旋和開日後與奥聯盟之基政策所施威廉一世將軍毛奇之兵略　國士卒之奮勇以此三者遂能一戰勝法因以聯結各邦益以密切而爲今日之德意志帝國此吾德人不得不頌其大功而感其大德者也迄乎一千八百九十年猶爲帝國之國務卿而總國政國人咸愛戴之他國則慕之而又畏之勳續懋著利我國家先後與奥國義大利訂同盟之約其尤稱也一千八百九十八年七月三十一日卒舉世德人莫不哀悼及今雖强敵四侵而吾德仍能爲極光榮之抵抗者猶惟畢士麥統一德國之功是頼焉 
[公廨循例停訊]  
　　公共公廨因陽曆四月二號（即舊曆二月十八日星期五）及四月五號（即舊曆二月二十一日星期一）爲西國耶穌敎主紀念之期例應停辦讞政故正會審官關絅之君昨特飭知駐廨檢察西員麥鼎君發出佈告粘於公堂門首俾衆週知茲將佈告照錄於下　照得陽曆四月二號（本星期五）又四月五號（下星期一）乃西國聖敎紀念節本廨於此兩日一律停止辦公此佈 
[周浦防軍請緝贓盜]  
　　上海鎭守使鄭汝成君昨日飭知淞滬警察廳長云案據第二師八圑圑長唐業樞詳稱據第三營林營長紹愈詳據第十連兼代連長楊保和報稱據駐防周浦鎭排長凌雲藩報稱本月十五日夜距鎭西六里許沈菊裳家於夜半二時突來盜匪二十餘人破門入内刧去衣物逃逸排兵天明聞信當時會警往查沈姓被盜是實該失主居申商業家中祗有婦女數人並無銀錢所被刧去衣物等件約値二百餘元除卽會警分途跴緝外報請核轉等情據該營兵詳報前來除飭上緊嚴緝務將此案贓盜并獲解究外理合具文詳報鑒核通飭軍警一體協緝務獲解究等因准此合亟傳知該廳長迅飭所屬各區警察署隊一體認眞查緝務獲詳辦母稍疏忽 
[詐贜擾民之罪惡]  
　　南京人曾長貴在高昌廟一帶冒充軍事偵探時向私售燈吃之家及私設賭場者藉端詐擾曾由海陸軍警察隊長普仲三將曾　獲押辦在案茲悉普隊長以曾長貴詐贓擾民巳非一次自應嚴重懲辦業於昨日將曾長貴送請鎭守使署矣 
[監犯移禁蘇滬監獄]  
　　上海地方檢察廳長林仲立君因模範監獄内人犯衆多且將來該廳遷移之後上海地方監獄亦須改建故特禀奉江蘇高等廳長將所有一年以上之監犯一百餘名定於四月一號（即舊曆二日十七日）押解至蘇禁錮蘇滬監獄届時移請淞滬警廳飭派保安隊長警持械護送由大碼頭乘坐小輪至閘北起岸換乘火車押解赴蘇 
[西捕習手鎗]  
　　美捕房副捕頭及三道西捕巡街西捕等昨奉麥總巡函諭着於落差後各帶手鎗齊集新靶子場操練射繫俾臨用時易收效果云 
[客民佔地不讓]  
　　五區三分署轄境胡家木橋沙涇港沿河有韓姓空地向由江北客民蓋造草屋數十間近因業主擬在該地上建造市房而該客民等竟佔住不讓昨由地主投報警署請飭長警傳諭遷移張署員卽飭二十三保二圖地保前往知照限日拆遷 
[捕房破獲賭窟]  
　　著名賭棍劉根生陳阿琴與在逃之小余毛毛在哈爾濱路婦人李陳氏家聚賭抽頭並設局驅取段長榮之妻段沈氏金戒等物被捕偵知前晚密往查拿當將劉陳二賭棍及賭客段沈氏王學琴王友才顧阿三並二房東婦人李陳氏一併拘入捕房分别拘留昨晨解送公共公堂經中西官訊明判劉陳二賭棍及二房東李陳氏各罰洋十元段沈氏等男婦四人各罰洋五元一併充公賭具銷燬 
[汽車撞斃行人]  
　　曹郁氏前晚至法捕房報稱丈夫曹阿二在法新租界被某洋人之汽車碾傷身死業巳由捕將司機人徐阿五拘案求請嚴辦並免相驗昨日捕房將徐解送法公堂請訊先據證入沈金言稱小民在曹某面前行走當時雖知曹被撞倒惟在黑夜之間故不知如何被撞訊之徐阿五供是晚駕車行經善鐘路曹在車前行走因時在黑夜故不知車前有人迨至得悉停機巳經不及實出無心求宥捕房禀稱查得該司機人照章行車可以不任其咎惟車上燈火不明亦有不合郁氏稱一家數口全靠丈夫一人養活今遭慘斃求請重給撫恤聶讞員判車主出撫恤洋一百元給郁氏具領徐阿五罰洋五元充公以儆 
[司機人不任其咎]  
　　吳福英至法公堂訴稱兒子吳桂生乘坐電車下車時跌傷足骨今在醫院醫治實因司機人甘桃意停機不愼所致求請訊究甘供將次到站車未停穩吳桂生即一躍跳下不及阻止實屬自取其咎與小民無干求察判甘並無不合將案註銷 
[婦人請免驗屍]  
　　南市十六舖南首鹽碼頭某轉運公司門前昨晨發現路斃男屍一具形似乞丐當經該處地甲喬忠投報地方檢察廳請求派員相驗林廳長正擬派員往驗卽有崇明婦人張王氏投案禀稍死者名張合郎係婦人之夫請求免驗林廳長諭着張王氏當庭具結存案准其自行棺殮 
[女孩燙傷手腕]  
　　南馬頭住户張蔣氏之女名妹妹年僅九齡前日提壺出外泡水適有朱魏氏郭李氏在途口角互扭誤將該孩之銅壺碰翻以致燙傷手腕等處骨骱脫落當卽鳴警拘至一分署飭將該孩先送上海醫院療治並查明朱魏氏迭次滋事甚不安分飭送警廳司法科訊究 
[普隊長查禁賣烟]  
高昌廟海陸軍警察隊普隊長偵悉高昌廟地方私設烟燈之家爲數甚多恐其容留匪類或將鴉片售於軍人呼吸當於昨日率帶士兵四名分往各户嚴密搜查一面示諭各房主不得租給他人開設烟館如違定卽查封房屋云 
[女子受惑打針]  
　　住居閔行鎭之松江女子張桃英素有烟癖近由吳寳生勸其剌打碼啡針當爲鄰人至該處警區告發將張吳二人在康有堂家中拘獲並抄出碼啡針併解縣警察所移解地方檢察廳預審屬實起訴審判廳昨經推檢各官開庭辯論之下當庭宣判張桃英處拘役二十天吳寳生拘役十天嗎啡針没收銷燬 
[忤逆尙無實據]  
　　陳秀昌前日扭其子陳木香至閘北警廳司法科控告忤逆經段科員研訊一遇送至檢察分庭由李檢察官預訊以陳秀昌所訴並無確實證據故未成立惟陳木香實犯吸食鴉片罪判令還押聽候起訴核辦 
[主人强姦使女]  
　　前淸官裔湖北人彭友山挈着僑居新閘大通路五百零三號門牌因强奸十七歲使女姚阿寳被控由探毛伊文協同西探海林威（譯音）前往拘獲昨晨解送公共公堂研訊先由西探上堂禀稱原告於三星期前被薦至被告處爲傭詎被告於日前乘家眷出外遽入原告臥室先以春宫一册給閱繼卽恃强奸污以致原告下體受傷翌日　不能起被告即另　一人並給原告洋五元轉薦至他處嗣經被告訴知其母故昨日（即二十九號）原告母女二人至被告處向論互相爭閙曾經一百五十一號西捕查見帶入捕房詢係細故卽行斥釋迨後原告復至捕房控訴並經西醫騐明原告下體受傷屬實故奉捕頭飭令協同華探前往詎被告正在收拾行李且己購就大北輪船船票顯係情虚圖逃今將傷單呈案請究聶襄讞商之美領畢君判被告還押原告女子姚阿實暫留濟良所候禮拜四再行訊核 
[珠寶掮客與妓女之交涉]  
　　珠寶　客沈佩林控妓女謝珊珊不理　戒等價銀五千九百餘兩昨晨由公共公廨飭探將該妓票提到案中西官判令交保候訊 
[鴇婦凌虐幼妓]  
　　法捕房昨解花烟間鴇婦王劉氏至法公堂禀稱劉氏購買年糼女子陳招弟爲娼己背人道現又因狎客稀少用木柴將該妓毒打受傷故拘案請辦兇器呈閱招弟供被父親售於該鴇時受毒打苦不可言求恩超豁劉氏供因招弟偷吃食物略責數下有之並不痛打求宥判罰洋五十元充公招弟發堂擇配 
[婢女被虐潛逃]  
　　貴州路一百五十六號門牌黄李氏家之十七歲婢女阿金又被賣與人爲婢之八歲蘇州女孩沈桂生均因被主凌虐私逃出外被捕房先後查見帶入捕房詢明暫留昨晨解送公共公堂經中西官訊明判二女併留濟良所候核 
[誘拐女孩之嫌疑]  
　　住居小南門外聖賢橋之成衣匠張秀泉有六歲女孩名林妹曾於去年陰曆十二月間被拐無蹤茲巳偵知實由同居人庖丁孫台生同妻張氏誘領出外復勾串其姪媳匿居某處當卽向孫追究推諉不知昨即扭控第一分署詰問不認飭送警廳司法科訊究 
[尋獲後仍被逃逸]  
　　城内金家浜居民張富生娶妻陸氏巳歷十三年伉　素篤詎陸氏忽於去年與隣人沙紹奎有染竟於去年舊曆九月二十三日被沙勾誘捲逃匿居公共租界新閘成都路同福里三百九十一號門牌近爲張偵知於舊曆本月初前往將陸氏尋見正欲上前扭住詎被沙及同居之皖入談世才攔阻縱令陸氏從後門逃逸是以張卽據情控奉公共公廨出票昨將同居之談世才提案訊究談供去年在哈同花園爲華文敎習今年賦閑在家陸氏於去年舊曆十月二十五日賃居該處祗知姓沙月初原告來家時我並不在家亦無攔阻縱逃情事陸氏自月初走避後至今不知何往閙讞員商之美領柏君以談僅居見證地位因判交保開釋並諭以後如奉公堂傳案作證務須立時投案候質設抗避不到惟保是問 
[烟妓一再違禁]  
　　小東門捕房昨解烟妓張英寳王李氏至法公堂禀稱張妓等前因在途拉客罰過一次今又違犯實屬有意違禁須請重辦張等同供自知不合求宥判各罰洋十元充公 
[謊報搶刦之薄懲]  
　　崇明人龔大郎至美捕房報稱被同鄉人王和尙糾黨持械在北蘇州路攔刦洋十五元當經將王拘獲傳同見證解送公共公堂訊得實係王向龔借貸不遂糾衆行兇並無持械搶刧情事判王押滿三天龔不應謊報押候再核在案昨晨復訊中西官會判從寛收押一月示儆 
[見證不敢結寃]  
　　餅司山東人周惠成因拐匿墳山路一千一百五十一號門牌江北婦人李俞氏之十一歲甥女程菊子被控由探石仁信拘解公共公廨先由原告偕證李玉林上堂證明求究並經包探張根山上堂禀稱另有見證目擊被告將女孩領去惟恐被告懷恨不敢到堂作證質之被告狡賴不認中西官判押候下禮拜二見證到堂再訊 
 
 
 

Page 11

 
 
[毆捕案證不足]  
　　新　捕房三百五十四號印捕控被派克路五十九號門牌牛肉莊主楊阿生楊阿六行兇毆傷等情昨晨由捕解至公共公堂原告印捕上堂求究訊之被告延律師到堂代辯中西官因原告所控證據不足遂判將案註銷被告開釋 
[再來監禁一年]  
　　杭州人陳友林在福建路摸取朱根六袋内値洋八元之金絲眼鏡又無錫人葉榮根在福建路攫取婦人張王氏値洋十四元之金挖耳均由探捕追獲昨晨先後解送公共公堂經中西官訊明因陳係六次過犯判押西牢九月期滿函送上海縣遞回杭州原籍以後如再潛來租界一經查獲定須監禁西牢一年葉則還押候示 
[唆使行竊之辯論]  
　　新閘蔓盤路五百零三號門牌潘邱氏因同居婦人伊陳氏引誘伊女潘阿三行竊値洋一千八百元之鑽鐲鑽戒等件控由捕房將陳氏及潘女一併拘至公共公廨訊押候核在案昨晨復訊兩造均延律師到堂互相辯論中西官判潘女暫留濟良所陳氏交二千元人洋並保候再訊核 
[審理串吞家産案]  
　　昨日上午十一時上海地方審判廳賀推事官開第二庭審理陳鴻儒卽陳明生與陳炳榮陳鴻濤等串吞家産一案原告延請律師出庭陳述一切被告因事不到亦由律師出庭爲之辯護問官决定今日爲陳明事實候傳到陳炳榮等到案再行開庭辯論 
[工巡捐局批示三則]  
　　商人朱福年禀請續辦淸潔由　據禀巳悉查該商人承辦閘北淸潔現届期滿正擬招商投標據該商一再禀請加認捐欵繼續承辦察核該商上年承辦以來尙無短繳貽誤情事姑准續辦一年仰仍按月預繳妥愼辦理是爲至要此批 
　　朱福年禀請公坑基地租限未滿准予緩拆由　據禀巳悉查此案前據閘北分辦處查復並飭令限日拆除該商自應尅日遵辦所稱租地十年一節並未禀局有案卽該商認辦該項捐務亦斷無十年之期所請碍難准行仰仍遵照限日拆除母再遲延切切此批 
　　協順押舖商人朱榮卿禀捐遷移由　據禀巳悉查上年該商禀請將所設協順商舖遷至鼎盛原址業經批准在案茲據禀稱因地勢窄狹擬遷至原址之後等情經飭查明雖與原有詠盛押舖相距非遠尙非同一馬路姑念該商係舊有牌號所遷仍在鼎盛原址左右應即照准仰即日具送原領執照更正門牌號數再行開市切切此批 
雜評三 
　　一致靜候（訥） 
　　聞某當道致京電謂上海各界熱心之人並無他舉現正一致靜候政府之解决夫解决而爲和平之解决也者國人靜候之解决而爲不和平之解决也者國人亦靜候之故今日之日非特上海之人一致靜候之亦全國人萬木無聲一致靜候之日也據京信兩國均欲速了全部解决之期不遠然則靜候之日亦無　矣嗚呼國人於此無幾日之靜候中將何以整備此經過靜候之後哉 
[國貨調查]  
　　線襪　嘉興精勤廠所製汽車牌雙星牌脚車牌稻牌雙喜牌各種線襪粗細咸宜色澤光潔上海分售處在法租界大自鳴鐘對門綸華恒記公司杭州淸泰門保佑坊大街履安和記公司（按松江所出之線襪前己登錄） 
　　牙粉　上海南京路廣生行所製雙妹牌玫瑰樟腦薄荷加波力各種牙粉質良物美極合衛生每盒一角二角不等各省均有分售　又上海福州路戴春林號所製老虎牌牙粉價廉物美每袋售洋二分近己新裝美麗之玻璃瓶罐銷路益廣　又上海廣東路中國化學工藝廠所製三星牌鹿牌牙粉亦爲國貨中行銷最大之品價與老虎牌略同 
來件 
[中國公學十年紀念會演說稿]  
　　校長報告　今爲本校十年紀念開會鄙人對於公學之往事個人之心理社會之變遷實具有無窮之感想試略述之公學創設之初由於日本取締遊學憤外人之欺凌慨立學之無地相與聯袂歸國艱困辛危再接冉厲甚至姚君宏業以身蹈海張君邦傑以身殉校風聲所播國人始知公學之成立實與中國前途有密切之關係輸金納欵始底於成四方負笈來遊者日益衆規模略備成績斐然不幸兩度兵戎屋宇殘損復於風潮震撼之中作持雖鞏固之計扶危定傾講舍重新屈指今年適届十稔鄙人終始校務力任其難凛隕越之堪虞念締造之非易深願諸君奮勉力學發揮光大俾本校之榮譽由十年而埀諸無窮此則鄙人所極爲希望者也今日形勢頓異外人之要求日益劇烈回溯往事如在目前不興學無以樹人不自立無以固圍我國人急宜猛省蹈厲發揚庶本校二十年紀念開會時國勢因之而强民氣因之而振本校亦因之擴允展布吾爲公學前途賀尤爲中國前途賀謹緬　巳往之事實希望後來之良果而進一辭 
　　李梅庵先生演說　公學初倡時余固力贊之然私衷竊以爲難孰意我公　　能十週紀念也不肖曷勝慶慰惟有數語互警諸同學者國必自侮然后人侮之然則國於宇宙苟有侮我者直吾自侮之殊購耳國之亡也必先有亡國國民爲之鞭策爲之建　吾國之存亡决乎我國民具　亡國國民之資格否夫欲滌除亡國民之資格厥有維一武器曰求自立是己自立之基百　其要　則曰求學而己故學者自立所本自立者國命人心所惠託者也夫國人而能嗜學不堅築自亡之器具世界孰有能亡我者乎企余望之 
　　康實忠先生演說　取締初布時留東同人咸憤於是　苦含辛欲　造巨學之士藉以建造一强健政府其效期諸十年今竟十年矣巨學宏儒持政者頗不乏人顧蠧吾國最甚者正此輩巨學之夫爲虎作俱其禍烈有甚於焚書坑儒吾誠不能己於爲吾國學界危也推原病始一曰廉恥之道不立二曰自立之性不具故吾黨士夫立乎中國學界當以尙廉恥重自立爲要而學術技藝次之而不然者多一學士斯多一亡國民輕重緩急失其權衡國亡無日矣公學尙有二十年三十年之紀念否誠一疑問矣 
[遠東運動會小史]  
　　歐美各國人民對於體育一端注意非常一學校一城市有一學校一城市之運動會一國有全國運動會各國有萬國之厄靈辟克運動會溯其起原　在希臘極盛時代近時恢復古制每四年舉行一次第一次舉行於雅典時在一千八百九十六年至一千九百年舉行第二次於巴黎其後四年舉行第三次於美國之聖路易第四次在倫敦第五次在司篤亨然此厄靈辟克運動會預賽之體育家均爲歐美諸國之人遠東之國始終未遣代表遠東諸國至一千九百十二年自行發起一遠東厄靈辟克運動會以一千九百十三年二月一日至二日舉行第一次大會於菲律賓之馬尼勒預賽者爲中國日本及菲律賓此次國際競爭菲律賓雖得第一中國體育家亦殊不弱奪得錦標歸者有潘文炳葉桂福諸君會畢舉中國之伍廷芳博士爲會長并訂於本年五月十五日至二十二日在上海舉行第二次運動大會此次運動會贊成員領袖爲袁大總統餘如黎副總統周自齊總長蔡廷幹上將張季直總長等均爲贊成員而總幹事部則伍廷芳博士爲幹事長加拿大柯樂愷君爲名譽書記員聶雲台君爲名譽會計員而唐少川鍾紫垣張伯苓三君爲幹事云 
[來函]  
　　唐晉記號來函 
　　敬啓者敝處昨接國民共濟會來函一件因不知該會地點所在故特備復函請登貴報來函欄内以明是非如荷即日登載則感激無涯矣　北蘇州路十一號唐晋記號敬上 
　　昨接來敎藉知貴會諸公愛國熱度與日俱升鄙人亦國民一份子詎不知敵愾同仇而以愛國爲前提者敬非喪心病狂斷無以軍需要品於交涉困難之際售與他國商人之理如來函所詢敝處以軍需用之靑鉛售與日人等語而措辭之激烈語氣之嚴酷雖出於愛國熱忱惟於調查之問殊多失實敝處以五金營業與三井素有貨殖往來於上月二十五日該行欲父預成之靑鉛與華商怡順銅號故向敝處轉購靑鉛三百四十條如數交與怡順表面雖似該在購買實則仍屬華商買進耳事實彰明可以一查而知鄙人問心自安本無庸聲辯恐謗言所至是非不明故特表而出之尙祈公鑒　北蘇州路唐晉記號敬啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[周茂勳] [  筠嚴館主]  
　　馬江之役法人先發制人淸軍水陸奔潰沈戰艦毁砲台金牌長門天險盡失任其縱横海上蹋澎湖踞基隆游弈浙洋猖獗不可復制淸廷震怒下詔各海口防軍凡見法艦即行砲擊乙酉正月十五日法艦五艘闖入蛟門其先鋒船得利容芳逼近招寳威遠砲台勇目周茂動瞭見之即欲發砲擊之時管帶吳杰往南岸請令未回衆以未得軍令爲辭茂勳曰若待軍令必爲馬江之續矣騰身跨大砲上霹靂一聲中之敬艦飛砲回擊折茂勳右足屹立不勳復連發三砲俱中要害敵艦始回防軍見威遠獲勝兩岸夾擊砲彈蔽天烟燄漲海自未至申卒擊退法艦嗣後往來游戈洋面屢被擊退終不敢近招寳一步是役也傷軍三人茂勳足趾旣斷醫治月餘杖而能行事平賞戴藍翖終身食五品俸嗟乎自馬江敗衂軍氣喪盡法人蔑視中國氣吞蛟海經茂勳一擊法軍受創始帖耳就撫茂勳誠功之首哉 
詩選 
[四十九歲自述詩三十首（續）] [  古吳舲詩氏陳希濓]  
　　蓉城不到只三年去客重來有夙緣宦夢依然十八月連天烽火急歸鞭（庚戍四十五歲三月服闋仍選江陰至辛亥秋武昌起事乃於壬子二月返吳前後兩任均祇十八月） 
　　買地城南好卜居安排筆硯與琴書數叢　菊盈樽酒漫認柴桑處士廬（壬子四十七歲卜居於帶城橋之南園小築數椽頗饒幽趣） 
　　迎得翩翩快壻來郎遊帝里女泉台怱怱一月良緣短腸斷征夫去不回（是歲春長女贅錢壻勵齋於家未滿月有事入都而女卽病得即不起） 
　　秋來又檢嫁衣裳三女于歸草草粧爲祝夫妻長好合不圖天壞有王郎（秋問又遣嫁三女於王氏是年連辦喜事故粧亦草草） 
妻孥圑聚一家春兒婦分居淞水濱蘇滬颺輪眞一　往來兩地樂天倫（甲寅四十九歲大兒就事於申挈婦而往余常往來其間亦一樂也） 
　　亞子金陵法政求三郎實業奸潛修天心憐我坎坷甚倘許兒曹出一頭（次兒今年春至金陵讀書三兒亦於署假考取南洋公學肄業於申江） 
　　生平年命怕逢寅風雨深秋愁　人自分今生長己矣金丹一粒妙回春（予四遇寅年除庚寅外逢寅必病且病必在秋今年九月初大病幸拙存通家飲以西藥數粒遂奏奇效） 
　　霜雪盈　　尙無難分故我與今吾病中留得髮　長始表鬚眉是丈夫（予血氣早　少年即曰髮星星而尙未留鬚） 
　　彈指光陰　九秋還將往事說從頭老天倘遂假年願再續俚詞索　酬（完） 
筆記 
[西戍途中日記（十二續）] [  桐城劉雨沛]  
　　六月初五日午前六時由醴泉西北門出發此門名望乾門門外有福祥園故址四十里抵乾州城此四十里中有一湯王嶺而沿途絶無舖店行者須帶水瓶以備解渴乾州秦内史地漢屬左馮翖即唐之奉天也州城在漠谷水東岸九　諸山屏障西北涇渭二水縈帶東南當秦隴往來之衝　西安肘腋之險故唐德宗保此卒郤朱泚之師城東十五里曰六陌道旁有周孝侯殉節碑蓋晉將周處與齊萬年戰殁處也城内店少除行台外别無下榻之處時行台巳爲審判廳何奏箎所住州役向一土店借破星兩間以爲予與張君停驂之所予正舖行李一璧虎落於被上遂支帳以蔽之州牧質振鏞送酒席來予食畢覺身上畏寒蒙被而臥越兩小時乃醒乾州杏大如桃若作杏脯必佳 
　　六月初六日出乾州北門向永壽進行乾距永壽九十里行十里許瓜破嶺嶺後之山即唐高宗之乾陵武后附葬焉經十八里舖到將軍廟午餐又二十里蒿店又十里穆陵關又十里到武陵山下即永壽城隴阪自此漸入高境矣永壽古邠地縣城即古漆地漢光武征隗囂曾至是處城内有惠民泉吕大坊令斯縣所導近城左山右潤路幅甚狹砲兵通過大爲不易且地扼隴阪東首四塞山徑陡絶駐以重兵實西秦之要塞也 
　　六月初七日因無車在永壽休息一日發錫侯安農維三諸弟信並致古秩軒文翰臣信告以路上狀態 
自由談之自由談 
　　乙卯年之曆本有作大建者有作小建者吾知商家小除夕到門索賬彼善於避債者必婉辭曰先生今日非大年夜請明日來索不遲及至明日則怒吼曰汝知今日何日非丙辰年之元旦乎何得臨我門快去快去[  瞎說]  
　　今社會諸君子競言愛國矣夫愛國之說莫詩書若也　　禾油麥秀見於王風瓜養　綿見於大雅此詩人愛國之心所以流爲歌詠也 
　　尚書曰惟土物愛厥心臧聰聽祖考之彝訓張南皮申其說曰能知愛其土物乃能愛其鄉土愛其本國如此則爲存心良善方能聽受祖考之彝訓是知必愛國敬祖其心乃爲善若反是則爲不善也此張南皮釋書言見於存古學堂奏稿者也 
　　邇來瘦瞗劍秋冷眼諸君投入自由談種種三復讀之可以感民心可以定民志可以作民氣可以振民之精神可以結民之圑體厥功顧不偉哉爰附數言於此[  東園]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第十六章（續） 
　　讀吾書者試思密斯脫特雅果何爲不欲見嫣紅乎豈以嫣紅過窘恐其窮氣沾戚屬乎非也嫣紅自與裘蘭相見後戚屬一層久巳不復思及今者來亦不過如平常之人求與寛限耳故與密斯脫特雅相見之後其第一語即爲請求收回坐索之人安東尼日否此實不能蓋予之爲此實奉密斯特安西來之命夫人試思之夫人來此己半載吾竟未嘗一索租値在吾實已背職今果從夫人語者不將受密斯特安西來之責備耶嫣紅曰負欠不還此亦未必不過因此欵必二月間始可有故來懇君否則吾家什物其所値亦且三倍房租安東尼搖其首曰夫人未之思耳天下之物其買進之時値價果如是但一旦出賣正恐三分之一尙不値耳嫣紅曰吾亦以此····安東尼不待其語畢即日夫人吾言已出莫可更改夫人果欲去此坐索之人則以租金來可耳言時以目視窗外嫣紅至此知無可挽回遂竟出室自去然其雙眥之上固已站滿淚痕矣迨過鬧市嫣紅遂不自持竟放聲而哭嗟乎嫣紅此哭竟未嘗有一人見乎然實有一人見其可憐之狀及哭聲也其人之目與耳雖終古未嘗或閉故嫣紅向之哀禱時嫣紅之心遂亦少淸 
[埃及野史之一勃萊特外紀（四）] [  佩筠女史]  
　　勃萊特旣長貌尤都美髮深紺縷縷作黄金色直披其肩壓以金冠綴金剛石及明珠滿之眸黑若漆而雙頰則又紅酣如桃花之經雨豔麗乃如天使太子貌旣美矣然英挺饒有父風讀書輒淹通其奥竅師保不能及然勃萊特不卹學也以爲吾人旣爲王冑理宜以舒理民生疾苦爲務何能長日咀唔作博士熊耶以是每於修業之暇輒出與百姓相接虚巳待人不恥下問凡人有所告誡輒紆尊聽之温辭答之於是國中之人又不頌王而頌勃萊特矣斯佛倫大喜乃與維齊並諸臣議曰寡人耄矣不能更治國擬修内禪故事令王子勃萊特繼承大統俾綜庶務知國事艱鉅并民生疾苦以磨勵其心志不致久眈睱逸諸臣以爲如何維齊乃再拜對口陛下之言當也陛下久辛勤宵旰心志苦矣今幸太子長成聖明英偉爲民望所歸禮宜舁與大統俾陛下得少息肩仔頣養天年臣意如此敢請王旨意言巳復伏地再拜羣臣和之僉曰維齊言當敢請聖意裁納斯佛倫見諸臣巳歸心太子乃上表請於加利弗願以王子勃萊特繼主以莎利伯詔曰可斯佛倫乃籌備一切内禪之事風聲播於氓庶亦僉額手以相慶曰傳位於太子允當太子賢明吾黎儕　得主矣 
　　内禪之期旣届斯佛倫乃挈勃萊特登輦赴倍德之宫受羣臣朝賀倍德者尤言正大也此時天正平明朝曦浴海而出爲諸雲所擁吐爲奇彩上麗天半璨爛有如雲錦宫旣深邃日光乃勿之及則於殿中巨柱之上密懸海燈燈爲金絲所製燃巨臘如臂熒熒吐爲黄色之光殿隅盡明燭及織微矣殿壁爲黑雲母石所築上鐫神像無數皆波斯及以莎利伯先王聖像鬚眉神古雙眸以寳石嵌之靈轉如生人而兩廊之上則羣臣執笏鵠立都無聲息以殿境嚴肅似有極重之空氣壓其呼吸使不能也入者堦墀之下則衛士如　糾糾　作武裝有如滄海横流羣龍昻首以朝天使矛鋒耀空氣矣殿中明燈之下則設寳座裀薦繁　無倫花朶盡爲金鑽所綴瑩白耀目座前則埀　　沈沈　地飄　如絲而實非絲蓋金樓也此時　　之後巳隱隱聞仙樂之音宫燈耀如明星幔啓宫衛乃魚貫而出分立實座之側羣臣知王駕臨矣則伏地作頌呼萬歲移時樂聲益振則有少年中涓無數男女不一冠金冠上耀星辰之神各象其形手樂器奇詭不可名狀至即立於　幕之兩旁側其身向内以迎王駕羣臣乃舉其笏呼萬歲則斯佛倫偕勃萊特出矣 
痴情小說 
[美女花] [  小山梅郞合譯]  
　第七章（續） 
　　倍而那於老父謝世後每當凄凉悲傷之際未嘗有一懇切慰藉之人今於悔恨惆悵時忽得一娉婷欲仙之美人爲之體貼撫慰於是感激之誠乃油然而發慘然拭淚曰吾愛爾旣侍我父以死使渠得安心瞑目而逝復助其子以生不致悔恨莫贖此余當感謝而爲爾祝福者也言畢即向愛蘭鞠躬爲禮旣復携手回侯爵之府然餘悲未巳彼此默然初不若適纔出遊時之樂矣及入廳事則侯爵方木然兀坐追憶其夜來驚惕之夢而爲種種之幻想比見倍而那人立呈其笑容起身相迓一若恐倍而那之率領騎隊以分析其財産者少頃午膳巳備相偕入餐室倍而那悠悠怱忽雖去之一字初未消減而此際乃復爲愛蘭携之以人就座於侯爵及愛蘭之間移時餐畢復履行其散步之功課倍而那復爲愛蘭偕往書室贍觀其所繪之國盡又偕侯爵同至球房作打彈子之戲身不暇息昏昏如入夢境每於一事一樂之後倍而那即思抽身辭去無奈枝枝葉葉之新鮮事物又緊接而來使倍而那無啓口作别之餘暇一若愛蘭表問情於侯爵更迭與倍而那搏戰使不得稍事休息有反躬自省之機迨愛蘭等稍懈而男爵失人又至矣夫男爵夫人固以倍而那之忽然出現於人世有關於格朗河畔兩府之幸福命運未敢輕視况所行之計劃第一步巳達完全之目的何今日疎慨若是遲遲至午後而始來豈不慮倍而那於今日晨起即作不辭之行耶豈不慮侯爵驕矜固執之心與倍而那或有衝突致敗大事於埀成耶即小男爵賴胡勒固入贅於侯府者也昨晚回家爲其母所阻乃宿於家中則今日晨起胡又不來一視其愛妻 
游戲文章 
[滑稽詈僕詩四律] [  倚犀]  
　　　今年命運合當災撞着腌惡殺才指挖茶甌添黑暈手翻豆腐印烟煤遮臂草布常遮飯抺碗麻巾又抺橦更有一般堪笑處扇爐常帶滿頭灰 
　　鈍僕由來懶性多人家那得懶如他隔旬油碗常留竈過午殘糜尙在鍋板蓋生塵從未拭廚刀上銹不曾磨近來學得痴　計呵駡由伊更奈何 
　　面皮黄腫氣昏騰搽擦鍋煤像竈君坐起鼾齁聞鼻息行來踼秃響鞋跟　時菜汁連盤　　極鍋巴滿口吞料得陽間難着汝陰司待請去行瘟 
　　看渠惡狀幾多般待我描摹使汝　買賣　虧偏減刻走跑遲鈍又閒談烘爐夜半燒穿楊沽酒中途打破　若到年終算工價扣陪定要十除三 
 
 
 

Page 15

 
 
   
 
 

Page 16

 
 
   
 
