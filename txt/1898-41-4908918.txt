# 1898 - 41 - 4908918

 

Page 1

 
 
[蘇州當日派報幷赶蘇屬各大埠] [  申報館主人啓]  
　　蘇州　東南富庶之區冠葢紛馳官商薈萃本館所出報紙行銷甚廣購者如雲兹特帑外如上赶早刷印星夜飛遞前往風雨無阻俾當日卽　派送以　先覩爲快者之心至蘇州隣近百里之遙就近購取亦較前早到一日想諸君子酒後茶餘當必爭先披閱也現在請友人在蘇經理　發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒及 
[新輯目强學齋治平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播臺區顧國擇之不精或語多耳食不特無以資實用且詒笑於通人是　釆近人專作繼成十種或則言利之可興或則言弊之當革或則言安内攘外之要圖但使謀國者簡練揣歴引而伸之觸類而長之漸漸收自强之　其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹託本局用新字排印成畫每部十二本盛以錦　價洋一元四角賜顧者向本埠棋盤街文瑞樓蘇州綠蔭堂察院塲文瑞樓漢口漁古山房長沙省富文書局均有寄售 
[論昨報所登日人索欵事]  
　　昨日本報登本月二十一日倫敦來電云日本國家請中朝將應償之欵屇期付淸不能延緩有客從而論之曰日人之爲此說也豈以中朝爲不足取信乎夫中朝之償日本其數多至庫平銀二萬三千萬兩而又加以利息准屯兵威海衛兵費亦出自中朝若是乎此欵一日不淸則利息一日不可少卽威海衛之兵一日不肯退資糧扉屨中朝萬不能厭供億之煩日人旣得穩取利銀又可省却若干兵費苟非恐中朝之靳而不予胡爲必責令如期付淸夫中朝固素日以誠信相孚者也日人誠何心而尙疑爲或有所靳乎執筆人曰唯唯否否此非日人之不信中朝正以見其帑藏之支絀也日本當戰勝中國後添武備修甲兵事事需財其耗費正不可以億萬計卽如臺灣一省雖經　而有之而整頓地方隨在皆需巨欵去冬曾見諸日報謂每年除所征各項賦稅之外須賠累至三千餘萬金加以議員議定分年增購戰艦數十艘其費更無限量日本祗蕞爾一島國耳旣無不竭之銅山又未聞有已開之金穴僅恃中朝所償之二萬三千萬猶屬不敷復烏能任中朝展緩付銀而貪此區區之利乎僕以爲此正見日人之亟於需欵也日本於遼東一役得地復失幾與俄人結不解之仇俄虎狼之國也日人雖好爲大言然豈不自知兵力之足恃與否萬一兩軍相見孰勝孰負何待智者而始知以故設備添防刻不容緩兼之高麗因辭罷自郎之事英人又嘖有煩言英與俄爭日人豈能袖旁觀之手於是富士八島諸艦限日告成其金貲之輪出外洋者幾至相屬於道苟不向中朝將欵收取其金貲將出自誰人此所以聲請尅日付淸而寍失數十萬之利銀與威海衛之兵費歟抑更有一說焉邇者日本與英國聨盟凡事互相保護俾得勢均力敵不致任俄人獨得逞志於亞洲今者俄人旣願貸欵與中朝而英欲與之爭利中朝莫衷一是幾於左右爲難日人殆恐此欵貸自俄人則中俄之交誼益親英仍退居於後故迫令中朝如期交付或者俄欵尙遲遲未定中朝必轉貸於英庶幾英人之志得伸而日本仍得輔車相依之勢其中深謀遠慮　外人已得微窺特不知中朝執政諸大臣將如何籌一至善之策也或又曰日人之爲此言意蓋圖得威海衛也日人道料中朝於戰敗之後需欵甚急計臣幾無法可籌此欵旣不克如期付淸則日人可據威海衛而有之日後中朝卽如數付銀日人亦必貴其逾期不復遵約返地曰此誠日人之妄想也俄人旣願貸銀則此欵已有著路卽事機中變而中朝萬不得已仍向英人貸之所償旣不爽期日人更有何說之辭而可將威海衛據爲已有况俄人已借得旅順口德人亦占住膠州灣威海衛介乎其中俄與德本屬同盟他日者俄人自北而攻德人則由南畔稱兵以往日人以數千之衆抵敵兩國雄師正如鳥之在籠魚之在釜雖恃英人爲奥援而鞭長莫及夫亦徒喚奈何及此時而將威海衛依舊退還而日人已大遭挫衂矣然則中朝更何慮其存久假不歸之意哉總而言之日本之國用竭蹶早已通國皆知本月二十日本報曾登井上大藏省大臣通盤籌畫一由於物價騰貴有礙小民生計一由於天災流行屋宇均須修補一由於新定法律各處興廢甚多以致明治三十一年國用不敷甚巨不得不設法彌縫議就大藏省積餘欵内提出三百萬圓至請領之欵多至二千三百萬圓亦難籌備尙須竭力裁汰以節其流噫日本之外强中乾早已一斑可見卽不垂涎威海衛亦未嘗望英人之逞志於亞州而其償欵豈可須臾緩哉我中朝袞袞諸公尙其善爲度支毋使愆期而致日人有所藉口也可 
[憲駕將行]  
　　昨日姑蘇采訪友人飛函相告云本月二十二日淸晨忽聞砲聲隆然繼以槍聲若珠貫旋見地方文武各員咸呵殿出胥門急往訪之知奎樂峯大中丞於二十一日之夜接上海道蔡和甫觀察及藩司聶仲芳方伯電禀内開德國交涉事宜未能定奪請駕臨上海面商一切等情遂定期翌日淸晨起節是以撫標各營弁勇及屬下員弁齊集官碼頭鵠候行旌也至九下鐘時中丞在大堂上恭設香案拜發奏摺及遲至下午未見啓行訪之官塲則云中丞電請兩江總督劉峴帥偕赴上海商辦此事須俟峴帥回電是以遲遲誠如是則憲旌就道當在指顧問矣 
[公讌教士]  
　　金陵友人來函云泰西各國教士之赴江寗傳教者每與各當道修敦盤之好江寗府劉嘉樹太守默體此意因於本月十七日偕上元縣陳仰山大令江寗縣趙小帆大令就上元署肆筵公讌是日辰刻各教士先後戾止太守曁二大令延入花廳相對寒暄甚爲驩洽迨至貓睛轉午速赴筵閒酒至數巡英教士某君起而致詞云敝國與大淸修好垂數十年並無繊芥之隙嗣後倘有他國妄生事端願竭力相扶以盡友邦之誼俄而美教士某君祝曰美國通商已久與中國夙稱至好所有駐寗教士承當道加意護持彌深感激自今以往願永敦和好以固邦交其餘教士數人咸各舉觴獻頌太守曁兩大令亦以温語答之迨盡歡而散時已金烏西墜燈火萬家矣 
[以工代賑]  
　　揚州訪事友人云淮徐一帶客歲顆粒無收荒歉情形不堪入目幸大憲憫念災黎飛飭地方官各就本處設法撫恤一面又奏請仿照直隷山東等處章程開辦振捐惟是災情過重緩難濟急於是地方官紳聨禀上憲懇先籌欵將桃源宿　沭陽等處鹽河勘估挑濬俾以工代賑各災民果腹有資或不致流離四散上遊允之刻下已畚挶齊施人夫雲集所有銀錢均歸本處紳董經理章程極爲妥善嚴佑之大善長業又携欵到工淸查戶口分别輕重按名散放各災民無不踴躍歡呼啣感弗置惟是靑黃不接爲日方長尤望好行其德者源源接濟俾得出水火而登衽席是誠百萬哀鴻所馨香禱祀者也 
[示拿會匪]  
　　欽命簡放提督浙江温州總鎭遵勇巴圖魯劉欽命二品頂戴浙江温處兵備道兼監督甌海 
 
 

Page 2

 
 
關王爲剴切曉諭事照得本鎭道於去臘訪聞永邑柟溪一帶有會匪散賣票布卽札飭該處防營一體查拿近因謠言紛起又復密飭永嘉縣及保甲局員紳會拿購線務獲今於初八日匪首宋左亭已經被擒其餘黨自應照供追究拿辦惟恐鄕愚無知本非盡皆匪類或被煽惑或被恫嚇半出無可如何若一旦盡法查拿殊非愛民如子之意今本鎭道仍密飭縣汛保甲員紳暗中切實搜拿孰善孰惡自有眞知善者予以自新惡者亦不寛縱合再諭示爲此示仰諸色人等知悉切勿再各執迷仍前誤聽匪言投入會中列名匪册凡有地方紳士具保許將票布名册就近呈繳予以自新免追旣往以後各安本業勉爲善良上不負朝廷下不虧官長爾等雖係鄕民無知試思宋姓詭計百出無非騙財今果可以自保耶倘仍不悟本鎭道各路派人密訪一經拿獲或被告發定卽照會匪例懲治决不姑寛凛遵特示光緒二十四年正月十三日 
[甬江試事]  
　　寗波采訪友人云寗波府程稻村太守接奉浙江提督學政陳大宗師來文内開二月初四日由學轅起馬初八日按臨甯郡○程太守定於本月二十二日取齊象山縣文童二十六日考首塲 
[勘估堤工]  
　　九江訪事友人云江西九江府對岸之阿公堤去年爲水衝刷幾瀕於危幸當時竭力搶築未致倒塌而堤身己多剥蝕兹紳民據情禀報邑宰楊少庭明府卽於新正初九日會同江防同知曾葆農司馬親往履勘一經勘定須卽興工修築也 
[操演認眞]  
　　金陵訪事友人來函云金陵標防各營均於元宵後一日奉諭開操以後不獨白晝逐日操演卽夜間亦定時練習往往在枕上聞鎗砲之聲迥非疇昔奉行故事之可比矣于城之選其在此乎 
[設筵誌盛]  
　　廣東訪事友人來函云正月初九日廣東水師提督何軍門長淸在靖海門外十六營公署設筵恭請保留守劉淵亭軍門及四營官弁大開春宴保留守亦於十二日在小東門外八旗會館設筵以　　　幷招國　　名班演劇侑觴連日車馬往來眞有如水如龍之盛 
[匪徒斷路]  
　　廣東訪事友人來函云省垣第十鋪橫街珠巷曾巷二處每至夜間輙有匪徒在彼守候苟遇行人之衣服齊整者卽開槍指嚇將身上窮搜然後取其衣服去年郭紳及某山長皆曾受其害從未破獲本月初十晚初更時候有人在珠巷經過被匪攔阻正在動手復有一人來此匪又如前指嚇二人均將衣服解去始得放行第十鋪有緝捕勇一旗在左近駐紥被刼者前往告知迨勇率隊而來而匪已不知去向矣 
[舟行宜愼]  
　　九江訪事友人云關前昔年曾壞一巨艦錨沈江底水落時有碍行舟兹大關委員吳翔卿别駕飭令工匠造一本墩浮於其處墩上揷一小旗俾舟行至此得以小心避讓云 
[甌江火警]  
　　温州采訪友人云舊冬嘉平月二十六日之夜蓮漏三商萬籟俱寂平陽縣境古鰲頭上埠突兆焚如黑燄漫天赤熛捲地火毬亂滾四處延燒自陳廟邊兩岸直至四明公所墻外而止約計被燬二百二十餘戶眞巨災也○新正初八夜鐘鳴二下瑞安縣東門外集豐烟店中忽報火起封家姨更助之爲虐以致燧牛百隊左突右衝樂毅破齊無此迅疾警鑼報處各官齊出彈壓水龍亦奮勇狂噴然杯水車薪終於無濟至初九日破曉火始漸衰而兩岸已成焦土矣是役也共燬漿烟店火鹹魚鋪十三紙店五南貨店三藥鋪五其餘如水作嫁妝店鐵店以及手藝營生者多至無算統共焚去店屋二百四十間查起火之由或謂因煤油燈潑翻所致或謂因放花爆火星飛墮所致道聽塗說尙未能得其眞也 
[武林火警]  
　　杭州采訪友人云本月二十日午初省垣忠淸巷迤東久昌南貨鋪棧屋中失愼以致烈燄騰空店中人急閉上大門紛紛施救少頃各集義龍整隊而至官署洋龍亦以次臨塲文武印委各員則督同差役勇丁分投彈壓歴兩點鐘之久吳回氏始整隊而歸計焚去棧屋二進貨物搬出者祗十分之三迨二十一日天將破曉火復起於上興忠巷錢春生柴棧對門某姓家其家右邊係空地一方左邊及後進均有高牆祝融氏不能越雷池一步然仍借助於封姨之力跋扈飛揚霎時焚及隔岸李姓家簷端洎救熄而棧屋九楹已一掃而盡前面爲錢春生住宅後卽柴棧房悉有高垣幸免災及 
[奏設游藝學塾摺]  
　　頭品頂戴陝西巡撫臣魏光燾跪奏爲省城創設游藝學塾捐欵試辦奏明立案恭摺仰祈聖鑒事竊維自强之道以作育人才爲本求才之要以整頓學校爲先近年以來内外臣工禀承諭旨莫不以添設學堂儲才製器爲急務光緒二十二年刑部左侍郎臣李端棻奏請推廣學校一案内開各内地各府廳州縣興格致等學肄習專門果使業有可觀三年後由督撫奏明請旨考試錄用本年二月安徽撫臣鄧華熙奏請各省均於省城另設格致學堂並准奏明指撥的欵各等因均經欽奉硃批允准由總理各國事務衙門咨行在案臣查現在京師設立大學堂天津上海等處奏設頭等學堂其東南各省或另立書院講求樸學或就現有書院更變章程綱舉目張均有起色國家需才孔亟卽在偏隅亦應設法籌辦以收鼓舞振興之效陝省爲文獻舊邦歴代以來名臣大儒輩出我朝深仁厚澤涵濡二百餘年文物之美尤稱極盛近經兵燹原氣未復而關中宏道味經各書院肆業諸生多能研求實學恪守前賢矩矱其間忠義勃發蠲除錮習之士亦往往而有良由風俗質樸士氣果毅故也竊維圖治之本尤以興學育材爲亟亟迭經通飭府廳州縣各就地方書院增設算學格致等課多已漸次遵辦其涇陽新建崇實書院兹已落成經臣會同前學臣趙惟熙奏陳辦理情形在案復據督糧道姚恊贊轉據舉人薛信等禀請開設格致書院風氣漸開士知向學自應於省城創建學堂俾得薈萃羣材益資講習惟開斷之始務須先得要領不可徒託虛名經費旣應妥籌章程尤須明定當經檄行司道會商詳覆去後旋據該司道等禀稱現在欵項未充難於另建書院擬暫借省城崇化書院房舍創設格致學堂一所名曰游藝學塾本年由署臬司姚協贊於糧道任内先後捐用經費銀四千兩以後常年經費並議後任糧道每年籌捐銀一千二百兩又署潘司李有棻詳明由各州縣每年捐銀四千兩又升任藩司張汝梅籌撥生息銀一萬五千兩遴派公正官紳經理興辦延請教習考課生徒一面於津滬各處購買圖書儀器以爲講求製造之用幷分立條欵妥定課程期諸生爭自奮勉擬俟著有成效再請指撥的欵三年之後如果諸生學業成就再送總理各國事務衙門考試錄用等情詳請奏明立案前來臣覆查省會建立書院尤繫人才之消長學術之純疵拘守舊革旣滯於通今末由一發其扃鑰徒尙西學又或輕於蔑古不憚自抉其藩籬欲救二者之偏惟有尊崇經訓以端其趨博綜子史以觀其變由是叅考時務兼習算學舉凡天文地輿兵農工商與夫電化聲光重汽一切有用之學統歸格致之中分門探討務臻其奥而語言文字尤爲初學階梯亦應設立教習俾知塗徑然後本末不嫌於倒置體用亦可以兼賅至於受益有遲速所造有深淺又不外示之升降以寓勸懲騐之製造以定優劣該司等設法措籌創辦要舉實屬先其所急所擬各條亦能因地制宜均臻妥洽核與京師津滬及各省添立學堂辦法尙屬相符從此實力振作漸次擴充知河嶽靈秀之區必有奇才異能奮發而起庶幾仰副皇上崇尙實學造就人才之至意除將所立章程咨送總理各國事務衙門查核並俟辦有成效再行請撥部欵曁三年後照章咨送肄業優等諸生懇請考試錄用外所有創設游藝學塾捐欵試辦各緣由謹會同陝甘總督臣陶模合詞恭摺具奏伏乞皇聖鑒訓示謹奏奉硃批該衙門知道欽此 
[烟海春濤]  
　　烟臺訪事友人云自客臘經道憲出示禁賭後至今正各處賭塲一律閉歇若從此風行雷厲不使日久玩生則貪賭之人 
 
 

Page 3

 
 
可免無窮之害矣○新正以來風和日暖大似暮春天氣立春日淡雲微雨越日卽晴總未見有風雪亦北地所罕逢者也○每年歲暮時銀價必有起色故存銀之家延頸而望詎料遲至祀灶之後每兩僅易大錢一千有奇亦從來所未有也○優伶甲乙二人皆隷慶豐戲園各授門徒以傳衣鉢惟甲素來兇暴一日見及門奏技不愜於懷責之過甚乙代爲緩頰甲遷怒於乙竟至肆毆乙負傷喊控甲遭枷責亦自取之辱也○月之初九日俗傳爲玉皇上帝誕辰距烟三四里舊有玉皇廟自重修而後香火復盛今値天氣晴和故進香者較前偣蓰焚化之紙模香錁除爐鼎外平地約高二尺有餘可謂盛矣○上元節民間皆張燈結綵粉飾昇平闔街燈火通宵達旦各廟演劇鑼鼓聲喧興高采烈之徒直至天明始興盡而散 
[鍾阜晴雲]  
　　金陵訪事友人來函云金陵耶穌教堂林列堂中教士平日按期開堂演說又時以教會中所刊之書向街頭巷尾散給行人在二十年前都人士不免少見多怪近則司空見慣無復有齟齬之事矣惟童子無知或仍有妄騰口說者本月某日某教士在評事街一帶手携聖教會書沿路散給驀有頑童一羣追隨環繞任意胡言教士初到省垣不甚解此邦土語故未肇釁設遇能通土語者恐不免因細微之故而生事端有地方之責者尙其未雨綢繆而加之意焉○省垣下關地方向來本極寥落自招商局輪船行駛長江開築馬頭太古怡和繼之麥邊鴻安又繼之官民往來商賈薈萃江干一帶日漸殷繁長江各輪船惟招商局在下關設有躉船而太古怡和等公司輪船抵埠時皆用划船在江心起駁較之附招商局船者須多費划船錢二百文是以人之喜附招商局船者爲尤衆近日日本大坂商船會社商輪船兩艘一名天龍川丸一名大井川丸於西歴正月元旦爲始在長江一帶行駛到埠時卽在招商局躉船左側停　亦用划船起駁聞之諸客云雖用划船而並不取費大約創行之初不能無此招徠之術耳○金陵俗例新年賀節賓朋會集之時往往作葉子戲以爲樂幷有藉此聚賭抽頭以牟利者今屆元宵佳節諸賭徒呼盧喝雉一擲千金有某甲者素以小本營生獻歲以來偶入盤龍之隊屢戰屢北遂致金盡囊空乃向親友處貸得數金欲作背城之戰詎料五木無靈依然敗北甲以此後無以謀生潛購紫霞膏一盞背人吞服幸同伴知覺尙早急覓解藥依方灌救歴半日之久始得一吐而愈是可以爲炯鑒矣 
[潤州客述]  
　　鎭江訪事友人來函云正月十九日爲開印吉期鎭江關道憲長久山觀察預飭辦差人等在大堂上鋪設一切是晨六點鐘督標新兵前營兵丁齊集頭門分執大旂及戈矛洋槍之類俄頃府縣以次印委各官先後前來伺候迨吉時已屆觀察朝服升大堂書役鵠立兩旁掌印官將關道營務各篆棒至案前觀察望闕行三跪九叩首禮畢頭門所站各隊均燃放排槍聲如珠貫觀察復更換公服啓用關防然後文武各官趨至案前叅見觀察離位答以一揖書役復叩頭賀喜觀察退堂入花廳接見文武各官晤談片時至鐘鳴八下各員次第折回開印是日轅門内外冠裳燿耀輿馬紛紜都人士之往觀者幾乎閭巷爲空亦一時之盛也○鎭江燈市之盛向推七濠今年試燈節天宇晴霽皓月一輪春星萬點六街三市遊人如雲計各廟之出燈者共有十餘起咸倩名手製就獅象牛馬魚獸等各燈無不栩栩如生又扮演昭君和番水漫金山唐僧取經呂布戲貂蟬等雜劇郡人士興高采烈龍燈所至羣以爆竹迎之謂之迎燈然兩龍相遇則必爭道往往因此爭毆十七夜五福堂之龍燈行至德新街與三元會所出之龍燈相遇因火把偶觸龍尾厲聲怒駡繼之以毆將五福堂之龍燈打碎敗鱗殘甲狼藉滿街兩下爭扭至保甲局經局員出爲彈壓始得寢事 
[上海官塲紀事]  
　　江蘇藩司聶仲芳方伯由金陵回申旋於前晚乘滿江紅船用小火輪船拖帶回蘇垣關道憲蔡和甫觀察提右營廖楚材叅戎松海防劉乙笙司馬上海縣黃愛棠大令以及文武印委各員均詣滬北江干恭送○昨日本邑官塲探悉江蘇撫憲奎樂峯中丞將次來申上海縣黃愛棠大令已飭差役預備供張恭迎憲節矣○上海縣帮審委員蔣壽林刺史奉湖北藩司王芍棠方伯札調赴鄂將次啓行等情已紀前報刺史於前晚恭送聶方伯起節後卽乘太古洋行安慶輪船赴鄂 
[詣騐斃溺]  
　　本月十九日有往來崇明上海之航船滿載客三十人由崇明駛至高橋東首陳家嘴時已五鼓忽起颶風舵工把舵不穩竟致全船傾覆船中搭客盡入波心幸有划船戶瞭見急卽救起七人其餘十七人均已深入鮫宮無從撈救舵工朱和尙張有生急投上海縣署禀報縣主黃愛棠大令飭値日差協同船埠頭目並知會救生局迅赴失事處妥爲打撈報縣候騐前晚撈獲一屍報知救生局帶至浦江由十六鋪地甲裘鎭報明大令於昨日午後二點鐘時傳齊刑仵書役人等命駕出大東門至大馬頭地甲在馬路工程局預備公案大令升座先提船埠頭高駿良研詰供稱此等航船往來崇明上海或裝貨物或載客人名曰擺港船本月二十日五鼓時有崇明人石三觀之航船共載客人三十名駛往吳淞内有六人先行登岸後行至陳家嘴遭風傾覆共計救起七人其餘十七人盡行溺斃舵工報案後小的奉大老爺之諭協同差役船夥前往打撈現已獲一屍其餘尙無蹤影查此屍並無親族在申叩求檢騐朱和尙張有生均供係太倉州屬崇明縣人向在右三觀船上爲　船主失事後卽行回家小的等現已函催不日卽可抵申餘供與高略同十六鋪地甲裘鎭供稱小的昨日方知特來案具報大令飭將屍舁至岸邊然後飭仵如法檢騐旋據唱報騐得死者肚腹膨脹周身並無傷痕委係溺斃富在身畔搜獲銅烟盒鼻烟壺各一枚洋銀一元八角大令離座親視無悞卽飭書吏戕屍格塡明握筆判曰騐得已死無名男屍周身無傷委係遭風溺斃並無别故著卽收殮交地保結領發壇暫厝候召屍屬認領屍身搜獲之銅盒一只烟壺一個幷布兠一只内儲洋銀一元八角帶回存庫判畢復提朱和尙張有生幷船埠頭高駿良至案諭以此案溺斃人數頗多現祗撈獲其一尙有十六人爾等務須赶緊前往失事處守候打撈按名禀報候本縣親臨檢騐核奪不得遲延干咎朱等奉諭皆連聲諾諾而退大令遂排導回署 
[美界火警]  
　　前晚鐘鳴三下時虹口美租界兆豐路碼頭某號棧房後堆積雜貸處忽然失火萬道霞光直達霄漢祝融氏左衝右突勢甚披猖幸英美租界水龍及救火會西人聞警馳至竭力灌救得卽應手而熄祗燬雜料房一間然左右居鄰受驚已不淺矣○美租界天潼路粤人某甲所開炒麫店内昨日午後樓梯上不知如何忽然火起夥友數人立卽上前撲救不致釀成巨災事後細加查檢僅燒去皮箱兩隻餘皆無恙 
[火未成災]  
　　昨日午後一下鐘時滬北楊樹浦華盛機器紡紗局一號彈花廠内不知如何失火直上炎炎幾釀燎原巨禍幸時在白晝兼之人手衆多得以卽時救熄然花衣數十擔已焚毁無餘矣 
[改期會訊]  
　　上海縣主黃愛棠大令訂於昨日臨英界公廨會訊何瑞福孔阿才沈金隆諸革探及公廨劣差姚恒卽要一百午前十點二刻差役將應訊之何孔沈姚四人帶案適大令赴南市騐屍爰改期明日訊辦至革探黃四福前已懼罪遠颺刻下捕頭方派人四處偵尋以便歸案訊究 
[逃探已獲]  
　　包探韋阿友等私用非刑由美界捕頭解送英界公廨禀請讞員張賡三直刺訊供後還押捕房中途逃逃逸前日捕頭方懸賞購緝旋有某甲者訪悉韋探匿蹟虹口某處卽赴捕房報知昨聞已由他包探拘獲想翌日卽須解赴公堂矣 
[飭查家屬]  
　　前年十二月二十四日會丈局總辦夏芝孫明府備函送貧病交攻之薛一林至本城普育堂醫治留養日來薛病勢日增 
 
 

Page 4

 
 
延至前晚氣絶身死昨晨堂董備函到縣請爲核示黃愛棠大令飭差往查薛一林有無家屬來案禀報再行核奪 
[請恤車夫]  
　　去年本埠小車夫因英美租界工部局加捐以致紛紛滋鬧直至西人調團練兵出爲彈壓始得敉平兹者浙中絲業諸董憫若輩謀牛之苦致函工部局董事云小車捐數一事貴局自有權衡與各商本無干涉自可各安緘默惟此等車夫皆係困苦窮民以力餬口貴局抽捐理所應得去歲頓加一倍該車夫力不能逮以致囉唣此等愚民無頭無緒故各業出爲排解勸設公所再三開導並由各商等帮貼一年捐項旋蒙貴國竇欽使恩意俯允今歲工部局會議之時再當懇商酌减光陰迅速又逢貴國集議之時爲此備函伏祈賜鑒務求貴董事格外體恤酌量減捐以惠窮黎倘能俯允酌減該車夫歡聲雷動不但愚民感激卽商業亦安也至局董允准與否刻尙未有所聞且俟議定章程再行登報 
[大振夫綱]  
　　滬城老北門内大街有邑人某甲在彼開設炒貨店用某乙爲夥乙素有登徒子之癖暗與甲妻某氏有染甲微有所聞新正某日將乙停歇氏戀姦情熱百計設法仍將乙收留爲夥甲覩此情形並不聲張揚長而出至晚不回氏遂與乙續舊好不料甲排闥而入氏與乙逃避不及爲甲拘獲將姦夫淫婦煩惱絲齊根剪去然後交地甲捆送巡防北局究辦 
[貧病堪憐]  
　　昨有年約而立鶉衣百結之某甲病不能行倒臥於美租界新記浜路上適爲三百零三號華捕所見詢其居址不能對答遂雇車送入捕房捕頭見已一息奄奄飭卽轉送英界公廨請張賡三直刺安揷 
 
 
 

Page 5

 
 
   
 
 

Page 6

 
 
   
 
 

Page 7

 
 
細斜廿五件關號３１，２，７０又九月廿三號由Ｃ　ＥＮＡＲＴＮＥＹ船進口　１０２·５，４９又廿五件關號７，４６３３１此派司已經遺失特向海關申明作廢望各寳號切勿收用恐未周知特此登報聲明茂生洋行告白 
 
 

Page 8

 
 
   
 
 

Page 9

 
 
[嘉馬士林]  
　　揚州訪事友人云郡屬各孝廉每屆公車北　　　　　　　　　　　　　　　　　　　　　　　　　　伊邇所有應試各孝廉連日已紛紛整理行裝以便驅車就道運憲江都轉遂於本月某日懸牌轅門略謂所有　　　　　　　會試各舉人本司仍照向章每名支發膏火銀五個月津貼川資該舉人等卽按照去冬梅花書院本司評定等次卽日來轅具領於是諸孝廉得以裘馬輝煌馳逐於長安道上矣 
[牛痘開局]  
　　寗波采訪友人云府署土地祠牛痘老局已定期正月二十二日開種新老城隍廟稅關武帝廟各局則尙未定期蓋因今年節氣較遲春寒未退故也 
[雲津新景]  
　　天津訪事人云各省官商新歲向有團拜之舉所以聨鄕誼協寅恭也津郡官塲已擇吉舉行預發知單以便屆期舉辦制憲王夔帥以時事多艱不應習故安常遂於去歲除夕諭令官場槪行停止商家則隨其自便是以仕途中人奉令維謹各會館不復金鼓喧闐羅陳珍錯矣○津郡錢荒且又百物騰貴是以年景蕭條市中交易不及往年十之六七帳項尤難收取大有十叩柴扉九不開之槪至於新歲酒樓戲館向爲利市之大宗今歲因官塲團拜槪不舉行且以市面艱難各業春酒從減闤闠情形頗有江河日下之勢 
[閩中人語]  
　　福州訪事人云蟲口鄕程姓家頗小康去臘向張金官購得菜子數百擔計銀一百數十兩屆期不還張偵知程有貨船由竹崎經過因禀請竹崎司署　船扣留然程云並非有心倒欠已情剖訴未知如何了局也○署莆田縣劉汶樵大令瓜期已屆縣中紳士耆民公送萬民衣傘匾額衣冠蹌濟熱閙異常 
[四明聞見錄]  
　　寗波采訪友人云有西人欲就江北岸開設戲館茶寮禀請英領事官與寍紹台道吳福茨觀察面商觀察礙難准行謂須候禀請大憲批示然事祗得諸傳述確否未敢知也○郡城好事之徒每屇新正燃放洋燈隨風直上鄞縣劉邑尊深恐釀成火患除出示申禁外復飭差四出稽查如再有燃放洋燈者定提家長父兄重懲不貸○新正十四夜纎雲四卷星月交輝路上遊人絡繹不絶有一老嫗携幼婦至鬧市處人如漸湧立脚不牢致幼婦擠仆於途嬌啼宛轉幸經相識者扶起然已花容慘淡　亂橫矣 
[移縣恊緝]  
　　虹　捕房包探韋阿友因縱夥私刑經捕頭查悉斥革究辦韋自知情虛逃逸各情已紀本報兹捕頭恐韋阿友避匿城中及南市一帶是以禀明英界讞員張賡三直刺精備函到縣恊緝昨日黃大令已諭差役帮同緝拿矣 
[船戶滋事]  
　　滬南小船帮人每兇橫肇事民間受累不淺昨日丁新源山東船夥宋友發陳立德侯大仙與義渡船戶　　桂在老白渡馬頭爭泊船以致起釁互相毆擊周寡不敵衆國致受傷事爲義渡委員汪雲伯明府所聞飭局勇前往將宋友發等三人及受傷之周金桂獲解到局備函飭勇將原被一倂解送上海縣訊辦黃大令著分别收管候訊 
[涵徒凶橫]  
　　寳山人吳寳生皮匠也前日傍晚時邀同寍波友人胡鴻炳至天潼路某酒肆内沽飲巨觥飛來宛似長鯨　吸須臾兩人俱酩酊大醉忽忽出門行至吳淞路口不知何故突然口角繼復揮拳胡力頗大致將吳曳倒盡意凶毆吳左跟被傷　血淋漓幸有三百六十六號華捕巡緝至此一倂拘入捕房押候解公堂核辦 
[控追失物]  
　　江北某邑人李六日前在滬購得零星雜貨數件至南市楊家渡馬頭雇黃信有黃九仔兩人之划船裝載至李洪繆航船上意欲搭船回鄕上船後檢點各物忽缺去洋紗一包廣橘一簍鷄數頭急卽查詢李洪繆諉稱不知及問划船艉黃　有稱係李洪繆竊匿李六情急卽赴十六鋪巡防北局控請查追局員楊聘侯二尹准詞卽飭地甲將人証傳案前晚提訊之下著事洪繆黃九仔黃信有等三人速將貨物照數分償交保 
[英界公堂紀事]  
　　去年蘇報館辭歇司帳人鄒綬生時曾令出立永不准爲報館生理之筆據如違須　銀二千兩前日日本署理總領事官小田切君萬壽之助忽照會英界公廨内開鄒前在蘇報館因作事不端察出後卽行停歇並立據永不准再爲報館生理乃未幾卽入蘇海彚報館蘇報館主生駒悅以其並無實據未追應罰之銀近知鄒因蘇海彚報館事務在上海縣署涉訟是已有爲報館生理之實據矣應請移文上海縣將鄒移解貴公堂訊追不知讞員張賡三直刺如何措置也○昨日和記茶棧主徐　治扭詹仁山至公堂控稱詹虧欠貨價銀若干兩向索延宕請卽究追詹稱此中尙有别情直刺著將詹看管候訊○三百五十四等號華捕舁送林阿中及口不能言之病民某甲至公堂直刺著函送棲流公所留養 
[英界捕房紀事]  
　　前晚九點鐘後　甲乙二少婦携手偕行道經浙江路小流氓見其嬝嬝婷婷齊齊整整遂約同醜類　隨其後入以游詞二少婦無可如何只得低頭避去旋爲某號巡街華捕所見將二少婦帶入捕房不知捕頭若何處置然而小流氓已成漏網之魚矣○前晚竊賊張元福在五雲日昇茶樓之後某姓家窺伺包探張阿五見之知爲圖竊也拘入捕房告知捕頭押候解送公堂禀請訊辦○日前四馬路德大馬房失去馬一匹因卽投報捕房後知此馬在江橋姚信卿家欲向牽回姚言曾出洋銀二十六圓購得德大馬房主某甲遂回滬上告知捕頭禀請讞員移提追給 
[法界捕房瑣紀]  
　　流氓金狗前日在西新橋左近與羽黨楊瑞寳阿四等攫取尤雲福會洋十六元爲巡街西捕拘獲解經鄭大令訊供飭探拘到同黨一倂究辦昨經包探拘到楊瑞寳及阿四之兄某甲送入捕房捕頭准將某甲交保出外務將阿四交案楊瑞寳押候解送公堂訊辦○菜市街五十三號門牌某姓粥店之樓面轉租與揚州人李正福李有童養媳年僅十二歲粥店主婦指爲竊物訴諸其姑被姑訓責忽然逃出粥店主婦得悉追至帶鈎橋相近人叢中抱然不見李偵騎四出影跡毫無遂投捕房據情控訴○偷兒某甲在公館馬路某里撬門圖竊屋主聞聲追出甲不及逃遁跌仆於地足骱已脫不能行動遂爲某號巡街捕拘獲送入捕房捕頭飭送醫院療治待傷愈解送公堂訊究○法總領事曰藻泰君畜有洋犬一頭去年走失各處找尋無著前日白君至靜安寺左近遊玩犬忽歡迎道左白君帶之而回昨日犬又不見白君諭令捕頭飭探向各處分投查緝未識能珠還合浦否 
[皖江官報]  
　　安慶廬州府屬之舒城縣敎諭蘇錫岱廣文因丁憂逝缺經藩憲于蔭霖方伯札委委用敎職方廣文署理○本任亳州知州宗能徴刺史前奉藩憲札飭仍回亳州本任月之十八日藩轅牌示南陵孫鳴臯大令調署亳州知州所　南陵縣員丞以宗刺史對調 
[邗江官報]  
　　正月十六日北掣繆分轉延恩到揚毛分轉昌駿銷通屬水勢差○十七日瓜洲鎭高鎭軍光効到揚公幹○十八日丁分轉乃鎔由省回汪鹺尹内炎辭赴許坎關卡金鹺尉華銷堤工局聽差瓜洲遊府胡游戎恕勝公幹到揚朱鹺尹景禧均辭回差次 
[施粥淸單]  
　　周敦禮堂唐玉軒善主各助洋三元程曹氏無名　劉垣之善士三戶各氏葉俊卿董耕　唐培鋆善士四戶各一元慶善堂五角勿齋三角又祁錫福善士助一文愿册捐洋八元無名氏六桂堂二戶各四元隱名氏無名氏誠延氏鹽官西記顧慕姜善士錦華絲廠六戶各一元上海虹口元濟善堂董事嚴信厚施則敬唐榮俊等謹啓 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年正月初六初七日京報全錄]  
　　宮門抄○諭旨三道錄前○江督劉奏爲冬漕擬請循案分别本折酌定徴價收納摺○戶部奏爲遵旨核議左翼關稅盈餘未能足額　○鄂藩員奏爲籲請陛見摺○正月初六日恩公希朗阿各假滿請安○徐會灃梁仲衡等同鄕官謝恩○齊齊哈爾副都統薩保請訓○阿克丹續假五日○明桂續假十日○橚貝子明安各續假十五日○吏部奏派稽察覺羅學派出文海○召見軍機○初七日興伯德魁各假滿請安○華煇等同鄕官謝恩○鄭王麟公各請假十日○立侯續假十五日○召見軍機○○頭品頂戴兩江總督臣劉坤　頭品頂戴江蘇巡撫臣奎俊跪奏爲蘇州等屬光緒二十三年冬漕擬請循案分别本折酌定徴價收納以期官民兩便恭摺馳陳仰祈聖　事竊照蘇州等屬徴收冬漕前於同治四年分議定完本色者每石加收餘耗三斗完折免者每石連同公費收錢四千五百文遲至年外加價　五百文五年以後因米價平减時酌量减收計自同治五年分起至光緒二十二年分止歴屆酌定徴價及餘耗改收公費並年外照加數目節　分晰奏明在案兹屆各屬徴收光緒二十三年冬漕之際自應循照歴屆成案本折兼收聽從民便折徴米價除太倉州屬之嘉定寳山二縣　例民折官辦鎭江府屬之丹徒縣留撥旗營兵米並不起運未能與他屬一例徴收應行提出另辦外其餘蘇州松江常州鎭江太倉五府州屬　漕各廳縣本年因入夏後雨水過多迨交秋又雨多晴少低窪田禾　淹受傷收成實形歉薄市廛米價較之上年加昻各屬收漕開倉買米兌　市價更恐居奇不得不酌中核定以期官民兩便兹據蘇州藩司聶緝槼蘇松糧道陸元鼎督飭海運省局各員查核情形議請本年冬漕折價　石收制錢二千九百文隨收公費錢一千文完本色者以石抵石外循舊將餘耗改交公費錢一千文遲至年外無分本折均每石加收錢五百　其减賦案内奏明抵補减缺南糧之隨漕脚費每石五十二文仍照章按石隨正照收似此分别酌定無論徴收本折均與市價無甚懸殊不　籍口趨避再隨漕徴收公費錢一千文係抵支各州縣辦漕一切要需恐刁頑之戶以公費爲無關緊要任意抗延則州縣公用無出勢必貽誤　運前於同治六年分曾經附片奏明倘糧戶交米而不交公費卽比照杭糧之例懲辦歴屆隨摺聲明通行遵照令屆徴收各漕應請循案辦　等情詳請具奏前來臣等查核無異除飭司出示曉諭遵照定章無分紳民一律均平徴收不得稍有浮勒軒輊外理合會同漕運總督臣松　恭摺由驛四百里馳陳伏乞皇上聖鑒訓示謹奏奉硃批戶部知道欽此○○大學士管理戶部事務臣宗室麟書等謹奏爲遵　核議具奏事前任左翼監督宗室溥倫奏光緒二十三年分短收盈餘銀兩一摺光緒二十三年十一月二十一日内閣奉上諭溥倫奏左翼　稅一年期滿正額無虧盈餘未能足額一摺著戶部核議具奏欽此欽遵由内閣鈔　到部據原奏内稱白光緒二十二年十一月十三日起至　十三年十一月十二日止計一年期滿共收過牲畜稅銀一萬九千二百零三兩二錢五分五釐房地稅銀三千七百二十二兩三錢三分四釐　正額銀一萬零八兩又房地稅銀三千七百二十二兩三錢三分　釐下徴盈餘銀九千一百九十五兩二錢五分五釐内遵照向例動發過犧　所草豆等項共兩盈餘銀六千一百四十五兩二錢四分均係查照向例給發下存盈餘銀三千零五十兩零一分五釐查左翼定額盈餘銀一　八千兩按現存盈餘銀兩數目少徴盈餘銀一萬四千九百四十九兩九錢八分五釐奴才體察情形實緣左翼徴收稅課向以猪羊牛馬爲大　而牛羊馬四均産於口外今歲口外牛羊多有受災來路較　稀少又兼京東一帶水患頻仍小民生計維　多有無力畜養猪口是以猪稅亦　减色且京口糧價昻貴銀價與京外懸殊商販層層虧折資本遂多裹足不前至各省牌馬屢經裁减馬稅本屬無多又經兵部奏准馬匹不准　京城購買是以馬稅更形减少此盈餘未能足額稽徴棘手之實　情形也今奴才一任接准各部院衙門知照辦買各處祭祀牲畜並戰馬免稅等項共用銀一萬五千三百六十七兩一錢零五釐除　正額銀一萬零八兩曁房地稅銀三千二百二十二兩三錢三分四釐全行動用並用　餘銀一千六百三十六兩七錢七分一釐下存盈餘銀一千四百十　兩二錢四分四釐或照向例交納廣儲司抑或應交何處等語臣等伏查　翼原定正額銀一萬零八兩盈餘一萬八千兩又隨徴經費銀六千一百四十五兩二錢四分三共應徴銀三萬四千一百五十三兩二錢四分　該翼自光緒二十二年十一月十三日起至二十三年十一月十二日止一年期滿共收過甡畜稅銀一萬九千二百零三兩二錢五分五厘房地稅銀三千七百二十二兩三錢三分四釐除房地稅銀係儘徴儘解不入比較所發犧牲所草豆曁本翼經費等銀係屬照例支銷所有正額及　費一項應作爲徴足無虧外計少徴盈餘銀一萬四千九百　十九兩九錢八分五釐據稍近歲口外牛羊多有受災來路較前稀少又兼京東一帶水患頻仍小民生計維艱多有無力畜養豬口是以豬稅减　且京中糧價昻貴銀價與京外懸殊商販虧折資本裹足不前至各省牌馬經兵部奏准　匹不准在京城購買馬稅更行减少以致盈餘未能足額等情臣等詳核所奏尙屬實在情形溯查左翼光緒二十年分短收銀一萬　千二百餘兩奏請减免五成五厘賠繳四成五厘二十　二兩年分均短收銀一萬四千九百餘兩奏請减免四成八釐八毫賠繳五成一釐二　均經臣部奏准行知遵照各在案今該翼本屆徴收盈餘銀兩較之上屆僅多徴銀十四兩零自應仍照上屆减光成數辦理臣等公同商酌所有左翼本屆短收盈餘銀一萬四千九百四十九兩九錢八分五釐擬請藏免四成八厘八毫銀七千二百九十五兩五錢九分二釐六毫八絲其　减剩五成一厘二毫銀七千六百五十四兩三錢九分二厘三毫二統内有短收額内盈餘銀四百五十四兩零核計不及分例無處分應著　前任監督宗室溥倫照數賠繳遵照定例五千兩以上至二萬兩者予限三年應令自奉旨之日起按限照數完繳以符定例倂請飭下左　監督嗣後務寍實力稽徴以期規復原額不得特有减免成　稍形疏懈再所稱准各部院知照辦買察祀牲畜倂戰馬免稅等項共用銀一萬五千三百六十七兩一錢五釐除將止額銀一萬零八兩曁房地稅銀三千七百二十二兩三錢三分四釐全行動用並用盈餘銀一千六百三十六兩七錢七分一厘應令該翼卽將辦買祭祀牲畜　項另造細數淸册送部核銷其下存盈餘銀一千四百十三兩二錢四分四厘查歴任監督徴存盈餘銀兩經臣部奏奉諭旨著交廣儲司欽此此次該監督奏交現存盈餘銀兩應否仍交廣儲司之處恭候命下知照該翼遵照辦理所有臣等核議緣由理合恭摺具陳伏乞皇上聖鑒訓示遵行謹奏請旨奉旨一道○○直隷布政使調補湖北布政使臣員鳳林跪奏爲叩謝天恩籲懇陛見恭摺仰祈聖鑒事竊臣於本年十二月初二日奉直隷總督臣王文韶行知准吏部咨開光緒二十三年十一月十九日内閣鈔出十八日奉上諭四川布政使著王之春調補員鳳林著調補湖北布政使直隷布政使著裕長調補欽此跪聆之下感悚莫名當卽恭設香案望闕叩頭謝恩訖伏念臣三秦下士一介庸愚由戎曹而外守專城擢監司而分巡邊徼甫陳皖臬旋護疆符洊授晉藩再　閫寄迨至量移三輔勉期整飭六條未報涓埃方深兢惕兹復渥邀簡命調任楚邦查鄂省處江漢要衝潘司綜度支重任矧値艱難時務在富强倍當澄叙官方力圖振作如臣檮昧深懼弗勝惟有籲懇聖慈准臣趨叩闕廷跪聆謨訓庶遵循之有自亦瞻就之克伸所有微臣感激下忱並籲請陛見緣由謹繕摺具奉叩謝天恩伏乞皇上聖鑒訓示謹奏奉硃批著來見欽此 
 
