# 1919 - 62 - 4916542

 

Page 1

 
 
   
 
 

Page 2

 
 
時評 
[事實爲上（冷）]  
　　凡有爭執其所持之利器事實爲上感情次之意氣爲下蓋不據事實而以感情每至有失其本意而入旁途之患也若用意氣則非特於事實毫無裨益且往往授人以柄而所爭執之理由反至銷滅矣 
　　是故今日我有告於南北兩方者此次議和均宜於事實上着手用感情已不可用意氣更不可假使他方而有以感情意氣用事者仍宜導之以事實尤不可以感情對付感情以意氣對付意氣何也此次議和事係國家全體之事而非僅兩方間事也 
[命令]  
　　三月八日大總統令任命楊晟署外交部特派江蘇交涉員此令 
　　又令陸軍總長靳雲鵬呈准管理西陵承辦事務衙門咨請以如山陞補翼長應照准此令 
[專電]  
　　北京電朱啓鈐電陜省停戰業已徵實請轉張瑞璣尅日赴陜（八日下午六鐘） 
　　北京電錢催張瑞璣於三日内赴陜張已允可（九日下午五鐘） 
　　北京電錢承徐命再電滬朱催速開議（八日下午四鐘） 
　　北京電張瑞璣有今明就道入陜之說但據接近張氏人言仍須待上海消息行期未能確定（九日下午七鐘） 
　　北京電蘇督電嗣後雙方詰商陜事請逕電朱代表免周折 
（九日下午七鐘） 
　　北京電張錫元電據郭堅樊鍾秀得軍費卽可將所部遣散或改編一旅歸政府指揮批交陸部速議俾陜事易於結束 
　　北京電陳樹藩密報各軍防線地點奉軍許蘭洲岐山一帶陜軍王飛虎姜鴻模關山史家坡直軍張錫元紅崖渡綏遠軍李際春榆林晉軍張培梅郃陽韓城鎭嵩軍劉鎭華武功川軍鍾體道寗羗陜軍管金聚寳鷄 
　　北京電參陸處擬定陜省劃界以渭河流域歸北西路乾縣至鳳翔東路相橋至三原歸南 
　　北京電外部答四國公使歐戰未終參戰軍當然存在旣令存在則借欵當然支用（八日下午四鐘） 
　　北京電錢命陳籙代表赴東交民巷各使館聲明滬議中南方所提出之要求當擇可行者容納施行若彼方再不退讓中央卽難負責（八日下午四鐘） 
　　北京電中日密約宣布手續已定由各部彚送外部呈請發交政府公報排日刊出（八日下午四鐘） 
　　北京電張敬堯派楊副官長來京商准鹽署卽將鄭州存鹽千一百五十包蚌埠二千包繳稅運湘交局發賣充振鹽署委汪知非赴蚌秤放（八日下午四鐘） 
　　北京電魯匪須防堵蘇直軍將回防魯督擬將援粤軍調回兩團（九日午下七鐘） 
　　北京電贛督派李代表來京商軍署移駐九江事（八日下午四鐘） 
　　北京電外交委員長汪大燮因主張統一鐵路案被攻擊正式提出辭呈元首已飭人慰留 
　　北京電中東路政府擬定折衷辦法六條（一）路局仍由我國照常辦理（二）照協定條約年限提前收回（三）贖回之借欵由協約國銀行團供給（四）以鐵路收益按年償還（五）路線之兵備於戰事完了後改爲警察以維沿線治安（六）工程技師及一切用人得自由向協約國聘用已電劉鏡人提出會議（九日下午七鐘） 
　　北京電日來各路軍隊紛索欠餉及撤防費財部以欵無所出概置不理（八日下午四鐘） 
　　北京電本日閣議决定京外各行政機關職員俸給自三月分起一律搭放八年公債二成其財部原定按八成發給之議實行取消又僑務局官制案卽日提交國會（八日下午六鐘） 
　　北京電上海總商會電路政統一萬難承認乞力闢邪說以杜亂萌（八日下午六鐘） 
　　北京電阿爾泰電現與俄民訂定租種地畝單行章程 
　　北京電署山東政務廳長陸家駒辭職遺缺簡任俞壽章 
　　北京電浙二師長張載揚代表浙督赴豫弔唁袁夫人便道於今日來京（九日下午七鐘） 
[各通信社電]  
　　烟臺電此間中國商會昨日致電巴黎和會中國代表謂急宜維持中國門户之開放及擴張山東鐵路至烟臺之自由權並以此情電告北京烟臺日報亦代表外人以同樣性質之電文發往巴黎（八日） 
字林報 
　　北京電段赴彰德聲明爲奠袁夫人徐樹錚赴徐州聲明爲祝母壽 
　　北京電財部減薪案今日（九日）閣議已取銷改爲搭放二成公債票 
　　北京電梁任公來電請元首飭外部正式致謝法使優待（以上十日）以上中華通信社電 
　　北京電張瑞璣語參陸處俟陜界雙方劃定經親勘後製一詳圖寄呈 
　　北京電公債案議决以票額五成由各省認銷已電商進行 
　　北京電鐵路統一案迭開會議新舊交系與研究 
 
 

Page 3

 
 
系首領意見漸接近 
　　北京電劉冠雄力贊以李鼎新接督閩清鄉事宜 
　　北京電交通部呈准以丁士源爲航空事業籌備處處長 
　　北京電政府發出東三省新疆外蒙等電内容爲奉省韓人響應獨立俄國華工潛謀煽亂指示各當道防維之法 
　　北京電王占元呈施宜方面界畫商定遵照五條辦法南派周廷翼北派孫建屏分任監視（以上九日） 
　　北京電政府將中日各約除交印鑄局宣登公報外并電朱啓鈐會同唐紹儀即日在和會宣布 
　　北京電政府聞由俄回國華工傳播過激主義鼓吹均産恐釀禍變特飭各省軍民長官設法遏止 
　　北京電參陸處因閩匪又熾電李督飭屬於逼近南軍區域之匪通知南軍後再剿以免誤會 
　　漢口電政務廳長何佩瑢昨晚北上（以上十日） 
　　以上中孚通訊社電 
　　北京電聞在段祺瑞私宅中開會議時段氏聲稱參戰軍之職務須至歐洲和議簽字之日方完畢但今日已被賣國奴與外國相勾結而惹起交涉余早擬委之政府之處置無强欲留存該軍之意曲同豐曰允諾撤廢該軍未始不可但須俟至將來實行耳徐樹錚曰祇須向四國公使謝其好意答以勿勞費心足矣靳雲鵬曰其已招集之軍隊可改名稱未招集者即停止招集可也故政府不日將答覆四國公使允不動用參戰借歀至於取消或改編參戰軍之事祇以空泛之語謝其美意而已（九日） 
　　北京電據外交部某要人之談話云四國公使之勸告大致與日本向來所希望者相同乃希望中國不動用參戰借欵且含有如能辦到併希望改編參戰軍之意就於此事中國將正式答覆與否尚不可知但中國必將對於各公使爲形式上之應酬至其内容今尚未定其最後結局恐將諒各公使之希望不復動用借欵至於改編參戰軍一層尚須加以考慮云云（九日） 
　　北京電自英美法意四國公使連袂訪外交次長要求政府爲希望南北和平圓滿解决起見制限參戰軍之編成後特開國務會議討論此事各總長中多數意見以爲此時宜將參戰軍名義改爲陸軍部附屬徐樹錚靳雲鵬曲同豐等又在段祺瑞私宅密議此事一俟議决以後即將答覆協商國方面各公使（九日） 
　　北京電在陜西之第四混成旅長張錫元昨日抵京與徐樹錚段祺瑞等會議後即行出京（十日） 
　　北京電歐戰開始後所有中日協約條約契約等將於近日一律發表（九日） 
　　北京電得報告云四川邊界之巴塘於最近陷落川邊鎭守使陳遐齡已向後方退却（十日） 
　　北京電外交委員會代表與各部總長在總統府會議鐵路問題外交委員會方面已取消當初主張之國際共同管理案而贊成曹汝霖等所主張之鐵路統一意見（九日） 
　　北京電政府陸續接到北方各省督軍擁護陳樹藩地位之電報（九日） 
　　北京電最近政府電致陸徵祥云伍朝樞未經國際之承認受南方軍政府之使命故無參與會議之資格望將此旨通告各國（十日） 
　　東京電東京朝日新聞云美國加入借欵團之條件與其謂爲復歸甯不如謂爲財團之改造不若從前之專以政治借欵爲限將一切經濟借欵亦包括在内且擬將各國所有巳成之借欵悉數改爲借欵團名義而日本對於改換名義之事不能無條件承認且就於改換名義之方法亦有種種爲難之處故關於此事不日將有所提議其結局美國之復歸入借欵團必將賴雙方之互讓得有圓滿之解决日本爲籌劃對應方策起見擬網羅國内各大銀行組織一大銀公司以便增大政府及銀行團方面囗囗（電文不明）通融資金之範圍云（十日） 
　　東京電今日報知新聞揭載社論題曰（廢武官制歟）略謂現内閣聞有廢朝鮮台灣關東州總督之武官制之說其眞相如何不得而知吾人深信此舉實爲現内閣不可免之責任蓋以武力臨新屬地如現行之制度與現代思潮最不相容而與原首相尤有不可離之關係焉何則蓋此項問題在昔日原首相爲閣員之一之山本内閣時代已通過議會之委員迨此問題將提出本會議之際忽遭内閣瓦解之運命遂至擱置至今未曾解决故也吾人希望不可僅於殖民地廢止如此之制度一任新進文官之自由手腕尤須再進一步海陸軍大臣亦以文官任命之原首相對於此事夙有經騐此後似將隨時勢之進行實現與軍閥官僚絶對不相容之民主的内閣當此之時若現行制度依然存在則不保無不能得海陸軍大臣將終不能成立内閣之現象今日官僚爲世界的大思潮與國民之大醒悟所壓迫昔日之意氣已喪失迨盡要之祇視現内閣之决意如何耳云云今日時事新報社論評論日本對華之通告略謂日本政府此舉時機失之緩慢不無遺憾然其效果足釋中國人及其他外國人之疑惑同時能使中國南北和平會議之進行較爲圓滑必甚有效可無疑義又云軍人干涉政治外交之弊風即如供給兵器契約參戰借欵契約等雖係前任内閣當局者以相當之考慮與責任締結之然外問亦有謂此事之動機不在政治當局者實在陸軍軍人方面云又云如此之舉動不但有碍國家之體面且將於實際之利害上波及重大之影響而其及於外交上之影響關係尤巨或將因此於對外政策上發生意外之矛循間隔遂致釀成發生非文明國所應出之秘密外交之原因亦未可知此次世界大戰亂人皆稱之爲民主主義對於軍國主義之戰爭而我國人之一部分當此時代獨於中國政治界熱心希望其行施以個人爲政權中心之專制政治是誠何心哉我國人於事實上應當反省不可不從根本人割絶軍國主義武斷主義波及於我政治界之影響也云云（九日）以上東方通信社電 
　　東京電日政府將於今期議會提出外國人土地所有法改正案現正在起草其内容爲承認外國人之所有權在欲舉相互主義之實（十日） 
共同通信社電 
路透電 
[歐洲和會之近情]  
　　二日巴黎電昨日福煦上將以和約中之陸軍條件提交十代表會議規定將德國陸軍減至二十師每師萬人計步兵十五師騎兵五師並嚴厲限制其製造各項戰品限定軍用商用飛機至絶小之數福煦上將所已提出之海軍條件匪特規定完全撤除德國之潛艇軍備並規定停止各種潛艇戰務毁沉德國大軍艦之議已由英美專家報告贊成惟法國仍保留反對之權 
　　二日巴黎電賠償委員會之報告將由高等軍事議會儘速考慮之賠償委員會議决敵國共應付英金二萬四千兆鎊先付一部分餘限自二十五年至三十五年内分期付清法國代表之意敵國應卽付英金一千兆鎊一部分以商品材料噸位一部分以外國之股票一部分以現金今估計德國所能供給協約國之木料以爲賠償者約有英金八十兆鎊左右 
　　三日丹京電柏林消息德政府發表宣言書詆責希圖消滅國會及主張罷工之舉動謂今唯工事可以拯救全國並允將數種實業歸社會公有末且聲明决計與暴虐主義博鬭韋瑪國會已提出煤礦公有議案 
　　一日巴黎電和會决議派委員團至亞德里亞海調查運往捷克斯拉夫之糧食問題且擬遣派必要之工人以防内地續遭饑患泊拉格電稱捷克當道發見一施害協約軍之偵探案由德領事署假紅十字會名義暗中主持 
　　二日巴黎電威爾遜總統十三日左右可在白萊斯登陸卽來巴黎列强於是將考慮媾和草約至二十二日左右可以蕆事俾德國代表可於四月上旬抵法聞開媾和大會所提交大會之條約内有陸軍海軍財政經濟數類條件 
　　三日華盛頓電國際同盟之草綱頗受指摘參議院曾澈夜討論此事共和黨議員多人希圖妨礙七十兆金元借欵議案之通過此欵須用以供給政府目前之要需 
　　三日華盛頓電威爾遜總統語美國猶太人民大會代表謂彼信協約國將　美國完全同意允於巴力斯坦建立猶太國云 
　　二日巴黎電希臘事務委員會昨日討論小亞細亞新時局歷時頗久該會已採納分裂土耳其帝國之計畫如下（一）完全消滅該帝國（二）君士坦丁與韃靼海峽博斯波魯斯海峽均爲國際公有（三）另於小亞細亞中部設一土耳其國（四）釋放受土政府壓制之民族至於小亞細亞亦經該會議决應以亞伐里與柯斯問海濱之地一隅連同斯米爾拉與幼菲蘇斯二地割讓希臘或令爲全權之主人或令爲國際委託人 
　　一日巴黎電英國外相員爾福君語路透電社代表謂外間有責詆和會未成一事者其實此次議和爲人類從未經歷之大事業其籌備一切旣複雜而又困難大會之政策乃在儘速與德國簽定草約今料三月杪之前當可將草約擬成此實趨向世界和局之一大進步也今最要問題之一爲美國對於世界前途所將擔任之部分目下美國公衆旣巳肩重大之責任如美國於更艱鉅之和平經營作壁上觀則美國之戰爭事業僅可成其半耳貝爾福君之意美國進行之諸事關係和會之成敗無殊巴黎進行之諸事新世界（指美國）對於將來國際之結合至少須如歐亞古國盡其義務近七星期内巴黎已築有基礎再閱七星期則將大有成就吾人可以見大事業之売全解决矣云云 
[德國内亂之近狀]  
　　二日柏林電三大報館印刷所之印工相約罷工 
　　二日巴爾電愛斯巴區地方夜有兵民一大羣希圖襲擊兵房與郵局爲政府之兵逐退其首領被拘該處工人巳宣布罷工 
　　二日倫敦電柏林傳來之消息頗簡略故目下之時局殊爲混沌荷蘭傳來施特滿辭職之消息迄今尚未徵實柏林伏瓦資報館被攻之說似屬不確丹京傳來柏林電報謂政府之兵已入哈爾該鎭今殊安謐 
　　沙恩有刦奪糧食騷亂暴民曾圖攻擊陸軍監獄爲兵士以機關槍及手擲榴彈所阻受傷者頗多未幾即由軍隊恢復秩序末尼克勞兵大會已任定内閣各員而以塞傑資爲國務總理 
　　二日洛特丹電此間德人俱樂部開會致敬東斐抵此之德兵時伏比克將軍詆斥祖國施於前皇可羞之待遇謂祖國如欲恢復其舊日之盛况吾人必須固守舊日陸軍堅固之基礎 
　　一日巴爾電德國國會一致通過三十七女議員提出之决議案要求撤除經濟封鎖釋回戰俘 
　　二十七日格洛恩電斯巴逹克斯團昨日在各街道散發傳單希圖煽惑英兵 
[俄國内亂之近狀]  
　　二十八日華沙電過激黨現占據鳥克蘭境三分之二烏克蘭軍司令貝特魯拉將軍現與俄迭薩法軍磋商派援合拒過激黨協約國國際委員團已將休戰條約交與貝特魯拉將軍規定萊姆堡城及加里西亞油礦均須讓交波蘭人 
　　一日倫敦電據最近電報過激黨之運動雖於數處逐漸進步惟已於他處戰敗且遭遇種種困難瑞典京城消息謂確悉克拉斯諾夫將軍所統之桐河大軍已戰勝過激黨占據薩拉土夫與伏爾斯克二地又據柯夫洛消息立陶宛之兵現正緊追過激黨過激黨請即休戰未經許可立陶宛之兵現已逼近維爾拉 
據彼得格拉消息過激黨之交通總長在勞兵會經濟會議演說極言鐵路狀况之惡劣許過激黨政府今僅有機車四千五百輛豫料至四月中旬俄國内地將絶對無交通之方法云云過激黨主義則今於波蘭南部傳播日廣西加里西亞省尤甚克拉斯柯等鎭已設立勞兵會過激黨之兵且逼近魯白林 
　　二日波森電烏克蘭人不允與波蘭人休戰雙方現復交鋒 
　　三日華沙電烏克蘭兵轟擊載協約國委員團自萊姆堡至華沙之專車車上之波蘭軍官曾受重傷據波德邊界消息德兵復沿全陣線進攻 
[英國國會近事]  
　　三日倫敦電今日下院開始討論陸軍經費現信豫算案所列各項經費將有英金一千三百兆鎊之多 
　　三日倫敦電　陸軍大臣邱吉爾氏今日在下院提出陸軍預算案計英金二百八十七兆鎊邱氏切言本年編訂預算案甚爲困難因時局安危不定適在和戰之間不能决定解除動員之數且不知和約中關於軍備一節將有何種條件並不知須在中東及來因河留兵若干或駐留若何之久吾人更不知德國將否承認條件抑將委其前途責任於吾人而淪於滅亡邱氏又言歐洲與東方現有區域紛擾不靖協約國負責旣重而力亦垂盡更加收束戰事爲功甚鉅此爲預算乃屬至大之額將來或可修改減少協約國今雖在討論德國所應供給來因河佔地軍維持費之數額邱氏繼乃述及解除動員問題謂每四人中將免役三人餘一人則給以雙餉此項計畫反對者甚少且較他法易於實行不出數月吾人可有堅合之陸軍保衛國家之利益與安寗並使戰爭所獲之結果永弗墜失今免役之將士已近一百八十萬人現每日免役者有二萬五千人坎拿大與奥大利亞兵遣回者約有十萬人印度北斐現有兵五十萬人因氣候上之關係不能以他兵爲代美沙波太米亞巴力斯坦高加索土耳其之兵因運輸不便故不能速事免役凡須免役而因不得已之故留伍者至五月一日以後議增給餉金占地軍則擬施寛惠之告假例俾離家多年者得假歸稍事休息邱氏繼乃述及從速組織志願軍盡職國内外事宜謂應募者日有千人今除少年新兵外受訓練者已有四萬五千人編練此軍至爲不易繼乃略述派代來因河占地軍之計畫於是乃涉及戰後維持軍勢一節謂此次就政治與地理及海陸軍航空軍之關係而與之令要在訓練一種新軍官能通用於各軍且可由帝國各部分召集之邱吉言目下進行之陸軍發展共分四階級（一）戰時所募之大軍今正在免役中（二）占地軍共約九十萬人正在以强迫徵募法儘速組織之（三）現正以志願投効法招募曾受訓練者編成常備軍之一即駐防全國各處此輩投効自一年至四年不等今每日應募者輙有千人（四）以新募之少年兵編練戰後盡職之永遠軍俟年至二十即派往東方以代戰時所募之兵此外尚以志願投効法編練新軍以代領土兵十四師邱氏繼乃表示意見謂英國責任重大故常備軍軍額不能低於戰前惟他國之舉動尚未悉故英國陸軍制最後之决議必須展緩發表邱氏繼乃述及俄國協約軍事謂協約軍占據北俄土地甚廣而以末滿斯克及亞昌格爾口岸爲根據地此軍中英兵約占有半數蓋乃爲攻德而遣出者故須注意彼等之安寗高加索亦駐有英軍若干此軍乃爲擔保逐走德土兵而遣出者今須留駐該處維持治安以待和會議决該地之前途又自巴土姆至巴庫之鐵路現亦由英軍占守之英海軍部且派有武裝船一隊泊于裏海邱氏繼言和約條件須急决之吾人有種種脅迫方法可即施用吾人現仍厲行封鎖維持大軍一接命令即可出發德國饑患迫於眉睫一旦承認吾人之條件則吾人將以糧食原料源源接濟之今若延遲與德解决則將復有一大區域淪於紛亂他日德國承認吾人之條件後占地軍不能立撤蓋尚須監視其履行條件且須迫令德國公允待遇其東陲之新國也新國之源源發逹實爲全歐問題重要之原素故邱氏力主在來因倫維持大軍至前途已呈光明再行撤退 
[各國近事記]  
　　一日羅馬電首相歐蘭都氏今日在下議院宣稱意國仍深信其國際志願之正當意國不欲多求亦不能承認不全將意國土地人民與其天然邊界重行併合之議意國承認當對於其他民族必要之需求作公允之調處意國仍恪守加入戰爭之條約惟不能將阜姆意民多數之請求置之不顧果爾則將失其國家之統一與獨立（衆歡呼）吾人堅主擁護以無量犧牲所博取之權利云云 
　　二日華盛頓電參議院共和黨議員昨日開豫選會否决（妨礙立法）之動議此舉蓋欲迫令總統於下届赴法回國之前召集國會特别會議而總統則已决議不欲爲之目下之國會將於三月四日滿限特别會議將由新國會舉行共和黨於新國會中可占多數（妨害立法）之動議雖經否决而參議員數人仍欲擅自行之 
　　三日華盛頓電收管敵産處建議繼續清算值美金七百兆元之敵産俾止德人重圖恢復其商業上之優勢 
　　三日華盛頓電愛爾蘭領袖已邀准於本月四日在紐約以其要求呈交威爾遜總統 
　　二日西班牙京城電城中安靜各街道機關槍業已撤退齋禮仍照常進行 
　　三日葡京電聞近主復辟之柯塞羅氏因事敗出奔業已自盡 
[公電]  
　　常德馮玉祥來電議和總代表唐少川先生並轉章胡諸位先生均鑒奉冬電不勝欺惋時至今日民命倒懸國交危迫及此議和猶懼後時乃於協約會議進行中内國和議復有不得已而停頓之舉玉祥前聞各代表辭職旁皇中夜憂心如焚兹誦電詞更不知前途之所屆惟念我大總統奮身救國旣鑒於世界弭爭之大勢而和必不肯重違乎全國望治之精神而戰凡我袍澤具表同情所慮有妨議和各事必有圓滿解决辦法公與各代表明逹匡時旣爲悲憫而出務望貫徹終始勉思相忍爲國之義徐就九仭一簣之功國之大命實所賴之迫切陳詞惟有雪涕馮玉祥叩江 
　　夔州唐克明來電唐總代表鈞鑒文電敬悉開宗明義成竹在胸仰見我公卓識公忠規劃之遠就歷史之劣點下根治之醫方本固邦寗行將實現萬流仰望利賴正殷乃公盛德謙懷虚衷下詢克明夙習軍旅未嫻治道地方政限如何劃分大政方針如何商榷弗敢輕議妄凟聽聞惟追念西南興師之故與夫國家致病之源竊以爲此次和議所宜力爭者有數端焉謹就管見所及爲我公條别呈之慨自督團肇亂國會播遷民國根基遂歸終滅義軍之起此爲主因費財數百萬喋血數千里皆爲恢復國會之代價比者北庭諸人旣有悔禍之心罷戰言和則舊國會首應重開於北京方足以表見公理戰勝强權民國主權仍在人民民國約法未失效力如逹此的乃爲上策萬一不能亦當將舊國會及僞國會一併取消仍復黎大總統舊職或以馮代總統代行國政另依民國元年所頒國會組織選舉法正式召集新國會選舉總統此爲經權互用之辦法於約法尚不相悖以上二者必居一於此此對於國會所宜力爭者一也吾國都城偏在北方畿輔重兵皆爲北系總統國會俱罹於暴力範圍之中是故總統得之也以暴力其失之也亦以暴力同其系者則帝制自爲莫敢誰何非其系者則威脅勢迫不可相居日後欲總統國會得實行職權不易動搖當取平均辦法由我護法政府及北庭各派一師一旅駐紥京師其餘國軍一律離京開駐國防要塞劃分軍區設督軍或軍長以統率之各省則就本省地方招編警備軍或武裝警察維持秩序實行不准武人干預政治然後國家法制無所阻梗可得實施而尤以京師駐軍之均勢爲首要此對於軍隊之分配所宜力爭者二也五族共和人民平等載在約法豈容獨異乃因辛亥遷就之故遂致勝朝亡君猶沿舊號優待條件永永勿替帝制餘孼腐敗官僚因其死灰尚然臥榻久睡日圖反側謀復舊主稍一疏虞變生肘腋其爲禍患亦非淺尠丁已之事實爲前車若再存留即蹈覆轍應令其廢除帝號遷居京外解散近屬派兵監視量予費用俾能生活不以萬姓之脂膏供一人之揮霍此對於取締清室所宜力爭者三也以上三端愚見均屬切要倘此次會議之結果舊國會旣不能恢復僞國會又不能取消則我西南各省聯軍三載護法卒挫無效益長北方暴亂此亦弁髦法律蔑視西南之驕心恣財黷武而莫懲戒國本終無由立大亂糜所底止而分派駐京軍隊及廢遷亡清舊帝二事若不得實行則亂源未塞禍機四伏總統木偶國會贅疣求免於亂已非易易尚何能總攬政綱監護法權再及數年紛爭不已精力殫盡哀我神州淪胥以銷丁兹南北和議開始之日正民國繼續存亡之交克明蒿目時危中情如擣懲前毖後不忍不言如蒙俯賜嘉納力排衆議此畇畇禹甸唯此治安皇皇天民永得休養韾香頂祝定仰元勳克明雖受妄言之罪亦可甘心矣臨頴雪涕不知所云唐克明叩微 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京通信（澹然）]  
　　春藕齋會議之結果 
　　鐵道統一問題贊成派與反對派各持理由互不相下誠今日最有研究價值之重大問題即外交團中亦分贊成反對兩派如英美等國則表示贊成如日本則表示反對上月底外交委員會長汪伯唐氏因其政策不能實行且有人密呈總統力攻汪氏朦蔽汪氏大憤遂面總統請辭去會長一席并保薦孫慕韓自代總統竭力慰留并託錢幹丞等設法勸阻汪氏不可遂於本月二日避往西山其後經人向兩方面疏通汪氏始於六日由西山返京七日在春藕齋約同兩方面復開會議到者爲汪伯唐林宗孟梁燕蓀曹潤田陸潤生周芝儀王亮疇沈瑞麟等當由梁曹提出議案（一）現時已成各路不在统一範圍之内（二）此案將來在巴黎和會須提議時其提出之時機尚須斟酌此兩點已由會中多數通過成爲决定議案於是此萬難解决之鐵道統一問題遂得告一段落矣吾人對於此决定不能不生一種異感夫贊成反對兩派之所主張非不各各持之有故言之成理至於是非得失今日不能遽下武斷的批評惟吾人對於一種問題須先具有貫澈其主張之精神不容含糊苟且者也鐵道應否統一爲一問題統一辦法如何又爲一問題皆有商量餘地今雙方旣同贊成統一以常識論同是我國之路無論已成未成不應自生區别而謂已成者不在統一範圍未成者乃在統一範圍無論政策上無此矛盾政策即理論上亦無此矛盾理論也中國人凡事到無可轉圜之時惟一秘訣全恃疏通疏通方法無非彼此各犧牲其主張之若干但求遷就苟合敷衍無事而其結果雙方均可不問其初時之主張如何矣 
　　國中已成各路如京漢京奉津浦等線皆居重要地位自不待言他如在外人掌握中之中東南滿膠濟缅滇各線皆爲談統一者目光注重之點且爲鐵道統一之惟一目的物也果如第一條之决定此等鐵道皆不在統一範圍内則所謂統一者不知有何義意所謂打破勢力範圍者不知有何價值若僅以未成之路爲統一之範圍但求政府今後勿浪以路權讓人勿浪借外資以路爲擔保品各路由我自行籌資興辦統一之法莫善於此然則今日之紛紛擾擾贊成反對果胡爲耶 
[使團表示對參戰軍之態度]  
　　北京益世報消息前日外交團曾開會議據聞會議内容首先討論者爲唐紹儀之來電各國問應否提出二次勸告以議論不一致未能解决且關於參戰軍問題雖亦爲詳細之討論當時亦未得要領遂於昨日午後一鐘繼續開會仍討論二次勸告事據英美法義四國公使意見以爲唐總代表旣爲兩度之通電足見情事迫切急望援助外交方面爲促進和局早成起見則二次勸告似有提出之必要惟某公使頗表示須再考慮之意謂中國和局雖暫時停頓然默觀各方面情形或者尚有轉機此時尚非提出二次勸告之機會彼此談論之結果聞英美法義四公使决先提出勸告散會後於下午三時英美法義四公使遂到外交部訪陳籙氏據某方面消息四公使之訪陳係勸告勿用參戰借欵餘額而又一方面之報告則謂四公使於諮詢參戰軍外尚另有二次勸告書交付内容不僅勸告勿用借欵惟政府方面尚否認其事 
　　中美通信社消息今日午後三時英美法公使及意大利代理公使往外交部訪陳次長籙詢問昨日日本公使小幡氏是否勸告中國政府勿用參戰借欵餘額蓋因小幡氏此次舉動與前次訪陳籙之言行稍異四國公使得小幡氏之通告故往外交部一證其眞相并聯合呈遞一說帖亦係勸告勿用參戰借欵餘額按參戰借欵原爲二千萬元去歲交過三百萬後存於朝鮮銀行者二百萬亦爲政府陸續取出用罄前後實交付五百萬尚有一千五百萬未交付存於該行故小幡氏奉日政府命勸告中國政府勿用該欵以從事戰爭又有謂政府巳用去該借欵一千五百萬者二說未知孰是共同通信社消息昨據外交方面人云（七日）午後三時英法美義四國公使曾偕同赴外交部會晤陳次長共内容係四國公使要求參戰軍不用於内爭之保證陳次長當答以容俟磋商再行答覆至日本公使之未同往係因前已得有此項保證也 
　　又據某通信社消息外交上昨又發生一重要之事項昨日下午三點半由領袖公使朱爾典偕同美法意四國公使到外交部請見陳次長當即由陳次長接見會談聞其請見之原因係爲參戰借欵問題蓋參戰借欵除日本已交付三百萬元外尚餘一千七百萬元未交付日本政府於此事曾向中國聲明謂此項借欵訂約之後即存於銀行在日本法律上日政府無命令日銀行停止交付之權力日本政府只能希望中政府於政爭未息之前暫行緩提此欵云云日政府此項聲明已爲過去之事昨英美法意四使到外交部提出一種含有勸望意味之文書係用一極短之說帖内容極爲簡單大致謂四國政府對於日政府向中政府聲明希望暫行緩提參戰借欵之意旨一致同意極端贊成云云據外交界所談此等說帖語意雖似輕淡而實爲四使之一種重要表示也 
[北京之陜事消息]  
　　上海和議停頓業已多日而北京方面於陜西問題亦未有具體之發展政府於歌日又電朱總代表催速開議其原文略謂陜事問題内部甚形複雜頃與張瑞璣再四磋商協定劃分防線手續已敦促卽日起程入陜實行監視查勘切實施行當照規定五條辦法共同遵守昨奉主座明令當經通電陜省悉遵二月十三日通電五條辦法一律停進母得故犯致干法紀一面仍希我公迅與唐總代表等電飭各方軍隊扼守現在防地勿致再啓釁端障碍和平代表諸公關懷民瘼相見以誠萬勿以一隅之見而牽動全局迅請繼續開議推行盡利救民水火奠定邦基中央堅持和平初衷一貫也至陜西方面政府嚴電再申停戰劃界後昨日陳樹藩張錫元均有電呈報遵令辦理陳樹藩並陳明各路軍隊所守防線地點奉軍許蘭洲以岐山一帶爲防線陜軍王飛虎姜鴻模以關山史家坡一帶爲防線直軍張錫元以紅崖渡一帶爲防線綏遠軍李際春以榆林一帶爲防線晉軍張培梅以郃陽韓城一帶爲防線鄂軍張聯陞以白河一帶爲防線鎭嵩軍劉鎭華以武功一帶爲防線川軍鍾體道以甯羗一帶爲防線陜軍管金聚以寳鷄一帶爲防線均已改攻爲守而宋聯奎瞿壽褆等電亦謂陳樹藩派張光奎赴涇原與于右任張鈁接洽雙方頗見融洽于張均希望息爭現正會商妥協辦法等語故北京政界中多謂陜事已告一段落張瑞璣氏自五號謁見錢幹丞後昨日（七日）上午十點錢又招張氏到院爲最後之接洽並有陜西及上海電報數道交張氏閱看催其從速起程張氏有今明日辭行之說（按中美通信社消息張瑞璣本擬今日（八日）啓程赴陜段督辦使人止之但此說尚未證實）據日人所談張氏昨日在順治門外江西會館與在京陜西要人會見交換意見張前在陜西者凡九年曾任秦省各縣知事在任中與陜西各界信望頗厚且與南北兩首領陳樹藩及于右任均屬親交宋聯奎氏亦與張氏爲知友對於張氏赴陜極表歡迎故張氏到秦後對於該省善後事宜必能發展而得良好之結果惜張氏行期尚未確定耳 
[陜西匪患之外訊]  
　　字林報二月二十三日西安通訊云陳樹藩現正會同奉兵預兵嚴剿本省土匪據謂凡屬土匪皆黨於南軍而南軍中之優秀分子亦謂北軍非盡善類故今日固宜嚴守中立也近一二月内盩厔之敎士某君夫婦備歷艱困一月初旬該敎士曾被監禁十餘日且受虐待其生命岌岌可危蓋指其隠匿有手槍鴉片現銀之人並以消息傳與圍城之官兵也旋有公民數人允納洋千元遂得開釋數日之後豫兵破城而入内有若干四出刦掠且闖入敎會梱載所有而去並毆擊敎士之婦斷其數指又向天主敎敎會開槍此二方面孰爲更惡誰能解此疑問乎今不若以政府之名義以匪攻匪或由雙方正直可靠之人不問黨派以國家之名義提携掃除此輩悍徒而不顧其戴何名號照今日之情形陜西實難有希望也雙方之端士今咸不敢公然排斥著名之土匪表面上猶擁護彼等之主義彼抱消極主義者則已絶望於本省之安謐其眞正愛國之士雖不欲與彼所厭惡之人爲伍然亦不得不用之用之之後又無法可以約束之目下之地位至爲可悲人人渴望和平然和平果何由致之乎如中國各省皆如此狀則各國可視中國爲法外之國設僅本省如是則其他各省代表何不會集以全體之名義殲除本省害羣之蟊賊乎陜西敎會醫院僅有外國敎士一人今復滿寓傷兵西境今有惡戰南軍或將退至三原該處守兵於是將淪於危境矣當此政局風潮磅礴之際而農民咸欣然有喜色蓋今屆小麥可望豐收其收額之巨當爲數年來所未有也近者曾降大雪據居民云十五年未鑡此大雪矣河北麥價每擔落至二元左右河南約五元五角左右惟煤價仍昻至廉者每噸須三十五元西安城内商業殊見起色貨物由鐵道盡端用小車載來者爲費甚巨當道仍在徵用車輛軍隊行動殊形忙碌 
[羣疑衆怨之減薪政策（靜觀）]  
　　今日政府第一困難之事殆無過於財政長度支者雖有通天神技亦復無能爲役平心而論現在財政總長龔氏尚屬官僚中較有心肝之人當受任之初檢查庫欵幾於一錢莫名不得已而思及節流政策京外機關薪俸一例減發二成自此政策宣布後各方怒謗迭起大有焦頭爛額之勢在龔氏自謂此舉能公忠體國不避嫌怨儼然有張江陵壁立千仭之概然而各方面以己身利害關係之切究不能不以國家爲第二位也又以龔氏此舉非根本解决之道更予人以攻擊之口實至於擅允新國會補發上年四個月俸給（自四月至八月）外人言之鑿鑿果確實與否不敢臆斷兹就各方面對於龔氏减薪主張所持之狀態分别紀之如次（一）東海厚遇僚屬自前清巳然當龔氏未提出减新議案於國務會議時已向東海略略道及東海以冷語答之曰减薪固是辦法然足下何不設法减去一兩師乎龔氏無語而退迨該案議决龔氏又請求總統明發一令宣布全國東海難之請求不已乃有滑稽之批令登入政府公報上面准如所議下面又許各機關申叙理由可以免減龔氏對之殊不介意自謂如不能貫澈主張惟有掛冠而去耳現在東海方面對於此舉純粹持冷靜狀態蓋明知龔氏此舉不合己意但值此羅掘俱窮之際又不能謂此舉之不正當而令其取銷也（二）中央部院對於龔氏減薪政策首持反對狀態者爲敎育部因該部無現欵收入每月均需仰供於財政部所屬之國庫又以所轄各學校職敎員至爲清苦年來飽受京鈔之苦己不堪言今者鈔票稍增又忽有減薪之政令縱不至釀起罷課風潮亦難免怠於職務果如是則敎育上之損失已多前當國務會議時傳沅叔即提出異議龔氏猶以請老兄顧全國家之言折之傳憤甚謂老兄令我愛國不如將各學校停辦云云及批令發表後聞該部曾會議一次業已詳述不能遵減之理由不日分别呈咨矣司法部職員早已聚議擬公同上呈長官請求轉咨審計院亦然其理由則根據審計院組織法某某條文謂職員俸給非受罰俸之處分不能減發財政總長此舉不免違法外交部亦置之不問以爲自中交京鈔停止兌現以來本部發現自若一紙空文安有拘束之能力交通部及稅務處亦然陸軍部與警察廳則因日前軍警界發布傳單措辭激烈龔氏在國務會議提議軍警兩界認爲例外不受減薪批令之拘束該部該廳雖屬行政範圍自可大沾其光農商部自家尚有收入頗覺有恃無恐日前曾由會計科長持財部公文向田總長請示田氏答稱可暫緩辦略略觀風大理院總檢廳則異常憤激聞將提起訴訟平政院與大理院等狀態略同全國水利局則隨俗浮沈不置可否因其機關之自身且恐有立不住之勢也海軍部則有恪遵批命通飭各艦自三月起一律減薪二成之說此則又爲特異者矣其在財部之自身所有部員均懷龔氏早去早好之心理至其所轄之機關如管理官産處長盧某則意在討好上呈請減三成遂得批減四成之結果如印花稅總辦李某則不持觀風主義悍然不顧上呈上官痛駁減薪之主張認爲辦理不洽此又不免太戇矣（三）外省各機關每月薪水非直接取自中央更可自由行動對於批令大率置之不理如直隸江西等省則已有反對之電到京矣 
　　總之減薪之主張謂其絶對不是不可也謂其絶對可行亦不可也反對減薪而純以個人利害爲本位記者不敏竊未見其可龔氏果欲勵行減政當提出減員議案凡在官制以外之職員而無法定候補之資格者一律取銷此一法也認官俸法爲不當提議修正案交由國會議决减少其俸額此又一法也即以上兩法不能實施而能勵行裁併駢枝機關删除一切浮費於財政上亦不無小有裨益終較勝於此種吃力不討好之减薪政策有名無實致令龔氏一片熱心不能爲羣衆所共諒而至焦頭爛額而去也此則不能不爲龔氏惜矣 
[審訂鐵路法規會開會（五）]  
　　七日上午十時三十分交通部審訂鐵路法規會在鐵路協會續開討論大會會員到者五十餘人首由主席關賡麟宣告接議第二案國有鐵路局編制通則自第七條起逐條均有討論第八條管理局或工程局應置職員討論會修政者於各名稱多從删略於現在事實抵觸經衆議决附加一項聲明自總工程司處長以下如須輔助人員得請准交通部加增云云並將工程司字樣改爲工師段長上增總字分段長上删分字復經衆提議將各職員按統系分類列成一表旋經會員李遂賢提議如分類列表不但名目繁重且恐原未設有該職之路援例請增當由主席聲明此項通則以簡單爲宜欲免重複且可適用莫如將第八條原文分爲兩條一專列管理局一專列工程局當付表决經多數贊成通過第十條副局長輔助局長處理事務改爲輔助局長管理全路事務第十一條第十二條第十三條内工程司段長等字樣一律比照修正第八條改正第十六條不適用本通則之規定加與本通則抵觸各條一句第十七條加一起字均經衆贊成通過復由主席指定會員華南圭任關東李遂賢三員按照本日所議會同修正於三讀會提出時届午後一時十分宣告散會 
[北京最近之烟土案]  
　　前門東站日昨有一山西人携帶佛像三尊一爲觀音大士之像一爲彌勒佛之像一爲南極壽星之像長約二尺有餘均係磁製將下火車經南稅分局巡丁上前攔住令其赴局上稅該山西人因恐烟土被其查出遂捨佛像而逃巡丁見其逃逸知其中必有挾帶情形當將佛像搜檢果由佛像腹内搜出烟土烟膏甚多該山西人已不知去向 
　　又日前京奉車内兩次破獲大宗私土查無夾帶主名（詳見七日本報）昨交通部已據順天時報所載訓令京奉管理局嚴切查究其令文云查本月四日順天時報載日前軍警督察處稽查等在京奉路開抵京站之通車頭等車内搜出烟土百餘兩斯時車上旅客已皆出站此項烟土藏在洗臉盆内顯係車役茶役等挾帶之物當即查詢看管該車之役時不料巳皆藏匿無蹤該稽查等只好將烟土帶回本處云云政府近來對於鴉片禁令何等森嚴果如該報所載尚復成何事體仰即派員澈底查究果係路上員役私帶應即查明送交法庭從嚴懲辦母稍徇縱觀以上兩案可見北京之私運烟土亦層出不窮也 
[京華短簡]  
　　中日密約定期宣布聞宣布手續係由各部將正附各合同彚交外交部由外交部正式備文呈請總統正式披露以釋羣疑此項文件當全部刋登政府公報日内即當實行 
　　政府昨接巴黎陸專使來電報告萬國和會消息大意謂國際聯盟草案二十二條業已完全通過和會威爾遜總統爲完成此事又自美動身預計本月十二號可抵法境吾國對於國際聯盟問題有何種意見宜速爲預備案件以備提出聞當局已交外交委員會核擬 
　　新國會此次開會有一部份議員以龔心湛擅自發行民國八年公債四千萬元與法律甚相抵觸由議員周棠提出一重大質問書連署者約百餘人屆時請龔出席答問龔氏近正預備答辯材料據聞此項公債分配額數日前已交由公債局分别討論計中交兩行合認一千萬元北方各督軍分任一千萬元其餘二千萬尚無着落有向某外銀行暫時抵押之說 
　　二月份鹽稅餘欵一百三十九萬四千元之交付方法財政部已與有關係之銀行團交涉銀行團决定交付日昨已指令天津及上海之銀行大約十日可以交付中國財政部矣 
　　美國大陸及商業銀行托拉斯協理亞丹斯今早十時已來京而亞伯特氏亦將於今晚到京查二君此行乃代表摩根調查中國財政狀况現居六國飯店即日當與各方面有所接洽 
　　全國敎育聯合會已决定於四月舉行地點凝定在山西其經費則由中央各省量力捐助聞東海對於此事甚爲注意已首先捐助五千元以爲倡導 
　　魯督張樹元返濟之後曾擬來京面陳出巡剿匪各事當經有電請示旋由國務院去電阻止謂際兹南北開會議和之際地方防務極宜認眞戒備萬勿以匪勢稍衰致疏防範致使奸民得乘且魯齊爲京師門户尤須加意防維等語前電去後聞張氏刻已呈覆謂當遵令嚴緝餘匪詳籌善後俟和局告成再行入京陳報 
　　修訂法律館總裁王寵惠君一年以來屏絶世事悉心與其同事人員討論法律日内已將刑法修訂成編名曰刑法第二次修訂案理由書除呈報司法部外並印行多册分送朝野人士 
　　萬國新聞記者俱樂部自成立以來對於各項要務極力進行現已决定本月十日（星期一）下午五時在東單牌樓二條胡同門牌二十八號該俱樂部開全體會員會討論一切進行事務 
[舊國會又擬發表對外宣言]  
　　廣東參衆兩院於本月三日午後二時在省議會開兩院聯合會討論外交事宜擬再發表一種對外宣言兹錄其電稿如下邇者巴黎和平會議關於中日密約問題迭經開會討論兹日本代表在和議會宣佈並無秘密條約之存在且日本現請中國允許宣佈某項已成之協約此項借欵經日本政府閣議妥協由駐日章公使正式交涉爲國際借欵等語夫所謂國際借欵協約者勢必應由國會通過後方得有效斷非一二私人所能締結此項協約殊不知何日由民國國會通過旣非國會通過無論某項條約概認爲私人結成之密約民國國會全體誓不能承認曾於中華民國七年八月十九日當經國會會合開會本民意之總積爲决議之宣言其文曰一非法政府所締結之條約契約及其所發佈之公債按照約法應由國會議决或同意者在未經議决或同意以前不得認爲有效此種宣言殊未聞有何人反抗彼日本與私人借欵在和議席上毫無辯論之餘地乃今日日本代表指某項協約爲國際借欵實屬誤解我中華民國國民執理相繩據理立論各省議會各屬紳商學各界各國留學生曁華僑等函電交馳咸謂凡自歐戰以來由日本脅誘手段與我國少數武人議定未經國會通過这中日間不平等不自然條約我國民皆認爲無效應依照戰時俄德間及德羅間所訂條約併爲取消之先例一概不能發生效力美大總統威氏宣言美國决不與他國訂立密約英相喬治宣言與日本密約之無效中華民國國會代表全國一致之心理並根據前宣言再爲宣佈凡自歐戰以後非法政府曁少數武人所締結之條約契約按照法約未經國會議决或同意者一概不發生效力凡我民國無論何人决不得與他國私結密約大義昭彰公道昌明佈告中外咸使聞之 
[和會停頓與舊國會]  
　　自上海和會因陜事停頓後此間舊國會特開兩院聯合會决定請軍政府備戰一面將不得不備戰之理由電覆各方面兹錄三電如左 
　　衆議院覆葉于張電夔州電局轉鳳翔送靖國軍第八軍葉軍長陜西靖國軍于總司令張副司令曁各路司令均鑒感電悉北庭於停戰後仍復節節進逼毫無誠信殊堪痛恨諸公相機防禦自屬正當辦法本院對於此事早經咨請護法政府向北庭嚴重交涉並請通令前敵預備作戰復電上海唐總代表如陜事不能即日解决卽行停止和議戰端再啓咎有攸歸尚望諸公秣馬厲兵嚴陣以待免受誑欺貽誤大局不勝盼禱之至此覆吳景濓褚輔成東印 
　　衆議院覆李根源電巧電敬悉陜局糾紛迄未解决乃北庭於停戰期間積極進攻其毁約棄信毫無和平誠意深堪痛恨兩院同人對於此事業經開聯合會議咨請護法政府電致唐總代表停止和議并密令各前敵預備作戰干戈再起釁自被開實不能再事容忍貽禍無窮尊電所謂一致進攻以爲三秦軍民請命誠屬目前必要之圖壯懷激昻欽伂曷已惟形隔勢禁鞭長莫及恐西江之水未至枯魚之肆已陳爲今之計莫若仿圍魏救趙法速令滇粤各軍對於閩贛卽日反攻以分其全力圖陜之勢再令川滇鄂援陜各師速與于督籌劃策應方法庶足以遏陰謀而解倒懸一俟劃界分　辦法能以實行入陜北軍完全退出再行棄戰言和亦未爲晚管見　斯用敢復陳即希亮察吳景濓褚輔成印 
　　參議院覆李列鈞電廣州李參謀部長鑒我公勳名碩望衆譽所歸自長參謀戎機益鬯方期宏謨大展厲我師行克濟時艱共夷國難甯意遽萌退志皎潔鳴高拜奉電音曷勝惆悵值此敵燄方張和議中梗正將士枕戈之日豈賢豪修養之時尚希貫澈初衷實利賴之林森叩冬印 
[粤省會與省長之暗潮]  
　　一日廣東省議會開會議員張葩初提議咨請省長保全文廟及劉佩書等提議咨請省長查明軍興後挪用地方稅項總數錄送本會以便電懇上海議和總代表提出議决撥還等案甫開會即被警廳奉省長令派警制止故改爲談話會兹將省公署咨復省曾文錄下　　爲咨復事現准大咨内開查第九次臨時會七年十二月十日開會至二十四日停議尚未過法定三十日之期未經議决議案自應賡續開議以竟職責兹定三月一日開議請查照等因准此查貴會並未依照法定手續先期咨准本署核復進行召集開議本省長礙難承認如有會議之必要希仍查照前咨事理開談話會解决可也准咨前由相應咨復查照云云該會開會前三四日議員報到者本有七十人左右已足開會法定人數距届開會時蒞會者僅有四五十人翟省長卽不派警制止亦斷不能正式開議亦祇可開談話會而已聞省議會舊議員有一派人與粤籍國會議員極聯絡甚憤翟者長迭次派警干涉决與翟作一决鬭倘鬧至拘捕議員時則國會當提出議員責任至新議會開會前一日方可解除之參議院議决案認省議會之開臨時會爲有效向軍政府質問然後合國會省會兩方面之力與翟鬧一大風潮幸是日人數不足不能開會偌大暗潮遂亦暗中消退矣當一號前外間已知翟省長將再飭警廳執行前令制止開會故有一派議員因慮鬧事裹足不敢到會臨時之人數不足亦因此故又查事前有新議員數人以省議會屢被行政官廳用武力干涉旣失議會尊嚴且議會與行政官廳係處對抗地位利害衝突事所恒有若此風一開難保他人不相率效尤現舊議會爲時有限而新議會之來日方長不能不慮及久遠因託某要人向省長方面爲現議會疏通惟翟氏以前月省議會有多人在西濠酒店集議擁戴胡漢民以推到自己因此意見甚深無可挽回故仍有前日之制止命令也 
[湘鄂間南北軍之小波瀾]  
　　鄂西鄂西劃界問題疊生波折實因施南一帶游兵土匪合冶一爐防線旣未畫清剿匪責任不能專負一有匪患動生誤會兹接來鳳學務總董陳昶筠來信云上月二十六日來邑西鄉之大竹林地方（宣恩交界）發現紅巾會匪六七百人勢極猖獗經恩來鎭守使吳醒漢派兵一營往剿該匪恃險抵戰且有快槍百餘云南軍未能撲滅復加派一營并大砲一門會合圍剿匪衆始向湘西潰遁潛入澧州邊界南軍追擊隊追入澧州衝破王正雅（湘西鎭守副使）所部防線遂與北軍大生衝突刻下尚在交涉中外間謠傳鄂西仍未停戰者卽由此誤會也 
　　湘西據常德消息云馮玉祥所部之軍隊與湘西張學濟軍隊於上月二十八號忽起衝突兩軍交綏於桃源縣屬之大石山南軍稍佔優勢究不卜近日巳和解否按此係據鄂報轉載者 
[張敬堯請欵之措詞]  
　　張敬堯前日有請欵急電到京其文云萬火急北京大總統國務總理鈞鑒統密湘省歷年變亂民不聊生溯厥由來實以湖南銀行濫發紙幣爲階之厲敬堯蒞湘之始詳加調查各種票幣數逹億萬以上以現金折合就當時規定法價每銀元票三元銅元票六串銀兩票 
 
 

Page 7

 
 
十二兩得換現洋一元亦須兩千萬左右之現洋始將各種票幣收束淨盡當此内外交困公私赤立之際焉能籌此鉅欵逐一收回去歲政局稍定當由敬堯召集各屬紳耆來省會議關於整理金融議案原擬以公債方法分期實行旋由裕湘銀行正副經理建議一律改爲惠民奬票爲收回惡幣之用當日與議紳耆詢謀僉同咸稱便利遂由敬堯咨請財政部查核備案一意進行並派專員將前傳督軍在滬印刷新票運湘掉換舊票即將舊票焚燬以防輾轉流用貽害地方計前後六次焚毁舊票之數已逹兩千萬現距惠民票開奬日期僅有旬日詳查湘省舊幣在外流用者爲數有限此次開奬以後舊票之毒當可盡除惟流在民間之新票及譚延闓任内所發由美國印來之鈔七百餘萬共有三千五百餘萬擬暫留市面流通惟價值日落頗難維持當由敬堯派員迎迓朱紳恩紱回湘籌商善後之策朱紳急公好義人望素孚整理湘省金融素具熱忱與敬堯籌商數日竭力準備現金以爲著手實行之方擬將此項新幣價值提高至每一串兌現銅元十枚俾成一種輔助貨幣流通市面約計準備現金之數須二百餘萬元查湘省造幣分廠當湖南軍退出省垣之時搗毁一空經敬堯派員趕修力爲整頓每月餘利約逹四五萬元内外現經指定每月將該廠餘利撥給裕湘銀行爲收回票幣之用統計之每月兌換約得十萬元左右則尚短四五萬非力籌充足難以保民信用惟此項準備純係銅元倘無相當銀元之數以爲調劑必至銀元價值日趨昻貴銅元價值日漸低落而造幣分廠之餘利必受其影響籌維再四迄無善策當與朱紳商同以借運蘆鹽淮商報銷之公欵二十二萬元悉數提歸此項準備以爲補救之方準於本月六日開始兌現湘省歷年票幣之流毒至此可完全剷除不惟人民生計得以稍裕而且金融活動財政收入亦漸有起色惟現在湘省銀根吃緊異常市面枯竭已非一日兼值茶商入山之際非多籌現金一時周轉力實不逮綜計以上所籌準備各項雖指有的欵均係陸續撥用未能同時聚集而人民因票幣信用久經喪失旣可兌現必然爭相擁擠取快一時萬一緩不濟急致使奸商仍得居間操縱功虧一簣未免可惜是整理之方法雖備恐接濟之勢力難周就目前急濟情形非先有現銀五十萬元不能支持現狀爲此電懇鈞座迅飭知財政部尅日將積欠湘省軍費先行撥給五十萬元以救眉急母任迫切待命之至張敬堯叩歌印 
[閩省烟苗拔除消息]  
　　閩省下游烟苗之盛半由愚民之玩法半由官廳之受賄故釀成今日毒卉遍野烟禍蔓延致於不可收拾也乃月之二十四日厦門當道忽變其平日冷靜態度對於拔除同安馬巷一帶烟苗雷厲風行大有除惡務盡之概其剷除烟苗之法用竹竿削成戟式向烟苗左右拔斷按鄉洗除從二十五日起每日皆派兵到鄉剷除計二十五日蘇厝社被拔除烟苗五百餘畝二十六日石潯社被拔除六百餘畝二十七日拔除同安南門外各小鄉四百餘畝現每日派浙軍二團北軍兩團分途拔除據官廳報告謂同安馬巷二邑之烟苗地面遼闊非半月之功不能拔除凈盡至泉州一方面則由黄培松會同賈文祥團長擔任拔除現已着手兹將童副司令臧司令來道尹會銜怖告文照錄於下爲佈告事案總司令訓令開准國務院有二電開禁烟一事於内政外交均關重要自應一致進行已電飭李督轉詰彼方囑其嚴飭查禁其我軍駐紥各處仍希隨時嚴飭該管文武認眞設法查緝凡有奸民私種立予剗除免貽民害等因准此查現在禁烟肅清期間已屆而匪徒膽敢作愚民護符私行偷種亟應飭令各軍隊認眞會同該管地方官剗除以肅烟政等因奉此除分令各旅團營曁各縣知事會同辦理認眞剗除外合行佈告仰該處人民一體知悉爾等須知烟苗一項早已懸爲厲禁有犯必懲斷難寛宥自示之後如未栽種者不可聽信劣紳播弄貪圖厚利違法偷種巳栽種者速即自行拔除改種雜糧免罹法網倘敢違抗不遵定即飭派大隊捉拿懲辦以重煙政其有劣紳包庇情事嗣後一經查出亦必按律嚴重懲辦决不姑寛云云查數月前官廳納賄庇種之說甚盛當地之全閩報及江聲報將其烟苗受賄案原委一一揭載登出論說時評對於官場多所指斥童保喧閱此新聞後遂密派石團長前往同安馬巷一帶烟區調查據其報告與報紙所揭載者絲毫無差童以此事名譽攸關遂赴城内司令部過訪臧致平討論辦法并電逹中央請示機宜中央回電令行嚴禁此即童臧來嚴禁烟苗布告之所由出亦即閩省拔除烟苗之起點也現聞童氏查明劣棍洪曉春蔡雨村陳少梧練子瑞諸人確有包庇之罪擬嚴加懲罰練子瑞在同安已被捕拿於二十五日并派兵隊到蔡陳洪諸人住宅圍捕惟均巳聞風遠揚又同安一邑因煙苗被拔血本無歸凡兵隊拔除之後婦女輩呼天呌地慟哭無狀計三日問同邑婦女之因此自縊者已有五命嗚呼此眞所謂可憐不足惜然彼包庇慫恿之人更不能辭其咎矣 
[李厚基與黄培松之暗潮]  
　　福州通信云閩省自設清鄉辦事處後薩鎭冰督辦與李厚基督軍尚稱融洽惟黄培松與李厚基稍有意見其原因雖不可得知要不外省界之關係近日黄培松致旅京閩省同鄉一函頗爲牢騷略云邇日以來正從閩縣屬入手辦理清鄉如匪首歐陽春等均先後投誠在閩海道轄者匪氛稍减至上游延平尤溪等處吃緊北兵地理不熟僅能防守殊失戰鬭力下游由漳門等處雙方按兵不動尚無劇烈戰爭此全省目下之情形也松力微責重方竭蹶之不遑但使餉欵接濟須招土著精熟形勢者一二營尚可以供調遣而次第推廣於上下游等處庶乎後效可圖不意李督以排斥爲心遇事多方掣肘如日前揑電中央一事尤爲影響毫無雖政府不聽其言而射影含沙令人可畏顧不知内容者輙疑爲官紳意見不融松到閩後僅與李督一面殊非眞相蓋松此次回閩惟以閩事爲前提遇事輙與李督磋商開誠布公未嘗稍徇私見李督深忌閩人如收回十一旅槍械等事彼心目中何嘗有閩人在乎就全省縣屬論失三十餘城未能克復一處長此以往閩事糜爛誠爲意中之事松目下仍復勉力支撑倘中央不允撥欵募兵則惟有　出辭職書閉户思過以謝我閩人此後大局置諸不聞之列而已諸公愛我甚殷憶前此聚晤京中指畫一切及臨岐送我屬望如何而一無可以稍慰知已每一思及愁愧交縈兹特謹述近狀藕瀝下忱云云觀此可知黄培松與李厚基確有意見不謂此函現爲旅京同人抄送李督日前黄培松由泉州來省李督擬俟與晤時加以質問黄聞此消息乃避不與面昨又怱怱赴泉近日薩上將奉命北上督辦一職中央本擬以黄培松升任而薩乃力保李鼎新想亦深知黄李不能融洽之故大約清鄉督辦非李鼎新即李督兼任也 
[汴省電控敎育廳長近聞]  
　　河南敎育廳長吳鼎昌不洽輿論前已由地方公民士紳控告兹聞省敎育會又全體向國務院敎育部電控該廳長嗜好甚深身染痼疾已成殘廢到任年餘惟以侵吞學欵爲事前以成績無良經部令痛加申斥近更倒行逆施令各校裁減班次停止中學招生擅行變更預算膽大妄爲全省憤憤請速撤換以息衆怒云云未知中央如何處置也 
[蘇米商偷運米糧之電聞]  
　　蘇米出口業經省議會議决否認電請中央拒絶並咨齊省長重嚴查禁以防奸商偷運影響民食兹聞軍民兩署昨接山東張督軍來電云有蘇商勾通外人偷運大批米糧出洋電文如下南京李督軍齊省長鈞鑒統密頃據探報查有蘇商夥同日人由津浦路轉膠濟路運往青島大米五萬餘包係欲由此運大連藉此口運往彼口之例偷渡出洋聞尚有多數源源而來等語除嚴密飭查兹謹電奉聞未審尊處查有此項情形否併乞示復張樹元叩印按據本埠消息已在南京下關扣獲三萬七千餘石 
[平和期成會江電之響應]  
　　平和期成會自在南京組設聯合會發表江電以來陸續接到各省來電贊助兹撮錄如下（福建平和期成會電）南京平和期成會聯合會鑒閩當水深火熱之餘欣逢和平開議不啻出水火而登袵席忽聞和會停頓北方代表有總解職之說人心驚駭大懼兵禍復作又遭浩刧現在閩人心理僉望朱唐總代表曁雙方代表和議繼續進行萬不願因一隅而誤大局此次會議實關全國之存亡非關一隅之得失陜西現若尚未停戰實失大信務懇雙方代表制止當無不服從之理閩省兢兢恪遵停戰命令者即恐牽動大局並懇南京李督軍及聯合會諸先生極力斡旋惟望和會早開成功以安天下迫切上籲尚乞俯允除電大總統國務院廣州軍政府上海朱唐兩總代表曁各代表外福建平和期成會叩歌（武昌王督軍電）南京平和期成會聯合會鑒捧誦江電敬悉貴會成立領袖得人至爲忭慶現在和議停頓形勢岌危風雨飄搖千鈞一髮諸公素負重望輿論攸歸尚祈居間斡旋破除障碍一言九鼎佇盼好音王占元微印（南昌陳督軍電）南京平和期成會聯合會會長態秉三先生梁燕蓀先生張仲仁先生鑒接貴會江電敬悉盛會組成全局攸賴藉羣賢之重望樹薄海之風聲聯指臂爲一心合南北而同軌宏謨嘉舉欽仰良深惟此次和會開始關係至鉅條理至繁均仰望諸公隨時匡救竭力維持庶幾共濟艱難得以早臻妥協翹企風微彌殷頌禱陳光遠支印 
[南京快信]  
　　陜陳樹藩電李督已遵五條辦法轉令前敵各將領一律停戰以待和議解决李督據宋聯奎陳樹蕃來電均稱陜已停戰昨特電京促張瑞璣赴陜俾劃界事早日解决張瑞璣復電李督定十日出京赴陜 
　　李督昨接津電報告前日又有奉軍二團過津赴陜西聞徐樹錚七日到蚌晤倪後八日早即乘津浦車北上李廷玉白堅武胡慶培電告李督唐總代表病已漸痊望電滬促唐接續開議北政府昨又電李督設法敦促雙方代表即日開議李督仍轉電滬王巡閱副使婉商聞南代表尚未接于右任函電證明陜已停戰故日内尚難開議 
　　李督仍不見客如因要公求謁者均在内室接見 
　　省議會財内務敎育實業請議各股審查員已於前日選出今日續選預算决算兩股審查員 
　　全國商會聯合會江蘇省事務所召集全省商會迅派代表來省開會聞各屬商會代表已到有六十餘人今日（十日）可開大會 
　　新國會議員解樹强由安福俱樂部領到巨欵來寗組織分部王玉樹脫離研究系入和平統一會亦携巨欵來寗組織江蘇地方協進會並辦江蘇日報 
　　李督派趙威叔在寗組織南京通信社趙因經費太微（每月薪金郵電費共七十元）不願擔任 
　　聞北政府電徐州召張文生入京商肅清蘇魯皖豫四省匪孽辦法魯督張樹元將偕張入覲 
　　省署昨將歐戰蘇省經濟損失報告電部查核 
　　李督派楊諮議赴津謁曹督軍 
　　兩淮緝私統領何紹賢電軍署報告九日赴淮南查防江北葦蕩營墾務督會辦均奉令裁撤財部改委官産處曾處長接管 
[杭州快信]  
　　上年度各屬田賦考成財政廳已將次編竣不日呈請省署分别奬懲 
　　昨爲律師公會春季大會選出正會長阮性存副會長許壬評議員石嗚盛胡逸程養正張韜王　裘英潘上瑩朱鴻逹幹事員顧濤孫承德何葆銘姚心佶 
　　二師張載陽昨由江甯來電報告謁李督後本日即起程北上 
　　建築牟山湖二師營房工程專員王偉昨晉省報告一切並領欵項 
　　陸軍測量局長何國華呈請本局職員沈振鼇未予准假擅離職守應撤差示儆督令照准 
　　臨海前自治委員吳友梅因案槍傷警兵經寗台鎭守署判處徒刑九年十一月當案發時吳曾繳養傷金一百五十元現復要求給還楊督特斥不准 
　　連日此間氣候寒燠不時昨夜忽雨氷雹今晨又微雪 
地方通信 
[蘇州]  
　　朱總代表之郊遊值此南北和議停頓之時北方總代表朱桂莘君於七日晚乘滬寗特别快車　蘇駐　金　馬路　路飯店第十三號房間蘇常朱鎭守使王道尹水陸警　長楊交涉員温知事等咸往謁見並由該管　區第六分所加派警察二名站崗護衛八日朱鎭守使特備西筵邀請朱總代表赴讌並請軍政當道陪座散後乘坐　舫駛赴光福鄧尉山觀梅并至木凟　岩山游覽預定九日游天平虎邱等處又有北代表某來蘇晉謁朱總代表密　良久旋即乘車赴寗 
　　集讌統一貨稅案蘇州總商會近因全國商會聯合會集議統一貸稅各商業均有利害關係特於舊曆本月初七日下午二時召集各業開臨時會議公同討謐籌備方針以便代表赴會時依據進行 
[鎭江]  
　　新兵過瓜南京陸軍第六師部派員赴江北海州等處招寡新兵一千餘名分補缺額兹已招齊於日昨乘舟南下道出瓜州溯江赴寗 
　　米麥最近市况天雨連日田間多水新麥受損陳麥價格轉升昨今兩日徐州小麥開盤每擔己提至二兩六錢左右近日米價仍繼長增高每石　出已至六元六角省議會否决弛禁後價仍坐定 
[杭州]  
　　滙水問題浙省杭紹甬三處自設金融評議會對於錢業滙水主張改爲手數費每百元之滙價不得逾三元以上藉便商用現紹興錢市因匯水之增減關係銀根多缺未便預定限度惟現在商用無多擬暫開滙水八元以後仍隨市升去已分電杭甬兩市徵求同意須全體通過第即可開市 
　　江浙聯合省敎育會之進行浙江省教育會中於（九日）上午在該會開會評議員到會者經子淵許緘甫葉墨君陳伯園張羽生朱文園秦炳漢顧頌雍駱憬甫顧維伯等數十人提議江浙省教育會聯合會事宜將江蘇省敎育會所擬簡章由各評議員一律通過聞每年計開聯合會四次二八兩月在江蘇開會五十一兩月在浙江開會此後關於敎育事宜江浙兩省恊同進行 
　　四眼井中發現子彈十五奎巷四眼井水色清潔汲飮甚衆前日該井忽然受毒有某姓家吸之立時腹痛肚瀉狀似疫癘於是金巷居民爲愼重衛生計捐募工資於昨日雇匠掏濬不料掘至井底忽發現快搶子彈一百數十粒一時工匠朋分不匀大起衝突是時適該管一區二分署巡長鄭玉書因公經過詢明原因即將子彈帶署備文轉送警廳核收 
[安慶]  
　　財政之會議日昨省公署召集各機關在公署開財政會議由政務廳李廳長主席提議之事件六年度决算及八年度預算並省公署常年經費一案緣此項經費向章每年支領十萬元　前省長任皖時實行减政以身作則即將此欵裁去二成照八折支領吕省長以通盤籌算仍屬不敷故擬將省署經費規復舊制新財政廳長胡思義擬將軍警各界月薪餉項每月搭放公債票二成惟此種計畫前任廳長亦曾議及僅擬於警餉内搭放一成即經警界否認而中止現將軍警相提並論未知能實行否 
[南昌]  
　　本省内地存米大概據米業中人云全省現存米穀之約略可數者如　州吉安袁州瑞州臨江等處去歲因客軍過境多有未能播種所收尚不足自食至饒州九江南康地處下游歷年所收均不足供地方之用又如上　等縣一帶所産之米運往景鎭尚難接濟且須仰賴撫州帮助而南昌則因去年水災收穫無幾稱豐熟者僅撫州崇仁滸灣而已撫州現存約共四五十萬石滸灣約三十萬石李家渡約二十萬石進賢無出　港七八萬石豐城十數萬石三江口萬餘石本城各米店　穀約共不及五十萬石以上數計算若不搬運秋間大熟尚堪供給自食倘再源源搬運則數月後必將向他省乞　也 
[奉天]  
　　外交上之預防韓民張使以近接報告韓民企圖恢復情事特飭令駐紥鴨綠江沿岸軍警地方官妥爲防範以睦國交又令輯臨通醒長撫安各縣調查所屬韓人已否入籍有無集會及結社情形日本方面有無特别偵察各朝鮮人有無新近移居在奉韓人之總數及派别營業早經查明惟有無臨時增入者應由軍警察視倘因案罹罪由我國軍警處理再行引渡 
雜評一 
[鹽土米三案（默）]  
　　古人謂上下交爭利而國危然吾謂所交爭之利而出於正當則亦何害若今日我國上下所爭之利則眞大可憂矣如變相之彩票爭此不正當之利於公然者也如汴省之又獲私鹽北京之緝獲烟土南京之查獲大批私運米石爭不正當之利於暗中者也此項駭人聽聞之私鹽私土私米不數日而連接發覺且私鹽前已屢獲而充公私土方下嚴令搜緝加罪懲辦私米則方由議會議决重申禁令而乃敢於此人人注目之時冒大險以爭此不可必得之利亦可見國人圖利之心之切矣况乎除此之外上下爭利之方法正多倘長此陷溺而不知改變則其可憂豈在兵爭之下哉 
 
 

Page 8

 
 
   
 
 

Page 9

 
 
   
 
 

Page 10

 
 
[和議停頓中北方代表之一]  
徐君佛蘇肖像 
　　徐佛蘇原名君勉湖南長沙人前清時留學日本卒業於師範學校當時與梁任公同刋新民叢報返國後與劉揆一黄興等共謀革命失敗後再至日本又與梁湯等組織政聞社發行政論雜誌第一次革命後始歸國在北京發行國民公報後三年任政治堂參議四年爲生計委員長五年辭職此次南北議和任爲北方代表之一 
本埠新聞 
[和議停頓中之消息（九）]  
　　北方代表辦事處消息朱總代表於本月六日致唐總代表函聲明陜事業由政府嚴令申儆按照五條辦理應請賡續開議原函已經宣布旋卽另電陳陜督及于右任兩處請將陜省停戰情形據實答復結果唐於今日派全體代表赴辦公處晤商一切當由朱總代表將各方面所證明陜西實行停戰情形縷晰披露并謂已接陳督覆電（電文見後）證明遵令停戰並未進攻想于右任方面證明停戰之復電不日亦可接到等語散後由南代表回復唐命似此情形大約和平會議日内諒可繼續開幕也 
　　聯合通信社消息昨（十日）爲和議停頓後之第八日兩方代表無會議午前十二時王廷楨姚錫光兩君在哈同花園招宴兩方代表宴畢二時許南方代表十人（唐總代表病雖告痊尚未出户）偕赴德總會訪北代表對於朱總代表敦促開議函件作口頭之答覆當時由章君士釗發言謂唐總代表曁各代表等深盼前次所要求之撤換陳樹藩撤退入陜北軍及停募參戰軍停支參戰借欵各事早得圓滿之答復以便早日開議唐總代表連日病不能興致和議不能進行深抱歉仄接貴代表來函催促開會究竟貴代表等已否對於北京提出前項要求北京有無答覆請貴代表明白相告俾定行止至北京錢内閣麻電所開和會當首重法律問題正合同人意旨今後陜西及參戰軍等先决問題解决後儘可首議法律問題以歸一致朱總代表答稱陜西問題之實行停戰已算辦到比出陳樹藩庚日來電交各代表閱看（文另見）各代表閱畢後朱總代表謂此電大足爲陜省實行停戰之證鄙意不妨即日開議至撤陳樹藩與撤入陜北軍兩層我等曾據貴代表等要求電告北京但聲明我等并未同意今若堅持此項要求誠恐萬辦不到其參戰借欵參戰軍皆以中日軍事協定爲根據軍事協定已定期在巴黎宣布將來歐洲和會對此自有相當解决屆時則參戰借欵與參戰軍之繩結不難迎刃而解至先事實而後法律爲我輩開議時豫定方針錢閣麻電不免自亂步伐我等已去電詰問今後仍望各遵前議將財政裁兵各事提前議决再及法律問題云云至是陜籍南代表李述膺君起言謂實行停戰爲南方代表共同應負之責至早日開議尤爲吾等所願但陜西停戰不有確實保障遽言開議則貴代表必有再辭職和平會議必有再停頓之日今貴代表執陳樹藩庚電認爲實行停戰之證恐不免過於偏信之嫌果已停戰何以吾人至今不能接于右任督軍密電可見庚電所開完全出於狡飾細繹原電内容如謂富平匪攻興市鎭富平爲靖國軍所在地陳自謂不曾加遺一矢何來有匪且我所接報告盡係彼方來攻絶無向彼攻擊之事又謂乾縣匪突防線查該縣一年以來山民軍駐守全國皆知今在北軍二十餘營包圍之中從何處有突防之匪至謂涇陽三原富平向未以一矢相加則涇屬修石頭距涇城數里三原紅崖渡距原城二三十里皆受兵至劇施家坡距富平三十里　三原二日來信已爲陳樹藩所陷何得謂未以一矢相加原電又稱關山相橋交口一帶張錫元遵令劃防日來無戰事予所接三原二日報告上列各地戰仍劇烈張而屢敗每敗必有來函謂陳軍誤　君等爲匪初不知爲民軍云云何得謂無戰事至旬來與于右任信使往還一語尤難憑信庚日發電所稱句日當在上月二十六七而三原二日來函尚絶未聞有此事就此種種尋繹可見陳氏絶無停戰之意益使我等感覺撤陳之必要云云語畢朱總代表鄭重詢問　代表是否主張非撤陳不可開議李代表答此非吾個人主張爲南代表全體之要求朱總代表又作婉詞謂我等會議縱能通過而事實不能辦到空議亦屬無益最好再候數日俟得有于右任密電證實完全停戰後再作區處語畢南代表興辭而出日前南京李督軍介紹各省派員參觀和議一節代表辦事處已去函答覆略謂會議時之參觀爲和平會議規則所不許若個人前來與各代表分别接洽事件自無不可得報告北京運送子彈六十萬入陜又由漢陽廠運送大批子彈接濟劉存厚此等舉動南方代表認爲非和議進行時所宜已去函朱總代表嚴重質問矣 
　　國民通訊社消息十號午后南方代表全體　據九日决議與北方代表接洽即協議朱氏前函希望繼續開議問題唐氏病仍未痊不能列席特請章代表士釗致詞朱氏略謂繼續開會固所甚願但目前有三要件不能不轉詢朱總代表（一）今後繼續開議倘陜事未能停戰果將若何即令陜西停戰對於去陳樹藩與回復十一月十六日原防之兩要求是否可以履行如不能履行則開議之後又將繼續停議殊爲不可（二）參戰軍參戰惜欵取消及軍事協約宣布三件依北京屢次表示頗有不能照辦之勢應亦繼續停議（三）錢幹臣旣體諒西南護法宗旨又贊同其主張唐總代表極所佩服但今後陜西及參戰軍二問題議結後即提議法律問題并希望北政府言行相顧尊重法律但開議時不致再生波折以上三點貴總代表是否能負責答覆敢詢云云朱總代表答謂陜西停戰確有證明但前日會議本席實未承認撤換陳樹藩一層章復謂貴總代表雖未承認撤換陳樹藩一層是否以南方代表所提出撤換陳樹藩與回復十一月十六日原防之二要求轉告北政府朱答云已據實電告章復問北京回電如何朱云不堪重述嗣後詢問參戰軍參戰借欵及軍事協約三件朱總代表大致謂三者旣爲國内外輿論所不容總有對付方法章復問辦法如何朱總代表云四國旣提出勸告日本亦可宣布密約歐洲和會亦已於昨八日將密約宣布據此則軍事密約之取消乃當然之趨勢後復討論陜事云陳樹藩有覆電謂已停戰當將電稿傳看陜西代表李述膺逐層辨駁云陳樹藩報告非實並言昨日尚接三原二號急函與陳所述相反今陜事旣不確實停戰又不能撤換陳樹藩即繼續開議恐無甚效果南代表胡漢民北代表吳鼎昌互有辨駁胡略謂陜西停戰事不確吳謂大處已停戰卽小處有戰乃事實上所不能免者吾輩不能負責云云似此則和議賡續開會誠恐遙遙無期也又唐總代表接雲南唐督電謂接援陜軍删電敵軍進逼危急萬狀務希迅决陜事云云又常德馮玉祥來電務望諸代表貫澈始終云云又接漢口各團聯合會曁三十六團來電亦望繼續開議是則人民渴望之誠又可見矣　 
　　陳樹藩覆朱啓鈐電朱總代表鑒虞電敬悉查敝處於前月删日奉到院部元日電示辦法五條當卽轉行前方各軍遵照辦理在案本月微日奉到大總統江日電令並院參陸部兩支電復經分行陜境各軍隊一律　照固守原防連日疊據洋縣張旅長冬江電稱據報城口等處南軍大舉山平利屬之八仙街　向嵐皐並有徐朗西率衆向嵐皐猛進已抵三溪口請速增援復據南鄭王旅長電稱廣元屬曾家浦之敵進窺我軍防線又據荆姚劉旅長報稱富平方面之匪連日侵犯與市鎭等處我軍堅守未動又據乾縣張旅長稱據潰匪千餘連日經臨平南坊等處分竄時時突我防線意圖侵犯各等語節經分别電飭遵令固守至於涇陽三原富平等處我軍從未以一矢相遺關山相橋交口一帶迭接渭南張旅長電稱遵令劃防日來亦無戰事至三原子右任君處句來信使往還正在悉心商榷决不致有他虞陜省僻處西陲交通遲滯傳聞或多異辭尚望數保唐總代表卽日續開會議早定國是樹瀋一介武夫罔知政治惟此保民衛國尊重和平之心理實不　於羣公耳　轉于君虞電業經專人責送並將尊意轉逹矣承詢謹復　希亮察陳樹藩庚（十日上午十一點到） 
[關於遣送敵僑之消息]  
　　第一批繼續上船昨日遣送第一批敵國僑民繼續上船清晨七時由遣送敵僑事務局派員在普益習藝所（即第一候船所）内點名畢即令各乘華商電車分班護送至十六舖再行換乘公共租界特派之專車接載往滬北外虹口招商局中棧碼頭以便登輪華界方面各敵僑出發時仍有軍警憲兵隨車護送直至上午十一時爲止旋由公共捕房用電話通知因所派特别專差迎護之中西探捕等適當替班之際是以擬再繼續護送聞昨日遣送男女僑民共計四百名之譜前昨兩日共合計八百餘名昨日華商電車公司撥出車六輛專司載送迨至午刻始各歸本路（西門至車站）載客營業　又函云遣送敵僑事務局昨接續運送第一二候船所男女大小敵僑五百餘人自晨八時始至五時許爲止聞此項敵僑上船之後不能自由離船現敵僑上船攝影 
預計此三船可容敵僑二千餘人在滬候船敵僑計有二千五百餘人大約溢出約四百人將於第二批遣送又函云遣送局於前昨兩日已將六候船所及收容所暫居之敵僑悉數分送上船（前日上船五百數十人昨日六百數十人）惟江西送來之四十四人係於前日傍晚始到故昨日未及同送上船現擬今日連同居留本埠華租兩界内曾經註册之各敵僑一併續送登輪遣送時華界由淞滬警區派警護送租界内由捕房擔任護送其碼頭上照料一切仍由沈韞石孫梓琴李幹卿姚石蓀許劍青等擔任其餘留之敵僑概歸入次批遣送至各候船所内有核准免遣敵僑五十餘名已於昨日一律遣散 
　　請發安全通行劵内務部所派隨船照料回國敵僑之專員廖世功等七人現已蒞滬暫寓惠中旅館以便十一日放洋遣送局對於第一批回國敵僑啓行有日特派辦事員陳震東與駐滬英領事接洽擬每名發給安全通行劵一紙以利遄行聞此項通行券由英領事署發給云 
　　派醫生隨船護送遣送局督會中辦等籌議此次遣送敵僑回國預計在途日期約有六七十天在船經過熱冷等洋面氣候各殊誠恐各該敵僑有患病等事必須遴派醫生隨船護送昨已决定每船酌派醫生三人以資調治 
　　患病敵僑之查騐道送局因居留本埠各敵僑此次遣送回國内有船票已發而臨時報病請求　遣者誠恐有託病規避情事故委陳震東商由英領事遴派工部局醫生逐一查騐究竟有無病症以杜朦混 
　　黑省送敵僑來滬黑龍江督軍署副官李長春督領排長一員士兵二名押送駐黑德人二名於昨日下午三點三十八分時到滬當送敵僑待船所暫爲安置　遣送車資之查報第一批遣送敵僑已將告竣其經由火車輸運者計逹千餘名行李共約二萬件左右餐車供給每批多或千餘元少亦數百元此項車價等照部定章程概以對折計算現經滬寗杭甬兩路管理局局長兼滬北遣送敵僑事務分所主任任小由飭知兩路各站站長將此次敵僑車資　明呈報以便轉呈遣送敵僑總局察核撥付 
[黄包車夫風潮已息]  
　　解决之辦法本埠南北市華洋各黄包車公司因欲縮減車輛取消轉放頭目七五回扣致各車夫誤會釀成罷工風潮業經英法總巡麥施兩君曁徐警廳長分别傳諭該頭目等向各公司磋商妥善辦法從速解决等情已三誌本報兹悉此事經各頭目與華洋各公司商議妥洽並向各車夫切實開導每輛增加租洋一角貼補修車及租剩車輛損失等費各車夫亦皆首肯昨日就業者已有十分之七八風潮平靜矣 
　　肇事之訊懲前日午後公共租界西華德路愛多亞路卡德路楊樹浦路長浜路麥根路等處有罷工之黄包車夫李青郎王阿二紀金和劉小四子吳三宋二馮如江李小仙周學文周學明孫如卿林寳才沈雲其沈五羅趙根福薛阿三鄧阿二李德明喝阻未與同盟之陸阿福俞八徐長弼龍金標馬渭怡方梅廷劉通林王德和季大作徐國連蔡生　陸德泰陳阿林包國香王寳才徐秉生袁連生胡慶堂等拉車不遂將車板車輪擊毁並行兇毆傷乘客某西人被華印各捕分别查見拘入捕房昨晨併解公共公堂經關讞員俞襄讞會同英副領事卓包兩君分升樓上下兩庭逐一訊供屬實判李王各押一月紀劉吳馮各押三禮拜李孫與兩周各押十四天兩沈與趙薛各押七天鄧阿二李德明開釋 
　　警廳之訓令淞滬警察廳徐廳長前日發出布告禁止人力車夫肇事已誌昨報昨又訓令各區署所文云案照租界黄包車因增加租價釀生罷工風潮現經租界官廳秉公處理不日卽可和平解决乃查華界之内受其影響竟有無業流氓三五成羣麕集各街巷見有車輛在途行走者卽羣相毆擊甚至將車輛打壞殊不知華租兩界車輛本屬兩途加增租價之事華界車輛並未與聞該流氓等何得藉端阻擾似此行爲實屬有意破壞治安若不從嚴查禁殊不足以維秩序而安商業除分行外合亟訓令該署所仰卽轉飭所屬嚴加防範隨時禁止解散以維治安而保商業附發布告六張並仰擇要張貼俾衆遵守切切此令 
　　聯合通信社函此次本埠人力車風潮未肇巨禍半由於租界捕房毅力之維持半由於人力車公會集合華商各車公司公共之勸告而鄧祿普洋行買辦謝金鏞奔走調停厥功尤多故昨早九時前人力車公會門首即貼出長條之通告其文曰各車户十號一概出車洋商滙利車公司之大班昨日亦至公會查詢攤减之照會（該公會各會員因存車過多公議各公司攤減照會二成共計一千六百張存放公會封鎖箱内）緣匯利應減之照會尚未送會也華商各車公司旣公决昨日一律出車飛星公司從謝金鏞之調停亦於昨日將車一律放出而本埠黄包車之風潮亦於昨日平息矣吾人欲明此風潮之由來當須研究飛星公司租車之習慣該公司計有黄包車二千餘部用有大包頭一十六人各領人力車百部左右不等每一大包頭則又自覔小包頭一二十人分任放車之事大包頭對於公司負墊車租之責任而責償於小包頭例如現在公會厲行舊章包頭每輛得收小洋二角之利益大包頭則取五分其餘一角五分則爲小包頭所有但小包頭所負之責任亦甚巨兹據個中人自述凡爲小包頭必須有招致車夫之能力車夫受其招致能長在該公司拉車非欠小包頭之車租或零碎之　欵則不　聽其約束小包頭對於公司之車租旣分文不能拖欠而對於車夫則又不能不稍予通融否則　包放之車不能全數放出必須自賠車租且車夫將車拉損力不能賠修或車夫將車拖匿折賣等等均須小包頭賠償該公司自去年減價招徠時聞與車夫有片面之約言如大包頭包放百部須繳百部之車租至車能否全數放出公司則不過問故每部祇收車租五角二分五釐期以一年（向例七角）包頭放於車夫雖屬照舊九角然拖欠借貸之處固亦甚多也此次調停公司一方面則取消包放之制度包頭放出幾部則算幾部租價不責包頭負賠存車之車租而車租則恢復向章公司每部每日收費七角對於車夫仍收九角不准私加分文包頭一方面則取消訴訟之主張至於雙方均有損失之要求則由謝金］鏞一一承認始有此圓滿安寗之解　云 
[菲律賓國家銀行開幕記]  
　　介乎廣東路洋涇浜中間俯臨外灘之大洋樓有菲律賓國家銀行之設立焉昨晨（三月十日）十時至十二時行開幕禮官商各界到者四五百人而尤以銀行洋行中人爲多上海總商會正副會長及花旗銀行等各洋商亦與其盛是行華買辦香山韋君伯卓爲美時買辦韋淥泉君之子曾與同行洋經理在美國運通銀行共事多年至其最近在滬設行原因乃以華僑經商菲 
菲律賓國家銀行全體行員攝影 
正中右立者韋綠泉嫩左立衣色略淡者華買辦韋伯卓君 
　　島者甚多有此金融機關經濟上可互得發展之宏效耳銀行標記即菲利濱政府之徽識也其布置規畫進大門右向爲行門行内營業櫃居中成弧形自左至右計分付欵收欵定期存欵支單電匯銀信進口提單出口提單八門其無門處均有不透明厚玻璃爲障隔俾櫃内人得以靜心辦事與他行不同之點此其一櫃欄之左内側面南之小間雅室專爲招待淑媛閨秀美國亦有之但無如此精美雅室之西爲電話問令人見之頗覺應有盡有與他行不同之點此其五洋經理室在長櫃石臺之右華買辦室在裏側偏左之東北隅門懸黄少岩頌詞云（富源之本厥曰金融偉哉銀行通商惠工惟兹滬海居亞之東五洲互市梯航集中鴻圖是展駿業斯隆媲端木子邁陶朱公百川廣匯萬實流通厚生利用物阜財豐豚魚信格中外欽崇寰區富貴其樂熙雍）室内外各聯如楊晟之（五都通市面寰海富源頭）如譚海秋之（利溥南金源開島國流通東亞業創滬濱）均足賅括此銀行也茶點處係兩長桌其計四十座來賓中非粤語即甬語否則西語耳 
[朱啓鈐復商業公團聯會函]  
　　河南路寗波旅滬同鄉會内上海商業公團聯合會昨接北方朱總代表復函照錄如下敬覆者昨接大函具悉種切尊論所及至爲沈摯世界苦兵久矣國内更何可長此糾紛商業疲苶於今爲甚不求和平何以保育啓鈐　承政府委託覩社會生計之艱難國家財政之枯竭尤無時不悚然動念以求大局之早日解决也此次以陜事停頓迭電中央已見採納并於五日函請唐總代表迅速開議不日必可賡續集會請抒厪念來函所謂結束宜速併日兼程韾香禱祝實與諸公同之謹此奉復即頌日祉朱啓鈐謹啓三月十日 
[補錄三和平會致外交團函]  
　　中華民國世界共進會等日前致英美法意日五國駐滬總領事轉電各本國駐北京公使公文云敝國不幸禍亂頻仍前承貴公使勸告南北始有議和之舉不料開議僅五次北代表因議决之件北京政府不肯履行全體憤而辭職遂致和議中止溯其原因約分三項兹爲貴公使陳之（一）田北京政府違約攻陜不肯停止（一）由中日密約北京政府不肯完全宣布（一）由參戰借欵北京政府不肯停止收受夫戰與和不並立也北京政府於一九一八年十一月十六日下停戰令後迄今三月有餘全力繼續攻陜如故違背信條兩方代表力爭無效是仍以武力壓迫南方無言和誠意一也中日密約當南北言和之際理應提出和會俾南方悉其眞相况外交公開已成趨勢南北原屬一家更無秘密之要北京政府不肯宣布附件是仍以敵人對待南方無言和誠意二也歐戰告終參戰借欵當然無用日本有停止續交之表示北京政府仍欲繼續收受以練特别之軍隊是仍欲貫澈武力統治主義而售其惡名於友邦無言和誠意三也綜上三端皆直接破壞世界之和平而其責純在北京政府貴公使旣勸告於前自不忍坐視於後務望貴公使主持公道促北京政府從速覺悟誠意言和以免破壞大局敝國幸甚世界幸甚中華民國世界和平共進會代表徐紹楨丁象謙焦易堂蒙民偉朱鏡宙廣東中華國民策進永久和平會代表馮自由張秋白周震麟首紹南吳燦煌中華國民策進永久和平會會長劉人熙副會長鄭維良等叩微 
[南京扣留大批米糧之電音]  
　　昨日下午南市某某等前做打包出口之米行接南京來電知被該處洋關查悉無照私運截獲白米一百零八車每車三百五址石共約三萬七千餘石該行等聞悉前情以損失不可計數咸驚駭無措 
[運米赴粤平糶]  
　　粤僑商業聯合會因粤垣米荒開會集議後經熱心各商號諸同鄉分别籌墊捐欵購辦米糧運粤開辦平糶等情巳紀前報兹悉該會昨據由粤來滬同鄉述訴近日米荒更甚粤垣附近四五里鄉民均扶老携幼羣向城中求粥冀圖一飽饑民載道悽慘之狀難以言喻務懇亟亟輸運以救災黎云云該聯合會得悉後經籌備各董决定將現已運滬蕪米一萬六千袋（每袋百四十斤）卽於昨晚趕裝圖南商輸先行運粤平糶該輸定於今日裝第一批米起椗出口赴粤濟荒云 
[廣肇公所購米運粤函電]  
　　去電　南京齊省長鈞鑒６昨奉粤省長發來免稅護照二百張在蘇購米十萬石運粤平糶前經部准在案敝省米荒待哺綦切已將護照分派各商購運請貴省長飭關查照放行並希賜復具紉公誼上海廣肇公所叩灰 
　　來函廣東翟省長復函云敬復者頃誦惠函並霍君續上條陳一件披閱之下具見殷殷垂注無任景佩查此次採購蘇皖米石要求免稅意在接濟市面與專供平糶不同前承函詢業經奉復刻下平糶一事除原定辦法外尚有趙君士北等邀同紳商節玉階簡照南陳廉伯諸君及各大團體籌設糧食救濟會分别捐墊現欵購米維持刻已辦有端倪米荒之患或可倖免霍君所慮米商居奇一節正與敝處意見相同業經嚴密稽查斷不令少數人藉圖私利至採辦蘇皖兩處米石情形仍冀查照前函分請各該處同鄉團體擔任查報近日各該處米價如何並懇按旬查示以備考核是禱專復祗頌均祺 
[麵粉市面之活動]  
　　本埠機器麵粉公會前因各廠所出麵粉滯銷堆積頗多曾經商請總商會電呈北京財政部轉咨稅務處懇 
 
 

Page 11

 
 
免出口照費以維商業當經財部電令商准稅務處令飭各海開稅務司自即日起暫行記賬三月期滿減收一角在案兹悉該業近有某某等洋行定購麵粉四十餘萬包乘此時機運輸出口是以各該廠家已有活潑之形勢價格每包漲五六分業此者無不喜形於色 
　　又函云連日本廠機製麵粉之價忽漲忽落其故緣上星期三四祝伊才收進大宗綠兵船（三四月份）二十餘萬包且有向不做期頭之阜豐老車牌亦開出（期同上）二十五萬包嗣有日商鈴木洋行購進期貨粉五萬包以致一般做心思者咸有活潑之勢故有此種現象前昨兩日上下午間之價相差二三分然現貨之出口除厦門汕頭與廣帮外仍無大宗恐市價亦難立足也 
[流行病傳染加劇]  
　　流行性感冒病初起時僅患寒熱胸悶咳嗽數日即愈尚無大害乃日來天時忽寒此等病症加劇各醫家大有應接不暇之勢如新普育堂病院並無家屬之張桂堂又蘇人謝朝卿並十歲小孩周永福等均醫治無效而死已由堂報請同仁輔元堂給棺收殮 
[楊晟代署交涉員]  
　　江蘇特派交涉員陳貽範前因患病屢電呈請政府准予辭職迭誌前報兹悉政府祗准給假調理惟以上海爲通商巨埠當此外交事繁自應簡員署理以專責成故特命令前任交涉員楊晟代署上海交涉員之職昨聞楊君已得政府電令擬不日即行到任云 
[華僑平和期成會所接粤電]  
　　華僑平和期成會接廣東軍政府電云華僑平和期成會李登輝朱遐九謝碧田正副會長鈞鑒貴會在滬成立滬上爲和會所在民視民聽孚感最靈望發揮誠讜促進和平不徒宗國之安抑亦僑民之福全國國民實重賴之軍政府政務會議庚 
[成都商會敎育會推代表電]  
　　成都來電云上海霞飛路協平里楊宅轉朱叔痴潘立三兩先生鑒國人發起全國和平聯合會本會全表贊同全體公推兩公擔任代表即希就近蒞會促進和平無任翹企除電逹李督外特電奉託成都商會敎育會全體公叩省署代印 
[朱啓鈐悼劉人熙函]  
　　朱總代表昨復旅滬湘紳公函云敬復者頃接公函驚悉劉艮生先生逝世時局阽危老成凋謝詹言茂榘良用欷歔先生學有本原才爲世出革新政治實導先河辛亥以來國家多故攖冠被髮艱鉅不辭憂國之誠尤爲世所共仰此次瑟居滬凟組織國民策進永久和平會救民水火彌具熱忱鈐等夙企英耆方期借登高之呼爲將伯之助廼和議甫經開幕先生遽返道山誦垂絶之遺言知九原之未瞑承示冀獲全國隆禮以報賢勞海内人士當表贊同先此布復并致悼懷敬頌台綏朱啓鈐敬啓 
[營口請緝騙欵潛逃之外人]  
　　淞滬警察廳徐廳長接奉天營口交涉員快郵代電云據營口警察廳呈報本埠德來飯店住有外人一名自稱係南美洲人名老林卡拉克在日本神户開有卡拉克洋行此次由日本來營與該店財東孫鳳舞商議設行營業借去現大洋及日本正金鈔票九百五十元詎於本年一月二十一日出外未歸竟被騙欵潛逃查得該人係於是日由營乘京奉路車逃往北京方面其未逃以先曾於一月十六七兩日在郵政局交郵呢冬衣二件寄往漢口自註名爲拉禮色一拉夫漢口收件人名法禮牙士惟無住址情形該騙犯似係先逃京津再逃漢口等處計開該犯相貌年二十七歲小身材約高四尺五六寸瘦臉棕黑色無鬚善操英語身着土紅色呢小衣並着同色外套黄皮鞋並携有黄皮包一個應如何查緝請示等情查該外人老林卡拉克騙欵潛逃殊屬不法現據查明逃往京津漢口等處應請貴應迅賜查緝獲則就近扣留核辦除分電外特電查照並盼示復等因徐廳長接函後除先電復外已通令所屬各區署所隊遵照飭屬一體查緝矣 
[商團華隊長緊急命令三則]  
　　工部局萬國商團中華隊司令正隊長葛昨發緊急命令三道如下（其一）署副軍務排長宋雲奇射擊敎練排長陳景塘正棚長孫子皐署正栅長郝伯陽署副棚長沈鷺賓乘自由車四員隊員陳家祥王韻秋羅子惠唐瓊相正備隊員十人六十六號六十七號七十一號八十一號九十二號九十三號九十六號一百零六號一百零九號一百十一號其餘候令（日期）三月十一日星期二下午十二時四十五分（聚集）楊樹浦路捕房候令（服裝）行軍服大衣水糧備足（槍械）時前自向槍庫領取（注意）緊急命令爲商團第一之本份必須遵令到塲（其二）副隊長胡筠秋正排長劉景和正棚長張爾雲署正棚長陸鴻飛副棚長何鹿山乘自由車四員黄盛棠張廷貴錢子勛顧蘭生正備隊員二十人二十一號二十三號二十五號二十七號三十三號四十號四十六號四十七號五十一號五十三號五十六號五十七號五十九號六十號六十三號六十九號八十五號一百十四號一百十五號一百二十一號其餘候令（日期）同上（聚集）愛文義路捕房候令（服裝）（槍械）（注意）均同上（其三）副隊長徐通浩署副總務排長陸葆泉署正棚長崇棣華徐芹香副棚長王維藩乘自由車四員莊智行陳貴生王乃剛錢玥正備隊員二十人八號九號十九號二十號三十七號五十八號七十六號七十八號七十九號八十二號九十號九十七號一百零一號一百零四號一百零七號一百十二號一百十六號一百二十三號一百二十六號一百二十八號其餘候令（日期）同上（聚集）滙山路捕房候令（服裝）（槍械）（注意）均同上 
[工商研究會職員會紀事]  
　　工商研究會因郭副會長函請辭職前日開職員會集議挽留並籌商進行事宜到會者王漢强金子兼馬樹周舒軼凡葛伯誠等數十人於下午三時開始討論（一）副會長郭君辭職事决定公函挽留（一）謝君辭職事公决暫請吳善卿擔任（一會中應推定秘書長專辦緊要文牘事决定推馬樹周暫行擔任（一）會中應設總務科事决定推王漢强擔任科長（一）常會期改每星期日午後二時至四時（一）會中擬籌辦工商會報事决定月出一册推馬沈金三君爲編輯並向各商號徵求廣告及工商論說（一）葛伯誠函送魯豐人造碱化騐單决定存會備核議畢散會已鐘鳴六下矣 
[兩江公學近訊]  
　　北浙江路兩江公學自二月中旬開學以來學生報到者已逹百數十人夜校學生亦逹五十餘人該校校長李鴻儒君定國文英文算學三科爲主科由陳異倩君擔任國文科主請敎務主任王昌社君兼英文科主講許松雲君擔任算學科主講一切校務正在進行大有蒸蒸日上之勢云 
[陳團長提倡儲蓄]  
　　現駐閘北之步兵第三十七團團長陳景初以旅長所部各官兵業經命令禁吸紙烟則木　管轄各營官佐士兵亦應一律禁吸以資節省已於陽曆三月一日爲始通飭實行又陳團長爲提倡官兵　蓄起見撥於每月發餉之期凡充正目者每人扣餉洋兩元五角副目及正副護號各兵每月扣洋兩元新兵每名月扣一元將欵彚存銀行生息以三月爲一領祗准提寄回家不得任意化用 
[覆訊塗改發票冒領銀洋案]  
　　亞細亞火油公司在公共公廨呈控冩字人徐修甫塗改發票冒領洋一百元等情已由捕房將徐拘解公廨諭令交保無保收押在案昨晨由廨提訊據管理廣告西婦强生與另一西婦極爾生之代表律師上堂譯訴被告於本年一月七號將四川路鉅興印字館計洋六十元零四角之發票加改一百六十元零四角向經理廣告處冒領洋一百元花用言至此將塗改之發票呈案請察並據鉅興印字館夥黄巴關魁兩人分别上堂證明發票上確係六十元零四角訊之徐修甫延逹商律師到堂辯稱被告尚有保證金三百元存於公司請求交尋常保人出外候示等語關讞員核供商之英卓副領事判徐交保候訊 
[不理賬欵案展期再訊]  
　　余海珊在公共公廨控江錫麟不理賬欵一案昨晨由廨傳訊據原告代表律師上堂譯訴原告因病現在醫院不能投質請爲展期研訊並據被告代表律師辯稱被告住居漢口並在彼處營業該處非貴公堂管轄範圍原告僅憑一紙財據控告又屢請展期不能承認云云王襄讞核供商之美丁副領事判候展期二禮拜再訊 
[過犯圖竊之押儆]  
　　新閘路四十二號門牌居人錢蒞生指控甬人孫友才　入圖竊等情昨由捕房將被告拘解公共公廨經中西官訊知孫係過犯判押西牢三月以儆 
[原告不到將案註銷]  
　　耿祥元王文戴秦仲華殷金海等前至法公堂控復新號刷染店主虧欠往來貨欵並將托代刷染衣服質去店即閉歇人亦逃逸請求提案訊追判准予提案追究在案現因該店主無從提案故於昨日由捕頭禀明法公堂請核各原告均傳不到案中西官判各原告不應臨訊不到將案註銷 
[失愼案註銷]  
　　在法租界北興聖街開花烟間之王應忠家曾於上年間失火延及左右鄰十餘户事後王畏罪逃逸經捕頭稟明公堂判候提王到案訊究在案迄今日久無從提案昨日由捕頭禀明公堂請核中西官以王旣無從提案判將提案撤消了案 
[汽車撞傷女孩]  
　　某姓眷屬雇坐某號汽車駛經小西門外大興街地方將林記宰猪作主孫林寳家九歲女孩孫祥鳳撞倒地上削去鼻樑流血滿地當經崗警趕上將該汽車拘獲内坐女眷挽乘他車而去該汽車與車夫傷孩一併解送二區警署轉送地檢廳訊辦 
[竊案犯解送檢廳訊辦]  
　　浦東沿灘各洋棧並泊在浦中之各公司船近來時常失竊報經水巡捕房飭派探警分投查緝在案前晚有竊犯王正夫劉金桂吳阿四劉福林唐新林唐小桂子等在其昌碼頭大英公司輪船上行竊當爲探捕一併拘送捕房又竊賊秦小項子曹小三子王長三張小連等雇一百八十九號杉板船駛往浦東爲探捕查見以其形跡可疑一併拘入捕房經梅捕頭分别研究一過判將王正夫等與秦小項子等一併函送地檢廳訊究 
[立柱壓傷工匠]  
　　龍華新操塲現由陸軍第十師建造新營房正在工作昨日上午各工匠等正將房立柱之際偶一不愼屋面坍下壓傷工匠四名當送醫院醫治 
[護軍使署批示照錄]  
　　民人李詩伯前控劉鳳山串同丁大喜子强佔伊妻上海地方官廳因置之不理日前又具呈護軍使署請爲提究昨經盧護軍使批示云據呈劉鳳山串同丁大喜子强佔汝妻李查氏一案如果屬實地方官廳斷不致拒却不准之理仰即邀集原媒檢同媒證仍向該管司法官廳狀訴可也此批 
[請領盜匪尸棺]  
　　盜匪魯文才前由護軍使署訊實判决槍斃在案兹由伊母魯楊氏具稟軍署請求給還屍棺已批准給領矣 
[雜貨攤主婦猝斃]  
　　公共租界漢口路（即三馬路）兆福里口雜貨攤主夏華甫之妻陳氏於前晚在九江路天蟾舞臺觀劇出外行至己家門首忽然倒地猝斃由捕查見回訴捕房飭探將屍車送斐倫路騐屍所報請公共公廨中西讞員蒞騐昨由屍弟陳某投廨禀明伊姊向有疾病請求免騐經中西官照准諭着自行備棺收殮 
[拘獲一羣賭徒]  
　　高昌廟兵工廠北局門外某姓家前晚抽頭聚賭爲警區李巡官偵悉派警往拿當場拘獲爲首者孟長榮及賭徒范桂生張金峯紀如伯奚雙雙李長發魏海林姜阿貴周阿狗等數名訊據供認賭錢不諱立命解送二區警署訊罰 
[男孩送慈善團習藝]  
　　十四歲男孩倉阿菊係南翔人父母均亡流而爲竊日前被五區二分所崗警見其偷竊某姓家銅器遂拘入該所由牛署員轉解司法科經段科員訊明判押一星期昨已滿期因查無家屬恐釋出後故智復萌諭送慈善團留養習藝俾免墮落 
[輪船用人兜售烟土]  
　　向在某公司輪船營業之甬人江寳芳近在外洋夾帶烟土一包來滬昨日持至北山西路德安里衖内圖售被一千二百五十五號華捕與包探王桂亭查見以其故違禁令拘入捕房禀明捕頭飭令存洋一百元保出聽候公堂傳訊 
[粤妓强曳同鄉人]  
粤妓何楊氏在海寗路廣東戲園附近强令同鄉人某甲至院狎游被一千一百九十二號華捕查見以其有違定章將妓拘入捕房禀明捕頭轉送公廨押候解究 
[串竊無憑被告開釋]  
　　西華德路二十號洋房内西人克羅（譯音）在公共公廨指控西崽殷忠橋出店沈福炳汽車夫陶善生串竊值洋二千元之金飾等情業經華探目蔣榮生包探陳廣義將殷沈陶三人拘解公共公堂訊判沈陶交保殷押候查明再訊等情曾誌本報昨晨仍由該探等將殷等三被告解廨經俞襄讞與英包副領事逐一訊供皆不承認堂上以原告所控無憑判將案註銷被告下併開釋 
[慣竊水龍頭鐵蓋]  
　　劉阿二因行竊自來水公司之榆林路第三百十四號自來水龍頭鐵蓋被捕拘解公共公堂訊判押候查明再核在案兹經捕房查得劉尚有竊取茂海路二百九十三號蓬路二百三十七號麥克利克路三百號之各處自來水龍頭鐵蓋故於昨晨將劉解廨請究經中西官訊悉前情判劉押西牢一月示儆 
[攫取呢帽之儆押]  
　　匪類馬阿毛丹陽人前晚在虹口東漢璧禮路攫取某西人頭上所戴值洋七元之呢帽一頂携贓圖逃被包探王少廷查見連贓帶入捕房昨解公共公堂經中西官訊實判馬押西牢一月以儆 
[淞滬警察廳批示兩則]  
　　王潔夫批呈悉查此案業已飭傳劉長華等一千人證到案集訊事之虚實不難一鞫而明母得任意曉凟致干未便再來呈首頁列名爲董潤榮呈末列名則又易爲王潔夫　見其中有好訟之人藉端播弄特斥 
　　張阿才批據呈已悉查五區三分駐所崗警查獲林米順等船板裝蕾絲經形跡可疑前據呈解到廳以林米順等供詞支吾當經押候偵查核辦在案該民旣在英界寳和洋行拍賣所得必有確實憑證可以證明仰速提出單據等件親自來廳聽候查訊倘有飾詞冒領及其他情事定干嚴究凛之切切 
[誌謝]  
　　昨承中國圖書集成公司惠贈世界英雄大戰史一部内容分戰禍溯源戰事始末戰時英雄戰地概况戰爭損害戰事軼聞等等並附以各國偉人肖像及新發明戰時利器圖材料頗富又承商務書館見贈第一百八十期英語週刊一册書此併謝 
來函 
[宋士驤郝儒琳來函]  
　　敬啓者昨見貴報載有鄙人等組織江北旅滬同鄉維持會欠人房租及木器租金之事鄙人等組織該會以來一切費用均自負擔早經登報聲明并未募捐一文又未收一會費熱心公益可謂無微不至查該會前曾設立北公益里一切開支交由唐君支付計用去四百元鄙人捐助之五百元尚未用竣焉有欠人房租及木器租金之事理合函請貴報刊入來函以昭公鑒宋士驤郝儒琳同上 
雜評二 
[廣東乞糴（庸）]  
　　廣肇公所以粤省米荒前經商准在蘇運米平糶電請齊省長飭關放行蘇粤同屬國内自與出洋有别粤中米糧匱乏荒象已成蘇雖不敢謂餘然誼属同胞酌劑之間亦有不能閉拒者吾人對廣東乞糴之舉固以爲不宜持嚴格的禁制者也 
　　特是蘇議會方因拒絶出洋懲羹吹虀而并及於於粤東之告糴議會旣議决婉謝省長自未便變更此一問題也前清光緒二十八年新訂商約除漕米軍米外一概不准轉運出口若弛禁之後重申禁令須經過四十二日方生效力所謂出口者係指通商口岸而言今以蘇米濟粤自在出口之列條約所關不能不鄭重考慮此又一問題也有此兩大難點吾知蘇當局必有艱於措置者所望各方面就其障礙之點加以研究而從長計議也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十六）] [  一之]  
美國大城如紐約高屋摩天深阱入地其地底之世界頗如我國偵探小說中所記述之諸異聞美國工業發逹建築衛甚進步故不期然而有此等地下層之魔窟亦有並不在地下者重樓複閣幽曲深遠一書櫃也而不知旋動間内可通門一交椅也而不知踏足處下可入地一尋常高懸壁間之鹿頭鳶首僅由木質彫琢而成而不知其　　爲孔隙可於牆外窺視室中行動此等事物皆以文明過甚而有此不可思議之惡劇也世間不能無此惡劇正以智育偏進德育有時不足以濟之耳若因此等惡劇而遽效三代上人（打機事者必有機心）之言則其所見淺薄將與創爲（女子無才便爲德）之說者同其背謬將何以自合於世界進化之潮流而不爲天演所淘汰耶 
　　記者備述紐約諸危穽非謂我民此後遂可剖斗折稀以息爭錮智塞聰以防亂坐不垂堂以禦外來之禍患也謂我華人涉足文明之邦不可信之過甚而遂如食河豚者因西施乳之美名而遂不知其中尚有一醫藥上足以戕生致命之毒質耳在美匪徒掠人幽禁之舉大抵借　於摩托車此猶十數年前北京屢釀命案之驢車也少年女子獨身出外第一僱車時宜注意若遇必須僱車時寗可向車公司以電話定僱囑其速以車來切不宜隨街呼喚致令變生意外因美國隨處有電詁其通電話時亦非如我國上海之費時費力名車行各均大書特書載明電話號簿後方不難一檢而即得也其他防衛法第二在公園中或街市切不宜與漠不相識之男子並坐或交談因此輩有迷蒙藥揾入手帕中祗須以帕揾向女子之鼻際女子即可應時失知覺如痴如醉矣第三在戲院中不宜坐包廂因包廂人少此輩每易肆其鬼域有美國令媛在包廂中看戲而失踪者聞係有人持藥針輕輕向其一剌針止著膚人即暫時暈去云若在正廳中衆目環視彼輩尚不易著手然獨往終不甚佳因大戲園中有時停幕或演特别之電光燈彩全塲亦有暗黑時也第四偶出外購件或修理各物似不宜一人逗遛最下等之小店中此事前二年紐約曾出命案乃意大利人之設補鞋店者爲正兇云第五途中遇人有危難按照西俗或須上前帮助時必須權其緩急而速察其人情狀若非甚危之事寗可奔喚旁人一同上前扶助因美國亦有私結匪徒之老婦佯事傾跌俾過路少女挾彼進門上梯級而誘之入匪窟也此與上海之託人看信而行刦者相類 
　　事更奇者四年前紐約上市街一日忽有無數小紙片飛下每年上署Ｈｅｌｐ（救命）字樣尋有人駐足仰觀乃知均從某茶樓之窗隙飛出急囑警探跡視幸克出女於難蓋在一無衣無飾一床一被之小屋中云人　此案掠人之匪尚非盜窟之雄故旣不能運往海外澳洲等處又不能置之重　複閣中之密室云文明地而有此等幽暗事誠異聞也 
老申報 
[破鏡重圓（見光緒元年十一月二十八日）]  
　　客有來自關中者偶談一事云閩人某姓者世家子也幼失怙恃讀書未就家道凋零習學通草花業其族叔官於秦遂往依焉能得叔母歡愛逾己子將論婚於大家適有前任川蜀督學者夫婦皆殁遺子女各一滯跡青門子痴而多疾女懸而有才俗謂三年川學政有銀兩巴掌之說兩巴掌者十萬金也某利其産慫恿叔母往情媒妁女以叔居現任遂允焉過門之後妝　亦平平某俟其歸寗竊窺箱使祇尋常物事押箱並無銀兩因乘　問女曰汝家産甚豐究在何人手内答曰雙親柩厝此間尚未歸　弟幼而多疾恐難成立我之家貲當辦我家事汝何得詢及耶由是伉儷漸失和睦先是議婚之初聞女吸食洋烟特利其産不以爲意今某以女言告諸叔母叔母遂惡之又以吃烟故日形口角繼而肆行暴虐女不堪其毒曾尋短見者二次皆被解救得生自此互相　敵矣叔母私謂某曰我有銀錢汝可另娶曷休此婦某尚懋伉儷之情未忍遽舍旋私授以銀五百兩屬其必休此婦遂從之女乃隠忍而歸休女之夕其叔母似見鬼物審其形狀若女之父母然旋有　某行竊者叔騐其篋有銀數包印花猶存蓋即其叔之　廉叔母所私與者遂决意逐之叔母亦無從置喙焉後其叔母病故其叔又奉諱歸里某始往尋女遂爲夫婦如初云噫利妝奩而娶婦且有並利其産者當今之時原無足怪惟利其産而娶之因其吝而休之且一族姪而溺愛如是卒至鬼物不容實莫測其肺腑也聊舉客言者書於有以警世之含財偏愛者耳 
雜錄 
[世界新劇評] [  春舫]  
　　歐洲近世劇家當推伊勃生Lbsen伊腦威人也名震環球日本劇界以演伊勃生劇爲榮　後其徒遍全歐在法則爲鈎蘭FrancisdeGurel在意則爲極谷石Giacosa勃蘭谷Bracco在英則爲囂河氏BernardShaw德國劇界中亦有摹仿之者然而得其神似者惟悲希氏Przybyszewsky一人而已　悲之名不　 
居庸關雲台（古蹟圖二十七） 
　　關在直隸延慶縣境爲古時九塞之一内套長城經此此片所攝係關城通衢之雲台高數丈相傳爲元武宗所建拱下兩壁滿嵌佛像並鍋有漢梵　古畏兀女眞五種文字 
　　悲氏波蘭産也性好奇喜飮飮輒醉醉後則不省人事乃握管作文其所著小說戲劇多誕謾不經如DePropondis之類伊氏雖享盛名而巴黎人士頗不喜之以巴黎人之眼光視伊伊所綿之劇似太不近人情也 
　　司脫林勃葛Strindberg瑞典近世第一　家也其所著LePlaidoyerd,unfou一書描冩婦女醜態令人髮指司氏於文藝雖較伊氏爲　然在巴黎時固極受　都人士之歡迎也 
　　此次戰禍發生以來囂河氏在歐獨享盛名氏抱社會主義對於英國社會腐敗之奬態枰擊不遺　力囂河氏因自詡爲伊氏之得意門生也 
　　意大利自統一以後不獨於文學上大放光明即新劇界中亦人才輩出如極谷石勃蘭谷蒲帝Butb逹農區屋Gabriel　ed,Annunzio輩世人自有定論固無庸余嘵嘵也 
　　極谷石以落葉一劇Conelefoglie著名 
　　蒲帝抱厭世主義甚深L,Utopia一劇色相皆空 
　　勃蘭谷時人也小說家也亦新劇家也其完全之愛情一劇頗膾炙人口 
　　斯三人者皆伊勃生之徒也而逹農區屋則不然逹氏爲歐洲今日之第一文豪也即婦孺亦鮮有不知其名者去歲暮春余過菲倫子城Frenze時御者以其生平歷史相告其爲人荒淫無度又不善治家人生　債臺高築可笑亦復可　逹多　劇如Giocondn之類美衛觀念甚深 
[世界小新聞] [  悲素]  
　　○新式開河機美國亞利貴州某製造家發明開河機器一具藉天然之水力以冲刷沙石無庸起卸之手　機身僅一平常之小平底船十二尺長三尺闊船首有一木架高約六尺許兩旁配有能升降之閘各一若門兩扇　下有六寸長之鐲齒若干曾實騐於百尺長三尺寛之河中大有成　　不日可風行全球受享專利矣 
　　○避風自勳車波里佛力拉氏Binan-Vivlla仿飛行機之構造法創製避風自動車上裝橄欖形之風帆以輕質之木料製之人立其中得以排除空氣絶無阻力前有玻璃孔俾駕者得向目的地　駛速率甚大一啓羅密逹祗一分七秒鐘之時間惟形似笨重尚須考究精良致臻完全也 
小說 
[新婦失踪] [  雄倡]  
　　明晨報中紀述官中人與密斯馮伊撒之姑氏晤談一節姑本與女同居於克蘭蓀地者據稱女之出入家門固可不爲人矚基或作書寓律師人亦無由窺見蓋此禮拜一晨間姑已他出可二日始歸家無僕婢凡供飯及灑掃之役皆居停夫婦承應居停夫婦則自居樓底地室而升降器旣具自動之機女郎恒自由上下故禮拜一晚中女郎旣歸復出至富漢路郵政局寓書人無見其出入爲事殊不足異而（每日電報）一訪事亦晤女之聘夫卞爾沙略與問訊此傷心之少年人堅不承女之失踪爲有因而逃女旣健且樂百無憂煩卞氏於此禮拜一前數日至倫敦與女盤醒可二日商量婚事女且作長書舉其一日中所爲示之聘夫幾無虚夕云是日晨餐後柏累堪遂赴蘇格蘭塲警署晉謁偵探長滕根即承辦此案者侍者旣引柏累堪至一小冩字房中滕根歡笑承迎言曰固料君亦必經心及此本擬造君奉謁以事忙不得前今君已有所得未柏搖首徐徐答曰尚未甚有所得密司忒繆若所得彼女書今安在者曰在是書甚眞曾取密斯馮之聘夫所出密斯他書與之互較其筆蹟的爲密斯手跡一無可疑言次即自案頭紙堆中檢出數封書示柏累堪柏先取其寓律師繆若者展視見字態欹斜不整而甚巨頗有奇氣殆難慕傚惟專精作僞者或能之耳又審視其封而所書訖乃更取他書互較遂璧返之言曰此固無甚疑寳實則一皆無疑語時自射奇光如鸇巡長亦見之乃曰君意云何柏置不答又逾數分鐘柏已在途嚮克蘭蓀地密斯馮及其姑氏寓樓在最上層柏旣至則見户外報館訪事羣集柏遂投剌求謁密斯馮之姑氏剌入居停主婦傳言姑氏患作不面客柏遂出一金圖納之居停手中求引入容　一小籠上姑氏代晤居停竩引至起居室指一冩字　示之橲上有墨水壺有吸墨紙簿近側尚有一小文具合中貯書賤及信封滿之柏握管伸紙濡墨似將作書忽又迴顧居停曰初欲作書由今思之不如弗作爲愈容吾更至訪謁可也即擲筆而起疾趨出户居停張目愕視而已柏山是復赴一公車公司冩字房謁其總理迨復至老百老滙路密司忒繆若及鐵蝶仙律師公所則時已近五句鐘矣其冩字房小童見柏氏至則夷然僞若不相識正色間客何名至何事入逾數分鐘乃出傳命延客入主人即可面客柏旣入見密司忒繆若獨居冩字房中面一書案而坐 
[自由談之自由談] [  不冷]  
　　今日可謂三　之中國何謂三停一曰陜西停戰問題二曰南北議和停頓問題三曰其外各種團體調停問題停戰停頓調停豈非均是一停字乎然而三矣 
 
 

Page 15

 
 
   
 
 

Page 16

 
 
   
 
