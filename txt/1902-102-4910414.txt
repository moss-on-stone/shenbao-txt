# 1902 - 102 - 4910414

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰准等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之十皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[山西巡撫奏開辦武備學堂摺續昨摺]  
　　六講堂懸有功課時日單諸生屆時宜先五分鐘到堂由教習訓授算學圖繪測量輿地行陣營壘軍器工程攔阻諸法遇有疑義則起立請質不得踞坐呼問外而操塲肄習步隊砲隊馬隊溝牆新法以及臨陣攻守機宜如有擅自喧閧不遵約束者教習撲責記過重則斥革七學生訓練諸生本備殺敵致果之用漢文教習宜授以古來英豪事蹟關涉忠孝節義者及國朝歴年中外交涉戰爭之事用以激發忠勇共明敵愾之義亦藉以嫻習史事通貫文理八諸生到堂以後不得吸食洋烟聚賭酗酒爭閙鬥毆及私藏淫書淫畫倘犯以上條規一經察出輕則戒責重則立行黜逐槪不徇縱九監督處立一請假簿並刻有假單除每月朔望休沐兩日外諸生如有要事須將實在情節回明監督書立假單限定時日回堂不得逾限違者記過一次十堂中分立圖書儀器軍械等簿派員專管如諸生借書閱看者另立借書據塡明姓名及書籍部數本數限定時日交還不得携出轉借如有損汚缺失查出由該生賠償如經管委員漫不經心並未查出卽著該委員賠償十一每屇月終由文案會同教習繕立是朋功課册按照訓授各門繪圖列說每種各二册一呈巡撫備核一存堂俟積成篇帙卽付刊印分給各生並廣爲流傳俾四方嚮學之士藉资觀覽十二早晚三餐諸生聞鐘齊赴飯廳出監督敎習帶同吃飯各按派定座位認坐毋得喧嚷無禮至飯菜如有减少失調由提調或支應所罰責廚役諸生不得爭噪甚至有擲碗等事違者記過一次十三各生在堂於講授功課之時均當端坐靜聽從容就質抄完功課之後呈請教習將句讀圈點文義講解訛字攺王凡曾經攺正字體以後抄寫不准再錯十四學堂習課時派定座位桌上均粘有各生姓名不准亂號違者記過惟黑板上功課圖式有坐在後排看不清楚者應准回明教習至前排詳視十五每月所發功課帋本只准抄寫功課繪畫草圖不得任意塗抺浪費違者記過紙本上並宜書名編號視功課之多少以定本數不得額外需索卽鉛筆石筆洋帋等件購目遠方亦應愛惜用完再給以免暴殄十六學堂所習史學掌故兵法輿地軍器砲臺算法測繪等學操演所習砲隊步隊工程隊及分合陣法敎習不能專爲一人指授該生一日不到卽少一日之課程倘有畏難託病及借故不到者記過二次如一月之中無一日間斷者卽記功一次十七學生課試按分數之多少定名次之前後無論兵法輿地諸學舉一義命一題答如所問者作爲一分以及操演各法統由各教習會同監督定其優劣圈註分數統計若干分以上爲一等若干分以上爲二等若干分以上爲三等臨時秉公定奪十八每一月課試一次由總辦命題交監督敎習在堂扃門面試其卷彚齊呈繳總辦評定甲乙次晨再閱操演各法由各該敎習評定甲乙名列一等者酌給獎賞仍由監督教習攺正文句及字畫錯誤十九各生除月課外每季由總辦稟請巡撫考試一次擇優給獎以示鼓勵一年期滿禀請會考擇尤爲優異者作爲學長來年留堂學習高等功課或選派充副敎習二十學堂後設體操所凡遇雨雪則在該所操練小排兼習體操活動筋骨二十一堂中授課時無論何人槪不得吸食水旱等烟亦不備茶水如遇暑天備茶水於講堂外廊詹下聽諸生各自取飲二十二諸生初次到堂先教站轉走三法限一月内嫺熟第二月卽由教習帶入操塲指授槍法及瞄準打靶等法每日教操時刻以兩點鐘爲度如教習不耐煩勞或到操稍遲畢操稍速有違限定時刻由總辦一律申飭此摺仍未畢 
[本館接奉電音]  
　　昨日午前京師飛電傳來上諭一道敬謹譯登○三月初九日内閣奉上諭連日恭請兹禧端佑康頤昭豫莊誠壽恭欽獻崇熙皇太后轎曁御營請轎之鑾儀徫校尉著加恩每名賞給一兩重銀錁一個由廣儲司給發欽此 
[東省撤兵計數]  
　　日本長崎埠訪事人來函云中俄兩國條約互換後所駐東三省之俄兵已議定分三次撤退第一次盛京省定於西歴一千九百零二年十月爲止共撤去步兵二萬人騎兵八千人砲兵六千人工兵一千人第二次吉林省定於西歴一千九百零三年四月爲止共撤去步兵一萬五千人騎兵七千人砲兵八知人工兵八百人第三次黑龍江省定於西歴一千九百零三年十月爲止共撤去步兵一萬四千八百人騎兵五千人砲兵五千人工兵六百人 
[議還天津]  
　　益聞西報云聞中國政府近與各國欽使議索還天津地方英國欽使答以將於華歴三月二十四日退兵卽於是日交還地方日本欽使則答稱各國有信退兵日兵亦卽撤退回國其餘義俄法三國欽使所答與日欽使同惟德國未肯卽退德欽使穆默君云德國擬於華歴五月二十六日退兵如海河工程另延河工熟手妥爲辦理方允如期退兵又另索山東省租界數處又天津鎮江間鐵路攺定開封府及正定府所經之地聞中國政府尙未允其所索云 
 
 

Page 2

 
 
[請禁接濟]  
　　日本長崎埠訪事友人得倫敦來電云中國政府因美國人有接濟廣西匪徒軍械火藥等事特照會美政府請爲設法禁止刻下美政府已命桑港稅關嚴禁軍火出口藉弭隱患矣 
[外部致函]  
　　京師外務部日前致函南洋大臣云查日本步武泰西學校稱盛中國與之同洲同文取法較易近年各省遣派生徒前往肄業原期相觀而善蔚爲通材以副朝廷樂育振興之意誠不得不爲杜漸防微之計以免貽患將來嗣後宜愼選根柢深厚志趣端正者俾往就學庶不致更滋流弊方今屢奉明詔飭各省設立學堂並予多士以出身之路但使整门畫一薄海同風則日月之明豈容燭火江海之大不拘横流此正本淸源固非一日而目前之挽回補救亦不可不計及執事關懷時局燭照羣情應如何熟籌審處以善其後尙希卓解酌度默運權衡務於學術人心有所維繫是爲至要 
[分派賠欵]  
　　香港香海日報云中國第一期賠償各國之欵經各銀行議定分派之數如下惟所議係暫行辦理並不以爲定俄國每百兩賠欵中應派收銀二十九兩德國每百兩賠欵中應派收銀二十兩法國每百兩賠欵中應派收銀十五兩七錢英國每百兩賠疑中應派收銀十一兩日本每百兩賠欵中應派收銀八兩美國每百兩賠欵中應派收銀七兩義國每百兩賠欵中應派收銀六兩比國每日兩賠欵中應派收銀二兩奥國每百兩賠欵中應派收銀一兩荷蘭每百兩賠欵中應派收銀二錢西班牙每百兩賠欵中應派收銀一錢 
[德相演說]  
　　香港香海日報紀德京來電云德相俾夭路氏在德京會議演說日英聨盟所關各節略謂中國山東省外人謂我德國損别國利權而於東省獨占其專利此乃太晤士報無稽之談我德國於東省本無他求不過開通門戶而已三四年前我德國臣民在山東得有二三條鐵路及得開一港口然列國在中國各地咸得更大之利益是則我德國亦不過欲同沾其利耳總而言之凡我德國在中國所求者無非欲得與列國同享優待而已至於天津上海兩處議者所論欲裁撤天津民政廳及兵隊二事此於政治上本無關緊要惟所擬開通白河一節則殊深獲益之事至上海駐兵一節查向來辦法暫時駐兵乃必不可少况駐兵上海係專爲維持揚子江一帶使得和平辦法想諸凡關涉之各國當有同感此舉者 
[俄臣之語]  
　　香港香海日報譯倫敦日報云俄國財政大臣某君謁見英國議員好納君言俄國甚願與英國彼此和睦並非虚言蓋俄國若有與英國爲難之意儘可乘南非洲之亂從中搆難今旣絶不干預可見我俄人實無異議矣且俄國自聞英日聨盟知爲保守和平起見故更喜形於色至於我俄所造之鐵路常離印度邊界三百英里俾外人不疑我俄有侵略印度之意也 
[韓使蒞日]  
　　日本長崎埠訪事人云韓王從弟義陽君奉王命赴英賀英皇加冕之禮上月某日行抵日本長崎埠暫寓某客邸帶有叅隨高義敬金祚鉉李鍾應三員均係洋裝在崎勾留數日卽乘法郵船前往英京 
[印度旱災]  
　　日本長崎埠訪事人云印度總督六而獨客從君電致英國政府略謂印度各處旱魃爲虐田間顆粒無收目下饑民之待賑者共有三十五萬九千餘人云云疾疫之餘加以饑饉何昊天降災之酷耶 
[匪徒殘忍]  
　　京師公報云東三省匪黨蔓延荼毒良民十分慘酷凡被搶掠勒贖等事倘事主不能應付每用熨斗燒紅烙其遍體素豐之家鮮有不遭此炮烙者而又屢與俄兵爲難以故俄人之兵日益加多鄉民恐戰事復開遂相率移家逃避 
[鎮郡試事一志]  
　　鎮江訪事人云鎭江府屬各縣考試文童旣竣新任郡尊祥遂安太守卽遵奉學憲札文接辦府試月之初一日爲丹徒丹陽兩縣首塲丹徒已冠四書題故君子尊德性而道問學至而道中庸義未冠四書題得天下英才而教育之三樂也義通塲經題修其教不易其欲二句義丹陽已冠四書題天下有道則庶人不議義未冠四書題上好信則民莫敢不用情義通塲經題順先王詩書禮樂以造士義 
[寳婺騰輝]  
　　武昌訪事人云上月某日爲湖北巡撫端午橋中丞之太夫人設帨良辰中丞特傳賢樂戲班於撫轅演劇三日是日張香濤宮保曁現任學使胡文宗前任學使蔣給諫以及闔城司道文武各官咸往慶祝中丞設筵欵之水陸紛陳主賓歡洽萱幃祜篤萊彩蓶騰亦可謂極一時之盛矣 
[温郡官塲紀事]  
　　温州訪事人云新任温標右營守備馬守戎雲龍於上月十八晚附招商局普濟輪船來温筮吉二十二日辰時接篆其署理是缺之秦景濤守戎仍回原任○前署右營遊擊穆子章游戎同春已於上月十九日交卸携同瀛眷於二十一日乘舟赴省○前任泰順縣朱厚齋大令懋清現奉憲檄升調湖州府歸安縣缺大令交卸篆務卽於上月二十一日晉省謁見各大憲然後擇吉履新 
[邗上官塲紀事]  
　　揚州訪事人云署揚州府石太守因有要公面禀督憲劉峴帥特於本月初四日排導出城登舟上駛聞赴省後尙須前往吳門謁見撫憲禀商一切○鹽捕營周都戎因事撤任已奉上憲札委羅游戎德龍接署遊戎奉札後擇於本月初四日履新隨詣各憲轅禀知任事○兩淮通分司所屬之石港塲某鹺尹因案開缺現經大部以安鹺尹鍾憬補授日昨安鹺尹已領憑抵淮隨赴運轅禀到 
[朝鮮近事]  
　　朝鮮友人來信云韓國外部大臣欔齋純近已乞骸歸老所遺之缺韓皇命俞箕煥署理○韓皇世子擬於西歴四月中往遊日本議帶趙秉式金聲根兩大臣同行已著度支部籌欵十萬元以備經費並擬携猛虎一頭贈日皇太子 
[蜀中要語]  
　　重慶訪事人云重慶府鄂太守與夔州府吳太守對調吳太守於二月上浣到任現奉學憲檄飭舉辦重屬縣試爰定於三月初二日舉行○川省礦務已准英法兩國開辦法商指定地方六處英國則尙無定所去歲英領事偕立德爾前往成都與督憲奎制軍商訂合同准延礦師約於年内赴川查勘礦地其合同雖經畫押然須外務部批准後方能照辦現聞外務部已經批回其中尙有應行删攺之處制軍特派候補道吳觀察於正月下旬由省至渝與英領事會商一切詎舟行至江津縣某灘失事全船傾覆觀察曁僕役十餘人同時淹没其屍身經旬始得撈獲亦可慘矣 
[潤州近事]  
　　鎮江訪事人云著名靑皮殷洪橫行不法訛詐良民久爲地方之害邇經常鎮通海道長久山觀察訪知特飭丹徒縣洪鷺汀　府派差拘案訊實後重笞八百板裝入站籠於初三日舁往西門示衆以儆效尤○署揚州府石穎生太守於本月初三日由揚乘舟蒞鎮拜會各當道初四日附招商局江寛輪船東下逕赴滬江然後往姑蘇謁見各大憲禀陳要公○本月初五日署丹徒縣洪鷺汀大令出有六言告示文曰徒邑盜風素甚董保巡緝加勤倘敢持械拒捕准予格斃勿論○鎭郡官塲探悉江蘇巡撫恩藝棠大中丞定於本月初八日出轅校閱松江等處營伍後順道至常州一帶勘視常鎮運河工程然後蒞潤閱各營操演日來地方官已預飭辦差家丁將接官廳收拾整潔鋪陳一新以待旌 
 
 

Page 3

 
 
麾戾止矣 
[虹橋柳影]  
　　揚州訪事人云揚城宛虹橋火星廟向有武衛楚軍駐防局門外縣掛玻璃燈牌一對以備夜晚燃點上月某日左首燈牌忽爲偷兒竊去哨弁某君聞而大怒責令巡勇查拿本月某日居然人贓並獲蓋係灣子街銅匠店之子某甲所爲某弁以甲竊取本巡局之物跡近狎侮爰照軍律飭令貫以耳箭游行各門以昭炯戒說者謂甲手藝頗佳以吸食洋烟致作此勾當亦可慨已○近來江運南鹽至各岸銷售者失事淹消時有所聞日昨運司程都轉又接奉督鹽憲劉制軍來文略謂據江西督銷局禀運商源隆吉汰消引鹽可否免完半釐毋庸補運等情到本部堂據此除批運商源隆吉承運西鹽雇船駁載被碰淹消鹽一百九十七包旣據勘騐屬實出結呈送應准免完半釐毋庸補運仰候札飭淮運司查照繳結存印發外合亟札行云云都轉接閱後除分别移知外立卽札飭淮南局員示諭該商遵照 
[賀使行轅紀事]  
　　昨日呂鏡宇大司空盛杏蓀宮保上海道袁觀察以及本埠文武印委各員均詣行轅請安十一點鐘時英兵官五員德兵官三員英副水師提督美總領事美陸軍提督又某國兵官均進謁貝子於三點鐘時偕梁鎭東叅贊乘紫韁馬車便衣至大馬路鴻昌洋行雙龍洋行購物至耀華照相館拍一小像四點鐘回轅五點鐘江蘇巡撫恩大中丞至行轅拜會七點鐘赴蘆花蕩八號洋房馬欽使處筵宴聞欽使特招丹桂園菊部各伶演劇并放烟火以娛嘉賓十一日新關稅務司裴式楷君假徐家匯二十六號洋房設筵恭請貝子讌飲昨日午後裴君已遣人投道廳縣各署柬請袁觀察劉司馬汪大令等屇時前往陪宴藉聨樽俎之歡 
[定期校閱]  
　　昨日午後一點半鐘時江蘇巡撫恩藝棠大中丞由憲舟命輿登岸拜會英國商稅大臣馬欽使及各國總領事三點三刻鐘回船現定期十二日閱吳淞十三日閱松江等處營伍並發出牌諭文曰照得本部院奉命校閱營伍務在實際不尙浮文沿途經過地方不事煩擾文武各官不必遠迎各營將官有呈遞兵册等件均於駐船碼頭投遞不准攔船迎謁以昭嚴肅爲此仰文武各官一體遵照毋違特諭 
[巡局易委]  
　　本邑十六鋪巡防南局委員陳禾亭二尹邇經蘇松太兵備道袁海觀觀察查悉以二尹辦事糊塗不知檢舉特行文至局撤去差使叧委賈叅軍慶恩接辦叅軍接到委札卽詣道轅謝委 
[歸倂局所]  
　　南市籌餉貨捐局帮辦劉明府怡現由江蘇巡撫恩藝棠大中丞札飭另候差委所遣幫辦一差以閩廣貨捐局總辦盧明府兼辦前日行文至滬著將閩廣貨捐局倂歸籌餉貨捐局内常分收捐欵毋庸分設兩處以省糜費明府奉文後已遵照辦理矣 
[議濬城河]  
　　滬城各城河久未疏濬勢將淤塞邇經某紳禀請上海縣主汪瑤庭大令籌議開濬大令據禀卽照會同仁輔元堂董事曹君寄耘查明核辦 
[伺候校閱]  
　　提右營叅將廖楚材叅戎因江蘇巡撫恩藝棠大中丞將赴澱山湖校閱水操爰於昨日赴道廳縣各署辭行先赴澱山湖敬謹伺候 
[法廨停訊]  
　　昨禮拜四爲法界公廨訊案之期讞員杜枝園大令因隨同江蘇巡撫恩大中丞拜會各國領事無暇訊理特飭丁咨照捕房暫停訊案一期 
[淸道局示]  
　　前日本邑淸道局委員章喆卿明府出有六言告示飭各鋪地甲鳴鑼曉諭其文曰照得城廂内外街道務宜潔淨前經出示曉諭立飭地保查禁嗣後傾倒垃圾毋許任意抛棄上午九點鐘前准傾垃圾於地聽候飭派夫役分叚打掃淸凈如敢違限蹧蹋定當科罰究訊諭爾居民鋪戶各宜凛遵自愛 
[寺僧玩法]  
　　本邑西南鄉龍華寺前因住持僧有藏垢納汚情事爲已故浙江巡撫前蘇松太兵備道余晉珊觀察訪悉立飭上海縣發封詎寺僧藐視禁令每逢暮春時節於寺後另開小門大啓無庶之會本屆仍萌故智男女香客絡繹而來高昌廟巡防局員馬午橋叅軍恐有流氓沿途滋詐爰飭親兵按段照科並出示曉諭諸色人等務各安分守法毋得自蹈刑章如違嚴究不貸說者謂叅軍巡緝地方可謂能盡厥職矣特亦知此寺已早經封禁否 
[英界火警續誌]  
　　英租界河南路某姓家失愼一節已紀昨報兹悉起火者係一百七十七號及一百七十八號門牌信大槽坊因學徒在樓上潑翻火油燈致肇斯禍幸經救火會西人灌救得力僅焚去房屋一幢聞是店曾保火險銀一千六百兩所得賠欵當亦有盈無絀也 
[索賄受懲]  
　　騐花局巡丁沈大觀私向鄉人王阿銀王阿生收取陋規洋銀九元事爲騐花西人洛神飛察知卽交五百九十四號巡捕解送英美租界公堂請究讞員張司馬判沈責五百板二王不應私相授受各罰洋銀四元以儆 
[女郎待領]  
　　女郎郁彩貞年甫七齡前日傍晚時在南市馬路中嚶嚶啜泣二十二號巡街華捕見之詢其何故答稱家住滬北虹口提籃橋彈花衣店内獨行至此迷失歸途捕遂挈至捕房捕頭令留候家屬認領 
[續分發人員騐看名單]  
　　州同周珍廣西四川許省詩浙江湖北按經歴張承祐貴州廣西府經歴門書麟直河南陳寳慶順天湖北金廷楨順天江蘇董之琪直隸山東張以誥直山東陳立源山西江蘇李守成山東直陳以豫江蘇河南鄧廷鑒江西廣東熊萝周安徽江蘇尹義昌雲南甘肅鮑宏祖江蘇安徽袁汝翼河南湖北鄭隆　浙江直隸嚴濟和浙江四川丁其慰河南直張桐孫浙江江蘇縣丞瞿世瑀順天安徽胡肇元廣東湖北何賡雲直隸山東許同斌直隸湖北帥培岳湖北河南羅繼華湖北北河高恩霖山東直隸鴻年廂紅直隸李慶璋山東直隸崔作模江蘇直叚翹枬江西直隸桂昌正白四川楊焱江蘇湖南馬文瑛江蘇湖北陳觀武浙江江蘇劉邦樹浙江江蘇孫鏐浙江江蘇程經帮浙江福建方廷瑞陜西江西張銘心陜西江西州吏目沈嗣霖浙江直李開榮河南新疆周鍾常浙江直鄧龍光巡檢華永春順天廣西史應桂直隸江蘇蔣濟湖北陜西蔡鍾驤江蘇江西金瑞正白江蘇胡祖培安徽江西程憲章貴州廣西趙錫璋江西廣東鄧先第貴州廣丁沈福壽浙江山西左置賢河南湖北章頤壽浙江廣東史久馨浙江湖北任福林浙江江蘇從九品康朝熙順天四川張和羲山西河南李式曾山東直隸胡光烈江蘇廣東許尹耕江蘇湖北六品銜沈雲章浙江直典史張福綏直隸山西韓源直河南吳良錦湖北直隸張溥熙山東山西戚文　湖北江西張映斗湖北四川劉恩慶山東河南史廷楷山西直隸董正官山西甘肅王紀鴻湖南四川潘玉琳湖北四川劉漢英雲南四川張家璆江西河南濮良朂江蘇貴州王紹元貴州雲南陳榮芳貴州雲南張榮芸廂白河南朱效忠河南安徽王衍祿河南直隸陳仰祖浙江四川吳杰浙江四川王熙四川湖北朱祖德浙江安徽童秉鈞浙江廣東王鎭浙江廣東陳兆新陜西四川臧國 
 
 

Page 4

 
 
鈞浙江四川任慶源浙江山西鹽茶大使江槎廣東四川驛丞郎煥斌山西貴州未入流孫樾浙江四川○籌餉例指省分發知縣薛師錫四川湖北○捐資保奏指省分發道張承聲安徽○勞績掣籖分發知縣同知銜喇世俊甘肅同知銜宋謹浙江○勞績指省分發道花翎三品銜象賢廂黃直孫多祺安徽直知府查富璣安徽奉天三品銜陸長祐江蘇江西鹽運同洪錫湛四川山東通判孫增齡江蘇江西知縣秦其增安徽江蘇賈士駿江蘇安徽巡檢劉懋典江西四川○教習掣籖分發知縣周炳煃四川○議敘掣簽分發通判劉宗嶽江蘇賀彥雅湖北知縣黨師雲山東徐霨江蘇○議叙指省分發通判孔繁淦山東直知縣袁凱順天四川方寳銓安徽江蘇吳鳴麒江蘇江西縣丞程文炯安徽北河湯丙炎浙江安徽從九品黃堯章安徽江西○截取掣簽分發同知王錫田順天陳培庚湖北○應補呈請分發知縣李超瓊四川江蘇縣丞端秀正白四川州吏目滕鈞湖南安徽未入流艾聨芳湖北江蘇薛廷棟浙江直戈　直山西陳作楫直河南楊國璋浙江山東 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[呈控紊規]  
　　前日染坊工人吳守松扭同業管木金至縣控被逞兇毆擊求請騐傷縣主汪瑤庭大令因赴新閘迎迓撫憲恩中丞遂片請縣丞劉耀庭二尹代訊劉二尹卽至縣署升坐二堂提詰吳供在靑藍染坊爲夥昨日因學徒往鄰右灰色染坊閒遊不知因何被該坊各染工扭住兇毆小的往勸致遭管木金毆傷爲特扭求騐究管木金供在灰色染坊爲夥南北兩市同業立有條規各以顔色爲别如有紊亂照規議罰吳坊專染靑藍刻因生意清淡私自招攬灰色承染經小的坊内各工查悉冋之理論詎吳出頭强覇先將小的腰際兇毆復將小的之辮扭住彼此相持之際吳偶不留心自行磕傷反將小的扭案誣控惟求明察二尹飭仵騐得吳之頭面等處略有微傷惟紊亂行規亦屬咎由自取本當責懲姑從寛判一倂交差帶去傳諭該業董事秉公理處禀復核奪 
[上海巡局紀事]  
　　前晚舟人黃林坤陳明奎朱根壽三人在南市恒生馬頭裏街萬隆飯館内果腹迨旣醉旣飽給付菜資不知因何忽與執事人口角并被擊毁盌盞等物店主褚松桃卽赴十六鋪巡防中局控訴局員黃衡堂二尹飭勇拘獲三人解局研訊嗣由黃等挽人調處願將毁物照價賠償始得從寛保釋○大東門外油車街某成衣店前晚被賊掩入竊去衣料甚多店主開繕失單投十六鋪巡防中局報請查緝局員准之 
[英美租界公堂瑣案]  
　　何生天竊取申泰昌肥皂兩箱售與張金氏報捕後爲包探沈阿岳拘獲解至公堂讞員張柄樞司馬商之美副領事海格思君判何責五百板遞解回籍張金氏罰洋銀二元○王阿金許榮生陳阿根陳寳林串同攫取王亭洞之金圈一只經包探王長桂拘解請究司馬判各責五百板逐出租界爲首之王阿金枷示一月期滿遞解回籍○江阿郡竊取王秀蘭家皮衣數件爲包探劉阿炳拘獲解請訊究司馬判責五百板逐出租界○施春堂竊取某西人家松板五塊以及零星物件經包探顧福其拘解請究司馬判責三百板○積竊吳阿生至錢唐氏家穴壁圖竊爲包探趙銀河所見拘解請究司馬判責五百板押捕房六個月期滿遞籍○許阿二竊取王鳳亭家布被二條周阿者竊取祁銀寳家布衣數件均爲包探趙銀河拘獲解請訊究司馬判許責五百板押捕房三月周責五百板押捕房六月期滿一并遞回原籍○俞恒川胡俞才竊取趙寳元家衣服等物經包探錢宁堂拘解請究司馬判俞責五百板管押三月胡責五百板管押六月期滿遞籍○袁金龍竊取陳阿狗家鐵管三十八根經包探顧阿六拘解請究司馬判責三百板管押半月○張餘甫竊取苛洋人絲頭一百磅經包探金阿三拘解請究司馬判責五百板以儆 
[法租界捕房紀事]  
　　浦東鄉婦某氏隨所歡某甲來滬爲鄰居某乙所見扭送捕房據情控訴捕頭以情節支離著一并禁押捕房俟堂期解請讞員杜枝園大令訊究○某丙竊取自來水龍頭爲包探查獲拘送捕房捕頭命押候解堂訊究 
[美租界捕房紀事]  
　　昨日午前小竊王阿泉混入斐倫路某作塲竊取木板數方爲包探顧福其查獲拘入捕房押候解送公堂禀請讞員張柄樞司馬懲辦○前晚偷兒吳阿聖濳入穿虹浜某姓家竊取布衣數件携之而出爲某號華捕所見連贓帶入捕房捕頭令押候解送公堂禀請訊究 
[維揚官報]  
　　二月二十三日陳鹺尹丕業辭赴曲塘卡陳鹺尹汝晉辭赴太平局俞鹺尹振愷委南掣聽差施鹺尹鑄起復回淮二十四日尹鹺尹政平委呂四漁汛差劉鹺尹重湘辭押北鹽二十五日梁鹺尹榮兌起汝回淮分發知事蔣鹺尹體枚江百人禀到二十六日姚分轉通愷姜捻卡來呂鹺尉桂芬委解南京餉銀二十七日倪鹺尹壽銘由六漫閘差次來譚把戎宗齡委代辦五岸巡查差二十八日選授梁操塲蔣鹺尹禀知赴任二十九日署豐利塲劉鹺尹錫綸缷事回謝委調署淮批騐所大使沈分轉述曾銷泰興督銷差 
[江西官報]  
　　候補府徐元霖監放親兵營餉銀候補縣葛明遠籌賑局獎加花翎同知街指分府經胡毓漢就近禀到舒邦杰趙鴻志胡揚祖江鳳翔魏時欽楊洪鈞倪幹俱騐看周必鏡王鳳章周復旦俱禀到丁國英李忠瀚俱投文指分知府李士彥禀到張增廷禀謝奏補建昌同知開缺會昌縣陸垣禀辭回籍修墓李詩意往南昌鄉監修堤工王渭賓楊炤俱解餉赴上海魏碩輔往德化監修堤工縣丞潘志暉于錫祺帮辦收發公文知縣吳傳榮程嘉轂俱繳照吳錫華王錫齡方濟川程燮龔翼雲俱騐看汪集照禀期服假汪堯章禀到韓炘年胡賢俊俱投文德安縣賀輝玉因案撤任以候補通痩彭承先插委署理准補新城縣丞李實飭赴新任徐元霖往右營點名發餉李啓煃委辦課吏館支應處營務處文案何祖培由張庫電工咨調差遣回又奉盛宮保委辦贑州電報馮元亮涂家鼐任昶胡德坤俱監修南昌圩堤蕭新芸王壬林俱監修新建堤工捐升知縣洪家衍酌委厘卡一次高洵倪幹俱就近騐看任錫鵬投文方瑾堯辦安遠保甲候趙道丁乃揚上海公幹回通判李光第往長江催運陳伯文五椿寨估勘堤工王同文謝咨赴引鄧裕杓監放子藥夏壽椿查永和門劉芳晉邱昌奎俱監修新建圩堤指分巡檢崔恩錫繳照蕭時中投文朱楙起服來江顧愷往九江就醫丁憂縣丞何家謨往景德鎭催籌賑捐欵候補府鄧廷恩南豐催書久回又報丁母憂徐兀霖赴左營點名給餉汪鴻監收呈詞商言志督催各科公事並淸厘文牘姬愼思吳孝愷俱銷查城内人丁戶口周家衡由安徽振捐加花翎方楷查順内保甲馮紹恕鄧南驤俱投文楊洪鈞王錫齡俱禀到代餘干縣賀義行調省差委以卽用縣吳孝愷輪委署揑張增延委辦角山卡 
[電報總局賑所經收江皖賑欵第二十次淸單]  
　　甘吉錩助洋五十元補過子助洋十元延齡求安子助洋一百元盛宮保助洋三千六百元又籌墊前潘振翁經放陜賑墊欵核獎規元五千八百三十八兩又潘振翁寄還陜振餘存下銀三千五百五十六兩一錢四分○以上共收銀三千五百五十六兩一錢四分規銀五千八百三十八兩洋三千七百六十元正因江西災重欵少一併移湊彚解江西合並聲明 
[上海北市絲業會館籌賑公所施子英經收各處水災賑捐正月初一至二十日第一百十四次淸單]  
　　初一日强齋主人求合家平　洋十元又求名利兩全十元○初五日吳君馥堂送鄭登賦司馬壽儀助洋八元又奚君萼銘萼硯四元○初六日新聞報館協賑所經募第十八批英洋五十八元内铜洋一元龍洋二元小洋五角銅大洋十二元銅小洋十二角神戶無名氏由源記東洋莊來洋五十元無名氏銅洋一元○初七日祝椿年香燭移賑二元李蘭蓀曹叔衡送鄭命賦司馬壽儀移助二元又管君蔚一元無名氏銅洋一元○初八日　厘鄭於逵求母病速愈洋三十元潘門金氏求病速愈合家平安廿元無名氏二元力不從心求病愈十元趙克卿送鄭登賦司馬壽儀三元又周耕泉二元○初九日壽康老人章學海各洋六元徐毓卿送鄭登賦司馬壽儀四元又王善慶率子祖椿祖蔭二元○初十日吳淞許沅馨求合宅平安洋十元施子英送鄭登賦司馬　儀二元又沈毓桂江保涵蔣啓榮顧杏軒祝小汀五戶角一元聨記銅洋十四元○十一日陳富齡率子承祿送鄭登賦司馬壽儀洋二元又許春榮封翁二元○十二日無名氏洋一百元山陰阮門陳氏求病連愈由義善源來洋四十元顧子槃送鄭登賦司馬壽儀一元○十三日劉松甫送鄭登賦司馬壽儀洋四元又周蔭齋二元又萊門周蓉塘陸伯亷合二元又趙雨亭龍洋二元又戴養田一元○十四日東山湯氏洋四百元介福號將銅洋銷燬助賑規銀四十二兩六錢湖州邱渭熊求病速愈由乾號綢莊來洋五十元顧靜安送鄭登賦司馬壽儀龍洋一元○十五日瞿宣樸宣頴由蔚盛長來規元一百兩杭州免禍子募隱名氏洋五十元黎里張炳業求長保平安四元徐少甫送鄭登賦司馬壽儀二元又邵琴濤一元隱名氏二元○十六日楊涵齋爲長孫病求速愈洋三百元奉賢不留名爲孫男患病求速愈先助由天豐洋布號來洋二百元求安子廿元周仕沅子懋功懋德懋昭求平安十元朱陳氏病愈完願朱汪氏保產平安各十元沈朱氏病愈完顧四元秉彝堂五元朱幼梅送鄭登賦司馬壽儀二元又江漢璋鼎裕號各一元又吳華堂氷如合一元無名氏銅洋六元○十七日楊涵齋爲長孫病求速愈續助洋五百元趙養愚送鄭登賦司馬壽儀二元又蔡少薌朱少谷李翥岡三戶各一元吳淞顧隱名氏完正月分願一元○十八日沈吉成送鄭登賦司馬壽儀洋二元無名氏銅洋十九元銅小洋三十九角○十九日盧桂率子培堅送鄭登賦司馬壽儀洋一元又王芳之一元○二十日朱朗峰鳳筱琴送鄭登賦司馬壽儀洋二元漢口敦義堂銅洋十元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年二月二十四日京報全錄]  
宮門抄諭旨均錄前○皖撫聶奏爲皖省奉撥旗兵加餉漕折銀兩無欵可解擬將鐵路船廠籌備餉需等銀截劉攺撥抵補賠欵摺○齊撫張奏爲彚保光緒二十五六二年黃河搶險出力人員懇恩照擬給獎摺○燕督袁奏爲揀員調補要缺知縣摺○燕提督馬奏爲申明轉運馱騾脚價情形片 
頭品頂戴安徽巡撫臣聶緝槼跪奏爲安徽省奉撥旗兵加餉漕折銀兩無欵可解擬將鐵路船廠籌備餉需等銀截留攺撥抵補償欵恭摺由驛馳陳仰祈聖鑒事竊准戶部咨令將安徽每年應解加復俸餉銀七千兩旗兵加餉銀四萬兩加增邊防經費地丁銀二萬兩釐金銀一萬兩解部漕折銀十八萬餘兩全數提出留作賠欵匀分十二次按月先期解滬等因准經行司查明漕折旂兵加餉兩欵或已經動撥或無從騰挪詳由前撫臣王之春於光緒二十七年十一月二十三日電請攺撥接准部覆應出皖省自行設法籌措他欵無可攺撥等因復經行司遵照設法籌解各在案兹據安徽布政使湯壽銘詳稱伏查安省應征光緒二十七年分漕折銀十八萬餘兩内除奏准截留本省振撫銀十萬兩又動撥抵補蘇皖貨鹽釐金銀四萬兩僅餘銀四萬兩核計部撥漕折銀十八萬兩計短缺銀十四萬兩又旗兵加餉銀四萬兩向由支應局於安省防餉内籌撥自光緒十七年以後防餉短缺早已無銀可解以上兩欵共不敷銀十八萬兩安省餉源之絀甲於他省近年歲收地丁等欵不及一百萬兩歲支京協各餉内務府經費認還俄法英德四國借欵並本省緑營俸餉額撥不敷耗　以及常年一切例支各欵共需銀一百十餘萬兩入不敷出本形支絀加以上年沿江各州縣水災甚重商民交困錢糧短少厘金亦大爲减色各庫均異常竭蹶委無餘欵可撥前項漕折旗兵加餉不敷銀十八萬兩係指抵賠欵要需非空言所能搪塞與其苟安緘默後來貽誤勢不能爲無米之炊曷若先事圖維攺撥截留或有可以幹旋之法月餘以來百計籌度查有鐵路經費銀五萬兩船廠經費銀五萬兩現在停工减費尙不急於應用擬請將光緒二十八年分應解前兩欵經費銀十萬兩暫行截留一年抵作漕折應解償欵又有籌備餉需銀四萬兩原與旗兵加餉同一解部之欵今因旗兵加餉無欵可解應請攺撥籌備餉需銀四萬兩卽自光緒二十八年起按年照數留存備還賠欵之用以上共截留攺撥銀十四萬兩尙不敷漕折銀四萬兩無論如何爲難當由司庫叧再設法籌措按月匯解免誤期限其加復俸餉加增邊防經費二欵銀三萬七千兩即日先行匯解滬道收存按月彚交等情詳請具奏前來臣查安徽省奉派償欵銀一百萬兩數月以來竭力設法尙未能集有成數以致議　洋欵抵解支絀情形諒邀睿鑒該藩司因漕折等欵攺撥未定赶將有可設措之加復俸餉加增邊防經費不待按月匀分提前解淸俾資周轉可見顧全償欵極意認眞其事前項奉撥漕折不敷銀十四萬兩先已截留放賑抵補厘金均有奏案可稽旂兵加餉無著銀四萬兩亦有收放册據可核皆非飾詞諉卸實屬力有難支現在認籌銀四萬兩請將鐵路船廠經費銀十萬兩截留一年曁按年攺撥籌備餉需銀四萬兩無非爲欵歸有著冀免遲誤起見合無仰懇聖恩飭部核准覆辦俾紓喘息出自鴻施除咨戶部查照外所有安徽省奉撥旗兵加餉漕折銀兩無欵可解擬將鐵路船廠籌備餉需等銀截留攺撥抵補賠欵按月彚解緣由謹恭摺由驛馳陳伏乞皇太后皇上聖鑒訓示謹奏奉硃批戶部議奏欽此 
山東巡撫臣張人駿跪奏爲彚保光緒二十五六兩年黃河搶險出力人員懇恩照擬給獎恭摺仰祈聖鑒事竊查山東黃河未設廳汛專恃委員恊防營修守凡在工出力員弁向遵諭旨兩年彚保一次每搶險一處按照異常勞績准保文職二員武職四員尋常勞績並無限制嗣經前升撫臣李秉衡奏明不論險工多寡每年請保文職四十員武職亦核實開列等語經部核議應照兩年彚獎原額異常勞績不得過二十員歴經遵辦在案兹查光緒二十五六兩年彚保一案前升撫臣袁世凱以時方擾攘核辦遂稽臣到任以來披閱接管案卷内有各游督辦軍牘覆加考核查得河身窄狹隄埝卑薄尾閭又不通暢防不勝防二十五六二年中險工林立幸賴各員弁駐守河于無分風雨晝夜身先勇役抱樁負土奮力搶廂穩固是以二年得慶安瀾計上中下三游先後搶護險工一百餘處保全實多洵於國計民生裨益非淺在事各員不無微勞足錄謹分别勞績優次酌擬獎叙彚繕清單恭呈御覽仰懇天恩俯准照擬給獎以昭激勸除飭取各員弁履歴造册送部並武職自千總以下移咨兵部核獎外所有彚保光緒二十五六二年搶險出力員弁緣由謹恭摺具陳伏乞皇太后皇上聖鑒訓示謹奏奉硃批該部議奏單二件倂發欽此 
太子少保署理北洋大臣直總督臣袁世凱跪奏爲揀員調補要缺知縣以資治理恭摺仰祈聖鑒事竊查准補邢台縣知縣郝增祜經臣奏叅革職所遺邢台縣知縣一缺地當孔道政務殷繁係衝煩難三字要缺例應在外揀選調補查保題升調人員應將該員任内有無積案及欠解錢糧承緝未獲盜案詳細聲叙如審案緝盜征解錢糧已起降調革職叅限者槪不准其升調其有缺係煩要人地實在相需爲地擇人者亦應據實陳明仍照定例辦理不得以空泛考語濫行保題歴經遵照在案兹據布政使周馥按察使周浩查有成安縣知縣戚朝卿堪以調補具詳前來臣查戚朝卿年五十三歲貴州修文縣進士引見奉旨以知縣卽用簽掣直題補成安縣知縣光緒十六年閏二月到任兩次奏保循良奉旨嘉獎該員品端操潔勤政愛民以之調補邢台縣知縣實堪勝任亦與例章相符仰懇天恩俯念員缺緊要准以成安縣知縣戚朝卿調補邢台縣知縣實於吏治有裨如蒙俞允該員銜缺相當毋庸送部引見該員係屬初調任内並無審案緝盜徵解錢糧已起降調革職叅限處分且題調要缺一切因公處分例免核計亦無叅罰案件所遺成安縣知縣一缺直現有應補人員應請扣留外補除履歴册咨部外理合恭摺具陳伏乞皇太后皇上聖鑒訓示謹奏奉硃批著照所請吏部知道欽此 
馬玉崑片再查前年奉命辦理晉防上年遵旨移防河北倂調赴順直以及分撥朝建剿匪所有轉運糧餉帳棚軍火軍裝等件凡雇用民車者俱係有案可循按照昔年前四川提督臣宋慶奏銷成案辦理惟田晉省移紥河北雖屬疆域眦連而太行間隔山路崎嶇鮮有可通東道之徑必須南繞陜路東道始通然較東越太行實遠數百餘里之遙當此國帑萬分奇絀自應力求撙節以省運費比飭各營分道而行除總兵郭殿邦所統馬步隊九營一哨先由晉省南路之平陽解絳茅津渡繞陜洛開赴河北不計外並萬不能走山路之砲隊以及各營排尾長車亦均轉飭由南路而往其餘馬步隊各營由奴才督率循太行山路前進沿途轉運槪不能用車載均係攺雇䭾騾䭾運查光緒二十三年十月陜甘督臣陶模具奏以河湟軍務擬定章程每䭾騾一頭載重二百斤每百里脚價銀六錢奉硃批著照所請該部知道欽此欽遵在案此次轉運係照前項章程辦理又查向章山路崎嶇按七十里爲一站今按百里核算若復再議加减彼時正當晉省兵災歲歉之後勢亦萬辦不到且查武衛左軍轉運車價向章每千斤每百里發制錢三千文逐一比較亦復不相上下籲懇勅下兵部查照立案以憑屇期奏銷而重庫欵理合附片具陳伏乞聖鑒謹奏奉硃批該部知道此 
 
