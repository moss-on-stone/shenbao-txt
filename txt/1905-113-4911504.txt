# 1905 - 113 - 4911504

 

Page 1

 
 
[醫學宜會通中西說]  
　　自國民有尙武之風教育講衛生之學而各國醫學乃考求愈精推勘愈細蓋醫學者須明全體之功用者也全體中有一物失其功用則必爲病醫者惟知其功用之所在故能治之於後防之於先而後尙武有精神衛生有實效此中國醫學所以亟宜改良而不可少緩者也夫華人所讀醫書本經内難爲最古然證以西人剖驗所得多有齟齬論者輒謂靈素聖神微妙非淺見輕嘗者所能幾及然如難經言左爲正腎右爲命門男子藏精女子繫胞而西醫謂内腎乃司溺之經與外腎精經迥不相及素問以肝爲將軍之官謀慮出焉膽爲中正之官决斷出焉而西醫則謂肝之用主生膽汁膽汁乃主榨食物之精液者至謀慮决斷其權全屬諸腦素問言脾合胃又方脾胃者倉廪之官而西醫謂脾主盛受血脈爲寛閒之所與食物之運化無關諸如此類將以憑空索解爲可信乎抑以確實考驗爲可信乎此不待智者而知也但中醫舊說如六氣之感飲食情欲之傷寒熱補瀉之品亦未嘗非經驗有得之言惜全體之學不明故於血脉通貫之處皆不能得其眞相耳西國醫學凡分三類探贜腑脈絡腦髓精血筋骨管核之微定其部位察其功用是謂基礎醫學練解剖割截之法辨寒熱升降之度是爲應用醫學以格致之 
 
 
 

Page 2

 
 
理察動物植物之性質定配合輕重之分劑是爲藥學有此三者故遇病則循外探内確有以知其病根之由來内狀之變遷藥力之高下脚踏實地信而有徴而吾猶齗齗然欲會通中西者以中西習慣食物之不同寒熱温三帶地氣之不同則血液體質卽因而不同使執一以論不有以融會貫通之未敢謂其盡善者也今吾國之精西醫學者寥寥有幾其精於中醫而又能探討西醫之學深知奥妙者更百不得一矣所以北京山東湖北各省己設立醫學堂去年端午帥撫蘇時亦曾提議此事惜以怱怱去任未見實行然近今蘇州之醫生身價愈高忽略愈甚能讀湯頭歌訣藥性賦數卷者便卽高視闊步草菅人命烏虖懸此二三十金至昂極貴之價値而使數十萬人遭其草芟禽獮之辣手豈非可痛之事哉則醫學之設亦不可緩之事矣但各省醫學皆以官員之知中醫者爲總理似不如延西人之精醫者爲總以中醫有根柢而略通西醫學者爲輔招取資質聰頴文理通順之子弟分班教授其第一年專授中學第二三年則授基礎醫學第四五年則授應用醫學至藥學則西國别爲專門學醫者祇須知其藥性用法而已如是以五年卒業始分後合漸次融貫學成之後自異尋常於是更廣設分局卽以卒業者爲教員此次爲教員者旣具中西兼貫之學循循善誘較之前次之由分而合者尤是爲功俟其卒業如法再爲推廣二三十年之後將見良醫徧天卜矣此事果行未始非四百兆人之幸福而亦陶鑄國魂之胚胎也 
　　右係無錫榮椿年君來稿囑爲刊登本報記者不明醫理莫能贊一詞不知中西醫士見之亦以爲洞垣一方否然榮君固有心人矣 
[汴洛鐵路股票在比發售本館京師專電]  
　　汴洛鐵路股票已由駐比楊星使先發售二萬五千號（艮） 
[港督暫留運兵船]  
　　二十三日香港來電云本港海陸軍中人有異常之舉動以保中立港督已飭令英運兵船哈廷渠暫行留泊本港按此船本定昨日載運滿期之印度兵回國嗣恐本港兵力太單故令暫留也 
[英國戰砲之無用]  
　　二十三日倫敦來電云英每日詳載報登有某君之書謂英國麥及司鐵克戰艦所裝十二寸絲砲原定可放一百五十門至二百門詎放至四十次以後卽不能放英國最新最强之戰艦三十七艘内有十五艘均裝載此等之砲又去年西八月十號日俄海戰時日本戰艦所裝向英國製造之砲十六尊内有七尊開放時彈亦炸裂足徴此尊砲亦無用由此可見英國戰艦力已减少四分之一至近日所製之六寸絲砲試放後亦不得力製造此等絲砲者惟英一國他國均無聞 
[瑞瑙齟齬不易調停]  
　　二十三日倫敦來電云攝位之瑞典太子擬從中調停瑙瑞兩國齟齬使之重行聯絡然事江能成蓋瑙威國之意若非瑞典承認瑙威主權自派領事駐紥外國與瑞典之領事分别辦理則不願商議也譯字林西報 
[俄海軍提督報告艦隊聯合之法]  
　　二十三日倫敦來電云法勒馬當報駐　京訪事人電稱俄海部己接波羅的海第一第二艦隊總司令官羅斯提斯聞斯開海軍提督報告謂己與尼蒲格韜夫海軍提督所統之第三艦隊交通並擬與第三艦隊在南洋之拔泰維亞島聯合然後一同繞道台灣海峽駛往海參威 
[俄又罷工]  
　　二十三日倫敦來電云俄國在黑海地中海亞速海各遊船上之管輪及其火夫多人現均罷工因此郵件及往來之客大有阻礙俄蛙色突埠現有輪船七十艘泊於該埠不能駛行同日又電云俄木斯科製麫包工人二萬名現亦罷工譯太晤士報 
[香港口外安置水雷]  
　　二十四日香港來電云本港現已竭力預備以阻有遠中立之事本港無線電局甚爲忙碌聞港之兩邊已安置水雷 
[香港戒嚴]  
　　二十四日香港來電云本港官塲甚爲愼默衆人頗慮爲日俄交戰時累及因此船塢中人頗爲震動 
[俄艦隊在開姆蘭計數]  
　　二十四日香港來電云德國江灣輪船於今日抵埠報稱十九日在開姆蘭灣内遇見俄波羅的海艦隊共有輪船二十三艘 
[俄運船擬改道行駛]  
　　二十四日倫敦來電云俄海軍在德漢堡海口所租作爲運船之輪船十五艘當初租時訂定駛往錫蘭或印度現已將租船合同更改此輪船須行至東經線一百十度之地因此各保險行不願承保此異常之險 
[俄艦隊將駛過檳榔嶼]  
　　二十四日倫敦來電云俄尼蒲格韜夫海軍提督所統之第三艦隊將於今日駛過檳榔嶼海境之近地 
[瑙威輪船爲俄所拘]  
　　二十四日香港來電云瑙威惡破崙輪船載重一千三百四十四墩爲俄海軍所拘此船係十七日由西貢起程赴日本者譯文匯報 
[日艦泊於高麗馬山浦]  
　　法文報云烟台傳來消息謂日本東鄕海軍提督所統之艦隊其大半之船於十六日泊於高麗之　山浦 
[海参威俄艦將謀突出]  
　　據海參威方面之特派員告稱俄艦隊日夜焚燒石炭準備行動甚形忙碌蓋彼欲待波羅的艦隊東航到時謀突出該港以與波艦隊倂合也 
[法國增兵防海之意見]  
　　法國某新聞報謂某提督聲言法國爲防備印度支那海起見須更增派濳航水雷艇十艘以便相機行事云 
[比律賓實施新法]  
　　香港特派員來電云此次比律賓施行之新關稅法新移民法大不便於東洋人云 
 
 

Page 3

 
 
[海参威吉州間之鐵道情形]  
　　自浦鹽通吉州方面之沿海岸一帶道路開戰以前均不堪爲軍事上應用邇來俄人急急修築於圖門江架設堅固之軍用橋並由浦鹽南下之俄軍於該地設有兵站線譯大阪每日新聞 
[俄船密求詳細海圖]  
　　受中立國保護之某船長密求比律賓以南之詳細海圖按俄船蓋欲乘機逸出以便通過南洋諸島與波艦隊會合之計畫也 
[滿洲之交通近况]  
　　前日爲敵人所破壞之鐵　橋現己修繕工竣奉天之本地路線又皆告成遼河流氷亦己解渙無患故近來水陸上搬運貨物供給軍需均甚便利自在云譯大阪朝日新聞 
[龍南信豐南雄興會匪猖獗要電江西]  
　　粤撫張中丞發電至南昌云周瀚帥鑒洪密據南雄恊副將張記廷州牧沈之乾禀江西龍南信豐等縣會匪猖獗南雄附近各鄕多被逼脅入會查得匪首陳國臣羅鳳堂葉茂盛均興寗縣人陳世熊卽陳觀瀾南派源壩人懇請派兵堵捕並乞電請尊處轉飭龍信兩縣嚴行會辦以遏亂萌等情除飭該管文武認眞防緝外尙祈電飭龍信兩縣上緊查拿嚴辦免釀大患爲禱盼覆周瀚帥覆電稱南雄文武禀會匪事敬悉此起匪徒似卽三點會黨羽根在興寗戊寅曾入福建武平江西長寍安遠各處勾結經三省會拿有案嗣又在興寗起事江西橫岡派兵往探被害旋擊散想今又蔓延及龍信南雄頃已電飭贑南江道飛飭各地方文武防營團練實力查拿懲辦嚴密防範應請尊處一體飭拿務凈根株（晉） 
[贛撫致贛南道查拿會匪要電江西]  
　　頃接粤撫院張密電據南雄張協沈牧禀江西龍南信豐等縣會匪猖獗南雄附近各鄕多被逼脅入會云云至並請電江轉飭龍信兩縣嚴行會辦祈飭嚴拿等因此起匪徒恐仍係三點會黨羽先在武平長寗安遠勾結今又廷及龍南信豐南雄卽祈飛飭各屬地方文武防營團紳實力查拿務獲懲辦勿任滋蔓至要贛南道江觀察覆電禀電諭敬悉萬遊擊鵬臯現在龍南辦案三十派人領餉初一至信豐初三到贑據稱沿途安靜並無謠言兹奉電諭已飛飭各屬查拿幷派人馳往偵探容得確信再行電禀職道毓昌禀（晉） 
[拿獲華興會匪要電江西]  
　　贑撫周中丞致湘撫端午帥電稱據萍鄕縣彭令繼昆電禀會同防營胡應龍湘省都司楊明遠拿獲華興會匪馬幅益已飭解湘歸案審辦特以布聞端午帥覆電稱電悉華興馬幅益已於十五日解到現飭臬司歸案審辦（晉） 
[增祺已由奉天動身赴京京師]  
　　增祺奉密旨來京己　本月中旬由奉天動身聞此次召增來京出於慶邸之意幷聞軍機各大臣俟增到京後須嚴加議罪云（乾） 
[川漢鐵路用華工程師京師]  
　　四川錫制軍電咨外務部略稱川漢鐵路籌辦己略有眉目一切勘路監工擬槪用華人請電咨出使日英德法等國大臣於留學生中挑選鐵路畢業學生咨送來川以備任使一切川資辛俸悉從優厚與延聘他國人一律（閏） 
[派鑛師至山西平定州勘礦京師]  
　　日前駐京英使照會外部云哲美生擬派礦師蕭密德等往山西平定州盂縣一帶勘礦請令照料（艮） 
[准辦昌平州屬銀礦京師]  
　　宛平縣紳商李宏冨宋國祥前禀商部股辦昌平州屬河子澗村銀礦嗣經商部札飭順天府轉札所屬查覆現據宛平等縣詳查河子澗村實係荒山幷無違碍李宏富等家道亦極殷實由順天府據詳呈覆商部請予照例發給探礦執照以憑試辦（震） 
[山東運煤出口稅暫照開平辦法山東]  
　　山東路礦公司運煤出口暫照開平等辦法每墩完稅一錢（艮） 
[禀准餅油公司專利京師]  
　　職商許鼎霖等前禀商部擬在海州贛榆縣境内靑口地方創設贛豐機器餅油公司呈請立案專利幷請照土法製造餅油完納稅釐現經商部除批准立案准予專利五年外已咨行江督請將完釐一項核議酌辦矣（震） 
[禀請在北京創設紡織公司京師]  
　　職商楊來昭等具禀商部擬集股銀四萬兩置辦織布機器請在京師創設北京紡織有限公司專織粗細各布以便民用請予立案幷請准納半稅云云未識如何批示也（震） 
[伍銓萃赴卾營救武昌]  
　　粤紳伍編修銓萃因保護寺院激動學界公憤不能安於家居兹特來鄂面求梁節菴太守在南皮宮保前爲之設法到鄂數日適奉保護寺觀之上諭與伍宗旨暗合其欣喜蓋可知矣（師） 
[奏請進士散館京師]  
　　日前政務處奏請定新進士章程大旨仍須散館（月） 
[會議仕學出身京師]  
　　本年爲京師仕學館學生卒業之期應得如何奬叙之處雖有定例尙須變通故由學務大臣擬奏請旨飭政務處議覆施行大約不日當可入奏（月） 
[刑部議聘律師京師]  
　　刑部前議删去刑訊添派律師一節刻下又會議此事大略謂將來奏准後先由日本聘請律師隨後派員前往日本學習俟卒業歸國再將聘請之律師辭去（月） 
[工部定議裁吏京師]  
　　本月十五日工部仿照吏部辦法議裁書吏據情入奏大約不日可見實行聞刻下已將各檔案傳諭各書吏呈堂封收矣（月） 
　　按自吏兵兩部實行裁吏後各部書吏多擬裁撤獨工部寂然今亦議及於此積年秕政將一掃而空矣 
[法商預定行輪碼頭鎭江]  
　　法商東方大輪公司 
 
 

Page 4

 
 
於本年夏間卽須在長江一帶行輪現已倩人在鎭相度地叚建築馬頭並於蒜山旁蓋　棧房多所以備存儲客貨公司總經理阿克們君日前又發傳單偏請中西股友到滬聚議（井） 
[教民圖佔地畝山西]  
　　綏遠城教民張保小子在伊克昭盟旗及鴨子兎迤西一帶圖佔地畝（艮） 
[東省總督無人京師]  
　　東三省議設總督一事兹得確實消息初擬派某邸前往因某邸素與日本聯絡頗爲親睦也而某親王與某邸有隙極力阻之稱一總督之任勞親王遠出恐將來蹈藩鎮之弊不宜派往卽不然派某貝子去亦無不可云云（月） 
[朱部郎請辦京城自來水及收管船電開平煤礦條陳京師]  
　　分部郎中朱有濓條呈商部請撥官欵倡辦京城自來水公司及收管船電兩局政務已紀昨報兹覓得原文錄後一爲請辦京城自來水公司大致謂京師井水有甜苦之分飲食均不相宜西山泉水甚甘源流亦極暢旺宜置機器吸取流通城内便民食用雖貲本甚鉅集股殊難若田官爲之倡撥助股欵若干商民知有官助集股自覺易易一爲請將輪船電報開平煤礦三局改歸商部管理大致謂三局旣爲商局自應仍歸商辦宜裁去總辦委員名目改爲經理商董司事以符名實所云經理必先由各股東密舉一人函呈商部俟舉函截止由部發函酌定擇其所舉之人占最多數者卽派爲總經理其次恊理商董司事悉如前法如協理則於總理處舉之商董則於協理處舉之總以得其所舉之多數爲定所得餘利酌提十分之二儲備國家提用其餘除去局用開支槪歸各股東照股攤派每年年終由總經理會同恊理商董將全年收支帳目總結一次一面造册報部一面刊登報章若各股東除應提之利外仍欲情殷報効或數萬或數十萬則解交商部收存其官商交替之際未經舉定總理之先應由商部派一監理一俟總理舉定則仍由總理接管云云（訟） 
[英領事函覆俄艦訂購砲位機具不確]  
　　前者滬袁觀察探聞俄艦奥斯科向英界廣東路某洋行訂購砲位機具多件暗運入船函致領袖總領事曁英總領事查禁在案兹聞英領事已函復滬道略謂未接貴道來函以前此事本總領事早有所聞飭查無據兹承貴道切囑又向該行查詢堅稱並未有過俄人來行訂購砲位機具用特布復請煩查照（鼎） 
[奉天所購糧畜奏免稅釐]  
　　奉天增將軍以災黎待振孔殷擬向各處廣購牲畜以濟其困奏請此項牲畜經過沿途各關卡槪免稅釐已奉旨依議近於江省購得大米一萬石轉運秦皇島因特咨請南洋大臣轉飭江海關遵照（鼎） 
[美總領事允禁包討欠債]  
　　美商明利洋行專爲華人包討欠債滬道袁觀察以該行擾累商民曾經照會美總領事禁止美領事昨特照復滬道云如該行再有一次爲華人包討欠債一經本總領事察出定當從重科罰以儆效尤美總領事公正無私我華人受惠非淺（鼎） 
[再催撤去印捕看守公廨]  
　　工部局擅派印捕看守公廨經滬道函詢領袖總領事去後並未奉復滬道昨又函催領袖總領事轉飭工部局撤去矣（鼎） 
[江督札江海關道文（爲禁止銅元運赴山東口岸事）]  
　　札行事准署山東撫院楊咨據東海關道何産昇禀稱光緒三十一年正月二十九日奉撫院文開光緒三十年十二月二十一日據烟臺商會電禀烟商由滬運來銅元每次五六百萬枚恃有洋行保單並無東關護照必有私鑄雜入現在銀價陡漲於本省關係太鉅懇電請兩江飭滬禁運等情當電懇宣禁准電覆烟台銅元似是由粤過滬聞獲厚利望查確否昨電外務部禁江南銅元出口得覆再達等因查銅元出入有關通省利弊若不問有無護照任其私運私鑄殊不足以維圜法行令查照嗣後遇有大宗銅元進口必須查明有無關道護照如無關道護照難保無私鑄私運情弊卽不進口以示限制等因奉此查奉檄飭並發假銅元三枚當經照會東膠兩海關稅司查照旋准東海關稅司覆稱銅元進口係遵照海關銀錢出口章程辦理由出口海關發給保單到所指進口海關查驗相符卽便放行其本省運照亦隨出口海關所發保單到口呈騐等因亦經照覆無論持有運照保單均須抽查如有私鑄卽罰充公各在案職道嚴查烟商前運津局銅元由職關發照者共六十二張自去年六月十四日奉前憲電飭停發迄未有商人請領僅去年九月問准農工商務總局電請發給東阜官銀分號赴津今運銅元三百萬枚護照一紙此外並未發還至由滬運烟銅元查係粤省所鑄有廣東善後局運照廣東藩司蓋印復由江海關發給出口保單指運烟台口岸各該商持有運照領有保單則非私鑄亦非私運東關稅司查驗放行係照通商各關定章辦理是在未奉檄飭以前己屬查無私鑄私運銅元進口兹奉前因查烟台商會所稱銀價陡漲於本省關係太鉅不爲無見擬請嚴禁大宗銅元出口庶足以清來源而維圜法否則旣由通商海關驗明運照給予保單准其出口東海關稅務司隨時抽查並無私鑄卽不能不照章放行日久灌輸仍無限制理合禀請查核批示祇遵等情據此查山東近來外省銅元源源進口銀價陡漲於本省財政大有關係前經咨請飭各關嚴禁私運在案兹據前因咨請轉飭遇有請運大宗銅元赴山東口岸者一律免發護照保單禁止出口以清來源而維圜法等因本署部堂准此合就札行札到該關道卽便移行遵飭毋違 
[觀賽勝地]  
　　每届春季賽馬觀者無不興高采烈然每憾少爽塏之地以便都人士從容觀覽本月二十八二十九曁四月初一初三四天爲本届賽馬之期顧辜堂特設一華商跑馬會於賽馬場隔壁馬禮司路四號三層洋房内專備中國紳商士女觀看賽馬房屋宏暢器皿華麗茶點精美座位潔凈登高遠眺則非但立標競馬可以一覽無餘卽十里洋塲亦皆列諸座下洵足豁目爽心幷備有各種玩具以博觀者之消遣别開生面氣象一新誠觀賽最佳地也問所備票額無多設不早購恐有失之交臂之悔矣 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本巡艦出現於小呂宋近地]  
　　法文報云美屬地小呂宋來電謂有日本巡艦出現於近地 
[俄除種族宗教意見]  
　　三月二十三日倫敦來電云近據俄内務大臣宣告謂百姓舉代表人時其種族及宗敎均可不分譯文匯報 
[摩洛哥交涉尙未開議]  
　　三月二十三日柏林來電云此間於摩洛哥之問題並未曾開議德政府須待所派專使在摩京商定然後再行定斷譯德文報 
[吏部招考謄錄京師]  
　　吏部裁撤書吏招考謄錄一摺已於本月十二日具奏奉旨依議現經各堂議商應卽招考謄錄以供繕寫日前並出示曉諭所有滿漢舉人五貢廪增附貢附生准其招考如願應考者各取本旗圖片同鄕京官印結到本部司務廳報名掛號不得勒收卷費俟取定後每月發給薪水飯食銀十兩三年奏請奬叙凡有報名人員限於六月三十日截止再行候期考試（訟） 
[宗人府招考供事京師]  
　　宗人府向例每逢恭辦玉牒之年先期招考供事以備開館繕寫現由宗人府堂官將招考供事一摺於三月十三日具奏奉旨依議日前議定如有應考者取具五六品京官印結赴經歴廳報名註册定期考試其報考人員自三月十七日起限一月截止按宗人府招考供事原擬在八月間現因翰林院亦有信招考供事是以趕辦摺件請考以爭翰林院之先 
（訟） 
[咨送寫生淸江]  
　　江蘇朱臬憲因准揚道兼按察使署咨取熟悉刑案寫生數人以資辦公故卽咨送寫生每科二人承發二人來浦日前聞已進署（夬） 
[催開司事銜名淸江]  
　　各釐局司事銜名籍貫議定新章須按季造送清册呈候撫院查核現以遵辦造送者寥寥札飭各該局卽將司事銜名籍貫刻日造送來轅以便稽核（夬） 
[開設師範傳習所沙市]  
　　沙市各紳近因小學堂缺乏教員特禀准荆宜道蔡觀察在城内設立師範傳習所聘請出洋卒業師範生傳授各門擇定地叚卽行開學（否） 
[遊學首途沙市]  
　　荆南中學堂經前荆宜道升臬余堯衢廉訪選派六人出洋留學兹届臨行由新道蔡觀察在中學堂設筵祖餞上月二十八日附洞庭輪船起行（否） 
[撥欵興辦蒙學松江]  
　　自各縣奉文裁撤錢漕稿案兩項門丁後金山縣將瀾江大令熱心興學詳請大憲謂裁撤錢稿歲可省浮費千金一例捐給地方多設蒙以廣造就省憲深韙其說通札各縣一體照辦蘇屬長元吳三縣首先聯名抗阻謂錢稿向不需索卽裁錢稿官中所省浮費亦無千金之巨繼又函詢蔣大令大令覆稱興學育才當務之急惜千金之費旣而前奉賢縣郭子華大令亦禀詳上憲請以裁撤錢稿餘欵捐設蒙學華亭縣孫大令聞之現亦面禀府尊願卽捐辦或謂大令於漕餘項下自願提撥千元不論民立官立各學堂凡經費竭蹶者槪得分潤（賁） 
　　記者曰長元吳三縣謂錢稿不需索誰其信者然而錢稿需索無　文文誰可辦駁者是在天良而已矣（　） 
[學務大臣咨照廣立小學堂京師]  
　　各國學堂皆從小學辦起故有根柢而吾國大學堂各省多有小學則寥寥罕見日前學務大臣特咨行粤督請飭屬出示勸導紳商人等廣設小學是固當務之急也文云案照奏定學務綱要内開初等小學堂爲養正始基各國均任爲國家之義理教育東西各國政令凡小兒及就學之年而不入小學者罪其父母名爲强迫教育蓋深知立國之　全在於此此時各省經費支絀官學勢不能多設一俟師範生傳習日多卽當督飭地方剴切勸諭紳富集資廣設等因前經通行在案查各省咨報開設小學堂情形甚爲簡略推原其故地方官之遵旨籌辦者固不乏人而諉卸敷衍欺飾上官者亦所在多有且未將奏定學堂宗旨明白宣示以致樸陋之區動多疑慮而一二辦理不善之處又往往徒襲皮毛致貽指摘學界阻力莫此爲甚小學堂無畢業合格之學生一切學堂皆無根據考取學生多取之原習詞章之士未嘗受學堂之規條不自知學生之分際故行爲言論動越範圍使教育普及人人由小學遞升則約束管理均不甚難學堂可收事半功倍之效故督飭地方官設法勸導廣設小學實爲當務之急除分咨外相應咨行責督轉飭所屬遵照奏定章程摘要宣示認眞倡導未辦者竭力經營逐漸推廣已辦者加意查察務臻純備教先於養本父母斯民者應盡之職道府密考 
 
 

Page 10

 
 
州縣應於出考詳院時將辦理學堂情形切實聲叙不得籠統其詞意存瞻顧本省學務處不時派員親歴各州縣己辦學堂細考其教授方法科學等級教員程度管理事宜彚呈督撫查核知之旣確量示勸懲庶賢吏不負苦心中材亦知愧奮學人所辦事務教科課程敎員各學生分數及出入費用擇其要略照章每半年彚咨本處一次以憑攷察望切施行（訟） 
[松郡試事八誌松江]  
　　本月二十二日之夜府尊田紹白太守發貼七縣文童三覆案兹將上海全案及各縣前列照錄左方至總覆之期初定於念五日今已改於念四日（華亭）錢起鳳　周孝思　顧鳴鳳　趙增煒　顧鴻翔　李　元　吳惟和　沈爵喜　錢邦鎭　顧曾慰（奉賢）　周國南　楊　愼　蔡　寰　衛　清　曹　鎔　潘思義　莊禮林　朱聲鳳　莊正華　胡樹鉞（婁縣）　夏　墀　惠朝瑩　唐長年　戴　鰲　周儒通　俞　夔　許師衡　蔣光迪　楊作朋　馮紹璋（金山）　許　凝　何良弼　金兆芬　顧　鴻　黄克宗　潘玉振　高鳳翔　奚維楨　嚴邦昌　沈誠基（上海）　王兆魁　陸耀樞　諸壽康　楊　傑　王　暉　陳晉鋆　康永年　朱　贇　曹　堅　楊景斌　王文瀚　倪鍾澄　梅　萼　喬國英　周　競　周承德　吳樹基　丁元賢　耿宗愼　顧鏡清　李國瑞　朱賡韺　陸熙元　張之翰　楊書瑞　沈聯桂　陳泰來　王文藻　龎　傑　王　典　奚　鋆　周文焯　陳鴻基　梅　堅　朱榮錦　高國幹　金宗祥　（南匯）羅榖成　張國柄　杜應龍　奚紹芹　康履福　范欽謨　傳夢予　陸以鈞　張文翰　朱　華（靑浦）　王永甲　胡德章　錢景清　陳元紀　孫似康　程其章　倪光耀　熊　兆　臧　鏞　唐　衢（賁） 
[官報出版安慶]  
　　皖省官報係官書局董大令與課吏館楊道禀辦月出六本價洋一元逢一五日出牌業於三月朔將一號印成發出現已出至第三號分派各屬代銷矣（咸） 
[將軍起節沙市]  
　　升任杭州將軍瑞留守於二月二十八日乘大元丸起節荆州將軍派滿員三十八護送人都（否） 
[電綫損傷九江]  
　　十五日下午雷雨交作九江至漢口電綫被雷擊損兩夜一晝不能通報已由局員督飭赶緊修理矣（遯） 
[電燈將開鎭江]  
　　鎭郡荷花塘大照電燈公司起造廠屋業已竣工其應用各項機器購自德國現亦由輪船陸續運到安設妥當經理郭茘尊大令鴻儀擬於日内竪桿掛線以次開辦（觀） 
[煤輪到甬寗波]  
　　日前有煤輪一艘裝煤千數百墩來甬當由各行雇用民船起運儲棧以備售銷故甬地煤價稍平現每墩價約七元八九角（坎） 
[輪局開班淸江]  
　　前記戴生昌小輪局在順昌局旁築屋一節兹悉局屋竣工遂於十七日開班各衝衢已徧張招帖矣（夬） 
[添開蘇常輪船常熟]  
　　蘇常往來小輪向祇戴榮昌一家嗣由本邑屈某添設福興英商老公茂又設新局亙减價値以致戴榮昌福興次第停止本月十二日法商立興又設局開班十五日招商又設局開班惟招商用公司船生意較爲起色（臨） 
[輪船肇事停歇常熟]  
　　濟記往來申常之太倉小輪船因須修理鼍雇德淸小輪船代替本月十二日該輪由申開至野雞墩地方適有米船張帆而來該輪急打倒車而拖帶之公司船又將撞壞輪船水手急將公司船儘力推去不意米船從旁衝來致將水手二人擠傷一人旋斃一人尙可醫治該輪主知釀事端卽行回申報捕嗣經人調處米船輪局各出銀五十兩作爲死者撫卹將就了事現聞股東陸少堂等决計將該局停歇矣（臨） 
[請禁貨車武昌]  
　　紳士葛博儒茂才德溥以載重貨車最妨馬路每經風雨行者苦之爰特具禀警察總局請一律禁止不知若何批示也（履） 
[查産抵欠寗波]  
　　老鳳祥銀樓前倒欠莊欵十餘萬屢次在滬控追現由義善源莊等具禀寗府求追喻庶三太守已批飭鄞縣高子勛大令卽將該東田産查明封抵（坎） 
[銅元出數增多淸江]  
　　銅元局機器及銅　日有運到局中分班工作山卯至酉換班二次由酉至卯亦換班二次不舍晝夜出錢日多刻計每日所出銅元多至四十一萬有奇（夬） 
[盜棺兩志沙市]  
　　沙市附近馬家壋叶方有某姓新墓前夜被匪挖開盜去衣物抛尸墓傍次農爲途人瞥見告知親屬尸失一臂已飽狐犬之腹又三清觀左近李某病故家計貧寒就近埋葬亦於前夜被匪挖盜两家均非富饒殉葬無貴重之物前後被盜殊不可解（否） 
[政務處會議奏裁江淮巡撫摺]  
　　奏爲遵旨會議事本年二月初九日准軍機處抄交翰林院侍讀學士惲毓鼎等奏蘇淮分省略舉數端以備採擇一摺奉旨著幷陸潤庠前摺交政務處按照奏定章程會議再山政務處具奏欽此臣等當遵照章程咨行各衙門會議旋據咨送說帖前來臣等詳加檢核說帖内　蘇淮不必分省另設大員者計四十二件主專裁准撫者計三十二件主蘇淮仍議分省曁復設漕督者共七件正在核議間復准軍機處抄交署兩江總督周馥奏蘇淮分立行省詳陳利弊一摺奉硃批政務處歸幷會議案内議奏欽此查臣等前於議覆署两江總督端方奏據修撰張謇條陳呈請設徐州行省曁御史周樹謨請裁漕督摺内擬裁漕督改設江淮巡撫原因淮徐一帶民情强悍伏莽滋繁當南北之衝地方關係重要旣裁漕督必須改設大員鎭撫其間方昭周妥現據各衙門說帖内謂改設巡撫諸多不便擬改設提督駐紥者居多復經照覈周馥所奏亦以分設行省不如設提督另駐爲合宜該署督身任兩江更屬確有所見擬請卽照該署督所請改淮揚鎮總兵爲江淮提督文武並用節制徐州鎮及江北防練各營仍以淮揚海道兼　察使銜凡江北梟盜重案應卽時正法及軍流以下人犯歸其審勘毋庸解蘇以免遲滯似此則江北文武 
 
 

Page 11

 
 
均有綱領江淮巡撫一缺自可無庸設立舊有漕標官兵卽作爲提標以重兵力而資鎮攝惟淮徐各屬向爲盜賊出没之區現己裁撤巡撫改設提督應請令該署督將營伍從新整頓認眞訓練以重地方其餘未盡事宜應由兩江總督江蘇巡撫悉心酌議分别奏咨辦理除將各衙門所送說帖咨送軍機處備查外所有遵旨議覆緣由理合恭摺具陳伏乞皇太后皇上聖鑒訓示謹奏 
[政務處議奏緩修貢院摺]  
　　奏爲遵旨會議事本年正月二十四日准軍機處抄交禮部奏停考限滿丙午鄕試丁未會試是否在京舉行抑仍借闈河南摺奉旨著政務處查照奏定章程會議再由政務處具奏欽此當經查照章程咨行各衙門一體遵照兹據各衙門先後各具說帖咨送前來臣等詳加檢核說帖主修京闈者共七十二件主修京闈仍暫借汴闈者共一十九件主借闈不修京闈者共二十九件所議均不爲無見正在核議間復准軍機處抄交河南巡撫陳夔龍奏京師貢院亟宜籌欵估修一摺奉硃批政務處歸倂會議案内議奏欽此查京城貢院爲各省士子集試之地且奏定學堂考試章程亦有在貢院會集欽派大臣考試畢業學生之條卽科舉停罷而各省畢業生送京彚試人數亦復不少必須在貢院薈萃考試自應仍就貢院舊基變通修建惟規制尙待改定工費亦極繁鉅目前庫欵支絀應飭各省籌集欵項方能興此大工明年丙午科鄕試恐赶不及仍請借闈河南以免貽悞其丁未會試則視貢院能否修竣再行酌定至京城貢院應如何改修俾學堂科舉均可適用之處應請飭下學務大臣會同禮部順天府詳細查勘妥議辦法奏明請旨遵行除將各衙門所具說帖咨送軍機處備查外理合繕摺覆陳伏乞皇太后皇上聖鑒訓示謹奏 
[趙爾巽鐵良奏遵旨查明景陵被災及從重懲辦情形摺續二十三日稿]  
　　是時守護大臣載澤壽全馬蘭鎮總兵豐陞阿先後赶到督同八旗緑營各官兵並駐紥馬蘭峪淮軍設法撲救火光己下及槅扇不能再入人力難施竟將隆恩殿全行焚燬東西廡賴竭力汲救幸未被燬琉璃門間有燻灼餘未延及他處經該守護大臣等奏明情形奉旨派令奴才趙爾巽鐵良敬謹查勘奴才等因火由内起恐有别項情節復飭該司員等向景陵總管若麟翼長春林等並内務府郎中連璧等曁茶膳香燈各處拜唐阿綽克齊賢等隔别審訊均供稱委不知起火情由奴才等親提研鞫供仍如　復經嚴密訪察以輿論與各供皆無異辭伏思失火之案多由人事之不愼而亦有時無故自焚令人不可究詰者此左氏所以有人火曰火天火曰災之義恭查陵寢規制崇嚴巡防周密平日從無外人能入高處斷難縱火卽謂疏於防守或匪徒所爲或遺火所致火亦應自下而起且應先及槅扇暖閣等處乃是日見火者皆在簷際救火者猶能入門其時前面槅扇内中暖閣地桌並無一物燃著惟天花板片時有燒落如果下面有火光連璧等必不能衝門直入此可爲火自上起之證又恭查殿内焚餘大柱下截平底未燃著落架後衆目共覩猶見大自柱頂下燃刨出玉盌芝匣寳座軟片被褥迎手圍幔流蘇等件或有完整或上截或外邊被燬而内裏及下截尙存細閱其被焚之處半係落下梁椽熏灼痕迹如果火自下起斷無獨存之理又恭查焚餘木柱之上叚多有空洞𡮦朽情形卽如東廡雖未被燬而第三簷亦由頂上自行出火幸經灌滅焦孔現存徧查别無可疑形迹似此次各承値員弁兵役所供火由上起亦非盡屬無因奴才等反覆推求實無因人失火延燒情事災祲之來無不同深悚惕固未便强爲周内亦不敢曲爲開脫伏思陵寢重地守護責有專歸若盡諉之時數不予重懲深恐恃無考成益就懈弛其何以昭愼重警將來應卽擬結查律載失火延燒宗廟者絞監候等語此案甲兵常山等奉派充當景陵値班宜如何小心看守乃於火起時事前旣毫無覺察直至火勢己熾聞有震動聲音始行報知該管章京分路轉報各處員弁兵役住居遠近不一取水不易是以撲救不及致將隆恩殿全行焚燬查隆恩殿係供奉神牌之所與宗廟無異今竟無故被焚殊非尋常疏忽可比卽按律將該兵等坐以失火之罪亦屬咎無可辭惟念火自内起該兵在外巡更究非權力所及應按律量减問擬左翼披甲常山和凌常恒托金瑞恒右翼披甲常山春連多壽春秀永璧均革去錢糧令於失火延燒宗廟者絞監候律上量减一等各擬杖一百流三千里係旗人均照例折枷滿日鞭責發落左翼披甲常山托金各年逾七十仍照律收贖追取贖銀入官册報左翼章京奎連右翼章京承緒於値班之日並不帶同兵丁親往巡邏僅在屋内督催實屬辦事草率奎連承緒應請卽行革職均於常山等所得流罪上再减一等各擬杖一百徒三年係職官應從重發往軍台効力贖罪二品頂戴景陵總管若麟三品銜左翼翼長春林右翼翼長慶善統轄本翼官兵並不照章按日輪流稽察且所派値班官兵如左翼披甲常山托金均年老在七十以上瑞恒年在六十以上似此年老力衰何堪再任馳策是其平日之因循疲玩不問可知若麟春林慶善均請卽行革職内關防衙門二品頂戴内務府郎中連璧員外郎慶齡烏爾袞圖主事博爾莊武内管領景星副管領博爾賀圖委副管濟爾福堪均有管理殿内事宜之責未便因其向不在内値班看守卽可置身事外應卽一倂交各該衙門嚴加議處惟郎中連璧於火燄方張之時首先拚死入内主事博爾莊武隨卽同人將神牌全行請出實屬奮不顧身司否懇恩免議慶齡景星在外隨同保護安奉可否從輕議處奴才等均未敢擅專恭候聖裁香燈拜唐阿增福富倫在殿内專司祭燭香火富輪並因年老請假曠悞領催志誠羣山專司殿内雜務差使雖起火之日距十五日小祭之日己越六日罪疑惟輕未便過事苛求亦未便置之不議應將增福富倫志誠羣山拜唐阿領催差使一倂斥革不准復充尙茶正文華尙膳正普慶等專司祭祀供品等差筆帖式麟慶等專司繕寫祝版差使均無兼管殿内之應請 
 
 

Page 12

 
 
毋庸置議守護大臣載澤壽全馬蘭鎮總兵豐陞阿業已奉旨嚴議應請由該衙門自行議奏駐紥淮軍左翼後營管帶補用游擊葛振全率領軍士救火頗資得力請飭守護大臣等查明分别奬勵並請飭下該大臣等嗣後益加謹密防患未然以昭愼重再此次該章京等呈報卯刻失火係就見火之時呈報現據供稱約計起火之時當在寅刻該章京等本無鐘表倉皇呈報是以該大臣等卽照原報具奏屢經嚴訊各供如一似屬可信除將送到燼餘拄木軟片等件封呈軍機處備查外所有應行勘估工程謹於另摺覆陳奴才等於拜摺後擬卽率同隨帶司員等起程回京恭覆恩命合倂聲明所有查勘陵寢被災請將承値之官弁兵役從重懲辦各緣由謹摺具陳是否有當伏乞皇太后皇上聖鑒訓示謹奏奉硃批另有旨欽此 
[金陵官報]  
　　三月十一日蘇藩轅牌示無錫縣知縣陳詒期滿遺缺查有知州趙謹琪酌委署理同知文鳳禀謝奉委水漢西門警察分局江寗縣葉禀知赴上河勘案十二日知縣龔光燦郭慶祺謝委靖江厘捐差右營千總吳連熺禀知兼護守備事十三日知府黄霽禀知赴滬稽查江匪知州章楨謝委陸師學堂是調差十四日朱福春禀謝委赴滬查考學堂世職鄭天銓奉示驗看十五日候補道周家駒謝委會辦善後局差趙有倫謝委南門城垣工程初等小學堂何禀知小學堂本日　開二處 
[安徽官報]  
　　三月十一日知縣陳懷棟知奉委代辦荻港厘卡周潤章辭赴廣西探礦價典史吳文煥知奉委解淸賦銀赴揚州馮從龍知奉臬委查大厦門城吏目曾進昌知奉臬台委稽查輪船十二日知縣王元復知奉委發審局帮審行走羅振鏞知奉委發審局行走吏目曾進昌知稽查輪船到差巡檢張瑞祥謝超委一次十三日知縣錢印綬安廬滁和均奉委查商務差許崇貴辭奉委騐　宣城　庫工程梁兆獻奉委洋務局學習崔鶴副辦張學造副委田毓璠濮賢泌均帮審蔡源淸學習鄭學嶟知州　紹恩均帮審行走十四日知縣陳　瀾辭赴江西探磺價高儀廷奉委發審局學習徐燿奉委城内警察總巡楊志瀛奉委城外警察帮巡劉家藩奉委解京餉 
[上海六馬路仁濟善堂施粥捐十二月初一至三十日淸單]  
　　怡大參號洋十二元李祉厚同弟朱明府交到周君丁履素堂又履素堂麥慰庭鄭協大王益甫各洋廿元韓山曦長福壽祿各　五十元蔡肯堂陳氏楊玉崑孫楚卿陳文炳樂善子各洋二元永義利永義利葛蕃甫徐隱名傅隱名袁聲大鄭阿晶錢吉生恊記坊各善士湧興裕趙敦仁施錦榮無名氏盛辰氏恩慶堂雲莊汪仲安恆茂胡芝靑各洋十　怡情　總會代募　一百元隱名氏曹姓貫記各洋三元大慶樓張小肆角無名氏無名氏隱名氏譚立生松江維摩主人潘仁靑各洋肆元鍾仁德堂洋廿元張君兆李蘭生王純立王門紀氏沈氏許隱士速隱名隱名氏各洋五元方希曾洋八元李瑞林洋十七元三角錢五日文汪遺德堂王樹德堂周萬鑑堂各洋三十元郭隱名新大方棧祥園堂倌無名氏無名氏盛隱士無名士各洋一元邱隱名洋四元四角東豐泰洋六元王恆泰銅小十六角萬昌瑞銅洋四元廬州無名氏銅洋四十元信源莊銅洋四十四元五十九角姚子明銅洋十元九十八角隱名氏張隱士各銅洋一元洽昌銅洋二元　記銅十一元廿角鼎元銅廿元八十七角宏裕銅小七十角紀翰章銅洋廿元德和祥銅十三元三十三角永泰祥銅十二元十二角振華堂洋貨公所各助米五石凌湘之林功溥樂桂馨各米一石好稅務司米二包蔡隱士米一石無名氏朱樹村各米三石蘇明記米四石共收洋七百八十九元十一角錢五百銅一百七十八元三百九十五角米廿六石 
[上海六馬仁濟善堂施粥捐正月初一日至二月三十日淸單]  
　　順維新昆仲奉嚴　壽筵洋二百元隱名士洋一百元錢蕉生陸季翁令孫葉紫雲求安氏各洋十元蔣隱士無名氏各洋四元無名士楊玉崑曹隱士各洋二元求兩子免災平安人洋十元大方棧洋一元五角顧孫氏無名氏各洋一元楊玉崑蔣信記各洋三元陳崇思代募洋四十元同慶莊洋十元銀洋五十六元倪寳記銅洋五元陸鴻觀銅洋一元七十五角　隱士無名氏無名氏各銅洋一元履泰銅洋九元無名士銅洋六元廿角黎里義成銅洋六元邵仁泰倪俠銛各銅洋三元無名氏銅洋六元八角立興船局銅洋四元八十一角半劉姓銅洋二元陳姓銅洋七元十四元共收洋四百廿三元五角銅洋一百十一元一百九十八角半 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宮門抄三十日外務部欽天監侍衞處値日無引見浙江按察使李希杰到京請安克公續假十五日鐵良續假五日召見軍　李希杰皇太后皇上明日卯初二刻還宮至坤寗宮吃肉畢辦事後還海提督衙門具奏據右營叅　趙春霖遊擊曾崇蔭督飭守備金銘帶領雲騎尉金廷貴會同候補守備曾灝李濤候補千總趙蔚候補把總張俊海及司坊紳士等帶同目兵在京西五空橋等處拿獲結夥持械毆砍事主搶刼多贓盜犯侯廣安卽侯三尹雙喜卽尹世海趙老五卽趙中新郭缸兒陳長凌等五名均請交刑部右營叅將趙春霖遊擊曾崇蔭督率都司白金聲候補把總宋振彪會同南營都司張永泰等曁管帶北洋新軍副將馬廷襄管帶前虎軍遊擊姚寵章南城哨官張瑞林並司坊紳董帶同目兵在正陽門外等處拿獲結夥持械刃傷事主搶刧行人盜犯祁四卽祁錫珍尹得勝卽尹傻仔成俊美卽成老西等三名均請旨交刑部右營參將趙春霖遊擊曾崇蔭督率都司白金聲候補守備曾灝等會同南營都司張永泰武衛右軍游擊周國樑等曁司坊紳董帶同目兵在右安門外二甲地村等處拿獲結夥持械嚇禁事主搶刧盜犯劉慶祺龔三卽龔廣讓老鄭卽鄭喜小董卽董才劉二小卽劉玉海馮得惠等六名均請旨交刑部又據南營叅將金如鑑遊擊徐鎮邦守備蘇連元千總石毓琦閆啓斌會同右營候補都司金廷祥外委王存五城司坊紳董等拿獲執持洋槍刀械捆綁事主迭次攔路搶劫盜犯雪得元卽薛老虎王士海卽王傻仔趙堂子于萬林卽小于張得勝卽小張田祥卽田秃仔等六名均請旨交刑部 
[直隷總督袁奏爲查明知州被參各欵據實復陳摺]  
　　太子少保北洋大臣直隷總督臣袁世凱跪奏爲查明知州被參各欵據實復陳恭摺仰祈聖鑒事竊臣承准軍機大臣字寄光緒三十年十二月十九日奉上諭有人奏直隷安州知州鄭思壬縱盜殃民旣貪且酷請飭查辦等語著袁世凱按照所叅各欵確切查明據實具奏毋稍徇隱原片著鈔給閱看等因欽此經臣檄委按察使寳棻馳往查辦兹據該司按照所參各欵逐一查訊已得確情如原叅本年七月間該州北關鋪家被盜搶劫並傷事主八月間李家莊李姓被盜搶刧並傷事主呈報後旣不往驗且至今未獲一案以致四鄕路劫多起槪不准報一節查北關外協興永雜貨鋪於光緒三十年七月二十六日夜被一賊撥門入室行竊尙未得財鋪夥李森鄭濟珍驚覺　捕賊用撥門小刀將鋪夥李森等手指劃傷得脫實係竊案並非强刼所有該鋪夥供結存案李家莊李姓並無被盜搶劫情事惟該莊劉成家於八月十七日夜被賊竊去錢衣等物業已獲賊究辦該州鄭思壬到任以來緝捕認眞盜案極少僅上年五月間出刧案一起一經呈報立卽往勘差緝原叅謂路刧多起槪不准報實無其事又原叅州屬西南鄕有著名士棍劉姓開設雜貨店冒充紳士本年夏間州獲一賊劉姓恐其供出同情賄州銀二百兩得免一節查上年夏間該州並未獲賊西南鄕亦無劉姓爲土棍之人僅有姓劉名洛維者在本村開設雜貨鋪年已七十安分營業鄕評甚好業經傳集該村正副等訊明並取具切實保結其無黨賊賄州情事確然可信又原叅本年十一月有土棍向元興號借貸未遂誣禀該號夥賭博該州將號夥傳到明罰一千串暗受銀五百兩鋪遂閉歇一節查該州於光緒三十年十一月十一日夜訪聞北關顧寡婦家有賭前往查拿當將聚賭之元興號鋪東顧蔭庭並董倍臧傻喜史小貨于金升劉會吳振東拿獲董倍等照例枷責發落顧蔭庭係屬從九品職銜當堂自願罰錢一千吊備充義學堂經費免其治罪鄭思壬允准其錢仍存元興號生息歸該州小學堂學董經管並無暗中受銀五百两衆所共知業經傳集顧蔭庭等研訊明確並取具供結存案至該鋪現仍開設並無閉歇之事又原參本年水災該州先授意刑書馬兆瑞戶書劉金榜差役劉發林等告知被災各村有費者卽准報災否則不准胡口等處水災尤重各村董來州呈報該州未見報費原呈擲還各村董赴府呈報有案一節查該州於胡口等處水災報到卽親自下鄕勘驗酌定分數禀府覆勘並無授意書差索取報費亦無因未見報費將原呈擲還更無各村董赴府呈報水災之事有卷可查此次傳詢各村董供亦相同並取有供結存案又原參該州出重徴之票派保重徴錢糧地保遲疑畏難竟用非刑責之蓋該州濫用非刑平日有黑鞭隊澆冰燈諸名目一節查該州南馮邨文生王巽占有應完糧銀五分三釐民人高春煦亦有應完糧銀一錢三分四　均於八月二十九日同赴城内完納完後二人卽帶串赴長辛店貿易地方馮常安不知復爲二人墊完串票送交其家錢由兩家歸還當時戶書李宗彝因値忙促未經查出至十月間王巽占高春煦回家始知重完當卽赴州呈明鄭思壬提詢戶書係屬一時疏忽並非有心重征當將該戶書責革重完糧銀退還有卷可查惟該州平日深惡賭盜凡遇賭匪賊盜獲案乃以皮鞭責之賭風盜賊因此歛迹所謂黑鞭隊或因皮鞭傳訛至澆冰燈名目訪問民間並無知者實無其事又原叅該州以學堂捐爲名巧立名目其實報解無幾半歸中飽一節查安州高等小學堂係就書院改設未改之先舊有成本銀四千兩京錢四千吊改設之後由前後任州牧督同紳董勸籌城鄕共集欵一萬四千吊均係樂意捐助並無巧立名目此項捐欵由各鄕村正副自赴學堂交納歸紳士發商生息不經官吏之手現在己收九千一百餘吊尙有四千八百餘吊未經收齊其捐欵收清各村復由學堂將捐戶花名捐欵數目榜示通衢立法至妥且經傳詢學董呈繳帳目及學務處飭按月塡送出入一覽表亦屬相符該州無從中飽自不待問又原叅該州授意文生沈雲升武生沈洛垚令刑書馬兆瑞等傳知州屬一百八村商民要牌匾傘扇蟒袍補褂等物以頌德政商民畏其劾酷不敢不應一節查安州鄕民每遇官長防堤出力皆公送牌匾衣傘以誌感戴去秋盛漲較往年爲尤大鄰境决隄數處而安州竟獲無虞民間以該州歴三晝夜督率搶護之功爰循故事製送牌匾衣傘出於輿情所願傳詢沈雲升馬兆瑞僉稱該州並無授意要挾情事至原奏所稱之武生沈洛垚徧查並無其人自係傳聞之誤由該司訊取該生等並以上各欵人證供結照錄紳商公禀禀請核辦前來臣查安州知州鄭思壬被參各欵僅止重徴錢糧收受牌匾衣傘事出有因餘均查無其事惟重出串票係因花戶地方兩不相謀經征書吏怱忙失察實非重征迨經查出呈明卽將戶書責革毫不廻護其收受牌匾衣傘因力保危隄輿情愛戴有歴前任故事可循尙無不合該州到任以來講求吏冶著有政聲應請毋庸置議所有遵旨查明緣由理合據實恭摺覆陳伏乞皇太后皇上聖鑒訓示謹奏奉硃批知道了欽此 
 
 

Page 17

 
 
[米店平碼行糾葛廣東]  
　　佛山平碼行與各江米店因加洋價貼水各江米店遂另行組織一萬和公司銀水銀期均比平碼行便宜於是平碼行向各米店宣言如向萬和公司買貨此後平碼行永不交易各米店以萬和公司自行辦貨恐不及平碼行之攬賣客貨源源不絶故現尙觀望（暌） 
[商務廣益會議事廣東]  
　　商務局自開辦以來未獲成效現欲舉辦廣益會一所已有頭緒昨日在公所開特别會議一議公舉總理一議舉各埠鋪店收銀處一議舉駐公所坐辦數員一議各董事協理簽允一議分班襄辦各事一議各會員所捐經費聲明作會份股本一議定期分請各行會議認股一議駐公所各司事薪工是日到議者均甚踴躍想商務中當有起色也（暌） 
[約束小工鎭江]  
　　鎮江米糧弛禁出口所有洋關沿江一帶皆係米船停泊之所米包上下向由小工䭾運人多擁擠此爭彼奪甚至兇毆滋事常鎮道郭月樓觀察特飭洋務總巡各局員派勇彈壓一面示諭各夫毋得爭閙滋事違卽提究不貸（觀） 
[雷火爲災蕪湖]  
　　三月十五日晚天大雷電以風有頃大雨傾盆計歴三時之久適長街聚盛祥綢縀號不戒於火延燒店面四家時已鳴鐘十下店夥均上樓就寢及至驚覺梯己燒斷健者由樓窗躍至街心雖經幸免然俱傾跌受傷有四人未及逃出遂同歸於燼火息查檢尙失二屍所在慘矣同時北門有一農民爲雷擊死僵跪道旁江邊北卡關口一船載耕牛八頭避風停泊其間爲雷震斃其五亦異事也（困） 
[清江官事]  
　　新簡江西巡撫胡中丞廷幹由東省赴任十三日抵浦刻已乘官舫南行○新任淮揚道憲徐觀察於十二日遷入署中清河縣祿大令擇期十五日入署○淮徐揚海通海道兼按察使銜昨委鍾刺史文鵠爲坐辦萬别駕立鈺譚大令傳霖于大令銘訓陳大令元鑄辦理發審事件均卽到差○清淮馬路工程局現將興築隄工馬路並勘估各項要工撫憲特委李星五大令明垣帮辦局務均已到差（夬） 
[江寗]  
　　署督周玉帥前因各國顯官來甯商辦交涉無停頓騶從之地不足懷柔遠人爰撥欵購地於阜成倉地方建造洋式房屋經營累月近日始慶落成室内鋪陳極形華麗玉帥名曰迎賓館蓋亦注重外交之一端也○金陵關稅務司歐裴禮於去年抵任辦理稅務頗稱公平今因事回國經總稅務司赫君另派英人賴發洛君來寗接辦歐君交卸後已於本月初八日束裝啓程矣○署督周玉帥以土街口舊有洋務局現旣改爲兩江通省洋務交涉局規模務須閣大庶免爲外人所譏又以新設之中西官醫院暫假鷄鳴山之下昭忠祠開辦終非久遠之計復飭於祠側購地數畝重行建造所有兩處工程玉帥已專委許岑墀觀察辦理觀察頃已招集部科匠以便早日興工矣（豫） 
[會議冬漕]  
　　江蘇海運滬局經辦去年冬漕曾經騐明陸續收兌過飾打包堆存招商局棧房現在糧道來滬須將漕白二糧察看高下如有米色低潮仍宜駁換故由總辦吳觀察會同松海防及各委員詣招商局會驗（土） 
[催繳善捐]  
　　南市江南彩票廣濟公司向有捐貼並育善堂之欵按月彚繳邇因該公司收票停售月捐多半未繳刻由善堂司事禀明上海道袁觀察轉飭馬路工程局翁太守知照公司著卽照數補繳以全善舉（土） 
[女孩候領]  
　　本城警察東局巡士前晚二鼓時在姚家弄巡見迷途常熟女孩馬桂喜一名帶至局中禀奉局員郁二尹諭飭留局候領（金） 
[函請减罪]  
　　王云龍因其妻在西洋公館傭工屢去吵閙由該領事飭捕房拘送公堂究辦判押二年昨日屠司馬接西洋公館沙士君來函請將王云龍之罪减輕一年司馬准之（木） 
[上海官事]  
　　鎭江關道郭月樓觀察辛丑翰林王稷堂太史宗基雲南候補縣方炳華昨均因公到拜會禀見○沈淇泉太史昨午在商學會設席特請江蘇糧道陸申甫觀察李伯行束卿楊士琦京卿與楊文駿觀察等飲晏○新任華亭縣趙豹文大令昨投道轅禀呈履歴並禀知二十六日接任卽日辭赴華邑○南匯縣陳苕民大令昨日因公來滬投道轅謁見袁海觀觀察面陳要公○奇兵營管帶羅楚才遊戎寳山縣王大令德庚昨均因公來滬先後到道禀見王大令卽日辭赴蘇垣公幹○昨日浦東塘橋鎭巡防保甲局員任樹臣二尹楚鈞因公詣馬路工程局拜會翁子文太守○昨日馬路工程局總辦翁子文太守特詣江蘇海運局禀見糧道陸申甫觀察（土） 
[上海縣案]  
　　張秋泉控沈俊卿霸店奉汪大令提訊張供父親品三與沈俊卿合開豆腐店小的 
 
 

Page 18

 
 
出外營生去歲父親去世囘申腐店被沈覇吞求究沈供張父品三合開益品齋腐店一年虧本關閉品三收洋四十元將生財立據倂與小的接關事届四載張忽揑控乞鑒傅雲橋供張沈合開益品齋小的爲中証閉後推倂生財亦到塲書據大令判張朦控申斥不准○陳如愷控佘立甫吞賴店股亦奉大令提訊陳供佘紏小的及王姚二姓合開同泰昌象牙店每人一股洋五十元二十八年十一月開至二十九年十月結派每股餘利洋五十元王姚兩股拆出後佘命小的加洋一百元復開德泰昌佘給收條爲憑今忽吞賴求究佘供初時合開同泰昌王姚賭負拆股閉歇陳亦收回股本小的遷移别處自開德泰昌陳在貼鄰乘小的出外私取德泰昌圖章揑書收條妄控杭古林供佘等合開同泰昌時小的在塲見議閉歇後開德泰昌時未聞有人合股大令核供各執判原被交差著佘檢呈帳簿核對收條筆迹復訊察斷（金） 
[訂期覆訊]  
　　著名土棍周雪村向楊海榮吳相生等九家持刀行兇强行刧物由楊樹浦捕房拘獲解至公共租界公堂前月十四日由孫明府會同德爲門君訊供著將周交捕帶回管押再核兹悉此案已訂定於下禮拜一覆訊矣（木） 
[會訊騙呢案]  
　　汪公泰前控張品蓮騙去呢七箱値洋三千四百二十五元由申西探將張拘獲解案經前黄讞員會同德爲門君提訊張供認取貨是實德君以張情同欺騙隨判管押一年期滿再追呢價等情已紀前報昨日上午由捕房在西獄内帶出張品蓮到廨時有雷滿律師代張投案禀稱張與汪公泰實係往來交易張向在旅順設店上年日俄有事棄店圓申並未帶有貨物銀洋以致該號之欵未付但張與該號往來數年不應以欺騙誣控後經將情登明華字各報該號亦登報聲明詳細情形均載報端兹呈請堂上察閱訴畢卽將華宇報呈案務求從寛將此案改判或重行覆訊核奪汪公泰延哈華托律師聲稱雷律師所陳一切敝律師已悉惟張品蓮在公堂初訊時並未陳明往來之帳刻下旣請覆訊惟不能添加見証人等事雷律師又將張與該號往來之帳呈案謂於光緒二十九年分已付過洋銀現在照算除付止欠銀一千二百餘兩且當時捕房送案明係錢債之事並非刑律務求改判從寛釋放哈律師稱現在該號只要渠還銀改判不改判聽憑堂上作主惟雷律師所呈之帳内中只一紙是眞雷律師仍一再請公堂從輕改判屠司馬以時已過午商之德君俟訂期再訊原被律師均退（木） 
[會訊朦請升科案]  
　　英商通和洋行控地販雷吉安尤子均等朦請升科一案昨日英副領事德爲門君臨廨同讞員屠興之司馬會訊原告延律師担文到堂聲稱此案先經華人吳士良控告經黄前委審訊當據尤雷兩人互相供認至局升科旣經出錢買得則吳姓何以再有方單且請會丈局查過尤立興業公司戶名明係吞産須請追究被告延哈華托律師聲辯言尤子均於二十年分見升科局告示招買充公地畝故得買此地今原告謂尤雷兩人串吞地皮朦請升科有何憑據現帶尤雷兩人候訊請卽訊問尤子均供於二十三年分見升科局遍貼告示召買充公地畝　百數十戶業經道憲禀請南洋大臣批准當時邀出雷吉安至升科局内檢　十七保十圖内一百二十七號地八分八釐係吳三桂戶講定價銀八百两當卽付銀立契經保陳玉方蓋截旋託雷姓至局升科後於二十四年分轉換道契時方知吳姓執有此項田單雷供二十三年分尤見升科局示招買地皮始託小的至局購買繼託升科實無朦請串吞情事地保徐子良供雷尤兩人前年股開興業公司專販地皮直待升科後小的方知地主吳士良方單曾到局騐過尤雷兩人意圖吞産無疑原被兩律師訊問之下請卽函致升科局並詳道憲請將二十三年分告示抄錄送至敝律師處對明然後再請覆訊（木） 
[共租界公廨早堂案]  
　　昨晨禮拜五英副領事德爲門君蒞廨會同讞員屠司馬訊案據老德茂染坊主控已歇店夥程之絡騙去衣服綢料等件當報捕房拘獲解案老德茂店主供程夥於本月十八日辭歇串人來店冐贖染而並至保康洋貨店内冐取衣料程之絡供辭歇後所有鋪蓋衣箱因被店東扣住不放故此冒取以冀互相掉換該店主又供因程支透錢十餘千向保理償不認故此將其鋪蓋等件扣住官判程交捕房帶回押三個月釋放○陳福軍控被華金海竊銅香爐一隻煙館主張阿太控被華竊水烟袋一只司馬判責二百板枷二禮拜開釋○華捕送王阿二在弄内擺盤聚賭當將賭具一倂拘獲判王阿二發押捕房七天○前日靜安寺捕房禀稱新馬路裁植各樹被該處鄕民拆壞請飭傳地保到案訊問昨晨傳到三圖地保龔阿毛並八九圖保王瑞卿到堂龔供前被鄕民折壞小樹計三十二顆當卽票報捕房後又折壞十三顆王供小的圖内被折三顆亦卽報捕英副領事商之司馬謂所植之樹每顆價洋六角應著該保賠償司馬諭令龔保賠洋二十七元王保賠洋一元八角○前由捕房禀稱有開木板店之姚雲朝將木料放於馬路請傳案訊問昨晨傳姚到案屠司馬以其有意違章判罰洋三十元以儆○華捕解送吳阿桃在小菜塲聚賭抽頭判責一百板發押捕房三月○某洋人控細崽王小毛竊金戒一只値洋二十元由捕拘案判押捕房一月開釋○沈銘山控被王阿大竊去水烟袋一只判責一百板以儆○捕送顧阿根在路圖竊形跡可疑因訊無實據從寛卽釋○張阿才控被陳阿心竊取銅當十三百四十個又小洋九角判責一百板示儆○泰順裕洋貨店並趙子仁控被鄭思仁王阿蘭竊去現洋五百零五元鈔票洋六十八元又表一只値洋十二元屠司馬商之英副領事著將鄭王暫交捕房帶回管押候訂期訊究○裕泰洋行控被張阿棋竊去絲襪二打判責一百板以敞○前日禮拜四早堂曹生林控宋生攫洋一案經襄讞孫明府會同美繙譯官安立德君訊得兩造均非善類揮逐不准曹生林請將毛阿二呈案之田單給領明府准予給還完案曹出至門首捕頭向曹將單索去因復没案申訴孫明府以捕頭不應冐昧取單隨著曹退去旋卽照會値年領事查究核辦昨日早堂曹復投案將捕頭取單之事當堂陳訴屠司馬　詳告德爲門君德君轉詢捕頭究竟如何捕頭謂現在鮑總巡欲將此案詳加覆訊請將曹一同帶去司馬隨諭令 
 
 

Page 19

 
 
曹同去候質○大純紗廠華工伍仁蘭周阿寳　錦堂楊家元等四人在廠作工因糾同衆工與管事洋人爲難報捕拘案因該洋人未曾投案飭將伍等管押候原告到案再訊昨日捕房將伍等解案據博易律師投案禀稱此事現有人出爲調理該洋人亦不欲多事請將此案註銷屠司馬商之德君准如所請隨將伍等當堂開釋○老協記號傭人周良法行竊號内洋錢九十元私兌金戒指經恊記報　包探將周拘獲並吊到原贓送案請懲判管押两月贜還失主○華綸洋行前控楚逸才王扣子劉三龍等串竊狐皮洋布等情奉訊押候查明吊贜再訊昨由包探孫阿星將楚等解訊據華綸工頭朱昌林投稱狐皮係楚所竊洋布係王所竊現已查明確情劉三龍分用洋銀若干尙求原宥司馬判楚押三月王押六月劉從寛開釋○妓女張菊仙控其兄龍寳行竊金水烟袋報由包探竇如海獲案請究菊仙投稱因失竊後不知是兄長所取現求輕辦司馬判責三百板（木） 
[公共租界公廨晚堂案]  
　　王松林張寳生控周瑞卿詐擾賴婚前晚奉讞員屠司馬提案審訊王松林供做紅帮裁縫前因帮夥張寳生至上海縣控伊岳周瑞卿圖賴婚姻周誣稱小的唆使索詐洋五十元張寳生供於二十四年分憑胞叔張桂元作媒定周瑞卿之女爲妻本年二月周勾串胞叔索還婚帖將女改嫁因此小的先至巡防局繼至上海縣控告周知未經批准復向店東王松林勒詐洋五十元故此又至捕房控告周瑞卿供小的祇生二女未有子嗣故由姊丈張桂元作媒過繼張寳生爲子以爲暮年倚賴詎意不務正業年半不回前日反同王松林糾領流氓至家内毆駡並搶去皮馬褂釘靴什物約値洋四五十元繼聽王松林唆使再至捕房控告屠司馬以王張兩人串擾朦控實屬可惡著各痛責六百板一倂押候再究（木） 
[法租界公堂案]  
　　法商良濟藥房控作頭葉鴻泰包造房屋透支造價停工不作奉大令訊供押候查明工程另湯他人完工昨日命提復訊葉供收到造價九百十八兩尙有多做工程不在其内亦須照算去年己允小的開帳交洋東核算大令與魏繙譯會商判將葉還押著魯班殿司董估計工程再行核奪○法商高德有華船五艘懸掛洋旗赴寗波洋面捕魚被魚業公司王善甫將洋旗牌子扣留致該魚船停泊二月核計費用需洋五百元控之公堂請責應令賠償昨日據順利魚船駕駛夫鄭阿彩禀稱在寗波地方停泊被王取去牌子向其索不還王供前在領事署遞禀請嚴查戤牌朦混船上牌子探聞被甬關稅務司扣留該船主不應誣指大令與魏繙譯會商判將王交保候查明復核○林周氏禀稱丈夫林仲三被人拖累覊押英廨夫友王某薦同鄕人呂柳堂代爲關切呂索洋一百元當付現洋三十元以外國木器抵押不料借端哄騙求請追還大令著押交木器再行核辦○周德咸前控包車夫王杏榮行竊皮箱三隻迭奉大令訊供除追繳原贓及弔到當票交失主當本贖回外核計各贓不敷尙鉅昨日命提復訊王供由母舅周奎金爲媒聘定寳山汪姓女爲室財禮首飾計洋一百餘元大令著押候關提周奎金到案追繳財禮洋銀給還失主○流氓張元發崔阿寳談阿裕匿跡新租界寳昌路搶刼對昨表爲該處西人知悉函致捕房飭探將張等拘案請辦大令判崔責三百板張談各責二百板（木） 
[美租界捕房事]  
　　印度人某甲因醉在百老匯路行兇滋事爲印捕所見恐肇巨禍拘送捕房捕頭令暫押至酒醒時釋放○蔡阿坤在西華德路桂芳閣烟間被流氓阿林硬詐洋銀數元蔡卽投捕房訴控捕頭令包探前往查辦○婦人姚周氏投捕房控稱僑居茂海路某號屋内因買進松柴若十被流氓陸寳華冐充探夥指爲賊贜詐去洋銀二元請爲究辦捕頭允令包探前往拿辦○昨晨新記浜路某洗衣作左近有無名孩屍一具爲巡捕所見報知捕房令傳地保前往收殮○粤人鄧德意前晚手持衣包行經天潼路突遇流氓多人强行搶去鄧追之不獲倩某西人函致捕房請緝捕函卽令包探前往拿辦○舟子王榮福前晚至吳淞路某弄丙小便突有流氓多名將王扭住兇毆並將銀質對時表搶去王卽投報捕房請爲究辦捕頭允之（火） 
 
 
 

Page 20

 
 
   
 
