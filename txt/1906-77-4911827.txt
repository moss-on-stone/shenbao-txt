# 1906 - 77 - 4911827

 

Page 1

 
 
   
 
 

Page 2

 
 
[戶部奏併案議駁粤督擬借洋欵摺代論]  
　　奏爲遵旨併案議覆恭摺仰祈聖鑒事竊署兩廣總督岑春煊奏粤省籌辦要政需欵孔亟擬息借洋欵以資興舉一摺光緒三十一年十二月十九日奉硃批戶部議奏欽此又據電奏擬借洋欵舉辦要政一摺於十二月二十五日奉旨岑春煊奏擬借洋欵舉辦要政等語仍著戶部議奏欽此先後由軍機處抄交前來杏原奏内稱粤東財政困難歳出歳入不敷三百餘萬部中指撥之項迭有增加本省籌補之欵十不及一年來之所以勉力支持者全恃商號息借近因巿央蕭索運掉不靈每於周轉爲難之際不得己輒向匯豐信義等洋行息借百數十萬兩如期歸還故洋商猶能見信然撥還之欵並非出自有餘無非設法籌挪勉爲應付左支右絀期促息多苟且補苴日久將成重累若再不急圖挽救則財源枯竭之象固己立形於目前猝遇地方有事益將朿手苦慮焦思計非講求生利不可粤省本非瘠土地利人力皆足以資開拓如鐵路礦務創立自來水官紙局開辦銀行及保險公司之類均爲興利良圖而粤漢鐵路業經收回急需籌款興築若置而不辦則粤省按年攤還贖路本息等項無可抵補負累愈深然辦此類事非有大宗的欵勢不能舉歷觀毆美各國無一不貸用國債日本以東瀛崛起變法自强而戰勝俄人之後仍借國債五千萬磅報紙騰載具有明徵臣於上年擬借民欵三百萬爲舉辦要政之需業經奏奉諭旨交部議准祗以風氣未開開辦數月鮮有應者熟察情形非改借洋疑不能爲力曾向一二洋行商及據云如爲整理財政或爲地方興利尚可貸以鉅資期限略寬子息亦可稍薄竊思粤省財盡民窮盜風滋熾皆由失業者衆游情日多不籌殖民之方何以爲救貧之具凡此鐵路礦務諸事上足以裕國用下足以厚民生其他要政之待舉者尚繁及今不圖後將無及惟是籌款之法與其假貸零星辦一事而不足何如振興庶務合全力以統籌擬共借洋欵一千萬兩訂以二十年分期攤還作爲母金專辦地方生利要政凡指撥解欵及本省一切之需但有銷耗而無利益者絲毫不得挪用數鉅期遠則子金可輕分年攤還則周轉較易數載之後利源日開何患逋負不淸財用弗贍粤省辦有成效他省亦可接踵而行則轉弱爲强易貧爲富有裨大局良非淺鮮惟擬定還期旣閱二十年之久臣不能始終在粤誠恐事有變更若非奏奉諭旨准行不足以昭鄭重而資信守且前准外務部咨凡借用銀欵亦須先行奏報方免窒礙是以專摺陳明伏念粤省凋敝己極若再不設法籌措將無一事可辦臣雖在粤究於大局何裨此舉實爲地方興廢所關不得不迫切籲陳伏乞聖明俯賜兪允粤民幸甚大局幸甚至各項要政如何辦法孰先孰後應俟借欵有著再行分别酌籌辦理（未完） 
[鎭海閙敎案己議賠結寗波]  
　　鎭海縣小港地方有一敎堂係耶穌敎偕我會分會在堂傳敎者爲黄某本月二十一日該處民人舉行東嶽會有某姓向敎民裘姓捐寫會資洋二元裘某不允因此挾嫌後裘某聞某姓在外揚言俟會行至該處誓欲糾衆索費裘某卽訴諸敎士黄某禀由縣主翁大令派差多名至裘姓所開紙店門首彈壓至二點鐘時會己行至彼處某姓見有縣差衞護遂揑造謡言謂縣主己派差禁阻賽會係爲我等捐寫裘姓分資之故衆聞此言大肆喧譁忽有一人倡議將裘某紙店擊毁旋復擁至敎堂門首駐紥該處之楊哨弁竭力勸阻衆人誓欲將黄某曳出擊斃楊哨弁暗遣兵丁將黄由後門衞護而出轉瞬居民愈聚愈多擁入堂中將什物毁壞復將堂屋拆毁翁大令聞信立卽親往彈壓一再諭慰衆始解散事後黄某電告該敎海洋敎士卽由敎士禀知英領事布君次日英領事海敎士徐牧師同赴鎭海查看情形縣主翁大令誠恐領事敎士前往小港民人又復惶惑因之力阻遂將領事等邀至漁團局内一再商議大令請將搗毁敎堂及裘姓帋鋪統由縣賠償洋一千元其案遂結現大令己派差訪拿倡首肇事之人到案懲辦矣（故） 
[紀蘇南鐵路集股情形蘇州]  
　　蘇紳尤先甲等擬集商股就滬寗鐵路支路築一由蘇州至南潯鐵路經由吳江平望梅堰震澤等處名曰蘇南鐵路蘇州由尤紳招股承辦其南潯一面則由商務局總辦陸純伯觀察招股現己電禀商部立案蘇州己由紳士陸頌英認股十萬兩一俟股分招足卽當開辦矣（永） 
[蕪廣鐵路派員招股蕪湖]  
　　蕪廣鐵路坐辦鄭菊舫觀察本月二十二日派王芝仙大令赴大通池州一帶招股派朱典生大令往徽州各縣招股（九） 
[江西鐵路總辦之示諭九江]  
　　江西鐵路總辦李方伯近日發出示諭一道略謂江西全省鐵路關繫闔省利權苟能速竣全功義聲所播藉可維持大局受此任者全賴遠近景從方可以廣招徠而成盛舉本總辦出任是役益自愧勵故凡官紳餽遺概行屏絕非矯情也更喜同事諸公皆在籍正人君子因念洋務一途尤易招人口實首與同事相約皆有同心除夫馬薪水外誓不别受一錢現值創辦伊始僅受夫馬費并未支薪水分毫卽中外公司章程原有規費不能獨自違背革除者亦與同事議明約定全歸公司公用交與總收支委員經管歳終報銷除呈部及各憲外另造收支淸册二分以一分送京師豫章學堂分局呈合省京官同核以一分存本公司備各紳董共查現值籌欵興工之際合行懸牌局門示知須知管工人衆各有广成而淸濁攸分涇渭原難相混本可不煩告白但恐遠近不齊一經傳聞失實適足以寒入股之心而隳自强之舉故不憚再三宣示開誠布公藉明本總辦及各同事共勵淸操以其無負我鄕人屬望殷勤振興大工之雅意天地神明在上共鑒此心云云（本） 
[陜撫曹致豫撫陳筱帥籌修西潼鐵路函河南]  
　　（前略）前以鐵路一事拜敎台端關以東公主之關以西弟勉而從 
 
 

Page 3

 
 
其後此議一吕陜之官商士庶翹首東瞻以　先路之導弟以旣得聞命有所主裁數月以來廣商同僚竟不度德量力於客臘具以入告頃接商部來函謂西潼須同時並舉嘱令商同台前通籌辦法等語其意若惟恐洛撞遲修陜綫中斷者然夫以豫之財力人材公之藎籌碩畫乘蘆漢汴洛己成之基其事當易於陜而事前仍不能不愼之又愼則如陜之疲敝弟之衰杇空秤一著無所承依者能不難之又難乎若論事之次第當俟洛撞成再圖西展則轉運易而省便多然比公司注意關西涎視己久稍留一隙彼卽乘之稍遲一步彼卽奪之誠恐洛潼之路工未成而西潼之先著己失爾時力追不能悔將何及故欲両省一家同時並舉爲先發制人之計雖今日之接運稍難而他日之駛通必速利權所在得尺則尺得寸則寸能收回一分卽爲地方造一分之福此弟所以急急疏請立案當亦我公勝算所籌及也惟是地僻西陲風氣樸　一難於籌欵二難於用人其餘繁細節目憑空結撰在在維艱欲取滇蜀爲法而情地各殊亦難强效惟貴處相距不遠大略相同以公之多謀必己手握智珠胸有成竹其大致如何籌謀其章程如何釐定望盡舉以示之以資步趨以慰瞻望此事發議自我兩人當日意見不謀而合則此後同聲相應同氣相求亦定如同室之共話規畫己定何時疏陳並望示悉爲盻辱叨知愛久佩公忠不揣冒昧覼縷陳之（後畧）結 
[陜撫曹致鄂督張商訂鐵路工師等事電武昌]  
　　陜西鐵路急欲興修而丁師難得鄂路爲天下導師熟路工者累千百祈公簡好手數人來陜襄事以免借才於洋鐵軌亦唯鄂是賴特此懇商祈賜復迥印（結） 
[嚴辦京漢鐵路舞弊之站長河南]  
　　京漢鐵 
路鄭州車站站長陳某及副丫長票房勾串舞弊刁難勒索無所不至事爲唐少川侍郎所聞特派委員密訪委員改裝親往購票果異常刻削卽二角五分之票亦勒索大洋且僅找小洋七角諸如此類不一而足卽電禀唐侍郎侍郎卽命嚴辦刻己將票房陳某押解晋京聞須枷號徧遊各車站以昭炯戒並派陶柯兩觀察前往該處澈底根究（閏） 
　　按京漢鐵路司事欺侮搭客浮收車價等弊本館早有所聞己紀二月二十三日本報茲得唐侍郎嚴辦舞弊司事之信可見前報所紀之非虚惟京漢鐵路執事員役尚有調笑婦女（禀控有案）毆辱官長等事是亦督辦者之所宜留意也 
[巡警部委署叅議之傳聞北京]  
　　巡警部左右叅議己奉旨簡放錢能訓裕厚惟左右丞尚木請旨簡放聞巡警部堂憲擬以錢裕二君署理其左右叅議以王仲香王琴齋二觀察署理云（閈） 
[程留守電叅周冕北京]  
　　聞黑龍江將軍程德全日前電奏到京謂道員周冕侵吞公欵數十萬所有草地木植稅項簿據席捲而去無從稽查等語己有旨交北洋大臣迅飭該道經理淸楚云（吕） 
奏請斥革韓樹棨身死案内之管帶官蘇州 
　　鎭江常備軍第四標敎練官韓樹棨身死不明一案迭紀前報現江寗督練公所以管帶官補用副將陳明山軍需官畢業生周雨霖等雖迭經提訊僅與敎練官韓樹棨等同至娼妓小金子等家飲酒皆不知至死之由然三五成羣微服冶遊實屬不知自應將該管帶陳明山及周雨霖一并奏請革職歸案審辦等情己詳奉督憲具奏矣（吉） 
[軍機處考試供事北京]  
　　軍機處前日下一堂諭在政務處考試所有應考之供事分作三班二十日起考頭班二十一日考二班二十二日考三班每班一百人均須五人聯名互結以杜槍替及兼差等弊云（吕） 
[條奏通飭各州縣一律出洋游歷北京]  
　　某督條奏現在急圖補救之法當首先以開通民智爲第一著民智果開則敎案遂消内政自治現在開通民智之策固當普受敎育爲根本然究其根本所在則急當先以親民之州縣官除去利心滌盡傲氣汰其頑固洗其積習振其因循闢其知慧敎以親民之策授以勸導之方先從内治入手後及外交之事蓋州縣官職雖小而與民間有直接之影響州縣得人則地方自治故州縣之職最爲重要未可以官職卑小而輕視之蓋其爲一方民人之首領表率較之府道尤爲重要北洋有鑒於此特創議所有新補州縣均須赴日本遊歷三月方可旋返接任蓋亦重視州縣官爲親民至要之人也可否籌議妥章通飭各省一律照辦苟章程完善上憲又認眞辦理則行之三年後自可興舉憲政之事當不致慮民間程度不能合格也云云刻下政府正在籌議此事（月） 
[裁判所規則之文明直隸]  
　　各省設立裁判所一事曾經修律大臣伍侍郎奏請通行各督撫遵辦在案茲聞直省沙河縣刻己遵章開辦民事裁判所取司法警察主義以明公理通下情爲宗旨其規則係按照天津章程設長座一方總監副監正坐觀審員書記員旁坐專理民事不跪訊不刑訊不用差役不用代表人訴訟時巡兵先帶原告次帶被告到堂時向官正立俟問話畢卽退見証人亦如之有問則肅立以對對畢仍退惟該所專管民事商事具有人格之訴訟非具此人格者如人命盜賊姦拐鬥毆概歸刑事懲戒仍由該縣自行審理其得歸民事訴訟之法共有六條一錢債之証據者二地畝糾葛者三控涉婚姻者四繼嗣之互爭者五關係商業者六控爭礦産者皆照文明規則以完全其人格然如係在堂叫囂不服審判卽屬人格未合應移歸懲戒所辦理（雲） 
[兩湖勸業塲開設有期武昌]  
　　兩湖勸業塲上月經黄首府條示招商己誌前報茲又添委考騐員權謹堂張子儒范吉六王鵠人羅履平湯修來屈思波共七人商人報名者共計一百八十餘家除洋貨不得陳列外皆係古玩玉器靴鞋布疋銅錫紙 
 
 

Page 4

 
 
張磁器等件日來預備考驗並將所售之貨黏簽定價以歸一律開塲之期約在三月初旬（八） 
[華商爭領龍旗鎭江]  
　　鎭江商務局委員茅君前經禀請總辦劉觀察自辦龍旗商標發給各船幇首領代客報捐毫無需索每至關卡騐票放行與洋商一律優待華商聞之深以爲便日來領取商標者頗爲踴躍（想） 
[江蘇學政咨學部文]  
　　（爲咨送算學教科書事）爲咨送事照得高等學堂算學一科必須研究微分積分始符高等程度查微積之術海内所傳習者只代微積拾級微積溯源兩書精深奥衍於敎科未能合宜日本亦有微積敎科簡本間有譯出者亦嫌簡畧不適於用茲有靑浦縣敎諭陳志堅夙精數學於微積苦志鑽研著有最新詳闡微積敎科書一種呈閱本部院查得是書於微積確有心得實能闡發拾級溯源兩書沿波討源條分縷晰五卷精密顯豁以之備高等學堂課本似尚屬繁簡等宜特行啓送貴部鑒定請煩酌核施行須至咨者（望） 
[洋教習毆人被罰直隸]  
　　保定各學堂所聘東洋敎習多不在堂住宿悉寓城内銀絲胡同上月二十五日適值禮拜之辰各洋員閒居無事相約赴平守胡同訪唐姓繙譯不意誤認門徑走入勝司馬公舘内直敲内宅之門經該公舘廚夫開門詰問竟被該洋員等攢毆倒地並將髮辯扯落嗣由勝司馬聞聲出視見此情形急吹號哨知會巡警弁兵前來彈壓而該洋員等仍不服約束直將弁兵打散揚長回寓當經該巡弁禀明工巡局吳總辦電逹直督袁宫保請示辦理宫保得電以該敎員等均受文明教育何以舉動如此野蠻殊不足以資表率當卽據禀照會日本駐津領事查辦聞領事現己查明此案實屬該敎員等過於蠻横業己嚴飭向工巡局賠禮並罰洋三百元作爲廚夫醫傷藥費以資儆戒而示大公（雲） 
[電飭鹽引解交運庫南京]  
　　江南鹽引欵項向歸 
支應局開支故外間謂江南支應局係南洋第一優差現戶部堂官核議每年以四千引撥歸支應局支用外其餘悉數解交運庫己電致江督照章辦理矣（吕） 
[盛京將軍電告平治山路京師]  
　　日前盛京將 
軍電告政府略謂近查通江縣至臨江縣山路崎嶇兼之積雪亂柴行走不易商旅視爲畏途現己委員會同該縣前往履勘以便設法平治兹據覆稱該地數十里均須脩治己飭體察情形陸續興脩所需欵項竭力籌撥務請據情代奏（下） 
[電查觀音山金礦京師]  
日前商部電致吉林將 
軍飭將所有贖向俄商開採觀音山之金礦現今苗質微旺開採情形如何得沙若干用欵若干按表填列作速咨覆以便存案（和） 
[粤督扣留煤斤案己結]  
　　二十八日香港電云粤督岑制軍前曾飭將華人周某所有之煤斤扣留惟此項煤斤業己押與英國銀行故銀行以謂于理不合嗣經南中國早報主筆主持淸議中國政府己判定將此煤發還銀行譯文匯報 
按周某姓名西報並未登明蓋卽係粤人周榮曜也 
[滬道上江督蘇撫電]  
　　（爲遵飭撤防酌察地方情形事） 
　　督憲鈞鑒敬電謹悉遵卽行縣轉致暫行撤回卷查上海爲通商總匯五方雜處從前督標奇兵撫標滬軍及滬軍親兵之外尚有忠信兩營迨該兩營奉調北行另招左右兩營填紥藉貲扼要巡防旋因節餉减兵將左右兩營裁撤復有安字一營尚可勉應調派嗣安字營亦因款絀而撤滬軍親兵半營由袁升道汰弱留强募足二百餘人攺爲警察詳蒙奏咨立案專爲城内各叚巡察之用其零星分布城外及各鄕鎭者僅有撫標滬軍曁留防步隊非但地廣兵單且從未受敎育不知操爲何事無事時尚不敷巡防有事時更從何策應一旦有警誠爲可慮應如何未雨綢繆全仗憲台主持職道身任地方斷不敢畏難苟安容俟察酌地方情形籌定禀陳徵有 
　　撫憲鈞鑒電諭敬悉督憲回電亦准暫撤惟擬於租界外派員弁輪巡更加駐巡飭詳籌擬辦卷查（以下各語與致督電同從略）除電復督憲外謹聞澂有（助） 
[俄報對於俄政府之意見]  
　　東報載聖彼得堡電云俄國報章因官犯受戮者時有所聞皆勸外人發抒公論藉以抵抗政府之舉動 
[俄國擬將波蘭一部份售於德國]  
　　東報載倫敦電云接照波蘭報 
章所載俄國現以附政支絀擬畫波蘭一部份售於德國此事兩國政府正在商議 
[俄國内亂餘聞]  
　　東報載華盛頓電云俄國莫斯科舊京近又罷巿政府查得陸軍將校數人有煽動民人之事現均己受戮 
[日本選派使館武隨員]  
　　二十八日東京電云柴田陸軍大佐現巳委充倫敦日本使館之武隨員 
[日本稅務]  
　　二十八日東京電云日本新定保護稅則似有啓外人評議之處然國會擬畧加修輯卽須施行 
[日本籌借國債]  
　　二十八日廣京電云日本原擬籌借國債二百兆元以五釐起息現巳籌得三百七十二兆元其在各國所籌者以英爲最計得五兆元 
[英國預籌南斐洲之政策]  
　　二十八日倫敦電云英國政府亟思爲特國代籌在南美洲基亞那据用印弟安人前往南斐洲特蘭斯哇以代華工譯字林報 
[見義男爲]  
　　新西繭政府己議定所有匯付日本振濟捐欵之匯費由政府擔任 
[法國政敎分離]  
　　法國現有教土一萬五千人以國家旣與敎堂分離因請政府給以恩俸 
[摩洛哥問題]  
　　二十八日柏林電云駐德俄使曾致書蒲盧親王謂巴黎某報所載俄外部藍姆斯道夫伯爵給與愛耳其西亞斯俄國會議員訓條之語有誣妄處愛耳其西亞斯會議現仍討論奥美兩國所擬警察之條件 
[日本飢民不靖]  
　　二十八日横濱電云日本北境災區聞有飢民鼓譟作亂之信該處警察己將彼等解散譯文匯報 
[贈書志謝]  
　　頃承文明書局遺贈最新詳闡微積敎科書二册演草旣詳繪圖又精敎者便於指授學者易於會心以之爲高等省學課本實爲繁簡得宜瀏覽一週書此鳴謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[辨中國公學發起人敬告同學書]  
　　公學之性質爲共和之性質公學之發起爲全國留日學生所發起案總章第一條是全國留日學生皆發起人也乃我諸同人觀今日所貼發起人告我同學一書以一二幹事而尸發起之名全骰留日學生不得而知卽多數幹事中如朱君葆康等皆並未替同而一二少數之人乃以幹事之權逞個人私見貼此未經發起人公認之書則試問公學爲共和乎非共和乎發起人中爲共和乎非共和乎原書謂發起人卽稍涉專制亦何不可然則凡爲發起人在于法律上果有專制之明文乎于公理上果有專制之行爲乎華盛頓建設美利堅共和國不聞其爲專制嘉富爾建設意大利自由國不聞其有專制今一二幹事自忖其人格視華盛頓嘉富爾何如其組織視華盛頓嘉富爾何如乃敢侈然號于衆曰發起人不妨專制是幹事卽不自認其爲專制而己有專制之布告巳有專制之心思嗚呼羞恥何在文明何在十八日開全體大會副幹事長朱劍宣布總章謂此爲辦事章程朱君葆康遂有應添辦事章程四字之說是時瞿君鉅並未發言乃原書謂其以個人私意僅見總章二字即以專制之言污毁同人我諸今學耳中未聞瞿君有此言原書謂仝人一部分申有一時被共煽惑遂紊亂會規至于暴動夫吾仝學之所以相退學者因朱劍擯斥江蘇入之言激動公憤原非爲瞿君所煽惑且瞿君若果無　取閙斷不能以個人私見煽惑多人我諸仝人識見雖無湛高明然人心未死公論未亡旣不能爲朱劍輩假仁假義所唐飾卽不能爲瞿君所煽惑可知至于紊亂會規及暴動等情吾諸同人中江蘇人並未如朱劍輩之頓足拍案其勢洶洶幾乎復試共前日對付陸振華之野蠻手段則紊獻暴動之說誰職其咎原書云云誣瞿君一人之罪尚小而誣吾江蘇人之罪大收六州鐵鑄一大錯朱劍之罪雖蘇張之辯恐亦不能自護其短矣若瞿君之有罪與否必經全體公決否則以少數幹事憑私判斷誣瞿君一人直誣全體誣公理也原書之所以嘵嘵不己者意盖謂吾同人未知公學成立之原因但組織公學其原因在日本之取締留學生留學生之苦心孤詣組織此公學者我同人中爲朱君葆康等亦未嘗不在其中我同人中除朱君荷康等外於公學開校演說時亦未嘗不共見共聞何待於今日一二幹事之嘵嘵不己也瞿君專制之宣告瞿君實並未有此言我諸同人亦並未聞此言而朱劍有意衝突以同省之人譯同省之方言變本加厲欲以簧鼓全體激動衆怒凡我同人共見共聞無庸强飾似此情形則煽惑二字罪在朱劍而不在瞿君無疑也朱劍之臭歷史不屑污我筆其種種野蠻腐敗情形不屑污我齒牙而即其煽惑全體以江蘇之人擯斥江蘇同學其心目中决不知有江蘇不知有我中國喪心病狂惟知順我者留逆吾者去窮其蠻横勢非盡擯全體學生不止非破壞中國公學不止朱劍朱劍實公學之惡魔中國之蟊賊四萬萬同胞之公敵也我同學我同胞苟有人心皆將惟朱劍是問朱劍一日不出公學卽公學不能一日和平卽我諸同學不能一日向幸福何也朱劍者盖本無可以爲中國公學幹事之資格縱幹事中與之同調者多然後日之衝突諒必難免其究也終必生出極不良之狀况我雖如是猶父我言之不中也同人等一腔熱血不勝抑塞故敢披肝瀝膽而爲之辨朱劍聽者庇護朱劍者聽者 
[新道示期放告]  
　　新道瑞莘儒觀察昨日發出牌示定期每逢三八日放告（嚴） 
[天足會定期演說]  
　　天足會定於三月初一日午後在大馬路小菜場樓上舉行大會己紀前報茲悉是日并請吕鏡宇尚書嚴幾道先生并沈敦和演說誠盛會也（顚） 
[會商建校及設防事宜]  
　　去冬由務本女塾紳士吳馨禀陳前升道袁觀察請撥西門外十圖鳳凰山舊營基二十四畝九分爲建築學堂之用並認繳年租照章呈縣轉給等因奉袁觀察諭上海縣汪大令會同奇兵營隊官查覆酌辦復據奇兵營第十四隊隊官魏都戎禀奉道憲瑞觀察批示大致謂設防建校均屬要公仰卽與吳紳切實商定具覆茲聞業己會商妥洽卽在該處地方指定地段建築營房以便原有之巡卡就近移駐並禀覆道縣一體立案給示矣（） 
[諭戒延擱批詞]  
　　滬道瑞觀察前日諭飭各承書吏嗣後凡遇民商詞訟一經具禀批示卽應隨時牌示轅前不得延擱（嚴） 
[委員代丈護塘]  
　　前報紀縣尊汪瑶庭大令往寶邑交界察勘護塘因雨未經細丈一節茲悉該處塘工己定出月初一日開辦故大令不及再往己委洋涇巡局委員韓二尹就近代丈禀候覆核（事） 
[訂期丈查基地]  
　　滬南總工程局總董接上海縣汪大令照會淸查邑廟豫園及各業公所基地准定三月初一日午後一點鐘在萃秀堂集議後會同丈勘請爲轉知本城學界各紳董及各業公所經管等人届期齊集會議母誤（寶） 
[失火案諭候定斷]  
　　美租界振大米店失火一案昨日午前襄讞孫明府又與英副領事覆訊被告所延之赫特律師聲稱此案宋訪泉並非縱炎有鄰居及收租人戲園接客人曁店夥學徒等均願到堂作証遂傳鄰婦顧姓問供婦稱顧在該處開店三年生意尚好是晚樓上火起卽喚雇工二人取水幇同救息明府問是晚宋何時出門觀劇婦稱不知又詰張富郎供住振大之東隔壁該店生意如何未知其細是晚小的己睡聞該店樓上有火取水帮同澆灌是實周士林供係對鄰平日見宋作事規矩火起之時小的因年老未經赴救不知宋在店與否徐小炳供住該處己十餘年振大于二年前開設生涯尚好是晚火起小的亦往灌救戲園接客長生供是晚八點鐘後宋姓先來一婦人觀劇帶有女婢學徒各一宋來之時己九點鐘施元生供是振大學徒是晚七點鐘時先到戲園店主後至收租人黄姓供經收該處房租己十餘年振大於前二年起租從未欠過租欵近又增借一間正在裝修添售油酒堂上訊供至此赫律師稱各供雖稍有參差總以初次在捕房之供作準遂傳宋訪泉覆訊供廪生係松江人上海己住四年振大米店並不虧折故欲添做油酒雜貨所有保險三家謂銀五千兩店中生財器皿均是紅木並有衣物甚多上年閙事之時帶回一箱近又帶回皮衣預備晒晾赫律師謂此種皮衣是否年年寄回宋稱每年如此又問是晚何時晚膳宋供約七點鐘膳畢家眷先往戲園生因吸烟故至八點餘鐘始去又問火後如何被拿答稱有人至戲園通知店中失火因將家眷寄頓客棧自己於十一點時被捕房拘去律師又問爾店中所值不過千金若果燒去須保險行賠爾若干宋稱酌量估賠捕頭又將宋駁詰數語者時又有見証葉某稱宋並不放火捕頭將葉駁詰且謂此案各供可疑赫律師復將各供伸辯一番謂據戲園接客人所供時刻可見火非宋縱收租人供並不欠租且復新添房屋正值進貨之時可見更無放火之事所有字紙簏中油紙係學徒揩抺洋油燈之物故此案並無縱火實據應請將案註消中西官互商之下判於禮拜一卽三月初一日上午九點鐘下諭定案（力） 
今日尚有本埠新聞列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[盜劫又見]  
　　前晨四　餘錢又　　多人明火執仗擁至美租界北四川路北界外陳忠標錢鋪門苜則石破門而入刦去洋百餘元並刃傷陳之右手及陳弟忠桂面部而去事後由鄰人將二陳載入捕房轉送同仁醫院求治捕頭以事在界外飭赴該管巡局報緝（似） 
[壓斃免騐]  
　　顧和尚顧阿有王本秀由松江來滬賃居小南門外南倉街張家弄日張杏生餘屋共紥草　餬口比鄰單姓房屋近由作頭陳全生包工翻造將舊料拆放張之屋面復將合樑　斷以致前晚八下鐘時屋忽坍陷顧等三人在内丁作不及逃避均遭　斃張妻因新産在床致受重傷當由二十七鋪地甲陶陞報縣請驗縣尊汪大令卽於昨日午後帶同刑仵蒞騐尸堂兄顧曉發王有堂同供業己遣人奔往松江知照各尸父母明目定可來申可否求請免騐大令准之卽飭地甲暫將尸身三日看守聽候尸父母來申棺殮一面將作頭陳金生帶縣訊究（尺） 
[大令騐屍]  
　　胡永根與蕩婦米氏口角被某甲毆斃一則己紀本報前日午後上海縣江大令帶同刑仵書役蒞騐仵作報稱委係受傷斃命大令親視無訛屍父胡小狗堅求伸寃並願自行棺殮大令准之氏夫米光慶當時由捕房帶回俟解廨過堂後再行送縣核辦（力） 
[訊驗因姦釀命案]  
　　新閘張家浜金明生之妻胡氏與馬夫王阿福通姦前日在王之九十八號洋行馬房内住宿被金尋見詎王反喝小馬夫桂生等將金兇毆受傷金因投控捕房捕頭見左眉有傷正在飭查乃金回家之後旋卽身死經人報由包探李星福將姦夫淫婦一併拿獲昨日解廨請訊襄讞孫明府提王阿福研詰忽有某律師之幇辦律師投案聲請將王交保明府以案關人命且己報縣請騐母庸律師于預遂商之英副領事判將胡氏交官媒管押王交捕房帶回候上海縣詣騐時押赴屍場備賀午後縣尊汪大令蒞騐捕房將王河福金胡氏及見証秦阿來帶案氏供婉金己十餘年死才因至馬房向王索欠被打受傷身死大令飭仵騐得該屍委係生前被人用馬車上之器毆傷太陽穴腰脅等處致死填明屍格王與該氏仍飭捕房帶回送請公堂解縣屍姊尚金氏求免發封自行棺殮大令推之（力） 
[上海縣案]  
　　王培坤將西門外泰安里樓房三幢向徐松南抵洋一千元去臘忽貼告白是房巳歸某洋行管業徐因扭王到縣具　醫賴抵欵經汪大令提訊王祗認抵洋五百元經大令查得此房乃王之妻母産所有妻母分撥第四女秀金及約子寶珍田房被王私抵盜竇吞價復將秀金等毆虐判飭　責追繳在案前晚又經　　陸供王於前年以問將此樓房三幢單　向小的抵洋五百元後稱供之妻母病故加抵五百小的孝允王與徐松南同來贖單並　夫元盛麫功每　　七元之祖摺一　詢如向徐處抵洋一千元求鑒王陳氏供丈夫培坤因病不能投質夫將此房後向藍姓臏出轉抵徐處計一千元秘不告人　至徐偕原中至家權索婦人始知人抵洋五百令以王精虚畏審姑免深究判令陳氏侮諭其夫赶備原價贖房違卽發封前郡之中人唐斗生省釋○寡婦趙張氏控朱秋生串賴借洋亦本質訊氏供胞姊王張氏亦係　居有洋五百元由朱爲中借於黄禮榮串同避賴婦人依姊度日爲此代姊控追朱供黄在巿浜橋開福泰銀樓故爲作中借洋黄今逃避不知下落大令判朱敢押復訊○又提在押之竊犯　阿木覆訊供稱與在逃之阿悔竊得某姓子花五包　於閔行大順花行計洋二十一元祇收兩元與阿梅均分餘洋未收即被雙　求恩大令判掌頰一百下核奪（嚴） 
[總工程局紀案]  
　洪昇碼頭裏街洽順米行去臘虧欠南北巿廖泰等莊十三戶計銀五萬餘金久不淸理昨由各莊將經理人蕭國楨扭控總工程局暫押候訊○關橋北首同泰祥煙間主李慰南因欠郭順全土銀八十九兩轉租與王姓按開每月租洋八元卽將桓摺抵與郭處按目收取前日郭向該店經手吳仲蟾收取無著口角扭毆常喚巡士解局訊究孫明府提詰之下以郭不應行凶判罰洋四元充公租洋照付完案○沈錫章扭控己歇包車夫陳阿三不將油衣交還請追陳供沈欠王洋兩元未付副裁判官陳二尹判將工洋照給汕衣交還完案○豆市街己閉振和關貨行主陸秉彞去年托綁子軒到東壩收買菜餅由鹽城人浦祥生轉雇吳祥淦之船裝運來申吳在中途逃逸至今尚未尋獲行主因鄒結欠洋五百三十元故將鄒浦兩人扭局具控陳二尹判交妥保理處併尋吳祥淦交案訊究○久大碼頭再興押店將鐵錨等物放在門外由二號巡六杳見喝搬不　店夥王阿四反將該巡十拖入毆打由六十二號巡士幇同拘局請究陳二尹判罰洋二十元充公○天財來彩票店被掮客王少蓮欠洋六十五元屢宗無著由店王戎召亭扯局具控王供付過二十元戎供除收尚欠此数王稱刻因代業須求減斷二尹判還洋四十元分期措繳完案（尺） 
[公共公廨晚堂案]  
　　席宦遣丁瞿升控任晉仁賣地悔議一案前晚奉孫耳山明府提訊瞿升投案請追任供方單現在姊處質之張任氏供單地係母親遺物不敢售賣救察明府以該氏刁狡判押追方單呈案再釋○費經三控趙徐氏高德成抵押方單逾期不贖求追等情亦奉提訊費供去秋趙將方單押去洋二千元山高德成保息保贖至今本利不還求追訊之高求請寛限措還趙供婦人祇用洋一千元嚴段卿談子卿局供爲中是實今求公斷明府以趙高認欠屬實判押交人洋並保限一月内氏還洋一千五十元高還洋一千二十元各具遵限絒洋結送查（當） 
[英美公廨早堂案]  
　　女孩陳阿昭年十一歳被父賣與花烟問薛寶成爲討女得身價洋八十元將遭凌虐前日出外購物遺夫小洋一角女懼責打不肯回蒙經人送至濟良所昨日由所解訊襄讞孫明府商之英副領事判仍發所留養領示○鄭良華之女小佃子被方德林等誘拐來申賣與開花烟間之董王氏經鄭尋見報知包探徐榮山將董拿獲解訊奉判押候補提人証在案昨由該探將方拘獲解案請示明府判押候再訊○王恆順竊頭益公帶子揚阿慶竊湯安興家花布罩被均由包探拿究明府判王押捕房十天楊押七天○劉天盛攫方胡生皮馬褂一件潘瑞生因爭工作將陳瑞生之頭打破由捕解究判劉押兩月潘押一月○陳其曾借　新鼎陞魯　时棧失竊綢衣各物控請將管傳案包探沈阿炳禀稱此案查得陳有不實之處明府判管常堂釋出諭候晚堂投質（當） 
[法租界公堂案]  
　　陳瑞和控汪榮　以鐵餅掉換洋銀牽涉余氏女聘金奉判提女候核在案昨日媒人錢雲來將余女及母陳氏交案錢供祇爲作伐不知汪　洋之　陳氏供女見由錢爲媒許配江姓計茶禮洋一百六十元銀飭四件現　一餅交還將女領回另配否則難以措繳大令判余女與錢一併交保注押候追洋○流　王品鶴即吳阿二在押潛逃經探偵知　迹問北軋港橋前往拘拿王之　婦王小妹胆嚴妄指爲盗糾衆拒補昨日小妹潛至南巿爲包探拘獲解案請訊供稱　王實係私識並非夫婦大令以該婦係着名女棍着禁押捕房三月期滿另行發落○創綰賦王阿榮在新塲鎭地方盗傅姓女棺由南匯縣地保陸連甫在法界報捕拘獲陳大令判押候南邑來文帶回訊辦在案昨由南匯縣差呈遞公文大令聞視之下准將該犯交該差帶回訊辦○永安街廣悅興打包店王莫若流去冬不戒於火延繞左右鄰居陳大令判罰銀三百兩又撫卹銀七百兩迄今日久撫卹未繳故將莫姪勝全押交在案昨又提訊勝全供實因無力求恩寛宥大令姑念貧苦著飢閑釋○聚泰南貨店主潘松林控夥周嘉恆舞弊侵吞洋一千五百元奉訊交保淸理在案迤今日久未埋昨潘投案求追質之周供因潘不肯將帳交出無從核算大令判押候遍繳（臨） 
[美租界捕房事]  
　　塌車夫陳扣子在百老匯路撞碎高阿四東洋車索賠不允互毆由捕將兩造一併拘究奉飭陳賠洋二元了事○季金三陶阿二在西革德路索欠互扭至捕房聲訴捕頭以事屬錢債飭投公　控告○朱自成闖入漢璧禮路徐姓家　竊由徐扭人捕房捕頭姑念　竊未成從寛斥釋（似） 
 
 

Page 18

 
 
   
 
 

Page 19

 
 
   
 
 

Page 20

 
 
章于滿漢章京内擇其資序在前及辦事勤奮者數員公同酌擬花翎三品銜得四品後加二品銜裁缺國子監司業承祜擬請以三品京堂候補花翎得缺後選知府刑部無論咨留遇缺即補郎中桂蔭擬請仍以本部郎中無論題選咨留遇缺即補在任卽選知府内閣侍讀成俊擬請選缺後以道員補用花翎三品銜南安府知府裕隆擬請在任以道員歸候補班補用禮部候補主事劉恩黻擬請俟補缺後以本部員外郎無論題選咨留遇缺卽補刑部候補主事胡彤恩擬請免補主事以本部員外郎無論咨留遇缺卽補内閣中書劉慶篤擬請以主事籖分戶刑二部無論題選咨留遇缺卽補兵部候補主事劉榖孫擬請以本部主事無論題選咨留遇缺卽補以上所保員數與歷届成案相符合無仰懇天恩俯准照所請奬勵以昭激勸所有循例酌保章京緣由理合繕摺恭呈御覽伏乞皇太后皇上聖鑒謹奏奉旨依議欽此 
宫門抄十二月二十一日克王假滿請安肅王等因伊子冠頂謝恩睿王等得紀録謝恩湖北知府張履春謝恩錫公續假十五日召見軍機張履春蒙古王公 
　　河南巡撫陳奏爲豫省續籌練兵經費勉力凑集擬請每年增解十萬兩以濟要需摺 
河南巡撫兼管河工事務臣陳變龍跪奏爲豫省續籌練兵經費勉力湊集擬請每年增解十萬兩以濟要需恭摺仰祈聖鑒事竊准練兵處咨會同戶部議覆臣奏練兵經費懇照原認數目報解一摺奉旨依議欽此咨行到臣查原奏以銅元餘利虚懸無著靑成豫省無論如何設法先其所急妥籌有著的款依期報解並稱定額四十萬係就豫省力所能籌之欵數綜核而定並非强以所難等因伏惟練兵處照額徵餉原非格外苛求但於豫省情形似尚未能深悉蓋第知中原物力與邊瘠不同殊不知今度支各省固同一艱窘也杏豫省進欵舍丁漕鹽釐而外别無大宗而出欵則原撥河工甘餉兩項歳約百萬左右加以近來奉撥洋欵興辦庶政百端交迫實有入不敷出朝不謀夕之勢卽以林兵而論本省陸軍何嘗非切己至要之圖其不能放手舉辦必待枝枝節節而爲之者誠由財力不逮故耳本年夏間因增練馬炮各隊及設立督練公所需欵甚殷不得己而爲規復蘆鹽加價二文之請乃至今無著落拮据情形於此可見前次認解練兵經費二十萬兩業己大費經營是以請將下餘二十萬兩俟銅元獲有餘利再行照解今旣未奉議准而銅元餘利亦無把握曷敢再行瀆陳臣督同司道再四籌維復將本省出入各欵逐細勾稽於無可設法之中姑爲移緩就急之計查有支應局扣存聽候部撥二分平餘一欵約可歳得銀一萬兩堪以劃撥另飭司庫及籌欵所於支發各欵内不問何項節縮騰挪每年各撥銀三萬兩又司庫應解山東武衞軍協餉本嵩武衞調援鄰省之供豫省源源籌解己十餘年前以代謀不暇疉經議減議停至上年始奏明歳恊三萬兩竊計東省力量較厚區區三萬之數當可自籌此欵似應歸諸畿輔如此竭力攢湊每年可得十萬兩合之原認二十萬兩己有三十萬兩之數委屬不遺餘方此外無可再籌拋布政使瑞良會同籌欵所支應局詳請奏咨前來臣維練兵處餉需有關大局如果豫省力能籌足非獨臣受恩深重不容有一毫未盡之心卽該司道等具有天良何敢稍存推諉無如左支右絀搜括俱窮假使含糊認解臨時必不能踐實設有貽誤關繫非輕現據續籌餉數較定額雖有未敷然己解至七成以上委實筋疲力竭練兵處設非强以所難臣督飭司道多方摒湊實不敢視爲易事無米之炊旣難責備於僚屬挈瓶之智惟有求諒於朝廷合無仰懇天恩飭下練兵處戶部准將豫省應解練兵經費暫照每歳三十萬兩之數解俟將來有欵可籌再照原額解足如蒙兪允卽從明年二月起由臣督飭按月攤解不任遲延短少以濟要需除分咨查照外所有豫省續籌練兵經費緣由理合恭摺具奏伏乞皇太后皇上聖鑒訓示謹奏奉硃批練兵處戶部議奏欽此 
宫門抄十二月二十二日新授兵部尚書松壽到京請安洵具勒得賞紀録謝恩紹英等同鄕官謝恩希朗阿續假五日召見軍機松壽皇上明日午刻升乾淸宫看躀跤 
　　戶部等部奏爲遵旨議奏事摺 
　　戶部等部謹奏爲遵旨議奏事署兩江總督周馥奏查明蕪湖常關各分口徵收稅銀並無隱漏一摺光緒三十一年九月十三日奉硃批戶部議奏欽此欽遵由内閣抄出到部查原奏内稱准戶部咨具奏安徽巡撫誠勳奏蕪湖常關稅收勢難復額懇免賠繳並一年期滿收數擬請澈底淸查等因當經飭委江蘇候補道秦炳禮前往蕪湖關確查茲據禀稱馳抵蕪湖調閱卷册查悉蕪湖常關戶稅工稅兼收歳定正額盈餘共銀三十四萬七千六十五兩零是届自光緒二十九年八月初一日起扣至三十年七月底止一年關期届滿計徵正稅銀十六萬三千四百五十両零考其短徵之故寔以蕪湖新常兩關並列常稅爲新關侵佔有載運内地百貨舍民船而用輪船常關不能過問者有洋商在新關領單轉運士貨例免常稅者有因輪船日曾船鈔歸新關徵收而民船漸少應抽之船單日减者有向歸常關收稅之鹽茶剔歸局統徵者佔奪旣多常稅遂絀至蕪湖常關五十里以内之蕪湖大關及裕溪東河等處改歸稅司代徵泥　淸弋新莊金柱四小口循舊道自徵是蕪湖常關僅有七口轄地僅二百里聞粤海閩海等關分口多於蕪湖收稅所及之地綿延千數百里地廣則稅易擴充地狹則稅難起色此蕪湖常關稅收難與粤海閩海等關相衡之實情也密查各口所收稅銀並無隱漏情弊等情禀覆前來臣伏查蕪湖新常兩關近在一處新關多佔一分收欵卽常關短少一分徵數彼盈此絀勢所必然是届徵收銀兩雖查照原額勢難規復但比較歷届遞有加徵飭據道昌秦炳禮密查各口所收稅銀並無隱漏所有該關短徵銀　應請由部臣查照安徽撫臣原奏准予儘徵儘解寛免賠繳抑或如何變通之處敕部核議等語臣等伏查前據安徽巡撫奏無湖常關徵稅情形今昔迥異勢難規復原額懇免賠繳一摺當經臣部以該關每年應徵戶工兩關正額盈餘共銀三十四萬七千六十五兩二錢三分本届一年期滿共徵戶工稅銀十六萬三千四百五十兩七錢二分較之上届雖多收銀一萬三千九百餘兩衡以原額短收尚鉅請旨飭下兩江總督破除情面將蕪湖關代徵自徵各稅欵一律查淸有無隱漏據實覆奏至該關短收稅銀可否寛免之處應俟兩江總督覆奏到日再行核辦奏准行知遵照在案今據該督奏稱蕪湖新常兩關近在一處新關多佔 
 
