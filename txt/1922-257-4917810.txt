# 1922 - 257 - 4917810

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[塗飾與破綻（冷）]  
　　纔得塗飾而破綻復見歷來中國之政局常如此而今復爾爾 
　　内閣問題已塗飾過去矣財政救急問題亦將塗飾過去矣而所謂新閣與議會不協於保方不洽之說其破綻即與之並起蓋破綻多而後須用塗飾之手段塗飾雖巧終不能免破綻之復現故破綻與塗飾其用雖相反而其實乃相生愈塗飾則破綻愈多愈破綻則塗飾愈力中國政治家之善於塗飾也神矣而不知治國之道終非塗飾之力所能就耶 
 
 

Page 5

 
 
   
 
 

Page 6

 
 
[命令]  
　　九月十九日大總統令前因唐紹儀有功民國物望攸歸本大總統思共老成早籌統一特任署國務總理並電促入都就職爾音金玉翹盼殊深中樞重要未便久懸唐紹儀著先免國務總理署職别待後命此令 
　　又令兼代國務總理署教育總長王寵惠署外交總長顧維鈞署内務總長田文烈署財政總長高凌霨署陸軍總長張紹曾署海軍總長李鼎新署司法總長張耀曾署農商總長盧信署交通總長高恩洪呈請辭職王寵惠顧維鈞田文烈高凌霨張紹曾李鼎新張耀曾盧信高恩洪准免本兼各職此令 
　　又令特任王寵惠署國務總理此令 
　　又令特任顧維鈞署外交總長孫丹林署内務總長羅文　署財政總長張紹曾署陸軍總長李鼎新署海軍總長徐謙署司法總長湯爾和署教育總長高凌霨署農商總長高恩洪署交通總長此令 
　　又令特任董康爲大理院院長未到任以前着余棨昌代理此令 
　　九月二十日大總統令全國財政討論委員會委員長顧維鈞呈部務繁重勢難兼任迭次職辭兼職情詞懇摯顧維鈞准辭兼職此令 
　　又令特派張英華充全國財政討論委員會委員長此令　　又令任命嚴璩爲財政次長兼鹽務署署長稽核總所總辦此令 
[國内專電]  
　　北京電　昨夕王毓芝由保定電王寵惠曹願放棄劉夢庚長財尊崇總理自己主張故王特電入府黎見電謂如此則甚好請卽拜命張國淦入閣更輪不到司法早定徐謙王十六有電致某請速駕入閣命令至今晨二時始發表今日京中各報非自己印刷者均缺新閣令（二十日下午二鐘） 
　　北京電　昨夜發五令㈠免唐㈡總辭職㈢特任王署理國務總理㈣特任九閣員㈤特任董康大理院長又指令顧維鈞呈俄國部分庚子賠欵擬俟展緩期滿一律停付請飭下遵辦由呈悉准如所擬辦理交財部及稅務處查照（二十日下午二鐘） 
　　北京電　今日新閣除徐謙高凌霨尙未來京餘均就職已刻開特别會議討論財政旋入府延慶樓午餐（二十日下午七鐘） 
　　北京電　政圑息曹副說正醖釀仍戴黎因吳主黎曹合作故新閣多就吳意支配（二十日下午七鐘） 
　　北京電　新閣與國會欠感情保定亦未愜意外人咸謂洛派内閣并斷定爲暫局（二十一日上午十二鐘） 
　　北京電　二十日特别閣議决續發庫劵千萬如原議將用途先開又决張英華財政委員長嚴璩鹽署長石志泉暫代法部務已頒 
　　北京電　昨申刻英使訪外長談鹽餘準備金逾量問題顧請外圑將各地方積存鹽餘放回因雲南鹽稅存在法行唐未提用東省鹽稅存在日行張未提用統計積存鹽稅作準備金者在七百餘萬以二釐行息存行放出一分外銀行太便宜中國需緊急費應提用 
　　北京電　八月鹽餘本有二百萬放還到期各債原擬全扣經顧磋商只扣六十餘萬其餘到期外債三百四十餘萬另在他項提付故尙可放還一百四十萬内中應由日本扣去九六債償還基金四十萬元故二十六七可准放還百萬左右此予訪問外銀圑之結果 
　　北京電　外銀圑息政府希望實行每月二百五十萬墊欵并先商一百萬小借欵過節（二十一日下午二鐘） 
　　北京電　羅文幹長財仍擬發特種庫劵（二十日下午二鐘） 
　　北京電　湯爾和允就教長徐謙之友覆王寵惠徐稍俟卽北上 
　　北京電　教職員將發復職宣言 
　　北京電　鹽務署長嚴璩運動極力張英華調財政討論會長且俟今日特别閣議决定（二十日下午二鐘） 
　　北京電　外部電朱兆莘稽核所會辦丁恩保常爾敦希商英政府徵同意并與常接洽（二十日下午二鐘） 
　　北京電　羅文幹到部派錢懋勳爲公債司長金兆藩爲會計司長黄體濓爲庫藏司長（二十日下午七鐘） 
　　北京電　王克敏函部曹使所滙十二萬八校經費係暫墊兩星期要還（二十日下午二鐘） 
　　北京電　毆董案萬文藻曹元森等判五等徒刑（二十日下午二鐘） 
　　北京電　王懷慶咨呈規復庫倫預定辦法及收復善後辦法說帖責成李垣辦理收復外蒙事宜由吳廷燮核議簽註一件分行主管機關核辦（二十日下午二鐘） 
　　北京電　兩院派黄攻素赴比參預萬國議院商業會議（二十日下午二鐘） 
　　北京電　秘魯華僑設中華航業公司在英購船華領事發給船籍證書並准掛中國國旗（二十日下午二鐘） 
　　北京電　日本駐崴艦長關根聲言斯梯文赴赤塔係商議中東路交還遠東政府管理問題范其光電請政府注意（二十日下午二鐘） 
　　北京電　中東路股東會改二十八在京舉行 
　　北京電　京綏局長派定佘垿 
　　北京電　部批殖邊銀行舊債未淸前舊股停止行使職權（二十日下午二鐘） 
　　北京電　曹吳電請授李廷玉攝護贛省長（二十日下午七鐘） 
　　北京電　外部昨拍國電賀海地國新總統就任（二十日下午二鐘） 
　　北京電　比使照會十一月十一日規定爲比國國慶日（二十日下午二鐘） 
　　北京電　英使照會外部匈牙利國加入萬國無線電公約 
　　北京電　張文生電在鹽欵内每月留七萬充餉（二十日下午二鐘） 
　　北京電交部派陳家棟李毓庠孫謀李仲言赴京綏京漢查趙藍田舞弊案（二十一日上午十二鐘） 
　　北京電　日使照覆外部前請撤間島增加日警案查該地不僅鬍匪卽華兵亦難保無意外舉動除將來照轉達本國政府外務請力籌保護日僑的方法并盼速覆 
　　北京電　李厚基派費毓楷入京費有長閩奢望（二十一日上午十一鐘） 
　　北京電　美館息哈總統十九日批准對華貿易案同日施使亦電外部報告此事（二十一日上午十一鐘） 
　　北京電　王承斌允暫緩提取津電 
報電話收入（二十日下午七鐘） 
　　北京電　趙恒惕電吳湘南叛黨敗 
退秩序漸安湘鄂株萍罷工已回復原狀（二十一日下午二鐘） 
　　北京電　二十日直魯豫使署科員 
卞文漢運現洋三十五萬去保 
　　北京電　學制會議今日開幕蔡元培主席王家駒副王寵惠讌各會員於教部花廳（二十日下午七鐘） 
　　北京電　昨晚黄陂召王寵惠入府促以内閣不能再緩王遂坐汽車奔波數點鐘至夜深始發表但徐謙在滬湯爾和羅文幹尙聲言不幹張紹曾以與張英華有關係亦發牢騷王寵惠與顧維鈞商决以俄賠欵發行庫劵過節（二十日下午三鐘） 
　　北京電　兩院經費財部巳發二十四萬二五關稅各代表仍力爭保存銀行（二十日下午三鐘） 
　　北京電　昨日閣議陸部提組織蒙邊商務委員會又擬特設一煤油督辦（二十日下午三鐘） 
　　天津電　此間日來銀元行市飛漲每元換至百七十八枚而輔幣太 
多反形跌盤 
　　天津電　津埠日商組織天津信託公司頗惹人注意 
　　天津電　公府諮議顧問多人以徐世昌前曾挪用彼等薪費特來津討債（以上二十日下午十鐘） 
　　漢口電　沈鴻英向吳條陳統一吳極嘉許特電召沈赴洛面商沈將乘萍礦車來鄂北上 
　　漢口電　號㈡㈩午京漢南段辦事處長馬澐易懷遠楊德甫偕往粤漢路局調停王世堉親筆答覆工人九條要求但須交部允可方生效力由楊往商各工圑工圑要求馬由路局先停張苗職其餘各條應代向部立爭及向工人道歉馬（二十一）晨調停人偕工圑代表再赴粤漢路局交涉或可告一結束 
　　漢口電　省議員某等以馬澐條陳京漢攝地畝押借外欵八百萬元有妨票本特向省署提質問 
　　漢口電　聞南昌九江困反對李廷玉罷市旅漢贛商亦將有驅蔡拒李舉動（以上二十一日下午三鐘） 
　　香港電　吳飛辭代市廳長職 
　　香港電　唐繼堯電粤請粤桂軍協剿張開儒 
　　香港電　北伐軍入閩者共十餘營財政缺乏昨該軍某將領將貯港某銀行二十萬提取另一將領將在粤產業向某銀行押十六萬全滙閩充餉 
　　香港電　聞盧壽張開儒部現抵石蒙壚距潯僅數十里 
　　香港電　小學職教員因請願以銀毫發薪無圓滿答覆議决今日罷課（以上二十一日下午九鐘） 
　　無錫電　獎劵店馬日㈡㈩㈠由警一律禁閉（二十一日下午四鐘） 
　　徐州電　民生報記者劉炳晨李華於皓日㈩㈨早車由鎭署派隊解省 
特約路透電 
[北京政局一斑]  
　　二十一日北京電昨夜有命令免顧維鈞財政討論會會長兼職將由張英華繼之羅文幹昨日已就財政總長職代理大理院長余綮昌亦就職曹錕電致黎總統赞成新内閣 
　　二十一日北京電蔡元培昨被舉爲全國舉制會議議長開會後由教育總長歡迎與會諸員 
　　二十一日北京電外交部今晚設宴爲英使艾思敦爵士祖餞中英協會則定二十五日此外邀宴者頗多 
[英法談論對土問題]  
　　二十一日巴黎電半官文告載昨日外部會議之詳情謂克松對於英國方增厚恰萊克兵力而法意兩國則决定撤回其瑪摩拉海南岸兵士一事表示大爲驚訝之意克松以爲意法此舉與一九一五年及一九一八年規定協約軍佔據一部份土國土地之約似相衝突普恩賚之意認上述之約目前不能適用約中有各自支配兵士之規定何衝突之有普恩賚又謂法國輿論不許法兵與希兵共同行事如據守恰萊克則瑪摩拉海全部南岸亦須同樣據守協約軍背海而戰爲兵家所忌再英國採取固執或戰爭態度恐將有不利影響及於世界回教徒地方云普恩賚之意見如是意使對之表示同意預料基瑪爾定可贊成依據可接受之基礎討論和局昨晚議定在威匿斯召集和會之原則惟不邀俄國參與和會因俄國無直接之關係且據俄國與安戈拉之條約俄國尤不能參與關係土國主權及君士坦丁安寗之議决法國半官文告又謂此問題不能如南森博士與英殖民地代表之主張提交國際聯盟會今外交大員之决議可視爲趨向和平之大進步云 
　　二十日巴黎電法外部之會議至晚七時始散據文告稱克松與意使法總理議定宜儘速召集大會議由英·法·意·日·希·羅·南斯拉夫與土國各派代表公擬和約條欵裴　氏報告海陸情勢而法國海軍參謀長亦有報告定明日續會 
 
 

Page 7

 
 
　　二十日倫敦電今晚忽召集内閣緊要會議喬治與邱吉爾皆由鄉間馳回大約因接克松來電故有此會議克松今日午後與晚間在巴黎與普恩賚及英意駐法大使等會商普恩賚在午後與克松晤見之前會與福煦上將及衛甘將軍會議 
　二十日倫敦電晚報所載内閣緊急會議恐係時局變化不利之徵一說似無根據聞政府對於巴黎之協議視爲美滿 
　　二十日巴黎電普恩賚答國會財政委員會長之詰問謂無論如何刻在近東法兵决不用以拒基瑪爾軍隊 
　　二十日巴黎電意國演壇報載稱聞他日如發生糾紛則即君士坦丁之意兵亦將撤退 
[土將軍對於時局之意見]  
　　二十日紐約電君士坦丁消息基瑪爾將軍發一通告分致全國謂此次大勝全爲國人之力敵損失逾十萬人而土軍僅死傷萬人其中傷者佔四分之三安戈拉首相賴夫氏對外報訪員云有人謂土國作戰志在征服他人此說殊爲可笑其實土人責任所在不能不堅忍進行以償其國家志願 
　　二十日巴黎電土人通信社稱巴黎土代表費里德氏昨發之議論爲人譯誤該社奉命說明土國凖備與列强談判海峽自由事且欲考慮列强意見俾將海峽開放以利國際交通 
　　二十一日巴黎電安戈拉電稱土軍共俘希兵六萬人 
　　二十日巴黎電據時報載稱聞基瑪爾氏請法國貝爾將軍前往晤之貝已啓程赴士麥那 
[英國反對出兵海峽]  
　　二十日倫敦電倫敦今日反對戰事之勞動界通過議案斥責喬治之外交政策指喬治危害世界和平要求立即選舉發言人稱明日工圑代表將以工黨一致反對戰事之意見告知喬治又有一發言人稱如果有戰事宜停止全國工業 
[英國出兵與屬地]  
　　二十一日亞姆拉電印度立法會回教議員二十五人已以極誠摯而極和緩之態度向總督述其對於近東問題之意見提出土國和約所應依據之條欵總督允將其意見轉達英政府 
　　二十日亞姆拉電印度立法會回教徒議員昨晚所提出休會以討論土國時局之議案現已撤回因印度總督允接見回教議員聽取其意見也 
　　二十日哇太華電加拿大内閣昨日會議後首相聲稱加政府尙未接到英國傅來可使加政府决定應否召集國會特别會議之消息現已接到之消息尙可使人安慰 
　　二十一日惠靈吞電徵兵調往近東之說發表後應募者紛至昨日紐絲倫人請從軍者數達萬人 
　　二十日倫敦電日内瓦消息加拿大紐絲綸澳大利亞之代表已致電喬治氏請接受南森博士之建議由國際聯盟排解土希爭端 
　　二十日墨爾邦電澳相許士昨在衆議院演說謂澳洲非好爲大言之國但若發生保障帝國重要利益之問題則澳洲不僅遣派一軍出發且將用澳洲全部力量以赴之若攘奪土地之役澳洲不欲與聞澳洲與土希間野心之衝突毫無關係云 
　　二十日墨爾邦電賠償大臣米蘭氏今日在參院發表與首相許士昨在衆院所發相同之言論並稱彼望戰禍可以挽回國民黨參議員熱心贊助許士氏之行動惟工黨議員某氏謂澳洲於參戰之前當付淸其戰債英金四萬萬鎊 
[君士坦丁現狀]  
　　二十日君士坦丁電協約軍總司令英人哈林頓將軍因居民接士麥那報告對於大局頗抱驚惶故發表一文勝諭人民說明君士坦丁無驚惶之理由謂近東問題現由政治家認眞考慮在未有决議以前人民當以照常安居樂業爲職務云 
　二十日雅典電君士坦丁消息該處傾向基瑪爾者日見增多且有私自備械之說歐人與基督教徒頗爲恐慌非慮基瑪爾之進攻但懼傾向基瑪爾者之暴動 
[士麥那戰後情形]  
　　二十日紐約電士麥那消息英美保險業估計士麥那財產損失約在一萬五千萬元其中保險者僅六千萬元受損失最重者首推英人保險公司美人財產約喪失一千二百萬元生命喪失無從確計但在場美人大都謂死於火者足有二千人其被土人所殺者或有數百人士麥那並無全城屠戮之事但居民全數他適至於被押赴他處之人其命運若何莫可確知 
　　二十日倫敦電倫敦關於近東之保險業仍頗活動君士坦丁產業保費三月期收百分之十存於貨棧之貨保費約與此同 
　　二十日巴黎電士麥那之火塲廣約一方哩法天主教堂竟得保全 
　　二十日巴黎電法海軍部接到消息據稱小亞細亞之彭德瑪鎭全城燬於火鐵路車站及土耳其銀行皆被焚房屋無恙者僅有百所人民死傷不少 
[聯盟會中之賠償問題]  
　　二十日倫敦電英代表薛西爾昨在國際聯盟議會聲稱市立委員會覺協約國債務問題須隨同賠欵問題一併解决後始可草擬實際上解除軍備之計畫法代表霞文納氏謂賠欵問題提交國際聯盟會法國可不反對云德報對此消息甚爲注意議論漸抱樂觀視法國態度之改變 
[聯盟會討論代管問題]  
　　二十日巴黎電日内瓦國際聯盟議會今日繼續討論委託代管權事紐絲綸代表裴爾爵士宣稱紐絲綸政府切欲接受代管權委員會或國際聨盟行政會之建議與勸告惟不能承認應請代管權委員會解釋協定之意義或暫授紐絲綸現努力履行對國際聯盟義務之手續印度代表愛叶氏起言彼望代管國施行委員會之决議委員會之報告並無觸犯紐絲綸政府之處又謂南斐政府迄未提出關於受託代管土地之報告殊令人不快海地代表裴爾加特氏宣稱受託管理地之行政應使成各殖民地行政之模範瑙威代表南森博士起請大衆注意如請願書直接上諸代管權委員會則委員會須請地方官及政府當道供給消息請願書由此輩當道轉達則可免遷延且擔保凡請願書均應提出紐絲綸代表愛爾蘭爵士宣稱紐絲綸國會極關心外國勞工狀况彼意請願書直接提交代管權委員會易釀事端南斐代表華爾登爵士謂南斐政府前未參與代管權委員會因當時行政員方從事於安靖全境之故繼由薛亞爾勳爵建議凡代管地人民之請願書先由受託代管國閱看後再提交代管權委員會委員會須於接代管國之意見後開始審查紐絲綸代表柯克氏宣稱紐絲綸將依國際聯盟公約第二十二條之精神治理受託代管地南森博士起稱彼望代管國不反對發表有益之事情國際聯盟議會於是乃採納代管委員會之决議 
[萬國聯合會之統計]  
　　二十日倫敦電萬國棉業聯合會之統計頃已發表據瑪加拉爵士評稱統計中載明中日印三國僅約有紗錠一千二百萬個三國户口則有八萬萬之多查大不列顚與愛爾蘭所用之紗亦需一千二百萬紗錠中日印所裝紗錠其費倍於英倫其機器多製英國所不製之粗貨且中日印經營約百年之久始達今日紗錠之數故欲成蘭開夏重大之競爭者尙迢迢無期爵士之結語曰日前棉業之困難非因外國競爭實由大戰時及大戰後實業界乏遠見及無條理所致 
[各國近事記]  
　　二十日日内瓦電振救俄災國際大會今日開會與會者有三十國政府之代表會中宣讀報告謂至八月十五日止共救助俄人一百四十萬名並以種子六萬噸交與蘇俄政府因饑喪生者共二百萬名 
　　二十日巴黎電羅馬尼亞王定明年三月間往會波蘭總統於華沙 
　　二十日華盛頓電參議院已通過稅則議案今提呈總統 
　　二十一日馬尼刺電由香港開來之隆生（譯音）輪船及由厦門開來之蘇薩拉第二號船均已安抵此間較定期遲兩日東洋汽船會社載煤之Ｋiso丸輪船由西貢開往神户在距馬尼刺二百哩之中國海中損其推動機發出求救信號當由某日船前往援助大約將拖之至香港 
　　二十日倫敦電莫斯科官電稱中國外交總長已接受中俄開會依據雙方平等原則解决懸案之建議並主張早日在北京開會 
交通大學無線電 
[比德賠欵交涉之滿意]  
　　柏林電比相告巴黎晨報訪員比德談判美滿成立比國要求已得絶對之滿意云國際賠償委員會法代表稱法代表不反對比德協定但將要求德國勿利用與英人銀行之協議以减輕其一九二三年賠償義務 
[聯盟會中之解除軍備問題]  
　　日内瓦電國際聯盟會英代表薛西爾氏向解除軍備委員會建議主張由國際聯盟會辦理賠欵與協約國間債務問題及危及德國與世界之經濟上嚴重恐慌事件據薛西爾氏意見非將上述問題解决則解除軍備爲不可能法國參議員霞文納爾氏以法國名義發言謂將儘速提出法代表圑所籌擬之切實辦法云德報謂法國政策之變更近來漸已顯著惟薛西爾與霞文納爾二人之議論將來有何結果正未易言預料解除軍備委員會不過發一種尋常建議與勸告而已 
[近東問題現狀]  
　　莫斯科電俄國擬在精神上扶助土國如遇需要時可以兵力與彈藥助之如基瑪爾將軍擬取君士坦丁則俄國未必派兵相助 
　　巴黎電協約國代表會商决定召集近東事件之大會議與議者將有英法意土希日羅及南斯拉夫之代表大約三星期内可開會 
　　倫敦電據法人通信社消息基瑪爾將軍願允受國際聯盟會之支配希臘外相揚言希政府决計大增塞拉斯之兵力該處現已有希臘精兵五萬人倫敦人士不願有戰事慮英國商業將續被擾亂經濟現狀將愈恐慌而减輕軍備之希望將消滅也英當道現已證實法意兵士皆已退出恰萊克之消息韃峽方面惟英兵獨留 
　　巴黎電普恩賚與克松會商後英法間關於近東問題之協定似有可成立之象 
[美國酬兵案]  
　　華盛頓電兵士酬金案由總統否决退回但衆議院以二百五十八票對五十四票卽五分之二以上之大多數仍通過此案參議院於宣讀總統否决文後投票贊成原案者不足三分之二之法定票數 
　　華盛頓電衆院通過議案津貼造船廠兵工廠因限制軍備而被辭歇之失業工人凡年及五十五歲曾在廠服役不止十五年者得受津貼 
[美國新稅則]  
　　華盛頓電稅則案已由參議院通過卽將送呈總統批准 
[公電]  
　　九江伍柱寰等來電各報館公鑒救時方策端資自治吾贛亡省瞬届十年困苦顚連無可告語凡稍具天良之人莫不爲之痛心疾首奔走呼號以圖挽救當此内外人士力爭自治之時乃竟有魏調元李家浦金至大劉道椿袁璘梅台源等假借贛潯紳商學界多數名義紛電府院請任李廷玉爲江西省長李之平日爲人如何姑不置論其在贛南鎭守成績當爲吾人所能記憶不識魏李金劉袁梅諸人果具何種心肝何種見解寗願舍棄中央任命之省長而推舉一無關係之外人此種求榮新法彼等熱中富貴原不足責惟我純潔高尙之紳商學界以及淸白無瑕之眞正民意亦被彼等盜竊以去抑何汗顏乃爾柱寰等爲主持正義保全人格起見不惜憤筆直書諸公關懐桑梓務祈貫澈贛人治贛主張力持反對一致攻擊以挽頽風臨電不勝迫切待命之至九江紳商學界伍柱寰平寳善徐安石羅常彬田汝梅熊道相張洪旭陳震陳義勳徐寳鼎羅天英徐霖泰葉靑張亘之廖濟寛萬和璋周鼎鄭芳同叩巧 
國外要聞 
[美國之新聞業]  
　　發達可驚 
　　世界新聞社云美國關於新聞業之『記者與發行人』雜誌近載有美國報紙營業調查一篇述美報營業狀况甚詳足供吾國報界參考茲爲披露如後 
　　美國報紙印刷業之發達人盡知之而究竟發達至若何程度營業收入爲數幾何則罕有知之者近數月來關於報紙營業之事實屢有發表且出於報界當局之所述實足以引起公衆深切之興味即如希挨斯脫氏登一招攬廣告之廣告自言一九二一年彼所辦各報廣告之收入達美金八千萬元日刊與定期刊各得其半未幾勃立斯朋氏於紐約州發行人年會席上聲稱希挨斯脫氏現在每年營業收入可一萬萬元每月凈賺可一百萬元又斯谷立浦報紙組合公布去年該組合營業賺二千五百萬元又威來氏近告全國疋頭貨零賣公會謂紐約時報去年賺一千五百萬元又密歇根州之布斯印報公司去年賺五百萬元 
　　查英國報紙營業狀况現皆刊布年報美國則否故上記之種種消息實大堪注意唯美國調查局有報紙營業賺獲之調查現已編製者爲一九一九年之報告包括發行及印刷兩業在内據載是年該兩項營業共九萬二千四百萬美元凡新聞紙雜誌學校講義關於工藝農業之印刷品皆在内原料連運費製造費約計三萬萬元製成後增値六萬二千三百萬元在上述九萬二千四百萬元中廣告及銷報收入約占八萬零六百萬元其餘爲各種印刷品之收入 
　　一九一九年調查之發行印刷機關共一萬七千三百六十二所其中百分之九十七爲日刊週刊半週刊一週三刊之報紙一萬七千三百六十二所之資本共六萬四千萬美元是年各種報紙共有一萬六千九百六十五家其中日刊四二四星期刊六○四一週三刊九三半週刊四二五週刊一三三七五除日刊外其他資本總額爲五萬萬元 
　　是年日報營業收入共五六六三二一○○○元其中廣告三七三○○○○○○元報費一九二○○○○○○元職員雇工共十六萬○○四十一人所給薪俸共二萬○四百萬元房租七百萬元國稅一千萬元州稅三百萬元 
　　是年報紙每日共銷三千三百萬份比一九○九年多銷八百萬份（一九○九年銷二千四百萬份）計增百分之三十六星期報六百○四種凈銷收費之報一千九百萬份比一九○九年多銷六百萬份（一九○九年五百二十種星期報銷一千三百萬份）計增百分之四十五 
　　據一九○九年之調查報紙收入總額中銷報收入占百分之三十六廣告收入占百分之六十四一九一九年銷報占百分之三十四廣告占百分之六十六雜誌等印刷物一九○九年收入總額中報費收入占百分之四十八廣告收入占百分之五十二一九一九年報費占百分之三十五廣告占百分之六十五 
　　全美日刊報紙之廣告每日合訂之可成二萬萬頁之鉅書一册每頁皆如標凖報紙一版之大小深三百行闊七欄全年合訂當厚二千一百萬英尺比哀佛勒斯脫山高七倍以各頁分開而接長之可繞地球一千回云 
國内要聞 
[王内閣發表之經過]  
　　王寵惠近因閣員人選問題難决非常消極大有引退之意昨（十九）在閣議席上確曾對各閣　表示意擬乞休並請大家各盡職責維持現狀以免貽誤大局各閣員除張耀曾外餘均列席當時致詞勸慰者甚多高恩洪首謂吳使一再來電均請總理毅力維持曹使亦同此意何必苦苦避免言畢即於衣袋中掏出洛陽最近所來之一電遍傅閣員觀看至其内容無非爲　挽王博士勉任艱鉅之言於是孫丹林張英華繼續發言均挽勸王氏勿抱消極態度最後顧維鈞亦以老友帮忙之義勸王王氏至此大爲感動乃謂無論如何今日辭呈必須送府閣議散後總辭呈卽遞公府黄陂接到總辭呈認此事萬難延不解决乃派人與王接洽請其組閣適保洛方面復有電來表示贊成羅文幹長財之意王氏組閣意志驟然决定於是新閣員命令遂於昨晚十二時交由印鑄局發表矣其名單如次署理國務總理王寵惠外交總長顧維鈞財政總長羅文幹内務總長孫丹林交通總長高恩洪教育總長湯爾和司法總長徐謙陸軍總長張紹曾海軍總長李鼎新農商總長高浚霨 
觀上述名單王内閣可謂草創成立高孫計畫亦可謂完全成功惟羅方幹昨曾告人仍謂無論如何决意不斡且謂卽父子亦不能相强何况朋友至張紹曾滿腹牢騷不知有何問題故王閣雖勉强發表未可完全樂觀也 
[王寵惠承認八校長要求]  
　　八校已籌備開學 
　　國立八校經費問題經八校校長議定公函國務總理兼教育總長王寵惠及辭職未批准之次長湯爾和請求務於九月三十日以前必須發出半個月經費除校長圑自己以凖備金押借之十一萬元外前後共發兩個半月另於中秋節前發給一個半月聞王氏爲維持八校起見已勉允校長方面之要求昨已正式備函答覆校務討論會對於九月三十日以前發給半個月及中秋節前發給一個半月經費之事均以完全應允校務討論會接到此項負責函件後亦大爲放懷如無他種事故發生八校校長之辭職或可解决而開學及招考新生問題亦可以次進行各事進行後大約十月一日當可開學 
　　又北京美術學校前已由教職員全體議决自本學年起實施專門制度並得教育部之諒解由校長呈請教育部批准立案嗣因教育當局負責無人迄未批准該校教職員以事機迫切不能久待昨已組織考試委員會議定先行根據舊章招考專門部學生一面仍請校長與教育當局商洽請其從速立案其招考牌示卽日發表並登載報章計共招中國畫系·西洋畫系·圖案系·二系學生無論男女只要與其章程所定資格相符均得報考考期定爲十月三日四日之兩日而在内部則已急行籌備關於招考等一切事宜 
　　又聞八校學生代表八人昨日上午十一時復至國務院請見王寵惠爲第二次之請願適王氏出席閣議派秘書吳南如代見各代表仍照上次主張提出請求三項㈠限期發淸三個月經費㈡罷免高恩洪㈢關稅未加徵以前確定教育基金當經吳氏聲明總理意見對於經費問題目下兩個月之數已有確實把握下餘一月總理正極力籌撥務期達到目的但其日期則不能預定第二項罷免高總長一事現在内閣卽將改組已不成問題至確定教育基金一節關係久遠之事政府正在考慮暫難答覆各代表聆言後遂辭出 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[吳佩孚擬發五省官票]  
　　北京某通訊社漢口消息云聞吳佩孚以所部各軍欠餉有達九個月之多者近有以來又因土匪充斥兼之奉張野心未死直軍方面在在需欵對於財政一節不得不力行籌備鄂陜豫等省亦因連年受戰事影響財政異常枯窘現吳氏迭電與蕭馮劉等商量發起五省通用官票四千萬串（每串百枚）其式樣照湖北官錢局所發之票一樣以某某不動產爲基金業得某某五省督長同意並向商民宣佈此票可以完納國稅通用於某某五省之間賣買交易照現銀元銅元一律通行以湖北爲發行地設兌換所於某某五省之商埠及大村鎭限二十年收回作廢此四千萬官票計合洋三千萬元完全充作五省軍費由五省督軍省長聯名發出通告存案不用中央明令此種發行官票之種種手續業已通知五省銀行及紳商大約本年内卽可發出行用 
[關稅研究會决定附加稅用途]  
　　昨日（十九）上午十時二十分財政部召集之關稅會議開會各省商會代表列席者十七人政府委員二十一人共三十八人正會長李景銘主席宣布繼續上次會議討論未終結之附加稅用途問題略謂華府會議之宗旨在增加附加稅爲整理外債之用其中或可提出一小部分爲行政必要經費·及教育並一切公益之用並經全國財政討論會議定以十分之七爲整理外債基金十分之三爲其他需要云云（按全國財政討論會於最近二三星期内屢開賦稅分股委員會議討論裁釐加稅問題上星期一議决二·五附加稅之用途上星期五議裁釐之抵補辦法决定召集熟悉關稅之人員會商當關之增併以便徵收出產銷場兩稅一方面研究營業所得兩稅之創設及推行辦法昨日星期二復開分股會繼續研究現在各項之决議尙待全體委員大會通過將來有何更動現尙無從决定）全國商會代表王文典主張附加之稅須留爲裁釐抵補金政府不得挪作别用南京商會代表王介菴發言據光緒二十八年八月四日之馬凱條約凡釐金收入之欵項分作三種支出㈠償還一八九八年用釐金抵押之外債㈡繳解中央之釐金欵項㈢各省之行政費由是可知釐金收入須有一定之用途而此次之附加稅爲裁釐之抵補金又可證明政府萬不能移作别用主席謂王（介菴）代表所言之馬凱條約三項與華會條約第三項之規定微有出入此次外人允我徵收附加稅者卽有過渡金之意並未有移作抵補裁釐之意英人之所以慨允値百抽十二·五者亦有以之擔保我國借入外債信用之意此事關係外交不可不注意及之又綜括上次會議之意見大致皆謂將來特别會議之時如能將增加値百抽一二·五之欵定一分配抵釐辦法交總稅務司按月支付各省備用或再有其他確實完善辦法則亦可將增加之附加稅撥充整理外債之用否則與名國相商整理外債之案歸納在切實値百抽一二·五案内一併辦理不過展緩二年以後還本付息或於此二年以内先行付息亦可一面將附加稅暫爲保管不用如果届期將釐金裁撤完竣再將附加稅整數撥爲歸還外債之用亦可王文典言「撥充整理外債」之下宜添入「等項」二字張維鏞言會長所言之「附加稅整數撥爲歸還外債之用」此整數二字宜删去主席諮詢對於以上之議案有無疑義全體贊成遂决定本此意向政府建議以備特别會議時之採擇主席又以第三之條件問題提出討論並加說明略謂二·五附加稅擔保用途之確實與否我國會在華會會議席上表示兩個意見（一）由審計院顧問簽字（二）組織董事會由政府委用華洋人員將總稅務司向來管理之賠欵洋欵及内債並將來之整理外債統由此項機關管理而外人之意則擬由英日美法意等九國自由組織委員會以處理之（按華府會議時日本代表曾有此種意見）但本人則以爲此舉有啓外人監督我國財政之嫌最好依我國固有之監督機關審計院及國會銀行公會全國商會自動的組織監督圑體以作政府之後盾云云王文典言外人之允我國增加二·五附加稅者其意即欲藉是管理我國財政不過先以之爲餌以釣我國最好我們不受其愚弄暫不動用此欵移作裁釐之抵補金則外人當亦不能施其手段張維鏞言當前淸之時海關收入完全由官銀號保管迨民國初元革命之際秩序騷然遂由滙豐匯理兩外國銀行管理此舉非條約所訂定願同人注意此一項鉅欵若能存於中國銀行則市面活動金融週轉其利甚多湖北商會代表主張由國民自動的組織國民銀行内關一部分設置董事會延請全國名流爲董事以保管此欵主席言本會建議總以事實上能行得去而又不妨碍國家主權熱河商會代表主張組織機關完全以中國人組織之財政部代表言審計院爲全國監督財政之機關若由他之組織法似與國家體面攸關政府委員言現在有一稅務司我國每臨取錢之時已受幾多之困難言之大足傷心且損失國體外人之從中留難上下其手有時千百倍於中國人故外人以最少限度爲妙若由多數外人組織圑體則將來辦事之困難殆甚於今日可爲預卜熱河商會代表主張引用外人以一人爲限大衆贊成主席言今日討論時間甚長大槪意思可分爲下列之三點（一）審計院實行行使職權以監督之者（二）組織董事會以無礙主權爲限度者（三）引用外人但以一人爲限度者現在會議時間已久可於下次會期再行協定建議案遂决定二十日上午十時再開會議時已十二時一刻乃宣告散會 
[政府對贛省長無辦法]  
　　竟有主張尊重蔡成勳意思者 
　　蔡成勳蓄意總攬江西政權故最初軟禁謝遠涵近又勾結李廷玉爲之力謀省長以便朋比爲奸政府顧慮民意尙未敢遽行發表乃蔡氏迫不及待驅逐護理省長何剛德委任李廷玉爲江西省長復敢揑辭呈報中央請頒明令其舉動之離奇荒謬眞可謂前無古人錄其前日（十八）到京之兩電如次㈠萬火急北京大總統國務院鈞鑒昌密據代理豫章道尹曹本章呈稱何護省長現因舊病猝發即日赴滬就醫將省長印信咨送道尹保管伏思省印關係重要道尹不敢負責應請軍署收存等語連同省印呈送到署查何護省長於本日下午離省事出倉猝彼此並未接洽當經成勳責成該代道尹將省印妥爲保管詎該代道尹一再堅辭不肯收回迫不得已惟有跟同該代道尹驗明加封暫由本署代爲收存惟主持民政不可一日無人前由地方公民等請願以李廷玉代理省長曾經據情代陳在案雖民意未敢過拂而任命疆吏中央自有權衡可否即以李廷玉代理江西省長以順輿情而維贛局之處伏乞鈞裁蔡成勳銑（十六）印㈡北京大總統鈞鑒國務院内務部鑒昌密據江西公民代表袁璘梅台源李家浦魏調元蘇浩鄭銘勛雷壽炎林金華丁偉濤等六千八百五十一人先後呈稱現在何護省長旣經離職謝省長首鼠兩端趦趄不進未知究在何處抵任無期全省行政最高機關不可一日無人主持致呈庶政停滞之險象查李將軍廷玉經文緯武資望俱深官贛多年功德在民情形熟悉此次來贛旣經軍政機關會同各法圑公推爲江西全省善後討論會會長業於十一就職並由督理函聘爲善後帮辦分别咨令遵照在案當此省長虚懸全城震動秩序安危關係非淺用敢謹同多數公民籲懇督理順從民意一面照會善後帮辦李廷玉暫行兼護省長以維現狀一面據情呈請大總統明令李廷玉爲江西省長不勝迫切待命之至等情據此正核辦間復據代理豫章道尹曹本章賫送省長印信前來各公民圑等旋舉代表入署環請發表省長迭飭警務處長閻恩榮戒嚴司令張玉書督同軍警多方開導各公民圑等昨晚三鐘始散本日黎明又紛紛重聚堅申前請事關一省最高行政長官任免權屬中央成動向持不干涉主義惟此次護理省長何剛德旣經離職謝遠涵雖曾春明令署理江西省長到任無期因要缺之虚懸啓羣情之擁戴勢逼處此誠不便坐視不理致令枝節横生擾及城廂秩序除分飭軍警勸導各公圑退散並據情函請善後帮辦李廷玉暫行兼護江西省長以順民意而維現狀外理合據實電呈鑒核迫懇迅賜解决江西省長問題明令發表以專責成而杜紛擾曷勝企叩蔡成勳篠（十七）印 
　　此兩電到京後府院甚感困難以如不明令發表李已就職另派他人前往未必可以到任若逕依蔡之請則蔡先派省長政府追加命令與體面上又不甚好看前日下午王寵惠入府與黄陂磋商此事黄陂囑於閣議上先定一辦法然後再電保定解决昨日（十九）閣議上之討論某閣員主張勉依蔡請將李命令發表但仍加以護理字樣若國會贛議員無特殊舉動此項明令一二日内或竟發表 
　　至旅京贛人方面得此消息憤激異常前日下午即在江西館開一緊要會議昨日乃推代表四人赴府求見黄陂謂現在是責任内閣請與王總理接洽代表等赴院王寵惠托詞未見代表又轉赴内務部孫丹林當與接見措詞甚妙謂此係曹吳二使所保府院旣無辦法我一次長將何能爲云云贛代表連碰三釘大爲不平决定一面在京大請願一面電江西人民作最後之反抗 
[旅京蘇人對兩問題之表示（靜觀）]  
　　對江蘇公債决先查賬 
　　對南通借欵决再質問 
　　前日（十七日）下午江蘇旅京同鄉會幹事會開會於江蘇省館首由日前赴財部之四代表報告見張英華談話情形歸結之點在於查賬賬未淸查以前張氏决不批准公債又法律不合手續不備亦不批准公債報告畢多數主張即就查賬一點加以討論旋即推定某君爲主席某君謂我也是赴財政部代表之一應有補充報告數語並認定張月笙所說法律不合手續不備不能批准兩點爲此案極大關鍵蓋所謂法律不合者應以國會未通過爲條件所謂手續不備者因未見江蘇十一年度預算册不知内容如何也現在我們應設法預防如彼以爲是合於法律以爲是手續已備豈不卽可批准嗎所以無論如何必急起直追對於查賬一層不可放棄依個人意見認爲官廳查賬是靠不住的人民查賬是最要的某君謂查賬固是要緊但是呈文遞部一層也萬不可少我有一稿應請同人商酌加入某君謂查賬應分兩步第一步在京查查財政部與江蘇有關係的賬如解欵多少截留多少第二步再到本省去查在本省查又可分爲兩層㈠委託在省之人各就所知秘密調查㈡中央如派人時我們也須派人同去某君謂今日先决問題應請政府當局說一句負責任的話然後再議查賬照法律說在國會未經通過公債當然是不能批准的不過這一句話要政府明白說出來蓋查賬是一事不依據法律不批准又是一事一時贊成者頗多某君主張應趕緊具文呈部以作根據因即當塲推定起草者三人另席起草斯時有國會議員出席報告前日蘇議員俱樂部開會情形㈠對於南通借欵問題即以同鄉會幹事會所舉定見顧少川之代表爲議員方面代表不加更動致南通張氏電准明日發出㈡對於七百萬公債問題主張派人往南京查賬當時曾推定陶君沈君惟未完全議定在俱樂部同人之意因爲俱樂部不能完全對外所以希望由同鄉會幹事會舉出數人而以議員方面之二人加入其名義則仍認爲由同鄉推出主席聲明現正就公債問題討論南通借欵可暫緩一步某君謂關於查賬一事可歸束一下朱君主張組織淸理財政委員會因無此組織則查賬無力量而所有推定之委員不主張推在省之人其方法即先由人民方面將組織委員會辦法建議於政府某君反對由江蘇旅京同鄉會推人查賬某君提議由議員俱樂部所提出之意見付表决某君謂應俟政府書面答覆後再定查賬辦法某君謂組織委員會一層無根據不如俟財政部派出查賬委員時我們再推人加入去監督他某君謂呈財政部之文下面擬加入一段即除前次所議定之三條外聲明本會派人去查賬此層究竟要不要請討論一時議論紛紛結果不主張加入者佔多數主席謂現在旣議决呈文内不聲明本會派人查賬因爲派人與否乃本會之自由至由本會推人一層大家亦已贊同應即將人數議定於是遂專就人數一層討論某君謂人數幾何毫無標凖結果决定五人即幹事會方面三人議員方面二人至是由主席宣告休息休息後復入塲某君謂本會推人一層頗有難處㈠要有道德㈡要有學識㈢要明白財政㈣推定以後本人是否願去還不能定某君謂今日不能選舉因此事較爲重要不能隨便推人必用票選因議定本星期三開緊要會議專事選舉並議定本會續舉三人留二人由議員方面自定時已七鐘因呈文尙未脫稿某君謂我可乘此提議一件事就是浦口督辦問題經衆議定㈠不承認督軍兼督辦㈡援鄭州濟寗商埠例改爲局長此二層意見一呈政府一電上海報館轉各公圑俟下次開會再行推人起草未幾呈文脫稿由起草人宣讀一過由主席加以修正後即交文書股繕發遂散會 
　　日前旅京江蘇同鄉會幹事會爲報載南通借欵事會議定呈文政府曁電駐日公使并留日學生外並舉定代表四人赴外交部與顧少川接洽未幾蘇籍國會議員復在俱樂部開會議定卽以同鄉會所舉之代表爲代表因同鄉會代表四人中已有三人爲國會議員也今日（十九日）四時代表三人（因有一人臨時未到）赴外交部晤總長顧少川於辦公室代表言前日有呈及函想總長已閱悉顧言已收到閱過矣代表言中日各報載南通大借日欵嗣經南通來電聲明惟細察其所聲明之言尙有不甚明了者請問總長有無方法可以預防可否向日使聲明顧言聲明一層可以無庸因從前已聲明過無讑何種機關何種人何種借欵凡不經外交部正式承認者槪作無效此時單獨聲明似乎不好代表言可否向駐日代辦下一訓令飭其阻止顧言可以最好你們先有文去部内再去一公函代表復瀝述三種可疑之點顧言此等借欵在日商方面當然異常歡迎但日本政府未必出此因爲日本政府對於歐美各國不能不有所顧慮代表復言照報載借欵情形謂係開拓自通州至海州土地且爲完成疏水工事查張氏新運河計畫係由海門起至海州止兩岸並擬通行汽車須知海州地方關係重要與靑島僅隔一水現爲隴海鐵路東段終點行將建築商港商埠日人覬觎此地已非一年試舉其例㈠隴海港務局會發見喬裝日人來港調查㈡時由靑島派漁船至海州取魚㈢暗中測量繪成平面圖已有多起如果借欵成功以土地作抵則沿海數百里日人皆可深入雜居而海州以關係最要之商港更必爲彼所染指此層應請總長特别注意談話結果决定兩點㈠不必向日使聲明㈡即日由外交部致函駐日代辦代表乃退又蘇籍議員日前曾將詰問南通電文擬定行將拍發適於報端見有聲明文一則用將原稿重行改竄於今日（十九日）下午發出具名者共二十八人其文如下南通張嗇老鑒據八月三十一日東京朝日新聞載稱執事派代表三人赴日以開拓通州至海州之土地兼完成疏水工事議借日債八百萬元並謀經濟的結合連日正在交涉中俟九月中旬孝若東渡後卽可入於具體的辦法等語同人以借欵拓地必以所拓之地爲擔保與領土主權關係至鉅正擬電詢眞相旋見尊電聲明披露各報略稱鄙人以公民地位能否爲通州海州土地開拓代表國家政府借欵而對方是否即能借欵不待縷辯當知非實至南通實業設因他種情形而有籌借欵項之必要亦須經各該公司股東之通過董事會之公議方能着手進行斷非辦事人所能任意主張至兒子出洋考查實業係彼個人受政府命令更何涉於鄙人及南通實業等語同人對此仍有懐疑之點查私人實業借欵係國民與國民之契約並無須代表國家之資格據日報所載前此已借三百萬元僅爲一小部分之開拓足徵借欵拓土已爲一度之訂約此次繼續借欵當爲彼方所歡迎此懷疑者一南通實業是否因他種情形而有借欵之必要同人旣非股東無權過問如尊電云云是經股東會議决卽無論何項借欵皆可進行而執事卽居於不負責任之地位此懷疑者二孝若考察實業本係個人行爲惟據日報載稱俟其來東即有具體的辦法是否以實業專使名　兼訂實業借欵之契約果使與借欵無關何以日報有此記載此懷疑者三同人爲領土主權計爲執事父子名譽計心所謂危用特電詢請即明白答復以釋羣疑無任盼切江蘇國會議員秦錫圭楊擇丁文瑩沈惟賢朱甲昌王立廷夏寅官王茂材徐蘭墅陶保晉汪秉忠蔣鳳梧王紹鏊劉可均丁善慶胡兆沂邵長鎔謝翊元楊潤胡應庚高旭陳義孫熾昌陳士髦沙彥楷陳中朱溥恩陳尙裔皓 
[旅京魯人請撤田中玉]  
　　旅京山東同鄉龍雨三等呈國務院文云竊山東督軍田中玉縱容土匪坐視河决破壞選舉抗令預征恣情肆虐民不堪命經年以來疊由山東省第二届省議會商會農會山東各界聯合會山東本届省議員山東本届國會議員以及各圑體向政府呼籲懇請撤懲在案奈前政府徇情庇護漫不查察一任哀號漠不置意迄大總統就職之始首以廢督佈告天下山東人民以爲田中玉即不伏受國法亦將奉令撤廢忍死須臾或冀復蘇乃不意靜候迄今數月實施尙無音信而田中玉以爲中樞無黜陟疆吏之能力遂更置民命於不顧現在山東土匪日甚一日全省無一縣非土匪蹂躪之區即一縣無一日無燒殺淫掠之慘聞者傷心言者淚下乃田中玉擁一師十旅之衆熟視無覩聽其滋蔓匪亂頻年民生凋敝而田中玉爲飽其貪囊起見忍心預征疊奉令阻敲迫反急河工險要當事預防乃延不撥欵致令潰决現在武定四縣仍没水中災民嗷嗷死傷枕藉乃田中玉將横征暴歛之欵竟不稍分些須略事補塞議會爲監督官府代表民意機關田中玉初意在於擁護一己遂違法舞弊製造議員繼以製造未得多數又用利誘威迫手段使之不得成立選舉經年議會尙不克行使職權此外庇縱奸宄敗壞吏治實難一一枚舉卽此上開諸端試想我東人民將何以爲生耶代表等旅居京都念切梓里僉以田中玉不去東則東民將無孑遺以田中玉之窮凶極惡而中央猶不撤懲則國民又何賴於政府爲此環懇國務院俯憐東民水深火熱之苦將田中玉撤懲迅行選任山東才望素優之人爲山東省長用符民治之意卽督軍一職裁撤任第五師師長鄭士琦爲剿匪總司令暫綰軍符以踐廢督之言旣無紛更之煩仍獲鎭撫之效一舉三善無待遲廻伏祈國務院毅然施行則山東三千萬人民實銜感之山東同鄉公民大會代表龍雨三朱心齋張芝軒等一萬五千八百十四人同叩 
[外交部注意長春會議]  
　　日俄長春會議雙方所議之問題中難免無涉及我國之處故我國外部前曾對兩國通告苟事關中國非先得諒解槪不承認此外政府并曾電令長春孫交涉員飭其詢明個中眞相孫交涉員當即往訪山崎長春領事詢其是否商議與中國有關係之事項山崎領事當即說明會議内容請中國不必過慮其後本月七日吉長道尹復奉政府電令往訪日本松平代表請其切實說明會議真相茲據日人方面消息當日松平代表對吉長道尹聲明之事大略如左㈠會議之目的在於講求防止撤廢後之危險方法如禁止宣傅危險思想之類是㈡次則求日本僑民在遠東共和國領土内者之生命財產之保護㈢締結關於商工業之協定以列國之機會均等西伯利亞之門户開放爲其主眼並欲撤廢從來外人在俄國領土内所受之種種限制關於此事俄國前已自行聲明故此次只欲將其旨趣具體的代爲事實爲已足此事不特日俄兩國之利益即中國及列國亦當均霑其利益焉㈣松花江問題日本未曾考慮及之關於中國之事項斷無不與中國政府協議而卽逕行决定之理但我國政府仍恐萬一不妥故又特派鄭延禧前赴長春其後復派顧問辛博森氏前去辛博森氏曾於十二日往訪松平代表語松平曰「中國政府頗懸念長春會議之前途故派余前來調查望足下將會議之内容率直對余表明以釋疑慮」松平氏爰將對吉長道尹之言轉述一遍對於㈠會議之由來及其目的㈡日本之情形等尤加以詳細說明謂「日本對於中國權利範圍内之問題斷不侵犯中國亦當知日本自華盛頓會議以來之對華態度今中國猶抱此種疑慮日本方面實以爲憾」松平對於華府會議以後之日本對華方針亦詳細加以說明請中國政府務必勿疑日本辛博森氏當卽答以「承足下開誠見告頗得諒解當將此意轉陳中國政府並擬即日經由 
 
 

Page 11

 
 
哈爾濱歸還北京」云云日本方面以中國如此注意亦頗有戒心但其聲明中之第四項所謂松花江問題當係指航權問題而言但航權問題並不止松花江一方面尙有黑龍江航權亦爲關係中國之大問題此層日本何以並未說明則吾人不能無疑者也 
[武漢大風災之情形（漢口通信）]  
　　損失財產二三百萬 
　　淹斃人口千餘人 
　　此次颶風經過上海後溯江而上沿江各埠幾無不被其摧殘據九江日本天文台報告九江十六日下午七時將有大風經過十時即由潯沿江西上約於十七日天明可到漢口最少在漢有二十四小時停留十六日漢口天氣異常躁熱十七日六時零五分果有大風由東北吹來虎虎作聲自後風勢愈猛砂土蔽空即室宇亦爲撼勲江面浪如山立崩滕澎湃幾有排山倒海之勢招商太古怡和各大公司商輪及淺水兵艦皆先期駛入鮎魚套得免風浪之打擊其他大小船舶之未避者無一不在風濤衝擊之中據見聞所及漢口方面其來寗紹三菱日淸各碼頭躉船之跳板均被巨浪所打壞招商躉船之跳板亦被打去一截捲入江心龍王廟覆没擺江兩隻俄租界打散拖輪一隻米廠沉没雜糧駁船一隻英界三碼頭打壞靑石駁船一隻又有紅屋牌香烟公司新置駁船一隻裝滿紅屋香烟及口香糖牛奶糖等預備於十七開往某處適爲風浪所阻船上尙有外人二名正在躊躇觀望忽大浪衝來將船身掀起一二丈之高外人大駭急跳上岸而船身已被擊散香烟香糖遂隨流飄蕩遍江皆是又有漢福小輪之執事某甲於船身隨波上下時懼欲上岸甫跳下時適巨浪突至其旁小輪與漢福互撞致將某甲篐成肉餅江岸所築之石地自特别區以下至東洋租界均爲巨浪所衝壞外人備爲休憩之靠椅亦損壞過半且有捲入波心者又龍王廟方面有數木排被浪擊散無數大木乃在江面横衝直撞助波濤肆虐小船被其打壞者不少武漢交通梗阻竟日龍王廟和春公司之利湘輪渡甫開一班即行停駛六碼頭輪渡竟未開駛午後風勢加緊浪尤加大白沫濺飛宛若雪山一時往觀者之衆不亞於錢塘之觀潮皆無不驚心動魄嘆爲僅見之大風也武昌武勝門外營房口與竹紙廠間之江岸於午後二時被浪衝潰兩丈一尺長一丈七尺寛之面積省署據報當令武昌知事陳繼良督工救護由陳派員雇夫七十餘名並購取蔴袋沙石木片會同警察七署長警督率搶築直至夜半尙未完工大堤口下新河白沙洲各打壞輪舶數隻沉没擺江兩隻紡紗廠碼頭躉船亦被打壞漢陽方面打壞鹽船四隻大木排兩架小木排無數漢陽鐵廠之鐵駁聞亦打壞兩隻綜計江面損失當在一二百萬其他如電報局之電桿電話局之電線亦損壞甚多截至夜半十二時其不能通話者漢口三百二十九户武昌百零七户漢陽十戶至後湖一带棚户多被暴風所吹倒又楊家河流通巷亦有倒屋傷人情事據一般人傅說此次被水淹死及被倒屋壓死者雖無確切調查要當在千人以上斯誠未有之巨災也今（十八）晨風勢稍殺至午巨風又作武漢輪渡午後又復不通天氣亦驟如寒冬前日之着夏布衣衫者今且御呢棉以禦塞矣（九月十八日） 
[蔡成勳指派省長後之反響]  
　　各公圑聲明絶未與聞 
　　國聞通信社南昌通信云日來贛省因省長問題發生絶大風潮究其原因實不外由蔡成勳嗾使一二本省劣紳賄買地痞流氓出而滋擾致演成逼走何剛德擁出李廷玉之怪事該劣紳等又盜用各公圑名義朦電北京請任命李廷玉爲江西省長實則各公圑各有名人等事前多未與聞且絶對的主張贛人治贛茲錄其啓事數則如下以見一斑㈠江西全省各公圑緊要啓事云逕啓者日來本省忽有少數敗類賄買游民冒稱公意集衆迫挾何護省長逼取印信别圖擁戴並聞盜用各公圑名義朦電中央加以任命似此鬼蜮行爲實屬心肝喪盡敝會等主張贛人治贛迭經發表宣言並派代表赴京請願誓當貫澈初衷矢志不渝所有近日敗類擁甲擁乙行爲絶未與聞其事除通電中央及各省外特電申明敬希明察江西省議會江西省教育會南昌總商會江西省農會江西自治籌備處江西工業協會省會中學以上職教員聯合會省立小學職教員聯合會江西自治速成會駐贛商帮協會江西旅京贛社江西新聞記者圑律師公會南昌學生聯合會㈡戴秉淸慮芳張述李林瀚胡薰吳士材趙寳鴻啓事云風聞有無恥之徒盜用鄙人等名羲朦電中央事前絶未預聞恐遠道傅聞失實特此聲明㈢蕭勉啓事云閱九月十四日九江江聲報載金至大劉道春等請李將軍實忱長贛一則内列鄙人名字查此電鄙人並未與聞當此全國人民以生命財產爭自治之時江西八十一縣之大豈無賢者足以長贛而必借材異地違反自治之眞諦鄙人雖不肖亦尙知人間有羞恥事特此聲明 
[湘省新政府組織之初步]  
　　决選省長之結果 
　　選舉司長之形勢 
　　湘省選舉正式省長其結果必歸趙恒愓前報已屢言之現在除南路之常甯東安新田臨武永興　縣以軍事關係或尙未舉行决選或雖已舉行而尙未電報結果又西路之永順永綏溆浦古丈以地處偏僻土匪横行亦或尙未舉行决選或尙未電報結果外其餘之六十五縣截止十六日晚間止均已電報齊全其結果如下譚延闓得七百五十三票熊希齡得八十七票趙恒愓得一千三百九十八票宋鶴庚得六票田應詔得三票李漢丞得九票綜計六人之中熊宋田李以得票過少業已不成問題譚氏雖及七百餘票之多然較之趙氏則相差幾及一倍縱使未報結果之十縣所投者盡爲譚氏而合此十縣之票數尙不及三百張與趙氏較亦差四百張之譜矧未必盡投譚氏乎然則此第一届之湖南正式省長必爲趙氏已不必俟各屬呈報完全而後知矣 
　　第一届正式省長之决選旣已得有結果則新政府之組織自應着手進行查省政府組織法已經省議會議决咨交政府公布七司司長選舉法亦經省議會法制股擬定草案昨經省議員包道平等之催促已定於星期一日（十八）列入議事日程提出大會討論一俟議决卽將定期選舉司長照省憲五九條之規定各司司長須由省議會選舉二人咨請省長擇一任命現因選舉期近運動當選司長者至三四十人之多省議會各議員對此曾爲數次非正式談話多以此次組織新政府關係於聯治前途者至重且大各司長爲輔助省長行政之人選舉尤不可不愼爰略定標準將來選舉必須頭腦淸醒學有專長者方能一致票選最近各議員又根據此標凖擬定當選人物討内務司長爲彭允彝吳景鴻財政司長爲皮宗石其一或爲任凱南教育司長任凱南陳潤霖實業司長賓步程左宗澍司法司長李漢丞彭兆璜交涉司長仇鰲粟戡時軍務司長宋鶴庚田應詔此名單爲議會方面初次擬定者但以路界之支配尙未均匀故議員中尙多異議以擬定諸人之中籍隸中路者過多隸西南兩路者太少也又聞趙氏方面亦多認爲未妥則將來之必須變更從可知矣 
[湘南問題將完全結束]  
　　陳嘉祐旣不能得滇贛軍之助力以再戰省軍遂至力蹙勢窮舍零陵西走不意城步綏寧各處已爲蔡軍堵截西路竟至不通祇得在新寗集合殘部共得一萬餘人暫時遁入武岡再圖活動乃由該縣東鄉緣諒山公塘至西鄉之高沙市暫駐將由此闌入湘西當陳部退出零陵之時第一師師長宋鶴庚以湘南一方已可告一段落此後戰事或更將延及湘西亟應急起速圖俾此事得以早日解决爰移駐寳慶以便督率指揮於是衡陽鎭守使謝國光寳慶鎭守使吳劍學亦隨同至寳赞助戎機此際沅陵鎭守使蔡鉅猷深恐陳部竄入本部防區則將益難收拾爰派所部第九旅旅長劉叙彝督隊分堵綏寗靑坡各要隘防其西竄又派第十旅之一部分開赴溆浦防陳軍由此竄入防區並留十旅旅長田鎭藩留守辰州己則親率游擊隊及機關槍營馳赴洪江督帥以期早日撲滅宋鶴庚得此電報亦卽派兵分别包圍計寳慶方面由吳劍學防守新化方面由第一步兵旅之鄭圑由承擔任防守第一混成旅長葉開鑫則督同第二圑全部由新寗向武岡進擊東安一带則由第二步兵旅長唐生智擔任防守經此一番布置陳部遂完全入於包圍之中查陳部自由洪橋歸陽等處潰退後卽連次敗北逕至武岡其慌恐情形殆已如觸綱之魚傷弓之烏故一得四面包圍之耗卽惶懼萬分其部兵之私行逃走者無慮千數陳嘉祐見軍心渙散且已無路可逃遂再行派員赴寳與宋鶴庚等接洽請求收編宋氏考慮之後已决計容許以期息事寗人目下正在會商收編辦法並與陳氏交換意見能否妥協尙不可知又聞宋氏之意如終不能和平解决卽仍舊設法圍攻務將此事於最短期内完全了結至湘南軍事卽已告一段落則一切善後自應着手辦理聞趙總司令已將此事一併責成宋師長督辦宋氏奉令後業已通電湘南各知事先行整理圑練淸查户口以防潰兵土匪乘機竊發其賑卹災民等事則俟陳部完全結束後再行一併辦理 
[陳炯明復職中之粤局（平）]  
　　陳炯明久未復職粤人頗以爲疑茲聞陳氏定十六日正式就總司令職已由總部副官處通知各機關届時在農林試騐塲行禮外問所傅粤軍將領内部頗有不協至是諒已調停就緒矣陳復出後能否控制粤局此時尙無把握蓋孫中山雖去粤而民黨之潛勢力仍在粤爲革命之策源地雖如龍莫之擁兵自固尙不能持久故欲求安粤非先疏通民黨不可且近日盛傅孫與直系携手則前此聯吳政策亦將失敗西南圑體渙散若此聯省主張何從實現尤爲陳所痛心於是乃不敢走於極端而緩衝之策必須有調和兩方之人出而協助方能有濟粤中素負人望且守中立態度而又爲孫中山所重者爲唐少川湯廷光魏邦平三人故陳氏之意以爲今後粤局對内對外千頭萬緒非得三君合力維持不可日前湯廷光將海部取消脫離政治漩渦而海軍將領以統率不可無人爰擬設立海軍辦事處通電公推湯爲督辦陳炯明即電表贊成即縶維湯氏之意數日來湯屢赴白雲門與陳曾晤曾敦勸早日就職陳亦力請其出爲臂助湯之爲人無可無不可苟利於粤惟力是視但未知能幹旋有效否耳至唐氏方面陳前擬推彼長粤旋以未得軍官同意又復中止唐已表示消極態度現陳以統一問題非常重要非借　少川不可特請湯廷光親赴唐家灣一行代向唐氏諮詢一切日昨湯已由唐家灣返省報告謂唐氏對粤必有貢獻然無來省之意陳認爲未得要領十四日特親往唐家灣面謁唐氏以表誠意聞陳氏此行擬將各項大計畫對唐爲系統之討論並親爲之勸駕昨日陳已回省未知唐之態度如何耳又魏邦平自將本兼各職完全辭去本擬出洋留學束裝待行適其夫人分娩遲遲未果而日來挽留魏邦平勿萌退志之聲浪又起日前陳炯明對人言謂麗堂爲予極仰重之人緣彼對於粤人治粤之政見與余相同歷年來對於地方上之治安竭力保護尤得民心詎忽鳴高蹈殊爲憾事余無論如何必請其再出人才難得未可令其閑散云云經商之陳席儒以梓里之情動之並派何星洲親往敦勸雖未有結果然魏氏此次辭職之原因非盡出於意氣果炯明能推誠相與不難再挽其出山耳 
[杭州快信]  
　　公立法校校長周伯雄教唆毆傷學生案現奉司法部令覆到浙轉飭杭地審廳依法受理已票傅楊禮彬周觀賴徐高才等及王拯俞仲祺等兩造訂期二十五日上午公開審判 
　　省教育會提出各縣設立幼穉園草案規定辦法每縣至少設幼穉園一所經費從縣稅支出並聘各屬女師校附屬幼穉師範科及各省幼穉師範歐美幼穉師範畢業者爲主任已提交全浙教育會聯合會公决 
　　高檢廳昨委翁耀充縉雲縣管獄員謝履謙充永嘉地檢廳學習檢察官高審廳同日委周毓濓充本廳書記 
　　塘栖統捐局長陳鵬騫調省委紹興内河統捐總稽查陳曾任接充遞遺總稽查差委財政廳統計科科員潘國紀接充昨俱發表 
　　甌海道尹林鵾翔有辭職消息 
　　菸酒事務局委薦任職王肇祉赴紹興淸理各支棧積欠並巡察第四區（寗屬）菸酒事宜即日首途 
　　赴皖採米護照省署已發三百張令由杭總商會按取締辦法分别塡給現該會以請領者多續呈省署添發七百張以資普及 
　　舊處屬縉雲龍泉等縣災後發生疫癘該處官廳已函請上海紅十字會救濟隊派員馳往救護 
[南京快信]  
　　韓省長因所委諮議多半辭職而議會方面又有一部分議員反對支配對付頗感困難現有將諮議廳無形消滅說 
　　李廷玉通電暫護江西省長旅寗贛人大不謂　定明日開會討論對付方法 
　　馬聯甲昨由蕪湖來謁齊督旋轉車赴蚌 
　　招商局江新輪昨由九江運來第九旅遣散兵士百餘名即轉車送回直𨽻原籍 
　　齊督自今（二十）晨七時起親赴小營檢閱駐省各部隊步兵場操㈠各個教練㈡排教練㈢連教練㈣營教練戰鬭教練第一日第六師第二日第三混成旅第三日第四混成旅第四日外衛隊營第五日内衛隊營每日自上午七時至十時施行 
　　齊督電辭兼督辦浦口商埠事宜府院昨來電慰留 
　　齊督准秋節後乞假一星期回寗河原籍葬親 
　　王正廷昨由滬來未入城卽轉車赴濟南 
　　軍署加調六師步兵一營駐紥浦鎭一带嚴防鐵路工人或受罷工影響 
　　金壇東溪鄉鄉民築壩爭鬭案省署令縣和平辦理 
地方通信 
[金山]  
　　請搶修海塘今歲風災連遭四次海塘椿木爲風潮衝毀者數千根風劇烈時潮入塘内損失不貲茲又將届潮汛若不搶工修築恐黄浦南北勢必盡成澤國矣茲錄金山士紳致省當局電文如下江蘇齊督軍韓省長水利局羅總辦公鑒謹啓者秋來迭次颶風暴雨衝損松江縣屬金山嘴一带海塘其中戚家墩地方最險塘外椿木損傷數千根之多所駁之石竟被衝入塘内而海水衝塘流入居民生命財產危險已極查該塘向係隨時修築思患預防近來數年並未修築僅有塘工局委員之名而已歷年風潮迭遭損壞雖由天災而在政治家之眼光總歸咎於人事之不盡况舊曆八月十八日潮汛在即海塘正當其衝該塘已失堅固之抵禦不問可知若再加颶風暴雨該塘不幸坍塌不但我浦南盡成澤國卽浦北亦被其災此間千萬生靈盡寄命於海塘之捍禦潤澤等與海塘最近寢食難安無門呼救惟有懇求督軍省長迅咨水利局總辦於八月十八日以前搶工修築以救千萬生靈於險地我公關懷民瘼决不坐視惟恐路遙隔膜未悉情形現塘外海水比塘内平原常高丈外亟將急不容緩之實在情形籲請鈞鑒專此上達謹請公安金山張堰鎭商會會長錢潤澤副會長曹邦安會董黄熙莘助理員楊成育公民錢祖繩黄象頣 
[松江]  
　　調換警察分所長楓涇警察第一分所長高峻莘莊警察第二分所長鄭福忠先後因案被控經温兼所長令調高峻爲第二分所長而以鄭福忠繼任第一分所長職務以避攻擊而期相安聞此項公文已於二十一日發表矣 
[蘇州]  
　　校長參預祀孔典禮吳縣郭子埜知事以祭孔日期在即昨特訓令縣立男女各高小校長杜應震徐鎭之曁各區學務委員文云案查文廟祭祀所有辦學人員自應一體與祭　崇祀典歷經通令遵照在案本年九月二十六日爲秋丁祀孔之期應即查照成案辦理除分令外合行令仰該校長委員届時一體與祭 
　　請免予改組太湖水利局電北京大總統鈞鑒國務總理内務總長農商總長全國水利局總裁均鑒報載蘇浙國會議員沈維賢褚輔成等函請改組太湖水利工程局一節閱之不勝疑異查太湖下游諸水江浙數百萬農田實利賴之前以湖河淤積水患頻仍經兩省紳耆籲請特設專局從事疏浚所以一事權而專責任也自王紳淸穆繼任督辦以來對於下游諸幹河已次第勘測其白茒一港且不日施工辦理兩年已有頭緒沈議員等謂爲貽悞虚糜殊多悞會蓋該局之編制係參酌運河工程等局成案辦理事非獨創局用測勘等費自成立迄今僅用銀十五萬元初無數十萬之巨至澱泖諸河係下游入浦要道亦即三江之一旣非一隅更非上游原函未免錯悞總之經濟爲事實之母工程以緩急而分苟能迅籌的欵標本兼施則湖河工竣之期不難計日可待崇治等居處濱湖期成尤切察酌該局現辦情形絶無改組之必要事關農田水利應請我大總統據情駁復免予更張無任企禱之至江蘇省議員章崇治侯兆圭宋銘勳馮世德錢鼎蘇屬士紳潘祖謙尤先甲蔣炳章顧則范丁懷棨叩眞 
　　警察廳會議結果蘇州警察廳李廳長昨日上午十時召集各區區長蒞署會議茲將議决事件錄下㈠議决教練所由各區選送長警二名或代募二名尅日送到以期足額而重教練㈠議决各處渡船有貪得渡資多載渡客或載車轎其車轎槓往往超過船頭最易與他船互擴發生危險應由各區及水巡隊派警於各渡埠輪流梭巡勸令遵章以免危險㈠議决各區禁烟不力每有揑名信到廳發區查獲者應傅令各巡官振刷精神力圖整頓㈠議决本埠地方遼闊賭風素著各區應切實查拿以維禁令㈠議决城内河水污穢若供飲料最易發生疾病應飭崗警對於各水灶隨時禁止以重衛生㈠議决各商店以舊報紙及其他印刷品包裹食物毒害最深除由廳布告申禁外應由各區派警隨時曉諭俾知利害 
　　警餉先發一月蘇州警察經費積欠三月各長警以餉項無着多有求去之意曾由各區署長晋謁李廳長請予設法維持茲悉刻由李廳長先發一月飭各區具領分發其餘欠餉聞本月内可望發淸 
　　吳縣知事被控近有公民陳晋卿赴蘇常道尹公署呈控吳縣郭知事濫行職權寃報無辜請予澈查昨奉批示略謂據呈各節是否屬實候令行該知事迅予查明具復以便秉公核辦 
[鎭江]  
　　英租界之火警本月十九夜二時鎭埠英界馬路廣誠隆糖號之大棧房中不戒於火致兆焚如工部局洋龍卽馳往灌救直至四時始漸熄滅是役計焚去紅白糖一萬數千包約値銀十萬兩左右　 
　　新所長接差新委瓜泗稅務所所長呂長鏞業於十八日到泗接差聞准於二十一日親蒞瓜洲查察稅務情形以資整頓 
[揚州]  
　　新知事履新有期新任儀徵縣知事方在鏞（笙如）業在省垣謝委返揚訂於二十七日往儀履新已聘程劍雲任承審易霞臣爲收發 
　　請縣撥欵修學校江都勸學所長胡子竾據城廂各學校報告遭風雨倒屋塌墻者計有二十九處之多特彙呈縣署請欵興修以重教育 
[南京]  
　　江蘇義務教育期成會近訊江蘇義務教育期成會據調查員杜進承振華交到江陰縣調查報告如下㈠支會本年二月十日開成立大會推吳元滌吳廷策梅禹爲正副會長共計會員一百零九人會中分調查講演研究編輯等部而會務進行擬先從講演入手業由講演部幹事員聯合縣巡廻宣講圑分赴鄉間講演使一般人民了解義務教育之眞義則籌欵設校自易進行㈡經費原有縣經費三萬三千三十二元市鄉經費八萬六百二十元至增籌經費尙無確定辦法㈢師資現任教育八百零二人擬開辦甲種師範講習所養成教員㈣學齡兒童數已入學者一萬六千七百七人未入學者八萬七千四百七十三人㈤校數與級數原有二百四十校四百六十六級按照逐年推廣計畫第一年應增一百十六級第二年增二百九級第三四兩年各增二百八級第五年增三百十三級第六年增二百八級第七年增二百九級第八年增三百十三級合計共應增一千七百八十四級 
[南通]  
　　城北命案紀聞南通城北韓姓婦被人兇毆抛河斃命案昨經瞿知事開庭審訊到場旁聽者約有七百人之多先後傅提兇犯韓長發沈常屍夫韓炳南等訊問供詞含糊不得要領而鄰證徐黄氏亦堅不吐實惟兇犯之罪惡昭彰已無可諱瞿知事當即飭警掌責六百下先行收押待審諭令韓炳南曁鄰證退庭時已下午八鐘矣 
[安慶]  
　　省立第四女師範近聞安徽省四女師前由教廳委任程君宗泗前赴休寗籌備曾紀本報茲聞程君蒞省後教廳任爲該校校長並請程君兼任省立法政學校校長程君堅辭法政專任女校接事之後聘任方君槐三爲事務及工程主任方君立堂爲會計程君管侯爲文牘並聘請北洋女子及北京大學特别生趙珮文程琴若胡美麗朱敬白王眞馮女士程靜宜等爲教員定於九月二十五日開學現在報名者頗爲踴跃云 
　　皖北土匪猖獗皖北壽縣與皖中合肥毘連各鄉近數月來時有土匪發現燒殺搶擄無所不至雖經該兩縣駐紥軍隊派隊剿捕無如此拿彼竄未能殲除據聞滁縣西鄉於夏曆七月十九日突有大股土匪約五百人快槍足有三百桿盒子砲約百餘根來自壽縣定遠交界地方路經定遠之張橋集官塘集蕭家圩合肥之曹家崗陳家集廣興集滁縣之界牌集常山嶺全椒之章廣集等處燒殺淫擄所過爲墟有黄山寺保董汪繼宗被匪挷票而去惟界牌集紳商以匪勢猖獗慮遭蹂躪立措洋五百元冒險與匪接洽匪得資始越境他去現大股匪徒俱屯常山嶺該處距滁縣全椒兩縣城僅七十里隣近各縣皆異常恐慌聞駐防滁縣之新安武軍已派兵一哨開拔前往抵禦若不厚集軍隊設法痛剿恐將成爲流寇也 
[嘉興]  
　　委員辭職慰留嘉興第一區代理自治委員兼學務委員蔣撫卿接事以來尙能熱心任事惟現因學欵支絀每月發給小學經常費恒有無米爲炊之槪加之本區地方廣大人衆事繁因之該委員屢萌退志日前爲某事又受外界責言故於上星期復呈請辭職並薦賢自代現聞汪知事以該委員辦事盡職已指令慰留矣 
　　催報平糶結束嘉興各區平糶現已次第辦竣惟該項結束情形各區均未呈報到縣縣署已於日昨分令各區自治委員將所轄各區舉辦平糶情形尅日報縣以憑查核茲悉城區蔣委員奉令後以本區平糶發糶日期在陰曆六月十五日分四期至三十日辦竣共糶米石六百石所蝕虧耗除由官廳撥給外尙不敷洋二百四十餘元决由各段平糶董事分任籌募補充此項結束辦法將於日内呈縣查核矣 
　　呈請修理校舍嘉興今秋風雨交加建築物吹倒不少城區各國民學校校舍亦多爲風雨侵害坍損不堪若不修築危險堪虞近聞鍾秀校長陳澤貽毓秀校長趙晨等均於日前分呈縣署請求撥欵興修縣署據呈後已指令蔣學務委員查覆矣 
[杭州]  
　　麗水風災乞振電麗水旅杭籌振會周公井水災協振會上海申報及諸同鄉均鑒眞日颶風狂雨暴烈異常入夜蛟發平地水深數丈凡災後播種雜糧盡數漂没房屋吹倒無算東鄉黄村莊一带尤甚一月兩刼生機益促泣叩設法拯救麗水災振會叩文 
雜評一 
[吏治（默）]  
　　一省之吏治省長總其成知事負其責省長與知事能各以實心實力始終勿懈以治其事而後吏治乃可言整理是故爲省長者不重以一時嚴厲之命令示威於各知事而重在時時考察知事之勤惰勿使賢不肖混淆而已爲知事者不重在能奉行一時之命令以見好於省長而重在能時時考察地方之利弊勿使爲大朦蔽而已蓋知事爲親民之官而省長則爲親官之官省長深居簡出不與官親僅憑一紙文電之報告寄耳目於少數僚屬雖甚明察必難得其情僞知事而深居簡出不與民親一任吏胥左右之播弄地方紳董之把持雖甚熱心亦無補於萬一自來吏治之廢弛惰偷與夫一切敷衍粉飾之弊皆起於不能親之一字而江蘇吏治之所以敗壞亦即以此爲大原因也 
　　今韓省長對於烟賭可謂雷厲風行矣各縣知事之查煙捉賭可謂奉令惟謹矣然若僅在一時僅忙碌於一時之文告則收效能有幾何吾故望今後之江蘇能進舉其親官親民之實 
 
 

Page 12

 
 
   
 
 

Page 13

 
 
本埠新聞 
[寳山海塘岌岌可危]  
　　吳淞迭遭颶風沿海損失甚鉅寳山東北二門外海塘更形危險上次颶風中塘工局搶險工料已費去千餘金目下秋潮正盛尤以中秋前後爲最大之時昨日省委黄以霖諮議·會同江蘇水利局總辦·吳淞商埠局金坐辦·寳山馮知事等同蒞吳淞察勘一周不日即可動工修理云 
[部撥紐約展覽會赴賽費已准]  
　　本埠絲綢業各機關昨接上海總商會公函爲明年二月紐約絲綢展覽會華商赴賽經費已由政府准予撥助事茲錄其公函如下逕啓者明年紐約絲綢業展覽會華商遵令赴賽請呈部撥欵一案經敝會具文轉請去後茲於本月二十日奉農商部第一一九七部批開呈悉查此案已由本部提出國務會議撥欵補助并派員籌備一切現准國務院函稱業經議决照辦等因除再另令行知產絲省區迅將明年願意加入赴賽絲綢各圑體彙呈本部以便支配補助外仰該會轉行知照等因到會查院議補助數目部文並未指明本日適接王介安君自京來函據稱議决撥助二萬五千元另還上年墊欵三千元除由敝會電部詢明確數外相應據情先行備函奉達至祈查照爲荷 
[陳列所絲綢展覽會消息]  
　　昨日商品陳列所收到杭州綢緞帮大宗出品計有綢緞二百餘疋已誌昨報聞是日送所者尙有該所所推定之杭州綢緞帮主任金溶仲君自辦之刺繡一百餘件内有刺繡觀音等品價値在四千元以上據金君云該品係前淸乾隆時進貢之物洵屬無上奇珍赴賽時亦足爲國產生色不少云又該所以開幕期迫苟非趕速佈置深慮不及用特於前日起其三層樓一層停止參觀以便着手陳列聞各出品人亦有派員來所自行陳列云該所又以此次展覽會商品皆須運美赴賽對於美國稅則一節亦宜先事調查以免臨時茫無頭緒且近聞美總統哈定已有减輕進口稅之說故此次運美費用亦可减省不少聞該所現已着手調查云 
[萬國生絲檢騐所之近訊]  
　　總所長陶迪君於下月間將返美一行 
　　陶君參與紐約生絲博覽會後仍須來華 
　　本埠自去年設萬國生絲檢驗所於香港路以來絲業方面多獲直接間接之利益惟尙有一部分絲業華商未明該所之組織及功用與絲業改良前途之必要往往不與該所接洽此則雖與該所無大關係但絲業本身實受無形之損失也該所係由上海絲繭總公所與美國紐約生絲檢驗總所合組織者其作用完全爲謀華絲之改良及遠大之進步意至優也現在社會日趨文明誤會之點當然可漸消除將來可望全體絲業華商皆能明瞭種種弩力刷新其事業造福各方面也該所總所長陶迪君（Ｍr　Ｄ　Ｅ　Ｄouty）將於下月（十月）二十八日乘輪返美因明年二月美國將開生絲博覽會於紐約我中國亦將有代表赴會陶迪君於開會以後約明年三月間即仍來華進行檢騐所事也 
[美商務次長昨日之酬酢]  
　　賀氏今日參觀大中華紗廠 
　　明日　滬 
　　美商務部次長賀思敦Ｈ　Ｃ　Ｈustcn氏於昨日上午十一時參觀中國靑年會及海軍靑年會一節已誌昨日本報昨晚本埠豐裕洋行華經理韋渌泉君因悉賀氏尙未離滬故特在其宅内設備佳肴宴請賀氏及檀香山聯太平洋總會總董福德Ａ　Ｈ　Ｆord氏陪宴者爲中國銀行行長宋漢章君美商務參贊安諾德君靑年會費吳生君聞賀氏云今晨尙須至吳淞參觀大中華紗廠故改定明日上午十時離滬云 
　　昨日午後三時美國商部次長賀思敦氏在莫槎夫號坐艦設筵宴請本埠中國官紳赴宴者松滬護軍使何豐林秘書陸達權江蘇特派交涉公署代理交涉員陳世光秘書楊小堂修改稅則委員會主任蔡廷幹上海縣知事沈寳昌中國紅十字會代表楊小川總商會會長宋漢章前商會會長聶雲臺等　官陪宴者代理美總領事台維斯美商會會長美艦長商務參贊以及其他美紳商等約數十人均由賀次長隨員殷勤招待並導引參觀次長所坐之巡艦該艦爲最新式之機械係用電氣引擎所裝砲位亦極新穎且有射擊飛機砲等爲美艦中之巨大者經導引員一一指示明晰觀者頗爲愉快移時入座筵間各致頌詞賀次長亦致答詞音樂悠揚歡呼暢飲至五時許始各散席 
[商聯會事務所覆張維鏞等電]  
　　爲大會移京開會事 
　　全國商會聯合會總事務所接關稅研究會代表張維鏞王文典等電請將本年大會移京舉行原電已誌昨報該事務所以關係變更議案無權取决當即據情電覆電文如下北京總商會轉關稅討論會各省區商會代表諸君鑒篠電敬悉諸公爲裁釐加稅一案赴京與會深佩賢勞所議將本届漢口常會移京舉行事關變更上届常會及臨時會議决案本總事務所祗有執行議案之責無權取决候諮詢名省事務所再行取决多數先此電復即祈察照全國商會聯合會總事務所哿 
[總商會明日開臨時會董會議]  
　　緊要議案三條 
　　上海總商會因有特别事項須待解决故由宋方二會長於昨日發出召集臨時會董會議通告定於明日下午四時在常會室開會茲錄其議案如後㈠檀香山商業會議加派代表案此案先於第十九期常會議决續行通函各業圑體多派代表茲又接會董趙晉卿君函稱鄙意擬請本會及各省商會加推代表或請政府除穆君外另推有商學智識者一二人赴會并電達農商部籌撥經費一面由會函達各業徵集議案譯成西文以便交由代表届時提出請開特會公决等語應如何辦理之處即請公决㈡工商訪問所推舉人員案此案前於第十九期常會提議經公决應俟詢明該所組織辦法再行酌核茲查此項章程現已由部公布刊登報端合再錄印隨案分送應如何推舉之處即請公决㈢關稅研究會推舉代表案此案前於第十九期常會時由謝蘅牕君提出當經議决請謝君查明該會名稱再行核議茲接復函内開此會名爲關稅研究會李石之君爲會長專爲研究貨物評價及加抽二·五與本埠各業有重大關係應由本會公推熟諳中外文字及商情者赴京參與等語並接該會各省列席代表王介安君等函電關於討論撤廢現行各稅另籌抵補辦法徵求意見應并案研究問請公决 
[太平洋會議之紗廠聯會代表]  
　　本年十月美國檀香山太平洋商業會議關係我國商業甚鉅前經上海總商會函致本埠各業圑體多推代表前往與曾以隆我國商家聲譽已誌前報茲聞華商紗廠聯合會昨日董事常會議决已公推豫豐紗廠畢雲程君爲該會代表出席太平洋商業會議卽與總商會代表穆藕初君一同出發云 
[紐約新水脚之披露]  
　　自上海至紐約運費自上半年水脚公會解散以來本埠各公司咸自由减跌致無一定之標凖甚至茶葉每噸减至四元五角及五元現在本埠航行紐約綫之美滿公司（怡和經理）·巴勃公司（提督經理）·大來洋行·太子公司·新其昌洋行·花旗公司·天祥洋行·日本郵社·與藍烟囱公司等十一家從九月份起重新恢復公會决議水脚費特别加增現已公同議妥　十五號爲始凡本埠裝紐約貨照新水脚計收且至少之提單必須十元運貨重量以毛重爲凖航路以巴拿馬與蘇彝士河均係 
一律普通轉船貨加駁費一元漢口天津塘沽轉船貨均加費二元惟下列各貨運費並無扣用茲將新定運費價列表於下（表以元爲單位） 
貨别　　　　每噸價　貨别　　　　每噸價　貨别　　　　每噸價 
礦苗（包）　一○　　細蔴　　　　一○　　礦苗（箱）　一○ 
乾牛皮　　　　八　　生菓肉　　　一二　　濕牛皮　　　　八 
荳子　　　　　八　　馬鬃　　　　一○　　荳餅　　　　一○ 
羊皮　　　　一○　　猪鬃　　　　一一　　廢絲　　　　一○ 
樟腦　　　　一四　　湖絲　　　　一五　　萆蔴子　　　一二 
山東綢　　　一五　　蔴皮　　　　一○　　綢子　　　　一五 
瓦器　　　　一二　　蔴子餅　　　一二　　棉花　　　　一○ 
菜子　　　　一二　　廢花　　　　一○　　白米　　　　　八 
古玩　　　　一二　　芝蔴　　　　一二　　鷄蛋　　　　一二 
大黄　　　　一○　　自來炎管　　一○　　靑蔴　　　　一○ 
毛　　　　　一二　　靑荳　　　　一○　　五倍子　　　一○ 
生仁　　　　一○　　頭髮　　　　一二　　花生（带壳）一二 
廢髮　　　　一○　　花生（去壳）二五　　草帽　　　　一○ 
散油　　　　一五　　皮油　　　　一二　　油類　　　　一五 
菜葉　　　　　八　　樟油　　　　一五　　鉛皮　　　　一○ 
猪腸　　　　一四　　烟葉　　　　一二　　烟葉（捆）　一五 
　黄　　　　一七　　合桃（带壳）二五　　合桃去壳　　一二 
羊毛　　　　一○　　甘草　　　　一四　　磁石　　　　一○ 
杏仁　　　　一二　　 
　　又有裝載貴重品及估價者須抽提百分之十五爲運費但估價標凖按領事公館内所給照會上之定値爲準 
[航業消息彙紀]  
　　近來本埠之西貢米進口上週内由日郵船從東洋裝來者計兩批一爲七千包一爲四千一百六十包 
　　日本郵船會社之靜岡丸由西雅圖開來裝到木頭四千九百四十恨及麥粉三萬六千六百二十六包但聞此貨係轉至香港者又有硫黄一千九十箱紙頭四百件尙有長野丸從印度運來白臘七千八百四十件白米六千五百包係轉到東洋者 
　　花旗公司之克里扶倫總統號昨日由港開來當日因不及出口展至今日啓椗尙有該公司之感遞遜總統號自舊金山來滬於星期三經過神户昨得來電將於二十四日進口船内有美國運申之大條銀及九月二日前之美國寄華郵件 
　　近日中國之苦力及傘商由日本被逐歸國者甚多計由日光丸輪來滬之傘商吳服商有陳俊聲陳林階俞其樹等三十一名又有乘山城丸來滬之石工傘商吳服商數十人並有福建籍之留日華商工人十三名亦已歸國此外之搭乘竹島丸來滬者又有石工傘商林文水林元星吳桃元等十餘名在此一旬内爲留日華工歸國之最 
多時期云 
　　昨日郵船由城丸到申裝到東白糖一萬三千五百六十包漂白粉五百件棉布七百二十五件石粉二百件 
[濱江商會函詢振捐查賬結果]  
　　本埠商會聯合會總事務所接吉林濱江商會來函云敬啓者案查上届大會表决對於振捐一案推定代表二名前往財政部調查賬目藉明用途眞象如何解决未經函佈嗣奉吉林財政廳令全國振捐復經届限一年等因查從前部令原有不再展期之語出爾反爾實覺失信於民商民萬難承認對於商民困苦毫不顧恤於自顧不暇之中强迫以特别擔負又非保商恤商之道未知大會决定之案代表赴部如何結果望乞查明速爲見復不勝盼切此致全國商會聯合會總事務所濱江商會會長張香亭苑靜波 
[總商會將編印同人錄]  
　　上海總商會爲編印本年份全體會員華洋名錄事將致函各會員其函云逕啓者本會華洋文同人錄自民國七年編製完竣後曾於十年一月修訂一次本届改選之後自應查照原案重行編印以昭核實惟以事隔二載所有代表名義及通信地址等項不無更易爰將舊同人錄年載台銜原文隨函附上卽希察核並乞修正仍請迅賜擲還以便彙編一俟印刷告竣卽當分送各國駐滬領事商會並英法二會審公廨俾得查照名籍 
援例優待事關會務至祈早日惠覆爲荷 
[厲行煙禁之縣令]  
　　上海縣知事兼縣警察所所長沈寳昌昨日訓令各區署所長文云爲特令淸查烟館並嚴拿販賣烟土嗎啡事案准本知事呈復歷年辦理禁烟情形一案奉省公署第一四九○三號指令内開呈摺均悉茲分條核指如下（一）烟館一項據呈已在天然淘汰之列尙未私行重開此乃理想之談該知事試於鄉鎭之間一查當知其所見之左（二）販賣烟土旣經該知事於上年六月查獲金咸生販賣高根一案足見售買毒品不止金咸生一人何以年餘以來并未繼續查獲足徵稽察不周（三）禁吸一層據呈曾产紳董督飭圖保隨時將吸烟之害開導一般人民辦法未嘗不是但督飭圖保宜有相當之責任勸導人民宜有確定之辦法來呈并未聲明（四）近來各縣警察官吏因包庇私運私售私吸屢被人民指控該縣情形豈能獨異據呈包庇烟賭乃從前緣營官弁及衙署吏役之積習現在改辦警察尙無包庇情事此乃信人太過之弊按之事實未必如此總之上海一隅華洋酬酢自比内地爲繁該知事不能事事躬親亦不必諱第該縣不兼司法政務較簡理應振作精神將奉令飭辦之件認眞整頓本省長從政有年對於地方官之勞逸勤惰但核其上呈文牘即可得其端倪此後禁烟事件該知事須留意檢點毋得一味粉飾自取咎戾此令摺存奉此查禁烟爲警察專責迭經嚴飭整頓奚止三令五申前奉省公署訓令行經各該分所所長覆稱各區烟館一律封禁閉歇遂即據以呈覆並聲明烟館一項已在天演淘汰之列尙未私行重開今奉省公署指令有云該知事試於鄉鎭之間一查當知其所見之左自必確有所指應即飭令該主任督同各分所長各就各區一律切實淸查如再有私售吸烟之户與烟館相類者立即查拿封禁毋許影射蒙混定限於文到半月之内將查辦情形具報查核該主任及各分所所長等皆本知事佐用之人相信有素此次省長厲行禁烟嚴令可畏務各自愛體面自顧考成振奮精神認眞查辦不得稍有疎縱半月之後本知事定當親赴各鄉分别抽查並密派親信之人暗爲查訪倘有烟館發現本知事信人太過之弊自甘坐實而該主任及各分所所長捫心自問其何以對本知事耶至販賣烟土尤爲人民巨害亟應選派偵探廣購眼綫嚴密查緝務期有犯必獲解送究辦果能使販運烟土之人不敢入境嘗試則烟館來源不禁自絶吸烟之人亦漸漸稀少矣此事最關緊要各宜格外注意勸懲章程具在本知事信賞必罰决不稍事寛假也除令行縣警所主任並出示勸諭外合亟令仰該所長即便遵照辦理切勿疎忽此令 
[全國司法會議籌備處消息]  
　　全國司法會議自杭縣律師公會發起囑託上海律師公會在滬設全國司法會議籌備處通電各省法圑請即推舉代表蒞滬參與會議討論改良司法上一切應興應革事宜各省法圑得電後陸續遣派代表並來函贊同者（一）金華公會（二）鄞縣公會（三）永嘉公會（四）杭縣公會（五）浙江法政學校（六）江寗公會（七）淮陰公會（八）上海公會（九）吳縣公會（十）南京司法研究會（十一）東南大學（十二）上海法學研究會（十三）神州法政校友會（十四）無錫律師圑（十五）東吳大學（十六）湖南羣治法政學校（十七）達材法政學校（十八）公立法政學校（十九）長沙公會（二十）哈爾濱濱江公會（二十一）濟南公會（二十二）福山公會（二十三）蕪湖公會（二十四）懷寗公會（二十五）思明公會（二十六）厦門公會（二十七）閩侯公會（二十八）法醫學會（二十九）監獄學會（三十）信陽公會（三十一）開封公會（三十二）洛陽公會（三十三）武昌公會（三十四）夏口公會（三十五）北京公會（三十六）中華民國律師協會（三十七）保定公會等三十七圑體均遣派代表來滬除抵滬代表許壬傅凌雲等十三人外其餘各省代表多已首途大約今明日可以齊集滬上其未悉抵滬日期者該籌備處昨又致電催促電云「濱江律師公會閩侯律師公會並轉監獄學會法醫學會尊處代表想已在途何日能到速覆以便定期正式開會全國司法會議籌備處馬」又今日午後籌備主任張一　君邀集在滬各代表商議訂定成立大會日期云又該籌備處昨日接到各省法圑來函彙如下（甲）「閩候律師公會來函」敝會推定鄭元鼎沈孝祥兩君爲出席代表即日首途特此奉聞（乙）「鄞縣律師公會來電」敝會公推朱會員鼎煦吳會員國昌爲代表即日起程特先奉聞（丙）金華律師公會來函」敝會前經推定姜恂如姜在銓兩會員爲出席代表茲接通告開會在即除姜恂如君因事不獲到會外姜在銓又未接得復音誠恐遣誤抛棄權利如果姜君不能到會懇請杭縣公會代表兼代一切又敝會會員馬國華鄭桐蓀兩會員提有議案數則隨函附送可各提付大會討論之處并請審核施行 
[英國新總領事參觀公廨]  
　　新任駐滬英總領事巴敦君於昨晨九時偕副領事包克本君乘坐汽車同蒞公共公廨當由關正會審官與李俞陸張四襄讞延入領事憩息所茗談片刻巴君即至第一刑庭觀審移時旋由李張兩襄讞與駐廨西員魏納脫導引巴君至民刑各庭各辦公室及男女押所參觀一週巴君以公共公廨各部佈置適當較其昔年陪審時規模尤爲宏大巴君氣爽神淸丰采勝過當年步至公堂門外遂與各華官握手告别 
[商總聯會常會紀]  
　　議决電促官廳實行查禁獎劵 
　　上海各路商界總聯合會昨晚（二十一）在牯嶺路新會所舉行常會與議者計有山東路等十二圑體出席代表十四人蔣夢芸主席（一（合併總會案主席說明議案後張　堂葛品三等各有討論大致謂本始終誠意於合併現旣有人意見差次當然應先融洽議决盡力向各方疏通使早日成爲事實合併手續等付下届常會繼續討論在未實行以前照舊進行會務（二）禁止發行獎劵案議决分電各行政機關請其立卽遵照冬日禁令實行查禁（三）援助旅日華工被逐案議决電駐日華公使請其按例抗議并電駐京日本公使交涉（四）議常會期議决每兩星期舉行一次尙有其他要案數件由衆另推委員二人進行末由會計理事報告賬略而散茲錄其致各行政官署查禁獎劵之電文錄下 
　　致軍民兩長電南京齊督軍韓省長鈞鑒查禁獎劵命令頒布多日鈞署轉令亦早抵滬惟滬地劵商照舊開獎營業不獨貽害地方抑且有損國體請即令知上海縣知事淞滬警察廳限日實行查禁無任切禱 
　　致淞滬護軍使公函謹啓者查禁獎劵命令頒布多日軍民兩長轉令亦早抵滬惟滬地劵商照舊開獎營業不獨貽害地方抑且有損國體懇即出示嚴厲查禁以期早日肅淸無任盼禱 
　　致江蘇交涉使公函謹啓者上海法租界獎劵店禁而重設貽害非淺茲查禁命令已佈自當一體禁絶請即照會法公董局實行查禁早日肅淸曷勝盼禱 
　　致上海縣知事淞滬警察廳公函謹啓者查禁獎劵命令頒佈業已多日軍民兩長轉令亦已抵滬惟劣商藐視法令照舊開獎營業又復四出運動希冀展期不獨貽害地方抑且有損國體請即出示實行查禁並派警按户勒令閉歇以期早日肅淸無任企禱之至 
[北工巡局覆五路商聯會函]  
　　征收總捐之解釋 
　　滬北工巡捐局因迭接閘北五路商界聯會去函質詢收捐事項昨致復函云逕復者兩接來函具悉查本局征收總捐向係舖户一成住户六釐從未變更本年春間奉護軍使令整理總捐重行調查係按照最近房租數目核實征收於原定一成及六釐辦法並無絲毫變更業經通告有案日前見報紙所載以訛傅訛曾經檢送通告函請自治籌備會商業公會解釋誤會以免多事在案茲特檢同整理總捐通告十份備函奉復即煩查照 
 
[銀行公會投標建屋消息]  
　　本月二十五日開標··延期與否將視審查如何本埠銀行公會之投標建築會所消息疊誌前報並曾戴該會所推之九家銀行審查員自本月（九月）十日起審查投標十四日將於二十五日正式决定揭曉昨悉該會審查手續極爲繁細以昭鄭重故能如期（二十五日）揭曉或稍延期現尙未能確定但一俟審查妥决能如期總如期也 
 
 

Page 14

 
 
[贖路會開委員會]  
　　本埠籌贖膠濟鐵路委員會前次開會因欲進行招股事宜特往調查各圑體領袖以便商洽進行現在此項調查已竣特訂今日午間十二時仍在泥城橋功德林開會云 
[滬杭路客貨附捐不日實行]  
　　滬杭甬鐵路石湖蕩與松江間之屠家村地方因該處鐵路未經建有橋梁堵截水道以致浙西各處水患連年經浙紳疊向蘇浙當道並交通部請願拆道建橋以弭水患等情曾見前報惟事已經年卒無影響而浙紳等對於茲事之進行仍不稍懈茲將關於此事之經過情形詳述如下查此事經浙紳向交部請願之後交部當即飭令該路局長核復經局長派委專員會同工程師前往該處察勘並繪圖估計橋工建築費約需二十餘萬雖事在必行終以路欵支絀暫從緩辦具復到部後復經浙紳孫寳琦錢能訓逕向交部直接磋商允於該路客貨票附收捐欵按日前北省振災成例即以此項附捐收入全數充作建橋之用於路局方面可謂惠而不費當經交長指令該路局長照辦乃同時浙江盧督辦因浙屬水患籌辦急振亦擬附徵客貨票捐欵以資振濟以上兩事均在必行而客貨票又不能同時附徵兩項捐欵該路局長殊覺左右爲難是以此項振捐延未實行現經浙紳徐宗溥等赴杭向盧督辦從長磋商以建橋爲弭水患亦係振災之一種經盧督辦允截急振附捐以三個月爲限以後附捐應歸建橋之用並允飭全路局長卽日照辦於是經年不决之問題已告成功而路局客貨附捐不日即可實行云 
[英國退欵興學之動議]  
　　在上海創設紡織學校 
　　中國通訊社云據英人愛爾勃氏稱英國當局見美國首創退還庚子賠欵後在華設學校招靑年赴美留學結果不獨中美感情日篤商品亦日見暢銷故英國上下現亦倡「退還庚子賠欵」甚力朱爾典·福來斯·納爾大佐等現主張在上海創設一紡織學校招收中國靑年入學成績佳者得派赴英國工廠實習經費即由庚子賠欵中提出一部分撥充之現正在積極計劃中此說頗得英人一般之同意不難見諸事實蓋英國向以出產紡織品著於世每年輸入額佔全數之半中國紡織業年來亦有發展氣象設校培植人才誠急要之圖也云云 
[北大所聘家庭經濟教授抵滬]  
　　星報云應北京大學之聘來華調查家庭生活狀况開辦家庭經濟科之米蘭教授業於昨日乘約克森總統號抵滬同行者有家庭經濟科畢業生米爾思女士米女士往南京入華語學校米教授則擬先事調查中國家庭生活狀况一年以爲創辦家庭經濟科之凖備將首往廣州然後逐漸北游歷福州上海杭州武昌漢口等處以至北京更就北京爲中心着手於北方家庭種種生活情形之調查明年春間將請北京大學畢業生之諳習英語者襄助一切一年期滿米氏即在北京大學開辦家庭經濟科是科在中國尙屬創舉北京大學將爲之特建校舍構造取中國式而採用美國之光線保温方法米氏已將參考應用各書開單送交該校以便購置云 
[閩學生案今日審判]  
　　福建學生一案上海地審廳定於今日（二十二日）下午一時公開審判業已通知檢察官並辯護人出庭該被告人學生陳國瑞自去春保出就醫後並未羈押此次傅喚係用傅票形式據陳自稱届時自行投案就審云 
[許繼祥充任海道測量局局長]  
　　我國海道測量事宜向由江海關稅務司兼辦測量局經費每年需銀五十萬兩歷由關稅項下劃撥局中員司盡係洋員茲海軍部以測量海道關係軍區防務若任　人操縱軍軍事上之設備甚有關礙當經該部提出閣議通過將測量權收回自辦任命許繼祥爲局長在吳淞設局開辦所需經費亦經海軍部規定每月庫平銀二萬兩已由部向稅務司交涉現已得稅司允許按月照撥以備應用本埠海道測量局許局長奉到部令後即往江海關接洽以便領取云 
[華商電車人員實行加薪]  
　　華商電車公司售票司機查票員等前因要求加增工資罷工二日旋由軍警兩界商由該公司代表朱孔嘉陸嘉銘二君允予增加售票司機每名各月薪二元查票員每名加月薪三元當時因該公司總理陸伯鴻爲教務赴汴省辰州故由朱孔二代表勸令先行上工俟陸總理回滬後實行加增工資等情已誌前報茲悉陸總理已於前日由汴抵滬以查票售票司機三部人員所請增加月薪並條陳内之要求各件自當一併照准應從陰曆七月分起實行增加昨經陸總理面諭各員司知照以後務當勤愼服務並獎勵　語因此各員司均已踴躍 
辦事矣 
[友華銀行滙市報告]  
　　昨日友華銀行滙市報告云二十日倫敦大條銀價近期縮一二五遠期未動紐約銀價亦弗動倫敦紐約間匯價爲四元四角三分半今晨各國掛牌滙價英鎊三先令五便士二五美金七十六元二角五分日金六十三兩五錢佛郎九百九十五枚上午市况穏定投機家購進銀行售出亦踴英鎊佛郎因匯價見長需要甚殷成交價格俱視昨日爲低晨間英鎊成交價九月份三先令五便士六二五十月份三先令五便士六八七五遠期三先令五便士七五美金成交價九月份七十七元十月份七十七元二角五分遠期七十七元三角七分半日金成交價十月份六十三兩三錢七分半十一月份六十三兩二錢五分以上悉係最高價格下午因投機家購進甚踴市况大平英鎊成交價九月份縮至三先令五便士四三七五十月份縮至三先令五便士半遠期縮至三先令五便士五六二五美金成交價九月份七十六元七角五分十月份七十六元八角七分半遠期七十七元收盤時市况不定大約售出多照此價下午英鎊滙票可以三先令六便士三七五成交美金滙票七十八元五角佛郎滙票一千零三十擔昨日倫敦紐約實際均無甚交易市况亦穏定 
上海商業市况彙錄 
[金融]  
　　昨日銀幣早市收盤七錢二分二釐七五午後收盤回小一二五爲七錢二分二釐六二五與前日相同 
　　銀拆早市爲一錢九分午後回鬆六分價一錢三分較上日小去四分 
　　江南小洋早午市均六錢二分比前日小一釐廣東小洋小半釐銅元二百四十七千七百文長五百文衣牌一千七百九十文大四文貼水二十六文大一文惟角坯一百五十三文勿動 
　　昨日銀洋大條進出祇有交通銀行裝至南通州洋二萬元各銀行進出倉不多道勝銀行進倉銀四萬兩出倉洋三萬元各錢莊少存銀一萬兩多存洋五萬元正金銀行出倉洋一萬元中國銀行買正金銀行大條二百條三井銀行進倉銀五萬兩安達銀行進倉銀五萬兩華義銀行出倉銀三萬兩 
　　昨晚止中外各銀行共存現銀四千四百十七萬兩現洋三千八百四十三萬元大條仍爲四千零七十三條云 
[公債]  
　　昨日公債市面轉趨堅俏市價均較前日提高敷角不等金融千元票現貨收盤四十元較前日漲高四角五分九月期收盤四十八元一角較前日漲四角十月期除息收盤四十五元六角較前日漲六角整六現貨收盤三十六元九角較前漲三角五分交易甚稀九月期收盤三十六元九角五分較前漲四角十月期三十七元四角較前日漲六角十一月期三十七元五角較前日漲四角七年長期略有交易價三十四元零五分較前日小一角五分五年大票四十二元二角較前日漲二角五年小票四十元零五分較前日小五分三年小票八十七元六角較前日小二角四年小票九十七元二角交易均甚稀少整理七釐無市償還八釐債劵收盤二十六元一角較前日漲高九角綜觀昨日公債市况甚形穏固云 
[國内匯兌]  
　　昨（二十一日）京津來電銀洋兩匯各無變動北京公砝爲一千零四十六兩五錢銀元爲一千零一元天津行化爲一千零五十四兩半銀元爲一千元濟南銀滙低七錢五分爲一千零三十六兩二錢五分銀元仍爲一千零五元靑島膠足跌去一兩爲一千零六十九兩零七分銀元則漲高二元爲一千零七元烟台烟估仍爲一千零四十兩銀元爲一千零五元漢口洋例縮五錢爲一千零三十兩零五錢銀元降一元半爲一千零四元五角九江南昌銀元各低一元安慶銀元遜去五角同爲一千零五元蕪湖銀元亦跌半元爲一千零四元五角重慶萬縣銀滙各漲二兩五錢計重慶爲九百九十兩萬縣爲九百九十二兩五錢洋滙則同爲一千元成都九七平銀同高二兩半爲一千零二十五兩銀元遞加二元五角爲一千零十五元宜昌宜平仍爲一千零三十四兩銀元爲一千零二十元蚌埠徐州温州銀元各爲一千零五元南京蘇州鎭江揚州無錫常州常熟等銀元各爲一千零一元半淸江海門銀元爲一千零四元宜興南通銀元各爲一千零二元杭州寗波嘉興湖州紹興餘姚等銀元同爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱銀元爲一千零十一元各與前日市價相同無所增减云 
[外幣]  
　　昨（二十一日）外幣交易平常各票中以英金票及新加坡票二種買户爲最多是以市價略高計英金票高二分買價爲八元新加坡票增一分買九角一分五百元羅卜老票因交易寥寥故價格回縮五錢買進價爲七兩五錢馬克存底單薄成交不多買價仍爲三元六角法郎買一角四分半香港票買一元零二分半老頭票買八角六分二釐花旗票買一元七角八分荷蘭買六角七分均不動羅卜一千元新票買二兩九錢二百五十元票買一兩五元至二十五元票買兩半價格亦與前日相同云 
[金市與匯價]  
　　昨日星期四大條近期縮去一二五遠期弗動標金開盤三百零四兩二錢高至三百零四兩五錢先令揭曉弗動法匯小十法郎美匯大二五餘未變更是時標金爲三百零四兩七錢賣出者略多故即小至三百零四兩三錢先令等市况較上日略軟銀行賣出十一月份先令價三先令五辦士七五買進三先令五辦士八七五又賣出十一月份美匯價七十七元二五至七十七元一二五買進七十七元半至七十七元三七五又賣出十一月份東滙價六二半至六二六二五買價六二二五至六二三七五故標金漲至三百零四兩九錢後仍略小數錢嗣後市况又軟銀行賣出十一月份先令價三先令五辦士六八七五買進三先令五辦士七五又賣出十一月份東匯六二三七五買進六二一二五惟美匯相彷所以標金最高又漲至三百零五兩後爲三百零四兩九錢收盤烚赤做過三百十一兩五錢午後標金開盤三百零五兩最小爲三百零四兩八錢先令弗動市况較上午爲尤軟是時標金爲三百零五兩四錢銀行賣出十一月份先令價三先令五辦士六二五至三先令五辦士五六二五買進價三先令五辦士七五至三先令五辦士六二五又賣出十一月份美滙價七十七元一二五至七十六元八七五買進七十七元三七五至七十七元一二五又賣出十一月份東匯價六二三七五至六二半買進六二一二五至六二二五以致標金最高漲至三百零六兩至收盤時先令十一月份賣價爲三先令五辦士六二五買價三先令五辦士七五又賣出十一月份美匯價七十七元買進價七十七元二五東匯相等故標金略小數錢至三百零五兩七錢收盤先令等成交者計友華銀行賣出十一月份東匯十萬元價六二二五又賣出十月份東匯二十萬元價六二三七五大通銀行賣出十月份東匯五萬元價六二三七五又賣出十一月份東滙十萬元價六二五六二五台灣銀行賣出十月份先令一萬鎊價三先令五辦士五六二五麥加利銀行賣出十一月份先令五千鎊價同上正金銀行賣出本月份大連東滙二十萬元價六二六二五三井銀行賣出十一月份大連東滙十萬元價六二三七五又買進十一月份先令五千鎊價三先令五辦士七五朝鮮銀賣出十一月份大連東匯十萬元價六二半惟美匯交易甚稀標金市况依照卽日形勢推測恐再見漲云 
[紗花]  
　　昨日星期四大阪三品紗來電比較上日小去六七元午後又略高回好一元許結果比前日小去六元左右美棉電報現期小去二十五個鎊音遠期小去三十個鎊音印度孟買電報朋搿而小去三個羅比奥浮辣亦小三個羅比勃洛處無更動各交易所標凖紗價午前好起三四錢午後又回小統核不相上下各客帮之買價本紗平平日紗現貨亦相仿期日紗則小去一兩之外川帮仍無交易各客帮惟漢帮買進略多其外牛莊威海衛江西廣東蕪湖野鷄等帮亦祇零星花色交易共買本紗二百包左右日紗二百餘包公會小包成交寥寥僅砲臺地圖等小包一二十包三井洋行賣出十六支豐年一百包價一百三十五兩五錢期陽十月十一月出淸江商洋行賣出二十支十六支水月五十包扯盤價一百三十八兩五錢三泰賣出十六支日光二百包期西十一十二月價一百三十四兩五錢各廠無開出市面仍看疲平之勢 
　　連日棉花市價步跌昨日美棉現期遠期均跌二十五至三十鎊音大阪三品紗及滬上本紗日紗皆小故花價亦無起色標凖通州陜西花皆小數錢統益廠買進蔡甸花一千小包現貨送廠價二十七兩五錢厚生廠買進通州花一千包現貨送廠價三十兩武林洋行買進新通花五百包西十一月送廠打洋架子價二十八兩七錢五分元豐進新通花四百包西十一十二月抵解寳成廠價二十八兩七錢五分緯通買火機花若干擔見新交貨價二十八兩五錢 
[絲市]  
　　昨日廠絲交易略形淸淡而市而依然堅固歐美各莊皆因絲價太高且匯票已鬆恐防再跌故相率觀望以待時機成交者祇有泰和洋行購進六十擔美女牌特别條份開價一千三百三十兩較前漲起十兩又ＣＳ牌特别條份售價一千二百九十五兩亦已漲起十餘兩矣 
　　白絲經市而仍豐俏統市存貨已屬無多而内地絲價尙在看漲聞得梅牌划合成本已達一千一百以外故各絲商已相約止售昨日細條份上牌宏孚源售價幾同梅牌相等計一千一百兩照降故英法各貨亦被带漲幸得昨日匯票適小故多能成交計達昌購進紅桂花牌價一千零十兩扯較前漲起五兩又藍魚牌價一千兩扯亦漲十餘兩而公媽大經則又漲二兩五錢共計成交九十擔 
　　黄絲經自前日信孚怡和及白頭等行購辦山東四川河溶沔陽各種粗細等絲爲數已屬不少故洋莊胃口皆滿今日交易已覺淸冷然市况仍頗堅定昨惟信孚洋行添購山東廠絲十餘擔價較前日則又漲十兩云 
[茶市]  
　　昨日洋莊茶市仍無變動惟珍眉去路稍靜成交三百餘箱售開盤價五十七八兩已無前日之堅俏珠茶旋有動機但雙方談判洋商深悉茶商急謀脫手尙仍不肯放鬆故成交雖多而成盤依然軟弱秀眉市面大致仍與前數日相仿成交三百九十八箱係由保昌洋行買進天祥亦稍有成交售盤自十三兩至十五兩貢熙市面日來外洋電訊謂去胃不暢各白頭行聞之均不敢購買但市上存底不多茶商尙不十分焦急娥眉鳳眉去路尙暢娥眉消去一百五十二箱惠利協和錦隆等行均有購進但其中婺源高莊之貨售盤二十二兩市價尙不弱低莊貨售盤不過十六七兩較前又已跌一二兩鳳眉成交九十四箱高莊貨已屬寥寥低莊貨售盤二十六七兩中莊貨售盤四十六兩市面頗爲堅定針眉成交一百四十箱深渡遂安之貨居多故售盤極低然市面仍無上落湖州路莊之大帮昨日又無交易一般茶 
商莫不憂形於色云 
[米市]  
　　昨日南市浦江到船有同里帮之周來生沈吟生陳墓帮鈕林生周莊帮周洪發北　帮許金壽史金寳陳裕寳角里帮丁掌生凌少慶泗涇帮陶桂榮陳子君陳寳義西塘帮張春男常帮吳錫慶等十餘艘來貨破礱新粳各居其半消路不甚湧暢中關白破均鬆其餘平穏 
　　閘北蘇州河下常帮有趙妙生王三男姚根和錫帮陳滿生楊桂芳殷壽章唐三林蜆帮張永寳錢桂寳等數艘所到貨陳破居多新粳不旺銷路足敷相抵陳破可以看鬆新粳則不相上下斛開千石之譜 
[雜糧]  
　　昨日午後北公會上各項交易尙稱不惡計洋莊辦九江牛奶蔴八十二包武昌白蔴二百餘包廣帮買九江遲豆四百包粉廠家進明光小麥六百包江北帮去大連紅糧一車内地帮去漢口包米二百包油廠家買漢口早黄六百包亳州黄豆二百二十包徐州黄豆一車穎州黄豆二成包秦皇島黄豆四百包本街各帮辦九江茶豆三十包漢口榨豆七十包秦皇島靑豆三十包香莊黄豆一百七八十包靑豆八十包九江夾靑豆一百包蕪湖洋米江西機米晚米西貢三號洋米共一千二百數十包各項雜糧市面因貨身較高故價亦漲起五分至一錢不等小麥平定洋米市面回疲角許 
[呌莊]  
　　昨日星期四輪値元芳洋行拍賣之期計排列泰西緞尺六元絨羽綢紅布市布原布細斜紋竹布漂細布洋標漂布等疋頭五百五十五件爲數十萬三千五百十七疋比較上期所拍者件數多二件疋數少九十三疋各客帮到者並不十分踴躍本街拍賣稍多市面平穏 
　　尙有本埠新聞等轉入後頁 
雜評二 
[厲行煙禁（豫）]  
　　各省長官之於烟禁向以一紙通令爲塞責於是屬官亦視通令若具文烟禁廢弛由來舊矣不意今日蘇省長乃雷厲風行若是 
　　夫鴉片之害盡人皆知關係之大及於外交又盡人皆知以故官廳禁煙奚止三令五申然而禁者自禁吸者自吸馴至土販充斥烟館林立何哉或因不肖之警察視烟土爲利藪陽奉而陰違之或因販土開館之徒有土豪劣紳包庇警察畏其勢遂亦熟視而無覩有此兩種原因縱省令若何嚴厲而警察爲奉行故事計亦不過禁其無財力無勢力之小販小館而已大者不除則不旋踵而即復盛勢有必然者此所以屢禁而屢無效各縣蓋大抵皆然也 
　　省長爲一省之長官果能洞悉其癥結之所在而后厲行所屬令出維行不稍假借烟禍庶有肅淸之望矣 
 
 

Page 15

 
 
本埠新聞二 
[有利銀行本届紅利]  
　　字林報云本埠有利銀行接倫敦總行電告本届紅利經董事會公佈甲乙丙三種股份俱爲八釐所得稅未除 
[豫商請各當道停止獎劵]  
　　河南旅滬商界聯合會會長傅斌副會長許玉璧等近以豫省救濟水災獎劵藉賑歛錢且大總統近有命令停辦獎劵豫人不願留此賭博之沔點昨日分電河南馮督軍浙江盧督辦並呈請松滬何護軍使請即禁止發有以遵功令茲分錄如左 
　　致馮督軍電豫省救濟水災獎劵賑務告終仍未停辦非特形同賭博抑且跡近歛錢旅滬同人引爲本省汅點今者大總統命令即日停止獎劵各圑體亦力持正義重以鈞座愛人以德决不願留此獎劵以貽豫人羞查該劵在滬開獎敬請鈞座咨行松滬護軍使何即日禁止發行以遵命令而除粃政不勝迫切待命之至 
　　致浙江盧督辦電各省獎劵近奉大總統命令即日停止袪除秕政薄海咸欽查豫省救濟水災獎劵當時籌賑救急本屬一時權宜之計嗣後賑已停辦而劵仍舊發行已覺不成政體今奉明令禁止尤應切實奉行爲敢籲請鈞座迅咨松滬護軍使何飭令淞滬警察廳禁止該劵在滬開獎發行以重功令而禁賭博實深德便 
　　致松滬何護軍使電豫省救濟水災獎劵籌欵辦賑本屬一時權宜之計今者賑務告終而獎劵依舊發行已覺不成政體况近奉大總統命令停止各種獎劵各圑體亦存籲請嚴禁之函電查敝省救濟水災獎劵在滬開獎爲敢籲請鈞座迅飭警廳禁止該劵發行以重功令而禁賭博實深德便 
[英按察准馬禮和洋行閉歇]  
　　文滙報云今晨德雷斯律師代表上海領事區域公司註册處在英按察使公堂呈請援照香港公司條例准馬禮和洋行Merrs　Marrioll　Belialzky＆Co　Ld閉歇德雷斯律師聲稱該行於去年十一月十五日成立資本額五萬兩每股銀一兩實收二萬六千兩董事係英人馬禮和波蘭人勃利次克及牛門律師本年三月牛門辭職其後未經補選繼乃宣讀所具請求書堂上以該行應准閉歇且日前某買辦控告該行時勃利次克氏曾聲稱該行除所有營業佣具及保險單外别無財產及現欵當下諭准其閉歇云 
[猶太人舉行守歲禮]  
　　星報云本埠猶太人將於明晚舉行數百年相傅之守歲禮蓋星期六日適爲猶太曆紀元五千六百八十三年之歲首守歲始於星期五日晚間經星期六日至星期日爲止届時本埠三猶太教堂中俱有特别禱告十月一日即猶太新年之第九日按之猶俗係贖罪日之前夕猶太教堂亦將舉行特别禱告翌日即爲贖罪日猶人皆禁治事着白衣禁食二十四小時謂如此可以贖罪惡此後一星期内即係猶太三大祭期之一 
[路政司調查鐵路機務]  
　　滬寗鐵路管理局任局長奉交通部路政司飭將本路機務人員情形尅日詳細具復以憑審核計開調查各節（一）司機人員共數若干（二）在路行駛司機人數若干（三）調查司機人數若干（四）此項人員如何分級（五）每級之工資津貼及利益有何等級（六）司機服務之成績有無統計以資攷核（七）司機人員値政行駛如何規定分配（八）在規定時間以外增加工作如何加給工資（九）當營業不振時擬用何種方法以减少此種用欵（十）營業發達時如何增加此項人員（十一）司機人員須有何種資格始能在路服務未經服務以前試騐之手續如何（十二）關於是項職務之改良有無意見陳述以上十二條任局長已飭機務總管逐條詳復以便呈部 
[賑濟浙災消息彙記]  
　　紹屬水災籌賑會寗紹水災籌賑前擬請求太古招商寗紹三公司就滬甬商輪旅客統加水脚一成一年爲限已誌前報茲悉紹興同鄉會於十八日特開議事會討論辦法推定代表後次日寗紹兩同鄉會代表在一枝香再開聯席會議接洽一切意見相同决定照前擬辦法一致進行即由兩同鄉會各正式具函分致三公司冀增益賑欵以惠災黎 
　　寗波急振會寗波旅滬同鄉會爲救濟寗屬風災發起急振會成立以來分部辦事積極進行日前曾派專員赴寗屬各縣實地調查茲將鎭海所查災况呈報到會略謂被災各鄉以泰邱靈岩等處近山各處爲最重霩　東西管東西緒前緒崇邱等鄉近海各處次之靈岩鄉林頭村因靈峯山山洪暴發該村一带溪流被水冲毀沙淤石積約長二三十丈溪中六年所築之迎仙橋仙人橋冲毀已無痕跡靈峯山道路冲壞二三十丈林頭廟之三洞橋冲毁一洞泰邱鄉之上傅井溪廟前一带溪流因九峯山山洪暴發被水冲毀沙淤山積長計四五百丈約估非六七千金不能挑濬又陳講村奚流冲毀更甚沙淤石積約有七八里之長修濬之置非萬餘金不辦其餘三山慈岙合岙姜楊盤岙新路岙以及海晏鄉之瑞岩河頭崑亭各處道路冲毁溪流　塞或二三十丈或七八十丈不等橋梁冲毀亦有二三十條各該處均係通行道路關係山鄉人民生計極爲重要云云又悉該會以中秋將届滬上各店舖例有月餅酒席等之消費際此災民待哺之時能節省筵資捐助振欵集腋成裘其數可觀日昨特印分白話通告數萬紙並將特派員持據徵收想甬人熱心桑梓定必樂與贊成也又聞該會會董董杏生君擬將德國所製最高度天文鏡一具不日仍陳列該會屋項專看月球惟入場劵須助振欵五元以上方可領取即日將登廣告云 
　　何護軍使勸募振欵何護軍使因本年浙災奇重特於前晚假座寗波同鄉會柬請滬上紳商籌議振濟茲將演辭探錄於左今日爲浙省本年風雨蛟洪被災奇重開會籌振辱承諸大善士惠臨賜教無任歡迎查浙省比年以來疊遇災荒迭經旅滬及京津漢各同鄉會發起募捐集欵振濟斯民賴獲生機際茲暴戾之初銷方苦瘡痍之未復不料今年夏秋以後狂風驟雨累日不休蛟水山洪連發多次災情加鉅突過從前綜計災區之廣浙東西共五十餘縣占全省十之七八大抵沿海各縣多爲颶風所傷依山之區則爲蛟洪所害詳情一切具見盧督辦沈省長通電中哀此災黎雖鄭監門流民之圖無茲悽慘現爲治標之計惟有籌辦急振暫救目前並宜舉辦工振藉以恢復交通防禦秋汎至將來善後事宜則轉瞬須辦冬振明年靑黄不接之時尙須續辦春振災情旣視昔有加需欵亦較前數倍豐林曾鎭寗台對於彼都士民感情素洽且悉沿海一带地方瘠貧民情强悍豐收之歲盜刦尙多今遘奇災隠憂史大明知籌捐一事業經屢次舉行無如浩刧環生舍此别無他法滬上爲通商首埠不乏急公好義之人集腋可以成裘聚沙自能成塔况浙人之旅居此間者類多重要分子樂善好施久已名聞中外然則居今日而言　欵在各省明達固無畛域之可分而浙籍紳商尤有桑梓之關係用特謹具簿酌奉邀諸大善士暢談一切籌備時艱豐林敬代千百萬災民掬誠呼籲伏乞在座諸君垂念浙省此次奇災迥非尋常可比各發宏願慷慨解囊俾得舉辦急振並祈廣爲設法分途勸募以期集有成欵藉爲繼續辦振之需多盡一分心力即多救一人生命是則諸君之造福無窮而豐林所馨香禱祝者也 
[江蘇童子軍聯合會通告三則]  
　　江蘇童子軍聯合會昨寄發本省各縣童子軍聯合會通告三則分錄如下「其一」本會前以各地童子軍圑往往辦法紛歧組織未合爲統一計特刊行江蘇童子軍細則一書藉供各圑參考則效之需出版以來時逾二年今昔情形變遷按之現狀或有未盡適用之處爲特函達貴縣對於本會細則有無必須修改之意見希儘本年十月三十一日以前函復本會以便組織審查會核定「其二」童子軍初級功課爲各項課程之基而願詞規律爲童子軍精神之表現尤關重要本届教練員會對於各圑教練應注重初級課程實踐願詞規律案議决通告各縣總教練員查照細則格外注意等語合即函達務希轉函貴縣各圑教練員平日於初級課程之教授願詞規律之實踐查照細則各項所規定格外加以注意爲幸「其三」本省童子軍圑日見發達苟能交互參觀以資取法自可益見進步爲特函達貴縣各圑如有願向隣近各縣參觀者可隨時自行接洽其參觀所得有足資取法者希函告本會當即於本會月報或滬上各日報代爲披露以資提倡云云 
[中華武術會將行學員修業式]  
　　南市中華武術會定於雙十節舉行專門學員修業式錄其通告如下「通啓者本會專門學員連續學習三年並無間斷成績優美者照章應給予修業證書其有職務所羈未能常川到會練習者但使有一藝之長亦得給書證明其長於何藝惟是本會學員頗衆不比學校制度備有學籍可查現在辦理證書誠恐或有遺漏爲此通告各學員凡屬修滿三年自審長於何種技藝均儘十月五日以前具報到會以便　核塡發證書幸勿自誤此布九月二十一號」 
[旅滬商帮協會今日開常會]  
　　旅滬商帮協會今日開職員常會昨已分致各帮會董通告云敬啓者本會職員常會前因入伏以來天時亢旱酷暑蒸人　是以遵照舊例暫停暑假一月現假期已滿正値秋高氣爽暑意潛消八月初二日常會之期自應照常召集所有往來函電業已列入議程以便當衆討論務祈台駕准是日下午二句鐘聯袂偕來俾可列席與議是爲至盼云 
[靑年會旅行瀏河預誌]  
　　瀏河鎭在滬之東北近於海濱風景殊佳其人物學校工業商務均有可觀惟感途行不便自滬太長途汽車開駛後日必往還數次該鎭各業因之日見發達來回路程計一百四十四里車價原定二元該公司爲優待靑年會會衆起見特减少八角以表歡迎該會會員諸君欲往游覽者務於二十二號以前向該會事務所簽名繳費二十三號午後一時半由該會出發如遇風雨照例延期云 
[姜衍澤發記施送痢疾丸]  
　　南市裡倉橋姜衍澤堂發記藥店主姜利川因鑒於近日滬上痢疾頗多特將家傅痢疾秘方修合藥丸分投施送不取分文該丸能治紅白噤口等痢刊有仿單詳載治法藥引兼治水瀉等症甚有效騐患痢疾者盍往試之 
[前晚狂風之所聞]  
　　前晚九時滬上又見狂風浦江中各項船隻俱將錨纜整備妥貼未受影響惟連日以來東北風緊急潮水陡漲泛溢上岸沿浦馬路俱已浸水各堆貨棧早有防備故所堆各貨未受潮水之浸濕其浦畔堆有之柴炭等貨不免間有浸水頓受潮濕各渡船各划船均由浦江水巡隊會同工巡捐局市舶所傅諭潮水暴漲湍流甚急小舟過波頗形危險各該船隻務宜遵照定章營業不許逾額多載舵夫宜　年壯力强者承値毋許年邁之人充任查出定予拘罰不貸 
[老九綸綢緞局今日開幕]  
　　南京路老九綸綢緞局集資數十萬在香粉弄對過自建三層樓洋房現已工竣頗爲華麗門口點綴五色電燈數各盞入夜時光彩奪目現定於今日開幕凡各種綢緞及歐美嗶嘰呢絨均减價出售想顧客必甚擁擠聞其總理呂葆元君爲綢業公會會長曾創立户綢號數家在綢業中經騐極深云 
[國貨維持會今日試騐電光皂]  
　　中華國貨維持會昨致各圑體函云逕啓者頃接會員陸葆蓀函准竊鄙人創辦南陸皂廠發明工業電光皂功能漂白各種布綢擬請定期携樣趨前當衆試騐并備晚餐籍伸誠意而聯情感尙祈貴會議定日期通知會衆届時檢視無任拜禱等因准此查南陸皂廠現已開幕所出各皂確係完全國貨至所稱工業電光皂果如所言其裨益於國貨織造界者誠非鮮淺因特定於陰曆八月初二日星期五下午三時召集會議四時試騐六時晚餐尙祈台駕准時蒞臨先睹此新發明之國產曷勝盼切 
[福建路商家籌驅路竊]  
　　昨日福建路商行鄧仁泰等十餘家因路竊時見有礙行旅特致公函於福建路商聯會請其共同設法原函云謹啓者福建路一带爲滬寗火車搭客必由之大道人摩肩車擊轂通宵達旦不問分秒但有一事最礙行旅者即爲一般無業流氓也若輩成羣結隊夜處里巷日聚街頭窺伺行人不覺之際乃攫竊行李貨物及見老弱婦女手携衣包身带首飾者强搶疾逸失物者號啕追奔終至無可奈何怏怏而去且若輩時來時往竟以偷竊爲生涯敢在繁華鬧市之區明目張膽無所顧忌深堪病惡查此輩年長而手段高超者居爲首領每見無所依賴者輒引爲徒弟人必十數人不等而領袖者則坐收規錢以供賭博衣食之用長此以往愈聚愈衆攫竊之風愈趨愈甚此害不除是吾商旅大病也爲此謹具公函請求迅籌良法以驅逐之不特爲商家自衞亦行旅者之蒙賜矣云云 
[華豐布廠失竊案昨訊]  
　　南市華豐布廠失竊布疋一案巳破獲人贓迭經淞滬警察廳司法科劉科長提同一干人證訊供不諱均着一併收押候追繳餘贓各情已迭紀前報茲聞該廠經理曹伯符因所少餘贓絲光嗶嘰二十五疋値銀三百數十兩實與血本攸關未便任其延宕應請追交足數以償損失昨特函請上海縣商會轉呈警廳請爲嚴追餘贓並懇傅同被告張土根之薦保人成昌洋貨店執事喬秋圃等逮案訊追所有起案原贓布疋嗶嘰等六十八疋請求准予先行給領云 
[電車查票員毆跌鄉孩受傷]  
　　昨日午後一時許華商電車九號路牌之車輛由北駛南行至望道橋自來水廠附近爲三號查票員陸機登車查票見有年約十二三歲之鄉孩一口站立月台索閱車票該孩告以身無分文求情免收詎料言甫出口即被該查票員掌頰一下以致該孩失足跌下碰傷頭部不醒人事當送新普育堂醫治據聞傷勢甚重恐有性命之憂云 
[黄浦江現泊之軍艦]  
　　現泊黄浦江之海軍軍艦計有建康魚雷艇靖安運送艦及海鴻海鷗二砲艦等四艘以備海軍第一艦隊周司令隨時差遣惟各艦士兵水手人等之薪餉又因積欠多月聞已要求新任海軍杜總司令電部催請核發云 
[雅達公司新到香烟器]  
　　倫敦雅達烟公司以行銷三五牌香烟著名該烟氣味芬芳我國上等人士皆喜吸之茲聞該公司製有精巧之香烟盒二種（一）形似西裝書籍（一）形似一小箱書籍形之一種外觀與平常之西書無異蓋面印有金字盒之四周亦敷以金色驟觀之殊不知内實香烟也且蓋啓尙有遮塵紙一頁上書序文一則製作頗爲精巧小箱形之一種箱外皆敷以金色燦然眩目此二種香烟器如在宴會之時供諸桌上必爲宴主生色也 
[迷路男孩待領]  
　　四區崗警前日在閘北大統路查見年約五六歲之迷路男孩上身 
穿破藍布短衫下身赤足無褲頭頂留有頭髮少許髮旁貼一膏藥带回區署經顏署長訊問其姓名籍貫年齡住址該孩口操江北音語無倫次不能取供諭送慈善圑留養候領 
[花烟間失火]  
　　法租界小東門外一枝春街王陳氏所開之花烟間樓上於前晚一時失火當由救火會到塲救熄昨由捕房將陳氏傅至法公堂請訊詰之陳氏供實由客人將香烟火遺在棉被上以致起火求宥中西官判着罰洋五元充公以儆 
 
 

Page 16

 
 
[大方醫院今日開幕]  
　　法租界打鐵浜太平橋大方醫院定於今日開幕曾預請柏烈武鈕愓生等行開幕禮届時陸伯鴻張逸槎李英石等亦將有演說該院主任爲西醫方菊影君并延著名專門醫士數人擔任各診務每日上午送診給藥并備有最新器械藥品專治奇難雜症不取診費云 
[私藏烟土各罰百元]  
　　法捕房探目沈德福唐雲卿包探魯錦臣偵悉法大馬路吉安里第二號門牌朱張氏家及二十五號門牌蔡阿友家均私藏烟土带入捕房昨日傅至法公堂請究詰之蔡等供認私藏烟土不諱中西官判各罰洋一百元以儆烟土没收 
[誘拐姦賣婦女押二年]  
　　常州人張秋亭之胞妹張鳳弟日前被無賴許金生誘拐來申匿居法界某客棧内姦宿三宵後領至康吉坊沈趙氏所開妓院内圖賣事爲探目徐新發偵悉前往將許拘獲連同鳳弟一併带入捕房傅到原告張秋亭昨解法公堂請究先據原告張秋亭投訴被拐情形詰之許金生供認誘拐不諱中西官判許押西牢二年期滿永遠逐出租界鳳弟交原告領云 
[汽車碾傷徐海平]  
　　某號汽車於昨下午一時許駛經白克路撞倒湖州人徐海平碾傷腹部甚重由新閘捕房四百七十九號華捕前來抄錄汽車號碼另雇車送受傷人往仁濟醫院醫治一面呈請捕頭候示 
[機器皮带軋斃機匠]  
　　义袋角日華紗廠機匠崇明人金全福昨日下午四時許被機器皮带軋傷由廠鳴得戈登路捕房一千二百九十二號華捕到來車送醫院及抵院已氣絶身死由捕將屍送入騐屍所候騐 
[西華德路之工人聚賭案]  
　　前晚有江北工人王德金糾集同類何坤茂等二十八人在虹口西華德路二千一百十七號屋内聚賭牌九抽頭漁利經該管捕房包探趙光璧徐德森偵悉密往將王等拿獲連同賭具於昨解公共公廨由陸襄讞會同美經副領事逐一質訊之下姑念何等二十八名俱係苦力從寛着各罰洋一元爲首糾賭之王德金着罰洋三十元無力改押兩禮拜以儆賭具銷燬 
[張大騐係病斃]  
　　滬杭甬火車站附近陳家橋地方有陸阿三在彼開設鴻春園小茶肆對門草棚中有江北人張大曾欠該店茶錢數百文舊曆七月二十六日陸向之索錢彼此稍有衝突經人勸散張大回家後臥床不起日重一日昨日黎明時張妻丁氏倩同鄉人王大郝四等將張大扶送陸阿三店内不一刻張大氣絶而死事爲崗警查悉往將陸子陸阿金拘入二區警署收押一面令飭二十四保方十二圖地保陳蘭亭带同陸阿三投上海地方檢察廳報請相騐午刻車聽長委派許檢察官及病愈消假之毛檢騐員带同法警等蒞塲相騐當據張丁氏投稱年四十一歲鹽城人丈夫張大年五十歲日前遭隨阿三父子兇毆受傷以致斃命請求伸雪問官得供騐明張大並無傷痕委係因病而死判令屍妻收殮據警區將陸阿金送案再核 
[潘志祥病久輕生]  
　　滬南陸家浜海潮寺東首源昌米店主潘志祥年二十六歲串病日久不愈遂抱厭世主如於前晚乘門前浜内潮水盛漲之際躍入浜内溺斃昨經家屬將屍撈起由警區令飭二十七舖地甲陶愼忠投地檢廳報騐午刻車檢察長委派張檢察官沈檢騐員等蒞塲相騐當據屍妻潘龍氏偕母舅凌學詩投案稟稱浦東張江棚人年二十四歲此次丈夫實係投浜自盡與人無尤請求免騐問官准如所請着具結速殮 
[陳金生縊斃之騐明]  
　　南克明路陳金生自縊身死一案當由地檢廳委派鄭檢察官等蒞塲相明陳金生委係自縊而死並無别故判令屍妻陳徐氏趕緊收殮 
[李次山交保候訊]  
　　交通總長高恩洪以聯合通信社主任李次山登報汅等延律師在公共公廨訴追名譽損失五萬元後李在京爲京師檢察廳所獲致電公廨派員往提已詳前報兹番公廨派往迎提之華探目邵錦春業於前日下午將李提回北京檢廳並派法警偕同到滬昨晨有甘維露律師至公共公堂聲明伊爲李請求交保候訊原告代表律師未到旋由俞襄讞與美雅副領事判定被告交二萬兩舖保候訊 
[陳友良投浦遇救]  
　　總巡捕房一千零十號華捕昨解本邑人陳友良至公共公廨第一刑庭稟稱此人昨在三馬路外灘投浦圖盡當經查見設法救起將伊送案請示訊之陳供年四十九歲並無親屬子女亦無正當營業無計謀生是以圖盡中西官得供以其貧苦堪憐當堂賞給洋三元作爲謀生之資陳稱謝而去 
[指控騙洋案之覆訊]  
　　王秉章李韶九同控大東洋行寫字胡子陞串黨欺騙洋五千元並用假提票恐嚇圖詐洋二萬五千元一案昨晨由廨復訊據原告代表律師陸敦投訴被告籍稱有旗牌火油八萬箱囑原告等至天津設立公司經理銷售存保證金洋三萬元先行取去五千元迨至天津租定房屋並不將火油裝來返滬詢問而胡已遷居他處因之受騙是以控究訊之胡子陞亦延甘維露律師到堂辯護經中西官核供判胡仍交二千五百元舖保侯展期七天再訊 
[土販請求覆訊不准]  
　　廣東土販林伯堦（又名林阿二）前在西藏路南泥城橋文元里私設販土機關被捕解由公共公廨判决監禁西牢三月已誌前報茲悉該土販之家屬心尙不甘特延律師於昨晨投廨要求復訊經原審之中西官以案經定讞未便任彼翻異所請復訊不准着照原斷執行 
[浦東之賭案]  
　　浦東三區警署曾署長前日傅諭巡邏各長警畧謂時交秋令天氣漸寒沿浦各小茶肆難免不有匪徒混跡其間亟宜留心偵查對於賭博尤宜查禁當晚即由李巡官督同長警出外梭巡當在朱家宅地方拘護聚賭撲克之陳阿寳張佩林等七名带署判各罰洋二元又該署長警張瑞祥等在小閘橋附近崇明人施根生家内拘獲聚賭紙牌之周金發等二十二名賄洋四元賭資一元小洋三十一角銅元百餘枚連同賭具紙牌四付併解至署昨經曾署長畧詰之下判施根生罰洋五元周金發等十五名各罰三元其餘七人在塲看賭從寛免罰賄洋賭資一併充公賭具銷燬 
[湖北劵昨日開獎]  
　　昨日爲第一次湖北堤工義劵開獎之期在南市久大碼頭假利濟總局舊址舉行開出之五大獎號碼及承銷各票號照錄如下頭獎二萬六千四百四十二號上海廣萬登二獎三萬八千八百令七號漢口義大利三獎三萬三千四百七十二號上海美最利四獎二萬一千一百八十三號杭州義利源又四獎三萬零二百三十三號嘉興大利公司五獎二萬九千五百三十七號漢口振華又五獎二千五百五十一號杭州大吉祥 
[違犯烟禁案兩則]  
　　新閘捕房西探目高愛樂華探目邵和鈞於前日午後在新閘橋路一百零七號屋内破獲燕子窠一所當將其主王金生烟客陸祥發朱銀祥高雙喜等連同烟具一併带入捕房昨解公共公廨經俞襄讞會同美雅副領事訊明判王金生罰洋三十元烟客各罰洋三元一併充公烟具銷燬又陳孟弼因在廣東路四百十四號屋内開設斯美總會備設烟具容人吃食鴉片烟前日亦經捕房查獲於昨將陳傅至公共公堂訊明官判陳罰洋五元充公烟具銷燬 
[公共公廨訊案彙錄]  
　　昨晨公共公廨民四庭山關讞員會同英句副領事訊理（一）民生傘廠聲請破產案結果應給諭理賬員　算各股東應攤償數目知照各股東於一個月内照付如股東中有反對者應即稟由公堂傅案訊奪（二）　成花號主周芝良聲請破產案結果改期訂訊民一庭由俞襄讞會同美雅副領事訊理婦人戚王氏訴其子戚永康遺產糾葛案結果候給諭戚永康到堂將其財產執管又午後民四庭由張襄讞會同日副領事田中氏訊理（一）入國民烟草公司訴利興烟草廠經理張竹卿冒牌案結果准給諭被告本案未結以前不准冒用麒麟牌香烟盒及商標（二）天津某戲園主馬鴻起訴伶人白牡丹違背契約案結果諭令被告自赴天津地方候訊（三）婦人吳仇氏訴與其夫吳正坤離婚案結果限被告於一禮拜内仍遵七月二十日堂諭給吳仇氏贍養費五百元完案如違提究（四）趙幼農訴餘大染坊趙汝金不付票洋案結果被告承認憑票應將過期兩張之欵償還其未到期之票發還反訴案理由不足註銷 
[誌謝]  
　　昨承商務印書館惠贈第十九卷第十四號「東方雜誌」及第九卷第九號「學生雜誌」各一册又世界書局贈第七期「紅雜誌」一册又小世界送來八月份游劵二十紙誌此併謝 
來函 
江蘇印花稅駐滬辦事處來函 
　　逕啓者頃閱報載有印花稅證眞僞之分别一則　處事實不甚相符緣本處圖章因蓋用日久其間字盡不免剥落以致辦字形似辨字查敝處早巳換蓋新章所有已蓋舊章之稅票仍一律通用特請貴報更正載入來函門類以釋羣疑爲荷江蘇印花稅駐滬辦事處啓九月二十一號 
[上海會審公廨秘書姚家琳來函]  
　　啓者閱本月二十日貴報譯載星報論收回會審公廨事有與事實不符之處茲鄙人已用英文函致該報詰問譯文曰閱貴報本月十九號所載會審公廨一節有云「持械行刦之犯往往審訊數分鐘後即判押解護軍使署槍决且此種重案多列於同日之四五十案中」鄙人服務公廨歷有年所公堂對於此種案件無有不延長時期詳加研究從未見審訊數分鐘後即判决者貴報訪員何所見而云然請將此項審訊數分鐘即判押護軍使署之犯指證一二無任企盼鄙意貴報必將此函刊登以更正訪員之悞而明公廨内會審官陪審官審理案件之眞相也云云尙祈貴報察照刊登爲荷順頌箸安名正肅九月二十一日 
[臨海各圑體來函]  
　　上海申報館轉駐滬水災籌振會紅十字會台州同鄉會鑒臨邑前月水災情形極慘本月灰日至文日又起狂風暴雨山洪海潮同時並發水勢較前更甚縣城崩壞壓毀民房各鄉田廬冲毀人畜溺斃不可勝計前未成災各區此次均成澤國前已成災各區補種雜糧亦皆漂没淨蓋數旬之内連遭兩次巨災死者已矣生者何堪遍野哀鴻坐以待斃請速籌撥振欵以救災黎浙江臨海縣議會水災籌振會農商會教育會勸學所習藝所社食委員自治委員同叩删 
中華職業教育社通訊 
　　社址上海西門外方斜路三四八號 
[特捐誌謝]  
　　茲承中華勸工銀行捐銀一百元總理樓恂如協理劉聘三二先生各捐銀五十元上海縣知事沈醖石先生捐銀三百六十元又介紹嚴裕堂先生捐銀一百元席錫蕃祝大椿二先生各捐銀二十元江蘇省立第一商業學校校長趙師復先生介紹無名氏捐銀二百元深感贊助熱誠謹此誌謝 
[來件]  
　　敬啓者浙省本年六七月間先雨後早方慮損害田禾收成减色詎至八月六七兩日大雨如注十三十四等日又復狂風驟雨歷兩晝夜以致山洪暴發遽成奇災如舊紹屬之諸曁新昌嵊縣紹興上虞舊台屬之臨海舊金屬之金華義烏東陽水康浦江武義舊嚴屬之桐盧建德舊處屬之縉雲麗水靑田等縣漂没人畜田廬墳墓冲坍橋梁道路堤堰不可數計甚有一縣之内出蛟至數十處事一百餘處之多全村百數十家全行漂没夷爲坵墟者似此浩刦爲百餘年來所未有餘如舊金屬之蘭谿舊紹屬之蕭山舊寗屬之奉化象山定海以及鄞縣鎭海南田並舊杭屬之餘杭舊台屬之天台寗海仙居舊處屬之宣平龍泉松陽等縣亦均據報被災大都紹海各縣多遭颶風受災固重其爲山洪所及經兩次風雨爲災者被害尤甚鴻嗷徧野憾目傷心哀此災民困頓已極乃天未悔禍復於八月三十一九月一日疾風暴雨兩晝夜曾經被災地方經此風雨其田廬積水未消者入水益深其木棉猶有殘餘者今更無望是本届災情之重及災區之廣實爲歷來所僅見也查浙省比年以來幾於無歲不災　災不重然往者尙屬偏於一隅其未經損害之區猶可挹彼注茲稍圖補求今則一片汪洋綜計浙東西之被災者共五十餘縣居全省十之七八人民之被水冲没而死者數萬人風餐露宿嗷嗷待哺者數百萬人此猶目前之現象耳轉瞬寒風懍冽霜雪漫天雖暫可苟延殘喘之家久之亦且淪於饑寒之境則爲數尤不止此永祥金鑑服務無狀丁此鞠凶午夜焦思難安寢饋目睹羣黎之叵不能不急爲將伯之听豐林前鎭寗台於浙東情形知之較切該地民風强悍海盜素多苟爲饑寒所迫則相率鋌而走險勢必益增洋面商旅之憂而浙西壤址毘運尤有休戚相關之勢熟權利害更不能不共籌治標之謀明知近來各省災患頻仍而募振者又無不以上海爲集中之地此邦人士向皆熱心慈善慷槪輸將在應募者屢經捐助之餘其力已成弩末則在勸募者曉曉不已亦覺啓齒增慚但此次浙省之災不獨爲近年所罕見實亦亘古所未聞且爲地位計唇齒相依似亦不宜坐視故不得已靦顏代述災情仰祈湲手諸君子或桑梓關懷或宦游舊地或商市交互或游跡所經諒無不關切同深慈祥慨發所願廣爲勸募集腋成裘少少無妨多多益善倘荷仁漿之賜得全垂斃之民是則永祥　所馨香尸祝而爲災鴻請　者也廬永祥沈金鑑何豐林謹啓諸君捐欵　送後列上海各銀行代收中國銀行興業銀行鹽業銀行交通銀行四明銀行金城銀行 
公布攔 
[江蘇高等審判廳]  
　　民庭判决汪張氏與汪務學因莊田及永繼涉訟提起再審一案（判决主文）本件再審之訴駁斥再審訟費由再審原告人負擔 
　　批示律師劉振横呈爲加入吳縣律師公會請轉令地廳知照由呈悉該律師加入吳縣律師公會頃據該公會呈送律師名册前來業經本廳查核相符轉令吳縣地審廳知照矣此批（以上九月二十一號） 
[江蘇高等檢察廳]  
　　批示杜小狗狀告此案已令交第三分監照判執行所簽發回原縣之處　毋庸議此批▲姚克成狀悉予解回原籍執行此批▲郭良甫狀悉業經前狀批示靜候上海地方檢察廳依法核辦可也此批▲陸昌楨　狀悉候謂卷查閱　行核奪此批▲倪珮和狀　抄件均悉候調卷核奪此批▲祝協坤狀及抄件均悉旣據訴稱不嚴同級廳裁决駁斥提起再抗告前來仰候將原狀送審核辦可也此批▲張李氏據訴已悉仰候送審残决可也此批▲陳紀坐狀悉候送同級審判廳核辦此批▲秦從扣狀稱陳明　實請求核准撤銷王定昌上訴一案呈遞一狀▲　李氏等狀稱陳述事實請准免傅公刊一案呈遞一狀▲沈文達狀稱妨碍進行聲請分别駁回一案呈遞一狀▲解有明對於王定昌上訴案聲請被經呈遞二狀以上五狀業經本廳查閱候送同級審判廳核辦仰即知照此示（以上九月二十一號） 
[上海地方檢察廳]  
　　批示孫連德批（二一八一號）狀悉來訴是否屬實仰　傅案訊辦此批▲朱阿門　（二一八二號）狀悉案經起訴同級審判廳訊辦所請不准此批▲滕長有批（二一八三號）戕悉刑事無備察辦法所請不准此批▲朱唐氏批（二一八四號）狀悉案經起訴同級審判廳訊辦所淸廳毋庸議此批▲唐水生批（二一八五號）狀悉案經移法執行仰靜候送監可也此批▲孫炳銓批（二一八六號）狀悉　案係家庭財產糾葛應曆民事範圍所請應毋庸嚴議此批▲朱德陽批（二一八七號）狀悉訴稱爾妻被打之事將近一月如果屬守仰即抬騐另行核奪此批▲楊子錦批（二一八八號）狀悉所請備案於法不合縣毋庸議此批▲杜文餘批（二一八九號）狀悉所請易科於法不合碍難照准此批▲劉榮咸批（二一九○號）狀悉該民前請易科業經同級審判廳於七月二十七日議决駁斥而裁决早已確定茲據呈請着毋庸議此批▲陸了氏批（二一九一號）狀悉查逸犯陳祥生早經函請各機關一體協緝在案至陳墨卿並非本案逃犯不能以其子犯罪之故率累其父所請未便照准此批▲郭家儀批（二一九二號）狀悉候續傅訊此批▲常瑞庭批（二一九三號）狀悉所請於法不合未便照准此批▲朱金福批（二一九四號） 
狀悉所請核减之處碍雖照准此批▲辛成美等批（二一九五號）狀悉業於前狀批示矣仰即遵照來廳候訊此批▲王懷義批（二一九六號）狀悉旣據迭次聲明前來候予呈送江蘇高等檢察廳核辦可也此批（以上九月二十一日） 
 
 

Page 17

 
 
   
 
 

Page 18

 
 
自由談 
[座右銘] [  趙謙]  
　　不以所長者病人不以所能者傲人 
雜說 
[筆] [  白少淚痕]  
　　外國之筆製以鋼鉛其利乃若刀吾國之筆製以毫鍵其柔乃若綿强鄰弱國於此亦顯然無怪乎彼黄髯碧眼兒倔强日甚也 
　　昔者鄉里之訟師曰刀筆今者報館之編輯曰主筆是皆精於使筆者也訟師握筆能顚倒是非淆亂黑白三寸之毛錐殺人銳於鋒鋩吾人畏之若蛇虺編輯握筆爲月旦之評警鼠輩之胆遏彼猖獗鳴吾人平而政客嫉之若仇敵焉 
嗟乎筆汝小道也人忌至斯古今來因汝而賈禍者不知凡幾今處此强鄰侵蝕之秋鐵筆横行我柔弱之毛錐子行將不適用於時矣呈可慨也夫 
遊記 
[無錫兩日半記（四）] [  程小靑]  
　　行至離垢菴石工方停頓於此擬待進行時爲時尙早工匠猶未至予等遇老婦二人携藥草一捆下山餽親戚詢其名謂金絲草可治婦人带症又三角籐及鳥不宿則可治風梅茵本病風聞之大喜婦人乃告以可倩菴中人採之予等遂入菴小憩且購藥焉是菴居山腰其上則山徑盤旋巉峭而狹隘厥勢甚險土人呼爲搖車灣謂拾級而上有如蜀道之難予等飲茶一盞且約以下山時取藥遂辭菴中人上山時予本携一登山之手杖至是始覺得用然思梅茵病足虞其不勝乃舉杖授之未幾抵九陽宮憶前次曾避雨於此蓋曩偕趙君登頭茅峯時天色漸昏濃雲陣陣掠屑而過廻望太湖已翳蔽不見廟中人聞予等將越渡嶺而往石門則謂天有雨意竭力勸阻之趙君年少氣盛予亦爲游興所動初不慮險竟毅然從行乃行抵三官殿春雷隆隆然電鞭亦閃燦不絶仰望怪雲墨黑心爲之悸殿則蘭然無人知不可留思退旣不及遂急步前進未及三茅峯雨點驟下予等仍鼓勇冒雨行蓋爾時所懼不在雨而在電事後追想猶覺懍慄迨及歷石門而下經九陽宮時雨勢傾盆不得不駐足稍避矣是時予偕梅茵經此日麗風和逈非曩昔景狀因亦據宮前之巨石小坐梅茵指山角一巨巖笑曰脫能鑿石爲棺葬身 
於中鬼而有知亦必誇淸趣不淺也 
諧著 
[滑稽問答（上）] [  衢莊]  
　　問設有甲乙二人各以背相對聞一二三口令急向前疾馳此二人之距離乃愈馳愈近此二人究在何比賽處 
　　答賽跑圏 
　　問有一物以刀斷之仍止一條究爲何物答環狀物 
　　問有一物吾人欲其長則去其兩端欲其寛則去其兩旁究爲何物答木料上之長方孔 
[瑣聞]  
　　閨房内變成澤國本埠閘北某女士之閨房内備有自來水龍頭一詎該地自來水於日間則涓滴難出至深晚方有小量之水女士不思後患憤將龍頭拆卸時至夜半水竟源源湧出女士正在睡鄉毫未之覺嗣欲啜茗足踏地板濕其襪疑爲踏入水盆覓鞋無着始急將電火開明惟見徧地皆水變成澤國矣 
　　張謇之經濟張塞常用已用過之信封之反面書致其熟識友人其屬員某稍露不滿之色謇卽婉語之曰我張老頭拿出幾十萬銀子興辦事業一些不吝嗇惟獨對於一張 
信封倒要愛惜哩某唯唯而奶大啓 
小小說 
[一塊肉] [  張枕綠]  
　　當他壯年的時候他賺錢歸來供給家用有一天他那五歲的兒子坐在小橙上吃飯把命分上的兩塊肉吃完了又高抬着頭望着食桌上喊要添肉吃他在肉碗裏揀出一大塊全瘦的肉來箝到他兒子飯碗裏時他兒子已嫌得遲了把肉握起猛刀丢在地上舞手蹈足大哭大鬧起來了 
　　當他衰年的時候他不得不仰給於那年少有爲的兒子有一天他們同桌吃飯他聞得一陣陣的肉香他因爲一個多月不吃肉了心中正常懷念着待到一碗飯快要吃完了實在忍不住了伸長頸子睜着一雙但剩餘光一線的眼睛囁嚅問道『今天有肉麽』他兒子就在肉碗裏揀出一塊肉來箝到他飯碗裏他把肉吃在嘴裏只覺得是一片剌舌的硬毛但他没有把肉吐出來嚼了幾嚼很力的咽下肚去接着舉袖擦擦眼睛裝着自言自語的樣子說道『什麽這幾天的一雙瞎眼中又要流淚了』 
小說 
[社會小說人間地獄（二○八）] [  娑婆生]  
　　第二十九回　舊燕飄零夕陽尋故壘伊人憔悴遙夜聽疎鐘 
柯蓮孫本來除學校擔任功課以外並無多事晚上更是閒空姚嘯秋旣托他在報館裡庖化幾天編輯與他性子也甚相近自然没有不依之理姚嘯秋也甚欣然當晚散後一宿無話到了次日蓮孫果然依時到館處理一切狠爲裕如如此一連庖代了一星期誰知事有凑巧那原來的一位編輯魏先生家中的病人好了自家却另外有了高就嘯秋報館這一席不能兼顧便寫信來告退嘯秋見挽留不住便和館裡經理一說順水推舟的薦了柯蓮孫經理也甚贊成便聘請蓮孫由庖代而永遠擔任了别樣不打緊嘯秋却十分高興因爲嘯秋在館裡每天散得極遲其餘幾位同事走得極早往往遙夜高樓燈昏人靜只有嘯秋一個人枯坐埋頭在故紙堆中好生氣悶如今來了一個蓮孫他向來也是喜歡熬夜的兩人一邊做事一邊還可閒話狠不寂寞自然愈加親密有話便長無話即短怱怱的不覺已是四月天氣那一天下午五點多鐘太陽還没有落盡蓮孫剛到館裏去動手發稿其時嘯秋還没有來忽地茶房推門探頭進來一瞧蓮孫回頭向門外一望只見有兩位女客立在門外茶房往内一瞧怱怱的退出去對那女客道姚先生還没有來呢那女客道哦姚先生還没有來那魔他什麽時候來茶房道每天總是這個時候來大槪就要快來了那女客道那麽我等他一刻罷花房不好回答便走進來問蓮孫道外面有一位女客來尋姚先生的姚先生還没來他要在這裏等一等柯蓮孫道那麽請進來坐便了茶房領命開直了門讓那女客進來蓮孫仍舊坐著辦事抬頭一看那女客却是一位二十不滿的少婦眉目淸揚態度端點長長一張臉却瘦不見骨穿一件淺藍色華絲紗衫下面繫一條元色紗裙後面却跟著一個十五六歲的丫鬟模樣蓮孫見他進來怱怱一怔以爲是嘯秋的什麽親戚便急忙低着頭不想那進來的女客却先和蓮孫笑吟吟的鞫了一躬蓮孫忙丢了筆立起來招呼了這一間主筆房除了嘯秋蓮孫兩張寫字檯兩個座位以外只有蓮孫座位對過有兩張椅子蓮孫只得邀那女客在他對面坐下那女客先開口問蓮孫道姚先生天天還是下午老時候到館罷蓮孫點頭道是的大槪就要來了那女客道我和他有一年多不見面了蓮孫聽到這一句話不覺一瞧忙問道從前一向住在上海嗎那女客道一向在上海便是這一年多也並没有離開此地呵說到這裏略停了一停問蓮孫道貴姓還没請教蓮孫道姓柯那女客凝一凝神道柯柯柯好像從前没見過呢蓮孫搖頭道是没見過那女客笑了一笑道說起來柯先生諒也知道姚先生一定和你說過的我就是從前的小花園碧艷呀 
[隨便說說] [  瘦鵑]  
　　蔡成勳之弟天津專電說蔡成勳之弟蔡耀卿本任高工教員近得乃兄電畀爲某所監督已啓程赴贛我們看了這專電須向蔡先生道賀可是教員的生活在從前呌做坐冷板櫈是最最乏味的現在雖能高高的坐在講臺上但是政府中窮極了薪水一欠幾個月進退兩難這比坐冷板櫈更要難受咧如今蔡先生幸虧有了紅哥哥便平地一跳跳做了某所監督名利雙收何樂不爲眼瞧他在索薪聲中欵段南下那些索薪不得無米爲炊的苦教員瞧了蔡先生可不要眼紅麽如今蔡先生已得意去了我很望旁的教員先生也都有這麽一個紅哥哥 
 
 

Page 19

 
 
   
 
 

Page 20

 
 
常識 
常評 
[社會之惡魔] [  隨]  
　　惡魔惡魔無時無地不在吾人之眼前人自不悟耳 
　　男子之惡魔曰財曰色女子之惡魔似稍異於男子矣實則財之爲魔旣與男子略同而色之爲魔亦未必甚異於男子蓋男子之色魔在女子之身而女子之色魔即在男子之身也 
　　記曰飲食男女人之大欲存焉質言之男之大欲在女女之大欲在男無可諱也昔者聖人本人情以制禮於是因嫁娶以定夫婦之名以爲男女之防閑此非必欲違反人類自然之性懼魔之爲禍烈也而况色魔之起往往以財魔爲之媒介至兩魔並擾而危險乃不可思議矣 
　　今我國男女社交甫在萌芽女子之獲有正當職業者尙什不一二而突有偶著財魔之女子被刦於旣著財魔復著色魔之男子竟不得不出於自殺之一途以演成社會之慘劇此眞所謂社會之惡魔也使有鬼之說果信吾知必將有鬼魔擾之 
經濟 
[贖路十法] [  張郁文]  
　　㈠節省賽神會費以贖路 
　　㈡積小孩壓歲錢以贖路 
　　㈢節省大小各家送節禮費以贖　 
　　㈣節省宴會酒筵費以贖路 
　　㈤節省吸紙捲烟費以贖路 
　　㈥節省化妝品費以贖路 
　　㈦節省嫖賭費以贖路 
　　㈧節省打醮拜經懺費以贖路 
　　㈨變賣庵觀寺院地產以贖路 
　　㈩工商學軍界抽年俸十分之一以贖路（乙種酬） 
[商業問題之研究（續）] [  吳束初]  
　　零購學（九十）貨物保管與記錄（十二）推銷滞銷貨 
　　吾人已知滞銷貨物須設法推廣其銷路不宜畏難不行坐視成敗雖有時買客詢及未嘗不急思設法脫手然使置而不問不另想新法以推銷之是不啻甘受虧損而不欲售賣倘因此而營業失敗則其愚誠不値智者一笑也 
　　商家之眞本領吾曾言不在能售賣暢銷之貨而在設法能脫售滞銷之貨也彼捨難就易之習慣亟須更正之於是人或開店屢遭失敗我則無往不利是其致勝之由乃在巧謀勝算也對於滞銷貨謀推銷之法甚多茲借一事實言之頗 
足供吾人之研究也 
　　美國某城某鞋店初則生意淸淡每年積存陳貨幾佔店貨總數之半而此一半生意無論其凈利若何優良總難抵店中所有一切開支也此種岌岌可危之勢長此以往將何以善其後於是决計整理滞銷貨卒得一法囑店友將所有不易銷售之鞋統爲取出分别等級特别陳列使買客目力易於及到又設廉價部規定售價凡最滞銷者特别削價只求獲得若干現欵雖虧耗亦所不計蓋總比賣不出不値一文爲上算多多也此法行後該店不數月歷年存貨完全售脫以後店中所賣者盡屬新貨商業心理店家若不慣賣陳貨人必樂與交易其營業必日漸擴充而該店之結果卒爲該省商業之冠 
　　吾人對於上項事實所發生之感想有二一店友須各盡力推銷店中陳貨暢銷者固當賣之滞銷者亦當乘機設法二店主或推貨人與其他負責任者應有覺悟其先或因購進失着即當設法减價賣出調動現欵俾做下次生意切不可執迷於進價之重欲硬將受損貨品仍以新貨之價售出總之做生意最好勿失着旣失着則不可再存虚榮心有可設法者不當猶豫若爲保全體面不肯變通辦法徒使損失加重後悔莫及誠非商界中所謂能手者所應出此也 
道德 
[社會上亟應革除之惡德] [  張心弼]  
　　余日前（十七日）在鎭江江邊時遇一美國教士乃余昔日之師也遂即與之偕行同往大街游玩道經魚巷見巷口貼有『出賣重傷風一看就成功』及『夜夢不祥一見大吉』之紙條伊即問以何意余覺此事頗關國家體面未便答出移時伊笑曰從此可見貴國人民之道德心矣（伊乃一通中國語文者）退而思其言雖屬刻薄實亦自取在貼者心理以爲如此即可將不祥之事或傷風病症委諸閱者矣以科學眼光觀之果能收效乎吾未敢信也徒見有損己之人格而已由此觀之可知其旣無害於人反有損於己矣然因此一事不禁觸余舊日之感蓋余曾遇一與之相類之事人我方面俱有損失者也 
　　去年秋余在揚州道經達士巷忽聞木穉香陣陣飄來及抵埂子街口則見一年近七旬之擔糞老人身披金甲仰臥地上呻吟垂絶矣推求其故乃因街石上有一雞卵爲一病者所置藉以委病於取此雞卵之人者也老者不愼誤觸其上蛋破白出因以滑倒余當時頗爲之抱不平然亦無如何矣總之此等舉動無論其有害於人與否皆急應革除以保己之人格免遺臥入之羞也他如傾藥渣於通衢等每易發生危險亦應革除者也願諸君注意之孔子云已所不欲勿施於人盍共勉旃（乙種酬） 
衞生 
[家庭衞生重要問題] [  中國衞生會]  
　　試執途人而告之曰「汝家人生死之權乃操諸僕媪之手」其人必駭爲狂談矣迨細繹之則又未有不恍然覺悟歎爲至論者蓋人情日趨奢惰而通都大邑爲尤然中人以上之家其主婦多半晏起遲眠非娛樂游戲即手談消遣將生命攸關之家庭衞生反付之於知識淺陋公德缺乏一二傭婦手中甚至借重乳媪保育子女其家政廢弛之影響尙有極耶 
　　人之生也首重飲食今以知識薄弱之婦女主持中饋誠爲大誤彼等終日碌碌忽百滌穢忽而烹飪在在易傅病菌 
　　至於乳媪來自村間何知保育兒童原理且懶惰者多欲兒童久坐則多給果餌妨碍兒童之衞生在所不顧求嬰孩夜臥勿醒則日中强使勿睡雖有背乎生理彼亦不知也 
　　總之傭媪弊害極多而關於衞生者實最重要爲主婦者固萬不容稍事放棄後列數條宜格外注意力行無怠受益當無窮也 
　　㈠選擇僕人應擇體質健全天性好潔年較輕者庶易於教育免令傅染也 
　　㈡教練督教僕人應於初來一月内即將關於衞生一切事宜竭力從嚴教練蓋新傭僕人大抵皆存畏主之心抑胸無成見故易於督責然所謂嚴者非苛刻之謂乃指凡事躬親指揮得當微有出入之處立即改正之不可稍任苟且也　 
　　㈢監督普通人惰性甚重非有在上者時時督責易流於苟且因循而僕人更然故雖經盡善之教訓亦必需監督之人若主人放棄監督之責任則勤者亦將日惰然亦不可定時行之必出其不意加以查察使之不時警愓事半而功倍矣 
　　㈣傭乳媪應請西醫驗其有無癆病花柳病以及其他險症乳媪除按時飼嬰洗滌以外一切撫養之事應仍用母親躬自爲之切不可因旣僱乳媪而盡棄保育这这職也 
　　㈤富家巨室儘可請受過教育粗知衞生之人爲督傭者此法西人行之旣久最著成效我國可信效也 
　　以上五條皆甚普通似尙有未盡完備之嫌蓋僕人劣性居多每日發生事端原因皆極複雜惟有愼於選擇勤加督練其庶幾矣 
科學 
[新發見之之空氣乾燥法] [  吳笑初]  
　　濕空氣與吾人生活常有直接或間接之密切關係在多雨之地方愈甚一交雨委濕氣充盈凡珍藏之書畫積貯之米穀等莫不因之被黴菌之害金屬類亦因生銹而腐蝕下至衣服什物食料品等每年所受損失何可勝算但現在除化學實驗室工場等特别場所而外一般人似全未注意及此可爲深異或者爲從來之空氣乾燥法費用旣大又不簡便徵寗擯棄之而弗用歟爰先述從來通行之乾燥法然後介紹最近新發見之乾燥劑以資相互比較優劣可自見矣 
　　㈠從來通行之乾燥法從來化學實驗室中所用之乾燥劑以　化鈣　化鎂硫酸五　化二磷等爲主就中用　化鈣與硫酸者愈多但氣化鈣旣吸收多量之水分即行潮解硫酸吸水後欲重使濃厚手續亦頗繁重而此二者價均不廉尤爲日用所難堪也 
　　工業上常利用高温空氣能含多量濕氣之恃性用大裝置以製出熱空氣如材木廠繭廠等現均通用此法其優點爲費用較廉双得連續製出多量之乾空氣但不能用於或種不可熱之物品且尙非絶對的乾燥此其缺點也 
　　家庭中常利用木炭之吸濕性爲其吸收之速度旣大作用又甚完全兼有吸收各種有毒氣體之能故於人衆羣集塲所用之愈宜但其吸濕之最大量僅爲本身重量之一成二三分而其容積與重量之比相去又遠則少用之殊不濟事多用之甚不合算且發火點甚低若室中濕度稍高即兆焚如此愈爲大憾事也 
　　㈡新發見之乾燥劑近來經科學家種種研究之結果而知較木炭更佳之乾燥劑猶有一種粘土名酸性白土者（從來均用於油類之脫色及洗粉肥皂解毒劑等之製造）其吸着力旣大所有優點亦均在木炭之上蓋在現在已知之各種乾燥劑中吸着力無出本身重量之二成以上者而此酸性白土則可吸收三成以上之濕氣且在旣飽濕氣之後並不潮解亦無崩壞之虞又可反覆使用百其效力不變凡此諸點均爲其特長也 
　　酸代白土更有一種特殊之作用即能除去一切黴菌之效用是蓋黴菌不能生存於乾燥空氣中而酸性白土之吸着力特大能防止濕度之過甚黴菌卽無以生存也據實驗結果稱旣經酸性白土乾燥之空氣中所存黴菌之數僅剩二十分之一云 
　　利用其殺菌之性可以供家庭中保存皮革書畫之用法以粘狀之土入金屬網中於炭火上充分乾燥之乃與皮革等同置一處他如食料品硝化棉等之乾燥亦均可用之（乙酬種） 
雜錄 
[老猪肉容易煮爛之秘法] [  澹甄]  
　　若於上午十一時卒然客至主人急購豚蹄煑之欲於十二時饗客此萬萬做不到之事也因豚肉之熟爛須經長時問之煑棵短時間之高熱度所能倘購時誤得老猪肉即有三四小時之火候亦不易爛於是廚子之狡者暗以坑砂或山查炭等投入鍋中雖能敷衍過去然其骯髒爲何如吾鄉某紳户長於烹飪煑肉尤能精勝據去以荸薺粉（可和中國藥店購買）洒入鍋中雖老猪肉祗須一二沸即爛試之果效至薺粉之多寡可不拘因此物味甘可代糖且善消油腻肉積故用薺粉所煑之肉苟食之過量亦不至有瀉痢等患（乙種酬） 
 
