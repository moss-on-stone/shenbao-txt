# 1881 - 32 - 4902790

 

Page 1

 
 
[格致彚編出書] [  ]  
　　傅蘭雅先生所輯之第三年第十二卷格致彚編現已由本館襲印完備卽日出售每本價錢仍一百文其中所載章　　格致釋崙化學衛生　照像法及俄國條約並有俄國邊界圖勾勒分明尤為　時務者所欣賞如蒙購　其出售處悉　　例此布 
[論仕途舉劾] 　 
　　仕途之有舉劾正大吏體　朝廷慎蘭之意以行其黜陟之權者也近來甄別仕途或舉或劾但憑督撫一牘無不　行賞罰　朝廷以為督撫統率百僚考察賢否其見　既親且確自無冤濫之慮而孰知以意為好惡者亦得弄　於其間欲清流品而流品反致愈雜欲疏仕途而仕途轉以日壞此不公之甚也古者國君進賢去不賢先查左右之言繼詢諸大夫又考國人從後斷以己見孟子之告齊宣王者何等審慎雖古今風氣懸殊設官制度亦累代異同不得參以古法然或舉或劾僅以督撫之一奏為斷究不足以服羣下之心也試觀近日奏案而知其不能無流弊矣上外省地方額缺有由外扣留請補者則謂之幣以人地必得相宜非在省多年熟悉民情公事不能勝任候補之員或曾經署理辦有成效或屢派差使才幹夙著某員宜於某地督撫白有深知灼見者故聽督撫擇之卽叙　之例小有不符一再駁詰而終以人地相需上邀允准也有由部選授者或科甲資郎初登仕版或京負推升外官降調台於謁選之例而不入候補班次者皆得有缺然取其簡者而授之二者分途絕不混淆督撫猶可以意行之外補者雖可駁而終當允行部選者應到任而尚使學習道府一下正任人員不獲飭知赴任而留省差委者往往有之是督撫之權重於朝廷也其或有前後任之分各以私意參其間則外補正任之員亦復繁簡互易委署紛更以地方之肥瘠為調劑私人之舉以故地方公事一歲數官責成不專而吏治因之日壞也然猶曰督撫能實見下僚之賢否應撤應調無非為人地相宜起見如此尚有失人廢事者乎乃觀於舉劾之案而又知其不然矣軍功之保舉隨意開列有候補他省而在此省某案出力者其冒濫無論矣卽如尋常保舉與計典所　賢能有能免於冒濫者乎蓋人之賢愚必有共見共　之處　如何而賢如何而能豈無事實可稽乃今則　案密保之員備詳其事實者通歲或一　人或竟歲無人其餘皆不敘事跡但加考語八字至十六字而止其字樣又皆通套人人可加以是為賢　朝廷亦遂賢之矣若夫參劾之員則除計典甄別實缺外有年終甄別有隨時甄別較之密保例薦之數當加數倍而委署及候補各員皆可列入夜乃其所憑以參劾者則又不過八字四字而事實亦不詳也夫參劾之案一出棄官而歸者幾人稍例雖曰減成然自報　以迄候補亦罄身家俯仰之資使其一蹶不振而令自知其被劾之由指明某事則猶足以服其心今作以通套字樣加之安知其無寃乎查計典參劾之目曰不謹曰不及曰浮躁曰罷軟曰年老本非實缺而又不在五者之中於是入年終隨時之案然果因案專參卽革職提訊再加之罪亦復何辭而乃予以通套字樣乎試思考語之中如居心浮躁居心僞妄及貪鄙猥瑣巧於鑽營等字果有其事則本案自應查辦豈其能為大吏所姑容如僅以居心測之則又何者堪以憑信乎至於才具短绌才欠開展難期早就難期振作等語則上臺之聞見豈能卽欺人而考其終身知其將來者而况乎偶有差委缺且未補不過衙期旅見一手版之知名者乎然而勢分難抗卽有冤抑無從申訴如前年江蘇某員以愬冤而獲重譴亦足令仕途寒心矣近來甄別之案月必數見案必數人在疆臣以為自捐納以來仕途擁擠似此釐剔猶不見少故甄別不肯從寬然念　國家以籌餉開捐士民踴躍輸將得此微名藉圖報稱固亦有貪汙鄙瑣之人而其樂於仕進之心未始不可曲諒也為大吏者苟非深知灼見而惟以人言為權衡則與其失之刻不若失之厚矣抑有說焉損班之中身家不清者十居三四或者周咨博訪先去此輩而寬以律其餘焉則又未始非慎重名器之道云爾 
[伯靈購械] ○德國伯靈京城之有名製造軍裝局現為中朝代辦新式軍火等物幷聞中國將遣負前赴德國悉心檢驗然後令其送至中國云此言係由法國公司船傳來諒非無稽之談也 
[善政被阻] ○天津典當每年冬有減利之例前年減之至再而貧民大為方便成是舉者直隸藩司任筱沅方伯也平時利息綢布衣服金銀首飾每兩二分嗶嘰羽紗絨呢皮貨每兩三分十兩以上則仍二分若鋼錫器皿無論十兩內外概係三分年例於仲冬十六日起讓利三分者讓作二分二分讓作一分五厘前年減而復減至臘月朔日二分者復讓作一分五厘一分五厘者讓作一分二厘在典商所捐無多而貧民受惠實大去年津郡水災未巳上憲念　　　原議飭各屬典商遵照去歲章程一再讓利繼有人為之關說而事遂中止聞關說者亦宦途中人也 
[推廣善舉] ○前述天津廣仁堂遷移西南城外茲悉該處俗名太平庄堂基計廣一百數十　先闢五十餘畆其地基挑土培高計及丈許四圍濬濠環繞雖遇大水亦可無虞主是堂者為陽湖盛杏蓀方伯方伯去年曾署天津道　子教養之事力求實際現在堂中收養者多係天河兩屬之人是皆方伯昔日子民也去年仲冬二十二日由南斜街舊居　往新堂湯中各所人等陸續而行進東門出西門魚貨整齊咸循規範先是蒙養所生徒三十名次則 
 
 

Page 2

 
 
工藝所幼童十餘名繼又慈幼所幼孩一百餘名後一董士押送其節婦幼女均坐車輛車計數十餘乘人共一百餘名車聲轔轔道旁觀者密如堵墻而廉幕密遮無從窺見卽此規模嚴肅想見當事者經理之善教導之周也二十五日杏蓀方伯臨堂點名並定一切章程黎明第一次擊鐘闔堂皆起辰刻第二次擊鐘讀書者就塾學藝者就業巳刻第三次擊鐘闔堂中膳晚間散塾夜飯後就寢堂之西有膳室五楹中列桌凳膳時各所童孩分班就坐其位次少長序齒絕不紊亂觀者無不贊歎臘月初五日天津府宣了望太守到堂閱視見工藝所各童所製器件精美可觀分別加獎聞今春尚須添設號舍興講農桑並增　刻印刷等所鳩工庀材一切費用由任筱沅方伯馬松圃觀察力任其成聞李爵相將親自到堂裁奪推廣新章夫王政之事不外教養兩端似此撫育栽培日新月盛足以養　國家之元氣廣天地之生成德莫大焉南中善士之創斯舉者其功誠不淺哉 
[海道解寍] ○去冬定海有海盜十三名解赴寍郡船至半途內有一盜因傷而斃迨船攏岸解役報知寍關道由瑞觀察當飭鄞縣石邑尊帶同仵役到江北岸洋藥道頭檢騐收殮云 
[火焚老嫗] ○客臘二十九晚三更時寍城醋務橋下林姓八十餘歲之老嫗因入廚燒點心旋卽登牀而臥不料火星已落柴堆煙　彌天比及隣人從睡夢中驚醒起救火已透頂計共燬去房屋三十餘間火熄後止檢得該嫗焦骸一具夫以就木之年而尚不免於奇禍其真有定數也乎 
[鄂垣雜述] ○鄂省蕭仁發衣莊於去臘初六日早飯時有二人到店買衣舉止大方衣履華美店夥殷勤延入詢以賜顧何衣乃買大毛袍褂一套議妥價銀四十兩囑店夥送衣到庽兌銀送至斗級營利興棧交衣訖客因無現銀付漢口銀票一紙計四十兩囑三天內可以掉換出三天不得退還店夥觀其人物若此語言亦堪謹慤而又在此棧居住是以放心收票回舖交代店東次早渡江兌銀詎竟無此錢莊趕到棧中尋客則巳於清晨外出詢棧主客往何處亦屬茫然不得已鳴知地保同將所住之房打開只存皮箱三只內有煙土三包當卽拆視則非烟土乃黃土也窮究棧主語多閃爍因扭稟縣署根究矣○有鄧姓者在省開設土棧曾欠候補令某千餘金為日巳久去臘索還甚急告無現銀以土作償舁送某令公館收貨結帳交代清楚某令將貨藏之內房託人變賣越日卽有買主開門取貨竟化烏有遍觀房內毫無形跡竟不知從何處竊去亦已報縣請緝矣○桃花嶺馬姓原籍大治時代簪纓寄庽省城有年昆仲兩人一服官他省一遊幕遠方家惟重慈獨居性茹素好靜處家儉約只用一十五六歲之小鬟服役餘無他人房屋甚多亦不嫌其冷靜去冬十一月曾延僧到家諷經臘月初有泥水匠往索修葺共費敲門不應大呼亦無動靜告知隣家羣來叩扉終竟寂然眾人詫異撬門而入見太夫人脚踏火爐端坐中堂眾將責其閉門不納　視之則口啣棉花鼻塞石灰縛於椅上氣巳絕矣地下遺有包銀紙皮及零星衣物使女斃子竹床之上房中衣物一空當經地保稟縣堪騐竟無形跡只得將街隣泥水匠等帶去幷簽提前番諷經僧人到案研詰不知能得兇手否也 
[皖南傳聞] ○昨接皖地友人來信云皖垣某明府北省人由軍功出身秉性褊急去年春奉委署理皖南某縣篆務到任後慮幕友作弊遇事挑剔綦嚴故幕友每作公牘俱請示施行境中連出搶案明府親率差役緝捕未經破獲途遇船戶賭博當時喝拏船戶不服抵辯旋卽逃去明府怒氣上冲口吐鮮血亟帶差役回署抱恙數日始愈而民間又連報搶案明府聞報焦急差役　事一言不當便喝笞打去冬開徵錢糧更章辦理至年終徵收之數尚屬不多明府焦急更加竟手自繕稟請上憲另委他人接署云 
[惠德感人] ○西歷前月三十日英國船主名赫慶生者忽患痘症遂成不起年僅四十七歲向在中國海面行船巳及二十年最後為招商局懷遠輪船船主該船本係英國所造因來華駛行生意不甚起色故轉售於華改名懷遠而赫君賣主其政近則又舍之至粵遂遭病故赫君人素忠厚勇於行善樂於濟人曾經救一中國炮船為中朝所獎賞俄皇亦以該船主曾經救取俄人贈以金牌生平所濟之人指不勝屈故出殯之日送者濟濟頗極一時之盛云 
[黑人病斃] ○前禮拜六吳淞口停泊之英國兩枝桅帆船內有患病之黑水手一名經飛雲小火船載之來滬將欲抬赴醫館旋於中途斃命卽將該屍舁至水手墳山一面報知領事竟章醫生騐視後卽行安葬聞該水手患病業經多日該帆船主為之調治不能見效故擬送往醫院以期刀圭有效或可全愈而孰料其溘然遽化也 
[質鋪近聞] ○典鋪回祿或係隣家延燒或由本鋪起火賠償之數例有分別若小押店則本干禁令既無因火賠資成例而本埠未逢此事亦無舊案可援今悉虹口有某小押店去冬失慎未成散失之物皆照押數折半賠償却未經官亦未滋衅則此事可謂滬上之創例矣又聞今正租界典商談及舊歲除夕各家當出本錢皆數千千文獨恒德一家有八千千文誠為首屈一指往年當及千數者已不多觀且每届年關典質大都金珠首飾今則衣服為多可知紛華靡麗不過虛花而暗中實漸漸消耗有心人能勿抱局外憂哉 
[路斃召認] ○前日英租界滿庭芳街丹錦圍浴堂門前有一年約四十歲之人倒臥在地淹淹就斃未幾氣絕身穿藍布破棉襖元布掛赤脚當經三圖地保查無屍親承認故報保安堂俻棺收殮發壇標記召認云 
[情類竊賊] ○十八號華捕至英公堂稱昨夜三點鐘時在楊涇橋堍有二人迎面見我形色慌張一人先逃至法租界其一人被我扭獲帶有包袱二條並帋煤鐵鏧等件是以一併送案請究鄭問林供鎮江人有湖北人沈某帶我來上海謂將為我荐生意故權住客寓昨夜同伊過洋涇橋伊見捕便逃拋下包袱鐵鏧帋煤等件云陳太守查閱起案之件的係行竊所用而其人似是生意中人隨飭押候查明澈究物件存堂 
 
 

Page 3

 
 
[違禁罰押] ○本埠馬車在馬路駛行凡坐客拉韁及馬夫坐在車後拉韁均干工部局例禁昨英捕房華捕見馬夫鄭阿坤拉韁違禁拘送公堂請罰鄭稱馬車主是沈公義以後當遵章駛車不敢再違伏求施恩賈副領事請罰車主洋二元充醫院經費判押馬夫五天陳太守如言判斷云 
[疑控串騙] ○江西人戴彝赴英公堂具呈訴稱是浙江候補縣丞曾托張壽山帶寄善畫一箱價值銀五六百兩豈張去如黃鶴　以來滬尋訪寓於新椿記棧乃有鎮江人胡少安來棧冒稱某公子誘我賭博我察其情形種種可疑與賭輸去洋百餘元盖借此察其是否張之同黨旋致盤詰不認今交捕送案來究其行騙之由尚有鄭秀春可作見證云胡供係鎮江人向為錢業生理戴來邀我賭博忽指我為騙子况我並不認識張壽山我已被伊軋住在棧中一夜云鄭供胡到戴處閒談我固知之其如何誘賭及誆騙書畫等情實屬不知陳太守得供之下謂卽使被騙情真亦當俟尋到張某再行控究呈紙擲還一併斥退 
[答蔓翠軒主人見贈卽次原韻] ○壯志思游五岳嵬當途荊棘亦艱哉鴈寒尚耐淩風雪蛇蟄還期起雨雷事到于人真失計生逢濁世莫矜才與君握手同惆悵塵網牽連解不開　難得逍遙物外天林泉雖好竟徒然迂疏生計蠅鑚紙膚末文章蟻慕羶萬里筒書誰國十五陵裘馬盡華年自來義命安排定茵溷花飛勢早懸　家山囘首隔崔嵬知己天涯却快哉容我清狂比嵇阮何人厚祿結陳雷三呈美璞須真識一集聯珠寶異才尚絅盧前曾問字淵源從此拓胸開　清譚客邸晚寒天茶鼎圍烘活火然雅愛劉叉詠冰柱俗嗤黨尉醉腥羶蛛絲要覓藏身處虎口還驚總角年君是白眉才力富人間玉尺已高懸　琴臺抑園詞客未是草 
[辛巳春朝雪霽喜賦四十字卽請諸吟壇郢政] ○廉際朝暾入暾前滴水聞玉樓光有耀新歲語含欣臘雪兼春雪晴雲雜雨雲天心人事治待澤正殷殷　南州逸史徐邦待定稿 
[光緒六年十二月初九日京報椄錄]  
　　○○雲南巡撫臣杜瑞聯跪　奏為查明滇省新設學額廳縣應設之教職各缺謹分別酌擬移設兼管恭摺仰祈　聖鑒事竊查雲南安平等十六廳縣前因未立學校士子望切向隅經臣等據情奏懇設學定額嗣經部議覆准分別酌定學額並令將　文廟考棚學署等項工程專摺奏明辦理等因奉　旨依據欽此欽遵知照到臣當經檄飭司道分別轉行遵辦去後惟查原議新定學額以光緒九年歲試為　取進其府廳等試八年卽應舉行所有各學教官須於七年移駐到任方得頂為部署不致臨事周章自應赶將移駐事宜酌量先行擬定俟奉部覆准後卽可遵照分別裁移隨督同司道於通省一學兩員內並椄其遠近逐一酌核如附郭首邑擬卽以府學教授兼管若府學內有教授訓導兩員者擬以府學訓導就近改為縣學其有府縣不同城之廳如大闕魯甸　寗中甸維西五屬設學較少並擬卽由府學及縣學分別兼管以免紛更其設學較多之各廳縣應須專設教官之處卽照原議於通省一學兩員之教缺內酌量裁移糠藩司升泰　司李德莪善後局死道將擬請移駐　兼管各缺造册會詳請奏前來臣覆查無異謹繕具清單恭呈　御覽如蒙　俞允所有栽移各缺應請　勅部頒換鈴記以昭信守並將卽將各員缺實任人員隨缺啟赴新設之處毋庸另行選調又查該員等本籍距敗設之廳縣均在五百里以外至應建　文廟並增修考棚學署事宜容再飭催各廳縣赶緊勘估議稟全日再行彚核辦理除咨部查照外所有酌議移設安平等廳縣廳職各缺綠由謹會同雲貴督臣劉長佑雲南學政臣盧　恭摺具奏伏乞　皇太后　皇上聖鑒核覆施行謹　奏軍機大臣奉　旨該部議奏單倂發欽此　○○奴才宗室祥亨奴才永德跪　奏為提拔光緒七年應放軍臺官兵俸餉等項銀兩循案恭摺奏祈　聖鑒事竊查阿勒泰軍臺四十四站每年逢餉羊價馬價紙張等項共應放銀二萬一千八百七十七兩五錢五分遇閏加銀一千六百二十四兩自乾隆五十四年奏准由張家口稅務監督每任解交銀二萬二千四兩零遇閏加銀二千兩歲有盈餘預備災荒之用仍限年扣還截至道光二十六年共積存銀三萬六千兩零是年十一月經按照每年實用數目廢解等語奉　旨依議欽此欽遵辦理後截至咸豐十一年分積存銀兩均已用竣曾經核明應行找領數目並聲明以後分別有無閏月先期奏明撥解倘遇灾荒屆時另行酌辦奏奉　硃批依議欽此欽遵各在案上年預調光緒六年軍臺官兵俸餉等項銀兩時　奏奉　諭旨着照所請該衙門知道欽此欽遵亦在案茲當先期請撥之時查明年係屬有閏之年應放軍臺官兵俸餉馬價羊價紙張等項共需銀二萬三千五百零一兩五錢五分奴才等循照成案奏請由張家口稅務監督照數解交奴才衙門以備明年二月間分別散放恭候命下再行移知戶部理藩院內務府張家口稅務監督遵照辦理所有提撥光緒七年應放軍臺官兵俸餉等項銀兩綠由理合循案恭摺具奏伏乞　皇太后　皇上聖鑒訓示遵行為此謹　奏軍機大臣奉　旨着照所請戶部知道欽此　○○奴才景瑞跪　奏為循例　補茶　拜唐阿差缺恭摺　奏聞仰祈　聖鑒事恭查嘉慶五年六月欽奉　諭旨　東陵　西陵所有應行送京引見之茶飯香燈拜唐阿等俱係微末 
 
 

Page 4

 
 
之差道路遙遠往返不無糜費嗣後遇有缺出着交莪管大臣　選奏補不必送京引見以示體恤等因欽此欽遵在案茲　景陵出有膳房拜唐阿一缺奴才將捐輸到班蘇拉約僧額獎補又　景陵出有膳房拜唐阿一缺奴才揀選得閑散　唐阿玉崙擬補又　裕陵出有茶房拜唐阿一缺揀選得蘇拉廣聽擬補俟　命下之日奴才照例分咨戶部內務府查照辦理謹偱例恭摺奏　聞伏乞　皇太后　皇上聖鑒謹　奏軍機大臣奉　旨知道了欽此 
[光緒六年十二月初十日京報全錄]  
　　宮門抄○發抄　旨五道○諭旨六道錄前○尚書景　奏為遵　旨明白迴奏摺○大臣色　奏為了清布唐積案片○江撫李　奏審明定據摺○又　奏請　旌表片○又　奏遵飭令赴閩差遣綠由片○十二月初十日刑部都察院大理寺廂藍旗值日無引　見○克王謝紀錄　恩○儘先副將常瑛謝　恩○筆恂續假十五日○內閣奏派騐放之王大臣　派出禮王耀年徐桐王之翰○召見軍機　常瑛○發抄　銘安等奏出征存營兵數奉　旨知道了欽此○錫綸奏謀殺人命案覆加詳審定擬奉　旨刑部議奏欽此○又總管蒙庫吉爾嘎勒等休致奉　旨着照所請該部知道欽此○譚鐸麟奏塘工銀數奉　旨該部知道單倂發欽此○又修　西中東三　銀數奉　旨該部知道單倂發欽此　○○戶部尚書臣景廉等跪　奏為遵　旨明白迥奏恭摺仰祈　聖鑒事光緒六年十一月十八日由內閣抄出翰林院侍講張楷具奏部臣覆　奏含糊請　派大臣查辦一摺奉　上諭着戶部堂官明白迴奏等因欽此欽遵抄出到部據原奏內稱臣部所　奏宙字庫制錢未能盤查情形避罪諉過含混模棱尚多不實不盡如云錢質輕小多不如式式由部定豈有本局鑄錢而不如式者既不如式何以歷任監督交代時絕不騐明是非於停止　查後陸續抽換斷不至此又云字樣模糊　六七分不等夫字樣模糊儘可備數者私錢也豈有　　泉府豫藏私錢之理其抽換與否部臣何無一言及之等語臣等　錢法事宜向係另設衙門歸臣部滿漢右侍郎兼管只十年盤查之例為臣部與錢法堂公共之事此届盤查所有宙字庫收存制錢一項或錢質輕小或字樣模糊難於適用係屬實在情形該侍講謂式由部定豈有本部鑄錢而不如式者持論誠無以易卽臣部查出後亦不能不以鑄不如式歸咎於前任之侍郎監督惟事在咸豐七年以前經手各員多已物故是以於摺奏摺內聲明可否免究未敢擅擬非含混模棱置之不問也至該侍講疑為七年以後之私鑄似亦有見惟制錢乃笨重之物抽換係隱私之事若零星偷換為數能有幾何若車馬　運豈能掩人耳目該局監督大使卽使均不可靠其例應稽察之江南道御史何以歷年以來亦竟毫無聞見此抽換一層臣部固可信其必無者也原奏又稱錢質輕小不適於用一見了然不待穿出六萬餘串而後知乃約略其詞謂大　不甚懸殊豈果位經費起見抑別有難言等語臣等查前屆同治九年盤庫此項制錢卽以經費難　奏明前未盤查本屆開盤之始臣等原擬一律盤騐以補前届所未及乃穿出六萬餘串後查騐錢式不相上下此外大堆積壓銹結斷難一目了然若澈底盤查工費更鉅因查原存制錢二十四萬八千餘串此次已盤過六萬餘串計有四分之一其餘約計大數核與四分之三尚不懸殊是以飭令中止並非別有難言之隱也又原　內稱此錢既不可用自當　發究其所由來乃云不值以可節之費盤無用之錢徐圖辦理若為不堪愛惜也者是未經盤查以前該典守者憚其發覺尚思彌補既經盤查以後竟以無用入　告該典守者直可置身事外等語臣等查此項制錢難以適用臣部前摺奏已聲明並未匿不舉發若究其所由來則咸豐七年以前之鑄不如式卽其所由來也至將來設法變通改鑄原存數目自須水落石出如果實有腐短無論該錢局歷任典守各員自由按數分賠成案可循卽臣部此次盤查指為大數不甚懸殊之各堂官亦不能置身事外初無可避之罪可　之過也典守局庫乃監督專責從前制錢鑄不如式既與後任無千自不必憚其發骨卽有腐短亦應二十餘年來歷任分賠何肯以現在典守代人彌補此又理之不　自明者也以上各節臣等　逐層據實覆　不敢一字欺飾惟言者屢以臣部未能全數盤查制錢甚且疑其支吾避就應否　簡派大臣再行盤查之處伏侯　聖裁所有遵　旨明白廻奏緣由理合恭摺具陳伏乞　皇太后　皇上聖鑒訓示遵行謹　奏奉　旨巳錄　○○色楞額片　再唐古忒所屬卓買仁靖社番民業　竹巴遺夫烟包在布魯克巴部長處朦控卽差番目將桑結彭錯大部財務搶去並將桑結彭錯用刀砍傷又卓木番氏潦巧結木因案在巴竹大業巴處控告遂派替身至卓木地方屬行不法經帕克里營官湯買巴捉拿潦巧結木押禁逃走被哲孟雄番民東法殺斃潦巧結木生前布魯克巴部長交有營生咨本照年限算本利共合洋錢八千四百元索令哲孟雄卓尾帕克里營官及卓木十處百姓交出又商上應收帕克　番稅廢弛及阴擋辦紅白米粮交涉共計七案前據通善　嚨呼圖克圖其信經前　辦事大臣松　札派江孜守備楊載華江孜戴琫四頭汪唯前往帕克里會同秉公查辦了結並飭布魯克巴部長速派替身馳往該處聽候辦理以息爭端迄今數年之久兩造各執一詞任意狡展未能了息此次奴才於巡閱江孜之俾傳調人證當面剴切開導諭以布唐唇齒相依不得因邊界番民涉訟微嫌遽行偏聽致失和睦隣封之道如有不遵從車究治並指授戴琫機宜逐　分別剖斷　　稟報兩造畏威懷　傾心輪服遵斷了結呈遞合同甘結懇請備案前來奴才當卽賞給該守　楊載華戴琫四頭汪堆及布魯克巴布長頭目人等綢緞銀牌緞靴茶葉哈達等物以獎勤勞並飭番頭目嗣後共篤和好不准挾忿互爭均歡欣叩謝乘領去訖所有奴才了清布唐積案緣由理合附片陳片伏乞　聖鑒訓示謹　奏軍機大臣奉　旨知道了欽此　○○頭品頂戴江西巡撫臣李文敏跪　奉為遵　旨審明定擬恭摺具　奏仰祈　聖鑒事竊照進賢縣監犯傳萬億越獄逃脫一案前經臣將疏脫之簪獄官張景　等會摺奏眾革審奉　旨這所眾疏防監犯越獄之管獄官江西進賢縣典史張景熙着卽革職拿問交李文敏　同刑禁人等訊明有無鬆刑賄從情弊按律懲辦有獄官進賢縣知縣黃海　着先行交部議處仍勒限將逸犯傅萬億嚴緝務獲倘限滿無獲卽行從嚴叅辦餘著照所議辦理欽此欽遵轉飭嚴拿並行提刑禁人等來省發委南昌府知府賀良　審　更夫張發在新建縣管所患病醫治無效於光緒六年五月十八日身故札委署南昌縣知縣崔國　騐　詳　紕飭核 
 
 

Page 5

 
 
入正案辦理茲據該委員訊明議擬由署臬司吳世熊覆審解勘到臣親提研鞫絲趙發支作標均籍隸進賢縣趙發充當該縣禁卒支作棟充當該　刑書其斬犯傅萬億因向無服族叔傅幅和索取豆價錢文起衅故殺傅幅和身死審擬斬監後巳入光緒五年秋審情實發囘該縣監禁聽候部覆光緒五年七月初七日傍晚典史張景熙親詣監所督同刑書支作棟禁卒趙發查點各犯逐一收封騐明刑具如法鎖錮斬犯傅萬億收禁後墻左邊龍內　令支作棟趙發等小心防範回署是夜四更時分風雨交作不能點燈更夫張發營兵黃運發進房避雨與支作棟等各因困倦睡熟傅萬億乘間扯斷鐐銬扳斷籠柵脫除紅衣褲挖開內監墻洞絲木　外監墻逃走支作棟等驚覺喊同更夫營兵張發等　捕無蹤報經典史張景熙稟知該縣黃海儀會營詣堪嚴緝無獲稟經臣會摺　奏叅奉　旨革審議處勒緝並飭行提人卷來省發委南昌府知府賀良　審辦更夫張發在營患病身故騐訊詳報批飭核入正案辦理茲據訊擬由司解勘經臣提審據各供前情不諱究明委係一時疏並忽無鬆刑賄從情事案無遁飾查律載獄卒不覺失囚者減囚罪二等司獄官典減獄卒罪三等又例載監犯越獄如獄卒果係依法看守一時疏忽偶致逃脫並無賄從情獎　自確據者依律減囚罪二等治罪各等語此案禁卒趙發刑書支作棟於斬犯傅萬億越獄脫逃訊係一時不覺失囚者減囚罪二等律於逃犯傅萬億斬罪上減二等擬杖一百徒三年刑書支作棟司獄官典減獄卒罪三等律於禁卒趙發滿徒罪上減三等擬杖七十徒一半均到配折責充　更大張發營兵黃連發疏於防範應照不應重律各擬杖八十張發業已在營病故黃運發折賣革伍逃犯傅萬億飭緝獲日另結營獄官已革進賢縣典史張景熙職司監獄並不小心防範以致重犯越獄脫逃實屬疏忽四個月限滿犯無弋獲應請照例留緝五年俟限滿有無獲　再行查辦有獄官進賢縣知縣黃海儀已經　奏請交部議處應俟部議所有文武疏防各職名飭取另行補叅張發在營病故看役人等並無凌虐情弊應毋庸議除全案供招咨部外所有審明定擬緣由理合恭摺具奏伏乞　皇太后　皇上聖鑒　勅部核覆施行謹　奏軍機大臣奉　旨刑部議奏欽此　○○李文敏片　再現存貞女顏氏係萍鄉縣從九職銜顏汝清之女自幼許字同邑郡庠生張耀藻為妻同治十三年氏年十八歲未嫁而耀藻因病身故氏聞訃哀慟欲絕泣請變　奔喪過門守志孝事翁姑克盡婦道迄今守志巳歷七年　邑紳文化成等開具事實册結呈由萍鄉縣詳請　旌表經臣批司核議去後茲據藩司邊寶泉詳請具奏前來臣查現存貞女顏氏未嫁夫亡　死守志其貞烈之操與金石同盟雖年例未符而苦節堪憫可否仰懇　天恩　勅部　旌表以闈幽光而雜風化之處出自　逾格鴻慈除册結咨部外謹會同兩江總督臣劉坤一江西學政臣洪鈞　片陳明伏乞　聖鑒訓示謹　奏軍機大臣奉　旨着准其旌表禮部知道欽此　○○李文敏片　再臣承准軍機大臣字寄光緒六年八月初五日奉　上諭何璟等奏請調負差遣等語等因欽此當卽恭錄轉行欽遵去後茲據藩司詳據孫孚侃稟於十月十三日起程赴閩聽候委用請給咨文等情前來臣覆查無異除給咨該員前往閩浙督臣投遞外所有遵　旨飭令知府前赴福　差遣緣由理合附片覆奏伏乞　聖鑒謹　奏軍機大臣奉　旨知道了欽此 
[事宜] ○十二月廿九日同莫葆辰稟知奉攜憲委赴浙江公幹　胡光祚　到稟知奉　憲委赴浙江採辦桑株　候補孫高沖　孫丞方乃淦均稟知奉委海運津局差　○光緒七年正月初一日　補縣皮壽頤銷羣審局差並稟知奉委　　發審差　○初二日候補縣高丞基稟知奉委海運津局差　從九桑實淼稟知奉委接辦中路一段巡查到差　○初三日候補縣陳官慶稟知赴江北措資　○初四日候補府楊靖稟辭回滬局　○初五日　知羊復禮　知到南路總巡差　候補　汪來儀銷南路總巡差到東路總　差　代理　　捐萬於本月初八日　　　○初六日同知王用　知縣蘇升紀果奉先高承基均辭赴海運津局差　代理荊　縣張渚司巡檢徐揚祖稟到　從九周元　謝委署丹陽縣包港同　　事 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
