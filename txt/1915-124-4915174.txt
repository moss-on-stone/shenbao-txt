# 1915 - 124 - 4915174

 

Page 1

 
 
   
 
 

Page 2

 
 
[時評]  
　　國民爾忘五月七日之哀的美敦乎（冷） 
我爲此言者非唆人仇日也亦非反對政府之無能爲也蓋以日本之哀的美敦何爲而來哉日本之哀的美敦來我何爲而承認哉我中國無他罪所罪者弱而已矣我中國何爲弱所以弱者自私自利自暴自棄自怠自惰而已矣自私自利自暴自棄自怠自惰者弱之原也弱者哀的美敦來之原也哀的美敦來承認之原也然則我國民而以承認此哀的美敦爲榮歟則仍其弱焉可也我國民而以承認此哀的美敦爲辱歟則當自私自利自暴自棄自怠自惰之時必警愓以自呼曰 
國民爾忘五月七日之哀的美敦乎！ 
[命令]  
五月十日大總統策令劉法坤給予三等文虎章劉發良給予四等文虎章此令 
又令派阿噶旺彥林丕勒署管理察哈爾四旗三牧廠各寺廟印務此令 
又令財政部覈獎皖省續辦驗契徵收出力人員請照章給獎等語前署懷寗縣知事徐旭桐城縣知事劉啓文潛山縣知事吳俊年前太湖縣知事張植前宿松縣知事程銘善前休寗縣知事吳培堯前　源縣知事馮汝簡前貴池縣知事段雲錦前當塗縣知事宋璨前合肥縣知事王錫侯懷遠縣知事李松村鳳台縣知事鄧之望前阜陽縣知事邱鳴動阜陽縣知事倪大來前穎上縣知事祝鑫田毫縣知事李維源蒙城縣知事汪箎前太和縣知事土承祜霍山縣知事王壽炯盱眙縣知事寗祖貽前和縣知事李世璜前郎溪縣知事舒鳳儀前靈璧縣知事劉沛前廣德縣知事陳厚植增解均在三萬元以上前署望江縣知事王覺民前　縣知事丁能榮龔慶雲前祁門縣知事丁霖生前績溪縣知事宋履豐前寗國縣知事宋蔚前旌德縣知事潘士傑前太平縣知事寗祖武前靑陽縣知事卞皆孫劉道章前銅陵縣知事祝崧年前石埭縣知事汪鏡芙秋浦縣知事王人鵬前東流縣知事王浩如前蕪湖縣知事余碩平查鍾泰前繁昌縣知事吳克俊前舒城縣知事許岳鍾前廬江縣知事吳松蔭前宿縣知事劉鄕僕宿縣知事牛維霖前定遠縣知事韓延煥前霍邱縣知事李樹梓前渦陽縣知事周之楨　陽縣知事張其濬前英山縣知事劉天敬天長縣知事宋毓衡前五河縣知事殷葆田前全椒縣知事王一德來安縣知事萬琅前含山縣知事倪望隆前黟縣知事王運昌前涇縣知事方雷前寗國縣知事韋經前鳳陽縣知事黃緝炳增解均在一萬元以上應各給予五等金質單鶴章以昭激勸餘並如所擬辦理此令 
補錄五月七日大總統策令政事堂存記之阮毓崧着發往四川楊湘汪涵均着發往山東唐履春着發往湖北吳永治着發往山西黃邦俊着發往江西由各該省巡按使酌量任用此令 
又令農商部呈請任命蕭方駿文永舉爲秘書應照准此令 
又令内務部呈查明浙江已故協領貴林等死事情形據稱辛亥杭州改革時新軍子彈缺乏貴林擁有旗營兵械用能申明約束與前浙江都督湯壽潛議立條件繳械輸誠全城以定嗣因人言龐雜由諮議局邀其會議該員並其子量海及協領哈楚顯存炳等同被殘害請予衷揚以彰公道等語前清浙江駐防正紅旗協領貴林於民國締造之初贊助共和保全杭城生命財產其功實不可没策動未及遽罹慘禍深堪悼惜伊子量海與協領哈楚顯存炳等亦能深明大義死難盡節應均由内務部查照條例酌予褒揚用闡幽光而彰公道餘如所議辦理此令 
[專電]  
北京電肅政將指名糾參前此因交涉緊急遷眷出京之官員 
北京電今日（十一）午後一時中央公園開救國儲金大會 
北京電昨熊垓案開庭案情極爲複雜筆師黃遠庸劉某請求訊問日人岡田參政汪有齡大理院長董康證明前後關係 
[特約路透電]  
　　北京電日使日置易昨至外交部謂日政府以中國覆文爲滿意請即擬定正式約文以便早日簽字（十一日） 
北京電聞中日實業公司謀取安徽之銅官山江西豐城之煤礦且因雲南府產銅日少擬爲財政部承辦鑄造銅圓之日銅聞該公司不日且擬在上海設立銀行定資本洋一百萬元（十一日） 
[譯電]  
北京電華字報均痛詆政府承認日本要求措詞極爲嚴萬惟政府並不畏民間起有暴動且謂苟有暴動力能平之聞陸軍派今完全贊助外交家政府以爲今舍承認外别無辦法日人謂其本國政府提出哀的美敦書鑄成大錯蓋中政府豫先承認者實較哀的美敦書所要求者爲豐也此間日人對於交涉之結果甚不滿意 
（十日） 
[戰電]  
（英人路透電） 
巴黎電今日午後公報宣稱聖喬治東面法國水兵已占據敵軍固守之宇列盎田莊今日有德軍砲彈兩枚落入登扣克我軍在亞拉北面固守所得重要地位他處均有砲戰今晚公報宣稱我軍在亞拉北面固守昨日所得之地敵軍雖回攻數次均無效果我軍且在數地點得有進步而在加蘭錫與沙歇之間尤爲顯著我軍至今日午後三時止共俘敵三千餘人内有陸軍大佐一員軍官四十員我軍於昨今兩日戰事中共獲砲十尊又機關槍三十枝德軍進攻貝里約巴克及泊萊特叢林均受挫而退（十日） 
倫敦電英帥費蘭巨報稱伊泊爾東面之德軍昨日進攻五次均失利損失甚大今日第一軍陣前僅有砲戰（十日） 
雅典電米狄倫與台納杜斯來電謂聯軍刻已在逹逹納爾數處同時作戰以期聯合進行近兩日中聯軍於力戰之後已奪獲軍事要地數處但損失不少聯軍刻仍轟擊海峽砲台英國飛機擊毁彭特姆大橋一座君士坦丁來客謂法潛艦以魚雷轟毁土巡艦巴巴魯斯海萊定號該巡艦不得已遂急向那加拉對面逹逹納爾歐洲海岸駛去擱淺於海濱（十日） 
羅京電瑪摩拉海燈塔及君士坦丁港内土艦皆於夜間熄燈以防英潛艇衝入瑪摩拉海土國魚雷艇則在泊林塞斯島與漙斯波魯斯上流 
遊弋以阻聯軍艦隊之襲擊（七日） 
羅馬電統帶逹逹納爾土軍之桑德斯將軍已將其司令部從加里波里移至瑪摩拉海洛道斯杜鎭蓋聯軍艦隊猛轟加里波里之故土國運送艦裝載傷兵陸續由瑪摩拉駛至土京内有砲隊德軍官多人土兵受傷者約有一萬五千人總計逹逹納爾土軍約死傷七萬餘人醫院皆已住滿所有大旅館悉已改作醫院一切馬車汽車皆被官斱取去裝運傷兵土京人民見傷兵至者絡繹不絶不爲喪氣土國官場猶極力掩飾公報謂逹逹納爾戰事僅傷土兵二人（七日） 
倫敦電米狄倫每日紀聞訪員電稱聯軍軍艦現方轟擊拉加拉砲台逹逹納爾拉洛斯之砲台所未擊至無聲者僅此而已聯軍登岸者已占據基里特巴及附近高地（十日） 
倫敦電首相愛斯葵在下議院於質問時謂德國作戰不顧各國所承認之戰爭規則若各中立國不欲有所舉動則吾人亦不便使其干預但吾人料各中立國今已漸知戰事結果頗碍於世界之文明及人道之則途云（十日） 
倫敦電今日午後海軍大臣邱吉爾在下議院答覆種種問題謂政府擬即派員調查魯西台里亞號沉失一案至於游弋海岸之辦法斷難發表商船每日出入約二百餘艘政府無許多魚雷驅逐艦以護送商船海軍部曾警告魯西台里亞號並予以航線之訓示此事刻須調查不能詳言海軍部對於各方面之警告愼重考察採擇施行今擊沉魯西台里亞號之濳艇大小號數均未詳知云（十日） 
紐約電著名上議院議員宣稱威爾遜總統將召集國會特别會議解决美政府對於魯西台里亞號沉没一案應有之行動（十日） 
昆斯鎭電魯西台里亞號船長特納氏於審查員驗視死屍時謂該船駛入危險區域後即掛起小艇關閉艙板其時適有霧氣船之速率減爲十五海里此後仍行十八海里之速率曾接無線電音數次但未發出電音忽聞第二船員大呼曰魚雷魚雷余争奔至船邊僅見魚雷經過之水紋該船遂爲魚雷擊中余命將各小船一律放下先將婦孺載入時船行頗速放下小艇頗爲危險吾人亟欲減小速率但苦未能該艦沉失之際猶疾行也中魚雷後十八分鐘卽没水吾人未有護送艦亦未見有軍艦吾人行十八海里速率因欲在海面驶行二三小時内可抵利物浦船客遇難之際並未見有慌張不堪之象云（十日） 
昆斯鎭電審查員於驗視魯西台里亞號溺斃死屍時擬定判决書如下此乃違背萬國公法及各文明國條約之可怖罪孽余等 
定德潛艇員德皇及德政府犯任意殘殺之罪（十日） 
倫敦電德國因魯西台里亞號沉没死傷美人若干名特發無線官電與美政府深致歉意惟謂英國之舉動迫令德國　復故此次之禍其咎實在英國且由英船置有武裝預備撞沉潛艇之故又謂魯西台里亞號載有軍火五千四 
 
 
 

Page 3

 
 
百箱美人不信德國之警告而轉信英國擔保平安之言誠屬不幸云（十日） 
紐約電美國各報對於魯西台里亞號之沉失咸有憤怨之詞有訪員數人於德使登汽車時詢以德國亦念及美人對於此事作何思想乎德使憤言曰聽其作何思想可也言畢即飭車夫速行美總統威爾遜不願發表意見星期六日拍球並乘汽車游行態度鎭靜蓋藉以鎭定國人也紐約時報謂各中立國應與美國聯合要求德國不得於戰爭中殺害中立國人議員維克夏姆前内閣大員也致書各報謂美政府應廢棄不陰不陽之政策當斷絶美德外交之關係加里福尼亞議會中電請總統加增海軍以保美國之榮譽及美人之生命昨日各敎堂牧師宣道時亦言及魯西台里亞號沉失事謂總統如有所舉動國人當贊助之（十日） 
倫敦電美總統威爾遜及國務卿白利安接美國各處電文促與德國决裂以免續爲德國侮辱國體美國法界人員皆謂魯西台里亞號之沉没不能僅因豫發警告遂可卸過中立國政府急欲知美國之决議因彼等常謂願協同保護中立國人民利益故也（十日） 
華盛頓電德國駐美大使彭斯土夫伯爵謁見國務卿白利安君表述對於魯西台里亞號美人遇難之歉忱（十日） 
倫敦電西哈特爾浦輪船維廉米拉皇后號在北海爲德潛艇發砲轟擊因駛行過緩不及逃避船中之人均入小艇潛艇旋發魚雷擊沉該船（十日） 
海牙電德國照會荷蘭政府謂荷船加維克號前爲德潛艇擊沉實因誤認爲交戰國商船所致 
（十日） 
羅馬電意國德人遵其使臣之命刻已紛紛出境所有德人之學校及藏書室等悉已關閉伏錫志報柏林日報訪員已離意國其他訪員亦擬於今日回國（七日） 
沙成特電今日侵晨有齊泊林飛船兩艘擲炸彈十五枚於沙成特（泰晤士河口北邊）多屬引火性者紛落海灘及道中毁屋六所死醫院中老者一人（十日） 
倫敦電齊泊林飛船兩艘今日侵晨擲炸彈十五枚於泰晤士河口北邊西巖海濱游息所（十日） 
巴黎電逹逹納爾法軍總司令逹瑪特將軍患病不能辦公將由摩洛哥名將戈洛特將軍繼之（十日） 
亞姆斯特丹電德皇已抵加里西亞親觀禁衛軍一師團出戰（十日） 
[東方通信社電（日本人組織）]  
東京電中日交涉問題解决之後日本政府爲擬定條約及其附屬文書忙碌非常（十一日） 
東京電政友會國民黨欲以外交攻擊而出責問政府之舉目下正在蒐集材料但僅就外交之末節加以攻擊欲使國民對中日交涉之結果所抱之滿足的觀念改爲屈辱的觀念是爲至難之事各政黨如以卽使除最後通牒之外無他辦法然亦何必變更其要求之點爲責問則此爲元老與内閣共負責任實爲内政問題欲突進此根本問題恐又無此勇氣則是質問爲徒迫政亦不能勝政府之答辯此一般之觀測也（十一） 
東京電大隈首相今日偕同元老入宮覲謁日皇詳奏關於外交問題且因中日交涉圓滿解決恭呈祝詞並請聖安然後退出 
（十一日） 
東京電一般中國人於中日交涉解决之後仍持平靜態度東京接到此報極爲稱贊（十一日） 
東京電各國因中日交涉已經平和解决紛致祝電（十一日） 
東京電靑島守備軍隊今年之内可以全部歸還日本（十一日） 
東京電前此調赴中國北部地方之日之本守備駐屯軍現正漸次歸還（十一日） 
東京電日本政府以中日交涉已經解决特將前此派赴中國北方之高田第十三師團撤回現正歸還其靑島之守備軍亦復歸其駐所又七日乘御用船出發之廣島第七十一聯隊亦飭即行歸又完成出動凖備之海軍各艦隊亦已中止其行動矣（十一日）濟南電前日由靑島解送濟南之馬賊七十二名其二名服毒自殺一名途中脫逃其餘全部解交濟南中國官憲即經審問中有主犯首領十二名已於今日（十日）在南門外鎗斃（十一日） 
要聞一 
[日本之退步]  
華德日報曰據八日北京電稱日本哀的美敦書雖已呈遞而第五欵中除福建外均已删除於是可見中國歷來所用守勢之抵抗力卒得戰勝日本矣而今日本則當退軍回憶中日交涉自開談判以來日本代表旣日以危詞恫嚇謂日本業已預備各種地步苟中國不允日本所要求之條件旣發最後之通牒實行最後之一步及至昨日（七日）尙堅持此種恫嚇之手叚今反自行檢舉一大罅隙是三個半月以來之協議者日本有一定之從權成就矣但中國先已有言不能越此成議而且必否認第五欵中所有侵害其獨立主權之條件縱令因此肇生戰禍亦所不辭故卒致有日本最後之通牒頋此通牒雖爲日本圖謀震恐中國最後之手叚而亦失敗無用焉今者中國可以自笑處治有方矣而日本則可謂爲求其兩義之名譽演有戲劇一幕惟殊不雅觀耳 
中國於第五欵中所從權俯就者惟有第六條卽關於福建各事故將來福建省内日本勢力之蔓延必日甚一日自不待言顧爾後該省之開發雖須俯從日本之議而終久仍屬中國至若日本縱令中國允許第五欵之第六條則日本人民激烈之譏評已足敷日本受用而况且其政府所當受者尙未有已乎總之中國於此欵中之退讓者不能謂有損失中國主權而已 
然中國拒絶第五欵中其餘之要求則殊關重要蓋中國此舉不特顧及其自已之利害即與中國開發有關各國之利益亦不致受害而中國堅持開放日本所欲封鎖之門户幾致有戰禍尤所難得焉否則日本若得勢於中國各政廳而揚子流域以南各路權若再落其手併得專利壟斷中國軍械與軍火之承辦則其結果必不勝估計而中國賢外交家力能轉禍爲福以破近數月來日本之政策此誠可賀者也 
[新聞日記（五月八日）（遠生）]  
昨函記日本送到通牒公府開特别會議又電告通牒内容以是時匆促故所報告不免少誤至晚間則詳實之内容均已探悉而又不及再發函電至今日余已得其全文複寫如下 
覺書今回帝國政府與中國政府所以開始交涉之故一則欲謀因日德戰爭所發生時局之善後辦法一則欲解决有害中日兩國親交原因之各種問題冀鞏固中日兩國友好關係之綦礎以確保東亞永遠之和平起見於本年一月向中國政府交出提案開誠布公與中國政府會議至於今日實有二十五回之多其間帝國政府始終以妥協之精神解說日本提案之要旨卽中國政府之主張亦不論詎細傾聽無遺其欲力圖解决此提案於圓滿和平之間自信實無餘藴其交涉全部之討論於第二十四次會議即上月十七日已大致告竣帝國政府統觀交涉之全部參酌中國政府議論之點對於最初提出之原案加以多大讓步之修正於同月二十六日更提出修正案於中國政府求其同意同時且聲明中國政府對於該案如表同意日本政府即以因多大犧牲而得之膠州灣一帶之地於適當機會附以公正至當之條件以交還於中國政府五月一日中國政府對於日本政府修正案之答覆實與帝國政府之預期全然相反且中國政府對於該案不但毫未加以誠意之研究且將日本政府交還膠州灣之苦衷與好意亦未嘗一爲顧及查膠州灣爲東亞商業上軍事上之一要地日本帝國因取得該地所費之血與財自屬不少旣爲日本取得之後毫無交還中國之義務然爲將來兩國國交親善起見竟擬以之交還中國而中國政府不加考察且不諒帝國政府之苦心實屬遺憾中國政府不但不顧帝國政府關於交還膠州灣之情誼且對於帝國政府之修正案於答覆時要求將膠州灣無條件交還并以日德戰爭之際日本國於膠州灣用兵所生之結果與不可避之各種損害要求日本擔任賠償之責其他關係於膠州灣地方又提出數項要求且聲明將來有權加入日德講和會議明知如膠州灣無條件之交還及日本擔負因日德戰爭所生不可避之損害賠償均爲日本所不能容認之要求而故爲要求且明言該案爲中國政府最後之决答因日本不能容認此等之要求則關於其他各項卽使如何妥協商定終亦不覺有何等之意味其結果此次中國政府之答復於全體全爲空漠無意義且查中國政府對於帝國政府修正案中其他條項之回答如南滿洲及東部内蒙古就地理上政治上商工利害上皆與帝國有特别之關係爲中外所共認此種關係因帝國政府經過前後二次之戰事更爲深切然中國政府輕視此種事實不尊重帝國在該地方之地位卽帝國政府以互讓精神照中國政府代表所言明之事而擬出之條項中國政府之答復亦任意改竄使代表者之陳述成爲一片空言或此方則許而彼方則否致不能認中國當局者之有信義與誠意至關於顧問之件學校病院用地之件兵器兵器廠之件與南方鐵道之件帝國政府之修正案或以關係外國之同意爲條件或祇以中國政府代表者之言明存於記錄與中國主權與條約並無何等之牴觸然中國政府之答復惟以與主權條約有關係而不應帝國政府之希望帝國政府因鑒於中國政府如此之態度雖深惜幾再無繼續協商之餘地然終眷眷於維持極東平和之帝國務冀圓滿了結此交涉以避時局之紛糾於無可忍之中更酌量鄰邦政府之情意將帝國政府前次提出之修正案中之第五號各項除關於福建省互換公文一事業經兩國政府代表協定外其他五項可承認與此次交涉脫離日後另行協商因此中國政府亦應諒帝國政府之誼將其他各項卽第一號第二號第三號第四號之各項及第五號中關於福建省公文互換之件照四月二十六日提出之修正案所記載者不加以何等之更改速行應諾帝國政府茲再重行勸告對於此勸告期望中國政府至五月九日午後六時爲止爲滿足之答復如到期不受到滿足之答復則帝國政府將執認爲必要之手段合併聲明（五月七日下午三時日本公使日置益面遞 
[雜評一]  
　　軍隊與中國（無名） 
軍隊來而交涉急交涉解而軍隊去然則中國與軍隊其有相倚相伏之情形乎然百據外人電謂中國卽有爲交涉不滿意而内亂亦有軍隊足以平定之也然則中國亦未嘗無軍隊也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　四月二十六日之修正案原文 
此次日本提出之最後通牒聲明除五號中之五項緩議者外一照四月二十六日修改條文辦理查此條文係將日文譯成漢文者附有聲明言確定時應有文字之修正爲錄原文如下 
第一號前文日本國政府及中國政府互願維持東亞全局之平和並期將現存兩國友好善隣之關係益加鞏固茲議定條欵如左第一欵中國政府允諾日後日本國政府擬向德國政府協定之所有關於山東省依據約條或其他關係對於中國政府享有一切權利利益讓與等項處分慨行承認第二欵改爲換文中國政府聲明凡在山東省内並其沿海一帶之地及各島嶼無論何項名目慨不讓與或租與别國第三欵 
中國政府允准自行建造由烟台或龍口接連膠濟路線之鐵路如德國願抛棄烟　鐵路借欵權之時可向日本資本家商議偕欵第四欵中國政府允諾爲外國人居住貿易起見從速自開山東省内合宜地方爲商埠附屬換文所有應開地點及章程由中國政府自擬與日本國公使預先妥商决定 
第二號前文日本國政府及中國政府爲發展彼此在南滿洲及東部内蒙古之經濟關係起見議定條欵如左第一欵兩訂約國互相約定將旅順大連租借期限並南滿洲及安奉兩鐵路期限均展至九十九年爲期附屬换文旅順大連租借期至民國八十六年即西曆一千九百九十七年爲滿期南滿鐵路交還期至民國九十一年卽西曆二千零二年爲滿期其原合同第十二欵所載開車之日起三十六年後中國政府可給價收回一節母庸置議安奉鐵路期限至民國九十六年即西曆二千零七年爲滿期第二欵日本國臣民在南滿洲爲蓋造商工業應用之房廠或爲經營農業可得租賃或購買其須用地畝第三欵日本國臣民得在南滿洲任便居住往來並經營商工業等各項生意第三欵第二項前二欵所載之日本國臣民除須將照例　領護照向地方官註册外應服從由日本國領事官承認之警察法令及課稅至民刑訴訟其日本人被告者歸日本國領事官其中國人被告者歸中國官吏各審判彼此均得派員到堂旁聽但關於土地之日本人與中國人民事訴訟按照中國法律及地方慣習由兩國派員共同審判俟將來該地方司法制度完全改良之時所有關於日本國臣民之民　一切訴訟即完全由中國法庭審理第四欵改爲換文中國政府允諾日本國臣民在南滿洲左開各礦除業已探勘或開採各鑛區外速行調查選定即准其探勘或開採在鑛業條例確定以前仿照現行辦法辦理 
一奉天省 
所在地縣名礦種 
牛心台本溪石炭 
田什付溝本溪同上 
杉松崗海龍同上 
鐵廠通化同上 
暖地塘錦同上 
鞍山站一帶遼陽縣起至本溪縣鐵 
二吉林省南部 
所在地縣名礦種 
杉松崗和龍石炭 
缸　吉林石炭 
夾皮溝　甸金 
第五欵第一項改爲換文中國政府聲明嗣後在東三省南部需造鐵路由中國自行籌欵建造如需外欵中國政府允諾先向日本國資本家商借第五欵第二項改爲換文中國政府聲明嗣後將東三省南中之各種稅課（惟除業已中央政府借欵作押之嗣稅及醫稅等類）作抵由外國借欵之時須先向日本資本家商借第六欵改爲換文中國政府聲明嗣後如在東三省南部聘用政治財政軍事警察外國各顧間敎官　先聘用日本人第七欵中國政府允諾以向來中國與各外國資本家所訂鐵路借欵合同規定事項爲標準速行從根本上改訂吉長鐵路借欵合同 
將來中國政府關於鐵路借欵附與外國資本家以較現在鐵路借欵合同事項爲有利之條件時依日本之希望再行改訂前項合同中國對案第七欵關於東三省中日現行各條約除本協約另有規定外一槪仍舊實行關於東部内蒙古事項一中國政府允諾嗣後在東部内蒙古之各種稅課作抵由外國借欵之時須先向日本國政府商議一中國政府允諾嗣後在東部内蒙古需造鐵路由中國自行籌欵建造如需外欵須先向日本國政府商議一中國政府允諾爲外國人居住貿易起見從速自開東部内蒙古合宜地方爲商埠其應開地點及章程由中國自擬與日本國公使妥商决定一如有日本國人及中國人願在東部内蒙古合辦農業及附隨工業時中國政府應行允准第三號日本國與漢洽萍公司之關係極爲寗接如將來該公司關係人與日本資本家商定合辦中國政府應即允准又中國政府允諾如未經日本資本家同意將該公司不師爲國有又充公又不准使該公司借用日本以外之外國資本 
第四號按左開要領中國自行宜布所有中國沿岸港灣及島嶼槪不讓與或租與他國換文對於出武昌聯絡九江南昌路線之鐵路又南昌至杭州及南昌至潮州之各鐵路之借欵欋如經明悉他外國並無異議將此權許與日本國換文第二案對於由武昌聯絡九江南昌路線之鐵路及南昌至杭州南昌至潮州各鐵路之借欵權由日本國與向有關係此項借欵權之他外國直拉商妥以前中國政府應允將此權不許與何外國換文中國政府允諾凡在福建省沿岸地方無論何國槪不允建設造船廠軍用蓄煤所海軍根據地又不准其他一切軍務上施設並允諾中國政府不以外資自行建設或施設上開各事陸外交總長言明如左一嗣後中國政府認爲必要時應聘請多數日本人顧問二嗣後日本國臣民願在中國内地設立學校病院租賃或購買地畝中國政府應即允准三中國政商採買軍械或設立合辦軍械廠之事 
日置公使言明如左關於布敎權問題日後應再行協議 
[通牒提出後之京中現象]  
　　總統府之會議確聞總統自接得日本最後通牒後即傳知國務卿左右丞外交總次長各部總長並選派黎元洪熊希齡趙爾巽本盛鐸聯芳楊度嚴復施愚等八參政於今日午前八時入府開特别會議决定對待此項最後通牒之方針惟晚間公府又以電話通知諸人改於午後二時入府會議又聞外部　次長近日以常在總統府磋商交涉要事未能按日入値故部中大小事項多由政務司司長獨任其勞而外交條約成案調用較繁未能稍行延緩該司人員查檢極爲忙碌亦有日不暇給之勢 
副總統之主張黎副總統以中日交涉吃緊一力主戰嘗語其舊友某君曰今日歐陸戰事完全爲一種科學的戰爭中國科學尙未發逹即軍械製造亦不如日本之精利似中國對於日本萬無開戰之理但中國兵力縱不能攻豈不能守使日本果向中國提出哀的美敦書亦惟有預備戰爭一決勝負蓋日本國稅極重國民實已不堪負擔若與中國開戰每兵每日軍用四元（除軍械費用不計）以二十萬日兵計之每月軍費已須日幣二千四百萬元之鉅中國軍隊若能支持月餘日本將不戰自退卽或戰敗亦不過亡與其將要求條件承認而亡不如一戰而亡也語次嘆息不已然黎副總統於平日功課如讀春秋左傳作字數百仍無間斷足證其態度之鎭靜刻下政府已不主戰矣據京電副總統討論至無可如何且痛哭向衆發憤激語其意蓋可思也 
國務卿之政見國務卿近以外交緊急内政一切猶不可不特别注意嘗語錢右丞謂外患猶人身生有癱疽痛苦之狀自不待言若本原虚弱不知調理一味覓藥塗敷求其速愈而本原一虧癱疽即能平復人已奄然無生氣矣現在大總統對於中日交涉非常棘手宵旰憂勤不暇他顧我輩處此重要地位允當盡力贊襄置國基於磐石之固財政敎育原屬要圖卽烟賭一項亦爲禁令所關不容稍有疏忽錢右丞據以轉語其相識之有盤龍癖者矣 
京津間之市面近日京津市場金融狀况仍鎭定如常茲經調查前日北京洋價公足六錢九分一釐天津洋價行化六錢九分行價似較前稍漲幸中國交通兩行所存現欵甚多當時售出現洋數十萬昨日京津兩處行市均已規復原狀市面一切照常近有一二無知之員於昨日早車無故携眷出京神色張皇當經地方警察干涉勸導彼輩亦卽廢然而返聞警察總監吳炳湘因現在中日交涉吃緊之際惟恐市井以訛傳謠商民恐慌有碍治安故爲鎭定人心維持秩序起見現與廳員等會商以現在靑黃不接之際宜首重民食次卽金融機關務使照常此外遴派偵警訪查奸人造謠聞此辦法刻已施行矣又近日京師及其他各地面因中日交涉事件生出各種謠言於秩序不無妨碍就中所傳惟京師最爲紛繁頗與民心動靜有至大之關係聞政府日昨電飭各省長官嚴禁謠言之流行開導商民各安本業并下令京師軍警各機關嚴行彈壓撲滅謠言以預防民心之動搖 
[京商會痛心國恥之急電]  
京師總商會急電各省商會云日本利用歐洲戰事乘我新造國家提出呑併朝鮮同一之條件偪我承認五月七日竟以武力爲最後之要求四十八鐘内倘不承認立即進兵以五千萬同種同文之人忍加刀於我四萬萬人之頸强奪我之生命財產以滅我國家而供其貪慾鳴呼痛矣乃我國家初創人民屢遭離亂元氣未復政府内顧民力不能不委曲求全讓步媾和權利喪失國幾不國鳴呼痛深矣嗟我國民受此奇辱尙有何面目以自存於社會夫我中國素稱强大甲午以後外忠因以紛來聯軍之役日俄之役靑島之役屢受侮辱東南屏藩爲之盡撤今且深入我濟南之腹地竟以亡國條件相要挾矣我國民苟尙欲自列於人類五月七日之恥此生此世我子我孫誓不一刻相忘今請自本年五月七日始我四萬萬人立此大誓共奮全力以助國家時日無盡奮發有期此身可滅此志不死特此哀電全國商會請卽刻普告全體商民永存此志無忘國恥揮淚痛告不知所云 
[北京對於救國儲金之近情]  
各自組織之辦法救國儲金者自上海提倡後風行一時皆收有非常效果總統以救國危亡匹夫有責况身受四萬萬人民之委託尤當勉力贊助此儲金一事大約每人每日雖儲積一文亦不爲少要在堅毅到底日久自成巨欵最好以一機關爲一組各自辦理此外不在機關者自行儲積每月存交銀行若全國皆能辦到每日每人以銅元一枚計算每日可得四萬萬枚立成鉅欵總統亦有意自家庭辦起嗣再推及於本族倘到底不懈有裨於國不淺並謂厠身政界者月得厚俸能將應酬費及其他一切浮費略爲節省酌提數成作爲救國儲金想亦爲人民最盻之事余亦樂爲贊成也云云 
普及方法之研究昨有自署愚父者投函京報論救國儲金普及方法節錄如下（甲）對於政界方面公署人員月薪在二十元以上者當輸出全年百分之二五二元以上者當輸出全年百分之三一百元以上者當輸出全年百分之四以資提倡可由救國儲金團總事務所通函政界重要人物請其鼓勵乙）對於稅關方面與甲同（丙）對於商界方面應由商會徵募各縣欲設立救國儲金團事務所亦當函請各處商會代辦於名稱上似應附加以代辦二字以示特點至各處儲金臨時存蓄處則可由商會指定殷實店户暫爲儲蓄俟滿整數再行匯兌（丁）對於學界方面官家公立中學師範以上學校其任事職員與敎授師長月薪在三十元以上者應月納其百分之二五十元以上考應月納其百分之三一百元以上者應月納其百分之四以認定三月爲至少應通函各省敎育會請其提倡至若公立私立各項之小學校應商於各校之當事人逢星期休沐日於該校校舍或附近場所開會宣講救國儲金之不容已（戊）對於農界方面應廣派宣講員四出宣講此事可商請於各縣敎育會至演說詞當由救國儲金團總事務所編定白話詳述究竟（已）對於工界方面應併責成商會擔承（庚）對於軍界方面以血汗生命而易薪金良不易易應聽其自由應募（辛）對於郵電方面應由救國儲金總事務所通函各省郵務管理局電報總局及該界强有力之人請其代任勸募事務（壬）對於僧道方面應由救國儲金團總事務所函逹佛敎總會請其提倡勸募一面遴選妥員往各地名山各寺會同各寺住持勸令捐金逢香客禮佛之餘則向其演解人民救國之必要儲金之實用（癸）對於華僑方面華僑之富聞於國外彼等旣受海外潮流列强激刺愛國觀念必逹極點若選派幹綀篤實之士與之聯絡取效必不尠也云云 
[交涉緊急時之濟面恐怖]  
　　懷瑾通信 
本月四日自日領密令城内僑商遷避後人心惶惶且自大馬路一帶沿馬路日軍掘壕疊沙袋成壘預示作戰並於緊要之處令華商人遷讓以免阻碍戰備於是商埠人民更加恐惶併有鬍匪於七日來省搶掠之謠及至八日忽接北京日使館武參贊町田少將電告云中國政府已全體承認等語日軍均懽忻鼓舞膠濟東站貼有東亞和平天下太平字樣今日（九日）城内日商均已回城一例開門貿易矣 
七日晚膠濟車抵省由靑島憲兵隊押解逐出且界犯人計八十一名内計王成才等海盜五Ｘ名陳金海等鬍匪二十二名又嫌疑犯九名即日人所指爲中國軍事偵探者共分乘三車楊廳長當派委商埠警察署長宮毅率帶警兵二十名馬警二十名往城陽車站迎提當晚即行押解歷城監獄禁押候訊該八十一名中惟日人指爲中國軍事偵探者皆衣服整潔麗都餘則均類若乞丐毫無綠林雄槪深爲可異此種引渡馬賊似華捕以乞丐搪塞捕頭聞華官所出車費約三百餘金因日人所索車價須每人三元故也 
濟南膠濟南車站已由日人改名東車站則改爲（黃台站）西車站則改濟南站已於昨晚塗改矣 
統率處第一所所長蔣參謀中材六日由京抵省調查新城兵工廠及第五師四十七混成旅槍砲子彈良朽業已公畢今晨同隨員往德州調查德州兵工廠及防軍矣 
[交涉緊急時之粤垣觀]  
駐廣州日領事赤塜正助氏於本月四號午刻奉該國政府訓令傳諭本國婦人小童及來粤游歷人其有居留粤省内地者一律出境着其遷往香港居住聽候該國政府命令即行回國云云日領事奉電後卽傳諭所轄人等一體遵照故日本婦女紛紛赴輪搭車往港卽日領事之眷屬聞亦已遷移故省垣沙面昨日已無日本婦孺踪跡一若將有特别事故發生者現交涉已和平解决想該日人等即可返省矣 
我國富商巨賈僑居日本者亦不少現有粤人麥某因目下中日交涉風雲日急昨晚由廣州發電往神户某商號着其刻日收莊起程回滬候船返粤 
美國政府現因保護廣州沙面商業特派威靈頓炮艦來粤於月之五號行抵省河寄椗美領事府對開之白鵝潭海面查該砲艦長約三百餘尺船上配有機關炮十二尊全身均油白色惟其砲台及烟囱係作黃色船上艦長曁各船員計共四十餘人即午已入見美領事矣 
[全國敎育會聯合會紀事]  
　　天津全國敎育會聯合會收到各處議案不下七八十件幾經審查師併成立各案仍有二十件之多俱屬敎育上重要問題茲探得其逐日議事日程如在五月六日下午一時開議（一）整理小學敎育案（二）修正師範課程案（三）擬改三學期爲二學期案七日下午一時開議（一）修正實業敎育進行計劃案（二）擬將義務敎育列入憲法建議案（三）各學校宜利用日曜日講演道德激　人心案（四）擬設敎育講演會案（五）組織國敎育會議案 
八日下午一鐘開議（一）規復全國勸學所案（二）義務敎育令擬先徵集各省意見案（三）各校招考新生宜限定畢業資格以杜流弊案 
以上各案經大會討論大半通過各處代表均係於敎育界夙負聲望素有經驗之人刻下到會者各省與各特别行政區域竟有二十四處之多人數已逹五十人連日開會精神毫不懈怠値此歐風亞雨外交緊迫之際猶能悉心研究救國根本之敎育熱心可稱也 
[北京南下窪老妖之辦明]  
　　北京南下窪發現老妖一節已誌昨報茲再將關於此事之消息誌之如下近日南下窪葦塘中忽發一種怪聲其聲甚大白盡不過三數次入夜則每數分鐘必聞之傳說附會往觀者絡繹於途致有老妖之謠諑本月五日警察廳署爲保全治安銷滅謠言起見就怪聲所發之葦塘以汲水機嚴汲取其水水瀉及半忽見水中飛出一烏其形如鵝毛色土黃嘴尖而扁約四五寸頸長尺許頸下一滕如袋雙翅開張各二尺餘尾如野鶴腿短爪如家鳬振羽飛舞當由警士開鎗射擊因此烏盤旋空際不易瞄凖未能繫獲遂向東南飛去當警士汲水時並於水中探出烏卵九枚大如鷄子兩端尖脫略有黑點葦塘澤國孳育天然偶鳴數聲固不足異聞京西一帶此烏頗多俗呼爲地鵠又呼爲水駱駝吾不解一般人士何以少見多怪至於如此今旣衆目共覩確知爲一種水禽老妖之謠想可不禁自息矣步軍統領衙門京師警察廳昨致函北京各報云近日發生謠傳南下窪陶然亭後身葦坑内時有烏鳴聲音人多往看當飭該管地方官認眞查禁茲據參將鮑維翰等詳稱遵飭兵警逐日在彼彈壓禁止惟查於前清光緒十九年四月間該處葦坑内曾有此種烏鳴當由該營用鎗轟擊證明確係禽烏即俗呼爲水駱駝者嗣經示諭羣疑始釋此次烏聲與前相同並已在該處尋獲烏卵恐有好事之徒藉端造言惑衆滋事請即明爲宣布以息謠傳等情前來查此事旣經辦明自應明白宣示俾衆周知用特函懇貴報希將上項情節登入報端以杜謠諑而釋羣疑 
[湖南寳慶圍捕黨人紀]  
　　前日寳慶縣知事署警備隊士黃繼楨密告知事謂有前經撤回之湖南留日陸軍學生柳國春在日本時曾與黨首陳某在來甚密回湘後又與陳秘密通函通復在寳慶縣創立新共和黨名目招集洪江哥弟等會匪徒潛謀不軌設機關於西門並秘密招兵月給餉銀二十元探其計畫先據寳慶再擾湘西各屬現因來隊運動以爲内應云云知事據報即多派偵探查明屬寳遂商請駐縣陸軍協同圍捕是夜警備隊由後門直入陸軍王排長則圍前門該黨僅有四人在内一聞捕拿即持槍格鬭相持甚久官軍知該黨人少力微遂前後一擁而入死黨人三名柳則生擒並在内抄出槍械旗幟名册關防甚夥一併解交縣公署訊核該知事立予提訊柳直供謀亂不諱謂所有黨羽逹五百人之多現正分布各地同謀進行云云該知事以其供證確鑿立將柳國春就地正法梟首 
 
 
 

Page 7

 
 
示衆　擬定善後辦法如下（一）册内黨人重要分子即購線派隊嚴密跴緝（二）其餘黨徒人數甚多應寳成各團族出眞切結悔罪自新免予拿辦其有怙惡不悛者卽重從懲辦（三）該黨機關内抄出欵洋二千四百元開辦貧民工廠一所以免貧民流爲盜匪以上各節均由該知事具詳省使請予核辦劉省使以隊士黃繼楨不受運動密報情形忠愛可嘉特獎以二等銀質喪章又洋銀一百元其餘出力官兵共給洋二百元交該知事酌　分給以資鼓勵 
[三誌賽會塲中之華地獄]  
　　舊金山消息云巴拿瑪賽會場内之華埠地獄因有碍華人名譽經中華會館及官商報敎各界分函賽會値理早經實行封禁茲聞賽會公司書記員乾寗已將封禁該地獄情形通報各機關矣惟山姐哥埠賽會場之華埠地獄揑造華人種種醜態較大埠爲甚尙未禁閉其内容則陳設黃白人男女聚吸鴉片及開攤館票廠娼寮種種除各等臘人裝模作樣外並有名譚炳光者在内擺攤檯作開攤怪狀又有李拐脚佛穿滿清之紅頂袍服後裝豚尾在門外游行引客觀種種醜態不能盡述查該地獄之佈置係華人關大枝筆名亞堅者代爲主理我國派來之賽會監督陳祺曾照會該埠賽會總理請即禁止久未得覆故現又特派婁魯清君親赴該埠考查辦理昨據婁君回埠覆稱該埠賽會總理已應允提議封禁云云而山姐哥埠之僑商亦已於四月十四日致函中華會中館爲請設法禁止其文略云金門賽會場之華埠地獄於我華人全體名譽大有干碍前蒙先生等曁領事及各團體禀請禁止不勝　激至本處賽會場之華埠地獄較金門爲尤甚於我華人名譽大受影響故商等招集大衆會議决議請律師繕禀入案控告務將該地獄停止以挽回我華人全體名譽惟商等團體薄弱綿力有限恐有此志而力不能做到是以函請先生等協助並乞入禀該賽會總理將該地獄禁止則商等感德靡旣即華僑亦感恩不淺矣 
地方通信 
[蘇州]  
染坊罷工要求加價蘇城絲經各染坊因顏料迭次飛漲價昻十倍聯合要求絲經紗緞莊加價全體數十家停工要挾經各紗緞莊邀集商董請商會調停由商會詳請吳縣知事通告各染坊一律開工照舊營業昨日午後縣知事會同警察廳長通飭各區隊派長警前往各坊勸導謂切勿乘此戒嚴期内暴動罷市務各謹守法律自有解决云云現各染坊王已擬照舊開市營業矣又聞當停工時有顧源泰私自開染彼同行察出議罰並毆傷坊主顧某該坊主赴縣抬驗由承審員曾國霖飭派檢驗吏驗明確已受傷即派署警持票拘提行兇主犯究辦 
更動警界職員蘇垣警　勸務督察長徐錦立具禀辭職經孫廳長批准改委東區署長藍心笏　　所遺東區　長一缺委任本署衛生課高課員升充其課員一缺遴委督察員某君充任又西區警察署長袁季梅因事辭職遺缺委警廳總稽查吳楚卿繼任均經詳明殷道尹核准分别到差視事矣 
[鎭江]  
　　日人携眷離鎭日人之旅鎭經商者於前日聚集三并洋行會議旋於次日悉數携眷離鎭所有銀兩槪滙上海正金銀行存儲貨物暫存租界鎭埠商界得此消息大爲恐慌口來洋釐已漲至七錢九分有零云 
調查日人住址王警務長於交涉緊迫時深恐有人藉端尋　特飭各區調查日本人住址以俾保護現已經各區長調查確實陸續詳報矣 
木釐局員易委鎭江木釐局王委員近因解數短少經新任財政廳胡廳長以其辦理不力着令撤差遣缺委新分發知事趙維寅接充現趙局長已摒擋一切於日昨蒞差視事矣 
詳報董事聯合會章程丹徒城鄕各董創設董事聯合會會議情形已紀前報茲悉已擬定章程舉定何文伯爲會長詳請丹徒縣章知事核示辦理矣 
大港鎭連出劫案前夜東鄕大港鎭陳寳清趙道生兩家同時被劫該鎭警察高區長詳報丹徒縣公署章知事飭知王警長通飭各區一律查緝務期人贓並獲送縣究辦 
[杭州]  
電促汪院長回京參政院尙未開會參政院副院長汪大爕請假南旋業經滿期仍未有何日回京之確息茲參政院黎院長昨日有急電致汪副院長請其尅日回京蓋卽爲該院開會事也軍署發現匿名信將軍署近日接受匿名信件大抵爲揑造事實誣控者其實毫無影響聞朱將軍已密交被毁各員親自閱看俾泯猜嫌七八九等日某團營亦接有同樣油印匿名通信一件揑造上官事實極意謗毁起首所說大率與二次革命時國民黨在滬上共和春開會之辭及電知浙軍隊之語相似中間又稱某旅某團官長起至某官長止共有二十餘員行將次每撤換等語言外似有感槪不平之意末尾冒爲軍界公啓某營長以此種函件實爲煽亂之狡謀已秘密查有端倪報告上級官署提取揑造之人矣 
[湖北]  
當道維持金融前數日武漢資本家因中日交涉呈露險象遂相率逼收外欠停止放欵四號拆患僅三錢五號暴漲至四錢六號又漲至五錢銀元換銅元初只一百四十二三枚六號漲至一百四十七八枚換官錢票竟至一千五百文官票換銅元每百扣三十蓋不獨銀元不流通即銅元亦頓寳貴市上惟官錢票充塞耳段將軍段巡按覩此現象深恐牽動大局特於六號在軍署召集財政廳長胡文藻官錢局督辦高松如等會商維持方法良久而散當日遂由官錢局向造幣廠商定以大批銀元向市收買官票銀元市價始跌至一千四百四十文並由軍署傳諭武漢兩總商會開導各商勿信謠言漢口商會遵於六號邀集各邦董到會宜布一切卽由各董轉知各商號安心營業勿得誤起恐慌軍署調查獲獎鄂省段將軍以本署調查處破獲重要黨人劉約章一案該调查員等奔馳申漢壓時數月始得按名拿案消除絶大隱患其功自不可没特星報中央核獎頃聞統率處來電除請給處長周長齡四等文虎章交由陸軍部辦理外所有在事出力人員按照破獲亂黨機關獎例犒賞銀元五千元以示鼓勵 
[湖南]  
移民殖邊之籌備劉巡按使前准中央頒到移民殖邊辦法略謂東三省土地肥沃幅　寛廣而荒蕪者將半擬將直隸安徽湖南湖北四省人民如願移邊者皆予報照屯墾等因劉巡按准咨後以此次辦理移邊事宜實開從來未有之善政即爲來日實邊之導線自應特設機關以促進行遂諭令總務科鄧科長會同實業科索科長查照中央所頒各節在署内附設湖南巡按使署移民屯墾籌備處委任中央分發來湘任用之道尹陳元詳爲處長主持一切籌備事項並委總務科鄧科長内務科吳科長實業科索科長會同辦理其餘庶務會計各職即由總務科庶務會計員擔任兼辦已經分别任用矣 
[廣東]  
　　茶居行復業之詳情署財政廳長蔣繼伊此次遽准麥季瑩承辦品茗捐致釀成罷市風潮省城警察費廳長因於五日晉謁巡按使懇將此捐取銷以平衆怒李使准如所請費廳長旋於于後一時親至濠畔街協福行茶居餅食行會館道逹免捐之命勸令各商從速復業并謂開市後如果有人到店收取捐欵准即投區理處各商聞之歡聲雷動惟以未奉明文尙恐異日生變費廳長乃親蒞總商會召集茶居餅食行商人當面勸諭即日先行開市照常貿易自有良好辦法并力任維持語極温婉各商聞言始深信不疑三時後城廂内外河南芳村各茶樓已紛紛標貼明日開市之字招而堤岸一帶之茶樓聆此喜訊後如德香等店亦即立行復業餘如襟江瑞如怡香泉香等則均定期即日開市溯自茶樓罷市後不特無數商民愁容滿面即具有茗癖者亦爲之悒悒不樂此令旣下正不僅茶樓中人欣然色喜也 
[雜評二（默）]  
　　携眷先逃之官 
嗟乎官非擔任國事之人耶今日之事紛紛責其任於元首與國民而所謂官者何如耶其膽大者則曰生死早置度外咱們且快樂一天其膽小者則携眷出京先去以爲民望有官如此國安得而不危也人迫我至此莫不曰中國弱也中國之所以弱莫不曰國民弱也然而國之弱不僅國民之弱官亦弱也國民之所以弱亦不僅國民之罪官亦有罪也官不能自振以圖强又不能輔導國民以使之强則官將焉用况臨急時又舍其責而逃民未逃而官先逃耶故今後國民而再無自覺心者則國之亡亡於民今後官吏而再無責任心者則國之亡亡於官民乎官乎苟不甘任亡國之咎者其速自奮起 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會之秩序]  
　　中日菲律賓三國運動家擇於十五號至二十二號在滬舉行遠東運動大會屢誌本報茲將七日秩序列表如下 
十五號星期六二時半袁大總統黎副總統代表工部局代表菲律賓代表日本國代表舉行開幕禮 
各國運動家在會場步行一周三時棒球七日童子柔軟體操綱球百碼賽跑一百二十碼跳欄跑二百二十碼賽跑二百二十碼跳欄跑一英里賽跑高跳 
撑篙跳抛鈸抛鉛球遠跳四百四十碼賽跑 
十七號星期一三時棒球一百二十碼跳欄跑八百八十碼賽跑一百碼賽跑二百二十碼跳欄跑 
脚踏車賽跑二百二十碼賽跑八英里賽跑四百四十碼賽跑籃球抛鈸高跳撑篙跳抛鉛球遠跳四時五十碼泅泳四百四十碼泅泳二百二十碼泅泳五十碼泅泳四時半足球 
十八號星期二三時五種運動合賽棒球 
籃球百碼泅泳八百八十碼泅泳百碼仰天泅泳百碼泅泳四時半足球 
十九號星其三三時半英里替換跑棒球 
七百童子柔軟體操三時一刻全國童子軍大操四時一英里替換跑籃球二百二十碼泅泳一英里泅泳水賽遠替换泅泳五時掌球 
一十號星期四三時十種運動合賽脚踏車賽跑棒球籃球足球五十碼泅泳四百四十碼泅泳水面擲球二百二十碼泅泳棒球 
一十一號星其五午前九時十種運動合賽午後三時棒球百碼賽跑一百二十碼高欄跑 
二百二十碼賽跑二百二十碼跳欄跑一英里賽跑高跳撑篙跳抛鈸抛鉛球遠跳四百四十碼賽跑百碼泅泳八百八十碼泅泳百碼仰天泅泳四時半足球 
籃球五時脚踏車賽跑五時半半英里替換跑 
二十二號星期六二時半一百二十碼跳欄跑八百八十碼賽跑百碼賽跑二百二十碼賽跑八英里賽跑四百四十碼賽跑脚踏車賽跑一英里替换跑 
高跳擲鈸撑篙跳抛鉛球籃球棒球足球遠跳抛鐵錘一英里泅泳投水賽遠替換泅泳 
[洋藥不復運華]  
　　此次中央政府特派蔡伯浩君爲禁烟專員來滬磋商一切已屢誌前報茲悉此次所以特派專員之故綠禁烟條約内曾將此後進口洋藥限定數目乃自訂約後至現在爲止尙餘洋藥二萬二千箱可以在華行銷我國政府以禁烟期限將届有此大宗洋藥得以照約行銷諸多妨碍故有特派專員之命現經蔡君與洋商一再磋商將已經進口之六千箱儘數銷售其餘未經進口之一萬二千箱不復運華業已得洋商之同意於日前簽定合同將存貨六千箱一併封存每箱加貼印花三千五百元限定在上海廣東九江三處憑印花行銷至銷竣爲止總計中政府可得加稅銀二千一百萬元而洋商一面因時價已造極巓故不復加價大約一年即可銷竣烟禍從此斬絶矣其駐滬辦事處現設福開森路聞將遷至大馬路黃浦濰以便隨時監察云 
[新閘橋詳准開工]  
　　工巡指局轉奉巡按使公着飭開奉内務部文開據上海工巡捐總局詳送新閘橋工前後辦理情形並連同國樣表册等件轉請擁核等因到部本部查上海縣閘北新閘橋工前據該省聲明關係國家主權亟需修建當經商同財政部撥欵補助道行在案茲准送到橋工清册並詳國工料價格表曁鈔送原立合同保固期限等項文件逐加查核尙無不合自應准予備案仍俟竣工後另行造具决算清册侯核以重工程等因合亟飭知該局長卽便遵照辦理可也 
[救國儲金紀要]  
　　第二十八日之收數昨日（十一星期二）爲上海開收儲金之第二十八日計中國銀行收到銀洋七千七百七十八元銀一百六十四兩七錢又交通銀行收到銀洋四千四百四十六元兩共洋一萬二千二百二十四元銀一百六十四兩七錢連前併計已收到銀洋四十三萬零二百五十元銀二千八百六十三兩三錢二分八厘 
國民切勿沮喪順德會館致函儲金團略云刻聞交涉已解尙復何言然亡羊補牢未爲晚也全仗諸君苦心鼓舞務使國民切勿因之氣短致有陸沉之痛敝館遵卽會集全體從事廣勸衆心一致保國保家云 
臥薪嘗膽之痛言永年人壽公司經理郭勞九君致函儲金團云交涉風雲水窮山盡有心人奔走呼號羣謀後盾僕亦國民一份子敢不從愛國諸群君之後爰自節省費用儲洋十元雖傳聞交涉有和平之希望然强鄰環伺來日方長深願儲金足額爲未來之預備臥薪嘗膽銳意圖强則吾中國庶不致再有今日可痛之情形也 
孫鐵舟之感慨儲金團接孫鐵舟君函略謂鐵舟勉籌銀洋五十元又内子所蓄洋三十元役人四名各三元資助儲金此後惟願愛國者勿忘今日之飲恨多發救國紀國紀念劵苦勸全國同胞務將此劵懸掛昭示以作敎育子子孫孫之要點庶無　之基業可以永保云云 
順直商帮之進行旅滬順直商業同人今已集議認定數目約在二千數百元以上刻正普告同鄕竭力進行一俟集有成數即行繳存 
三新公司之凑集楊樹浦三新公司顧詠銓陶蘭泉二君致書儲金團云鄙人等忝任三新公司工廠經理同爲國民一份子敢不竭盡棉薄敝公司工廠各員司亦多數贊成惟員司等薪水徵薄勢難按數繳儲茲謹就同人棉薄所及共集洋二千元准於收齊之日如數送交中國或交通兩銀行存儲細流土壞聊表寸心云云 
賣藝家之踴躍自新留春書社徐金聲發起勸認儲金後各灘簧家戲法家亦接踵而起昨有鄭少賡毛湘泉馮蓮卿吳壽生戴松甫查金壽張鳳祥吳品如等假座城内畫錦牌樓延林堂書場灘簧戲法得洋六元如數撥作救國儲金聞該業同人尙擬各　優勝地點聯合獻技云 
[牛莊路又出盜案]  
　　昨晚七時半有盜匪六七人至牛莊路三十一號門牌同康當舖内一匪突出手鎗嚇禁聲張餘匪闖入櫃内搶取大洋五十餘元臨行時開鎗示威呼　而去事後由櫃夥趙某至老閘捕房報告捕頭立飭通班中西探捕前往兜拿未獲而回業已禀請麥總巡通飭各捕中西探捕一體留心偵緝 
[再紀搶劫商輪之嫌疑]  
　　證人供詞矛盾 
岳陽商輪向在寗波石浦海門等處往來載客曾於上年八月間被盜搶刦被盜搶刦今由鄞縣知事查知此案係張德元鄥順昌等爲首匿跡上海法租界華順路壽康里十七號門牌當即備文派警馬阿和帶同眼線與法捕房包探任水揚前往拘獲張德元薛臘脫兩人押候解送法公堂預訊在案昨由捕房將張薛兩人解至法公堂該縣派來法警馬阿和即將協提文票呈案請察並稱有見證周金龍到案作證訊之張德元供稱我是奉化縣人向業外科醫生在原籍充過大同民黨首領取銷後因縣署拘拿故於上年十一月初六日到滬先住英租界白克路至今年正月十二日由白克路搬至法新租界華順路壽康里十七號内仍業外科醫生並無夥刦岳陽輪船之事薛臘脫供寗海縣人在嘉興地方耕種度日與張認識昨在伊家被包探誤拘實無搶刦輪船之事質之見證周金龍供向充兵丁薛臘脫實名薛老虎中西官以提票及公文止祇有張德元鄥順昌兩人並無薛臘脫字樣判薛無干開釋又問張與周認識否張供與周並不相識周又供稱張實係此案首犯因小民於九月間在郭管帶處當兵岳陽輪船之事於八月發生此時郭管帶命小民扮作盜匪投入張黨偵察是以與張認識聶讞員問爾去同搶否答稱同往者共有六十餘人小民已自首免罪繼又供未去同搶聶讞員以該見證所供矛盾難以作證斥令退去張德元押候兩禮拜内查明確實證據再行訊核 
[杭州偵探偵緝黨人之容易]  
　　本月十日早晨有江蘇省立女蠶校書記蔡偉君因病由滬乘早班火車赴杭手携博習醫院止咳藥水二小瓶詎被杭州駐滬偵探毛存若稱是炸藥水指爲黨人拘押上海鎭守使署經軍法科長重行檢驗並非違禁物品且於衣箱中檢出該校任用書始交保釋放將物領回聞同時尙有一人亦被指爲同黨現尙拘留按偵探智識如是滬杭行旅必至人人自危不知杭州當道能設法以善其後否 
另一訪函云前日上午浙省駐滬偵探孫某余某在滬杭火車站遇見蔡偉趙炳奎兩人指爲黨人協同路局偵探丁順華一併扣留搜出書信等件就近送由鐵路防軍李排長轉解鎭守使署寄押孫探等立即回杭禀報朱將軍請爲核奪 
[偵查黨人與鬍匪之蹤跡]  
　　本埠軍警兩界日前接奉宣武馮上將軍來電以據密探報告現有黨人季雨霖受孫文委任携帶鉅欵改扮鄕民在大連糾結著名鬍匪三名一年老者身穿洋裝兩年輕者均着短服同搭某商輪來滬擬轉赴長江一帶勾結帮匪乘間爲患飭即嚴爲偵查務獲懲辦等語故軍警兩界近日稽查行旅頗爲嚴密云 
[查緝私運軍火之主要]  
　　上月杪曾有三人將手槍二十四桿裝在洋燭箱内槍珠二千餘粒藏於衣箱行李内帶往徐淮等處不知何用於經過徐州東村地方之時被長江巡閱使軍探察破人證並獲解至使署盤詰據供係由湖北人龐玉庭囑令夾帶龐住上海某處等語現張巡閱使已派偵緝員李佩蘭等來滬即以所獲之人爲眼線會同當地軍警嚴加查緝矣 
[薩鎭冰起程回京]  
　　薩鎭冰上將奉命來滬舉行海軍官兵宣誓典禮已迭誌本報茲悉薩上將因前日又接中央來電令速回京故已於十號夜十一點鐘由滬乘坐火車至南京渡江於十一號晨換坐津浦火車返京一面由海軍李總司令將薩上將奉電回京暫緩舉行湖口所泊各軍艦誓願各情分電長江下游及湖口一帶之防守各艦長查照矣 
[七誌徵收落地稅之未洽]  
江蘇落地稅徵收局開辦後由滬地及江寗 
揚鎭等處洋貨同業羣起反對已迭紀前報茲 
聞江寗等埠洋貨同業雖經各該縣知事出爲調停開市 
易惟其所派代表來滬多日尙未議有頭緖 
並以沈局長對於此事非但不允通副且又變更税則按 
照稅務所所定之稅率酌加三成於是商界憤激誓不 
承認故沈局長昨已赴省面禀財政廳長請示核辦矣 
[勸募公債之進行]  
　　上海縣沈知事因勸募新公債事函致各市鄕經董云本邑勸募四年内國公債迭奉省飭以該縣派定票額勸募有無把握亟應據實聲復以憑彙核等因查本邑前經會議購認辦法尙希各輸熱誠實力勸募不拘巨細多多益善並祈將勸募情形卽日報告到署以便詳復云云並聞本邑派定票額可完全認銷如上海蒲淞洋涇閔行各市鄕可各募二千五百元其餘閘北法華高行陸行等十五市鄕可各募一千元合計不難足額云 
[退辦棉紗認稅之困難]  
　　棉紗認稅商人聞蘭亭呈講稅務公所錢所長准予退認本定於本月七日起退歸該所散收嗣錢所長以該商雖經禀請退認應俟詳請財政廳核准後方可照辦至請七日起退爲散收尙難允准應再轉緩旬日俟奉批回再行定奪故該商現仍暫行維持云 
[校閱大操之先聲]  
　　海陸軍統率辦事處以前清定制每屈三年特派大員校閱各省軍隊大操其法頗堪採用除呈請總統特派專員分赴各師部考察軍紀校閱操法外並已電致陸軍各師長迅速預備前日第四師師長楊善德君奉電後當卽分飭所部第七旅旅長臧致平第八旅旅長吳長植轉令該管各營先行練習預備政府派員考察 
[添派步兵保護敎堂]  
　　徐家滙姚家宅張家樓三處敎堂向由北洋陸軍第四師第十三團酌派軍隊分紮保護現聞該團長周學騫君因恐原有防軍兵力薄弱故又加派步兵一連共九十名分往以上三處會同原有駐軍實力保護免有疎虞云 
[佛敎公會開追悼會]  
　　上海佛敎公會會長靜安寺住持前杭州靈隱寺方丈正生和尙於本年舊曆正月三十日圓寂本月二十六日午後二時在靜安寺開會追悼到會者有議紳姚子梁陳潤夫蔡紫茀林稚周曁副會長常貴和尙等數十人並有同岑學校校長山鳳鳴率同全體學生到寺追悼由新會長常貴主席旋由林稚周蔡養平韓病秋諸君先後演說學生唱追悼歌祁筱槎讀誺詞畢分别行禮末由新住持蘭芳致謝詞而散 
[宣布持鎗攔刦之罪狀]  
　　搶劫徐家匯途人財物之盜匪趙增壽執行鎗斃已紀昨報茲將 
鄭鎭守使宣布罪狀補錄於下上海鎭守使鄭爲示諭事案據上海地方檢察廳函送拿獲在徐家滙附近執持手槍擲路夥劫途人沈仲慶邵玉才二人衣物之盜犯趙增壽張義仁二名到署飭發軍法處研訊據趙增壽供稱於本年陽曆二月二十四日午後七時聽從在逃之潘有才糾約夥同張義仁及未獲之陳貴玉並邀約不知姓名七八人持槍在徐家滙附近路途搶劫途人沈仲慶邵玉才二人衣物張義仁僅在路口望風伊在沈邵二人身邊劫得竹布鞋襪剪刀衣褲等件携臧逃遁當被巡邏隊拿獲隨後張義仁亦被獲案等情質訊張義仁供詞相同查該盜趙增壽張義仁夥結十餘人持鎗在路行劫得贓實犯刑律第三百七十四條第一欵之罪趙增壽實施劫贓情罪甚重法無可寛應處死刑以昭烔戒張義仁在路望風係於犯罪之際帮助正犯應照正犯論罪惟審按該犯事實較之趙增壽情節稍輕應照刑律第五十四條之規定於懲治法第三條死刑本罪上減一等處以無期徒刑援例發遣雲南安置業經詳奉馬上將軍復准照辦除將張義仁飭發監獄收禁候彙案發遣並飭緝逸犯獲辦外應將趙增壽執行鎗斃爲此示仰軍民人等一體知悉此示 
[關於染司罷工之批詞]  
　　城廂内外染坊工司近因各貨昻貴集衆停工要求坊主酌加工資已經警區出爲干涉和平解散茲由隊成染業經董許坤等至上海縣公署禀稱工司罷工請求查辦昨奉沈知事批示云奉悉該業染工請加酒資旣經各坊公允酌加何以該工司等任意罷工把持所禀詞出一面未足憑信究竟是何實情仰候查明核辦 
[串贖單契案繼續辯論]  
　　滬城老北門内紫金路陳陸氏家前被盜匪行劫並將該氏砍斃後未幾該氏之子陳鴻濤等昆季即發生家產問題由陳鴻儒在地方審判廳控伊兄陳鴻濤等串贖單契經該廳開庭辯論因供詞各執判候再行復訊在案昨日午後又經陳推事官開庭復訊據陳鴻儒即陳明生訴稱昔有田單一紙因有急用向華慶記即瞿華慶堂抵押銀六千兩當時華慶記央陳炳榮爲代表到場面商因無現銀祗允抵押一半計銀三千兩嗣悉得主華慶記即我兄鴻濤之親家瞿韓峰之代表暗中串通由鴻濤等將田單贖出轉抵於法租界天主堂内計銀一萬五千兩爲此控請訊追昨日被告並不到案由代表律師出庭聲稱原告與被告無直接之關係原告應向華慶記理說况華慶記名稱乃瞿氏同族所組織並非瞿韓峰一人之關係原告律師亦出庭陳述爭辯良久問官判原告往邀證人陳炳榮到案再訊原告聲稱炳榮住在租界前由廳署往傳抗不到案請察陳君諭令自行找尋如在途中相遇立卽扭案陳明生唯唯而退 
[案情尙待偵查]  
　　浦東三林塘人葉桂元控張龍初措贖田單等情前經地方審判廳訊供之下以葉之一畝五分八釐田單一紙原押在陸福清處計洋廿一元後由陸轉抵與張龍初得洋八十五元案中旣有陸福清關係應候傳陸到案再訊昨日午後由吏將陸張傳案由曹推事官訊問以其中情節支離判各退去候偵查明白再行訊斷 
[聲訴保險營業之糾葛]  
　　入籍英國之粤人徐景明與黃少泉（即黃天林）因華僑合衆保險公司營業糾葛在公共公廨涉訟迭經研訊判候傳到傳到經理林瑞書（即林天祥）再行訂期復訊在案前日午後由聶襄讞會同英領康君復訊先據黃少泉之代表担文帮辦好卜魯律師上堂譯稱本案兩方面見證口供已經完全今日請向徐景明訊問一切是時徐即上堂由代表費信惇律師詰據答稱華僑合衆公司本係我與黃少泉組織訂立合同粘貼印花稅以爲彼此履行之據先舉陳毓林爲經理因生意平常仍歸我續辦舉黃爲經理後營業日見發逹黃乃將衆字改爲資字另組新公司並將合同後面添加許多字樣希圖作廢至此即由好卜魯律師向徐逐層盤詰良久費律師旋將合同呈案中西官判候禮拜二復訊再核 
[判决律師與偵探家之訟案]  
　　美國律師禮明在美按察使署及公共公廨控告萬國偵探隊美國人阿姆斯脫郎及某律師用人陳繩銘刋發傳單謗毁名譽等情業經分别傳案迭由美按察司羅君研訊判阿姆斯脫郎交二千元陳交一千元人洋並保候再復訊在案前日復由美按察司羅君傳齊全案人證質訊由美國國家律師上堂聲明阿姆斯脫郎違法設立萬國偵探隊並謗毁原告名譽應請核辦並由原告禮明陳述前情羅按察司以被告違法情形業已證明遂判阿姆斯脫郎監禁二年發往小呂宋執行華人陳繩銘聽候會審公堂訊斷 
[攫取鈔票之虚虚實實]  
　　陳少卿偕證朱某控裘裕標前晚在派克路六百六十七號門牌糖食店内攫取鈔票洋十元昨由捕房將裘拘解公共公堂請究據原告偕證投稱昨晚在店堂内門牌被告以買物爲由突至店堂攫取鈔票逃逸當即追至馬路由包探拘獲請究並據包探禀稱是時適往該處見被告飛跑是以拘住並在身畔抄出原贜訊之被告供與原告同賭贏得銅元七十餘枚擬將原告之鈔票兌換算結並非搶取中西官判被告開釋鈔票交還原告了事 
[騙取洋酒案之辯論]  
　　四川路一百二十九號門牌某洋行西人控林孝當於去年九月十七號騙取値洋一百五十元之洋酒逃逸等情昨由總巡捕房包探李阿三將林拘解公共公堂請究原告西人偕證朱松梅上堂訴明前情訊之被告供認代消所有價洋曾與原告商明每月拔付並非騙取中西官判林存洋二百元保出候補傳案證於禮拜四再訊 
[私收帳欵之懲治]  
　　德律風公司控用人許良惠私收帳洋七十七元昨由捕房將被告拘解公共公廨請究先由原告西人偕證上堂證明前情訊之被告供認不譚判押西牢三月示儆 
[日人控告苦力之無效]  
　　日本人松浦控小車夫陸阿連生陶三郎三阿三串竊代車紫銅等情昨由捕房將被告各人拘解公共公堂訊據各被告供稱所裝之物並未當場檢點是否缺少不得而知且被欠工資三天請追中西官以原告所控證據不足判令將案註銷被告一併開釋 
[爭吸鴉片之强硬]  
　　潮州人陸阿桂偕證李永祥控蔣阿二在元芳路拆梢不遂强攫烟鎗等情昨由捕房將被告拘解公共公堂經中西官訊係爭食洋烟起衅惟蔣不應逞强判罰洋充公示儆 
[探警又獲烟犯]  
　　五區警署探警前日在滬寗火車站查獲私帶烟土之王得勝顧榮林莊瑞生楊範侯吳寳山潘金卿姚寳成蔣永根兪金大王官生十人抄獲膏土四十餘兩一併移送檢察分庭預訊屬實押候起訴公判 
[流氓攫取烟土]  
　　江北人張老二至法公堂控稱前日在小東門外購買洋藥一包行至僻靜之處突有流氓王招生高寳生將我扭住所有烟土均被攫去事後報捕由探將王高二人查獲在伊家中吊出原贜解請訊究訊之王高同供以後决不再犯今求寛宥中西官判各押三月土給原告具領完案 
[小茶館聚賭抽頭]  
　　奚晉良在海寗路二千零零五號屋内開設小茶館專事聚賭抽頭茲被捕房查悉昨將奚傳至公共公堂訊明判罰洋十五元充公賭具銷燬 
[忿急自盡]  
　　住居海寗路同昌里每四百九十九號門牌之趙掌財與女子彩林姘識迄已多年近彩林復與開汽車之某甲私姘匿跡他處前日趙向某甲理論被甲糾衆恐嚇趙忿急投浦自盡當由其弟興發報告捕房候撈獲屍體再行核辦 
[塌車夫碾傷足骨]  
　　徐小兒子昨推塌車至漢璧禮路橋畔忽然倒地被車碾傷足骨由二百二十二號華捕雇車載入捕房轉送同仁醫院療治 
[漆匠墮地受傷]  
　　漆匠董馬榮昨在福州路某作場内工作偶不經心從高處墜下跌傷右足當經工頭舁送同仁醫院請爲調治不知能免殘廢否 
[自願撫恤屍屬]  
 
 
 

Page 11

 
 
　　女子披惑生前日向公共捕房刑事科員侃　　偕得汽車一　員行駕駛行至靜安寺路馬　路轉角將老叟秦正和插倒碾傷當經二百零三號華捕查見將秦車送醫院醫治無效身死業經捕房報請公共公廨中西官驗明委係捕傷斃命　令尸子秦文秀自行棺殮候示在案昨日上午由代理讞員王肇之君會同英領康君在樓上會客問安設公　傳訊先由尸子秦文秀上堂求請伸雪繼由侃克君投訴借車及肇事後前往寮着情形並稱此事實係兩不經心願給撫恤復由二百零三號華捕投訴目覩當時肇事各節中西官以侃克旣聲明願給撫恤自應將案註銷遂諭尸屬自赴總巡捕房刑事科領取撫恤了事 
[逞兇受罰]  
　　滬寗車站附近二百零二號門牌鑲牙店内之楊德（卽歐陽西）前晚與金錫章及婦人陳羅氏將某飯店夥强阿四兇毆四百四十二號華捕潘學相勸阻不服亦被毆打該捕即鳴警笛號召他捕到來將楊等男女數人一併帶入捕房分别拘留昨解公共公堂訊明判楊罰洋二十元金罰洋五元一併充公陳羅氏從寛開釋 
[小工分贜衝突]  
　　董家渡碼頭挑煤小工周正和唐仁美仇阿炳等昨日竊得煤斤後因分贓不匀互相爭毆仇將周之頭頗擊傷由警查獲一併解送地方檢察廳請爲訊辦 
[乘火搶刦案辯論終結]  
　　乘火搶劫白衣庵附近王沈氏家皮箱衣服之葉壽生昨由地方廳趙鍾推檢兩官開庭研訊葉供沈氏家皮箱係友人趙瑞根所劫箱中値錢之綢皮衣物由趙取去遺下紅　一件空箱一只小民貪小收藏現在趙不知逃往何處求恩寛宥問官認爲辯論終結諭候宣判仍飭還押 
[刑事未便註銷]  
　　過犯朱錫臣（即朱吉臣混名滑頭小朱）因騙取蘇心士現洋一千元被控由公共公廨將朱傳案交保候訊在案昨晨由廨復訊兩造均不到堂由原告代表律師上堂聲稱此事被告已央人理勸可以了結應請將案註銷旋據捕房代表牛門律師投稱原告旣以刑事起訴未便起滅自由仍請提訊中西官會商之下判被告仍交人洋並保候禮拜四集訊 
[收買賊贓之處罰]  
　　益利洋貨號夥陳阿祥至法公堂控稱號中向波彌洋行定購各色洋布儲在太古棧内出貨時失竊十二疋値洋一百四十元後由捕房派探偵知此項失贓由樓龍庭收買當即前往吊出原贓送案請訊樓供向業外國裁縫該洋布由　客前來兜售出洋八十四元買下不知其爲贓物中西官判將原贓給予原告領去樓罰洋十元充公 
[撤消攔路調獻案]  
　　婦人彭紀氏在閘北警廳司法科控喩文章攔路調獻等情經段科員質訊一過以喩在途調獻婦女實屬不端判送檢察分庭經李檢察官預訊之下因案無確證將案註銷分别斥退 
[拐案證據不足]  
　　袁得功偕證人孫袁氏在警廳司法科控孫張氏孫銀鳳串拐伊妻已紀前報茲悉此案前日經段科員預訊後卽送檢察分庭由李檢察官預訊之下以原告所訴證據不足斥退不理 
[拐匪無可抵賴]  
　　袁阿妹誘拐北四川路一百三十號門牌林黃氏之四歲女孩小妹子被氏報告捕房昨由包探將袁與女一併拘解公共公堂請究原告偕證劉闌英上堂訴明被拐情形訊之被告供詞含糊聶襄讞商之美領畢君以供證確鑿未便狡賴判袁押西牢三月女交其母領回 
[澈究起火原因]  
　　前晚十二時泥城外卡德路陳協泰外國傢生店内起火卽經捕房皮帶車馳往澆息嗣經中西包探查得該店曾向利逹洋行保有火險銀七百兩起火之時搬取物件情有可疑當於昨日將該店主陳仲生傳至公共公廨經王襄讞會同美領柏君研訊先由中西包探上堂禀明前情訊之陳供前晚十二時起身便溺見濃烟滿室知係火災當即喊救實不知何來火種乞鑒中西官判陳交一千元人洋並保候查明再訊 
[私動自來火表]  
　　自來火公司控浙江路二十二號門牌新衣店主沈記昌私　火表竊用煤汽昨由捕房將沈拘解公共公堂請究原告延律師上堂代表聲稱此項火表應俟原告繪圖研究如何竊肜現請暫緩訊斷中西官准之判沈押候禮拜四再行研訊 
[被訴人交保候訊]  
　　英商通用電汽公司控西嘉典路遠昌榮記電燈號主凌方永不理貨欵銀二百二十餘兩又卞小弟控濮阿根借洋不還又陳金生控王楊氏不還押櫃洋二百元昨由捕房將被告各人傳至公共公堂中西官諭令分别交保候訊 
[工巡捐局批示兩則]  
　　陳海榮禀批禀悉　閘北新閘橋並無設渡情事至新大橋渡埠已批准姚雲泉承辦甫經定案並無更張所請應母庸議仰卽知照 
徐蔭庭禀批據禀已悉查永盛馬頭隣近已設有菜攤所請領照在該馬頭平秤地貨未便照准 
[雜評三]  
　　國豈遂不危乎（訥） 
交涉了矣國人將欣然以爲無事矣儲金儲金國貨國貨之聲亦將由高而低矣然而以我言之此二事較交涉水了時爲尤急交涉未了時吾國之弱點究未揭破今不得已而忍辱承認則吾國之弱眞相已畢露矣不更宜出全力以赴之耶夫儲金與國貨因救國而提倡也國危非一時之危救國亦非救一時之危此二事更非救一時之危之事且交涉雖了而國危勢將加甚稍識大勢者莫不引爲深憂故救國之心非特不宜因此稍懈并宜因此而加奮也 
[救國儲金]  
　　五月六七兩日中國銀行收欵清單及國貨調查捕錄今日本報第五張閱者注意 
五月十日交通銀行收欵清單 
　　此爲第一次報告 
[第一册一號至五十二號]  
陸維鏞一千元謝惠庭一百元信義公一百元陳瑞仁五十元邵志生五十元王馥生五十元李清臣五十元葛維忻三十元董春祥十元劉練卿二十元張紹蓮五百元徐寳祺五百元顧貽榖規元四十三兩八錢四分吳伯英規元四十三兩八錢四分祝伯英規元二十七兩四錢張滌洲規元三十五兩零七分二陳郁文規元二十一兩九錢二分傳奇勝規元二十一兩九錢二分兪孟威規元二十一兩九錢二分金文甫規元二十一兩九錢二分孫越阡規元二十一兩九錢二分董隱磻規元十九兩七錢二分八顧振茲規元十九兩七錢二分八羅少南規元十九兩七錢二分八丁志元規元十三兩一錢五分二高筱珊規元十三兩一錢五分二高介卿規元十兩零九錢六分周午三規元十九兩七錢二分八陳慕唐十元揚昌華十二元余伯振十元張醒楚十元陳適軒十元張石杉十元凌仲莘十八元徐鳳來十元徐會良十元周紀堃十元王鳳山十元經季生十元茶房吳葆興七元又余致祥八元又高伯甫七元 
又陶森　七元又陳元龍六元又房金昌十元又顧阿大四元又談子範十二元又和襄庭七元又和贊庭十元 
又兪馥桂十元延緒山莊各友棧司扛夫一百元 
[第二册一號至十號]  
　　聞濬川五元顧俊夫規元五十四南八錢張凝甫規元三十五兩零七分二郭景香規元三十五兩零七分二李若孫規元三十五兩零六錢八分八釐馮琴南規元二十六兩三錢零四嚴鍾誼規元十九兩七錢二分八李羣金規元十七兩五錢三分六鄭毆元交通銀行巡捕五元馬靑海五元 
五月十日第一次共收儲金銀元二千七百九十三元銀五百九十五兩一錢二分八交通銀行謹啓 
　　振華堂洋布公所來函云敬啓者救國儲金第九次計洋一千二百四十元憶自第一次至第九次合共計解救國儲金洋一萬六千三百七十二元銀四百六十兩統希貴報登入以冀激勸無任感企 
[來件]  
　　考察美國紐約省敎育近况感言（椒靑） 
紐約省居美國之東北幅員計五萬方里實美國之重要商埠也財力豐富爲全國冠各項學校林立計共二萬有零此數中小學校占其半計一萬一千六百四十一所 
中國政體之由專制一躣而變共和人皆知之余亦知之各種事業之改革不可謂不多然敎育一道爲立國之生死要素獨不見有進步即以南方合省言反現退化此次中日交涉結果得失如何不待余言然我國將來之如何進行非在敎育上着想無他法也回想我國之敎育情形及目擊紐約省敎育之近况實令人對祖國寒心 
中華民國幅員之廣闊約四百二十萬方里紐約省之大僅八十分之一其省之人口更不必論（約數百分之一）仍有小學校一萬一千餘所我國人對此當生如何感獨如何觀念 
小學校爲敎育之基礎爲立國之要素前清末造尙有實行注重小學校之政策孰知共和告成之後反將造成完全共和國之利器置而不顧間有空口議論長篇累牘亦無益也 
當局者之言曰國帑支絀各事難辦敎育費不敷政策難行夫欵有確數不敷則量入爲出將有限之欵使用於確當地步尙可爲也試問今之使用於小學校經費如何請以紐約省之小學校數目引爲比較而自反之則將來之中華民國獲福莫大焉 
來函 
[陳保欽來函]  
　　敬啓者貴報調查國貨欄内可代舶來品用之國貨莫不詳細登載法良意美莫甚於此但鄕僻之區終恐不能遍及鄙意將各種可代舶來品用之國貨詳細列表聯絡各書局附入中西合曆後幅庶幾全國普及則熱心愛國者易於購用一得之貢主持調查國貨諸君以爲如何并希登入貴報來函欄内是禱陳保欽謹上 
[黃毅來函]  
　　商界諸君公鑒數月以來吾人對於提倡國貨問題殷勤勸導實力進行成效昭然甚以爲幸乃日内屢接各方來函均報告商界中仍有違犯公約者雖經熱心君子勤力糾查親往勸導仍復陽許陰違顧利忘義夫我國致弱之原因吾人所當知也凡有心肝誰不隱痛富而可求即使身爲賊盜不過個人之私敵若忍心害理爲此公敵是盜賊之不若也來日方長大難未已欲徼倖不爲亡國民盡賴吾人自覺之心實行之力再不自反則亡國固眼前事耳嗟夫　生何力聊將警語陳情但有心肝必可屠刀放下黃毅謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[販果童] [  茸顚]  
　　雅片之役定海城陷英兵蜂擁入據扼守各要地頗守法紀與民無忤與人無爭因之各不販羣集營前謀什一之利者非鮮有販果童某亦隨衆前往貨盡而獲資較素日豐不覺竊竊喜歸告母曰洋人厚我甚購果必予我以多錢願彼永不離此土則我一家不虞凍餒矣母婦人流聞之喜甚惟呼洋人眞救苦救難活菩薩而已童以是日捧果盤至營前呼賣果一聲清脆而婉轉餘音透入營而羣兵爭集矣取果者付資者並有與童調笑者爲狀至和悅童亦報以願洋大人安而歸如是者數數童所入已飽食美衣而有餘矣一日童復將往營中逶迤而行忽聞背後有喚賣果者童乃折回與之交易無意問問童生意佳乎童曰大佳大佳並歷舉洋人厚彼事娓娓言之詡詡有得色其人聞之卽　然長嘆曰童子無知哉去休弗於乃公前述牛馬事也言竟掩屏入童不明所以證目呆視心胸惟覺微悸而已童立移時見衣冠楚楚之路人過卽牽語曰余與洋兵貿易告人而人叱之何也童無知幸請明告焉路人憫其憨因語之曰彼洋人者以害人之毒藥（指鴉片）餌我而我却之彼卽以兵戎見沿海俱受其蹂𨈆而我城亦死三總兵及一好縣令焉居民之受其茶毒資貨之被其劫略更不知凡幾傷心疾首之事無甚於此是可忍孰不可忍而我子反謟媚於若前得少惠即以父母視之噫人心不死無怪人之唾棄之也童聞人言恍然若失卽掩面奔至家召鄰之販者語以洋人非好人行將覆我田地我輩宜不與之交易并劃策逐其去焉衆聞之悉大笑曰童子好大志洋人而可逐乎雖然我行我素童子其善爲之可也鼻嗤嗤然而散童大憤繼以泣自後遂絶迹於營前不與外兵交亦不與他販見僅持果盤蹀躞街中聊以糊口母訝其所入少則僞以洋人他徙對母悕憈幾淚下而童亦酸淚暗呑矣盍傷其母之猶不知洋人之爲患也旣而童見鄰人之呑阿芙蓉膏者因僞言醫母疾乞購些許持歸分置果品中托盤向營馳去他販見童來羣挪揄之謂旬餘不見子以爲子行將往逐外人矣不意今猶作果販也童怒示之不語呼賣果聲仍如往日而已羣兵爭集　時果盡然食之者嘔吐間作竟有滾地作盤旋舞者童乃狂笑大呼曰不意洋鬼子亦有今日也且即以其人之物還奉其人之身千古大快事當無逾於此乃公行矣遂疾奔他販大駭而營中聞警大索十日顧已不知童何之矣販之黠者希圖賞賚以童之居處告營中迨露刃往捕則室空人去全家已作黃鶴飛而營兵之食果致斃者反累尸成塜焉其後數月洋兵盡撤童始復現於巿然絶不道向事懼賈禍也 
　　茸顚曰童初無知隨衆附和謀什一之利可恕也其後一經人解大澈大悟不徙立反前行並能加創於彼孰謂吾國無好男兒奇男子哉使此童也天若授以良機俾克有成則亦責德（法國女傑）之流歟華盛頓之儔歟噫 
游戲文章 
[戲擬山神土地詳復省城隍司文] [  天虚我生] 　　　 
詳爲奉查烟苗　子實已淨絶事案奉鈞司飭開江蘇省内現奉巡按使實力搜查煙苗懸賞挖掘　子一以剗除毒卉愼重外交一以保護嘉禾顧全民食固已法良意美可謂積極進行特恐吏　民偷難免敷衍故事並聞江北等縣竟有奸人散布烟籽之事而江南各處尤有委員隨地得　之報假此搜不勝搜挖不勝挖非有神助何以告厥成功爲此飭下查勘等因奉此遵經派委千里眼順風耳會同齊天大聖土行孫等分頭查勘去後旋據復稱烟苗一項現値禾麥叢生無從察看但各縣印委早經結報肅清有案當然無復存留至於散布烟籽之說要不過如小說家之伏線文章不必定有其事卽使撒有烟籽亦可保其不能發生蓋於搜挖　子一役實有相互之作用也查搜挖　子方法必須掘土尺許翻起搜尋各該印委雖未能實力奉行處處挖掘但據人民稱述近來知事類係前清能員搜刮地皮實其能事故有官經一任地低三尺之　是地皮旣經搜刮地面上之烟籽自必可保其無若地皮下果有　子勢必粒粒檢出按觔領價何肯放棄利權至於烟苗尤屬奇貨發生之地旣可充公犯罪之人尤可重罰一舉數得爲之官者詎有不知由此推想足知所有地　實已搜刮淨盡斷無蝻子烟苗存留之地儘可放心等語據此復經小神等訪查無異緣奉前因理合備文詳復仰祈察核謹詳 
譯叢 
[德宮中之女鬼（續）] [  木]  
又一說謂白衣女鬼之生前爲一不知名之女子當雕刻閨女像時實令此女爲模範像中雖藏慘　之鋼犂特無靈魂上帝乃命此女死後之靈魂附之祟鐵齒王茀萊特立克之後人以示懲罰茀萊特立克之作俑故至今霍亨沙倫族中每有垂死之人白衣女鬼必一臨其前一若告之曰若祖宗創此酷刑殘戳人民今若死期至矣若知之乎讀者當知茀萊特立克以此酷刑託于純潔高尙之閨女上帝卽命女鬼祟其後人足徵天道之好還 
　　白衣女鬼之歷史旣如上述聚訟紛紛要無定見然則白衣女鬼之事竟屬子虚乎否否人固有目擊之者見者且謂白衣女鬼之行動嫋嫋婷婷一如常人見者必疾避而白衣女鬼遇人且點首爲禮然人無敢理者果理之者必受重懲也蓋當約翰西奇司門德之時一日晚一魯茸之宮士疾奔於宮中之能道適與白衣女鬼遇宮士故示其壯逕向曰馬丹（德語稱夫人曰馬丹）汝往何處繼以穢　之言向之而語白衣女鬼不之理第出奇妙之鑰匙一此鑰匙蓋能啓宮中六百室之門者也擊宮士之頭宮士立斃翌日約翰西奇司孟德王亦遽爾薨逝 
自由談之自由談　 
　　和平和平吾人果希望此和平也然彼方假和平置吾於死地也嗚呼和平 
　　嗚呼日傳政府之態度鎭靜政府確有把握今則所謂鎭靜所謂把握一一披露之矣嗚呼 
　　形體上之痛苦不足爲痛苦精神上之痛苦斯爲痛苦一時之痛苦不足爲痛苦萬世不能除之痛苦斯爲痛苦吾親愛之同胞乎今日之痛苦特發端而已[  靜山]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十七章 
　　三月杪之下午密斯特安西來工廠中鐘聲遂鏜然而鳴已屈工人茶時鐘旣動廠中步履聲應之彳亍而起廠中屋宇至高凡數層最下一層則空而弗用其總事務所適當第一層扶梯之頂旁爲安西來房間又次則爲理痕辦事之室第二層扶梯則適與第一層相對長櫃隔之適亘事務所之門工人無數咸自第二層梯上緤絡而下密斯特理痕亦起而自整其衣將偕威謙歸去密斯特安西來忽在隔室呼曰威廉此蓋廠中定例於孺子輒呼名而不以姓稍長者則名姓並呼唯理痕則呼密斯特理痕亦特異也至是理痕乃呼威廉曰威廉汝聞主人呼歟威廉曰聞之遂趨隔室脫其帽向安西來鞠躬安西來時正封一信封因曰彼輩皆已散乎威廉曰然曰然則喬治唐斯亦已去乎喬治唐斯者亦廠中孺子專司郵件者故安西來以此問威廉威廉乃曰然去且久矣今唯密斯特理痕及極姆斯米庚留安西來曰然則汝亦識郵局乎曰識之即在對街街角吾歸時固恒經此者安西來乃以信授之曰然則汝可將此去母忘却言次遂自去威廉亦隨理痕而歸唯極姆斯米庚獨後留鍵門户然後携鑰匙歸去蓋彼即住於廠中最下層也 
　　威廉旣至街口忽折道而行理痕乃呼之曰威廉汝今不與我偕歸耶威廉曰否但主人將命予以信付郵局蓋寄白理斯吐爾者且吾母亦將令予赴洛克特肆中購夷皂及燭以彼間貨物較白福而店中廉也理痕頷之遂自去威廉亦折道行經敎堂之門適校中放學出威廉乃駐足覔其二弟蓋是日適爲小愛克入學之第一日也其時有一孺子昂首自内出蓋爲安東尼特雅之第三子雪笠兒特雅見威廉鵠立乃廻其首曰衆視之此非茀來克之兄乎此種形狀吾殊不屑視目灼灼似賊茀來克時亦挾書出聞語乃大怒以手扣雪笠兒背曰若何語耶雪笠兒亦怒曰吾謂若兄無賴耳茀來克曰吾兄安得無賴唯汝罰人汝乃無賴耳雪笠兒怒甚立按茀來克於地且揮拳毆之威廉見其弟被辱則立排衆前方欲紛解而衆已大噪爭撲威廉蓋學校中怕慣最惡外人干預至是拳足交下威廉幾致失聲而號幸校中敎習適蹣跚出衆乃烏獸散唯雪笠兒獨留敎習亦自去蓋富家子弟校中敎習固循例懼之也 
哀情小說 
[劫後花（十一）] [  十四齡女子陳翠娜]  
　　於時一小鬟進曰藥熟矣素雪詫曰舅母勿適耶謝氏曰否汝舅父病耳病且久矣素雪曰然則可偕吾一視乎謝氏曰可乃相偕入寢室旣入則老人方伏枕而喘骨瘦有如絶食之豺素雪悲聲呼曰舅父如何矣老人仰視曰誰歟旣而曰素雪嗟乎素雪汝歸耶吾心喜甚言已嗽不止錦雲扶之起以藥進未過半乃又大嘔錦雲急以手捶其背詢曰父乎藥味惡耶則但點首勿答錦雲乃扶之復睡頃之顧夢蘭曰夢兒汝偕素雪同來乎吾姊安否素雪至此雙行珠淚幾欲奪眶而出然恐言之重傷老人之心則力忍不使出聲且頻以目視夢蘭蓋欲止之令勿言也夢蘭未覺直言曰嗟乎吾舅阿母爾日自舅家歸蓋已失足墮水死矣老人闻言忽大呼曰死耶嗟夫天乎吾罪大矣素雪飲泣曰舅父此天數耳安得引爲舅父之罪老人曰否予爾夜苟令一傭婦送之則又安有此禍嗟乎素雪吾悔矣吾不應待汝母女如是之薄吾之待汝直一路人之不若而汝不以爲忤且親予若父噫素雪吾今而知汝實爲一温柔嬌好之女郎 
痴情小說 
[美女花] [  小山梅郞合譯] 　 
第八章（續） 
　　都而奈勒正色曰他人尙謂汝於每年滑鐵盧戰役之紀念日必設宴慶祝一若法軍之敗北於汝大有造者更有謂汝於拿破崙之功績法國之榮威非特不引以爲喜反視爲可恥且痛詆之侮辱之常縳三色小旗於汝馬之尾以彰拿破崙之罪法蘭西之辱事之有無非余所知惟果有其事者則汝未免過甚此亦所以招怨之由也凡上所舉固尙未盡旁人之流言蓋以惱汝怨汝者旣多自非此區區流言卽可以盡洩彼等之怨憤者也即汝之對於約翰斯當雷人亦嘖有煩言咸謂約翰以二十五年汗血所换得之巨產一旦爲汝所驅而所謂報恩之代價者乃任其憂鬰而死無一毫憐惜之心侯爵余非喜於嘵舌令汝厭聞第以外人之口碑過劣余旣有所聞自當忠告一二且於余輩所論之問題亦非此不足以證明余之所言皆有淵源所在苟二次革命繼起者余輩將來之命運雖惟上帝知之惟上帝能造之然余輩旣歷第一次革命之經驗亦當先事預防母使再受奔波之苦也侯爵至此心房之中似爲都而奈勒滿注以酒醋酸辣之氣頓時上冲面赤過耳淚包於睫覺對於約翰斯當雷自抱有非常之歉仄者因置此問題於不顧但就外人之流言而答曰先生汝當知無賴之徒平昔專以造謠生事爲事而一般醉心自由者亦即此等下流社會之人噫先生汝謂余爲公衆自由之仇敵誠然余自認之嗟乎苟公衆而眞皆有自由者則國家將無承平之日矣至將來之如何余殊不願置答先生汝所謂二次革命者余非特不明其意更未夢想及此汝之所言其殆取笑耶都而奈勒厲聲曰侯爵余終身不知所謂取笑惟苟如汝言二次革命不復見於法國之境固如天之福也然余可决余之理想爲不謬將來之時日正如怒海之波濤顚狂無已血染紅雲肝腦塗地自出黨政治上之慾念正將一發而不可收拾侯爵余之忠告母以爲怪汝其張目洗耳朝夕母惰靜待此第二聲之巨雷汝之金銀汝之行裝其速早日預備母待臨時而急促天半雲生之候即迅雷將至之時汝其母酣睡自若也 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年 
　　西曆一千九百十五年 
　　五月十二號星期三 
　　舊曆乙卯 
　　三月二十九日 
　　共五張 
[救國儲金二]  
　　補錄五月六日中國銀行收欵清單（再續） 
[第二百十四册一號至三十八號]  
　　何福順一元馮正淮一元王仲如一元邵文榮一元張阿汝一元沈榮高一元王仲令二元汪士信二元楊湘濤二元馮正河四元葛福徵一百元葛黃氏五元葛周氏五元張叔和二元葛豫生二元葛引弟一元葛招弟一元車夫袁金海女傭葛瑞庭一元欽通榮一元鍾佩萸十元黃紹闌五元劉松琴五元盧洪生二元陸桂生二元呂紀官一元王雲記三元中國圖書公司十六元永義昶阿隆一元王佐才三元朱伯生五元金子源五元 
　　汪墨君一元曹允馨一元徐仲雪一元鄭尙舜一元應杏春一元唐伯如一元王梓廉五十元 
[第二百十五册一號至二十五號]  
　　朱宗寓女士一元朱淑英女士一元朱宗模女士二嚴斯馨女士一元朱宗椿女士一元汪蔚女生一元陳覺女生一元朱宗韞女生一元朱宗芬女生一元鄭繼耀月薪三十元趙振高月薪二十元白永椿月薪六元金序堂又六元朱賡香又三元吳春甫又八元何長生又三元李鎭南又十元吳拱宸五元楊焯臣二元王仲康二元王志鎬四元忻應鵑兩元李名康兩元方啓豐一元公順行衆棧司一元 
[第二百十六册一號至十號]  
　　鄭仇庭一元吳寳　三元鄧文波五元韋震國五元卓棣璇五元韋文駒一元周春榮一元葉久三一元徐阿春方生榮一元馮鏡湖五元 
　　五月六號共收儲金銀圓一萬零二百七十五元連前共計已收儲金銀圓三十七萬二千二百二十五元銀一千九百二十八兩五錢中國銀行謹啓 
五月七日中國銀行收欵清單　　此爲第二十五次報告 
[第三十一册三十三號至三十七號]  
徐叔仁月薪元七十五兩錢少芳月薪二十四兩沈麟當月薪二十四兩倪味經元十二兩林鳳翔元三十兩 
[第二百十一册七十三號至一百號]  
　　何榮生一元裘山築五十元王三貨一元程運煥一元 
　　嚴賡虞一元嚴仲箎二元凌　香三元王躋堂二十元 
　　朱振乾一元朱文馨二元樂錦煊一元橋根生一元潘經芳二元陳雲江一元王哲慶二元兪耀章一元朱寳榮一元葉德柄一元李鳴鳳一元宋雪琴十元吳幹丞十元戴鉅卿月薪十五元王梅揚又五元劉佐廷又七元符阿增又一元曹耀庭又三元徐子林又一元毛司務又一元 
[第二百十二册八十五號至一百號]  
　　孔文德五元汪五庭十元胡衡勝二元厲伯浩一百元 
　　黃錫增五元朱煥廷五元姚芳釧二元何宏梅一百元 
　　陳子文一元丁錫潮一元沈錢錢一元劉義清一元吳 
基保一元馮順榮一元李鄒氏一元周寳康一元 
[第二百十三册四十九號至一百號]  
　　孫家禎二元方顯堂一元吳夏寳一元郭　卿一元李仁才四元陳天麟一元方葆林一元劉玉潤五元陳林茂一元徐錦秀一元余永昌十元謝顯章一元樂俊康一元厲姓衍十二元陳宏淮一元劉杏初二元豐號行五十元張春庭五十元朱鑑塘二百元徐子章十元湯渭漁十元宏昶五十元宏泰五十元樂寳生一元李松泉一元周福興二元趙寳林吳其動三元唐瑞薇一元 
　　顧錫卿月薪一元朱瑞林又一元劉子琳又十元阮楚玉又一元甄益友又三元徐翰生又一元吳俊卿又一元恊濟絲廠灶友又二元沈祖念又六元鳳三又一元沈子澄三元呂阿五又一元袁眞如又二元魯錫鴻又一元鄧志貞又十元方亭又一元袁君如又二元林旭初一元機間各友又十元沈桂根又一元馮蘭生又一元湯杏生又一元生根三友又三元沈才根又一元 
[第二百十四册三十九號至一百號]  
　　沈寳鼎二元周介庫一元方成木一元丁如春糜根根合一元蔡生榮羅阿松合一元丁阿木金玉田合一元范明光一元徐湘源一元楊志莊二元陸榮堂五元嚴賢根五元湯孜園五元胡福生十元恒源太號二百元吳康華一元蔡辛銓二元唐士榮一元劉根源一元紀錦春鍾連玉合一元葉錫清一元邵寳生一元夏芳森一元 
　　李阿福一元孫公源一元陳安代二元楊阿品一元應阿福一元李雲門一元嚴金煥一元湯金千一元陳貴全一元陳連生一元桑德寳一元楊文卿一元陳國安一元穆永清一元沈松林一元舒祥林一元周汝霖一元羅德繼一元施阿財一元金有章十五元袁履登五十元凌廷佳二元甘心榮一元湯修虎一元李玉書五十元李寅初四十元李廉生三十元蔡　三二十元胡禮初五元盧温樵五元謝佐平三元譚侶球三元李逹朝二元蔣和英二元李景　二元李寳璇二元李蔭蓀二元李榆　一元李瑞熊一元施熙安五元 
[第二百十五册二十六號至一百號]  
　　陳志章十元胡星泰三元胡滿奎二元姚寳林一元王永奎一元阜成水菓行二百五十元邵元成一百元洪益祥十五方萃和糖行二百元李魚笙五元汪阿順一元 
　　方蔭初五十元方載文一元倪董　一元秦鴻禮一元 
　　蹇萬金一元八歲童徐昌明一元車夫桂生三元李廣元一元劉茂林一元葉根鶴二元蔡根順一元虞和邦十元王槐卿一元周松麓一元陸文斌一元陸瑞麟三元郭則安二元虹口周善初等學校全體學生十二元江少峰五十元林蓮蓀一百元高木卿一元蔡杏蓀四元沈金福一元秦松齡一元謝恒記一元榮士培一元邱瑞伯一元施梅庭二元趙文彩一元王耀品一元劉同熹一元胡駒昌一元陳厚甫一元唐宗盛二元袁家聲二元錢筱棣一元倪琴齋一元尹盛山二元兪永泰二元蘇鴻紳一元歐陽佑一元徐雲　一元施志銓二元 
　　張惠乾一元朱心榖二元周貫章一元梁季昌一元玉彬月薪一元陳金林月薪一元江北阿二月薪一元沈小榮月薪一元劉可德月薪一元華卹月薪一元沈毛郎月薪一元榮堂月薪一元沈順生月薪一元周錫根月薪一元震昌號五元洪昌愼十五元北震昌十元森陽泰十元萬源盛十元大順號十元逹生號二十元 
[第二百十六册十一號至一百號]  
　　孫家棟一元陸鴻發高嘉生一元余象初一元盛信懷一元方彩濤一元葉阿水一元劉明良一元劉來信一元董阿珍一元水信佐一元何黃氏二元李海廷一元 
　　王明軒一元張鳴廷一元歐陽樹森二元王筱方一元 
　　張煜盛一元韓瑋臣一元郁順慶二元陳金城二出口公會章梅生十元出口公會吳月樵五元出口公會張子來三十元陳　南二元張石杉二元毛和源十元貝一峰四元謝維孫五元　月墀三元陳伯韞五元張萊友三元金馥蓀五元繆寳康二元屠召南四元貝兩棠二元趙學連五元胡福生三元陸韻笙一元協濟絲廠機間各友月薪五元王生福月薪七元祝菊亭月薪一元 
　　張祥元月薪三元全華月薪一元凌瓶如四元學徒向鶴亭倪居良謝吉慶二元楊馥卿二元愼泰榮五金號十元 
　　張文彬二元方葆仁袁少懷一元孔繁祿二元楊友貴一元孫老二五元胡娘姨一元錢阿秀一元施阿二一元王展鵬六元汪桃郎月薪一元沈五全月薪一元阿二月薪一元王連生又一元阿福又一元蘭生又一元飛鳴又一元吳洪生又一元景興又一元陸愼初又一元 
同源祥五元大昌號五元新公和五元滋大號二十元 
萬新號十元公順號十元協大祥十元大順公三十元 
恒源五元愼和號十五元元大號十元怡昌號十元 
周二南三十元兪竹賢三十元孫鑑齋三十元於源林一元高佑聲三元王福生一元鍾洪潮三元徐品韶五元王祥霖四元高季耘三元王瑞卿三元逹利洋貨公司二十元陶少江十元祝叔琴一元公餘號一元周愼齋二元吳愼之二元茅耀庭二元陳福元一元黃雲來一元陳金卿五元黃世延一元羅敏臣二元黃梓恭二元黃顯臣二元黃梓琼二元吳述先十五元劉新堂五元春和十元張萬福一元王小才五元陳文富一元朱寳生一元林禮福一元鍾紀生一元王芝蘭一元程瑞庭孫金樹一元（未完） 
[國貨調查]  
　　此欗來稿擁積容俟陸績登出 
雲紗拷綢廣東順德陳村同樂街同永泰號各色雲紗拷綢取飛馬商標發行所在本埠北京路清遠里同永泰申莊 
　　毛巾本埠北浙江路南香粉弄第一家晉豐號之毛巾質堅物美瀝銷長江一帶 
　　新式彩雲緞蘇州城内古市巷瑞隆信緞莊仿製舶來品門面甚寛大小時式洋花每尺申元九錢歷銷天津上海牛莊等埠發行所上海英界天津路恊記紗緞莊 
　　丹陽縐紗丹陽恒裕隆縐紗莊所出各色縐紗顏色鮮艷花色美麗銷路甚廣取漁翁商禁冠湖牌發售處本埠後馬路隆慶里恒裕隆縐紗莊 
　　布疋常熟北水門外歸家城鎭永興織布廠各種布疋共有四十餘種取松鶴商標第疋長二十碼申元三兩左右發行所本埠英界望平街義者里永興申莊 
　　日快丸南京城内南洋金陵大藥房所製其用法與東洋清快丸相同取金麒麟商標價目五分至二角五分批發另有折扣各埠願售者可直接函訂 
　　花素紗蘇州城内皮市街韋元春紗緞號取寳盆商標其原料全絲織成歷銷高麗南洋羣島發行所在上海英界天津路協記紗緞號 
　　火柴湖南和豐公司湖南地球牌每箱申元二十五兩長沙地球牌每箱申元二十四兩七錢五分旗馬牌每箱申元二十三兩發行所在上海法界永興里承秦號 
　　雪茄烟山東濟寗州裕華烟公司原料悉用土產佛手牌零售每支廿五文仙鶴牌每支五文發行所在上海二馬路石路萬源號 
 
 
 

Page 18

 
 
   
 
