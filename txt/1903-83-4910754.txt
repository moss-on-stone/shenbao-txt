# 1903 - 83 - 4910754

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而　之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦盧陳終始備舉靡遺方今崇尙實學朝野上下咸究心經世之務官書卷帙繁重購實匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之靑英彙爲一編書凡五百卷千餘萬言可謂體大思博政典之淵　矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[美儒李佳白先生講義]  
　　荷蘭處德意志之西北土地沃而物産豐比利時處法蘭西之正北人民稠而才智裕是爲脣齒之邦兄弟之政也際此優勝劣敗之秋而荷比兩國雖濱北海間强鄰卒能昂昂然熙熙然自立於雄歐者豈無以哉鄉也余因創立尙賢堂曾行荷比之野其人民有擊壤之風也曾入荷比之朝其君臣有吐哺之槪也與彼都各公巨卿銜杯道故博訪周咨其風俗人情政治頗多心得也曾幾何時而物換星移嘆良辰之不再幸今者又届演說之期得與諸君論及荷比政治斯固鄙人所樂道諒爲諸君所願聞而亦諸君所當聞也蓋荷比與中國交涉雖不甚繁而時至今日不可不注目詳察焉遠如三百年前荷人之經商南洋各島以及中國之臺灣者實繁有徒近如蘆漢鐵路英美求之未成比人捷足先得他如滬漢之軍械廠全國之礦局多爲比人獻技之地蒙古甘肅之教務則爲荷比人士兼理曰當聞曰詳察不亦宜乎今將荷比之國緖王權以及議院軍機自由學校教務屬地分緃陳之以與諸君子斷其異同焉荷蘭創國八十八年比利時創國六十八年當未創國之先荷人比人之名傳聞宇内已千餘年矣蓋荷蘭原屬羅瑪繼屬日耳曼繼屬法蘭西繼屬西班牙終又屬法蘭西按荷之所以離西班牙者因異教起釁虐遇荷人故荷人動義憤舉干戈遂脫西人之　三百年前而爲民主之邦矣離拿破崙之範圍又攺爲君主以至於今比利時有時屬日耳曼法蘭西西班牙有時與荷蘭合爲一國迨一千八百三十五年始爲自立君主之國矣荷比兩國不甚參差論其土地不過十　萬方里卽中國江蘇省四分之一論其版册不過五六百萬人民卽中國江蘇省六分之一此荷比國緖之同也荷蘭定例男女皆可登大寳故今之荷王乃女王也比利時定例非男不可君臨萬民此二國之王權不甚重大其尊榮名位雖冠全國而與六强國較之則不及也之二國之王才德兼富食毛踐土者無不恭敬頂禮此荷比王權之異同也荷蘭上議院議員例由荷王簡派雖非世爵而終身在位下議院議員則由人民公舉比利時上下二議院議員均係人民公舉王不與焉若夫定例議事荷蘭先由王議其大槪再交下議院議准又交上議院議議准然後頒行而比利時則由上下二議院議准施行非王一人之責此荷比議院之異同也荷蘭軍機大臣專主行政若戰爭大事雖决於王而軍機之權亦不爲小比利時軍機之權尤甚其王辦事必俟軍機大臣簽字後始能施行此荷比軍機之異同也荷蘭首倡自由之權先於美國冠於天下西班牙一役可以見一斑矣比利時自由之權則遜於荷此荷比自由之異同也荷比土地雖小而學校頗盛讀書明理者十居八九且荷蘭童子兼習英德法語言文字著名大書院有四其一可以與英比美經歴四百餘年之久比利時大書院有三外有農商工礦等專門大學堂此荷比學校之同也荷人多奉耶穌教比人多信天主教而均能自由毫無阻逼其教士俸祿係出國家猶太教素爲人世所不容而荷王善爲保護故荷地之猶太教亦頗盛行此荷比教務之異同也荷蘭有數海島𨽻其版章其撫字屬地之法亦有可取英以公德以嚴法以順而荷則以愚仍其舊制易於駕馭比利時有非洲之坑哥諸地屬之其撫字之法過嚴不甚收拾民心此荷比屬地之異同也由此觀之荷蘭之教務之學校不第鄙人所欽服而亦天下人所共服者也今姑舍教務而進言學校由學校而並及中國夫荷蘭之全地較中國之全地不啻一百八十分之一耳荷蘭之人民較中國之人民又不啻二百四十分之一耳其懸隔不如天壤哉以數計之荷蘭有大書院四則中國應有大書院六百四十方可免名實不副之譏然而中國之書院能及荷蘭者有幾百乎曰無有幾百也有幾十乎曰無有幾十也有一乎曰卽一亦無有也噫中國相傳禮義素號文明寗以此而爲外人冷齒乎僕爲此言實出一片熱心而非有以輕中國侮中國也有學校之責者勿河漢斯言也可 
[本館接奉電音]  
　　昨日午前京師友人飛電傳來上諭三道敬謹譯登○三月初一日奉上諭四月初一日孟夏時享太廟朕親詣行禮後殿著派載澧行禮東廡西廡著派立端英俊各分獻欽此同日奉上諭四月十三日常雾大祀天於圖丘朕親詣行禮四從壇著派延壽鐵麟德壽黄洛安各分獻欽此同日軍機大臣面奉諭旨初八日啓變謁陵是日駐蹕行宮辦事欽此 
[電傳宮門抄]  
　　昨日午前九下鐘時京師友人專電告知本館云三月初一日皇上召見軍機大臣及澤公景方　鄭沅 
[中俄交涉]  
　　南洋新加坡叻報登西藏來信云西歴一千九百年及一千九百零一年寒沍之時俄廷派兵入西藏屯駐占奴地方藏民勒令退出俄兵不從遂擇某要隘埋伏殺斃俄兵七名傷二十一名藏兵亦斃三人俄廷隨迫令西藏償以鉅欵中國間之刻已簡派大員往爲查辦矣 
[駐華軍費]  
　　香港　環日報云英兵之駐在中國者豫計明年費用大約月　常費二萬三千八百磅額外費五萬二千四百磅統十二月中共需四十三萬八千磅 
 
 

Page 2

 
 
[英皇幸葡]  
　　南洋新加坡實得力太晤士報登英京倫敦來電云傳聞英皇定於本年西歴四月三號駕幸葡京駐蹕數日蓋以修兩君相見之禮也 
[記中國游學生在美國考試事]  
　　香港循環日報云美國大學堂每年分爲兩期每期例考一次計分五等間有數藝每年考一次者中國前次派往之學生已届一年期滿此次考試得一等者九人得中等者五六人其餘多二三等其中工程生胡朝棟習測量鐵路所畫之國獨冠全班教師獎譽不止陳錦濤習格致藝學列入一等吳桂靈習機器學亦列前茅王寵惠習律法學王寵祐習礦學嚴錦榮習政治學均在一一等之列惟張煜全尤爲出色於考試武備時得有美國中衞之銜按學生得此銜者不過得教習兵丁操練然美人甚以爲榮因美國倘有戰務必須得有此銜方能督帶民兵如無戰務時亦當實任武職也 
[會匪入獄]  
　　廣州訪事友人云前者省城緝捕局弁勇拿獲會匪梁平梁慕義李亞順劉玉波蘇子山陳學林蘇居葉木容葉昌九名局憲委黄萬兩大令及捷字營統帶楊參戎會同南海番禺兩縣主研訊口供旋飭釘上脚鐐收入重獄想當按律重懲矣 
[桂省辦團]  
　　廣州訪事人云上月某日廣西巡撫王芍棠中丞委候補縣蔣大令來省採辦軍火旣抵羊城卽趨詣督撫兩轅呈遞咨文禀陳一是聞中丞以匪勢猖獗防務戒嚴通飭各縣興辦團練故特廣爲購備藉壯聲威也 
[會勘砲臺]  
　　南昌訪事人云上月二十三日江西巡撫柯遜𤲅中丞由省赴九江會同卸署兩江總督張香濤宮保查勘各處砲臺說者謂當同治時宮保督學湖北中丞方以諸生應試未幾保舉優行貢入成均光緒初鄉會高捷入翰林二十餘年中敭歴内外至有聲至今日而晉藩開府與宮保沆　一氣衣鉢相傳誠可謂相得益彰爲仕途中佳話矣 
[桂學回省]  
　　廣州訪事人云廣西匪徒竄擾南寗豕突鴟張爲患甚烈各屬童生雖已應縣府試而學憲恐有意外之𠮓遲按臨嗣經桂撫王芍棠中丞力任保護學仍以地方遭亂無人應考爲辭自潯州馳抵梧小住數日卽返省垣擬俟事平示期開考 
[興學不易]  
　　廣州訪事人云前者粤省大憲接奉管理大學堂大臣張冶秋尙書咨文略謂小學蒙實爲學校始基泰西各邦此項學堂多由民間自立其教規登進均與官立者相同現在各省中小學堂因欵項支絀籌辦維艱非廣勸民設不足以整齊風氣如有紳商捐建學堂辦理已有成效者准其呈請各該地方官隨時報明本大學堂立案以便奏請獎叙等因隨飭各府縣分别傳諭俾衆周知旋查悉粤垣除時敏教忠兩學堂外相繼而起者番禺有陳懋功等所立之求是小學堂省城南關有杜清貽所立之某學堂花縣有駱鴻翔所立之成達蒙學堂汪千例龍伯純兩孝廉所立之女學堂佛山有梁劍雲所立之汾學社此外則絶無所聞興學之難不於此可見乎 
[湖北夏口同知馮少竹司馬分送應試諸孝廉傳單]  
　　啓者案准河南信陽州正堂孫電開信陽無車公車停待請示攺途以免誤試等因准此查塲期伊邇以程限計萬難商請攺途旣已到漢以情勢論亦難阻止前進當將情形面禀兼院憲端奉諭卽電飭河南南汝光涎轉飭信陽州設法僱車並發閱南汝光道電禀知已由西平偃城雇車百數十輛押赴應用處所惟湖北各廳縣亦應各盡其力飭派敝廳備車一百二十輛黄陂八十輛孝感六十輛應山四十輛每舉人一名無論有無家丁祗准給車一輛所有此項二把手車及車夫之火食運脚均歸官給以示體恤并捐廉三百元此外不足之欵飭令敝廳籌撥公欵濟用又火車已飭令鐵路總辦魏道轉商公司直送至新安店惟新安店無處住宿在新安之上信陽之下有尖站地方停車亦可等因奉此除由敝廳捐廉二百元並禀商道憲府尊經奉恩准籌撥公欵濟用並遵面諭事理妥辦及飛咨黄陂孝感應山備車外查漢口自設火車以來行旅裝貨卽皆由火車遄行二把手等車極少雇用亦極難當爲各舉人之所共悉現奉兼院憲面諭且念公車阻於中道進退維艱不得不竭盡心力勉爲其難辦理卽有未周當亦仰邀共諒兹擬章程二十四條卽希統察是荷夏口撫民同知馮啓鈞手佈一夏口廳自火車開行以來均用火車裝貨二把手車來源稀少現僅雇得三十七輛每車用夫兩名另備獨把手車八十三輛每車仍用兩人二十一日發二把手車三十輛小車三十輛登程二十一日發二把手車七輛小車五十三輛登程一二十一日黄陂備車四十輛孝感備車三十輛應山備車二十輛各就各境火車幹路上車同赴停車處所二十二日黄陂孝感應山所備車數如二十一日一二十一二十二日夏黄孝應四廳縣共備車三百輛實已計窮力竭不能再備先此聲明一下火車後赴汴梁之二把手車及小車價每車議定十一千文舉人自給官不過問一夏黄孝應均在二把手小車上編有號敷計二十一日夏口六十輛由一號至六十號止黄陂由六十一號至一百號止孝感由一百零一號至一百三十號止應山由一百二十一號至一百五十號止二十二日夏口由一百五十一號至二百十號止黄陂由二百十一號至二百五十號止孝感由二百五十一號至二百八十號止應山由二百八十一號至三百號止一舉人自漢口動身由廳各給車票一張上載車夫姓名并塡有號數各舉人卽按票上號數與車上號數查點取用一二十一日夏口應備之車六十輛經已備齊惟黄孝應三處不知能否雇齊二十一日就道舉人不過一百零幾人而備車仍是一百五十輛如果車多於人到信陽後均須送至信陽公車局以備停待信陽之舉人應用各舉人務宜禮讓不可多取此單未畢明日續登 
[學堂被火]  
　　武昌訪事人云上月二十二日之夜四更時鄂省文高等專門學堂不戒於火經各水龍馳往救滅已焚去湖南東齋中字號齋舍十餘椽德安府安陸縣學生徐某不及奔逃竟罹於難殊可憐也 
[蘇垣火警]  
　　姑蘇采訪友人云二月三十日之夜黑雲如墨霖雨牀牀省城衛前街方竹卿家突兆焚如之禍地甲鳴鉦告警各水龍冐雨馳救約逾一下鐘許始漸衰熄而方姓房屋十餘椽及東鄰某木作房屋四五椽均已付之一炬矣方有一婢年甫九齡未及奔逃葬身火窟誠慘矣哉 
[鴛嶺春雲]  
　　杭州訪事人云浙江撫標左營學習騎都尉李國榮許一新均屇期滿呈請考騐給咨赴部引見上月二十六日撫憲誠果泉中丞委杭州恊郭恊戎榮桂詣羅木營考試馬步洋槍○時届季春各處鄉民棹葉扁舟進香禮佛者絡繹不絶撫憲誠果泉中丞深恐人數過多致釀事端並有匪徒混跡其間乘此爲患爰於上月二十七日委吳副戎世泰帶領水軍赴下河查察並派兵駐紥湖墅嚴爲之防○少年馳馬易釀事端撫憲誠果泉中丞特飭保甲委員嚴加查禁無如若輩大都陽奉陰違中丞因於上月二十五日出示曉諭並嚴定罪名一面飭地方官會同巡防保甲委員實力稽查毋得虚行故事 
[甬上瑣聞]  
　　寗波訪事人云錫箔爲甬地物産之大宗現因錫價甚昂工資亦巨以致每捆三千張售至洋銀二元四角有奇亦自來所 
 
 

Page 3

 
 
未有也○上月某日有一漁販携洋銀四百餘元由鎭海駕舟出洋收買海鮮中途突遇盜船羣盜手持利器一躍而登漁販恐罹其害只得將洋銀悉數交出蓋所失已不貲矣○曩歲北方拳匪倡亂時寍郡匪人亦頗不靖官紳籌集公欵招募勇丁二百餘人分頭設局以資防衞現在亂事已弭擬於三月之朔給發恩餉二月一律裁撤其籍𨽻他處者另給船票送回原籍免致逗留 
[翼軫星芒]  
　　南昌訪事人云上月某是督辦江西全省警察總局瑞莘儒廉訪出示諭曉曰本總局開辦警察原以禁暴詰奸周知民隱事事爲保衞地方安靖良善起見務期巿面無擾閭里相安所有從前各衙門差役地保及痞辣棍徒詐索擾害弊端自應痛加洗除爲此嚴切示禁仰紳商軍民人等知悉嗣後如有差役地保及痞辣棍徒以至本總局親兵夫役人等倘有借各項名目需索滋擾情事准被擾之家隨時指名來局控告定卽嚴行懲治决不寛縱切切特示○江西振捐總局憲查知邇來辦捐各分局往往私增捐費照費大爲捐生之累爰於上月某日刋定章程出示曉諭○前者省垣一帶竊案繁多自將水師攺爲巡警軍稽查委員王芸閣叅軍每夜駐船親督各哨弁傳遞更籌通宵達旦遇有胠篋探囊之輩無不立時擒獲自是若輩心生畏懼居民咸得高枕無憂矣○江西益新官報館已於二月十六日在百花洲畔江張二公祠開辦一俟機器運到卽可出報矣○二月分州縣輪委單第一舊班李光表第二卽用班豐和第三拔委班朱炳光第四正班張慶霖第五新班黎開湘第六卽用班無人第一次勞積過班第七新班王渭賓第八舊班梁樹棠第九插班酌委候補向通第十卽用班彭錫蕃○調補南豐縣陳右長明府君耀爲沈文肅公快婿由木天清望出爲百里侯政蹟循聲播聞遐爾去秋分校鄉闈評閱精當士林翕然稱之本年明府爲某京員保舉經濟特科昨赴各憲轅禀請交卸篆務以便晉京赴試 
[鳩江春漲]  
　　蕪湖訪事人云上月某日之夜合肥李伯行觀察花園中所用更夫某甲不知何事與民人某乙鬥毆適蕪湖縣王小午大令督差出巡飭卽帶回研訊觀察聞之命人持名片求免大令不允喝令將甲重責一時聞者爲之懍然○馬路迤西孫家塘一帶荒塚纍纍近將攺爲貿易之塲蕪湖縣王小午大令諭令各地主於五日内一律遷移如置不理由官雇夫代遷○近日有一衣服麗都之人向河南長街某　坊主崔姓租賃餘屋迨遷人除器物外皮箱多至二三十口意必豪富之家心焉艷之翌日其人約崔至某錢莊貸銀數千稱俟某處懚欵匯到卽可上兌崔不知其計爲之作保嗣知其詐急出偵尋已無蹤跡遂至傾家賠累吾人持躬涉世可不愼哉 
[北固春光]  
　　鎭江訪事友人云月前天主堂司鐸施方禮君因事赴金陵旋於二十四日附某輪船回潤○自二月初一日以來大雨連綿天氣寒沍以致小麥大爲减色未識何日始放晴光也○凡典買田園房屋例於立契後赴縣納稅方准過户管業鎭江爲華洋薈萃之區每遇此等事情報稅者寥寥無幾近日丹徒縣洪大令出示曉諭如仍隱匿不報一經查出定將産業充公 
[邗江春漲]  
　　揚州訪事人云上月初旬兩淮運司程雨亭都轉奉署督張香濤宮保電傳至省面詢要公嗣聞新任兩江總督魏午莊制軍棨戟將臨遂小作勾留恭申迎迓至二十六日之晚始遄返揚州○郡城賢良街失修已久磚石崎嶇邇經街董聯名具禀淮南總局請卽撥欵修砌局員某君批示云據禀賢良街道路坎坷行步維艱懇乞轉詳興修等情本分司等會勘屬實業經飭匠估計工料數目一面禀請運憲核示俟奉准後興工可也○上月揚河水涸峨峨大艑萬難容與中流邇始春水鴨頭三篙緑膩商腙買舶來往自如往來京口袁浦之小輪船亦得暢行無阻經紀小民無不欣然色喜矣○兩淮皖岸合肥三河運漕桐城等處所銷之北鹽每處若干引而由督銷局籖派兹聞合肥三河兩處商人以本岸近來銷數疲滯異常核計兩處鹽倉現存引鹽足敷售至光緖三十年底而已訂未運之鹽尙有五十餘票一經領運到岸非惟擱佔成本且彼處鹽倉亦實不能容爰聯名至皖岸督銷局具禀略謂近聞運漕桐城銷塲甚旺可否通融辦理將商等已訂未運之票撥歸運桐兩岸領運督銷局當卽據情咨商淮運司程雨亭都轉核奪都轉俯順商情昨已札飭淮南局員轉諭運桐各商遵照矣 
[上海官塲紀事]  
　　昨日前閔行釐卡委員江蘇候補同知趙嶼秋司馬太倉保甲委員江蘇候補典史高賡鄰少尉先後命駕至上海縣署拜會縣主汪瑤庭大令大令飭丁擋駕○廣西南寍府知府惠世嶠太守因公來滬昨日午前命駕詣道轅謁見蘇松太兵備道袁海觀觀察繼至上海縣署拜會縣主汪大令大令迎入花廳茗談良久然後興辭 
[豫備秋審]  
　　上海縣主汪瑤庭大令查得今屇應解秋審人犯共有七起爰飭書吏造備事由清册及申解文牘限於本月中旬派差押解登程 
[未便輕釋]  
　　本邑浦東洋涇鎭某小烟館主楊和尙屢次窩囤竊贜被保甲總巡謝岳松明府查知飭捕役曹勝拘獲解縣經縣主汪瑤庭大令訊明解回明府略詰口供飭責四百板發交洋涇鎭枷號示衆未幾洋涇鎭巡防局員蕭馥亭二尹忽將楊釋回明府以楊怙惡不悛案如山積豈容含糊輕縱因卽據情禀知蘇松太兵備道袁海觀觀察飭二尹將楊交案以便重懲 
[上海縣署瑣案]  
　　月前嵇茂林卽計茂林被徐阿四刃傷斃命由屍兄嵇茂森投縣禀報縣主汪瑤庭大令隨卽下鄉騐明前日英美租界公廨讞員張柄樞司馬派差將凶手之兄徐家松送縣當晚大令升堂研訊徐家松供小的有胞弟兩人一名阿四一名阿六當日阿四與贑榆人嵇茂林在某茶館門外鬥毆如何戳傷致命小的並不知其細情惟聞此案尚有某某等二人相助爲虐今均避匿阿四亦不知逃往何處大令著押候提集一干人復訊核辦○浦東二十二保五十圖内河塘下有地若干畝係瞿某之産被人永遠租與某洋人控經大令飭提地保倪雲洲等研訊倪供是處沿河一帶有地五畝數分係瞿增桂等五户公産被已革地保沈拜卿串同地販姜錫山等四人永遠出租得洋銀二千餘元瞿瑞堂供小的堂嫂某氏夫死無後應由小的之子承嗣族姪瞿保元强令伊弟立以爲後并將堂嫂之地售價俵分聞保元尙透收洋銀三百餘元叩求明鑒大令著交人保出聽候提集案中人復訊○去年金月卿姚志高將某處之地永遠租與某洋人迨洋人欲管業則以别地朦混洋人察知追索原價控經大令提集訊供交人保出前晚飭提訊比金姚同供小的等已將此地轉售與人不日當可成交所得洋銀如數繳案大令喝令將金責二百板姚掌頰一百下收押所中限十日内繳銀以便轉給洋人具領 
[馬路工程局瑣案]  
　　萃豐馬頭益豐小烟館主鄭子新扭控夏連成行竊竹籃前日總辦翁子文太守倩襄讞委員黄衡堂二尹研訊鄭供小的係廣東某邑人前將餘屋租與夏住近忽失去一籃疑伊所竊求恩究追夏供小的訓蒙度日被鄭誣竊尙乞伸寃二尹著鄭自行尋緝夏無干開釋○華仁榮與楊祥生王甫梅在某猪作内爭閙不休經巡街捕拘入捕房轉解工程局黄二尹向之研訊華供向章作内之猪凡經何人紥脚卽歸其人宰殺今楊王擅自違章以故小的等與之爭閙二尹諭令各遵定章不得另生枝節 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　魏阿桃扭戴行來至十六鋪巡防南局控稱被竊洋銀五十七元局員買叅軍著押候訊明懲辦○前晚有賊潛入滬南太平弄義順藥棧中竊取鋪蓋籌物昨日棧主開單投報十六鋪巡防北局請爲查緝局員允之 
[英美租界公堂瑣案]  
　　包探李星福解張阿三到案禀稱伊等上年竊取顧壽山家金表銀練今由小的緝獲弔出原贓送案請究讞員張柄樞司馬商之英總領事署迪繙譯官判責五百板枷號三月期滿之後管押三年然後遞解回籍○包探徐榮珊解陳雪卿到案禀稱此人係汪金桂之妾兄勾誘江妾逃至法租界報由小的緝獲吊出馬褂一件今特送案請懲陳供小的之妹嫁汪爲妻並未作妾馬褂係江栽贓尙求明察司馬取具攺過切結不准再到汪處滋擾○包探沈阿岳解王阿寳許仁順到案禀稱前日伊等二人至馮金永麫館中果腹向之索貲非惟不付反將麫盌砸碎報由小的拘案請究司馬判各責五百板枷號一月期滿之後分别遞解回籍○包探顧阿六解嚴玉奎到案禀稱此人潛入同義和竊取洋紗二包報由小的拘獲送請究懲司馬判責五百板發押西牢一年○包探倪順泉解洪中才到案禀稱此人掩入阮阿德家　竊故由小的送請究懲司馬判責五百板枷號一月期滿之後發押西牢一年然後遞解回籍○包探趙銀河解朱榮生到案禀稱此人掩入某洋人家竊去金表洋銀請究司馬判責五百板然後押西牢一年遞解回籍○包探張全林解温連科到案禀稱此人在某洋人處執役吞没洋人買　洋銀報由小的送請訊究司馬判責二百板枷號一月○包探金阿三解孔金寳陳桂莊徐榮仁沈阿虎到案禀稱伊等諸人行竊老公茂洋紗一十餘包報經小的拘獲務請訊懲司馬判令各責三百板然後押捕房兩月惟孔訊無干涉當即開釋○包探沈阿岳解孫才陽到案禀稱此人　搶吳李氏所持之錢由小的追獲送請究懲司馬判責三百板枷號二月期滿之後逐出租界 
[法租界捕房瑣案]  
　　流氓吳阿狗郭祺祥冐充包探夥役向王菊泉高立章藉端訛詐被某包探緝獲解奉讞員孫建臣大令訊明飭各枷號一個月期滿責釋○積竊陳小蠻子屢次犯竊怙惡不悛被包探解奉大令訊供枷責驅逐出境前日又竊取某輪船上衣服器物經包探拘獲解案大令詰究之下供認不諱遂著枷號一個月期滿責釋○枷犯周阿桂劉金海劉金山陳阿三陳阿福帥連福枷期已滿大令命帶案開枷將陳帥各責三百板周等各責五百板然後開釋 
[美租界捕房紀事]  
　　前晚有流氓成順麻皮者至楊樹浦路某飯店攫取洋銀若干元經店主投報捕房捕頭令某包探拘獲押候轉解公堂禀請讞員張柄樞司馬懲辦○昨晨鄉民某甲行經下海廟左近突被衆流氓借端勒索不遂所欲肆意攢毆因即投報捕房捕頭允派包探查緝○粤婦某氏僑居北四川路靑雲里昨日亭午與鄰婦某某等氏作葉子戲一言不合互相扭毆旋赴捕房聲訴捕頭詰得兩造各有不合從寛釋出不予深求 
[金陵官報]  
　　二月二十二日文武各官均禀賀將軍信咨送南洋學習翰林院編　汪鳳　均會　　孚上海　器局湖北候補逆趙濱産均見辭上海文　局候補道　庚辛宜昌鹽釐候補道郡良查禁鹽城米糧出口候補道俞啓元謝委會辦機器局蘇屬紗洲　地專宜候補道郭木謀江西學務處候補道楊寶壬奉江西撫憲　來　　　　駕前安徽候補道龔疑階均見縣丞譯　禧由　山關炮台來登瀇洲兵船武永泰　靖運船王得　均辭送張宮保赴湖北二十三日候選道嚴開弟辭赴滬知府王　嘉　　臺札委伺候張宮保赴湖北辦理沿途支應　二十四日候補道曾　祚唐治夔吳頣陳時政均見候補道潘學祖　知奉署督憲張　台恩　路大臣　會委辦　路逆江　候補涎蔣松齡會辦江西全省警察知兼學堂事務候補道楊寶壬湖南候補道察乃煌廣西候補道孫志君五河鹽壓候補道莫繩孫均到見統領北洋海軍　軍門摥州府余九　江浦縣俞熙江都縣吳式　署江陰縣吳鐃沈贛榆縣徐樹　均到見均和輪船馬廷樹赴上海解廣西軍火二十五日運　程　棧候補道　典光均到見四川　縣屬家宛　辦上海英美租界會　知縣魏詩銓均到同知陶美濟知縣曹炳文均委隨陶觀察赴徐州差遺二十六日上海道　見江南提台李雲南提臺彌均會二十七日江南提嘉　占椿總統常備右軍雲南提臺張春發均辭軍門行皖省抽收淮鹽加價事宜安徽候補首卞緖昌到前湖南大學堂物那化學總敎習葛　殷湖北來知府殷洪　禀知奉委徐洲膏捐局提調兼銅山分局藝松鎭陳淮揚鎭　　山鎭蔣瓜洲鎭高皖南鎭黄統領陳鳳　班廣盛陳東陽均素辭知縣均　時洪　　劉謝委轅下文巡捕 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年二月二十一日京報全錄]  
　　宮門抄諭旨均錄正張○署江督張奏報銷光緖二十五年分長江水師各管官兵俸餉數目摺○新授綏遠城將軍怛奏恭報交卸涼州副都統篆務並新練靖遠隊情形摺○直𨽻總督袁奏順直各屬官員没民遺失昭信股票收單懇恩仍准補給以昭大信摺○閩漸督許奏爲遴員署知府　 
　　太子少保頭品頂戴署理兩江總督湖廣總督臣張之洞跪奏爲長江水師各營光緖二十五年分官兵俸餉等項銀兩報銷遵照新章攺　爲奏恭摺仰祈聖鑒事竊查長江水師設立在兩江境内者十四營歲需俸餉米折等項銀兩前經奏定章程酌留江西之湖口安徽之大通江蘇之瓜洲等三處釐卡每年每卡各提銀十六萬兩自同治八年爲始因船廠經費製造火藥不敷添設親兵飛划先後加撥江西湖口釐卡銀一萬兩皖南茶釐局銀一萬兩江蘇安徽釐卡銀各五千兩共銀五十一萬兩按年解歸江南鹽巡道庫支發歴經題報至光緖二十二年分止並將二十三四兩年分俸餉等項銀兩遵照新章奏銷在案兹據江南鹽巡道徐樹鈞詳稱光緖二十五年正月起至十二月底止共收江蘇安徽江南三省各局解到二十五年分及補解二十四年分餉需共銀五十萬六千一百九十一兩有奇又舊管存銀十二萬四千四百二十二兩有奇統計共存銀六十三萬六百十三兩有奇内支發長江水師提督湖瓜三標十四營經制官弁兵書廉俸蔬糧餉米折親兵口糧皮紙火香折價飛划津貼又金陵湖口兩船廠二十五年分修造戰船工料又　解二十五年分洋藥經費共銀四十八萬一千一百三十七兩有奇内除動用申平欵庫平銀一萬兩又小建欵庫平銀六千六百五十五兩有奇外實動正欵釐銀四十六萬四千四百八十一兩有奇應存銀十六萬六千一百三十一兩有奇内劃書應扣各管小建銀四千八百五十兩有奇計正欵實在存銀十六萬一千二百八十兩有奇又扣建項下光緖二十五年分扣存各營小建銀四千八百五十兩有奇舊管存銀一萬一千四百九十七兩有奇共計銀一萬六千三百四十八兩有奇内除湊放長江各營　餉銀六千六百五十五兩有奇又放各營應領本年輪換號衣價銀四千六百六十四兩外實存小建銀五千二十八兩有奇又扣收各營解　光緖二十五年分截曠湘平銀八百四十四兩有奇舊管存銀三千九百四十五兩有奇共實存截曠湘平銀四千七百八十九兩有奇以上三　所存銀兩應遵照定章留備長江水師各營以後閏月及釐局撥欵不敷之用等情詳請具奏前來臣覆核收放各欵均係照例支給委無　　　繕具淸單恭皇御覽仰懇天恩勅部照數核銷除將送到淸册分咨户部兵部外理合會同江蘇巡撫臣恩壽安徽巡撫臣聶緝　護理江西巡撫臣柯逢時長江水師提督臣程文炳恭摺具奏伏乞皇太后皇上聖鑒謹奏奉硃批該部知道單併發欽此新授綏遠城將軍凉州副都統奴才恒壽跪奏爲恭報交卸起程日期並新練靖遠隊大槪情形恭摺仰祈聖鑒事竊奴才遵旨攺練新操於光緖二十八年十月二十八日恭摺奏明在案光緖二十九年正月初四日專差齊回原摺奉硃批著移交玉　督飭　眞訓練務成勁旅單二件併發欽此跪　之下欽感莫名伏查奴才於光緖二十八年十一月十三日内閣鈔奉上諭綏遠城將軍著恒壽補授欽此當卽敬謹具摺叩謝天恩　懇陛見謹擬奉旨後卽迎摺北上以抒彌慕之忱惟奴才攺練新隊甫經閱操旂　號衣均應製　不敢以交缷有期遂生懈弛月餘以來躬親督練倍加愼重恊領各官等亦皆奪勉圖功營中諸務刻已粗有頭緒查新任副都統奴才玉　到任　時奴才瞻天慕懸之誠彌殷　悃謹將凉州副都統印篆並聖諭書籍勅書令箭以及新操事宜均於正月初十日循例委交左　四旗滿洲蒙古藍翎恊領托經阿暫行護理當卽面示恊佐各官等令將管務新操認眞練習務期精益求精仰副　　朝廷整飭戎行之至意奴才卽於是日交卸起程趨叩　關廷跪求　　聖訓所有奴才交卸起程北上日期並新練靖遠隊一切安置情形理合恭摺具陳伏乞　　　皇太后　　皇上聖鑒謹　奏奉　　硃批知道了欽此 
太子少保北洋大臣直隷總督臣袁世凱跪　奏爲順直各屬官員商民遺失昭信股票收單懇　　恩仍准補給印收請獎以昭大信若　仰新　　聖鑒事竊臣查直屬官員商民認明昭信股票前因庚子之亂各州縣官員商民原領股票收單半多遺失於光緖二十七年七月二十八年十月間由藩司照式刋刷收單編列字號蓋用司印分别補給詳經前督臣李鴻章並臣先後咨部立案旋據藩運兩司因各州縣官員商民請獎者甚屬寥寥部限將届於上年十二月間詳經臣據寳　奏請展限半年奉　　硃批著照所請户部知道欽此轉行欽遵辦理在案兹於光緖二十九年正月十一日准户部咨以各省股票請獎章程官員惟憑收單商民惟憑收票若再另行刋刷印收隨時塡發必至重復冐濳流弊　多行令轉飭各屬凡係官員仍持原領收單商民仍持原頒股票迅速赴部請獎勿得逾限自誤等因復經札據直隷藩司周浩長　鹽運司汪理高會群稱遵查各省股欵意程官員惟憑收單商民惟憑收票未經軍務之省分自應照此辦理若直隸省自庚子年拳匪之變蹂躏殆徧不特津省各看所存奉部頒發昭信股票以及昭信直局刋印收單均已焚燬無存卽被兵之各州縣官員商民原領股票亦多遺失且查光緖二十四年間直屬勸辦昭信股票章程官員按缺之大小認繳銀兩匀作三年分攤商民騎其量力捐輸遵奉部章先給收單後換股票嗣於二十五年奉部頒到股票迭次檄飭各州縣轉飭各該商民執持收單換領股票各該州縣自應一州一邑彚齊請領其中更換者固多而道路較遠展轉行知或股分較多收集需時未換者亦復不少是以一年有餘尙有遺存股票並尙有未領股息者至官員原領收單定章如某州某縣認繳一千兩者印由現任之州縣先行措解按三年分攤遇有遷調前後任截曰認攤勢不得不分換寳收各請各獎此外商民祗有原領收單未換股票因亂遺失者若不准其　領請獎亦不足以昭大信且查各州縣商民認領股票惟天津縣爲最多而天津庚子之亂適當其衝被害最酷各該商民所有股票未遭灰燼者不過十之五六更不得不補給收單俾得請獎藉資激勸至補給印收重複冐濫之弊部臣所慮誠是第直𨽻原辦官股共收銀二十八萬二百兩商民等股共收銀六十九萬一千五百兩原認股欵各若干原領收單股票某字某號及商民已未換領股票曾於未奉部咨之先早經嚴飭各州縣詳細查明如商民補領收單必須開明原領字號取其保結加具印信方准補給將來如查有重複冐濫情弊將原領之人究　並將該州縣詳請懲處如是愼重辦理似足以重名器而杜弊端詳請　奏咨等情前來臣覆查昭信股票開辦之初部章極以取信爲主嗣因本利無欵籌付准其請獎原屬不得已之舉今直𨽻官員商民原領股票收單遭亂遺失請補印收業經該司等查明底案嚴杜流弊並早經咨部立案自應准其補領請獎以昭大信而勸將來順屬各州縣官員商民認眞股票與直屬事同一律亦應照辦俾免向隅除分咨行外謹曾同兼管順天府尹臣除會灃順天府尹臣陳璧恭摺具　奏伏乞　　　皇太后　　皇上聖鑒訓示飭部查照施行謹　奏奉　　硃批户部議奏欽此 
許應騤片　再　建泉州府知府萬本敦在任　故遺缺查有候補知府金學獻辦事穩練堪以委署據福建藩臬兩司會詳前來除咨部外謹附片具陳伏乞　　聖鑒謹　奏奉　　硃批吏部知道欽此 
 
