# 1913 - 104 - 4914422

 

Page 1

 
 
論說大借欵合同草案第五條 
[評論）續（）來稿（]  
　　按以上章程與合同彼此對照其中抵觸之　不一而足如甲總綱第一條關於稽核總所之設置及名稱章程則云稽核造報所因事務重要欵項繁瑣而設其主動合由於我國聘用洋員不過借材異地全不由外人之干涉而全同則云中國政府須倚賴外國臂助全由借欵之關係而發生並將改良鹽稅之權訂入合同之内則此項機關之設立主動全由於外人其謬一也章程所云稽核造報總所似僅有稽核造報之權不涉於行政方面而合同則云鹽稅總監督所夫總監督與稽核造報其權限之大小無論何人一望而知猶恐權限不確定除列舉各種行政特權外）如給發引票及簽印放行征收存儲保管提用等（又重言以申明之曰有以上各等之最高權吾不知監政最高權與主權有何差别其謬二也章程云又各省分所設經理華員一人協理洋員一人旣曰經協理明明有主客之關係而合同則云華洋所長各一人並無經協理之分並申言之曰關於鹽稅之征收何管均負連帶責任而附註内並規定曰此二員之等緣職權均相平等豈第平等而已吾恐所謂華員者不過作洋員之翻譯而已何則華員之職權規定於章程内而洋員則有合同爲之後援况章程與合 
 
 
 

Page 2

 
 
同權限之大小又屬不同其故一華員由總所委任而洋員則係聘任其故二華員可以自由免任洋員不能無故免任其故三有此三原因雖有精明强幹之人亦不能不爲洋員之傀儡况現在財政部之用人惟阿容取悅爲能但求一能充洋員之翻謹者已屬上選矣夫外人之用心何所不至獨怪吾執政者竟茫不加察爲其所愚况一所豈容有二所長今外人如此要求乃竟聽之一任其華洋兩紙合同文義不符而藉此誆騙國人以掩其損失主權之醜其謬三也乙項關於用人之權章程内所規定者權有總所一會辦各省分所一協理此外更無洋員之必要而合同則除洋會辦及所長外又有總所及分所必需之華洋人員一語夫總所之洋員會辦是已分所之洋員則所長是已此外之所謂華洋人員又係何人百思不得其故揣該部之意必將總所之稽核員及分所之屬員均改爲華洋各半純然爲華洋合辦之鹽務其心始快而洋員乃無限制其謬四也且照章程而言總所之稽核員分别委任此句係緊接上文由財政總長任用聘用而言則此委任權固屬於財政總長也分所其餘員額由總所酌擬呈核總所以總辦爲主體是用人權亦屬於總辦也而合同之内則渾言之曰由華洋總會辦會同定奪是不獨喧賓奪主總會辦權限不分並將財政總長之用人權亦爲洋員吸收而去其謬五也 
時評 
[洪述祖未獲）無名（]  
　　洪述祖之未獲余爲中國惜之葢洪爲應案之關鍵人可以洗刷南北之疑嫌者也 
　　洪爲應之主使者爲宋案之罪人獲之可以得宋案之正兇其故一 
　　洪爲屢禍中國之人爲中國之罪人獲之可以除一中國之大害其故二 
　　洪爲洪氏之不肖子爲洪氏之罪人獲之可一洗洪氏之恥其故三 
　　洪以幸災樂禍賣國殺人爲事獲之可以除一人道之賊其故四 
　　萬目所視萬手所指共視共指一洪而洪竟兎脫洪亦幸而免乎雖然洪之幸中國之不幸也 
[命令]  
　　四月一日臨時大總統命令參議院議决中國鐵路總公司條便本大總統依約法第三十條公布之此令領參謀總長事黎元洪呈請任命雷寵錫爲陜西陸軍測量局局長應照准此令 
　　領參謀總長事黎元洪呈請任命魏邦屏爲廣東都督府參謀長應照准此令 
　　陸軍總長段祺瑞呈請授齊得勝周崇岳鄧世英謝安國毛樹駿趙春另石渠陳　夏雲章饒運鈞蕭昌熾胡學伸陳嘉祐陶在和朱光斗魯滌平楊萬貴胡兆　吳家銓張子斌王玉林李金山梁錫球譚道源劉耀武朱光傑周立　沈國英兪紹瀛爲陸軍步兵上校林益簡龔驢爲陸軍騎兵上校吳連斌爲陸軍砲兵上校龔固王如春黄文祺爲陸軍工兵上校應照准此令 
　　陸軍總長段祺瑞呈請授張以祥爲陸軍憲兵中校汪光苕熊濬朱澤黄吳德俊李東昇賴楚黄正林鄧　滋王鴻榥袁兆華廖東波楊穆陳錫鵬劉文棟莫南鳳宋鶴庚李隆樞孫文俊陳策楊傳烈馮文魁李藩國譚洪祥萬爕瀧李可斌陳烈彭友勝吳瑞卿彭永倬張志陶成曾之屏諶鴻均爲陸軍步兵中校陳鴻範尹葆南李潔堅趙鶴琴陳亞林爲陸軍騎兵中校陳燦龔崇彥爲陸軍炮兵中校劉思九鄭重爲陸軍工兵中校應照准此令 
　　陸軍總長叚祺瑞呈請授周鴻鈞解忠鄧鎔渠爲陸軍憲兵中校李敏初成日陽戈文偉黄復元楊振邦馬玉成劉宣鄒蔭棠沈鵬傅爾梅蕭光禮張學鵬姜家祺郭厚堃張安邦丁縉趙晉陽董怦鍾麟曹敏勳王文韜何家瑞曾昭墉丁卓李祜王希曾謝星希鄭宏謨謝貽翔俞騰朱垓聶金黄金凱薛建勳龍爲光朱振黄謝馥爲陸軍步兵中校潘守蒸章炳文吳鴻恩周雄熊實慈康伯笏彭昱東爲陸軍騎兵中校劉亞威魏彥龍涂光勛王恭禮尹兆塵爲陸軍砲兵中校徐彥爲陸軍工兵中校錢蘊忠方振武吳紘石之鐸爲陸軍輜重兵中校應照准此令 
　　陸軍總長叚祺瑞呈請授王邦吉莊麟彭允文盧事戎王吉庶王普張莊唐義彬左全忠高國俊爲陸軍步兵中校黄彥升爲陸軍騎兵中校朱昭成柳南爲陸軍炮兵中校成斌彭湘爲陸軍工兵中校劉昭毅曾佟爲陸軍輜重兵中校應照准此令 
　　陸軍總長叚祺瑞呈請授田鴻恩白玉堂楊璿余毓芳梁元超李海標安定起李柏台楊藩卜修乾魏鎭鰲王鉞馬孝篤黄孝先周世棠彭彬龍運初蔡雨汀劉端徇蘇國屏彭榘楊肇雄爲陸軍步兵少校楊定遠姚忠誠張自雄爲陸軍騎兵少校楊中嶽王勛業楊世昆劉鉞戴敦漢爲陸軍礮兵少校彭步高蕭翰爲陸軍工兵少校應照准此令 
　　司法總長許世英呈請任命房金錡爲山東濟南地方審判廳推事并署山東高等審判分廳監督推事牟家夔爲山東濟南地方檢察官并署山東高等檢察分廳監督檢察官應照准此令 
　　國務總理内務總長趙秉鈞呈稱據福建民政長張元奇呈請任命劉瀛林桂芳爲秘書應照准此令 
　　國務總理内務總長趙秉鈞呈據黑龍江都督兼署民政長宋小　呈稱綏化縣知事黄家傑呈稱辭職黄家傑准免本官此令 
　　國務總理内務總長趙秉鈞呈稱據黑龍江都督兼署民政長宋小濓呈請任命常　廷爲綏化縣知事應卽照准此令 
專電 
[北京電]  
　　國民黨不認孫黄有號令宣布北方罪狀事但似多數不主舉袁有舉黄總統陳總理之說但確未决於黨議 
[北京電]  
　　政府人宣言應本係朱瑞電請拿辦嗣黎電應願改過効順請免拿並責令解散共進會應遂來京稱會員大半失業須五萬元安揷事後皆有報告到部所傳以念五萬元殺盡黨人之言不確至趙始終與應無函件往來云云法使確函外部移交兇犯公使團亦决議移交 
[北京電]  
魯督電廿八濟南站有人自稱洪引之買票南下即電浦口捕拿覆稱無之昨午袁急電魯寗皖督嚴拿趙一日四辭謂旣牽及内務部人已若留職則於搜據緝兇必受疑謗故請暫行離任並非辭職袁初不許梁士詒到後贊成之故允令叚總長兼總理言敦源兼代内務總長叚今日接任據國務院人云日内當有明文現在揣測之辭日多某甲持應念一下午子刻所寫信來京致金台旅館主人云向政府領錢翌日被人查出即倉捉出京國民黨派人赴津追之已赴滬現吳景濂持此信問趙趙稱確有其事但彼係持印領呈文領薪水者領呈尚扣存未發而國民黨人謂甲已領得二千五百元鈔票因其於次日持令館主兌現又謂應宅中搜出國院印大勳位勳一位空白據政府人云勳位向無空白此必揑造又聞政府人謂應家中並搜出二十發京電底稿云宋已斃命特禀聞宋死於念一必不確云云此間德文電報稱京官宋某發滬電云所稱宋已斃命之電已轉呈更覺離奇現在内外搆煽謡諑百出至謂國民黨擬提組織特别法廷案審政府云云現袁尚鎭靖以嚴緝此凶解釋疑團爲宗旨黄興派陳第明日抵京 
　　按此電係前日所發因至昨晨始到故未及排入昨報 
[北京電]  
　　贛督李以喧傳王芝祥請兵攻贛密電探詢是否他黨揑造孫少侯去電兩方解釋 
[北京電]  
　　江西戈軍已交王芝祥管趙從蕃卽日赴滬贛事諒可就此了結 
[北京電]  
　　昨日各黨憲法討論會四黨均主兩院權利不同等國民黨主張總統無解散權謂美法以議員任期過長故須有此以徵民意中國反是餘三黨皆主總統有解散權 
[北京電]  
　　國會事務局函請鄭言爲參議院辦事委員長林長民爲衆議院辦事委員長 
[北京電]  
　　孫武函論漢冶萍應歸鄂辦商部核議謂地跨數省易啟爭端債多股少運掉不靈事大人衆督察不易財力枯竭無術救濟積弊太深難期振作外債糾葛關係主權應歸部辦 
[南京電]  
　　應省長覆電國務院公署所設員額無可再减現定科長各官俸給均係减成支配就政費論尚水逾額即希備案 
[南京電]  
　　昨鹽運司張弧來電十二圩地鹽船失愼殃及街巿水陸延燒自夜逹旦商民損失甚鉅 
[南京電]  
　　應省長電飭宿蕭兩縣知事開挖龍岱河暫行停工 
[南京電]  
　　應省長電請政府頒定警界服制以資遵守而昭劃一 
[南京電]  
　　應省長昨電請内務部任命开 
穆湘瑶爲淞滬警察廳長 
[南京電]  
　　律師公會昨開會籌議改組事宜 
[南京電]  
　　財政部昨電應省長蘇省產銷稅速卽籌辦 
[南京電]  
　　劉揆一譚人鳳昨由津浦車到寗當卽赴滬 
特約路透電 
[北京電]  
　　國會議員到京者約自三百五十員至四百員之譜正式報到者僅二百員其餘諸員聞皆從事部署本黨利益貴州及蒙古兩處之選舉尚未告竣蒙古代表將在北京選舉青海已舉定代表三人西藏代表問題頃正提及京中現有藏人數名似願代表全藏惟彼等欲求藏民舉之似極困難云 
[北京電]  
　　比國鐵路借欵債票三月三十一日在比京發售已募逾原額之半一據私電聲稱該借欵發行極爲勝利 
[大理府電]  
　　滇藏邊界之羅齊（譯音）部落聚衆叛變麗江府民團現廣收馬匹以備運送軍火糧食前往鎭剿大理居民恐有乏薪之虞蓋麗江府山林甚富所伐之薪多用馬匹運至此間銷售也 
[南京電]  
　　此間久旱之後已得雨澤各項收成極有佳望 
[武昌電]  
　　前日此而處决多人昨復處决八人皆係煽動作亂之遣散兵士省議會附近一帶已派特别軍警梭巡不分晝夜得隨時入各旅館搜查匪人此種舉動全係防範遣散之軍士並無他故譯電 
[北京電]  
　　中政府與美孚火油公司商訂借欵一事已由該公司聲明實屬子虚該公司因於中國革命時曾受損失且所收各省軍用鈔票目下虧耗甚巨故催促中政府照數賠償 
[北京電]  
　　國務總理趙鈞致書參議院請將總統提出設立憲法起草特别委員會之議件重加研究據謂臨時約法中並未規定應由參議院草擬憲法且引美法兩國爲證兩國均另設機關專辦此事 
[長沙電]  
　　英國所派調查湘省罌粟之委員三人已乘英兵艦雪塞爾號抵此 
[倫敦電]  
　　每日郵報現懸奬英金五千磅以求英國水面飛艇能於十七小時内環繞大不列顚一周中間並無停頓者以第一人爲限並懸奬英金一萬磅以求英國或外國式之水面飛艇能於七十二小時内飛渡大西洋者亦以第一人爲限 
[倫敦電]  
　　英皇致電美總統威爾遜謂美國近遭水灾傷失人口甚多實深悲惻請致慰美國國民云云美總統卽覆電答謝 
[倫敦電]  
　　當道囑路透電社聲明英皇英后並無欲於本年游歷歐陸之意 
[倫敦電]  
　　摩干君之逝世係因神經衰頽之故自耶穌復活節星期日起君之神志及腹内消化力均日見退步卒乃人事不省而自星期五日起卽不能進食意大利各報皆謂此蓋世之富翁實以餓殞生云 
[倫敦電]  
　　據維也納消息奥國戰艦與巡洋艦五艘又滅魚雷艇一艘已距安底伐里（芒國口岸）二十英里尚有步軍一聯隊已在柴拉登船向南方出發路透電社復確切宣佈列强因芒台里格洛不依彼等要求停攻斯克太里故已表示同意須派軍盤在芒國海面示威目下各政府正在商酌辦法列强是否將參與海軍示威反對芒台里格洛現仍未可遽决據巴黎消息法國與英國均不欲參與此事法國現派軍艦一艘開往考夫實因英國已派艦二艘前往該處之故 
[買爾太電]  
　　英國頭等護甲巡洋艦堤番士號已奉命預備開往東方現信該艦將會同他國軍艦示威芒國海面 
 
 
 

Page 3

 
 
　　維也納電奥國海軍艦隊卽將啓綻赴安底伐里示威 
　　芒京電土軍在太拉巴虚之南冐險突圍目下猶在鏖戰 
　　倫敦電路透電社得悉巴爾幹各邦答覆列强調和之公文辭頗和平將於今日（一日）遞出布國已允將薩洛斯至米堤亞界線之議作罷改由愛洛斯起至米提亞止 
　　土京電土政府已致文答覆列强申謝彼等居間調停戰事並承認彼等披出之條件及誠意信託列强告成和局 
　　布京電據政界宣稱布國政克亞得里亞那堡死傷將士一萬一二千人布軍共俘土國大將十四員軍官二千員兵士六萬名 
　　柏林電據羅馬尼亞京城消息布國魚雷艇水兵於醉後開炮轟擊瑪戈里列鎭焚燬過半羅政府已行文向布政府嚴辭詰問 
[公電]  
　　清江爭路團電各報各團體參議院各議會鐵道協會均鑒清楊鐵路喪失主權經同人並江北公會等分電爭詰督辦來電仍堅執比公司有管理權且以合同外語曲爲解釋甘心放棄寗獨何心沙海昂因公論不容轉肆誣衊個人冀亂是非督辦卽假此以淆觀聽喪權媚外貽誤大局除再具報告書亟先電乞主持公理勿任欺罔清江爭路團叩 
要聞一 
[北方之宋案談陳家鼎等之質問]  
　　宋教仁被剌滬寧車站竟以殞命此事發現全國震駭南北統一共和告成已週一載光天化日之下乃演此等懷奸暗殺之亂狀功人莫保國責誰擔擾亂如斯法紀何在議員覩此危機不無疑慮夫宋教仁爲手創民國之一人勳施爛然彰彰在人耳目無端遇害政府於保護元勳之責何政府對於一船人民皆有保護之天職况在元勳元勳如此難保他人能母更危勢必至人民動相戕賊如孟子所謂人將相食者其禍伊於胡底政府於維持治安之責何此等奸人敢於槍剌宋教仁 
以此技内亂如是險象環生外報譏評國紀盡失竊慮國人對於共和前途咸懷恐怖外人對於承認事件不無疑難政府於保守現狀力維大局之大計何大凡東西各國政治家皆負有一種政見隨時發表國會開幕在邇正式政府成立有期大政問題之叢脞莫甚於此時發策救時士亦莫多於此時若如宋教仁先日演說政見於前不旋踵喪身於後則殺機一開來日大難匡國救時諸彥勢必至朝發言夕被剌策未竟而身已戕懷才愛國者人人自危陰謀主殺者在在皆是政府尚有何法維持但國不可一日無法紀民不可一日無保護臨時政府一息尚存卽臨時約法一日有效查滬寧站地非租界國有法權剌客從容舉凶悠然而逝毫無警追有目共覩該站平百警衛森嚴何以此時一若無人之國當日被剌情事實屬大惑莫解爲此照臨時約法第十九條第九項參議院法第六十二條及第六十四條對於政治上有疑義者提出質問書卽請政府速予限期出席答復以釋羣疑而維大局再此案重要務請迅於眞凶拿獲時澈底追究主謀明示天下藉正人心合併聲叙 
[張博泉之演說]  
　　張繼氏日前在該黨本部對於鈍初死事之演說洋洋千言大略謂鈍初之死據外間消息實爲應夔丞所指使應本上海流氓但此人近恐已爲人收買故吾人於應夔丞之外仍須根究主使之人云云其詞中並及於現總理趙秉鈞云 
[趙總理之憤慨]  
　　國務總理趙秉鈞氏進謁袁總統大略言我不願爲總理實以總統委託不敢放棄國民責任受職以來朝夕勞苦髮白齒摇不意區區苦衷無人見諒現在宋鈍初一案外間某黨竟疑秉鈞主使此事毫無公理秉鈞萬難緘默擬請卽行辭職前往上海與凶手對質以期水落石出云云詞意異常憤慨經袁總統再三寛譬謂此輩悠悠之口不足較量云云趙氏始興辭而出 
[姚雨平之電]  
　　昨總統府國務院同時接到姚上將雨平來電一道確係因宋遯初被剌廣東軍人憤恨請嚴辦凶手窮究主謀以肅法紀而安人心云 
[袁總統之電]  
　　昨總統府特發專電上海陳交涉使轉孫中山先生請速駕北上面商要件探悉袁總統因宋案謡言四起關係甚大極願中山出以維持故特電促來京至今尚未得覆電云 
[外人之評論]  
　　自遯初先生被剌身死以來各國駐京新聞記者如日本村田内藤安岡田等君美國阿奴特君法國母利斯君及其他一切特别記者莫不連日紛紛造訪新聞團陳君家鼎語次頗現一種傷感莫名之態咸謂宋君此死不第關係中國全局且於各邦趨勢亦有莫大之影響蓋宋君所抱對内對外政策純取保全和平共享大同主義各國對於中華之觀念均謂正式國會成立在卽以宋君之才力學識倘一旦得掌政權則所抱主義轉瞬卽將逹到幾與列强握手有期縱間有一二野心勃勃者亦無用其伎倆今旣如此以終其被害情形乃係貴國内政吾人原不必過事推敲然試問貴國果否再有如宋君其人者繼續奮起遺大投艱以竟宋君未了之志而挽目前危險之局且貴國報紙中有云政客遭剌如大隈如伊藤如卑士麥等亦屬先進國嘗有之事不足深怪然不思人之遭此變故均在國基鞏固以後貴國則險象環生飄摇莫定乃竟遭此姑未卜當局諸公曁一切國民等會一思及亡國二字否云云 
[洪述祖之醜史]  
　　洪述祖字蔭之江蘇陽湖縣人原以佐雜在台灣候補因盜賣軍火私通某國事發爲閩撫劉銘傳所捕獲已綁赴巿曹擬正軍法爲同寅諸人跪求改爲充軍此前清光緒甲申年事也戍邊十年遇赦回籍復捐知縣在湖北候補時岑春蓂任湖北江漢關道委洪充漢口清丈局坐辦後以勾通洋人盜印地契釀出交涉鄂督張之洞擬置於法得趙某爲之發電求救謂係名士洪北江之後裔張僅將其驅逐出境從寛免究頻年以來匿跡滬上爲人經手購軍裝機器所獲不資復捐侯補道至北洋候補因私借洋欵盜賣礦山爲陳夔龍奏參革職永不叙用其考語爲膽大妄爲也共和成功北京政府成立不知如何運動得充内務部秘書到部後攬權納賄任意招摇日在大李紗帽胡同醒春居及石頭胡同武林金並某孀婦處與某某等秘密談話其聲名之惡劣固通國皆知旋以其私人陳以豐陶洙陶毅均位置僉事以至惹起闔署辭職之風潮後又僞傳趙總長之面諭欺蒙榮次長復從中播弄是非以至趙榮不洽榮之左遷蒙藏局卽由洪之傾軋也近來凡屢次小借欵及通運公司包買倉米北京電車公司之成立皆係洪之大力平日在部辦事之日甚少甚蹤跡頻奔馳京滬間車站往來人物表中一月恒見其姓名可以證之今年三月大總統賞勳之典洪得三等嘉禾章洪最長於口辯屢受逹官顯者之賞拔惟其人心術險狠尤有敢作敢爲之膽量故屢獲重咎蓋才足以濟其奸云 
[新聞團之追悼]  
　　北京新聞團日前發一緊急通告云本團政治記者前二十世紀支那民報民立報主筆宋教仁先生在滬被剌死偉人難得長城忽傾報界含悲各界同痛本團特定陽曆三月二十九日午後一點鐘起五點鐘止開追悼大會於虎坊橋湖廣會舘凡政議軍法學警商工藝報各界及各黨各團男女同胞諸君務所届時早臨同伸哀悼並請諸君多賜輓聯哀詞等大作先期惠送魏染胡同本團以便陳列而增哀榮除早登各報布告外特再飛聞 
[雜評一（無名）]  
　　漢冶萍之部辦漢治萍上海開股東會主商辦孫武函商部請鄂辦商部核議定部辦雖然以若大之費若大之債若大之弊若多人之爭執我恐所謂商所謂鄂所謂部者均未必能肩此重任而漢治萍之前途大可悲惜也 
　　美孚借欵之虚談美孚借欵大借欵不成後一有力之借款也然據今日美孚宣言不唯無此借欵且欲向中國而索償焉然則所謂若干千萬之借欵說果何自而來耶假使其外之若干千萬之借欵說盡如美孚則新借欵之希望又成春夢矣雖然中國今日事借欵尚其小焉者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[章士釗討論總統制内閣制之利害]  
　　章君士釗日前解釋總統制與内閣制之利弊至爲精湛其節略如左（甲）内閣制（一）内閣由上院多數黨所組織非議員不能爲閣員（二）内閣責任（三）以行政部干涉立法（四）得解散議會（乙）總統制又内閣制有客部與主部之分元首爲客部内閣爲主部而總統制則總統爲實際上行政首長而亦僅爲行政首長以此兩制之分一則政府强而元首弱一則元首强而政府弱）丙（内閣制之利（一）立法行政兩部融成一片衝突無由起（二）富於彈性白芝浩曰國有急難人民可應時勢之要求退平時執政而進以臨時執政此其一也即以平時論果國民厭惡一種政策議會可迫内閣更迭易别種政策行之）丁（内閣制之弊戴雪曰吾思浮動乃代議機關天然弱點議内閣者反是其弱點（一）議會之思想不正感情移注政府不得不從而趨之（二）閣員一致更迭之無謂）甲（繼其後者不必有經驗）乙（剝奪現内閣之責任心）丙（政策上兼作劇之變更（三）議會屈伏於内閣）戊（總統制之利（一）行政部之獨立戴雪曰政府利用行政上獨立大有作爲者往往有之德之比斯麥美之林肯是也（二）責任專一（三）上院之勢力較强（四）政府了然在職時期之短長議員亦無入居政府之野心）已（總統制之弊（一）兩部衝突（二）乏一貫之精神（甲）不能提案非買收與鉗制不可（乙）議會無由充分監督（丙）彼此負責（丁）精力勢力與時間以相軋而收耗矣（戊）乏行政上迅斷與其毅力（三）選舉總統時之熱潮與總統在職時之固定性蓋天下事有利必有害害亦無可避但總統制能得良政府不能得强政府今論者所謂總統制亦一强政府但此制太不合於理論在事實上（一）生元首之專横（二）釀國本之動摇萬不可尚今之所當討論者則在内閣制範圍中而已内閣制之條件（一）兩大黨（二）社會之智識高道德高又賢者恒得被選質言之内閣政治者專制政治也欲救此弊（一）行嚴格的制限選舉（二）使議員不得爲閣員兩部各保留其正當之作用此則兼取内閣總統兩制之長似爲折衷最善之制至元首與内閣權限之關係則聽其以政治手段解決之 
[湘人發起宋案之討論會]  
　　吃一虚驚誤斃兩命 
　　湘省各界聞宋君教仁被剌之耗異當憤激鄒代藩等發起公民討論大會研究對付方法發起之前一日疊接黄君克强兩電及國民黨鄂支部一電黄電云長沙譚都督國民黨支部鑒本夜十一時鈍初兄由滬赴京上火車時被剌客鎗擊腰部傷甚重剌客逃特聞興哿又電云長沙譚都督國民黨支部鑒鈍初兄痛於今晨四時四十七分絶命請轉電其家屬遺命勿告知老母謹此電聞興養卾支部電云國民黨支部鑒宋鈍初先生被剌敝處擬開追悼大會一使人知宋君與國民政體之關係及主使者之罪狀一引起人民之警覺心預備保全平民政治之實力尊處已否開會望復漢口交通部鄂支部敬湘人接電後卽促都督致電大總統其電云北京大總統國務院鈞鑒頃聞宋君教仁在滬被剌湘人全體不勝愤激擬請大總統飭下江蘇都督民政長嚴拿兇手務獲究治主使以正刑誅湘都督譚延　等印漾此外並有長文公電致大總統國務院黎副總統各省都督民政長云頃聞宋君教仁在滬被剌身殞湘人震駭莫測所由溯宋君勤勞國事締造共和艱險備嘗中外共仰年來憂時局之阽危慨邦基之未固馳騙南北苦心維持其生平熱血所彌綸與民國命脈相呼吸果何惡於斯世必欲陷之於死亡夫以開國殊勳曠代奇傑艱貞蒙難困苦半生不死於專制淫威之下而死於共和告成之時不死於疆場効命之秋而死於一二細人之手駭列强之觀聽滋舉國之驚疑天下後世其謂之何方今建設萬端人才消乏求賢宇内能有幾人乃亦横加摧殘自壞國寶挾媚嫉之心施陰狠之術不惜舉民國之前途以求快於一逞忍冐不韙而罔顧甘爲公敵而不辭似此天化日之下竟有蛇蝎鬼蜮之行稍有人心當何如切齒而飲恨來日大難殺機隱伏此後誰復肯忘生捐軀以赴國家之急誰不可包藏禍心以逞私利之忿者人之云亡國誰與立此則延闓等顧瞻大局所爲仰天椎心呼號奔訴者也應請大總統查照前電飭下各省都督民政長嚴緝兇人窮治主使母令死者含恨於九原後世懷疑於今日不勝迫切待命之至臨電涕横伏祈鑒照遂於上月二十六號午前十時在教育會開公民全體大會到會者甚衆甫開會忽聞樓上猛然一響人皆呼炸彈來了紛紛逃避滿場台椅盡行踏壞四壁玻璃亦皆撞碎有二人從樓跌下當卽斃命場外鼎沸軍警蜂擁而入查其究竟始知樓上一人踏斷樓板板聲因作怪响並無施放炸彈情事到會之人不明其故皆徘徊場外均不敢進入後由招待員引入繼續開會有寗調元高柏鑑符定一等演說宋教仁被剌情形甚爲激昻皆謂剌客必與政治上大有關係並擬定對於宋君被剌一事之辦法請都督懸重賞派人四處密拿兇手又暫以公民名義再電北京大總統請通飭各省嚴拿要犯復聯絡各省公民合電中央一面預備實行對付之法一面請都督或公舉有能力之代表赴京起訴以期逹窮治兇手之目的云該會事務所設在湖南公學内 
湘省軍事問題種種 
[購到軍械]  
　　湘省自反正以來各項軍棧所存無幾曾經電商上海製造局分别接濟嗣因該局趕造不及遂改由德國鎗砲廠訂購機關砲十七尊並子彈快鎗等件已於日昨由輪船裝運到湘當經軍事廳特派專員起存軍械局核收矣 
[調查軍事]  
　　譚都督以湘省兵力甚爲單薄於一切編練設備亦未能悉臻完善非派知兵人員調查各處軍事無以資借鏡而策進行昨特委任軍事廳參謀長石君陶鈞前赴鄂贛皖寗浙閩粤滇等省調查軍事並酌發調查費及其川資即便遵照尅日前往各省悉心考查記載呈報以備採擇 
[維持秩序]  
　　軍事廳於日前開軍事會議議决維持秩序辦法數條兹探錄如下（一）通令各軍隊曉諭軍人維持秩序爲軍人應盡之義務毋得受人播弄放棄職務（二）會同各地方土著小隊嚴查匪類（三）各項軍裝均應妥爲保存按期造册具報（四）各官長督率軍人應負連帶責任（五）嚴查私藏軍棧（六）退伍軍人不准仍着軍服（七）指定各軍隊巡邏地點並責成負完全責任（八）本廳加派密查嚴查假冐造謡及種種不法匪徒 
[裁汰水師]  
　　軍事廳以各項水師一律改編水警早經陸軍内務各部通電遵照在案查飛翰水師汛地原係駐防省河現在旣已設立水警此項水師已歸淘汰之列擬卽酌定辦法一律退伍其精壯者准挑送巡警水警各學校肄業至長勝澄湘各水師或係保護堤工或因未設水警應俟差竣或水警成立後再行照辦 
[贛軍逼退潯鎭守府續誌]  
　　贛督撤銷九江鎭守使情形已見昨報兹接另一訪友報告與前稿略有不同照錄如左九江自省城軍隊大集人心震恐商會卽公派代表至德安謁見歐陽師長又派代表謁見王上將請其維持地方二人均應允人心稍定歐陽炮步各隊分駐德安及沙河鎭兩處並派有軍隊駐十里舖及姑塘馬宿嶺一帶其林虎軍隊則駐紮西平小火輪上現仍停泊龍開河蔡銳霆砲艇數十艘亦泊於龍開河口潯城四圍均有軍隊防衛王上將抵潯後駐節城外春和棧戈克安曁各軍官在王上將處會議上將一再勸戈辭職二十五號上將又親至鎭守使署力勸戈以保衛地方爲前提戈尚堅持不辭職主義王上將自一句鐘至五句鐘始回春和棧是日傍晚戈克安忽發出布告云頃接北京來電奉大總統命令業經飛飭李都督王查辦使查覆並令王使宣諭各軍無得妄動等因戈得此電後卽派出軍隊多名身荷鎗彈駐守電報局門首凡來拍電報者軍士嚴加盤問並尾其後是晚戈復派軍隊駐守各城城樓並派軍隊駐守各街巷口商會見此情形又派代表進謁戈君詢内容如何戈對以九江一方面自當力任保護决不致有意外舉動代表出告商民疑信參半至二十六號午後五句鐘全城城門槪行關閉各界驚惶無措城外商店一律停止交易居民紛紛遷徙旋經商會請爲開城以便行旅藉靖人心後僅開西門戒嚴如故據某機關人云是日戈有一兵前往沙河二旅兵士疑其偵探軍情忽被拘留事爲戈所聞並有沙河行營列隊伸旗大有接戰之謡戈遂下令閉城一則恐奸徒混入城内煽惑肇事一則恐本部兵士誤會致啓戎機故閉城以斷絶來往緣戈部自恃勇敢躍躍欲試戈特閉城以制止之二十七號商店雖照常開巿而警備未嘗稍懈王上將以戈部兵士餉項缺乏恐省城不能濟急釀成變故特親至商會代爲籌借三萬金以資兵餉商會允代借二萬元其數由各業分任攤借上將以此數不敷又向民國銀行商借一萬五千元路局五千元合成三萬兩由上將會同戈克安給發軍隊現於二十八號接任鎭守使戈卽交卸遵命進京云 
[鄂議會選出參議員]  
　　鄂省議會選舉參議員因黨見中梗前已選出之劉韓二參議員尚須取消重選致互相爭執延不到會頃因國會開幕期近中政府參議院均來電勸告黎副總統亦中作調人本省與論於欲獨據參議員爲彼一黨所有之人亦攻訐不遺除力兩黨乃互相讓步協定投票條件於二十七日到會投票計到者一百零二名依中英來電將前次投票不合法定之劉韓二君取消重投第一次仍係劉成禺（五十六票）韓玉宸（四十票）當選第二次當選二人一張漢得五十六票一居正得三十八票第三次當選二人一董昆瀛得五十七票一胡秉珂得四十票以上六人兩黨各得其半且每次皆共和一人國民一人故毫無衝突聞六人中惟董昆瀛係省會議員現餘四人定於二十九日接選是日夏總監督恐有激烈爭端不敢到會派實業司屈德澤代表惟聞共和黨以國民黨得佔平均勢力俱引爲選舉失敗餘四名定不使彼黨所得恐尚有一番競爭也 
[鄂軍退伍之大恐慌]  
　　鄂省第四師十三十五兩團近日退伍頗形不靖而第二師之第三旅昨又繼續請求退伍該旅原缺額不多當道深資倚重現因裁汰老軍力募徵兵各師旅皆全數退伍該旅獨只令騰出各團之第一營試辦徵兵餘槪不動其列第一營之兵願退伍者發給兩月恩餉不願者併編於第二三營詎該旅兵士見十三團等退伍有六十元之恩餉於是全體要求退伍援例給予半年恩餉並以該旅迭任前敵戰事防維省垣暗潮異常出力恩餉之外應發川資該旅長諭以現在新兵未徵老兵盡退於治安前途關係甚巨萬不可遽行解散衆兵士以將來終須裁汰堅求退伍黎公恐其生變不得已允從但以改進團謀亂之手續以煽惑軍人退伍爲惟一目的該旅自請退伍倘或爲匪煽惑爲禍不堪設想昨日發給恩餉之後卽雇船多隻以小輪拖送赴湘不准逗留生事蓋該旅兵士盡係湘籍也惟十三十五團兵士旣未繳軍服且多係卾籍連日在漢口戲園妓館茶樓酒巿等處大爲滋擾黎公特出示嚴禁退伍軍人及平民穿着軍服如着軍服而不知口號查出卽按軍法懲治現在陸軍中小各校及軍官學校均備有鎗彈以防不測江南援卾第一軍黎天才之部均調進城内其如此張皇原因不惟因改進團與退伍軍所致聞係軍官中人有反對黎本唐蔡漢卿爲改編第一二師長之信故恐慌益甚黎蔡二師長昨已託疾自請辭職據軍府人云昨黎公已召集各師旅營長以上諸官到府會議擬卽照准以吳醒漢（原充軍務司長近調爲都督府參謀長）爲第二師長蔡濟民爲第一師長所遺參謀長以徐逹明補充惟蔡吳二人尚未承認故延未發表是日又會議防範亂黨手續各軍官均願擔負責成嚴禁軍人爲匪勾結劃分地叚巡查黎公始稍安心 
閩省近事紀要 
[審計分處頒布領欵手續閩省審計分處]  
　　由中央任命方君兆鰲後業於本月十號開辦兹已詳造清册叙明按月槪算及支領欵手續通咨各機關查照遵辦略謂各項領欵前月五日以前各機關應編造次月支付槪算分册繳各主管官署各主管官署於十二日以前彚編槪算書送財政司財政司儘廿二日以前彚編槪算總册交審計分處覆核審計分處儘月之末日以前將覆核之結果通知財政司財政司於該月五日以前知照各主管官署通知各機關各機關於該月十日以前照槪算之數塡明領欵憑單（領欵憑單由各主管官署備置） 
送交各主管官署各主管官署於該月十五日以前彚送財政司財政司彚核後一面得發欵命令頒發國庫（國庫未定以前即以財政司爲國庫）一面將發欵通知書通知各機關一面將該領款憑單送審計分處查核各機關得發欵通知書後應具總收據三聯單（此單係由主管衙門備置）派員向國庫交欵總收據三聯單以一聯存庫一聯由庫送財政司一聯由庫送審計分處惟其間有與財政司接洽者均以民政長名義行之云 
[省議會議决組織聯合會]  
　　閩省會日前接廣東省議會電稱正式省會初立協商事件極多現擬發起各省議會聯合會各派代表擇地開辦遇有關於議會重要問題藉資研究貴會如表同意希卽電覆云云繼又接南昌來電内開頃接廣東電稱發起各省議會聯合會本會以國基甫立危象環生一切重要問題尤宜組織聯合會以爲國會後盾希從速贊成此議一致進行全國幸甚云云旋於上月念一號開第二次會議卽行提出經公同表决僉以此議甚爲確當請電促各省協力進行廿二號上午十時卽行電覆並通知各省議會略謂廣東發起聯合會敝會極表同情惟開會期間地點及代表人數如何組織請貴省安商辦法尅日盻覆各議員等一面籌備選舉代表人想不日當可就緒矣 
地方通信 
[南京]  
　　新舊兩公司一律銷津浦路客貨搬運自南北通車後路局卽取銷舊有之民生公司收回自辦當未收回前另有組織新公司者冀與民生爭利至是遂欲侵路司之利益範圍致有二十四日暴動之風潮日前交通部呈請大總統命令凡津浦鐵路新舊搬運公司一律取銷以整秩序而便行旅倘再有妄冀非分之利滋生事端卽由都督民政長拿究嚴辦以維公安國務院已將此項命令通知江蘇都督及津浦鐵路浦口辦事處並轉飭該路警務處通告一體遵照矣 
[鎭江]  
　　鄉議會要求清鄉鎭屬丹陽縣四鄉自運興以來盜賊蠭起尤以東南鄉一帶爲最姦淫擄掠日必數起現經各鄉議會要求縣知事舉辦清鄉以保治安 
　　崇儉會已開幕鎭城學界同人以世俗日趨奢侈金錢浪擲生計益窮特發起組纎一崇儉會以改良婚喪破除迷信免去一切浮費爲宗旨期收矯正陋風化民成俗之效入會者已逹百餘人一切組織均已告竣爰於四月一號在城内景福堂開成立大會矣 
[松江]  
　　城廂富嫗被盜松郡城内北倉橋西偏吳姓嫗年逾八秩蓄貲甚富前夜十二鐘忽有盜匪踰垣而入將僕媪及嗣孫房門反拴後入嫗臥房欲以敗絮堵嫗口嫗急稱銀物恣取惟求勿縛時入室者惟兩盜餘均在外乃刦去英洋二千二百元本洋不計衣箱八口盡被傾倒擇皮綢值錢者掠取半响始呼嘯而去昨晨開單報請檢察廳勘緝傍晚警局偵探在北倉橋河干查見銅面盆認係贜物水師公署中又以電話報告警局謂已獲到舟子一名青浦籍確係吳家刧盜云 
[安徽]  
　　司法籌備處之通告皖省前奉部令改司法司爲司法籌備處業經李處長改組成立昨由部頒銅印一顆其文曰安徽司法籌備處印現柏都督已通令六十縣此後凡關於民刑訴訟事件卽歸司法籌備處辦理以一事權 
　　取締挾妓侑洒之科員皖垣自開設公娼以來所有各司署機關科員無日不以酒地花天爲賞心樂事凡有讌會多在海洞春番菜館等處招妓侑酒放浪形骸柏都督以此等慣習名譽攸關昨特諭令此後各司署科員讌會不得再於海洞春等處招妓飲酒致玷官箴嗣各科員又於狀元府地方另租房屋一所凡於公係之暇輒藉該處爲安樂窩依舊徵歌侑酒一榻横陳刻又爲柏督偵知已於昨日派員密查聞將實行取締云 
　　開鑄銅元之先聲皖省自光復後金融阻滯紙幣流行故造幣廠於去歲卽已籌備開鑄銅元以爲維持巿面之計頃聞該廠經理李少川由滬籌措基本金數十萬元購配鋼模已將該廠布置井井所有工匠均已聘定大約不久卽可開工 
[福建]  
　　印刷局改組原因閩省光復前原設有印鑄局嗣因國體變更改爲中央集權各省印鑄局暫行裁撤改組之後遂定名爲印刷局主管編輯印刷發行福建公報及印刷各項官用文書兼管刋刻印信經理發行中央政府公報各事宜特以是局自光復以來均屬於都督府範圍現已軍民分治從前名稱自應改定但該局一方旣負有公布責任一方又含有營業性質自以改稱福建印刷局較爲妥協業已先後奉都督民政長批准矣 
[奉天]  
　　稽勳局出了宗社黨奉天稽勳局遼中調查員張向陽河南人今年二月間受青島宗社黨本部委任潛來奉天冀逹破壞目的運動得稽勳局調查員前赴遼中縣一帶調查三月二十三日事畢回省擬在局内肆行煽惑遂將已所受宗社黨委任狀誇示該局庶務股員王仙樵王本局長趙嵐亭之親誼故將張之委任狀誘出呈趙局長請示局長以事關重大未敢隱匿特以電話通知憲兵營派來憲兵十餘人將張向陽當場拿獲押送都督府參謀處取得確實供據判决鎗斃矣 
[湖南]  
　　教育司長之更迭湖南教育司長吳景鴻前以運動參議員早經呈請辭職譚都督尚極意慰留兹因省議會選舉參議員果然當選有萬難挽留之勢所遺教育司一職昨由都督狀委法政學員唐聯璧繼任 
[雜評二萍渚]  
　　奇矣哉王上將之調停王上將非銜中央使命而調停贛事者乎乃今兹又自贛垣北歸而調停濁事矣吾不知其所調停者爲贛垣也抑爲中央耶 
　　然吾猶記王上將出京時儼然以調人自命曰汪瑞闓辭職另簡新省長蒞任視事力說李督離贛解除陳蔡兵柄以保中央之威信者 
　　而今則何如新省長是否蒞任李督是否離贛陳蔡之兵柄是否解除乃羣見其翩然出章門接戈鎭守使一肩之重任矣吾還以質之王上將 
　　庶矣哉鄂省之恐慌鄂省號爲首義之區然自共和宣布以來風潮屢起恐慌迭生一若鄂民爲獨甚者豈其以副總統之首義偉人而措施或有失當與抑亦鄂民之好亂而惡治耶此其間大可繫人思矣 
 
 
 

Page 7

 
 
本埠新聞 
[宋案移歸中國法庭之消息]  
　　宋鈍初君被害案内之應桂馨武士英前日經公共公堂提案預審因被告辯護律師未經預備殿緩至是期五六接連研訊並由檢察廳等要求解歸華官訊辦各情屢誌前報兹聞各當道有已與領事商妥者大約可將此案移歸上海地方檢察廳預審起訴惟須以滬南浙江海運局爲研訊地點以免擁擠又聞届時將應武兩人解案時須調陸軍各兵隊在刑庭内外站隊彈壓云 
[蘇路公司常年大會旁聽記]  
　　蘇路公司昨假西門外江蘇教育總會三層樓開第七次常年大會到者四百餘人午後一時開會先由總理王丹揆君宣布開會宗旨隨即報告三事 
　　將來滬南電車公司須經公司所購地面故由電車公司向本公司購地十四畝 
　　前定蘇嘉路綫時本公司曾蘇州購地若干今因省立醫校建築需地九十一畝擬向本公司商讓大約每畝地價九十六元左右但屢經商議尚未成交 
　　清通路線雖經呈部而部中以海蘭路線現尚未定出口地點故刻下尚未奉部覆 
　　次由營業所長林康侯君報告第六届公司營業及收支帳略並公司運貨日增月盛繭茶兩項因多次之接洽此後之興旺可操左劵惟現備各車實屬不敷運載自宜預爲添製又預料甬路告成後蘇路必受其影響亟宜豫謀維持之法 
　　王總理又言上年所舉起草員事即請雷君報告當經雷君對衆報告云上年舉定起草員十人當時兄弟固因事赴京其餘諸君亦未到會故並未正式起草繼又言股東意見書都注重於選舉方法此事亟宜討論 
　　股東周鐵生議論最多其大旨則偏重於撙節用度 
　　王總理又言股東林勛臣盧耘記二君各有意見書一通）均主張國有印刷分發（各股東是否贊同請卽解决各股東聞言後各有主張頗爲紛雜有反對者有贊成者有主張路歸國有必需現欵者某股東又起言政府如有收歸國有明文則國有之說方有著落各股東方可作種種之要求今政府旣未有明文僅由股東發生一種之意見似應由總恊理向政府要求果能不虧本息則縱歸國有亦無不可總之總協理董事果能勝任始可允歸國有 
　　某股東又有提議公司用欵必須按月造報布之報章王總理允爲照辦惟又云國有一說各股東旣多以收回現欵爲然則贊成與否請卽投票表决於是各股東紛紛投票未幾開筒檢票贊成者二百二十七票計三千零六十二權反對者六票計四十七權 
　　次又選舉董事二員用記名法投票結果王勝之君二千二百五十一權宣子野君）係任滿董事（二千四百八十九權均當選次多數爲楊了公任筱漁二君 
　　次又選舉監查二員任筱漁君得二千一百二十三權潘盛年君得一千七百六十六權均當選次多數爲曹秉仁顧馨一兩君舉畢散會時已傍晚矣 
[粤商反對苛章]  
　　廣肇公所潮州會館全體商人於四月一號又致總商會函云敬再啓者昨承復教並讀墨稅務司函示海關所訂新章雖設專棧仍寓通融將欲上維國稅下順商情苟有利無害商等敢不仰遵惟事屬變更商人貨物因煩擾而損耗益甚前函已詳言之稅司亦深知之窺其本意以爲欲釐積弊杜絶好欺自必嚴示限制雖明知商人損耗毅然爲之而不恤不思貨稅之設取之於商自當以恤商爲重以正當營業商人同負血本重貲而謂暪報欺飾輕於作奸犯科雖極愚昧决不爲此卽以意想推測如來函所謂以遺報賤以重報輕顯售欺罔此等伎倆當必有陰與朋比者以稅司至公至明何難摘伏發奸聲罪致罰懲一儆百自可弊絶風清近如關上偷漏查獲貨物星期當關拍賣此其明徵而乃以懸揣奸慝之詞遽令全體衆商反遭擾害商人何辜受此慘累且近日巿面凋敝商業困難倘以改章煩苛之故再致損虧各商裏足不前來貨退减稅亦短縮公私交困雙方貽害更不待言又况專儲分儲令出兩歧紛煩雜沓猶治絲面棼之誠恐法立弊生非區區關棧所能限制何必變本加厲擾商病民致貽虎苛之誚也要之防弊之法擬於防川與其塞流治末紛擾徒勞孰若正本清源紀綱必肅想關憲統籌全局當必熟權利害鑒别隱微有以恤商困而順與情也用再函懇貴總會轉逹海關監督稅務司各憲仍乞查照舊章辦理准將新章取銷感戴無極並希賜復 
[烟議員暫停議决權]  
　　上海縣知事於四月二號訓令蒲淞巿總董文云案據上海禁煙局長嚴庸呈稱該巿議員張鏐張祿屢傳調騐託故遷延至今迄未到局請爲核辦等情查該議員等旣爲人報告染有烟癖無論是否屬實自應迅速請驗以明心跡而釋羣疑乃張鏐則聲稱有病不能赴局張祿則由其家屬云出外購貨未回事前並未聲明臨時藉詞文飾其爲有意規避似無疑義該議員等一日不赴局請騐卽一日不能消釋嫌疑按之公民資格當在喪失之條且前據該巿議會顧議長呈准議員陳錦魚等函稱此案不了各員不能與議旋由到會各議員公决展期十日呈請迅傳該議員等遵限赴驗庶免開會時再有阻碍等情卽經行知禁烟局遵照往傳乃該議員張鏐張祿一再逾期不到似此始終避匿則以少數人之牽涉或致碍立法之機關該議員等其將何詞解免本知事負監督之責不能不以法律爲制裁應將張鏐張祿二人於該巿議會所有議員議决權暫行停止俟騐明確實有瘾與否於議員資格問題再行核議除行知禁煙局外爲此訓令查照並希轉告議長通知各議員一體知照此令 
　　上海縣知事昨奉省長通令云教育司案呈查教育部定小學校令第十四條小學校之某科目遇有兒童身體所不能學習者得免其學習等語係指兒童肢體器官有罹一部分之殘廢致不能學習應受之功課者而言非有上項情事自不在免習之例乃近聞在學兒童每有憚習體操藉口請免兒童父兄亦往往以此爲請須知小學校必修科目爲國民者皆應修習體操一科能使兒童身體發育精神活潑尤在必修之列嗣後在學兒童非查明確罹殘廢者不得免習體操合行訓令各該縣知事轉行所屬各小學校一體知照 
[巿議會開會紀要]  
　　上海巿政廳議事會因接省會來函附有請議書擬聯絡外縣一體進行爰於前日午後特開臨時會議長王引才君以此事關係自治團體頗爲重要請各議員公同議决旋經議定公允聯絡辦理立卽函復省會查照 
[改組淞滬警察廳]  
　　上海警務事宜現已將西鄉顓北馬橋及浦東楊思橋鄉等區劃歸上海縣吳知事另組地方警察事務所共分六區業已開辦所有閘北及吳淞兩處警務統歸上海商埠警廳辦理現已由穆廳長將範圍擴充改定名稱曰淞滬警察廳聞將於日内實行改稱云 
[安得廣厦千萬間]  
　　地方檢察廳長陳松生君以第一看守所押犯充足已無容足之處故就巡警總局舊址改建第二看守所業已完工昨日午後特請警廳派令警備隊荷鎗到廳即由第一看守所提出押犯六十餘名護解至第二看守所收押其第二看守所内守衛巡警卽由警廳撥派至書記員及看守人等則由陳廳長委派 
[禁阻迎神賽會]  
　　上海縣知事昨令催征吏倪少峯云案照浦東廿四保十八圖地方訪聞有社莊廟於清明前後迎神賽會並有用三百六十行之舉究竟是否屬實仰催征吏卽日前往該處傳該廟道士兪和尚尅日來署聽候問話母得延誤 
[盜匪糾衆搶刧]  
　　前晚寶山縣金二圖紅南山地方九區境内鄉民沈金生家被盜匪廿餘人内有口操土音者多人各持手鎗短刀由窗門而入刧去衣飾銀洋十餘元迨經巡警局馬隊巡邏偵探隊聞信往拿各匪已逃逸無蹤矣 
[教養幼犯之佈置]  
　　愛爾考克路有三層樓空洋房一所係泰培香煙廠舊址近由工部局董議决將該屋改爲拘留未成年犯之所附設學堂工廠專教幼年犯俾有一技於期滿釋出後或可免其再犯業已雇匠裝修矣 
[圖董自喪人格]  
　　陳行鄉題橋鎭二十八圖圖董周雅宜私吸雅片並售烟土前日被人告發經禁烟局派員往查搜獲煙具十二件惟該圖董已聞風逃遁兹悉嚴局長以周雅宜身爲圖董理宜奉公守法乃抗不遵令甘犯刑章實屬不知自愛旋卽傳到周雅宜詰詢祇認收藏煙具不認吸煙售土昨已送請縣知事訊究矣 
[王果蘭可免驅逐矣]  
　　神州大學辦事人王果蘭日前親至禁烟局聲稱近因被人攻訐煙癖未除意圖驅逐出校是以自願投局請求調騐當由嚴局長允許留局察驗閱七晝夜並未發瘾旋據侯醫生光迪驗得王果蘭前曾有瘾現已戒絶業已前日令其回校並報告上海縣知事查照矣 
[續調兵艦赴潯]  
　　海軍部前以九江謡傳兵變恐有長江匪類乘間騷擾曾電海軍司令部調派江利建威二炮艦赴潯防守已誌前報兹經李總司令查得所派二艦一則防守九江一則遊巡長江恐於九江一方面保護不能周密故已於前日命令現駐江陰之湖鷹魚雷艇迅即駛赴九江協同防範 
[嚴緝帶樞濳逃之軍人]  
　　混成第三旅李旅長前日接江蘇都督通令略謂陸軍步兵第十七圑營二連上士聶漢庭三連上士姚世明均於上月十一夜竊拐軍裝潛逃無蹤查逃拐軍械大干軍律惟滬上爲五方雜處交通便利之處難保不逃逸至滬合行令仰該旅長立卽飭屬偵緝務獲解究 
[城内]  
　　縣知事批○）民人陶鳳山呈批（呈及簡章均閱悉該巿民爲聯絡感情圖謀公益擬設立南北巿馬車行公所旣據呈明均奉巿政廳批准立案自可照准至承租城濠基地係屬另一問題應俟南半城城濠工程事務所將路綫規定地叚劃清後逕向接洽可也簡章存圖姑附）典商周用霖呈批（據呈該商等股開濟昌公典現因服制改革實難維持已於二月六日止當放贖候將呈到典帖繳銷除稅呈稱並未領存公欵併候應照會典董查明復奪帖存送 
　　地方審判廳批○）蕭邦懷續訟顧馨一欠銀不還請再傳訊批）查此案前經研訊以被告現住法界决定由原告逕向被告所在地起訴兹據呈稱廣生莊榮宗敬借欠愼和莊欵項營業所在地均在南巿并經南巿裁判所受理有案現在榮宗敬住居法界臨平里一號係逃避所在地及普通審判籍請求重行開庭辯論等情詳核案卷該案發生一時旣在華界自應以此爲準仰候另行定期開庭辯論并送逹相對人知照可也 
　　未滿千金○西門内凈土菴路倒穿弄口已故西醫馬景眉之妻前日爲女受聘所有男家送來之金鐲一副）重三兩四錢半（金押髮一支金戒二只珠翠首飾數種及聘金洋一百五十圓卽於是夜被賊撬門入内潛至臥室戕以上各物及自儲鈔票悉數竊去共約八百餘金昨晨母女得悉相顧哭泣遂卽開明失單赴該管第七區警局報告請緝並聞馬姓係是教民另由神父函請該區迅緝贓賊務獲究辦 
　　私開烟燈○嚴永興在家私賣燈吃爲巡警局查悉派警將嚴拘獲抄出烟鎗二支烟燈三只及煙籖煙盒等數十件并解到局移送商埠巡警廳轉解地方檢察廳押候訊辦煙具暫存 
[南巿]  
　　客棧怪狀○前日第一區孟蔣兩巡員至南巿各棧調查有無匪類托足不料查至太平碼頭某棧有海門婦人王錢氏倪錢氏姊妹二人因來申尋夫不識路徑在十六舖春申話雨樓啜茗由該棧主袁錫康誘回棧中在室調笑兩區員進内查看卽有司帳王義清阻止以其情節可疑帶至一區問明着袁罰洋五元王罰洋八元開釋兩氏着卽回里不許在滬勾留 
　妙至空空○塘鎭鄉人楊慶祥前日裝載花衣十四包來滬售於三井洋行得洋一百廿一元不料行至董家渡地方與人立談被賊摸去一百元先未覺察迨回至船上始得知悉當卽報請一區查緝 
　　違禁吸煙○前晚第二區四百九十七號巡士在陸家洪浴堂弄查見宋榮生成衣店内有人私吃洋煙該巡士進内查抄宋卽從後門逸去即將煙具及其夥王寶寶張麗生等帶區詰明王張均無煙瘾遂飭探將宋傳區移送第一初級檢察廳訊究 
[公共租界]  
　　弔查帳據○英商應格立師因會餘錢莊經理樓心如前以英册三千二百四十五號道契向抵銀兩迄已逾期樓又病故前項道契究歸會餘莊抑歸樓姓理贖未有着落改延代表高易律師禀奉公廨將樓之弟恂如及子復來傳案交保前日午後經關讞員與英領康君會訊據會餘莊主李詠裳投稱前項道契係該莊之產因樓係該莊經理故由其抵押中西官以李未將購置是產之証據呈核不能憑信判樓恂如叔姪一併退去候李詠裳檢呈賬簿並遊同見証到堂証明再核 
　　和平商勸○粤人黎期彰在西華德路九號門牌開設仁記號曾於正月内起火殃及鄰右故由近鄰日人高岡時太郎野間彌三郎濱崎忠平松寄新三郎等四户具控公廨請追損失洋六百餘元前日午後由廨會訊原告日人投求究追訊之被告延律師到堂辯稱原告未經保險而以被告收到保險賠欵請追損失按照法律無此辦法至於堂上勸諭被告當存慈善之心此係案外問題今原告旣在公堂正式起訴應請照法律辦理孫襄讞商之日領西田君以法律雖無追賠損失之條然被告起火究難辭咎判兩造出外各自邀人和平了結限十四天禀復核奪 
　　騙子逃逸○全源士號主宓伯賢宓容光及司賬顧佩卿因向旅滬四川同心公號客劉光成槐永茂號客王選才串騙川士五箱被控由廨判交人銀並保候訊在案詎宓伯賢宓容光於保出後相繼逃避故由公廨將保人張其昌）即宓啓章之化名（張雲卿）即宓阿裕之化名（傳案於前晚連同顧解請復訊原告延律師到堂請追並據鄒緒和投稱宓伯賢前以原籍平湖房產之單契及該處寶和錢莊股單二千元同春祥股單一千元抵借銀三千二百兩今將單契呈請核追王襄讞判張其昌存銀四千兩或繳存值價此數之單契交保張雲卿交三千兩人銀並保顧交妥保限一禮拜趕將宓伯賢宓容光交案一面將鄒緒和繳呈之單契移請平湖縣查封一併先行變價備抵再核 
　　婦人串騙○蕪湖路月桂里七十八號門牌鴻會旅館主婦錢金氏近因串同虹日著名賭棍瞿銀大譚惠春等以僞賭騙取謝朱等姓巨欵事經老閘捕房捕頭偵悉飭傳受騙之謝姓等至捕房詢明並飭包探往查屬實禀請公廨出單傳究 
　　騙案訊實○浙江路慶康錢莊學徒陳瑞卿控被羅雲掌騙去大洋七十元逃逸等情由探將羅拘解公堂押候究辦在案昨日復由捕房解案經聶襄讞會同英副領事翰君訊實判羅押三月示儆 
　　勒繳房租○曹阿慶周阿可因積欠房主哈華托租金被控昨由公廨將被告兩人傳案訊明判各交十三元人洋並保限三天内繳清 
　　贜証未齊○葉大成因與王阿妹串竊海寗路黄元亨殷金林等七户衣物由探將二人查獲昨解公堂訊供一過判均押候禮拜五吊齊贜物再訊 
　　勿再肆虐○愛而近路一千九百四十一號住户粤婦彭朱氏因將婢女阿興凌虐被捕查見禀奉捕頭昨派包探將氏與女一併拘解公堂訊問氏供多推諉判罰洋三元充公准將阿興領回惟以後不准虐待如違查出提究 
　　被告待訊○顧家駿控倪啓明葉桂生不理借洋又張兪氏控范陳氏私將方單抵押又莊雲祥控楊進掌不理代賠洋元等案昨由捕房將被告各人併傳到廨判范陳氏拘留餘人分别交保候訊 
　　妨礙衛生○馬金福羅金榮王阿金陳立根等所設之食物店内均不清潔經衛生處西人查見以其有碍衛生訴由捕房昨派包探將各人傳至公堂經王襄讞會同英領康君訊明以馬羅二人已遵章辦理判令註銷王陳二人着於兩禮拜内補捐執照並收拾清潔 
　　地棍横行○鄉民兪毛郎控地棍張永林）卽白頭永林（李生榮）卽黑皮生榮（梅毛郎等在紅南山攔路拆梢搶去金戒兩只由司法科拘送檢察廳前日經王檢察預審一過判令還押候查　　以僞亂眞○二妙堂墨莊查濟璜在檢察廳呈訴時灶茂時灶熖私造僞墨一案前日由王檢察起訴於同級審判廳查延謝健律師爲代表請求重懲董推事研訊一過判二時還押於五天後宣佈判詞 
　　男女相打○婦人趙富氏前日與趙金和在大統路口角互毆由巡邏隊拘解司法科由凌科長提訊氏供前日金和託友來家取去油衣皮鞋今忽推賴不認判移送檢察廳訊辦 
　　瘐死獄中○華得路西牢内禁錮犯陳阿全前日患病身死昨報捕房飭探查明有無家屬再行收殮 
　　行人猝斃○昨午有年約四旬之某甲行經逢路某柴炭店門前忽然仆地由捕送入捕房禀明捕頭已經氣絶當送驗屍所聽候報騐 
　　少婦濳逃○住居伯頓路九十五號之倪嚴氏昨報捕房云伊媳徐氏現年二十二歲忽於前日逃走四尋無着請爲訪緝捕頭准之 
[法租界]  
　　改傳爲提○寡婦賴吳氏投廨控稱前被同昌土莊主粤人藍錦珊以僞土向婦人兜賣計價洋一萬二千元成交後允代經售不料藍將價洋取去不肯代售無奈挽人出賣虧本銀六千兩求請追賠等情中西官准卽飭探查傳去後因藍已知情避匿不敢到案昨由公廨改爲提究 
　　追索帳欵○張紀新投廨控稱前與龔全福往來貨物除付陸續被欠洋三百四十元二角屢向追討延約不付今且避不見面是以報捕拘案請究訊之龔供與張往來多年且係舊帳求恩明察聶讞員商之李副領事判交保限一月清理 
　　祇可押追○楊才寶拖欠房租洋五十八元分文不付屢經收租人向追楊避匿不出嗣被經租人查悉以楊非無办實係圖賴投廨請示諭候提案押追 
　　能否勸妥○朱仲良前控張漢卿圖賴借洋及貨欵等情因訊供各執判交保限一禮拜理楚在案兹已逾限未復由捕解廨訊究朱供現在張漢卿自知理屈已挽人商勸求恩寛限半月再行具禀請示讞員准之判令退去 
[雜評三）訥（]  
　　關於宋案之希望自宋案出人人希望兇手之速獲自應夔丞被拘人人希望審訊之速得結果乃被告律師偏欲延宕時日非特使希望者不能遽逹希望之目的且益引起研究斯案者之種種設想種種揣測而希望斯案之結果愈益迫切 
　　希望神速之偵探或謂以如此巨大案件如能以簡單之理論推斷之則福爾摩斯亦無價值矣誠哉斯言今此案雖破而洪尚在逃應尚未認迷離惝怳不可捉摸故欲悉此案之究竞者莫不希望誕生一中國之福爾摩斯 
　　希望公允之問官朝鮮謀剌總監案牽涉多人問官某氏曾宣誓於衆曰必公平判斷無枉一人無縱一人以保我神聖之法權今斯案有移歸中國法廷審辦消息吾故希望我法廷有無枉無縱之問官 
　　希望眞相之速白世界政客之被剌者如伊籐如大隈如卑斯麥雖或死或不死而其内容其原因不數日卽皆大白於世界斯案之關係重要不亞於伊籐諸人我故希望一旦開審而眞相卽大白於天下 
　　希望速獲漏網者湘人士開討論宋案大會因踏碎樓板致演跌斃二人之慘劇誠所謂池魚之殃及失吾哀殃及者無端殃及吾尤希望漏網者之終不漏網 
　　希望此後之政局或謂此後政局將因宋案而有大變動夫變動之結果有善亦有惡因變動而陷於紛亂惡變動也因變動而發生新氣象善變動也此後之政局果有變動者吾希望其入於善變動母陷於惡變動 
 [L專件> 
[中華民國世界語會消息]  
　　紀元二年四月三日第三號中央事務所在上海西門外林蔭路 
　　逐日刋登備載中外消息 
本會紀事 
 [P二年四月一日> 
　　法國世界語報社贈世界語報一份 
　　俄國吉來司君函詢本會近狀 
　　古巴世界語會函索本會出版物 
　　常熟陳紉宜女士答函授講義練習題 
　　南京李維楷君續繳函授費並答練習題 
[世界語談話會]  
　　本事務所附設之高等世界語校開課未及二月學者多勤奮故已能作短扎用世界語會話自今日起特組織世界語談話會入會者均操世界語本校同學固多未自他鄉言語不通交際殊多不便今得藉世界語溝通情意非但可以熟練世界語實足以增進同堂友誼他日者異國賓朋握手言笑其樂不知更何如也 
[國外紀事]  
　　世界語在英國進行之狀况 
　　報界贊成竭力提倡 
　　關於世界語之論著幾於無日不現於日報中此皆世界語報界公會之力也前此六星期中言國際語之必要者有十種詳述世界語進行狀况提起其國人之注意者有二十種述世界語之用途及寰球世界語之有益於旅人者十一種其他互相討論者又十七種轉載世界語有益於冐人信件者逹三十種述第八次大會幾於遍英國之報雖詳略各不同然不載者殆無聞焉此新聞界之贊成我世界說也 
[本會通告三]  
　　各界男女同志鑒凡贊成本本宗旨年納會費者本會給以入會證認爲會員或慨捐經費以助本會進行者爲贊成員倘志願入會請書台篆及通訊處並隨同本年會費一元寄交本會中央事務所或就近交本會地方事務所代寄亦可此佈 
中央事務所總務部啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[舊中國之新政府] [  東埜]  
　京專電　時政府期滿正式國會業經開幕選出黄帝爲第一任正式大總統内閣亦已成立詳記左方附注黨籍 
大　統黄帝）超然（ 
　　政黨内閣 
　　國務總理宋教仁 
　　外交總長李鴻章次長張騫 
陸軍總長項羽次長兵飛 
海軍總長鄭盛功次長張世傑 
教育總長孔丘次長孟柯 
財政總長管仲次長劉晏 
交通總長費長房次長戴宗 
内務總長姬旦次長張居正 
司法總長商鞅次長韓非 
參謀總長諸葛亮次長張良 
工商總長陶朱公次長子貢 
農林總長趙充國次長邵平以上均國民黨 
[各省都督重經簡定計]  
　　安徽聶士成國民甘肅班超國民山東田單國民 
山西李克用共和陜西孟朝共和河南劉秀統一 
安徽徐錫麟國民江蘇史可法國民浙江句踐國民 
四川劉備共和湖北關羽共和湖南左良玉共和 
江西陳友諒共和雲南吳三桂共和貴州李定國國民 
廣東趙陀國民廣西洪秀全國民福建耿精忠民主 
新疆左宗棠共和奉天裳崇煥共和吉林薛仁貴共和 
惟黑龍江一省尚未簡定大總統意現在五族共和漢滿蒙回藏視同一體擬簡努而哈赤爲黑龍江都督衛青忽必律爲蒙古招計使鳳山爲西藏鎭撫使以資熟手現正與國務員商議云）三（ 
[嫖賭煙著寶塔歌用一二三四五六七八九二言體] [  氷盦]  
　　嫖嫖快活逍遥逛堂子　妓寮千金買笑一刻春宵雙臺今夜擺和局約明朝酒菜講究豐美追陪盡是妖嬈紅箋飛去堂差到擡面翻來衆客邀京調高哥賞心悅耳吳儂軟語百媚千嬌夜深時錦帳春風一度急色兒今番眞個魂消到頭來金盡囊空無了局預備着局洋酒帳一齊漂 
　　賭賭朝朝暮暮喝雉盧猜龍虎逐隊成羣尋朋覓侣秘密碰和臺輪流東道主男女混雜不嫌顚倒晨昏無度贏時揮霍等泥沙輸出衣衫入質庫抛荒事業錯過光陰損失銀錢敗壞名譽友朋親戚告貸旣無門妻子田園賣去作孤注早知道儻來之物難發財　從前誤入牢籠自討苦 
　　　煙鴉片失瘾呵欠打涕涙漣雙肩頻聳一榻横眠孤燈初點後　茶泡來先清眼巴望燈火手中揑定鋼籖一筒二筒無休歇每頓要呼二三錢　霧吞雲無雙樂趣煙霞窟裏第一神仙昏昏沈沈不知朝和暮得過且過一天捱一天任搜查國家禁令都不怕　鎗斃可憐性命赴黄泉 
　　務着零富充闊學時髦講様式儼然富翁依稀闊客旣要擇花紋又須選顏色袖寛不滿三寸領高要有半尺走到人前出風頭一千家財穿八百未交冬至打算皮衣纔過端陽安裶紗葛越羅蜀　猶嫌不合時輕棄國貨偏愛舶來物勸諸君衣裳切莫太奢華須知道容易穿時難以脫 
自由談話會 
　　讀美孚借欵一千萬磅要求全國石油礦作抵一電我心幾碎未悉吾親愛之同胞亦曾有恫於中否民窮財絶告貸無門茫茫前途舉國夢夢他日者欲求爲乞兒國恐無駐足地告語諸同胞盍急猛醒視國產如敝屣愛洋貨如至珍年輸數千萬萬雖典質借貸而揮霍依然天生窮筋禍由自取謂予不信盍一游南京路幾成一洋貨街每當夕陽馬龍車水士女吉雲無一非將借貸之欵而仍輸之於外洋者商戰亡國將見實行噫余欲無言 
[南海曾孤恨]  
　　駁鈍根討常德禁烟委員鈍根謂婦女下體豈能私種烟笛豈能懷挾膏土豈能夾帶老鎗誠是矣不知婦女下體爲煙民之出處亦一烟户也常德禁煙委員詹潤霖搜索及此正其探源政策何可非之至謂歐美婦女胸乳高凸如詹潤霖之胆大妄爲恐將來釀成重大交涉尤母庸鰓鰓過慮蓋今之工外交者莫不低首下心取悅外人彼旣具下交手段而不能外交者有是理乎質諸鈍根母以我爲鈍辭（天倪） 
尊聞閣詞選 
[題畫十六首] [  村叟]  
　　燕影鶯聲破寂寥光陰容易過花朝東風吹出無窮綠染徧春波又柳條 
　　黄茅屋呌午時雞縷縷炊煙出樹齊六曲青山三折水客來曾不辨東西 
　　寄將一幅剡溪藤江面青山畫幾層筆到斷崖泉落處石邊添箇看雲僧 
　　鷓鴣啼斷雨初晴渡口風來水氣腥溪北村南齊曬網釣船閑在夕陽汀 
　　丹崖翠壁接天梯綠樹陰濃草正萋十二樓臺何處是仙家只在碧雲西 
　　萬疊芙蓉雨後看綠楊陰下一憑欄漁翁睡起全無事自網溪魚就晚餐 
　　縱横籬落漁村小屈曲江干荻港通一葉扁舟向何處半帆斜日半帆風 
　　誰家亭子碧山巓白板橋通屋幾椽遠樹層層山半角杖藜人立夕陽天 
　　一夜聲喧客夢摇春風送雨夜瀟瀟不知新水添多少漁艇都撑進板橋 
　　梅花風裏雨霏霏人臥空堂靜掩扉一夜滄浪亭畔水料應　没釣魚磯 
　　落日春風指柳條誰家樓上獨吹簫月明小艇煙波裏夢過吳山第幾橋 
　　不待東風不待潮渡江十里九停橈不知今夜秦淮水送到揚州第幾橋 
　　浪靜風平月正中自摇柔　駕孤篷若非三萬六千頃把甚江湖養此翁 
　　吳山迢遞越山遥辛苦詩人遠道招何似釣台台下路一　煙雨看春潮 
　　拂拂東風颺酒旗數行烟柳綠參差何人領略閑中趣一葉扁舟理釣絲 
　　瓊枝瑶樹擁樓台户牗臨風晚自開一烏不飛人跡斷扁舟何處獨歸來 
[秋風廬主人筆記] [  秋風]  
　　客有自川中來爲余述一事怪誕殊甚但客固誠實不作誑言者姑述之以告世之研究神鬼學說者 
　　客曰余有中表親王某者寓武昌余入川時便道過訪相見甚歡堅留同居王寓之東有寺曰報恩屋宇敗落長草没脛民軍起義時曾爲陣傷兵士之病院與余之臥室僅隔一短籬一夕初就枕月色滿窗膊輾不寐自念如此良夜步月亦甚得乃越短籬至寺中斷垣敗壁蒼凉殊甚殘月一鈎作蒼白色微風過處木葉蕭然而下砌石間蟲聲喞喞若訴其哀憤之幽情者其時之凄凉景况不可言狀因念當日負傷歸來之兵士斷臂折足痛苦萬狀其幸而生存者亦已殘廢無用其賫志以没而姓名人且不知者不知凡幾於是無謂之涙不禁潸然而下時凉露漸重索然歸寢倐聞窗外有人語聲因念荒殿中烏得有是若爲守寺之僧人然夜已三漏何剌剌不休且余方自彼中來殊未見有人跡於是疑心頓起伏窗窺之果見三四人坐殿基上似相對汍瀾者惟月色糢糊不審其面貌何苦聽其音類南中人所談皆軍中瑣屑事其一曰余有一女余臨行時啼哭不可止余幾失聲而哭徒以老母在前强作慷慨狀然心彌痛矣今日白骨霜寒風凄月冷老母與余女尚不知余已爲地下人矣其一曰余出征時身戰慄不止然敵兵已近殊無恐怖即其後負傷歸來亦冥然罔覺惟處此敗宇中耳目所及非呻吟哀號之悲聲卽傷臂失血之慘狀加以秋風甚厲窗紙嗚嗚作響病人皆蜷伏一隅其凄慘之景狀恐鐵石人亦爲下涙嗟乎今日大功告成而鼠竊狗盜輩紛起如蛆誰復有念及余輩者言已欷歔不止余聞之毛骨悚然失聲一號而人影杳矣秋風廬主人曰客言如是固有之乎抑係平日有所感觸而夢寐間現此幻象歟抑聊以鬼怪之語爲泉下人鳴不平乎 
劇談劇本考實 
[九龍山小商河] [  便便]  
　　九龍山演岳飛收楊再興事劇本出於岳傳實則收則有之而再興未嘗民九龍山也考宋史再興爲曹成將岳飛破成入莫邪關再興馬躍入澗張憲欲殺之再興呼曰願執我見岳公遂受縛飛奇其貌釋之曰我不殺汝汝當以忠義保國再興拜謝然則岳飛之收再興如是而已何嘗有屈打岳雲之事若再興之勇則實爲岳飛麾下諸將冠中稱郾城之戰再興以戰騎入其軍擒兀术不獲手殺數百人而還兀术憤甚併力復戰屯兵十二萬於臨頴再興以三百騎遇於小商橋驟與之戰殺二千餘人及萬户薩巴貝勒千户百人再興戰死後獲其屍焚之得箭鏃三升是劇演小商河一齣乃實事也今滬上各舞臺演九龍山者有之而小商河則不多見以此齣須唱弋腔而滬上無相當之脚色故也 
小說 
愛情小說 
[自由花彈詞（二十）] [  天虚我生]  
　　列位你道他這封假信如何寫法且聽在下念來 
　　蘭姊愛鑒瀕行正復傷感踽踽此身抑若槁木所戀戀者惟吾姊耳琅函下賁實獲我心珍物敬領具見愛我眞誠出之肺腑僕此行正苦岑寂劍華不可與共故謝同行今重以姊之愛情行蹤不妨留滯饒有寸心將心剖逹翌日當駐錫山一宿用圖良晤務乞勞玉待我於惠泉菴裏勿爽是幸萬春頓復 
　　寫了這一封書信他便仍就來到若華學校却教个另外管事的老媽送了進去自已却便告了病假知道那竇愛蘭小姐得了這封信後也自告假出來訪得愛蘭已自登車逕往錫山面是去他便把楊公子請來家裏對他道是 
　　愛蘭已許結姻緣祗在他父母跟前不敢言因此到錫山先候你在惠泉庵裏暫流連教郎速乘車去你須索早整行裝去那邊若把三生緣訂定我則要牛郎十萬的謝婚錢世空聽說多歡喜拜謝多嬌說道自然當下便匆匆無錫去早則是心花開遍了並頭蓮 
　　話雖如此這可憐那愛蘭小姐生平未經跋涉偶因動了憐才慕色的一些熱心却又爲了劍華小姐怕他占奪了這般佳壻所以懷着鬼胎不及央媒說合便自不告椿萱去嘗顚險其實他也並不是肯行多露因是徐郎定在錫山相等也就只好冐險一行却那裏知道盡是劍華的鬼計他却乘着一片至誠匆匆前去列位你看 
　　少不得身家名節一齊捐生死從違料不全縱是个英雄奇女子在客途中也没有自由權况兼那楊家公子多强暴怕則便斷送紅顏忒可憐我且暫將絃索住思量何法去救嬋娟（二） 
短篇紀事 
[寃獄] [  無我]  
　　邑某姓家素封有娣姒四人夫皆死幸季婦有遺腹共冀得男以延宗祀值清明三婦皆赴鄉墓祭季婦以有孕未往留一媪以待天將昏婦與媪照視門户畢婦坐燈下觀書媪待側作醉狀促婦睡婦曰汝其闔門往睡母亂我 
　　無何一少年推門入遽抱婦求歡婦旦拒且呼媪媪不應少年見婦不從出袋呻刀示之曰不從血我刃一手以刀置婦頸一手捽婦於地碎其裙斷其帶去其小衣斯時婦呼救聲益厲少年怒以碎裙塞婦口 
　　當少年塞婦口時突有一漢子自少年後奪其手中刀還斫之少年倒婦此時已戰栗不能成聲媪從門内窺見之大驚已而婦亦醒見一人臥血中即少年也大異之以爲媪所殺乃與媪同謀將尸移後園埋之 
　　西鄰某甲家亦小康是夜不歸家家人遍覓不得 
　　及明媪私訴於西鄰西鄰乃訟之官誣婦與某姦甲係捉姦被殺者訴上官拘婦至鞫之婦以强姦事對官謂一弱女子豈能殺一少年且有媪爲證乃論婦以死罪婦堅不認官謂旣强姦被殺者自首可也何爲掩埋之婦至此台知媪之姦謀大器無言案旣定月餘將處决矣忽有一人至謂少年係予所殺與婦無涉也官大異詢之答曰予竊賊也是夜行竊至婦家乘婦出視門户時伏於婦室見婦被少年强逼予睹之久忿極故殺之不料婦之被寃也官至此始大悟乃嚴梏媪媪始吐實蓋媪受某甲賄乘三婦出外暗藏甲於室中已乃僞作醉狀促婦睡及少年被殺媪又受西鄰賄作證人官乃論媪如例旌婦之貞多賊之義而釋之 
　　又有餘婦舉一男不可謂非賊之功也（三） 
 
 
 

Page 11

 
 
   
 
 

Page 12

 
 
   
 
