# 1921 - 298 - 4917493

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[一籌莫展（冷）]  
　　新財長到任自謂一籌莫展誠哉一籌莫展也以今日之方法謀今日之財政無論何人任財政皆在一籌莫展之列苟或自謂能展其籌則實所謂剜肉補瘡飲酖止渴之末策耳得安謂之籌哉 
　　且一籌莫展之財長亦不自今日始矣以前歷任亦何嘗能展一籌哉今日商外債明日商外債即歷任財長之所謂籌也然使所借之債而永可不還又無利息其籌固未可厚非而獨奈何今日所欲急籌之財政即爲應付此債與利息乎則其所籌反不如一籌莫展之爲愈也 
是故我聞新財長有一籌莫展之說而嘆爲有勝於歷來之財長 
專電 
　　北京電　魯案駁書尚待最後修正中關山東鐵路及公産問題就官有公有解釋分明報載施顧王來詳電非確施僅來一抽象電顧王尚無電到蓋在大西洋途中 
　　北京電　今夕外部招致名流討論魯案覆書爲最後修正（一日下午七鐘） 
　　北京電　太議美人方面言第一星期海軍縮小案第二星期陸軍制限案第三星期預會國一般問題第四星期中國問題第五星期遠東問題擬復活祭前結束 
　　北京電　美京電太議十一行開幕禮十二起辦事某國全權將提出關於遠東公共事項四欵（一）預會國締結一種公約（二）預會國宣言相互尊重主權獨立（三）共商撤去遠東和平之障礙事項（四）休會後組常川委員會并制定定期會議爲解决太平洋國際間紛爭事務　　北京電　太議代表團陷（三十）抵美京　　北京電　頃電話詢阿卜脫據云到期債應還若不還則續約乃國際原則至烟酒會辦係原合同之規定非此回所加當時因政府謂烟酒稅預算年收三千餘萬債務决不危險故美會辦僅到財政部爲止并未實行稽核事今各省截留烟酒稅過半致債欵利息不能實行續約係當然的辦法若中國各界反對續約應卽還清借項但不得借他國欵否則會辦衛家立依照原合同有守提之必要 
　　北京電　中法銀行函銀行公會關於本行債務各户務於十一月十五前到法使館商務領事處登記過期無效公會以中法爲兩國資本名義不能由法片面處理將函送還請以外交正當手續通告政府共商辦法（三十一日下午九鐘） 
　　北京電　高凌霨今日就職自言一籌莫展（三十一日下午九鐘） 
　　北京電　鹽署長擬張弧曹保汪士元張保王永江（三十一日下午九鐘） 
　　北京電　蔡成勳李鼎新馬鄰翼先後辭職府一律挽留高凌霨昨到署潘鈕已出今日高到潘鈕未往閣務未許樂觀（一日上午十二鐘） 
　　北京電　庫報赤蒙磋商築庫恰鐵路展至上烏金斯克與西比利接軌（三十一日下午九鐘） 
　　北京電　東路會辦劉景山電請速覆赤滿聯運可增收入且可表示 
 
 

Page 8

 
 
維持東路眞心）三十一日下午九鐘（ 
　　北京電　陳光遠續電粤軍迫贛布防需欵請撥五十萬院覆欵正籌防贛計劃就近商吳使 
　　北京電　國民外交大會十一在滬開會京中各團體明日討論選派代表事（三十一日下午九鐘） 
　　北京電　昨日本天長節　段芝貴等出五百元犒日兵（一日下午七鐘） 
　　漢口電　吳通電於三十一日平安抵漢嗣後文電請直接寄漢可信吳在漢尚有幾許勾留 
　　漢口電　吳世日在漢行轅接見各廳局長極注意於財政收入又令漢商會長籌欵濟餉衆皆惴惴 
　　漢口電　吳東（六日）晨六時偕蕭渡漢陽視察兵工廠九時過省軍警政各界均出城列隊歡迎商店亦奉令懸旗結彩吳順道查視軍儲局火藥畢卽赴軍署歡宴陪客百餘　　漢口電　張福來東晨乘車返岳武昌至長沙東始通車（一日下午四鐘） 
　　香港電　汪精衛鄧鏗廖仲愷伍朝樞因孫將赴桂林昨同往梧謁孫商要公 
　　香港電　第二軍分駐南三屬部隊已奉孫命集中平樂昭平一帶其駐省第三旅尹歐等部昨亦赴梧福軍李雍所部三營陷（三十）先赴韶候命入湘 
　　香港電　陳炯明爲固圉計謂無餘力贊助北伐由孫自行發展所部有願隨孫者聽（以上一日下午十鐘） 
公電 
　　阜寗來電　各報鑒蘇議會賄　　長臭遺中外請一致筆伐各縣父老俟得賄議員回籍謹持杖以待阜寗地方公會叩 
　　江亢虎請救俄災電　萬急上海申報館轉紅十字會各省督軍省長公私團體均鑒俄國今年早災奇重華僑十萬困苦　連求歸不得謀生無路瞬届冬令立瀕死亡亢虎不忍袖觀商准俄外交部自立急賑機關飛電國中告哀請命捐欵多寡不拘惟以迅速爲尚務乞年内採辦米糧棉布由北京俄代表滙寄莫斯科外交部　　亢虎稽核發放報告徵信願負其責倒懸待命立盼電復江亢虎 
世界路透電 
[各國華府會議代表之行蹤]  
　　三十一日紐約電　中國代表抵華盛頓後半官界表示美人希望願將組織國際銀行團資助中國事列入華府會議討論之問題以期與中國代表團訂定借欵合同　　三十一日華盛頓電　參與華府會議之中國代表團於昨夜抵此政府派員致禮後即由騎隊護送至駐所道旁觀者如堵美代表團將於今日開第三次豫備會議國務卿休士氏宣言表示會議已有愉快之進步 
　　三十一日英屬維多利亞電　日代表團已抵美國决計不越道理竭力達解决各問題之目的日本不抱侵迫之政策不欲行使人不快之舉動海軍大臣加藤男爵在此間某宴會演說切實聲明日本視海軍了解爲最要問題 
　　三十日紐約電　德川公爵與客談及華府會議事謂一言以蔽之彼個人希望華府會議勿涉及中日間交涉問題蓋此種問題由兩國直接解决較爲利便也 
　　一日倫敦電　昨夜英美協會宴待赴華盛頓之英代表與會者皆一時名流美大使述及英國顯要人物所加於華府會議之福利法國之態度亦殊令人愉快而更可慰者爲遠東活潑進步的帝國之響應至於美國並無懼戰之理由不過厭惡戰事耳其地位殊爲顯明其道德之地位堅不可拔美國從不欲以武力占人土地即作爲禮品贈之亦不願受美政府已表明對於華府會議結果之信任關於海軍一項尤爲顯明美政府當决議召集會議時即將海軍經費議案擱起故美國今日造艦速率僅及平時百分之四十美大使繼乃懇請英美和諧一致其結語曰吾人今日如不能和諧行事則他日永無能此之希望日大使林權助男爵以簡短之演說作答其結語曰華盛頓現掬誠歡迎各代表各代表之赴該處亦具有誠心華府會議之成功不待其召集而幾可操左劵者也貝爾福氏起答祝詞謂二君之言已明白表示美日加入會議之精神彼切望喬治氏能赴華盛頓縱駐美數日亦有所利蓋能代表英國利益者莫勝喬治氏也諸代表將抱决心與會非至於人類幸福有所成就時决不分散 
　　三十一日華盛頓電　參與華府會議之美代表均受大使聯位 
[英議員之魯案質問]  
　　三十一日倫敦電　今日下院開會時議員巴恩斯氏請衆注意日本圖於華府會議開幕前强迫中國解决魯案問題並質問英政府是否贊成此種手段英政府是否因中國竭力反對日本之建議將向日政府聲明如日本提出此種性質之要求則一部分裁减軍備之希望難有進步張伯倫氏答稱彼未悉日本抱有如巴恩斯氏質問中之志願彼望各國代表會集華盛頓後將發生在會内或會外滿意解决該案之機會政府並不欲向日政府有所涉干 
[英議院中之英愛議和案]  
　　三十一日倫敦電　下院統一黨提議不贊成政府與新芬黨議和之行爲今日開討論會旁觀者甚衆格萊頓氏首發抨擊政府之詞聲明此次提議與彈劾案不同並謂愛爾蘭共和黨已漸將帝政府逐出愛爾蘭之外叛徒宜嚴加處治云云喬治首相知工黨獨立自由黨與多數混合黨議員皆爲政府後盾遂力爲政府辯護謂政府用種種方法保全和平庶使解决之法與英帝國安寧榮譽毫無妨碍如和會不成則政府所可爲者惟有請議院大增駐愛爾蘭之兵力耳統一黨之提議卒以四百三十九票對四十三票否决 
[印度所傳之西藏情形]  
　　三十一日喀拉喀特電　孟加拉知事羅萊爾特夏貴族西克王·前駐江孜英國委員裴萊少佐在法里會晤前西克政治員裴爾氏裴　氏曾奉特别使命駐拉薩年餘清除中英西藏三方面問之葛藤據裴爾氏報告藏人現極欲進於新文明並欲與英國訂半直接之條約蓋藏人深以過激黨委員由中國土耳其斯坦入藏爲懼並以蒙古呼圖克圖之廢位勞農勢力在蒙日見澎脹爲慮也聞裴爾氏曾略述可使藏人饜其與印度擴張交際志願·及减輕其對過激黨侵迫恐慌之條約條件 
[共産黨之又一炸彈]  
　　三十一日哈伐拉電　今日建築家維特萊斯氏之宅有炸彈一枚爆裂損傷甚巨警察現信與極端派爲柴柯氏范齊　氏案恫嚇克羅特少將及美使署事有關 
[菲島通過展緩簿記]  
　　三十一日馬尼刺電　菲律演參議院已通過簿記律展期一九二三年一月一日實行之議案預料今日衆議院亦將通過該案此舉蓋徇從伍特總督之建議也 
[美將演說英美海軍之合作]  
　　三十一日美國康薩斯城電　裴蒂伯爵今日在此間美國步兵聯隊大會演說謂友善爲戰時之大敎訓此種精神鼓勵戰士者必可鼓勵各國伯爵述及彼所統率英美海軍之和諧謂美兵感受彼等海軍大將友善之概念甚爲透澈此海中英艦之動作時爲美海軍大將指揮一若該處美艦爲英海軍大將指揮也 
[各國近事記]  
　　三十一日華盛頓電　哈定總統與衆院上交股員會主任濮特氏會商後謂彼殊反對即撤來因倫美兵之提案　　三十一日匈京電　加爾氏復拒絕簽遜位事攝政員郝齊海軍大將電内閣開會討論此事 
　　三十一日倫敦電　倫敦得有消息列强已照會三小協約國不贊成於目下活動干涉匈國政務 
　　一日馬爾太電　英太子今晨乘巡艦里朗號抵此　　三十一日華盛頓電　前總統威爾遜氏昨患消化不良病今已痊可 
　　一日荷蘭亞姆斯特丹電　五金工人罷工反對减輕工資洛特丹海牙等處工人賦閒者現有數千名之多 
　　三十一日倫敦電　外交次官哈姆斯韋士氏今日在下院答覆議員伊哇氏之質問謂在華勢力範圍政策已代以國際合作政策豫料華府會議必將討論此政策之繼續發展 
　　三十一日巴黎電　法國各報評論勞農政府提議償還戰前債務事皆有懷疑之論調 
　　三十一日華盛頓電　合衆儲金部十月份報告謂商業漸見活動尤以織業爲最生羊毛與棉羊毛與棉貨之要求亦見進步惟鋼鐵業仍少生氣 
　　三十一日倫敦電　著名南極探險家華萊斯氏病殁 
[太平洋路透電]  
[日本婦女大會贊成裁减軍備]  
　　一日大阪電　昨日此間開婦女大會到者五千人通過提案致電紐約世界報宣告美國婦女贊成華府會議之宗旨並謂日本婦女皆熱切贊助此舉深望美國婦女亦然 
國外要聞 
[美國通信（何世楨）]  
　　太平洋會議前美人對於减少軍備談 
　　太平洋會議之主要問題爲减少軍備及求遠東問題之正當解决辦法也然自實際上觀之軍備是否能減少遠東問題是否能得正式解决殊無把握而擴張軍備之論調反盛行於美洲此無他日本處心積慮以求爲太平洋之覇主已久觀其移民政策　注意於菲列濱檀香山及南洋羣島一帶近又與美人爭雅泊島之所有權因之美人亦不能不亟謀應付之策故一方面雖正在召集太平洋會議一方面即謀會議决裂後擴張軍備以保護菲島說者謂世界和平減少軍備恐均等於墨花一現也據近日日本方面消息日本所要求者即美國須限制菲檀二島之海防并須抛棄在雅泊瓜姆Guam添設海防之計畫日人亦願將外港之軍備減少自此消息傳來美政府之態度如何固無從探聽然美人輿論界之論調無不趨向於擴充軍備一方面如紐約時報芝加哥之Tribane皆謂美國苟欲保守菲島者必不能允日人之要求且日本之要求在表面上固爲兩國減少軍備之交換條件實則日本外港之軍備本不多即完全撤銷亦不能對其侵略計畫發生影響在美國則菲島離本部過遠鞭長莫及使菲島之海防減少雅泊瓜姆二島添設海防之計畫中止則美國海軍於太平洋完全無根據地海軍旣無根據地菲檀二島皆非美國所有矣美國固亦嘗有駐重兵添海防於檀香山海港之意但離菲島尚有五千英里之遠無補於事故不得已而求其次惟有多設常備海軍於菲島耳然據軍事學之專家言則菲島之海港不足以駐重兵仍不能爲萬全之策故必須於菲島相近之地設一海軍根據地菲島始能鞏固太平洋會議之結果雖不可知然爲美人計必不出於以下二途（一）放棄菲島也蓋菲島旣在遠東美人無力保護則惟有任其自治耳然菲人亦不能自保也其結果仍爲日本所據此一定不移之理也（二）另設海軍根據地也檀香山旣離菲島過遠菲島又不足以駐海軍則惟有另於菲島附近之海港設海軍根據地而瓜姆島適在菲島之東距離旣不遠又爲太平洋極好之軍港也以上二途前者不啻自殺蓋菲島旣失唇亡齒寒瓜姆檀島均岌岌可危而美人在太平洋之勢力將完全消滅美人豈肯無端退讓則自然之結論即擴充海軍以瓜姆爲根據地耳云云記者曾向此間美人詢問此事皆謂太平洋會議固爲美人所發起減少軍備保守世界和平亦吾美人所極願履行者但若有人欲藉此以實行其侵略計畫吾美爲自衛計亦惟有設重兵於瓜姆使不幸而戰事發生則破壞世界和平實非美人之咎一般美人論調大抵皆然於此亦可見美人對於太平洋減少軍備問題之大略矣 
[東京通信] （應鵬） 
　　日本美術之觀察（四） 
此外尚有尾竹竹坡八火社繪畫展覽會與帝展對抗出品九十七件内多象徵主義之圖畫又未來派展覽會爲日俄兩國美術家合組均同時在上野開會未來派會分繪畫雕刻兩種出品八十餘件未來派畫形容心理狀態最爲能事該會出品有（愛之分裂）用熱色表現（沈默之狂亂用冷色表現至爲微妙日俄藝術界近甚聯絡俄人旅日與日本人爲文學音樂及戲劇上之共同研究者正不乏人不可謂非遠東文藝界之新形勢也印象派及未來派之音樂與戲劇日本人均有研究　記者無緣一見耳 
　　同時又有三角會及自由畫壇展覽會明治大學繪畫展覽會及攝影競技展覽會三宅克己滯歐油畫小品展覽會等均同時在東京舉行蓋日本全國所有公私大小美術團體約計在百種以上亦云盛矣 
　　日本之收藏家　中國社會對於外國藝術品素不注意日本多事收藏近時富豪巨族及有志研究者對於西洋藝術品尤不惜巨資廣事收羅如大阪之本吉左衛門東京之中澤彦吉等收藏均富其中尤以松方侯爵大倉男爵及中村石折氏爲最松方身爲元老所藏西洋繪畫雕刻價值百六十萬金大品藏大阪其餘均藏東京府邸記者往參觀其中名作如林洵屬巨觀現正從事建築私人美術館以爲陳列之所大倉係日本富豪明治用兵時以商業起家亦私資獨建集古館前收集中國日本印度朝鮮宗敎雕像及古美術品計三千三百八十件上起三代下訖清末該館建築及雕刻均採取著名寺廟城堡宫殿之一部分以爲裝飾窮工極巧係開放任人游覽者 
　　中村石折氏之談話中村爲日本老畫家學於法國並擅中國書晝亦帝展審查記者往見與之筆談）問（先生對於西洋圖畫各派意見如何（答）希臘派貴形態浪漫派主色調自然派主景色印象派主感想現行於世者悉屬浪漫派和希臘派線條之美至立體派三角派則異端也小生近來主張感情直寫今專就景色畫研　之始學希臘線條之美於茲三十年今却棄形態線條專主感情直寫雖然不學線條之美不知形態之美醜不能悟感情直寫之秘（問）近觀貴國靑年畫家製作殊與尊論不同（答）少壯之輩望高閣不踏階級將直到堂奥不學線條之　直寫感情大誤大誤（問）尊畫與英國透那Juoer相近（答）甚好之但不爲偶像崇拜耳中村善畫歷史人物及理想風景蓋浪漫派作家也 
　　日本美術近爲西洋所注重最近日本藝術界有與法蘭西砂龍交換開會之議現正在籌商黑田清輝氏赴法聞即爲此舉想不久即可實現五十年中之進步竟於素稱美術之雄之法蘭西競勝眞可驚也 
國内要聞 
[北京通信（曼）]  
　　北京方面對於太會之近狀　　北京政府對於此次太平洋會議之内幕各報所載多與眞相不甚符合即如顔外長之渡美問題據我人所聞當太會發起之初顔即有一信致其現充某交涉署科員之姪公子謂本身未必赴美可知顔之不肯出席早已胸有成竹乃各報有謂顔之不行由於内閣問題者有謂由於經費問題者有謂政府中有泥之者亦有謂與某顧問某司長意見不合而灰心者吾謂此數事視爲助成其不行之原因則尚可而其主要原因實别有所在現距太會開幕日期已近而日前太平洋問題聯席討論會代表萬兆芝等往訪顔謂赴美與否目下尚未决定須視政治上之必要以定行止可知其目下實毫無出席之意也 
顔之無意赴美不過恐此次太會結果中國未必可得何種利益故不願身當其衝而受將來國人之唾駡耳我言至此我不能不歎中國官吏責任心之薄弱當太會發起之初京中人士以各國之列席者多爲大總統或國務總理故有主張請優游三海之水竹邨人親自赴美者其言雖近滑稽然而水竹邨人不能無動於中後厭察茲會關係之重要始謂我行而得佳果歸來亦不過仍作大總統若不幸而失敗則將何以見江東父老不如不行之爲愈其後靳亦有親自出馬意左右之愛靳者亦以智者見機爲勸顔之不願行特與彼兩人同一用意耳且此次外部方面之應行不行者不獨顔氏一人通商司長周傳經條約司長錢泰已見部令派爲太會參贊而二人至今未行昨日記者與素與周錢交好之某君談及則知彼等之遲遲未行亦正與顔懷同一見解也 
　　至顔等對於太會所以抱悲觀如是者則皆怵於爲民國四年以來中日間所訂之條約所拘束而一九一八年章宗祥與日政府所訂之條約尤足爲辦理魯案之障礙物蓋在日人視之以爲無此條約則靑島之由德而日純屬私人授受中國可以不認而今則交還靑島之權應由日本負之該約中巳曾言及中國不能復諉爲不知也我言至此一方面固不能不痛恨於前當局之誤國而他一方面仍不能不責現當局之有負國民重托蓋我全國國民對於二十一條以後之種種中日間條約根本上均不能認其存在能發生何種拘束力且章氏所訂之條約亦未嘗經過約法上應有之承認以國際法之原理及慣例言我人當然不能負履行此等條約之義務爲顔氏者不能以我全國國民之公意陳述於諸大國之前而乃瞻前顧後藉詞卸責雖經全國國民之期望世界要人之敦促卒不肯一行無論如何恐終不能逃輿論之責備也 
 
 

Page 9

 
 
   
 
 

Page 10

 
 
[北京通信（野雲）]  
　　高凌霨長財與各方面　　數月來紛呶不决之財長問題至高凌霨財長命令發表乃得告一結束惟都人士見此命令疑之者頗多（一）則以高氏素消極彼雖現任農商次長然除到部批閱官書外回宅以後足跡絕不出門日惟陪其如夫人作樗蒲戲以資消遣不惟與都中要人少所往還即與所謂保定三大帥天津四大帥者亦鮮通音問彼之得入中央最初雖由曹氏兄弟之推薦但究非純粹直系中人物也（二）則以高氏與銀行界毫無關係當然無借債之能力前喧傳之邊守靖亦因其借債手段欠靈活故爾罷議高似更非其比（三）則以高氏資望未必相稱彼在前清雖曾官至監司但至民國以後僅做過直隸國稅廳長一次資格似嫌不夠今竟突然發表不免啓人疑訝聞在命令發表日之上午各處尚無一點風傳昨日（二十八日）高氏仍復照常到農部次長室辦公至午後一時始去王氏上午到部亦未向秘書等唾露一字可見前日閣議席上閣員尚未議决此事迨高氏回豐盛胡同私宅以後至二時始有人從公府打電話向彼道喜者至是乃知確有此事據深知内幕者言先是財長人選問題在靳未經銷假以前早經幾番商量竟苦於無人承乏後乃想及高凌霨以高與直略有淵源惟其關係在若即若離之聞其與奉也張作霖本崇拜前清科舉出身曾做藩司之心理且另有用意又加以王迺斌爲之撮合故亦毫無間言是以靳氏於銷假之初即以密電保定瀋陽請求同意得覆均表贊同至於水竹村人對於高氏旣有同鄉之雅且時時稱其穩練精幹不愧少時受知於南皮本相推重况村人對於潘復近更不滿不僅不願其升任財長即鹽務署長一職亦擬一併令其解去高氏財長旣經胳方通過當距今三日前國務院秘書長郭小麓曾將命令擬好親送至公府謁徐徐謂之曰澤畬總長已算没有問題了你還要去問問總理潘復事究竟如何辦意蓋欲其將財次曁鹽署長辭去也郭唯唯而退事過兩日高氏命令忽爾發表至閣於潘事靳曾託某要人向府商求請稍寛時日故此一問題目前尚未能了高氏昨晚巳見過靳氏彼此客氣一番無非一方表示才力不克勝任一方表示借重帮忙等空語今日（二十九）高氏私宅從上午八時胡車馬巳絡繹不絕大都爲賀喜而來美使館亦曾於十一時有電話致高請問其對於菸酒借欵事如何辦理並約以相見時間高簽稱我尚未就職此時無從答復然即此一事當高氏上任之始亦必大費周章矣今午公府有電達高宅云下午四時總統傳見大約今日見過東海後明日即可到部雖然總長易做籌欵殊難况靳潘之心理與東海殊外人責言又集中當局債臺高築借貸無門水盡山窮破産堪虞高氏官興雖濃恐亦未必有神奇之手段也（二十九日下午） 
　　另據京報云新任財政總長高凌霨已定今日（三十一）就職但當此財政困難萬分高氏登台非籌巨欵難以應付故高氏昨又以總長資格與芝加哥銀行代表爲烟酒借欵一度接洽其結果確巳大致商妥今日高氏到部　職後此烟酒新借欵合同或將正式簽字蓋印聞除還前欠及回扣等外尚有二百餘萬元星期四日可望交欵將提一部分充府院及其他政費其餘則分别發給軍餉 
財長問題自高凌霨發表已告一結束惟向來新總長換人次長例須與共去留故日昨潘鈕兩氏均有告辭之消息聞潘氏前日已在閣議席上提及辭職之意業經靳氏加意挽留昨日又復派人勸慰以潘氏與靳閣關係之深當然無單獨下台之理鈕之辭意本不過照例文章亦必照常慰留均不至成爲事實也 
[日人宣傳魯案密示條件]  
　　仍謂出中國政府之意外交部對於二次節略已决定駁覆駁覆書在本星期中可以送出其中如何措詞不久當大白於世惟日本二次節略中最足惹起我國内之兀臬及失友邦相助之同情萬不可不力白其眞象者在日本指我國密示解决案一層日昨外交部業已發表所謂余晋龢提示之八條件與日本提案相對照内容頗不相符則日本所據爲口實者巳應不攻自破乃彼國議論仍極力指爲曲任我國如大阪朝日新聞載稱該密示條件係余晋龢參事以阪西中將爲介而密示於小幡公使者其含有靳總理之命且顔外交總長亦曾干與其事可以當時所公表之意見内容證明之而有餘即余參事携其他案件與小幡公使折衝時亦稱受靳總理及顔外交總長之密命又中國政府曾屢次明言抱有直接交涉之意響故日本政府審議密示條件參酌彼此意見作成具體案於九月七日正式對中國政府提示交還山東之公文尤於該公文中之山東鐵路之合辦及關於靑島稅關之條項等殆根據中國方面之意見者也事勢如斯苟中國政府猶以頑强態度蔑視國際信義而爲毫無反省之言則日本政府不得已將出於更暴露事實責中國政府之不信之手段云云按此次交涉最要關鍵在余晋龢一人余氏何以能將我國所擬之條件私與日人接洽即我國人亦未免有所懷疑聞余不久將有所表示甚願其將經過之眞情形切實表白以塞日人之口而釋國内之疑團也 
[北京各機關之窘狀]  
　　近日北京財政極端窘迫大小機關無一不呌苦連天茲將各衙署之窘迫情形調查如下（一）總統府總統府已有三月未曾發薪各員司雖窮困不堪尚可勉强支持惟一般書記月薪不過一二十元亦久而不與令其枵腹日前有秘書廳第四科書記周章民上呈吳秘書長懇請發給欠薪三月以便送眷南歸吳氏見此情形乃以手書轉知會計處請予通融會計處答以無錢非俟其同發薪不可此等小小通融尚竟一毛不拔其窘可知矣（二）司法界司法機關向來按月發餉從無拖欠不意數月以來亦嘗感欠薪影響司法官長大有不安於位之意日前特邀集北京高地審檢四廳職員在法學會開會結果由各該員署名具呈司法部請將九十兩月薪俸照數補發否則概行辭職其主張激烈者擬於今日實行罷工後由司法當局請政府予以回旋餘地法長董康承認在國務會議席上正式提同要求照發若一星期不能實行即不負維持責任（三）警察界北京警政較爲完善要之皆係經費充裕所　邇來受財政影響警政經費嘗數月不能發給警士薪水極薄時有呌苦之勢幸於日前當局竭力維持籌發一月各警士久處窮困一經領餉皆大歡欣獨立街衢精神不覺陡然增進聞各警官日來特開會議籌商善後辦法巳兩次呈請財部指定警餉專欵不知當局如何批覆微聞警界所定第二步辦法如財部如不允所請則將援各省督軍扣留稅欵之例將經手所收之車舖樂户印花等捐扣留並在烟酒崇文門稅欵項下提撥若干作爲警費（四）敎育界敎育經費分校欵部欵兩途校欵即指國立八校及京師學務局所轄各學校之費用年來早經破産幾有關門之勢學生與敎職員相繼爭閙至五六月之久中經六三運動犧牲半年光陰始獲和交部直接之口頭契約至今尚欠七月半薪及十月全薪尚無消息至部費則專指敎部俸薪及附屬各機關經費聞敎部自九年八月起　未領到財部分文年來純恃敎部長官東抵西押不借債不　薪面帶餓色之部員幾有在陳絕糧之盧十月巳届薪水又有五月未發日來消息沈悶呌苦連天加以武高請願團二百餘人困守敎部長此坐食一日三餐庶務以經費無出擬欲擺脫而不可得（五）印鑄局該局所出之政府公報積欠紙店之費巳達三萬餘金每日登内索債絡繹不絕該局窮於答覆乃至最近有停墊之驚告該局各處所欠報費旣不能到手勳章雖見令却無備費來領之人政府之積欠巳達十九萬復永無指望之日呈請撥欵業已力竭聲嘶聞刻下因實不能支有限當局以三日無欵即行停版之說（六）國務院國務院爲政務咽喉紛繁已極每日辦公又久照例公家備餐數月以來廚子領欵日少開飯如故聞該廚役已墊付四千餘元左右無力再能支持某日趨跪於某科長之前哀訴困苦泣涙如雨祇求暫發二三百元稍資搪塞迄無所得次日爲國務會議例期至有不能備饌之事至各員司已到了自凑自食以供一飽亦云窮矣 
[蔡成勳决辭陸長]  
　　陸長蔡成勳辭呈昨又遞府院聞蔡之辭職原因　專爲餉項問題陸軍第一師原爲蔡所統帶前因更動第二旅旅長沈廣聚沈抗不交卸竟相持至半年之久不能解决政府以沈意氣之爭恐擾地方迭次電致馬福祥等設法調處（沈駐西包頭）務將此項爭執和平了結聞至昨日始行解决予沈以相當之位置並即發該旅數月欠餉公薪等費令沈速行交卸來京蔡以身爲陸長部下旅長乃如是頑强難於駕馭故問題雖解决蔡已浩然有去志近因各處師旅更動改編有各處薪餉逼索不堪應付遂决意辭去陸長專任第一師師長聞政府以蔡迭次請辭意態堅决亦擬諒其困難准予辭職並有以蔣雁行張士鈺（張現在病中）二人擇一繼任之 
[西報紀近畿軍隊狀况]  
　　字林報二十七日北京通信云僑京外人近因聞毅軍有將譁變及與奉軍衝突之說故對於北京附近軍隊之數及其駐在情形甚爲注意茲據可靠方面消息調查各軍隊之詳情如下通州騎兵一團南苑奉軍第二混成旅及奉軍暫編第一師西苑第十六師步兵兩團京城第十六師步兵一團（專司保護清室）張家口第十六師焉隊砲隊數未詳同師步兵一團本地警備軍一旅熱河奉軍第二十八師廊坊奉軍第六混成旅小站軍隊一旅又據陸軍部消息姜桂題軍隊尚未開到近畿仍分佈於京熱道中其中多數則在古北口及密雲縣姜自稱彼軍隊共四十營但實在至多不過萬人通州奉軍仍不肯由毅軍接防故陸軍部現正竭力設法將毅軍調駐通城以南以免兩軍衝突惟尚未决定地點耳現在北京最危險之情形即駐京奉軍尚未發餉而張作霖則謂奉軍旣擔任防衛京城之責該軍軍餉應即由財政部發放云 
[奉直最近兵力之比較]  
　　中國北方軍隊現在顯分奉直兩大統系雙方振刷擴張勢力人人都說將來不免一戰此言不幸而中則又不知犧牲多少金錢與頭顱言之誠堪痛心然據最近觀察奉軍勢力在京畿實非直軍可比北京東南西北四方面莫不駐有奉軍約共四萬餘人之多彼等此種布置所以備將來或與直軍决裂時使易於控制駐紥紫禁城一帶奉軍現在已換昔日馮國璋所統之第十六師中之一團因該師與奉軍合併一切軍餉亦由奉張供給此種布置所以備將來或有兵事發現就可以鎭守城内此外奉軍駐在通縣有馬隊六百人駐在廊房有第六混成旅四千人駐在南苑有預備第一師八千人駐在小站有一旅共三千人又在熱河駐第二十八師共有八千人在張垣駐第十六師之一團馬砲隊共有八千人佈置頗密將來如果發生戰事外足以迎擊敵隊内可以援應己軍控制京城共植根之深勢力之大可知直軍在北京之兵力祗有一萬二千人在津浦路馬廠有一萬八千人此外有曹鍈部下之第二十六師八千人及涿縣第十三師四千人而已一旦戰事發生直軍之所賴者厥維就漢路一帶此則直軍命脈所寄惟年來直軍倒段援鄂擊湘攻川精銳多傷士　倦戰則又不如奉軍之休養不過論到將領奉軍中未必有如吳佩孚其人耳 
[外蒙勒收商貨捐]  
　　俄軍侵入庫倫後蒙人受俄軍之慫恿居然設立新政府日前巳通電各國宣告獨立而其内部之組織因得俄人之指揮頗有秩序惟經費缺乏前日雖曾發行五萬之公債然當改革之初用費浩繁非籌有大宗欵項不能行事故擬勒收貨捐以便進行現巳飭令庫倫商會通知在庫各商家將所有貨物一委清查列單以便派員點驗照章納稅雖經商會聲明各商家之貨物均屬巳經納稅者不可再徵而蒙内閣則謂前雖納稅係屬舊政府所收新政府成立各商受新政府之保護當在新政府再行納稅不得反抗而駐紥該處俄軍又時向商民勒籌軍餉是以庫倫商民均感負擔過重生計困難至恰克圖方面亦已設有官員其官制尚未詳悉惟聞有參贊副參贊各一員現任參贊畢勒各賽罕軍（額爾德呢王旗人）現任副參贊噶濟勒公（車臣汗盟閑散公）並駐俄蒙軍隊甚多所有軍餉亦就地勒捐居民頗覺痛苦 
[敎育大會在粤開會之先聲]  
　　第七次全國敎育會聯會各省區代表刻巳抵省准於二十七日上午九時即在九躍坊敎育會開會該會昨因時期巳届特將會場各處妥爲佈置并又派員分任招待等事又該會所辦之救護傳習各學生昨以各代表此次蒞粤關係極大因特聯同醵資購置品物開會歡迎各代表並聞各代表到後已略有所集議茲探錄各省區敎育會提案如下計黑龍江省廣東省甘肅省浙江省提出改革學制系統案各一件（北京敎育會提出地方直接敎育行政機關人員不得爲地方敎育會會員建議案一件募集全國敎育公債辦法并設置監察員建議案一件請頒布自治制施行日期以利地方敎育之推行建議案一件全國各敎育機關宜設學術講演會建議案一件山東省敎育會提出請倡辦職工敎育以補助社會敎育之不及而維各工廠之秩序案一件請將年來國恥事項揷人國民學校三四年級敎材以鼓民氣案一件甘肅省敎育會提出催捉實行敎育經費獨立案一件廣東省敎育會提出暫行限制課本採用名詞及度量衡以便研究學術案一件浙江省敎育會提出改革地方敎育案一件江蘇省敎育會提出日本長崎舉行萬國敎育成績展覽會本國各小學校應否與會案一件學校體育眞實改善案一件今後我國體育上一切籌劃之商榷案一件合計改革學制案四件其他各案十二件聞議事日程係先議改革學制系統案然後議及其他各案 
[蕪湖快信]  
　　新政務廳長王淮琛二十九日乘江安輪過蕪赴任省垣各公團曾派代表多人來蕪歡迎 
　　皖軍帮辦馬聯甲因軍隊調防問題二十七日由蚌埠來蕪駐省皖軍第五旅旅長史俊玉接馬聯甲電亦於二十八晨由省來蕪 
　　新簡敎廳長楊乃康刻聞省蕪敎育界多數反對　　蕪湖商會木帮商董陳在　條陳張督在當塗縣屬和尚港江面添設釐卡一道抽收本省民船運往下游米捐謂每年可籌新安武軍餉三十萬張督被朦核准業經指令財政廳委任陳在鑅設局開辦許省胡因該處設局全皖人民一致反對是以陳在鑅呈請加委給示至今尚未發表 
　　蕪湖官紳二十九日下午一時在育嬰堂開茶話會討論籌備急賑游藝會事公决推蕪關監督胡仲巽爲籌備主任馬帮辦祝道尹會辦一切其餘到者皆爲籌備員地點假監督署花園日期定下月二十五二十六二十七三日現正修築洋橋以利交通 
　　長淮水警廳長夏永倫二十八日由省過蕪赴蚌埠　　蕪湖大昌火柴公司經理張亮工前月病故二十六日該公司全體董事會仍公推吳興周爲經理以專責成另於董事中推舉周協恭常川駐廠稽核一切 
[蘇議會之爭長潮（十四）]  
　　昨日（三十）星期蘇議會照例休會無事可書記者聞某公子在鎭金陵俱樂部大隊人馬巳紛紛前往不惜盡一日之長乘車赴鎭實地調查冀得新資料以告閱者抵鎭後知某公子假庽大觀樓客舍多間早經包定似有預約由寗到鎭之議員如陳徐陶蔡輩約二十餘人連日置酒高會興復不淺集議事項以内容秘密不易探悉據一友人見告謂會議時某公子以不願置身是非中表示退讓以便擺脫某君亦謂君子愛人以德事到如此不如放下屠刀某公子頗韙其言引至他室晤談不移時陳某徐某等即來挾某公子以俱去此後即不令某君參與密勿某公子旋於三十日晚間乘輪回里究能擺脫與否現尚未知記者今日（三十一）返寧知蘇議會又開第十七次選舉大會當於午後驅車前往見會中異常寂靜除學生及反對派在會坐守外别無舉動王詠梅因受蔡璜楊而墨一再詰責不肯甘休爲二次之答覆又引出楊蔡二君一篇文章茲並錄之如下以資點綴（王詠梅覆蔡楊書）猥承不棄疊賜敎言至感鄙人初不知會議之通於選舉故有前書之爭執一經指示誤會之咎應屬鄙人何庸公論又不知唱號用口琅琅可聽聲聞於外相率偕來據此理由深堪折服惟君子立言要於事實有濟豈徒爲口舌之爭據公等所指陳其所以爲旁聽人說法者無非謂法律無明文者用習慣法是則然矣然本届旁聽席中發生怪象實爲從來所未有則無習慣法者用條理（即事理）亦豈爲過當而公等比附條文爭之甚力則是議長未選出議事大會不能成立以前旁聽人無論如何違反規則本會皆無從限制之作法自弊恐商鞅將起而笑我矣公等法理甚精諒必有救濟方法請於此萬難中下一解釋俾鄙人有所遵循若謂言盡於此則旁聽人將恃公等之言爲武器從此氣焰大張演成惡劇恐非公等初衷所及料也公等一言旣出四方觀聽繫之必有感激公等者鄙人忝叨尸位惟有求庇於公等之下耳計窮時迫貢此愚忱尚祈垂照一蔡楊三致王詠梅書昨讀報章始悉同會八十七人之函請原以三十一條爲根據假借其禁止旁聽之名詞吐棄某提議可决之要伯矛盾違法一言可决前上兩書殊嫌辭費茲讀手敎已直陳舍法律而談事實初擬先生爲曲學阿世恐以莠言亂政故不能默爾而息乃據理直陳卒蒙首肯並荷虚懷下問於是知先生非執迷文過者流敢再掬誠相告夫議會爲立法機關亦即爲代表民意機關神聖尊嚴凡在同會皆有愛護之責今不幸爲野心家印污　宜如何痛心疾首鐘鼓於宫聲聞於外天下事欲人不知莫若不爲證據何在此言可用之於法庭而非所論於清議吾等一百六十人不可忘却背後尚有三千萬人之監視撤回解散誠無根據然而輿論之制裁嚴於斧鉞精神之痛苦甚於死刑以立法機關而開始躬自違法將來尚何以監督官廳以神聖議會而先開賄賂之門他日更何以自全其價值吾同人旣愛議會允宜一雪其恥語曰止謗莫如修德今兩方苟能各舍其所爭之目標以爲開誠之預選則羣疑衆謗即能銷釋於無形人必自侮然後人侮同會旣自守法旁聽囂張自可用相當之制止何憂危險墨等迂愚以爲救濟之法舍此莫由若必冥行不悔即使金錢議長居然産出反動之來且愈激愈烈糾紛錯雜誠有非今日所能及料者魏黨之受擊於五人阮鬍之被窘於榜揭在專制時代且末如之何况乎民氣正當奮發之始此種惡劇思之眞可寒心墨等正惟蘄免此不幸之結果故不禁大聲疾呼深望同人悔禍實爲本會神聖立言先生不察謂爲代旁聽人說法誤矣誤矣要之希望大會穩利進行以盡代表人民之天職此物此志與先生同之不過先生爲一時計墨等爲久遠謀耳墨等無偏無黨今之反對非反對孝若也反對孝若之黨以金錢運動也使張仲仁以金錢　同會墨等起而反對亦必不後於人使金錢主義打銷朱紹文等仍作無謂之爭持墨等嚴詞痛斥更當相隨於諸公之後旣非對人問題更無感情作用主義如此直道而行畏首畏尾身其餘幾學生公民流氓皆視同無物可也先生忠厚長者遠法之舉恐非初衷或不免受人之愚忝居諍友之列不忍知而不言謹遵注重事實之旨客氣虚詞一概屏棄直陳胸臆諸維鑒諒不宣 
 
 

Page 11

 
 
 
　　南京敎育界因今歲本省水災範圍甚廣爰於中正街公共講演廳發起助賑大會藉盡一份子義務籌備主任吳邦珍主任幹事濮祁等先事接洽頗具熱心上月二十六日曾開一茶話會共商進行方法今日（十一月一日）午後二時行開幕式依秩序單（一）奏樂開會（二）籌備主任報告（三）長官致詞（四）　來賓致詞（五）奏樂散會（六）展覽（七）游藝游藝有新劇武術口技雙簧等展覽物品則分爲三種（一）菊花（二）學校手工圖畫刺繡成績品（三）舊時名人書畫及近時名人書畫集衆人之精品成一時之極觀故往游者甚踴躍會期定一週售劵得資悉充賑欵 
[解散一商之寗聞]  
　　江蘇省立第一商業學校風潮省敎廳曾電令黄前校長嚴加誥誡若於五日内無悔過表示惟有將該校暫行解散重行組織以期根本整頓計解散之期截至本日（十一月一日）爲止故該校學生三百五十九人公推代表屈蘭九等於數日前到寗乞援並上書省議會泣告反對理由及經過情形省議員中朱紹文本與該校有關係前曾專函省長聲說但未得要領昨日張援季通等均爲維持計特往省署商量結果已由省署電滬緩辦同日南通張嗇老亦爲此事電致王省長省長覆電如次南通張季直先生大鑒儉電敬悉商校學潮相持數月官廳再四誥誡冀其自覺迄不遵從茲據廳呈准予解散原非得已之舉惟該校迭次文電雖輙標全體名義論其實際主動者究居少數此次解散原欲於淘汰之中隱庽澄清之意破壞之後即謀建設之方故其曉事自重者將來斷不在不屑敎誨之列官廳宗旨預定如是今讀尊電益符鄙懷已轉電敎育廳速飭陸代校長遵照省令審察情形妥愼辦理知關遠厪謹先電復王瑚陷印 
[南京快信]  
　　代理蘇菸酒事務局長李廷栜呈兩長云十年度烟酒費稅體察各區災情酌擬變動辦法除七八兩區災重另案辦理外其一二三四五六區自十年九月分起至十二月分止計四個月各該區應解認費准以照額縮解一成解足九成藉紓商困一面仍應限於十一年一月分至四月分報解月欵内將此項十年九月至十二月縮解一成認費一併按月補解歸還不得絲毫短少請鑒核令遵並請通令各縣知事嗣後關於蘇酒征收應隨時具報核復不得擅專 
　　物品展覽會已於昨日閉會惟審查長張季直尚未來寗現先行推定各部主任農林産過探先機械工業品陳有豐紡織染工業品王介安化學工業品楊曾議敎育用品趙正平美術品仇繼恒雜工業品王文典飲食品童養中礦産品劉寄人水産品張兆共計分十部組織審查 
　　陳光遠派張超來謁齊督商出兵援贛齊未允　　日本律師團前赴北京參與國際律師協會昨由京來寗南京律師公會特假下關花園飯店開會歡迎旋乘晚車赴滬 
　　省長昨派任用道尹曹慕時赴南滙金山等縣查案又派張宗嶧復查絲織模範場存貨價值又令代理鹽城縣知事趙邦彦改代爲署 
[杭州快信]  
　　省議會因浙省財政問題亟需整頓手續繁重關係重要不能不詳　審查又建議庶政各股案件亦多數與財政有關自昨日起决休會一星期專開審查會 
　　五日爲杭州光復紀念各機關均休假一天　　陳樂山前因公赴滬請假兩星期現又續假七天　　各屬覆勘水災委員陳財廳已一律委定杭屬馮圻　　會商杭縣知事惲福鈞定本月二日出發赴各鄉實地　勘 
　　軍警衝突案自督署開軍法會議後至今尚無動靜　　省敎育會定六日開第十二次常會提議事件一幹事駐會二評議員缺席限制三擬開演講會四敎育界籌振五全國民外交大會籌備處請派代表 
　　省敎育界募振問題擬仿前勸募北方旱災振欵辦法懸撲滿筒俟十二日中等各校聯合運動會時分頭勸募并擬售入塲劵收資助振待本届各校長會議决定後實行 
　　李佳白博士昨來杭演說後即下榻西人費佩德家今晨早車返滬 
地方通信 
[蘇州]  
　　靑年會非正式開幕　蘇州靑年會於昨日非正式開幕上午行謝恩禮下午二時起任來賓參觀四時至六時舉行升旗禮有中西音樂體育游藝中外名人演說等餘興晚七時至九時演火棍及象圍棋競爭等類門前由劉正康君贈以五丈餘高之旗竿并由周禮卿君贈以會旗一方飄揚空際頗資壯觀其他各種聯額亦均新頴出色想十二月中旬舉行正式開幕典禮定有一番熱閙也 
　　財政廳催解忙漕　吳縣郭智事近奉財政廳訓令略謂軍政各費待欵甚急茲查各縣九年忙漕及十年新賦已征未解者當亦不貲現值需用之際未便任其擱延合特令催該知事刻日查明悉數報解以濟要需郭知事奉令後已飭朱征糧員遵令辦理　　道自治協進分會成立蘇常道自治講習所畢業學員前日會齊於蘇州植園集議組織蘇常道地方自治協進分會當時公同訂定章程組織成立會址即設於植園内已函報北京總會及地方各法國並呈准蘇常道尹公署備案矣 
[無錫]  
　　放盆花炸斃人命續誌北門外萬昌燭號主袁耀清試放盆花炸斃王阿聽一節已誌昨報茲悉此事袁自託吳某汪某等與屍屬接洽後王姓始承認由袁貼出洋四百五十元以作恤金並從豐棺殮一切開支亦歸萬昌擔任故屍體於三十一日下午收殮並於一日上午出殯以作和平了結惟縣署方面聞悉此事定欲澈究故於該日下午由該圖地保吳嘉禾赴縣報告隨後屍屬即具狀請求免騐經趙知事照准一場人命至此始告了結聞袁姓方面總計用去洋七八百元左右 
[松江]  
　　泗涇拒絕沈巡官　泗涇鎭分駐所巡官自經縣警所梅敎練員前往代理後即由該鎭各商家聯呈縣署保請眞除詎縣署突委沈壽寰爲泗涇巡官於三十一日前往接事該鎭各界以沈係在　涇分所長任内被拒去　之人因亦聲明擋駕並謂泗涇警費完全民捐情形較他處不同如果縣署不肯收回成命只好民捐民辦沈則不妨另支公欵聽其自辦云 
　　稽查員捕烟撲空　縣署羅稽查員及郭小隊長偵知野鷄阿金售賣鴉片生涯甚盛突於昨日下午前往掩襲惟野鷄雖然成擒證據一無搜獲乃羅等仍不寛假將阿金於三時許押交第三分駐所迫令繳價自贖詎阿金老於監獄極爲强項因之論價不成於是日傍晚將阿金帶回縣署羅等終以證據未獲不能辦罪遂以處理辦法商之張繼齋警佐聞張以羅等在外胡閙已拒其請不識羅等究如何解决也 
[鎭江]  
　　揚中散放急賑　鎭屬揚中縣水災甚重曾經省中派員會同李知事赴各鄉查勘分别災情輕重詳報省垣茲經賑務處撥欵洋二千元滙縣先發急賑以救災黎 
　　洲圩刦案迭出　鎭江對江二洲新洲老圩等處連日發生刦案五起失贓其鉅並有拒傷事主情事理聞各事主均已報官勘緝矣 
　　縣署槍决盜犯　丹徒縣張知事奉到軍民兩長電令飭將行刦徒邑西鄉吳有成等家之盜犯楊二康清高兩名執行槍斃張知事奉令後當於日昨下午三時將楊康兩犯由獄提出騐明正身帶同警　隊押赴西門外黄泥山一併槍斃以昭炯戒 
　　敎育參觀團到鎭　山東各縣勸學所長楊一洲等共二十餘人昨午由寗抵鎭寓大觀樓旅館參觀省立第六中學及第五師範縣立男女高小各校並至勸學所會晤道所長詳詢本邑敎育狀况及一切設施情形甚爲詳細今午（三十）楊君等至金焦北固各 
山游覽一周 
[揚州]  
　　移轉管理壩權　淮北三河壩例係監務官廳修理故收效甚鮮現由該地垣運岸三商議定照章納費移歸運河工程局管理當經呈請鹽署察核業已允准除電各該商外並於三十日電運河局知照矣 
　　解交濬河經費　泰濟南及内河外江各商年繳疏濬運河經費二萬千文按引代扣按季繳納現場運食商事務所以夏季共扣到六百八十六千八百文（係以三萬四千三百四十引每引二十文計算）特備文呈解運河局核收矣 
　　電限校閱旅隊　駐揚陸軍第二混成旅部近奉齊督軍來電限十一月十五日校閱全旅軍隊黄旅長除飭在揚各營部先期準備外已令飭駐防淮安第二　長劉桐閣一體知照 
　　寳應知事勘災　寶應縣知事姚炳熊前日馳往各鄉查勘秋災已備文咨報各鄰縣一體查照 
　　委勘瓜洲盜案江都王知事因據瓜洲民人高聚祥呈報二十七夜深遭盜多人衝門打刧請予履勘跴緝贓盜究辦特於三十日委陳警佐前往履勘以憑飭緝 
[南京]  
　　南高農科採集植物之成纊　東南大學兼南京高等師範學校農科植物學敎授胡光　自受國内各大學公聘爲浙贛川滇採集員後即在去年夏間赴浙江今年春間赴江西先後採得一千四百種顯花植物及二三百種菌類植物標本去歲冬間胡敎授回校後即將浙江所採顯花植物標本分送哈佛大學阿諾德森林植物院與德國柏林植物院所採菌類標本則送至美國羅依德植物研究所今得德國柏林植物院長笛而士覆函云所採集植物極有價值即日代爲鑑定美國羅依德尤稱贊所送往之菌類據云爲中國最佳之採集中有數種爲中國所特産而此次初發見者其一種且名以胡君之姓云今年所採標本較去年尤多珍奇植物數亦更夥現胡敎授已還校整理本年江西所採植物標本預備再分送德美二國胡君去年已將曾鑑定之浙江植物標本作一名錄在科學雜誌上發表今又將作一江西植物名錄胡君採集純係步行去年步行一千六百里今年步行三千五百里其堅苦卓絕洵不可多得也 
[嘉興]  
　　禾邑實行減賦　嘉屬糧賦之重甲於全省前年疊經地方人士分呈京省請求減折並經省署據情咨部旋奉指令准予酌減以輕人民負擔現省署已令縣於十年份抵補金起減折征收縣署奉令後已飭令各莊正將減賦册查造送省計嘉興全邑減折之數分舊嘉秀兩等嘉字每畝向征一斗一升七合今減征一斗秀字向征一斗一升九合今減征九升　邑約減十餘萬金現各莊正已將該册分别造竣刻正絡續送縣裝訂呈省查核 
來函 
[南京體育師範學校來函]  
　　大主筆先生鑒謹啓者本月二十五日大報國内要聞欄内蘇議會之爭長潮一則有被打之學生計受傷者十餘人重傷者一人係體育師範學生名陸冠章已送第一醫院騐明起訴云云查敝校學生陸冠章於二十四日曾至省議會旁聽一次事畢安全回校並無受傷等情諒係傳聞失實之誤爲特專函申明希登入大報來函欄爲荷專此祗請著安南京體育師範學校謹啓十月三十日 
雜評一 
[兩秀才携手說（默）]  
　　陳吳以文人曉暢軍事時人稱之爲南北兩秀才亦稱爲今日之瑜亮日前有陳吳携手之謠近則南方加以否認竊謂陳吳果能携手亦大佳事然其勢所不能容亦同於當日之瑜亮但瑜亮雖不相容尚各有運籌决勝之策對於戰爭結果各有自全之妙算進取退守成竹在胸今日陳吳旣以不相容而戰果各有制勝之策自全之算耶如其無有則將來兵連禍結一無所成亦適成其爲酸秀才造反之本色瑜亮云乎哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會商品陳列所開幕紀盛]  
　　開幕時情形陳列各貨概况　　昨晨十時總商會舉行商品陳列所開幕典禮中外各界來賓如美國商務參贊安立德·瑞士比利時瑞典等國領事·農商部代表王賡廷道尹·江蘇省長代表沈韞石知事·松滬護軍使代表陸達權·稅務處督辦代表姚文敷·上海造幣廠廠長薩桐生與報界人士等數百人聶雲臺會長主席（一）婦孺救濟會軍樂隊奏國樂（二）全體起立向國旗行禮（三）聶君致開幕詞略謂今日陳列所開幕承外賓及諸位來賓蒞止非常榮幸本席敬代表總商會恭致謝意陳列所之發起在民國七年由前任會長朱葆三沈聯芳諸先生規畫一切迄今有三年之久始克告成然歷年來組織經營俱係前任會長會董之力本席及現任會董不過蕭規曹隨以觀厥成耳今日雖云開幕然自知其中設備多未能完備必須逐漸改良方克臻於完善所望各商家領袖及諸位來賓隨時賜敎俾有遵循至陳列所在商業上有重要價値毌庸殫述無論何國莫不有極大之陳列所此外又有展覽會中國則俱付闕如同人等知其爲重要也故有此創辦此後但知各盡其力能否達到吾人所希望者則固不可必也云云（四）官長代表宣讀訓詞及頌詞（五）聶君略述近來籌備陳列所情形謂先組織委員會該會委員共有十一人即秦潤卿田時霖孫梅堂·呂耀庭·趙晋卿·鄔挺生·沈潤挹·葉惠鈞·謝蘅牕·徐乾麟諸先生及鄙人並請嚴慈約·向淑予·虞洽卿·朱葆三·沈聯芳·陳蘭勳·胡哲生諸先生與全國各商會正副會長爲顧問其後公推田時霖君爲所長此次得慶告成實賴羣策羣力也今日承各界各團體以頌詞見惠者計有一百數十件之多感謝之至惟現因時間關係不及一一宣讀敬希惠恕甚幸甚幸（六）馬湘伯先生演說謂商品陳列所本日開幕完全爲國民自動的一種表示此事若使官廳辦理中間不知有中若干折扣若干冗員若干古謂四民商居其末淺見者以爲我國賤商之表示實則列商於四民之末實以主人翁待商界蓋農爲生産原料之用工爲製造物品之用商則貿遷有無販運各地不有商人爲交通機關農之所産工之所成不幾等於廢物乎故商在四民中應以主人翁自命也我國有最大弊病在歡喜吃現成飯此中國人民性情使然實則中於四千餘年依賴國家之劣根性之毒無論何事不肯爲則造的只願爲守成的國民之不進步在此國貨之不改良亦在此東西各國對於國内貨品之優劣時常開博覽大會集國内外之商品比較觀摩上有提倡之政府下有猛進之國民相觀而善精益求精此所以日新月異以商戰稱雄於世界也而吾國則何如人生問題不過衣食住三種商品陳列所之陳列品亦不外關於衣食住三要素我國十數年前南京地方曾開勸業　會次諸君嘗觀南京勸業會者試就今日之商品陳列所一加參攷各種貨品究竟進步幾何改良幾何更就舶來品與國貨互相比較物質之精粗若何休格之貴賤若何諸君於游覽之暇不能不悉心加以研究印證也頃聞主席報告陳列所自籌備伊始中歷三四年之久諸君來此參觀第一須明蹽商會諸君之所以慘淡經營此所者對於商品前途實有無窮之希望萬不可作走馬看花之舉辜負商會諸君攬倡　貨之熱心最後更就國民自决方面詳細申說希望國人務去依賴心策勵進行演說畢衆咸鼓掌（七）聶會長請來賓參觀陳列所散會當即由招待員引導中西來賓出商會後門入陳列所正門招待員報告來賓謂陳列各部咸將玻璃廚等曲曲排列讓出單獨途徑參觀者但須順途前進自可登樓至巔且復可循梯而下再由大門外出絕無迷路及不能遍觀之虞也來賓遂依次游覽下諸部（一）（美術部）内有本埠先施公司經售廣東人雕刻之象牙球球徑僅約五寸而内套二十七球連外球共二十八球花紋極細眞奇工也又有湖南長沙錦華麗所繡美前任大總統威爾遜氏與吾國南通張季直氏之肖影千針百縷天衣無縫而容色衣服光采煥發亦爲上品餘如本埠（以下凡僅稱某公司或商號而不述其何地者皆爲本埠商號從省略也）美記華珍公司之電鍍銀屏等恒孚泰亨·宏裕等銀樓之銀器商務印書館之書畫畫帖等中華工業廠之各色緞帶邊等亦均佳（二）（飲食品部）如馬玉山糖果餅乾公司之糖果餅乾等興華製麵公司之麵張裕釀酒公司·大同釀酒廠·天順元酒行等之酒等均極精美（三）（農林園藝部）如中國棉業聯合會所收之棉大來·信益·裕厚堂·恒興德·恒豐永·裕成福·秦安恒·同豐·遵記·吳興梅·恒裕南號諸絲廠絲號之絲汪裕泰·程裕和·忠信昌·忠信新諸茶莊茶棧與寗茶振植公 
[商品陳列所開幕攝影]  
　　司·廈門黄泉圃莊·廈門可成茶莊之茶此皆吾國之天然極美産物也誠足引起人之特别注意餘如中國化學工業社之除蟲菊協興昇沈錦堂（南市裏鹹瓜街）蜜毛義興之蠟亦均佳尤覺令人愉快者爲戚秀甫養蜂塲（徐家匯虹橋路）之養蜂各種器具羅列室中並有一玻璃箱内有甚大之蜂房羣蜂雜居其間蠢動不已極　趣味（四）（機械部）如震巽木商公司之木器中華職美學校之木工民生鐵工廠新發明之紡機商務印書館自製之機器及洋鐵皮印刷品漢口呂方記機器廠之機器用品等均甚美（五）（染織工業部）如嘉定興業草織廠之各項黄草織物與浙江永嘉中一花蓆廠之花蓆均妙其餘染織各品佳者之出品者如恒豐第二紗廠·三友實業社·振亞織物公司·裕成泰號·久成號·又成絲織廠·錦雲廠·達豐染織工廠·仁和襪廠·光華襪廠·浙江悅昌公司等（六）（製造工藝部）仁昌永號之玻璃磁文具及屏風甚美江西景德鎭鴻康祥號之磁器昔久著名於世此次出品亦尚多佳者公益廠之玻璃製造品中華職業學校之鈕扣琺瑯等品劉財興號之扇大東·陸有·冠華製帽公司之帽厚生國貨製傘公司與三成製傘之傘湖南章生明之漆器常州老汪義大·與卜恒順之梳　浙江龍泉磁器工塲之磁器上海模範工場之玩具協順昌之銅器老胡開文之筆墨等商務印書館與中華書局之文具中國牙籖廠之牙籖雙輪兩合公司之牙刷怡春堂之箋扇均甚佳妙孤兒院之各種籐器如籐椅等雜置樓梯左近游人目苦飽而足苦酸得此則大樂尤有美華利鐘表公司之鐘表甚佳而轟立於大門之内者爲一贈於該所之大四方鐘其側有說明書懸壁間妙甚（七）（礦産部）如萍鄉與梨山煤礦公司之各種煤又有金銀各項礦産甚燦爛科學儀器館亦有各種礦物模型頗佳（八）（水産部）如久大精鹽公司之紛鹽甚美萬泰愼同協祥兩號之各種水産如魚翅海參海帶等均豐美（九）（化學工業）部）有一塊極大之碱皂長寛約二方尺爲固本廠之出品又有兩極大之雙妹牌花露水瓶高約尺餘爲廣生行之出品皆可愛餘又有家庭工業社之無敵牌牙粉一櫉中央懸以美人之畫兼有妙句題之布置甚超脫餘如香亞公司中國化學工業社·三西公司之香水等南陽燭皂公司·愛華瑞記香皂廠·先施公司之香皂永和實業公司之月裏嫦娥牙粉鴻生·燮昌兩火柴公司之火柴均佳（十）（藥品部）西藥如五洲大藥房·粹華製藥公司等之出品中藥如同協祥·中和裕·愼大號等之出品均甚美（十一）（科學儀器部）如中華職業敎育社之中華民國地理模型極足注意又其病病理模型與科學儀器館之病理模型均佳餘如商務印書館·中華書局·科學儀器館之出品咸多妙美中華書局並有自製之風琴陳列（十一）（狩牧部）皮貨一項僅有鄭祥泰（河南路）一家陳列内有紫貂外套一件價二千二百元銀槍海虎全皮一件價一千八百元千年元狐皮一件價一千五百元爲最貴重之品其餘如紫貂白狐銀鼠等皮不下五六十種亦大觀中之大觀也各部參觀旣畢遂緣梯下樓而散是日並有各國貨公司派員按人分贈物品如南洋公司之烟捲香亞公司之化妝品固本肥皂廠之香皂冠生園之牛肉乾久大精鹽公司之牙粉化工廠之藥水牙粉等聞該所自昨日起先舉行展覽會十四日無論何人於日間可往索劵入内參觀云 
[英商會今日開會]  
　　開會三日　所議多重要問題　　字林報云英商會第三届聯合會議定本月二日午前十時在英按察署舉行主席者爲太古大班馬凱凡英人執有入塲證者皆可入内旁聽派有代表參與此會之口岸爲天津北京·漢口·重慶·福州·汕頭·廣州·靑島·大連再日本英人協會亦有代表與會此外並有香港·漢口·天津·等處敎育界英人數人被請與會於星期五日午後討論以英國學制敎授華童之議案會場中所議者多係重要事項開會之第一日議題（一）討論海關稅則第一條條例以期得其正確意義（二）中國目前之紊亂（三）幣制改良第二日議題爲（一）商標（二）旅滬華人之外人保護（三）治外法權（四）租地（五）津漢前敵人租界（六）華人證劵物品交易所（七）商務外交之役務（八）上海烟台間之海電交通第三日議題爲（一）上海與汕頭間之海電交通（二）長江開濬（三）直隸河工（四）災振稅（五）海軍保護（六）英國學制之華童敎育（七）上海造幣廠（八）英商行名稱問題開會之第四日（即星期六）晚在上海總會設宴欵待外埠代表 
[美商業團明日赴南洋]  
　　總商會今晚設筵欵待　　美國商業考察團准定明日赴南洋須經三十八天以後再還上海赴美該團中有四十二人前由日至北京游覽茲已由京南下轉乘滬寗路特别快車於昨日到滬於明日同往南洋其中留滬不赴香港泗水者共有九名爲戈爾登應提斯二人·施惠尼·倫星·霍德·白魯提·客第海·娜麗温黛絲端女士等將往揚子江各埠游歷故不隨同赴港又有威廉克羅爾·約克倍氏得洛瑞奇·有佩奇等四人則僅至香港不往南洋云聞本埠總商會擬於今晚宴請美國舊金山商人游華團及本埠美國商會故該團等届時不再赴可崙比亞俱樂部跳舞會云 
[全國外交大會籌備四誌]  
　　京代表已陸續出發　昨日續到代表姓名　　北京各團體聯合會各代表來滬籌備全國外交大會事迭誌本報記者昨至東亞旅館訪晤諸代表談知前日該代表團决定由向乃祺君於昨晨北上一事現已作罷因前晚二時該代表團接北京各團體聯合會來電謂京代表已陸續出發故向君可以止行其電文云（東亞旅館）羅達存並諸代表數電悉滬各界特别維持共同發起全國外交大會極佩京代表已陸續出發祈轉達聯合會世）又悉該代表團昨日已發出通告邀請總商會·省敎育會·太平洋會議協會·太平洋外交商榷會等各派兩代表於今日（二日）下午三時在東亞旅館一二九號開會籌備（通告已見昨報）故各處亦未重行接洽以俟今日午後開會茲將昨日各團體所派參與發起全國外交大會之代表姓名團體續列如左 
　　省區姓名字代表團體通訊處　　山東林景澍紹敷山東各界聯合會　法租界貝勒路樹德里各界聯合會　　北京鍾枚璞岑中華外交協會愛文義路道達里八十五號 
[商品陳列所之外觀]  
　　福建毛一豐　福建各界聯合會貝勒路全國各界聯合會　　江蘇李鎧江蘇自治期成會　嵩山路錦成里江蘇自治期成會　　江蘇馮秋心東北城商業聯合會福佑路一三七號　　江蘇張靜廬四馬路商界聯合會四馬路泰東書局　　江蘇吳世英駐滬參戰華工會貝勒路信德里　　江蘇楊春綠太平洋外交商榷會白爾路三益里十七號　　江蘇李士林少年宣講團嵩山路四十七號 
　　江蘇汪劍農改造湖北同志會貝勒路樹德里三號　　江蘇周劍雲山東路商界聯合會山東路　　江蘇童理璋上海工商友誼會山東路商界聯合會轉　　江蘇夏芷芳江蘇民治促進會法租界巨籟達路善樂里二十二號　　江西邱玉麟江西省議會嵩山路第四十四號國聞通訊社消息除與上所探相同者從删外據云全國國民外交大會籌備處北京代表方面現已擬定鄭洪年張維城羅正緯　季鸞等四人爲籌備員上海方面團體簽名加入者因未及半數故尚未推定籌備員又該代表團曾派人與華僑聯合會及總商會洽商一切兩會均極贊成惟對於將來組織方法尚有籌議至省敎育會方面已派中華職業學校主任顧樹森與北京代表團接洽正式代表大約本星期五幹事會議時可以推定縣敎育會亦已與賈豐芸晤談賈表示贊成並擔任疎通地方自治協會又今日本約太平洋協會太平洋商榷會商聯合會與北京代表團開談話會惟太平洋協會本爲九團體所組織一時不易召集推舉代表恐今日不及與議乂各路商界總聯合會前應北京各公團外交代表之請曾於上次常會提議加入因手續未曾完備迄未通過頃悉該會定於今日午後二時在四馬路浙江路口新會所内特開全體大會鄭重討論云 
[全國道路建設協會進行觀]  
　　徵求會十二月一日開幕　　全國道路建設協會會長王正廷君昨晤中國通商銀行行長傳君筱庵述及本會徵求會同人擬推傅君爲總隊長並請暫墊籌備費五百元傅君慨然應允並允請求隊長數人協力進行茲聞王正廷君業已求得黄炎培史量才·王一亭·鈕永建·陳惠農·朱賡石·江湘浦·朱叔源·田時霖·顧馨一·陳永霖·曹雪賡·吳蔭培·嚴直方·張我華·錢新之諸君爲隊長吳志靑·包世傑·陳維新·袁治齊·謝永森諸君爲參謀長陸文中·沈卓吾·秦潤卿·陳勇之諸君爲副隊長並求石美玉女士擔任特别徵求隊長原定本月十五日開幕徵求現因鐫刻銅版趕辦不及改定陽曆十二月一日假靑年會開幕徵求至二十八日截止許交涉員秋颿原係該會發起人兼任董事昨已致緘該會允年助百元以資提倡又廣東陳省長昨亦訓令各縣知事略云現准内務部咨開案接中華全國道路建設協會呈請註册等因到部查道路之於國家猶人身之有血脈修道與否關係綦鉅該會發起全國道路建設協會以期便捷交通勃興實業深堪嘉許除批示外相應咨請所屬一律予以提倡爲荷等因准此查協會之設係爲便捷交通振興實業起見現在本省路政正在積極進行自應予以提倡以期觀感奮興藉此收效獲益准咨前因合亟令仰該縣即便轉飭所屬一律提倡云云 
[總商會請禁粤新銀角進口]  
　　上海總商會因粤省新鑄角洋銀色低次而輸入日多實於市面有礙特電江蘇省長請禁止進口一面並電廣州陳省長請澈查是否私鑄原電如下 
　　致南京電　南京王省長鈞鑒滬市行使角洋向除東三省等成色較次者外其餘均一律通用相安已久本年起粤省新鑄雙毫盈千累萬源源輸入驗其成色每角僅含銀五分六釐左右較之粤省舊鑄角洋銀色相差九釐有餘以致市上舊鑄角洋逐漸銷毁新鑄劣幣日見充斥現時銅元流毒巳苦無法整理若再任角洋步其後塵非但圜法益形棼亂並使人民感受二重痛苦爲治標計惟有聲請鈞署令行海關嚴禁該省新鑄角洋進口如有私帶查出立予充公以資補救事機萬緊立盼施行上海總商會聖卅 
　　致廣州電　廣州陳省長鑒貴省舊鑄角洋成色精良滬市向極信用自本年起忽有新鑄雙毫由貴省源源輸入化驗銀色每角僅含銀五分六釐左右價格墮落信用大壞現在市上舊鑄角洋逐漸銷毁新鑄劣幣日見充斥商塲居民無不疾首痛心循是不已恐蹈輕質銅元覆轍使人民負二重痛苦本會爲維持市面計已請海關嚴禁進口究竟此項毫洋是否私鑄應請貴省就近查明飭禁以維圜法上海總會會叩卅 
[太會國民代表巳抵坎拿大]  
　　據昌興公司云十月十五日由滬赴美之俄后號業於三十一號安抵温哥武所有太議國民代表之余蔣諸君亦巳渡登坎拿大矣又有日本二次赴美之代表其所乘之鹿島丸將於明日抵西雅圖云 
[歡迎華僑商業巨子]  
　　李雙輝周幼梅昨日正午十二時江蘇省敎育會·中華職業敎育社·寰球中國學生會·華僑聯合會·中南協會·東南大學商科·新敎育共進社·曁南商科·工商研究會等九團體在大東旅社歡迎爪亞泗水商業巨子李雙輝周幼梅二君到會者有馬玉山·嚴直方·吳和士·謝復初·顧蔭亭·王紹　·孫燕翼·高陽·沈卓吾·侯德廣·胡道南·朱賡石·朱少章·梁創·張雲雷·吳敏於·王志華等數十人郭秉文韓希琦主席席間先山趙厚生起立介紹李周二君歷史略謂南洋全埠以三實隴巴達維泗水三處爲著名三寶隴巴達維巳先後有名人來滬從事敎育實業等如席間之韓希琦侯德廣二君均爲該處著名人士而泗水重要人物之來申者爲今日歡迎之六十餘歲之李雙輝先生及泗水中華總商會副會長周幼梅先生李先生對於祖國敎育實業贊助不遺餘力泗水今日之商業李周二人足以代表之李先生不特以經濟協助各界更以勞力行事實深欽佩復演述在席諸君歷史互相介紹繼由主席韓希琦演說李周二君各致謝辭復攝影而散下午三時由胡道南招待至曁南商科四時至復旦大學五時至寰球中國學生會等處參觀和色匆匆已於今日起程南旋矣 
[一商之風浪漸平]  
　　江蘇省立第一商業學校自奉省令委上海縣沈知事派員接收宣告解散訂期昨日交接詎臨時忽又展緩日期茲將黄前校長致省長敎廳電兩則照如下（一）南京省長敎育廳長鑒校已明令解散飭上海縣沈知事定今日接收今忽緩展日期但校中敎職員二十二人昨已一律辭職迺穆一人無法維持乞飭新校長迅即到校或上海縣即日接收迺穆靜候交代外其餘不能再負責任黄迺穆叩東（二）南京王省長敎育廳長鑒校中敎職員二十二人辭職自即日起校中不再動用公欵所有以前積欠經費兩個月萬乞迅賜匯寄俾便結束黄乃穆叩東 
　　張福增爲一商事致王省長及商校學生函錄如左（一）省長鈞鑒敬啓者一商校長問題糾紛不决咎在玩弄學生把持校務欺蒙社會之三數職敎員疊據該校學生函述面陳不認知而不言應請電致新校長陸規亮接收時務使三百五十九可憐之學生全數留校其三數敎職員如害羣之馬勢不能不酌量去留以平學潮免釀慘劇無任感禱此頌鈞安（二）商校同學鈞鑒貴校校長風潮鄙人知之甚悉讀泣告書長篇累贖枝節横生殊堪發噱現上海縣知事奉省長令解散商校定於十一月一日實行鄙人不忍見諸生之流離失學即日函致省長以圖解圍（函見前）望靜候解决勿再濫用感情至要至要 
[敎育廳解散一商之又一文章]  
　　呈報敎育部文江蘇敎育廳長胡家祺爲一商事呈敎育部文云呈爲具報更易省立第一商業學校校長經過情形仰祈鑒核事竊查江蘇省立第一商業學校前校長黄迺穆於九年十二月八日具呈辭職當以該前校長辦理有年未便遽易生手即經指令慰留嗣聞該前校長兼任上海證劵物品交易所經紀人當經去函詢問是否確實據覆祗居其名不任職務惟察閱復函旣未蓋章又未塡明月日頗滋疑竇因覆加詳查該前校長確係兼充上海證劵物品交易所經紀人日在交易所辦事於校務未遑順及即於七月十八日呈奉省長核准改委留美畢業曁南學校敎員兼敎務主任並商科主任高陽爲該校校長以專責任而該校敎職員學生等以爲職廳無故更易校長函電紛至登報宣言以挽留前校長爲詞爲拒絕新校長之計黄前校長則迭次電催新校長交代但交代手續不於校内行之而約在私庽情節甚屬離奇以致案懸月餘未能解决嗣高校長於八月五日呈請辭職復經職廳改委前上海總商會設立中等商業學校監督南京高等師範學校農工商三科附屬中學主任陸規亮代理該校校長並呈奉省長指令准予改委一面委派科員趙文郁前往該校督同交代在職廳委任校長極加審愼代理校長陸規亮辦理商業學校有年成效昭著資格經驗均屬相當原期專任有人藉圖發殿乃該校學生等仍特故態一意反抗九月十八日新校長陸規亮偕同前校長黄迺穆·委員趙文郁前往該校接收交代該校學生竟敢聚衆閉門拒絕進校種種行動均屬逾 
 
 

Page 15

 
 
越恒軌况學校事務應由校長負責校長奉令解職未經交卸即責任尚未免除乃該校當新舊校長尚未交代接收之時職教員竟登報宣言校務以敎職員會名義行之亦屬侵越權限弁髦法令職廳職責所在詎容漠視但仍念學生等冨於感情或係受人蠱惑不自知其非當經予限五日冀其有悔過之表未並經呈奉省長再電該校誥誡續限於電到五日内各自悔悟截至九月二十九日兩次限期均滿而該校學生仍無悔過之表示即經呈奉省長核准令行上海縣知事會同委員趙文郁曁新校長陸規亮前往接收校務並令新校長將該校澈底清釐切實整頓如該校再有越軌行動應即立予解散以期根本改革去後嗣據該知事曁委員等電稱該校學生現仍反對新校長前往接收校務等情同時又據該校學生王松年函稱此次挽舊拒新僅係少數同學爲職敎員所愚弄自甘孤注一擲實則從中不乏好學自愛者流請分别良劣定厥去留等情察閱函稱各節足徵該校學生亦不乏守規安分者徒以少數學生受人愚弄持强把持致演此固結不解之越軌行動且經一再誥誡仍復執迷不悟似非澈底改組不足以示懲儆而肅學風又經呈奉省長指令查照前令相機辦理母再游移致益紛擾奉經令行上海縣知事即行宣告解散並即知照黄前校長通告各學生家屬曁保證人將各生領回一面由該知事定期前往接收學校交由陸校長重行組織以便澈底整理所有職廳更易該校校長經過情形理合備文具報仰祈鑒核備查謹呈 
[日本報界代表抵滬]  
　　星報載日本新聞記者十六人於昨晚（一日）自濟南抵滬日本新聞界將公宴之云 
[上海縣因災減賦問題]  
　　仍主减征二成 
　　上海縣知事公署於昨日午後二時邀請各市鄉經董集議關於本年水災減賦一事各市鄉經董到會者計上海市經董陸崧侯蒲淞市經董沈寳寅三林鄉經董趙履福閔行鄉經董顧袖雲塘灣鄉經董錢蔭庭顓橋鄉經董施安生塘橋鄉經董盛茂祥公欵公産經理處總董秦硯畦等沈知事因另有要公委財政科科長章子猷君主席開會後章君即報告開會宗旨並述明减賦一事現奉財政廳轉奉省長訓令以本縣災情並不奇重只准减征五釐諸君有何意見請即發表以便呈覆云云經各經董討論之下僉以本縣各鄉專持棉花爲一年之收入本年秋間三次風暴花枝受損收成僅止二三成比較民國八年之災尤重民國八年之災减征二成今年災情較前更重而所减之稅較前反少似欠公允應照目前鄉民景况看來祇少須减二成應請主席禀明縣長轉呈省廳請求照議施行以蘇民困章君然之至三時許散會 
[烟酒會代鄂烟酒商呼籲]  
　　請取銷投標認稅辦法中國烟酒聯合致北京電云北京全國菸酒事務署鈞鑒頃接武漢菸酒業代表王積甫等電開鄂省分支棧向由本業辦理費由公認並無中飽黄代省局長蒞事未久以剔除中飽爲名新立投標名目照原額加五成爲標準溢出原額最多者爲中標以堂堂徵收機關而行競爭方法此中流弊何可勝言况武漢新遭兵禍元氣大傷不於此時培養生成反於此時厲行加稅爲商業計爲國脈計豈忍出此生命所關萬難承認請電懇京署迅電鄂代省局長取銷投標方法并一而派員澈查中飽俾阻眞相等因到會竊思鄂省凋敝之餘商業未復爲敢據情電陳伏乞鈞座曲加體察轉電鄂省局長仍照向章辦理以資蘇息母任叩禱中國烟酒聯合會叩東 
[蘇災賑會之函牘]  
　　災急矣　可奈何蘇省水災義賑會接各縣來電來函摘其大要報告列下（一）常熟縣邵松年等函稱常邑瀕臨江海夏多霉雨農器受傷詎意入秋生風暴雨連日不絕棉禾偃伏沙洲瀕江被災尤重餘三十四市鄉低窪圩堤均决淹斃百餘人飢民數萬居無屋炊無甑秋收絕望萬口呼號懇乞設法籌募以拯迫切云云（二）江陰縣徐士佳等函稱江陰爲長江咽喉勢狹潮激江邑沙洲受害尤烈七月間連日颶風霪雨挾潮爲患田廬牲畜淹没無算伏乞一援我江滸災黎盡登袵廣迫切待命云云（三）武進縣沙洲災賑事務所曁該市公益事務所商會及各紳董計五次函稱武進沙洲水災迭接紳商函告災情鄙等旅滬聞悉災情託人調查據稱依東鄉龍興洲依西鄉安祿洲通江鄉孝東鄉長沙港　惜洲新老各圩無不被水淹没田廬牲畜冲刷一空人命淹斃種種慘狀不可勝數懇乞大善士籌賑仁施云云（四）楊中縣知事李哲昌函稱楊邑孤懸江中勢如釜底全恃江堤港岸爲保障今秋七月間狂風驟雨江潮暴漲潰决數十處禾苗人畜房屋均被淹没向來未有之奇災災民棲身無所嗷嗷待哺雖經呈請省憲撥欵撫卹而災區甚廣亦屬杯水車薪用特函懇慨跡鉅欵以資賑濟云云 
[美國麵粉輸入之原因]  
　　吾國麵粉一項向來盛銷於歐美及南洋各口岸占出口業之大宗至現時則形勢大殊曩時美國需用華粉者刻下反有大批美國麵粉運來其原因緣本年長江各路小麥歉收各粉廠初以賣空過多在夏秋之間紛紛裝現貨出洋致麵粉價格日增今每包巳至二兩零八分而美商在哈爾濱一帶定購大批小麥至美製成麵粉之後刻由提督公司之輪船陸續由美裝來更有大批麵粉轉運至香港星加坡南洋羣島等處其售價每噸（以四十包計）祗收美金十四鎊（約合華銀七十兩）連裝　水脚一併在内較之華粉每噸較廣十三兩故南洋方面頗爲樂用而華粉遂受極大之打擊且聞又有大批美粉行將來滬云 
[昨日之金市]  
　　十二月份標金自前日以後市形變遷無定毛盤爲三百零四兩後因市面步軟致金價漲至三百零九兩收盤是日按諸東滙核算抬價竟達十兩之多昨日星期二近期大條縮去三七五遠期亦縮半辦士金價開盤尚固後聞前日公單有二百餘張之多故價小至三百零七兩七錢後復轉漲數錢先令揭曉勿動推市面益軟十二月份先令祇三先令十辦士可結所以金價不十分鐘許漲至三百零九兩數錢移時先令忽改縮兩辦士東匯漲二分半（餘價另錄商務欄）斯時最高金價漲至三百十二兩五錢以後先令等市面反平故小至三百零九兩三錢收盤午後開盤尚穩先令揭曉勿動市面更硬十二月份先令有三先令十辦士零三七五至三先令十辦士零半可結十一月份美滙亦有七十八元八角七分半可結且有某銀行賣出現金三百餘條價三百十四兩一般預買期金者莫不爭相脫手所以最小金價到三百零六兩四錢後略有伸縮收盤價係三百零七兩一錢尚無受主據此形象今日銀價雖或續縮然金價有不易增漲之勢云 
[航業消息彙紀]  
　　東洋汽船會社之西比利亞丸本日由舊金由來滬裝來大條銀二百五十條係匯興銀行者又太古之順天號昨自天津裝來銀子兩箱計六千兩當日裝至烟台有現洋四萬元 
　　英國郵船公司之卡瑪拉號定八號還歐上海現已報裝之貨有茶葉三千箱湖絲二百餘件洋皮一百三十件草帽邊一百餘件又昌興公司之蒙抵格爾號本日赴温哥武上海有茶葉一百三十噸·湖絲六十噸運運去　　提督公司之貨輪忙德古號由波特蘭來滬今日可到來貨純爲花旗木共有九十五萬尺在滬卸清後即滿儎煤油開赴福建厦門汕頭起卸 
　　英國郵船公司今又調加兩輪至遠東行駛一名塘沾拉號Dcngola一名埃及號Egypt塘沽拉號於上月二十八日開出約下月十二日到申埃及號須本月二十二號出發刻下該公司對於中英班郵船陸續將　行之五六千噸各輪更易九千至八千噸之船爲運量上之擴充又該公司經理之英印公司刻又新闢香港孟買之直航貨輪一途巳派弗倫齊番笛尼號FranzFerdinind一輸開始駛行矣 
[友華銀行銀市報告]  
　　中美新聞社譯友華銀行一日報告云　昨日倫敦銀價近期跌一便士之八分之三遠期跌半便士紐約價跌至七十又四分之三　倫敦紐約間滙價跌至三九三又八分之三今日此間開盤不動市况漸趨於軟弱金鎊三先令十便士金洋七五又四分之一日金六四銀價跌後市况漸穩午後逐見堅固金鎊現貨四先令十二月份爲三先令十便士半金洋現貨爲七八十二月份爲七六收盤市况亦穩中國昨在倫敦購現銀投機者售出遠期市况亦穩紐約銀市有售出無購入云 
[鐵路消息彙紀]  
　　淞滬車乘客猝斃昨日上午（十一月一日）淞滬支路由淞開　之尋常客車到滬站時有一乘客忽發急症施救不及即行斃命當由站長派役將屍移至站外招認並報告該圖地保矣 
　　滬杭車又碾敝一人　滬杭甬鐵路由杭開滬之一百零九號車昨日下午三時三十分駛至斜橋周王廟之間一百三十一號橋地方適有鄉人經過軌道司機人鳴笛告警鄉人避讓不及當被軋斃經站長電請路警巡官立派探警會同該圖地保招屍屬棺殮掩埋聞該路局長近以火車軋斃人命雖屬死者自不經心然其情形究屬可慘現巳飭下所屬擬訂撫恤手續大致與商辦時相似約在二十元之譜云 
　　乘客遺失現洋待領　滬寗路上海北站有一乘客持洋一包至客車票房買票將大洋一百零六元放在買票窗筒口買得票後即持票上車一去不反當由值班買票司事李經綸將洋如數交給車務總管存放待客認領當由總管加李司事薪水六元以奬誠實 
　　火車裝運監犯往寗昨日上午六時零五分滬杭甬鐵路上海南站開往新龍華專車一次計掛三等客車一輛箱車一輛至新龍華站候裝漕河涇第二監獄監犯一百六十餘人押解南京某工廠工作即轉滬寗路火車開往南京云 
　　車務總管銷假視事　滬寗滬杭甬兩路車務洋總管韋燕氏自本年二月間請假返美七月杪假滿復經電請續假三個月於昨日假滿到公視事其代理總管職務之李綽生君今已仍回副總管原職矣 
[汽車展覽會籌備之昨訊]  
　　昨晚（一日）汽車展覽會幹事會議决通告各陳列人於星期六日下午在凡爾登公園集議最　佈置方法是日先由房屋主任柯尼斯堡氏將陳列所一間點綴妥善供衆觀看主任並備各國汽車展覽會照片以示各陳列人建築主任昨晚宣稱建築工程已完三日内即可着手佈置大約點綴佈置約需一星期此後陳列人即可陳列其物品矣聞各陳列人現正凖備一切務使其展覽成績超出他處展覽會之上今日已印就宣佈十一月二十六日開會之傳單在外分散幹事員刻與保險公司商酌會塲保險事宜 
[南市警察開辦冬防]  
　　派撥臨時崗位十二滬南第一區警察署王金山署長現因奉徐警廳長令開辦冬防故已將防務情形妥爲規畫查得該管境内錢莊典當及各業大商號鱗次櫛比加防尤爲最要爰特察看各處地段凡有錢業當商者仍照上届成案添加臨時崗位或將附近之崗位移近加防之所藉便呼應其所屬一區一分駐所牛雲舫署員亦已奉令遵照籌備加防自今日爲始於上午十二時起至下午十二時止第一區署境内先行派撥臨時崗位十二崗並再加巡邏班認眞巡察矣 
[閘北添設小菜塲之規畫]  
　　在民立路閘北地方自開闢商塲以來人烟日盛商務漸興已經工巡捐局在共和路公益里烏鎭路三處陸續設立小菜塲以爲葷素菜販聚集之區近因居户益繁原有小菜塲不敷分布經該處紳商請求工巡捐局添闢已奉許局長核准飭據路政處勘定民立路地方添建小菜塲現正規畫地段不日即可興工云 
[上海義勇軍總賽槍揭曉]  
　　公共租界萬國勇軍本年總賽槍大會已於上月十五十六二十二二十三四天賽畢等情迭紀前報茲悉各隊與賽者計有二百十五人照章分爲三班去年稱職課在一百十五分以上者得列入第一班九十五分以上者列入第二班九十五分以下者列入第三班比賽課程除總分數及香賓外分作八種每種每班贈奬四名嗣因種類繁多揭算頗費時日直至上月杪始由總司令部發表茲將中華隊獲奬人員及各隊總分數香賓等奬揭載如下中華隊（第一班賽員）排長郝伯陽得第四種比賽第二奬隊員陳如松得第五種比賽第二奬（第二班賽員）副棚長陳家祥得第一種比賽第四奬又得第三種比賽第一奬又得第八種比賽第三奬並得第二班總分數第二奬及香賓第二奬棚長陳文龍得第三種比賽第四奬（工部局杯）總司令部總排長蓋姆浦得（總分數彩英國愛字隊總排長好治司得第一奬葡萄牙隊員雷拖得第二奬過山砲排長高倫得第三奬（前總司令屠魯門盃）葡萄牙隊員雷拖得又聞此項奬品頒贈典禮向例隆重地點在南京路議事廳約下月間舉行届時並邀請各國駐滬官商及新聞記者　場並有名人士女演說唱歌各種娱樂以助餘興並發入塲劵以備各隊員眷屬親友入内參觀想届時尚有一番熱閙也 
[輪船上抄獲大宗烟土]  
　　六十餘小箱重六千餘兩浦東其昌棧於前日到某公司輪船一艘由孟買等處來滬海關稅務司預得密報該輪藏有大宗烟土故於昨日上午密飭通班中西忓巡乘輪前往抄獲烟土六十餘小箱（約重六千餘兩）詢問該輪水手均稱不知該扞巡等將烟土帶回海關稟復稅務司核辦 
[美校游藝會預誌]  
　　美國學校募捐最後結果將於星期四晚在夏令配克戲園宣佈是晚並有游藝會舉行秩序頗饒興味定價分一元二元三元三等 
[全城音樂大會訊]  
　　上海全城音樂大會係本埠各中學以上男女學校音樂部所合組而成每年冬季假公共租界議事廳開音樂大會一次往年成蹟頗受稱許昨日該會幹事部開會選舉新職員後議决本年仍舊舉行並由職員分任與各學校接洽以資進行 
[靑年會消息]  
　　新聞講演菊蟹大會靑年會智育演講會今晚（二號）八時請聖約翰大學新聞科主任兼密勒氏評論報主筆裴特生氏主講（新聞事業）裴君爲言論界泰斗茲將其經騐所得言諸社會各界士女均可往聽云 
並聞該會交際科爲聯絡會員交誼起見訂於本星期六晚六時半舉行菊蟹大宴會每人六角先期由會通知會員一體與宴聞購劵者已有數十人云 
[理科敎授職員會紀]  
　　十月三十日理科敎授研究會開第二次職員會議到會者顧紹衣吳和士楊聘漁陳味腴錢夢渭施百斛諸君吳和士主席討議（一件）主席報告上届職員會議决之理科叢刊徵稿啓及規約與理科器械檢查部通告各校書及簡章已由主席擬定每種印刷五千份函請江蘇省敎育會分發各省各校已由該會照辦並已登各日報新聞欄（一件）主席報告香裝品製造大全稿上届會議曾公推顧君紹衣審閱現經顧君審查畢議决即付印刷作爲理科叢刊第一種並推顧紹衣君擔任校訂（一件）主席報告江蘇省敎育會來函前爲高小加增理科鐘點及國民學校添設自然研究課事徵求本會意見現據會員顧君紹衣范君海揚許君佩行施君百斛等先後來函均贊成江蘇省立師範附屬小學聯合會議决之案今已届答覆日期請再討論案議决案照附屬小學聯合會議决案關於理科分量比前增加百分之五比照部章每週二小時約加一倍頗合理科敎育現在之　要本人之極端贊同至國民學校添設自然研究課亦屬當然之舉惟理科初步重在實物觀察自然研究雖足以包括觀察實騐然現在各校漠視理科標明研究恐蹈文字探討之流弊不必逕稱自然觀察較爲切實述據上述意見簽覆省敎育會（一件）主席提議工藝傳習會　即定期舉行案議决定期在十一月中之星期日舉行即請　君紹衣擔任講師其種類爲洋蜜凍瘡藥及屋特爾odel擦牙水佔時計半日尚餘半日時間另請他人擔任俟接洽妥貼後確定日期登報宣布 
[交通大學足球隊紀聞]  
　　東方八大學足球比賽將次舉行交大興約翰等四校比賽日期地點預定如下（十一月十七日）交大與金陵在南京（十二月三日）交大與約翰在約翰（十二月十七日）交大與約翰在交大（十二月三十一日）交大與滬江在滬江交大足球部職員及隊員現已舉定如下部長張玉麟管理玉德棻隊員申國權周家騏錢崇蒞陳育麟菜熙誠黄文建程賢丁人夔謝升　黄守寅劉鏗陳錦滎李伯鴻仇建善邱金忠張汝瑞楊　華謝汝英嚴元瓏陳　宇張光輔黄　芳顧　瑞李碩駱美輪楊國祥陳耀奎陳璞陳淦黄振英 
[救主堂敎徒紀念祖先禮拜記]  
　　昨日（一號）爲虹口狄思威路寰球聖公會救主堂敎徒紀念　　大禮拜期於晚間七時半舉行敎徒陸續到者共約二千餘人此次該堂區牧朱葆元碩士提倡祖先禮拜係爲紀念逝世敎徒及追思中外先賢起見該堂完全由華人自立故於諸聖禮外特添敎徒紀念家庭歷代祖先禮拜與諸聖禮並重頗合華人心理期前由各徒將逝世祖先遺像題明名歲職銜及生死日期並備各色花圈送列堂中適值菊花時際堂中所懸菊花圈種類甚多式樣不一頗覺可觀滿臺燈燭輝煌敎童執燭游行開以音樂秩序整齊其禮樂集歌爲五穀豐登曲及銅樂集合奏樂團雜歌繼由區牧朱葆元碩士登臺演講追遠佳話一篇大致以中西追念祖先禮節分别言之末言中國祭祀祖先僅及家庭敎會追遠推及社會中國通例祭祀祖先僅至數代敎會中之追遠乃追念中外先賢不分畛域云云其言甚長不能備載嗣後同唱尼吉亞經至十二鐘始散 
[普善山莊九月份報告]  
　　閘北普善山莊内設中西醫院另雇夫役收埋沿途屍骨茲悉九月分西醫部共計施診給藥六千五百二十五號中醫部一千二百八十八號收葬大材二十八具小材九百三十具枯骨十五具施出小材二百八十七具骨　六隻如該山莊之急公好義洵不中多得者矣 
[尚有本埠新聞等轉入後頁]  
雜評二 
[爲陳列所敬告商工界（无用）]  
　　昨日爲上海總商會商品陳列所開幕日記者偕友仩以時晏不及細觀匆匆游覽一過深感此種陳列所之足以誘進實業發揚國光洵極有價值之舉而不可以無紀復憶前日陰曆下元令節邑廟各會首舁神像游行街市各製新服新器以炫異驚奇其意亦同陳列所第彼迷信之陳列愈多則社會之進化愈遲而此商品之陳列愈多則實業之競爭愈銳今迷信之陳列旣成過去而實業之陳列猶可縱游彼邑廟各會首中不乏有力商工盍往商品陳列所一觀其或有動於中繼自今不復爲迷信之無益陳列而爲實業之有益陳列乎雖然此一隅之陳列所不過導其原發之因俾游覽此項陳列商品者歸以謀將原有商品拙者巧之舊者新之缺者創之庶若干年月後今之陳列於上海總商會商品陳列所者悉以散布於市中今之未見於上海總商會商品陳列所者亦次第發現於市中且益優美商品如藥彈槍砲商品旣精利戰鬭於商場有不制勝者是其責在今之工商家 
 
 

Page 16

 
 
本埠新聞二 
[同濟學校紀事]  
　　同濟醫工學校工科敎務長倍倫子先生爲該校工科創辦人此次該校新建校舍於吳淞所有校中山德國捐贈機械儀器甚多該敎務長與有力焉昨晚七時該校中國敎職員及旅滬工科畢業生等特假座都益處公宴倍倫子先生陪座者有該校校長阮介藩工科主任史婁納德文科主任歐特曼博士及工科敎授顧　臣等入座時由吳子敬君致歡迎詞繼倍倫子先生致答詞觥　交錯盡歡而散 
[女子體育講演誌]  
　　十月二十九日女子小學體育研究會請美國慕女士演講女子體育之要旨下午二時假公共體育塲開會到會者二百餘人先由勸學所代表胡君介紹慕女士及湯愛玲女士略謂慕女士爲美國之體育專家今日來此演講本會獲益匪淺湯愛玲女士於體育亦素有心得而繙譯英語時口齒之清晣亦可謂絕無僅有今日來此繙譯定能使人了解繼即慕女士演講女子體育之要點十三條并謂中國若欲一般國民體格健全須一般女子咸能力行此十三條云聽者莫不滿意後仍由胡先生向女士致謝詞而散 
[寗波同鄉會明晚之影戲]  
　　前晚八時上海影戲雜誌社假座寗波同鄉會映演羅克却潑林二氏著名滑稽影片至七時觀者如潮湧至塲無隙地後至者均抱向隅乃由該社聲明於三日（星期四）晚八時仍假原地將全片重映一次劵價定特座一元普通五角所得劵資除捐助民生　學十周紀念會經費外並撥捐青夜義校經費並聞此次劵上俱印有號碼與會塲相對售完即停止云 
[義振劵開奬記]  
　　昨日爲第九次義振奬劵開奬之期在西門外方板橋共和影戲園内舉行自午前九時半開始至午刻十二時半止茲將五大奬號碼及經銷票號錄下頭奬一萬九千五百五十四號本埠善利全二奬二千九百二十二號杭州合記三奬八千三百零五號天津分所四奬五千四百四十七號漢口振華公司又四奬二萬八千八百六十九號本埠廣萬源又四奬三萬六千三百九十六號嘉興永最利五奬九千五百三十七號本埠廣滙源又五奬一萬三千七百三十三號寗波億中又五奬一萬七千八百二十七號本埠善利全 
[軍隊秋季校閱之預備]  
　　陸軍第六混成旅旅長兼任松滬護軍使何茂如君以所部一二兩團軍隊除一團第三營派駐楓涇·二團第二營派駐閘北外其餘各營均在南市駐防現值秋季大校閱之期各該營士兵之操法學課衛生曁各軍佐之辦理内務公牘均應由旅派員考查以判優劣昨特分令旅部參謀長何振羽·副官長張宗耀·正軍需官杜有齡·軍醫官陳玉如·第一團團長劉永勝·第一營營長賈萬勝·第二營營長趙雲龍·第三營營長馬貞元·第二團團長王保安·第一營營長張樹德·第二營營長張廷棟·第三營營長張步印等分别先行校閱聽候訂期親臨大閱云 
[派警偵查盜黨]  
　　前次徐家匯虹橋路某姓家被刦銀洋珠飾並開槍擊傷婦人戚陳氏等案内之盜匪張玉高由淞滬警廳偵探在麥根路拘獲抄出手槍子彈稟解司法科飭送護軍使署訊辦現奉軍署令發軍法課迭次將張匪提案研訊之下以該匪羽黨衆多即如本案上盜同黨亦有七名之多且其他各犯大半匿居滬上因令飭警廳加派幹練探警偵查逸匪 
[徐少棠家之盜案]  
　　住居美租界歐加路四十五號門牌之徐少棠家於前晚作時許有盜匪六人碰開大門一擁而進登樓直達徐之臥室各出手槍利刃向事主人等嚇禁聲張翻箱倒篋當被搜刧去值洋九百十九元之金飾現洋得贓呼嘯而逸迨該管哈爾濱捕房聞警立飭通班中西包探前往兜拿奈盜匪早已遠　該探等遂向事主詢明盜黨面貌服式口音歸稟捕頭轉稟麥警務長通飭各捕房中西探捕一體跴緝贓盜解究 
[三誌亞爾培路之命案]  
　　法公廨審訊行兇人天津人王德元在法新租界亞爾培路地方被鄉人用刀戳斃後由探目楊振富包探李榮卿尚元章拘獲兇手沈大寶沈根發兩人帶入捕房候究已誌前報昨解法公堂請究先由捕頭上堂稟明前情誥之沈大寶供民人等因田中所穩之菜屢被竊賊偷去故每至晚間輪流巡防是晚忽有數人在田中竊菜民入等上前拘捕詎被該竊等持刀向民人左眼角猛戳一下後由根發等各持扁担上前毆打若輩始各逃散至於死者究被何人戳斃並不知悉云云質之沈根發供詞與大寳相同中西讞員判兩被告交保出外聽候再核 
[毆斃高玉山案續誌]  
　　江北人高玉山因與同伴大古子口角爭執被大古子糾衆用鐵器毆傷身死由捕將尸舁和騐尸所經中西廨員檢騐未明諭候西醫剖騐各情曾誌本報昨由捕房將案中牽涉之王實祥王實松二人解廨即據中西包探投訴前情並稱　有同黨十人未獲請出提票以便按名拿究云云中西官得稟察核剖騐單一過以高委係受傷身死判兩王仍帶回捕房候提齊人證解案質究 
[被告旣死案應註銷]  
　　湖北人周靜齋因被同鄉婦人莊劉氏指控與湖北駐滬偵探尹和善等設計越界捕其夫蔣漢卿至内地警署收押等情由捕將周拘解公共公廨迭經訊供判交三百元人洋並保候訊在案現事漢卿已在押身死以故昨晨復由捕房解究據中西包探投訴被告無人具保收押今日原告並不投質等語中西官得稟以本案迭次函請檢察廳未得切實函復且原告又不來案質　遂判將案註銷被告開釋 
[電車碾傷幼孩]  
　　小東門内陣市安橋某成衣匠之妻浦東人錢黄氏於昨日午後四點半鐘時至南市購買柴薪家中有四齡男孩因欲跟母出外同行由其十三四歲之女孩懷抱隨之而出迨至十六舖乘華函四號電車由北往南擬至關橋下車車上人多擠軋均站在後面月台上比及車將抵站該女急欲下車而車未停穩致連同所抱之男孩從車跌下該女雖未受傷而其所抱幼弟之左足插入後面拖車之遮板下受碾損傷足踝骨血流如注當經該電車七十一號司機人瞿秀雪立即停機施救業已不及當爲崗警查知舁送第一區警署王署長飭將該孩函送新普育堂　治一面將該司機人之銅牌扣住未幾孩母錢黄氏投署陳明前情奉飭俟明日上午將此案申解警廳司法科訊核 
[幼女傷足]  
　　紹興人王阿榮住閘北長安路有九齡女名彩花前日在門前玩嬉被江立泉之運貨小車壓傷女足由王妻張氏鳴警拘入四區昨解司法科核辦 
[關於婦人之兩案]  
　　尋獲逃女　領回失妻高郵婦人許胡氏有女阿金年二十二歲在家走失無蹤該氏函托住在上海之親戚姚濤山代爲尋獲留住伊家己則赴高郵報信迨協同該氏到家則又失阿金之蹤迹於是分投尋緝前日在邢家木橋尋着知爲黄鶴寳姦佔遂鳴警將黄與阿金一併拘入五區敬署轉送地檢廳昨日下午經檢察官訊供一過判令收押該氏等退去候示 
　　張永祥控婦人朱三寶周奚氏及鍾明江　串拐伊妻張吳氏一案經四區敬署將人證函送地檢廳昨據張具狀訴稱在吉祥街四大玻璃店爲夥我妻吳氏今年二十二歲今夏由海鹽原籍來申小住數日民送上輪船着其回家詎我妻即遭朱三寶周奚氏等誘拐價賣與鍾明江爲室今旣尋獲請求給領午後檢察官提案研訊鍾稱爲切麵店生理家居胡家木橋娶該婦爲妻曾出洋九十元執有婚據爲憑問官判吳氏交張領回朱三寶周奚氏分别收押鍾明江退去候究 
[戀愛不自由]  
　　王小弟受罪住居滬西康腦脫路傳阿毛之女銀寶被鄰右王小弟即王三弟）誘至福建路二百十一號通裕客棧十四號房間内姦宿前日被傅偵悉報請老閘捕房派探姚錫卿與一百二十五號西探協往將王與女一併拘入捕房奉飭分别拘留昨晨解送公共廨經關讞員會同美丁副領事質訊屬實以王不應誘姦處女判押西牢一年示儆銀寳交其父母領回管束 
[姘夫之毒手再誌]  
　　張恒羅的非善類　　江北婦人劉汪氏偕見證張氏指控張恒羅用石灰擲迷雙目等情昨由哈爾濱捕房包探李如林將被告拘解公共公廨請究據原告訴稱與被告姘識有年被告因欲誘伊同逃伊不允許被告遂以石灰包將伊兩眼擲迷等語質之被告供稱與原告姘識後因其患病曾代借洋三十元及向索取非但不還反迫我離開虹口地方以故我憤而出此等語李襄讞核供商之美約副領事以張恒羅犯案已有六次的非善類判押西牢四個月示儆 
[冒探敲詐之拿辦]  
　　江北人劉得標住居閘北存德里二百八十九號假冒松滬護軍使署偵探名義分向各處敲詐並在閘北一帶勾串同鄉下流中人私設機關冒稱爲辦公處該處商民被其詐擾者頗不乏人近由閘北地方紳商具稟軍署請求查辦已由何護軍使派員調查屬實並查得存德里係在淞滬警察五區三分所轄境特於前日令行淞滬警廳飭探往拿訊辦 
[西報紀法捕頭失竊案]  
　　大陸報云法租界捕頭之辦公室失竊值洋一萬二千元之華人交易所證劵由公共租界法租界探捕會同在大東旅館某室内搜出此外尚有實彈手槍一枝烟土烟膏及嗎啡若干皆係充公之物存於捕頭辦公室内者亦皆被搜出法捕頭尚被竊去鈔票六百五十元現已拘獲與此案有關之一人 
[懷璧罪案之管轄問題]  
　　葉成明被竊在法界拘獲劉金成罰洋三百元一節業誌前報茲悉葉名明齋住英租界牯嶺路十號於本年正月間失去值洋三千二百元之翡翠古董等物報捕請緝在案前日經老閘捕房包探張天林與一百二十五號西探查得住居法租界之湖北人劉錦城即劉金成有前項失贓出售報請法捕房派探協往將劉拘獲當據劉供係陳德新託伊代銷帶往拘陳未獲將劉帶回收押昨解公共公廨先由原告代表律師上堂譯訴案情而被告亦由代表律師到堂轄稱此案曾經法公堂訊明判决責令被告　洋三百元已經了結今原告不應再投貴公堂控訴堂上如果受理上案應准被告交保等語復據原告律師聲稱原告住居公共租界並非住居法租界故法公堂無完全受理之權此案應歸貴公堂訊理惟手續尚未完備請爲展期研訊經中西官核供判劉仍還押候展期再訊 
[公共公廨訊案彙錄]  
　　内有俄員訊理俄僑案昨晨公共公廨民三庭由陸襄讞會同領袖領事特派俄員儀君訊理俄僑訟案併紀如次（一）俄商光明烟草公司與華美烟草公司因賣買香烟糾葛互控損失案此案前經判决茲被告華美代表許理律師與光明之律師又到堂提出請求結果本件聲請照准被告交原保候訂期排訊（二）扑勒克托夫訴那哈暴夫不給俸金案結果被告應償還原告洋四十五元本案堂費歸被告負擔（三）郁杜維赤訴那埃的司不分火酒盈餘欵案結果改期七天准被告律師補其辯訴呈堂候訊民四庭由俞襄讞先會同英義兩國副領事包費二君訊理（一）已故川沙富户丁子乾之子丁潤庠潤濤爭奪遺産案結果案已　解准予給諭丁潤濤將自己名下産業過户此諭（二）王潛菴訴張邦佐股欵糾葛案由雷聲布律師到堂請求提前排訊結果照准次會同英包副領事訊理（一）婦人陳楊氏陳袁氏聲請給諭執管陳甘棠遺産案結果准登報十四天如無人反對再給諭管理（二）邢其其訴陳禮庭掯贖地皮案結果原告證據不足註銷（三）高永和訴楊仲全唆使孫氏捲取飾物案結果兩造臨訊均不到案註銷 
　　又午後民四庭由俞襄讞會同日副領事田中氏訊理（一）張子衡訴廣東路悅來南貨店經理　芳蘭不付裝修工料價洋案結果着　芳蘭於一個月内償還原告洋二百六十三元並繳堂費（二）麥孟城訴張加增不還戒烟丸價洋案結果着張加增償還原各洋五十五元並繳堂費摺一扣字樣兩紙均附卷（三）王惠成訴李德林不還煤炭價洋案結果着李德林於三個月内償還原告洋一百二十二元八角九分四釐並繳堂費退票兩紙摺一扣均附卷（四）萬通恒號訴李德甫不還醬油價洋案結果着李德甫於兩個月償還原告洋五十六元並繳堂費（五）黄世　訴曹蘭生欠欵案結果准予銷案（六張妙生訴徐伯勳等不還押櫃洋案原）告查傳不到註銷（七）韓老大訴顧高氏欠洋案結果同上 
[誌謝]  
　　昨承銀行週報社惠贈第二百二十二期（銀行週報）一册謝謝 
[公布欄]  
[江蘇高等審判廳]  
　　民庭判决　曹長生與李黄氏等爲身分及地畝涉訟控訴一案（判决主文）原判關於馰回控訴人請求返還地價及訟費之部分變更之地價銀一千三百三十一兩五錢除遷葬及建築圍牆繳納地捐換領契等項費用外餘銀三百五十八兩四錢五分應由被控訴人交與同仁輔元堂保嘗控訴人其餘之控訴駁回本案訟費控訴人負　十分之八被控訴人負擔十分之二王崇遠興王光遠爲承繼涉訟抗告一案（决定主文）原批撤銷本案廳由泰縣知事公署迅予依法審判朱厚甫與陳傑爲稅　涉訟上告一案（判决主文）本案上告駁回本審訟費由上告人負擔謝詠詩與謝趙氏等爲扶養涉訟控訴一案（判决主文）原判關於駁回謝趙氏請求長孫房産部分撤銷關於令謝詠詩月給謝趙氏扶養及兩孫培植費洋三十元部分變更之謝詠詩應月給謝趙氏扶養及兩孫培植費洋二十元即由乾元泰衣莊租金内　撥歸謝趙氏自行收取并返還謝趙氏崇眞宫橋房産（即長孫房産）原　價洋九百元本審訟費由謝詠詩負　陸陸氏等與陸瑞卿爲遺産涉訟控訴一案（判决主文）本案控　駁回控訴審訟費歸陸陸氏陸　卿負擔　王韻桐與王叔蟾等爲承繼涉訟控一案原判撤銷王叔蟾王永生應將玉陳氏所遺田單五紙交還王韻桐執管本案訟費由王叔蟾王永生負擔　郭緖才等與韓萬盛爲田畝涉訟控訴一案（判决主文）本案控訴駁回控訴審訟費歸控訴人負擔厲廣照　陳傑爲欠欵涉訟上告一案（判决主文）本案控訴駁回上告審訟費歸厲廣照負擔姚同春等與潘金照等爲田畝涉訟控訴一案（判决主文）本案控訴駁回控訴審訟費歸姚同春負擔 
　　批示嚴元呈爲名財兩損請求吊　傳訊責令賠償由呈悉據稱房主陳如乘該民夫在縣被押擅將店内財物全行搬去請求按律追償等情旣據 
該民在縣署呈訴有案並經該縣派吏澈查自可依法解决毌庸越訴如果去吏所查不實及嚴殷氏有得賄妄供情事供可逕向縣署申訴聽候核辦所請調卷傳訊之處於法不合碍難照准仰即知照此　沈燦生呈爲縣署執行不力請飭縣嚴重　理由呈悉候飭縣查明原案迅予依法辦結並具報核奪此批以上十一月一號 
[上海地方審判廳]  
　　批示一件陳應氏狀請傳案由狀悉着既來廳候諭此批一件高榮生狀交欵洋由准交此批一件陳福順狀領欵洋由狀悉值傳領此批一件曹愼齋狀請執行由狀悉准予傳案訊辦此批一　陳大賓狀請執行由狀悉准如所請辦理此批一件邱竹四狀交鑑定費由准交此批一件周信三狀交欵洋由准交此批一件盛林泉　領單串欵洋由准領此批一件姜朱林狀請執行由狀悉候飭吏照判執行此批一件沈季璜狀領訴據由准領此批一件奚朱氏狀請給領由狀悉本案卷宗尚未奉高等審判廳發回所請應從緩議此批一件楊德　嵵狀領摺契由准領此批一件潘老三狀請保外由狀悉已當庭諭知矣此批以上十月三十一日 
[上海地方檢察廳]  
　　批示　王金標狀悉所訴無據未　准理此批李　深狀悉所爭之　究屬私有抑係公有仰向同級審判廳提起確定之訴可也此批王德文狀悉仰即遵傳來廳候訊此批唐有寛狀悉候飭警緝辦此批楊徐氏狀悉案巳判决毋庸多凟此批吳黄氏兩狀均悉候查明核奪此批陳華春狀悉候調卷核奪此批以上十月三十一日 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　雖然法總統府靄麗舍外亦有可樂者在以其能兼巴黎兩美也巴黎之爲美者第一端爲最廣大之步廻Boulevard蔭道Avenue布滿全城無論安步當車或輕車代步均有一種不可思議之樂境第二端即園林試披巴黎全圖其名稱斟定甚𥇦小者爲園Jardin中必有售小孩玩具之小攤數處大者爲林Bos如巴黎城西長林幽邃中有極豪奢之餐坐若干家而常有極華貴之麗人點綴其間（如圖）餐坐之外有茶坐彩繖如畫清蔭宜人别 
具一種風味而向靄麗舍ChampsELvsees字義本爲愛麗舍前之大園塲正對愛麗舍一部園場之會餐室會舞室其建築巧小玲瓏其境地爽逸閒靜絕似鄉村問别墅宜乎好繁奢者趨之若鶩也巴黎之繁奢豈易言哉 
巴黎市種種設施舍步𢌞與蔭道外最足加惠於市民者厥爲地底電車地底電車線分兩種一爲直綫其往還最捷其車輛最多其頭等位最明凈二爲環線僅爲補助直線之不足而設巴黎街道至繁複不易辨方位有此地底電車彷彿一篇最糾葛之糊塗賬用硃筆加上幾叉并用一大圈將全部一律勾消人世間事誠無有若是之痛快者有此地底電車外來生客祗須記認最終一站名爲標凖似無處不可按圖索驥以行即久居巴黎者毎日所節有之時間又覺生活上視他小城占得特别之便宜矣 
筆記 
[遂鸞記（五）] [  金嘯梅]  
　　盜首聞而改容曰孺子殊解人能文乎曰能盜首喜曰曩吾有一事常懸於懷者今當了之乃令釋士龍縛並釋衆客客叩謝去盜首顧士龍曰數月前兒曹獲一少女美而能文自言爲宦族女今爲若耦願之乎士龍起辭曰辱承不殺已銘感肺腑况吾固有婦者糟糠之妻不忍棄之且負不義之名吾不爲也盜首笑曰書　酸腔令人不耐若不見峨冠而南面者姬妾盈房一而再再而三尚厭不足若何不達時務乃爾士龍默籌違之必不利於己乃應曰諾盜首悅命衆盜燃巨燭扶新人出交拜已送入洞房衆盜則設筵相賀歡呼暢飲士龍旣入見新婦低首悲啼唲其貌似相識細審非他乃潘女蕙貞也驚駭不知所措繼乃揖之曰女士尚識黄士龍乎蕙貞聞語凝睇驚視失聲呼曰黄君耶於是二人相覿悲喜交併士龍乃爲言輪中脫險得遇陳叟及身爲盜擄事歷歷如繪蕙貞亦緬述所遭蓋聞士龍偕黎赴滬中途輪忽失事乘客三千餘人盡葬魚腹黎亦罹於厄知士龍亦不免噩耗傳來純齋悲痛欲絕旬日而卒而衛褚人旣流爲乞丐時向靜仁糾纏靜仁不勝其擾一夕褚人與人攢毆負創頗劇乃俟諸途迨靜仁出乘間要挾靜仁不得已出十金爲壽褚人始悻悻去詣酒肆據案大嚼醉臥街頭墮水死靜仁乃備棺以殮之且時欲以蕙貞字人蕙貞堅不允其事漸寢無何而戰端起釁女校因而星散靜仁亦挈家南遷詎中途遇盜全家被擄靜仁夫婦葬身　中盜首見蕙貞美拈髯笑曰若個好女郎且留之顧吾老矣無所用而吾寨中多赳赳者皆非若匹吾當爲擇一士人而耦之蕙貞屢欲投環而盜守之嚴無隙可乘是以苟延歲月士龍聞言痛老父之棄養滬如貫珠蕙貞亦泣互談終夜不知東方之旣白 
劇談 
[小劇談] [  劉豁安]  
　　天水關之武侯不驚敗陣而喜得人可知爲國求才用兵有法不計一時失敗惟求最後成功况伯約能繼志尤所關心　　國是空言無補 
者乎 
戲劇爲通俗敎育必要善良然如打櫻桃只在偷情雙搖會無非吃醋通俗云乎敎育云乎 
斬包冕與鍘美案雖見秉公均嫌過當緣冕之信口胡言未經證實不能爲罪而美則獨抱苦心尚能感化奚容草草伏誅况王道本人情豈可於人家庭骨肉不委曲求全乎意者事屬虚無而迷信閻羅天子之故神其事科然而不可訓焉不可訓焉 
臨潼山之秦瓊路見不平拔刀相助的是英雄舉動惜報名之吞吐張皇尚嫌無術然李淵勸軍剴切凄凉亦殊動聽安得無量舞臺多數名伶聚精會神演於今之軍域而免幾許筆墨哉吁 
文苑 
[霜天啼夢辭] [  禹鐘]  
　　西風白袷瘦郎當病酒經時減昔狂鳳息鸞消聞約略梅魂菊影欠商量淹留歲月供遙怨清淺蓬萊耐久望往事伶傳歸一默只今東海長紅桑 
碧城問訊總茫然騎夢何當遍九天錦瑟連宵藏楚弄玉蕭有恨記秦年彩雲冉冉飛還散夜月濛濛缺仍圖擬托笑啼渾不似此心商略向枯禪 
欲將慧業證靈修咄咄難書此意愁攻璞十年成左計誅心一語誤初謀祗緣翠袖悲寥落長遣靑衫抱怨尤莫把蛾眉衡衆女紛紜謠諑盡恩仇 
枕手寒鐙入夢遲廻腸萬緒太支離宫砂點臂原相諒仙飯傾心亦可思牢落平生關綺語低徊幾度鑄微辭劇憐輸與東籬色獨抱秋情傲自知 
小說 
[劇賊胠篋記（三十九）] [  一圭]  
　　（六）寶盡 
辣弗里司咕噥着道這樣做法未嘗不可但是在法律上怎能說得去呢我又道這樣做法可眞危險極了啞登孛魯克道他有極厚的賞金呀辣弗里司道你以爲那賞金是極厚麽我還以爲不是呢你想這是件極危險的事萬一我們去偷那幅寶畫被人家捉住我們就得嘗那鐵窗的滋味好了二千鎊的賞金去受那種苦處未免太不值得了倘若你能加倍那賞金我們定可答應你擔任你吩咐的職務啞登孛魯克道你的實力和精神敢擔任這種職務麽辣弗里司道姑且試試好了並没甚麽大爲難呀啞登孛魯克道但是你没有（句）辣弗里司接着說道經驗麽去偷人家的東西委實是第一次但是我自有妙法啞登孛魯克道我想要你答應非出四千鎊賞金不可辣弗里司望着我我點點頭辣弗里司道正是如此啞登孛魯克道倘若你能辦成功這事我替般納得說個數目給你三千鎊如何辣弗里司道我們旣說出四千鎊若少一鎊决不能答應啞登孛魯克道萬一你失敗了一鎊賞金也不能給你這也必得預先聲明的辣弗里司道好就這樣辦罷當下我們就告辭出來辣弗里司說有事他去就和我分開我回到家裏等了他一天也没見他回來直到晚上我正換衣去進晚餐方纔接到他一個電話道（明日午後務必在家少待切勿外出辣弗里司）這電報是六點四十二分鐘從滑鐵盧發來的我想他跑到滑鐵盧去不知幹些甚麽但向來做事都是這樣秘密事前總不肯告訴人所以如今我並不覺得悶氣儘管吃我的晚飯睡我的覺 
餘瀋[  誅心]  
　　水族中横行無忌者莫螃蟹若 
蟹乎蟹乎方爾之在水中也恃有鉗以爲武器恃有売以爲甲胄興風作浪傲魚蔑蝦自謂可以肆無忌憚横行一世矣庸詎知一入漁人之手雖欲耀武揚威亦不可得世之恃勢横行者夫亦可以悟矣 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[張天師（續）] [  老圃]  
　　漢書言道家者流出於史官歷記成敗存亡禍福古今之道然後知秉要執本清虚以自守卑弱以自持太史談言道家使人精神專一動合無形贍足萬物其爲術也因陰陽之大順彩儒墨之善撮名法之要與時遷移應物變化立俗施事無所不宣指約而易操事少而功多則所謂道家者固非天師道五斗米道之謂也以天師道五斗米道爲道敎而道敎荒矣水經注沔水篇云濜水又南經張魯治東水西山上有張天師堂於今民事之又江水篇云平都縣有天師治蓋張魯隆曹操後其敎僅行於漢中附近至晋兩渡其敎始大行於江左　說新語　愔有弟曇奉天師道而何充及弟凖崇信釋氏謝萬譏之曰二郗諂於道二何佞於佛殷仲堪傳仲　少奉天師道又精心事神不吝財賄而怠行仁義嗇於周急有桓玄來攻　勤請　王羲之傳王氏世事張氏五斗米道凝之彌篤孫恩之攻會稽寮佐請爲之備凝之不從方入靜室請禱出語諸將曰吾已請大道鬼兵相助賊自破矣旣不設備遂爲孫恩所害此頗類義和團當時江左士夫好尚迂怪如是要道其所道非老子之所謂道也 
經濟 
[裝飾與奢侈] [  叔平]  
裝飾與奢侈爲一般人所最容易誤會他們以爲裝飾便是奢侈奢侈就是裝飾其實大有不然蓋裝飾與奢侈好像同而實不同茲特草此文以辨其異 
（一）裝飾未必奢侈奢侈不僅裝飾　裝飾可不化金錢而求得不是一定要種種華麗美觀的物品來造成如以一人論凡清潔衣冠端正舉止整齊容貌都可稱爲裝飾總之能使人適觀爲目的不必有化裝品珍珠物方才可以稱美所以我說（裝飾未必奢侈）至於奢侈的種類很多不僅限於裝飾方面蓋裝飾之奢侈不過一小部分他如狂賭濫嫖痛飲浪費等何常不是奢侈呢 
（二）正當之裝飾曰裝飾不正當之裝飾曰奢侈裝飾可分作正當和不正當兩種正當的裝飾是有益於人不正當的裝飾有害於人於是便稱奢侈若以衣服論衣服的裝飾第一要清潔第二要整齊第三要適觀第四要無妨衛生這都是正當的倘徒求繁華美麗這雖不能不稱裝飾但這是不正當的便要換他個名兒呌做奢侈 
（三）裝飾是吾人不可少的奢侈是不可有的世間萬物没有一件不靠裝飾而後有美的當人類没有開化的時候茹毛飲血人相很不雅觀後來有了衣冠穿着在身上那就自然而然有一種美的觀念又如商店營業倘若店内没有好的裝璜引人的招牌美觀的廣告那生意就不能興旺見此二例裝飾之緊要可不待細說了奢侈之爲害人人知道小則足以破家蕩産大則足以改變社會上的風俗人情這是我們　當絕戒的（乙種酬） 
衛生 
[簡易之衛生法] [  雷生]  
　　體育一端當然與德育智育並進顧體育之書汗牛充梀缺乏常識者每不能了解即解矣又不能隨時隨地實行豈非憾事鄙人得至簡至易之法不拘時不拘地守之以恒其妙不可思議願舉以告今之研究衛生者 
（一）靜坐吾人爲衣食奔走勞精疲神至困倦時倒頭便睡一點靈光幾於無從捉摸收歛之法惟有靜坐坐之時間清晨最妙過午則人事多擾易於昏沈（無暇則過午亦可總以日日無間斷爲妙）工夫自數十分鐘至數小時皆可坐法以盤膝爲是（年老骨硬起初屈曲不便可從單盤膝起左腿右腿遞換）入靜之時眼宜下垂以鼻爲凖常觀鼻端不可太開亦不可太閉 
（一）調息息字从自从心自心爲息心一動則有氣氣本心之化也吾人一日有幾萬息即有幾萬妄念有一妄念即有一呼吸應之靜坐之時眼光注視鼻端耳則留意聽息由粗入細由細入微心粗則息粗心細則息細誠定心養氣之無上妙法也 
以上二法至簡至易無論男女老幼皆可如法施行行之旣久却病延年功用自見無待鄙人贅述幸毌以其簡易而忽之也（乙種酬） 
[興奮作用與强壯作用之區别] [  禪航]  
　　中國人往往誤認興奮作用即爲强壯作用以致妄投藥物爲害非淺其實兩種作用完全不同凡增進食慾及消化或增加血液之赤白血球而亢進其運行等等作用統謂强壯作用凡内服或外用藥物亢進心臟或腦之機能使精神活潑呼吸旺盛興淫慾去睡眠等等作用均謂興奮作用簡單言之凡改良營養變衰弱而爲强壯謂之强壯作用刺戟腦脊髓及末梢神經而使盛其機能者謂之興奮作用 
　　興奮爲消極之作用只限於一時興奮性經過後反覺困倦强壯爲積極作用能持續前進有益身體例如吾人飲酒咖啡茶及人參等一時精神舒快呼吸增進是興奮作用又如吾人食薑類百普聖（Pepsin）鐵劑等有健胃及補血之效是謂强壯作用（乙種酬） 
道德 
[西方格言（二○九）] [  謝介子選譯]  
　　謊語距竊賊僅一間耳（英吉利諺） 
賊爭則贓露（法蘭西諺） 
人以爲律師皆智實亦有甚愚者（英吉利諺） 
草草成婚必致後悔（法·意·德·荷諺） 
老女雖易爲醜新婦但易爲賢内助（費爾丁（）Fielding） 
令吾儕和洽而使敵人内訌（莫醒鳩Massinger） 
　　血氣方剛不中用老成 
野兎不能以鼓捕之（法·荷諺） 
人微而有大志（英吉利諺） 
言諧而意誠（德意志諺） 
惻隱之心可療妬念（英吉利諺） 
法制 
[立嗣之目的及其必要之條件] [  朱乃基]  
　　立嗣者即所謂使非自然親生子與自然親生子同一親屬關係之雙方的要式法律行爲也故凡因立嗣行爲而與親生父母立於同一地位者謂之嗣父母其取得與親生子同一身分者謂之嗣子茲述其目的及雙方必要之條件於左立嗣之目的　立嗣制度中西皆盛行之惟其目的則互異蓋歐西各國之所以立嗣者唯在慰藉孤獨救護貧困扶助遺孤奬勵戰事也而我國反是其目的在於暮年失子者不能聽其孤獨零丁無所依倚身後有遺産者更不能任其資産無所歸屬故我國之立嗣制度實緣家屬制度而生耳立嗣之要件立嗣之要件可分嗣子與嗣父兩方面而言之　 
嗣父之條件就原則言約有四種（甲）非成年人不得爲嗣父（乙）非男子不得爲嗣父（丙）非已婚之男子不得爲嗣父（丁）非無子者不得爲嗣父故凡爲嗣父者要以成年男子已婚而無子者爲限（參照民律草案一三九○條）惟法律上設有例外者四（甲）成年而未婚者亦得立嗣（乙））未成年未婚而出兵陣亡者亦得立嗣（丙）獨子夭亡而宗親内無應爲其父之嗣子者亦得立嗣（丁）未成年已婚而其妻孀守者亦得立嗣（參照民律草案一三九二條） 
嗣子之條件共凡有五（甲）非男子不得爲嗣子（乙）非親屬或同宗不得爲嗣子（丙）非親屬中輩分相當之人不得爲嗣子（丁）非有兄弟者不得爲嗣子（戊）非經父母之同意或允許不得爲嗣子（乙種酬） 
雜錄 
[日晷記時與鐘表記時不同] [  養氣]  
　　鐘表所記之時刻與日晷所示之時刻實不相同每見有人欲對凖鐘表時刻即用日晷取日影若日影指午線則將鐘表定爲十二時此大誤也蓋日晷指眞太陽時鐘表指平太陽時二者判然各異何謂眞太陽時太陽過一子午圈上至復過此子午圈上（即今日太陽在正南至明日太陽再至正南）其所經之時間謂之眞太陽日吾人通常所稱爲一日者是也一眞太陽日分爲二十四時謂之眞太陽時何謂平太陽時蓋眞太陽日之長每日實不相等其原因以地球繞日軌道爲橢圓距日有遠近運動有遲速因之時間有長短以人目觀太陽一年間運行三百六十度平均每日運動雖爲五十九分八秒而速時則爲六十一分十稍遲時則爲五十七分二秒太陽日之長旣不等若欲作實際與太陽運行相合之鐘表必須時針某日運動速某日運動緩實際上不能故天文家平均一年間眞太陽日之長而得其中數謂之平太陽日一日亦分爲二十四小時是即通常鐘表所用之時也眞太陽日與平太陽日相近似者一年僅四日即四月十五日六月十五日八月二十九日十二月二十六日其餘之日則當太陽投射子午圈上時（即日晷上日影指午線時）鐘表上不當爲十二點鐘而或在午前或在午後試查中央觀象臺所頒曆書於每日之下必記明日中平時爲幾時幾分幾秒即謂太陽正中時（日晷上日影指午線時）鐘表上之平時當爲幾時幾分幾秒也（例如本年九月三十日日中平時爲十一時五十分十四秒即是日太陽正南時鐘表上當爲十一時五十分十四秒）故欲較凖鐘表者用日晷對凖日影再查曆書所示本日日中平時而移撥鐘表之指針則無誤矣（乙種酬） 
 
 

Page 22

 
 
   
 
