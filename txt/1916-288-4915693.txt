# 1916 - 288 - 4915693

 

Page 1

 
 
   
 
 

Page 2

 
 
時評 
[互相破壞] 冷 
　　近日我嘗發見一最可異之點即中國之人視中國無異他國人之視中國是也 
　　借欵之爲利於中國爲不利於中國是爲别一問題惟中國現當不能不借欵之日則借欵者中國所望也乃由借欵之故而發見一常有之情形即中國苟借甲國之欵者乙國必思反對而破壞之苟借乙國之欵者甲國之反對而破壞同也是蓋他國人之借欵於中國必其有利故也然而又觀借欵之中國其情形亦復相類苟甲派經手所借之欵乙派必思反對而破壞之苟乙派經手所借之欵甲派之反對而破壞亦同也 
　　即此一事以爲證他不足異何中國人之視我中國乃無異於他國人之視我中國是大可異也 
[命令]  
　　十月十七日大總統令　載洵載澤載振載灜毓朗溥緒訥勒赫均給予一等大綬嘉禾章耆齡朱益藩均給予二等大綬嘉禾章此令 
　　又令　載潤給予二等寶光嘉禾章此令 
　　又令　任命夏詒霆爲外交次長此令 
　　又令　王文華授爲陸軍中將熊其勳授爲陸軍少將並加陸軍中將　此令 
　　又令　任命隆世儲爲南韶連鎭守使此令 
　　又令　内務總長孫洪伊呈准兼署福建省長李厚基咨請任命張憲試署福建厦門警察廳警正應照准此令 
　　又令　内務總長孫洪伊呈准兼署廣西省長陳炳焜咨廣函南寗警察廳警正李　華程容陳趙誥懇請辭職李　華程容陳趙誥准免本職此令 
　　又令　内務總長孫洪伊呈准兼署廣西省長陳炳焜咨請任命 
 
 
 

Page 3

 
 
陳紹常寶寅試署廣西南寗警察廳警正應照准此令 
　　又令　安徽省長倪嗣冲呈前宣城縣知事錢瑞棻廣德縣知事陳士奎因案被劾褫職茲據該各縣士紳臚陳政續呈准昭雪復經派員確查實係因公獲咎援案請予開復處分並留皖任用等　　瑞芬陸士奎均著銷去褫職處分以縣知事留該省任用交内務部查照此令 
[專電]  
　　北京電　衆議院昨投汪大變票初檢僅短一票繼查有誤聞同意票以九當十不同意票以十一當十總數無出入而結果則大異幸當塲檢出此種錯誤頗引人疑 
　　北京電　外交總長胡維德孫寳琦伍廷芳等之說又起内部未定 
　　北京電　外長决提曹汝霖先令夏詒霆署聞某國對曹首表歡迎代向某黨遊說衆院穏健派鑒昨投票搗亂多抱悲觀故今日會合會中斷參院即定二時開議 
　　北京電　政府之任命夏貽霆爲外交次長即預備令暫代總長 
　　北京電　聞谷陳兩總長已擬具興亞廢約辦法提出國務會議 
　　北京電　日使上午十時訪陳代外交開鄭家屯第五次談判關於軍權警權等爲具體討論陳仍持前議未有結果 
　　北京電　叚總理以孫洪伊不副署執行令大總統又不蓋印即擬就免孫官令呈總統總統又不蓋印此案已漸入府院問題 
　　北京電　段總理以孫洪伊不肯副署又不服勸請於元首將孫開缺聞命令已送府蓋印 
　　北京電　孫洪伊决去職惟手續如何今日尙未决定 
　　北京電　憲法協議會開會一致舉馮爲副總統候補人 
　　北京電　自馮國璋有請願憲法之電各派又生懷疑且誤會及梁任公副總統問題前途尙多波折反對馮者正乘此機竭力進行 
　　北京電　俄哈傷害回民現查逹數千人政府雖電駐俄公使仍未有何種條件提出 
　　北京電　中美鐵路借欵因俄抗議有協商取消豐鎭寗夏方面另易他路說 
　　北京電　海部曹次長奉委赴大沽秦皇島視察港口形勢 
　　北京電　魯財廳長王景芳電部辭職 
　　北京電　載濤就聘公府軍事顧問 
　　北京電　滬軍使去留問題國議主交軍事大會議取决 
[譯電]  
　　北京電　英使朱爾典勳爾十一月初旬擬取道上海蘇彝士回國一行寓歐約四月許定明年四月間來華戰爭期内朱决不告退朱離任後由亞爾斯登君代理（十七日） 
字林報 
　　北京電　衆議院以二百二十六票對二百十九票否認汪大夑爲外交總長聞有提出伍廷芳之說（十七日） 
路透電 
　　哈爾濱電　哈爾濱與齊齊哈爾間有火車遇巨禍死多人當車行之際見貨車之某輛起火乃與後車數輛分離車頭則拖餘車十三輛飛駛至土爾齊哈（譯音）車站卽以被焚之車置於一水櫃之下車旣着水忽撥巨大之炸聲車中載有炸藥十噸該車與餘車均炸成　粉旁立之十八人均殞命附近房屋均受重損並傷二十餘人内有相離甚遠之營中兵士數人營中玻璃窗亦均碎裂爆炸之處已成一深二十餘尺直徑五十尺之巨穴數俄里内之中國各村落均覺震動甚至草屋亦有坍倒者（十七日）路透電 
[東方通信社電（日本人）]  
　　北京電　孫洪伊拒絶平政院判决服法問題國務院以其不服從國務院之議决呈請免職惟黎總統尙未批准現由許世英請求調停之策（十八日） 
　　北京電　選舉副總統丙辰俱樂部决定推選陸榮廷（十八日） 
　　北京電　政府决薦陸宗輿爲外交總長（十八日） 
　　濟南電　山東民軍解决問題曲同豐已全失敗故張督軍得以專斷從事現正與民軍各首領商議督軍之意所有部隊除編成二旅外悉解散每兵給銀十二元將校二十五元已决　行强制的解决又張督軍與諸城縣民軍首領談判之結果决定將該地方之民軍編成二營餘悉解散（十八日） 
　　東京電　寺内内閣之外務大臣本野駐俄大使定本月二十四日由俄都啟行經由西比利亞鐵道歸國所遺駐俄大使須俟本野子爵歸國之後决定目下以石井前外相之呼聲爲高（十八日） 
戰電 
[其一] 英人路透電 
　　巴黎電　蕯洛尼加戰報宣稱塞軍在比拉伏逹河與塞拉河境擊敗猛力回攻之敵軍伐爾逹河右岸有劇烈之砲戰（十七日） 
　　倫敦電　海格將軍今晨報稱英軍攻入塞爾勒西面敵軍之戰壕餘無要事（十七日） 
　　倫敦電　海格將軍今晚報稱英軍轟擊勒維勒聖伐附近及伊泊爾東北之敵軍陣地安克河南砲戰甚爲劇烈（十七日） 
　　彼得格勒電　公報云柯里尼柴北及哈里區北之波爾旭維斯惡戰正在進行敵軍回攻甚猛劇烈之砲火毫無間斷（十七日） 
　　倫敦電　羅軍公報云敵軍猛攻邊界哇桀土斯山谷之羅兵受挫而退羅軍在土爾基斯山隘與泊里台爾擊敗進攻之敵軍且加以重創羅軍佔據羅塞特姆山隘附近之陣地羅軍被逼小退至土爾士堡山隘東南（十七日） 
　　雅典電　協約國水兵已佔有希臘亞佛洛夫號基爾基虚號萊姆洛斯號三軍艦希臘水兵均登岸赴雅典（十七日） 
　　雅典電　雅典與太土伊皇宮夜　車馬來往不絕各大臣均奉召入宮會商要政（十七日） 
[其二] 德人德文報專電 
　　柏林電　十月十五日德軍大本營公報云松末河兩岸之砲戰已延至安克河外古爾　萊特與蘭柯爾間及巴爾勒與亞白蘭柯爾陣線劇烈達於極度英軍在錫泊伐爾北面進攻卒乃於德軍陣線以短兵交戰敵軍僅在一處得一立足地他處均爲德軍逐出加以重創法軍在巴爾勒與亞白蘭柯爾間進攻在桀萊爾芒村得一立足地及糖廠一所惟在其他各處者均被擊敗亞白蘭柯爾村北部仍在德軍之手末斯河東砲火不時轉劇（西境戰况）魯克西面陣線之戰事日見劇烈俄軍進攻者均未得利卡巴西安山之德軍奪回斯摩特里克山巔奥軍在克里巴巴進攻獲勝俘敵四百四十四人（東境戰况）東陣線之德軍與敵軍後衛交綏頗得手（外錫爾伐尼亞戰况）敵軍在摩拉斯蒂爾至佛洛里拉鐵路西面猛力進攻均無效果又在鐵路東面進攻者亦遭挫衂塞拉河曲處戰事進行無間斷戰局未有變動（馬其頓戰况） 
要聞一 
[東報之中國加入戰團論]  
　　英人勸中國加入協商交戰團體之說一聞於去年春夏之交近　東方通信社電（見本月十六日本報）謂段祺瑞氏與在中國之英人商議進行云云日人聞之力謂不可吾人茲暫不言其可否然日本亦協商國之一乃拒絶中國與之同調斯奇矣試讀東報上海日日新聞所論可知英國所以誘日本所以拒各以其國家利己心爲本而我國宜知所以自處矣 
　　該報略曰前日東京電某英人訪問段總理陳述中國加盟於協商國對德宣戰之利益云云此事眞相暫置不論惟今日對德國宣戰一無理由旣無理由而棄中立國之地位不惟軼出國際常軌有類暴舉旣以利害言之亦非有利之方策也然英人奸　以徽利餌中國考其用心蓋有二端乘中國主權之脆弱誘之以供己用此其一排斥日本及其他在中國之勢力以爲自國專横之地步此其二曰德人在華勢力旣被擯除英國利莫大也雖然我日本豈可捨是不問哉近今英人在華以妨礙日本對華借欵聲援美國獲取敷設鐵權爲務今復甘言誘中國以制日德是直驅中國於危且謀不利於其同盟之日本推究某英人之行動若是蓋有朱爾典主持其後　吾人（日人）非欲鼓吹日德接近惟最近英人處置各事常含排日臭味敷日本外交方針之變更此其機也日英同盟旣成無用長物欲　保持之斯何異强怨耦同棲乎今日寺内内閣難以對外主温和爲言然中國乃我日本成立之所繫不可不嚴爲注意之也 
[英人論中美最近兩借欵]  
　　字林報十月十四日北京通訊云塞姆斯加萊公司與美國國際商會所承辦之事業近日受一頓挫吾人深望該公司等不致因此而大碍其進行查新定之合同内載有路線一條由長城外豐鎭直逹内蒙古包頭鎭再經鄂多斯而至甘肅之寗夏且可築至蘭州試展地　而寨此線所經之地將來中國格外發達時此線或有商務上極大之價値　未可知然在目前則　不能令人無疑惟此乃發起者事若輩所知之情形當可較局外者爲詳發起者曾稱所議定各路線無與現在利益相衝突者伹俄政府竟以上述路線爲碍及俄國在該區域内之權利矣就英人而言英人却曾承認長城以外爲俄國於建築鐵路事上之特殊範圍且允不加侵越而中國亦似允於北京北面緯度内建築鐵路時苟不自籌欵項則必予俄人以優先權此節於數年前曾因張家口路線問題由中俄兩國以文件說明是以俄國今乃知照中國以美人此路全在北京以北緯度内與中國前允諸俄國者相反特　中國注意俄國旣有此交涉則苟非俄國自願取銷其權利美人將未便起築豐鎭至壽夏之鐵路在尋常情勢中旣得權利而又自行取銷之乃未必有之事惟在今日俄國積欠美國軍需之欵爲數甚鉅且美國對於中國向無侵略之意此路卽在美人之手亦不致用以增進政治上之企圖俄國或可排除困難而許美國興此實業是亦意中事也日前美國資本家締結籌集借欵開浚運河北部工程之合同不意亦遭反擊　歐戰未作之前德國曾得山東實業外債之優先權迨大戰發生靑島陷落後中國允承認將來德日於歐戰後所議定關於山東德人地位之任何條件故日本自以暫居德人在山東之地位凡處置歐戰前德人所有權利之辦法皆須反對乃向中國詰問日人之言似甚合理不知中國將何以許允美人辦理河工但此事亦非無解决之望蓋美人之開浚淮河將頼重修運河先開其端事業極屬有益性質半爲慈善淮河固中國眞正大害之一也旣無政治臭味又有大益於中國日本當不致始終拒絶若因歐戰而引起孰當爲此良善事業之問題致使運河工程因以中阻則從各觀念寨之大爲憾事且對待中國未免太無公道矣 
[中美鐵道借欵之抗議者]  
　　十月十五日東京時事新報曰北京政府輿美國塞姆斯加萊商會締結中美鐵道借欵契約指定路線有五一湖南衡州至廣西南寗二山西豐鎭至甘肅寗夏三寗夏至蘭州四廣東瓊州至樂會五浙江杭州至温州其金額則以九月三十日改爲至必要時由該商會供給北京英日俄法四國公使乃往復研究此事其研究之點一曰是否不侵害各國旣得權利二曰是否無政治借欵之性質研究之結果英俄法三國將向中政府提出侵害旣得權利之抗議英國主張之根據爲自杭州至温州之指定線乃滬杭甬鐵道之支線今由美國興築則違反滬杭甬鐵道支線須以英國資本敷設之契約湖南衡州至廣西南寗之指定線則違反一千八百九十年張之洞爲湖廣總督時所締結之密約即關於湖南路鑛英國有槪括的優先權是也海南島瓊州至樂會之指定總則以香港之關係故提出抗議云俄國主張之根據爲山西豐鎭至甘肅甯夏之指定線在北京之西北故違反千八百九十九年中俄密約卽北京以北若設鐵道中國資本不足之時不可不用俄國資本之約是也因該線以他國資本敷設時將壓迫俄國勢力範圍之外蒙古故俄國抗議若是也法國主張之根據爲甘肅寗夏至蘭州之指定線當屬民國二年比法出資之海蘭鐵道之支線故提出抗議云按海蘭鐵道寶俄國欲開發外蒙古之所主張而外表則以比利時資本家出面訂約至法國資本家又爲在後加入者據此以觀則該線屬俄國爲當也 
　　該報又曰三國以上述理由提出抗議中國若因此另擇不與他國抵觸之路線以與美國固無不可然旣訂鐵道借欵契約而路線無定則無寗稱之曰政治借欵之一種也然中美而有政治借欵五國團不將向中美兩國抗議耶日本與此契約中指定之各路線無直接交涉且有爲中國各方面敷設鐵道開發富源頗屬歡迎之說者然日本爲五國團中之一員故此次若屬政治借欵當然亦提出抗議云 
[鄭家屯案之日人滿意語]  
　　十五日東京報知新聞　日本當局之語曰鄭家屯案之交涉雖以外交總長未定之故躭　多日然日政府不能再任遷延林公使乃促中政府從速解决中政府亦以爲然遂有承認全部要求之意雙方再會見一二次當有最後之談判也日本要求案未以内閣之更動而稍變是以中政府　日購躇不允之滿蒙聘請日本軍事顧問與軍事敎練官及增設警官駐劄所等俱在承認之列云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[補選副總統之各派主張]  
　　選舉副總統問題業經鄧毓怡温世霖朱兆莘等先後提出聞已决定根據大總統選舉法將補選副總統一事卽日舉行此案發生已歷多日自有主張提案之一派後其他各派亦以此爲重大問題各商進行之法時機一熟案即全提上星期四兩院各别開會而結果同一且開議時亦無多爭辯至副總統之候補者大槪推舉馮國璋爲多前日憲法商榷會開會於石駙馬大街張宅據聞此會因係商榷選舉副總統出席者以國民派爲多會議結果大多數主張急選即以馮國璋爲候補當選人謂應時勢之要求不宜舍此而他求惟廣西議員龔政等謂急選則馮必當選不如主張緩選以便從容疏解俾得移轉目光此次反正之功在西南國民派之與於西南事者以岑春煊爲最有重望大有非岑不可之勢爭持不决用投票法决之開票則候補人以馮爲多數黄興等次之　等仍喧爭不已然事實上固已諠明主舉馮者較多矣憲法研究會數日前開會亦主舉馮憲法討論會之主張大略相類則馮國璋固有可望也惟聞尙有西南一派意在岑陸北洋一派意在段徐但人數比較的少恐難成事實耳今日之會爲商訂選舉日期昨探詢各議員意見有主張在憲法會議二議後者有主張在憲法成立後者但主張速舉者爲多想今日會議之結果訂期未必過遠也 
[憲法審議會將續審議]  
　　憲法審議會已將憲法草案全文一百十三條審議竣事惟各議員中對於該草案尙多擬爲修正意見之提出其修正之意見除關於條文者俟二讀會時提出付議外至關於大體者仍得提出審議會爲繼續之審議茲探聞各議員對於此項修正意見之屬於大體者約爲下之三喘且關係均極重大將來續行審議之時恐不免有多少之辯爭計　一省制訂入憲法及省長民選之規定二以孔敎爲國敎訂入憲法之議三淸室及蒙藏回優待條件訂入憲法之問題等又據英文京報云憲法審議會再開會一次則審議竣事其中以孔敎爲國敎緊急命令權衆議院解散權省制案編入等問題當再行討議修正又云憲法審議會於原案條文雖已討論終了然尙有加入修正之處如省制等問題是也茲聞該會須俟各議員所提出之追加及修正案彙齋後然後再由議長通知開會並聞省長民選之說穏健派分子雖不贊成但以槪括的省制列入憲法一節則贊成者實不在少數云 
[設工廠收丐民之呈請者]  
　　農商部昨通咨各省設立工廠收養丐民其事蓋　動於陳惠嘉周崇德等之呈請原呈文云竊工藝一道操業雖微小之可以救民生活大之可以致國富强工廠之設立工業之振與關係洵非淺鮮中國未光復以前進化濡滯凡工藝所出物品大半皆仰給於東西洋各國遂便利權外溢久陷於　弱而不自知民國　造以後政府提倡工　不　餘力衡以工業最發逹之歐美諸邦當亦未　多　　近年來各省貧民工廠雖聞有設立然卒爲經費所限未能推廣普及以致工業一項終無　滿之結果學生等迫於世界潮流爲工藝普及之研究竊查丐民一種沿門乞食露宿風餐餒等若敖之鬼窮如范　之尋流　載道其不至於轉死溝壑者幾希嗟乎因失業之無依遂流落而爲丐凡有天良同聲悲憫學生等前在南京師範校肄業時習見金陵城内丐民挨户求食商家按名　小錢一文日以數百計推之一月一年其無實　費者爲數更屬不資况從前丐捐陋規相沿已久如商店畏乞丐之强討坐索設丐頭以資管束坐使有用之金鏡供無謂之慾壑對於實業時代尤屬虚糜欵項若能將從前虛糜丐捐一律裁革所有丐民身無殘廢者盡納之工廠即勸令商民量力輸捐籌辦工廠化無用爲有用當能一致贊同方今大總統仁愛慈祥以一夫不獲爲己任乞丐亦國民一份子同託於帡　之下擬請通令各省省長轉飭各縣知事將從前丐捐陋規先行裁革一面創設絕大工廠盡收全省丐民授以工藝共所需經費由政府籣派妥員會同各省就近警察按照房捐徴收辦法分别抽收一次其未開辦以前收入捐欵存儲中國銀行預備建築工廠購置材料之用至工廠成立後辦有成效除核實報銷外盈餘欵項仍存中國銀行聽候政府指撥以符公欵公用惟工廠開辦似應以江南爲起點因近年來迭遭兵燹洪水之災滿目瘡痍流爲乞食丐民者不知凡幾倘蒙批准江南首先開辦微特丐民受惠最早卽工藝亦發達居先再工廠建設取其宏大所需經費當然最鉅是否各省獨辦便於進行抑數省合辦節省經費應請各省長察核情形會商辦理云云 
[張作霖之鄭家屯案意見]  
　　十五日東文天津日報云據奉天官場消息北京政府關於鄭家屯交涉案致電張督軍略謂日本所提出之要求條件與國家主權有重大關係宜愼重研究請將對於日本對滿方面要求各項之意見速行答復云云張氏關於各項利害詳細解釋且謂此次交涉須由雙方當局和平磋商絶對不可請第三者調停以防發生將來之報酬及其他紛糾問題且此次交涉若遷延不决恐生他種糾葛請外交涉部急與日使交涉以圖和平解决方爲得策又同日新支那報云奉天督軍張作霖氏自鄭家屯交涉發生以來已三次呈請來京政府以奉省防務吃緊不允許之張氏前日又致電政府略謂奉省防務有馮將軍維持暫時離省可無顧慮關於最近事務有向大總統及國務總理面陳之必要乞准來京陳述一切云云 
[吉省會電請查辦李哲濬]  
　　吉林財政廳長李哲濬爲吉省人士所不滿近時屢有攻擊之詞茲據李由吉來電謂已於十三日接印視事然吉林省議會又議决查辦案電呈國務院已爲轉咨財部核辦財部以李氏爲部中請派之員無論所呈各節是否處實理應迴避　經據實咨復國務院查照國務院卽將吉省省會所呈案中重要情節電逹吉林孟督軍及郭省長查辦略謂案關議會指斥本省官吏無論虚實均應澈查明白秉公辦理以息浮言而維法治希卽迅速逐一查明據實呈復以便核辦云云然則李氏位置能否穏固今尙無從預測也 
[山東設立膠濟善後局之建議]  
　　山東近有某議員等擬建議於省議會籌設膠濟兩區善後局其建議文云爲籌設山東濟南膠束兩區善後局建議事竊自軍興以來戎事波及山東周村濰縣爲居吳首先倡義之區因此濟南膠東沿膠濟路綫一帶地方秩序大紊民不堪命加以蝗蝻遍野歲亦無秋先之以師旅因之以飢饉滿目瘡痍良可慨歎今聞收束軍隊事宜將有期矣惟是軍隊收束之後若不速爲恢復地方秩序籌設善後各事宜則人民之流離將有不可勝言者用特妥擬善後局章程伏候公决施行茲錄其章程之要點如下㈠本章程專辦山東民軍起義各縣善後事宜其不列民軍起義範圍以内者不在此限㈡本章程以整理農工商業維持治安恢復社會上之原狀爲宗旨㈢本章程所設局所分爲二區一曰山東濟南區善後局一曰山東膠東區善後局㈣濟南局設於周村凡滴南道所轉縣内有軍事者屬之膠東局設於濰縣凡膠東道所轉縣内有軍事者屬之㈤本局省城不設總機關其兩局所辦事宜直轄山東行政公署内務科但須請最高行政長官咨請内務部立案㈥每區局内設局長一人副局長二人統轄全局事務此外設總務交際調查救濟四科每科設主任副主任一人或二人以資襄助辦事 
[粤省各方面對於龍濟光之不平]  
　　陸督軍蕯專使以龍濟光此次去省將庫存鎗砲子彈撞針等項全行携去並於觀音山及附城各山岡等處遍設地雷實　居心叵測昨特會銜電逹中央請示辦法省議會簡議員經綸等亦提出查追龍濟光濫取粤械之議案云竊查龍前督軍離省時以礦務督辦名義盡將粤省鎗砲彈藥運送赴瓊晝夜不絶凡十餘日其所運輸除巨砲外所有鎗枝子彈多是原箱未經啟用之物而所謂振武軍數千人又無不各負一鎗各懷多彈分携而去據道路傳說石井兵工廠歷年鑄存之利器及十數年來與各國購入之軍實該督辦已運去過半武庫幾爲之一空夫以辦礦而有振武軍已不知名義何存統系奚屬今復以五千人之定額而掠去全粤庫之精英萬口譁然誠非無故查官吏交代通例除印信卷宗如期移交外所有數目欵項及一切大小器物均須表列條舉逐一點明移交新任　新任有交代淸楚報告然後舊任之責任乃完全今龍前督軍　權係交由朱省長接收自應將督軍轄下所有之軍隊軍　全數移交然後以礦務督辦名義遵照中央所定兵額備文向新任督軍　用軍械由新任督軍按照軍隊普通編制依額發給卽謂該軍直隸中央亦應將數目電請中央核明轉　廣東督軍給發今龍前督軍并不將軍械移交如取如携形同據奪當此光天化日之下豈容有此不法行爲本會對於國防軍費雖未便干預其内容但粤庫盈虚與全省治安有密切之關係斷不能任令非廣東政府所統屬之軍隊而濫取廣東政府所購存之軍實用敢提議公决咨請省長迅將礦　督辦龍濟光此次赴瓊携去砲械子彈數目刻日宣佈如　有溢出軍隊通例一人一鎗之當數外則請省長會同蕯軍使陸督設法截回以重粤防而銷　忠事機迫切應請提前付議公决施行連署人容伯挺伍于　李　光關越傑謝天聰張花初謝榮森現聞各大吏以粤省軍實空虚於國防内治兩有開係擬由蕯巡閱使令龍氏將溢額鎗枝撥回若干如將來確有要需仍卽由省撥給一說已經蕯使向龍氏交涉已截回步鎗數千枝矣 
　　白雲山附近前由龍氏埋設地雷龍氏去後并未有人起出師長譚浩明以此項地雷爲患滋大特出賞格招人查起至十號日有燕塘駐防軍隊十餘名肩荷鑒鋤繩索分往　泉蒲澗等處上山徧尋當在白雲山腰一帶搜出頭號地雷六具由息鞭亭側小路扛運回營查該雷係平底圖形高約二尺　可盈尺純用黑鋼鑄成傍有　耳具約重四五十斤譚師長據報以該營兵士異當得力除獎外各紀大功一次以示鼓勵朱省長昨以觀音白雲各山迭次發現地雷故特致函質問李實聞李接　後卽經電往虎門向龍濟光詢問經手埋藏係屬何人以便着令查起頃得覆電謂係前駐石圍塘之營長楊某一人料理擇地埋藏嗣因楊已陣亡餘無别人知其手續是以離省時莫由起出殊非有意留遺仰即轉逹省長表明一切云云說者謂龍氏此係有意諉卸之詞也 
　　日前濟軍在虎門撥出二千餘名着由保民廣海裝運爲第一帮出發抵瓊茲聞該軍到境時地方人士大不滿意羣起阻止嗣經長官出而彈壓勸諭各該紳耆約朿子弟事始稍息然仍聲明自後不准再有此軍調來否則决以全力拒之庶免受基殘害地方云云觀此則龍氏縱極稱雄殆將無容身之地矣 
[粤省會議長之前途]  
　　龍濟光離城後省議會議員報到者日衆計至十日止已有八十餘名已足法定人數日内即可開正式會議矣廣東之省議會從前本分兩黨近日黨派痕跡雖已完全銷滅惟因改選議長問題又復分裂爲三派一派擬舉容伯挺一派擬舉羅曉峰一派擬舉陳鴻銓陳因帝制嫌疑爲與論攻擊不欲出而乃改擁嫌疑較輕之林正煊現容羅兩派已相約聨合并聞羅派允以正議長讓容未知結果究屬如何也 
[日報之新北滿鐵路譚]  
　　日本某報云俄國最近所　得敷設新北滿鐵路之權訂約後兩國代表曾在北京數開交涉故一切細則亦將協定一方面已由俄國交通部及中東鐵路公司派由測　踏勘人員實地調查惟其動工時期則杳不可知耳 
　　該鐵路之敷設本爲四五年前中國官民間所開始之企盡卽所謂蘭海鐵路之後身也俄國　與中政府交涉欲　得該路之敷設權均爲中政府以擬自行敷設拒絶之時黑龍江朱將軍慶澜曾奉命於哈爾濱海倫墨爾根間及齊齊哈爾璦琿間實地調查嗣以敷設費過鉅决非財困之中政府所能一手辦理遂致頗形挫折近以地方官民之有力者於該鐵路之敷設𤍠心勃發俟得北京政府之許可卽照章成立行將募集股份矣乃聞頃間北京政府突然發布謂政府已與俄政府成立敷設該鐵路借欵之約云云彼等之深抱遺憾益可察矣 
　　該鐵路之建設純於政治上經濟上以及軍事上有重大之意義是以最惹吾人之注意茲節譯哈爾濱日報所載民息夫氏所寄（哈爾濱黑河鐵路及齊齊哈爾支線）之成稿如下 
　　俄國此次獲得新北滿鐵路乃依中政府當初之計畫所謂蘭海鐵路之後身也中政府當計畫蘭海鐵路時曾有兩建議案第一案建議擬以傳家甸左岸之馬家船廠爲基點若或與中東鐵路連絡則以哈爾濱迤西約二十九俄里之對靑山爲基點該鐵路擬由德國技師建設輕便鐵路（但擬用重　略大之鐵軌牽引力稍多之機關車）此第一案之計盡也第二案建議决擬於德國人所設製糖廠附近之馬家溝爲基點施以大設備以發展哈爾濱是卽第二案之計畫也於此敷設京奉路式之寛軌鐵道此外並有以呼蘭城爲基點敷設綏化間鐵路之建議其敷設蘭海鐵路之計畫曾有一商機敏活之德商向中政府商請供給材料包辦工程爲中國當局謝絶於是始轉入俄人之手而中政府遂舉新蘭海鐵路之生命委諸俄人而仰俄國之資金以建設之矣 
　　右記蘭海鐵路之外中國最近依某外國技師之踏　在北滿更發見其他有利之新鐵道路線該鐵路與現爲俄國所企圖之齊齊哈爾黑河及哈爾濱海倫墨爾根黑河間之鐵路大略相同誌之如左 
　　第一預定線 
　　齊齊哈爾丨墨爾根間　二四○露里 
　　墨爾根丨黑河間　二三○露里 
　　第二預定線 
　　哈爾濱對岸丨呼蘭城間　二○露里 
　　呼蘭城丨綏化間　八○露里 
　　綏化丨海倫間　一○五露里 
　　海倫丨額爾格山間　九○露里 
　　額爾格山丨迭得間　五○露里 
　　迭得丨墨爾根間　一二五露里 
　　墨爾根丨黑河間　二三○露里 
　　計　　　　　　　七○○露里 
[浙省請減冬漕之呼籲]  
　　浙省冬漕稅捐淸季徴收最重光復後省議會提議減　曾由臨時參議院議决公布殆民國三年財部忽行文加增迫於權勢無敢抗者此番省議會開會乃舊案重提而財政廳莫　長適於其時入京省議員張立等乃詳函請其就近速爲規復元年征收三元之法案　云浙人困於苛政久矣前淸季世貪吏横征非我族類其心必異民國或立宜可　蘇哀我浙人困苦猶昔揆厥原因則以朱屈　　　　袁氏直接間接多方搜括民不堪命咎有攸歸自共和再造公掌財權生死肉骨屬望在公雖然公自問於浙何如也夫省議會提議之抵補金米每石仍征三元一案經前臨時參議院議决公布三年二月財政部以一紙公文增加二元違法横征吾民苦矣徒以刦於袁勢莫敢抗爭公爲浙人寗不知之且公任臨時省議會議長時固痛詆冬漕爲惡稅而與高子白氏斷斷爭辯力主蠲除者也此次蒞京浙人引領北望僉謂昔之爭而不得者今而後必見諸事實一蠲明淸以來不平之稅矣乃不惟不以蠲除爲言并前此每石徴收三元一案曾不聞力任維持一行作吏判若兩人以公之賢而乃如是浙人復何望乎且某等之尤不能已於言者自公行後聞各縣之預備開徴者仍以五元造串是否出於公之授意誠不敢知然公果心乎民也幸請飛速電飭各知事仍照元年法案造串一面向政府痛陳民生疾苦預爲蠲除惡稅之地本夙昔之宏願代浙民以請命萬代瞻仰在此一舉幸我公之速自國焉專肅敬頌公綏張立張廷霖任鳳岡沈文華顧振痒鄭功懋許祖謙吳文禧金　凌福鏡錢宗翰莫庸李培鍔沈宏爕　家　俞玉書許炳堃潘燈鑑王倬朱紫金孫棣三徐淸揚錢豫顧宗况陳樹基蔣世芳秦炳漢等同啓 
 [P浙省會三十二次常會記> 
　　省議會於十七日開三十二次常會出席者政務委員三人議員一百十三人一時三十分開議第一浙江内河運放竹木取締規由政務委員說明内河區域運放竹木向無限制方法以致河道擁塞妨碍交通屢有爭執特提出取締運放規則以制裁之當議决付法律審查第二回復各統捐分局地點及各貨捐率建議案審查結果以時少局多尙待詳查再爲報告各席討論之下有主張議員各提意見書以助審查不及者有主張維持原有地點一律回復者有主張請官廳出席說明加捐理由者有主張全案廢棄者終結以贊成再付審查者多數遂仍付財政股審查休息十五分復入席提議第三回復各縣警察經費由縣自治處理建議案報告審查結果後各席紛紛發言大致分爲兩派一派主張必官俸公費槪由國稅支出乃可將此捐歸縣自治處理其意蓋即贊成審查報告也他一派則與之絶端反對蓋以此次所以付特務審查者因此捐曾劃入省稅對於咨復省長審查其結果耳乃審查會與　次同一用意是爲違反大會之委托即可謂之違法既而表决前一派主張者多數於是爭議又起蓋以今日之表决爲有效則前日之表决亦應有效故羣向議長質間旋由議長宣告俟本届預算提出後此案再付討論始得解决已至法定時間遂散會 
[杭州快信]  
　　滬杭路局長　文耀以本月十九日爲黎總統壽辰諭令各科是日均放假一天以伸慶祝 
　　衆議員褚輔成等致電呂省長謂浙高審判 
 
 
 

Page 7

 
 
廳長聞己由張總長電請擇保擬請仍　王天木以資熟手 
　　省議員張立張廷霖錢宗翰許祖謙任鳳崗等公函財政廳長莫永貞力爭抵補金斗征三角原案 
　　各縣警隊呂省長通令限本月末日一律裁撤高等檢察長般汝熊任命陳煥爲該廳檢察官浙江軍事代表俞丹屏赴京會議公畢聞二十日可回杭 
　　兩浙鹽運使胡思義昨委胡在儒爲金山場知事高檀爲三江場知事 
　　崇德縣新任徐知事於昨日接印 
[南京兵士互毆之交涉]  
　　陸軍第五混成旅由淸江調回寗垣駐防該營兵軍紀不嚴時與軍警衝突出外滋事前因撞毁秦淮各妓館東區警察前往解勸被其毆傷幾　軍警風潮經省警廳長王桂林陳請馮督軍設立軍事稽查處以便隨時查察詎本月十三日有該旅兵士數十名在府東街民盛戲園觀劇適有駐紥浦口之第六路武衛前軍之辮子兵三名過江亦進園觀戲坐入憲兵監視席致觸該旅營兵怒出言訕駡張軍豈肯讓人者遂互相用武一時園内桌碗紛飛軍警彈壓不住嗣張軍寡不敵衆均受重傷一名刀傷頭部血流不止抬送陸軍醫院救治無效於昨日斃命經該路統領吳吉臣禀明張勳於昨親來寗垣與第五混成旅長劉澜田嚴重交涉一時不易解决刻聞馮督軍已致電張勳商量辦法未織將來如何了結也 
　　津浦路線似已全在張勳之管轄内沿路車站均滿佈軍隊搭乘火車向不遵章照買優待軍人之半票前日車至徐州壓死定武軍兵士一名張大怒飭令某中軍將站長路警長綑送執法處擬從重辦經該路車務黄總管懇求從輕辦理尙未邀張首肯聞非賠償生命不能了事云 
[江蘇省會之財政審查會（芝香）]  
　　江蘇省議會連日未開常會無重要問題可記昨日（十七日）財政審查會中行政委員報告預算案行將撤回一事頗可記錄六年度本省預算案於十月九日提交議會列入十三日議事日程通過後交付審查昨日據行政委員報告公署接到國務院通電有必須撤回修正者第一問題即預算年度之修正原案六年度預算依五年例仍以六年一月一日爲始院電則謂應照二年舊例以五年七月一日爲始至六年六月底爲止則所編者爲五年度預算案與原案不同者一第二問題照院電預算年度過去者三月有餘此三月餘之歲出入似乎追認則五年之下半年業已經過大半其未過去之二月餘歲出入之規定無足改變與原案不同者二院電本届預算案國家收入仍以五年七月以前爲凖不能移歸省欵則水警警備隊等費仍應列入國家收入册内與原案不同者三省公署接到院電後業將備文咨請撤回修正日内卽將到會惟會員恐因此延擱會期擬就原案與公署行政委員會同修正未知如何結果 
[地方通信]  
　　蘇州 
　　新電話局長到差　蘇州電話局長陳綸接奉交通部訓令另有他委遺缺已委任浙人錢能訓接辦等語現錢局長已於前日蒞蘇當經陳君將一切案卷關防欵項等件逐一移交錢君接管視事矣 
　　法政研究會成立　蘇垣法界同人組織法政研究會於十月十五號在文丞相祠内開成立大會是日蒞會者六七十人先由發起人吳允中報告開會宗旨並宣布簡章　條通過其章制設正副會長各一人編輯評議斡事三部每部設主任一人副主任二人部員五人事務所暫設文丞相祠内旋由來賓祝秉網孫幾伊費廷璜諸君相繼演說後投票選舉畢即行散會茲將當選人名錄下正會長宋銘動副會長吳允中編輯部主任劉　評議部主任宋銘鑒斡事部主行潘志逹三部副主任徐均　尤祖源趙仲忭陶忠淮徐良曹元俊三部職員笪俊　陶之洵劉振武顧恩　陳丕先陳大鴻杜應徴貝洛陳賓章世鈞萬維瀚毛士騏顧　金猷琳馮銳 
　　芮記漳緞莊訟案之縣批　蘇垣芮記漳緞莊主孫程氏被夫弟孫雲卿私取房契向貝申之處押欵經貝申之控訴吳縣公署傳訊各情已誌前報茲悉此事續經孫程氏將詳細情形具狀聲明旅經孫知事批示云查貝申之訴孫程氏　踞一案業經傳集訊明債務主體確爲孫雲卿非孫程氏惟關於抵當權問題疑點尙多業經咨請　縣公署轉飭孫雲卿提出答辯書在案應候轉送到縣再行核奪云云聞吳縣公署已經開明孫雲卿住址於前日備文咨請安徽　縣知事署查照辦理矣 
　　松江 
　　訴案之離奇　亭林吳月池之　婦陸氏近忽自認爲顧秋亭之妾以遺棄不養等詞來縣控訴蓋以顧鄕愚畏事准後卽可調停也詎顧聞信怒甚以名譽攸關詣案辯訴請求澈訊反坐此案正在飭傳中而縣署忽接匿名郵信詣顧以金錢運動盡力攻訐承審員乃嚴催法警定欲將此案澈訊究治 
　　軍需之搬運忙　十三團調滬在即先由龔銘卿團長提借餉項發給各兵飭速將所欠商家貨欵淸還一面派弁暗向各店查偵刻聞軍中需用各物已於昨夜用船載駁竟夜不絶兵則俟十八號淸晨出發 
　　嘉興 
　　嘉興城鎭鄕自治聨合會致省長電　杭州省長鑒城鎭鄕自治前被袁氏非法勒停迄今三載今共和復活前項自治亟宜規復以符法治若遵眞電未免再阻進行爰聯合議决先行將舊有機關回復原狀籌備一切非不遵令實懼違法嘉興城鎭鄕自治聨合會全體諫 
　　追悼陳烈士　嘉興各界前日爲陳烈士仲權開追悼會唁聨甚多弔者亦衆前縣知事袁寅眆吳小魯曁新知事張衡甫等均蒞會下午一時奏樂開會公推省議員沈益均爲主祭由盛譜蘭顧企先唐子修方英曁平湖崇德等丙辰俱樂部依次宣讀祭文旅經家族致謝詞末由省議會議長沈定一及陳連章王靑甫陸松生田毓夫褚金城諸君相繼演說三時散會 
　　火　彙記　嘉興北門外石條街李姓家於昨日因隣人燃放花炮遺火柴堆頓時火光燭天警　亂鳴幸經各坊義能到場施救火始熄滅計焚去房屋三幢損失不下千餘金　又秋涇橋塊王姓客民草棚内亦於日昨晚間不知因何失愼焚去草屋一間 
　　杭州 
　　省公署之談話會　呂省長因署中政務　繁各處科或有未能接洽之件特於本署設一茶話會决定每星期二四六三日自下午一時至四時召集各處秘密各科科長列席談話由省長躬行主席已於昨日實行 
　　安慶 
　　皖議會第六次常會紀事　皖議會於十六號開第六次常會議員出席者七十二人二時開會新到議員十三人補簽座次書記報告請假議員並宣布外來函電㈠晋浙兩省議會來電主張省長民選請協力主持㈡省長來咨（甲）呈報政府省議會遵期成立（乙）咨覆五六年度皖省報解國家歲入歲出之預算（丙）派委查辦廬江縣知事㈢北京同鄕會來函（甲）爲太平山礦力爭廢約（乙）孔敎列入憲法請省議會一致主張以保國粹㈣各縣公民爲水災求賑之請願有謂將原件一併咨請省長核辦者有謂各縣知事已呈報省長者應請公决衆議付財政股審查遂按議事日程提議民政股審查報告革除串票規費案張宗忍出席報告審查結果此項串票爲官吏之中飽應一律革除惟貴池縣此項串票費劃歸爲地方敎育經費在貴池方面論久已革除不爲官吏之中飽此案應咨請省長除已劃撥爲地方敎育經費外餘則一律革除請公决各議員對於此案審查結果有反對者有贊成者有發言至兩次者議論紛紛約兩時久未能表决休息後由議長主席宣布付表决對於審查修正案贊成者請起立起立者三十五人各議員以爲有疑義由書記查點除臨時請假三人外僅有六十九人遂改爲二次表决以反對審查修正案請起立少數財政股審查報告裁撤查驗補抽局一案果應請省長出席答覆付表决起立者多數財政股審查又報告裁撤烟酒公賣局案結果以本案關於全國審查未詳應函請商會將其詳情報告本會再行審查付表决起立者多數宣布取消創設官中行案衆議請付財政審查民政股審查報告各縣衛隊酌量地方情形核滅辦法案照審查結果咨請省長通令各縣整飭並酌量情形核減以節公欵通過時已五點二十分遂振鈶散會 
　　廬江各校運動會紀事　廬江縣各校頃由第二小學敎員李恭惠何鑄靑二君發起得敎育會及各學校贊成擇定第一學校曁民團相連處爲操場約期陰曆九月十五日開運動會先一日齊集城中到者計第一第二第三第四第五中正養正叢英宛氏共九小學當開敎職員會公舉會場職員畢十五日上午十時各學校陸續到場由會長章肇基君請李涵君代表演說畢開始運動（一）各校分操（二）傳旗競走（三）二百碼賽跑（四）拾吻競走（五）翻槓（六）四百碼賽跑該會開會前一日適爲雙十節晚由各校舉行提燈會學生三百餘人高提慶祝燈徧遊街市來觀者萬人空巷開會後一日又由縣知事出題試驗國文云 
　　保全太平礦產之省電　政府以湖南水口山礦與安徽太平山礦抵借日欵五百萬元一案安徽省長倪嗣沖昨電該公司曁縣知事云　當塗商農會寳興公司鑒電悉太平山鑛事已會同張上將分電大總統國務院力爭并電北京國會議員曁同鄕會諸君合力堅持本省長係屬皖人又膺守士之責决不坐視不問也倪電　當塗知事并轉商農會寳興公司曁紳商等均鑒頃奉大總統　電開前次太平水口兩鑛日公司代表業認作廢等因合亟轉行知照省長倪電 
　　留防大通兵艦回省　大通爲長江要口當今春皖省緊急時當道曾派建安建威兩艦駐防事後卽將建安調離僅留建威及一魚雷船駐守内口防護兩岸七月間魚雷又調往漢口月前又將建威調省以江元兵艦換防當奉調時適値大通賽會期内經商會各界特留該艦多駐幾日故該艦於昨日始起椗回省 
雜評一 
[汪又否决矣（一子）]  
　　第一次陸之否决也說者謂存報復主義第二次投汪票前則又喧傳以第一次否决爲歉將不問提出何人一律通過以示補過之意而結果則仍不通過 
　　夫所謂報復與補過均非爲事擇人之正義也議員諸君當不如外間所傳之妄然當此外交緊迫時而總長急切不能產出於大局固多妨害若不論其人之勝任與否而苟焉贊同亦豈中國外交之福吾故甚望此後政府務擇相當之人材以提出於議會明知其弗能通過者勿提也議員務以公平之眼光擇人才苟大體無銷者勿苛求也 
　　不然而再以意見黨派之說雜之則兩方愈去愈遠紛擾將至何日耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[辦理黨人善後之周折]  
　　各省旅滬黨人因善後事宜審查不公欵項不敷擬要求總商會籌欵補助特於前日由十九代表中公推闞鈞等十一人前往磋議未有結果故昨日商　虞洽卿特邀南商會總理顧馨一到總商會公同籌議辦法 
　　皖省黨人昨爲此事特在法租界明德里皖民公會集議對付方法决定後特將大網通告同志略謂善後欵項刻已公佈審查旣多流弊分配又屬不公哀我同志其何以堪敝省同人業已公同表决願與各省同志聨合一致進行合將議决大網開列於左一各省同志公舉代表要求商會加欵（後開各代表卽於昨日午後前往要求）一對於官廳暫不具領致公函與政府專責成趙聨璜一對於審查全案一槪推翻一前審查員所報名册應領欵項多有不符俟各省新舉代表極定審查後方准具領皖省同人公舉與商會交涉代表姓名列後岳相如　趙小軒　胡聘臣　凌籌三　譚惟洋　闞蘭溪　王孟棨　萬竹泉 
　　浙江黨人昨在法租界愷自爾路瑞康里二百六十二號集議後即分發通告略謂官廳辦理善後報紙露佈其支配不均實難公允昨日各省全體代表借北商會集議議决請求商會輔助要求官廳從緩發欵今日各省設立代表事務所再行公推代表聨絡各省集議辦法吾浙同志已於本日在瑞康里開成立大會當時各代表已暫行推定對外代表並住所辦事員議决各案伹爲時　促吾浙同志代表恐尙未盡週知特此佈告凡吾浙代表務請明日至事務所接洽一切共籌進行是所至盼代表姓名錄下　夏爾鈞　閔仲謙　柳大年徐翼　陳浩　樊松季　孫乃泰　沈季璜　朱顔　許百齊王競白 
　　江蘇黨人昨日亦因此事决定於本月十九號（卽今日）上午十時在法租界愛多亞路修德里内三百八十五號半開會集議善後事宜特發通告知照本省旅滬黨人册報各代表届時蒞會預議 
　　湖北旅滬黨員因此次政府所給善後欵項爲數不敷得不𢤗失又因審查手續多未周詳特於昨日組織同鄕事務所機關并開全體同鄕大會表决同鄕黨員届期暫不領欵俟與各省代表討論妥實辦法及商請商會加欵後再行詳細分配給領并聞該省代表除熊椿珊王質二人前已接洽外又公舉潘仲蔭袁松王甫益陳玉振林格天張鈺龍向坡嵩等專行討論進行一切有不逹到目的不止之勢 
[傳訊私運雲土之關係人]  
　　前道署顧問員楊潤之及湖北路孟淵旅社賬房顧贊庭並前閘北光復軍統領李徵五均因私販大宗雲南烟土案牽涉由地方檢察廳函請公共公　傳諭投廳質訊已迭紀前報茲悉昨晨李楊二人同投公廨由李之代表羅利士律師上堂譯稱李徵五曾於上星期洋投廳證明云云並由李自行聲訴上星期六到廳作證時並無被告在堂祇法警錄事等三四人我將經過之事書明並照在公堂所供各節逐一供明當由錄事錄取供詞令我簽字後廳長欲令交保我言南市商會並不熟悉可否免予覓保廳長又云爾如下禮拜五逕至本廳質證可以毌庸交保我即應允退出復至捕房聲明到廳質證情形等語堂上曰爾旣到廳證明且已錄取供詞何以尚欲傳爾前往李答稱諒須與前周道尹對質會審員王肇之君商之英卓副領事判李楊退去候會商再核 
　　又一飭函云私運大宗雲南烟土案内牽涉之前滬海道尹周金箴前光復軍統領李徵五曾由上海地方廳林檢察長分别傳案預審判令退去候傳前滬海道尹公署科員楊潤之並湖北路孟淵旅社顧姓司賬等訂期本月十八號下午一併到廳再訊在案昨已届期楊顧李三人均未到廳祇由周金箴帶同當時允許暫寄烟土之前道尹公署庶務員張炳生等於午後二時投廳禀到候示旅經林檢察長開庭命傳周張二人到堂分别預審良久判張炳生仍交周帶去候傳提一干人證到案再行復審 
[集議依周塘工費問題]  
　　由滬北楊樹浦通逹吳淞之依周塘爲往來上海寳山必經之路前經浚浦局籌議開築馬路以便交通曾由該局商准上海工巡捐局及上海寳山兩縣知事會詳齊省長滬海道尹交涉員等並興閘北吳淞寳山等處當地紳商切實磋議籌欵開工辦法詳情經紀前報茲經浚浦局工程司函催籌欵限期答復並已將橋棎石片斜駁岸等建築工料費估計實價銀四萬數千元請工巡捐局迅籌的欵尅日興築朱局長乃訂期昨日午後邀集寳山縣張知事代理上海縣景知事閘北紳董錢貴三淞吳紳董孫聽濤朱水澄寳山縣紳士李補花等到局於三時開會集議就地籌募工費並請先由各紳董設法措墊以應急需云 
[再誌華絲貿易之調查]  
　　我國土貨出口向以絲茶爲大宗調查上星期六（卽陰曆十八日）英公司輪出口載往歐洲及南北美洲與印度者共有廠絲白絲黄絲二千二百四十一包絲頭下脚四百二十七　現在絲價上等牌號如金麒麟等每包漲銀七兩有餘次等牌號則有降無升至陰曆二十日本報所載華絲貿易情形尙有怡和洋行自本年六月一號至十月十號止運往南北美洲之廠絲黄白絲共二千二百六十四包尙未列入今特捕誌於此 
[再往佘山勦匪續誌]  
　　巨盜徐老窩子管大肚子嚴老九等率黨數百人避匿佘山由水警廳令　鈞和兵艦協同水警再往痛剿已誌昨報茲悉鈞和艦長董仲發已函約水警沈兆榮池耀宗二分署長訂期本月二十一號由滬會同出發並先調派師船駛往瀏河吳淞海門林田穿虹各要口扼守以防　　一面由第一廳署調派策電虎威兩兵輪駛赴佘山洋面帮同協緝務期　滅云 
[運木商船在洋遇盜三誌]  
　　本埠各木行之運木商船近在温州大漁關洋面被盜刦去銀洋衣物及防護軍火又擄去船上出海舵工等多人曾經浙省水繁廳章區長督帶永安超武等兵艦前往會剿未獲一人嗣經各木船與盜魁項義龍等訂立合同每船給洋四百元將人船先後放回昨日滬南各木行已凑集洋三千六百元正欲携欵往　旋悉尙有永利木船亦被扣留並查被擄出海舵工除已放回外尙有五人未放該盜首現已派人在石浦海門地方某旅館守候領到該欵然後將五人送還故該行等又加凑洋四百元集成四千元卽日派人乘輪赴海門地方過付並聞各木船共有十艘業已陸續由寗波來滬惟已被繫船身損壞綜核此次損失爲數亦頗不少云 
[錢家蕩盜案公開辯論]  
　　糾衆行刦法新租界錢家蕩地方鄕民陸海潮（卽陸愛堂）家之盜匪薛福仁李哲英等七人曾經法公堂訊實引渡地方廳訊供判押候示在案茲由檢察廳起訴審判廳請爲公判審廳察閱檢廳所送之各犯供詞不認行刦　認糾衆毆打偵探核與公堂來文稍有不符因特備文移請法捕房飭令承辦此案之中西探捕人等來廳候質昨日午後二時許法捕房捕頭脫來沙克督同中西探捕至審判廳候示未幾由刑庭長趙君會同檢察官賀君公開辯論先據脫捕頭上堂譯稱在善　路捕房辦公今年舊暦七月十七夜有九十七號安南捕在霞飛路附近荒僻處見有多數匪人在彼聚集即鳴警笛時有身穿長衣之一匪逸出即被該捕追獲是時我與他捕亦聞警追拿當將薛福仁等拘住帶入捕房抄出手鎗二支並無子彈曾向各匪研詰咸稱前經商明如右被獲先將子彈抛棄並供明此事係由住在貝勒路和興里之李哲英爲首等語次日派探前住將李拘獲解至公堂移送案下等語沈德福供在總巡捕房充當探目七月十七夜有人知照霞飛路附近有盜刦情事當率包探楊振福等馳往拘獲各匪送入捕房詢據該匪等供出爲首之犯次日淸晨即同楊振福前往和興里將李哲英拿獲其時李身穿短衣脚上皮鞋染有沔泥是實問官曰該匪等供稱前往該處毆打偵探該處居民有無充當偵探之人沈探目答稱並無偵深查錢家蕩被刦之陸海潮係是鄕農亦非偵探且其家門窗箱籠當時俱被砍壞脫捕頭又稱是日晚上十時許出外巡查行至呂班路地方見有十餘人同行中有一人手持洋傘當時　不介意及至李哲英拘到捕房時察得即是上晚在途手持洋傘之人况該匪等亦稱是晚在呂班　經遇先時由李邀去吃酒共用去洋四元數角此酒名爲齊心酒吃畢即往　刦關官又命是晚在　拘獲各匪之四十八六十二八十七八十八一百三十二一百四十二　號安南巡捕六名又一百零八號華捕一名上堂逐一訊問卽提李哲英薛福仁周德友張德勝羅德才羅六揚（卽張義揚）張富貴等七犯上堂命各捕證明並聲明捕獲各情旋由賀檢察官起言訊得此案確爲李哲英爲首邀同薛福仁等飲酒往刦後經捕房在薛福仁　德友二人處抄出手鎗各一支足見此案完全盜刦况該犯等拘解捕房初次解至公堂均無異詞直至第二次續解公堂忽稱有毆打偵探等供詞查李之皮鞋沾有汚泥顯而易見據其所供是晚住在法界興隆小客棧中本　曾派警調查並無其事即此種種可以證明李哲英糾衆行刦毫無疑義爰照刑律第三百七十三條請爲公判云云並由李所邀之律師兼選任義務律師出庭陳述路謂李並非盜犯係民黨中人此次實遭誤拘請爲訊明發落並將公函一件呈案請閱問官一再駁詰各犯仍執前供遂諭中西探捕各回捕房李哲英等判令分别還　聽候宣判 
 [P合德里發生刦案> 
　　前晚七點三十分時有盜匪四人各持刀械至法租界公館馬路合德里九號門牌范小雲家以問信爲由敲門入内上樓搶刦二房客向爲敎習李惜儂之妻朱氏金戒一只並搶後樓同居之馮景元房中大洋八元後由鄰人帮同喊捕各盜始携贓而逸事後兩失主報告捕房捕頭飭令各探嚴緝各匪到案訊辦 
[强盜和尙逮捕]  
　　閘　養正里嚴陳氏被僧人則森等改裝俗家人搶去金釧一副迭紀前報茲悉此案首犯係僧人了根已逃往寗波經淞滬警廳司法科派探往甬將該犯拘獲前日解回上海昨將全案人證併送地方廳究辦 
[查辦僞造郵票五誌]  
　　法捕房華探目黄錦榮包棎韓邦遠方福林　芝卿前經拘獲私造中華郵務局僞郵票之沈忠德等八人並抄出每張五角之僞郵票三千五百張機器銅模全副解送法公堂研訊等情迭誌前　昨日捕房又將沈等續解公廨經　員聶君會同法副領事德君在特别刑庭研訊瞿元奎供先在郵政局包子房後　至快信房執業本年七月間沈忠德來言現欲購置製造郵票之機器沈出股本洋二百元因缺少洋銀故向民人借去　七十元此洋實係借欵並非民人所出股七後沈又來言郵票實由薛家文製造於七月終及八月底兩次交來僞郵票二百五十元薛又交來僞郵票四十六元三次共代經手售去洋二百九十六元民人　得扣頭洋十一元後知捕房查拿恐被破獲故向俞小余收回僞郵票七十元交沈銷毁至在民人身畔抄出之圖様係在逃之趙美雲所繪中西　員問此項僞郵票除售於俞小余外尙有何人收買　供除俞小余外售於馬余龍得洋五十元又售於長記得洋十五元是實陸友文供前爲洋貨生意與沈忠德相議已有兩載沈於四月二十日約民人至四馬路大中旅館言私造郵票之機器及銅模均已辦就合民人入股民人一時乏洋向弟媳借洋三百元交沈作爲股本後於六七兩月間分得紅利洋九十元八月十五日薛家文交還股本洋一百五十元此次民人家中抄出之僞郵票三千五百張及銅模均由趙美雲持來寄藏此項僞郵票實由薛家文趙美雲兩人在文元坊内製造民人亦去過三次薛趙兩人現匿何處實出不知吳阿毛供前爲刻字工人現已失業九月初五　明時有素議之趙美雲來言有事相商約同出外當即隨趙至普安坊伊之家中見沈忠德亦在趙處坐定後趙言現在捕房查緝嚴緊欲將機器寄藏民人家中先未允從後趙沈兩人跪下哀求並允酬勞洋二十五元先給洋兩元故此允從機器由趙雇車裝載即交民人押運回家嗣因家中房屋狹窄難以藏放故轉寄在城内三牌樓地方姑母姚氏家内至晚上向趙等找取酬勞洋二十三元已經逃去洋未取到即被包探拘獲是實訊至此時已過午中西讞員判一併還押候再覆訊 
[日人控告華人之大題目]  
　　日本人荒牧籐三在公共公廨控告甬人陳鵬飛在寗波地方將伊所開戲園　首縣掛之日本國旗撕毁並肆行兇毆等情前日午後由會審員王肇之　會同日副領事加籐君開特别刑庭研訊先由原告代表律師上堂陳述案情訊之被告亦延律師到堂辯稱此事發生内地應歸内地法庭訊理並要求准將被告交保候訊中日兩讞員會商之下判陳押候訂期再訊 
[七誌自來水龍頭上之炸彈]  
　　太倉人吳彩臣曾將炸彈放於新世界附近自來水龍頭上希圖害人適虹口捕房包探侯松山經遇查見將吳連　炸彈帶回捕房查得吳係受人指使圖害韓榮坤並　捕房將牽涉之陳履昌陳榮昌併解公共公廨訊判兩陳交保吳押候訊究在案昨晨由關讞員 
同　　副領事升　特别公堂復訊韓延朱　　律　到堂代表 
 
 
 

Page 11

 
 
先由捕房代表牛門律師投案陳述案情繼由兩陳之代表律師到堂辨護並據兩陳供稱被告吳彩臣曾經供明與我等並不相識我等與吳從未謀面請爲明鑒訊之吳彩臣供稱此案係由周阿福串令將假炸彈向陳等騙洋並無謀害情事是實中西官判兩陳仍交原保吳還押候再訂期研訊 
[慶祝總統壽辰]  
　　楊護軍使以本月十九日（卽今日）爲黎大總統壽辰特飭參謀長趙聨璜及步兵十五團與由松調滬之十三團劉龔兩團長於今晨各率所部三營官佐齊集軍署舉行三鞠躬禮各士兵亦行徒手三鞠躬禮其步兵三十八團馬團長製造局李總辦海軍總輪機處長王齊辰海軍船塢總辦劉冠南等亦於今晨齊集製造局公務廳舉行祝賀工匠士兵一律休假一天 
　　江蘇交涉公署門首紮有松柏鮮花升旗懸燈有民國萬歲總統萬歲等字樣並於招待室設置西餐檯備有上等西式茶點招待外賓海關監督公所今日亦升旗懸燈並致函新關一律懸旗慶祝滬上各公署機關今日均停止辦公一天 
[上海縣議員定期集議]  
　　上海縣議員通訊處昨致各議員函云回復地方自治業經參衆兩院議决咨逹政府本處定於本月二十二日卽陰曆九月二十六日下午一時假也是園開談話話會務請駕臨 
[地方自治研究會紀事]  
　　本邑地方自治研究會會員朱漢爵昨日提出議案五條（一）自治經費（二）市鄕橋路（三）演講農業（四）城廂水溝（五）衛生工程會長李右之以所提五端均屬地方自治要點極爲贊成允俟中央恢復自治命令發表後即行着手進行云 
[棉業聨合會職員會紀事]  
　　中國棉業聨會合業已成立昨日下午二時仍在吉如里花衣公會開職員會到者除正副會長沈潤挹薛文泰周少卿外其餘七團體共有六十餘人當經舉定許松春爲北市火機花兼經濟科團長程酉山爲南市花行團長陸連生爲北市花行團長吳季農爲通州花商團長顧文耀爲餘姚花商團長高价人爲太倉花商團長陳質甫爲經紀團長包惠卿爲會計員金錫之吳梅卿爲交濟員周子雲張子卿爲庶務員陳幼甫王莖九爲文牘員舉畢旋經正副會長聨合會草章與衆察閱一致贊成茲將草章錄後 
　　第一章　總則　㈠本會集合上海南北市花行火機花廠通崇海餘姚太倉花業各團體曁經理人組織　成凡中國棉業團體如欲入會者得隨時加入故定名曰中國棉業聨合會㈡本會以聨絡情意團結能力實行棉業改良暢銷土貨挽回利權爲宗旨 
　　第二章　組織　㈠本會應設職員如左（甲）正會長一人（乙）副會長二人（丙）會董十四人内分經濟會董七人交濟會董二人文牘會董二人庶務會董二人會計會董一人（丁）評議員二十八人（已見前報）遇有重要事件發生　須專員調查時得有會長於評議員中指定若干人兼任之（戊）書記一人已庶務兼會計一人㈣嗣後臨時加入之棉業團體應照章選出會董二人評議員四人到會惟　舉正副會長之權須俟下届選舉時加入㈤本會職員除書記一人庶務兼會計一人係有給職之雇員不限於會友外其餘均爲名譽職 
　　第三章　選舉　㈥本會七團體之同志俱爲會友均有選舉及被選舉權選舉手續由各團體各舉會董二人評議員四人到會再由選出之會董評議員中公同投票互選正副會長㈦會董評議員如被選爲正副會長其遞遺之之會董評議員類由各該團體以次多數遞補之 
　　第四章　任期　㈧本會各職員任期以一年爲滿期滿時照章選舉再被選者得連任但雇員不在此例（未完） 
[靑浦旅滬同鄕會記事]  
　　靑浦旅滬同鄕會前日在英租界大馬路保安堂開成立會已誌本報現設事務所於三馬路華報館樓上昨日午後四時開評議員會推定曹祖參方炎初顧叔廉爲文牘員張子良倪祝華爲會計員汪仲良邱介帆張輝伯爲庶務員徐逹璋周藻林等爲調查員葉養吾支仿侯等爲交際員旋將一切進行事宜議定辦法並注重調查以期會務發逹云 
[嚇詐鉅欵之結果]  
　　安徽人周夢九孫傳如常熟人張味君南京人李惠甫曾將住居公共租界内鹽商倪甫之子倪文瀚誘至法租界白爾部路某號屋内無端閉鎖出示手鎗嚇詐鉅欵嗣因同黨意見不合將倪文瀚釋出訴知乃父報告捕房將周等四人一併拘解公共公廨經中西官訊明判李惠甫開釋周押西牢半年孫張各押三月在案茲孫張二人在押期滿昨由捕房解送公廨請示中西官判均函送上海縣知事署分别遞解回籍 
[武進學務委員來滬參觀]  
　　武進縣二區學務委員程權（字興可）三區王治琳（字主蟄）四區李德章（字釋之）六區施澤淵（字幼卿）七區陸權（字芸生）八區劉邦鎭（字耐齊）九區嚴棠（字振聲）十區朱而圭（字規聲）等八人現由南通縣參觀學校竣事於昨日來滬參觀各校到滬後卽至上海市學務委員辦事處謁見學務委員賈豐芸請爲指引賈委員先欵以午膳暢談良久然後偕赴省立第二師範附屬小學縣立女子高等小學市立貧民初等小學等三校逐一參觀 
[揑報沙船失事这澈查]  
　　滬南久大碼頭新記公司新增盛沙船上耆民孫　甫舵工袁耀福因勾串各夥友如崔慶寳高順寳等多人在佘山洋面將在船客貨布疋等通同江北船户徐長利駁至呂泗湯盜　得價瓜分揑災報失旋被該公司查明眞相除追還布疋四十件外已將一干人證及徐之船夥韓友三等送由一區署轉解地方檢察廳預審在案茲由林　長致函南商會正副會長謂據韓友三所供頗爲支離核與指控各節大相逕庭請煩切實調查以憑核辦云云 
[補提拐案關係人]  
　　武進縣安尙鄕人錢惠吉之姪孫媳秦氏前被秦福喜鄧五寳二　誘拐來滬藏匿天保里由錢來申尋獲扭控四區一分所轉解司法科經武進縣備文移提歸案究辦曾記前報前日該縣又派法警唐鴻持文來滬補提此案從犯鄧王氏王愛金母女二人解回該縣併案究辦 
[檢信人舞弊之結果]  
　　卡德路郵務分局控檢　人朱阿巧私取三分　票三張由捕將朱拘解公共公廨訊供收押在案昨晨復訊由分局經理倪姓送信人徐阿根等先後上堂證明被告舞弊情形訊之朱仍推　中西官以已由見證證實未便狡賴判朱押西牢三月示儆 
[說謊違犯刑律]  
　　老閘捕房七百七十二號華捕控發與機器店主褚水祥將自　馬車縱令馬夫劉大在西藏路兇　主顧當由公共公廨將劉褚二人傳案訊判各存洋五十元保出候傳齊人證再訊在案昨由捕房將褚妻陸氏及坐客婦人鄭林氏傳案質訊據鄭林氏稱與褚妻並不相議該馬車由賬房代雇曾出車資洋二元餘不知情訊之褚延律師到堂代辯中西官以褚曾言其妻與鄭林氏相議即令陸氏上堂質證是時褚之代表律師復稱陸氏所旘之陳姓另有其人現居法租界等語堂上以陸氏令人到堂謊供違犯新刑律第三十一條判氏交保候傳陳姓到堂質證再核劉大罸洋十元充公褚永祥開釋 
[聲訴誣指攫物之原因]  
　　塘山路五百二十五號門牌居人周瑞山控姚金明混名鎗花阿四在培克爾路一千四百八十二號門牌茶館内攫取銀表等情昨由捕房將姚拘解公共公廨請究原告偕證楊昌富投訴前情訊之姚供實因楊昌富私帶紅土五包被洋藥公司調查人陳大實搜去疑我指使將我兇毆並誣指搶表請爲查明澈究中西官判姚押候查明再訊 
[聚賭抽頭之懲罸]  
　　粤帮賭徒蘇協蘇洪李四彭琴曾阿虎梁阿惠徐阿五李阿福等因在北四川路二百三十四號門牌聚賭抽頭被捕查獲將蘇等一併拘解公共公廨訊押在案昨晨復由捕房將蘇等解廨復訊即據中西包探投案訴明將被告等拘獲情形並將賭具呈案請究訊之蘇等供詞互推中西官判各罸洋三十元充公無洋改押一月賭具銷燬 
[勾引軍人賭博]  
　　淞滬警廳長徐國　查得高昌廟及外日睴橋近來賭台甚多往往勾引海軍放假軍人入内聚賭實屬可惡故於昨日訓令高昌廟李巡官速往查拿務獲懲辦 
[押店失愼]  
　　前晚九時新閘愛文義路一千六百號門牌永昌押店内忽然起火由捕查見奔訴捕房知照救火會西人立驅皮帶車前往澆息計燬房屋一間 
[幸未燎原]  
　　昨晚六時半公共租界北京路七十二號門牌秦亨源銀爐内正在鎔化碎碎不意煤火上　墜於凉棚上燃着霎時紅光燭天由捕房查見電話報告總巡捕房通知瞭望台鳴鐘警告救火會西人立驅皮帶車馳往灌息祇燬去蘆蓆數張當未熄時總巡捕房通班中西包探均到場彈壓云 
[女子服毒殞命]  
　　江北婦人張胡氏住居美租界西華德路寳和里九弄第三十四號門牌曾將餘屋轉租於表姪女　褚氏姊妹同居前星期褚氏之妹失去銀練一條疑係胡氏長女招珍所取當向詰問致起口角褚氏姊妹遂遷居同里七十九號屋内並央親戚李萬慶向胡氏母女服禮了事詎招珍氣忿不平於本月十八日午後濳購　　吞服圖盡未幾毒發爲其母覺察趕送新閘廣仁女醫院求救延至前日傍晚因毒致命而死　送斐倫路驗屍所昨午經公共公廨中西讞員王康二君蒞所驗　委係服毒斃命屍母張胡氏供稱女年十八歲並訴明起　原由請求察核飭先具結收殮着於下午二時半赴廨候訊 
[瘋婦倒斃]  
　　江北人張國泰之妻劉氏因患痴病時常　流在外張以拖車爲生無力爲之醫治前日該氏倒斃於烏鎭路上由地保通知屍夫投報四區警署報堂收殮 
[毆傷頭面]  
　　江北人馬　賢家住海昌　前日有　立本朱步登二人前往　景將馬之頭面　傷由四區巡　拘解司法科訊明判張押七天朱押五天以儆 
[婦人投河遇救]  
　　粤婦黄陳氏前　午後在北四川路横浜橋投河　盡常經行人王紹周瞥見下水將氏撈起送至捕房轉送公共公廨昨由官媒將　送案　示據氏供家居虬江橋二百十號門牌餘　吞吐中西官判交其夫黄漢庭頒回諭後勿再輕生 
[醉漢毆傷車夫]  
　　黄包車夫陳阿二昨載一酒醉洋人在途　馳　久不名一　向之索取反被毆傷頭而等處由陳報告捕房捕頭命送同仁醫院醫治聽候查核 
[流氓拆梢行兇]  
　　昨有流氓某甲在東嘉興路向某乙拆梢不遂行兇肆毆乙投報哈爾寶路捕房捕頭派探嚴阿慶將甲拘入捕房押候解廨究辦 
[搶匪禁錮三年]  
　　謝蘭若控龔杏生在　興路攫　絲　昨由捕房將龔拘解公共公廨請究原告偕證王和生等上堂訴明將被告追獲情形訊之龔供認不諱判押西牢三年示儆 
[浦東同人會定期開會]  
　　浦東同人會定於十月二十二日（卽舊曆九月二十六日）假滬城也是園開會籌議會務進行辦法昨已發出通函知照各會員届時蒞會集議 
[變通文職任用程序]  
　　江蘇交涉公署昨奉外交部訓令開　　叙局咨開本局呈擬變通文職任用程序一案請提交國務會議茲奉國務院訓令内開據該局呈擬變通文職任用程序一案茲經議决照辦合亟令行該局查照分行知照可也等因相應抄錄原呈一咨請貴部查照辦理並行所屬遵照等因准此除分行外合亟抄錄原呈令行查照附錄原呈如下　敬呈者竊查　任文職原定任用程序凡京外各官署　任文職缺出均須先期開具擬　員名資格　歷及辦事成續咨局審查相符再行呈請任命其資格不符者由局駁復並經呈准將經局審查員名隨時開單與秘書廳接洽以憑辦理任命歷經　辦在案又查文職任用令施行令所載甄用人員未經註册分發及高等考試未經奉行以前如無與文職任用令第四條相當人員時得先儘分發或學習人員中遴員接署如無此項人員時應就具有文官甄用令第一條及高等考試令第三條各欵資格之一者遴員　署現在甄用考試難經先後舉行而所取員數無多自屬尙不敷用擬請暫爲變通凡屬合於甄用令第一條及高等考試令第三條各欵之一者均可遴　則登進之途極寛而任用又不致漫無標凖惟仍須按照原定程序先行咨局審查相符再行呈請任命事關任用應請提交國務會議議决施行是否有當伏候鈞裁 
[誌謝]  
　　本月十四日中華書局總店開幕前往道賀者蹤趾相接頗極一時之盛昨承惠贈紀念口四種均極優美書此以逹謝忱 
氣候報告 
[上海徐家滙天文臺]  
　　已過者之報告　十月十七日抵北海道之低度越庫里爾斯而去天晴早凉不午暖　十八日上海天氣晴暖而多雲凉風轉北向氣壓仍高於累年之平均度　十八日下午四時前二十四小時内上海氣候温度至高七三·六至低五四·二去年同日至高八三·四至低六四四 
　　未來者之惟測　十八日下午四時三十分豫測天晴而多雲海濱一帶有秋季信風 
來函 
[辦理黨人善後事務所來函]  
　　運啓者頃　報載滬上黨人　後事務所審　會全　會員啓　内稱黨人名册分甲乙丙三種一節查審查曾　　審核各黨名册分别甲乙丙三種由會蓋　其甲種孫認爲審查合格者乙種係認爲素少聞見無從審查　丙種係槪不承認者曾經審查　於初次審定各册之後即將此項啓事送交本所囑爲登報正在棧辦　又經審查查將丙種名册提出復加審查有改列甲種者有改列乙種者已　數歸併並無丙種名目所有審查會原交啓事一件與事實不符故未經照登本日報端忽行登載殊覺詫異誠恐有所誤所特將原委申明卽祈貴館登錄來函門爲荷　辦　黨人　後　務所啓 
[陳仲倍來函]  
　　昨日貴報本埠新聞載婦人自　續誌第二節有凌　不堪以致自盡等語閱之不勝駭異蓋陸氏係鄙人繼室並非　識姑媳之間素極和睦附近隣居莫不知情至面上傷痕因死者於旬日之前而部患一疗瘡曾經開刀療治並無别故况投報地方檢察廳請驗者係鄙人命子菊生具保亦非媳父費偉如出面當檢驗時費姓父子在場目覩均無異言事關名譽不得不請求更正素稔貴主筆主持公道實事求是乞將來函賜登報端感偑無旣　陳仲倍鞠躬 
 [P上海孤兒院徴求彩品啓> 
　　敬啓者敝院開辦迄今已屆十載均賴各界善土源源捐助諸孤兒咸慶更生實深城偑茲値歐載風雲兩次革命遂致市面遲滯經濟不敷敝院同人憂形於色幸國家大局已慶和平且復年占大有五榖豐登諸大善士自必樂爲輪助爰倣去年辦法徴求品物售劵開彩舉行　三次菊花大會俾嗷嗷待哺之孤兒不致成爲餓殍用特敬懇各界諸大善士無論五金雜貨罐頭食物絲綢布疋皮鞋呢帽古董玩器以及名人書　等件多多益善共樂捐輸成斯善舉如蒙慨賜敬請寄交五馬路口日淸公司對門敝院事務所内當奉收條再行彙入報告廣揚仁風諸大善士福壽綿長敝院三百孤兒同深預祝臨穎無任翹企之至　　奉求敬請善安　上海孤兒院同人謹啓 
[柏文蔚來函]  
　　敬啓者鄙人自民國五年共和再造始返上海興二三同志組織一中華保險公司當將華橋合資公司全盤生意收買彼此立有約據至人欠欠人一節係指合同載明各欵而言合同不列入者中華公司槪不負責昨閱貴報有保險公司之股欵糾葛一條令人駭異當民國三四年間鄙人正爲國事奔走海外於商務向不聞問試問有何名譽而能爲合資公司之董事耶　空結撰本不足爲重輕但鄙人於合資公司本屬新舊交替界限自宜公淸以今日中華之董事誣指爲昔日合資之董事事理分明用特函　一切請附入貴報代爲更正以免閱者誤會柏文蔚謹啓 
雜評二 
[敎育計劃（訥）]  
　　說者謂中國之敎育受屢次内亂之影響而退步何以退步以學校不能擴充或且停閉則成續少矣斯言誠然然吾謂其影響猶小焉者也無進步之大原因則不在是慨自淸末辦學以來所謂中學小學及各專門學校非徧地林立者乎學生之卒業者不以千萬計乎中國之敎育難不能言普及而十分之一則固已及之者也然試問此十分之一其所貴　於國家有幾何社會所受之利益又幾何此則不能不歸答於辦學者之不善矣其所不善之點第一在無統系第二在不切實無統系則求學無門徑不切實則所學皆無用此其害之最甚者也 
　　今聞敎育部之計劃首先注重於此中國敎育其漸有改進之望乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代辮子大帥瘦蝶書] [  劍秋]  
　　先生書來俺拆開一瞧不知講些什麽就命俺最得力的軍師萬老頭子讀給俺聽他說先生書中劈頭第一句便稱俺爲辮子大帥哈哈先生差了本帥的辮子不是誇口除了三歲孩童誰人不知那個不曉何須先生說得先生如不信俺來把本帥的辮子歷史講給先生聽聽本帥這條辮子出了娘胎以後就非常寳貴丱毛時候天天把他梳洗後來當了老總（俗呼兵爲老總）益發居爲奇貨平時拖一綹八兩重的辮線打起仗來把他盤入靑布裏頭遇了敵人情顧給他砍腦袋决不顧把這條又黑又光的豚尾割去的這便是辮子史的起點中年以後這條辮子就漸漸交入佳運由小兵的辮子一躍而爲軍官的辮子那時慈禧老佛爺在位本帥入覲之際老佛爺也大大賞識賜俺一個特别勇號呌做哈叭狗你想哈叭狗的尾巴怎様可愛這是辮子最光榮的時代民國成立一般政府大老都把辮子剪去人人說道本帥的辮子也要保不住了黨人把俺唾駡報紙把俺譏笑就是袁皇帝也再三派人諄勸本帥總不理會盤踞徐州做俺的辮子軍統領他們畢竟奈何俺不得這是辮子最倔强的時代也是最赫赫有名的時代總而言之本帥這條辮子世界聞名不但中國人知道就是外國人也無不曉上海的英文報紙且把俺辮子大贊特贊說本帥的鬍鬚難雖白那辮子却又烏又黑（見前數日英文某報）足見本帥這條辮子的價値了哈哈先生俺老寶告訴你罷本帥這條辮子要保存到底了若要俺剪辮子除非蹺辮子 
小說一 
[言情小說妍媸鏡] [  天虚我生]  
　　第三章（續） 
　　嬧娜又顧予曰密斯如何予曰諾諾字一出而　睞立笑幸嬧娜未覺方展笑以視亞琪曰顧吾小友亦來亞琪不答但哆其唇廻首以望厨室之門於是嬧娜遂行吾人則送之柴門之次門外停有籐製之馬車一輛駕以小駟殊駿予因撫其長鬣嬧娜復握予手曰君明日必來吾家無多生客有之惟少尉勞倫司楷福耳是人爲哈　夫人之公子吾初未嘗覿面蓋今日甫至倫敦者予微頷其首嬧娜遂一笑上車御者理其　　略頓其啣勒馬遂昂首揚鬣展其四足逕向桐樹莊得得而去嬧娜一行曼睞立廻身憎予曰奈梨汝誠不諳世故奈保以此狀見客不見汝衣垢且可刮寗不爲人所笑予亦愠曰我良不如阿姊乃工修飾然吾思之嬧娜之心未必如阿姊之勢利也曼睞頳曰汝母懟我汝試攬鏡自照天下女郎亦有落拓如汝者乎予曰已而誰則如爾鮮衣耀飾儼然貴女吾誠不過村姑已耳語出憂睞愠矣方欲答而亞琪已疾呼曰汝儕奚爭哉人家餓欲死矣予聞語遂自入室曼睞雖呶呶吾固已弗聞之矣 
　　吾父於赴宴之事實所深惡以爲於已無益而且於人有損也昨日於嬧娜之約雖未堅却然亦未必赴亞琪之嘗曰雖有野馬百匹亦不能强曳吾父以赴宴會之場故是日之約吾人乃决其不往吾與亞琪但自預備赴約之事而曼睞則且盛加修飾豐容盛　儼然公主至予則貧女安有盛妝一言蔽之第覺所着之衣略較昨日爲新耳而此衣亦係假之曼睞者吾人姿色固不足與曼睞較卽今華服亦復不稱而且假膏沐以爲容亦非吾所素喜嘗憶一日有人於醉後　予謂予之髮與肩足爲美人第一其言是否出之誠欵吾固不知然吾自念吾身所有亦唯肩之與髮足以勝過吾姊耳持吾髮雖多久不加以膏沐遂乃枯黄不澤挽之且不成　衣旣樸素修博不稱於體而肩樣亦失曼睞之髮雖少然以膏润旣多則亦澤而有光挽爲螺旋之　貼其　纃之頸而顔色乃愈顯至其衣飾尤不必言即以手套而論吾雖與之同購於一肆中而美惡之判竟若霄壤讀者至此可以想見吾姊之美矣 
小說二 
[絶塞奮椎記（續）] [  聞野鶴譔姚鵷雛評]  
　　第四回悔醉語携手同行　陟高峯凌雲獨笑 
　　不一會舟子解了纜揚帆鼓櫂望南而行那些游手那肯捨他便也依着路向田哇上急急的行去幸而這船駕得不快和步行沒分甚麽遲速那有在船艙裹也明明見他們暗暗地跟蹤着却也不以爲意口裏祇自不住的沈吟沈吟了一回更推出窻遠遠的見那平羌嶺眞個踞險矜奇儼然形勝之地又不免點頭歎息聲還沒完只聽長空裏陡發了呼呼的大聲響原來是北風起那帆兒飽受風力便起動起來船兒竟比從前快了許多這些游手趕不上纔掃興而返不上數刻那船早已到了平羌嶺下那人呌着停舟慢慢登岸二個舟子便一個扶他登嶺一個提籃隨着攀葛附藟艱苦萬狀好容易纔登了山腰那人便覔一處石塊平穏的場所慢慢地坐下然後把籃揭開原來那籃中貯的是一壼燒刀幾味腥菜二張杯兒那人便把杯兒注了酒分一杯與那舟子喝自已却只自不言語喝了好一回纔立將起來俯看着阡陌從衡荒罔綿續淒迷綠樹齊遮荒壠之烟寂歷秋痕遙印靑巒之影當前風物滿眼愁人禁不住把兩手一拍大聲說道纔脫張羅又臨絶域平生壯志怎禁得幾度折磨但是山光漭瀁河波瀺灂終不免要我來管領呢說罷又沉思了好幾時忽的張口大笑笑聲方絶山坡下也有人大聲嘆道不圖晦軒也在這裏這一　不打緊倒把那人嚇得呆了正是 
　　望裏烟巒初變態　樽前叱咜莫分明　　（第四回完） 
　　第四回評 
　　上回瑞華恣譚一切與春巒之函絶不照應頗肖酒餘疎　之情態直至本回不語點出斯畫龍點睛法也 
　　客邸豪譚睥睨一切此是何等光景焉得不令人矚目顧瑞華避弋鴻也雄圖旣洩於是不得不偕毓忠行矣 
　　叙桐花邨數語着墨不多而風光宛肖固知能文者不必贅辭也習見培塿者覯匡廬而驚高習泛池沼者涉瀟湘而知邃泰岱滄海未之知也老人見容顔晳白被服皇　之人遽許以奇特其見解母乃類是 
　　晦軒之出斗然而來却不嫌奇突蓋先有瑞華詳述之故也措詞前後之得宜如是如是 
 
 
 

Page 15

 
 
   
 
 

Page 16

 
 
   
 
