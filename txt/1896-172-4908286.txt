# 1896 - 172 - 4908286

 

Page 1

 
 
[上海廣學會新著中東戰紀本末八卷取價壹圓伍角] [  圖書集成局代啓]  
　　中東之役千秋厅變萬國聳觀廣學會久抱興華之志特延名士譯著成書都五十萬言凡中國官交　　　　上諭恭進奏疏及禀牘批剳文告書啓等類西國大新報中君相所經營員弁紳士所議論觀戰人所紀錄及郵電盟約等類無不依次編　　事譯錄而又佐以圖畫加以注釋總　多外閒未見之實錄博聞多識在此驚心動魄在此懲前毖後亦在此其自著之和戰禍福各論治安　策　　　語無一字拾人牙慧尤足爲興　之一助託申報舘曁其鄰申昌書畫室格致書室北京路美華書舘虹口中西書院分售印釘精工書少速購　　略亷附售文學興國　每部兩角 
[論盜風又熾]  
　　近來盜案之多雖罄南山之竹幾至書不勝書江浙交界之間恒有游勇光蛋梟匪橫行不法居民夜不安枕風聲鶴　草木皆兵趙中丞蒞任後卽飭飛划營及太湖右營分投各鄉嚴密查拿務期根株净絶自去年九月迄今拘獲梟匪七八十名現在各鄉鎭已一律肅清此本館得之蘇州采訪友人而已登前報者也余前論勤捕務以清盜源曾言須各處勤捕否則逐於西則擾於東逐於南則擾於北一方之間斷不能盡查而盡獲亦不能盡獲而盡懲况此間有游勇别處竟無游勇耶此間有梟匪光蛋而别處竟無梟匪光蛋耶盜賊之輩雖不盡梟匪游勇光蛋之所爲而要皆不外乎此輩而果焉交界之間雖已平靖而别處盜案又屢見於報中豈别處捕務不能如飛划太湖營之嚴密耶抑飛划太湖營之斷不能兼顧别處耶昨報永寗麥汛之第二節紀署玉環營王兩亭叅戎因該處毗連台州向爲盜敷帶兵購線密拿適盜匪登岸突出掩捕詎盜格拒各受刀傷雖獲盜首包守乾一名而餘盜脱逃根株未絶恐不能無後患也蘇省新豐鎭亦出盜刦一案據云該鎭周宅於三月十七夜三鼓後忽有盜匪十餘人頭紥青布身穿小襖桀石毁門而入爲首者購不出一語但以手指示令黨羽翻箱倒篋刦取資財周出呼救爲匪黨砍傷左手呼嘯出門而去事後報丹徒縣請緝現尙未獲而盜之最酷而被盜之最慘者則莫如盜案述聞一事本館接金陸訪事人來函云上元縣治通濟門外附近湖墅地方於三月十七夜突有盜匪七八人刼某姓家其家有阿孟阿仲者胞昆季也素具男兒好身手是夜聞盜皆從睡夢中驚起相約於二進重門後執矛挾刃以俟盜入卽手起刀落果連斬二匪餘皆驚逸翌晨將兩盜首級協同地保入城赴縣署報案時値王伯芳大令公冗未能隨詣鄉間勘騐飭將控案者暫行管押俟明日往騐明白發落孟仲求恩免押謂盜黨甚衆昨日受創以去恐卽來報復小的兄弟被押署内合家老小恐性命休矣不特財物一空已也大令以其情僞難辨不許是夕二更後盜果明火執仗蜂擁而入孟仲之家村中人有聞警而來救者盜首乃明目張瞻揚言於衆曰我輩本屬亡命今來尋仇報怨與衆無干如欲自惹其災必盡殺乃止鄉愚聞言甚恐且覩盜衆力不能敵俱袖手莫敢動盜遂擁入大肆刦掠傁得眷屬大小計十三口擇其年輕婦女先姦而後殺之舉家無遺類次早同村鄰右又赴縣報案大令始悔未將事主釋回以至造此大孽且全家被戮十三口於案情亦過重因卽詣該處勘查立飭　署快班嚴緝並照會鄰縣及督捕營同赴各處密訪明拿現已閲五六日之久依然未能弋獲大令惶懼趨詣督轅據實禀聞願先除頂戴爲民受罰云云殺人自首之事甚多本不能卽據爲信讞然旣協同地保而來且爲人命重案自宜卽日詣　且係刧盜捕捉亦宜迅速而必延遲一日以致釀成大禍大令之咎其何可辭説者謂盜匪旣爲報復而來孟仲恐非所敵非但合家性命依然不保卽孟仲弟兄亦不免性命之虞被押一日雖一家受害未始非孟仲不幸中之幸謂大令有德於孟仲亦無不可然孟仲前旣能殺兩盜安知次夕不能禦敵且孟仲已逆料必來報復苦苦求歸使孟仲在家卽鄰石之人亦可壯膽帮同禦敵奚致袖手旁觀若執前説爲孟仲解何以服孟仲之心乎不特不能服孟仲之心卽大令亦斷不敢存是心也州縣每懼地方出命盜之案懼者非懼命盜也懼免官也大令願先除頂戴爲民受罰則尙不失爲世之好官惟是鴻飛冥冥不知何日將匪徒盡獲俾孟仲早得伸寃大令早得贖愆也 
[逆臣掘墓]  
　　韓京友人來信云朝鮮甲申之變逆臣朴泳孝之父畏罪自戕長兄朴泳教被殺次兄朴泳好　遁朴泳孝則出奔日本歴十有餘年以致墳墓凋零荒草斷碑無人祭掃前年朴泳孝藉外人之力得以回韓未幾卽　爲大臣聲勢復振乃將親屍改葬未幾又畏禍出亡美國近　警務廳提朴泳好去諭以墓地刻已入官務速將屍骸　去朴泳好乞寛期十五日悄然歸家口占一絶曰十年萬死一生人警務廳中見縶身白骨嗟無安葬地回頭何處慰雙親嘻其亦有悔於心乎然已晚矣 
[租界述聞]  
　　湖北友人來函云去歲德國領事官曾由滬至漢與華官議闢租界之事乃事未就章遽爾辭去嗣有瑞記洋行之買辦朱必逹驀將通濟門内外隙地一手承買現在朱已負債甚鉅復將原地拍賣傳聞俄商及某國商等出而沽之并有續闢租界之議刻下英租界尾之新築地基旁樹石碑一塊上書太俄國租界五字觀此則續闢之租界當在俄而不在德矣 
[勸辦鄂振]  
　　揚州采訪友人云郡城保甲總局王觀察接奉湖北藩司王方伯咨文内開湖北省各州縣上年被水受旱均已成災飢黎待哺甚切當蒙湖北督撫憲奏准仿照往年順直山東振捐章程勸辦一年惟現在災廣欵絀擬請於江南一帶廣爲勸募等因觀察准此立卽延請本城紳董至署會商一面遴派各員分投勸辦並出示通衢遍行曉諭略謂鄂省被災業已半載其流離顚沛情形不堪設想務望各紳富上體皇仁輸將踴躍邀獎旣榮及其身種德亦延於後嗣一舉兩得億兆同沾如有報捐者卽開具三代履歴清册至本總局照章捐納當付湖北藩印實收一俟彚請部照到日卽持實收換照以昭憑信云云人之欲善誰不如我想厚資坐擁者定可不分畛域一視同仁俾數萬哀鴻咸出水火而登袵席也 
[遷任風傳]  
　　湖北采訪友人來函云正任江夏縣諸肖菊明府可權由京旋省後尙無回任之信兹據官塲中人云省憲擬將明府調理漢陽縣篆是否屬實俟續聞再錄 
[整頓地方]  
　　江西采訪友人云省城内外保甲總分各局棋布星羅月前候補府殷太守崇光經上憲調辦總查七門城外保甲魏太守裕光總查七門城内保甲又以城内事務較繁添委傅太守鍾麟會辦魏傅兩太安旣到局卽出示重申禁令曰保甲之設所以安謐閭閻查有應行申諭嚴禁各事宜合亟列欵指出曉諭爲此示仰城内諸色人等知悉按照後開諸項各宜凛遵毋違特示一清平水桶宜儲水满盈也查去年冬間奉藩憲添置大號清平水桶分叚 
 
 

Page 2

 
 
安設爲保衛閭閻預防火患美意業經轉飭各分局員紳查察管理該地保務須小心看伺隨時满注清水倘有污穢立卽淘净至原設水桶均應完固整齊運水满注毋得缺額滲漏致不適用如違立提該地保懲治一痞棍宜嚴拿究懲也查有等棍徒或囤妓窩倡引誘善良或聚賭擺攤開設詩寳或强買勒賒酗酒滋事或遇事生風藉端索詐或私宰牛犬違禁貪利以及捕賣田雞飛雁等事均堪痛恨本應立拿嚴懲姑予改過自新倘再怙惡不悛立拿從嚴按律究辦一鴉片烟館宜限時收歇也查烟館最易藏污納垢若不限時收歇難免奸宄混雜限定二更收燈不許容留雜人住宿本府隨時抽查調騐門牌倘人數不符立卽根究懲辦至烟館門牌原爲查騐而設乃有門牌不在烟館持出私行押錢之弊倘後查騐時並無門牌呈出卽將烟館查封一匪類宜嚴禁窩留也凡來歴不明形跡可疑之人無論客寓飯店菴觀寺廟鋪户居民槪不准窩留違者重辦至土妓流倡尤應嚴加驅逐以免奸宄混雜著地保隨時查報毋得徇隠致取咎戾一栅欄宜嚴司啓閉也限定三更關鎖栅門非各衙門緊要事務及民間延醫接穏者其餘不准放行以免宵小混迹該更夫務須勤愼巡守倘敢偷安怠惰一經查出或有失事立卽責革並提該地保懲治　街道宜潔净也有等無知之徒攔街晾曬衣褲縱放猪豕並將空車放塞路口及擺列糞缸堆積煤渣不特阻礙街道齷齪亦蒸　氣均宜一併禁止如違立拿重責不貸一强討惡化宜痛懲也查無頼惡丐以及遊方僧道專以乞化爲事動輙逞强勒索甚至臥地圖頼殊屬可惡嗣後倘有前項情事准受擾者扭禀送案究辦一夜間鎔銅宜禁止也查銅器烟袋等店每於更深夜静開爐化銅不但火燭堪虞其中恐有私燬制錢之弊嗣後該店鎔銅均須日間毋得夤夜開爐如敢故違一經查出或被告發立提該店主及工匠人等一併送縣照律究辦 
[官舫傾覆]  
　　蘇州訪事友人來函云秋審之期將届各州縣紛紛將應入秋審人犯委員解省業已齊集上海縣黃大令委文武各一員押解罪犯五名鼓棹來省三月二十七日駛至嘉定縣境之茂隆鎭地方文委員某二尹之坐船不知如何被他船撞翻幸在日間人得無恙惟舟中行李一切均遭沈没二十八日抵蘇後武委員某千戎之坐舟泊於婁門爲賊撬開艙門竊去衣包一個千戎之袍套等衣服悉在其中二尹與千戎大約竟如星家云皆入刦財之運也 
[刊上喜晴]  
　　揚州采訪友人云苦雨兼旬來牟霉爛犂雨鋤雲之輩咸愁眉深鎖仰屋吁嗟而碧翁翁别有深心仍令玉女每晨傾下洗頭盆濕遍三千大千世界江甘兩邑宰惄焉憂之涓吉三月二十日在郡廟設壇祈禱三薰三沐致慤致誠至二十三日晨起仰見陰雲四捲藍蔚如揩紅日一輪有類銅鉦高掛二十四五日仍黃人抱珥高照九埏説者謂果能從此天朗氣清則蕎麥雖略受微傷而小麥尙可占豐稔東隅雖失猶得補及桑榆他日者麥隴風來香吹餅餌無莫非上蒼之惠我蒸民也 
[拐案兩誌]  
　　京師采訪友人來函云二月廿二日高挑胡同張某之幼女被拐一案業已登諸報章今經偵悉由提督衙門咨送刑部歸山西司某正郎鞫訊於上月十五日將拐匪王某馬某提訊王供大興縣人因窮困無聊一時起意商同馬某將張某之女名洪兒者誘騙抱往六川淀邢某家作爲表妹要價銀十二兩邢嫌太貴只肯七兩馬某恐事不妥先回高挑胡同觀聽動静適遇張某於東珠市口見其形色可疑被張盤詰吐實帶引差役當被指獲並將邢某亦一併解送提署嗣在北衙門過堂俱被杖責而邢某素有烟癖因而在監病故等詞馬供同前某正郎以拐買人口久千例禁當飭皂掌頰各二十均著收禁令張將孩抱回交原役帶坊取保候傳並票仰該坊於十八日將邢某之子邢大帶案候審云○巡視中城張侍御於十八日城期過堂有某甲之妻劉氏被某乙拐逼賣姦控經中城副指揮案下是日帶案上城侍御先問劉氏據供被某乙拐去之後在安南營某乙家爲娼中未知小婦人之下落今始探悉住處控經臺下懇乞作主願與甲照舊度日等詞侍御當將某乙重責四十又訊及帮拐之某丙某丁初不肯供各責四十板始供爲乙之夥待御飭令乙與丙丁均荷校一個月示衆於觀音寺地方俟枷满日再行送交刑部按律究辦甲與劉氏俱取連環鋪保候傳 
[攫雲艷影]  
　　日本友人來信云橫須賀鎭守府新造軍艦一艘命其名曰須磨東歴本月七八號已將艦中裝飾齊全派定船長以次各人卽充本鎭守府警備艦○駐韓辦理公使小村壽太郎奉命升任駐韓全權公使適韓王匿蹟俄公使館是以未將信任狀捧呈目下小村氏籌辦俄日協同之事頗費心力擬於近日回國一次將一切事件據實上陳○伊藤西鄉二大臣本擬上月中旬赴臺灣巡視旋有第二師圑長乃木氏勸以現今兩月之間臺地降雨日多且暑熱甚酷不若俟兩過後啓行二大臣允之事遂中止并聞樺山氏亦須俟秋凉時回任矣○前年日軍占踞旅順口時見船塢中有製造將成之載連船一號長一百八十八尺載重七百六十墩因將船身拆開載歸佐世保鎭守府現在决計售去定於東歴五月二十八號拍賣 
[漢江雙鯉]  
　　湖北采訪友人來函云有由青山至漢鎭者云三月廿二日清晨有鄉人某行至距雞窩數里許之曠郊見一無名男屍僵臥在地僅下體之衣耳腦後深插鋼訂血迹殷然顧遭毒手嗣經鄉董赴縣投案一面懸帖招屍親承認○黃陂黃姓望族也設有宗祠託夏某司香火近來夏薄有積蓄爲匪人某甲偵知客臘下旬某夕甲托故假宿俟夏酣睡如泥之時甲竟持刃將夏砍斃倒篋傾箱從容逸去夏黃兩族素弗根得聞訃後夏族赴縣署控黃謀殺案懸難結聞黃族刻已來鄂上控矣○漢陽縣署拘獲慣造僞票之丁寳亭等兹聞省憲業已提堂議將置之於法以儆效尤并聞議就漢鎭武聖廟四官殿兩處將若輩槪用站籠置死云○正任津海關道盛杏蓀觀察業已附輪詣鄂面謁張香濤制軍禀商事宜江漢關憲　　　觀　特備筵接風○某日鄂省官塲得接全省督學使者龐大宗師電信云三月二十日已試竣襄陽卽於翌晨起馬按臨鄖陽 
[潯陽]  
　　　江訪事友人來函云接南昌電音德静帥出轅巡閲吉安南康贛州臨江等處於三月二十四日登舟二十五日啓節○近日天色晴和選鋒左營管帶周梯山協戎右營管帶周恊戎席珍新勁營管帶劉叅戎清泉各率所部於三月二十七日黎明在校塲操習洋陳洋槍及雜技直至日脯始收隊回營○德化縣江北之堤埝與湖北黃梅安徽宿松之堤接壤去臘各開工興修現在告竣邑侯慶明府於三月二十四日親往驗看○瑞昌縣吳慕臣明府在任病故郡伯尹太守檄吳儀生明府前往代理藩憲旋委沈幹臣明府維楨署理沈明府到潯後原擇三月初五日接印因山水陡發船不能進遂改十七之吉始行接事云 
[于湖夏諺]  
　　蕪湖采訪友人云太平府方昆五太守於三月二十六日午後蒞蕪湖屬下各官預在湖南會館整備供張太守征驂甫卸卽謁見道憲并拜會各寅僚聞此來係奉憲檄會讞同茂錢莊刦案内所獲各犯也○署長江水師提督彭紀南軍門楚漢自甲午冬蒞任以來適値日人有事遼東遂率勇鎭守江陰海口迨中日和好又捧檄佈置江防以故灜眷尙遠在湖南未經隨任近日乃遣公子迓夫人至任所三月二十七日乘满江紅巨艦導以小火輪船並調杉板船數號護送行至蕪湖標下營汛弁勇等人咸高駕師船在江上升砲致敬屬官有呈遞手版請安者少焉卽鼓浪直前冋翠螺山畔進發○安徽巡撫福少農中丞通行各屬大旨謂奏請征收土藥税釐以濟餉需業經明定章程無論何項人等均應照章完納如有偷漏繞越定干拿辦乃聞近有不法弁兵每於新土上市之日購買囤積以逐什一之利經過各卡不完税厘甚且代各商販包庇運送不服　查以其另有管轄恃符狡展本應嚴拿懲辦惟不忍不教而誅合行曉示仰防緑水師各弁兵一體知悉嗣後務宜各守營規操練技藝不得再蹈積弊買賣包攬致違功令而于咎戾倘敢不遵許各卡委員嚴拿禀報土則充公充賞兵則盡法懲辦營弁則從嚴叅處不 
 
 

Page 3

 
 
貸○安徽藩司于方伯近奉户部咨文飭造光緒二十年分各州縣衛民欠丁漕各欵徵信册爰　札飭經歴遵照部頒册式刊印齊全所有皖南道屬二十三州縣四衛册籍業已頒至徽寗道署轉發各屬頒給本地公正各紳民查閲俾昭信守聞各縣所領計繁缺四十分中缺三十分簡缺二十分 
[鐵甕驚濤]  
　　鎭江訪事人函云距鎭城東四十餘里有地名丹徒鎭商賈如雲店鋪櫛比每届三月間該鎭醵資賽東嶽會今届除舊章外添招菊部演戲三日並擇於二十六日奉大帝出游儀仗繁盛鼓樂喧闐彩幟頂馬簇簇生新神像納顯轎中以十六人舁之轎後紅呢大纛一面自午刻出廟周遊各處迨金烏西墜萬盞燈然蠟炬光明九衢照徹更有龍燈二架廻舞盤旋龍前一人擎鐵絲毬内熾炭左右旋繞以辟閒人繼有一人扮作壽星手扶鳩杖又一少年降脣玉貎穿緋衣百褶褲酥胸微掩金訶子半露在外俗號蚌精此外豬八戒孫行者從唐僧取經一劇令人解頤繼以玻璃牌燈十餘對燈傘四頂魚燈十餘盞雜以烏獸花草九連各燈殿後蓮船數艘鑼鼓三班沿途敲擊是晚繡閣嬌娃蓬門艷質臭不淺裝濃服携手銅街挈妹呼姨情來興往幾致萬人空巷聞有三五女郎聨袂偕來行至東首適遇無賴多人短衣窄袖對面而來該處地極僻静差保梭巡所不到無賴乃肆行無忌盡情調笑諸女郎欲進不能欲退不可正在爲難之際幸有某甲道經是處目覩之下知寡不敵衆大聲呼喊無賴等始一哄而散女郎隨卽遄歸幸保無恙已面紅耳赤粉汗交流矣○山巷南首閩浙會館便於三月間演戲一日以答神庥今届董事捐集公欵於二十四日雇梨園子弟登臺演唱清歌甫起觀者紛來緑鬢紅裙掩映於道會館内游人幾無插足處剪綹匪徒乘間施其伎倆亦復不少水陸總巡周錦堂都戎親帶局勇在彼梭巡○三月二十四日下午某躉船西人見江干柳陰深處風景宜人遂率其婦掩門而出携手同行散步於蒜嶺江頭直至薄暮始興盡而返詎意門開箱破檢點所藏之對時表兩枚及洋蚨二三十元均歸無何有之鄉詰之更夫等槪不知遂卽派人四處查訪一面禀知領事照會洋務局局員李大令嚴飭捕頭上緊嚴緝未識能否破案也○長江水師瓜洲鎭高鎭軍光効示期三月二十五日在大校塲簡閲麾下各營官奉示後卽轉飭各哨弁臨期督率兵勇静候點名已刻鎭軍命駕而來各勇丁分班站隊鎭軍升坐戎幄巡捕官呈上册籍鎭軍一一點曅與各營官略談片刻呵殿回轅時已鐘嗚四下矣○春二三月間陰雨連朝晴曦罕露江潮因之大漲湍流甚急招招舟子咸有戒心直至三月二十四日始露晴光田中二麥均已損壞一時鋤雲犁雨者流莫不愁眉雙鎖○句容有名元通寺者古刹也近因住持經理不善産業賣盡香火遂廢石柱寺僧智深爲元通寺所分出近日禀明邑尊擬將元通寺改作書院聽憑紳董籌欵贖産建置邑尊批示謂以廢寺改作書院該僧意見誠堪嘉尙其神像毋得毁彚照舊供塑將來卽由院中看司焚獻但寺中祖堂係原派所出如今儒釋並列殊屬不倫著該僧遷至石柱寺中自行供奉嗣後書院落成每年提糓二十石以作石柱焚獻之資如此面面俱到庶免另生枝節○七濠某村有成姓子萬全其父係農家者流薄田數頃　堪自給其母長齋奉佛年四十餘方生萬全旣長不事生業日與村中無賴作狹邪游其父訓責不悛憂忿以殁萬妻周氏大族女也嫁時奩具甚豐亦被萬連年消耗氏頗賢屢勸不聽遂盡力事姑以代子職一鄉皆稱其孝今春萬忽病狂三月二十五日萬在房内呼號甚急氏入視之見某自　鐮刀將頭亂砍血殷牀褥逾時殞命氏哀痛倍常勉爲摒擋窀穸旋請族人議立嗣並矢守節奉姑之志族人皆憐氏節孝均願貲助以成其志 
[天下委談]  
　　姑蘇采訪友人云上月二十七日吳縣内監病斃獄囚一名縣主凌大令據情禀報府署卽由桐太守札委元和縣葉明府詣騐明府奉札之下率同刑　人等至獄飭仵作如法騐視仵作唱報小的騐得此犯委係急病身死並無别故明府親視一周飭吏塡註屍格將犯屍棺殮畢然後入内署拜會大令晤談片刻復詣府署銷差傳聞此犯係某處所獲大盜尙須照例戮屍云○上月二十二日有著名流氓六人相約至桃花塢某酒肆開懹暢飲狼吞虎嚥不名一錢酒保向之索資若輩反以老拳相贈肆中器物亦被毁一空事爲總捕同知劉司馬所聞卽於翌日飭差將六流氓如數拘案提訊之下判令各責大板二千下荷以頭號巨枷飭差恊同各圖地甲押往六門游行示衆○某日城守營曾叅戎率領帥下貔貅至瑞光寺前練習洋槍打靶觀者密若堵墻某勇扱機發響方期命中摧堅不意誤中靶旁所立之勇槍子自頸穿入登時倒仆塵埃叅戎急飭輿夫舁送天水　　洋醫柏君敷治並給以洋銀二十圓爲養傷之費更以十圓貼償醫館藥資現聞此勇傷勢已漸漸告痊可　無性命之慮矣 
[雲間第一樓迎夏記]  
　　松江采訪友人云新任松江府陳蓉曙太守訪得所屬各縣向多無賴子聚賭抽頭消息通靈此拿彼竄持條舉律例黏貼署前有犯必懲毋稍寛縱又以郡城每有刁生劣監架詞唆訟敲詐懦良爰示准被害之人據情告發至於僧道二教往往烟酒嫖賭顧忌全無積習殊深無異江湖日下因飭書吏嚴密查報擇其尤者而儆之城内外全節普濟育嬰三善堂各有田三四千畝並在各處勸募除按欵開銷外赢餘與否大半模糊乃於三月下旬躬赴各堂查騐面諭諸堂董務必逐項清查不許稍涉私必務飽已槖雖曰奉行故事然亦未始非新政之一斑也○每届三月二十六日好事之徒必舁東獄大帝劉郡王温天君痘神施相公楊俟諸偶像小駐東郊至二十八日舁回供奉二十七日之夜劉王以下有叅謁東嶽大帝之禮俗謂之朝聖事同兒戲誠無謂也禮成而後復舁諸偶像赴各廟投刺謂之拜客羌無故實益覺可嗤今屇痘神會中輿夫與温天君會中輿夫相遇於華陽橋畔夙有仇隙至此遂各逞雄强痘神輿夫舁偶像而來橫衝直撞竟將舁温天君偶像之輿夫碰倒其二於是誓不相下互奮老拳温天君黨類較孤致被痘神黨中人將某甲擒去拳毆脚踢遍體鱗傷氣息奄奄勢甚危殆延至二十九日同黨見勢已不妙舁甲至華亭縣署禀請騐傷適葛明府公出未回由典史蔣少尉察騐允爲飭差拿辦以警兇頑○華亭奉賢金山上海南匯五縣皆地處海濵所築護塘最關緊要松江府陳太守蒞任後擇於三月二十八日之夜排導出署乘舟抵華亭縣境閱視一周然後順道赴各屬海疆分投察看華亭縣葛明府亦隨之而去蓋循向章也　 
[諭拆茅棚]  
　　本邑南市沿難一帶官議開築馬路屢登前報兹因江北客民誅茅伐草結廬於岸灘之旁更有艒艒船鱗次櫛比兹因築路在邇屢經縣差驅逐若輩終若罔聞上海縣黃愛棠大令昨日清晨帶同幹役薛貴會同馬路委員朱森庭明府撫標滬軍營管帶李遊戎帮帶劉遊戎自十六鋪橋起勘至迤南董家渡止諭飭一切客民立卽遷移並將艒艒船茅棚等類一併拆除由地甲隨時驅逐大令諭畢回署時交一點矣 
[女屍待報]  
　　昨日傳聞浦東高橋三十五六八圖麥田内有女屍一口上身無衣僅穿單褲以頭髪塞在口内無人出認地保又未報案縣中値日差聞知此説立卽前往查看如果屬實抒當禀報也 
[縣署迎神]  
　　縣署土地祠供奉高昌司永寗候神像近由本署中人集成巨欵新塑神像一尊繡袍一襲祠内又裝暖閣一座髹漆精雅煥然一新昨日爲迎神入廟之期懸燈結彩點綴輝煌在會諸人興高采烈而天氣又半陰半晴鞠塵不起午後二點鐘排齊全副儀仗衣冠濟楚由南市送子菴迎神起馬一路繞遊除旗鑼傘扇外更有馬執事馬鼓吹對馬頂馬衝風灣號三十六行各色齊備蘇松太道親兵八名臂香一班提爐符節等類神像乘坐緑呢繡金大轎八人舁之清音二班判官小鬼隂皂隸大肚皮劊子手等至傍晚始回祠内沿途觀者殊形擁擠 
[上海縣案]  
　　文童陳雲卿投縣署喊禀被金松槎扭毆受傷求騐提究等情前晚曹明府升堂提訊陳供本邑人年四十九歲有市房六 
 
 

Page 4

 
 
間坐落本城新北門内十二鋪地方近因翻造借張庭軒洋二千九百元出有借票竣工後租與元豐骨牌店承租不料張又租與金松槎開設保康椀店童生已租元豐在先是以不允金租金卽與童生爲難扭毆明府曰察核案情莫非房屋歸張專主出租乎遂飭仵作騐得手指眼角手腕等處略有微傷飭令退去候提被告訊明核斷○寗波人倪承欽被謝朗卿扭控押繳上月二十八日在待質所病故黃大令飭傳屍屬到縣訊殮已詳前報屍岳母陸陳氏屍妻倪張氏屍叔倪佳浩由寗波來滬前晚始到投縣黃大令立卽升坐花廳倪張氏供年三十一歲手抱襁褓嬰孩育未及旬細細泣訴大令深爲憫惻據稱實係謝朗卿借壽昌莊銀兩浼丈夫代同期票且素與往來亦被謝結欠銀四百餘兩求恩察斷呈上細帳請賜查核大令曰當初謝朗卿扭爾夫到案控追欠欵爾夫未將細情禀明是以押追今旣據爾禀明實情自應爲爾追欠原差禀稱謝朗卿現往無錫伊司帳陸子祥保出後亦未到案現有保人周吉到案請訊大令飭將周吉收押限二日内交出謝陸兩人一面好言撫慰屍屬一番又禀稱看明丈夫屍身實係病死求請免騐愿備棺自行收殮大令准之飭具切結存卷退後將屍舁至寍波會館棺殮候再傳訊 
[美捕房紀事]  
　　前晚有偷兒由某處竊得錫茶壺一把持向西華德路東桂芳相近遇邱阿三任根裕周之文三人攔截中途大聲喝問偷兒情急棄贜奔逸邱等隨後窮追適四百六十一號華捕由某弄巡邏而出當將邱等三人悉數扣獲偷兒反得逸去捕將邱等拘入捕房禁押昨晨捕頭派包探查明並無别情實係捕賊當卽開釋○梁阿莫孫秀榮二人昨晨在元芳路爲錢鈔瓜葛互相扭毆經四百三十二號華捕一併拘送捕房捕頭詰問之下令出外妥爲料理如再吵閙定當送究○王和尙某日竊取西華德路三百二十五號屋内衣服若干件經事主控諸捕房前晚捕頭派包探施奎江將王抱獲捕頭詰知尙有同夥一人因令押候查拿同夥到案然後併送英公堂訊究○昨日午後甲乙丁丙四餅師因嘲笑起釁在北河南路互相兇毆經四百六十八四百七十一號二華捕一併拘解捕房捕頭以其向非安分令押候併送英公廨訊辦○松江人王雲山昨日午刻竊得烟鎗一枝持至天潼路某押店求質經包探施奎江巡獲人贜一併獲解捕房捕頭詰其失主住址供由天潼路六十一號門牌潮州人所開之烟間内所竊命押候解送英公堂究辦○吳淞路第一千一百八十二號門牌某食物店係山東人某甲所設昨晨有撑駁船之某乙購物起釁各揮老拳經包探石金榮拿解捕房捕頭令禁押一天以儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　本邑人　　之　　　　在某南　店爲　　　　　　　　　　　　　　　　　　楊代借銀洋數十元楊　　索取终　　　前日又索取　老羞變怒反以老拳從　　　怨忿　　紫霞　吞服　臥　頭奄奄　　　察知有異立卽　人　送同仁醫院求治　受　　　　醫生如法施救得以轉危爲安 
[英界公堂瑣案]  
　　包探陳阿九禀稱昨日陸阿榮至尹彩卿所開洋貨店購取東洋絲布二匹所付洋銀均係銅質爰喚某號巡捕拘入捕房搜其身畔帶有銅質洋銀十九圓及洋銀七十圓今特送案請究尹投案訴稱昨日陸來店購絲布所付洋銀均是銅質連換三次無一　者故指交巡街捕送請訊究陸供稱小的係湖北人此次由廣東來滬所有洋銀係將爛板貼換不知是否銅質廣東試用縣丞謝俊銓遞　訴稱　員與陸偕來僑居泰安　所有洋銀由　　隆號　寄不知是否銅質昨日捕頭已遣包探至棧搜查行李内有洋銀數百圓均潔净無　所　布價之僞洋銀實由尹持出倩人估看以致暗中被換務乞根查屠别駕據情與薩副領事一再互商然後諭以本應連七十圓　洋銀一併充公姑念愚懦無知從寛罰三十圓銅質洋銀留候鎔化○一百零七號華捕禀稱馬夫王阿寳驅車迅疾致將行人何阿德足　　傷並　　周江　之小車現在何留住某醫院小車估得須修費洋銀一圓是以將王送案請究王供稱小的係寗波人馬性甚劣以致　事尙乞施恩别駕判令賠局修車洋銀一圓交人保出候何傷　再核○包探沈金隆禀稱洋人惠根報失小洋狗一頭昨日小的見此狗在粤倡王阿翠家是以拘拿送案　根申訴前情阿翠供稱小婦人現居治下仁智里賣倡狗係女和輪船唐姓狎客所贈實不知是洋人所豢别駕判罰洋銀十圓○三百九十六號華捕禀稱昨日沈阿川李阿二二船户在某處馬頭上争閙不休小的見之送請訊究沈供稱小的剌舟蘇州河中昨被李所駕之船　　小的不與計較李反糾人將小的船上之櫓奪去故與忿争李所供一味含糊采訪者未能備錄别駕判罰李洋銀二圓○包探孔阿才禀稱賊犯范榮桂竊取陳　閣家烟槍一枝報捕後捕頭　小的緝獲人贜送請究辦陳投案領贜范供稱小的係寗波人偶然犯竊咎無可辭如衙施恩則鏤骨銘心没齒不忘大德矣别駕判令管押一禮拜贜給還失主○包探倪順泉禀稱王阿三陳阿榮二小工在揚子路二號洋棧内串竊　毛十磅經管棧之印度人某甲獲送捕房捕頭令小的解案請訊　卽毓麟投案申訴被竊情由請將二賊懲辦王陳同供稱小的等皆本邑人不該行竊尙乞原情别駕判令各管押二日○包探施奎江禀稱粤東人陳阿豈失去珊瑚帽結一枚翡翠四件報捕後捕頭遣小的查獲竊賊湯本立詰知原贜已售與林阿三今已吊出送請訊懲陳投案領贜陽供稱小的確曾行竊不敢狡賴惟求大老爺恩寛林供稱小的實不知是賊贜故敢收買别駕判令將湯管押三日林罰洋銀二圓 
[法捕房發落]  
　　昨禮拜三鄭大令蒞捕房發落各案命提顧尙星控車夫陸阿狗誘領弟媳顧朱氏到案大令問是否逃在陸處供稱小婦人自已逃出並未到過伊家著將陸阿狗先行枷號三個月期满責放顧朱氏身爲寡婦不應聽從陸阿狗誘逃著鞭背一百下交顧尙星帶往徐家匯女教堂管束所生二子著顧尙星好爲撫養顧遵諭叩謝而退○竊取某海味行白麻菇之陳阿二照原斷先行荷枷一個月期满責放吊到春和麫館原贜准給失主領去○徐永梅控源來棧主王之壽棧夥陳阿炳攫取伊妻金飾一案迭經大令訊供交李松山張雲松調處償洋迄今尙未了結昨原告徐永梅偕棧主之婿董坤投案禀稱棧主有病托張李二人　處償洋二十元以徐不允是以未了大令謂理應賠償何以延宕至今原告禀稱屢被唐突求恩嚴追命提見証陸阿寳大令問與董是否認識供並未見過小的當宿棧之時適値徐婦與該棧齟齬因棧夥金寳將徐婦批頰逐出之後不令入門頭上金飾盡被攫去旋經小的送回大令謂照此情形理應究辦尙敢飾詞狡辯著酌賠洋七十元押候繳洋釋放徐永梅之妻著自行投案陸阿寳選押命傅蔡松山到案禀稱棧主王之壽向在寗波到中因病不能投案遣其壻代質大令著限二日内速將斷賠洋七十元交案延于追比徐叩謝而退○葉玉成持恊順保單投保犯童葉德寳大令問爾操何業稱在四馬路青蓮閣彈子房執役旋據王陳氏投案禀稱此孩向在小婦人店内習業今旣犯案到堂不願收領求飭家屬領回大令准之飭交葉領回管束○春和館主林成寳收買曰麻菇竊贜經大令傳案姑念初犯從寛罰洋一元如再犯到案重辦不貸押候繳洋釋放○張金泉陳阿生奚叙生三犯在廣大酒店帮兇　傷法領事役人經大令判枷號半個月昨已满期命帶案開枷照原斷各責一百板具安分切結○竊犯周阿保經大令判枷半個月昨已满期命帶案開枷照原斷笞責二百板從寛斥釋 
[江西官報]  
　　二月二十三日鹽局范道由金殿回卽用縣何敬到禀辦蕟審局分宜縣吕懋承缷事清理交代回建昌同知唐繼周禀謝調補運花　同知行知汪守　往蕪湖一帶查探榖價文巡捕錢炘在浙省絲茶捐奬給藍翎朱　雲往德興催道欵喬永怡往安仁催漕折劉春溶起服來江朱鳴球查惠民門千總唐魁接查順化門○二十五日候補縣王濟中由進賢公幹回左壽崇往永豐公幹府經朱拜庚接　　魚溜保甲前　字後營程永發由山海關回俞永康往龍泉余本嵩往新城吳瑞往德安裘廷　往南城陳慶榮往萬年張介福往安福俱催减平陳爲棣往上鐵楊紹往套州□上鼐往貴溪潘沅往德化趙偘往南贑俱催市糧張友閔往廬陵邵作賓往樂平陳開文往崇仁抱兆　往昌胡祖沛往德安俱催地丁徐保龢往臨川張開　往崇仁梁　材往樂平俱催税契勞　源往樂平李實往龍南俱辦保甲吳學優由東鄉辦保甲回畢榮泗往袁州催税契雲都興仁司張兆廣期满以現署武寗縣丞事正任斯　曹建勳回任該武寗縣丞以正任斯缺楊彬回任○二十七日南昌通判　　良辦湖南賑捐局務典史何崇德往吉安催减平沈光訓辦蠶桑局趙鶚捐免騐看就近向彦章由　安因黃毓　由上　回劉觀光接查章内保甲 
[邗江官報]  
　　三月十八日南掣金司馬由十二圩到褟韓尹家镛銷蘇州餉分發巡檢盧鹺尉祖培禀到許太安寳　由泰州來揚公幹○十九日董鹺尉　曾委總局額外聽差○二十日分發巡檢陳鹺尉春仁禀到○二十一日　鹺尉端　委白塔河卡齊鹺尉汝庚委三江營卡○二十二日吳鹺尹元惠辭赴臨浦局○二十三日沈分轉述曾由焦山來揚公幹南掣金司馬禀辭○廿四日分　經　宫　尹啓　禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月二十日京報全錄]  
　　宫門抄○諭旨一道錄前○川督鹿奏揀員調補知縣摺○　又奏揀員調補知府摺○署總兵英奏報出洋督巡日期摺○閩督邊奏冬操校閲省標營伍情形摺○又奏臬司暫緩北上由片○又奏叅革已故縣丞片○三月二十日刑部都察院大理寺侍衞處値日刑部引見四名侍衛處二十一名變儀衛十六名鑲白满十一名中正殿一名○恩祥　　辦吉林邉務一切事宜恩○惠昌謝授廣東高州府知府恩○召見軍機惠昌○皇上明日辦事後至頤和園皇太后前請安後駐蹕○○頭品頂戴四川總督臣鹿傳霖跪奏爲揀員調補要缺知縣以資治理恭摺仰祈聖鑒事竊照成都府屬彭縣知縣潘彬前經奏叅革職於光緒二十一年十一月十六日准吏部咨開九月二十二日奉上諭四川彭知縣潘彬著革職歸案審辦欽此欽遵在案應以奉　後第五日行文按照限減半例載州縣題調缺出令該督撫於通省現任人員内揀選調補又各項開缺令各省於每月截缺一次自初一日起至三十日止俱作爲本月之缺如有缺項相同者籖掣缺之先後按班序補應歸酌量者仍由該省酌量補用各等因查光緒二十一年十月分知縣一項僅出彭縣知縣要缺一缺應歸酌量毋庸掣籖業已報缺詳咨自應照例揀員調補查該縣政務繁劇向多匪徒出没非精明幹練長於緝捕之員不足以資治　該司等於通省現任人員内逐加遴選非現居緊要卽人地未宜惟查有犍爲縣知縣楊鼎昌年五十二歲陝西長安縣人原籍江蘇陽湖縣由廪生考取同治九年庚午科補行丁卯科優具癸酉科中式本省鄉試舉人甲戌科會試中試進士引見奉旨改爲翰林院庶吉士光緒二年丙子恩科散館以知縣用八月分選授山西靈石縣知縣旋在湖南恊黔捐局報捐同知升銜領憑到省三年四月初六日到任四年四月丁母艱開缺六月交卸請咨回籍守制因在任内辦賑出力彚案保獎奉上諭俟　满選缺後以直隸州知州升用欽此六年七月十五日服闋起復赴部投供十三年三月分選授四川犍爲縣知縣十二年三月初八日到省八月二十二日到任十四年調署華陽縣知縣六月十一日到任十五年調署遂寗縣知縣三月初九日到任十七年四月初四日仍回犍爲縣本任十八年甄别以直隸州知州在任升用是年舉行大計保荐卓異旋卽交卸請咨赴京二十年十月十八日經吏部以歴俸十年期满併案帶領引見奉旨著准其卓異加一級註册回任候升欽此在部呈請給假回籍修墓事竣　籍起程於二十一年閏五月初八日回省調署新繁縣知縣七月初三日到任該司等查該員楊鼎昌質實穏練歴任地方均能認眞整飭以之調補彭縣要缺知縣實堪勝任該員正署各任内並無降革展叅及承緝盜刧已起四叅之案現在犍爲縣任内雖有盜犯馬伍耳毆傷事主等案因缺係繁要人地實在相需例得聲明其餘因公處分例免核計歴俸早满三年實與调補之例相符等情由藩臬兩司會詳請奏　來臣查該員楊鼎昌才識老成辦事愼勤調補彭縣知縣洵於地方有裨合無爷懇天恩俯念員缺緊要准以犍爲縣知縣楊鼎昌調補彭縣知縣如蒙俞允該員係衝繁中缺知縣調補要缺知縣銜缺相當毋庸送部引見所遺犍爲縣知縣係衝繁中缺川省現有應補人員應請扣留外補除咨部查核外理合恭摺具陳伏乞皇上聖鑒訓示謹奏奉硃批吏部議奏欽此○○頭品頂戴四川總督臣　傳霖跪奏爲揀員調補要缺知府以資治理恭摺仰祈聖鑒事竊照光緒二十一年十一月十六日准吏部咨開九月初三日奉旨四川寗遠府知府承烈著照部議革職欽此應以奉旨後第五日行文按照限减半計算扣至十月十八日作爲開缺日期查例載各省應行調補之缺均令照例於對品改調又調補官員以到任之日起扣至具題到部已满三年堪勝煩劇者議准又各項開缺令各省於每月截缺一次自初一日起至三十日止俱作爲本月之缺如有缺項相同者簽掣缺之先後按班序補各等困查光緒二十一年十月分知府一項僅出寍遠府知府一缺係題調要缺應歸酌量毋庸簽掣業已報缺詳咨自應照例揀員調補查該府壤接滇南漢夷雜處所屬五廳州縣皆與夷地毗連管轄大小土司五十餘處兼理銅鉛各廠防範撫綏均關緊要非精明幹練熟悉夷情之員不足以膺表率而資治理兹據該司等於通省現任知府人員内逐加遴選惟查有現署成都府事保寗府知府唐翼祖年五十六歲湖南善化縣人由附監生報捐同知因隨任湖北荆州府捐廉助餉案内議叙本班選用旋卽投効陝甘軍營撲滅鞏郡逆回出力保奏免選本班以知府分發省分儘先補用并賞戴花翎同治六年四月初三日奉旨依議欽此十年九月報捐指省四川十二年請咨赴部十三年八月十二日由吏部帶領引見奉旨著照例發往欽此二十一年領照起程十一月初二日到省光緒元年甄别留省以煩缺補用三年丁父憂請咨扶柩回籍守制六年服满起復七月初一日回省因籌解西征軍餉出力保奏賞加鹽運使銜十二月十七日奉旨依議欽此又因勦辦馬邊等處夷務出力奏保補缺後以道員仍留原省補用十五年十二月十三日奉旨依議欽此十七年七月題補保寍府知府經部議准十一月十九日奉旨依議用欽此十八年十二月十九日到任二十一年調署成都府知府十月十二日到任該司等查得該員唐翼祖爲守兼優正署各任内並無已起降革叅限案件其餘因公處分例免核計歴俸已满三年正署各任辦理裕如前署寍遠府知府於夷情廠務尤爲熟悉以之調補寍遠府要缺知府寔堪勝任缺係繁要人地相需等情由藩臬兩司會詳請奏前來臣查該員唐翼祖穏練老成堪勝繁要以之調補寍遠府知府　於地方有裨合無仰懇天恩俯念要缺需員准以保寍府知府唐翼祖調補寍遠府知府如蒙俞允該員係實缺知府調補知府銜缺相當毋庸送部引見所遺保寍府知府缺川省應補人員俟奉准部覆再行照例請補除咨部查核外謹會同成都將軍臣恭壽合詞恭摺具陳伏乞皇上聖鑒訓示謹奏奉硃批吏部議奏欽此○○署理閩粤南澳鎭總兵副將銜兩廣督標右營叅將世　雲騎尉奴才英順跪奏爲恭報出洋督巡日期仰祈聖鑒事案奉上諭嗣後沿海水師提鎭著於每歲出洋時具奏一次俟出洋往近事畢卽將洋面如何情形據實具奏等因欽此在案伏查南澳鎭總兵每年出洋督巡分上下兩班上班正月初一日起六月底止統巡粤屬本標右營澄海海門逹濠各營洋面六月例應兼顧總巡閩洋下班仍自六月初一日起至九月底止總巡閩屬本標左營及銅山營各洋面奴才遵例卽日帶領舟師並値巡員弁實力梭巡認眞督緝務使洋面地方均皆安謐以期仰副聖主綏靖海疆之至意除將出洋日期呈報閩粤督臣查核仍視洋巡班满再將歴過洋面情形奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此○○頭品頂戴閩浙總督臣邊寳泉跪奏爲冬操校閱省標營伍情形恭摺仰祈聖鑒事竊照福建省會各營官兵每届冬季應行校閲合操臣於十二月十六日將督撫兩標福州城守八營各兵調集校塲逐加簡閲合隊操演陣勢聨絡步代整齊並調全福中左右三營練兵演試洋槍洋砲排比連環均屬合法復閲各營官兵馬步弓箭馬槍抬砲中　者多籐牌雜技亦俱跳舞便捷軍裝器械堅利鮮明馬匹臕壯各營將備兵丁内有技藝優嫻者分别奬賞存記稍差者勒限練習復考核辦臣仍督飭各將備申明紀律勤加訓練庶幾精益求精咸成勁旅以仰副　聖主整飭戎行至意所有光緒二十一年冬操校閲省標營伍情形循例恭摺具陳伏乞皇上聖鑒謹奏奉硃批知道了欽此○○邊寳泉片再新授福建按察使張曾敭應遵旨陛見惟現在閩省辦理秋審正値喫緊之際未便遽易生手擬俟辦竣再行遴員接署以便該司交卸北上謹附片具陳伏乞聖鑒謹奏奉硃批知道了欽此○○邊寳泉片再已故前署峽陽縣丞本任迪口縣丞謝啓礽於峽陽署任内短欠光緒二十一年丁耗銀一百四十二兩零又十四十五十八十九二十等年各欵銀五兩均關結報之欵節催未解據福建藩司黃毓恩會同臬司糧道據本管道府揭請奏叅前來相應請旨將已故前署峽陽縣丞本任迪口縣丞謝啓礽革職提屬勒限完繳倘再延宕從嚴追辦　咨部外謹附片具陳伏乞聖鑒訓示謹奏奉硃批著照所請該部知道欽此 
 
 

Page 13

 
 
[光緒二十二年三月二十一日京報全錄]  
　　宫門抄○諭旨七道錄前○缺單○護陜撫張奏營勇滋事審明懲辦請將營官革職摺○浙撫廖奏報海運漕船頭批開行日期摺○將軍依奏請欽派大員分辦荒務摺○又奏遣撤各軍回江片○又奏請侍衞回京當差片○三月二十一日工部鴻臚寺鑲黄旗值日無引見○潤貝勒假滿請安並謝進王六班恩○李端棻假滿請安○錦文謝授少詹事恩○崑貝子續假五日○裕德請假五日○德公王当濟各續假二十日○方汝紹奏請開缺○工部奏派承修週圍倉房工程派出熙敬溥善○召見軍機○皇上明日申刻由頤和園還宫○光緒二十二年三月分缺單員外郎刑部直隷司王炳奎　小京官國子監博士石　宗呈請分發知府四川保寍唐翼祖調同知安徽徽州府松源故知州雲南鄧川程鼎元近直隷晉州王化光故通判福建延平府陳汝實年老知縣湖南辰谿黄國瓊降山西蒲縣周道淵革四川平武陳偉哲山西長子劉朝鎔山西石樓華鳳章江西東鄉林　端湖　會同　思誠安徽祁門王錫光俱丁湖北長樂劉錦榮廣西來賓恩順廣東開建王會同河南輝縣黄補徽俱近福建將樂汪保胸罷軟德化邵　升不謹府經河南汝寧王啓耀故縣丞江蘇句容季逢辛保升福建南安胡湛榮莆田吳鈺俱不謹吏目四川漢州張邦翰病巡檢湖南麻陽蔣志植近福建霞浦蘭陔不謹典史廣東茂名唐稱林近四川營山王珍開缺陜西永壽汪宗元修墓福建邵武潘文翰故仙游任玉材安溪徐之鋆俱不謹長泰周鳳翔浮噪○○頭品頂戴護理陜西巡撫布政使臣張汝梅跪奏爲營勇滋事審明懲辦請將營官革職以嚴軍律恭摺仰祈聖鑒事竊臣於光緒二十二年正月初十日訪聞咸寗縣屬有游勇　刦情事當經嚴飭地方營汛一體查拿並出示曉諭各鄉團遇有游勇滋擾立卽拿獲送究如敢拒捕准照例格殺勿論一面檄飭駐秦城外鎭安軍各營恊同巡緝並令各營嚴束勇丁勿任滋事旋於是月十六日據咸寗縣禀報縣屬紅溝岸地方民婦梁陳氏家於本月十四日夜被游勇四人呌開大門進内將梁陳氏及其女梁天珠梁明珠一倂姦汚當經營汛鄉團聞喴往捕追獲任得勝李占魁二名報經該縣勘騐提訊任得勝等供尚狡展正飭研訊間卽據統領鎭安軍提督李永芳禀稱該統領因骽瘡復發先請假在湯峪口温泉洗治聞有游勇滋事立卽馳回於途次拿獲該軍前營逃勇黄冶定高長興二名回營查訊據供先聽從在逃之同營勇丁金有田等夥刦咸寗縣事主常金家衣物得贓後脫逃復聽從任得勝强姦梁陳氏母女屬實隨督同該前營管帶官張萬祥查點該營勇丁脫逃六名任得勝李占魁已經咸寗縣獲案尚有金有田叚老五二名未獲現在勒緝先將黄冶定等送請倂案審辦等情當查咸寗縣民人常金家被刦一案已據該縣勘報飭緝隨一倂發委西安府審辦兹據該府文啓督同局員提案研審據任得勝高長興黄冶定李占魁供認伊等先聽從在逃之金有田及叚老五同夥六人行刦事主常金家衣物高長興黄冶定與金有田等入室搜贓任得勝李占魁在外世風得贓後乘間同逃路經紅溝岸地方任得勝因見梁陳氏家僅婦人起意强姦糾允高長興等一共四人將門呌開進内高長興與黄風得贓後乘間同逃路經紅溝岸地方任得勝因見梁陳氏家僅婦女起意强姦糾允高長興等一共四人將門呌開進内高長興與黄冶定將梁天珠先後撳按輪流姦汚李占魁將梁陳氏强姦已成任得勝强姦梁明珠未成等情不諱核與名案縣訊事主常金梁陳氏等供情相符查高長興夥刦搜贓輪姦爲首兩犯斬决例應加擬梟示黄冶定李占魁任得勝除輪姦爲從及强姦已成未成各輕罪不議外應以聽糾行刦搜贓把風從重依强盜得財不分首從均擬斬立决等情禀請照章就地正法並據該統領將營官張萬祥重責撤去管帶詳請奏叅前來臣查該犯任得勝等身充勇丁不思謹守營規輒敢行刼脫逃姦淫婦女實屬罪惡昭著當經批行臬司飭將任得勝高長興黄冶定李占魁均就地正法梟首號令以昭炯戒該營官遊擊張萬祥旣失鈐束於前又不立卽查拿於後實非尋當怠忽可比未便姑容相應請旨將河南撫標儘先補用遊擊張萬祥卽行革職以嚴軍律讠統領提督李永芳平時紀律本極嚴明該軍成營未久此次先期請假治瘡聞信馳回立卽拿獲高長興等查訊得實交案審辦尚屬辦理迅速應請從寛免其察議除咨行嚴緝逸 
 
 

Page 14

 
 
[光緒二十二年三月二十二日京報全錄]  
　　宫門抄○諭旨二道錄前○直督王奏調防旅順南洋各兵輪請飭部　撥薪餉等欵摺○提督楊奏報巡察洋面情形摺○黔撫嵩潔　情代奏摺○東撫李奏甄别府縣各員片○又奏知州留省學習片○護陜橅張奏甄别府縣各員片○又奏冬季分委署調署代理同知州縣各缺片○浙撫廖奏叅革典史摺○三月二十二日内務府國子監正黃旗値日無引見○崑中堂前往東陵請訓○慶生謝充侍衛班領恩○方汝紹謝准其開缺恩○蘇　岱續假十日○福森布請假十日○召見軍機○皇上明日卯正二刻至奉先殿壽皇殿行禮○○北洋大臣直隸總督臣王文韶跪奏爲調防旅順南洋各兵輪月需薪餉等欵懇恩飭部籌撥恭摺仰祈聖鑒事竊臣欽奉光緒二十二年正月二十三日上諭張之洞奏南洋開濟鏡清寰泰南瑞及福建福靖各兵輪遵旨調防北洋上年十一月間陸續行抵旅順嗣後煤餉各項轉運爲難請改由北洋支應等語卽著王文韶查明各兵輪所需餉糈煤炭各欵就近按月接支以省周折原摺著抄給閱看將此諭令知之欽此臣查南洋奏請改撥自因各船調北轉運爲難起見計開濟鏡清寰泰南瑞四船月餉銀一萬三千七百餘兩福靖一輪月餉銀一千四百餘兩統共歲需銀十八萬一千餘兩煤修雜费尙不在内北洋海軍失事後原有各船月餉早經截期停撥目下經費均按實在用欵請撥供支歲額有常無從籌此鉅欵應請由部另撥第當此供億浩繁之際舍各該船原有之餉另行請撥恐部庫支拙籌措亦極爲難且旅順内澳地窄水淺未能停泊多船春融後北洋飛霆飛鷹康濟建靖四船卽當陸續北來擬請俟該四船到旅後南洋五船仍飭南下各回原防現計該五船月餉自本年二月分起至五月底止共四個月約需銀六萬餘兩油煤雜用無定數約一二萬兩共銀七八萬兩據海防支應局詳請　奏報前來合無仰懇天恩俯准飭部籌撥銀八萬兩以供支放俟該五船回防之後仍歸各原省截算接支以免另行　餉是否有當謹恭摺具陳伏乞皇上聖鑒訓示謹奏奉硃批户部議奏欽此○○尙書銜　品頂戴福建水師提督奴才楊岐珍跪奏爲巡洋往返事畢併察看洋面情形恭摺具陳仰祈聖鑒事竊照案奉上諭嗣後沿海水師各提鎭著於每歲出洋時具奏一次俟巡洋往返事畢卽將洋面如何情形據實具奏等因欽此歴經欽遵辦理奴才於本年五月初一日在　　防次奉　回任遵卽督率營勇乘輪渡厦業經具摺恭謝天恩奏報在案閩洋界連浙粤港　紛歧島嶼林立盜匪出没最易潛蹝當此海　甫定深恐奸匪起而滋擾巡防緝捕未可稍鬆奴才抵任後卽綂率舟師梭巡轄境察看各港水師分别　弁勤惰重予勸懲嗣後裹　　民紛紛内渡當派大小水師駛赴各港巡查保護并隨時電商督臣設法妥爲撫遣以期安堵竊　　　孤　爲中外通商要口華洋雜處兵輪商舶絡繹往來稽查防察更屬不敢稍懈現在洋面尙屬靖謐已於十一月初五日循例暫行回　簡校軍事勤加操練以固冬防并嚴飭在洋舟師認眞分巡會哨奴才仍當相度情形躬親出洋巡閲以安商旅而静地方仰副　主綏靖海疆之至意所有巡洋往返事畢及察看洋面情形理合恭摺具陳伏乞皇上聖鑒謹奏奉硃批知道了欽此○○頭品頂戴貴州巡撫奴才嵩畢跪奏爲據情代奏叩謝天恩事准署貴州古州鎭總兵平遠協副將阿明阿咨稱該署鎭准奴才　委署理古州鎭總兵印務由　起程於光緒二十一年十一月十五日馳抵古州廳城據署鎭標中軍遊擊楊道成將欽頒咸字四百大號貴州古州鎭總兵官　防一顆及文卷等項齎送前來當抒恭設香案望闕叩頭謝恩祗領任事伏思署鎭蒙古世僕知　庸愚歴　聖恩補授平遠　副將無片長之可錄愧涓滴之未酬兹復權篆斯職兢惕倍深查古州一鎭居苗蠻心腹之中爲荒　咽喉之地接壤楚粤備極衝　舉凡操練巡緝安良弭盜諸大端在在均關緊要自維駑鈍深懼弗勝惟有矢愼矢勤殫精竭慮隨時隨事禀商督撫臣認眞經理以期仰答高厚鴻慈於萬一所有到任日期並感激下忱咨請代奏叩謝天恩等因理合據情恭摺代奏伏乞皇上聖鑒謹奏奉硃批知道了欽此○○李秉衡片再定章勞績保舉人員應於到省後予限一年察看甄别補用歴經遵辦在案兹查有二品銜　先補用知府陳炳文四品銜直隸州用候補班遇缺前先卽補知縣郝崇照同知銜候補知縣陸安清志隸州用候補儘先補用知縣查榮　候補知縣趙爾升到省均满一年例應騐看甄别據藩臬兩司會詳前來臣逐加騐看陳炳文老成穏練遇事講求堪以繁缺補用郝　照年力富强奉公勤謹陸安清勸廉穏練辦事實心查榮綏年力正强辦公平穏趙爾升才具穏妥遇事留心均堪以本班補用除　歴清册咨部查照外謹附片陳明伏乞聖鑒謹奏奉硃批吏部知道欽此○○李秉衡片再新選寗海州知州玉興業已領應到省本應卽飭赴任供職惟查該員由邊省土知州州同俸满推升於東省地方民情尙未熟悉擬令　入讞局帮審案件稍　閲　冉飭赴任據藩臬兩司會詳呈繳文憑前來除咨部查銷外謹附片陳明伏乞聖鑒謹奏奉硃批吏部知道欽此○○張　　片再准部咨道府州縣無論何項勞績保奏歸入候補班人員到省一年察看才具分别補用等因兹查有候補知府繆鍾洛於光緒二十年十二月初二日到省三原縣縣丞前先補用知縣王健於光緒二十一年正月初九日接到部文之日作爲知縣到省日期均已試看一年期满例應照章甄别據藩臬兩司具詳前來臣查該員精明諳練從公克勤堪以繁缺知府補用王健年力富强辦事勸　　以知縣留陜照例補用谨會同陜甘督臣楊昌濬附片具陳伏乞聖鑒謹奏奉硃批吏部知道欽此○○張汝梅片再各省州縣無論奏調委署代理每届三月彚奏一次歴經遵辦在案兹查陜西省自光緒二十一年十月起至十二月底止　寗縣知縣　　　請咨引見遺缺委岐山縣知縣記偑調署耀州知州唐松森丁憂遺缺委候補知縣余宏蔚署理岐山縣知縣記偑調署咸　縣知縣遺缺委候補知縣鈕福嘉署理鎭安縣知縣陳斯丙丁憂遺缺委另補知縣齊澤署理署石泉縣知縣蔣連三調省遺缺委候補知縣彭樹勳署理署甘泉縣知縣朱瑾調省遺缺委試用班前知州賈致忻署理米脂縣知縣李裕道病　　缺委　德州吏目傅　和代　署佛坪廳同知袁啓鈞調省遺缺委試用通判李聰署理神木理事同知薩炳阿丁憂遺缺委神木縣知縣方福葆代理署武功縣知縣張守嶠大計叅劾遺缺委分缺間用知縣黃　宏署理等情由署藩司李有棻署臬司馬相如會詳請奏前來臣覆核無異所　光緒二十一年冬季分委署調署代理同知州縣各缺緣由謹附片具陳伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲特叅疎脱監犯之典史請旨革職以肅功令恭摺仰祈聖鑒事竊據署　化縣知縣周　　　　光緒二十一年十二月初四日報明因公晉郡面禀地方事宜初五日行抵鄞縣境接據典史孫　　　差報顧初四日夜四更時分　　大風吹滅燈火禁卒等俱因困倦睡熟監犯周化生沙全　楊分才胡才本增小狗五名各乘　　斷手銬　折欄栅挖洞帶　　　　　等驚　報由該典史督同追　無獲等語當卽折回查勘提訊刑禁人等供係一時疎忽委無　　　　情弊並據續報督率典史　　先後緝獲沙全蟹周化生增小狗三名各等情到臣查周化生係戳傷陳嗣法身死擬絞監候　　　候部　沙全蟹係　　　　　主王張氏家臨時畏懼不行事後分贜擬流監候待質詳咨尙未准部核覆楊分才胡才本增小狗　　爲匪情事經該前縣　　　先後獲案迭訊供詞游移俱係未定罪名人犯該管獄官孫廷楠當印官公出期内並不加意防範　　越獄　逃雖據報獲沙全　周　生增小狗三名尙　楊分才胡才本二名未獲究屬疏忽業經批司委員馳往查勘禀復並將該　　　任遴員接署其已獲之沙　　等三名一併提省審辦據藩臬兩司轉據該管道府揭叅前來相應請旨將管獄官奉化縣典史孫　　本職除行提刑禁人等　省發委審明有無鬆刑賄縱情弊分别按律擬辦並飭查楊分才胡才本增小狗三犯原案具復察　　面勒緝胡才本等務獲　報外署奉化縣知縣周炳麟先期公出　俟限满逸犯有無弋獲照例辦理謹會　　浙總督臣邊　泉　　恭　具陳伏乞皇上　　訓示謹奏奉硃批另有旨欽此 
 
