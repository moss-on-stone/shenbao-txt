# 1896 - 157 - 4908312

 

Page 1

 
 
[彚解粤西振欵] [  一申報館協振所謹啓]  
　　廣西地居偏僻本爲瘠苦之區加以飢饉洊臻草根樹皮掮食已盡賣兒鬻婦奇慘萬分邇者告急之電頻來登諸報中諒邀鑒及本館不忍以勢成弩末稍懈初心已集得銀二千兩會同仁濟善堂絲業會館解往支發以救然眉惟災象過深當此青黄不接時早已途盈餓殍若不源源接濟必至靡有孑遺重請發棠不得不於樂善諸君子是望行道有福蓋不禁禱祀深之肅此布陳伏惟德鑒 
[論行鈔票可以濟錢之不足]  
　　　近來各處錢荒實因制錢之缺乏洋價銀價之賤爲二十年來所罕覯非但民間周轉不靈而在在喫虧莫可言喻雖有小洋可以濟錢之不足無論各處小洋尚未通行卽通行之處用時雖覺靈便而以大易小及買物找錢轉手之間七除八扣每一元易小洋十枚又錢三四十文而用出則作九十文八十餘文不等暗中喫虧亦甚錢者如水之流行不能一日阻滯亦不能一日缺乏論者謂現在實因底貨缺之非廣行鼓鑄不足以救其弊鼓鑄誠是也無如現在不能各省設局京局所鑄所出亦微而廣東湖北之錢雖鑄而亦不概見現在浙江亦開局鼓鑄聞每日不過數十千而省中且尚未見用所有者聞運往下鄉收繭且所出之錢亦不甚精緻核計各省所出之錢恐尚不敵銷毁之多雖各處嚴禁出口銷燬出口尚易稽查而銷燬類乎偷竊之所爲奸民歛跡蹈形無所不至有爲官法所不及雖禁而終難禁凈蓋銷燬而不能禁絶終爲制錢之漏巵雖鼓鑄無益也客有言欲絶銷燬之弊務使銷燬者無利可圖則可不禁而自禁提凈制錢一千論斤可換錢一千一二百文數百文不等所以牟利之徒不顧顯干例禁苟能將錢樣收小照尋常制錢减半惟鼓鑄宜精提銅須凈民間無不樂於使用旣可杜攙使小錢之弊而銷燬之徒以銅斤减輕售不合算自無銷燬之弊矣况現在制錢之不能多出雖鼓鑄地方尚少然皆由銅價之貴人工之費聞每制一錢須錢半工本若格外提料加工幾至二錢工本亦何怪各處之不能設局并鼓鑄之不能多出耶然收樣鼓鑄亦僅就新出而言勢不能將舊錢重燬恐費工本然不能將舊錢重燬鼓鑄官雖愛惜舊錢而匪徒則仍以舊錢牟利銷燬之漏巵仍不能塞况現在缺乏之時若將舊錢分制新錢工費雖鉅而無須購買銅斤且可驟多一半不已足於用耶又有爲宜行錢票之說者謂現旣制錢不足鼓鑄良難小洋行使又見喫虧祗能備零找之需不能作正經使用不若廣行錢票旣便於取携而又無折扣錢色之弊且不致如鼓鑄之曠日持久二說均皆可取而錢票較鼓鑄似易爲力别省亦非無行之者都中京錢向行錢票自一吊至數十吊舉市通行以票取錢皆須大錢謂之票錢然僅城中所用若出城則不能用矣天津亦行錢票津錢五百起至數十吊不等所謂五百者實則二百五十文也亦僅能津地通用外府已不能用矣此種錢票不無贋鼎用者時宜留心此私家之票所以斷不能各處通行也閲前報紀張香帥譚中丞會銜一示知從此錢價可以坐定而錢票亦可以通行矣銀元加本省二字每元定價一千文准其完納丁漕關稅鹽課厘金添置五開十開十二開小銀元亦加鑄本省字樣其價照一千文以次遞减并刊發銀元官票加蓋本省藩司印信塡註善後局所發與加蓋司印每張一千之錢票相輔而行以期轉輸不竭恐有藉詞不收留難需索等情准商民赴轅呈控如此辦理將見湖北一省之錢無慮缺乏矣竊意湖北可以如此辦理别省豈不能如此辦理乎或有疑票可僞造將來魚目混珠在所不免不知私票易於假冐故不能通行若加蓋藩司印信當塲不難立辨且票板必定加工刷印必定精緻有非匪徒所能假冐者泰西各票未聞有假冐者因其票之加工精緻故也香帥豈有不早鑒及此乎惟湖北旣行銀錢二票錢法可以挽回别省亦宜倣而行之湖北之人能信用本省之票别省之人豈不能信用本省之票乎久久行之不特各省信用本省之票行見湖北之票可用之湖南山東之票可用之山西周轉可通是亦挽回錢法之一端也不禁拭目俟之 
[傅相行程]  
　　本月二十六日倫敦來電云目下李傅相尚駐節俄國因俄廷在諾固六埠開設博覽會須於二十七日一觀也并聞五月初一日傅相在俄國啓行次第赴德奥法比和英諸國都城游歴旋由英渡海赴美然後繞道太平海遄返中華 
[思患預防]  
　　揚州采訪友人云邇時有難民過境其間眞僞莫辨良莠不齊江蘇按察司吳廉訪思患預防特刊刷告示多張頒發所屬飭令一體查禁以免擾害閭閻揚城地方官奉文後卽飭地甲將告示懸掛通衢示内略云聞山東安徽以及淮徐等處時有游民往往藉逃荒爲由越境滋擾更有一種邪術會匪溷跡其間或勒索米錢或肆行搶刼或恃衆爭鬥釀命或邪術暗取人財種種不法實堪痛恨業經陳前升司分飭各屬嚴禁查拿在案兹本司訪聞此等匪徒仍未歛跡鄉曲愚民多有受害若不嚴申禁令必致養癰爲患除分飭所屬一體查拿嚴辦外合亟出示曉諭爲此示仰軍民諸色人等知悉自示之後如有匪徒糾約强壯男丁至數十人以上入室攫搶數百人以上恃衆勒索以及用邪術暗算人之財物者准爾等鄉民恊同鄉保兠拿捆送嚴懲如敢持械拒捕確有實據准許格殺弗論倘果係災民求食南下並不滋擾該保等卽禀請地方官妥爲安置遣送回籍以安良善而靖閭閻見者咸曰廉訪此舉深得猛以濟寛之道若輩聞之當亦知所儆懼矣 
[懷才待試]  
　　金陵水師學堂總辦前淮揚海兵備道桂薌亭觀察以堂中分課駕駛管輪之頭班學生業已先後畢業禀奉南洋大臣考定等第分賞五品及六七品頂戴遴派中西教習帶上練船優給船贍接習船課轉瞬船課畢業卽行分派各兵船當差補缺遂將在堂學習之二班學生推升頭班所有二班空額自應照章招補又以現在正值整頓海軍之際需才孔多爰禀請大吏奏准添設三班仍復舊額日前委堂中提調沈仲禮太守及崔司馬會同教習來滬收考聞今明太守及司馬將次戾止就賽馬廳對面潤身里設局准應考者赴局報名章程凡籍隷江蘇安徽浙江江西等省良家子弟年在十三歲以上十八歲以下姿　聰頴身體結實漢文明順兼曾習英文算學有年者可備二班之選或祗粗習英文而漢文已能通順姿質不鈍身體不弱者可備三班之選照章於收考入堂試習三個月之後甄别一次酌定去留再行補定班次起支贍銀如有情願投考者卽由家屬帶至上海招考公所報名先行騐看身體聽候定期面試俟考取後照章取具家屬甘結並覓的實保人取具保結准給由滬至江寍船資到堂先行試習凡有津閩及廣東各學堂革退學生概不收錄云云說者謂此一舉也飲食教誨皆仰給於公家事業功名咸屬望於後進此日青年勵志蟻 
 
 

Page 2

 
 
術勤修他年紫閣銘勛鷹揚奮武我知懷才待遇者自當躍躍欲試不致觀望不前也 
[種火重懲]  
　　上月某日香港有鍾林二華人縱火自焚房屋妄冀索賠保險銀事爲巡捕所知拘拿管押旋由英官稽查此事至本月十七日查明縱火無疑遂定以監禁十二年罰作苦工之罪 
[觚棱旭影]  
　　京師訪事人信云聞皇太后懿駕於四月十四日由頤和園還宫四月初間一人溷入禁城竊木板一塊意將逃出被門上值班兵丁拿住交是日值班之連公立將該犯咨交刑部嚴訊治罪云○前奏事處首領太監文姓客歲獲罪發往京東薊州該太監從前當差甚得聖心每冀赦還詎近日又有人奏其以前結交官長攬權舞弊皇上益怒密諭直督將該太監在發配地方正法又王有兒及聶姓兩太臣亦於客歲因案充軍今亦同時奉旨在配地立决三人處死回文刻已到刑部矣○四月初二日諸輪船信局脚夫由天津進京行至廣渠門被崇文門稅務司海巡攔住翻出包中代寄零星物件指爲偷漏稅銀將諸脚夫送交衙署看押信包一律被扣至初七日始經釋放幸物件信件一無損少而該局花費已不貲矣是日惟森昌盛老福興兩局脚夫進城稍早幸未被押餘局均拘禁云○三月杪俄國府下人某在東交民巷毡子鋪爲西人洗絨毡一條比取毡時某嫌洗滌未凈致與齟齬勢將用武被多人勸解囑毡鋪重洗令某另日再取至四月初三日某來見毡依舊未洗卽向理論彼此爭吵毡鋪人竟將某痛打某狼狽而逃遂約素識轎夫多人同來報復轎頭順道走入官廳預先通報其事官廰懼肇事端遂派兵前往彈壓詎毡鋪預閉門登屋揭瓦堆積屋頂爲禦侮計某等至見飛瓦如雨亦卽拾瓦向上還擊更擡巨石撞開鋪門内有二夥執鐵器出正喧閙際適官兵赶至上前阻攔幸無受重傷者官兵復向兩造排解毡鋪反索賠門户說合竟日某始携毡去云○初九日下午一兩點時日本人在前門大街絡繹於途有坐車者有騎驢者約有五六十人均進正陽門往東交民巷而去○方巾巷覺羅扎桑阿之妻扎那氏因瘋用剪自戕一案現經刑部山西司某正郎會同宗人府某副郎查無别項情節令扎桑阿將屍棺擡葬完案○宣武門内西單牌樓源茂盛估衣攤有某甲向該攤購買衣服四件計銀二十兩零二錢當付銀劵俾照係屬僞造兩相唇舌將甲扭至官廳有人排解間轎夫某乙車夫某丙等一擁入廰看街兵丁寡不敵衆被乙等將甲搶去適逢右翼官兵將甲乙一干人拿獲解送提署究辦○千兒胡同某甲娶婦發轎後仰阿芙容自盡一案刑部薛大司宼派山東司某主政審問因日久未能訊出實情乃調派廣東司某正郎詳鞫連日悉心研求隔别審訊已得大概各犯均不待刑吐實想不難指日定讞也 
[通州近事]  
　　北通州采訪友人云四月初十日倉揚侍郎提騐江蘇第七起第八起漕糧及浙江頭起白糧後半起十一日提騐江蘇第九起漕糧十二日因雨暫停十三日提騐浙江第五起第六起漕糧及江蘇第二起白糧十五船十四日提騐江蘇第十起漕糧及第十一起漕糧前半起又江蘇第二起白糧十五船十五日提騐江蘇第十一起漕糧後半起及第十二起漕糧又江蘇第二起白糧二十船十六日提騐江蘇第十三起漕糧及浙江第七起漕糧又第二起白糧十五船十七日提騐江蘇第十四起第十五起漕糧及浙江第二起白糧十五船十八日提騐浙江第八起漕糧及第二起白糧二十船十九日提騐江蘇第十六起漕糧及浙江第九起漕糧○前者小河口一帶流沙淤淺漕船節節阻滯難行致通下汛汛官邰把戎淮得革職處分另委他員接署自本月十二日得雨之後河水倐漲二尺許船無膠滯之虞矣○天時亢旱農民望澤甚殷十二日始濃雲密布急雨浪浪直至夜半始止田疇雖未十分沾足禾麥已勃然而興矣○前報紀常某挈其子及内姪某甲乘船赴天津購貨回行至河西務常忽將子毒斃棄屍河中事發到官孫直刺再三研訊常供稱小的之子性甚乖張是以用紅礬和入麫中潛行毒害後倩内姪帮同棄屍直刺令當堂具結下諸獄中刻下常因病倒斃於獄未識如何處置也○州屬北鄉大道萑苻不靖行旅咸有戒心日前有賣花生之甲乙丙丁戊五人各携銀二三兩回家行至北門外浮橋之北旁人告以此路多翦徑者宜遠避之五人不聽依然結伴而前行不半里果遇已庚辛壬四匪徒手持利刃洋槍攔截去路甲自恃老邁上前歴訴苦情四匪徒不允乙丙丁戊見匪徒難以理喻各掣隨身不棍拚命亂毆匪徒有槍無子無從對壘適有某癸得駕大車迎面而來意欲帮同拘捉四匪徒乃棄槍逃遁然亦險矣 
[烟臺近事]  
　　烟臺訪事友人來函云廣仁堂舊有種痘局今届施種之期遠近村鄉皆襁負而至惟旣種之後皆不欲放漿故當騐漿之際惠然肯來者則又寥寥無幾故痘之出與未出及起發如何或需補種與否皆不得而知似此姑息恐亦足以自悞也○自海防營裁撤後所餘弁兵巡街查夜有鞭長莫及之勢近由巡司添派弓兵多名及捕役諸人徹夜巡綽商民賴以安枕○連日寒暖不常寒暑表有時至九十度有奇有時不及六十度重裘細葛幾至間日疉更時令之不正如此無怪人多疾病也○東西街外俱有糞塲開設收置培養田畝之物又使街道凈潔利人利己生涯亦頗不惡惟於居家略近者皆受下風之虐爲苦耳○連日間疉有諸家村世堯諸𤱝奉泰山聖母來烟進香所過街市異常熱閙接駕之家鋪户而外妓寮爲多聞香資供奉者皆視與該𤱝之交際爲厚薄該𤱝亦以接駕之多寡爲榮辱云○迤西四十里太平頂地方舊有泰山聖母廟俗以四月十八日爲神誕辰附近諸山俱有聖母行宫皆於是日舁駕上山故此山山會較大自上年日人肆擾進香頂禮者有愿未酬今皆届期補還是以香火之盛倍加於往昔 
[南海珠幢]  
　　廣州訪事人題蕉葉云新授廣東巡撫許大中丞聞已抵三水現在兩首縣已往前途恭迎諒二十日内節麾定抵省垣矣○東石角乃番禺從化交界地方日前大雨傾盆山水陡發冲壞圍内民房數百家居民見勢不佳捨命逃至基圍上露立通宵已數千人幸翌日雨晴水亦速退各人始彌殘補缺還其巢窟亦一塲小刼數也○勞績保舉皆由督撫擇尤奏請從未有自行禀求如秦瓊單雄信之表功者乃近有陳遊戎奇錦具禀督憲謂上年高州土匪龎癩渣尾爲亂剿辦敉平與有勞績未蒙保奏譚督憲批云牌查剿辦龎癩渣尾出力員紳早經本部堂擇尤奏准奬叙該遊擊當日如果實係尤爲出力之人高州鎭道何致不爲請奬所請應毋庸議黏抄附○十三四日藻聖廟出遊頂馬數十匹喬色數十起金龍獅子數起有一班年少旗人扮洋槍隊甚爲整齊又扮孫夫人過江一劇隨行女將十餘員徒步隨行貎美如花最爲出色聞各班須費一二百金行至畔塘浮橋忽斷陷入田中者多人及經過荷溪水月橋橋上有凉棚有在棚上觀看者棚忽翻落涌内幸無大礙是日各營勇梭巡彈壓甚爲平靜○城西司馬坊有張師婆者年約四十左右花縣人在此設壇名照水盌其術與圓光相似作法時用清水一碗令來問者書符燒放盌中觀看談天說地惑世歛錢聞其聲氣大通結交甚廣是以豪紳惡棍莫敢需索分毫日前因恐官吏訪拿乃潛移至鄉間以避 
[西湖晚棹]  
　　杭州訪事人函云自准日本通商後租界附近各處大興土木建造市房及機器各廠西湖一帶雖距通商之處路途較遠而爲名勝之區眞山眞水圖畫天然寓杭西人有意在　購買基地數方　工建立洋房以爲及時行藥之所廣濟醫院英教士梅君縢更於保叔塔旁飯顆山麓購地十餘畞招集工匠營造華屋刻　竣工金碧輝煌眩然耀目并聞禀請官憲欲於湖壁西面從松木塲一帶開闢馬路直逹湖濱將來踵事增華當不减六朝風景也○杭地現多失孩之事日前如梅花碑失愼時有住居館驛後之汪姓孩方六歲在門前觀看水龍霎時不知去向又十五日孩兒巷胡婦一子年八歲傍晚時在門首游戱忽然不見婦到處尋覔於今多日尚無下落十七日天長寺前菜傭朱姓亦失去女孩一口是否爲拐匪所誘不得而知也○浙省向多賭博其開塲抽頭每籍强有力者爲之護符并賄通差保預爲報信是以鮮有破案者焉上年聶仲芳廉訪嚴飭保甲各員認眞訪拿開單將包庇之劣衿等指名索獲若輩早已聞風遠颺僅拿得倪某一名嗣後賭風漸息保甲局員又復 
 
 

Page 3

 
 
私行察訪是以上年年底一切小賭亦罕有所聞開正後賭禁稍寛賭攤故智復萌每在冷僻待巷小試其技本月十九日午後有二三友人在聨橋連勝閣啜茗忽聞户外聲喧疑爲火發急下樓探問知興忠巷口向開烟店之空屋門前有賭徒在彼設攤適下城總巡程大令經過其地立命往拿一時諸人俱紛紛如鳥獸散僅獲某油紙店夥某埠興夫當將二人帶回局中審訊據供設局之人業已漏網大令各責一查板枷號示衆并將所供之人飭差訪拿重辦似此嚴懲之下賭風或幾乎息矣 
[鳩江冠蓋]  
　　蕪湖訪事人函稱廬州府范暎泉太守葆廉調省另有差委所遺員缺藩憲于方伯已檄委在任太平府方昆五太守連軫調署遞遺太平府缺委正任泗州直隷州文舜臣太守翰署理○正任平府方昆五太尊日前由蕪晉省謁見各大憲面禀要公畢兹於十七日乘輪旋蕪當在湖南賓館暫駐襜帷小住一宵次日卽遵陸旋郡遄一俟文太守接篆卽當摒擋前放淝上履新也○宣城縣黄漢池明府於前日自宛陵來蕪晉謁道憲面禀要公並親督差役押解囚犯八名寄收蕪湖縣監内聞係該屬某案要犯聽候道憲懸牌勘訊云○蕪湖縣李甘亭大令於本月十八日親自督同兵差押解緊要囚犯廿名乘輪晉省聽候各憲過堂勘訊以成信讞 
[上海官塲紀事] 上海縣黄大令於日前赴省昨日午後四點鐘時乘舟返滬署中執事人由南市大碼頭迎迓入城大令先詣道轅禀見然後回署○前任松江府恩詩農太守於前日過滬入都陛見昨日挈眷附招商局新裕輪船北上臨行時遣介入城投刺各衙辭别 
[候傳業户]  
　　近有金某者欲購江南製造局西首曠地剏建西國學堂各業户皆不願出售日前上海縣署接奉兩江總督劉峴帥電札立傳該處十五圖地保顧成基至署前晚帮審委員蔣司馬提訊之下顧保禀稱其地共十一畞有奇業主計九户中有五户住小的所轄圖内尚有四户在十四圖金老爺僅許每畝洋銀一百八十圓後加至二百圓旋有他人許至四百四十圓户業户已收定鈒不能更議矣司馬曰上係南洋大臣劉大人奏明辦理之件不能由業户自使今著爾回去開明九户姓名傳案諭話 
[嚴辦臺基]  
　　臺基命案屢紀前報前晚上海縣署帮審委員蔣司馬升坐花廳飭提收押之蕭德坤李少卿兩龜奴到案諭曰英界捕頭訪明蕭係臺基虔婆陳費氏之姘夫刻下陳費氏及傭奴吳陳氏尚在官媒處管押爾不必狡賴至於李在新橋一帶慣開臺基今已到案亦當從實供陳免受刑責蕭叩首階前供稱小的係浦東人向開冷店與陳費氏並不相識不知伊開設臺基與否實被包探悞拘李供稱小的係松江人向操米業刻下賦閒已久不得已開設烟館並未開過臺基司馬叱曰英界公廨來文叙明爾在滬上久慣作此勾當尚欲逞刁乎遂判令將兩人一併發收改過所蕭母店氏投案求免將兒子管押司馬叱令退去隨飭差持名片押解兩人至改過所永遠覊禁 
[倒屋斃人]  
　　本邑人陸道生家於虹口北河南路振倫繅絲廠附近第三百六十七號門牌開氷廠雇夥二十餘人門首懸有陸鼎記招牌前晚八點鐘時諸夥事畢團坐晚膳適雨師風伯大展神威屋遂格格動摇諸夥見勢不佳咸棄碗抛箸而起爭先恐後一擁出門第聞　然一聲屋已倒下諸夥皆得免與難惟庖人阿大方從事廚下竟被壓斃於瓦礫堆中事經四百六十四號華捕報知捕房捕顧遣包探倪順泉前往稽查一面由陸星夜遣人訃知屍屬旋知死者係南翔人年二十有一昨日上午屍屬聞訃前來撫屍大慟陸自願從豐收殮事遂瓦解氷消 
[瘋犬噬人]  
　　蘇州挑糞夫陸阿三昨晨方從事於天潼路忽被瘋犬嚙其腿連傷五六處血若泉流三百二十七號華捕知之急雇小工多名將犬殛斃旋舁陸至捕房轉送同仁醫院施治不知能保無恙否 
[丙舍輵轇]  
　　前有唐斯盛等集資在八仙橋西首長浜地方購買墓地五畝有奇起造殯房名曰申左誼園爲旅滬同鄉寄櫬之所禀請上海縣黄大令給示當蒙批准詎該處附近鄉民一百餘家聨名具禀略謂唐等集資起造殯房無非爲寄櫬歛貲起見請爲禁止奉批唐斯盛等　行集資在八仙橋地方起造申左誼園爲旅滬同鄉寄櫬之所當以事屬善舉是以批准據禀前情究竟唐斯盛等所建殯房是否逼近居民有無窒碍姑候飭差恊同地保查明復奪一面諭禁該園董事暫忽興工 
[滬南瑣事]  
　　滬南十二圖某姓家前夜被妙手空空兒竊去衣服等件追尋無蹤刻已報明二十三鋪巡防局請爲追緝○平陽弄祥仁里福建人劉洪與鄭蘭生賃房同居向案無事前夜劉忽失去青蚨二千文疑是蘭生所竊不問情由竟將蘭生毆打蘭生之友上前解勸劉竟不理伊友恐釀巨禍卽赴十六鋪北局喊控祝二尹以指竊無憑著劉備香燭向蘭生賠禮並令出洋一元五角爲鄭養傷 
[上海巡局瑣案]  
　　保甲總巡鍾守伯明府時以整頓市廛拿辦流氓爲急務昨日訪聞本城南門内二十鋪著名流氓鯊魚皮阿大晚間在虹橋南首福興茶館與庖人楊彌陀及金濤尋釁詐去洋銀十圓并拔刀恐嚇旁人稍稍勸解阿大又遷怒於衆勢甚洶洶因飭勇丁前往拘拿想定須盡法嚴辦也○楊樹浦流氓滋事已見報章前日巡防局員程厚餘二尹飭勇丁將肇事流氓徐丙生及茶肆主蔡如生連原告奚炳賢解送保甲總巡局晚間鍾明府提訊之下奚訴稱小的係本邑人務農爲業前日路經楊樹浦被著名流氓錦山强擁至蔡所開茶肆内徐復帮同訛詐正爲難時巡防局勇聞信來拘不料伊等勇力過人致各勇皆被戳傷求恩重辦徐供稱小的不敢犯事蔡供稱伊等吵閙時適小的他出是以不知其細明府惡其刁狡飭掌頰四十下連蔡發交捕役看管諭令奚候補提錦山到局再來投質 
[英廨晚堂]  
　　蘇婦葉李氏不安於室前曾背夫捲逃來滬與無賴周信堂姘識未數月將衣飾典質盡凈甚至衣食不繼棲身無所氏欲求帮傭不得某日幸遇同鄉王李氏說薦在南香粉弄唐張氏成衣鋪内詎周屢向該鋪滋擾扭至捕房捕頭略詰情由一併斥逐不准詎周甫出捕房復向唐張氏爲難扭控英廨據唐張氏供小婦人原籍吳縣周莊鎭人向隨丈夫在滬開成衣鋪前有王李氏說薦葉李氏借住小婦人家有無賴周信堂以氏不應留伊姘婦迭遭滋擾逞兇無奈將周扭案求究王李氏供蘇州人前有素識之葉李氏經氏薦至唐張氏家暫行借在詎無賴周信堂屢向滋擾不依氏恐有後患卽函追葉李氏本夫葉阿四來滬今已投案伏乞訊究葉李氏供緣家貧如洗來滬求帮原傭之詎周信堂見氏懦弱勾誘私姘未及數月至被將小婦人隨身衣飾哄騙一空甚至棲身無所無奈托王李氏說薦轉借唐張氏成衣鋪内暫住詎周屢擾不已爲此扭求究懲葉阿四供妻子不守婦道乘間捲逃今接王李氏信始行附航來滬求恩給領别駕訊得周信堂姦佔有夫之婦情實可惡著笞責四百板斥釋葉李氏掌頰二百下交伊夫葉阿四具領管束餘人一併斥釋完結 
[英捕房一則]  
　　昨報紀包探獲賊一節兹籺該賊王李林專在長江輪船上僞作客商乘間竊取搭客行李雜物據稱迭在江寛永清德興元和江天等各船行竊搭客之朝衣朝裙霞帔綢皮各衣以及鼻烟壺白洋布等爲數頗多惟失主均係行商無從查詢捕頭著將該賊暫押候有失主再行解送公堂請辦 
[法捕房瑣案]  
　　昨禮拜一鄭大令蒞捕房命提竊衣賊王桂林照原斷笞責一百板問前次在何處責過供在大老爺案下以後不敢再犯大令申斥一番從寛開釋○竊犯沈金福失業無聊在老北門内衣作塲竊衣五件行經法界爲包探拘獲解經訊供昨日向照原斷笞責一百板斥釋著速自行回籍不准逗留○廣東人蔡春江卽蔡騰光控車夫徐春榮竊取竹布十九疋經訊著邀見證到案再核昨日蔡偕店夥李雲懷投案禀稱當時由小的收下見箱已開檢並缺少十九　車夫願賠大令命提徐春榮研究不肯供認著重笞一百板蔡供此貨由虹口怡和七號棧房買來出棧時實未破碎大令謂徐曰爾從實供免受刑責徐矢口呼寃大令謂出貨時箱子完好今因破碎退回質對顯見不實著還押候核 
 
 

Page 4

 
 
又謂蔡曰爾雇此車旣稱連次失竊不應再雇裝貨斥退候傳案備質○浦東周浦鄉人陸阿炳來滬購物盤費用盡一試行竊爲包探拘獲解經訊供照原斷笞責一百板從寛開釋不准逗留○偷兒陳文玉在江天輪船竊取洋傘當塲拘獲著照原斷笞責一百板開釋○成衣匠丁三南被同業喬秋堂控拆梢訊供屬實著照原斷笞責一百板申斥一番釋出○沈德福控黄良海匿名揭帖糾賭歛錢一案經訊押候嚴究昨日命提到案大令問劉子南何在黄供不知大令謂此係賭棍爾爲同黨何午不知著拖下重責一百板還押交劉子南到案沈德福事不干已著責二百板還押具改過切結覓保開釋○沈長林毆傷公署執役王隆金判枷二月以其子沈海泉一再苦求昨命提案開枷從寛免責著具安分切結覓保開釋如再犯到案定送改過所重辦○本年二月間萬安樓客棧黎輔庭家使女黎春蘭爲人誘出藏匿虹口粤妓王阿五家以春蘭在途啼哭爲英巡捕拘送轉解法廨經大令訊供著將春蘭交家主領回管束王阿五不應誘良爲娼著枷號二月期滿責放昨日命帶案并枷照原斷鞭背三百下還押過堂發善堂擇配○前有周長春投法捕房控訴行經升和里口被協興昌烟間内流氓七八人攫去縐紗夾衫一件捕頭飭探查此事因周掘賣墳泥爲墳主張協中理論經西門董事調處將泥塡築完固焚化冥錠一百餘串了結並無攫取夾衫情事捕頭以揑情誣控此風斷不可長昨日周遺其了小狗投捕房伸訴捕頭飭具銷案結存查 
[美界捕房紀事]  
　　前晚二點鐘時寗波人某甲躑躅於吳淞路中三百六十七號華捕以其情節可疑拘送捕房捕頭詰以是否圖竊甲言由甬初至申江投親不遇以致日間衣食難謀夜則棲身無地捕頭令押至昨晨開釋○前晚陳金福王阿榮二狎客在天潼路某弄内某粤倡家忽地尋仇拳足交下旋復扭入捕房捕頭置之不理令巡捕一併攆出○前晚偷兒王坤記在穿虹浜某姓家門首圖竊經一百九十三號暗捕拘解捕房昨晨捕頭派包探倪順泉查得此人尚未得贓卽行開釋○崑山路第五十一號房屋某洋人家雇用本邑人某甲當細崽昨晨甲背主逃遁洋人卽函告捕房請爲查辦捕頭允之遣包探范進才出爲偵尋○寗波人王松林賃屋篷路西華里開設水烟袋作其夥某甲忽於某日携取水烟袋數枝而逸昨晨在吳淞路尋獲互相扭毆經包探竇如海一併拘入捕房某稱被欠辛工若干捕頭令自行扭送英公堂請訊　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨早堂瑣案]  
　　姚春溪之妾阿桂被馬夫曹文才誘拐捲逃一事曾由包探陳阿九將曹及徐王氏押解公堂别駕著押候過堂已登前報兹悉姚妾蕭氏卽阿桂匿跡寍渡香山庵内陳包探前往拘獲起到金飾三十五件皮衣數件惟少八角式金鐲一只昨晨逮曹文才徐王氏一併解究姚春溪供逃妾由包探拘獲後職員曾向究問據言去年曾經文才領往徐王氏家一次並囑伺便逃出可在該氏處暫爲存頓後卽由氏處轉到寍波住在尼庵本來文才欲將伊嫁與堂兄後因事敗露遣人前往囑將頭髮剪去等語求鑒姚蕭氏供蘇州人年十八歲十四歲時嫁姚爲妾後來姚又納一妓置小婦人於不顧且年老吃烟自思生不逢辰故欲出家爲尼修修來出故在輪船時卽將八千根煩惱絲剪去金鐲一只係小婦人自已兌去便用如今只乞施恩曹文才供在姚處爲御伊妾蕭氏欲出家爲尼商之小的薦往香山菴餘無别情徐王氏供曹等所爲之事小婦人並不知曉惟曾來家住過得洋四元五角求鑒姚又謂蕭氏昨日之言與今大異求研究别駕得供以姚蕭氏旣欲出家何必捲帶金飾至如許之多其中顯有别情商之薩副領事著留候過堂復訊起到之衣物暫存○四百八十七號華捕拘解蕭阿金蕭阿生到案禀稱小的昨見蕭門首倒有垃圾向詺恃蠻竟將小的扭毆以致表面打破幸有他捕帮同拘獲送究蕭阿金蕭阿生同供不敢毆捕求鑒核别駕著各罰　一元具結省釋○積竊王阿三曾經懲辦此次又連竊邵炳章徐鴻瑞周萬太沈周氏等各家衣服雜物自鳴鐘等件由包探范進才緝獲人贓並悉王桂山曾向該賊强取包裹一個今一併送案邵炳章等投案領贓王阿本認竊不諱惟衣包一個被桂山奪去求鑒王桂山極口呼寃别駕著將　三責二百板遞解桂山罰洋二元○包探倪順泉禀稱胡明培將水堆積路旁碍人行走爲此傳訊胡供在美界斐倫路開設木行因天　連綿小工不能搬運暫時堆積求鑒旋該處各木行共遞公禀請准暫時堆積别駕以該處木行甚多當上貨時如存放一兩日本不傳訊今胡　延兩　　之久殊爲不合著罚洋十元並著具結存查○包探孔阿才禀稱裴王氏在黄佐卿絲廠做工陸續竊取絲頭八斤售賣與徐木木爲此一併　　黄遣人投案領贓並請懲辦裴王氏認竊求恩徐木木供不知是賊贓故敢收買求恩别駕判將裴王氏管押五天徐罰洋五元○一百四十元　華捕拘解在途打架之胡聚坤張如章到案禀稱伊等在途打架致傷胡額爲此送究胡投案訴稱因索賭錢起見張供胡欠小的挖花洋一元昨向索取以致吵閙求鑒别駕判罰洋四元以二元給胡爲養傷之費○天福戱園日前演唱巧姻緣淫戱適爲包探趙銀河查知禀明捕頭請公堂卽出傳單傳該園主到案訊判昨晨趙包探將該園主武春山傳案武供以後不敢再演淫戱求鑒别駕判罰洋二十元以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年四月二十日京報全錄]  
　　宫門抄○諭旨一道錄前○皖撫福奏審明兇犯按例分别定擬摺○又奏請留總兵統軍暫緩赴任片○又奏更換防營管帶片○閩督邊奏知府廻避仍請以前揀之員對調摺○又奏委著知縣片○又奏叅革縣丞片○皖撫福奏委署知州片○又奏調署知縣片○四月二十日禮部宗人府欽天監侍衛處值日無引見○車王由　髻山回京請安○懷塔布賡音布文煕各假滿請○安○麟中堂等考騐軍政覆命○呼倫貝爾别都統烏善請訓○補用道府李覓成等謝恩○召見軍機堃嵎烏善○皇上明日辦事召見大臣後至醇親王府神殿前行禮畢還海○○阿書銜安徽巡撫奴才福潤跪奏爲藩明圖財致斃一家二命首從各犯按例分别定擬恭摺仰祈聖鑒事竊照含山縣民人邵必操等圖財謀殺元照寺住僧新　並故殺其雇工嚴麻子各身死一案先經該縣蔡如景到任先後獲犯邵必操朱小毛二名訊供通詳批飭審解兹據該縣將犯覆訊議擬由州解司勘轉前來奴才提犯親訊緣邵必操朱小毛均籍隷該縣向做茅匠手藝與已死僧新初嚴麻子均素識無嫌嚴麻子係僧新初同居雇工光緒十九年十一月初十日邵必操與朱小毛遇道貧難邵必操稔知元照寺僧新初積有資財該處地方偏僻起意將僧新初謀害邀朱小毛同往得財分用朱小毛允從卽於是夜二更時分邵必操携木犁擔朱小毛帶木划偕抵元照寺門首時寺門業已關閉僧新初尚未睡歇邵必操等敲門僧新初由内走出開門查問邵必操進内卽用木犁擔向僧新初頭面亂毆致傷其左右額角偏右顯門等處倒地朱小毛並未帮毆先自進房搜獲洋錢一包並衣　各一件出房欲逃嚴麻子驚起持刀追捕朱小毛轉身用木划毆傷嚴麻子右𦚼䐐臁肕嚴麻子舉刀砍紥朱小毛往外逃跑嚴麻子從後追赶邵必操上前攔住用木犁擔格落嚴麻子手内尖刀連毆傷其額顱左眉　左偏右相連顯門倒地嚴麻子臥地喊駡稱欲　官伸寃　　　起意致死滅口隨拾取地上尖刀連扎嚴麻子髮際右後肋腰眼咽喉食氣嗓右血盆左胳膞左𦚼䐐等處並因僧新初　　　　　　在用刀將其咽喉很扎一下與嚴麻子均各登時殞命邵必操棄刀逸出向朱小毛告知前情查點洋錢俵分各散次早　　　止　等查知往看投保報經該前署縣郭建勳會營勘騐未及獲犯缷扣該縣蔡如景到任獲犯訊供詳批審解行據該縣將犯覆訊謹　由州解同勘轉前來奴才親提研訊據各供前情不諱詰無起釁别故另有同謀加功之人究鞫不移案無遁飾查例載殺一家非死罪二人擬斬立决　未酌斷財產一半給被殺二命之家養贍又圖財害命得財而殺死人命從而不加功者擬斬監候又律載斷罪無正條援引他律比附定擬各等語此案邵必操因僧新初積有資財起意商同朱小毛謀殺僧新初並將雇工嚴麻子毆傷倒地　其在地喊駡輙復起意致死滅口連扎斃命實屬兇横不法查嚴麻子係僧新初同居雇工應作一家論徧查律例並無圖財殺死一家二命一謀一故作何治罪明文惟該犯一案而兩斬罪死無辜較殺有罪之人情節尤重自應比依殺一家非死罪二人擬斬立决梟示例擬斬立决梟示該犯恭逢光緒二十年八月十六日恩詔事犯雖在是年正月初一日以前惟係殺死一家二命情罪較重應不准其援免該犯係手藝營生訊無財诸請免斷追朱小毛聽從同行並未下手加功其毆傷雇工嚴麻子係在輕輫不議之列自應仍按圖財害命本例問擬朱小毛亦如所擬除毆傷捕人輕罪不議外合依圖財害命得財而殺人從而不加功者擬斬監候例擬斬監候秋後處決事在赦前惟係圖財害命爲從擬斬亦不准其援免與邵必操均先照例刺字該犯等逃後訊無另犯不法及　　容留人家應　庸議贓洋照追給領屍棺分飭領埋兇器尖刀木犁擔等件案結後分别儲庫銷燬除供招咨部外廑恭摺具陳伏乞皇上聖鑒敕部核覆施行謹奏奉硃批刑部速議具奏欽此○○福潤片再訪名　督宋朝儒在安徽省統帶綀軍歴有年所光緒二十二年間奉調北上率所部馬步各營駐防山海關奉旨補授江西九江鎭總兵上年秋間該軍自山海關防次拔隊回皖該鎭　於其　　都陛見旋亦回至安徽小城臣留统該軍令其整頓隊伍清理軍機餉項現在隊已整齊餉械亦均清楚應聽候督臣飭赴新任惟安徽省現遵部議裁减經制汛兵與留存防勇兵勇之數旣少則綀軍之操練巡防尤關緊要該鎭久統斯軍馭兵有法情形亦極熟悉臣與督臣函電互逹商明暫留該鎭在皖仍統練軍宻資熟手一俟擇有接統之員再令交缷營務前赴九江蒞任謹會同兩江總督臣劉坤一附片具陳伏乞聖鑒謹奏奉硃批宋朝儒准其暫留安徽俟接統有人卽行麄飭赴本任欽此○○福潤片再防營帶員弁遇有更換應遵光緒五年十月二十八日諭旨隨時奏聞兹壽春鎭總兵郭寳昌呈報丁親母憂所統皖北練軍卓勝防營請派員接統查有記名提督郭占元堪委暫行代統管帶皖北練軍右營副將康興另有差委查有副將戴景明堪委接管管帶卓勝左營都司薛鴻範現經撤差查有都司李清濵堪委接管管帶卓勝右營遊擊江吉林據禀請假查有副將王鳳台堪委接管管帶省城練軍機砲隊遊擊杜成清請假回籍修墓改委遊擊饒金鰲接管饒金鰲旋卽病　有遊擊張玉崐堪委接管張玉崐原帶箥城練軍二起馬隊查有都司魏學盛堪委接管管帶城省練軍前營遊擊陳兆堂現經撤　查有叅將徐印川堪委接管徐印川原帶省城練軍頭起馬隊查有管帶二起馬隊魏學盛堪委暫行兼帶皖北營務處右翼馬隊遊擊何宗文據報病故查有管帶左翼馬隊提督周正元堪以兼帶另派守備解星科帮葭右翼令各駐紥原處力加訓練勤愼巡防除分飭遵照並咨兵部查照外理合附片陳明伏乞聖鑒謹奏奉硃批兵部知道欽此○○頭品頂戴閩浙經督臣邊寳泉跪奏爲現任知府廻避仍請以前揀之員對調恭摺仰祈聖鑒事竊照浙江温州府知府徐兆豐與浙江督糧道鄭嵩齡係兒女姻親例應廻避　與福建邵武府知府王琛對調經臣具奏旋准吏部議覆王琛邵武俯任内有督徴光緒十九年分地丁未完不及一分停其升轉　　督催一案將來展叅到部例關降調核與對調之例不符奉旨依議欽此等因到閩轉行遵照兹據福建藩臬兩司會詳閩省各府所屬知縣縣丞經徴錢糧未能照　奎完知府督徴處分向所不免邵武府王琛於光緒十九年十二月十三日到任計其督徴只十八日尚有錢糧未完不及一人處分此外銜缺相當到任年久之員督徴錢糧未完處分多在一分以上更屬未便調補興化府張僖准補斯缺到任計在温州府徐兆豐廻避截缺之後亦未便請調惟有邵武府知府王琛係河南進士截取知府選授是缺知府該員勤愼老誠深明治體任内並無違碍處分查督徴十九年分地丁未完不及一分甫經初叅係屬公罪與例雖稍有未符而人地實在相宜應請仍以該員對調等情詳請核辦前來合無仰懇天恩俯准仍以福建邵武府知府王琛與浙江温州府知府徐兆豐互相調補實於地方兩有裨益謹會同浙江巡撫臣廖壽豐恭摺具陳伏乞皇上聖鑒謹奏奉硃批吏部知道欽此○○邊寳泉片再署福建寍德縣本任同安縣知縣李澤春飭回本任飭缺查有新選甌寍縣知縣裴汝欽年壯才明堪以委署據福建藩臬兩司會詳前來謹附片具陳伏乞聖鑒謹奏奉硃批吏部知道欽此○○邊寳泉片再已故前署永和里縣丞陳世奇任内短交徴存光緒二十一年並各年　耗等銀四百四十兩零米二十四石零節催未解據福建藩司會同臬司糧道轉據本管道府揭叅前來相應請旨將已故前署永和里縣丞事試用縣丞陳世奇革職提屬勒限完繳儻再延宕從嚴追辦除咨部外謹附片具陳伏乞聖鑒訓示謹奏奉硃批著照所請該部知道欽此○○福潤片再廣德直隷州知州徐宗澄調省遺缺先後由司詳委試用知州錢文驥前往代理嗣因該員徐宗澄廻避原籍駤臣附片奏請開缺留省另補並將廣德州遗缺照章聲請留外遴補在案兹查代理斯篆之錢文驥才識敏逹勤奮有爲堪以委令接署俾專責成據藩臬兩司會詳前來除檄飭遵照外謹會同兩江總督臣劉坤一附片具陳伏乞聖鑒訓示謹奏奉硃批吏部知道欽此○○福潤片再含山縣知縣蔡如景現經撤省所遺員缺應卽委員往署以專責成今查有准補當塗縣知縣吕耀軫明白安詳實心任事城以調署據藩臬兩司會詳請奏前來除檄飭遵照外謹會同兩江總督臣劉坤一附片具奏伏乞聖鑒再吕耀軫准補當塗縣尚未到任並無已起承緝四叅案件合併陳明謹奏奉硃批吏部知道欽此 
 
