# 1915 - 188 - 4915238

 

Page 1

 
 
   
 
 

Page 2

 
 
時評 
[中國鐵路之前途（冷）]  
　　中國之鐵路所謂新政中最有成效之一也然而以今日之現象言之其又爲中國破産之一乎 
　　以鐵路國有風潮而淸廷以亡今以鐵路參案之故將中國鐵路之底細和盤托出歷來之寅吃卯糧以及補助政費等端使人希望鐵路前途之心頓然消滅雖亦中國政事之污濁抑亦今日執政諸公自殺以速死之道也外人之干涉宜乎近矣而况又有鹽案以助之一 
命令 
　　七月十三日大總統策令朱善元楊八泰給予四等文虎章此令 
　　又令廣西巡按使李國筠迭次電陳病痺居　請開缺調養等語李國筠准免本職此令 
　　又令特任王祖同爲廣西巡按使此令 
　　又令陸軍部呈請任命王都慶爲陸軍第二師步兵第八團團長應照准此令 
　　又令陸軍部呈請將察哈爾剿撫土匪出力之趙海亭授爲陸軍騎兵中校王者賓加陸軍步兵中校銜李榮文加陸軍騎兵中校銜張源洞授爲陸軍騎兵少校並加陸軍騎兵中校銜關藴秀授爲陸軍步兵少校李士魁郭策張半魁巴特瑪寇濟克劉步魁王　元均授爲　軍騎　少文　元要加陸軍步兵少校銜應照准此令 
　　仰七月十一日大總統策令財政總長兼鹽務署督辦周學熙呈稱擬將鹽務署參事鍾世銘叙列四等等語應照准此令 
　　又令據廣西巡按使張鳴岐電呈廣西政務廳廳長紀堪謹因病懇請辭　紀堪謹准免本職此令 
　　補七月十一日大總統申令内務部呈准文官高等懲戒委員會議决奉天巡按使呈劾知事馬俊顯交付懲戒一案依照知事懲戒條例盤山縣知事馬俊顯應受解職處分等語馬俊顯着照所議即行解職以示懲儆此令 
　　又令内務部呈准文官高等懲戒委員會議决河南巡按使呈劾知事潘　等三員交付懲戒一案依照知事懲戒條例前泚源縣知事潘灝前唯縣知事岳福均應受褫職並奪官處分沈邱縣知事侯必昌應受解職處分等語潘顥岳福着准照所議卽行褫　停叙實官侯必昌即行角職以示懲儆此令 
　　又令内務部呈准文官高等懲戒委員會議决黑龍江巡按使呈劾署訥河縣知事趙秉璋交付懲戒一案依照知事懲戒條例應受褫職並奪官處分等語趙秉璋准照所議即行褫職並停叙實官以示懲儆此令 
　　又令内務部呈准文官高等懲戒委員會議决雲南巡按使呈劾知事趙舒怡交付懲戒一案依照知事懲戒條例應受褫職並奪官處分等語趙舒怡着照所議即行褫職停叙實官並將其沾染烟癖情事提交法庭審訊以示懲儆此令 
　　七月十二日大總統策令國務卿呈據銓叙局詳稱遵核政事堂法制等各局所僉事諮議技正曁參僉上任事各員資格請分别叙官等語夏同龢謝緒璠寶學光章華濮彦珪陳閭黄彦鴻盧文明勞勤餘毛祖模江保傅秦樹忠吳鼎昌王振綬陸恒修汪彬劉棣蔚趙熙棟靳志許家瀚步翼鵬沈澤生夏循坦陳秉鈞吳果　劉保慈吳興讓閻毓善曾文玉周英杰唐文鼎楊登甲均授爲中大夫金保康吕式斌向瑞彞王立承劉式程阮永墀倪文德恩允陳　孫郭承緒武曾傳楊葆益均授爲少大夫劉健吳道南周令本謝震劉光謙馮農路邦道岳誦先祝毓蔡葉瀾羅超潘宗瑞均授爲上士此令 
　　七月十二日大總統申令京兆尹沈金鑑呈考核所屬知事請分别奬懲等語調署宛平縣知事梁任通縣知事李杜嚴以治盜寬以養民辦理各政實事求是着給予四等嘉禾章調署大興縣知事正任宛平縣知事郭以保潔己愛民通逹治體認眞捕務懲辦多案着交政事堂存記香河縣知事袁勵杰聽斷勤明掃除積弊昌平縣知事倪欽緝捕認眞不涉粉餙署平谷縣知事沈銓聽斷從勤一淸積案均給予六等嘉禾章署霸縣知事唐肯興築堤工留心民瘼膻郅縣知事王泉榖潔己奉公不稍假借涿縣知事朱元炯警獄各事均極修明三河縣知事汪仁溥緝捕聽訟均有成續調署通縣知事署順義縣知事湯銘鼐整頓警務盜風漸戢均着傳令嘉奬以昭激勸撤任房山縣知事丁之　才短肆應人地不宜着即行免職交内務部查照並交政事堂飭銓叙局查照此令 
專電 
[北京電]  
　　據局中人言各路虧欵不自今日始自滬甯路時每築一路無不賠墊本息只有京奉京漢兩路年餘九百萬兩相抵尚虧千八百萬而每月解交國用之五十萬尚在外歷年挪移大抵從巳借未築之路債項下設法每年三月　　五後至五月付息期屇恐慌最甚至冬臘月則小恐慌根本整理實無善法故梁士詒歷辭總長不爲現英國己有調查津浦路消息 
[北京電]  
　　鹽商報効捐千萬之議兩浙反抗最烈豫魯商人有直接訴於袁總統者五國銀行圑謂此則加捐變相提出質問丁恩將辭職聞政府告以己取消並允即日擬具改革計畫書 
[北京電]  
　　熊垓上訴今日（十四）高等廳開審 
特約路透電 
[火奴魯奴電]  
　　某華商前赴舊金山道出此地謂受中國資本家之委託將購大商船兩艘以作國家補助往來中美航業公司之起點 
（十二日） 
[香港電]  
　　廣州消息謂十三行（譯音）大火延燒七八街焚毁一千五百家今火勢仍熾疑係縱火所致（十四日） 
[武昌電]  
　　漢口所見之蝗蟲現飛至武昌（十四日） 
[東京電]  
　　日政府與商人及銀行家刻方準備甚迅速而有力之計畫以賑中國災區内之災情並防衞將來之災害（十四日） 
[香港電]  
　　今日下午四時某船自廣州駛來據船長云廣州水勢有增無減沙面水深四尺至八尺不等沙巿與他處之交通己隔絕水勢甚急每小時可行十五海里上等華人現皆遷移他處佛山己不可往船隻每次索費五十元電信不通中國商會開會研究廣東將軍與巡按使之電文内謂華兵至今日止巳救起二萬人今糧食缺乏請卽預備米麵餱糧餅乾以資接濟當時因鐵栅關閉廣州賑濟會施救災民甚爲困難東華醫院昨晚與會之人認捐八千元中國商會認捐七千元又續認三千六百元英美烟公司認捐千元太古洋行等合助二千元怡和洋行買辦商諸英商西江船公司擬裝運糧食前往廣州該公司因無淺水船且因廣州碼頭己没入水中數尺貨物難卸放不能照辦香港救濟會今夜設法裝出第一批糧米三百袋中國商會總董巳由香港政府許可將去年水災賑濟捐欵餘資提撥兩萬元以救災民（十四日） 
[香港電]  
　　廣州江水暴漲衝去浮標行船大難招商輪船公司之廣東（此字恐有誤）輪船於漩水中失其管制力衝入一屋毁屋一部分船亦受損尚有中國砲船一艘亦遭此厄江中飄來浮屍甚多香港開往廣州之貨船因碼頭淹没及缺乏貨艇不能卸貨西江交通巳暫阻須候水退始能通行龍將軍致書香港中國商會請救濟災民東華醫院會於昨晚開會中國商會亦正在會商賑濟事務（十四日） 
[北京電]  
　　烟台中國商會董事應中央政府之請商諸烟台濟南周村等處之華商各認烟濰鐵路經費若干聞政府擬將該路作爲半官性質由山東華商認籌築費之半餘一半由交通部撥付據華人消息烟台華商初曾就商該埠英商日人反對以外資建造該路如果需欵須先向日人商借云（十四日） 
戰電其一（英人路透電） 
[巴黎電]  
　　今日下午公報謂德軍圖在曲折防地藉砲火之掩護奮力進攻死者什九餘皆退逃亞貢有劇烈之炸彈戰事德軍在伏斯巨之行動巳受挫法飛機三十七架於大風中以炸彈一百七十一枚擲擊維業萊哈同沙台爾德人重要鐵路其地屯有最重要之軍需加就勒及亞泊勒芒森林土地皆仰給於此諸飛機雖受猛轟均安然飛回（十三日） 
[巴黎電]  
　　今晚公報謂德軍在比境及亞拉北面以煤氣砲彈攻擊英法軍之陣線德太子所統之軍兵力甚偉在亞貢境内復取攻勢但又被擊敗德軍雖暫 
 
 
 

Page 3

 
 
奪法軍戰線數處然法軍猛力回攻阻遏敵軍之進行並將敵逐退（十三日） 
[彼得格勒電]  
　　俄國軍事專家警告俄人勿因奥國約瑟大公爵之軍隊稍有挫鈍遽即懽忭敵軍陣線長及千哩今失利之處僅四十哩按諸戰局無大關係此後德軍或將肆力於波羅的省從西面直撲華沙云俄兵新近在戰地中檢得德將麥剛森之軍令一道内稱德奥聯軍之恢復加里西亞省僅爲聯軍成就大功之先聲最後之大擧將發現於基夫之近郊今聯軍能於一月之内攻破俄軍十個月慘淡經營之防禦工程則定可於短少時間内攻入俄國之舊都永佔俄國西南土地云俄軍騎隊於新近戰爭中頗爲出力哥索克兵之騎術尤爲敵軍所驚異日某日有怒馬一羣狂逐退走之敵軍敵回視之不見騎馬之人而不知一馬實載兩騎兵而行也（十二日） 
[倫敦電]  
　　羅馬消息謂奥軍己被逐出託爾米洛指顧間意軍即可佔領其地（十二日） 
[哈爾濱電]  
　　布政府因土兵與布兵時在布境塞拉斯衝突故巳於該處宣布戒嚴令（十四日） 
[華盛頓電]  
　　美德交涉吃緊故美國刻方愼重討論其覆牒白宫傳出消息謂美國將要求德國明白解釋其態度庶可决定美德邦交能否賡續（十三日） 
[倫郭電]  
　　德國佛蘭克埠報因羅國禁止軍火運往土國特著論攻擊詆羅國爲僅圖私利忘恩不智結論處含有惘嚇之意謂歐洲中央强國之最高利益可以蹂躪羅國之利益云（十二日） 
[倫敦電]  
　　公報局稱南斐波薩將軍接吉靑納賀電後卽覆電道謝並謂希望南斐軍隊更能盡力於帝國更重大之事業云（十二日） 
[倫敦電]  
　　今日財政大臣瑪根納在平民議院報告戰債情形謂英金六百兆鎊乃新募之現欵立刻卽可指用其以公債劵抵換者尚不在内在如此時代回人不能售其所有之債據而此次戰債竟有若是之成效尤可注意此誠爲英國財力豐富無匹之現象凡英國之同盟國及敵國皆可知英國確能盡其責任矣（十三日） 
[倫敦電]  
　　財政大臣瑪根納氏宣稱戰債認定之數共爲英金六百兆鎊報章誤傳八百兆鎊實則政府並不需要此數有五十五萬人　銀行認購五百七十兆鎊又有五十五萬七千人在郵局認購十五兆鎊至於小數戰債認購之欵共有幾何刻尚未能洋知云（十三日） 
[倫敦電]  
　　軍械部大臣喬治氏言及南肆爾斯礦工風潮一事謂今日將出示通告依據軍火條例凡工人未經公斷遽行罷工者富以違法論（十三日） 
[倫敦電]  
　　首相愛士葵今日在平民議院謂軍械問題無足辨論若辯論不巳不獨於事無補且有害國家之利益（十二日） 
[紐約電]  
　　官場刻方查究置炸彈於商船之隂謀凡裝運軍火之埠頭輒有偵探巡視衆料發起此事素有資財之美籍德人數名將被拘捕（十三日） 
　　其二（德人德文報專電） 
[舊金山電]  
　　德人復在亞拉西北沙歇附近得有進步（十四日） 
東方通信社電（日本人組織） 
[東京電]  
　　日來滿洲方面來電均謂奉天炸彈事件發生以來排日的傾向己稍鎭靜云（十四日） 
[東京電]  
　　中國政府顧問法學博士嚴谷孫藏氏近以暑假歸國今日行抵東京該博士對於中國問題謂日本國民須以冷靜講求善後之策不可狼狽周章並言及排斥日貨問題以促國民之反省（十四日） 
[濟南電]  
　　黌山煤礦自本年一月開始排水工事至本月十一日始完全工蕆該煤鑛遂定於明日（十五日）舉行復舊工事完成祝賀式（十四日） 
[濟南電]  
　　濟南商務總會總理近發起創辦一製麵粉大公司擬假造紙廠爲工場巳具禀巡按使署求借矣（十四日） 
[東京電]  
　　日華銀行如欲發行兌換劵勢須與中國政府協議因之一船輿論並擬將該銀行作爲中國之銀行故將就此關係與中國政府接洽（十四日） 
[東京電]  
　　内閣閣議因暑期休假改爲一星期開會一次（十四日） 
[東京電]  
　　俄國頃向日本定製夏服一百萬套同時交戰各國之定製者亦甚夥故能應俄之約與否目下尚不可知（十四日） 
要聞一 
[英倫泰晤士報之三事論]  
　　華德日報日茲讀倫敦泰晤士報所論俄軍大敗於東英法聯軍無利於西及喪師於逹逹納爾之三事雖其語焉不詳而其失望之意己顯露於外爰録於下以供衆鑒 
　　五月二十一日倫敦泰晤士報之軍事訪員曰卡巴西安俄國冬戰軍所得之結果己喪失大半吾人深望俄國所來鎭定人心之保全信息確可爲證惟窺其情形東方局勢之危急實尤甚於改善之前耳故吾人不得不明言凡吾人所希冀於俄者均巳失望面俄人對於月前所見到之攻勢絕無所凖備致令敵軍之進攻勢如破竹此誠大惑難解者也即俄國消息之傳遞何故拒絕亦不明瞭今則惟望俄軍和衷共濟維持其前敵戰線完全不破是爲至要耳五月二十八日泰晤士報所載其國務員變更之社論曰新内閣之組織無異派使臣通告德國謂英有意再竭數國人民所有之勢力由所聯合之領袖繼續進行其職務也今之局勢誠多重要無人期望戰事不久即將完結蓋去歳一冬吾國人民嘗夢想今春吾國軍隊必將敵人逐出法國與富蘭得境不意迄今此好夢竟成泡影也吾等法國之友人雖奮勇而前不惜犧牲繼續力戰但西方前敵全局之發展不特現時無迅變之佳兆且非俟合宜之時至以前不能有望焉至於東方吾人之所夢想者亦有類此之失敗吾人嘗期望俄軍竭其無匹之力侵入匈牙利攻陷克拉考與德之石勒吉省大破敵軍不料俄軍反勝爲敗今竟全然退出加里西亞矣而德人之所以到處佔優勢者以軍火富足故也今日德國之大洋艦隊實巳强於開戰伊始吾國忠勇可嘉之軍隊在逹逹納爾環攻一二海灣及其附近之高崗惟其雖有進步而終不過步步前進耳今者新政府如果盡領袖之職舉國必從其後而行可斷言也 
是日泰晤士報之海軍訪員報告曰現在逹逹納爾海峽前又失戰艦一艘舉國人士多有責言蓋此巳爲其地開戰以來所犧牲之第五艘也此種不幸最甚之現象全在確定該處戰場現有之潛水艇緣潛水艇爲海上職業之巨患敬不知潛水艇之所在數目而除之則此種災難終不能免也 
　　是日英國買爾日報亦曰凱旋號雖非無畏艦但爲頭等戰艦故其沉没終不免令人悼借是爲實在之損失也 
[奥德軍謀取華沙]  
　　大陸報載七月五日倫敦消息云奥德軍自稱一月之内可以攻陷華沙彼等之北進如能長此迅速則此豫言大中成爲事實聯軍欲敗其謀惟有於意國方面或西部陣地發生重要之牽制行動而巳今華沙平民移居他處者絡繹不絕此足證俄人自知抵禦奥德軍之前進未必能操勝算也 
　　七月四日彼得格勒消息云聞俄人紛離華沙俄國陸軍專家述其理由如下俄人今方遷移華沙城重要局所但僅求離開戰地非有棄城之意也 
　　七月六日倫敦消息云德國俟廓淸德奥境之敵兵和张即擬開議媾和談判此德皇近今演說之大旨也聞德皇曾贈德軍將加里西亞之俄兵德國境内之法兵驅盡之時即爲戰爭告終之日德政府一俟德軍逹此目的即擬提出媾和條件願退讓所占比境之大部分惟沿末斯河一帶之防線似須保留云云聞德國現於法國陣線一帶屯集大軍亦與上述之計畫有關蓋其志欲廓淸法軍所佔之亞爾薩斯境耳前說虚實姑置弗論惟有一事殊爲顯明者即德國輿論今漸主張媾和條件應維持土地現局且主張與美和平解决德國潛艇戰爭問題保全美德友誼是巳德政府遲遲遞出關於魯西台里亞號輪船沉没一案第二次覆美之牒文非無因也 
[日俄聯盟消息近聞]  
　　大陸報七月十一日東京消息云東京某報與當今内閣有密切關係者謂日政府鑒於將來時局將因戰事而有變遷故贊成俄日聯盟之計聞此項計畫乃元老於新近會議時所建議日政府爲溝通英政府起見特飭蒞英日使探察英國意見茲日使電復謂英政府對於俄日聯盟之主義雖未必有所反對但欲俄日締約一節俟戰事完畢後再爲實行　日政府躊躇瞻顧似目下不欲遽與俄國聯盟云七月三日俄京消息云日本各報希望俄日聯盟之言今又傳至俄京俄人聞之頗有所感俄國自加里西亞失利後國内騷然故必注意於内政藉以收拾人心苟俄國無此現狀則俄國固無亟謀與日締約之必要也駐日俄使曾將日本主張俄日增進邦交之輿情報告俄政府俄外交部遠東司長加以評議三日俄報登載其言曰俄日兩國締結盟約一節今僅有開始之凖備尚未正式提議當中日交涉時俄國對於日本表示同情洵足增進兩國之友誼日本對於俄國尚有忠誠之意日本爲英國同盟國即爲三協約國戰爭中之同盟國深知德國軍制主義大有害於世界和平但俄日盟約將來確能成立與否刻尚未可預知從前吾人對於正式盟約之價值過於重視其實正式盟約未必可恃吾人觀於意國背棄盟約之近事而可知矣云云十三日東京消息云日本之議院中立黨近巳决議　向政府提出主張俄日聯盟之議案云 
[英人注意中國之時局]  
　　字林報六月十八日倫敦通訊云英國平民議院近仍注意於中國蓋自近事發生以後英人對於中國外交内政皆甚留心也政府頗關切於英人之利益本星期外部次官薛思爾謂遇有機會時外部願出力相助務使山東新鐵路以烟台爲終點云從各方面消息察之英人對於中國各問題巳不復如從前之隔膜不經意矣中日協約雖巳簽定然日本最後之要求英人尚無所聞惟望日本不爲巳甚應予中國以自行整頓之相當機會本星期外部答覆關於英人裴爾森所得讓與權之質問似謂政府不欲英人所獲取之權利轉爲他國人所有余昔謂日本或能取去英人所己得之利益今則知其不然矣日昨倫敦某著名律師告余以英國某老婦因無親屬特立遺囑將其身後之金錢悉數給予中國之孫逸仙此段小新聞中國之人聞之當亦視爲奇異也 
[華盛頓歡迎中華實業圑（本報旅行記者抱一）]  
　　此次中華實業圑赴美種種招待由國民方面爲主動而美政府之特别優待其設想周至亦實難得旣特派三代表同行指導復由中央派警探沿途保護五月二十六日行抵華盛頓由商會總理以摩托車導入最大之紐浮蘭旅館紀其逐日舉動如下 
　　二十六日午前十時訪國務卿白乃安氏商部總長雷非兒氏工部總長威爾生氏各致歡迎詞旋由我國夏公使導入白宫見大總統其儀從之簡略風度之和靄令人想見民國精神吾當别記其所見以告讀者午刻商部總長邀宴傍晚國務卿及其夫人在其家開園遊會男女來賓到者不下千人其間有一趣事可表見民國高等官吏之脫略者則當衣香鬢影縱横雜杳中忽一軀幹修偉之丈夫揮其禮冠作不甚規則之中國語高呼而入曰吾乃陸軍總長也皆鼓掌大笑 
　　二十七日　導觀上下議院十一時觀海軍製造廠午刻商界宴之於商業俱樂部國務卿出席爲極長之演說吾當别記之三時陸軍部特令舉行馬隊敎練邀覽尤爲異數晚華僑宴之於華商會館十時我國公使署茶會二十八日晨大總統邀乘其坐艦往游浮能出謁華盛頓墓及其墳宅艦上鳴砲致敬團員與我公使各致花圈整列行禮晚商會開茶話會復宴之於大學俱樂部國務卿復出席演說是夜行 
　　實業圑車行所至夾道士女環觀歡呼求駐足攝影者日不下數十起皆報紙先期鼓吹宣揚所致也 
雜評一 
[廣東之大水災（無名）]  
　　中國無歳不閙災一二年歳以兵災故人多不暇計及他災矣今年則東北各省閙蝗而廣東又閙水據龍將軍電被救之難民巳有數萬則不及救者更可知矣甚矣其災之鉅也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京漢路案之併案辦理]  
　　京漢路案自前日交到平政院當分交第二庭併案辦理惟津浦路案以評事邵章爲主任而爲德潤副之此案則以馬德潤爲主任而以邵章副之是其變通之處耳京漢案之内容聞以購買材料之弊漏爲最重之點故在津採辦委員林熙生即爲案中關係要人林現兼天津交通分行職員因之外問有牽及交通銀行之說其實則此案之牽連聞及於葉次長而止此外並無重大之波及此案細目雖可分數十欵而重大之目則聞祇十餘欵但其中列有採辦舞獘植黨營私各項其情節較之津浦爲重案中人物則除關賡麟局長外尤以車務總管唐土淸最關重要京漢附設醫院亦爲此案重要之欵聞該醫院院長湯富禮本爲唐所引用聞查覆案稱該院每月醫病不過數人而開費至六萬之多日昨平政院書記官會同檢察赴該院搜查證據時巳將該院院長湯富禮帶回平政院發交大興管押京漢局長關賡麟車務總管唐十淸均於昨日由交通部下令撤差並由平政院傳知二人聽候傳訊大抵二人現在均巳暗中被監視矣京漢局長一差昨巳由部委兪人鳳接充查兪爲天津人現充津浦路副局長兼充該路車務總管至唐士淸所遺總管一缺尚未發表外間有將委該路總文案王某充當之說亦有謂將由新局長兼充才未知孰是 
[周總長嚴彈胡文藻之因果譚]  
　　自民國成立以來必府日向中央集權之主義進行近年巳著成效惟財政一項中央與地方止有此數此盈彼絀利害實處於相反之地位故各省財政廳長在理雖應爲財政部呼應得靈之人而有巡按使介乎其間事實上終不能收使臂使指之效以是解欵考成條例之訂遂將巡按使列入考成後來財部又通電各省廳長謂未經部中核准之欵先自動撥者以擅用公欵論亦可想見限制省吏財權之嚴矣乃聞近日該部又爲籌欵事電咨鄂省行政公署申斥財政廳長胡文藻而段巡按使覆電則稱廳辦此案巳先得敝處同意今奉電申飭廳長敝處不便照轉若以爲不然祇得聽候呈堂懲戒云云聞叚於此電拍發後始出以示人者日昨該廳長胡文藻巳以性嗜賭博奉令褫職奪官此爲明令懲治嗜賭官吏之創舉先是財政總長周學熙曾派親信人員分赴各省密查財政官吏之行檢胡之獲咎即由於委員之報告但談者多謂湖北係禁賭地方尋常官署及民家賭風固早肅淸卽財政廳内亦　不敢公然行傅胡之犯此必涉及要人要地無疑前此胡任京曹及浙省廳長時似未聞染此惡習今或視爲一種聯絡手叚亦未可知或其中尚另有原因也胡本周總長最初提拔之人此次糾舉自係仰體總統嫉賭如仇之盛心當無他種用意况胡於財政界頗著成績前在浙省每年解欵至三百萬及移任鄂省該省歷年本受中央協濟所負省外債數逹千萬胡到任後居然稍有報解惟不能一無虧欠耳豈獲咎即以是歟 
[銀價與吾國經濟界之關係]  
　　某日報云敦之銀塊巿場因去年歐戰猝起交易中止價格驟形跌落一時巿央之標準迄無一定其後人心漸定巿場開始交易每一盎斯常在二十二辨士之譜業銀礦者及銀貨國均大受影響本年以來稍稍有恢復之傾向其原因在歐洲交戰國中有補助貨之鏻造可以振起幾分之價格未幾補助貨鑄造之需要告終銀價又跌落而國家之財政與國民之經濟胥蒙莫大之影響者則中國也若銀價長此一跌不起則中國所受之損失將不可以數計假定就最簡易之點測之一九一三年之銀塊巿面最高爲二下九辨士八分之三最低爲二十五辨士十六分之五平均爲二十七辨士十六分之三乃自去年歐戰以來常跌至二十二辨士左右其至少之損失額如左一全國流通貨約有十億元全體之價格約減少二成一輸出輸入貿易上之利害雖有共同之損益然就歷年無異之輸入超過額一億餘萬元觀之則又蒙二成以上之損失一政府每年支出之外債及賠欵約一億五十萬元又蒙鎊價兌換率之損失綜合以上三項之損失約逹二億五千萬元此從最簡易處足徵中國全國一年之損失實中國經濟界莫大之損失也國民全體旣受二億元之損失而對於輸入超過一億餘萬元所生之二成損失約二千萬元又外債約一億五千萬元所生之二成損失約三千萬元可知貿易出入相抵以外不得不有三億元之正貨溢出於外國設使歐戰不己銀價不漲或更跌下則中國政府之財政及民間之經濟狀况不更陷於十分危險之地耶該報又言吾人未知中國當局者關於以上果有如何之對待策乃懸如是之危象於眼前而財界要人方相尋於蕭牆之爭而未有己平日注意中國之財政經濟者不可不更注意一層云云 
[司法制度之復舊思潮]  
　　查抄制將議回復近自次長案及路案發生大都皆有贓欵關係若一一認眞辦理則未免失之過刻聞日來某總長曾對人云如張弧一案其有贓欵關係自不待論然若竟爾揭穿則即不堪設想因此查辦當局即不能不十分斟酌云云論者莫不 
謂以法重之故遂致不能實行則不如法輕能實行之爲愈也聞肅政廳近曾爲此事特開會議多有主張懲治官吏宜回復前代查抄制度爲善或不久卽將以此建議於政府云 
　　覆審制無庸另倡今制許各省行政長官監督司法本屬一時權宜之計要於獨立裁判之義尚未顯有牴觸法院依法律獨立審判云者載在約法故政府始終重視之乃安徽巡按使韓國鈞日前忽電請凡遇高等審判廳判决失平案件擬由該巡按使行廳覆審此不能不謂爲侵害審判上之獨立總統卽交司法部核議後部以查有失平之處現行法制均有補救方法無庸另倡此制呈覆巳奉令准如所擬辦理由部轉行該使知照矣 
[官營業員司之奬勵辦法]  
　　審計院院長孫寶琦前曾呈請化除分紅陋規整頓官業收入其原呈有辦事各員有勤勞卓著者由主管長官酌給奬金以昭激勸一節應由財政部另訂奬勵章程再行呈明辦理等情茲聞該部巳遵令擬就官營業員司奬勵章程九條並經詳加討論以爲官營事業種類性質固各有不同其應革除陋習愼重公欵情形則一惟此項分紅習慣相沿巳久應由主管部遵照此次呈定章程察核情形酌量改革以臻妥愜並咨明本部備案云云日前巳呈奉批令准如所擬辦理矣附録章程全文如左 
　　第一條凡官營業員司得照本章程酌予奬　其從前分紅陋習一概禁革第二條官營之局廠行號依照各該定章每届結賑後所得赢利除一切開銷公積外其純益在資本金額百分之一以上時辦事員司得酌議奬勵第二條奬勵方法分爲現金奬勵與榮譽奬勵二種凡主管部酌量情形分别核定仍咨明財政部備案第四條各該員司應得之奬勵由主管人員察視各該員司職務之繁簡勞績之等次分别擬定繕具淸單詳報各主管部長官批准核給第五條各員司於本屆未經結賑給奬以前遇有中途退職或調他機關供職時如查於原任職務具有前勞亦得議奬第六條各主管人員及其員司如有因希圖獲奬串通欺飾者一經察覺不分正從及在職與否除追還所給奬金或褫奪所受之榮譽外一律嚴加懲辦第七條適用本章程之官營業由主管部認定並咨明財政部備案第八條本章程如有應增改之處由財政部隨時呈明修正第九條本章程自公布施行後所有以前奬勵分紅各章程均應一律廢止 
[東三省政譚（一）（化險）]  
　　巡按使更動問題 
　　政局幻變一瞬萬狀於是雲譎波詭忽傳東三省巡按使亦有更動之消息茲據調查除孟憲彞朱慶瀾二氏確有影響外至張元奇氏則絕對不能更動蓋彼所立地脚頗稱堅固且蒞任以來設施亦不惡中央與奉天兩方面似俱不欲任其卸責也至張辭職之耗則不爲無因蓋中日交涉解决以來滿蒙方面喪失太甚張對於條約上之錯鑄頗爲痛恨因此後之地方辦事須多加一層棘手也若雜居權審判權警視權尤爲將來大疑難問題故張以之頗萌退志然此次張錫鑾進京則極力向中央爲張氏挽留蓋兩張之於奉天在今日甚趨相洽之態度乃自炸彈案日警擅捕學生案起後中日新交涉益形緊急時奉天田交涉員（伏侯）忿日人之强硬交涉之留難聞有自劾之辭呈電上中央而當時道路紛傳　謂係張巡按使之辭電其實誤也故張巡按使更動問題余可决其此時爲必不確也吉林孟憲彞氏被肅政彈劾業誌本報然其中案情若借收回官帖名義吞没公欵若干等事據中央巳派有專員三人（先爲巢鳳岡次爲店守愈再爲張鳳台）暗事查辦具有復呈均謂事出有因茲某肅政史又密來查辦故此層不僅爲吉林巡按使將來更動之問題恐於他方面亦有牽連問題之關係也黑龍江朱慶瀾氏早巳有更動之耗惟因中央物色無人故未發表近聞朱亦有被彈劾之消息然朱必趨於更動地位殆今日奉天政界固巳有口皆碑均紛紛推測其斷任之人矣聞所推測之人物據云似中央將以畢桂芳或秋桐豫（前黑龍江司法籌備處長）繼之惟畢巳新有位置秋有資格未當處故又有人謂南潯鐵路公司總辦吳鈁氏人地相宜大有希望焉（吳爲前奉天提法司熟於邊情經張元奇保舉己准在政事堂存記者）此種推測須待將來證實之也 
[白下新聞（七月十三日）]  
　　岐逸縣知事譚選舉雜話遷省之旁觀改組商會之心理 
　　江蘇縣知事以本省籍而居現任者在齊使初蒞時爲二十員經五六次淘汰而餘四五員月初復更迭一二員今則僅碭山縣謝宗夏一人爲碩果矣更迭理由爲送部考詢如靑浦阜寗儀徵等均第四届保免核准者也現在縣知事可謂悉照知事條例而組織其間以保免資格任事約占四分之一欲盡逹前淸正途出身之例猶不能及所較勝者幸僅有保免而無捐納耳 
　　各縣選舉事務所長一月以來署缺者約三人查案者約十人就近查蝻或催征者無慮數十人爲上者之怠視選舉固不足異有公民選舉權者亦淡然若忘前有明令限九月三十日以前初選資格調量終結蘇省亦經飭知各悄遵行而各縣知事徒負初選監督名義專任所長者復注視天外以爲鴻鵠之將至於本分職務直束之高閣且紛紛然奉省飭查案查蝗而不巳間有略熱心者對於破天荒之限制調查亦不能措手故調查會之成立無期詳報調查員者僅數縣其資格與選舉法令稍有不符或查填岐誤均發回另造唯限期急迫臨期倉猝决不能免所慰者人民心理與官僚心理殊途而同歸無論若何倉猝必無反對懲戒之事也 
　　選舉調查之項目雖繁複而所及者尚皆有實迹可尋又爲臨時性質共困難巳若此自治細則中之調查其繁複十倍於選舉甚生質爲永久的其項目皆近於抽象的如公正淸白等之人格調查標凖是也實行困難自在意中自治之前途今尚暗黑無光唯社會現象銷沉己極今之民氣欲如要求國會時之昂奮恐非加以猛烈的剌激不能興起殊可悲耳 
　　行政長官所駐地應合於政治軍事之便而巳江蘇巡按使駐寗駐蘇雖經解決而暗礁伏在遇機必發前月見粤西南寗復遷之案乃主其議者復又活動援例請願其理由自政治軍事而言固不缺乏碓巡按使署遷甯後蘇州商業凋敝巿面衰落等議則毫無意義巡按使署爲一行政機關非實業機關何得與巿面有關係現之南京巿面衰凋爲數十年所未有巡按使固儼然坐鎭也恐巿面衰敝爲宦途淸寂之别名則仍官尊之痼習欲巡按使爲官業之總公司駐蘇經理而巳 
　　改組商會除數地特别展緩期限外均應按照部章遵限改組現巳滿限將二旬各縣詳報改組者占十之六尚有　理不合須另組織者或選舉未竣者聞舊爲府治改縣之改組均有不快之色或其名稱原爲總商會者亦怫然不悅因改爲某縣商會名義甚欠尊巖之故也上次議公文程式爲用函用禀爭執幾於罷會及决定正式用禀言事用函後現商會全用公函唯獨駐地之道尹及將軍巡按使三數處誠悅用禀此次改組亦稍有此種色彩一則足見國人重名輕實一則官僚積習深入人心極難湔洗商人其努力向上母爲虚榮所覊也 
[中東鐵路遇險紀]  
　　東省報紙載哈爾濱函云據俄人確實消息中東鐵路於本月五號晚十二鐘開往海參崴之快車行至一面坡左近某站因誤通電話與海參崴開來之貨車相遇又鎭下山坡之際車行甚速不可遏止致將兩車頭撞碎所掛之車亦因之撞碎客車内共有中外搭客四百餘人血肉横飛盡遭慘死得免者僅七八人今日另由車頭拖貨車二三輛運送來哈鐵路公司昨晚接得此項電報後即電請霍總辦由崴赴該地辦理一切副總辦某君今日巳偕同民事鐵路各科長乘快車前往料理矣惟此闪遇險實爲自設該路以來未有之慘劇關係重要俄報均未披露一切另一訪函則稱中東鐵路總辦以各路火車屢有出險情事皆係當差人員慢不經心所致或届時不到或無故誤差均宜設法嚴防以免流弊現特擬定罰辦新章如各路火車再有遇險情事即當將肇事地點負有管理責任者科以由四月至八月之拘禁或折以罰金以示懲戒刻巳通飭各站周知矣 
[騰越縣幾釀亂事]  
　　雲南騰越縣之盞逹地方與缅甸毗連防務緊要該處歷來駐有陸軍防守不意日來幾釀出兵變一事其詳細内容因當道嚴守秘密未易探悉茲特録電稿數紙如下 
　　騰越電云據盞逹李連長魚電稱前同鄧宋謀叛之周玉成於微日拿獲訊供不諱請示誅鋤等因即電圑擬解騰訊辦是否祈示去後現未奉圑示又據該連長庚電稱本連舊兵與排長張晳秘密謀叛祈速派兵兩排來盞並請派一排換便衣先到速復等因查該排長與周匪有生死之交徵諸事實佐擬詐奉鈞飭率兵一連巡閱各司地由戶撒經蠻允太平街入盞與李連長會合密查綑辦蓋以兵牽制而免生疑是否得當乞示佐叩庚 
　　大理電云齊電諒逹頃據施　删電轉據段營長李連長寒電該營長元日抵盞曾同陳連長訊明張排長勾結士兵謀亂實情巳將士兵祝國瑞張松鶴彭子禄施維新劉忠賢等按　亂律鎗斃張排長解騰另辦地方安靖餘文詳鍾奇叩删 
　　小辛街電賂云盞事肅淸惟邊防重要事繁資大祈速委排長二員前來擔任又查本連排長和煥宇分駐昔馬確實愼重異常得力請升中尉以專責成佐翔删 
　　又聞此次盞逹兵變因前有亂徒煽惑張晳而張晳之所以欲乘機謀亂者一爲響應舊時同黨一欲藉兵力搶掠鹽釐及富戶預備逃往緬甸云 
[四川官吏紛紛被控]  
　　錦城各官廳近有關於知事之批示種種閱之可以見川省官吏不法之情形也 
　　前任淸溪縣知事王鈞軸具禀一案經巡按使批云該員在淸溪縣任内馭下不嚴禁烟不力咎有應得僅予撤銷保案巳屬從寬乃猶餙飾詞聳聽官屬罔知愧悔不准併斥 
　　大邑張金明上控崇慶叚分知事勒買其女作妾一案巡按使批云如果屬實殊屬違法但爾女現在何處曾否被其污辱來詞概未叙明仰崇慶縣知事澈查明確據實詳覆核奪 
　　安岳張淮溥具控該縣徵收局長浮收吸烟案財政廳批云沈局長浮收稅欵違禁吸烟各情是否屬實候委員查覆核奪 
　　新津楊知事辦理驗契違章派認及寄理民事擅用刑責勒索繕費等等刻由該縣紳岳寅等聯名具控奉巡按便批飭新委新津縣沈知事按照所控各節查明據實詳候核辦勿稍徇延　　天全縣前任婁知事於陳步三變亂時夥同幕僚詐搕盜贓多件後復棄城潛逃刻聞省公署巳飭建昌道道尹速派幹員前往澈查 
　　宣漢縣紳民李梓定等昨向省公署呈控該縣張知事蠧政殃民列欵十條懇請澈究陳使巳批候　員查明復奪 
　　營山李烈光具控該縣楊知事貪酷違法交結濫紳一案奉巡按使批云楊知事果有違法濫交情事何以受害之家均不上控殊屬可疑惟據指控有案歷歷可證仰嘉陵道尹乘公切實查明詳覆 
　　長甯縣公民趙榮發昨向省公署呈稱該縣知事方朝珍種種殘酷以卜卦戲殺伊兄趙興發泣懇派員查辦當經巡按使批飭永寗道道尹確切查明復候核奪勿稍廻護 
　　德陽周之屏等具禀巡按使控該縣前任徵收局長田明善舞弊營私種種不法當經陳巡按使批飭財政廳查明詳覆 
[粤省水災紀]  
　　水陸之交困粤報載惠州電云惠州運日大雨雷電交馳河水陡漲二丈餘同日肇慶電云連日三水肇慶德慶悅城一帶水漲二丈有奇電報線杆多被淹没又聞連日霖雨潦水大漲粤漢路基冲榻數處馬霸地方崩决八十餘丈深二十餘丈山貝近河頭 
 
 
 

Page 7

 
 
處亦有决口連江路基亦復崩缺現在火車通至連江而止連山以上至韶關一帶均候水退修復始　　車 
　　各國之冲決高要頭溪圍被潦水冲決巳由該　善堂飛報來省頃查得該處地勢係與廣利墟遥遥相對舊曆本月十四日至二十日潦水突漲一丈有耆二十一至二十三申刻復漲五尺比較去年西潦最長之時祗欠五尺三寸惟連日霪雨纒綿水仍繼長增高故由二十三日至二十五晚又復漲滿二尺該廣利墟之基圍雖甫經修築頗爲堅固然地處其衝該處鄕民巳日夜梭巡　　搶救矣三水驗涌圍於舊曆本月二十一晚因西流水漲連日漲至七八尺有奇忽於二十三晚一點半鐘崩決石版圍新築之竇禍及驗涌和涌白木古灶等圍早禾將近成熟目下淹没一空晚造之秧巳經　下亦淹没無存園内農民數萬目下米價飛漲貧民寗宿風飱慘不忍聞佛山附近羅格四鼎佛山上游正當西江之衝於七號夜三更被水決崩決口約二十餘丈即在去歳决崩今歳修復之處該圍内數十鄕村均　　桑魚塘概被漂没高明三洲圍連日西潦大漲搶救數日卒至舊曆二十五日午十二點鐘該圍土名大彊角崩決十數丈圍内人口數萬早造禾稻尚未收割凄慘萬分食宿俱無大朗圍於月之七號辰刻崩決數十餘丈圍内禾田三萬八千餘畝悉數淹没　民遍野露宿風餐嗷嗷待哺慘難言肰又鶴山縣屬坡山地方係處西江下游現各圍因防禦潦水預將水閘關閉惟基圍滲漏雨水過多圍内己成澤國所有魚塘巳一律被其淹没矣 
地方通信 
[杭州]  
　　籌解協欵十二萬浙省中央協欵每月認解銀二十五萬五千元業經財政應張前廳長籌解至六月份止在案茲悉蔣煥庭廳長以七月份應解前項協欵　奉部　提先籌解自應遵照以應部需昨特在舊稅征存項下湊集銀十二萬元交由中國銀行先行匯解到部餘俟陸續找解此爲蔣　長蒞任後籌解協欵之第一幕也 
　　棉業試驗場之籌設農商部僉事林大閭以棉花爲浙省出産大宗多銷於杭州鼎新蕭山通惠密波和豐及滬漢各紗廠上年棉業進欵至一千七百餘萬之鉅並查沿海植棉地有二萬八千畝之多總核産銷情形實爲全省實業之冠儘可設立棉業試驗場以爲推廣植棉營業之　備擬今日（十四）調查浙江貧民工廠事竣即由紹興赴餘甬各沙地考察棉種擬具計畫預算書詳報農商部籌設云 
[安慶]  
　　師範傳習所罷課風潮蒙城縣師範傳習所開幕巳兩月矣原訂一學期畢業以冀速成可爲改良私塾及充小學敎員之用不料所招之生程度及格者寥寥近且擬訂章程抽收藥酒各捐呈請敎育會轉詳該縣立案事爲該所張敎員所阻該生等羣起反對一律罷課現聞巳由該校長禀呈省長請示辦理矣 
　　屠宰稅之規定屠宰稅爲國家稅之一前淸時屢次倡辦迄未實施現財政廳奉到部令謂此項稅欵各省巳次第舉行特轉飭各屬一律趕辦惟懷寗縣牛稅一層因有省警廳之警察捐乂有淸眞學校之敎育捐未免與之抵觸經財政廳籌得一折中辦法宰牛一頭納捐稅三元以一元爲警察敎育之用以二元爲屠宰稅由縣徵收其餘則仍照前案如宰猪一頭納稅洋三角宰羊一頭納稅洋一角作爲定案飭即速辦云 
[廣東]  
　　僞電案之近訊財政廳書記郭肅如因兼充訪員僞造電文事發後檢察廳依法起訴以郭某係本案之最關繫人迭經偏文提案未獲祗將其兄劍秋拘去嗣又查悉其訪員名號向用惜珍兩字而惜珍乃其妻名或恐於此案别有關繫故又將其妻逮去堂訊之下以各電文係由某學生所交當時係用眞筆版所印云云惟郭某前經財政廳甌别時己在裁汰之列因與該科長汪某有戚誼故再三爲之轉園祗降爲二等録事現此案發生後劉廳長以郭旣經潛逃惟有令汪科長設法將其交案云 
　　雷州患疫之愫狀雷州疫症近益加劇該處賣魚街及遂　賓興祠前一帶住戶變絕人跡尤以南亭街爲最盛巿場旬日以來各商店均於下午三點餘鐘　行閉戶北街一帶亦然惟廣帮商人染疫　少土人斃後多以　包捲殮浮葬於謝公墩之側近以雨水過多屍骸重疊初掩之浮泥陷落屍骸暴露隨同雨水流入西湖塘復入西門濠穿城而出東濠其濠溝之水偶有停蓄之處一經太陽蒸晒臭氣薰天聞該處酒樓妓館尤冷落異常各妓多遷生赤墈花　商人尤爲呌苦現正商議請求減餉俾免虧累 
雜評二 
[今日編餘之所感（默）]  
　　人之賢不肖至有定也而中國官吏之賢不肖則無定忽而斥爲惡劣者忽而又稱爲賢能忽而保薦其才堪用者忽而又彈劾爲不才豈其賢不肖前後異邸抑考察之未眞耶如今日之胡文藻其一例也 
　　人之功與罪必名實相符者也而中國人之功罪名實未必相符如張弧被參之罪名爲收數短少也而或云賭與他事乃其眞原因胡文藻褫職之罪名爲犯賭禁也而或云實與　政有其他之關係往往有功罪之名在彼而意在此者此亦其一例也 
　　賞罰所以助政權之不逮非整理行政之原也而中國則專以賞罰爲整理如以官營業人員之舞弊也則盡力於參辦密嚴而不恤牽累如欲鼓舞官營業人員也則訂奬勵專章寗寬而不恤所費於此賞罰而外絕未聞籌所以整理之方焉此又其一例也 
　　行政之方針有一定者也而中國之方針則無定怱而主張用新人行新法忽而主張用舊人復舊法如改良司法維持獨立之聲方喧傳也而規復舊制之條陳巳紛然雜進若覆審制若秋審制若查抄制若刑幕制凡前淸刑法上之舊名詞幾無一不津津於新法界人之口誠不能令人無疑此又其一例也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[定期召集省敎育行政會]  
　　滬海道楊道尹曁上海縣沈知事接江蘇巡按使公署第三千九百八十四號通飭文云爲飭知事案查元年九月舉行第一次省敎育行政會議後全省敎育行政趨歸一致成效聿彰時閱兩年變故紛剩地方敎育事宜尚未能逹擴張之目的本使心焉繫之迭奉申令諄諄以興學育才爲務亟應召集全省敎育行政人員共同討論期以集思廣益之方俾收推行盡利之效特經修訂省敎育行政會議章程十三號就省垣韜園地方新設通俗圖書舘爲會所定八月二十六日開始會議合行飭仰各道尹知事遵照規程派遣主辦敎育行政緣屬及視學先兩日向該會事務所報到准期開議事關敎育前途幸母忽諸此飭 
　　附修正江蘇省敎育行政會議章程 
　　第一條本會議以考察各地方敎育狀况集合研究俾省敎育行政得適當之方法以利推行而促進步爲宗旨 
　　第二條本會議以本省敎育行政事宜爲限 
　　第三條本會議　員以左列人員充之　甲巡按使公署政務廳長乙巡按使公署諮議長及各諮議丙巡按使公署政務廳敎育科科長科員及省視學丁省立各學校校長戊　公署主辦敎育行政之緣屬及道視學己縣公署主　敎育行政之掾屬及縣視學 
　　第四條本會議以巡按使公署政務應長爲議長議長有事不能　席時得於議員中指定一人代理之 
　　第五條本會議議案如遇與其他機關有關聯者得臨時請其派員蒞會惟須先將議案送閱 
　　第六條議長依會議規則維持議場秩序會議規則另定之 
　　第七條本會議由巡按使公署開列議案編次交議其議决案由議長報告於巡按使采酌行之 
　　第八條本章程第三條丁項至己項議員得具請議書先期送巡按使公署酌核交議但會議時須由本員說明趣旨 
　　第九條本省省縣敎育會得具意見書先期五日送巡按使　　公署采酌交議 
　　第十條本會議以七日爲限其開議時日及場所由巡按使定之 
　　第十一條本會議所附設敎育講演會於會後行之 
　　第十二條本章程第三條丁項議員赴議時得由該學校支給相當之川資及旅費其戌己兩項議員得由道或縣公署支給之 
　　第十三條本章程得由巡按使公署隨時修訂之 
[鄕間發現害蟲之可慮]  
　　近日天氣乾炕滬上鄕間忽發現一種害蟲蔓延甚廣其形色頗似蝗蝻殊不易辨别事爲調查蝗蝻省委及上寶　縣知事聞悉立卽派人會同前往發現處所取得此項害蟲專差封送江蘇齊巡按使察核一面並由轄　縣警督同鄕民正在設法撲滅嗣於昨日（十四號）奉到齊巡按合（快電開據該縣專差封送害蟲請爲察驗等情查此項害蟲大半腐化是否爲蝗巳難辨别惟細察色黄而褐絕非昨蜢顯然可見且查該縣委上次封送之蟲驗得確係蝗孽曾郷電飭尅日掃除現旣佔地數千畝之廣其爲撲捕不力抑屬現時發生仰該印委該縣遵照迭次嚴電火速上緊撲滅倘再躉延釀成飛蝗定即嚴懲不貸除仍分電隣境各縣嚴密預防外合電　照仍將辦理情形尅日電復云 
[重申禁止米石出口之省飭]  
　　齊巡按使以近來蘇州上海等處食米價值漲至八元以外食力小民受害實深曾經迭飭海關禁止米石出口在案茲又偵悉有奸商携帶巨欵在於蘇省之常熟無錫及皖省之蕪湖等處私購食米希　偷運出洋當此靑黄不接之時米價巳屬昻貴若再任令奸商貪圖漁利私販米石出洋實與民食大有關碍亟應嚴密查禁不得裝運米石出口以維民食除通飭各縣嚴禁外並巳轉致江海關稅務司諭令華洋各托手人等勤愼稽查矣 
[又有捕拿黨人之通飭]  
　　淞滬警察徐應長昨日飭知各區警察署文云爲飭緝事案奉宣武上將軍行署飭開准陸軍部咨准政事堂抄交宣武上將軍長江巡閱使張勳檢獲亂黨僞司令丁明淸等僞示及探明丁明思等乘輪赴江北起事等情一案奉大總統批令交陸軍部轉行江蘇安徽各將軍嚴密防範母稍疏懈　行知該巡閱使查照附件存此批等因除分行外相應抄録原呈咨行遵照可也等因到本上將軍行署准此查該匪黨丁明淸前在上海法租界拿獲業經搜集證據電飭楊交涉員速商引渡至匪首丁明思丁之莊等在江北地方勾結煽亂抗拒官兵又迭犯搶刧重案亦巳兩次懸賞通飭緝拿各在案准咨前因合就抄録原呈飭到該廳即便轉飭所屬嚴密偵資妥爲防範一面飭緝匪首丁明思等務獲究辦母稍鬆懈切切特飭計抄原呈各等因奉此除分飭外合行飭仰該警正警佐等即便遵照轉飭所屬各警探一體上緊嚴緝務期將匪首丁明思等獲解究辦以淸亂源而維大局切切此飭計抄原呈一紙宣武上將軍勳一位定武全軍軍統長江巡閱使張勳爲呈報事竊據勳營總司令張文生禀稱六月十六日據第四營管帶侯元勝函稱十二夜二鼓據卑營右哨官李崑山報稱查夜至卑營馬號門首瞥見地上遺有油紙包一個拆閱内有亂黨僞司令丁明淸與僞司長廉成彦王振奎等潛出大告示三張小告示二張均有關防硃標日期不獨詞盡鼓吹而且勢如叛逆標下　將僞示大小各一張逕送宿遷嚴知事收閱一面知會倪錢兩營長加意防範謹將檢獲亂黨大小僞示各一張禀送察核等情轉禀到斷又據駐滬調查員林世豐電稱據線探報告丁明思乘日輪到蕪繞陸路回海巳號召二十餘人起事滬亂黨紛紛繞道赴江北李佩蓮帶同口人携軍械不日回滬南省由江北發難各等情據此查亂黨狡焉思逞時圖糾衆起事勳督飭所部各營在於江皖駐防各地隨時嚴　防範斷不容稍涉疎懈致煩厪系惟卽據禀報各情理合具文呈報伏乞鑒核謹呈大總統 
[偵探誘騙黨人之科罪]  
　　黨人李亞東被華界偵探周逹夫閆國忠王海淸等騙往華界解送南京轉解北京後李妻許氏投控法捕房由探目沈德福包探任水揚周寶生程富生將周閆拘獲解由法公堂訊供等情巳誌前報現由法捕房將閆周續解公堂請訊經聶讞員會同法副領事德君升坐特别公堂研訊先向李許氏略訊數語即提閆國忠訊問據供光復時在南京當警備隊隊長取銷後於前年七月間來申住居治下於上下六七月間由談寶賢介紹始與李亞東認識後因王海淸欲拘李亞東劉友臣兩人由王假造英租界提票約我同至李處給李觀看王稱須速逃避　則定被拘去李信以爲眞即隨我至周逹夫家暫住兩夜又由周假意借給李川資洋二百二十元至六月二十四號晚間由王雇就汽車約李逃　當由我與周等三人同乘汽車騙李至華界解往南京是實周逹夫供上年十一月間由閩介紹與李相識僞造提票一節實由王海淸起意因王一人雖以將李誑騙故托閆國忠及我兩人同去騙往華界王現逃何處實不得知自知該死惟求恩宥中西官　商之下以事關　界誘拿判閆周兩人各押西牢四年期滿永遠逐出租界 
[國貨展覽會徵品之籌備]  
　　昨（十四）午後二時國貨維持會爲農商部設立商品陳列所並開國貨展覽會函託徵集物品問題特集各帮公所代表在該會議事廳開會到者甚衆先由副會長王介安報告兩次接到農商部來函及章程現在亟當合力進行繼副會長王文典起言本日巳向部中函詢要綱數件（一）陳列所與展覽會是否分頭辦理因陳列所章程第八條内載凡出品物陣列期最少以一年爲限我人應展覽會出品會畢可自由取存（二）往來貨物雖巳免稅並須由部給照飭沿途保護（三）擬在滬組織參考圑乘坐津浦車來往要求免費繼由舒蕙楨女士起言此次國貨展覽會事關全國體面辦理不可敷衍爲日無多應當速行王介安言參考圑另行組織現亟須推定籌備員擬訂徵品辦法公决籌備員本會推舉三分之一其餘由各公所各舉二人分頭進行並當場由會中推定十八人（姓氏列後）先行輪流到會籌備一切並推定李卓民徐枝春程伊耕爲起草員擬訂徵品辦法及一切規則至四時三刻鳴鈴散會 
　　五時籌備員就後廳開臨時會公推李卓民徐枝春爲臨時主任當提出決議應辦條件（一）通告各公所請舉代表協力進行决於二十一日（下星期三）午後八時開正式籌備員會通過章程（一）草定收據式樣（一）重印展覽章程以便分發至夕陽西下而散茲將昨日所舉籌備員姓氏列后潘峻夫趙鏡淸龐竹卿李培根洪善長吳善卿李卓民萬選靑馮承萱舒蕙楨徐枝春顧少也程伊耕席嘉蓀許承之魯正炳黄少岩蘇鳳笙陶理堂陳保欽 
[救國儲金昨日之收入]  
　　昨日（十四號卽星期三）爲中國銀行收受儲金之第八十日計收銀洋一千四百四十三元又銀十三兩二錢又交通銀行收受儲金之第五十四日計收銀洋一百十七元兩共計收洋一千五百六十元又銀十三兩二錢連前共計己收到銀洋七十萬零八千九百三十五元銀四千五百六十三兩六錢七分八釐 
[鄕民險被盜刦]  
　　本邑西鄕徐家滙南法華鎭附近小石橋地方鄕民顧姓家於前晚一時許突有口操江北口音之盜匪十餘人各執器械撞開大門入内强刧適有鄰近鄕民經過瞥見飛報淞滬警察二區第三分駐所該警佐余炳文立派巡官帶同警察馳往兜捕該盜匪聞警笛聲即出門向北逃逸追捕無蹤事後檢點幸未失物余警佐遂至顧姓家察勘一過昨巳將被刦未成情形報告淞滬警察廳請爲飭緝矣 
[查緝保護運銷私鹽之革探]  
　　浦東川沙縣屬之白龍港係爲沿海灘要口所有浙省岱山及蘇省之舉賢金山等縣出産鹽斤均由私梟潛裝民船由海道運入白龍港再行運往蘇　内地銷售並由梟匪雇得前充浦東某步兵營軍事偵探羅得鑑及陳某等二人保護私鹽運銷遇有緝私官兵查緝私鹽該鹽梟等每政持槍拒敵茲爲兩浙緝私鹽捕劉統　查悉以該梟匪等結帮販私竟敢拒敵緝私官兵殊屬瞻玩巳極若不嚴予查緝實與　課大有妨礙故於前日飭行上南川鹽捕營迅卽嚴密查緝巳革軍事偵探羅得鑑等務獲解究 
[慶賀法國紀念期三誌]  
　　昨日爲法國改立民主紀念之期法租界慶賀情形兩誌本報茲悉昨晨九時三刻法總巡石維也君戎服佩刀督率各捕房捕頭副捕頭各西捕越捕均穿新制服與義勇隊各隊員先後齊集法領事署伺候法總領事甘世東君身穿大禮服在署前舉行升旗慶賀禮禮畢副領　總案官石總巡等均向甘君道賀當由甘君欵待酒點始各興辭而散晚問工部局在公園開演活動影戲燃點各燈法總巡恐人多擁擠或有匪徒乘間　物情事故飭通班探捕分往新老兩租界妥爲巡察以衞行人 
　　又一訪函云昨爲法國成立民主之國慶日上海地方審檢廳袁林兩廳長曁上海縣知事沈寶昌爲敦中法兩國陸誼起見特於上午九時偕同繙譯趙毅誠黄輯虞各穿大禮服　詣駐滬法領事署向法總領事甘世東道賀經甘君欵以茗點欵談而别 
[捐助學務經費之奬勵]  
　　上海縣沈知事接江蘇巡按使飭文略謂浦東二十四保四十八　經董倪淸漣倪鍾澄等於民國二年至三年在育新小學校中各捐助洋五百元共一千元似此熱心捐資興學殊屬可嘉除給諭嘉奬外並賞給銀質頭等勳章各一方以示鼓勵等因該勳章等巳於前日頒發到縣署當由沈君送交倪濤漣等分别眞領矣 
[煤業補習學校開校紀]  
　　煤業補習學校爲煤業總董謝蘅牕君邀集同業中人組織而成專爲同業學友補習學課起見假二馬路寗波同鄕會爲校址於七月十二日開校（因煤業習慣冬季事冗不能授課故無暑假）是日楊道尹沈知事袁審判廳長余視學及新任鄞縣陶知事旅滬紳商同業各號經理均先後到校觀禮三時行謁聖禮及謁見禮畢由楊道尹演說略謂現在商界競爭首在學術煤業爲繁用品之一尤須具有世界智識方足與各國競爭鄙人正欲提倡各業咸設補習學校俾經驗旣富加以學術成效當大有可觀今謝蘅牕君先得我心實行設立爲煤業計亦即爲各業倡鄙人深爲欽佩云云次由沈知事袁廳長余視學陶知事相繼演說皆詞意懇摯末由謝蘅牕君演說首述創辦是校之宗旨並謂補習學校制度創自德國馴至遍設各地即一業之微一藝之細莫不設立補習學校除研求文字外並將其各業中應興應革之事各自討論故德國一般事業皆遠出他國之上皆補習學校之力也我煤業因近年工業交通日益發逹需煤尤鉅學者謂謀鐵爲世界最大事業誠非空言值此競爭時代若仍蹈常襲故不從學衞方面研求智識斷不足抗衡世界况各省煤鑛林立將來投資開採考核運輸决非無學問智識者所能從事故創設斯校使我同業兄弟互相研究養成高尚人才則我煤業前途大有希望云支旋由來賓袁履登等諸君演說語皆中肯及摇鈴散會時巳五下矣 
[競雄女學舉行初小科畢業]  
　　白克路競雄女學開辦巳歴四載茲於昨日（十四號）舉行第三次初小學生畢業式計畢業者最優等六名袁錦蘭李萊娥馮采貞吳蕃曹秉祺蔣秀霎優等四名袁家鼐余松貞張志亮張志承上午十時開會由校長徐寄塵女士幹事陳佩忍君本級主任徐小淑女士加以訓勉並給奬品八種午時始散聞此次成續較上届爲優以其增添歷史地理兩門也并悉該校下半年尚須舉行第四次高小畢業及擴張文藝專修科有志求學者盍往報名焉 
[民國女子工藝學校畢業紀]  
　　法租界愷自邇路民國女子藝學校中學及高初兩等小學於七月十三號行署假休業禮兼行初等小學畢業式首由校長黄少岩君報告該校宗旨注重技能興德育並勉學生以勤愼耐勞繼由敎職員張莫王度沈張諸君各致訓詞並述下學期遷移校舍推廣學額招收免費工藝生將實行提倡工藝及注重文藝科云 
[紀廣東小學之游藝會]  
　　北四川路宜樂里後廣東初級小學曁紡維舍於本月十號下午二時假神州女學舉行游藝會男女來賓約五百餘人其開會秩序如下（一）校歌（二）舞蹈游戲（三）國文背誦（四）休業歌（五）賣報童（六）表情游戲（七）幼椎園（八）學求在我（九）唱歌（十）國鏡（十一）表情唱歌（十二）鼠族大會（十三）響鈴體操（十四）給奬所演各節中以第五節之賣報童第十節之國鏡最能引起吾人愛國觀念初級十齡男生陳應星演說亡國慘痛亦頗暢發第七節幼稚園表演者爲四五歳之幼稚生天眞爛漫頗有可觀所演手工唱歌亦能有條不紊聞該校本届其有兒童一百二十一人惜經費不足幾有中輟之議嗣爲粤紳韋禄泉黄伯平得悉以該校敎授管理均能合法若聽其中輟頗爲可惜爰特約同伍廷芳陳輝廷歐陽星南陳可良唐仲良潘澄波趙灼臣甘翰臣陳禮陶諸君各捐一百元梁誠謙潘儉裕堂　禮陶太太各捐五十元以維持之云 
[寶山通俗宣講社定期開會]  
　　上海通俗宣講社聯絡寶山敎育界組織寶山通俗宣講社其辦法大致與上海同茲定十八日上午十時假座寶山城内縣立單級模範學校開第一次宣講會敦請寶山　巿各敎育界蒞會宣講聞屆時上海派袁頌豐兪元爵二君前往代表云 
[咨照烟酒公賣分局成立之公文]  
　　淞滬警察廳長飭知各區警察署文云爲飭知事准江蘇省第二區烟酒公賣分局局長謝咨開本分局迭奉江蘇烟酒公賣籌備處飭開上海爲通商巨埠行銷烟酒爲數較巨亟應從速調查先行成立上海分局並經劃定上海等處爲烟酒公賣第二區域曁頒到木質鈐記一個文曰江蘇省第二區烟酒公賣分局鈐記茲定於本月十號爲本分局成立之期相應備文咨會貴廳請煩查照等因准此除分行外合飭該署一體知照 
[新任稅務所長晉謁司法署]  
　　新任上海稅務所吳所長自於本月十一號來滬履任視事後本埠行政各署均巳次第晉謁惟司法機蘭各長官尚未會晤昨日上午九時吳君特乘馬車進城詣地方審檢兩廳投剌晉謁當經袁林二廳長迎入客廳茗談片刻興辭而出 
[兩稅所長之融洽]  
　　上海貨物稅與蘇省落地稅兩所前因權限問題未盡劃分稍生　　茲聞自新任貨物稅吳靜山所長接辦以來對於此事最爲此頗爲融洽近且互相推讓條陳江蘇財政廳請將兩稅酌量歸併辦理聞己奉到財政廳批示以洋貨範圍極廣上海爲進出總口設歸併稅所有無妨碍稅源及商人取巧情弊飭兩稅長核議具復以便轉詳財政部核辦等因現聞兩所長彼此正在協商擬將内地各處落地稅分局酌量歸併上海落地稅分運單則由沿途貨物稅查驗通行業將磋議具復並將權限劃淸務取裨益稅收便利商民云 
[竊賊分别判押]  
　　竊賊林阿興在十六舖行竊旅客衣包一個又竊賊陳阿培行竊黄包車上衣服七件爲同類周阿才所見上前分肥不允互相口角均由巡警拘送司法科轉送地方檢察廳預審屬實起訴審判廳昨由吳褚推檢兩官開庭研訊後判林阿興拘役三十天陳阿培拘役三十天周阿才拘役十天 
[法官淸理積案之忙碌]  
　　上海地方審判廳前奉江蘇高等廳飭文轉奉北京大理院通飭所有外省各級審廳訴訟案件一律限二個月内掃數理結袁廳長奉文後即諭令本廳民刑各庭推事趕速淸理故近日各推事雖盛伏炎夏依然昕夕審理各案並赴四鄕丈量涉訟之各種基地非常忙碌以期早日了結 
[開會公擬租賃碼頭之合同]  
　　上海工巡捐總避推放沿浦岸線一事巳由浚浦局訂期本月中旬開工並曉諭船商等限遷各在案茲悉該處碼頭現由大通公司租賃建設輪埠並興造堆貨各棧現須彼此擬訂草合同巳由局擬定章程於前日午後特開大會邀同商董朱子堯虞洽卿陸伯鴻莫子經陸崧侯顧馨一等到來公同研究修改妥善即便訂期正式會訂合同 
[德大紗廠運到股線機]  
　　本埠楊樹浦德大紗廠前定股線機十三部昨巳運到四部現正日夜裝配定於本月底即可出線原有紗機不敷應用前日己電赫廠添辦錠子三千五百只限隂曆八月底到滬裝配　廠開辦迄今祗兩月餘其出貨精良巳受各商號一致贊美連日前往定貨者絡繹不絕將來營業發逹可操左劵也 
[英按察使因公赴滬]  
　　本埠英按察使蘇士瑪君因有耍公於前日午後乘輪往香港約二星期間即可返申 
[三道西捕因病逝世]  
　　滙四捕房三道西捕山姆生近因患疾在海能路工部醫院醫　無效於前晚逝世除將屍體送至斐倫路驗屍所候驗外一面由總巡麥君諭飭各捕房一律下半旗以誌哀悼 
[橋上乘凉落河身死]  
　　本月十二號晚間浦東嚴冢橋釐卡司事吳某之親屬某印在橋上乘凉因硫睡朦朧竟向後翻入河中時有駁船一艘行經是　當即撈救迨挈起上岸巳經氣絕乃由該國地保投報上海地方檢察廳請求相驗林廳長立委褚檢察官毛檢驗員率同法警等渡浦前往藩驗當驗得該尸委係落河身死並無别故褚君諭令該尸之親屬吳姓備棺收殮遂回廳禀復林廳長核示 
[鄕人急病身死]  
　　昨日午後三時有一年約四十餘歳之鄕人某甲行經竹行碼頭某木行前突然暈倒俄即氣絕身死由警查報一分駐所飭十六舖地甲報告上海地方檢察廳當委檢察官會同檢驗吏帶同法警詣驗委係因病身死並無别故該地甲報告查得滬地並無家　當即填明尸格飭報堂收殮厝壇召認 
[鎭守使署之批詞]  
　　鎭守使署據漢川縣士民胡德舫等禀述梁鍾漢前後罪案請求懲辦等情昨經鄭鎭守便批示云該犯梁鍾漢巳經要求公共公廨判决引渡一俟公廨將梁鍾漢交解到署即行轉解江寗歸案訊辦仰即知照此批 
[女學生受人之愚]  
　　女學生朱某前被寗波葆昌號内貝連甫（即貝毛毛）誘騙洋五百元約爲婚姻誘領來滬肄業言定貝每年給還百元作爲學費曾由邵斗山居間立有婚據借劵爲證本届暑假朱向貝索欵無着反被貝誘至滬上五馬路某公司内軟禁逼交書劵至此朱始知受騙忿不欲生現聞由某校長代抱不平巳赴官廳具詞起訴矣 
[查見帶孩婦人之形跡可疑]  
　　婦人張何氏昨日挈帶小孩兩口一名和尚一名阿法乘法公司船擬往地處該船未啓　之時爲海關扦巡上船查見以查形跡可疑遂協同水巡捕房偵採何阿春將該氏等一併帶入捕房禀奉捕頭轉送地方檢察廳請訣 
[又一女拐子判押]  
　　閘北居婦孔邱氏控陳蔡氏夏李氏串拐伊家十三歳女孩和氣一案業由公共公廨訊判陳蔡氏押女所四年女先交其母領回夏李氏押候查明曾否犯案聽候核辦在案昨晨復訊據官媒役訴查得夏李氏於三年前犯過拐案經公堂訊押九月有案等語訊之李氏供詞支吾陪審西官英領卓君以氏專以拐賣婦孺爲事殊屬可惡遂於西文案由單上簽判夏李氏押女所七年承審華官兪代襄讞以公共會審公堂定例無判押五年以上罪犯之權乃判夏李氏押女所五年期滿帶堂冉核 
[不認誘騙府綢]  
　　　賣府綢之山東人趙鳳華控徐順元以購買府綢爲由誘至泗涇路十六號洋房樓上騙取府綢兩疋從另一樓梯逃逸等情昨由捕房將徐與原贓一併拘解公共公堂經中西官訊供不認判押候查明再核 
[謝駕千誑騙押櫃銀兩]  
　　鄧建在公共公廨控某保險公司買辦謝駕千不還押櫃銀五百兩一案昨日上午由關讞員便同美領畢君升座民庭研訊原告投訴去年被告以薦我至伊處爲司帳爲由取去押櫃銀五百兩旋　避面執有收據爲證請求追究中西官得禀以被告業己逃逸諭鄧且退候登報十四天如被告再不到案按照原告所控缺席判决 
[姦案兩則]  
　　婦人張包氏與峻義亭姘識貨居五區境内前日被該氏之兄 
 
 
 

Page 11

 
 
包同禾尋見扭區控告經薛警正飭送檢察分庭預訊後判該氏交兄領回談義亭從寬開釋 
　　新閘橋南怡和絲廠總管車謝森生與同族謝某之妻謝張氏通姦匿居北四川路華界崇業里内前日被本夫尋獲投控五區警署派探警將森生張氏一併逮獲解送閘北司法科押候訊辦 
[限期將女交案]  
　　雷福生在公共公廨呈控妻母張李氏匿女不放一案昨晨經關讞員會同羡領畢君升座民庭研訊原告偕證李士善投訴被告之女施張氏因夫故無依憑媒張孫氏嫁我爲妻詎成婚未幾卽被被告誘匿應請着交等語訊之被告供詞推餧中西官核供判張李氏交保限兩禮拜將女交案再核 
[過犯請送遠地當兵]  
　　過犯王阿根因復回租界由探獲解公共公堂訊實判押西牢半年期滿帶堂再核在案昨届期滿由捕將王解案請示王襄讞商之英領康君以由廨函送内地官廳解送離滬最遠地點之各過犯往往朝逐驀回因判王阿根押候備文移送上海縣知事署請爲轉詢鄭鎭守使能否以後將該過犯等發往離滬較遠地方當兵以免再來租界犯事 
[小工行兇被]  
　　小工頭石五前日糾同楊寶生婦人朱楊氏在虹口梧州路某茶館内將小工吳大雙子吳小雙子兇毆受傷由捕杳見將石楊二人與婦人朱楊氏一併帶入捕房分别拘留兩吳送請醫院醫治昨由捕房將夺石　三人解請究經中西官會判仍一併分别押候原告傷愈再訊 
[閘北之烟禁]  
　　閘北檢察分庭前日將訊實烟土安分别起訴經審判分庭孫推事判决朱星坡帶烟灰四錢及烟具三件處徒刑兩月唐金林帶土八兩八錢半處徒刑五個月趙沐淸帶烟膏三兩處徒刑三個月一併解送地方分監執行 
　　前日四區崗警查獲烟犯陳阿慶一名抄出烟泡八個又五區探警查獲烟犯江根大程和尚黄日深葉亦榮等四名抄出膏土烟灰共計十餘兩一併移送檢察分庭預訊屬實押候起訴公判 
[印捕與鐘表店衝突]  
　　美捕房二百七十一號印捕前在北四川路某鐘表店購買銀表一只保用三年近因表巳損壤持向該店調換不遂致起衝突該印捕擊碎店内之玻璃窗當由五百零二號印捕到來一併帶入捕房捕頭飭赴英領署控告 
[誌謝]  
　　昨承國恥社惠贈國恥兩部又三育高等小學校於十七十八兩日開成績展覽及十週紀念會承贈入場劵四紙又同仁輔元分堂贈送痧藥臥龍丹各五十瓶天中茶四十服囑爲代送書此併謝 
來函 
[地方檢察廳第一看守所來函]  
　　逕啓者貴報本埠新聞欄内載看守所押犯借端　逃一節與事實不符查本所於本月十二晚有樓上女號覊押人犯楊孫氏忽然睡夢發糊一時呼喚不醒聲氣未免過大致逹樓下於是各犯未悉詳情慌忙喊呌立由值班所丁及所丁長分赴各號說明前情衆皆安睡並未有擁出號舍越所脫逃情事至稱其時有軍警上前喝阻舉槍示威各押犯始不敢强各歸號室等語亦屬子處且晚餐畢收封點驗後各號舍鎖匙由本所官親自收檢號鎖完全封固决無擁出號舍之理爲特函請登入來函欄内以昭實在雜評三 
[敎育行政會議之希望（訥）]  
　　江蘇之敎育界雖未大放光明然在前淸巳稍立基礎迨經革命之變而一切建設幾於蕩軼無存幸賴司敎育行政者盡力維持萃其渙散振其隳恭全功乃得不至盡棄吾讀民國二年所作之江蘇敎育行政報告而歎光復後一年半中之苦心經營其功爲不可没也二年而後忽忽又巳一年半矣此一年半之敎育仍無日不在風雨飄摇之中司敎育行政者仍無日不歷艱危困苦之歳月則其所得之成效何如吾人尤急欲知其狀况以持與前一年半爲比較之具而又爲希望未來之證劵茲之召集行政會議其亦有志於此而能續作近一年半之報告以餉我江蘇同人乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新焰口（陽曆中元節適用之）] [  醒厂魏頌予]  
　　共和肇建板　寶　歎造物之不仁感中原之多故笑人間鬼鬼祟祟半出入於利禄之途悲世上色色空空應皈依於湼槃之地特編民國新焰口召請歎孤各十六則聊效生公說法敢云大士慈慈敲暮鼓晨鐘當頭棒喝勘破名韁利鎖入耳鐸鳴如是我聞宜登彼岸禪參上乘節慶中元 
[召請十六則録十則]  
　　一心召請鄂湘任俠燕趙英豪倡言五族共和推倒千年專制白人心思漢誓師直搗黄龍天意滅胡遺將同刑白馬嗚呼衞　乘軒渾似夢齊雞開府總成灰如是革命偉人之流一類孤魂等衆惟顧承三寶力仗秘密言此夜今時來臨法會 
　　一心召請勝朝宗室昭代虞賓叔寶全無心肝項籍有何面目白新亭　唳風摧帝子之花故國　啼兩濺王孫之草嗚呼有酒惟澆趙州土隔江猶唱後庭花如是金枝玉葉之流一類孤魂等衆惟願承三寶力　秘密言此夜今時來臨法會　　一心召請前朝遺老亡國大夫謬言復辟桐宫妄欲興兵草澤白漆身吞炭空登豫讓之橋遯迹操徽孰守夷齊之石嗚呼蝴蝶花殘無奈白杜鵑枝賸可憐紅如是宗社黨人之流一類孤魂等衆　願承三寶力仗秘密言此夜今時來臨法會 
　　一心召請蒲輪幣聘棘署班聯救時有愧魚頭謀國原無鯁骨白推圭何在文移且指北山懷寶難藏竽濫何殊南郭嗚呼冷眼不爲袁粲死　顔　學褚淵生如是立法參政之流一類孤魂等衆惟願承三寶力仗秘密言此夜今時來臨法會 
　　一心召請雕龍碩彦繡虎名流曾爲紅杏尚書雅號靑蓮學士白魏收秉筆終貽穢史之譏崔浩刊碑恐蹈國書之咎嗚呼玄成　撫媚慚司馬曼倩詼諧愧葷狐如是簪毫修史之流一類孤魂等衆惟願承三寶力仗秘密言此夜今時來臨法會 
　　一心召請通儒第一國士無雙　蒓豈合臣心牛李動分黨派白妖姬檀板自稱江左風流豪飲　蒱早入汝南月旦嗚呼靑樓薄倖名爭重朱榖紛馳利轉空如是國會議員之流一類孤魂等衆惟願承三寶力仗秘密言此夜今時來臨法會 
　　一心召請計臣掊克貪吏横征荆公新法甫行管子通才是　白冉求聚歛難逃鳴鼓之攻劉晏理財卒蹈投繯之厄嗚呼禍及蒼生空富國名污靑史更戕身如是綜理度支之流一類孤魂等衆惟願承三寶力仗秘密言此夜今時來臨法會 
　　一心召請左芬智慧道韞才華恥雌伏而稱雄效雉嗚以求牡白木蘭習武曾從北伐之軍苟灌能文也具西施之貎嗚呼千古紅顔多薄命一坏黄土葬名姝如是閨閣才媛之流一類孤魂等衆惟願承三寶力仗秘密言此夜今時來臨法會 
　　一心召請徇私京　溺職疆臣身居烟霧窟中心醉温　鄕裏白貪如囊瓦　成象齒焚身酷似羅鉗徒肆狼牙吮血嗚呼朝野邱墟千載恨樓臺歌舞幾時休如是坐握疆符之流一類孤魂等衆惟願承三實力仗秘密言此夜今時來臨法會 
　　一心召請滅門令尹誤國宰官臨民最善吹牛事上只知拍馬白郅鷹寗虎居心難免天誅羊狗李彪殘體適逢地厄嗚呼鋤暴若逢韓玉汝懲貪可怕李金吾如是贓官墨吏之流一類孤魂等衆惟願承三寶力仗秘密言此夜今時來臨法會（未完） 
譯著 
[間諜生涯] [  天虚我生]  
　　（三）東方之行（續） 
　　新加坡本爲英國屬地故予蒞此益自謹愼欲使他人勿疑乃喬裝爲遊歷家謂將於此採集海中動物寓於海軍場之特那配旅館蓋巳不止一日顧於箇中消息乃仍一無所得卽有之亦都影響不可爲據予乃不得不思變計此間雖爲英國新闢之海軍根據地然其權實操土人之手故予自思苟欲探其内容必須擇一土人中之有權力者而與之友然後誘之以利則消息卽不難得蓋天下之秘寶多矣而金錢實爲萬能之鑰予固試之稔矣時有某王子以獲罪政府貶其年俸王子雖土人然奢侈與英人相等雖被貶而浪游如故惟所入銳減輒患金盡因而怨懟政府非一日矣予旣廉得其情乃設法與之親近其第一次乃在俱樂部中予故與之同坐渠方探囊出燐寸然火吸　予因向之乞火予之爲此在英人習俗中實爲破例蓋英人之視土人直無異於奴厮設與抗禮卽爲失體通國之人皆挾此種心理故視土人益卑而土人之所以心不甘服屢屢生變者亦以此也王子旣見予降格相從則亦欣幸過望是夜即邀予至其宅中晚餐數日而後遂成莫逆予復助以多金而其人遂爲予所牢籠讀者須知其人之所欲者金錢耳而吾人之所欲者則在基人視之直無半辨士之價值故凡予有所詢其人即欣欣舉以相告且復痛诋政府謂其設備之不當意蓋謂明幹如我而不能用是敗象耳予因從而阿諛以助談興故凡渠之所知我遂無不知之海軍中一切秘密其人知之尤詳且以地圖示予眩其博也而亦所以發其牢騷然英國之海軍秘密則巳由此而入德意志矣古人三緘之戒予因鑒於其人而益懍然大功旣成土人之疑予者亦漸衆危地不可居予乃乘沙生輪舶重横大西洋而渡道出錫蘭予忽憶及舊游乃登岸擬作一禮拜之勾留而後重歸德國但沙生船巳將次開行不能因予而待予不得巳改寫攝政王號船票即居錫蘭待之此船蓋由澳至德者故抵錫蘭尚有時也予登岸後即遇一故人其人曰愛倫麻格來哥見予至則頗驚喜且訝予消瘦嗟乎愛倫使汝今日復於報端見汝當時所謂消瘦之人卽爲德意志之間諜也其驚詫又何如乎然在今日因此而驚詫者正不祗愛倫一人吾安得生千百眼一一矚其驚詫之色嗟乎人有不可以貎相者正我之謂也以我之品學才智而諭我乃迫於途窮而爲間諜不第人不及料蓋亦我所萬不自料者也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十四章（續） 
　　其初予尚思乘問而遁予嘗自思果遁者予必以火焚其院面後快我之心哈勃克笑曰女郎之口誇哉当乃欲焚其院乎皮靄卡聞晤瞪其目作獰笑曰汝謂我不敢乎實告汝吾語苟不出則巳耳出　吾必能實行之特吾不幸此計竟未能成蓋吾母死矣母死則吾依賴失乃少是不靜心居此地獄之中以至七年之久言次猶以狐犀之齒相嚙作聲若不勝恨者哈勃克曰汝此七年之中學費又何從出曰汝以爲吾母貧乎誠告汝吾母生前亦正頗有積蓄臨死時盡以托之牧師令爲予照拂唯是之故凡予一飲一啄遂莫不須奉守院中法律予以抑鬱之餘性情遂益殘暴哈勃克不待語旣即曰皮靄卡汝性情乃殘暴耶然吾殊未之信皮靄卡正色曰汝烏爲不信誠告汝苟不撩我怒則巳耳否則皮靄卡言至此頻點其首作驕態哈勃克乃改其辭曰然則汝果於何時始出院耶皮靄卡曰其後予事業旣成院長乃令予出爲保姆于一法人之家予正苦不能出院得此良喜而法人之家復至淸寂朿脩亦豐哈勃克曰然則汝宜安於是矣奈何又捨去 
奇情小說 
[秘密汽車] [  東埜譯]  
　　第四章 
　　且說勃立南向那受傷的女子認了一認謂滕逹道我不信天下竟有這般相似的面龐不過這女子較那工人眉目位置之問更爲嬌嫩一些呀你看他身軀微顫將甦轉來了滕逹拔去手中酒瓶上的塞子把瓶口凑在女子櫻唇之上微微灌了一些進去起身說道這女子年華荳蒄容貌又妷麗若天人不長多露遭此意外好不令人憐惜他究是何人呢緣何夤夜獨行到此勃立南道你不認識他麽滕逹道我不認識勃立南道你不要瞞我他貪看月色辜負香衾迢迢良夜就桐隂之下徘徊瞻眺一定不是遠方來的天末美人是你的東鄰處子了你住在這裏己久還說不認得只恐他巳登牆窺你三年哩你再想想究竟認得不認得滕逹微嗔道人家轉側榻上呻吟痛苦虧你鐵石心腸還忍說笑話兒你看他生就這副傾城傾國的容貎人家目逆之下一輩子還忘不了倘然以前我有緣見過一面的如今覿面重逢會記不淸楚的嗎 
文字因緣 
[念奴嬌依坡公韵酬莽漢] [  小蝶]  
　　頻年懷想快今番得見翩翩人物聞說香奩曾有集貯滿圖書東壁駁馬嬉春貂裘貰滔濯濯煦前雪江南靈氣誕生如此英傑堪比叙寶當年一篇新賦仙卉逢春發竇氣珠光騰萬丈歷刼未嘗磨滅堆絮成詞餐花作句心細眞如髮美人何處在涯一片寒月 
救國儲金 
[七月五日第七十二次報告（續）]  
　　第四百四十七册一號至一百號劉會元十元戚桂芳十元畢榮東十元黄河淸十元戚怡堂十元陳福康十元梁子春十元公昌和十元戚香峰十元邵春圃直元李子龍十元吕敬之十元李濯之十元洪星叔十元源盛湧十元戚壽堂十元王文焴十元李瑞亭十元王勤舉十元谷漁村十元周星五十元王鶴靑十元梁和璞十元劉玉山十元榮瑶亭十元王監堂十元張樂天十元隱名小國民十元王悼甫十元李築堂千元鄒素存十元金喜亭廿元叢竹泉二十元欒熙傅二十元孫心田二十元金迪生二十和二十元黄仁周二十元畢珠浦二十元張鶴洲二十元文盛德二十元楊子全二十元吕象更二十元戴輝庭二十元宿寶賢二十元東生福二十元華勝公司二十元苗　堂四元殷順生四元王幼雪四元谷雨亭四元梁家俊四元駁船公司六元梁恩惠六元沈成遠六元李氏十五元吕維周十五元徐季鏞十五元畢玉田二十五元姜修基二十五元叢藍田三十元于仁齋三十元孫鶴亭四十元殷定根四十元叢振之五十元苗鳳山五十元戚舒齋五十元孫福山一百元胡愼之一百元劉應豐一百元王勝臣一百元谷銘訓二百元董典齋三元劉松南三元孫習文三元張立珴三元劉百川三元李匯海三元李振義三元戚壽鶴三元董毓之三元李振信三元陳斗南三元張蓮塘三元單星樓三元李振禮三元劉奎先三元黄成齋三元李振仁在元叢需信三元黄文元三元李振智三元谷振洲三元邵雋三三元谷性源三元叢戚氏三元畢環堂三元（以上均威海）（未完） 
[交通銀行收欵淸單]  
　　六月三十日第四十四次報告（續） 
　　第四十二册一號至九十七號電車公司吳阿三一元汪巧生一元陳有功一元何林春一元包登官一元葉雲寶蔣阿發一元余家全花法祥合一元王阿三一元周雲祥唐立成合一元周阿法一元李阿方一元湯有正一元戴阿金許國章合一元王東仁夏德有合一元單寶山周漢明合一元羅洪祥一元戴阿福一元徐永昌一元王連寬一元李阿三一元沈有仁一元金正坤徐阿三合一元張德寶一元王順全一元潘和尚一元侯沛盛沈福金合一元李寶生一元童寶書一元余從海一元徐光壽王子平合一元吳意生一元夏德竇劉阿福合一元陸永順一元林阿四一元李長華一元朱阿毛一元陳維炳一元許阿狗一元江長水一元沈毛毛一元徐阿三一元張阿三一元繆阿榮一元張炳生潘德祥一元沈長水一元毛桂興陳如有合一元高連生一元唐阿四一元楊寶如一元朱永和一元徐阿福一元王仁山高有興合一元王志誠一元王光彩一元吳阿九一元金三寶一元范祥仲一元蔣和尚一元仗金生一元劉蘭桂祁國卿合一元陳聚倫一元薛樹生一元任國祥一元郭根才一元錢家福一元陳小二陳同生一元魏德興一元謝長貴一元朱阿根一元長文田一元夏榮堂一元張正渭一元潘榮道一元尤金如一元宋毛荳一元李學仁一元邵梅莊一元李月台施子林合一元楊忠惠一元王有富一元戚鳳山一元戴榮濤一元劉興甫楊阿三元一元劉阿昌陸長卿合一元楊仁根一元王殿仁一元李金玉一元徐甫成一元羅福標楊立本合一元馮有生一元潘銀法一元李阿三一元葉魯南一元王月生朱杏金合一元王阿二一元王阿三一元以上均電車公司泰安記十元 
　　六月三十日第四十四日共收儲金銀元五百十元連前共計己收儲金銀元七萬零二百三十六元銀七百四十五兩一錢二分八釐交通銀行謹啓 
[七月三日第四十五次報告]  
　　第四十一册五十五號至七十四號陳茂森一元徐忠寶一元周煥文一元屈靑蚨一元鞠遠旭一元李錫明一元徐國鼎五元鄭祥淦二元尚理海羅泰玄一元臧洪濤一元裘維洙一元金希曾四元何瑛二元周勤宣二元周序鏞一元邢大治一元莊泰孫二元黄天星一元馮美學四元王竹記五百元 
　　第四十二册九十九號至一百號黄翊靑一元李德金一元七月三日第四十一日共收儲金銀元五百三十五元連前共計巳收儲金銀元七萬零七百七十一元銀七百四十五　　錢二分八釐交通銀行謹啓 
[交通銀行收欵淸單]  
　　七月五日第四十六次報告 
　　第四十一册七十五號至一百號江海隆本行十元江月阡十元查麗光二元曹吟梅二元余紀棠二元余金生一元周富生一元兪吉生一元郎榮發一元宋少岩一元詹益遠一元江棹文兪懷保一元潘簪纓玉阿品一元張佩箴一元張延禎一元張延祥一元趙貽鏡一元湯起鳳一元朱保滋一元金保賢一元吳文海一元朱維繩一元李傑一元殷盛一元凌永康一元王瑞生一元 
　　第四十三册一號至四十六號陳金聲一元孫錫三一元蔣師翎一元朱維纘一元金和生一元丁順福一元張昭林一元王才庭一元趙　章一元陳鴻鈞一元梁心培一元趙奎章一元楊啓裕一元林可治一元金品珍一元陳鴻銓一元陸鼎銘一元張蔭槐一元王友仁一元吳寄圓二元谷家楨二元薛顯揚二元顧文蔚二元李谷卿二元陳錫瑞二元鮑志仁二元李善勤二元陳冠英二元王興新二元李警味三元王佩仁四元周南四元姚祖昇五元孫武忠十元胡阿榮馬志道陳國慶葉永林曹通合一元王毛毛翁斯和吳三囝李吉祥江利忠陳椿保合二元楊明卿周四定沈兆華金鳳樓陶阿榮合二元周查生顧富金蔣本生任昌永吳永秋中西公學靑年會元二兩二錢六分畢金生王乾曜一元朱錫康朱錫禄一元中西公學十二元王凱友元一兩零五分金承業元一兩零五分史一聲元一兩零五分女子小學校元一兩一錢二分中西公　靑年會二元 
　　七月五日第四十六日共收儲金銀圓一百三十三元銀六兩五錢三分連前共計巳收儲金銀圓七萬零九百零四元銀七百五十一兩六錢五分八釐交通銀行謹啓 
 
 
 

Page 15

 
 
   
 
 

Page 16

 
 
   
 
