# 1898 - 140 - 4909016

 

Page 1

 
 
[急求施振] [  申報館恊振所謹啓]  
　　天災流行國家代有然未有甚於今日之江北者災區廣至數十州　災民多至數百萬人不特室盡磬懸且更途盈　殍若不急爲拯救勢必淮海徐郡日後靡有孑遺何天之酷待斯民竟致若此耶本館旣從事於籌振斷不敢以計窮力竭遽謝仔肩重以嚴佑之先生疉發電音諄諄催促讀未終帙已將雙涙涔涔所望海内仁人勉力佽助稍　一絲半粟卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[添請京師采訪友人] [  申報館主人啓]  
　　京師爲首善之區庶務殷繁皆闗緊要本館茲擬再延一精明練逹文理清通之友采訪軍國大事　朝廷典章以及交涉事宜里巷瑣語有聞必錄務極精詳如有不以長才短馭爲嫌願膺斯選者請速書近日要事數則付諸郵箇并示住址姓名以便修函訂定倘不合宜恕免作後此啓 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人　得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[吳淞通商論]  
　　通商有害乎曰無害也非徒無害且有利益可沾也然則中國何爲而不遍地通商必使西人百計要求始准開一二通商口岸乎曰此則不明通商之利而悮以爲於華民有害是以靳而不肯輕許之也利何在曰不觀昨日本報所紀吳淞通商之事乎目前吳淞僅允許通商耳馬路尙未開馬頭尙未築一切規畫甫經草創而地價已貴至每畝五六百金沿浦之地有貴至四五千金者回憶未准通商之前龍隰鳩塍黍禾雜藝斜陽曠野絶少行人此時而欲以地易銀每畞祗值數十兩多至百餘兩一旦通商之議初起而地價已若此飛騰鄉人苟有一畝二畞之田售諸西人卽可面團團作富家翁不復須謀衣謀食此其利一也通商之始治道路建橋梁設電燈構貨棧一切布置悉賴人工百千萬貧民皆得藉以餬口而拉車駕舟之輩獲利更無窮期此其利二也向者吳淞口日漸淤塞外洋公司輪船之抵滬者苦不得逹每在口外停輪今者淞口旣准通商輪船至此卽可傍馬頭下椗上落貨物便易良多久而久之自必百貨流通土產易於出口此其利三也中國人民往往囿於見聞不克周知外事自通商而後西人往來者衆日相交接漸漸得知海外情形向之以八股作生涯者此後可卜其熟於時務折衝禦侮造就多才此其利四也或曰子徒知利之所在亦知害卽隨之乎吳淞爲長江門户平時鎖鑰森嚴今旣闢作互巿之塲其地卽典外人共之他日者中外偶有違言外人卽鼓浪而來長驅直入我將何術以禦之乎曰是不必慮長江爲天塹之險節節可以設防由吳淞而江陰而鎭江而金陵而采石但得留心武備無稍疎虞外人雖砲利船堅萬不敢輕心罙入且防江之策與其防之於堂奥不若防之於門庭按地勢言之敵船至吳淞已由門庭而窺堂奥雖有堅兵抵拒不免有鞭長莫及之虞法當於南匯大團沿海置大砲臺扼守第一重門户次則　山城與崇寳沙對峙爲第二重門户亦宜嚴設兵備先事綢繆若吳淞則於蘇松爲扼要之區與江防實無甚闗係至於東北之長塗山漁人島非地田島大衝島大用島小羊山大戢山小戢山泗礁黄龍島馬鞍島雖爲孤絶之地然各國商船兵舶恒於此灣泊避風亦宜置兵房屯戍卒設電綫通斥堠以遥爲聲援誠以善防海者固重守口而口外島嶼亦不可不盡力以防苟如此則長江仍固若金湯向時吳淞不通商固於長江無損卽通商亦安見隠患之難防哉曰然則商務旣聚於吳淞上海不因之而凋敝乎曰此亦不必深憂吳淞旣可以汩輪船貨物必日漸薈萃然本地所需洋貨甚少大抵分運各内地始得悉數暢銷上海爲各内地之樞機如蘇州如杭州以及嘉湖松太各州郡所銷洋貨仍須由上海轉運安見巿面之日卽衰頽總之輕言通商者類多少年浮躁之輩而以通商爲詬病者大抵皆迂腐不通之流要在審度情形熟權於利害緩急之際而已今者南洋大臣劉峴帥已因此事檄調江海闗道蔡和甫觀察赴省籌商一切事宜觀察久歴外洋嫺於商務我知必有至精至當之策有以握權利而不致貽隠憂者請　者以俟之可也於是乎作吳淞通商論 
[本館接奉電音]  
　　昨日午後京師飛電傳來上諭二道敬謹譯登○閏三月二十九日奉上諭廣東南韶連　員缺著年端本補授欽此同日奉上諭庶吉士散館著於四月十八日在保和殿考試欽此 
[歴述沙巿民變後情形]  
　　沙巿民變本報前已歴紀緣由兹又得采訪友續函云月十九日事起後夜間道府縣各官卽蒞沙彈壓迨二十日晨劉邑尊飭差恊同南帮會首拘獲亂黨數名督解入城旋有一婦人抱無目小孩謬謂雙目被洋人刓去貿然赴分司署訴寃李少尹不敢擅專立卽解縣請訊一時謡言蜂起巿面幾震動不堪邑尊　出示曉諭略謂此係煸惑民間者爾等勿以爲然務必各女生業未幾府尊亦出示安民大旨謂江陵商民素性純良斷不致有附和情事各帮人等亦宜一律守分勿爲湘人所惑旋飭拿造謡之人懲辦巿中遂安靜如常翌日撫憲譚中丞電委龍庚三陞守駐沙辦理連日縱火匪類已拿獲三四十名其有被人牽連者訊實後卽准人保出二十三日中丞派宜昌鎭某鎭軍帶操防營勇乘砲艇至洋碼頭下碇二十六日又委札鳳池觀察乘楚威兵船抵埠假涇太會館爲行轅隨員蔡太令國楨則另寓新安書院闗道俞觀察出示謂訪聞閏三月十八日晚有湖南帮人在招商局前小便該　更夫以扁擔重毆當經委員騐明給藥擡入洋棚調養十九日湘人卽借此糾衆要挾又經汛官營委各員會同川南兩帮首士理論是日酉刻復有湘人倚醉在大闗騐貨廠當門小便水手喝阻不服彼此扭結互毆湘人倚醉圖賴堅臥不起南帮又復麕集委員一面禀報一面用好言撫慰定將該水手從重懲辦南帮人衆隨將騐貨廠木欄攀折打入大闗面嚇委員并鳴鑼放火先燒稅務司洋房其餘均被焚燬實同反叛等因隨委龍陞守就近調武剛荆江兩營駐守諭以再有如前事者格殺弗論旣而又調公安縣魏明府宏光來沙明府係前總辦洋闗委員到沙後與蔡大令同寓新安書院日本領事署被焚之後觀察卽延領事永瀧君入城小住道署至二十三日附快利輪船東下當被火時稅務司及日本領事署共失鐵箱三口中有要件事後邑尊懸賞購求謂如有送到此箱者每口賞銀五十兩决不追究來歴如查有實在下落因而報信者賞銀三十兩其隠匿不報一經查出定科以應得之罪湖南米船向泊下米廠與洋馬頭相違不遠洎 
 
 

Page 2

 
 
洋馬頭被火各船皆懼禍遠避暫停對岸虎渡彌陀寺前米價遂每石陡漲千餘文刻經邑尊出示招回謂此事與爾米船無干曷得自誤生理各船户聞信一律開回日内復新到米船百餘艘邑尊飭仍照常出售 
[兵艦赴沙]  
　　漢口訪事友來函云沙巿前因亂民滋事省中大憲特派兵弁前往彈壓藉以保護地方嗣恐兵力過單不足以昭威武遂於日前添派勇若干乘兵輪船泝江而上 
[上書籌餉]  
　　香港循環日報云浙江牟明府路過厦門島上書周子迪觀察大蒙贊歎婉留在厦以備咨詢其文曰敬禀者竊卑側聞我　國家庫欵支絀各直省派籌巨欵福建應籌一百萬兩我皇上仁慈在抱諭加息借字樣期限二十年清還各上憲籌思至再無不懷由己率物之義先自捐廉俸以爲所屬各員紳倡仁之至義之盡凡有血氣者誰不願竭資報効以集此應籌之數然卑視竊有芻蕘之獻者以爲福建之籌欵籌之於員紳不若籌之於商民籌之内地商民之難不若籌之外洋商民之易何則福建泉漳兩府之民以及福州之永福福清汀洲之連城永定在西南洋一帶之小吕宋新加坡檳榔嶼日裏諸通商口岸爲工商者不下一百萬人名曰洋客其間巨富者甚多卑職在厦門數月每與往來各口岸之洋客暢談彼處人情風氣大有身在外洋心懷中土而感慨係之之意如前年在小吕宋之華人願集巨欵請中朝派員專駐其地事格不行人心猶思再請彼見歐洲各國之人在我中朝及通商各口岸者皆有兵船保護惟我中國無之前二十年有超武兵輪船遊歴至其地人心喜悅咸以爲得所未有之榮欣欣然出金相贈凡船上之管駕以及水手各得重資而還由此觀之其人情風氣大概可知况歐洲各國爲商在外者其國中皆有捐欵或每年定捐若干惟我中國數十年來曾未捐過若輩分毫之欵今擬請憲臺轉詳督憲咨行駐英使臣一面派員赴各處勸捐每處祇覓其雄傑者數人告以皇上之仁慈庫欵之支絀欲向爾曹籌百萬之欵感發其天良不必加以息借字樣云云現聞觀察已委定妥員前往矣 
[查捐續述]  
　　杭州訪事人云浙省舉辦鋪捐按照逐月房金征收一成　主租客各輸共半定議以三千文起捐如不及此數者免其輪納林迪臣太守出示曉諭以四月朔日起捐先於閏三月初一日開局委員分叚稽查按户吊取租約租摺騐明加蓋小印登簿造册呈送總局鑒核太守猶恐各鋪户串同產主揑造假摺以多報少是以復命委員清查務將上年總清呈騐按月支付房金若干與原騐租摺查對無訛方淮照常抽收如有不符著須照總清簿上數目收捐本應從重議罰姑念商民無知從寛免究其手藝店鋪雖房價在三千以上而平時支付並未立有總清無帳可稽者大都皆零星小户免其呈騐 
[派捐股票]  
　　九江訪事人云江西昭信股票自巡撫司道曁府廳州縣共輸銀二十五萬六千二百兩巡撫德靜山中丞捐銀一萬兩藩司翁筱山方伯八千兩臬司張筱船廉訪二千兩糧道劉獻夫觀察六千兩鹽道春觀察一千兩九江道誠果泉觀察五千兩贑南道周瀚如觀察四千兩南昌府江　吾太守二千兩撫州府陳紫篷太守一千一百兩建昌府何肖雅太守八百兩瑞州府俞太守八百兩袁州府曹太守六百兩臨江府斌濬川太守八百兩廣信府查太守一千二百兩饒州府吳硯農太守一千八百兩吉安府許清臣太守二千六百兩贑州府賈韻珊太守八百兩南安府文卓峯太守一千二百兩南康府蔡又田太守五百兩九江府聮敷青太守八百兩寗都直隸州柏儕之直刺四百兩德化縣楊少庭明府五百兩瑞昌縣彭星階明府五百兩德安縣鄭月如明府六百兩湖口縣徐雲階明府二千三百兩彭澤縣吳叔希明府二千三百兩其餘州縣未知細數業經抄報中丞矣 
[考童閙教]  
　　安徽訪事友人來函云安慶城内向有耶穌堂兩處一在城西深井巷一在城北大街城北耶穌堂時闢雙扉宣講福音勸 
人入教堂中數西人更改易華裝時入巿中分送新舊約譯本上月二十五日午後城北耶穌堂西人五名至考塲龍門前分致書籍是日適徐大宗師考試望江文童正塲放牌時諸童紛紛負笈而出急　回寓數西人各執其書强納諸懷各童有任其落地不顧而去者有接視數行斥其妄語而擲還者并有大聲怒駡將書擲西人頭面者西人以其無禮太甚正言斥之諸童聞聲羣集咸將書籍撕毁西人見勢不隹卽奔赴巡捕廳暫避轅門外護衛小隊及文武巡捕彈壓委員一面保護西人一面拘獲滋事者四人當時人聲鼎沸勢甚洶洶聲言須將拿獲之人開釋並交出西人方肯于休時已黄昏諸童囚燄益張任意抛擲磚石西首巡捕廳圍墻竟被拆毁縣主哀明府聞警飛騎臨塲保甲局及地方有司亦次第戾止練營哨弁則急督隊前來其時觀者愈衆明府婉言開導將拿獲之四人放出諸童始漸漸散去至鐘嗚十下營弁嗚號整隊將數西人保護而出送回耶穌堂翌日臬憲趙廉訪飭北叚委員昕夕在耶穌堂竭力保護而巿井謡傳有六縣生童尙欲集衆攻毁教堂之說幸地方有司嚴加防　想不致再肇禍端矣 
[刑人於巿]  
　　杭州訪事人云上月二十七日浙省接到刑部釘封文書内開盜案二起應斬盜犯三名業已核准照例處决廖大中丞隨札飭臬司辦理丁廉訪奉札後委仁和縣蕭藴齋明府監斬鄞縣盜犯嚴仁才一名錢塘縣陳吉士明府監斬晉雲縣盜犯胡新然齊旺青二名兩明府會同城守營張誠齋都戎撥派營兵四十名前來將嚴胡兩犯　赴巿曹惟齊犯業於三月十三日在仁和縣監病斃林太守委員相騐稟報在案是以照例開棺戮屍迨事畢兩明府呵殿回城赴土穀祠拈香洎入署後書吏差役預備排衙然後退入内堂小　少頃復升輿至各衙署　差 
[頭茶到漢]  
　　漢口訪事友來函云刻下湘鄂各路頭茶一已律到漢各處茶商尙陸續連檣而至據精於茶務者稱此次所到之茶焙　得宜香味俱美較之往年頗有起色惟開盤價目刻尙未定俟有所聞當卽詳報 
[都門紀略]  
　　京師訪事友來函云都門烟室林立幾於無巷無之前月由九門提督飭巡捕五營嚴行禁止違者立予查封齊化門内某烟室係某甲所開自聞嚴禁雖不敢大啓雙扉而陽奉陰違仍有呑雲吐霧之流不時來往事爲左翼兵丁偵知糾集二十餘人持械往拿有某乙者奮撾扉烟室夥某丙心知有異令烟客由後院逸出比及啓扉兵丁蜂擁而進聲勢洶洶丙亦不肯稍讓唇槍舌劍爭辯不休兵丁怒甚各持短根　丙亂毆偶一不慎傷及要害旋卽斃命各兵知己釀禍同赴左翼衙門禀明原委刻已將甲收入犴狴以憑澈底究懲矣○草廠二巷陳姓童子年甫七齡上月某日偕僕婦嬉戲門外忽有驢車自北飛馳而來童不及避讓顛仆於地小腿被車輪碾傷車夫知已釀禍卽風馳電掣而去此童雖不至殞命然恐難免殘廢矣○近日都門土價翔貴射利之徒常赴京西長興店購買希圖繞越偷稅月前有某甲者施其故智被崇文門稅務司巡役偵悉卽上前扭獲搜諸身畔得土藥兩包聲言欲扭送有司衙門究辦嗣經人調處議罰白鏹二十兩○舊歳拐匪繁多閭閻頗受其害嗣經地方官派役嚴拿其勢始稍减邇來故智復萌月前某日崇文門某甲之子被匪拐去甲只此一子痛不欲生偵騎四出至今杳無下落某日高廟某姓女孩年約四五齡哭於路隅有人向之詢詰女不能詳其里居姓氏嗣經人抱回暫育於草廠二條胡同遍黏招帖俾失女之家前來認領或不致再入拐匪之手也 
[三潭月影]  
　　杭州訪事人云林太守考試武童於步箭塲中查獲代人槍替之倪某一名發交讞局委員陳大令審訊屬　枷號示衆刻下武試已竣尙未釋出倪童之母　輿禀求從寛開釋太守准令其邀請禀保具結洎開釋後差胥及看役人等均向需索費用在府前某茶館 
 
 

Page 3

 
 
中爭論旋經其業師爲之擔保始得了事○上月二十五日之晚距武林門外里許之新塘橋某姓家失愼城中義龍人夫聞警馳往比至城隅火已息滅次早探知火因炊飯而起幸彼處地甚荒僻四無居鄰故無遭池魚之殃及者○蠶性惡濕而喜燥惡寒而喜暖浙省爲產蠶之區現屆三眠時候而天氣頗寒陰雨不斷業是者無不憂之加以桑葉昻貴每擔需錢二千四百文育蠶家咸有虧折之慮所望速放晴光庶失之東隅者尙可收之桑榆也○部選杭州府學訓導沙廣文際清籍隸鄞縣現已來省禀到呈請考騐想不日卽可赴任矣○電燈公司裝立木杆由總廠分列各處從薦橋至清河坊止其下則至太平坊止嗣因各鋪户不肯輸捐聮名赴府控告是以暫停工作候府尊批示遵行 
[禹穴探奇]  
　　紹興訪事友云越中俗尙儉勤惟詞訟之繁甲於他處每逢新太守蒞任無論舊案新案爭遞呈詞聞有情節支離者則於投呈時擲下不收此向例也熊太守超磻下車伊始以民間曲直旣願質之黄堂自當明晰批示以平其情故所投禀詞一一收受旋卽懸批頭門俾大衆咸知是是非非明鏡無有不照也○國家帑藏告匱不得已通行昭信股票率士臣民皆當竭力借助以濟時艱紹屬奉文勸辦經太尊照會翰林院編修馬太史傳煦鮑太史臨及前雲南鹽法道鍾觀察念祖候選道徐觀察樹蘭四紳士除各自認借外擬再勸集若干務如淮陰將兵多多益善食毛踐土者尙其各自解囊以濟公家之急哉○浙東寗紹台温處五府厘金改歸總稅務司赫德辦理兹赫君令副稅司孟家美至寗紹一帶察看情形聞已到杭日内擬卽東渡錢江前來於越○鋪捐於閏三月二十日開辦城中大街以筆飛迎恩兩坊爲巿肆最盛之所商賈精華咸萃於此開辦三日已查有租價三萬餘串捐提一成每年已可得三千餘串矣○土藥捐亦於閏三月二十日設局大善寺内各土藥店已認月繳捐銀三四十兩委員據情轉禀督辦李觀察未識能俯如所禀乎抑將責令加認也○嵊縣新昌兩縣近年蠶桑之利日盛一日所售絲繭歳可獲銀七八十萬兩因而捐數亦較從前爲勝今年新嵊絲捐仍委趙大令仕瀛辦理節近小滿新繭將上巿大令爰於閏三月二十二日禀辭首途 
[茸城紀事]  
　　松江訪事人來函云上月二十九日上海縣解到人犯四名就西門外舍舟登陸一路押入府署過堂四犯異常兇惡雖有鎖練而經過之處輙就途人手中掠取摺扇洋傘眼鏡等物有向之索還者卽遭毆擊道經迎鶴樓茶肆堅欲入内啜茗解差不得已而從之不移時而索物之人麕集旁觀者亦幾若堵牆四犯始則傲睨自若繼竟箕踞怒罵勢將用武幸有府署公役詭辭誑騙並餽以洋蚨西翼得將各物取出分給原主○余天成樂店夥因掉換銅洋銀將松隠鄉人馮金和毆辱馮不肯干休闌入店中效袁安之高臥翌晨店遂不復啓門勢將成訟鄰右布店均以魯仲連自任運廣長舌解不解緣以藥店夥鹵莾從事罰銀蚨六十翼一半醫傷一半作夏秋施藥之費並備香燭赴東獄廟燃點服禮兩造夥爲首肯波浪始息○鹽捕水師中人半隸皖籍類皆剽悍性成遄喜生事上月十八日有一婦人略具姿首由滬附航至松携衣包登陸適一緝捕艇打槳而來自西徂東一勇照婦施放空槍婦聞聲驚仆面色如灰水師船上人皆鼓掌稱快舟人競抱不平提篙齊出阻勿使行兩岸觀者雲集詢悉情由亦同聲責備水師中人知干衆怒推一年長者登陸賠罪衆怒始平○上月沙城内全節堂左近大生鎰花轎行執事人某甲於夜深人靜時將行中貴重衣物收拾預約其兄狙伏門左付之携去復將零物抛置街心以爲被竊旋復大呼捉賊學徒及鄰里居人聞聲驚起燃燈檢點值錢各物已空諸所有急報行主鍾寳云翌晨由鍾具禀典史署迨捕役往勘時謂無迹象可尋頗滋疑竇隔數日某甲卽請假回家其家在西門外新橋　與鍾屋望衡對宇鍾亦懷疑密爲偵察見其揮霍異於平常且曾赴滬遊覽爰派人至滬訪問知甲携帶多贜已向各典肆質罄松郡當中亦曾質洋七十餘元報捕往拘由竟直任不辭現已解入捕署暫押以待解縣懲治○松郡勝會向推三月二十八日計有六起由各社首舁神像週游城廂内外先於二十六日出廟至東門外暫駐本屆因學憲按試恐釀事故遂改遲至閏三月二十六二十八兩日舉行是日天公做美四鄉士女結伴來觀鬢影衣香一時稱盛營中各健兒又各跨馬隨會馳騁於巿廛熱閙之區各誇身手一鞭叱咤風入蹄輕所過之處萬衆雲集○裁兵節餉各省皆然松地現屆第二期裁兵定限閏三月二十九日爲止計五營共裁馬戰手三項一百二十餘名各發八個月恩餉俾令别謀生理從此棄矛戟而事耰耡兵氣可銷爲日月光矣 
[委員致祭]  
　　致祭常雲已紀昨報昨日清晨上海縣主黄愛棠大令别有要公特委典史蔡季卿少尉恭代至玉清宫致祭衣冠拜跪一切如儀 
[札查匪類]  
　　上海租界中五方雜處良莠不齊流氓横行實爲地方之害江海闗道蔡和甫觀察深知其弊因札飭英界讞員飭差恊探嚴查一經獲案定須盡法嚴懲張直刺奉札之下業已照辦並出示曉諭通知矣 
[宣揚宏烈]  
　　昨日裹虹口天主堂中張燈結彩陳設一新蓋因慶賀葡萄牙國名人華士哥德茄馬尋獲印度島後四百年之期也午前十下鐘時葡總領事華君德師率領寓滬諸葡商到堂瞻禮會長姚大司鐸身穿全金祭服竭誠致祭樂工數人至𣈖經臺上齊奏西樂洋洋盈耳殊足移人禮成後各葡商咸集院中樂工重奏樂章數闋藉以宣揚宏烈娱暢心神至十二點鐘始各興盡而散 
[馬夫互鬥]  
　　南巿自開闢馬路後各項馬車東洋生意漸盛前日馬夫許四在十六鋪橋南首攬得一客忽有同業人薛裕生與之爭奪兩不相下幾欲互奮老拳某號巡街捕喝阻不理拘解至馬路善後局中會辦孫星垣直刺提案研訊以彼此各有不是本應責究姑念初犯從寛斥釋 
[醫院紀事]  
　　甬人孫逹卿僑居滬上邇因失業無以爲生購洋烟呑服嗣經同伴察知舁送仁濟醫館請爲救治幸受毒未深得慶更生○鄉人王泉泉專在虹口各馬頭代人扛擡物件以餬其口前日有某輪船進口土往扛物不知如何從高墜下致頭觸鐵板鮮血迸流不省人事輪船上某洋人見之卽函送仁濟醫館請爲醫治特不知能否無碍耳 
[上海縣署瑣案]  
　　前由英界公堂移送崇明人薛妹郎控同鄉姚桂林拐伊幼子銀狗一案李二尹訊明飭妹郎將子領回原籍飭差提寄頓拐孩之張羣之等到縣前晚復訊張供小的前由素識之姚根郎領一小孩到家寄住一宵次日卽由孩父前來領去不知是拐小的籍隸崇明寄居治下本城西門内已有十餘年以舉薦傭人度日求察姚根郎供由同鄉人陳老虎姚桂林領小孩到小的處稱是桂林之子因有要事寄住幾天小的並無家室是以轉寄張處姚桂林供此事由在逃之陳老虎所爲李福榮供伊等領孩趁小的之船小的不知其爲拐得二尹判將張羣之枷號七天姚根郎笞責一百板枷號頭門示衆李福榮責二百板交保姚桂林責四百板還押候備文遞回原籍究辦○本埠南巿花衣街勤大錢莊倒閉後本縣黄大令接到廣東善後局電請追欵因飭差役提莊夥張菊生田茂生到縣前晚李二尹提訊張供此欵係田一人經手田供平湖薛錦記曾託監生存欵於勤大本利合算共三千五百七十二兩存摺已交薛帶回平湖此莊倒後虧欠甚鉅執事人早已逃逸監生曾經代索垷由錢業董事秉公理處此欵定有著落二尹將田茂生發縣丞管押准覔保出外料理張卽擇去○前者英界公堂送開臺基之虔婆錢俞氏至縣請究李二尹提訊氏供蘇州長洲縣人夫故貧苦來申洗衣度日近四五年在會杳里開野雞妓院向有夥妓一人前月回去後有同鄉之顧阿妹帶領大妹小妹二女到來均稱無夫管束自願爲娼因卽留下日往青蓮閣等各茶館攬客王阿狗亦曾來過數次與妓鬥牌共坐閒　不知卽是妓夫後忽鳴捕扭小婦人至公堂控小婦人開設臺基小婦人尋薦保二妓之顧阿妹現已逃逸二尹以其抵賴喝令掌頰一百五十下仍不 
 
 

Page 4

 
 
供認遂交官媒管押再候復訊○張雲程前控沈慎卿糾衆搬去棉花一案前晚李二尹飭提研訊張供是監生沈愼卿前存洋一百餘元曾經陸續還清忽於前月糾領馬阿木等十餘人搬去棉花一百五十包求追地保趙松林供與相同沈供小的有已嫁胞姊孀居瞽目積洋一百餘元存在張之店内取息苦度張不肯還洋願將棉花十二包推抵故小的約同馬等挑回今忽來案朦控趙松林與張係兒女親家挾同妄訴務求鑒察馬阿木供由沈雇小的到張處搬花祇挑一擔後悉共挑六十八包二尹以兩造所供數目大不相符將沈馬交差看管俟查明實在再行復訊 
[英界公堂紀事]  
　　龔書生與曹念初李桂生在某茶肆因索會欵口角爭毆由某號華捕拘入捕房轉解公廨張賡三直刺著押候核奪○昨日鍾憶吾扭顧增祥至公廨控稱被顧母子揑誣乘間攫去箱籠等物請爲究追直刺著押候訊核○周才福不知何許人昨在後馬路狀類瘋癖由五百十一號華捕拘入捕房轉解公廨直刺著留候送請善堂醫治 
[十洲艶曲]  
　　自樂府改爲傳奇塡詞家遂分南北二曲有明中葉崑山魏氏更製爲崑譜洎國朝而北曲亦叶以笙笛今且無復有絃索遺音矣日本與我同文梨園中有所謂明清樂者所歌皆元明院本其工尺一准魏氏遺製惟不能袍笏登塲耳我友禾原散人雅好之邇者解組游滬江適徐郎雲標由甬東航海至同人遂促令假丹桂園試演爲散人稱觴郎年可十七八絳脣玉貎艶絶塵寰鶯轉芳林尤極宛轉低徊之致我知散人於月白風清之夜水精屏角輕抺檀槽必有以十幅銀牋寫此風流艶影者斷不令紫雲一曲讓水繪園主獨傳佳話於千秋也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁販私]  
　　揚州訪事友來函云由揚城至通泰兩屬鹽塲相距甚近每屆考試多有不肖棍徒勾串船户冒考販私兹值本郡舉行歳考兩淮鹽運司江蓉舫都轉鑒及前車特發　諭預爲告誡示内略云照得庚午年多有　考販私經前　司龎遴派員弁在扼要之孔涵設卡搜查禀奉前署督憲魁奏奉　　　　例分别懲辦並奉前撫憲　奏奉上諭嗣後鄉會試凡舉貢　　之赴京赴省應試者概不准包　　貨夾私等項如敢故違例禁闖闗抗稅著卽嚴密查拿先將士子扣考船户提案分别嚴辦　　欽遵勒石河干在案兹又屆揚屬府縣考試誠恐有不知利害之人旣不法棍徒冒考包攬夾帶來城售賣非惟有碍官銷且亦攸　國課除派員巡緝並分飭各州縣曁移行營汛局卡一體協緝外合亟出示諭禁爲此示仰與考各童及諸色人等知悉如敢故希圖僥倖定卽分别扣考嚴辦船隻充公想經此示諭彼不法之徒其亦稍知儆懼乎 
[命案類誌]  
　　烟臺訪事友人來函云某甲夫婦山西人流寓烟臺作小貿易昨歳其夫因事旋里數月未歸婦用度　 
至沿門托鉢蟻媒某某見其姿色尙佳以薦傭工爲名暗售與乙婦雖墮術中終非所願居數月乘隙潛逃至素識之某丙家　　　末以待夫歸未幾爲乙偵悉立卽尋回肆行毆辱婦羞憤莫名因之自縊翌日經官勘騐將乙與蟻媒二人當塲　責帶案訊辦　　月二十日杉板船主某甲與駕駛洋杉板之某乙不知因何起釁致被乙將賢囊抓破因傷致命聞乙業已獲案想須照例懲辦　　某洛堂浴客如雲生涯頗不寂寞上月某日有入堂洗浴者因體虚汗脫旋卽斃於水中時閱兩日尙未有人　領若係異鄉　客　不免多費周折矣 
[卾試一誌]  
　　武昌訪事人云湖北武昌府逄子政太守示期上月十八日舉行府試是日爲江夏咸寗嘉　三　正陽　守因赴黄鶴樓公餞督帥至二鼓後始駕臨貢院五鼓時升座點名各童魚貫而入肅靜無譁矮屋風　拈　　媵亥初始　　　迨　場時已東方欲曙矣兹將試題照錄於左江夏不知其仁也由也節未冠由也次題則　父母　　不知其仁　求也節未冠求也次題則慕妻子嘉魚不知其仁也赤也節未冠赤也次順　　君通塲詩　賦得　　山海　官韵未詳 
[皖試二誌]  
　　安慶訪事友來函云徐大宗師按臨皖江上月二十二日考生員經古二十三日考七學正塲二十四日考童生經古並各學教宫兹將經古各題照錄於後齊桓公下拜受昨賦以天威不違顔咫尺爲韻賦得風雷益得雷字乾爲天爲圓坤爲地不言爲方說肯堂肯楫解　襲考陸遜陸抗論孫子十家註得失論問古稱周天三百六十五度四分之一今僅用三百六十度之數在天而人能任意增損此何理也楚辭天問云圓則九重孰營度之試作答語二十五日考試望江縣文童正塲題曲肱虞人也晉人以垂棘之璧詩題賦得山碓水能舂得舂字五言六韻 
[上海局事]  
　　寗波府慈　縣人王阿品前日　集牧猪奴一流人至　北楊樹浦永興街某號門牌屋内開　聚正在采烈興高之際適被巡邏勇丁查當塲拘獲帶回巡防局禀明原委局員姚殿卿二尹立卽升座研訊以王聚賭害人殊　可　喝令　笞五十板交人保釋○張張氏居滬北楊樹浦張家村紡織辛勤差堪温飽有祖遺田三畝向租與同村張杏春耕種歴　積欠租錢五千數百文張氏屢次向索分文不還前日又往催索杏春竟敢糾同村人徐煥煥肆　張氏遭此挫辱心有不甘奔赴　防局控　局員姚殿卿二尹立卽飭差將張徐拘獲升座研究張徐供認行兇不諱二尹飭各重笞四十板著張於三日内將積欠繳清並具改過切結呈案備查交人保釋○江北人某甲僑居南巿大東門外篾作街向習竹器業　妻某氏前日因事與　口角旋　　洋烟斃命昨日黎明時甲子某乙往親及處報喪比至大南門外西弄左近爲廿七鋪汛捕夥所見以其衣衫藍縷　爲胠　者流上前　　乙雖　實以陳而汛捕恐係誑語仍　赴城内保甲總巡局請戴大令研究○南巿竹行馬頭某貨棧日前被賊竊去被　兩屬翌晨　情報知十六鋪巡防中局局員　二尹傳捕役到案限令赶緊跴緝昨日已將一賊查獲其餘則尙無蹤影也 
[英界晚堂瑣案]  
　　前者朱三官偕子阿榮扭控岳張氏吳阿榮等掯匿伊媳岳阿秀一案迭經讞員張賡三直刺訊供以戴德卿知情飭差提案研訊一併管押著交出岳阿秀再行訊奪前日岳張氏之子阿虎將阿秀尋獲交案至晚直刺提集研訊朱　官偕子投案供訢前情岳張氏供女兒阿秀現已由子尋獲交案求請訊奪阿秀供小婦人於十六歳時被夫家搶去成親因家貧難以度日故於十九歳時來滬帮傭現在城内沈姓家研詰至再不認與趙阿小姘識直刺怒其狡猾喝令掌頰一百下始供與趙阿小姘識年餘已生一女孩趙向爲薙髮匠涉訟後實不知避於何處直刺謂戴曰爾能將趙阿小交案否戴供小的雖與同業不知其逃　何處難以交案直刺判責戴德卿三百板吳阿榮一百板岳張氏岳阿秀各掌頰一百下一併還押著交出趙　小再行訊奪朱三官父子叱令退去候示○某包探解訊彭阿九余桂銀誘拐梁黎氏之子彩林一案曾紀昨報前晚張直刺提案妍訊梁黎氏廣東人住虹口兒子彩林於去年五月間走失無蹤小婦人卽貼賞格有尋獲者願酬洋百元彭阿九與小婦人言　　子在温州　　　回向小婦人取去賞格詎料一去並無音耗今兒子逃回滬上詢詰情由係彭余兩人串同誘至温州　　　以　　　　　　　　　十八歳被拐逃回是實彭余兩人堅不認拐直刺判將彭阿九笞責一百板押候復訊梁　氏叱　 
[法界捕房紀事]  
　　西人於春夏之交禁獵野味不啻三令五申前日南巿十六鋪郎家橋北　開野味店之　　　　　　甲向北巿購得野雞三十餘活兎若干　被巡街捕拘入捕房捕頭飭探至十六鋪巡防局請飭地中將劉阿二協　　　　　　出逾時小東門外東美齋醫肉店中人投捕房取保捕頭暫准保出俟禮拜二堂期著保人交案送請讞員鄭入令究　　　　　　胠篋中之老手也前日在小東門外人叢中竊得對時表一枚向長生庫質錢爲包探所見拘入捕房捕頭命弔　　　押　　　　訊 
[美界捕房紀事]  
　　流氓包孔元曾阿狗王阿三張元大前日同至北河南路天后宫内擺設地攤引人　被包　　　　　查見一併拘入捕房押候解送英界公廨究辦○本地人李維珍前日持銅洋銀至虹口吳淞路第二百零十號門牌某烟　　内　物被店夥某甲察出立喚五百四十九號巡街華捕到來拘入捕房押候解送英界公廨訊究○日昨賭棍劉阿生林　福　十七　同至虹口武昌路第五百七十九號門牌某姓家圑聚賭博事爲包探竇如海查悉回禀捕房捕頭傳中西各捕前住　　　　　　押候解送公廨究辦○竊犯土阿五李春榮林春甫胡阿三等前晚同至虹口公和祥碼頭乘　竊取舊　三十　肩　　　　　　四十九　及三百零四號二華捕所見拘入捕房押候解送公堂訊究○孀婦張氏浦東川沙人在裹虹口賃屋一椽開　　　　　日邇以薪賈　貴廣爲購買藉以居奇前日因所積過多室中實不能容遂堆諸門外巡街巡捕以其有違租界定章報知捕房捕卽傳包探費阿銀前往稽查 
 
 

Page 10

 
 
[金陵官報]  
　　閏三月二十三日藩臺松善後局候補道懋厘捐局候補道歐陽均傳見洋務局候補道黄見○二十四日長江提　黄　保會辭行兩江營務處候禍道楊見直隸州　昀章奉支應局委淮徐海賑捐差知縣陸秉璋辭赴引督左營千總袁子和叩謝飭知准補揚州中軍守備○二十五日前署陜西西安恊任廷貴到由蘇來鏡清兵船董全才辭送黄宫保赴鎭江儀棧提調總辦淮南局運判許星璧到由十二圩來通判王萬選禀謝給咨赴引卽辭知縣黄煊由浦資遣艱民回承襲二等輕車都尉黄鉞到湖南來進京巡檢馬守忠回江西鹽巡檢曾維燮回揚平鏡輪船馬廷樹赴江西運米均辭○二十六日儲材學堂候補道楊禀知二十六七八等日季考知府陳琦禀知由沿江公幹回候選府江孝植　知縣龍璋奉臬司札調赴通州隨審案件卽辭丁憂縣丞羅治霖禀知捐升通判督轅牌示督標左營千總袁子和升補遺缺本部堂查有升用都司儘先守備劉福春年力强壯操防勤能堪以借補○二十七日洋務局候補道黄見　知劉卓栻知縣黄彝凱均禀知對本畢又戴光禀知由浦資遣難民冋試用通判蔣凱笙到由蘇解餉來○二十八日直隸州劉運吉赴　估修艇船工程儀棧提調總辦　南局運判許　璧均辭又朱德明請假措寳首府劉禀知奉糧道委代折代行登瀛洲兵船何心川到由滬送自强軍兩營赴江陰交缷卽辭赴湖口拖米船經理紗廠事宜同知崔鼎禀知本日接辦沿江四路跑台提調差卽辭赴滬候選同知郭勳專丁銷四路　台提調差署鎭江守備李娃芳　波輪船王金相解餉赴江陰回均辭　譚宫保靈柩赴湖南藩轅牌示委署江浦縣敎諭王倬逾限半年延不到任照奉撤銷改委遺缺查有試用訓導朱珀又委暑銅山縣　　隊慶輝繳委遺缺查有試用訓導沈棨均堪以署理 
[蘇省官報]  
　　閏三月二十五日知縣汪鳴鳳禀辭赴車坊接代厘局差又鍾爾穀禀辭回上海直州判臧毓麒由上海出口捐局　丁來省　　飭知一年期滿比較　　循　　差縣丞陳秉中由寗來禀銷瓜洲巡緝差缺道庫大使吳　炑由常州來○二十六日知府劉慶汾禀知赴滬公幹長洲縣汪禀知兼理元和縣事調暑江陰縣禀知交　元和縣事同知王秉忠禀謝奉委代理松江管糧通判缺縣丞孫之澧禀知奉府委押解秋審人犯赴江寗卽辭調署吳江縣分湖司巡檢文浦禀辭赴任○二十七日　轅牌示　　委署大湖廳東山司巡檢胡榮棠病故遺缺查有正任斯缺之瞿傳墫現以禀報病痊向省銷假自　飭令回任又署奉賢縣典史葉承福署事一年期滿撤回遺缺查有正任斯　之徐承　堪以飭令回任常州府有　到吳江縣典史邱恩溥禀知交缷任事來省卽辭赴調署太　州七浦司巡檢任事○二十八日知府舒體元彭文明均禀銷海運　局總　差調署江陰縣李禀辭赴任同知查燕緒禀辭赴長元吳及太湖四鄉公幹又高繼昌由寗見制憲回松管糧通判孫治　禀知交缸任事卽辭　　代理松江府管糧通判王乘忠禀知本日在省寓接印知縣高彥冲禀銷海運滬局會辦差上海縣縣丞劉定榮專丁來省禀銷海運　局差正任甘草司巡檢陳　昇縣稅課大使徐廷英均禀銷解秋　人犯赴陽湖回管帶撫經巡緝快船水師營儘先遊擊任毓　禀知由金澤鎭防次回 
[粤東官報]  
　　海陽縣　縣缺委惠縣知縣池伯煒署理東安縣西山司巡檢缺委試用未入流馮貽慶署理惠來縣知縣缺委試用知縣陶祖培署理海康縣知縣缺委候補縣鄭業崇署理曲江縣　瀼司巡檢缺委分缺間用未入流李郁英署理高亷欽道廣濟庫大使缺詳請以新海防分缺先用從九品張駿業咨補雷瓊道豐裕庫大使　　晴以候補從九品陳逹璋咨補新選廣州府理事　同知額特赫飭赴新任高要縣知縣缺以候補知縣俞文萊題補高明縣知縣缺委卽用知縣安蔭甲署理准補悔豐縣縣丞幸光萃准補　門縣典史黄繼鉞均飭赴新任 
 
 
 

Page 11

 
 
   
 
 

Page 12

 
 
   
 
