# 1891 - 19 - 4906378

 

Page 1

 
 
[停收賑物] [  申報館協振所謹啓]  
　　本館自籌辦賑捐以來荷蒙諸善士以珍奇各物源源捐助曾兩次製爲彩票以冀廣銷而捐者仍絡繹而來深恐問價無人未免有辜雅意是以今日爲始一概不收所望海内仁人如有願割愛以救飢黎者自行變價交來則尤本館所感深鏤骨者乎肅此布達敬請善安 
[二十四史第三批展期] [  圖書集成局主人啓]  
　　啓者本局所印二十四史首二批告成後與股者已紛紛來取兹第三批亦已排印告竣惟裝釘尚略需時日以期精益求精是以展至明年正月出書尚祈諸君垂諒爲幸 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收兾於春間製爲彩票一千二百張售錢助振窮黎受惠銘感同深兹者順　　　沈災未澹又蒙遠近善士以書畫衣服珍寳陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各物滅　　五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明　單登副本月初一十五日附張上一俟定期開彩當再登報聲明每張仍售洋一元賭君子善與人同請臨本舘帳房或交信局購取可也肅此佈聞伏　　　 
[兵船海歴外洋議]  
　　自與泰西通道以來凡華民之襥被出洋藉圖餬口者合歐美者國計之大約不止數十萬人其上者設肆經營以權子母次者持籌握　作　依人等而下之則有所謂華傭者或種烟或製糖或操各項工業此其人恃一手一足之烈供人役使受人鞭笞辛苦頻年所得無幾甚至鄙　薄之曰豬仔幾至不齒於人嗟乎遠適異國昔人所悲况乎身受拘覊無從自主日遭凌虐漸類鬼薪同是我國子民有不一念及之惻然憐憫者乎我皇上民胞特與一視同仁不忍以無數蒼生委諸異域特簡星使以爲之保護更于各埠派設領事就近撫綏海外覊民同沾聖澤莫不熙熙壤壤遥祝 
聖　子容保無疆焉不料近數年來美國土人漸漸將華傭厭惡刼之奪之焚殺之俾華傭無地可以托足而外部又特頒苛例阻遏來源雖星使洋洋千萬言向之申辯而不特美國斷不肯通融遷就且檀香山諸處又效其尤致華人無可容身流離轉徙其稍有積蓄者尚可附輪舶湍回否則旣乏川資又難久住日受外人之虐待具將何以身存乎或曰宜在外洋設立公司令招商局派出各輪船常川來往凡華人之旅居各埠者一律使往公司及各船中工作不復受役於外人而凡洋貨之入中華土貨之在外國者俱可由中國之船載運不特華人不致受苦且所失權利亦可漸次收回豈不一舉而兩得乎予曰唯唯否否西人旣至中華贸易我國何不可至海外經商按之約章誠不紕繆然試問公司中及各輪船上烏能容如許華人卽能容矣而各輪船來往本國海洋尚時虞其碰撞一旦遠涉重洋數萬里風濤沙線俱所未諳雖船主例用西人安保其　年浪靜風平一無阻滯乎欲圖利而反以致禍豈計之得者鄙意宜先派兵船出洋以　歴　無事則常年駐紥藉壯聲威有事則保衛我民不致受彼之慘酷如前年洛士内冷一事苟我國有兵船在彼則土人雖横何致將名華人焚殺多多然則派　船游歴一端謂非當今之急務歟或送難曰開設公司則有利可牟無須支動公費至欲派兵船駐汨則煤火有需口糧有需修理有需火食有需豈非多出無所開銷令中國益形支絀乎曰是亦有道今出使英　等國大臣薛叔耘是使已先我言之矣其言曰泰西各國通例卽二三等之國莫不有兵船巡歴外埠保護商人囊者中國揚武練船游閱東南洋各島吕宋旅居華人喜色相慶至於感泣以爲百年來未有之光寵一埠如此他埠可知查吕宋及檳榔嶼新舊金山越南西貢古巴秘魯日本火奴魯魯諸處凡有華人流寓者莫不有會館有董事引領而望華官久矣兵船抑無論焉約計每歲養一兵船所費不過一萬兩其中必有殷實商人首爲之倡籌　以資接濟在彼略有所費而藉此稍張聲勢使足與諸洋人齒偶有交涉陰受無窮之益夫亦何憚而不爲耶星使之言如此然則派商船與派兵船孰失孰得誠有才煩蓍蔡者矣今宜由海部調撥兵艦更番前住游歴或半年而瓜代或一年而瓜代其費皆酌量取諸華商倘遇小埠所捐或有不足則合數埠以共養一船星使往還卽由此船迎送不必另附公司船設有意外之虞如前年洛士丙冷者雖不欲與之啓釁亦可將華人載送回華夫如是則華人旣可免見侮於外人而南北洋各兵船養費亦有所出一年數百萬之經費不必支自海關有此利益數端豈非當今之先務歟非然者將數十萬無辜赤子白白委諸異域受盡折磨而頻年購製艟艨坐耗無數有用之欵謂爲得計誠非鯫生所敢知也 
[諭旨恭録]  
　　十一月二十二日奉旨降懃奏病尚未痊懇請續假調理一摺隆懃着賞假一個調理所管廂藍旂漢軍都統着載漪署理欽此 
[甌東寒籟]  
　　超武兵輪於本月初二日已刻駛抵温州卜椗北門外馬頭○每届冬令匪人必私開花會騙誘錢財愚民入其彀中往往後悔無及本年尤明目張膽顧忌全無上月二十九日寗琯香邑尊微服而出將花會首一鼓成禽隨屏去從人偕諸幕友至五美園探梅掃雪煎茶巡檐索笑雅人深致固自不凡較之昔人所謂紅帽呵兮黑帽哈老爺今日看梅花梅花忽地開言道小的梅花接老爺者覺雅俗之分迥殊霄壤矣○新任樂淸縣惲植卿令於本月初二晨乘招商局海昌輪船抵郡禀見道府憲後卽解纜赴樂淸擇吉初九日吉時接日○瑞安縣縣丞徐伯綬二尹德彰聞訃丁内艱不知大憲委何人署理也○總捕府屠子厚司馬漢章殁於任所瀛眷擇於本月初六日乘招商局海昌輪船之便扶柩至申江轉抵漢口以便歸里安葬云○入冬以來天時不正居民之感　傷　者比户皆然呻吟聲不絶於耳亦有變作冬瘟症以致喪身者華盖橋怡聚順機坊小主人年甫逾冠因此不起泰水平時愛壻如掌中珠噩耗傳來竟服阿芙蓉膏畢命亦云慘矣○有某戲班丑脚名爾斐者近寓沙頭某飯鋪偶感時疫一命嗚呼班中人無從措辦棺衾爰將屍身裝入戯箱中運來城内舁至神農廟畔突被地痞所見向之滋生事端班中人見勢不佳許以番　十尊始得了事○城南河道爲上下鄉所必經者向辦冬防時在雙蓮橋設水閘初更之後將　關閉以防賊船出入不料邇口漢帥巷李臭虫家曁裕華銀樓均有竊案有緝捕之責者何以使閭閻得以安枕耶○福建榮陞班新到一旦　年甫十三餘色藝俱佳艷絶一世每一演劇紅男緑女空巷來觀班主人色舞眉飛可謂利市三倍云 
 
 

Page 2

 
 
[潯江棹唱]  
　　上月廿八日午後東北風大作江中雪浪如山往來各船無不收帆遠浦以避箕伯之威有湖北鴉沙船由江西裝載臨江木商男婦老幼十三人出鄱陽湖駛往漢口贸易行至九江對岸遭風傾覆幸該處水淺當經划船將人救起送至南岸義渡局門前但見諸人爲水所漬自踵至頂無不淋漓盡致值此天寒風緊瑟縮可憐義渡局司事卽出乾衣令其更換一面燃栗炭火烘濕衣使乾給以飯食由是寒者得衣飢者得食同有更生之慶矣惟船中衣物漂流無存聞有划船拾得皮棉夾衣二十餘件經小池汛砲船弁兵截住次日何哨官飭令原主至署如數給領義渡局除供給火食三天外復於初二日給以川資附輪送往漢口受惠者無不感激涕零也○九江某善堂每届隆冬必醵經費多購藍已大布並彈新棉花製就棉衣數千件長短厚薄一樣訪悉城廂内外之貧苦者給票領衣法良意美凡拜挾纊之恩者無不同聲稱頌今年經理人貪圖便宜先期在各店鋪收買舊棉衣存貯南門觀内今届三九之期嚴寒砭骨貧民裋褐不完紛紛向該堂乞求衣票及執票往領則係薄棉破爛舊衣冰冷如鐵長短不齊不能遮體何能禦寒日前有一長人持票領一件破棉矮袄長不滿二尺長人意欲更換發衣人不肯只得怏怏而歸竊謂施衣等事本屬善舉今以吝惜經費之故致乞衣者大失所望謗議繁興誰司其事不得辭朘削之咎矣○九江下游十餘里有烏石磯石齒巉巉江心盤亘船隻過此每易碰撞榜人均視爲畏途體仁堂善士從前用炸藥炸燬大石數處又設油纜俾上水船拉纜過磯以免失事江撫德中丞又捐廉安設鐵柱以示標識用意可謂善矣冬令水涸文報局委員任大令會同德化縣張明府在該處興工安設新鐵柱所有舊鐵柱用義渡船載回九江火鑪鎔化藉供别用 
[西湖晴雪]  
　　杭垣葵巷口某甲於前月十八日新娶一婦雖布裙荆却有天然風韻甲嗜洋烟餐霞窟裏盡日留連必至漏下三商始肯入此室處而家中僅有新婦一人影隻形單未免自嗟岑寂一夜有偷兒穴墻而進婦正倚榻假寐偷兒見色起意滅燭求歡婦悮爲夫亦不阻拒及事畢下庆而去始知非我良人但不知從何入從何出也方欲起視而夫已歸見爨下泥壁洞穿知有偷兒急呼婦婦茫不能應回視衣服器皿並無遺失初疑賊聞聲遁去故未偷竊及登床見枕畔有破氈帽一頂遂疑婦有所私再三拷問始吐實情甲忿甚掌婦頰數十下兩腮紅腫旣羞且恨欲投繯自盡幸母家不遠將女接歸並向壻婉轉解勸始得和好如初杭州府李太守仁和縣高大令錢塘縣束大令以馳馬通衢最易擾事諄諄告誡至於再至於三因此馳馬之風爲之稍戢近有一種少年子弟以驢代馬馳驟　衢而驢性最刁往往捱墻摸壁而行所以小本生意擺設地攤者均受其累至於性命之憂可無慮也○淸波門外沿城一帶盡是荒烟蔓草無主棺木停止空地以待善堂收拾掩埋者比比皆是今冬天時亢旱草木枯燥前日午後不知何人燒放野火有棺木兩口同付一炬焦柴枯炭中白骨璘璘良可慨也 
[娃館消寒]  
　　蘇州來信云剛良帥親詣吳淞江口督勘河工於本月初五日回蘇文武各官或詣撫轅或至碼頭迎迓車轍馬　幾至滿途○胥門吉利橋某油行局面宏敞鰥寡孤獨畢生辛苦積得若干錢類皆存放行中以收利息蓋非但資餬口且賴以送終焉不料行主頓味天良意圖乾没知若輩旣無勢力又乏奥援遂於上月倒閉并累及某錢庄亦因之停歇現在各債主蝟集於門而行主竟置之不睬恐將來不免訟　鼠牙公庭匍匐也至行之牌號訪事人祗書曰某一若有意隱瞞也者則本館亦惟以某名之以俟再行訪察而已○無業游民每以秘戲圖博蠅頭之利初只在元妙觀中近則熱閙市廛公然羅列年輕子弟有逐臭之癖者給以靑蚨數翼卽可於鏡内縱觀誘人邪淫喪廉滅恥所望賢有司一律驅逐不准逗留設有怙惡不悛者立提重辦庶乎淫風稍息得以漸挽澆漓乎 
[朝鮮近事]  
　　十一月初一日道署令華人之在漢作負販生涯者在署前演試水龍○有黄某者漢城富翁也知命之年僅生一子本月初二日出門嬉戲不知所之○黄海道某村有張某者開設旅店一日有客十餘人向之借宿天色方曙怱怱束裝而去其夥入室見牀上尚臥一人近視之已遍身浴血死矣急白於主人向官禀報刻下凶手未獲主人尚被株連也○初三日有一日本人携　售於市購者甚衆一朝鮮人乘隙竊取一橘納諸袖中賣者覺而追之其人急無所措納口中强吞之○初四日有童子負錢五千行至僻巷中被一人攫去童號泣追之已無及矣○某甲向某乙索欠欠乞緩期甲不通待批乙頰數十呌罵不絶乙妻脫簪珥質錢付之欣然而去孔方兄之勢力竟如此○李某家有一妾貌甚端好且善於辭令李鍾愛之不忍拂其意其父母來家探視殆無虚日妾每以銀錢衣物竊贈母家數年來李資幾被盜盡以致不能舉火嘻古之佳人有傾國傾城者矣此妾止能傾家其尚不足比數乎○初七日有洋人乘馬至北門内馬忽踣而死不得已徒步歸出北門○初八日華商復新號屋上忽有火起幸人手衆多登時撲滅○初九日距漢城西六里有一人死於途漢城府前往騐明爲之棺殮○有張某者家居南村扶醉歸家嘔血斗餘而死○有朝鮮人在漢城買物歸失足仆地身畔有洋火若干包燄忽冒起立成灰燼○十一日某甲醉遊城上見城外一童子悅其韵秀欲往調之忘其在城上也驀然墮地糜爛而死書此以爲好狎龍陽者作龜鑑○鄭某家巨富國王向之稱貸錢數千貫鄭不敢遞勉强付之王賞以官然無禄入支持數載竟成貧人○十三日有李某子自塾歸遇一犬撲而噬之衆人見而往救已傷數處犬主人急遣僕負送之家奄奄氣絶其父砥犢情深欲與狗主纒訟後不知其如何了結○有洋人乘馬至北山島馬忽驚逸跌仆於地傷其右臂○某甲梁上君子也夜入張姓家空屋中以兾乘機行竊少間有僕來扃其户甲不得出窘甚破櫺而逸家人聞聲俱起弭首就縛次日送之官 
[四明臘鼓]  
　　甯波訪事人云本月初四日天未明時有一船滿載烏喙將軍駛至定海洋面突被高陞輪船所碰竿折斷有四人墮入水中高陞船見之急停輪施救二人得慶更生尚有二人　與波臣爲伍矣○石碶張某家道小康厭村女多蠢俗者擬聘自城中庶幾德言貌工不脫好人家風範媒言有某氏女怙恃雙失孑然一身依託舅家急于擇配然必須聘禮若干盖舅以此卜壻家之貧富也甲以其言近理唯唯從之旣下聘擇吉上月二十八日迎娶吉期已過賀客散歸甲以連日冗忙精神疲倦　然就婉熟睡如泥翌晨忽失新娘所在惟見房門虚掩始悟悮中放白鴿之謀欲尋媒妁評論則已杳如黄鶴矣 
[瘋人縱火]  
　　甯波西門内老郎殿東首墮民徐某年逾弱冠秀外慧中一曲登塲萬人傾靡其叔無嗣撫爲繼子邇來飽暖而思淫佚漸漸入於下流酷嗜　蒱揮金如土米鹽瑣屑置若罔聞其叔恨之將情徧告親族親族遂誓不借貸冀其途窮知悔或可稍悛一日其岳父陳某收得會洋徐欲貸之陳恐非正用堅不肯與徐由是抑鬱成病似痴非痴揚言於衆曰與我爲難者三日内必遭横事聞者並不介意至本月初五夜家人從睡夢中驚醒聞有畢剥聲急起視之見火起板壁由徐方取水以潑家人大聲呼救衆人麕集得以竭力澆熄僅焚去小屋兩椽然隣里被其害者已不勝言火熄後羣勒令地保將徐　交白馬廟保甲局局員飭笞一千板移縣究辦未知以後作何發落也 
[金陵雜事]  
　　金陵之冬振甲於天下矣城内設局文昌宫就近以振土著其事假手各叚之地甲雖不免上下其手苦樂不均尚有不卽不離就使恩膏難遍亦命餓者之該捱餓冥冥中自必有所歸咎非當局者用意之本心也焉得人人而濟之是英雄本色堯舜其猶病諸是聖賢　問聞今歲城外仍不下十餘萬丁口初議放米後卽不准續補以初次委員所查之册報爲定額後見來者日聚日衆愚民只顧飢寒不顧惟命往往千百爲羣見長官卽環跪而呼遮其輿使不得過於是前導後擁之武夫呵之不已乃鞭箠交下長官以爲撫恤者乃撫而恤之也顧名思義 
 
 

Page 3

 
 
似不可以用威不得　仍准其補給米票此令一出歡聲雷動時久不雨民間苦亢旱者已兩月至是天心竟應之以　霂又雨雪庭除雖未積素而鍾山已白如銀入冬見氷頗稀至是氷忽盛澤腹齊堅閭閻因温而瘟之戾氣傳染非一人一宅想得此一凍當可稍解因果家遂指爲　心感應所致特此等貧民有後至者有先至而冐稱後至者有未領者有旣領而誣託爲未領者一肖桀黠知君子可欺以其方乃鼓惑椎魯之老稚率之東奔西突以試其一時之僥倖歴來此等事成因分贓不均而告發或因虐待黨與而首告經城外總辦劉觀察審實枷號犯而又犯遞解回籍者已不止一次終無如何緣若輩動之以情不若斷之　法動之以情勢必緣情而枉法斷之以法庶可畏法而順情亦當局者不得不爾之苦心也　善後局向有棉衣一項施散貧民往歲總在仲冬之初卽發衣票原以藍縷貧民兩肩荷一口得食矣而敲冰踏雪之天苟短褐不完固可以免臣朔之飢將何以免康郭之凍乎故創行者如此用心承辦者亦如此鄭重由來已久今歲秋間照舊辦好八千件儲待冬來不知何故始而不散繼而可散可不散施振捐局奉制府命製衣一萬八千件歸善後局一併散放由是議歸撫恤局視領米之無衣者就票上盖戳猶以爲未善仍議派員司其事又無此强有力者敢承其乏遷延入臘尚屬道謀未定現聞善後局總辦已委穆觀察由是衆人熙熙如登春臺緣觀察係前署兩江總督魁軍憲之喆嗣昔年隨任江南深知江左情形今綰善後局務有知觀察者咸知觀察宅心忠厚必不忍坐視此千百哀鴻而不救也○曾忠襄在位日久綸巾羽扇坐鎭從容一切委任多因循未動沈仲帥接印後大簡賢能務各稱其所長以善後局爲省垣第一重務苟非學養兼優善持大體之長材不足以端表率因特委本局帮辦穆觀察爲正辦而以現辦大通督銷張觀察副之大通督銷政委督辦隄工局之丁觀察前往接辦隄工局卽調歐陽觀察而以朱濟之觀察爲會辦江西督銷總辦改委李次雲觀察湖南督銷總辦原委現辦厘局之鍾觀察觀察辭改委現辦下關掣騐之唐觀察原辦湖南督銷之王觀察調防營營務處兼統下關防營此皆已見明文者也此外又有下關掣騐五河督銷尚未確委何人俟有續聞再行録供衆覽又聞此兩處　係府班經理刻下議照舊章未知的否又聞瑞方伯已議將大河口大勝關通州花布海門姜太五大厘捐改用府班現在大勝關已委羅太尊章大河口已委趙太尊貽書花布係原委松太尊麟姜太係原委楊直剌朝鐸惟海門尚未見替人又厘金善後兩局向以藩臺爲總辦而駐局則道臺因此關防亦不知何時卽存局内刻下瑞方伯查照舊章已將關防移存署内云○冬來少雨民間望雪尤殷種二麥者咸謂滕六君不稅駕則來年之蝗子必出而爲虐省垣秦淮若衣帶六朝勝景多賴此盈盈者爲之點綴近日已不堪抱甕惟丁字簾前及叚大夫宅畔昔日所謂隔江猶唱後庭花者今纔淺水一二尺畫樓燈舫就泊於此汲者城南則挑護城河之江水城北小塘竭則大塘繼之一勺井泉更不須問鼎矣因此火警日有所聞幸一幢二幢一間二間卽行撲滅夜間支更人沿門呌喚然非東壁熊熊卽西園雉雉火燒人心然乎否乎惟當此嚴寒罹難者露宿星霜之下爲家室計何堪設想噫 
[大風覆舟]  
　　蘇鄉有沙河塘者波濤險惡駕舟爲業者無不視爲畏途昔人以黄金十萬築成堤埂以阻狂瀾若西湖之有蘇白堤於是浮家泛宅之流皆得容與中流游行自在前日西北風大作適有崑山某航船疾駛而來乘風破浪有兩岸猿聲啼不住輕舟已過萬重山之勢豈知風帆太滿舟子捩舵不穩竟將舵柄折斷全船覆没三十餘人同占滅頂僅有四人得慶生還最慘者一婦人手中尚抱小孩乳頭仍未離口同斃命於水中唱公無渡河之句能不爲之黯然 
[䢴江官報]  
　　十二月初一日新選板浦塲全鹺尹錫祥禀知赴省兪二尹承科禀知奉委代理六七濠保甲初二日刑部連主政培型過揚金鹺尹星楏委解蘇州餉初三日袁鹺尹世敦委靑口局許鹺尹崇興委中富局均謝委初四日楊子穆觀察鍾琛七秩懸弧之慶文武印委均往道賀冠裳輿馬熱閙異常 
[挑濬竈河]  
　　東臺塲境内運鹽竈河久未挑濬淤墊之處甚多值此冬令水涸極淺處已露河底經該塲垣商公同酌議聨名具禀該管分司由商籌欵僱夫挑濬一切度支皆由商經理當蒙泰州分司沈分轉批飭准行刻聞各商已遴請河工熟手前往勘估計由東門壩河起約有百里之遥挑深二三尺不等核需經費一萬八九千文一俟估定卽行開辦云 
[示限完粮]  
　　揚州府江都縣本年下忙錢粮業已開徵仍照章設櫃大堂令花户自行投納奈迄今多日完者寥寥林邑尊以冬漕例應冬兌冬開豈容稍緩遂出示曉諭並令各鄉地保肩示傳知以十一月廿五爲首限十二月初五爲二限十五爲三限倘再逾限不完定卽按户提追云云想各花户具有天良自當踴躍輸將也 
[諭保續聞]  
　　上海縣陵邑尊定於初八日傳齊各圖地保到案諭話已登前報前晚邑尊升堂各地保投案候示邑尊遂諭各保曰爾等速將由單散給各花户所有雜稅錢粮務須一律於年内淸繳不得遲延各保皆唯唯而退 
[驚殘好夢]  
　　滬城四脾樓左近某姓家婢女年過摽梅願乖嫁杏風情漸透與書坊夥某甲結歡喜緣月地雲階時相繾綣前晚婢與甲復赴巫山之約爲家主所覺率同家人排闥直入將一對野鴛鴦雙雙縛住本欲送官究辦甲一再求饒情願出洋數元並備香燭服禮事遂寢息 
[溺水喪身]  
　　本邑人某甲前日因事渡江偶一不愼失足墮水與三間大夫爲伍直至昨日尚未撈獲屍身是亦慘矣 
[烏龜訴苦]  
　　四馬路迤西淸和坊内某娼寮龜奴某甲投捕房訴稱偶與同黨作葉子戲突有乙丙丁三流氓借捉賭爲由攫取金約指洋銀而散捕頭命包探查獲某乙暫押捕房諒富解送公堂訊辦也 
[盜犯成禽]  
　　太倉陸家祠堂朱扣金家被盜州尊程直刺移文上海縣請派捕役至江北拿獲盜犯郭來福等三名解歸太倉州署訊辦等因曾登前報慈悉直刺訊供之下郭等供出羽黨多名遂開單備文再請帮緝現經捕役趙金派夥林正廣購眼線在江北查得盜犯施春桂已逃往崇明因禀請海門廳備文至崇明探明施之下落及往拿捉施卽逃往海灘新漲之沙帶上該捕夥赶上沙帶適所雇之船駛至施無可躱避始得成禽刻已解至太倉諒須嚴刑訊鞫也 
[誑銀移解]  
　　陳生甫在杭州同吉當誑取英洋匯票來申由該當執事人胡璞安追至滬上控訴公堂經蔡太守飭差將陳移送上海縣訊辦此已詳登前報前晚陸邑尊升堂提訊胡璞安投案訴稱在杭省同吉典當爲經事我當本有杭藩司撥存海塘經費生息之欵旋有陳生甫到來帶有太平縣申請台州府轉詳藩司請將此項銀兩提取八千兩之之文憑當時信以爲眞交付現洋一千零八元並匯票十紙計洋九千元並有張子雲書信担保旋因陳逗遛杭省知其誑騙因此來申守獲現在匯票均已止付惟陳身畔僅搜獲現洋三十四元金戒指二隻銀表一隻求請訊究陳生甫供稱台州府臨海縣人此次至杭省同吉當匯取銀洋係台州府總書張保初所託文憑亦是張交與找所取現洋以五百元留在張處餘已購辦金飾及一切費用所剩無幾邑尊一再研詰陳執定前詞遂判令釘鐐收所候備文連匯票銀洋及金飾等一併移送台州府訊辦着胡自行投質胡遵諭而退 
[續獲匪徒]  
　　周樹賢附坐安慶輪船被曾才喜等冐充水手誑取箱内鷹洋八百九十五元旣報捕房經包探王榮培郁庭湘等四出嚴 
 
 

Page 4

 
 
查將曾及劉州士蘇愼喜陸續拘獲兩次搜出現洋二百三十元葛同轉卽將先搜出之一百十元給周具領並飭包探仍加意嚴查昨日包探查知案内之董才與卽才云携洋一百十三元購買物件意欲遁而之他當在途中拘獲送押捕房 
[英界公堂紀事]  
　　昨晨有女孩年約三四歲身穿花布衫褲在會審署北首啼哭一似迷失路途也者某號巡街捕見之帶至捕房轉送公廨蔡太守諭令差役暫爲留養俟其父母來案認領○美租界包探張九意江阿三查得粤婦陳馮氏李胡氏帶有女孩四口非誘拐卽販賣當卽告知捕頭將兩婦及六歲之阿香八歲之阿星彩雲四歲之小金帶至捕房解送公廨蔡太守命將兩婦發官媒收管女孩帶候盤詰 
[法界捕房瑣案]  
　　日前史阿二訴稱妻子蔡氏私將親生女孩愛金變賣葛同轉令將蔡氏管押着史雇船送妻回無錫此已詳列報章矣昨晨史扶母尤氏挈子菊全及舅母陳尤氏投案由史訴稱妻子旣與人有私恐不肯回家度日奈何同轉問爾妻素來安分否答稱光緒十一年曾捲物而逃小的挈子往杭州燒香中途遇見帶回家中其時一切情形曾經訴諸縣署問菊全曰爾母所作之事爾可知道否答稱小的在城中習業家事不知其詳問爾父欲將爾母送入善堂爾意如何答稱須憑父親作主小的不能置詞同轉傳爲媒之楊阿三姐卽楊王氏至案問爾如何與史女爲媒供稱小婦人本與史家鄰居前有縣差錢鳳翔來家遇見史女愛金問曾否字人欲央小婦人執柯娶以爲媳小婦人轉央沈老明作伐錢亦央羅溪陽爲媒史言女已許字與人遂作罷論問說親不成亦係尋常之事何故軋史至義泰烟館内逼令交出女孩供稱實因親事不成約史至義泰向錢當面回覆並不逼令交出女孩同轉着將史蔡氏提案問爾爲何不守婦道竟敢捲逃供稱丈夫姘識阿春娘將小婦人厭惡時時以鞭撻從事小婦人無奈携女逃往杭州在某姓家爲傭曾托人繕就家書連寄數次丈夫並無覆信因又繕一信寄與母舅家母舅至杭云丈夫所姘之兩婦均已分離目下仍欲小婦人回家小婦人從之不料丈夫淫心未泯今又私姘寳姐每月貼洋兩元同轉問史曰爾云妻與人有染究竟目覩否洪稱小的歸家時兩次見錢在房中吸水烟及小的入房被錢偕妻驅出蔡氏供稱錢係親家如何至小婦人房内惟因親事曾在客堂中吸水烟同轉怒謂爾竟敢背夫私遁實屬不守婦道喝令掌頰一百四十下令舅母雇舟送往無錫楊阿三姐無于叱退復諭史曰爾嗣後務須改過不許再軋姘頭如敢不遵定當提究　前紀蘇石氏將女阿大售與流妓　愛卿經女翁楊萬淸控告葛同轉押令將阿大交出昨晨復提媒人麥葛籠之妻錢王氏至案并傳楊及爲媒之沈吳氏卽姐觀訊究錢王氏供稱阿大確由母親介紹押與愛卿至五月間仍由母親領回所欠之洋繕一借據同轉着將蘇石氏帶案問爾爲何不將女兒交案　稱女兒須令楊之寄子張錦榮交出問所得之洋何人用去　稱由楊借去廿元其子樹喬借去十元另有毛囡娘借去十元楊與小的並未用過同轉問鍾王氏曰爾知愛卿是否帶女往寗波答稱蘇石氏領女之時曾繕領據愛卿向在上海並未挈女出門同轉喝令將蘇石氏掌頰四十下仍還押所令鍾王氏下期將領女據檢呈姐觀等亦管押楊屢次不將錦榮交案押候交保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十六年十一月二十日京報全録]  
　　宫門抄○發抄硃批五道○浙撫崧奏審明定擬摺○又奏叅革郎中片○直督李奏請將天津辦理海運出力員弁酌給獎叙摺○又奏總兵因丁憂開缺派員接統營務摺○又奏請仍以原擬之員補授守備片○大臣托等奏派員查勘情形摺○十一月二十日刑部都察院大理寺正黄旗值日無引見○克王續假五日○都察院奏派專司稽查派出奕年○召見軍機薛允升○發抄李瀚章奏河防同知蔡國楨捐助順直水災請建坊奉硃批着照所請禮部知道欽此○又都司恩年補隆林營遊擊奉硃批兵部議奏欽此○又叅將王世淸補臨安協副將奉硃批兵部議奏欽此○又潮州鎭畢雲慶回粤飭赴新任奉硃批知道了欽此○又封川縣　錦完欵開復摘頂處分奉硃批着照所請該部知道欽此○○浙江巡撫奴才崧駿跪奏爲拿獲越獄盜犯審明按例定擬恭摺仰祈聖鑒事竊照錢塘縣寄禁嵊縣斬犯徐老六越獄脫逃一案前經奴才將有獄管獄各官先行會摺奏叅並將疏脫之刑禁人等審擬奏奉硃批刑部議奏欽此欽遵行司　飭勒緝逃犯去後嗣據錢塘縣知縣束允泰禀報據派出兵役會同温台防軍哨弁及臨海縣營兵役弁已革典史方奎元派緝家丁人等於八月二十九日在臨海縣屬象坑莊地方緝獲逃犯徐老六一名並起獲洋槍兩杆轉解到縣據經飭發杭州府提同刑禁人等訊擬解辦兹據杭州府知府李士彬訊明擬議解由署按察使唐樹森覆審擬解前來奴才親提研鞫　徐老六籍隸仙居縣因在嵊縣地方聽從匪犯黄導興搶奪事主胡士棒等洋銀放槍拒傷胡見藍等平復該犯在塲動手審擬斬立决解勘具題刺字留禁錢塘縣監聽候部覆光緒十六年閏二月初八日傍晚該縣典史方奎元進監收封騐明該犯刑具完固收入東首監房籠内派禁卒李金等看守伴宿是夜四更時分風雨交作該犯乘禁卒人等困倦睡熟獨自起意越獄脫逃用力扭斷　銬扳折籠栅鑽出籠外掇落屋門爬出監墻先在僻處躱避至黎明時混出城門而逸禁卒李金等驚覺喊捕報經典史督同追拿無獲時值該縣知縣束允泰奉委會勘餘杭縣　南湖工程報明公出差次接據該典史禀報馳回勘訊禀經奴才會摺奏叅將管獄官錢塘縣典史方奎元革職拿問有獄官錢塘縣知縣束允泰摘頂勒緝飭府委勘並提訊刑禁人等實無鬆刑賄縱情弊議擬解勘具奏而該犯徐老六逃後自尋草藥將面上刺字舊有黑痣一併銷毁向不識姓名薙頭擔上揑稱患病甫愈薙去頭髮日行僻路求乞夜宿孤廟凉亭並無一定住址至八月底逃至臨海縣象坑莊地方卽經拿獲解省審據供認前情不諱詰明刑禁人等委無鬆刑賄縱情弊該犯逃後亦無另犯爲匪不法及知情容留人家矢口不移案無遁飾查例載傷人夥盜原擬斬决若越獄脫逃被獲者於本地方斬决梟示等語此案徐老六因聽糾夥搶傷人擬斬留禁省監輒敢越獄脫逃實屬不法該犯係照强盜問擬斬决與傷人夥盜同一罪名自應按例問擬徐老六合依傷人夥盜原擬斬决若越獄脫逃被獲者於本地方斬决梟示例擬斬立决梟示奴才已於審明後札飭先行正法梟示以肅法紀不識姓名薙頭人應免查傳同案首犯黄導興已　部覆處决錢塘縣典史方奎元疏防斬犯越獄前已奏叅革職現據協同拿獲應免其留緝錢塘縣知縣束允泰於二叅案内　獲逃犯尚知奮勉原叅摘頂處分相應請旨開復以昭激勸所有首先拿獲越獄斬决重犯應叙職名另飭查明開報起獲洋槍發營配用除將全案供招咨送刑部查核外所有審明定擬緣由謹會同閩浙總督臣卞寳第合詞恭摺具奏伏乞皇上聖鑒勅部核覆施行謹奏奉硃批刑部議奏欽此○○崧駿片再杭州駐防廂黄旗領催永全之子養育兵濟源被朱少堂騎馬踏傷身死一案前經杭州將軍奴才吉和等據報劄飭廳縣騐明先行會摺具奏一面檄飭傳訊去後嗣據仁和縣知縣高積動會同署理事同知李思敬以試用道朱爟成交出之次子朱少堂傳同屍親永全質訊供不認識訊之馬夫林連生稱是日騎馬同行之小家主係舉人出身不知名字而朱少堂供由監生報捐同知職銜核屬兩歧禀經奴才札飭試用道朱爟成將　舉之子交案旋據該道申稱中舉係長子名朱錕卽硯濤遵飭交出復經該廳縣傳同永全指認據供係致斃伊子濟源之人並稱當時報騐不及細查名字致有錯誤訊之朱錕卽硯濤供詞閃爍顯係狡避質之馬夫林連生詞亦含糊查朱錕供由舉人報捐郎中簽分刑部禀經藩臬兩司詳請先行奏革前來伏查朱錕以分部司員來浙駒馬馳驟以致踏傷人命實屬不守官箴相應請旨將指分刑部郎中朱錕先行革職以便飭令臬司會同協領秉公審訊詳辦以成信讞謹會同杭州將軍奴才吉和杭州副都統奴才恭壽附片具陳伏乞聖鑒訓示謹奏奉硃批着照所請該部知道欽此○○大學士直隸總督一等伯臣李鴻章跪奏爲查明光緒十六年天津辦理海運出力員弁照章酌擬獎叙繕單仰祈聖鑒事竊查天津通州兩處辦理蘇浙每運漕糧委員每處奏保以六十五員爲度歴經循辦在案兹據天津道胡燏棻　稱本届辦理蘇浙漕粮由津派委及蘇浙糧道借調直省各員均能勤愼將事妥速無悮自應照章給獎計共請獎文武員弁書吏六十五員名具詳前來臣核與定額無浮謹繕淸單恭呈御覽仰懇天恩俯准勅部給獎以示鼓勵其各員履歴已照章開册送部再向例督辦道員應另請獎本届係二品頂戴天津道胡燏棻督辦擬請勅部從優議叙理合恭摺具陳伏乞皇上聖鑒訓示謹奏奉硃批該部議奏單併發欽此○○欽差大臣大學士直隸總督一等伯臣李鴻章跪奏爲實缺總兵在防次丁憂請開缺終制派員接統營務恭摺仰祈聖鑒事據統領毅軍四川提督宋慶文稱分統毅後軍瓊州鎭總兵姜桂題現接家信知親母於九月初三日在籍病故懇請開缺回籍守制其所部後軍四營應派記名提督雲騎尉世職馬玉崑接統以專責成等因請奏前來臣查姜桂題與汀州鎭總兵宋得勝分統毅軍駐防奉天旅順口隸宋慶所部最爲得力兹因丁憂呈請開缺回籍終制係屬人子至情自應准如所請以慰孝思記名提督馬玉崑久隨征戰資勞並深於毅軍情形尤熟兹令接統姜桂題所部後軍四營隨同宋慶協力操防司資臂助姜桂題所遺廣東瓊州鎭總兵員缺應請旨迅賜簡放理合恭摺具陳伏乞皇上聖鑒訓示謹奏奉硃批另有旨欽此○○李鴻章片再宣化鎭多倫恊左營守備楊林珍病故遺缺經臣奏請以儘先守備楊常泰補授接准部咨以該員儘先名次在後核與定章不符等因查多倫協左營守備一缺孤懸北口以外汛地遼闊内捍邊關外連沙漠漢蒙雜處時有馬賊田没飄忽靡常緝捕巡防最關緊要非得曾經戰陣熟悉操防之員不足以資控扼楊常泰在淮軍帮帶馬隊追剿捻匪卽以馳擊著名差操勤奮胆識俱優實爲營伍中不可多得之選前因多倫守備出缺臣就儘先應補班次内逐加遴揀原有名次在先人員而較論戰績人才均無出楊常泰之右部議按名叙捕原爲力杜倖進起見者在内地尋常營缺自應循照例章若員缺緊要人地相需例得隨時聲叙不容稍有遷就致滋貽誤今多倫係緊要邊缺楊常泰曾當大敵熟習邊情久帶馬隊以之請補此缺實屬相宜合無仰懇天恩俯准仍以楊常泰補授多倫恊左營守備實於邊防營務有裨且足儲備將才激揚士氣除履歴已咨部外理合會同提臣葉志超附片具陳伏乞聖鑒訓示謹奏奉硃批兵部議奏欽此○○奴才托克湍覺羅崇歡車林多爾濟跪奏爲援案派員查勘金山卡倫並無偷挖情弊恭摺奏聞仰祈聖鑒事竊查烏里雅蘇台所屬三托兩盟游牧西南界内有金山翁滚山二處出有礦沙向設卡倫二十二處由該兩盟分派官兵駐守梭巡並由該兩盟輪派扎薩克一員經管每年秋季由奴才等派員往查有無偷挖礦沙情弊據實陳奏屢經遵辦在案今届查勘之期奴才等揀派筆帖式慶林等往查去後旋據禀稱遵派會同管卡札薩克巴拉丹查得金山翁滚山二處並無偷挖礦沙情弊及各卡官兵數目亦各相符隨卽按卡取具甘結各一紙禀覆核辦前來除將甘結存案備查並檄飭三札兩盟長等轉飭該管嚴加梭巡勿任疎懈致滋事端外所有援案派員查勘金山卡倫並無偷挖情弊緣由理合恭摺奏聞伏乞皇上聖鑒謹奏奉硃批知道了欽此 
 
 

Page 11

 
 
[光緒十六年十一月廿一日京報全録]  
　　宫門抄○諭旨二道録前○分缺單○發抄硃批四道○皖撫沈奏請將已故大員政績宣付史館並列入祀典摺○將軍裕等奏請勅部核議已故大員欠欵應否豁免摺○川督劉奏飭道員赴任片○直督李奏請開復道員翎頂片○川督劉奏撫恤被災情形片○十一月二十一日工部鴻臚寺正白旗值日無引見○徐樹銘豐烈前往東西陵請訓○崇光汪鳴鑾各假滿請安○肅王續假一個月○克侯佛佑各續假十日○嵩申希隆阿各續假五日○奎華王貽淸各預備召見○吏部奏派考試繙譯助教等官派出閱卷額中堂松溎鳳鳴搜檢睿王崑　白桓張蔭桓彈壓明秀○工部奏派勘估寧壽宫等處工程派出福中堂敬信○召見軍機翁同龢孫家鼐○光緒十六年十一月分缺單主事刑部浙江郭慶治故道河南河陜汝鐵珊故知州直隸晋州胡振書革知縣貴州靑溪張偉堂革縣丞湖南長沙楊衍昌病典史江西南豐劉炳南修墓浙江富陽何厚德故○發抄禮親王等奏理藩院員外郎承祐署章京奉硃批知道了欽此○樊恭煦奏瓊州等屬歲科並試情形奉硃批知道了欽此○劉瑞祺奏歸綏道安祥病請開缺奉硃批着照所請吏部知道欽此○李瀚章奏補用知府潘培楷等期滿甄别奉硃批着照所請該部知道欽此○○安徽巡撫臣沈秉成跪奏爲陳已故大員前在皖省歴任州縣政績卓著遺愛在民籲懇天恩宣付史館並准入祀賢良祠曁附祀省城前任安徽撫臣英翰專祠以彰藎績恭摺仰祈聖鑒事竊查已故湖南巡撫臣左輔係江蘇常州陽湖縣人由副貢生中式乾隆癸卯科本省鄉試舉人乾隆癸丑科中式貢士奉旨以知縣卽用簽發安徽是年十月到省歴任巢縣南陵霍邱阜陽亳州合肥懷寧泗州等州縣嘉慶十七年署寗國府事升頴州府知府二十一年升廣東雷瓊道二十三年補授浙江按察使二十五年升湖南布政使是年十一月奉旨補授湖南巡撫該故撫持躬淸正爲政廉明辦事必審已量物務求其宜生平以誠　不欺爲主勁持一節不詭隨自挫故所至皆有政聲其兩任合肥也親督紳　纂修志書廣爲蒐輯親自手訂越十五月告成邑之城垣半多傾圯該故撫倡議興修集邑中士大夫爲之商　　感其忠勤解囊樂輸尅期興工修築完固厥後蒙亳教匪滋事各屬戒嚴惟合邑恃以無恐此外編保甲淸訟獄振興文教培養人才善政得民指不勝屈尤能講求農工水利教以孝悌力田每於親歴各鄉巡行阡陌察其勤惰柔以懲勸無力工作者量給資本以助之使野無曠上地無遊民而於疏濬之方樹藝之法無不口授指畫并并有條其前在南陵亳州泗州各任也當災祲之餘民不聊生該故撫捐廉爲倡工賑兼施並以民力拮据首請免賦三千一面詳定章程設立粥廠妥爲　濟保全實多而且注意學校添設義塾淸理書院田產籌增　　火經費端士習以崇風化勸種棉以厚民生併於城鄉設紡　令民勤習其中數年之後泗州一帶居民大半以此爲業名其布曰左公布實該故撫教養之力有以致之及升任頴州知府築亳南長隄濬　屬睢河值捻匪搆亂民心浮動奉旨飭拿該故撫率屬馳往擒斬匪犯聞喜馬安王三保李東山劉二鬼等多名化險爲夷民賴以安又旴眙縣民人孫國柱誣叛泗州書役謀逆一案該故　奉委查辦輕騎减從慨然就道藉查賑爲名報册傳喚一呼卽至逐層環質衆供僉同孫國柱俯首無詞遂以定案洎夫升任廣東雷瓊道不數年間由浙江臬司湖南藩司擢任巡撫其政蹟固有班班可考者惟念該故撫服官　省由牧令以至監司三十年如一日視民事如家事而其居官之淸廉自矢德澤之入人最深至今皖省士民猶稱頌不置該故撫在湘計及三年旋以奉　命來京另候簡用於回籍後遽行病故家居十載依然寒素家風當其彌留之際猶以君恩未報抱恨終天望北叩頭哽咽而逝迄今數十年追懷舊德歴久不忘核其宣猷布化樹績建勳實堪垂信史而列祀典據各屬紳士沈用熙　臚陳該故撫歴官政績聨名呈請由布政使阿克達春查明轉詳請奏前來合無仰懇天恩俯准宣付史館並入祀　良　旣附祀省城原任安徽巡撫臣英翰專　俾順輿情而資觀感並請飭下湖南撫臣詳摭該故撫在湘政績奏請一併附入循吏立傳出自逾格鴻慈除將事實册結咨送部科並國史館查照辦理外謹恭摺具奏伏乞皇上聖鑒訓示謹奏奉硃批該部議奏欽此○○奴才裕禄濟禄跪奏爲已故大員未完因公賠繳銀兩家屬無力代賠恭逢恩詔應否准予豁免請旨勅部核議恭摺仰祈聖鑒事竊查已故墨爾根城副都統恩合前於同治四年由吉林將軍調署盛京將軍任内募　　辦馬賊核銷勇餉經部議覆　减銀錢行令恩合與承領各員分半賠繳歸欵迨後雖有遵文呈繳之員總未一律完淸光緒二年問經前署將軍尚書崇實因查應繳各員多半病故叅革家屬均甚窮苦無力完繳奏請豁免聲明前署將軍恩合署吉林將軍古尼音布盛京副都統淸凱三人係屬大員應否准免出自天恩奉旨除恩合古尼音布淸凱外餘均着寛免欽此欽遵在案嗣准淸凱古尾音布將應賠繳銀兩均照數解交歸欵惟恩合應賠繳銀三千四百一十二兩四錢四分四厘　追未據完繳該員卽經病故兹據該旗協領詳據該故員之子候補驍　校咸奎呈稱伊父應賠交前項銀兩例應着落子孫代賠屢奉催追實因家道異常窮苦並無產業無力賠繳現恭逢光緒十五年三月十六日恩詔京外文武各官一切追賠銀兩皆得仰沐　鴻施分别查辦豁免惟有據實陳明懇請核辦等情前來奴才等查現准户部咨行具奏酌定恩詔豁免案内應豁欵目章程内開追賠銀兩本人無完在於子孫並兄弟叔姪名下代賠者如查明實係家產盡絶應請准其豁免以廣皇仁等語此案前署盛京將軍恩合未完應繳銀兩係屬因公追賠之欵　員業已病故應由子孫代賠現據該故員家屬所呈家道異常窮苦無產變繳奴才等詳加飭查委屬實情核其情節與部議奏定子孫代賠之欵如查明實係　產盡絶准其豁免章程亦尚相符可否仰懇天恩將已故墨爾根城副都統恩合前在署盛京將軍任内應賠繳删减勇餉銀兩准予豁免理合恭摺其陳伏乞皇上聖鑒勅部議覆施行謹奏奉硃批該部議奏欽此○○劉秉璋片再查永寗道李經義丁艱遺缺經臣請以候補道黄雲鵠奏補兹准部咨奉旨允准自應飭赴新任以重職守　檄飭遵照外理合附片具陳伏乞 
聖鑒謹奏奉硃批知道了欽此○○李鴻章片再據籌賑局司道詳稱已革花翎三品銜分發福建試用道　二等職銜傅廣因　直水災甚重工賑浩繁將歴年用度節省並變產湊銀五千兩解局兌收撥放由局詳請照章核獎等情臣查傅廣係大興縣人前在廣東　事被議革職本年恭逢皇上二旬萬壽隨班祝嘏奉旨賞給降二等職銜兹以直境水災關懷桑梓毁家助賑有裨時艱未　　其好義急公之誠臣前奏准廣賑捐章程道府以上捐銀五千兩開復銜翎又查革任四川臬司方濬願已革湖北荆宜施道董　瀚各捐銀五千兩均經奏奉諭旨賞還原職銜翎傅廣捐助鉅欵救濟災黎事同一律與奏定章程銀數相符且係曾經賞給職銜之員合無仰懇天恩可否將傅廣開復原銜領枝以資觀感出自逾格慈施理合附片陳請伏乞聖鑒謹奏奉硃　　照所請該部知道欽此　○○劉秉璋片再本年川省各屬禀報水火雹蛟各災據南川江津兩縣於三月内具報烈風雹雨爲災倒塌房屋一百餘間壓斃丁口九人入夏後又據鄰水黔江資州打箭鑪廣元酉　資陽安縣筠連綿州仁壽等　州縣先後具報河水泛漲　　居民房屋田土廟宇衙署城隄道路橋梁有被冲刷倒塌者有被浸灌　裂者惟五月十一日夜汶川縣桃問山頂起蛟水發被災最　淹斃人民四百九十二丁口曁分駐典史魯鳳章之妻周氏併其子女僕婦各一丁口衙署冲刷僅存被淹災黎三百一十八丁口其餘　廳州縣被淹災黎者或二三百户或數十户冲毁田土一二百畝或數十畝不等又據　縣具報北門外不戒於火延燒　民三十三家又據靖遠營具報該營城失火延燒二百餘户又據石泉縣具報小壩塲失火延燒五十九家又據資州具報馬鞍山塲失火燒燬氏房四十七間燒斃糼孩二名又據射洪縣知縣太和鎭通判先後具報各失火延燒各四十餘家均經臣督同在省司道等　撥閒　　令各屬地方官勸諭有力官紳就地籌欵分别輕重如意賑恤未經動用正欵被災之户尚無流離失所至被毁田土禾　業已補種城垣道路橋梁亦已籌欵修葺完固現在民情一律安謐理合附片陳明伏乞聖鑒謹奏奉硃批知道了卽着飭屬妥爲撫恤毋令失所欽此 
 
 

Page 12

 
 
[光緒十六年十一月廿二日京報全錄]  
　　宫門抄○諭旨一道録前○發抄　硃批五道○川督劉奏開修夔巫兩峽各項工程請立案摺○皖撫沈奏甄别知州片○川督劉奏請開復道員摺○大臣綿等奏考試漢教習事竣恭呈試卷摺○川督劉奏叅革武員片○滇撫譚奏調補州縣各缺片○十一月二十二日内務府國子監正紅旗值日無引見○克王澍貝勒延秀色楞額各假滿請安○烏拉喜崇阿假滿請安並前往西陵請訓○那王續假五日○芸公請假二十日○那公淸安各續假十日○果勒敏續假十五日○高釗中曹鴻勛各預備召見○召見軍機○發抄劉瑞祺奏直牧樂崇周補代州直牧奉硃批吏部議奏欽此○又查明各屬交代並無徵存未解銀兩奉硃批户部知道單併發欽此○又試用令梁佐基等期滿甄别奉硃批吏部知道欽此○又革令舒淸阿虧短交代勒追奉硃批着照所請户部知道欽此○又通判張喜田署太原同知奉硃批吏部知道欽此○○頭品頂戴四川總督臣劉秉璋跪奏爲夔州府知府汪鑑開修夔巫兩峽縴路轎路橋道事竣謹將工程經費立案緣由恭摺具陳仰祈聖鑒事竊查川江險灘櫛此而數不可枚舉其最奇險者爲三峽夔峽起奉節自鹽山爲三峽之首卽古瞿塘峽當峽口者曰艷　堆冬則出水二十餘丈夏則没入水中水高漲亦二三十丈勢險溜意人力難施巫峽在巫山縣東水經註云是杜宇開鑿以通江水沿峽一百六十里峯巒峭削所謂巫山十二峯也在湖北宜昌歸州境者曰巴峽卽古之西凌峽凡此三峽峭壁挿天懸崖千仞並無山徑可通閩道之難於斯爲　中惟一線川江急湍奔流上下行船絶無縴路每當夏季水漲舟行輒覆每歲遭覆溺斃者不下數百十人光緒十四年九月間夔州府汪鑑立志捐廉禀請開修經臣批准先從夔峽開工自白帝城起下至大溪對面之狀元堆止曲折紆廻約三十里施工之始工匠無所憑藉乃對壁鑿孔層累而上每開一大竇實以火藥燃引線而炸之旋炸旋鑿使千仞峭壁之腰嵌成五六尺寛平坦路　轎可以並行其中分造溝澗平橋十九道自狀元堆至巫山縣城九十里中造平橋二道拱橋四道並創開土石山麓亦成寛平坦路夔峽於去夏工竣迄今兩年當盛漲封峽之時行人往來山路肩挑背負絡繹稱便而舟行有縴路亦少覆溺之虞巫峽於十五年十月開工自巫山對岸起下至川楚交界之偏魚溪靑蓬溪止計七十五里地叚較長經費較鉅計造大拱橋四道迤逕開鑿夔險巇爲康莊今已一律告成本擬接修楚境巴峽惟力是視經臣電商湖北督撫臣接其回電由楚籌修是以修竟川界而止是役也該府汪鑑捐銀一萬兩臣籌撥間捐欵銀二萬八千餘兩渝夔兩屬官商樂捐銀二萬二千餘兩又錢二萬餘串除支用一切經費及設石椿鐵練等用外存銀六萬兩發商生息以作兩峽縴路轎路橋道歲修之資兹據該府汪鑑造册禀請立案前來臣伏查蜀出萬點赴衆壑者　門川水支流障奔濤者巫嶺徑路旣絶攀躡難登舟遭覆没之傷人鮮救援之術數千年來未能經營開鑿者誠以工艱而費鉅也該府汪鑑有志竟成竭一已之誠勝五丁之力免行人於胥溺慶主道之蕩平厥功實非淺鮮其平日居官亦復精勤廉潔培植士林合無仰懇天恩准將夔州府知府汪鑑降旨嘉獎以爲好善勤民者勸出自聖慈所有開修夔巫兩峽　路轎路橋道事竣謹將工程經費立案緣由恭摺具陳伏乞皇上聖鑒訓示謹奏奉硃批覽奏已悉汪鑑好善勤民着劉秉璋傳旨嘉獎該部知道欽此○○沈秉成片再勞績保舉候補州縣應於到省一年後察看考核奏明分别繁簡補用歴經循　在案兹查候補直隸州知州陳鈐自光緒十五年七月初七日保案奉 
旨後第五日行文按安省照限减半計算應以是年八月初十日作爲該員到省之日起連閏扣至十六年七月初十日止試看一年期滿例應甄别據藩臬兩司會詳前來臣覆查該員陳鈐心地明白尚能任事堪以繁缺留省補用除咨部查照外謹附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲改以鹽運同歸部銓選前四川試用道林壽鼎才力堪用遵旨陳明恭摺仰祈聖鑒事光緒十五年三月十六日欽奉恩詔内開自同治元年以來曾經任用現已革職官員除大計貪贓及居官不職以至失守城池各員若有事係寃枉被叅果有才力堪用者在京聽該衙門在外聽該督撫查明試開緣由奏明請旨等因臣查前四川試用道林壽鼎年三十七歲係福建侯官縣人由舉人挑取謄録光緒元年派充實録館漢謄録官三年全書過半議叙一等以知縣分發試用六年簽掣四川六月初十日蒙欽派王大臣騐放覆奏堪以發往十一日奉旨依議欽此七月十六日到省八年四月委辦鹽務總局文案十年九月署理雲陽縣年滿交卸十一月會辦江巴鹽務分局因在總局辦理辛壬兩綱鹽務議叙加三級十二年三月委管江巴分局帳目鑰匙十一月調辦總局收支所事因在海防案内捐升道員仍發四川試用十三年十月十四日由部帶領引見奉旨照例發往十四年五月到省經臣訪聞該員前在官運局當差有因公漁利情事彚案奏請將該員林壽鼎改以鹽運同歸部銓選奉旨允准在案兹據布政便崧蕃總辦滇黔官運局候補道夏峕張華奎會詳查得該員林壽鼎前辦江巴局務兼司涪萬轉運鹽本因該局司事於兌出銀兩平色時有叅差以致人言嘖嘖當時不能覺察固屬咎無可辭惟念獲咎之由係由用人失當究非爲已營私且該員之祖林則徐生前歴任封圻公忠夙著在朝廷垂念藎臣後裔每　推恩録用可否恭援恩詔將該員開復之處詳請具奏前來臣伏查該員林壽鼎前次被叅之案迄今兩年經臣詳加查訪實由失察並未營私其情旣有可原其才亦復堪用合無仰懇天恩俯准將前改鹽運同歸部銓選之四川試用道林壽鼎開復以道員歸部銓選出自聖慈非臣所敢擅擬理合恭摺具陳伏乞皇上聖鑒訓示謹奏奉硃批林壽鼎交吏部帶領引見欽此○○奴才綿宜鳳秀跪奏爲遵旨考試漢教習事竣恭呈試卷仰祈聖鑒事竊奴才等蒙恩簡派考試盛京宗室覺羅官學漢教習遵於九月二十八日將應考之舉人貢生等傳齊二十九日彌封試卷於十月初一日循例在盛京禮部扃門考試公同詳愼稽察夾帶傳遞頂冐代倩等弊查盛京考試漢教習向無額取定數奴才等悉心校閱擇其文理通順字畫匀凈者酌取八名卽於初四日面加覆試核對筆跡俱屬相符謹將試卷擬列名次恭呈御覽伏候欽定發回之日奴才等拆閱彌封開明姓名籍貫年貌咨部存案挨次捕用所有奴才等考試緣由理合恭摺具奏伏乞聖鑒謹奏奉硃批禮部知道試卷發回欽此○○劉秉璋片再據成都府知府朱其煊轉據署華陽縣知縣楊鞏禀稱訪獲兩江補用遊擊吳林卽吳源陞又名吳小溪留黔補用都司俟玉春卽侯寳廷又名侯華堂逗遛省垣有向人誑騙得贓情事傳訊被騙之楊心良核與訪聞情形相符等情當經臣批飭提府督委審辦去後兹據該府詳稱查得吳林係安徽旴眙縣人於咸豐十年投効江南軍營由軍功遞保遊擊並加副將銜仍留兩江儘先補用之員侯玉春係四川涪州人於同治八年投効貴州軍營由軍功遞保都司留黔儘先補用之員未敢擅自刑訊懇請將該兩員一併奏叅革職訊辦等情據此相應請旨剌部將副將銜兩江儘先補用遊擊吳林留黔儘先補用都司侯玉春一併予以革職俾得飭提人証質訊按律擬辦以肅營伍除咨部查照外理合附片具奏伏乞聖鑒訓示謹奏奉硃批着照所請兵部知道欽此○○譚鈞培片再委署鎭邊直隸同知李登漢在省病故遺缺查有候補同知直隸州知州王績威沈毅有爲堪以署理鎭沅直隸同知謝詩純調省遺缺飭本任同知鄧家榮赴任署鎭雄州知州許祖瑞調省遺缺飭本任該州知州現署河陽縣知縣成占春回任遞遺河陽縣缺飭准補該縣知縣湯錫錡赴任署富民縣知縣端木鴻鈞調省遺缺飭准補該縣知縣現署會澤縣知縣王宗炎赴任所遺會澤縣缺飭准調該縣知縣呈貢縣知縣李明　赴任遞遺呈貢縣缺查有試用知縣李馥年壯才明堪以署理新選永平縣知縣方宏綸現已到省應飭赴任以重職守據藩臬兩司先後會詳前來除分覈飭遵外謹會同雲貴總督臣王文韶附片具陳伏乞聖鑒謹奏奉硃批吏部知道欽此 
 
