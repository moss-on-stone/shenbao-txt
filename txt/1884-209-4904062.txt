# 1884 - 209 - 4904062

 

Page 1

 
 
[第九號畫報出售] [  點石齋主啟]  
　　本舘凡得本朝名臣圖像立倩畫手親敬鈎慕演說近時事蹟列入畫報以登四海欽仰之誠故前次三號畫報中繪有李傅相曾襲侯像而此次允　又有親王大臣與左侯相玉照想傾心賢哲者自必先覩爲快也兹於六月初五日發售第九號畫報仍附淞隱漫録圖說一則閲者鍳之此佈 
[淞南夢影録出售] [  申報主人啟]  
　　淞南夢影録一書爲申左夢鑑生黄式權茂才所撰皆記滬上風土人情小而烟花鞠部大而華洋交涉莫不備載此中閲之足以廣眼界足以拓　　筆情之輕倩命意之精微足爲海陬冶遊録之嗣響本舘取其原本用活字板排印成書訂成一本刻已告竣定於本月初三日出售每本收回工本銀八分售處仍照曩例想有目者自當共賞也此佈 
[避亂擾說]  
　　甚矣人心之無定見也寂然不動之中忽有紛紛譁擾者起而隨聲附和之輩頓改故當祇此方寸一亂貽悮大事後悔無及鎭定之功所以根乎學問藴養也猶憶髮逆初起金田半年之中如癰疽之潰爛一發不可收拾廣西種瘠民貧　烟瘴雨風俗樸愿而人情野悍鄉少士族正教寖微以故洪先生挾術以游但說天話居然授徒聚黨徧於兩廣一旦發難四處響應遂成星火燎原之勢後由兩粤竄出荆湘則羽毛豐滿飛翔天際更屬不可遏制矣試思起事不過二年賊蹤已蹂躪四　省豈易剿之土匪可比哉當時緑營湘兵諸務廢弛不知整頓營哨各員歳月支餉任意尅扣兵丁所得者十之二三有不兼顧他務以期貼補俯仰之處者惟兼他務於是技藝不能精熟而侵吞既多即教練舉劾之法亦復難以認眞聞風譁潰任賊長驅竟至數十城池相繼失陷而官軍固未嘗一見賊面也迨咸豐三年竄踞金陵賊更大振計用兵者已歷二年賊勢披猖如入無人之境東南數省淪没可待由是朝廷赫然震怒欽泒大臣頓兵相勦而江南大營之名乃震於天下竊謂以前之緑營有兵一如無兵惟其如此而後慮賊之至者皆若有朝發夕來之憂風聲鶴唳大抵謡言而蛇影杯弓不無誆怯固不可專咎民心之無主而當歸罪於標兵之無能也僕居浙省癸丑三月間金陵失守閤城鼎沸搬家者幾於空巷計自江甯至浙尚隔揚鎭常蘇嘉湖六大郡一路水程雖可順流而下而相去千餘里非一朝夕可逹何以聞警即徙雖欲暫緩一時而不得耶爲問去此適彼避亂河方則自杭州言之又莫如紹興然紹興止越一錢江三十里之潮自古吳越區壤東西沙洲有如甌脱疆界之嚴不容輕越然一統已久葦渡往來以億萬計論其形勢不過杭爲門庭而越爲堂奥去江寧千餘里轉憂一蹴而至一江之隔能保無恙乎惜當日無人辨論苟經道破不禁捧腹大笑矣然丙丁戊己以來大營支持逆遏洪流蘇杭一帶未即決裂遷者復歸居者不去又輙視匪亂爲尋常且有侍無恐以　賊必不至故庚申二月之禍賊已臨城郊外叢林大寺火光燭天旦晝攻破矣大憲且不知兵倉卒無備危若累卵居人困城内不知所爲以爲事出於驟閉城之後恐無所逃不知是年正月正當元夜張燈粉飾太平景象外間已迭接警報謂有一股悍賊潰圍而出浙西當自隄防聞是信者毫不爲意以致兩旬之後陡遭此變噫此非人心之無常何以前則擾攘而後轉優游乎盖癸丑寇亂伊始久不知兵革之事惶恐太甚反覺神情顚倒而日後則玩視之意存姑待心多希冀是以當避而不避耳然則今者法人索費多方恫喝中國允其他事而獨執法人自啟兵釁之說不肯允賠法人不能轉圜彼此相持不免於戰乃自同治初年各路克復至今二十年所見第一次兵爭之禍也將謂中興以來承平又久民不知兵故聞此警信而囂然不靖議搬議避耶顧吾謂今日法人如出於戰與曩日赭匪竄擾情形不同民間正無他患也葢兩國失和彼國之船無論是兵是商泊於此國口内者臨時必令出口待載兵而來再與决戰此時法國兵船口内並無一艘即陸續增調亦泊吳淞口外自憲以口外爲戰塲城内洋塲均無關礙開花礮彈至遠不過二三十里即向岸上轟擊力固不及而况洋塲爲各國通商公地資本億兆倘有損失必議賠償法人攻擊吳淞口以現在兵力何能遽破即使不測亦决無進港登岸毁壞洋塲之理吾不知自城内遷洋塲與洋塲遷他處者　何所見也吾更不知自洋塲遷洋塲者又是何居心也有識事勢者曰戰之無害於洋塲吾固知之然獨不知洋塲之上匪人伏處者在在可慮苟明揭戰事則城内外譁然鼓噪頃刻可聚萬餘人爾時官憲專管戰事西捕西團人數不多且將走避以防玉石之焚竊恐倉卒起事正苦於無人彈壓故寧先避之爲愈也然此說猶不盡近理蓋曾九帥威望素著勝算獨操目下分屯四郊者兵已數萬苟與法戰亦豈罄隊而出不留數營以保孤城内外也者此等匪徒原皆鳥合刼掠之外别無他志但得精兵千人分隊巡邏其患自可隱戢又何内亂之足云哉甚矣人心之無定見也 
[諭旨恭録]  
　　○六月初四日奉上諭前據張之洞奏歸化城副都統奎英阻撓公事於蒙民交涉事件偏袒徇庇各節當諭令察哈爾都統紹祺就近確查具奏兹據查明覆奏副都統　英於山西辦理邊務尚俾授意阻撓情事至私栽鶯粟令解户司懲辦清又糧地迭次行文先造底册辦理均無錯謬惟於蒙古五十窩盜分贜一案地方官審有確據該衙門兵司尚以現有要差咨提會審該副都統失於覺察咎實難辭副都統奎英着交部照例議處另片奏土默特蒙兵向賴游牧養贍現經編立客民户籍報地升科蒙古不免失牧之憂等語即着綏遠城將軍督率土默特叅領按照當年界址無論已開未開挖濠立界繪圖貼說辦理明確並著咨照山西巡撫于廿科時不得令客民任意指報以清牧界而安蒙民該衙門知道欽此同日奉上諭繼格奏神靈顯應請頒匾額等語熱河圍塲東西門内賽罕廟素著處應本年閏五月間官兵在圍塲黄棆栅地方勦辦土匪經該將領等虔誠默禱屢於接仗之際忽降大雨賊之火器不然得以殄厥渠魁實深寅感　南書房翰林恭畫匾額一方交繼格祇領敬謹懸挂以答神府欽此同日奉上諭張佩綸奏鎭將難期得力據實紏叅一摺據稱　福建台灣鎭總兵楊在元前於同治年間在台灣鎭署任曾因濫委營缺侵冒營餉革戰勒追嗣以銀兩照數賠繳奏結此次重至台南軍民無不忿詈並查叅將楊在田上年兩次丁憂　員係其胞弟並未聲明丁憂等語台灣地方緊要似此貪謬不肖之員豈能得力楊在元着即行革職勒令回籍台灣鎭總兵看何璟遴委妥員署理欽此同日奉旨鄭藻如補授通政使司副使欽此同日奉上諭前據李鴻章繼格紹祺先後奏稱熱河建昌縣及多倫廳附近地方匪徒聚衆滋事迭經諭令督軍會勦嗣據該署督等奏報屢次勦匪獲勝兹據繼格 
 
 

Page 2

 
 
奏整散全股逆匪生擒首要各犯一摺此股匪徒由白岔竄入赤峰縣屬並分竄賽漢壩底舊巢官軍整隊迎擊胆敢列陣抗拒施放鎗砲官軍分路夾攻匪勢不支紛紛逃竄殄斃多名生擒逆首楊長青等訊明正法惟匪目王端仁率黨二百餘人逃入圍内及匪目周元得等未獲仍着嚴飭各員弁　路追捕迅將在逃餘匪悉數殄除母留餘孽以靖地方該署督等前奏此股匪徒係宋敬思楊步澐爲自此次訊據匪供並無其人是否屬實着確切查明認眞跴緝毋任漏綱欽此同日奉上諭御史唐椿森奏河務緊要請飭各督撫認眞辦理等語河工關係地方利害　如何實事求是妥愼修防若如所奏領欵則層層尅扣承修官之幕友家丁又多染指委員防汛多末到工長官毫不如察各節種種玩視要工尚復成何事體着該督撫等嚴飭所屬各員於河工修守事宜務須工堅料實不准稍有尅扣侵漁委員等均應常　駐工實力防範不得擅離汎所倘有前項情弊即着從嚴叅辦欽此同日奉上諭張家口監督岳琪奏差滿回京虧短盈餘銀兩請减成賠繳一摺着户部核議具奏欽此○初五日奉上諭廣東水師提督着曹克忠補授欽此前日奉上諭李鴻章奏統兵大員積勞在營病故臚陳事跡請旨優卹一摺廣東水師提督吳長慶前因痛父殉難矢　勦賊隨同李鴻章轉戰江蘇浙江山東直隸河南等省迭克名城嘉興之役戰績尤多該軍駐紮江南辦理水利江防　廢具舉光緒八年率營馳赴朝鮮勘定亂民勞勩卓著前因在防患病迭經賞假調理兹聞溘逝軫惜殊深着照提督軍營病故例從優議卹任内一切處分悉予開復應得卹典該衙門察例具奏該提督戰功事跡着宣付國史館立傳加恩予謚並准其於立功地方建立專祠伊子　保初　賞給主事俟服闋後分部學習行走用示眷命勳臣至意欽此○初六日奉上諭侍郎許應騤奏遵保人才一摺前任江西南康府知府曹秉濬着俟服闋後交吏部帶領引見江蘇候補道葉廷眷着該督撫給咨送部引見廣東候補副將黄金福着交張之洞差遣委用記名提督賴長着發　福建船政局交何如璋差遣委用欽此同日軍機大臣面奉諭旨本日京察一等補行引見記名之禮部郎中許道培州部郎裕　都虞司郎中文琳着自初八日起按照名次先後每日一員於寅刻赴乾清門伺候召見如遇出宮行禮拈香日期即於次日預備召見後其次應行召見之員再行預備欽此 
[總署述聞]  
　　○昨聞官塲的確信息云前日總署已有電傳至滬允給撫卹銀兩若干其級不甚大本舘未便録報姑俟後聞又云如法人不從則可將福　兒所定五條約欵所云詳細條約議定其費銀一節可各請大國一人以爲中人云此語已轉逹巴公使而巴公使則止有一言云不能允從　並聞　欽使楊大臣已發電音請間美總統可否爲中國作中而美外務大臣覆電則言不知此事云 
[總署照會]  
　　○中法之事中國總理衙門曾有照會分致各國公使兹由西友録稿郵寄亟登於報以供衆覽見我中國之有辭焉照會事查上年十月聞本衙門將越南屬中國二百餘年歷年泒兵出關在北圻地方勦辦股匪及中國並無與法國失和之意等因照會各國大臣在案本年四月間法國福總兵到津與北洋大臣大學士李鴻章議定簡明條約五欵由李鴻章具奏找大皇帝不欲以屬國之故致失與國之好遂命李鴻章爲全權大臣與法國福總兵于四月十七日在津彼此簽押爲據此約第五欵載明兩　派全權大臣三月後照以上各節會議詳細條欵云云按照此欵條約本意所有約内分界通商及防軍應調回邊界何處貨物應運銷邊界何處各節彼此均應俟三月會議條欵　始能按本施行是以中國知照滇粤防越各軍暫駐諒山保勝一帶原處不得前進隨後陸續調撤以無悮約内三月後之期乃於閏五月初五六等日接兩廣總督電報法兵於初一日突至觀音橋粤軍原駐之處聲言巡迄三日内要諒山先行開礮找軍還擊互有傷亡等語本衙門正午詫異間初六日法國謝署大臣來署面稱福總兵在津與李大臣續定條約三欵限二十日撤回諒山高平防軍四十日撤回保勝防軍法兵依限往取諒山致被防軍攻擊等語本衙門檢　簡明條約五欵之外並無另有續約當即函詢李大臣據稱福總兵在津臨行　曾有是說並未允許亦無往來公文爲懇　　兵往取　　未免誤會福總兵期限之言必非法國有意挑衅也中國以顧全和局爲重故觀音橋之役地兵弁傷亡三百餘人不向法國索取償費並不詰間先行開礮之故嗣聞法國新授全權大臣巴行至上海當即欽派大臣尅日赴津候巴大臣前未照約會議條欵而巴大臣迄未來津近接謝署大臣照會請中國撤兵賠銀並有自取押欵賠欵之語查簡明條約第二欵載明北　各防營即行調回邊界現已　遵明降諭旨宣　中外第三欵載明法國情願不向中國索償賠費今諒山之事本係法國誤會期限轉向中國索取賠償既與第三欵顯然相背且未聞全球各國有此等無名兵費中國既與各國和好期於永久亦不能認此無名兵費爲公法所不直以各國久交之中國若坐視其出無名兵費亦各國所不願中國通商各口各國商民輻輳中國均應保護即各口法國官商教民亦在一體保護之列倘因索償之故法國竟以兵船滋擾各口以致貿易阻滯財産損傷一切應由法國獨認賠補絲毫與中國無涉各國並應禁止各處商民不得私自接濟軍前一切攻戰食用物件以守公　用特略述始末並刷印漢文法文條約照會及電報信函等件布告各國聞知此事是非曲直各國當有公論務希垂照 
[倫敦電音]  
　　○初十日倫敦傳來電音云中法會議一節李丹崖星使在巴黎斯請再展限數日而法外務大臣斐禮不肯允許云然限期本在十一日而目下仍無動静則已展緩時日矣 
[且有後命]  
　　○昨聞官場消息云中法兩欽差在滬上會議之後法欽差巴大臣已發電音至本國請法廷示下法廷回電請姑俟定見後再行電知今日暫緩云云然則彼此婉商兩爭者當不難兩讓也 
[津沽電述]  
　　○本館接到　津友人專發電音云中法之事已奉有决裂之旨又云招商局各産對已售與旗昌得價銀五百二十五萬兩又云協揆閶大司農政體違和以上電音皆於昨晨七點鐘接到想因聞有招商局出售之信以爲法事必然决裂然該局之出售初與法事無涉本館早論及之刻下中法兩大臣皆在滬上會議本埠傳聞則云和局可望告成即决裂之信官塲亦未之間恐津沽傳聞或不無失實也 
[法船無用]  
　　○法兵船赫墨林在福州擱淺及該船不可施救等情均已列報兹悉該船由他船陪送至香港由港回西貢即將該船坼毁不可復用矣 
[福州消息]  
　　○怡和洋行之大沽輪船昨日由福州來滬述及該處消息云法國兵船七艘現泊福州口外英水師是督亦在福州已調兵一百二十名上岸保護各西商城外與租界毗連之處有一橋英國密測兵船現泊橋邊倘有警信即可將橋拆去以阻人往來而西商亦早爲之備約定開警即放砲二門各商即至英領事公廨聚集合力保護至該處華人則有逃至山上以預避者 
[閩事瑣談]  
　　○北后街李某在船政學堂爲藝童近因法船駐扎馬江勢將搆釁爲其萱堂知之每以　憐故深恐羅禍　致速歸至初五日某母接覆信悉何欽差諭禁極嚴斷雖禀假是晚竟吞烟而卒揣其意以爲身死而子方可旋重得生也鳴呼慘矣○山兜尾尾營口巷嚴某偕堂弟某友人林某於初六日同往酒樓盡醉而出順道至光禄坊早題巷口某酒肆索飲蓋爲尋舊釁來　某店主夥徒見其來意不善便即躲避嚴某等恃醉行凶將某店器具盡行打碎鄉里咸鳴不平爲之罷市某店股東某婦擒送到官訊將某之堂弟責打三百板鮮血淋漓嚴林俱有捐 
 
 

Page 3

 
 
職痛加訓斥均行拘押限令繳照聞者爲之拍掌稱快○初八日李中堂派來差官二員到閩齎投公文一角何制軍當堂開拆閲後隨即派关轉致張星使察閲患軍　旁午自　十分緊要公事耳○初六七兩日馬江燃砲爆聲震天城内多有驚者查得係英美兩國俱有兵船進口我軍法軍均燃砲迎迓彼亦答禮故十分喧閙也○長門下江一帶鄉民最稱勇悍團練舉行甚爲週匝號稱十餘萬官資軍火自備薪糧并願設奇破敵請爲先鋒此舉可爲中朝生色也○康游戎長慶督造砲台遇有過犯不論屑背鞭撻流血方罷士　怨之前星使看演大砲水巴雷諸多遲延至于失響康游戒因子摘　未始非士　悮之也兹又聞邇日演砲失響星使疑爲火藥受濕着令晒乾方騐出以鹽雜入有以硝未化爲禀者或傳該營弁私受法人賄賂但軍情嚴密傳聞異詞未知確否姑述之以俟續聞○初八日制軍壽辰文武官員一切禮儀璧謝且不受祝云○藩轅牌示福安州徐承福調補莆田○法船於前日又來二號南台所有各國洋　均請　軍撥兵防守云○　法事自下照常不見動静 
[福耗]  
　　○傳差福州有匪徒乘此人心惶惑之時揭竿倡亂其勢猖狂並有戕官清事示知確否姑録之以符新聞體例而已 
[京師近事]  
　　○上月二十九日風聞南苑内有恪靖親　幾哨駐紥奉候相嚴諭不准出苑閒　致生事端等語宿衛之兵素稱勁練又得侯相約束而整齊之軍政爲之一肅矣○差二十六日總理各國事務衙門接到海口電信各堂官齊集署内商議事件深謀密語非他人所敢聞也○閒步軍營已將所選年壯身長之技勇兵一千名及旂佐花名細册咨送神機營並詢此項兵丁應用何項槍械以便作速赶辦云○直隸元城縣民人王自有因與同姓　　之王是有挾伊控告之嫌遂持刀向之尋釁　罵爭鬥王自有逞忿威　並喝令王瘸仔用鐵錠刀棍札砍致傷王亮　右膝左右臁肕等處身死報經元城縣相騐訊定通詳現經直督題咨到部除將本案兇　擬絞外並將該處地面官職名移咨吏部照例辦理云○正陽門外爲九門第一繁盛之　惜　道崎嶇塵沙眯目一遇雨後污泥没踪尤有行不得之歎近經坊官諭飭差吏向前門大雨至珠市口及肉市珠寳市鮮魚口大栅欄觀音寺等處大小各店舖每家每日捐當十大錢一二枚三四枚不等自用公正人雇夫掃除鋪户均樂於從車行人亦頌德勿衰豈但撲云十　章哉○中西坊署於上月二十八夜逸去押犯三名内一犯係明火打搶案業經供出夥盜十六名未經捕獲是夜該犯穿墻而出復將可穿之穴堵塞然後逃去可謂從容不迫而獄卒之漫不經心已可概見 
[商局餘聞]  
　　○招商局售與旗昌　節外人皆謂恐法人開釁故售之美國更得自爲保護然有人言及照萬國公法必須數月前先行售與方可自爲　理若現在將次開釁之際美仍不能照顧也然則可知該局之出售與法事無涉矣 
[試放水雷]  
　　○鎭海爲甯郡之咽喉現當海防緊　故于戰守器具無不精益加精聞提憲歐陽軍門近又新購水雷到防於初九日同統帶練軍　統領在招寳山口門演放二具一時響震山谷水勢壁立萬仞是誠防海之要需也 
[辦事易地]  
　　○昨日旗昌洋行登告白於西字報言招商局一切應辦事宜皆在旗昌洋行辦理輪船公司寫字房則設在該洋行樓上係朝北門口云 
[團定期]  
　　聞西商團練兵定於下禮拜四即十七日會操一次西商之講求武備有如此 
[吳淞消息]  
　　○前晚九點半鐘西南天際忽見盌大之星光閃闪而起計有六七枚緩緩向天空而行至東北落下其光大逾尋常色甚紅鎭上居民咸見之　昨報之二枝半桅法兵　寄椗一節今晨八點鐘該船已從口外啟輪至張華浜並未停泊即駛入申浦矣○昨晚六點半鐘淞口寄掟之南琛南瑞兩鐵甲船登瀛州開濟兩兵輪船均同時開往江陰公幹○昨聞有法國兵國兩艘即日抵淞云 
[寳山縣示]  
　　○　用同知調補江蘇太倉州寶山縣士爲出示曉諭事照得近日因欽差大臣内閣學士陳署爵督部堂曾駐滬會議法越之事竟有不法棍徒在吳淞鎭一帶妄造謡言以致人心惶憨居民恐該匪徒乘機滋事不免遷移本縣境在商　統領慶軍提督軍門曹派撥右營赴吳淞鎭並派弁勇至北門分别駐紥設卡以資彈壓巡防一面嚴密查拿造言棍徒務獲究辦外合亟出示曉諭爲此示仰諸邑人等知悉各勇分防　恐爾等　惶藉資鎭守起見爾等務各照常安居生業切勿聽信浮言驚疑遷徒倘有棍徒敢行造言生事定即嚴拿到案廪請大憲以軍法從事不稍寛貸凛遵特示　光緒十年六月初十日示 
[約束勇丁示]  
　　○營帶撫標滬軍營記名提督軍門果勇巴圖魯蕭爲出事曉諭事照得本軍門領兵多歷年所號令素尚森嚴兵民到處相安現年本營驻防滬上分派哨隊扼洛城外内要隘晝夜巡邏無非　保護商民綏靖地方起見疊經傳諭各勇丁恪守營規不得私行閒蕩及　酒鬥毆嗜烟宿娼以致滋生　端查上海爲中外通商口岸五方雖集良莠不齊誠恐流痞妄拉名色招謡撞騙並胆敢紏黨乘間肆擾閭閻遭其毒害痛深切齒歷奉各上　嚴飭稽查如有此等匪徒不思改邪歸業有犯前項情事一經捉拿按法懲治除飭各哨弁嚴明訓　周密　巡外合行出示曉諭爲此示仰軍民人等知悉倘有勇丁違禁滋擾許商民人等來營指稟究辦爾商民亦毋得挾嫌妄瀆致干未便其各凛遵毋違特示光緒十年六月初九日告示 
[諭辦民團]  
　　○上海縣正堂黎爲曉諭事照得本縣諭飭各鄉鎭雇募團丁量給工食由董督率巡防本諸守望相助之意而並不擾及閭閶在目前固爲要務即平時亦復可行如有不得之徒揑造謡言滋生事端准由該董送究至烟館茶館均於初更時一律閉歇倘敢不遵深夜開啟容留匪類并候提究不貸 
[夜巡嚴密]  
　　○上海縣黎邑尊諭飭各紳董舉辦團防刻已議定每舖派團勇三十名由董領隊手執曰旂上書奉憲某鋪民團字樣　夜邏察團勇所穿號掛上亦書明某舖民團各擕洋鎗灣號銅鼓等件梭巡大街小巷並於火神廟會哨一次以杜偷安不出之弊邑尊亦每　乘馬帶領飭勇等親出盤查並嚴諭守門兵弁如有緊急公務非有對牌不准擅開杜漸防微綢繆周　邑尊眞王事賢勞哉 
[賭徒枷號]  
　　○某書鋪手民徐瑞五吳繼榮招摇撞騙局賭誘人即滬上所謂牌九司務也事聞於北局委員金君訪拿到案辭达總局馮蓮士刺史　該二犯設局誑財情殊可惡飭各責三百板枷號一月發新北門示衆 
[淫娼宜懲]  
　　○英租界鶴鳴里内有蘇婦胡張氏向爲婦女薙面賢居于此有一女今年二十一歳貌既醜陋性又憨痴彷彿紅樓夢中之傻大姐其母出門時常　之照料門户以爲痴丫頭固不解春情也比鄰有無錫人李蕭氏者人皆稱爲二阿姐慣作鴆媒醜聲潘遠近前日胡張氏出門其女忽闖至二阿姐家二阿姐乃　之登樓則有粤人某甲在焉胡張氏逼女與之同臥雲雨既罷給以青蚨白翼囑勿漏泄春光並言粤人尚欲製新衣與汝穿女聞而默然悵悵歸家適旦母亦至女不復記二阿姐之言盡吐眞情且言下體痛甚其母視之瓜字果已分矣遂大怒尋李蕭氏吃講茶李蕭氏羽黨既多舌鋒又利胡張氏不得洩忿復於夜間十點鐘時同至捕房　捕頭飭包探秦少卿送英會審公廨黄太守飭將李蕭氏胡張氏母女均交官媒聽候訊辦夫以二十餘歳之女郎而猶未解人事此誠不可多得者何物淫嫗竟引狂暴之子玷此清白之軀實堪痛恨 
 
 

Page 4

 
 
[英界公堂瑣案]  
　　○陸許氏稱姪女今年二十歳寄在我家逐日至練絲綫做工常到張金生家玩耍前日女竟不返聞被張金生藏匿爲此訴捕拘張送案張金生供不知伊女被何人誘領我確不知黄太守飭將張金生暫押着該氏明白具禀呈候察究○蘇婦吳氏稱開花烟舘昨夜有大馬房之馬夫四人欲拉妓女金寶出外妓以深夜不允即被毆打攫去金戒指金簪等件傭婦亦被毆打及報捕若　均已逃散等語鉛捕頭請派差協捕往捉馬夫等究辦黄太守准如所請○二百廿四號華捕稱擺餅　之范得全向一人索洋一元不遂兩下爭毆其人受傷報捕拘范送案受傷人現在醫院不能投質黄太守飭范覓保出外俟受傷人投案再訊○周湯氏稱前被王貴持刀尋衅報捕拘案　判押四十餘天始釋放出外詎　夜在鄭家木橋堍遇王又被捋去金鐲一只并枉失金飾及巡捕來時王已將金鐲轉遞别人今蒙送案請辦并稱王係安清道及王貴供與該氏拚識昨夜我到伊處伊另有所私給我錢百文囑往客寓住宿故與爭論旋兒該氏出外我　隨行又致扭毆適巡捕來該氏竟誣我攫物黄太守商之施繙譯以該氏所稱攫物硃難憑信惟王亦不安分判押三日○陳九莊稱失煤炭一簍任翁阿六家查見原贜報捕盤問係陸全雲行竊賣與翁阿六者因獲陸全雲一併送案施繙譯請將窺犯及窩贜人一併管押三禮拜黄太守允之○捕送擺設賭攤之顧阿倫請辦黄太守判管押七天以示薄懲 
[法界公堂瑣案]  
　　○前有南匯人連某遞呈控稱妾某氏被鄉人王木林誘至滬上寄於紫來街楊公館轎班金阿喜處請是金到案將妾交出翁太守准詞飭傳去後王將連妾從公館領出送交寗東里張　尚家致金無從交人前日途次遇王杻進捕房昨日解案訊理金供訴前情稱與張並不相識包探孫寶生禀稱清晨王曾供出張和尚爲此帶同至寧東里詎張家閴寂無人詢之隣人據云現在上海縣署涉訟王供連妾與張係兄妹放從楊公館領出後送交張妻收管太守謂今日原告未到張在縣署不知所訟何事着將于管押待往縣署查明并俟原告到案再行核辦○八仙橋捕房將打　之二人解送到案原告徐之發訴稱在公平洋行張悔卿處拉包車昨晚九點鐘至四明公所附近寄信途遇此素不相識之　將肩膀一拍稱要借洋且其黨四五人舉手即毆致被扯碎藍夏布馬甲并失去手巾包内洋一元散錢二三十文扇子一柄兩手均被毆傷以致骨折麻木太守着包探揭去兩手所貼膏藥見骨頭並未腫漲諒未打折及訊原告如何將人拉進捕房答稱到捕房時伊說　欠伊錢文致捕房不肯營押將伊釋去飭我投公堂控告　守駁其既不相識捕房釋去後如何　將伊尋到徐稱打架詩有人識伊信明　之住處故能尋到被告胡畢有供稱與徐素來相識前年曾爲伊替工伊欠我錢一千四百文向索無着昨遇諸途　伊吃茶伊不答致相爭鬨並未打伊太守謂既未打伊衣服因何扯碎胡稱俗云相打無好手太守問作何生意如何起衅胡供　譚同興做小工徐紏集流氓四五十人要吃講茶翁太守謂爾等皆非安分之人徐堅稱並不欠錢伊欲拆梢毆我時有人眼見徐亦稱有見　在外太守着將徐胡二人帶出飭傳見証即有八十餘歳光景之白髮婦人後隨一小兒匍匐案下自稱計張氏該小兒稱名張　英今年　歳與老太婆素未識面伊等打架我所眼見穿白馬甲者將穿藍衣者毆打并撕破衣服太守問何人呌　來此兩造共有幾人答稱穿白馬甲者呌來兩人對毆並無别人白馬甲者蓋即胡畢有也太守又詰計張氏稱係徐姓邀來惟望見互毆而已太守謂爾等早將見証人邀來預備串供何謂不相識今先訊打架案着明華有交保出外賠償衣服後再究○前報列包探獲到洪錢兩男婦解案訊明通姦逃逸分前懲有後將錢暫送善堂俟其兄到案具領昨據錢阿元錢了頭兩昆季投案呈訴太守詰其可與洪阿成同村答稱相隔四五里洪係　母之婿本屬戚串太守將錢申斥并諭阿元昆季將妹領回管束嗣後不准洪到家厮昆錢等叩謝領妹而去○包探見有東洋車夫持白夏布長衫質諸押店意必竊緘向之盤詰車夫周聚福稱係徐匯教堂中學生遺失車上者當將人贜一併解案周照前供認太守着將長衫暫存捕房俟領周　　六十下　儆○陸逢春昨送謝阿三到案禀稱本習銅匠現方失業初九日在某洋行門首此人向我一望說我氣色欠佳恐有口　我以失業告之伊云薦爾去拉風扇可月得工資洋七元我即懇其汲引伊云須先付飯食洋一元遂偕至家中取洋交伊一同前去詎半途逸去現途遇送案謝供肩挑度日住寶善街客店所取洋元被同夥人眼見分用不能歸還太守謂原告云此人既不相識何可先付洋元爾之粗心實屬已甚判責謝二百板完案 
[輪船來滬電音]  
　　○英公司輪船格來提昨早六點鐘由香港開來上海 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫病管見]  
　　○醫安凌嘉六先生云今年太歳在甲申南政厥陰風木在泉少陽相火司天在人則左尺脈不應自六月初一日戍正交大署四之氣至秋分節太陰溼土主令陽明燥金客氣民病必多暑風溼温霍亂痙證大凡用藥切忌　提表汗如香薷桂枝　麻柴胡前胡當歸曰芷羌活獨活防風葛根蔓荆天麻桔梗細辛浮萍西河柳大豆黄卷淡豆豉之類一或快用禍如反掌爰告病家醫家同登仁壽之域内經云必先歳氣毋伐天和此之謂也 
[東灜瑣聞]  
　　○日本宏化年間有印度人知夫嗜者寄居小笠原島之支島耕種物産販運出洋管業至今頗有積蓄爲該局首屈一指之富户前經入籍此次因營造皇宫該島所出大料材木甚多日廷委知夫嗜採運云○此次日本核查全國大漁船出洋捕魚者一十六萬九千二百二十七艘小漁舟用於川河者二萬四千五百七十七艘○日本政府近派東京大學校委員江治元五郎前往朝鮮國採集凡有益於農事者各項種植物産種類回國俾資傚法培益農務○先年日本人林尚史及輪之已助兩名悮　朝鮮之松島又名蔚陵　爲無人島見山上櫬木材料甚多招國人往山採伐去年經朝鮮政府請日廷查辦越界盜伐材木之人於是派内務檜垣司員帶同屬員巡查前往該島查得果有國人在彼採伐當經將國人帶回本國分遣回籍該島即由韓廷派全錫圭爲島長於今春由南洋開拓便金玉均訪得該島長受私舞獘禀明政府將　長嚴究時金玉均留於東京聞與日商定約將該島已伐之木作為三萬餘金以一萬造朝鮮公使者費一萬爲運費其餘一萬金留充維持商務資本前經登報兹聞金玉均實與横濱美國商人定約將該島所伐之木先借金二萬元作抵當由美商租得日本長寶模棱兩船運木已抵神户交美商之分行所以林尚史及輪之已助兩名以該木係彼等在山採伐何得擅與美商私自買賣請狀師岡崎高厚繕禀控美商於該管領事官業經美領事受理未悉將來如何判斷也○聞得長崎港有中國人陳某住租界梅崎地方永吉號内之姪因素性偏執稍不遂意即欲尋死七月廿三日夜出門不回次早巡查在出島看見浮屍即荷蘭領事舘前海傍走報中國領事署派委員帶同醫生檢騐係自尋短見溺斃當由屍親收殮云 
[朝鮮近信]  
　　○近接朝鮮來信稱自閔泳翊金玉均歸國以來朝廷政事一如其舊無所變更唯來探問各國情形之客晝夜接踵問前如市云又俄國公使於去月二十五日進王京與韓廷大臣會商條約事件仁川港泊有俄國兵船兩艘德意各一艘該港今年商况之苦難以名狀因此不肖之輩作奸犯科層見疉出近時日人與韓人滋事處罪者已八名尚有日人兩名與土人串謀私鑄當五分錢近已發覺拘辦矣又稱日本人遊歷界址現當擴充故小林領事官帶同屬官踏者近傍界址云又去月中旬前由王城起旱遊歷平安道之磯林陸軍守備行　元山兹擬與交卸元山海津守備同道折囘王城云又言中國人某者與該國正三品官李範晋因事口角甚至用武毁裂衣冠李官見中國人猛不敢與較不料事已聞於國王即　李官之職一面移請中國政府查辦又釜山通信稱該港居留商人自前年以韓錢出入兌换不便是以開設韓錢兌换店以便内外商人兌换紙幣錢鈔行之既久韓人恒多取信亦以錢貨爲不便内外商人大半存於錢店進出或出本票習以爲常當初商人二十餘名集股四十每股出金五十元股開韓錢兌换店後因生理清淡在股之人間有抽本難以支持其中有兩人於去年八月中旬倡議將股分未抽者歸於商法會所其房屋生財等務賣與會所營業由會所主持另用前○手人白石直道並添用豐前小倉同理店務至去年臘月間商法會所聞韓錢兒换店拮据情形市面不能取信當經會所執事人命司帳前往核算該店盈虧情形查得銀根無缺帳簿相同是以店務大爲轉機市面通行生理愈形熱閙倍於往昔不料係經手人白石私做小貨虧空巨欵於核查時就往來之家調借彌補近時因最大往來之山本新一因公前赴上海一時市面謡言復起凡有存欵者執票收銀接踵於途赶即陸續兌付後尚缺一萬餘金白石知事已破只得向商法會所實說虧空情形所有未經付出之票持票之日本人朝鮮人皆擁至商法會所迫取日夜不絶惟朝鮮人更形狼狽現在會所定將經手白石送官究辦於是集衆會議此店非會所公衆本意開設原係有該店股東創設本國人被該店倒失者無法可想惟朝鮮欠解之項係信中國之人至今日以致被累若不設法理楚一朝失信恐將來商務萬金難買一信大爲妨碍且彼此皆用票期爲准議員中二三名主議其餘皆贊成之由是朝鮮之人益重中國人之信義所有送官究辦之白石山本兩名業已訊明當將無罪之山本釋放處白石以禁監二年監視一年並罰金四十元且言開港以來所未嘗有之事云 
 
 
 

Page 10

 
 
[光緒十年六月初四日京報全録]  
　　宫門抄○諭旨七道録前○晉撫奎奏接辦各項緣由摺○織造世奏請留司庫片○陝督譚奏守備病故片○東撫陳奏援請立案片○陝撫邊奏叅革武舉牌○大臣豐奏爲奏聞片○晉撫奎奏委署道府夾片○六月初四日内務府國子監廂監旂值日無引見○謨公謝署廂紅蒙都統照○張家口監督岳琪到京請安○瀅貝勒福錕陸潤庠各請假五日○齡公續假十日○掌儀司奏初九日奉先殿親行禮節○召見軍機花尚阿○○暫署山西巡撫布政使臣奎斌跪奏爲按辦修濬文峪磁窯兩河工程並開設桑棉戒烟各局應需經費請於善後欵内動支恭摺其陳仰祈聖鍳事竊惟晋省善後事宜業經撫臣張之洞擇其緊要先後飭辦並已分嗢奏明在案臣謹就現在情形而論如修濬河工以消水患勸種桑棉以輔地利戒除烟癮以衛民生是三者亦皆善後切要之圖必應次第籌辦惟思民可與樂成難與慮始惰民狃於　舊憚於謀新若非提倡舉行董率興事則凡利害所關欲聽民之自爲勢必畏難苟安難牧實效幸撫臣早經規畫已行其端臣漸次舉行俾竟其緒合將現籌辦法縷晣陳之太汾所屬文谷磁窯兩水農田利焉自文峪東徙並入磁河沿河各村又復攔壩賣水以致正河淤塞横溢旁流上自文水縣之東西宜亭下至汾陽縣之甲家堡二十餘村均成澤國幾於無歳不灾訟爭無已當經印委各員迭次履勘於水性之順逆民性之公私一一體訪明確繪圖貼說禀請籌欵興辦前來上年五月於文水境内堵張家庄决口所有抱河之堤護村之堰僅止擇要興修於汾陽境内築百金堡大堰疏宣柴堡淤塞其時亦因農忙工少爲急則治標之計未竟全工俟於十一月開辦上游自文水縣南北張家莊起迄汾陽縣之西河堡止就現有河槽挑挖文峪新河磁窯之水不令併入聽其仍行故道則蕭家莊等村仍可同沾水利本年五月開辦下游自西河堡起迄孝義縣之霍家堡止使全河通暢以逹汾不致停蓄潰决則申家堡等村自可永除水患通計上下游長共一百餘里深以六七尺爲度寛則三四丈至八丈不等此外磁窯河槽宋家莊壩文湖圈堤霍莊土埂均係要工亦擬一併修築其開挖河身兩旁間有佔用民地酌給地價俟查明畝數另案奏請豁免應徵錢糧此文磁河工之大略也蠶桑木棉託業既正獲利尤豐曾經通飭試辦惟省城開風氣之先首邑爲百城之望自應先於省會設立桑棉局飭太原府陽曲縣辦理以求樹藝以嫻紡織並從外省雇取匠人購買機具由局試辦務期合屬紳民皆來取法其東之平定東南之澤潞南之平蒲解絳桑棉有而未盛則飭逐漸推廣毋僅囿於一隅省北關外風沙苦寒桑棉兩不相宜則飭另求利民各植物不必限以一格行之數年辦有成效即遇年設不登亦可藉資生計似亦備荒之一助也近傳戒烟之法致力最捷惟醫則延自外省藥則攻補並投食則膏粱疉進貧民無力措辦爲難上年省城次第設立三局本年添至五局局各一醫分排定額挨次就治來者因藥料食品由局備具不費分毫且因去疾稍速爭先恐後相率改圖即距省遥遠亦且絡繹而來計每局每月頓起沈痼者不下一二百人固以見從前流毒之深幾於沉溺不返而現在改過遷善之衆亦可知舊染汙俗何嘗不可轉移以上三端惟河工經費較鉅查沿河之平遥介休等縣商富尚多聽其量力相輪不敷之欵應與桑棉戒烟各局經費一併由善後欵内給發但使文兹工成良田不至漫灌桑棉事舉沃土不至荒蕪洋烟習除士民不至游惰是雖動欵於目前仍可收效於異日晉省大祲以後興利除獘諸端似宣無逾於此應需銀兩請於善後項下動支並請援照奏准四天門等處路工成案免其專案報部統俟一律告竣即由臣飭令清源局司道核明確數歸於善後核實造銷以省案牘所有接辦文峪磁窯兩河工程暨開設桑棉戒烟等局動用善後欵項各緣由理合　摺具奏伏祈皇太后皇上聖鑒謹奏軍機大臣奉旨着照所請該部知道欽此○○世勳片再奴才衙門司庫筆帖式庫司等員向例五年任滿呈報内務府更换如有當差勤奮歷准奏留在案今查司庫銘佑經前任織造立山兩次奏准留任兩年又筆帖式錫桂亦經留任兩年該二員扣至本年六月均届期滿除筆帖式錫桂由奴才呈報内務府更换外惟查司庫銘佑在任有年熟悉織務現奉傳辦綉緙龍袍褂等項活計工程浩煩必須敬謹趕辦奴才當委該司庫常川在局督催彈壓深資得力未便遽易生手况本届大運將次開辦亦須諳習織務者隨同辦理合無仰懇天恩俯准將司庫銘佑再留二年俾收指臂之臂助奴才爲愼重織務起見是否有當恭候聖裁爲此附片具奏伏乞聖鑒謹奏軍機大臣奉旨意照所請該衙門知道欽此○○譚鍾麟片再臣准陝西固原提督雷正綰咨提屬宜君營中軍守備胡炳南得患虚勞病　醫藥罔效於光緒十年四月初八日在任病故並聲明俟取具該故員嫡親醫士及承查印甘各結至日另文咨送前來臣覆核無異相應奏明請旨開缺其所遺守備員缺陝省現有合例人員容臣揀選請補理合附片陳明伏乞聖鑒訓示謹奏軍機大臣奉旨兵部知道欽此○○陳士杰片再現准吏部咨奏定教職季者章程内開遇有缺出用二等舉人一人現任政教及應補教職一人拔貢聞用教職及優貢教職一人孝廉方正教職及教習教職一人捐納教職一人周而復始毋得輕議更張等因富經轉飭潘司遵照經繹部文自係疏通正途以崇學術起見惟查教職人員其班次雖自輕重之殊而既經綸委多寡亦當相稱按照新章核計如現任改教及應科教職拔貢優貢孝廉方正教習各項人數皆不甚多多者二三十人少則竟有無人者人少便易流通其在現任改教以下至教習教職各班固屬稱便而擁擠專在大挑與捐納兩途查東省二等舉人候委者共有五六十人較之别班倍形擁擠未奉部章以前向係連委兩人又捐納一項多至一百九十餘人奉文而未考騐者尚不在内名次若後輪委者無期即大挑二等舉人雖不及捐納之多然委班僅委一人亦竟輪署維艱轉不若應補教職及拔貢優貢孝廉方正教習各項輪委之速竊維候委教職其資格以二等舉人爲最優部臣定章亦爲疏通正途起見然人數較多於别項輪委轉難於他途至捐納一班雖非盡由科甲而既歸教職科甲亦半出其中凡捐請分發考騐候委者均係有志上進人數每至數倍委署無期其途未免過隘伏查頒發章程内載教職委署捐納之下註明山西省連用二人自必爲人數過多藉以疏通之故東省大挑捐納兩項均屬異常擁滯惟將班次仍遵部章以五項爲一輪而人數則請將二等舉人及捐納教職仿照晉省相納成案均連用兩人以期稍資疏通據藩司崇保詳請具奏前來相應請旨飭部查核立案俾得遵照辦理謹附片具陳伏乞聖鑒訓示謹奏軍機大臣奉旨吏部議奏欽此○○邊寳泉片再前據安康縣詳民人高得幅兒威逼張估滿自縊身死案内有武舉張定魁開塲聚賭又據甯羌州詳武舉成致祥成致中弟兄藉修廟工爲名違禁抽收商賈錢文入已各等情當經飭查明確詳由籓臬兩司先後會詳請叅前來奴才查張定魁係光緒元年己亥科帶補丁卯科中式第一百二十名武舉二年會試票扯陝安鎭營以千把總用撥營當差嗣因訪聞劣蹟革除差糧成致祥係同治九年補行甲子科中式第五十六名武舉成致中係同治十二年癸酉科中式第一百一十三名武舉今張定魁開塲聚賭致釀人命成致祥成致中藉工科歛匿帳抗傳均屬恃符妄爲不安本分相應請旨將張定魁千把武舉成致祥成致中武舉一併革去以便分别嚴究歸案擬辦除咨部外謹會同陝甘總督臣譚鍾麟附片陳明伏乞聖鑒訓示謹奏軍機大臣奉旨着照所請該部知道欽此○○豐　等片再右衛城守尉文順隨缺衙署房間自同治二年借項修理以來迄今已進二十餘年坍塌過甚不堪棲止兹届綏遠右衛兩城官兵借項修理衙署房間之期應請一律借支减半修房銀一百二十兩俾　修葺其所借銀兩亦由藩庫耗羡項下動支分作四年扣還歸欵理合附片奏聞伏乞聖鑒謹奏軍機大臣奉旨覽欽此 
[○○奎斌片]  
　　再冀　道左雋革職遺缺查有太原府知府馬丕瑶剛方質樸爲守兼優堪以署理所遺太原府知府篆務資有新授蒲州附知府沈晉祥才長職敏事理明　以署理除檄飭遵照外理合附片具陳伏乞聖鑒　奏軍機大臣奉旨吏部知道欽此 
 
