# 1891 - 187 - 4906546

 

Page 1

 
 
[重印大题文府出書啓P ][  點石齋告白]  
大題文府一書海内風行幾如左太冲三都賦成洛爲之紙覺前印數千部業已陸續售罄而購者仍復踵趾相接爰擬將此書重印數千部卽白開工約兩禮拜當可出書有願躉購或附印若干部者請早來而訂可也此佈 
[新印左文襄奏議繡像三國演義出售] [  圖書集成局啓]  
二晝俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀勝算由堪媲美武侯披閲之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手澮圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠甲報舘或申昌書室選購各外埠則購自甲昌及賣申報人均無不可 
[日本宜崇尚漢學説]  
星期無事聞客談寓滬日本人福原尾本等刃斃華人沈關福一事不禁喟然而歎曰有是哉日本之可不崇向漢學哉夫人未有生而知禮義者惟勝衣就傳卽納之于軌範教之以誦絃俾日就月將沐浴乎詩書之澤而後能化其桀驚漸底於馴良若良玉然從未有不經切磋琢磨而卽成圭璋之器者也日本自明治踐阼政號維新一洗從前簡陋因循事事奉泰西爲圭臬迄今甫閲二十有四載而大而文事武傭刑法税章小而宫室衣冠飲食酬酢無不薄前人之成法改絃更張由是與西人交接之事多一切文字語言亦皆惟西人是傚甚至少年好事者談及漢學輙目以爲迂日惟肄習蟹行書津津有味嘻强兵富國固已成效可收矣而亦知民志因此而日偷民心因此而日悍乎説者謂日本自奏時與中國連道徐福載三千童男女航海訪三神山一去不回生聚漸衆故其人類皆尙武有秦時俠士之遺風每當憤不能平卽揮刃尋仇不顧身家性命在未通商之際民間莫不以漢學爲依歸而風氣本歴久如斯何必因導商而民人始强悍乎不知寛柔以教亦足言强日本素尙儒風各處皆建立泮宫崇祀至聖長崎及東京德川氏文廟規楺魏煥鳥革翬飛爼豆華莘絃歌秩秩故人雖尙俠猶不敢作奸犯法自取愆尤也自崇尙西法以來聖教日衰民幾不知　義爲何物雖詩文書畫在前輩向刻意講求而少年佻逹之流非特不肆志典墳卽字義亦茫然不解惟是隨風波靡人云亦云見華人則鄙而輕之見西人則敬而重之亦何怪福原尾本諸人酵後肇此巨禍乎且人苟不讀素明理則性情每傲岸難馴嘗見華童之自幼出洋者旣長而歸於於語西文亦旣洞愁貫串使與西人交接或不致隕越貽羞至華文則素所未諳甚且大學中庸從未開卷於是習成縱恣任意凌人一種輕薄情形直有令人不堪入日者彼華人亦如是其於日人乎何尤雖然莫謂日本旣步武泰西而可任漢學之日漸凌替也猶憶昔者謁外部大臣榎本君梁川於亞西亞協會其時會者多至數十人榎本君舉觶揚言日我日本之與中國境地相屬性情相同和則足以拒外人變則釁起蕭牆實召外人之侮是故今日兩國之睦誼出諸天意非人力之所爲也夫旣欲與中國輯和則朝廷之聘使往還民間之友朋交際無一日可以閒隔卽無一日可舍夫文字語言卽曰少年乖戾性成非由學術不明之故而數百年相承之漢學亦何嘗可須臾離哉或曰日本之得以蒸蒸日上國富兵强者賴實崇效夫西法始得一改舊觀今子以漢學導之毋乃望其委靡不振乎曰非也夫效西法者效西人之良法非效西人之習氣也西法之良者爲治兵爲製械爲足國爲阜民一一師之可也師其法則必與其人習處我並非謂西文西語之必不可習且亦會謂西文西語之必不可不習特如日本之遺其成法而凡事取西人習氣而則傚之且更曲意摹仿之舉一切制度文爲服色禮節務　新奇盡廢舊俗不特風氣漸改人皆好勇而輕生且恐他日者卽欲幡然改圖使後進者留心漢學而師傳旣失且將無所禀承矣况無漢學而和文亦廢日本典籍往往實義仍書華字惟之無者也之類則參用和文今將視漢學如弁髦不復令人誦習竊恐再閲數十百載老輩逐漸凋零必致國中無識漢字之民而經籍皆束之高閣是豈計之得耶今者中國旣多邃精西學者矣而考試太典萬不能參以愛皮西提盖惟師其所長而不欲舉風俗政教而盡改之也日本素多英奇特出之士鄰邦下士竊願借箸籌之 
[京師道聴]  
　　户部銀庫郎中宗室松安摧陞太僕寺少卿所有銀庫即中一缺經户部三庫揀列各員於五月廿五日帶領引見本日奉硃筆圈出户部銀庫郎中員缺着吏部序郎中英璞調欽此○兵部爲示傳事武選可案呈據漕運總督咨開江西贛州守禦所干總邱國永於本年二月廿八日病故按限扣至四月初八日限滿勒歸四月分载缺照章輪應以儘先低補查有儘先卽選守禦所千總劉鴻藻現年四十一歲順天通州人由雲騎尉投營効力嗣因巡漕出力經倉塲侍郎奏保以守禦所千總儘先卽選於光緒八年十一月十九日奉旨依議欽此赴部投供在案應將該員擬選爲此傳知該員於五月廿四日赴部騐到廿五日在天安門外朝房伺候掣簽萬不可誤○管理廂藍旗滿洲都統大學士恩爲咨送考試事摺房案呈印務筆帖式文立補授驍騎校所遺印務筆帖式一缺經本都統揀得恩祥佐領下委用筆帖式領催德勝擬正安禄佐領下委用筆帖式馬甲和成擬陪相應開造履歴咨送吏部聽候傳期考試照例取中○吏部爲咨行事考功司案呈所有本年京察一等之花翎鹽運使銜内閣侍讀奎華現在百日考滿咨部照例補行引一見經本部於五月二十六日將該員補行京察帶領引見本日奉硃筆袸出内閣侍讀圶華着准其一等加一级仍交軍機處記名以府道用欽此欽遵到部相應咨行内閣查照○户部爲咨行事江南司案呈本部具題已故江蘇碭山縣知縣趙覲琜欠解任内雜欵應交示完银兩經該故員家屬呈稱委因家道赤貧無力完繳移由原籍地方官查覆屬實自應按照本部奏准章和聲明請旨准子豁免一本於光緒十七年五月二十五日呈覧奉 
旨依議欽此由户科抄發到部相應附抄原題咨行江蘇巡撫查照辦理○吏部爲示傳事所有保送分發知府王守堃傳鍾麟張士煐保送分發直州知州定廉楊恩桓等於六朋初二日帶領引見相應示傳該見等於本月二十九日辰刻衣冠赴部演習口奏履歴於初二日黎明赴西范門外六項公所内吏部公所書到伺候排班帶領引　見毋違特示○方略館示傳准吏部咨到漢謄録官雙全陳蒸李樹楠崔祥謙等於六月初七日親身赴舘騐到勿違特示○吏 
 
 
] 

Page 2

 
 
部爲曉諭事所有江蘇候補知縣倉永榖五月分月官即中潘祖年通判周錦城知縣周寳琛李鷟曾憲仁陳天驥補行騐看四月分月官同知裕林知縣吳宏成並俸滿教職楊開蔭截取舉人李廣绶曹應震等共十二員本部於六月初二日帶領引見相應示傳各該員於六月初一日晚在　内城左近歇宿初二日丑刻穿天青褂備帶補褂青褂佩帶荷包手巾赴西苑門外六項公所内吏部公所内書到伺候排班帶領引見再傳各該員於本月二十九日辰刻衣冠赴部演習口奏履歴如是日不到定將引見扣除勿違○吏部爲移咨事文選司案本部遵議山東巡撫張奏以山東試用同知龔秉彝請補山東兗州府運河同知等因核與部例銓補班次不符應另揀合例人員請補其原奏以龔秉彝請補兗州府運河同知之處應毋庸議繕本請　旨遵行於光緒十七年五月二十二日具題奉　旨依議欽此由科發抄到部相應移咨山東巡撫查照辦理○新授太常寺卿良星垣大典常培涓吉於五月二十七日辰時到任履新經博士廳黏貼紅諭示仰闔署旗漢官員書皂廚役頭目人等充及樂舞三生至期齊集署内同候一體謁見各萓凛遵毋違特示 
[稻梁清夏]  
　　臺地民情好訟往往因田産細故口舌微嫌動輙架詷控告妄希聳尉迨至呈詞已遞恐官府之究誣則使婦女出面或赴省上控以圖遷延避審甚至斷结之案依舊圖翻批駁之詞變計瀆訴卒致案懸莫结拖累無窮護院沈吉田中丞蒞任伊始於地方利弊洞悉無遣定期三八日委員接收呈詞頒發狀式戳記核定代書纸筆費錢二百八十文不准額外需索民間遇有詞訟務須遵用狀式據事直書盖用代書戳記填明歇家住處由收呈委員查收彚繳不得攔輿混遞以及架詞妄控如有犯者定于嚴究中丞此舉所以懲刁健而杜訟端其有益於臺地人民者殊非淺鮮也○淡水所屬海山保大嵙崁地方適富山後民番輻輳良莠不齊前歲經大府創議撫番開墾就近設立營局每遇委員出差所需夫役往往臨時把持卽使加倍給價亦且格外刁難聽調遣刻由本處紳董及闔圖境鋪户聯名冋撫墾總局具禀請添夫首以專責成一面共舉民人黄金進謂其勤儉可靠堪以勝任局憲已據情轉移淡水縣請其查照辦理矣○臺北至基隆一帶鐡路近因隂雨連綿山水暴注致將水返脚以下衝塌多處經總辦黨幼雲直剌督率工匠逐一修補於坍塌處先置石條以固其基再用土逐層培護畚鋪齊施昕夕從事不數日已一律告成刻下車聲轔轔仍可照前來往矣○全臺水陸電報事務向由孫萼齋大令總辦大令近奉憲札委暑淡水縣篆所遺電局事宜改委代辦機器製造局事務薛小亭大令兼辦大令蒞局後將應興應革諸事從新整頓以各分局所派報生人數已敷調遣擬將從前所設學堂書行裁撤以省經費已蒙大憲批准矣○前辦石門厘金某君因事撤差近奉大憲另委王輔之貳尹前往接辦貳尹奉札後立卽赴轅謝委束裝就道○前統健字等營原任福建建寗鎭總鎭蘇健齋軍門得勝客歲仙逝經劉省帥奏請撫卹旋奉　恩旨於臺北建立專祠刻經大憲札飭工和局委員於城内擇地拓造土木齊興朝夕從事出月初旬當可一律告竣從此廟貌常新明禋永著軍門有知當含笑於地下矣○統領銘字全軍　雨村軍門在臺有年向駐基隆地方近以宦游日久腃念家山于劉省帥未卸撫篆時諄諄乞假省帥俯如所請所遺統帶差由護院沈吉田中丞派員接統○本地人蘇某向寓府前街不務正業專以包攬詞訟爲事一日爲淡邑孫萼齊大令訪知飭差往拘蘇已有風聞先期他遁僅將其子獲住大令訊問之下飭將其子暫抑必俟伊父到案始行釋放臺民素好健訟未始非若輩唆聳而成大令此舉誠得正本清源之道者矣○臺地自設行省後府城内外人烟輻輳鋪户林立各項生意亦日盛一日迥非從前可比兹于布政司街添設茶舘一所有願效玉川子之風生兩隨　當無不挈伴偕來矣○連日雨水過多龜崙嶺一帶鐡路間有倒塌總辦黨幼雲直賴及承修工程之定海正副兩營劉季江李雨山兩協戎星夜馳往相度形勢以便逐一修補○新署臺灣布政使司唐薇卿方伯莅任伊始例應查點班役方伯示期於五月廿一日午刻齋集　　　候以便臨期應點又牌示臺灣縣教諭王藍田署事期滿查有候補教職林鵬霄堪以委署○海鏡兵輪改歸北洋差遣日前已由管　　都以潼禀知　往北洋云 
[宜昌近事]  
　　中衡游府蒯公自自署施南府協鎭後一年有餘現聞新任已到蒯中衡須回原任已於前日抵宜見者莫不歡欣鼓盖以今丄元旦拿獲施南土匪多名正法俾多年積案一旦掃除於地方實受其惠也○法兵船自來宜後與中國文武官員拜會往來極稱歡洽該船兵官號令嚴明不准水手無事登岸大約駐泊一禮拜卽須言旋也○前因重慶新開洋碼頭有完落地厘金之謡以致各商觀望不前惟立德先雇一船入用船内並無貴重貨物僅海帶等粗貨而已又有太古一船接踵前往至夔關被扣留數日旋卽放行並無格外留難等事於是各商放心雇買關旗前進已在重慶僱卜多船領得關旗牌號不日俱可到宜前日安興輪船赴漢已由掛旗船駁運銅斤想此後掛旗船當源源而來也 
[江西官報]  
　　候補道涂椿年委辦文闈提調補用府王鍚三委辦文闈外藍試暑瑞州府曹秉濬禀謝委辭赴任同知徐之莘缷辦上高厘卡回省新選瑞州府同知周愼樞禀到分發同知許萃繳照准補豐城縣湯鼎煊缷署清江縣事清理交代回省分發道庫劉啓元禀到委署宜春典史周之瀚據報病故以試用巡檢胡其俊者理宜黄棠隂司楊惟善禀患病在省就醫以從九曹仲騮署理星子縣青山司周光祖飭赴義甯州吏目升任所遺該汛事務以縣丞朱賡榮署理新選貴谿縣典史單登瀛業已到省應飭赴新任准補都昌縣朱盛猷缷辦滁槎釐卡回省黄子箴委解九江關餉進京署吉不縣沈維禀辭赴任新選南康相安司馮寛禀到廬陵典史蔣柏蔭據報丁憂以從九何天祺署理張紹箕找委本瑶一次准補南城縣丞朝永逹由順直賑捐案内請獎理商升銜兩江候補即將何明亮禀往金陵南昌縣丞左秉鈞禀期服假通判瘳倬清改發江蘇知縣謝咨晉京鄧承瀛委往箕州公幹郁震培孫嵩年俱解九江關餉進京指分府照趙鵾繳照典史祝彬回安徽籍守制 
[松江紳士公請移建火藥局禀]  
　　禀局情急曉瀆環求詳請事竊郡城東南隅營署公地經製造局建造火藥庫數十間存儲洋火藥不下百萬餘斤兼置洋鎗炸彈等件光緒十二年前督憲駐即郡城職等曾以思患预防等詞禀求飭移奉督憲咨請前提憲並札行機器周會議旋奉華婁兩縣傳諭轉奉督憲札據機器局禀以存儲藥庫墻垣高厚地方僻靜派勇小心看守可無他慮若另行移建不惟擇地爲難况需工料甚鉅如其必須移造請飭該府縣先行籌欵購地建造新庫自富遵照遷移等因職等復一再禀籲提轅又經前提憲咨奉督憲批前此係請移建此次僅請分儲設法辦理自應曲如所請以安衆心而慰羣望候札飭機器局遵照妥議具覆等因靜候三年未敢續禀而上年冬月傳聞安徽夔太平府亳州等處均由火藥失愼傷斃人口焚燒廬舍無數相顧駭愕旋閲邸抄知兩處均經皖省大憲奏報談虎色變不免人心惶惶俟念太平亳州兩處在未經失慎之先未嘗不防維鄭重霎時决裂玉石皆灰并其起火之由亦遂無從根究然則天下之患固有出於所備之外者矣至太平亳州原儲火藥若干職等固未深悉　諸傳聞不過數百數千斤而止其害尙如此之烈松城局庫火藥較太平百倍較亳州千倍爲害何堪設想自古旣有火化卽有火患如近年四川之涪州瀘州淅江之定海一星燎原萬家塗炭籌賑至煩憲牘撫卹且厪聖懐若聚百萬火藥於城市間偶有觸發沙飛石走將四出以殺人況更有炸彈以助之糜爐恐不止城廂内外已也松故劇郡提督駐焉文武官署旣多東西爲大街市集街之南北盡屬民居所謂僻靜者不過東南一隅去城根十餘步西距府學　文廟百餘步西北數十步外民居卽已櫛比以此存儲火藥未免寒心職喉喉查上海縣志知製造局成於同治五年其洋鎗銅帽等廠設在龍華獨火藥儲置之所未見明文當郡城建庫時未奉示諭住居稍遠者概示居知直至添建庫房台口具禀職等諴爲疏忽但近日竊聞製造局運送火藥至庫月必二三萬斤隨時由金陵鎭江江隂吳淞等各砲臺各　 
 
 

Page 3

 
 
營支領應用頻年海防無事除發給支領外每年計加積一二十萬斤國家承平軍器備而不用日積月累必將倍蓰於此松郡三里之城儲通省置備不用積累無窮之軍火恐非所以持久也松郡距吳淞海口僅百餘里城外水道徑直絶無迥環險阻可資阨守所儲軍火由江海口轉運各處則便設欲由内河裝送則未必盡便論看管之易周固若宜聚而不宜分論應用之便擇害之輕又似宜分而不宜聚職等未嫻軍務但目撃此不經見之距製深恐肇古今未有之奇災在製造局憲愼重遷移係爲軍儲經費起見職等嘵瀆不已似乎挾專顧民命之私其實軍旅亦以衛民苟使藥庫聚積旣多從無意外之變職等誠爲過慮然太平亳州前鑒不遠設遇萬有一然之日傷及民命豈不害及軍儲數十萬之生靈而厝火貽之廿餘年之征繕而孤注擲之不獨各大憲所不安抑亦職等所深悸也要之移建以何地爲宜與積儲之宜分宜聚自有各大憲曁局憲主持職等不敢置議惟旣深惶懼不得不以曲突徙薪之説再瀆憲聰爲此環求大公祖大人據情禀請督撫各大憲及製造局憲飭賜遷移並先將鎗彈迅卽移置以重軍儲而全民命深爲公便情急號呼罔顧忌諱不勝迫切待命之至 
[信船遇盜]  
　　永義昶信船自常熟開來上海於初四日六下鐘時在嘉定六里橋地方被盗刦去大土等物楊長而去似此荆天棘地行路者苦矣 
[德員莅滬]  
　　駐滬德國總領事缺向由勒爾署理現經德廷簡派施妥博接任旣抵滬上卽赴道轅及英公堂拜會想日内卽須擇日履新矣 
[赴甬提人]  
　　去年十二月間本埠南北震源正兩錢莊同時倒閉嗣由莊主奚世榮黄鎭心在縣涉訟陸春江明府綰縣篆時屢次訊供並飭提寗波咸德莊經事馮山林在案前日縣暑援寍波來電知馮現已就獲請卽派差往提昨日由袁海觀大令禀明道憲仍派魯委員帶同縣差乘輪赴寗往提馮山林歸案辦理 
[邀萱調停]  
　　張子珊投上海縣控稱被韓聖和硬索股本求請提究袁大令准詞提韓到案升堂訊問張稱前與韓在治下舊教塲股開養生堂藥店旋遭回禄由我獨開與韓無涉今韓忽欲索還資本由藥業董事姜姓理勸不妥不得已來案控告韓聖和供稱籍紹興前與張子珊股開藥　呡遭火災將生財等件作價歸併與張此項價洋延宕已久如今向伊索取由董事理勸尙未明白求恩鑒察王杏村曹聚香同供我等均與兩造認識爲之調處並無别意太令以此案旣由董事理勸着兩造仍邀董事始終調停王曹二人不應多事着發廳看管 
[佔地續訊]  
　　英商敏控山雨香佔地一案前經英廨讞員蔡太守會商英副領事詣勘查訊疊登報章前日下午兩點半鐘原被齊集公堂經太狀節威金生將案卷彚齊演説一遍起而言曰此案原告所控謂所砌磚牆被山雨香拆毁應請追賠等情已蒙憲鑒毋庸贅辦尙有不得不聲明者如原告請賠被拆之牆须先問原告知此牆之不佔他人之地基者方可核辦惟山雨香坐享先人遺澤不知創業艱難更不能保守所遺産業此皆由於少不更事現所新者係已入英商租地册第一千六百零三號之地此地先祗四畝五分於西歴一千八百八十五年正月二十六號入册滬上華人所執管業方單每有假托西商掛號而另换道契者凡作地皮買賣之人太率如此若敏之地固係實置而非掛號所異者道契批註句請似興他契稍有不同本律司來華雖未甚久然閲契已多大約以立契時道憲委員丈過之數爲準此契從原契加添併計共丈見五畝三分七厘五毫係敏實管數目旣經兩次併丈當無錯誤敏於此時卽應會同立界敏常有田産經手非若山之不知世務者可比不知此兩起地添併一起時其原契曾否先發此時不知如何反照原契增多七分一厘卽敏自認租與周蓮塘造屋之地亦多出六分有零敏租地與周係在西歴一千八百八十七年三月二十七號立據租據上載明六畝三分而原册實止五畝三分七厘五毫恐伊出租立據時未嘗見有　藥否則地數不應騾多如謂此地山可送與敏管則豈非自攔出路而如鼠之别尋門户耶且敏代山掛號者尙有别地亦曾央人商議併置係一千八百八十七年所掛號者今姑弗論此時所爭之地四址諒不致錯所錯者無非毗連之處若論石界據見証有恒洋行東稱初時僅有木椿至前次見証人稱在一千八百九十年立界皆敏一面人馛行事水雖言山處有出店人在塲目覩然出店不過偶然閒遊非應管之人一面自立界石旣不能作準大約山旣未立界石而毗連之地都由敏掛號所有界石本可任憑移立卽敏管業時所有界址彼亦未甚了了皆由官爲查丈若就契載牆脚爲界而論雖有恒行東稱牆有七十尺之闊然經手拆造之朱匠頭曾稱界牆實係朝東門面此牆祗寛十六尺朱爲山姓匠作已有數十年所供情節較爲明晰查核各圖以會丈局委員所繪較明似亦符合有恒行東所繪舊圖曾註明十五尺寛一條不在内字様而其新圖則有敏所稱較準之一圖無論四南角之一千七百六十八號地内所有界石自立與否尙未可知而就其圖内尺寸由此界石一線牽直至東浜則所謂被拆之牆亦在山雨香界内總之敏處餘多之地可不必論而拆毁之牆勢不能再賠聲説至此日已啣山蔡太守遂會商富副領事候知照會文局原勘委員訂期會勘再行覆訊原告所延博律師尙未對答卽令退堂威律師所辯各節洋洋數千言兹以篇幅有限僅登其略 
[英界公堂紀事]  
　　曹裕堤扭趙福至公堂控稱姪媳被趙之主人誘匿向之理論趙竟出頭覇阻蔡太守諭候訊供核辦○林祥茂與吳梅鴻互扭至公堂林訴稱被吳欠開河工錢吳稱應向林索取工錢蔡太守諭令均交人保出明白具呈○龜奴某甲蟄居已久難覔生涯前日下午闖至某妓寮以尋友爲名乘間竊取水烟袋富塲獲住搜出原贓適某包探行經是處帶至捕房解送公堂訊辦 
[法界捕房瑣案]  
　　毆差免究一事已詳昨日報章昨晨葛蕃甫同轉莅捕房時包探王榮培禀稱小的奉諭往英租界拘誘女賣娼之鴇妇寳姐知已經蔡太老爺拘押英公堂日内卽須解縣矣同轉曰寳姐旣將送縣則本捕房所押周春生亦可從寛發落包探又禀稱小的查得周係著名積竊案積如山同轉着卽帶宁問爾因何毆縣差供稱小的不敢行兇實因縣差索給烟資小的無力供給以致被誣同轉謂本委查得爾本非好人理應究辦姑念自知改過格外從寛諭畢飭押候中人保去○陶阿春竊取東洋車上捐照已見報章昨日葛同轉飭提至案着照昨斷笞責一百板陶連連叩首聲稱小的於三月某日因犯某案蒙大老爺恩責後兩腿尙腐爛不堪同轉謂爾旣畏刑不應行竊供稱此乃前月捐照兹已棄若弁髦矣同轉谓姑念爾杖瘡未愈改爲掌頰一百下○王秀寳欠孀婦蔡王氏洋銀一百元向之索取意圖吞賴等情前已録登報簡矣昨日包探王榮培禀稱蔡王氏控秀寳之事現已由原中富進有理明由秀寳再還五十五元了事葛同轉傳蔡王氏至案問此事是否已有人爲之料理答稱小婦人實因不願涉訟是以應允秀寳之夫鍾登福繳洋二十元另立福興洋貨店本月二十日期票洋三十五元叩求銷案同轉曰昨日爾妻秀賓屢次不認借洋試問借票上所書陳金寳是何人答稱此卽小的姘婦之妹如今已一併理清矣同轉命提秀寳至案間蔡王氏控爾欠洋究有其事否答稱小婦人確曾借洋惟已還過大半謂然則爾不應推諉遂喝令掌頰鍾聞之卽叩首求恩同轉命掌頰十下以示薄懲責畢交鍾領回管束并諭以期票到期務須付楚○李東南卽吳某屢次犯竊經抱探拿獲押吊原贜此本年四月間事也畐時經葛同轉訊明判令枷號三月旣而吳患足腫不良於行至昨央叔母吳葉氏投案哀求開釋同轉着帶吳至案問代爾哀求者是何人供稱是小的之叔母謂爾所作之事好否供稱小的一時糊塗嗣後願痛改前非一心學好矣問爾父母現在何處吳葉氏稱伊生母去世已久伊父前在某兵艦執役因子作賊無面見人遂携妻避往他處同轉謂照原斷枷期尙少一月姑念患病格外從寛交吳葉氏帶去○揑造黄泰隆布庄票冐收布價之陳世元管押 
 
 

Page 4

 
 
秿房無人具保昨日葛同轉着帶出略詰數語釋之使歸○前者曹子榆控沈永成凉鞋店主沈寳賢借欠洋銀葛同轉研訊之下沈供稱曹揑造借票存心誣控因將曹押候同業陳心栢助之理料昨晨陳偕曹父錦福投案候訊同轉謂爾子胆敢揑造僞票向沈朦索布洋且在沈店中爲夥時尚透支辛工錢十一千五百文爾須立票約期理楚錦福供稱小的素知店家主夥均有定章如夥計自行辭歇理當照悵還欠目下被店主辭歇則略有宕欠例得不還同轉問陳曰爾同業中有此例否答稱此次曹作事不端以致辭歇透支之欵例合理還锦福又稱去年兒子收得會錢一百十七千文不久卽已用完不知因何如此耗費同轉謂爾自去詢問可也錦福卽喚子榆入内查問片刻復至案下供稱兒子稱會洋被沈借去若干其餘亦偕沈在妓院中花費同轉謂花費於妓院中實由爾子自已作樂與别人何尤着卽退去赶緊理清○前紀成衣匠廖長根騙取張阿弟卽阿田房租洋又將書箱等物藏匿等情昨晨張投案請追廖母朱氏訴稱原物不知被誰人所竊目下已有人料理情願賠洋十五元先交七元葛同轉問爾稱洋十五元爲何不如數交楚供稱家中素來貧苦無力盡交問餘欵如何廖卽供稱英租界某點心鋪願出期票約十日内理遠朱氏聞之叩求减斷同轉謂到期至少須繳洋十一元不准再减 
[助賑摭]  
　　山東需振良殷所賴修德者量力佽助彼災户當感頌弗諼焉滸浦協興號羅善士錦康爲令弟錦甫痴症求速愈由惠泰莊來洋二百元信女梁門朱氏求女症卽愈洋五十元師儉室主洋五十元彭城清畏堂仁丈祈病痊洋五十元不書名善士求外症消散洋五十元委解瘠　弭災有道悉從修福而來卻疾多方胥本匡時而出恩深母女誼篤弟昆夏熱奚虞春回並頌其可以勵俗者其可以迎祥也而汲汲救災不必斤斤師儉[  上海北市絲業會舘籌賑公所施善昌謹誌]  
[鉅欵遥頒]  
　　山左順直待振仍殷而捐欵擲來殊形寥落敝同人正深焦灼乃昨荷無名氏助來英洋一百元又無名氏英洋三十元均託本舘協振所轉解譬如正苦旱乾忽見一朶慈雲自天而下其欣喜爲何似耶尙祈海内諸大善長推已飢已溺之心成全始全終之事尤爲感情除當卽各掣收條外合誌數語以謝仁施 
[善捐彚登]  
　　逕啓者敝所近蒙全亨寳號助來痧氣丸紅靈丹一千二百瓶英會審憲蔡撥罰欵洋十三元又洋十三元又洋三元上海縣儒學宣助李菊官飯資洋四元吳君志和交來罰欵洋四元馬君裕貴助洋二元邵君琢卿助洋十元陳君杏汀助茶葉五十斤老致和堂助痧氣丸一百五十瓶臥龍丹一百五十瓶純陽正氣丸四百服辟瘟散二百包百草糊一斤舊閘瞿氏家祠助鐡研船一只大盂缽連架一座楊君薪之指助女所洋五十元徐君桂林指助女所洋五十元英會審憲蔡撥女所張阿四飯資十六元楊君金觀指助女所洋五十元除備函奉復分别掣繳收條外竊幸時交夏令氣若春和頒方便之靈丹詎圓通之妙偈仰見訟庭草長萬家興生佛之歌信市籌堆四海傳通商之義偶成駢語謹誌鴻慈此啓[  滬北棲流公所司董謹録]  
[蘇省撫據抄]  
　　二十七日請補鎭江府糧捕通判鐃應韓禀飭知先行赴任署理郭問禀知奉委管解京餉差藩轅牌示照得援察使司司獄　崇本告病遺缺查有新班先　司駐孫棣堪以請補○二十八日同知郭元昌禀知奉藩憲札委文闈簾差金壇縣胡啓櫳禀辭赴任候補按司獄孫棣禀謝請補按司獄缺主簿包樹勲禀知交缺署丹蓰孫主簿任事回省分發江蘇本班儘先補用典史黄國梓湖南人禀到○二十九日知縣周下鴻由江北提案回並謝委代理武進縣事六月初一日新授甘肅藩憲沈晋祥山　　來到蘇准補長湖縣主　陳金禀謝奉飭赴任○初二日請署鎭江府糧捕通判饒應褘禀辭赴任○初三日典史查有庠禀謝請補元和縣典史缺周祖　禀知分松差遣卽辭丹陽縣典史龍　霖禀知本月初一日在省見喪丁母憂○初四日准補潥陽縣楊家騵由滬來禀謝飭知赴任卽辭回上海銷糖捐局差謂署金壇縣凌焯專差來省禀謝飭知赴吳縣本任委署丹徒縣主簿倪煥章禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市縣業會舘籌賑公所施少欽經收顺直山東賑捐五月十六至廿九日第二千八百五十二至六十五次清單]  
　　十六日杭省陳兆宣母戴恭人因媳沈氏産後病愈完願一百元又母戴恭人忽病危時許願以冀速愈現已壽終所许之願仍助以資冥福一百元二户由壽康莊來忍辱堂由揚州福和祥託恊源莊匯來揚平二七寳銀一百兩合規元一百零七兩四錢一分一厘萃昌順無名氏洋十元崑山無名氏十元顧姓四元蘇州夏公舘北平信善室求病愈完願四元蘇州省過齋病愈還願三元杭州蔡棠孫求合家平安諸事順心一元無名氏銅洋一元○十七日鎭江同泰豐無名氏洋六元葉蔚春咳嗽愈完願二元姚家埭放生室主人求卻病延壽二元無名氏二元漢口壽昌號平安完願二元無名氏一元○十八日湖州保安居士求保生母身體康强洋十元嘉興大年堂倪十元鄞縣陳守江求妻病速愈三元蘇州企竹平由泰源祥來三元隠名氏求病愈二元○十九日浙湖閔言求項疽速愈洋廿元昭文程叔英爲妻病速愈由錢鑑堂來廿元又何憶琴求内病速愈十元河口鎭鍾華嵩爲庶祖母劉氏期年遺匣中檢出移助求資冥福四元滸浦胡文記一元一角錢四十文○二十日浙江金華恊署蕭尹農恊戎疾愈完願洋三十元孫補雲病愈完願由金利源來廿元又冷板発客二元銅洋三元丁菊庵爲母愈完願洋十元衢州汪乃恕初游滬上祈保合家平安十元藍成氏爲妻胎産平安完願十元太原聞記咸記求母病速愈十元亷子祥一元無名氏一元松江釣詩客一元○廿亟日游幕臺灣山隂鍾勤士省用一僕資由源記來洋廿元了願子由福和莊來十元桐江仙吏太原氏求合家平安四元貴州隨月山房望麟氏許願貴平銀二兩三槐堂子記洋一元太倉黄愷庭募李金生一元又某花主人五角又瀟湘仙史五角銅洋二元隠名氏銅洋二元○廿二日太倉海石書屋由蔣克皆翁交來洋三十元鳳梧居士由惠泰莊來廿元金項清十一元朱菊生求合家平安五元孫恩榮求母病速愈五元蘇垣元裕易隠名氏二元四角錢廿文蘇垣張積昌募江西周敏之求胸隔速通二元皖省王門李氏求手痛速愈一元增昌餘大銅洋一元○廿三日安徽太平府史太尊由壽康莊來洋一百元江右吳世同求合家清合洋四元維揚青蔭森遵父命代祖父母乞冥福十二元秦廷義由無鍚逹源莊寄來洋十元保恩子保産平安十元又保進口平安五元漢口丁義釗銅洋一元○十四日王鈺還願洋十元朱雲琢爲母舅病求速愈由三利源號來八元姑蘇貝蘊琛求病速愈四元寘吳陵無名氏求平安二元服符病愈人一元蘇州夢中人錢五百○廿五日晋手洋三十元嚴馨吾爲大孺人九十隂壽求資冥福廿元金陵積榖局余竹卿求已及妻兒媳病速愈十四元傳聘之求吐血疾速愈二元楊子怒爲母朱氏氣喘求愈四元松江隠名子求妻病速愈四元十三齡童子前痧患已愈一元存心子爲子福祥求病速痊二元雲間江夏氏求胞兄病愈二元海上隠名氏二元蔡光耀洋二元香港票洋一元銅洋一元吳淞石韞氏銅洋一元無名氏銅洋一元○廿六日無名氏洋廿元余洪氏求病速愈六元太倉謬朝芬募楊泰階爲子求病速愈五元吳觀文翁手隠名士由如臯董步瀛寄來四元恊昇莊二元木瀆秦松名盧錫箔灰一元項幼記銅洋一元○廿七日京都李德魁求保兒保泰長命平安由恊成乾來洋十八元北洋海軍採辦所葉懋翁募來遠兵船黄成圖京平銀八兩又雙留堂洋十元川沙司獄署王楊氏完願一元○廿八日松江王卯士募味義居洋五十元又五十又叔宜軒十元蘇玉昆求病速愈廿元胡宅十五元存心堂由餘大莊來十元鴻泰十元銅大洋廿五元銅小洋十六角半曹良庭求病速愈洋四元○廿九日存心氏求事如意合家平安還願由日昇昌來洋五十元又五齡童子叔給百歲一元又白硯秋本身平安無病二元海里潘公茂夏永清求平善十元太倉陳植三因母慈痊完願二元○湖野吉恆豐包瑞菴寄來淮安鹽城湖野問經堂募弟四十七批李隴西洋二元陶隆才錢三百元解填修高錦芳解天奎天申陶克仁解天然六户各二百文洪彩雲委潤田祁良崔學元胥天時解天照李冠堂載相友雲成委海峰芳田熟田汝榮役田汝嶺鶴宗談如發董安仁喬士法委業田委朱氏寳田彭桂餘解天香喬士榮解天禄潘茂田沈士友杜瑞珍潘明金杜西成盧秀之陳彭林季金華夏起樓彭喜林吳家玉僧雨前解天旭天培天時喬氏季茂田汝洪彭桂枝周榮如姜以洪玉寳以厚彭桂興叚有連叚金鄧徐兆族問經堂五十五户各一百文共六十三户合洋九元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月初一日京報全録]  
宫門抄○發抄硃批五道○杭織造明奏奉派經緯絲斤照數辦齊並機張匠人婦先行設法購募委員解京起程日期摺○　督楊奏核擬甘肅新舊秋審人犯各案摺○川督劉奏調補知縣摺○又奏甄别知州片○六月初一日刑部都察院大理寺正紅旗植日都察院引見二十三名○煕員勒續假十五日○信侯長春各請假十日○吏部呈進月官卷○召見軍機張蔭桓鳳秀○發抄李瀚章奏候補守蕭内堃接帶前山營勇奉硃批該部知道欽此○又蔡林芳補四會營守備奉硃批兵部議奏钦此○又記名提督瀛等署高陽羅鎭等缺奉硃批兵部知道钦此○又周鎭邦補儋州營水師守備奉硃批兵部議奏欽此○楊昌濬奏儘先遊撃武林借補新城營都司奉硃批兵部議奏欽此○○杭州織造奴才明勲跪奏爲奉派經緯絲斤照數辦齊並機張匠人婦先行設法購募委員解京交納恭摺仰祈聖鑒事竊於上年十月間准綺華舘文開現奉懿旨在西苑内設立綺華舘製造綢縐着派杭州織造購辦摇紡煉染已成上好之各色經絲共五百斤各色緯絲共五百斤招募精通繅絲煉染摇紡接頭織江綢織紡絲縐綢春綢各項匠人各二名招募養婦人八名籌發川資卽飭航海北上並購買各項機張各二分曁随用器具一併運京各等因前來當經奴才因經緯絲斤應需料工銀兩附片奏請飭下户部撥欵辦理並將機張匠人等項一時驟難解京情由奏明奉硃批户部議奏欽此　遵在案旋准户部議覆應需經緯絲斤料工各欵行令浙江巡撫轉飭藩司無論何欵迅速撥給並機張匠人等項不得以隨時察看情形藉詞延宕等因奴才遵卽咨商籌欵一面嚴飭赶緊辦理現已將各色經絲五百斤各色緯絲五百斤敬謹照數辦齊並先行設法製造織江綢織紗織紡絲機張三分隨用運機運車大小各項器具全付並派管工一名招募摇紡接頭織挽各項匠人十名復飭歸安縣招募養婦人五名以及織江綢織紗用各式花本線索織紡絲用生經緯絲一應辦齊定於四月十六日起程遴委妥員迅速管解航海進京呈送綺華舘交納除呈明内務府户部外所有奉派絲斤機張各項匠人等先行購募委員解京起程日期理合恭摺具陳伏乞皇上聖鑒謹奏奉硃批該衙門知道钦此○○太子少保頭吕頂戴陜甘總督臣楊昌濬跪奏爲核擬甘肅光緒十七年新舊秋審人犯牛秉資等各案仰祈聖鑒事竊據甘肅按察使裕祥會同布政使蘭州道詳稱前准部咨奏准變通章程内開甘肅應入秋審新舊人犯迅卽飭屬造具案由清册送由臬司核明罪印輕重分别實緩將應勘人犯停止解省該督卽將擬定實緩清册奏明咨部覆核應入情實人犯請旨卽行處决緩决可矜人犯照前次變通章程分别减等發配等因奉旨依議欽此欽遵咨行到司當經通飭所屬各廳州縣曁該管道府州一體遵辦在案兹查光緒十六年原辦舊事秋審服制情實二次未勾經部奏明奉旨改入緩决二次之徽縣斬犯張瑞沅業經奉文減軍飭令造册請牌發配訖又原辦情實改入缓决之文縣絞犯蕭老么卽蕭勝邦已據報病故另詳請咨在案以上統共二起計犯二名俱應於本年秋審内開除外尙有光緒十五十六等年原辦舊事秋番情實奉旨停勾之撫彝廳斬犯牛秉資河州斬犯毛克麻金縣斬犯孫茵寗夏縣斬犯王金山固原州斬犯馬懶腰卽馬冲信又原辦緩决之碾伯縣絞犯馬三娃等共六起計犯六名仍應入本年舊事秋審册内辦理並有已奉部覆應入光緒十七年新事秋審河州絞犯馬得葆絞犯馬勒勒通渭縣絞犯劉炯娃禮縣絞犯喬貴得子撫彝廳絞犯李渡春秦州斬犯王雙銓兒文縣絞犯老馬卽馬舜邦絞犯刑均等共七起計犯八名以上統共一十三起計犯一十四名理合一併遵照變通章程人犯停止解勘照依該犯等情罪酌擬實緩分晰新舊彚造年貫案由清册呈請具奏前來臣覆核無異除齎到册籍咨部核辦外謹恭摺由驛馳奏伏乞皇上聖鑒勅部核覆施行再尙有原辦舊事秋審服制情實奉旨永遠監禁之禮縣斬犯馬汶有一起一名前經恭逢光緒十五年三月十六日恩詔業已造册聽候部覆在案此外甘省並無應入朝審人犯其現入秋審人犯内亦無祖父子孫陣亡應行聲叙之案再此案本應循舊請題因遵照前奉部議變通章程辦理是以改題爲奏合併陳明謹奏奉硃批刑部議奏欽此○○頭品頂戴四川總督臣劉秉璋跪奏爲調補省會要缺知縣以資治理恭摺仰祈聖鑒事竊照成都府屬成都縣知縣許堯文於光緒十七年正月十四日病故應以病故本日作爲開缺日期當經具題開缺並聲明所遺成都縣知縣缺係調缺例應在外揀員調補在案查例載首府首縣缺出令該督於通省現任正途人員内揀選調補又各項開缺令各省於每朋截缺一次自初一日起至三十日止俱爲本月之缺如有缺項相同者簽掣缺之先後序補各等因查光緒十七年正月分僅出成都縣知縣一缺係調缺應歸酌量毋庸掣簽業已報缺詳咨自應照例揀員調補查該縣附省首邑五方雜處政務殷繁必須精明幹練之員方足以資治理兹據署理布政使德壽署理按察使黄毓恩會詳在於通首現任正途人員内逐加遴選查有蒲江縣知縣鳳全年四十四歳湖北荆州駐防廂紅旂滿洲鳳慶佐領下人由附生筆帖式於同治六年隨營剿捻獲勝保戴藍翎復剿平西捻案内出力保奏同治七年四月初三日奉上諭着俟補筆帖式後以知縣遇缺先選用欽此隨卽離營回旗十二年癸酉科中式湖北鄉試舉人光緒元年在湖北協黔新捐局報捐免補本班以知縣發川試用請咨赴部於二年四月初十日蒙欽派王大臣騐放覆奏奉旨着照例發往欽此四月十一日領照起程九月十王日到省四年十二月在山西賑捐局報捐同知銜歴署開縣成都綿竹等縣知縣各缺均無貽悮遵海防例報捐新班卽補用十二二年七题補蒲江縣知縣先行署理於是年八月十一日到任十三年三月十九日奉文准其補授調署崇慶州知州十六年閏二月十一日到任該司等查看得該員鳳全才具明幹緝捕勤能現署崇慶州知州辦理裕如以之調補成都縣知縣實堪勝任並無降革留任展參及承緝盗刦已起四參案件其餘因公處分例免核計歴俸早滿三年與調補之例相符等情會詳請奏前來臣查該員鳳全精明强幹調補成都縣知縣洵於地方有裨合無仰懇天恩俯念員缺緊要准以蒲江縣知縣鳳全調補成都縣知縣如蒙兪允該員係現任知縣調補知縣銜缺相當母庸送部引見所遺蒲江縣知縣缺川省現有應補人員應請扣留外補除咨部查核外理合恭摺具奏伏乞皇上聖鑒訓示再該員正暑各任内奉到參罰案件除光緒十五年三月十六日欽奉恩詔以前准其寛免不計外此外並無參罰案件應以光緒十七年正月二十九日截缺之日起限按照酌改題缺定限章程四川限七十日除小建一日應扣至四月十一日限滿該司等於三月初二日詳員請補係大际内合併陳明謹奏奉硃批吏部議奏欽此○○劉秉璋片再查通行内開嗣後道府以至未入流凡曾任各官保舉並非應升之階行令试看扣滿一年分别奏咨甄别後方准按班序補又業經在省人員勞績保舉補缺後以升階用者如係咨補以堂稿畫齊後第五日行文按照限减半計算以奉到准補部文作爲升階到省日期各等因兹查有在任升用同知直隸州知州射洪縣知縣謝廷鈞係廣東從化縣附生由本省鄉試舉人辛未科會試中式進士引見奉旨以知縣卽用簽掣四川同治十一年五月十三日到省遵例加捐同知銜嗣因剿辦賊匪出力保奏俟補缺後以同知直州知州升用光緒元年十月十七日奉旨依議欽此十一年六月題補今職是年十月初二日奉旨依議欽此部中坐光緒十一年十一月初七日行文按照限减半計算扣至十一年十二月十七日准補射洪縣知縣該員原係保補缺後以同知直州知州升用今旣准補射洪縣知縣應卽以奉准部覆之日作爲同知直州知州到省日期扣至光緒十二年十二月十七日試看一年期滿例應甄别由藩臬兩司填註考語會詳請奏前來臣查該員勞績保舉在任升用同知直州知州謝廷鈞年力甚强堪以照例升用除咨部查核外理合附片具陳伏乞聖鑒謹奏奉 
硃批吏部知道欽此 
 
