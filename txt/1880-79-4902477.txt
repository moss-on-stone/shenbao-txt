# 1880 - 79 - 4902477

 

Page 1

 
 
[蒐訪野叟鳴言] [  本舘謹啓]  
　　野叟曝言一書本館蒐　有年迄無　本兹接友人來書謂泰興縣刁家鋪趙君應客家有此一部最爲全備又江陰縣中亦有兩部爲此再行奉告務祈不吝惠示俾宇宙間流傳一絕妙文章不使久秘枕中日就湮沒天下人士日望之矣至元本或恐捐壞本館不惜重馴或酌減酬數由本館延人抄寫一一遵示而行可也　佈 
[書周侍御奏摺所奉　諭旨後]  
　　前日恭錄　諭旨有周侍御奏廓兩喀使臣到京被崇文門許案及理藩院辦理生體并蒙古王公年班並京被其勒索各節奉派廣壽等查奏據覆均無其事惟崇文門海巡有誤報漏稅妄拿委員輙准批罰情事當奉　訓飭着交議處於此可見傳聞失實之處雖近在都門尚至不能詳訪確實况各直省之事能得其實情而入奏耶嗚呼此言官之所以難也夫　國家之有言官以其能通上下之情使不至壅於所聞故給諫侍御及輸詹官之在起居注者得而奏重雖或聞見未眞率行陳告亦以風闻而恕之於是任斯官者轉以能言爲任而以不言爲行設處無言可陳之際亦當蒐舉一二事以盡其職故都中有例摺之稱然統中外大小諸政朝行一令暮定一章此興一利被增一弊斷無事事皆癢而無所闕失致言官不能指陳之理故凡通論某事條舉　政者或爲塞責之言若專舉一端能颼列其弊者則固確有所聞而隨時言之也其所言旣曰所聞亦不敢以無稽之詞率爾形諸章奏故雖曰風聞而事之不盡子虛可知也乃言者以風聞爲詞而奏經　御批飭查之後則卽以其風聞也而蔑視之日事出有因日查無實據或昭取小事以爲風聞之所自來或避重就輕以爲物議之所由起旣使言者無虛　之慙又令被訪者有開脫之徑此固大臣圓通之見無論指交督撫及　欽派查辦之案其　後奏覆之摺無不如此邸報所鈔每歲此種案情不知凡幾而初奉　諭旨不知何如嚴查切究及旣查以後乃知事卽大有關係罪或無有可辭亦不難以微末細故之失彌縫而轉園之嘗怪臺諫諸公事經具奏豈有不詢諸人得其詳細而後屬稿者譬如某省有事都中旣有所聞則自某省來者决無不知同鄉同官皆可問訊而乃以無稽之言　瀆　聖聽也哉不然何以所奏十事則十事不實所奏五事則五事悉訛傳乎或者曰京員淸苦臺諫諸公以章奏市其名嘗聞都中來者謂可以賄致之餽致數十金卽强其一疏不難故所奏之事十九子虛盖得諸傳述者之口而無能指實也及至查覆到日而此叅某官之營斡賄訐已竭其力矣而言者且獲利於其間也然身任言官位雖五品而櫂如大臣豈不自愛至於若此卽間有不肯者貪利而忘羲而决無盡人而可賄之理况生逢明聖言路宏開方將以經濟顯其學問以嚴正勵其風裁天下有欲言之隱而無得言之權者皆傾心義之而引領望之而謂其肯若是也乎且如周侍御所奏近在都門　天聽咫尺若事盡失實一按便知豈廓使蒙潘能以賄囑耶抑周實有怨於監督及委員吏役等人或從前進京之時曾被扣車送務覊留終日躑躅城隅受盡諸般抑勒而今乃報之耶公事則公言之周負能言之望具敢言之才我知其决不然矣夫都門積獘雖大臣無術以挽加之　宮廷深遠亦有所聞而屢次　訓飭不知悛攺監督不能約束委員委員不能制抑巡役二百餘年沿爲成例卽以公忠體國之臣綜司其事嚴加防察而卒無當也此次覆奏稱悞漏稅輙行批罰至杖巡兵而議委員猶以俀撫藩服之故從嚴辦理若易以他人他事恐并此而亦曰並無其事也故門禁之獘竇本非一疏可以挽回也雖然此姑不論獨怪凡属奏奉　飭查之案覆奏中之詞語大率相同從無照原奏諸事一一查明皆確切而實有其事者是則不能無疑也然又豈特此也中外座工所上奏疏每事皆有印板臂如監犯越獄有獄管獄官皆有處分必曰該縣先於某日公出聞信赶回若逆倫重案則又曰該縣先經訪聞旋據隣保禀拏州縣虧空奉　旨查抄必曰家產盡絕任所寓所並無寄頓資財畧舉數端可知奏疏之體例矣奉疏之有體例由於公事之有排場公事之有排場由於居官之有要訣嗚呼忠厚之德寬大之治至今日而極矣 
[總統回國紀聞]  
　　○美國前總統格蘭脫行旌旋返美國略登前報茲聞總統至華盛頓都城與理藩院大臣相見坐談約一點餘鐘始辭別而去談次言及至中國時李爵相曾與言及中美條約中有准中國人及蒙古人在舊金山等處謀生美國必爲保護無分畛域等語今舊金山忽有驅遂華人及蒙古人之議顯違和約務宜善爲調處總統又言前者駐中國領事如思屈巴利等均不洽輿情有乖物望此後用人亦宜謹愼庶免滋獘貽笑鄰邦也總統所言之大略如此其他事則未得開於此見總統之賢明公允矣 
[英國債務]  
　　○閱英國郵音得悉英國於西歷一千八百七十九年三月三十一日結算債務總計共欠 
 
 

Page 2

 
 
七百七十七四五十四萬八千四百九十五磅零十六先令云國債之大如此聞之令人生駭 
[巷報譯事]  
　　○英人伐阿富汗破其都城阿君出走自焚糧草毋資敵人其金銀珠寶或隨帶以行或窖藏於地旣而英兵入城掘得俄國銀圓無數西人多以爲言謂俄國金銀何以理在阿富汗都城是必有故而英國第九旂兵役致書其交畧謂俄國金銀理於都城中者甚多今爲兵士掘州者已共八千磅皆金錢也俄人名之曰羅卜英人得之卽用以派充兵飽至阿王宮中尚有甲　　鍪等物皆俄國欵式似從俄國製造者按阿富汗之變富室皆藏金於地有多至百萬者非必盡俄國金銀也至俄人甲內乃在其王之宮則俄人不能自解者矣或謂阿人購辦而來亦有可信總之英俄兩雄不並交相疑忌故此等事終不能釋然於心也 
[遊高雜記]  
　　○日本與高麗初通商務之時駐日英國使臣乘便派英官名賀烈者同往觀風令其隨事報聞今使竣回日上覆使署經駐日大臣據情咨報英總理外務大臣略去奉派至高麗後居日本之通商口岸曰福山者其租界後一高阜有松林焉界南以外有一木牌係前日本將軍火里約瑟死事之所日人甚敬之見有高人踐辱必處以嚴刑計日本租界周圍三里壘石爲牆其中縱橫各四路從前高人設有汛地營房今盡廢置而日本人亦可隨意人福山城內並無敢藐視者福山市面五日一集　商俱趨赴焉初至該口時日人僅三百名內有婦女三十名所造房屋俱仍日本之式租界內無一高麗女子蓋高人聞其國之女與日本人通卽行斬首膺誅者已有數人故皆裹足惟高麗今遇　災日人賑之而其女亦有私受者然其大略則皆深畏異邦人避之惟恐不速也查高麗人較日大似稍長大卽以所見者而論人俱無甚不安分乃日人俱慢視之比來生意漸盛惜無章程及通商稅則耳日人謂與高麗通商必須刻刻隄防盖高人尚未甚信服也以上皆賀烈目睹而手記之者又閱日本書云高麗朝廷每戶召見其臣五次會商國事見時不准吸烟高麗京都在堅崎省枕於講河之濵城高二丈旁有四山相傳城中房屋共八萬間王宮亦在城中王親自九代以上皆在宮中過此則夷爲民庶王有九宮其臣每日進膳九次僅五穀五盆而已男女侍者三百餘人王出巡時有護兵一萬五千名王車兩輛以備不虞經過各路屋主人皆持箕帚俯伏於地以示敬王旗色深藍地中畫一雲中之龍旗竿繫於大馬背另有雜色旗無數逆倫之犯及謀觀者則用牛以分其　宰相有罪例不斬首惟賜毒以令其自盡而巳其民年幼者有髪辮而不冠十五歲至二十歲始行冠禮亦猶中國之道也按以上皆英使咨報語查近日本報有紀高麗遺使至日妥議通商稅則一事而此報謂未有稅則則知報者固尚在去年云 
[鄂省官報]  
　　○湖北按察使姚彥士廉訪前已升任廣東布政使所遺湖北按察使缺曾奉　旨着兩淮鹽運使歐陽正墉調補不意歐陽都轉尚未履新而人卽病歿故現由憲委本任鹽道　蔗農觀察署理按察使缺遞遺之鹽道缺委督營務處候補道程君開芬署理俱於二月初六日吉時接印云 
[議規不合]  
　　○漢陽城外之鸚鵡洲江面上所泊者皆湘省木簰曩多宵小竊木致木客虧本旋經各木帮會議公事懇請憲示嚴立新章如獲有木賊准各失主自行禀明會首將該竊置死云云然雖有是言究不足信蓋於律例不合也兹於二月初二日薄暮時漢陽東門外益陽帮簰篷獲到竊賊五名皆本邑人當被簰篷工將有贓無窩存者之賊三名用索縛捆痛打至渾身無完膚而後釋去尚有兩名押至南岸嘴起出窩存贓木多件後復押回蓬看守一面投訴本帮會首以及五府木幫會首赴縣禀報擬照向定規程將該竊縛赴江邊溺死云云固未知會首肯允與否竊意人命最重當無如是辦法也 
[章江近事]  
　　○汪學憲自接丁艱信後卽在滕王閣內開弔現尚未回轅云○聞得李大中丞官眷將全囘關中惟河下尚未見封有船隻然此言由官場中傳出想亦不爲無因也○近日居家一應食州價皆仍舊米價亦不見漲肉則較年前稍跌惟錢價畧貴九五錢一千須易銀五錢九分半云○初六日有教士兩人由九江到省在城內各處散書勸人奉教然信從者究少故亦終難久行旋卽回棹云 
[江西决犯]  
　　○月之初四日南昌府監內從出犯人兩名至南昌縣過點標硃卽經崔第春明府帶弁押赴德勝門外處决聞卽去冬武寗滋事之匪目因武寍又有會匪劫獄一事恐別生變故因速正法云 
[卡務復舊]  
　　○江西各差委以釐卡爲最優盖必先委某事記有勞續者然後可望所謂調劑也自上年定爲比較每卡以向來所收極多之月爲額不滿額者一月記過兩月撤委行未半年怨咨盈庭向之所謂優者一旦眞覺可憂矣於是大憲俯察下情攺爲一季一比較但期雖稍寬於釐金終無起色徒滋紛更久而大憲亦知實係商旅日减故刻下又照前隨收隨解云 
[失愼卽滅]  
　　○本月初五日揚城萬安宮後有草屋數椽失愼幸延燒無多立卽救熄　前報正月念一甘執門橋大火嗣聞離揚數十里有地名張鋼鎭者亦同日失愼除房屋財貨不計外專計耕牛之燒斃者亦有念一匹云 
[疉獲賭犯]  
　　○寍波府宗太守嚴禁賭博疉經入報兹悉鄞縣石邑尊奉府憲密札由竹林巷拿到賭犯二名當經枷號犯事地方示衆巳可謂雷厲風行不遺餘力矣無如著名好賭之武弁李曰富李大京　胆敢陽奉陰違在戒香　中伊　場聚賭當被巡差拿獲送府宗太守本將移請提憲叅革候辦卽經中營守備赴府面求宗太守因念同僚之誼當子釋放同夜又有二案賭犯俞記位在老實巷聚賭被宗太守訪聞飭差往拿俞巳聞風先逃遂拘其妻至署押迨俞之下落此外如虞娘子等在大巷借某姓祠堂爲賭寓通日達宵臺無 
 
 

Page 3

 
 
忌憚大約非賄　差保隱匿卽侍有聲勢不敢拘拿然使太守聞之其將以何法痛治之耶 
[松江府試終覆題]  
　　○每縣各作四請　華亭　子曰君子不重章　食無求餉章　不器章　周面不比章　奉賢　子曰君子無所爭章於天下也章　嵌德章　噲於義章　婁縣　子曰君子欲納於　章　坦蕩蕩章　博學於文章　成人之美章　金山　子曰君子和而不同章　易事而難說之也章　泰而不駭章　而不仁者章　上海　子曰君子上　章　其言章　道者三章　義以爲質章　南匯　子曰君子病無能章　名不稱章　求諸巳章　矜而不爭章　靑浦　子曰君子不以言舉人章　謀道不謀食章　不可小知章　貞而不諱章　通場詩題　賦得一片承平雅頌聲得平字五言六韻 
[革弁解回]  
　　○本埠於月初接駐英曾欽使發來電信云前隨出使外尖之郭羅二弁現因犯事遺回俟此次公司船到申希卽妥爲收管等語故劉觀察接信後立飭上海縣暨英法會審委員與會捕局并照會英美法各領事飭各捕房協同拿獲今該公司船於昨日進口故會捕局勇及縣差與西捕包探等於前晚乘桂星輪船前往吳淞口守候聞此二弁一名郭斌一名羅雲翰緣在外國不遵約束索詐無賴故經曾俟斥革遺回本國並聞到滬後郭須由縣監禁羅則管押均候研訊云 
[屍親懾服]  
　　○開踏布坊之倪永林與馮新發相毆馮旋斃命當經上海縣驗係服毒身死飭卽棺殮發壇俟其親人來滬再行核奪此巳列報兹悉屍父馮阿大已投案請爲伸寃莫邑尊謂本縣驗得汝子實係服毒身死汝雖不在場目覩有陳長華可證如必緊稱因傷斃命汝當指明何處傷痕具結本縣當請隣封復驗汝須靜自籌思再行禀候辦理旋經馮阿大禀稱巳蒙大老爺驗明該無錯誤惟求重辦倪永林則已戴德無旣矣莫色尊俯准所請苐不知如何發落耳 
[限期調處]  
　　○履祥號主柯拱順控黃步瀛定買海帶菜一千六百餘担先交定銀三百兩陸續已出過一半嗣卽延不出貨求請勒令赶緊出淸卽據黃供定賈履祥號海帶是實因後貨與前樣不合應請追還定銀陳司馬以兩造各執碍難定斷着各邀同業公正人調處昨據柯又投稱黃邀顧某作公正人但查顧有股分在內斷難秉公調處黃因謂彼若疑顧有私愿另邀別人調處陳司馬隨限以七日應如何調停之處稟候核奪 
[來札照登]  
　　○桃花塢諸善長先生閣下前因豫晋大災閱圖知慘曾將齒積數百金陸續助賑原以未有之奇災是以罄其所蓄不意層見疉出直省天河兩屬又報水災心餘力絀助勸兩難惟見水災圖題句情形實爲慘傷不禁泫然淚下又見公啓內有仍可如常交託之語特措洋銀二十元專函奉懇彚解災區倘有同志前年業已捐貲至今力已未逮何妨隨處克己各盡其心倘能百人千人同心相應量力趕助亦可救人救澈故再忝顔倡捐尚望共發婆心佛經云要知前世因今生受者是要知後世因今生作者是奉勸有心人切勿錯過是則老人所深望也倘承付登申報尢妙此啓二月初七日三省書屋老人謹白 
　　老人前昨兩年竭力籌助爲數甚鉅復不願白表其名眞隱行君子也來書字字懇切皆從一縷血誠中發出謹登申報俾世之樂善君子奉爲模範云桃花塢代解直賑公所附識 
[更正]  
　　○昨報具領失票一條內有小誤盖當堂領去者係現洋三百七十九元並匯票一帋應卽攺正揚州新勝街移賑直省公所正月初一日至三十日止經收捐數○張妃堂觀察助曹實二百兩輔德堂潤筆助英洋四元八角謝時督翁經募英洋三十八元　善堂　助英洋十元三槐堂王助英洋二元無名氏助英洋四元蘇公舘助英洋二元無名氏助九八錢四百文福報圖共收曹寶十五兩英洋十六元足錢四十千八百五十文哀鳴圖共收英洋二元九八錢四千二百文富貴捷徑圖說天字第十號汪助甫助洋十元顧肯堂史印三二戶各助洋二元劉鶴生秦叙齊程稻　　小谷高與卿陳介臣宗小梧七戶各助洋四元九如齋馮汲脩二戶各助洋三元二角 
[鎭江收解直賑公所五年十一月二十一日至六年正月底淸單]  
　　○道慰沈發來陽湖經募直賑洋一百二八元又通州募來曹寶三伯四十二兩九錢八分八厘又如个募來洋一百元又武進募來洋一百十八元府憲　發來丹徒馮邑尊經捐朱在茲洋一百元又姚南陽洋廿元又金壇縣經捐洋二百元又楊恆源錢四十千又洪興錢二十千又恆森錢四十千永興錢二十千恆森錢十千又　李錢六十千文府學陸發來汪荃台手塔愿　四千七百十七程守箴洋四元炳記寶四十兩景記寶一百兩吉記實五十兩潤手洋一百四元無名氏洋三元春生　經募錢廿二千七百劉少手洋三元九江同源和洋十元又代募洋十元顧子手洋十元求子氏洋一元毓麟主人洋一元又錢四千九百春手塾募寶紋一百兩王錫仁洋九兌曹緒　手經捐晋賑足洋七元曹實　手寶紋十五兩五年琴收夢解冲存餘利寶紋三十兩 
[光緒六年正月二十九日京報全錄]  
　　宮門抄○諭旨兩道錄前○將軍銘　奏爲遵查前學政食言飾奏破壞舊章情形摺子○皖撫裕　奏爲知府因病也缺遴員署理遺缺夾片○都統豐　奏爲遵查無餉甡丁苦累情形請　旨體恤摺子○正月二十九日戶部通政司詹事府八旗兩翼值日無引　見○李鴻灌謝署吏部尚書　恩○童華謝署兼管順天府府尹　恩○志和阿公各假滿請　安○張端卿謝授陝西陜安道　恩○楠貝子鋼公各請假十日○召見軍機　張端鄉　醇王　○○奴才銘安跪　奏爲遵　旨查明吉林紳士呈控前奉天學政王家璧食言飾奏破瓖舊章各節並酌擬辦考及書院經費章程據實覆陳仰祈　總鑒事竊於光緒五年十月十二日承准軍機大臣字寄十月初四日奉　上諭都察院奏吉林貢生魏晋康等以學政食言飾奏破壞舊章等詞赴該衙門呈訴等因欽此仰見我　皇上澄叙官方振興學校之至意奴才遵卽恭錄　諭旨照抄原呈札飭現署長春廳事吉林廳理事同知善慶查照原呈所控各節是否屬實家欵據實登覆毋稍含混隱節致干叅辦去後兹據禀稱遵查按臨吉林考試向由紳捐生息銀項下每屆提銀二千五百兩備辦考棚供應一切需用雖屬不敷然 
 
 

Page 4

 
 
每次虧欠不過千金尚可勉力賠墊至光緒三年該員前在吉林廳任內學政王家璧來吉歲試照章供應之外又加折席並每日折火食等名耳需費浩煩該員不敢抗違除提用息銀二千五百兩外計賠墊銀六千數百餘兩實屬力有不支禀經奴才奏准酌提稅項銀一千兩連紳捐生息銀二千五百兩由學臣自行備辦旋經該學臣覆奏奉准部議仍由吉林廳供應四年八月科試該學臣加提紳捐生息銀一千兩仍歸三千五百兩之數作爲考棚經費其奏准原撥稅項銀一千兩並未提用維時該同知善慶以稅務攺歸將軍委員試辦無可挪塾此次如再照歲試供應　屬力有未逮等情向該學臣面禀該學臣以科試日期較少如果迅速竣事自能節省許多仍飭照前俻辦該員以身任地方不敢重違憲意以得勉力供給所需費用較歲試雖减除提公欵三千五百兩外尚不敷銀二千數百餘兩當時用過欵項均有簿籍可稽委無藉端浮冒等語並開具銀錢用項淸摺四帋禀請核辦前來奴才詳閱貢生魏晋康等呈控各款應以該學臣食言飾奏破壞舊章竭澤公欵學校將廢爲緊要關鍵其餘各節事多瑣屑詞太冗繁且於辦考事宜及書院經費無甚關涉應請毋庸置議惟查閱同知善慶禀呈各欵縷晣條分確鑿可據是於原呈內所控之欵均屬相符而於試牘中所奏之言諸多歧異檢閱該學臣奏牘始以書院現管經費奏明將考棚生息餘銀作爲束脩膏火之需惟又將生息餘銀提作考費復奏稱書院已有經費無廣另籌故該紳等以爲食言飾奏也吉省奏定章程係三年歲科分試該學臣因生息餘銀全行提用考棚火脩無欵可籌擬攺歲科併考以騰欵項故該紳等以爲破壞舊章也考棚生息一項每三年可得七千二百兩歲科兩試每屆應提銀二千五百兩作爲公費共計用銀五千兩該學臣復於每次加提銀一千兩則動用已至七于之數此項只餘二百兩以致束脩膏火之資均無所出遂不能延師課士故該紳等以爲竭澤公欵學校將廢也向來直省學政按臨各郡例應約發價銀交地方官代辦供給惟吉林支應學差向有紳捐息銀一項交廳官備辦如有不敷由該廳略爲籌墊歷有年所廳官紳士均無異詞何以該學臣獨不理於衆口推原其故學臣需索按臨規費廳官不敢不遵搜括書院餘資紳士也能無怨無惑乎物議沸騰羣相訐發也平心而論在紳士謗訕交集不無過事吹求在學臣言行相違難免藉詞支飾奴才凛遵　諭旨自當確切查明據實具奏斷不敢因與學臣素有往來而曲爲之諱謹將吉林廳同知善慶開具歲科兩試膏火規費銀欵用項照繕淸單二帋恭呈御覽其錢項單內歲試拱應學差一切用中錢一萬五千一百餘千約計銀四千八百餘兩連銀款共核銀九千三百餘兩科試用中錢一萬一千二百餘干約計銀三千六百餘兩連銀欵共核銀六千三百餘兩因錢項欵目繁瑣未便抄錄瀆陳應請飭下前奉天學政王家璧明白廻奏恭候　聖裁　辦經費奴才曾經奏明劃定欵項交學臣自行俻辦卽恐獘竇叢生以爲杜漸防微之地該學臣王家璧旣有窒碍難行仍由該廳備辦之奏奉部議准自不便再事更張擬請嗣後每逢考試届期由考棚生息項下提撥公費銀二千五百兩前由稅項撥給辦考未用銀一千兩業經奏准攺作津貼吉林廳辦公仍擬如數提出歸併備考學差共計銀三千五百兩交該廳撙節供應額外不得濫支如此一轉移間該廳籍稅課津貼之欵作學差供應之需以公辦公免滋賠累而該學臣續提考棚生息銀一千兩卽可無須動用矣似此明定章程在學差旣可足敷支應在廳官不至有虧賠寔于差務地方兩有裨益第恐日久弊生復蹈故轍相應請　旨飭下嗣後學臣來吉考試仍提考棚生息銀二千五百兩併稅項津貼銀一千兩飭交吉林廳備辦供應撙節支用不得逾三千五百兩之數亦不准續提考棚生息之款別作開銷免致紳士嘖有煩言應官因差賠累則恪遵勿替可期久遠奉行其每三年紳捐生息餘銀二千二百兩亦請仍照前奏作爲書院束脩膏火及考棚歲修之費所生息銀積有成數再行發商生息以備書院公用庶獘端盡去學校可典矣除將吉林廳同知開具錢欵用項淸單二紙暨該學臣試牘一本咨送軍機處查照外所有奴才遵　旨查辦各緣由是否有當謹恭摺據實瀝陳伏乞　皇太后　皇上聖鑒謹奏請　旨奉　旨已錄　○○裕祿片　　地州府知府吳世照滁州直隷州知州查光英在任病故應卽選員往署以專責成查有候補知府張雲漢心地樸誠辦事詳愼堪以署理池州府知府又候補直隸州知州　星　安詳隱綆動謹　勞以署理滁州直隸州知州據　臬兩司會詳請奏前來除分檄飭遵並將吳世照查光英因病出缺循例恭疏　西報外謹會同署兩江總督臣吳元炳附片具陳伏乞　聖鑒謹奏軍機大臣奉　旨知道了欽此　○○奴才　神跪　奏爲遵　旨查明布特哈處無病牲丁苦里日甚籲懇　天恩於　貂給餉中因時　通調病以示體恤而濟生計恭摺仰祈　聖鑒事竊奴才前准神機營咨據呈進貂皮之布特哈副管舒　阿等　　該處官兵向在風龍江左近一帶山塩補貂近來必須遠處捕打請處現有牲丁四百名素不食餉所需鞍馬口糧駑力俻辦苦累巳　懇祈代奏可否援案裁撤等情竊令奴才體察情形量加懂恤酌核聨理等因底此當經行查去後茲據布特哈總管諸們總勒格　等詳稱遵扎督率馳佐等官細心詳核本營官兵早年捕貂之精寄里牛曼兩處產貂山場　在江東而松花江北　呼南附近等處又復招仙門無非遠去二三千里山場　能捕獲且捕貂係局冬介尤頓肥壯馬匹多俻皮口糧庶免凍餒倒　之虞惟有索倫打虎爾甡丁四百名素不食餉每年各納貂皮一張自上年馬匹瘟疫倒斃後該丁等自俻鞍馬口糧奔赴　遠山場捕貂毫熱接濟甚屬苦累不堪言狀請將此項無餉牲丁四百名應納貂皮可否　撤燕紓丁抑或援案給予餉銀以濟生計等因據情　請　　前來奴才溯查該處無餉性丁人等自　國初投誠後及歲人丁每年各納貂皮一張嗣於道光十二年間經前將軍當僧德等奏請由交納貂皮之無餉牲丁二千七百餘名內酌量戴撤一千五百餘名僅　　熟騎射者一千二百名作爲定額仍令捕貂呈進又於咸豐九年鬨於黑龍江　省添投甲兵一千名常由該處無餉牲丁一千二百名內挑撥三百名作爲正甲給食半餉當差又於同治十一年間經前將軍德英奏請將布特哈處無餉姓丁九百名請照咸豐九年添甲成案一併作爲正兵每月給餉銀一兩以資津貼仍酌貂皮歲奉部議准其再選五百名作爲正甲其餘四百名仍留牲丁名目嗣後不得再請加餉惠照舊章交納懇皮等因在案現據該總管等呈報該處無餉牲丁四百名委因　境捕貂鞍馬口　無從措辦苦累情形實屬可惱奴才身任驅圻受　恩深重凡屬地方公事無不因時調劑巳稔知　朝廷需餉齋有常經未致　請　添其無餉牲丁每名歲貂皮一張者盖因者丁世受　　恩教養有加靡巳捕貂呈進藉効犬馬之誠何致　議裁撤奴才酌籌再四裁　不可增餉愈難第　奉神　營盜行奴才體查情形酌量體怡曾經查明該處姓丁近來疲 
 
 

Page 5

 
 
累日甚窮因不堪曷敢緘默　於　上　是以據實陳明仰懇　天恩飭議或將該無餉牲丁四百名應納貂皮可否因時核減抑或援案變通給餉　當義仍納貂皮以紓丁力而　生計之處出自　逾格鴻施非奴才所敢擬議者也所有遂咨查明布特哈處無餉牲丁善累日甚因時變通調劑以示體恤緣由是否有當謹恭摺附　具陳伏乞　皇太后　皇上聖鑒訓示謹　奏軍機大臣奉　旨該部議奏欽此 
[蘇省撫轅事宜]  
　　○二月初五日署海甯州李禀見辭赴任　縣丞戴延慶禀辭赴津　巡檢曹震由京騐放來省禀到　○初六日署運司唐禀奉委督辦綱鹽局務禀謝　補用府經歷　廷玉禀辭赴津　典史周之翰由京騐放來省禀到 
[蘇省撫轅事宜]  
　　○二月十一日分發江蘇試用同知梅　春江西南昌縣人禀到　候補縣吳其芳禀辭赴海運津局差　直州判牛　奎禀知前在晋賑局捐升通判現蒙給咨赴部引　見並辭赴海運津局差　常州府教授甘　熙禀辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
