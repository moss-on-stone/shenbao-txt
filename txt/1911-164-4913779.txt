# 1911 - 164 - 4913779

 

Page 1

 
 
   
 
 

Page 2

 
 
上諭 
[五月二十二日内閣奉]  
　　上諭山西巡撫着陳寳琛補授欽此 
　　上諭黑龍江龍江府知府員缺着范守佑補授欽此監國攝政王鈐章奕劻那桐徐世昌署名 
論說 
[論外官制（萬續）]  
　　然則外官制究宜若何。曰惟有避絶的中央集權。與絶對的的方分權而巳。質言之。即凡宜留保於中央者則其權應歸中央。凡宜留保於地方者。則其權應歸地方。要在善爲區劃。清其界限而巳矣。蓋今日之中國。苟其在上者。有明强英。武之賢君相。則行絶對的中央集權可也。苟其在下者。有智德力均充足之自治民。則行絶對的地方分權亦可也。否者與其言。絶對的中央集權。絶對的地方分權。無寗合中央地方而各定其應。留保之權。各讓出其互相侵犯之權。 
[（三）督撫之地位權限]  
　　夫中央集議。誠有政務一之利。而其極弊。則有國政委靡不振之憂。地方分權。誠得因地制宜之利。而其極弊。又有分崩。離析之患。故此之不能偏重。政治學者蓋常言之矣。然則今兹外官制之編訂。必以下可謀地方 
 
 
 

Page 3

 
 
之發達。上不妨國家之統一。爲宗旨。此余之所。自信者。也謹本斯旨。擬定督撫之地位權限如下方。 
　　（一）督撫爲皇帝親任之地方最高級行政長官。在國法委任範圍内。處理全省之政務。對於諮議局負政治之責任。 
　　解釋理由一何謂親任。蓋别於普通勅在而言也。日本之制。有親任式之勅任官。及普通式之勅任官。親任式之勅任官。爲天皇直接勅任。而普通式之勅任官。則天皇授意於總理大臣任之。故親任必有御名御璽。及國務大臣之署名。而勅任則有御璽而無御名。督撫爲地方最高級長官。及所管轄爲一省之區域。其政務重大。其地位亦宜優崇。故必由皇帝之親任。 
　　解釋理由二何謂地方最高級行政長官。蓋中央官廳之權限。從事務上區别之。如學部則專管全國敎育是也。地方官廳之權限。從區域上區别之。即甲省之督撫。不能兼管乙省之事是也。故言地方者。别於中央而言也。言最高級者。以示地方政權有所統屬也。言行政長官者。别於司法也。因司法爲獨立。故一省之司法權。宜直轄於中央之法部。對於一省之行政機關。爲獨立也。 
　　解釋理由三何謂在國法委任範圍内蓋國家行政之分類有五。曰内務行政。曰軍事行政。曰外交行政。曰財務行政曰司法行政軍事外交財務三者。宜歸其權於中央以保統一而免危險紛歧遲滯之患。此不可易之定理也。司法一項。其性質本爲獨立。直接受君主之委任。故督撫對於國法所受之委任。祗有内務行政。内務行政之所屬。如交通實業敎育警務。及一切無關於中央權限國家全部者。皆屬於内務行政也。皆屬於國法委任之範圍也。其所謂處理全省之政務者。卽處理國法委任範圍以内之全省政務。行政長官督率其下級官廳或補助官吏而爲之也。 
　　解釋理由四何謂對於諮議局負政治之責任。蓋仿奥國制度也。吾國乃單一國。非聯邦國。故聯邦國之制度。如德之諸侯。彼其政治上之位置。蓋世襲之王。非政務官。與吾之督撫不相類。故不宜仿一也。如美之州長。彼其政治上之位置。雖屬政務官之性質。然爲人民所公舉非由中央之簡命。蓋共和國之制度。尤非君主國所宜。故不宜仿二也。若英領之加拿大總督。澳大利亞總督。彼其地位。係代表君主。其總督不負政治之責任。而負責任者。别有政府。故不宜仿三也。若英之印度總督。日之台灣總督。雖與我國行省督撫略相類。然海外殖民地之制度。與行省制度截然不同。且殖民地距其母國遠。凡軍事司法之權。不能不統理於總督。而我則二十二省。同爲帝國領域。非殖民之比。則軍事外交司法財務。自不能不歸之中央。故不宜仿四也。惟奥國諸大州之總督。其地位權限。頗適宜於吾國。且其議會。可與總督對抗。得質問總督之責任。而有上奏彈劾之權。其總督亦自有自行政見之餘地。夫以吾國幅員之廣。中央耳目必不能周及於地方。而地方行政長官。又難保其無失政之事。若非仿奥國之制。受議會之監督。則專横之弊以生。故吾於外。官制中定督撫之地位權限。所以特兢兢注意於此點也。（未完） 
要件 
[諮議局聯合會請飭閣臣宣布借債政策呈都察院代奏稿]  
　　爲新借鉅債。繫國家存亡大計。請飭閣臣宣布政策。以釋羣疑而定責任。恭請據情代奏事。竊本年四月初六日奉上諭。近來國家財政竭蹶。由於幣制不一。民生困苦。由於實業不興。朝廷洞鑒於此。不得巳飭部特借英美德法四國銀行一千萬磅。日本横濱銀行一千萬元。專備改定幣制振興實業以及推廣鐵路之用。該管衙門自應竭力慎節。不得移作别用。並着隨時造具表册呈覽。以副朝廷實事求是之意。欽此。四月二十二日欽奉諭旨郵傳部會奏粤漢鐵路接議英德美法各銀行借欵合同磋商定議繕單呈覽。並請旨簽字蓋印一摺。着郵傳大臣簽字。餘依議。欽此。恭讀兩次上諭。一發於内閣官制未頒以前。一發於内閣官制旣頒之後。然第一次上諭署名者。爲軍機大臣奕劻毓朗那桐徐世昌。第二次上諭署名者。爲奕劻那桐徐世昌載澤假盛宣懷。除毓朗盛宣懷外。後之内閣總協理大。臣即前之軍機大臣。事本相承。諸臣旣始終主持。卽當始終擔負責任。斷無因軍機變爲内閣責任卽行中斷之理。議員等對於暫行試辦之内。閣曾呈請代奏另派大臣組織。原期實臻政治之統一。責任之確定惟暫行閣制未取銷以前。國家政治上之責任。不可一日無所寄。而借債政策。關係國家存亡大計。一日無確當之解决。即國家大計日陷於杌隉之危境。此議員等所以倉皇呼籲不能遽息也。近日中國之貧窘達於極點。借債以謀救濟誠屬萬不得巳之舉。然借債之公例。必政府與國民。均有用債之能力而後可利用之以爲救時之藥。否則飲鴆自斃。勢必不。救埃及波斯之覆轍。稍治歷史者。皆能言之。故立憲各國慎舉國債。必經國會之議决。先朝欽定資政院章程。亦以議决公債之職權。畀諸資政院。不 
 
 

Page 4

 
 
經資政院議决而起之國債。遵先朝之法律。原應歸於無效。惟合同旣巳簽押。事實再難更變大臣違法。屬資政院彈劾之範圍。議員等請姑舍法律之爭論。所急求明白宣示者。爲關係存亡之借債政策。（未完） 
專電 
[電一（北京）]  
　　攝政王請飭度支部外務部將所欠賠款國債確數詳細開呈察核並著速卽分配借款用途俟進呈皇太后鑒核頒示以昭大信 
[電二（北京）]  
　　黑撫周樹模電奏中俄勘界俄員一昧專横並不照圖詳勘預爲侵佔滿洲里之計事之成敗尚難逆料請示機宜 
[電三（北京）]  
　　内閣密電駐藏大臣詳查藏番起事原因并損傷確情會同川督妥商凡事和平辦理尤宜慎戒軍隊妄動 
[電四（北京）]  
　　直督遵旨覆奏防疫保案奉硃批該督旣稱疏忽加恩寛免察議仍着傳旨申斥馬龍標等五員准照原奏傳旨嘉獎 
[電五（北京）]  
　　東督趙爾巽奏保于駟興署呼倫道 
[電六（長沙）]  
　　常德大水陡漲巳淹過上下兩南門 
[公電（日本）]  
　　各報鑒校背約禁旅滿不遂懷恨虐待八十餘人退學函詳山口高商留學生 
緊要新聞一 
[粤督電奏給還路股辦法宜留取給於民之餘地]  
　　粤督張鳴岐以粤路股東初十日會議情形激烈恐釀大變特擬收路辦法二端電奏請示略載前報兹特覔到電奏原文亟錄如下幹路收歸國有經郵傳部酌擬辦法數條飭開股東會取决經鳴岐剴切勸諭多數股東均知收歸國有國家事在必行初無反對之意惟郵部擬定給回國路股票辦法恐蹈昭信股票舊轍日後股東血本無所取償經鳴岐力爲維持衆情漸就安帖嗣以川湘頗有違言影響遂及於粤省致南洋各埠華僑入股者爲亂黨煽惑紛紛來電反對人心浮動岌岌可危初十日開股東會復有奏明不准干涉路政之粤紳黄景棠倡議抵抗大肆紛呶業將詳情電達郵部並由鳴岐出示曉諭將初十之會議各案取消另訂會議規則定期召集藉得糾正意見查收路國家現定爲政策斷無變更之理本無所庸其再議惟所待取决者祗歸還股本辦法但粤路自開辦以來屢釀風潮人心久巳渙散公司議事慣由少數之議員挾制多數議員反不發一言意見難得真確又值省亂甫平外埠亂黨藉口煽惑人心尤易摇動辦法若不早决異議終難早息日久遷延恐釀意外劇變恭譯迭次諭旨朝廷於川股歷經宣示不使人民有絲毫損失體恤隱微無微不至薄海人民同聲欽佩粤路事同一律果能速定還本辦法務使官民資本無絲毫損失則異議不禁自息一月以來博採輿論並集多數股東意見約分數端（一）三期股銀决不再繳（二）所有用過資本意在全數歸還不得折扣（三）公司歷年應收官息意在照數統給（四）股本意給現銀或一半現銀一半股票倘蒙朝廷俯順輿情悉予恩准則紳商曉然於朝廷收路非與民爭利目當翕然服從至股本給現銀一節如爲數過鉅萬難籌措或按照郵部原定辦法准向大清交通兩銀行抵押並將抵押數目先行規定極少須五成以上凡持票向該行抵押不准借詞推諉俾人民知國路股票確然可靠斷不蹈昭信股票覆轍亦冀就範綜計粤省股欵僅二千餘萬元即使全抵挹注亦屬不難而所昭信實與夫維繫人心關係尤巨際此憲政初立財政奇窘日後取給於民者正方興未艾此次收路實爲國家第一政策正當乘此確立信用昭示人民不宜規目前路股之盈虚過事計較轉滋商民欵慮大局幸甚鳴岐寒請代奏 
[端督辦亦要求權利今巳數見不鮮矣]  
　　督辦川粤漢鐵路大臣端方以起節在邇連日與樞府會議辦法并要求種種權利就中可分爲二大綱四小目大綱之一曰不負責任一日自由權限不負責任亦可分爲二事各省反對路事風潮頗形激烈其彈壓方法統由督撫指揮督辦不負責任此其一也借款出自四國意見紛歧交涉繁夥外交事件統由政府辦理督辦不負責任此其一也自由權限亦可分爲二事一切用人由督辦選擇他人不得干涉此自由權之一購用鐵道材料以價廉物美爲準政府不得徇他人之請求迫其更變此自由權之二聞樞府尚未一一認可云 
 
 

Page 5

 
 
[湘省官民仍相持不下湘人要路不要命]  
　　湘撫楊俊帥十四日上午電致鄂督謂湘人爭路風潮愈加劇烈巳有明日（十五日）罷巿之謡我公偉畫素周威望久著尚乞賜示辦法云云旋奉電覆謂幹路國有久巳迭奉諭旨將因路籌集之租股米鹽各股一律進止並經明白宣示凡湘人贖路修路各欵一俟查明卽當分别撥還總不使民間稍有虧損在明理士紳斷不致有此舉動其中顯有匪徒藉此煽惑希圖乘機生事務望我公會同紳士切實勸諭並多派軍隊認真巡防以免意外鄙人巳飭派軍隊並楚有兵輪星夜馳湘以資彈壓 
　　十三日有人用全湘人民名義徧發公啓約於十五日一律罷巿事經長善兩縣查悉遂持公啓上院請示辦法俊帥亦以此中必有匪類遂札飭首府兩縣懸賞示諭如有能將撰擬公啟主持罷巿之人送縣者賞錢一百串能將發布公啓之人送縣者每名賞錢十千文並飭派偵探偵緝各隊用意訪查如有形迹可疑之人務即嚴加盤詰十四日奉到瑞督覆電後又剴切曉諭不准罷巿要求一面飭知中路巡防隊統領選鋒水師統領各派軍隊沿街認真查察計軍警各隊至晚間出外巡查共有數十起以致無知小民異常慌恐行人恐爲波及皆裹足不敢出門 
　　省城各學堂除高等未行停課外其餘皆先後一律罷學黄伯雨學使以學生罷學要求素千例禁遂迭次出示曉諭務卽一體照常上課如敢抗不遵諭即行分别斥退解散並行知各該地方官追繳學膳各費以示懲儆然出示後遵照上課者僅寥寥數官立學堂而巳至十四日全城各學堂無論民立官立忽一律上課探其原因係由學司移請巡道派委偵探下鄉將前次學生所舉之演說員拿獲數人解交府司獄擬即嚴行勘問究係問究係何人主使以便從嚴究辦各學生聞此消息皆不敢再行罷學故有十四日全體上課之事 
　　湘省各士紳以王世琪取媚政府不顧民生擬羣起攻擊首由某紳致函質問並由全體紳民電致譚太史延闓易議員宗夔及同鄉各京官請籌議對付方法以爲獻媚鐕營者戒 
　　端督辦撫湘時與地方各士紳最稱融洽此次督辦湘路本不甚願意加以湘人抗爭路事異常劇烈深恐貿然來湘調停稍有不合勢必大爲衆口所不理且恐受種種窘迫故要求政府凡關於解散勸慰等事概不擔任如不允所請則斷不冒昧從事聞此等意見係見於致某巨紳之私函中者 
　　初四日上諭發表後湘紳擬出其最後之手叚以爲千鈞一髮之舉而迭次挫折遂又改變方針公舉代表數人即日赴京哭訴諸監國府第以兾挽回聞巳於十五日由省首塗矣 
[航業借款又將出現又是一千萬]  
　　郵傳部所屬四政郵電路均有頭緒惟航業範圍太狹勢力太小盛宫保前巳擬定擴張辦法但爲經費所屈不能并日進行刻巳决定借欵籌辦聞美日比三國均願承借盛宫保甚屬意於美現時從違尚未决定大致此數亦在一千萬左右云 
[郵部創設商船學校之規劃]  
　　郵尚盛宫保對於交通機關欲力求完備以海員之養成爲現今急務特擬創立商船學校其上奏創設學校内容謂中國之海外通商貿易毫無進步者蓋皆爲外國汽船會社所壓倒歐美各國凡一汽船營業必組成一大會社中國沿岸内河内海僅一招商局故各港出入船舶揭外國旗者十居八九且中國招商局所有汽船其組成之上級船員概用外人又關於管船航行事務皆歸總海關管理郵傳部欲期統一頗爲困難去年臣部籌備憲政摺中有創設商船學校之明文現今計畫擬仍先就上海寗波二處分設二所其學校地址上海則卽以上海之高等實業學堂量加擴充爲商船學校之基礎該校除鐵道電信二科以外其高等船政專科擬即併入商船學校并再另外招生以擴規模至創設經費原預算創立二十萬兩每年經費十三萬兩去年提出資政院討議核减爲開辦經費十萬兩常年經費六萬兩當由臣部自行籌畫從速開辦其寗波一處容俟規畫定妥再行辦理 
[張殿撰入京召見紀]  
　　張季直殿撰此次以私人資格來京倍受各界歡迎日前監國面諭總協理大臣行文翰林院飭其預備召見意在一見其人以爲將來重用地步總協理奉諭之後卽片交翰林院着修撰張謇於十七日預備召見 
　　另函云張季直殿撰此次來京本爲組織中美銀行一事與政府商議辦法惟張未到京之前端午橋曾上一摺力保張之才能爲當今必不可少之人物因此監國甚重其人此次雖以私人資格到京故有特 
 
 

Page 6

 
 
旨召見之舉 
　　張季直殿撰十七日特旨召見奏對約半小時攝政王賜坐慰勞甚至殿撰陳奏此後四五年内外交上之危險及内政重大各事如實行憲政提倡實業重視民生皆爲最要之舉并力陳現在時局並非不可挽回辦事者不宜先存一不可爲之心末又陳說中美銀行及組織實業團游美報聘事攝政王稱善者屢 
　　又聞殿撰召見時監國并詳詢皖北饑民災狀殿撰詳細敷陳監國大爲憫惻因又詢及導淮事又問江蘇諮議局全體辭職情形或謂殿撰將有屯墾大臣或導淮大臣之望 
[奥領事蹂躪北方日報之真相]  
　　必先自侮焉而後人侮之 
　　五月十四日天津北方日報本埠新聞欄内登載奥界防疫餘毒一則奥領事卽刻飭令巡捕將該社封禁勒令停刋兩天罰金二十五元並派捕在該社看守幸該社早有意遷移中國界内巳在巡警道署遞禀批准當即另覔他處代印於十五日卽在華界六吉里内陸續出報該社之人以此條新聞係實在事實不過據事直書未加論斷且津埠各報一律登載毫無違犯報律有碍交涉之處而粤領竟不用正式公文說明封禁理由擅發口頭命令勒令停刋罰金殊屬有意蹂躪現巳禀請交涉司移會質問併索損害賠償 
　　又聞其發難之人爲北洋總巡官波蘭人陸格奇因去年北方日報曾登載陸之劣蹟陸曾控告終未得直銜之至今當十四日該報登有奥界餘毒字樣陸遂變本加厲朦混該領事該領事係年輕之人故卽刻發封云 
京師近事 
　　諮議局聯合會本定於十六日閉會現因都察院代遞之内閣民兵兩呈雖巳上奏然至今日並無明諭發表此事關係至重不能再以留中取銷由衆議决暫不閉會以待明文各議員一體贊成現巳决議展會惟不必每日開議云 
　　吏部歸入内閣其文選考功二司改爲庸勛叙官二局屬於閣丞之下巳誌前報聞總協理大臣以寳侍郎熙巳預定爲將來閣丞則接收吏部事宜自應派寳前往現寳侍郎巳與李殿林會商數次各司長均在奏留之列所有案牘惟吏部最繁暫以大概結束俟入内閣後再行清理 
　　十三日憲政編查館開大會議籌訂各部行政法到會者除本館提調總核諮議官總務處帮辦編制局正副長各員外各部院行政衙門均派代表一人蒞會所議若何容探續報 
　　山東兗州一帶大雹爲災春麥盡爲所壓以致歉收釀成饑饉魯撫孫中丞據情電奏後昨發廷寄并頒内帑五萬兩俾作賑濟飢民之需聞東省乏食之區共有四府雖因雨雹爲災亦由寗皖飢荒影響所及云 
　　北京請願國會同志會原案本以達到請願目的爲終了期現國會期限縮短轉瞬即行選舉巳無請願之必要該會應即解散刻巳徧發公啓布告同人矣 
時評（東吳） 
[其一]  
　　國家此次收回鐵路。己屢奉明旨。及各督撫示諭。申明并非與民爭利。則國家所定收回路股辦法。自宜格外優厚。以不損商民。豪末爲主。 
　　今度郵兩部所定辦法。以湘鄂二路爲最優均係照本發還。而粤川二路。獨不能享同。等之權利。粤則祗允發給六成其餘四成。須俟得有餘利。分十年攤給。川則祗給國家保利股票。不給現銀粤路猶可謂其縻費太甚。應受折耗也。川路商股因何不能收回現銀。而現存七百萬中。被喬樹枬施典章等。倒去之欵且居其半。郵部並未爲之從嚴追理。則國家雖不至於與民爭利。而巳不免輕視人民之權利矣。 
　　我謂國家欲爲維繫人心。及日後取給於民計。（此二語據粤督電奏）其辦法似不宜如是。 
[其二]  
　　嗚嘑陳寳琛竟得膺晋撫之新命矣。陳以起用廢員。曾幾何時而竟得由侍從之臣。膺封疆之寄。朝廷知遇。不可謂不優矣。吾不識陳寳琛於此。將何以酬之。 
　　雖然昔日張文慶之洊膺疆寄也。亦發跡于閣學。亦拜命于三晉。自是以來政望優隆。而交廣。而兩湖。勳猷卓越。卒爲名臣。晋陽之繭絲彼都人士至今猶嘖嘖稱道勿衰。吾不知陳寳琛此行。尚憶及文襄前日事否。 
　　第念陳寳琛者。文襄之舊友。今日所撫之。邦又適爲文襄所治之舊土則其政望。其勳猷。當必不讓文襄專美於前矣。記者不敏。且拭目以觀其後。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[將軍摧折墾務詳紀]  
　　蕪湖萬頃湖本爲江寗將軍牧馬廠荒廢巳二百餘年近始廣招公司開懇成熟其領墾各公司每畝曾繳江寗將軍租價本洋三元給有印照而開墾所需實倍於所繳今每畝實值九元然歷年佃户抗租時起風潮公司受累亦屬不小現因江寗將軍鐵留守會同江督張制軍日前入奏擬改原定奏案令領墾各公司每畝再繳租洋三元否則發還公司原繳之價將各田一律收回此摺巳交度支農工民政等部議奏蕪湖農會及領墾各公司探聞此信以官界失信商民有意摧殘墾務衆情異常惶急乃分電皖京官曁農工商部請爲維持兹將電文探錄於下 
　　北京南魏兒胡同楊侍郎侍郎鈞鑒萬頃湖事軍憲大改奏案巳縷禀大部乞俟禀到再行查章議奏以維農政而援桑梓懇主持至感全湖三十五公司叩 
　　北京農工商部堂憲鈞鑒頃據萬頃湖各公司略稱該湖地經前軍憲奏定放墾招集公司發照執業今田甫成熟鐵將軍忽奏改定章公司不能安業萬頃湖爲皖省農務之首一經摧折失全湖生計遏農業新機關係極大乞轉懇大部主持農政等情到會職員公議僉稱應乞查照原章議奏以崇政體而保民生幸甚餘詳禀蕪湖農務分會經理經康杰叩借債聲中之鄂粤熱 
[鄂藩息借洋款]  
　　鄂督前因舊欠華洋商欵爲數零星取息過重特飭藩司息借洋款二百萬兩以整還零俾輕子金之擔負當經藩司余方伯飭委舒令禮鑑向怡大洋行磋借遷延至今尚未就緒聞其原因係由怡大洋東因事滯留上海非俟其到漢簽訂合同不能交銀延至本月初該洋東來漢由原議之舒令與之續議事巳垂成而余藩司詳核合同所載銀欵折合磅價分十五年歸還恐將來因磅價虧耗太巨無從彌補爰飭重行磋商須改爲借銀還銀該洋商始則不允繼經再四磋議現始承認不照磅價折算惟須俟一星期後到滬籌備現銀再行成交鄂藩因刻下庫儲空虚擬將此項借債抵債之欵權挪五十萬兩以濟急需故欲其先交五十萬怡大洋東堅執須正式合同簽押後一期交出不能就我範圍余藩因此頗悻悻不樂云 
[粤督息借日欵]  
　　張督因亂事善後用欵昨飭藩司向日本台灣銀行具六釐息借日金六十萬元限期兩年清還每六個月算息一次該借欵日行訂匀三期交付第一期二十五萬第二期二十萬第三期十五萬業經立約簽字由督憲加蓋印信昨十三日爲該行過付借欵之第一期經藩司飭財政公所點收尚有兩期定本月十八二十一兩日交付云 
[閩省鹽務業弊之一斑]  
　　金峙生觀察奉部派赴閩垣調查全省鹽務如産鹽運鹽銷鹽及徵課釐各情形極爲詳盡聞第六次報告將閩中鹺政積弊分别在官在商在私販在船户在丁哨人役一一備述無遺並會同鹽道籌議整頓挽救之策禀請鹽政處核奪金觀察以爲凡在官與貧民船户之私易於懲治惟商帮溢鹽私（即無課之鹽）難治如某某等帮課額僅一萬擔或八千擔而銷鹽至五六萬担之多美其名曰敵私其實貧民之販私有限而富商之侵課無窮巳失情法之平又如某某等帮課額一萬担乃銷鹽僅數千担或巧取漁配以償之或徵收私釐以自利而美其名曰貼課公家暗耗多矣（某幫歲繳課僅一千八百兩乃私而美其名千元之多）又云□□□□各官運局正課每每繳不足額而委員則侵蝕一萬數千金之盈餘公欵瘠而私家肥殊乖政體又云官運局委員盈餘現雖酌量提公尚多不實不盡且提公二字名義不正所有盈餘明明絲毫皆是公家之款應飭悉數歸公酌給委員公費優給薪水如銷鹽逾額准給花紅乃爲正辦又云各場官中多有可用之才何致令其冷閒僅收陋規而不辦事必實行責令辦理稽核産鹽清理埕坎徵收坵課調查運配各專責成以副循名責實之義又云西路與沿海各屬私鹽充斥應嚴定緝私功過並添募緝勇兩營兵輪一二艘所費無多而獲益甚大云云并聞觀察一俟議定整頓辦法即行啓程回京銷差矣 
[增撫消弭軍警商衝突之大文章]  
　　浙撫增中丞昨日出示曉諭云照得近來陸軍各標營兵士放假出外往往與商店居民因口角細故時起衝突本月初五日二標兵士打毁茶葉行一案業飭正執法官將滋事兵士嚴辦在案本月十六日復據陸軍警察營報告十六日有標營各兵打毁鳳山門醬園及馬鞍店艮山門外成衣店清泰門直街兵警滋閙且有毆傷人民情事並據商務總會來函以商民因標兵營屢次肇事旣憤日懼幾成罷巿之勢要求開會集議再三開導始允靜候官廳處置等情到本撫院據此查設兵本以衛民今竟如此滋事非由於敎育之不善即由於約束之不嚴此種行爲實堪痛恨本撫院爲整飭軍紀維持治安起見除將歷交滋 
 
 

Page 11

 
 
事兵士查明按照軍律從重懲辦並飭員查明各户損失數目及毆傷輕重分别給予撫卹一面通飭各營官長切實訓導嚴加約束以後倘再有滋擾情事定將該管官長分别撤參以示懲儆外合亟擬定條示分列於後一陸軍星期放假現定在省步標六營分爲六日馬砲工輜各營并爲一日於一星期内逐日輪流放假計星期一八十一標第一營星期二八十一標第二營星期三八十一標第三營星其四八十二標第一營星期五八十二標第二營星期六八十二標第三營星期馬砲工輜各營責成該管官長嚴密稽查日後再生事故定惟各該管營官長是問兹將各營肩章色分别逐列於下以便易於認識步隊紅色馬隊白色砲隊黄色工程隊藍色輜重隊紫色一兵士每逢放假出外對於商民務宜遇事和平以保名譽不得因口角細故行意私鬥致于軍紀即遇有商民無禮情事應准說明理由事實逕禀該管長官分别申訴以免屈抑如敢私相爭鬧致生枝節定即查明按律從重懲處一兵士與巡警同爲國家公人各有職分如軍警交涉巡警有不是或軍士有不是應准隨時禀明各該管官長分别辦理軍隊不得因巡警之干涉而怒及巡警亦不得因軍隊之無禮從而罵詈致激成意外之事一商民對於兵士遇事務當和平交易以聯感情自後如有兵士或買物强賒或無禮取閙等事應即認明該兵肩章號數顔色隨時就地通知陸軍警察及該管官長或電話逕達督練公所自當隨即派員秉公處置商民等不得凌辱兵士致肇事端 
分類新聞 
政界 
[鎮江警察改定名稱之手續蘇州]  
　　蘇巡警道汪觀察以鎮江警務總局名義不正亟應更定兹特議定改爲鎮江警務分所並將城内東南一區分局巡官改爲城内第一區一等巡官城内西北二區分局巡官改爲城内第二區一等巡官城外一區分局巡官改爲城外第一區一等巡官城外二區分局巡官改爲城外第二區一等巡官城外三區分局巡官改爲城外第三區一等巡官城外四區分局巡官改爲城外第四區一等巡官業經分别換刋警務分所關防一顆並刋各區鈐記六顆札發該分所分别轉給祗領啓用並令將舊關防繳銷矣 
[巡局擅責巡長之小風潮蕪湖]  
　　蕪湖四區巡長汪田芳前以其毋在旌德珂里有病遂請假挈妻返里省視在大通下輪落店時該處巡士因見帶有婦女乃向其盤詰汪謂此係自妻何用細詰爭執之下未免言詞挺撞該巡士謂其不服盤查帶局呈明由區官將其笞責十六日由汪妻某氏發電來蕪請該巡官闕樹蕃維持並有汪因責辱吞金自盡之語現聞大通巡局亦於是日派員來蕪調查汪某是否四區巡長矣 
[鄂省藩法二司之齟武昌]  
　　鄂省司法經費本年預算核减爲十五萬餘兩本巳力從節减詎列在預算之漢宜兩關解欵三萬二千五百兩一欵前奉度支部飭停解而籤捐局認解之二萬二千兩一項又因彩票滯銷停解兩項合計遽短五萬五千餘兩前由瑞制軍飭藩司另籌抵補遷延數月未經籌措法司馬吉樟屢次行文並面催數次余藩竟以司庫支絀萬狀不能代籌爲辭馬法司請其騰挪暫濟眉急余亦不允以致彼此齟　幾成水火日昨馬法司特將困難情形及余藩有意漠視各節叙詳呈請鄂督電致度支部法部核示請其維持鄂督意在調停且不以余藩爲然特批示曰查此項經費曾經楊前護部堂奏明派撥列入預算上年江漢宜昌兩關停解籤捐局减解之後屢經行令藩司籌解如果無欵可撥理宜早行詳請另籌乃上年巳如數撥補遲至今日豈有忽請部撥之理藩庫支絀情形本督院亦所深知第此欵巳入預算非追加可比不能再作另籌之說卽言籌欵當此財政統一之時亦復藩司專責無論如何爲難應由藩司如數補解勿得推諉以重要需 
軍界 
[兵警衝突案懲辦結果江西]  
　　贛省廣信府屬玉山縣兵警大起衝突一案疊紀本報現此案經駐紥廣信巡防右路統領崔鶴會商地方官長分别懲辦結案禀院核奪馮撫當以此案巳前據廣信府關守禀報到院明晰批處會同巡警道即飭玉山縣提集兩造秉公確訊按擬詳辦一面由處移會該統領督同該營管帶嚴飭該哨官約束兵丁不得再滋事端在案兹核禀叙王哨官所稱起釁情由與廣信府所禀稍有歧異該統領業將勇目分别責革懲辦並將哨官王家瑞（在玉拿獲會匪業經馮撫奏獎把總官職）降充哨長辦理尚屬持平惟究係如何起釁該警兵有無朦禀情事仰兵備處會同巡警道查照前批分别移行遵照辦理具復母稍徇延 
[旗營杖斃兵士之鼓噪湖北]  
　　湖北荆州駐防早練有振威新軍一營其編制雖係仿照各鎮陸軍而官長則仍屬不學無術之旗員日前該營有正兵春林偶因要事擅自出外被該營督隊官寳珩查知將該兵用軍棍杖責二千餘下手指亦擊斷四枚血肉横飛登時斃命闔營兵士見此慘狀羣抱不平同聲鼓噪幾致激變幸該營統領某都統力爲撫慰允代該兵伸雪羣情始鎮靜如故聞巳據情禀請將軍鳳禹門留守查辦 
學務 
[蘇撫定期親試畢業生蘇州]  
　　蘇撫程中丞以蘇省存古學堂各生舉行畢業特於本月二十一日親蒞該堂考試並江蘇省高等學堂第四届正科學生亦届畢業之期定於本月二十八日親蒞該堂考試以憑評定等第後分别給憑昨巳分别示諭飭遵矣 
[劣紳藉敎報復毁學之詳情蕪湖]  
　　蕪湖皖南敎育總會日前據繁昌縣横山橋鎮日新公學報告略稱該鎮劣紳鮑擬璧等率領敎民多人持械閙學並波及校長校員家中乘間搶去衣物爲數甚鉅更出言謂活捉一人賞洋百元打死一人賞洋三百元請貴會設法維持等語當查得鮑某家道甚殷素與該學堂校長翟彬有嫌鮑於四月廿八日投入該 
 
 

Page 12

 
 
鎮聖公會分敎堂奉敎藉圖報復兹因學捐大起衝突殃及翟某所開寳善恒店聞失去衣物首飾約三百餘金復又自毁敎堂物件希圖抵制現蕪湖商務總會聖公會堂次第接該學堂報告巳各派員前往調查聖公會堂派熊尚甫商會派姜少庭敎育會派褚柏樞均於十六日赴該處切實查辦矣 
實業 
[蘇城官吏保護新闢植園之規畫蘇州]  
　　蘇城盤門内府學宫牆外曠地一帶前經程中丞特飭蘇州府　設植園一所專爲栽植各種樹木並建茅亭一所以資憇息現經何肖雅太守將地内逐一清除布置就緒先栽樹木藉資障蔽徐圖整治以備施覽現巳種桑四千株冬青一千株插柳條五百枚並飭由巡防隊二營管帶陳正啓經理唯因地段空曠未能遍築圍埂而營馬官馬隨意放青踐踏防不勝防昨由何太守禀奉程中丞批示據禀巳悉查植園地近宫牆迤西一帶空地寛廣利官種樹以資蔽障而圖整理該守新植樹木巳至五千五百株之多若不嚴禁放青難期長養一時未能遍築圍埂應先插棘四周以杜作踐責成營務處飭由右路巡防第二營營官陳正啓切實經理勿稍疎忽並通飭新舊各營官弁將營馬擇地餵養母得任意縱放其各處官馬應由該守傳諭一律嚴禁如有違禁致損園樹者按律科罰 
[魯撫委員追提寳善長公欵蕪湖]  
　　蕪湖寳善長莊所欠山東衡豐聯號之款約八萬餘金業巳抵償魯藩庫款魯撫孫中丞前委潘道盛年來蕪守提該莊當以本埠益新公司及周故紳昧西大通督銷王少谷三户欠欵備抵兹聞魯撫以此項所抵之欵至今尚未收到復於前日派馮守胡令來蕪禀由關道趙觀察嚴追欠户以重公欵 
雜記 
[彭覺先之死而復生湖北]  
　　湖北沙洋堤工奇險由鄂督奏明撥款四十萬委彭守覺先承修因開工過遲雨水太多致工程萬分棘手旋築旋潰現在襄河水巳澎漲其所未停工者蓋爲以工代振沙洋一帶數十萬飢民也聞本月十三日襄水陡發將沙洋巳經搶護合龍之堤自十一廣至二十三廣之堤身齊被潰决當時彭太守見功敗乘成縻費如許國帑殘害數州縣生命（該堤一潰荆襄兩府十數州縣皆成池沼）痛不可仰卽向河内一躍願以身徇幸堤工局各船夫立卽入水撈救得慶更生而彭守因愧對鄂督是夜復行短見均爲人知覺解救刻下沙洋數百里巳成澤國四十萬修堤金錢俱隨洪水流去不得巳停止工作回省自向當道請從嚴參辦聞鄂督以此事阨於天時人事巳盡與彭守等無尤惟請欵修堤時曾經奏明如辦事人員不得力定從嚴參辦兹以非彭守等之過業巳電閣代奏自請議處矣 
[男女學生之瓜田李下江西]  
　　贛省女子公學爲紳學兩界集欵組織開辦有年頗負女學美名所有管敎均屬女士分任職務今年預算經濟困難遷校百花洲彭剛直公祠内所有女生數近百名因爲該祠向有吊樓一座貼近東湖各女生課餘多屬登樓遥望而該女校右邊貼鄰豫章法政學校亦有高樓學生課餘亦多登樓俯視湖景以致男女學生時常相見或謂不免瓜田李下之嫌云云 
[浙路火車失火之奇突杭州]  
　　本月二十日下午浙路江墅綫貨車在閘口站承裝裕大濟轉運公司浙東花衣（卽未彈棉花）若干包赴拱站交卸以便搭輪分運嘉湖各屬過南星站時不知如何遺火或云係貨員香烟未燼而車上職員硬指爲車頭烟突内火星至清太艮山兩站時早巳烟霧迷漫内燃許久沿途執事膜若無覩洎至拱站停車勢將燎原始覺驚呼撲救而息幸未損及鄰車現查被焚花衣多至二十餘包估計損失在千元以上想須責成公司賠償矣 
清談 
[滇粤二督近日政策之觀感]  
　　政府爲人民建設者。而督撫大吏上承天子之命以鎮撫一方。律以守土撫民之義。亦似因人民而建設矣。若是者宜乎其職同。其心同。而其行政手續。亦罔有不同。然以近事揆之。則其間若有不可一概論者。 
　　滇督之對於片馬交涉也。自人民視之。强則强矣。雖然。其如政府之不能共表同情何。粤督之對於路事風潮也。自政府視之。厲則厲矣。雖然其如立言之不合人民心　何。然則今天下之結歡於政府者。必其不得志於人民。人民所推崇。又其人必非政府所嘉與者。吾不知設滇粤二督易地以處其對於片馬要求之交涉者何若。對於路事風潮之鎮懾者又將何若。 
　　記者曰。噫嘻二公者。非當今之所推爲公忠體　賢大吏乎。惜哉其未易地以處。而一試夫二公之心事。 
諧文 
[戲擬吉林城隍奏參火神摺]  
　　吉林城隍臣某奏爲火神失職。濫逞炎威。媚官虐民。據實紏參。恭摺具陳。仰祈天鑒事。竊臣謬膺疆寄。待罪邊陲爲小民父母之官。司上帝牛羊之牧。全賴百神之贊助。乃保兆姓以安全。奈火神祝融。濫用威權。釀成浩刦焚燬吉林全城。殁及吉林神人。不體好生之心。出此不仁之舉。臣謹臚列該火神媚官虐民諸欵。縷晣爲我上帝陳之。夫人火曰火。天火曰災。上天旣定明條。聖人亦垂直　。灾降自天者。固爲無可挽回。火發於人者。斷非無可救熄。乃當火起之時。本屬星微之象。而該火神趁官府之徒知自衛。與兵警之不力消防始僅焚燒數家。繼則蔓延數里。巧施猛烈手叚。竟以人火而變天灾。其罪一也吉林巨經庚子兵燹之後。十年以來復苦水災。又遭疫患。民不聊生。時居水深火熱之中。實有眉急倒懸之狀。揆諸造物之理。實無致災之由。乃該火神乘人於危。輙敢擅燬正附户萬有餘家。公私財産二千餘萬兩。以致吉林人民。怨聲載道。謂爲天道無知。此實由該火神欲以示威。遂致上帝無端受謗。其罪二也。調查失火區域。由西南以至東北。共十餘里之遥。繁盛之地。皆變荒凉。金碧之塲。　成瓦礫。而獨撫署提法司署。巍然獨存。則當日火勢。非真不能撲滅。不問而知。現在吉林灾民。或流亡於江涯之上。或號洋　北山之下。莫不馬頭爛額。蓬首垢面。而吉撫及司道各官。妻孥財物。竟以早得救護。安然無恙。且度支官銀號經手人員。先將銀錢存放東升官鹽店。反得趁此揑禀報燼。以飽私囊。同被火　而官樂民苦如此。則該火神當日媚官之咎。誠將百口莫辯。其罪三也。吉林風氣初開。文敎未廣舊設有吉林圖書館。陳列各種圖書。原所以增進地方文化。開通人民知識。該火神自號文明。應如何竭力呵護。乃逞一炬之威。竟去列朝之籍。不問文章何罪。使與玉石俱焚。迹所行爲。直與祖龍無異。其罪四也臣與該火神同膺民社。應相關聯。况在平時。春秋朔望與臣同享官吏之明禋。楮燭香花。與臣同受愚民之供奉。該火神欲施火烈之政。當先與臣商量。乃竟獨斷獨行。自由自主生此亘古未有之火患。遂令向來迷信人民。羣相竊議以爲神道無靈。媚禱何益。皆欲以向日迷信 
我上帝者。移而崇拜耶穌。臣行見百神禋祀皆將因此一火。同歸灰燼。是以不敢緘默。據實直陳。應能天恩。將該火神明示懲罰。以爲奉職無狀媚　虐民諸神戒所有微臣紏參火神失職各緣由。謹忝摺具陳。伏乞玉皇上帝聖鑒謹奏。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[浙路代表進京繳款]  
　　昨日浙路公司杭司杭滬董事聯合公餞代表樓木安太守祝鳳樓孝廉乘鄱陽輪船赴漢搭坐快車進京會同朱桂卿學士向郵部繳欵廢約聞浙路存款不動按章分存今未到期竟能備繳亦可見浙人辦理路事之實在矣 
[勸戒紙烟職員會二次開會]  
　　昨日下午二時勸戒紙烟會各同志在伍侍郎寓所開第二次職員會到者三十餘人首由伍會長報告謂本會宗旨極荷東西各衛生家一律贊成容與外人聯絡逐步進行查各國青年學生向例不准吸煙自宜通告各省學堂及留學外國者由監督通飭一概戒吸再由家長勉勗子弟庶有責成次由何伯梁君演說謂青年會旣有中國與紙煙一書發見具表　情若與該會聯絡更易推廣次尤惜隂君演說謂敎會最重宣講且有禁煙之條我會宣講各員宜仿其辦法次哈少甫君演說謂本月十三日江寗七邑公所曾開會勸戒講究衛生同鄉巳全體實行老北門内侯家濱玉器公所亦定於六月朔日午後三鐘開勸戒紙烟會敦請會長蒞會演說并邀各會友一體賁臨大衆贊成遂即散會 
[查封李氏産業之轉機]  
　　農工商部爲商界反對蘇藩查封李氏惇元堂等産業一事電復上海商務總會云據電蘇藩爲裕蘇事牽涉李氏房族並據寗波同鄉會電同前情業經電咨蘇撫劃清界限辦理仰轉告同鄉會知悉農工商部馬 
[滬道親訊尹克昌詳紀]  
　　巳閉信義銀行總理尹克昌與該行各存户及鎮江造紙公司各股東纒訟多時延未訊結昨由滬道劉觀察飭提人證到案於午後三時升座花廳本縣田大令曁襄讞員承明府亦均到轅隨同研訊紙廠股東代表馬維祺李國珍蔡一隅師恩祿等一同投案先奉觀察諭曰今日不用堂訊體例祗須研究料理之法到案各人一體立對毋庸跪訴衆皆感謝旋據馬維祺等供稱鎮江紙廠係由商人等出資創設與信義銀行不相聯屬所有該銀行欠人之欵應由銀行總理尹克昌設法清償與紙廠無涉若將紙廠發封備抵銀行欠欵心實不甘次由銀行存户代表宋雪琴吳秋帆蔡明德等同供商人等積儲汗血之資存放銀行自信極爲穩固今被該行總理尹克昌倒閉乾没設不如數清理必不甘休務請追繳其時各存户之眷屬人等均在堂下聲勢洶湧即經觀察勸諭靜候核示毋許躁瀆衆均唯唯次傳尹克昌到案據供各節與前次在道縣堂上所供之言大略相同又據紙廠司帳吳秀伯銀行司帳王小崖同供各項帳目業巳理有頭緒一經核對即可明晰觀察諭曰紙廠旣與銀行不相聯屬自是不應封抵惟存户亦萬難向隅本道勸爾紙廠各股　再集資本十二萬金備還存户則紙廠仍可保全惟存户被累巳久能於一月内籌措歸還免其疑慮懸盼尤妙紙廠股東各代表答稱奉諭添集資本職等不敢擅允俟與各股東議妥再行禀復觀察頷之遂判尹克昌還押縣署吳秀伯王小崖仍交原保餘人退去至是巳鐘鳴八下矣 
[保釋三莊經理之大阻力]  
　　滬道劉觀察昨移商務總會云本年五月十一日奉督憲批本道詳請正元等三莊經理人准覓殷實商舖妥保出外理賬乞賜示遵由奉批查該三莊倒欵甚鉅該經理人等本應收監勒追現准派差押出清理巳屬格外通融兹該債户等復請將該經理人等保釋出外雖以清理欠賬較爲便利爲詞設竟因此逃匿誰任其咎應再由道切實體察情形酌量辦理具復察核以免貽誤切切繳等因奉此查正元等三莊倒欠鉅欵各該經理責任綦重若徇債户之請率予保釋萬一潛逃誠如憲批所云誰任其咎自應妥議辦法庶免貽誤除錄批行廨不准保釋並函致錢業會商處外合行備文移請爲此合移貴總會請煩查照妥議見復以憑核辦 
[五誌英皇加冕慶典之預備]  
　　英皇加冕慶典將次届期泥城外賽馬塲内週圍草地上業巳雇工鋪平塲内各洋房門前均裝五色電燈安置演放燄火各器具南京路小菜塲鐵洋房内外亦陳設一新四週裝設電燈爲届期接待來賓之所並悉駐滬英總領事法磊斯君昨巳柬邀中西官紳於二十六日午前同蒞三馬路紅禮拜堂參觀典禮又聞滬道劉觀察昨巳函致本縣田大令略謂本月二十六日十二時請偕提右營楊參戎松海防查司馬等至英總領事公館道賀英皇英后加冕慶典以敦睦誼 
[電車被阻之風波]  
　　昨日午前九句餘鐘滬南某會各 
 
 

Page 19

 
 
會有同至西門外歡賀救火聯合會體育部初次開操事畢列隊而返經過西門外華界適有法租界之某號電車風馳而至勢將逼近該隊衆會友恐被碰撞自將通電桿拉下車即停止車上司機人與賣票人不服致起衝突旋由司機人回報電車公司派令洋人報告西區請爲查明情形迅即函復一面禀知法領事請示核辦 
[救火會體育部開操]  
　　救火聯合會附設之體育部於昨日午前假西門外斜橋南首商餘學會操塲行開操禮到塲參觀者共有七大團體如商餘學會商學補習會體育部參藥業商團會書業商團會學商公會合之救火會各會友約有二千餘人惟救火會中人因二十日傍晚廟園謝生記失火二十一晨滬南同昌榨油廠失火午後天官牌樓陸姓失火連日施救操勞過甚故昨晨到塲略遲由會長毛子伋及司令員張繼善連向各團道歉至午後三時始各分道而散 
[划船管帮之責任]  
　　划船管帮張銀山禀奉城自治公所批云禀悉渡客過浦以八長渡之渡船爲主槳划船向祗載大船上落之渡客或該馬頭渡船脫帮始可插入摇渡嗣槳划船日漸增多而渡船又必俟人滿始開致成喧賓奪主之勢今楊家渡夫頭認真摇渡係爲整理自巳生業起見該划船等何得佔阻馬頭硬拉渡客致滋紛擾據禀以該槳划等聽客自便不得强攬亦不得致碍渡船向停之處如違惟身等是問等情此後如有滋閙情事當惟該管帮是問也 
[嘉定同鄉會追悼會長]  
　　昨日下午嘉定旅滬同鄉會假座西園開會追悼前會長趙稚侯君到者三百餘人並有南巿永安火政會全體會員蒞會至五句鐘始散兹將開會秩序錄下一開會詞（金聿脩君）二述趙君行狀（戴伯行君）三奏樂四永安火政會致祭（閔鏡如君讀祭文）五嘉定旅滬同鄉會致祭（汪子衡君讀祭文）六誄詞許稚梅君）七演說沈彝忠王立才楊衛玉周澤甫四君）八家族答詞九奏樂十全體攝影 
[公役爲蟻棍所用]  
　　著名蟻棍王壽社誘拐寡婦周張氏之女阿英押於清和坊小金所開之妓院爲娼改名金蘋梅又名月中仙館由該氏扭控四路分局經蕭區長訊明判王收押勒交張女在案昨日覆訊張氏供王挺伡日久抗不交人且屢託探夥地保等至婦人處百般恐嚇硬勸求銷叩求嚴比區長以案旣牽涉探夥地保判解總局澈究核辦 
城内 
[縣批五則]  
　　王智初等禀批該商等結存泰順米行銀洋旣於宣統元年該行倒閉之後往商會理明折還現銀三成事歷兩年該商等旣未收回何以不早控追殊不可解原摺又不呈驗無憑察核旣稱商會理過應即自行赴會催理毋得遽請併傳葉振家禀批驛遞公文遣失貢照非僅立案所能了事該職應速將前項馬封呈候查驗飭提驛書跑夫訊追究辦一面詳請逐站查究何琴軒禀批樊順田既巳病故有無子嗣巳未成人及其妻何氏均未明叙無憑飭傳應由該職邀中自向理算赴洋行簽字過割着卽遵照前票吊銷長源等禀批據禀各節核與敦仁堂業董張嘉年函復相符候據情轉禀道憲示遵抄據清單均附劉秉清禀批查閱抄呈函稿華商金永年一户道契旣由米紳函致商務總會註册候照詢查復察奪 
[道轅紀事]  
　　委辦綢捐北局兼稽查北卡候補布理問周以藩到道謝委禀知到差道署收呈委員候補直隷州州判平步隆禀知到差前道署法文繙繹試用縣丞陳大　到道禀見管帶撫標滬軍營補用知縣洪遹生禀銷本轅收呈發審差即至滬軍營接差新委道署發審員兼上海縣帮審候補知縣承厚到道謝委並即到差滬軍營管帶王雲華禀知交卸 
南巿 
[少一娼婦]  
　　紹興婦人壽錢氏因伊夫壽紀明素患殘疾生計維艱曾被夫嫂壽趙氏串同姘夫趙福真（係巳革城内二區巡士）以薦至北巿某妓院傭工爲由誘往香粉弄賣娼旋又虧負多資難以彌補避匿滬南沿興街秘密賣娼趙氏偕趙福真因索欠洋十五元無着將其五歲男孩林彩强行抱去致壽情急扭控裁判所經陳裁判訊明判趙戒責一百五十下趙氏戒責五十下押交小孩並將紀明申斥錢氏戒責三十下嗣由壽紀明之兄瑞洪交到林彩復訊判趙押兩月趙氏交夫領回管束該孩給壽紀明夫婦二人領回勒令遷移出境不准再在境内賣淫 
[分期理償]  
　　永祥鼎泰兩米行夥王益生孫翼臣將徐家匯元豐米店小主葉蓮元扭控裁判所請追欠洋三百九十餘元旋奉訊知欵係乃父所欠判交保限交執事潘福海及乃父來案質訊前日葉父金如偕潘投案經陳裁判復訊判令交保限月底先繳洋二百元餘限六月内還清 
[竊賊解縣]  
　　縣捕徐文前晚在南巿拘獲積竊小紹興小和尚兩名解至自治公所警法當值處禀請寄押昨晨持田大令名片禀請提回解縣究辦 
閘北 
[警道赴任]  
　　新簡江蘇巡警道吳觀察肇邦於前日乘滬寗火車赴　履新巡警總局各課長課員曁各路區長區官等均赴車站恭送 
[考試長警]  
　　四路分局區長區官前日奉總局長傳諭略謂本總局開辦四年有餘各局區長警不乏可造之才該區長官見聞必確各就所長詳加考語擇尤保送候總局示期傳考挨次推升以示鼓勵等因該區長等遵即牌示各長警於昨今兩日由易區官朝宗親自命題分班考試以備保送 
[聚衆逞兇]  
　　唐根榮至四路分局控被江北人周池玉張餘瑞等二十餘人毆傷其弟唐根福腰肋等處抬請驗究等情當經蕭區長提到周張二人訊明屬實判令還押根福送院醫治再行究辦 
英租界 
[同居免累]  
　　夥刦常熟縣境莫城鎮時姓家之盜匪楊銀泉鄧阿桂朱阿三李明山左阿弟及左之姘婦楊張氏等携贓逃至上海匿居英租界牛莊路五十九號及成都路三百八十八號兩處屋内業經探捕將楊等男女大小十一人並鎗械衣飾一併　解公共公堂訊供收押並飭將楊左兩處任　發封在案兹悉老閘捕房探目張寳榮巳將牛莊路楊之住屋發封而左所居者祇　樓面半間其餘同居甚多爰又禀明中西官於昨日將左之衣物各件一併革存捕房聽候核奪 
[布商受騙]  
　　天津路三百十號門牌布商金榮和昨至總巡捕房聲稱日前有張某持南巿恆益莊十七日期票銀五百二十五兩購去本布一百疋到期往收莊巳閉歇請爲查究捕頭允即飭探偵緝 
[撞見流氓]  
　　流氓陶洪福（混名小滑頭）因串攫酒醉日本人金戒鈔票現洋逃避巳久昨在黄浦灘被探蔣阿林撞見拘入捕房押候解廨訊究 
[欺侮車夫]  
　　西人某甲昨日雇乘張玉香之東洋車周游三句鍾之久向索車資分文不給反將該車夫毆打適被一百六十八號印捕查見一併拘入捕房捕頭即着該西人給予小洋三角斥釋 
[查獲過犯]  
　　四次過犯張裕卿昨日潜入租界被包探陸桂山查獲拘入捕房押候解廨訊辦 
 
 

Page 20

 
 
[瘋人胡閙]  
　　瘋人張永林昨在虹口一帶胡閙被美捕房三百十二號華捕查見恐肇事端帶入捕房轉解公廨片送棲流所醫治 
[貧病交迫]  
　　蔡金生奚菊齋張麗生等均因貧病倒臥馬路由捕查見一併車送公廨轉送棲流所留養醫治 
[晨鐘報警]  
　　昨晨八句鐘時新閘蔓盤路第五百二十八號門牌吳順甫家忽然起火燬去樓屋一幢比隣鴻寳齋書局棧房亦受水漬 
美租界 
[日人酗酒]  
　　前晚有一日本人乘醉闖入鴨綠路四十號俄妓院内滋擾逞兇某華捕前往喝阻亦遭毆打後由印捕帮同拘獲送至捕房押候核辦 
[存洋作保]  
　　蓬路沈連生家昨因喜事燃放爆竹巡捕以其違章拘入捕房存洋五元釋出聽候公堂傳訊 
[竊賊技癢]  
　　過犯李阿奇楊阿才昨晨在四川路等處圖竊衣物先後被探捕拘解捕房押候究辦 
[包探獲賊]  
　　楊友林黄木郎串竊公平路四號某西人家地毯及老街一百八十七號某姓衣服又陳阿福劉見山竊取蓬路周陸二姓之綢衣時表等物先後被包探緝獲解押捕房候辦 
法租界 
[原告情虚]  
　　錢王氏附乘安平輪船來滬與人口角被送捕房巳紀前報前日解廨請訊氏稱在天津客棧内偕同師母某氏乘輪來申有西裝某華人與師母調笑互相口角前日在途遇見忽被扭赴捕房是實聶司馬以原告吳文彬情虚不到判氏開釋了事 
[情節離奇]  
　　匯昌公司收租人控汪泮芹虧欠四五兩月租金私行遷徙向索不理昨由捕房將汪傳至公廨請訊汪稱早於四月中遷移他處安有再欠四五兩月租金之理聶司馬判令退去候查明再核 
[有無保人]  
　　宋世鳳欠同順昌魚行貨欵洋二千餘元避匿曾由行主吳小亭將其妻宋阮氏扭訴捕房解經公堂訊判着交其夫到案訊追兹氏在押日久尚沬保出其夫亦不交案昨又解廨請示判仍覓保出外料理 
[閽人獲賊]  
　　王阿金闖入法公司行内詭稱找尋友人圖竊財物被該行閽人覺察送捕解廨經中西官查知王巳由英廨辦過七次判枷一月押二月期滿驅逐出　 
[拍賣抵租]  
　　周良福因欠新瑞和洋行房租洋念七元被控經公堂判限七天理違兹巳限滿未據料理昨復解案請示聶司馬判周開釋一面將屋發封候將物件拍賣備抵 
海上閒談 
　　人無權力。蝨其身於醉生夢死之中。身心未嘗不泰。而上海人之無權力者。則往往目表其未嘗不有權力。是猶好名之心。未可厚非者也。乃至無可好名之時。人方諒其苦無權力。以成全其名譽。而彼偏引爲大恥。不甘自認。至是則惟有逞我簧鼓。諉過他人矣。然又恐人之疑我果無權力也。則又窺人色笑。自圓其說。於是欲蓋彌彰。愈弄愈拙。一巳之名譽。未必因此而保全而强詞奪理之中。巳不免損及他人名譽矣。斯其人旣鮮道德又昧事理。何可使之真有權力哉。吾無以名之。名之曰無用黑心人。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇州國貨公社謹勸紳商軍學各界提倡國貨主義書]  
　　敬啓者竊同人等睠懷時局彌憂居恒私念每謂中國今日危亡之象不一端而國民生計之窘迫實巳制我死命精華巳竭銷耗無窮漏巵之大其在有定之賠欵外債巳不可以數計其在無定之洋貨烟酒等物則日增月進更不知所底止外人心計之巧與愚民愛好之深相推相盪勢方銳進而未巳多銷一種洋貨卽多一種失業之人長此滔滔不及數年我同胞養命之源其所餘者僅矣此固有識者所共見而亦熱心志士所爲焦心深慮欲謀所以補救者也夫補救之策誰不知以振興工業爲正當辦法雖然此豈易言哉製造則藝術不精資本又招集非易各國工藝精良斷非一朝夕之故吾人急起直追收効當在十年以後照目前利源外溢之速深慮三年蓄艾緩不濟急此當讓實業家努力爲之以冀責効於異日若人人藉此爲口頭禪而習用洋貨如故是何異貧子說金於事何補徒空言耳苟有愛國心者亦尚忍以空言相搪塞耶同人等不自揣量曾於蘇州省垣糾集同志設一推廣國貨公社其目的在勸人廣用國貨抵塞漏巵其希望在節省財源藉興實業其入手辦法則以多發印刷品提起觀念爲第一步設國貨代銷處便人購買爲第二步就各地所出物品調查研究爲第三步擇日用必需之品酌量仿造爲第四步現在尚屬初辦諸未完備區區愚慮竊欲以精衛填海之誠作愚公移山之計惟是同人等知識淺短能力又弱雖竭棉薄爲効有限蓋敝社宗旨利在普及散播於全國國民則影響極大局促於少數同志則効力實微故私意欲求各省各埠熱心愛國之士廣爲提倡或仿照敝處辦法組織公社或到處演說廣爲勸導總之吾人能多用一分國貨卽多培一分元氣人人如此則中國轉貧爲富不難立致且於扶植實業前途亦大有關係無損於個人而有益於國家計孰有便於此者愛國之道在此救亡之策亦在此是在有心人自勉之耳素讅貴處紳商軍學各界不乏熱心愛國之君子倘有贊成敝社宗旨而願奮袂以起者乎是則非同人之幸實中國之福也再敝社草創伊始一切尚求指敎倘有回示請寄蘇州祥符寺巷商業學堂可也 
附簡章 
[第一章宗旨定名及辦法]  
　　第一條本代銷處以中國人之資本經營中國之人商品期保利源而廣國貨暫設國貨代銷處一所各實業界如有將本國貨物交至本處本處當代爲銷售給發存貨憑單每節結算一次共販賣物品悉照尋常商店辦理 
　　第二條本代銷處按照有限公司性質辦理惟事屬創辦一切規模未能完備故暫不呈請立案 
　　第三條本代銷處一切商業上之運用及收支銀錢由總經理擔負責任 
　　第四條本代銷處營業之種類以紡織物學校用品爲大宗並及其他仿造洋貨改良土貨之日用物品 
[第二章股分]  
　　第四條本代銷處先集資本五千元分作一千股　股銀五元分兩次收足（一次繳足者聽） 
　　第五條附股者請開具姓氏里居現寓住址將股銀繳本處所指定之代收處掣取收條定期換給股票及支付餘利憑單 
　　第六條代銷處之設其目的在　廣國貨性質與尋常營業有别常年官息但給六厘所餘紅利以二成作公積以六成分給各股東以一成提作　貨公社經費以一成作辦事人花紅 
　　第七條附股或代招股滿二十股者給紅股一股滿五十股者給紅股三股滿一百股者給紅股七股紅股但分紅利不給官息 
　　第八條股東祗認册名及票名如需過户當由原主及見証人簽字將股票紅軍交出抵押紏葛均歸自理 
　　第九條股票紅單如有遺失准隨時邀請妥實保証人具書簽印報告本處一面登報聲明俟三月後無人干涉換填新號補給 
[第三章選舉及會議]  
　　第十條總經理一人由股東公舉現在股東會尚未成立暫由國貨公社社員推舉評議員及稽查員由各股東就股多者公推各二員在期一年 
　　（甲）評議權限於會議時討論交議事件及修改章程並對於代銷處辦法及内容如有應行整頓之處得隨時提出意見書商請總理設法整頓 
　　（乙）稽查權限得隨時稽查本處帳目 
　　第十一條辦事人由總經理委任不限任期 
　　第十二條每年三月定期開股東常會一次遇有重大事故得由總理召集各股東開特别會惟每届議事各股東須到過半方可開議否則另行訂期 
[第四章附則]  
　　第十三條本代銷處章程得於股東大會時公同議改惟未改定以前仍照舊章執行 
　　第十四條本代銷處暫設蘇州省城觀前大街俟資本充足再行擴充分設 
收股處蘇州三元坊師範學堂中等實業學堂大儒巷元和學堂盤門新橋巷鐵路學堂盤門半環巷口吳縣學堂草橋堍公高小學堂草橋公立中學堂羊王廟前長洲學堂祥符寺巷商業學堂 
小說 
[殖民小說華僑滬（四十五）]  
　　這個時候。我們中國的政府中人。都不是以前的那些頑固人物。大家也都有些開通的思想。知道如今的世界。是商戰的時代。便準了各省紳商的請願。在江南江寗府開了個南洋勸業大會。招集各省商人。把本地方出産的天然品物。人工品物。都運到勸業會裡頭。劃地陳設。有出品精緻的。便給發賞牌。準其註册專利。以示獎勸。這個時候。那班政府裡頭的人。也都知道南洋各埠的華僑裡頭。狠有幾個有名人物。更兼近年以來。府庫支絀。國用不敷。知道那班華僑。差不多個個都是有錢的。便也特地派了個李奇川李侍郎。做欽差大臣。遍歷南洋各埠。撫慰那班中國的僑商想要這班商人。報效些國家的經費。雖锻没有搜括到什麽大宗款項。却多少到底有些。此番開辦這個勸業會。却是我們中國從來没有的盛會。别的且不要去說他。這一律經費。就着實的不在少處。一時那得籌劃得 
 
 

Page 27

 
 
出。想來想去。没有個籌欵的法兒。幸而范鳳洲等聽得祖國居然開辦這般大會。一個個心上都十分歡喜。又接了幾個發起紳商的電報。請他們公舉代表。預備列會。范鳳洲更加高興。便會齊了各埠僑商的首領。商議了一回各埠公舉了八個代表人。預備着臨時到會。那八個人裡頭的總代表。就是范鳳洲和鄭國昌兩個。還有六個是楊惠君木植之區輔華陸朗山劉秀夫韓兆綸。都是著名的富商。張月華要去預會參觀。並要把自巳機械廠裡頭出的汽機。送會陳列。便也同着八位代表。一同起行。先到了上海。在上海略略的游觀了幾天。方才坐着火車。到了南京。早有勸業會特派的招待員。前來迎接。把衆人引到指定的大同旅館。大家住下。那些帶來預會的品物。目有别人管理。不用代表人費心。范鳳洲等住了幾天。免不得先去謁見了幾位當道。和一班廣東同鄉。倒也忙碌了兩三天。方才得暇。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
