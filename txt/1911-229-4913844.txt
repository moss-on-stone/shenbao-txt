# 1911 - 229 - 4913844

 

Page 1

 
 
   
 
 

Page 2

 
 
   
 
 

Page 3

 
 
論説 
[論中央敎育會之前途]  
　　中央敎育會。此次開會。費學部幾番之經營。耗若干之經費。送去一月之光陰。其所收之効果如何。頗爲吾人所當研究。余自開會以來。旁觀默察目覩會塲之景象。與議題之討論。統前後而歸納之。得其要領數大端。今且述諸筆端。供留心敎育者之參考。雖紙上之空言。於實際毫無裨補。然天下一事之經過。不可不暫存一紀念。雪泥鴻爪。縱轉瞬不辨東西。而較之電光熌爍一縱卽逝者。亦稍有間。則吾之爲是言。作中央敎育會之紀念物也可。作筆墨之清談也亦無不可。當局者或且茫然。旁觀者早已窺其眞相矣。 
　　（心理）學部特派員之心理。與各行省特派員之心理。兩種心理根本上已不相同。故集會於會塲上而發爲言論也。皆各欲遂其平日之主張。而常立於反對之地位。學部所提之議案。各行省議員成見先積於胸中。每爲極端之反對。會員所提之議案。學部特派員之心理。其反對亦正復相同。意見愈深。則凡一議題之討論。不問理論之是非。實際之便利與否。施行有無窒礙。雙方必先爲意氣之爭。各不相下。而議題之是是非非轉若置諸度外。此種現象。實中央敎育會之特色。卽間有二三會員。附和學部人員之意旨。亦爲公衆所排撃。而自慙人格之卑下。此雙方心理適成一反對之正交點。一也。 
（二）勢力學部特派員之勢力。與各行省特派員之勢力。在學務大臣命意之所在。會員中多派學部人員。以期與各省會員競爭而佔優勝地位。孰意心目中之所期與議案表决之結果。適成反對。自開會迄今。無論何方面所提之議案。凡各省特派員所力爲主張而與學部本來之意見宗旨相反者。至表决成立時期。皆各省特派員占大多數。而學部特派會員永立於劣敗地位。在學務大臣。未嘗不太息懊悔於開會之多事。而事已至此。竟付諸無可如何。卽此一端。已足徵設立學部以來。關於敎育一切事宜地方普及敎育之目的。半爲學部所箝制破壞。使地方辦學人員無所施其能力。至開會而眞相始全數畢露。斯亦事理之自然。此雙方勢力之强弱可徵者。二也。 
(三)意嚮會長之意嚮所趨。與學部之意嚮所趨。有兩不相容之勢。在敎育會奏請成立之初。學務大臣擇海内一時名流人望奏派爲會長。是由一種好名之心所積而出。乃自開會以來。會長好名之心。較之學部好名之心爲尤切。如軍國民敎育議案。指定審查員。學部特派員竟未得一人參與。而學部人員之不平意氣。竟發見於會塲中。益惹起會長之反動力。卒致此案完全通過。是皆學部之所極端反對。而各行省會員所極端主張者也。此議案表决之結果。學部人員無不大失所望。而對於會長遂。起非常之惡感。此學部之失敗者。三也。 
　　（四）議决効力中央敎育會此次所討論議案。無不與國家財政有直接之關係。（如國庫補助小學經費及國庫補助養成小學敎員案)此種議案。雖完全通過。斷不能發生實行之効力。猶須仰財政大臣及資政院之鼻息。是議案之不能獨立也明甚。將來監督財政機關承認此議案與否。尚在可知不可知之間。如否認此種議案。則議决之効力卽爲默示之到消。卽承認焉。亦恐此區區經費。杯水車薪。其補益敎育前途。理論上。見爲如此。而實行之結果。究屬毫無把握。則敎育普及四字仍付諸吾人。想象間已耳。此議决之効力甚爲薄弱者。四也。 
　　（五）議决實行効力中央敎育會。雖爲學務大臣奏請設立。最初命意原爲愽採羣言廣徵意見以期敎育之發逹。輔憲政進行而爲根本問題之解决。迨開會以來。各行省會員與學部會員。意見旣相水火。而將來執行此議案。實際上活動者。仍不外學部諸會員。立法與行政旣未分離。安有本來不贊成之人。而可責之以實際執行之理。卽勉强執行。亦不過陽奉陰違。爲形式上之敷衍已耳。况當開會之初。會員中曾無一人質問及此議决而不實行。果爲背法與否。提爲議案。作成先决問題。以保持議决之効力必負責任者有人。而後通過之議案。方不至變爲泡形幻影。此問題旣未經先决。是實行與否。學務大臣。仍得以取捨自由。而實行與議决必截分爲二事。彼旣無遵由之義務。則議决實行之効力可逆斷矣。此實行効力之薄弱。五也。 
　　（六）議員程度會期甚短。議案多。牽議案以就時期。倉猝討論。草草通過。見諸實行。必生若干之窒礙。中國幅員廣大。各行省自爲風氣。各具有特别情形。會員之見地。終不免囿於方隅。其眼光注射全局能爲折衷之議論統一之計晝者。終屬寥寥。强不同者而使之同。則條文所規定。其發生効力决不完全。已可槪見。卽使削足就屨。借强制力推行於一時。其何以繼續於永久。風俗慣習之障害。亦敎育之絶大阻力也。則與其爲機 
 
 
 

Page 4

 
 
　　械的條文。何如爲槪括的規定。於大原則中。設以若干之例外保障條文之効力。卽所以立敎育普及之基礎。而中央敎育會並無一人能識見及此。其規定之章程。半由一偏之見解。其缺點。六也。 
　　以上六者。皆中央敎育會實際之現象。吾人所歸納而得者也然會期已滿補救何從。文字上之空談。至不免爲實行家所竊笑。但往旣不諫。來猶可追。待此會重開。有心人溯及從前。或可爲及時之猛省。則余今日之言或不至毫無裨益。嗚呼。國家多難。舍敎育不足以救亡。研究敎育方針。萬非一時意氣之爭所能爲根本問題之解决。願會員其愼思之。 
專電 
[電一（北京）]  
　　攝政王面諭徐恊理中央敎育會有人奏劾難免偏激所有議决各案著再傳諭唐景崇妥核辦理 
[電二（北京）]  
　　内閣因廣東李提督遭險事特開會議以粤督張鳴岐毫無閲歷措置失宜屢釀變故决議奏請易人並俟李提醫痊後調京任用 
[電三（北京）]  
　　慶邸决計乞退連日命振貝子就商各王大臣勿再勸阻并請推舉内閣總理面請攝政王核奪特旨簡任 
[電四（北京）]  
　　度支大臣因各省屢告水災趕辦急賑一時無款指撥商請内閣於日内集議良策已得慶總理允許 
[電五（東京）]  
　　東京朝日新聞本日（二十八）發傳單報告桂内閣定於西八月二十五日辭任閣員全部更迭 
緊要新聞一 
[擴張軍備之大計畫]  
　　陸軍大臣蔭午樓軍諮大臣濤邸曾奉監國面諭飭籌擴張軍備辦法兩大臣屢次籌議頗有進步惟因餉項奇絀諸多𣗥手嗣經蔭大臣由德奥兩國調向留學陸軍及軍械製造專門畢業學員及曾在該國工廠充當藝士者共三十八員其中精於製造者十六員熟習戰術者二十二員該員生等卽將發明機關槍之妙用及製造編練之法密陳圖説蔭大臣詳加核閲深爲贊許當將圖説轉呈濤邸擬卽試辦並諭各員生另再恭繕圖説一份由兩大臣面呈監國監國頗嘉賞之准令試辦近又以邊患頻聞亟須防備卽就蔭濤兩大臣所擬試辦之法大加擴充並擬以代表大元帥訓令着將此項新械遍及通國各鎭恊先將普及辦法迅速釐訂進呈御覽現該兩大臣已將一切條章擬定呈請監國披覽其大旨如下（一）機關鎗之妙用三人合用一鎗二人在前持槍身一人在後搖動機關其射撃子彈之速率每一分鐘可發子彈六十出較外人所製者遠射里許而較普通槍枝可遠一倍有奇其子彈之裝置極爲便利係以機關搖轉而入故其射撃力速而且厲(二)機關隊普及通國之法及編練定額擬於各鎭恊軍官將校弁兵内擇其精幹有爲者編練斯隊其額數卽以全軍之數揀選十分之二(三)子彈之製造除子藥所需品物必須購自外洋者不計外餘則自行製造其著手之法先於陸軍軍械製造各學堂畢業之軍官將校中揀選六百名卽以此項留學畢業學員三十八員分任敎授所擬科目計分四課一演練運用槍法之標準及機關之關係二肄習此項槍隊應佈之陣式及戰術並各項操典三機關槍械及子彈之製造四修理機關儲置槍枝子藥支配保存防禦危險之法逐日敎授其學堂之地點設於京畿之南苑萬字地地方卽陸軍警察隊駐紮之所而令該隊擇地遷出其學堂之命名謂之機關槍隊官傳習所期以一年卒業此項官員畢業後分派通國各鎭恊專司編練機關鎗隊惟槍枝子彈之製造及敎授之法擬另設機關槍隊製造廠此項工廠擬卽時成立至肄習此項專門學科畢業之年擬以二年爲限其入學資格限制頗嚴須曾習軍械製造畢業程度較優者始得與選該廠未成立之前暫先講授普通四門功課俟其成立卽將製造各員生撥出以資實習現聞濤蔭兩大臣所選之六百名軍官將校到京者已有二百三十四員内有山東一省共到七十八員其餘未詳省分而濤邸因已奉旨簡爲秋操總監籌備甚繁無暇兼顧因於前日面請朗貝勒會同蔭大臣部署一切旋經朗貝勒蔭大臣於次 
 
 

Page 5

 
 
　　日傳諭卽在府部分别省鎭輪流傳見面詢各該鎭現在情形並諭以挑選來京大義旋即札送傳習所居住聽候各員到齊一併入學肄業一面由朗蔭兩大臣飛催與選各官員迅速來京限於本年七月内一律到齊免悞事機聞機關槍隊傳習所開學之期亦已擬定約在本年八月不日又將分箚各鎭知照矣 
[統一軍權之假面具]  
　　陸軍部奏派各省軍事參議官本爲統一軍權起見以後各省關於軍事上之一切事宜均令參議官與部直接商議不受督撫干涉後因各省督撫以此舉關係各省調用軍隊及軍事上種種設施爲詞竭力反對鄂督瑞莘儒爭持尤力經部中與各督撫往返電商遂定爲各督撫預保堪勝此任人員由部中酌選奏派其組織之法各省參議官之下添設副官四員計分籌備粮服兩科測地器械兩局兩科挑選受過軍事敎育之人充當兩局則仍委該省道府充任觀此則各省軍事大權仍在督撫掌握故各省所派之軍事參議官表面上雖有獨立之形式而其實則仍是督撫之屬官也 
[纂擬皇室大典之大問題]  
　　倫澤兩大臣日前召見之時監國以皇室大典與憲法極有關係憲法旣經草具大網皇室大典亦應同時纂擬乃面諭兩大臣兼辦此事澤公力請於親王中擇派數人會同辦理以免貽誤監國謂此事自應會同宗人府辦理如有應行查考事件卽由宗人府調取案卷所有應用纂修各員卽行會同宗人府選擇派定等諭故於兩大臣召見之後次日卽有明諭並聞日内倫澤兩大臣擬知會宗人府各堂擇期開議一次决定一节辦法 
[内務府終難保存]  
　　改革内務府問題屢經各大臣提議迄未解决攝政王亦深知該府糜費太甚久欲仿照日本宮内省規模辦理奈阻力甚多遂致延宕頃聞個中消息自日前澤公上摺參劾後攝政王復面詢一次對於該府之朦混款項深滋不悦决意裁改并聞有資政院開院前實行之説 
[度支部堂司之密議]  
　　十八日午前十時度部三堂齊集白紙坊之印刷局用電話召本部丞參議事其時丞參諸公尚未到齊僅陳曾兩公前往聞密議之時頗久因之三堂是日均未到署辦事據丞參諸公所議者係關於某督撫之揮霍無度及某某部中之十成津貼問題不久必有彈章發表云 
[御史團心中之行政裁判所]  
　　都察院去留問題現正在將决未决之際張陳朱三台於長十四日在會賢堂邀集御史二十餘人開大會議研究保存本院各種手續三台長主持以本院改設行政審判院爲唯一之目的各侍御亦極表同情决定向内閣籌議 
東三省通信 
[俄人之背約]  
　　黑河華人往來阿穆爾省向以華俄合璧小票爲質始往來渡江無碍今春瘟疫流行交通斷絶於四月下旬始行交通經王誨如太守照會俄官仍出此項小票藉資通融貿易每張月收羗錢三百文華人紛紛承領日至三四百張之多不意旬日後俄人背約凡持有小票一槪扯碎將人阻回如有華人過江須持有俄國大票始准放行以致華人工商進退維谷經王守交涉數次迄無效果 
[叛兵之披猖]  
　　庫瑪爾金廠叛兵上犯連音漠河各卡未降之餘黨近又勾結胡匪百餘名各持利械直犯奇乾河礦廠幸該廠委員逃出其礦局中一切財物悉被搶掠一空日前又復竄越俄界現該叛兵聚有三四百人每人所携之羌帖金砂不計其數駐璦後路統領辛天成現雖带兵跟蹤追勦無如該匪等兵進則退守兵退則出掠官匪對持兩不相下頗有進退維谷之勢 
[墾務之調查]  
　　東三省屯墾局成立後督憲卽派湖北補用知縣史悠壯來江調取墾務全卷在案日前江省墾務局呈文江撫略謂本局爲全省墾務總匯之區職司重要近年以來各叚轇轕層見叠出以及催繳欠欵清理積案無一不需卷宗圖册此次槪行調奉則此後一切未了之案擬辦則無所憑依不辦又諸多貽誤應台何辦理之處請轉咨督憲核辦云 
[軍政之改革]  
　　三省督練處改軍政司一事早經發表久未成立者係因除兵備參謀敎練三處裁撤外宜以糧餉軍械兩總局槪行歸併軍政司是以礙難成立近日蔣參議官擬以糧餉軍械兩總局 
 
 

Page 6

 
 
　　仍舊分立其用人行政一切事宜均由各局主持只歸軍政司統轄其職務至於裁撤兵備參謀敎練三處之人員亦宜選其尤得力者留十五人以備軍政司委用其餘一律淘汰云 
[京師近事]  
　　變通旗制處爲清理八旗兵餉流弊起見咨商度支部請將各旗營兵餉一律按照該兵等每月支領數目實行改發大清銀行錢幣以杜尅扣虧損等項情弊藉資廓清而節冗費 
　　軍諮處自奉旨改府後連月釐訂官制頗形忙碌其尤爲注意者係廳員加薪一節聞各廳長擬比照内閣局長格外從優每月給薪俸六百金科長三百六十金按陸軍部司員前已加薪今軍諮府又踵行之且較部員另多（陸軍部司長每月二百金現加至三百金）故一般論者多謂千數百萬磅借欵已間接爲不生産消費所蝕云 
　　給事中從前分科如吏户禮兵刑工六科是也是以外省凡有解各衙門欵項必另備咨文一角行知該科自分科之名目旣裁外省解度支部之欵仍照舊咨照給事中衙門不意有書吏翟某卽借此漁利凡投文者必任意勒索動辄十元八元否則硬將原咨退回如係解給事中之飯食銀兩則勒索更鉅解欵每次不過百金而需索小費竟至五十如過平補平領批迴種種名目無非巧立且動輙以給事中可以專摺參人恫喝外省委員蠹書之不法如此安得不盡裁此輩耶 
　　霍倫泰案内在逃之錫恆錫珍自奉旨交拿後民政部肅邸卽傳諭内外兩廳限至本月二十日以前定行破獲偵緝隊管带李逹三奉諭之日卽趕派得力探兵跟蹤追緝現已於十五日在保陽將錫珍拿獲即乘火車解京送交審判廳惟刻尚未經審辦 
時評 
[其一]  
　　八旗積弊。書不勝書。從前不過都統副都統。各向本旗參佐領。按月需索陋規而已。茲有愈出愈奇者。聞廂監旗滿洲副都統瑞啟。竟向掌印參領。硬索騾子一頭。該參領不得已以六十四金買騾一頭。作爲孝敬。瑞已笑納。嗟夫。此六十四兩之價銀。非在兵丁口糧中攤扣而來耶。 
　　雖然。上峰徵取陋規於下屬。已成滿漢官塲之通例。况當今日新政繁興。尤易巧立名目以掩其私。若瑞啟之硬索騾子猶笨伯耳。 
[其二]  
　　開缺大員而可以運動厠入弼德院。已足以大减弼德院之價值。今乃特懸六缺以待新官制發表後裁缺大員之棲止焉。然則弼德院者。專爲敷衍失就而設。外人擬之爲養老所。不爲無因也。 
小説 
[無名罪人(七)(無名)]  
　　年長的婦人道據你看來。辯論時律師黑兒勝的好。還是檢事官石勃勝的好。年輕的婦人道。我願還是律師勝的好。那犯人便能無罪年長的婦人道。這樣謀財害命的惡人。你如何還要去帮他。年輕的婦人道。他謀財害命的事。又没眞確的憑據。拘捕他。時搜他身畔。又没贓証。難道他頃刻之間。便已藏匿過了。年長的婦人道。藏匿過不藏匿過。我那裡知道。我想這件事。必然爲着女人的緣故。看這犯人的面貎。便能知道了。愛姑聽他兩人談論。如坐針鋩心中愈形擾亂。只聽得這時。裁判官命令被告到堂。旁聽的人。一同抬着頭。看那犯人的面目。愛姑忙也回頭過去。對那犯人進出的那個旁門邊看着。只見門開後。却走了兩個牢卒出來。不見犯人。旁聽的人都抱着疑心。呆呆看着那牢卒。只見牢卒到了法堂上。先至裁判官前。輕輕説了幾句話。後來又至律師黑兒面前。也輕輕説了幾句。話旁聽的人都想犯人今日。不知又起了甚麽事情了。心中更是疑惑。因又留心看那律師黑兒的舉動。黑兒聽了牢卒的話。也向裁判官。又輕輕説了幾句話。便跟了牢卒走出犯人進出的旁門去了。這時便有人竊竊私語道。聽説犯人今日不肯到堂。有人道什麽不肯到堂。大槪因爲今日旁聽的人。恐怕被人看出他的本相來。又有人道。不是。聽説他起初原是肯到堂的。後來一見了檢事官在這裡。到了門。口便不肯進來了。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘楚水災紀詳]  
　　湖南澧州直隷州所屬之安鄕縣濱臨大湖屢遭大水本年自春迄今幸免漲發近因南水過大尾閭不能暢銷致倒灌而趨西北該縣首當衝要自三仙以及白蚌口由華容以及注滋口皆狂流奔注加以大雨連緜以致河湖兩水齊發所有三仙等圩水勢均與隄身高至數尺其南洲安鄕華容(三廳縣均屬毗連)隄垸先後冲潰至十之七八又適南風大作巨浪滔天遠望數十里一白無際溺斃人畜無數至水面漂泊屍具什物比比皆是計各處早稻不過數日卽可一律登塲而一日悉成澤國顆粒無收其農民之痛苦不言可知災民廬舍均遭淹没無所依歸皆百十爲羣晝則沿街乞食夜則棲息山坡露處風餐慘不忍睹綜計災情以南洲爲最澧州最輕蓋州城距湖較遠而澧水之出於石門永定者均未漲發故一隅沿屬平安惟三仙湖釐卡房屋什件均全數衝倒漂没無存各員司均駐船辦事三仙湖對照之三合六卷等垸亦先後告潰現在水勢雖已平穏而復又大雨如注晝夜不息各印委皆督率民夫竭力救護其未行淹及各垸俱趕急加土塡高遍釘護木翼保安全而南風仍未少息波濤時起直掃隄脚新土不免浮鬆危險迭出現已加急禀報省台請予撥欵振濟矣 
[垸省水災奏報急賑情形]  
　　皖江水災詳情業已叠紀前報茲由馮大臣朱撫帥會銜電請内閣代奏辦理急賑情形原電照録如左北京内閣王爺中堂鈞鑒洪竊前以無爲壩决爲災由煦奏請親往查勘奉旨會同朱家寳盛宣懷寛籌欵項妥爲撫卹毌任失所餘著照所議欽此皖省濱江沿河各屬圩潰災重大槪情形復經家寳會同兩江總督張人駿電奏奉旨賞給銀五萬兩着該督撫等迅速派員前往災區核實散放等因欽此仰見朝廷軫念災黎加惠無已之至深仁厚澤感戴同欽謹已分别欽遵辦理煦二十九日行抵蕪湖而無爲東北鄉三閘已潰是日改乘小輪過雍家鎭見和州之官八圩勢甚岌正飭嚴密防護而圩身不固是晚復潰淹及含山遂淪境和州南鄉四十八圩早禾已待登塲忽遭巨浸同時含山亦破倉皇悽慘情形直逹數十百里不絶煦經商同家寳趕緊派委候補道惲毓齡分省知府吳煥章率同知縣楊志瀛臧鼎祥府經歷金心存縣丞張蔭森典史史國璞等多带能手先後馳往分頭散放銅鈔麵餅又加派候補道劉樹屏往助復經商由籌賑大臣盛宣懷加撥銀二十五萬兩電匯來皖藉資救濟無爲各該州縣向稱繁庶被災旣重續命尤難隨電商盛宣懷盡力籌濟免溝壑以集流亡至于冬春之間興築圩堤保護田廬均關本計自應由家寳會商張人駿督飭地方官勸募紳富妥爲籌辦所有現放急振緣由先合詞由皖電奏以慰宸厪敬請代奏馮煦朱家寳同肅齊印 
浙路最近之聞聞見見 
[催解墊款]  
　　郵部咨行浙撫略稱光緒三十四年三月十五日本部附奏籌墊滬杭甬借欵虧耗辦法一片奉旨依議分别咨行在案查原奏度支部每年認墊銀二萬兩江蘇督撫每拉認墊銀三萬兩浙江巡撫每年認墊銀三萬兩均於每年四月如數以庫平銀撥交本部彙交等因查浙省應解宣統三年認墊虧耗銀三萬兩現已逾期尙未解到相應咨請貴撫希卽照數解交本部云云增中丞以存款章程前經浙路公司咨呈部允作廢究竟公司已領之本　現在已束悉數清解應由該司道等查明詳辦已分札藩運兩司查明辦理矣 
[營業進行]  
　　浙路公司自本年遴聘傅修琳充當營業局長後一切内容漸見整肅及自永歸民有宣佈後股東員司精神更覺煥發現聞傅局長以杭嘉各站運貨章程踓經迭次修改而内容罅漏仍覺未甚完美且蘇路競爭嘉蘇添開輪渡轉瞬杭甬告成内地品物運輸日旺設或章程不完於全路營業關係非細業已會商董事局認可督同貨物處處長魏君匯集全國鐵路新頌規則兼採各國鐵道運輸成效參考引証悉心修改統限七月内脱稿送請董事局逐條研究從速頒布以利運輸又該公司江墅線閘口站以迄嘉路楓涇每站均有就近納捐轎夫輪流承値迎送旅客規定價目比照普通車轎稍昂以致行旅嘖有繁言現聞該局長規定自七月朔爲始全路各站夫轎查照舊章定價一律减收八折並責成各站長約束夫役不准意外需索以便旅客 
分類新聞政界 
[贛藩催辦州縣交代之嚴厲江西]  
　　贛藩劉春霖現以交代例限本極森嚴近來卸任之員往往藉口賠累於任内徵收應解正雜各欵任意延欠有違定限業經本司先後詳請從嚴參辦在案茲查現辦樵舍統税分口陳令宗楷前署吉水縣任内尚欠學堂練兵經費銀兩屢催不解 
 
 

Page 11

 
 
亟應撤差聽候參辦以肅公令所遺差務札委交代依限清楚之鄭令宗霖馳往接辦矣 
[皖省改辦統捐之預備安徽]  
　　皖省釐捐現擬仿照蘇贛兩省章程改辦統捐前經會議廳審查科議决在案惟皖省南北各卡情形不同非先行實地調查不足以盡次第推行之利茲經藩司紮委沈守定曁馬令涇源蔣令炎齡等分往中南北各路與各該卡委員會商接洽所有捐章之重輕征收之慣例道路之通塞貨物之來源均須詳細調查一併繪圖貼説先行呈報并令將各卡向來利弊務期和盤托出斷不咎其旣往倘有隠匿朦混致碍將來辦事機宜定卽從嚴懲處以昭炯戒 
[招考審檢各廳書記長沙]  
　　署理湖南提法司袁署使以省城各級審判檢察廳工程已將告竣亟應籌備　庭以樹司法獨立之基而收憲政進行之效各廳應設典簿主簿錄事等書記官均爲法院組織重要之員前奉法部奏定考試任用章程頒行到湘自應遵照辦理爰於日昨摘錄大要出示招考凡中學以上畢業及外國學堂畢業或生員以上出身曁文職九品以上或刑幕均可報名投考定於七月初十截止 
[浙省銅元舊機拆運奉天杭州]  
　　浙省銅元新舊兩局自奉飭停鑄後各種機器大半锈爛間被夫役零星盜賣者亦復不可數計上年某職商組織電燈倡議官商合辦擬將該兩局機械酌量改用奉飭會同核估計需銀五十三萬零卽使抵作股欵商人已不勝負累此議遂無效果現在造幣歸併度部浙撫已兩次奉到澤大臣特電飭將此項機器一律運赴奉天造幣厰以便分别良窳修改選用等因卽經增中丞札飭藩司派委妥員先將報國寺廢置各機督匠拆卸於本月二十六日商诅浙路公司用起重機車專車裝載運交上海招商局轉運赴奉聞此次運費撙節估計亦須銀七千兩有奇可謂鉅矣 
[潯關船料税减少原因江西]  
　　贛省潯埠本係通商碼頭所有該地洋行置備駁船在内地裝運土貨免納船料（每次一元）祗完關鈔（四月一完不及船料三分之一）現當收成時候由内地雇民船運貨至通商碼頭時旣緩而費又鉅現有該埠太古日清兩洋行公司特往滬上添造大號洋駁數艘在上海洋關完納船鈔抵潯每日用小輪拖往吳城一带專運黃豆等土貨來潯轉上大輪裝運出口因此九姑兩常關之船料税大短矣 
[奉省捐税之統計奉天]  
　　奉天四十六州縣向係分局徵税現在共有捐局二十八處計分五等如鐵嶺遼陽營口錦州新民安東等處爲第一等遼　東平昌圖海龍西豐等處爲第二等其餘各處皆分等第統而計之每年約收捐欵五百餘萬兩據個中人云奉省捐欵若能涓滴歸公每年可逹千萬兩以上 
外交 
[爭回裁判主權營口]  
　　牛家屯住户郭金桂向在雙橋設肆其夥沈學福盧殿全二人與其妻有曖昧情事被郭偵知遂將二夥辭退不料日前郭某回家竟在中途被人謀斃兇手逃匿無蹤事爲修巡官查悉當卽報告公所移請檢察廳派員蒞騐而某國警察以爲該處係鐵路附屬地欲將郭之妻女带署研訊幸東區張區長會回修巡官據理交涉聲明該處雖係鐵路附屬地究非租界可比所有我國民刑案件其裁判主權應歸我國完全辦理非他人所能干預力爭再三至今始克將此案關涉之人带回公所轉送檢察廳起訴 
[粤藩函復香港大學捐費情形廣東]  
　　粤藩司復英領事函云奉督憲札行各　題捐香港大學堂經費尚有未交之款一萬三千元飭卽催交以免轇轕等因查所欠未交欵項一萬三千元内蘇　秉樞一萬元江紳孔殷高紳康泰李紳銘恩各一千元除李紳已交到銀七百二十兩茲照數送請察收外其餘江紳高紳業已分别函催至蘇紳現在因案管押應俟了結後再行催交 
[三橋埠行輪交涉之公牘杭州]  
　　浙撫增中丞頃接駐杭英領事賽照會略云據英商賴特禀稱備置小輪來往行駛杭州三橋埠等處自請發行輪執照以後迄今已歷三閲月以外之久案懸莫定所有輪船租價及水手人等薪工所費頗鉅雖有多數西人前來乘坐均不能允是近來虧折擬由地方官照數賠償等情前來本領事查中英續約内港行輪章程第七欵載有内港設輪行駛該省督撫體察情形迅速批准等語三橋埠離杭不過數里輪船往來並無阻碍人所共知乃地方官准行與否迄未宣布如此辦法不但有違中英行輪章程且令該英商躭延多日致受虧折該英商擬由地方官賠償尚屬有理查本領事兩次照會中均聲明該英商已雇定船隻及水手人等各語如再不能及速批准轉飭開辦本領事無法可設只得請由地方官照數賠償該英商虧折合亟照會貴撫部院查照增撫准文後卽交司道議覆茲聞杭關道頃已詳復略稱總核此案杭屬行駛雖無窒碍然抵三橋埠沿途旣有竹牌小船時虞碰撞日溪水漲落不時上年德新禀請行駛上柏鎭亦因諸多窒碍致未核准日清汽船雖稱赴湖六次通查各署並未核准有案且輸送避暑洋人旣無專條明文自難照准應請照會英領事轉飭該商賴特遵照 
軍界 
[贛省新軍成鎭之計畫江西]  
　　贛省湘粤邉境會匪竄擾刧殺之事時有所聞所有巡防四路營隊多屬扼要駐紮專防邉境頗爲得力而新軍三標尚未成鎭迭經部咨催速成鎭以全勁旅措詞頗爲嚴迫現軍事參議官張道季煜在京聞到内閣議事消息凝將各省防營改辦巡警還贛之後近日會商馮撫擬將巡防四路營兵抽調五營到省改編新軍五十六標以資成鎭而符部限聞馮撫極韙其説現在預備辦法以便冬防後實行改編成鎭云 
[兵丁廠總辦辭差漢口]  
　　漢陽兵工鋼藥廠近年製造鎗砲頗有進步鄂督以總辦王道壽昌督率洋匠悉心研究頗蒙嘉獎惟現由陸軍部奏准派員接收王總辦因事與接收部員衝突部中頗有違言致王不安於位現已經端午帥委充路工差使遂以不暇兼顧上禀部院辭差聞接辦是差者大約卽爲部員李某云 
學務 
[女師範畢業考試揚州]  
　　揚州女子公學初級師範生十人於念一日考試卒業國文題係幼稚園與保姆院孰急議嵩太守及兩淮學務處林運判均蒞堂督考學生陸續繳卷頗爲嵩守稱許并欲爲該校寛籌經費以備擴充現聞該公學准於念七日試畢後卽須暂停一俟肉捐定局再行預備開學 
[安昌鎭小學被毁浙江]  
　　山陰安昌鎭小學於念五日下午被附 
 
 

Page 12

 
 
近荳腐坂等處沙民搗毁一空首先至進化兩等小學次至知恥儲英兩校繼至徐紳百泉家進化知恥兩校搗毁物件殆盡儲英校因係婁氏私立不籌地方公款徐紳家緣有戒備傷情略輕次日卽由該地士紳聯名禀告該邑令一面罷市一天增大令以關係重大聞擬先行禀府再行查勘聞此次起釁實縁米價日昂當舗又復短限加息該沙民疑係學堂抽捐所致故有此舉至徐宅之被波及則因辦理巡警所致 
實業 
[端大臣策晝路政近聞武昌]  
　　督路大臣端午帥近與四省督撫會商路政日事進行各路總辦除鄂境武岳一叚已奏派前鄂藩高凌霨承充外餘如湘路長郴一段擬仍委湘路公司總理余肇康爲總辦粤路接湘一段擬仍委詹天佑爲總辦另添派温道秉忠爲會辦（温道現充午帥行轅總譯官）川路宜渝一段擬仍委川公司駐宜總理李稷動爲總辦鄂路廣宜一段擬委鄂路公司黎大鈞爲總辦惟余肇康李稷動等均堅辭不就故尚延未奏派又午帥近派總工程司格林森復勘湘鄂境内粤漢路綫格氏已於二十六日會同王司直參議黃桂芬别駕等人隨带測繪員生及勇役一百餘人由武昌起程大約中秋後方可畢事俾免誤九月開工之期 
[委員盤查官銀錢局内容廣州]  
　　粤督日昨以省城官銀錢局自五月間風潮起後存欵借欵及收回票數亟應派員查明禀覆核辦飭由陳藩司會同陳勸業道札委知府汪拱宸赴局盤查略謂案照官銀錢總局歷年發行鈔票所收票本向係分存本省銀行票莊銀號生息本年五月間風潮驟起各商民持票兑收現銀異常擁擠若提還票本以供應付則銀行票莊銀號一經提取數鉅期迫必致牽動商塲虧損甚大督憲爲保全本省市面起見當飭各庫撥欵接濟及與匯豐等銀行借欵并奉電准度支郵傅兩部撥借銀三百萬兩應付以資周轉現在風潮稍息究竟收回銀票共有若干未收之票若干收過部庫曁各庫撥濟及息借外國銀行款項若干現在庫存銀兩實有若干其放存本地銀行等處銀兩現已收回若干未收之欵共有若干局中向有抵押一欵現已收回若干未收若干所有未收之欵如何着落又港滬兩分號現在實存資本各若干此次旣經風潮以後應如何整頓以期營業進步而免恐慌亟應派員前往盤查明確併擬議辦法禀覆核辦 
[贛省煤礦議收出并税江西]  
　　贛省各屬礦産極多以煤礦爲最發逹現勸業道因奉部文開辦礦務學堂無處籌欵致未議辦惟部限嚴密不得不設法赶辦茲聞傅觀察春官擬將各屬煤礦一律仿照萍鄉煤礦辦法抽收出并税欵以資辦理要公現在預備議案呈院照會諮議局開第三届常會提議云 
[瀏陽夏葛之銷湖南]  
　　湘省瀏陽縣所産各項夏布葛布等向來匀細光澤銷塲最爲鬯旺現因食用日加昂貴故夏布葛布等項價値亦因而增漲加　外洋所人之洋紗雖不若夏葛之堅實而價値則較爲便宜故購者悉趨重洋紗而夏葛銷塲則大爲疲滞聞本年銷數僅能抵前年四分之一 
雜記 
[殺人兇犯就獲武昌]  
　　湖北督練公所（附設於督署内）號弁彭得勝因與著名刀痞帥洪勝挾妓爭風日前被帥在督署東轅門前連刺六刀登時斃命鄂督以署前森嚴之地痞徒猶敢尋仇殺人嚴飭巡警道地方檢察廳江夏縣勒限三日務將帥痞緝獲照匪徒例審訊明確就地正法詎逾限未經拿獲當將犯事地面之巡警前區區長記大過一次仍飭警道懸賞三百金通塌名處文武營隊恊緝又將首縣李曾麟嚴行申斥各官以帥匪兩旬有餘尙無着落均恐被譴正在焦灼間日昨忽接出防鄭州守護鐵路之四十二標某營管带電告謂在鄭州某茶園將帥緝獲巡警道等始轉憂爲喜立派前區第三分區區官陳倬率巡警六名带同新式鐐銬乘快車往鄭迎提於二十三日傍晚押解到省一經訊供之後卽須請王命就地正法以昭炯戒 
[其室則邇其人甚遠湖北]  
　　漢陽針廠前由知府李常度爲總辦李用李文山爲會計兼採辦兩差俾得侵蝕公欵五萬餘兩廣置産業後經鄂督查悉飭李守將李文山交出發首縣轉送捕廳看管押追在案詎李於二十二日清晨在捕署私率一僕潛逃無蹤首縣李曾麟聞信卽將捕廳羅汝傑嚴行申斥一面禀知鄂督核示鄂督以李文山在漢口房産甚夥無虞免脱當飭首縣夏口廳會同警務長查明李之房屋共有五棟一律發封變價充公 
[潯埠法官之行樂窩江西]  
　　潯埠華洋雜處事務繁多業經提法使張檢開辦地方審判廳所派法官均係新學之輩到潯以來頗知閱歷惟沈某孫某極愛花柳每當夕陽西下聯袂優遊和樂里一带揚娼頗爲歡迎以致近來地方咸稱和樂里爲法官練習嫖法之地云 
紀事 
[李孝子鬻兒養親]  
　　李明安。嘉魚西鄉人也。年三十許。奉親至孝。人咸呼之曰李孝子。奈祖無遺業。頻年爲人傭工。家有老母。年逾六旬。妻　氏。頗稱賢淑。所生一子。年僅四歲。朝饔夕飱。以李所獲之工資爲生活。近因比年以來。陽侯肆虐。上産中産之家胥歸淪落。其雇工者可想見矣。近又因霪雨連綿。李家不舉火者三日。其母昏倒床上。李見母如是。灑淚而謂其妻曰。勢迫矣。母命促矣。奈何奈何。妻曰今只有一計。未知夫君其許否。與其使母作黃泉之餓鬼。抱恨終天。不如將此子售與往來船上。一則此子逃生。一則母命得保。豈不兩全其美。言已夫妻對泣。於是將子售與某船上得錢二十二吊。以作菽水承歡之資。聞者莫不灑淚。 
　　鈍根曰。李明安一賤工耳。而能盡心供母。其妻又善體夫意。遂以玉成孝子。古所謂澧泉無源。瑤草無根。豈不然哉。乃所遭不幸。霪雨爲灾。不得已而出此鬻子之舉。試想其夫妻對泣時。寸寸柔腸。當作何慘痛也。彼夫世祿之家。不識孝弟爲何物。而日饜膏粱。寗復知人間有如此慘痛事。造化小兒。抑何不公乃爾。 
雜俎 
[坐黑車]  
　　京城有所謂坐黑車者。老於京中之人。　能歷歷談其事。並能介紹好奇者一歷其境。其詭幻離奇。亦社會所罕聞也。京有某某定處。爲黑車停駐待之所。黑車者夜行不點火。並密遮車窗。使乘客不知所經之途徑。故謂之黑。其　之左近。有某某杀店。欲乘此車者。但往吃茶。並須預學一定之隠語。與茶愽士言之。茶愽士即以隠語。爲之招一車至。不議車價。來客亦不必與車夫父一言。竟行上車。車夫即爲之送至一宅。推客下車。車夫又以隠言告宅内之人。匆匆竟去。便有侍婢持燈引客入一所。似巨家之繡　也者。凡所身歷無殊晨肇之人天台也。　晨。車夫呼門。復匆匆送之至原處。亦不索車値也。説者嘗嘆爲不可思議之事。或曰吾國爲官者　廣蓄姬妾。而京都尤官員　集之所。此等怪事。亦情勢所不得不然者。然歟　歟。不可知已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[江督詢問義善源押産實價]  
　　閏六月十六日内閣電致江督張制軍云奉旨孫寳琦電奏濟南衡豐爲義善源牽連倒閉所欠公欵皆賠欵軍餉立限匯解之項上海道扣存義善源房産契據約値百萬應令趕緊交出變價劃抵東省應解下半年賠欵等語著孫寳琦會商張人駿妥籌辦理無任公欵無著欽此合亟電知希卽欽遵妥辦等語張制軍接電後以豐裕倒閉滬關存款庫平銀二十八萬五千餘兩又承領維持市面借欵規平銀三十萬兩前經滬道詳報查封該號股東李故紳培楨房産並提李右丞經楚所開義善源聯號押産備抵估計約値銀十萬兩並無百萬之鉅而理賑處任劉兩道台詳報滬關扣存押件則不止所估十萬之數爰又抄錄閣電札行滬道着將所提義善源之押産實估若干及如何變價攤抵速定辦法詳覆核奪 
[工部局與水爐公所爭地之結束]  
　　租界領袖領事照會滬道云查蔓盤路水爐公所義塜案經貴署陳譯員調停此事工部局現與該公所商允辦法如下第一節所用築路之地計三分八釐爲上項地皮工部局給銀三千五百六十四兩五錢交與水爐公所以息爭訟第二節工部局業已付銀一千兩爲此項同一事件是以現在僅付二千五百六十四兩五錢第三節工部局擬自行築造圍墻在義塜兩面留剩之處以便保護將來之産業又第四節水爐公所當撥給工部局允洽據一紙至工部局已付銀一千兩此銀係被人冒領現貴道倘追究此應照章辦理遵照上項所擬辦法水爐公所柱首今日已與貴署陳譯員及地保偕同來署業經本領袖將二千五百六十四兩錢银票一紙代工部局交付該柱首業已出給收條並將允據交出經水爐公所蓋戳并地保蓋戳本領袖當將收條等件轉交工部局存執水爐公所又另將允洽據兩紙簽字一存該公所一送貴道此紙業經陳譯員带去轉交貴道收執現本領袖照請貴道將此事備案并祈見復俾有證據以免日後再生枝節相應照會貴道請煩查照施行 
[不付閠月房租]  
　　上海全體商民求减房租代表劉保昌等公禀滬道云爲小民塗炭大局垂危顚而不持坐以待斃迫求明示大衆俾得死可瞑目事竊以房租病民已入膏肓去歲風潮激烈蒙憲台擔任勸减靜候施行不料各房主反以請封拍賣種種苛章壓制房客行見疾首蹙額盡塡溝壑繼續之請萬難自已三月初一日復蒙憲諭候再移請商會設法邀集各房主切實商議輕减等因各在案商等逕禀商會靜候至今毫無影響彼不顧大局之房主視商民之流離困苦目若未覩耳若未聞商等於聲嘶涙盡之秋不得不解决進行之策試查西歷章程每年十二個月向無閏月之例以閏月定四時者華歷之舊典故我華各省風氣相同田房租契多有小月不讓閏月不加等例間有逢閏加半之處並非通例房主收租或照西歷或照華歷綜計數十年來各房主浮收閏月之租與各房客欠租數目前後會劃總歸有過萬無不敷之數我房客旣不使房主再受欠租虧損自可立待各房主减租之頭緒此英總領事四月十四日之成命决不欺我商民徒托空言者也今不肯减租之房主旣不遵依西歷復不照我華章豈房主之待房客竟可私行創設一例乎試思工部局歷年所收房捐槪歸四季不但不收閏月之捐且見市面傾頽早讓地租維持大局而各房主旣不肯减租以援沉溺復苛征閏月以速因窮違例忍心天人共忿是以全體商民共抱不平决定於閏六月底一律不付閏月之租並欲向各房主算回歷届閏月苛收額外之租抵銷積欠如遇衝突預備抵持商等極力勸阻恐得文明與其行險徼幸不如居易俟命和敢冒死再陳環求憲天大人電鑒迅賜曲全民命據例力爭責以閏月之租中西均無此例名正言順目的可逹則傾頽市面庶可轉危爲安埀斃人民或可已死復甦全體商民冒死上禀 
[别處减房租他要加房租]  
　　楊樹浦某姓房屋八十餘間所借房客皆係在洋布局做工之人歷來每間租金連自來水費計洋三元今年二月間新換賬房某甲該賬房一經接手即欲加租百端恐嚇不遂其欲卽私押房客近又按户諭令加租原租三元者要索四元二角原租六元者要索八元五角并當面聲稱如有不允即須送押捕房衆房客聞之頗有進退維谷之苦云 
[見證之言果足信乎]  
　　粤人胡卓屏潘逹朝與葉偉屏在公共公廨互控一案昨晨十時仍由寳讞員會同英翰副領事升座特别公堂復訊先由見證霍朝宣投稱曾入英籍昔年在上海開設裕興西飯店時雇用胡卓屏爲司賬潘爲飯司伊等之友葉竹溪係商人親串近由南京回滬因有西探來家强指商人知情囑令作證然伊等之事實未深悉婦人霍馮氏供係霍姓傭婦惟前年某月間胡葉等曾來家分算欵項後給婦人洋二元而去餘不知情據葉偉屏之代表聖文律師譯稱霍係香港有名人物深知此事故到堂作証旋由律師費信惇代表胡等上堂辯稱霍見證前次由捕房令其到堂不願今忽到堂是何意思堂上可不必細問中西官磋商之下判均交原保候禮拜五宣布堂諭 
[實行土藥加税之新章]  
　　督辦蘇省征收土藥税捐總局頒行告示云照得土藥税務前經度支部奏准各省土藥比照洋藥酌量加税每百斤征税銀二百三十兩各省土藥統税部局槪行裁撤征收土税事宜即交各省辦理並由大部取决各省督撫憲多數贊成起運及指銷省分 
 
 

Page 19

 
 
各半分收辦法最昭公允蘇省接收自辦亟應仿照辦理所有部設上海土税查緝局迭奉撫憲飭遵大部電催接收業由本司道妥訂章程印花照票各式詳奉撫憲批准照辦飭即接收部局改設蘇省征收土藥税捐總局尅日派員駐滬遵照新章督飭稽征各在案現經禀定閏六月二十二日爲接收開辦日期凡屬土藥征税及查緝事宜統歸本局辦理除電部曁呈報咨行外合行出示曉諭爲此示仰各土商一體遵照從閏六月二十二日起凡販運土藥無論起運落地均照新章加税分别完納即新章前已完税而現運出境或改章時起運在途而現運入境或已落地而現復運出境者亦照新章補足加税不准漏匿背抗倘取故違立即照章征罰决不寛貸其各懔遵毌違 
[再誌地保溺斃之疑團]  
　　二十四保八圖地保朱錦山失足溺斃已誌前報昨晚經本縣田大令飭提屍子朱順銓到案訊問據供父年四十六歲前月初三日有縣差三人來家囑爲領提案犯即由父親同去指提詎已逸去自後未曾來過此次父親因酒醉失足落河致死是實詰之屍弟朱桂卿供因恊提案犯不獲恐遭差追情急投河訊據原差毛頭供稱曾於六月初三日前往提人該保答應俟其人回家即行扭送至案故未再往大令諭令屍親預備屍塲聽候蒞騐是時屍子朱順銓及族長某甲均求免騐大令准之著即回家收殮 
[孫襄讞不肯管押所]  
　　公共公廨男女押所腐敗情形經蘇撫程中丞訪悉札飭滬道劉觀察力加整頓各情曾誌前報茲悉觀察以公廨襄讞員孫羹梅明府調鼎辦事精細札令管理押所事宜帮審一差另委虹鎭巡防局員王嘉熙接辦至押所委員姚鵾委充閘北臨時防疫所差使詎知孫明府宦情已淡昨即具禀力辭略謂知縣原籍湘中在滬服官有年早深桑梓之思且有老父年逾花甲平日迎養在滬茲擬伴送回鄉俾安高年暮景奉委管理押所一差請另簡員辦理一俟事畢回滬再當詣轅効力 
[通俗宣講社第三期宣講]  
　　通俗宣講社開幕以來已届二期所演講之資料均淺近明白容易引動聽講之興味茲定於七月初四日午後四時假座拱宸門内大境舉行第三期宣講不論農工商人届時均可往聽風雨不更已由總幹事袁頌豐君通告該處周知矣 
[鄉民揑控拐逃]  
　　六圖民人張阿富控告謝江江等拐逃其媳經紀前報茲悉此事發生於四月間張阿富等曾串流氓將謝江江私刑吊打鄰人恐釀命案急至王濟亨處報告由王之家人囑令地保蔡錦林前往理處現張阿富聽從訟棍唆使揑詞禀控希圖脱卸私刑之罪業已由王函請本縣田大令澈底根究矣 
城内 
[説笑話肇禍]  
　　浦東總巡局移送船户毆傷之周炳及被告錢金生二人到縣訊辦昨由上海縣田大令升座提訊據錢金生供因説笑話起釁繼則互扭求恩寛宥當經田大令離座飭仵驗得周炳腰肋及頸項略受揷破皮傷二處略詰一過即升座判錢金生先收押候周炳傷愈再核 
[一鋤四樹之涉訟]  
　　錢富江許竹亭互控私自鋸樹及不還農具等情到縣經田大令提集研訊先據錢供許竹亭借去耡頭一把索討口角起　被毆求究質之許竹亭供被錢姓父子將樹四株鋸去向論遭辱不敢行兇詰之錢阿毛供稱錢姓之田係在二十七保十三圖許姓之田係在二十八保十二圖雖隔圖份祇間一浜錢之樹秧四株被許鋸斷口角實有其中並無毆打等情訊之薛阿東供許向錢索討耡頭不還起釁互相口角有之二月二十日經人勸過兩造不服致控案下大令得供判許賠錢之樹錢將農具還許叱退了案 
[候提張阿海]  
　　葉德寳投縣控被馬金生私搬衣物等情經田大令提訊葉供開設柴行餘剩房屋轉租與馬金生每月租洋七元因事出門暂將妻寄岳家所有衣物托馬照顧事竣回滬馬始告知衣物盡被張阿海搬去向論恃蠻求追訊之馬金生供葉之衣物是委小的照管張阿海係充地保據稱葉欠伊欵故來搬衣物小的向阻又稱有事張阿海一人獨担無干你事故放搬去求提張阿海訊追求鑒大令得供判候查明訊核 
[和尚徒弟竊師父]  
　　法公廨移解竊犯李金榮一名贓洋三十三元銅元三枚皮夾肚兜各一到縣已詳昨報茲經田大令提訊據供今年二十三歲五月初五日因竊各尚師父洋九十元逃出二十五日到申住法界某客棧内被探查見形跡可疑拘送法公堂轉解案下求宥大令詰問寺院在何處答稱湖州東門外吉譚寺内大令得供判拘留候查明白再訊核奪 
[空空如也]  
　　商人顧佐才昨扭庶妻母宋朱氏到縣喊控宋朱氏勾通商人之妻顧宋氏及東頭記報關行出店陳安逸以遷住伊家爲由將商人房内所儲之櫉箱首飾衣服等物約值洋一千五百餘元盡行搬去商人向論蠻覇請着宋朱氏交出各物並提顧宋氏陳安逸到案澈究田大令諭令補禀核辦 
[道批四則]  
　　中國合衆保險公司陳乃克魁禀批着即禀請商務總會移會到道再行核辦章程楊俊傑禀批准給示並分行上海及南市城自治公所查照仍由該職商禀請如臯縣申報到道再行核辦仿單附蔡日暄禀批查該邑長興石頭鼎期等沙遭風被灾由縣酌带米洋暑藥分往散濟前據開呈節略業經電禀兩院憲在案惟　窩沙災狀如何未據勘投據禀前情仰寳山縣查明籌辦彙案詳復察奪杜顧氏禀批案經批飭移縣訊斷並據田令報明移商訊斷在案據禀前情仰法租界會審員聶丞遵照前批辦理具報 
南市 
[還要擺出買辦架子]  
　　前充青島輪船買辦之郁怡生因欠船夥茶房等辛工洋數十元及墊欵五十五元延不料理致被黃載和等扭控裁判所已記昨報茲由裁判所研訊黃等九人均請追還欠欵又據王恆　投追欠洋十六元奉判郁交保出理郁竟搞不遵斷甚至將看守之巡士掌頰辱爲官以其舉止野蠻不法殊甚判一併送縣請究 
[罰佔公路]  
　　城自治公所政處查得本城二十舖冬青園地方范姓家所圍竹笆佔及公路且未領照違章特飭該地甲傳范到來訽明照章究罰並押令拆進界址讓出公路 
[船户多壞人]  
　　豐記碼頭茗園茶垏主潮州人陳蒲雲至裁判所控糧米船户魏金魁魏金龍兄弟二人於五月間雇令至禾郡裝運穿頭繭子八包計重四百斤値價洋四百元當付水脚洋十四元現被吞没貨物求追奉提未獲繼在中途撞見扭控南區諉不承認旋由區長移送裁判所請訊陳供明被吞情形魏等堅不承認湯裁判以原被各執一詞着即一併送縣請田大令轉遞至嘉興縣查明就近訊理 
[串逃養媳]  
　　浦東婦人傅劉氏第三子名揚桂前年憑媒楊龍高胡成全説合聘定毛桂卿之女月林爲媳過門童養已於今年三月間完姻迭次私逃初在媒証處尋見領回 
 
 

Page 20

 
 
　　今又於本月初十日逃去無蹤仍向媒証追究忽爾推諉控由裁判所提到楊妻陸氏奉湯裁判研訊供詞支吾判交原告带去責令幇同尋交 
閘北 
[寡婦怨忿]  
　　江北寡婦孫許氏住居楊家石橋前日被鄰居高皮匠之妻毁壞名譽怨忿圖盡崗巡徐雲鶴見其神色有異再三盤詰始知已服生烟當即带人四路分局禀明蕭區長飭提高皮匠夫婦到究辦 
[各執一詞]  
　　朱阿貴扭羅壽卿至四路分局控被借去洋九元五角屢討不還經蕭區長集訊供詞各執判令出外自行理處 
[移提淫婦]  
　　周瑞萬控叔母周潘氏與人私姘逃匿义袋角由四路分局蕭區長提案訊明收押着周赴南匯縣禀請移提在案前日由南匯縣派差來滬投局移提蕭區長准交來差带回訊究 
英租界 
[開釋逆子]  
　　甬人屠友益控告其子屠耘莘自稱家庭革命搿鎗恐嚇等情曾經公共公廨孫襄讞會同西官訊明判屠耘莘發押捕房一月在案茲由親屬向屠友益再三勸解禀求省釋昨經捕房將解案單呈案請示即由孫襄讞商准美哲副領事諭令開釋 
[劣孩還押]  
　　甬婦李姜氏之十四歲男孩李高賢被劣孩陸瑞林王鼎三馬仁法張和尚等毆斃後陸等四孩已由公廨一併收押候上海縣將驗屍單送廨再核在案昨日復由捕房解案請究經孫襄讞商之美領判仍還押候禀請道憲示遵 
[跳出火坑]  
　　鎭江女子王小連子由其父兄携带來滬押八英華街梅芳里三十七號門牌鴇婦朱巢氏所開之雉妓院内爲娼茲因不愿逃至濟良所昨晨由所解廨先由探目張寳榮禀明調查情由並據女供年十七歲復訴明前情判暫留濟良所候傳朱鴇到案再核 
[含糊過去]  
　　汕頭路五十七號門牌雉妓院龜奴吳金春與鴇吳王氏因將妓女四寳凌虐以致吞烟斃命被捕房查悉派探將龜鴇與妓傭錢委氏見証妓女金三寳等一併拘解公堂分别管押在案昨經中西官提案復訊據錢季氏供稱死者實係婦人之親生女因患急痧身死並非被龜鴇虐斃判氏具結存查龜鴇合罰洋十元充公金妓與錢季氏一併開釋完案 
[均非好人]  
　　妓女迷樓（卽王老四）前日偕其姘夫鞋店小梁在南京路行走因汽車夫陳玉甫與該妓碰擴致起口角遂投老閘捕房控陳調戲行兇等情捕頭准於昨日將陳傳至公堂質訊中西官以兩造均非安分之徒着陳罰洋十元充公王妓斥釋 
[無端被疑]  
　　南京路王順昌成衣店夥王金山深夜在黃浦路與西人言語由捕查見以其形迹可疑拘解公堂押候查辦在案昨由捕房傳該店主王水錦到案証明王素來安分判令開釋 
[違章受罰]  
　　天津人姜文炳身带指揮刀在租界行走巡捕以其違章带入捕房將刀留下人即釋出昨經公堂傳訊判罰洋一元充公並着自赴捕房將刀領回 
[拐賣小孩]  
　　住居新閘成都路二百四十二號之陳炳兆控張金福誘拐四歲男孩串同顧銀葉圖賣等情昨由捕房將張顧並陳孩桃桃一併拘解公堂訊實判張押西牢一年期滿逐出租界顧押一月孩交陳領回 
[違禁賣烟]  
　　沈海記在虹口東漢碧禮路開設小客棧因私售燈吃被捕查獲昨解公堂訊實判罰洋十元充公如無力繳洋改押七天烟具銷燬 
美租界 
[西人閙院]  
　　某西人前晚乘醉至鴨綠路五十四號粤妓院内胡閙將妓女王阿彩揪毆由鴇婦喚到二百廿二號西捕亦遭該西人兇毆嗣經他捕帮同獲送捕房押候核辦 
[茶館聚賭]  
　　百老匯路七百廿三號王發順茶館内紏衆賭愽昨被一百二號捕查見歸禀捕頭請廨傳究 
[未必無心]  
　　住居斐倫路四十八號之鄧金堂昨扭林阿三至捕房控被闖入家内情有可疑請究林稱無心錯悞捕頭斥釋免究 
[一息奄奄]  
　　某甲昨晨病臥西華得路僅存一息由捕車入捕房轉送同仁醫院醫治 
[乘車跌傷]  
　　陳稼生昨乘六十一號電車至吳淞路下車失足跌仆受傷由捕車送同仁醫院療治 
[補領執照]  
　　李瑞鳳曹晉生等昨在兆豐路鄧脱路油漆房屋未領執照被捕查見飭令停工赴局補領 
法租界 
[不認串拐]  
　　某包探偵悉孟喜寳林子清王關侯三人串拐男孩一口當即一併獲住旋又在孟家中將孩吊出送捕解廨訊究孩稱名小陳年六歲父故母存餘事均不明晣孟供該孩由浣衣婦人領來託妻子撫養幾天並言是林子清家之小孩質之林供該孩由伊叔潘阿仁領來託小的代覔寄養實非誘拐王供查託小的往喊林子清談話致被拘住不敢串拐判一併收押候查明訊辦該孩送堂留養候認 
[毆傷小孩]  
　　拾荒小孩葉蓮鶴前被同類馬道增紏黨毆傷茲葉已在醫院醫　由捕一併解廨訊究葉稱日前小的拾得破物一筐途中遇見馬道增即被將籃搶去向之奪回致被紏衆打傷馬供與葉口角嗣被德桂毆傷判押捕房七天以儆 
[爭産紏葛]  
　　杜杜氏控本顧氏硬覇所分遺産迭經公堂提訊以曲在顧判將房屋單契交案以便給與杜氏管業後因顧氏抗違不交奉判押候再核茲顧氏又遣人赴道轅上控奉批飭縣詳訊禀報昨日由廨提訊判顧氏交保俟會商顧副領事再行核辦 
[無心之過]  
　　一百八十一號華捕日前上差被馬夫沈阿生所牽之馬撞傷腿際現在醫院醫愈解廨請訊聶司馬以事出無心姑寛開釋 
[海上閒談]  
　　苦力家胼手胝足終日勤勞所得無幾妻子衣食常虞不給何堪更困之以房租彼資本家市屋連雲坐享其利亦當一念貧民艱苦苟可放寛一步者亦何樂不爲方便之事乃房客屢請减租而房主反欲加租更有小人得志之帳房如某甲者爲虎作倀咄咄惡奴汝亦知今日之世界爲勞動家之世界爲富不仁者將如冰山之不可久恃哉 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[閩浙總督松壽奏覈定省城及商埠審判各廳經費摺]  
　　奏爲覈定福建省城及商埠審判各廳經費恭摺具陳仰祈聖鑒事竊查前准法部咨本部具奏直省提法司署及審判各廳畫一經費辦法一摺奉旨依議欽此恭錄諭旨並將原奏簡章及細數分表刷印成册咨行到閩當經轉行遵辦去後茲據福建提法司鹿學良會同布政司尚其亨詳稱查法部奏定簡章第一條官俸章程未經頒布施行以前所有各省審判檢察各廳員吏俸給並其餘各費暫定畫一數目凡本年預算案實行及續辦四年預算事宜一律按章開支又第三條各級審判檢察廳照法院編制法所定廳級廳制辦法量事繁簡分定每廳常年經費高等廳二萬六千三百二十兩省城商埠地方廳二萬八千一百六十兩商埠地方分廳二萬三千二百兩省城商埠初級廳五千七百七十六兩以上每廳需費數目統按庫平銀兩常年以十二個月覈計遇閏另加各等語閩省省城及南台厦門商埠等處各級審判廳業經一律籌辦成立惟各廳派委法官及書記等員前係查照法部頒發員額表分派今續頒各廳經費細數分表廳員丁役人數多有增减卽各廳應需經費本省宣統三年預算數目經資政院修正送經内閣會議政務處覈定全年支銀一十一萬五千九百三十四兩此次部定全年連閏准支銀一十三萬九千六百八十九兩零自應照章分别辦理當經公同籌議創辦之初間有因時制宜之處似當略予變通以期周妥查上年分發閩省法官三十九員籍隷福州者二十七員除派委厦門地方初級兩廳九員據報丁憂二員外尚有十六員均應迴避福州本籍其籍隷外省外府之十二員内丁憂一員未到省一員僅餘十員不敷分派城臺推檢之額當在本省候補州縣中擇其通曉法律長於聽斷者與分發法官間雜派委應給偉薪法官係考試人員則照章核實支給州縣係暫充斯任則酌留分别减支南臺廈門兩處商埠區域旣廣詞訟又繁自應添派推檢恊同經理南臺地方分廳應請添派州縣一員幫辦檢察事宜厦門地方廳添設行走推檢六員即以迴避福州之法官充之尚有未派之迴避各員分發各府直隷州衙門學習審判以備考騐而樹先聲各廳錄事前照法部定額派委現在部表高等地方各廳减設四員地方分廳减設二員本應分别裁减以符定額惟各廳開辦伊始百端待理請將從前溢委錄事暫緩裁撤改爲行走其看守所錄事責任並重俸給不均似應酌加以昭公允所有添派行走學習推檢與此項行走錄事薪水並看守所錄事增給俸薪就各廳减支員薪項下提給至初級各廳均請緩設監督推事閩侯南臺三廳照章添派行走推檢各一員厦門一廳尤爲繁劇應添設行走推檢各二員所需俸薪即以本廳監督推事俸銀畫支通盤籌算各廳經費挹彼注茲適足相抵惟閩侯南臺三初級廳年共盈餘銀一千五百六十兩各該員起支俸薪日期高等廳廳丞及檢察長於宣統二年十二月二十七日開庭之日起推檢以下各員並吏役餉食公費於本年實行受訴之日起均在藩庫地丁項下按月解給其開庭以後未經實行受訴以前推檢各員應須研究一切規則未便徒步從公除本有差委者仍支原差薪水外其餘各員月給夫馬銀二十兩以資津貼查法部表列銀數槪以銀幣計算一元五角折合庫平足銀一兩閩省向無足銀應照幣制則例洋一元作七錢二分折合等情列表會詳呈請奏咨立案前來臣覆核無異除將表分咨度支部查照外理合恭摺具陳伏乞皇上聖鑒謹奏宣統三年閏六月十五日奉硃批該部知道欽此 
譯聞 
[關東行政將與朝鮮併合]  
　　二十一日東京電云茲得可靠消息桂内閣不日卽將解散大島元帥將調任陸軍省大臣關東都督一缺擬卽裁去以租借地之政務併入朝鮮行政之内仍由寺内子爵總掌各事 
[俄德波斯恊約之内容]  
　　二十七日倫敦電云俄德兩國因波斯鐵路工程及讓與權所訂之恊約業已簽押俄國允向波斯政府請讓鐵路之權利德黑蘭至卡里京之路亦在其内兩國政府均允不在該路及卡里京至巴格逹特之一路徵收運貨税或施行區别之税則俄國並不阻撓巴格逹特鐵路之築成或反對容納外國資本俄國有權將德黑蘭至卡里京之路讓與外國財政團 
[英國工人復將開工]  
　　二十七日倫敦電云研究罷工調停辦法之委員會將儘速組成計公司代表兩員工人代表兩員公正員一員調和部所辦各事將由該會報告二十八日倫敦電云利物浦船業工人爭端業已解釋卸貨工人車夫及挑煤工人均將即行照舊工作全國地方現已恢復舊觀 
[膠州總督易員]  
　　二十八日倫敦電云據柏林電稱膠州陸軍參謀總長華爾特克君已陞爲膠州總督以繼屈魯配爾君之任 
[法日商約内容紀略]  
　　二十八倫敦電云法日商約已在巴黎簽約彼此以最惠國相待日本産品法國允徵最輕之税法國主要出口品十五種日本允减徵其税法國並承認日本有禁止外國船隻在日本沿海營業之權利 
[摩洛哥問題之謠傳]  
　　二十七日柏林電云巴黎傳來消息謂法國須俟某某數款實行後始再開議摩事其説全屬子虚 
[葡國定期選舉總統]  
　　二十七日柏林電云葡萄牙定期八月二十四號選舉第一任總統 
[德皇訓勉學生]  
　　二十七日柏林電云德皇在卡賽爾高等學堂演説時敬戒諸生勿染好飮惡習並勉爲各種勇武之運動 
[法報對於俄德恊約之恐慌]  
　　二十七日栢林電云法國各報因 
 
 

Page 27

 
 
俄德所訂波斯恊約已在摩洛哥問題議結之前簽押均大爲震恐聖彼德堡某報謂該約並有極大之政治關係云 
來件一 
[南匯漁業公司全體股東上農工商部曁督撫禀]  
　　禀爲漁業摧殘仰懇設法維持事竊南匯縣六灶鎭漁業公司創於宣統二年舉張紳仁庠爲總理曾經公議簡章呈報前任畢縣憲在案甫及一載即遭匪徒拆燬虧折血本已屬不資頼縣憲兩次通禀列憲力詆張紳仁庠不善辦理股東公同查察有不能不申辨者一漁業公司創於六灶鎭本鎭漁户翕然帖服而獨有相隔六七里之瓦雪村人起而反對有是理乎顯爲無頼董保勾引而來已無疑義一蓄魚河港僅占一方里十分之六該河皆民業歷届納糧有案兩岸田畝又悉爲股東中人管業去年秋後均得豐收並不妨礙田畝實無積怨於民之理由亦可槪見一漁户控案有在公司未成立前有因他鄉愚民阻撓捕魚與公司無涉者周學文一案指張江栅等霸阻該栅距六灶三十餘里邱學文一案指五團等霸阻該團距六灶十二里斷不能牽連附會坐以罪名以上三端可證明張紳仁庠辦理不善之語實屬子虚第遭橫逆以來張紳屢辭總理之任股東等公同慰勸勉爲將已拆竹籬稍稍修好又重念股東中半係無力之人若農界工界及孤兒寡婦窮無所告之乞丐皆積錙銖以投諸公司遭此殘燬非恃有力者稍出資財重爲整理終無恢復血本之期爲敢將實在情形披瀝上呈環求俯念漁業艱難爲地方謀利即爲國家興利飭行南匯縣屏除意見實力維持倘此後再有閙事風潮定予重懲俾保實業而恤窮民不勝感激待命之至 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[鄂諮議局爲借欵事復鄂督文]  
　　爲呈復事閏六月初三日案奉督院箚開據諮議局呈稱借新債還舊債一案（中略）等因並箚發舊債簡表到局奉此竊查來箚規定歸還辦法議於此期日前簽字收款分别歸還期於新債發生舊債同時消滅斷不至雙方齊負致有重息之累仰見督院愼重債務之至意欽佩莫名惟本局有不能已於言者查此案去年交議之時督箚據藩司禀查度支公所承接善後局舊欠漢口二百四十餘萬内除六十五萬係常年七釐付息不計外餘均期限短迫付息轉期應付不暇擬向洋商借銀二百萬兩常年七釐付息分作十年期歸還則變短爲長息則轉重爲輕並非另借鉅欵藉口濫用及挪作消耗之費等語是原箚係專指償還善後局舊欠之款并聲明不准挪作别用本局去年議决辦法呈請批准施行在案今來箚據藩司呈送簡表計共三百二十九萬六千餘兩數目則增加八十餘萬欠欵則添入度去公所新欠查去年箚交議案及本局議决案旣係專指善後局舊欠則度支公所新欠之款自不在原案範圍之内即亦不在本局議决案範圍之内斷不能以議還善後局舊欠之欵挪作還度支公所新欠之用顯背督箚不准挪作别用之旨現值清理財政之際新舊財政均應劃清界限以符設會計年度之本意度支公所之新債去年會期旣未交議自應作爲新案與去年議决償還之舊債兩不相涉若使攙參挪還以後財政之糾棼永不能與會計年度相應且度支公所新借之欵如非爲本年預算歲出之用本局尚難承認如爲本年預算歲出之用祗屬一時通融本年歲入所收可以抵補萬一有抵補不敷之數應否借債塡還亦應俟决算時交局議决此時亦不能遽行議及也議决公債在諮議局定章本局前呈請將此次擬借新債之草合同箚交下局原係鄭重局章之意來箚謂草合同前經迭次磋商至正式箚交諮議局查照等語查新借鉅債旣蒙督院正式交議於前則此次草合同自應由督院正式交議在督院固不便靳正式之箚文致與局章相背本局尤不敢認私入接洽與正式箚文視爲同一之效力所有此案應仍請按照去年箚交原議辦理並請由督院正式箚交草合同到局以符定章而求完善再本局前呈請督院札飭藩司將所有善後局舊債關於洋商合同華商摺據及此次債還舊欠詳表抄呈箚交一節應仍請查照辦理以資考證本局始終爲債務起見理合具文呈復督院俯賜察核施行須至呈者 
來件 
[學生會黃國恩君演説稿（續）]  
　　又華人如欲假道美境而適他國照美國游歷規則而行者美政府不得故意留難其末條云此約以十年爲限限滿之前六月兩締約國如無正式公文通知續訂此約作爲無效迨一千九百零二年四月九號美議院重訂前一千八百八十八年九月十三號提議而未實行之例並云在美各島屬除夏威夷外居留之華工皆須註册給與證書爲憑但此輩不能任意往來美國大陸華工入口本屬度支部轄下至一千九百零三年二月十四號始歸工商部查騐華人入口該部另設專員定立華人入口規則數十條茲擇其苛者略述之謂華人入口時當先拘置木屋中囚之不許與其在美之親友或律師交話查察員騐訊時務宜秘密從事不准外人參聽且傳證之權不在本人若該員定獻判其無權來美始准其於二日内延律師上控工商部該員當於三日内將所問口供及證言編成册簿咨送核辦此種規則不獨有悖公理且有礙道德而美政府公然許之施行吾不知吾政府袞袞諸公亦有所聞否其後一千九百零四年四月七號美議院所定禁例仍照舊規不少更改其用心在拒絶華人入口不止不已就今日言之吾華人之赴美爲敎習爲學生爲商人爲游歷員在表面觀之似無阻礙而不知登岸之難有出人意表者受多少阻隔費多少唇舌始克僥倖登陸至於持有回美證書之華工其上岸時之苦况及被逐回之慘狀吾更不忍言矣夫華工之入境困苦如此吾國人鮮有不知者宜皆裹足不前矣然竟有冒險而去者其故安在蓋此種愚民咸以爲美國遍地黃金任人掬取此意深印腦中故百計謀入美境甚至變賣田産不顧後患向已回國之華工出重價以購其回美證書貿然而往及至美境因證書不符狼狽逐回此等流民進退失據不爲餓莩即爲盜賊可哀也哉吾政府不欲保護僑民則已如欲保護則宜速與美政府磋商要求在美各口岸設立中國傳譯委員俾吾國學生及工商人等抵美時免受騐查員之種種留難向例美國各口岸騐查員處原備華人傳譯員一二人但此輩爲虎作倀動輙需索無惡不作凡華人之來美者必先重賂之否則卽有正式護照彼必藉端挑剔使之不能登岸若吾國政府能向美政府説明其理派華員至美充當斯任美政府定可允行吾雖不敢謂吾國特派之傳譯員必無此索賄之弊然可决其必不敢如彼之明目張膽爲虎作倀也查華工今日在美之總數約十萬左右而以舊金山斯路支加高紐約及費城五埠爲最多其職業以洗衣並中國餐館爲大宗游手好閑恃賭爲生計者亦復不少以上各埠凡係華人羣集之處通稱曰唐人街地極卑陋穢氣薰蒸過此者莫不掩鼻華人居此不務正業日事賭愽甚至通宵逹旦廢食忘寢故在唐人街所見之華人多是蓬首垢面聳肩突目令人望之生畏聚賭時携带手鎗利器稍不如意輙相矗撃如遇異府異縣異姓之華人欺侮尤甚一言不合羣起攻之故唐人街殺人流血之事時有所聞似此無意識之舉動皆足爲美人藉口者也美人視唐人街爲疫塲爲虎穴爲險途相戒勿往嗟乎華僑旣爲美之下流社會所妬恨又失其上流社會之歡心欲人之不我逐其可得乎吾所慮者美人厭恨日深將來不免演成慘劇今日治急之策惟有極力勸戒華僑改良其行爲删除其惡習使其與美國社會相合庶免後日之患願吾國政府諸公三注意焉 
 
 
 

Page 35

 
 
   
 
 

Page 36

 
 
   
 
