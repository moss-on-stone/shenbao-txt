# 1932 - 83 - 4921185

 

Page 1

 
 
時評 
[救亡與訓練靑年彬]  
去年九一八東北禍變突發。進而演成爲今年一二八上海空前之慘禍。此一變局。實爲甲午以來第二次之大挫折。吾人於承受此一次大挫折之餘。當可知我國今仍百不如人。欲謀挽救危亡一切都應力自振刷。從新開頭。而於爲立國之本之敎育。則尤應順應當前情勢之要求。予以澈底之刷新。吾人認爲當前我人對於敎育之要求即當前我國敎育之目的。應爲㈠解放我民族。㈡解放個人。換言之。即對外抗禦外侮。對内澄清政治。以求我民族之獨立自由與我人民痛苦之解脱。 
然而欲使敎育完成此一使命。達到此一目的。則對於青年必實施嚴格之訓練。矯正　日因循奢靡之惡習。導其入於刻苦奮鬥之正途。今請提出訓練 
目標數點。藉供國人之商榷。 
　　近年以來學風日替。靑年學生之驕恣奢靡。相習成風。飲食起居。極奢侈。一衣之費。可供農村一人一歲之温飽。一食之費。亦當平民一月之生活。其尤甚者。如舞塲之揮霍。以及種種娛樂塲所之靡費。則尤無可估計。但知消耗。而絲毫不知物力之艱難。男學生養成少爺。女學生皆爲小姐。國家多一學生。即無異多一消耗之漏巵。即留學生亦無有如日本德國學生之刻苦勤奮。此種驕奢淫佚之風氣實爲戕賊靑年斷送我國本之利斧。今後亟應嚴加矯正。最低限度。男生禁着西服。女生提倡布衣。養成其刻苦耐勞實踐奮鬥之精神。此最低限度之希望。如尙不能逹到。則吾人不能不承認敎育爲無用。此其一也。由於驕奢淫佚恶習之戕賊今日之靑年學生。大多意志薄弱。且無健全之身體。此頽唐與衰弱之靑年實予我民族前途以極大之威脅。故今後亟應着重訓練靑年。鍜練身體。養成健全之靑年以養成健全之民族。此其二也。國危至此。吾人今日但應以國家與民族之利益爲前提。尤應具有爲民族爲羣衆而犧牲之偉大精神。絶不容囿於個人之利害。但謀個人之福利。而此種爲民族爲羣衆而犧牲之偉大精神。决非一朝一夕所能養成。故今後亟應着力於斯點。潛移默化。朝夕薰陶。寝以養成此種民族精神。此其三也。今日政治之黑暗。類都知其由於官吏之貪污。然而若輩亦昔日之學生靑年也。故對於今日之學生。亟應養成其不苟取之人格。庶將來服務社會或爲國効力。不至再如今日之糟成一團。此其四也。外人今日之譏我者。類都謂我民族散漫如一盤散沙。毫無團結力。實則我民族之未能堅固團結。要亦爲無可諱言。夫惟團結不固。故致今日侮不能禦。國勢阽危。有若纍卵。今後若不發揮我民族之精神。堅固團結。則我民族之前途。殆眞不可測。然而欲求我民族之團結。則亟應以養成靑年學生集團生活之習慣爲起點。此其五也。 
總之時至今日。我民族之一綫希望。全繫於正在訓練培植中之學生靑年欲得佳果。必種好因。願我敎育界諸君子重視其責任。愼毋一誤再誤也。 
[停戰會議昨日休會]  
　　今晨十時繼續會議　　 
　　正式小組同時開會 
停戰會議於昨日休會、今晨十時將繼續會議、會議中最佔重要部份、厥爲徹兵程序、如此問題不得解决、則雖將協定第一第二兩項及附件文字議妥、停戰協定、總難成立、故今日會議、頗爲重要、届時正式會議、與小組會議、將同時舉行、正式會討諭協定第一第三兩項字面之修正、及其他問題、小組會則專議撤兵問題、如今晨小組會討諭得有結果、則下午將再繼續開正式會、根據小組會之結果、提出討論、如小組會無結果、則下午正式會停開、俟小組會討諭有結果時、再行開會、 
[郭泰祺之談話各團體救國]  
　　聯合會於昨日下午六時、推派代表殷芝齡殷汝　等、赴外部辦事處、面訽停戰會議情形、及應付方針、據郭次長稱、此次上海停戰會議、各友邦根據國聯决議案極力調解、經中日雙方外交代表分别請示政府、核准成立撤兵協定原則、而舉行正式會議、不料連日會議四五次、因日方堅持日兵只能退至獅子林楊行大塲及眞如等處、除證明連日所傳日方毫無撤兵之誠意外、可説毫無結果、我方對正式會議、雖有軍事代表戴司令等參加、但首席代表、仍由外交官充任、而日方首席代表、則換以軍人植田充任、對其外交公使會同各友邦所議之事前協定、不加注意、而提違背國聯决議案、及各友邦之撤兵地點、而使會議進行遲緩、殊爲憾事、故除將日提撤兵地點電逹政府請示、及報告顏代表轉國聯特委會外、今後是否照常進行、我方尙持保留態度、須候政府訓示而定、總之、此次上海停戰會議、由各友邦根據國聯决議案而調解、爲世界所注意、絕無秘密可言、我方對各友邦調解討論協定原則時、爲顧全進行起見、未　將討諭情形盡量公告、各方頗多誤會、但協定原則旣經决定、凡所討諭、應不離協定範圍及原則精神、隨時公告、俾明瞭其所以注意之上海停戰會議之進行、末後殷代表等告以日方連日在江灣與大塲　百畝間佈置鐵絲網並埋藏巨量地雷、及挖掘極長之戰壕、軍用品之輸送、極形忙碌、及其報載居留民在虹口倶樂部、集合示威、反對日軍撤兵、及請願設立中立區舉動、由日軍司令代表列席指導、與停戰會　日代表所提違反協定原則之撤兵地點、均係日方一貫的無誠意撤兵之表示、應請於會議時特别注意云、 
[蔡廷錯之談話日日社云]  
　　據新自蘇州來滬之某軍官語日日社記者云、在休養中之十九路軍軍長蔡廷　氏、對於中日撤兵會議、發表意見如下、我國尊重各友邦善意之勸告、出席停戰撤兵會議、原期日方能遵守三項原則之協定、早日撤兵、乃會議三日、日方毫無誠意、藉口多端、始終不肯退至原則第二項所定之地點、儼然以戰勝國侵佔領土自居、此豈我國所能忍受、本軍受命黨國、但知禦侮、不知其他、本人經將此意鄭重電告戴戟黄强二同志、對於日方撤兵、非照第二項原則、無諭如何、絕不承認、設不幸會議破裂、日方敢以暴力侵犯、本軍自當一秉平昔誓死衛國之精神、抵抗到底、言　不勝其激昂之槪、 
[停戰中槍砲聲]  
　　可證日方無誠意 
華漕日兵向我開槍國民社云、昨（二十七）上午十時許、滬西曹家渡華漕一帶蘇州河北、所駐之日本軍隊、派出步哨、突向我蘇州河南所駐之税警團哨兵、隔河開槍轟擊、經我軍立即抵抗、相持至半小時之久始已、雙方尚無死傷、 
嘉定西面砲聲甚烈昨有自嘉定逃滬者云、前夜約十一時許、忽聞西面砲聲甚烈、並雜以猛烈之機關槍聲、居民均從夢中驚起、旣覺砲聲愈趨愈近、乃完全乘夜逃出、繞道來滬、人数極衆、 
　　太倉備受日機蹂躪太倉方面、昨有大批難民抵滬、現寓戰區難民收容所内、據難民陸常仙云、近日太倉尙無甚驚惶、惟城内已被飛機炸毁、在太倉附近之各鎭、亦多受日機之蹂躪、雙鳳·支塘·浮橋·沙溪·等鄕、尙屬安謐、惟運輸斷絕、糧食甚爲缺乏、浮橋鎭居民餓斃者頗多、各鎭迭請太倉縣長趙恩鉅、將歷年存儲之積榖振濟、趙縣長僅允每鎭索米、至多祇能得五十擔、且須分五次支取、至浮橋横涇各鄕、時有日兵登岸、擅取糧食、取得即去、并不多留、居民甚感痛苦云、 
　　江灣日軍防禦工作日日社云、據確息、最近兩日中、日軍在江灣方面、積極佈置陣地、聞日劃該處爲第三道防線、自江灣香花橋以至屈家橋、廣生威士製革廠一帶、蜿蜒五里許、均掘有極鞏固之戰壕、前埋以地雷、後佈以鐵絲網、此項工程、均强拉民夫勒迫工作、現江灣方面、已斷絕通行、成爲神秘之區云、 
追紀 
[滬戰之第一夜]  
　　今日適满二月 
　　足爲信史一頁 
兩月前之今日、閘北江灣吳淞等處、農耕於野、商趨於市、工勤於肆、弦歌之聲、聞於庠序、維子嬉於庭前、少婦妝於樓頭、熙熙攘攘、如登春臺、詎意即夜横禍遽降、不數日間、繁盛之區、化爲焦土、數十萬户、毁滅無餘、無老無幼、慘遭非命、屍骸旣殲、犬復噬之、修羅之塲、寗能過是、其幸而獲存者、漂泊無依、鰥寡孤獨、比比皆是、悠悠蒼天、此何人哉、爰將上海泰晤士報所纪一月二十八夜宼軍攻我閘北前準備之情形、補譯如次、藉作滬戰二週月之追念、其言且出於中立國人之口、足爲日人首先挑置信史之一頁、昔者普法戰後、法人繪普軍獲勝法軍慘敗情形於油書院、以爲暮鼓晨鐘之寄、卒以上下一心、發憤圖强、五十年後、摧强寇於疆塲、而有凡爾賽條約之簽訂、返失地於兩州、譯者不敏、竊師此意、亦願我國民毋忘滬戰之第一夜、而圖所以奮發自强也、 
昨日（一月二十八日）午夜將近、日軍向閘北進攻、（注意）據日軍方面消息、夜十一時五十七分、日兵發第一彈、以回答華兵、（日人之言當然如是）日軍進攻迅速、卒出不意、故在上午（二十九日）十二時十五分之前、即有兩卡車、載所俘華兵、（譯者按此殆爲所拘之中國平民）馳至登陸隊司令部之庭前矣、夜中閘北邉界一帶、機關槍聲與來福槍聲、怒嗚不已、日軍第一大隊與第二大隊、已開始穿北四川路外之小街前進、槍聲一嗚、伏於各處牆隅之兵、齊起直撲華兵衛守之地點、隨手而下者數處、日兵之機關槍聲與歡呼聲相應和、日兵所擲之炸彈、炸力甚猛、四川路一帶之玻璃窗、受震多碎、遙想彼等所政繫之區域、受創必重、附近華人所蒙之損失、今猶無法估計之、 
進攻之兩大隊、似皆以北車站爲其目的物、第三大隊亦在豫備進攻中、第一大隊由北四川路公立學校穿横街而進、與北寳山路商務印書館附近之華兵交鋒、另有若干人、在登陸隊司令部後與華兵接觸、第　大隊已在桃山咖啡館附近奥迪安影戲院後出四川路、兩大隊齊向鐵路方面進發、攻入上海市羲勇軍防守之地、（注意） 
昨夜（二十八日）十一時三十分、日水手與海軍陸戰隊約一千名、鐵甲車八輛、機關槍兵無數、炸彈兵數隊、同離北四川路海軍登陸隊司令部、埋伏於昆連華界之各地點、準備攻入華境、以鮫島大尉指揮全軍、將近午夜、各隊沿北四川路絡繹而進、以　上刺刀五十人之小隊數隊、蹲伏租界邊線之屋隅、另以人數更少之數隊、潛入華境爲斥堠、鐵甲車分駐各地點、候令前發、醫務隊携舁牀藥囊、伺於左右、機關槍兵則在守候之各隊前列、作豫備放、　時北四川路之景象、儼如比國之佛蘭特、所不同者、各隊軍官皆佩金柄之刀耳、 
日軍之欲佔據中國土地也、租界中之日僑、早已喧傅矣、（注意）故在各隊由登陸隊司令部出發以前、已有日平民數百人、集於其地、紛向兵士歡呼、司令部垣内將士雲集、成一大營、上海泰晤士報代表、曾竚立司令部側汽車間之屋頂、以觀日兵之集隊、舍該代表外、塲中無一西人焉、 
夜十一時左右、第一次集隊之軍、號聲不鳴、登時庭前屋内、所見皆兵、卡車之聲、轆轆於途、满載全副戰装之大隊援兵、飛馳而至、頃刻間、庭園爲之人满、機關槍兵曳其武器、列於庭之中央、長行之來福槍兵、雜以手溜彈兵、絡繹開入、廣塲之中、有高臺、上立海軍參謀官兩員、監視戰士之會集、此時情狀、大類幻景、水兵紛自暗陬擁入燈光照耀如白晝之廣塲、其軍器磨擦作聲、其剌刀閃閃發光、身佩乾糧、與輕便應急器用、來福槍皆上剌刀、横負於背、機關槍兵及饙送『吃人』之子彈者、亦然、軍官則踱步諸戰士中、狀殊閒　（注意）維時只見鋼盔顚動、絕不聞語聲、即下士亦不向士兵作怒斥聲、人人知其應處之地位而往就之、(注意)未及十五分鐘、各組列隊、皆立正待令、於是號角之聲、發自暗處、臺上軍官一員、向衆發言、語殊急迫、聲殊壯厲、余側之日譯員低聲語余曰、彼乃諭告將士、當盡其責、（注意）非至急要、勿作無益之殺戮、非被繫勿開槍、（譯者按、旣進坆矣、焉有不開槍之理、日軍官意中、閘北華軍、必如東北軍不戰而退、可不必開槍也、）並祝衆順利、言畢、全場寂然、於是有日本攝影師一隊、開始鎂光攝影、即開砰砰炸聲數次、衆目暫爲失明、繼由臺上另一軍官向衆勉勵數言、（注意）於是號角之聲又作、接以砲歩之聲、蓋繋泊浦江日軍艦之援兵疾趨入場也、就位旣定、旋有四上剌刀之兵、擁一持旭日旗之兵、步入亮處、於是聞尖鋭之號令聲、宏壯之革履聲、又見諸軍官皆拔刀出鞘、臺上之二軍官、則注目於其手腕之時計、（注意）維時黒暗之一隅、忽大放光明、顯出鐵甲車多輛、左右皆立有戰士、車作橘黄色、橘形穹頂之小門半啓、一鋼盔之首、由内外窺、俄而號令之聲雜起、最前數行之戰士、即躍登卡車、俄而機車軋軋、蓋第一卡車發動矣、餘車繼之、但轉瞬間卡車之機聲、悉沉没於門外羣衆之狂呼聲中矣、不十五分鐘、廣場爲之一空、其間有一動人之短幕、試爲紀之如下、一袖綴三A字之老於戎行者、忽自其隊伍中趨出、在汽車下沿牆向一少年奔去、旣近其身、奪其手而緊握之、須臾、此灰色車服之矮漢、又狂奔歸隊、蓋其隊伍已出動矣、少年旋　他去、此二人殆係昆季也、（譯者按此二人必因出戰之後、不知能否復見、故依依不捨、鳴呼、誰無兄弟、如手如足、何屠殺他人時、則毫無惻隱之心耶、）最後一輛之卡車、駛出廣塲、最後一隊之水兵、開步出發時、泰晤士報代表亦離其地、時門外集有日平民一小羣、而由人叢中擠出、頗不易易、若輩每見卡車或鐵甲車駛過、輒向歡呼、步行之隊伍經過時、則向鼓掌而狂號、附近日人家皆啓窗以觀、其中有女子『蘇牙那拉』（意即再會）之呼聲、與道中男子狂號之聲相應和、水手與陸戰隊士兵、則皆揮手大笑以答之、五分鐘後、卡車均駛抵指定之地點、（注意）戰士纷由車上躍下、 
尾隨戰士入四川路冷静黑暗之區、摸索蛇行、以視若　列陣、不　握自已之生命於手掌、前進時、經過跪伏牆隅之許多隊伍、行近始能見之、稍一不愼、即將踐踏其身、蓋處處有之也、忽牆隅槍剌齊　、軍官一員　起、操日語問話、語不可辨、繼出電炬照見爲白人之面、乃復帖然、沿華界邊線一帶、满佈此類匐伏之兵、鐵甲車則一無所見、顯已在步隊之前駛入華界矣、但並未聞有槍聲、僅寂静之中、充满殺氣耳、（注意）發號之聲、旣不之聞、而軍器亦不使稍作響動、日兵之行動、如黑夜之貓、異常謹愼、凡人數較多之隊伍所駐處、輙放哨於前、哨兵若干、在午夜時確已潛入華界、其同志緊　於後、機關槍則居前列、以槍口向、外（注意） 
泰唔士報代表旋乘汽車歸、沿四川路向租界中心進發、途中時遇日兵小隊、直至蘇州河始已、若輩擎槍巡邏、其狀森嚴、如閘北邊綫一帶潛伏之隊伍焉、（下略）譯者按本月二十二日日外相芳澤在議會演説、謂一月二十八日上海公共租界工部局集議、宣布臨時緊急狀態、而駐滬列强軍隊、皆於是日依照事前所定共同防衛之計畫、在租界各部分擔任防衛職務、日軍所擔任之處爲閘北、當日軍正在閘北區域佈防時、華人對之射擊、故日軍被迫採行自衛行動焉云云、查工部局所决議者、爲令日軍擔任虹口區之防務、而虹口西部、猶不屬之、今芳澤竟謂日軍所擔任之區爲閘北、噫欺人耶、抑自欺耶、藉曰在閘北佈防、何必　夜爲之、如上海泰晤士報所紀、日軍直偷繫耳、而尚欲以『自衛』二字、以自文過、寗不異哉、 
本市商民團體昨開 
[緊急聯席會議]  
　　議决四月一日忍痛開市 
　　并組織上海復業委員會 
　　籌備組織兵民追悼大會 
上海市民聯合會·各路商界總聯合會·法租界各路商界聯合會·於昨日下午四時、在新閘路鴻祥里市聯會、舉行緊急聯席會議、决定四月一日忍痛開市、并組織復業委員會、茲將各項詳情、誌之如下、 
　　到會代表到各團體代表胡鳳 
翔·張一塵·余華龍·魯廷建·吳半庵·劉仲英·陶樂勤·屠開徵·張子廉·邱良玉·瞿振華·王肇成·蔣君毅·任矝蘋·曹志功·李維良·等五十餘人 
　　主席報告公推胡鳳翔主席 
鄭東山紀錄、略謂、自暴日侵滬後、各業商民出於愛國熱情、一律罷市禦侮、以促日軍之覺悟、迄今已將二月、今奉社會局訓令、以政府對於制止日本之侵略、定有長期抵抗之計畫、我後方商民、爲安定秩序、調劑金融、及尊重國聯調查團之勸告、應即開市、以待正義之裁判、但如何維持商市、救濟後方、爲目前之最重要問題、請各位儘量發表意見、共同討諭開市辨法、 
　　議决各項經討論議决如下、（一）定四月一日忍痛開市、（二）組織上海復業委員會、（三）推定胡鳳翔·張一塵·余華龍·陶樂勤·蔣君毅·王劍諤·周輔璋·張寳芳·程祝蓀·瞿振華·李維良·等十一人爲委員、（四）推定任矜蘋、曹志功·等二人爲委員會秘書、（五）開市日期、由三圑體聯名登報公告、（六）由三圑體聯合發表宣言、推曹志功起草、（七）製定『長期抵抗忍痛開市』標語、交各商店張貼、（八）籌備組織陣亡將士死難同胞追悼大會、（九）一切提案交委員會辦理、　　重要提案（一）研究減租問題、（二）研究減息問題、（三）研究還賬問題、（四）研究救濟問題、（五）請求如何保護開市案、（六）舉行自儲金案辦法、（甲）工廠商店每月提儲營業收入千分之二至百分之五、（乙）個人每月提儲月俸百分之五至百分之十五、（丙）儲金各以自已名羲存入代收機關、（丁）儲金非經社會公圑核准存儲者不得自行提取（戊）儲金除指定十分之一爲宜傅費外、非經存儲者自願、任何公圑或機關不得提用（己）宣傅費之使用、推定最負社會信望者保管之 
　　令日開會散會後記者晤上海復業委員會秘書曹志功、據云委員會鑒於聯席會議、交下一切提案之重要、及開市前種種準備、特定明日（二十八日）下午二時、在新閘路鴻祥里市民聯合會舉行首次復業委員會、討諭進行辦法、 
救國聯合會 
[對於開市兩條件]  
　　游藝場所應有相當改良 
　　開市各業一律抽捐助餉 
各圑體救國聯合會、對於開市表示贊同、惟須有附帶條件、曾致函市商會等圑體貢獻意見一點、原函如下、逕啓者、查本會前次議决罷市禦侮、曾通告貴會在案、在日軍未撤退淞滬以前、自應堅持到底、以示抵抗之决心、惟日宼野心勃勃、絕無和平谈判之誠意、淞滬問題、决非一時所能解决、此必須另有整個計劃、以謀長期抵抗、深念本埠罷市已届兩月、損失甚巨、長此以往、對於國計民生、不無影響、茲經本會理事會會議議决、應由各該主管圑體斟酌情形、定期開市、以維商業、但在開市以後、有决不可少之要件如下、㈠各游藝場所、在此時期、原應絕對禁止營業、現爲顧全職工生計起見、特予通融、但所有話劇歌劇灘簧宣卷等類、槪行改爲化裝講演、京劇如悲壯激昂之歷史劇外不得演奏、各種戲劇應、盡量减少、音樂應如何改革方法、由各關係機關人員、會商辦理、其跳舞場跑狗場等應絕對禁止、㈡應確定本市各業抽捐助餉之百分比例、以示對於軍事之援助等因、議决在案、除分函各關係圑體外、特此函逹查照、此致上海市商會·上海市民聯合會·上海四馬路商界聯合會·伶界聯合會·上海各圑體救國聯合會啓、三月廿七日、 
房產公會 
[今日討論收租問題]  
　　本市戰後房租問題、各界頗爲注意、曾集合七十餘圑體、組織成立上海市民减免房租運動委員會、並徵求各圑體市民意見、以便参訂减免請法、藉輕市民負擔、而房產公會爲戰區及其附近收租問題、已定今日下午二時、在北京路该會討論辦法云、 
[各界减免房租運動]  
　　（滬西）本市滬西市民、昨開各里代表會議、到代表六十餘人、公推朱彥主席、朱然紀錄、經全體議决、㈠通告房客、來會登記、㈡二房客三房客同等辦理、㈢呈請當局、體恤市民受損浩大、明令减租、㈣凡圑體學校或私人房屋、收容難民及曾受日兵佔據、或經砲火炸彈毀壤者、一律免租、㈤函房產公會轉吿各房東、在戰事期内、房客拖欠房租、不得故意威嚇勒遷、㈥聘請陳瑞麟·沈鏞·楊昌熾·大律師、爲法律顧問、以便辦理房租糾紛事宜、㈦公推朱彥·朱然·吳福林·吳淞泉·沈樹人·秦林生·朱少武·俞志榮·等十五人爲委員、負責發表宣言、并指定康腦脱路忻康里一百十三號爲辦事處云、 
　　九畝地本市九畝地房客聯合會、成立於民國十五年、茲因日軍入寇中原、百業停頓、損失不貲、各路里弄房客實無力負担房租、爰發表宣言、云『慨自暴日禍華、業已半載、旣侵略我東省、復蹂躪我上海、鐡蹄所至、廬舍爲墟、我九畝地居民、雖非直接受其摧殘、而間接損失、爲數至鉅、際此國難方殷、百業停頓、暴力益甚、和平難望之秋、我居民何堪再負鉅大之房租、爰議决在戰事未平之前、要求各房東體恤時艱、豁免全部房租、以蘇民困、本會責職所在、自應以房客之意旨爲意旨、竭其全力、以求實現、如有破壞此項成議者、本會當以全力相與週旋、尚望各房東秉同舟共濟之誼、稍犠牲目前之收入、以輕房客之負担、想各房東俱係明逹之士、對於此種不得已之要求、度必能表同情也、謹此宣言、又訊、該會現正辦理會員登記事宜、如有未入會之居民、可逕向該會會所（九畝地露香園路七十九號）登記入會云、　 
　　國民救會中華民國國民救國會、於本月二十七日、致上海市商會函、對於减收房租主張、擬具辦法兩項、㈠援照南京市商會减收房租之先例、如係十六年至十八年承租或加租者八折、十八年以後者六折、十六年以前者不减、㈡减收日期、自滬案發生之日起算、（一月二十八日）至滬案解决市面恢復之日爲限、 
 [L國難時期> 
[房東勒遷之反響]  
　　四馬路東西薈芳里一帶房屋、近因房東華人孫伯繩、不顧時局之艱難、竟藉口翻造、迫今房客遷讓、致引起全體房客之反響、因於昨日下午三時、全體房客特假座四馬路商界聯合會開會討論、到者有新羣王衡堂·鍾煥祥·新大中葉石樵·鹿鳴·李酭生·新大華黄子覺·及老大華·尚賢旅館·新中央·恒豐受·古乾和·漠記·錦文堂·百新·羣學社·文華·徐勝記·乾昌·等十餘家代表、并由四馬路商界聯合會派委員朱亞道君列席、討論對付辦法公推李　生主席、報吿開會宗旨、及房東故無壓迫情形後、議决各項對付辦法、㈠本里應組織房客聯合會、對付房東非法壓迫、及　固房客圑結㈡對於房東律師蔡汝棟限期三天一律遷讓案全體否認、並致函駁復、㈢在此商業凋敝之國難時期、萬難遷移、由全體房客公請江一平律師爲法律顧問、依法保障、㈣將房東無故勒遷非法壓迫情形、發表宣言、請求各界援助、㈤拰定負責委員及各房客担任一切費用、議畢、散會、 
[童軍戰地服務圑抵前方]  
　　第四批隊員七十六人　　 
各報館上海童子軍戰地服務圑第四批隊員七十六人、已於二十七日抵前方、所經各地均由戰地服務童子軍迎接該圑總指揮汪剛亦到前方隨時指揮、又悉前方工作之童子軍、先後已到一百五十六人、並於即日由囗囗處唐處長周秘書蒞臨訓話 
[滬西蕭條景象]  
　　滬西曹家渡梵皇渡一帶、位於蘇州河之南、與閘北戰區、祗有一河之隔、前當戰事劇烈之際、該處流彈四飛、一般商號居民、紛紛遷避、雖因越界築路關係、意軍及六區警士嚴密防阻、未會波及、然工厰一律停工、商號罷業、加各處逃難鄉民、紛至沓來、致市面蕭條已極、現戰事雖經停止、並在舉行停戰會議、該處華商工廠雖已復業開工、而各馬路之商號、依然雙門緊閉、間有開雙門而營業者、亦祇少數之食物店、聊爲應市而已、且每日由黄渡靑浦嘉定等各處逃難而來之鄕民、絡釋不絶、故一般遷出之居民、均不敢遽行回家、致各馬路中行人寥寥、冷淡異常、一至旁晚、竟有行人絶跡之槪云、 
[虹口市面蕭條]  
　　日方勸告復業無效 
虹口行無阻、但市况依舊蕭條、商鋪之復業者、十僅一二、日司令部於街頭弄尾、多貼勸告商民復業之佈告、但華商每懼日兵之騷擾、不敢照常營業、自昨日起、日司令部曾派人四出至吳淞路虬江路一帶、向各商民口頭勸告開業、大都不理、 
[律師公會春季總會紀]  
　　選定新執監委員 
上海律師公會昨（星期日）假西藏路寗波同鄕會、召集春季定期大會、並改選職員、出席會員有譚毅公·李時蕊·吳國泰·董幟·瞿鉞·吳之屏·蔣介民·嚴蔭武·伍守恭·金煜·兪祖芬·陸紹宗·史良·楊志豪·秦聯奎·潘振聲·劉相·薛嘉圻·劉士琦·李沅·張恩灝·黄紹裳·蔡倪培·許楷琦·許勤甫·林濚慶·兪鍾駱·施慶華·張飛熊·趙祖慰·范剛·江一平·侯崇泰·倪張鳳楨·倪張鳳珍·施卓人·湯應嵩·吳邁·黄修伯·李祖虞·等二百九十七人、於下午三時開會、茲將開會情形錄之如下、㈠振鈴開會、㈡主席圑李時蕊·譚毅公·陸紹宗、三常委就位、地方法院及特區第二法院派檢察官沈兆銘·陳備山等蒞塲監視、戴繼先紀錄、㈢金體肅立向國旗行三鞠躬禮、㈣爲此次抗日陣亡將士誌哀、静默五分鐘、㈤報告事項、甲、李時蕊報告總務、乙、譚毅公報告文書、丙、陸紹宗報告會計、㈥討諭事項、（一）全國律師協會提議請本會帶收土附捐及基金、曁常年捐等一案、經秦聯奎張飛熊等發表意見後、議决除常年費、每年由本會捐助大洋六百元外、其他均不成立、（二）抗日救國特别宣傅組提議國難期間、全體會員加征經常費、每月大洋一元一案、經衆討 
 
 

Page 2

 
 
論良久、議决由全體會員量力捐助特别捐、國難期内、不敷所用者、由本會捐助、（三）吳邁會員登台報告被市公安局毒打受傷之經過情形一案、經多數會員紛紛訽問此案進行方針、結果議决除由執監委員會推舉沈鈞儒、兪鍾駱、單毓華三委員、依法辦理外、當塲推舉秦聯奎·吳經熊、伍守恭·潘震亞·四會員加入、共爲七人、依法辦理此案進行事宜、（六）選舉二十一年執行監察委員、由幹事吳學鵬·戴繼先、紛紛發給選舉票、各會員書寫選舉票後、均先後投入票匭、（七）由主席推定沈鈞儒·瞿鉞·唐鳴時·張恩灝·趙祖慰·朱扶九·毛雲·周是膺·史良·楊志豪·潘震亞·蔡六乘·范耆生·李銘·等十餘人爲檢票唱票寫票等職員、（八）開匭揭曉、得票最多數者、爲吳經熊二二九票、沈鈞儒二二三票、陳霆鋭二○六票、伍守恭一九一票、楊志豪一七二票、江一平一六八票、史良一六五票、李時蕊一六四票、譚毅公一六三票、陸鼎揆一六三票、蔣介民一五九票、嚴蔭武一五一票、兪鍾駱一四五票、唐豪一三六票、朱扶九一三二票、以上十五人當選爲執行委員、次多數票者周是膺·石頴·孫啓英·秦聯奎·陸紹宗·等十五人爲候補執行委員、（九）監察委員票、共檢得投有二七八票、得票最多數者爲張正學一六二票、張耀曾一四○票、張志讓八二票、以上三人當選爲監察委員、次多數者劉世芳·陸聰祖·趙傅鼎等三人爲候補監察委員、選舉畢、由檢察官當衆將選舉兩共五百五十六張封固、蓋章保存、候呈報各級法院、（十）聚餐散會、 
明日 
[黃花崗廿一週紀念　　明日（廿九）爲黃花崗起義廿一週年紀念、實佔革命史最有價値之一頁本市市黨部定是日上午九時在三樓大禮堂舉行紀念、業已函請各界推派代表四人前往參加、並該部並定發告民衆書、及由童行白陳克成等演講云、 
[郵局明日停公]  
　　黃花崗紀念 
　　上梅郵政管理局通吿云、本月二十九日（下星期二）係黃花崗七十二烈士殉國紀念日、是日該局郵政儲金處包裏處及匯票處、全日停辦外、其餘各處、曁各支局辦公鐘點、悉照星期日定例云、 
[中南銀行股東常會記]  
　　本埠中南銀行、於昨日下午三時、在漢口路七號該行二樓、開第十一届股東常會、計到會股權六萬餘權、董事長黃弈住君主席、推辦事董事史量才君報吿二十年度營業狀况、曁盈餘分配案、並提議修改該行章程、以期適合現行法律、聞該修改條文草案、股東會全體通過云、 
[東北叛徒發給護照無效]  
　　市公安局檢查外人入境護照處、近奉上級機關命令、自日軍侵佔東省後、所有哈爾濱等處僞國機關發給之護照、應不生效、設有查镬、即令在滬補行簽證等因、聞護照處奉令後、已通知各檢查員遵照、 
[李書華昨日北上]  
前敎育部長李書華、月初由京來滬、出席管理中英庚欵董事會、並受平津院校委托、與財敎當局接洽平津院校經費、現已事畢、已於昨日乘輪由滬赴京、搭平浦通車遄返北平、 
[各學校消息]  
　　靑華中學私立靑華中學曁完全小學、係馮樹華所手創、校址在梅白格路爲上海最安全區域、校風純正、成績佳良、本學期除復旦大學文學士馬章南光華大學國學系學士陳聲和等外、並添聘翰林朱　榮大同大學數理系學士喬仁平藝術專家楊鼎華等分任敎職、高中一初中小學各級、尙有餘額、　中學高中二以下亦同時招收男女生、對於戰區學生、更有通融辦法、 
　　振德中學愛文義路振德中學、創辦垂十餘年本學期、自復旦大學文學院長余楠秋　校後、竭力刷新校務、早於二月十日正式上課、他校學生轉學該校者頗多、現已有學生二百餘人、近且爲救濟戰區學生起見、高初中曁小學各級特加大學額、並兼收其他學校高三等年級之寄讀生云、 
　　惠羣女中提籃橋下海廟前敎育局核准立　　 
案之惠羣女中小學校、前因戰事關係、不能照原定日期開學、現在滬東區業已恢復原狀、於本星期一起、正式上課、又鑒於新舊生避難者、一時不及回滬、特展限二星期、仍得補行註册、一方續招初中小學各級新生暫時變通辦理、隨到隨考云、 
　　市商會商業夜校本埠市商業夜校、本年春季學期始業、原定二月一日、現改於四月一日開學、即日起開始報名及繳費、二十八日起補考舊生及考試新生、至學費一層、該校爲體恤學生起見格外優待計、國文科减收三元、英文科一班五班、减收六元、六班至十班、减收八元、日文科减收五元、又打字班减收十五元、惟須满十人開班、 
　　實用夜校上海實用職業補習夜校、鑒於救濟戰後失業靑年之嚴重、除原有華文打字·文書·簿記各科業已第五届開課外、特設機械製圖科、敎授專門實用技能、予以就業或入工校者之便利、現聘中央大學工學院士木科學士夏行時君主任、學費按月繳付六元、六個月畢業、另設函授部、以便遠道求學靑年、另請上海市土地局測繪員甘維廉君主任、校址在法租界華龍路八十號上海職業指導所、 
納税華人會 
[今日舉行市民普選]  
　　公共租界納税華人會第十一届選舉、定今日上午九時起至下午五時止、爲市民普選投票時期、票匭設在香港路四號銀行公會會塲、明日上午九時開票、至於選舉人及被選舉人資格、早已登報宣示、查納税會組織、最高權力機關爲代表大會、人數等八十一人、計市民普選二十七人、商業圑體互選二十七人、同鄉圑體互選二十七人、當選該會執行委員爲二十七人、工部局華董五人、華委六人、惟特組委員會之中國委員、由工部局董事會聘請云、 
國際敎育 
[影片院駐華名譽代表]  
　　海關西員卜斯君 
　　上海泰晤士報云、海關西員卜斯、已由國際聯盟開辦之國際敎育影片院、聘爲駐華名譽代表、委以與中國政府及公私敎育機關訂立合作契約、及宣揚合作利益之職務、該院設在羅馬、受轄於國際聯盟之國際文化合作委員會、絶無政治性質、其主要目的、在提倡製造敎育影片、並謀世界各地互相交換之便利、使成爲學校與平民敎育之一要素、現該院已在中國邀聘政界敎育界及社交界名人組織一委員會、並　陸續擴充、聘满華委員二十人、在中國方面推廣該院之工作云、 
滬南六路商聯會 
[昨開緊急會議]  
　　討諭兩要案 
　　滬南六路商界聯合會、昨日下午二時、在南車站路富潤里二十二號會所、召開緊急會議、到職會員二十餘人、由樂滋主席、討諭事項、（一）開市問題、議决、由會通吿各商店、自四月一日起一律開市、并貼忍痛開業之標語、（二）减免房租問題、議决准照總會議决案、南市一律减租七成、議畢、散會、 
救濟消息 
[收容所之最近統計上海各難民]  
　　收容所前據社會局調查、計有七十一處、現因難民已陸續遣散、故收容所亦逐漸歸併至五十八處、計救濟會三十處、紅卍字會四處、濟生會四處、商聯會二處、市聯會三處、童軍理事會八處、各同鄉會及私人辦理七處、截至廿三日止、總計尚有難民三萬四千五百七十四人、 
[救濟難民產婦消息本埠靜安寺　　路跑馬廳對面中德醫院附設之平民產科醫院、自暴日侵滬之日起、逐日由各難民收容所及救護隊轉送難民產婦至該院生產者、甚形擁擠、均經留院接生、安全就產、並供給衣食、莫不慶慰相吿、近聞該院以產婦日多、不得不擴充產室、加緊服務、以便廣事收容、並已準備繼續接收、紅十字紅卍字戰地難民臨時救濟會等會轉送之難民產婦、以期普遍、洵屬救濟難民生產之好消息也、 
[離散難胞待屬認領戰區難民臨]  
　　時救濟會徐家匯徐滙公學第二十七寄宿所·膠州路勞勃生路口第二十九寄宿所·收容之難民、有親屬離散者、經調查列表於後、望其親屬見報、前往認領、葉乾坤、男、嘉定、十八歲、一月十日救出、原住羅店、徐南慶、男、寶山、四五歲、二月三十日救出、原住大塲、鍾英弟、女、寶山、十四歲、杭弟、女、寶山、十六歲、均於二月廿九日救出、原住商翔、陳阿留、男、寶山、三六歲、二月廿七日救出、原住眞茹、秦陳氏、女、上海、六十歲、二月廿七日救出、原住江橋、蕭徐氏、女、嘉定、四八歲、三月十九日救出、原住鄉村、陸阿清、女、嘉定、十七歲、三月十九日救出、原住鄉下、張阿四、男、瀏河、四四歲、三月十九日救出、 
原住瀏河、徐毓同、男、泰州、十六歲、三月十九日救出、原住閘北、 
[戰區救濟會昨會議上海戰區難]  
　　民臨時救濟會、昨日下午四時、在六馬路仁濟堂大廰、召開第二次執行委員會議、出席者許世英·朱子橋·黄伯度·鄔志豪·杜月笙·屈文六·翁國勳·查良釗·潘序倫·張維城·陳光肅·陳良玉·李子裁·麥朝樞·哈少甫·黄涵之·朱企洛·黄任之等數十人、主席許世英、報告事項、（一）設立及擴充寄宿所三處、（二）救護收容遣送難民人數、及經過情形、（三）營救虹口等處、被日軍拘捕各難民、及聯合各慈善團分往各戰區掩埋屍首交涉經過情形、（四）交涉組辦理救濟交涉經過情形、（五）附設旅滬各同鄉會聯合辦事處經過、（六）常會决議施行各項規則、對難民給養及擴充收容所等二問題、經詳細磋議、至六時半散會、 
[普善山莊連日掩埋普善山莊連]  
　　日掩埋露屍甚多、經過情形已詳本報、茲聞該莊連日又由掩埋隊長王駿生率領員役、並乘卡車四輛、携棺至闸北一帶工作、詳情誌下、廿六日上午寶山路德隆烟公司無名氏一具、八字橋水電路馮逹臣·張慶雲·楊春生·顧樹靑·張廣治·張先知·崔貴生·季奎·共八具、無名氏四具、横浜路水廠無名氏一具、廿七日上午、平江公所邊無名氏一具、中與路無名氏二具、八字橋水電路李光華一具、又無名氏二具、横浜路靑雲路河内無名氏一具、横浜路東洋墳山邊無名氏一具、吳家宅路無名氏二具、江灣路無名氏一具、倫敦路談家弄北面荒地上無名氏三具、以上屍體、均已車送日暉港義塚埋葬、 
[遣送離民回籍消息上海戰區難]  
　　民臨時救濟會遣送股、將近日旅滬各同鄉會登記回籍之難民、有蕪湖三十八名、九江一名、南京十八名、大通一名、安慶五名、鎭江二十七名、口岸九十四名、渶口二十二名、共計二百零六名、此項難民、於昨晚用卡車運登江靖輸定今晨啟椗、聞該會派周樹望君護送至各埠遣散、 
[紅卍字會救濟工作紅卍字會東]  
　　南聯合救濟第一隊、前在廟行收殮李志海、彭金瑞、二名無名屍五具、於西溝頭收殮無名屍二具、於楊家浜收殮無名屍一具、昨日又由隊長陳槎濟、副隊長趙毓林、率領員伕、出發吳淞、在甘家橋地方收埋張姓女子一具、無名屍二具、又該會此次先後組織臨時醫院五處、拯救受傷兵民、現因天氣漸喛、收容人數過多、恐於清潔衛生有碍、已商借燕平會館添設第六臨時醫院、以資疏通、現正積極備、不日即行成立、又該會爲預防時疫起見、特將斜橋華界第一醫院擴充組織、以備治療各收容所病民、 
[難民救濟會執委會記上海戰區]  
　　難民臨時救濟會、昨開第二次執行委員會議、到朱子橋·王一亭·屈文六·孫籌成·黄涵之·王培元等六十餘人、結果如下、（一）十九路軍退守第二防線後、戰區擴大、内地難民、源源而來、給養衣被醫藥遣送等事、　欵浩繁、後難爲繼、本會　　　　　　　　 
經費應如何籌募案、議决、除登報廣募外、分函已送捐册諸君、請將捐得之欵、從連送會、（二）前借各游藝塲各學校房屋爲寄宿所者、近均因營業及開學、紛紛函索歸還、而現在本會收容之難　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
民、無家可歸者、截至本月二十四日上、尚有一萬五千三百二十二人、宿所不敷、應如何籌借案、議决、除派員紛向各處尋覔外、再向法租界方面商借空地、以便與營造廠及木材業、借用材料、設法搭蓋臨時房屋、 
[衛國陳亡將士遺族敎育問題]  
　　沈叔夏對衛國陣亡將士遺族撫育會之意見云、衛國陣亡將士之遺族、除本會爲之撫育外、應兼籌敎學、並須注意技能方面、以資實用、夏　敏、謹本此旨、擬具辦法四條如左、（一）由本會通告全國公私立各大中小學校、以及各種職業傳習所、養老院、幼雅園、量力捐贈畏期或永久學額若干、其學膳宿費、悉歸該校擔任、（二）由本會發起、向全國慈善圑體及資本家、勸贈學額、並指定學校敎育、至各學校每生需費若干、由本會調查製表公告、（三）各遺族之年龄、籍貫、程度、志趣、由本會審查委員會、就其家居所在地、調查明晣分别程度、遣送就近學校人學、或撫育、（四）由本會呈請國民政府、指撥專欵、在上海擇地建築衛國陣亡將士遺族學校、以留紀念、 
衛國陣亡將士 
[遺族撫育會昨開會議]  
　　定四月一日選舉執監委 
　　衛國陣亡將士遺族撫育會、於昨日（二十七日）下午二時、假寗波同鄕會四樓開第二次臨時幹事會、出席朱子橋·許世英·楊韻琴·翁國勳·陳其采·余大雄·顧竹軒·等四十九人、主席許世英、開會如儀、首由主席報告上次紀錄、及最近工作情形、次即討諭議决各案如下、（一）定四月一日爲選舉執監委員日期、（二）推定許靜仁·鄥志豪·陳松源·陳藹士·朱子橋·翁子光·王一亭·葉德萱·譚雅如·關芸農·黄任之·等十一人負責徵求被選舉人、至四時議畢散會、 
法工部局 
[衛生處熱心送診]  
　　法租界工部局衛生處、自總監督賴寶德任職以來、積極進行、對於貧苦市民、施診給藥、因之貧病者咸爲感激、去年又因患牙病者甚多、特添設口齒治療室、并請專家擔任治療、現因居民日見增多、前定日期、每星期僅有三次、殊覺不足、特延長治療時間、聞四月一日起口齒料治療室、於星期一·三·五·三天、規定上午九時至十二時、下午二時至五時、星期·二·四·二天、下午二時至五時、凡居住法租界内貪苦而患口齒病者、得至貝勒路六百三十號、領取免費證、請求診治云、 
碼頭失業工人救濟會 
[社會局允予批准]  
　　自日宼犯境以來、本市碼頭工人、突然失業者數萬人、顚沛生活、苦不堪言、爰有該業領袖芮平邦等、發起組織一碼頭失業工人救濟會、設法救濟、呈請社會局備案、該局第三科會科長、已予以允准、聞該會近日救濟工作、甚爲忙碌、何香凝 
[捐欵助失業工人]  
　　並函各圑體努力救濟 
　　中委何香凝氏、以本市戰後、失業工人、激增至十六萬餘人、生活殊爲困苦、而對反日罷工之失業工人、更應援助、爰於昨日除自捐洋一千五百元、救濟工人生活外、並函本市銀行公會等重要商業圑體、盡量捐助、 
 
 
] ] 

Page 3

 
 
   
 
 

Page 4

 
 
   
 
 

Page 5

 
 
[公共租界工務槪要]  
　　工部局工務處長哈普民之一九三一年度工作報告云、本年共修瀝靑路面、計長二六·三八六哩、地下安放水管等工作掘路、長二八八·八一七呎、修成地面流水溝二·四七六哩、又穢水溝三四·六八一哩、運送拉圾穢物共三五一·㈠○九二噸、每日約九百六十噸、本年新建房屋之發給執照者、計中式房屋六九八七所、西式住宅九七所、旅館二所、西人公寓九所、寫字間房子四一所、西式店房二七三所、戯院四所、學校五所、紗廠四所、工廠七三所、其他工業建築物二八所、貸倉二七所、汽車房一五八所、雜類七三○所、厠所二六一處、共計八六九九所、約値三七三二七二一五兩、共公建築物在本年中繼續進行者、有水泥橋三座、救火站一所、巡捕房兩所、巡捕居所及醫院四所、擴充監獷一處、屠宰場及畜牲所各　處、衛生分處兩處、看護院一處、小菜場二處、工具廠一處、寫字間及店房一座、焚化爐兩座、店面棚兩處、學生宿舍一所、擴充學校一處、新建小學一處、爲放寛及延長馬路之故、共收買地皮五一○八七二畝、共一百二十四起、所索之價爲二百五十餘萬兩、實付給一百六十九萬餘兩、又爲增加公園計、在西區及東區又買地十三起、共六四·四四二畝、出價九十八萬餘兩、濬浦局於本年中開始疏濬蘇州河計開濬由黃浦江濱至西藏路附近、凡長一又三分之一哩、已掘出泥土三一二、七二七三方碼、故該河今年情形、較三十年來爲佳、此項工作、由工部局補助四萬兩、一九三一年中、氣候甚壞、二月中雨雪極多、八月　風蒞滬、九月雨水又極多、計全年雨量較平年多廿吋、因之各處工程甚受影響、工務處去年一年中、購用水泥凡二萬五千九百五十三噸、較一九三○年多一萬餘噸、其工作之多而鉅、可以想見、該處洋員、已由百三十五員、減至一百二十八員、華員則由四七○員、增至四七九員、所僱工人每日平均約一百八十八人有奇云、 
[紅十字會將遷新址]  
　　中國紅十字會總會、近以九江路二十六號之總辦事處房屋舊壞、地址窄狭、不敷辦公、乃在附近之大陸商塲内租定新建洋房兩幢、一俟装修完竣、即行遷入辦公、 
[眞如梨園山莊救出老翁七人]  
　　上海戰區難民臨時救濟會、因徇梨園公所之請於昨日上午十時、派員特備大號卡車馳赴梨園山莊養老院、救出老翁胡金玉·袁玉發·等七人、 
[工部局醫院遷還原處]  
　　虹口沈家灣工部局醫院、前因閘北發生戰事、特將病人等遷至法租界天主堂街口二十六號、設立臨時醫院、昨悉該院爲手續上便利起見、將一部分治愈之病人、用汽車送歸、其餘病人及一切器具等、已於昨日起、陸續遷還原處、日後如有患喉症等、可逕投虹口沈家灣工部局醫院療治、 
[冰島中船員電告無恙]  
　　家屬得電安慰　 
字林報云、本埠安東輸船公司之大興（譯音）輸船、去秋租與蘇俄航行堪察加半島一帶、迨十一月初、將回滬度冬、忽奉命開往愛安羣島與占泰雷羣島、詎十一月二十二日抵愛安後、即遇大海封凉凍、不能開行、越一月後、始有鑿冰船前往、將該輸帶至那加伐、嗣後糧盡煤罄、船中人困在北洋中、飢寒交迫、困苦萬狀、直至日前始接船主無線電告、天氣日漸和煦、船身無恙、但仍非至四月中旬不能開行、現船員家屬得此消息、已爲之安慰不少、張金裴酣舞終宵 
[凌晨險遭匪綁]  
　　載得舞女一車 
　　路畔跳出綁匪 
　　音樂師碰得巧 
　　張金裴運道好 
　　上海人張金裴、年二十歲、住公共租界無錫路新昌里九十二號、其先人以經營地產起家、頗稱富有、性好養馬、所交多紈袴子、滬變以來、徴歌買笑、出入舞場、並不以國難而稍衰、上星期五爲耶穌復活節、各舞塲多逹旦營業、以吸引遊客、是晚十一時、張偕友葉雪塵往英華街大東跳舞塲尋歡、直至廿六晨三時半始去、臨行即以自備之四八一四號汽車載舞女朱秀英·張愛珍·唐九妹·林步靑·等四人送之返家友葉雪塵亦同車而往、車停於英華街、當諸人陸續上車後、詎有綁匪四名、從路畔躍出、圖綁張金裴、兩人執有手槍、禁車中男女不得聲張、一匪乃登司機座駕駛、將車開向南京路而去、當時適有大東舞塲之音樂師某俄人手提懷娥玲琴盒、匆匆出門、因暁風多厲、以大衣領上翻覆頸、微彎其腰、踉蹌歸去、正走至南京路口時、四八一四號汽車忽從背後駛來、司機之匪、心慌意亂、不及煞車、即將俄人撞倒於地、傷及頭部、俄人乃大呼令車停止、其同伴多人結隊而來、見狀大驚、急趨步上前、人多足亂、聲殊嘈雜、且俄人等操語急切、匪等不知就裏、恐偵邏者來、立即棄車奔逃、張金裴及諸舞女始免綁桇之厄、事後報告老閘捕房、派探查緝、 
[滬杭路客貨車情形]  
　　滬杭路恢復上下行各次快慢客車各四班以來、南站旅客上落極爲擁擠、較平日乘客增加數倍、而杭來客車尤爲擠軋、每日到滬旅客、總數不下三四千人、由滬赴杭之乘客日約一千四五百人、客票欵收入、營業頗爲增進、惟貨運損失甚鉅、現雖恢復開駛閘滬間整車貨車各一次外、其餘日夜班共六次、又零貨車均仍停駛、即經由各轉運公司請求路局加開零貨車、仍未允准、據聞下月初可望恢復云、 
兩路 
[警務處遷移南站辦公]  
　　京滬滬杭甬兩路警務處、前因日車攻我閘北、京滬路北站一帶房屋、多遭日機撃毁、故該路警務處暫遷公共租界辦公、迄今一月、昨悉該處已奉管理局命令、全體遷移滬杭路南站辦公、聞該處已定日内遷移、 
[半淞園昨已開放]  
　　滬南半淞園、罷市禦侮、已近兩月、自三月二十六日始、開門售票、恢復營業、聞遊者頗衆、昨星期日遊人更形擁擠、惟該園内之商店、如南洋兄弟焑草公司廣告部、及茶肆酒館等一律照常開市外、其餘之商店、尚在重新佈置、頗形忙碌云、 
[徽人反對鹽加附捐]  
　　徽寗旅滬同鄉會、前爲皖省府加徵食鹽附捐每石二元四角一案、以此項違法舉動、去春曾一度舉辦、嗣因大背民意、經院部令飭撤消在案、乃陳調元今復於國難緊張之時、乘機恢復、皖經水災之後、民窮財竭、已至極點、萬難任其實行、曾電國民政府曁財政部、請維去年原案、嚴令皖省撤消、現開徽屬一帶、正在强迫徵收、該會昨又連電國府財部明令裁撤、免釀事變、而解糾紛、 
[郵局停寄茜墩包裏滙票]  
　　上海郵局消息、現因時局不靖、交通阻滯、所有寄往茜墩郵局之包裏及匯票事務、均暫停辦云、 
[米業姚子熙作古]  
　　米業前輩姚子熙、律已勤儉、熱心公益、堪爲人世模楷、年逾八十、體力猶健、近怱以微疾、於三月二十三日　然長逝、米業界聞之、頗深惋惜、聞定於四月六日安葬、五月三日家奠云、 
戰區内 
[訴訟人等應報告住址]  
　　上海地方法院、因其管轄區域内之閘北·彭浦·殷行·江灣·吳淞·眞茹·等六鄕、此次於戰事中、人民流離失所、遷　地址不明、以致昔日民刑事訴訟未結者、均告停頓、不能結束、飭傅又無着落、且路不通行、是以昨日布告、關於本院管轄内之訴訟人等、因戰事變更其住址或關係人證人等之地址、均宜於十日内具狀聲明、俾利訴訟、一面並由院登報公告、一體知悉云、 
縣府． 
[佈告革除清明陋習]  
　　上海縣政府頃據閔行第一區呈、謂案查廢歴清明節、民間上墳祭祖、係人子應有之孝思、但焚化草茵紙銀、將有用金錢、擲諸虚牝、殊非　節財用之道、尚有親戚往來、飲食征逐、所費更屬可觀、值此困難日亟、民生凋敞之秋、凡屬國民、均有革除陋習、崇尚節儉、斷不容此種澆風存在、爲害閭閻、請爲切實禁止等情、嚴縣長據呈後、除於昨日通令各區長各公安分局長遵照勸禁外、一面布告圖邑民衆、互相勸勉廢除、 
熒昌廠停廠原因 
[原料缺乏無法開工]  
　　浦東陸家渡大中華熒昌火柴廠、因受滬戰影響、宣告停廠、遣散工人等情、曾誌前報、昨勞資雙方代表吳石經·謝裕通·等、發表停廠原因如下、略謂自一二八滬變後、資方爲避免危起見、將廠務完全停頓、工人生計困難、每月發給飯資六元、女工减半、每半月發、嗣因戰事無解决日期、原料缺乏、故勞資磋商妥治、 
長期停工、對於飯資發至三月底爲限、並另給工人每名十二元、連三月份下半月飯資三元、合共十五元、其女工等則减半發給、按全廠工人二千餘、連日已發出三分之二、其遠道未及來領者、尚有三分之一、聞廠方限於四月内結束、昨已通告週知、 
北新涇章涇巷 
[葉永海家盗刦案]  
　　盗穿黄色舊軍衣 
　　有二盗面貌甚熟 
滬西北新涇西章涇巷富紳葉永海家、於前晚九時許、突來盗匪十餘人、破門而入、各執手槍刺刀、葉之佃工許四寳、睡在大門近平房内、見盜擁入呼喊、被盜開槍、擊傷背部、其時葉等正在睡酣爲槍聲驚醒、乃盜已入房、出槍恐嚇、迫令交出銀洋、葉告以刻下時勢艱難、家中實無銀洋、并在抽屉内將所有洋四十餘元、悉數交出、盜甚怒、謂汝家僅有此數却不信、當將皮箱十餘隻用刺刀掘開搜抄、將細軟衣服數十件一併刦去、最後又在床底下將一手提小箱擊開、内有鈔洋一千餘元及金飾方單契據等、連同小皮箱一併刦去、繼至隔房内、該房係葉之親戚住宿該親戚由太倉逃難而來、所帶之銀洋飾物衣服及田單十餘張、亦盡被刦去、盜將衣服打成衣包四五個、分携出門、向西而逸、據云盜匪中有四五名身穿黄色破舊軍衣、頭戴銅盆帽、皆江淮音、内二盜面貌相熟、似見過數次、故盜入房時、由該兩盜先導、昨日葉將佃工許四寳送申入醫院診治、聞被刦之數、值價甚巨、 
[周家橋燒房四間]  
　　滬西周家橋東市三角塲居民平姓家、於前日下午六時許、因煮晚膳、不戒於火突然濃烟密佈、冒穿屋頂、頃刻延燒鄰右、幸經鄉民竭力灌救、始得撲滅、計共焚燬平房四間、旋由六區第二分駐所派警往將火主平永寳拘所、轉解六區訉究 
[俄婦控媳有殺子嫌疑]  
　　已死俄人瑞林（澤音）、當其年二十六歲時、在滬謀生、先在洋行服務、於西歴一九二九年一月間娶同籍婦人愛矮暗瑞林（譯音今年三十六歲）爲妻、於閘北俄國敎堂内結婚、同居上海、租賃霞飛路六九五號俄人白拉睰佛斯基（譯音）家餘屋居住、并自懸牌營業、兼任公共租界萬國商圑圑員、妻在私立醫院任看護、但其妻素性兇悍、致惑情不睦、時常勃谿、上年十月二十八日、夫婦間又因細故口角、瑞林因不堪其苦、頓萌短見、是夜九時、在房内自殺、坐於沙發上、將商圑步槍槍口對準頭部左耳上面、以繩圈套於槍機、脱去左足皮鞋、脚指踏於繩圈、牽動槍機、珠彈射入頭部、經過腦部、由右太陽穴上面穿出、當塲身死、由二房東報告該管盧家灣捕房、派西探拉浜（譯音）馳往出事處查察一過、將尸體車入騐尸所、翌日報請第二特區法院、派員騐明死者自殺身死、尸交其妻收殮、并經捕房請工部局衛生處醫生檢騐尸體、嗣因死者尚有老母、不在滬上、故由尸屬將尸棺拍照殮葬、其情已略誌前報、茲死者之母憶斯瑞林（譯音）、在外埠得信來滬、茲察得照片認定其媳愛矮瑞林有殺人嫌疑、推測死者槍彈由後腦射入、因此具狀第二特院、請求訉究、業經核准、於前日下午、傳集兩造及經辦此業西探拉浜與檢騐尸體法醫魏立功等到院、由羅人驥推事開第四法庭審理、先據自訴人尸母陳訴前情、官向被告訉問其夫婦平日狀况與自殺情形頗詳、并由西探法醫相繼報告當時察勘調查及騐尸經過、結果庭諭改期四月二日下午二時續訉、當時庭上命被告交保、因其無處覓保、故法官通融、着被告將居留證書（護書）繳存法院、以代作保、遂退庭、 
[奉化同鄉會開會紀]  
　　奉化旅滬同鄉會、昨日開執委會、到者陳忠　·王士佳·陳思裕·謝其潮·袁培恩·鄔志豪·等、公推鄔志豪爲主席、行禮如　、并付議事項如下、（一）接旅滬各同鄉會聯合辦事處議案及登記表、着七會登記案、付議、由主席鄔志豪提出、應當改爲旅滬各同鄉聯席會爲名義、方可組織無須用各同鄉會聯合會名稱、經衆議决、本會備意見書答復、（二）接上海會計師公會、調查戰事損失聯合辦事處來表照塡事、付議經衆討論、如本會會員要求、理應照辦、（三）本會救護隊業經結束、所有經過情形及收付帳目、當有該隊長陳忠臯一一報告、並由主席鄔志豪謂、此次救護工作、確有成績、各難民甚爲感激、對於助欵一項、理應登報證實、無奈經濟不敷、現改用刋印報告册、分發各助欵善士、以作證實、（四）由主席鄔志豪提議、爲本縣設辦保衛團事、當推定鄔志豪·余華龍·陳忠臯·謝其潮·王士佳五人爲代表出面、召集旅滬各同鄉、組織聯席會、開會討論、再行核辦、議畢、時逾六時、遂散會、 
[景林堂遷回舊址]  
　　基督敎監理公會之景林堂、位於虹口崑山路、自一二八戰禍猝發以來、凡在虹口區域内之信徒、遷避一空、而該堂職員、亦皆避居他處、堂内工作、停頓已久、現因停戰會議、空氣和緩、該堂收 
師業已遷回、昨日適爲耶穌復活聖節、乃於上午十時半、舉行禮拜、由袁恕菴牧師宣講復活要道、信徒到者、男女約一百左右、并有嬰孩地名、同受洗禮、情形尙佳、此後每逢星期上午照常禮拜下午、仍聚鄰童主日　、其餘各事擬逐漸恢復云、 
[山海關路盜刦]  
　　昨晚六時一刻、山海關路四百零三號門牌侵入六盜、二人執有槍、均操江北口音、刦去鈔洋飾物、共値二百九十一元、 
[連獲男女嚇詐匪]  
　　城内福佑路十五號門牌市民楊玉金、家道殷實、詎前日忽有一匪徒、前往百般恐嚇索詐洋二千元、楊求之再三始以五百元　局、詎此匪逃去後、楊即報告一區二所、當派警探埋伏四周、擬拘捕匪黨、不料有少婦劉蘭英持信到來、爲警拘捕拆信視之、又是一封恐嚇信、其時又有一楊阿路在該處徘徊、當即拘捕、質之與劉蘭英同黨、並知福佑路口民國路上尚有同黨在彼接應、比即追捕、又獲　堯芳·張志餘·等兩名、一併拘解到所、呈解公安局、昨送地方法院訉辦、 
[銀洋市寥落異常]  
　　昨日以封關係、市氣依然冷靜、洋厘亦隨勢而下、早市爲七錢一分四厘半、午市又弱半厘、爲七錢一分四厘、結果較前日早市跌去二厘、銀拆兩市仍做一錢、做出滙劃票欵早市八萬、午市五萬、錢莊洋公買收解一百五十餘萬、銀公單收解一千九百餘萬、輔幣江南小洋早午兩市爲六錢二分五厘、交易祇早市四千角、廣東小洋早市各六錢二分七厘、午市爲六錢二分七厘二毫半、較前日午市又跌二厘光景、交易早市八萬五千角、午市一萬角、銅元改長一千文、爲四百零九千九百文、 
[浦江米市轉跌各小二三角]  
　　昨日滬南米市、不見起色、早間開盤各貨行情均跌二　角、内地來源四十餘號、人心趨懈、早晚稻及厚粳各低三角、變　元毫無振作之氣、惟洋杜尖裝到有限、客帮去路略有、形勢下游、常錫白粳十四元五角至十一元九角、蘇州白粳十二元七角、車坊白粳十二元六角、長江白粳十二元五角、同里白粳十二元五角、亭林早稻十二元七角、張堰早稻十二元六角、珠涇早稻十一元八角、靑角白稻十三元二角、又飛來鳳十三元、又薄稻十一元九角、又夏　生特别貨十二元六角、航船薄稻十一元六角、　塘薄稻十元零八角、同里陰元十三元二角、又蘆尖十二元六角、 
[天氣報告]  
　　徐家滙天文台昨日下午四時三十分氣象預報云 
、天曇而寒、揚子流域及馬鞍島一帶、有降　地方、山東及全國沿海有强烈之北風至東北風不等、台灣東北有和緩旋風、又昨日下午三時前二十四小時内本埠氣温最高五五·四、最低四七一、去年同日最高五八·八、最低三二·二、 
國内要電 
[國聯調查團昨分兩批到京]  
　　德和輪午前抵下關 
　　杭來團員晚間始到 
　　首都各界熱烈歡迎 
　　各代表下榻勵志社 
（南京）國聯調查團主席李頓爵士·委員馬柯迪·我國代表顧維鈞·王景岐·日代表吉田·等、乘德和輪於二十七上午九時半抵下關、先進泊江心、政府歡迎代表羅文幹·陳紹寬·陳儀·谷正倫等、乘澄平輪駛至德和輪旁、登輪與李頓爵士等一寒暄、代表政府致歡迎之意、旋即相偕乘澄　輪上岸、海部軍樂隊奏樂歡迎、李等脱帽爲禮、當乘汽車赴勵志社、第一輛爲李頓·由外部招待主任應尙德陪坐、第二輛爲馬柯迪、第三輛爲日代表吉田、第 
 
 

Page 6

 
 
　　四輛爲顧維鈞、其餘人員亦分乘汽車隨行、沿途各機關團體學校列隊歡迎者甚衆、均按預定地址集合、秩序井然、調查團汽車經過時、各脱帽致敬、沿途各商店民宅一律懸旂歡迎、李頓等抵勵志社後、即略事休憇、該社正廳會客室臥室一切設備、俱極雅潔、有許多足以代表中國古代文化之雕刻製作品、及含有美術性之國產器物等、錯綜陳列、正廳四壁、滿懸總理遺墨、在京招待日程、爲二十八上午拜訪政府當局、午十二時半汪院長午宴、地點在鐵道部、晚八時、羅部長晚宴、地點在華僑招待所、二十九上午謁林主席談話、晚八時林主席晚宴、地點在勵志社、三十晚八時、蔣委員長晚宴、地點在勵志社、三十一上午游覽名勝、午十二時半中央委員午宴、地點在陵園、京中各民衆團體各報記者各大學代表、均擬晋謁各團員、陳述日人在華暴行、及我國民衆酷愛和平、尊重國際各種公約及國聯决議案意旨、希望本扶植正義主持公理精神、查明一切眞象、盡量報告國聯、俾早得圓滿解决、以維持世界永久和平、現正向外部接洽、編定日期與時間、請預向調查團介紹、定時接見、（二十七日專電） 
　　（南京）國聯調查團李頓馬柯迪及顧維鈞等一行、乘德和輪于二十六正午十二時離滬、過吳淞多憑欄瞭望戰區並攝影、李頓向王景岐詢上海敎育情形甚詳、團員談及留滬印象、頗以滬人重近輕遠爲異、謂滬案易解决、東北何漠視、晚宴船長裴魯居主位右爲李頓、左顧夫人、對面顧維鈞居主位、右爲馬柯迪·左吉田·王景岐·裴爾特·鹽崎觀三等作陪、調查團秘書中日代表處人員各爲一席、餐後李頓與顧維鈞及美顧問赫森夫人等作葉子戲、北寗路派湯姆森譚咸慶南下迎迓、聞有花車二輛、係爲世界遊歷團特備、每年赴秦皇島北戴河之用者、精製西式中菜、侍者經過訓練、頗合調查團乘坐、但只有頭等床位上下十六、二等床上下三十二、加掛會議車·餐車·行李車·守衛車、現停津站、候電開浦口或開漢口、普通職員北上、須另備車、至此車是否開過山海關、須視調查團之需要及日方保證而定、日方聳恿調查團赴漢、目的在遷延時日、船本定今午抵京、途中行甚速、聞天明可到、招待組恐京中不及歡迎、一面令船緩行、一面派人在鎭江發急電知照、故至十時半抵下關、美國狐狸公司及上海明星公司均隨船攝電影有聲片、（二十七日專電） 
　　（南京）國聯調查團美委麥考益·德委希尼·法委克勞特等、二十七晨由杭乘車、經京杭國道來京、正午過宜興、即在該地午餐、沿途及湯山一帶、我國均派有歡迎人員照料一切、晚七時抵勵志社、政府代表羅文幹·陳儀·陳紹寬·及顧維鈞等、均親往歡迎、（二十七日專電） 
　　（杭州）調查團美德法三代表、二十七晨八時三十五分赴京、共乘汽車十三輛、一號麥考益·魏文彬、二號克勞特·王廣圻、三號希尼·朱鳳千、餘乘隨員招待等、二輛裝行李、（二十七日專電） 
　　（南京）李頓爵士等一行抵勵志社後、由外次徐謨道往客廳休憇、各界民衆代表由徐介紹、晋見爵士、略談數語、約期更作詳細談話、嗣羅文幹偕顧維鈞往訪、晤談甚歡、外部招待委會於正午在勵志社備西點招待午餐、李等以舟車勞頓、當日并未接見賓客、津浦路對招待調杳團北上專車已備妥、以管理委員錢宗淵爲招待主任、人事課長趙國棟等招待、關於專車配備、除現有車輛外、並調集藍鋼車八輛、借用優美花車一輛、飯車二輛、届時另由鐵甲車司令部撥鐵甲車　輛壓道、並選護路警士十六人、隨車保護、鐵部接北寗路局電告、歡迎調查團專車、經備就十九輛、車内均點綴一新、沿線警戒責任、共分三股、平津間歸護路第三隊負責、津唐間歸護路第一隊負責、唐榆間歸護路第　隊負責、如不敷分配、則由就近駐軍協助、並函軍警機關、由軍隊與段警、妥爲聯防、以資保護、（廿七日專電） 
　　（南京）麥考益將軍克勞特將軍希尼博士已於今晚七時三十分　　、（二十七日路透社電） 
　　（南京）國聯調查團李頓爵士等、今晨九時半乘德和輪到京、船泊江心、未　三北碼頭、羅文幹·谷正倫·陳儀·及日領事等乘渡船往迎、十時團員登岸、赴勵志社、汽車四十輛連接而行、乘第一輛者、爲李頓爵士與南京招待委員長外部應司長、中山路兩旁觀者甚衆、搭牌樓一座、載歡迎語、沿路有警察與童子軍守衛、秩序甚佳、今日全城懸旗、以示歡迎、自淸晨起、學生與各團體代表赴下關及中山路歡迎者、不絶於途、商店皆貼有英文歡迎及宣傳標語、其最普通者、爲『華人寗願榮譽而死、不願生於日人武力之下』、『中國贊助國聯以促進和平與公道』、『吾人欲得公道、公平必須遵守』等語、在德和船上所予調查團團員之歡迎、乃屬非正式者、彼此寒暄數言後、各員即先後登岸、日陪員吉田等先下船梯、入渡船、數分鐘後、李頓勳爵·馬柯迪伯爵·羅文幹博士·顧維鈞博士曁其夫人均登甲板、羅在船梯之口、固請李頓勳爵先行、李固辭、李羅謙讓再四、羅卒先下渡船、餘員繼之、渡船在三北碼頭靠岸、德和則駛往下游、泊於怡和碼頭、李頓勳爵將離德和船時、曾竚立數分鐘、以應攝影者多人之請攝取快影、得佳片多幀是時風力頗勁、江上波浪鼓起、泊於下關外之英驅逐艦某號曾遣汽油船一艘、泊於德和船側、以備不時之需、但未用及、諸員之下船時、毫未受有不安適情事、渡船中備有茶點、互談之頃、已安抵三北碼頭、於是中國海軍樂隊之樂聲大作、碼頭出入口之憲兵與警察、皆立正示敬、歡迎組織甚爲周到、一切以兵法部勒之、諸員登岸後、復爲攝影及攝取有聲新聞片故竚立數分鐘、於是一行人衆乃驅車直赴勵志社、團員即税駕於斯焉、路透訪員曾登渡船歡迎團員、諸員均未言及所負之職務、僅談述德和船抵南京之前一小時救起遭風傾覆之小舟中華人三名之情形、現信尙有二人、已隨波臣爲伍、德和船今晨抵此、爲時之早出乎意料、李頓動爵在勵志社語在座諸人、謂渠意以爲到京之時、必在午後三時左右、因早到之故、有許多政府領袖不及赴下關碼頭歡迎、而勵志社供應部亦因以大爲忙碌、蓋今日僅豫備晚宴、午宴所需、毫無準備、立時張羅、始得應付、吉田在鼓樓附近與調查團作别、赴日領署、將與其隨員下榻署中、勵志社向禁烟酒、雖最高級文武官員、亦不得犯規、今爲調查團之故、破此戒條、並爲團員備特别辦公室、俾駐京時可安然辦公、此足證中國當局擬竭力欵待團員、使有賓至如歸之樂、該社之大禮堂、現聽團員隨意用之、旋在該堂設茶點、奏細樂、以欵諸　（二十七日路透電） 
　　（南京）宋子文二十七上午十一時由滬乘飛機抵京、定二十八日訪晤國聯調查團各團員、（二十七日專電） 
　　（漢口）綏署定二十八召集各機關代表、在市府開會討論歡迎國聯調查團、（二十七日專電） 
　　（長沙）省府代表全湘人民電國聯團、請公平調查日人侵華事實、貢獻國聯、（二十七日專電） 
　　（江陰）國聯調查團二十六日下午八時、乘德和輪過澄、（二十六日專電） 
　　（徐州）徐各界以國聯調查團抵京、即將赴平、二十六電京歡迎、有貴團負重大使命、作實地調查、斯時戰血猶殷、刦灰末冷、侵略戰迹、定可瞭然、必能本盟約之專條、作澈底之解决等語、此間已准備 
於調查團過徐時、全體赴站歡迎、（二十七日專電） 
　　（北平）國聯同志會電國聯及調查團、請注意東省現在情形、及調查辦法、因東省華人均受監視、倘　詢時、最好避開日人、（二十七日專電） 
[吉自衛軍已攻入一面坡]  
　　日軍熙洽軍退守珠河 
　　吉敦路黃泥河有戰事 
　　日機四架到方正投彈 
　　（哈爾濱）自衛軍趙毅旅二十四日攻入一面坡、熙洽軍及日軍退守珠河、（二十五日專電） 
　　（哈爾濱）宫占海之自衛軍二十四攻佔賓州、頃在玦册圖與日熙聯軍激戰、自衛軍馮占海部往援、丁超率邢占淸·趙毅·陳德才·三旅長、在珠河附近之亮珠河、指揮軍事、其地距珠河六十里、前哨與熙洽軍相距五里、對峙於平安堡、（二十五日專電） 
　　（哈爾濱）二十六日午前十一時馮占海之自衛軍、與日軍激戰於賓州南六十華里處枷板站、熙洽部李文炳旅往援日軍、午後二時馮軍退方止、劉振邦救國軍頃分駐東綫磨刀石站·海林站及寗古塔、地方平靜、日軍二十六日退出海林時、中日合辦之海林林業公司被焚、大火數日未熄、起火原因不明（二十七日專電） 
　　（哈爾濱）駐哈埠日憲兵一隊駐哈道外、實行稽查戶口、（二十七日專電） 
　　（哈爾濱）哈日領大橋調回國、（二十七日專電 
　　（哈爾濱）二十七早五時、熙洽之警備軍三旅、與丁超趙毅邢占海各自衛軍、在珠河附近開火、熙洽恐影響在哈之和會、電李桂林往戰區調停、仍請丁超續派代表來哈議和、二十七午後哈綏線戰事轉烈、自衛軍佔優勢、現雙方激戰於珠河東八十里之亮珠河·平安堡·螞蟻河一帶、日軍村井天野兩旅團及飛機五架、均向該方移動、並以砲火督戰甚力、（二十七日專電） 
　　（哈爾濱）開寗古塔日軍、二十五以鐵甲車裝運四列車、開回烏吉密、堵禦自衛軍、（二十六日專電） 
　　（哈爾濱）攻長春之救國義勇軍、因日方開到援軍、復退向扶餘、（二十六日專電） 
　　（哈爾濱）日機四架二十五到方正投彈、 
炸毁房屋十餘所、起火甚熾、行人被害者五、（二十六日專電） 
　　（哈爾濱）宫占海自衛軍二十五午後三時、與日軍長谷部、在賓州激戰、日機三架助攻、宫軍爲避威脅、退縣城外、（二十六日專電） 
　　（哈爾濱）二十五日哈綏線沙拉河子有砲聲、聞爲日軍與救國軍激戰、二十五日吉敦路黃泥河子戰事甚烈、王德林親率救國軍五千、與日軍及熙洽軍激戰中、該路車已不通、（二十六日專電） 
[丁李代表與日方講條件]  
　　（哈爾濱）二十四夜、土肥原·多門·李桂林在哈特務機關内、邀自衛軍代表王之佑、談和平條件、二十四午後、熙洽之軍政廳長郭恩霖返吉、請示和平條件　日衛軍仍持各軍回駐原防、發餉三月、各司令旅長復原職等條件、（二十五日專電） 
　　（哈爾濱）二十五晚、多門仍與王之佑、在特務機關、會談妥協條件、尙未商定、王回吉請命、吉林軍政廳長郭恩霖、二十二午返哈、關於丁李罷兵條件、熙洽仍不允各復原職及駐在東鐵沿線、王之佑二十五派隨來之團長張臯如回亮珠河、向丁李報告、和議如何、須張歸哈再商定、（五十六日專電） 
[俄騎兵越密山]  
　　（哈爾濱）傳蘇俄赤衛軍騎兵、二十三日自興凱湖越過密山、正向梨樹鐵馬橋河進發、東鐵車輛近爲俄方運去者益多、聞均停烏蘇里路、備軍運、（二十五日專電） 
[楊虎城通電聲討東北叛逆]  
　　（北平）楊虎城通電、聲討東北叛逆、有分屬軍人、一致誓保疆土等語、（二十七日專電） 
[義勇軍攻錦州]  
　　日軍開到前衛高嶺 
（北平）錦西義勇軍指導長李墅、率部由綏中二路攻錦、一由北舖取道靑錐子西進、一由錦西取道女兒河、牽制日軍西上、興城日軍由新民調步騎二千餘名、大砲坦克車、并彈藥車一列、輜重車一列、給養軍需、敷一月用、準備長期作戰、義勇軍均抱必死决心、（二十六日專電） 
　　（北平）榆關電、北寗路前衛站、開到日兵六七十人、高嶺到二百餘人、日兵在東嶺子地方設大砲多尊、并向鐵路綫一帶轟擊十餘砲、原因不明、據傳爲防止義勇軍襲擊、由萬家屯至前衛間各站長途電話、均被僞奉山路派工拆除、（二十七日） 
　　（北平）榆關電、義軍十七路司令李崑山、二十二日在綏中二道溝子、與日軍作戰陣亡、（二十六日專電） 
[溥儀派員到瀋]  
　　請求招待調查團辦法 
　　（北平）榆關電、溥儀就僞執政後、派羅振玉到瀋謁本莊、面謝其用武力維持僞國成立、并請示國聯調查團到瀋後接待辦法、（二十六日專電） 
[馬廷賢率殘部擾寗夏]  
　　（北平）蘭州電、馬廷賢率殘部二千餘人、由隴南人寗夏騷擾、馬福壽派隊將其一部繳械、陳珪璋殘部汪飛西部、突由鎭原進佔固原、原駐固原李貴淸部、移駐平凉、孫蔚如派參謀暢景周赴隴西、　勞魯大昌部、并發給給養維持等費、（二十六日專電） 
[李石曾等電國聯揭發日本陰謀]  
　　（北平）李石曾李書華沈尹默等電國聯理事會、法國外長及國會兩院、　擊日本在滿洲之陰謀、表示中國人民之痛憤溥儀與其黨羽情形、（二十六日專電） 
[炸彈警告奸商]  
　　津市發生炸彈案多起 
　　（天津）二十六日晚七時二十分、法租界華竹呢絨號、有人投炸彈、燬玻璃兩塊、晚八時、法租界河沿合興洋貨棧、有人投炸彈、炸燬大門、八時四十分、北門外同德棉紗莊·公裕顏料莊·聚興永洋布莊、均各發現炸彈、門板玻璃各被炸燬、以上均未傷人、顯係愛國份子警告奸商之手段、事後警探四出、毫無所獲、（二十六日專電） 
　　（天津）商民救國會二十六日議决、電請塘沽駁運工會、勿起卸劣貨、（二十六日專電） 
　　（天津）本市奸商一兩月來大批販運劣貨、致爲愛國團體所不滿、曾用種種方法警告、均屬無效（二十六日專電） 
[國府下令嘉奬剿匪將士]  
　　（洛陽）國府二十七日令云、此次赤匪進犯贛州、勢極猖獗、經第十八軍兼程赴援、痛加懲剿、將圍城匪衆、殲滅殆盡、克保要區、厥功甚偉、其第十二師第三十四旅奮勇夾擊、守土有功、並堪嘉許、除據行政院呈據軍政部呈稱業將該旅長馬崑晋級並傳令嘉奬該旅出力官兵外、所有第十八軍軍長陳誠、調度有方、第十、師師長羅卓英·第十四師師長周至柔、迅赴戎機、指揮得力、各將士忠勇用命、均應即予傳諭嘉奬、並由行政院轉飭軍政部、查明出力及傷亡官兵、呈候分别奬叙撫䘏、以資激勵、此令、（二十七專電） 
[粤方軍官準備接受中央任命]  
　　（香港）香翰屏二十六來港晤李宗仁、商兩廣軍官接受中央任命、如商妥、香返省後、即發擁中央抗日宣言、（二十七日專電） 
　　（香港）粤救國抗日聯會現電洛陽林·汪·蔣·謂滿滬兩案、爲日併呑我國初步、此而不爭、國將不國、政府應貫澈長期抵抗主張、拒絶一切喪權辱國條鈞、百粤同胞、誓爲後盾、（二十七日專電） 
 
 

Page 7

 
 
國内要電二 
[本莊在瀋招待各國領事]  
　　（北平）外訊、本莊二十六晚在瀋招待英美法德奥及各國領事代表等、疏通調查圑到東北視察事、（二十七日專電） 
[明令任免浙大校長]  
　　（洛陽）國府二十七日令云、國立浙江大學校長邵斐予呈請辭職、邵斐予准免本職、此令、又令、任命程天放爲國立浙江大學校長、此令、（二十七日專電） 
[平漢路刦匪就捕]  
　　（北平）鄭州車務叚電平稱、鄭站北洋旗外、上月銑養兩日、股匪刦車兩次、經先後捕獲邱明新等五名解汴綏署究辦、（二十七日專電） 
[邵力子决卽赴甘]  
　　（北平）邵力子自西安電于右任、謂候鄧寳珊到此、即赴甘、絕無他種猶豫、（二十七日專電） 
[薛傳峯在濟南槍斃]  
　　（濟南）韓復渠派軍法官董香伯由平引渡魯西鉅匪薛傳峯、今午後一點到濟、韓親訊問、五點即槍决、薛前充宼英傑第十軍長、騷擾魯西、今日正法、人心大快、（二十七日專電） 
[粤機飛韶助勦匪]  
　　（香港）粤機第三中隊定二十八飛韶、助剿贛匪、（二十七日專電） 
[黄建中辭鄂敎廳長]  
　　（漢口）黄建中再辭敎廳長職、並將赴京面辭、（二十七日專電） 
[張振漢電告匪情]  
　　（漢口）張振漢電告、賀段殘匪、經陸空軍總攻後、損失極鉅、各部正追剿餘匪、（二十七日專電） 
　　（漢口）鄂豫邊匪崔二旦·焦文典·王泰·及賀段等五股、有衆數萬、賀匪正由十軍剿繋、崔段王蕉因爭地盤、自相呑併、（二十七日專電） 
[杭州倉橋街火警]  
　　（杭州）杭市倉橋街二十七晨二時火警、燬屋五間、王源興荳腐店夥友學徒孫女等六人、因夜深在樓上不及逃避、均慘遭焚斃、（二十七日專電） 
國外要電 
[日本宣傳退出國聯]  
　　謂有利益三點 
　　堅决表示反對援用會章十五條 
　　美認爲倡議亚洲門羅主義先聲 
　　日聯社二十七日東京電日本脱離國聯或與國聯斷絕關係、以排除國聯對東方政局有害無益之干涉、而防止國聯對日抗爭深化之决意、外務省及政府部内漸次有力、本問題已經政府部内之研究、結果以爲日本脱離國聯、結果有利益、而决無日本立於國際危局等事、其所謂利益者可分三種、（一）消滅日本對國聯之抗爭、以能維持世界和平、（二）除去國聯對中日問題之無用介在、可使中國得到以自已責任處理問題之機會、（三）日本得脱離犠牲的國際關係、可以專心處理對華對滿問題、日本在自由立塲改新與列國之利害關係及協調關係、又得保持遠東及世界和平、 
　　國民二十六日華盛頓電此處官方表示倘日本現所宣傅退出國聯果成事實、此種舉動恐係爲倡議『亞洲人之亞洲』主義之初步、惟美國人士信此種宣傅、係日本軍閥之不滿國聯干涉彼等在滿之行動者所發出、再則倘日本現時欲退出國聯、必須俟二年之後始生效力、而在此二年之中、中日問題如有解决之可能、必已解决也、 
　　遠東社二十七日東京電國聯秘書長特魯蒙昨對日政府送逹公文一件要求日本提出國聯會章第十五條第二項所需之陳述書、因該項陳述書中國政府已提交國聯故也、日政府發言人對特魯蒙之要求、發表不滿之意見如下、國聯特别大會是根據會章第十五條中政府所要求而開的會議、日本認爲違背會章、曾聲明保留後日之發言、日本旣表示反對在前、故認定大會爲非法會議、即十九國之委員會亦不能認爲正當之機關、日代表在大會席上已聲明棄權、國聯之决議當然不能適用於日本、如國聯强迫適用第十五條、則日本决撤回代表、與國聯斷絕關係、 
國聯靜待 
[上海和議發展]  
　　日本有意阻撓進行 
　　顏惠慶氏頗抱悲觀 
　　國民二十六日日内瓦電國聯中人因上海中日談判尚無定議致未能安度耶穌復活節假、中國總代表顏惠慶與日總代表佐藤俱留日内瓦、須待接到上海商得協定消息後方去、因此總秘書特魯蒙與秘書廰大部份職員、亦取消假期中出外小游計劃、留於此間、現中日代表圑俱亟盼上海談判獲得諒解、俾日軍可以撤退、而圓桌會議即可開始、惟中代表對於談判能否立得結果、未免表示悲觀、聲稱、上海談判因日軍司令不合理之態度、阻碍進步、致進行遲遲、目前主要障碍、在於日方堅持在日軍完全撤退以前開始圓桌會議、及抵制日貨問題必須列入會議議程之兩層要求云、 
全英敎聯會 
[詆斥日本暴行]  
　　請政府勿供日軍火 
　　路透電二十五日倫敦電英國全國敎員聯合會、今日在福克斯頓開大會、通過一議案、詆斥日本在華之行爲、並要求英政府勿以軍火供給日本、此案現將送交倫敦日大使署、 
駐美日使署前 
[民衆反日示威]  
　　路透電二十六日華盛頓電今日日大使署外聚集多人、舉行示威行動、執痛斥日本在華帝國主義之旗幟、當爲警察驅散、傷數人、 
　　國民二十六日華盛頓電美京日本使館前、今日有共產份子三十人舉行示威、所有旗幟上悉書『打倒日本帝國主義』等字樣、並高呼『驅逐出淵大使』等口號、警察勸解不散、乃用武力驅逐、並奪其旂幟、以警棍擊羣衆、致流血者甚多、但無重傷、當塲逮捕示威者二十人、是時出淵大使正進午膳、外間喧譁絶不爲動、仍進食如故、 
[德國允參加四國倫敦會議]  
　　討論多瑙河新經濟計畫 
　　英法總揆不日先行晤商 
　　國民二十七日柏林電今日官報發表、德國已接受英國邀請、將派代表出席討論多瑙河經濟救濟事宜之會議、但聞德國復文、提議將會議展至四月十日以後、俾總理白魯寗可以出席、因四月十日爲第二次投票選舉總統期、若照英國原議、於四月四日至九日間舉行、白氏將不克赴會、至地點一層、英主倫敦、法意欲在日内瓦、德國未有表示、料最後或將改從法意主張云、 
　　路透二十六日倫敦電法國所擬多瑙河諸國經濟聯盟之計畫、現爲歐洲各國所注意、視爲歐洲經濟與政治恢復之礎石、亦爲趨向白里安歐洲聯邦主張之初步、法總理泰狄歐下星期内可到倫敦、與麥唐納晤商、現正彼此通函接洽、泰氏以爲欲救歐洲、須有爲法國輿論所擁護之英法協定、泰氏英語流利、思想敏捷、故倫敦之行、當有良好結果、衆料英法總揆與英外相西門財相張伯倫且將議及洛桑賠欵會議事、法國主張以暫時借欵供給多瑙河諸國、俟金融改善後、再予以長期借欵之援助、今之問題、爲應由四强國先行議定此事、於英國所主張乎、抑應由多瑙諸國先行議定一種適當的聯盟形式、如法國所主張乎、德國則主張有關係之九國間同時談判、法人現慮英國　贊成　　而使法國不得不接受英國之主張、 
[瑪爾太事件意内次之激昂演説]  
　　警告英國勿過於操切 
　　槍砲加身非意人所懼 
　　路透二十七日瑪爾太電意内務次官靳太在耶穌受難節所發之演説、與其所取之態度、令人大爲驚詫、靳氏在此間棒喝黨支部演説、述及瑪爾太小學廢除意大利語言一科、謂英國不可過於操切、否則橫决、世界槍砲艦隊與金錢、皆不能阻遏人民之奮起云云、意領事今日突然離此、現信乃赴羅馬與政府討論靳氏演説問題、意外交部昨日發表一文、否認靳太曾發政治性質宣言之謠言、今日據紀事報載稱靳氏抵瑪爾太時、意領事及棒喝黨支部秘書均登船迎之、靳見二人皆不衣黑衫、即痛斥之、意决領事即以善言安慰、謂國内外情形不同、請加寛恕、靳聞言益怒、大聲斥曰、爾輩羊類、余不願聞虚飾之詞、吾人必須敎訓英人、使知棒喝主義之爲何、聞意領事即謂彼等以身在英土、故不得不謹愼云、而靳氏竟咆哮言 
曰、吾等在此、乃在赴亞斐利亞帝國大道上之意土、此爲意國所有最要之棒喝黨大道云、 
[旅意德僑贈華遺產]  
　　用於反帝主義工作 
　　親屬提出法律要求 
　　路透電二十六日柏林電德人亨利巴斯新近在意國白萊桑隆逝世、生前起居簡陋、死後發見鐵箱中藏有銀行摺據等物、共約英金五十萬鎊、此欵由巴斯遺囑贈與中國、用以與歐人奮鬥、此訊傳出後、住於德國之巴斯親屬二人對此遺產、現已提出要求、謂以一歐人而遺其資於中國、以一富人而遺其資於反對帝國主義之工作、足證死者神經不健全云、大約此事須經過法律上强硬之爭執、中國當道一時不能遽獲此遺資也、巴斯何來此鉅資、頗不明悉、説者謂係德國前皇室用于特殊秘密偵探事之經費云、 
要聞 
[外國飛機偵察日本要塞]  
　　大阪每日新聞載稱、冲繩縣中城灣匯流之久高島上空、於十三日突然由南方飛來一機、在該島上繞行一周、旋向北去、際此嚴重時局中、並無何等通告、竟有飛機秘密抵此、確係偵察我國（日本）國防上重要地點之中城灣、因此冲繩聯隊區司令部、認爲重大事情、立即呈報陸海軍兩省、同時接到兩省復電、謂並無本國飛行機飛至該處、其爲外國偵察機無疑、現正由各方秘密調查中、 
[日本積極備戰]  
　　糧秣廠趕製乾麵包 
　　全國各市試演空軍 
　　召集國防演員十萬 
大阪每日新聞載稱、我國（日本）陸軍糧秣廠、計有二處、總廠設在東京、分廠在大阪·宇品、又在北海道札幌、設糧秣廠派出所、東京總廠專造醬油精、大阪分廠專製乾麵包、宇品分廠則製牛肉魚類等罐頭食品、目下大阪糧秣分廠、趕造乾麵包、此項麵包、可貯藏六七年、以四個爲一包、每兵士約需二包、計二百二十五格蘭姆、製造數量與貯藏額、因當局嚴　漏洩、無從探悉、但我國（日本）平時陸軍二 
十三萬、一旦下動員令時、不得不賴此三廠最低限度之供給由此可以推知製造量之能力、但出征軍人、非必要時、尙不運出、此次上海事變、因上海商人之經濟絶交、仍將貯藏品輸出供給、惟今日備於國家危機之軍需用品、不過僅存一部、雖 
目下加工製造、但由現狀觀之、實寒心云東京朝日新聞云、自滿洲上海事變、我國（日本）最初之空中戰爭、大博勝利、日前 
在朝日新聞社五層樓上開空中戰爭展覽會、即以此次中日空中戰爲主眼、並展覽世界大戰時倫敦市上空之飛機戰鬥、與法機之爆擊德軍需品工塲等模型百三十餘個、又報知新聞載、我軍（日軍）爲警戒滿洲上海事變之再發、喚起國民之航空熱、東京飛行學校、得航空時代社之後援、定於四月三日在深川洲崎飛行塲、舉行帝都大航空演習、由衣笠中佐總指揮、試演横轉·翻身·旋回·以及高行模擬、爆彈投下等操縱術、最後由參加飛機總出動、實行烟幕展開之攻防戰鬥、又市内淺草區民衆所貢獻之飛機愛國·淺草地架、現將完成、預備開戰後專任夜間暗襲敵機工作、同時在淺草决定設燈火管、召集各團體舉行防空大演習、又聞海軍省於十七日臨時閣議時、已通過在横須賀市 
 
 

Page 8

 
 
外矢濱地方、新設海軍航空廠、預計經費四百七十萬元、廠中重要職員業已内定、又大阪方面之防空費、已有十七萬元募集、廣海軍工廠航空部、急將大型發動機完成、該機有九百馬力、能運轉四五十時間、最大同轉馬力逹千二百匹、他如神户兵庫和歌山等縣、亦與大阪聯絡、裝置十六門之高射砲八組、西自明石須磨之海岸、南至紀淡海峡和歌浦、以備第四師管轄下之海上空襲、預計經費百四十萬元、又横濱平塚町、亦於二十三日舉行防空演習、是夜有飛機二架、試演暗襲之狀、同時電氣公司停電十五分鐘、惟留紅緑燈光以示警戒、並在平塚郊外、發空砲百餘響、試演射撀空中飛機、 
　　橫濱貿易新聞云、以橫濱爲中心、連合川崎市、將召集國防演習員十萬人、凡在鄕軍人·童子軍·男女靑年圑·街店會·衛生組合·醫師會·靑年訓練所·以及中等以上學校、全體動員、演習國防、蓋一旦發生非常事變時、足爲警備救護之用、現已與軍部協商請其核准實行矣、 
[　海軍大演習]  
　　一二兩次演習吿終 
　　第三次即接續舉行 
　　演畢艦隊仍回加州 
　　東京朝日新聞云、美國太平洋大西洋兩艦隊聯合之海軍大演習、自前月六日開始以來、第一第二兩次演習已終、今復進而演習第三次、規定自三月二十三日至五月十三日、爲攻略加州之防衛戰、即自二十三日至四月三日、集中艦隊於山彼得羅與山台俄間之洋上、由史戈斐爾特大將指揮、舉行各種戰術訓練·艦隊射擊·魚雷發射等、至四月十八日轉向桑港演習航路上戰術、四月二十三日至五月十二日、停泊於桑港、迨演習完畢、將戰鬥艦隊返南加州之根據地、偵察艦隊則歸航紐約、 
日拓務省 
[準備對滿移民]  
　　準備九十月間首次遣送 
　　世界社據大阪每日新聞載稱、拓務省近因管掌對滿移民之目的、派阪谷書記官及小野理事官等赴滿、踏查各地、選定堪行移殖日民之土地、預備明年之播種期、認今秋九十月之交、爲遣送第一次集圑移民適當之期、將積極進行、並與民間各圑體各地在鄉軍人分會等密切聯絡、討諭實行方法、一方因管掌上項事業、由拓務當局從事種種職制上之研究、初謀添設一滿洲局、嗣因其實現須經過改訂官制等繁難之手續、且有財政上之關係、本年度擬先增加管埋拓務兩局人員、（書記官一名事務官五名）於本年度該省追加預算列入三百萬元、將提交省議爲最後之决定、然後提出於五月之第二次臨時議會、請求承認、 
太原 
[綏靖署將成立]  
　　太原訊、自錫山就緩靖主任職後、各方代表、絡繹來晋、計有蔣介石代表史敦五、張學良代表富雙英、馮玉祥代表陳希文、吳佩孚代表范某、高桂滋代表馮九齡、鄧賓珊代表徐世甫、四川代表馬佑生等、各代表任務、表面謂係晤閻祝賀、實際則無從得知、綏靖公署刻已組織就緒、内分四廰八處、查參議廰總參議内定趙戴文、參謀廰長内定朱綬光、秘書廰長内定賈景德、總務廰長正徵求高管城同意、至八處則爲軍務·軍需·軍醫·軍械·副官·交通·交際等處、均由舊清鄕督辦公署改組、人選大致仍舊、刻正由兵工廠趕鑄關防、俟三二日鑄就、即可成立、并實行節縮主義、聞全部經費、僅定爲三萬元、（二十日） 
[李書城請先昭雪死者]  
　　再言生者就職與否 
　　李書城致南京汪院長電云、鄂省府改組、徵及庸愚、承公之命、何敢顧惜、惟念前鄂省府同僚詹大悲李漢俊、以在職之委員廰長、被胡宗鐸擅捕、不經審訊、誣爲共匪槍斃、今承新命、回思往事、曷勝愴痛、政府對死者能否昭雪、俾生者安心供職、敬祈明示爲幸、李書城叩　、 
 
 

Page 9

 
 
本埠增刊 
[隨便談談破裂！緩和！佛]  
　　破裂！緩和！續有進展！談無結束！前途渺茫！重行調解！這是近日各報登載停戰會議情形，其標題大槪如此，　　就照一點來看，日本外交手段的厲害，與停戰會議之毫無誠意，已昭然若揭，本來戰則戰，停則停，用不着有什麽會議，停戰而有會議，根本上已是極大謬誤，此次上海戰事，原爲日方主動，我方本僅自衛，故此次撤兵與否，全在日本，無所用其會議也，若欲會議非俟日軍撤盡之後不可， 
　　國聯議决案有曰『第一點，聲明國聯不能承認或容許侵犯中國之領土完整，與政治主權，第二點，在武力壓迫下解决目前爭執爲不合法，』又國聯大會宣言曰『榷認遠東衝突，如在當事國一方兵力壓迫之下，以求解决，則爲違反國聯盟約精神，』 
　　若照國聯議决案及宣言簡單的解釋，任何國家，不許以武力奪取權利，亦任何國家，不許在兵力壓迫下以求解决，任何一國苟有此種舉動者，均爲違反國聯議决案精神，若照這様看來，在日軍未撤盡以前，任何會議均屬謬誤，　　當上海戰事發生之初，日方迭次宣言日本不要在滬權利，不要上海地盤，旣經如此，則日本欲停戰則停戰耳，欲撤兵則撤兵耳，何會議之有，并且近日日方，一面雖揚言撤兵，一面則積極進兵，撤兵少而進兵多，其意果何在耶，果有撤兵之誠意耶，故我謂 
　　撤兵會議是根本上之謬誤， 
日軍未曾撤盡以前不應開任何會議，　　如開此種會議决無好結果好希望， 
[馮玉祥軼事少林]  
　　馮煥章氏布衣氈帽，飲食粗糲，或者説這是他的矯揉造作，我也承認他是矯揉造作，但是他能夠矯揉造作，始終如一，就是他的好處，試問其他領袖要人，何爲不肯矯揉造作，編要從驕奢淫逸，縱欲敗度上走呢？近日國府任命他做内政部長，他三次辭呈，不願担任，因爲他對於政治經騐，自知缺乏，不肯硬　，就道一點，我也認爲他能自知之明，不像其他要人，明知自已斡不下去，偏要去硬幹，比較一下，豈不是差勝一籌麽？茲特將少林君所記馮玉祥軼事披露如左。　　馮煥章氏邇來奔走京滬，幹旋國事，人皆屬目，而其最引人注意之處，則爲其老農裝朿，藍布棉襖，棉大衣，布腰帶，氈帽，布鞋，布襪，不知者或謂其爲矯揉造作，以自詡特異。不知馮氏儉樸，乃爲其素性，不特其自奉如此，即其治軍行政，亦莫不本此出發。茲錄其數端如下，藉供讀者苶餘酒後之談助也。 
　　(一)軍中無階级：馮氏治軍時，設有人至其軍中参觀，則當詫異何以僅見士兵，不見官長。蓋軍中主自馮氏，下至士兵，均一律着自製棉布軍衣，軍帽，布鞋　，布襪，冬則加一棉大衣，絲毫無優劣之分。絕未見如南方軍官之華逹呢，毛嗶嘰，皮裏腿，長馬靴，西洋大衣，一見而知其爲官長也者。除由腰上皮帶可識别其爲官長或士兵，由胸前徽章可辨認其階級外，驟視之，蓋一無差别也。（二）白開水鹹菜請客；馮氏在洛陽時，嘗召集全體官佐至西宫大校塲聚餐，到者數百人。馮氏命排律成四方形，席地坐下。馮氏與其夫人李德全及總參謀長曹一浩森氏居中，亦坐地上·地多灰土，没股幾半尺。須臾馮氏謂；『你們都帶了糢么？』衆皆愕然，以爲旣係聚餐，何以要各人帶糢，但畏馮無敢問者，祇得齊聲答曰：『没有』『没有』，馮氏又謂衆曰；『大家回去拿糢再來』，一時數百人從灰土中掙扎起來，股上灰土纷纷墜下，但無人敢拍，以大家久已習於此種坐地集會，拍灰土乃馮氏所厲禁也。未幾衆復集，仍就原地坐下。當時馮氏衛兵已招來開水兩桶·鹹菜一籮·飯碗一筐。馮氏命各人將糢取出，自提飯碗一一散發，其夫人則提水壺隨後冲水，其總參謀長則散發每人鹹菜一塊。事完，馮氏自衣袋中取出糢數個與其夫人坐地分食，并各取鹹菜一塊，冲開水一碗佐食，其總參謀長亦如之。食畢，馮氏與人談諭軍中日常事故，於蜚諧中寓訓誡，使衆於歡笑中懷警惕，外如家人父子之歡聚一圑，實則森嚴之訓練即在其中也。 
（三）嚴禁烟酒嫖賭∶馮氏認爲烟酒嫖賭不特耗財，而且傷身廢事，故軍中懸爲厲禁。一次馮氏巡視某部，於痰盂中發現紙烟頭一個，即將該吸烟官員撤職拘禁，主管長官記過。又一次拘獲某營三連長及一副官聚义麻雀，當即召集全體軍官員佐訓話，將四人當塲槍斃，營長撤職監禁，圑長撤職，師旅長降級。其執法之嚴，蓋使人心膽戰慄，而無復敢冒險嘗試者也。 
（四）不准軍人坐事∶馮氏不准軍人坐黄包車，其意不徒爲節省金錢，亦且寓人道顴念。嘗有詩云∶『一人坐車一人拉，同是人類有牛馬；重重壓迫眞痛苦，惟盼仁者來救他。』觀此，可知馮氏平民思想之濃厚也。 
（五）隻身出巡∶馮氏出入，素無扈從。而其服裝特壞，又從不偑徽章，故非素識者，决不能辨認其爲總司令也，常一人至各部漫步觀察，如發現有何參差，即取小册記下時刻地址，初不追問其犯者爲誰。歸後即召該主管長官，問是否知其事。不知則令詳查具報，然後分别懲處，上自主官，下至犯者，無或能免。如所報核與事實不符，或不能查明犯者爲誰，則該主管長官且將受重罰也。（六）親近農民∶馮氏每至一處，日必令地方長官召三數農民入司令部談話，問猪問牛，歴數小時不倦。因是馮氏司令部前，常有短衣赤足，蓬首垢面之眞正農民出入其間，門衛前僅説一句『見總司令，』即可直入無阻也· 
 
 

Page 10

 
 
   
 
