# 1903 - 219 - 4910890

 

Page 1

 
 
[皇朝政典類纂全收告成] [  圖書集成局啓]  
是書搜采官私諸書多至八百三十餘種延請江浙名士編纂時逾兩處計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已　　至是全書工竣共訂一百二十冊實價洋銀二十八元購票諸君請於七月朔起至申報館繳票取書所有各外埠經售處請將二批股洋匯當卽照發不誤 
[重印十三經注疏○五經備旨○十七史商摧出售] [  點石齋啓]  
自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書警校精詳悉心石印以惠士林海內風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志中學者不可不加意諱未茲亦用頭等潔白連史紙印成每部定價洋銀五角卽日出售 
[勸葬不宜操切說]  
　　古者自天子至於庶人葬有常期不得在意遷緩良以葬之義取乎藏藏也者欲人之弗得見也人死魂升魄降其遺骸以入土爲安故雖天子之尊不以遲葬爲貴自古禮不行而庶民三月而葬之風不可復望於今日然果各盡其力蓋棺論定而後卽急謀窀穸之安亦何至累月經年屍棺暴露至以父母遺骨委之荒烟蔓草間卒使狐狸食之蠅蚋姑嘬之而有此慘目傷心之事哉我朝以仁孝治天下停棺不葬之罪比於不孝定律何等森嚴而士民乃置若罔聞不能曲體此意者非必其忍而爲此也其故有二一悞於厚葬之說謂喪禮爲送死之大典必竭其財力而爲之富豪之家修築墓道務極壯觀喪輿在前儀仗顯赫增華踵事不厭周詳雖所費不貲而於家產固無損也乃貧者尤而效之亦欲以此相炫耀自知力有不逮而又慮草率從事爲戚黨所訾勢不得不將棺暫厝野外以冀他日獲利再謀正厥首邱旣而故我依然事難如願甚至有歴年旣久露屍見骨漠然無所動於中者此厚葬之誤人也一惑於風水之說謂富貴功名皆基於吉地牛眠雉伏古有明徵故雖世族大家亦有以求地未獲而停棺不葬者卒之因循苟且年復一年一旦家計中衰而華屋作山邱者有之野田飫狐兔者有之此風水之惑人也况近數年來各處疫癘繁興死亡枕藉屍棺之厝於城根郊野者或蓋以草或砌以磚纍纍者尤不可以僂指終往往舊者未除新者又至若任其星羅棋布不爲瘞埋異日穢臭薰蒸疫氣之興勢必較前益甚縱不爲死者計其亦如此生者何近者蘇省大憲有見於此特飭各屬州縣詳查境內所停棺木勸諭民間及早安葬其有無主者卽設法葬之證諸古人掩骼埋胾之善政固無愧心九原有知亦當銜結豈惟小民同荷保全而已哉乃自奉札以來各州縣之能否一體遵行執筆人無從查悉惟憶本年春夏之際談者噴嘖相與歎息痛恨者獨不滿於靑浦縣田春庭大令所爲僉謂大令承辦此舉專任劣投雇二三惡丐周歴四野見有棺之未葬者不論有主無主任情擊毀或乘機攫取棺中衣物然後取其骨顚倒錯亂置諸甕中聲稱代葬雖屍骸狼藉男女混淆亦所弗顧以視古時發邱中郎摸金校尉其惡實又過之民問怨聲載道皆付之無可如何維時本館旣接靑浦友人來書繼又得松江訪事人函告所述情節大略相同登之報章見者咸爲心惻是豈大憲札飭催葬之初念所及料哉不知大令其亦有悔於心否嘗見某善書中載有一事與此相類而最足使人惕然者其言曰乾隆間周明府綰南匯縣篆時覩暴骨而慘之捐廉購地檢骨分埋經理者不得其人任聽泥夫亂行檢拾男婦不分彼此不辦以致此脛彼肘共入一壜女足男頭合爲一具又有棺尙堅整或朽壞猶可修補而當事者輒皆强行劈開搜取棺中所有迨後司其事者卽病病中見男女無數或折一臂或跂一足或男子而雙翹纎小或女貌而軀幹雄奇其餘穴背洞胸缺唇眇目者不　凡幾環　臥榻詬詈病者厭其擾合目不視則擰耳拔眉不勝其苦百方祈禱毫無應騐未幾明府亦病病中輒聞呼寃馨所見與司事相同後竟相繼而歿閱數年凡與斯役者無一生存雖報應之說儒者弗談而福善禍淫天理固自不爽正不得以荒誕而忽之夫周明府之爲此特發於一時善念乃用人一不愼冥譴之加已至於此矧田大令並無爲善之心祗在迎合憲意而鹵莽滅裂不顧骸骨摧殘哉長夏多暇偶有所感用作此說爲大令儆而不徒爲大令儆也 
[本館接奉電音]  
　　昨日午前九下鐘時京師飛電傳來軍機大臣面奉諭旨一道敬謹譯登○六月二十日軍機大臣面奉諭旨本月二十五二十六二十七日均著推班欽此 
[電傳宮門抄]  
　　昨日午前九下鐘時京師友人專電告知本館云六月二十日皇上召見軍機大臣及額圖琿 
[電車火劫]  
　　華歴六月二十日英京倫敦來電云法國電氣車之行於隧道者忽於十九日之晚約八下鐘許火由電線而發燬去一車以致前後各車擁擠不克行動火勢東飛西竄各車一律被焚死於隧道中者多至八十四人至黎明前三下鐘時火始由漸熄滅亦意外之浩劫也 
[請聨鐵路]  
　　西字報云俄京聖彼得羅堡鐵路刻已接至營口適中國所建營口鐵路亦將次告成但中隔一河未免盈盈相望現聞俄國國家擬將此路接連以便由中國赴俄者不用換車卽可直達聖彼得羅堡刻已行文外務部咨商此事外務部之允否尙未定也 
[澳門榷稅新章]  
　　天津直報云葡萄牙國駐華使臣某君近與外務部議訂澳門設立分關榷收貨稅章程十有一欵爲特照登如下一在澳門內海沿岸應撥給合式之房屋作爲辦公之所與囤貨之棧一應派稅務司在彼督辦關務一商船進口應由簽子手上船查騐一商船進出於未逾指定之界限以前須報關遵騐所有客貨須在 
 
 

Page 2

 
 
指定之處所上下遵騐內海以內應定有華船停泊處所進出各船分別等候開艙曁放洋准單方可駛離停泊之處　　上下貨物須領有上下各准單並照條約稅則完淸各稅惟澳門土產出口曁由外國口岸運進之貨與本地民人日用食物此數類無庸納稅倘有已運進口免稅之貨復欲運貨赴內地無論由海陸各路運出應卽補納進口稅項一洋土各藥或於進口時先納稅釐或於出關棧時完納均可俟完清後發給印花貼於包裹或球面之上惟澳門本地合用之洋土各藥須每年議有定數不得逾額俟月底核其實用多寡照繕存票發還一應由澳門理船廳借小船若十隻以便載簽子手等赴進出各船查騐此外仍可由關自備需用之船自行辦理日行事件一內海以內防私緝捕各事宜　由稅務司與澳門官憲會議辦法並訂明每月由關備撥經費若干一面山澳憲特派水師官一員隨同稅務司妥辦一切一澳門所轄水陸地方如何防緝走私應由澳官擬議節略會同稅務司定辦共附近一帶地方如何防範應由稅務司擬議節略會同澳官定辦實得相助之益與地主之權無碍一澳門設關後其舊設之馬溜州前山各征稅之廠應卽一律　辦惟有防緝走私　征稅課各分卡仍由中國自行派辦一此次所定辦法應與光緒十三年所定條約一併施行其澳門就近會商日行事件之關章由澳門官憲會同稅務司酌定可作爲試辦之章隨時隨勢斟酌增攺以期妥善不致此舉與日後情形有未詳盡之處 
[留漕養兵]  
　　聞之京師　人云京旗練兵業已挑選足額惟所需餉米甚多一時無從采購現經督辦袁鐵一大臣奏准截留南省漕米一萬石由塘沽火車裝運至保以餉此種兵丁 
[津議裁軍]  
　　聞之天津人云日前天津鎭總兵吳鎮軍接奉直總督袁慰庭宮保札文飭裁各營軍士遵卽出示曉諭曰照得現蒙督憲袁照飭內開照得本大臣疉奉諭　飭令裁汰制兵防勇節省虛耗之餉另練有用之兵等因上年創練常備軍一鎭餉需緊要業將淮練各軍防勇分別酌裁其綠營制兵尤爲虛耗亟應察看各屬地方情形認眞裁汰俾可騰出餉項藉備新軍天津左右二營城守一營葛沽一營卽悉數裁撤各外汛應就現在兵數各裁五成統限本年六月照前一律裁齊　支餉項卽放至六月底爲止妥爲遣散毋任滋事於光緒二十九年閏五月初七日具奏本月十　日差弁齎回原摺奉硃批兵部知道欽此合行恭錄照飭到該鎭卽便飭遵查照等因蒙此業經轉行各營遵照妥爲遣散在案茲委員由藩庫領到本年連閏夏季官兵俸餉銀兩一俟准到道庫據發卽行定期當堂按各散放除分行遵照外合亟出示曉諭爲此示仰該左右城守葛沽等營兵丁一體遵照屆期關放夏餉卽行一律遣散各改生業不准逗留在此滋生事端臻千罪戾各宜凛遵毋違特示 
[伊犂將軍馬奏設學堂並派學生出洋肄業程]  
　　一立學綱目擬因地制宜也查伊犁僻處西陲文教不講軍民繁雜有滿漢蒙哈纒回之分密邇俄鄰尤多交涉自光緒八年收還以後求　能於各種又字語言全行通識者實無幾人是以此次立學有必須仿照內地各學章程變通辦理者擬於各營義學學生內挑選清漢文義通順者十人咨送俄國肄業另選兩滿營四愛曼聰頴子弟年過十五歲曾讀漬漢小學及四子書者四十人入堂兼習以期儲材備用一出洋回國且甄　　用也查現在中俄交涉事繁熟習洋務情形人少初年擬由兩滿營內挑選文理通順子弟十人按名發給川資膏火送赴俄國學堂肄業定　三年卒業須將俄國語言文字學習精通採訪俄國風土人情輿地算法如能兼習英法德美諸國文字者更爲優等三年之後去高向上或願　留學習一年或願分赴各國遊學增長功業者臨時加給盤費第一班回堂後再選本堂生四年卒業之考列超　挑派十人作　第二班出洋以後按班挑派其由俄回國者考騐功業果能出衆事體果能明逹或選充本堂教習或請補防驍等官兼派中俄局提調繙譯等項差吏補缺　豐明洋學熟習破格錄用以期䇿勵庶人皆奮學易得成材一教習員役宜酌定額數也查本堂學生擬定四十人功課擬分四項現在本地教習卽難得各種文義全通之人內地延請語音又多不合現擬分設清文教習兩人漢文教習兩人蒙文教習一人回文教習一人卽由各營人員及投効人員內詳加考騐擇其品學素優能兼通兩種文字者入堂教習設總理堂事官一員總理全堂事務副總理官一員一監督堂規每日稽查功課並經理月考年考登記分數一專司全堂出入欵項存發書籍照料什物書識一名貼寫一名値日丁役十名廚丁二名火夫名更夫一名掃夫一名門丁二名以備差遣之用一學生功課宜循序漸進也查此次挑選義學子弟入學智愚不一各項教習先宜量其資質分別教授所有修身字課習學讀經史學輿地算學體操諸階級均按頒發蒙學堂章程分年定課外每日分定時刻由漢文教習專漢文淸蒙回文各教習各專授以清蒙回文並講求洋文字母掽法及清蒙連字之法繙譯文字學習語言務期融會貫通毋事貪多務得一積分之法現擬分別日考月考年考每日由各教習訂立考課簿於背誦講解時考騐功課每生名下注明分數間三日比較一次隨時戒勉每月月考一次由總理堂事官人堂考驗一二年內大建月從二十八日起小建月從二十七日起以二日分考所習各課以一百分爲合格三四年內大建月從二十七日起小建月從二十六日起以三日分考所習各課以一百四十分爲合格將各生分數及日考簿比較及分數者分列等第給奬如三次不及分數者戒飭考畢准令回家休息一日每年年考一次自臘月初十日停學開考分五日考畢亦照積分之法比較等第及分數者奬賞從優五日考畢散學回家度歲三考之外每年不拘時分仍由奴才調齊各生堂考一次以昭覈實一勸懲諸生宜明定賞罰也查選生入學原爲培植人材各生年幼無知全賴父兄朂勉考騐各生除每月月考超等五名每名賞銀一兩特等十名每名賞銀八錢一等十名每名賞銀五錢年考超等十名每名賞銀四兩特等十名每名賞銀三兩一等十名每名賞銀一兩五錢外如堂　查有資質聰敏用功勤奮者除分別等第捐資奬賞外仍飭營務處記名挑補甲缺錢糧以爲將夾出身之階如有始勤終惰者仍行革退倘有父兄縱容偷閒廢學肆行犯規希圖革退者一經查出卽將縱容之父兄官則記過革差兵則罰停錢糧庶免姑息而冀交相勸勉章程未畢明日續登 
[馳勘藥廠]  
　　松江采訪友人云江南提督李壽亭軍門回轅後原擬本月二十二日秉節赴吳淞獅子林防次詎料十九日接澄江電報知十六日江陰火藥廠忽然火起焚燬無烟火藥延及洋藥庫以致四圍廠屋均被震坍未幾又接省中來電謂管理火藥廠之章鎮軍已因此由兩江督督憲魏午帥撤差軍門因迅派得力差弁馳赴滬瀆偵探一切情形旋定於二十一日清晨馳往吳淞防營折赴江陰悉心勘視然後溯江詣白下謁見午帥勾當要公 
[懲一儆白]  
　　聞之廣西友人云粵督岑雲帥督師西征查知廣西大湼江駐防哨弁周連新種種不法情形勃然大怒立命以軍法從事猶恐此外各營難保不有此等情弊因卽嚴札通飭曰照得國家歲　巨餉豢養營兵原欲其保衛閭閻緝除匪類無如近來東西兩省營務廢 
 
 

Page 3

 
 
弛紀律蕩然不肖弁兵非但不能衛民旦將從而擾民種種惡跡實較盜賊爲尤甚現本部堂查得大湼江駐防哨弁周連新迭次縱令勇西攔截婦女勒贖打單核其詐害良善之事實不可勝計業經本部堂提案訊明將哨弁及勇丁十八名一併正法梟首示衆復查各處防營痼疾之深幾如一律其類於周連新者不知凡幾不過事未發覺得以暫時漏網現若不將周連新一案通飭各營則凡作奸犯科者皆將以爲本部堂並無覺察共流毒民間恐將益無底止該統領管帶等稽察約束是其專責應卽將周連新等正法一事徧告所部弁兵使之有所儆戒若仍冥頑不靈到處擾害則是有意效尤除將滋事之弁兵按照周連新等之例正法外並將該統領管帶等分別有無縱使情事嚴行懲處本部堂言出法隨該員弁役人等其勿以身試法致悔噬臍除分行外合亟札飭爲此札仰該營卽便凛遵毋違此札 
[委迎使傳]  
　　福州訪事人云欽命會辦船政大臣魏季諸觀察自奉恩綸卽交卸湖北鐵路事宜入京陛見日前有電來閩謂旬日間當由京起程督憲因派弁往上海迎迓 
[皖臬履新]  
　　安慶訪事人云新任安徽臬憲濮紫泉廉訪由京陛辭秉節蒞省隨擇吉本月十五日接受關防屬下各官以次叩賀如禮 
[盜刼當鋪]  
　　寗波訪事人云本月十五日之夜鄞縣樣社地方某當鋪突來盜匪二十餘人明火執仗毀門而入刼去銀物爲數不貲事後報經縣主周少軒大令勘騐屬實飭差四出跴緝當晚有一盜被鄕人執送縣署大令研訊之下供認不諱遂賞給鄕人洋銀四十元將盜釘鐐收禁 
[蘇省官塲紀事]  
　　蘇州訪事人云靖江縣典只瑞少尉成經藩憲調補元和縣典史所遺靖江典史缺以候補未入流熊少尉飛請補已於本月十七日牌示矣○浙西鹽捕營統領杜雲秋觀察前經撫憲恩中丞飭赴南匯縣屬周浦等處剿辦梟匪近已勉強敷衍了事於本月十七日回省銷差○蘇省銅圓局前由大吏委陸太守桂星度地盤門內梅家橋附近興工建造近已粗具規模矣○江蘇候補道葛觀察德潤現蒙上憲飭知留省補用本月十五日詣各憲轅禀謝○無錫金匱二縣學宮年久頽靡近經縣主禀請上憲撥欵興修將次告竣本月十六日上憲委李子馨大令筠前往騐收○鎭江營參將吳參戎繼培鎮江營守備王守戎元均於本月十八日因公來省○本月十三日婁齊葑古門外釐卡委員朱少尹龍光因病逝世當經家人詣各憲轅禀報○撫轅牌示恭照光緒二十九年六月二十八日皇上萬壽聖節正值秋祭太廟齋戒期內應遵光緒三年欽奉懿旨於二十六日五鼓俱穿朝服齊赴萬壽宮行慶賀禮本月二十五日起至七月初一日止前後名三日均應穿蟒袍補褂掛朝珠 
[月湖泛碧]  
　　寗波訪事人云浙江甯波府屬大嵐山向爲盜匪嘯聚之所前經當道擬調緑營前營往駐其間以資保衛邇已布置整齊由某遊戎雇備民船將軍士載赴防次○甬北兇徒戴連星索詐行兇無惡不作近與某甲因事爭閙便持刀亂戳幸經巡捕拘獲解送勤署禀請縣主周少軒大令訊懲 
[懸賞緝盜]  
　　本年二月初三日本邑新科進士朱錫伯貢士壽彭家被賊行竊失去巨贓至今尙未破獲昨日縣主汪瑤庭大令發出賞格云前據三十保九圖地保陸仲嵩偕同家西朱福報稱二月初三夜被竊賊撬門進內竊去洋銀衣飾臨行行兇拒傷家人報請勘緝等情當經會營詣屬實勒限嚴緝迄今未獲除比捕勒緝外合行懸賞緝拿無論軍民人等如能拿獲全案竊犯者賞洋銀一百元僅獲首犯者賞四十元知風報信因而拿獲者减半給發 
[移杳團董]  
　　本邑浦東一帶前因梟匪滋櫌經縣主汪瑤庭大令商諸各圖董籌辦團防前日忽有自稱董事之莊某具禀到縣聲稱已在爛泥渡附近抽丁辦團請爲核示大令閱得所舉各董中從無莊姓其人不勝駭異除嚴詞批斥外復移請浦東保甲總巡謝岳松明府就近查明實在情由以憑核辦 
[上海縣署瑣案]  
　　開髦兒戲館之鴇婦李銀珠卽大脚銀珠前投英美租界公堂控王長氏誘拐伊家女伶小紅等情讞員孫建臣直剌派差移送到縣前晚縣主汪瑤庭大令升堂研訊銀珠未到王張氏供本年四月小婦人由蘇州來滬僑居表弟張阿福家阿福前將伊女小紅押與銀珠學習潬唱收過洋銀五十元近已期滿備價向贖銀珠堅執不肯聲稱此女學技已成可以登臺演劇勒索洋銀二百元阿福無奈如數措齊銀珠故意作難別生狡計驀將小紅藏匿誣指小婦人所拐串同　探欲扭小婦人至捕房然小婦人從未到過伊家尙求明察大令著交官媒看管候提銀珠到案訊核○某國商人在本邑二十五保十三圖境內永遠承租地一方將次起造房屋近被人時將泥刨竊報由本管總領事函請大令提究大令准之飭提地保陳榮發研訊陳保禀稱前年開濬陸家浜時曾將淤泥堆積彼處地上是以此地獨高於他處日前滬軍營勇修蓋營房將泥挑取數擔小的聞之急往勸阻營勇遂卽中止大令著將被挖處塡平禀候派差查明然後照復領事○李清和迭次犯竊經捕役解請大令訊供前晚提案覆訊判發改過局管押一年○徐阿三專在徐家匯一帶向人索詐行兇經大令拘案訊責管押前晚飭帶至案略　數語送押改過局八月期滿之後再行核辦 
[上海巡局紀事]  
　　前日滬南江西會館司事陳西園家被偷兒陳德竊去棉被一條衣服數件適爲西園所見扭解二十三七鋪巡防局局員韓仲甫二尹研訊之下陳德認竊不諱遂判責二百板贓給西園具領○項長炳家失去幼女一口疑比鄰夏周氏誘匿遂扭控二十三七鋪巡防局局員韓二尹研訊之下氏堅不供認因交房主沈全福保去帮同找尋○日前有人刨取王家馬頭蔡陽弄後義塚之泥雇工裝至某處保甲總巡朱森庭明府查知飭拘獲運泥車夫數人研訊之下限令二十三鋪地甲錢德交出刨泥工頭某甲昨日錢甲在永盛馬頭拘獲甲卽朱榮鄕解至二十三七鋪巡防局局員韓二尹以事關掘塜重情未便貿然訊理著移送保甲總巡局請明府訊懲明府查得地甲夥王四干預其事諭令錢交王質對 
[來信照登]  
　　頃聞貴報載京師施家胡同火警一節肇釁之家係義善源號云云殊屬傳聞失實竊思敝號自閏五月二十七日接敝京號來電及以後來信並有友人由京到申詳詢顚末皆云寶隆源爐房起火以致延燒且敝京號此日並未打牌敝號所聞最爲確實如貴報所紀亦無關輕重本可置諸不論不議之條特貴報向來實事求是斷不肯稍涉虛浮今所紀如此想係訪事人未及周知致類捕風捉影恐於貴報素來確實聲名不無有碍用特函請再行細探據實更正是幸[  上海義善源頓首]  
 
 

Page 4

 
 
請觀杜弊新法近有匪徒串通信局送信劣夥暗將假藥冐充回件欺騙遠人惟托親友代辦或交郵政局匯寄方安 
小人貪利假藥仿冐明雖絶跡暗實難防不杜其弊非惟損我招牌殊辜買客雅意本藥房爲此將舊存之大小仿單發票藥水瓶一槪棄而不用更換新式此後但觀各物新舊卽别其藥眞假惟賜顧鑒之○一裝戒烟溥濟水及燕窩玉液之瓶自六月起卽換外洋新製瓶底鑄就上海括打藥房六字無此六字卽假一元二元瓶皆然五元十元瓶則否○　溥濟水仿單向印宋體鉛字今改楷書石印字數較多舊仿單雖有積存已一年不用○一發票向用一色硃印現改綠邊紅心上有西文招牌下有經理人所籤西字姓名眞僞最爲易辨○一增印詹萬雲先生新撰勸戒洋烟詩六十首不論賜顧多少皆有附送如喜閲亦可多索以廣流傳　　 
[古今第一婦科續容易降生丹]  
京都天寳齋○婦科種子仙丹○馳名靈騐非凡○鋪分上海二馬路中市西鼎新里石庫門内交易○僞藥騙欺○罪我惟天 
夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衛或體虚盜汗不止或血枯面黃肌瘦及白帶淋漓胸腹賬悶五臟虚損子宫寒冷動情卽洩受而復出等症此皆體虚血虧所致故種子之難所由來也此凡係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精旺血固本調經濟陰壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科这聖藥種子之仙丹每料一觔價洋八元半料四元閨女孀婦服此恐產無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○貴商函講郵資自給○近多假冐愼之切切　京都天寳齋啓 
[包愈内外痔瘡立見竒功]  
廣東陳恒德堂始創熊胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋凡患痔瘡之症雖風濕燥熱四　受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根 
之仙丹也如重者宜服正號其功更捷每合正號二元副號一元○假冐甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
[狗寳]  
專治噎　反胃神藥○新昌人參號發兑遷移英租界六馬路仁濟善堂斜對門老仁壽里内第三家高大石庫門問存濟堂亦知信力自給 
大凡功歸於專其效非凡狗寳爲專治噎膈反胃聖藥輙用二三分奇功立見無論極重縱滴水不進者只須六七分足彀除根誠至寳焉業已馳名毋庸細述每分價洋兩元無扣 
[有此靈藥何患白濁腫痛]  
廣東宏仁堂秘製眞正珍珠琥珀立止五淋白濁丸此丸專治淋濁三日包愈屢試屢騐神無比 
本堂家藏三日包愈白濁一方巳歷世代丸内不惜工本重用眞正珍珠琥珀調元等味爲君佐以除熱利便止痛淸濁紗品無論遠年初起赤白淋濁或因宿娼之後濕熱藴積或因行房過久忍精不洩或因腎虚精滑溺中帶濁以致小便艱難痛而且腫諸醫朿手百藥無功但服此丹二三錢立刻消腫止痛開竅利便解毒淸火袪熱去濕一切淋濁立服立愈愈後非但永不再發且喜培元固本大益身體重者三瓶輕服一瓶包愈如不見信試當淋濁大發之時小便痛如刀割玉莖脹腫欲裂一服此丹卽能小便如常毫無痛苦自知此丹神妙不測實爲專治淋濁之第一聖藥每瓶二元小瓶一元專治毒門犀黃八寳化毒丹大瓶四元小瓶二元　廣東宏仁堂鋪分上海丹桂戲園南首朝西轉灣正豐街中市便是函購送書憑以防假冒 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月初五日兵部太常寺太僕寺正白旗値日無引見馮汝　謝交軍機處存記恩召見軍機○初六日刑部都察院大理寺正紅旗値日都察院引見七員太常寺八員提督衙門四員正黃蒙五員廂紅滿二十員正藍滿十三員兩翼二十三員　善假滿請安景遭謝免其賠繳盈餘銀兩恩　貝子續假五日桂公續假十日召見軍機及榮慶○初七日工部鴻臚寺廂　旗　日無引見莊王煕貝勒各續假五日裕德請假五日召見軍機本日巳亥皇太后皇上升仁壽殿日本國使臣內田康哉　領海軍少將瓜生外吉等覲見○初八日內務府國子監廂紅旗値日無引見新授河南藩司瑞良謝恩紹昌謝授左丞恩雷補同謝授右參議恩內務府奏派致祭龍神祠派出恩公召見軍機及瑞良皇太后皇上於明日辦事召見後由頤和園壋宮至奉先殿壽皇殿行禮畢至建福宮聖容前行禮畢還頤和園駐蹕 
[嚴防隱弊]  
　　聞之天津友人云日前直總督北洋大臣袁慰庭宮保札行所屬各府州縣曰爲札飭事據北洋常備軍參謀營務處言道敦源詳稱竊職道風聞各州縣奉文查緝逃兵簽派差役類皆任便塡寫並未指各點派以致奉票人數過多而吏役之滋事者迭見者　　　兵回籍與盜賊有異似無須簽派多人轉滋擾累此後後擬請每緝逃兵一名只准指派一二名並不准倩人代往以示限制而杜流弊又各州縣有因緝拿逃兵闔村歛錢花費甚至開按畝攤派之風者殊屬不成事體以後如再有借緝拿逃兵巧立名目藉端斂錢情事倘查出或被告發失察之印官卽行撤參受賄舞弊之人應予嚴懲又此次散放贍餉各員回省面稱各屬目兵之家屬因優免差徭控告地保等不遵辦理者爲最多凝飭申明定章實力舉辦查明禀覆以昭核實職道係爲預防隱弊起見是否有當詳請通飭各屬一體遵照等情到本大臣據詳已悉候分行各府直隸州嚴飭所屬一體遵照繳印發外合行札飭札到卽便轉飭所屬一體遵照此札 
[閩省官塲紀事]  
　　福州訪事人云日前鎭閩將軍兼閩浙總督崇右庭留守牌示曰照得浙江鎭海營叅將員缺查有閩浙水師補用叅將何祥麟堪以奏補又漳州左營守備員缺查有陸路世職雲騎尉候補守備張紀楨堪以奏請補授又桐山游擊篆務查有標下補用游擊薩臚芳堪以委署○藩憲周方伯牌示照得汀州同知陶濟福永安縣知縣蔡新第建陽縣知縣俞秉焜均奉調入簾所遺員缺查有試用同知沈兆極堪以代理汀州同知大挑知縣張于漢堪以代理永安縣分缺先用知縣金秉琮堪以代理建陽縣又委署屏南縣知縣李廷璜病故以輪委知縣韓沐之署理壽寗縣知縣金文藻病故遺缺以輪委知縣舒鈞署理 
[黃陵夕照]  
　　宜昌訪事人云此間自本月初六七日以來江水陡漲一丈有奇或謂因四川夔州府屬奉節縣境內起蛟所致未知確否○東湖縣熊峻閣大令深明醫理創設醫院考取醫生遇有報名投考者必面加討論優者獎之其次朂令勤學荒謬者懲之以是歧黃一業亦頗賴以整頓有楊者曾有漢口武昌等處藉醫術欺人至此貿然投縣署自炫其能大令略以醫理詰之楊對以城內醫金若于輿金若干城　倍之大令笑曰本縣所問者係醫理爾所言者係醫利所答非所問荒謬可知且爾之行醫所以濟人也今所索如此之奢貧民力不能供勢將坐視其死而不救乎隨卽飭差攆逐出署聞者羞之 
[雲間近事]  
　　松江訪事人云華婁小學堂近已節置妥貼由華亭縣陳仲陶婁縣屈吉士兩大令會銜招考定於本月二十日就校士館扃門考試以定去留○南鄕亭林鎭有土棍名阿培者前以恣情論詐經華亭縣陳仲陶大令獲案訊明枷號普照寺門外日前忽將枷去其半偃臥廊下適爲大令所見勃然大怒回署後立傳地保帶案嚴詰隨命換用頭號巨枷兩端貫以鐵條加鎖其上仍發原處不衆 
[浦東總巡局紀事]  
　　上月某日前二十三七鋪巡防局員徐錫臣二尹公館中失去婢女一口因函致浦東保甲總巡局請飭捕跴緝前日由捕緝獲拐匪季阿海連婢女送案總巡謝岳松明府研訊之下判責季三百板枷號三天婢女給二尹家丁具領○陳朱氏投保甲總巡局控兒子陳長和違忤兇橫等情總巡謝岳松明府研訊之下諭令陳當堂向其母服禮取具改過切結諭以如再違犯嚴懲不貸○江北某邑人陸四陸二同赴保甲局總巡局控楊家渡工頭喬某積欠工資洋銀元等情總巡謝岳松明府准之飭差傳喬究斷 
[馬路工程局紀事]  
　　本邑南市馬路工程局總辦翁子文太守以路中垃圾向經雇有打掃夫役　運浦東六里橋堆積空地上盈盈一水轉運維艱爰向董家渡天主堂商借南馬頭元益米棧後空地作爲堆存垃圾之所堂中人允之昨日太守已飭水巡捕會同船牙前往騐明禀復核奪矣 
[英美租界公堂瑣案]  
　　機器紡績局工人周彩新在李陳氏家借一榻之地以資棲息並寄食焉氏有女阿二年如花信尙未適人前晚周忽糾人劫去另租房屋完姻其毋情急投報捕房捕頭令包探李四春一併拘送至案襄讞委員魏蒓塢大令商之美總領事署白繙譯官飭分別押候過堂訊辦○日前英商瑪立孫葛來登控徐子靜湯癸生爭地一案經讞員孫建臣直剌傳訊未結昨日包探徐榮珊禀稱奉傳徐湯　不到案據云已延某律師主控未知眞僞如何大令著攺傳爲提務獲訊奪○積竊王阿三行竊黃炳堂家衣物報由包探張全林拘獲解案大令判責三百板逐出租界○偷兒陳雲忠行竊吳道壽家衣物報由包探陸阿四拘案請究大令判責二百板○王生財行竊陳泰昌衣物由包探倪順泉獲案請究大令判責三百板陸朝富行竊麥蘭生家雕翎扇一柄報由包探劉阿炳獲案請究大令判責一百板○曹坤連潛入福順洋行竊取馬鬃一束報由包探趙銀河獲案請究大令判責三百板○偷兒周震起不知在何處竊取夏布蚊帳一頂由一百三十四號巡捕拘獲交包探竇如海解案大令判責一百板 
[法租界捕房瑣案]  
　　工部局工人田阿根前因尅减馬料營私自肥解經讞員魏蒓塢大令訊明判罰洋銀七元五角押令如數措繳昨日提案復訊田供小的實苦無力以致延宕至今惟工部局內尙應得工資洋銀七元可否求恩移抵罰欵大令著押候查明所供是否實情然後核奪○偷兒楊生福行竊某姓家烟袋一枝報經包探解請大令訊供著重責一百板○竊賊陳品二潛至江天輪船上行竊某客所携衣物經包探查獲解由大令訊明著重責四百板○竊賊楊雨生金阿來行竊某姓家衣服四十餘件首飾十餘事報經包探查悉已另在英界犯事管押捕房因禀請大令移提到案作日冋之研　楊供此案係金所竊小的實不與聞金認竊不諱幷稱除吊到各贓外餘被同黨阿四等人分去今已無從呈出大令判責四百板連楊送回英界捕房 
[美租界捕房紀事]  
　　昨日拐匪王阿三在虹口楊家灣設計騙誘江北人某姓家小孩二口被包探朱桂生拘入捕房捕頭令押候解送 
 
 

Page 10

 
 
公堂禀請讞員孫建臣直剌懲辦○前日傍晚馬夫王阿順在北河南路駕車𩙱駛適有小車夫李某載運物件迎面而來不及退讓致被撞斷車檔適爲某號巡街華捕所見將王拘入捕房　頭詢得事出無心令給修車費若干卽行釋出○昨日午前小工錢福仔等數人在百老匯路某小茶肆中爲葉子戯後不知因何起釁以致互毆被某號巡街華捕一併帶入捕房捕頭本擬押候解送公堂禀請究辦繼因錢等再四苦求始得從寛斥釋 
[德爲福基]  
　　頃承海昌朱君樹村樂助善捐洋三十元幷述緣起云日前被匪人種火焚去住屋兩間適尊甫靈柩停此室中幸先經用磚砌好未曾殃及夫浮厝之需用磚封固焉至　柩在堂初未聞有版築經營之事殆尊公生前好善故冥冥中若或使之歟拜受乞餘併此誌謝上海六馬路仁齊善堂董事嚴信厚楊廷杲　佩珍練作霖焦發昱施則敬劉芬謹咨 
[江西官報]  
　　統領續備前軍蔣廣棟九江一帶查哨來省候選道嚴開第由南京來江胡光煜由江南查訪礦釁程回孫宗華接辦牙釐局文案張懋功謝奏補德興縣行知典史鮑壽齡謝准補廣豐行知候補府阮貞　候補道黃心渠俱奉山東撫憲札委總辦山東工賑贑局捐務指分縣丞曾慶模劉際春俱禀到王濬道謝奏補武甯縣行知代吉永縣吳蘭頤缷事清理交代回沈乾元往樂平賀昌祺往新城陳祖瑩委廣豐俱辦統稅分局新選袁州府經吳　祿禀到指分巡檢饒翔　禀到准補南昌縣丞引曾詔永新縣丞王廷珍安福典史王錫疇湖口典史湯世偉均奉如覆館赴新任候補府　若潮調接課吏館提調指分典史周樹靑禀到前吏部主事陳三立拜會指分府經李瑩禀到 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
通判備齊欵項呈報開放日期隨時開放以清㢢源而消物議一兵餉錢米宜嚴察點放也察山海關旂營餉項及孤寡銀米每月每季領到後向由右司照數發給八旗佐領等官各由各旗發放各兵丁孤寡此中有無尅扣冐領等弊頗難稽察擬請嗣後歸右司總司嚴察點放庶均實惠而除弊混一政體宜歸一律也察山海關副都統兼轄永平府喜峯口冷口羅文峪等四處駐幼當此兵燹之後旗規不無廢弛請將嚴守關門察騐馬匹察點兵丁點名放餉巡街緝捕諸條斟酌添减由左司劄飭該四處照議認眞整頓辦理以歸一律 
[直隸總督袁奏爲已革守備抗不交印請旨懲處摺初一日]  
太子少保北洋大臣直總督臣袁世凱跪奏爲已革守備抗不交印請旨懲處恭摺仰祈聖鑒卑竊查洗馬林守備明立因上年十一月二十二日突來土匪游勇百餘人先赴守備署內索餉不得將其大堂槍械號衣內眷衣飾搶去並搶鋪房二十七家失物甚多該守備揑報巡邊規避處分臣於查覆宣化鎮總兵何乘鰲被叅案內將該守備奏奉諭旨革職轉行欽遵並因該革員調署宣化鎮城守營都司卽委儘先都司熊大發前往接署該革員語多不倫抗不交印由鎭派員再三開導該革員狀似瘋狂執迷不悟經臣飭據該鎭派員將該革員拿解進省一面追取印信交由熊大發接收任事伏查革員明立前在洗馬林汛地緝盜衛民是其專責乃匪至毫無防範衙署鋪衆任其飽掠遠颺已屬溺職揑報規避情節尤重僅予革職本屬從輕乃猶不知愧悔佯作瘋狀抗不交印　屬蔑視王章異常膽玩若不從嚴懲處恐有不肖營員皆將妄作妄爲於軍紀所關匪淺應請旨將已革洗馬林守備明立發往新疆効力贖罪以儆效尤理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
[江蘇巡撫恩奏攺設飛划右營片初一日]  
恩壽片再蘇曾留防太湖水師巡警七營分設長龍杉板原因巡緝盜匪駐護局卡之用第查杉板船身寬大在於洪流大澤之中運掉行駛較靈於緝捕自能得力若於河港水面狹窄處所實不及飛剗之迅捷靈便邇來鹽梟充斥該梟所駕半是小船出沒無常來去飄忽水師長龍杉板一遇匪船駛人港因船隻笨拙追捕不及往往致匪遠颺不徒勞而無功亦殊有失軍勢伏查前升任撫臣鹿傳霖會議添練飛划右營一營當經奏奉諭旨允准在案嗣以餉項無從籌備事卽中止方今庫欵支絀異常旣不克多添營勇而梟匪日漸鴟張何可任其鼠竄亟宜於原有留防水師變通盡利　大小船隻相輔而行互爲防紥藉收因地制宜因勢利導之效奴才詳加考察擬將留防巡警中營攺用飛划卽名爲飛划右營所有該營內長龍一號仍留爲管帶座船毋庸更攺其原有杉板二十三號悉數裁　攺作飛划三十六號杉板八號應配勇數悉照飛划左營章程核明訂定以歸一律約計以中營之餉抵支每月尙不敷銀五百三十兩零擬卽在軍需項下動支其造船經費即將舊有之船變價作抵如有不敷另行設法籌補務期撙節除飭廠派員分別承釘並俟攺定營制另將開支餉章咨部立案外理合會同兩江總督臣魏光燾附片陳明伏乞聖鑒謹奏奉硃批該部知道欽此 
[豫撫張奏查勘黃河兩岸河勢工程摺初一日]  
調補廣東巡撫河南巡撫兼管河工事務臣張人駿跪奏爲查勘黃河兩岸河勢工程情形督飭籌防大汛並回省日期恭摺仰祈　鑒事竊照黃河修守首重伏秋臣昨以庚伏將臨應卽周歴兩岸督飭道廳布置上防當將起程日期附片奏報在案拜摺後卽於閏五月十三日自省帶印赴工由下南沿隄西上歴中河鄭中而至上南取道滎澤渡河而北先至黃沁次抵衛祥下等廳通工履勘一周於本月十日南渡回省查得兩岸八廳工程以南岸上南廳爲通工道要之區該廳臨黃埽壩倍極繁多自滎澤汛九堡十一堡至鄭上汛頭堡並五六七八等堡大河節節南圈情形處處吃重幸連年增添石工鱗次拋築挑護甚爲得力未致猝生鉅險但新𦵶石壩石垛均須隨墊隨拋逐漸跟　始能穩固本年派辦之石雖已多於往年誠恐尙有不敷現飭辦石委　赶　　運以裕備防埽工亦飭廳營認眞嚴修務使足資抵禦盛漲鄭中廳經管鄭下中牟兩汛工叚本與上南相埒近因河勢循順情形稽輕惟鄭工大壩爲舊日金　中牟上汛三四堡係前年新生險工仍應加意籌防中河廳中牟下汛本係著名要工現在頭二三堡溜勢尙順而八堡坐　南防挑護不容稍疏下南廳祥符上汛十八九堡曁二十一二堡埽壩林立爲省垣保障最　緊要北岸黃沁廳唐郭汛攔黃埝溜勢趨注上交界挑頭二壩及七壩順壩一帶黃沁河汛官工各埽壩亦屬迎溜闕要衛糧廳陽武汛月石攔自上年秋汛生險之後大河雖未外移工程尙稱平穩封邱汛東西圈埝河勢亦順祥河廳祥符上汛十五六堡與下北廳祥符下汛頭二堡工叚毗連往往此平彼險現存自祥河之十六堡挑𢺞埽靠至下北之防堡挑斜各埽一帶溜勢較爲著重兩岸　壩各工自春汛廂拋以後因河水疉次陡長間有淘刷見墊者均經督　隨時加築高整八廳估辦歲修土工已據禀報完竣錐試均屬堅實尙無草率情弊隄頂存儲料石亦尙充足可資大汛修防現已時屇庚㐲河水漲落靡常工程夷險莫定臣惟有嚴督廳營實心實力認眞修守並飭奏總辦河工事宜試用道袁忠藜不時往來兩岸會同開　河北二道上下巡防相機䇿應務期瀾安工固士慰賔厪所有查　兩岸八廳河勢工程情形籌防大汛並臣回省日期各緣由理合𢚈摺具陳伏乞皇太后皇上聖鑒訓示謹奏奉硃批知道了欽此 
[署粵督德等奏選員請補知縣摺初二日]  
頭品頂戴新授漕運總督署理兩廣總督臣德壽調署廣東巡撫升署閩浙總督江西巡撫臣李興銳跪奏爲選員請補知縣恭　仰祈聖鑒　竊准吏部咨合浦縣知縣鄧倬堂准升連山綏猺同知所遺合浦縣缺准留外補文尾係坐光緒二十九年正月　二日發行按照限减半計至二月十六日限滿開缺二十一日接准部咨應歸二月分截鈌辦理是月分升調還知縣一項祇此一缺 
 
