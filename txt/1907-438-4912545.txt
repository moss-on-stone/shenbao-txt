# 1907 - 438 - 4912545

 

Page 1

 
 
   
 
 

Page 2

 
 
[宮門抄]  
　　十一月二十四日召見軍機左孝同論說 
[說彷彿]  
　　春夢破曉。霍然而醒。回憶夢中所經之境。歷歷如在目。此境也。無以名之。名之曰彷彿。 
　　此彷彿之境。以爲無也。則如接之矣。以爲有也。則毫末千里矣。介於虚實無有之聞。而終無可逹之一日。不獨夢境爲然也。推而至於國家之大。政治之重。亦無不有此現象。 
　　可愕生曰。天下之患。莫大於彷彿。而悖戾次之。何也。彷彿足以飾僞。彷彿足以亂眞。彷彿足以阻進步。彷彿足以尼人言。 
夫患。至足以飾僞亂眞阻進步尼人言。何患如之。故即此一患。已足窒我自强之機。使我國濡遲於腐敗朽　之途而不復進。終歸於自然淘汰之結果。而無俟他端。 
　　試舉我國之近事徵之。接於吾目而觸於吾耳者。在一般論者。莫不曰。此數年以求政治上非常之進步也。雖然由此進步之現象而研究之。果進步歟。抑彷彿有進步歟。令人不忍言。而亦令人不忍不言。 
由前。而遡之。預備立憲之旨。彷彿憲法之法源也。資政院之設立。彷彿議會之形式也。審判廳之試行彷彿司法之獨立也。目治局諮議局之建議。彷彿以自治權還之人民也。袁張相繼內用。彷彿滿漢之無畛域。也樞臣各抱私見。彷彿政黨之有派别也。嗚呼。可喜哉。我國近年以來之政界上。竟有所謂預備立憲之旨。資政院之設立。自治諮議局之建議。袁張之互入閣。樞臣之不苟同也。嗚呼。可懼哉。我國近年以來。所謂唯一之新政。足以爲政界之光明者。竟止於彷彿憲法之法源。彷彿議會之形式。彷彿司法之獨立。彷彿以自治權還之人民。彷彿滿漢之無畛域。彷彿政黨之有派别而已也。 
　　夫彷彿之一境。驟見之有足令人心醉志滿神怡。而頌之謳之游揚之贊歎之者。頌之謳之游揚之贊歎之不已日墜於離迷恍惚之中而不自。知此近年以來所以政治上致非常進步之譽也。即有識微之君子。爲之破其迷而指其失。彼常局者。亦和據其彷彿者。以與之抗。我國人民希望立。 
 
 
 

Page 3

 
 
　　憲之心返矣。　　不。或甚　不三　　。可愕生曰。天下之患。莫大於彷彿。而悖戾次之。彷彿之患奚以甚於悖戾耶。請竟其說。夫同時同地。兩物不能並容。此萬物自然之理也。業既彷彿有一物於此先入以爲之主。雖有眞焉者。日窺伺於四旁。亦無得而入焉。故曰彷彿足以飾僞。彷彿足以亂眞彷彿足以阻進步。彷彿足以尼人言也。而悖戾之患則異是。　　夫是非歸之兩極而已矣。向於是而爲。善向於非而爲惡。導其所向於非而不知追。是之謂悖戾。雖然。悖戾向於非之一極而進行。正不知其非之爲非也。一旦悟其所向之。非血幡然自改變。具疇昔之心。以向乎是之一極而進行。不憂目的之不能逹也。即其心終不變。而是非善惡之途。衆目� 
昭彰。無可諱飾。頑固執抝之徒。吾無責焉矣。獨怪假其名以袪其實竊。其貌以遺其眞。竭力模倣。以靳至於彷彿之一境。欲加以頑固執抝之名而無頑固執抝之可執言也。何則彼固日日倡言改革資政有院。審判有廳。自治諮議有局。或見於事實。或見於建議。政績非不炳然也。可愕生曰。國家之亡。往往不亡於仇視新政者。而亡於模倣新政者。孔子之惡鄉愿。豈得已哉。豈得已哉。 
　　不觀最近發表之煌煌天語乎。非不言宣布憲法也非不言採取輿論也。非不言開設議院也。而其歸朿則何如矣。可愕生曰。吾人心意中所最希望。之立憲特吾人心意中所搆成之理境也。一先哲陶靖節之桃源。西儒徳麻司摩兒之華嚴界加菩提之意加尼亞國也吾無以名之名之曰彷彿。 
專電 
[電一（北京）]  
　　盛宣懷現已慨任磋議拒欵日與袁世凱濮蘭德晤商英使仍未決議 
[電二）北京（]  
　　江浙代表自謁見慶邸後仍無頭緖在京路股大觀望 
[電三）北京（]  
　　唐紹儀不願撫蘇調停路事 
[電四（北京）]  
　　御史蔡金臺奏請回籍辦江西鐵路奉旨依議 
[電五）北京（]  
　　外部電致南北洋大臣有人赴飛獵濱會由部備給護照 
[電六）北京（]  
　　孫家鼐等進講經史今日起均免跪講 
[電七）北京（]  
　　國史館請撥常年費三萬兩奉旨依議 
[電八）南京（]  
　　江督端奏覆上海總工程局董被参事確係寃屈 
[電九）南京（]  
　　端督電奏請賞洋員濮擎瑪寳星已經允准� 
[電十（武昌）]  
　　趙督電覆政府稱袁樹勛現在江𡩋 
[電十一（廣西）]  
　　桂撫張鳴岐電告梁山匪勢日熾寄諭速勦 
路欵要聞 
[慶袁陸盛在部密商情形]  
　　十三日慶邸袁尙書邀同陸春江盛杏蓀同至外部密商路事已錄專電茲據外部友人來函稱是日下午兩鐘袁盛先後蒞止慶陸後到慶邸首發言謂現在江浙官紳紛爭拒欵人心固結異口同聲兩宮又屢屢諭詢意主轉圜鄙意無論英使如何堅執總須磋磨變通萬不得已或以此欵辦他處之路亦是變通兩全之法袁尚書云前日英使之言何嘗稍肯變通江浙之人既云草約可廢現在代表由南到京可帶同各代表往商英使成則更妙不成亦可令其略知前此萬不得已之苦衷盛則云總以大部主持爲正辦鄙人自奉詔之後即日力疾來京生死榮辱尙在所不惜豈肯稍自推諉實因既有借欵之議現欲將造路借欵分爲兩事此項借欵無論移作何處之用總須由部中擔任之故慶邸又云慈宮諭及王夔帥之言甚是或者即從部借部還之法入手亦是調停之計袁則云昨日在政務處會議時陳玉蒼之 
 
 

Page 4

 
 
　　言）未詳（亦是一法最後那中堂亦來署數人檢查案卷約一點餘鐘並約十七日仍在此會議遂散 
[湖廣會館歡迎代表大會]  
　　京函云十八日午後一點鐘南九省政商學各界假湖廣會館開歡迎江浙代表大會到者一千餘人有林炳南華石甫諸君先後演說大旨謂路存國存路亡國亡今日各省既爲協助願諸君堅持到底共結團體保路即所以保國銀公司不過一商人耳本與英政府無涉英政府既出而干預我國政府若不能設法挽回凡我同人當預籌和平抵制之法總期不辱國體不失主權爲上策云云聞者均拍手是日陸春江盛杏蓀二公亦均與會直至五點半鐘始散 
[江蘇鐵路協會致北京代表電]  
　　北京潘家河沿江浙代表公鑒公等入都兩省訖命喁喁北望夙夜馳依兩日無耗焦急萬狀乞迅示 
[浙路公司湯總理致諸暨勸學所電]  
　　諸暨勸學所吳澂老鑒英監督會何敎士對于路事煞具熱心前函公司不直勒借深明公理現聞土人與有口舌涓涓江河既貽地方之巨憂亦關國民之程度乞聯合正紳切實喩勸公司並電請府縣保護矣濳梗 
[蘇路公司接認股函電]  
　　）川沙女士姜鈫函（奉慈命節省衣飾匲資再擬勉認零票九十股連前認十股共湊滿百股即託順元莊匯繳所有股票姓名應請俟妥繳結後再乞尊册塡明川沙顧鈫麟分作廿股票五紙）平望鎭商學界函（敝鎭十八日開拒欵集股會由翁君季虎發起兼任收股事務認定股數錄左商務分會認二百股又認招七百股藝英學堂認一百股勵志學堂認一百股愛國女校認一百股黃頌玉認招四十股（地商保路公會函）十八日在萬家春開議由發起人先行認定二萬股以資提倡發起人吳志和顧鳳山祟明外沙商會施少嚴函十八日開會商界認四千餘股學界擔任四百六十股連日續認約共有五千股洙（陽敎育會程𣘢電養開保路會當集一千八百股續集再布（横扇鎭拒欵會函）敝鎭於十五日開會共集另股一百五十股 
[松屬路股會第一次認股實數清單]  
　　南匯總公所集議各鄉分認一萬四千六百股南滙積穀轉息每年約二百股南匯縣學堂敎員學生五百股南匯惠南師範敎員學生二百五十股華婁懇親會同人二千五百股浦東中學一千一百二十四股葉榭集股保路會三百股青浦頼嵩蘭君自認一千股浦東同人會經招一千九百三十二股大團惠東女學職員學生校役一百二十股青浦蘇路集股會二千餘股召樓奚挺筠君一百股南橋保路會一千數百股奉賢集股會二千四百十五股召樓廣智學校七百股松江夏昕蕖君認招一千股張堰拒欵會一千八百股泰日橋商學界二百股蕭塘鎭二百四十股奉賢開泰學堂二百股泰日橋農界二十股新塲集股會五千股珠溪集股會五千七百二十股珠溪體育會六百三十七股周浦同仁學校一百股金山集股會三千三百餘股金山縣蔣大令自認及招一千股上海閘北小學堂認招一千股上海內地救火會同人三千股上海陸松侯君認招二千股葉榭商會續招四百股周浦總會葛靜研自認及招四百股華婁集股保路會經招八千零九十股三墩集股會六百餘股青浦鶴溪學堂沈笑春君經招一千股青浦競新學堂經招一千股金匯橋礪金學堂一百股奉賢集股會續招八百九十股松隱集股保路會二千股奉賢青村港吳鏡清自認經招三百五十股奉賢東鄉宋竹如君一百十股奉賢震東學堂職員學生及經勸八百股上海水木工業公所開會一萬三千餘股上海醫學研究所同人二千零五十七股魯家匯觀濤學堂二百股金山路股會續招一千七百股川沙商會八百股中等商業學堂職員學生二千股上海務本女塾職員學生一千股上海吳懐疚君經招一千股上海振華堂洋布公所二千股上海祁冕君經招二千股上海敬業養正東明輔强梅溪兵工西城十學堂一千股上海勸學所先認經招一千股金山張堰路股會續招五百三十股青浦穌路集股會續招二千九百二十七股以上實數十萬零二千九百十二股均以函件爲憑未報者概不列入嗣有續報再行通告 
[龍游培坤女校開會]  
　　浙江龍游縣培坤女校十二日開女國民拒欵會女賓到者約二百餘人首由程韶如女士宣布宗旨次由杜鐵珊女士及杜清泉郭子良黃美哉葉格章汪子川吳子培諸君相繼演說聞者感動計集浙江路股二千餘元翌日即赴杭州總會報告 
緊要新聞 
[惲學士請廢福公司礦約北京]  
　　十七日翰林院侍讀學士惲毓鼎封奏現在鄰邦逼處爭股鉅資於各省蓋以路礦所到之處即以後權力所到之處不可不愼於前晉省礦務與福公司所訂原係草約理應可廢請飭外務部及丁寳銓堅執到底勿稍鬆懈致貽後患云云當日奉旨外務部知道）山（ 
[議訂西貢北圻河內領事權限北京]  
　　巡視華僑大臣楊士琦電奏西貢北圻河內等處急應添設領事一事已錄本報專電茲聞北事經外務部與駐京法使熟商法使亦已應允但應訂章程權限各節屢商未洽故遲遲未曾發表）影（ 
[肅邸面受申飭北京]  
　　肅邸昨日召見時慈宮因地方自治至今尙未試辦大加申斥旋諭云近來各御史疊奏警部人員良莠不齊內外廳所用之人竟有出身微賤冒稱官職而得差使者爾到部已數 
 
 

Page 5

 
 
月何以一無所聞豈有心廻護耶倘經發覺决不爲爾寛貸云云肅邸唯唯碰頭而退)影( 
[政務處駁覆請開國會北京]  
　　都察院代遞舉人蕭鶴祥請開國會摺茲經會議政務處覆奏略謂查閱原呈謂國會之開爲立憲之本持論非不甚善惟兩議院制度必須審時度勢以冀次第推行臣等前於議覆都御史陸寳忠給事中忠廉等摺內已詳言之今資政院既經議設實爲議院之基礎並非貴族之更名並令各省酌開董事議事會以辦理地方自治應俟議事會董事會辦有成效再行議開國會庶免欲速不逹之弊所有該舉人請開國會之處應暫母庸置議十一日奉旨依議(望) 
[軍機處抄交應議要摺北京]  
　　十六日由軍機處抄交會議政務處應議要摺二件一係陜甘總督升允遵議青海建省事宜擬請先行試墾以資保衛而立初基一係鎭守密雲等處副都統徳麟遵籌旂丁生計預培將來自立之基所需欵項請旨飭部撥借聞此兩摺內容均極詳實俟探得續錄）寅（ 
[岑雲帥電請勦滅桂匪北京]  
　　岑春煊致軍機處代奏電云天寒病未復元不克來京至桂匪無論得手與否仍須竭力痛勦務絶根株向來聚則爲匪散則爲民肅清本非易事一除意剿滅别無他法云云當將原電譯呈御鑒奉旨著張鳴岐遵照岑春煊電奏辦理）忠（ 
[粤東西江緝捕聞題]  
[報界同業之大集議]  
　　十八日粤垣報界以粤省風潮惟西江捕權爲甚特邀集同業假座廣州總商會集議到者三十餘人主席爲朱雲表君是日議案錄下（第一條）一擬分别尋常特别會議其尋常會議即照向來每月叙會辦法假座酒樓如遇有地方公益公害之事關係重要者及其事關於報界全體者應開特别會議届時另假座何處公地以便研究其欵項應如何籌備請公定衆議如爲地方公益事暫借總商會爲會所除七期外均可借用每次費用月底統算標明由商會列單按報攤派（第二條）省垣同業共若干間輪流值理擬每月以一間或兩間爲值理下年值理先於上年派定尋常會議照舊定爲一次如有要事無論同業何人發起應由值月刊派傳單週知同業所有招待支應等事均由值月辦理如何請公定衆議省垣同業各報每月輪次值理每月以二間接辦仍照開報先後爲次序所有應議事件先由值理刊發傳單其支應各件均歸司理現應輪值安雅嶺海爲首班其餘挨次輪值（第三條）今日既定同業圑體辦法即開第一次特别會議緣西江捕權爲令日最大問題學商各界均集議辦法或提倡文明對待或議設郵船社會或議辦四鄉巡警及自治局均不爲無見報館爲輿論之母應如何極力發揮以盡天職之處請公定衆議西江捕權爲今日最大問題應將英人干涉捕權違背公法種種警告政府以期設法挽回并函催商船公會先將各小輪改復龍旗如有疑難公衆極力維持原函錄後致輪船商會函公啟者貴會改掛龍旗經有成議臘月初一爲期已近我報界同人實深仰望如有疑難之處請貴會速開會議届時同人定當親臨共商辦法以底至善專此函請時祉報界同業公啟粤商自治會第十期會議傳單西江緝捕昨經督憲訂章分段徧布水軍嚴密巡緝查內河匪黨巢穴多在沿岸村莊祇設水軍猶是治標之法前第八期會議四鄉巡警章程派員分佈據回稱沿江商民莫不拭目以俟祇以地方文武未能切實提倡是以猝難舉辦茲定期廿一日開大會議并禀請督憲速辦水師派員驗船及通飭勒限舉辦四鄉巡警各禀稿務請紳商學界踴躍蒞會爲禱 
[陳基建傳案申斥]  
　　外部以粤商第四次電文有禍患之來大部實製造之等語某尙書閱之忽然大怒謂偶辦一事尙未了結紳民輒發電詰青成何事體特電飭張督將領銜之人陳基建等嚴拿究辦張安帥接部電後不以拿辦爲然僅札行南海縣將陳基建等傳案申飭以了此事嘉應士紳電請驅逐温佐才嘉應士紳以温佐才身居司道竟電請當道放棄西江捕權不知是何居心除先行函電詰問外並發電各處請協力驅逐出籍茲將電文錄左廣州分送督憲張粤漢鐵路商會國權挽救會均鑒温道灝電部請棄捕權賣國口州人不認請協力驅逐出籍嘉應紳商學同叩 
[南墓鎭梟匪刦營蘇州]  
　　震澤數境南墓鎭地方於二十日突來梟船十餘號匪約二三百人暗襲防營搶劫軍械並鎗斃兵勇一人擄去民船數艘營兵數名該處團防因寡不敵衆一任若輩騷擾現該營某弁亦查無下落想已爲梟黨擄去事後該鎭紳商兩界即飛禀省憲請兵嚴剿刻省中已派歐陽統領督率師船兵弁前往緝捕矣）齊（ 
[西報電傳山東亂耗]  
　　二十四日文滙報得濟南電云山東南方兗州府及泝府山中盗匪爲亂大刀會亦乘時繼起聞此亂係排外而且排滿者已頒廷旨嚴飭吳撫立即剿滅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
奏摺 
[政務處奏覆黑撫程德全奏臚陳管見摺]  
奏爲遵旨會議恭摺仰祈聖鑒事八月十一日准軍機處鈔交暫署黑龍江巡撫程德全奏臚陳管見一摺附片三件奉硃批會議政務處議奏片三件併發欽此臣等詳閱原奏分條臚列而歸重於辦理之次第誠至當不易之論唯其中有業經通得者有無庸置議者謹爲我皇太后皇上一一陳之如原奏內稱府縣宜開議會以備國會擴張調查國內習慣以資採用實行憲政以化滿漢界限速設憲政研究所俾資講求各節均爲近時急務然業經先後明奉諭旨於各省設立諮議調查等局並飭下在京各部院在外各督撫迅即將君主立憲國政體督率所屬各員分班切實研究等因在案又原奏謂政府必負責任以合立憲制度一節立憲制度中國尙未釐定應俟憲政館編定法規後方可次第施行又原奏請於各學堂普通學科添課法制一節查京師大學堂預備科及中學堂課程本有法制一門現並奏設法律學堂法政學堂考取學生專門肄習蓋必中學稍有限柢而後能深通法律之意也若於甫習普通之時遽令兼習法制非惟日不暇給必且勞而無功又原奏請法行自近以動天下觀瞻一節謂日本皇室經費以次其支費皆有定額我皇太后皇上慨念時艱宮中用度均已節省每年各處解交內務府之欵皆有定額本無難宣示至京外財政紛如未能畫一誠有如該署撫所陳者現已奉旨開辦統計局將來調查詳確通盤籌畫再行妥訂辦法奏請實行以上各節均請母庸置議惟所稱分别緩急以免顚倒秩序自係正論此後遇有應興應革之事應由臣等隨時會商酌量緩急分别請旨施行至另片稱創設國會各節多與正摺相同應請無庸置議又另片謂辦理新政嚴禁虚糜一節現在新政迭興事事創辦用欵自必稍多若如該署撫所奏竭比户之脂膏供同僚之貪蝕各大臣皆受恩深重具有天良亦何敢也此而聖明在上果有似此者亦難逃洞鑒也所有臣等分别議覆各緣由謹合詞恭摺具陳伏乞皇太后皇上聖鑒謹奏十一月十一日奉旨依議 
[又奏覆都察院代遞王繼志條陳憲政片]  
再都察院代奏甘肅舉人王繼志條陳憲政原呈一件奉旨會議政務處議奏欽此臣等查閱原呈臚舉關於憲政者八條大要在通上下之情杜否塞之漸立言似尙近理臣等詳細酌覈其中有可節取者如禁借外債一節外省借債興利名爲自行籌還設届時無力可還即成國際交涉不可不預防流弊應請飭下各將軍督撫嗣後辦理新政自以就地籌欵爲上策若有萬不得已之要政本省官紳無可設法必須息外債者應先咨明度支部外務部核實籌畫定立數目再行查照各國借債通例妥定合同只能按時付還本利不得藉詞干預一切用人行政之權以免轇轕而清界限請杜倖進一節現在科舉捐纳雖經停止而京外各衙門奏調保舉仍覺漫無限制業經明奉諭旨飭令憲政編查館會同吏部詳訂切實考騐外官章程並命各省督撫遇有應行請旨嘉獎人員查其成蹟摘要奏陳並將各該員詳細事實開單隨摺咨送軍機處考核等因各在案此後舉劾外吏自應格外認眞唯京官爲外吏之階近年新進人員賢否不一亦應切實整頓擬請飭下部院大臣認眞考核一體辦理此皆該舉人所陳之可行者也其餘如杜爭權一節謂憲法所立必使人人有法可守無權可私等語自是正論至行政之官有准兼充議員者有不准兼充議員者西例亦不盡同未可執一而論也請以議院爲講學之地一節各省現設敎育會即是此意若所謂鄉學議院則名稱不正無此辦法請即議院以行選舉一節應俟建立議院察看國民程度再定請修議院禮儀一節將來議院成立自必參酌東西成例有一定之規則斷非徒訂儀文便稱完密請立考課以杜龐言一節現經迭奉諭旨修明吏治各疆臣受恩深重自應遵照辦理至謂仿科場射策之法以定甲乙未免仍蹈虚應故事之弊明義務之非民權一節向來立憲國民有應盡之義務始有應享之權利而議政行政權限亦自分明無所謂民侵官權之慮均可無庸置議所有分别議覆緣由謹附片具陳伏乞聖鑒謹奏十一月一日奉旨依議 
分類新聞 
 
 

Page 11

 
 
政界 
[蘇撫通飭調查地方自治團體蘇州]  
　　蘇撫近接民政部咨文內開現在自治通則雖經訂定草案尙須詳細審議請旨頒行而自治關係緊要必先綢繆未雨方能令出維行查直隷江蘇兩省開明較早奉天特設行省辦理亦易光緒三十二年政務處會奏議復設立鄉官一摺奉旨着直隷奉天先行試辦又本年欽奉上諭外省官制着直隷江蘇先行試辦近數年來舉辦各項要政亦惟該三省樹立風聲以爲全國模範地方自治爲立憲根本要圖其預備方法必有可觀究竟鄉官已否實行自治局及自治研究所已設有幾處議事會董事會何處已經成立何處尙在籌劃非精確調查列具表册無由考核異同本部職司民政於以十各節有提倡監督之責而貴省素稱開通經營新政歷有年所自應先爲調查以期統一而免隔閡相應咨請貴撫轉飭所屬限於三個月內將已經設立之鄉官自治局自治研究所議事會董事會等舉凡章程地址組織成蹟開具表册彚齊報部以憑考核等情現在署蘇撫陳中丞已飭承繕稿通飭各屬一律遵照辦理）七（ 
[東督電催朱廳丞到東辦墾奉天]  
　　日前度支部爲安插旗民咨行東三省總督略前奉上諭所有旗丁裁撤歸農急應廣籌生計妥爲安置東三省土地膏腴荒地極廣應亟遴委妥員將該省實有沙淤若千頃確切調查是否堪以開放造具清册以備查核云云菊帥接咨後旋即電保前外城巡警總廳廳丞朱啟鈐總辦墾務事宜一面並電致朱廳丞即日到東調查一切云）蓋（ 
[議設旗務善後局武昌]  
　　鄂督趙次帥近接政府咨稱裁旗歸農奉准通飭各省設立旗務善後局等情特札行藩學臬三司妥議各旂振興實業普及教育一切各善後事宜以便即行建設藉資清理云（黃） 
[派員帮辦吳縣事務蘇州]  
　　吳縣金調卿大令病痊銷假飭令回任已記前報茲悉蘇撫陳中丞以金令病雖痊愈尙未復原吳縣爲省會要缺政務殷繁是以仍派王竹浦别駕帮同辦理以免貽悞）眞（ 
[仕學館獎勵之效果武昌]  
　　鄂省仕學館經前鄂督張樞相咨定章程畢業後最優者委署要缺優者委差以示獎勵現當簡易科畢業次帥親臨考試其各員試卷頗蒙嘉賞故榜示尙未揭曉而楊大令宗恕已首先委署宜城餘各員優者頗多將來逐次差委可操左劵）風（ 
[九府七州自治期成會開會廣東]  
　　廣東九府七州學界發起地方自治期成會於十八日假座雨帽街鄧家祠爲第一次會議各學堂學會均舉代表赴會邱仙根爲臨時主席張六士爲副主席是日議事次序（一）演說地方自治之關係限四十分鐘（二）宣佈章程（三）定職員資格（四）署名會籍（五）定二十五日收基本金及選舉是日决議事件一决議定章程一决議二十五日收納基本及選舉一决議正副會長不能同屬一府一决議正副會長須在二十五歲以上五十歲以下從事於教育事業而於九府七州聲望素著者）東（ 
交涉 
[英領又請停辦官膏蘇州]  
　　蘇垣議辦公膏由職商華銓堯繳捐包辦旋經土業禀請駐滬英總領事函請停辦經蘇撫據理駁復等情曾記前報茲悉此事因各土商始終固執迄禾就範日昨駐滬英領又照會� 
蘇撫略云此項官膏違背約章有碍土商生計且南京等處官膏均已暫停蘇省亦應仿照停辦等語蘇撫陳中丞已轉行禁烟局司道查明詳候照復一面飭催委員姚大令趕緊與土業會商禀復核辦（七） 
[批飭嚴辦縱匪閙敎之縣令南昌]  
　　已革南康縣楊寅揆禀陳江督謂敎士江篤力棺業已骸護送至贛奉批云此案前據該令來禀已嚴切批飭江西布按二司督府提案查詢明確嚴擬詳辦在案此次神拳仇敎寔由南康起事蔓延各屬遂至釀成巨案今核來禀仍以鄰境神拳勾結莠民爲詞希圖卸罪不知案情已衆目昭著該令雖百口何從置辯即敎士江篤烈被害屍身亦係本大臣電飭贛南道設法尋覔妥爲殯殮該令更粉飾其詞作爲自行派人找尋備棺殯殮護送藉爲贖罪地步似此文過飾非居心巧滑寔所罕見現在統核全案該令縱容拳匪職爲厲階萬萬無可解免仰江西布按二司遵照前批督同南昌府迅速提案秉公嚴擬詳辦並將訊明情形隨時電知俞道查照（因） 
[批准南康敎案議約立案南昌]  
　　南康敎案議結立約禀請立案奉撫憲批去該縣會同和馬二敎士確查耶穌敎民損失壽欵立約分别優卹辦理迅速所呈議約七條切實平允嗣後該地方官果能照約辦事自足以和民敎而保治安仰洋務局會同布按兩司轉飭照辦）工（ 
[公電感謝議結敎案南昌]  
　　贛州紳學商界以敎案議結不累地方公電致謝撫藩臬洋務局各憲略謂蒙委曹太守會同俞觀察辦理敎案持平議結不累地方民心悅服同聲感謝贛州紳界學界商界公叩 
軍界 
[阿治防營成立蒙古]  
　　科布多辦事大臣移駐阿爾太山以哈巴河之哈喇通古地方爲建治重地應聚兵一處以收整軍經武之效已由錫大臣遠齊區畫奏設防營之處適當中俄之衝於北路霍木河南路布倫托海地方共增設委員司書生通事各一人其防兵練馬隊一標共三營每營官兵三百四十二員名統共官弁兵役一千廿六員名外砲隊一隊官兵一百七十三員名薪餉歲支銀九萬六千五晨九十七兩六錢遇閏增加現由新疆解到毛瑟鎗二百桿又派員赴北洋請領毛瑟馬鎗六百桿三十七密里快砲六尊防營既已成立即飭敎練新式操法以期爲邊疆重鎭云）酉（ 
[陸軍小學附設海軍學堂武昌]  
　　湖北開辦海軍學堂籌議多日緣經費萬分支絀故遲遲未行刻經張統制虎臣與陸軍小學監督白太守壽銘磋商即以陸軍三學期之最優學生改爲海軍學班仍附設陸軍 
 
 

Page 12

 
 
　　小學之內聞已經趙次帥核准開辦）庚（ 
[兵工廠改造鎗枝湖北]  
　　漢陽兵工廠所造鎗枝多係仿照德國小徑毛瑟鎗式近日陸軍部一再考驗惟六米里五凡徑鎗最爲合式故特分咨南北洋及湖北等省轉飭製造局遵照製造以歸劃一已經督憲轉飭兵工廠遵照矣）黃（ 
[派員查騐砲彈續誌南京]  
　　江督前次派委許令炳璈赴蕪湖查驗砲彈據禀已照騐十二箱尙餘二十四箱未騐當經午帥咨行皖撫略謂所有委騐各箱是否均係操演空彈抑另有别項軍火夾雜其中應仍派許令刻日赴蕪會同文道逐箱全行開驗查明有無夾帶據實禀復 
[伊犂軍隊起程確期湖北]  
　　卾省新徵伊犂軍隊行期迭誌本報茲悉鄂督已諭定本月二十二日起程軍士共五百名今年只行至西安明年再在西安一帶招足成軍二月初即由該處進發（雨） 
學務 
[師範學堂添請日本敎員蘇州]  
　　蘇省師範學堂因節省經費起見將日本人博物敎員小倉孝治算學敎員岡眞山二君辭歇暫由細并貫了及西岡二君兼代曾志前報茲悉細西二君因責務殷繁不克時常兼顧章監督特由上海另延小野孝太郎爲博物算學等敎習每月薪水銀二百五十兩現小野君已應聘到堂矣（出） 
[飭查崑山學董收支捐欵蘇州]  
　　崑山曹修貽禀控學務經董侵吞公欵奉蘇州府何太守批示云查崑新學務經董往往爲人攻訐及至行查原告均無其人現在該職既經禀縣有案仰崑山新陽二縣查明學務經董收支捐欵數目有無情弊具復核奪）必（ 
[鄂提學詳禁誨淫小報武昌]  
　　黃仲弢學司刻以辦理通學各學� 
生均自由在外寄宿而漢上所出小報無異嫖經各青年學生任情購閱實難檢查誨淫曠學莫此爲甚特具詳鄂督請飭巡警道及漢關道嚴行查禁勒令各該報停版並照會各國領事杜絶挂旂以圖抵制）曰（ 
[警察學生考試曅業武昌]  
　　鄂省警察學堂第二班學生現届畢業之期於十九日起由巡警道馮少竹觀察至堂督率各敎員命題考試俟揭曉後即派各生至西局地段站崗規則與北局站段巡士相同 
[黎里樹人小學之進步嘉善]  
　　黎里鎭毛紳淦生捐資創辦之樹人小學擬於明年多聘敎員推廣學額添築校舍購置器械以期益臻美備並擬紏集同志組織理科研究會請上海理科專修校肄業生沈穎若君爲講員日課二小時一年畢業現已預備一切矣）川（ 
實業 
[禀報蘇路公司採石情形蘇州]  
　　青浦縣趙豹文大令禀陳蘇撫略云蘇路公司在辰山採用石子土藥人工二者並用於民間田廬物産均無妨碍遇有應遷坟墓有主者每坟給遷費錢十二千無主者六千文報由公司給領一切章程悉照小赤璧辦理由公　派廳至辰山鎭租借房屋四間作爲辦公之所已於十月十八日動工小工約有百餘人所用土藥插有標旂爲界諭令該處鄉民均在標旂界外行走母得誤入界內以免意外計自開工迄今兩旬有餘尙屬周妥居民均安堵如常云）七（ 
[川漢鐵路興工之先聲湖北]  
　　川漢鐵路工程總辦日人原口君測勘鄂境路綫歷十餘次刻下已有頭緒圈購蔡甸市大段地址以備設立局所佈置一切准於明春二月開工）白（ 
[電話公司添購渡江水綫漢口]  
　　漢口電話公司以渡江水綫僅有一根傳遞消息殊形不便特向德商某洋行訂購水綫二根安置江心以便傳遞電音無所壓阻聞該綫須俟來春才能運抵漢口敷設也）音（ 
[贛省習藝所請領關防江西]  
　　江西罪犯習藝所係原有工藝院基礎奉文遷移改造所有一切工程業已完竣現該所管理委員許大令合同趙二尹禀請慶廉訪移請派辦政事處刊發江西全省習藝所關防一顆以資信守而符名寔云）水（ 
雜記 
　 
[蘇臬提訊革員蘇州] 　 
　　已革廣東遂溪縣知縣華承謨在常州原籍私和人命藉屍索賄併揑電禀撫等情案發後又以開賭窝娼等詞上控縣署差役門丁經上憲批飭提省由蘇州府發審局迭次研訊不克成讞復經蘇撫陳中丞批飭臬司親提研鞫在案茲悉陸廉訪於廿三日午堂在本署督審局偕吳司馬等三委員升訊該革員仍將前供侃侃直陳廉該謂爾所控各節均無實據可具一誣控切結本司當爲爾代求上憲格外從寛華執定前詞堅不遵諭廉訪因飭還押候再訊核）出（ 
[漢口實行查禁烟館漢口]  
　　漢上禁烟一事由六月初一展限三個月至今尙未一律停歇昨漢關道桑觀察特札夏口廳會同警局派員沿途查禁烟間凡違延者均一律發封烟具充公（戈） 
[拍賣測海兵艦武昌]  
　　湖北測海兵輪因年久朽壞船身漏水由善後局禀詳鄂督將該輪作廢所有機件拆卸拍賣已奉批准其管帶張海門千戎即改委楚安兵艦管帶一差（音） 
[請撥官地添建堂屋漢口]  
　　漢口育婴敬節堂董事楊經樞大令現擬于該堂內添設手工廠女學堂以敎婦婦工業學術因堂內地基狹隘堂外西偏有善後局公産空基特禀請鄂督將該地撥給建屋經趙次帥批飭善後局查該地是否局産能否撥給禀復核辦（音） 
[錢莊拖累同姓漢口]  
　　漢口德昌厚莊爲宜昌黃孝荃所開今年五月停歇所欠各莊號欵項當時封産抵償現同太福等具禀商務局控孝荃族祖所開之茂森春會記指爲德昌厚聯號飭夏口廳提訊夏口廳出差簽提已將茂森春會記兩店管事及林森春店東黃壽林交學看管惟茂森春會記兩家與德昌厚兩不相涉而地方官不問虚實驟然看管殊可怪也）南（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說時事人面獸）二十（]  
　　此時豭類等三人。聽完之後。一語不發。你看看我我望望你。大家把滿肚皮男盗女娼的心思。一個一個提出來。搭配到這件事情上去。說像有些配不上。停了好一會。豭類忽然把頭顚了幾顚突然發聲道。嘎有了。這樣辦法。纔千穩萬當呢。天戍等正在朶著。忽聽見他大聲喊呌。倒嚇了一跳。便連忙問道。豭翁又有什麽高見呢。豭類道。中國往日的百姓。容易愚弄。由得我們擺布。如今時世不同道理也明了。胆子也大了只要看他們爭回那條粤漢鐵路。何等强橫。連成怡孫也幾乎扳倒。何况現在這路。他們已經自辦多年。斷不肯情情願願讓給外人的。還有一說。天翁當日答應的時候。明明是他們做就圈套。說是我們中國失信。其實這件事情。失信不在中國。他們的理情極短。倘然給中國百姓駁詰起來。外人一味强橫。不怕什麽。只向我們政府說話。百姓不能替外國人說話。却又要同政府來作對。我們政府裏。既不敢回絶外國人。又不能壓住百姓。左右爲難起來。這便怎樣弄法。有此兩說。所以據我的意見。萬萬不能直截了當的把這。條路讓給外人。除非要想一個暗渡陳倉的法子。使百姓不在意。决敎他不讓而自讓。只要使鷹國人。終究得到了這路。天翁的責任。也就可以交� 
卸了。說到這裏。停了一停。好像再想一想的樣子。然後又說道至於暗渡陳倉的法子。我想是想到了一條極妙的計策。不過還要靠些運動之力。不是我們在地幾個人可以做得到的。總要借重了一個人。方始可以成功。但是要運動這一個人。却又實在不易。我新近看見他回絶了别人一椿事情。推度起來。恐怕未必即能如願呢。於是又躊躇了半响。做出欲說不說的樣子。天戍等聽他說了半天的空頭話究意怎樣的計策。却一字都没有提及就急急的催他說下去。豭類就疊着兩个指頭。在桌子上一點。說道這條計策。好是没有再好了。只要如此如此這般。這般天戍等聽了。個個面有喜色。覺得這條計榮。竟是萬穩萬當。都說道。虧你想得周到。照此辦法。不但這件事能夠了結。并且還有餘利可圖。眞是陳平再世。諸葛重生。豭類經他們一讚。臉上亦頗有得色。於是四個人就此相約依計行事。分頭辦理。暫且各歸各人家裡。正是百姓流離無告日盈廷恭喜發財時要曉得豭類究竟定何妙計且聽明日再講 
國外新聞 
[日本大隈伯演說辯誤]  
　　二十三日倫敦電雲泰唔士報東京訪員電稱報章所載大隈伯之演說誤謬甚多大隈伯于演說所用詞語從不含有政治意思之解釋此篇演說之主意不過以日本在印度人心目中得佔特異之地位故表而出之欲使日本商民利用此機會云耳又前此大隈伯在印度學生前之演說大意謂印度在英國管理之下實爲幸福若妄思脫離則必自陷于困難云 
[英俄對付波斯之舉動]  
　　二十三日倫敦電云俄京聖彼得堡泰晤士報訪員電稱俄國領袖諸報章對于波斯國內亂均贊成英俄聯合遣使以平和之策調和波斯王與國會之爭執并希望英俄協約使兩國永得協同一致云 
[男爵夫人樂善]  
　　二十三日倫敦電云羅斯戚爾男爵之夫人慨捐英金四千萬磅以助各猶太人之慈善社會而巴黎城猶太善堂獲受捐金尤夥 
[鐵路工人新章]  
　　二十三日倫敦電云英國密特蘭鐵路公司新定規則凡該公司工人每星期工作六日星期有願工作者則另給薪資 
[日皇巡視軍艦]  
　　二十三日東京電云日本國皇于今日命駕至千歲筑波兩巡洋艦閱視一週 
[煤礦炸爆又見]  
　　二十三日東京電云日本福岡縣三并煤礦因瓦斯爆發死傷礦工三十餘人以上譯上海太晤報報 
[波斯亂事平靖]  
　　二十四日栢林電云波斯京城及各省城市現已平靖如常店肆仍照常交易 
[减少棉花出數定議]  
　　二十四栢林電云美國新英格蘭省各棉花廠大概均已定議將出數减少四分之一 
[坎日移民問題]  
　　二十四日倫敦電云坎拿大𪴥太樺來電是處� 
日本總領事瑙斯(譯音)已啟行回國聞此次奉召回國與日人入境問題極有關係云以上譯文匯報 
本埠新聞 
[鄉民反對加抽渡捐五誌]  
　　浦東鄉民因渡船加捐滋閙一事滬道梁觀察深恐鹽臬混入釀成大釁即於前日分致各巡防隊官抽調弁勇前往駐防茲十四隊隊官魏都司已飭分防浦東楊思橋江境廟一排排長左鎭國速帶兵丁本十名馳赴該處妥爲彈壓並派李祿勳率駐營兵丁二十名渡浦協同彈壓現總巡沈明府已轉致塘橋鎭保甲何委員預備房屋以便弁兵駐紥 
 
 

Page 19

 
 
　　浦東鄉民因張江栅董事敎民錢子瀛抽提開河經费將伊住宅拆毁後復於前日聚衆二千餘人將開浚澕漕澾馬家浜兩河所築之壩）一在洋涇橋一在金家橋）一律拆去並將金家橋所設之河工局打毁駐局委員韓二尹見勢不佳隨即避匿各鄉民愈聚愈多當夜又各執火把擁至亭廟一帶拆毁圖董陳鳳昌及楊紳等四家房屋上海文武各員聞警即諭飭門禁戒嚴於九下鐘下鎖昨晨各鄉民仍聚集不散東衝西突騷擾不堪二十二保四十三圖地保兪炳春昨日報縣請勘南匯縣王少谷大令亦來滬與李大令商議善後辦法惟聞南匯縣差役三名被鄉民擄去迄今一無蹤跡是以昨日午後李大令又帶通班差役及巡警局各巡士渡浦至陳董處踏勘並沿途勸諭各鄉民迅將南邑差役交出母得滋擾旁晚時尙未回署 
前晚鄉民千餘人擁至董事閔桐齋姜叙卿顧雲九朱有昌等家將房屋拆毁張江栅敎堂神父恐遭波及先行避去昨日上海縣李大令發出安民告示多張張貼各渡口勸導鄉民不可聚衆閙事迅即猛省自悟勿以固結滋閙爲得計總工程局聞各鄉民有夤夜過渡者深恐别生事端立派巡士彈壓並令包探等伺候要道以防不測縣署亦派差役多人至各渡口查察情形隨時禀報 
英租界各捕房捕頭因恐浦東鄉民竄入租界特傳諭落差中西各捕逐日在捕房聽候差遣並聞西國團練各兵亦警鎗四出以備不虞 
滬道梁觀察昨將浦東南碼頭閙事及南邑馬家兵抽提浚河經費拆毁敎民錢子瀛等房屋大略情形電禀督撫請示遵辦並請札派飛划營率帶師船前往防護 
[附滬道韵示兩則]  
　　（其一） 
照得南邑浚河原爲農田利益事由紳耆禀請按畆派夫出力上益枝河併浚圖民踴躍挑挖已有七八工程足見民情允洽何爲張江栅鎭鄉民滋閙連日果由派役不均儘可禀縣酌核縣官若有爲難還有本道復奪若竟藉端滋事紏衆拆壩毁屋即係不法亂民定須嚴行執法爲此剴切曉諭及早解散安業母再藐法胡爲自貽後悔不迭 
　　）其二（ 
照得南邑浚河原爲有益鄉氓乃竟藉端抗阻連日聚衆紛紛顯有匪徒煽惑希圖害我良民本道念切如傷不忍遽爾加刑是以一再勸諭不憚苦口諄諄並諭彈壓委員善言解散爲心免致軍民衝突彼此玉石不分倘再恃衆不嚴定係不法頑民水陸大隊上岸定格殺勿諭� 
[又附楊董斯盛通告書]  
敬啓者自有二十日南馬頭之變弟端居深念以謂興築馬路如此遠且大之公益事業鄉愚無知竟肆反抗致讓巨禍使官紳種種爲難令人浩嘆惟念小民見識但顧目前利害不顧將來此亦人情之常少加燠煦或者憤憤之氣可以立平因於昨日自南馬頭北行至董家渡楊家渡迤東至洋涇近側察閱一周因見夫自陸家渡至洋涇一段往來要道崎嶇難行董家渡馬頭口一段低陷如陽溝潮濕泥濘大害行旅而自六里橋迤南至艾家坟未築石路鄉民往來輙稱不便念行路之大難冀怨聲之不作擬由弟發起先將前三處興築石路自陸家渡至洋涇一段擬築六尺寛石路兩旁各舗二尺寛泥路估計須銀八九千元此項經费由弟商之舊好數人共同担任不足則弟任之董家渡一段須塡高砌石約銀四五百元六里橋南一段築如橋北之式約須銀千元此兩處經費由弟任之區區愚見以爲如此則路政之利益章章在人耳目路政局諸公可以從容籌畫即抽渡資鄉民必無反抗一面將應築路線趕速插標開工此項工程應從南一端做起使南馬頭一帶愚夫目覩之而心折至弟此舉不過感於諸君子之熱心深嘅鄉人士之寡識欲於局外導之先路使局中底厥成功动於局務無　 
[安徽鐵路公司咨呈江督文]  
　　）爲附號副票事（ 
）前略（各省或因賑需或因籌欵或因路股請設彩票本有限制不容小民私立名目影售漁利光緒三十一年前南洋彩票局委員以官票銷數滯疲禀奉前督部堂周批准於正票之外附設分票價與私票相等以爲抵制私票俾私票不禁自絶此官局設立分票正所以維持正票且由江南票局首先辦理著有成效者也安徽鐵路招股由全省紳商通力籌議開設勸股票中彩領銀不中彩換股涓滴歸公并請酌仿各省辦法另設附票以顧開支旋奉商部批准如呈立案當經前總辦李京堂察酌各省情形以江南票法爲最仿照江南分票成法而稍易其名名之曰安徽鐵路附號副票以免與江南分票淆混同爲抵制私票疏通正票起見確非票店可比今賑捐局未經咨查成案僅據江南彩票公司臆揣之詞遽指爲票店私設實屬誤會殊與安徽路股大有損碍請飭江海金陵鎭江撫湖九江各關道一體查照此項安徽鐵路附票確奉商部批准仿照江南成案辦理未便與他項私票一概查禁以符部案云）企（ 
[和領聲明亨利洋行作僞原函]  
　　亨利洋行出售股票和國政府聲明未曾担保各節曾紀本報茲將和領原函照錄於下啟者上海亨利洋行現有股份票出賣僞稱敞國政府担保等語本總領事業已電逹和政府刻接回電知本國政府一概未有担保之事本總領事除在字林西報館登報廣告外特請貴道查照祈懇轉咨華商一體知照勿爲此行所惑爲幸此頌日祉）的（ 
[讞員回滬]  
　　公共公廨讞員寳子觀明府前日赴蘇叩謁護撫陳中丞面禀要公茲已事畢於前晚乘車回滬）壽（ 
[總工程局開會紀略]  
　　昨日總工程局開年會各議董均於午後到局新舉總董李雲書部郎亦到局議事旋即接辦事務所有該局常會由各董議定于明正再開（夏） 
[札飭劃還息借賑欵]  
　　天生港口岸修築躉船碼頭各工和息借大逹輪步公司銀十萬兩一案現江督端午帥以該公司張殿撰於本年春間曾借用振欵銀十萬兩尙未歸還應即以之扣抵此項准提之欵寗省現有急需昨已札行上海道刻日如數備齊銀十萬兩撥交裕銀滬局查收以憑轉撥云）的（ 
[知縣僞造鈔票三誌]  
　　候補知縣汪海帆卽汪炳因僞造鈔票經英租界捕房查悉派探傳案訊供等情已兩誌前報昨解公堂復訊汪供在新安公會辦事弔案之票並没見過不知何來讞員寳子觀明府商之德師副領事判押候於下禮拜六再訊（追） 
[濬浦局掘泥紏葛]  
　　砲台灣塡築碼頭及塡塞黃浦之泥均由濬浦局在收買之民田及對岸病房前挑掘現寳山縣自治會紳董以掘泥之處均係本邑公地禀縣查禁昨該縣胡大令已飭差查察矣）草（ 
[棧客斃命續誌]  
　　昨紀棧客斃命一則茲探悉死者係浦東人姓張名子卿年四十八歲住李同須棧內死後報縣請驗旋由屍弟張子仁到塲禀求免驗自行收殮）組（ 
 
 

Page 20

 
 
[行人猝斃] 　　 
　　英租界漢口路登豐里口前晚九點鐘有洞庭山人周才福仆地猝斃旋由屍姪到場自行備棺收殮（培） 
[淞口火警]  
　　張華浜工廠後面房屋前日傍晚失愼大北公司及電綫局等處洋人均率領工人前來援救始得救熄）匀（ 
[縣批照錄]  
　　錢灜川禀批爾女金蘭爲徐耕泉引誘和姦會于九月初八日撞獲將耕泉交其叔徐金發管朿迨本月初一日金蘭逃去耕泉亦同時不見旋訪悉是夜金發叔姪及金蘭均寄寓英租界帶鈎橋何姓所開之德興客棧次晨破曉即去等情似此証據鑿鑿徐金發何能諉爲不知置之不睬現因遣嫁婚期已迫始來案　控其出干急切可知候即指傳徐金發到案該民人亦邀同德興棧主何姓自行投質訊明究追可也艾姓庚帖揭還母庸粘附（泳） 
[官事]  
　　出使法國参贊分省補用道朱桐生候補道沈承俊昨日到道拜會浙西鹽捕營守備陳永壽漕務委員候選同知祁祖鎏候補縣丞蔣爾穀孫乃清等到道禀見候補知府朱寳瑩到道禀謝奉委滬嘉鐵路彈壓差候補巡檢羅晋藩禀諭奉委三林塘保甲差）軌（ 
訟案 
[總工程局紀事]  
　　住洽興街余耕山之幼女被張春拐匿一案昨由余扭到同黨唐春梅訊不供認判送縣訊追○張根泉將脚踏車一乘賣與利昌車行主任梨堂議價洋二十六元先付六元嗣該車租出被人扣住送交美捕房任得悉馳車前往亦被將車扣住前日適張向任找價扭控南區解案經孫明府訊判張押候飭任報知捕房再核昨美捕房派探回局將張提回解廨訊質○法公堂送小工頭陳少卿到局稱與某甲討取借典衣服口角訊知原被告均住南市請爲發落孫明府因原告未到判陳出外自理○西區送抗繳月捐之踏布坊主袁明先到局判限五天交洋（夏） 
[巡警局紀事]  
　　總局偵探課長汪禹臣二尹昨帶眼缐至南市緝獲盗犯曹志　瞿小山二名帶回　局由裁判員聶司馬提訊曹祗認在叔父家竊牛一頭瞿供雖知其事並不同黨司馬　曹笞責二百板戒責二百下與瞿一併移縣究辦○王四發掮米一袋由巡長王鴻毅　見以其形跡可疑拘入警局旋　其母孫氏投稱米　家中竊去求宥黃正巡官著領回管束○孫福生至仁大烟店行竊　獲送局判責二百板遂出境外城內第一路一區林金富沈阿保擺設賭攤由巡士掏局判各責二百板枷示三天第三路一區朱培金與李開　因失物口角破李科同多人毆傷左足報由巡士拘局判押候朱培　傷愈再訊）業（ 
[公共公廨早堂案]  
　　馬夫馮增保被被洋東疑竊判押在案昨解復訊寳讞員以所控無　商之德師　　事判交保　釋○同茂號股東李韻甫串吞裕通紗廠帳銀七萬餘兩昨解復訊費烈律師稱應由　師副領事訊供不能歸義領事會訊律師聖文聲請將李仍交原保候訊判交原保於下禮拜二午後二點半鐘會訊○流氓陳方土在馬路攫取華陳氏金挖耳一支判押十個月○方廷槐控方堯廷等串吞帳銀一案昨由包探吳子林將方堯廷提案判押候過堂訊核○郁山根竊朝隆太家自鳴鐘一架昨解請究判押候提到人証再訊○楊甘堂與姚子祥串匿欵項控奉上海縣移提到案因楊等先被人在廨具控判押候原告到案訊奪○陳連生掩入張公館　竊判枷一月逐出租界○管奎　竊日人家照相噐具判押四月○德興等欠租　新沙遜洋人控告請爲發封判准簽差諭令即日理楚如違發封○蟻媒張阿香與羅彭氏誘騙殷金生之妻陳氏來　圖賣經殷追蹤來滬報捕解究明府以犯案在寳山縣境判分别押候備文移回訊斷○蕩婦沈周氏與馬王氏口角互扭經范阿法馬夫　邦出爲帮助由捕一併解究判馬王氏具安分結斥釋餘人斥退○陳根福沈阿福將僞飾擲地騙洋由捕解究判各押十天○遇犯潘阿英竊嚴榮華家衣物判押十四天○妓女崔阿翠違章拉客判罰洋三十元充公）嘉（ 
[法租界公堂案]  
　　高易洋行經租人張老榮投　恊昌煙間虧欠租洋一百四十元逃匿無蹤遺有生財求請作抵又據經組人某甲稱新租界生記小烟間虧欠租洋三十餘元稍有什物遺下請准拍賣作抵等情聶司馬商之西官諭張等將生財變价作抵如有多餘交案候核○乾豐押店收買大通洋行買辦朱靜山被流氓强搶之金絲眼鏡價值甚鉅由捕房飭探查獲原贓昨傳店主吳子厚到案據供由學徒誤收商人疎忽求恩免責中西官判罰洋三元充公○長升小客棧主婦某氏欠租潛逃由房主陳順興禀准公堂將生財拍賣作抵在案前日陳將賣得洋廿二元呈案請聶司馬諭給洋十二元作爲房金餘洋存案候核○郎品生扭蟻媒王小弟到案稱表兄朱阿福由王小弟爲媒娶孀婦某氏爲室未久被王拐去求追王供鄥硬誣拐騙向小的索洋十元不允致被誣控聶司馬查閱禀詞中有該氏被王售與阿虎字樣問阿虎何人鄥供不知司馬以中供與禀詞大不合符斥不准理○江永輪船管艙人王阿富前被竊賊陳阿大咬傷手指由巡丁吳樸拘陳訊押在案前日王投案申訴前情司馬驗明咬傷屬實判陳枷號一月押改過局一年)霜( 
[美租界捕房事]  
　　吳淞路和盛押店報有人將脚踏車來押當令覔保詎一去不回捕頭著將車送入捕房候領○紅帮成衣匠陸金記在東洋車中遺失灰鼠外套等件報請查緝捕頭准之(西) 
來件 
[立憲國樞密院之地位]  
　　(美儒李佳白在尙賢堂演講) 
今中國及凡爲立憲之國固皆知樞密院之不可不立矣故有國者應否建設樞密院一問題似可置之不議然詳考已立憲之國其憲法亦有未述樞密院一事者且即進而觀其已立之樞密院其制度既不同其名稱亦各異惟愼密之意則歸於一致中國舊日皇上之顧問官即爲內閣與英國之內閣相仿 
聖朝入關軍務倥傯特設軍機處以軍事爲重常有以大學士而兼充軍機大臣者中東之戰復設軍務處專辦軍政事定即撤去今日中國欲仿行泰西各國樞密院之制可採用唐代樞密院之名而不必洽襲　日內閣或軍機虑之稱也 
中國將來立憲當先考察各國樞密院之制擇其善者而從之今請先述美國之制度按美國憲法並無樞密院總統握行政之全權簡派各部大臣以輔之每星期與各大臣會議各部政務此蓋相　成例而未嘗載之憲法者有時每部大臣與總統專議一部之部務此則爲憲法所認許者各部大臣既歸總統簡派則辦事必須　總統之意　對於立法一部份則不擔責任如立法官不滿意於其所爲及其所持之政策無庸解職惟既非上議院議員亦非下議院議員不能在議院議論國政耳其所有之權乃行政之權故隸屬於統也 
今試再述英國之樞密院其始乃由內閣大臣中選派爲英王之顧問官今日之制與昔日不同樞密院大臣可由英王簡派惟皆屬於國會而尤聽命於下議院在議院仍得爲首領其故由於議院政　之有權者干資被舉爲樞密院大臣也如樞密院所定政策爲議院所駁斥即須解任由英土再派反對　領袖爲首相組織樞密院約其同志爲行政一部份之大員樞密院大臣於議院內得占一席故於一方面爲議院議紳於一方面爲行政官由是觀之英國之樞密院乃所以鑑英土之顧問與美之樞密院少異自英皇愛華德第七踐　以來每遇樞密院會議未嘗親臨國有大事但召首相入對耳 
德國有宰相而無樞密院宰相在上議院爲主席亦得在下議院議論國政對於德皇上下議院皆負責任德相奉旨簡派居至高之位其餘皆係屬吏有若美國僅總統一人握行政之全權且如英之首相得與德皇商議國政也 
日本有首相亦有樞密院與英國之制相同惟對於國會不擔責任與英稍異耳國有大政各部大臣互相商議天皇亦如諸臣入對惟全體入對之時少而個人入覲之時多耳 
中國改行新政組織樞密院則當以各部尙書充之備皇上之顧問仍目前之制另選有才者爲宰相不必專以親王充之當法美國之成例如德國之宰相僅對於皇上擔負責任中國時勢最爲合宜卽國會開政黨分亦未可舍此而他求也 
樞密院之問題固甚重要矣中國擬立憲法設樞密院當考察其已往之事以及各國樞密院不同之處而　定然較之他事尙可從緩中國如欲富强當於實事上求之而名稱其次也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
