# 1912 - 5 - 4913970

 

Page 1

 
 
   
 
 

Page 2

 
 
評論 
[河南獨立不成感言]  
　　和議不可幸成。而北伐之師。勢不容緩。東南雖登袵席。而燕豫三省猶在倒懸。彼三省人民之苦於水深火熱者非一日矣。民軍早一日出。師即北方同胞。早一日得遂更生之慶。試一披河南獨立不成之痛史。知民軍今日。有斷斷不可以和議遷延者矣 
　　何則光復者。心理之作用。初非獨於北方之人而有異也。彼河南民黨。前時亦屢謀光復矣。徒以懾於胡兵之箝制。壓於酷吏之淫威。不敢貿然從事。以犧牲其寳貴之生命耳。迨民淸和議。屢屢遷延。而汴中民人。狹隘酷烈之旣久。遂不惜組織司令部。以徼倖於萬死一生之希望。不幸而初三日夜。事機敗露當會塲集議之時。忽來緹騎掩捕之舉。志士就擒者且至五六十人之多。擊脛敲肘。種種非刑。相繼委命者不計其數尤可慘者張司令已慷慨自承猶復嚴拷不已必使自認土。匪而後已。鳴呼弔民伐罪之。謂何而獨甘心爲議和詭計所牢籠。一忍豫民之無告竟至此耶 
　　所幸者。中山先生。海外歸來。大總統就職。副總統舉定。新内閣組織亦已漸次就緖。皇皇乎民國之規模。粲焉大備。爲今之計。急宜變和議爲征誅。務以援救北方生靈爲急務。一軍攻張勳於徐州以達豫省。一軍勦倪嗣冲於　州以人豫省。閩廣蘇浙之師。急由海道北上集師秦皇島以收燕京。湘桂滇黔之軍逕由襄樊北上以達南陽。聯秦晉之。聲投。斷陽夏之歸路。頁尾夾擊。問罪河洛。以收掃穴犁庭之效。以慰北方雲霓之望。夫如是則豫省孑黎。或者又有重蘇之一日否則民軍縱以人道爲指歸。吾恐其不受欺於和議而不止耳 
專　　　　電 
　　自漢陽漢口退出之清軍現復返回將漢陽及漢口周圍各地佔據藉口民軍違約渡過漢水故有此舉此等狡詐陰毒者流有何信約可守皆袁世凱一流人物而已 
　　漢口左近有淸軍統領數人仍不肯遵約退兵　　漢陽淸軍退出時悉將大砲携去且謂不日定必重行開戰 
　　黎副總統已與淸軍簽約允不佔據淸軍退出之地（以上漢口） 
　　袁世凱幕友告人袁已决計與民軍續戰 
　　淸廷以帑金數十萬運赴熱河都統命速預備淸帝及各皇族退居之地 
　　滿淸各親貴知民心歸嚮共和君主無望故於昨日 
 
 
 

Page 3

 
 
（三日）開會密議擬卽承認共和惟須優待皇室提出條件要求妥議 
　　載洵載濤良弼等時開秘密會議袁世凱恐爲所害特調警隊防衛並請某使保護 
　　各國公司擬援一千九百零一年和約派兵防守北京至秦皇島一段之京奉鐵路事機如果危迫此舉卽可實行　　淸太后續派警隊二千憲兵數十名速赴熱河以備出奔時沿途保護（以上北京） 
　　南京大總統電　廣肇公所潮州會館諸同鄉先生鑒支電悉民國新立司法重任非伍公不可至議和事伍溫二公仍爲議和全權代表孫文微印 
　　武昌黎副總統電　南京孫大總統代表會曁各民省都督鑒接代表會三日電知元洪被舉爲臨時副總統捧讀之下慚悚交并伏思元洪才識凡庸何足仰勷盛業惟有隨大總統後勉竭心力待大局底定元洪得歸田里爲一公民則受賜多多矣臨風翹企尙望時惠敎言以匡不逮元洪支 
　　烟台軍政府電　南京孫大總統黄大元帥代表圑上海外交總長陳都督山東同鄉會及各報館公鑒日昨全埠公開大會舉定倪君承潞爲烟台代表前赴南京本日已附涼州輪船來滬烟台軍政府曁各團體叩 
　　萬縣劉漢卿君電　各軍政府都督曁紳商學軍界諸君鑒漢卿爲保全同胞起見於十月初五日反正萬縣次第光復雲奉寗開梁新達等處均各舉司令部長任事保衞治安絲毫無擾惟成渝信息梗阻承各屬公推漢卿爲四川東省軍政副都督辭不獲已勉承斯乏聞成重均已反正事多障碍漢卿體弱才庸未嘗學問惟有自願取消副都督避退休息萬縣司令部長已推曾錦堂承認其各縣政務軍事仍由各縣部長分科治事以衞地方而紓民力日後設有大股匪類骚擾治安漢卿一息尙存仍執法以從其後謹此布告尙希鑒諒劉漢卿叩麻　　廣東陳都督電　南京大總統中央參議 
院各民省大都督鑒中央組織參議院爲各省代表機關每省應派三人現粤已電派王寵惠薛仙舟趙士北三君爲敝省參議員委任狀徐寄謹此通告粤代都督炯明支　　淸江蔣都督電　黄大元帥陳都督黎元帥程都督曁各都督鑒南京組織參謀部敝處遴派參謀員費國祥唐綸二員賫文前往日内起程届時請接洽指示無任禱切江北雁行微 
　　安慶孫都督電　陳都督莊都督栢統制軍政府分府均鑒接蕪湖臨時議會　電查有假託蕪湖紳商學界刷印傳單到處布散其語意係旅滬一二小人離間都督與吳分府藉雪私忿且揑造多欵除派員調查外請通電各 
 
 

Page 4

 
 
處訪拿等語查皖省迭經多故諸務未遑不應再容小人破壞大局諸公關心皖事卽乞一體查拿以維持和平爲禱毓筠印四日 
　　上海福字敢死隊劉司令去電　武昌黎副總統鑒聞公榮任副總統全國慶慰謹爲全國同胞誠歡誠忭以祝幸福在遠不克趨賀至歉福彪印 
　　瓜州林司令電　申報天鐸民立神州各報館鑒敝軍司令部爲戰上指揮便利及容易與大本營聯絡起見暫時移駐鎭江俟謁見大總統面受機宜後繼續進行述慶叩支 
　　淸江保安公所電　各報館轉副總統黎鑒聞公被舉歡忭無似謹以電賀淸江保安公所支 
　　南京社會黨電　上海社會黨本部轉各報館南京本黨已簽名者達三百人訂明日（舊曆十一月十八日）開成立大會部長江亢虎君來見總統都督均歡迎南京社會黨 
　　又電　上海社會黨本部轉各報館平民公學現請馬湘伯先生主持江亢虎 
　　安慶臨時議會電　各都督各議會各報館鑒皖省臨時議會於正四日成立專此電聞皖臨時議會歌 
[譯　　　電]  
　　此間華人得孫中山被舉爲中華民國總統之消息極爲歡忭因火奴魯魯爲孫總統生長之地華人特開大會慶祝夜間燃放烟火並舉行提燈會（火奴魯魯） 
　　袁世凱似有决意續戰之態此問以爲外國干涉必不可免或由俄國秘密干涉或將得領袖各國之認可（東京） 
　　據上海電稱淸使唐紹怡因忿北京政府不承認其議和之條欵現已辭職此後和局恐難續行開議　　據香港電稱現有英國兵隊若干揣帶大砲軍火等物開往廣州（以上倫敦） 
　　據聖彼德堡消息西蒙古及南蒙古皆思獨立聞不日將推其親王在科布多及烏里雅蘇台兩處行登祚禮（柏林） 
　　字林報云聞袁世凱曾致書孫總統措詞頗恭内謂深望國民會議能表示國民之眞情並辭共和總統之任 
要聞中國光復史 
[孫總統與袁世凱來往要電]  
　　袁世凱來電　孫逸仙君鑒蒸電悉君主共和問題現方付之國民公决所决如何無從預揣臨時政府之說未敢與問謬承獎誘慚悚至不敢當惟希諒鑒爲幸凱鹽（元月三日晚到） 
　　孫總統覆電　袁慰廷君鑒鹽電悉文不忍南北戰爭生靈塗炭故於議和之舉併不反對雖民主君主不待再計而君之苦心自有人諒之倘由君之力不勞戰爭達國民之志願保民族之調和淸室亦得安樂一舉數善推功讓能自是公論文承各省推舉誓詞具在區區此心天日鑒之若以文爲有誘致之意則悞會矣孫文叩支（元月四日早發） 
[鳴呼和議尙足恃耶]  
　　民軍議和代表伍廷芳君致淸内閣袁世凱電云北京袁總理鑒鹽三電悉前與唐使討論退兵辦法時以各處民軍皆係就地起事祇有停止進取無所謂退惟淸軍皆自北方調來志在攻取故商量罷兵宜調回淸軍方足表希望和平之誠意是以彼此訂約祗言淸軍退回係就實際情形着想非辦法有畸輕畸重也今來電言祗令一面退紥而民軍仍舊殊不公平實由未知當日會議實情故有此語至所擬第一辦法第二辦法無論當否本代表皆不能承認蓋初十十二兩日所議退兵辦法彼此全權代表皆已簽字决無再行更動之理查貴大臣鹽一來電有云委託唐代表來滬作爲總理大臣全權代表祗爲討論大局之利害其權限所生祗以切實討論爲範圍乃唐代表並未與本大臣商明遽行簽定云云是明謂唐代表祗有討論之權而無簽定之權故於其所簽定者可以任意更攺本代表細 
 
 

Page 5

 
 
查初開議時唐使交騐文憑内載奉旨現在南北停戰應派員討論大局著袁世凱爲全權大臣由該大臣委託代表人馳赴南方切實討論以定大局云云是不僅有討論之權並有决定之權已無疑義又載遵旨委託貴前大臣爲本大臣之全權代表云云是則貴大臣所有之全權已盡交與唐使唐使所簽之約與貴大臣自行簽約無異今唐使所簽之約貴大臣如可任意更改是則將來貴大臣所簽之約亦可任意更改如是和議何日可成五洲萬國向無此例望貴大臣三思而後行勿爲世人所駭笑且今後彼此來往電商並無簽字更難作準故電商乃無益之事須貴大臣親來上海一行惟貴大臣卽親來而唐使未辭職以前所簽字之約仍不能更動此實爲普通定例天下自有公論非本代表有意執拗也昨兩電並望速覆爲禱伍廷芳支（初四日即十六日） 
　　附錄袁世凱咨文一件欽命全權大臣内閣總理大臣袁爲咨行事本日奉旨現在南北停戰應派員討論大局着袁世凱爲全權大臣由該大臣委託代表人馳赴南方切實討論以定大局欽此遵此委託貴前大臣爲本大臣之全權代表卽希尅日遵旨前往除分咨外相應咨行查照可也須至咨者右咨前郵傳大臣唐 
　　文匯報云伍代表今日（五日）接北京袁世凱來電數則内有一電係責民軍領袖不應於國會未曾議决政體之前遽設共和政府選舉總統尚有數電則請稍攺前定之約意欲反悔唐紹怡承認之條件且袁世凱並未言及能來上海與否惟據其語氣觀之則似未必來滬袁仍主張暫行直接電商候其另派專使且謂卽派專使亦非一時可以抵滬云云現民軍尙未有電答覆各代表仍在伍代表寓内逐日會議聞孫總統不日亦將返滬與議此事 
　　又伍代表昨日（四日）曾接袁世凱來電請將停戰期限展長十日按伍廷芳博士與唐紹怡君所定停戰期限已於五日（舊歷十七日）八時期滿民軍接電後卽於當日在伍代表寓内詳加討論旣而决議置之不覆現各代表惟望袁世凱將能否來滬一節速行申明方可决定辦法有代表數人謂袁之政策實係愚弄民軍意欲延宕時日以便籌餉招兵與我民軍續行决戰故斷不能允其再將停戰期限展長且信袁决不來滬云 
[北京對於國民會議之態度]  
　　滿親貴此次公决召集國會其意實欲將蒙藏回各藩屬仍歸其管轄幸而多數主張君主固屬最善如多數皆向共和則將藉口蒙藏回等虎皆係主張君主以便與民軍協議仍將蒙藏回割歸淸帝由彼自行組織君主國故自淸太后降諭之後載澧奕劻等立卽召集在京蒙古王公秘密會議一面分電蒙藏回各部落迅速舉員來京赴議如舉員趕辦不及卽以駐京王公僧侶等代之蓋明知蒙藏回交通不便舉員不易而在京之王公僧侶則早與若輩通同一氣也是故諸親貴刻正分投運動蒙古王公及滿洲諸員紳試们國民會投票時贊助保存皇位並許以俟政體解决後蒙藏回等處卽可實行聯邦制度任其獨立只存一君位受名義上之尊稱云云故近日各蒙古王公已大有不認共和力保君位之說　 
　　載澧等運動蒙古王公旣見成熟復面請淸太后傳旨嘉獎以堅其心内有皇室之存廢端賴額附王公諸爵等之忠義以資維持等語（按駐京蒙古王公貝子貝勒等皆爲滿淸前代之額附故云） 
　　又聞奉吉黑直汴五省之選舉袁意擬與各省同一辦法而滿親貴則欲將滿洲（卽奉吉黑三省）選舉之額擴充更欲將奉吉黑三省悉選滿人爲代表奕劻則并欲以在京滿王公充之各持一見尙未决定 
　　外交團消息昨有某國公使與某親貴私言此次國民會議就中國人民程度觀之滿人恐難得完滿之結果反不如從速在滬解决確定共和政體則皇室旣得優待人民亦得安業而列國商務亦不致再受影響云云該親貴默然未答 
　　袁世凱自接唐使來電謂在北京會議一節伍代表决不承認等語袁於當日下午三時復謁各國公使請促領事團代勸伍代表俯允北京會議之請謂會議地址應擇漢滿藏回各處之中心點故以北京爲宜云 
　　載澧於前日下午四鐘親謁袁世凱請其萬勿允以上海爲召集國民會議之地點並囑速電唐　（時唐尙未辭職）與伍代表切 
 
 

Page 6

 
 
商仍在北京開議以此舉關係國民會議之結果故必堅持云云袁答以俟唐紹怡覆電到京再行通告會商載澧乃怏怏而出 
[滿奴升允之夢囈]  
　　前日陜甘淸督升允有致北京内閣要電一件謂陜省軍民均堅持君主决不承認共和（夢話）務懇力維大局勿爲民黨所餒并謂陜甘民氣極烈（惟民氣烈斯滅滿速升允誤會矣）更有回軍亦願竭力効忠王室刻惟經濟匱乏正在籌借外債一面趕募精壯以增軍力臣世受國恩自當督率將士勤王等語聞袁世凱接電後卽電飭其認眞防堵幸母輕離（恐不俟民軍之至而已割鬚易服走矣） 
[可憐可笑之京師]  
　　淸太后以時勢日艱民軍日盛逐日哭泣不止現從初九日起已諭宣統帝無庸入讀故陸陳伊三師傅皆已停止進講矣　　自愛國公債發起後滿親貴中大都敷衍認捐若干無一人能毁家抒離者而尤以載洵爲最慳吝因袁世凱一再迫勒遂向袁聲言余於此項公債非不勉力輸捐實因身任海軍大臣以來不過兩年而虧空已不知凡幾每月所得尙不能敷衍目前安有餘資可以報効國家袁笑而頷之旋袁語其幕府中人云載洵爲近支皇族尙復如此實令人思之寒心余獨力難支將來亦祗有辭職之一法耳 
　　又聞滿親貴自御前會議後雖知勢無可爲然實不甘坐失二百六十餘年之皇基深恨各國贊助民軍不贊助滿淸遂一轉其仇視民軍之心爲仇視外人之計畫昨由某某二親貴約同蒙古王公六十二人在黄寺開會秘議令各王公召集口外馬賊濳來北京乘間焚燒使館大殺外人以逞一時之憤且藉以牽動交涉使中國國家與滿洲皇位同歸於盡果爾則滿人將爲世界所嫉視吾恐不足亡中國先自肇滅族之禍矣 
　　唐紹怡連次來電皆謂民軍主張共和甚力淸太后遂在宮中召集各親貴會議雖其中意見各有不同要皆以大勢已去無可挽回總以和平了結爲宜遂决定召集臨時國會徵求多數意見惟各親貴於散會後羣至袁世凱私宅商議善法意在即時出京袁答以諸君此時萬不可亂總宜稍忍俟國會决定再爲諸君設法衆乃略有喜色而去 
　　日來諸親貴之稍有身家者紛紛携資潛避昨日慶王亦飭府中人速將貴重物品收拾齊備卽雇大車二百餘輛先行運載出京向熱河進發 
　　天津鎭張懐芝近有電致各路軍隊畧謂自灤州軍隊要求立憲之後實爲軍界增光此時雖議和無望而君位猶存凡我軍人務宜抱定君主立憲宗旨勿爲浮議所搖且應堅持到底以决最後之勝負如荷贊成請賜覆電云云異哉豈我漢人之姓張者皆願爲滿淸奴𨽻者耶� 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[陜西光復餘談]  
　　陜軍未起事前有人屢請署撫錢能訓大殺革黨錢不爲動民軍德之故事變後將錢置於高等學堂花園内待之以禮提法使錫桐自盡提學使余堃由會黨保護回四川咸寗縣張瑞璣素日辦事認眞傾心民黨故隨卽反正長安縣蔡寳善亦反正現委總文案將軍文瑞見漢城已破投井自盡左副都統承燕右副都統克蒙額均被殺戮其餘各官仍在省城並不加害此官界之大槪情形也 
　　民軍起事之初卽將撫署焚毁軍政府設於高等學堂内其中略分數部郭希仁爲民政長張秉樞爲財政長伊昌齡爲財政顧問楊開甲爲巡警長張效銘爲敎育長分科辦事儉樸耐勞絶無權利思想此軍政府之内容也 
　　舊藩庫存銀四十餘萬兩官錢局存銀二十餘萬又有官錢票子金融機關尙屬活動惟渭北三原縣向爲大布藥材薈萃之區以受四川湖北影響現銀極爲缺乏此財源之大略也 
　　 
[李直繩辨誣書]  
　　李準致陳都督書云競存都督麾下（上略）準爲淸吏時三月二十九之役已結怨於軍政府及光復後民軍之至省垣者日衆其一二無知者日以炸彈相恫嚇復有懸高價以離間我軍心者防營潰散不可收拾準身居險地幾不自保雖欲再盡力於我同胞實勢所不能爲矣思之再三不得已惟有捨粤人而來香港但冀謠言稍靜粤民知我之心卽返粤垣與粤人共謀建立民國以與列强爭雄於東亞以準身雖去粤心實以粤事爲念不圖來港後陳夔龍復有電保之事淸廷遂命準會同梁鼎芬叛粤準不應命曾有電致陳僞督已登諸報章準能爲民國効力而不能禁他人反對民國也乃粤人不察遂以疑準加以鄉人劉紹基復以借貸不遂故造謠謂準爲保皇黨欲借正大之名以行其私而謠言日甚羣疑愈深準幾爲民國所不復容之人嗚呼不亦誣乎至陳敬岳一事準於受傷時卽緘告張鳴岐免其一死斯事已登之報章準已不殺之於前豈於將反正時復處之於死地前後不符事可明矣且準受傷後卽回虎門調養又在假期内早已不與聞政事乃民賊張鳴岐密諭李世桂使其殺之而不告準推其意故欲使民軍仇準則準雖反正亦將無容身之所故於鄂省起義後即殺陳敬岳準在虎門實未聞其事張之獨行獨斷不令準與聞者凡事皆然又豈獨陳敬岳一事哉嗚呼事若不白粤人疑我日甚準將何以立於世耶旣爲民國之人復不容於民軍準雖被漢奸之名以死猶不足惜恐未反正之淸吏聞之雖欲反正而恐身不能保是逼其爲漢奸以終身則共和政治之成立不犧牲數百萬生民不可得矣明公以爲如何準於本月朔曾有書致胡展堂翁已而又聞胡翁北行書曾達否至今未知茲特將信稿抄呈請代爲宣布陳敬岳事亦請代爲表白使準他日猶可爲民國一分子之力不致被嫌疑以終身則感激之深非言所能盡矣此請勛安李準頓 
[攺葬溫陳兩烈士誌盛]  
　　十一月初十日粤人攺葬溫生財陳敬岳兩烈士於東門外紅花崗是日送葬者中國同盟會華僑炸彈隊宏仁演說社振武宗社及陸字石字黄字李字康字建字蘭字江字就字林字炳字秉字會字兆字正字灜字等營各民軍洋樂隊女界軍隊等約萬餘人送至崗上行落葬禮兩烈士之柩用生花圍繞並對聯多軸内以生經白刃頭方貴死葬紅花骨亦香一聯爲尤隹祭至三句餘鐘始各率隊而返沿途觀者約數萬人均嘖嘖稱羨不已如兩烈士者雖死猶生矣 
[皖垣新談片]  
　　安徽臨時省議會前經組織一切一俟孫都督蒞皖卽可成立今都督業已任事旣有中央行政機關自不可不有中央立法議會現該會已於本月十四日在前諮議局開會并請孫都督親臨會所計當塲投票選舉議員共得四十餘員復定於十六日開會選舉正副議長 
　　本月十三日三街六巿忽鳴鑼宣布云都督傳諭今日過年小民聞之不解其故相與竊議旋有素封之家烹羔羊設酒醴宴樂新年貧寒下户亦相與歡忭不已 
　　省城自被刧後所有西城外之同人鹽行亦被搶刧一空加以運鹽阻滯各分銷均皆乏鹽居民恆多淡食之虞現經孫都督電商鄂省黎都督暫假鄂岸督銷鹽五大票共二萬包運至樅陽分銷處存儲以俾省城需鹽即由各商家赴樅陽承運以濟民食 
　　全皖軍務部長桂君丹墀以現在需才孔亟特恐賦閑 
 
 

Page 11

 
 
居昨特出示招請并在提學使署内設一將校招待所派員接待凡具有陸軍武備學堂畢業及東西洋陸軍速成學堂畢業或由行伍出身在新軍二年以上職務者均准投効倘有嗜好或在民國軍中有過犯者不在此列 
　　頃有潘得勝冒充皖軍北伐隊軍人在二郎巷鼎和典擄掠衣物等件經警察二區巡士偵悉報告軍政府當經孫都督飭胡司令派員拿獲訊明確供實屬屢犯立卽槍斃并出示宣明罪狀以昭烔戒 
[鎭江剪辮風潮]  
　　鎭江商團巡邏隊於十四晚梭巡時見站崗各巡士仍未剪髮詰以何故各巡士以未奉警長命令答之商團以前次開剪髮大會時許警長謂已發布命令何得反抗始則婉言勸告繼遂出利剪將某某二巡士豚尾先行剪去當時該巡士亦無違言詎商團散隊後有二人行經山巷突有某巡士急吹警笛喚集巡士十餘名將該團二人痛毆受傷頗重現聞商團已報告民政部並與許警長開嚴重交涉矣又十五晚有好事某在人手持剪刀在魚巷一帶强剪行人髮辮以致紛紛爭擾巡查周弁恐人多肇事當場拿獲二人押送執法部訊辦十六日上午有某甲亦在大街强迫行人剪辮無知者大肆喧譁將甲扭至警務公所許少泉警長以各巡士未曾剪髮屢受各界譏評正在憤無可洩立將某甲痛責手心二百下並荷以巨枷嗣經商團詰問始行釋放 
[甯波舉行大慶典]  
甯波商學各團體於十三夜先後開提燈會爲慶祝大總統之盛典該郡軍政分府内搭架彩樓施放𦦨火一時燈彩輝煌軍樂齊奏觀者均踴躍歡騰高呼萬歲不已十四夜七時後更於府門内大開演說張苞舲王東園汪訂生袁覆登李仲禮諸君先後演說民國前途之可慶與剪辮攺曆之原因利益一時前往觀聽者莫不鼓掌雷動十五晚六時後月明如晝風不揚塵城厢内外江東江北商學各團體以及臨時組織各團體亦提燈畢集依序出發有以紙紥異樣彩燈者有以柏圈製爲紀念塔者燈月雙輝迷離五　街巷店舖亦各張燈結彩同伸慶祝沿途觀者闐街塞巷莫不歡聲如雷至十六日正午始進城散會可謂極慶祝之盛舉矣 
[湘省近事述要]  
　　討論釐金問題十一月初二日湘省臨時議會譚都督交議釐金攺革案議員某出席大旨謂釐金不便商民如仍遍設局卡沿途　　於商業不無妨礙且所設局卡商業盛衰不等商業衰者歲所征稅尙不足供局卡之用不如裁撤各局卡擇城鎭商務繁盛之區貨物通過適中之地另設數局如中路設一局於岳州南路設一局於衡山西路設一局於辰州庶幾商務易於調查釐金易歸統一落地稅亦宜擇大巿鎭設一局所以總其成中巿鎭則由該處自治局或商務分會包收爲是又有財政司委員某君報告攺良釐金稅則語甚長大抵謂湖南欵項地租釐金爲兩大宗但釐金一項有最困難之問題不易解决前黎都督出示裁撤釐金免收關稅譚都督亦有裁撤局卡統歸總局之示商民據以爲言宜籌對付之法若攺良大意專就財政司所籌畫者言之稅則共分三項一出口稅二人口稅三落地稅貨物亦分三項一必要品二消耗品三奢侈品而出口稅之必要品不得過百分之六消耗品不得過百分之五奢侈品不得過百分之二人口稅必要品不得過百分之二消耗品不得過百分之五奢侈品不得過百分之十落地稅必要品不得過百分之一奢侈品不得過百分之五奢侈品不得過百分之十又有三要件一對於局所宜擇適中之地對於征收貨物宜有統計對於稅則章程宜明白曉諭後此釐金局宜攺爲稅務局祗設一局長以總其成如舊有總辦副辦等名目一時難於更動則另設一副長外派精明公正之人出外調查因革損益方有把握總之以利商便民而無妨碍於國款者爲是副議長鄧君謂釐金繁雜須詳細研究討求最良辦法一時不能决議俟財政司理由書到時再行討論决議云乃搖鈴閉會 
　　公讌桂軍都督廣西都督沈公幼嵐督師赴鄂助勦於日前便道來湘小住數日茲因添募已齊日内卽須拔隊起程湘省軍商紳學各界特於十月二十九日午前十時假座敎育總會公讌曁混成恊統趙君恒惕是日自譚都督以迄政學軍紳各界到者不下數百餘人兩都督演說後卽合拍相片一紙以示紀念各軍士奏軍樂始各入座各軍士亦皆一律與席直至午後四時始行閉會 
[浙屬民事長之難爲]  
　　象山縣屬南田島孤懸海疆土地肥美形勢險要久爲浙洋重鎭自前淸光緖初年開禁招墾嗣後生齒漸繁設立撫民廳司法徵稅已離象山而獨立遂與定海玉環相若查定玉二廳業已攺稱縣治設有民事長南 
 
 

Page 12

 
 
田人口現達二十萬以上僅設執法員於徵收行政事務旣難兼顧若仍遙隷象山不但形勢阻抑且跋涉堪虞當經該廳業户朱頌揚等公舉胡佩珍爲民事長曾奉都督核准現已因案飭任矣又衢州府屬不 
山縣民事長係舊令姚應泰秉充平日頗得民心近有旅杭學界某計圖攫奪揑造蜚言運動某部要求撤換竟准飭查辦以致合邑人民大動公憤十六日由郡城電禀都督略稱奉電惶駭出示啟徵應有示諭爲憑地方寗有不知曾參殺人尙有影響憑空結撰誣抑太甚總之姚民事長萬衆推戴涕泣求去尙不肯放旅杭同鄉意在自擁不知内地衆志堅固復禍桑梓以自禍恐不能以少數人私意圖推翻事關全邑身家性命敬乞重憐江山縣城鄉八十八莊全體楊文泃等公叩又永康民事長應貽誥奉調仙居攺派程桂芬永民迭次反對昨據金華分府查復謂無其事實係黨派紛爭而應君亦不願他調等語詎本日軍政府又據該邑民王志安等公電仍以程某不法牽涉仙匪藉圖抵制茲經政事部嚴電查斥謂永邑應民事長疊次澈查程桂芬並無通匪嫌疑該邑徐受超王志安等必欲將處軍仙匪混稱且敢明電反抗省委居心何在仰卽傳諭嚴斥 
[程都督勸民完糧納租之示諭]  
　　江蘇都督程爲出示剴切誥誡事照得本都督宣告江蘇獨立無非爲民請命以冀攺良政體永保治安軍興以來餉糈浩繁全恃人民完納租稅以資接濟本都督又顧念民瘼不欲多取於民一面且欲乘此時機永除一切惡稅故如各地釐金常關等項從前擾害吾民之虐政業經宣布一律革除惟此了漕正供在國家爲正當之稅源在人民自屬應盡之義務前經交由省議會議决報稱本年成熟田畝上下忙及漕糧一律按八成徵收其被災被兵地方由該管民政長勘明呈核分别蠲减庚戌年以前積欠一律豁免等因實已體恤民歎無徵不至經本都督通行各屬並出示在案方謂吾人民必能共知感奮咸樂輸將乃聞各屬自啟徵以來民間尙多觀望本都督深恐地方無賴匪徒乘機造謠吾民不察受其煽惑致阻樂輸用再掬示至誠剴切誥戒須知此次民軍起義志在拯民水火之中一旦功成共優游於共和政體之下治平幸福惟吾民享之熱心愛國之志士方且願捐生命出人於槍林彈雨萬死一生前仆後繼而無所於悔　爲吾民也吾民若并此區區應納之丁漕猶不踴躍輸將同是國民試問於義何安於心何忍果其徵收之際　差劣保敢於應徵定額外浮收一文准人民指控該管官廳從重懲辦以謝吾民若吾民於應徵定額不早完納或且聽信匪類謠言希圖違抗本都督亦惟有執法從事不能爲吾民寛也其或聚衆持械膽敢加暴行於經徵官吏此輩决非安分良民應以匪徒擾亂治安論惟有派遣軍隊前往准其按照軍律治罪本都督令出法隨勿謂言之不預將此通諭知之 
　　爲嚴切告誡事照得徵收丁漕以濟軍餉各應從速輸將違干重辦疊經曉諭在案至各該佃民應還之租亦應一律繳納須知糧從租出如抗租不還各業户應完之糧亦卽因之虚懸准由各業户禀經該管衙門按户提案押追以憑照例嚴辦如有聚衆抗租或竟持械横行旣屬有意破壞治安必非安分良民本都督惟有按照軍律從事勿謂言之不預其各凛遵 
[松江新紀事]  
　　金山縣朱涇巿民於本月初十日得孫中山先生舉爲大總統之電深表歡迎由志願團發起於十一十二十三三日夜慶祝民國成立恭賀總統受任全巿圑體社會及各商號均懸燈結彩衆志騰歡各校學生五百餘人提踏謌導以軍樂周行街巿沿路居民燃放花砲民國萬歲之聲不絶於耳回至大操塲串演燈彩結成共和萬歲等字樣十三日午後在大操塲行慶祝典禮政商軍警學各界到者千餘人揭帽呼嵩聲若雷動十四日晚另由女界協贊會發起聯合各女學堂及蒙養院繼續提燈更添一番興會也 
　　金山奉賢南匯沿海各地近日海盜猖獗自馬廠徵租委員朱梅泉君被毆受傷後盜黨更無忌憚竟將該處駐防水軍槍械刧掠殆罄現松軍政府擬調松防陸師二隊馳往勦捕定於十六日出發 
　　松人查君曾祥於攻天保城時飲彈陣亡本月十六日由其家屬扶櫬到松由大漲涇登陸繞行大街松軍政府職員水陸軍隊警商學三界各團岡不整隊迎送全城均下半旗誌哀 
[蘇城瑣聞]  
　　觀前巿民公社以本年水災之後繼以軍事金融窒塞支持爲難各舖户時有倒閉轉瞬年關不知若何結束現擬援農民减租之例請求房主從九月分起酌减十分之四俟巿面活動再行酌加業於十六日常會期内公同議决實行未識各房主能見機允從否也 
　　新任民政長宗能述聞定於十六日接印任事按宗君前曾署過長洲吳江等縣素爲上游器重此次再任蘇州民政必能駕輕就熟措置裕如也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[主權漸次收回]  
　　上海浦江巡緝事務向歸洋巡江員管理設有水巡捕房遇有牽涉洋人案件解交租界會審公堂審理駐滬交涉司許君日前接到浙江鹽商呈請以緝獲鹽梟洋巡干預禀請主持等情許君以浦江並非租界解交會審實係滿淸官吏不明條約所致按照洋商原告事件前淸領事觀審條約亦無指定須在租界會審公堂字樣特行照會稅司此後水巡案件應卽攺解巿政廳審理故日前廣東北伐軍在浦江運送軍火水巡捕指爲違章已遵解巿政廳審明釋放不復在會審公堂判斷矣 
[華案亦須觀審]  
　　公共租界會審公廨早堂讞政本由駐滬英德美三國領事輪流陪審而晚堂華案則歸華官獨斷從前滿淸官吏賄賂公行大都偏斷外交團有鑒於此曾以公廨旣由捕房暫行管理擬將晚堂華案均歸早堂會審關讞員因與主權有碍一再力爭迄未妥洽茲聞領事團又經提議以華官旣以權限爭執仍存晚堂名目惟未便獨自裁斷自後所有晚堂華案擬由領袖領事派員觀審以除積弊不識華官能承認否 
　　另一友人報告云外交團擬派西官會審公廨華案一事經商務總會請丁榕律師與各領事往復磋商後據比領事覆函謂以兩領事兩華商組織董事部而華案則請丁律師審理之說領事團會議之下均謂華商擬人董事部一節礙難承認至丁律師則擬歸領事團延請云云美德兩領事主張此議尤力商務總會當於昨日函復大致不認領事有干預華案之權惟暫時由西官到堂照顧一俟大局平定立卽取消此說前經領袖領事應允至此項辦法如或不妥則商會當隨時函告另定辦法 
[工商局塡浜築路之交涉]  
　　滬軍都督府交涉司許君照會領袖領事文云爲照會事案准上海民政總長移文内開租界以西有官浜三條均被工部局塡塞築成馬路名湧泉浜爲靜安寺路名田難浜爲愚園路名長浜爲　立物生路均西通憶定盤路實與約章有碍應請轉飭工部局將所豎界石一律拔除官浜照舊開通等因木司當將前淸道與貴領袖領事來往公文細核并面詢前淸道原委查辦譯員陳世光知當時曾經貴領袖　事商允停工聽候交涉訂定辦法乃工部局竟未遵辦擅將該浜築成馬中貴領袖領事未爲禁阻殊難索解查官浜係國有之地中政府有完全掌理之主權未經中政府商允斷不能藉交通水利衞生各問題據爲别用今工部局塡浜築路試問執何地契按照律例實犯有侵越罪名國有之地與民有之地辦法不同各國向例如此况工部局之一切自治權限只在租界以内界外一切公益均由城自治公所管理該公所設立在此路未築之先凡此路政係屬城自治公所專辦之事本司察核前淸道案卷貴領袖領事并未據有工部局以官浜有碍衞生交通等事陳請於先商允於後迨至工部局將浜塡泥自治公所報知方行提起交涉其開始舉動已非正當辦法則對於此事之全局均難承認官浜旣係國有之地工部局並無地契中政府可以地主應有主權卽派巡警看守不准他人行經浜地築路爲便交通本司甚爲歡迎惟占地侵權則反使有益之事變爲有害實於正理根本上斷難姑容合先照會貴領袖領事請煩查照迅賜示復以憑核辦須至照會者 
[吳江莠民肆擾]  
　　吳江縣屬莠民聚衆滋事已紀前報茲由滬軍都督電致蘇軍政府云據江震同鄉代表報告貴治吳江縣屬同里四鄉莠民煽惑鄉民梗阻河道並插紅旗大書宣統三年字樣揭竿購械聲勢甚熾卽請貴處派兵保衞解散 
[南匯土匪猖獗]  
　　南匯土匪滋事曾由民政長趙敬祺禀奉上海民政總長及滬軍都督撥派兵士分段駐防已紀前報茲悉此事實由該邑淸武舉人樊培生爲首聚衆搶刧並揚言須將剪辮之人盡行殺害當經民政總長李君派令王柳生君趕赴南邑與民政長切實開導樊等卽要求三事（一）將董事顧靜侯交出（二）不准剪辮（三）趕發積穀嗣因不能如願又恃衆滋鬧將自治公所勸學所商務分會等任意擊毁並殃及往大陸鴻森兩水烟店等店舖多家所有商團寄存商會内之槍械亦被搶去是時新塲鎭亦復鬧事王君見勢不佳急裝假辮從署後逃出回至滬上報告李總長卽於昨日派令上南閔水師營統領李英若督帶師船十餘號馳往勦撫並由勸學所楊月如君趕赴新塲密爲訪緝嗣因該邑城門緊閉不許出入遂卽回報滬軍都督札飭沈保義帶領師船數十號速赴該處勦辦 
[愼防奸細]  
　　本埠共和各團連日接有天民公民社電告奸人蹇念益江庸周應昆章仲和陳叔通等人立意與民軍反對潛來上海布散流言以冀淆惑聽聞彼等之意蓋欲助成君主立憲以求媚於袁世凱而保滿淸祿位奸詐悖逆莫此爲甚從而和之者尙有葉姓李姓等人若輩行蹝詭密專探民軍内容報告滿淸本埠各團體得此消息已籌備 
 
 

Page 19

 
 
撲滅之法公民鋤奸團亦已派人四出偵察并發傳單請寓居海上之人時常注意勿留此等奸人住宿及與之往還否則一朝敗露必至玉石不分自陷危險也 
[調兵駐守製造局]  
　　駐防寗波之浙軍第一營奉滬軍都督電調來滬保守江南製造局已誌前報茲悉該營傅管帶業已率兵六百名於昨日乘坐寗紹輪船至滬由製造局李總理預派小輪二艘在該碼頭守候過船駛往製造局駐守 
[再誌南匯之防務]  
　　駐紥南匯城内之滬軍營弁兵因失竊槍彈報由該縣民政長禀請滬軍政府添撥軍火已誌昨報茲經陳都督函請製造局照撥槍彈二箱計二千顆發交滬軍營昨由該營王錦庭統領命令左營鄒管帶選派兵士二十名各帶槍械並製造局所給之子彈赶往該縣以資防備 
[黄司令派艦巡防]  
　　海軍司令部黄君近接海州來電以該處邇有匪徒乘機肆擾急需兵艦巡弋請派兵艦一艘駛往防護等因黄司令查得通濟練船適在滬上故卽命令該艦長葛保炎於昨日駛赴該處愼防嚴緝 
[宣講共和憲政]  
　　小西門内中華共和憲政會宣講部於陽歷元月初三日在城隍廟一帶宣講情形已誌前報初四日下午又由部長徐企文君偕部員袁望儼朱繩先沈煉石諸君往滬軍營前商業會操塲宣講聽者不下千餘人徐君等因見來聽者多係滬軍營兵士及求新廠工廠故特宣講軍人與共和憲政之關係及工人對於共和憲政實行後須力圖進步起追歐美種種理由語多透闢聽者頗受感動 
[都督府增添偵探]  
　　滬軍都督府原有之偵探隊因邇來軍務紛繁不敷調用復由諜報科應君遵依都督命令行文上海縣司法長暫調探目徐文德等十餘名於昨日持憑到府承値 
[是否漢奸]  
　　滬軍第一師步隊第二營長鄧鳳林昨日派兵解送直𨽻學生張何一名至滬軍都督府報稱該生一應舉動跡近漢奸且有招搖圖騙情事旋由諜報科轉送執法科收押候訊 
[陳都督淸恙稍痊]  
　　滬軍都督陳英士君近因稍有不豫未至府中視事一應公牘由參謀部長黄膺白君代拆代行昨已稍痊卽至府中　詢一切惟因尙未全愈所有公務仍由黄參謀代爲主任 
[北段商團成立]  
　　胡家木橋北叚第六區區董董鯉庭君創辦之商團已於前日組織成立假源興泰木行爲事務所開成立會到者二百餘人先由董君報告開會宗旨推閘北商團會長俞宗周主席自治所總董錢貴三沈聯芳二君相繼演說旋經公舉董君爲會長尤昌貴等四君爲會董朱陳二君爲調查員楊蔚如爲書記徐錦盈爲會計朱宋二君爲幹事會員定額六十名現已有四十餘人報名人會 
[敢死隊自相殘殺三誌]  
　　皖省敢死隊差遺員朱祖謙被同伴王仙洲闞蘭溪開鎗圖害等情已兩紀前報昨經司法長提到李得標劉琢天周錦章賈發科等密訊一過周賈二人係攬做軍服者前日因向收帳致被悞拘劉係城内巡警因往探友亦被逮案當卽分别交保開釋惟李與朱等同來據供於此案並不同謀亦不知因何起釁又稱朱係王統領之書記王係執法官字仙洲名海舲云云當由偵探在該旅館帳房起到寄存之現洋四百餘元大寳一錠小寶九錠指揮刀十二柄手槍壳一個奉判一併存案李暫行看管候查明核奪 
[無暇空周旋]  
　　民國交涉總長伍廷芳君素性謙和凡有晉謁者無不立時延見茲因與淸國議和公務紛繁且以滿奴暗殺警報頻傳故由捕房特派探捕隨護凡有客請見派有專員招待如非素識槪行擋駕 
[陸惠生可望開釋]  
　　王博謙控陸惠生指使陳小甲子（卽陳阿二）連小江扣（卽林阿四）等槍擊圖害一案前日午後復經公共公廨聶襄讞會同英康副領事升座特别公堂研訊先由被告代表穆安素律師上堂譯稱查核阿四阿二口供前後矛盾且原告亦不欲深究應請將案註銷旋據捕房代表侃克律師聲稱被告律師所辯阿二阿四口供前後矛盾應令將不符情形逐一申明且所有見証均係被告之知友不足爲憑案關暗殺有碍治安應請訊究旣由原告代表沃沛律師聲稱因陸惠生已在捕房說明與王並無仇𨻶且不相識是以請堂上母庸深究惟阿二阿四口供被告律師旣稱不符不得不澈底根究以昭實在中西官會商之下以陸惠生應否開釋應俟磋商妥洽於下禮拜一解堂再核遂傳諭將陸等帶回捕房候示 
　　附會審官照會英領事文啟者陸惠生一案迭經會訊據原告見證口供證明鎗擊王博謙係陸惠生主謀指使據被告見證口供證明是日陸惠生在南巿觀　並未在粤華樓飲讌且當時所用車夫名阿宜並非阿四等語各執一詞本副會審官旣不敢謂原告見證之供詞係屬虚誣亦不敢謂被告見証之供詞全非確實在中律罪疑惟輕在西律案情有疑義爲被告之利益貴副領事面稱擬將陸惠生判押十年本副會審官未能贊同鄙意擬將陸惠生交保候查俟獲到兇手之日再行核辦相應函商卽希貴副領事查照以便會商定判爲荷 
[關於稅契問題之文告]  
　　上海巿政廳公布云照得各省議會議决徵收雜稅案内田房洲場稅契條文業經江蘇都督示諭並由上海民政長公布實行辦法在案現在省頒田房洲塲契稅三聯單印契已奉轉發到廳自應遵照辦理合行布告几屬巿區域内各保圖買賣田房洲塲各應查照蘇都督頒示省議會議决案内田房洲塲稅契條文及本縣民政長公布實民辦法各條即至本廳領契所有巿區域内各保圖開列於後其各知照此布計開廿四保万十二圖二十五保一二三四五六七八九十十一十二十三十四十五十六等圖二十七保一二三四五六七八九十十一等圖南十二北十二十三等圖 
[串騙田單之結果]  
　　下海浦圓通寺（即三官堂）佳持僧瑞生控夏福生董子璋等由騙田單轉換道契私向三泰公司抵洋三千元等情由廨判將夏董交保候楊佩卿陳銀泉到案質訊在案前日午後由廨復訊原告代表候魯公律師投案 
 
 

Page 20

 
 
謂追旋據陳銀泉　稱原告係是舅父當時夏等來廟托稱代轉道契乃將田單取去因僧人不能出面囑小的頂名稱須費洋五百元當由夏等書契令小的簽字當時因不識字不知所書者係是押據實受夏等之愚求察訊之夏延費信惇律師董延赫雷司律師辯護三泰公司亦延律師博易上堂申明受抵情形請追抵欵王襄讞商之美海副領事以陳銀泉顯有不實判押西牢半年夏交二千元董交一千元人銀並保限兩禮拜交出道契並着夏交楊佩卿到案質証 
[敢死隊定期合操]  
　　滬軍福字敢死隊長劉司令昨出示諭云照得軍隊晉重操練旣注重逐日分操尤當定期合演共求競進但本營軍隊分駐三處業經督令逐日按時操練亟宜定期合操以資觀摩查各駐所附近地方均無寛大操場可容本軍全營合操惟本城九畝地地方空闊可容一營合操本軍現定每逢星期一日午前九時本司令長督仝全營目兵會集該地合操猶恐軍隊出行之時居民無知致生驚恐爲此示仰各色人等一體知悉須知操兵乃軍隊常事居民不得驚恐並起訛言切切特示 
瑣聞 
[城内]  
　　都督府批示○四川高鳳棲等呈批據禀已悉查此案前經本都督移辦在案蓋因蘇都督鄉望素孚自能主持公道仍仰該生等靜候程都督處置至禀稱所受損失各節自應澈究以符公論惟現據諜報科禀稱業經物歸原主並未擅留等情除由本都督飭查外着即知照陳遠峯等呈批該生等旣同爲光復杭城發難之人當逕投浙江軍政府投効可也鍾廷燦呈批黄元帥已赴寗即逕往投充可也赤十字會第二團呈批候派人事科接洽王正呈批所呈憲法大要足見關心事局已存記擇用矣 
　　嚴防搶替○上海審判廳昨出牘示云照得本廳應用承發吏業已示期考試在案希應考各生隨帶筆墨於明晨九時來署聽候給卷考試如經錄取尙須核對筆跡勿得冐名頂充致干斥究 
　　幸有糧串○民政長批二十四保十九圖 
董保　景齊禀云爾前控韓順林杭糧匿稅案　遺失無憑查核前案應即取消毋庸置議惟爾墊繳忙漕錢四十千八百六十四文如係韓順林捆内應辦之賦自未便聽其取巧推諉旣據　串呈明候即飭役追還以儆違抗而杜效尤串附 
　　暫停審理○上海縣司法署因將攺設審判廳淸理案卷故於十七日起至二十日止停訊期内所有一切控案須俟審判廳於二十一日開庭後再行審理 
[南巿]  
　　預備祝典○巿政廳長接民政總長照會内開奉代蘇都督莊電開奉大總統頒行陽曆黄帝紀元四千六百九年十一月十三日爲中華民國元旦並訂於陽曆正月十五號補祝新年希即公布等因已轉知警務長商務分會並東南西三區區長查照傳諭各店商於陰曆十一月廿七日一律懸掛國旗同伸祝典 
　　追交借項○滬城也是園保安團友丁三餘昨偕長義荳行夥　榮泉扭其族人丁子常同子仰猷至南區控稱仰猷前曾託爲介紹向胡姓處借洋三百元由高作保約期變産料理刻因食言不睬扭案請追旋經移送裁判所訊據丁仰猷供因被親戚將房價扣住以致各欵尙未料理判交人洋並保出外措還洋三百元如違押追 
[閘北]  
　　曾否拐賣○江北婦人高顧氏控車周氏拐賣弟媳昨經孫科長提訊周氏供九月間顧氏曾託婦人引薦伊弟媳至絲廠做工餘不知情顧氏供該氏屢犯拐賣曾經英公廨辦過求究判周氏還押候查明覆訊 
　　有無屍屬○餅店夥顧來玉吞烟自盡經司法科檢察官前往相驗已詳昨報昨經孫科長將在押之陸金生歐正方等提案研訊陸供與歐同居日前歐妻計氏在小的房間内拌貓飯適顧來家飯遇見咬歐歸來與妻口角小的以顧不合攛掇曾向理論歐供據顧云陸欲將我掌頰送局究辦迨小的回家查詢時顧即出外購烟吞食歸家後卧牀不起翌晨往喚始知服毒已不及施救陸歐還押候查明有無屍屬再行核辨 
[英租界]  
　事有憑證○華安人壽保險公司控司賬錢佩珂私用保險費銀三百餘兩昨經公堂傳訊原告代表梅吉言律師投稱原告前控錢竊取珠飾因無實據將案註銷現錢私用保險費銀確有憑証應請訊追質之錢延聖文律師代爲辯護關讞員商之英康副領事判錢交保　下禮拜三訊核 
　　招書收押○公共公廨招書陳彝模即鳳（楣）因悞公斥革押候核辦在案昨經王襄讞諭令帶案訊實遂商之英翰副領事判押一月以儆 
　　將錯就錯○山東人王喜大控周小通奸拐伊女王小狗等情昨由捕房將周與王女併解公堂請究原告投訴女兒已許與同鄉人薛小兎子爲妻因任絲廠做工被周奸怗求究訊之周供與女相處三年生一小孩已及週歲現腹中尙有兩月身孕女父已早知情近忽聽人唆使來案控告乞恩成全判周交保暫准將女領回俟女父邀到薛小兎子再行訊核 
　　夫婦串騙○錢金泉將其妻王氏冐稱胞妹許與薛月卿爲妻向薛騙洋五十二元逃逸被薛控奉捕房於昨日派探將錢夫婦併解公堂訊供不認判分别押候下禮拜五傳齊人証再訊 
　　切勿自誤○朱桂順（即樂小毛）因將髮妻張氏得洋一百元賣與崇明人陳福根爲妻未幾誘回被控捕房由探將朱夫婦拘解公堂分别管押在案昨經中西官訊得案証均居内地判朱與張氏仍分别押候原告速回原籍禀請地方民政長來文移提如兩禮拜不到即當將案註銷 
[法租界]  
　　追繳房租○愛而德洋行收租人昨投公堂控稱房客恊順棧主沈桂榮長興棧主吳如林俱虧欠房金三四十元向收不付請予提追經聶讞員准詞傳訊吳沈同供實因巿面艱窘致難應付求恩竄限判各交保限七天還洋又大興客棧主葉白卿及居民金沛堂亦因積欠租金二百餘兩被控提案判均交保限一星期理淸 
　　屢戒不悛○綽號江北如山者（即陳如三）係著名流氓迭經英法兩廨懲辦有案茲又因窩贓案發爲英界包探查知匿跡法界爰即恊同法探將陳拘獲送至法廨經中西官會訊屬實准交該探帶回英廨訊辦再行提回禁押五個月 
　　仍須交還○永壽小押店夥金春江林仰 
鎭前因用虧賬洋二百餘元經店主鄭堯淸以金江二人舞弊串吞等詞控奉公堂提訊判令交保出外限期理楚迄已日久俱未保出昨日鄭又投案禀稱林欠業已有人調妥請爲開釋惟金春江仍置不理須請嚴追金求釋出六續拔還判林開釋金交保限十四天理淸 
[美租界]  
　　乳媼脫累○杭人石鐸現充滿淸陸軍某營管帶前月將家眷遷來上海住華記路九百三十八號其妻張氏兩月前生一女兒前日因病夭亡即投捕房控告乳媼孫朱氏漫不經心昨經中西廨員蒞　以該孩係是病死與乳媼無涉飭朱氏具結收殮 
　　無力賠償○高阿三昨駕馬車過西華得路撞碎某西人家玻璃窗被捕拘入捕房因高無力賠償斥還免究 
　　婦人互毆○王徐氏屠劉氏昨在西華得路互毆扭控捕房捕頭詢得均非安分一併退 
來函 
[杏花樓廣東酒館來函]  
　　竊自武漢舉義聞風響應有志之士戮力從戎者相薄血肉於槍林炮雨之中置身命於不顧盖爲我同胞謀共和之幸福計也今各省選舉孫中山爲大總統東南寺定北　未亡現下大軍雲集　議北伐夫用軍之際餉項爲當務之急一刻不能容緩稍有缺乏大局不堪本樓亦同胞一份子也不能執戈從戌祗有勉力補助今擇於十一月廿一日即禮拜二凡在本樓讌客及宵夜酒菜洋如數送滬軍陳都督充助軍糈之用并懇派員到來監收雖杯水車薪無濟於事然聚沙成塔集腋成裘聊可補助於萬一也仰望各界諸君惠然肯來本主人當掃徑以待上海英界四馬路中杏花樓司理陳　芳謹啓 
 
 

Page 21

 
 
   
 
 

Page 22

 
 
自由談 
游戲文章 
[代縮進工復風流福晉書] [  六合公民]  
　　風流福晉妝次。僕心憂國事。寢食不安。廣田自荒。情非得已。乃僕正慮供差之不力。而人竟能越俎以代謀。欣慰之餘。曷勝銘感。卿雖有覆水之言。僕敢洗西江之恥乎。函中以周郎况僕。僕何敢當。但味斯。言頓得奇計。仍不能不有求於卿也。昔皇祖崇德降洪承疇。用美人計。遂開二百餘年之業。貽子孫無疆之休。今者天步艱難。民軍紛起袁世凱乘機而出。辜負國恩。外握兵權。内操政柄。凡我宗室。削職閒居。累卵之危。朝不保夕。刺之不可退之不能。竊思袁氏曾客浦口。留戀烟花。登徒之名。聞於遐邇。計惟近師先帝。遠法周郎。開筵招袁。出卿侑酒。投其所好。以施牢籠。卿才色過人一夢巫山。必能令絶世奸雄。甘爲情死。仍作家奴也。如此則僕元緖王之徽號可以長存卽卿風流福晉之崇封亦可以久享矣卿念舊情祈速遄歸以襄大事國家幸甚僕亦幸甚 
[新論語] [  富陽勞漢]  
　　芝貴問於淸軍曰。餉缺用不足如之何。淸軍對曰。盍竊乎曰。擄吾猶不足。如之何其竊也。對曰。百姓足君擄自然足。百姓不足。君擄何足慶曰。退位多日。無所用財。難矣哉不有好色者乎。小妾賣淫而已 
　　噫。溥儀立之時。攝政王爲政。奕劻那桐爲臣。淸之亡者速甚。若是乎庸者之有害於國也 
　　澧曰。唯小人與猿猴爲難養也。近之則不孫。棄之則怨 
海外奇談 
[髮匠狡獪] [  欽]  
法國前時有剪髮匠數人。因每次剪髮祗得半辨士。嫌太少。公議增至一辨士。民人不允。鬚髮任其生長。不令剪髮匠修剪。法王乃覓得不人公會之剪髮匠數人。爲民人剪髮。每次仍費半辨士。其餘剪髮匠大窘。卽公禀法王。允仍照原價半辨士開巿。次日。剪髮匠領袖。卽入王宮爲法王剪髮。剪至一半僞稱出外取物。一去不回。其餘剪髮匠爲民人剪髮者亦如是是。日適爲大節日。法國中自王與貴族以下之頭面。皆半面未修。頗形狼狽剪髮匠等已懼罪。卽日逃去。是亦可謂大笑柄也 
瞎費心思 
[新式漢奸五更調] [  陳緬生]  
　　一更一點月上山。　漢奸袁世凱　呀呀得會。　甘作滿奴才。　君主立憲弗應該　王八蛋。　假議和呀　自家弗停戰　呀呀得會　請俚吃炸彈 
　　二更二點月照窗。　漢奸馮國璋　呀呀得會　狗肺狼心腸。　漢皋。百姓才死光。　搶典當。　擄民財呀。　還要搶衣裳。　呀呀得會　好像强盜帮 
　　三更三點月正淸。　漢奸呌張勳　呀呀得會。　像個烏龜精。　敢搭民軍拚一拚。　逃狗命。　小貓子呀。　喜歡偷野腥。　呀呀得會　快黠去自盡 
　　四更四點月正中。。　漢奸倪嗣冲　呀呀得會。　要想立大功。　統兵南下路不通。　苦無窮。　嘸軍餉呀。　北軍逃無縱。　呀呀得會必死在營中 
　　五更五點月已完。　漢奸叚祺瑞　呀呀得會。　急得團團轉。　民軍備戰多完全。　大開戰。　漢皋地呀。　立刻可奪轉。　呀呀得會　民國萬萬歲 
[時髦派] [  田]  
　　現在我們居然是個共和國民了。各種東西。都要攺良攺良。頂要緊是身上的裝飾。現今先說女界上所不可少的東西。尖頭高底上等皮鞋一雙。　紫貂手筒一個金剛鑽或寳石金扣針二三只白絨繩或皮圍巾一條　金絲邊新式眼鏡一付。　彎形牙梳一只　絲巾一方。　再說男子不可少的東西。　西裝大衣。西帽革履手杖。外加花球一個。　夾鼻眼鏡一付。　洋涇話幾。句　出外皮蓬或轎車。或黄包車一輛。還要到處演說。　演說的方法。　一要會罵人如忘八蛋。漢奸。奴𨽻等不離口 
　　二要多用同胞字眼。　三要引證袁世凱馮國璋等人。　四要自稱曰兄弟。稱人曰諸位。　終則以現在時間太短兄弟不能多說爲結束 
舊紙簏 
[聯語滑稽] [  醉墨]  
　　杭垣有飲酒者八人。彼此相角。如渴　飲泉能罄無算爵。每日共飲。十數年於茲矣。去年 
 
 

Page 23

 
 
死其六。僅賸甲乙二人。對酌寡歡。不勝悲感。詎甲近亦染病不起。乙哭之慟。開喪之日。撰一挽聯懸之座右曰。座中只賸兩人。悲君又去。泉下倘逢六友說我就來 
　　客述京都有花旦各梅君者。著艷名。有某名士與之甚暱。朝夕弗離。一日梅君出箋索書一聯。某遂以成句束後語贈之云。幾生修得到一日不可無。上下暗合。較之明嵌梅君二字者。判若天淵。梅君先已有人集贈一聯云梅香春欲動。君子意如何 
　　一日上海梨園所供之老郎神壽誕。樂師同伸慶祝。戲台上新懸一聯云。簫與笛云。隨便倽人。才好香面孔鑼對鼓曰。弗關倪事。總歸吃耳光。（耳光鑼鼓聲也）讀之眞堪捧腹。某大員有女年長矣。大員輙呼爲老女。後字某翰林。翰林號幼樵。即在大員幕中襄辦文牘者。時人集聯誚之曰。老女配幼樵。不分老幼。東床即西席。不是東西。謔甚 
數年前。某省學使旗人也。素不知文。每逢試士。輙將攷生之卷。裝人大小木桶内。並供小銅佛一尊。對之亂搖。搖畢閉目抽之。即以所抽之前後爲甲乙。有謔者贈以聯云。爾等論命莫論文碰。哨們用手不用眼抽。妙在上下聯結。末二字傳神不淺也 
　　客述雉水老名士顧樸齋先生。磊落不　。涉筆成趣。其所挽某茂才中秋日下世聯云。去年在棘闈裏。今年在棺材裏。兩個中秋。兩般過法。有命到泮水邊無命到雲路邊。一塲大夢。一筆勾消 
新劇 
[時事新劇英雄血] [  吁天生]  
　　第一幕觀像說典 
　　未經允許不准排演 
　　塲上設禮堂。左右置銅像各。一左作君王裝。右作小將裝。 
　　小生扮巴比陀。生扮威波能。凈扮瑪留。雜扮勢應本邊利仁彼留利加倫圭皮度多莫。俱登場。各自報名。環繞而立 
　　（巴）我等幾人。同在學堂讀書。幸喜功課早完。閒暇無事。不免請校長出來演講一二故事。衆位仁兄意下如何。 
　　（衆）巴君言之有理。弟等敢不遵命。 
　　（巴）旣然如此。侍我請出校長便了。（向内呼）有請校長。老扮撒克生博士。白鬚叢。手執沙氏詩登塲見各生行一鞠躬 
　　（克）功課已完。不自歸家。還在這裹做甚麽 
　　（衆）只因天色尙早。故請密司忒出來。把那古往今來之事。與學生講論一番 
　　（克）這是你等要好之心。老夫豈有不敎導你。 
　　言畢。走至檯前指左立銅像 
　　（克）此人名喚格德。乃是我阿善國裡一位賢君。記得八百年前。這阿善國同那斯波多國交戰。阿善大敗。危在旦夕。原來那爭戰的地方有座山。山上有座廟。兩國未開戰之前。曾去求占一。卦卦上說道殺了阿善王。一定大勝。不料阿善王探知此事。心下想道。傷我一人之命。可呌敵國大敗。便是捨我一人。救得許多人性命。我又何樂不爲。連夜裹喬裝攺扮趕到敵營。那敵營還當他是個奸細。不問皂白將他斬首。可憐他一氏賢君。懹抱了熱血。爲國民爭榮。甘心獨到敵營。送了一命。我阿善國衆兒郎得知殺了國王。怒髮衝冠。登時萬衆一心。大敗敵國。奏凱而還。因此我們百姓記念他永遠不忘。就立此銅像的。（未完） 
小說 
[俠情小說劍光寒（十三）] [  賡磐]  
行出竹城。適碧兒迎面來。各解馬項下獵獲物授之。霜孃復語碧兒曰。咽翠澗邊虬松上懸雜物一束伏虎山前第九十八株紅檉樹下有斑豹一頭。汝卽携歸炙之。碧兒點首去 
　　四人乃循竹城而東。馳三十餘里。望見濁浪如山。水天一色。蓋已達海濱矣。乃折。馬首而南。沿海馳道更闊。漠漠平沙。馬蹄着處輕軟無聲。令人至此有慷慨悲歌之想。少年抗聲一呼。沙飛水立。三女亦同聲歌曰。 
　　祖國沈淪兮涕涙澘澘。安得壯士兮還我河山 
　　歌聲淸越。盤旋入雲際。少年心醉神迷。恍若已身附餘音而凌空也立馬移時。但見小島點點浮水面沙鷗陣陣飛空際。乃復縱轡。海風吹襟栗栗作響。風中挾浪沫。拂面如雨。鼻觀飽吸冷空氣覺。周身健爽。 
　　轉瞬已十餘里。抵一大橋可人曰此河東西通流。卽我家門前之飲馬河也 
　　過橋後。海岸線漸曲而西。作圓形又抵一處。灘上有老梅數株。斜出水面。少年曰。此非吾昨日繫舟處耶。霜孃曰。然也。少年曰。方吾舍舟登陸時。雖知此非荒島。然預料所遇必爲蠻方殊俗之人。言語不通。動遭嫉視。未免危險。安知所遇者乃爲祖國遺民海外俠客如君等四人哉。相隔一日。憂樂殊異。覩此繫舟處。不禁興感世事之奇幻也。行行重行行。海岸線又曲而北。旋抵飲馬河西端。霜孃曰。今日環游幾徧。儂腹飢不能耐。盍歸進食乎。少年亦曰。君等勞矣。請歸請歸 
　　乃循河而東。左傍石牆。右臨溪河。河水被日光微泮。對岸梅林。素輝冷艷。與牆内梅花相映。左顧右盼。不覺已抵門前。勒馬而入。由東甬道直抵後園射圃。繫馬廐中。復出至鐵花堂休憇。碧兒已將前豹支解。負歸煮熟以進。四人於是狂談縱飲。意氣殊豪。 
　　少年自此居留芙蓉島。日與三女講論劍術。功夫大進。又熟商殄滅權奸排斥異族方法。不覺駒光迅速。已歷三月有餘。 
 
 

Page 24

 
 
   
 
