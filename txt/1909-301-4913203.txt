# 1909 - 301 - 4913203

 

Page 1

 
 
   
 
 

Page 2

 
 
交旨 
[九月十七日軍廣大臣奉]  
　　諭旨都察院奏代遞舉人張毓英等條陳銅元充斥請設法挽救呈一件著度支部議奏欽此又奉 
　　諭旨都察院奏代遞主事胡柏年條陳憲政利獘呈一件著憲政編查館知道欽此又奉 
　　諭旨御史黄瑞麒奏富籤債票流獘甚多一摺著農工商部按照所奏各節悉心籌議詳晰具奏欽此 
代論資政院議員選舉章程（二）（續） 
[碩學通儒選舉資政院議員章程]  
　　第一條本章程所稱碩學通儒以有左列資格之一者爲限一不由考試奉特旨賞授清秩者二著書有裨政治或學術者三有入通儒院之資格者四充高等及專門學堂以上主要科目敎習接續至五年以上著有成續者第二條凡有前條所列資格之一合資政院院章第九條之規定者毎届選舉由資政院於前一年九月内行知學部由該部通行京堂以上官翰林給事中御史各省督撫提學司及出使各國大臣各蒐訪一人或二人開具簡明事實保送該部由該部審查將合格人員得保較多者擇定三十人作爲碩學通儒議員之被選人造具清册於選舉年分二月以前咨送資政院第三條前條被選人清册應載明左列各欵一姓名二年歲三籍貫四簡明事實五保送人姓名官職第四條資政院接到被選人清册後卽將被選人姓名及原保人姓名官職開列清單於選舉年分三月以前奏請按額欽選爲資政院議員第五條碩學通儒議員有缺額時由資政院隨時將本届被選人照前條開單奏請欽選補足之第六條本届被選人數不足議員缺額之三倍時應另行保送第七條補缺議員之任期以補足前任未滿之期爲限第八條本章程與資政院院章同時施行 
[納稅多額者選舉資政院議員章程]  
　　第一條本章程所稱納稅多額者以其備左列資格者爲限一男子照地方自治章程有選民權者二年納正稅或地方公益捐在所居省分内占額較多者第二條凡具備前條資格合資政院院章第九條之規定者得選充資政院議員第三條納稅多額人選充資政院議員應由合格人先行互選互選於毎届選舉年分二月初一日在各省城行之其臨時互選日期届時由諭旨定之第四條納稅多額人另有資政院院章第九條第二第五及第八欵所列資格之一者不得預於前條互選人之列第五條互選人額數毎省以二十人爲限納稅同額者以年長者列入互選人内年同則以抽籤定之第六條納稅多額人互選資政院議員以該省布政使或民政使爲監督毎届互選由資政院於前一年九月内行知各省督撫查照本章程舉行互選事宜第七條毎届互選應設互選管理員掌調查互選人並管理投票開票檢票等事宜由互選監督會同該省商務總會總理協理遴選相當人員詳請本省督撫派充前項互選管理員不得預於互選人之列第八條第届互選由互選管理員查明合格人員造具互選人名册於互選日期五十日以前呈由互選監督宣示公衆第九條前條互選人名册應載明左列各欵一姓名二年歲三籍貫四納稅類别及年額五住址第十條宣示人名册以二十日爲期如本人以爲錯悞得於宣示期内取具憑證呈請互選監督更正其經互選監督批駁者不得再行呈請第十一條互選選舉人及被選人均以列名互選人名册内者爲限第十二條互選投票所設於該省商務總會或布政司民政司衙門互選監督届互選日期應親蒞投票所監督之第十三條互選人届互選日期應親赴投票所自行投票投票用記名連記法照第十七條所定當選人額數將被選舉人名列記一票並於票末自行署名第十四條互選人有現在省城以外各地方居住或因疾病事故不能親赴投票所投票者得就互選人内委託一人代行投票前項委託投票應由本人親書密封於封面署名畫押連同委託憑證送致受託人該受託人應將密封及委託憑證臨時向互選監督呈騐訖方准代投第十五條互選以得票過互選人數三分之一者爲當選前項互選人數以實在行使互選權者之數爲準當選人名次以得票多寡爲先後得票同數者以納稅較多者列前納稅同者以年長者列前年同則以抽簽定之第十六條投票之有效與否如有疑義由互選監督决定之第十七條互選當選人額數以第五條第一項所定互選人額數十分之一爲率如當選人不足定額由互選監督將得票較多數者按照缺額多寡加倍開列姓名榜示投票所令互選人再行投票以足額爲止其得票及格以額滿見遺者一律作爲候補當選 
 
 
 

Page 3

 
 
人候補當選人名次照第十五條第三項辦理第十八條關於互選詳細規則由五選監督定之第十九條互選完竣後由互選監督卽日將當選人名及候補當選人名榜示投票所如當選人有不願應選者得於榜示後三日以内呈明互選監督撤銷卽以候補當選人依次補入之第二十條當選人確定後由互選管理員造具當選人及候補當選人名册連同票紙於十日以内呈由互選監督申送本省督撫前項當選人及候補當選人名册除照第九條辦理外並應載明得票數目第二十一條各省督撫接到前條名册後應先將册内當選人姓名及得票數目卽日通知資政院仍將原册及票紙咨送存案第二十二條資政院於前條各省通知到齊後將當選人姓名及得票數目彚開清單於選舉年份三月以前奏請按額欽選爲資政院議員第二十三條納稅多額議員有缺額時由資政院隨時將本届當選人姓名及得票數目開單奏請欽選補足之第二十四條本届當選人數不足議員缺額之三倍時以候補當選人補入之候補當選人數不敷時應即舉行臨時互選臨時互選一切照尋常互選辦理第二十五條補缺議員之任期以補足前任未滿之期爲限第二十六條本章程與資政院院章同時施行 
[各省諮議互選資政院議員章程]  
　　第一條各省諮議局互選資政院議員額數按照院章第十條第八欵所定準各省諮議局議員定額多寡分配之如左奉天三人吉林二人黑龍江二人順直九人江蘇七人安徽五人江西六人浙江七人福建四人湖北五人湖南五人山東六人河南五人山西五人陜西四人甘肅三人新疆二人四川六人廣東五人廣西三人雲南四人貴州二人第二條各省諮議局互選資政院議員於毎届選舉年份前一年十月十一日在各省諮議局内行之其臨時互選日期届時由該省督撫定之第三條各省諮議局互選資政院議員以各該省督撫爲監督毎届互選由資政院於前一年九月内行知各該互選監督查照本章程舉行互選事宜互選監督届互選日期應親蒞該局監察之第四條互選投票開票檢票等事宜由該省諮議局辦事處管理之第五條互選選舉人及被選舉人均以該省諮議局議員爲限第六條互選人届互選日期應親赴投票所自行投票投票用記名連記法按照第十條第一項所定該省當選人額數將被選舉人姓名列記一票並於票末自行署名第七條互選人有因疾病或其他事故不能親赴投票所投票者得就互選人内委託一人代行投票前項委託投票應上本人親書密封於封面署名畫押連同委託憑證送致受託人該受託人應將密封及委託憑證臨時向互選監督呈騐訖方准代投第八條互選以得票過互選人半數者爲當巽前項互選人數以實在行使互選權者之數爲準當選人名次以得票多寡爲先後得票同數者以年長者列前年同則以抽籤定之第九條投票之有效與否如有疑義由互選監督决定之第十條互選當選人額數以第一條所定各該省議員額數之二倍爲率如當選人不足定額由互選監督將得票較多數者按照缺額多寡加倍開弄姓名榜示投票所令互選人再行投票以足額爲止其得票及格以額滿見遺者一律作爲候補當選人候補當選人名次照第八條第三項辦理第十一條關於互選詳細規則由諮議局擬訂呈由互選監督核定施行第十二條互選完竣後由諮議局辦事處造具當選人名册及候補當選人名册連同票紙於十日以内呈送互選監督互選監督按照第一條所定該省議員額數將前列當選人覆加選定爲資政院議員榜示投票所第十三條選充資政院議員者如不願應選得於榜增後三日以内呈明互選監督辭退互選監督　有前項情事應依次將本届當選人及候補當選人覆加選定補充如候補當選人不敷選充者應即舉行臨時互選臨時互選一切照尋常互選辦理第十四條議員選定後由互選監督給與執照另造議員名册連同當選人及候補當選人原册咨送資政院第十五條選充資政院議員者不得兼充該省諮議局議員第十六條各省諮議局互選資政院議員有以他項資格經欽選爲資政院議員者不得兼充互選議員第十七條各省諮議局互選資政院議員有缺額時由資政院行知該省照第十三條第二項辦理第十八條補缺議員之任明以補足前任未滿之期爲限第十九條本章程與資政院院章同時施行（完）專電 
[電一（北京）]  
　　某御名奏粤川漢鐵路借欵損失利權數國紛爭投欵心懷叵測此事前由張之洞商議現應趁此時機飭外郵兩都磋商作罷並飭郵傳部統籌撥助官欵速招商股赶緊開辦 
[電二（北京）]  
　　憲政編查館派汪榮寶赴湘胡大勩赴鄂參觀諮議局會塲情形 
[電三（北京）]  
　　南洋各埠華僑紛紛電告海軍處報効鉅欵 
[電四（東京）]  
　　伊籐公爵國葬之工典於今朝（二十二日）九時在日比谷公園舉行英德兩國公使代表兩國皇帝參死該式典市民及各高等專門學堂小學校生徒等百餘萬人俱整列道旁送葬 
[電五（東京）]  
　　築地本願寺及各寺院擬於本月在旬爲伊籐公爵開聨合大追悼會現已準備 
緊要新聞一 
[中俄交涉之棘手]  
　　文滙報載二十一日北京電云外務部近與駐京俄使開議滿洲交涉大旨尙未妥協俄國要求錦齊鐵路築造權之一份而此權已許諸英國公司中政府則力拒俄國在洮南府設立領事署因其地並非通商口岸而俄人且要求有管理該耶蒙古居民之權堅謂彼等均屬俄民故中政府極力反對 
 
 

Page 4

 
 
第一張第四版 
[伊藤公爵游滿之眞相]  
　　文滙報載大阪新報東京訪事函云伊藤公爵此次赴滿今由某要津探得消息實爲公務並非私遊蓋日政府聞俄國有將東清鐵路售與美國哈里門公司之意即决意設法得之乃與俄國秘密交涉購買事官現在已有端緒故特派伊籐前往議决該訪事又謂東清鐵路果入美國哈里門公司之手則與日本將大有不利故日政府異常忙碌以期破壞此事云 
[吏部奏請起用廢員北京]  
　　吏部爲覃恩請旨起用廢員一事痓已具摺入奏内分公罪私罪兩種公罪十八員柴維桐亦列各在内（按柴在粤時因　良爲盜濫殺無辜被參革職）私罪七百餘員徐琪居首張翼列各第二 
　　又聞吏部陸尙書呈進革職廢員清單係分大計甄别特參贓私四項攝政王爲搜羅人才起見不論何項事由革職者皆可開復惟須派員查察或交本省督撫查看再行起用以免冒濫而廣特恩 
　　又聞恩詔宣布以來被革人員在吏部呈遞履歷者計自府道以至佐雜約有八千餘人經考功司詳加考核始删去大半開單入奏 
[度支部奏催各省專使經費北京]  
　　度支部具奏略云專使經費一項各省認解毎年共銀八十一萬兩又電報局報効銀圓二萬七千九百餘圓現在逐欵查核截至光緒三十四年分止除湖北山東廣東甘肅新疆四川六省尙無舊欠外其餘各省積欠多寡不等且有三年絲毫未解者伏查前項經費關係緊要自臣載澤與尙書戴鴻慈等分赴各國考察政治後歷年提學使出洋旅費翰林院游歷川資政治館開辦官報憲政編查館預算常年經費均據學部等衙門先後奏咨動用此欵而内閣等七衙門辦公經費與法部審判廳常年經費兩項共銀五十二萬兩臣部奏准自三十三年秋季起暫由此項動支已成年例支欵比年侍郎汪大爕等考察憲政唐紹怡之考察財政靡不於此動用近日貝勒載洵奏准出洋考察事宜需費銀十六萬兩復經臣部電飭江海關道照數提交臣等公同商酌前項經費均由各省自行認定至多不過十萬少者僅一二萬應飭下各督撫按照單開本年應解銀數限於十月内掃數解部並將歷年欠欵分批補解以應要需九月初八日奏旨依議 
[附清單]  
　　一直隷省欠解銀二十五萬兩一兩江省欠解銀十七萬五千兩一湖北省欠解銀七萬五千兩一浙江省欠解銀十五萬兩一湖南省欠解銀十二萬兩一山西省欠解銀六萬兩一陜西省欠解銀四萬兩一新疆省欠解銀一萬兩一雲南省欠解銀六萬兩一福建省欠解銀三萬兩一山東省欠解銀三萬兩一安徽省欠解銀十二萬兩一河南省欠解銀十六萬兩一甘肅省欠解銀二萬兩一江西省欠解銀十四萬兩一貴州省欠解銀四萬兩一四川省欠解銀三萬兩一廣西省欠解銀八萬兩以上各省共欠解銀一百五十九萬兩 
[郵傳部奏叅鐵路貪劣職員北京]  
　　郵傳部奏稱臣部所管各路經隨時切實考查嚴行甄擇計撤革各路員司不下百十餘起並均照相通行各路永遠不准更名復充路差惟撤差各員或已捐有職官非奏明一併褫革不足以示懲警兹查有分省補用知府陸錫珪前充京奉鐵路總繙譯胆大妄爲貪污無恥把持蒙蔽實爲全路之蠧候選同知王慶驥前充汴洛鐵路繙譯舉止浮躁貪鄙嗜利勒索包工所得甚鉅直隷候補直隷州知州羅春煦前充京奉鐵路文案行爲卑鄙罔利營私勒索站長多金確鑿有據知縣用分省補用縣丞林秉璋前充京奉鐵路站長居心險詐惟利是國私索規費工於掩飾以上四員擬均請旨革職永不叙用其陸錫珪一員並由地方官驅逐回籍不准逗留九月十二日奉上諭已錄 
[贛路股東禀陳會塲滋擾擾形南昌]  
　　贛省鐵路股東開會衝突疊紀前報兹又探得萬維坤等八十人上郵傳部禀略云江西商辦鐵路集股近百萬元公司宣告於本年八月二十五日開第一次股東會二十日至十十四日爲公司騐股票給入塲劵之期規定入股五百元者有一决議權五千元以上得十議决權者有被選舉董事權二十五日到會股東東有議决權共百九名合股本洋近五十萬元公司報告歷年辦法并宣布議案方翼股東會成立共謀進行之法乃有丁憂郵傳部主事賀贊元分部主事熊元鍠丁憂在籍前寗紹台道喻兆蕃帶同陜西候補知縣沈肇祚等於股東照議案提議舉董事之始勢燄囂張幸撫憲在塲未敢過分二十六日議决投舉董事票衆皆投票入匭圓贊元等阻止不准并號呼散會當經名譽總理陳三立勸之歸座始行投票又恐股權太少不肯開匭要挾總協理當塲塡給奏定俟路工告竣後起息之鹽斤加價公股票冀增股權衆股東見其把持攬權情見乎辭稍辯理由喻兆蕃連呼不承認者三賀贊元沈肇祚熊元鍠等即拍案怒罵相率出會總協理又復勸止議令賀等將各府公股分配妥定次日開匭二十七日仍未分配衆股東以兩日之中除留總協理外未决一事公股票又不早分配故意糾纒徒費時日議先開票匭再議其他賀贊元等又大聲阻撓復議以議决票定可否多數贊成賀贊元等恐不能獲董事之選閧塲肆擾蹂躙破壞并有賀贊元等糾來并無股份之蔡公時等數人從旁辱罵以致激動公憤全會解散此會塲三日之實在情形也兹查得圓贊元喻兆蕃本非股東其入塲劵係二十四夜二更後熊元鍠持其熊文記及他人股票到公司迫令司事分塡賀爾記喻庶記等入塲劵毎劵十權期合被爲選爲董事資格不足乃去復持他人零星股票來局糾司事查檢股册無名不合章程碍難照辦熊元鍠再三强迫不給不回爭持至四更後司事懾其權勢議以股票爲質塡給賀喻鄒萬入塲劵四紙沈肇祚之券則另以他股東三人之票合而爲一議决權按之連日情形賀贊元 
 
 

Page 5

 
 
等處心積慮無非欲結黨聨爲董事冀攬公司全權在喻兆　曾在監司方員似不應有此舉動或爲賀熊沈等所愚亦未可知至賀熊等營私結黨把持武斷証以二年來之種種行爲其查計圖謀破壞路政百喙不能自解股本爲股東血汗之資似此情形鐵路前途何堪設想除禀督憲外理合聨懇鈞部堂憲大人作主查明究辦 
　　又聞郵傳部因江西鐵路迭起風潮開辦數年毫無成效前咨贛撫擬俟此次衝突查辦完竣後酌改官督商辦以資維持現聞該省各紳聞之大爲恐慌已由諮議局公　義寗陳伯嚴吏部設法挽回或可轉圜云 
[滇礦招商開採之計畫雲南]  
　　丁巡卿制軍前任滇督時曾派候補道繆國鈞（廣東香山縣人在滇多年情形頗熟）往南洋一帶招股開礦迨錫清弼制軍接任後又委候補道王賡虞續往南洋並出勸業道劉孝祚介紹胡國廉京卿請爲助力本年閏月王道回滇承胡京卿允諾而繆道所招來滇之粤商雷君亦到先在蒙自個舊一帶開採礦産但越南總督一聞兩道招有鉅商又速派其十三省郵政司某法人入滇勘礦想李制軍在滇多年交涉極有把握必能措置裕如力挽利權 
[甘省民變一律平靜蘭州]  
　　甘省蘭屬民變各節已詳誌前報刻聞防軍張統領帶兵前往亂民卽漸漸解散並經統領約請該處紳董下村善言勸導始將委員俞某放回並將起首聚衆之劉匪解省懲辦一面　派候補縣譚令接辦放振事宜現已照常安靜矣 
西報譯要 
[第二次萬國禁烟大會先聲]  
　　美政府徧請本年上海萬國禁烟大會與會各國舉派代表於明年開第二次大會公訂萬國禁止鴉片貿易章程其公文係於西九月發交各國政府請各具說帖限於西十一月三十日呈交華盛頓惟會期及會所目下均未谚主大約係在海牙或華盛頓舉行因該處與各國最爲便利故也曾期有議於明年西四月或五月者 
[俄人創設蒙文報紙]  
　　俄國近在哈爾濱創辦一蒙文報紙兩星期發行一次印刷頗美此爲中國第一蒙文報紙蒙人之中極少能識漢文者此報旣出蒙人大爲歡迎猶憶一千九百零七年之春理藩部曾進議興辦蒙文報章開通蒙古人民迄今中政府毫無動靜乃俄人遞能行之是亦奇日 
[倫敦華茶近市]  
　　據最近倫敦消息中國茶業現在倫敦　路極旺價亦頗高他處所産之茶葉皆不能與之競爭故凡業華茶者無不利市數倍云 
[京師近事]  
　　日前慶親王面奏資政院事關繫甚重現在孫中堂久假未銷貝子溥倫兼顧不及若再屢派别差恐致延悞擬請奏安後一切壇廟典禮各差不再簡派貝子溥倫俾可盡心院務 
　　憲政館因政務殷繁百端待理查楊度假期已滿擬電催其速行回京與李大臣家駒辦理各項要政 
　　孫相國病勢近仍不輕據醫家云脉象細而數姑勉開一方以待轉機　　理藩部昨咨蒙古各部落將軍辦事大臣云現據國史館續纂蒙古王公表傳應飭各將軍大臣將所管各旗蒙古王公履歷查明咨報理藩部以便轉送國史館纂修 
　　駐藏大臣聨豫日前電致政府略謂邊省空虚交通阻滯急應設法整頓現納什克地方及薩爾等處業已陸續開辦商埠外人有覬覦礦産謀奪敷設鐵路權之說請早設法辦理 
　　近聞法人擬集鉅資在北京開設一極大之中法報館聨絡京中官紳入股藉以覘中國之趨向聞總主筆爲曾在天津某西字報之雷君 
　　德日兩國公使經外部照會准於本月二十日已刻同在養心殿覲見法國新任公使則於本月二十本日已刻在乾清宫覲見 
　　出使美國大臣張蔭棠現已一月假滿昨日電致外務部云擬於月之二十日由上海搭乘美輪船放洋赴美蒞任 
　　學部此次攷取之游學生已於十三日在該部演習禮節日内即由該部帶領引見俟引見畢再請旨定期廷試 
　　學部現擬將羅道莊官地建築農科大學校舍昨已咨行内務府查核定期派員交收以便興築 
　　唐山站鐵路昨日忽然崩陷數丈因唐山煤礦公司在地下取煤透入鐵路之底故地面崩陷也幸斯時無火車來往故無所損害大約在此路線之旁從速另築一小横路即可照常行駛 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局三十日會塲紀事南京]  
　　二十日審議會旣畢卽宣布錢以振脩正制台限制銅元案由于君定一代述理由主張劃定幣制如制台交議之劃平銀價及圓滿用圓解滿用角皆有窒碍難行之處當時贊成者甚多而以黄君炎培馬君良所言尤爲透闢黄君曰治銅元之害祇可治本不能治標依經濟學之公例貨幣流行必研究其種類之多寡多則其價自落寡則其價曰漲非用法律之力可以劑其平故他事或有急則治標之計而銅元不能不求根本受害之處非從幣制入手不可 
　　馬君言銅幣之害實無法可以補救葢言補救已是下策上海市儈有沽假鑽者初日受其欺旣而失其信用跌價至數千百倍而謂至是可以畫策定價爲之補救有是理乎以此類推知物質無相當之價值即不能有信用無所用其補救也是故言上策惟有定幣制而已就議員意幣制莫如仿日本以其地近而情形相類 
　　于君又言錢君脩正案與財政審查會實無牴觸遂决議併制台議案交財政審查脩正 
　　隨宣布制台交議限制銅元案開第二讀會黄君以財政審查員說明報告情形并推廣其意謂嚴禁私鑄一事實乃圜法應爾並非現在補救之治法至限制用圓用角則當將此二項之流弊切實說明以見其萬不能行但議案原文係問諮議局以治標治本二策之去取並未提出幣制故此案之結束對於第一層（禁私鑄）表明本應嚴禁第二層（治標治本二計）說明不可行之理由第三層（毄滿用毄角滿用角）則直言其流弊可慮萬不宜行而以定幣制爲歸宿此答復制台之大意也 
各議員討論良久决定將錢君脩正案及今討論各條件併制台議案均交財政審查會脩正整理俟第三讀會通過卽行答復制台時已王時三十分遂散會 
[湖北諮議局議長意見之叅差武昌]  
　　湖北諮議局議長吳慶濤襄陽府舉人江西候補道自回鄂辦諮議局後日往謁陳制軍不用諮議局議長資格拜會仍具江西候補道手本并坐官廳候見陳制軍請其相見吳又堅不肯登坑及副議長夏太史壽康湯主政化龍二君往見均係頂門拜會待以客禮吳大不以爲然語人曰我輩究係屬員部民如往拜會似目無尊長兩副議長咸以其言爲廷亦不致辯詎吳日前與各議員會議行文督轅公牘程式須用呈報有用咨呈并衣屬員稱謂稱制府爲督憲大人不用貴部堂字樣兩副長與各議員多不謂然嗣因吳與荆襄鄖宜施上五府逢迎黨之各議員聨合謂不如此伊等卽辭職各議員因鑒於敎育總會衝突解散只得任其所爲惟兩副議長以此舉有失諮議局資格再三力爭而吳堅謂我係候補道你們是京朝清貴我領銜應用呈報你們領銜京用咨呈故卒用呈報體裁吳於日前又面囑書記所有議案除制台大人發交之堤防農林自治興學四大端准發抄外其餘議員提出議案均暫守秘密俟議决後再行宣布蓋吳於員提出議案如稍有觸犯官塲者均不肯畫行交議若一經發抄則不好將此案不議也吳於毎日到議塲時必偕其同鄉鄭某旁聽鄭在漢口某報主筆而他報新聞記者均不至前日爭論用呈報公牘吳卽授稿於鄭遍登漢口各報原稿大致謂用呈報字樣係各議員主見現在議長與副議長兩方面已成水火上五府議員與下五府議員亦互樹黨幟吳在議塲又於不應發言時任意千涉議員言論識者謂該局不久當有絶大之衝突云 
[山西諮議局議長因爭公牘辭職太原]  
　　晉省諮議局議長梁紳善濟近以開局以來行政長官所給該局公文概用札飭未免相視過輕特於日昨開會提議堅不肯受嗣經副議長劉紳篤敬出爲調停面請晉撫收回成文通融辦理晉撫以爲未可於是梁劉二紳均致函辭職並由各議員議舉代表四人要求憲政編查館妥定章程改札飭爲照會刻尙未知能允准否 
[閩桂諮議局塲外瑣聞桂林]  
　　桂省諮議局員鍾處雋係茘浦縣廪生月初接到家信其妾及其媳女均白晝爲匪擄去衆議員以游匪如此猖獗天荆地棘何以聊生立即公舉議長陳太史樹勳唐太史尙光爲全體代表於初三日謁見撫憲先叙鍾議員家眷遭擄事次要求三事一請嚴電茘浦縣速將鍾議員眷口救回一將來各議員往返時請飭由地方文武多派兵役護送一各議員家屬均多居鄉務請嚴責地方文武督同圑練認眞保護如再蹈鍾議員覆轍即惟地方官弁圑紳是問桂撫均允照辦 
　　又閩省諮議局議員許贊虞人甚敦厚聲望素孚乃有張茂椿者因許姓控其毁佔墳墓挾有私嫌屢思傾陷始則揑名郵控繼且謊造謡言因之佈登報紙類多抑此揚彼如張茂椿者可謂以私害公矣 
 
 

Page 11

 
 
又十六日閩省訪員函報諮議局提議撤寺産加房捐及印刷議案等事核與事實不符大違記者維持公論之本意合爲附正於此 
分類新聞政界 
[電控丁漕短價勒洋之縣令江西]  
　　玉山縣紳士電南昌諮議局云諮議局諸公鑒玉山（廣信府屬）丁漕向折價征錢縣憲不收官錢票銅元勒短洋價毎元作錢一千五十照市短價三百民不聊生初六已電禀撫憲飭司批府刻征收半月價又迭漲謝都憲（遠涵）誼關桑梓熱心民生乞面禀撫憲速電飭縣官票銅元並收洋照市價陳序球同合邑紳民迫叩 
[孫太史對於審判廳之政見杭州]  
　　審判籌辦處附設研侒所開辦以來瞬經匝月考其成績官班中請假不到者甚多孫太史智敏深滋不悅以爲紳班額僅二十名所注重者則在官班緣官班旣入研侒所類皆賦閒無事正可專心造就眞才不應任意請假荒廢功課故於自前殷殷告誡以資勉勵而官班學員則以對於紳班略分軒輊頗爲不平觀此足以察候補人員之志趣矣 
[壽州辦理自治之籌畫安徽]  
　　壽州辦理自治一事實以經濟困難頗形掣肘現該州擬在契稅項下加抽捐欵作爲經費俾得尅期舉辦以重要政云 
交涉 
[四邑紳商對於澳界之熱誠廣州]  
　　旅港新會新寗開平恩平四邑紳商代表李煜堂林護譚舜劬鄭維泮致書高使略云中葡界務全國視線所集四邑密邇澳門實偪處此人心尤爲惶急稍或退讓何堪設想務懇認定主權根據條約堅忍力爭寸十尺地不能輕讓人心圑渙悉繫於此聞公與葡使磋商多日而葡使婪索要求有欲東及九洲西盡横琴南括澳門半島全地北併沙尾北山等處往返駁論再接再厲近又照會我公禁止華人在前山内河塡海築地是並欲以距澳門稍遠之前山向歸中國管轄者亦收入其範圍之内竊思葡人獨不念我中國當日憫其飄泊無依特予片壤安其行旅當如何感念舊誼篤固邦交乃反而恣情要索揑指曰孰爲天然之澳門孰爲澳門天然之屬地夫以一無理之葡萄牙輙敢蔑視條約肆其無厭之求如列强相率效尤藉口澳門求利益之均沾又將何以對待之朝廷知人善任早知樽爼折衷惟公是賴想必有藎籌碩畫周旋乎其間當必不至有失地棄民之慮然邇聞葡使則大逞野心罔顧主權之誰屬而我公則祗云棘手徒嗟界務之維難不知確鑿之公理實有可憑而後盾之民心尤爲可用如葡人果敢崛强逞刁不服則敗約之舉旣屢見之葡人而廢約之言何妨出之我國商等因劃界而爲香山危更因劃界而爲隣於香山者危也用特謹貢芻言伏祈採擇按約抗議百折勿回我粤幸甚吾國幸甚（另致袁督書同） 
軍界 
[電商添認海軍經費杭州]  
　　籌辦海軍事務處日前電咨浙撫以現統計各省已認之數比較原奏數目其開辦經費尙不敷一百六十六萬兩常年經費不敷四十二萬兩此項不敷之數雖非甚鉅然短此數目則原定計畫逺致牽動而海軍基礎不能穏妥甚爲可慮各省已認各費業經度支部奏奉諭旨海軍關係極重所需經費仍着度支部隨時酌量設法撥給等因竊惟海軍爲自强要政素仰閣下體國公忠諒必盼海軍早日成立現時民不敷之數已不甚鉅尙希鼎力籌措於已認各費外加籌開辦經費十萬兩常年經費五萬兩俾得合宜無任切禱明知貴省前認數目已甚費經營其奈原奏數目係就極省計畫核實預算無可再减務乞照數加籌以濟要需并請將認加數目照電籌辦又敝處現在需欵孔亟所有已認本年經費請迅速解交俾應急用業經增中丞電復添籌開辦經費銀十萬兩並札各司道將本年原認經費冬間提前籌解 
[徐統制蒞鎭閱操鎭江]  
　　本届南洋第九鎭新軍秋季大演習業經督練公所總參議新軍統制會同兵備敎練參謀三處總辦並各部隊隊長討論爲節省經費計决議由各標營在所駐地自行業抗演習但一切方法雖經札發實施其合法與否及有無進步非親臨校閱不可日昨徐固卿統制因此由寗乘火車蒞鎭暫駐行旌當即躬往南門外三十五標各營考騐一切規制並閱目兵各種操法步伐整齊精神奮勇閱舉後隨赴江隂校閱三十六標各營操演然後回省 
學務 
[禀請嚴飭整頓學務蕪湖]  
　　蕪湖皖江中學堂學生宋文清等會議該堂自李監督接辦後其堂内一切事宜頗形腐敗講義亦不完備若非大加整頓不足以維校務且該堂將來敎育尤恐難冀發達爰特聨名上禀撫台飭加整頓以維學務 
[體育會旅行改期蘇州]  
　　蘇商體育會本年開操以來添招新班力加整頓致操務尙有可觀兹悉該會正副會長以常州商圑業經成立爰定於二十七日由魏敎務長率領各操員前往常州旅行順便參觀道賀故日來各員專心操練預備一切矣 
實業 
[組織農務總會之先聲蘇州]  
蘇垣農務一業歷年來無人顧問任其廢弛卽前設之農務局亦不過丈量荒地未有振興改良方法兹某士紳等以農務爲實業之要素棄利於地殊爲可惜爰擬組織農務總會略仿通州農會章程辦理先行調查城廂内外各地分别官荒民荒然後興辦各種植物以濬利源一面呈請農工商局備案俟釐訂章程擇定會所即行定期開辦 
 
 

Page 12

 
 
[詳紀武漢勸業奬進會之内容湖北]  
　　武漢勸業奬會於十五日開幕北洋大臣端午師派錢觀察寶書熙觀察鈺來鄂觀禮代表端制軍宣讀頌詞南洋勸業會事務所電祝開幕當經陳制軍電分别謝該會設在武昌平湖門外乙丙兩棧佔地約數十畝面臨大江風景殊勝會塲外新建兩大轅門儼如西人之紀功坊然覆以柏葉綴以電燈叅觀者須由乙棧門入丙棧門出會塲内物品按類陳列計大類凡五曰天産品（稻榖雜糧蔬菜藥材礦石竹木之類）曰工藝品（竹木器手工機器陸軍器械服裝金飾玉器鐵床籐椅綢緞布疋之類）曰美術品（精細之雕刻華美之磁噐及蘇織湘繡花卉人物之類）曰敎育品（圖畫儀噐公學原料體操器械手工製品之類）曰古物參考品（古玩玉噐字畫珠寶品類最多（餘如翡翠瓶花盆萬年青珊瑚樹吉慶牌朝珠寶石翎頂烟瓶各物或純潔無暇或洗琢精工皆稱最上之品漢唐以下古式銅噐曁先賢眞蹟字畫亦有百數十種精華薈萃極爲壯觀又有省城萬發祥古玩店　製之木質黄鶴樓高約一丈極盡惟妙惟肖之能漢口某銅店所製之銅爐高亦七八尺搆造異常靈巧會塲之後新闢一花園廣可數畝中建小亭數座以爲游客憇息之所園中畜有動物如虎如豹如錦雞如白鶴及各種飛鳥多爲此間不常見之禽獸該會塲係西式樓房丙旁平房亦招有商店營業會場之中央小亭有軍樂隊按時奏樂精神形式俱壯觀瞻聞該會於十六日起准購劵入塲參觀是日共售去入塲劵八千二百餘張十七日因隂雨只售劵五千餘張其贈出之特别入塲劵尙不在内會塲時刻毎日午前八時開會午後四時閉會以十月三十日爲停會之期會内定章凡購物者先付半價交由會計處給予收條俟閉會後十日内將價交清取物出塲如十日外來取者須給加一之價一月後不來取者收條作廢並不退銀各物價值悉經會内人員審定給有定價劵繕明數目並無二價其非賣品雖無定價然標有出品人名該會並備小輪二艘運送由漢口來叅觀賓客惟女眷叅觀限於三六九日平時不得入塲以免男女混雜之嫌 
雜記 
[撫轅兵書舞獘紀聞浙江]  
　　撫轅兵書王章甫揑造印文冒領公欵經某局清書密禀藩憲傳知釐餉局章幼樵觀察回明撫帥在署密訊增中丞當以該書胆大妄爲必須澈底究辦昨特面諭張委員嚴密調查其本房經承季某亦慮池魚殃及擬即自行檢舉並將朦諭謀充把持公事被同房查出科罰之筆據及在釐餉局冒領防軍飯食詳文查明何日上詳何日到院吊驗内外號簿俾便澈究詎近日又發見提禁後營騎都尉沈鴻飛身故由該書經手將世職轉售與沈斌並在騐票上添註改名斌三字係王某親筆現奉部駁嚴查添註之人以致兩案俱發恐難率爾彌縫也 
[廣東恩平縣民之呼籲廣東]  
　　恩平自改隷陽江後内匪外匪互相勾結擄人勒贖之案層見疊出廣肇屬縣員弁藉端諉卸捕務吏治諸多隔閡以致人心皇皇經該邑紳商學界及旅英美華僑迭禀政府廣督均以案經奉旨礙難照准着無庸議了之故近日恩民頗有繁言云 
[蘇藩整頓書吏續誌蘇州]  
　　蘇藩司前因本署書吏積習已深大加整頓曾經飭查各吏有無烟癖出具切結並飭核實開具清書名册務須常川到署辦公各情迭誌本報兹聞陸方伯又查悉各書吏等平時衣頂輝煌氣燄頗盛大失本來面目殊堪痛恨日昨特諭飭該書吏等不准擅自戴頂及穿錦繡衣服以示區别違干查究不貸 
清談 
[湖北諮議局議長之目光]  
　　諮議局爲輿論之機關。督撫對於諮議局之公牘程式。當用照會。而不當用札其理固屬顯然。况京堂翰林。僅爲個人資格。尙用照會諮議局爲採取輿論之地。安有用札之理。故各省諮議局對於用札用照會問題。莫不反對。電請憲政編查館收回成命。而賛成者獨。有鄂省。 
　　湖北諮議局議長吳某。本江西候補道。其於官場禮節。自必熟習。故回鄂後。往見鄂督。不用諮議局議長資格拜會。仍具江西候補道手本。在該議長心中目中。祇有至尊且貴之督撫大員。固不足怪。抑知旣爲諮議局議長則有代表全省之責輕一已即所以輕全體。在吳某固無用照會資格本。無所屈辱。獨惜諮議局爲輿論機關。而亦因其一人資格之卑下。從而販壞爲可惜也。嗚呼湖北諮議局。 
[請問民部取締報紙辦法一]  
　　民政部奏。前定報律。毎日報紙於先一晚送官察覈。報紙轉得卸責。應再更正。若云更正者。必變本加厲之謂也。 
　　夫報紙而毎日於先一晚送官察覈。其束握言論之自由可謂甚矣。而民政部曰。報館轉得卸責。則送官察閱猶用不可。 
　　顧不送閱。則言出於舌。駟馬難追。迨其版已出而言已逞。即或懲處。亦云已晚。則不送閱必更不可。 
　　然則送官察覈。儘管送官察覈。而報館責任。仍不得諉卸。如此辦法。請問若何。 
[請問民部取締報紙辦法二]  
　　旣經送官察覈矣。則其責任。固應由官担負。而報館更安有担負責任之理由。 
　　今旣送閱矣。而官不負責任。仍欲報館負担責任。則送官何爲察覈何物。 
　　今送官察閱之例。已經實踐。而封禁報館之事。仍有所聞。是官廳不負責任之明證也。是報紙旣經送閱。責任仍歸報館也。而民政部曰當須更正。則惟有一律封禁而已。如此。　法請問若何。 
[雜著（泖東草堂筆記）]  
　　學問宜用沈潜功夫。鞭辟向裏。不宜急自盡禩。此我觀於近日之大言不慚者而有慨　。爲學之道。固宜鞭辟近裏。然講求經濟。亦求可概指爲務外。葢體立血用自備。是言其　如此。非謂但須講體而不必論及用也。如火學之次序。必心正而后身修。是心正得一分即身修得一分。非謂今日心正明日身修也。身修而后家齊。是身修得一分。即家。齊得一分。非謂今日身修明。日家齊也。所謂心正　修。是隨積隨驗。不然。必心正如聖人而后身修。則天下之稱賢者絶近矣。必身修如聖人而后家齊。則天下之稱雍熙者無有矣。是故治平之效。居於最後。祇是国之遞相及。所以唐虞以後。不乏治平。豈其君果於格物源頭上功夫做盡歟。亦不過物格。得幾分。即遞至而見治平幾分耳。然則起手講格的工夫。即須將誠意正心修身齊家治國平天下之事。一齊提起而格其理。不必嫌於體未立而允講用也。何則。使體立而後講用。則人非聖人。誰能自信。曰我體已立是終其身無謂求經濟之時也。有是理乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局報告書 
[江蘇諮議局財政審查會報告]  
　　撫台交議聨合農會組織農林公司報告 
　　農工商部奏定農會章程久經頒發江蘇各州縣能依限調立者恐未及半組織議案似在各處農會一律成立以後之事目前農會尙未成立何由聨絡擬請通查未報農會成立之各州縣一律嚴催督令依限組織成立始能實行聨絡之法各州縣須設一農工商實業學堂學部久有通飭似不必獨責之農會查核農會章程無論總分會須設一農事試騐塲而農業學堂獨屬之總會蓋以分會範圍甚小慮無餘力足以興學也至勸設農林公司應俟荒地清查後凡有荒地處所由地方自治擔任組織兹事體大恐非農會一部分所能辦到但當盡協贊之責任耳仍請議長通知議會公决 
[請議審查會報告]  
　　九月十二日第二次審查會劉永昌張開圻施雲騖梁菼王乃屏王錫爵張伯英 
　　一件蘇路公司請議瓜清路線應走東堤或西堤文 
　　議路工與堤工均有關係應交諮議局提議 
　　一件銅山縣鄉民請剔除小縣計時俸書 
　　議審查其格式及内容均有未合母容提議 
[資格審查會報告]  
　　九月十二日下午一時開會祟樸凌鴻壽丁祖蔭王嘉賓蔣士松周虎臣高梅仙 
　　一件丹陽人民關於議員何恩煌資格之廣告照議事細則二十九條第二節凡議員對於他議員之資格如有異議者應作聲明書二通並署名蓋章查此件非本條議員對於他議員之提議事件應否亦須有署名提議之人再交審查 
[請議審查會報告]  
　　十六日第三次審查會張伯英孫靖圻張開圻王乃屏馬良劉永昌洪錫範梁菼屠寛王錫爵施雲鷺 
　　一件江蘇敎育總會寗事務所請議寗屬改良敎育書 
　　議寗屬敎育改衣意見書第一條裁督派視學員增設省視學第二條寗屬初級師範及模範小學應歸學司管轄初級師範由學司遴選監督第三條四十區小學裁去總辦直隷學司第七條江楚編譯局宜裁撤以上四條應交諮議局提議其餘四條應否交學務審查會審查請交諮議局公决 
　　一件伍達請議分期籌辦普及敎育案 
　　議實行普及敎育分期辦法所擬推行次序於敎育前途頗有關係擬交諮議局提議 
議案 
[于定一清查荒地修正案]  
　　蘇省自兵燹後各屬荒地甚多同治五年舉辦清糧官荒及無主民荒問有經善堂局所補註印單者其未註之地亦皆有圖册可稽特是樹藝不興荒廢猶昔其有沿江濱湖新糧之地或尙未有圖册一經清查皆爲地方公産旣免勢豪之侵佔且使自治經費有資洵亟要之圖也撫台原案辦法未盡兹擬數條列下 
　　一各廳州縣荒地舊有圖册者城鎭鄉地方自治公所各京區域内按照圖册清查 
　　一向無圖册者自治公所就自治區域内畫分叚落清查 
　　一自治公所未成立之前由地方官遴選公正紳董各就固有區域内按册按叚清查 
　　一清查時丈量畝分編訂字號科則圖繪坵形呈報地方官存案領單 
　　一官荒及無主民荒皆由自治公所招人承領墾闢作爲公産 
　　一無主民荒自治公所墾闢後本主復行追認如憑證確鑿得於二年以内聲請給還除未還以前所得花息應歸公所外須將墾闢所費繳還公所否則但給以單據仍由公所採其租息至足敷所費再行給還如二年以内不行聲請者卽永作公産論 
　　一城墻下所有荒地一律由自治公所清查 
　　一清查時所需經費由地方官指撥公欵墊用候地畝得有花息陸續歸還 
[提議張延壽清查荒地議案]  
　　撫台提出清查荒地議案業經會塲議决交財政審查會審查惟荒地散坐各州縣有有主者有無主者有新淤者有舊荒者有被人墾佔者有私相授受者區域旣廣轇轕滋多頭緒紛繁清釐匪易旣無案牘可稽審查苦無根據清查方法非按畝勘丈不可然州縣旣無暇及此董保又極不可恃惟有俟城鎭各鄉區域畫定自治會成立後卽責成各該城鎭鄉會逐叚清查繪圖列表凡已被人私自墾佔者仍令原主繳價承領其坐落區域隷何鎭鄉卽以所繳之價爲該鎭鄉自治的欵所謂基本財産也其未經墾佔者或招人墾種量收租息或即由該會相度士宜分别樹蓄以公家之財力經營之而收其利益以供自治經費矣有成效再爲定則升科此一舉兩得之策也是否可行請公决 
[于定一提議清查公欵公産辦法綱要修正案]  
　　五凡經收捐欵處所及各圑體動用地方公欵公産或徵收捐欵支辦者皆清查之惟義莊祠堂家菴及公所會館係私人資格所有不在清查之列 
　　（說明）家庵係一私人所自建公所會館係一業所建造非一地方之公欵公産 
　　六凡先賢祠廟及社廟寺院庵觀等由公建者所有財産均以公欵公産論 
 
 

Page 19

 
 
（說明）原案募化建造不在公欵公産之限竊謂凡公欵公産皆係公衆所捐助不得爲私人資格也 
　　十一凡公欵公産清查畢地方官於十日内將所塡之公欵公産有揭示於該公産公欵所在地 
　　（說明）管理人或有隠匿有非地方官及事務所能悉者則揭示於所在地以待人之訐發原案十三移作十四 
本埠新聞 
[弔騐方單之周折]  
　　瞿何氏曾赴督轅上控官契局董事周文彬即菊坪以僞混眞等情已奉張制軍批飭藩司札縣查復田大令奉札後立即飭差往吊方單（其所給諭單云爲飭吊事奉藩憲札奉督憲批發瞿何氏禀僞單混眞偏斷朦詳求提吊騐由批司飭縣查明周文彬所執之曰單是否僞造務將字迹紙色一併騐明具復察核等因奉此查此項田單業據周文彬禀請給領在案兹奉前因合行飭吊爲此仰原差湯景立卽吊取周文彬所執之二十五保十圖談字圩一百八十九號周檀溪戸名則田一畝七分九釐九毫之方單限三日呈縣以憑騐明詳復該差母延干比）周不遵交於本月初具禀到縣稱方單已呈兩次請先訊問瞿祥麟等語前晚提訊瞿供祖母何氏現已借得同圖前後各號方單兩張今周文彬之僞單不允交出無從查對襄讞德明府云單上筆跡不符或係兩次繕立不能爲憑判瞿仍交原差看管候再復訊 
[守門兵丁滋擾]  
　　西門盤查門兵趙惠年卽陳惠年前日向小販攤上勒索規費已給數十文因爭論多寡肆行毆打一時衆鄰不服代鳴巡士將趙惠年拘解西四區旋由船查委員備函說情虞副巡官卽交來差帶去 
[勿再停工要挾]  
　　南北兩市釘書同業共有七十八家所雇工人以江浙兩省人居多近因米珠薪桂相約停工當由該業公司董事趙榮熙擬定章程邀集各作主具禀到縣請卽出示禁遏現田大令已准如所請批飭妥爲安排母許再行停工希圖要挾 
[草繩船遭風失事]  
　　高陸行工巡局於本月十九日據漁船戸周阿慶報稱本日清晨在東溝鎭西北五十三圖浦灘見有草繩船一艘合覆灘際想因黑夜遭風以致失事等語該局當即派差協保前往勘視所有船上裝載草繩數十石均已漂浮灘岸篙櫓雜物漂没無存船戸水手亦均未見現已設法將船貨帶至該局門外浦灘停手出示招領 
[秋賽三誌]  
　　昨爲寓滬西商秋季賽馬之第三日共賽九次第一次十三馬羅倫代公司行黄衣帽青馬勝第二次十六馬利達湖色衣帽黑馬勝第三次五馬羅倫代公司行黄衣帽白馬勝第四次九馬小來司代碼頭西人綠衣黄帽青馬勝第五次十馬克明代馬提黄衣帽白馬勝第六次十三馬祥茂粉紅衣帽黄馬勝第七次六馬小來司代碼頭西人綠衣黄帽灰馬勝第八次九馬小來司代碼頭西人綠衣黄帽黑馬勝第九次廿一馬順全隆藍衣黄帽白馬勝 
城内 
[自應到案]  
　　張關實臣吕志卿霸贖田畝案懸三載今始由親戚沈應山陸全福等勸明於前日具禀到縣請將贖價錢二百十八千文移交浦東董事盛麟書經收田大令以萬無如此辦法批飭不准仍著吕志卿到案具結收領所有方單亦飭張關寶來縣領取 
[無心誤撞]  
　　一路一區崗巡昨拘賀阿秀及蔡竹榮之女阿二到局據該巡警禀稱午後在縣橋浜崗位見有常來興玉器作學徒賀阿秀掮米行走將蔡竹榮之女阿二撞跌浜内賀亦一同落河彼此互扭因此拘局游巡官訊得賀阿秀實係無心誤撞　退免究 
[乞諸其隣]  
　　趙子餘向在虹橋開設酒店前日因店内酒已售罄向隣居秦福江酒店借酒一　秦不應允互相口角扭至一路巡局經游正巡官訊得因細故口角斥退不理 
[屠夫兇横]  
　　北香花橋正源麫館學徒徐阿毛和虹橋福記肉莊買肉論價口角肉莊夥錢阿根將徐毆傷鼻孔血流不止旋即互扭至一路巡局經游正巡官騐得徐受傷無碍將錢嚴詞斥退 
[道批照錄]  
　　施尊賢禀批所控被曹翔清騙吞價契等情業已禀由上海縣批准移提著靜候催提訊追如曹情虚畏訊果有赴奉朦請詳銷情事亦即備情往訴聽候核明辦理可也抄黏附 
[局批照錄]  
　　一路巡警分局批職員周鐘慶禀云前據禀稱鄭掌生拖欠全球藥房貨欵洋二百六十元准經飭提到案訊明鄭掌生供欠屬實惟前由陸阿寶吳貴生二人經手付過洋一百四十元現只欠一百二十元求請緩期措繳當諭陸吳經手付過之欵是否屬實姑置不間飭令將認欠一百二十元限兩期歸楚餘一百四十元候將陸吳交案訊明再究在案刻由本局斷付之一百二十元業經該商民如數歸清著仍遵前斷候飭鄭掌生迅將陸吳交案查訊有無其事再行核究此批 
南市 
[壓傷巡士]  
　　新北門外南城脚鍾寶來家門前所搭之木廓棚前日被風吹折坍下適總工程局一百零三號巡士在彼站崗壓傷頭顱血流昏彚後由隣崗巡士舁回局中送至上海醫院醫治聞該巡士傷勢頗重恐有性命之虞云 
[馬車碰撞]  
　　久記木行主朱吟江昨日乘坐馬車由北駛南行至洞庭山碼頭適有義記北貨行扛夫金榮和等扛貨而來互相碰撞以致馬忽驚躍金亦碰跌傷及頭角旋由一百四十四號巡士聞知追獲馬夫張阿來解送工程局上裁判員訊明判張給予醫傷費洋四元斥浪至行夥投請追賠損失貨價洋十餘元係因該扛夫自不小心諭金出外酌量賠補 
[尋獲逃媳]  
　　阜寗縣人郭荷池同子維　在本邑西門外賣餅度日其媳張氏於今年八月間由籍私逃來滬匿居表叔孫壽年處前日郭與伊子在孫處尋見向領不放　至西區移解總工程局經陳裁判員訊得郭在籍時竊議將媳圖賣是以逃逸判郭交保暫將張氏領回候查明實情再訊 
[扭獲騙子]  
　　毛家弄蔡王氏之子阿狗曾於七月痱被銅匠王堯興串同小販許阿大騙去小洋四角銅元兩枚並褫去衣服脫逃無蹤前日忽被王氏在途撞見扭至工程局訊明屬實判王戒責二百下年一月許責一百下押半月 
[攫取緞帽]  
　　陳廣生潜至王蘭生帽攤攫取緞帽一頂當場追獲送至工程局訊供不諱判戒責一百下押兩禮拜贓給王領回 
閘北 
[更換警服]  
　　閘北巡警總局騎巡隊巡邏隊及各局區巡警於昨日起一律更換冬季制服其舊時制服上所用之白線今均改爲黄線制帽號褲亦加黄邊一道 
[拆除草房]  
　　胡金寶在富家里後空地上私塔草棚昨被巡士查見將胡拘入四路一區判令交保限即日拆除 
[曾否誘拐]  
　　崇明人范富寶之妻薛氏於 
 
 

Page 20

 
 
十八日背人私逃范疑係同居之史愛卿誘拐向史詰問史遂紏同多人與范爲難並將范軋至某茶館評理由四路一區巡士一併拘局昨經黄正巡官集訊判史暫押候查明實情再行覆訊 
[瓜田李下]  
　　王立寛扭巡邏巡士王岳生至四路一區控與其妻通姦等情已紀前報兹悉此案已經隊官查明當時因該巡士託王立寛之鄰居老嫗趙徐氏槳洗衣服適立寛歸家撞見疑與其妻有染破口詈罵該巡士不服致起衝突隊官以該巡士不避嫌疑亦有不合判責軍棍三百下斥革了事 
英租界 
[事涉曖味]  
　　奚金濤控蔡妙林搶取銀表昨由包探解廨奚投案求辦蔡供奚在小的之妹阿根房内因見小的進門驚慌走出遺下一表小的並未搶取寶讞員商之美海繙譯官判蔡押候補傳伊妹到案于下禮拜二再核 
[罰洋了事]  
　　龜奴吳阿四妓傭吳張氏將袁錦文妓院内之妓女寶寶串嫁與夏姓兹經該妓之舅父余克昌得悉報由捕房派探將袁等三人查獲昨解公堂請究中西官以吳與張氏實有不合判各罰洋五十元内提二十元貼償原告川資其餘充公袁從寛交保釋放 
[領回婢女]  
　　粤人林相軒家婢女居蘭法居蘇妹前因迷路由捕送請公堂發次棲流所留候認領在案兹林得悉於昨日投廨求領判林具結領回 
[馬夫罰洋]  
　　馬夫王阿寶駕車不愼在四馬路撞傷僧人慧明由捕將王拘解公堂收押在案昨日復訊中西官以該僧傷勢平復姑寛判王貼償傷費洋兩元另再罰洋十元充公押候繳洋開釋 
[搶取金飾]  
　　徐王氏控流氓陳長法搶取金押髮昨由包探將陳解奉公堂訊實判押兩禮拜 
[搶匪收押]  
　　蕭善良搶取張葛氏家小孩銀鐲由捕拘　昨解公堂訊供不諱判蕭押十天 
[私售烟灰]  
　　老閘捕房九號西探查見金來芳王金生在租界内私售烟灰一併拘入捕房昨解公堂訊實判金王各押一禮拜分别示儆 
[撞碎酒壜]  
　　船戸張叔明所載酒壜被鄰船上之船夫徐長順撑駕不愼以致撞碎張即撞由捕房派探將徐拘入昨解公堂請究代理襄讞德大令與美代副領事訊明徐實有不合判賠洋二十元了事 
[違章聚賭]  
　　吳阿二李和尙在陳阿堂所開之茶館内賭博由捕查見昨將三人傳至公廨請究判陳罰洋八元李吳合罰洋八元一併充公 
[騙取緞鞋]  
　　周阿林騙取陳順興緞鞋由捕查獲昨解八堂請究中西官訊得兩造均住法界判周交捕房轉送法公堂訊辦 
[有何戀戀]  
　　李阿其趙坤榮均曾逐出租界兹又潜來由探一併查獲昨解公堂訊實判趙押西牢九月李押三月期滿驅逐出境 
[竊案彚誌]  
　　羅阿三竊劉二等各家衣物由探查獲昨解公堂訊實判押三月嚴三王在高竊李忠江縐紗由廨判押在案昨解復訊判仍一併押候移提人証再訊 
美租界 
[兵士閙院]  
　　鴨綠路三十八號猶太妓院前晚有某國軍艦兵士二名乘醉而入大肆滋擾並將玻璃窻擊碎當喚巡街捕一併拘入捕房押候查辦 
[葡人無理] 　　 
　　東洋車夫陸江郎前晚載一葡人至崑山路車資無著向索被毆當喚巡街捕拘入捕房昨解葡領事署訊明屬實判著該葡人償還小洋數角斥釋 
[西人酗酒]  
　　前晚有一酒醉西人在百老匯路横行滋閙由一百九十四號巡捕拘入捕房押候究辦 
[不顧公益]  
　　住居百老匯路三百二十二五百零九五百四十三六百三十三及新記浜路一百十一五百六十等號各住戸均因違章傾倒垃圾昨被衛生局西人報知捕房查明姓名請廨傳究 
[不明權限]  
　　林中華昨至捕房報稱華記路合順雜貨店欠洋五十元不還請追捕頭因係錢債飭赴公堂禀控 
[拐失小孩]  
　　住居新記浜路之戚金培有一三歲小孩名三省前晚被匪拐失昨報捕房請爲查緝 
法租界 
[疑竊無憑]  
　　馮謝氏前因失去首飾盒一隻值洋數百元以鄰居謝姓工人維長根時到其家抱孩嬉耍情有可疑報捕拘解公堂訊供不認押候查辦在案兹捕房訪得謝姓婦人有洋五十元借與其婿王益泰處因即飭傳謝渭川夫婦到廨請訊謝稱不知謝妻稱該洋係是私蓄丈夫是以不知羅長根並非工人實係同鄉有無行竊情事不得而知聶司馬以馮謝氏所控無憑碍難苛求判謝姓夫婦　去羅長根交保候查明訊核 
[追繳當本]  
　　前爲輪船水手之洪阿三向施祥江鐘表店賖取時表一枚旋即當去人亦避匿當由該店報知捕房拘解公堂判洪押限七天交還當本業已逾期仍未呈父因於昨日提案追究洪供求寛限判交保限一禮拜料理 
[交保理償]  
　　陸金寶前向傅劉氏借洋八元後又送妻借住於該氏處所有房飯概不料理當由劉氏報捕送廨判押兩禮拜交洋十二元在案前日押期已滿提案復訊陸求交保理償聶司馬准予交保限兩禮拜交清 
[意氣用事]  
　　一百二十二號巡捕投廨禀稱電車收票人胡順林手持洋傘毆打小車夫致傘折斷欲令車夫賠償不允口角小的令伊等至捕房胡又不肯反肆辱罵後雖同至捕房由捕頭問過斥釋詎胡又自詡未被收押諷刺小的是以禀明捕頭傳案請究胡供因小車碍路持傘推開詎被折斷因該車夫不允修還互相口角並無辱罵巡捕之事判各退去著於下期將折壞之傘呈案驗核 
[來函]  
[山西軍界夏學津來函]  
　　山西二標統帶夏學津直隷天津人江蘇武備畢業學生由恩藝帥於光緒三十二年調晉開辦新軍歷充股官提調管帶三處帮辦各差三年四月十六日蒙寶撫憲由參謀處敎練處帮辦調充二標統帶由公所外調體制較輕津本不願往不意到差後匿名信報紛紛而至無非憑空結撰任意污衊漢報已登不一次毋庸津重敍矣是此離奇之言本可不辯但事關污人名節心實憤悶一病幾死於五月下旬决計辭差寶撫憲又改委津參謀官以事簡藉可養病上憲待津不爲不厚且足徵上憲並不信此無憑之污衊也遂更潜默不作这平之鳴迨至六月初一日九鐘山西兵備處潘總辦禮彦積不能平主持公道傳津至公所其時坐中多係公所軍隊文武各員潘乃宣布曰毁謗夏統帶名節寫匿名信帖無名揭帖登報廣告者皆係山西巡警道即前兵備處總辦一爲幹也現已查明確實係王挾嫌主謀唆使伊之門生投信黏帖登報造謡又云王爲幹靈盡天良前在平定州任内無惡不作二千板打死巡防隊兵丁二名是我代爲了結另有一人幫同代了者尙在公所當時並未言明何人又云公所人員多係王之私人有二人共一差有一人兼二差者多不照章派委此刻列有無從下手即如併壻潘炳頂吃差弁二名薪餉並不到羞又令差遺委員張林暗中津貼六兩共得二十金一月之數諸如此類令我如何辦法等語津聽聞之下如夢初醒因思王道結怨之由實因公所彼當總辦津當帮辦報銷一切披欲浮開津欲核實處處未能逢迎其意且彼一人者獨斷而行者慮津代爲宣洩所以時時欲思去津彼方臥能安枕思去津之法而不得故作此任意誣污之言敗津名節又牽及山西名譽最隆之文武大員任意污衊爲去津之巧策意在激怒某某大員逐津遠去而王之計遂矣津初以王之爲人雖不足道尙不知其心術如是之鬼蜮即遭誣謗尤不料王之所爲迨潘總　宣布後始恍然大悟潘與王爲願譜交此事如有一毫疑義潘斷不欲爲之播揚乃竟傅齊公所軍隊各員和盤托出在坐各員共見共聞可見潘總辦公道首在津甚感之但此事旣查有其人上憲當有辦法污人名節於津本身一方面事小無如津世代清白倘甘心隠忍將何以對祖宗將何以對父母將何以對鄉人將何以對親友及同學諸人津於是欲仍安於濳默而不能矣因特書此始末編呈諸大明公英鑒似此奇寃巨辱如本省大憲不能嚴懲奸匿澈底究辦以維風化而别是非津當控諸大理以伸此奇枉云代學津謹啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案理由書]  
　　張鴻鼎限制銅元理由書 
　　銅元充斥流毒無窮制合議案中首先以此爲問誠至切至要之圖但旣知其害無論如何設法必當使之消除淨盡忽令貽患將來議員意見與其揚湯止沸不如竃底抽薪何也凡事利害莫不有所由來有來路乃有去路譬之行路者已知誤入歧途將尋途而歸乎抑不進不退安於歧途以終老乎今日之銅元殆猶此矣夫中國何爲而鑄銅元爲制錢不足故以制錢不足又何以不鑄制錢而鑄銅元爲制錢本重銅元本輕故也旣爲本輕而鑄銅元則銅元之鑄乃萬不得已救貧之計但足以補助制錢足矣何取多爲乃因有利可圖鑄之不已於是銅元遍於中國制錢轉因之而盡没利害消長之機可曉然矣然此利害之相懸固非有數年數十年之隔也猶記三四年前有自天津來者言其地絶無制錢買賣物件無錢可找聞者驚駭曾幾何時害及已身現在江北地方凡買一物必在八九文之間方能找錢一二文然所找者皆鵝眼之類往日所不用今日寶貴之矣若在五六文間雖鵝眼亦不可得其難如此故凡百交易幾至以十文起碼貨物安得不貴財力安得不竭如議案所言嚴禁私鑄宜矣然議員竊有慮焉銅元雖云爲害然所恃以日用流通者舍此無他也自經禁鑄之後銅元祇有此數苦不别籌接濟日復一日年復一年今時患銅元之多者不及十年又將患銅元之少矣蓋天下之物無歷久而不缺陷者銅元爲人所擕用更易短少而生人日多用度日廣以日少之物供日多之用其勢必將終窮今試置錢一千於此一人用之可以供十日兩人用之不過五日三人用之僅足三日其明証也此雖臆度之詞假使不幸而中將用何法以善其後限定數目與劃定價值立法不可謂不周但欲知民間之實數確定市間之銀價皆非易事至於元滿用元角滿用角行之江南則可江北並無銀元從何而用之且用元用角而以爲補助是猶指十文以上言之也究竟自一至九當作如何用法若祗十文以上而不計十文以下仍以十文爲起碼矣一爲數始十爲數終以終數作始數能乎不能議員個人之見制錢爲日用始基國民兩關縱使庫欵支絀此費亦不可省或實在爲難則鑄制錢一半鑄當五銅元一半爲之搭配此雖無可如何之思然陸續添補究勝於無也凡此種種情形可否公同决議呈明制台一面實行嚴禁一面轉商度支部或於實際不無小補議員知議微淺不諳時政祗以銅元一節爲全省人民財用所繫故敢妄陳謹貢芻蕘尙乞明敎 
[江蘇諮議局呈請督部堂飭抄曾文正忙漕公費原案文]  
　　爲呈請事竊本局遵奉撫部院交議案件第二條補救州縣困難案内稱蘇省兵燹以前忙銀一兩漕米一石動輒浮收十數千自前督部堂曾明定公費後遂將忙漕銀價米價分忙分漕隨市漲落隨時奏報定案而忙銀公費毎兩收六百漕米公費毎石收一千有一定數目有奏明案據各等語茲查諮議局審查事件以財政爲大端而案關明定章程亦非目覩全文不足以資考核而决疑問擬請飭抄前督部堂曾在兩江總督任内原定全案發局俾得審查爲此備文呈請鑒核迅予施行須至呈者 
江蘇諮議局議塲速記錄 
[十七日記（續）]  
　　議長問陸君提出之意見是否亦矣第二讀會逐條通過 
　　七十二號言如將陸君意見先交審查會則第二讀會時可以不必再逐條通過 
　　四十七號言議長是否指細則七十二條但此條係指第一讀會言並非言第二讀會也 
　　一百十三號言陳君意見似應交審查會 
　　議長問第二讀會應請决定今日行之抑隔二日行之 
　　四十七號言陳君官彦之議案係修正案故須併入制台議案逐條討論今日並非閣置不議因今日先决制台議案應開第二讀會修正案自當併入討論 
　　五十七號言四十七號係細則起草員所言可照行此案又重大當請議長宣布决定隔二日行第二讀會現在不必多研究 
　　遂决定隔日開第二讀會 
[宣布于定一提出修正撫台請查荒地案]  
　　于君言此修正案因撫台案無詳細辦法故加此數條其理由皆在修正案中 
　　四十七號言此修正案與調查戸口陳君案事同一律當俟撫案决開第二讀會併行討論 
　　二號言議事日表第五項事與于君一律應請行行宣布併議 
　　議長請表决于君修正案贊成四十七號言者請起立多數贊成 
[宣布張延壽提出修正撫台請查荒地案]  
　　議長言張君案應併于君修正案同俟撫台議案决開第二讀會後討論贊成者請起立全體起立 
　　宣布財政審查會報告審查撫台請查荒地案報告討論應否開第二讀會 
　　一百十三號言各地情形不同當俟地方自治辦成實行 
　　二十七號言財政審查會報告書說明指蘇屬而言 
　　十七號言清查荒地係爲民生國計此議題應成立當開第二讀會 
　　五十二號言贊成此議題者卽當開第二讀會 
　　議長即問贊成開第二讀會者請起立全體贊成至此休息 
　　議員梁菼等二十人提議因督撫行文用札問題須於本日休息後開審議會 
　　議長請起立表决全體贊成遂决議開審議會 
　　議長問卽時開會抑另定會期 
 
 

Page 27

 
 
全體主張卽時開審議會仍請起立表决全體起立 
　　五十七號言旣開審議會請議長謝絶旁聽議長言因督撫行文事並非甚秘密應否禁止旁聽 
　　四十七號言審議會雖無禁止旁聽明文但據章程第四十一條凡會議不禁旁聽則除正式會議外自有當禁旁聽之理由且載在章稫無庸復加議决 
　　至是開審議會審議會畢由審議長報告審議會之結果議案未定須俟二十日報告 
　　七十號言審議會情形議定諮議局與督撫爲對待地位已公推五人擬定電稿致憲政編查館二十日大會時通過電稿 
　　四十七號贊成惟二十日議事日表須將審議會報告排在第一項如得公决卽可發出 
　　時已晚議長宣布散會 
國外新聞 
[吉青納將軍定期赴港]  
　　二十一日東京電云吉青納將軍今晨與觀天長節大操後定期本月十九號由神戸啓程儱赴香港 
[日本皇太子升秩]  
　　二十一日東京電云日本皇太子已晉升陸軍中江海軍少將之秩 
[醫學博士之新發明]  
　　二十一日敦倫電云據柏靈電稱醫學博十克萊恩已查明飛蠅並不傳染睡病 
[德國茶葉銷路减落]  
　　二十一日倫敦電云據柏靈電稱德國自增加茶葉稅後西九月分入口之茶葉較之上年同時减少三分之一 
[歐洲社曾黨選舉之失敗]  
　　二十一日倫敦電云英國蘇格蘭格蘭斯哥社會黨候選員已遭失敗本年全國各處選舉該黨大都失利惟德國薩克松萊邦國會選舉社會黨獲選者二十二員一千九百零七年被選者僅一員耳 
[德國精於理財之一斑]  
　　二十一日栢靈電云德國明年之預算案入欵與出欵相抵並無盈虧財政大臣曾將各部費用節　馬克一百九十兆有奇 
[波斯廢王之野心]  
　　二十一日栢靈電云波斯各部之土人現爲廢王愛利執戈圍攻阿賽培特琴省東北之阿台皮爾城 
[希臘海軍叛亂餘聞]  
　　二十二日倫敦電云據雅典電稱昨夜在鐵路附近拘獲海軍士官四員均係此次叛亂之首領當時曾與憲兵互相轟擊卒以不敵受縛 
[裴萊君確抵北極]  
　　二十二日倫敦電云美國地學會查究裴萊君報告之專員决議承認裴君曾抵北極 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
