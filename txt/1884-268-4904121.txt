# 1884 - 268 - 4904121

 

Page 1

 
 
[第十五就畵報出售] [  申報館主人啓]  
　　我　朝中興事業恭邸實冠百僚民間欽仰雖誠恆歎無由寓目近以養疴邸第沐浴　聖恩都人士每於閒中獲瞻丰采敬墓小像郵寄南來俾四海景仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隐　　一書自六號畵報附送至此次十五號畵報止前後共得圖説十種是爲卷一以後總以十圖十説爲一卷此書凡十餘卷仍分附逐號畵報之末分送閲者鑒之此布 
[尺牘告成] Z>申報舘主人啓 
　　寳山陳起霞先生觀圻以名下士爲蓮花幕下客翩翩書記饗噪青油其所著息菴尺牘上下兩卷并附存一卷類皆官塲通問之作繡口錦心四　六儷絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩　快者請移玉購取可也 
[謹注豁免　諭旨後]  
　　本年恭遇　慈禧端佑康頤昭豫莊誠皇太后五旬萬壽　皇上仰體　慈懷　特沛恩綸行蠲賦之典昨已恭録初五日諭旨一道内開所有各省歴年正耗民欠錢糧及因灾緩徵帶徵銀榖並借給籽種口糧牛具及漕項蘆課學租雜稅等項着各該督撫將軍府尹等將光緒五年以前實欠在民者詳晰查明該省所屬某州某縣銀榖若干遠行開單其奏候朕降旨全行蠲免並着先將此旨刊刻謄黄徧行曉諭城鎮鄉村咸使聞知無任官吏役胥影射侵漁以期膏澤下逮等諭仰見我朝深仁厚澤薄海同霑歴聖相承無不勤求民隐體恤時艱特於國家恭行慶興之年必沛覃恩使率土臣民同深歡忭皇上入承大統尊養聖母垂簾訓政十年於兹目前雖有法人開釁海　不靖然内地安謐如常民生休息共饗太平之福方之雍乾之際誠無不及惟是水旱偏災歴年恒有黄流肆虐湯忻離居直東之民近復被災孔急蠲緩之政在所當先聖皇勤求上理不敢謂已治已安稍紓恤民之念故於例降覃恩條欵之外特頒明諭使天下親民之官實力奉行庶幾小民得沾實惠　以具文了事有地方之責者宜如可上體聖意哉竊謂豁免之令往往於多年逋賦之中酌蠲鑾年而當年新賦與近年民欠則不在此列或於某年以前全行蠲免而其餘亦從緩徵催若并新賦近欠而概事免徵此則必無之事然卽此已有霑惠不均者蓋錢糧徵收之難易全視民情之强北有欠而不還者亦有還清不欠者大抵北數省及邊省瘠苦之區實欠在民者自是不秒至惠南財賦所出民情懦弱畏官安分催科之吏一至鄉間則繳銀者紛紛人城收欵必且大旺糧盖保長經官責比次日挨户催收無不響應上忙之賦至辦下忙開徵時十必完其七八下忙之賦至次年春夏之交辦理奏銷十又必完其七八通計江浙等省當年之賦自有八成可徵餘者或爲　户或爲荒蕪或爲公産祭祀之業然至於次年而完者又將及半再至後年而完者又幾有其半若數年之後而猶存劵不給者直是中之一二而已有司急公者顧全考成卽此一二分之民欠早於溢徵牛餘名項羡欵内匀提湊解以全完上諸藩司矣粤匪擾後各省被其蹧蹋其久而且甚之處原不免多所荒無招募客民認佃墾種歲納捐項以爲本地善後之用而賦額懸缺於是不能復元然如此者亦不過通省中百分之四五早在免徵之列若恩詔所蠲免者固不數此等荒田也總之東南諸省民欠實屬有限其所以指爲民欠者此中固有弊端蓋解司之額與縣中開徵之額本自不同真有民欠而官以有餘補不足尙可目爲全完然則並無民欠而官以多徵報少解亦可留以有待也竊以爲諭旨旣下在小民之受惠者誠爲無幾卽有之亦終有限所欣喜踴躍而幸前帳之一筆開銷者固不曰民而曰官也試思地居繁富買田置産大半殷户錢糧不過去花息之十三四其肯抗欠不完而受宫長之　逼眚差之索擾乎而况如浙江等屬往往有聚族而居村無一姓者其族中所有錢糧房有房長家有家長每彚總而歸於宗祠紳衿經事者代解於官闔族千户並無分毫挂欠不過官長與有交誼總解則合成鉅欵或者於此略有伸縮稍佔便宜然此便宜者歸并於平餘公費之中主有不足官自貼補正不得謂某族某户欠納若干也洵如此等辦法則亦安得有多少民欠而待數年之後奉恩詔而蠲除也哉且恩詔旣至官不速貼謄黄往往半年之後民間始是見之而此半年中敲比以出者又纎毫之不遺也吾故謂豁免陳糧沾惠者僅在瘠苦小省而東南數省固皆在可有可無也然因此而愈見我國家德澤之及人遠矣 
[自有公論]  
　　美國新聞昏載有法都巴黎斯信息云迷禄之回法國實非爲病盖法廷因迷禄辦事不善故召之回國而以栢里也爲元戎法人亦謂中國駐紥諒山之兵未奉撤回之諭自當嚴守惟迷禄不應率行調兵前進致與中國交兵結成讐隙且法兵之在越南者亦不吉迷禄之所爲現旣經法廷嬉囘則軍心庶可悅　矣 
[截船傳言]  
　　昨日本埠西人傳言中國前用銀二萬五千兩所買之華安小輪船裝載銀兩軍火駛行之際爲法船所截奪至其在何處被截則不得其詳西人之傳言止此而本館訪事人知萬利輪船新從淡水開來因詢之該船搭客據云華安輪船於初三日由江陰裝運兵勇曁軍裝等於初八日下午四點鐘時駛至淡水口外被法國一枝半桅兵船攔截以去萬利船於初九日動輪來滬已不見華安船之蹤跡並聞當時有匯利輪船亦由江陰載兵七百名至淡水甫缷兵五百名卽聞華安船被截之事遂動輪駛回當萬利船之赴淡水也載有劉爵帥之族人法兵船聞之亦思截刼幸早抵岸不爲所算吉人自有天相法雖狡獪其奈我何又據西　言華安船初不肯爲法人所拘將進淡水時逼近龜臺而行法兵船卽放一炮彈子在艙面穿過華安船主不得已始停輪法兵船卽放小艇載數十人至華安船上搜出許多軍裝遂將華安船駕駛向福州一路進發又聞有海龍福建兩兵船亦爲法人所搜查因不見軍裝故得無事云 
[議事録要]  
　　本月初四日英工部局董事集議之期有日本總領事文件致局董請自用日本巡捕兩名着日本號衣倘有日人交涉案件卽用日捕與各捕相助拘人日署遇有案件亦爲便當可否允許等語局董覆函稱來文均已詳閲所稱另用日本巡捕兩多帮同辦公一節頗有不便如日國另用巡捕則他國亦將效法一允卽不能不俱允將來租界巡捕各國服式混雜不清殊多未便故不敢允許云又前議在泥城外至靜安寺一帶路上添用印度巡捕在彼 
 
 

Page 2

 
 
梭巡一節刻派定十餘人兹復告知捕頭飭再於香港添雇印度巡捕五六名以備租界巡查之用每人月給工資洋十五元當滿五年之後另送以三月七資並爲出水脚費資遣回去云 
[給旂保護]  
　　有輪船名樂司林由汕頭開行來滬出汕頭口子卽遇大風船上物有被吹壞者極力前駛多時僅及數里迨至閩海媒已將罄乃駛入閩江擬在彼添購當奉入閩江時有一華官與海關上之四人偕至該船付以大旗一面上有兩革字語以如入閩江可將此旗高懸前桅經過砲臺不致誤事該船受而懸之其旗甚大如帆席然懸之前桅桅爲之摇蕩不已往來果無阻碍刻下該船已於初十行抵上海矣 
[厦門防務]  
　　厦門報云厦門之礮臺刻已安置巨礮逐日操演準頭華官近亦有堵塞水口之意夫法兵之來擾與否尙未可定而中國不得不慎爲之防先擬堵塞口子以致船行進出均多未便法之流毒伊於胡底哉 
[小工入水]  
　　前日下午海定輪船泊於金利源碼頭有小工在船上作事偶一失足墜於碼頭滚跌入水有海關上辦事人設法撈起欲思設法救之回生而已不及矣惜哉 
[高麗解犯]  
　　前日怡和洋行之南陞輪船由高麗回滬内有高麗解囘之犯人四名用高麗差役押送而來一係中國人竊高員家物件並殺斃一高麗人故解送華官懲治三係日本人緣在高爲私鑄其手下所用之高人已由高官拘拿正法其日人則尙須解回日本聽日官懲處高麗之刑法可謂嚴矣奈何尙有愍不畏死者 
[比使仙遊]  
　　比利時國之駐紥日本全權公使聞於七月念九日在横濱使署因病辭世王事况瘁萬里覊魂言之不勝憮然 
[查探越南邊務情形稟閏五月二十四日自越南諒山省發]  
　　竊某於閏五月初四日曾將粤軍獲勝大概大概情形呈報在案旋據各路探丁報五月二十三日法兵教民突來那木地方經越南知縣黄廷經恊同潰勇伏於山林礮斃法兵多名登卽輿尸敗走未獲首級僅得斃馬尾一根來献二十七日法人整隊决意來攻我營二十九日抵清花江閏五月初一日萬軍門派胡差弁送文至　營詰問時法人已出隊開槍明差弁挺身上前投遞文書問其來意法魁云我往諒山高平兩少之路粤兵堵信若不退迴關内勢迫開仗胡差弁責以大義法兵卽將其隨從三人殺死箠撻胡弁逐回幸左軍黄玉賢等粤勇八營先已雀備法兵大隊赶到先施槍砲三排黄玉賢等出隊於江岸抵禦鍳戰自辰至未我軍因前已議和未曾多備逼碼各勇漸退幸天降大雨彼此稍歇而我軍逼碼亦到復又交戰法兵至夜敗退屍骸皆被奪回黄玉賢所帶粤勇受傷二十餘名因彼建兩座大營在清花江後未便窮追是夜卽據江岸要處露宿夜守潘中丞亦由幕府赶到諒山與王方伯方觀察商議兵機調王子鈞所部一營並方觀察威遠軍二營前往觀音橋與統領左路萬軍門相機援應初二日早法兵約三千教匪西貢匪約共萬餘洶湧復來左軍共是八營黄玉賢韋和炳由屯枚各帶一營守觀音橋老營王子鈞以其所部一營助之其餘六營分三路應敵李應章一營從右邊小路先出分硝登石山頂直注法營李定勝李逢楨李極光等三營同禦大路戰至已刻法人換兵力再接再厲黄雲高陳世華兩營從左小路包抄法營之後法軍拒戰亦力黄陳兩營前而復却者三次李應華等四營聞黄陳兩營礮聲如雨亦極力猛攻有四畫官一名登時被李應華擊斃獲其所乘八尺高大騾黄陳兩營間李應華四營鎗緊亦拚命衝殺法陣自亂法衆脫帽拱手向後奔竄我軍乘勢遂克法營法兵退三十餘里至　牙養息喘此閏五月初二日我軍戰於觀音橋大獲勝仗之情形也是日解騐首級五十餘顆内有真法頭二十七枚餘皆教匪之頭又有生獲教匪六名挑法頭至諒山亦已正法梟示聞法臨敗時五畫與三晝互相怨醫因五畫要戰三畫要和心志不齊以至於敗我軍所獲金銀錙重玩器衣服　肉麫包無算逼碼數十箱快鎗百餘枝逼碼呈繳者每千賞銀四兩快槍極好勇丁私藏者多法軍馬隊百餘匹臨陣衝來打斃十餘匹生獲數十匹各勇自作坐騎矣嗣後各營連日續解血漬法衣十數擔往幕府　營報賞查注匪　斃數百之多其尸不及拖者猶以土掩在清花江一帶挖開點騐共有百餘而皆無首惟身穿洋衣可辨盖法恐我軍割取報功先自割取藏匿而祗電報斃七人傷二十餘人誠恐多報爲彼國辱然當日解到諒山之真法首已有二十七顆足見法之詐而又拙於掩飾也是役也粤軍　戰者止六營而敗法衆萬有餘千其奮勇血戰誠不可多得陣亡者百數十人傷者三百有餘足以雪北寕之恥非此一戰則粤勇庸弱之名西江難濯矣潘中丞甚爲嘉許立卽賞銀四千兩以示鼓勵粤勇亦歡欣鼓舞士氣　振初七日越南官黄廷經與粤勇分隊進擊克復屯牙斬獲法級三顆奪馬一匹是日之戰綏甫交法兵卽北我軍疑爲誘敵不肯前追故斬擒甚甚少事後方法人瞻落直已奔回郎甲若截而圍之可盡殲也惜哉現南官各屯聯名稟請進兵渠等願反　殺法方觀察已批准法人亦於郎甲一帶重加整頓惟聞餉項不足想亦未敢來犯矣黄玉賢奉委統領左路共帶十營不幸於二十日在營病故　營無不痛惜蘇軍門現紥文淵州外十里之包平山頂二十一日進關接署提篆兼統右路各營二十三日出關回防方軍門友升二營昨調前敵今調守南關十六日王方伯去谷松順過觀音橋屯枚一帶查看布置進兵惟天行瘟疫楚軍病死以千數道途屍穢不堪目覩越南之諒山廵撫發草席殮埋日不暇給粤勇較能耐瘴稍病而已某在諒山住目見田地荒蕪米珠薪桂焦灼殊深云 
[賠費償命]  
　　福州來信云前者長門砲台誤擊英兵船色飛爾二副身死一案據聞英水師提督已照會穆將軍向中國索償該二副撫卹銀二萬兩並請將司砲之康守備摘去頂戴方可了事云云閩中官塲互相咨商刻尙未有議云 
[狡謀叵測]  
　　閩友來信云閩省口岸五虎實爲天險其間如長門金牌等要隘設有敵船外至斷難飛渡馬江之失敵人由内攻出蓋築台設砲時所不料也現在五虎門内惟長門一口有砲四尊尙可抵禦聞另有梅花港一路海口極爲淤淺潮大時敵船亦可駛入刻當八月大汛之際近有法船在彼測量深淺倘被避出長門繞道駛進此港卽可直逹馬尾其爲禍有不可勝言者法人狡謀叵測　當防之於豫也 
[虚左以待]  
　　婁縣陽明府鎮居官廉靜士民愛戴聞其在任病故已禀請本府暫委代理一面申報各上憲華亭縣則值俸滿引見之期亦已禀請上憲給咨赴都兩缺同時請委九峯三泖之間當拭目以俟雙鳬之至也 
[甌郡談資]  
　　日並東甌大廟首門危坐一人衣圓領大袖衣蓄髮跣足頗類道家裝束而背後又拖長辮好事者見而異之詢其由來其人口中呐呐然所問非所答一時附近居民及過往者皆駐足閒觀幾若蜂屯蟻聚其人袖出一刀將舌尖割破數處又連砍手臂皮開肉綻却未見涓滴血痕衆人及該處地保疑其以邪術惑人遂卽拖送永嘉縣署當經張邑尊升堂研訊據供係平陽人來此傳道同事數人寓府學巷口某銅店内邑尊立飭值日差前往拿捉僅獲一青田人庭訊之際　語多屬不經邑尊昆兩人委係瘋癲實非旁門左道遂掛差遞解回籍○上月二十日陡起謡言謂平陽縣屬大庾海口現有法兵輪四艘寄椗緣該處與福建福寗府三沙洋相對法　由閩展輪見該處無一砲台營壘遂停泊於此覬覦浙東一時鶴唳風聲喧若鼎沸及詢之文武各署咸稱並未接有明文實係子虚烏有居民始稍稍女定云○連日聞瑞安内港時有七 
 
 

Page 3

 
 
槳盜船駛進雖未登岸搶刧而城外沿港居民早已驚惶失措矣並聞上月二十三夜盜船復駛入港内一時婦女號泣之聲幾若波騰鼎沸翌日城外商民均遷入城内其張惶形狀實非楮墨所能畢述也○瑞安神奇地方素無殷富大户且復惑於風水致頻年停寄棺木積至五十三口之多近有妙手空空兒將各棺統行劈開取其天靈葢及屢髮以去其屍骸未腐者並不舉動温郡灰爐一帶所有停棺亦　開去十餘口云○温郡近多瘟疫西南隅一帶患瀉而死者不計其數其症初起肚腹疼痛一經水瀉卽不能治詢之醫生亦不知其病源惟以時疫二字該之寄語比户諸民尙祈及時珍攝哉○中法失和後温郡當道籌辦海防日無暇晷張邑尊遂而禀道憲將一切詞訟暫停兩月待防務稍鬆冉行訊理云○近日巿面異常清淡各行手藝竟有十餘日不得一錢者近聞鎮憲招募勇丁工匠皆報名投充不啻肩摩踵接一日之間名册上已登有千餘名張軍門於上月二十五日當堂選剔一人而有三技者方能入選千餘人中僅選中三十餘名云○温郡目下溪白登塲年歲堪稱大有上下河鄉所種晚禾亦可望慰篝車且今歲兩暘時若爲十數年中所未有故雖時事艱難而米糧並不昻貴云○邇來温郡官憲諭令城中舉辦保甲民團闔城七十餘堡業已次第舉行每晚梆聲鑼聲喧闐聒耳民情如此尚何畏法人之炮利船堅哉○稱溪楓林地方牛瘟大發合村本有耕牛九百餘頭目下止剩五十餘頭天災流行何若斯之酷烈也 
[白門叢話]  
　　馬道街有鴨池大可四五畝方塘可鑒荇藻青浮相傳有水鬼出没斜陽時候人不敢行前月某家婦待媳奇虐一聲姑惡柳斫花摧媳自　實命不猶竄于池急撈起則體尙未冰而氣已不屬於是人言有鬼益信數日後又有宦妾溺斃一事妾本兗産以式徼故鬻某家爲小星者已三歲矣大婦威過河東獅吼一聲聞者肌爲之粟某又素有季常癖在東三五從未一抱衾裯然大婦終以墻有茨不可掃爲憾妾則甘心塗炭概不與較大婦無所假手但　隐側目而已近日某忽奉勾當公事檄　　月不得歸大巡陰與表弟吴某畫策謀凌虐使自斃妾受諸楚毒知終不免前月二十八日夜竟濳躍入池從水仙子去四鄰無不哀其寃者然彼此風馬牛不相及又見係民父母悉敢怒而不敢言説者謂女子含酸撚醋猶或可原惟吴某正如吹縐一池春水何必出此毒謀惜無人一白其寃徒使精衛西山年年銜石也○東花園教門某甲以雞肫鴨臛致　康年已知命膝下僅一顆掌中珠又素有凝神寂聽之癖見者輙呼爲鴨聽雷　鴨聞豐隆聲便作如是觀也讀書頗不惡弱冠爲娶婦已諏吉矣同窓友戲謂彼教中新嫁娘必擇少壯之老師父在密室教以念經三日方能出閣新郎君悮戲　真常鬱鬱不樂喜轎甫入門已委衣冠於别室鑿坯而遁杳不知其所之頃邏者已過中正街攎稱此上月二十七日事也○兒童三五成羣徵逐嬉戱始相暱繼相爭後竟互相忿詈分門别户儼若晉楚爭雄此等事往往有之爲之父母者正宜導之使和喝之使散作壁上觀且不可更烏可陰助爲虐哉金陵邊管一帶多機户七襄製麗軋軋深宵所收學徒動至數十該處房屋櫛比三椽五瓦聊蔽　霜自食其力者多趨之若鶩每當風清日落之時兒童嚷聲幾令不知者爲之駐前日有數童戲以葦索魆繯某機徒之頸從其後猛摔之徒地羣遂以爲是牛也强拽之蒲伏道左傷及左顱　流滿面衆一哄而散徒指操索之童爲主名赴訴其師將鳴之官他徒頃刻麕聚洶洶然舁傷者謂署請騐官以事屬兒戯傷亦在可有可無之間略加詰間不爲理驀童母率婦女多人擁至機主宅大肆吵鬧聲言卽爲隣居小兒有過儘可告知父母何得遽以勢力壓人今爾旣到官當　爾對簿琴堂一分誰曲雅直否則我子方稚歲不能由爾各牛卽牛呼馬卽馬也一時七嘴八舌奪主喧賓然醉翁之意不在酒名雖與機徒尋釁實則欲機主破慳幸隣衆多方勸阻又隐以止沸抽薪之計先解散其從人再用好語慰藉事始寢　○城北有江淮興武二衛署昔年爲四十八帮之冠領船之多掌漕政者無與比運丁亦盛而且富自改章後船旣無存丁亦零落猶賴歲津貼以有仰事俯育之資上年津貼又奉裁撤於　官與丁均有扼吭待斃之勢矣興武郭太守係實缺得食全俸江淮黄太守以權篆僅得其半往往仰屋籌薪停箸謀爨浮沈宦海其苦眞莫過於斯矣聞黄公　日將賦歸歟正不知後來者何以支此殘局也 
[漢皋巿景]  
　　中法啓釁以來各處巿面類多蕭索昨接漢口友人來信言該處銀根緊急倒閉時聞操奇計贏者殊形棘手至前報所列某號倒閉之信蔚泰厚實無被累情事前報蓋傳聞之誤也 
[滬上瑣事]  
　　英界石路中自二馬路口起至四馬路口止夜間常有人擺設舊貨地攤所售赝物居多或收買小竊贓物前夜忽一律收除想由捕房嚴禁故不敢蟻聚蜂屯耳○虹口鐵路大橋下蘇州河内泊有江西鹽捕水師正營前哨巡船三艘昨午後亦有一艘由浦江駛入該河拖帶舢板船一艘滿載鹽包同泊鐵路大橋下想係廵獲之私貨也○前報縫工溺斃一則兹悉同裕店主卽雇舢板船打撈昨早屍骸在引翔港地方浮起遂經舢板帶回虹口認明無悮推腰　錢袋已失袋内有洋數元想被匪徒竊取矣沈母亦已到塲諒今日卽當安　云 
[譯員銷假]  
　　德繼譯兼理美繙譯之施君日前因患耳疾請假不與會訊昨已病痊銷假仍至公堂與黄太守會判捕房解送之各案矣 
[淞波小誌]  
　　曹統領所帶慶營防守吴淞口門在防營中最爲呼緊故操演亦最爲認真惟逢二則各營定例會操昨晨六點鐘操演洋鎗各種陣法聲如連珠演八點鐘始各回營○前報西巿劉姓屋屯勇一節刻已調至他處矣 
[飭傳屍屬]  
　　前報載寳山縣人張坤今被毆因傷斃命由上海縣黎壺山明府赴仁濟醫館相騐一節兹悉上海縣移文至寳山查問張姓有無家屬刻由王雲莊明府派值差劉慶查明飭該屍親投案候訊以便核辦嗣聞此案有人在彼調處云 
[鄉人送縣]  
　　前報載南信仙橋租界外鄉人某甲向某乙索取乾蠶豆錢四千餘文被該處流氓拆梢逃入店中卽有與地保夥同名之人出爲武斷後經真地保夥理明兹悉此事經該處巡防局員鄧君查知立提地保及鄉人鄒益山並欠豆錢之黄小三觀到案訊究黄稱久錢屬實因當日有流氓向鄒拆梢且有與地保夥同名之人扛帮鄒卽闖入我室是以邀保理處償還一半了結地保稱並無拆梢情事鄒嘵嘵瀆辯委員大怒喝令掌責二十下並着交出拆梢人遂將此案送縣辦理矣 
[覇王荷校]  
　　渡船户顧正福與提船户姜七七在浦東張家渡茶舘因賭口角互相毆打事聞於巡防總局馮蓮士刺史查得姜後地棍混名小覇王因卽飭局勇拘至局中重責一千板枷號二月發十六舖地方示衆 
[叔姪拚命]  
　　徐家匯人張慶祥前日同妻張章氏將其堂叔張廷林抬至上海縣署聲稱小的前與堂叔爭論房産涉訟案下奉諭着令堂叔出屋交還詎叔前日突至小的家中手持剪刀　稱與我拚命遂自向喉間亂戮小的恐有性命之虞故卽擡請相騐蔣明府録供後飭將張廷林發善堂醫治俟傷痊後再行研訊 
[英界公堂瑣案]  
　　富捕頭稟稱霍醫生遺失金表金練金匙小洋等物曾報捕房兹查得由王紹明將表兌與城内慶雲銀樓及傳王詰問則稱由外甥文東來拾得交與伊父文茂緒往兌詰之文東來供認拾得金表兌洋八十元用去五元現存七十五元惟該銀樓係在城中捕房 
 
 

Page 4

 
 
未便傳問今將人証一併送案失主亦投案申訴前因王及文茂緒父子各訴前情黄太守商之施繙譯墊洋五元飭差恊捕押文等前往該銀樓贖取原物交案再行核辦○蘇人戚錦成控稱來滬託親戚謝克生推薦生理旋有蔡月卿向謝言有大有洋行主美人現欲分行雇用　帳須墊付一切欵項卽可薦我司帳蔡爲買辦我因墊付各欵洋一百七十餘元銀五十餘兩言明俟外洋貨到出售即可歸銀嗣有洋東應收隆茂行之銀被蔡用去蔡則扭李芝齋到案聲言銀均被李侵吞致戚姓銀兩亦無着落大有洋東亦投案申訴黄太守商之　繙譯再訂期會訊核辦李芝齋暫押○巡捕解送在路爭毆之男女一起人請訊倪徐氏供前在　界新街花烟館爲娼因客人馬正祥跌傷右脚向我借洋十元醫治原許俟得會　歸還今我已脫藉卽欲回蘇詎伊得會竟避匿不面昨在綺園門夔相逢向索不還反喝其友人帮同將我扭拪由捕拘案馬供前與該妭相識業已久不往來今無端向我借洋十元不遂竟糾人在路阻住圖訛我却並未　過伊洋王阿小徐阿壽同共伊等二人爭扭我等上前解勸悮被拘案黄太守問該氏王徐二人究係何人邀至該氏稱係馬之友人馬稱係該氏邀來太守謂該氏無恥馬亦非安分之　喝各掌責二十下王徐插身多事殊爲可惡各加責四十下一併斥逐○張金來李巧和二人在路扭毆由捕拘案請訊張供開玉器作李借去玉釧向索不還以致爭執李供並　借伊玉釧實因我薦唐姓在伊處做工唐向索取應給之酒資無着反致停歇故來邀我向索張大肆咆哮我與約定各邀同業評理今唐尙未到張先與我吵鬧由捕拘案黄太守謂釁起細微且兩造均有不是着各管押二天 
[法界公堂瑣案]  
　　昨十八號華捕張福門禀稱禮拜六解案回在大馬路巡緝遇見伊等數人稱係徽州會舘營中火夫説將來洗殺外國人時巡捕亦在其内當卽將伊拘住餘俱逃逸解案之人供稱姓王名正經湖北黄州人至申尋訪友人在太古碼頭當小工詰其么申幾時寓在何處答稱到有二十餘天住在露　或橋頭或簷下太守問在營中作何事同黨肇事者係何人答稱並無同黨我在營甲做過替工兩天嫌我耳聾因卽停　太守着管押兩天釋放○王維德訴稱家住三十保十圖江橋地方種田度日妻項氏已生下男女三人忽於今年二月初三日走失致家中兒女啼哭慘不可言硯到滬售賣棉花在八仙橋相近途次遇見拉送捕房解案請究翁太守詰訊該婦據供家中　苦出外傭工初在城内扇作現在八仙橋車行顧姓家並無壞事王稱旣無壞事爲何拉住時路人稱爾爲阿三之妻况出外　曾捲取家中銀飾手鐲等物太守着王帶妻往顧姓處查問如果係傭工可盡取所有將妻領回管宋若有别情冉行送捕發落○徐劉氏偕傭婦張顧氏投案訴稱在小東門外開小客寓前晚金　新陳錦兩人來庸尋人囑伊自已進内找尋伊見無人卽出滋事欲　住司帳毆擊我因令傭婦鳴捕伊卽將傭婦掌頰伊等聚集多人福建流氓阿顔等亦在其内　隣居不平代爲鳴捕拘住兩人送案金供素業織帶路過處與此人並不相識陳供抬轎餬口前曾抬過曾太人太守謂現　作何勾當答稱現在南巿二十七舗廵防局内當差太守謂金旣無涉從寛開釋陳自稱在二十七舗局内當　着送歸　管官懲辦又諭徐劉氏如　等再來　鬧可卽報捕○周混氏訴稱小婦人現已從良丈夫周永綱借　八仙橋刻在鎮江去年二月間王鳳山借我洋五十元向索不還路遇扭送請卽究追王供爲妓院轎班此洋乃伊在妓院時所支伖　由　借用曾約八月二十日先還二十元翁太守謂借據上並未牽涉别情欠債還錢人所共曉限中秋節先還一半餘月底歸清着交妥保出外　結 
[輓陳松生聯]  
　　頻年夭折何多皆我弟昆婣亞鄉隣懷才未施之士同輩　豪可數似君學問文章幹略無美不備者誰劼剛曾紀澤 
[輓陳松生聯]  
　　志節學識力爭上游奈病莫能興一代英豪傷急景道誼神明交深夙契儻靈兮不泯再生香火續前緣商農楊書霖 
[江督轅門抄]  
　　八月初四日辦揚州後路粮臺候補道劉鍾靈到見典史江奠邦禀知利涉工竣銷差○初五曰翰林院熙麟刑部主事謝樹璜均辭行進京知縣陳湧泉禀知奉委仍留稽查通濟門兼城外保甲差藩轅牌示東臺縣典史孫葆均期滿遺缺查有試用從九孫鳳鈞署理○初六日鳳頴道任蘭生辦揚州後路粮臺候補道劉鍾靈均鳳辭直隸州陳錫純禀銷河運差回州同應文瀾謝委雙甸騐補捐差候選同知李閬叩謝湖北緝私差浙江知縣史兆霖禀到 
[浙省撫轅抄]  
　　八月初六日遇知鄭煥禀辭赴閩選用州同熊良翰天津來禀見 
[蘇省撫轅抄]  
　　初九日藩轅牌示照得婁縣知縣陽鎮據報在任病故遺缺輪應正途獎班到班該内有拔貢知縣林殷臣堪以署理○日鹽運使銜候補道前蘇州府畢保釐禀辭回籍未入黄啓仁禀知奉籓憲札飭仍歸蘇屬差委前陜西撫臺邵靈柩過蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[思患預防]  
　　旁觀熱心人來函云嘉郡海鹽縣前遭髮逆擾時鄉鎮遍設賭塲鎗船停泊旂幟如林卽荒村僻壤無不開賭名爲老作勾引髮逆聚集地棍魚肉善良搶掠富室克復後鎗船拆改匪類斂跡後又漸萌故智隐僻之處借開茶店爲名日夜聚賭每至揷青時節徹後呼盧白晝昏睡無論罄資蕩産流爲盜賊卽此坐失時日荒廢田地已於糧賦大有關繫奈官府告示久爲具文差保得規過而不問紳耆恐徒召禍不敢禁阻故四鄉久荒田地本無開墾成熟田畆亦多荒蕪今屇海防吃緊縣境亦當海口四鄉茶店賭博依然如故西南西北兩方有每圖多至七八處糾聚舊時鎗匪新來客民日夜肆賭倘遇海口有事此輩乗機竊發其禍莫測更非荒廢田地可比竊謂官斯土者趁此腹地安靜之時何不敦　善堂紳董保舉四鄉公正數人作爲總董由總董每圖舉兩三正人爲坊董飭令督同圖差地保挨村查明勒令閉歇并着具切結永不再開遇有倔强者卽照開賭聚匪例盡法科罪庶懲一可以儆百全來往孔道行人休息之處須地方公正人具保無賭方準開設茶舘一二座使匪類解散卽有海氛一時亦不能嘯聚此實正本清源之道與團練同爲要務官斯土者未知曾一籌及否也 
[調取鑄匠]  
　　聞鄂垣東北鄉鷄窩招賢等處向有私鑄之匠前月杪忽有差官到省謂阿克蘇地方行將開鑄錢鈔乏匠工作是以調取鄂匠八名並提金爐匠一名各給安家銀兩云 
[報復凶狠]  
　　某甲居蘇盤門新橋巷中北方之强也與某乙夙有隙聞甲曾以計斃乙子乙現充某營勇丁舊日曾隷焦湖帮梟販黨固亦非善類也月之十四日乙探悉甲居約伴數人訪甲於家開口便稱偺今天要借汝兩眸子去甲以妻少子稚賴我養贍可否别設贈敬乙始不允繼稱便宜了汝可速伸兩腿來讓而翁折其脛復經旁人一再婉懇竟將甲右腿用鐵錘猛鎚四十下而股折矣乙揚長去甲亦絶不呼痛閭里驚爲駭聞蓋南方柔弱之鄉素未有此舉動也旋爲總巡訪悉以此風斷不可長亟飭役四處查拿聞欲將乙擒獲重懲以儆其餘云 
[訟棍行凶]  
　　吴縣所屬西華有濮姓者從兼因訟紏葛曾託一向充郜觀察長隨陳某打點一切陳危言巧語撞騙不下白金而濮姓數畝薄田累年私蓄早已付之水流矣案結得歸與七旬老父相對啜泣悔恨徒然而陳猶不滿所欲訛索酬儀二十三元日前率其黨羽三人造鄉兇詐驚鴦打鴨合邑囂然濮畏燄避匿上留老父在家告以妙手空空只好作爲罷論詎陳聞言大怒竟喝黨攢毆將濮父踼傷肚腹登時斃命其子立時赴縣報明陳明府遂帶刑仵赴鄉騐視委係被毆致死飭殮之後提犯研訊想陳某巨惡滔天必不能幸逃法網也 
[鳩江傳聞]  
　　相傳實塔下有巨鱔窟穴其中子旣生子孫又生孫正不知幾千百年矣每歲必有一二豆艘供其仰食之資雖非志乗之談然長年舉帆過此必動色而相戒前月初八陡起風暴卽下關覆没缸船之日也適有湖廣划子載黄豆百餘石避風不及未能爲六鷁之退飛竟閣於攔門新洲之尾洞其腹水汨汨循罅入倉猝不救頃刻閻滿江面豆漂如浮萍其船沈而復起者再人得無恙豆客某甲因往返取行李竟蹈虚以殞求屍不得後據舟子云甲本瀟湘江上人工心計負販有年竟以小康酬其志前年與一寡婦之子爲友欺其年少誑以逐什一可得利三倍誤信之遂共設行肆于湘潭導以狹邪游俾迷而不知返已則從中耗其貲之半入已　寡婦不得已弽其子惡于官俗語所謂清官難斷家常事不爲理甲遂委其母子于肆夤夜席捲而逃旣至九江聞豆價大有贏餘且行主與已爲舊相識遂約載東下今若此真天網恢恢疎而不漏也言竟潸然涙下 
[設電續聞]  
　　南洋電報之設雖係初哉首基然維楚有材晉實用之故卽經營伊始已覺人才濟濟前日劉省三爵帥以台灣孤懸海外消息不與内通擬由台北設線逹之台南迤邐至厦門歸併大線庶一呼吸間可以玲瓏四透現已由曾帥商准特遣劉仁卿茂才渡台經理其事想不日便可擇要鳩工矣 
[起用老成]  
　　張小浦廉訪原籍浙江曾受知於袁午橋京卿由軍功洊保安徽按察使司兼署藩篆維時捻氛遍地刦兆紅羊廉訪率偏師數千轉戰於黄山白岳間所向克捷嗣練首苗沛霖復叛壽州失守廉訪與皖撫同挂吏議發往軍台効力贖罪旋蒙恩准賜環僑寓竹西亭畔優游林下幾二十年現楊石泉漕帥奉命援閩素稔廉訪曉暢戎機有膽有識檄調同赴閩中藉資指臂之助想廉訪壯心未已報國情殷今旣知已幸逢定可大展其抱負矣 
[與張烺書夜話]  
　　同　飄零感蹉跎誤歲華高堂君有母絶塞我無家世味嘗盤蘖人情騐鏡花何當尋舊隐學種邵平瓜○和劉少卽原韻卯寄一自驪歌唱韶華似水流情牽荷渚月夢繞秣陵秋壓綫蟲雕簡修書鴈過樓江干雲樹隔錦鯉願頻投○寄懷張珊先生秣陵煙雨九秋天撰杖曾聯翰墨緣楊柳何期賦口路桃花猶憶送歸船依人歲月差彈　老我風塵懶着鞭翹首龍門違帶水指南願惠衍波箋○志感驅貧本無術識字敢言才鄉夢隨雲遠詩心逐水來碎琴賦孤憤拔劍歌莫哀俯仰慙身世曹騰倒玉罍壯歲覊游慣模糊九度春蟲啼將處暑燕笑未歸人客跡尋難得鄉音記不眞偶看明鏡裏憔悴老風塵○夢與劉少卿張烺書鄭子彬登九華醉歌醒卒成之録博霧裏看花客高昌寒食生大吟壇哂政劉郎劉郎爾何有牀頭久蓄百壺酒携樽同上九華䧏爾吟我飲都非偶一聲長嘯碧雲磐挽住嫦娥不許走一洗胸中萬　愁傾巵倒斚不放手天風習習透衣凉仰天大笑難合口此時意氣欲凌霄氣吞雲夢者八九左拍張旭肩右牽鄭谷肘狂呼崖底醒驪龍直把長江作酒斗靈猿野鶴通天狐三生石上前生友興來嚼墨噴淋漓句怪字奇志麤醜玉山難扶醉昏昏笑間狂奴態改否甲甲桐秋枕雲山館舊主三韓篆紅逸史賴銘青漫草時客荷葉洲 
[秋夜懷夢畹生]  
　　當天凉月照窓前憶别芝顔又一年萬斛離愁無計訴聊將心事付濤箋○讀夢畹生中法事宜論率成二絶録請教正翰墨塲中作主盟如君才調本天成憑將一管生花筆公是公非子細評主和主戰議紛更大局於今迄未成却羡申江黄叔度泮洋高論吐崢嶸○感事一律録呈夢畹生教正并請高昌寒食生正刊　遥聞邊餐烽烟警頓使人添一叚愁殺賊有心纓願請從軍何日筆先投是誰欲洩英雄恨愧我難分聖主憂國事還須謀國士奇功早奏仗諸劉謂劉省三劉淵亭爾帥　　筍里疎俗山人程兾鵬學吟草 
[滿江紅]  
　　搔首呼天爲問取老天何事把我輩者般欺侮者般疑忌才子辱歸厮養卒美人倫入句闌妓竟含悲抱屈一年年無知已 
湔不盡須麋恥拭不盡胭脂涙儘琴飄劍泊珠沉玉碎報國終當揮馬汗倾州城豈裝狐媚且招邀艶魄與英魂淋漓醉太癡生高瑩玉 
[小梅花讀史集句録奉章倍輪兄吟正]  
　　風雨夕神鬼泣雷　電掣傳羽檄侵予疆賊瞻張檢譜角觝尙爾學羲皇謁奢太奢折風著平日唇槍磨霍霍鼓彭排如裂帛楚氛甚惡動地角聲哀叩囊底只如此速返葱肆耳定樓蘭滅吐蕃諒來諸將皆從壁上觀令公之號馳四遠英姿爽颯來酣戰岳家軍墵夢吞會與諸君痛飲奪崑崙洗眼人來稿 
[江西省彭孟勸捐直東災賑收解數目報銷細帳]  
　　自光緒九年十一月二十五日起至十年六月十八日止共收紋銀一千一百廿九兩二錢六分内加申平銀三錢三分内除少平毛色銀十一兩三錢九分凈收紋銀一千一百十八兩二錢○又收洋銀二千三百四十五兩九錢九分内加申平銀七兩三錢二分内除少平及銅洋低洋共十六兩五錢九分凈收洋銀二千三百三十六兩七錢二分每洋銀一兩扯換紋銀九錢零二厘合紋銀二千一百零七兩七錢二分○又收洋二千四百九十三元洋有光板爛板破洞輕重之不同江省光洋每元合紋銀約六錢八分今每元扯合紋銀六錢六分計合紋銀一千六百四十五兩三錢八分○又收對開小洋二十四元合紋銀七兩五錢八分○又收錢二千八百六十八千七百七十錢有足串九八五串九五串小錢少串之不同江省巿價自去冬至今春每九六串錢一千約易紋銀五錢八分零今以申串扯作五錢九分共合紋銀一千六百九十二兩五錢七分以上銀洋錢併計約合巿價共收銀六千五七十一兩四錢五分此係約計大數而言實則此次捐事於去冬籌辦之初由許荆豐錢鋪先行墊解銀一千兩以赶冬振續系所收錢洋隨時送交荆豐照依日行巿作價寫立收付經摺爲憑統計所收銀洋錢共合公　平足紋銀六千五百八十兩零二錢二分○自去冬至本年三月共解交揚州王步測先生公議平足銀五千兩正匯費銀七十五兩五錢四月初五日申報上有上海陳家木橋籌賑公所先後收剩銀五千兩分解直隸山東各增之告白至敝處捐數將及積有千金卽函致王步洲先生於楊州錢鋪先行借銀墊解其借銀利息皆王步翁賠貼並未向敝盛索還○又兩次解交上海絲業會舘施少欽先生處規元銀一千三百兩合公議平銀一千二百二十二兩連匯費在内五月初三日閏五月初九兩日申報上有施少翁收到銀兩告白○又六月十六十八兩日交查放江西浮梁縣景德鎮蛟水災委員翁少村别駕帶往散放極貧災户銀二百八十二兩七錢二分浮梁縣景德鎮被安徽祁門縣蛟水冲坍房屋無數傷損人口萬餘情形極慘同人相商先其所急將捐存未解尾數銀二百八十餘兩交翁别駕帶往散放挹彼注茲無非皆爲利濟○以上共解出公議平銀六千五百八十兩零二錢二分收解數目相符捐已截止並無存銀所有刋印勸捐圖册收條刻工刷印紙張專足各處催捐往來信力繕寫銷册分送各處紙張書工一切費用皆由經理人公同捐出並未於捐欵内開支分文○再送出捐冊尙有第一第二號二十五號三十五六號四十七至五十二號八十八號九十五號一百零一號一百零五至零八號一百四十三號一百四十六號一百五十二號一百五十四至五十六號一百六十七八號共二十六本旣無捐欵原冊亦屡催迄未交回固不便明言其人而冊未收回銷號經手之責又不得不於此聲明區區苦衷尙祈諸君子之鑒宥也 
 
