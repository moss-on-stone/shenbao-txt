# 1905 - 313 - 4911706

 

Page 1

 
 
[電傳上諭]  
　　十月二十日奉 
上諭溥頲笑奏口臣回京隨從人等索擾台站據實糾参一摺據稱前科多布参贊大臣瑞洵行李過境需用駝馬至一二百隻毡房至數十架之多所帶巡捕家丁並有折價索銀情事等語現在蒙情困苦朝廷方時深軫念出差人員自應深明大體格外體恤乃該大臣竟敢肆意擾累縱令從役人等沿途需索實屬荒謬瑞洵著卽行革職發往軍臺効力贖罪並著將巡捕谷金保家丁德化一併交出嚴行懲辦所有索取銀両著溥頲按數追出發還各台站以示懲儆欽此 
 
 
 

Page 2

 
 
[論蘇省官塲對於米禁之意見]  
　　今日自督撫以下以至上海道其於米禁之弛否固無不以利民爲心者也然有利民之心而不免爲病民之政者何哉一則由於閭閻之疾苦不能深知其隱一則由於有避謗沽名之心而不敢輕發也故蘇撫致上海道電中有曰查閱報章月朔滬市最高之米價僅五元云云其意以爲足證米價之賤矣不知督撫有統轄一省之責其爲民計利害也當以一省省不當以一隅論若就一省之内地言之則價僅四元以内耳然四元以内之價猶不足爲米之眞價以其爲精鑿之白米而非原料之糙米也若就産米之區糙米之價論之則兩司所詳三元以内之說年内有必至之勢决非臆造而持粱嚙肥之人猶齗齗以五元之價不可謂賤相爭者可謂但知有己不知有人矣主持米禁最力者爲上海道而其詳江督電文亦以五元之價爲準而以繼長增高爲病民不知上海之米價五元而内地各處之情形大相懸殊者已不堪其病矣况新穀登塲紛紛上市苟不開禁價必再跌農人之去南畝而遨遊者明年必益以加多矣無論荒地不能再闢卽熟田亦且多變爲荒田鼉錯有言欲民務農在於貴粟今之禁令正與之相反然則米價之賤無異敺農爲遊食之民也而南面者猶自詡爲善政故曰由於其不能深知閭閻之疾苦也聞江督蘇撫頗以全省民人之生計爲慮有開禁之心因上海道既堅持之而無識之徒又造爲蜚語以爲出自米商之連動故有避謗之心而電請於政府以爲卸責之地而上海道堅持之故則以其所駐之上海一隅戸口繁盛咸以米賤爲利而與農無休戚之相關一聞開禁之信不顧大局之紳士反對者多遂以搶米爲恫嚇夫爲上海一隅計主張不開禁之議者吾不敢訾其非惟以一隅之利害而阻窒一省民人之生計吾不爲不顧大局之紳士責而不得不爲忝居民上之上海道責也夫上海道者固蘇松太屬二十縣一廳之道而非尋常慣稱之上海道若專屬之於上海一縣者也顧名思義當爲二十縣一廳之民計而不當專爲上海一縣之民計今乃但顧一隅之利害而固執不通如是謂其不知内地之情形也則安用此憒憒之大員爲謂其知之而劫持於浮議也則沽名釣譽以取悅於少數之人而使内地之民瀕於死地其罪亦不容誅矣况乎其所求悅於少數之人者於米之永禁亦祇有近利而實貽以遠害乎世俗之衆議固有習非成是者如往時之以開通商口岸爲大戒以築造鐵路爲大害以民權立憲爲邪說幾乎牢不可破當蔡鈞之爲上海道也米盛出洋一時米價騰貴至七元以上羣謂蔡販米之故其謗聲至今未已自是以來爲上海道者有鑒乎是遂以禁米出口爲惠民其說亦幾牢不可破初不知其習非成是而煦煦之仁反足害民稱頌者一方而詛詈者且徧二十縣一廳之境矣我未見其沽名釣譽之爲得計也或曰上年米價賤而漕價過鉅州縣之收折色者大獲利故成不利於開禁而暗中運動以便其把持收折之私是說也我未敢信之 
[海參威亂耗續聞]  
　　字林報云本館接十八日上午十點四十五分鐘由海參威來電云此處自革命風潮起後傷斃人數　有八百名商業繁盛之鎭市已焚毁幾盡損失之數難以預料因現在尚未停止云云該電末後又謂亂勢刻已稍减字林報又云禮拜二晚間得海參威華商來電謂自起亂以迄是日（卽十八日）該處華人之行家公所以及店鋪等並未稍受損害卽中國之官商人等亦無傷碍故其亂當易於平靜云云（該電於十八日中午由海參威發來） 
[東清鐵路之問題]  
　　十九日北京電云軍機大臣瞿鴻機擬借法欵向日本購回東清鐵路直督袁世凱則擬增添此路之資本與日本合築譯字林報 
[法公使對於中日交涉之警告]  
　　十九日北京電云此次中日交涉駐京法國公使曾警告於外務部謂中國若全允日本在滿洲之利益而諸事退讓則列强將按利益均沾之說施其同等之要求云譯字林報 
[川粤鐵路開局武昌]  
　　川漢粤漢鐵路總辦附設於鐵政洋務局内擇吉於十六日開局自宫保以次總辦提調参議等員均蒞局舉行開局禮頗極一時之盛（乃） 
[兩宫重任慶邸京師]  
　　據内廷人云日昨慶邸召見奏對後両宫面諭此後遇有關繫軍機交涉政治等事及京外官員條陳緊要摺件務須加意愼行熟思辦示不得隨衆畫諾至於商部載振應辦路礦各事亦可隨時訓迪總期精求益進朝廷深倚汝爲柱石當自詳愼勿負優寵之意云云慶遂叩謝而退（火） 
[慶邸宣言求諫京師]  
　　據政府人云日昨慶親王在軍機處宣言於衆云現在内政外交政務萬分繁兩宫孜孜求治變法自强臣工等各宜具秉忠忱盡心匡輔但有關於時事要政有裨治理者自應傾心直言條奏明確朝廷虚聽採納自有寛恩勿得規避緘默（韻） 
[江西派辦處議改官制南昌]  
　　派辦政事處議義甯一州毗連湘鄂形勢緊要東西二百餘里南北一百餘里命盜搶刧之案地方官久苦鞭長莫及且近來茶商雲集屢起事端往往暗掇洋人出頭干預竟成交涉歷任州牧所禀情形大概相同惟將該州升爲直隷州庶幾事權較專其瑞州府屬駐寗銅鼓熒员知裁撤改爲縣治由義寗直隷州管轄其排埠司巡檢移駐桃樹港由銅鼓知縣管轄其新昌縣黄岡山改歸銅鼓縣管轄俟派員勘定界址劃分地叚再行核辦所有該州一切事件改禀該管巡道核辦無庸再禀南昌府俾該州氣勢較大事權較專似爲周密擬詳請撫憲查 
 
 

Page 3

 
 
核奏辦○派辦政事處又議鹽法兼巡瑞袁臨道一缺目同治初年另設督銷鹽局卽不與聞鹽事擬刪鹽法二字仍留分巡字樣惟義寕州已議升爲直州並將銅鼓同知裁撤改爲縣治歸義寕州管轄該道應改爲分巡瑞袁義道所有鹽局每年津貼銀両提作公欵爲新政之用不日卽將併案詳請撫憲核奪奏辦（信） 
[李欽使將來武昌湖北]  
　　欽差出洋考察政治大臣李盛鐸有電來卾約於二十内外由火車出京赴鄂省晤謁張宫保面商一切（文） 
[批飭整頓學務湖南]  
　　湘隂縣小學堂所有監學人等大都不諳學務既不駐堂辦事又復戀辦不辭前由該縣附生楊濬源等禀奉學務處批示略謂學堂執事人員責任甚重應常川駐堂各盡義務據稱學堂監督監學均不駐堂辦事如果屬實其腐敗可知仰湘隂縣迅速據實查明竭力整頓禀覆核奪（美） 
[游學預備料定期招考蘇州]  
　　蘇撫於可園設立游學預備料己將招考童程頒行各屬兹經札飭學務處定期於本月二十始三十日止招考各屬學生於先一日務將照片履歷到處考騐於下一日傳入考試已由學務處懸牌示知俾各遵照（愛） 
[學務處飭查單費蘇州]  
　　崑山開辦學堂經費由縣設櫃酌收調換田單費每畆四十文與錢漕一併徵納綜上年所收不下六七千金詎迄今並未將此欵存典生息又未給發田單紳士杜慶徵誠恐書吏從中舞弊且於學務有碍爰卽具禀學務處請爲查察己蒙批飭崑山縣迅速查明詳復矣（愛） 
[禀設存古學堂批詞江西]  
　　南昌舉人胡其敬等禀撫請設立孝廉存古學堂兹經胡撫批示略謂朝廷停罷科舉注重學堂名爲變法實則復古且倫常禮敎經史詞章學堂中無不備具此外種種料學皆有關於實用似不必另立名目致涉歧趨其舊學之士年齒已長者各大臣原奏專取簡易師範生予以舉人進士出身十年之内優貢拔貢照常舉行並推廣名額已中舉人五貢三年一次保送考試分别錄用不患無進身之階該舉人等務各究心實學俾成康濟之才是爲至盼至各屬舊有賓興采芹公車等公項多寡不一昨已專札飭查應俟覆齊查看公欵盈絀飭學務處分别籌議所請設立存古學堂之處應無庸議仰學務處轉飭知照（可） 
[鎭郡四學校開運動大會鎭江]  
　　本月十三十四兩日鎭郡中學堂承志學堂及小學堂旗營中學堂四校學生在金山河承志學堂舉行運動大會中西來賓曁各處男女學生参觀者二千餘人（身） 
[帮匪行刦被擒杭州]  
　　浙省海寗帮匪自防軍會勦後分竄各市鎭聚賭滋擾十五日夜復有匪衆突至瓶窰鎭肆掠各鋪戸時適張游戎寳源巡哨在鎭率兵往捕獲住爲首匪目四名及小砲鎗械各件并刦得之絲綿衣服等物解至省垣送交錢塘縣署訊供詳報飭卽按照軍法從事鄰近各鄕鎭近來互相舉辦團防以期自衛殊覺不敢安枕云（知） 
[嚴查匪黨滋擾蘇州]  
　　匪棍范高頭前在通崇海一帶與浙西江巡緝私營開仗雖拿獲坐船一艘然在萬家鎭被匪黨鎗傷哨弁二人范匪依然漏網現蘇撫札飭通崇海各屬一體嚴密查拿以期必獲藉絶匪黨根株（愛） 
[查拿管帶殺人造謡之人鎭江]  
上省入伍後外間紛傳各兵己一律剪去辫髮又因細故被管帶殺斃四人此等無稽之談良由革兵與地方棍徒造謡惑衆徵兵官深恐兵士家屬历此驚皇故於出示曉諭外並函請徒陽壇溧四縣令一體查拿造謡之人究辦（言） 
[石屑案纒訟不已蘇州]  
　　恊記行商劉蓮塘上控周仁山等派費納賄謀奪專運石屑一案由蘇州府訊明定擬經臬司詳請另派大員審勘等情已迭記前報兹悉現奉蘇撫批示云臬司係屬審轉之員毋庸另派大員儘可秉公審訊並以曹小賡王唆誣控等情已據供認不諱其遞送揑名節咯一層堅不承認未便任聽狡避批司飭府再行復審另擬詳辦並據行商劉蓮塘遣抱賈善赴撫轅續控春帥閱後立將賈善發蘇州府管押一面批司飭府併案訊辦（基） 
[電飭嚴辦盜賣龍開河洲地九江]  
　　盜賣龍開河洲地一案迭詳前報現鐵路購地委員厲存慤司馬以羅秋舫王全鑄等將南順記等龍開河洲地盜賣有碍鐵路車埠電禀撫憲旋奉批示云查九江龍開河西岸本不在租界内現擬自開商埠建築車埠乃地棍羅王等私自盜賣於洋商不法已極除電照九江道府飭縣禁止稅契嚴訊究辦并照會英領事移知派辦政事處外希卽飭委員厲倅等妥爲辦理（德） 
[日商小輪肇禍飭照章賠卹鎭江]  
　　日前日商戴生昌輪局如飛輪船駛抵南門外突將鐵船撞沈船中有幼孩兩名亦被溺弊丹徒縣郭大令得報後往勘明確據情禀請常鎭道諭飭該輪商查照章程賠卹（止） 
[江督飭鎭關籌解瑞記償欵鎭江]  
　　冬季應償瑞記洋隷仜十餘萬兩除甯藩兩司曁准運司釐金總局上海關攤認巨數外並由江督札飭鎭關道籌解二萬兩（思） 
[札委海運省局各員蘇詶]  
　　蘇藩司陸方伯以本屇新漕奉部飭令江浙兩省仍留一百萬石由海運京等因自應照章設立海運省局派員辦理札委蘇州府許守祐身爲總辦署蘇總捕同知李修梅會辦兼文案童守寳善會辦正任吳江縣方道濟專司文案長洲縣蘇令元相縣孫令吳縣張令爲帮辦又委候補縣丞何運秀元江青縣丞柳汝霖補用從九品胡鳳藻署按經歷李宗浩隨同差遣已分札遵照開局辦理矣（基） 
 
 

Page 4

 
 
[示期考試候補人員（蘇州）]  
　　蘇省候補人員月課向分正途捐納勞績兩班分期考試兹於九月分起由臬憲朱竹石廉訪禀准歸併一塲仍由撫藩臬三憲輪考本屇十月課期輪歸撫憲已定期於二十二日傳考凡有未經引見以及已有差使人員均不得混朦報名以符定章（愛） 
[黔署撫請病假一月湖北]  
　　陞署黔撫岑堯階廉訪於初八日忽得失血病己志前報嗣聞廉訪病勢頗劇醫治仍無起色刻已奏請病假一月留卾調治（始） 
[會勘黄河橋湖北]  
　　卾督委派鹽巡道馮汝騤隨同盛侍郎赴汴會勘黄河橋工於十六日偕京漢南路總辦錢紹楨等乘車前往（始） 
[擬修萬年吉地北京]  
　　内廷消息皇上登極現已三十一年政府擬奏請欽派大臣修萬年吉地按歷代皇帝自登極元年卽欽派大臣擇地修陵今上在位届三十一年尚未擇地政府議及此事亦尊重國君之意也（閏） 
[督署文案房落成（武昌）]  
　　兩湖督署改修洋式文案房已於夏間動王屢志本報計修樓上下一百六十間每間寛一丈五尺深一丈三尺窓闥洞開門戸四逹光綫衛生皆頗合宜日内已均落成聞共費工資六萬金之譜（始） 
[江藩司所屬各釐捐局卡坐落處所比較數目表江寧]  
　　金陵厘捐總局設在省城之東每年總共征收各屬厘局比較有一百萬金之譜近年米禁未開比較减征將及三十餘萬金兹將各屬釐局每年應征比較數目抄錄如下 
　　下關釐捐局坐落江寕縣境每年應征比較五千餘金現歸併江寗認捐局包認捐項 
　　六合釐捐局坐落六合縣境該局有分卡六處瓜埠東溝通江集張家堡叚腰江浦每年應征比較四萬九千金　　大勝關厘捐局坐落江寕縣境該局設有分卡三處上卡 
下卡江心洲每年應征比較八萬金 
　　大河口釐捐局坐落掦州府儀徵縣境局設有分卡四處上卡下卡後卡龍潭分卡每年應征比較九萬金 
瓜泗釐捐局坐落揚州府儀徵縣境該局設有分卡六處瓜州舊港北河太平橋新城土橋每年應征比較七萬金 
　　荷花池釐捐局坐落揚州府江都縣境該局設有分卡二處三江營沙頭每年應征比較五萬金 
靖江釐捐局坐落常州府靖江縣境該局設有分卡十五處 
下四圩夾港青龍界河天生陸助新港安寕生祠鎭西米巷羅家橋下六圩上六圩八圩每年應征比較一萬七千金 
　　界口釐捐局坐落泰興縣境該局設有分卡十七處過船洋㴓小墩遷善大橋六圩兼五圩七圩兼八九圩馬甸凌港楊灣五里港雙港尖橋土橋每年應征比較二萬五千金 
　　通州花布釐捐局坐落通州境該局設有分卡十四處雲台山新壩唐家閘西馬塘澉家巷通港釗橋白蒲西關李橋豐利圩林梓西亭十八里每年應征比較八萬金該局刻歸張紳改爲認捐 
　　海門釐捐局坐落海門廳境該局設有分卡十四處靈甸石駝圩角大安宋季大有牛洪楊家橋青龍和合新港汲濱長圈每年應征比較七萬金 
　　泰興釐捐局坐落本縣境該局設有分卡九處毗盧市通泰橋黄橋黄古橋季家市毛家羣宣家堡洋港龍河分局每年應征比較一萬八千金未完 
[南翔信件改由火車遞寄]  
　　郵政局定於十月二十四日起凡發送南翔信件概由火車寄遞每日定於下午兩點鐘封發較前尤爲神速矣（外） 
[允升公使]  
　　十九日東京電云德國已與日本議妥互升公使爲頭等欽使譯字林報 
[波蘭現狀]  
　　十九日栢林電云波蘭頒行戒嚴令後亂勢己覺稍減俄人實欲乘此德國干預亂事之說恐嚇波人然德國則實無此意也二十日倫敦路透電云俄警察已將握騷之波蘭著名領袖首先捕獲譯文匯報 
[俄國革命風潮又起]  
　　十九日倫敦路透電云俄國工黨議員復於今日在議院决議再行罷工聞係不認每日工作八點鐘而起然其罷工之意則重在政治問題故大勢頗覺困難譯字林報○二十日倫敦路透電云工黨議員議决後定於今午起行罷工事且與克倫斯逹及波蘭之革命黨表同情其罷工之勢蔓延頗盛各大廠及鐵路中人已一律停工自聖彼得堡通往莫斯科之鐵路雖未罷工然該兩處與歐洲各埠之交通　關已　行斷絶云譯文匯報○十九日柏林電云俄聖彼得堡又起罷工風潮故互換銀幣之事因之阻滯譯德文報 
[銀號虧折]  
　　十九日天津電云此處銀根異常緊促本地銀號己有兩家虧折北京則有六家譯文匯報 
[英賀挪威新王]  
　　十九日柏林電云英政府將派戰艦前往革利斯第阿那稱賀新授挪威王位之丹國楷爾斯親王 
[英德願助猶太人]  
　　十九日栢林電云英德兩國政府願各出資賑助在俄被難之猶太人譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬城官事]  
　　水利廳孫傳楨二尹立幹候補知縣朱明府在明昨均因公至縣禀謁○警察總巡朱森庭明府總工程局總裁判官孫耳三明府會丈局委員俞夔附明府浦東總巡謝岳明府府英公堂委員關司馬法公堂委員陳明府昨均因公到道禀見（即） 
[關道回滬]  
　　上海道袁觀察昨日午後一點鐘由寕乘輪返滬到轅後卽傳本縣汪瑶庭大令問話（即） 
[派丁迎接瀛眷]  
　　新任登萊青道蔡二源觀察匯滄業己履新昨派家丁來申迎接瀛眷赴任（即） 
[崑山鐵路命案人証解回原縣]  
　　曾子庭在崑山鐵路毆斃工人蔣鴻飛一案經該縣奉道札飭將全案人証林和尚蔣金觀李小弟等解由上海縣訊結刻奉關道袁觀察著將此案人証解歸原縣汪大令當卽遵照辦理（即） 
[禀禁寺院私建香會]  
　　本邑隂陽學日來查得僧道寺院每有私建香會勾引婦女入寺燒香甚或住宿等事實於風化有關故於日前禀請縣尊汪大令飭差查禁（即） 
[准加船塢工價]  
　　高昌廟船塢總辦吳副戎前將船塢挖深放大由工頭李阿添承辦訂定銀二萬五千兩因被風潮所阻迄今尚未竣工該工頭受虧頗巨迭次禀懇副戎求請加價兹聞已蒙允准限將工程趕緊告竣以待修理之各輪船入塢修理（奏） 
[錢業訂期會議]  
　　南市各匯劃錢莊近因十六鋪將次歸併與總工程局所有壯丁捐曁所雇保護莊司送銀之將丁十名並方捐等事若何辦理均須商議故經各莊執事與該業商董訂定日期至公所會議（奏） 
[總工程局添招偵探]  
　　城廂内外總工程局各紳董現欲添招偵探數名以便派往警察局當差並函致縣署請派捕役二名到局辦公前日縣尊汪大令已派龔福陸洪兩捕至局差遣矣（矣） 
[移垣拓路]  
　　法界大自鳴鐘沿馬路向有短垣一道邇因開拓馬路經工部局議定收進五尺業已築笆圍繞將次興工矣（居） 
[舟子撞傷]  
　　航船夥周阿生由蘇來滬行經蘇州河中被某船駛來撞斷右足昨由船主將周送入同仁醫院求治（古） 
[盜刧未成]  
　　前夜新閘北十一圖鄕民見有外路口音之數十人欲圖行刧鳴鑼集捕由團丁局聞聲出隊馳往當塲拘獲劉四明一名偕各鄕人解入巡局請究各鄕人環請重辦劉供在田竊菜致被悞拘不敢爲盜章二尹判交地保嚴加看管候禀縣尊汪大令核辦（疏） 
[三訊誣控拆梢牽涉通匪案]  
　　朱海郎王毛毛誣控錢毛毛拆梢牽涉應桂馨陸頌和一案昨日第三次復訊午後英繙譯寳君蒞廨會同關司馬升座原被律師畢集捕房將朱王等帶案穆律師訊錢曰上堂爾供陸等議事究在何處是何年月錢供本年三月在源來行樓上在塲有顧百千陸頌和王文卿與小的四人所議係顧送洋與范高頭之事范欲每包洋紗取洋五角陸以所欲太奢無錢可賺顧云前次己經付去嗣後看事辦事陸卽應允顧在行專管通州來往上海諸事並與范接洽一切穆問應桂馨認識否錢供應因時到行中始識現在源來己於五月間改牌泰來穆問何以改名供因聲明浩大故招應姓進行改牌小的於四月間始知應接手後有南市小流氓每月索費四十元意欲停止范欵穆問以上之語有無别人共聞錢供第二次會議是應桂馨陸頌和尚有掮客與小的並行中用人共聽所做洋紗應名下每件提洋一角如每月小流氓費不付尚可多派陳根其亦向顧百千每件索洋五分以此范又與陳不睦陳與小的同至捕房控告訊至此　律師將本月初四日串同誣控拆梢之事著錢重訴一遍被告律師愛理思詰錢前次曾犯案否錢稱錢債之事曾或有之又問縣中是否有案錢稱縣中因范高頭簛弄是非經浦東巡同送縣蒙縣尊訊係受屈當卽開釋愛又問爾曾因事責一千小板否穆律師聞言起曰貴律師不合問渠前事照例祇准將原告問過之供按欵駁詰不能牽涉案外愛律師答稱訊明前事卽知其爲人規矩與否因又問錢有無受責錢答並無此事不過數年前因范事爲報館訪事所控送縣訊究愛又問此外有無别案錢供並無别事貴律師不應向小的作難試問應桂馨所犯之案較小的孰多孰少愛又問爾於十五年前曾拐賣女孩否錢供小的今年祗三十歲十五年前尚在孩提安有拐人之事愛律師始令將與陸頌和所立合同上具名各人背誦一遍錢云總經理係陸頌外場錢鼎臣尚有見議侯宇通等三人朱海郎王毛毛亦與陸立有合同乃另外一紙問供至此己鐘鳴五下中西官會議退堂各人還　關司馬謂寳繙譯曰廨中押所係本分府界限捕房不能派捕看守寳君與捕頭互商之下令在捕房另設净室與應陸安住並准吸烟故將應陸仍交捕房帶去訂於禮拜三午後再訊（兩） 
[總工程局紀案]  
　　青口各商船每至秋冬裝載鹹魚青蘿葡來申售賣所剩之鹽每包竟有一午之多向由浦東總巡謝明府兼管查緝詎有同和等主家鹹貨行費洋六百元包與洋商至船包提事爲明府得悉飭差傳該六戸到局議得每包貼費若干仍歸總巡局管理禀請關道袁觀察照會該管領事轉飭該洋商不准違約干預在案前日同和行夥張永生渡浦提貨被該洋商撞見意欲將張扭往法界在新馬路爭執由捕一併拘入捕房當將洋商放去張著交保開釋在案兹經總工程局正裁判官孫大令訪悉昨日丞致謝明府將張移提到案研訊以該行不應串同洋商包提私鹽幾致釀成交涉姑寛發押改過局二月○前晚某洋人在新馬路雇車四輛裝運行李往南走失一輛當卽投報捕房由七十七號華捕查獲轉解裁判所經陳二尹提訊該車夫供名張大力仔車運洋人行李走失停候馬路不敢逃遁二尹判罰作苦工二天以儆（三） 
[英美公廨早堂案]  
　　前爲銅匠之俞阿海現在泰昌洋行司事前日偕洋東至密勒路看騐房屋途遇舊徒楊阿金以索取飯資口角俞將所帶金戒至當鋪質洋十三元投捕房控楊拆梢由探於昨晨解究讞員關司馬偕襄讞金大令會同美安副領事研訊俞偕洋東投述前情質之楊堅不承認中西官以楊不應狹路口角判枷七天押捕房三月○某紗廠小工羅物桂近娶周姓寡婦爲妻被張榮生知悉糾同無賴向羅拆梢洋十元心猶未足日前又欲硬借洋八元由羅投報捕房派探劉銘芝拘辦羅偕見証陳張福沈步雲述前情並稱尚有羽黨混名小亂子有持刀報復之說質之張一味游供中西官判枷號一月期滿押捕房両月○費顯洋行控買辦戴子嘉往來糾葛等情昨晨傳訊判交保訂禮拜一下午會訊○僧人施清明至周九如處購物乘間竊銀表兩隻由探解辦判押三天○船戸沈干郎小萬郎等五人控陳阿四在浦中船上行兇由捕解辦問官以原告不到從寛斥釋○張寳慶竊韓嘉富藍布由探解辦判押捕房七天○蔡錫燕深夜賣酒違章由捕解辦判罰洋三元○陳貴甫竊許王氏趙月記黄生發等三家衣物由探吊贓解辦判押捕房一月○浦東鄕人林富金拐賣楊炳泉之幼子一案昨解覆訊判再限七天交孩延千血比○馬夫劉阿二違章毆捕由捕解辦判罰洋十元○周阿虎控顧阿琴王阿星串竊洋十元由探解辦判顧押 
 
 

Page 10

 
 
一禮拜王押兩禮拜○郭冠卿控陳阿生竊烟槍請辦判押捕房十四天○夏榮金竊葛永興木桶由探解辦判押捕房四天（疏） 
[法租界捕捕房發落]  
　　義源南貨店主周連生控店夥葉世清私竊貨物洋銀窩藏鄰居湯姓家内並糾衆夥賭博牽涉學徒趙金雲判押嚴究在案昨日趙戚黄少華於發落時投案求請保趙出外候訊大令准之○久康錢莊執事錢青選控同業通大欠銀一千一百兩倒閉莊主王鳳山逃鎭江因將莊夥賈洽卿拘押在案昨有同業盈大莊投案求保大令因另有永順土行附追銀六百兩之案不准所請○張阿秀張楊氏控同居尤伯慶尤陳氏夫婦竊取洋銀首飾田單扭訴捕房翌日將田單抛棄門首爲鄰居拾獲交出餘物尚無下落昨日提尤復訊尤供伊家有一寄飯之人時常進出情有可疑大令因判覔保出外帮同尋緝○顧錫章失竊衣服銀表將包車夫張阿三送案請究大令訊得所控無憑昨日飭交原告帶出○王友三以售賣芝麻爲名向王立坤騙去洋十八元拘案請究大令着押候補提同黨訊奪○吳伯慶在途竊取車墊由失主拘獲請辦大令判押五天（居） 
[美租界捕房事]  
　　陳阿連手持綢衣多件陳包探以其形跡可疑拘入捕房押候查核○車夫張阿扣拖車至北河南路將女孩阿珠撞傷由孩母將張交捕送入捕房捕頭以孩受傷屬實飭償養傷費寢事○錢阿順在西華德路與周桂金互扭至捕房控訴捕頭以各有不合斥出（古） 
來函 
[振武社書記員報告]  
　　本城啓成玉記來函云翁蓉軒胡季成翁文樵龐小亭徐文祥吳芝軒應九臯吳莪軒胡韋棠吳芹軒等十人願擔任逢人勸導之責○　澤鎭益源綢莊張子祥揚麗江朱公義來函云鄙人等早儗倡辦戒烟社祇以人微言輕不克如　今公等首倡振武社竊願追隨於後實行廣勸以盡義務爲特報名即祈登册爲荷○洞庭東山廣利公司朱書玉來函云美虐華僑公等倡議不用美貨鄙人聞之早巳欽佩頃讀報章又知執事創辦振武　社將來吾國自强皆由於此僕年已四十有一未嘗一染此物即親友有此癖者無不熱心相勸嗣今以後願益奮勉以表初心○南洋中學總理王培孫民立中學敎員黄虞孫均擔任隨時婉勸親友勿吸鴉片 
[蘇省官報]  
　　九月初十日刑部主政沈鈞儒辭行赴東洋辦理蘇城六門釐捐總局知府丁之栻禀知局差一年期滿請另委辦知縣鄭光弼禀知管解京餉赴郁直州判王寳基禀辭赴崇海各屬抽查警察團練差委署丹陽縣典史陳錫蕃禀辭赴任十一日幫辦藩署稽核文案知縣何榮烈禀知奉府委赴新　勘荒知縣屈振翰禀知奉委騐收師範學堂添造工程差知縣張孚襄禀知奉委赴崑山勘荒差十二日藩轅牌示九月分候補佐職月課定於十六十七兩日在宋仙洲巷道署考　荆溪縣查禀到知縣廖元龍禀知奉委赴浙寗紹衢江西廣信四郡勸辦奉天振捐前太倉州學正委署丹陽縣訓導黄元芝禀謝卽辭赴任標下常備後軍第一標第一營幫　藍翎五品頂戴理問銜武備一等畢業生夏學津禀謝今日到差十三日管帶巡警飛划水師左營知縣鍾鴻鈞禀知由宜興溧陽梭巡回省並拿獲匪徒張自來繆黑子二名解省即辭赴太湖吳樓巡緝知縣倪文范赴長洲鎭蓀赴震澤均禀知奉府委勘荒差劉興仁赴吳縣凌邦璽赴昭文均禀知奉府委勘秋成差知縣郝炳麟禀辭赴南匯會同放賑正任　縣主簿馮步安禀謝奉飭回任十四日撫轅牌示九月十五日各廟行香文廟潘憲武廟撫憲文昌太陽風龍神均沈道天后風雲雷雨神均陸道火神猛將均首府吕祖總捕都城隍長洲府城隍元和都土地吳縣○藩轅牌示九分考候補同通州縣直隸州州同州判各員　課定於本十六日考試知縣王邦鼐禀知奉委赴常熟勘秋成事宜吳縣張禀知下鄕赴高板橋查勘盜案同知銜指分江蘇試用知縣繆祖箴由京領照來省禀到巡檢陳貽武禀謝奉委上海糖捐局司員即辭赴差十五日准補嘉定縣縣丞孫繼釗禀謝奉飭赴任巡檢武維周禀知奉蘇松太道憲委辦文案差十六日藩轅牌示即傳新選震澤司巡檢朱敬義於十八日來轅甄别考試辦理蘇州關稽查同知李念典禀謝奉委兼辦稽查輪船事宜委署無錫縣高橋司巡檢程福增禀謝奉飭赴任 
[帶戒烟鵝郎草聲明]  
　　敝堂新覔得戒烟之鵝郎草近已萓有志者試騐有效各處盛行每日之修函來寄者不啻以數十起計敝　既誠心施送斷無有求不應之理惟申市各信局以此草不便携帶屢屢堅辭爲此普告諸君子如欲來信取草必須向原來信局訂明帶草轉回使敝堂不致爲難有負尊命是爲至禱滬北天后宫前廣益善堂司董等謹啓 
[杭州恊德善堂鼎記莊經募南匯寳山川沙崇明水災振捐第四次另登清單]  
　　繆招寳洋五十元朱任氏十二元吳品記無名氏陸峻薌嚴　氏郭子搢止止寄廬六戸各十元不書名八元五角夢小居　俞余氏各七元夙因居士六元大　生金福備無力人俞連氏各五元劍心正心堂俞樂善堂張薛齋氏四戸各四元姜幼良敦陸堂曹孫仁甫索聞無名氏陳雯卿陳江樓劉奎文忍吉徐履祥施仁和天字無名氏地字勉力子良字壳空子心字懶去兒俞瑞堂萃和嶧記陳子善陳長庚無名氏願學堂學稼生晉昌廿三戸各二元義和一元五角求約堂趙石樵知懷子宋保臣潘愼齋劉奎照劉奎聯劉　娟郎子平郎爾康施澤夫得記否記扶風燕謀取與人張雲初怡一室自怡處萱蔭草堂悅軒夢蕉山房榮生阜昌寳泰彚昌慶安瑞亨穗茂乾亨永泰瑞祥源徐程氏守　堂同仁昌益仁昌崇義堂恆豐布店三十七戸各一元徐裴成徐鎭海同維友震茂誠裕信記六戸各五角共八十七戸合洋二百七十四元上海北市絲業會館　賑公所施則敬抄登 
[蘇州閶門中市同元莊經募南匯寳山川沙崇明水災賑捐第二次另登清單]  
　　婁門顧凝遠堂求全族祖先　福洋三十元顧四房灰窰伙食惜福二十元顧仲瑜虔求父母冥福十元吳畏三恆泰漆號各五元盧養正求病速愈五元耳不忍聞人蘇旅人各一元共六戸合洋七十七元○護龍街漢貞閣碑帖號經募德君洋十元金匱后宅鎭朱姓又后宅鎭各五元漢貞閣唐姓五元嚴蘭亭睦德鈞各二元毛耀洲三元小洋廿角王君陳秉義周文洪周餘雲林文炳楊厚培力不從心子各一元龔錫春小洋十角七戸合洋三十九元小洋三十角○閭邱坊巷義興仁緞莊經募徐壬林求合家平安洋十元程季齋凌沛如程秋濤秦松卿袁紹清合洋四元棉衣一件黄翔二元喬司空巷鄧姓合村坊陶康記各一元四戸合洋十八元棉衣一件○蕭家巷施公館經募龐姓高姓洋二元又銅洋一元徐叔蔭洋二元武陵子汪斆曾秀珠混堂巷　姓各一元大郎橋巷蔣姓大小舊棉夾衣五件壯不堂主人舊棉人五件五戸合洋八元又經募宜興蔣高升洋五元種德堂二元又二房二元劉洪培英記各一元陸兆芳韓實恂各五角五戸合洋十二元周公館募李恩慶洋一元以上共廿七戸合洋一百五十五元小洋三十角銅洋一元大小舊棉夾衣十一件上海北市　業會館籌賑公所施則敬抄登 
[上海馬路仁濟善堂經收川寳沿海等水災賑捐十月初六日至十四日第廿三批清單]  
　　豫源莊交到嚴郡東關祥和里隱名氏善士樂助規銀五百兩抱經堂洋三百元金姓童源盛朱能士　　周錫卿守愚氏各洋十元朱棣華爲子善　病愈完愿程樹德冢媳林氏百日　　陸平書求病速愈各洋十元俞絗甫求合家平安洋三十元黄棣杰李籣記各洋廿元曲江晉　氏求合家平安藍布五疋胡靜軒洋六元銅小洋廿九角正孫易育洋一元紫　後裔周周祿各洋二元合豐衣莊銅洋十六元江利輪船銅洋五元　湘波銅洋一元無名氏自米一石嚴筱舫觀察善士樂助新棉衣五百套舊棉衣五百套嚴觀察又勸募龐萊臣京卿新棉衣一千套又勸募劉澄如京卿新棉衣一千套又勸蔡嵋青先生新棉衣五百套又勸王銘懷先生新棉衣一百套内除連前第一二次清單刋收新衣二千六百套舊衣五百套共内除衣三千一百套與時堂新衣六十件褲四十條隱名氏陳二記陸稚記汪記榮盛號各新衣十套積善堂施春記新中小棉衣五十套合豐牛肉莊倪老太新棉衣廿套無名氏新衣五套譚謙益堂新衣一套無名氏舊衣十九件承德堂舊衣十四件合衆枕廬　各舊衣七件南同慶　隱名氏各舊衣六件無名氏舊衣三件楓涇葛隱名氏各　衣十件隱名同人舊棉衣八十四件襪帽一包共收規銀五百兩洋四百七十一元銅洋廿二元廿九角白米一石藍布五　此批净收新棉衣六百六十六套襖廿件舊棉衣一百六十六件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[派撥常備軍駐防昭文太倉地蘇州]  
　　蘇　　春帥以昭文太倉等屬各鄕鎭地方空虚飭令現帶常備第六營補用都司袁雄斌選派得力員弁率帶勇丁兩哨馳往昭文縣屬之支塘鎭太倉州屬之直塘鎭扼要駐紥以五十人爲一班分赴各鄕鎭輪流巡察以靖地方袁都戎奉文後己遵飭撥軍馳往矣（基） 
[承志學堂舉行第二次紀念會鎭江]  
　　本月十四日鎭江承志學堂舉行第二次紀念會是日自晨八點鐘起至六點鐘散與會者有旅行至潤之江甯鍾英學堂養正學堂思益學堂各學生此外來賓如鎭地官紳士商亦木下二百餘人（思） 
[批斥旅滬學生扣除官費長沙]  
　　前有湘省出洋學生熊作翼因在上海逗遛致荒學業經旅滬各學堂湖南學生代表人振華學校皮武英等以熊生在滬逗遛曠課等情具禀湖南學務昨奉批示云禀悉學生出洋及假旋在滬逗遛情事本處早有所聞正在查明究辦兹據稱熊作翼江湖自任種種情形殊堪痛恨應卽詳請撫憲咨明出使日本大臣卽予扣除官費勒令回籍並飭地方官追繳所領學費以示懲儆此批（初） 
[查封宏豐公司司事房屋廣東]  
　　寳華正中約宏豐公司司　　祥瑞房屋於初七早被官查封聞其屋内各物先已遷運一空　　封之故聞因辦理前届宏豐公司闈姓糾葛也（空） 
[寕省籌欵局整頓江北牙稅揚州]  
　　江北牙帖頂冒朦開各　　他處尤甚每年雖亦派員分查然皆視爲例差類多奉行故事　　金陵籌欵局員以此項牙稅爲數甚鉅斷不能聽其有名無實　　遴委幹員分往各屬澈底清查所委各員銜名錄左何令亮榘　東台馮令詠芝查甘泉袁令世猷查江都黄直刺耀焜查贛榆昨　先後到揚其餘各屬委員約日内亦可下委矣（被） 
[督練公所參謀處提調到差蘇州]  
　　蘇撫陸春帥以蘇省督　公所參謀處提調一差尚未派定現查有候補知縣竇鎭山堪以　委已下札遵竇大令奉札後卽於十月十三日到差（榮） 
[庇護劣役江寗]  
　　江寗縣督催差役張林魚肉鄕民無惡不作南鄕板橋朱門谷裏村江寗鎭等處良民咸被勒索畏其肆勢敢怒而不敢言今歲張林隨同府委查勘秋災胆敢僭乘藍輿自稱委　得錢賣災而實被水災之田轉不得核減賦稅又在四鄕硬派賀　　人賭博鄕董皆受其籠絡訐控無人前日有紳士數人赴鄕勘　　擊情形據實公禀首府請將該役革辦以除民害而府尊羅太　　發交江甯縣令查辦且謂該紳等空言無據事不干已云云似　　　劣差罔顧民瘼不知是何居心（坐） 
[艦又來重慶]  
　　英國駐渝之武喇兵輪昨日由瀘州下駛　　　慶今日又有威進兵輪由萬縣上駛回渝二船停泊原處與　　　艘鼎足而三矣（君） 
[撫通飭愼選幕友鎭江]  
　　蘇撫陸春帥因近聞各州縣延　　　率皆情面推薦各州縣往往以幕友年輕學淺致被罣誤實　　　爰復於革除門丁稿簽通飭外又以愼擇幕賓行司通飭闔　　　遵辦嗣後省憲幕賓概不得以其學生親友轉薦所屬州縣　　　郭觀察已於日昨奉到此文矣（此） 
[士請閱防操湖州]  
　　湖郡巡防練局由各紳士籌欵禀設　　團勇二百名以候補把總柳壽春把戎管帶現值新任李太尊　頓之時特擇於十一日由紳士徐巽言等邀請湖州府烏程歸安兩縣至大敎塲閱操由各什長率領勇丁開操打靶視鎗法之優劣定賞銀之多寡至下午三句鐘始散（初） 
[商務學堂開辦先聲鎭江]  
　　鎭江商會董事吳澤民閔鑄臣李秋園關榮卿四人與各商會議擬分任經費開辦商務學堂併附設高等小學尋常小學爲升入商務專　之預備（言） 
[密訪營弁庇匪蘇州]  
　　留防太湖水師後營駐紥蘇府陳墓鎭領哨張清來與周莊汎把總陸兆熊縱匪聚賭抽收每桌賭規洋六角近因新穀登場賭風愈盛張復向賭匪索加規費不遂於二十四五等日在該鎭與賭匪拔刀鬨鬭嗣因得償所願而散現此事爲上憲所聞以該領哨犯法殊甚己派員密訪矣（育） 
[戊戍進士擬設講學會京師]  
　　戌戌科刑部陸彤士主政等以中國欲立憲法此後必有許多因革今日所定學堂課程雖皆取法於日本第日本有日本之法中國有中國之法自非取中外法律鎔冶而参和之勢不能行之無弊故擬糾合同志共設一講習研究會將中國原有之政法何者宜因何查宜革外國所有之政法何者當從何者當舍極力講求以爲預備聞已於初二日在福州會館集議擬定名目數人分任一門或財政或學務或刑法或商法各抒心得藉以交換智識云（盈） 
[商務總會派員調查重慶]  
　　成都設立商會甫經開辦力圖聯絡一氣重慶爲通商大埠己派知府周克昌總理其事四川商務總會日前特派奏補酉陽州知州榮直徼麟來重慶調查一切以爲交通之助云（資） 
[遊擊演鎗自斃廣東]  
　　清遠營遊擊郭紹泰日前持鎗演放其彈爲物所阻以致激出自傷其胸旋卽殞命刻己由屬員詳禀大憲矣（谷） 
[秋審案部覆已到蘇州]  
　　蘇省秋審案犯計絞犯二十三名兹奉部覆已經圈定擬絞桃源縣胡以荿金得蓄鹽城縣陳小二卽陳桂庭王大居仔卽王八本朱葆有山陽縣周誌漳王葓鈺沭陽縣錢益芝張三麻卽張自澐口縣宋改張黑睢寗縣王冠羣李小王八宿遷縣李送往蕭縣林得城魯氏卽李媽丹徒縣徐萌良王二張標卽張立如鈕秉源卽柳秉源太倉周阿奎高淳縣韓品升趙二卽桐錄不日卽須明正黄刑矣（首） 
[電示停考正誤湖南]  
　　前聞學憲支文宗按臨永州接有學務處公電示停考試此事初由省城紛紛傳說後據學務處中人傳出確信謂學務處實未發此電報始知此說係出訛傳（美） 
[厦門]  
　　福建銅元官局所製當十銅元前日省憲委施文藻大令押運來厦禀請道廳諸憲出示諭令各錢莊分銷每枚作錢十二文近又有新製海關銅元來厦以故市上銅元甚爲壅塞現在官局銅元每枚降作十文各錢莊號鋪所收前到之銅元甚多已受虧不少矣○初四日某洋行某輪船開往叨埠招攬搭客六十餘名旋因輪中某洋人失去要物卽報捕至船拿獲六人送至英領事函交厦防廳訊究○初十日晚洋行街太古鈿記洋行忽然失愼幸卽竭力灌救祇焚去樓面一間（積） 
[甯波]  
　　甬郡閩捐局委員楊大令現己期滿由上憲遴委彭大令來甯接辦大令已於日前抵寕選定十一日視事○甬江近來市中銅元充斥洋價日高各鋪戸投納房捐多有以銅元充數房捐委員王令因賠墊過鉅業己禀請甯府辭差業經喻太守另委幹員接辦因卽核定洋價示諭各鋪戸呈繳房捐每洋一元祇准作制錢九百五十文不得高抬嗣後徵收冬季房捐再由本府核定價目照章完納云（恭） 
 
 

Page 18

 
 
磅欵又于光緒二十七年籌議賠欵案内提解各屬丁漕盈餘銀七萬八千両又于光緒三十年奉籌京師練餉案内各屬認解報効銀五萬一千九百餘兩計共四次提解銀一十八萬九千餘兩各該州縣辦公己形竭蹶今欽遵諭旨將各屬經征錢糧開列簡明表册詳請奏咨等情前來奴才覆核撫異除仍督同司道隨時考察如或日久玩生致有浮收中飽以完作欠各情弊卽行從嚴叅辦並將表册分咨戸部戸科政務處查照外謹會同署兩江總督臣周馥恭摺覆陳伏乞皇太后皇上聖鑒再此案係就各州縣逐一考查由司道覆核彚詳是以具奏稍遲合併陳明謹奏奉硃批 
宫門抄五月二十一日外務部欽天監侍衛處值日無引見銘公假滿請安翁斌孫謝充提調恩壽蔭請假兩個月德峯請假十日召見軍機皇太后皇上明日辦事後至頤和園駐蹕本日巳刻皇太后皇上升 
皇極殿墨西哥國護理使臣胡爾逹覲見呈遞恭賀皇太后萬壽國書 
[兩廣總督岑等奏爲揀員調補海疆要缺知府摺]  
　　頭品頂戴署理兩廣總督兼管粤海關事務臣岑春煊廣東巡撫臣張人駿跪奏爲揀員調補海疆要缺知府恭摺仰祈聖鑒事竊照潮州府知府惠昌病故開缺接准部咨欽奉上諭廣東潮州府知府員缺緊要著該督撫於通省知府内揀員調補所遺員缺著慶斌補授欽此查潮州府係衝繁難要缺管轄九縣地處海疆民情强悍非精明幹練之員不足以資治理臣等督同司道於通省現任知府内逐加遴選查有瓊州府知府劉尚倫年五十二歲正紅旗漢軍恒秀佐領下人由舉人中式癸未科貢士引見奉旨以主事用簽分兵部行走遞升武選司郎中光緒二十三年京察一等引見奉旨記名以道府用二十四年因郎中俸滿截取引見記名繁缺知府是年十月二十五日旨補授廣東廣州府遺缺知府領照到省奏補瓊州府知府二十五年四月二十四日先赴任事是年九月二十二日奉文准補到任該員才具練逹辦事認眞以之調補潮州府知府實於海疆要缺有裨與例亦屬相符合無仰懇天恩俯念海疆員缺緊要准以瓊州府知府劉尚倫調補潮州府知府俾資治理如蒙俞允揀調知府毋庸送部引見並無庸核計参罰所遺瓊州府知府缺應遵旨卽以慶斌補授據藩臬両司會詳前來臣等謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
宫門抄五月二十二日商部鑾儀衛鑲黄旗值日無引見召見軍機 
[兩廣總督岑等奏爲已故知縣守土殉難遺愛在民據情籲懇天恩准其建立專祠並將事蹟宣付史館立傳傳摺]  
　　頭品頂戴署理兩廣總督兼管粤海關事務臣岑春煊廣東巡撫臣張人駿跪奏爲已故知縣守土殉難遺愛在民據情籲懇 
天恩准其建立專祠並將事蹟宣付史館立傳恭摺具陳仰祈聖鑒事竊據署惠州府知府劉尚倫轉據龍川縣知縣蘇育仁具詳據在籍紳士兵部郎中鄧鏡涵等聯名呈稱竊查原任龍川縣知縣扎倫布漢軍正黄旗人由廣東平遠縣調補龍川縣咸豐二年六月初一日到任該故員盡心民事政平訟理於地方利弊多所興革士民戴之咸豐三年調署順德縣未行而亂作維時粤賊蠭起逼近龍川或勸扎倫布以速求交替前赴調任扎倫布謂義當守土豈可避危就安遂慷慨誓衆力籌禦寇招募鄕勇訓練成軍是年八月二十九日賊衆竄至老龍司屬地方扎倫布率隊迎擊殺賊數百俘數十人賊勢稍却迨九月初二日賊復大至纪倫布悉力抵禦相持一晝夜之久衆寡不敵翌日轉戰至土名四都亞姨嶺下適遇狂風暴雨炮不能燃身陷重圍士卒傷亡略盡扎倫布猶手刃賊目數人身被七十餘傷力竭陣亡仍堅握賊髮一束不釋殁後群賊環視呼忠臣者再相率羅拘而去該處紳耆旋以木板舁屍還署闔縣士民無不感泣事定經大吏入告蒙恩賜襲雲騎尉世職迄今人懷遺愛稱道不衰伏念聖明褒忠之典超越前代該故員扎倫布功績卓著禦賊捐軀事載惠州府志書班班可考實爲地方捍患宜圖報享明禋擬請在於龍川縣城建立專祠列入祀典並將事蹟宣付史館立傳等情轉詳到臣當經飭據藩臬二司會同善後局司道核明詳請具奏前來臣等伏查軍興以來凡有効命疆塲者無不蒙恩優卹光緒二十三年前督臣譚鍾麟會同前撫臣許振褘具奏請將已故追贈太僕寺卿原任廣東潮州府知府吳均建祠立傳欽奉特旨允准今該故員扎倫布守土授命志節凛然遺愛在民久而不泯馨香之報出於至誠雖其官職較卑而居瘁效忠實無二致既據紳民籲請未便壅於上聞合無仰懇天恩俯准將已故原任廣東龍川縣知縣扎倫布於龍川縣城建立專祠由地方官春秋致祭並將事蹟宣付史館立傳以彰忠藎而順輿情出自逾格鴻施除咨吏禮二部查照外謹合詞恭摺陳伏乞皇太后皇上聖鑒訓示謹奏奉硃批著照所請該衙門知道欽此宫門抄五月二十三日吏部翰林院正黄旗值日無引見繼祿因父建立專祠謝恩阿霖請假十五日侍衛處奏派口外賜奠派出承燕都林延康烏拉喜春吏部奏派騐看月官派出陳璧壽耆張英麟薩廉徐會灃葛寳華崇壽台布熙麟劉學謙姚舒密張瑞蔭朱錫恩聯魁貴秀奇承額召見軍機張鳴珂 
[両廣總督岑等奏爲海疆道缺緊要遵旨揀員調補以資治理摺]  
　　頭品頂戴署理両廣總督兼粤海關事務臣岑春煊廣東巡撫臣張人駿跪奏爲海疆道缺緊要遵旨揀員調補以資治理恭摺仰祈聖鑒事竊臣等於光緒三十一年正月三十九日接准部咨奉上諭廣東雷瓊道員缺緊要著該督撫於通省道員内揀員調補所遺員缺著樂平補授欽此伏查雷瓊道一缺轄境遼闊道員向駐瓊州該處疊嶂層巒民黎雜處且四面環海直接外洋撫馭巡防均關緊要非才識明練爲守兼優之員不足以資治理臣等率同藩臬兩司於通省道員内逐加遴選非現居要缺卽人地未宜惟查有南韶連道張端本年五十六歲順天大興縣附貢生祖籍浙江錢塘縣由一品廕生奉旨内用簽掣主事分工部行走光緒五年到部因疏濬京城河道十一年奉　　旨賞給郎中十二年補授虞衡司郎中十三年截取保送堪勝繁缺知府遵例報捐遇缺先選用十六年簽選到本班奉旨補授安徽廬州府知府十七年該員嗣父山東巡撫臣張曜病故該員聞訃丁憂是 
 
 

Page 19

 
 
年七月奉上諭著侯服闋後遇有道員缺出請旨簡放欽此二十年兼襲二等男爵二十四年閏三月簡放廣東南韶連道是年八月十三日到任光緒二十七年及三十年両次舉行大計保薦早異該員才具開展情形熟悉以之調補雷瓊道洵堪勝任合無仰懇天恩俯准以該員張端本調補雷瓊道缺實於海疆要缺有裨如蒙俞允該員係現任道員請調銜缺相當毋庸送部引見及核計參罰所遣南韶連道缺遵旨卽以樂平補授臣等謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
[皖撫誠奏爲調補要缺知縣以裨地方摺]  
　　頭品頂戴安徽巡撫奴才誠勳跪奏爲調補要缺知縣以裨地方恭摺仰祈聖鑒事竊照渦陽縣知縣張樹建捐升開缺經部核准光緒三十年十二月初五日行文扣至三十一年正月初二日接到部文之日作爲開缺日期歸三十一年正月分截缺係題調要缺毋庸掣簽應卽揀員調補查定例調補州縣必歷俸三年以上方准揀選題調等語今渦陽縣知縣係衝　難題調要缺應卽在于現任人員内揀選調補兹查有定遠縣知縣蕭德驥年五十歲四川富順縣附貢生由新海防遇缺先選用知縣選授安徽巢縣知縣十七年六月十七日到任試俸期滿准銷試字二十三年調補盱眙縣知縣二十四年六月二十六日到任二十六年丁憂二十八年起復回省二十九年委署蕪湖縣知縣三十年請補定遠縣知縣經部覆准是年大計卓異核計歷俸早滿三年該員才識俱優明逹治理以之調補渦陽縣知縣實堪勝任與例亦符據布政使聯魁按察使濮子撞會詳前來合無仰懇天恩俯准以定遠縣知縣蕭德驥調補渦陽縣知縣實於地方有裨如蒙俞允該員由現任知縣調補知縣銜缺相當毋庸送部引見亦毋庸列叙參罰除將履歷咨部查核外謹會同署兩江總督臣周馥恭摺具奏伏乞皇太后皇上聖鑒敕部核覆施行再所遺定遠縣知縣係中缺安省現有應補人員容准部覆再行請補又此係補缺要件遵章改奏合併陳明謹奏奉硃批吏部議奏欽此 
宫門抄五月二十四日戸部宗人府正白旗值日無引見車王假滿請安並請假六个月湖南臬司英瑞到京請安曹樹藩預備召見召見軍機曹樹藩英瑞 
[皖撫誠奏爲蕪湖關洋藥稅釐併征第一百七十八結期滿謹將收支數目開單奏報摺]  
　　頭品頂戴安徽巡撫奴才誠勳跪奏爲蕪湖關洋藥稅釐併征第一百七十八結期滿謹將收支數目開單奏報恭摺仰祈聖鑒事竊據委管蕪湖關稅務徽甯池太廣道章德璋詳稱案奉札行承准總理各國事務衙門咨會同戸部具奏洋藥稅釐併征由各關與稅司合力開辦一摺抄錄原奏内開每箱併征之數照約以一百一十兩爲度於進口時按照新章封存海關准設具有保結之棧房躉船等處必俟每箱向海關完納正稅三十兩並納釐金八十兩方准搬出拆改包裝請領運貨憑單運往内地分銷並將例支鎔工折耗銀兩照章一體開支各等因歷經遵照辦理業將自第一百六結開辦起至第一百七十七結止按結開造敢支數目册摺先後詳請奏咨在案兹查目光緒三十年十一月二十六日起至三十一年二月二十六日止計三個月第一百七十八結期滿所有經征華洋商船裝運進口並洋藥正稅並專條釐金銀兩曁匯解江海關撥還洋欵及支銷鎔耗稅務司經費等欵銀兩同實存數目開造四柱册摺詳請奏咨前來奴才覆核無異除清册分送外務部曁戸部科查照外謹繕清單會同南洋大臣署兩江總督臣周馥恭摺具奏伏乞皇太后皇上聖鑒謹奏奉硃批該部知道單併發欽此 
[安徽巡撫誠奏爲蕪湖新關第一百七十八結征收洋稅船抄等項銀數開單奏報摺]  
　　頭品頂戴安徽巡撫奴才誠勳跪奏爲蕪湖新關第一百七午八結征收洋稅船抄等項銀數開單奏恭摺仰祈聖鑒事竊照安徽蕪湖添開通商口岸應照成案將所征正半各稅按三個月奏報一次遵自第六十七結開辦起至一百七十七結止均經按結奏報在案兹據監督蕪湖新關徽甯池太廣道童德璋詳稱蕪湖新關自光緒三十年十一月二十六日起至三十一年二月二十六日止第一百七十八結期滿所有本結征收各國商船招商局輪船進出口正半子口各項稅抄銀兩曁遵章支銷稅務司出使經費及遵飭匯解英德還欵匯費等欵辦公薪水各項銀兩並實存數目分别四柱開單造册詳請奏咨等情前來奴才覆覈無異除清册分送外務部曁戸部科查照外謹繕清單會同南洋大臣署理兩江總督臣周馥恭摺具陳伏乞皇太后皇上聖鑒謹奏奉硃批該部知道單併發欽此 
宫門抄五月二十五日禮部太常寺正紅旗值日無引見堃岫假滿請安順天學政陸寳忠到京請安並謝賞紗葛恩訥欽泰薩廉謝充左右翼監督恩曹樹藩謝交軍機處存記恩禮部奏請萬壽禮節又奏派稽查中左門派出希朗阿召見軍機陸寳忠 
[豫撫陳奏爲豫省奉撥黑龍江乙巳年俸餉銀兩飭委管解徑交直隸總督衙門以便相機搭解片]  
　　陳夔龍片再豫省奉撥黑龍江乙已年俸餉銀一萬両自應設法籌解惟東三省戰事未平商號未能匯解擬仍查照上年成案將此項銀兩解赴天津由直隸督臣遇便設法搭解兹據布政使瑞良詳稱在於本年地丁項下籌撥銀一萬兩作爲認解黑龍江恊餉飭委候補知縣陳垣管解徑交直隸總督衙門以便相機搭解呈請奏咨前來臣覆核無異除分咨外理合附片陳明伏乞聖鑒謹奏奉硃批戸部知道欽此 
[山東巡撫楊奏爲報銷光緒三十年分臨清工關征收解支銀兩數目摺]  
　　頭品頂戴署理山東巡撫直隷布政使臣楊士驤跪奏爲報銷光緒三十年分臨清工關征收解支銀兩數目恭摺仰祈聖鑒事竊查臨清大關征收一年應征原額銀四千五百七十二兩七錢四分盈餘銀三千八百兩又耗銀八百三十七両二錢七分四厘 
 
 

Page 20

 
 
共應征正耗銀九千二百十兩一分四厘向係按年報銷業將光緒二十九年以前之案造册報銷在案兹據辦理臨清關補用知府吳震澤將光緒三十年分征收解支數目造具清册呈請奏咨前來臣覆加查核該關自光緒三十年正月開河起至年底一年期滿共收短載鹽貨原額銀四千五百七十二兩七錢四分盈餘銀三千八百兩溢征銀六百三兩三錢九分又耗銀八百九十七兩六錢一分三厘共銀九千八百七十三兩七錢四分三厘内除正銀項下撥解過光緒甲辰年奉天吉林官兵俸餉銀二千兩耗銀項下動支解吏盤費銀三十兩工部四季飯銀二百二十四兩一五加平銀一百四十四兩二錢九分六釐共銀二千三百九十八兩二錢九分六釐尚應存銀七千四百七十五兩四錢四分七釐查照光緒二十九年八月十九日奏案全數撥充山東撫標左右兩營餉需之用除將清册咨部外謹恭摺具陳伏乞皇太后皇上聖鑒敕部核銷施行謹奏奉硃批該部知道欽此 
[山東巡撫楊奏東海關監督何前奉總理各國事務衙門奏准添撥出使各國經費片]  
　　楊士驤片再據登萊青道東海關監督何彦昇禀報前奉總理各國事務衙門奏准添撥出使各關經費令各國將洋稅六成商局稅六成各作爲十成提出一成半存作出使經費全數解滬等因前已解至第一百七十六結止兹將第一百七十七提出一成半出使經費銀一萬九百九十八兩零飭委試用府經歷洪德浩於光緒三十一年三月二十六日解赴江海關道衙門交納臣覆查無異理合附片陳明伏乞聖鑒謹奏奉硃批該部知道欽此 
宫門抄五月二十六日兵部太僕寺鑲白旗值日戸部引見十二名兵部三十五名順天府二名鑲藍滿九名熙貝勒榮公阿克東阿各假滿請安于式枚謝放廣東學政恩連順預備召見桂公延康各續假十日錫公續假十五日奎順請假一個月修墓召見軍機連順 
[安徽巡撫誠跪奏爲揀員請補通判員缺以資治理摺]  
　　頭品頂戴安徽巡撫奴才誠勳跪奏爲揀員請補通判員缺以資治理恭摺仰祈聖鑒事竊照寗國府通判錢應豐升補鳳廬同知於光緒三十年十一月十三日奉旨後五日行文按安省照限咸半計算扣至十二月十五接到部文之日作爲開缺日期歸三十年十二月分截缺是月分並未出有缺項相同之缺勿庸掣簽應卽按班遴員請補查安省通判升調遺一項上次潁州府通判缺出係候補正班之缺插用常捐分缺先人員止今寗國府通判係繁難中缺照章應先用鄭工新海防遇缺先舊海防先海防卽舊例銀捐遇缺先銀捐遇缺均無人輪用候補正班人員查各項候補正班無人應將分缺間前分缺間虚積過班係委用到班查委用班先無人委用正班到班之前應准插用分缺先人員查上次候補正班到班時甫經插用分缺先人員照章不准運用其次委用正班無人應再過班用試用人員先用試用班先查安省新舊例試用班先通判均無人應以勞績試用班先人員請補查有勞績試用班先補用通判孔廣洋現年六十四歲廣東會同縣人由監生報捐選用從九品遞捐縣丞指分安徽試用同治十一年騐看留省光緒五年遵籌　例報捐通判不論雙單月仍指分安徽試用並加捐鹽提舉銜花翎七年二月初十日經欽派王大臣騐放三月十七日領照到省管解京餉議叙本班儘先補用於閨七月初八日奉旨依議欽此扣至八月初十日作爲儘先到省日期滿甄别留補廣東團練保加四品頂戴十三年五月丁父憂回籍守制十六年六月十五日起復領照回省現署甯國縣篆務該員諳練老成辦事謹愼以之請補寗國府通判實堪勝任與例亦符據布政使聯魁按察使濮子潼會詳前來合無仰懇天恩俯准以勞績試用班先補用通判孔廣洋補授甯國府通判俾資治理如蒙俞允該員由勞績試用班先通判請補通判銜缺相當毋庸送部引見除將履歷清册咨送部科查收外謹會同署兩江總督臣周馥恭摺具陳伏乞皇太后皇上聖鑒飭部核覆施行謹奏奉硃批戸部議奏欽此 
宫門抄五月二十七日刑部都察院大理寺鑲紅旗值日無引見倫貝子假滿請安科布多叅贊大臣連魁請訓並請假一個月崇中堂奏請開缺召見軍機連魁 
[安徽巡撫誠奏爲分省補用知府陳師禮才識閎通懇恩俯准畱於本省片]  
　　誠勳片再奴才到皖時查有分省補用知府陳師禮才識閎通有爲有守於光緒二十九年八月間奏調安徽差遣委用仰蒙 
恩准在案疊委該員辦理各項政務悉　妥協實屬材堪任事合無仰懇天恩俯准將分省補用知府陳師禮留於安徽補用免繳留省銀兩俟補缺時卽行給咨送部引見出自逾格鴻慈奴才爲得人起見附片具陳伏乞聖鑒訓示再該員於勸辦賑捐案内擬保道員如經部議准謹卽以道員留皖合併陳明謹奏奉硃批事锐知道欽此 
[御史李奏爲郴州知州施啓宇貪刻營私草菅人命請旨飭下湖南撫臣認眞查辦片]  
　　御史李灼華片再湖南郴州毗連粤西官斯土者宜如何加意撫綏以周疆圉乃聞該州知州施啓宇貪刻營私草菅人命其地方屢經閉市上控棼如猶屬餘事紳董因公往見需索門包並挂號銀合州捐建學堂撫臣給奬捐戸監生實收四百四十張該州飭差責令捐戸呈驗實收每張騐費八圓合計得銀三千餘圓郴州烟葉加捐城内拘烟商十餘家勒限包繳稅銀五千圓各鄕鎭包繳三四千圓酒稅一項亦勒捐稅銀六千餘圓求减不准查有報解未及一半有總理船行監生首成琳該州加增船規未滿其慾將琳收押勒繳銀四百八十圓城西周璜造屋挖出古錢四千串並古玉金銀器物該州見財起意派勇攔入衙内假名充公實則毁造器具古錢既多恐人指摘除充崇義堂五百串外餘悉入私該州重用門丁宋姓發交歇戸名戳二十具無戳不收呈詞專由書差經理嘱歇戸向訟者先行議費如門房稿案值堂跟班坐堂鋪堂審安挂牌等費難以悉數而書差費尚不在内各費議定力准蓋戳遞呈如兩造和息仍須將各費繳清如雷三讓與雷溢海爭訟俟衆解和而衙費仍繳崔喻兩姓爭訟宋門丁先受賄銀一百四十圓另繳衙費一百餘圓初審時將雇姓契據扯毁崔姓亦賄宋門丁二百圓另繳衙費一百五十圓覆審則罰喻姓出銀一百八十圓充公又斷 
 
 

Page 21

 
 
出銀三十圓幫貼崔姓雷栽子被李成講之子李安榮毆斃由李長青託刑書曹林枝賄宋門丁銀四百四十元該州竟不往騐飭令扛尸來州騐時傷痕纍纍該州不准塡格反將苦主雷春彬責押迨苦主遣抱上控抱告發還該州尤怒責抱告陳姓寡婦其子被痞棍誘賭寡婦控賭棍先由歇戸蓋戳繳費訊時押罰陳子五百元罰賭棍亦五百元入私完案叚位坦誤聽竊盜陳文作之言誣匡興文兄弟窩盜匡氏兄弟控之叚位坦自知理屈賄宋門丁銀二百六十元訊時不准匡之兄弟訴說各重責收監衡州礦局委紳何昭模至郴之許家洞運物昭模將公費蕩盡衡州又委朱紳接辦何昭模勾通店主楊運旺赴州報竊楊遂誣指向有仇隙之楊運祿周姓李姓武姓劉姓等該州票差王才李英等奉徒數十名騷擾數十里威逼楊運祿自盡祿叔楊景純控訴該州怒責之押令將祿領葬周姓族押繳銀三百四十元武姓族押繳銀三百八十元劉姓族忠淮者年近八旬授蒙餬口押繳銀八十元劉忠淮一憤殞命以上各節人言確鑿相應請旨飭下湖南撫臣認眞查辦無稍徇飾以儆官邪而靖地方謹附片具陳伏乞聖鑒謹奏 
宫門抄五月二十八日工部鴻臚寺正藍旗值日無引見鐵良增崇謝調侍郎恩崇中堂謝准其開缺恩嵩昆因伊子補主事謝恩召見軍機李昭煒 
[山東巡撫楊奏爲揀員請補知縣員缺以資治理摺]  
　　頭品頂戴署理山東巡撫直隷布政使臣楊士驤跪奏爲揀員請補知縣員缺以資治理恭摺仰祈聖鑒事竊查接管卷内日照縣知縣繆潤紱經正任撫臣奏請調補齊河縣知縣光緒三十年九月初九日奉旨應以五日後行文按山東省照限減半計算扣至九月二十九日作爲開缺日期歸九月分截缺是月分祇此一缺毋庸掣籤例應揀員請補定例撤回留省另補人員無論何項缺出人地相宜卽准酌量請補不積各項班次之缺等語查有前往齊河縣知縣王敬勳年六十三歲直隷清苑縣人由監生遵例報捐員外郎改捐知縣並分缺先前選用光緒元年九月分籤掣山東海陽縣知縣二年四月領憑到省六月到任七月報捐同知升銜復於晉省振捐案内賞戴花翎六年調補齊河縣知縣九月因桃園大工合龍案内出力保以直隷州知州在任候補十九年因黄河臣年搶險案内出力保准免補直隷州知州以知府在任候補歷委代理諸城樂安署理聊城樂陵單縣等縣知縣三十年經王任撫連奏請開缺另補正月十二日奉旨扣至是年二月作爲留東日期業經咨部在案據署布政使英瑞署按察使沈廷杞會詳請以該員補授日照縣知縣等情到前署撫臣胡廷幹查得該員老成穩愼明白按詳堪以補授日照縣知縣未及具奏卸事移交前來臣覆加查察洵堪勝任與例亦屬相符合無仰懇天恩俯准以開缺留省另補知縣王敬勳補授日照縣知縣不積各項班次之缺如蒙俞允該員銜缺相當毋庸送部引見亦毋庸聲叙參罰除咨部外理合恭摺具陳伏乞皇太后 
皇上聖鑒敕部核覆施行謹奏奉硃批吏部議奏欽此 
[豫撫陳奏爲所遺鄢陵縣知縣選缺豫省現有應補人員俟按月截缺後另詳請補片]  
　　陳夔龍片再鄢陵縣知縣劉德新前經調省於本年三月二十七日卸事兹因感患時症於四月二十日在省寓病故報經藩司轉請具奏開缺聲明所遺鄢陵縣知縣選缺豫省現有應補人員俟按月截缺後另詳請補等情具詳前來臣覆查無異除咨吏部開缺並分咨外理合附片具陳伏乞聖鑒謹奏奉硃批吏部知道欽此 
宫門抄五月二十九日内務府國子監鑲藍旗值日無引見肅王謝調鑲藍滿都統恩順王謝授鑲黄蒙都統恩王中堂謝開去軍機大臣恩徐世昌謝在軍機大臣上學習行走恩長江副將張有亮謝恩湖北協領炳泰謝恩葵公假滿請安山東臬司連甲到京請安掌儀司奏初一日祭奉先殿瀛貝勒行禮召見軍機連甲炳泰趙爾巽 
[江西巡撫胡奏爲知府請開缺回籍修墓摺]  
　　頭品頂戴江西安撫臣胡廷幹跪奏爲知府請開缺回籍修墓恭摺具陳仰祈聖鑒事竊據布政使周浩詳據瑞州府知府俞培元詳稱現年六十七歲順天大興縣由廪生中式同治三年甲子科順天鄕試舉人十三年甲戌科會試中式進士奉旨以主事用截分禮部學習行走是年六月到部光緒二年承辦軍務卹典保加五品銜三年五月學習期滿奏請留部五年恭辦典禮保加四品銜七年恭辦典禮保戴花翎十年奏補祠祭司主事升員外郎奏補儀制司郎中十八年四月俸滿截取引 
見記名以繁缺知府用二十年京察一等奉旨記名以道府用欽此先後召見二次二十二年四月初四日奉上諭江西南昌府遺缺知府員缺著俞培元補授欽此領照到任奏補今職光緒二十二年十月二十七日到任二十四年在江西鄂捐局加捐三品銜二十七年遵籌餉新例報捐雙月道員在任候選上年遣丁旋里掃墓知祖塋坍塌不堪亟須回籍修理在江並無經手未完事件禀請轉詳開缺俾得回籍修墓等情由司詳請具奏前來臣覆核無異除飭查任内政事有無怠忽庫欵錢糧有無虧短另行咨部曁咨順天府臣查取原籍族鄰各結送部並先鈔摺咨部開缺外理合恭摺具陳伏乞皇太后皇上聖鑒敕部核覆施行至所遺瑞州府知府係稍衝不兼簡缺查奏定章程内開嗣後各省道府部選缺出俟本省留補二次卽應咨送歸部銓選一次以三缺爲一週等因江西省前次已將准補臨江府知府鄧承渭病故一缺咨選一次在案今瑞州府知府修墓遺缺係初次留補之缺江西省現有應補人員容俟接准部覆截缺後照例另行請補合併陳明謹奏奉硃批吏部知道欽此 
[両廣總督岑奏爲知縣丁憂覆查無異應由部銓選片]  
　　岑春煊等片再據廣東布政使胡湘林詳稱調署三水縣事永安縣知縣姚庭煇於光緒三十一年正月初五日丁母憂等情前來臣覆查無異除咨吏部及原籍浙江撫臣查照外所遺永安縣知縣缺應由部銓選謹附片具陳伏乞聖鑒飭部查照施行謹 
奏奉硃批吏部知道欽此 
 
 

Page 22

 
 
宫門抄五月三十日理藩院光祿寺八旗両翼值日内閣引見二名值年旗三名正紅滿十一名兩翼二十七名徐世昌謝會辦練兵事宜並充政務大臣恩鐵良謝會辦練兵事宜恩侍衛處奏派保和殿監試派出頭班恭王逹公志公良泰成安二班阿王色楞額麟公琦侯色清額召見軍機楊壽樞 
[署理兩江總督周奏爲選派員匠分赴英德各廠學習製造以裕軍儲摺]  
　　頭品頂戴兵部尚書銜署理兩江總督山東巡撫臣周馥跪奏爲選派員匠分赴英德各廠學習製造以裕軍儲恭摺具陳仰祈 
聖鑒事竊查上海製造局諸事廢弛亟須改良經臣與北洋大臣商定辦法劃出船塢另派大員經理前經奏明在案查滬廠所造彈丸火藥練鋼製砲等事皆因摹仿而成非由心得終未精良上年曾派員匠赴鄂廠考察以期觀摩取益惟良匠難撥且滬廠機器不全非赴外洋細心考驗無從購補查製槍製砲爲費甚鉅非一時所能驟辦彈丸火藥則須多製以供操防現查南北洋所用各種槍炮之彈丸無烟藥栗色藥皆爲行陣要需刻不容緩應卽先就現有經費加工精製以儲軍實一面選派委員學生帶同明練機匠同赴英德各名廠學習講求並考察製造槍砲彈藥及練鋼之法學生未習機器則藉匠人爲目驗匠人不通言語則藉學生爲舌人兩者相成易於深造至稽查約束須人經理查有分省補用道李經叙精練核實堪以委令帶往應如何分駐各廠分習機件俟到歐洲後禀商英德駐使博訪周諮擇定分派所需經費仍就滬廠籌撥但學成歸國至速計須數年工匠不能久閒機器不能虚設此數年中擬先雇東西良匠來滬試辦訂立合同約定年限合同期滿華匠學成可以自行製造卽仿日本辦法將洋匠辭退如此前後承接則目前既不曠誤後日更復精良此誠正本清源之計用費雖鉅成效可期臣與北洋大臣袁世凱往復電商意見相同擬即照此舉辦除將選定學員匠目銜名分咨練兵處外務部戸部備查外合將派員赴歐洲學習製造緣由恭摺具陳伏乞皇太后 
皇上聖鑒訓示謹奏奉硃批該衙門知道欽此 
[出使義國大臣許奏爲出洋期滿人員援案請奬摺]  
　　二品頂戴四品卿銜出使義國大臣候選道臣許珏跪奏爲出洋期滿人員援案請奬恭摺仰祈聖鑒事竊查奏定出使章程隨使人員三年期滿准照異常勞績奏奬如經接辦大臣留用者仍准以期滿之日請奬歷經遵辦在案兹查有駐義使署隨員分省試用同知曹岳申候選直隷州州判許沐鑅等二員經前兼任出使義國大臣張德彝奏咨隨帶出洋於光緒二十八年四月十九日到英國倫敦都城旋經該大臣派許沐鑅充當駐義隨員曹岳申充當駐義繙譯學生是年臣奉合聉使義國十月二十九日到義察看該員等勤愼安詳仍留原差俾資歷練曹岳申旋升補隨員於三十年四月十二日附片陳明在案兹據該員等禀稱連閏扣到三十一年三月十八日已届三年期滿臣查該員等從公異域遠涉重洋傳逹語言經理文牘均無貽誤洵屬異常出务自應援案請奬分省試用同知曹岳申擬請免補本班以知府分省儘先補用並加鹽運使銜候選直隷州州判許沐鑅擬請免選本班以知縣不論雙單月歸部儘先選用並加同知銜合無籲懇天恩　准給奬以示鼓勵除將該員等履歷造具清册咨呈外務部轉咨吏部查核外所有出洋人員期滿請奬緣由理合恭摺具陳伏乞皇太后皇上聖鑒謹奏奉硃批著照所請該部知道欽此 
 
 

Page 23

 
 
宫門抄六月初一日外務部欽天監傳　處值日　引見長江副將胡忠　　恩福建副將唐光耀謝恩吏部呈　月官卷召見軍機那桐 
雲貴總督丁奏騰越關第一百六十九結起至一百七十二結止各海關一年期滿徵收稅銀及提存支解各欵報銷摺 
雲貴總督臣丁振鐸跪奏爲騰越關第一百六十九結起至一百七十二結止各海關一年期滿徵收稅銀及提存支解各款造册開單報銷恭摺仰祈聖鑒事竊准戸部咨洋關徵收稅銀照章按結開單奏報扣足四結專摺奏銷等因當將騰越關自光緒二十八年八月三十日第一百六十九結起至二十九年八月初十日第一百七十二結止徵收稅銀按結開單奏報在案兹屇第一年期滿據雲南騰越關同知葉如桐照章將騰越關第一百六十九七十七十一七十二等結徵收稅銀及提存支解各欵曁商名貨物稅銀細數分晰造具四柱散總清册另開清單詳請奏咨核銷前來臣覆核無異除將清册分送外務部戸科南洋大臣查照外謹照繕清單恭摺具陳伏乞皇太后皇上聖鑒敕部核覆施行謹奏奉硃批該部知道單併發欽此 
[雲貴總督丁奏爲雲南藩庫節年收支各欵開單報銷摺]  
　　雲貴總督臣丁振鐸跪奏爲雲南藩庫節年收支各欵開單報銷恭摺具陳仰祈聖鑒事竊准戸部咨雲南省司道各庫節年地丁奏銷積壓太久擬請變通將光緒十九年至二十七年銷案分兩起開單報部共二十八九三十等年仍分年造送細册均於三十一年六月以前一同到部至善後奏銷計閱十四年或將遠年開單造報或將近年分造細册由該省自行酌量奏明辦理等因當經分飭遵辦去後兹據署雲南布政使陳燦詳稱滇省各銷案積累過久欵目之轇葛甚多總散之勾稽匪易現已赶將司庫自光緒十九年起至二十三年止共計五年一切收支欵項分案彚造總單一起計舊管前案不敷銀二十八萬一千九百六十八兩零存課金一百二十五両四錢二分新收共銀八百三十萬九千九百七兩四錢零課金三十八兩七錢四分開除共銀八百二十四萬二千一百四十一兩七錢零收除兩抵計長銀六萬七千七百六十五両七錢零儘數歸還前案報銷不敷之數實在仍不敷銀二十一萬四千二百二兩三錢零存課金一百六十四兩一錢六分俱係查案核實開報並無浮冒其前項不敷銀兩本係挪借商欵疊經奏咨有案每於協餉解到隨借隨還單内故未列收列放至二十四年以後各案奏銷仍當趕緊查造接續詳辦等情具詳前來臣覆核無異除清單分送部科外謹恭摺具陳伏乞皇太后皇上聖鑒敕部核覆施行再雲南善後奏銷現該局司道酌議將自十七年起至二十六年止十年應銷之欵分爲兩次開單造報其自二十七年以後仍按年分造細册以昭詳愼惟現正赶辦臨安軍務專案銷册一俟辦竣卽赶速造送合并陳明謹奏奉硃批戸部知遣欽此 
宫門抄六月初二日商部鑾儀衛鑲黄旗值日無引見毓書謝充批本官恩閩浙參將余開新謝恩直隷叅將王兆清謝恩誠全百日孝滿請安德峯續假五日召見軍機 
[廣西巡撫李奏爲廣西軍需善後支用各欵接續查辦核明造册請銷摺]  
　　頭吕頂戴廣西巡撫臣李經羲跪奏爲廣西軍需善後支用各款接續查辦核明造册請銷恭摺仰祈聖鑒事竊照廣西歷年用過軍需銀米前經截至光緒二十八年止分起造具清册奏報請銷在案臣復飭報銷局司道督同局員將光緒二十八年以後支用各欵按年查核造報去後兹據藩司張廷燎臬司劉心源鹽法道張星吉詳稱廣西設立邊關腹地各路水陸防營外辦邊防内清伏莽並因游會土匪勾結滋擾調募營勇勸辦已將光緒二十八九兩年先後添募各起營勇造册詳咨其光緒二十九年分收欵亦查明列册詳請咨部各在案兹將光緒二十九年分辦理防勦及二十八年内添募各起營勇續報支用各欵銀米調齊各處支應册籍查照例案逐一勾稽共應支銷文武員弁勇夫鹽菜薪糧督辦邊防統領公費隨營辦差文武員弁各局委員等薪水書識丁役工食腰站步夫工食採買米石製造米袋繩索棕片鞘箍車裝軍火各項價值運送糧餉軍火器械及搬骸夫價調操各標鎭協營弁兵加給日食並省標等營練兵加給練餉等項共銀一百七十七萬六千六百一十八兩二錢二厘二毫四絲三忽二微内除動撥現銀一百七十六萬七千七百兩九錢七分七厘五絲四忽四微二纎五抄外尚欠發勇餉銀八千九百一十七兩二錢二分五厘一毫八絲八忽七微七纎五抄實因連年籌辦防勦支用浩繁又因游會土匪勾結四擾添勇勦辦需餉愈鉅本省釐金絀收両湖應恊邊餉積欠甚多無欵支撥雖勉貸商欵並將扣存平銀支應仍屬不敷致有積欠又採買及動支宣化縣徵存米石共米九萬二千五百四十二石六斗三升一合三勺全數支放官弁勇丁口糧均係核實支銷並無浮冒備造各欵册結詳請奏咨併聲明調操各標鎭恊營官兵日食及練兵加給練餉原奉奏明由善後局核給是以彚歸善後支款造報以歸畫一合併聲明等情前來臣逐加查核所有請銷銀米數目均係查照例案核實支銷委無浮冒除將各銷册送部外謹會同署両廣總督臣岑春煊恭摺具陳伏乞皇太后皇上聖鑒敕部核銷施行謹奏奉硃批該部知道欽此 
[廣西巡撫李奏爲報銷光緒二十九分武職養廉銀兩摺]  
　　頭品頂戴廣西巡撫臣李經羲跪奏爲報銷光緒二十九年分武職養廉銀兩恭摺具陳仰祈聖鑒事竊照廣西省各標鎭協營武職各員及外委歲支養廉銀兩例應專案造册報銷兹據廣西布政使張廷燎詳稱光緒二十九年分廣西支過武職官弁養廉銀兩准據各標鎭協營造册前來該司查廣西省綠營各官光緒二十八年分舊管養廉銀無項新收奉部撥本省光緒二十八年分冬撥册報銀五萬一千三百三十兩開除光緒二十九年分各標鎭恊營各官連外委四百三十員名共支養廉銀三萬八千三百七兩五錢二釐應存留半養廉銀一萬三千二十二兩四錢九分八釐内除支過酌給委署各員養廉銀八百三十五兩一錢二分八釐實在存銀一萬二千一百八十七兩三錢七分查光緒二十九年分武職各官併外委支過養廉銀三萬八千三百七兩五錢二釐共扣提鎭副參遊擊等官停支一成銀一千三百四十一兩七錢七分九厘又委署員弁酌給養廉銀八百三十五兩一錢二分八厘應 
 
 

Page 24

 
 
扣副將停支一成銀三十三兩八錢四分六釐除扣存外二共實支過養廉三萬七千七百六十七兩五釐遵照部文每兩扣平銀六分共扣存平銀二千二百六十六兩二分扣存停支一成養廉銀一千三百七十五兩六錢二分五釐業經照數分别收入扣平及停支一成養廉銀兩項下存俟彚案報部撥用理合逐一分晰造册詳請具奏等情前來臣覆核無異除分送部科並山西道外理合恭摺具陳伏乞皇太后皇上聖鑒敕部核覆施行謹奏奉硃批該部知道欽此 
宫門抄六月初三日吏部翰林院正黄旗值日侍衛處引見一名吏部四十七名工部十名鑲紅蒙四名上虞備用處十名希朗阿稽查中左門覆命釗公續假二十日鹿傳霖請假五日派出閱卷孫中堂陸潤庠壽耆召見軍機陳驤 
[庫倫辦事大臣樸奏爲請調人員以資差遣摺]  
　　奴才樸壽跪奏爲請調人員以資差遣恭摺仰祈聖鑒事竊查庫倫地方緊要事務印房隨有額設司員筆帖式僅只三員一遇要公卽不敷分派是以歷任大臣皆奏調人員奉准有案現當整頓之際舉凡交涉練兵查礦徵稅諸大端在在需員差遣然非通逹時務堅忍耐勞之人亦不足相助爲理兹查有兵部筆帖式德潤起居注筆帖式寳善外務部供事分省補用鹽運副黄起元已保分省補用直隷州知州文杰已保候選府經歷陳頤降選府經縣丞嵩壽同文館學生已保委護軍參領額勒和泰以上七員或操守嚴謹或年力富强均爲奴才所深悉合無仰懇天恩俯准奴才調庫差委以資驅策倘事務中繁仍請恩准再行奏咨指調用收羣策羣力之助抑奴才更有請者邊境與内地迥殊天寒既皺手裂虜諸物又非常昻貴米麵每斤需銀一錢三四他物稱是所謂人員或家業式微或出身寒素一旦奉調遠戍既抱仳離之憂復增内顧之累往往徘徊却慮藉詞不前惟有籲懇聖慈俯念邊地需才遠戍勞苦准俟該員等到庫任差後扣足二年如果勤奮出力始終罔懈准照異常勞績由奴才擇尤保奬並酌加薪水以資衣食庶該員等不憚馳驅之勞奴才亦復收指臂之效實于邊地要公大有裨益至所調京員擬請援照懇務大臣貽穀奏准成案免扣資俸並照科布多帮辦大臣錫恒調員成案准予馳驛出自逾格鴻慈所有奴才調員差遣各緣由除飭取履歷分咨部旗外理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[雲貴總督丁奏爲威遠廳地方煙瘴最盛請將同知各缺項酌量改定摺]  
　　雲貴總督臣丁振鐸跪奏爲威遠廳地方烟瘴最盛請將同知各缺項酌量改定恭摺仰祈聖鑒事竊據署雲南布政使陳燦署按察使普津會詳稱竊查雲南威遠同知一缺原係夷疆三年俸滿在任候升又滿三年保題註册題調要缺該廳知事係夷疆三年俸滿在任候升咨調要缺訓導一缺係由元謀縣訓導移設該廳仍係六年俸滿選缺查該廳地居邊遠烟瘴最盛水土惡劣實缺人員率以地難久居視爲畏途且每因在任日久身染瘴疾於地方應辦事件不免廢置殊不足以資治理因思該管之迤南道普洱府及所屬之恩茅甯洱等廳縣缺均係烟瘴三年俸滿撤回内地卽升要缺該廳轄地相與毗連烟瘴尤毒瘠苦尤甚而缺項轉有不同亦欠允協應請將該同知知事訓導三缺均改爲烟瘴三年俸滿撤回内地卽升要缺等情詳請具奏前來臣覆查無異相應請旨敕部核准將雲南普洱府屬之威遠同知知事訓導三缺一併改爲烟瘴三年俸滿撤回内地卽升要缺以歸一律而資治理如蒙俞允該同知知事兩缺本係由外揀員調補嗣後訓導一缺並請在外於能耐煙瘴之實缺人員内酌量揀調除咨部查照外謹恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
宫門抄六月初四日戸部宗人府正白旗值日無引見召見軍機本日已刻皇上升仁壽殿俄國使臣璞科第覲見呈遞國書 
[湖北學政李奏爲歲試已周並宜昌施南鄖陽三府歲科並試一律試竣情形摺]  
　　湖北學政奴才李家駒跪奏爲歲試已周並宜昌施南鄖陽三府歲科並試一律試竣情形恭摺仰祈聖鑒事竊奴才於去年六月考畢德安漢陽黄州武昌四府曾具摺恭報在案嗣於八月二十六日出省按試荆州宜昌施南荆門襄陽鄖陽安陸六府一州以次試畢於本年四月二十六日回省統計通省歲試現已一律完竣内宜昌施南鄖陽三府距省遥遠仍照向章歲科並試本届歲試恭逢皇太后七旬萬壽恩廣學額一次除德安漢陽兩府在未奉恩詔以前考試擬候科試補廣外武昌等屬奴才均敬謹取進如額文風向以安陸荆州爲最餘如施南襄陽各府業已興辦學堂講求實學者漸多合校生童頭塲經義二塲論策文字均有可觀奴才於考試之日仍竟日在堂監視均能嚴肅就範間有槍冒亦卽隨時查獲交提調照例懲辦至興學乃儲才之本而敎育以普及爲宗現在各州縣學堂經費業經督臣籌有的欵足資興辦並將各府中學堂暫行改設師範學科以期隨地造就敎員得於各州縣多設高等初等小學堂無缺乏師資之患至設學宗旨務以經史爲根本以忠孝爲依歸奴才按試所經均以此諄諄訓勉其有尚未開學者於接見地方官時飭其從速舉辦以期仰副朝廷興學育才之至意奴才所經過地方雨澤無愆民情安謐春間雨水稍多然尚無妨農事知關宸厪謹以附陳奴才回省清理案牘後卽當照章舉報各屬科試所有奴才歲試已周並宜昌施南鄖陽三府歲科併等情形理合恭摺具報伏乞皇太后皇上聖鑒謹奏奉硃批知道了欽此 
[吉林將軍富等奏爲旗民紳士報效鉅款助作學堂經費懇恩破格給奬摺]  
　　奴才富順成勳跪奏爲旗民紳士報效鉅欵助作學堂經費好義可風吉林邊地風氣未開且值日俄戰事逼緊時局艱難籌勸不易擬請籲懇天恩破格給奬以資觀感而勵將來恭摺仰祈聖鑒事案據雙城廳通判阮忠植詳稱竊維興學爲當務之急育才乃自强之基迭奉嚴札催辦學堂無如雙城本係屯墾之區僅知耕牧年來雖涵濡聖澤人知嚮學第尚囿于聞兒開化維難固多稽古之徒殊乏通今之彥學堂一事不特創始爲難卽日後常年經費更苦無從籌措節經邀集旗民紳董多方勸導兹有雙城堡正白旗滿洲文魁佐領下在任候選同知恊領衙門右司筆帖式錫廉報効附郭腴田一千四百三十七畝場園一處房基一所 
 
