# 1894 - 285 - 4907720

 

Page 1

 
 
[新科浙江闈墨出售] [  圖書集成局啓]  
　　兩浙爲八文薈萃之區每科闈墨旣出士林爭相傳誦幾於紙貴溶陽本科闈墨清超　俗力掃塵　卞玉隋珠觸目皆是本局　得聚奎堂原刻排以新鑄鉛字印以雪白連史紙首冠題名全錄後附試帖每本價洋六分欲覩絶時眉樣者諭至三馬路申昌外埠申昌及各處售申報人購取可也此佈 
[新印日本海岸全圖及日本新政考日本師船考] [  三馬路申昌書室啓]  
　　是圖爲日本海軍省所珍藏近以軍務方興敵國情形要　深悉是以設法覔得付諸石印以廣流傳其中潮汐之疾徐沙礁之深淺燈塔營壘之若何布置川原港　之若何防維以及國名道名府名縣名臚列精詳如指諸掌誠輿圖中最善之本也計未裱者每張洋三角正摺式者每張洋四角五分裱成横披者每　洋五角　新政考爲顧少　比部所箸得自王君惕齋其中詳稽日本政治嘹如指上螺紋欲料敵國情形者不可不細心披覽每部兩本價洋二角五分師船考爲沈仲禮太守所箸將日本各兵艦譯成中西文字并註以倭音而船身之長短　狹機器之堅跪疾徐成自何年建自何廠一一開列毫髮靡遺每部一本價洋一角留心倭事者請臨三馬路申昌購取可也 
[妄言]  
　　有客語於執筆人曰我初不料華軍之疲茶無用竟至若斯也蕞爾東倭地等彈丸黑子其人知而且小狀類　猴　以爲以華軍摧之宜若以湯沃雪戰無不勝攻無不克成師而出直擣扶桑指顧間事耳乃高麗巳爲彼族所占據平壤之役我軍死亡以數千計雖水師差强人意擊毁倭奴之松島比叡等船而墜軍巳元氣　虧直退至義州以内　兵士之巽懦畏葸一至於斯不將令泰西諸大邦竊笑於後耶執筆人曰惡是何言也子不見夫貌堂堂而氣﨣﨣徵調赴防者乎其人類多生長三湘兩淮間氣宇昻藏有力如虎坐作進退肅靜無譁號令一聲立時拔隊試語以倭奴之無端侵犯擾我藩封則卽裂眦咬牙髮衝冠上投袂而起誓欲食其肉而寢其皮而又能熬苦耐營雖日行百餘里之遥略不告乏行帳鍋灶重至百餘斤肩荷以行迅如飛鳥試問倭奴能之乎不能乎而謂華軍之竟一無所用乎至於充當水師者或募自津沽或招諸甬上或由閩粤海畔而來大抵熟習風濤如履平地雖遭颱颶毫不震驚砲火轟天處之自若以視倭奴之抽丁入伍紀律全無一至船中立卽眩暈者蓋迥乎不同矣今苟用此以剿倭奴水陸兩軍皆有制勝之道又何慮哉又何慮哉客曰然則何爲而被倭奴所挫也曰是則官之咎而非兵之咎夫兵固聽官之命令者也乃爲官者平日晏安自喜惟薰心貨利之途其朘剥民生者無論巳甚至如天津某員之采辦軍火侵肥至二百餘萬之多以廢壞無用之藥彈火槍濫行充數雖經某大員怒批其頰然仍未聞掛諸彈章甚至兵禍巳成而槍砲廠尚留用倭奴總其事者毫無覺察而水師武弁更有通同作漢奸者若夫統帶諸員則惟知尅扣軍糧以充私槖迷花醉月自命風流肥馬輕裘游行廛巿一得上憲閱兵之信始預期傳令勤操籐牌短刀無殊兒戲及閱操旣畢則依舊忘却本來面目左擁艶妾右　姣童紙醉金迷此樂何極雖有精兵良械亦無所施是以數萬兵相白白葬送於諸人之手而子尚謂兵士之不足用耶且子不觀昔年之長勝軍乎猶是中國之子民而一經西員華爾練之則卽勇氣倍加每戰必捷剿蕩赭宼幾如拉朽摧枯厥後戈登統以攻某城僅踞坐城根以短棍指揮作勢而軍士長驅直入頃刻成功然則兵無强弱之殊惟在統帥得人斯能殺敵至果耳今中國之統帥闒茸旣如此文員之貪婪委瑣又如彼而尚望其能一鼓作氣掃盡倭奴乎此我所以心重語長而爲之痛哭流涕長太息也客曰方今聖天子聰明睿智燭照如神草茅山澤問豈無靈秀獨鍾才冠一世者曷不將此等碌碌無能之輩悉數沙汰之下詔求賢　以重任安見無如昔年胡文忠曾文正彭剛直者如茅之拔應運而興乎則應之曰子毋躁請姑待之天道無數十年而不變道光之季官吏委靡極矣自胡曾彭諸公手握兵符而大業中興鴻猷丕煥武功文治炳若日星迄今歲星幾周而委靡復如故倭奴之亂特癬疥耳我知削平之後皇上必大加整頓圖治勵精將貪婪者懲治之委瑣者廢棄之闒茸者淘汰之務使草莽遺才悉登朝右夫而後湔除舊習重布新猷將相旣得其人則内外百官自必清廉自勵而各省銳師勁旅不難所向無前矣當此之時我子當珥筆雍容上聖主得賢臣之頌胡爲乎痛哭流涕長太息哉客聞是言忻然以喜一揖興辭時巳午初手民以論稿請乃卽書此說以畀之 
[諭旨恭錄]  
　　九月初六日太常寺題十月初一日孟冬時享太廟奉旨朕親詣行禮後殿遣載勛行禮東廡遣載津西廡遣英俊各分獻欽此同日奉上諭步軍統領衙門奏合獲白晝夥刦盜犯請交刑部訊辦一摺所有該衙門拿獲之小平卽安志又名黑平玉八卽玉厚廣紳吉羅氏等四名口著交刑部嚴行審訊按律懲辦其未獲之紀三等三名仍著認真嚴緝務獲究辦欽此 
[本館接奉電音]  
　　昨日京師飛電傳來上諭三道硃筆五道敬謹譯登○九月十四日奉上諭王文錦現在出差兵部左侍郎著陳學棻兼署欽此同日奉上諭京城地面各國教堂相安巳久理應隨時照約保護現值東倭搆釁與西洋各國毫無干涉本年各省來京人數衆多恐無知之徒妄生疑忌更有兇惡棍徒遇事生風希圖乘機滋擾亟應預爲防範著步軍統領衙瘦五城御史分飭所屬認真彈壓加意保護倘有不法匪徒籍端滋事立卽嚴拿從重懲辦不准稍涉輕縱欽此○十五日奉上諭邵友濂著調署湖南巡撫福建臺灣巡撫著唐景崧署理欽此○十七日内閣抄奉硃筆良培爲滿洲繙譯正考官清銳爲副考官欽此同日奉硃筆内簾監試著連陞陳芾棠去内塲監試著賡颺劉桂文去入號巡察著恩綍穆騰額謝希銓丁之栻去欽此同日奉硃筆這塲内彈壓著左翼副都統福禮右翼副都統彭壽去欽此同日奉硃筆這收掌試卷等所官著陞額祿綬長清成允明祿雙福去欽此同日奉硃筆壽耆著補授内閣學士兼禮部侍郎銜欽此 
[西電譯要]  
　　倫敦十七日發來電報云英國前請各國會同調停中倭戰事今美德二國不允與於此議然則將作罷論矣又云倫敦接中國消息謂中國意在議和卽向中國駐倫敦之欽使詢問欽使答以中國並無此意中倭戰事須持之以久又云英國又添快船兩艘至新加坡一名斯巴登一名愛的格 
[大帥威儀]  
　　欽差大臣桂公帥祥於月初到津巳列前報嗣悉公帥於初四日蒞止所部旗兵號褂除滿洲字外另有外火兩字殆係京旗外火器營兵丁也公帥年約五十餘狀貌魁梧精神換發除輿轎係用紫絆外所有跟馬人 
 
 

Page 2

 
 
等雀翎色頂並用紫繮公帥威儀洵非旁人所可企及地方有司潔除貢院爲駐節之地公帥本定於初八日首途嗣又未果然巳倚裝以待大約遄征之吉當在初九日耳又兵丁人等各　鍋店街購取皮褥巿肆爲之一空說者謂此次東征當在高麗爲過冬之計云 
[勁旅過津]  
　　湘淮兩軍素稱驍勇近以高事孔亟陸續調赴邊陲現有湘軍福壽等營統領行抵天津聽候調赴高麗剿平倭虜軍容荼火見者莫不稱羡 
[虎口逃生]  
　　此次温州輪船由滬赴津計程十三日可到十二日津郡接到來電謂此船將抵烟臺猝遇倭兵船八艘甫經望見倭船卽懸旗詰問是何船隻温州懸旗答曰商船問屬某國某行答曰英商太古復著停輪温州如約而待隨有倭奴駕一杉板過船查問載何賃　對以雜貨而以煤油大米爲大宗查閱艙口簿亦然倭船勒令駛近山坡欲將米卸留以濟軍食船主謂此係客米我係商船裝載客貨並無不合何得截留如以萬國公法爲無足重輕請將該船擊碎卽當惟命是聽倭奴以其强項卽回兵輪兵輪高揭放行旗號温州遂鼓輪北上此次擬不入津沽卽在塘沽卸載開行回滬聞倭船之在　臺游弋者知南洋派有兵輪五艘不日北上擬向中途要截倭奴之消息何其靈耶觀此益足見倭諜漢奸相爲表裏通倭賣國喪盡大良狗彝亦當不食其餘矣 
[商棧失火續述]  
　　天津招商局棧房失火巳列前報兹接天津訪事人云初七晚九點餘鐘津郡東南角火光熊熊上燭霄漢遠而　之一似紫竹林失慎而紫竹林居人鋪户亦覩吳回之威近在咫尺火星點點飄落庭除於是一街皆驚紫竹林於今春新立水會專爲保護兩近地方而設遠處並不赴救尚未發硎新試是夜聞警立卽摇鈴建　招集人夫而報警者亦鳴鉦而至始知係招商局北棧失火棧中所存雜貨不少而以木料爲尤多故火勢猖狂照耀東南半壁幸水會出力捍禦鄰舍尚未株連而該棧貨物則被燒不少爲數實屬不貲云 
[續獲漢奸詳述]  
　　天津老龍頭地方四合順煤炭店門首月初拿獲漢奸戴某一名巳列前報按戴係北京旗人初在大部當差嗣因事來津送逗留不去以京話教授倭人垂二十載所與往來者無非倭言倭服之人有女年巳長成許字某營採辦之某甲翁婿往運時時聚首遂亦與倭人稔熟倭人知其隷籍細柳營中可以探聽軍情遂與之訂深交聯密約且藉甲以結識營伍中人藉探軍事倭奸之認識水師營務處差弁于邦起亦由戴爲之介紹于旣逮案遂供明認識倭奸實由戴汲引大憲以戴實爲禍首下令嚴緝尚未弋獲不料戴膽大彌天復在車站偵深一切徵　情形爲人窺破立卽拘獲解縣訊問數次尚無口供然前此濫與倭奸結交尚可諉爲不知底褁今倭奸巳用槍擊斃于邦起復被株連尚不銷聲匿跡竟敢於車站往來窺採甘蹈殺身之禍曾不稍悔於厥心或謂戴人極老成不解其何以作此無法無天之大孽不知人不可以貌論今之作漢奸者比比皆是於戴乎何誅 
[電音告捷]  
　　昨晚六點鐘時得本館派赴天津專探軍務之友人來信云駐紥旅順之毅軍統領宋祝三尚書原係中興名將精神文潞國富貴郭汾陽威望尊嚴外人讋服前日派部下馬軍門出師高麗掃除倭虜嗣由尚書親率百戰之師赴高助剿旋接電報謂旌卽將抵義州至初十日又得飛電謂尚書親率六師與倭奴接戰十盪十决倭奴披靡而逃尚書抖擻精神殺敵致果遂得大獲勝仗唱凱還營亟列報章以當紅旗報捷 
[貽悞要差]  
　　調補安徽巡撫福少農中丞由山東起節赴皖巳將行程次第登報兹聞中丞初六日由金陵拜會督憲後卽坐招商局豐順輪船泝江上駛是夜兩點半鐘行過鳩江自關道及縣局印委各員事在江于鵠候延至黄昏　見棨戟遥臨又因風狂雨驟波浪滔天誠恐夜高出江迎謁多所未便相率往招商躉船恭候令該躉船司事速將桅燈懸挂俾憲舟知所趨泊乃該司事以桅燈非上下水正期懸之卽于　關罰鍰之例大有難色道憲飭差弁持帖赴新關商諸稅務司先行豁免隨後補行文件稅務司班君當卽遵照簽字詎該司事仍膠執成見一未延宕以致憲舟蒞止雖聞兩岸砲聲隆隆而躉船桅上無燈因之復展輪向江心直上時文武大小員弁咸在躉船翹首端立無如飛輪迅疾　捲星馳望塵莫及不覺大發雷霆深怒該司事膠執致悮大差謂定不與汝干休道憲更怒不可遏現尚未知如何了結又聞是日懷寍縣黄漢池大令亦來蕪遠迎乃咫尺滄波望塵莫及未免空勞悵望耳 
[武林火警]  
　　十三夜二鼓時杭垣艮山門外沿河某姓家不戒於火但見紅光燭天各叚義韶以重城旣閉不能飛渡故未鳴鑼告警幸該處近河取水甚便約三刻許卽烟消火滅僅燬平屋一間 
[傳聞異辭]  
　　　接本館派赴金陵訪事人來函云前紀松江考生被戕案内受傷之張邦燮及傭人陶雲亭並未各給銀五十兩合亟更正以存其真 
[江蘇優貢名單]  
　　正取六名孫揆均金匱董玉書江都曹元忠吳縣殷松年丹徒周德馨吳縣何福恒淮安○副取十二名徐元綬昭文周世謙嘉定張伯英徐州朱邦彦山陽厲式金六合張之純江隂顧鴻闓通州高鏡蓉鹽城丁錫福海州張祖寅登山陳寳書太倉錢同壽松江 
[巴山話雨]  
　　署理宜昌鎮總兵官劉總戎鶴齡履任後至前月廿八日午後四點餘鐘始乘緑昵大轎往拜稅務司及領事等官○天時隂雨棉花所發秋鈴均經霉爛鄉農盼睛巳久四鄉所種紅黍其根亦被雨漫爛多不能結實幸九月初一日天開晴旭人意爲之一爽三農莫不欣欣然冀晚秋之熟也○離宜昌北邊白餘里與興山縣連界處山深林密人跡罕到近忽有野獸出而傷人行人更爲裹足或云是虎或云是野猪或云是野牛近巳聘請獵户多名步步入山尋覓一日有人來城負有虎皮求售云由此處得來而獵户猶日日尋捕不遺餘力也○上月廿六日中午大風雨忽有船數隻由劉家溪隨流直下流至小河口有三隻同時翻覆淹斃多人船經别人援至岸旁又有辰駁子一隻内有九人只救起一人餘俱　伍人夫爲侣是日共淹斃十七八人亦可慘矣○宜鎮中衡蒯游戎隨湖北藩臺進京中衡府巳由新任鎮臺劉鎮戎鶴齡札委中衡張守戎　翔護理月初接印後卽乘轎出城拜會稅務司領事官○宜昌關委員前巳由監督札委行臺文案魏君遠猷接辦旋因魏君巳由省憲派署東湖縣事現又由監督憲派委陳君玉珂接辦○魏君自任東湖以來在河西拿獲訟師二名拘押卡内每遇訊問堂事卽喚二訟師在旁聽其斷案訊畢轉問二訟師本縣訊斷公否二訟師惟俯首心服又在署代書每進詞紙尾必書某代書名凡遇堂事見詞尾是某代書必將某代書喚到侍立於旁如詞内有可有否當卽向代書教訓某是某非故各代書亦莫不慎重公事云○本年五月各信局押送銀兩行至賀家坪被刦一案當經獲到刦匪八人訊實出詳近聞八月二十日接到釘封公文將現獲之刦匪同日正法梟首懸竿示衆所漏網之四匪供係河南省光山縣人某人開有鋪面某人居住某處地方官現巳多派幹差出門緝捕業派撥四起各路跴緝不知能否弋獲也○宜昌新關落成於八月十六日開關前經傳說荆南道周觀察來宜秋巡并閱視新關局面近聞周觀察因秋水復漲荆州堤工亟須照料不能來宜矣 
[鹺務客談]  
　　揚州訪事人云十二圩江運鹽船專裝運商出江之鹽他船不能越俎由來巳久邇年帮中船隻日見增多每次由船董挨輪派裝每船每年不過受載一二次之　若遇岸銷暢旺始可多運一次然船中用度甚繁舟主　屬亦居其上所得運脚間有不敷於是舟主　開生面往往將鹽運送至口岸後復攬載上江客貨高扯洋旗而回如此者非一日矣近來淮鹽總棧曾觀察整飭鹺綱統籌全局以鹽船回空攬 
 
 

Page 3

 
 
載客貨巳有不合而高掛洋旗尤屬非是當卽禀詳督鹽憲旋奉批示從此一律禁止各船户聞此消息同帮公議以僅裝一二次鹽斤斷難餬口遂紛紛議論擬欲停運現巳有將船拆卸售賣船料者把持壟斷此風烏可長耶想在上者成竹在胸必能妥籌良法也 
[九江宦轍]  
　　前報載九江總鎮周德泉軍門因公晉省謁見德大中丞面商要公兹悉軍門辭行後仍由水路坐官舫用祥霖官輪拖帶於初十日返潯標下各營將弁均赴江干迎接○初十日爲總鎮周軍門夫人設帨良辰標下各將領曁同城各官咸往祝嘏巡捕官一慨擋駕○關道誠觀察札委候補巡檢蕭鐵梅少尹恩銘管解藩庫餉銀一萬五千兩於初九日由水路晉省德化縣薛明府及鎮標周傅兩營官派撥兵役護送以昭慎重○特授鎮標前營遊擊周梯山恊戎卓異引見回潯謁見鎮道後於十二日用祥霜官輪拖官舫晉省謁見中丞俟回潯後擇吉接印○初八日爲後營遊府兼管帶選鋒右營傅春海協戎夫人生辰標下員弁曁同寅各官皆往拜祝協戎飭旗牌擋駕 
[巡閱海塘]  
　　江蘇巡撫奎大中丞以海氛不靖沿海口岸亟宜設防特派江蘇候補道朱觀察福清由蘇啓椗赴川沙南匯等處巡視海塘朱觀察道出滬江昨日午前命駕進城赴各當道處拜會至縣署時黄大令迎入花廳晤談良久興辭而出聞觀察卽擬赴川南一帶巡閱云 
[儲憲抵滬]  
　　江蘇督糧道吳廣涵觀察由蘇啓節將抵滬江巳紀前報兹悉吳觀察乘坐大號官舫拖以小火輪於昨日十一點鐘抵埠憲舟在觀音閣碼頭停泊滬上文武各員均詣江干恭迎觀察登岸卽赴天后宫行轅暫駐襜帷 
[英船將釋]  
　　前者英國巴敦輪船爲倭奴載運軍裝行至澎湖經南琛兵船拘獲旋準其開行至滬逐細稽查兹傳聞查得船中並無違禁之物巳將次放行矣 
[修理城垜]  
　　上海城樓及城上墻垜年久不免頽廢現經官府逐一修理以期堅固有備無患不誠合於古訓乎 
[賽船三誌]  
　　昨爲秋季賽船之第三日杉板廠一帶停泊西國游船七八艇桅頂遍綴各國旗幟西人在此作壁上觀見杉板之勝者飛棹經過莫不脫帽歡呼作道賀狀廠中亦懸各色旗並陳西國樂部每賽一次必作樂一通是日適值東北風大作西人之賭賽者往來於驚湍急浪中愈覺興高彩烈共賽五次第一次二船五人四槳紅十字白旗者勝第二次三船每船一人衝波突浪宛如戲水蜻蜓旣而靶子處砲聲隆然巳分勝負旋知深湖色旗者第一紅旗者次之淡湖色者又次之第三次二船每船五人奪標之船並無旗號惟見把柁之西人首戴湖色帽第四次二船每船五人黑旂勝第五次二船每船九人紅旂者勝時則炊烟罥樹漁火横江驅馬香車紛紛歸去而賽船之事遂畢 
[鑷工自刎]  
　　薙髮匠凌坤林在南巿裏倉橋堍某甲所開剃頭店爲夥曾欠甲帳洋若干凌現因欲赴某處做出包生意自向甲告辭甲不允欲令將支透工洋做清始可分道揚鏢凌以前路生意業巳接定勢不能出爾反爾而甲堅執前言不稍通副輾轉思維一籌莫展誓以性命相拚乘人不備自將剃頭刀向項間連剿數下甲回顧見之驚慌異常飛步上前將刀奪下然項間巳有刀痕四條鮮血淋漓問其何故如此默然不答甲卽雇傷科爲之施治據云所傷尚淺可無大碍用藥封之血遂止瑣屑之端豈值以性命相拚可見所見之不廣矣 
[巨騙送縣]  
　　昨報巨騙送縣一則兹悉錢炳文朱鴻春王芝林等三名前晚由宋通剌派差押解移送到縣當經值日差禀明黄大令奉飭暫行看管聽候訊究 
[移拿巨賊]  
　　上海縣署接到太湖撫民府恩司馬來文並賞格大略謂洞庭西山東宅河捐局霍委員宅於七月廿九日有賊從墻上挖洞入内竊去贓物計數甚巨報請詣勘業巳會營勘明申詳上憲迄今日久贓賊無獲除移請隣封營縣一律協拿外滬上爲通商大埠易藏客匪是以行文請爲飭捕嚴緝如可全數拿獲者賞洋五百元知風報信因而拿獲者賞洋三百元本廳捐廉以待决不食言寅大令接文後巳飭捕役赶緊緝拿矣 
[英界公堂瑣案]  
　　野雞倡婦高翠娥向在胡家宅大興里倚門賣笑十六晚因在途拉客經包探黄四福拘送英公廨由宋通剌判令押送回籍原差遵將妓送上航船不料該妓俟差去後潛行上岸重理故業前晚黄包探又見其在途拉客立卽拘送英廨該妓供因上船時未帶被褥是以往取通剌問爾究竟係上船後又回抑係賄通差役賣放答稱實係回家取被適爲包探所見别無他意通剌得供判令押候備文遞解○黄探又拘在太古花局竊錫花扦一副之莊小生到廨莊供本邑人實因貧苦無依所致通剌令管押三天贓還失主○包探孔兩才禀稱去年八月間有婆媳口角吞烟案内之杜江氏曾經遞回無錫今又來滬是以解案杜江氏供因無錫並無産業難以度日不得巳復來滬上傭工通刺以遞籍之犯豈容復來著押候仍遞無錫○孔探又禀稱張阿來前因犯竊遞解今又來滬至顧正興家圖竊經小的緝獲搜其身畔帶有賊具請爲訊究張供以後不敢再犯通剌姑念張阿來圖竊未成著從寛免責仍遞寍波○鑷工吳松青因爭奪生意與同店之陳阿三許桂香陳鳳山王海山等吵閙不休繼以扭毆經九十七號印捕拘入捕房昨晨解案通剌詰問各情以釁由吳松青而起著管押五天餘人各押二天示儆○馬夫唐阿生專駕快馬車適爲二百零五號華捕所見恐其肇事拘案請判通刺照章罰洋五元○小竊陳阿根前曾犯案今又在江　竊　銅錫零星各件來滬付質二百十一號華捕見其形跡可疑拘案請究陳供寳山人此物係在江灣竊取通剌以江灣係寳山縣境著　送寳山縣辦理○小孩王伯增竊取瞿阿炳家銅水烟袋一枝經包探唐清山拘獲送究瞿投案申訴前情請　贓物王供父親在某洋貨店爲夥小的所爲之事父親一概不知通剌判將王押候伊父來案領回嚴加管束 
[法界公堂瑣案]  
　　祥記土行夥陳嘉善投捕房報稱德成錢莊將甡大票銀一百兩兌換小洋銀届期向支甡大竟與昇元莊串同揑稱遺失望卽究追克捕頭立遣包探傳甡大昇元兩莊夥令暫時交保候解送公堂訊問昨葛同轉會同祁繙譯官升座包探將一千人解案陳訴稱小的在祥記土行爲夥此票由德成錢莊來兌小洋銀一百三十二枚四分四兩以票係甡大所出素來信實未經照騐甡大昇元本係一人所開至期向收揑稱昇元先巳掛失顯係串同求恩追究昇元莊夥程慎齋呈遞禀詞聲稱此票於上月二十九日由德成莊鄭時樵來兌　錢當卽照付陳稱九月初三來兌至初十日持往照騐伊云到期准付甡大莊張仁生供稱初十日王姓來照此票小的卽告以昇元業巳掛失未便收取且同業向章凡照過之票必蓋圖章程供稱初十日報知捕房又登申報告白德成倒閉後各户控諸英公廨莊主余勤生與祥記可帳人係同胞弟兄同轉閱祥記係何業陳供稱土行同轉謂旣非錢莊何以有小洋銀兌出此中頗有可疑程供稱葛孝臣現押英公廨不難質對原告係紹興人陳桂堂本是流氓且爲博徒同轉謂爾稱票由鄭竊去須鄭到案方能質証程供稱此人巳往紹興同轉著將程張交保候將鄧交到再核並著陳繕具禀詞呈候核奪○二十四號西捕揩俞友金投案禀稱某日在小東瘦外荆州路修理洋傘聚興學徒張姓前來觀看喝令走出非惟不理反敢掌頰因此解案請訊張供稱小的與此捕同在店中購物並無不合不料此捕屢將小的兇毆反稱小的毆捕小的係生意中人不敢肇禍同轉謂西捕乃奉公差遣之人爾旣在此習業何得不知體例乎著禁押捕房半月以儆○朱子才訴稱小的在長泰米莊爲夥某日雇車裝米三石送至萬航渡另有小洋銀八百十二枚打成小包交車夫王福堂放車籃内行至泥城橋外王與衆車夫耳語數回及至靜安寺忽問小包曾否携去小的異而查檢巳歸烏有旣抵萬航渡訴諸巡防局局員派勇將王送至捕房今巳解案求卽究追王供稱小的裝米石前往時伊自巳將小包放車籃中小的並不過手同轉謂然則何以失去王供小的行至泥　橋朱欲小便小的告以此處有巡捕恐于未　及至靜安寺籃内卽不見有小 
 
 

Page 4

 
 
包未稱是日巳至泥城橋外與車夫言語時卽巳失去又抵靜安寺　始問曾否携去　俟稱籃底一洞或者從洞中遺下亦未可知同轉謂旣交與爾須著爾交還爾現住何處供稱小的住鐵路舊基匯業公所前車寓主董雨壽家同轉著押候騐明車籃是否有洞冉行核斷○姚國祥控妻子孫氏不守婦道假傭工爲名將家中衣飾携出八月十一日至今一去不回小的尋至八仙橋某小茶館始得遇見因卽報捕拘案　氏供稱丈夫不務正業小婦人無以爲生不得巳出外傭工度日同轉問爾何以至陳年慶家供稱由車夫引薦爲傭謂爾卽欲出外傭工亦應告知姑及丈夫遂飭包探將衣包給姚檢點姚稱尚少銀練一條包金押髮簪一枝手釧一副衣服十二件陳供稱本月十六日鄰人引薦孫氏來家同轉著押候笞責一百板孫氏掌頰一百下交其夫領回管束姚稱小的不願領回此婦同轉著下期投案候核○吳阿三訴稱本月十四日小的在小東門失去洋銀兩元當票三張二係質諸寳泰一則質諸晉泰今知竊賊巳獲因此投案請追竊賊鍾寳山供稱小的向住四馬路是日由同黨榮華邀至小東門外某客棧現在榮華巳逃逸矣聞爾竊過幾次供稱小的在四馬路竊過洋銀兩元治下大馬路浦灘小東門外各竊過洋銀一元包探齎呈當票同轉檢視並無寳泰晉泰所質之物著將鍾押候枷號一月期滿笞責二百板○天香樓茶博士陳寳榮訴稱車夫王阿才竊取水烟袋一枝追至馬路中人贓並獲前次曾失去三枝求一併究追王供稱小的向陳借取吸烟不敢行竊同轉著押候掌頰八十下贓給失主○包探禀竊賊王阿才在江水輪船帳房内竊取烟槍一枝兹特送案烟槍巳還失主矣同轉著押候掌頰八十下○怡昌順洋貨店夥白純源向裕康莊收取票銀一百五十兩順道至泰順洋行午膳將票遺失急向裕康止付巳有人更現支去因憶午膳時泰順司帳人劉心章曾出外一次疑被劉匿控訴公堂同轉提齊研訊裕康司帳學徒均指定劉來支取同轉以衆供確鑿諭令央人調處旣而白復以理處不明聲訴同轉著將劉押候繳銀并罰白洋五十元後據泰順執事人曹渭泉遞禀聲稱案巳理明請將劉開釋同轉飭探傳訊嗣以白屢傳不到同轉怒命禁押五日劉則交朱寳山保出白以老母有病經陳順興店主遣夥代繳鈔票洋銀五十元昨日遞禀叩求銷案同轉向之研問白稱現由陳錦華朱寳山出爲調處勸我减收六十五元所有罰欵亦係陳等代湊可否求恩减半之處出自鴻慈同轉准之○閩中拐匪黄子蘭拐販女孩來滬經包探拘獲同轉迭次訊供邵周氏周寳生投案聲稱此孩實係周寳生之女寄養邵周氏處同轉以黄供有筆據命將邵周氏押候周出具限狀回甬將筆據檢呈昨日包探呈遞寍波寄來之信信面書送八仙橋抽房犯婦邵周氏收展同轉閱筆據謂黄及邵周氏曰此案情節支離所呈筆據種種不符隨著　候交保小孩四口仍著陸吳氏帶入普冐堂暫時留養待惟生到案再核○王炳昌訴稱趙鳳生積欠米價洋銀十二元有奇由其弟趙關林承認約定中秋節如數交付不料至今分文無著求卽究追關林供稱小的承繼沈氏故稱沈關林並非趙姓胞兄所欠米價小的無可設法惟有將兄交出任憑大老爺如何可也同轉謂爾承認在先不應圖賴於後著押候五日内如數付給○益美齋茶食店主何祥芝以上月二十八日小東門外失慎奉傳到案照例罰鍰昨日呈繳洋銀二百元請給還帳簿十一本同轉准之命將罰款存候如數撥充某處西醫院經費 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甲午科順天鄉試官板題名全錄]  
王毓蘭直隷肅寗　張文肅浙江錢塘　牛桂榮天津靜海　鍾寳鴻順天永清　林開謩福建長樂　徐仁錄直隷宛平　牛　亭正藍滿洲傅家珙直隷大興　梁　泮廣東南海　張　璜直隷大名　陸頌清廣東南海　郝喬年直隷三河　許文濬浙江歸安　劉金章直隷宛平張玉崑直隷天津　王元埏山東寗海　蕭開中直隷樂亭　鄧　嵐直隷新城　莫壽彭廣東茂名　凌　雲直隷天津　梁念祖廣東順德吳懋昭直隷大興　韓仁祖順天宛平　高　壽四川瀘州　金鏡芙直隷通州　王篤恭直隷河間　陳鳳恩湖北興國　陸慈和廣東新曾伍毓焜湖南新化　王祖仁直隷清苑　高國章廣東番禺　王崇烈山東福山　孫紹宗直隷蠡縣　彭尹孫江蘇元和　莊清華江蘇揚湖雷以勳湖北松滋　忠　文正紅滿洲　高承樞湖北孝感　李翰芬廣東香山　趙增琦四川宜賓　齊星棟直隷蠡縣　曹葆珊直隷武清高步蟾直隷威縣　魏景禧直隷高陽　吳廷　江蘇江寍　齊　徵直隷通州　杜德輿四川長寍　張璧田直隷遵化　德　懋正黄滿洲朱廷楨直隷清苑　沈耀奎直隷天津　陳培齡浙江會稽　胡家鈺直隷承德　梁景榮直隷束鹿　楊承纘湖南湘潭　吳籛孫河南光州黄慶澄浙江平湖　白發春直隷永平　陶　鏞直隷大興　張廣榮浙江慈谿　陳新燾四川直賓　吕壽銘直隷甯海　張文炳直隷大興王者樑浙江山隂　馬錫蕃直隷定州　李繼釗江蘇江隂　光　熙廂紅滿洲　張昌言直隷天津　陳鳴鑾直隷密雲　唐浩源廣東杳山孫家驤山東掖縣　劉寳慈直隷天津　謝鑾圾廣東番禺　何來禮安徽南陵　楊恩元貴州普定　李桐音直隷昌黎　陸鍾奇江蘇無錫善　元廂藍滿洲　李沐霖直隷遷安　劉學濓直隷天津　毛傳桂山東掖縣　楊　灃廣東新會　周廷華浙江歸安　蔣尊褘浙江海甯戴君義四川鄷都　劉卓然直隷甯河　趙杏林直隷霸州　張履喆直隷行唐　王榮綬直隷涿州　曾廷先湖南臨武　趙修紀直隷保安鍾　蘅廂藍滿洲　施兆麒江蘇吳縣　陳本立山東萊縣　陳昆荃直隷房山　艾肇旭山東濟陽　秦駿聲河同固始　崔　謹直隷祁州閻希仁直隷清苑　趙黻清正白漢軍　張維寅直隷清苑　金萬川廂紅漢軍　商作霖正黄漢軍　高　燊山白漢軍　金承熙浙江桐鄉李錫山直隷祁州　鄭藻鴻廣東杳山　孫丕承山東昭遠　趙文翰直隷大興　啓　文廂藍滿洲　薛士鴻直隷通州　龔景韶廣東南海魏鏡波直隷甯河　周鼎勳廣東歸善　連　啓廂黄滿洲　常隂廷奉天奉化　楊廷選江蘇溧陽　蘇楨瑞直隷交河　陳昆授直隷易州劉　珩直隷年縣　楊肇培直隷遵化　袁勵凖順天宛平　武德慶直隷宛平　吳受卿四川秀山　英士元廣東新會　周寳琛奉天金州張振鐸江蘇陽湖　李生花河南和縣　郭作藩　　　　　王篤弼直隷武清　松　清廂藍滿洲　王文超奉天復州　鮑德名浙江錢塘崔振聲直隷香河　尹序周山東肥城　張鎮午直隷清苑　啓　元正紅漢軍　楊壽增浙江山隂　高凌霨直隷天津　宗慶煦直隷密雲 
王恩紹直隷通州　胡金鏞直隷肥鄉　江　倩四川秀山　趙衡年江蘇陽湖　王仁沛直隷天津　于霖中吉林長春　劉以榕直隷滄州尚椿莪直隷衡水　杜　壇山東濰縣　梁炳光廣東高要　張華燕浙江山隂　姜又光山東海陽　楊士瀛廣東香山　戴　光四川合州王潤城直隷滄州　孫同榮廂曰漢軍　陳廷勳正藍漢軍　謝　琳湖北潛江　姜應詔山東濰縣　全　廣正藍滿洲　梁鍾浚廣東南海寍　權順天密雲　李元齡廣西臨桂　王履泰直隷興縣　鄭棣芳順天寳坻　蕭駿鳴直隷宛平　祁祖鎏江蘇上海　文　和廂藍滿洲仔　格正紅滿洲　李文翰直隷濟寍　張維翰直隷祁州　黄耀康直隷天津　徐　熾順天寳坻　孫豫桐順天通州　王錫麒山東福山牛式棱廣西賀興　趙庚雲奉天開原　譚　峯山東海陽　孟印川直隷祁州　張保衡直隷滄州　文　荃止藍滿洲　張燮垣廣東南海陳敬彭廣東南海　商衍瀛正白漢軍　張振湘直隷通州　忠　林正紅滿洲　祁世倬江蘇銅山　顔紹澤廣東連平　劉興沛奉大海城施雨潤直隷顯閏　隋菩提山東樂安　蔡日暄江蘇崇明　楊爲章順天涿州　李廷瑛直隷宛平　曹葆珣直隷武清　文　萃廂白蒙古蔣　繡直隷大名　榮民望順天霸州　忠　謀正藍滿洲　李廣生直隷寳坻　文　涵廂紅滿洲　陳維嵩廣東新寗　蘇慶芳直隷永年珠　英正紅滿洲　桑魁卯直隷甯津　葛龍三奉天承德　劉　增山東滿台　胡克儉山東逢萊　趙承恩直隷天津　劉增廣直隷宛平　齡皋直隷安州　魏謙亨直隷趙州　賀　譚直隷武强　李秉元直隷天津　寳　順正白滿洲　常錫琪直隷蠡縣　馮祖唐湖北黄陂　鳳來直隷大興　姚福錄廂黄漢軍　竇際榮直隷靜海　鍾　音正黄漢軍　廣　譽廂紅滿洲　朱恩綍湖南長沙　梁隂貽直隷順德朱維經直隷灤州　史振鐸直隷大名　趙如棟直隷玉出　傅旭安山東聊城　丁道敏貴州貴筑　李蘭增順天文安　雙　魁正白滿洲鍾壽椿順天永清　貴　卿廂紅滿洲　正　元正白漢軍　姚永樸安徽桐城　周　鏜直隷蔚州　徐景賢直隷天津　俞安鳳浙江山隂郝卿雲直隷清豐　趙卓然直隷阜平　吳　煦江蘇常熟　苑慎圖順天大興　姜擇善直隷天津　陳藻鑑廣東南海　林桂芬廣東香山王嵩麟直隷盧龍　楊式震直隷滿城　恩　興正藍滿洲　郝　溥直隷曲寍　朱祖怡江蘇丹徒　胡景文廂白滿洲　邢霽雲直隷密津樸　壽廂黄滿洲　韓桂攀直隷寳坻　紹　棠廂黄滿洲　王正倫直隷平山　陳瀛州奉天鐵嶺　善　佺廂白滿洲　文　良正藍漢軍沙兆鏞直隷威縣　劉翰屏直隷大成　鹿　鳴正藍滿洲　何士傑直隷藁城　郭而勉廣東南海　施獻瑄廣西横州　孟錫珏直隷宛平漙　祥正藍滿洲　慶　謙正黄滿洲　步以韶直隷强棗　樂　秀廂白滿洲　江鼐先奉天承德　閻廷献直隷昌黎　吉　繹直隷玉田陸清翰江蘇元和　李純青直隷祁州　崇　文廂紅滿洲　王　均直隷大名　和　鈞正白漢軍　忠　芳正黄滿洲　董光照直隷昌黎銘　新正黄滿洲　董恩承江蘇武進　徵　元正黄漢軍　榮　萱廂紅滿洲　劉文著直隷束鹿　温廷西山西太谷　傅文瑩直隷撫寍寉　鐸直隷南樂　崇　喆廂黄漢軍　孫清雅直隷藁城　札拉芬廂藍滿洲　恩　陞廂藍滿洲　李隂桐直隷深澤　楊振邦直隷定興沈鳴詩直隷朝陽　書　銘正黄漢軍　王兆臨直隷高陽　錢福森直隷宣化　王存誠直隷寍晉　畢新銘直隷樂亭　奎　秀正紅滿洲章汝欽浙江山隂　王鳳儀直隷新城　王澤春直隷祁州　劉福田直隷靜海　富　惠正黄蒙古　朱學程直隷西寍　董承榮直隷赤峯致　祥正藍滿洲　吉　言廂藍滿洲　吳寳銘直隷三河　劉宏逵直隷大興　周之冕直隷涿州　邊押三直隷靜海　蘇　震直隷高陽李溥芳直隷灤州　黄世瀛廣西貴縣　王保昌直隷清苑　陳培蘭湖北安陸　曾　濓湖南郡陽　尹　填直隷　臺　費光國直隷承德李敬元直隷青豐　林履莊江蘇吳縣　榮文祚奉天懷德　吳景崐直隷定興　周寛忠安徽蕪湖　楊寳三直隷昌黎　魯壽嵩正白漢軍邵振鐸奉天錦縣　史　魁直隷南宫　劉維楨直隷三河　高步瀛順天覇州　李廣文直隷肅寍　敬可宗山東海陽　王維城順天文安王永芳直隷灤州　王方選順天大興　馬秉虔直隷樂亭　劉　蔚直隷宛平　劉慶鏜江西南成　李諧　直隷冀州　何桂芳湖南善化 
[副榜]  
李　籛江蘇上元　嚴應麟　　　　　雷光湛四川長壽　柳世俊奉天寍遠　黄清風江蘇崇明　何奏箎浙江臨海　梁紀謙廣東劉　時順天固安　顔廷璋廣東　　　張魁中奉天　　　李方保山東　　　劉國珍廣東南海　周自齊山東　　　李鵬池天津周善培浙江　　　　師濬四川鄒縣　王乃鈞直隷献縣　董鴻勳直隷開州　劉鎮潘直隷深州　李　潭順天通州　張　興廂黄滿州　五獄直隷元城　劉克仁直隷寳坻　庚　超大興　　　徐履春安徽石棣　方賓穆江蘇　　　傅善應蒙古南長　裘宜仁完縣常國　直隷饒陽　劉克霖直隷大興　戴寳書直隷宛平　許正時直隷大興　王覲献山東安　　恩　藻正黄漢軍　劉炬興直隷樂亭李維賢奉天　縣　吳永年直隷曲周　常堉𢂇𤧛　　　　奎　濓正白滿洲　李鑄寳　　　　　郭應桐廣東南海　高懔皜直隷昌黎王福泰正紅漢軍　毓　衡廂紅滿洲　弓　均直隷安平　恩　溥正藍滿洲　吳源濬直隷新城　榮　椿廂紅滿洲　何仁鏡 
[海運升遷]  
　　浙江海運巳竣案内保准各員遂日詣撫院紛紛叩謝計錄如左正任甯波府胡開缺歸道員用候補府蔡增光補缺後以道員用南潯通判葉補缺後以知府用候補同知補缺後以知府用請補雲和縣翁長森補缺後以同知直隷州用杭府知事賈在任以縣丞用候補府趙篤恩知州汪煦候補縣陳正榕縣丞吳傑巡檢李書孫俱海之保獎 
[棠睡未醒]  
　　某氏婦其夫在日向爲米業自藁砧見背氏遂遷居南花衣街有一女許字同業某甲爲妻光隂如駛倐巳長成申家屢欲爲百兩之　而氏愛女情深不忍輕離屢拂小人之請申至此不能冉耐遂於前日天將破曉時紏集染坊中之青手帮多人並樂工花轎等擁至氏家作搶親之舉旣至氏尚未起中不耐守候一聲號令青手帮破扉直入氏與女尚在黑甜鄉遂將女連被捲去納人花轎中及氏披衣而起方欲追逐巳無踨影　搶親之舉每因坤宅勒索聘禮延約婚期迫脅而成迨至生米巳成熟飯則又付之無可如何世俗相沿牢不可破可晒也 
 
 

Page 10

 
 
[美界捕房紀事]  
　　嵩師湯寅泉未知何處人近應周老板之招在船理　月初駕舟至吳淞十一日失足墮入波心救援不及翌日　身　李起　至虹口寳昌繅絲棧前其義父王某聞之窒息而至則屍身巳經人收殮掩埋遂奔投上海縣署控告黄大令飭傳頭圖地保奚徐錢到案諭令速卽查明殮理之人再行訊核至前日下午湯之戚甲乙等人聞訃而至與王及湯母某氏遇諸中途偕往萬陽樓互相爭執隨喚某號華捕至一併拘入捕房捕頭令投英公廨聲訴衆遂散歸○有秦錦堂者向在北河南路四海渭泉樓門前設攤售饎飯日得百文錢饔飱不悉難繼日前因事他往將攤轉讓與其友楊晉三昨晨秦事畢而回向楊索舊攤以致用武經三百五十二號華捕拘入捕房捕頭令一併收押至晚十二下鐘始禧歸○西華德路之後朱家木橋左近周某爱近日忽將屍棺浮厝祖墓之側經巡街捕報知捕房捕頭遣二圖地保奚押告以須速遷移安葬緣租界章程新棺不能停故也奚保如言往告周不從捕頭遂擬禀請宋通刺辦理○六月二十四日寗波人陳良助與同鄉人葉仁根附北京輪船歸行篋中有洋銀六元及綢布衣服五件途中被葉竊取一空及抵寗波葉卽附原船返滬洎陳知覺巳無從追尋　午三下鐘二人相遇於虹口中虹橋遂扭葉交包探工阿三拘入捕房葉稱衣服均巳質與法租界共質得洋銀十餘元捕頭令　候解請公堂訊辦 
[金陵官報]  
　　九月初十日署　　胡委代辦武闈監臨主試李經楚由京引見回○十一日湘軍營務處暫統福壽等營安徽候補道陳善見○十二日翰林晥庶吉士 
胡繼瑗到由湖北來○十三日直　州王茂中奉委仍回神策門稽查兼保甲差同知周澄清銷荷花池釐捐差回通判沈樂賢禀知奉飭十六年分冬防漕　運案内蒙保賞加四　頂戴儀徵縣朱江謝飭回任藩轅牌示清河縣縣丞劉九韶期滿遺缺查有府經潘泰寛又通州訓導　鶴年呈請離任歸敎諭升階候選遺缺查有試思訓導吳同慶又海門廳訓導陸景與丁憂遺缺查有試用訓導邱家駒均堪以署理 
[蘇省官報]  
　　九月初十日何希曹辭赴江西府屬抽查保甲差范樹恆到善後局丁程局並謝仍留發審局差指分江蘇試用巡檢朱　綬浙江人到省從九孫　　禀銷分常差遣回○十一日府經王華齡交卸署崇叩縣縣丞事回又　鎔炳銷洞庭絲捐差藩轅牌示照得署鎮　縣知縣劉樹仁一年期滿自應調省遺缺查有　　縣王念祖堪以調署遞遺金匱縣缺查有代理吳江縣吳其芳堪以調署正任吳江縣李汾應令卽回本任○十二日縣丞王希禹辭赴臬　　統　行　文案九月廿三江寗府李廷　廿五淮安府張　廿八候補道汪福安均壽辰○十三日署崑山縣陳鳳儀赴任五品頂戴指分江蘇試用布理問陳祖惠浙江人禀到指分江蘇試用從九朱鍾球禀到布庫孫彭齡廪知丁母憂○十四日　襲雲騎尉分發江蘇卽用知縣鮑德麟浙江人禀到 
[邗江官報]  
　　九月初十日鄭分轉琦委辦泰屬總巡差張鹺尹秉心起復回淮○十一日金分轉耀忠辭回淮北差次○十二日高郵州錢剌史禀辭回署袁鹺尹世敦　解北　起程 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年九月初五日京報全錄]  
　　宫門抄○諭旨二道録前○御史安奏叅劾道員蕭允文各欵片○豫撫裕奏委員接署藩篆片○　撫　奏銷各屬　收秋米支放弁兵口糧片○又奏銷重修昆明河堤岸並挑挖昆陽海口各子河沙塘等工程動支庫銀緣由摺○又奏銷和收各官廉　减平銀兩緣由片○浙撫廖奏請戕虧短交代之知縣革職勒追片○九月初五日刑部都察院大理寺正黄旗值日無引見○薛允升等塲内專摺請安○奏天府府尹福裕到京請安○廣東學政惲彦彬請訓○安徽學政李端遇請訓○試用道府陳允頤等謝恩○花尚阿請假十日○刑部奏派覆核朝審之大臣派出麟中堂熙敬敬信靈塔布張蔭桓錢應溥陳學棻○召見軍機福裕陳允頤惲彦彬李端遇○御史安維峻片再安徽吏道之貪濁風氣之敗壞人皆歸咎於沈秉成實則該撫之爲人不過素性圓融情面太重其所以貪穢彰聞人言藉藉者皆道員蕭允文輩承奉意旨狐假虎威有以釀成之也蕭允文本一浙江候補小官有人託其代捐道員該道吞没巨欵自捐道員分發湖南前撫臣卞寳第稔其素行狂躁貪鄙特行奏叅革職迨沈秉成署兩江督篆蕭允文因其同鄉某編修夤緣奏保開復發往安徽補用皖省道員差使清苦惟支應局賑捐局較肥支應局者公私雜糅半爲巡撫之帳房撫署日用咸取給焉蕭允文兼管支應賑捐兩局先以三品銜郎中實收兩張賄贈沈秉成之子沈炳琳等沈炳琳上年中式舉人分送硃卷索道府州縣贐儀每處自二百金至五百金不等皆蕭允文與中軍叅將米占鰲主持其事沈秉成内寵本多凡姬妾日用婢媪資裝皆向支應局濫取當裕祿撫皖之時支應局存欵計三十餘萬又存洋藥稅十餘萬迨阿克達春松堮歴典是局濫支濫應巳耗大半蕭允文從而效尤恣意侵蝕現虧至十餘萬藩司德壽秉性公正深悉蕭允文之專擅而又畏其利口故每遇支發各欵但畫黑稿不敢過問安徽養官輪兩艘歲費二三萬金煤一墩實價銀二兩六七錢蕭允文豫購三四年之煤每墩支銀七兩五六錢折造吉安輪船開銷工料亦多浮冒該道本一窮員小吏並未得過實缺邇來服用起居倍極華侈聞其家每年租入多至七八千石皆官皖省所得此該道侵貪之實據也該道與米占鰲因緣爲奸凡不肖州縣營求差缺必以此二人爲門徑鳳頴道雙福之病請開缺也該道要求沈秉成附片密保希圖得缺旣不能得鳳頴則又鑽營慶典點景差使於數月之前卽巳來京謀幹瀕行向藩司德壽索銀一萬爲都中費用德壽靳之僅予五千該道至上海挾妓冶遊費去大半試用道許景壽者亦蕭允文之爪牙也雙福告病蕭允文爲許景壽求署缺沈秉成受其挾制不敢不應迨許景壽到鳳頴道署任卽綑弔經承勒索到任陋規六千兩聞者齒冷蕭允文因安徽補缺無期擬改指江蘇至江寍謁見總督劉坤一訐發沈秉成隂私數事求媚於該督該督因其忘恩負義斥爲梟獍此尤小人反覆無常隂賊險狠之故智也總之沈秉成人本庸闇性又好諛道員蕭允文輩始而逢迎繼且挾制沈秉成聲名之敗以此安徽大局之壞亦以此今沈秉成巳奉本旨開缺米占鰲業經劉坤一奏叅革職而蕭允文等功名仍無恙若不從嚴懲辦何以澄吏治而儆官邪應否飭下兩江總督劉坤一新任安徽巡撫李秉衡查辦之處伏候聖裁附片劾叅伏乞聖鑒施行謹奏奉旨巳錄○○裕寛片再奴才欽遵懿旨入都隨同祝嘏藩司劉樹堂奉旨護理巡撫所遺藩司印務應卽委員接署查臬司長祿前署藩篆甫經回任現有承審要案未便更易惟有卸署臬司開歸陳許道桂霖前經奴才奏明飭回本任適因感冒請假調理現巳銷假尚未接印該道才長心細辦事精詳堪以委署藩司印務除檄飭遵照外其開歸陳許道一缺前以候補道白文清署理在案該道候防勤慎現届秋汛應請毋庸更署以資熟手爲此附片具陳伏乞聖鑒謹奏奉硃批吏部知道欽此○○譚鈞培片再據糧儲道英奎會同布政使史念祖詳稱滇省各屬徵收秋米支放各標營弁兵及喇嘛和尚等口糧列應分别管收除存按年奏銷兹查光緒七年分舊管無項新收項下各屬徵獲本色秋米六萬二千一十七石五斗九升三合八勺六抄四撮又採買米一萬七百五十二石六斗九升三勺七抄開除項下支放二十九標鎮協營弁兵曁喇嘛勒休外委口糧共米六萬九千四百五十四石一斗六升内本色米五萬八千七百一石四斗六升六勺七抄實在存倉米三千三百一十六石一斗三升三合二勺三抄四撮應入光緒八年奏銷舊管項下造報惟各標鎮協營歲需兵米向係每年會計各屬應徵秋糧合以舊存備供三年兵食餘米始折銀解道添供兵多米少州縣請領採買兵燹後各屬倉儲蹂躪殆徧顆粒無存田地多有荒蕪秋米未能復額各省協餉又未解足以致庫欵支絀無項籌備光緒六年以前歴係僅就一年秋米挹彼注兹權宜會計收除兩抵清欵是以七年並無舊管倉儲所有各營兵糧自正月初一日起均由极營之各道府州縣先行籌墊發給至開徵及領獲價脚採買歸還現辦銷册因與承平稍異請俟錢糧復額冉遵向例會計儲備等情造具管收除存清册會詳請奏前來臣覆核無異除册專差咨送部科核銷外所有報銷光緒七年分各屬徵收秋米支放弁兵及喇嘛和尚等口糧緣由謹會同雲貴督臣王文韶附片具奏伏乞聖鑒敕部核覆施行謹奏奉硃批户部議奏欽此○○譚鈞培片再據糧儲道英奎會同布政使史念祖詳稱　省光緒七年分重修昆明六河石圭堤岸並挑挖昆陽海口各子河沙塘等工程共動支糧儲道庫米折銀三千八百三十三兩一錢三分四厘二絲入於現年米折項下開造委係實支實用並無浮冒惟查雲南府屬昆明縣昆陽州各河歲修工程向應由雲南府水利同知及昆陽州核實估計工料詳道會司例於鹽庫公廉項下提銀一千六百兩給領興修工竣造具册結圖說送道詳請咨銷軍興後各河停修二十餘年隄潰沙壅直無完善之區一旦重修工程浩大且地方甫就肅清工料異常昻貴是以經費較尋常歲修爲多又因鹽庫公廉無欵暫由糧庫米折項下動支所有光緒七年至十一年每年多支銀兩業於光緒十二年奏奉部議核准免其追繳在案又從前河工支銷係由該廳州造報軍興案卷燬失成法蕩然每年用過工料僅據各該員開單報道兹由道查案補造無從飭取圖結合併聲明等情詳請具奏前來臣覆核無異除將清册專差送部科外謹會同雲貴督臣王文韶附片具陳伏乞聖鑒勅部核覆施行謹奏奉旨户部議奏欽此○○譚鈞培片再查前准户部咨各省支放文武廉俸以藩及雜支各欵擬照京内減平支發滇省所收减平銀兩准其留抵滇餉仍令按季造報等因轉行在案兹據布政使史念祖詳稱查湞省糧鹽三庫光緒七年分各案奏銷核定共實支正雜各欵銀三十四萬四千六百六十九兩九錢二厘六毫應扣减平銀二萬六百八十兩一錢九分四厘業巳如數扣獲存儲司庫遵照部咨留作光緒八年添放兵餉之用另於該年奏銷案内造報理合將扣獲實數分晰造具清册詳請具奏前來臣覆覈無異除册專差咨送部科外所有報銷光緒七年分扣收各官廉俸減平銀兩緣由謹會同雲貴總督臣王文韶附片具陳伏乞聖鑒敕部核覆施行謹奏奉硃批户部議奏欽此○○廖壽豐片再查各州縣交代一經算清所有應解各欵卽應掃數解清不容延宕兹據布政使趙舒　會同護理督糧道郭式昌詳稱查有巳故前署餘杭縣知縣蔡秉澄交代會算定案短欠光緒十九年地丁正耗餉餘銀六千九百八十五兩四錢八厘漕項正耗銀一千五十兩行月米價銀五百七十兩二錢六分四厘零户米折銀九十四兩八分共銀八千六百九十九兩七錢五分二厘節經由司催追並飭該管知府查提家屬勒限追繳兹據杭州府知府陳璚禀復查明該故員蔡秉澄在任時所有帳目向係胞弟生員蔡秉澧經理現在蔡秉澄家屬並蔡秉澧均巳潛回原籍無從追繳請卽叅追並委員馳往提解等情又准杭嘉湖道揭叅到司查該故員蔡秉澄虧欠交代各欵爲數甚鉅該家屬任催罔應擅自回籍實屬膽玩亟應嚴叅追辦以儆效尤查蔡秉澄係廣東　州府歸善縣人現經由司飭委候補知縣關鍾衡赴粤查提家屬並詳請奏叅前來臣復核無異相應請旨將巳故前署餘杭縣知縣蔡秉澄卽行革職並請敕下廣東巡撫轉飭原籍歸善縣嚴提該家屬生員蔡秉澧等到案交委押解來浙以　勒追除分咨外理合會同閩浙總督臣譚鍾麟漕運總督臣松椿附片具奏伏乞聖鑒勅部查照施行謹奏奉硃批另有旨欽此 
 
 

Page 14

 
 
[光緒二十年九月初六日京報全錄]  
　　宫門抄○諭旨二道錄前○蘇撫奎奏查明十九年奏銷巳未完分數摺○陜撫鹿奏撥給恩賞銀兩片○蘇撫奎奏辦解縀綢等項摺○又奏辦解繡緙等項摺○又奏辦解慶典賞項及鋪墊等項片○又奏辦解恩賞各項綢縀片○川督劉奏報護理成都將軍印務日期摺○東撫福奏報交卸日期摺豫學政邵奏請更正教官職銜片江督劉奏報兼署將軍篆務日期摺○九月初六日工部鴻臚寺正白旗值日無引見○瀾公假滿請安○麟公守護東陵謝恩○湖南學政江標請訓○蘇州織造榮科請訓○恩銘鄒馨蘭預備召見○大額駙請假五日○侍衛處奏派盧溝橋演放砲位派出熙貝勒那公志公載津德隆德壽毓麟文啓○召見軍機江標榮科恩銘鄒馨蘭○○頭品頂戴江蘇巡撫奴才奎俊跪奏爲江蘇省光緒十九年分奏銷案内查明各年巳未完舊賦錢糧比較上三年完欠分數恭摺開單仰祈聖鑒事竊照江蘇省舊賦錢糧比較上三年完欠分數業經遵照部文從光緒十年分奏銷起查明各年舊賦錢糧巳未完數目按届具奏並自十二年起查照部行開列比較巳未完分數清單奏報至光緒十八年分止各在案兹届查辦十九年分奏銷查江寍蘇州兩藩司所屬除光緒六年分起至十三年分止災熟舊欠未完銀兩業巳欽奉恩旨查辦豁免另行造册核辦　其十四十五十六十七十八等年舊賦未完地丁銀内江寍藩司屬解銀一千四百四十兩零蘇州等屬因秋歉遞緩尚未届限無可帶徵並無應完銀兩均應歸入下届舊賦造報兹據江寍布政使瑞璋蘇州布政使鄧華熙開列各年巳完未完比較銀數遵照部行開單詳請具奏前來奴才覆覈無異相應開繕比較完欠分數清單恭呈御覽除鈔錄奏單咨部查核外謹會同兩江總督臣劉坤一恭摺具奏伏乞皇上聖鑒敕部查核施行謹奏奉硃批户部知道單併發欽此○鹿傳霖片再查本年恭逢慈禧端佑康頤昭豫莊誠壽恭欽獻崇熙皇太后萬壽上年接准户部咨行欽奉懿旨賞給陜省銀二萬兩飭令覈實散放普濟窮黎前項銀兩在於本年認解京餉項下截留應用等因當經飭司在於本年頭批京餉項下照照截留兹據藩司張岳年詳稱所有恩賞銀二萬兩業巳分給各屬飭令覈實散放以濟窮黎均各感戴皇仁歡呼歌頌等情前來臣覆覈無異除咨部查照外謹附片具陳伏乞聖鑒謹奏奉硃批知道了欽此○○頭品頂戴江蘇巡撫兼管江南織造奴才奎俊跪奏爲織造衙門奉傳大小卷縀綢等項織辦齊全委派員役解京呈交恭摺仰祈聖鑒事竊奴才於本年二月初二日接准内務府文開敬事　奉旨傳辦大小卷縀綢羅縐等項共二千三百二十五匹件恭錄諭旨並原傳清單行令赶辦解交等因當經奴才按照織務章程估計料工銀數咨由户部核覆並准兩江督臣劉坤一分飭司道關局籌撥銀欵陸續呈解前來奴才以奉傳活計攸關慶典要需謹查照單開樣式欵目慎選工匠加緊儧辦兹巳一律告成奴才覆加點騐裝箱封固委派織造衙門筆帖式瑞廕帶同承差管解起程航海運京前赴敬事房呈交除將動用料工銀數另案造册報銷外謹恭摺具奏伏乞皇上聖鑒謹奏奉硃批該衙門知道片併發欽此○○頭品頂戴江蘇巡撫兼管江南織造奴才奎俊跪奏爲織造衙門奉傳繡緙𧝬衣襯衣馬褂緊身衣面並鋪墊等項一律織辦齊全解京呈交恭摺具陳仰祈聖鑒事竊奴才查兼管卷内光緒十九年八月初五日接准内務府來又奉旨傳辦繡緙𧝬衣襯衣馬褂緊身衣面共四十五件又奉旨傳辦瀛秀園等處應用鋪墊簾帳等項恭錄諭旨並原傳花樣件數清單行令欽遵辦解等因當經本任江南織造文煦按照成案估計料工價值呈由户部核覆並咨明兩江督臣劉坤一分撥銀欵奴才兼管後據司道關局將撥欵先後呈解前來一面查照單開欵目督催工匠加緊儧辦兹巳一律齊全敬謹裝箱封固選派承差領解起程航海北上運京呈交除將動用料工銀數彚案奏銷外謹恭摺具奏伏乞皇上聖鑒謹奏奉硃批該衙門知道片併發欽此○○奎俊片再查兼管卷内上年十月間接准内務府來文欽奉諭旨傳辦頤和園仁壽殿德和園頤樂殿恭備慶典應用鋪墊簾帳等項又奉文奏派慶典賞項應用蟒袍料等欵内計派江南繡辦大紅旂蟒袍料五十件花手巾一百塊包頭一百塊均經本任江南織造文煦援照成案估計價值呈由户部核覆並咨明兩江督臣分撥銀欵奴才兼管後據司道關局將撥欵呈解前來隨時發購料物飭令工匠加緊儹辦兹巳一律齊全除一併運京交納並將動用銀數彚案奏銷外理合附片陳明伏乞聖鑒謹奏奉硃批覽欽此○○奎俊片再查兼管卷内上年十月間接准内務府文開恭備慶典恩賞八旗壽婦及直隷壽婦等縀匹奏派江南織辦上用蟒縀四十匹大卷八絲縀三百匹小卷八絲縀二百件大卷五絲縀二百匹小卷五絲縀二百六十件又十一月間奉文派立上用大卷花縀二百匹小卷花縀一百件大卷江綢一百匹小卷江綢二百件均經本任江南織造文煦援案估計料工數目呈由户部核覆又本年二月間准内務府來文傳辦樂部承應殿陛筵宴大典曁恩賞加賞各省壽民壽婦需用綢縀等項計上用縀五十匹素縀五十匹小卷江綢二百件串綢一百匹素紡絲二百匹經奴才估價報部迭准兩江督臣撥解銀欵按照原傳單開各項活計督飭赶辦現巳織辦齊全除一併附解運京分别交納並將動用銀數彚案奏銷外理合附片陳明伏乞聖鑒謹奏奉硃批覽欽此○○革職留任太子少保兼護成都將軍四川總督臣劉秉璋跪奏爲微臣暫行護理成都將軍印務恭摺叩謝天恩仰祈聖鑒事光緒二十年月初八日接准成都將軍恭籌咨開本將軍欽奉諭旨派令赴京隨同祝嘏因限期迫促於五月十四日奏請成都將軍印信可否暫委恊領塔斯杭阿代拆代行一摺七月初八日摺如奉到硃批著劉秉璋暫行護理欽此欽遵咨行到臣旋於十一日准恭壽飭委印房協領塔斯杭阿中軍副將劉全勝將欽頒乾字第五百六十七號成都將軍印信一顆並敕書等件齎送前來臣當卽恭設香案望闕叩頭謝恩祇領護理伏查臣衰庸之質忝任疆圻時切戰兢深虞隕越兼攝車篆任重難勝所幸旗營事務均有定章臣惟有責成該恊領佐領等各盡厥職恪遵舊章妥慎辦理期無貽誤至洋務等案向係由臣衙門主辦今旣兼護凡有咨行事件不復會銜以歸簡易除照例恭疏題報外所有微臣暫行護理成都將軍印務日期理合恭摺叩謝天恩伏乞皇上聖鑒謹奏奉硃批知道了欽此○○尚書銜調補安徽巡撫奴才福潤跪奏爲恭報奴才交卸撫篆日期仰祈聖鑒事竊奴才蒙恩調補安徽巡撫當卽具摺叩謝天恩並陳請陛見欽奉硃批著卽赴任毋庸來見欽此跪聆之下祇切遵承兹新任撫臣李秉衡於光緒二十年八月十二日行抵濟南奴才於八月十三日將山東巡撫關防臨清關監督關防鹽政印信各一顆曁王命旗牌文卷等件飭委濟南府知府魯琪光中軍叅將劉雲會齎交李秉衡接收任事奴才卽於是日交卸一切經手事件業巳料理清楚逐一移交當卽遵旨束裝起程馳赴安徽新任除循例恭疏題報外所有奴才交卸山東撫篆日期理合恭摺具奏伏乞皇上聖鑒再此摺仍用山東巡撫關防拜發合併陳明謹奏奉硃批知道了欽此○○邵松年片再臣前次考核教官摺内洛陽縣教諭何家琪誤書作洛陽縣訓導並請飭部更正理合附片陳明伏乞聖鑒謹奏奉硃批史部知道欽此○○頭品頂戴兼署江寍將軍兩江總督臣劉坤一跪奏爲恭報微臣兼署將軍篆務日期叩謝天恩仰祈聖鑒事竊江寍將軍豐紳遵旨入都祝嘏臣欽奉簡命兼署江寍將軍兹於八月初四日准江寍將軍豐紳派委印務恊領文瀛將印信文卷庫錀等件齎送前來臣當卽恭設香案望闕叩頭謝恩祗領任事伏念臣忝領封圻渥蒙殊遇溯自備員三載莫展一籌夙夜兢　深虞覆餗兹乃仰承温詔兼攝軍符際萬壽之昌期拜九重之寵眷堯門介祉莫隨鷺序以山呼虞陛頒恩益詠鵜濡而氷惕龍韜未裕鰲戴難勝查江寍爲繁要之區將軍有統兵之責舉凡整飭營伍綏輯地方在在均關緊要惟有倍加奮勉　　愚誠隨時隨事與江寍京口兩副都統和衷商辦不敢以暫時攝篆稍涉因循以冀仰答高厚鴻慈於萬一所有微臣兼署將軍篆務日期並感激下忱謹繕摺具奏叩謝天恩伏乞皇上聖鑒謹奏奉硃批知道了欽此 
 
