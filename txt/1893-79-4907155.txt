# 1893 - 79 - 4907155

 

Page 1

 
 
[新印咸豐朝續東華錄告成] [  圖書集成局啓]  
　　九朝東華錄恭紀歴聖成憲原原本本洽見殫聞本局曾取而印之早已寰海風行爭先快覩矣茲又有咸豐朝續錄備紀征討赭寇及與泰西諸國通商互巿事宜尤爲賅括詳明足資稽考亟用鉛板排就印以雪白連四紙校讎裝釘罔不精良刻已告成分爲一十六册外加紅木夾板每部碼洋兩元五角欲悉我朝掌故者請臨申報館帳房及各處申昌書室購取可也 
[新印通商約章纂要告成[  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅清疎有條不紊誠講求洋務不可不讀之書也茲巳由本局印成分裝四册每部碼洋八角諸君子有以先覩爲快者請移玉椇盤街平和里董熙記及各書坊購取可也 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰區去年正月初五日爲七旬嶽降之辰南皮張香濤制軍撰文祝嘏閎深富麗包括靡道洋數千言爲世間有數文字本齋今將原文照印成書字畫工　印以潔白聯史紙外用粉紅箋封面裝潢精雅每本價洋一角二分卽日由本分局申昌及各書坊發售此　 
[論品類不齊]  
　　號天下之民曰萬萬其數乎則何止乎萬萬殆其品乎天子曰兆民諸侯曰庶民則又由萬而進焉廣焉者也夫民類雖曰萬有不齊而要不外乎士農工商四者而已無士則無以爲四民之望無農則無以足四民之食無工則無以應四民之用無商則無以通四民之財四者固缺其一而有所不可則論人之品類豈有外乎四者哉然而四者其總綱也萬者其細目也言乎總綱則天下之民不外乎四而論其細目則天下之民且不止於萬古者士之子恒爲士農之子恒爲農士食舊德農服先疇百工技藝皆世其業則其爲類也猶少至於今日則人無世守之業德成而上藝成而下猶各安其分者也甚而至於德成而名不立則上焉者反居乎下矣藝成而運大通則下焉者反在上矣有德成而名不立者卽有無德而妄求名者有藝成而運大通者卽有無藝而妄求通者且有德不成而逃之藝藝又不成而逃之德者夫德之與藝其相去遠矣而乃逃墨歸楊逃楊歸儒爲楚項王之讀書不成棄而學劍又不屑卒業乃成霸業天下之事固有不可料者天下之人更有不可測者然而品類之紛雜則因此而益甚矣昨日武林友人郵示謂杭垣近年以來扇作一業有江河日下之勢蓋杭地雅尙摺扇紈扇則推蘇州而摺扇則推杭州黑紙棕骨所謂油單扇者其價自每柄數金以至錢數十文而止其中高低大有不同而皆出自杭城其著名扇店如芳風館者一城之中多至數十百家　略易字樣者有一字不易者其初創之家有梧桐樹爲記而各家之冒名者亦莫不有梧桐樹雖樹之大小新舊各有不同而要皆可以混充雖有細心者要亦無從辨其眞僞也而各家所出售之扇子大都皆由扇作而成以故杭州扇作爲該處生業之大宗師教其徒父傳其子削竹批棕糊漆描金各項分司不相紊亂而扇作帮中之人亦獨樹一幟與錫箔作紅紙作與夫染坊司務等類齊驅並駕此其中大都雕蟲小技卽稍有自拔於儕伍中者亦類多頂趾無雅骨是亦藝之一類而凡類中之類更有分殊者也乃迄今生涯寥落坊作所出銷售維艱勢必舍而之他别謀生計聞有甲乙兩人皆此業申人甲則向工彩畫在黑漆扇面上點綴人物山水花鳥之屬蓋向時油單扇有喜用畫水滸一百零八將以及西湖天竺等圖者今則顧問無人而甲遂輟業以嬉彼自以爲筆墨生涯原近乎文人雅事因擇地開館授徒居然絳帳高懸皋比坐擁設有問先生向操何業者則可正容以對曰阿婆三五少年時也曾東塗西抺來乙則向以削磨棕竹扇骨爲事前此棕扇盛行扇骨極爲講究棕竹必取其老而潤澤琢磨必取其光滑細膩至今有舊時之棕竹扇骨出售者人且視同古玩每柄可得價十數元而近今之用摺扇者多取象牙玳瑁無復講求棕竹以故乙亦無所事事竟在城守營充當營勇意者乙以爲磋磨切琢運用素靈破竹之勢久已熟於胸中揮刃陷堅乃此中斵輪老手小者如此大者可知是亦充類至義之盡也夫以扇作中人其有事之時亦類多横行無忌一朝失業遊手好閒無所不爲今兹甲乙二人一就文一就武文則爲樂育人才計武則爲敵愾同仇計猶其出自幽谷遷於喬木者也吾因此而歎當今之人其品類之不齊蓋莫甚於文武兩途文者不必其盡以訓蒙爲業也有稍識之無者卽自以爲博覽羣書有稍知平仄者卽自以爲步趨風雅而考其出身則不皆士也有出於農者有出於工者有出於商者蓋未必悉如彩畫匠之開學堂而其人其類則亦無殊乎沆瀣也至於武營之中則品類尤雜其中有商有工有農而亦有士九流三教無乎不全五湖四海包諸所有但得東鑽西謀厠名營中食一名糧月得若干逢操一到其餘皆可以另就他業陸營如此水師亦然現今正在整頓海軍講求水師之際聞各兵輪之兵弁有問以船事而不知詢以砲位而莫對者而其中頂冐名糧栘東補西之弊不一而足又安知此中無削竹雕棕之扇作中人與乎其間然而上之人不逞察及於此也下之人則又深幸若此也而文武兩途其品類尙能齊也乎哉 
[龍池柳色]  
　　神機營撥派官兵前往新疆充當教習已將首途日期登諸前報兹悉原奏並請由神機營存儲槍礮厰撥給克虜伯後膛行礮六尊凱德開士洋槍一千桿全副架車藥箱並隨帶子藥數萬斤一併交由統帶德帮操等管解前往近日巳將槍礮如數撥出用蔴　固以免沿途擦碰○漢京官春季俸銀向例於二月中旬支放所有本年漢京官春季俸銀經承辦之户部陜西司於開印日通行京師大小各衙門内開光緒十九年春季應行支俸漢京官共若干名内應支全俸者若干應支半俸者若干詳細查明有無應扣應罰等情造具清册兩分一投送户部一文職投送吏部武職投送兵部均限十日内造齊分送以憑覈支幸勿延宕○大金吾福敬崇三堂憲定於正月二十三日辰刻在地安門外帽兒胡同步軍統領公署内揀選八旗步車營協尉副尉委協尉步軍校委步軍校等缺拔補虚銜步軍校六品領催七品領催並挑補技勇兵缺曁京巡捕五營拔補千總把總經制額外外委等缺先期分傳步緑兩營應揀應挑弁兵等務於是日辰刻以前進署伺候揀拔各缺○中正殿管理喇嘛印務處爲知照事照得光緒十九年正月二十九日雍和宫喇嘛衆等誦洞里經演跳布札克例應由貴處奏派散秩大臣一員是日前旆拈香聽經並應派侍衞二十員前往預備供茶等禮相應知照貴侍衞處查照歴屆成案分别奏派辦理○前鋒護軍十營自嚴定杜絶頂替槍手挑缺新章後如咨取到印檔人數不敷挑補隨時咨由本旗滿蒙固山將練兵申之養育兵閑散開具佐領年貎花名印 
 
 
] 

Page 2

 
 
册保送各營備挑前鋒護軍等缺該營卽照册送人等按期演箭以便出缺入挑兹經右翼前鋒統領行文正黄正紅廂紅廂監滿蒙各固山各將應行保送備挑前鋒缺之養育兵閑散人等造具年貎花名印册務於十日内咨送本翼以憑傳期演箭備挑兵缺○户部内倉監督於正月十六日己刻赴倉開放年班來京之内外蒙古各盟旗王公等日食粟米曁各王公等隨侍護衞官員日支口糧諸蒙古王公皆遣護衞至倉投交理藩院所給印票祗領米石計放粟倉二米八百三十餘石有用駝馬分載者亦有用車裝運及令蒙兵分扛者一經領出卽以之易銀或兌换他物自食者蓋鮮○新授陜西漢中鎭總兵湯大總戎彦和遵旨入都陛見於正月十四日進京寄寓正陽門外西河沿高陞客棧敬繕請安摺一扣於十七日子刻差弁賫進呈交奏事官並將緑頭銜牌一併遞入湯總戎卽於寅刻進内在景運門外茶房竢旨少頃由軍機處發出傳單令湯彦和第一起入見上御乾清宫垂詢曾否抵陜及歴任何處總戎據　敷陳奏畢退出乘馬回寓午後赴諸要津處禀安○吏部爲曉諭事據府經歴錢蔭楠呈稱四川梁山縣監生遵海防例捐府經歴新班先選用來京教讀聞知光緒十八年十二月分輪選到班簽掣永平府府經歴遵例在部就近過堂騐看領憑等情取具同鄉京官印結呈明到部查該員所取呈請過堂印結並無查結官戳記應令該員另取蓋有查結官戳記妥實印結務於二十七日以前方准列入騐看相應批示○兵部爲知照事武選司案呈現出山東武定營游擊一缺按限應歸正月分由部推選查照奏定變通各章應補選漢三等侍衞人員查有徐三畏年四十六歲河南唐縣人由丁丑科武進士漢三等侍衞行走四年期滿引見奉旨以游擊用欽此應將該員擬選是缺相應知照貴領侍衞内大臣處傳知該員於二十五日黎明赴天安門外本部朝房聽候擊簽○吏部爲曉諭事查定例嗣後外文到部之日查係缺關銓選者先核其出咨日期一體依照减半計算其有計算限期應於二十日以前到部如遲至過堂以後始行到部者補行議官將本月應選之員擬選等語今浙江臨安縣知縣楊宗瀛丁憂一缺經本部片查通政使司浙江巡撫究係應該扣何日到司刻卽聲覆兹准聲覆限十八年十二月二十日到司本使司於二十一日接到等因於正月二十三日片覆到部核計應歸十八年十二月分開缺尙在正月二十四日過堂以前照例勒歸十八年十二月分以近省卽用知縣吳慶祥擬選相應出示傳令該員於二十五日黎明赴天安門外補行過堂聽候掣簽如不到立卽指名題叅毋違特示 
[臬匪披猖]  
　　前報紀吳江縣護勇劉錦頂奉本官令往盛澤鎭催糧駛至該鎭水栅驀被梟匪鎗斃吳江縣尊聞信卽帶砲船前往勘騐爲梟匪所圍旋經省憲飛飭緝捕營水師砲船數艘星夜駛往始救出重圍縣尊回署後立卽晉省將細情面禀撫憲奎大中丞赫然震怒立飭撫標營帮帶官何君率領雄師恊同水師營哨官二員帶領砲艇前往緝拿兹聞梟匪於解圍後自知罪惡彌天業已東逃西竄迨官軍往捕已無蹤影矣邇日傳聞浙江烏鎭地方有鹽梟横行正月二十日浙省官軍馳往彈壓匪黨竟敢恃衆抗拒鎗砲齊施如臨大敵當塲拒斃哨官二人兵勇四名匪黨授首者九名頭目二名亦在其内奎中丞於前日特傳何君等面諭以該處鹽梟難保非盛澤滋事之黨伺隙竄往者爾等宜速去協同掩捕務將著名匪首獲案以便從嚴根究何君等奉諭卽帶砲船數艘高挂風帆向浙江進發想聲威赫赫富不難指日奏功已 
[濬河續聞]  
　　金陵河道淤塞去歲經駐紥之老湘營奉檄挑濬由水西門至文德橋一律開深五尺前報已紀之矣今春上憲復調督標營勇再由内橋動工直達城北蓮花橋欲引元武湖水曲注青溪俾民間易於吸飲不至有穢濁之虞其有益於閭閻誠非淺鮮邇來營主已禀報開工日期從此畚挶雲屯想不難於竣事也 
[人才濟濟]  
　　金陵鍾山尊經兩書院向例於二月初二日由督憲開課先期赴府報名造册備卷屆期扃門考試去冬肄業諸生禀請峴帥嚴杜弊端已蒙批允故此次甄别先由李太尊臚列條欵出示曉諭不准交卷過遲不准携卷出塲及閱卷官不得收條濫取一時横經校藝者流聞此消息爲之一鼓作氣月杪截數兩院與考者三千有奇號舍必不能容江東人才可謂獨步一時矣 
[貞婦投河]  
　　金陵七家灣王姓婦年巳二十八歲結褵十載伉儷甚敦去冬藁砧貿易他鄉沾染寒疾抵家半月遽爾西歸僅遺弱女三齡又不幸相繼而殁婦孑然獨處茹苦含辛誓守柏舟意謂南山可移此志必不可奪也夫兄某甲素行無賴見弟婦楚楚丰姿久欲居爲奇貿復經牀頭人絮叨不休謂如許年輕人豈願終甘岑寂不於此時得一注大財待彼意中有人效紅拂之私奔悔已晚矣甲頗以爲然遂與某西客定議得朱提三百願出據爲小星母家一弟略略染指遂爲之首肯約社日前婦乘輿哭墓乘便舁之去鄰嫗頗有所聞向婦暗通消息婦大駭恐二聲張彼設計者惱羞成怒不暗取而明奪矣自念留此一身必遭强暴甘爲玉碎毋爲瓦全計較已定遂於上月二十八日早起哭奠其夫引吮哀啼聲震户外哭畢含涙奔出逕投河干奮身一躍其時池水甚涸苦不得沉被停泊此處之柴船援之登岸觀者如堵詢其顚末無不嘖嘖嘆其節烈而痛詈某甲之爲人不如狗彘也某善士知其相處必不能安商懇清節堂暫爲收養俟禀明上憲批准入堂然後登册發給口糧庶曰璧之珍可以無玷婦生長蓬門乃能貞烈若是誠可謂鐵中錚錚庸中佼佼矣錄之以備輶軒之采 
[寍波府試鄞縣首塲案]  
　　寗波府胡太守考試鄞縣文童首塲於正月二十九日晚間出案共取九百六名示期初六日初覆兹將前列諸君姓名錄後宋英魯林源岩洪錫圭梁巨川李邦黼周宗濂林植三劉廷煒潘惟埏邵宗伊張章瀚趙士才宋吳熊吳祥麟華瑞桐吳一麟陸熊飛陳振銘王雨薌虞雲瑞石士焌水業成張傳鋐錢崇照鄭曰賡周冕新江宙永洪之頴江仁綸馮炳煒張鼎元江夢祥陳賢臣張際揆江仲甫周之驥陳文江秦偉堂朱惟塏范誠籥全祥鳳傅遠袁肇雋黄寳琮朱之照唐玉書陳寳瑛李翊燕王槐鄭星焕 
[牛逸傷人]  
　　寍波訪事人云某日有一水牛不知從何處脫靷飛跑將近老江橋其怒益不可遏行人之被潼而踣者紛紛如雨或傷手足或損頭顱宛轉呼號血流漂杵小本營生之輩設攤橋上以博蠅頭蹂躪之餘傷壞更不可以數計旣而竄至大教塲營門口營勇以洋槍擊之彈中其身負痛從壳場頭躍入水際游泳而過爬上對面河干衆人槍棒齊施牛始倒斃旋著地保查詢何人所豢一連數日無有人敢來嚴回衆人乃食其肉而寢其皮頃刻瓜分而散 
[浙省官報]  
　　正月二十三日寗台道吳來省禀到候選教諭鈕家樞由湖州來省禀到二十四日准補餘姚中村巡檢蔣廷模禀銷台州輿圖照料差回省稟到丁憂縉雲典史毛漸鴻交卸回省禀到候補布理問盛文頤由京來省禀到陸繼賢西墊局專下來省禀謝飭知留辦一年記大功一次二十五日候補縣邵同珩嘉屬勸辦賑捐禀見學院文巡捕殷禀知學臺於二十七日午刻由上馬頭登舟赴衢嚴考試准補大錢巡檢于檢禀知藩司飭知奉部核准叩謝姚桐森卸黄壇縣丞回省禀到二十六日台州同知張毓麟來省禀到禀見禀謝大計保薦 
[芝罘脞錄]  
　　勾欄中人每爲狎客所招他處多乘肩輿烟臺則令龜奴負之於背蹀𨇾街頭儼如戲劇中之僧尼會甚不雅觀屢經官府出示禁止若輩置若罔聞上月二十日有某姓姊妹花二人仍蹈前轍適與巡司葉二尹相遇直衝鹵簿二尹大怒帶至署中先將龜奴各笞二百板妓則掌頰一百下使吹彈得破的臉兒頓放桃花色誰是護花鈴聞聲對影之餘得毋怨賢長官之太煞風景否○烟街貿年以來貿易淡泊大有江河日下之勢帷客臘大小各鋪尙覺安穩差强人　間有二三家或竟收莊或另行整頓皆係多年老鋪根深蒂固非從前　倒之家扯動巾面者可比○上年私錢充斥今正由會中人公議不准行使一時大小各鋪互相勸勉出入一概挑剔說者謂錢法之盛衰亦猶人材之用舍君子 
 
 

Page 3

 
 
小人相爲消長蓋有運數存乎其間焉○　臺各街道上年重新修整原議照租價多寡由房東與租户攤捐一成惟庶仁堂至儒林街一叚工程浩大由前任道憲盛觀察署福山縣康明府捐廉修理不向各鋪户派捐曾經頒發告示張貼通衢各商民感恩頌德至今口碑載道詎意客臘册八九等日忽有差役人索取此項捐資時値年關逼近有小本經營無力應付者差役手持傳票定欲捉將官裏去因此各鋪無敢違　　　　　若一律派捐則可從容輸繳不致如是急迫令人猝不及防轉使上憲浩蕩之恩付諸流水是誰之過歟○有客自登州來述及該處登榮水師奉文裁减兵額被撤之兵應領冬季月餉復欠發一月各兵日用所需及養贍家屬之費早向各處　欠遲至今正楞腹流離將近兩月欲回故里苦無川資由是三五成羣日遊街巿交頭聚語如窮人之無所歸上月十七八等日環跪府署前懇府尊酌加恩卹未悉如何辦理按裁兵遣勇向來於餉糈之外另發川資以示貼恤若如所言不特不發川資卽餉糈亦被欠一月使無數健兒欲留不能欲　不得徬徨中道呼籲無門甚非所以安集之也維持大局者盍起而圖之○登州有某甲家道小康夫婦二人倡隨相得享盡帷房之樂甲每解帶懸梁戲栣自縊狀以博梨渦一笑其妻亦如見慣司空不以爲異一日甲復一試其技久之寂然不動近前撫視則已弄假成眞矣戲無益誠然○署理福山縣康明府現已交卸新蒞斯任者爲彭明府彼都人士當拭目以覘新政矣○正月間崆峒島濵海之處水面見一大魚脊翅高踰丈許越日始悠然而逝嗣爲風潮湧至岸側眼珠已眇高三丈餘長至十餘丈鱗中甚厚刀斧鑿之不能傷彼赤鯉錦鱗銜浦唼藻當此春波不漲以泳以游尙得天然樂趣若此魚者雖同擊水之鯤轉效涸轍之鮒使販夫豎子刳其腹而剖其肉物果可以龎然自乎哉 
[京江泛棹]  
　　鎭江營焦藎臣守戎入都陛見所遺守備缺上憲以揚州營吕守戎金魁調署已於上月杪接篆連日拜會在城各官僚輿馬往還一時極盛○溥玉岑文宗春間按臨淮徐諸屬於上月二十九日由江陰行過鎭江在城翞武各官均至招商局碼頭迎迓文宗本擬於初一日過江因雨絲風片鎭日不休遂泊瓜洲至初三日始克揚帆向清淮進發○初四日爲丁祭之期與祭諸人先期演習免致臨時貽誤至初三日二更後先在縣學致祭後至府學縣學由王伯芳大令主祭府學由王可莊太守鄭禎臣叅戎主祭恪　將事濟濟蹌蹌圜橋璧水之旁駢肩接踵而觀者蓋以千百計誠雍雍乎盛典也○王伯芳大令舉行縣試愼重分明以僅閱制藝不足以盡所長特於正塲後圓案未發之先另考經古一塲與正塲文卷叅看以定高下計與考者近二百人於初四日在考棚内扃試題目列後已冠張衡作二京賦賦以精思傅會十年乃成爲韻賦得卓犖觀羣書得書字五言八韻未冠牽衣步月踏花陰賦以題爲韻賦得弱冠　柔翰得柔字五言八韻雜體叔孫通曹褒論竹林寺春眺石颿樓春眺五古用蘇東坡金山妙高臺詩韻 
[揀員請補]  
　　江陰縣顧山司巡檢高二尹樹人前因修墓請假所遺員缺經藩憲牌示以候補巡檢吳二尹廷勲請補 
[豸節將臨]  
　　常鎭道黄觀察日前由金陵來滬换坐官舫赴蘇公幹已紀前報昨日亭午時上海縣署探悉觀察將由蘇臺泛棹滬江黄大令卽著辦差丁役赴英租界觀音閣碼伺迓旌麾 
[大令登程]  
　　上海縣黄大令將赴金陵此已列報兹悉大令於昨日飭辦差人等預備一切卽於晚間登輪翌曉起旋逕發烟水蒼茫雙輪飇動絶妙一幅曉行圖畫也 
[歇浦談資]  
　　春風十里草緑如茵兒童羣以放風筝爲樂亦有因而肇事者前日午後滬城小南門内土阜上有羣兒各放風筝翺翔雲表顧而樂之中有甲乙兩孩年均十齡互相爭奪甲力稍大將乙推倒從最高處直滾至地如轆轤之旋轉乙卽昏迷不省人事甲恐遭譴責乘間逃逸越一刻許乙始甦經鄰孩奔告乙之父母將乙舁回未知能免口舌否也○前日有一孩獨行踽踽至南巿郎家橋某茶肆烹茗一甌藉消永晝迨至夕照西沈明燈齊上孩尙盤桓不去茶博士謂曰時已晚矣盍歸爾家孩始　言今年十一歲係浦東北蔡鎭人今日　叔父出游中途分散不諳歸路且在此一宿未識陳蕃之榻能爲徐孺下否語畢不覺潸然涙下茶博士恐來歴不明不敢收留旋有某甲見而憐之帶回家中暫時留養以待覓便送歸○前日清晨有本邑人某甲奔至南碼頭左近欲效雲均故事爲划船户所見援之以手詢其何以至此甲言衣食不繼與其日坐愁城不若魂游水府船户以好言安慰送甲登岸始悵然而去見者莫不憐之 
[解犯起程]  
　　英租界後馬路某宦家丁周貴剌斃同事孟洪貴一案由捕廳陸少尉騐明箕斗押候起解爲前報所已紀昨日午後大令提周順供卽著備文起解又唆使賈阿標刃斃王阿多之兇犯洪寶林亦由大令過堂飭差起解過府 
[屍屬呼寃]  
　　上月十六日寍波人侯芳來在法租界倒臥經巡捕送入捕房知其吞服洋烟轉送仁濟醫院療治無效而斃報請黄愛棠大令於次日往騐果係吞烟旋據馬德方投案聲稱死者係小的之友已備衣棺請給小的收殮大令准如所請飭將屍棺父馬收領馬則轉交法包探其保其詳已紀報章迄今將及二旬並無屍屬認領至前日忽有屍母侯張氏屍舅母張秋氏由杭州來滬訪明芳來實被開花烟館之楊阿陽等毆傷斃命遂於晚間偕張秋氏奔至縣署大堂俟黄愛棠大令拜客回署時攔輿遞禀籲請伸寃並稱小婦人籍隷寍波兒子芳來向在滬上貿易安分守法不料被龜子楊阿揚等兇毆致喪其命寃忿難伸特來叩禀大令得供著退去靜候訊辦一面飭原差朱榮將楊等逮案昨日該差已將楊解至案下聽候訊供辦理 
[盜酒被繫]  
　　昔畢卓爲吏部郎至鄰家盜酒千古傳爲美談今則有因盜酒而遭犴狴之辱者古今人眞不相及矣昨據包探唐寳榮至英公堂禀稱洋棧夥彭渭生報稱棧中存積之酒時時缺少請查當由小的查得此酒並非外人所竊實係該　工人邱才華邱阿興等素有飮癖插管於甕任意呼吸以致甕泥鬆動酒氣盡洩今將邱才華等送案彭渭生申訴前情邱才華邱阿興同供小的等素喜杯中物因無囊底錢買酒故效畢吏部故事蔡太守判邱才華邱阿興等各押五日盜物者固不能逃罪然困坐囹圄獨不慮酒蟲餓殺耶於此歎太守執法之嚴 
[姦佔訊結]  
　　無錫人過蘇氏控女秀金被王三姦佔疉經蔡太守訊供將王三笞責秀金掌頰又由宋二尹研訊飭俟補提引誘之金小妹卽陳王氏到案再訊此已列報前日將陳王氏提到由二尹庭訊過蘇氏挈女秀金到堂將姦佔情形覆述一徧嬌羞婉轉幾同花外鶯聲王三則呆若木鷄寂然不語陳王氏供不敢引誘良家女子秀金供陳王氏實係罪魁禍首若無伊引誘何以與王三認識二尹以王三姦佔弱女法無可逭喝笞八十板交保陳王氏慣作撮合山害人名節飭掌責五十下著具改過切結秀金輕信人言亦有應得之咎姑念前已掌責此次從寛發落交其母領回管束按風俗之壞莫甚於滬上推原禍始則皆由妖婦惡嫗爲之牽引也陳王氏旣爲引綫罪實難辭提案笞責足以大快人心顧安得判事者盡如宋二尹之存心遇案嚴懲不稍寛假庶幾稍挽頽風哉 
[英界公堂瑣案]  
　　莊仁金訴稱被鍾成興竊去布夾　追獲人贓交包探送案鍾供初犯行竊蔡太守判管押十口贓給莊領○花烟館鴇婦王胡氏稱流氓吳順元時來纒擾已有數次昨晚又蹈前轍任意吵閙不能再忍報捕拘案七十三號印捕禀昨晚巡至該處聞喧嘩聲查有流氓圖詐因卽拘拿吳俯首求恩蔡太守判管押二十一日○黄金山訴稱向爲漆匠有店鋪交修之招牌一塊被徐阿慶張金榮等奪去詰問何爲置諸不答反敢行兇爲此報捕拘案徐張同供與黄金山同業不知招牌係店鋪交修悮以爲黄金山之壞料向伊商借不敢强奪蔡太守判徐 
 
 

Page 4

 
 
張各押五日期滿交保○四百零九號華捕禀昨夜巡至胡家宅見張季曰大聲吵閙向言時巳夜分不可高聲張稱是洋行買辦反將我毆打是以拘案張供昨晚飮酒過醉以後自當改過蔡太守判管押一月 
[法捕房瑣事]  
　　有一種人專在浦濵竊物謂之跑難賊疉經法公堂懲辦依然怙惡不悛前日有甲乙兩賊至金利源碼頭竊米適被管碼頭巡丁所見追獲人贓遂入大自鳴鐘捕房管押一宵昨晨經克捕頭訊問以圖竊未成著押至中午時釋放○某内於昨晨混入寍波輪船在人叢中竊取搭客考籃一隻正欲逃遁被捕房包探所見將人贓扣住尋見失主同至捕房捕頭著將考籃給失主領去内則押候解送公堂請究○某丁於昨日黎明時携鞭爆高升佛馬等物在法租界行走巡街捕見之疑其行竊當卽扣住盤問丁稱本在永安街店鋪爲夥嗣因該店閉歇盤頂與人此等物件皆在店中取出該捕將丁送入捕房捕頭謂一面之詞不足憑信著押候解案核奪 
[分發人員騐看名單]  
　　新海防分發太常寺博士徐嗣龍浙江内閣中書趙鴻猷山西殷濟江蘇○鄭工指省分發典史 
張賀世河南陜西○新海防指省分發道劉秉楨江西江蘇知府劉鼎玉順城浙江彭文明湖南江蘇同知倪扄佑安徽江蘇梁丞泉陜西山西通判李顯誠河南福建鹽運判葛廷輔湖南兩淮知縣陳价雲南貴州樊恭慈浙江江西慶祿正黄家山西王應霈内務府廂黄陜西五品銜陳梓敬浙江湖南陳濬浙江廣東按經歴潘震臨浙江福建直隷州州判孫傳沔安徽廣東府經歴趙壽倪浙江江西武聯珠直隷山西楊元溥直隷江蘇土文林浙江直隷縣丞崔世澤浙江廣東吳念章浙江四川蔡炎祚浙江福建翁肇洙浙江江蘇翟鴻濩湖南浙江朱鴻藻安徽四川孫萬杞山東四川布照磨閔杰浙江甘肅鹽知事吳福延浙江廣東楊繼曾順天兩淮縣主簿陶佑霖江蘇浙江巡檢竇芬廣東福建何烺順天山西明得源湖北四川張升三山西福建肅鴻韜山東四川孫景蕃浙江四川余澍霖陜西江西鍾潤元浙江江西楊寳善浙江江蘇徐學曾江蘇四川涂鵭鴻江蘇浙江董錫藩江蘇廣東羅明增江蘇湖南胡昌鈺安徽浙江鹽巡檢宋希廉安徽兩淮梅　湖南兩淮從九品王德齡湖南江蘇陳爲棣浙江江西典史吳振聲河南江南趙以椿浙江四川周濤浙江四川徐鯤浙江四川徐家駿浙江江西張元錄浙江四川吕廷棟四川雲南賴澍恩廣東福建邱莘耕福建廣東趙謙江蘇四川驛丞劉崇齡順天四川未入流汪恒元浙江四川○籌餉指省分發鹽經歴高寳曾浙江兩淮府經歴鄧嘉楠順天雲南從九品蒯　坤安徽江西汪良培湖南廣東張先達湖南廣東典史宋樹森浙江甘肅○勞績指省分發知縣同知銜丁偉湖南陜西陳矩貴州四川布理問銜王開甲湖北甘肅縣丞于楚善湖南廣西從九品張世勲廣東江蘇○截取呈請指省分發直隷州知州曾永齡湖北山西○進士呈請指省分發知縣楊珮貴州雲南○教習呈請掣籖分發知縣楊椿林貴州祝康祺浙江○應補呈請分發同知知府銜沈鴻壽浙江廣東知縣周至德四川湖南孫紹龍順天四川未入流常晉榮直隷陜西 
[施當其厄]  
　　天下事皆有緩急之分而於助振亦然若被災之處旣廣待賑之望孔殷此誠急不能緩之時也苟得大君子胞與　懷金貲慨擲此其積德累仁固有超出尋常萬萬者本館協賑所昨承津衞能容氏助急賑英洋五十元津衞怡怡堂天水氏助急賑英洋一百元　爲代解災區似此踴躍樂輸俾數百萬飢黎於炊烟將斷之時忽遇廉泉灌溉其歌功誦德爲何如耶除分掣收條外謹列報章以誌雲天高誼 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
