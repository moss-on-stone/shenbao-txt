# 1898 - 290 - 4909166

 

Page 1

 
 
[新印曾文正公奏議吉成] [  書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刋奏議一編直可雲陸宣公繡軌江左書林託本局用新鉛字排印成書紙張潔白校警精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[開印讀史方輿紀要天下郡國利病書] [  圖書集成局代啓]  
　　顧祖萬景范先生所著讀史方輿紀要一百三十卷輿地總圖四卷考据歴代正史山川陰要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴代沿革審究各省利病海外諸番入貢互市莫不詳載吳十二林齋主藏有國初精抄稿本倩本局用大號新字排印或書以　同好復延名宿常住本局事事校對以期精益求精讀史方輿紀要限至本年臘月底先成每部釘三十二本天下郡國利病限至明年　　　告成每部釘二十八本兩書合共六十本惟卷軼浩繁成本甚巨諸公預附印者價可從亷本報後幅另登告白並有排印樣本取閱 
[南漕攺折論]  
　　漕運之弊前人言之已詳於是論者爲因噎廢食之說謂南漕統行攺折可以有利無弊余獨以爲不然誠使一旦猝然舉行一律攺折南省病京畿尤病如是而國能永享其利者未之有也或曰折漕之爲民利也章章矣湖北湖南安徽等省攺折已久民悉稱便卽以江蘇一省言之若者本折兼完若者統行攺折亦莫不稱便夫何病至若畿輔之地凡京員俸米及八旗兵丁餉米皆仰給於是然今輪船轉運絕迹飛行山東抵津一日奉天二日江蘇三日浙江四日閩五日粤六日風濤不避晝夜兼程電音四逹瞬息可至誠使南漕攺折糧食店肆檯價居奇將見富商大賈咸以利藪視之核值少昻爭趨若鶩不數日而雲集津門矣又何病不知南省之有折漕縣者以其地非産米之區也卽就嘉定而言漕運之攺折創於前明萬歴十一年自後尙須隨年題請至二十四年始定爲永折啓禎朝議復徵本色又請復折漕糧通例折銀每石五錢嘉邑獨折九錢後又加至七錢以上我朝龍興屢經呼籲渥被闈澤蠲免浮糧分縣以後嘉寶攺折永著爲令蓋地不産米故也地不産米而産木棉早夜拮据以布易銀以銀易米而後以給賦稅歲之所入不及他邑之三而勞苦倍之每兌期將及則米價騰貴加以耗費以二石之費完一石之糧猶欋不能民不堪命遂至輾轉株累相率逃亡故折漕稱便若當産米之地而亦强令攺兌折色又必以米易銀刁商劣販乘機抑勒比至輸納又不史不肖胥吏上下其手多方剥削自互市通商漏巵之弊不可收拾銀錢日少中土人民生計亦因之日絀一旦攺折又輸如許巨欵竭澤而漁涸可立待吾故曰南省病也若夫根本重地官府上下嗷嗷仰食南漕攺折專恃商販龍斷之徒爲虎傅翼糧價之昻所不待言其或海疆有事烽烟告警彼此消息阻梗不通稍有掣肘嬰兒失乳朝不保夕將奈之何吾故曰京畿尤病也夫東南以數石之費完一石之漕朝廷又以數石之費漕一石之粟國計與民生兩無所取顧相沿數百年不能統行攺弦更張者誠見夫利弊相因有一利卽有一弊甚或利未見而弊已滋故不能不鄭重持之也伏讀八月十七日上諭漕糧爲天庾正供關繫甚重前據臣工條奏折漕利弊當經先後飭令奕劻孫家鼐會同戸部議奏兹據奕劻等將戸部辦理攺折始末詳晰覆奏南漕歲有定額不特兵民生計所關而各省水旱偏災亦時有截留之事京師根本重地必須寛爲儲備乃不致竭蹶臨時從前言折漕之利所稱歲至五六百萬者詳加確核實無此數近年各處繳價一律騰踴專恃採買亦多窒礙現在攺折之議方興糧店卽居奇陡漲閭閻艱食人心惶惶自不宜輕議更張已可槪見著照所請本年江浙新漕除撥賑外均卽照常起運毋庸攺折以固國本而重倉儲餘依議該部知道欽此是知統折利弊早在聖明洞鑒之中當軸諸公何不乘此孜孜圖治之秋博採芻蕘認眞整頓舉數百年來官吏胥役舞弊侵蝕之處澈底澄清庶爲國爲民收效已非小補議者必責其敷衍苟且憚於更張亦徒狃於耳食之偏而未能深窺其底藴也此稿未完 
[本館接奉電音]  
　　昨日午後京師飛電傳來旨四道懿旨一道硃筆二道上諭五道敬謹譯登○九 
月初三日奉旨武備院卿著奉立布補授欽此同日欽奉慈禧端佑康頤昭豫莊誠壽恭欽戲崇熙皇太后懿旨本年山東黄河漫溢被災地方甚廣業經先後撥欵截漕飭令該撫妥籌振濟惟災區旣非一處振撫爲日方長軫念民生無日不勤宵旰著發給内帑銀二十萬兩交張汝梅飭屬分别被災輕重核實散放該撫務當嚴飭印委各員激發天良認眞辦理務令實惠及民毋任稍有弊混用副深宮軫念民艱有加無己至意欽此同日奉旨廂紅旗滿州副都統著英信調補正曰旗蒙古副都統著鍾秀補授欽此同日奉旨廂紅旗護軍統領著載卓補授載卓所署左翼前鋒統領著敬昌補授欽此○初四日奉硃筆辰字圍著載濂監射啓秀較射宿字圍著載瀅監射榮惠較射列字圍著松溎監射文治較射張字圍著奕謨監射壽昌較射欽此同日奉硃筆這武塲監試辰字圍著雙壽去宿字圍著徐士佳去列字圍著松齡去張字圍著謝希銓去欽此同日奉上諭順天府奏請賞給普濟堂等處及廣仁堂米石各一摺現在節交寒令近畿一帶貧民生計維艱所有普濟堂功德林兩處恩賞小米三百石加賞小米五百石及廣仁堂恩賞小米三百石均著照例賞給另片奏請賞給盧溝橋粥廠及資善堂煖廠米石各等語加恩著照所請賞給蘆溝橋粥廠粟米四百石資善堂煖廠粟米三百石以惠窮黎餘依議欽此同日奉上諭鍾亮奏假期屆滿病仍未痊懇請開缺一摺伊犁副都統鍾亮著准其開缺欽此同日奉旨杭州織造著誠全接管欽此同日奉　　諭廖壽豐奏翰林际侍讀王怡商呈請開缺在籍養親等語王怡商著准其開缺欽此同日奉上諭廖壽豐奏刁民持械抗官獲犯訊辦一摺據稱浙江寍波紹興温州等府本年春夏之交米價日昻正議令各屬籌辦平糶迭據該鎭道等禀稱永嘉鄞縣各處奸民籍口米貴並因鋪捐土藥聚衆鬨閙鳴鑼罷市毁壞縣府道署及土藥局復因搶米經營兵彈壓有持械拒捕情事刁民聚衆抗官此風斷不可長在塲滋事首要各犯旣據該撫飭屬拿獲訊明懲辦辦理不善之各地方官亦難辭咎永嘉縣知縣周炳麟嗜好甚深身任地方毫無布置勸辦鋪捐委員試用從九品莊受采逼勒催收釀成專案厘局委員試用通判鄭徵驤聲名平常罔恤商艱均著一併革職署鄞縣知縣劉矞旒疎於防範著交部議處以示懲儆餘著照所議辦理該部知道欽此同日奉上諭黄槐森奏廣西土匪起事請將各屬失陷地方官分别懲處等語據稱廣西鬱林梧州等屬土匪同時起事容縣知縣王永貞興業縣知縣唐永霖事前疎於防範致令該縣失陷雖旋經集團先復收復各城究屬防範不力均有應得之咎著一併革職鬱林州知州黄桂丹未能先事預防以致屬邑有失博白縣知縣吳國樑性耽安逸慮 
 
 

Page 2

 
 
事多疎於在籍侍衛秦永年勾通匪黨撲城毫無覺察均著交部議處署陸川縣知縣史從煥失城被捕現已回城著革職提省訊辦以示懲儆餘著照所議辦理該部知道欽此 
[宣召西醫]  
　　昨日法字報登北京初四日來電云邇因皇上聖躬不豫諭令各直省督撫保薦名醫來京視疾駐京法欽使聞信後卽請總署代奏略稱使館中有本國醫生戴特未醫理精通堪以應召皇上特允所奏戴醫遂於本月初三日入宮診視并由法欽使遣頭等繙譯費西曷同往以便傳語時皇太后亦同在宮中竊思皇上萬幾勞瘁微恙偶沾薄海臣民憂懷莫釋倘一經西醫診視就痊是誠四百兆人民如天之福也 
[奏請誅逆裦忠摺]  
　　奴才宗室會章跪奏爲敬陳管見仰祈聖鑒事竊以逆臣康有爲結黨煽亂幸賴我皇太后皇上大奮乾綱俾薄海臣民披雲霧而見青天此聖德神功之在萬世者也乃近日外間浮言頗有以誅戮皆屬漢人遂疑朝廷有内滿外漢之意夫我朝之於滿漢本無歧視卽今日辦理逆黨我皇太后皇上豈有成心無如康黨藉此謡傳於大局實有關係此際株連則非朝廷寛大之意明白宣示又假近於描畫更適以實康黨之言惟有擇漢人中之忠正不撓者褎奬數人則羣情定矣蓋附逆者旣有顯誅則効忠者自應厚賞擬請於四月初一日以來所有封奏條陳其能論變法之非宜斥僞學之亂正者分别褎揚錄用則正氣常伸邪黨自解夫公忠大義出之漢人則所全著尤大此中樞紐諒在我皇太后皇上洞鑒中也奴才知識庸陋顧慮滋多竊以浮言旣未盡息卽有心猶未大定謹就管見所及恭摺具陳伏乞皇太后皇上聖鑒謹奏 
[罪孥遠颺]  
　　京師訪事人來函云中國政府接到兩廣總管譚文卿制軍電報内開逆黨梁啓超之家屬已密飭新會縣知縣查拿據禀自今年起久已不在新會居住廣東省城中亦杳無蹤跡至逆首康有爲之家屬早已聞風遠遁先至澳門隨後卽至香港現據探報業已抵港其原籍房屋已經發封屋内僅存牀几桌椅等件并破書數十箱此外則早已搬連一空矣錄天津國聞報 
[備迎日相]  
　　武昌訪事友來函云湖廣總督張香濤制軍近接總署來電知日本前内閣總理大臣伊藤春畝侯爵博文由京南下擬游歴長江一帶嗣又接滬上電音知伊侯已蒞申江不日卽泝江上駛遂檄委候補縣董右帷大令治勛辦理行館中一切供應事宜大令夙具幹才昔年俄太子游歴漢皋曾經襄事故制軍特檄委以資熟手現擇定文昌門外紡紗廠爲行館連日鳩工脩飾丹雘煥然從此壇坫聨歡邦交當益形輯睦矣 
[領事駐漢]  
　　漢口訪事友來函云刻下日商之赴漢口貿易者紛者沓來交涉事件日益繁盛駐沙市日領事官永瀧君勢難兼顧因此日廷另行派員來漢耑司一切事宜兹已駕臨漢渚暫假洋街小波樓爲辦公之地 
[荆州試事]  
　　沙市訪事友來函云荆州府屬七邑生童由府尊舒暢亭太守於七月二十四日起分塲扄試至八月十二夜發出正案時適奉到學憲王勝之文宗定期九月初八日取齊荆州之札太守立卽懸牌曉諭幸闔郡生童尙未星散頗可省一番跋涉也 
[浙學履新]  
　　杭州訪事友來函云新任浙江學政唐大宗師景崇於上月十六日蒞省擇吉十八日接篆是日辰刻由前學政陳桂生大宗師將文卷關防委員齎送前來唐宗師排齊全副執事進署先行拜門禮然後在大堂上恭設查案望闕謝恩禮畢退入内堂更換補服展拜印信升座後府縣及三學教官分班叅謁宗師以禮答之旋卽升輿回行轅示期廿一日恭詣聖廟行香傳集三學廪生赴府學明倫堂宣講四書并於是日放告 
[籌欵課吏]  
　　金陵訪事友人來函云署理江寗藩司胡芸臺方伯以奉旨裁撤各缺之同通佐貳及聽鼓諸員人多於鯽未便槪行擯棄因建議於省垣設立課吏館一所將裁撤各缺人員送入館中學習刑名案牘政治三年考試一次嚴加甄别其取列一等者奬以委署一次名列二等者留館肄業充爲館長名列三等者則資送回籍靜候調遣委用等情禀之督憲劉峴帥峴帥以方伯所議章程甚屬周詳准如所請方伯奉批後當卽飛飭江寗府劉嘉樹太守迅將歴年貧員津貼及吏治局膏奬兩項經費銀兩查明若干以便撥充課吏館想一經查明卽可開館舉辦矣 
[海盜披猖]  
　　厦門訪事友人云福建興化府南口一帶洋面素爲海賊出没之區上月初八日有水師船一艘揚帆駛至突有海賊數十人僞求附載一躍登舟伺夜深人靜時嘯侶呼朋一齊動手將船中管駕舵工水手悉數綑縛然後搜括衣物搶刼一空其船中所儲之砲則被抛入海中事後經巡船管駕某君查悉飛報楊西園尙書尙書大爲震怒立率營勇五百名乘元凱兵輪船前往會哨而若輩飄忽異常早已毫無蹤影矣 
[風雨爲災]  
　　福州訪事友來函云上月十五日天際黑雲下垂頃刻大雨傾盆幾若銀河倒瀉入夜雨勢尤大兼以風伯且威漰湃奔騰不啻千軍萬馬十六日竟日滂沱不稍休曷　暮時城中大坊小巷溝道皆盈積水湧上街心高至一尺以外南門城下布司埕及西門街閩縣署前水勢均高二三尺幾有陸地行舟之勢迨十七日東北鄉人有入城者言及自十五日起北嶺一帶山水暴發一望汪洋不崇朝間約漲有丈餘之高凡低窪之區水與詹齊所有田禾皆遭淹没北關外新店鄉有數間小屋不勝水力隨波漂流不知所之計受災者不下百數十鄉田園房舍悉被摧殘誠近年未有之奇災也近日又聞連江等處濵海之區於某日水勢驟至竟日之間平地忽高數丈與城堞不相上下居民不及趨避半與波臣爲伍其爲墻垣壓斃者亦有二三百人同時興郡莆田縣屬亦遭蛟水之災江南橋一帶居民衝去百數十家有某山被水衝裂人畜之遭損害者不計其數吁亦慘矣哉 
[淛省官塲紀事]  
　　杭州訪事友來函云威坪厘局前由藩憲會同牙厘局總辦札委聨太守豫總理嗣因太守接辦銀元局務卽禀請銷差所遺威坪局務現委番太守志枏總理○新市厘局總辦瓜期已屆由牙厘局憲札委祁大令蔭甲接辦 
[閩中客述]  
　　福州訪事友來函云福州府金太守廷獻公館在文興里成衣店後上月某夕有妙手空空兒越垣而入潜進臥房將貴重物件携之而去翌晨太守立飭廳縣懸賞嚴拿想經此實力追捕若輩或難漏網也○弊中南關向有白石二塔分峙其間高插雲表每逢風日晴麗閩人士輒命儔　侶游眺其間某日忽有年甫十餘齡之小孩隨衆登塔游玩甫上二層不期失足墜下立時斃命亦可慘矣○前署臬司唐蓉石觀察病故後其靈輀於上月某日出殯官紳執紼者不下數十人觀察蒞閩已久風土人情頗能熟悉故督憲邊制軍深爲器重乃未竟厥長遽爾溘逝閩人士無不深惜之 
[鷺水秋濤]  
　　厦門訪事友人云厦地賭棍虎獅李龍等唆使紅圭出面在海關對門開設賭館經周觀察嚴禁若輩稍爲歛迹刻因觀察入都遂故態復萌大張旗鼓除弊之難槪可知矣○本地人李永仁之子李某前冐藉直隷指捐來厦奉委彈壓普度巡查差旋經紳士以其身家不清聨名禀控兹由護理道憲管凌雲觀察先行撤委以息衆喙并禀詳督憲咨部革除○石潯鄉吳姓與丙洲陳姓因爭攬渡客各邀黨羽持械 
 
 

Page 3

 
 
狠鬥兩造各槍斃二名地方官無法禁壓聽其自起自滅説者謂官力竟不能及民械鬥之風宜乎其日盛也○日本本願寺僧來厦傳教一稱谷派一稱本願派○厦地小輪船載客多少向無定章上月初四日仙記公司小輪船滿載客三百餘名人多船小擁擠不堪行近金門洋面有四人被浪掀落海中當經小船赶救則二人已與波臣爲伍矣刻經稅務司查知卽飭理船廳詳定章程將各船按照方　每船載客不過一百五十人如船身長十丈以外者載客不逾三百人如違扣留科罰此亦保全民命之德政也 
[東甌雜錄]  
　　温州訪事友來函云前任温州府知府王雪廬太守因夏初辦理平糶局務全賴邑紳陸佑臣都轉主持出納任怨任勞洵堪嘉尙特於上月二十五日頒給匾額一方以示奬勵○温處道王心齋觀察因春夏之交民食缺乏籌辦平糶煞費苦心當在郡廟虔求神佑錫以豐穰兹幸歲占大有化洽人和謹製匾額一方於八月二十五日辰刻懸掛郡廟藉答神貺○平陽縣所轄江南埠地方於上月十六日猝然發蛟風雨暴至室廬人畜漂沒甚多有十餘人隨波逐流直至緝溪局前經人援救得慶更生迨水退後又麻禾稼俱被傷殘洵一時僅見之災也○本年甌郡各商棧製焙箱茶洋商故貶其值迄今尙有六千餘箱未曾銷售其已出售者亦皆虧折巨本不敷開銷竊恐下屆洋莊箱茶勢必無人過問商務之衰可勝浩歎 
[宜昌近事]  
　　宜昌訪事友人云刻接荆州來信知新署荆宜施道兼監督宜昌沙市兩關事務恭養泉觀察釗已於前月十九日接篆任事○上月某日有掛旗船一號裝載雜貨及洋紗數百件上駛入川開行至南津關上下江中船底碰穿一孔全船將沈雖經多人將貨物悉數撈起業已浸濕大半現在各濕貨已曬乾攺包另船裝運入川惟船則已無可修理矣○某甲弟兄數人來宜開設小店以店爲名以賭爲實前月某日正值輪船來宜甲等知諸挑夫奔走一日必有工資卽邀入店中誘令共賭未幾某乙以腰纒已罄遷怒於與賭諸人糾黨爭毆勢如潮湧紛紛擾擾不知所終嗚呼脚夫終日所得能有幾何而賭棍亦欲以一網盡之有除暴安良之責者亦思有以禁之否○自奉攺試策論之旨向之時文名宿至此頓失所長歸巴兩縣生童具禀學轅請今冬先考施南後試宜昌托言秋水甚大其實欲以施南爲前路之導也聞王宗師批云以先考施南於例不合據該生等所云本部院不防遲一月出省惟照例須先考宜昌現聞學憲出轅當在九月間先考荆州次考宜昌至宜地府考已示期八月二十日取齊九月初一日開考應試人數未必如昔日之盛也 
[蕪城衰草]  
　　揚州訪事人云淮北各項生涯均視鹽務爲盛衰鹽務銷暢則市面興隆鹽務疲滯則市面冷落前去兩年以風潮淫雨爲災額銷未能足數貿易塲中已極清淡原冀本年可作桑榆之補詎料今春小滿節前後又復陰雨兼旬所産之鹽祗能彌補上屆所缺至本年應銷之二十九萬餘引依然産不足額各湖販萃集於板浦待鹽轉運而各池商無以應付惶急異常海分司親駐板浦雖迭次派員分往各池嚴催坐守仍屬無濟查海屬向無缺鹽之慮近二三年中竟年年缺乏蓋京天意爲之非盡由於人謀之不臧也且先時運鹽河水勢甚大八月以來客水湧退河道遂日見淺涸現雖昕夕築壩尙不識能否瀦蓄也近聞海分司已回至西壩各局卡委員無不愁眉深鎖仰屋興嗟市廛百貨均滯而不銷多年錢莊閉歇者亦復不少各項赶鹽市生涯亦以銷貨無多垂頭喪氣捆載而來無不捆載而返噫淮北鹽務如此市情如彼瞻顧闤　爲之慨然○長江一帶各要口均有捐局惟瓜洲大口及泗源溝交界之處獨付闕如各客貨之由此繞越者在所不免現經厘捐總辦歐陽潤生觀察密派幹員親往查勘確實當卽禀詳上憲批准設局專司查騐旋由觀察遴委竇奠高明府鎭山前往開辦按泗源溝地屬儀徵瓜洲口地屬江都是以明府躬往儀邑後又鼓棹來揚拜會江都縣朱大令會商一切復至運轅禀見隨卽禀辭遄回差次○揚城徐凝門内曾文正公祠每屆春秋兩季由地方官循例致祭兩淮鄂湘西皖四岸運商感公前督兩江時變通鹺章之德俟官祀後亦復糾約同志虔備牲醴竭誠公祭以誌弗諼本屆秋季各商擇於八月二十八日舉行先期由值年董事遍發傳單約於前一日演禮以昭鄭重屆日恭請運憲江都轉主祭各商均整肅衣冠隨同行禮 
[使節將臨]  
　　前任出使德國大臣許竹　星使回國後遄歸珂里尙未入京覆命現聞星使已由嘉興原籍起程將次抵滬昨日上海縣黄愛棠大令特飭辦差丁役預備供張並將天后宮側出使行轅灑掃清潔以便駐節 
[借宼情殷]  
　　昨報紀江海關道蔡觀察因吳淞闢界事宜前赴江寗禀陳江督劉峴帥兹悉觀察此行並非專爲此事緣上海縣黄愛棠大令經手華洋交涉事件尙多未了年内斷不能交割前經申請保留未蒙核示而委署之王欣甫大令則有將次抵任之信觀察不得已乘鈞和兵船起程擬面禀峴帥力求暫緩交缷以資熟手未知得邀憲允否也 
[謳歌競起]  
　　上海縣黄愛棠大令交缷伊邇本邑各局七事夙荷栽培競爲歌功頌德之舉昨日城内膏捐局各董事公送匾額一方文曰公何去也又德政牌四扇文曰爲國爲民任勞任怨德沛淞濵恩留滬瀆媵以紅縀萬民傘一頂恭送至署排列二堂上黄大令倩襄讞委員李二尹代爲欵接 
[武員謁客]  
　　日本國將次舉行大操請中國沿海各省派員前往閱視浙江撫憲廖榖帥遴委統領浙江仁勝全軍並帶中營正任寍海管叅將雷錦文叅戎芸桂赴日日前道經滬上假寓長發棧昨日命駕入城赴文武各衙門拜謁如儀 
[示禁私宰]  
　　欽加鹽運使銜江蘇松江府上海縣正堂黄爲查案嚴禁事照得私宰耕牛律有明條若開設圈店盜取宰剥厥罪尤重禁令煌煌豈容輕犯查本邑有等無賴棍徒借名洋人食牛設盆私宰列肆售賣且又赴浦東販買偷渡牽至租界及虹口八仙橋一帶銷賣宰殺渡船亦復貪利裝載實屬顯違禁令有害農功迭經各前縣曁本縣示諭禁辦在案兹屆秋令農作將罷之時訪聞該棍徒復萌故智仍有販牛偷渡情事除飭差查究外合行查案出示嚴禁爲此示仰城鄉軍民保甲及浦江渡船人等知悉爾等須知農民耕種全次牛力旣有功於人何忍殘殺自示之後務各另謀正業勿以宰牛爲事倘再有販牛偷渡設盆私宰一經訪實定卽立提到案照例嚴辦地保客隱包庇渡船貪利裝載察出一併重懲並將該渡船充公决不稍寛其各凛遵毋違切切特不 
[爻占反目]  
　　南匯縣鄉人周金福前娶同鄉人朱氏爲室日前氏私逃來滬在某姓家帮傭周偕其母錢氏四出偵尋杳無蹤影前日適在途中相遇遂扭交四十三號巡街捕勇解至捕房捕頭王榮培以其情節支離解至馬路工程局局員朱森庭明府升呇研訊周供年二十有三去歲十月娶朱氏爲妻因性成懶惰母親略加教訓遂負氣逃至上海偕其母在外帮傭小的向領不放今在途遇見扭交來案乞恩斷領其母周錢氏供與子略同朱金生供胞姊周錢氏去年十月嫁與周爲妻周不務正業胞姊首飾均被質去且又時被其母毆擊是以領回上海帮傭周朱氏供年十八歲餘供與兄略同明府遂向周夫妻開導再三以後須和好如初不得再生釁端令各具結呈案 
[南市捕房紀事]  
　　南市公義碼頭某姓家竹笆内昨晨有棉被一條不知何人携藏在内新馬路四十二號巡街捕勇見而携解捕房捕頭令暫存待領未幾卽有住居賴義碼頭之金阿四投捕房認領捕頭遣二十三鋪地甲帶往查明再核○昨日上午有張紀法金德祺兩人在南市新馬路不知因何互毆爲二十一號巡街捕勇所見一併拘解鋪房捕頭令管押一點鐘然後斥釋 
 
 

Page 4

 
 
   
 
 

Page 5

 
 
   
 
 

Page 6

 
 
[曾伯廉各藥料]  
ＵＨＡＭＢＥＲＬＡＩＮ'Ｓ　ＭＥＤＩＯＬＮＥＳ· 
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外加肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元 
由上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[批賭空回]  
　　裏虹口沈家灣胡家木橋等處爲者購徒聚集之所現爲本邑總巡戴子禮明府查知札飭圓通寺巡防局員劉穆　二尹前往兠拿二尹於前日午後五點鐘時帶同差勇及二圖地保往捉賭徒信息通靈早將賭具及布逢等席捲而逃致二尹徒勞往返云 
[上海縣署瑣案]  
　　沈貴卿控沈錫堂屈南寶　柺賣弟媳楊氏一案迭經黄愛棠大令倩李二尹研訊近日始將楊氏提到前晚二尹升座研請楊氏供小婦人在家被夫兄貴卿肆行凌虐常斷飲食後由貴卿託沈屈兩人爲媒將小婦人載至松江王竹亭處價賣與北新涇人某甲爲　　　　　　　堅　楊氏廣被沈周誘拐價賣　求嚴辦沈屈王三人則彼此推諉不認誘拐二尹以楊氏不應私自逃逸致遭價賣著　　一　不　堂擇配　責三百板沈四腿患疥　從　免　均枷號一月發頭門示衆王責二百板交差看管候備文遞解原籍交保管束貴卿弟兄願具休妻　結呈案二尹准之○前者升科局許朗軒太守因黄華東不繳遷費移送至縣由黄大令訊供覊押迄今仍置諸不理前日李二尹復提研訊黄供此項充公地畞係監生代日商裕記出價購買所需遷費應由日商措繳監生屢向勸導奈自商堅執不允反稱地價只需每畝六百五十兩照算尙多付銀一千數百兩欲向索取兼以升科局有告示每畞需銀四百五十兩追問地價何以不符之故監生無辭可答因於上月間同日商至局面見許大人對明此地實係裕記所購後聞日商曾見過縣主大老爺處取有憑據實與監生毫無干涉二尹以抗不措繳殊爲刁狡諭仍還押候禀請許太守核示遵行 
[上海巡局紀事]  
　　楊樹浦六十個黨流氓頭目陸廟桂日前與同黨土東生齟齬各集黨羽約則互鬥事爲圖筆周有川所聞以若輩横行不法恐釀巨禍設法將陸王二流氓拘獲解送巡防局請辦○甬人陳阿才賃居楊樹浦附近前日失去布衣數件誣指同居葉阿榮金夏生所竊將二人扭送巡防局局員姚殿卿二尹訊知非葉金竊职陳不應誣良爲竊判責二百板一併斥釋○羽士秦晉升本邑人僑居南市陸家浜生有一女已寡居數載近有隔河同業人曹玉泉時至婦處多方引誘久之漸與有染嗣因秦管教過嚴致曹無隙可入前晚忽携竹梯至是處由樓窓猱升而上適被十二圖汛捕潘榮春所見欵係竊賊拘住盤詰曹瞻敢倔强捕遂拘解二十三七鋪巡防局局員盛雨村二尹升堂研訊曹供本邑人向爲羽士住居西陸家浜豢有松鼠一頭愛若掌珠是晚黄昏時行經是處松鼠卽逃至秦姓家因卽持梯往尋並無别故二尹以其狡展判令責手心一百下復笞責四百板秦一再苦求供稱小的以後務當攺過自新不敢再犯尙求恩宥二尹乃從寛免責准交妥人保去 
[英界公堂瑣案]  
　　造紙局夥韓西山投捕房報稱避中被李桂山陸續竊去舊布一百餘斤昨日又竊取碎布十餘斤經小的在其身畔搜出據云均售與傅文田是以訴請查緝旋由包探李培芝在傅姓處起到原贓送案請究讞員鄭大令判令將李重責二百板發回捕房管押二月傅文田罰洋三十元以示懲儆○工部局控寗波人陳玉香所開馬房灑掃不勤污穢充斥關照再三均置不理請照章判罰陳供現已倩人打掃大令限一月内掃除潔淨並繳洋一百元存案逾限將洋充公○老公茂紡紗廠西人控朱桂堂丁蘭興冐取工資朱丁同供實係洋人欠小的等工資屢索不付反來誣控叩求明鑒大令判各責五十板○俞銀甫控沈芝仁廖元宗容揀鳴三人無端尋釁逞兇沈芝　等同供實因買貨糾葛並未行兇求賜明察大令判沈廖容三人各罰洋二十元至别有糾葛准另行遞禀呈控○六十五號西捕禀楊阿初　取布衣四件查無失主拘請訊究楊認竊求恩大令判笞責一百板○包探張阿四禀稱小的見胡阿寶在天后宮聚賭是以送案求究大令判令重責二百板交張探帶回管押一月○方金林控陳阿三畢阿土岳中林貝星根周阿四等串竊舟中繩索周阿四供係陳等三人串同一氣與小的實無干涉叩求明鑒大令判陳等四人各責五十板周阿四從寛斥釋 
[法界捕房瑣案]  
　　王恒豐萃豐兩水烟袋店被恒裕等各錢莊派人看守復將店主王子厚扭送捕房解經讞員朱森庭明府訊供准王覓保理處等情已紀前報昨日兩店執事人陳匯春投案遞禀聲稱兩店資本存貨各一萬餘金曾經保險並有簿據可証今各莊不問情由先將萃豐存貨盡行搬去所有生財粘貼招盤字帖若以兩店抵欠有盈無絀各莊何得碩逼心實不甘務求澈底根究明府將陳匯春斥退候　興聖街恒裕錢莊英界後馬路宏元餘康怡大等各錢莊執事人到案復訊核奪○竊犯楊金芝在押患病日漸沈重程福田杖瘡腐爛困憊不　經管獄西人禀知捕頭轉禀朱明府昨日命提案騐視諭候解堂覓保分别開釋○竊犯吳天德吳阿仁前經明府訊明昨日著照原斷各責一百板從寛斥釋○竊犯陳阿福照原斷笞責五十板卽行釋出○枷犯李幹卿楊益明枷期已滿昨日明府命帶案開枷照原斷各責一百板一併釋出○積次地亞士洋行房租之王桂卿前經明府斷令將生財拍賣抵欠不敷昨日命提案著拿頰二十下從寛釋出 
[美界捕房紀事]  
　　昨晨馬夫童阿生停車於逢路轉角處睡魔忽至遂在車上假寐五十一號西捕以其違章拘入捕房押候解送公堂訊罰○昨晨江北小竊高阿二至公和祥碼頭竊取舊鐵數十磅被包探費阿銀所見將人贓解入捕房押候解送公堂訊辦○昨晨李永昌至楊樹浦附近某姓家竊取木板數方被包探沈阿鶴拘入捕房押候解送公堂訊究○昨日陳晉三至天潼路瑞安烟舘竊取水烟袋一枝被包探劉阿炳查獲拘入捕房押候解送公堂訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年八月二十五日京報全錄]  
　　宮門抄○諭旨三道錄前○江督劉奏爲已革道員才能可用籲恩送部引見摺○又奏爲遵保人才摺○滇藩陳奏爲接印任事日期摺○蘇臬朱奏爲接印任事日期摺○八月二十五日理藩院鑾儀衛光祿寺八旂兩翼值日侍衛處引見三名正白滿十名正紅滿七名上駟院六名○怡王等恭送玉牒請訓○恩輝恩慶良培各假滿請安○徐中堂因伊子署侍郎恩○青州副都統錫光請訓○直隸總兵藍斯明請訓○貴州總兵張紹模請訓○理藩院奏派管理三學之大臣派出崑中堂裕德○楊頤前往東陵請訓○兵部奏派演放水師砲位派出善耆霍倫泰○召見軍機怡王藍斯明張紹模錫光○○頭品頂戴兩江總督臣劉坤一跪奏爲已革道員才能可用籲懇天恩准予送部引見恭摺仰祈聖鑒事竊查吏部奏定新鞏凡獲咎人員如遇軍營需員差遣必其人實有才能始准臚陳事實專摺奏請送部引見仍於摺内將該員獲譴原案詳細聲叙候旨遵行其有邊防海防等處亦應照此辦理等因兹查有已革廣西桂平梧鹽法道向萬鑅現年五十三歲湖南善化縣優貢生由軍營保舉知縣歴任廣西博白平南柳城等縣升任龍州同知梧州府知府署太平歸順道補桂平梧鹽法道光緒二十三年因案被叅經湖南撫臣陳寶箴查明覆奏議以前在桂平署任提審重案意存瞻顧卽行革職該員於獲咎以前來南洋投効臣久聞該員之賢與接談數次見其器識閎深留心時務隨經委令會辦吳淞開埠事宜臣維該員以書生早歴戎行屢膺邊要懋著勞績疉經本省督撫臣四次保奏軍機處存記有案嗣後保荐卓異已在聖明洞鑒之中前廣西撫臣李秉衡馬丕瑶夙有清正之稱亦復臚其治行登之上考其非請託鑽營早爲人所共諒卽永安州搶署傷人一案提省後不肯會同覆審陳寶箴亦謂情有阿原現在南洋防務緊要又值吳淞開埠交涉益重需才尤殷該員曾派勘定中越界務並創辦梧州新關事宜於洋務極爲熟悉洵堪爲上道蔡　臂助查該員原叅之案並無永不叙用不准投効字樣及犯貪蠧奸私等弊近來屢承明詔令各督撫保薦人才退閑之員亦准奏調該員精明穩練實爲有用之才年力正强廢棄可惜合無仰懇天恩准將已革花翎二品頂戴廣西桂平梧鹽法道向萬鑅由臣給咨送部帶領引見候旨遵行除將覆歴咨部外謹恭摺具陳伏乞皇上聖鑒訓示謹奏奉硃批向萬鑅著交部帶領引見欽此○○頭品頂戴兩江總督臣劉坤一跪奏爲遵保人才以備簡用恭摺仰祈聖鑒事光緒二十三年十二月二十五日奉上諭見值時局孔艱需才尤亟各省督撫朝廷寄以股肱耳目其各澄心虚已一秉大公於所屬道府州縣中無論現任候補詳加鑒别擇其居心正大才識宏通足以力任艱鉅列爲上選他若盡心民事通達時務出具　實考語並臚列其人之實跡成效詳悉具陳以備榷用等因欽此臣維眞才難得亦難知居心是否正大則必測其隱微才識是否宏通更須觀其抱負兹就臣察識所及查有江蘇試用道劉恩訓係已故雲南總督劉長佑之子學術治術自有淵源嗣在京外服官多年益資歴練臣每試以疑難之事見其瞻識過人不爲浮言所奪歴辦江西湖北局務皆有成效可觀自以世受國恩常思捐摩以圖報稱江西廣饒九南道誠勳久居繁劇指置裕如該處交涉事宜最爲棘手該道頗有强忍之力率使就我範圍並私肯瘠私肥公爲地方興利除弊軍民樂爲之用江蘇候補知府柯逢時悃愊無華深沈有識前署江寍府數月便能剔除奸蠧振舉綢維凡事所應爲則毅然爲之不避嫌怨卽如理財一節亦復絲絲入扣滴滴歸公　樹勛通達治體洞悉物情前任上海縣等處甚有威惠中外莫不憚其丰裁嗣隨臣赴山海關辦理軍務籌餉籌兵深資臂助該員等雖不敢列爲上選而要不失爲幹濟之才至於盡心民事如江蘇候補道丁葆元上年委署淮揚海道適值地方水災該道親往各屬督辦開河以工代賑爲目前救死之計卽爲將來謀生之資本年委辦堤工又值春水暴漲長隄岌岌可危該道急商運司先啓歸江各壩設法疏消並同堤工各員晝夜防守救弊補偏幸獲安瀾之慶裏下河各州縣得以一律豐收公家省數十萬金錢民間保數百萬命賦是該道之大有造於淮揚也又江蘇徐州道桂嵩慶所屬水災更重該道督同州縣分途辦賑拮据百端日以毗連河南山東時虞匪徒侵擾外籌防剿内盡拊循昕夕靡遑心力交悴徐屬夙稱難治加以多難之秋若非該道恩信素浮區處盡善幾何不致大亂也又江蘇江寗府知府劉名譽心氣和平吏事勤敏凡爲地方興養立教惟日孜孜本年夏間米少價昻窮民饑噪該府設周平糶寢饋俱忘一面嚴拿匪徒人心由是漸定得以化小爲大轉危爲安安徽鳳陽府知府馮煦心存　濟政切先勞所屬連年水潦而各州縣情形互異該府單騎按部逐一履勘以被災之重輕定給賑之多寡人沾守惠咸慶更生且於聽斷擅長屢次平反疑獄閭閻無歎息愁恨之聲洵不愧循良之選又署高郵州知州江蘇候補知州章邦直以秆吏而兼能吏其勸課農桑也民皆悅服其講求時務也士亦樂從卽至保甲團巡莫不嚴整數獲巨盜是其明徵臣飭藩司將該員留署一年俾得竟其設施爲各州縣取法該員度量恢量志趨遠大以臣觀之將來必成偉器又江蘇海門廳同知王賓實心實政宜民宜人該廳係斥鹵之區風俗習於遊惰該員相視原隰廣浚溝渠教以樹藝之宜地方漸成沃壤由是講求黄績以禦凶荒選募練丁以資守望有備無患闔境晏然士民莫不愛戴以上各該員等職守認眞於時務亦知留意臣與共事旣入頗悉其政績官聲據實具陳不敢稍涉虚飾所有遵旨奏保人才各緣由理合恭摺具奏奉硃批另有旨欽此○○二品銜署雲南布政使迤東道臣陳啓泰跪奏爲微臣恭報接署藩篆日期叩謝天恩仰祈聖鑒事竊臣於光緒二十四年六月初二日接奉雲貴總督臣崧蕃雲南巡撫臣裕祥飭知以雲南藩司湯壽銘現奉電旨調補安徽布政使行令迅速卽來京陛見所遺藩司篆務委臣署理等因遵於初六日交缷迤東道篆務卽行馳抵省垣於初九日准藩司湯壽銘將印信文卷移交前來臣當卽恭設香案望闕叩頭謝恩祗領任事伏念臣三湘下士一介庸愚由翰林御史蒙恩簡授知府擢任蓾司念報稱之毫無實悚慚於靡旣兹復委權藩篆彌切冰兢查滇中爲漢夷雜處之區藩司有旬宣地方之責舉凡用人理財諸大政已覺其愼其難况西南界連緬越東北境接川黔近年中外交涉事務殷繁在在均關緊要如臣檮昧深懼弗勝惟有隨時隨事禀商督撫臣認眞經理不敢以暫時委任稍涉因循以冀仰答高厚於萬一所有微臣接署藩篆日期並感激下枕理合恭摺叩謝天愳伏乞皇上聖鑒謹奏奉硃批知道了欽此○○二品頂戴署理江蘇按察使遇缺题奏道臣朱之榛跪奏爲恭報微臣接署臬篆日期叩謝天恩仰祈聖鑒事竊於光緒二十四年七月初六日奉督撫臣行知江蘇臬司吳承潞現已升授福建藩司所遺篆務委臣署理吳承潞旋　因病出缺十三日委員齎送印信文卷前來當卽恭設香案望　　叩頭祗領任事伏念臣浙西薄植以任入官在蘇三十二年曾臬篆五權明刑之效今氷淵重履履飾增譏須加勉以圖功惟有修而寡過沐天涵育伏地感慚竊臬司職掌不僅案情無出入之失可期塞責凡化民成俗政　　宜變法因時幾　實用開風氣何以勸樸勸正人心何以　忠義靖閭閻保甲何以整頓察牧令吏治何以講求舉此數端咸應究心苟涉最難便間溺職如臣　　懼弗克勝惟有隨事禀商督撫臣不敢因暫時攝篆稍耽安逸以冀仰答高厚鴻慈於萬一所有微臣接署臬篆日期及　激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年八月二十六日京報全錄]  
　　宮門抄○諭旨六道錄前○陜督陶奏爲商令提臣　　駐甘防緣各營　○禮部侍郎闊奏爲敬舉通達時務人才摺○江督劉奏爲遵保使才摺○御史瑞奏南漕攺折有裨時局片○桂撫黄奏甄别同知留省補用片○荆州將軍祥奏因病請假調理摺○内務府奏爲循例請派監督摺○贛撫德奏爲報銷九江關收支數目片○八月二十六日吏部翰林院侍衛處值日無引見○崑中堂謝管雍和宮事務恩○裕德謝管咸安宮蒙古三學恩○高賡履徐琪各假滿請安○崇勳等各謝署缺恩○文悌謝授河南遺缺知府恩睿王熙公各請假十日○色楞額請假一個月○吏部奏派騐看月官派出徐用儀溥善徐會灃溥良榮惠懷塔布趙舒翹普廣鑾鄭思賀高燮曾唐椿森慶綿齊蘭茹泰連陞謝希銓○召見軍機文悌熙瑛○○頭品頂戴陜甘總督臣陶模跪奏爲調署甘肅提臣現已抵省擬商令校閱寗夏河州西寗及陜西提屬駐甘防緣各營旗藉資整頓恭摺具奏仰祈聖鑒事竊臣前接總理各國事務衙門來電欽奉諭旨甘肅提督著張俊調署甘肅回亂初平張俊到任著妥爲彈壓擇要駐紥毋得專顧一隅等因欽此仰見皇上因地擇人愼重邊圉下懷莫名欽感當卽電咨遵照維時提臣張俊尙在喀什噶爾提督本任交缷後東行入關臣卽咨請順道將肅州甘州凉州各提鎭協標及防練各軍認眞校閱在案兹張俊於七月初一日行抵省城臣將屢奉諭旨飭令整頓營務等事面與商酌提臣亦深以整軍經武爲當時要圖毅然引爲已任然如何整頓方能切實有效非將通省營伍一律閱視分别優劣仍屬無從著手提臣張俊公忠素著皇上倚方殷臣擬商令提臣再往寍夏河州西寗各鎭及陜西提屬駐甘防綠各營旗週歴校閱俟校畢赴任後應如何整頓擇要駐紥不至專顧一隅謹當遵旨擬議另行會奏合先恭摺具陳伏乞皇上聖鑒訓示謹奏奉硃批知道了欽此○○禮部左侍郎奴才闊普通武跪奏爲敬舉通達時務人才恭摺仰祈聖鑒事竊維識時務者爲俊傑誠古人之名言卽今日之要務我皇上爲重數月以來内外臣工所保人員迭蒙召見錄用古帝王籲俊求賢何以逾此洵自强之本原也奴才渥荷天恩備員禮部首以薦費爲已任謹舉夙所知者用效以人事君之義查有候選道陳日翔器識深沉才猷卓越係福建臺灣舉人辦理本省團練統領義勇經歴任巡撫總兵奏保在案前因南澳鎭總兵劉永福尤爲倚重其少時曾田外洋游歴數國於通商交涉機宜最爲熟悉刑部主事陳桂芳福建進士英才卓學博極群書尤講求時務兵部員外郎祁帥曾一品廕生係原任工部尙書祁世長之孫家學淵源具有根柢講求兵商學問頗得日本之規模分發知縣馮寶琳天資明敏才識閎通係廣州駐防舉人髫年卽有見洋務於茶商利弊尤識本源以上四員就奴才所見均係通逹時務之才用最據實保薦且俱在京候選供職其可否量才器便之　恭候聖裁所有奴才保薦人才緣由謹　摺具陳伏乞皇上聖鑒謹奏奉旨欽此○○頭品頂戴南洋通商大臣兩江總督臣劉坤一跪奏爲遵保使才以備簡用恭摺仰祈聖鑒事光緒二十四年四月二十三日奉上諭方今各國交通使才爲當務之急著各直省督撫於平日所知品學端正通達時務不染習　　無論官職大小酌保數員交總理各國事務衙門考騐帶領引見以備朝廷任使欽此臣維使才之選固須公忠體國專對擅長並須先在外洋閱歴人員或久辦洋務方可駕輕就熟查有江蘇補用道錢德培屢充出使日本德國各著隨員叅贊又特用道阮祖棠記名　羅嘉杰二員先後隨使日本充横濵正理事官又試用道陶森中經出使俄德奥和各國大臣奏調派駐伯靈辦事又候補道沈敦和以出洋肄業學　歴辦上海租界會審及各處繙譯又安徽候補道張佩緒清釐教案甚多現署蕪湖關道善於撫馭以上六員屢試有效均能通達時務不当習氣儻蒙高厚生成於萬一所有遵保使才以備備用緣由理合恭摺具奏伏乞皇上聖鑒訓示謹奏奉硃批另有旨欽此○　瑞洵片再奴才正繕摺問恭讀昨日上諭知戸部主事吳錫偕條陳亦有请裁衞所之議並蒙垂詢摺督一缺是否應裁著兩江總督江蘇巡撫一併議奏伏查奴才於光緒二十一年十月間曾以南摺攺折有裨時局具疏上陳業將倉漕糧衛等官可裁情形據實聲明蒙交戸部議奏當時若早準行此三年中當已節省千數百萬之欵徒以尙書敬信不悉外情偏執私見不顧公家之急不察庫帑之艱推諉宕延因循錮弊並不殫心區畫及時試行遲至今日仍不能舍奴才原議另籌辦法眞可歎也　縷下情理合附陳伏乞聖鑒謹奏奉旨欽此○○黄槐森片再定例未經筮仕人員如加捐過班分發簽發各省令該督撫詳加察看試兩一年期滿如果才堪勝任卽據實奏明留於該省遇有相當缺出酌量題補等因兹查有試用知府胡傳釗業已試看一年期滿據潘臬兩司出具考語詳請留省照例　用前來臣詳加查看該員胡傳釗精明幹練任事勤能歴奉　委並無遺悞應請留於廣西遇有缺出照例補用除將該員履歴送部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此○○奴才宗室祥亨謹跪奏爲染患暑濕懇恩賞假調理恭摺仰祈聖鑒事竊奴才身體素尙充實無多疾病荆州地勢低窪潮氣甚重前於光緒十三年　因受暑濕病勢頗重延醫調治本卽痊愈惟每值　令時有舉發醫治卽愈未敢請假詎本年春間陰雨過多交秋後久晴不雨濕氣蒸騰以致奴才所患暑濕風疾舉發甚重腰腿行動不利兼之頭暈目眩心悸嘔逆飯食减少夜不成寢據醫者云年近七旬氣血兩虧非靜心調治一時　　就痊伏　荆州爲南省軍鎭將軍爲專閫大員一切訓練官兵鎭守地方在在均關緊要况當整頓營務之際疾病日增精力未能周到憫滋貽悞爲此仰懇天恩賞假一月赶繁調理其日行尋常事件交左翼副都統奴才瑞興代拆代行遇有緊要公事仍由奴才自行　理病勢稍减　緊奏請銷假所有奴才因病請假調治綠由理合恭摺具陳伏乞皇上聖鑒訓示謹奏奉硃批賞假一個月欽此○○總理内務應謹奏爲照例　聞事准戸部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒二十三年七月二十五日由内閣鈔出奉旨崇文門副監督著桂祥去欽此欽遵正奉　崇文門稅務監督於　　八月初二日一年期滿除正監督由戸部照例具題外其副監督員缺臣衙門或於司員内揀選二員帶領　　見　或恭候特而　委之處伏　訓示遵行謹將前三屆崇文門副監督各員另繕清單恭呈御覽爲此謹奏覽○○德壽片再據九江關監督誠勳詳稱九江關徽收三分年餘一欵經前任監督伊齡阿　明除動支辦公等項年滿造册請旨交造辦處嚴銷外餘剩銀兩解繳造辦處充公兹光緒二十三年分　收　外　餘銀八千九百五十五兩六錢九分支用銀八千九百四十四兩八分均係遵照造辦處奏准減定成數　實關銷外仍　存銀十一兩六銀一分應卽委員解交造辦處兌收令將辦公支用各欵循例恭造四柱黄册詳請代奏前來臣覆核無異謹將送到黄册敬呈御覽又查談聽督每年例文養廉銀一萬一千兩向在關稅耗銀内動支解繳造辦處充公歴年因耗銀不敷以致未能清解　准遴辦處　　　　　　　詳經　奏准戸部咨覆自光緒三年起循例於常稅耗羡項下動支等因又經行關遵照卽於三年起照章支解又臺光緒二十一年十月十二日　　二十二年十月十一日止一年期滿共收積平銀八千六百四十四兩一錢一分一厘除循例支用外仍　存銀一百　十七兩　　出上二欵應卽隨　本年三分平餘腰存銀兩均解交造辦處兌收合併附片陳明伏乞聖鑒謹奏奉硃批該衙知道册併發欽此 
 
