# 1902 - 294 - 4910606

 

Page 1

 
 
[江南闈藝出售] [  圖書集成局啓]  
　　本届直省鄉試爲奉詔攺試策論之第一科闈藝傳來莫不爭先快覩江南爲人文淵藪英才俊彥較他省尤多本局預倩白門友人於榜發後將衡鑒堂原刻飛速遞來其中論策經義類皆精心結撰各擅勝塲爰用本局新鑄鉛字赶緊排印已於今日告成每册價洋一角六分躉批另議欲購者請臨申報館及各書坊選取可也此佈 
[雙璞齋四書五經義大全出書啓] [  圖書集成局代白]  
　　自八股攺試經義承學之士驟遇更張輙以師承無自爲慮雙璞齋主人嘗謂經義之法疏解聖經常用說義正義之例徴　史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚自去年七月詔下之日爲始迄今惢閱一年　選始竣共得經　三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得共一羽一鱗卽不難破壁飛去主人以是　爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫攺訂十六厚本每部定價洋銀二元四角有欲先睹爲快者請速移玉至申報館申昌書局杭州申昌及各書坊購取可也此啓 
[續江督奏覆查明知縣被參各欵摺]  
　　又原奏王以宷所獲贓銀兩萬有餘勒存邑中各典生息見有摺據一節查阜甯城典一家牌號振與錢鋪三家牌號恒裕隆鼎裕吉源均與王以宷往來城典出官劉湘圃與王以宷交情尤密交卸時劉湘圃恐牽累先已躱避外出王以宷有無存典生息事無確據且姓名存摺亦必别立堂名無從知其底藴現署知縣季逢辛派人往詢該典鋪絶不承認調查案卷亦無摺據又原奏王以宷在任娶部民吉姓之女爲妾一節查吉姓名文才業屠住八灘地方生有四女長出嫁次爲夫所棄在家爲娼三四亦均在家城董項蘭田之妾與吉文才烟婭項蘭田於上年十月間爲王以寀說合納吉三女爲妾言明不准往來吉二女屢欲進署看視王以宷不允庫書　晉侯因事被王以宷勒索心懐憤恨遂暗唆吉文才挈女到署吵閙王以宷將吉文才收押項蘭田調停釋放並將吉三女追出吉文才復至項家吵閙本年七日王以寀幕友馮雲蘭帶同二女三女往鹽城一帶而去又原奏王以宷縱子在外勾通關節遇事訛索一節查王以宷之子名王畋字文田原名疇業已入學聞上三年曾捐員外郎銜通政司知事在阜甯日與項蘭田及附生兪炳章何潄霞酒食徴逐與項蘭田最密女眷亦常往還勾通關節遇事訛索以致衆怨沸騰現聞項蘭田潛逃王畋亦回浙江鄉試王以寀交卸起程大受邑民窘辱等情禀復前來臣等伏查王以寀身膺司牧宜如何潔已愛人乃竟罔利營私貪鄙齷齪種種荒　殊出情理之外未便因查無　在贓數稍涉寛縱應請旨將前署阜甯縣事江蘇候補知縣王以寀卽行革職從　發往軍營効力贖罪伊子文生王畋隨任在署納贓招權亦應革去文生並請敕部查明捐案一併斥革以儆官邪除飭將劣董項蘭田及劉湘圃等查明分别驅逐管束外所有遵查知縣被叅各欵緣由謹合詞覆陳伏乞皇太后皇是聖鑒訓示謹奏奉硃批另有旨欽此 
按王以寀之子王畋中本届浙江鄉試第十二名舉人當劉忠誠公奏覆時浙圍尚未揭曉今旣中式則亦須將舉人革去矣秋榜之姓雖登夏校之名已黜是亦無雙譜中人物已不可不表而出之本館附誌 
[電旨恭錄]  
　　香港循環日報登有電旨三道於粤西軍事頗得崖略然皆並未發抄彚錄報端當亦有心人所先覩爲快也八月初八日奉旨鄧華熙電奏探聞廣西泗城西隆州地方官紳任聽匪隊入城納資取和又有數股在興義屬之對岸扁牙百樓一帶𪊦集聲言欲尅期入黔泗城游匪亦謀過江　黔府屬板蚌地方已被匪　入搶掠而去黔桂處處毗連賊與官民日久　習必致裏脅日衆防不勝防等語著王之春蘇元春速派得力管勇分投剿辦並著鄧華煕嚴飭邊防各營一體嚴防毋稍大意欽此八月二十七日奉旨王之春等電奏悉　奏剿辦太平上思股匪獲勝及招撫譚建章謝天良兩股各情形辦理尚屬得手亟宜趁此聲威及早肅清毋留餘孽現在匪勢旣趨重柳慶一帶仍著督飭各軍合力堵剿務凈根株以安邊圉並將剿辦情形隨時奏報欽此八月二十九日奉旨王之春電奏悉河池州被匪攻擾旋卽克復知州張銘誠著卽查辦具奏該撫仍當嚴飭各營迅速兠剿及　撲滅毋任蔓延貽害地方並著鄧華熙妥爲防堵勿令竄擾爲要欽此 
[宫門抄]  
　　九月十五日禮部宗人府欽天監正紅旗値日無引見禮部奏請萬壽聖節召見軍機○十六日兵部太常寺太僕寺廂白旗値日無引見醇王假滿請安崇勲續假五日孟慶榮請假二十日内閣呈進勾到本召見軍機及陳璧 
[日使賀英]  
　　日本長崎訪事友人云五印度自服屬英國後國中一切政教皆以總督統之而奉英皇爲君主本年英皇旣在國中舉行加冕典禮復定於西歴明年正月一號卽華歴十二月初三日卽印度國王之位日本政府誼重同盟特派東部都督陸軍中將奥保鞏爲正使而以叅謀本部部員步兵少佐由比君及步兵大尉伊籘君副之擇於本月十八號即華歴九月十七日起行赴印度祝賀大約往返四閱月方可遄回也 
[日簡巡員]  
　　日本長崎訪事友人云日本政府現簡會計檢查官三輪一夫及本田常吉兩君赴中韓兩國巡察事機已擇於東歴十月二十三號即華歴九月二十二日由神户赴天津轉至北京烟臺直達韓國至所查之事乃在外各官及駐屯軍隊所設郵便局並各處租界一切措置情形也 
[日擴海軍]  
　　日本長崎訪事友人云日本自甲午年戰勝中國後知海軍權力雖已振作尚未足在海上稱雄爰建議再行擴張添設富士八島敷島朝日初瀨三笠等戰艦六艘淺間高砂常磐吾妻出雲八雲等巡洋艦數亦如之 
 
 

Page 2

 
 
利砲堅兵似亦足以威强敵矣乃近日政府猶以爲未足擬將戰艦巡洋艦加倍製造務再添足十二萬噸之則今者海軍省調查已竣所有添造各艦限定六年告成惟經費浩繁雖議增收地租歲賦不敷尚多邇來屢與大藏省籌議朱知有何良圖也 
[輪船火厄]  
　　日本長崎訪事友人云日前美國軍艦名枯而孤者由桑港駛至崎地述及東歴十月八號卽華歴九月初七日午後駛至鹿兒島縣佐多岬海面見有一輪船忽罹火厄急往救之當救得西人四名日人四名華人三十九名其餘均及於難聞此船名哇鹿乃門司谷口商會所租自上海裝足棉花駛往神户中途突遭此變悉化劫灰亦可慘矣 
[桂撫王請軍機處奏請續調皖軍電文]  
　　軍機處鈞鑒之春於八月二十三到梧二十四受篆除具摺奏報到任叩謝天恩外先後接文武地方官及各路探報據稱賊勢蔓延遍地皆是自馬鎭陣亡匪膽更肆比以粤中兵單幸過江南上海時借墊餉項遣將由江西沿途招募三營分水陸行走現將陸續抵防又奉調皖省兩營亦至雖刻下兵數較前稍增而審察近日賊情非痛加勦辦不能奏功痛加勦辦又非多調勁族不能得力若再由他省招募而來實屬緩不濟急擬請飭安徽撫臣聶再撥楚軍兩營發給行糧槍械交新補雲南臨元鎭總兵黄埕祥統帶迅速赴梧并請飭南洋再派兵輪運粤以利遄行伏乞代奏云云旋卽奉旨王之春電奏請由安徽再調楚軍兩營發給行糧槍械交總兵黄呈祥統帶迅赴梧州等語著聶緝槼立即照撥飭令黄呈祥統帶迅速前赴梧州聽候調遣並著劉坤一卽派兵輪裝運以利遄行黄呈祥著俟兵隊到防再遵前旨馳赴臨元鎭本任欽此 
[開建告警]  
　　香港循環日報云廣東肇慶府開建縣與桂之梧州懷集毗連本月初九日陡有大股匪徒揭竿竄擾縣城戒嚴邑侯任大令急閉城門飛書告警隨由道憲周觀察札調開花砲隊數營於十五日馳往大兵一到小醜不足平矣 
[開墾定章]  
　　京師訪事人云南苑開墾一事現已定議共計招墾之地約二千七百餘頃其押荒銀兩上等每畝二兩中等一兩五錢下等一兩現已出示諭知矣 
[招考師範學生]  
　　松江訪事人云前日江蘇學憲李蔭墀大宗師奉到京師大學堂管學大臣張冶秋大司農移咨請卽轉飭各屬舉　生監有願赴京師大學堂肄業師範者統限九月三十日以前一例到京聽候考試宗師以爲時過促電商督撫兩憲飛札蘇省各府州縣出示曉諭其職舉貢各員飭卽檢呈執照造具册結聽候州縣騐明申送其廪增附各項由學遴選保送府尊許子原太守奉文後立飭吏書赶　示諭張掛通衢俾有志之士早日部署也 
[再錄京師管學大臣張大冡宰奏定小學堂章程]  
　　第六節高等小學堂課程十二日一週時刻表第一年第一日修身讀經史學算學理科習字第二日讀經史學輿地學學圖畫體操第三日讀經讀古文詞輿地理科圖畫習字第四日修身讀經史學算學理科體操第五日讀經史學輿地算學圖畫習字第六日讀經史學輿地讀古文詞作文體操第七日修身讀經史學算學理科習字第八日讀經史學輿地算學圖畫體操第九日讀經讀古文詞輿地理科化學習字第十日修身讀經史學算學理科體操第十一日讀經史學輿地算學圖畫習字第十二日讀經史學輿地讀古文詞作文體操第二年第一日修身讀經史學輿地算學體操第二日讀經理科算學輿地圖畫第三日讀經理科算學讀古文詞圖畫習字第四日修身讀經史學學算體操第五日讀經史學輿地理科算學習字第六日讀經輿地讀古文詞作文圖畫體操第七日修身讀經史學輿地算學體操第八日讀經史學理科算學輿地圖畫第九日讀經理科算學讀古文詞圖畫習字第十日修身讀經史學理科算學體操第十一日讀經史學輿地理科算學習字第十二日讀經輿地讀古文詞作文圖畫體操第三年第一日修身讀經史學理科算學圖畫第二日讀經史學理科算學輿地體操第三日讀經輿地圖畫讀古文詞理科習字第四日修身讀經史學理科算學圖畫第五日讀經史學圖畫理科算學體操第六日讀經輿地讀古文詞作文算學習字第七日修身讀經史學理科算學圖畫第八日讀經史學理科算學輿地體操第九日讀經輿地圖畫讀古文詞理科習字第十日修身讀經史學理科算學圖畫第十一日讀經史學圖畫理科算學體操第十二日讀經輿地讀古文詞作文算學習字或加外國文而除去讀古文詞或習工商實業而除去圖畫各地方情形酌定加外國文者亦由中教習講授第七節小學堂之學生班數每一班至多不得過六十人其以次遞升法每學過一學期則遞進一班第八節小學堂所需教習之數應計算學生之數定之其計算之法以學生班數不以學生人數如一學堂之學生至三百人恰合五班之數則用教習五人分作七八班者則用教習七八人第九節學生每一班應置教習一人其教法則每一教習將所認定專教之一班學生按日分門教授但遇教習不足時可得合等級不甚相殊之兩班學生而變通教法於置正教習一人外另置副教習一人但副教習須受正教習之節制以分授諸生第十節遇教修身讀經體操時得合各班之學生同時同堂教授第十一節凡教習上堂教授時刻不得减於五小時[  仍未登畢容俟排日續登]  
[重發優榜]  
　　杭州訪事人云本届浙省優貢前由學憲取定暫出草榜曉示兹以取列之胡仁源張祖廉周藴良王詢　四名均中式鄉榜爰將副取前列四名挨次補入重行榜示姓名照錄於下洪承魯湯溪廪王嗣曾上虞廪周鉅煒諸曁附傳典慶義烏附陸樹成寗府廪陳詵諸曁廪 
[會訊米案]  
　　揚州訪事人云仙女鎮米案經運司程雨亭都轉嚴密研訊已迭紀報端曰前又將六七濠米業董事某某等三人飭提到揚程都轉遂於十六日會同省中所委之某觀察升坐後堂將董等提案詳鞫關防一切縝密如前退堂後惟聞某董被責手心四十下發經歴司看管至石革守仍未到堂不識此案究竟若何子結也 
[飭赴新任]  
　　蘇州訪事人云正任崇明縣現署吳縣知縣田春庭大令寶榮前經上憲請補靑浦縣缺奉部覆准兹署理靑浦縣知縣錢大令國選瓜期已届爰由藩憲陸春江方伯牌示飭令田大令卽赴新任遞遺吳縣知縣員缺則飭准補是缺現署華亭縣知縣林蔚生大令丙修 
 
 

Page 3

 
 
赴任所遺華亭縣知縣員缺則酌委試用通判陳别駕鎬署理均已分别下札矣 
[蘇省官塲紀事]  
　　蘇州訪事人云江蘇督糧道羅省耕觀察近因政體違和飭丁詣撫轅請假迨二十二日假期届滿仍未霍然因復　假三日○前任江西藩司翁方伯曾桂於本月二十二日由常熟珂鄉買棹來省遍詣各憲轅及各紳士處拜會聞小作勾留卽須入都公幹也 
[金臺夕照]  
　　京師訪事友人云南横街八旗奉直學堂開辦伊始定於九月初一日招考學生題爲文以載道論共限三十六名旋於初十日開學○本月初旬某日東交民巷匯豐銀行夥某甲由天津乘火車至正陽門外東城根車站下車旋倩脚行代雇騾車一輛運物入城忽被車夫乘間竊去一包内有白銀百餘兩竟棄騾車而逸迨後查知立赴東河營汛報案時有一乞人聲稱認識此車係某甲所御遂留作眼線帶同搜捕然迄今尚未緝獲也○某甲與某乙爲戚串行出入其家婦女亦不避面漸與乙妾某氏有私久之竟誘出轉售與騾馬市某估衣店執事某丙爲室閱數月甲又託稱氏戚尋蹤而往向丙訛詐丙遂控之於北城揀發副指揮丁君處提訊之下予以重懲諭候詳請城憲重懲旋命解送總局甲畏罪濳服阿芙蓉膏比至毒發已灌救不及矣書曰自作孽不可活其甲之謂乎 
[稽山問俗]  
　　紹興訪事人云新榖登塲收成豐稔米糧價値應得漸平乃各米鋪壟斷居寄依然不稍核减小民雖皆銜恨亦殊無可如何會稽縣陳靜甫大令聞之微服而出親赴各鋪購米一升持歸核對以某某二鋪之價爲最昂米復粗糲異常不堪下箸因持飭役傳案訓斥一番並罰洋銀若干元撥充善舉想米儈之貪利忘義者自此當稍知儆惕矣○郡屬安昌鎮一大市集也向設釐局捐數甚旺近因酒捐已攺印花新章另行專辦以是批發紹酒各莊聨名具禀省轅求請認捐分期繳稅俾領印花黏貼藉杜偷漏弊端省憲遂札委安大令炳文來紹分詣安昌臨浦等處查核情形詳候酌奪○紹屬各官牙行均須領有稅帖方准貿易否則呼爲白拉例當罰鍰以儆邇者大憲派黎二尹澤燿來越查出白拉行數十家從寛責令補稅領帖○紹郡中小各學堂前已分别籌貲創設現由縣紳查明各圧鎭義塾一律攺爲蒙學堂以課民間童穉舊時教習恐不免向隅矣 
[麋臺殘蘚]  
　　姑蘇訪事人云前丹徒縣解到行刼某姓之盜犯某甲及連傷二命之兇犯某乙至省經蘇州府發審局訊實定讞禀請上憲詳部於本月十八日臬署頒到釘封文書飭將二犯一併正法臬憲效述堂廉訪循例札飭元和縣金苕靑大令升坐大堂飭差由内監將二犯提出略詰口供喝令劊子手如法綑绑會同中軍守備夏亮亭守戎帶兵數十名押赴北寺大校塲梟取首級盛以木籠由蘇州府向子振太守委員解赴犯事地方懸竿示衆○日前元和縣金苕靑大令訪有著名賊棍江秋文江味之章雲卿等專設賭局誘人賭博入其彀而傾家蕩產者實繁有徒爰卽飭差按名拘拿務獲究辦○有客自陽湖來蘇者述及近日陽湖縣某大令緝獲男裝女扮之某甲一名究得自喬扮迄今已逾七載是以額髪眞與女之鬢髻無異因飭重笞若干板釘鐐收禁翌日忽有某寺儈貿貿然遞禀具保大令大怒飭將該儈一併收禁候究 
[上海官塲紀事]  
　　江蘇臬司效述堂廉訪札委候補同知李萼仙司馬稽查上海南匯川沙等處保甲事宜司馬奉委起程昨已到滬隨卽命駕至縣署拜會縣主汪瑤庭大令然後赴川南等處巡行亦一年一度之例差也○署理常州營遊擊胡繡章遊戎於昨日因公來滬赴道營廳縣各署拜謁至縣署時縣主汪大令延入花廳茗談片刻而出 
[制軍謝步]  
　　前日卸任四川總督奎樂峯制軍駕蒞滬江小駐泥城外洋務北局昨日午後命駕入城次第往文武各署謝步至上海縣署時縣主汪瑤庭大令飭丁擋駕 
[救護日食]  
　　十月初一日申刻爲日食之期上海縣汪瑤庭大令昨已飭差預傳僧道届時到縣誦經救護官樣文章遵循弗替亦足見中國積習之深矣 
[籌辦冬防]  
　　駐紥南市之江蘇撫標滬軍營管帶龍葆珊遊戎以每屇冬令應派弁勇分投巡緝藉以除暴安良因循照向章豫派哨弁數員定於十月初一日舉辦名之曰冬防 
[招考學生]  
　　昨日上海縣學教諭邱贊思廣文出示署前略謂奉本府許札開奉學憲排單札奉管學大臣張文開京師大學堂招考舉貢生監務須立志正大學有根柢著各省督撫學院考試申送如士子路遙者酌给川資等因本部院擇日申送仰各州縣學將應考士子限於十月初十日以前申送金壇考棚聽候考試爲此仰該學造册申送府署轉送學院等因奉此因爲期已迫合亟出示曉諭仰本邑各士子如願赴考者務於九月二十七日前到學報名以便於月内造册送府毋得觀望自誤切切特示 
[棉販須知]  
　　滬南騐棉局委員何吉生明府前以鄉民販售棉花時有攙水情弊持出示嚴行查禁近日查知若輩仍復陽奉陰違爰於前日重復出示通衢略謂查棉花攙水最爲商業之害例禁綦嚴本局前奉道憲袁札飭查辦棉花騐水因念爾鄉民一再受罰其苦已極經此整頓章程原爲體恤爾民無微不至爾商民等亦所共諒者也乃近來仍有不遵禁令販户以濕花到市混售曾據巡丁查獲多名迭經訊明枷辦除嚴飭巡丁地甲在各碼頭查驗外合亟出示曉諭爲此示仰行商客販人等一體知悉自示之後切勿再蹈故轍倘敢故違一經查獲惟有從重責辦倘有本局巡丁地甲護勇人等在外藉端需索情事准爾等指名來局禀訴以憑訊明革究惟不得挾有私嫌揑情誣控致干反坐其各遵照毋違切切特示 
[新閘炎警]  
　　前夜鐘鳴兩下逾三十五分時瞭望臺上警鐘亂鳴旋分六下急出訪之知火起於新閘陳家浜左近湖北人唐老炳所開鷄毛棧内救火會西人急驅各租界洋龍分投施救無如火勢猖狂未易撲滅以致棧中房屋貨物俱化灰燼直至昨晨七點鐘時祝融氏始傴旗息鼓而返 
[法租界捕房紀事]  
　　前晚寠人子某甲蒙袂輯屨貿貿然至公館馬路某粥店啜雙弓米乘間竊取桶内錢二千文適爲包探所見拘入捕房捕頭令押候堂期解請讞員孫建臣大今訊究○乙丙二車夫將所賃東洋車私行售去車主得悉扭送捕房捕頭令押候解送公堂禀請訊究○流氓某丁手持木棍沿途毆人搜物被包探獲送捕房捕頭略詰情由命押候解送公堂禀請懲治 
[善捐誌謝]  
　　劉福房善士助施棉衣洋一百元太原氏爲慈親求病卽愈捐洋五十元海鹽盧客樵捐洋三十元孫德蔭堂捐洋二十元潘常潯因慈親痢疾求愈助施藥洋二十元隱名氏助施棺洋八十元林鏡清求病愈捐洋二十元各隨願力宏開方便之門遙企光儀竊上臺萊之頌乞登報尾敬謝仁施[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　九月廿五日匯票行情列左 
銀行電匯銀票二先令三辨士八之二銀行現銀票二先令三辨士八之二五銀行三十天期票二先令三辨士八之三銀行四個月期票二先令三辨士八之四五　　九月廿五日進口船禮拜 
北京輪船由寗波太古公司瑞和又由長江怡和行　　九月廿六日出口船禮拜一 
大利丸輪船晚往長江等埠大阪公司南京又開往香港省城華友行太生又晚往汕頭怡和行永生又晚往汕頭香港廣東怡和行北京又下午往寗波太古公司江寬又晚往長江招商局廣濟又晚往天津招商局　　九月廿七日出口船禮拜二 
美利輪船晚往長江美最時行瑞和又晚往長江怡和行江天又下午往寗波招商局　　九月廿八日出口船禮拜三 
華利輪船晚往長江麥邊行亞根又開往旅順仁川長崎琿春等處寳隆行鄱陽又晚往長江太古　公司　　九月廿九日出口船禮拜四 
美順輪船開往長江美最時行鯉門　又晚往香港粤省禪臣行　　十月初一日出口船禮拜五 
挨司脫來林輪船開往横濱神户仁記行　　十月初五日出口船禮拜二 
那坭輪船開往旅順仁川長崎琿春寳隆　行 
 
 

Page 9

 
 
[上海縣署瑣案]  
　　法界公廨讞員孫建臣大令移送積欠棧　之王金林到縣前晚縣主汪瑤庭大令升堂研訊王供職員係湖北人　在漢陽　讀友人　姓本在漢口經辦礦務邇言欲至滬糾股設立分局並置辦開礦　器職員聞之意欲覓一枝　卽於七月某日來此　　法界名利棧　　　謝　兩友亦因事來滬與職員同寓一房至八月初陳友到來另住英界某客棧職員時往會晤後謝何兩人川資用　　　　中房飯資多　洋銀三十餘元至九月初九日僞稱往大東公司某輪船上寄信回家催寄洋銀料理詎料一去不回遺下鋪蓋行李不敷抵欠時職員已付過十二元所缺無幾所有謝何之欵棧内茶房勒令職員代償職員無力應付致被閉諸空室至第三日始越窓而出尋茶房理論　　房有失去衣物之事卽誣指職員行竊交捕拘解公堂訊供移案求恩鑒察大令飭收押所中赶緊措資料理○收買紙錠灰之董成美徐三五控行頭章阿牛把持勒索等情大令研訊之下董供小的係浙之紹興人徐向在小的處爲夥日前章向徐勒索洋銀不遂所求卽誣指小的與徐串合以潙帋錠灰調換賣客眞灰致被公董罰洋銀五十元不准入行貿易小的情急著徐向章理論章一味恃蠻叩耱究辦徐供小的入行時曾出行規錢七千二百文章已收入不給行單今因勒索不遂　指小的舞弊向之理說反被扭毆章供小的從前雖收紙錠灰現已不操此業邇　董徐以假灰調換眞灰被紹興公董查明議罰不准入行因浼小的說情小的不允董徐遂挾嫌妄告大令判將章掌頰五十下董徐申斥一番叱之使退 
[英美租界公堂會訊案]  
　　德商瑞記洋行主投本管總領事署控華人衛某所　　興牛奶作占地不遷等情前日午後德總領事委繙譯官佛爾克君命　詣公廨會赂代理讞員魏蒓塢大令升堂研訊瑞記行主浼律師佛威投案聲稱瑞記永遠租得地一原開衛義興牛奶作言定成交後隨卽遷讓不意屢向咨照一味游約請卽飭遷衛供光緖二十二年七月向張錫堂劉阿富租地造屋期以十年每年租價洋銀二十元付至上年六月爲止劉張並未言及其地已永遠租與洋商叩求明察大令商之佛君著將衛交人保出候補提劉張訊斷○英商老公茂洋行執事人羅臣飛前控王文毓陳榮生串呑貨欵等情經大令提王訊供諭候補提案中人訊核前日午後會同英總領事署迪繙譯官覆訊羅臣飛浼高易律師投案請追孫子卿供與王無甚交易惟前者因購棉紗曾存銀三百兩王供老公茂所控各情未可遽信商人雖領銀一萬兩然當時在無錫造屋收　繅絲租棧費用甚多所有運來滬上之繭約値銀六千餘兩今各帳皆未算明若將留存老公茂及南市兩花行之帳取出逐欵細核非惟有盈無絀且應令老公茂找出若干今者商人並未逃逸驀被將兩花行發封天下豈有是理求恩准將各帳核算便知虚實情形大令與迪君會商良久著將王還押陳從寛交人保出候將各帳算明訂期復訊核奪 
[英租界捕房紀事]  
　　有邱姓者携其眷屬賃居老旗昌後第一百三十五號屋中前日忽失去綢縐衣服若干件報捕後昨經包探李星福查係伊家西席張某所竊當在身畔搜出質贓之劵遂訴知捕頭一一吊出大約翌晨須解送公堂禀請代理讞囎魏蒓塢大令訊辦也○李陳氏陳朱氏王愛寶王二寶王四寳周馮氏諸流娼彳亍南京路中强曳過客經某號西包探及華包探張寳成先後拘入捕房捕頭令轉解公堂禀請核奪○偷兒楊阿二掩入南京路周榮如家竊取油衣　至某押鋪質錢經包探張寶成拘入捕房捕頭令押候解送公堂禀請究辦○偷兒張榮華掩入浙江路徐阿生家竊取水烟袋燭臺等物　經包探方長華緝獲送入捕房捕頭令押候解送公堂禀請懲辦○王寶林掩入厦門路孫鉅康家行竊衣服報經包探劉阿炳緝獲連贓送入捕房捕頭令押候解送公堂禀請訊辦○昨晨滿庭芳弄内倒斃一無名男子包探張寳成見之回告捕頭捕頭令地保投報善堂領棺收殮 
[美租界捕房紀事]  
　　前晚有一西人酩酊大醉行至虹口篷路沿途滋閙適爲一百八十八號印度捕所見送入捕房捕頭令押至酒醒時　出○前日四川路十九號洋房某西人家忽失去洋銀若干元當即投報捕房旋經三十二號西包探查悉細崽王阿黄所竊因卽將王拘入捕房捕頭令押候解送公堂禀請代理讞員魏蒓塢大令訊辦○昨日偷兒包阿法不知在何處竊得衣服數件携至虹口某押鋪求質適爲包探陳洪明所見拘入捕房捕頭令押候解送公堂　請懲辦 
[金陵官報]  
　　十二日總統武衛右軍雲南提臺張春發會兩淮運臺程儀洛儀棧鹽釐候補道程龢祥均到善後局候補道趙保甲局候補道陳洋務局候補道汪卽選郎中張通典首府朱知府陳卿雲韓汝元恩　同知劉卓栻知縣曾祖梁陳啓元均謝委轅下校對卽到差同知蔡國器通港厘捐知縣陳玉斌辭會辦運冯絲捐知縣陳崇煌知縣吳廷琛　毅之　溍雲舒　查宗仁張學緖賀鏡如薛華墉李庚昶任迺霽趙嗣鼎陶瑩徐承諫林駿達銷淮揚發審差回譚鏡蓉湖冯回朱文炳由蘇回督院文巡捕龍振翊劉永濤武巡捕殷　第鄭耀松監印官府經歴盛治均叩謝加札管帶新兵水陸各營徐寶山均見上元縣戴禀知赴北鄉勘水道知縣何聨芳謝委轅下校對卽到差陳元鑄禀知通判王萬　聞訃丁親母憂縣丞譚連禧禀知到省兼署藩臺糧道胡分省補用道宋恩紱到湖南來同知劉卓栻知縣曾祖梁何聨芳均禀知對本畢又劉恩懃均見南瑞兵船吳克　到瓜濠保甲總巡知縣鍾爾據辭 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年九月初九日京報全錄]  
宫門抄諭旨均已錄前○直隷總督袁奏陳藩司接收交代淸楚摺又奏請豁免天津地面錢糧摺○又奏委署道員片○又奏道員赴任片○浙江巡撫任奏請開缺調理摺○又奏查明知縣病故情形片○又奏請將已革武員留營管帶片○貴州巡撫鄧奏叅誘騙銀兩之同知片 
　　太子少保北洋大臣直隷總督臣袁世凱跪奏爲藩收交代清楚恭摺具陳仰祈聖鑒事竊據署藩司周浩詳稱前升司周馥自光緖二十七年六月二十日到任　至光緖二十八年五月十一日卸事之前一日止周　卽於是月十　日到任所有升司周馥接收前兼署司高　麟交下司庫並大名寄庫實存恒裕庫各欵共銀一十九萬四千七百五十一兩三錢三分一釐制錢一千三十三串三十四文兵餉朋建共銀　千六百六兩四錢三分一釐外寄庫實存銀三进三十五兩八錢六分八釐前升司周馥任内經手本節年地丁恊餉正雜錢糧按款　查逐一　明庫存並大名寄庫所收恒裕庫各項共收銀二百七十萬八千三百七十二兩五錢　分七釐内正欵收銀二百六十一萬二百五十七兩五錢七分二釐借欵收銀九萬八千一百一十四兩九錢五分五釐制錢七千五百　十二串一百五十八文開除共支銀三百四十九萬五百六十九兩四分九釐内正欵支銀　百一十四萬七千一百七十三兩六錢九釐　欵支銀三十四萬三千三百九十五兩四錢四分制錢七千串文實存銀四十一萬　千五百五十四兩八錢一分制錢一千五百四十五串一百八十二文兵餉朋建共收銀四十三萬四千六百三十四兩四錢三分二釐開除共支銀三十九萬四　一兩二錢四分六釐内正欵支銀三十八萬八千七百二十九兩六錢一分六釐實存銀四萬九千二百三十九兩六錢　分七釐外寄庫共收銀一千七百七兩八錢六分一釐開除　欵支銀一支兩實存銀一千四十三兩七錢二分九釐均核與司庫實存銀欵數目相符除將各項細册磨對裝訂鈐印另文呈送外擬合摘造簡明總册照例具印結詳送查核具奏前來臣覆查無異除將簡明總册照例出具印結詳送查核具奏前來臣覆查無異除將簡明册結咨移部科外理合𢚈摺具陳伏乞皇太后扗上聖鑒飭部查照謹奏奉硃批户部知道此 
太子少保北洋大臣直隷總督臣袁世凱跪奏爲天津地面久受兵災懇恩豁免糧租以蘇民困恭摺仰祈聖鑒事竊據署布政使周浩呈稱據天津縣知縣章壽詳該縣光緖二十六年上忙額徵在丁錢糧係該前署縣阮國楨任内經徵　及起解拳匪變起被搶一空　是年下忙起至本年上忙　所有四忙錢糧不克開徵現在津在收回本應照常徵收惟該縣地方困苦不堪若將頻年積賦一律起徵民力實有未逮請將本年上忙並節年未徵及民欠地丁錢糧各項正雜旗租一併豁免聲明本年秋收有望下忙糧租仍應照常徵解等情詳奏前來臣查庚子之變天津被禍最先現在地面收回滿目瘡痍必須量爲調劑所有天津縣應徵光緖二十八年上忙並二十七年上下兩忙及二十六年下忙同節年民欠地丁錢糧各項旗租曁照民糧例蠲豁之旗產錢糧廣恩庫租海防經費河道錢糧屯榖等項仰懇天恩俯准一律豁锡並免差徭以廣皇仁其内務府等衙門及京旗王公各府地畝宜如何减免之處應由各衙門各府自行酌量辦理至本年下忙糧租仍飭照常徵收以供支解理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
袁世凱片再署霸昌道任之驊請假省親所遺員缺查有候補道鄭業斆安詳謹飭品學兼優堪以接署除檄飭遵照外理合會同兼管順天府府尹臣徐會　順天府府尹臣陳璧附片具陳伏乞聖鑒謹奏奉硃批吏部知道欽此 
袁世凱片再調補口北道恩銘業已來津應飭卽赴新任以專責成除檄飭遵照外理合附片具陳伏乞聖鑒謹奏奉硃批知道了欽皮 
頭品頂戴浙煤巡撫臣任道鎔跪奏爲假期又滿衰疾益深籲懇天恩俯准開缺調理恭摺𤁋陳仰祈聖鑒事竊臣前因假滿病劇具摺奏請開缺七月十三日摺弁齎回原摺恭奉硃批著再賞假一個月無庸開缺此跪聆之下感激涕零伏念臣年邁才庸仰沐聖慈畀以封圻重任當守勿欺之明訓冀答逾分之殊恩詎料衰　侵尋歴百餘日之久中醫無效另易西醫便紅幸已漸愈滿　從此轉機尚可　心圖報祗因去血過多胃納甚少虚不受補腹瀉時作因之正氣日虧自六月以後遇事偶籌思心神卽恍惚　憑事理亦模糊莫辨眩暈氣促舉動益不自支據醫者云心脾兩損病係怔忡非藥餌所能奏效兩浙爲海疆要區教堂林立闪涉數倍於前自庚子亂後人心浮動伏莽極多兼以庶政紛繁一日不容嚝廢卽使精神充滿猶慮稱職之難臣受恩深重具有天良服官數十年素性好勞惡　兹已八十暮年　苟息尚存此身何所顧惜無如衰孱已甚痊愈無期自覺頽唐日非一日若猶因循坐誤恐上無　答君父下無以對士民此臣所以日夜悚怕不能自已者也月敢不揣冐昧據實披𤁋直陳合無仰懇天恩俯念地方重要准予開缺並請旨迅簡賢能以重職守無任悚惶待命之至所有微臣假期又滿衰病益深再請開缺緣由謹恭摺具陳伏乞皇太后皇上聖鑒訓示謹奏奉硃批另有旨此 
任道鎔片再分本縣知縣金廷棟准調平湖縣知縣遺缺經臣奏請以曾任應升實缺新海防例試用知縣陳常鏵署理兹准吏部咨覆該省正途出力尚有　次在前之新海防試用知縣江鋈華一員係屬合例未據聲叙有何事故應令確查奏明辦理等因當經飭　布政使誠勳　得新海防例試有知縣江鋈華於光緖二十一年二月間病故業經彚案詳咨擬補在案詳請奏覆前來臣覆查無異除咨部查照外理合會同閩浙總督臣許應騤附片陳明伏乞聖鑒敕部核覆施行謹奏奉硃批吏部知道欽此 
任道鎔片再原帶定字右旗都司藍蔚廷上年四月經前署撫臣余聨沅於教案疏防案内奏叅革職惟查該管帶在温有年諳練營務尚堪造就現定字右旗攺編爲温防右旗擬請將藍蔚廷留營管帶以觀後效又原帶新左軍前營副將曹世華顺臨海　民吳如雷等控案亦經前署撫臣於上年六月奏叅暫行革職歸案審辦兹據台州府禀案内要證避匿不到驟難集訊查曹世華在台　匪　資得力未便遽令離營現新左軍前營攺編爲台防副中營擬請將曹世華留營管帶期於防務有裨謹會同閩浙總督臣許應騤附片陳明伏乞聖鑒訓示謹奏奉硃批該部知道欽此 
鄧華熙片再據藩司邵積誠臬司曹鴻勛詳稱訪查有吳光顯串通張小雲等揑造辦火機捐向商户寶泰隆卽何伯珩誘騙銀兩事當飭貴府查拿旋據商户以被誘等情赴府禀訴供指提訊吳光顯堅不吐顯係恃符狡展查吳光顯的呈覆歴係由監生　捐通判加保同知保補缺後以知府用等情會詳請叅前來臣覆查無異相應請旨將同知吳光顯即行革職以便歸案審辦除咨部查照並飭追取捐照繳銷外謹　同雲貴督臣魏光燾合詞附片具陳伏乞聖鑒謹奏奉硃批著照所請該部知道欽此 
 
