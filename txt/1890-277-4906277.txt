# 1890 - 277 - 4906277

 

Page 1

 
 
[賑物求售] [  申報館協振所啓]  
　　本舘開辦賑捐以來蔡海内　同仁捐助各種貴物随時變價彚解災區茲又承助下文刻圖章一方歴代服制考原三十部每部三角五分銅壳喪兩隻花翎藍翎各一支　有五十部每部六　石印小耕石齋畫譜廿部疫痧草六十本每本洋八分倭刻和漠三才贈圖一部感應　　廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付具磠砂二粒宫式白玉鐲一付白玉墜兩個法帖兩册前朝近時名人字畫中堂對聯扇面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾裘成集腋實惠早沾乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[書土藥稅釐示後]  
洋藥之爲中國害數十年於兹矣無論搢紳士庶巨買豪商以至闤闠營生負擔食力之輩一染烟霞痼疾雖欲擺脫而不能約計十人之中吸烟者七八不吸烟者一三溯自互帀以來洋藥入口不知其幾億萬箱我華人之沈溺於黑籍中者不知其幾億萬輩中國銀錢之流出外洋者不知其幾億萬　此誠洪荒以來未有之奇慘也夫洋藥之足以耗人精力傾人囊槖在吸者未必不知乃明知之而終不能拒絶之誠有不期然而然者當軸者深知其害不能禁洋藥入口乃禁華人之吸食卒之禁者自禁吸者自吸而洋藥入中之數且年盛一年銀錢之流出外洋者亦年多一年痼疾未去而漏巵大開誠中國之隠憂也當時識微兒遠之士謂宜自種土藥以敵洋藥之銷路盖以中國之銀錢購中國之土藥楚弓禁得於利源尙無大礙較之專購洋藥坐耗金貲得失利鈍誠不可同日而語無如墨守之士膠執　見謂中國以重農爲本務若聽民間自種土藥是導以逐末也於是但加抽洋藥稅厘以爲稅厘旣重則洋藥價昻吸烟者必寡閱時旣久當有不禁而自禁者然自加抽洋藥稅厘以後吸烟者仍未見少而民間有見於烟土之利勝於五榖十倍已有私行種植者吸烟者喜其價廉争相購食近年以來土藥出產日多如吉林黑龍江呼蘭熱河以及四川雲蘭江南　徐等處無不自種土藥商賈販運他處獲利甚厚銷路甚暢近年洋藥進口之數日見其少皆由土藥暢消之　也說者謂華人之吸烟旣不能禁而幸賴土藥出產日多以敵洋藥之消路免致銀錢流入外洋此誠中國一大轉機听惜者商人販運土藥經過關卡完納釐稅徒任吏胥之中飽無補國家之正供是雖塞外洋之漏巵　仍未塞中飽之漏巵豈得謂計之得耶近由總署户部奏請整頓土藥稅釐奉旨着各省將軍督撫詳查出產數目核定稅釐章程按季專摺開報不得於百貨釐金内籠統聲叙以免牽混兩湖督憲張制軍與湖北撫憲譚中丞會商妥辦以總稅務司赫　原呈所議土藥一百斤照洋藥抽稅銀一百十兩未免過重遵照户部舊　章柱每百斤照十成足數收銀三十兩随徵耗銀四兩七錢似此明定章程實收實解於國課大有裨益飽之弊不雖一旦革除鄂省地處上游水陸衝衢　賈輻輳此次經張制軍譚中丞奏派吳觀察會同宜昌鎭羅鎭軍設局籌辦另募緝私勇管分紥要隘以資堵截此諭旨所謂販運過境嚴查走漏也至於出產土藥省分就地徵收如何辦理雖尙未見明文惟旣奉有嚴旨認眞整頓自必核實收取涓適歸公藉以裕國帑而除積弊此後民間亦不必以種植土藥爲諱則出產愈多銷路愈廣洋藥進口愈少尙何慮中國之利爲外洋所奪哉總之烟之爲物華人旣已喜食卽不必再議禁止猶之加非茶雪茄烟西人酷嗜者多國家未嘗禁其吸食也但令自行種植抽其釐稅則下足以順輿情上足以裕國課中國之抽取土藥釐稅正與此意暗合教會国有議及禁烟并欲令印度不種洋藥用意雖善然苟非合中外爲一家斷不能行此拔本塞源之計也中國所產之員暢消外洋者冋以絲茶兩項爲大宗近年西國種茶飼蠶所出之貨其佳者亦不下於中國由是中國絲茶銷數絀我之　彼能有之彼之利我不能有之無怪我日貧而彼日富也幸也有土藥一項以我之利敵彼之利得此差强人意於以歎朝廷之破除成　榷取稅釐洵有合於因時制宜之道而張制軍譚中丞之切實奉行嚴密籌辦爲不可及也書竟爲浮一大白 
[朝鮮近事]  
　　八月初一日有洋人携重資貰小船來仁川港随接電報經中國巡差捉獲解送西洋領事轉解赴華○賭風又盛各巷皆設博場經官捉獲卽將髪捽去○李某之子生而能言家人大驚以爲妖擲之於野○鄭某性好酒日與麴秀才爲伍然其量甚窄小飲輙醉有申某者自慶尙道來遇於市故人相遇置酒談心又　官妓侑酒鄭不覺玉山頽矣行至家随卽睡去及醒忽憶昨日袖内有銀五十兩係代人賣物者醉後忘之急探袖已烏有恚極於是夜飲阿芙蓉兩餘幸灌救得蘇○某甲夜行僻巷中見人家屋上蹲一人知爲梁上君子乃大呼遠近皆驚起賊已　去及歸不數武瓦石如雨頭顱破裂狼狽而歸書此以爲多事者戒○初五日程某掘地得鏹若干與弟瓜分暗匿數錠弟知之大爲鬩牆○某甲販於全羅道晚年家頗裕知命之年始生一子一日嬉於村外爲狼　去惜哉○朝鮮南道無鼈有一漁者偶得一頭以爲異欲献於王携至漢江見賣者纍纍愧而返○有全羅道人云其鄉某山有菲徒匿身巖谷間時出刦掠官軍往捕則匿八巖中山路險巇不能用武今已聚至三四萬人矣○初八日咸鏡道有犯人四名下法皆搶掠之案云○土姓被盜失去衣物若干追捕木獲○李姓修造舍宇有一工人由屋堕地登時氣絶妻子至李家哭閙李無可如何與之鑇二十串始欣然而去嘻孔方兄之有用竟如此哉○北門内某姓家忽遭回祿幸在白書易於爲力頃刻撲滅不至蔓延○李某家巨萬欲築室而苦無地見比隣于某有室三四楹欲買之以廣其宅于過昻其値孚怒思中傷之夜以衣物擲具家誣于爲盜控於官于亦以李誣良呈訴李多財官久垂涎乃以誣良懲辦至於破家○某甲酒醉顚於街間墮井溺死○釜山時疫大盛輪船到埠不准進口防傳染也○十三日有商人海參崴連來土藥若干托經紀代售得價三白千經紀止與三十千鮮人禁烟甚嚴不敢鳴官怏怏而返○李姓子被匪人誘去十餘日未歸吉凶不可　 
 
 

Page 2

 
 
定也○王姓一家七口同沾病疫相繼云　鳴呼慘已鮮人無厠溺於水内穢不可聞○有英國醫師新到每日已刻爲人視病 
[觀潮紀盛]  
　　時方仲秋月則旣望錢塘士女咸觀潮於之江之上或命蘭橈或移桂獎或徘徊乎沙岸或躑躅乎江濵儘多白屋書生曠襟懷而自得不數紅閨少婦雜蘭麝而薫香六和　拾級而登履??交錯三　廟面江而峙車馬喧闐當此之時雲收霧散天朗日清海氣虚涵水天共色人皆鳬而趨鵠而立候潮於江之塘而潮猶禾至也俄而一線痕牽四圍光澈雲若蒸兮絮滾風欲起而頻開花粲粲乎銀噴練迢迢其玉曳正鼓蕩以作氣亦漭漾而驚神其爲狀也崢兮嶸兮峭唆??侴一噴一醒再接再厲如銀山之排列一落千尋如白馬之奔騰一息千里地維爲之折挫天宇爲之沈冥其爲聲也訇兮匉兮怒澈漰兮震若雷霆疾於風雨有石破天驚之勢夾岸衝橫有千軍萬馬之雄斬關直入撼排山嶽震蕩乾坤豈水怪與江神奪海門拔扈抑前胥與後種洩餘怒而未　聽之者耳爲之驚觀之者目爲之眩故大聲之旣發各返走而狂奔慮芳塘之下湮登高岸而竦立斯眞漫漫浩浩而亟乎天下之奇觀也已旣而　籟俱寂一波不興潮之至也絶不解其听自來潮之去也杳不知其所自止於是扶老携幼約妹呼姊歸去來兮望夕陽於前路風流雲散若倦鳥之投林道路纷馳國門早入回頭江上欣看晚景之生留向月中再續夜潮之興云 
[本朝與俄國議定疆界及專條碑文備攷]  
　　俄國古　薩爾馬西亚自唐以前爲西北散部屬於匈奴唐懿宗咸通年间有酋長祿利哥者招聚族類肇造邦土是爲立國之始宋理宗年間元太祖西伐滅　羅思阿速欽蔡一部立長子术赤爲汗俄國遂爲蒙古别部元衰俄之故王後裔稍稍復振明嘉靖初俄人借瑞典兵力驅逐蒙古復其土宇目後代有英辟卑禮厚幣招致各國賢人與圖國事躬教士卒騎射兼習火器歐羅巴各國製造機器日精俄人又選其國中聰穎子弟前往學習並究心其兵法治術是以其國日益强大盖三百餘年於兹矣俄於順治初年築城於雅克薩侵擾索倫諸部稱　羅刹朝延屢遣兵毁其城輒復據之康煕年間兩致國書復由荷蘭附書諭其國王其王乃遣使上書乞撒雅克薩之圍皇帝遣領侍衛内大臣索額圖往蒞其事於是分定疆界立碑爲識通貿易於車臣汗部之恰克圖遣人來京師學習漢文每十年更易沿爲常例俄國遂隸於理藩院百餘年以來稱恭順焉咸豐十年中國　英　行成設立總理各國事務衙門以管理其事俄人狡焉思逞潛移界碑朝延特遣大臣詣勘又不願隸理藩院遂於英法等國同隸總理衙門焉近則整頓東方不遺餘力興築鐵路籌餉練兵似有虎視耽耽之勢借保護朝鮮爲名以遂　蠶食之計甚可慮也當日所議定疆界及專條其碑文係協辦大學士徐元文奉勅恭撰兹特敬錄於後其辭曰皇帝撫有天下殊方重譯罔不賓服師武旣揚文教亦訖蕩蕩巍巍以成大一統之治惟俄羅斯在黑龍　西北陲夙嘗通使效貢後其邊人弗戢濳入雅克薩築城以處擾我屬部獵户使我獵户弗寗厥居於是廟謨柔遠先之以文吿旣不共命則移偏帥攻其城克之惟皇帝德並天覆神武不殺所獲之俘悉縱悉遣且資之舟車餱粮俾返其所王旅旣旋抄略未已用興師復圍其城彼乃遣使講好請定疆域康熙二十有八年夏皇帝遣領侍衛内大臣索額圖等至於尼布潮之地宣布德意俄羅斯國使者費岳多羅額里克謝等皆悅服相與書疆定界使我邊人與其國人分境捕獵永永輯睦無相侵軼約旣定勒之貞石以昭大信垂諸久遠專條列如左一將由北流入黑龍江之綽爾納卽鳥偷穆河相近格爾必齊河爲界循　河上流興安嶺以至於海凡嶺南一帶流入黑龍江之溪河盡屬我界其以嶺北之溪河盡屬俄羅斯國界一將流入黑龍　額爾古納河爲界河之南岸爲我屬河之北岸爲俄羅斯屬其南岸之眉勒爾客河口所有俄羅斯房舍遷移北岸一雅克薩之地俄羅斯所治之城盡行除毁所居俄羅斯人民及諸物用聽撤往察罕汗之地一兩國獵户人等毋許越界如有一二小人擅自越界捕獵偷盜者卽行擒拿送所在官司准所犯輕重懲處若十數相聚持械捕獵殺八搶掠者必奏聞卽行正法雖有一二人犯禁彼此仍相各好毋起釁端一從前我大清國所有俄羅斯之人及俄羅斯國所有我大清國之人仍留如舊不必遣回嗣後有逃亡者不許收留卽行送還一和好旣定以後一切行旅有准令往來文票者許具貿易不禁以上條約六欵雖疏枝闊目而兩國交涉事件無不包括靡遺仰見聖謨廣運垂之無窮豈止爲萬世法式已哉 
[和尙獲盜]  
　　杭城某姓前被宼盜刼去財物等件爲數不貲經事主禀縣求究邑尊訉知是實當卽飭差訪拿詎案懸多時依然人贜未獲邑尊責比雖嚴知若輩無能爲力因聞天靈寺有和尙三人善拳勇具大本領邑尊敦請出山相助訪緝初猶不允後以再三固請方得首肯該僧等沿路密訪探知盜居海州遂於前月望日跡至鎭江在七號口地方小作勾留訪明該盜居址年貌默識其人計將乘間進取適盜與黨羽四五人結伴出遊　某茶肆啜茗一僧訪知當前卽是爰向盜稽首曰君昔犯案致累我等跋涉今已覿面遇之斷不容交臂失之矣盜見勢不佳卽行踰窗而遁僧取腰間利鑣擊去適中其股應手倒地餘黨未及逃避無一漏網旋卽押送回杭云 
[唐山煤話]  
　　唐山向有煤礦一所井口在街前井深一百六十餘文井上設有火輪機器烟筒用磚疉成高八九丈大小鍋十餘口均由此一筒出烟晝夜不停行人來往煤斤出入升降甚便井底有極大吸水機器兩個又有人風之機器風筒井内上下分四層頭層計深六十餘丈内有東西大丢約二里許又分無數小巷并分出煤之槽洞若干再下二層三層均深五十餘丈皆由盤而下大街小巷槽洞亦如頭層再下四層計深三四十丈三層之中四層之上亦如井口外邊設立火輪機器大小鍋烟筒水龍風筒等項與井口上無異四層内大街小巷槽洞亦與上同井内大街小巷均用磚塊懸棚而起與城門洞相似至出煤之槽洞上有木板托好下有木柱頂妥堅固这極無煤之空洞俱用土石塞滿井内有馬車六七輛騾馬七八十匹或運煤炭晝夜換班無時或息按此井深大而堅牢出煤之多速而省工诚中國第一佳礦也前月因被水災鐵路不通存煤過多不提已於初入停目工作只留裹工在井内修整一切現在鐵路業已修妥駛行如昔想不日卽可興工重開矣 
[放毬續志]  
　　本禮拜六卽二十八日西人范逹山在張氏味蒓園重放氣毬據言云西女華利附之而升約有三四里之高始行墜下并聞此次放畢卽須轉往他方倘是日日麗風和則較日前大花園更足騁懹娛目寄语哀紅詞客慘緑名流尙其徐步芳郊一觀奇景乎 
[薤露同悲]  
　　蘇健齊軍門德勝提師臺嶠卓著勋勤前因積勞成疾請假來滬挈同灜眷寓居四明公听左新造洋房内嗣因藥石無靈軍門於十九日已刻逝世當經水利局委員王雁臣司馬飭家丁等料理後事已列前報兹悉軍門之如无人感激　恩絶粒數日竟於前日殉節報軍門於地下鳴呼以李桃之艷質松栢之貞操雖死猶不死也又聞其女公子及使女傭婦等亦因沾染疫氣數日中連斃六口停棺大室爲捕房所知深恐疫氣粘染照工部局向章限二十四點鐘一併舁至會館中暫行安置 
[總巡到差]  
新委城廂内外總巡竇鎭山明府於昨日到差擇定新北門沉香阁爲公館　 
[歴訉火案]  
　　四馬路西薈芳里妓鴇姚雅仙家失火昨已詳紀報端兹悉火熾時權理英界讞員朱森庭明府曾督同公差到塲彈壓所紀金姚兩娼寮之大姐小孩遍尋無着實則奔避在外並未葬身火窟中至燭店夥某甲係寍波人姓蔡名霉春年近花甲躭擱正豐街祥成燭鋪而祥成又有分鋪在石路口牌號開同裕斯時聞四馬路失火分舖近在咫尺間急披衣奔出無奈年老身弱且有疾病奔至某醬肉舖門外頭暈跌仆氣閉身亡及經相識者吿知祥成卽雇人舁回於次晨備棺成殮後經捕房聞悉傳三圖地保往問則早已棺蓋釘封矣昨晨明府旣升堂包 
 
 

Page 3

 
 
探何瑞福禀稱小的查得西薈芳里房屋係公平洋行之產雅仙雖開妓院然實負債纍纍積欠房租已有二月惟有買女姚桂芬現在甯波另開妓院火焚之前二日曾將皮箱二口托女傭小脚媽媽運往甯波前夜黎明時初兆焚如雅仙下樓吿知男女傭人及借房妓所用龜奴華籠福等言附近浴堂失愼爾等可從速奔逃各傭人查看浴堂並無失火之事俄見樓上火已大熾雅仙奔避出門現尙不知下落惟見華在火塲中掘取已物向之盤問直訴前因捕頭深恐有種火事情因命將華及公平管門人計全規送案請究華供稱火起之先雅仙曾寄皮箱至甯波後妄言浴堂失火隨卽避匿無蹝此皆實情餘不知悉計供稱小的在公平洋行經管西薈芳里房屋是夜黎明時姚家火起小的等正在睡鄉不知究竟如何肇禍明府詳另研詰各執前詞乃商諸易副領事俟緝到雅仙再行訊究旋由包探顧阿六唐寳榮同禀稱是夜火起時附近大享客棧驚慌之祭有棧客李藴玉失去衣物及小箱内洋銀三百十一元捕頭派小的等查得曾由各茶房檄物中有沈阿金者情狀慌張詰得當時確曾搬取李客衣物洋銀現已交齊送案請判李稱生員原藉安徽向在杭州吳司馬公館教讀兹因假館回藉順道來滬僑寓棧中所有洋銀三百十一元大半由同鄉託帶今幸包探查獲否則被累不堪矣沈俯道求恩明府問棧主曾否來案包探禀該棧主適加家鄉棧中祇夥計而已易副領事謂該棧去用人不愼沈乘火圖吞鉅欵苟非包探察破應由棧主賠償請傳棧主到來罰令獎賞包探明府諭李酌酬包探若干沈押候核辦起案之贓給李領去李卽出洋銀四元酬給包探麥捕頭謂李係教讀之人家必寒苦不忍令其破費令卽收回包探顧阿六禀稱小的於火焚時見周阿三手持棉胎木鐘奔走閩而盤詰言語支吾爲此送案請究周供稱有人將物囑小的代携如今惟求恩宥明府判令答責一百板枷號一月發犯事地方示衆贓存捕房俟失主認領該包探又禀稱張阿金手持布衣十二件經小的阻獲稱由伊母囑搬及帶至捕房知照其母到來問以是何衣服須卽開列答單伊母言俟回去開單迄今竟不投到張供稱小的之妹仼某妓院當夥妓近隣起火將衣囑小的代携須待妹到來說明花色明府問爾妹緣何不到答稱妹之下落現尙不知明府謂此事爾旣已知之豈有不令爾妹來案者耶殊屬荒謬遂判令答臀一百扳贓存捕房俟失主認領訉空此包探何瑞福禀稱小的在火塲照料時見張永慶手持自鳴鐘情節可疑帶至捕房管押少選卽有孫瑞記來認贓今特送案孫訴稱近隣失火以致旍物甚多包探所獲自鳴鐘的係家中所失張供稱小的在城内某扇鋪爲夥是夜適在城外親戚家聞有火警前往閒觀見有遺棄之鐘原思携　捕房適被包探拘住明府飭押候查明核辦鐘給孫領去 
[移提娼妓]  
　　孀婦宓葉氏投上海縣署控稱女兒阿六年十一歲於光緖十一年八月被人誘去迄今五載兹訪明在英界四馬路薈芳里第一百十五號金華妓院内賣娼攺名張珊寳遣不探聽屬實求賜究追陸邑尊飭差役柴樛齎文至英公廨禀請派差協提隨肯朱逸泉者具呈公廨聲稱監生娶珊寳爲妾恐鴇子張陳氏另生枝節請爲備案朱明府以朱娶妾並無不合何慮張陳氏另生枝節毋庸備案旋飭差趙金查明禀覆該差禀稱小的查得珊寳係查小溪之妻張陳氏買女現已中龜子金華交還諭者謂此等轇轕非得邑尊庭訉殊難水落石出也 
[舊案訉結]  
　　意國人未得專以放債爲生曾用仇金水經收　赴會審公堂控其虧欠涉訟旣久始得讞明隨用張槐三接手對收舊帳洋一千一百餘元而張又未能繳齊昨經朱明府會同計領事覆訉查檢原卷知此事皆張貪利取咎且已立限對帳尙復柂延并知保人已賠繳張侵用之洋銀四十二元未便再行拖累因會商至再除將原票據仍還未得收領外現在未得旣稱亟須回國張又稱無力認賠應飭管押懲儆案遂結 
[給貲回藉]  
　　蘇人浦雲在順泰烟館目刎身死當經陸邑尊相騐飭將伊女鳳仙並開妓院之錢阿虎錢鳳寳及開順泰烟館之楊傳史帶回訉供後將楊從寛開釋已列前報前日晚堂陸邑　集訉屍父浦春岩屍母浦李氏投秦求請伸冤錢阿虎供稱並無威逼情事實係浦雲自刎身死錢鳳寳供雲自刎小的實不知悉鳳仙供現愿跟隨祖父母回藉邑尊復詰錢阿虎曾否威逼錢堅執前詞邑尊衡情酌斷以錢阿虎等雖無威逼情事究屬不合着阿虎帮貼浦春岩扶柩川資洋二十元並着鳳寳出銀十兩作爲埋葬之費着原差帶同錢阿虎將鳳仙房中什物點交浦春岩收領事畢卽將錢帶回收所鳳仙交浦春岩夫婦收領赶緊回藉不准逗遛 
[縣案彚錄]  
　　前日有晋成錢庄扭大昌米行主季春方邢金祥經事顧福生司帳楊仲山　　縣晚堂陸邑尊提訉據晋成庄夥田禮泉嘉惠庄夥石啓正寳昌庄夥田松銓投案同稱大昌米行於本年二月間開設我等三庄與伊往　不料伊行忽於本月二十日倒閉共被欠銀三千二百四十餘兩　中存貨無幾查閱各帳始知被股東季吞方虧用銀一千四百廿餘兩又洋二百十三元邢金祥虧洋七百餘元顧福生虧銀三百兩楊仲山虧用洋四十餘元查該行開祗半載不致虧負實遭季邢等串吞所致且倒閉後顧福生尙取櫃内洋六七十元務求嚴追質之季春方邢金祥彼此推諉邑尊命提顧楊至案顧供在六昌爲經事該行共有資本銀二千　分作四股季邢各得一股吳星槎與恆茂内之陳姓各得一股此次倒閉實遭季邢等拖累小的所用銀兩有陳姓股銀可抵陳姓一股係我所合楊仲山供爲司帳各人所用銀兩與原吿所供相符邑尊訉得季春方邢金祥串吞鉅欵情殊可恶顧福生楊仲山朋比爲奸罪有應得着將季收所邢顧楊從寛交保均限半月内各將欠銀如數交案違卽嚴比○昨午由法公堂解送行竊江裕輪船水烟袋之張阿狥行竊安慶輪船之李桂榮至縣請爲遞解回藉陸邑尊諭今分别收所候示 
[英界公堂瑣案]  
　　寡婦高包氏訴稱小婦人年四十歲丈夫去世已久生有一子小名阿榮今年廿一歲非但不務正業訓責不悛反敢昨日以頭撞小婦人之胸無奈交捕送辦丈夫在日曾開染坊現在度日艱難何堪更育此不肖之子阿榮俯首求恩朱明府聞供大怒喝令笞責一百板着求爾母當可從寛高卽轉而求母母稱爾今日求我已太遲矣請大老爺將伊處死小婦人决不懊悔明府喝令再笞五十板問該氏共有幾子答稱軧此一子明府謂若然則一經處死豈非絶嗣乎該氏稱尙有一言不得不禀明不肖子甚且持刀恐嚇其子極聲曰小的並無持刀恐嚇母親之事明府飭管押七日期滿着該氏來案察其能否攺過自新再行核辦○包探何瑞福禀稱翁阿配屢次至妓院拆梢送懲幾次矣今又在趙張氏院中敲詐因又拘案請懲該氏訴稱翁今年已來詐過三次今又來索洋一元小婦人曾將衣服質錢二百文付給尙不罷休翁所供支吾朱明府　令笞責二百板枷號一月○包探顧阿六黃四福同禀稱小的等查得陳金籌陶瑞子鄭寳興三犯曾因竊案遞藉今復來滬一併拘請懲辦陳陶鄭均各俯首求恩朱明府判令各笞四百板如再行加笞 
[法界公堂瑣案]  
　　李士雙屢在租界犯竊二月間被法捕房包探拘獲管押經葛同轉訊係合夥行竊在伊姘婦處搜獲原贓笞責枷號在案上月間因枷號已滿送縣遞回慈谿原籍不料李竟怙恶不悛濳來滬地前夜携帶竊具向法界護城河畔舊貨店中一施胠篋之技適爲包探撞見當卽拘住昨晨解至公廨並將搜出之鐵天平火柴火紙等物呈案同轉問李幾時由申起解何日到家如何復來滬上供稱上月十四日由縣差遞解於廿六日到慈谿今於廿四日來甲找尋姘婦向索前存之英洋四十元不料姘婦因病逝世意欲回去不敢行竊謂若不作賊携帶賊具何用供稱在街上拾得同轉謂犯竊屬實豈容抵賴着押候笞責二百板遞回原籍○中西大藥房洋人穆師亨禀追茂源洋貨店主李洪荷蘭水洋二十元零二角五據李洪投案繳呈英洋十五元齎呈收單兩紙聲稱交付貨洋均有收據况該藥房夥高富貴收洋數目皆註明於收條　 
 
 

Page 4

 
 
同　轉吿祁繙譯官當　收單給　洋人自視該洋人稱藥房中收帳另有西字收單此單上所盖印恐是假揑同轉卽飭包探李雲發持票至大藥房將圖章比較限禮拜产再行核訊交到之洋暫存捕房○薙髪匠徐阿狗訴稱家住北新涇携妻來滬在後新街開設剃頭店嗣因生意凊淡將店關閉搬進城中居住有仝鄉人車夫蔣福慶住在鄰近與我妻暗通消息本月廿二日小的有事回鄉事畢回申妻已不知去向疑係蔣福慶誘逃當卽追尋在新街上陳阿九所開小烟館　上望見立卽上樓妻竟扒窓逃逸木能拘獲爲此將蔣與陳阿九扭案請訊陳供樓上向無女子居住蔣供從未誘拐其妻因徐阿狗本係流氓有意藉　滋詐同轉問爾與徐妻是否認識供稱本係隣居且小的因病不推車於前日來申時曾在北新涇見徐妻在母家居住並未逃走同轉　將將管押陳釋出令徐出外赶緊回家　　妻子是否回至母家來案禀覆○陳子珍偕王榮寳之父王介生投案禀追榮寳所竊銀洋並請將獲案　夥黨土阿朋究辦同轉問王榮寳曰誘爾同賭者是否王阿朋供稱另有王子洞來誘我犯賭王　朋亦在其中問共有幾人答稱共有四人再　一人素不相識同往恒德當對門小烟間内賭博問爾是晚究輸多少洋元供稱輸去英洋七元問王阿朋曰爾赢多少供祗赢洋一元四角土于洞赢洋四元零陳子珍王介生同禀王阿朋確與牌九司務爲伍此次被獲　案聞人言伊之黨類暗中貼償伊工資陳子珍义禀昨據學徒許士良土榮寳與新街七十三號内烟妓相識常有銀洋託妓女收藏及王帶許至鎭卽往烟妓之母處游玩由其母留伊等吃飯同轉謂王聖朋旣　肯直供着押候提到同黨質訊王榮寳交具父領去○春記客棧主劉雲𨜊前因虧欠恒合祥去年房租銀五十兩經葛同轉斷創每月拔付銀五兩另立摺據嗣因劉未繳舊欠反欠新租三個月　經恒合祥收租人陳子珍投案禀請追究當　捕房中着保將劉雲卿交案劉聲稱一禮拜内措繳前欠銀五十兩同轉謂新欠之租至月底共有四個月着押候交保限一禮拜内淸還前欠并先還新相兩个月劉遵斷而退 
[下筆匡災别開生面]  
　　淮安鹽城縣宋子香先生精於寫照迄今三十餘年向不取資俯恤直隸天津山東惟災苦况願以潤資助振如有雅士踵淸每位洋兩元撥充振欵以二十元爲限乞將潤資交絲業會　　賑公所施少欽封翁取收條赴後馬路永保棧樓上十四號面謁可也摹　繪相之餘隠寓以恤患匡災之策兩全其美是誠善於運籌者承繪小影用筆甚速不爽毫釐視西法印證歴久不免模糊其神妙大相懸殊有目共賞毋庸言之多瀆焉加闊另議[  苕溪花縣後人霅溪靑藜閣主人謹代啓]  
[犯淫變相]  
　　滌庵奇示云余少時曾有相者許曰君局焰紫彩眼矅文星貎頗淸貴必是科第中人余喜甚無如心不淸凈見好婦女必耽耽視之只恨無邪緣相湊忽一日與隣女談心兩相愛悅握手言歡者數夕雖未破其身而邪心不可問矣淸晨洗面照鏡見兩眼下皆靑色滌之不去月餘後氣色大壞頓覺淚堂深陷心甚惶恐後遇前相者見而驚曰相何以頓攺得毋有虧心事耶觀子翠眉變濁碧目浮睛朱唇色翳榮矗之鼻赤而黑巽桃之耳乾而焦神色頓然枯槁氣冷而散余以實吿相者歎曰古人男女不親授受防範綦嚴誠以淫爲首恶淫念一萌卽十天怒况子以手淫人宜其頓遭大讉語云暗室虧心神目如電人可瞞神可瞞乎及早修德挽回天心余愧恨莫及迄今十數年來境遇坎坷功名蹭蹬生于四歲忽然病死皆　自作之孽伏乞諸君子以余爲前車之鑒垂誡子孫目覺之餘更望　世愼勿以風流自命甘蹈火坑也 
[江督轅門抄]  
　　八月初十日知府王澧奉委辦順直賑捐局差胡裕燕奉委勸辦奉直賑局差○十一日知符王廷訓同知程文鑫知縣舒霖禀知奉委勸辦順直賑捐局差典史彭煥銷查高寳牙帖差回李福蔭到起服回省○十二日籤分安徽卽用知縣李長郁由京來 
[浙省撫轅抄]  
　　八月初八日張芳培禀知籌賑局委赴桐盧監修壩工並禀知藩司委催紹屬豁免四柱淸册叩辭○初九日丁憂臨安縣楊交卸回省禀到候補縣徐先翥禀知防軍局委佑修武林門内及下馬頭兩處官聽工程差禀見○初十日朱其珣由京騐看回省禀到從九品陳璩禀知藩司委輿圖局差遣○十一日候補知州蘇嘉淦平湖厘局專事來省禀謝扎飭留辦卽用縣汪淸麒由京分發來省禀到○十二日前任富陽縣歐陽芬服滿來省禀到並奉藩司委解京餉差○十三日縣丞朱方逹禀辭赴處屬龍泉分卡差府照磨沈頭禀到輿圖局委湖州與圖公所差卽辭劉金榮服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[進出貨總]  
　　一千八百八十九年中國進口貨洋布洋綫各類値銀三千六百餘萬兩洋藥値銀三千餘萬兩金銀銅鐵等各類値銀六百餘萬兩大米　銀六百餘萬兩哈喇洋呢洋絨各類値銀三百餘萬兩魚介各類海味値銀二百餘萬兩煤値銀二百餘萬兩煤油値銀二百餘萬兩進出口貨絲各類值銀三千六百餘萬兩茶各類値銀二千餘萬兩棉花値銀五百餘萬兩皮貨値銀二百餘萬兩草辮値銀一百八十萬兩中國衣　値銀百七十萬兩紙値銀一百四十萬兩鞕炮値銀一右二埂萬兩 
[上海北市絲業會籌公所施少欽經收直隷山東福州賑捐七月廿三至廿九日第二千五百六十四至七十次淸單]  
　　華亭縣署無名氏洋二百元長沙朱蘭舫翁募汪景顏善士由蔚　厚　　元一百零五兩二錢　分屠炳求父病速愈洋一百元京江潘愼記求合定平安　十元盧吉記盧丁氏各十元如臯恆昌各記五元鄭鍾林求父病速愈廿元川沙金則三求子病愈十元不留名求次子病愈身安十元省過氏由安孚莊來十元自越遷吳子祈保合家平安十元思過軒求保平安八元王源泰號四元錠捐餘三元趙愼卿三　景德鎭　記求保平安二元陳盛方求平安二元秀芝堂二元漢口誠願氏二元力不足一元徐松生求母心痛速愈一元欲正其心人一元崑山免害人銅洋二元無名元錢五　十文汪長舉求保佑父母冥福二百文○京口潤昌李肩吾求母病速愈洋二元愛日堂李求母病速愈四元又同募合肥向崇儉堂十元旌孝堂許四元繼啓堂曉陽山樵各二元顛沛子勉力子各一元○盛川昆和祥陳迪齋求病速愈二元勉力子八角繞梅居士七角清芬書屋王天成王松甫六六峰樵雲梅逸客五户各五角共八户合洋六元沈少亭銅一元　上廿三日○杭垣唐貞一爲父六旬正壽敬助並求雙親康健洋五十元元生號求保外莊夥友平安四元南　陶君輔十元敬善堂八元祖閏實求病全愈六元福興潤楊麗生老福興唐香榮五元常　顧康福四元周徐氏頭暈求速愈三元鄭厚載求内入病愈三元錫山無名氏二元陳隆記求脚疾愈一元以上廿四日劉河桑柘主人祈諸病消除永安吉慶由元源莊來洋一百元梁溪華章氏節省書筵移助九三八平銀五十兩老海潤筆一兩三錢二分二户由蔚長厚　來規元五十四兩八錢一分容四堂于求病愈洋廿元越郡沈朱訓爲母病愈元愿由壽康莊來十元蘇州汪豹書求諸病卽愈十元汪駿書求痢疾卽愈九元吳淞永吉隠名氏十元無名氏十元蘭谿同馨室求病速愈十元桐城葉敦厚堂本洋八元渭亭爲子病求全愈英洋五元無名氏爲長女次女求三瘧全愈五元松江龔峻德四元又友人　元桐城裕泰募慶貽堂四元又無名氏二元又善　無名氏各一元海鹽糧廳署放生室主人求郤病延壽三元諸亦文保身體　安三元無聊爲母壽辰移資二無湖無名氏二元江西龍臥雲明府龍鏡湖二尹琴鶴堂三户由天順祥來各九三八平銀一　零三分太倉童馥膠季豐募設桶捐第一披羊一元興記綢莊悟迷一元松江宋志邱金寳生均錠灰資移助祈祖先冥福各一元安亭沈陳氏求病速愈一元常堯鈵一元雲間坊一圖醮餘移助對開洋十一元小洋十一角錢三十三文嘉定鄧萬無名氏銅洋二元以上廿五日○盧江縣典史　少尉　募本洋三十元陳琅求合家平安廿元浙省慶福丁曉芳求病速愈廿元嘉定寒翠簃主人十元角江聚康　山陰陳溤氏各五元蘇州敢道人求合家安五元徐德光二元徐亚光四元湖口守拙居工二元璜涇項鍚三求妻病速愈二元杭州不　名女氏因產還　二元蔡麒祥病愈還願元以上廿六○如畢孫堯欽爲次兒恩緖求病速愈洋四十元滸浦同懋募衆無名氏三十四元又張斌儀求合家平安三元銅洋二元江西保安堂洋廿元邵勤記完願十元江氏由朱菊韡兄來十元求父疾愈金戒一隻　見洋七　零　分補拙　六元居易　袁一元鄭娩堂爲妻張氏分坪求保平安五元松江　嘯　求肩瘡遠愈四元漢鎭淸軍府署免力代賑人銀二兩零五分松郡有志爲善齋主人祈合家平安洋二元松江錦　募世壽堂十齡童子寒熱腹瀉卽求痊愈二元松江　足主人一元徐峻齋求妻病速愈二角○金陵上新河江上草堂同人募陶勳臣一元無名氏錢六百文潘竹書煥記程太記四桂堂胡　善堂敦裕堂世賢堂老福興八户各五百文程記像記聞喜堂三户名匹百文義　屠正坤羅順興朱德元四户各三百文蔣記呂望川范興祥曹天和億太恆和森王元均呂漢之張九如無名氏王會　無名氏王道溪復在森兪甫張秋航兪村氏汪聚源潘孝友堂周吉人王茂林周有德姚永興　三户各二百文全鎭三陶正　景和圍無名氏白廷富無名氏六户一百文共四十六户合洋十三元○高郵　玉　　郭宇平敦睦堂策記克記人求合宅平安三户各洋一元劉奎軒亷正義齋各錢五白文共五户令洋四元以　廿七日○重慶曹壽珊規銀三十兩楊柏記求妻病速痊洋十元金郡　白塔葉綏之五元吳興樸記二元瀏河陳芸生求妻病卽愈二元求安日二元無名氏一元○徐石翁來徐朱氏求母陳氏舊病全愈一元又求永保平安一元徐福　求舌　全愈徐石記各一元以上廿八日○延暉齋　寳　莊來鎭平二七銀二千兩合規元二千一百五十一兩昭文程惟德爲添丁節省捐助由錢鑑堂兄來洋二十百元太倉將致遠堂求產母病愈九十六元杭垣呂　卿爲室人　氏求肝氣　症速愈由壽康莊來三十元　原女氏　捐求保生產平安並求生男三十元聚德堂陸廿元吳淞永吉隠名氏十元肇元樓龔立仁求子瘋病速愈　元　增利病愈完願四元揚州劉慶煕四元王培德堂求合家平安四元席鉄山四元蘇州福興昌張子英爲室人病愈還願三元江愼思堂祈保合家平安二元無名氏求妻病速愈二元浙杭王安雅二元四齡女孩二角女孩庚毛各一角白沙老人二元尤樹德病愈還願二元松江王仲記一元松江錦昌募奎記保兒腹瀉卽愈一元海寗不留名一門大小淸健喜助一元以上廿九日 
 
 
 

Page 10

 
 
   
 
