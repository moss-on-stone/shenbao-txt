# 1920 - 291 - 4917127

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
申報 
時評 
[我之廢督說（老）]  
　　督軍之宜廢爲中外人所異口同聲固不成問題者也江蘇督軍之可廢正如靳總理所謂瓜熟蒂落之時亦不成問題者也但廢督有廢督之辦法非空言之電報所能成亦非總理之接見所能成也今江蘇省長己定王瑚固蘇人所謂聊勝於王克敏者也然試問其資望果有勵行文治之能力乎以向日武人所推舉之人物果能保其將來不爲武人之傀儡乎故吾謂欲行廢督第一當物色强有力之省長其資望能力足以勵行文治者要求政府任命第二當使蘇省軍隊各得其所而裁兵行之以漸第三當率全省有力之人物出全力以赴之不可畏難顧忌而持旁觀之態度若漫無布置既欲歡迎未必有力之省長又欲排斥積年跋扈之軍人冀一蹴而進於文治恐亦不易言也 
命令 
　　十月二十二日大總統令派鶴春行理正黄旗漢軍新營房城内官房事務此令 
　　又令任命唐天喜爲將軍府參軍此令 
　　又令兼署陸軍總長靳雲鵬呈請任命屈子乾爲陸軍第十一師步兵第四十二團團附應照准此令 
　　又令高倉正治給予三等文虎章此令 
　　又令兹修正交通部官制第五條公布之此令 
專電 
　　北京電保定會議結果（一）齊燮元繼任蘇督（二）廢督裁兵應付下屆國會取决（三）分蘇督與蘇皖贛巡閱爲二職以王士珍爲巡閱使（四）遵李遺囑促成統一（二十三日下午四鐘） 
　　北京電今日申刻蘇八代表鄂十代表在公園開聯合會議决一致進行廢督自治定每星期開會二次並聯絡其他各省皖亦將派代表加入（二十二日下午九鐘） 
　　北京電旅京各省人士聞蘇議會通過廢督案多主一致組織進行紛紛與蘇代表聯絡（二十二日下午九鐘） 
　　北京電江蘇同鄉敬（二十四）日假湖廣館開大會討論廢督之進行方法（二十二日下午九鐘） 
　　北京電嚴家熾任蘇財廳長令已下（二十三日下午七鐘） 
　　北京電鄂同鄉會决議琿春事急應以本會名義通電力爭廢督運動與蘇提携（二十二日下午九鐘） 
　　北京電靳今日宴章士釗等談判局部和議全粤軍費可先撥五十萬餘由四國墊欵内劃付（二十三日下午四鐘） 
　　北京電川電叙瀘全爲川軍占領顧品珍趙又新均戰死（二十二日下午九鐘） 
　　北京電劉存厚電庚（八日）克復瀘城現正進攻重慶叙府（二十三日下午八鐘） 
　　北京電閩李電南安屬被匪刦掠冒充靖國軍名義已飭唐旅派隊往剿（二十三日下午八鐘） 
　　北京電院電粤政府據使團抗議粤扣鹽稅充作墊欵請卽查明發還（二十二日下午九鐘）　　北京電新疆省議會電阻中英合辦石油礦（二十二日下午九鐘） 
　　北京電齊耀琳電李使爲國捐軀懇舉國葬典禮（二十三日下午八鐘） 
　　北京電王正廷辭和約研究會長出京調查災振卽返滬（二十二日下午九鐘） 
　　北京電徐接見王正廷勸仍赴歡一行（二十三日下午四鐘） 
　　北京電顧使電告新銀團已允比國加入至意國要求業經拒絕（二十二日下午九鐘） 
　　北京電全國商界聯合會呈部准予京商會長安迪生復職（二十三日下午四鐘） 
　北京電奉張電長春七站溝有積匪二千餘匪巢千餘所戰壘七百餘道砲臺四五十處經闞鎭使派隊圍攻鏖戰數小時斃匪首十餘名夥匪數百名查該股匪等有種種護恃不易搜捕此次該司令等一鼓盪平厥功甚偉應如何拔擢奬勵伏候裁奪（二十二日下午九鐘） 
　　北京電日使二次照會稱此次日本派兵間島宗旨最爲堅定不達目的决不更改（二十三日下午四鐘） 
　　北京電吉鮑電告抵哈擬往琿春指揮所部軍隊並與日軍官交涉退兵事（二十三日下午四鐘） 
　　北京電外蒙王公否認向日借欵恐有人在外假借名義請中央查究（二十三日下午四鐘） 
　　北京電陳毅改有（二十五）日赴庫（二十三日下午九鐘） 
　　北京電京高工校敎職員因反對新校長罷工范改派范鴻泰往代校長風潮漸平（二十三日下午四鐘） 
　　天津電日敎育視察團養（二十二）抵津梗（二十三）敎廳派員引導參觀（二十三日下午十二鐘） 
　　天津電華北華洋義賑會調查直省災情安平收穫十分之二災民十五萬深澤收十分之二災民十萬五千博野十分之二災民六萬冀縣十分之三災民十萬邢台無收穫災民十八萬五千南和無收穫災民三萬九千内邱無收穫災民七萬沙河無收穫災民九萬河間無收穫災民三十二萬任邱無收穫災民十萬（二十三日下午十二鐘） 
　　香港電聞粤軍左右翼許李鄧洪各軍號（二十）攻破飛鵝嶺砲轟惠城沈軍大潰粤軍箇（二十一）午入惠城莫因惠失已令桂軍全部退守石龍數約四千（二十三日下午七鐘） 
　　香港電海軍水手兵目亦反對統一已簽名奉書呈林林因衆離急電京請滙鉅欵冀買衆心輿論咸信欵到卽帖服（二十三日下午七鐘） 
　　香港電聞唐撥滇軍二師將由百色分兵圍韶俟惠下大軍回粤後卽會師西攻昨桂軍前敵由石龍步行返省數約三千（二十三日下午七鐘） 
　　香港電省中各報今日起一律被莫勒令停版（二十三日下午七鐘） 
世界路透電 
[英國礦工罷工六記]  
　　二十一日倫敦電煤礦罷工倫敦尚未大受影響但實地區域已大受其累失業人數大增礦工聯合會書記何志斯發表宣言布告礦工恢復工作條件（二）礦工亟欲産額增多政府須承認此說（二）二先令工資之要求必須不附條件依允之（三）組織委員會辦理産額問題何志斯氏又說明礦工準備盡其職分以謀産額之增多但須與礦主會同辦理以除去産額低少之原因 
　　二十二日倫敦電煤礦罷工之局現有一線希望閣員與礦工間之非正式談判稍有頭緒鑛工幹事員分駐各處聞將召集在倫敦集議鑛工領袖並未請路工運輸工加入罷工亦不以路工運輸工今之舉動爲然蓋不欲目前談判之途爲此梗阻也昨晚鑛工領袖斯密里在格拉斯戈演說謂政府如允加工資二先令則鑛工願與鑛主提携增多出産預計四五月内可增二千萬噸云 
　　二十一日倫敦電今夜國會休會以前首相發表　於罷工風潮之重要議論謂政府與礦工代表於近兩日内有非正式之討論以期决定適當時間召集礦工與礦主之會議今日午後方詳細討論進行順利乃鐵路工人幹事員倉猝行動致使雙方發生阻力路工此舉輕躁已極無補於人反足僨事雖談判不致因此中止但局外不明眞相者不從中干涉則談判當較易辦理也路工領袖湯末斯答稱姑無論路工决議之如何不當負責者之爲何人但目前時間極可寳貴首相仍宜繼續談判勿因路工之舉動而中輟云云湯末斯原主張暫勿罷工但多數路工領袖則决定罷工 
　　二十日倫敦電邦蒂里特附近登班第之罷工礦工近兩夜紛出騷擾昨晚工人一百名在方鎭暴動高唱紅旗歌並抛擲碎石卒爲警察以警棒驅散警察受微傷者四人 
[英國礦工以外之罷工動機]  
　　二十一日倫敦電工黨國會議員湯末斯乃全國路工聯合會之書記今稱該聯合會已决定如政府不於星期六日以前與礦工開始談判則路工將於星期日夜半罷工 
　　二十一日倫敦電工黨領袖雖設法在政府與礦工間疏通但至昨日迄無趨向解决之顯明進步現有人提議礦工可否與路工運輸工聯合於罷工時收管某處礦産運輸工亦因工資而起齟齬但尚未有切實之决議昨日集議對於罷工問題意見不一可望不致罷工 
　　十九日倫敦電商路運輸工人因要求每星期至少增加工資四鎊七先令未遂現謀罷工工人已得本聯合會之警告準備立即施行嚴峻舉動並組織罷工委員會至於罷工通告書應於何日滿期問題將於明日大會决之如實行罷工則受影響者將有十八萬人 
　　二十二日倫敦電聞路工與運輸工雖有同情罷工之說然閣員與礦工間仍有非正式之談判運輸工聯合會書記韋廉士宣稱如政府與礦工在四十八小時内無顯明之解决則全國工界皆將加入與贊助政府者抗拒此言不僅專爲運輸工而發蓋各業聯合總會昨曾集議想必允准運輸工會書記發此危言故可視爲對政府而廢之最嚴重哀的美敦書也 
　　二十二日倫敦電内務大臣今日在下議院提出議案以便遇緊急時得行保衛國家之特殊辦法 
[印度罷工記]  
　　十八日孟買電罷工狀况未有變動電報局今已得有充分之投効者以代童子隊任送差印度政府已允每月津貼七盧比但罷工者仍未上工郵務罷工人領袖巴浦蒂斯特氏揚言當局若不遣散投効者而於本月二十一日接受公斷則彼將令印度其他各處之郵務員役一律罷工電車工人今仍罷工惟仍有一部分開車煤氣廠工人之罷工尚無解决之象入夜街中仍無燈火 
[英國議會中之愛爾蘭問題]  
　　二十日倫敦電今日下院開會時工黨議員漢特森氏提出工黨與獨立自由黨對於政府在愛爾蘭一切措施之彈劾案並要求調查軍警報復行爲愛爾蘭事務大臣格林武氏起爲政府辯護且謂軍警縱偶有報復行爲然亦由於軍警屢爲居民慘殺受激刺過甚之故末謂新芬黨之殘暴主義志在破裂不列顚帝國政府現正竭力制之不久當有功效云云愛士葵氏起言軍警爲人打擊固當回擊並守合法之範圍以自衛但漢特森氏所以要求調查者因軍警行爲有逾越範圍之確證耳漢特森氏之動議卒由三百四十六票對七十九票否决 
[各國近事記]  
　　二十一日巴黎電大使大會於星期三日開會由康本氏主席審查南斯拉夫政府覆協約國之牒文並議决致波蘭代表團之告誡書 
　　二十一日巴黎電國際聯盟會考慮關於護照稅關條例鐵路通車票問題業已終結並議定各國通用之護照式 
　　十八日比京電比利時自由報載稱比相台拉克羅瓦氏决計俟比皇游巴西歸國後即提出内閣辭職表並决計不入下屈内閣 
　　十八日達拉斯電哇白里貢將軍在此間國際宴會演說謂墨西哥擬承認合法之外債及墨西哥人與外人之一切合法權利 
　　二十一日巴黎電中國男女學生一批已抵法國内有男生八十七人女生六人將分入巴黎各校肄業 
 
 
 

Page 5

 
 
   
 
 

Page 6

 
 
申報第二張 
太平洋路透電 
[東俄近事記]  
　　二十二日海參崴電日軍已完全退出伯力所有日僑與他國僑民亦皆離境 
　　二十二日海參崴電上島定斯克興海蘭泡之有力者皆願打破謝米諾夫之勢力而海參崴與外貝加爾則决定用和平方法勸謝辭職外貝加爾當道現與黨人磋商冀免發生戰禍 
　　二十二日海參崴電海蘭泡消息末斯科勞農政府現向西比利亞索取糧食一萬萬浦（俄量名）肉食五千萬浦但西比利亞所有食物僅敷己用無餘多也 
[日本近事記]  
　　二十三日東京電横濱附近山崩死五人大雨如注東京抵處淹水内地有水災報告 
　　二十三日東京電朝鮮消息日軍出發往攻老喜山境内執有新式槍械之亂徒二千人 
　　二十三日東京電前充帝國大學講師森田氏近著俄人苦魯伯金之學說一篇登於某雜誌下級法庭以此種文字有礙公安判著作人監刑三月罰金七十元發行人罰金二十元（雜誌停刋兩月森田不服提起上訴現上級法庭判定照原判執行 
[私運嗎啡之敗露]  
　　二十三日天津電華北明星報稱天津海關近得消息據謂有人從日本私運洋藥來津乃留心偵查適日本郵船會社某輪來津載有貨物十箱標註茶葉字樣海關遂扣留之並知會應收受此物之天津某日商囑其派人會同騐視但該日商遲遲不覆海關因限期已滿迄未得覆乃於昨日開箱檢騐則見内有值銀五萬兩之嗎啡 
公電 
　　老隆陳炯明通電各報館鑒前莫賊派盧炎由江永隆劉達慶卓貴廷等四盜聚匪七千之衆據守河源經於前月五號爲我右翼軍完全撲滅俘獲總司令卓貴廷團長何其多統領劉傳忠陳雷等十餘名槍械無算我軍前進略定觀音閣汕尾等處正擬規復惠州愽羅詎李根源甘爲桂賊鷹犬率兩混成旅由龍門襲我右側劇戰數日廻龍一帶爲我軍擊破其主力李根源方聲濤狼狽逃命僅以身免俘獲團長孫協荇一名營長四名尚有殘部千人由東浦竄入河源城附近我軍正在包圍勒令繳械中適沈鴻英莫正聰各率大股繼至又與我軍劇戰十餘日聚匪至八千之衆先後爲我軍痛剿逐漸包圍敵勢窮蹙遂於本月十四夜遺棄輜重潛逃十六早行至浦前又爲我先期設伏之兵迎頭痛擊俘獲甚衆此路潰敵約三千餘名得以漏網者其數極少其一股向平陵退却我軍尚未報告想尚在追擊中查河源前後三役共計敵軍約有一萬五千之衆卒爲我軍殲盡無餘桂賊實不足平也特聞奉慰陳炯明巧印 
國内要聞 
[北京通信（吹萬）]  
　　蘇與各省聯合運動之趨勢 
　　皖代表分謁府院之情形 
　　廢督之聲近已布滿京都各省廢督運動聯合會經蘇省提倡而後響應者甚多連日蘇省八代表奔走聯絡已得十省同意顧各省出席聯合會代表當由各該省大會公推故聯合會大會之開尚有時日蘇代表則聯絡各省本爲大會所付與之職權鄂省亦已於二十日大會中推出代表孔庚陳定遠羅琢章饒漢秘朱和中黄炳蔚駱繼漢高維崑馬德潤周棠等十人與各省聯絡蘇鄂兩省代表遂定於明日（二十二）下午二時開聯席會議於中央公園行健會以討論聯合會組織法及以後一切進行手續將以蘇鄂兩省名義正式發起聯合會依目下形勢觀北方僅東三省及直新尚無主張廢督團體之組織然有組織者已占三之二趨勢如此無者必將組織自不待言蘇省同鄉於廢督運動進行甚力不利督軍之廢者迺竭力設法以破壞之輙利用其機關通信社造作謡言謂（蘇省蘇社方面已與齊言和蘇社重要分子皆反助齊故京中運動亦將有作罷之勢）此亦可謂無聊者矣齊燮元之駐京代表運動力不爲不巨然蘇人之反響亦益大旅京蘇代表對於張謇電中廢前廢時廢後之言認爲有研究之價值對之曾爲周密之討論且參以旅京軍界同人意見處處從事實方面着想其辦法待時機一至卽可公布而蘇同鄉會則將乘此組織將於本星期日在湖廣館開會會章十七條已由代表會公推張煊陳匪石擬定將以有組織之團體永久爲廢督自治之運動也蘇鄂而外運動廢督最力者厥惟皖省皖代表虞維鐸高一涵王源翰余楶畢煒等五人連日奔走府院先赴公府求見總統惟總統素抱不見人民代表主義在前清時即抱其以閉門羹享代表之辦法至今未改雖常令吳笈蓀爲己代表亦僅爲不負責任之談話徒費唇舌而已皖代表亦由吳代見王源翰首述皖人運動廢督之經過情形且云廢督在各省因有障碍故一時誠不易辦皖倪因病辭退正可廢之機皖人呼籲請裁兵而安武軍迺改編五旅添招兵額似有意與地方爲難者吳謂改編之計早已决定王謂全國正高唱裁兵且又非用兵之時本無添招之必要皖人對於中央此種决定認爲自違其術皖人但求缺額不補果眞實行皖兵可減半也虞維鐸謂世界各國兵皆隷中央中央有統籌全國軍隊之計今各省於軍隊皆各自爲政若皖省既非邊境固無用多軍僅以保督軍之私利殃全省之人民胡可弗裁督軍有百害而無一利倪嗣冲既去誠不宜再造第二者總統助袁練兵小站治軍尚嚴若知皖省情形必有正當解决吳謂軍事屬陸軍部由陸軍部負責總統不過問虞謂陸部不負責海陸軍大　帥當然需負責高一涵謂陸軍部前定裁兵二成而皖迺招兵一倍陸部不之拒靳氏多以空言敷衍我民殊失人民望總統尚文治當必有以正之余畢等亦各有所述吳與辯而窮於辭迺允代達總統遂赴國務院謁靳靳業返私宅由郭秘長代見郭圓滑之詞倍於吳故亦不得要領僅允代達皖代表迺爲陳皖當先廢督理由四項裁兵辦法二條倪氏擁兵自衛頗有難於拔除之勢今幸病廢迺廢督良機不宜再造督軍以殃皖民此當急廢者一皖非國防要塞不必設置重兵更不必設督軍此當速廢者二皖紳李周余等先後領銜電請廢督政府曾答以交主管部核辦不宜失信此當速廢者三張文生四省剿匪督辦底缺尚在中央本僅令暫署令回原任輕而易舉此當速廢皖督者四至於裁兵則新安武軍本剿匪督辦及巡閱使部不得以張暫署皖督而携以入皖其餉皖不當任裁否由中央决之（皖在四省内在巡閱範圍此說似勉强不如徑請裁減之爲愈也）舊安武軍爲倪特别軍隊空領甚多今以改編之名復行增招中央當先令停止招募一面派嚴正大員前往切實點名嚴核箕斗查出缺額不補再汰弱留强改編爲兩旅陳述畢即出呈文郭允代達迺散出後復由代表與蘇省代表爲非正式之接洽商議組織聯合會辦法將於大會中提出蘇代表意見請選正式代表加入各省聯合會一致進行云（二十一日） 
[北京通信（平心）]  
　　北大師生之話别會 
　　北京大學校長蔡孑民已購定船票於十一月十五日由滬放洋所有校中職務自本月十八日起完全交由敎授蔣夢麟代理明日晚卽擬出京赴湖南一行在未放洋以前是否再來北京此時尚難决定北大學生特於今日（二十日）下午三時召集全體同學在第三院法科大禮堂開話别會是日到會之人極衆堂内幾不能容三時十分蔡氏入塲鼓掌聲雷動首山學生會職員樊某登壇報告開會理由略謂蔡先生出洋有期明晚即離京我們學生會知悉太遲一切　及設備殊覺抱歉所以今日臨時特開一話别會至開會的意思約有三種（一）蔡先生此次出洋係考察各國文明敎育歸國之後即可以改良中國黑暗敎育除考察外國敎育外復帶有募捐任務募捐是替我們北京大學建成一大圖書館　兩事皆是與我們北大最有利益的所以吾們不能不開會（二）蔡先生道德學識海内無不欽仰我們在校内受其感化之處極多今日先生遠行地隔萬里時閱半年能得先生留下一點訓話爲吾們學生時時遵守則先生雖在萬里外亦無異同在一堂此是第二種不能不開會的意思（三）還有第三種意思就是普通朋友有遠行尚需祖餞或送行况是師長惟吾們人數太多祖餞送行皆不便有此一會可以當着祖餞送行看不過是没有一點設備眞是抱歉的很還求蔡先生原諒云云言畢蔡氏起立就席發言略稱我在此地已三年平日遠行很少此次出洋蒙諸君犧牲了功課來開話别會我眞是感激得很我此次所以要到西洋去也有幾層原因（一）第一層是現在各國大學自經此次大戰之後組織内容無一不加改革除舊式大學力事改良外並且新設工藝大學勞働大學出來在校學生半日作工半日讀書於此可見大學敎育已漸有普及之趨勢我們學校也是在試騐期内自從民國元年定出大學規程以來中間已幾經改革我從六年接手之後時經三年又加上幾番改革但是我們所改革的是不是外國人所改革的是不是非去細細攷察一番詳加比較不能得其眞相所以我此次出去凡有著名各國之大學皆要去看看現在可預定一範圍就是考察專門以上敎育此係第一種目的現在我們中國人在外國留學的很多但是究竟程度如何可否任我們大學敎授我可以親自去打聽如有平時在校内具有特别才能的或對於一部分學問眞有特别研究的可以與他訂約畢業之後請他再研究數年或由本校略給津貼或是爲之設法請求延長官費期間期滿即可來吾校任事又外國敎員也是不能不酌量聘用的因爲有些功課如文學純粹科學吾國人在外國學者尚少所以不能不用外國人如現在有幾們功謀如文學等因爲請不到專家只好請非專家擔任我此次到了外國之後可以與各大學接洽由他們大學介紹特别負責比較或由使館推薦或由駐外公使紹介當然靠得住一點此是第二種目的外國有名學者近來皆有東游之意如去年來之杜威先生今年新來之羅素先生皆是他們在歐洲研究學術所有材料已經明白了但對於東方所有事實覺得不明白總想來此看看取以爲研究之資此類人請是請不來的我此次到歐洲去可以隨時與有名學者接洽有機會卽介紹東來此是第三種目的還有第四種就是購辦標本儀器我們學校缺乏標本儀器尚多即如美術陳列室一項至今國内尚付缺如試問無美術製作品如何能空口講美學呢此次我到西洋之後可以順便打聽一下或託人或自辦總求對於本校加增一點敎育的工具以上四種目的是我此次出洋的第一層意思也（未完） 
[外人之廢督借箸談]  
　　要求地方自治爲廢督根基 
　　廢督問題聲浪愈高前日有歐洲某公使談及廢督問題謂共和國以軍閥當權殊屬不稱廢督確與中國有益但現在一般主張廢督者徒尚空談不講實際今日開會明日參衙試思欲取銷督軍而求之現在政府不啻與虎謀反而且督軍派早有準備如再高唱廢督是通知督軍曰爾宜準備抵抗廢督不但無益而且增加其保障故今日中國之有識者宜先爲大規模之地方自治羣策羣力以謀地方政治之發展地自治勢力愈大則督軍之勢力必以次遞減屆時廢督易如反掌以現在此種廢督方法正如華謬所謂秀才造反三年不成者也吾人聽說雲南唐繼堯唱廢督而欲兼併四川浙江盧永祥唱廢督而欲兼管上海如此廢督有何用處予以旁觀者眼光觀測愛中國者宜放其精神要求地方自治爲廢督根基則庶乎近之矣 
[琿春交涉仍無進步]  
　　琿春事件發生後日本陸續進兵阻止無效連日奉吉當局迭電中央請向日使交涉前日閣議席上外部特將此案提出討論結果决定分作兩方面進行對於業經抵琿之日軍由外部負責與日使嚴重交涉請其一律撤退其在出動中而尚未抵境者即由奉吉長官就地向日領切實阻止以省事後之周折議决後業經院部會電東省當局遵照 
　　魯閩懸案未决琿春事件又來新任日使胡維德遲不赴任莊景珂代使軟弱無能竟使中日交涉集中之地無一折衝樽爼之人於外交上之危險實屬無可諱言近當局迭催胡使迅速履新並傳胡氏有於下月三日由滬起程赴日之說但詢某方面據稱胡氏旋里舊疾復發年内恐不能赴任是否畏難而退託病以辭尚未證實惟當局則深恐貽誤事機已令駐日公使館一等秘書王鴻年以代辦公使名義赴日與莊實行交代並令對於琿春事件嚴拒日本出兵 
　　據哈爾濱電訊云日兵已有四支隊開抵琿春藉口追捕馬賊檢查居民完全自由行動韓民懼日本之横暴紛紛向延吉退避我國軍隊因受長官之命令遠避日軍以免衝突故日軍愈爲自由又奉天電云西澤書記官爲調查琿春及延吉方面日人之損害業於十八日抵琿春行將與秋洲領事着手調查奉天交涉員不日亦當前往該地接洽一切 
[後樂堂之重要談話]  
　　公府消息云東海於十一日上午九時特約靳總理入府在後樂堂談話兹記其談話情形如下（一）關於琿春事件靳總理云證之以往事實及張巡閱使之來電此次日人進兵已屬無理若再築營久居更屬别有用意内閣對於此項交涉已擬有對付之草議總期和平了結仍不失我國主權今日（二十一）閣議席上當再討論此案俟擬出盡美盡善辦法後即可按定步驟進行（附記）二十一日閣議對於琿春事件之辦法詳細討論閣議散後外交顔總長即入府晉見東海報告討論此案情形擬再備具公文說明前琿春肇事原委請出發琿春之日兵已到者限期撤回未到者停止前進勿因此事重中日兩國之惡感此後中國軍警完全保護再有疎虞願負全責俟此函達日使署後觀小幡之動作再定應付辦法云云（二）關於廢督事件靳總理云廢督爲民國必經之階級政府若予以反對殊多不便誠如張謇所言廢之前廢之時廢之後均須格外注意於地方上之維持各代表連日到院請謁雲鵬均以此言答復各代表因在狂熱之際對於此種答復似現不滿之色殊不知政府亦實處於困難之地位也徐總統云陸幹卿來電謂廢督固佳蓋所爭者權也權輕則無人來爭此說甚爲新頴可以作一種參考（三）關於和議事件徐總統云前日有自稱西林代表之章士釗來府予與之談話甚久但所談之希望及條件諸多陳腐除此則又皆能說不能行者且西林勢已漸衰能否代表西南誠屬疑問而究有何人可以代表西南尤屬疑問故予對於章氏之入都認爲於和議上無若何之關係不過希望其在和議上爲良心之活動而已靳總理云章氏之來外間羣疑其爲包辦和議姑勿論章氏無此能力即或有包辦之手叚試問此時大局豈能以一人包辦卽可解决者願吾人對章氏之來不能不認爲和議上一種曙光在中央方面仍當依原定之步驟努力進行不爲外言所誘未始無益於和議惟求速則反恐不達耳靳氏約十時由府退出後即赴國務院辦公並參列本日之閣議 
[京兆尹問題之内幕]  
　　孫振家調任京兆尹自見明令後各方反對聲浪頗高近日似已稍見岑寂將謂可以不成問題兹經調查所得悉此中大有黑幕存在聞因該處有二三局長爲鞏固自己位置起見爲之奔走疏通一般有識者知孫稍具廉恥必不能來故不能不表示緩和態度以免與該局長等有傷感情是以近日此事不知眞相者均謂已無問題其實孫如眞欲到任不但衆怒攻孫連該局長等亦必波及也不意一波未平一波復起丁乃揚以孫振家既不能卽行到任而現任王瑚又急須赴蘇遂乘機而大肆運動頗有成熟消息京兆人聞之又爲譁然故於前日午後三時在東城某紳宅内會議抵制方法聞到會者三十餘人有議員某君提議謂丁乃揚於民國元年在京兆尹任内時曾多瞹昩情事丁現在既運動仍回京兆不妨舊案重提以資抵制一面調查丁之劣跡預備各團體開聯合會時提交討論以期達到反對目的等語衆均贊成當推定某等四人擔任赴京兆尹公署調查丁任内經手欵項至其他劣跡由到會人全體擔任搜羅此問題議定後復有王某提議調查孫振家態度以便相機繼續反　並議及將來政府無論改任何人不經地方同意决不承認衆均一致贊成散會時已晚七點矣 
[二十一日閣議紀聞]  
　　二十一日星期四閣議例會上午十點三十分靳氏及各閣員先後到齊越二十分開議計重要議案八件（一）外交部提出琿春外交案檢閱各項文電討論應付方法祇以日使尚無正確答復結果詳另條（二）農商部提出特派孫多鈺督辦浦口商埠事宜案結果通過日内呈請明令發表（三）財政部提案江蘇財政廳長文龢另有任用請任命嚴家熾爲江蘇財政廳廳長結果通過呈請明令發表（四）財政部提案潼關監督彭淵洵調京另候任用請任命謝宗華爲潼關監督結果通過日内呈請明令發表（五）内務部提案請任命徐大成爲庫烏科唐鎭撫使公署秘書長結果通過日内呈請明令發表（六）財政部提出維持魯省金融案結果撥給公債票三百萬元以濟眉急並責成張壽鏞從速設法補救（七）通過和約研究會章程案結果預算减爲五千三百元（八）福州船政局經費案結果由海軍部核發時十二點二十分鐘散議由張志潭顔惠慶兩總長入府報告經過情形 
[魯代表進京後之廢督聲]  
　　反對督軍兼省長之進一步 
　　山東各界接赴京代表電知中央仍以田督兼省長當卽决定由省會推定李子善杜星白兩君晋京并於前日招集各界開聯席會議各界均不贊成督軍兼省長並致電中央主張廢督電文錄下北京大總統國務院陸軍部鈞鑒民國九載禍亂頻仍揆厥原因何莫非軍閥弄權爲偕之厲怙威黷貨毒國殘民唐鎭晋藩方之蔑爾督制不廢國無寗期衆見攸同蒸爲輿論外人覘國亦以爲言比者浙督倡議於前滇督實行於後風聲所樹薄海臚歡以爲踰險履平當在旦暮乃政府再三討論仍事猶疑已知其非更復何待萬懇毅然獨斷早見施行以絕禍胎而奠邦本不勝悚惶待命之至山東省議會 
[鄂人主張民治之通電]  
　　各團體各報館各同鄉鑒頃致夏仲膺電文曰北京箭廠胡同夏仲膺先生鑒此次鄂人竭全力以爭者實欲鄂人治鄂爲全鄂人民謀幸福非徒爭鄂人長鄂爲私人謀權利也今與君約計有數端（一）民主國家之人民應有自治權乃世界通例今全國之主張實行自治鄂省更不容緩蒞任之日必設籌備處迅速籌辦而籌辦員每縣須公舉一人以免偏枯（二）選民多寡應以實在户口爲根據其有以前僞造浮報之區與任意剝奪之區當核實調查平均造報以維選制（三）選舉爲立憲要政應聽人民自由選舉以表見眞正之民意省長不得操縱破壞選制國省兩會選舉事務所須各區各推一人爲籌辦員以防流弊（四）各縣知事爲親民之官任用之先須得各縣人民之同意（五）用人行政一秉至公不得徇私任意貽害地方上述五端請迅即答覆如破除情面一一採納始協鄂人治鄂之旨本會即一致歡迎否則違反民意甚非鄂人所敢望也湖北地方自治籌備會巧等語特逹希即一致主持爲荷湖北地方自治籌備會叩巧 
[滇黔軍退出重慶之鄂訊]  
　　趙又新之自戕說 
　　川省自劉存厚熊克武并力攻滇後形勢爲之一變近自劉成勳進克瀘州重慶方面一夕數驚居民惶恐黔軍司令王文華見後援隔絕恐己軍全部犧牲乃向劉存厚乞和願以條件退出重慶滇軍雖不甘屈服然勢已不敵亦無如何現已互派代表協商和平退讓辦法聞滇軍司令趙又新因此氣憤自戕其殘部有由顧品珍收容預備退走之消息確否雖不可知要之滇黔兩軍陷於失利可斷言也又聞滇黔兩軍旣預備讓出重慶乘此時機以收束軍隊爲名向商會索欵百萬否則準備犧牲背城一戰商會恐遭損失不得已四處張羅已交現欵六十萬而前此奔赴重慶之舊議員現已紛紛乘大來裕英輪東下情形甚爲狼狽鄂西防軍因奉王督命令亦未加以干涉惟黎天才所部向駐夔巫恃川省鹽稅爲生活今見川軍得利必將下逐客令刻正擬率所部退至鄂屬之利川建始一帶果爾是鄂西地方又將多一糾葛矣 
[湘西戰事已開始]  
　　自王春初擁戴林浴凡爲湘西靖國軍總司令在慈利宣佈獨立後譚組安原擬和平解决雖經電令湘西各軍司令嚴行防守並派宋阜南之一旅前往應援然曾頒發命令對於王部非奉有明令不得擅自進攻一面仍電致孫中山再請召還林氏復經林特生卿漢藩各司令聯電林王勸其取消援粤軍名義林王對此絕無取消之意惟以佈置未周利在緩戰故由王春初派員分赴各司令處陽作輸誠以爲緩兵之計暗中則極力佈置着着設防各司令方在往來籌商辦法而林軍突於十五日晨早分向澧州常德兩方進攻各軍猝未及防駐常之劉煥奎司令所部前線既由熱水坑敗至窰嶺澧州李抱冰司令所部亦被擊敗譚氏迭據電告即决計進攻當經頒發命令（一）令李抱冰由石門進攻（一）令劉煥奎厚集兵力向盤龍橋方面進攻（一）令督戰委員長鄒序彬迅率所部之騎兵團前往常德會商進兵（一）令宋阜南催令所部迅速前進現在李陳劉各司令均已遵令前進李陳兩路戰訊如何尚無消息劉司令則已分兵兩路一路由桃源之潞石漆家河等處向慈利進攻一路向盤龍橋方面進擊桃源一路之戰訊如何亦無消息盤龍橋一路已由劉部之四六十等營在窰嶺地方與林軍接火劉部冒死衝錄林軍不敵業已退至盤龍橋劉部四六兩營正在追擊聞宋阜南所部之唐團曁鄒序彬　部已均抵常德將會同劉煥奎協力夾攻以期撲滅至常德城中謡風極盛戒嚴司令譚潤生已宣佈特别戒嚴西北兩門下午即閉其餘各門傍晚亦閉娼寮戲園均勒令停止營業城廂内外各居民商店須通夜燃燈不許息滅人心惶惶已達極點矣 
[資中陷落後之川局談]  
　　靖川軍近來作戰頗稱順利錦官城下一戰滇軍大挫龍泉堅險已不能守退往資中以圖暫駐川軍跟蹤追擊滇軍以資中四通八達不能固守現又退出資城聞將向江隆昌棄去大隊暫駐富順永川據川軍前敵檢得滇軍命令該軍將退往叙瀘待援但滇軍所謂援軍係湘西滇軍李烈鈞舊部現尚在湘並未到川故亦緩不濟急　收復資城之時靖川軍第六路司令鄧錫侯通 
 
 
 

Page 7

 
 
申報第二張 
電略謂我軍協同各友軍已將資中完全收復敵向隆内方面潰走惟敵雖新挫實力尚在滇人狡展反噬堪虞且黔軍悲同狐兎勢必助以全力叙瀘渝爲敵生死關頭尤必拚以死命驕敵者敗未敢遽抱樂觀惟望我同志諸公團結精神云云川軍將士在此時似已有覺悟也 
　　川省議員在前顯分黨派近因滇軍敗退民系議員業已消聲匿跡現在駐省議員發有通電忠告各方將領勿信濫政客之言謂敢請自今以後任何派人如有以某派將不利於我派及權利如何支配確定而後作戰等說進於諸公麾下者即認爲阻撓軍心破壞川局當立　槍斃以徇邦人則劉項入關無復有敢爲曹無傷者矣云云此亦似政客之覺悟也 
　　資中收復後尚有一可記之消息即熊錦帆劉積之兩氏定在葫蘆溪會面是也熊劉兩氏前雖携手一致靖川然尚未晤面今因各方催促特商定在葫蘆溪一會葫蘆溪在潼綿之間距熊氏所駐潼川三十里劉氏所駐綿陽六十里兩氏見面以後對於川省前途或有一種發展也 
[桂軍之空城計]  
　　廣州某報近載有有趣味之新聞一則照錄如下昨本報紀桂軍空城計一則閱者尚疑信參半但本報向來對於重大事體必親自調查斷不以捕風捉影之詞淆人觀聽現在桂軍計畫確係如是查前數日所謂由北路調回之軍隊係由省垣赴白雲山後再由花縣折回而入省垣以示軍隊之多有某小販日夜在城内營業者目擊調來調去之兵士均是此數隊盧山面目實不可掩昨更發現一事可爲鐵證舊曆初四日下午二時許有兵士十六名憲兵二名手持軍械押解蓋有督軍公署封條狀類子彈者五十六箱沿途呼喝運往黄沙防綫詎行至西關第十甫九區一分署門前挑夫因轉膊之故繫箱之繩忽斷箱卽墜地將署門前挑夫因轉膊之故繫箱之繩忽斷箱卽墜地將箱邊跌破傾出紅黄色細碎花街磚甚多途人聚而觀之大爲訝異皆謂爲化學的子彈竟有人將碎磚拾去　示人作證者一事假則其餘百假已可概見矣 
[閩南靖浙軍歸附粤軍]  
　　駐安海之靖國軍與浙軍前被北軍襲擊靖浙軍退至安溪安海爲北軍佔領厥後靖浙兩軍以粤軍返粤汀漳龍各屬無人駐守卽乘虚佔領龍巖并分兵佔領永定上杭漳平寜洋各縣厦門高全忠旅長得報親率兵往漳州欲進擊龍巖復由厦門臧致平師長派兵三團經漳州南靖至平和縣駐紥准備兩面夾攻駐大埔之粤軍進擊永定縣轄之蘆下壩被浙軍第一支隊長吳伯廉擊敗粤軍退駐虎頭沙汕頭粤軍衛戍司令饒雨平復派粤軍往大埔鎭守三層嶺浙軍吳伯廉則派兵駐守思邊以防三層嶺之粤軍昨浙軍一面由蘆下壩進擊虎頭沙一面由思邊進擊三層嶺并乘勝佔領大埔饒司令復派員到大埔永定與靖浙軍調和謂靖浙兩軍在閩不過一萬無餉無械桂軍又不能接濟焉能支持不如歸附粤軍之爲愈靖浙兩軍聽之亦派代表到汕與饒磋商條件現已妥協遂於十月十二日由吳伯廉團長鍾景濓韋世經胡錦法吳瑜麟董新猷金須營長等通電宣佈歸附粤軍矣 
[邕垣通信]  
　　因黨爭而禁烟 
　　可謂黨爭之無奇不有 
　　桂省當局對於烟禁本不嚴厲去年曾經英公使朱爾典氏特派委員來邕調查屬實即致書政府質問在案但桂省軍隊均置之不理仍復私運如故而滇黔兩省素非饒厚頻年用兵所費浩大挖肉醫瘡遂藉鶯粟收稅以爲彌補然滇黔之鶯粟銷路必經百色以至邕垣始能通達香港廣州等處發售近日桂省陸裕光譚浩明二人以滇黔二省對於桂軍態度諸多曖昩且有傾向粤軍之意陸譚二人遂發出布告宣示禁烟以絕滇黔兩省之餉源若檢獲大宗貨物亦可作爲本省養兵之費於是特致電百色平馬梧州潯州稅關嚴行調查前又向邕垣各商店號竭力搜查計共檢獲烟土百餘萬兩緝獲烟商約有二百餘人商場大受影響自百色而至梧州之商家因烟商被捕之累倒閉歇業者共二百餘號損失在五六百萬以上各埠市場頓形零落紙幣亦降至六五折滇黔二省當局聞桂省陸譚二人之作此計劃謂係桂省有意挑隙現已互相結合同謀對付桂省之方法百色邊防軍副司令韓鳳昨日由色致電邕垣略謂在川滇軍現已全部回滇先鋒隊李祥天忽向廣南富州普廳塘三處駐紥云云據此可見滇軍之用意矣 
[福州通信（遂夫）]  
　　閩省三大社團之活動 
　　福建省議會議長林翰日前接副議長鄭豐稔來函請開臨時會當即茶話商議以不足法定人數又分函各議員徵集意見一面將鄭氏之意商之李厚基嗣得覆函云請開臨時會事至爲佩慰閩省統一既有端倪各屬議員自應召集會議以達民意惟察看現在情形粤軍雖已反攻而此間佔領土地究未完全交管設此時卽行開會恐所議之事推行尚有窒礙不如稍緩須臾俟官廳接洽布置粗能就緒再議進行云云當於十六日續開茶話會商議多以閩南被佔土地縱已交還本會所議寗無窒礙難行之處且據會則五日内尚可交還覆議來函明係反對召集故意假詞搪塞且本會之召集含有由省長官召集及自身召集兩種意義不如電請内務部解釋至於經費一項由各縣錢糧項下攤扣官廳不承認則抗納以對待之全體贊成致内務部一電亦經拍發俟覆電到時再行商議 
　　烟苗禁種會自陳嘉庚回厦着着進行而國務院函告李厚基認眞辦理英領事照請李氏完全負責亦相繼而至該會爰於本月十二日又開職員會柬請辛桂芳團長到會以下游烟苗同安最盛本期有以一百五十萬元請求包辦者即辛之所轄也辛届時同副官吳漢章到會謂余方自同安回厦聞陳會長召卽來亦以禁種一事欲與諸君有所接洽陳謂本不敢屈大駕緣明日將有漳州請願之行恐遂相左借重軍隊剷除烟苗之意終無由達辛又謂自本團所駐之同安土匪蠭起余以六晝夜之力僅將同南一帶肅清若同溪同泰交界地點則土匪仍然出没種煙卽無從剷除故今日當以剿匪爲急禁烟猶其次也此次方奉省令在同安募集三萬元八年公債禁種一事勢旣不能不藉軍隊則對於軍隊當有完滿之接洽言畢陳進以馬巷等處烟苗調查錄辛接過卽顧而言他其意以禁種必須剿匪剿匪必須募債非此則不能辦惟厦門港尾一帶現未有匪而韓警察所長且勸鄉民種烟亦屬辛之所轄則尤不可解者萬國拒土會福建分會日昨亦根據陳會長與李督交涉情形函請各界協助 
　　福州華洋各界以此次各省災情奇重死亡載道流徙待哺者四千五百萬人各省政學各界均立有義賑會閩省亦應急籌辦法共同挽救特定於本月十六日下午三十分假南台青年會選舉職員華洋各界到者甚多聞舉李厚基爲名譽會長閩海道尹王善荃爲會長青年會會長蔣培華爲副會長此外并舉幹事文牘會計多員大抵華洋人物參半選舉畢即續開職員會討論進行方法 
[李督故後之皖省]  
　　新編安武軍現尚有步馬砲共四十一營月需軍餉三十萬元向爲中央擔任年餘以來中央政費拮据積欠已巨近以李巡閱使逝世統轄此項軍隊之蘇皖贛巡閱使未有繼任人遂益無人負責幾至按月伙食亦且無欵可發張文生異常焦灼僅向皖省銀元局借到七萬元皖北駐有新編安武軍各縣知事攤借八萬元暫維現局聞中央已允不日即有巨欵撥付李巡閱使遺命借撥之二十萬元不日亦可撥到 
李秀山既故長江政治驟失中心表面上似不與皖省相干乃亦因此發生問題聶憲藩地位已見動摇一時京中活動此席者有吕夑甫許世英李國筠等許爲總統屬意之人吕李均爲津滬皖紳提出其中尤以吕期望最熱聶省長已於日前輕車減從赴京沿途所經各處概未聲張僅十九夜車過蚌埠張文生親自登車略談數語聶此行當亦係爲謀鞏固本身位置者 
[杭州快信]  
　　省議長周繼瀠明日（二十四可由滬返浙議員之報到者今日已達四十六人有定二十八日開談話會二十九日選舉各股審查員下月一日開議說 
　　美國海軍格上將由滬乘輸抵拱埠今日（二十三）午刻換車到城站軍民兩長率各文武蒞站歡迎卽在督署午膳准明日午後返滬 
　　省公署裁汰冗員每科已實行裁去科員一二人不等聞尚有多數在淘汰之列不日卽將發表 
　　金華浦陽江關係浦江武義諸曁蕭山等縣農田水利所關經士紳酈忱等電請省長籌欵疏濬以工大欵鉅已令金華會稽兩道會同各縣紳商妥議辦法呈候核奪本届杭縣派出初選舉調查員並不挨户詳查僅雇僕役赴各户門首　貼調查某某字樣卽以上届名册填冩輿論大譁 
[南京快信]  
　　齊省長昨接北京王瑚復電略云待京任各事摒擋就緒後當即赴任 
　　俞紀琦聞財廳長已内定嚴家熾現飭各科預　交代手續以免臨時忙促 
　　齊省長昨接内部咨稱蕭縣知事吳鵬有違法殃民情事請查明辦理具復已派員赴蕭密查 
　　江蘇公民盛元明　昨電北京附院反對靳雲鵬督蘇總統府諮議鄧質儀國務院諮議錢錫霖陸軍部諮議邱志龍均於昨日乘津浦車來寗晉晤齊代督及齊省長接洽要公 
　　齊省長前保高桂馨瞿鴻賓張德焱等十六人試署各縣知事經内部電復照准昨已分别通知各員 
　　寜垣士紳以李故督靈柩回籍在即公同集貲在經過地點建築牌樓數座以作祭奠之用藉誌哀思 
　　楊春普陳調元等前因公赴京接洽已有頭緒擬留何恩溥在京料理楊陳日内即行返寗 
　　全國烟酒督辦張壽齡昨來寗聞挾有要事須稍作勾留再行赴蘇 
地方通信 
[松江]  
　　劃定投票區域縣公署迭奉省長眞一眞二兩電飭令規定省會初選投票區及選派選民資格調查員等事當經郭縣長在第三科内設立選舉事務所籌備進行兹將投票區域併原有之二十一市鄉爲十區令知各該市鄉自治委員遵照如下（第一區）松江市附小西涇白沃吕蕩官紹塘龍興錢河五庫小崑山（第二區）亭林市附前岡（第三區）葉榭鄉附張澤（第四區）漕涇鄉附柘林（第五區）山陽鄉附金山衛（第六區）莘莊鄉附七寳（第七區）新橋鄉附陳家行（第八區）楓涇市（第九區）天馬山鄉（第十區）泗涇鄉 
　　監行通信比賽省敎育廳令知本縣勸學所舉行第八次通信比賽其運動科目爲籃球擲違業由勸學所函轉男女各縣立學校遵辦并於二十三號起委托公共體育塲各指導員分赴各校監視運動并計算平均成績以憑彙送敎育廳評定甲乙 
　　奉賢各公團請廢督電各報館轉大總統國務院鈞鑒督軍制度絕對不宜於今日早爲全國人所公認蘇督出缺應請大總統先頒明令廢除以慰衆望江蘇奉賢縣敎育會長刁明一莊行商會長汪良南橋商會長蕭耀等同叩養 
[蘇州]  
　　歡迎美公使誌盛美公使克君於前日偕其夫人及女公子等自滬來蘇總商會市公所以聯絡邦交起見特於昨晚假座間門鐵路飯店請克君聚　到者有商會會長龐天笙市公所長蔣季和青年會幹事巴克蒙陸幹臣錢業會長宋友裴道尹代表袁季梅及美孚經理高白等當時由陸幹臣君繙譯克公使報告北方災荒並勸蘇人慷慨捐助現蔣龐二君已允正式着手積極進行將來捐欵擬直寄克公使轉交以昭信用克使現庽鐵路飯店聞明日將返滬云 
　　一女師注重英文江蘇省立第一女子師範學校以前於英文一科並未列入正課本年張默君校長改訂課程特將英文定爲主要科目半載以來頗見進步本月十五日該校舉行第三次學衛演講會延請美國哥崙比亞大學碩士南京高師英文主任敎員張士一先生來校演講學習英文法演辭大要謂英文敎授目的須備聽講閱譯四項應注重前三項然後繙譯一項不難辦到云 
　　視察學校情形江蘇省視學吳和士君特於日前來蘇視察理科算術成績本星期三先至一高視察星期四上午至四高下午至三高星期五至二高並便道視察各區國民學校星期六下午假大儒巷三高開理算研究會凡擔任理算各教員均赴會列席云 
　　磁器商船被盜吳縣公署據第八警察分所長工守藩呈報本月八日有湖北磁器商姜復盛之船由蘇開來停泊湘城鎭梢是夜三四時被匪多人將船排至揚澄河口擁進艙内先用帶將姜弟豐盛綑住旋將衣銀首飾儘數搜刦携贓過船向東逸去開單轉請勘緝等情當經派委承審員帶同錄事檢騐人等前往勘明無異遂於昨日塡具履勘表通呈各上後機關請予飭屬嚴緝一面分咨水陸軍警曁鄰封各縣一體協緝此案贓盜務獲解究云 
[無錫]  
　　典當被竊何多陰曆八月初八日新安鄉華大房莊保誠典當被賊翻高入内竊去衣箱九只衣包數個計當本銀四百餘元當由該典經理江宗海報縣請緝迄未破獲詎科前晚青城市九一圖秦巷鎭溥興典又被賊潛入包樓竊去皮箱三只衣包數十個約值價千元左右及至天明典中人始行覺察然賊已遠颺隨即報告典東孫屏東投縣報告請求追緝不知能否弋獲也 
[鎭江]  
　　組織巡廻講演團丹徒縣張知事以徒邑通俗巡廻講演團事關重要擬令催各區學務委員迅速組織成立其宗旨在補助社會敎育增進國民程度講員由各學委與小學校敎員分區組織地點由講員就本區範圍隨時酌定經費每次講演酌給雜費其數額山勸學所呈請縣知事核准於敎育費項下支給現正組織一切聞准於出月一號開講云 
　　公産處行將成立丹徒縣公欵公産處由本籍省議員梁君等及十八市鄉董事發起曾在縣公署迭開會議並訂定簡章十二條已由會議席通過聞不日推定幹事評議審查三部人員即宣告成立云 
　　盜匪拒傷事主徒邑連城洲孀婦張樊氏家道小康久爲匪徒所垂涎不料本月二十夜三鼓時突來盜匪數人刼去銀洋衣飾等物所值甚鉅並拒傷事主一人携贓逃逸報縣勘緝旋經縣署偵緝隊在施家橋地方邏獲行刦是案之盜犯李榮江一名解縣　辦 
　　取締車站夫役鎭江滬寗火車站之車轎搬物各夫爲數甚夥時有借攬生意爲名搶奪旅客物件以及强硬需索等事爲害行旅實非淺鮮該站長有鑒於此擬責令路警嚴如取締嗣後再有前項情事一經查覺定將該夫役鎖示車站三天以儆效尤而安行旅 
[揚州]  
　　發起舊衣助振會江都士紳王輔臣謝燕山等特發起舊衣助振會於浙紹會館内以資救濟災民其緣啓云天禍中國災患頻來北有五省南亦有三省各埠慈善大家早已樂助救濟惟緩急宜分或放糧或施衣務在各得其所本埠不乏好善之士痌癏在抱人同此心敝同人有心發起顧効微勞特自籌經費設所仰願各大善士凡有家藏舊棉衣履帽　棄置無用者慨助敝所隨發收條俾得彚收躉運上海轉解災區在諸大善士略施小惠而災民受大德無窮敵所亦得廢物利用再敝所不募金錢如有金錢捐助者請送别項機關以昭劃一不勝爲災民叩首 
　　限塡警費表册寗垣警務處前通令各縣警察所塡報經費收支表册以資查考迄今已逾多日尚未據各縣呈報特通令江北各縣限文到七日内將全縣警費列表呈報本邑警察所遵令轉令各鄉警察分駐所於三日内報所以憑彙報 
[吳興]  
　　禁止加賦造謡本縣吳知事昨因訪得城鄉突出一種謡言謂有加稅加賦等事當以浙西田賦正在減輕科則斷無再有增加之舉此種謡傳難保無匪徒故意煽惑希圖摇亂人心除已飭警隨時訪拿外頃又撰發布告申明此後倘再有前項造謡情事准許人民禀控到縣以憑嚴治而安地方 
　　商校旅行紀聞杭州甲種商業學校學生一百十六人業於本日（二十一）旅行來湖由招商小輪拖帶抵埠後即經夏姓敎員率領全體學生登岸先到男女師範繼至甲乙兩種商校分别參觀後即列隊回船沿途導以校幟音樂　揚形色売美大爲此問各學校之稱善一時送往迎來招待非常忙碌 
[嘉興]  
　　請宣布自治欵項嘉興九區自治經費照章每届半年將敢支欵項宣布週知以昭公允現各區自治經費除第三區遵章宣布至本年六月終外其餘八區均未照辦致居民所納各項捐稅究竟作何用途無從查悉業山就地紳民陶某等呈請縣署令飭各該區自治委員將收支欵項遵章宣布以昭核實 
[漢口]  
　　旅漢蘇人請廢督電申報館轉在籍江蘇同鄉諸公鈞鑒李督出缺係廢督救亡難得時機我旅漢全體蘇人現已電京及各省同鄉一律主張請求政府順從民意實行廢督自我江蘇始仍望我在籍江蘇父老本素來之志願對於廢督進行勇往直追勿稍因循致遺後悔民國幸甚江蘇幸甚旅漢江蘇同鄉徐潤濤吳也溪陸炳章許菊隱等一千三百餘人同叩 
來件 
[爲琿春事件向日本政府抗議書]  
　　日本原首相閣下近者琿春匪亂累及貴國僑民吾人於惋歎之中輙復探索原委以爲東省客軍久駐使主權者備感困難益以軍事恊約未廢匪械來源更無從詰究欲求東省安謐欲釋主賓疑雲非廢止軍事協約使中國得完全行使主權以窮亂源不爲功不圖吾人力力謀及此而貴國又不待吾當局允許斷然出兵如此其多且速也琿春爲中國領土此次事變即無他因中國亦不過負主權上相當責任增派軍隊剿匪而止即貴國爲企求僑民安全起見亦未必遂應採取蔑視中國主權之策也數年以來中日間可以諒解之機會益少誰實爲之世界有公論在非中國一國之言非侵略政策之咎其又誰咎今力謀解釋前嫌猶懼不及而于執事秉政之後侵略形跡不幸又一見再見此吾人所深爲痛恨而日望執事之改弦易轍者今不幸之事又當前矣吾人敢再以極誠摯之言進於　事尊重中國主權即以保存貴國外交之光榮如終以中國主權與吾人意志爲不足顧是直不願與中國爲友將爲所欲爲吾人亦惟有於絕望之後自謀之矣同種同文夙所熟聞爲爼爲肉兩皆非福尚望明察焉中華民國學生聯合會總會 
來函 
[沈紹光復盛競生函]  
　　昨承函示爲張蔚丹先生辨白清脫在兩先生處調人地位確應如是惟弟此次提起訴訟實爲天理所迫非好爲多事且搜集各種確實證據明知張蔚丹先生確在其内今照來示所云不但蔚丹先生不認過弟轉反而誣指蔚先生矣弟雖不學承先人之敎誨對於社會周旋决不肯有昧良之舉動兹以來函轉禀家慈未能承認因念兩先生之誠意不能不據實奉告伏惟垂察 
雜評一 
[借債名義（默）]  
　　政府豈不知名義上之統一無益於實際而必急急焉爲之者以非有統一之名義不能進行借欵也然欲進行借欵新銀團之條件如何政府不已有所聞乎若徒貪得一時之借欵而不顧條件之若何嚴酷是不啻藉統一夕義遺國家以實禍此國人之所懼也 
　　今日之借欵何用則又莫不曰救荒然若藉救荒名義以應武人催索之急是饑民未必因借欵而免凍餒而徒以盈武人之囊槖試問將何以對數千萬垂斃之饑民更何以對負擔債務之國民乎此又國民之所懼也吾非以是逆測政府也第以從前政府之借欵無一不假借名義深恐今日之政府又將步其後塵耳 
　　本館啟事本報南京通信員並無萬樹楠其人特此聲明 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[外報讑進口貨與中國工業]  
　　中美新聞社譯密勒評論報云中國工業之瀇張半實由於二年前抵制日貨而然一部分之進口市面因之頗受影響由此刺戟中國人士遂覺其國内工業之衰窳而知所振作并知基本工業中國應自己獨立經營不可借助於他國因振興工業之故不得不需機器故於中國日用工業中所需機器購入殆數百萬金故進口貨祇此一項較他貨爲盛就大概情形觀之則進口市况實至沈寂惟中國社會中需要品如香皂香水之類則尚不惡耳惟目前機器市面暫時亦形停滯厥故有二一因外國市價跌落中國製造家即觀望俟其再跌一因中外金融皆苦緊急而北方之旱荒與戰禍之未息亦其一因也中國製造家之投資於工業中者頗能獲利特以缺乏資本不能十分發展苟稍藉外國之助則其成績當益可觀也中國之鋼市與五金市殊見紊亂中國商人之於四五月前訂購者今見五金市價跌落頗多咸欲取消其所訂合同欲解决此事惟有使市面稍平耳木市屢有變動上下不定前數星期間始稍回復華商與洋商之木廠中皆充足木料猶於去年冬間以高價購入無有需購新材者現今中國有一種盛况與木市極有關係者即新屋日多上海一隅尤時有巨厦崛起或爲商店或爲居宅其他商業中心之地亦俱有此象也進口市面之能有起色與否尚在考慮中滙價仍跌落南方戰爭仍進行近據漢口報告各口埠幾在武人之手徵軍稅極重國内出口貨現已停頓而進口之貨亦徒堆積棧房中無法運輸須至中國新年情形或能較佳南方戰爭仍進行近據漢口報告各口埠幾在武人之手徵軍稅極重國内出口貨現已停頓而進口之貨亦徒堆積棧房中無法運輸須至中國新年情形或能較佳至恢復原狀大約須一年也顔料之進口頗活動現已由美國主持蓋德國已移交美國作爲大戰中賠欵矣在進口市中美國方面有二種貨頗佔優勢一爲鋼一爲汽車中國之購入不少總之中國今日第一要着欲擴充工業必須多得資本資本一足工業之進步愈速而進出口市面亦俱能鞏固商人等之獲利可操劵矣 
[撤除在華俄郵局之部令]  
　　許交涉員昨接外交部電開查駐華之俄國使領等官因俄國内亂統一民意政府迄未組成已失其代表國家之資格業由本部呈奉明令宣布停止待遇在案所有在華設立之俄國郵局亦係俄國政府所屬機關之一且此項機關自我國加入萬國郵會後早無存在之理由此時更不便任其繼續任職現經國務會議議决應令我國郵局迅與在華所設之俄國郵局停止互換郵件并各省區軍民長官飭屬查明凡俄人在華所設之郵局及信箱令其一律撤退除停止互換郵件一節業由交通部令行郵政總局遵照妥籌辦理外特電該交涉員關於上項所設之俄國郵局書信館或信箱迅即遵照辦理一律撤除具報云云聞許交涉員正在會商辦理云 
[蘇人電請廢督之再接再厲]  
　　（其一）北京江蘇會館張仲仁先生曁諸同鄉轉呈大總統國務院鈞鑒廢督主張全國一致蘇亦京外一致督缺不補正如瓜熟蒂落不假人爲政府若尚不納蘇民公意不啻故縱武人與民爲敵各方與論日趨憤激人心得失爭此一間謹進忠告沈恩孚黄炎培王發蒙莊俞朱紹文賈豐臻袁希洛朱叔源顧樹森陸規亮梗　　（其二）北京江蘇會館諸同鄉公鑒聞本日議廢督事請多推代表輪赴府院逐日請願得請乃已軍界同鄉計　甚佩乞酌推數人回南共商進行除另電仲仁先生外謹聞恩孚等梗 
[旅滬川人臨時會議紀]  
　　昨日下午二時旅滬四川自治期成會開會總幹事周震勛主席報告略謂本會接川中消息川中戰事可望根本解决黔軍方面師長王文華早已被逐盧藎率領黔軍退回貴州現在滇軍方面師長趙又新被戕顧品珍敗退各路川軍均甚得勢已克復重慶并乘勝向永寗追擊以此而論則吾人所主張之川人治川即可實現新四川之建設當在目前此可爲大局及本會同人慶幸者也但據鄙人愚見本會爲川中大多數平民謀福利丁此時艱同人所宜責望於川中將領者甚多應請諸君注意唐　生李敬羣龍楚卿等相繼發言均主張通電川中將領督促進行衆贊成至五時餘始散會兹錄其電文如下成都熊督軍并轉靖川軍劉總司令但懋辛師長劉輔成師長劉禹九師長向傳義師長陳福五師長賴心輝喻華偉余問南張升庭何鼎臣各司令公鑒聞川中戰事近甚得手旅滬同人同深額慶然有責望於諸公者數事今敬爲陳之客軍騷擾川境已歷數年川民受其蹂躪痛苦不堪言狀今幸天誘其衷川軍同仇敵愾强寇望風逃遁正宜乘勝逐北將所有敵軍完全驅出境外并於三省交界之處派駐重兵劃界自守免滋後患一也吾川人民苦匪患久矣當局之人并非不恤民艱養癰遺患徒以一般土匪悉爲客軍利用乃有投鼠忌器之患今川軍幸已戰勝宜俟客軍完全出境後實行清鄉政策使一般匪類無處潛踪而假託名號之各匪軍亦宜嚴行解散以除毒害二也軍事之秋地方秩序已形紊亂民治自難猝言今幸川軍戰勝民困或可少紓宜俟川局敉平實行軍民分治以發展實業敎育各事爲平民謀幸福爲桑梓策治安三也凡此數事皆望諸公同心協力切實進行本會同人不勝盼禱旅滬四川自治期成會叩漾 
[旅滬廣東公民會致林葆懌電]  
　　廣州林總裁鑒丁巳之役北庭違法解散國會公隨程總長率師南下揭藥護法義聲所播遐邇從風何圖天禍中華程總長遽遭桂人暗殺公循資累進繼長海軍迭次宣言均兢兢然以繼程總長未竟之志爲念嗣是軍府改組備選總裁護法戡亂職責彌重公尸位素餐毫無建白岑總裁醉心權利靦顔通北私訂和欵伍總裁持正不阿爲岑所忌不得已毅然去粤公而稍顧廬山眞面者拂袖偕行此其時矣乃老馬戀棧竟與岑陸輩聯控伍總裁於香港以堂堂護法總裁不惜對簿於外人法署貽羞國體公民等實爲公恥之邇者粤軍順應自治潮流班師回粤亦猶直軍回直湘人治湘之旨公固主張閩人治閩者不之助則亦已耳胡竟陽作調人陰爲桂系鷹犬近以湯廷光决心助粤聞有撤銷其海圻艦長之說不亦可以已乎溯公之入粤也樓船百萬鷹集五羊每月餉糈凡十餘萬屈計抵粤至今糜我粤之民脂民膏不下數百萬矣粤人豈以海軍爲裝飾品者毌亦痛大法之未復哀民生之多艱不憚忍痛須臾悉索敝賦以供公等糧秣爲謀樂利之代價耳今桂軍禍粵盜憎主人城市爲空全省糜爛未聞公建一言畫一策而顧通電中外宣言南北海軍統一試問數年護法所爲何來政治不良武人跋扈較之丁巳且遠過之公而熱忱統一自有其時乃不先不後適當粤軍回粤借重海軍之秋踉蹌北返無事則坐領厚糈有事則聯翩遠遁粤人縱不公責天下其謂之何憶公等南下之初宣言三事護約法復國會懲禍首懸之國門昭如日月今一事之目的未達遽爾降北公試自思當亦啞然失笑也爲今之計謂宜率領海軍掃除羣孼一面酌撥數艦移交粤督湯廷光指揮調遣以維粤省治安庶可以對程公可以見粤人可以謝天下可以質後世戇直之言急不暇擇惟公實圖利之旅滬廣東公民大會李遠才劉伯朝馬廷甫林竹屏陳叔遠馮家駒陳夢麟李直臣黄寳瑜莫敬臣何伯威張祝華馬延禧陳國壽區廷柱張民溥周伯翰麥叔衡冼學明胡子慤李熾卿關秀之叩巧 
[敎育會聯合會第一次大會紀]  
　　全國敎育會聯合會於本月二十日行開會式後因各省區代表尚未到齊故連日均在會開談話會昨日續到皖魯晉京兆綏遠等處代表八人已滿法定人數於下午二時開第一次大會出席者二十人由黄任之君主席討論各處提議案七件除否决一件原提議者日行撤回一件外計成立付審查者五件内合併者一件（一）請决定敎育經費以謀敎育發展而固國本案（二）敎育經費獨立案與第一案合併付審查（三）各省區敎育行政機關宜聯合本省區敎育會組織評議會以謀敎育進行案（四）請速設各　别區敎育廳案（五）請設國立體育學校建議案五時散會定二十五日星期一下午二時開第二次大會云 
[頒發所得稅先後徵收稅目單]  
　　淞滬警察廳長接江蘇省長公署訓令略云案准財政部咨開本年九月十五日奉大總統令民國三年一月公布之所得稅條例前經准如財政部所請於民國十年一月施行一俟收有成數儘先撥作振興敎育提倡　業之用等因查所得稅制創自英國列邦之成規俱在我國之定率尤廉現經指定儘先撥作敎育實業經費事關保育亟宜遵令認眞辦理惟創辦伊始須擇其納稅力較裕並調查較使者先行開徵兹由本部訂定先後徵收稅目另單　列附結察閱此頃稅入本部並已嚴定章程專欵存儲以杜挪用除通令外仍希飭下所屬警察敎育　業財政各廳長宣示商民咸體此意以釋羣疑相應咨請查照辦理實紉公誼附清單一件等因准此除分行外合行檢抄附件令仰該廳長轉飭所屬一體遵照辦理云云 
　　附所得稅分别先後徵收稅目清單（一）凡官公使之俸給公費年金及其他受公家給予金之所得先於民國十年一月起按其全年所得額依率算稅　仍分别於其支領時扣收之（二）凡依律註册之公司銀行工廠概照其在民國九年營業之損益計算書依條例第三條第一種法人所得稅率第二十三條之納稅期限於十年開徵（三）由官特許之商號行棧其在民國九年營業之所得應由主管官署查定後照前條辦理（四）銀號錢莊金店銀樓無論資本多少其在民國九年營業之所得概令確實認報由主管官署核定後照前條辦理（五）普通商店資本約在二萬以上者其在民國九年營業之所得概令自行認報約數即依法人稅率及期限於十年開徵暫免查賬（以上五項先實行課稅）（一）田地池沼之所得（二）個人一般之所得（以上二項從緩課稅） 
[興化商會函告反對所得稅]  
　　上海南北市兩商會均接興化縣商會來函云啓者國家多故自應人民負責惟現准官廳函發所得稅規則期十年一月一日實行查該規則微特瑣屑異常抑且騷擾滋甚雖曰良稅前此各稅並未稍減屬在商界尤屬困苦僅稅所得而於賬目往來所失依然不能保護易地皆然是對商民有權利而無義務何以堪此在敝會臆見碍難着手未識貴會如何辦理可否聯合函陳各總會請轉陳全國總會一致進行即祈見復云 
[呈報棉稻秋收之約數]  
　　本年夏間亢旱日久入秋後又復風雨失調農家收穫因之減色江蘇齊省長關心民瘼曾於前月通令各縣知事親自分赴各鄉查勘着以本年秋收之實在成數彙報省署候核上寳南川各縣又委派實業廳劉科長南下會同各該縣知事實地查勘在案今上海縣境已由劉委員會同沈知事於本月十九二十二十一三日親赴各鄉查勘竣事計查得全境秋收約數棉七稻三惟以迭遭氣候之失宜害蟲之侵蝕故以全縣通境田畝牽址計算合得收穫六成之數昨沈知事已將會勘秋收約數情形具報省署備核矣 
[各輪船運貨進出口消息]  
　　國内輪船 
　　寗波　招商局之江天輪船昨日開往寗波裝去之貨有烤皮九百七十五包粉絲三十包白米五百六十包花生七百六十包洋布二百零七件棉花二百二十包火柴料五十六件玻璃三十五件核桃二十件糖五十包鹹魚一百三十九件藥材二十餘件 
　　長江昨日太古洋行之武昌輪船從長江來申裝來之貨有黄荳一千一百十九包菉荳六百九十六包白荳五十一包棗子一百十三包烟葉三百六十包苧蔴二百三十件桐油九百五十桶鷄蛋二十八擔白米八百四十二包白果二百十四包蓮子一百十包紅瓦四千件小麥一千一百四十包芝蔴六百六十包皮油五十八件豬　十件河南大石三十塊羔皮二十六件木耳十件伏苓二十一件餘爲茶葉紙頭銅器等二十件該輪定本日開行昨日先裝之貨有白糖八千包海帶菜一百件又招商局之華大輪船亦將於明晨開往長江昨日先裝之貨爲洋靛青二十桶香烟二百四十箱餘貨須俟本日運裝又太古洋行之山東輪船昨自浦口到申裝來之貨有菉荳三千八百八十五包芝蔴四百零八包小麥九百五十七包黑棗子四百十一包花生五十包豬油五十件 
　　福州招商局之飛鯨輪船定於今日清晨開赴福州昨日在申裝運之貨有麵粉四千二百包青蔴白蔴一千一百二十件棗子三十五包皮油四十桶玻璃五十件牛蹄五件荳三百包顔料十件藥材二十五件 
　　烟津開往烟津之同華輪船昨日在申裝去之貨有麵粉八千三百袋磚茶一千八百箱瓷器一千二百件餘爲雜貨云 
　　營口昨日招商局之公平輪船改開營口裝出之貨計有洋靛青五百四十桶香烟一百五十箱土布四百九十一捆土酒二百十壜鐵器一千八百三十五件麫粉三千包桐油一百九十桶棉花三千六百八十五包洋布二千四百七十四件白米一千七百九十六包紙頭一千三百四十四件磁花二百零三件茶藥一百箱竹帚八百八十捆雜貨五百七十二件 
[國外輪船]  
　　中美大來洋行之西海撥朋號ＷestHepburn從美國之新金由來華昨日抵滬裝來之貨純爲罐頭食物共有八百餘噸定星期一開還新金山如該輪不加修理則當日即須開行又福來洋行之西瓊乃號WestJena前日從星加坡小吕宋香港等處來申定今日開還美國之西雅圖該輪在申裝去之貨抵有雜貨五十餘噸由星加坡轉運至美者則有四百五十噸又提督公司經行中美之達鄧號Dryden從紐約開來昨日接到電報謂該輪已於本月十四號啓行取道日本先抵横濱起卸貨物然後再開來申云又怡和洋行之Bloemfontien從美國紐約來華現在已抵日本星期二可以進口又中國郵船公司之尼羅號於本月二十二日由横濱開出前來上海約二十七日午前可抵招商局中棧碼頭二十八日須開往香港 
　　歐亞經理中奥輪船之勞合公司有貨船亞菲利加號Africa載重二千七百噸於本月十三號由奥國之的里雅斯得開行來滬後十八號即開赴東洋卸貨下星期三可從日本抵申至三十號在上海運貨回國又有波斯號Persla載重五千八百九十噸於九月二十六號離開奥國昨據該輪船長柏得力來電報告大約十一月十數號可到上海又英火輪公司之沙吾立號Somali自英國倫敦來華載有九月二十五日以前之英倫郵件業於本月十八號在哥倫布裝齊貨件至昨日抵檳榔嶼兹據來電報告預定出月三號抵香港七號到上海又尼羅矮號Nellore則昨日已與倫敦開抵香港二十七號清晨可以進口來申該輪載有九月十號以前之英國郵件云 
[雜糧油豆餅業會議紀]  
　　雜糧油荳餅業發起自組新公會迭在仁穀公所開會未决等情已誌本報昨日同業又在邑廟豫園萃秀堂公所開全體大會徵集意見下午二時張樂君葉惠鈞錢貴三蔡裕錕順士章朱祥生嚴少泉等曁同業全體相繼蒞臨又天津漢口廣東潮州福建厦門等客帮亦均到塲遂振鈴開會由張董等發表宣言略謂自證劵物品交易所成立後各客帮亦均加入充當經紀人進出買賣以博佣金但向章客帮買賣祗能與我業間接不能自行直接今行規破壞利權旁落因此同業反對擬自立公會額設五萬股每股五十元先繳半數二十五元現已將次成立應請公衆議定辦法俾得一致團結云云於是有多數贊成新公會並議定將來客帮人内自賣自買均可通融惟不得充當經紀人代人買賣博取佣金議至五時宣告散會並定十五日再開大會云 
　　又老北門内穿心街志成堂係漢口帮雜糧業之公所同業計共四十家昨日因加入雜糧油荳餅交易所買賣之問題經董事秦炳如俞圭卿王建功等於下午二時在公所召集同業開會討論同業到者三十一家由秦董等將開會宗旨宣告後復將議案請衆公决當贊成交易所者二十四家已居多數遂公决加入繼乃各認股銀散會己五時矣 
[查復弛禁雜糧之種類]  
　　上海稅務總公所俞琢吾所畏接江蘇財廳長令開奉内務部電開以直省災情奇重應在蘇省採運雜糧前往災區散放接濟災民惟雜糧名義種類不一仰即查明種類以何種爲弛禁均着聞單呈復等因俞所長奉令後當函致縣商會請照轉致該業仁穀公所萃秀堂等各董事查照迅將各項雜糧種類分别開單復候轉詳云云兹聞滬地市上雜糧在弛禁之列者係小麥元麥玉米高粱綠豆扒豆赤豆蠶豆共八種業由該公所等據情照復矣 
[一週間之金融調查]  
　　進出口銀洋數調查本星期内英美等國運來之大條銀共有五百七十八條又美金洋一百七十五萬元而金洋轉口至東洋者計一百六十萬元又恒孚泰亨源等各金號售與各銀行之現標金四百二十條國内南京杭州等處造幣廠運來新幣共有一百零八萬元寳銀裝赴該兩廠者計八十七萬兩現洋裝赴天津厦門烟台南通州等處計一百二十一萬元進出口除大條銀之外似較上届爲多兹將逐日進出口詳細金銀洋數目列下一十八日通商銀行從杭州來洋二十萬元交通銀行由漢口來洋二十萬元又南京來洋四萬元又中國銀行由南京來洋三萬元又中交兩銀行各裝去寳銀三萬兩通商銀行裝杭州造幣廠去銀十四萬兩本街花紗商裝南通州去洋十萬元（十九）交通銀行由南京來洋四萬元又中交兩行各裝往寳銀三萬兩交通銀行又裝烟台去洋三十萬元中國銀行裝南通去洋二萬元淮海銀行亦裝去洋四萬元本街裝廣東去銀五萬兩（二十日）中國郵船公司之南京號進口儎來正金銀行美金洋一百五十萬元又華比銀行二十五萬元又和蘭銀行大條銀一百八十九條又英公司輪船進口亦儎來花旗銀行大條銀五十四條交通銀行又由南京來洋四萬元通商銀行由杭州來洋十萬元又裝去銀十四萬兩大陸銀行三次由南京來洋七萬元又裝去銀五萬兩中交兩行亦各裝去銀三萬兩本街裝南通去洋十萬元（廿一日）英公司輪船進口運來花旗銀行大條銀一百四十一條又滙豐銀行一百四十七條又麥加利銀行四十七條交通銀行由南京來洋四萬元又中交兩行各裝去銀三萬兩交通銀行又裝厦門去洋五萬元中國銀行裝天津去洋二十五萬元又裝南通去洋三萬元（二十二日）通商銀行從杭州來洋十萬元中交兩行各由南京來洋四萬元交通銀行又由杭州來洋三萬元中交兩行各裝南京去銀三萬兩通商銀行裝杭州去銀八萬兩本街裝烟台去洋五萬元正金裝赴神户美金洋一百五十萬元朝鮮裝赴大阪去金洋十萬元又標金四百二十條（每條重十兩）（二十三日）交通銀行由南京來洋四萬元又中國銀行來洋四萬元中交兩行各裝去銀三萬兩花旗銀行裝往天津去洋二十萬元大陸銀行由南京來洋二萬元又裝去銀二萬兩 
　　洋釐此一星期之現洋仍係南京杭州兩造幣廠裝來之新幣爲主而出口亦多故洋釐最大之價爲七錢二分三釐七五（十二日）最小七錢二分一釐八七五（昨日） 
　　銀拆本週銀拆頗爲平穩各錢莊上月份之欠息須十四五兩逐日利息在二三錢之間惟錢商及華銀行有餘存銀兩者大半做短期押欵其抵押品爲股票與疋頭棉紗棧單佔多數恐陽曆年關内銀拆必糜漲也 
　　國外滙兌此一星期之大條銀價共縮一辦士先令小一辦士半印滙小十一羅比法滙小二十五元法郎美滙小三元港滙弗動東滙大一分七釐半新加坡大一分二釐半和蘭小九元五角德國馬克大五百元羅卜票勿動觀此國外滙率金本位步步提高銀價日見疲跌於是烚金之價已漲至二百七十左右十一月份標金亦漲至二百六十四兩一錢金業中表面上人心咸趨上乘惟印度羅比與鎊價之升降價略有不符恐本月内金價及先令等或有大變遷之勢也 
　　銀洋查倉數昨（二十三日）星期六調查中外各銀行所存之數計銀三千六百零五萬兩洋二千七百八十二萬元大條銀一千五百四十六條押欵銀五百萬兩拆票銀七十六萬兩惟聚興誠等入中國銀行團之各銀行存銀存洋咸不在内兹將各行之細數錄下麥加利存銀八十四萬洋一百十九萬大條二百二十二萬押欵八十萬滙豐存銀一千零七十萬洋四百二十五萬大條四百九十二條押欵銀八十萬道勝存銀一百三十六萬洋四十六萬東方存銀二百廿四萬洋四十三萬花旗存銀一百萬洋一百四十五萬大條銀三百十一萬押欵銀六十萬華比存銀八十五萬洋三十五萬和　存銀三十五萬洋九十三萬大條銀五百二十一條中法存銀九十五萬洋一百六十二萬通商存銀五十萬洋七十萬中國存銀一百四十二萬洋六百七十五萬押欵銀二百八十萬各錢莊存銀五百二十五萬洋一百九十萬交通存銀八十五萬洋四百三十五萬有利存銀四十六萬洋三十五萬菲律濱存銀四十萬洋五萬友華存銀四十萬洋四十萬安達存銀三十萬洋十萬滙興存銀五十六萬洋十萬懋業存銀四十萬洋二十六萬拆票六十萬尚有某國銀行之銀洋細數概不刊錄 
[一週間之熔銀調查]  
　　本星期烟北市泰亨源方記等各銀號共計熔寳銀六千六百三十只核計現元三十五萬六千六百九十四兩計烊化大條銀三百二十二條現各銀行尚存銀九百十二條 
[各方面之籌賑聲]  
　　華洋義賑會消息華洋義賑會昨接上海縣公署函以奉江蘇財政廳第八八一號調令内開案奉省長公署令開頃接長春吉黑鹽務稽核總處函聞本年災區至廣災情至慘各當道曁中西紳士恊力籌賑義概熱誠莫名欽佩惟查直魯豫晋四省災民多至三四千萬欵絀深虞難繼而三江受販米出洋影響米價倍蓰從前即使米禁盡弛於災黎無甚實濟查本年東三省獨豐大豆即黄豆收入尤豐哈爾濱大豆每石三百八十斤合價大洋七元每百斤僅大洋二元長春大豆每三百八十斤價不及十元大豆滋養料富南米百斤之價可購大豆三四百斤而賑濟平糶之粗糧鐵路照章僅收運費十分之四即中東南滿兩路現舉各國熱心助賑之時如由外交部商减運費必能如願至長春紅糧即高梁米每三百八十斤價大洋九元亦較内地便宜總之南米百斤之價可購大豆紅糧三四百斤可多活饑民三四倍有裨賑務甚鉅敬請各省長官中西辦賑諸公多籌賑欵赴東三省購運大批糧食至災區辦理工賑或源源購運平糶以活我三十萬溝壑待盡之同胞曷勝盼禱等因合行令仰該廳長即便轉致各籌賑會查照此令等因奉此除分行外合亟令仰該知事即便轉致各籌賑會查照此令等因到縣奉此合亟函達云云該會接河南查賑員張賢清君來函報告災情略謂豫北最重豫西次之豫東又次之豫北二十四縣内以湯陰安陽武安内黄臨漳濟源六縣爲最内除交通便利之湯陰縣由高養之君代表邱勇士獨放十萬元安陽縣漢口華北救災恊會獨放錢二十萬千尚擬分潤他縣武安雖有唐慕湖君擔任恐爲數極微臨漳濟源尚待設法此外各道各縣大半有北方急賑恊會散給麥種刻下豫北除最重六縣外大約一月内粗糠樹葉勉能充饑此間汲縣前日親查得西北區最重赤地千里入不毛之境慘象目不忍睹聞有一婦生二男一女因逃荒出外而小孩饑哭携帶不便推二男女入井中祗携一男孩而走另有居在山上者先將小孩自高跌下以斃之再自逃荒凡類此者所聞不鮮此間雖係小縣已查有災民五萬餘口大縣竟有二十萬餘口者如之奈何目下麥種勉够急賑不數甚鉅轉瞬冬令饑寒交迫不知凍餓死多少災民賢前在鄭州時助資遣送各縣逃荒之災民計有二百餘口造册後每大口給錢二千小口一千特商京路免費另掛棚車各送回籍免致流離俟冬振時按册再振一面已設立保嬰隊在汲縣又設本會通訊處及保嬰隊災孩留養所租定袁前總統住宅房屋寛敞地名汲縣宫　街佈置就緒即往内黄查放急振再聞東三省食糧甚賤可否疏通政府免費之入關内以資救濟 
　　八省急振游藝會上海商界籌振恊會定本月二十一二十二二十三三天爲籌集八省災區振欵在新世界北部舉行游藝大會各種游藝已由各委員分頭向各團體學校及個人接洽懇請擔任兹錄其游藝總目如（一）鋼琴（二）古樂（三）西文歌（四）舞蹈（五）西裝短劇（六）拳術（七）京劇（八）新劇（九）影戲（十）魔術（十一）雙簧（十二）滑稽談話（十三）火棍（十四）提燈會此外尚有其他優美游藝正在徵集云 
　　和平社劇振紀事和平社全體社員應商界籌振協會之請演劇助振兹悉是晚觀劇者盛極一時後至者幾無揷足地結果計共售出戲票茶資祗和平社方面約計五百八十餘元此外商界代售之票及花樓等尚未在内當場慨擲捐欵者計銀三百三十四元銅子九枚是晚有民生女學校特捐（見義勇爲）區額二方贈與捐欵最多者計得到此項贈額者爲關炯之君及孫君兩位又陸文中君捐助日月星晨錶二隻贈於捐欵次多數者二位該錶遂爲當金君所得惟一只即由陸君自己應得今陸君係以原助錶之人仍願贈與後來之捐助最多者故今後無論何人仍有得此錶之機會也 
[國民大會策進會評議會紀]  
　　國民大會策進會昨日開第十六次評議常會出席者三十二人公推周劍雲主席唐豪紀錄（甲）幹事部報告出發代表曹慕管朱定一兩君定本月二十六日出發本會於二十五日下午五時開歡送會（乙）幹事部報告羅店國民大會促進會代表龐子賢請求本會派講演員赴該會演講唐豪主張請幹事部即派演講員赴該會衆贊成六時散會 
[童子軍聯合會近事記]  
　　邀請敎育會聯合會代表參觀會操 
　　全國敎育會聯合會本届在滬開會江蘇省童子軍聯合會以各代表均係敎育界重要人物齊集滬上機會難得特商請上海童子軍聯合會召集各團表演成續邀請各代表蒞會參觀藉資提倡兹悉該會業己由總敎練員開會討論一致贊同定於本月三十一日上和进九時在公共體育場舉行昨已山會通函南北市各章子軍團知照矣原函云逕啓者本届全國敎育會聯合會在滬開會江蘇童子軍聯合會特商懇本會乘機召集各團邀請各省區敎育會代表蒞塲參觀事關前途發展自應照辦已由姚總敎練邀集各區區敎練員開會討論一致贊同除俟董事常會請予照章追認外合將本月二十一日區敎練會議决各件錄奉台閱諸希察照辦理爲荷 
 
 
 

Page 11

 
 
申報第三張 
[陸伯鴻再請撥地建築校舍]  
　　新普育堂主任陸伯鴻前請慈善團議撥義塚公地建築工藝學校一事曾經該團一度議决准撥嗣因團董凌伯華不願執行聲請辭職於是又經董事會議長姚子讓邀約各董於本月十二日午後齊集同仁輔元堂開會復議决定甲乙兩項辦法函復陸君均紀本報兹悉慈善團已得陸君覆函大致謂所議兩項辦法（甲）堂中大門内所有之餘地擬備爲將來規建清節育嬰兩堂堂舍之用（乙）堂中之幼童二百餘人送入普益習藝所收容留養添建新屋敎以工藝兩層均感不便應請貴團重行提議另覓一相當之地撥堂建築等語姚君子讓閱函後以所請重行提議一節殊難照辦業已修函答復陸君矣 
[蕩口班小輪遇盜紀]  
　　老閘橋　州河某小輪船局之蕩口開申班小輪前日由蕩口開駛來滬下午行駛至洋澄河相近突來盜船兩艘上有盜匪三四十人多操湘淮口音手中持有刀械手槍見小輪相近先鳴警笛即開槍嚇令停行遂一躍而上搭客中因有常熟人吕姓携帶現洋二千元爲盜黨跟踪混入搭客至搶刦時即起而聯合將搭客遍身搜索所有携帶盤川盡被擄刦無遺共刦去三四千金現該局已報官廳請緝矣 
[殺妻案提起公訴]  
　　住靜安寺附近開設小烟紙店之徐虎全戳斃其妻王氏一案經屍兄王沛林報請地方檢察廳派員騐明飭徐到案候究嗣由公共租界將徐拘獲引渡該廳歸案訊辦在案兹悉此案連日經原騐之魏檢察官傳到王沛林提同在押之徐虎全到案一再研訊業已預審終結判徐還押王斥退昨日已由魏君將本案據情起訴同級審判廳請爲定期公開審理 
[破獲僞造鄂錢票機關續誌]  
　　上星期五專查特别事件之中西探目在公共租界福建路五十六號門牌浦江旅館内破獲僞造及行使湖北官錢局之鈔票機關拿獲陳阿南陳文良胡芝卿戴莘才婦人唐月仙五名抄出每張銅元一百枚之僞票四千五百張連製造器具解由公共公廨命分别押候展期一禮拜湖北官錢局派員來廨再訊已誌本報昨晨所展期限已滿捕房將以上五人解至第二刑庭請訊工部局刑事稽查處代表費芾福律師即出庭聲稱本日另有捕房起訴之案似可訊理終結故本案不及再訊請改爲特别訂期會審至本案内之唐月仙一名渠之律師欲請求交保捕房並不反對雖僞票係在彼房内抄出恐彼未必知情云云於是唐氏代表高露玲律師起立請求准予交保候訊經陸襄讞商之日副領事林出賢次郎判男婦五被告均仍分别還押候特别訂期研訊 
[定海旅滬同鄉會籌備會記]  
　　定海旅滬同鄉昨午假福州路一枝香開籌備會到陳箴堂朱葆三周金箴君等八十餘人一時入席首由主席丁紫垣君報告開會宗旨並介紹周金箴君在定海置産頗多請衆公認爲同鄉衆鼓掌又報告今日是否爲籌備會抑爲成立會經衆討論之下應作爲籌備會表决多數旋推　丁紫垣君爲幹事長錢達三君爲副幹事長衆鼓掌主席請今日到會者皆爲籌備幹事衆起立贊成旋有沈任夫劉寳餘錢德潤鄭世賢諸君討論會章會費主席謂可於開大會時再行討論遂略用西酌盡歡而散 
[復旦學生與海關人員比賽足球紀]  
　　復旦大學學生於昨日下午二句半鐘在該校大操場與海關人員比賽足球上半時復旦勝二球下半時復旦又勝一球結果復旦共勝三球 
[聶中丞公學運動會紀]  
　　昨日下午二時聶中丞公學舉行第五次秋季運動大會來賓甚衆其節目爲四百四十碼賽跑百碼賽跑跳高及拔河等聞該校向分全校學生爲五隊運動藉資競爭此次比賽結果第三隊占優勝個人則爲奚敬義君至五時始散會 
[聖瑪利亞女學校近事數則]  
　　聖瑪利亞女學校交際部定於十月三十日演劇籌欵補助附近村中小學校之經費該小學係聖瑪利亞學生所創立故名小聖瑪利亞學校聖約翰大學講師賴多氏現向聖瑪利亞校高等班按期演講題爲中國目前困難之經濟上基礎上星期内美使克蘭赴校參觀學生對於籌欵振災事甚爲熱心除各解囊捐助外並擬參加上海學生聯合會所發起之招待會以期募欵振救災黎 
[理髮業會議紀]  
　　本埠理髮業會首於昨日下午二時召集（清淮）（浙紹）（鎭江）（蘇帮）（本帮）各帮工人代表約百餘人假王大吉弄五馬路商界聯合會特開會議蓋因前次同行議决所加理髮修而各價近有店主通同夥友私自减跌以廣招徠殊屬不合公議特召集全體會議維持前定價目如以後再有私自减價者查出議罰衆贊成遂簽字散會 
[嘉穀堂修改會章]  
　　嘉穀堂米業商會昨通告同業及會員略謂本會成立以來已届十餘年從前會章不適現在時勢本年陰暦七月二十三日大會時會員徐靜之馬毓仁等提議將會章修改當經公决推舉會董　照明等十二人爲起草員現已將會章草就經董事會審查通過兹定於陰曆本月十三日午後二時開大會公决爲將草章排印分送請即察收審核如有意見請於大會時提出公决聞該會會員嘉定人蔣榮夫等業已提出數事有所商榷云 
[四明孤兒院開幕預紀]  
　　南門外向陽橋四明孤兒院定本月二十九日下午一時開幕昨已由該院東邀各界前往觀禮惟届時如遇天雨順延日期云 
[香亞公司新貨廉價]  
　　香亞公司化妝品自設廠滬上後專研究適合國人心理之出品近以冬季在即如雪花香蜜玉蘭霜等正爲人人切要之品該公司爲便利社會購用起見自即日起特廉價十天門市概照原價八折聞該項皮膚劑足以改造皮膚更能預防各種皮膚病云 
[何豐林赴杭]  
　　松滬何護軍使昨日由滬乘坐快車赴杭晋謁盧浙督磋商一切並祝陳師長之母壽云 
[海軍預備祭奠李故督]  
　　本埠海軍總司令署昨接藍總司令自閩來電略謂近聞李蘇督自戕之耗不勝哀悼希於李故督舉行國祭時派員代表海軍全體赴寗致祭以表哀忱而盡同袍之義何代總司令接電後已命秘書長撰其祭文並飭副官處預備祭品以便届時往寗祭奠 
[西商赴青陽港賽船]  
　　滬上西商定於本月二十三四二日在滬寗路青陽港車站賽船滬上賽船總會内大小各船十八艘已由火車載去由滬至青陽港並特開專車一次該站特備臥車及大餐車二輛停在分軌道上四周懸掛各國旗幟夜間特備臨時電燈數百盞由趙局長加派路警在站照料一切 
[吳監長限制接見獄囚]  
　　江蘇第二監獄分監長吳曾善昨日布告云爲布告事查監獄爲執行罪犯之處關防自應嚴密本監收容人犯至五百名以上人數既多來監探望者更絡繹不絕本監長酌量體恤改定接見日期每星期准予請求接見按月已有四次業經公布在案乃近來輒有自稱律師書記來監聲稱某犯委託上訴請求接見甚有假稱律師名義電話詢問要求探望既無正式書狀提出證明未便通融許可有遠定章自應嚴予限制以重關防且查本監執行人犯係案經判决確定間有曾聲明上訴現在補具理由書類者應由被委律師提出各該書狀聲明情由准予隨時傳遞書押便利進行否則概行拒絕依照本監規定接見日期辦理以歸一律分别制限以維獄政而重執行 
[聯益善會近訊]  
　　江蘇無錫縣人丁成年年七十一歳昨日因病死於北京路中國紅十字會北市醫院内又無名小孩一名亦於昨午病斃於閘北中國公立醫院内當經上海聯益施材會分别給材殮埋云 
[相騐吳家廳小河内男屍]  
　　浦東吳家廳附近小河内發現無名男屍一具經　圖地保投報地方檢察廳請求相騐己誌昨報兹悉譚廳長於前日午後四時許委派郭檢察官沈檢騐員帶同錄事法警等渡浦蒞塲相騐經郭君飭小工二名入河將屍體移至岸上騐得該屍年約三十餘歳和尚頭平頂遍體一絲不掛鞋　亦無頸項間束縛白洋紗手巾一方上繞兩結兩手足指内並無污泥委係生前遭人勒斃抛屍河中騐畢查無屍屬判由善堂給棺收殮發封厝壇候屬認領旋即回廳禀復譚廳長除傳諭法警嚴緝兇手外並通函各機關一體恊緝務穫解究 
　　另函云爛泥渡東吳家廳小河内發現浮尸一具前日由二十四保二十四圖地保報請地方檢察廳相騐在案譚廳長　報後即委　檢察官沈檢騐員等渡浦蒞場騐得該尸年約三十左右身穿布短衫褲形似工界中人周身無傷實係失足落河溺斃既無尸屬判由堂棺殮發封棺交該地保妥爲看守候示召家屬認領 
[相騐洋人浮尸]  
　　吳淞鎭崗十三圖總甲瞿銀海投報吳淞江口浦中發現無名男子洋人浮屍一具當山救生届打撈將尸身撈起舁放於海灘上查看該屍係屬洋人科頭赤足并無親屬出認報請核辦由寳山知事騐得該男屍年約三十餘歳因面貌浮腫難辦爲何國人委係身前失足落水身死當塲塡格拍照棺殮發封抬厝義塚揷標召屬認領昨由縣知事騐畢隨將情形通報交署請爲核辦云 
[押犯驗係病故]  
　　蔡維堯前被債權人狀訴於上海地方審判廳訊供判决收押限繳在案兹蔡日來在押染病禀奉戚廳長令發新普育堂醫治無效延至昨晨身死該堂以電話通知審廳除飭吏知照屍屬外一面移請檢察廳派員相騐下午由潘檢察官沈檢騐昌等蒞堂相騐屍屬請求免騐魏君不准即騐明委係因病而死塡明尸格判由家屬自行棺殮屍棺免封當命領回 
[新屋上樑坍倒傷人]  
　　滬南十六舖福美里日戴姓房屋兩幢前因坍倒雇匠頭唐晋生承造訂定承攬言明將舊料作抵外另再每幢論定造價洋六百五十元將樓房一幢蓋造將次工竣其餘一幢昨日立貼上樑之際屋料忽然倒下致壓傷唐子新庚（年十五歳）及學徒張根濤（十六歳）小工徐彩雲（三十二歳其頭面腰部等均負重傷當塲由崗警到來將匠頭唐晋生帶至第一區警署拘留至受傷各人俱送紅十字會南市醫院醫治候傷痊再核 
[汽車傷人]  
　　昨晚八時許某號汽車駛經公共租界南京路撞倒江北人奚范章腿足受傷由老巡捕房四百三十七號華捕瞥見當即前來抄錄汽車號碼另雇車送受傷人往仁濟醫院醫治一面歸報捕頭候示 
[跳電車跌傷]  
　　江北人王嘉福昨晚九時許　搭某號電車行經新閘路未及車停遽即跳下致跌傷頭腦耳鼻血出昏暈不省人事當由新閘捕房九百六十七號華捕到來雇人力車送往仁濟醫院醫治一面抄錄電車號碼呈報捕頭備查聞受傷人生命頗屬危險云 
[汽車夫指控繙譯索賄案辯論終結]  
　　在總巡捕房管理車務事宜西捕頭開納浦處爲繙譯之香港人羅壳夫經工部局刑事稽查處控其先後向福州路中興汽車公司汽車夫張寳生天潼路大興汽車行汽車夫郭阿興索詐領照費洋五元欺騙運動費洋三十元於公共公廨已經一次審訊情形曾誌本報昨晨續訊即由證人大興汽車行主陳子根上堂證明郭確向伊借過洋二十元是實至是原告方面人證完畢遂由被告代表律師令被告羅壳夫站入證欄向其詰據供稱在捕房車子間辦事已四年餘我之職務係冩信冩傳單等事至於吊銷執照及發給執照我均無權捕頭於每日公堂散值回冩字間後即辦理車夫調照及考取照會等事我所爲这事概須由捕頭指示方能照辦從何處向人索賄我現住之屋已歷七年妻在樓上我在樓下張郭兩人從未到過我家我亦從未向么等索過銀洋郭呈出之字條其後面之名字尚係兩月以前我令人將物送回我家因送者不識故而書之交與送物之人者今該紙忽入郭手當係被人竊來作證紙條之紙係捕房專用爲通告者置在冩字間外面無論何人均可往取張寳生來領照會係在七月並非八月五號汽車夫凡至捕房考取照會照章應由行主領来先由行主上樓聲明考取開車執照緣由而後捕頭方下樓考試投考者對於開車章程是否純熟以定發給執照與否張寳生投考之日我查得係七月二十三日彼所供八月五號我向索洋完全是虚我之冩字間内除捕頭外尚有一冩字人坐於我座之側我若與人有所交接該冩字人一定看見我未至捕房之前係在滬杭甬鐵路公司辦事從未犯事彼郭張等均係昔日馬夫之變相且皆入帮此次告訴華捕正巡官將我出醜大約平日間我對於汽車夫所詢之事不能直言遂互相串合揑造證據希圖害我等語捕房代表費斯福律師即向羅駁詰良久始畢時山西捕頭開納浦上堂證明被告辦事素來勤謹從無過失該汽車夫等所控各節並非事實云云又由被告家傭婦到堂證明郭等伊從未見過何嘗至主人家内等語而原告之律師至此又命郭阿興顧雪生至案皆供當時同往羅家係該傭婦開門云云雙主代表律師以證供完畢遂開始辯論詞極短簡頃刻終結由陸襄讞會同日副領事林出君判被告交原保候會商堂諭下禮拜六宣佈 
[波侖氏被控虧欵]  
　　大陸報云宋埠美興洋行前經理波侖氏前日由該行副總董史維福氏在美公堂控告虧空行欵二萬兩故於昨日被捕但在午後准交保銀一萬兩釋出云 
[己閉協源錢莊債案之審訊]  
　　張倪氏前延巴和律師代表投法公堂控協源莊經理華運泉倒欠鉅欵等情判派唐漁潤傅寜福兩人爲理賬自清理賬目在案昨又傳訊先由各錢莊所延之達商律師聲稱現經理賬員除上年收得洋二萬餘兩另本年又收得一萬餘元請堂上着將此欵公攤後即能將清理處撤銷等語原告律師巴和起而聲稱原告所存之欵均係被告之父親華文奎經手文奎是否負責應請堂上核斷理賑員聲稱查得被告父親生有六子家産已於民國五年間分析協源莊乃歸與運泉經理實被羅卜牽累以致倒閉等語中西官判退堂聽候覆訊核奪 
[拍賣田單備抵賠欵]  
　　孫益如於民國八年間將田單三紙托桂慶　擔保向姚姓抵借洋五百元立有抵據到期不還人亦不見由桂將洋如數陪出前日桂延愛倫律師具控法公堂請將田單拍賣如有不敷再請追繳判候下堂諭飭遵在案昨經中西官商明堂諭判曰着被告償還原告本利洋六百三十元先將田單拍寳備抵外仍飭提孫益如到案訊追 
[指控司賬案之相解]  
　　江西路日商大和洋行買辦毛鑑清在公共公廨刑事科狀訴司賬張榮增私用賬銀一萬八千兩並盜取賬簿三本等情業已將被告傳案諭令交保候訊在案昨晨毛之律師邀同張之律師投廨陳明案經和解請求註銷於是中日兩　員遂宣佈堂諭曰准予將案註銷被告開釋 
[駁船被撞傾覆之索賠損失]  
　　朱金泉之駁船於本月十五號由楊樹浦碼頭卸貨後將空船摇回東洋公司碼頭突遇三北公司華癸輪船進口進讓不及致被撞覆船夥二人同時落水當經鄰船救起徐龍生一名尚有一名登時溺斃事後該船夥徐龍生馳報水巡捕房請求向該公司交涉迄今數日尚無消息該船户朱金泉以人財兩失復於昨日向水巡捕房呼籲梅捕頭諭着該船户自赴該公司索賠損失可也 
[僞造厚昵衣料之敗露]  
　　甬人孫元三吳老三住租界愛而近路火車碼頭專做新衣批發爲業前日孫吳兩人以某國出品之紙料冒充厚昵做成夾襖夾褲數十套兜銷於龔家宅東安里南京人傅文泉當由傅買進八套事後察破僞造鳴警將孫吳連同物證一併拘解五區一分所轉解司法科押候究辦 
[指控取物騙洋之訊理]  
　　沈福標在公共公廨刑事科狀訴陸阿連許金祥周寳松串黨以非法手段取去值洋一百二十元之物件並用詐欺手段騙去洋三百元等情業山捕房將三被告票提到案判各交三百元人洋並保候訊兹悉所控取去物件係鴉片烟土昨日星期六捕房將三被告及被牽涉之張姓分别傳提至廨由張襄讞會同義副領事費洛升座第一刑庭訊理先由捕房代表費斯福律師起稱查本案原告代表係穆安素律師但該律師現不在滬而斐斯律師聲明本案請票提被告竟用穆安素名義不知何意且斐斯律師聲明本案須歸義領陪審此中恐有不正當之辦法本案各被告均係帮助捕房查獲私土者張姓亦係捕房辦公人役應請公堂注意時斐斯律師即起稱敝律師對於適纔捕房律師之言不欲與辯蓋該律師所言係受被告代表律師主使而發至本案改歸義領陪審一層並非敝律師之請求乃屬義領事署所訂定今張姓既經到案請者交保改期再訊云云被告代表禮明律師聞語亦即起稱　律師反對本案辦法至斐斯律師所言捕房律師之申述係受敝律師主使而發不得不認爲該律師係屬故意譭謗敝律師之名譽因各被告係禮拜三提到禮拜四解至公堂應輪美領陪審敝律師請求仍將本案歸美領陪審或即請求撤銷云云至此問官磋商之下判本案原被告各交三百元人洋亚保展期至下禮拜六再訊 
[妓傭挈女留院之科罰]  
　　婦人葉朱氏在浙江路小花園七百九十九號門牌妓院内之妓女菱花房中爲傭氏有女名老大年僅十四齡因挈與住宿院中違犯捕房取締妓院不准容留幼女之定章被人告發昨由捕房將氏及女一併拘解公共公廨經中西官質訊之下科氏罰洋二十元充公女交其具結領回以後不准再住妓院 
[竊賊分别押儆]  
　　胡文清串同蔣阿煥先後行竊江西路一百三十一號門牌楊子　崇明路三十四號門牌黄文坤七浦路二百二十三號門牌黄福新等家衣服皮鞋各物案發被捕解由公共公廨押候查吊臧物再訊在案兹經捕房吊齊原贓昨晨傳同失主將胡蔣兩人解請中西官復訊之下以胡屢犯不悛判押西牢兩年期滿逐出租界蔣押西牢三月贓交失主認領 
[昨日公共公廨訊案紀]  
　　昨晨公共公廨民四庭先由張襄讞會同英包副領事訊理已故千金泉之妾蔡氏訴其子干學廷不顧贍養案前經判决註銷兹原告不服故由代表律師到堂聲稱不服理由要求上控結果准予上控次由李襄讞及英包副領事會審（一）鄭信夫等同訴肅鳳閣不理欠欵案（二）張淮衍訴曹子培不理欠銀六百餘兩案（三）寳昌行訴金峙生不理欠欵洋二千元案以上三案被告均飭傳無着故原告之律師依次請求登報傳達結果准各案原告登報兩禮拜如被報逾期不到缺席判决（四）沈廷章張根全同延律師訴石林生不還借洋一千元案被告認欠不諱惟要求寛限料理結果以被告認欠屬實應准予請求寛限一月連利息一併歸還逾期即將産業抵償（五）泰記號等環訴恊昌號股東俞騰夫經理解梅生不理往來借欠抵押各案由各債權人之律師上堂聲請准予變賣受抵物件結果准山海思格海德禮兩代表商定將泰記受抵洋貨以最高價值變賣得欵除還泰記押欵外餘交存公堂候核（六）具泰行訴蔡樵生沈蘋山不理貨欵銀一千三百六十二兩案由律師請求改期再訊結果照准（七）婦人沈李氏延律師訴馬國堂及保人趙品山不交已賣地皮請追已付地價洋五百元及損失洋五百元案據該氏供稱本年四月十七日由李信堂等三人爲中向馬購買二十七保十二圖地皮一畝九分每畝價洋一千八百元當付由李信堂轉交與馬　洋五百元立一字據限三天内地價地皮兩相交清被告係由趙品山擔保如屆期無論何一方面不能踐約則罰洋五百元迨至二十日到期我往中人家内索地被告竟不到來嗣後亦未立契交地等語並由證人沈毛囝到堂證明原告憑中向馬購地立據馬旋食言各節而馬亦延律師代表出庭向以上兩人駁詰一過並據馬供交地之期既屆我往中人家候得主歷久不來故未書冩賣契等語又據趙品山李信堂相繼到堂所供與馬略同問官訊至此以時已及午結果改期下禮拜六再訊（八）傅林卿訴王和尚不理房租請求押遷案結果以彼告兩次飭傳不到應准原告所請着即遷讓 
[誌謝]  
　　昨承中華書局贈第八十期英文週報一册謝謝 
來函 
[余華龍來函]  
　　昨閱南京路商界聯合會紀事　内謂鄙人曾肄業於滬江大學一節鄙人並未在　校肄業兹特聲明以免悮會余華龍敬啓 
雜評二 
[旅外與本省（訥）]  
　　旅京各省之同鄉開會談話奔走聯合無非爲廢省自治也旅滬各省之同鄉開會談話奔走聯合亦無非爲廢督自治也以京滬情形觀足證吾國人之熱心於桑梓者多 
　　然此廢督自治之運動非僅旅外少數人所能濟也旅外之少數人不過爲本省人稍加助力而已故必在本省者能人人熱心人人盡其力以運動而後旅外之人効用始大乃近觀在各本省人之所以自謀恒不若旅外人謀之之切每結一之動團體暗中破壤者有之始奮終怠者有之恒不若旅外之人之一致亦一證也 
　　是故今日旅外之人一方對於中央表示其所堅持之意思一方對於各本省尤當有以喚起其一致之同情蓋此廢督自治之事非以空言張聲勢之事面爲以實力自動之事欲以實力自動則不能責望於中央而當責望於本省之人 
公布欄 
[江蘇高等審判廳]  
　　民庭判决一件　麟書與　朱氏爲田畝糾葛上告一案判决主文原判撤銷本件發運江寗地方審判　迅予更爲審判一件顧仁傑與徐頌清爲贖田糾葛上告一案判决主文原判撤銷本案發還上海地方審判廳迅予依法審判以上十月二十一日一件夏剣虹與夏温氏等爲遺　及收租涉淞二案判决主文原縣所爲遺産之判决撤銷控訴人除將代管田産租息每年按照宣收數額交還夏温氏外餘悉照光緒三十三年合同議據　理其餘控訴駁回訴訟費用控訴人負擔十之二被控訴人夏温氏負擔十之八一件張趙氏爲家　涉訟聲請延期一案决定主文本件聲請駁回以上十月二十日 
　　公示送達江蘇高等審判廳爲公示送達事案據夏逸齋與夏　波等因執行異議不服上海地方審判　判决控訴一案本　前於九月二十四日下午二時十月十二日下午二時兩次公開審理被控訴人夏筱波均未到案兹再定於十月二十九日下午三時續行公開審理合亟公示送達仰該被控訴人遵期到庭候審此示計粘傳票一張右仰被控訴人夏筱波知悉中華民國九年十月二十一日示 
[上海地方審判廳]  
　　公示送達第二一七號爲公示送達事案據朱順棠等訴吳鳳崗即鳳江等借欵糾葛涉訟一案兹本廳定於本月三十日上午十時開庭審理查被告人吳鳳崗即鳳江一名住址據原告聲稱不明按照訴訟通例當事人住址不明者得將書類文件公示送達該被告吳鳳崗即風江住址不明合將傳票　本依法公示送達爲此示仰該被傳人吳鳳崗即鳳江依期到廳候　毋違 
　　判决主文（民一庭）一件判决葉宣成與侯藎臣因債欵涉訟一案主文侯藎臣應償還葉宣成債欵洋七十六元二角二分四厘起訴以後之利息照八原計算付至執行終了之日爲止葉宣成對於姚文奎之請求駁回訟費歸候藎臣負擔一件判决趙阿林訴羅金保因債務糾葛一案主文原告人之請求駁回本案訴訟費用歸原告人負擔一件判决山蘭生與山榮海遷居及欠租涉訟控訴一案主文本件控訴駁回本審訟費歸控訴人負擔一件决定羅趙氏與楊孝先借欵涉訟一案主文本案准予註銷訟費歸原告負擔一件决定朱侯與王少魯債欵糾葛聲明窒碍一案主文本件窒礙之聲明照准（民二庭）一件决定福而搿　可與沈幼雲因抵欵糾葛准予回復一案主文本廳氏國九年八月二十四日之即時判决廢棄之本件訴訟　效訟費歸原告代理人代訴人共同負擔一件判决蔣　文與吳樹銘米欵糾葛一案主文吳樹銘欠鎭昌碾米公司洋三百四十九元七角八厘又利息自本年舊暦九月一日起至清償日止按月一分二厘計算交由蔣景文具領訟費歸吳樹銘負擔 
　　民二庭批一件謝財寳呈爲期票作廢請求備案由據呈協綸灰行經理黄濟香前向該行商借期票四紙因過期不還已登報作廢自無再請備案之必要附呈報一紙發還此批 
　　批示一件朱如月狀領保證金洋由准領此批一件周星三狀保沈南山由准保此批一件汪德華狀請給領由狀悉者即來廳繳證具領可也此批一件沈德馨狀請塗銷由狀悉已據侯榮良當庭聲請退保經本廳諭知照准矣此批一件邱蘭蓀　領遺囑據由准領此批一件唐錫生狀交鑑定費由准交此批以上十月二十二日 
　　判决主文（民一庭）一件判决戴春山與劉　昌等因工賬糾葛一案主文劉錦昌劉葉氏應償還戴春山洋一百八十元戴春山共餘之請求駁回訴訟費用歸原被告兩造各半負擔一件判决王金玉訴王三米欵糾葛一案主文王三應償還王金玉洋四十二元五角七分訴訟費用歸王三負擔一件判决趙文裕訴葛和青欠租及租屋糾葛一案主文葛和青租住周五常堂所有九畝地露香園路四號房屋　即遷讓並償還周五常堂房租自來水路燈費共計洋五十元零八角繳由趙文浴具領本案訴訟費用歸葛和青負擔一件判决郭　蒂與黄贊君因抵欵糾葛一案主文黄贊君應償還郭　蒂抵欵本洋三百元利息洋一百零五元其自本年陰暦八月二十九日起之利息仍應照約以按月一分二厘算至執行終了之日爲止訴訟費用歸黄贊君負擔（民二庭）一件判决鄭殿元輿單少華債欵糾葛一案主文單少華應償還鄭殿元洋九十二元訟費歸單少華負擔一件判决金維源等訴黄杏生等貨欵涉訟一案主文原告人等之請求駁回訟費歸原告人等負擔一件决定張永記訴沈瑞卿工資糾葛一案主文本件訴狀准予註銷訟費歸原告人負擔一件判决鄔炳珅訴景其賢房租糾葛一案主文景其賢應償還顧蘭記房租洋三十五元交由鄔炳珅具領訟費歸景其賢負擔 
[上海地方檢察廳]  
　　批示金曹氏等狀悉存案贓物仰即來廳具領其餘請求候送審廳核辦此批李熙生狀悉本案正待偵查礙　准保此批卓薪生等狀悉　於前狀批示明白毋庸再凟此批夏其章狀悉查刑律第四十四條之規定限制綦嚴所請礙難照准此批顧王氏狀悉爾夫　乃佩旣經被告應即到案候訊此批李和尚仰即遵傳來廳訊奪此批盛王氏據訴是否　實候傳訊核辦此批邱少農狀悉候示期偵查此批唐漢章狀悉呈訴　節毫無實據所請着毋庸議此批陳如桐狀悉仰候核辦此批趙懷子狀悉仰候核辦此批李步　狀悉據訴情節仍以模糊影響之詞何得一再來凟此批陳虞氏狀悉仰邀同吳金財到案候訊此批馬伯松狀悉案已判决仰即知照此批以上十月二十二日 
　　批示黄三狀悉據訴請求易科事實核與新刑律第四十四條規定條件不合所請應毋庸議此批邢羅氏狀悉應候查明核奪所請着毋庸議此批陸　氏狀悉仰遵前批辦理此批武萬吉狀悉所呈各節純　違警範圍仰即向該管瞥署聲請保護可也此批王占鰲狀悉本案公訴部分業已判决至私訴部分仰即向同級魔另行起訴可也此批邱金祥筱悉本案正在值查無庸多凟此批盛阿富狀悉金氏是否有尊親屬尚待調查所請給領之處碍難照准此批邱子卿狀悉候予通緝此批盛陶氏狀悉候傳案訊究此批蔡梅生狀悉仰即來廳候訊此批以上十月二十三日 
[滬海道尹公署]  
　　批示一件民人沈荻莊呈爲無辜被傳請求檄縣查案摘釋免受損失而安商業由據呈已悉張水齡呈控丁文石追償損失一案該民既不作證又無關係何以縣署批令遵傳候訊究竟該民有無别案之必要能否摘釋一面之詞殊難愚信　再詳叙理由呈縣請示自有正當解决所請未便率准此找一件海門縣民顧錦才呈爲受誣太甚粘求吊卷傳訊察辦由呈粘均悉查此案前據該民呈訴迭經轉令海門縣知事查明確情秉公核辯具報在案　據稱此項義塚縣　訪管近又吊銷究竟如何實情仰海門縣知事迅即供案查明呈復以憑核奪毋得再延切切此批附件存 
[滬南工巡捐局]  
　　批示周桂炎禀爲林姓造　感界由來禀均悉查林姓造屋洋　滴小越出界外迭經勘明知照仍復　詞延岩已由工程處筯令停工照　收進文此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生團紀程（四）] [  趙迺傳]  
　　九月一日天晴客自横濱登舟者有美國男女七八人兒童三人柏林DrPerrin愽士及索路華Shrower亦在焉十時起椗 
　　二日天晴下午微風舟行三四二哩柏林博士精通英德法諸國文字曾充波士頓大學敎授有年同人紛往請益博士乃允規定時間分班授課 
　　自今日起海洋無線電新聞OceanWerelessNew每晨自檀香山傳來船長付印後發貼閱覽室客願訂購者每份納資一角臺灣居民變叛日政府正籌抵制之策船員核對護照塡冩姓名年歳等項以備入美境時查驗之用三日天晴下午風舟行三二八哩法總統戴香納病危聞係積憂所致恐犯自戕巴黎人民驚惶萬狀九月四日法國共和成立五十週紀念大會展期至十一月十一日舉行俟戴氏病痊後躬臨大典也柏林博士開始授課上午八時法文下午四時英文八時德文聽講者約計三十人 
　　四日天陰風舟行三三二哩索路華工文詞擬於舟中發刋滑稽畫報所撰徵文啓事言詞淵茂惜風浪時作同人眠食遠遜平時不克搆思作文爲遣興之舉也 
筆剳 
[謗媒記（上）] [  在山]  
　　錢稻香風流士也走江浙間以詩文得時彦之青睞其警句如秋日即事（眼涙漸枯秋雨急詩人消瘦菊花肥）句久爲海内傳誦與友輩游北里識一妓曰繽紛亦能詩公卿大夫有以十笏之金易其句者弗與也强之曰非敢自珍藏拙焉耳終靳之人亦無以難及見稻香傾心甚盡出所爲詩求正可稻香一一披讀之不敢爲隻字之點竄惶愧莫能措一詞而繽獨背誦稻香詩顚倒無毫釐誤益奇之詢何所見則曰兒之於君相見固猶今日而神契則已久矣報章雜誌有刋君詩者必熟讀而後適劉邕嗜痂且成奇癖况名句乎言時且歷舉某句神似玉谿某句雖冬郎猶無其香艶滔滔而談淵博逾才女非溷中物也稻香爲之舌橋不能下偶微睨之則珠光寳氣燁燁若皓月之在天北辰之拱斗幾不敢平視稻香初經情塲折衝或不中節繽紛心服其醇厚不敢欺也自是每日或一至或二三至如學校之有恒課然繽紛愿言勸之曰平康非言情之所今幸遇我耳不然鮮有不遭其蔽者幸君後此勿復數數來若圖聚首則名園歌臺間一戾止預與相約匪不奉召至也稻香不能聽如是者二年許不以風雨寒暑間其行 
劇談 
[論余叔岩（一）] [  春醪]  
　　邇來數十載談劇派者必執中於呌天叫天能演能唱能文能武舉止咳唾莫不中於節欵於理聲調之悠揚步武之名貴初非可以學力强成者也呌天往矣吾儕縱接馨欬飽聆其碰碑烏盆空城諸劇而晚年來南陽關定軍山珠簾寨等已較中年減色年事慳之殊不足爲深諱最後抵滬於新舞臺尚演珠簾寨烏盆計而做工已較民國二年在新新舞臺時爲遜顧此後廣陵絕響論者徒知譚派之名而究呌天之音節步武已不可復得迨叔岩繼起傳已絕之薪吾儕固不必使與呌天並衡而譚派之眞傳舍叔岩亦殊莫屬彼未嘗見呌天者欲得探譚派之三昩非此莫由吾故謂爲嗣響一人也今試約略品弟之 
　　論戲必曰唱工曰做工呌天天賦歌喉非餘子所能及運用腦後音曰雲遮月意爲月藴雲中能望而不可即蓄陰於陽也以譚派鬚生自號者綦衆而能蓄陰於陽以爲綿邈之音者殊未曾夢見劉鴻聲之嗓子可爲亮矣而不善運剛爲柔亦徒引嗓而唱而已叔岩頗能雲遮月娓娓動聽往者人知有雲遮月之名而不曾及見呌天者即未能及聞之今得叔岩可以引其緒餘知蓄陰於陽之理矣 
新聞拾遺 
[改良冥房] [  蓮裔]  
　　閶門山塘星喬灣外科許某年來因生事發達驟成富翁本年七月内因夢得一兆謂生前雖廣厦千間晏富尊榮死後必風餐露宿流爲鬼丐由是迷信夢寐前日在西園大作佛事並請名匠紥成高大紙屋一百二十間焚作身後冥宅室内器具悉仿西式並有升降機兩具汽車三輛僅紙屋一項費用至六七千金前日焚化時觀者甚衆咸嘆爲得未曾有云 
[特别小調] [  吳秉恬]  
　　昨日哈同路中來一妙齡女郎裝飾修潔手携香皂一巨筐且行且歌約略記其數語云（一更一點月初高文明香皂呀而得噲大家瞧瞧一角洋鈿買兩包眞公道好便官呀要買又要早呀而得噲物事刮刮呌）唱時鶯聲嚦嚦視賣花女子尤爲清脆云 
小說 
[社會小說衆醉獨醒（一七四）] [  瞻廬]  
　　第二十九回便園居士提倡風雅高鄰公所召集詩人 
　　列位這方便園是誰原來便是厚卿的别署厚卿近來自署便園居士這個别號也是摹仿袁隨園的意思他旣姓袁我恰姓方他既自署隨園居士載便自署便園居士好在一圓一方恰是天造地設（招考新生時厚卿以天圓地方論命題其中卻有此層用意）隨園的隨字是隨隨便便的隨便園的便字也是隨隨便便的便他既呌得隨園居士我也該呌得便園居士厚卿既這設設想便把便園居士四個字雕刻一方圖章胡亂做了變首詩冩在斗方上面蓋着鮮明的硃砂圖章先與　同人唱和起來起先唱和的詩友也不過是小茶寮幾個酸朋醋友甚麽廉老頭兒呢雌雞嗓子的吕文甫呢欄杆充數的曹墨亭呢都摩擦着鼻尖嚶嚀着聲調隨着方老先生做詩有了詩翁便該起個詩社那提倡風雅的吳中詩社就在這時成立有了詩社便該舉個社長那一羣酸朋醋友都推舉着便園居士方厚卿做那吳中詩社的社長從此方便園三個字呌得怪響做詩朋友來入社的也一天一天的加多這個小小茶寮大有實不能容之勢方便園詩膽愈大詩興愈濃便在（高鄰公所）裏面借着三間房屋充做騷人的壇坫雅士的會塲列位這高鄰公所又是甚麽地方這名目起得不尶不尬委實有些奇怪倘然望文生訓單就高鄰兩個字猜測起來彷彿高鄰公所便是鄰舍組織的公所哈哈照此猜測那便愈猜愈遠了要是有了鄰舍公所便也該有妻妾會館鄰舍和那公所不相黏合可見高鄰公所並非鄰舍的公所從來種種營業都有公所緞業錢業典業金業都有規模闊大的公所下至剃頭有剃頭的公所托脚有托脚的公所種種公所裏面卻不聞有甚麽高鄰公所這高鄰兩個字畢竟說的是甚麽營業只怕把這題目當做燈謎兒張掛也不是一時一刻容易猜破（閱者諸君可妨姑作燈謎猜之）原來近時有一種賣醋的生涯異常發達甚麽陳醋新醋中國醋外國醋一經出售往往利市三倍以前賣醋的營業附屬在醬業範圍裏並不獨樹一幟後來營業漸漸發達便有許多人專靠着賣醋過活人數既多合當設立公所做個同行集議的所在但是質而言之喚做賣醋公司覺得有些不雅那時醋業中人便去懇求方老先生代題一個適當的名字（題酸溜溜的名字當然要懇求酸溜溜的人物）方老先生說賣醋兩個字不大好聽不如用個代名詞喚做高鄰公司醋字的故實只有論語上乞醯兩字最古當時微生高的鄰人藏着醯醋可以應人需要他實在算得賣醋的祖師高鄰兩個字便是微生高鄰人的意思把他題做公司招牌比着直呼賣醋公司大有雅俗之别這一席話說得醋業中人人人拍手個個點頭都道方先生究是秀才出身秀才肚裏古典多題個名目委實風雅得很明明是賣醋招牌卻不犯着醋的字面這座高鄰公所和那小茶寮相距不遠所以方便園和醋業中人商議讓出三間房屋充做吟壇按月照例繳納租金醋業中人也便認可 
[自由談之自由談] [  鵑]  
　　秋高馬肥試以一騎出塞外入大漠中彎弓盤馬射鷙鵰殪獅虎繫之馬後高歌而歸胡兒羅拜馬前作山呼尊爲神人纔一思及神爲之王惜大好秋光中無此英雄人耳 
大昌煙公司徵文揭曉 
[大小嬰孩牌香烟新開篇（丙等）] [  徐永熙] 　 
　　蘇家軾轍宋郊祁兄弟齊名自古稀不信如今污濁世翩翩又産兩佳兒後先濟美眞英物雙璧雙珠名遠馳同名同號同形狀同胞一母本無疑一個是玉琢粉妝容態奸一個是肥頭胖耳美丰姿果然是聲名洋溢無人及更兼那性質温和與衆宜心精細貌整齊無言鎭日笑嘻嘻耐人尋味增人興把玩何堪一日離莫道不才無嗜好　兒在癖也樂吹嘘幸哉得此寗罄子自然吐氣更揚眉若到羣嬰大會上這優等的奬品啊不屬他人應屬伊問兒果是誰家子出在　大名鼎鼎的大公司大昌牌號四方知（住羅店鎭） 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　英國勞工問題英國礦工風潮起於八月杪煤礦工人每日工資增加兩先令家用煤每嚬減少十四先令兩便士之要求當經大會投票表决以罷工手段貫澈主張其罷工日期則定於九月二十五日政府而决定先事調解即由工部大臣約同礦工聯合會幹事當面磋商提議工資問題交仲裁機關公判减價問題則認爲不　接受礦工不納雙方對峙匝月終不出於調和疏解運動九月二十二日罷工風潮迫在眉睫首相以仲裁之　終未邀得礦工承受乃更提議工資問題由礦主鑛工兩方直接商議以出産額之多寡爲增　之標準礦工從其議一面將罷工日期展緩一星期及月杪鑛主鑛工會商則對於出産限度意見歧異終未成議於是罷工　潮又若迫在眉睫矣嗣經首相居問調解礦主重定出産限度礦工展緩罷工日期而形勢似稍寛解　礦工之是否接受礦主所定出産數量則當决定於　一十二兩日之礦工大會於是形勢趨重於礦工大會矣先是輿論以礦工聯合會領袖斯密里氏之嘗表示不可趨於極端之意見　咸抱樂觀詎知礦工人會投票之結果大反初料拒絕礦主提案者占總數七分之五强聯合會以其結果地知首相謂如不准每日加給工資兩先令則將根前議於十六日開始罷工首相覆文不得要領於是罷工風潮一發不可收拾矣政府除減少運輸機關限制民　用煤規定糧食限度以應付非常時機外又發布文告以交涉始末礦工之頑强及政府謀和苦心陳訴國民並將政府存煤足敷應用之說慰解民情同時礦工方面亦發布宣　書陳　不得不趨於罷工一途之情由至除政府礦工兩對手方面 
　　第一爲鑛工聯合會會長斯密里氏RobertSmilie在聯合會總事務處門前下車之圖聯合會總事務處在倫敦之羅素廣場RussellSquare 
　　第二爲八月杪鑛工數人以罷工贊否票投入投票箱之圖第三爲鑛工聯合會表决票之式樣其文曰（大不列顚鑛工聯合會請求政府將家用煤斤售價每噸減去十四先令二便士工人每日工資十八歳以上者增加二先令十六歳至十八歳者增加一先令十六歳以下者增九便士而政府不允足下贊成用罷工行動以維持此項要求乎一九二○年八月總書記霍及斯ＦrankHodges）倫敦圖晝新聞加以按語曰一九一三年只有煤礦工一．一一○．○○○人今年有一．二○六．○○○人七年之中增加九六．○○○人一九一三年出煤二八七．五○○．○○○噸今年只出二四○．五○○．○○○噸七年之中減少四七．○○○．○○○噸是工人增多而出産反少也一九一三年各級礦工平均每年入欵八十二磅今年爲二百二十磅一九一四年成年工人每日工作八小時其工資平均爲七先令一便士今年工作七小時工資爲十八先令三便士 
　　外其三角盟友之運輸工聯合會聲明將與路工商議後决定　度而路工則於二十日開鐵路代表特别會議其是否爲鑛工之後　猶未可知其他各界則皆趨重於調停之說即勞工領袖亦主　解十八夜國會之工黨議員與工黨幹事員有重要之會議次日國會下　討論煤礦　工事皆　時局有重大之關係　自工部大臣一篇報告外　訊中猶未將詳情傳來也 
　　一波未平一波又起英國在此礦工罷工聲中又有失業人之示威風潮自休戰以還退伍兵士閑散失業者不下十八萬人政府未有安插方法若輩乃在倫敦市中集隊示威手執紅旗向唐林街首相邸第衝擊警察阻止乃起衝突兩方各有死傷其時倫敦各區市尹代表方與首相磋商維持失業人之辦法也翌日國會提出質問首相謂已决定辦法將使建築業收容此曹工作或用之於修路工程云然在礦工風潮緊急之中輟業者愈聚愈衆政府是否即能將賦閑之退伍兵妥籌善法猶一問題也 
工業 
[用紙料織布] [  漢口財政部造紙廠造紙技師王百雷]  
　　紙之用初不過包裏印刷　途逮　科學愈精技作日巧始有用紙以代皮革如紙製之衣箱提包等類驟視之孰眞孰僞幾難辨别技亦可　巧矣不知以紙代皮革於中國方以爲新在歐美諸國已爲陳舊不過歷史上之事實今之日用家具如椅儿等皆可以紙製經用耐久靈便無異於木製籐編且鋪地之毯蓋屋油氈亦有以紙製成者更如機械中之齒輪野外會食所用之杯皿等器亦可以紙製諸如此類不勝枚舉夫紙舍其包裏印刷之用而以之作家具製氈製輪事誠出於常人意料之外然其技之奇巧尚未盡於此然則更有甚於此者究何事歟紙　織布是也當以紙織布之法未發明以前德人搓紙爲條編成囊袋以盛各物爲用不亞於蔴袋以紙織布實肇基於此及歐戰起協約國禁輸糧食紗布等於德國以困之詎知歷時既久德國對於禁輸紗布入境並不感受缺乏之應響協約　深異之及查驗戰死德兵之衣服則見其所御之衣悉以紙料製成於是世人始知世之有紙織物矣而以紙織布之法遂大昌明紙誠可以織布然非一切普通紙類皆可應用須先以紙料製成紙之式樣宜於織布者方可今將克朗氏紙料織布法KrorSytem略舉於左 
　　克朗氏之以紙料織布法計分三步 
　　（一）用單筒機將紙漿製成紙其機與單式製紙板之機略同當紙漿變成紙之時經一極細之噴水管噴射潮濕之紙面分之爲條一米達之廣可分百條至五百條 
　　（二）紙既用噴水之力分成條乃經一橡皮棍軋去水分使之堅實復經烘乾器乾燥之並分捲於軸上 
　　（三）細條之紙旣捲於軸上又通過一螺旋管使紙條絞成届條然後用特别紡織機紡之成紗紡機之綻每分時可轉三千次至八千次紙紗引長之速度每分時自八米達至十米達線之粗細與綻之旋轉速度成正比例 
　　考紙紗之拉力約等於蔴紗拉力之半紙　紡成紗即　棉紗無異可以染各種顔色織成各種布疋矣 
　　紙紗之拉力不及蔴紗蓋以蔴料之繊維長於紙料之繊維設紙料之繊維長如蔴料之繊維則紙紗之拉力無異於蔴紗之拉力是以紗之拉力之大小不在乎紙與蔴之分　視　　以成紗之繊維之或長或短而定若紙料之繊維長於蔴料則紙紗之拉力亦　大　蔴紗之拉力决不以　爲紙而小於蔴紗也考中國　産講皮桑皮其繊維甚長若以之　紙料紡成紙紗　其拉力　甚大爲用不亞於棉紗及蔴紗　人若取歐美人士之所已發則者　規範而益精究之則吾國於紡織界上大可别開一生而矣 
　　附告王君百雷視住湖北諶　磯財政　造紙廠近日屢有詢　王君住址　故特附於此以　週折本館白 
[植樹救災說] [  圓]  
　　　工商部森林　問蕭費西氏ForsytneSerlesee近　吾國北方之旱災發表意見譯其大意如下中國北部諸山原有之林木如能　昔保護不　濫砍則必不致釀成近今　巨災夫旱災一字有二意義一曰雨量缺乏一曰土壤無水分惟廣植森林始可增多雨量並藉發散之作用而　水分傳入空氣中澤及數百英里以外之地大櫟樹一株每日可以發出水量二大桶如有森林數百畝則周圍燥風所沾潤之水分不勝計矣燥風旣受森林所散出之濕氣向數百英里外吹去如在途中温度減低卽凝而爲雨沛然下降澤及田野矣是故森林者譬如蓄水池亦如海綿山洪驟發則能吸收水量及缺水之時則徐徐放出以供農用中國北部在地理上雖非位於多雨地帶然苟能保護森林經營有方則 
　　在缺雨之時旱魃必末由　虐矣於以知森林之影響於雨量者實匪淺鮮也 
　　處此二十世紀各國經濟競爭　烈之際一國之森林事業本不可以恝然不顧矧此届北部中國罹罕見之旱災害及國民四千五百萬人者乎中國森林事業之不治爲各國所無誠不可諱然有二利亦爲各國所無二利何謂一曰無限制廉值之勞力一曰廣漠無垠未經利用之土地中國各省土壤之不適於農業而可爲森林之用者面積至廣然吾人苟游内地則童山濯濯觸目皆是山坡之間惟見矮樹短草一二樵子出没其間凡此土地皆國家所有物也祗以不知種植森林而遂廢棄不用至如年富力壯之徒亦隨處有之祇以乏謀生之機會而亦閑散不事生　事之可惜莫甚於 
此若能廣植森林則地力人力皆不廢棄救濟之道莫善於此矣 
　　如在北部中國種植樹林則其種類當推皂角樹Acacia爲最佳此樹雖爲洋種而在中國北部若魯直諸省久已遍植無需加以試驗如位置適宜則成材極速且較他樹爲多所産之木堅且耐久可供礦穴支柱之用除長城以北之土壤而外凡廣漠之原野氣候適宜者皆能繁殖種植者先將種子播散於養樹園内以待發育明春即可發售移植於永久生長之地是故經營養樹園爲植樹之第一步設有面積六十畝之植樹園則除去購地或租地費用外其開辦費如左 
　　一土壤及播種田地之佈置費　　一百五十元 
　　一屋舍建造費　　一千五百元 
　　一工具及其他設備費　　一千元 
　　一意外費用　　五百元 
　　合計開辦費　　三千一百五十元 
　　其次養樹園常年維持經費如左 
　　一購買種子　　一千一百二十五元 
　　一肥料　　五百元 
　　一工人薪工（四月雇用三十人八日雇用十人）　　一千二百元 
　　一職員薪水　　九百元 
　　一屋舍修理費及其他雜費　　二百七十五元 
　　合計常年經費　　四千元 
　　面積六十畝之養樹園除去相當之損失每年可産種子栽成之幼樹六十萬株以六十萬平分常年經費四千元即幼樹千株需費六元六角若播種時增加密度而減少養樹園中各種經費則每千株只需費四元折衷計算則年齡一歳之幼樹每千株傾價五元是也 
　　以此幼樹移值於其他永久生長之地則上述養樹園（面積六十畝年産六十萬株）每年所産之幼樹可供廣袤七百畝土地之種植幼樹每千株之種植費爲二元或每畝一元六角六分若土壤適宜工人富有經騐則種植費猶可減少然在預算　根　上述數字可也 
　　据此則而積百畝之林地設欲種植皂角樹其費用可以推知矣前言幼樹六十萬株可供七百畝土地之種植則百畝林地只需幼樹八萬三千株以每千株值價五元計算則共需四百五十元此幼樹購買費也至於種植費則每千株二元八萬三千株共需一百六十六元兩項總計爲五百八十一元 
　　皂角樹一經種植須經八年之培養而後能産生最有利益之結果八年中須設種種方法防虞火災盜竊及樵夫之砍伐在第一二年間須將莠草刈去不能生殖之幼樹換以佳種第三年以　樹漸生長人工的護養卽可減少然平均計之每百畝林地八年之護養需工役一人之光陰假定工役每人每年之工資爲七十二元則八年爲五百七十六元併前項幼樹購買費及種植費之五百八十一元合計之即爲一千一百五十七元此百畝林地除去地價之資本也 
　　資本既得乃進而求其利益當種植後之第三年因樹枝繁茂之緣故而須伐去其半數約爲每畝四百株（前言百畝植幼樹八萬三千株故一畝之半數約爲四百株）伐去之小樹可供柴薪之用假定每株可出柴十斤則每畝共出柴四千斤柴薪最低之價爲每千斤銅元百枚則每畝可得四百枚約合三元 
　　至第五年又以樹枝繁茂之緣故須將第三年剩下之株　伐去一半即每畝二百株其得價爲每畝十二元 
　　至第八年則將百畝之樹　行砍伐每畝得樹二百株每株平均圓徑九寸高三十尺可鋸成八寸徑十二尺高之圓木料一根此項圓木每根可得礦穴木柱二若製成商用木料則每根圓木可得四立方尺每畝産樹二百株即可出木料八百立方尺假定每立方尺值價一角（除去砍伐運輸費用）合計可值八十元於是八年之收穫即可總計如下 
　　第一次斫伐（第三年）每畝三元　百畝共計三百元 
　　第二次斫伐（第五年）每畝十二元　百畝共計一千二百元 
　　第三次斫盡（第八年）每畝八十元　百畝共計八千元 
　　合計收入　　九千五百元 
　　百畝林地除去地價之資本僅一千一百五十七元而八年中之總收入爲九千五百元可獲凈利八千三百四十三元此其事業何樂而不爲 
 
[航行太平洋沿岸之大木筏]  
　　美國　北部哥侖比亞可流域　蓄名森林也帶河中大筏容積之大不减航海之大汽船是圖一筏長七百英尺寛五十三英尺架三十英尺有木植七千　株後部裝置汽　可自哥侖亞比河出漂極灣沿太　洋海岸航行七百餘里而達於舊金山 
[記上海自來火公司] [  鵬]  
　　上海自來火公司自開辦以來日見發達迄今已五十六年公司在上海西藏路其一八六六年前之狀况以無記錄故無從稽考是年以後則可得而述者也該年所造煤氣共計五.三一八.○○○立方英尺公司五十六年來發展之程序有足道者該公司開辦之初即與租界中之蠟燭及油燈宣戰宣布科學新發明之利益俾中國守舊居民家喻户曉又宣布煤氣在中國應用之各種方法此實爲對於從前及現在之發起人董事及股東之一種供獻關係於達到目的增進利益者也 
　　海來君（Mr.H.KingHilher）嘗任總機師之職渠在一九○六年曾著短論述及全部分之事業謂（煤氣銷數之大已遠過於投資者希望）此言可於一八六六年及去年所銷煤氣立方尺數比較而證明之計一八六六年爲五三一八.○○○立方尺而去年爲五二六.○○○.○○○立方尺公司全部初祗佔地四畝今則已增至四十一畝而又在西華德路及鄧脫路轉角處另購地十畝專爲分派及貯藏之用 
　　公司事務均極完備工無廢事人無廢力所有職員各有專司不　混亂各部份皆以西人是之隸其下者咸能和衷共濟而不相傾軋從前司蒸溜之工人舊習慣未除時恒羣集各鍋之旁汗流夾背　油質傾入鍋中而後以鏟頻頻壓熬之鏟聲與鍋聲相乘不息甚爲觸耳今則置有新式機器此種苦工巨不需人力矣現在公司中蒸溜問内之若何潔凈甯靜凡曾見同類廠家之尚未發達至此程度者皆能以比較得之也 
　　煤氣之製造自來火公司中之煤氣可分兩種一爲煤質煤氣一爲炭質煤氣兩種來源不同炭質煤氣較爲利便（詳叙下節）煤質煤氣之原料大部來自日本到上海後以小船運至蘇州河畔再雇苦力運至棧中棧中情形黑暗污穢不可久耐苦力卸貨之後捷急趨出不稍濡滯棧中之煤即可由升降機送至與蒸溜器連接之漏斗中其間用旋轉游行機任輸送之職各種機器均用煤汽機及發電機發出之　發動之蒸溜器其有二百零七具分作二十三排皆以最新式之爐火爇之 
　　送卸機係用推進式者生煤由此端輸入焦煤即由他端輸出而傾於特製之貯器中其時工人佇候於貯器之旁覩煤落地即運至指定地點以待沾焉 
　　以上所述尚不過爲各部手續之起訖至如何製造煤氣則言之更爲有味也 
　　煤氣自煤中提出須經若干手續第一須將煤質中各種雜質鍊淨得其木質然後可應用也於此　鍊手續中可得各項副産品並皆值價自煤中提出之煤氣目不能見煤氣由眞空管導入凝結器再入煤膠及阿摩尼亞提鍊器將煤膠 
 
 
 

Page 19

 
 
申報星期增刊 
及阿摩尼亞提出淨盡此爲製造副産品手續之第一步其第二步即爲設法使煤氣滌清是也滌氣機者含有鐵酸與煤氣接觸即將硫磺輕氣提出於是此種煤氣始堪應各種用途先由貯氣器輸入滿佈租界内之煤氣管而後達於煤氣引擎煤爐煤氣燈龍頭等各物矣去年公司中所用以製造煤氣之煤計二萬四千噸云 
　　炭質煤氣炭質煤氣之製造係用特别機器此種機器有圓筒三（一）Generator（二）Carburetter（三）Sperbeater第一圓筒Generator滿貯焦煤（不用生煤）以極高熱度壓力下之空氣爇之熱度至能得九十磅壓力時蒸氣即經過煤床其時水煤氣與輕氣和合而産生矣於是煤氣輸入於摻雜熱磚之第二圓筒Carburetter油質燃料因空氣之壓力入此筒而成氣質此其所得之氣又入第三圓筒Superheater該筒中滿貯燒紅之熱磚兩種氣質混合即成應用之煤氣矣所得應用煤氣須經過一種除去煤氣中雜物之器以排去煤膠而最後以酸化清滌器除去硫磺輕氣 
　　炭質煤氣機器所以較勝於煤氣機器者因其能於數小時内製成煤氣而煤氣機則需時一星期之久也去年製造煤氣共用流質煤料四十九萬加倫云 
　　附産物品製造煤氣中所得之副産品爲焦煤煤膠及阿摩尼亞三種焦煤製成後即可出售煤膠之大部分則以蒸溜法製成乾燥之煤膠與瀝青皆爲有用之原料乾煤膠大率作鋪馬路之用煤膠蒸溜後可得蒸木油亦上海商品之一也阿摩尼亞硫酸之製造須另用一機器一再經温熱後輸入貯有硫酸之浸潰器中阿摩尼亞中之硫酸即沉澱 
於底取出乾之卽可出售 
　　上所陳述係關於製造煤氣及其餘物品手續之概况至炭質水煤氣之用途則尚須略爲說明炭質水煤氣製造完畢後與礦煤煤氣混合而供給上海全埠煤氣燈煤氣熱管及機器力之用煤氣之傳達俱用低壓力之大管而多處濟之以高壓力之大管上海租界内多數大道置有煤氣燈共熱力乃由高壓力傳達者也 
　　公司於煤氣竃煤氣爐等之營業亦甚爲發達租界中居户受惠實多所雇多數工人如木匠錫匠鐵匠等咸能克盡厥職爲公衆增家庭中之便利各種器具在居户應用之前均經鄭重考驗審查以保使用時之安全平時又派員巡視查察務使用户對於公司常極滿意云 
　　公司有今日之發達者實總○師卜德君Mr.F.W.Patter之力也渠今猶籌改良方法毫不怠懈他日之日見興盛固　意中事也 
商業 
[中國銀行界之成績（譯密勝氏評論報）] [  通一]  
　　近年以來中國人士之仿歐美制度以組織銀行者接踵而起雲興霞騰成績斐然兹彙而述之以覩我國金融界新組織進步之狀况焉 
　　一九○七年中政府仿日本銀行制規定普通及儲蓄銀行之條例兩種民國肇興以來銀行業在中國進步極爲神速現共分爲兩種一爲依據普通銀行條例而以調濟普通金融之流轉爲主旨者一爲有特别目的與効用者 
　　普通銀行普通銀行受制於財政總長凡新行之創設舊行之合併須先得其允准方克實行彼並有權隨時稽查於其治下各行之營業狀况及財産各行每半年須將其總清賬及他項營業報告呈諸財政總長而聽其將總清賬公佈於衆 
　　儲蓄銀行儲蓄銀行專爲收集存欵而以繁利生息者也此等銀行之組織須爲合股的其董事對於存欵當負無限責任是項責任退職後之二年方得解除 
　　儲蓄銀行於存欵之歸還當有確切之保證故必購生息之國債或本地公債劵其價值至少須及所收存欵之四分之一轉存諸國家銀行或其他銀行中凡儲蓄銀行若中途欲變更其組織之條例宗旨或營業之方法必先得財政總長之允准而後可以實行 
　　銀行公會一九一五年政府公佈銀行公會組織法最初之銀行公會於一九一七年創設於上海現全國共有七處本埠各主要銀行現皆入會時得共同討論其營業之方針與意見 
　　中國現有信用昭著之銀行十八兹將一九一九年終調查所得各行之名稱總行地點分行及代理處之數目規定資本已收資本準備金存欵放欵現欵盈餘凈數各項表列於後 
[明年之萬國絲繭博覽會]  
　　一九二一年二月九日將在紐約大中央宫GrandCentralPalace開萬國絲繭博覽會會期四日主持會務者美國絲業聯合會及美國旅行絲商聯合會此事誠與吾國有特别關係者也 
　　自一九一九年六月至一九二○年六月一年中美國生絲之進口值價四五五．○○○○○○美金適當一九一九年度中國出口絲經之半數中國産絲數量之豊質地之佳雖超出全球各國而一九一九年華絲之運至美國者僅值八一．○○○．○○○美金卽當美國需求總額五分之一此其緣故因華絲之大部不適於美國高速度織機之用是故中國之育蠶繅絲業苟能研究改良方法則購求者多國家富源自可增加數萬萬元矣美國絲業聯合會已會同華人及在中國之萬國改良育蠶委員會共謀協力改良并促進中國絲業之道最近美國杜戴君D.E,Douty及其他特派絲商之游歷中國即爲此事也 
　　美國絲業聯合會將乘此萬國絲繭博覽會之機會設法使中國生絲在世界市塲上得佔重要之位置該博覽會之旨趣卽在使美人無論貧富咸知絲經亦爲世界重大事業之一是故明年展覽會開會期内合衆國坎拿大全境將舉行一星期之絲貨陳賽凡買賣絲貨之店舖皆須將絲貨陳飾於量顯明之地位全球産絲之國若中國日本法蘭西意大利皆將邀其加入博覽會故此四感應以全部産絲情况陳列　内　藝桑育蠶作繭以至繅絲凡一　生絲之種種進行手續皆宜標示顯明 
　　辦理博覽會者更復提議謂中國之絲業尤應在本届博覽會中特别陳列而以其固有之藝桑育蠶作繭法宣示世界更宜選派婦女數人御中國衣服工作其中中國絲商應有代表蒞會非徒可以輔助世界之絲業并可觀察一切明瞭世界市場之需要將來歸國而後即可改良華絲以適應美國製造家之需求矣此於中國大實業之前途關係至重政府官吏及全國公民不可不加之注意者也且派赴參預愽覽會之代表即有與全美絲經製造家把晤之機會在此酬酢交際中即含有莫大之利益美國爲吸入最大額生絲之國中國而能利用此機即可以增加大宗對美輸出每年增多金錢奚止數萬萬敢告華商其毌失此良機如欲知該展覽會之詳　可函詢北京美使館商務參贊或紐約杜戴君其地址如下 
　　Ｄ．Ｅ．Ｄouty 
　　UniterlStatesTcstingCompany 
　　340HudsonSt,N.Y. 
來件 
[振興化學工藝當從籌辦化學研究社着手] [  達豐染織廠化學技師張迭生] 　　 
　　實業爲立國之本人人知之化學爲實業之源鮮有知者歐美實業之發達莫不惟化學是賴德國以化學著故其實業亦爲全球冠嘗考國中實業近數年來進步不爲不速即上海一隅工廠林立繼起方殷適值歐戰幸運千載一時因而獲利者固比比皆是然其中失敗者亦不罕覯往往鉅萬資本付諸流水良産美業轉售外人創業者何嘗不慘淡經營以冀其成奈知識淺薄指導乏人雖有　興實業之宏願而其結果適得其反此吾人所以亟欲有化學研究社之組織也組織之宗旨冀以吾人一得之微補助實業界所不及而謀所以指導之指導之當否則全視化學試騐上之正確與否爲定煤吾人日用所必需者也種類不齊品質參差應有科學知識以差别其價格然今日滬上各入工廠其有以火力大小爲比較以定其價值之貴賤者乎染料藥品易作僞者也然今日吾國之漂染工廠亦有精細之方法以辨别其品質者乎肥料油　礦苗土産等非化學不能得其成分之準試問工商各界其有不藉外人而自力化析者乎事之類此者甚多故吾人所希望於化學研究社解决之問題亦正復不少無研究社吾人今日幾乎一事不能做到即如限前不佞求得從五倍子中取樹皮精法竟無藥品器具可以分析此物使作一種報告於社會又藥店中所吾售之一種梅子甘内中酸質極多在染事上可作代酸醋用我竟無藥可以求得此酸眞相與取其精華天然染料中如紅花姜黄余花菓紫草鳳仙花之類皆舊日所通用爲吾人所亟宣研究者然巧媳難爲無米之炊今日吾亦無能而爲此個人獨處無諮議之可言往往竟　深思徒勞無益得研究社得同人共力合作七日或十日一聚討論一切有樂趣矣吾已神游及之矣實業家聶雲台先生曉然於兹事之不可以已也曾有發起組織化學研究社之創舉然余雅不欲集國中今日應興應舉之事與雲台先生一人之身天既爲中國造成此項人材宜知所以愛護之此吾之所亟望國中有道之士先考吾人籌辦化學研究社之所以然後予以相當之助也貴報對於工商界最有勢力亦能代爲之圖謀否乎現在共圖此社進行之計劃有于君雲峰（留英冶礦科現復旦大學南洋中學化學教授）費君宗藩（劉美應用化學科現美孚行化學總工程師）任君連城（留英農科留法蠶桑科現南洋博物敎授）美人梅比（現滬江大學化學敎授）皆滬上知名之士誰謂吾業中之無人吾事之不諧 
 
 
 

Page 20

 
 
   
 
