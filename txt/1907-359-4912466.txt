# 1907 - 359 - 4912466

 

Page 1

 
 
   
 
 

Page 2

 
 
上諭 
　　九月初四日奉 
上諭四川建昌道員缺著李經楚補 
上諭郵傳部左參議著蔡乃煌補授欽此　同日奉 
上諭上年降旨禁烟諭令政務處詳定章程凡官員吸食鴉片准其自行陳請限期戒斷朝廷體血臣工應如何感愧奮發力袪沈痼乃時逾半年詳加考查内外大臣中如睿親王魁斌莊親王載功都御史陸寳忠副都御史陳名侃等積習未除情形顯著似此因循怠玩卽立予嚴懲亦何足惜姑念宣力有年將所任差缺照章先行派員署理如能迅速戒斷仍准照舊供職至京外各衙門大小文武官員經予限六個月恐亦未能一律切實遵行朝廷法外施仁著自此次降旨之日起再行展限三個月一體戒除凈盡内外文武各大員凡有嗜好者仍迅卽照章自行陳明其餘京外文武各官仍着各部院堂官各直省將軍督撫各旗營都統等督飭屬員實力奉行毋得悠忽自誤倘或始終怙過或畏難中止逾限未能戒斷即著按照定章懲處不貸毋謂寛典可屢邀也欽此　同日奉 
　　上諭松夀奏特參文武不職各員一摺福建泉州府知府嚴良勳操守不職聲名平常候補知府丁惠釗朋比招搖朦混取巧張弧狂妄任性遇事朦混分省知府何恩誠居心貪詐聲名狼藉德華縣知縣余鶴鳴辦案草率不洽輿情武平縣知縣程祖伊識闇才短操守平常署福清縣知縣馬良基貌似有才操守不謹前署龍溪縣知縣候補通判左元成輿論不孚操守難信署惠安縣知縣屠鏡生辦事竭蹶貽誤地方試用知縣盧永輅遇事朦混操守難信前署惠安縣知縣潘士龔不理民事操守平常候補知縣陳國溎罔恤民艱遇事苛擾陸藻章辦理茶稅諸多不實捐升知縣達明阿遇事把持聲名狼藉謝晋卑鄙近利辦事無能松溪縣永和里縣丞李斯盛擅受濫押古用水石縣丞沈其麟馭下不嚴署建寗府教授蔡振堅聲名甚劣永安縣典史徐榮炎玩視獄務閩縣閩安鎭巡檢孫德馨年老才庸甌寗縣典史周觀瀾聲名甚劣南靖縣典史劭志勳不守官箴署惠安縣典史姚炳奎不知檢朿候補按司獄土震居心險詐永春州吏目黄錫章年力就衰候補鹽大使羅鳳池鄙貪婪鹽大使胡鴻年損公益私均着卽行革職同安縣知縣李澤春兩耳重聽難膺民社著勒令休致試用通判邱晋濂才識粗疏不諳治理前署南靖縣知縣茅祖綬公事疏懈興學不力著以縣丞降補 
 
 
 

Page 3

 
 
另補知縣靈元樟庸懦無能惟文理尚優著以教職銓選効武縣知縣劉衍茂才欠開展措置未宜著開缺另補海壇協副將王書選居心巧滑　於鑽營候補游擊凌霄藉勢招搖聲名甚劣銅山營參將彭保清辦事任性操守平常補用游擊余克儉年貌不符浙江台州協副將賀吉祥貪庸衰邁營務廢弛均着卽行革職餘著照所議辦理該部知道欽此 
宫門抄 
　　九月初四日　召見軍機　盛桂　馮汝騤 
論說 
[對於各省設立諮議局之意見（進）]  
　　國家主權唯一。而所以行使之者三。曰立法。曰行政。曰司法。非有分理之機關。不足以確保人民之權利。故政府而外。必又有獨立之議會。及裁判所。而裁判所多任之以官。議會必合之以民。此所以集衆志。圖公益固非獨中央之政治組織爲然也。卽地方各級。自州省以至區邑。莫不本斯制以行之。我國承數千年專制之習。縱有廣開言路從無許人民以參預政權之事。議會政黨。無由發生。卽洪範之謀及庶人。盤庚之誕告有衆。周官司寇之致萬民而詢國危國遷。亦止事出非常。諮詢誥誡。與歐制民會代議。相差實遠。近目世界大通。時會日迫。不得不探究本原。變更政體。於是有預備立憲之詔。而庶政公之輿論一語。尤爲薄海所同欽。此實許我人民。以得享參政公權之。始顧非亟設議會而充以民選議員。終無以仰副公庶政於輿論之盛旨。而人民亦無自實行其參政之公權。是當於國會未立之前。先使各地方議會及早完成。發達日本之有府縣會也。始於明治十二年。政府初欲以地方官會議爲議院始基稍變官吏專制之治。藉以杜民黨之口。而人民則謂官吏爲朝廷所任非人民公選。不足以代議。其後允設民會。而議員仍不聽民選。姑以區户長爲代民益不平。未幾而議定郡區町村編制法。及府縣會規則。許府縣會之議員。由人民公選。彼我相較。情勢益迫。更無從容轉變之餘地。預備正爲實行。本非截然兩事。不得仍由官吏代謀謂卽人民公論。苟以其名俄焉而議會成立也。向者司法獨立一事。朝野上下。曾抗議力爭。然至本年五月廿七日。直省官制改革之諭下。於司法事。僅僅改稱按察使爲提法使。而各省審判廳未賞卽命設立。然且於七月十九日王人文補廣東按察使之諭。七月廿九日崔永安補浙不按察使之諭。八月廿七日瑞澂升補江西按察使之諭。仍稱按察而不稱提法使并此區區名稱之改革而亦未果。司法如是。更何望於立法與行政之分權而爲設立國會地方會之完全計畫。顧今者内而京師旣有資政院之設立以爲上議院基礎。外而各省亦有省諮議局設立之擬議。以爲最高級之地方議會。是於立法權之分掌。居然已漸萌芽。此固我國民所當額手稱慶。然試問其一切組織何若。權限何若。資格選任等何若。果能脫專制之習。而漸合東西各國議會之成規。可望有益於憲法實行與否。此則司法獨立爭議後。關於立法前途之一大問題。資政院之得先。論者已多。至各省諮議局。則現時方在籌議。近月江督端午帥。奉軍機處片交。議粤督岑宫保預備立憲階級摺。中直省設諮議局各節。札升任滬道瑞觀察遵議詳候採擇具奏。經照會上海總工程局及七團體公同集議尚未禀復。此正我立憲國民所當研究之時况五月廿各日上諭。有直隸江蘇風氣開通先行試辦之語。而午帥於省諮議局亦頗有設立之意則我江蘇人對於此事關繫目尤較密切。以江蘇人士之程度。與東三省直隸相衡。當不致居人後。午帥札瑞觀察文。有此爲實行立憲要端亟應通籌全局體察輿情等語。是則滬上各團體及團體以外之紳士。苟有所見自不容緘默以盡獻替而達輿情竊謂省議會固亟應設立。而如岑宫保奏省諮議局之一切規畫及端午帥此次札文而稱如何而選定各官員紳之語。此則有不能無異議。而應加修正者其理由如何。試詳論之。（未完） 
專電 
[電一南昌（初四日午後七點三十分）]  
　　江西萬安縣（吉安府屬）匪徒揚言仇教煽惑人心縣令飛電省憲請速派兵 
[電二北京（同日午後六點十分）]  
　　度支部議辦印花稅事已交各部議遞說帖 
[電三北京（同上）]  
　　奉天交涉司陶大均雖因財政局參案牽涉並未撤任 
[電四北京（同上）]  
　　京師高等初等審判廳准十月中成立 
 
 

Page 4

 
 
緊要新聞 
[奏定學堂冠服程式詳誌北京]  
　　學禮兩部奏定學堂冠服程式曾紀本報專電現經探得此項程式計分禮服常服操服三種如行開學禮畢業禮以及朔望上講堂皆用禮服其制冬戴呢邊紅緯暖帽夏戴紗胎紅緯凉帽身穿羽毛天青外套藍布袍羽綾官靴此禮服制度也若講堂常服則戴有頂草帽淺藍色布長衫操場亦戴有頂草帽操衣操袴冬用藍羽毛夏用藍布均以本質鑲作雲形穿青布靴此講堂及操場服制也其禮服大帽有頂戴者准用本官頂戴無頂戴者准用頂座草帽之頂小學用紫色綫結中學以上用紅色綫結禮服常服操服皆有一定尺寸其制甚寛大窄衣短袖者有禁尤不得擅用西裝所以禁奇邪而存國體也現此摺已奉旨依議惟近日學生於頂冠束帶之事多視爲畏途此制一頒竊恐學界風潮又將蠭起矣天下本無事庸人自擾之此語可以移贈（慕） 
[都察院代奏興學圖强兩摺之内容北京]  
　　前日都察院代奏内閣中書張嘉謀條陳請速籌辦强迫教育各省州縣多立兩等小學堂並振興警巡專門學堂以備愼選警官警長又代奏江西舉人李玉文條陳變法自强久乏成效請將刑律科擧亟圖所以補救學堂官制熟籌所以整頓實行憲政以慰倒懸之望大奬實業以裕將竭之才四策均奉旨内閣會議政務處議奏（青） 
[會議黑撫奏請立憲摺北京]  
　黑撫程雪帥奏請立憲一摺念五日經各土公大臣會議聞早設政府及總理大臣二條現已另案開議施行憲政應有次序一條孫張兩相國均深以爲然惟節省宫内用欵及法令先自近始兩條袁宫保擬先行奏請明　諭再另案會議而某相國則謂宫内用欵應俟開辦審計院時再議此時固難辦到云（丑） 
[孫中堂痛陳中國弊政大綱北京]  
　　是前倫貝子孫中堂召見時兩宫問及資政院辦事大綱孫中堂回奏中國弊政極多而尤以責成不專權限不分財政不均吏治不一爲最大臣等當力矯此弊上承德意下能官情云云　兩宫甚爲嘉許）自（ 
[東督息借外債成議述聞]  
　　初三日字林報接東京電云近聞北京政府已准徐世昌之請籌借洋債共合日洋五十兆員并言將與美國商議云 
[蒙古改設行省不日實行北京]  
　　蒙古改設行省久有是議均因意見互殊未能决定現聞政府已决計於九月間擧行袁宫保之意見并欲擧肅親王爲欽差大臣兼行總督事以蒙古王公勳閥崇高非特簡親王不足資鎭攝也誠果泉都統亦有條陳内蒙改建行省之議已奉旨交内閣部院會議（章） 
[黑龍江金鑛交涉之困難]  
　　初三日東京電云東督徐世昌已決計不允蒲希公司開採鴨綠江右岸東華（譯音）相近之金鑛十六處而該公司則以一千九百零二年前將軍增祺曾允其開採故持之甚堅云譯字林報 
[江西南贛拳匪閙教七誌]  
　　南贛拳匪於上月十九日起事後贛省文武各官卽文電交馳以扼要防禦保護教士爲要著兹將往來電文錄左 
　　吉安袁統領致贛撫電接江臬台王道台效電以南康民教相鬭營官帶隊彈壓被戕請派隊三哨前往助勦現吉安僅存中營五哨仍有兩哨堂在鄉鎭查辦拳匪吉郡教堂林立不得不留兵駐守旣接急電勉抽調前後兩哨遵陸赴贛勦辦吉瑞無兵可慮請裁示袁坦效 
　　贛撫復吉安袁統領電效電悉江臬王道電亦到南康勢甚披猖該處兵力雖單祇得先其所急所有兩哨恐尚不敷希再抽撥一哨星夜遵陸前往一面由省卽派兵塡紥其省兵未至以前卽在鄉鎭之兩哨内酌調一哨向郡駐紥仍酌定電復 
　　贛撫致吉安府許守電接江臬司王道等電贛城亂民滋事已將各教士船送吉郡除電飭多派勇役護送外應由該守會營選派幹練勇役速往途次協同小心保護爲要 
　　贛撫致吉安袁統領許守電吉城想安靜實情如何前日撥贛三哨已抵何處有確信否省城塡紥之兵指日可到至教堂教士除郡城外在各鄉各屬者照料難周尤須設法加意保護務相機行事如須送省以早爲妙勿稍遲疑贛南教士如到亦一同酌定進止切實保護並先電復撫院養 
[廷寄粤督查覆丁提督叅案廣東]  
　　粤督張安帥昨奉廷寄有人奏提督丁槐所統各營擾亂有餘駐防不足一摺兩廣匪勢初平該統兵各員宜如何認眞訓練防微杜漸而顧邊圉若如原奏所云實屬有負委任著按照所叅各節確切查明據實覆奏毋稍補隱原摺著抄給閱看欽此（捷） 
 
 

Page 5

 
 
[浙撫奏覆淳安民變情形電杭州]  
　　軍機處鈞鑒承准號毫電奉上諭淳安匪亂滋蔓堪虞著信勤迅速勦滅毋稍株連欽此欽遵查淳安屠令因辦學捐清賦等事不肖紳衿從中干預聚衆圍署燬學已經撥軍前往彈壓昨據電禀業已解散漸次平靖尚非匪患堪抒宸厪伏乞代奏信勤叩印（約） 
淞滬要聞 
[江督電留滬道緩行交卸]  
　　升任贛臬瑞莘儒廉訪電禀督撫請派巡警總辦汪擷荀觀察暫行代理已誌昨報兹悉廉訪接到江督端午帥覆電大旨謂上海紳商公電挽留自未便遽行離任應俟新任梁道抵滬再行交卸毋庸派員代理云云（琴） 
[滬道札松江府文（爲鐵路采石事）]  
　　照得蘇路公司在松郡采石鄉民聚衆滋鬧一案前奉督憲函諭督飭印委秉公查辦速結具報等因當將奉發抄件照錄清摺函囑該守會商朱守寳瑩妥速辦理在案究竟迭上禀電之人曾否分别提案澈究張紳葆培所受虧損現擬作何辦法迄無隻字具復辦理實屬遲延除分行外札催該府即便遵照先今函檄事理妥速會商辦結並將遵辦情形限文到日先行具復毋再延宕致干未便（等） 
[商務總會選舉議董權數]  
　　上海商務總會選擧戊申年議董於八月二十九日開筒宣布兹將被擧者權數列後李雲書一百九十三權朱葆三一百九十權謝綸輝一百八十九權周金箴一百八十八權虞洽卿一百八十四權周舜卿一百八十二權陳潤夫嚴子均各一百六十一權祝蘭舫一百五十一權陳子琴一百四十四權樊時勛邵琴濤蘇寳森各一百四十權沈仲禮一百三十九權劉栢生一百三十三權袁聯清一百三十一權丁价侯一百零九權席子佩一百零五權金琴生九十九權袁恒之八十四權孫蔭庭八十三權王子展葉鴻英各八十二權焦樂山七十六權印錫璋七十五權席立功七十一權丁欽齋六十四權吳少卿施善畦各六十三權陳輝庭五十三權楊信之貝潤生各五十一權唐露園四十八權張石君四十一權張樂君三十八權陳瑞海三十六權林蓮蓀譚幹臣各三十三權周翼雲三十權夏萃方二十九權席德輝二十八權栢憲章二十五權施祿生二十四權孫直齊十九權萬厚愚十八權金祿甫十七權羅煥章梁鈺堂各十六權榮瑞馨十五權韓山曦十四權朱硯濤十三權薛午園朱舜田各十二權姚燕賡九權龐琢齋八權麥卓然童蘸山楊懋堂各七權邵瑞庭蕭谷峰各六權金煥堂顧蘭洲各五權唐晋齋鄔挺生各四權 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要摺 
[度支部主事杜德輿爲川漢鐵路事呈都察院代奏摺]  
　　呈爲川漢鐵路穀捐苛擾太甚路線勘修兩難非統籌全局設法變通不足以蘇民而維路政謹應詔陳言籲懇代奏仰祈　聖鑒事竊川漢鐵路爭自辦於各省鐵路之先延今三年寸線未經勘定一事未有端倪雖所籌路欵近八百萬而薪工局用已銷費至一百五六十萬銅元局之虧挪又復二百餘萬種種浮冒侵蝕實屬駭人聽聞幸郵傳部據實奏明朝廷洞燭其弊已准派度支部主事王宗元在川就近查欵若輩雖工於彌縫而愼選得人素精稽核想此欵不難水落石出凡在川民　深感戴惟現在鐵路旣奏歸商辦則成敗利害自不能不熟計兼籌謹以川漢鐵路之現在獘端及將來辦法剴切陳之蓋路政大要不外籌欵修路兩端籌欵不便於民則民不堪其擾勢必相聚爲亂而四川　修路不愼於先則又浪費時光虚縻鉅欵而永無觀成之一日今先以籌欵言之四川籌欵以抽穀爲大宗而其害有不可勝言者原抽穀之議起於省垣一二鄉紳之愚見前川督錫良卽據以人奏時同鄉京官等會議執以爲不可謂每收穀十石即抽三斗民力實有難勝必不得已亦當從百石起抽衆議多以爲然顧以力爭不得遂成定案嗣雖京官等致公函於錫督力求從寛抽取而鄉紳之附和官場者隂請堅持之於是穀捐見諸實行而辦法離奇苛擾萬狀川民遂不堪命矣竊四川近來頻遭水旱瘡痍未蘇上户固屬無傷下户多流於乞丐故穀捐之害每不在上户而在中下户查川民歳收穀數千石至一百石者最爲普通中下户大都有糧户之名無糧户之實或賣新穀以救急而秋穫無餘者有之或押借欵於富家而田去糧存者有之若槪從十石以上抽捐則與絶流而漁何異現在能開工與否將來能得利與否均不可知而小民家産盡絶矣生命先蹙矣此大不利於川民者也其尤害者各州縣嫌抽穀之煩每加入正糧同徵謂之鐵路捐而其實與加賦無異凡納糧者均勒令先上鐵路捐而後准其糧若小民無力上捐只能納糧各州縣敢以所納之正糧硬派爲鐵路捐而嚴科以抗糧之罪鞭笞箠楚監禁鎖押藉抗糧之題目辦愚柔之百姓復可愛惜慘無天日無縣無之以此賣妻鬻子傾家破産者不知凡幾故民之視鐵路也不以爲利已之商業而以爲害人之苛政有捐鉅欵而不得一股票者有得股票而三年未見一息者有視股票爲廢物而或迷失所在或賤售與人者且有官涎其利視鐵路股票與昭信股票等而以二三成遍收於民間者又或按户勒股或按糧派穀或任意苛罰以營私或希圖多解以邀奬甚至以穀合銀預定一年之高價以爲常不分年之豐歉不計價之漲縮雖穀賤之時亦必取盈川民膏血幾何而官紳等上下其手恣其盤剝差役追呼日急横行鄉里鷄犬爲之不安民雖敢怒而不敢言種種弊害不可枚舉（未完） 
分類新聞政界 
[度支部指撥永定河工欵南京]  
　　度支部致江督蘇撫電云永定河工欵緊要應田寗蘇兩屬清賦節省一半解部欵内撥銀十二萬五千兩迅速解赴直隸應用此項前數年均係指撥代山海關歸還四國洋欵本年該關收回已飭由該關自行解滬前欵業經騰出係應解部的欵希飭速照解勿誤等因午帥接電已分飭寗蘇兩藩司赶緊籌解矣（或） 
[江督飭議補運漕糧辦法南京]  
　　江督端午帥接度支部咨文略稱本部具奏本年江浙漕糧酌留一百萬石運京並令將上届緩運漕糧如數補運等語午帥查上届漕糧共緩運三十五萬石於奏案内聲明今秋補運京倉現應如何辦理業已札飭各司道察酌籌議具詳核示（齊） 
[江北改辦統捐南京]  
　　江督端午帥札飭江北淮河及裡下河各厘卡飭於本月初一日起將各屬釐金一律改爲統捐就商人指銷之處核定應行經過幾卡統於第一局彙數統收槪不重征現各卡員均已遵辦矣（退） 
[督批不准空言警政南京]  
　　江督端午帥批留東警察畢業生徐文修禀云爲政在人徒法不足以自行此誠千古不刋之論該生以各省警察成效未彰如欲改良必自破格用人始推本立言似亦頗有見地惟警務節目繁雜該生留學東隣東有心得自宜分晰條陳以憑察擇若一味空言於事實毫無裨補恐亦非績學之士所願出此（宫） 
交涉 
[詰問俄人私挖礦砂北京]  
　　日前北洋大臣咨行外務部文略稱據江省漠河金礦總辦劉道詳俄人於沿江一帶私挖礦砂持有前領執照爲藉口請照會俄使立卽禁止等因外部卽據情照會俄僕使詰問情形現據俄使覆稱已電飭駐江領事查明俟得覆文再行奉復（大） 
[請拒英商開辦川礦四川]  
　　英商要求川省鑛産交涉已久日前護川督電致外務部稱英商摩賡來川勘礦數月以來並未工作不得爲已經開辦憑據請卽照復英使據情駁斥云（句） 
[港督宴饗華使]  
　　初三日香港電云香港總督魯茄特於今晚設筵宴饗新任駐英公使李星使席間中西紳商凡五十餘人新簡美使伍廷芳侍郎亦在座譯字林報 
[奏奬日員寳星奉天]  
　　奉天駐防日本軍隊刻已照約撤盡東督徐菊帥電請政府頒給日官寳星並賞犒日營兵弁以彰睦誼聞外部已繕摺奏請於上月念六日入奏矣（章） 
[不允英商雇用華船四川]  
　　駐京英使行文外務部稱據重慶領事詳稱新關不允英商催用華式船隻開往漢口實係違背約章請轉飭該關照舊放行等語當卽電知鄂護督飭知重慶關道查明情形迅卽電復以憑核辦云（學） 
軍界 
 
 

Page 12

 
 
[撥欵撫恤溺斃兵丁家族南京]  
　　江督端午帥札飭督練公所畧謂據三十四標艾標統忠琦面禀據三十五標第二營管帶孟平禀呈轉據右隊隊官傅家傳申稱八月十七日由皖拔隊旋寗飭派一排二棚副兵王金魁押還行李軍裝至招商躉船候輪裝運其時風雨交作該兵守候旣久感受風寒移步艙門嘔吐失足溺斃經救生船打撈屍身無着等情查該兵王金魁隨調赴院回寗在事勤勞因病溺斃其家尚有八旬老毋殊堪憫惻應即由本部堂賞銀一百兩交給其母收用以示衿適此欵卽交艾標統將其母傳來當面交付合行札飭務卽遵照辦理（宫） 
[江寗將軍蒞鎭閱操鎭江]  
　　江寗將軍清秋圃軍帥於初三日由省乘舟抵鎭假都統署暫駐示期初四日校閱八旗兵丁操演初五日閱看精銳兩營合操各陣（退） 
[蔭提督因公赴寗鎭江]  
　　卸任江北提督蔭午帥上月念九日蒞鎭是晚改乘商輪前往金陵面謁江督端午帥籌商要公（射） 
[奎都統擬重辦跋扈革員鎭江]  
　　京口奎都統以協領廕淡齋聲名狼籍近復仟子行兇肇禍乃具摺奏叅詎該協領之妻始則赴將軍衙門上控及奉諭旨革職後又復躬親到寗瀆禀請將軍代爲雪寃故奎都統决意從嚴罰辦以抑豪强（義） 
學務 
[催繳兩江師範皖籍學費安慶]  
　　兩江師範學堂皖籍學生照章每名年繳學費洋一百元此欵本定各州縣就地籌解現積欠計有一萬四千餘元日前江督函催皖撫飭司籌解馮中丞當卽行司籌議具復兹據復稱皖省庫欵之絀甲於他省斷難籌此萬金然仍令寗藩司獨任其難亦非平允惟有請將前項欠欵暫緩撥解一面由司飭屬補解或有不敷由司彌補所有本年第二學期學費卽請在江寗代皖鑄造銅元餘利項下動撥等情現馮中丞已據情咨明江督查照矣（孔） 
[飭查請欵興學之督批南京]  
　　江督端午帥批上海實業學校孫周琪等請撥欵興學禀云查女學爲家庭教育基礎該生擬先設立洵爲知所先務惟所請將東西洋及各國學堂五項學費撥爲開辦常年之用是否可行有無窒碍仰寗學司查明核議具覆（育） 
[蘇商體育會招補新生蘇州]  
　　蘇城祥符寺巷雪錦公所内蘇商體育會會長倪詠裳洪少坡等以現在原額不足招補新生併擬添招第二班學生四十人一律免繳學費想入會者自必較多於前也（出） 
[四川旅學之風潮武昌]  
　　鄂省四川旅學係就四川會館開辦其監學陳芹圃君專以壓力攝服學生故川籍之人在該堂肄業者甚少陳遂藉口不分省界羅致他省生徒以足學額乃前月功課已畢諸生等正在游戲陳忽口出極無禮之言致與諸生大起衝突故該堂學生已一律停課雖經各教員調停尚不知如何了結也（讀） 
實業 
[禀呈自製儀器之批詞武昌]  
　　鄂垣初等小學堂教員高衡日前將所編之比例規三件平圓儀一件禀呈提學司鑒核當奉黄仲弢學使批示云該生倣造儀器留心實學深堪嘉尚惟西人所製儀器日趨簡便其推測並無俟比例乘除之勞所有一切視差氣差應增應減之數皆錯綜推散列爲成表用器者由度數之多寡以求所測之遠近不爽毫釐該生所呈測器及比例規僅就中國古來成製略爲改易未爲實有心得且規體長不及十之五六於比例應用尚多欠缺刻畵分釐亦未嚴密殊近師心自用仰再加意研習力造精深勿以淺嘗自封是爲至要（今） 
[飭查皖北另設商會南京]  
　　各業商人李德琪等六十人擬創設商會禀請江督咨部立案奉批云查各省商務總會均係設在省城及全省商務薈萃之處其餘應設分會以資聯絡兹據稱安慶蕪湖總會距正陽六七百里商情不通鞭長莫及擬另設皖北商務總會雖爲振興商務起見惟與部章是否符合正陽關地方是否實係要埠能否設總會所擬章程有無違背定章之處仰安徽商務局確查情形悉心核議通詳察奪 
[商會另擧董事漢口]  
　　漢上商會董事劉子桃視察現届期滿辭職當由商務局已照會各行商另擧接充聞日内卽須開會投票云（今） 
[木商組織公所杭州]  
　　江山縣木商朱爕理等具禀商務局略稱商等販運木排每遇棍徒糾阻藉端索詐指不勝屈是以前由同業公議在峽口要處設立木業公所酌捐微資保衛同業嗣因主持乏人事遂中止惟近來人心變幻更不堪言甚有劣衿包攬暗串棍徒索詐分肥不得已復商同業仍在峽口設所遇事會議公擧司事朱玉璣等爲辦事員每年算帳一次所内一切開銷係由同業捐資助充應請給示立案云云（白） 
雜記 
[梁藩嚴禁職官治遊武昌]  
　　兼署藩司梁方伯近來傳見屬員凡年在五十以内者必詢以同僚中人有無在漢口妓院恣遊之事各員多不敢對方伯謂一俟查出當卽詳叅八月廿七日又傳集武漢警察分委六十餘員至署面試文藝題爲（鄂省聽鼓各員喜乘問往漢作北里遊宜如何設法禁止）現鄂省候補人員因此稍知歛迹（今） 
[蘇撫派員領書蘇州]  
　　蘇撫陳中丞得北洋來電略謂新編纂輯交涉要覧一書業已告竣請派委領取等語中丞遂委候補縣丞崔爾梅馳赴北洋領取分發各州縣以便研究云（必） 
[創立善堂禀請備案蘇州]  
　　嘉定紳士朱澐擬創立濟生善堂併附設學堂禀奉蘇撫批示云創立濟生善堂注重義塾教養兼施洵屬意美法良其開辦經費一切是否允洽仰蘇藩司迅飭該縣查後備案（出） 
[車跕挑夫仍用舊埠公役杭州]  
　　浙路第一段五車跕挑送貨物前有某某等願繳重價掛名承充以圖壟斷現聞湯總理迭次會商董事决議仍用舊有夫頭分跕承充由公司妥擬章程核定劃一價目計里給資如閘口南星兩跕由江干三行夫頭報名預繳保證金每一挑埠公派二名按日到跕穿用公司號衣腰牌以昭愼重至清太艮山二跕歸城内二縣轄境之二十一埠總夫頭承充章程同前尚有拱宸一跕歸武林門五壩夫頭公充云（光） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（七）]  
　　有一天弗倫去赴一個伯爵家的跳舞會。忽然看見了一個意大利公使的夫人。年約二十三四歳。却生得丰神婉曼舉止翩遷。秋水凝波。春山蹙黛。弗倫一眼看見。覺得吃了一驚。心上就不住的跳蕩起來。暗想怎麽我在交際社會混了多年。從没有見過他一面。這是個什麽原故。正在想著。剛剛的撞著這位公使夫人回過臉來。和弗倫打了一個正照面。見弗倫立在那裡。呆呆的只顧看著他。出了神去。不覺低鬟一笑。連忙把頭别了開去。這一笑不打緊。把個弗倫就笑得心上有些迷迷糊糊起來。以爲這一下子。一定是公使夫人看中了他。只樂得他慌慌張張的。那心上的。酸甜苦辣。一齊擁將上來。不知要怎樣才好。當下這位寳貝。見了公使夫人這般情景便不管三七二十一。搶步過來。一直走到那公使夫人的身畔。冒冒失失的。一把就拉住了他的纎纎玉手。陪著笑臉說道。請問夫人貴姓那公使夫人出其不意倒大大的吃了一驚。回過頭來。狠狠的瞅了他一個白眼滿心想要發作他幾句。却礙著在這稠人廣衆的地方。不好一定的怎樣。只得按住了怒氣。用意大利的說話。回復了他幾句道。妾名美格。姓謔脫斯。素不與先生相識。先生不要問錯了人。這位公使夫人。說完了這幾句話兒。便奪回手來。走開數步。遠遠的立定。無奈這位弗倫君。聽了這兩句意語。眼睜睜的看著這位公使夫人。在那裡發楞。連一個字都聽不出來。不曉得他說些什麽。只口内連連的答應道。也司也司。丫而拉哀脫。丫而拉哀脫。公使夫人聽了十分好笑便對著旁邊一個懂意語的英國人道。這個人眞是詫異。不懂人家的話兒。却口中胡亂答應。萬一人家在那裡罵他是個畜生。難道他也好這樣的信口答應麽。看他這種冒冒失失的樣兒。就像是個獃子。那英國人聽了。回過頭來把弗倫一看。就忍不住哈哈的笑起來。弗倫站在旁邊看着。覺得有些疑惑。便又走上去。恭恭敬敬的朝那英國人鞠躬爲禮。那英國人見了也彎了一彎腰。問地有什麽事情弗倫便問他道方才那位貴夫人說的到底是些什麽可否請你指教一二。那英國人聽了。想着方才的話兒。是罵他的話。不便說給他聽。便撤了一個謊道。那是那位貴夫人贊你的說話。說你們英國人裡頭。居然也有這樣倜儻的男子。弗倫聽了登時覺得心花怒開。也没工夫和那英國人說話。急忙趕到公使夫人面前。深深的行了一禮。口中說道。承贊承賛。咱這樣人物居然也得夫人青目。實在是咱的徼幸。一句話還没有說完。這位公使夫人早已笑得如花枝亂顫一般。不能仰視。 
國外新聞 
[萬國棉花協會詳誌]  
　　初二日倫敦電云美國喬琪亞省愛德倫泰地方擧行萬國植棉紡織業大會歐州諸大國及英蘭三島均有代表員赴會與議該會長宣言美洲所産棉花足以供應全世界之需而各植棉者與紡織者當協同一致以改良種植紡織及行銷市場之各方法且革去一切弊端乃可維持其優勝市場之勢云　瑪卡拉君謂今日正宜堅持以去諸違法之投機事業使實業上得减其困累云　初三日倫敦電云萬國棉花大會中植棉業及紡織業中委員宣述意見謂歐州各紡織業皆以棉花潮濕頗有煩言故擬一切棉花先貯屋四十曰然後付榨棉機去其子核再種植棉花者當自備一軋棉機或獨辦或合辦如是則可以不經榨棉公司之手而植棉者與紡棉者得直接交涉一切矣又棉花綑包須仿埃及式且宜用粗麻袋裝包云 
[坎拿大派員赴日]  
　　初三日倫敦電云坎拿大政府將簡派萊美亞大臣赴日本商議限制日本工人入口事宜 
[波斯國之委靡]  
　　初三日倫敦電　波斯京城俄國商人至電於俄萊碼報稱該處盜賊横行商務沮滯無起色而地方官吏又置若罔聞各國領事亦無有助之者而木地教士又倡言抵制洋貨故各商待援甚亟云 
[印度兇年]  
　　初三日倫敦電云印度新拉路透訪員電稱印度米縠收成其勢不佳受災之區甚廣恐日後必需巨欵廣爲施賑云 
[摩譌皇使者近狀]  
　　初三日倫敦電云摩洛哥譌皇幕連海飛於上月二十七日電中曾言渠已派專使至英欲得英王之承認兹悉該使且須謁見駐倫敦之意德兩大使云 
[美國添派太平洋艦隊近訊]  
　　初三日東京電云美國派赴太平洋艦隊之先鋒巡洋艦兩艘已於星期六日自亨潑登起程由海軍少佐斯潘連帶領尚有海軍大將羅孛衣焚氏所帶領之戰艦十六艘巡洋艦六艘擬緩一個月自大西洋起椗届時將於太平洋中與海軍少佐所領之裝甲巡洋艦十三艘及戰艦三艘合爲一氣云　現在東方船塢所造之戰艦七艘内有三艘已將次告竣主張擴張海軍者咸望此數艦即爲大西洋艦隊而此次出巡之各艦將永駐於太平洋云以上譯字林報 
[西皇將游奥京]  
　　初三日栢林電云西班牙國皇與后將於十月十三日赴奥京維也納一游 
[暹皇歸國伊邇]  
　　初三日栢林電云暹羅國皇已由意大利之美星那地方起程歸國矣 
[法總統贈摩皇勳章]  
　　初三日柏林電云德國駐摩公使萊格諾覲見摩洛哥皇呈遞國書時並以碼等勳章贈於摩皇 
[摩使終將無效]  
　　初三日栢林電云摩洛哥僞皇幕連海飛所遣赴英之使者倫敦地方因近今法國對摩態度　變之故均視爲私人 
 
 

Page 19

 
 
[駐德美使行將退息]  
　　初三日栢林電云駐栢林美公使拖華君擬於來年春間退出政界云以上譯文匯報 
本埠新聞 
[江督札各關局文（爲禁米出口事）]  
　　照得内地米麥雜糧等項販運出洋大與民食有碍（中略）除由本部堂諭刻告示飭發張貼曉諭外應卽責成常鎭通海道蘇松太道淮揚海道金陵釐捐局嚴飭所轄各州縣關卡在於海口相通處所切實稽查如有奸民私販米糧出口立卽將其拿獲一半　公一半給賞其販運之人仍照例從嚴懲辦倘各州縣關卞稽查不力甚或縱容丁役司巡得賄故縱定卽從嚴參辦决不姑寛惟此係專指出口而言若内地流能仍准照常販運亦不得因有此示於内地米粮般隻藉故留難需索致干查究（琴） 
[外部致江督電（爲中美交換書籍事）]  
　　南京制台交換書局一事前准美使來函已三次函寄上海洋務局迄未接復當經本部據咨尊處飭查現美使來署面稱前項書籍因未覓得局所無從寄交等語希卽轉飭江寗學務處蘇滬洋務局查明迅速電復以憑轉復該使 
　　江督復電北京外部鈞鑒洪卦電悉中美交換書籍原派上海洋務局接收轉寄現據滬道呈稱已派員駐局收發請轉復美使前項書籍寄至上海租界斜橋北洋務局内中美換書分局委員交上海道查收轉寄可也除咨達外特聞（企） 
[南匯縣請定售賣嗎啡律]  
　　南匯縣令具禀滬道略謂嗎啡藥針日盛一日下流社會之染此毒者幾於十之五六據善堂董述近年收殮無故倒弊之尸多係針痕遍體殆積毒内陷所致其因小忿吞服嗎啡自盡者亦時有所聞當此禁閉因館之際若不同時嚴禁其毒害吾民較之鴉片更慘更甚前經出示曉諭飭令售賣嗎啡店鋪將售剩粉針悉數繳出由商董送案銷燬一面勸戒打針之人務各改食戒烟丸自保性命已疊據各商董送到粉針並據各地保取具各該店不再販賣切結呈案存查詎若輩因失其所利反滋忌阻匿名揭帖欲與商董爲難又經飭差查提懲罰在案查縣境接近上海小輪航班往來便捷嗎啡爲物微並無氣味易於藏帶查察頗難非嚴定懲辦章程將犯者應治何罪宣示大衆不足以除流毒而昭烱戒查信砒亦係藥品用以謀毒及知情故賣者懲辦均有定律嗎啡與信砒相等似可比附擬辦可否仰乞核議詳請奏咨定例抑或歸入外辦定限監禁之處請賜察核遵辦至通商口岸並乞照會稅關並租界領袖總領事曁札會審公廨一體查拿嚴禁諭飭洋商遵照卽因藥房醫院需用亦須酌定限制不准額外私運並不得販運内地違者從重懲罰如中國商民有犯者照章解歸地方官按照例章究辦（琴） 
[木工阻撓學務宜懲]  
　　水木業同人擬在西門外打鐵浜南首創設工藝學堂業經楊紳斯盛擬章禀奉縣憲批准在案兹有柱首黄志香木工薜寳祥周瑞生沈晉卿等出塲阻撓竟將學堂旁側餘屋墻壁拆去現該業董及學界中人大爲不平擬禀知勸學所移縣提究云（泳） 
[駐京日使滬往漢]  
　　日本駐京公使林權眆君日前請假回國現已假滿奉飭回任前月底出東起節道出韓國與伊藤統監會晤後由由 
鎭南浦乘浪速兵艦於初三日午後抵滬暫駐日總領事署憇息一天卽於昨日乘南清艦隊宇治號駛往漢口換坐火車入京（泳） 
[淫伶李春來投案]  
　　伶人李春來案　滬道札飭公共公廨提訊已誌前報昨日該伶自行投案供稱小的赴蘇並非逃避且靈芝草係自已來申並非小的邀來亦不知祝宦控案求恩明察明府判限七天内務將靈芝草交案違千未便（戎） 
[各執一辭]  
　　陳福清投縣署控被陳蘭其陳秋廷黑夜糾搶失去銀洋衣飾請爲究追奉准飭提在案現蘭其秋廷又投案訴稱嗣父陳忠義前將業田活賣與陳福清今因備價向贖福清意圖霸掯故爲先發制人之計默赴憲案朦控爲此據實禀陳求爲究誣等情李大令諭飭靜候批示核辦（厘） 
[道批照錄]  
　　嘉定縣紳士朱澐等禀批舉行義墊工作教育孤寒帶辦恤貧賒棺養生送死種種善舉實惠窮黎查閱章程亦極簡便欣佩之至旣據並禀仰嘉定縣飭候撫憲藩司批示摺存（車） 
[公益研究會開會記略]  
　　城内地方公益研究會於初三日下午七時半開第十九次常會請葉醴雯君講演大旨謂近今習氣誤於自由二字憲政立後凡我同胞皆當受治於法律之下雖有束縛之慮然與其受外人取締不如受本國取締之爲愈講畢提議闢門築路籌欵事宜擬於十四日下午開特别會公衆議决云（泳） 
[尚賢堂演講政治]  
　　美儒李佳白君定於本月初六日下午四點半鐘在新法界石牌樓後尚賢堂開講政治題爲中國政治之優劣不備入座劵任人前往聽講云（川） 
[犯婦生産]  
　　鮑方氏前與李林英通姦被本夫鮑鑫偵悉將姦夫淫婦一併捉獲押解到縣奉李大令訊明分别責懲發押在案前晚方氏忽在官媒處産下一子經官媒邱王氏禀明縣令諭著伊夫領回撫養（尾） 
[犯婦發堂]  
　　兇犯張毛毛戮斃蔡福生案内牽涉之尸妻蔡陳氏發交官媒在案現本縣李大令查悉蔡陳氏在官媒處屢有人向之纏擾轉飭傳案發交普育堂留養（尾） 
[解犯銷差]  
　　道轅衛隊李千戎前日押解行竊督標水師前營餉銀三百三十元之逃兵李國良及來滬追捕之哨弁李傅文等七名至揚州去後由該營統領馬都戎交周弁轉解運轅飭交發審局訊辦一面守取回文回滬銷差（疏） 
[上海官事]  
　　翰林院待詔周柱坤候補知縣鄧復興兩淮候補鹽經歷潘熙昌等因公抵滬昨至道轅禀見浙江候補縣丞顧濬琪到道禀知赴清江公幹道署繙譯陳世光禀銷病假貨捐局總辦志元禀知奉飭比較盈餘記功一次並禀銷病假新簡徐州鎭段日昇昨日乘輪赴徐履新（哲） 
訟案 
[公共公廨會訊案二則]  
　　英商信泰維時洋行控裕德號唐少梧 
 
 

Page 20

 
 
定貨不出昨由王襄讞與英巴副領事會訊訊得被告實係無力按期出貨斷令原告自尋售主所有虧損由被告償還唐少梧因控案甚多未便交保仍飭還押德商利康洋行控華商懋昌號經理劉安甫定貨不出昨奉關讞員與英巴副領事會訊劉安甫供定貨雖確有其事但所有汗衫等貨成單並未蓋戳求寛限料理中西官判交保限一月先將肥皂等貨出清所有汗衫兩箱姑准於一禮拜内先付墊銀一百兩限明年二月出清完案（衣） 
[上海縣案]  
　　惡棍大刀徐關勝由縣迭次嚴審祗認在金匱縣境拒捕開鎗轟斃一命於紏戮浦東章囡囡身死一案堅不吐實前晚經發審李明府復訊并前供亦思圖翻喝責六百板鞭背一百下熬刑不供又跪鏈時許判還押再究○張毛毛將蔡福生砍斃刑訊多次迄未承認前晚復審笞責一百下鞭背二百跪鏈一時仍狡賴如前判還押再審○李阿虎控被瞿虎生挖目一案亦奉提究瞿供前在閔行由阿五紏同將李阿虎拔至僻處阿五挖去李之一目小的並未動手後由阿五酧洋五角聞伊兩人先各販私挾有宿嫌明府判責一百板還押再究○長江積竊王介堂蔴皮小四子責押日久未將申竊西門外張公　各贓交齊前晚訊比判各責二百板還押限繳（車） 
[總工程局紀事]  
　　新碼頭和昌押店被搶寳噐一案兹逃犯李向榮又於前晚在美界篷路某烟紙店紏黨刃傷店夥二人攫去銀洋等物當由美捕房泒　拘獲捕頭詰知李與同黨兩人住南市萃豐碼頭廣德記小客棧内並認同搶和昌當派西探兩名同華探至局指提黨羽局中泒探至該棧恊提拘獲戴文高即少春陳文軒宋桂等三人解案並起出行李各　由孫明府提訊中西探即請將拘獲三人寄押仍將李匪帶囘乃據棧主方錫卿供上月十九日有李之同黨葛某同男女七人來棧借住至二十八日由葛付給棧資而去今到案之三人係於二十日到棧詢據由清江來申住在葛等後面房内且陳文軒是宋之友來棧招宋未遇甫經坐下即遭拘案詰之宋戴同供均在清江縣署當家丁奉家主命來滬購辦术噐本定昨日動身因托貨捐局陳老爺向招商局取一免稅單故在該棧暫住一宵陳供前由陳老爺荐在閔行厘十爲家丁今因賦閑思與宋等同往清江謀事今至該棧招宋未見忽被拘案明府判陳戴在局暫留候宋出外向貨捐局請函呈驗方准將行李等領去再行候示○婦人馬曹氏因螟蛉子葉緒生專事賭博不服訓誨致氏氣忿於昨日投浦圖盡由巡士救起解局著地甲帶去指提伊子到案訊究○李楊氏控房客蘭姑娘欠租百餘千反將披屋推抵昨提伊子王敖子到局判限七天遷去○王阿三承載賣鹽嫗張費氏印吳氏等十五口所賣鹽斤中途盜賣被該嫗等追獲扭案判戒責一百下押繳洋二十元攤償（夏） 
[各路巡警分局紀事]  
　　巡警總局在途調戲婦女之犯人胡松山在押患病飭令官醫馬某妥爲診治○新招馬巡一百餘名前日由提調李太守考驗握力肺氣目力等項僅選七十餘名聞此七十餘名中尚須揀選一次然後泒令學習○消防隊隊長已委定陳千總充當其消防士定額三十名亦將於日内出示招募 
　　浦東第二路分局浦東總巡兼正巡官謝樹伯明府日昨由紹興原籍回滬銷假即到局視事○水巡捕房解送收買贓煤之毛福郎張三周貴生三名請辦謝明府著押候提到竊煤之小山東再行訊辦○水巡捕解積竊蔣貴一名判枷示七天○姚廷山姚玉昆李趙氏等在途口角扭毆巡士勸解不服反將號衣扯破一併拘局判賠洋二元斥釋 
　　北市第三路分局商務書館學徒王阿同控蘇愼昌拆梢由巡士拘局訊無實據交保人林德潮保去王回館後復請人函請滬道查辦昨日由該區巡官將蘇愼昌傳案解送總局復訊 
　　城内第一路第五區王根生不知在何處竊得轎樠一副負至城内求售由九號偵捕巡士拘住送請訊辦（衣） 
[公共公廨早堂案]  
　　王維良梁昌華胡雲泉等在美界澄衷學堂傭工因事停歇後學生周介六查明失竊洋銀疑係王等未歇時竊去報捕將梁胡等拘案訊究梁等同供並不竊洋求察帮讞寳明府商之美白副領事判交保候示○福建路仁東押店失愼一案昨由某律師投稱隔鄰之徐瑞林雖保有火險銀一千五百兩惟係仁東失火况他家亦未燒毁請堂上准將徐交保候訊明府判交一千五百兩人銀並保候訊○曹全全竊某搗家衣飾各物判押候訊究○趙關福保荐羅阿四至大成公司内推包車因竊取洋元經大成公司控奉將趙提案判交妥保限十四天交人如違未便○粤人鄧榮桂即唐榮桂串令朱之萬向徐長卿處騙取縐紗九疋送至鄧處先付收條至第二天徐倩學徒收銀據稱祗需五疋其餘四疋已由朱交還徐尋朱未獲報捕將鄧解究明府以串騙情眞判存洋九十元保出俟提到朱再訊○奥商寳興洋人控潘雨希定貨不出於昨解究判交保訂訊○李向榮夥黨葛少春包老九宋貴等在蓬路刦取未成刀傷事主鍾德勝等三人逃逸由捕拿獲李一人於昨解究李供與包等同刦小的並未行兇求察捕禀葛包兩盜已獲交南市工程局押候訊辦工程局包探亦投案禀稱南市押店亦被若輩所劫應請核示明府判李押候函請工程局提葛包等人到案併究○葉道廣上控陸道生等盜賣一案臨訊未到昨傳訊究判押候過堂再訊○張禮卿誘拐陳杏元之女孩判押西牢兩年○綽號偷鷄報即胡鳳樓向其嫂張氏硬借行兇判具安分切結開釋○汪李氏因拐賣女孩被控判押六月再追繳身價洋五十四元在案兹因無力判再押一月開釋○潘榮寳冐探向鴇龜滕小峯藉端勒索判押一月逐出租界○公廨副役喬志雲向趙養愚索賄洋二十八元判押候查明再核（衣） 
[公共公廨晚堂案]  
　　袁志軒前控胡王氏朱由郎串姦伊妻一案前晚奉帮讞王明府復訊明府以供詞牽涉俞阿和判候函請太陽廟巡局傳俞到案再訊○張文亭控吳阿榮張變藩等圖賴借洋一百元亦奉復訊判交人洋並保迅即理還○王胡氏控李梅初姦佔等情亦奉明府提訊王供被李梅初誘姦騙去衣飾求究訊之李供詞支吾判押候查明再訊（衣） 
[法租界公堂案]  
　　蘇人徐世寳控妻子蔣氏背夫逃走一案昨有革員鍾如崎同弟鍾梅投廨禀稱上年鍾梅在妓院代徐月蘭卽蔣氏還去債洋一千餘元作爲妻室後有住在新閘之沈俊　同郁阿生即吊眼皮阿生冒充包探嚇詐不遂遂串使世寳出場具控請究郁供在南市洋紗局服役並無冐探嚇詐情事鍾又稱有鄰人目睹可証判郁押候傳鄰人到案質証蔣氏現已發差所請交保不准○憩園烟間主馬士安欠葛三油漆工洋一百餘元控經公堂判交保料理嗣因保出日久不理原告復又投追判令退去候著保交案訊　○鈞昌洋棧失愼案所有寄存假土之鄭洽記始於昨期到案供稱土由顧姓經手買來各棧保險等事均由恆吉里大有恆汪德甫一人經手小的囘角不知細情判押候交保再核○顧子香偷金陵船水手蔡春福之油衣一件判枷一月發碼頭示衆○陳德行竊太古棧白米判枷一月押改過局三月○廖萬耀控王茂生竊烟槍判押半月○陳連生陳福生兩押犯滿期解案判送改過局補押（舟） 
[美租界捕房事]  
　　某西人犯案於前晚由八十四號西探拘押捕房昨早解赴該管領事署訊辦○日本水手一名在吳淞路滋閙由六十六號西探拘獲後經日署遣人索出○住居塘山路之管祥成報失五歳男孩一口捕頭即飭包探查緝○陳阿三報稱伊妻孫氏住吳鳳高家被吳私行價賣當即飭探查辦○茂海路華特路居民王阿寳王阿根陳生仁等六户因違章傾倒垃圾由工部局西人查知飭探請單傳訊（西） 
來件 
　　貴館貴會貴校諸公鑒僕此函下筆之先敢揮一掬涙以告吾主持請議主持風化主持教育諸君曰此現象若不謀挽救則寗聽頑固諸人語停止女學拉雜催燒之嗚呼吾言之吾心悸吾手戰吾深自艾向於女學多希望心 
　　某女校者起因複雜主持者之心目中幾不知人間有羞恥事賽珍會之事某報譏之詹某之事各報記之爲該校計應如何力謀補救爲該校女生計應如何深自韜悔不料更有甘爲人役而不辭如昨日歡迎會中事歡迎塔夫達上海紳商學界之責貿然舉一聲名狼藉知媚外而不知有本國之□□□主席已不倫類而某校女生乃各特别盛裝相率而至矣儀式單中因明明曰招待一某某等十人也而某校女生乃各胸懸中美國旗交互徽章蹀往來無愧色（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
