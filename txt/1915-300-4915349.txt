# 1915 - 300 - 4915349

 

Page 1

 
 
譯述 
[歐西報業舉要（四十八）]  
　　（譯輯者朱世溱） 
　　復次以報章與雜誌編輯之能力比較之則日報編輯爲時不過十二而雜誌出版常在一週以外其時日之暇豫不可與日報比夫時促則鹵莽滅裂之病在所不免時豫則思慮周詳而後出之必然之理也且有識之學者妙思之作家其文必不屑以載之日報何則報界中有恒言日報爲物朝生暮死此豈彼所甘以自棄若令勒成一書則又彼所不欲正以書性至凝不易立得效果故也兩者相形而雜誌之中其文多出學者作家崇論鴻議磅礴一時所以能收敎育國民之效者職此故耳 
　　且也日報所載事多普通雜誌所記語有專攻故贖日報者率爲常人而讀雜誌者必殫思竭智之士不然則藝專業精之人也夫常人讀報多忽視之彼旣不喜研究而所得者又不足供其研究也至於專攻之人則否彼所讀者旣爲專門雜誌勢必肆力以研究之而記者亦以是故必求所以應之者讀者記者交相磨錯而雜誌之位置乃以之而益高斯文報章所不及也 
　　更以兩者内部之組織言之則日報者有一定之宗旨記者立論一本於是故其文皆不署名明責任在報社而不在作者也於雜誌（自週報外）則不然雜誌雖有宗旨然作者立論不妨出入其文非署眞名不得入選明責任在作者而不在報社也故作者言論自如而雜誌反爲所用非如日報之用記者也 
　　至以營業之事論之則英人有云雜誌者作家著書旣就恐其失敗不欲遽以問世於是乃聚若干作家各出一鱗一爪以公布之門類旣繁購者自衆而後坐享其利以報嚮日之勞其性質可知矣 
　　雜誌之價廉者約一先令或六辨士昻者有至六先令者若在日報則如泰晤士報亦僅價一辨士是雜誌之價謙者當日報六倍昻者當其七十二倍也價值相懸爲數至世日報讀者多爲常人雜誌讀者必在專家此亦其一故也至價值高而材料隨之而佳此又事所必然者矣 
　　各國中讀英國雜誌者好稱司佩鐵特Ｓpectator以義譯之猶云旁觀報也初出於一七一○年當時文豪艾狄生主之頗爲一時傳誦旣而以事輟業至一八二八年有林篤爾者更取是名以名其報林氏死湯山赫敦繼之湯氏主政治事赫氏主文學事於宗敎一方面尤所偏至此之論者至謂斯報之於神學德學實爲英國學者大師與其於政治上社會上所占之位置同也一八八六年格蘭斯頓提出愛爾蘭自治案時斯報與格氏忤主張統一黨說及一九○三年統一黨中張伯倫氏樹規復關稅之議斯報乃標自由貿易之說以反對之旣面一九○九年今度支大臣陸益佐治任職國家社會主義大張斯報乃更持統一黨義以詆之土曜報ＳaturdayReview者亦一週報聲名與旁觀報伯仲始創於一八五○年斯時泰晤士報聲勢至大一舉一動國人斯依是報乃以國民之自由爲言謂三千萬之公民統治於一報章 
 
 
 

Page 2

 
 
之下實常世之所希聞用以攻擊秦晤士報引爲曦任其後斯報之編輯長何勃與格蘭斯頓意見相左乃主持保守黨說至今猶如是也自斯以外則有雅典報Ａtheninm以文學著有國民報Ｎation新政治家報ＮewStatssman自由黨及社會黨之報也皆有聲 
時評 
[他日之害（冷）]  
　　世界之事每有禍福不在當時而在他日也今日所行者今日未必得禍亦未必得福也有識之士以爲可不可者固亦不在今日而在他日也今日中國之事亦如是而已雖然禍福雖不見於當時而其機必先現焉知其機而或避或趨者明哲也不知其機而逆導之者庸人也 
[命令]  
　　十一月一日大總統策令黃炎培沈恩孚江謙均給予三等嘉禾章此令 
　　又令任命錢能訓兼任司法官懲戒委員會委員長此令 
　　又令鍾文虎授爲上大夫周澤春授爲中大夫此令 
　　又令財政部呈據熱河財政分廳廳長王得庚詳請辭職應照准此令 
　　又令財政部呈請任命劉鳳鑣試署熱河財政分廳廳長應照准此令 
　　又令財政部呈請任命徐新六署僉事應照准此令 
　　又令司法部呈請任命邵修文署總檢察廳檢察官張汝霖署京師高等檢察廳檢察官應照准此令 
　　又令司法部呈請任命林鼎章徐煥吕世芳吳憲仁爲京師高等審判廳推事馮壽祺鮑忠淇徐九成陳諴何璂艾作屏王起孫爲京兆地方審判廳推事姜恂如署京師地方廳推事應照准此令 
　　又令司法部呈請任命王道伊署湖南高等檢察廳檢察官應照准此令 
　　又令陸軍部呈請將胡大同授爲陸軍炮兵中校並加上校銜丁睿授爲陸軍炮兵少校魯省三授爲陸軍二等軍需正應照准此令 
　　又令陸軍部呈請將林起鵬錢昌綬均授爲陸軍步兵中校程保章授爲陸軍步兵少校應照准此令 
　　十一月一日大統統申令内務部呈准文官高等懲戒委員會議决廣東巡按使張鳴岐呈劾已撤樂會縣知事錢芾棠偏聽劣紳勒捐滋事交付懲戒一案依照知事懲戒條例第六條第二欵應受褫職並奪官處分等語錢芾棠准照所議褫職並停叙官餘並如擬辦理此令 
[專電]  
　　北京電外間近傳未來内閣人物内閣總理陸徵祥或梁士詒陸軍大臣王士珍海軍劉冠雄或嚴復外交梁敦彦内務朱啓鈐司法王式通敎育李家駒交通楊士琦財政張鎭芳實業周自齊 
　　北京電前日接駐日陸使駐美夏使密電袁總統隨召集重要人物會議由阮内史草擬復電内容秘不得悉 
　　北京電外部近因外界人員多所諮詢答訪頗形忙碌 
　　北京電政府昨通電各省注意事項（一）清查户口（二）嚴行禁烟（三）查放賑饑 
　　北京電蘇晉二省電告投票一致贊成君憲 
　　北京電張一麐禁政界人員兼任敎習 
　　北京電日人又爭張家灣警權 
　　北京電黎黃陂欲入佛敎會 
　　北京電册封專使尚未啓行聞係俄使勸告從緩否則不任保護之責 
　　北京電吉林孟將軍辦理國民代表投票事畢因有更動消息不日來京 
　　北京電鄂閩粤報告投票一致贊成君憲 
[特約路透電]  
　　北京電中國已於昨晚口頭答覆日英俄三國政府大旨謂恢復帝制一事純係中國内政但日英俄旣有友好勸告中國乃發表完詳之答言國民之有力者主張帝制已非一日近則其勢愈盛凡國内極有勢力之人幾無一不與其列鼓吹改革國體之暗潮日見其甚中政府素不以此舉爲然但其勢勃發今若施用强壓則不獨違逆民意且恐治安秩序將起危險故中政府實無别法唯有宣布立法院所通過關於組織國民代表會議案以期依據民意而决國體問題當知袁總統於九月六日曾致文立法院謂所議改革國體一舉殊不合國情是袁總統已正式表明其個人不以爲然之意又查袁總統十月十日申令内有改革國體事端重大倘輕率更張殊非所宜等語且戒膺選舉監督之責任者當遵照法案愼重將事繼又於十月十二日以此意電各省由此觀之中國並無急促改革國體之意此事必取决於國民者則因約法載明中華民國主權本之國民全體故也中國以廣大之幅員複雜之民族今日之國民程度苟共和制國家元首常有變更則不獨中國生命財産即外人之利益胥將蒙其危害此國人之所以欲改變國體也且此非理想上之危象觀於他國之地位相同者之近事即可證之今民國成立四年於兹富者不敢出其資商人不能安其業行政者不能定其政策全國騷然此多數國民所以蘄望改革國體也國體問題旣取决於國民代表加以政局不靖商業停頓人心觀望今若因奸徒播散謡言而起事變匪特華人蒙害外人亦將受驚故憲政問題一日不决則危險分子一日不息貴公使勸告之後尚有五省宣布主張君憲尤足見民意之一班中政府所蘄望者乃寓華外人得以安事營業遠東和平得以維持耳當討論國體極盛之時中政府爲防患起見屢次致電詢各省當道能否絶對維持秩序各省覆電無一不謂政府如不漠視民意則彼等可負維持治安之責故當進行改革之際决未致有變至於上海長江南方一帶今旣無激烈反對之消息亦未有足召變亂之事實外人所得之消息當然不能如華人所得者之完全正確政府惟信各省之報告耳少數中國亂黨匿跡外國及中國法律所不能及之區若輩不顧國體爲共和爲君主恒以煽亂爲務昔日旣如此今後又何獨不然但若輩除播散謡言煽動亂事外絶無權勢近數年來若輩每次蠢動即經剿平各省現正加意防範尚望中國治權以外之各區行政機關隨時協助禁遏若輩中政府對於貴使勸告之友意及不欲干涉中國内政之宣言殊爲感激維持遠東治安中政府與各國政府同具此願中政府必不稍留餘力以達此公共目的此可爲各國確告者也 
　　中政府答覆英政府所詢（中政府是否自信可以實行改革國體而不召亂）一語謂中政府依據國際公法隨時負維持中國治安之責中政府自信實行改革時中國不致有亂（二日） 
[譯電]  
　　北京電聞日英俄三國公使會商勸告中政府展緩改變國體時法使亦與議法使現候本國政府訓令一到亦將提出同式之勸告法政府訓令遲遲未到殆因内閣改造之故中政府自經三使勸告後大爲忙碌各使署常有奇異之人物無分晝夜奔走其間或剌取意旨或詢問消息各大員亦紛紛會議惟尚未聞有何解决初意政府必將通告各國對於大局確有把握一面仍照原定辦法進行一切但據現象觀之似將暫作停頓昨晚申令派大理院院長肅政史等稽查選舉如有選舉不合法或被選舉人不合格者立即飭令更正取消云云即含有延緩之意也前者行之惟恐不速今則乃欲以從容出之前後手續適相反對此事殊堪玩味再有負責任之華人甚多皆不以恢復帝制爲然然又不敢公然反對現方竭力運動以達展緩實行之目的此亦可以注意之一點也（一日） 
　　北京電各省將軍巡按使覆電政府謂力能維持治安保護外人斷無他虞各省國民代表會議投票事宜現仍照常進行惟聞改變國體一舉擬暫作罷俟過機會再爲實行衆信如此必可使日本滿意且可保全總統體面蘇晋奉三省均於十月三十一日投票主張君主立憲且舉袁總統爲皇帝（一日） 
　　北京電政府應松江鎭守使楊善德之請派駐津第四師所餘北兵赴松此舉與上海無關（一日） 
　　北京電據中國官場消息謂本日下午袁總統派曹汝霖往謁英俄日三國公使聲明國民皆欲恢復帝制政府不能抗逆民意如有亂事政府力能平之云（二日） 
　　北京電昨日法使代表法政府向外交總長陸徵祥勸告中政府展緩改變國體以免引起事變法使本應與英俄日三國公使同進勸告但因政府訓令遲到故乃落後日本政界自稱發起此舉者乃日本非英國云（二日） 
[戰電]  
　　其一（英人路透電） 
　　巴黎電駐法塞使宣言謂塞國知協約國必能竭力助塞塞軍將死力衛國今敵軍雖三面進攻然塞軍將帥確信塞軍必能得勝利之結果（一日） 
　　倫敦電英皇之疾日愈夜臥較安（一日） 
　　倫敦電十月十五日英帥費蘭巨公報紀英軍戰事於魯斯一役言之尤詳大旨謂自上次發出戰報後氨至十月中旬英軍無日不在戰爭中此次大進步由於第一與第四兩師團之勇戰九月二十五日所攻陷之地位極爲堅固廣六千五百碼内有强韌之工程與壕線及德兵經營數目深三十尺之窟洞若干（一日） 
　　彼得格勒電俄國飛機擲炸彈以擊佛里特里區斯台特境之鐵路敵軍及運送隊敵軍在尼們河上游庫譬士克澤地攻擊一次爲俄軍擊退敵軍於斯特里巴河境進攻多次均未得利俄國巡洋艦及濳艇在波羅的海拘獲德國汽船兩艘（三十一日） 
彼得格勒電尼伐河已有薄冰可見今歲天寒較往年爲早德軍寒衣未備此層較諸里加之得失尤爲重要俄國軍事家預料練軍必厚集師旅奮力來攻但近來德軍紀不佳兵士有行刦者軍官不能止之而被俘之德兵則詆其軍官昧於實在之戰情（一日） 
　　倫敦電泰晤士報謂霞飛元帥至倫敦討論巴爾幹問題英法關於軍事政策已得完全切實之了解且擬於前敵凖備急救塞國之必要各事（一日） 
　　巴黎電波斯使署否認波斯已與德土締結協約之謡言並稱波斯政府必嚴守中立（三十日） 
　　倫敦電工黨議員湯姆斯在密特爾波洛向鐵路工人演說謂今全國各社會有言曰吾人如欲得勝則工黨當竭其力國人之推重工黨有如是者然則我工黨詎可不自尊重而副國人之期望乎我工人或投軍或製造彈藥或經營鐵路皆須竭其能力以盡其責任非至普魯斯戰敗則吾人不願承認和局也云云（一日） 
　　倫敦電每日新聞謂政府已在倫敦設新陸軍參謀部監掌各戰地戰務之進行新陸軍參謀内閣將與該部協商一切（一日） 
　　倫敦電首相愛士葵今日午後回倫敦後即召集内閣會議（一日） 
　　倫電電天文台稱東方有大地震其地點當在日本附近（一日） 
　　巴黎電日相大隈伯告巴黎瑪丁報東京訪員謂日本無運送軍隊之具故萬不能派兵赴歐但日本之兵工廠已竭全力以接濟俄國日本現盡遠東守衛之責云云（一日） 
　　其二（德人德文報專電） 
　　華盛頓電駐美奥國大使署宣布十一月三十一日維也納公報云昨日意軍屢攻土爾米洛及及哥爾士橋端砲臺及杜白杜高原鐵洛爾之杜拉爾境悉爲奥軍擊敗柯爾第拉之陣前諸均安靜奥軍堅守總陣地（奥意戰况）俄軍圖渡斯特里巴河爲奥軍所阻奥軍在恰土里斯克東面攻擊者逐步前進（奥俄戰况）奥軍於塞國哥恩琪米拉洛伐克鎭西北奪獲敵軍陣地數處獲砲四尊子彈車三輛同時德軍亦由東北攻入該鎭奥軍進攻克拉古伊伐克得有土地拉波伏西南斯特拉齊尼加高地已入德軍之手布軍追敵向西而進（巴爾幹戰况）（一日） 
　　柏林電據十月三十一日君士坦丁大本營公報謂土軍砲隊擊沉法濳艇土爾柯瓦斯號（一九○八年所造）俘軍官兩員水手二十四人土軍砲隊在亞拉福太附近擊中敵軍運送艦一艘之前部旋於濃煙之中失其蹤跡（一日） 
　　柏林電外國各報所傳蒲羅親王奉委籌備媾和事宜一節絶對子虚該親王現寓瑞士旣未受有委託亦未自行此舉據丹麥京城消息謂美國汽船希里格哇拉夫號載青島避難人民駛抵該處途中曾爲英員拘去三十三人内有醫士數員皆爲日人所放行者英法艦隊復轟擊愛琴海之濱布軍砲隊由克拉斯伐克及譬勞特進轟里虚外砲台（一日） 
　　柏林電雅典消息謂協約國之軍現開始由薩洛尼加退走旅團長哈米爾登已將此事通告希臘巴古拉親王該親王命地方官協助英法軍官辦理退兵事宜希皇已抵薩洛尼加由喬治親王及地方官等迎之協約國軍官均未往迎蓋從希皇之願也佛蘭克費特報載雅典消息謂英國所允報酬希臘加入戰局之土地不僅居比路島且有杜特加洛斯羣島及南阿爾巴利亞英國並允於媾和後退出英軍所占愛琴海羣島賠償一切損失希臘首相柴米士固辭不受謂希臘國民與陸軍皆主嚴守中立布國與奥國多瑙河之航務業已通行布軍激戰後占據譬勞特砲臺布奥德軍自此可以自由交通十月二十七日布公報謂布軍於鐵摩克陣線獲砲十六尊里哥汀等處居民歡迎布軍甚爲誠摯皆呼布皇萬歲（三十一日） 
[東方通信社電（日本人組織）]  
　　北京電中國政府昨日回答之要領謂改帝制係由民意之表現斷不信有不穩之事萬一有之政府亦當充分保護各國在中國之利益云云其爲婉曲拒絶顯然可見然政府部内亦有主張無視四國之勸告恐生危險者而籌安會派則主張以改帝制業經舉國一致實已無可如何等語通牒各國其實當局者對於勸告之確固方針似尚未决定云（二日） 
　　東京電日本對於貿易至十月底止計輸出超過一億一千八百餘萬元（二日） 
　　東京電大隈首相今日在其私邸開午餐會招待各國大使公使中國駐日陸公使亦出席（二日） 
東京電昨日開往名古屋之火車行經遠州高塜附近之際暗中有人開槍發射三彈人心爲之恐怖（二日） 
　　東京電在鹿兒島捕獲行竊火藥犯人想其亦有兒戲的隂謀乎（二日） 
　　東京電十五國特派即位大典賀使於本日午前十時同詣宫中鳳鳳間覲謁天皇（二日） 
 
 
 

Page 3

 
 
　　東京電絹絲之價前已一躍至八百元後復繼漲今已昂至千元（二日） 
　　東京電怪賊濳入宇治火藥庫一事内務省已據京都警察署之報告查明事實無根不過因衛兵幻覺致有此訛傳云（一日） 
要聞一 
[交戰各國銀行之存金]  
　　華德日報曰當今人心惶惶之際而其國民又踴躍輸將以供國用或爭以鉅欵託付其國家銀行者屈指計之當首推吾德人查德意志帝國銀行所存現金自開戰迄今其額已超過十餘萬萬馬克故德國財政總長郝爾富禮希博士屢次聲言曰觀此項存金之鉅與第三次戰債成功之速已足見吾德人愛國心之深矣遑論其他乎法國政府聞德人踴躍輸將之情形怦怦而動遂亦圖謀誘導其人民存儲現金於法國銀行愈多愈善惟其結果遠不能與德意志帝國銀行相較耳蓋法國銀行於今戰爭期内所收現金不過多六萬萬馬克而法國所應匯交英國之現金一萬六千萬馬克亦包括在内不然法國銀行所存現金只能謂多有四萬四千萬馬克也法國者本年年有利收入之國也理當富有現金無奈俄國求借無厭而年來尤甚故法雖夙爲富有資本之國爾今其財力亦不免漸漸薄弱戰事苟再延長一年不决法國必益將空虚可斷言也 
　　英法固逈乎不同然亦不堪稱譽英國銀行於今戰爭期内所收現金實亦如德意志帝國銀行大有增加惟無德之多查英國銀行之金庫於開戰伊始較平時多存現金五萬萬馬克嗣除於一千九百十四年十一月份存金爲六萬八千萬馬克較多於開戰伊始外未聞其有所增加 
　　俄國銀行存金多寡邇來未見有詳確報告惟據舊日之消息稱俄國續備金有一半在英國銀行名下此雖仍屬俄政府所有而不能不寄託於英國銀行質言之即俄已押於英國銀行然押現欵於他國之此種辦法亦非異常如日本者亦曾寄其續備金之半於倫敦惟今俄國之情形非等閑可比耳 
[東京暗殺案中之趣聞]  
　　東京通信社社員飄萍 
　　蔣士立被剌三原因 
　　東京赤坂新町有想組織籌安會支部之蔣士立十月十七夜被不知何人手鎗痛擊一案曾屢誌木報近日剌客並未查獲日報屢誌爲吳先梅然其人已不知何往頃尚未有着落兹以近來所得各處談話及日本有價值報紙上所散見者彚爲一幅頗爲有趣然亦有重要關係之處諸君可當小說看又可當要聞讀也 
　　吾人記蔣士立被剌一案溯其案之自來只能謂其曾想組織籌安支部其他各事如收買革命黨做偵探雖有所聞以有關蔣某個人名譽故不願爲之紀載乃二十七日（發函之日）東京時事新報載有日記者與進步黨本部胡元輻氏之談話（胡爲前清江南觀察使胡庭玉之子）謂蔣士立在東京活動已久此次被剌實爲收買亡命客做偵探及組織籌安會支部之三個原因云 
　　蔣士立收買亡命客之手叚務擇大亡命客而收買之大抵價格大則回扣亦大也至小亡命客有送上門願脫貨者蔣即現出一種醜態極端酷遇而大亡命客彼却視爲奇貨做生意甚是巴結現在大名鼎鼎籌安會中六大君子之一胡瑛先生當其賣身之時原經手即是蔣士立也云云（亦二十七日東京時事新報所載） 
　　在日本之進步黨本部庶務主任胡元輻氏又對時事新報記者言曰留日學生去年約有二千人今年則殆加至三千人其内進步黨約千名進步黨之態度從孫文黃興一派之眼光看來似與政府方面相投契然大多數黨員對於帝制問題皆甚反對且黨中之理事輩其態度亦已明瞭也云云 
　　當暗殺蔣士立之夜尚有一段嬌艶驚愛之趣聞至前日而始發見蔣士立旣有此手叚不愁無錢取國民血汗脂膏專一奉承日本妓女是夜又呌一住在赤坂田町五丁目之妓女初代子正欲携手談心忽而敲門聲急初以爲刑事警察調查故初代子不得不暫躱厠所之中乃刹那問槍聲大發初代子驚魂欲碎幾幾乎跌落厠中可憐從暗中奔逃而出好事多磨是夜生意只得作罷此事當夜無人知道前日被警署查明將鴇母傳問其所自述則藉口到蔣家去賣大正即位祝禮之小旗亦謂幾落糞坑云云可知天下事歡樂與禍患齊來當蔣某正欲與初代子綢繆之際豈料有大殺風景之剌客在門外哉一笑（此事記者所聞如此而二十六日之國民新聞所載亦復相同） 
[西報對於日本勸告之論調]  
　　字林報昨評論日本勸告中國展緩改變國體云據本報北京中國訪員電稱各省將軍巡按使覆電政府有力能於改變國體之際維持全國治安等語又稱改變國體一舉聞將展緩俟至適當之時再爲實行此項消息吾人急欲詳知其虚實第無論虚實與否日本當知彼於此項特别問題縱有勸告之權决無禁止之理此爲吾人所深信者也廢共和而行帝制乃中國之内政當聽令中國自决之外人不得越俎代謀此即美國所持之能度也夫美共和國也其表同情於共和國體自較他人爲切然美政府决不作妄思而發言禁人恢復帝制也日本必亦承認此義其執政者設聞人言日本此次勸告直是干涉中國内政則吾人知其必驚詫不置而自謂非其本意也第小幡此舉殊有情節離奇之處本報昨曾言之日本果欲使人不疑其有他意則當好自爲之日本旣將其疑慮中國有亂之意發爲公文佈告全國則今日接到中國力能維持治安之確言亦當將中國自信之意曉諭國民以釋羣疑如是方不失爲優美之行爲也 
編輯餘談 
[遊美隨紀（四）（遠生）]  
　　（十月二十五佐渡丸中） 
　　此行歐美及日本人似都以商人爲多有一日本人在重慶經商者屢屢相問中國近局不致有亂事否據各處深悉情形者大抵謂成否不可必然或不必一動亂即四川如萬縣等處土匪猖獗旅客皆不敢坐民船而坐輪船每船必擁擠異常云云余告以不甚詳悉而以日本近日政局之騷擾問之據此商人口中之民意似大隈威信猶未盡去也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日英俄三公使警告之别報]  
　　三十日英文京報之漢文部云探聞駐京日本代理公使小幡氏英國公使朱爾典氏及俄國公使朋斯齊氏同於二十八日下午至我外交部謂中國國體問題行將解决但中國將來是否因此有無變動中國政府能否實力擔保無事又日本代理公使小幡氏單獨警告我政府云本代理公使得接本國消息謂中國因變更國體問題國中情形頗有不穩於是三國公使同請我政府須將此問題延期暫勿解决又據順天時報載稱駐京日本小幡代理公使奉本國政府電命於二十八下午五時半往詣外交部面唔陸子欣總長詳述日本政府對於復興帝制之意見並提出對於中國政府之忠告探其内容略謂中國規畫復興帝制一事雖曰由民意所歸趨然統觀近來情勢頗有不堪憂虞之朕兆即如上海一埠現已釀生險象沿江及南方諸省仍時有反對帝制者暗潮横流漸形不靖一旦有隙可乘禍變立興亦未可料現在歐洲戰爭日亟一日兵連禍結克復平和之期尚難預卜當此之時國於東亞者務宜愼重處事以維持大局最爲緊要如中國復興帝制而速反對派之爆發以致國本動摇人民塗炭非獨中國之不幸凡與中國有密接關係之各友邦亦均受其影響勢所必至言念及此誠覺不寒而慄自袁大總統就任以來削平禍亂規復秩序國内已歸靜謐亞大局賴以平和實吾國上下所欽佩不措者也望袁總統顧念大局保持現狀先時防患未然以維東亞之和平俟異日長治久安國基鞏固然後復興帝制亦未爲晚是則吾國政府所掬誠希望無任切禱者也吾國對於中國内政毫無干涉之意但中國治亂與東亞大局確有至大之影響吾國政府之所以敢進忠告者實因東亞比隣素敦睦誼緘默難安故披瀝陳言幸賜原諒等語該報又云駐京英俄兩國公使亦於前日下午往謁陸外交總長面談多時未悉所議何事據聞英俄兩國政府以中國復興帝制一事或招若禍亂亦不可知均不甚表同意並日政府未提出忠告以前與列國政府協商　付中國之方針想英俄兩使之訪謁外交當局蓋係對於帝制之警告云又據國民公報云昨聞二十八日午後五時許日本代理公使小幡氏曾據本國政府之訓令往外交部訪問陸總長同時英國駐京公使朱爾典氏俄國駐京公使朋斯齊氏亦來訪間此外聞尚有一國其來意大抵相同昨日公府會議即曾議及此事 
[時勢新潮流中之京塵一瞥]  
　　陸氏代理原因此次陸氏　理國務卿一職外問頗多揣測有謂當畫藉重陸氏以調和粤皖之黨派者有謂梁士詒鑒於前秘書長時代之風潮而故意卸責不欲擔任者有謂楊杏城雖有署理之資格而聲望尚不足以服衆者以故國務卿一職始畀陸氏署理諸說紛紜均不得其眞相兹據京訊謂陸之署理國務卿别有二大原因一係當塗欲借彼以鎭靜人心其次即關於外交是也吾國每際一次改革即有一番風潮而爲此風潮之中心人物又多在一方苟欲息此風潮非將此一方面之人物設法使之入吾彀中實不足以遏其洶湧之勢即如第一次南北統一之際其風潮之中心點係在廣東故須用唐紹儀以籠絡之當第二次革命其風潮之中心點在湖南故必用熊希齡以籠絡之至於此次改革反對最力者又在長江之下游故不得不以陸徵祥當其衝而遏其流蓋非此不但不足以壓服該省桀驁之士亦不足以壓服南方之人心也至就外交方面言之今日中國雖與歐戰無涉然一俟歐戰解决其影響難保不及於吾國此固盡人皆知蓋外人此時皆以肥豚視中國分而食之以塡彼等之慾壑此又勢之必然者也中國今日國是不定暮四朝三民心惶惶蠢蠢欲動即無外患猶恐難保殘喘設再加以外患處置實非易易中國改革國體外國雖無反對贊成之必要倘不幸有一國乘此歐戰未已或生枝節亦自難言是政府今欲弭患於無形非有外交長才實不足以圖苟安也唯陸氏之署理國務總理不過一時之傀儡耳至將來之軍機大臣又必屬諸舊朝人物之汪伯唐或孫寶琦云 
　　日報推論後患現在國體問題之現狀及前後情形與夫將來究竟如何各節已爲盡人皆知自係無庸復贅矣兹據某日人報紙稱自國體問題發生在力謀改革者固極醉心君主不遑計及犧牲此外之一切然發生未久而一般政界有名及共和起義諸人物已皆相繼引去近且因遣去政事堂未加贊成國體人員牽及徐東海之辭職問題此尚爲其小焉者而至極引人注意者則自入民國以還之軍界驕横已成武人世界所幸者人民對於國家財政上之納稅公債儲金等極有進步若果以此次選舉國民代表手續而愚諸人民此後更益以君主獨裁制度竟不立憲將來必定君主孤立於上已去之有用人才不能復還人民離心於財政必首先受其影響而軍界尤恃以推戴之功以成尾大不掉之勢且謂凡此皆爲共和告終以後在所不免之事實也云云 
　　公府連開會議頃據政界消息息前晚以來迄於日昨總統府中連次開大會議凡有力官僚或出或入車轍馬蹄頗極忙碌但未悉其内容何如另據道聽途說謂該會議實與外交有莫大之關係並聞該會議手續甚繁尚在研究中未見有何等之結果 
　　又在磋議借欵昨聞政府現正與五國銀行團以非公式的交涉磋商一千萬兩之借欵仍以鹽稅餘欵作抵押品銀行團曾開會議一次尚未有若何眉目 
　　優待條件問題國體問題發生以後凡清室優待條件頗惹起一般人之注意日前張巡閱使來電請保障優待條件政府去電已頗韙其請兹聞政事堂就該問題討議一過内定改革以後關於清室之優待條件悉如民國之舊已由機要局電令各省長官剴切曉諭人民矣　　更換漢文匾額内務部因紫禁城及皇城各門匾額所書之門名悉屬雙寫滿漢合璧之文字惟將來改變國體所推之君主五族中無論屬歸何族而所用文字當以漢文爲主故以紫禁城各門匾額之滿洲文字不應存在兹於日昨已派工匠將各門滿洲字之匾額一律撤除更換漢文矣 
[徐相移居後之政事堂公所]  
　　陸子欣總長旣就代理國務卿之職每晨八時入府至政事堂治事並謁見總統面商要政午後回外交部辦公聞陸氏就職三日以來於政事堂一切辦事規程悉由舊章昨日並往政事堂公所傳見留值該所之一部分人員又楊杏城左丞此次本有代理國務卿消息總統並曾表示意思但楊氏力辭不就總統雖另行派人然對於楊氏較前更爲敬重聞日來對人語及時不稱左丞而稱左相於是政事堂中遂發生左相二字之新名詞想不日卽將流行於以後一月餘之政界矣 
　　政事堂公所設於總統制初定之際實徐相國所建議相國出山之初曾與總統相商謂身常多病不能終日在公府辦事請另設一辦公處已即居住其間每日上午在公府下午回寓亦可隨意辦公實屬公私兩便經總統允可而政事堂公所於以成立所有内部一切規畫亦多由相國主裁故該公所與徐氏關係至深徐氏患病以來雖不能照料公務而該公所照例公事固未嘗稍見停滯自徐氏請假後而公所之内部遂不免大生變動矣據聞徐相國已於二十八號上午移歸五條胡同本寓並將公所辦事人員如機要局之曹秉章倪文德靳志劉式程及司務所之馬丕緒等一同調往本宅辦事緣此數人皆相國平日所倚任而不能頃刻離者也曹則擔任相國之公私文牘起稿事件倪爲相國敎讀且兼通醫理時爲相國診脉當此病尚未痊故相需尤毁劉則查譯各處所來之電報靳則繙譯外國新聞及路透德華等電馬則代相國晋接賓客者也此外尚有總統府諮議朱寶仁平日與相國照理家務故亦隨赴本寓司務所長吳笈孫亦於公務之餘時至相國宅照料一切更有政事堂公所門夫八人皆相國平日得力之當差者亦帶至本寓以備差遣將來國體變更後政事堂公所之是否存在此時姑不必論但就相國移居後此二日之間已不免令人生今昔之感公所中相國所居之正院年久爲風雨剥蝕亟待修理相國暫移居西花園令匠工重事丹堊以壯觀瞻今則工程告竣輪焉奐焉到處燦然一新矣乃相國未居一日而此廣大美麗之院落竟爾闃然將來入此室處者正不知爲何人也吳笈孫前在公所中設網球鞦韆蹴鞠種種遊戲器具供辦公人員之消遣公餘休息羣焉從事於運動平日相國由總統府歸來輙携錢幹臣郭則澐等至場觀覽今則相國行矣錢赴平政院矣郭亦不復重來而其餘人員復多無前時之興趣蓋以人生離合聚散之間固往往有此情形也 
[龍口設關之概情]  
　　山東龍口地方添設東海分關先後籌辨各情形財政部稅務處昨已呈報其文云竊山東龍口地方添設東海分關前經呈奉批令呈悉所請事屬可行應准添設交財政部查照此批等因奉北遵由部處隨時會商辦理旋因青島戰爭龍口暫劃爲戰事區域辦理不無阻滯惟設關事宜屬在重要仍一面分飭東海關監督曁總稅務司轉飭東海關稅務司彼此會同先期調查籌備一俟地方安靖即著手進行並妥擬分關章程詳候核定嗣經勘定海關分關界址係就龍口已劃爲商埠之北大圈地方近南一處自北至南計長三百尺自東到西計寛二百尺以備建築關署前部留作海岸再於署後署地一區建辦學員住宅所有建築工程以及購置並經常各費已飭先在東海關稅項挪用一俟該分關開收稅欵卽隨時如數撥還在關署未經建築以前并飭暫租民房辦公現在一切籌辦事宜均已大致就緒擬即定於十一月一日開關除飭關遵照並咨達外交部云云已奉批令呈悉即由該部處行知山東巡按使查照並交外交部查照矣 
[日人經營滿蒙之急進]  
　　自八月二十五日中日新約實行以來日人之對南滿東蒙舉國上下一致抱急進主義大有劍及層及之勢兹錄新發生之二事如左 
　　實業之急進日本之企業家飯田元太郎集股二百萬元組織興業會社專辦南滿與東蒙之農鑛據哈爾演某俄報本月十五日東京通信云日政府對於飯田元氏所設立之興業會社非常贊助許爲經營滿蒙農鑛之機關而該氏得其政府之提倡故該會社之進步亦甚速二百萬元之資本已經招足在東京之本部業經成立並派人到滿蒙各要埠設立支部以促此事之進行云云又據奉天函稱自九月十五日以後日人由安奉鐵路而來者踵接肩摩不絶於途詳探此項日人在其本國毫無自謀生活之能力全係貧無立錐者究其所以能來此之原因則皆興業會社所資送一抵奉省該會社均派有專人招待以送於各地安揷大概其安揷之法皆送於各地俾其從事於墾牧云 
　　經濟之急進南滿之經濟權自日俄戰局告終後全落於日人之手然在前清時代大清銀行在奉天及營口等埠發行之紙幣尚有信用及民國成立在奉省境内中國之銀行名目雖多而基本金皆缺故所發紙幣皆無左右巿面之能力而經濟大權愈爲日人所把持自中日新約實行之後日人欲佔畫滿蒙之利權遂先行擴張經濟機關以爲經營各種利權之根據頃據哈爾濱某俄報載東京消息謂日本政府自施行中日新約後對於滿蒙之種種經營不遺餘力而對於經濟之籌畫更耗盡心血現爲擴張滿蒙之經濟勢力起見擬設立日支滿蒙兩銀行已由該大藏省議定該兩銀行之草案不日即當正式宣布兹探得内容日支銀行係以放欵接濟經理滿蒙之實業爲目的有發行紙幣之權資本金定爲二千萬元准華人入股滿蒙銀行專以抵押不動産爲營業亦有發行紙幣權資本金定爲一千萬元不收華人股欵云 
[吉林張家灣設置日警交涉再誌]  
　　德惠縣屬張家灣日本警察出張所之交涉案已誌前報兹聞駐長山内日領與長春道尹談判該日領不自知其蔑視條約反責該縣四區劉區官擅摘其懸牌爲無理兹聞一般日人於十九日新製一牌仍懸舊址並舉行禮式故作興高采烈之狀日領且向郭道尹言日警駐留之當否姑不提應先將摘牌之理由部明方有交涉之可言云云日者郭道尹曾將要求撤警理由詳予解釋備文照會詎該領竟派館員將原文退回以後尚不知若何結束也 
[吉燒商反抗公賣再紀（化險）]  
奉吉燒商之反抗公賣余已一誌本報矣兹奉天方面雖經官商調解尚未得如何結果而吉林方而業已同盟罷巿有日矣兹將吉商反抗情形續誌如左 
　　同盟罷巿之起源自吉林財政廳宣佈添設公賣局時全省酒商尚無反對者因彼時尚不知公賣稅率抽收至百分之十五之多也嗣分棧招成派員查驗各商現存酒量各酒商始明悉公賣之底藴於是紛集酒仙會共議抵制當場公舉魯國鼎代表全體具禀巡按要求免去公賣以恤商艱旋經批駁各酒商已無勇往直前之决策團體勢將渙散嗣聞奉省亦反對公賣且將有取消公賣之勢該團體之氣爲之一振於是乃振奮精神再接再厲一面連合各業（凡帶賣酒者俱在其例）同盟罷巿一面仍舉魯國鼎爲代表將燒商全體意見再行禀陳巡按使意决志堅勢不至達免去公賣之目的不止 
　　帶銷加入之原因吉城糧米店雜貨店以及梨窩藥店等多帶售燒酒以爲營業中之一分子此在專賣爲轉嫁稅本無加入之必要因前年財政廳新立酒牌稅凡帶沽酒營業每年均須領酒牌二次無論銷售若干每牌稅價三元而各店售消數量稍小統常年之紅利間有不敷酒牌稅之六元者此次再加專賣稅售價高昂銷量勢必減少不特難望餘潤或虞虧賠酒牌稅故各店以爲　其爲無利潤希冀之營業母寗加入同盟或有萬一之望云 
　　酒商所持之方策魯代表二次上稟復經按使批駁其批語謂禀悉此案前經批示該代表等均深明大義共體時艱自宜勸導財東實力奉行期爲國家增加收入何得以止燒要挾希圖把持法令嚴重首要懲處不稍寛假該代表等愼勿輕於嘗試自干咎戾云云酒商奉批後又集會討論仍擬再禀按使並虞及或攫怒鋒則代表等難免有被押之結果然衆志旣决亦在所不計倘代表被押則重舉代表以繼其後倘終不能達目的則以最下策解决之下策維何據酒商言云倘終難挽回則移入租界燒釀法令雖嚴難達於租界之地與洋商聯絡租界之外令洋商立棧銷售或假洋商名義其不能移遷者或入外商股本或假洋商名義均可避此專賣云云 
　　反抗所持之理由各酒商以公賣稅率旣煩且重而不能及於租界地年來酒商之虧賠如何姑且莫計僅以公賣言之租界内之燒商不納公賣共售價必廉則租界外之酒商何能與之競爭以故君起反抗此酒商所持之理由也 
酒商現在之態度自外表觀之罷巿止燒其團體似甚堅固自共内容窺之則極複雜而無統系若官家永持沉靜態度恐不出兩月賣者自賣售者自售團體亦即冰消瓦解矣現在所以能堅立其團體者不過坐觀奉省之成敗耳倘奉省公賣取消則吉林亦自取消否則有例可據更激再劇之風潮如奉省公賣實行吉林酒商團體亦多無聲消減公賣一事亦無須政府之勸導矣 
[哈埠俄輪被刦之顚末]  
　　哈埠函云十月十八號俄輪特普達吉號在距傅家甸六十餘里地方被匪搶刦並傷亡乘客及船夥掠去巨欵各節已誌報端兹又探悉此案顚末爰再詳誌如左 
　　特普達吉輪船係俄人馬喀羅夫及克立年廓二人所有專運中國客貨開往松花江沿岸各地十八日午後五時約有中國搭客二百餘名各項貨物亦不少由傅家甸出發即有馬賊十餘名喬裝勞動界人物購票上船及船行至八九鐘時該匪等由艙内跳出各持手鎗短刀迫令各船客傾囊繳欵 
　　船長羅不列夫在室内突聞鎗聲急至客室視察見有胡匪十餘人刦掠船客該船長異常恐懼遂至船尾隱藏一夜始得幸免 
　　該匪等將船客刦掠後匪首傳令分爲三隊一隊堵截客室門口一隊赴機關室一隊在船板觀望其至機關室之一隊突發一鎗將司機人擊倒復以鋼斧由脇部砍入將屍抛於江中留一匪鼓動機械向前開駛餘皆上船板復至舵手室舵手華人二名皆被擊倒又留一胡匪執舵而船上各機關皆爲匪徒佔據最 
 
 
 

Page 7

 
 
後該匪等去襲船長室途中遇一華人通譯出爲勸阻當被剌斃船長之婦某亦中一彈遂將室中財物搜掠一空此時已歷二小時之久各匪恐後船趕至遂將船傍岸紛紛逃匿 
　　次晨船長由船尾出來令船員及船客帮助駛回傳家甸受傷之華人送往濱江醫院俄人送往赤十 
字病院調治 
　　俄人中受傷最重者爲船長之婦彈由腹部擊入留於胸際業經醫生取出尚無性命之憂基他受傷者亦一律調治船主及會計華人某當時因躱藏不及亦受有微傷聞已調治就痊矣 
　　該匪等共搶去船中之俄幣二千一百盧布鎗械四桿乘客之俄幣八百十九盧布九十戈比中國銀幣七百四十七元官帖七萬零一百六十吊 
　　目下華俄官府已通飭沿江各地方一體嚴緝惟俄國對於此次損失謂中國保護不力擬請中國政府擔任賠償云 
地方通信 
[蘇州]  
　　續誌運動會狀况省立學校於一日始在蘇垣舉行聯合運動會曾誌前報日前傳有齊巡按使蒞蘇赴會之說刻悉此議已罷敎育科長盧紹流已於三十一日乘特别快車赴會軍動會之第一日各屬學生紛紛來蘇赴會者頗形擁擠指定之庽所幾無容足之地昨晚又有日本來蘇之女學生數十人蒞蘇參觀運動先至盤門外二馬路日領事府投遞來蘇參觀之函件呈請領事電達警察廳長派員照料運動會員赴會者人數頗衆由全體議决挨次登場運動聞上海梵皇渡聖約翰大學堂第四師範學校第二農業學校東吳大學校鍾英學校等均往與賽云 
　　政界中之來去忙前陸軍部次長徐樹錚日前由寗乘特别快車蒞蘇寓閶門外大馬路惠中旅館昨午由禁衛軍第四團長劉夢九設大菜於團部邀請徐氏午膳以盡地主之誼淮揚道尹左林周前晚由寗來蘇商議三省聯防事宜並調查水警廳之編制以爲江淮組織水警第三廳之預備高等審判廳長蔡谷清在司法部請假兩星期返浙江疴里掃墓已由法部批准蔡君遂於昨日啓程返里所有廳中公務暫委刑庭長孔錫慶代拆代行昨已詳奉省署核准 
[杭州]  
　　陸軍譯學館攷試名單浙省陸軍譯學專修館自開辦以來現届第三學期攷試完畢已於昨日（三十一）發榜其名次如下（英文班）王在文陳克明王鳳林方徐吕律錢　年裘潇張展胡文鼐陳鴻年郭相時官起鵬張增榮應理雙史鑑應德徵（俄文班）戴鰲高紹基王憲葉紹稀鄭志鵬陳振東吳寶泰施壽銘孟昭鐸徐援道吕宗望（德文班）樓祥洪衍錫張淵徐寅姚毓文沈培元孫作聲傳贊元陳凱周敬吕慶麟尹直南蔣錫龍蔣五常吳柏祥（法文班高鏡民楊崇儒徐祖鼎王善繼蔣瑞芝錢西樵孫忠偉黃濟湘林漙胡學詩施銳于經匡邵本瀚章靈又聞該館館長施承志已任命爲陸軍第六師參謀長館長一缺業由朱將軍派委艾宗琪充任即於十一日一日到館接事兹探得該館現任敎職員如下（館長）艾宗琪（英文敎官）方於笥（俄文官）陳瀚（德文敎官）白覲圭（法文敎官）武定功（舍監）張焯（管理員）馬順昌 
[湖北]  
　　中央派員訓勉軍隊總統近飭統率辦事處派吳中將春溶來鄂校閱各軍昨吳中將已經抵鄂王將軍親率參謀長何佩鎔等咯間至鄂軍第三旅五團大操場調集該旅五六團全部及駐省北洋第二師之步隊七團第二營警備隊第三營曁二師二部基幹隊各軍校閱大排敎練及列陣對壘各戰術閱畢列隊作雁行式由吳中將宣講軍人擁護國家要義並大元帥誡軍各節爲時共六句鐘之久方散次日仍由何參謀長陪同往南湖訓勉北洋二師及留省鄂軍第一師 
　　王將軍委代師旅長鄂省王子春將軍署理軍督之初所有第二師長任務係委師部參謀長何佩鎔護理一切重要公務仍須禀承辦理兹因時方多故防務吃緊該參謀長護篆毒任不專特將該師暫編之第三混成旅旅長王金鏡由孝感防次調回省垣委其代理第二師師長所遺混成旅長以二師第四旅王旅長前往接代遞遺四旅旅長以步隊第七團朱樹聲兼代 
[湖南]  
　　當選國民代表名單湖省國民代表選舉會係於本月二十六日午前八時在靖武將軍行署大堂投票至十二時告竣經湯沈兩監督依法决定當選代表七十五人兹將各當選人姓名錄後郭向陽李飛郭孝成胡閔壽陳文瑋唐熙萬劉邦祖帥盛震施文垚蔣式嘉李占林張梅本彭佛同周作恭楊樹煜楊運彬汪度謝瑞光歐復修滕文昭周銑琨鍾昌言王式龍璜朱廷利唐家豐廖名縉余煥然石潤玉周維翰席綬熊人俊黃右昌曹濬湘黃忠續郭鵬吳　武紹程何誠霞陳家斌盧維藩王翰聲俞蕃馥李兆蓉李澤棠邱　萬張雲黎澤海李樹燊丁汝才舒兆熊楊源懋陳建中張元懋譚培元蕭焜垣符定一張珍儒任傑張乙霞胡大墉李毓麟陳光壽勞鼎勲蔡湘楊宗岱胡棣華王國楨覃澤寰宋家沛葉德輝皮鋆尚有三人未詳 
[鎭江]  
　　飭防冒充撞騙省委檢查印花委員許魯儒於十月二十八日因公下鄕在鎭江輪船碼頭失去包袱一個内有公文委飭印花稅章程督察員章程各等件因恐被人檢拾藉此招摇乃函報丹徒縣公署請飭知所屬嚴加防範章知事據函轉飭所屬各機關此後如遇有持此項公文委飭冒充委員需索撞騙者仰即隨時扣留送縣以憑究無 
[安徽]  
　　籌設茶業試驗場皖南各屬素爲産茶之區農商部前曾特派專員在祁門建德兩縣擇地籌設茶業試驗場所有産茶省分分别徵集分區試種以期改良茶種兹由李巡按使查明歙休等縣亦係産茶之區特飭各該縣知事將所有茶種選取三斤送交該場以備試種 
[哈爾濱]  
　　破獲黃天敎機關三誌黃天敎匪李紹先在哈埠租界中國十三道街福盛國設立機關被吉林交涉局查悉抄獲等情兩誌本報兹悉昨經交涉局二次堂訊其誣扳之義昌公司執事王亞山聚源興執事董聚三大福樓執事劉佩卿均由商會承保一律釋放現又供出李小辮（前報誤以李小辮與李紹先爲一人）王錎餅喬某等數人李王等均已聞風遠颺聞李匪現在奉天與其黨徒勾串胡匪確有謀爲不軌之舉動該匪由其首領封爲掃北大元帥將濳赴内蒙糾合悍匪小鷂子擬乘機起事云 
雜評一 
[警告（步陶）]  
　　何以有警告爲改革國體也改革國體係國内事何預外人以恐有内亂也内亂國民之關係重而外人之利害輕乃國人不言而外人言之滋可怪也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黨案牽涉李琯卿續紀]  
　　法捕房中西包探近在法新租界愷自邇路蔭餘里三十八號門牌及洋涇浜永昌客棧内先後破獲黨人機關拿獲唐耀輝（即唐堯飛）王效定謝紀雲等多名搜出炸彈及江蘇都督僞關防等憑證解至法公堂經中西讞員訊據謝紀雲等供稱此項炸彈係由住居滬寗車站界路二百五十八號門牌之甬人李琯卿所給判均收押業已派探協同公共租界滙四捕房中西包探將李拘解公共公廨訊供押候法公堂補具正式提票到廨再核在案昨晨復由捕房將押解公廨請訊先由滙四捕房中西包探上堂禀明協同來探將李獲案情形繼由法捕房西探目阿而風西投案譯稱被告李琯卿係由謝紀雲等供出應請提回質證並將提票呈案請察被告李琯卿延律師羅利士到堂極力辯護會審員王肇之君商之美領郭君判李交來探帶去歸案訊辦 
[偵探員相繼告密]  
　　上海鄭鎭守使據偵探員報告蕭國卿即梅成在法界就擒此人係受黨魁李烈鈞何海鳴委任領有銀洋專任招集青紅兩帮鹽梟游勇以及碼頭小工約期縱火搶刦舉事以某某兩處爲總機關並在西南巿組設分機關不止一處等語鄭君即諭飭該探員再加偵緝務將各機關悉數破獲以除後患又軍探趙某因據線人密報有粤人鄭某莊某等每日帶領客民多則百餘人少或五六十人在南碼頭一帶茶肆聚議散給小洋窺其形跡似非招工乃自法界破獲黨人機關後南巿即不見若輩蹤跡惟聞現匿某處尚未解散云云現該探員已報告上官請爲查緝矣 
[鎭守使報告防衛情形]  
　　上海鎭守使鄭汝成君近奉中央電令飭將地方防衛情形隨時呈報聞鄭君昨已電復統率辦事處與參陸兩部曁宣武上將軍行署大致謂淞滬等處各軍隊聯絡駐防頗稱完密要塞等處並商同海軍李總司令責成各軍艦輪流協防城廂内外警察尤資得力並由汝成酌遣軍隊隨時巡邏以補警方之不足惟近日匪徒散布謡言希圖淆惑聽聞現已不動聲色嚴密查緝並由淞滬警廳調查户口以清亂源巿面地方均極安靖謹奉大要請釋屢系云 
[歡送楊道尹北上紀盛]  
　　前滬海道尹楊小川君奉令回京述職業於前夜（一日）十一時首途是晚滬寗車站由本埠各團體預備招待所一處月台中滿懸旗彩鍾紫垣局長特備專車一輛爲楊君乘坐赴寗鄭鎭守使派陸軍一隊到站護衛在滬官紳商學界各帮公所會館領袖如鄭鎭守使代表使署秘書杜罧叔君參謀長趙君縣知事沈韞石君警察廳長徐輔洲君率内外長官二十餘員警察及軍樂隊七十餘名英法公堂會審官關炯之聶裕卿王崧生三君審檢兩廳長袁林二君稅務所長吳君各國總副領事均派西員代表到站亦有二十餘人日本駐滬總副領事有吉明君等及書記西田均親自到站德國總領事克君致函稱頌其餘如總商會總協理朱葆三沈聯芳南商會董顧馨一及穆杼齋朱子堯陸伯鴻吳懷疚（吳陸兩君公贈銀爵文曰棠蔭常留）黃少岩周清泉王介安許奏雲道公署全體科長科員計中西各界送行者有一千餘人楊君於十時二刻由趙家花園公讌畢徑往車站向送行各官商一一致謝至十一時乃向各人拱手登車軍警放鎗各團體又放爆竹一時軍樂並奏至車開行不見始各分散公署中各科員大半登車送至南京昨即返滬聞楊君到寗須暫駐一天謁見馮上將軍齊巡按使擬今晨渡浦口搭津浦車北上云 
　　德總領事克君致楊君函啓者現因貴交涉員將離上海前赴北京本總領事深爲悵悵所有滬上中外商民皆不禁似有所失在華商方面固因台端情義肫駕自感激之不暇即各國官商亦深念睦誼隆厚惟際此艱難之時貴交涉員責任綦重乃從容暇豫辦理一切皆能不稍偏倚極爲公允殊令人佩服無旣惟冀此後毅力宏施爲貴國前途生無窮之榮幸是則本總領事所深禱者也專此順頌升祺 
[因賭糾葛案尚須復訊]  
　　四川人陳原玉董雲招與陶新福及同鄕人陳鴻猷劉範卿等因賭糾葛控經公共公廨迭次研訊詳情屢紀本報前日午後又由原審官聶襄讞會同陪審西官美畢副領事在樓下正式刑庭復訊捕房刑事代表牛門律師及原被代表律師均各到堂先由被告代表德爲理律師向被告陶新福等詰據供明去年八月間因陳鴻猷請客與陳原玉同席會面認識以及去年十間由陳原玉邀與陳鴻猷同至四川路青雲里聚賭牌九各情繼由羅傑律帥向劉範卿詰據供明今年正月間由原告陳原玉邀令與陳鴻猷等同至某律帥事務所結算合做囤絲生意之賬目及借欵情形並稱當在律師事務所將各項賬目結清時並未述及賭博之事至於將我牽涉在内之原因實緣五月初陳鴻猷等被捕後陳鴻猷等之家屬以我係當時在律師事務所結賬之居間人來至我家理論故我向原告陳原玉探詢乃陳原玉以所控賭博並無證據欲央我到堂作證我不應允遂被挾嫌牽涉在内云云並經捕房代表牛門及原告代表禮明兩律師向陶劉等逐一盤詰至鐘鳴六下中西官始宣佈退庭候禮拜五律訊再核 
[破獲掉換鑽戒案]  
　　昨據法租界訪員報告云上月二十四號曾有形似女學生者至英租界西藏路安康里全昌金鋼鑽號以選購鑽戒爲由乘問掉換僞戒而去迨夥查知已無蹤跡旋報老閘捕房飭探偵緝經紀前報昨日該號夥至法捕房聲稱偵悉此事係女匪馬海秋所爲馬匿跡法新租界敏體呢蔭路寶安里六號門牌請爲提究等情當經捕頭允許立飭包探程芝卿華春林協同前往將馬拘獲吊出原贓解入捕房由捕頭略詰之下諭飭押候解送公堂訊辦又據英租界訪員報告謂住居法租界之南京女子馬海秋曾至西藏路安康里全昌金鋼鑽號以選購鑽戒爲由乘間將僞戒掉換值洋三百八十元之鑽戒一只並於紙包上書送哈同花園交貨取洋字樣而逸業經該號報捕請緝在案兹經該號夥朱桂維偵知該女住址於前日前往守候見該女由外而入遂報法捕房派探將女拘押回訴老閘捕房捕頭派探將女提回轉送公共公廨收押昨由官媒解案請究經王襄讞會同美領博君略訊一過判女押候查明有無另案於禮拜四再訊 
[介紹買辦之騙局]  
　　江綬琛控曹廷章與在逃之人虚設敦友洋行以介紹該行買辦爲由騙洋二千五百元曾經公共公廨訊判曹交一千元人洋並保因無保人收押在案昨日復訊據原告代表律師投稱被告自願出外邦同找尋在逃之人請求減少保數等語中西官判曹減交五百元人洋並保於下禮拜二再訊 
　　又有自稱在某輪船上爲副買辦之楊子剛曾糾合楊雲泉等向姚友生關說謂可以薦爲該輪船上之正買辦惟須先付運動費若干姚信以爲眞先後被楊等取去連同借款共洋九百元嗣因久無音信姚乃於昨日設法將兩楊扭至淞滬警察廳由司法科員訊供之下以案涉刑事判將兩楊函送上海地方檢察廳訊辦一面着原告自行到廳投質 
[串騙布疋之懲究]  
　　江隂人沈有吉曾與洪雲才串騙山東路同慶公客棧内庽客李岐值洋二百四十元之愛國布六十疋賣於王長源被李報告捕房昨派包探將沈洪二人拘解公共公廨經中西官訊知沈係過犯判押西牢一年期滿轉遞回籍洪押候補提人證再訊 
[舉行全國基督敎青年大會]  
　　今日（即陽曆十一月三號）本埠中國青年會於殉道堂内舉行全國基督敎青年大會此會每三年舉行一次此次會期限定一日聚集三次即上午下午晚間上下午之聚集專爲報告各地青年會之狀况及選舉青年會組合職員等而晚間則先由該會歡迎全國青年會代表導引參觀會所等繼由名人演說青年會組合之事業按照中華基督敎青年會組合章程各青年會當派代表赴此大會刻聞内地均遣有代表來滬共商一切進行方針洵盛舉也 
[發現鎗彈剌刀續誌]  
　　張壽全張符臣葛幼山張毛頭張陳氏等日前由租界遷居閘北义袋角因所運物件内藏有舊式手槍一支鎗珠五排剌刀一柄被四區二分所崗警查獲業已解送司法科經段科員訊問一過於昨日解送淞滬警廳請示核辦 
[仍請莫子經代理局長]  
　　工巡捐局長朱壽丞君因丁母艱舉薦莫子經君代理局長莫君以年老力衰力辭不就經紀前報兹聞鄭鎭守使以莫君歷辦公益等事成績卓著早已聘爲該局名譽董事此次代理局長必能措置裕如故昨又函催莫君從速到局弗再謙辭云 
[崇明知中來滬]  
　　崇明縣知事劉光瀠君得悉新任滬海道尹周金箴君業已接印視事特於昨日來滬至周道尹處道賀午後又至上海縣公署拜會沈韞石知事由沈君迎入花廳茗談良久始行告辭 
[鹽務顧問來滬]  
　　北京鹽務顧問英人丁恩君因有要公於前日轉乘滬寗火車來滬聞丁君勾留數日即須回京 
[檢察廳嚴緝兇犯]  
　　浦東二十四保二十圖民人徐林生被姜錦堂兇毆斃命報經上海地方檢察廳派員驗明徐林生太陽穴受傷致命諭候緝兇究辦在案兹悉此案業由林檢察長飭派法警查明起釁情形緣姜錦堂於前清時被徐　縣控告笞責押禁因此挾嫌是日姜與徐在途相遇頓觸舊恨將徐毆斃且當時徐身畔所帶之洋亦被若輩取去林檢察長以似此兇惡之徒未便任其逍遥法外除嚴飭法警查拿外昨又移請淞滬地方兩警廳請飭所屬各區所帮同查緝務獲解究 
[汽車撞傷小孩]  
　　前日有五百六十九號汽車駛經海寗路將年約十餘齡之某姓男孩撞傷頭部等處由八百五十一號華捕查見帶入捕房飭送同仁醫院醫治 
[收殮猝然斃命之車夫]  
　　包車夫胡成川日前停車在南潯路口身臥車内忽然氣絶已紀前報昨經捕房查得並無屍屬在申當其主人購棺成殮 
[竊賊跌傷足骨]  
　　滬地太平街浴堂堂倌混名小丹陽前因失業貧困曾犯竊案經地方審檢廳訊明押辦迨期滿釋出後該竊仍不改悔復於前晚混入該浴堂躱在空屋内當爲隣人覺察喊捕該竊乘隙奔逃忽從高處跌下致傷足骨等處當爲巡警拘送一區二分駐所由王金山警佐提諸之下以其迭次犯竊判送警廳司法科訊辦 
[扭控丈母續紀]  
　　任炳雙扭控妻母徐彭氏藏匿伊妻一案前日下午經閘北司法科叚科員訊明屬實判移地方檢察廳訊辦 
[不期而遇]  
　　婦人朱楊氏前被粤人金二誘往法粗界小客棧住宿一夜次晨將該氏所帶之七歲女孩青芬拐去杳無蹤跡前日該氏與妹楊小香行經新閘橋地方忽與金相遇扭控四區警署由姜警正研訊據金供此事係其友李阿二所爲判解司法科押候訊明究辦 
[訊問被拐女子]  
北山西路一千四百六十三號門牌揚州婦人劉陳氏控薦頭虞阿桂與王梅氏串拐其胞妹陳阿大等情業經捕房將虞與王梅氏拘解公共公廨訊供收押在案兹經捕房查得原告之胞妹係被王玉亭馬連生串拐至浦東擬乘輪船帶往大連灣販賣已由淞滬警察廳警探截獲故於昨晨派探至淞滬警察廳先將女子陳阿大帶回公廨經中西官向女訊供一過判仍交淞滬警察廳來探帶回俟該廳訊明後再於下禮拜二連同王玉亭馬連生一併送廨質究 
[拐賣有夫婦女之結果]  
　　孟納拉路二百九十九號門牌住户毛順郎之妻楊氏近被拐匪常熟人陶桂和與郁鳳祥串拐至安亭地方賣與鄕人沈阿連之姪爲妻經毛偵悉報告捕房派探先後將陶郁與楊氏逮案昨解公共公堂經中西官復訊明晣判陶押西牢二年期滿轉遞回籍髢押三月楊氏交本夫領回管束 
[鴇婦違章受罰]  
　　北香粉弄四十號門牌雉妓院鴇婦胡氏因容留幼女朱杏寶餞四寶王桂桂經人函訴濟良所知照捕房將朱鴇與女一併拘解公共公堂經中西官訊判杏寶四寶兩女併發濟良所王桂桂暫留朱鴇交一百元人洋並保候核在案昨日復訊由王桂桂之母王潘氏偕其外祖母潘陸氏上堂禀稱因不知該處係是妓院故抱女入内游玩請予領回中西官判潘陸氏母女各覔一百元人洋並保准其將女領回以後不准再入妓院朱鴇容留幼女違章屬實着罰洋六十元充公無洋改押女所兩月 
[請求上訴之辯論]  
　　葉春岩在公共公廨控告范毛四不還借銀等情業經判决着被告限期繳銀兹因被告不服復於昨晨延請律師投廨請求准予上訴原告亦延律師上堂辯稱被告無充分理由所請上訴曾經堂上駁斥且查上級公堂尚未組織完全如准被告上訴須着將所斷之銀先交原告具領云云又據被告律師駁稱此案原告已在寶山縣具禀不應至公堂歧控是以禀請阻止執行聶襄讞商之英領卓君判被告將所斷銀三百零二兩限七天交案准予上訴 
[房租無可延宕]  
　　收租人丁欽堯至法公堂控稱房客李更生虧欠房租洋九十八元迭往收取延不清付請爲訊追等情昨日傳訊李倩徐玉良到案聲稱李更生現往崇明回申日期尚難預定求請寛限俟李回申即如數清付中西官判令退去房租限三天付還如違將屋内什物發封拍賣抵租 
[被訴人自訴苦况]  
　　李連生前控李阿才購去牛若干頭付下期票洋三百元到期向收無着延約至今分文不理請求追繳等情經法公廨判令被告交保還洋無保管押在案昨又傳訊原告稱被告雖無家産然其行中放出之賬甚巨仍請嚴追被告供無力措繳現已管押半年家中貧苦無靠髮妻已依賴他人顧養求察判還押限交 
[火腿店夥舞弊續紀]  
　　永和火腿店主朱漢我前至法公堂控稱店夥趙金元私收客賬並宕用賬洋共四百六十二元察破逃逸尋見後又向論不理是以扭案請追等情當經中西讞員訊供屬實判令交保出外限理在案詎趙迄未保出挺押不理昨又提訊朱請嚴追趙供一時實難措置祗能於出外後陸續拔還聶讞員判趙還押追繳 
[木器店夥不認舞弊]  
　　北京路一百七十七號門牌木器店夥胡連生因私用帳洋六百零九元並吞没售出之木器價洋一百三十六元經該店主沙春泉查悉昨報捕房將胡拘解公共公堂由原告偕證朱海山投案請究訊之被告供不承認中西官判胡押候原告邀齊見證再行訊究 
[夥計串竊鍋鉛絲]  
　　萬生鐵行經理謝子才控夥謝永泉陳錦榮串竊值洋一百十元之鉛絲等情昨晨由探王四福將謝永泉拘解公共公廨請究並禀明因陳居閘北已會同警區傳到由該警區准陳交保令於今晨投廨備質現尚未到請察中西官判謝永泉還押候禮拜四再訊 
[玻璃店夥被疑]  
　　五洲大藥房夥俞鉅卿前日由租界遷居五區轄境甡昌里新造房屋内其時房東正在令玻璃店裝配窗上玻璃俞因搬去之皮箱忽失衣物值洋百餘元疑係玻璃店夥貝熙生所竊扭控警署經薛警正訊供不認判解閘北司法科訊辦 
[攫取烟土之判斷]  
　　流氓岳阿寶串合同類在楊樹浦路攫取販土婦人沈王氏值洋一百六十元之烟土圖逃由捕追獲昨解公共公堂經中西官訊明判岳押西牢一年原告私販烟土亦有不合姑寛免究着將烟土銷燬 
[私賣燈吸洋烟]  
　　小東門捕房昨解梅阿法王阿二黃王氏至法公堂禀稱梅等均在家私賣燈吸洋烟業已起出烟具解請訊究梅等三人同供自已吸食不敢售賣求宥中西官姑念初犯着各罰洋二十元充公烟具銷燬 
[烟犯分别科罰]  
　　楊家渡小工張大在家私吸洋烟又蘇桂卿在閔行小輪上私帶煙膏又陳福林在家代母裝烟均由巡警查獲解送地方審檢廳訊究在案昨日午後由堵宗推檢兩官開庭飭提張大等至案略加詰問判張罰洋六元蘇罰洋四元陳罰洋二元均押候繳洋開釋 
[換領船照之催促]  
　　浦江内各種船隻前由工巡捐局飭知巿舶所承辦人連錦堂傳諭各船户照章將舊時所領執照報請該所記名發給證單然後到局換領新照繳呈照費等情曾紀前報兹聞此事雖經巿舶所傳諭遵照乃報請換照者尚寥寥無幾故該局稅務科長昨又轉飭該承辦人趕緊查明其有意延抗者着即呈報以便究辦 
[工巡捐局批示三則]  
　　蔡祚來禀批據禀已悉查小東門舖屋毘連上年遷建之時彼此本多牽涉事關公益均經按照原有地位分别退讓該業主舖屋内凸出天井一方有碍陳姓遷讓地步自應照案退後各還原狀其前面所讓之地以後面浜基抵補本屬毫無損礙迭經本局邀集該業主代表蔡養平及陳樹同到局秉公磋商辦法禀奉道尹批飭豈容蔡姓獨抗等因並請一再函致蔡養平來局以便解决各在案迄今日久未據到局現禀猶復嘵嘵置辯實屬有意遷延着即遵照議定辦法速將天井讓歸陳姓建築母再爭執自誤切切 
　　金桂馥禀批禀悉查菜場之設置爲裨益公共秩序起見本非個人所能壟斷該商因東方公司組織菜場起而爭衡先後來禀節經飭發閘北分辦處查復兹據報告屢經傳同兩造妥爲調停而該商屢翻成議迹近挾持致未就範並請阻止東方公司菜場開巿等情前來察核各節在承租東方公司菜場之費富根等於糾葛原案不待解决並未將開辦日期禀候核奪卽行開巿營業殊屬非是而該商不服調停任意翻悔意在壟斷菜巿亦屬刁頑姑念兩造爭執純係營業關係斷無不可解决之理着即靜候飭知分辦處傳集雙方秉公調處限日解决並候函達警署阻止費富根等停止開辦以弭爭端所有菜攤販户即着該商嚴行約束倘有滋生事端惟該商是問凛之切切費富根李海元等着一併遵照 
　　美泰防疫藥水廠鄭廷甫禀批據禀該商人設廠製造防疫藥水請予立案等情事屬警務範圍着赴淞滬警察廳禀候批示可也 
[氣候報告]  
　　（上海徐家滙天文臺天氣測候報告） 
　　十一月一日南海北部之颶風隱去不見菲律濱東有新中心發現海濱有和緩之信風上海有細雨及烟霧 
　　二日上海仍有細雨烟霧及東北偏北之涼風氣壓仍下降 
　　二日下午四時三十分預測氣壓低度發現於加羅里萊斯北部海濱有不定之和風揚子江口有烟霧 
　　二日下午四時前二十四小時内上海氣候温度至高六八九至低五七分去年同日至高八○八至低六二六 
雜評二 
[女界之蟊賊（宇）]  
　　馬海秋一學生裝束之女青年也其平日之行爲若何吾不知之惟聞此次竊換鑽戒之時其手段甚爲敏捷且於竊換後仍從容不迫僞書西文住址而去（有送哈同花園交貨取洋宇樣書法端正）夫以一弱女子而有此手叚有此態度或已爲斵輪老手亦未可知然而此女固似已受過敎育者何其不知自愛若是耶亦可惜已抑又思之今者女學方興動多阻力如此女者又足授一般頑固之人以口實矣則此種女界之蟊賊又何可不有以懲儆之哉 
來函 
[昭陵李少雲來函]  
　　敬啓者雲養疴滬上賣文編書外無他技昨閱貴報本埠新聞欄内有斷結設計殺人一則其中被釋嫌疑李少雲者姓名不期而同涇渭不可不别誠恐遼遠知交見而疑訝互相猜忌用是具函申明務希登載來函欄内具紉公誼英界馬德里昭陵李少雲謹啓 
[啓源記來函]  
報載發封保人店業一節微有不符查敝號在公共公廨所控者實係公順昌機器號及蔚記烟紙店並非劉順興亦無王瑞生到案之事公廨所判發封之店係公順昌號爲特具函奉告祈刋入更正一欄爲荷 
來件 
[尚賢堂總理李佳白半年報告書]  
　　自西曆一九一五年四月十五日至十月十五日 
　　歐洲今時代之戰其影響直被本堂與各地人民之所受者殆無以異蓋歐洲各國無論堅守和平或加入戰團固靡不受戰事之累也歐洲各國互相仇恨之風潮今已蔓延及於上海愛也如已之金言由是置之高閣國際和平之要理今已棄之如遺平時吾人所同具之公義顯明兹善發達之希望今俱破碎而無復存留是皆予吾人以莫大之悲觀所當於報告之始爲同人先述者一所得於宏量派之助力以本堂之關係與今世界各國之交涉較自爲至微而極輕但本堂基礎雖小然不能不賴各國之互爲維持殆已成不可變之事實其在前届吾人旣報告歐美同人素爲本堂經濟上之協助者至前届已告截止迨本屆中本堂乃忽得美國新同志之助力即吾美基督敎中之宏量派所謂惟一上帝會也該會以表同情於本堂首捐五百金元以爲助其後該會同人璧令司君更以演說贊成各敎之理委託本堂因復以五百金元酬勞嗣該會中之婦女部更資遣貝思克女士來堂服務以盡實力劻勷之志蓋維該會實行其同胞友愛之旨故對於本堂之協助乃肫摯如此卽吾人感謝歡迎之熱忱亦不僅在本堂直接所受之惠實更在該會能展其志願於東方不終限於美洲之一域也吾人於此兩年中曾徧函英美兩國各敎會請均派人來華與東方各宗敎各揮要理互相切磋其對於天主猶太二敎亦然蓋誠欲使本堂之中外敎務聯合會俾其得成爲萬敎聯合研究之大學校也計斯旨之首蒙贊成者即爲惟一上帝會爲贊成斯旨而首先捐助者亦爲該會且該會捐助之款大多數比出於該會之婦女部於此可見日後他方之贊成者當更不乏人吾 
 
 
 

Page 11

 
 
人於此竊不禁希望深之矣該會派赴來堂之貝女士曾在星嘉坡美國眞理會所設之高等學校敎授四年故對於中國情形頗爲熱悉且此番來堂尤抱定裨益中國之旨吾人更不勝其欽佩耳 
　　二所望於他方面之扶植本堂此後進行吾人對於宏量派同人寶不勝其厚重之望蓋以該派之在本國凡關於社會救濟等事靡不盡力相助今旣於本堂爲首次之捐輸日後必更願爲繼續之扶植也即各國基督敎之正門派吾人亦終望其遴人來堂與各宗敎之慕道者共爲研究眞理之要舉雖本堂有不準此敎勸他敎舍已從人之例或爲正門派所不喜但乘此時機得對他敎而盡宣其底藴並以實施其慈惠當亦爲有識者所贊成故吾人縱無望正門派之所謂差會者特差專員來堂吾人終望有少數識見開通之流或將爲特别之贊助且本年來年之情况吾人對於美國友人屬望尤切蓋以各國加入戰局類多愛莫能助如前届報告德國友人之爲本堂會員者凡數十人際此時難方亟一般德人之擔負靡不綦重故於來歲會費吾人届時亦未便再向扄齒不能不望我最親愛之美國友人爲特别之提挈也 
　　三所獲於京内外之維持本堂鍵設初旨在於聯合中外裨益中國揭藥已久近年以來發行紀事凡所譯著之論說對於中國大局尤靡不本詳審誠慤之志力持中正和平之論以故京内外政界之得讀本堂議論者特函奬借累篋盈箱其尤熱心者並多捐廉爲助凡兹高厚之公誼中外感紉同深所望明達士夫本其愛國之心自兹加惠無已則本堂之所以盡職者更自有在也（未完） 
 
 
 

Page 12

 
 
　　　 
 
 

Page 13

 
 
   
 
 

Page 14

 
 
自由談 
游戲文章 
[滑稽廣告] [  葫蘆]  
　　上海人某有一小公館急欲出售　余代擬廣告登報招徠余頗難之適至湘友處見十月二十二日湖南公報上有人登一廣告標須五個大字爲（大公館出售）余閱此廣告中之字句則曰（大東茅巷坐北朝南大公館一棟計兩進六開問外轎廳東西花廳雜屋井苑俱全滿屋西式走馬樓或買亦可實價票紋一萬五千兩正分文無少要者請到晏家塘汪滋德堂交易可也再啓者此屋於二十八日已租與官鑛經理處祗行出售暫不出佃特此申明免勞往返）余乃依樣葫蘆爲之擬一小公館出售廣告如左 
　　小公館出售小東門外坐下朝上小公館一間計兩椽半開門外門檻東西花烟間夜壺馬桶俱全滿屋晦色臭蟲窠或買亦可實價鈔票一百五十元正對折亦可要者請到捲家堂與滋德進交易可也再啓者此屋於登報前一日已租與官坑經理處祗行出售暫不出佃特此申明免勞罔想 
[戲擬隂歷控訴陽歷狀] [  蘧廬]  
　　爲呈請廢除陽曆以杜侵佔事竊自黃帝以來垂四千餘載普天之下莫不崇尚隂曆四時節序無或參差元旦則致祭天地求禎祥於國家立春則致祭耕神卜豐年於田畝而清明時節蝶化紙錢彼新鬼故鬼得以享祭掃之榮矣七夕良辰盤堆瓜果彼幼兒幼女得以作乞巧之樂矣且也端午懸蒲驅邪避毒中秋賞月悅性陶情重九登高發爲詩咏一陽來復載在易經天固應時而轉移人亦應時而動作此實歷刼不可磨亘古不可變者也乃民國建設陽曆挺生四千餘年沿用之正朔一旦爲其徒手竊取稍有心肝者决不甘服况元旦則依陽曆而立春則用隂曆忽隂忽陽不倫不類一般官僚惟以阿附爲能事往來函牘竟將隂曆排擠無餘幸有商界中人宅心不二刻意堅持奔走號呼不我遺棄故隂曆之生命尚有一線生機然政界如彼商界如此人心不同竟致如是夫以區區之時歷猶不能收統一之效而况其他之政策哉抑更有進者世之久欠不歸之債户每以年三十夜出月亮爲約長此隂陽夾雜則年三十夜終必有出月亮之一日賴債之徒將無遁飾之餘地從此外債内債交相逼迫妙手空空何以抵禦爲此瀝陳窒礙情形伏乞仰觀天時俯察民意凡百仍舊勿事更新扶持隂曆廢除陽曆以杜侵佔而歸統一不勝惶悚翹企之至强狀 
詩選 
[方倫叔守彝自蘭亭來遊西湖以詩留别次其韻即送歸滬] [  王漱巖]  
　　老去桐城健自誇看山有眼未全花來從蘭渚追修褉去向龍泓　品茶西竺經幢醫佛頂南遊詩卷壓行林匆匆明發申江路黃歇祠邊客作家 
[蘭亭修褉自序]  
　　永和至今已歷一十七朝紀癸丑又更二十有六適逢上已又客山隂爰踐宗風重修褉事賦此以誌欣幸 
　　千五百年大手筆右將軍死更何人昭陵玉匣思眞本江左烏衣認化身觴詠何來東海客（今年上已日本舉行蘭亭修褉大會）山川不是晉時春蘭亭舊址天章寺欲起陶庵證夙因（明張陶庵古蘭亭辨稱在天章寺前今亭僞） 
[贈商子莪寶慈]  
　　閏集詩成兩髩班滿床賸稿手親刪喜調馴鶴如兒子刼度沙蟲更等閒獨墊角巾容漉酒不扶藜杖伴看山鹿胎拾得長生草眞訣還應乞駐顔 
[晚出錢塘門過王夔石相國别墅至昭慶寺]  
　　錢塘門外夕陽遲隨意尋秋有所思稚子壞垣擒蟋蟀老漁踏水摸螺螄梵王宫冷鐘聲斷宰相園荒花影移世事悠悠供茗話湖雲過眼不勝愁 
筆記 
[醉靈軒瑣話] [  小蝶]  
　　悉愚葉蘭臺先生詩才清选嘗賦鴛鴦詩云笑我夢寒猶待闕有人情重不言仙有柳翁者見之詫曰有才如此尚作不知何處月明多耶以女妻之一時傳爲佳語有葉鴛鴦之目先生尤工於詞刻意夢窗而得玉由之神嘗選已作秋夢庵詞與沈伯眉先生楞華室詞汪芙生先生隨山館詞合刻號爲粤東三家詞予見其子夜歌云遡歡塵錦屏絳蠟花月艶情如許有多少琴心　怨付與紅牙金縷徑窄埋鴛樓空鎖燕驀換凄凉處剩長廊鸚鵡迎人似說華鬟影事夢尋無據雕闌畔逡巡繞徧冷落一庭秋雨秃柳當門横籐礙路莫繫游驄住悵樊川薄倖天涯埪歎覊旅翠袖籠箋青衫涴涙漫憶消魂句祗十年幽恨難忘酒邊凄語先生晚年病黃嘗賦七律四首句句皆嵌黃字亦可想其風趣矣 
　　吳蘋香女士善爲詞有花簾集一卷膾炙人口嘗寫飲酒讀騷圖自題南北曲極激昻慷慨之致吾杭蔡季和先生爲賦長歌云我欲散髮凌九州狂吟一寫三閭憂又欲長江變春酒六合人人杯在手世人大笑謂我痴不料閨中先得之掃眉才子吳蘋香放眼直欲開八荒彈詞未盡舒激越新聞每覺多蒼涼一日示我變徵圖珊珊仙骨塵寰無湘花湘草楚天碧一歌再歌碎唾壺傳歌盡道奇女子台付雛伶爲柘技雛伶亦解聲涙併不屑情彩能綺麗一卷難消塊磊胸斗酒吸盡飛酒龍酒龍不得乘雲去悲歌聲入重雲重滿堂主客皆欷歔鯫生自顧輙無地鬚眉未免兒女勝巾幗翻多丈夫氣黃土摶人天無情青鳥塡海波難平人生缺滔古來有不合識字憂患生吾傷落落人間世彈指華年流水逝不如學作楚宫人倘亦千秋結神契 
　　曩見人詩有長安花似錦不見李歌來之句不知此所謂李歌者爲誰後讀彈園雜志亦有李歌傳歌本覇州人其母一枝梅倡也年十四母敎之歌舞歌愠曰人皆有配偶我何獨爲倡耶自是縞衣素裳誓不失身人有過之者必非惡少年乃出儼容默坐不敢以褻語加之有誤犯者輙拂袖起不少留有益津縣令年頗少以白金遺其母欲私之歌持刀入室以巨木撐户駡曰吾聞縣令爲風化首汝縱不能正而忍壞之耶今冠裳其形而狗彘其行賊耳豈官人耶汝來吾先殺汝而後自殺令驚走後太守聞其賢聘爲子婦猶處女也居數年天下大亂夫婦逃難俱爲賊執賊殺其夫而涎其色扃之幽室歌俟賊入奪劍砍賊亦自殺嗟乎似此錚錚大節世問能有幾人可以傳而見世無知之者則又何耶 
明末宫女宋蕙湘者金陵人途次題壁詩云風動江空羯鼓催降旗飄颭鳳城開將軍戰死君王繫薄命紅顔馬上來廣陌黃廛暗鬢鴉北風吹面落鉛華可憐夜月箜篌引幾度窮廬伴暮笳宋後抗節死朱曼盦先生嘗爲予述之 
小說 
[奇清小說秘密汽車] [  東埜譯]  
　　第十一章（續） 
　　柳仙說到這裏略停一停又蹙着蛾眉說道倘使柏利德不和他們决撤迄今未死這件大事一定是他當選現在只怕要輪到我哥哥身上了那當選的人駕着這一輛汽車依着預定的時刻一直駛過議院門口子爵你也曉得每天晚上議院門口駛過的汽車每分鐘幾有百輛飛矢混入其間雖然形式怪異那有人疑及他呢子爵不曉得飛矢二字乃是汽車的徽號是當中人題出來的那飛乔越過議院門口車中人預先測準角度舉足蹴踏底板上一個彈簧鐵箱内部的活塞向上推送只聽拍的一響那聲浪狠低像嗬囒水瓶彈去軟木塞一般然而箱内壓縮的空氣從鋼管中直冒而出勢力却是很强把水晶球彈入空中再墮落到議院屋頂上圓球外層的水晶碎爲虀粉内部炸彈爆烈那時棟折榱崩院中列度的議員以及旁聽席上許多逹官政客玉石不分同歸於盡你想他們的手段很毒不很毒呢他們施放炸彈聲浪很低和街道上馬蹄車轍之聲混在一起人家那裏分辨得出那圓球外層又是水晶透明體夜間抛入空中肉眼更瞧他不清迨那炸彈墮下轟然爆烈他們仗着那汽車特别的速率桃之天天了你想他們的計策巧妙不巧妙呢子爵我方纔已經說過的了他們這一個大隂謀是子爵和密司脫滕達扶助成功的勃立南聽完了一篇離奇怪誕的說話把舌頭伸出唇外仰靠在座位上說不出一句話來心裏暗想他們這種舉動好算得是世界上從古至今第一等大隂謀了若不是天奪其魄這隂謀發覺得早英倫議院中人果然無幸警署裏也是懵懵懂懂不曉得炸彈自天外飛來還只道是地下爆發黨人預藏在那裏的呢如此暗中摸索一千年不能破案這一班兇手逍遥法外膽子益發壯了到了巴黎也是這個辦法到了維也納到了羅馬到了柏林到了聖彼得堡都是這個辦法横行無忌殺人如麻歐洲大陸之上眞釁成一個無政府世界了至於窮源竟委都是我和滕達兩個人利令智昏授賊以刃的不好呀他們化了區區三千鎊英金要買盡歐洲各國貴胄政客之血這事從何說起他越想越覺不安額上熱汗淋漓面色青得可怕 
文字因緣 
[和徐愼侯先生五十壽詩次韻] [  東園]  
　　不因委吏薄乘田學易宣尼又假年沅芷湘蘭追逸老泮芹淇竹倚羣賢栖遲鸞鳳忘機地活潑鳶魚養性天利鎖名韁都擺脫惺忪塵夢淡於烟 
　　闞澤蟾宫署姓名前身是月最高明筆干牛斗騰銀漢錦抉龍文出玉京軒杏一株春意閙階冥五莢夜光生故園只在青溪曲且押寒　續舊盟 
　　爛洋今日盡封侯不過浮泡水上漚白玉無瑕還自琢黃金雖盡未須謀楊枝駱馬三更夜蒓菜鱸魚一味秋西塞前沙舊游處新詩少少錦囊收 
　　山光塔影愛樓居俗慮煩襟一掃除夢人紅蟫同倚笛（謂余所新倚紅蟫夢傳奇）情通青烏屢傳書花前月滿懷三益林下風高抗二疏願獻壽人新樂府敢隨小說溷虞初 
 
 
 

Page 15

 
 
   
 
 

Page 16

 
 
   
 
