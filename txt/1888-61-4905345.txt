# 1888 - 61 - 4905345

 

Page 1

 
 
[一百四十三號畵報出售] [  點石齋啓]  
　　弄柔翰文人游　挽强弓武備　才譛禽經重洋開眼界闢蠶叢邊徼奏膚功疑團釋雙　徹障壽筵開一笑哄室笑面獸智能調巧舌交　鸞局　嘆枯髏以上八圖說詳畫册准於廿六日出售前後仍附漫游淞隠兩圖說 
[大題觀海告白] [  點石齋主人啓]  
　　制藝之作　輿於宋八股之法詳明史選舉志中由來舊矣　國朝因之康熙三年改試策論至七年復以四書文取士自是遂爲定制國家用人　數途並進兩以科名爲重試士之法雖有經策而以制蓺爲先天下之士竭其才力以從事於此故老師宿儀操選政者皆視之爲金科玉律然蹊　邊幅不及備登閱　有遺珠之憾自滬上開設石印制蓺名目可謂備矣而擇之不精珉玉並登又不免有叢脞之　求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍　綜加精條流不雜共選得文四萬首　之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而　正始之音也二集則剛繁補缺題必求全刊譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意遇然不侔凡稱極時眉様百發百中者舍此莫屬亟登二集者所謂千佛名經萬瞻俱潔省也火制蓺代聖賢立言必須原本經術近時　裁聲綢高朗之作未賞不瓣香於先賢韞山隨園秋谷犢山諸家則又句梳字櫛其源出於劉熊諸前輩故農山振幾社之聲金擅接柳潭之武尋源溯委亦如詩家之三昧也此篇體旣别裁篇又浩博多寶船家有其書矣然篇目不及文　之多文　多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批　奏無閒宵旰天縱之明知日月天威之赫如雷　而極之　精　治之心則本天心之仁愛一天道之裁成庶物而已　本齋知是書之有功世敎也從事於此書者數十人歲紀一周始獲告　其初每過一關必校兩次層層遞進校益嚴密及至書成復又通讀遇有　入重印面止其所以不告勞不辭費者藎以聖人經世之謨與臣下効忠之悃俾世之讀是書者無官無商無士民聞風興起皆油然生忠君致　之心焉分裝六十册外加文木箱子定價四十元准於本月十五日由本齋帳房三馬路申昌書晝室精遠里新泰絲棧發兌至於紙張之潔白字　之湛精猶爲此書餘事有目洪賞不　目也巳此佈 
[服妖論]  
　　彼其之子不稱其服詩人剌之服之不衷身之炎也左氏譏之今世之所爲服其不衷不稱也夫古帝王重名器别衣服分其質之美　精粗辨其色之淺深純雜明其分之貴賤上下定其式之寛狹短長使天下皆有以施於身而著於外是以素絲羔緎大臣之度也緩帶輕裘名將之風也章甫逢掖儒者之象也黄冠草服田夫之章也我國家發祥尙武服飾以弓馬起義衣曰箭衣褂曰馬褂以至雀翎繡補馬蹄袖　制皆可以象形會意得之至於今則幻相靡窮變態百出俄而寛衣博帶幾不啻號　之裙備而短衿秃袖又不啻沐猴之冠然其所以一時出色而四每當行者不過因厭故而喜新欲爭奇而制勝已耳至於婦人女子之服議禮者以爲無關重輕積習相沿舊章未攺故幻相變態尤甚於丈夫男子之服所爲綺麗相高僭越非分者固無論已往往碎翦綾羅條分縷析而鑲之爲月華零裁錦縀波折文迴而嵌之爲雲朶其暴殄天物糜費人工有識者已深嫉而痛恨之矣乃不謂滬上妓館中事以出而愈奇木以變而加厲有令人惝恍迷離不可捉摸者是眞無理取閙莫可名言吾直斷之曰服妖而已夫妓者事人以色悅已爲容綺麗僭越回不足責暴殄縻費尤不足誅其始亦不過以厭故喜新爭奇制勝起見迨夫變無可變幻無可幻遂至怪事咄咄異想非非有寛領垂裳作東洋服色者有長巾窄袖作旗下粧束者有扮作菴院之尼姑星冠雲帔而出局者有扮作戯塲之武旦鐵甲兠鍪而照相者固已不類不倫可駭可詫矣乃不寍唯是竟有被箭衣套馬褂揎馬蹄袖或帶絨結皮帽或帶紅呢風兠巍然高坐於雙單馬車四馬路中往來馳騁電掣星流屬耳目者不復識廬山眞面矣洎乎停鞭駐篤視其頰則粉暈猶淹也視其唇則脂痕猶漬也又從而俯視之則羅襪弓鞋猶是一鉤新月也及其趁花街穿荅徑則又體態輕盈腰肢娉嫋所譞千般嫋娜萬船旖旎也噫嘻是耶非耶何姗姗其來遲耶豈天仙之化人耶抑黎邸之惡鬼耶倘使封侯臨光作號居然進士不櫛何嫌崇嘏爲蜀帥之賓竟償奢願鍾馗爲宗慤之妹倐睹奇形是眞遐邇所希聞古今所罕覯十寳搜神之記無從測其端倪齊諧志怪之書未得摹其形狀者矣昔五代梁時世家子弟多喜傳粉薰香短裎利屣時八人之爲服妖爲其近於婦人女子也今以婦人女子而儼然作丈夫男子之服不謂之服妖得乎且妖由人　豈必石言於晉蛇闘於鄭而後謂之妖乎哉物之反常者物之妖也人之棄常者人之妖也吾獨不解彼爲妓者蠱惑狐媚亦多術矣淡妝濃抹總爲相宜粗服亂頭尢饒别致何至盡相寵形裝神扮鬼游戯世界放浪形骸此不獨驚世駭俗爲蕩子所生嗔貴人所唾棄已也以巾幗而奪鬚眉之氣士志寒心以冠帶而登歌舞之塲壯夫失色潰亂倫理顚倒隂陽關係非輕世風愈壞吾知紳士將爲之誡諭官長將爲之懲禁安得於光天化日之下任此輩魑魅魍魎横行無犀也哉猶億十年前租界烟間中用窈窕娘姨伏侍烟客名曰女堂倌有周小大者其翹楚也嘗爲客慫惥嬉戲喬作男裝徧游馬路葉顧之大令聞而惡之提究懲辦按例治罪女堂倌之風由此遂革夫周小大之覆轍雖遥前車可鑒而倌人輩踵而效之不惜舉千金之軀試三尺之法一旦匍匐於堂階宛轉於桚指鶯簧乍囀震以雷霆花萼初開摧以風雨論者不以爲煞風景而以爲循典章戚本自貽徒嘆沉珠碎璧孽無可逭何嫌煮鶴焚琴吾願爲妓者但求適體之安無致噬臍之悔也且此外猶有可嫉可恨者妓家襯裏衵衣往往緊貼肌膚重拴鈕扣謂爲外國絨衫一人倡之千百人學之無論長三么二習慣自然卽鄉閭閨秀閥閱名妹亦間有染其風而效其製者不知此種惡習同於藕覆甚於抹胸觀其式則保守掩藏若有謹愼之意究其用則伶俐便捷實爲淫蕩之媒有治家之責者皆當勸諭閨閣檢點箱籠已製者毁之未製者罷之毋令外人訾議焉吾因論服妖而并及之蓋深有望於當世之主持風代者 
[輦下紀聞]  
　　南營叅戎因新正初九日皇上親詣天壇行祈穀之禮遂於初七日在前門大街官廳點派千把世職各率兵丁循照上屆成章把守巷口并分赴各巷梭巡把守各店鋪戶均於是夜四更伺候不得有誤惟天橋兩旁地近曠野濠溝甚多叩閽者最易隠藏其内因加派武弁四人率兵五十名晝夜在溝旁往來巡察○客臘二十 
 
 

Page 2

 
 
左右東四牌樓恒利錢鋪學徒向十一條胡同某爐房取銀三百餘兩以車載歸行經錢糧胡同口迎面突來三人袖出利刃將御者砍倒然後由車内揪在該徒踢翻道左乃將車内之銀攫之而逸該徒見其去遠徐徐扒起歸鋪哭訴情形諸夥大驚當卽禀報官廳立派兵士各處投尋則已無影響矣刻由步軍統領衙門弋獲一犯收禁獄中尙未聞訊實否也○客臘有廢員啓續遣家人赴戶部遞呈略謂昔年候補河南于河工最爲諳練并陳鄭州工程章程數十條懇請代奏該部于正月初將所擬章程入奏並請可否將該廢員發交督辦鄭工大臣李蘭蓀欽使差遣委用此奏迄今留中未發云○戶部每值年終必將次年京餉奏請預撥聞客臘封印後預撥各省京餉銀七百萬兩限十四年五月解到一半十二月掃數解清倘有延緩指名嚴叅於臘月二十九日入奏當日奉旨依議欽此今年正月初卽飛咨各省督撫監督鹽政關道一體遵照矣○客臘下旬戶部河南司科房失去河南藩庫公文批一紙司員恐書吏隠匿公事訛索承辦之吏乃將諸吏傳齊不論良莠一併收禁蓋欲嚴刑究訊以便水落石出也次晨某司員入署瞥見公案旁有一小信封啓而視之卽所失之批遂不予深求惟責令諸吏嗣後凡緊要公事擬定妥章不准濫行推諉云 
[武林氣候]  
　　杭垣自元宵以後朗日高懸晴宇一碧前之吟苦雨者一變而爲新晴春城士女或躡屐於吳山頂上或泛舟於西子湖濵相與徧覽韶光留連美景意甚得也至二十日下午天氣驟覺蒸悶晴曦亦漸漸歛光二十一日上午覺綿衣不可復着礎潤如水頓似黄梅時節午刻黑雲低罩斗室中幾於不辨字跡申正二刻雷聲殷殷自遠而近急雨隨之酉正雨中見電光閃爍霹靂連震十餘次雨聲滴瀝徹晚未休街柝甫轉有聲自北方來林木盡振屋瓦亦飛嗣是聲如虎吼氣候陡寒欹枕而寐　聽譙樓正三鼓雨師已返駕而封家姨則留戀湖山尙未歛跡次早披衣而起又聞檐溜淙淙然始知滕六君亦於夜間蒞止見日而化也午刻雪已消盡仍是早春天氣六橋三竺間又添幾許新漲矣 
[觀燈肇釁]  
　　杭城每值新年例有龍燈出游街巷藉以點綴昇平今歲新正風瀟雨晦至試燈節始放晴光城廂内外龍燈十餘起不爲飛龍之在天而爲濳龍之勿用所出之龍僅有鳳山門外一起及織造署之兩龍織署之龍向爲黄色今歲攺黄爲青龍燈旣少觀龍燈才以罕而見珍相　隨龍游行愈聚愈多機坊箔作坊人向本强悍遇事滋閙新歲無事結伴游街一有口角卽施拳脚織署龍燈機坊中人視爲同業尚不致有滋閙情事若箔作坊人則非其類矣十四日織署之燈行至太平坊欲折至杭道衙門箔作坊人前遮後擁無路可通會中人齊喊讓路箔作坊人羣相譁譟不肯稍讓遂致用武行人駐足而觀者十字路口幾無隙地計龍燈會受傷二人箔作坊受傷五人勢將不敵卽令一人急呼同黨相助地保恐釀巨禍囑夥友四五人并地方上人齊聲高喊謂道臺帶全班差役來拿人矣箔作坊人聞聲均各四竄行人亦多走散龍燈會乃整齊燈彩仍向西轉南而去此事幸在上城非箔作坊聚集之所若在下城則一呼百應黨類旣多一時恐難解散矣 
[雪後餘聞]  
　　金陵大雪後春水平添四五尺鴨頭漲處早已緑膩於油夾岸人家不聞踏摇娘之低唱江南春好者已兩匝月至是柴船競牽百丈於岸邊而柴價亦不似晶天銀地中之貴如爨桂矣惟老屋多被壓倒幾於棟折榱崩白下人家多恃屋宇爲恒業造屋者必先計造成後能月買且金若干而後鳩工庀材初不問木料之可稱堂厦與否但得衡宇相望能使張王趙李皆出一門便喜家有魏舒成此宅相故移椽代柱拆桷爲榱匠人一仰主人翁之指揮堊垣墉而塗丹艧雖一若叔孫通之草創緜蕝勿顧也因是風吹雨打並不俟其子居之其孫居之而已東倒西歪不復成翬飛鳥革矣旣經雪率皆如折足鐺欹在一邊占鵲巢者雖俗例正臘不搬家至此亦祗得出幽谷而遷喬木聞江寍鎭相近歧路上有凍而僵者時在小除後風雪交戰鄉人率閉戶慶賀歲朝杯斟醖釀爐煨榾柮與兒女團坐蠮舍中不出竹籬茅茨一步那管世間别有荆天棘地適地保過其側見之細審形狀料是城巿中之下鄉收帳者因其凍成一丸泥又屬無名路倒事須請官勘騐遂一面着人看守一面親詣江寍縣呈報越日陶明府呵殿前來旣升坐飭仵役騐得該屍身畔有錢帖九十餘千又有某字號經摺確係下鄉收帳而遭不測者身上並無别樣傷痕卽飭地保速提該字號中人令其前來收殮以了此案又地北黄泥岡迤西山阜叢雜土饅頭纍纍無數忽相距數十武之空地上有血跡甚鉅適燒燈節屆某姓送燈上冡睹其迹不勝駭異疑又是十年前妙耳山雪地殺人之故事因從對面細察其上下痕跡則四面絶無人足往來卽獸蹄鳥爪亦不留有縱横彳亍痕正不解殷殷者果從何來也爰誌之以見天下有事之所或有而理之所必無者又朝陽門外孝陵衛左近亦有男子斃於雪地者刻聞死者陳姓和州含山縣人因在城傭於人家適與乃兄口角負氣欲赴鄉間岳母處度歲行至此地卽成永訣上元縣相騐後因屍身有傷痕數處恐不無鬥毆情事遂將其兄交差看管以備質訊云 
[鳩江碎錦]  
　　客臘蕪湖縣縣錢孟超明府禀請各憲撥欵濬河復出示興工議定章程大旨謂開挖河道本爲鄉圩起見各鄉紳董務宜踴躍興工免致春水平隄難施畚𨂊云云是役　自揚清河起開至吳公渡止計長一千五百八十餘丈所挖之土堆積萬頃湖邊委員每月薪水銀六兩工房司事人等每月薪水洋六元夫役每日米一升錢一百五十文地保米一升錢五十文俱歸委員發給毋許折扣並諭令自黎明赴工須至傍晚停止倘有怠惰歸委員責懲○某甲家資雖未殷實亦不愁餬口無資風雪殘年身衣百結衣雜丐子中就食於粥廠某日在廠食粥被小營親兵所見禀明莫都戎都戎怒謂旣屬温飽而每餐來廠與飢民爭食實屬貪得無厭遂卽升案研訊甲低首無辭都戎判罰白米數石然後開釋○十七日清晨旭日當空纎雲四捲午後忽隠隠起魚鱗雲不一時狂風怒號細雨間至入夜初更時雨甚大幾訝銀河萬丈倒瀉無遺鄉民心甚憂之謂入春以來雨雪太多恐於二麥有碍云 
[小秦淮擄唱]  
　　江蘇學政王益吾大宗師科試揚州刻已告竣所有錄取八屬文童於月之十八日頒發正案○正任揚州府宜子望太守客臘以禮去官卽擬遵陸回旗廬墓守制旋因北道雪積如山不便儧行遂仍在揚度歲定期正月十九日起程新任羅太守卽於是日由行轅遷移進署○本月初旬有鄉人某甲衣冠濟楚入城賀年時田隴間積雪尙未銷融玉屑平鋪高低一白行至半途悞踐阱内失足而踣不能復振閱炊許經行路者見之細認面目似曾相識急奔告其家始得舁回臥榻呻吟旋卽斃命家屬入城購棺逢人輙向之哀哀泣訴殊可憫也 
[邗江官報]  
　　正月十五日海州楊直剌朝鐸晉省過揚十六日札仁齋分轉委解南京餉十七日韓鹺尹燾赴省公幹十八日寳應縣杜明府清孟阜寍縣曹大令明志均過揚十九日儀河總辦丁觀察葆元來揚公幹二十日白分轉璧由南京解餉回許分轉開文辭回皖省差次 
[福州官報]  
　　藩轅牌示南靖縣和溪巡檢金延仁署事期滿遺缺以試用巡檢張謨烈署理省會稅厘提調余兆奎丁繼母憂委知府侯來驥接辦南臺稅厘提調委知府傳以禮接辦鹽大使賴興周禀辭赴石碼厘局鹽大使張重瀛委兼辦課厘省局事准補臺灣城守右軍守備張材禀謝赴任海防新班試用縣丞何祖琦自京來閩管帶恪靖親軍礮隊副營記名提督李致輝禀辭回籍所遺營勇委劉萬鍾管帶鹽大使黄紹裘禀辭赴幹寨官運局漳州鎭侯名貴到省於本月二十日禀辭回任 
[閩人沐德]  
　　劉康侯觀察麒祥雄才偉略練逹老成前曾隨使俄羅斯留心於彼國之風土人情無不瞭如指掌嗣左文襄公督師閩省奉調總理營務亦頗隨機布置井井有條公薨觀察卽旋梓鄉楊石泉制軍因閩事孔亟於上年札調到省藉資臂助委令總理恪靖營務處兼帶副中營駐紥延建等郡閩省自防軍裁撤後游通逗遛上游時時生事甚至在洋口浦城各要衝聚衆謀亂民心皇皇十家九徙觀察不動聲色率 
 
 

Page 3

 
 
同地方文武密拿黨羽綏靖閭閻復兢兢爲善後計着地方官舉辦聯甲督辦洋口厘務黎司馬伯鄂沈潛明逹足補觀察之所不及朝夕查察勞瘁不辭爲上甲游甲中首屈一指現在上游一帶搶劫無聞械鬥漸息閭閻相安無事洵觀察之功也該處士民感激良深製成萬民衣傘執事匾額饋送營門數月不絶觀察所統全軍分紥各處每日親自巡邏所到之處鄉父老咸衣冠拜迎卽婦孺亦以一見顔色爲幸一時羔羊斗酒敬餽鈴轅遠近聞之傳爲盛事 
[滬上官塲紀事]  
　　婁縣張小芸明府因公來滬先詣道轅謁見龔觀察復至縣署與裴邑尊晤談良久卽興辭而返○寳山縣葛明府於昨日由省來滬亦詣道署禀見復拜會裴邑尊 
[邑令下鄉]  
　　前紀引翔港人陳阿狗等搬花一案裴邑尊於前日親自下鄉飭傳失主姚祥祥訊問原差办帶領陳阿狗伺候姚稱小的家突於初七晚不戒於火陳等四人帮同澆救事後强索酬謝搬去棉花十一包旋經地保勸令交還五包小的因與原數不符禾經收受現在花存某茶館内尙有兩包被比隣方茂林取去向索不還邑尊傳方訊究方稱姚家失火小的家與之毗連以致殃及失去物件甚多小的何敢取彼棉花叩求明鑒邑尊問地保曰姚指方取花當時曾向爾說過否該保禀稱當時並未說及邑尊叱方退去姚誣指平人大加申斥棉花五包看令收去尙有六包飭保查明禀覆陳等四人仍着帶回訊辦 
[遵繳罰洋]  
　　縣署迤東至學前街道年久失修傾圯特甚每遇霪雨積水成潭去歲某染坊命案内挿身多事之某甲經裴邑尊罰洋修理刻下甲已將洋呈繳工程局局員禀明邑尊將擇日興工鋪砌矣 
[上海縣署瑣事]  
　　法華鎭王雲龍命案經裴邑尊定於明日將司署家丁韋和發差役金昌高裕刑皂張彩沈兆并屍親王雲貴等帶案 
點明備文解省訊辦至張二尹則由邑尊給憑着自行赴省投臬憲衙門備質○香花橋垜趙姓房屋有佔官路經裴邑尊勒令折讓云云迭紀前報前日趙投案禀求寛限邑尊怒其延玩取巧着管押候訊 
[英界公堂瑣案]  
　　安慶輪船司事人崔子良尋見冐充乾昌信局夥曾至輪船掉换洋信之繆謙生交捕解案乾昌執事人沈嘉富投案訴稱繆尙在江裕船掉换信洋繆堅不承認蔡太守飭押俟江裕抵申再行傳訊等因已詳前報昨日沈投案訴稱繆事已料理明白乞恩免究繆執定前供太守謂旣由原告求免姑不深究着繆具安分營生之結然後開釋○包探唐青山禀稱馬阿狗寓居剃頭店中失去衣服十餘件報明捕房由小的查得學徒陳阿二所穿之衣的係馬物究問來源稱向店夥張銀福買得拘張查詰張稱由張銀龍竊取交下其實的係銀福犯竊與銀龍挾嫌誣扳令將人贓一併送案馬申訴前情陳供衣由銀福賣下銀龍供並未犯竊被銀福拖累銀福供語支吾蔡太守判笞銀福百板銀龍及陳省釋贓交馬領○謙益公司收租人姜富順訴稱永豐雞鴨行積欠租洋百元行主遁逃查得屋内尙有白米等物因卽檢點釘門昨被金順興米鋪中人挖開後墻將米運出爲卽報捕拘鋪主金咸坤送案金亦欠租洋百元金供去冬有米十二石五斗寄存該行行主負欠避匿浚連米釘在店中聞行主仍在上海可以尋交昨日搬米時我不在塲蔡太守判將米交姜價賣抵租缺少若干再尋行主向索金如果寄米亦祇能向行主理說○二百廿一號華捕禀稱昨日落差時路經妓家門前被妓及傭婦拖拉因將伊拘至捕房送案李金珠供鹽城人窮苦爲娼不敢違禁拉客錢沈氏供金匱人惟求恩恕蔡太守判將李及錢沈氏一併發官媒着管俟備文遞解回籍○二百十四號華捕禀稱奉麥捕頭諭查禁車上裝載高大箱籠經過熱閙地方及當街停歇昨見莊阿高等車上滿裝箱籠碍路喝阻不依反遭毆擊他捕到來亦被扭打又有西捕前來始得獲案莊及王三元李阿生同供廣東人不敢停車碍路更無毆捕之事蔡太守惡其違章拒捕判各罰洋十元以儆○七十六號西捕禀稱昨在四馬路見陳錫仁駕車向西前有東洋車上坐婦人恐其碰撞令陳暫遲言至三次陳竟置之不理俄而將東洋車撞翻車上婦人及車夫皆受傷車亦損壞爲此將陳拘案宋慶郎供稱租拉陳沈氏之東洋車餬口昨載婦人中途被馬車碰撞受傷車亦損壞車王勒令賠修朱阿寳供與相同陳沈氏投案稱修車之費須洋一元陳供馬車是凌先生所坐昨經四馬路熱閙異常雖見前面東洋車無如左右均有車輛顧此失彼以致悞碰如今叩乞施恩蔡太守騐得朱婦受傷較車夫略重隨謂巡捕疉經知照陳竟置若罔聞情殊可恨判罰洋三元以一元半給朱婦半元給宋爲養揚之費尙有一元給陳沈氏修車 
[法界公堂瑣案]  
　　包探土榮培禀稱查得小東門外堃記小烟館雇用女堂倌因卽協捕拘獲開烟館之李阿發等三人解請訊辦李供稱上海人無業可就故携妻女在小東門外開設烟寮姚全貞素呼姊姊偶爾閒遊並無别事王司馬叱令退出謂姚曰爾今年幾歲來滬幾年答稱十七歲松江人父母俱存去年八月來此本欲傭工後有人薦至李處章心元供松江人與姚係表親由其父托來上海找尋尋見後令其回松姚竟不肯兹經包探訪明求恩勒令回籍司馬謂姚當暫押捕房爾可赶緊赴松催令伊父來滬訊明給領章遵諭而退司馬諭令該包探於明晨將李妻傳案○昨報載滿笠橋堍某石作學徒宋阿土被師笞責逃出路遇江北人携至來安里居住經包探緝獲拘案待究云云昨日王司馬訊供之下包探王榮培禀訴前情並稱江北人聞係拐犯馬國梁供揚州人來滬多年製香囊爲業王氏係妻室向來安分謀生不敢犯法路見宋孩啼哭念其迷路帶至家中意欲送至城内不料被包探偵知拘押馬王氏供與國桗間宋供寍波人父母在籍小的來申學石作昨被師父吳養郎笞責因之逃出被江北人騙至家中第二日復騙全小南門外大街廣東人家司馬問爾躭擱幾時答稱約半點鐘之久司馬謂馬曰收養迷路小孩固是好事但旣稱在滿笠橋左近應領至彼處交還爲何帶至廣東人處設心售賣不問可知廣東人作何事業爾可供明答稱開小烟館司馬問可能交案馬供語含糊司馬以案關誘拐務須澈底根究判將宋暫押俟伊師來案具領馬管押候訊馬王氏釋出令將陳交案○密采里洋人控管事胡開甫收帳不交一案兩次讞詞已登本報禮拜四王司馬升堂復訊陳供稱本說禮拜四與洋東結帳豈知胡不到來此帳非伊在塲不能結算密采里洋東申訴各情司馬判將陳暫押著令胡赶緊將帳結算○徐樹堂向賴扛挑餬口一禮拜前被野鷄馬車倒撞車輪從脊上碾過傷及左膝由捕送請醫館騐明醫療一面將馬夫顧海林顧阿四等押候訊究自下徐傷勢稍痊上堂請斷王司馬謂顧曰爾駕車飛駛於通衢大道中徐正在青年尙且避讓不及倘白叟黄童尙堪設想乎遂酌斷給徐養傷洋二十元顧稱實在無力祗能出洋五六元司馬謂本分府斷令出洋二十元已屬格外從寛爾尙不知耶顧叩首求恩司馬謂倘敢不遵押候追比○包探夏止聚手持衣包拘案請訊夏俯首求恩司馬問戰裙烟袋衣服藥線由何處竊來夏供在南頭營内竊得司馬查得夏係積竊於十九日釋出甫閱三四日卽敢闖營犯竊實屬怙惡不悛判令管押捕房待責○周清人傳春元在南巿購得小錢一千五百文携經租界由包　王榮培偵見拘解請訊傅稱鄉人不知禁物求恩寛宥旋有顧祥太帽店主出立保單願爲具保王司馬姑念鄉愚無知從寛交保小錢銷燬○有　洋東控兆通船行主歐陽升白去冬至今積欠租洋一百零二圓土司馬斷令分四月拔還除付十七元外尙欠八十七元數角向收不付投案請追並由收租人汪仲發申訴前情歐陽供稱付過廿五元汪堅不承認王司馬惡其欠租圖賴判令押追 
 
 

Page 4

 
 
[上海陳家木橋電報總局内豫皖振捐處廿四廿五日事略]  
　　廣東電局沈小翁來電初六至初十共收振銀二百九十三兩四錢五分 
四厘○江隂縣許公印之軫惠政洋溢士民愛戴因災賑孔亟諭勸典商及城鄉紳士量力輸捐昨經錢槐卿先生匯到英洋五百十元另四角作爲第一批○蘇城敦倫堂徐因闔第平安店業獲利奉慈命集洋六十元以濟災厄○瀘州電局王第十批存義公來常昭凝春堂四十二批潘利豐號六十元無名氏一百千文存性三十元均怡盛莊來南翔洽昌典募八十元貴陽電局募貴平五十兩均到先此報聞 
[書通商各口警船燈塔浮椿總册後]  
　　通商以來輪船往來日夥水道測量棕識最關緊要海關造册處每以各口巡工局所報各處警船燈塔浮椿地方造印成册以供衆覽誠美舉也今年總册業已印就昨以一册見惠披閱之下瞭然心目附以各口水道地圖及潮生潮落之圖尤足便人趨避其用心良苦矣謹識數語以明欽佩 
　　魏塘郭少泉先生工書善畫以手繪蘭石及博古盆景菖蒲條幅四幀見惠又以四幀贈徐介玉介玉泥余作詩以謝之爰賦長歌一章不 
[足云醉錄塵郢政]  
　　先生魏塘之名士與余締交亦久矣自昔羽車游東瀛十洲三島飽山水倦游歸來暫息肩閒來無事傲雲烟雲烟落紙恣揮灑作書作畫神翛然銀鈎鐵畫世所寳一花一石得者少虎鬚怒茁態横生盆盎春深氣蒼老日昨殷勤手自將輝分寳墨到徐郎我正慚無瓊瑶報郎言曷弗吟短章爲我拂紙更磨墨順臾几案頓生色顧之不覺吟興豪生氣拂拂十指出先生初本以書鳴餘事作蘭殊輕盈偶然五日畫一石望之皺透復瓏玲不學時趨敦古處一盆一架皆奇趣懸之四壁生光輝疑在白雲深處住畫家自古稱郭熙淵源家學多留遺愧我無才酬嘉貺聊爲再拜陳蕪詞[  古越高昌寒食生拜手]  
[蘇省撫轅抄]  
　　十八日候補府周蓮禀辭赴江隂河工○十九日委辦浙江督銷局三品銜浙江候補道黎福昌浙江來同知銜候補班補用知縣梁偉年自日本國回省銷差○二十日留防太湖水師正前營哨弁劉保元胡正日均禀辭赴各處巡河○二十一日前任江蘇藩臺易佩紳浙江來分發江蘇儘先補用府照磨胡鑫江西人指分江蘇遇缺先補用巡檢婁樹基浙江人均禀到○二十二日臬憲陳今日起程由滬乘輪赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經收山東直隸河南皖北十一月十三第八百六十三次清單]  
　　慈航普濟册劉河施蓮史一元○册彫源號交來湯經餘堂錢四千 
無名六戶敬德堂任純書屋養和書屋培蘭書屋十戶各一千以上共來規銀九兩五錢七分一厘○漢口同慶堂九元吳竹溪二元無錫劉廷貞三元蘇州喜福號李藻州募餘慶堂二元韜記一元召溪隠名一元八角隠名五元○○另收河南賑○行道有福册鎭江册上不書名一元○又册南通州汪正源募德　堂六元秋卿四元一經堂三元思補堂惟愿氏無名三戶各二元怡怡　柳惠書房醉然堂九秋書房四戶各一元錫善韻芳方道生怡慶查惠卿佩玉書齋伴花吟樹劉壽保江茂如雲卿秀川張秉鑑十二戶各半元富溪錢一百以上廿三戶共洋廿九元錢一百○又册嘉興府署無名一元○又册南通州崇川城内無名募廿五戶合四元二角由福興潤局來○又册漢口來求平安子免憂氣人合兩元○又册義橋徐小笏善士募來委員徐二元朱子璋周久香胡鹿平三戶各一元以上共來洋五元○又册本埠順泰米行來懋遷居兩元六戶各二百八戶　一百以上共來洋兩元錢二十文○又册浙省通德堂一元鄭徵蘭五角勉力子聊盡心各二角無名一角以上共二元○又册本埠同春堂藥號交來平度局紋銀二兩姜十二李家蘭各一兩袁九五錢劉銀官三錢盧馬二錢又銘恩册二戶各一百六戶各五十又益册四戶錢一千以上三册共洋一員虚對洋一個紋銀五兩申批見規銀五兩三錢六分七厘○救灾圖同豐永金鋪來武陵鳳之求妻平安胡顧氏求女平安各四元劊芝一元龔唐八角無名二角以上共來十元○又册羅店泰昌勉力子募十戶　兩元錢六百○又册鎭海關同人來張博經堂王力薄各二元周尙德堂高永記周愛蓮堂宋六成復古堂五戶各一元邵實夫馮蔭廷高青記怡安堂徐周和鎭甫景徽史北野山人八戶各五角以上共十三元○又册黎里係仲甫募聽雨樓四元吕芹巖耕源坊無名王恭壽四戶各二元吕臻伯邱壽伯藏字居同盛坊吕芍二房五戶各一元以上共十七元○又册蘇州泰隆昌無名合二元○又册惠泰莊交來常來佑曹生茂成章泰元記三戶各一元○又册夢蘭樓王一元○又册俞同善求恙速愈各五角合一元又册梅里許浦稅署二元　募清甫一元雙壽堂四角天水二角廿四戶各一角以上共六元○　册怡春茶棧交來張永盛八角十七戶各二角以上四元二角○救命摺周浦李乾巽募七戶共一元二角○又册大圍德隆募念六戶共六元○常熟裕昌典募顧典生二元知免小失無名三讓守樸山入四戶各一元吳雲凡五角合典衆友節省錢四千五百福昌七百七十五義記蘭馨各五百鍾麟氏四百槐蔭居士雲由氏各三百董惠汀二百不留名一百以上共十四元○惟善爲寶册陳乾生七角鄭順發船六角德泰五角不書名四角趙詠方程少卿顧渭山成泰號四　各三角高錦山王鳳生邵和鄉三戶各二角以上共四元○崑山會泰源求保太平續助廿元沙溪敦厚堂錢三元參逵堂龔二元林大頤參號十元以上共收河南賑洋一伯六十六元規銀五兩三錢六分七厘虚對洋一個小洋六角錢二千七百文○○本日共收英洋一百九拾元規元拾四兩九錢三分八厘虚對一個小洋拾四角錢二千七百文合併申明 
[上海三馬路與昌恊賑公所陳竹坪經收山東直隸河南皖北賑捐十一月十四日第八百六十四次清單]  
　　柴橋洪恆棟助棉衣捐三元○蘇州醋坊橋巷恆孚銀樓門前顔子賡先生經手第七次桶捐午木居士二元無名孤人求身健一元散一元錢一千三百七十六文○○另收河南賑○行道有福册杭省萬承志堂來無名二元送姑太太無名氏三戶龔行善堂五戶各一元以上共七元○又册漢口來世堂剔古堂各二元無名氏積善堂時懋齋無名氏四戶各一元以上共七元本洋一元○保命延生册聊以盡心人二元○敦册宜石主人十元○救災圖册崑山守約子菜居鹿貰鳳友　芬閣五戶共五元○又册天水氏四七茂才頴川氏六元逸人姑平氏七五朋經六戶合三元○又册漢口袁守記五角王炳記陸心記陳梓記各三角胡順昌福昌合二十五戶各二角一戶一角以上共四元四角○又册諸曁孫隆新棧浣江不忍子募十二戶共四元○又册定海廳署帳房仁和唐嘉唐子善八齡童子唐際雲共四元○又册杭州人和布募來十五戶共三元○又册郭鴻記敖揚張報記三戶各五角不留名二角無名氏八戶一元五角以上共三元三角○又册保太衣庄交來寶善堂二　安吉堂李氏無名氏李氏四戶各一元以共六元○又册雙林濟和典來陸慈記一元朱庸記盧炳記各二百五十汪怡堂四百四十李炳記一百廿五戶各二百十戶各一百以上共四元○秦五元鄒一元施積善堂三元隠名氏二元陳迺才一元○常熟張永茂號交來程良耀求女鳳寶侯恙咳嗽速痊五十元又救命第二摺十五戶合一元○○南通州崑崇川青觀齋十元松樂善人一元海寗許詒經求病速愈各一元寗波慶安舘禪房寄來鳳冠病愈完願二元○益字册會稽徐厚記一元以上共收河南　洋一百四十一元内本洋一員小洋五角○○本日共收英洋一百四十一員内本洋一員小洋五角○○本日共收英洋一百四十九元内本洋一員小洋十角合併聲明 
[上海三馬路與昌恊賑公所陳竹坪經收山東直隸河南皖北賑捐十一月十五日第八百六十五次清單]  
　　振大昌洋貨號交來汪楷卿四元○公泰銅洋十元大興吉銅洋七元○○另收河南賑○顧雲卿綢庄交來公隠記洋一百元法界三洋涇橋衆姓建醮餘資移賑祈保合境平安消災降福四元虚對二個小洋二角錢七百三十文卜春記五元傅松均九元張敦儉堂箔灰資移賑五元李開五心愿氏三元林德章銅洋一元又小洋二角○行道有福册川沙丁曉樓張欽齋各一元○又册郭宅折省酬神資移賑洋一元○又册湖州緝私鹽局吳瑩巖善士募湖鹽公寓二元無名汪佐卿黄雋言廣安鹽棧武德鹽棧吳紹堂紹芬七戶各一元吳張氏五角楊增順二角陳金福各一角半以上共十元○又册無錫正大元來楊藜記三元秦餘記二元徐紹記楊藜記修芳聯芳玉華養雲不留名仰止堂趙微雲書房諸崇喜堂正大元號十一戶各一元以上共來十六元○又册清江范宅來范少庭二元六謙堂陸簡臣朱子孚各二千范仲平一百廿以上共來六元○又册江西范饒川謝連生均求耳聾全愈各銀一兩鶴卿女史求年内無病八錢胡緖堂求祖母百壽康健文喜珊各錢五錢以上共來紋銀四兩申批見規元四兩一錢九分四厘○又清江西壩公積堂續募不書名五元同心堂二元求安氏寄傚室怡怡軒有餘氏永安五戶各一元又不書名五元同心堂求安各二元忠貞堂一元以上共洋廿二元○又丹徒大興典來怡記桂記萬記三戶各一元張清蕭銅洋一元王茂林月榮盛萬源泰鍾福盛四戶各五百文元亨各三百利二百念貞二百以上共六元銅洋一元○救災圖册益昌典衆友省冬至節席資移助三元四角○又無名四角又二角半無名慈善氏修因氏隠名氏無名五戶各一角以上兩元二角錢八文○又同盛木店來蔣心卿翠鄕各一元蔣張氏蘭孫唐氏三戶各半元唐建欽四角十戶各二角九戶各一角以上共六元三角虚對一個○又節酒移賑六元○天仙戲園周來全周釗泉戴天林交來周鳳林無名天仙後台三人各洋十元周來全十二元趙嵩綏九元高彩雲劉久奎各五元薛瑶卿周釗泉各三元孫瑞堂三逹子吕小卿薛桂喜謝雲奎武秀奎戴天林七人各二元趙小廉張盈壽容佑元陳福順張大本詩禮堂五英友諸壽卿周福喜王鳳池應凌雲張漢清邱阿龍周松亭左月春王進德邱小卿文奎元十九人各一元王永成子斌桂香福林華阿順陳阿保錢思榮陳金生孫小懷譚四張二金和尙劉洪嘉趙洪小蔣炳照吳阿保程大才周金海丁雲亭謝心之蔣楊貴小孫金桂任文寶徐鎭奎廿四人各半元以上共來一百零八元虚對六個小洋二角錢一百八十七文以上共收河南賑洋三百拾九元規銀四兩一錢九分四厘銅洋二元虚對九個小洋十五角錢九百廿五文○○本日共收英洋三日廿三元規銀四兩一錢九分四厘虚對九個銅洋十九元小洋十五角錢九百廿五文合併申明 
[上海四馬路文報局内恊賑公所經收賑捐十一月中旬清單]  
　　十六日河南捐安徽廬州府合肥縣署周朗若先生募聚興泰方廣太張榮興德泰和金成店恆興泰六戶各洋五角孫聚源益盛源佑興順福昌店關興泰李福泰鄭永泰叙元順興昌寗復興十戶各三角戴源豐恆慶源楊興隆悅來生馮復興春暉書屋周同興信泰和天昌陶德盛復和許大興恆隆周復隆德昌十五戶各一角又募覺非子許維周青錢書屋畏堂門竹散人德邵堂六戶各洋二元不署名氏洋一元五角春暉書屋豫生氏松源氏種德堂耕道堂賡梅皖生氏漁潭主人八戶各洋一元張益興全成店二戶各五角又募春暉書屋一元小隠齋危齋仁愛堂崇本堂無名氏五戶各錢一千杞桐堂槐蔭堂二戶各五百文邸隠士四百松山士三百以上共實收英洋四十元○西塘潤泰號募胡徐氏洋一元延暉書屋蘭芬書屋凝香室沈志節鬼式如五戶各五角愛蓮書屋洋三角樂善居洋二角丹桂書屋銅洋一元○義橋厘局徐小勿翁交來新壩船董韓承恩捐十一月薪水洋四元又聞家堰船萱韓文藻十一月份薪水洋四元又徐朱氏洋二元○本埠無名氏洋十元○本埠華韓號敦遠堂二戶各洋五元○無名氏交來山東穀貽堂孟洋四元遣安堂孟洋二元○平湖公泰木行募不書名求病速愈洋四元又于恊和堂洋一元○本埠盤記裕通祥號劉君交來湖南常德府松珊先生募第二批長沙府盛春皆錢十千江蘇蔡善士錢五千江西匡端甫代妻求病錢二千不留名湘潭王益盛求病全好無力八徐耀南黄不書名無名氏三位各錢一千文李木匠四百隠名氏常平銀一兩救命桶十月份第一號錢三千四十千第三號錢二千六百第四說錢十五千第七號錢三千三百第八號錢三百第九號錢三千第十號錢七百以上共合常平銀五十七兩二錢實收申合規元六十兩另八錢一分一厘○本日共收河南捐英洋八十五元規元六十兩另八錢一分一厘銅洋一元 
 
 
