# 1908 - 160 - 4912707

 

Page 1

 
 
   
 
 

Page 2

 
 
   
 
 

Page 3

 
 
論說 
[論學部禁阻學界干涉請開國會事（間）]  
　　要求國會之舉。發生於湘八。踵起於各省。就近日各處紛紛派代表。詣京師。上請願書以觀幾有萬目睽睽。爭集線之勢而爲之原動力者。要以學界中人居最多數。論者方以士紳之智識。日見開通。政治之思想。漸形切實謂此即數年來興學校講敎育之功。而亦足爲國民程度巳及立憲之證。政府果有志於立憲也者。自宜順輿情之趨向以召集國會植憲政之始基。不謂當軸諸公遲疑觀望。尙無以慰國民如飢如渴之忱。而學部禁阻敎員學生干涉請設國會之事。巳突然作當頭之棒喝也。 
夫學部之意豈不曰敎員宜專心於敎育。學生宜專心於學業。而不當隨聲附和。紛心於政事界哉。不知與聞請設國會。較干涉其他各項政事者截然不同。各項政事。有行政官以任其責。以總其成。固無俟敎員學生廢居諸。荒功課以議其後。至於請設國會。則出自公衆人民之意思。並非官紳。獨有之職權。無論有叅預政治之資格者。固可與聞。即未有叅預政治之資格者。亦不妨表厥同情。書名陳請。豈有一爲敎員學生。而并此無廢居諸。無妨功課之事亦竟不得依附其間也。况渾言之曰敎員學生。而不别其何項之敎習。何等之學生。則是凡爲敎習者。雖在專門法政之學堂。亦不得侈談國會。凡爲學生者。雖係高等大學之學生。亦不容率爾署名旣奪其叅政。權而乂奪其鳴願權。學部之束縛敎員學生。何其不留餘地一至於此耶。 
且學部亦知國人之請設國會者。非得巳哉。强敵伺於外。旣有得寸進尺之形。匪黨訌於内。又有此仆彼起之勢。於此而欲轉亂爲治。非設一上下聨合。君民共治之機關。斷乎不可。故識時之士。咸竭全力以求國會之組成。爲公益非爲私。此心宜無不可見諒於政府諸公。即曰學界中人。意氣太盛不加以抑制恐轉以熱心國會之故。大起風潮。學部之爲此言。似亦持之有故矣。然以今日之敎員學生論。其專攻敎術。與程度未及者。固未必欲置身於局中若其究心政治原理。與深知攺造政體之根本者。則對於請求國會一端。方將視政府之從違。以爲憂樂悲懽之判。政府而有以償其欲望歟。則爲敎員者。將以造成立憲國民爲巳任。而默定其方針。爲學生者且以勉副立憲政府之盛心。而政力於實學。尙何風潮之足憂。政府而終無以酬其志願。歟則爲敎員者將以政府之僞言立憲。而盡灰其心。爲學生者且以當軸之不顧民情。而大非其意。因怨生憤。因憤生仇。停課罷學率衆要請之風潮　。或不免見諸國會失望之後耳。是則學部諸公。誠知慮及於風潮　亟宜贊成國會以塞天下之望。以安學界之心。乂奈何可以反其道而行之也。 
雖然人民之熱心國會爲大局計。實爲救亡計也。至如學部者。則惟知迎合政府之意思而巳。政府對於國會之舉召集法則置而不講。請願書則擱而不呈。其爲無意於斯巳可概見。學部欲與政府諸公表其同意。而又慮莘莘學子。妄用血氣以相爭。敎學部蹈慮患不先。管理不善之咎。於是以壓制之力行之。欲使學界中人盡如噤口之蟬無聲之鳥。而不敢於國會一置喙焉。此學部諸老之微意也。嗚呼。學部爲總司敎育之機關。而 
其處預備立憲時代之意見之。行爲。乃復爾爾。天下事尙何望哉。專電 
[電一（北京）]  
　　張中堂倡議開國會順輿情 
[電二（北京）]  
 
 
 

Page 4

 
 
貽榖昨巳到京 
[電三（北京）]  
　　两宮擬俟達賴來京詢以藏約利害故外部巳將中英約章來往電文彚齊預備恭呈御覽一面電催達賴速即來京 
[電四（北京）]  
　　軍機處會商海軍經費加徵茶鹽等課某中堂以捐重擾民不成政體竭力反對 
[電五（北京）]  
　　某督電陳海軍事宜分十年辦理鐵尙書擬攺一年各軍機猶以十年爲期太近議限十五年 
[電六（蕪湖）]  
　　巡防三旗孫管帶被軍士兇毆地方戒嚴 
[電七（蕪湖）]  
　　郵部電致前魯撫吳廷斌（按吳皖省涇縣人）請其接辦皖路 
緊要新聞 
[楊京卿心國會（北京）]  
　　初十日樞府諸公在頤和園公所會議國會問題張袁世鹿倫澤諸公與憲政館寳劉楊勞均在座當由張相國出示手摺摺中條件爲開設國會與設諮議局先後問題敎育普及問題人民程度問題立憲後皇室經費問題楊哲子京卿逐條對說至四點鐘之久并聞楊京卿在座宣言此次晉京專爲國會而來如政府不早頒布開設國會年限仍當出京聨合各省要求國會在朝旣不能爲富貴所淫在野更不能爲威武所屈宗旨己定生死禍福皆所不計即以此拿交法部仍當主張到底各軍機極爲動容 
[咨覆商部酌定電股價值北京]  
　　農工商部日前咨行郵部稱分省試用道胡琪等禀稱收回電報商股懇照商律另舉董事等情郵部當即咨覆商部略云該商等前巳在部具呈禀同前因如各商議收贖票價起見該商等可　特别會議折衷論定一公堂價值禀候本部核奪辦理相應咨覆貴部查照可也 
[雲南善後彚聞]  
　　滇桂合搜○河口敗匪逃竄滇桂交界之開歸两屬協捕近日白鎭金柱分督所部向軍至開化向東邊界跟蹤窮搜古林箐横河田村一帶皆有重兵扼紮並分三路偵查游擊故越邊之綠黎新街各處擒暫匪黨甚多有餘匪小股在廣南邊地被桂軍所逼逃入開化乂爲白軍李馬各營追捕該匪黨　迤南繞向越南邊界而遁現西邊續調之衡字两營濟字三營亦巳馳抵歸順邊界在西南两方面佈置防堵計匪黨在歸界爲桂軍擊殺者前後巳數十人白軍在開化邊界擒斬尤多 
分路防堵○河口爲中越來往要道錫督己派新軍以及續調到邊之客軍分作十餘段沿途駐防又蠻耗亦中越交通之緊要地方除原方保商各營外亦加撥新軍數營專駐防堵其西路由複河以至蠻耗迄緬邊之交河界共分三十餘段又東路由南溪尖山下道横河曁廣南文山古林箐以至桂界之歸順屬共分三十餘段均巳由賀宗章所屬各新營趙統所屬各新軍白鎭所屬各回軍各撥出數營以两營爲一大段互相聨絡駐紥防堵即在各營酌分一半爲駐守隊一半爲游擊隊彼此輪流換替會哨巡緝各營仍應加派一成偵探分途查探匪情 
　　廣派偵探○軍事秘密偵探現定分爲五等一交涉界内之偵探（即酌派料理大員駐紥越南以便隨時分派密探偵查革黨在越南屬内各項蹤跡舉動）二來往邊两地之偵探（即選派熟悉中越邊地情形人員密往各黨衆聚集處所偵探其蹤跡舉動）三專查沿邊境地之偵探四軍事特另之偵探（分在沿邊内地跟查匪黨竄匿蹤）五軍出尋常之偵探以上第一偵探專員巳電請外部與法使商辦第二第三偵探巳派出多員前往分途查辦惟第四第五两項偵探應即由各營赶行加派熟悉邊地情形之人密往各處確切偵查 
　　整頓營隊○革黨初起時河口防營管帶黄體良霸洒防營管帶李美又蠻耗某營弁南溪某營弁以及河口警委黎國英等均不與匪黨交鋒此外黄軍各營白軍各營内均有與匪勾通情事故失地如此之易後練調新軍及各客軍齊赴滇邊助巢始能克復錫督查得沿邊防營通匪情形擬各將營隊之腐敗者一律撤換現在各路新軍客軍陸續到齊即　各要地悉數攺派各軍駐紥原有各制營防營概行裁撤錫督并與魏景桐商定另行開列參案一起員弁多至數十名 
錢使電陳○駐和蘭公使錢恂致電外部稱陳雲南革命黨匪雖受巨創必不甘心將來難免死灰復燃之虞且滇邊一帶地方素稱荒僻今後西南各種政務均須急行整頓宜攺定宜制振興軍備開設諮議自治等局以靖人心而保邊圉 
 
 

Page 5

 
 
[法國要求雲南權利]  
　　文匯報載法文報電云法國因雲南官兵擊斃法員特向中政府要求各欵如下一懲辦肇事者及煽惑者二撤退雲南總督三賠欵四雲南法國各種權利之保證十五日栢靈電云法國台姆泊司報謂中國派兵駐雲南邊一帶山領殊與越南有礙該報及費格洛報均要求中國對於法國須有美意之確證費格洛報並主張更變法國在東京對華之奬態 
[萍鄉又有匪徒仇敎江西]  
　　江西萍鄉縣屬前次匪亂雖經剿平大股土匪漏網尙多本月初十日該匪挾有舊嫌忽又號召徒黨與天主敎士爲難當塲毁壞天主敎堂一所殺傷敎民四人該堂丁役飛報到縣楊大令會營飛往彈壓匪徒業巳分散該縣即臨堂勘驗塡格詳報上憲該堂亦急電南昌天主堂請謝司鐸函致洋務總局交涉該局總辦李少薇觀察恐釀巨變立卽上院將謝司鐸來函呈請撫憲察閱經沈護院電飭該縣楊大令查明情形妥愼辦理一面會同文武多派兵役將各敎堂實力保護 
[浙路股東臨時會紀事]  
　　十六日下午浙路公司在本埠西門外紹興會館開浙路股東臨時大會到者計股數二萬五千一百三十六整股户數一千二百二十六户两點鐘開會總理湯蟄仙君請衆股東公舉臨時議長各股東公舉周金箴君爲臨時議長周金箴君報告云據各處之報告計巳招集股份二百三十餘萬其巳實收者計有一百六十萬有零務望各股東熱心添認添招以成完全浙江之鐵路繼各股東公舉楊振驤虞洽卿王亦梅王清夫四人爲糾儀員俞寰澄君提議推廣路線略謂浙贛（常山玉山）與蕪廣（蕪湖廣德）两枝線於地勢上及營業上利益相均然同時两線並造公司無此財力孰先孰後應請公決决議先造浙贛枝線周金箴君提議第一期繳股衆議再行延緩四月至本年八月底爲止次提議豫留前任董事四人决議留孫問清蘇葆笙沈新三胡稑薌四人俞宗周質問臨時議長云匯豐所登廣告謂滬杭甬係官辦等請曾由蘇浙公司電詢郵傅部現在有無從電湯總理謂尙未接到回電旋選舉董事七人查帳員五人被選者嚴子均五千三百十四權吳雷川二千零三十四權張弁君四千一百零四權葉乂新三千八百五十權蔣孟蘋四千二百十四權蔣海籌三千四百四十二權徐冠南三千零三十六權（以上爲董事）謝綸輝四千四百二十七權楊信之一千五百九十五權姚幕蓮二千五百零五權周湘舲一千二百八十九權王一亭八百三十五樞（以上爲查賑員） 
[丁立鋆禀江督電（爲夏家橋案列名事）]  
　　南京督帥鈞鑒江蘇紳士公禀由立鋆簽名乃傅鈔誤作故弟立鈞見報駭然除囑報更正外謹禀帥台陳明錯誤求鑒諒治晚丁立鋆叩京師近信 
[監獄專科開學]  
　　法部大理院挑選司員送入監獄專科巳於日昨開學沈大臣亦親自到學聞敎習並添聘日本小川君 
[廓使參觀大學]  
　　初十日午前廓爾喀國正副貢使同至大學堂參觀正使之名刺曰天朝欽賞二品頂戴廓爾喀國使臣沛達叺哈都熱副使無名刺正使紅頂花翎副使藍頂均服花衣武職補服該國僕從四人一持金鎚前導一捧銀水煙筒後隨餘則持帖並有中國武弁譯員多人從之另有中國巡警八名掛刀護衞是日劉幼雲總監督並未在堂由敎齋庶務三提調接待該使在藏書樓動物館標本處物理化學各實驗室均嘖嘖稱羨歎爲生平未見堅欲聽講遂導登第一講堂值日本敎習講習講敎育學該使立聽良久彷彿心領神曾旋有學生代之照像則囑晒好惠贈一張并云行嚢中携有犀牛頭一具他日送來作標本臨行索去奏定章程一部該使每見東西洋敎習必鞠躬舉手致敬東西人亦脱帽答之可謂知禮矣 
西報譯要 
[赫德論中國稅務]  
　　字林報十五日倫敦電云路透訪事某近日往謁赫德據云目下中國學書稅務之人四五年後皆可入海關任事嗣後海關外人當日漸减少矣然於洋債未清之時關中稅務當不致有所更動又謂中國一旦若成爲世界强國則各國亦不能加以阻撓惟其振興尙需時日且亦不致變友邦爲競敵也中政府並擬經營四藏地方近正討論振興該處商務及舉辦郵政等事 
[英船將禁中國水手]  
　　又電云英國商務大臣屈其爾近日布告英國水手代表謂英國並不欲雇用中國水手現巳訂定新律凡中國水手若不能證明其實係英籍則必須考驗其英語程度然後錄用 
[美國提倡禁烟會]  
　　泰晤士報云美總統羅斯佛於前月十二日將國務大臣羅脫之意見書呈於國會謂美政府不日將派委員三人書記一人調查鴉自擬撥美金二萬元以充經費云云並悉羅君書中有謂國務部近日籌有善策可以禁絶中國烟患凡贊成美國禁烟之國各舉委員先在本國研究一切然後再於一千九百零九年西正月一號在上海集議决定禁烟之策等語美總統以此事全球獲益非淺深爲嘉許 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[農工商部奏訂勸業道職掌任用章程摺（附章程）]  
　光緒三十二年五月二十七日内閣奉上傳諭朕欽奉慈禧端佑康頣昭豫莊誠壽恭欽獻崇熙皇太后懿旨各直省官制前經諭令總覈王大臣接續編訂茲據慶親王奕劻等奏稱各節應即次第施行至一切辦事權限各項詳細章程有應由各部及各衙門覈議者著即分别妥擬畫一辦法奏定陸續頒行等因欽此欽遵到部續准憲政編查館咨此次擬定各項章程應由各部奏明交本館詳細覆覈然後請旨頒行等因臣等伏查勸業道有振興實業規畫交通之責非明定畫一之職掌無以爲督率考察之資特是各直省情形繁簡不同分科辦事詳章臣等殊難預訂疊經往返商酌惟有提綱挈領擬訂簡章十四條俾創辦之初有所遵守一面由臣等咨行各省督撫飭令該道各就該省情形酌擬辦事細則送部覈訂以期周妥而便施行其餘未盡事宜應隨時損益者仍由臣等會商修攺奏明辦理又查直省官制原奏清單第十四條内開勸業道專管全省農工商業及各項交通事務並將按察司舊管驛傅事務攺歸該道兼管等語三十三年五月准陸軍部咨四月二十七日會同軍機大臣具奏各省驛站邊防台站向由兵部掌管現在輪路未盡交通擬請仍照舊例由陸軍部經理以一事權奉旨依議欽此自應查照原奏俟將來航路鐵路律通達再由陸軍部會同郵部詳察情形奏明辦理以符奏案所有臣等遵擬直省勸業道職掌任用章程謹合詞繕單恭摺會陳應請飭下憲政編查館詳細覆覈請旨施行伏乞皇太后皇上聖鑒訓示謹奏五月初九日奉旨依議欽此 
謹將議定勸業道職掌任用章程恭呈御覽 
　　一勸業道秩正四品爲督撫之屬官歸其節制考核應禀承農工商部郵傅部及本省督撫辦理全省農工商業及各項交通事務並應由農工商部郵傅部隨時考核 
　　一各省應行興辦農工商各實業以及推廣船路郵電等事勸業道應先詳細調查呈明農工商部郵傅部及本省督撫設法籌辦並有督飭地方官切實奉行及考察勤惰之權 
　　一地方辦理農工商業各員紳除派大員外均歸勸業道管轄其歸於農工商業之學堂公司局廠應隨時稽考將辦理情形彚報農工商部及本省督撫 
　　一各省原設農工商礦各局所應辦事宜均歸勸業道管理其原派員紳應由該道體察情形詳明各省督撫分别裁併以一事權至農會商會等項該道有勸導稽查之責並應遵照農工商部奏定章程辦理未完 
分類新聞政界 
[江督批駁整頓鄉轉章程南京]  
　　上江二縣鄉團總董徐宗績等條擬整頓鄉團章程禀陳江督昨奏端午帥批示云舉辦鄉團爲巡緝奸宄保衞治安起見如其委任得人經費有著則以輔牧令耳目所不及立地方自治之基礎豈不甚善惟披閱該董等所呈簡章頗有可議者如設立息訟所一條旣以息訟爲名其宗旨當在排難解紛所息者鼠雀之爭耰耡之釁而巳於盜匪凶徒無與也乃忽稱幫匪痞棍肆惡鄉里有禀控者必由息訟所公同簽名如准呈控試思此種匪棍鄉愚畏之如虎雖有投匭告密之條猶恐受荼每者畏忌不前偵捕不及乃以息訟所名義箝制控匪之人且稱如此則無銜恨反噬之虞不知息訟所憑何威力能杜帮匪痞棍之報復竊慮此法一行所息者良民呼籲之途所不息者匪燄也凡事始基不愼流弊何窮該董等旣承辦鄉團有年於事實必有經驗何以發言輕率如此殊不可解至所稱仿照公益曾辦法籌措經費並攺歸巡警總局節制等情是否可行其鄉團章程應如何妥爲釐定總董鄉董能否酌仿投票公舉之法務期得人仰地方自治局會同巡警總辦妥爲擬議詳候本部堂核奪飭遵 
[督撫嚴禁各屬栽種鶯粟南京]  
　　江督蘇撫會銜出示云鴉片一物前經外務部與各國商允進口洋藥以本年爲施禁之始實行遞减相約試行三年視中國栽種吸食實行减少限滿再爲推减查江蘇境内栽種鶯粟以徐州府屬爲最多淮海各屬次之其餘恐亦不免種烟逾多則妨農愈甚前年江北水灾飢民至數百萬未始非多種鶯粟以致於此現除去年所種鶯粟本年業巳收槳無庸置議外應自今年下半年起凡徐海等處向種鶯粟地畝務須一律攺種粮田視其土性所宜酌量種植禾黍菽麥等類實力講求農政切勿任聽荒蕪此外各屬未種者不得復種巳種者概行剗除自此次示諭之後蘇省境内即不准再有栽種鶯粟情事併應將本年鶯粟子種全行抛棄如有故違禁令仍行私種鶯粟者定當立予拔除併將地畝充公違禁私種之人提案究辦以示懲儆 
[電陳金壇縣劣跡鎭江]  
　　日昨金壇紳商學界公電蘇撫云壇令任用家丁王鳴泉怨聲載道近爲收漕抑勒洋價五十文并嚴拒銅元鄉民騷擾幾釀事端迫乞派員查辦 
[奏准各省續鑟銅元北京]  
　　前護理四川總督趙季帥以川省停鑄銅元諸多窒碍電奏懇准續鑄奉飭度支部議准巳紀前報茲度支部尙書澤公以四川省旣蒙俞允續鑄銅元他省事同一律情形亦同故又奏請概准練鑄亦巳奉旨依議矣 
交涉 
[洋貨彩票店被搶之交涉漢口]  
　　漢口德商茂記公司發行之洋貨小彩票華界各店舗之代售者甚多前日忽有流氓十餘人在花樓打 
 
 

Page 11

 
 
毁此項店鋪六家所有彩票均被搶去並毆傷店夥鍾有富一名刻茂記公司西人巳禀請德領事開具失單向漢關道交涉索賠 
[浙路公司咨呈浙撫文浙江]  
　　爲咨呈事竊據駐杭英領事照開照得本領事近因多人面稱在嘉興以下野窰地方由鐵路公司造橋一座係過黄浦江第一要道查該公司築造之法係用泥土將水道两邊塡塞中間造一單洞之橋與在杭州一帶辦法無異顯係節省經費不用工程司無論何人均可辦理似比辦法衹用之於小河與偏僻地方相接者尙無大碍黄浦江係浙江省北路與各處第一絶大之商路遇有何項工程自應留心妥辦經不明事理之人經造工程勢必將該商路敗壞目下該公司築造此橋忽將寛四十丈之水路塡塞祗留二丈水流甚急致商輪不能行駛本領事巳知有輪船多艘在該處停候至四五點鐘之久須俟潮漲水平方能駛過如此躭延商務殊屬非是若造便當之一橋必不若是自應將如此躭延不便之辦法令其停止况將來嘉興杭州一帶上水船因不能行走致在該處君集亂停下水之船因水流過急船工持舵甚難恐時有彼此撞碰之事以致貨物損失傷害性命在所不免更有一事本領事視爲緊要者亦當爲他人意料所及即是該處两邊提岸日後水漲時將如何目下運河水平在該處尙如是之急輪船不能行過倘日後雨水略多山流下瀉黄浦運河水必漫溢又將如何總之鐵路造橋事所必有爲莫大緊要之工程但他項情事非無緊要自應察看當地情形勿得妨碍他項産業方爲合辦合急照會請煩查照酌派妥員會同有名工程司前往野窑　方履勘如果屬實有所妨礙應即阻止該公司造此不便之橋另設他法攺築以本領事意見惟滬寗鐵路之崑山橋工爲極好之模範現值野窑工程甫興尙易停止所塡泥土亦易取出如待至石基造成恐不免遲誤矣等因到本公司承准此查本公司所築浙境路線以内並無野窑之名本公司亦無將寛四丈之水路塡塞只留二丈之橋工不知該署領事何所聞見率以指斥浙路旣據稱係過黄浦第一要道黄浦江向隸蘇境曾木移動本公司現方接勘嘉善之線與黄浦江所差尙遠或係蘇路公司所築橋各有區域若本公司謬焉過問亦太不明權限譬如愛爾蘭之橋工豈我中國派駐英倫之華官所能强蘇格蘭人從旁置議乎至杭州一帶僑工本公司一再測勘均較就近舊橋各孔有寛無窄于行船未聞不便即有不便無論航路無論水利均關内政亦非該署領所應越俎並盛稱崑山橋工其所費若干該署領亦一計之否本公司愼重路工一以便民爲主其有婉切指陳者正樂虚衷嘉納擇善而從若無理之干涉本公司亦斷不能承認也相應咨復查照事理切實駁復理合備文呈復鑒核施行 
　按黄浦江溯源泖河中經松府以人於海係蘇境非浙境英領所稱或指婁縣姚涇一水而言 
[美領不担保儲蓄公司漢口]  
　　駐漢美總領事潘士思君昨照復漢關道略云前准貴監督照開現准勸業道劉函稱漢口美商開設之集成儲蓄公司刋布章程招收存欵究竟該商是否殷實可靠相應照請確切查明尅日見復等因查該公司巳將其公司組織合同呈請本署註册在案惟該公司成立不久是否可靠本總領事實不得而知其在上海開貿數月此外並無所聞如華人欲在該公司存儲欵項應由華人將該公司工切辦法自行預先查明本署無從保其是非可靠也 
軍界 
[議給吳元愷卹典北京]  
　　陸軍部片奏云再内閣抄出两江總督端方奏狼山鎭總兵吳元愷因病出缺懇恩賞卹奉硃批著照提督軍營立功後積勞病故例從優議卹並將生平載功事蹟宣付國史館立傅欽此欽遵到部查例載提督總兵積勞病故曾經著有勞績奉旨交部議卹者卹銀二百两廕一子給與六品頂戴送部帶領引見作何錄用之處請旨等語今巳故狼山鎭總兵吳元愷奉旨交部照提督軍營立功後積勞病故例從優議卹除立傅應由國史館辦理外查武職官員軍營立功後積勞病故議卹之例至提督巳無可再加應請將巳故總兵吳元愷仍照提督軍營病故例議給卹銀二百两廕一子給與六品頂戴送部帶領引見作何錄用之處請旨該故員係實缺總兵無庸行查官階仍令遵照定章補造覆歷註明三代送部俻案所有遵旨議卹緣由是否有當謹附片具陳 
[拿獲匪船蘇州]  
　　吳縣護勇頭劉大發在勇門外官廳南首見有形跡可欵之鎗船两隻内有十餘人洋鎗十餘杆當即查詢據云係保護竹商劉見均無號衣旋即密禀吳縣王竹浦大令據情轉禀瑞督辦飭派巡緝隊中路隊官方壽山將該两船十餘人連同洋鎗一併拿獲解送清鄉局聽候審辦 
[籌造淺水兵輪告成浙江]  
　　上年三公司商輪出事後經馮中丞會商瑞督辦江浙各迼淺水兵輪四艘專駐紮江浙交界之太湖當由潘庫籌撥經費洋銀三十萬两託上海製造局船塢代造从備巡緝之用現據瑞督辦來咨業巳造成两艘日前馮中丞特商請薩軍門就近遣派水師畢業生两名管理駕駛業巳照准並聞該輪每隻各裝馬克心砲三尊小快砲一尊砲價一并由製造局包認 
學務 
[有志肄業法文蘇州]  
　　法文畢業生唐爕文遞禀毛提學略謂查前年派往法國游學之李景鎬陶鎔二人二年後即可卒業回國請將是項官費接派學生出洋肄習法文併謂此二年中自當殫心竭力勤習法國各種科學以爲預備等情當經毛提學批示云查學部游學定章如有中學程度能通彼國語言文字方爲合格該生雖列法文優等畢業生能否合格尙待考驗現值經費支絀俟考驗後再行酌送可也 
[興學不准抽收漁捐安慶]  
　　歙縣敎育會勸學所經費不裕衆紳擬抽漁梁上水雜貨捐以資挹注茲巳聨名禀由該縣蔡令轉禀皖撫馮中丞以該縣會因興學抽有箔捐前據牙釐局具詳巳批府飭縣督董開辦旣有此項捐欵儘可酌撥敎育會勸曾所之用餘再撥人學堂所請抽收漁梁雜貨捐之處應母庸議 
[電復學堂表册沿未眞竣浙江]  
　　浙撫馮中丞復學部電云學堂 
 
 

Page 12

 
 
一覽表提學使於二月下旬奉札後即遵頒式刋發各屬照塡現因各府縣送到表册多未合格陸續發還更正並由該司疊次嚴催遵限塡送以便彚塡統表惟事屬創辦能否如限赶成尙難預定先此奉聞 
[學部劄發學堂書籍湖北]  
　　御纂内則衍義欽定書經圖說两書 
均巳出版現奉學部箚發各省提學司迅速翻印頒行各學堂一律遵用并令按照部定書價從速解部 
[湖北旅學攺良學科湖北]  
　　湖北提學司高批内閣中書楊模等禀云據呈江浙旅卾學堂分中學高等小學两級開辦數年中途停輟經旅紳重新賡續展拓宏規四省青年同荷陶鑄毅力熱心深堪嘉佩所請援照湖南旅卾學堂成例於畢業時給憑請奬一節應與照准即侯詳請督憲轉咨江皖浙贛督撫憲并由本司咨請四省提學使立案可也希即知照 
[咨查留日學生經費杭州]  
　　浙省應解留日官費師範等學費本年上學期之欵巳由藩學二司遵照駐日李使來電如數匯解在案所有應解本年下學期之欵因前派各官費生本年均有畢業者故所需之欵難以懸揣特由藩學二司會詳浙無仍請咨由駐日公使轉飭監督處將應解數目核定電浙遵解 
實業 
[最近絲市之調查浙江]  
　　絲爲杭地出産大宗今年自開秤後近日來貨稀小客帮大批到者甚衆各行存殘之貨亦屬無多所以市價逐漸看高市面大有起色昨日開出之價計肥絲每两三百六十文搥絲每两四百文細絲則每百两英洋四十元據絲業中人言將來尙可望加增 
[郵局收遞逾刻郵件辦法漢口]  
　　漢口郵政司吳樂福君以近來收寄逾刻郵件往往積壓至次日始行投遞殊與交通有礙特派英文供事一名在正班輪船專收逾刻郵件自下午六句半鐘起至輪船臨開時止惟此項郵件除照章黏貼郵票外其餘信件須加郵費二分掛號信五分以資津貼 
雜記 
[孀婦被誣自盡案之結局安慶]  
　　省垣三區正巡官于元璋誤聽巡弁誣斃孀婦一案垷聞該巡官僅予撒差了事復經各紳董懇求當道將該歸旌表送人節孝祠上憲未有批示並以于巡官僅予撤差不足蔽辜擬即開會禀控究辦云 
[飭查匪首犯事案卷南京]  
　　傳錫山都戎拿獲江北青紅帮匪首劉九龍即劉海峰解寗審辦等情巳紀前報茲悉該匪首解寗即奉江督端午帥飭發江寗府收禁並聞午帥因該匪劉海峯在江南江北迭犯案件甚多特分飭臬司曁淮徐各道轉行所屬各州縣檢查該匪所犯各案卷呈候核飭審辦 
[穎上釐務近聞安慶]  
　　頴上縣厘卡月抽釐金以雜粮豆餅爲大宗從前豆餅每片僅十餘斤照章完釐　文而現在頴上裕興榨油公司報運出口之豆餅每片約有五六十斤上下若仍按照舊章完厘於國課不無妨碍該卡委員爰於日前據情上禀撫憲擬將該公司所運豆餅每片完厘三十文以維厘務 
[限期禁賣烟具蘇州]  
　　良元吳三縣日昨示諭略云蘇城以烟具爲業者甚多如烟盒煙燈烟筒烟籖類種笙名目不一皆所以輔吸烟之用烟旣有禁豈有烟具尙可聽其製造販賣之理爲爾等計惟有迅即停造煙具攺製他器庶幾所業不害人亦不害巳自示之後其巳經造民者限一個月内一律賣去逾限　各店中再有烟具陳列一律飭令銷燬 
[鄉民爲清荒局紳訟寃鎭江]  
　　清荒局紳被何長慶等控告而鄉民則頗爲感戴其故因一經升科富室不能隱匿鄉民可免賠累現在十一區耆民會同甲長開會集議具禀丹徒縣請爲局紳訟寃 
小說 
[寓言小說新三笑（四）]  
　　伯虎道你没有聽見過一句俗語麽大佛處處拜。佛沿街賣。你要請敎。還是請敎大佛。上海的廟。以城隍廟爲最大。你若要有靈驗。這種車錢小費。你是不能吝惜的。若你求應了城隍婆蕯。那這種司徒廟關帝廟温公廟包公廟娘娘廟五聖廟夜夜叉廟。是無求不應的了。雖古書上有說道聰明正直之謂神。現在的神道。也是利令智昏。也吃情面。故圓通得多。與從前的婆蕯大相縣絶了。祝枝山又在旁插口道老店你因到虎邱山去看燒香。弄着了秋香使女。你就要歸功於泥塑的婆薩麽。我看起來還虧得我老　的功勞。若非我出了一條妙計。把秋香配了你。恐你現在還是個康宣。還在華府做書童哩。阿二道唐相公休得取笑這種陽間的事業。那陰間萬萬不來管的。還是請敎你唐相公的好。祝枝山又對阿二笑道。這位唐相公豈不是别人多喚他陰司裏秀才麽他的神通實在廣大。在陽間是一個解元。在陰司也是一個秀才。因爲他做人吝嗇。不肯化錢。祇得一個秀才他若肯化了多少錢。捐了。花樣由縣而府。由府而道。一路可以上去不但可以榮宗耀祖。那些一般兄弟輩亦可靠靠他福。就吾老祝雖是朋友。面孔也有多少光榮哩。（未完）清談 
[查獲革命黨之新笑話]  
　　近來官塲升官發財之念愈熱。查拿革命黨之思想愈奇。而手叚亦愈不可思議。拘一學生。則誣之曰革命黨。獲一流氓亦。誣之曰革命黨。携有軍菻者。則必指爲革命黨之所用。見有開會者。則又指爲革命黨之所爲。固可異矣。然猶必有可以牽涉之理由而牽涉之。或藉口於形跡可欵。或藉口於有人告密。尙不足怪。獨至日前漢口後湖之事。絶無可以牽涉之理由。而亦牽涉於革命黨者。言之令人噴飯。漢口後湖自地户暴動後。謡言四起。有謂將有大幇革命黨來漢者。有謂地方官巳獲有革命黨者。探究原因。則以某日有鄉民劉　在途遺失紙票數張。被警勇拾得。呈送巡警局。局員大喜。以爲必革命黨所散之票布也。立即密陳巡道馮觀察取視之。則係前月風災時該鄉民所領之濟急票也。（賑災之米票）遂置之不論（此事巳紀十六日本報）噫該局員卽目不　丁。舉動亦何至謬妄若此。使各處巡警而盡如該局員。則鄉民所持之當票捐票錢票發票等。無一不可以票布視之。革命黨不將遍地皆是哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十三）]  
　　西泠悟疾生譯華生曰何疑乎。可否能預言乎。福曰。華生予嘗爲每事之始點。得之則可由一髮。以求全身。而事之歸宿亦然。今雖有數疑問題。然予亦不欲以一人之理想。强人皆與予同。華生姑俟之。蓋此時尙未便與君言。也予知予友素來性情。凡事機未至决不肯稍稍外洩。故予亦不强其相告。。惟勸其姑寛懷抱。歸寢室以資休息。 
翌日天色微明。福因懷疑未。釋舟臥即起。負手於室内。往來躑躅。遽聞門外人語喧嘩。似覺皮帶車拖曳聲。昂首向空際一望。但見烈燄冲天。黑烟亂冒。急啓扉出視。街上行人擁擠。巡捕往两頭紮住。方知停尸塲失火。頃刻警鐘大鳴。福嘆息曰。噫果不出予所料。愛姆生遁矣。須臾麥闊勞博忒勞脱波士倫皆披衣起。華生亦至。正在互相駭怪。突見二人。飛騎而來。面汗淋漓。至門前躍下。遽握福之手曰。予等愧欲。死幾無面目相見。言時氣急聲嘶。鼻息若不能接續。福視之。蓋花撥根李師德二人也。見其惶恐如此。轉柔聲慰之曰。二君毋然。且進予室商。議二人赧赧然。面含一種愧恨之色。隨福人内。 
　　福曰停尸塲不戒於火。莫非愛姆生之尸有變乎。李曰然。曰其匪徒之所種乎。抑塲中人自兆焚如乎。想二君於一切形跡。必詳加踏勘。矣花曰密司忒福爾摩斯。悔予等漠視君言。以致出此奇變。未識君能寛予等之咎而復爲臂助乎。福正色曰。予豈悻悻然小丈夫哉。二君何視予之淺。也惟塲中如何失愼愛姆生之尸係屬被焚抑爲人盜棄願二君詳言之 
花曰予等昨晚歸來。倫敦城内。皆知捕獲渠魁。莫不爭來賀功。本署長官。亦設宴致慶予等暢飲過度一時失檢將該尸安放停尸塲内僅令二印捕看管。並未多派巡役。其安放之處。又無鐵栅欄擋護天未黎明即聞該塲看愼。予等急急奔到。見石棺儼在。而中巳空空。急覔印捕勘問。詎料二人亦徧索無蹤。予等惶駭無惜。因憶君昨宵諄囑之言。何等珍重。乃竟出此變故。致君千辛萬苦之幾番危險。幾番布置。一旦付之虚擲。余等誠無顔見君。然君既預料及此。尙望不棄舊好。臂助予等。捕厥兇渠。言巳若不勝羞憤者。 
本埠新聞要事 
[會商淫伶李春來案]  
　　昨日上海道蔡觀察讞員寳大令曁美領事佑尼干律師先後至洋務局會議淫伶李春來案佑律師首先聲言敝律師對於此案並未執有一定之意見蔡觀察云本道辦理此事一秉至公亦未固執成見總期两無屈抑且以保全两國之感情寳大令謂本分府承審此案所以據理力爭者順輿情而巳初非有意與貴律師反對云云中西各官暢談良久盡歡而散 
[移解南昌敎案夏委賠欵]  
　　江西南昌敎案議結時撫卹敎士及七百五十两茲届夏季巳由江西撫憲沈中丞札飭贛藩動支前數移解滬關請即照送駐滬法總領事查收轉給 
[禁止朦請護照]  
　　道憲蔡觀察昨又牌示云照得商民人等赴美游學經商凡甫自他埠來滬並非向在上海者概不給照迭經出示曉諭乃近日來道請照仍多不守規則本道詳細行查竟有不肖之徒從中包攬需索鉅費以致違示請照者踵趾相接似此玩視禁令深堪痛恨除派探隨時查拿究辦外合再牌示各省商民一體知悉如再有私自出資託人朦請護照一經查出予受同科幸毋自蹈法網 
[中國公學電謝撥助學費]  
　　中國公學前因經費支絀禀准江督月助銀一千两并爲特請蘇撫飭司議定年撥三千两頃得該學堂監督夏敬觀觀察致蘇州撫藩學臬各憲電云奉督憲電敬悉允助常欵三千金全校銘感敬觀叩 
[咨查各項關稅數目]  
　　度支部現因稽查本年各海關關稅數目及比較上年有無盈餘咨行江督端午帥分行江海等關一體查明開報 
[復審搶刦皮坊案犯]  
　　西門外硝皮坊搶刦一案業經拿獲蔣永慶等五名經工程局解縣訊究李慶堂許小子供認望風蔣與盛榮華陳大狡賴小認等情巳誌前報茲又傅事主丁家吳到案奉帮審李明府升訊丁供蔣永慶前與某姓同居房屋係小的之産蔣因欠租被甲逐去搬時蔣竟擊壞墻垣小的控奉工程局訊斷罰洋一元蔣即懷恨是夜糾衆來家强搶小的從後户逃避求究丁之妻父周祖泉供與婿同住見覧盜入門命婿逃避小的匿在床後見蔣執刀與盛榮華陳大各持油火把在房搜搶衣飾等物明府飭帶三犯上堂與周指認無訛詎三犯各跪鏈两鐘之久堅不吐供判三犯還押候再嚴究 
[復旦公定期畢業]  
　　復旦公學定於本月二十日午後三點鐘舉行畢業禮預先商明鐵路公司於是日午後一點四十分由上海開往炮台灣六點五分由炮台灣開回上海火車均在該校前面暫停前往觀禮者上下頗便車資並由該校贈送云 
[札查湖南常捐實收]  
　　湖南賑災七項常捐前將空白實收飭發各省府州廳縣勸諭捐輸在案現須查核總數報部換照特於日前札行各屬飭將前發實收捐去若干未捐若干所收捐銀若干迅即詳細開摺連同未捐實收一併送局彚核以憑造册報部 
 
 

Page 19

 
 
瑣事城内 
[騙取洋元]  
　　李恆祥扭騙子陳阿福到第一路中區巡局喊控經遊正巡官審訊李供年十九歲在浦東金家橋桓和莊爲學徒日前被陳阿福騙云洋二十九元到申追獲請究陳供洋與王阿福分用求恩判責五百板取押候補提同黨穂辦 
[冐頂膏照]  
　　沈阿康並無捐照在小南門内王家弄私售烟膏經拒烟會查悉報和一路巡局訊究沈供向租張阿大膏照挑賣今張將照取去並不私售别駕以其冐頂膏照殊屬不合判沈罰洋一元張阿大旣不開店着將膏照繳到拒烟會註銷 
[公廨解案]  
　　公共公廨解案三起訊據張金元不認竊黄荳判枷三在胡阿六李阿福王阿三不認竊銅各枷七天發頭門示衆王金才犯案七次押西牢五年期滿解請判發攺過局半年 
[二次違禁]  
　　虹橋鎭人王杏田第二次違禁賣烟與上次具保賄縱開燈之地保王晋康併提到案奉判杏田押攺過局戒烟該保責二百板斥釋 
[彩票若捐]  
　　道憲訪悉老北門内萬隆　園主托掮客買得六月份湖北籤捐票一千張並未報局繳捐飭縣派差查明李大令奉諭後巳派皂快頭役全順薛貴查訪矣 
[使女潛逃]  
　　縣署西首開盛昌客棧主陳松濤於前晚見有女孩在路啼哭向之盤問據云四川人年十四歲在某大人公舘内爲婢女因不識路徑爲主母毒毆以致逃逸陳將該女查看果滿身青腫傷痕遂留在自巳棧中住宿昨晨陳投一路一區巡警分局禀報遊正巡官諭陳暫爲留養候伊家主聞悉具領 
[官事]  
　　欽差大臣姜軍門昨日命駕進城至各署謝步補用同知司徒澤浙江試用府經歷劉嘉樹到道禀見巡敬總局偵捕課員汪景龍千總李廷聚昨均到道禀知押解私鑄炸藥要犯葉德全張洪赴江寗回銷差陸軍部敎職協軍校江西武備學堂優等畢業生劉聲震禀謝札委巡警學堂敎練差候補知縣蕭泗勛禀辭進京引見 
南市 
[辦押遷]  
　　單歙劍生控王家碼頭房客黄萬生銅作義興素麵店同興祥傘作徐義和竹器店永升皮桿店等不肯遷讓阻碍造屋請爲押遷孫明府傅各户到案限六月底一律遷出 
[賣兒子]  
　　窰貨船主張榮華近日回家得悉談永林楊慶堂串令伊妻張氐將幼子賣在邑廟前因扭談至西區解究孫明府訊據供稱張氐自出賣據得價洋三十六元判張邀同經中并張氐到案訊核談交保 
[是竊]  
　　裕和源藥行執事桑泉秀扭竊取黨參蕖料之葉阿根到局葉供賣在永大小貨行判戒責二百下押候吊贓 
[非竊]  
　　滬嘉鐵路小工前因深夜携衣在南碼頭求質巡士以其情節可欵拘押在案昨由該公司派久到局聲明是晚小工所質實係自巳之物請爲查照以免悞會 
閘北 
[一盜]  
　　寳山縣偵探王伯榮前日帶同眼綫在滬南拿獲行刦浦東高橋鎭鍾姓家之盜犯陸阿二一名寄押總工程局候帶回歸案訊究 
[二盜]  
　　行刦莊家涇某棺材舗之盜犯陸貴才由閘北警局緝獲訊押在案前日因同黨高彩雲被法包探拿獲經聶司馬將陸帶至法公堂與高盜質訊後仍帶回總局禁押 
[大騙]  
　　閘北巡警局巡長鄧海藩巡士張蓉亭因姦騙何揚氏訊押在案昨奉復訊判何楊氐發堂候傳母屬來案再核鄧張還押 
[小騙]  
　　施王氐張石林拐騙周根生之妻一案昨日復訊判氏與張各繳洋四十元給周具領再核 
英租界 
[綢莊失火情節可疑]  
　　漢口路四十三號仁記永綢莊起火後由捕房將號主吳小舫號夥陳梅生張祥生蔡靄生程瑞生解至公堂經寳讞員與英巴副領事會訊先據五十四號西探禀稱種種情跡可疑請爲澈究之吳小舫供是晚火起西廂房小的睡在東首不和詳細當起火時有十三歲孩聞聲驚醒喚起各人業巳施救不及號中共保險銀二萬七千两確非縱火求察蔡靄生供因夜起大便撞倒洋烟燃及床帳起火是實訊之各人均不知情中西官判蔡押候勘明再核餘人一併交保候訊 
[洋行未開買辦受騙]  
　　郭定甫陳玉岐等六户環探無領事管束之洋人雪克司僞稱開設新沙利洋行被騙去洋七百餘元昨奉公堂復訊據西探禀稱前堂奉斷交五百两人銀並保現仍無人取保請示官判追押候禮拜三訊核 
[拐月英日昇樓品茗]  
　　王云田控吳叙生張宗氐串拐伊女月英一案昨由公堂提訊王供伊女於三月二十九日被吳拐匿今有友人張燕明瞥見吳與女在大馬路日昇樓啜茗告知小的始悉係吳拐匿請究訊之吳張均不承認判押候傅見証張燕明到案再核 
[充差夥朱學文詐洋]  
　　英廨皀役李升之夥朱學文因向金銀和控案之王阿妹勒索保洋四十四元爲捕房查悉昨日傅到見証人趙章明解究王趙投供前情訊之朱學文供此洋巳經交還求宥寳讞員與英巴副領事會商之下判朱先行枷示頭門两禮拜期滿再押二月巴君堅請傅該正身等澈究大令允爲查明再核 
[賣表票門差舞弊]  
　　李森之控哈爾濱捕房五百六十號門差華捕李壽生將巳閉歇表社票售洋昨解公堂訊判李森之押候傅集見証於禮拜三再訊 
[奪馬車債主威風]  
　　張岳云與徐子峯互奪虧欠逃避之侯慶齋馬車一案昨奉公堂復訊以两造供詞各執判於禮拜三復訊核 
[三家定貨不出]  
　　錦降洋行控李勉記定貨不出咪吔洋行控張茂章定貨不出　厘洋行控陳雨衕定貨不出昨將被告分别傅至公堂判均交保訂期會訊 
[一人被疑竊洋]  
　　某西婦住居黄浦路十二號洋房因失鈔票一百六十二元疑陸阿訊銀竊取控由捕房解究訊供不認判押候明於禮拜三再訊 
[地方公益研究會開會]  
　　地方公益研究會定於五月十九日開常會下午八時至九時請姚子梁先生講深九時至十時談話並研究地方上公益各事宜 
[盜]  
　　盜匪宋柏連李富春在湖州歸安縣屬彭家河地方夥刦邱姓巨贓光滬被獲各情巳紀前報昨解公堂復訊官判人贓一併交由來差帶回該縣訊究 
[娼]  
　　鴇婦袁娘娘在英界會香里開設雉妓院近由鎭江買得良女來滬爲娼經丹徒縣偵悉移請公廨飭探提獲昨解公堂判押送丹徒縣歸案訊辦 
[賭]  
　　賭棍金華近在虹口武昌路三百二十三號屋内私設賭台前晚忽因口角用刀將同黨晋秋方元二人戳傷互扭至捕房控究昨解公堂金不承認判押候查明於禮拜三再行訊究 
[騙]  
　　邵文錦控包探沈阿炳之兄沈耀贊竊取珍珠一案昨由差探將沈耀贊提案官判交差候日堂訊理 
[撞傷]  
　　馬夫陸道生前日在南京路駕車不愼將老婦胡徐氏撞倒碾傷手足嘴唇由捕拘解公堂氐女吳胡氏投求訊辦官判押候傷愈再核 
[瑣案]  
　　陳阿三搶小孩銀鐲判押西牢半年逐出周阿三即張娘子在途搶取牙扇判押一月示儆頑童孫兆言竊唐鍾昌金表判押攺良所三月 
 [L美租界> 
[武員違章]  
昨有武員李某帶勇一隊行經百老匯路印捕見該勇等帶刀持鎗有違定章將李與勇一併拘人捕房候解公堂發落 
[請求免驗]  
　　粤人李金生在電車躍下跌斃業巳飭保報縣請驗旋由尸友多人協保赴縣求免願自行棺殮李大令准如所請 
[混用銅洋]  
　　蔡海榮榮與王福林因用銅洋在途打架由捕拘獲捕頭飭將銅洋充公一併斥釋 
[走失男孩]  
　　塘山路三百十五號魏阿和 
 
 

Page 20

 
 
走失九歲男孩名榮華報求查緝捕頭准之 
[竊去油衣]  
　　王阿四竊楊姓船上油衣由揬拘獲人贓押候送究 
法租界 
[欠找頭]  
　　曹友如欠某洋行找款二百四十元不還被控提訊曹供因定該行洋添布五箱屆期向出不交因此不付保人周文石稱商人曾勸洋商稍爲認虧不肯求鑒判曹交保限两禮拜將欠理楚 
[盜賣出]  
　　賈安金盜賣族人賈春發田畝被控安金亦在法公堂誣控春發持刀搶洋戳傷等情巳誌前報嗣春發復投縣訴控由李大令派差投廨移提聶司馬准交該差帶回訊辦 
[逼求乞]  
　　劉阿連昨投廨控吳正通硬留其親戚吳小龍左家雞姦並日間逼令在街頭求乞等情據吳供留小龍在家勸其學業伊不聽逃出忽有劉紏同多人來家拆梢行兇官以各供支離判一併管押小龍送往醫院驗看有無被沔再行核辦 
[冐偵探]  
　　楊正祥在吉祥街被金小徽冐探拆硝昨日解訊金稱向楊索計舊欠有之不敢冐探拆梢判楊交保金押候查明再訊國外新聞 
[兇徒定罪]  
　　十五日倫敦電云四月初四日在麥若拂帕地方以炸彈謀害開萊提母女之兇徒巳定死罪 
[軍官被懲]  
　　十五日倫敦電云柏靈電稍有步軍下士官四人因虐待屬下巳定監禁之罪自十五個月至十一個月不等尙有陸軍中尉一人亦因被告虐下訊無實據即經寛釋 
[艦員斥革]  
　　十五日倫敦電云英國巡洋艦　萊台托爲郵船聖貝爾撞損實因艦長溺職之故並非出於大意現巳將該員斥革矣 
[英領升遷]  
　　十五日東京電云神户英國領事卜納君業巳升任總領事 
[英國女子選舉問題]  
　　十六日倫敦電云昨有女子萬人自愛姆排克捫脫赴奥爾勃廳大會隨以樂隊旗幟熱閙異常蓋舉行星期六選舉開幕禮也各殖民地皆有代表蒞辦該會領首者爲萊治頓夫人喬治夫人貝琐福夫人蘇麥塞脫夫人安斯洛夫人及其他命婦多人並有女醫士女著作家女僕女工等人 
[共和黨不主排亞]  
　　東京電云日本某報得有電報謂美國計茄閣共和會首領之講演並無排亞主義以上譯字林報 
[美擬干涉巴拿瑪]  
　　十六日纽約電云巴拿瑪因選舉舞弊人民騷亂聞美政府將出而干涉以阻亂事 
[美國副總巳舉]  
　　十六日紐約電云美總統羅斯佛宣稱計茄閣共和會所舉之副總統爲財政大臣高太魯氏 
[羅斯佛攬權招忌]  
　　十六日紐約電云美總統羅斯佛攬權過甚嫌忌者日見其多以上譯泰晤士報 
[美國偵探無政府黨郵件]  
　　初八日舊金山電云美國總稅務司米伊巳命各處郵局留意偵察無政府黨之郵件 
[萬國禁止博鬭會]  
　　初八日倫敦電云萬國禁止搏鬭會近巳在勃召配斯脫開第一次大會 
[俄皇出遊]  
　　十五日柏林電云俄皇偕皇后巳赴芬立墟斯茄倫避暑 
[波斯亂事近聞]  
　　十五日柏林電云波斯王衞兵巳將德黑蘭持械兵隊解散 
[士耳其政府之感觸]  
　　十七日倫敦電云土爾其對於英皇俄帝會晤之舉深爲感觸均謂此事甚與土國有關 
[馬其頓條約未結]  
　　十六日柏林電云俄英馬其頓條約仍在磋議德與匈奥各國皆靜候結局 
[批准黑龍江鐵路議案]  
　　十六日栢林電云俄國樞密院巳將黑龍江鐵路議案照議院所定辦法批准照行 
[德將更換遠東統領]  
　　十六日栢林電云德國遠東艦隊海軍少將柯泊之任秋間將派海軍少將裴斯呈往代 
[德皇召見美使]  
　　十六日栢林電云美國新任德使希爾經德國首相蒲羅親王接見後隨即入覲德皇以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
