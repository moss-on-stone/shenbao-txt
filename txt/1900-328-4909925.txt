# 1900 - 328 - 4909925

 

Page 1

 
 
[募振奏災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振的迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士無處蔑有頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不壓再在敢布數行敬祈德鑒 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問老則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[書本報詳紀和議情形後]  
　　自合肥傅相奉朝命赴京爲議和全權大臣俾得樽俎折衝便宜行事海内望治者以爲傅相抵京化干戈爲玉帛當在指顧間矣乃迄今兩月有餘而和局尙未開議薄海臣民望於傅相者深遂不免有求全之責以爲傅相年已老邁精力就衰和事稽遲大都因此不知傅相素爲中外所信服朝野所倚重豈不欲和議速成上以舒宵旰之憂下以慰人民之望其所以稽遲者皆因外人要求太甚不能一一允從耳不聞意使之言乎其赴賢良寺答拜傅相也卽大言曰此何時耶旣已一敗塗地至此尙欲議和耶惟有凛遵各國所示而已傅相無可與校默然不言此際此時傅相胸中當不知如何憤懣惟以時局如此不得不存隱忍之心以免决裂然亦可見其欲和議之成較天下人心爲更迫矣安肯故事稽遲乎若僅顧目前之安槪從各國之請和議誠不難速成其如貽害於後日何而謂傅相老成持重肯爲此鹵莽之事乎以和議不能速成爲傅相責不特不諒傅相之甚亦且不知時局之甚矣或謂中國孱弱至此府庫空矣兵力竭矣重門洞開無可守禦矣各國如欲瓜分中國土地直易如反掌耳其尙肯與中國議和者是尙優待中國也中國人民得免奴隷於異族亦云幸矣雖外人過於要求受虧實甚然土地未裂則社稷猶是也人民猶是也國體尙存國威可振雖暫屈於目前可求伸於日後倘齗齗與較利害之計愈深參商之見愈甚一旦事機猝變潰敗决裂卽欲一一允從而不可得不將貽噬臍之悔乎曰此仍僅顧目前之言尙未熟思而審處之也夫但以瓜分土地爲中國害一若舍此皆可允從則觀英使所擬辦法而中國已無自主之權矣中國旣無自主之權踓不瓜分與瓜分何異假使傅相不問利害一一允從是避瓜分之名而受瓜分之實也奚可哉然則和議何自而可成乎曰和議之成不當但責之傅相而當切求之各國各國能不爲己甚迫我以難堪則中朝旣授傅相以全權皇太后皇上蒙塵於西省國事如是豈尙可和而不和如必迫我以萬不可從之事則中國民心尙未渙散或竟激而生變則亦非各國之利也吾不知各國亦曾計及之否 
[貢呈裘服]  
　　當聨軍入京時皇太后皇上蒙塵西幸未帶皮衣現在節已交冬西省邊疆嚴寒尤甚太常寺卿盛杏蓀京堂繫心魏闕因購置皮衣二十四襲委李仲平觀察毓森解赴行在丹忱向日固臣子之職宜然也 
[壇坫雍容]  
　　西字報云聨軍統帥德國伯爵華爾德西氏至京後駐於瀛臺某日直隸總督欽命議和全權大臣李傅相往謁華帥由午門降輿步行在儀鑾殿配屋相見甚爲歡悅德帥旋偕德欽使穆德君答拜傅相禮貎亦甚恭也 
[華官被執]  
　　西字報云聞直隷永平府知府重暘谷太守燠及朝陽縣某大令均爲俄人所執并聞霸昌道英鳳岡觀察瑞亦有爲洋兵執獲之說皆不知確否也 
[西人遠慮]  
　　武昌訪事友人致書本館云自京畿失陷聖駕西巡端邸行蹤傳聞不一近日鄂省官塲接到西安確電知端邸已赴寗夏董福祥亦帶軍隨行其中弁勇頗多拳匪羽黨駐漢各領事聞之以甘省地雖荒僻然西人士之在彼處傳教者亦不下百餘名口深恐此輩再肆荼毒基聨名照會督憲張香濤制軍請電致行在執政諸公及早設法保護制軍允之已卽日電達西安請樞臣嚴飭陜甘總督實力保衛矣 
[教案難辦]  
　　武昌訪事友人云前者蘄州地方天主教民與耶穌教民械鬥致燬教堂一案經督憲張香濤制軍檄委任小棠觀察馳往查辦某教士索賠十二萬金並責州尊謝刺史紹佐辦理此案諸多扁袒請卽撤任制軍以謝刺史不善調停諭飭署藩司瞿賡甫方伯攺委胡慈甫刺史行立前往接署蓋以胡刺史前曾委赴彼處審辦教案與西人頗相浹洽也 
[藥廠飛災續述]  
　　本月初三日午後一點鐘時杭垣下城小雲棲火藥廠因舂藥失愼致兆飛災已紀諸初七日本報兹又接訪事友人來函知肇禍之由因石舂係屬新修其中遺有鐵屑一經舂擊迸出火星延及火藥霎時廠屋五間俱付一炬焚斃工匠七人壓斃八人受傷者二十四人内有三人傷勢較重翌日已斃其一餘二人雖尙可治然恐不免殘廢矣此外各廠均未延燒聞廠中所失尙屬有限惟傷害人命如是之多任斯職者當不能辭咎也 
[捐局新開]  
　　烟臺訪事人云時事多艱需餉孔亟大憲請開新海防捐以濟餉需之不足近已擇吉開局經道憲出示勸諭四民中有欲輝耀頭銜者尙其不吝解囊爲親戚交游光寵也 
[釐歸官辦]  
　　廣州訪事友人云省垣釐務自歸商人包辦始則攺行爲坐嗣恐偷漏滋多復攺官督商辦凡進口各貨均須赴廠納捐開辦以來已閱數月欠餉多至六七十萬其商人先繳之坐餉偶欲抵扣而局中人又不肯絲毫 
 
 

Page 2

 
 
假借商人深恐資本無歸紛紛向藩轅呈控藩憲丁方伯批令自向催歸旣而釐務總局查知商總實不可恃詳請兼署督憲德靜帥立予撤退靜帥准之旋卽牌示云據釐務局司道詳稱廣東釐金改歸商辦欠餉甚鉅成效毫無各行紛紛具控尤爲不洽輿情請卽撤退攺歸官辦等因應卽准如所請特此牌示以免觀望 
[毋再嘗試]  
　　廣州訪事友人云前者商人盧華富等承辦小圍姓票認繳餉銀若干萬已蒙大憲批准嗣以此事獲利甚豐各商紛紛謀奪有願加餉銀至七八十萬元以求承辦者盧恐干未便亦願加繳銀二十萬元具禀善後局核示旋由局憲發出批示略謂該商承辦小圍姓票原認餉銀僉謂過少現有人赴局禀請每年願加銀七八十萬元承充者當此庫項支絀籌欵維艱本應准餉多之人充辦惟念該商認餉在前開辦未久若遽因他人認餉較多隨卽更易似非恤商之道所禀加銀二十萬元仍准承辦亦覺失於持平本局於籌餉恤商兩者兼權並重該商務當仰體時艱切實加認餉數迅速另禀候核毋再嘗試自悞切切淸摺附 
[鎭軍回轅]  
　　漢口訪事友人云漢陽鎭周鎭軍遵章前因巡閱各處水軍操練秉節出轅兹已事竣於前月某日整隊而回載道旌旗軍容頗壯 
[鎭軍過皖]  
　　安慶訪事人云安徽壽春鎭總兵郭善臣鎭軍寳昌因病逝世遺缺經兩江督憲劉峴帥札委高鎭軍得勝前往署理本月初三日鎭軍由金陵捧檄蒞省謁見各當道想不日卽當遵陸赴壽州履任矣 
[要犯解鄂]  
　　漢口訪事友人云日前有營勇數十名押解一犯年約二十餘相貎獰惡身軀雄偉有知者謂係沅潭盜犯至案情及供詞若何統俟續聞再錄 
[會騐命案]  
　　松江訪事人來函云有沈甲者火居道士也居上海縣所轄之漕河涇子名子堂初學賈後承乃翁衣鉢在滬爲某廟司香火與王姓女姘識已歴多年生男女孩各一今夏北方拳匪作亂滬市遽衰子堂乃挈梅鶴走浙之平湖嘉善等處旣而川資告匱還至泗涇莘莊一帶暫居典質衣裳窮無聊賴不得已寄其妻奴於某處自往漕河涇附近張幹山廟爲人諷經略博蠅頭藉資度日如是者約十餘日迨七月某日廟祝房中忽失鷹銀四翼詢之廟中人則稱曾見子堂入内時子堂正在某茶肆啜茗往問之茫然不知所對途人以廟祝窮苦咸代不平扭子堂攢毆之雖百喙不能辯旣復縶其手足縛諸河干大樹上任人縱觀子堂以爲大辱伺隙掙脫躍入河中或謂死後抛入於水不知究竟孰是事後地保曹耕餘朦報善堂領棺收殮舁往十餘里外婁界厲壇暫厝不意風聲四布爲屍妻所知投靑浦縣署控告蓋以張幹山廟爲靑邑轄境也於是曹保等大懼願賄洋銀若干元繕立票據以作撫恤促苦主詣縣禀求銷案事已了矣詎曹等以案已禀銷遂思悔賴撫恤倩里鄰親族數人指控恤銀已由任某經手付給而所立票據掯捺不還請爲提訊靑浦縣主汪南陔大令准之派差提訊各証屍父沈甲乃來松投府署上控府尊余石蓀太守准詞飭將沈甲押發靑浦縣審訊縣主汪大令以此案非相騐不明而屍棺埋在婁縣境爰請婁縣主會騐本月初五日屈吉士大令遂帶同刑仵書役人等駕舟前往會同汪大令開棺相騐 
[客民肇事]  
　　松江訪事人來函云北鄉塘橋鎭烟户繁盛去鳳凰山僅咫尺山之陽烟荒草蔓古塚纍纍前經婁縣屈吉士大令招民墾荒以興地利於是餘姚客民聞風麕集誅茅結屋食息相安中有黎子怡者性甚桀黠某日與可某博贏得洋銀四元查無以應黎索之急則浼姚某作調人願先償洋銀一元餘請俟諸異日黎不應突至查處攫取棉被一條姚怒相約駕舟渡新涇而南集鄉衆評理途中互相詬詈馴至鬥毆時姚黨僅兩人力不足敵黎以致大受傷夷奄奄一息越日載至松郡投婁縣署禀呈黎聞之亦繕詞呈訴大令批候示期質訊秦庭鏡朗當不難洞燭其情也 
[厦門盜案]  
　　厦門訪事友人云上月三十日之晚更魚四躍時米升巷林姓家突來盜匪十餘人排闥而入翻箱倒篋肆意搜求室中均係女流不敢呼喚旣而適有更夫某甲經過見盜黨衆多知非所敵大呼失火近處居民聞之皆出援救適與盜遇盜疑爲緝捕開槍猛擊致傷某店夥勢在垂危事後查得被劫衣箱四口内儲金銀衣物約値洋銀二千餘元當卽鳴保同赴厦防廳署禀報廳尊張文治司馬卽帶通班人役前往勘騐一面飭捕嚴緝未知能早日破獲否也 
[盜案已破]  
　　寗波訪事友人云上月某日上虞縣某鉅紳家被盜劫去金珠衣物及御賜珍寶四種約十餘萬金報經縣主某大令飭緝贓盜雷厲風行復懸重賞移請鄰封各縣一體協拿鄞縣徐大令接閱移文卽飭各捕役嚴密緝查日前捕役至南門外某飯館果腹適遇此案正犯小漆匠正欲擒拿有舟子桂章者出爲瀾阻謂此乃安分良民汝何得妄動捕役無奈回禀大令大令卽移知上虞縣主某大令派差協同往提詎小漆匠已被逃逸僅獲其妻某氏及桂章夫婦禀知徐大令諭令分别管押然後備文解往歸案訊辦 
[巨行虧倒]  
　　厦門訪事友人云此間所開嘉士洋行素稱殷實歴年採辦臺茶運往外洋銷售聲譽頗隆比年來市面艱難頻遭虧折已有難支之勢幸買辦林鶴年出其家産竭力斡旋不意上月二十四日洋東忽患嘔血症旋卽溘然而逝各債户聞之急往索逋門庭若市頃刻間行遂倒閉聞所欠各欵約有八十餘萬之多不知將來如何了結也 
[粤中火警]  
　　廣州訪事人云上月二十一日省城太平門内狀元坊誠彰顧繡店忽然失火烟𦦨漫天附近各水龍立卽馳往灌救約閱半點鐘時始得烟消火滅比鄰經茂顧繡店及安成檀香店延燒屋頂尙無大損聞誠彰業已歇業盤頂與人擇日卽當成交忽罹此厄眞大不幸也 
[漢臯火警]  
　　漢口訪事友人云本月初三日之夜十點鐘時朱同豐巷内某空屋忽兆焚如霎時火勢炎炎頓成燎原之勢幸經徽州會館沈家廟準提菴等處水龍飛馳而至汲水灌澆祝融氏始歛威而返然已燬劉玉靑曹佩蘭等妓院三家矣當火初發時對門胡公館突有某甲者乘機闖入搶劫衣箱當塲拘獲送請地方官懲辦 
[漢上官塲紀事]  
　　漢口訪事友人云湖北候補知縣查明府有銓前奉上憲委解頭批京餉北上迄今已閱數月尙未回省銷差近日家屬查知已在京寓病故因卽遣丁赴督撫轅禀報○署糧道凌仲霄觀察查悉各屬州縣應解漕糧尙多蒂欠深念乘輿西幸需用正殷豈容任意延緩爰扎委周大令德馨等分投催繳以重正供○日前署臬憲扎鳳池廉訪查悉司獄墻屋頗多損壞卽委按察使經歴呂二尹炳南估工興修以昭愼重○委署武昌通判馮少竹别駕啓鈞素蒙督憲張香帥器重委令兼辦紡紗緝捕銀元諸要差近復委辦槍砲廠提調事宜肆應多才可想見已 
[皖省官塲紀事]  
　　安慶訪事人云試用訓導齊廣文來芸經藩憲湯小秋方伯牌示委署定遠縣訓導何廣文其嚴委署績溪縣訓導試用從九品施少尹邦達委署宣城縣水陽司巡檢○補用巡檢上官少尹松經藩憲湯方伯請補無爲州黃𨿅河巡檢試用巡檢李少尹文燾請補婺源縣項村司巡檢補用巡檢卲少尹承褘請補鳳臺縣闞疃司巡檢候補巡檢李少尹宏猷請補太平縣宏潭司巡檢均於本月初一日牌示飭知矣 
 
 

Page 3

 
 
[鴛湖寒浪]  
　　嘉興訪事友人云日前嘉興縣劉大令訪聞徐婆寺左近鄉民大開賭塲魚肉良懦派差前往查禁不意與賭者皆係台州人賦性兇頑恃衆肆毆差役不敢與敵相率而回○東栅口前已故地保楊三之子楊某不務正業日事游蕩近其妻某氏忽失所在四出偵尋迄無所遇嗣知被近處軍犯某甲騙至塘橋左近鬻與鄉民某乙爲室遂約同類大興問罪之師甲知事已敗露央人調處給以洋銀五十元令楊繕立賣身據其事始寢聞甲係著名蟻販破人家室案積如山此次又被賄和行以逍遙法外誠地方之隱憂也不知官斯邑者其亦思爲民除害否 
[鶴市閒談]  
　　蘇州訪事人來函云金獅河附近趙某素與某署書吏沈某友善本月初一日偕至某茶樓戰茗喚麫食充飢趙忽覺腹痛卽先回家行至半途遽爾倒斃詎沈於夜半時亦因腸痛如絞溘然長逝說者咸歸咎於麫然同時食麫者不乏其人皆不聞有異然則趙沈二人所患果何症耶古人謂人生如朝露洵非虚語也○本月初一夜新橋巷李公館被梁上君子所算失去贓物約値洋銀數百元翌日卽開單投縣署報緝特不識冥冥飛鴻能入弋人之手否○准補松江府金山縣衛巡檢熊少尹雋江現經上憲飭赴新任爰於本月初四日由江寗蒞蘇趨詣各憲轅禀謝旋卽辭赴任所接鈐 
[敬備祝釐]  
　　今日爲皇太后萬壽聖節本埠文武各官應詣萬壽宮行禮同效嵩呼敬伸慶賀是以昨日午後上海縣汪瑤庭大令已飭差役至萬壽宮懸燈結綵備祝聖壽無疆矣 
[觀察謁客]  
　　昨日代理蘇州關監督黃愛棠觀察因公來滬假寓北市晉陞棧午後命駕入城分往各衙門拜謁如禮 
[英員復任]  
　　昨日蘇松太兵備道兼江海關監督兪晉珊觀察接到英總領事霍必蘭君照會以正任英總領事璧利南君刻已回任嗣後一切交涉事宜請與璧君商辦璧利南君亦照會通知回任理事 
[騐收馬路]  
　　本邑南市　浦灘新馬路開築至今僅逾三載當時因工料不堅以致凸凹不平難行如蜀道去冬經工程局總辦程雨村大令禀請蘇松太兵備道余晉珊觀察籌欸興修嗣奉觀察批准撥欵於本年春間開工修治現在一律告竣大令申請觀察騐收觀察於昨日札委法租界讞員杜枝園大令前往會同程大令曁督工委員曾虚齋二尹次第履勘一周然後趨轅禀覆 
[印兵巡哨]  
　　昨晨八點鐘時有印度兵一百餘名整隊至租界中巡行一週雖手中不持寸鐵而步伐整齊軍容嚴肅固迥異籠東之隊也 
[烟館須知]  
　　昨日上海縣汪瑤庭大令出有四言韻示張貼通衢其文曰本境烟館業經淸查祗許停歇不准添開二鼓關門勿再喧譁如敢藐違定提杖枷容留匪類立予嚴拿房屋入官後悔徒嗟 
[移賞獲盜]  
　　上海安字營及英美租界公廨差役先後拘獲松江南門外打鐵橋薛姓刼案盜犯單有勝左得勝解送上海縣轉解婁縣歸案訊辦兹經婁縣主屈吉士大令訊實口供昨日行文到申並賞洋銀六十元請汪瑤庭大令分賞安字營勇及英美公廨差役大令立卽飭役分别送往 
[定期月課]  
　　昨日蘇松太兵備道余晉珊觀察懸牌示期本月二十日考試敬業書院月課届期親臨書院點名給卷肄業諸生監均毋自悞 
[恊吊盜贓]  
　　前月松江西門外薛姓家被盜劫去金銀衣飾約値數千金報由婁縣屈吉士大令飭捕緝獲盜黨二名訊知原贓鍍金手𨪕二對質於上海西門外德甡當鋪因派差王福至滬詣法界公廨投文禀請飭捕協同吊贓讞員杜枝園大令准之諭令某包探同往吊出原贓交差帶回核辦 
[嚴究盜賣]  
　　鄉人徐三三徐唐氏投英美租界公廨控族叔徐虎寳串同地保白歧臻盜賣祖遺基地請提究追讞員張柄樞司馬准詞提集人証於前晚升座研訊徐三三供小的有祖遺地三畝七分四釐坐落新閘當咸豐七年將方單向徐虎寳之父抵押錢十五千文至光緒十六年備銀贖回虎寳稱方單遺失另立契據交小的執管不料虎寳近忽串令白歧臻出名將地盜賣致被升科局竪立界石叩求訊追徐唐氏供與略同徐虎寳供是地向無方單不知當時如何允許抵錢今被白歧臻經手賣去小的並未干預求鑒白子卿供歧臻係小的之叔現方因事出外是地皆伊一人經理求限日當將歧臻尋獲交案司馬判將白子卿交保限半月尋交歧臻訊核違干重究徐虎寳還押 
[渡船傾覆續聞]  
　　小工頭目余逸凡招集工人數十名乘杉板船赴浦東裝煤駛至中流遽爾傾覆除已由救生船救起若干人外其餘各屍首迄今尙未撈獲各屍親以余置之不顧且亦不向各家報知遂向余饒口詎余一味恃蠻無可理喻因卽扭赴上海縣署據情喊控未知如何了結也 
[車夫受累]  
　　前日有某甲者持信泰北貨行票至南市恒生馬頭順昌乾北貨行冐取貨物已雇小車裝運不意行至中途忽被店中人察出令人追獲甲已乘間脫逃當將車夫扭送十六鋪巡防中局禀請局員黃衡堂二尹研訊 
[英美租界公堂會訊案]  
　　英商增裕麫粉公司控王徽五定購麫粉六千包逾期不出經前讞員翁笠漁直刺會同英總領事班德瑞君提王研訊勒令先繳洋銀三百九十七元押追餘欵迄今尙未繳淸原告投案求催前日午後讞員張柄樞司馬復偕班君升座研詰增裕洋商投案請追王供此貨係代客所定現因此客不來致難料理小的現在押所旣無好友可向稱貸家中又貧苦異常無力措繳尙乞恩施司馬商之班君著還押予限一月從速淸理違干重辦○美商益豐洋行控應桂馨將産抵銀延不取贖前日司馬會同班君傳應研詰應供職員有祖遺房屋在高易律師處挂號曾向益豐洋行抵押銀一萬五千兩應繳利銀均按期付淸現在此屋租人居住每月可收租銀三百三十餘兩應請將此欵倩高易轉收按期付利每百兩職員願貼收費銀二兩五錢惟求商請原告照辦司馬商之班君准如所請兩造遵斷而退○英商有恒洋行主金世美探天寳戯園主熊文通積欠屋租洋銀三百五十元前經司馬訊明諭候補傳各股東到案再行復訊前日傳到張燕芳蔣寳珍本少棠孫鵬林等各股東司馬會同班君復訊熊等同供此欵情願均攤惟自天寳被災之後各股東皆苦無力前曾向洋商情商冀得减數歸還尙求寛限司馬斷令五人合繳洋銀三百元限三日内先繳一百五十元尙有一百五十元限三禮拜内繳淸熊等遵斷叩謝而退 
[法租界捕房紀事]  
　　十七號包探薛阿海辦案悞公爲捕頭斥革另選熟悉捕務之張仁生補充張已於昨日接差矣○蟻媒楊吳氏誘拐陸張氏之女被氏扭控公廨讞員杜枝園大令訊供之下著押交伊子某甲到案訊追昨經包探偵知甲匿跡浦東張江栅附近因卽前往拘獲解入捕房捕頭令押候解送公堂禀請訊辦○有戴阿三者不務正業日事遊蕩昨日經其母扭至捕房據情控訴捕頭令押候解送公堂禀請懲治 
[美租界捕房紀事]  
　　昨晨虹口下海廟左近有孩屍一具不知何人棄置於此某號巡街捕見之立卽投報捕房捕頭查知是處係在二十三保西十三圖境内令傳地保徐慶堂轉報善堂備棺收殮瘞諸荒阡○昨日羊販黃蘭卿將湖羊四頭用繩縶縛雇小車載往某處道經西華德路適爲工部局管路西人所見以其有違租界章程拘入捕房捕頭令押候解送公堂禀請讞員張柄樞司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日地保王福堂解送糧户王西根至案請追欠糧汪瑤庭大令提訊之下王供前年輪充捆保墊繳各欠户錢糧以致貧乏小的自欠糧錢十餘千轉不能繳叩求寛限大令判收押限五天交淸如延重比○瀏河卡巡丁朱慶當差舞弊經淞滬釐捐總局移送請究汪大令提案研訊朱供在卡船上司炊實係司事張少庵何春鉅吳燕謀等作弊私呑捐銀與小的毫不干涉大令判收押候補提張等三人到案質訊○宋順卿前控宋良卿欠銀不還向索被毆當經汪大令提良卿到案訊明押交刻已日久仍不繳銀前晚大令提案比催宋供在押無從措辦務求寛限大令怒其挺押不理判責五十板展限十天仍飭還押如再逾延定當血比○前日鄉民蔡建山偕婿石妙生投縣控被堂姪蔡心泉毆打亦經汪大令提訊蔡供耕田度日前日堂姪蔡心泉完姻小的往賀詎姪記念前嫌拒而不納小的與論卽遭毆辱求請提究抱呈石妙生供同大令飭仵騐得蔡稱有微傷判候飭差查明並傳地保到案訊問 
[馬路工程局瑣案] 　　 
　　前晚葉海和在馬路中與行人滋擾四十號巡街捕喝阻不依反欲毆捕經他捕帮同拘住解至捕房捕頭詰知滋事者不止一人又令捕續獲范生榮一名一併移解馬路工程局請總辦程雨村大令提訊葉供稱浦東人年三十有一在洽隆船廠爲木工是晚酒醉與捕鬥毆自知不合求恩范供川沙廳人年四十有六小的與葉同廠作工並未助毆巡捕求鑒大令謂爾等深夜在外酗酒滋事均屬不安本分判責葉六十板枷號半月范責三十板枷號十天均發馬路示衆○江蘇候補道轉運局總辦唐泉伯觀察前日函致南水利局稱十六鋪馬路有愼瑞小輪船公司積欠船價銀二千三百兩有奇請將輪船扣住勒令繳銀總辦司徒貽芬司馬轉請馬路工程局總辦程雨村大令飭差提究前日提到公司夥張阿榮研訊張供本邑人主人現已出我措資淸理求鑒大令判限三天將銀如數繳齊延干比究○王桂棠在南市捕房門首東張西望爲管門捕拘住解請工程局總辦程雨村大令研訊供原籍潮陽縣人現年二十歲在王家馬頭德興小烟館爲夥偶經捕房門首駐足閒觀並不敢作歹事大令判掌頰二十下 
[英美租界公廨紀事]  
　　前者野雞妓女殷五寳因被鴇凌虐逃赴公廨控請超豁奉諭發堂擇配近有陸子良者具禀投廨請領爲室讞員張柄樞司馬准之著繳經費洋銀五十元覓保領去○張嘉謨投上海縣署控天寳戯　陸錫恩等圖賴押櫃洋銀向索被毆由縣主汪瑤庭大令核准移請派差協提適張等因欠有恒洋行租欵傳案研訊經原差禀明司馬諭候本案訊結後再行送縣○范長寳扭控徐蘭生在虹口浦濵撞沈駁船溺斃胞姪由爛泥渡巡防局員移送上海縣署縣主汪大令訊知此案肇事者尙有陸永林匿跡租界因移請公廨派差協提司馬卽飭　陸提獲押候訊明然後送縣 
[陜西官報]  
　　閏八月十六日藩轅　示知縣德銳署洋縣事直隸州曾　森往四川勸捐知縣陳兆煥由任河收厘金回劉瑞麟往渭南查災大慶關釐局梁士選省進　　十七日知縣龔維佶往臨潼公幹三原厘局多進省知縣劉繼祖由三原知縣王新楨由咸醴公幹回署甘泉分縣吳鴻年上任典史陳慶藩由淸㵎提部費回十八日藩轅　　　巡檢閻鼎勳署靖邊巡檢事典史唐德容署淸㵎典史事興平縣楊回任知縣易國勳知縣關覲光俱由東路公幹回知縣梁士選回大慶關釐局訖十九日陜安道吳缷　　　知府劉往市路修路知縣吳廷錫委善後局文案富平縣周丕紳上任知縣李兆勤往三原查災分縣王克信往東路查私鹽二十日同知陳壽彭往二華解銀知州韓學　　　厘金局文案知縣寗繩武由山西公幹回知縣楊廷輔往富平查災定邊縣張樹功上任典史陸壽廷由鳳翔公幹回二十一日知縣陳芑芬由廊縣公幹回知縣屠兆麟　　　　收土厘訖巡檢魯志秉委南關收厘金知縣吳命新丁母憂署鹽道黃本日搬移本衙門二十二日無事二十三日藩轅牌示准補郃陽縣徐普著到新任現署馬毓　　　　韓城縣事涇陽縣李進省從九任弈廷委藩憲核對二十四日無事二十五日首府胡赴東路接差知府劉知府尹俱由東路公幹回扶風縣唐武功縣黃進省　陽　　　　　　二十六日新撫憲岑本日圭關午時接印同知陳壽彭由二華解銀回知縣陳澤霖由山西提鹽厘回巡檢方朝岳謝純熙由潼關公幹回分縣朱錫祺往邠州查災　　　　　　往東路公幹二十七日知縣彭承慈委隴州收土厘府經歴王學忠由藍田催糧回主簿王治安往漢中公幹署靖邊巡檢閻鼎勳上任吏目彭秀升由潼關公幹　　　　　　日寗陜　張進省知縣李裕勳往華陰公幹署南鄭縣張紹衝上任典史龍雲藻由廊縣買米回二十九日　授兩廣總督陶由東路接差回省武功縣黃回任 
[官報]  
　　閏八月十三日督轅牌示　門縣歲貢生程叙典本日騐看統帶鎭南等營總兵馬安良管帶督標親軍後旗馬隊左哨哨長遊擊蕭卓元補用典史祝祖祐　　　　　俱進省補用遊擊陳斌生赴湖南委署靈州吏目崔祥基赴任俱禀辭十四十五日莊浪恊副將金蘭益補用直隸州知州孫穀詒均由京來陜西採辦官粮局候補　　　　　業署西甯鎭標後營守備郭秦興莊浪滿營仿禦隆闊均請餉俱進省筆帖式裕端陜西試用從九何厚堉委赴行在解餉銀差委署肅標右營遊擊潘洪順赴任　　　　南等營總兵馬安良回河州管帶督標親軍左旗馬隊叅將魏長林回營臯蘭縣學敎諭姚綜　甯夏俱禀辭 
[江西官報]  
　　贑標中營右哨龍錦齡贛防請餉委員李維松俱來省候補縣周繪藻禀謝題補　安縣行知並往吉安查災許寳蓮南城公幹回馬肇城代南昌下鄉相　　　候補府周聯慶禀回奉新籍鄧在岷南城公幹回顧永煇甯都州公幹回按司獄張景昭往樂平催道欵市司馬守中建昌公幹回甯都州判錢葆靑石城縣張善鐸俱　　　辦所遺甯都州判篆務以試用　判胡宗俊代理石城縣篆務以試用縣樊恭慈署理新昌典史姜兆賓據報病故以試用從九萬華祝署理知府鄧在岷會辦軍裝所黃　　　京餉赴山西行在回嚴樹聲　陵催地丁周思成委讞局帮辦黎開湘解籌銀往陜西道庫陳繼祥豐城催道欵回指分從九朱璋禀到騐看代理弋陽縣縣丞陳占　　　更替以正任該縣丞韓錫　回任 
 
 
 

Page 10

 
 
   
 
