# 1900 - 210 - 4909807

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[書報紀英相宣言後]  
　　英國相臣西釐氏嘗在教會中宣言曰自今以後深願爾等各牧師遇事必三思而行斷斷不可鹵莽從事第一宣教於東方一带者每與諸色人等交涉縱不顧一已身命亦應顧及本國人身命如有摇勳大局之處更宜子細思量本館會錄其語於七月初四日報中執筆人讀之乃書其後曰觀英相西釐氏之語其殆微有不满於教者乎夫西人入中國也始請傳教後索通商是西人初入中國之意固首重傳教也自明萬歴年間意大利國人利瑪竇航海東來入京進獻方物天子嘉之公卿重之利瑪竇於是撰天主實義諸書述天主教之説士大夫争尙之是爲天主教入中國之始後其徒來者日衆如艾儒略湯若望南懐仁諸人類皆彼教中知名之士善天文家言爲中國參校歴法之錯舛由是名望日益重而信從之者亦日益多沿及至今中國廣開通商口岸西人之以懋遷來華者趾錯於道而傳教之士亦遂連镳接軫而來到處䢖立教堂勸華人崇奉其教通都大邑以及繁盛鄉鎭幾無一地不有教堂亦無一處不有教士之踨　華人之服習其説者亦日繁有徒其教可謂盛矣顧教民旣多其中豈無一二不肖不能恪守教規者或倚勢凌人與平民互相齟龉教士偶不深察致爲所蒙稍加庇護於是平民有嫉視教民之意而教民亦愈思藉教以壓平民民教不和大都因此各處羣不逞之徒益復造作種種不經之語煽惑愚民或謂迷拐幼孩或謂剖心挖眼愚民無識信而不疑由是仇教之心益深而各處閙教之案亦幾於無年蔑有夫彼教中迷拐幼孩剖心挖眼之語磪由匪黨之妄造不過欲　端生事以肆其焚掠之謀然攷之名儒顧炎武所著郡國利病書已有烹食小兒之説可知是説之流傳已久而無怪愚民篤信之深但當时中外懸隔未能深悉甘情故漫以誕妄之言筆之簡籍今則西人之傳教於中國者已及三百年相處既久知之甚深稍明事理者皆知舊説之訛傳並無所謂迷拐幼孩剖心挖眼之事彼教宗旨無非勸人爲善一意仁慈雖不能同我周孔程朱之教然要未有妖異殘虐足動人以疑者秪以匪徒簧鼓妄思借故爲非而平民或受教民之欺積憤日深以致一發而不可遏是民教不和之案雖半由平民之輕信蜚語妄啓釁端然半亦由教民欺壓平民所致此吾不能爲彼教諱卽使彼教中人反已思之當亦不能自辭其咎也英相西釐氏殆亦見及於此故宣言教會戒各牧師於自今以後遇事三思切勿鹵莽蓋深知中外失和之事大都因民教不安而開而民教之不安又不盡平民非而教民是迨至釁端一啓棄好尋仇西人雖國勢雄强足以抵禦中國然生靈塗炭商務萧條卽使中國讓之以邊彊償之以巨欵而西人得不償失亦未必果獲利益也西釐氏之言自有微旨固不難尋繹而得之吾願自後各教士之傳教於東方者深體西釐氏之意毋有所縱毋有所庇則民教可以相安而中外亦庶蔑同享昇平之褔乎 
[入京兵数]  
　　各國聨軍入京援救使臣前已録登報牘昨日天津來電云此項聨軍實於西歴八月二號卽華歴本月初八日由天津進發除先鋒不計外内有日本兵二萬五千名英兵一萬名俄兵一萬名俄兵一萬美德意等國兵共一萬名都五萬五千名　　　　　　　　　　　　　　　　　　　　　　 
[議送使臣]  
　　昨日駐上海之比利時國使臣參贊馬興氏得西歴八月二號卽華歴本月初八日烟臺比領事　　　　　　　　　　　　　　　　　　　　　　 
所發電報云頃接山東巡撫袁慰帥來電略謂本月初六日京師急足遞來要信述及日内駐京各使及德國使署諸人幸皆無恙偶或足貲糧告匱則華官必設法接濟情意頗極殷拳且各使仍與華官公事往還互敦睦誼現方商議妥爲護送俾得安駐天津云 
[大臣遇害]  
 
政陳太史學棻因公出外中途與拳匪遇匪突放一槍御者中彈而死其僕急大呼曰此陳大人之車鼠輩焉得無禮匪曰咱們不識陳大人陳小人總之奸人而已留之何用語畢復開一槍將僕擊斃太史駭極從車中跌出匪以刀背擊之太史既驚且痛及回第卽溘然而逝迨昨日又聞本埠絲業中人得有神京來電云月初某日許竹篔侍郎及袁爽秋京卿同時奏請剿匪詞甚懇切不虞事被拳匪偵悉竟要於路而戕之噫無法無天至於此極奈何聵聵者尙不思及早殱除耶 
[匪勢日衰]  
　　西字報云昨日各國駐滬領事得山東巡撫袁慰帥電札内開目下各國駐京使臣皆慶無恙京 
中拳匪之勢日漸裒頽往往意見各殊自相殘殺董軍及滿洲兵士時將拳匪攻擊大約此種烏合之衆现已漸漸力不能支矣 
[電述遼事]  
　　日本报云東歴七月二十六日卽華歴七月初一日午後七下鐘時得韓京來電内開日前奉天 
省東安縣境有寄居之日本人二名高麗人七名突被中國潰兵所擄沿途凌虐苦不忍言所携行李貲財悉被若輩攫去 
[電述津事]  
　　日本報云東歴七月二十六日卽華歴七月初一日傍晩七下鐘時得烟臺電報略謂天津府城自被東西各國聨軍攻陷後情形日臻安謐目下聨軍之分叚駐守者爲数甚多方選派騎兵赴各處偵探敵情以定行止 
[電述烟事]  
　　日本報云東歴七月二十七日卽華歴七月初二日訪事人松島氏由西海道佐世堡車港飛電 
報稱頃得中國北方消息知烟臺市上依然平稳駐泊是處之日本萩津洲兵艦方整頓陸戰隊一聞警信卽可上陸協防此外滅水雷艇如叢雲如米亦皆嚴爲之備至牛莊一埠刻亦大勢晏然惟華人不免時生恐怖之心以致商業萎苶不振云 
[安堵無憂]  
　　昨日字林西字報云頃由駐滬西官諄囑登報勸諭上海中外商民切勿輕舉妄動其意謂目下 
本埠謠言四起有謂各國擬卽襲取吳淞砲臺者有謂將占據高昌廟左近江南製造局者有謂工部局董及各領事飭 
 
 

Page 2

 
 
將租界中各橋裝置鐵門以阻行人來往者有謂各馬路中已暗地掘坑埋設開花炮者其且謂西官已核定租界之中將次頒行軍律無稽讕語殊足令人軒渠須知工部局董及各領事官一视同仁舉凡受塺爲氓者無不保護周到非特以上諸事悉皆空中楼阁影　全無卽或土匪乘間生心亦必竭力敉平斷不使華民稍受損害乃無識者仍復紛紛遷徙致快入匪人之設時或半途遭刦喪失貲財豈不愚哉豈不愚哉 
[鷺江波静]  
　　昨日駐滬英總領事得厦門英領事署來文内開本埠民心甚爲安謐外間讇語總屬無稽江中泊有日本兵艦两艘美兵艦一艘細察百姓情形决無滋事之意土産茶葉裝運如常大小各商頪皆放心貿易是可喜也 
[調勇守臺]  
　　温州訪事友人云上月二十三日超武兵輪船由某處載勇丁五百名抵甌就北門外小駐一宵次日管带李君遵奉憲檄督令分駐沿江磐石等處砲臺以資守護 
[宜昌圑練]  
　　宜昌訪事友人云自北省拳匪肇事後此間紳士醵資籌辦圑練近已募集團丁三百名定於本月初一日在鎭署箭道中按名點騐尅日訓練成軍由黄孝廉鵠元統帶另派某某等四紳副之果能實事求是上下一心不若灞上棘門事同兒戲亦未始非保衛地方之善策也跂而望之 
[匪徒狡計]  
　　江西景德鎭匪徒閙教前已詳志報章兹又得南昌訪事友人手函云當若輩肇事之初設谋甚狡先將面目塗以粉墨自稱義和拳民擅有神術糾集羽黨數千人釀此巨禍實則皆係土著匪類深恐被人識破爲此以避日後查拿也刻下雖經地方官毖後懲前實力懲辦尙未知能浪息波平否 
[哲人其萎]  
　　南昌訪事友人云前湖南巡撫陳佑民中丞寳箴自前年解組歸田後寄寓江西省垣西山之麓去春爲夫人黄氏謀安窀穸適落一齒因賦詩寄慨曰一齒先子同穴去頑軀猶自在人間靑山埋骨他年事未死還應飽看山飭工勒諸貞珉樹立墓上至秋登西山絶頂又題詩曰西山高處白雲飛蠟屐穿雲入翠微彭蠡連江烟漠漠匡廬濺瀑雨霏霏乘鸞萧史今何在跨鶴王喬去不歸四望渺然人獨立天風直爲浣塵衣寄託高遠翛然有遺世獨立之槪迨今歲仲夏北地拳匪事起警信迭傳憂形於色及六月下浣忽聞津城失守之信蒿目時艱欷歔良久不數日遽歸道山舊部軍民聞之同聲悼惜 
[甌郡官塲紀事]  
　　温州訪事友人云温州鎭總兵劉吉泉鎭軍奉飭回任上月二十五日附招商局普濟輪船抵甌隨卽命寓人署譯吉二十六日接受關防○雙門釐局委員徐聨璧二尹奎齡瓜期已届上憲檄委嵇雙華二尹金弧前往接辩不日當蒞局視事矣○統領雲字營范　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
寳山協戎查悉部下前管勇丁與駐紥瑞安之標防營某什長偶因細故啓釁以致激成衆怒幾肇禍端爰立將勇丁革去卯名貫耳遊街示衆蓋軍律宜然也 
[靑鳥傳書]  
　　有客自日本東京貽書本館云我國駐日使臣李木齋星使將及瓜期先將隨節各员遺散祗留朱君伯瑜供傳宣之職其被遣者薪水僅給至五月杪詢之則以公欵不足爲詞○月前湖北大吏派往學習硝皮之學生已附神户九回國兹聞尙有留學生傅姓者亦定於下次附郵船遄回矣○蘇松太兵備道余晉珊觀察之長次兩公子游學日東就同文學校肄業由日本近衛公爵囑錢念劬太守照料一切事宜○前者各省派入成城學校肄業之諸學生近已學有成就聞歇夏之後將擇其尤者升入土官學校學戎機陶榘林颧察之仲子名性孝號登仲者亦在被選之中○拳匪之變北省官紳士庶往往避赴東瀛其有癖嗜烟霞者不免諸多窒礙士族岸田吟香老成碩望誼篤同洲曾商之王君惕齋擬請政府格外通融援照臺灣所定章程給以文憑限定一天應吸若干不准私授他人吸食然此事須由衆議員議定恐政府未必能遽爾允從也 
[珠江夏泛]  
　　廣州訪事人云上月二十五日之晚初更時城西迪隆里永來烟館烟客某甲正在吐霧呑雲突有匪類四人闖然而入向索所欠銀五兩勢甚洶洶甲謂旣欠汝銀必係相識汝亦知吾姓名乎匪不能答將甲曳至街心褫其衣服甲情急狂呼安勇聞聲而至將匪拿獲搜出洋槍子藥解赴南海縣署禀請究懲○前者省城紳士擬抽房捐爲圑練經費現已擬定章程數條上月某日廣濟醫院紳董在城西新基北帝廟邀請西關各街値事人會議聞一切章程均極妥善日内卽須開辦矣 
[鷺嶼晴雲]  
　　厦門訪事友人來函云福建興泉永道延少山顴察之夫人某氏於上月二十日忽染時疫服藥無效延至二十三日之晚仙逝二十四日大殮吊者盈門殊形熱閙○上月二十六日恭逢皇上三旬萬壽廟前街一帶各號鋪均搭蓋五色帳篷門前懸燈結綵并醵貲在關帝廟演戲三書夜以伸慶祝之悦○上月下旬某日三十六崎頂鴻褔堂清唱班忽來遊客數人呼堂主嬌玉出见龜奴以出局辭　客怒將堂中陳設擊毁一空龜奴忿甚據情禀訴總查不知如何辦理也○漳州鎭總兵曹鎭軍志忠前接閩浙總督許筠菴制軍電札飭卽領兵北上因於某日乘輪船赴省禀受機宜所遺漳州鎭篆務由楊西園軍門札委金門協謝協戎代理遞遗金門協篆務委前水師提督中軍朱絫戎必成暫署 
[蜃江泛碧]  
　　温州訪事友人云上月十六日英廷新簡駐甌領事官額必廉君附招商局普濟輪船來甌行旌小駐卽於十九日乘原船赴滬大約公畢卽須蒞甌视事也○甌海關税務司李明良君因聞近日謠言蠭起不敢安居上月十九日附招商局普濟輸船赴滬關上辦公西人及各處教士亦心驚風鶴先後登程嗣知東南各督撫業已保護周詳可無意外之變是以李税司已於二十五日率同所屬各西人乘舟而返矣 
[四明近事]  
　　寗波訪事友人云近日寗波府高璵卿太守接奉浙江撫憲劉中丞札文内開湖州歸安縣屬雙林鎭迎賽東嶽會踵事增華一至夜間必扮演各種地戲殊非息事寗人之道應通飭各屬凡有迎神賽會等情著卽一律查禁等因爰卽出示曉諭略謂迎神賽會本干例禁不惟耗費銀錢且恐匪徒混跡易滋事端前經本府示禁在案兹奉前因除通飭各縣一律示禁外合行出示嚴禁爲此示仰合屬軍民人等一體遵照毋違特示○國家定例佐雜人員不准擅受民詞寗郡此風卒未盡絶府尊高太守查知其事立卽出示嚴禁略謂此等情弊良由該衙門書差勾串訟棍朦聳本官希圖索詐骫法害民莫此爲甚若不申明例禁將何以飭官常而肅功令除通飭屬縣嚴禁外嗣後如再有前項情事一經察出或被告發定是具控之人澈底查究不貸亦杜漸防微之道也 
[漢水文鱗]  
　　漢口訪事友人云日前夏口廰差役某某等因公至西陵木蘭山一帶鄉民以邇日拐風甚熾疑爲匪頪要而　之　役急口豈眞天奪其魄乎日後談之能無色變○邇來時有新募湘勇乘舟至漢在租界中滋生事端地方官患之聞有載勇過境者立卽往謁　帶官請嚴加約束弗令登岸○上月二十三日某署差役劉甲偶至五彩巷某妓寮適與其師彭某邂逅相遇彭惡其不知避嫌勃然大怒飽　老拳劉忿不欲生遽於當晚呑烟殞命劉夥某乙意甚不平據情禀控廰署叩請伸冤未知廰尊如何判斷也○日前大碼頭河岸泊一民船内載西人三名均受重傷聞係某國教士在上游某處傳教被匪傷害來此就醫者○本月初二日之晚漢鎭官塲接到襄陽來電知近日彼處江水陡涨一丈 
 
 

Page 3

 
 
有奇急飭水捕鳴鉦告警刻下沿岸所泊之舟已一律戒備矣○湖廣督憲張香濤制軍前遣長公子挈同文孫赴日本游學近以中外交閧恐有不測飭卽航海回鄂已於日前遄返節轅矣 
[麋臺銷夏]  
　　姑蘇訪事友人云前者工程局委員李子馨大令拘獲不法工頭甘子綬禀明署泉司朱竹石廉訪發交吳縣田春亭明府研訊當時譁傳甘因侵呑公欵積欠工資被逮實則尙有冐官撞騙之罪廉訪以其膽大妄爲法無可恕按律科以三千里軍罪不日當解司勘訊矣○入伏以來天時炎熱居民静坐幽室調冰雪藕猶苦汗雨涔涔彼僕僕道途者溽暑侵肌多患急痧之症其病初起卽口噤不能言閱四五點鐘時溘然長逝人呼之爲閉口痧又有一種自起病至死袛半日許膚革頓形消瘦人呼之爲削肉痧患者雖有和緩難望回生幸本月初一日午刻得雨師下賁炎威稍殺疫癘遂消 
[傅相行轅紀事]  
　　昨日張鴻禄及錢顴察志澄潘顴察學祖先後超詣行轅晉謁○候選州同朱别駕正元曁沐叅戎鴻恩蔣明府一桂張太守薰倪顴察世勳周顴察學煕蘇大令應培均詣轅禀見○昨日午後五點一刻時日本總領事小田切君乘馬車詣行轅拜會伯行公子○午前十點三刻時接廣東電報一函十二點時接無湖電報一函至午後二點一刻時接京師電報一函 
[奉文照會]  
　　衢州匪亂已紀報章前日本邑蘇松太兵備道署接奉浙江巡撫劉景帥來文内開衢州一役除知縣遇害外尙有傳教士九名被戕現在一面飭查其人籍隸何國一面派勇前往彈壓應卽將情照會各國領事備致惋惜之情等因昨日道憲余晉珊觀察已遵照備文照會矣 
[札飭保教]  
　　昨日上海縣主汪瑶庭大令接奉署松江府張子虞太守札文内開爲通飭事本府禀奉署按察使司朱批據禀佈置情形甚爲周妥仰仍誥誡僚屬會同管汛紳董督率兵練將境内各教堂妥愼保護仍密拿造謠滋事匪徒從嚴究辦以靖地方一面仍整頓圑練俾各自徫身家是爲至要所稱銀根緊急貿易不通民間困頓各處皆然凡我同僚自應各盡其力所能爲宜如何設法流通以蘇市面應俟相機辦理並候撫憲曁藩司批示繳等因到府奉此合亟通飭札到該縣立卽遵照辦理是爲至要切切特札 
[集思廣益]  
　　蘇松太兵備道余晉珊觀察以目下市面艱難恐妨小民生計飭上海縣主汪瑶庭大令邀集本埠各紳董及各業領袖至邑廟豫園點春堂會議維持之策昨日清晨觀察及大令先後戾止旣而各紳商衣冠齊集不下五十餘人度務揆時講求切要直至午後始辭别蓋亦集思廣益之道也 
[批飭催醫]  
　　上海典業董事黄鎭心因虧空鉅欵經縣主汪瑶庭大令訊取口供發交典史趙敬臣少尉看管近日偶患時症宛轉呻吟少尉因據情申請核示大令批謂據已悉仰卽催醫加緊調治務痊具報 
[刑司讌客]  
　　前晚七點鐘時英刑司威金生君在泥城外寓所陳設盛筵柬請駐滬各國領事計到者二十餘人一時車馬盈門主賓歡洽更魚三躍始席散言歸 
[西人被撃]  
打樣西人某姓僑居靜安寺西畔前晚正閒坐納凉突有甲乙丙三人闖然而入開放手槍彈中其臂急出追逐已不知所之乃卽投報捕房捕頭令包探趙銀河秦少卿嚴緝兇手務獲請懲至受傷西人則舁往仁濟醫治傳聞如是姑照録之是耶非耶殊難臆斷也 
[南市捕房紀事]  
　　南市新馬頭聚豐木行執事人俞某屡被其姪俞甲借擾前晚更肆其蠻横聲勢洶洶俞忿甚扭入捕房捕頭令押候解送馬路工程局禀請總辦程雨村令懲治○舟人陸老虎前向同業某甲借貸洋銀若干元近日甲往索無著反被糾人兇毆因卽訴知秦某代送捕房捕頭令管押候解送工程局禀請程大令研訊 
[英美租界會訊瑣案]  
　　英商通和洋行主永遠租得張省吾之地一方後被锺洪南矇墊報升科通和行主因控請英總領事核辦前日午後英總領事委繙譯官班君與讞員翁笠漁直刺研訊通和行主延律師哈華托到案聲稱光緖二十三年向張省吾租得新閘路地七分二釐繕立租契並已轉換道契　被鍾洪南朦請升科請卽斷歸管業鍾洪南供通和洋行所租之地卽監生報請升科之地共七分九釐光绪二十四年清丈局勘時其界石鏨道逹洋行今攺稱通和顯有串揑情弊監生所請升科單及田單均在會丈局請卽吊核公斷直刺商之班君謂兩造供詞各執候函致會丈局吊到各單於下禮拜四覆訊核奞○中國通商銀行執事西人控張心田將貨押銀逾期不贖前日午後翁直刺會同班君升堂訊究通商銀行夥某甲供稱張心田以哆呢八十箱押銀一萬兩由洪厚之作保單上蓋洪仁和圖章温義生盡知此事請卽訊究張供此事係外甥金榮生所爲求鑒洪厚之供稱張之保單蓋用本店圖章時監生並不在店故不知其細求爲明察温義生供抵押銀兩一事是否金榮生所爲並未日覩不敢妄供直刺商之班君飭將張等交人保出侯傳金榮生到案再訊 
[法租界公堂瑣案]  
　　老北門外護城河畔二十四號門牌洪長發舊貨店突於某日之晚遭火患延焼左右鄰數家事後經包探拘獲店主洪阿桂送入捕房昨禮拜六堂期讞員朱森庭明府會同陸繙譯升堂包探將洪解案請訊洪小的所開之店與聚泰南貨店比鄰是晚實由聚泰店中人漫不經心以致肇禍小的家有一女孩年甫十齡不及逃出以致葬身火窟中尙求明察明府與陸繙譯會商謂被災各户均未保險實係事出無心可否從寛開釋免子深求陸繙譯曰諾○前者龍星馬醫生花而由張阿渭引薦雇用顔鶴林爲小工言明每月工資洋銀七元旣而顔因病辭退花而不允昨日堂期將顔扭案請究張阿渭供上月某日由小的薦顔鶴林至花而處爲小工閱十七天顔卽因病辭退致被花而扭控尙求明斷明府飭將顔交張帶出著工作一月照給工資然後辭退○流氓陳阿金往往至人家借賃屋爲名秉間竊物屢經懲辦有案可稽前日又來租界中施其故智被包探拘獲解案請辦明府著驅逐出境不准再來○上期梁褔既遞禀控沈仲明以田單六紙計田三畝有奇抵借洋銀二千二百元言明一分五釐起息立摺按月支取去年十月迄今積欠利息三百餘元屢催不付求卽偍究明府准詞提沈研訊沈供稱實因無力歸還求恩宽限梁稱情願寛以限期明府諭令將沈交人保出著於三個月内理楚○上期陳文彬遞禀控侯錦章積欠會欵洋銀二百十元明府准詞提訊限半個月内理楚○馬渭林家婢女宗芳喜背主濳逃巡街捕拘獲解請明府訊供婢稱主婦凌虐不堪不願回去明府飭差前往向鄰居查明似無凌虐事情昨日飭傳馬到案著領回管束如再逃出重懲不貸○周西常禀稱小的在小東門外爲氷鮮生意前日將洋銀二十二元托蔣阿心兑换小銀錢蔣一去不回昨日在途尋獲扭案請追明府諭令將蔣交保出外限五日内歸還○包探禀稱王根生王阿三在小東門一帶恃强劫物昨日向人攫取手鐲一雙是以拘案請辦明府判各責八十板○包探禀稱偷兒王阿狗屢次犯案昨日又至某處圖竊是以拘案請辦明府判責五十板 
[美租界捕房紀事]  
　　昨日楊樹浦民人趙阿四携洋銀數元來滬購物甫至下海浦左近突遇流氓呼羣引類要於路而劫之趙奔赴捕房據情聲訴捕頭允派包探查獲以便解送公堂禀請讞員翁笠漁直刺究辦○昨晨賊犯王阿聖混入虹口鄉民某姓家行竊衣服若干件被事主扭送捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商情難洽]  
　　廣州訪事友人云前者商董岑敬輿等稟准大憲包收各項釐金認繳銀一百萬兩除已繳外尙欠三十萬兩經善後總局一再嚴催自上月初八日起限以半月爲期一律繳齊不料限期屇满僅繳到二萬五千兩蓋以目下銀根緊急兼之各行膠執成見不樂輸將故籌措益覺不易岑本爲絲業商首事土絲行協倫堂商董凌朝康等不願歸伊經理曾具禀赴督撫轅訐控後復請諸藩轅藩憲卽批其牘尾曰究竟土絲釐費應歸何商承繳旣經該商等赴兩院憲及釐務局呈明著卽聴候批示可也并聞從前各木行之貲本較鉅者每年不過繳釐金數百兩今須認繳數千兩故亦嘖有煩言卽此類推其餘概可想見惟官塲以抽釐一事已歸商辦業於前月杪將釐厰一律撤去嗣以商董禀蒙大憲批准派員代理故仍照常徴收以示體恤然似此左支右絀無可取盈創是議者能無自悔孟浪乎 
[迷龍煽禍]  
　　本邑人石金法家於美租界武昌路生有一女年已及笄前晚偶至鄰右某姓家作葉子戲石知之嚴加申斥女旣羞且忿濳購烟膏呑服及察覺急舁送同仁醫院求治究以毒已深入旋卽玉殒香消賭之爲禍烈矣哉 
[上海縣署瑣案]  
　　前日升洋貨店主佘小亭控陳殿恩抵屋不贖縣主汪瑶庭大令升堂研訊陳供屋契實被曹綬荃私押大令因令暫行管押前晚飭提覆訊有高升者投案供稱小的在日升洋貨店執業主人佘小亭已回廣東原籍今將陳倩押洋銀四千元之單據呈案求卽究追大令問爾在日升執業應知是店股東幾人是何名姓夥伴幾人是何籍貫高支吾莫對大令謂爾朦稱店夥妄代陳詞顯見不安本分著掌頰四十下陳供職員籍隸浙江某縣在滬課讀去年二月同鄉人曹綬荃串同劉裕祥唐子卿梁悦泉等設成賭局將職員誘入其中致輸去洋銀二百餘元不得已向親友借貸而來權時彌補後因無計措還將某姓所抵坐落南翔鎭之房契倩曹抵借洋銀久無成議向索單契遊約不還旋又串合佘小亭妄稱職員曾向抵押洋銀四千元揑情誣控求恩明察曹供職員之胞弟被陳騙去洋銀及金條値三千五百元叩乞訊追大令查核原呈名姓及所控數目與所供均不相符喝令將曹責手心始供陳向胞弟騙取洋銀自知不合願卽繳還故將屋契托職員向佘抵借洋銀四千元並無誘賭之事大令謂察閲屋契坐落南翔價値不過數百元何能抵至四千元之鉅種種朦混不問可知將曹大加申斥叱令與高退去陳掌頰二十下押候再訊○前者楊吳氏控楊星階掯贖田畝汪大令提案研訊楊吳氏供昔年小婦人將袓遺田一畝六分四釐七毫抵與楊處向贖圖賴蒙前縣憲王大老爺令楊呈繳方單不料伊所呈並非原單且係墳地得之毫無所用求恩究追楊供小的所呈者確是原地之單不敢朦混求鑒大令以原被各執一詞飭差帶赴鄉間查明究竟是否原地地上有無墳墓禀覆核奪 
[上海巡局紀事]  
　　前晚本邑南市二十三七鋪巡防局員盛雨村二尹督率勇丁巡至小南門外佛閣下見某雜貨店小主人張友瑞露宿簷前爰命提至輿前研詰供稱小的不肖被母逐出不准進内只得就此暫宿一宵二尹命地甲帶去交其家屬收留○日前南市油車馬頭某柴行主將稻草二百餘擔堆諸門外以應某客之購十二圖地保顧桂榮恐釀火患勸令移開行主不服反與之爲難顧保乃投二十三七鋪巡防局禀請局員邱友林二尹諭令遷移○本邑人顧老三向在南馬頭莊永囝所開車寓内暫借一枝以作鷦鷯之寄日前忽失去洋銀等物向莊詢問諉爲不知遂訴知十二圖地保與莊理論莊心不能甘赴二十三七鋪巡防局禀訴不知局員能否准理也○十六鋪巡防中局委員文斌臣二尹以所轄境内竊案繁多從未破獲捕務實屬廢弛因於前晚提捕夥某甲到案嚴訊之下判責二百板勒限將各案從速破獲違者血比○去春有雷吉安者會向英租界四馬路馮照錫所開骨董店購得玻璃屏風一架計値洋銀十二元有奇遲延至今尙未付楚日前馮遣夥周某往索雷約期次日届時前往則雷已將器物雇舟裝赴他處探悉舟泊南市小普陀橋港内因投二十三七鋪巡防局具控局員盛二尹諭以须將雷扭案方可訊追 
[英美租界公堂瑣案]  
　　鏢師左安民閔天林由某處附某輪船來滬手携腰刀二柄手槍一枝并藥彈鏢旗等物行經英租界爲四十三號西捕所見拘入捕房昨晨解送公堂請究左閔同供小的等皆山東人向在大德通匯票號保鏢道經上海不知租界章程以致誤犯求鑒讞員翁笠漁直刺商之德繙譯佛君飭捕帶回捕房押候查明訊奪○包探倪順泉禀稱周阿四行竊姚榮康家布衣是以拘案請究直刺判管押三日以示薄懲○包探張阿五禀稱張春和攫取毛和榮之皮夾袋毛扭住理論突有王榮生張居金者助張行兇是以一併送案究辦直刺判將張春和責三百板荷枷十日王榮生張阿金各責五十板○包探顧阿六禀稱王毛毛陳阿大兩人向郭坤榮王金福訛詐洋銀是以拘案請究王陳供詞含混直刺判各責二百板○西人佛而控執役人華岳生行竊洋銀兩枚華供稱小的一時貪小以致犯此叩求寛宥直刺判押三日○王阿仁訴稱吳阿大竊去象牙骨摺扇一柄請卽究辦吳供小的與王交好因向借用適有急需商押洋銀一元五角並非行竊求鑒直刺判押二日○彭六定禀稱毛仁卿造言汅衊訛詐洋三十元是以交捕送請究辦毛堅不承認直刺判責三百板枷號十日○五百二十二號華捕禀稱小的見劉阿春在途擺設賭攤是以送案請究直刺判荷枷五日 
[上海虹口元濟善堂經收入六月分月捐一文愿常捐清單]  
　　唐傑臣翁月捐洋十元陳可良翁翁醉樓翁二户各四元黄薰南翁陳鴈初翁義成號錦章號四户各二元永增祥萬順豐鉅昌隆三户各一元李珊記慶昌祥興昌祥燧泰號長和號裕源恆元昌號七户各六角聚昌號源泰號寳昌號賓興號生昌號順興源利亨號恆昌號寳成號同春祥成昶利恆裕昌十二户各四角唐藴輝堂四月至六月分三元吳敬堂翁又一元五全信質正月至六月二元四梁誠謙翁又三元昌昇泰又一元二梁日三翁惜字捐四元共收月捐洋五十三元一角○陳鴈記每月五十愿王岐記三十元梁日三翁廿五愿禮和帳房老介福二户各廿愿華榮和永義源怡珍居戚益齋潤德堂巢翰齋巢金氏七户各十愿致寳長七愿至義居六愿守拙子湧幢氏静慮居張季園翁姚子峯翁顧菊生翁童長海翁七户各二願華榮昌五愿筆唎賬房四愿樂善居士胡志明翁熊記陳三元翁四户各三元李芹香翁一愿共計二百六十四愿共計錢十五千八百四十文讓德堂五愿五月分錢百五十文鍾聖輝翁六愿四月至六月分錢五百四十文黎連勝翁禮發押王尊勳翁洗烴珊翁四户各三愿四月至六月分共錢一千零八十文何麗初翁王禮堂翁鄭梅庭翁三户各五愿四月至六月共錢一千三百五十文譚始端二願四至六月分錢百八十文恭壽堂徐宗璜昭敏氏三户各一願四至六月分錢二百七十文九章號不計願洋一元二湯鴻賓翁又六角洽盛恆又二角老升和號又一元麥羲民翁佘明三翁二户恤嫠共錢二千四百文總共收錢二十一千八百十文洋三元 
 
 
