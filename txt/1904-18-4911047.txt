# 1904 - 18 - 4911047

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采　近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈 
[石印明通鑑出售] [  點石齋啓]  
　　諭世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明府　有見於此爰將有明三百餘年之事跡本之正史參之裨野以至諸家紀述凡可以訂典故之得失證史傳之是非者遠紹旁搜折衷至當踵成　通鑑一書非惟讀正績二鑑者所當蟬聯而下卽彼究心明史者亦不可不以世爲考鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[恭讀十一月二十六日上諭謹註]  
　　時人有言曰科舉不廢學堂不興旨哉斯言初非有激之論乃切中肯綮之語也然使因是之故驟廢科舉則學堂初辦非遲至十餘載不能造就有成試問其間朝廷所資以治理者何人乎一不可也近世仕進之途不盡係乎科舉或由保舉或由捐納隨在皆可進身然寒畯清介之士既無力納粟得官又不屑鑽營勢要是雖有才可用而登進無門將使之沈淪泉石抱璞以終乎二不可也中年之士大半沈溺於空疎無具之學明知與當世要務如鑿枘之不相宜然使驟絶其仕途則學稼學賈兩非所長數百萬學士文人寗無號寒啼飢之歎是又豈聖主寛厚待人之政所宜然乎三不可也有此三不可而科舉不能驟廢然非廢科舉則又不能興學堂於是張香濤宫保奉諭釐訂學堂章程設爲遞减科舉及將來肄業學生由督撫學政並簡放考官考試之法使學堂科舉合爲一途宫保蓋深知科舉之不可不廢而又不可驟廢故建此以漸爲去之策不失之激亦不失之隨俾之漸改古來科舉取士之頽風冀收泰西各國學堂植材之實效固不得以騎牆之見相誚而亦不得以坐延時日爲撼也朝廷深　其陳奏之善著自丙午年爲始將鄕會試中額及各省學額按照所陳逐科遞减俊各省學堂一律游濟確有成效再將科舉學額分别停止以後均歸學堂考取愚知此諭降後海内士夫皆當悉科舉有停止之時而亟亟焉興辦學堂俾子弟得肆業其中學成致用豈不於朝廷興學育才之意深慰所望而當此時事艱難之會亦大有所裨益哉雖然以目今而言興辦學堂誠當務之急矣以目今而言興辦學堂則又甚難之事矣省會之大學府治之中學不難興也地大而物博籌欵易也所難者各縣之小學然小學爲大學之基不有小學則大學無人才是興辦小學尤急於大學也今各省之大學堂大都已興辦矣而各縣之小學堂興辦者有幾乎統二十二省各屬縣計之恐十尚不得其五也遍各縣且不能盡設小學堂又何論乎逐漸推廣原其不能興辦之故無他縣瘠而民貧集欵匪易也欲提公中餘閒之欵則並無可提欲酌撥各善舉中之欵則無論善舉各有開支卽得盈餘而多爲司董侵肥覇持不允若竟思捐之於民則又紳富無多且又大半不樂輸　職是之故而各縣之已設小學者遂寥寥可數矣至於學堂已設之處處置學生又爲綦難之事馴良者固有其選而乖張者亦不乏其人甚至平權自由昌言無忌革命流血習爲固然教習不能禁父兄不能訓囂陵誕妄蔑視綱常是學術未底於有成而心術先趨於不正微特爲朝廷之隱患亦我中國禍亂之大憂也朝廷雖洞知其弊諄諄朂以謹守範圍端正趨向不准沾染習氣誤入奇衺愚恐學堂各生率皆藐藐聽之未能稍靖其志氣也然則當奈何而後可曰興辦學堂所苦無欵若果能將民問淫祀僧道寺觀悉數毁之則學堂經費不慮不能　也欲靖學生之志氣則非愼選教習不可必其才學通知古今中外足以師表學生而又刻苦砥礪不染紛華俾學生無所藉口毋徒如今所延之敎習類皆結交聲氣奔走於大人先生之門得以濫竽充數斯學生皆心悅誠服而囂張之氣或可稍息乎惜乎當軸者之見不及此未爲當㝉一陳之也 
[本館接奉電音]  
　　昨日午後三下鐘越十五分時京師飛電傳來上諭四道旨道一敬謹譯登○十一月二十九日内閣抄奉上諭李興銳奏提督因病出缺請旨優卹一摺福建水師提督楊岐珍咸豐年問由團　　効軍營轉戰各省　平粤捻等匪迭著戰功旋　授江南浙江等處總兵擢授福建水師提督並賞給尚書銜整頓管務勞瘁不辭兹聞溘逝軫惜殊深楊岐珍著照提督軍營立功後病故例從優賜卹任内一切處分悉予開復並將戰功事蹟宣付國史館立傳伊次子戸部主事楊銘勳著以本部員外郎補用欽此同日奉旨此案著交趙爾巽督同臬司親提人証卷宗咨提道員陳善寳知府陳爲福到案秉公嚴訊確情按律定擬具奏抱呈民人朱坤該部照例解往備質欽此同日奉上諭江蘇布政使著效曾補授恩銘著補授江蘇按察使欽此同日奉上諭福建興泉永道員缺著袁大化調補張錫鑾著補授奉天東邊道欽此同日奉上諭福建水師提督著曹志忠補授張盛泰著補授福建福甯鎭總兵欽此 
[電傳宫門抄]  
　　昨日午後三下　越十五分時京師友人專電告知本館云十一月二十九日皇上召見軍機大臣及沈家本 
[俄艦行蹤]  
　　日本東京來電云東歴一月十一日得遼東電信悉俄國各軍艦中惟拔伊耶倫一艦寄碇仁川苦郎花伊一艦寄碇馬山浦孟其賢路一艦寄碇上海自餘皆在旅順口取齊 
 
 

Page 2

 
 
[俄艦紀聞]  
　　英京倫敦來電云日來俄國黑海艦隊已準備迅赴亞東計艦隊中有重一萬墩以上之戰艦三艘重八千墩以上之帶甲巡洋艦四艘重一萬一千墩之巡洋艦一艘重一千墩内外之砲艦七艘逐水雷艦十艘大約其中新製者祇三分之一餘皆舊式用之東亞頗不合宜加以從前各國所訂條約不論何等軍艦胥不得駛過土耳其所轄逹矮逹内路司以及撲司撲辣司兩海口今兹俄雖强桿斷難違約而行回憶西歴去年九月中俄人將水雷艇改扮商船由此二海口經過雖德法二國似乎知而不言而英國簡駐土耳其使臣卽向土廷詰責謂此約若竟被俄破壞則嗣後地中海軍力應使各國互劑其平我英亦當有艦隊駛入黑海之中他國無能阻止以故此次俄雖預備一切恐未易令各艦出黑海而赴遼東也 
[俄兵入韓]  
　　高麗漢京來電云西歴正月九號三下鐘時斗轉參横星河未没突有俄兵四十二名入護使館人咸莫測共來自何處或曰乘夜調自仁川軍艦繞由九峴山間道潛行事甚秘密既而寄泊仁川之俄軍艦名薄耶倫者調集艦中陸戰隊一百二十八名下令豫爲准備須於二三日内馳入韓京 
[俄戍鐵嶺]  
　　中國京師來電云邇者俄人就培路磨尼其尼諾捕洛獨卡沙殺麥鐵等處陸軍中選定精悍絶倫之軍士二千名合爲一隊定於西歴正月十一號往戍滿洲鐵嶺縣城 
[俄日出師]  
　　高麗漢京來電云西歴正月十一號有俄國陸軍二十名改穿水師號衣由仁川附第二次火車馳赴韓京駐紥另有一百二十名定於翌日附第三次火車前往日廷聞有是事决定亦派兵往駐其數與之相同 
[冰封俄港]  
　　旅順結冰已詳前報昨閱日本東京某日報云遼東青泥窪海口自經俄人修築石碼頭後左近各處忽然厚結冰凌惟全港尚未盡封輪船仍可以時出入云 
[旅順述聞]  
　　日本大阪某日報云頃有客歸自旅順口述及日來旅順港外泊有俄國巡艦戰艦共四艘港内泊有俄國巡艦單艦共一十六艘輔以水雷艇及逐水雷船二十餘艘有義勇艦名矮痕額者重一萬二千墩船身原係白色兹忽改抹黑油邇日人心頗爲平靖一若不知戰事將興也者日船伊吹丸神威丸方由某處運煤至此搬運上岸此外另有數日本船如常寄椗目下旅順積有煤八萬墩左右俄國義勇艦名滑利耶之苦者奉極東太守之命送密信赴仁川其行如飛不知有何秘計也 
[日艦東行]  
　　英京倫敦來電云西歴正月十號日本所購春日日進二軍艦中已有一艦高揭旭日徽章由席諾矮出發道蘇彝士河艦中執事員役半係意大利人統帶爲英國某弁輔以日本末弁五員 
[日艦行蹤]  
　　日本東京來電云東歴一月十日有日本水雷盤四號一名隼一名鵲一名眞鶴一名千島由竹敷戍所駛往佐世保軍港其向泊佐世保之第三十五號第二十六號第六十一號三水雷船則先於九日駛赴離知灣下碇至扶桑鎭遠兩軍艦向泊吳軍港是日奉令開往玖波而以濟遠一船駛至吳駐泊 
[日購土船]  
　　英京倫敦來電云土耳其國倩美之皮辣笛路夫怡矮製造局定製巡洋船一艘名之曰那其賢其之氣刻聞日本擬購以備戰已與之議定價值計英金五十萬磅約合日一銀貨五百萬圓按此事初有人詢之日本海軍省人員咸諱莫如深謂係外間讕語今已定約始明證其說之信而有徵又聞此船造自西歴去年重三千二百五十墩速率每一下鐘行二十四海里馬力一萬二千匹船上置六英寸口徑砲二尊四英寸又一之七口徑砲八尊一英寸又一之八口徑砲六尊麥幾之姆砲六尊容積煤六百墩 
[日人避亂]  
　　日本長崎來電云東歴一月十一日有客歸自青泥窪言及日人之僑寄青泥窪者合婦女孩提計之共五十餘名口刻已同附中俄鐵路局挨磨而輪船遄回蓋以一月六日以來此間風鶴頻驚僉謂危機已迫以故不敢冐險居此也是日運煤船北陸丸歸自威海衛日人之寄居其地者亦附之而返既抵神戸爭先携物登岸紛紛擾擾惶急非常 
[法兵入韓]  
　　高麗漢京來電云法國向有軍二艦寄碇仁川口外一名之耶拖一名路諾路兹定於西歴正月十號或十一號移泊口内以便選派水師入京 
[商約畫諾]  
　　日本東京來電云前者中日二國所訂通商條約定於東歴一月十一日午後三下鐘時中國在京師畫諾至中美通商條約則同於是日在美京華盛頓批准大約此後一經交換卽當如約施行矣 
[此界將興]  
　　漢口訪事人云此間此國租界已擇定德租界之後經常局籌集巨欵購運石片修築江隄經之營之不日成之當别有一番氣象矣 
[儲珍備賽]  
　　漢口訪事人云明年美國舉行賽珍會湖北大吏令江漢關稅務司克樂思君採辦珍奇諸品刻已購致齊全陳列關署之中以致邀集中外紳商品評欣賞 
[湘籌軍械]  
　　有客自湖南至漢口者語一館訪事人云湘撫趙次珊中丞創設槍砲分局一切章程悉仿漢陽槍砲廠督工委員及工匠人等均由鄂中調往惟機器尚未備齊故須稍緩開工云 
[湘興商務]  
　　漢口訪事人云近有客來自湖南言及湘撫趙次珊中丞振興商務不遺餘力已在省城設立商務局以助商力而逹商情所訂章程大約仿照鄂中辦理蓋處此商戰之世固宜以此爲要圖也 
[留辦釐金]  
　　鎭江訪事人云下游釐捐總辦胡志雲太守瓜期已届收數盈餘近由蘇省牙釐局督辦署江蘇按察使司朱竹石廉訪札飭留辦一年以收駕輕就熟之效 
[私梟稔惡]  
　　蘇州訪事人云有孔祥森者皖之巢邑人著名巨梟也常在松江府屬亭林張堰等處開設賭塲誘人博　近又與浦東南帮梟目林得勝之黨小阿妹販運私鹽一百餘艘至江浙交界處求售迨回至亭林鎭偵悉客商王二擁有重資因卽擄入舟中勒令以洋銀一千元取贖王無奈給以八百金始得釋出又聞有著名巨梟孔憲林者率同黨羽三四百人密佈松江府屬淞林鎭專以花骨頭誘人人之入其彀中者往往傾家蕩産鎭上某姓子年甫及冠私取其父資財入局縱博三戰三北盡傾其囊自以無顏見人遂於夜深人靜時投河自盡吁私梟之爲害如此奈何有劉盤龍癖者尚甘心投入網羅哉 
 
 

Page 3

 
 
[吳江盜案]  
　　姑蘇訪事人云吳江縣治有盛澤鎭焉鋪戸如林商賈雲集鎭上仁和錢土店資本鉅萬歴三十餘載夙長袖善舞聞十一月初十夜突有綠林豪客二三十人明火執仗擁入櫃内恣意窮搜欲壑既盈呼嘯而出當被劫時鋪夥某甲乘間奔投左近巡防局禀報局中人竟置若罔聞迨盜去始整隊窮追而已杳無蹤影矣 
[鄂省官塲紀事]  
　　漢口訪事人云蘆漢鐵路局提調一差虚懸已久現經督辦大臣盛杏蓀宫保電委劉大令思訓接辦已於十一月二十一日到差矣○湖北候補知縣周大令德馨現奉兼督端午帥委辦轅下文案於十一月二十一日到差 
[甬江瑣志]  
　　甯波訪事人云浙江甯波府知府喻庶三太守於十一月二十五日考試鄞慈二邑文童正塲有葛茂才者經某文童雇令頂替入塲被諸童察破據實禀明太守怒將葛發交鄞縣訊辦想難免於按律而懲矣○十一月二十五日城内全家灣某姓家不戒於火突兆焚如雖經各水龍竭力救熄而數椽房屋已化劫灰翌日午後千歲坊張公館倐又火起焚去廳屋數椽○數日前市上洋銀進出每百元須貼二元八角近日稍見平减惟錢價依然昻貴每洋銀一元僅換八百二三十文經小民受耗實非淺鮮　 
[禹穴探奇]  
　　紹興訪事人云浙江山隂縣屬臨浦鎭百貨雲屯商賈輻湊設有釐捐分局歴年收數頗有可觀近日局員陳大令已届瓜期由藩憲翁筱山方伯札委候補縣李大令瑞豐來越接辦已於本月十一日蒞局視事矣○越郡同善局經費不甚寛裕致有入不敷出之虞各紳董皆視爲畏途不肯承辦府尊熊再青太守查悉情由諭令徐紳經理許以酌撥公欵爲之津貼近已按照向章開廠施粥並擬支搭草棚聊蔽雨雪是亦可見仁人之用心矣○嵊縣小學堂自經前縣宰徐紫若大令布置妥貼及劉善夫大令繼其任委吕郭二孝廉總理學務一時願往肄業者實繁有徒大令不忍重拂輿情擬俟明歲酌增學額并添課西文以廣造就刻已諭令覓保報名矣 
[潯江魚素]  
　　九江訪事人云近者江西湘口百貨釐金局及統捐局總辦吳楊兩太守以隆冬水涸恐貨船灣泊東岸未免有意外之虞因特將局移設西岸梅家洲太王廟前以便商船就彼請騐○十一月初六日有船戸駱蕃榮者裝黄豆四十七石過各卡完釐均被浮征至八十四石迨行至富池口釐卡行囊已罄賣豆四石報捐卡中人疑爲實有八十四石欲以偷漏論勒罰錢七十千駱忿不欲生投水自盡幸經旁人救起未占滅頂之兇 
[白門雜志]  
　　金陵訪事人云此間賭風素熾自兩江督憲魏午帥出示嚴禁又得保甲總局徐次舟觀察嚴密查拿此風遂稍稍衰息邇者水西門内豆腐巷南門内煤灰堆兩處著名攤局已皆匿蹟銷聲惟泮宫前之五音賭攤視禁令如弁髦竟爾毫無顧忌說者謂本城文武大小衙門局所類皆收受陋規以故有恃無恐如此其然豈其然乎○自九月迄今雨雪愆期風高物燥祝融氏乘時而起頻稅駕於秦淮蔣阜間其最著者如行口某廣貨號剪子巷普育堂箍桶巷裁縫鋪均於夜深起火幾肇燎原而聚寳門外火患尤多五日之間火凡三見每火輙二三十家若月内仍無雨雪恐赤帝子豪興莫遏必再大逞淫威所望居家者曲突徙薪防之於豫也可 
[邗江雜錄]  
　　揚州訪事人云十一月二十三日之夜舊城糙米巷陳紳家遺火柴房熊熊回回勢甚猛烈幸各善堂水龍飛馳而至由文武印委各官指揮施救得卽告熄僅燬去柴房兩間○郡城東鄕北三圩某典鋪被劫後經某營勇丁緝獲盜犯供出羽黨姓名有磚街某鐘表店主某甲者突被株連拘案禁押既而江都縣捕役在東鄕拿獲男女盜二名口覊禁獄中以便按律訊辦○城内保甲總巡姚大令奉上憲委赴興化查案甫經回郡銷差卽奉上游檄飭赴下河查辦事件殆諺所謂能者多勞歟○城内小教塲人烟輻湊自晨至夜絡繹喧譁十一月二十三日清晨某姓毛厠中忽倒斃一無名男子地保聞悉正擬呈報有司至午後由親屬前來收殮詢之云死者係貿易中人家道奇窮以致流爲道殣亦可憐也 
[諭催冬漕]  
　　上海縣主汪瑶庭大令業於上月二十五日開倉收兌冬漕隨飭糧差傳令闔邑各圖地保於昨日到縣諭以爾等須實力催徵不得疲玩勤者賞給銀牌惰者枷責示儆 
[米行封閉]  
　　昨日上海縣主汪瑶庭大令以本邑南市同吉泰米行倒閉後虧欠鉅欵無從理清派差金瑞持票至馬路工程局禀請總辦翁子文太守派差前往錮封票上大旨謂爲查封勒緝事奉道憲袁札准蕪湖商務局許移據蕪湖錢商瑞和厚泰德大謙泰德泰等禀潮帮五豐泰記米號蔡子敏欠借銀六萬餘兩立有上海同吉泰匯票約同倒閉等情除立案備抵並移籍查拿外移道飭縣查封勒緝等因到縣奉此合行飭遵爲此仰役遵將發出封條立卽查明同吉泰所存貨産封儲備抵指交地甲小心看守開具細單取收管切結限三日呈縣一面留心查緝蔡子敏務獲解縣以憑具報解辦去役毋稍隱匿賄縱致干重咎切速速 
[誘逃釀命]  
　　本年四月寳山縣人劉和尚聘定王子卿之姪女爲繼室擇吉十月二十二日完姻届期恭備彩輿前往迎娶詎料新婦已不知所之所送財禮洋銀一百三十餘元及衣飾若干被王悉數乾没因卽將王扭送捕房捕頭在身畔搜出質劵十餘紙解奉讞員魏蒓塢大令訊供押追迄今案懸日久王挺押不理劉偵知王之姪女先與英界已革華捕某甲有染實係被誘而逃因此氣忿成疾延至上月某日身死其父年近古稀痛子情切現亦一息奄奄前日劉之表兄俞仁卿聞而不平據情投報捕房繼復投公廨遞禀伸訴大令著於禮拜一投案以便與王質對究追 
[滬南塗說]  
　　前日法租界某包探拘獲竊取新拓租界某洋人家花瓶等物之賊犯某甲詰知原贓分質南市十六鋪二十三七鋪明興鴻興寳興乾茂四押鋪因卽告知捕頭克賴美帶至南市捕房曁十六鋪二十三七鋪各巡局禀請派出探捕勇役分别吊贓○車袋角裕源紡紗廠執事人投英美等國公共租界公廨控蔣懷卿虧欠花價銀兩等情讞員鄧鳴謙司馬查知蔣賃居南市因於昨日簽差持票至南市捕房請派探捕移提歸案訊辦 
[正字]  
　　昨日報章間有字句脫悞處因卽逐加校正如下第一頁留意臺防一則十一日某日上脫去華歴二字横涇盜案一則十一月二十三日悞作本月二十三日第三頁京江火警一則十一月二十三日之夜脫去一字本埠新聞第四則會鞫惡棍首句爲前者金榮記以陸毛囡等竊取洋紗投報英界捕房手民怱促中脫去以字以致文義似有不符又明府約同司馬句多一復字隨將張棍獲案站斃句隨字悞作既字 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粥廠文言]  
　　鎭江訪事人云郡城内外各粥廠前經常鎭通海兵備道兼鎭江關監督郭月樓觀察示期本月十六日開杓深恐有等無恥之徒並非眞實困窮逐隊而來領粥以餧牲畜不特暴殄天物且於善舉有妨爰於日前面諭署丹徒縣知縣洪鷺汀大令出示申禁略謂如有貪小之輩冐充飢民赴廠領粥一經查出無論男女立卽驅逐出門該飢民等每日持籌食粥亦應靜候挨次給發不准擁擠喧譁如敢抗違嚴究不貸 
[嚴禁唆訟]  
　　九江訪事人云署江西德化縣知縣賀少九明府下車伊始卽出示嚴拿訟棍略謂例載積慣訟棍串同書吏播弄鄕愚恐嚇詐財一經審實卽依棍徒生事擾害閭閻例發極邊烟瘴充軍又教唆詞訟誣告人如原告之人并未起意係教唆之人起意主使者以主唆之人爲首聽從誣告之人爲從如本人起意欲告而教唆之從旁慫恿者依律與犯人同罪有贓者計贜以枉法從其重者者各等語是教唆詞訟例禁綦嚴誣告情虚法所不宥乃德邑有等無賴棍徒以刀筆爲生涯以煽誘爲長技潛藏城市遇事生波在本人尚無必訟之心而訟棍竟設已成之局化無爲有反是爲非串黨詐財無所不至迨至審虚坐誣聽唆者受責辱身被告者株連破産擾害閭閻莫此爲甚本縣現己訪得積慣訟棍住址姓名因不忍不教而誅姑先申明條例出示曉諭爲此示仰闔邑軍民人等知悉爾等須知訟則終凶古有明訓嗣後如有鼠雀爭端以及田婚細故應投公正調處愼所唆興訟卽或事有含冤必須控官審理亦應遵例赴官代書處據實直陳不得添砌情節妄控致干究誣其唆訟營生者亦宜痛改前非另謀生業勉爲良善安守王章倘敢故智復萌不知悔改定將妄控之人照例從重究辦并嚴拿訟棍勾串之書盡法處治决不稍從寛貸本縣爲息訟安民起見言出法隨愼弗視爲尋常示諭輕身嘗試致使噬臍莫及其否凛遵毋違特示 
[上海縣署瑣案]  
　　龔董氏家住本邑十八保二十七圖閔行附近將長子和尚擊斃由地保俞味根解送縣署前晚縣主汪瑶庭大令升堂研訊氏供丈夫已故生有兩子長名和尚情性乖張專與流氓爲伍姪媳某氏守寡六年從無異志和尚屢思强佔爲妻姪媳不從向小婦人聲訴小婦人向之訓斥和尚竟敢持刀欲殺小婦人因取扁擔猛擊傷及頭顱未幾卽寒熱交作偃臥牀褥閱三日始斃小婦人隨告知夫叔德章夫弟三和帮同收殮德章三和同供稱和尚行爲乖戾久不爲族人所齒今已棺殮求准免驗地保所禀亦大略相同大令著各具結存案○前有王席氏者控鄰人徐富貴深夜入室撬箱攫物等情前晚大令飭傳九鋪地甲李升詰究李甲禀稱王席氏夫故後確有積儲現在徐富貴已經逃逸似乎氏之所控不虚大令飭緝徐解究○前月改過所押犯陸文卿等七名乘間逃逸至前日始由管所委員王參軍查獲唐心堂一名解送縣署大令研訊之下唐供委員李老爺交卸時命工匠入内開去大號脚鐐調換輕者以示體恤遺下鐵鑿一柄被陸文卿拾得遂糾合小的等七人將鐐鑿斷用板門倚於圍牆猱升而上復用繩從牆外縋下分投逸去時在黎明無人知覺渠等六人均出南門小的獨出西門潛回家中從此悔過自新不敢犯事叩乞施恩大令喝令重責一百板仍發改過所收禁一年○前日朱石玉扭羅子文到縣請追欠欵大令訊究之下朱供在法界紫來街開設同和布號掮客羅子文經賣布六百零七疋欠銀二百七十六兩求向訊追羅供所取之布現未售盡求恩交人保出將價繳清大令查得羅前經唐硯卿控追所欠銀二百餘兩交人保出限繳在案刻己逾限未便准保諭令收押所中分别將銀繳案 
[英美租界公廨晚堂案]  
　　王龍生前控蔣茂和欠銀并被吞没田單等情讞員鄧鳴謙司馬訊得蔣將田單轉抵與周子良飭卽贖回繳案前晚升堂復訊蔣茂和供此案前奉大老爺訊令魯班公所董事嚴黄兩人禀復詎知董事所覆並不公平仍求訊斷司馬判令蔣茂和再繳銀二千七百餘兩押候核奪 
[仁濟醫館紀事]  
　　顧吳氏不知如何跌傷左足由捕送至仁濟醫館醫治○張阿林不知被何人戳傷倒地經巡捕雇車送往仁濟醫館求治○沈榮華與家中人口角吞服生烟幸卽察知報由巡街捕雇車送往仁濟醫館醫生如法施治得慶更生○有年約四十餘之某甲不知因何吞服阿芙蓉膏經巡捕雇車送至仁濟醫館求救受毒已深俄頃斃命館中司事報知捕房捕頭令地保赴某善堂領棺收殮暫厝義阡○馬夫王敬商拉韁不愼跌傷右足由巡街捕雇車送至仁濟醫館請爲醫治 
[法租界捕房紀事]  
　　流氓某甲向某乙索欠不得突出利刃將乙戳傷經巡街捕一併拘入捕房捕頭騐明乙傷痕令人舁送仁濟醫館療治甲則押候解送公堂禀請讞員魏蒓塢大令究辦○賃居德順里六十三號房屋之某氏婦將樓下餘屋轉租與某甲甲招伊友某乙同居前日氏忽失去皮箱一口疑爲甲乙串竊扭入捕房捕頭令押候解送公堂禀請訊究 
[美租界捕房紀事]  
　　崇明縣人施錫橋僑居北河南路第六十六號門牌甬人戚春甫所開老虎灶樓上前日乘間竊取同鄕人耿梅郎所寄大土二枚報由包探顧福其查獲解入捕房捕頭著押候轉解公堂禀請讞員鄧鳴謙司馬懲辦耿稱不願多事請卽釋回捕頭允之○前晚七點鐘時西醫新柏乘電氣車至西華德路悞碰甬婦某氏仆地傷及其頭因卽下車察騐見所傷尚輕給以洋銀一枚然後乘車而去適爲四百五十四號巡捕所見據情投報捕房捕頭頷之○前晚流氓王瑞福王阿金不知因何在百老匯路互毆阿金力不能支被瑞福擊傷其面適爲五百六十一號巡捕所見一併帶入捕房捕頭令阿金投公呇具控○前晚偷兒沈邦才掩入茂海路第一百六十七號門牌陳阿三家竊取衣物携之而出不虞爲包探陳洪德所見連贓解入捕房捕頭令押候解送公堂禀請訊辦○昨晨偷兒陳和尚潛入虹口某姓家竊取衣物携至路上卽爲包探顧福其所見拘入捕房捕頭令押候解送公堂禀請訊究○昨日　前三百零七號巡捕行經乍浦路突有甲乙丙三西孩將雪抛其身上向之呵斥肆意兇毆捕忿極將三孩拘入捕房捕頭詢悉情由令各書姓名從寛釋去○昨晨有一垂斃乞丐倒臥於西華德路適爲五百四十三號巡捕所見雇車送入捕房捕頭令轉送公堂禀請讞員鄧鳴謙司馬妥爲安插 
[蘇省官報]  
　　十一月二十二日藩轅牌示本月分候補佐雜各員月課定於廿六廿七等日考試知府許星璧禀謝奉委海運滬局總辦差應德　禀知奉委本日考試課吏館監塲差蘇管粮通判梁書祥知縣劉怡縣丞李宗顥陳寳銘均禀知今日開辦農務局知縣陳慶垓由甯回余寳華禀辭赴甯見制憲　二十三日知府湯在衡京沽局總辦陳綸京局會辦沈泗孫滬局會辦知縣楊寳善京局會辦王佑之陳廷楨府照磨汪開第均京沽局差委知縣王瑞祥理問楊文煜縣丞陳慶　均滬局差委均禀謝奉委海運差通判張炳文禀謝奉委海運滬局差並謝四川賑捐案内奬叙花翎知縣吳俊卿禀知丁本生繼母憂巡檢沙濟由松滬局解餉來正任新陽縣典史王鼎銘交缷任事回省兩江補用叅將楊建益禀知奉撫憲札委帮帶撫標中營水師兼帶督陣先鋒舢板差　二十四日候補道朱　通知請假赴滬劉榮拔通知　假赴江隂推資卽辭通判任汝　禀謝奉委海運滬局差知縣馬瑞熙由滬專丁來省禀謝飭知廿四年分海運案内蒙保加四品銜鍾蓀應德完直州判李凌雲理問汪德浩縣丞鄭國賢從九張巽龢鄧澤鑾黄史楊志彪均禀謝奉委海運京沾局差縣丞沈昭序禀謝奉委海運京沽局差並謝飭知廿四年分海運案内蒙保補缺後以知縣用李宗顥禀知奉加札委辦農務局文案　測量　　差委署吳江縣主簿王華齡禀辭赴任署狼山鎭總兵李定明到改留兩江補用遊擊全勇巴圖魯朱有元安徽人由甯來 
 
 

Page 10

 
 
   
 
 

Page 11

 
 
二十八年共徵過烟釐正課銀四萬二千三百五十四兩九錢照章辦公火耗銀四千二百三十五兩四錢九分正斗官秤正課銀二千七百五十七兩五錢照章辦公火耗銀五百五十一兩五錢斗秤捐稅正課錢七萬七千八百五吊九百文照章辦公錢一萬九千四百五十一吊四百七十六文並將正課捐錢照章儘數提動按照市價計買銀二萬四百五十四兩六錢八分等情造具清册報由戸司核轉請奏前來奴才覆核無異除將收支銀錢各數目造册咨送戸部查核外謹合詞恭摺具陳伏乞皇太后皇上聖鑒謹奏奉硃批戸部知道欽此 
[陝西巡撫升奏陝省常備新軍馬隊餉章互異請比照加增俾歸一律摺初四日]  
頭品頂戴尚書銜陝西巡撫奴才升允跪奏爲陝省常備新軍馬隊餉章互異請比照加增俾歸一律以齊營制而恤兵艱恭摺仰祈聖鑒事竊維治軍之道以優給廪餼爲先尤以畫一餉章爲要同軍異餉此絀彼優甚非所以整飭戎行齊一軍志也陝省常備新軍馬隊共一營兩旗其中營馬隊每馬勇一名月實支餉乾銀六兩六錢而左右兩旗每馬勇一名月祇支餉乾銀六兩同隷一軍而餉章各異既未免相形見絀亦復覺事理失平現當整頓營務之際自應重加釐定以歸一律雖庫儲支絀不容稍有虚糜而兵食維艱亦宜量爲體恤擬請自本年九月初一日起將常備新軍左右兩旗馬隊餉乾銀兩按照中營馬隊章程每名每月加發餉乾銀六錢足成六兩六錢之數綜計左右兩旗弁勇除旗官哨長等不計外實應加餉者共馬勇一百九十八名以每名六錢計算兩旗每月共加餉乾銀一百一十八兩八錢每年共需銀一千四百二十五兩六錢此項加增銀兩請由司庫地丁項下撥發彚入該軍常年經費内報銷等情由總理營務處兩司詳請奏咨立案前來奴才伏查馬隊餉乾營旗異制亟應改歸一律以免叅差陝省食物昻貴卽中熒馬勇所領六兩六錢之數亦僅敷一人一馬之需現時改異從同既不减多支之數以歸於少卽不能不增少支之數以從其多該司等所擬比照加增數非甚鉅於庫欵不致大費躊躇而士馬皆得藉資騰飽實於鼓舞軍心之道不無所裨相應仰懇天恩俯准飭部立案以歸畫一而便造銷所有陝省新軍馬隊餉章互異請比照加增緣由謹恭摺具陳伏乞皇太后皇上聖鑒訓示謹奏奉硃批該部知道欽此 
[署川督錫奏瀝陳川餉難缺額過鉅本年甘肅協欵萬難解足緣由摺初五日]  
頭品頂戴調署四川總督閩浙總督奴才錫良跪奏爲川餉極艱缺額過鉅本年甘肅協欵萬難解足懇恩展緩稍舒積困恭摺具陳仰祈聖鑒事竊維各省歲入之數比較歲出之數無不短缺而川省近年缺額日甚一日實有萬難支持之勢非不多方設法力顧餉需無如添撥增支日加靡已此欵籌未就緒彼欵突又增加遂至每年缺額數在四五百萬兩之上迭經前督臣奎俊臣岑春煊於請緩甘肅等省恊餉等事各奏殫負博大之虚名甘受艱難之實患日與司道等通盤籌畫設法補苴入欵則於正雜錢糧捐輸釐稅等項下至零星欵目均各竭力整頓搜索奈連年荒旱民力凋敝數既不敷收存又遲有不忍誅求而尚宜培養元氣者至於出欵如京餉内務府經費兵餉邊防經費鐵路經費直隷練餉新舊賠欵匯豐銀欵加復俸餉等類皆係刻不容緩者如甘肅雲南貴州三省協餉及雲南鐵路經費每年協濟亦皆盡力兼顧如本省兵餉勇餉及一切正雜支欵加以添募營勇開辦警察大學堂武備學堂等欵又本年自春徂秋振糶並行所費彌鉅綜計有定無定如支欵已難搘拄而各屬教案就地籌備多由司庫借撥否則交欵逾期又滋口實此皆格外用欵無一不鉅更無一不急司道各庫挪湊殆罄臨時輙向商號息借而到期又應籌還迨至萬不得已惟有本省常支正雜各項恒從緩發此皆由缺額過甚無米爲炊點金乏術以致捉襟見肘寸衷焦急莫可言狀今值籌解甘餉計本年奉撥九十八萬兩已兩次籌解過銀六十八萬兩尚欠解三十萬兩甘餉爲計口授食之需川省苟非萬分艱難無不按年解清大局所關同是國帑何敢稍分畛域而餉源欠竭之狀亦實有不得不瀆陳於君父之前者所有本年短解甘餉三十萬兩各庫無欵本難再解奴才念甘省艱窘情形與川省無殊飭令司道無論如何爲難務須勉力籌解兹於司道鹽各庫挪湊二十九年鹽茶道秋撥實存茶課稅銀三萬七千兩鹽課稅銀三萬二千兩折放官票核减銀一萬一千兩二十九年捐輸八萬兩共銀一十六萬兩作爲二十九年五批甘肅新餉於光緒二十九年十月初八日按照新法兌足援案發交協同慶蔚豐厚天成亨等號承領限八十日匯至甘省藩庫交收卽領文批廻銷並分銷兌法匯費照案於釐金項下支銷具領狀備案外其餘十四萬兩實屬庫藏奇絀無從設措懇請展緩據該管司道具詳前來奴才查係實在情形相應仰懇天恩俯念川省指撥太多缺額過鉅連年旱荒無可追呼准將本年所欠甘餉十四萬兩展緩俟川餉稍裕再行籌解此後指撥之欵體念川省虧缺實情酌從輕減俾得盡力報解以免貽誤除分咨外理合恭摺具陳伏乞皇太后皇上聖鑒訓示謹奏奉硃批戸部議奏欽此 
[署川督錫奏委員管解出使經費摺初五日]  
頭品頂戴調署四川總督閩浙總督奴才錫良跪奏爲重慶關本結應提出使經費委解江海關存儲恭摺具陳仰祈聖鑒事竊據川東道監督重慶關稅務賀元彬詳稱竊重慶關稅向有提出使經費銀兩業已提解至一百七十結止在案兹查自光緒二十九年三月初四日起至閏五月初六日止第一百七十一結期滿共徵各項稅銀五萬八千七百五十六兩九分六釐除存票抵稅傾鎔折耗關用經費稅務經費加增稅務司經費外實存銀三萬七千七百九十三兩八錢三釐七毫二絲四忽照章統作十成核算以六成作爲十成應提一成半出使經費銀三千四百一兩四錢四分二釐二毫四絲五忽一微六塵所需解費仍照向章卽在上項經費銀兩如數提扣並不准作正開支現擬於光緒二十九年九月二十二日照數撥出委員解赴江海關交納等情請奏咨前來奴才覆核無異除分咨部科曁南北洋大臣外理合會同兼署成都將軍副都統奴才蘇　岱合詞恭摺具陳伏乞皇太后 
皇上聖鑒謹奏奉硃批該部知道欽此 
[署川督錫奏報銷四川防營第十八案善後應銷各欵摺初五日]  
 
 

Page 12

 
 
頭品頂戴署理四川總督閩浙總督奴才錫良跪奏爲造報四川防營光緒二十六年第十八案善後應銷各欵造册請銷恭摺仰祈聖鑒事竊查四川省各防營軍餉軍械及雜支等項銀兩奉文自光緒九年以後作爲善後報銷按年造册送部奏明請銷業經辦至光緒二十五年第十七案爲止嗣據籌餉局司道將光緒二十六年第十八案善後報銷造册詳送經前護督臣陳璚查核因有未符簽令更正兹復據該司道等將原齎總散報銷各册更正詳請奏咨前來奴才查册造舊管銀三十萬一千九百三兩零新收銀一百五十四萬九千一百四十一兩零舊管新收共銀一百八十五萬一千四十四兩零内除調任提督臣夏毓秀已革督臣丁鴻臣統兵入衛支用各欵銀七十萬六千三百三兩零另行報銷已於附片陳明外計舊管新收實共銀一百一十四萬四千七百四十兩零開除請銷銀一百一十萬四百四十六兩零實在銀四萬四千二百九十四兩零動過銀兩均係實支實銷並無浮冐應懇敕部惟予覈銷以清積牘除將清册分咨軍機處曁戸兵工各部查核外所有四川省各防營光緒二十六年第十八案善後報銷造册送部請銷緣由理合恭摺具奏伏乞皇太后皇上聖鑒勅部覈銷施行謹奏奉硃批該部知道欽此 
[山西巡撫張奏鹽大使署事期滿懇請實授片初六日]  
張曾敭片再河東西場鹽大使朱垣廣西臨桂縣監生由勞績武用儘先鹽大使奏請試署西塲鹽大使自光緒二十六年九月十五日到任之曰起連閏扣至二十九年八月十五日試署一年期滿任内並無參罰案件例應另請實授據河東道吳匡查明由布政使吳廷斌會同按察使豐伸泰詳請具奏前來臣覆查該員朱垣勤愼供職堪以實授除咨部外謹附片具陳伏乞聖鑒敕部議覆施行謹奏奉硃批吏部議奏欽此 
[山西巡撫張奏報應徵舊賦完欠並三年比較數目摺初六日]  
山西巡撫臣張曾敭跪奏爲光緒二十八年分應徵舊賦完欠數目明列上三年比較循例繕單具陳仰祈聖鑒事竊恭照道光二年十月初七日奉 
[] 上諭戸部核議御史劉尹衡奏州縣錢糧責成該管上司實力催解一摺著照部議設立比較之法於奏銷題報外照例具奏開單明列通省三年比較或盈或絀一一註明等因欽此嗣奉戸部定章比較上三年分數各按十分計算註明或溢或少於奏銷截數後開單具奏已完數下註明造入春撥若干秋撥若干耗羡雜欵毋庸開列新賦歸上下忙案内考核舊賦將積欠帶徵已完未完比較上三年之數按年專案奏報等因歴經遵辦在案兹據布政使吳廷斌詳稱遵將山西省應徵光緒二十八年分新賦錢糧統歸上下忙案内考核其光緒二十八年分應徵舊賦已未完數目並比較光緒二十五二十六二十七等年徵收舊賦各分數截至各年奏銷止造册呈請具奏前來臣覆核無異除清册咨部查核外理合循列繕單具陳伏乞皇太后皇上聖鑒謹奏奉硃批戸部知道單併發欽此 
[山西巡撫張奏節烈可風籲恩准予旌表摺初六日]  
山西安撫臣張曾敭跪奏爲節烈可風籲懇天恩准予旌表恭摺仰祈聖鑒事竊維青年殉節洵爲巾幗之完人彤管揚徽歴著朝廷之曠典兹據布政使吳廷斌轉據署沁州知州鄒兆訥等呈稱果有烈婦王陳氏係河南輝縣民家女父母早故幼鞠於王氏長爲河南輝縣人山西沁州知州王旭東之妾旭東前供職戸部氏卽隨侍服勤茹苦未曾一日離庚子之亂旭東奔赴陝西氏跋涉相從毫無怨懟十餘年中内而隨同大婦整飭門庭外而匡助薹砧勉成清操舉室稱賢人言無間光緒二十九年夏間旭東感蠲舊病氏衣不解帶侍奉求禱願以身代六月十一日旭東病殁該氏親視旭東含殮事畢從容更換衣飾徧向家人囑預後軍漕自仰藥十三日身故年二十八歲委屬以死殉夫節烈可嘉該員等見聞既確不忍聽其湮没卽造具事實册結聯名籲懇具奏等情前來臣查該烈婦王陳氏賦小星而知命無愧女箴懍大義以捐軀有光史册視比幽芳之足式宜邀褒美之殊榮合無仰懇天恩俯准旌表以彰節烈而維風化除將事實册結咨部查照外理合恭摺具奏伏乞皇太后皇上聖鑒謹奏奉硃批著照所請禮部知道欽此 
[山西巡撫張奏報學政閱卷幕反姓氏片初六日]  
張曾敭片再各省學政到任例應由督撫將閱卷幕友人數姓名籍貫查明奏報歴經遵辦在案兹山西學政寳熙於本年十月十一日到任循例將閱卷幕友姓名籍貫造册咨送前來臣覆查該學政所延幕友王寳璜湖北舉人李楚珩湖北舉人李騰芳湖北廪生許企謙浙江廪生湯殿三江蘇廪生均係籍隷外省並無山西本省之人除咨禮部外理合附片具陳伏乞聖鑒謹奏奉硃批知道了欽此 
[廣東學政朱奏報癸卯科考取優貢摺初六日]  
廣東學政臣朱祖謀跪奏爲舉報癸卯科優貢恭摺仰祈聖鑒事竊臣恭讀乾隆三十四年六月上諭嗣後學政舉報優生著照選拔貢生之例會同該督撫一體考覈果屬文行兼優准其會銜題保庶諸生不致濫邀而甄拔益昭合當欽此歴科以來欽遵辦理在案兹届癸卯科例應舉優之年又值鄕試多士咸集省垣謹將前任學臣及臣歲試册報優行生員會同署理總督臣岑春煊署理巡撫臣李興銳遵照定例考取博羅縣學附片韓友澤番禺縣學　生蔣禹廷羅定州學廩生陳子鍇番禺縣學廪生林惇耀均係品端學粹究心時務堪以升入成均除將册卷咨送禮部外謹會同署理兩廣總督臣岑春煊署理廣東巡撫臣李興銳合詞恭摺具陳伏乞皇太后皇上聖鑒謹奏奉硃批禮部知道欽此 
[江西學政吳奏考核教職據實舉劾摺初七日]  
江西學政臣吳士鑑跪奏爲考核教職據實舉劾恭摺仰祈聖鑒事竊維教官有師儒之責士子賴其表率學術之興替人才之消長皆於是乎繫之近年各省教官稱職者歴經各學臣奏懇恩施俱蒙俞允其有不堪司鐸者亦酌量子以懲處臣按 
 
