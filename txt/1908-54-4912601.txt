# 1908 - 54 - 4912601

 

Page 1

 
 
   
 
 

Page 2

 
 
   
 
 

Page 3

 
 
第一張第三版 
[宮門抄]  
　　正月二十八日召見軍機景濂廖基鈺 
論説 
[論宗教妨害社會之進步（亻）（广）（續）（昨）]  
　　或曰。宗教之起源。旣欲舉人人納諸軌物之中。則値茲人格卑下道德墮落之時。借宗教以生其畏敬之心。馴其囂張之氣。獨不可爲增進人格之一助乎。且政治之原理原以人類斷不能有齊一之道德。處於同等之地位故。以政治爲機關。支配公平之法約。以爲鋤强扶弱之用。而宗教即補政治權力所不及。於不知不覺之中。駕馭一般兇惡之人民。使之漸歸於秩序。是宗教固不得謂舞益於社會也。不知人類之進化與歲月而俱新。當草昧初開之時。無思想無識力。見夫風雲雷雨之奇幻。山川天地之搆造。彗星地震日蝕月蝕之種種不可思議。遂譁然詫爲神奇。以爲必有主張綱維之者。而斯時之所謂大聖大賢。旣不能語以確當之見解。又不知施以相當之教育。毋寗即以其所詫爲神奇者。附會而穿鑿之。使之一言一動。皆若有鬼神監其。前十年百年均若有希望在其後則蠢蠢羣愚。自帖然就我範圍。不敢有橫恣暴厲之舉動。所謂以跛導跛。宜用跛法。以盲導盲。宜用盲法。而我宗教之勢力。即於是確定。蓋宗教者。一半化導人民。 
一半束縛人民。一半爲人民著想。一半實爲宗教著想。故能使人迷信。使人服從。即宗教之效用已畢。初不望其有超卓之心思。敏捷之手腕能。大造於社會也。今日新理大明。迷惑盡破。旣確然見宗教之不可深信。正宜以正當之教育。代荒誕之宗教。俾得民智日開。真理日闢又安得以已之昭昭。導人於昏昏。使後此之民智。反日就黑闇乎。且道德之説。大之則爲合羣大同之世界。小之則爲循謹自好之代名。以宗教。養成之道德。係從畏敬恐懼而來。不過如佞佛之老嫗。奏獎之。善士能爲鄉黨自好之士。已爲不可多得之人。以教育養成之道德。必有剛毅活潑之氣。方將衝破一切之障礙。革新現在之社會斷非拘謹誠飭之徒。敢有項背萬一之望。吾不知今日之世界。將以養成剛毅活潑之人才爲急乎。抑以養成循謹自好之人才爲急乎。而政府諸公。猶亟亟焉表彰某教尊崇某教。使人民不敢越前賢。之一步不復有一毫之生氣。豈不傎乎。 
不寗惟。是宗教所以能助政治權力之不及者。其政治必非完全之機關。大都以刑戮爲威嚇。以煦育爲恩惠。如今日萬國痛惡之專制政體。本以壓制人民束縛人民爲事。則與宗教之宗旨旣同。自於政治之補助有益也何也。專制令人敬畏。宗教亦令人敬畏。專制令人服從。宗教亦令人服從。專制令人愚闇。宗教亦令人愚闇。但專制之令人敬畏服從愚闇。不過恃其威嚇利誘之手叚。而威嚇利誘猶有技窮之時。不能胥人而納諸豚笠。若宗教则不恃手段之。作用全恃心理之作用。造爲種種怪誕。之説務使一舉一動。天堂地獄若在目前。則長日昏昏。方求免罪過之不睱。民氣安有發逹之時。故歷代君臣將相。無不取其利已。借闡揚教旨之名。揚湯以沸之。古今迂儒賊僧亦無不取其利已。借鎭心定志之説推波而助之。而宗教。遂爲御民之其與政治有密切之關繫。其勢力且雙方并進。一言以蔽之。則政治束縛民智之發逹於有形。宗教束縛民智之發逹於無形。政治阻礙社會之進步。於有形宗教阻礙社會之進步。於無形者也。今歐西學子。發明人類進化之説。漸脱出其範圍。故社會之進步日速。而我國猶沈迷其間。將見信仰愈隆服從愈慣。不　盡爲他人奴隷。不止也。 
　　欲闢宗教宜講科學蓋科學適與宗教相反。宗教尙虚誔科學尙真理。宗教言鬼神。科學言人事。宗教重保守。科學重革進。尙虚誕則心思日以謬妄。求真理則智識日以發逹。言鬼神則無益無理之事日多。言人事則新理新學之出日盛重。保守則世界日以腐敗而不進化。重革進則新事業新社會之進化。且將日新而月異故宗教與科學。實有不能并容之勢。今法蘭西已實行排斥教徒之政策矣。二十世紀以後進化之最先者。其在法蘭西乎。 
專電 
[電一（北京）]  
　　郵傳部奏派蔡乃煌赴甯蘇商辦鐵路釐捐奉旨知 
道 
[電二（北京）]  
 
 

Page 4

 
 
第一張第四版 
粤水師拘捕大津丸輪船事葡政府又嚴詞電詰謂該處海面係葡管領非中國官權所及擅自捕獲實違約章外部當卽駁覆 
[電三（奉天）]  
　　奉撫唐紹儀接政府電召赴京高議新法鐵路事擬月初起程 
[電四（雲南）]  
　　錫清帥奉電旨電悉滇省關係重要該督素秉公忠應勉爲其難舊疾復發深爲系念着賞假一月所請開缺毋庸議 
緊要新聞 
[銅官礦務最近之交涉安慶]  
　　皖撫爲銅官礦務事近又函致駐蕪英領事云昨接來函以報載皖省路礦公會已在銅官山設立公司决計自辦不許洋礦師麥奎在該處動工等語恐事屬不確倘實有其事即行禁止并祈見復等因查英商凱約翰所訂合同逾限應行作廢上年皖紳亟欲自辦曾公請貴國李大臣在倫敦與凱約翰開議以名彼此爭執是此礦應歸何人舉辦必俟議定以後方可開工乃麥奎不靜候議結擅自動工據路礦公會迭次來電正擬函請轉飭間准函前因除行該路礦公會外還祈貴領事切實禁止該礦師不得率爾動工致生枝節應俟李大臣與凱約翰決議以定行止而敦睦誼相應函復貴領事查照爲荷（政） 
[蘇浙防匪彚聞]  
　　營務處議復剿梟條陳蘇省巡防營務處會同藩司善後局議復太 
湖水師歐陽成祥勦梟條陳具詳蘇撫略謂歐陽副將在蘇統帶太湖水師歷有年所此次來禀論近日勦匪情勢亦不爲無見所稱太湖五營除護卡外不敷調遣亦係實情而蘇省濱臨太湖爲江浙交界港口狹小支汊紛歧大軍巨艦用無所施且匪船出沒飄忽靡定故飛划實爲近日勦捕利器飛划船小載輕駛行便捷一遇匪警卽可飛馳赴敵本應常川游弋梭巡東西無定使匪亦莫測來去原非駐防之師原定每船七人前以船小人多浮冒滋弊是以核减一名又前後旗革除線勇一名一律每船六名餉糈一律未聞有火勇名目今該副將欲酌添四人試問如此小船再添四人何處容身應請毋庸置議惟此次該副將自告奮勇誠如憲諭奮勇可嘉自應撥給營隊以責功能擬請飭將飛划右營李標勝飛划前旗何嘉祿共一營一旗撥歸該副將節制調遣若前旂船勇較少應請照沈葆義新募營制每船募足七人以資勦捕應如何廣設方略分路痛擊均責成該副將督率調遣不得徒託空言如有貽誤定惟該副將是問如果功効昭著亦請憲台破格優獎以勵戎行至加給餉糈一節已由本司道會商擬定凡在前敵各營勇丁每名加給月餉三錢以示鼓勵所稱酌加公費一節查飛划每營公費一百二十兩似可不加惟前後兩旗向章公費八十兩擬請酌加二十兩合成一百兩因各營旂皆抽派隊伍會勦每旗雖較營人數稍少而管帶費用則一也奉札前因理合會議詳復仰祈憲台鑒核批示祗遵以便移行遵辦現已奉蘇撫批准照辦飭遵 
　　酌定新軍應守規則陸軍第九鎭各標營奉江督命令分駐各處巡緝梟匪後徐固卿統制深恐該軍有誤戎機業已親出巡軍并與各標營酌定應守規則十五條俾資遵守照錄於後（一）寗軍駐防蘇浙即與蘇浙軍隊無異凡辦理一切事件應服從兩省撫憲曁督辦瑞藩司命令（一）凡遇有兵民交涉事件應隨時電禀兩省撫憲曁督辦瑞藩司請示辦理一面仍電禀憲台曁鎭協部（一）自標統以下至於排長所有各員銜名及駐防處所除分報憲台曁鎭協部外並應造具清册送呈兩省撫憲曁督辦瑞藩司存查以便隨時聽候調遣（一）寗軍雖係陸軍但不得以勦匪及水軍專責意存推諉（一）除鄰近軍隊必須時常連絡外蘇浙水陸軍隊現亦分駐各處其與我軍相近各所亦須彼此連絡（一）凡駐防各處軍隊查有某處匪警立即率隊前往捕拿不得遲延貽誤（一）凡拿獲匪徙一面電禀請示一面就近送由地方官訊辦（一）凡標統營官應隨時督飭隊官排長遇匪即拿不得稍涉疏縱亦不得妄拿無辜倘查有縱匪情弊定予重辦果能多獲要匪歷著有功亦即立加保獎（一）來往船隻如有形跡可疑者務須盤問確實果係匪船方准開鎗追捕其目兵必須依官長命令不得輕舉妄動（一）目兵與地方人民必須親睦不准有强買硬賒等事如有擅取民間一草一木均以軍法從事（一）兵士平日除因公外出外一律不准擅出營門倘遇放假日期亦必須分班輪流外出仍多派官長分段梭巡維持軍紀風紀（一）兵士中有違犯軍紀不得不斥革者宜派人送回鎭司令部再行發落不得就地開革以防流落爲匪（一）各處駐紥軍隊守衛務須嚴謹夜間尤宜謹慎以防匪黨窺伺（一）所有發給各兵士實彈各官長須時時檢查平時不准玩弄或試裝入搶以防危險（一）目兵宜視武器如性命時時注意保存如有無故損壞應加懲罰倘或遺失查有濟匪情弊卽在軍前正法 
　　飭查防營鎗斃平民駐防震澤鎭巡防隊管帶劉洪順因梟刼軍裝經撫札飭勒緝究辦在案乃該管帶劉洪順急欲破案無論何項船只經過任意搜捕某日有民人吳錦仁船隻經過劉管帶誤指爲匪鎗斃吳錦仁拿獲舟子一人朦禀各憲昨經湖州商界代表沈某等電禀蘇撫云吳錦仁係歸安縣人在吳汀地方被巡防隊劉洪順等無故開鎗擊斃叩乞飭查嚴辦等情經陳中丞札飭臬司派委妥員前往密查確情據實禀復核奪 
 
 

Page 5

 
 
　　鎭道防匪竄越鎭道劉觀察以此次楓涇剿梟獲勝深恐敗匪竄至境内因通飭沿江沿海各廳州縣一體堵截分頭搜捕 
[郵傳部辦事用人之近狀北京]  
　　郵傳部人員近來辦事規則自丞参以至錄事每日早八點鐘到署至午後六點鐘始散告假日期多者照扣津貼凡有應行公事陳尙書均親自筆削左右堂僅隨同畵稿而已於補缺一事尤不輕易按照原定缺額祗補過十分之三舊調一百員中甄别亦嚴如候補道馮元鼎爲岑尙書奏保記名丞參之人而陳到後始派赴滬考察繼竟奏請開去原派各差至於書記各員現竟撤去大半云（山） 
[甘督奏辦實業三片摘要北京]  
　　甘督升制軍奏甘省農工商礦局舉辦實業情形已錄昨報要摺欄茲悉奏中尙有附片三件節錄如左 
[一製造皮毛局]  
　　甘省錯交蒙番民間多事畜牧故所產土貨以牛羊皮毛爲大宗故大學士左宗棠前任甘督時有織呢機器以製呢不精工本過大事遂中輟上年秋間由比參贊林阿德聘到比國工師穆賚詳加研究始知舊機於洗毛各件木全餘亦銹損多種俱須添購當飭蘭州道彭英甲與該工師等訂立合同令其回國依樣配齊購運來甘並延雇工匠以期完備而資整頓其添購機器價銀及局費一切即在統捐長収項下核實提撥濟用查大呢一項爲軍隊學堂操衣所必需近年風氣大開各國每年輸進驟加數倍其價亦較前倍昂茲添配舊有之機製造本地之貨因勢利導自易爲功如果辦理有成實於工商俱有利益正月十八日奉硃批該部知道 
[一試辦官鐵廠]  
　　光緒三十二年冬間查有河北臬蘭縣屬鐵石山礦苗頗旺亟應設法開採因令該局聘礦師德人賀爾慈督同華匠先用丄法化驗得鐵在四成以上當即購地建築官鐵廠一所安爐裝如法　鍊半年以來漸著成效該廠所需經費暫在改辦統捐長收項下開支一俟成效大著獲有餘利或再招商承辦抑或另籌官本云云正月十八日奉硃批該道知道 
[一察勘碾伯礦]  
　　再前因派員赴碾伯縣屬番境勘礦藥草台瞿曇寺番僧竟敢紏衆抗官當將籌辦情形附奏在案據礦務議員署西寗鎭總兵馬福祥禀稱遵飭酌帶兵隊駐紥瞿藥二寺設法解散脅從訪緝首要旋據瞿曇寺廟僧梅居巴遞禀投誠藥草台寺廟僧李朶郎亦率僧官李完丑曁闔寺大小僧衆遠近番莊頭目僉來認罪登時出具切結鈐蓋廟僧印信僧官戳記同畫手押願從此安分守法聽憑劃界開礦此次不煩兵力該廟僧番目等遂皆降心相從不第各堡漢番從茲猜嫌盡釋且該處礦產亦可由官擇要開採正月十八日奉硃批知道了 
[危哉波斯王]  
　　文滙報載二十八日倫敦電云波斯京城路透訪員電稱近有人以炸彈二枚擲於波斯王所乘之滊車頂上炸斃馬丁三人叧有火夫一人及其他二十人均受傷幸波斯王並不乘坐此車另坐一馬車在後故未及于難 
　　按西報前日曾載一波王被戕之電當係此事誤傳 
﻿ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[法律大臣奏定满漢通行刑律章程（四續）]  
　　毆制使及本管長官　　一八旗兵丁並無私　别故因管教將本管官　死者本犯卽行正法妻子發遣黑龍江領催族長各鞭一百若閒散及護軍披甲人記　將該管官動兵刃致傷者本犯卽行正法妻子免發遣領催族長各鞭五十若殺死者領催族長各鞭八十係官交部議處其平日不能管教之該管各官交部分别議處 
　　謹案此條係旗兵殺傷本管官加重治罪專例同一殺傷本管官不應於旗兵辦理獨嚴如有此案等件自有本律可以援引且緣坐業已革除例文亦屬虚設似應删除 
奴婢毆家長 
　　一凡官員將奴婢責打身死者罰俸二年故殺者降二級調用刃殺者革職不准折贖杖百若將族中奴婢毆打死者降二級調用故殺者降三級調用各追人一口給主刃殺者革職不准折贖杖一百毆殺他人奴婢者革職追人一口給主故殺者依律絞候旗人將奴婢責打身死者枷號二十日故殺者枷號一個月刃殺者枷號兩個月各鞭一百毆雇工人致死者枷號四十日鞭一百毆族中奴婢致死者枷號兩個月鞭一百若將族中奴婢故殺者枷號三個月鞭一百刃殺者發黑閏江當差仍各追人一口給主其奴婢違犯教令而依法決罰邂逅致死者仍依律勿論 
謹案此條係毆殺故奴婢治罪之例官員似兼指满漢言較律文爲輕而旗人之折枷與律文又不盡符合現在折枷律文已擬不用旗人一節固屬無用即官員一節亦有本律本例可以引用不必叧立專條似應删除 
一官員毆死贖身及放出奴婢並該奴婢之子女者照毆死族中奴婢降二級調用例减一等降一級調用故殺者照故殺族中奴婢例降三級調用旗人毆死贖身奴婢者枷號四十日鞭一百 
　　謹案此條係官員及旗人毆故殺贖身及放出奴婢之例奴婢贖身及放出者與家主恩義未絶有犯仍應以主僕論不應叧立專條致與律意不符且官員與常人旗人與平民顯示歧異似應删除刑律訴訟 
　　越訴 
一八旗人等如有應告地畝在該旗佐領處呈遞如該佐領不爲查辦許其赴部及步軍統領衙門呈遞其有關涉民人事件卽行文嚴查辦理若違例在地方官濫行呈遞者照違制律從重治罪該管官員俱各嚴行議處 
　　謹案此條係旗人不許在地方官處告狀之例專指在京旗人言恐其出外生事故約束甚嚴現在化除满漢畛域即應一體辦理此例卽屬無用似應删除（未完） 
分類新聞政界 
[新藩傳見僚屬規則蘇州]  
　　新任江蘇藩憲瑞莘儒方伯於二十六日傳諭僚屬云澂蒞任伊始所有候補寅僚自應逐一接見藉以覘其所藴爲此按照官階分配班次定於每日上午九日按班分見逐日一班除連日已經接見曁現不在省者不計外查照後開班次自正月二十六日起按日按班來署以便接見（魚） 
[寳應縣請辦畝捐楊州]  
　　寳應紳董徐雲琦等因開辦自治局創辦巡警設立勸學所教育會及四鄉蒙學需費浩繁遂獻議謂該縣共有田畝一萬六千頃除歉收災區外若每畝捐錢二十文每年可得二萬千當即禀由該縣轉禀大吏從本年上忙起隨糧帶征分作二十成支用以六成辦巡警四成辦蒙學四成辦新政其餘作爲公積（易） 
[飭議自治局辦法蘇州]  
　　蘇撫分札各屬略谓蘇省自治局甫經設立所有應設鄉官曁自治研究所議事會董事會等項事宜亦應仿照江寗辦法由原派自治局各員一體切實籌議擬定章程詳候核奪（魚） 
[知縣因煙撤任蘇州]  
　　署甘泉縣陳容安大令煙癮未除一切公 
 
 

Page 11

 
 
事多寄權於親戚現經上台訪知撤任遺缺調清和縣陳令署理（禾） 
[委辦清鄉局發審蘇州]  
　　緝捕督辦蘇藩瑞方伯在省城廟堂巷設立緝捕清鄉局於二十六日札委候補同知吳其昌辦理該局發審事宜司馬奉札即於二十七日謝委到差（禾） 
[法政講習生畢業情形蘇州]  
　　蘇垣法政講習所官紳班二十三日行畢業禮提學使毛實君親给証書内有官班生陳祖榮因试卷文理不通文宗當面詢問乃陳不自引咎反强詞辯論文宗大怒立命將該生發交管理員看管聽候發落至次日試畢後始傳該生訓斥一番將証書註銷了事其餘各生均分别等第一律發給修業証書（禾） 
交涉 
[海門學堂最近之交涉浙江]  
　　田副主教致寗紹台道張觀察函云疊據管理恒台州教務李教士思聰禀報竊本鐸創建之毓才學堂歷有年所乃有葭沚劣紳黃崇威陶壽儂即祝華二人綽號台州霸王平時賄聯當道魚肉良民闔郡遭怨者敢怒而不敢言去年年底該劣紳等遽貼廣告改毓才學堂爲印山學堂定期正月初四日招考當經本鐸訪聞得實卽行電告奉諭仍舊守管已業毋得疏忽若有人强佔告以事權在上云云遵即於初四日將該劣紳等所派之數十兇理令退出除雲逹主教外迫切電詳中外各大憲辦理等因來堂據此查海門地方原有印山一座山上先有尼菴爲地方紳士設立嗣因尼菴不利於地方復經紳士改爲義塾名爲印山羲塾迨光緒二十九年奉上諭著各省設立學堂於是海門紳士二十餘人會商李教士創立學堂其時李教士正在興辦各項善舉如海門濬河一節李教士旣竭力捐助又借與英洋六百元正此次因興學義務事關造就人才旣經衆紳再四懇請遂允之惟創建學堂乏地由衆紳議定將舊有之印山義塾立據出助與李教士立有簽字文據是以李教士於光緒三十年間蓋造洋座購置圖籍儀器聘請中西教習一切開辦與常年經費均由自資分文不求於地方紳士况與衆紳議約此學堂專爲裨益貧寒子弟造就人才所以凡入學者但取膳金不收學費歷三四年相安無異今該劣紳黃崇威陶祝華橫行强奪是其居心兇很甚於盜匪惟此毓才學堂雖由李教士自資創造早經禀請主教轉詳駐滬法總領事駐京法欽使在案據禀前情除詳請上憲外相應函請貴道查照電飭台州府縣切實保護一面嚴提該劣紳黃崇威陶祝華到案訊究儆刁橫而照約章實爲公便 
[交涉案件由道主持厦門]  
　　厦道劉子貞觀察以所屬各州縣辦理交涉案件並不禀明道署請示昨特通飭各屬略謂各領深知華官熟諳外交者少遇事挾制恫喝要求各州縣不諳約章每徇其請若不及時救正流弊伊胡底止自今爲始以後各縣交涉案件無論民教債項詞訟紏葛凡有關於交涉洋務者一律檢齊案卷禀送道署以便就近由本道與各領事交涉辦理以歸劃一免失利權云云一面禀明閩督及洋務總局立案（田） 
[西人被殺厦門]  
　　鼓浪嶼升旗山燈塔司理西人鳥沙格氏十九早被人殺斃抛屍溝内由巡街印捕投報工部局驗屍據仵作言係酒醉被殺工部局出票飭馬快緝拿兇手次日卽拿獲三名傳説某西人酒後撞入良家欲圖强姦致肇此禍云（口） 
軍界 
[查辦排長擄人勒贖蘇州]  
　　蘇省督練公所兵俻處總辦袁觀察近將查明軍樂隊排長李楚桂等擄人勒贖情形詳奉蘇撫陳中丞批示云此案如何起釁孫姓等係鹽捕營何項差使該弁等均屬在營之人竟敢强捉沈百金意欲何爲亟應澈底究辦以肅營伍已札飭臬司飭縣訊明禀辦矣仰卽遵照餘着照所詳辦理（真） 
[德使赴皖參觀軍隊安慶]  
　　陸軍部電致皖撫云據德雷使函稱本館武隨員名謀克擬赴安徽等省參觀軍隊營式及武備學堂約於二月十七日前後抵皖等因特先電聞到時希派員偕往酌令察視（类） 
[奏參離差營弁福州]  
　　營弁裘國安於補缺後杳無蹝跡先經閩督札飭水師參將查覆亦不知逗遛何處乃伊姪日前赴督轅禀稱其叔係在廣東水師學堂充當教習奉批謂爾督旣未赴營請假擅離標營咎由自取應候奏參開缺以示懲警所請應毋庸議（由） 
[呈報購買戰馬數目江西]  
　　江西馬隊營所需馬匹前經陳委員伯文採購到省由兵備處派員會同馬隊營詹管帶前往點驗除倒斃外實存戰馬二百七十二匹現該員等已將點騐各馬區分上中下三等造册呈報贛撫查核（水） 
[請設見習士官浙江]  
　　浙省武備學堂總辦三六橋太守因爲武備學堂畢業後大半閒散不用未免可惜禀請撫憲仿照南北洋辦法於一二標内每標設見習士官十名以資習練備將來下級將校之用（如） 
[贛州大兵撤防南昌]  
　　贛臬江廉訪電禀撫憲云李協統到贛俟二營到齊親率作頭起三營二十外與二起均由水路回省左軍兩哨亦乘舟回吉水師調防各船擬二月朔撤防各回原所軍務已平後軍應遵前憲札歸贛道統領以符定章請電飭王道接統昌病久未愈醫云宜靜養各屬查辦事竣祈准銷委俾行安心調養不勝叩禱（日） 
學務 
[會議中學經費常州]  
　　常府八縣代表二十四日在府署會議中學堂經費是日僅武陽江靖四縣代表到署錫金視學員因病未到宜荆二縣具函來常謂全年認解錢一千六百串文當時預算該中學每年應需洋一萬二千二百元每二縣合籌三千二百元今照宜荆所開尙少一千八百元業由王太守照會該二縣設法籌集（小） 
[圖書館遷移常州]  
　　常州圖書館向設在鐵巿巷現因經費支絀遷入雙桂坊商務分會每星期收發書藉由會中司事代爲照料（十） 
[札派教員赴揚揚州]  
　　揚州府中學堂經嵩祝三太守於十九日將江甘高泰四屬申送學生先行考試昨奉寗省提學司派到教員儲迎吉周嘉詠羅會仁三君均係由三江師範畢業生大約日内即可開學 
 
 

Page 12

 
 
實業 
[禀派測繪礦地委員杭州]  
　　浙垣農工商礦局其詳浙撫略谓嗣後凡商人禀請指辦某礦當先由局派委員會同測繪之員委員專與地方接洽約期到山勘驗測員專事測量繪圖並偕同該商到山眼同點定界址當場與鄰地產主會勘重繪一圖呈驗果與原禀丈尺畝分四至符合方准領照探勘其沿途費用探勘與開採事同一律應遵部章第十九條辦理該委隨從人等不得分外需索似此清查核實庶使商人指辦礦地不致有影射之弊查有士官研究所測繪員黃超堪以派委測繪 
[商會改良註册章程常州]  
　　常府商會向例各號自行入會註册現在改訂新章各號不得逕行入會須將各業總名註册凡欲入會商號應先入本業公所再由業董介紹入會方能一體保護（木） 
[咨取礦務議員履歷長沙]  
　　湘省南路礦務總公司總理蔣紳德鈞前經鄂督湘撫呈請農工商部委充該部礦務議員現在已經該部允准咨請鄂督趙次帥轉行湘撫查照奏定礦政調查局章程各省遴派鑛務議員應由該省督撫開具履歷加具考語咨部加札委用等因已由次帥轉咨到湘矣（水） 
雜記 
[會修同仁堤丁湖北]  
　　鄂省黃梅縣與江西德化安徽宿松三縣轄境内之同仁堤現已崩坍由三縣會勘佔計修費銀二萬九千兩特禀准三省大憲照章撥欵濟用以便會同督修（甲） 
[安徽旅浙同鄉會之措施杭州]  
　　安徽旅學校長俞子衢及留學生汪炎臣等曾於去臘初一日開會發起同鄉會公推高懿臣觀察爲臨時會長附設事務所於安徽會館現復歷次開會提議將官塲原設之學會合而爲一並議籌款興辦施醫局養病所商餘學會等公益之舉商界每業亦推舉代表二人以資聯絡（到） 
[開辦濟良所蕪湖]  
　　蕪湖縣鄭仲常大令現擬仿上海濟良所章程於城外創設濟良所一俟佈置妥貼卽當開辦（儀） 
[禀查木牌越卡安慶]  
　　正陽關卡委瞿守世琬電禀皖撫略謂新正中旬忽有張家珍字聘之自稱係憲台門生奉憲派買電杆木料並密查各卡四處招搖並無札件是否屬實乞示遵行（時） 
路股報告 
[甬上集股處認股清單]  
　　余武生汪泉鳴郁有德孔阿雲陳世宰陳金官李家林朱阿慶張丁氏顧張氏張應氏何志汜張榮林陳安甫舒保佑張汝生王財興李成昌張定心周茂生吳郁卿陳貴林范寳成陳文楊吳品三孫啓圖楊志逵鄭吟蓉汪　澄邱阿根汪得官劉粹裕沈允秀朱德順趙瑞卿桑志賢張鉅源曹孝棻徐霖太馬　濂林阿財裘成連徐阿南俞金鳳俞來知陳新全洪子甫王佐廷洪炳生沈美興蔣慶瑞蔣鐵珊董德潤陸榮卿李德雙嚴芝生馬瑞庭施峯芫蔣仁信范光和錢開基劉康業施春臺孫昌鑑張傳官施有成范銀發邱賡來丁行槐林莊毅盛慶棠章顯慧施積餘莫瑞清沈志順王文林董承胡邱在根戴阿岳張才仁范保生李秀三虞次亭李大耀周瑞卿李學鍵徐然之史子才應鴻生雀友三呂明睿呂維新蘆壽棣魯正記蘆仁發何均書章名俊陳賢生陳文鰲嚴金官高祥富胡富堂陳小毛王連生以上各一股吳聖仁徐嘉仁合五股沈文卿三股張和生六股張景行二股王蓮觀三股徐　琴三股陳俊初三股應如璋廿一股陳書荃楊貽誠王福清以上各六股顧遠球兪保卿徐傳賡鍾寶生以上各四股吳懋堂林養亭王潤珍周仁林汪孝本以上各三股施求哲廿八股俞明傳八股聞恭謙吳際昌以上各八股施梅生李順甫李錫銘徐松舟管梅卿以上各三股章和泉戴　章各四股共計二百七十二股 
[甬屬集股處參業同人繳欵清單]  
　　思義堂五百股同吉祥二百股葉易記廿五股理記禮記義記源記鎭記發記彩記餘記豐記怡記益昌參號沭葭記劉錦翔毛濟記程康記蔣逢記各十股柳祝記沈靜記各五股王炳記九股王九記袁振記楊麗記戴東記各三股呂守記桂餘記各二股廿四繳共九百廿股合前計七千八百三十股評事 
[（一）忠厚官吏]  
　　賞以勸功罰以懲罪故賞罰者天下之大柄也異哉粤督廣東水師提督李準兩被叅劾罪狀甚確粤督爲之極力洗刷始得無恙夫李準有罪粤督不能早爲叅劾則有失察之罪罪一李準旣爲人叅劾而又爲之洗刷則有罔上之罪罪二李準之罪案姑有論獨怪粤督何輕於一已之聲名而何德於李準也疑 
[（二）太平官吏]  
　　食人之祿者死人之事權利之報施宜然也異哉桂撫以粤邊多事運動某樞臣求量移腹地夫事前旣無術以彌患罪一事後又無計以剿除罪二不能引沮又欲運動樞臣量移腹地罪三充其願欲即量移腹地而亦有土匪教禍之棘手者則非得無懷葛天之世恐桂撫終無相宜之地位小説 
[刺小説新水滸（十）（七）泖浦四太郎]  
　　李四懷著鬼胎問道。堂倌你怎地不開口。堂倌冷笑一聲。説道呌我開什麽口。這種小菜我們這裏一種沒有的。你們要吃這種小菜。另有吃這種小菜的館子。李四又問道這裏吃什麽菜呢。堂倌又將各種大菜的名字背了數十樣。四人聽了八個眼睛打了一個照會。臉兒猶如新嫁娘初見了新郎的一般。不敢抬頭把堂倌看。朱三一個臉兒最不好看。白裏泛出紅來。紅裏泛出白來。看官你道是朱三最怕羞麽。這是大謬不然的。朱三慣吃白食。臉兒最是老的。本欲打算王英一等酒吃。今反弄得這個樣兒。一則吃了堂倌多少笑話。二則恐反被王英嘲弄。所以更加不好意思。欲起身走不好。不起身走亦不好。正在無可奈何。且説堂倌見他們這種情景。背地裏暗笑。這種偷飯鬼。也要到這裏吃大菜。無怪四馬路大菜館要多了。不免待我使個下馬威嚇他一嚇。讓裏去罷。這種馬泊六。不是我們的主顧。主意已定。説道客官。我看你們似還沒吃過大菜的樣兒。大菜不是好吃的呢。大菜的價錢是狠貴的。一瓶白蘭地也要化十多塊英洋哩。你們四個人每人點七只。四七要點二十八只。每只必須一二元。依我算起來。你們四個吃一等大菜。必定要化去五六十個混大龍哩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[哀情小説情海波澜記（廿五）第五章]  
　　惠靈吞街一百二十七號之室中。坐一面容慘白之少年。以兩手上掩其面。縱聲而哭。狀至凄楚。一六七歲許之幼子。立於少年之側。方以手牽少年之衣。貲淚欲滴口中。發出一種凄婉之音吐。謂少年曰。父勿哭。父勿哭。繼又曰。母乎何爲一去而不來乎。少年聞稚子之語如鎗彈之着體。心房欲裂。然猶强止其哭。抱幼子於膝上。出衣袋之白巾。爲之拭涙。而少年眶中之涙。乃如驟雨之檐溜。滔滔不絶。忽門外足音颯然。自遠而近。一三十餘之男子。昻然遽入。見此少年之狀態。乃發聲謂之曰。吾友乎。何自苦如此。少年聞男子之語。益悲不可仰。口中斷續而言曰。彼彼：：爲我而死彼：：爲爲：：我我我：：而死死。男子大聲曰。君尙憶君夫人函中語否即使今日而君之夫人尙在。覩彼債主索負之情形。拍賣器具之慘况。君夫人何以堪此。故以僕爲君夫人計之。轉不如一死之爲愈。君當知驅壳之苦痛有極。而精神之苦痛無窮。君夫人精神之苦痛極矣。較之棄置其生命。苦痛乃不止倍蓰。君第念君夫人臨歿之遺言。而以恢復家業爲事。則不特可以對君夫人於地下卽僕亦拜君之賜矣。少年聞此男子之語。遽力縱其步。至男子之側。立握其手。謂之曰。聖白拉君謝君厚意。語至此。咽不能聲。所謂聖白拉者。丰釆挺秀。高矌無倫。見少年愁慘之狀態。以極懇切之語。謂之曰。君第安心勿憂。一切事吾爲代任可也。言已遽携此少年與幼子。入餐室中去。 
　　噫此少年何人。蓋卽可憐之華特恩也。華特恩旣得美芬之絶筆。知美芬必已自趨於死。第不知其何自而死。服毒乎。開鎗自擊乎。斯時之華特恩如中狂易。覺致我美芬於死地者。惟無良之勃恩士一人而已。勃恩士苟不覬觎伯爵之財產。必不以我與美芬結婚之事。洩諸伯爵。思至此。熱血岔湧。直欲立時擊殺此傖而後快。繼又念美芬爲我而死。乃欲我承受伯爵之財產。嗚呼。即以十百千萬倍之財產。全地球之大皇帝。而易我摰愛之美芬。我亦不願。美芬乎。何爲棄我而去乎。思至此又大哭。覺此地球之重量。乃不足以載其心房中之怨毒。充華特恩之意者以爲美芬旣死。我誓不承受伯爵之財產。即使伯爵回念而招我者。我亦不往。方思潮起落之際。忽見其至友聖白拉倏然而入。 
本埠新聞𤨏事 
[查獲推運鎗子之車夫]  
　　徐家匯防營姚千戎拿獲私運鎗子兩箱已誌前報昨日午後千戎將該車夫顧桂華獲送到縣經李大令在簽押房研詰顧供江北人二十四日有不知姓名之人雇車裝運貨物兩箱不知所儲何物因觔兩極重不允推送是以在半途停歇即被局勇巡獲是實大令判將顧交差看管一面函請千戎來署面詢核奪 
[梟匪解省訊辦]  
　　梟匪鄭老窩仔被獲解縣收禁等情已誌昨報茲悉該梟已於昨日解赴蘇藩司署聽候覆訊并將徐家匯查獲之鎗子兩箱一併起解請示核辦 
[諭飭密查匪蹝]  
　　上海縣李大令因連日官兵擊敗梟匪難保不濳逃來滬且慮不法之徒再有私運軍火情事特於昨日諭飭皂頭全順快頭薛貴捕頭徐文等分投嚴緝如能破獲當從重獎賞云 
[提解關税協濟餉需]  
　　駐防京口之馬步二軍餉項支絀曾由江督咨商度支部擬在滬鎭兩關税欵項下每年暫提銀一萬二千兩以濟餉需俟籌有的欵即行停止仍將所提銀兩陸續解還業經度支部允准由江督分飭滬鎭兩關道遵照提解矣 
𤨏事城内 
[調戲婦女]  
　　吳子香前夜闖入徐孫氏家調戲婦女當被扭至一路一區警局判其改過結交保釋放並罰洋一元充公 
[形迹可疑]  
　　金東餘手持衣包在路行走巡士見其形迹可疑拘解一區警局訊詰金供在高昌廟做工向妹借衣入城典質求鑒判押候傳保詰問再核 
[清潔街道]  
　　昨日一路一區警局游巡官傳集城内各地甲諭令轉飭各叚垃圾夫認真打掃事畢後仍須常住局中以便隨時呼唤 
[官事]  
　　靜平兵輪管帶劉行逹浦東二路一區警局正巡官沈潮等昨日到道禀見松海防廳秦錫鎭禀銷病假 
南巿 
[議禁丐頭要索]  
　　南巿各丐頭每逢二八兩月必紏領衆丐向各處碼頭商船要索銀費擾累商旅實非淺鮮茲經各埠商會移知上海商會請爲查禁現正　商辦法一俟諸妥即須實行 
[銀行開會]  
　　信成銀行定於今日午後二時開第二期股東會其秩序錄下（一）總理報告賬略（二）協理述各行營業情形（三）通告各行辦事要則（四）提議事件（五）各股東發表意見 
[禁唱淫詞]  
　　昨日工程局董李平書在潮會會館門前見有江北婦人在彼歌唱平話立飭偵探驅逐不准再唱並令禁止各茶肆開唱淫詞以端風化 
[船户竊米]  
　　元益米棧送竊取漕米之糧船户楊阿紹至總工程局陳叅軍姑念米已交還從寛飭罰洋五元充公 
[賭徒質衣]  
　　林春泉深夜携皮馬褂至押店質錢被探夥拘入工程局供由賭徒計長生委托判卽開釋昨計赴局領衣著罰洋兩元充公 
英租界 
[巡捕闌公○堂]  
　　老巡捕房二百四十號與 
 
 

Page 19

 
 
七百廿三號兩華捕昨在公共公廨不知何事互相爭闕帮讞王肇之明府以該兩捕胆玩已極遂即傳案申斥一面照會總巡將該兩捕斥革送廨究辦 
[善堂價値]  
　　德商寳隆前控陳芝山向各店鋪勒收善堂捐欵經公廨中西官判陳及知情之汪閔氏分别管押候將該堂生財拍賣在案昨解請究陳供求恩典氏供與陳中表戚取捐與否實不知情寳讞員商之德師副領事判陳枷示五天期满逐出租界氏從寛開釋所有拍賣洋九百零四元七角留候核撥 
[追究定貨不出]  
　　德商克魯森場裕興等定買麫粉逾期不出昨原告又投廨禀催理楚中西官判楊交保限七天料理 
[重辦流氓]  
　　流氓康合興俞炳生陳才雲張福根等各持兇器在租界内攫取姚仁卿姜海榮葉樹德等衣服洋銀等物茲經包探張寳榮何阿壽將康等先後拿獲昨日解廨並吊到各贓請示康等供認不諱判各押西牢五年罰作苦工期满解縣從重懲辦 
[火案斷結]  
　　福裕公鈞和泰等號失慎一案昨由捕房將何永昌及司賬董沛立解廨兩造律師亦各投案候示寳讞員商之德師副領事判罰銀五百兩充公董發押捕房六禮拜完案 
[爲父復讎]  
　　七寳鎭董事楊雨蒼被錢阿根脚車撞傷斃命一案曾經公廨訊供判錢交保給償撫恤洋二百元完案茲屍子楊廣士心不甘服禀由上海縣移交公廨請爲伸雪昨日傳錢到案略詰數語寳讞員判交原保帶出候移商上海縣再核 
[拐匪何多]  
　　拐匪沈百泉朱桂法楊阿榮串同蕩婦張朱氏費徐氏邱朱氏朱楊氏袁施氏誘拐女子王小妹及江北小妹等販賣於寳山等處由捕將張朱氏等先後拿獲昨解公廨請究寳讞員以人証未齊判分别押候再訊 
[公堂瑣案]  
　　江小弟　徐雲章衣服押一月逐出租界周榮生攫取行人帽子押二月徐陳氏投河覔死由捕救起解案判傳伊夫到案再訊王甫林至張桂生家圖竊押六禮拜談雲林竊劉裕林等衣服押候禮拜一覆訊陳阿毛竊王阿林衣服押一月徐如卿冒取洋人洋刀押一月 
美租界 
[洋人賴車貲]  
　　某西人昨乘周國標之人力車至西華得路非特不給車資反將周扭擊由捕一併拘入捕房飭令給洋數角斥釋 
[拆梢]  
　　流氓硬扒小金桂麻皮阿榮郎阿根等昨在吳淞路將某甲軋至瑞華茶樓索詐不遂將甲毆傷事後投訴捕房飭探查辦 
[逃媳]  
　　住居漢壁禮路之楊江紅昨投捕房稱前晚走失一媳年二十一歲捕頭允卽飭探查緝 
法租界 
[誣控覇吞]  
　　蘇阿長夫婦控王小毛霸吞田單一案昨由公堂復訊王與中人高子堂同供田係購買付蘇田價洋二百元又借去三百元蘇之叔父菊泉亦領去三百五十元現祇欠找洋一百五十元蘇母王氏及徐王兩保供亦相同中西官以借洋無憑蘇又不認未便抵算判王再找洋四百元給蘇母具領阿長夫婦誣控霸吞且據伊母稱被違忤著押候再辦 
[押限理償]  
　　永興洋行因方寳初定貨不出致虧折銀一萬餘兩控由公堂判令查明賬自禀復核斷在案詎方保出後一味推諉昨因著保交案管押限理 
[體恤女子]  
　　女子姚阿新與俞萬甫私通逃逸經女父控由公堂拘獲押辦在案昨晨女父投領聶司馬諭具不准凌虐切結領回 
[米店失火]  
　　法新租界坆山路同盛米店昨晨失慎焚去房屋兩間 
[竊案]  
　　王阿小竊綢衣等物售於羅清南舊貨攤由探一併拘廨判王枷一月押改過局兩月羅罰洋五元充公 
國外新聞 
[俄國虚無黨定罪]  
　　二十七日倫敦電云本月二十日聖彼得堡城中所獲虚無黨三十五人内七人已判定死刑其二人係婦女云 
[奥國對於馬基敦之議論]  
　　二十七日倫敦電云奥京維也納半官報弗侖鄧孛拉對於近今英外相葛雷議論馬基敦問題謂英政府欲保全關於巴爾幹問題之列國恊和之局奥亦同有是心惟英如有對於改革之新議則渠當以公平之道審攷之云該報並堅稱奥國鐵路政策無關於政治之性質云 
[英國限制酒業之議案]  
　　二十七日倫敦電云英大藏大臣愛斯寛虚在下議院提議國家給發酒業特許狀議案中有於後十四年内將此項准許狀逐漸裁减計可减去三萬之數其他一切條議均甚嚴厲云 
[日本經濟困難之謠傳]  
　　二十七日東京電云近有謂日本國内經濟界衰落故將在倫敦運裝正金六七十兆圓以濟窘困之説大藏大臣麥佐逹（譯音）已駁斥此言爲非是 
[提議改良美國内地水道]  
　　二十七日紐約電云美總統羅斯佛 
爲改良美國内地河道問題曾有政見書呈交議院以上譯字林報 
[修提限制入境律例]  
　　二十八日倫敦電云坎拿大限制入境例律業已重加修改由陸入境與由海入境一律處待故前日所拘由美入坎之日人等已經出境 
[英國造酒業股分之暴落]  
　　二十八日倫敦電云英國大藏大臣愛斯宽虚所定給發特許狀之議案股票巿上頗視爲重要酒業股票生意完全不動雖酒業之有價證劵原屬不可轉相讓賣者而其名式上時價較之昨日見漲二十五兆磅之數云以上譯文滙報 
[最新頣人奇談○綉像繪芳錄出版] [  上海申昌書局唇]  
　　是書借嬉笑怒罵成絶妙好辭其莊重處可以資助修身其戲謔處令人胡盧捧腹誠怡情悦性之良書不第爲飯後茶餘之消遣也計裝四冊價洋三角○繪芳錄計八十回係西泠野　所著借南朝粉黛發抒性情較西廂石頭記等言情之書尤爲淋漓盡致著者自謂情以文生文以情副𤶇非虚言現用白紙鉛印訂成十本洋一元二角○大字鉛板正續資治通鑑十元○大字鉛板十二本康熙字典三元○大字鉛印三十二本御批通鑑輯覽三元二角○明季稗史彚編七角○刑案匯覽連箱八元○刑案彚編一元五角○西學格致十六種三元○通商始末記四分○四國志略一角半○日本新政考四角○紅樓夢補六角○閲微草堂五角○燕山外史二角○王氏六科準繩六角○本草綱目三元○徐氏十三種一元六角○　醫大全三元○洋務陞官圖一角○紅樓奪彩圖一角○新年西湖勝景圖五分○硃印單文陞官圖一角○繪圖四千字文一角○繪圖六千字文一角○繪圖三字經五分○繪圖千字文五分○繪圖百家姓五分 
　　 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
