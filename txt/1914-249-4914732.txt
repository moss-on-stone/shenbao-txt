# 1914 - 249 - 4914732

 

Page 1

 
 
游記 
[新疆旅行記（下篇）（五）（單骑）]  
（十）（九）拜城縣道路電線自庫車逹坂入境至戈擊勒克阿分道偏右至温宿縣紅山口界出境長二百五十三里站路亦由逹坂入境至戈擊勒克阿分道偏左至温宿口出境四百里係商民大道驛站五台由底台東八十里至賽里木又西十里至阿色爾西六十里至卾依斯塘又八十里至蔡爾濟共二百六十里 
（二）（十）庫車縣道路電線自拉乙蘇入境至塔坂分道出境長三百六十里驛站五亦自拉乙蘇入境一阿爾巴特二哈爾巴三托和鼐四底驛五托和旦亦至塔坂分道計三百六十里東通輪台縣西通拜城 
（二）（十）（一）沙雅縣道路電路本境向未經過只有驛站由本城底驛至亮格爾九十里站路自庫車屬之長興八栅南行二十里入境逕逹縣治並無赴各屬大道 
（二）（十）（二）輪台縣道路電路東自四十里井子入境西至拉乙蘇出境計長二百里站路四一縣治布告爾底驛一縣東九十里洋薩爾一城東百六十里策逹雅一城東二百里野雲溝新設站在縣西四十里名窮巴什東通焉耆西通庫車由庫爾勒分道南行通新平婼羗等處 
（二）（十）（三）焉耆縣道路電路自榆樹溝東二十里舊房川入境西至庫爾楚西四十里出境計長七百五十里驛站東自舊房川二十里至榆樹溝又西七十里至新井子又西八十里烏沙克他又西八十里清水河又西九十里底驛由底驛西七十里紫泥泉又西七十里庫爾勒分道南通新平西行四十里上户地又西百四十里庫爾楚又西四十里乾溝出境通輪台共九驛計長七百五十里東通吐魯番南通新平西通輪台均係商民大道（二）（十）（四）新平縣道路境内無電線有驛站八計自庫爾勒入境至克泥爾五十里至新平底驛又四十里至英氣蓋又六十里至阿拉驛又八十里英格可力又七十里烏魯可力再七十里古斯拉克再八十里合什墩又九十里至都納驛出境入婼羗喀拉驛百里計驛路共五百四十里 
（二）（十）（五）婼羗縣道路東通甘肅墩煌西通于闐卡墻係小道無站口南戈壁馬道北通新平都納設站六一距底驛百四十里羅布驛又四十里破城驛又九十里和罕驛又九十里阿克罕驛又六十里喀拉驛又六十里都納驛 
（二）（十）（六）烏什縣道路境内無電線驛站有二一烏什底驛一洋海驛按驛站東自温宿入境至洋海四十里洋海至底驛八十里計長百二十里商民大道東通阿克蘇北通俄國西南通喀什噶爾 
 
 
 

Page 2

 
 
南通柯坪惟本城至阿克蘇可以行軍行車餘係馬徑（未完） 
時評 
[半月來世界之政海（默）]  
　　中國自革命風潮定而起國會解散風潮今又起内閣辭職風潮政局變幻已逹極點然試放眼一觀世界各國之政局則有甚於中國者請以半月來發生之事實爲証 
以革命言秘魯之革命黨則放逐其總統殺首相而另設新政府矣海地之革命黨則相率起事另舉新總統而舊總統巳逃亡外國矣墨西哥之革命黨則尙在激戰而西電且謂墨京旦夕將有事變矣 
以國會言日本國會之激烈分子因海軍纳賄案而與政府有不並立之勢矣英國之國會因愛爾蘭自治議案大起爭論說者謂其激昻爲英國國會歷史上所未有矣 
以内閣言俄國首相以不敵内閣中守舊派之勢力且與國會意見不洽而辭職將另立新内閣矣瑞典之内閣爲各州農民請增軍備案與國王齟齬而閣員將全體辭職矣葡萄牙之内閣因大赦黨人事與總統主張不同又不敵其勢力故首相辭職而亦另組新内閣矣 
嗟乎十五日僅一瞬耳而革命而國會而内閣風潮之激盪如此其大世變如此其不測返觀我國政海之擾擾猶滄海一波微涔一勺也然則置身世界之上而拘於成見尼於一端以妄測政局者可不知所返耶立國於政潮旋渦中而日言威權威權者又可不知所慎耶 
[命令]  
　　二月十三日大總統命令茲制定約法會議議員資格審定會組織令公布之此令 
又令崑源給予二等文虎章此令 
又令張壽增給予三等嘉禾章此令 
又令王善荃給予三等嘉禾章此令 
又令留任河南都督張鎭芳電請免去留任簡賢接代等情 
張鎭芳着准其離任此令 
又令任命段祺瑞兼代領河南都督此令 
又令張培梅授爲陸軍少將此令 
又令盧煥加陸軍少將銜此令 
又令國務總理熊希齡轉據法制局局長施愚呈請任命饒孟任王蔭泰程樹德梁鴻志爲僉事吳道南林志烜爲僉事劉光謙馮農路邦道寳學光爲編譯應照准此令 
又令國務總理熊希齡内務總長朱啓鈐呈據署黑龍江民政長朱慶瀾呈稱遵令考核知事擇優請予奬神等語呼闗縣知事鍾毓督率緝匪所至有聲龍江縣知事杜蔭田才長心細條理秩然呼瑪縣設治局員孫繩武洞悉邊情任事勇敢綏化縣知事常蔭廷勤懇樸誠不避勞怨海倫縣知事辛天成才學俱優聲望素著應均給予七等嘉禾章以昭激勸餘如所擬辦理此令 
又令兼代陸軍總長周自齊呈請將楊承漙授爲陸軍步兵中校並加陸軍步兵上校銜劉炳恩授爲陸軍步兵中校楊鈞授爲陸軍砲兵中校彭繼授爲陸軍憲兵少校凌杰楊長元甘日暢廖秩晋紀鉅鈐授爲陸軍步兵少校吳際昌授爲陸軍步兵上尉並加陸軍步兵少校銜王佐許有德朱鳳藻授爲陸軍憲兵上尉李龍梅陳鏘李祖蔭黄　吉毓莊董岳山劉玉珂嚴純禮蔡世昌授爲陸軍步兵上尉何葆瑞授爲陸軍騎兵上尉王煥齋齊洞授爲陸軍炮兵上尉馮家寳朱甲榮申熙海授爲陸軍工兵上尉邱土漢漙經授爲陸軍步兵中尉應照准此令 
又令兼代陸軍總長周自齊呈請將陸軍步兵中校孫傳芳加陸軍步兵上校銜王蔭奎授爲陸軍步兵中校並加陸軍步兵上校銜敖益銓授爲陸軍炮兵中校並加陸軍炮兵上校銜劉宗儀授爲陸軍步兵中校劉山勝授爲陸軍騎兵少校並加陸軍騎兵中校銜張殿元朱名成授爲陸軍步兵上尉並加陸軍步兵少校銜應照准此令 
又令兼代陸軍總長周自齊呈請將克復石拉干等處出力之陸軍炮兵中校顧祥麟高得泰加陸軍砲兵上校銜陸軍步兵少校武體官王承緒魏孟徵加陸軍步兵中校銜陸軍騎兵少校石煥功加陸軍騎兵中校銜楊呈祥王毓奇授爲陸軍步兵上尉蘇振川何志信加陸軍步兵少校銜董文旋授爲陸軍步兵上尉並加陸軍步兵少校銜王椿馬毓鴻授爲陸軍步兵上尉郭慰功授爲陸軍騎兵上尉盧成瑞葛玉林廬得勝授爲陸軍步兵中尉應照准此令 
又令兼代陸軍總長周自齊呈請授粟振魯爲陸軍步兵中校彭順乾梁國樞楊岳齡張仁山爲陸軍步兵少校劉子椿爲陸軍炮兵少校李希苹羅敬儒爲陸軍二等軍需正高志忠爲陸軍一等軍醫正程昌恒爲陸軍二等獸醫正應照准此令 
二月十四日大總統命令改革以來官吏士庶每多藉政黨之名以行其營私之實迭經開誠誥誡冀以整肅綱糺挽救頽風京外各司法機闗爲保障人民權利而設凡屬法官尤應破除偏私自處於不黨之地位以保持其獨立之精神乃近聞各省現任法官仍未免挾持黨見廣樹黨援互相勾結聮爲一氣用人旣阿其所好執法安望其持平實於司法前途大有障碍亟應嚴行禁止嗣後法官概不得加入政黨其先經名列黨籍者並應一律脫黨著司法部通飭遵照並嚴密查察如有陽奉陰違者隨時呈請懲處此令 
又令任命張土鈺署理拱衛軍總司令此令 
又令任命方玉普爲曹州鎭守使所有山東曹州鎭總兵一缺應即裁撤此令 
又令陳銓授爲陸軍少將此令 
又令曹鼎鍾趙定國楊發貴陳宏蕚均授爲陸軍少將此令 
又令陳儀給予三等文虎章此令 
又令陳紹唐給予四等嘉禾章此令 
又令國務總理熊希齡内務總長朱啓鈐呈據福建民　聲玲呈稱前詔安縣知事謝肇挪借欵項棄戰潛逃前長　事包謙交代虧短疊催未解迨將該員解省追辦旋即逃　併立予褫職並通令各省嚴緝勒追並請將包謙原籍地　查抄備抵等語查知事爲親民之官應如何廉潔自持爲　乃該知事等或貪婪玩法或圖呑公欵又均先後潛逃殊　事體謝肇包謙一併褫職由各省都督民政長轉飭所屬　緝務獲追究並由浙江民政長將該革員包謙所有財產　明抄存備抵用彰法紀而肅官方此令 
[專電]  
　　北京電熊希齡昨尙讌外賓　氣灑然梁總長十三日已面向袁總統辭職自熊免後意更　决三日内卽上辭呈並擬同时發表其對於司法最後之意　汪總長亦同張總長有種種　係未可必 
　　北京電袁曾語人今日又無　察院官塲利弊無人舉發云云故徐紹楨呈請規復御史台巳確有允行意惟擬名爲檢察使或糾察使李經羲莊藴寛陳漢第共七八人皆在被擬之列 
　　北京電自欽州起經南寗泗城興義雲南以逹重慶之路已許與法國興業公司共二萬萬佛郎粤漢延長線自宜昌至重慶以至成都重成一線亦爲法所得 
　　北京電丁恩就場徵稅意見恐難實行有辭職說 
　　北京電駐外財政員事務處辦事細則已發表其應辦事務一往來文電二國外通信三編緝財政經濟年鑒四箸述中西論說以發表政府意見及糾正中外報紙之錯誤 
　　蕪湖電白匪確於六日陷霍山縣全城焚掠一空馬聮甲之軍於八日圍勦 
　　蕪湖電舒城自霍山失陷後城内逃避一空鮑鎭守使在六安據舒城知事劉鴻慶携欵奔告即於八日晨向舒城前進九日晚抵舒十日全隊開往中梅河（距城五十里）防匪東竄 
　　蕪湖電蕪湖於十二日續到張軍一營連日軍警巡防極嚴十三晚獲匪三起一由張軍田稽查在鳳舞臺戲館拿獲彭姓兩人一由鎭守使署偵探在永安里拿獲帮匪王永安之妻一由警察在全安棧拿獲六人各在身畔搜出銀質佩章正面有全國共進會字樣反面有一商字 
[特約路透電]  
　　漢口電據光州來函白匪仍在刧掠汴皖交界處之富區又紀白匪勝敗情形云某日匪在商城東北遇官兵一隊先擊敗其若干次悉收降之匪乃長驅西進旋爲官兵擊敗而白匪本隊之人死者寥寥某次匪令附從之盜黨與莠民等衝入砲火中致死者數百人又據華人消息匪忽將擄獲之婦女與引火物同綁馬上驅令衝鋒以驚官軍婦女之燒死及擊斃者不計其數 
　　漢口電據本月十一號光州來函十三號羅山來函復謂官兵每次與匪交戰時多有逃至匪所者 
　　漢口電陸軍總長段祺瑞十二號仍駐開封現擬赴信陽指揮戰事 
　　漢口電汴省一方面現勦白匪之官軍共有二萬餘名現信白狼將候機西逃 
　　漢口電英使署武隨員勞勃森陸軍大佐已過羅山向光州進發 
　　廣州電紙幣每元僅值洋五角都督民政長出示謂民間如不收用紙幣則捐稅亦須繳纳現銀内地盜風熾甚廣州附近拐案甚多　　東京電海軍軍官五員内有海軍少將一員已由海軍省看管現正組織軍法裁判所專辦海軍受賄案 
　　東京電衆議院討論營業稅時秩序大亂當晚有人混入委員會議室刺傷某員當場被拘受傷之員已入醫院 
　　東京電政府已承認政友會對於稅務修正案在委員會中提出之修正文减少預算日洋一千八百萬元衆議院會議時反對黨因彼等之質問及抗議政府置之不顧故要求將該修正文退回委員會於是會場擾攘頗甚反對黨議員乃將投票匭擊毁議至深夜毫無頭緒遂散會 
　　東京電某議員昨日質問海軍大臣海軍省究竟曾受外國公司回扣否海軍大臣引審計部報告以証並無回扣名目繼有他員起而質問該大臣答稱柏林法庭判决希里特控案之文件尙未到日 
[譯電]  
　　鈕約電美孚煤油公司協理比米斯君宣稱該公司已與中政府訂定合同開採各省油池故現擬組織華美合資公司經營此舉該公司將與美孚公司合股云美孚公司擬貸洋一千五百萬圓與中政府一舉今已作罷 
　　華盛頓電伊哇華大學敎授巴斯君今日在衆議院移民委員會發有卓論反對禁止印度人入境一舉因愛利安同種之人亦當享有英民之權利也該會會長乃言英殖民地今亦禁止印人入境巴斯君答稱帝國議會尙未承認此項舉動如果實行則必促起世界歷史上最激烈之革命云 
　　華盛頓電美國上議院已通過增置海軍中將六員之議案蓋因海軍中將不敷分派美國駐墨西哥海軍司令之職反在英國司令之下也 
　　雅典電列强代表巳發出公文准將希臘所佔之愛琴海羣島除特里杜斯及開斯特洛里茲二島外歸其永有惟須希政府保證不將諸島供海陸軍之用及允尊重諸島回敎徒之權利諸島須俟亞爾巴利亞境内撤兵後再爲交讓惟爲期已不遠矣 
　　紐約電英國水兵一隊携帶機闗鎗二枝在佛拉克魯茲登岸其機闗鎗已送入墨京英使署 
　　聖彼德堡電俄皇下諭新任財政大臣巴克君内謂彼此次巡游之際見國民因耽飲之故身弱財盡不堪言喻今不宜倚賴多數國民傷德耗財之舉俾補國家之財政又謂近來帝國議會開議時曾有議員反對藉飲料專賣以增入稅之舉極愜彼懷復命該大臣竭力增高人民生活程度 
　　柏林電希臘擬向德法二國商購軍盤 
巴黎電星期五日法國衆議院討論海軍預算案時海軍總長宣稱現因軍略上之闗係不得不以海軍屯集地中海至大西洋沿岸之防務則可由海底濳行艇及飛艇擔負此責云 
要聞一 
[借欵（二）（遠生）]  
　　第二次大借欵之曙光借欵與政局之暗潮 
　　補記舊曆年闗之窘况 
　　余以下所記雖多參以己意然其材料多由外報記者某君見贈余認爲可信者居多故選譯之且聲明之示不掠美也 
記者自熊内閣與五國團磋商幣制借欵時巳專電本報謂恐無成立之望其理由專在兩方條件之懸隔（一）中國方面希望自辦國家銀行以己力整頓幣制而團意則幾以此權當然有一部分屬之債主故熊内閣逆知此等懸隔對於此項借歀實有不甚踴躍之勢且不特熊内閣袁大總統亦曾面語外報記者謂寗可任中國爲野蠻國决不願中國財政受外人之監督也（二）中國方面專欲以鹽欵及東三省雜稅作抵（見前清幣制合同草案）而五國團内意則不僅以鹽稅爲無問題即地丁作抵亦殊嫌其瑣碎（三）旣稱幣制借欵而其時幣制問題尙遥遥無頭緒故此一個題目直是無從開篇也 
今則第二之擔保問題有鹽務署顧問丁恩氏自山西長江及兩淮一帶之鹽場考察而歸雖其意見尙未明確發表然據所聲明似以中國鹽稅若照彼所懷意見整理（彼似主張就場徵稅法者記者此時手中材料未備容日再專記之）則第二次借欵之擔保力實綽乎有餘裕其歸時適與滙豐大班銀行團領袖之熈禮爾自香港歸京同時其意見頗爲五國團重視故昨日財政部部令第三十八號發表鹽務署稽核總所章程並聲明續訂之鹽務署顧問章程及鹽務署官制章程將一併擬訂同時頒布此卽丁恩氏一種要求之結果蓋丁恩旣爲鹽政署顧問卽照章兼爲稽核總所會辦彼必須確定自己之地位乃能使彼所發表意見有價值也有謂丁恩氏意在取得海闗總稅務司同一之地位者余觀此次稽核總所章程雖該總所職權甚大而其所應受之限制亦嚴海闗之有今日乃一半由中國之放任以慣習成之余切望此後之政府及國民緊記此項章程勿放任而成第二之海闗耳茲錄稽核總所之 
 
 
 

Page 3

 
 
職權及限制如下 
原文第一條按善後借欵合同第五欵所載稽核總所應成爲鹽務署無此不成立之一部分（意卽謂稽核總所爲鹽務署必須之要素其以下皆規定其職權者） 
（一）該華總辦洋會辦專任監理發給引票彚編各項之收入報告及表册各事 
（二）總會辦及洋副會辦由財政總長任用外其餘總分所華洋人員其任免均須經華洋總會辦會同定奪再呈由總長核准（三）政府用欵須經總會辦簽字 
（四）審計所有一切鹽欵收支賬目及凡爲政府一切收買存儲轉運及銷售鹽斤之收支歸其審計 
（五）保護鹽稅担保之各債先後次序之職任 
凡其第三條以下均爲總所行使職權使所必應受財政總長之支配的限制者若使財政總長得人稽核總所之中國總辦得人（總辦必須用中國人）不致徒爲傀儡又能養成本國之鹽務人才務令有高等智識得與洋員一同辦事則安見其必如海闗余切望此後之政府及國人臥薪嘗膽於此等方面何則大借欵之條件必有幾分足容吾國人活動之餘地特恐吾人自家放任則將有無數變相之海闗出現而鹽務特其一耳 
第三之幣制問題現已大體解决卽政府已頒布國幣條例暫用銀爲本位是也（幣制條例理由另見通信）聞條例未定之先政府曾將草案密示五國團團無異議則幣制借歀之先决問題之幣制固已大體解决矣 
以上爲第二次大借欵漸生希望之根本二大原因至其第一條件問題則須至開議以後乃能磋議初七日余在外交部茶會中晤一銀行團人彼告我目前甚閒但兩禮拜後或將忙碌起來余問彼忙否之意及彼答語兩禮拜後將忙起來之意皆指大借欵故以余所聞及外人間所揣議以爲大借欵開議之日殆不遠矣 
政府雖有時爲救急起見不能不借極可悲憫之小借欵但其對於各省之小借欵確力主禁止主義此尙是不幸中之大幸余所聞各省以借欵請而被拒絶者巳十餘省最奇者爲廣東借欵條件（一）所借之欵係華人存在香港銀行之欵（二）但須請香港總督及廣州領事作保聞中央得電後以電粤中長官粤長官亦部拒絶果能忍飢耐苦並杜止中央之小借欵而確立會計監督之法規以借生利或有益且必需之欵則財政前途未必爲絶對的悲觀耳特大勢旣有時緩不濟急而當局者又性急得利害往往爲大勢驅率不能不暱就酖毒而甘之乃可悲耳 
茲將善後大借欵以後所借之欵開列於下（雖其中有秘密不能盡悉或錯誤者然大體固如此也） 
各目債權者總數利率抵押 
（一）浦信鐵道借欵英國三百萬鎊五釐鐵路 
（二）廣東澳門鐵路借欵英一千五百萬元六釐（尙未解决） 
（三）新借欵中法銀行六百萬鎊 
（四）瑞記借欵奥國三百萬鎊六釐契稅 
（五）奥國一次借欵奥國二百萬鎊五釐五契稅 
（六）奥國二次借欵奥國百二十萬鎊六釐契稅 
（七）自沙巿對岸以逹興義之鐵路借欵英國以下未詳 
（八）海蘭鐵道借欵比利時二萬萬五千萬法郎六個月計五釐 
（九）同成鐵路借欵比一萬萬法郎 
（十）山東鐵路借欵德國約四千萬元 
（十）（一）新疆借欵英國一千五百萬元六釐家畜稅未解决 
（十）（二）五國團墊欵七十五萬兩舊曆年臘 
吾人對此不能不驚其種類之多此中有最可注意卽舊曆年臘（似係二十九日付欵）五國團墊付七十五萬兩未嘗不爲大借欵前途一線之曙光是也 
有謂五國團以熊總理爲不願主張大借之人故殊不願與熊開議故非熊去後不可此節余乃未嘗聞之外人逆料外國人對此重大事未必容易動感情至於如此也（第二己完以下尙有續稿） 
[熊總理辭職後之政局要人觀]  
　　徐東海日前大總統特派王賡赴青島爲徐東海勸駕又經屢次電邀徐以情不可却允卽來京一行徐之東四牌樓住宅本爲朱桂辛總長借住現朱已遷出并派人收拾房子陳設一切均加整理以爲東海來京之豫備刻又得一消息謂總統制之主張復有變更或將採用總统内閣制總統之下仍置總理以爲國務員領袖閣員均對於總統負责任而不對於國會負責任并聞此特别閣制之總理仍須要徐東海擔任徐巳有勉就之意至未改組之殘局仍由孫慕韓擔任代理云 
　　叚總長陸軍總長叚祺瑞氏上次奉命南下兼任卾督總統府秘書夏壽田即隨同前往刻叚氏因事尙滯信陽一時未能來京特先派夏秘書回京與大總统面陳要政聞夏已於昨日（十一日）到京當即赴總統府謁見大總統面陳一切據個中人云段總長已令夏秘書面陳總統聲明决不願兼任國務總理一席如熊氏再堅辭則請改派他人兼任云 
　　張梁汪三總長熊總理辭職後社會上對於張梁汪諸總長去留異常注意蓋社會上普通人之眼光頗以閣員與總理有連袂辭職之義務昨梁任公一方闗於此事屢開會議聞已大致决定辭職書不久當卽提出至遲想不出此月同時提出者尙有汪敎育總長將來事實或與任公相類至張總長則以種種之牽制頗難遽去又其本身所經營之事業與實業有至爲密切之闗係欲行其政策或不能遽爾離職而總統以實業之連屬或不能聽其逕去皆意計中事也 
[南京政聞錄]  
　　韓省長通電六十縣知事交代懲戒處分細則奉部復准立案後業巳通行遵辦在案現定於三月一日爲實行之期特先飭知母得違誤致干懲處 
吳縣知事宗能述電陳該縣縣巿鄉自治定於三月底爲停止之期所有各機闗公費夫馬薪水擬於未停止之先照常發給 
韓省長接農商部元電云查元年份農林统計報告迭經前農林部文電催辦迄未報部有案茲本部合併伊始於該項統計亟待彚編貴省究竟何月方能一律報竣希電復除未報各屬嚴飭遵辦母得再延外所有已報表册卽日先行送部是爲至盼 
韓省長以東海保衛營招安隊已由統領白寳山給餉解散其軍官仍量予錄用辦理甚屬妥善特去電嘉慰馮夫人日昨叅觀學校於振淑女學頗爲贊賞擬自蘇回寗後維持該校經費 
[雜評一（無名）]  
　　殘酷之白狼第一次之革命自巳鬯匕不驚第二次革命亦祗受搶掠之苦雖曰黨人勒索軍隊横暴尙不若此次白狼之活埋人口與燒殺婦女也我入常語曰殺機不可以滋長也 
　　改名之御史總統歎無諫台徐紹楨請卽復御史知機哉其徐紹楨歟雖然御史之名不宜民國改爲檢察新舊俱可者也以之例於現行政者之政策可謂盡善者矣嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交通部又開跳舞會]  
　　昨日（十一）午後九時半交通部在外交部新公所開茶會中外男女來賓到會者約計一千六百餘人布置頗美麗招待亦殷勤茲撮紀其概情如下 
　　會前之招待昨日九時以後中外來賓卽陸續到會主人爲朱總長葉次長及朱總長夫人葉次長夫人十時後周總長偕其夫人蒞會亦居主人席位凡來賓皆由招待員引導至主人前行握手禮所有交通部及各路局職員均於九時前蒞會佩帶招待員標識分别左右寳至見禮後遂各自由游覽東西各國女賓到者由朱周兩總長夫人及葉次長夫人一一招待中國女賓到者亦衆開會前樓下人巳爲之滿 
　　開會之情形十時半由招待員引導來賓登樓在大客室爲跳舞場來賓入座後所有巳領取跳舞劵者卽分途約伴携手登場其中以西洋人占多數中國男賓次之女賓更次之其中惟唐少川女公子及清華學校趙校長夫人唐質夫夫人等數人技藝嫻熟頗爲中國女子生色前後共跳舞八次每次約數十分鐘至散會已過夜半矣 
　　會場之布置樓上南面客廳之東西兩頭爲食堂來賓均到此會食備有西餐洋酒水菓等類供應甚盛男女來賓於跳舞後多在此休息或飲酒或吸烟亦有部員妥爲招待至會場中布置情形則中間爲跳舞場四圍皆設有坐位女賓坐前男賓立後秩序甚整齊　　散會之餘興跳舞會未終局之前各來賓即有陸續散去臨行時先由部員持盤贈花二　旋又贈玩物一件故到會來　個個簪花人人得彩夜半後遂皆興高采烈而散 
[政府鄭重外交之一斑]  
　　清理各省交涉要件孫外交總長曩爲清理各省積案曾電命各省民政長將已辦未辦各交涉案一律呈部備查若情節較重者卽移歸部中辦理俾迅予解决業經各省申送到部孫總長檢閱之下以該案件中情節較重應移歸部中辦理者共有十三件定於日内卽分飭各該省將闗於該案所有文件証據一律調部以便定期交涉聞該十三件之中有黑龍江省二件奉天省一件雲南省二件江蘇省一件其餘七件未詳 
　　聲明約法會議性質外交部人云自約法會議發生後駐京各國公使對於該會議之性質殊未明瞭因有迭生疑問該部孫總長曾面陳大總統當奉諭令謂事闗民國内政外人本無參預之權惟政務進行未始不可使人洞悉底藴此後各該使等如有詢及約法會議性質者不妨將其事實詳爲說明以免各使之猜疑况政府係不得巳之舉該外人當爲原諒也 
[借欵聲中之路礦與電機]  
　　礦山收歸國有農商張總長曩於國務院會議之際曾提出將國内著名之礦山收爲國有以裕財源之議案該案計畫之内容爲國有礦山開採之資本暫借外債以充之以圖急速進步據其所收入十年之後可以償還外債全部二十年之後卽可爲國家有用之財源等情熊總理亦表贊成然因近日國務會議不常開會故未能繼續恊議進行辦法張總長日前特將此案面陳大總統並擬將此案提交政治會議審查聞大總統巳爲之首肯云　　墊歀開辦電車京師電車公司與天津保商銀行商訂合同由該公司先行墊欵開辦前已據實呈請農商部設法維持照准開辦該部以建築電車與各主管互有闗係已會同内務財政交通三部核議辦法應先由部調查保商借欵性質如何再行辦理　　水電公司借欵京師某報云漢口水電公司之借欵久有所聞茲悉此項借欵已由政府與某國銀行磋商妥恊於日内卽行簽字此事與前記漢冶萍借欵同一秘密直至簽字外間尙無知之者 
　　查辦全國鐵路公司全國鐵路公司自孫文開辦後並無成績可觀然籌借巨欵開支巳逹數十萬之多而所有開支費用悉無底帳可查去冬大總統以命令取消孫之全權督辦並飭交通部派員接收而該公司内容紊亂無從下手現聞總統以事闗欵項未便聽其含糊了事已飭部特派重要人員澈底清查云 
[修改進行中之兩局院]  
　　平政院與委員會平政院在前清時卽擬組織曾訂有草案後爲他故所阻近來又盛傳組織平政院本可不必急急籌辦茲因内務部修訂地方自治制度以自治區域之劃分權屬平政院故對於該院之成立甚望早日辦到其组織法卽照前清議决者酌爲修改而巳或謂高等文官懲戒委員會及高等文官甄别委員會卽爲該院之雛形如該院成立後懲戒甄别兩會卽歸消滅云 
　　印鑄局與各機闗熊總理前將國務院所屬各局官制修改業巳發表而於印鑄局職掌尤爲注意增有承印單據簿記一語擬將各官署所有印刷品概歸印鑄局代印如海陸軍内務交通司法等部之印刷所概令停止並調查各路局所用單件每年共有若干嗣經名機闗反對咸以財政部印刷局爲前車之鑒該印刷局又因與袁思亮議劃權限不能平允以致難以合併現尙未有若何結束也 
[財政兩次長辦事之權限]  
　　熊希齡未辭職前曾擬訂財政部次長辦事章程並擬以一次長主管鹽政兼任鹽務署長以一次長主管本部各局司廳事務等情呈請大總統鑒核業蒙批准茲將其原呈並章程列左 
　　批准之原呈爲呈明事查財政部修正官制因事繁任重添設次長一人業經核准公布並蒙簡任趙從蕃代理新設次長員缺在案惟設官之初必分别職司始能定其權限必明其責任乃可策以成功查鹽務爲收入大宗亟應改良整理借欵成立以後復有洋員參預其中尤須遇事協商曲當事理矿擬以一次長主管鹽政事宜並兼任鹽務署長俾得悉心籌畫因應咸宜至於部務殷繁必須有人爲之綜理故擬請以一次長主管本部各局司廳事務以爲本部部務之領袖似此辦理庶幾職權明定各有責成茲擬訂財政部次長辦事章程八條開呈鈞鑒如蒙批准擬即公布施行並擬卽以現任次長張弧主管鹽政兼任鹽務署長以代理次長趙從蕃主管本部各局司廳學務是否有當伏乞大總統鑒覈施行謹呈當奉大總统批據呈巳悉准如所擬辦理此批 
　　辦事之章程第一條依照修正官制通則第十二條本部置次長二人除規定職權外本部部務由二次長分任之第二條一次長承總長之命主管本部鹽政事宜並兼任鹽務署長第三條一次長承總長之命主管本部各局司廳事務第四條次長對於主管事務除應呈明總長外各有專行之權第五條主管事務有連帶闗係時由二次長商妥或聮畫之第六條對於連帶事務有異議時得呈請總長覈定之第七條本章程實行後如有窒碍時得呈請總長酌改之第八條本章程自公布日施行 
[各方面之弭防匪亂觀]  
　　弭亂之條陳日前黎副總统封遞總統府要件一封聞係條陳闗於弭亂之意見凡六項茲將其大略探誌如下（一）甄查官吏以儆其庇匪殃民者（一）嚴定刑律以懲治頑梗凶暴者（一）籌盡貧民生計以免有迫而從匪者（一）舉辦保甲以防範擾害鄉里者（一）嚴緝逸匪以免有煽惑地方者（一）約束軍隊以防匪徒之蓄謀勾結者此係黎副總統日前所上條陳之内容也聞總統以所陳各節洞中利害巳經核准封交國務院轉飭各機闗分别照辦矣礪 
　　皖軍之别報河南自各軍會集後軍事已漸有起色現聞張少軒已派尹恭先等九營赴正陽闗駐紮以備進勦霍邱之匪馮華甫所派一團巳抵安慶因白匪窺皖垣空虚有由舒桐進窥安慶而倪督舊部多出紮在外故急以此填補免爲所乘鮑貴卿之兵本向六霍進勦與卾軍爲犄角之勢惟據某處消息謂狼匪再陷霍山鮑已退守商城矣 
　　豫省之籌防白狼在豫每至一縣全城蹂躪無不殆盡各處開往官軍不爲不多蓋以地面過大每縣平均兵隊數連而已豈堪抵當昨内務部籌議此事惟有令各縣鄉紳召集本縣壯丁舉辦團練之一法以補官軍之不及卽責成該省清鄉督辦王祖同迅即轉令各縣限期籌辦 
　　川亂之肅清總統府消息日前四川都督胡景伊來電陳述治川策劃頗蒙大總統嘉許巳電准即予施行茲探悉胡督所陳内容係肅清川省匪亂之辦法據稱該省會匪素多平日藉端侵擾公私皆受影響現擬以强硬兵力迫令解散並照清鄉辦法清理户口設立貧民工廠以收容無業遊民庶幾亂源可以告清云云 
　　粤邊之嚴防廣東廉州北海等處匪徒頗易竄入昨陸參外交三部均有電詢問茲得投電錄如下北京大總統國務院外交參謀陸軍部鈞鑒外部二日電參陸部陽電均奉悉沿邊地方派飭嚴守未據報有匪竄外部電到卽經電飭欽廉綏靜等處馮相榮駐廉州之會辦黄志桓確查去後昨據黄志桓復稱遵飭查明并無内地土匪闖過越界亦無越來亂匪潛留屬地情事至北海一帶防範最嚴流匪尤難溷迹且該處與東興陸路則相距數百里沿途分軍駐防萬難潛進水路則巡船梭巡亦難飛渡等情電復前來惟欽廉尙未復到除電催速復到日再陳並飭加意嚴密防範外合將廉州北海查無匪竄情形先此電復廣東都督龍濟光呈庚 
[白匪復竄霍山消息]  
　　皖省前次六安匪患巳殃及霍山自馬師長大兵雲集兼以卾汴兩省復派兵會剿六霍一帶均駐有重以似可從此無恐不謂該匪現復有竄入霍山西南鄉一帶之信緣該　山多勢極險峻匪徒竄入易於相持若不從速剿滅則爲患决非淺鮮况六霍兩縣向以茶爲大宗出產每當春初各處茶商均携資入山從事採辦茲聞匪耗勢必裹足不前不特於小民生計有害即於國稅亦大受影響云 
[卾省防勦白匪近訊]  
　　電調奉省軍隊段新督以白匪猖獗所有駐卾軍隊開往黄孝羅麻一帶堵防數巳過半現駐省垣軍額頗覺單薄聞巳於昨日電調奉軍第六師十二旅全旅兵士來卾駐防藉資調遺刻巳預備駐紥地點日内卽可抵省 
　　報告黄麻軍情白匪騷擾豫卾皖等省邊境今巳年餘自政府主張四省圍剿後卾省所派會剿之師業由新舊兩叚督分别調派茲近日叚新督連接黄麻羅等邑所派防剿各軍文電捷報謂所有白狼黨羽大隊之匪業由卾軍會同皖軍連日痛勦擊潰餘黨正在掃清之際並連電請濟槍彈故昨段督業委隨員張承貴胡廷鈺趙楚瀛等分别押解軍火前往接濟矣 
　　駐湘北軍回卾上年贛寗之變湘省黨人屢謀響應乃派湯薌銘伍祥禎先後統率勁旅入湘駐防衡嶽茲聞當道以伍君所滯混成一旅皆屬老練之師擬酌量調回爲殄滅狼匪之續備聞其前隊業於日於抵平湖門隨帶輕重甚夥當卽起運入城以備候令出發 
　　派隊防守要隘麻羅緊接皖之英霍二山及豫之商城光山光州稍一不慎匪擾入境亦意中事都督以近日二縣人民異常驚恐故特派軍隊堵防昨又嚴令該兩縣士紳鄉導擇緊要闗口留隊堵防刻據某軍官報告都督謂近日巳密堵險要匪未南犯云云茲將堵防要塞探誌於下寸腰石向店路口隘門闗舊店松子闗張店 
　　憲兵實行糾查陸軍憲兵之編制原爲糾查軍紀整飭風紀聮絡軍人感情之用是以前叚督蒞卾時即委任鄧賢材君爲卾軍憲兵營司令先後編組在案現鄧司令因客軍雜處謡風不靖非實行執務不足以利進行特於昨日呈知新段督轉令張連長將所部兵士編成小隊自九號起於沿省垣内各街道實行糾查以補軍警所不逮云 
[揚州軍隊謀變未成紀]  
　　事前之謡諑揚州自舊曆新年以來謡諑紛起近復傳說舊曆十九（卽今日）二十兩日將有黨人搶刧轅門橋敎場街等處并將電燈公司火門闗閉以便起事是以旅部非常防備并派探四出盤查　　南門之變端軍探偵知駐紥南門外淨慧寺兵隊中有多人受黨人運動并串同城中砲隊内某某希圖裹應外合迨事機已洩遂於陽曆十二日晚間出營偕同黨羽持械擁至城外不料張旅長巳先得信傳令將城門闗閉未獲入城遂搶刧城外榮祥豐醬園等數家徹夜槍聲未絶 
　　城中之戒嚴張旅長於十二當晚九句鐘下緊急戒嚴命令在運署旅部將機闗砲架起南北牌樓及大財神廟三义路口皆駐紥重兵蓮花橋旅長私宅亦有兵駐守斷絶行人 
　　黨人之捕獲昨晚（十二當時卽捕得黨人五名皆有票布證據今晨（十三）復在敎場名利園茶社捕得三名聞巳開始訊鞫惟供詞秘密未能探悉現在街巿兵隊邏緝非常嚴緊 
[歐陽霖爲汪瑞闓辯誣電]  
　　第一電北京大總統鈞鑒竊維地方當凋敝之際端賴賢長官鎭攝而撫綏之乃克恢復秩序進謀幸福贛省自李逆倡亂綱紀蕩然蒙簡民政長汪瑞　蒞任以來竭力維持使危者獲安散者仍聚閭閻元氣庶幾漸復况能與署部督李純聮爲一氣同舟共濟百廢俱興贛民喁喁望治之心方謂從此可以大慰乃近閱各報所載稱民政長有被控之案巳經委查事雖未見明文而有要求不遂挾嫌誣控之人則贛民近在左右髣髴早聞其略在大僚進退之依據固非草野所得攙陳而汪治贛頗有成績贛民愛戴情殷誠恐其以蜚語中傷致内不自安廢然思退爲此合電懇大總统體念時局阽危民治重要俯順與情訓飭汪民政長力任艱鉅一意辦事勿懷疑慮勿避嫌怨庶政治進行得收長治久安之效贛省幸甚大局幸甚江西各界紳民歐陽霖等公叩 
　　第二電北京大總統鈞鑒前電瀝陳汪民政長治有成績贛民愛戴等情諒荷垂察頃聞誣控各條中有濫發紙幣一事伏查贛亂以來公私如洗汪民政長蒞任之初業經屢電痛陳請准借欵迄未實行金融緊迫時虞破產而軍餉政費左右追呼無米之炊雖巧莫辦全省待命日夜恐慌汪當此時舍權准銀行增發紙幣更有何術以救眉急明知紙幣增發極非良策然比之外債其弊何如且初議本擬借欵一經成立紙幣即酌量收回增發之數况屬無多整理之方更易著手此舉實全爲維持地方救濟危急言者如撫拾及此殊無以昭是非之公在控訴者固挾嫌怨而調查者或有依違坐使賢者蒙謗讒者挾私此風一長誰復敢奮身任事而屬吏部民凡有求不遂者皆得以片言尺紙摇亂政局其端甚微其患甚鉅竊願大總統俯鑒與情獨行明斷母令譖言得售良吏失志江西幸甚國家幸甚特此合詞再電伏乞睿察江西耆民歐陽霖等叩 
　　第三電北京大總統鈞鑒前上兩電陳述汪民政長治贛成绩並增發紙幣實在情形諒蒙垂察頃聞汪已奉令解任交懲戒會議處將來由會秉公判斷是非不難立明奚庸霖等嘵嘵瀆聽惟細繹令文意旨汪之獲譴根於委查面據委查所報告則以紊亂財政任用非人爲辭夫知人則哲大聖猶難進言者謂汪任用非人此事有無確証誠當别論若以紊淆財政歸罪於汪母乃以告者過蓋就霖等所知獨有增發紙幣一事當汪蒞任伊始大亂甫平庫藏如洗請欵不得借約未成於時軍餉苦無所出金融大起恐慌迫不獲巳徇商會之請乃出此策以救危局凡吾贛人敢保其心之無他且就事實而言本省增發紙幣尙在太總統下令申禁之前此項紙幣票面所書本年本月本日字樣確係援用向來習慣絶非舞弊營私之比而謂其中不無可議則有號碼簿據足備檢查欲得其情固非難事竊盧議處者未遑加意及此將便天下致疑政府聽言先入爲主而是非終無大明之日則其影響不徒及於汪氏箇人而巳霖等在贛言贛苟有所知不敢不獻伏願我大總統俯納鄒蕘准予發下霖等前後所呈三電併交高等文官懲戒委員會歸案審核以彰大公無任屏營待命之至江西耆民歐陽霖等叩 
[贛江新紀事]  
　　汪氏控案之影響江西民政長汪瑞闓解任後遵照大總統感電入都辯訴定於十一號起程赴寗乘津浦鐵路火車北上惟楊會康原控條欵内牽涉秘書華桐兼辦三湖統稅汪煦兼辦城北統稅謂均屬攬權多事之輩故王廳長擬將各該差撤退不日即派員分别接替以便實行整頓矣 
　　巿面惶恐之原因贛省近來忽起一種謡言謂有洪江會匪勾結第六師某營訂於舊曆元宵夜間鳴槍搶刧以致翠花街洗馬池一帶資本富足之舖户陡起驚皇聞官廳亦接此項報告密飭兵警不分晝夜派隊上街荷鎗實彈輪班梭巡以爲戒備嗣經密探調查確實係前充民團隊長某散布謡言希國煽惑藉此滋事現已密飭查拿務獲懲辦矣 
　　軍士騷擾之殷鑒江西李都督於二月九號致商務總會函云逕啓者民國二年十二月二十九日准貴會前會長羅志清報稱以第六師兵士擅入宅内捶門滋不堪隨經商會報告適值李鎭守使）廷玉）在會一聞報告卽派員往將該兵士拿獲懇查究等情查該兵士擅入民宅有干軍紀本署督治軍素嚴决不稍事姑縱當將該兵士發交張旅長敬堯嚴爲訊辦去後茲據該旅長報稱該兵士係二十二團二營副兵陳繼濤巳嚴行棍責一千插耳箭游營並開除兵缺送交地方官遞解回籍等情前來查該旅長所擬辦理尙屬妥當自應照准除分别令行一體知照外相悉函逹貴會希即轉知羅君爲荷 
地方通信 
[蘇州]  
　　崑山征稅舞弊案韓省長昨電崑山知事云據張文齋等吾征稅串通舞弊並抄黏浮收數目請予懲辦又據公民魏仁正等電同前情均悉查此案前據魏仁正等及糧户唐貫卿先後呈控陳湘棠等浮收舞獘當經派員查復屬實訓令縣知事從嚴追辦嗣據縣知事呈復又經令飭遵照先後指令嚴行追究各在案茲據前情合行訓令崑山縣知事查照辦理 
[揚州]  
　　娼家毆辱兵士定罪土娼林元彬前曾令其妓夥趙明軒等毆傷兵士楊廣興等五名經該營營長趙君以娼家敢毆軍士不法巳極擬欲鎗斃張旅長未允始飭送縣署現由縣知事於十日提訊將趙等棍責拘留並將該土娼家封閉 
[鎭江]  
　　自治取消後之辦法鎭城巿鄉自治機闗業巳取消惟善後辦法其中最重要者學務與善舉兩項鎭地善舉向來由同善安仁各善堂經辦學務由巿鄉自治機闗向公署領取附加稅提撥今後學欵由知事署支配按期分撥所節省之自治機闗用費則仍歸公益之需連日正在會議辦法不日當可發表也 
　　新鎭守便蒞鎭新任鎭江鎭守使施從濱君於十三號午後 
 
 
 

Page 7

 
 
四時由　垣乘車蒞鎭維時麟郡各防　旅長團長聲地方各官均詣牌灣車站歡迎旣而各營兵士亦在彼列隊恭迓聞施君擬擇城内旗營都統署舊址爲駐節辦公之地 
[廣東]  
　　假演說家被拘長堤海珠戲院初七夜演圃豐年班小生金山和扮一演說家在場上登壇演說大略謂現在廣東當道爲維持紙幣向英國偕債將廣東土地下至石龍上至河口與英人作抵押品將來必至斷送廣東云云其事爲第三區所聞以吾粤借債確無將領土作抵押品之事該伶信口亂道摇惑人心不知是何用意乃於初八日將該伶傳去不知如何發落 
　　裁兵之要點龍都督接審計分處函云現奉中央審計處訓令内開准財政部來函以國務院函知據粤都督電陳粤省爲黨人所注視防亂重於减政等語巳電覆該省軍隊應准緩裁惟財政困難該省土著之陸軍民軍均不得力仍着依次裁减等因請轉飭廣東審計分處查明辦理等因仰該分處遵照等因奉此相應函請貴都督查照惟察本省現狀得力軍隊勢不能裁財政困難又實不敷均在貴都督洞鑒之中本處長前經面聆偉論周密精詳至爲欽佩所有籌畫辦法及土著之陸軍民軍如何酌裁并請隨時函知本分處備案以便接洽一切實　公誼 
[安慶]  
　　審計處之組織安徽審計處長胡思義於日昨到皖着手組織機闗聞巳勘定前國稅廳衙署爲該處辦公之所并令現設公欵清理處一并移設處内以資統一日内布置就緒卽可開始辦公 
[山東]  
　　烟臺大會之歸併烟臺商會之外尙有一種大會亦係多數商人所組織成立在商會以前權力較商會爲大現閒行政公署以此項大會不合部章特於日昨訓令　東觀察使傳知商民將該埠大會團體取消併入商會以歸一致 
要件 
[鹽務署稽核總分所章程（續）]  
　　分所第一條各鹽務稽核分所均隸屬於財政總長所管轄鹽務署内之稽核總所承總所華洋總會辦之指揮監督辦理各分所之職務第二條按照善後借欵合同第五欵内所載在各產鹽地方設立稽核分所内設華洋經協理二人其等級職權均相平等應盡職務如下甲華洋經協理須會同監理發給引票或准單准許納稅後運鹽以及在各稽核分所設立之處可徵收一切鹽稅鹽課及各費並監督他處之徵收上列各稅各費凡該處收稅之官應由總會辦委任該收稅官闗於所收稅欵對於分所擔負責任乙凡在鹽區徵稅後放鹽須以該分所華洋經恊理會同簽字之單據或以該分所印信爲　其管理稱鹽及由倉垞放鹽事務各員應爲分所屬官華洋經協理曁其所屬之稱鹽及放鹽之員對於場倉放鹽須稽查是否有正式准單是否照則完全納課是否祗照允准之量數放出並按時期向該分所所轄地點内之場垞察視在該地點之内如該處運司或運署所屬各局所之人員有違背章程之事須呈報總所之總會辦倘於巡查時見有私製及向領有牌照之場坨私運等情亦須一律呈報買鹽貯鹽運鹽並代政府售鹽之地方各分所對於此數者應盡之職務由鹽務署按各地情形規定辦法丙所有收入之欵應由分所華洋經協理以中國政府鹽務收入帳名目存於團内各銀行或該銀行所認可之存欵處其欵項數目應報告稽核總所以備與稽核分所送呈之報告較對其放鹽之數並與銀行送呈之報告較對其收欵之數丁鹽欵收支一切須由分所華洋經協理詳細報告該處之鹽運司並北京總所戊各分所之洋經協理及所員任免由華總辦及洋會辦會同定奪呈由財政總長核准施行第三條各分所之員額量事務繁簡隨時核擬人數經總所總會辦詳細酌妥呈由財政總長核定第四條各分所著於第二條所指明各事有應行商酌之處可開具說帖呈總所總會辦請示辦法該辦法由總會辦决定如事闗重要者則由總會辦徵求財政總長之意見遵照辦理第五條分所中若有與該地方鹽運司因權限職務責任等事彼此爭執時應由鹽務署長及總所總　辦呈請財政總長酌奪辦理第六條各分所應用之登記收支欵目之簿記表册式樣及應用之收條引票執照等件之式樣均應遵照總所頒發之訓令備辦第七條各分所一切費用應於每年度開始以前編製預算呈送總所以資限制並由總所與鹽務署之預算一併呈送財政部以備核編第八條凡分所對於鹽務欵目引票額數及一切闗於鹽務之事遇有應行查詢時得函請鹽運司將所需文件照送查核或商明鹽運司派員到署調查鹽運司對於分所遇有應行查詢事件時亦同 
　　附件（一）以上總分所兩章程所定各該職務如有未盡事宜或日後有應行更定者應由總所總會辦及鹽務署長將所抒意見陳明財政總長以便將此章程增加修正所改正之章程再以財政總長之命令公布之（二）以上總分所兩章程自財政總長命令公布之日施行（三）自本章程頒布以後從前鹽務籌備處所定之章程概行取消 
[雜評二（默）]  
　　揚州兵之謀變案一匪巳不能平而况與匪相連者尙有兩種一爲黨人一爲軍隊匪盛則黨人生心軍隊響應如近來汴卾贛皖等省迭獲黨人嚴加警備六廬兵士亦騷擾商民而揚州軍隊且復以謀變聞矣此則大可爲政府寒心者也 
　　交通部之跳舞會外交部開跳舞會交通部亦開跳舞會一說謂交通部具半外交性質宜有此彷行之舉一說謂該部頗獲路利宜有此賞心樂事此二說固皆可僧雅近日政府事事思復舊派而此獨提倡西洋風則爲我人所不解耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[抵制推放租界之呈文（續）]  
　　允利等竊以目下國勢寖弱公理雖勝難敵强權在政府固以委曲求全專抱衅不我開之宗旨然回溯前清時庫儲雖絀猶年費數十萬金以謀抵制現當民國肇興似應擁護主權保全領土實不忍徇外人之要求坐使疆字日削乃見前日報章登載謂政府雖未允准將閘北地方放爲租界惟該處衛生警政以及築路之權擬變通辦理准歸外人管理並准外人在寳山境内購置地土按照租界章程發給道契等語前日報載西自义袋角東至江灣鎭一律劃歸公共租界詞果確實不僅舉閘北全境劃歸租界即滬寗鐵道車站亦劃入租界矣尤深駭異竊以爲外人蠶食之陰謀皆以購置地土越築馬路爲著手若被轉一道契卽多一契之紏葛越築一路即失一路之管理權從前因是種種失敗可爲殷鑒今若再允准轉道契並以衛生路警等政之權允屬外人管理則主權勢必隨之俱盡與允准推廣租界無異竊恐從此更覺紏纏不清終非保我疆土挽回國權之政策惟謹按通商條约外人不得於租界以外購買租地即或設立醫敎學堂亦必經華官許可允受華官管束始可給契乃前清並無限制准予承租閘北地面者幾及三分之二喪失主權莫此爲甚近如黎副總統特飭湖北交涉使照會駐漢英領按約禁阻英領援引南京條约第二欵天津條約第十一欵所載該國人民在廣東等城鎭商埠有居住及租地等權利並無租界字樣亦無租界以外加以限制等欵今上海旣係商埠閘北尤與毗連前被侵佔之北四川路正在竭力經營勢難禁阻且時有野蠻舉動作種種不正當之行爲無非在題外發生手續殊難執定倏約與之务爭卽爭亦置諸不問又乏國際主裁使之折服卽服亦言與行違似此相持何能經久（仍未完） 
[鎭守使參預推廣租界事]  
續紀 
上海鎭守使鄭汝成君奉袁總統電令會同警察督辦薩鎭冰君等商辦法人推廣租界問題巳誌昨報茲由鄭君查得前清上海道署原卷法人曾於前清光緒二十六年分要求續放租界由上海道與前駐滬法總領事商定准予放至方浜橋及南陽橋北堍爲止其方浜橋迤南由西門外至斜橋一帶馬路法人永遠不得要求推廣曾經禀呈前清督撫咨部立案並有法領事與上海道訂立華洋文合同在案嗣法人開築吕班路因有民田八畝有零必須築入該路當田法領事議定作爲租用每年由法人償給華人租地費銀八十餘兩亦有案卷可稽至西門外安設電車軌道亦由上海道與法領事議妥作爲借地安設今又要求推放西門外一帶爲租界實與原案不符似難承認惟法人旣欲推廣亦須顧念邦交除方浜橋至斜橋及肇周路一帶因前經議定永遠不得推放不能應允外其餘所指之處猶可變通允許以敦睦誼但自此次續放租界之後應要求法領修改租界章程以符公理蓋租界者係由外人租借其主權仍歸中國聞日來正與薩督辦等籌議修改租界章程一俟議妥即當照會法領事與之恊議茲將要求修改租界定章之大致錄後一租界定章向不准中國軍隊執持鎗械經過租界此次再續推放界址之後須准中國軍隊持械通行租界無論何時均不先期知照捕房不得攔阻蓋地權屬於華官也洋人軍隊經過華界則仍須由領事先期知照中國軍警俾可沿途照料妥爲保護一中國官吏向來派探至租界拘捕人犯必須先行知照捕房會同恊拿如不先期知照自行逮捕卽屬違章此次續放法界之後遇有案犯逃匿租界得由華官派探自行查拿不先照會會同拘捕無論何處租界均由華官派探往緝不得指爲違章至捕房派探至華界拘捕人犯仍應照會華官派警恊緝不得擅拘一公堂裁判權限此次亦應改正須由華官會同判斷領事不得獨斷一嗣後無論華洋人等犯有案件不得歧視因歷來華人犯案外人必多苛待而洋人犯案則必設法庇護此等辦法殊爲不公自應一律辦理以昭公允 
[顧此失彼之大交涉]  
　　外人要求在閘北推廣租界及華官收回公共公廨管理權兩大問題業由外交部派員曹君來滬會同駐滬楊交涉員與外交團迭開談判議有端倪惟甚秘密茲悉外交團以中央政府已允推廣自應預備一切業巳將界線地圖發交麥總巡閱看以便擇要建設警署又因西印各捕不敷分派巳分電香港印度等處添招並巳定期將公共公廨完全交還華官管理云 
[取締濫售手槍之動議]  
　　公共租界内年來匪徒充斥搶刧頻仍且迭出暗殺重案英美工部局各西董爲保衛治安起見業已咨請麥總巡通飭各捕房中西探捕日夜分班至界内公共處所（如茶坊酒肆旅館妓院等）嚴密搜查以冀匪徒歛跡茲麥總巡以該匪等均身藏手槍究其來歷係向某國人購買者居多業已函致工部局總董轉致該管駐滬領事諭禁該管僑商母許濫行發售一面仍飭中西探捕認眞查缉以保公安 
[查獲黄社首領三誌]  
　　引渡王競白之磋商黄社首領王競白許一飛住居公共租界三馬路小花園國民旅館十五號房間内被鄭鎭守使偵悉函請楊交涉員令行公共公廨轉飭捕房將王許二人拘解公共公堂押候研訊在案茲悉浙江朱都督以王係黨魁王金發之同族前年光復之初王金發爲紹興軍政分府時王競白狐假虎威串詐富紳蹂躪地方近又在滬秘密結社希圖赴浙起事旣經獲案自應解歸内地法庭訊辦業已咨移鎭守使轉函楊交涉員令行公廨磋商外交團照章將王引渡以便盡法懲治 
　　調查國民旅館之内容鄭鎭守使近據偵探報告公共租界三馬路小花園國民旅館經理任錦濤即前南京路石路口發現炸彈黨魁王金發所設之江浙天然旅館經理任錦堂該旅館亦有黨人附股作爲秘密機闗任與王競白亦有密切闗係云云聞鄭君得報後已函請楊交涉員令行公共公廨轉飭捕房調查復候核示 
[法總巡注意黨人]  
　　法捕房藍總巡於上年滬南戰事發生時整頓捕務不遺餘力現又因榮華棧内查獲黨人鍾鼎一名雖無謀亂憑証深恐尚有黨人潛匿租界乘機起事故飭各探捕嚴行查緝以保治安 
[許步洲被拘續誌]  
　　閘北警廳軍事偵探前日在滬寗車站緝獲黨人許步洲解送司法科密訊收押已誌昨報茲悉前日高科長復將許提出研訊一過業已解送鎭守使署歸軍法處訊辦矣 
[救國接厲團之委札]  
　　黨人黄大昌（卽王樹績又名聶振東）携帶救國接厲團綱約及空白誓愿書證書委札等各種印刷品自東洋附乘筑前丸輪船回國被江海闗獲住解送鎭守使署訊究一案所有該團綱約前巳宣布報端茲又得悉該團委札係兩頁聮合以厚紙裱糊形似昔日各政黨之黨證面有札字年月上蓋有藍色二寸見方之印其篆文曰中華民國救國接厲團印茲將委札照模於後以供衆覽 
中華民國救國接厲團首領胡爲 
札委事查團員堪充本團 
部員合行札委以資經驗札到 
團員卽便就職履行任務勿 
辜責守切切此札 
右札遵照 
中華民國年月日給 
字第號 
[白狼戕害敎士之查復]  
　　安徽六安縣被白狼攻陷殺害敎士奚鳳鳴並擄去敎士韓祖康逹亦文等一案曾由上海法領事曁江南主敎姚君派員赴皖調查詳情茲聞該員已經返滬據查得白匪於二月三日陷城後闖入六安敎堂與奚敎士在樓梯上相遇奚阻止該匪上樓卽被擊斃韓逹兩敎士當時被擄旋即逃出幸未傷害該敎堂禮堂正室尙能保存餘屋巳被燬二十餘間匪等卽於四日退出竄往霍邱等處現在六安地方巳由倪都督委派新知事吳奉恩與各敎士直接商辦妥爲保護地方尙稱平靜各敎士亦並不遠離云 
[棋盤街暗殺案十三誌]  
　　暗殺商務印書館總理夏粹芳及流彈擊斃夏廣仁之兇徒王慶瑞業經公共公堂訊實發押總巡捕房並經闗讞員面禀鄭鎭守使請示辦理各情已誌前報茲悉闗讞員已禀奉鄭君着卽解署按照軍例處以死刑闗讞員回署後當卽函致陪審西官英副領事要求同意以便定期移解内地執行 
[答復罪重罰輕之原因]  
　　盜匪陸羣因糾黨夥刧公共租界四川路騰鳳里口得順小錢莊並由其同黨開鎗擊斃總巡捕房九百四十三號暗差華捕顧雲生業經公共公堂訊實判陸押西牢五年以昭懲儆在案嗣地方檢察廳長汪君以該匪糾黨夥刧並開鎗拒傷華捕斃命照章應解内地官廳訊辦今僅由公堂判押西牢五年未免罪重罰輕曾經致函公廨詢問一切茲由讞員闗烱之君答復云敬復者昨准大函以盜犯陸羣結夥搶刧得順錢莊開鎗拒捕擊死華捕顧雲生一案照章應解内地訊辦公廨僅處以五年刑期罪重罰　不足蔽辜等因展誦偉　極表同情故二年十二日六日磋商德師副領事將盜匪拒捕鎗殺華捕徐德順一案之陳松亭等五犯解送鎭守使嚴辦是月十二月又磋商英卓副領事將太古碼頭緝獲用行李裹藏方胡氏尸身之方公賢一犯解送鎭守使委員訊辦因自辛亥年十月領事公會倡議五年以上刑事案件不解上海縣訊辦而歸會審公廨訊辦炯當據約章切實力爭領事公會議甚堅持無磋商之餘地會審各副領事遂本領事公會所議遇命盜案收不聽解故於無可設法之中以解陳　亭等五犯請鎭守使處以死刑以保治安爲言德副領事主持公道毅然允解鎭守使又執行死刑甚速故方公賢一案又得解鎭守使委員訊辦炯思乘時利導故於是月二十日又磋商德裴副領事將用刀戳傷胞兄梁鴻貴之梁榮生一犯解送貴廳以挽主權亦幸獲聽從此五年以上刑事罪犯得解内地法庭訊辦之第一案卽炯極表同情之入手辦法也惟自光復以來敝廨訊案程序案由某員值審即由某員獨任裁判並不與正會審委員會議施行此案陸羣就獲係由孫副會審官與英卓副領事會訊陸盜堅不認供且據巳死九百四十三號華捕顧雲生供伊在四川路青年會北首忽聞警笛向南追去見有兩人逃入弄内伊拖住一人卽該犯陸羣在旁一人卽該犯到捕房供出在逃之阿二敎陸羣開鎗伊卽一手拖住陸羣一手持警笛擬吹聞言恐陸羣開鎗卽棄警笛雙手抱住陸羣在旁之人連放兩鎗被中一鎗伊仍堅抱不放陸羣見有人來即將其鎗抛棄籬内經三道頭三百五十五號八百六十八號兩華捕進弄相助將陸羣擒住等語並據見証西人忒勒到案證明陸羣抛棄之手鎗經伊扒過竹笆尋獲當時開看是五響手鎗裝彈五粒並不缺少又查本年一月二十八日庭訊錄西探禀稱昨日我到醫院顧雲生神志頗清我與問答寫出中西兩供讀與聽明不誤顧雲生並經簽字今將抄供呈案據陸羣在捕房說顧雲生是阿二打的阿二住居華界帶同陸羣前往按址圍尋無着各等情英卓副領事以陸羣並非戕捕正兇不肯處以死刑議押二十年孫副會審官磋商内解無效以公廨無判决五年以上刑案法權遂於華文訊單内判押五年此該犯陸羣未能移解地方官廳訊辦而判押五年之實在情形也炯忝領廨讞匡救不及重勞垂詰曷勝惶歉准函前因茲特查案函復 
[通用交通銀行紙幣之通令]  
　　上海縣知事奉省長通令云財政司案呈奉財政部令開據交通銀行總管理處函稱本行遵奉大總統命令推行紙幣茲擬在江蘇省内地各縣將本行紙幣設法推廣請行知蘇省各行政長官嚴飭各行政機闗遇有商民以交通銀行紙幣完納地丁錢糧釐金闗稅一律收納本行仍於票内加蓋丁糧釐稅一律通用八字戳記俾各處城鄉村鎭皆知其利請核飭辦理等情據此查所請各節應予照准除分令外合卽令仰該民政長遵照轉飭所屬各機闗遇有商民以交通銀行加蓋前項戳記之紙幣完納丁糧釐稅一律收納母違等因奉此合行通令該縣知事即便遵照母違 
[印發紙幣之限制]  
　　江蘇省行政署通令各縣知事云財政司案呈奉財政部令闗查官私立銀錢行號私發紙幣業經本部禁止在案現在迭據各處稅闗報告搜獲私印紙幣巳有多起各省官銀錢行號監理官報告各省官銀行亦有未經本部核准私行訂印各情事殊屬目無法紀亟應嚴申告誡設法取締除通令外合即令仰該民政長迅即通告官私立銀錢行號嗣後不得私印私發自干各戾並通令縣知事警察廳嚴飭石印局印書館等處嗣後如有定印紙幣者應卽呈報各該管官廳轉呈本部核准方可承印其已印之票應令悉數繳呈銷燬報部存案以維幣政等因奉此合行通令該縣知事警察廳　使遵照轉飭所屬石印局印書館等處一體遵照母違此令 
又頒發布告云爲布告事奉財政部令開查官私立銀錢行號私發紙幣業經本部禁止在案（中與前同從路）以維幣政等因奉此合亟通告本省各官私立銀錢行號一體遵照嗣後定印紙幣應先呈報該管官廳轉呈大部核准不得私印私發致干咎戾特告 
[招商局特别股東會紀事]  
　　商辦輪船招商局昨在張園開股東特别大會到者七八百人會場秩序議題如下（一）摇鈴開會（二）報告照股東公函分航業產業兩公司填換兩種新股票及股東公舉審查代表批註贊成一切情形（三）聲明產業公司照股東公函仍由董事會會長負完全責任與各董事監督進行並公舉科長專司其事（四）本年應派各股癸丑年之利息仍照上届每股派給現銀七兩五錢漢冶萍股票十元照章應於陰曆三月一日憑摺支取現旣換填新式股分票摺開會之後各股東卽可將舊股票息摺一併繳局一面照章發息一面填發收條再定期以收條換取兩種新股票（五）聲明產業項下房產地基及契據等項照股東公函應點交產業公司收執（六）本年股東常會請照股東公函俟換票事宜辦有頭緒帳目一律結清後再行定期（七）摇鎗散會 
午後二句鐘摇鈴開會首由董事會王子展君宣佈開會宗旨謂此次開會蓋因董事會迭准各股東函請分設航業產業兩公司填換新式兩種股票以保存四十餘年積有實在之資產俾可從根本上着手之大計劃也查改換新股票一事發起於前清宣統二年五月初六日股東大會曾經公决通過嗣因時勢變更未遑議辦上年冬間股東紛紛函稱以本局積存資本一千六七百萬兩之巨股東僅獲有四百萬兩股票之實權資本多而股票少無怪垂涎者動生覬觎擬請將股東產業實在數目均填股票將闗係航業者填給航業股票無闗航業者填給產業股票由股東將原執之舊股票繳局核明抵換嗣後應付利息按年以實獲之盈餘照數擺派又據股東函稱無闗航業之產與有闗航業之產必須同時分填股票庶可稍戢覬觎者之心又據股東函稱本局無闗航業之產向無專辦之人以致數百萬租產鉅本歳收租息甚微深爲可惜現在各股東旣議分填股票卽應另立一產業公司選派得力者專司其事認眞辦理又因舊股票年號與國體不合及香港曾有僞股票發現等事僉稱非改換新股票分别航業產業兩項迅速刋換各立公司不足爲根本挽救先事預防之計異口同聲如出一轍卽經董事會公同議决准於上年年底實行登報布告旋經會計科將闗係航業之碼頭棧房輪船等項無闗航業之房產地基股票等項逐欵清查檢齊歷次各項估價原單造具航業產業兩項估價清册計航業項下估價銀一千三百七十六萬一千八百四十二兩擬填掣航業新股票八百四十萬兩以八百萬兩分給股東每股執舊票一百兩者換給新票二百兩以四十萬兩分結新舊各執事人作爲公積花紅其餘五百世六萬餘兩存作公積並備還欠欵及修理等項之用此項新股票名曰商辦輪船招商局有限公司股票共計八萬四千股無闗航業項下估價三百八十三萬八千六百三十六兩四錢擬填製產業新股票四百四十萬元約合銀三百二十一萬五千兩每票銀幣一百元以四百萬元分給股票以四十萬元分給新舊執事人作爲公積花紅餘存六十餘萬兩預備籌辦各埠與築之用此項新股票名曰積餘各埠產業限公司股票共計四萬四千股並擬定兩　新股票式標（式樣附後）當經各股東公舉審查代表沈仲禮等十四位到局審查得兩項股本銀兩核與西曆一千九百十三年及十三年以前洋員所估價目　據均屬相符所擬分填股票數目及新股票式樣均極　成請定期速開股東大會通告等因批註簽名在册又經登報布告周知董等復按此事經各股東一再請願事越數年至今日始行定議實以時局多　未能倉猝舉辦茲幸規復粗定詢謀僉同自應一意進行各求進步以副各股東根本之至計即以稍盡我　事責任所當然所有　接各股東來函及審查代表批簽清册一　排印成帙藉供公覽 
次沈仲禮君報告云航業產業分爲兩公司各填股票除航業事宜仍照上次會期决定照郵船會社章程辦理外其積餘產業公司應辦一切事宜卽照股東公函仍由董事會會長負完全責任與各董事監督進行並由董事會公舉身家殷實確有經騐者推任科長專司其事 
施子英君聲稱股東函請詳訂換填新刋航業產業兩項股票章程現經曾計科核　應俟將癸丑年帳目結清核發股息時請各股東將股票息摺一併送局查對一面將癸丑年應得利息仍照舊章發給一面郎將舊股票留局發給收條一紙註明應換航業股票若干產業股票若干俟分别核填後定期登報請各股東即持原給之收條換取兩種新股票以期核實而免錯誤 
周金箴君云本埠及各埠凡應歸產業項下之房屋地址及契據估單等項應分别劃清檢齊點交積餘公司收執其有因航業所需將契據抵押他處者應照股東公函出具借用字據俟收回之時即行交割清楚公司雖經分立股東原是一家應於各清界限之中仍寓互相維持之意 
王子展　又云每年股東常會均在結帳之後本年旣巳定議改換兩種新股票即應於此次結帳之時劃清界限手續旣屬繁多稽核必須詳密應照各股東公函俟將換票事宜辦有頭緒各項帳目一律結清後再定常會之期以便報告而免叢脞以上沈施周諸君報告各節係按照各股東來函所請核與董事會應負之責任及各科長承辦之次序均屬允洽應請公决 
在場全體股東均舉手贊成遂卽表决摇鈐散會時巳四時矣茲將兩種新式股票照錄於下 
（甲）商辦輪船招商局有限公司股票爲給發股票事本公司於前清同治十二年創辦先後招集股東銀二百萬兩至光緒二十四年間經股東公議加塡股票二百萬兩分派各股東存執名曰公積股票連前共計股本銀四百萬兩合成四萬股現在本埠及各埠陸續置買局產價值增長經匯豐銀行通和洋行及海闗騐船司將所有碼頭棧房租產房屋地基以及輪船躉船等項逐欵調查共計實值資本銀一千七百餘萬兩均由各洋員估單簽字爲憑公議險將無闗航業之房屋地基股票等項估計銀三百八十餘萬兩另設產業公司專辦外其餘有闗航業船產價值酌留銀五百萬兩以作公積備還欠項及修理各用不填股票議定改填輪船有限公司股本規銀八百四十萬兩内四十萬兩分給各執事公積花紅仍按每股一百兩合計八萬四千股另刋新式股票由各股東將原執之舊股票繳局由局分給新票應付利息亦照股東函請按照每年實獲之盈餘照數攤派以昭核實須至股票者 
本公司全係華股專以票摺爲憑如輾轉買受及或有遺失悉照本公司定章辦理 
（乙）積餘產業有限公司股票爲分給股票事查招商局創辦至今　存船棧產業成本共計公估實價規銀一千七百餘萬兩除將闗係航業之各埠碼頭棧房輪船躉船等照估價填發股票本銀八百四十萬兩並存公積產業約值銀五百萬兩以備還賬及修造各用外議定產業内以無闗航業之房屋地基股票等項估計值銀三百八十餘萬兩現經全體股東函請董事會議决另設積餘產業公司專理其事俾得保全商業實力進行利益增厚計填股本銀幣四百四十萬元每股一百元計四萬四千股以四萬股派給各股東收執四千股派給各執事公積花紅餘存欵項留備興築所需應得利息按照該產每年實獲盈餘照股攤派以昭核實而資信守須至股票者 
　　附錄招商局董事會來稿本日招商局股東在張園開特别大會共到二萬四千三百三十九股計二萬零七百七十七權按部電開巳令上海觀察使兼交涉員楊成君監督一切等因當由本局董事歡迎楊先生到會首由董事王子展先生報告以今日 
 
 
 

Page 11

 
 
之會係照各股東來函辦法亦爲自有招商局以來股東最有美滿結果之一日蓋商局初由二百萬股本增爲四百萬現估共值一千七百餘萬兩内航業項下一千三百七十六萬餘兩產業項下三百八十三萬餘兩皆爲股東之資產是歷來辦事之人實爲有功而董事會成立以來今日得此結果不敢居功亦尙可告無罪現照股東來函分填兩種股票此種辦法實爲何全資產並杜絶私賣私借起見與部電宗旨正屬相符經全場股東全體贊成通遇次由審查代表沈仲禮先生報告審查得招商局航業產業兩項估本銀兩均與洋員估價單相符甚爲核實分填兩種股票俾股東各得實在權利足爲各股東快慰欣賀云云又股東代表施子英先生報告前年在青年會開會會經報告招商局資產實值銀一千六百餘萬兩然當時並未將帳查明此次經股東公舉審查經詳細查核共值一千七百餘萬兩之實數現在董事會照各股東來函分填兩種股票辦法如有不贊成者請起立發表意見全場股東異口同聲全體贊成無一起立者隨摇鈴散會 
[英專使次第調查]  
英國政府以長江一帶爲英人商務薈萃之區辛亥革命及上年各省兵燹所受損失爲數不貲曾派專使柯爾君來華調查以便向我政府索償賠欵現柯專使已於上月來華將滬地英商损失調查完竣業於日前乘輪赴鎭江一帶次第調查矣 
[法捕房包探獲奬]  
　　法租界永安街公泰土棧及興聖街裕康錢莊被盜搶刧後經探目黄錦榮帶同包探韓邦逹等拘獲盜匪柴啓藩等七人供認搶刦不諱柴又供認上年在英租界望平街開鎗暗殺李榮生及黄包車夫小弟判柴移送公共公堂訊辦聶讞員與法副領事德君並以該探等迭破命盜重案勤奮可嘉擬賞洋一百元現經總領事核准昨由聶德兩君在公欵下提出洋一百元發交捕房即由總巡藍維蔼君飭傳黄韓兩包探至寫字間面奬數語將洋賞給以資鼓勵 
[知事集議要事]  
　　上海縣洪知事昨日致函巿政廳總董陸崧侯君及各董事與南商會正副會長等略謂茲有緊急事提議籌商請於今日上午十時蒞敝公署會議務希屆時撥冗惠臨無任盻切 
[取消圖書審查會之手續]  
　　上海巿政廳總董陸崧侯君奉上海縣洪知事訓令云案奉江蘇省公報第二百十二期載江蘇省行政公署訓令第五百八十九號開敎育司案呈查第六百十七號政府公報載敎育部令第七號本部現經修正審定敎科用圖書規程各省圖書審查會亦經通令停止所有前經公布之小學校令第十六條中學校令施行規則第十八條師範學校規程第四十條闗於各該校敎科用圖書下有由各省圖書審查會選定之一句均應改爲由校長就敎育部審定圖書内擇用之此令等因奉此合行訓令各該縣知事轉行所屬各學校一體遵照辦理此令等因到署奉此合行訓令該巿總董轉致區域内各學校一體遵照辦理 
[潘隊長請查盜黨姓名]  
　　南巿浦江水巡隊長潘恒言查得西鄉夏家嘴地方爲盜匪出没之區每於深夜携帶器械駕舟游弋若輩共有一百餘人往來商船受害不淺業巳禀明淞滬水陸警察督辦薩鎭冰君請卽分令水警及該處附近地方警區查明盜黨姓名列表呈報以便拿究並請將盜匪王根荃供出爲首之該處土匪葉阿龍陸小手等飭探赶緝務獲嚴辦 
[實行鹽稅改良條件之布告]  
　　上海縣知事公署昨日發出第二十七號布告云本月十日奉省行政公署第七百六號訓令開財政司案呈奉財政部令開查鹽務改良應以平均稅率爲入手要著業由本部酌劑盈虚分期籌辦於上年十二月二十四日奉大總統命令公布鹽稅條例所有長蘆東三省山東河東淮北甘肅蒙古等七處劃入第一區内自本年一月一日起每百觔抽收大洋兩元前巳電飭各該省運司遵照在案惟是稅率平均按照原定科則互有增减蘆奉東陜各省均有所增河東淮北兩處均有所减其增收省分如長蘆山東東三省各運司因先期尙須籌備蘆東兩處請展緩三月長蘆則三月以前照舊征收山東則每百觔抽收一元二角五分至三月以後俱照新章實行東三省於本年内先收每百觔大洋一元明年照新章實行本部因改革之初籌備事繁業巳令飭准行在案而各運司以實行期迫雖勸道多方誠恐商民或有疑懼奸民或多鼓惑非先期剴切誥誡不足以安衆志而定民心合行令飭該民政長通飭所屬一體實力曉諭盡情保　庶於鹽務改革前途藉免　碍等因合行訓令該知事一體遵照辦理此令等因到暑奉此合行布告爲此布告闔邑商民人等一體知悉須知鹽稅改良條例業已奉令照章實行惟當改革之初誠恐商民或有疑懼奸民或多鼓惑是應實力保護自布告之後該商民等務各安心營業勿生疑惑以維鹽稅而免障碍切切此布 
[晝錦里又將改觀]  
　　公共租界南京路南首山西路（即盡錦里）至福州路一帶街道異常窄狹且多曲折該　爲舖户繁盛之處不但往來馬車諸多不便且於行人有礙茲聞英美工部局擬將曲折處房屋拆進以便由南京路直逹福州路業巳磋商各業主未識能否應允 
[召認被拐小孩]  
　　法捕房迭次在輪船上截獲被拐小孩甚多除由家屬領去外尙有男孩宋小各子張阿弟顧全根劉貝子管珍珠梁炳言張長生高連海沈小喜子楊阿弟楊小三子戚小子顧兒小狗阿道寳大及女孩奚丫頭等十八口日久無人認領昨由捕房將各孩拍照多紙分懸公堂及捕房等處以便失孩家屬認領 
雜評三（訥） 
[上海之兩交涉]  
　　推廣租界所謂與我國權利有損者也收回公廨管理權所謂與我國主權有益者也此二事同時發生其殆互換利益之條件歟互換利益之條件必其利益兩方面相等然而中國向來之外交家每以我之實權換人之虚名迨其後虚名亦不保今之辦理此兩交涉者亦能熟權其利益之輕重而不稍偏枯耶 
 
 
 

Page 12

 
 
   
 
 

Page 13

 
 
自由談 
游戲文章 
[愛妾夏娃傳] [  劣民]  
　　愛妾夏氏名娃世居宜興爲望族馳譽於江浙間其祖若父視育女爲營業故其姊妹行不可以數計在母家皆能以葳蕤自守而一屬於人卽醜聲四播惟夏娃侍余十年如一日絶無外遇雖深夜需之卽至張口作戇笑無少愠色余以其賢待之甚厚夏挈於風冬坐之日僮僕窺余寵愛間日浴之日日漱之冰肌可鑑　口生香雖余妻亦見而美之曰我不幸爲女子否則必與子共此尤物也可以想見其丰度矣第娃每夕侍余而終身不育若自來血若中將湯諸藥雜投百無一效後以白帶時至乃服白帶丸體量漸重腹中時聞聲響余方喜其懷孕無何乃又小產蓋其秉性脆弱遺傳成性也一曰余病將痊狎玩頻數强之酒量不能勝遽作嘔吐余急揮之牀外忽受傾跌白沬自口中湧出腹上有裂痕延中西醫皆朿手嗟余愛妾從此逝矣（二） 
栩園詞選 
[滬江歳暮] [  醉紅居士]  
　　海上爰居罕世情避風聊止魯東城魂銷吳苑鶯花地心斷黄州鼓角聲畏壘山耕三載熟鴟夷舟泛五湖輕滬江妍煖無霜雪且脫貂裘換酒傾 
高昌礮火震江天病客秋來損夜眠但使葦苕巢戢羽敢嫌湫隘宅臨廛蒓烹茆港調羹滑鱸買松江斫膾鮮一飽已無餘事在底須南徼看飛蔦 
十年前夢記星星短鬢征衫相映青駿馬時尋金谷墅雛鬢解唱小旗亭眉間精悍色猶在笛裹淒涼聲又聽絲竹中年都屏棄庚郎只合户常局 
斗柄將回歳又窮蠻氈坐擁地　紅新豐買酒愁能却蜀苑看花氣尙雄自度新腔追白石偶裁恨賦擬文通腐儒事業誠堪笑只在松煤兎潁中 
[癸丑除夕卽事] [  蘇汀]  
王道眞成無黨偏夏時陽曆尙紛然非闗沴癘開新例爲次干支仍舊躔臘鼓聲中春欲半春燈影裹臘將殘我來滬上剛三月舊舊新新已四年 
[除夕感懷]  
　　身世飄零感歳華春申江上卽天涯良朋久負　肝累故我徒慚馬齒加詩到祭時方起草筆經投後詎生花送　無術愁今夕臥聽街前　竹　 
[無題] [  佐彤]  
　　碧闌干外蝶雙飛春太迢迢遇太稀　得團圓慳我願悔因輕　受人譏想邀覿面疑無路煎透廻腸掩扉曾記叮嚀情意重未寒時節早添衣 
乍投　語苦分明風弄紅潮頰上生安有痴情鍾似我要無绮貌勝於卿助粧親贈新花朶題帕偷更舊姓名從此江郎才合盡鸞牋百幅爲縱横 
居然神女色香俱家住瑶臺玉作樞久抱明珠心底暖徵嘗靈液舌根酥相思曲諒從前汝得意難言此夕吾羞煞待兒未全睡燈光如雪滿床鋪 
　　題任去凡半山亭看花圖用袁子才句 
繞廊流水影迢迢花對詩人分外嬌六角松亭半山望卿雲舒卷自丹霄 
自由談話會 
　　儉德會規則一不狎邪二不賭博三不必以酒食結交四不必華服五不輕寒素 
入會者揚州潘子建史少庭陳海山上虞谷哲濬嘉定癡玉乍浦伊隠樵常州佘寳生鎭海王署榕劉文廷上虞周少廉蘇州徐鶴壽徐松年成蕙生顔錫璜丹徒王笠舫青浦孫德恒孫珊女士杭州倪慕俠上海金潤鑫吳憨公陳少堂 
醫話 
[病人注意之要點（九續）] [  丁福保]  
　　十一脈之數法 
　　　多因病而加增通常有熱之病其脈速然减者亦有之其他脈之强弱正否皆考察病態所必要但常人末由知之 
通常健康人之脈摶平均一分時間七十二至然此數雖非病人亦有變化以有種種之原因也運動時食事後精神激動時脈搏必加多眠時安靜時脉捕概减少脈搏至百二三至以上甚至百五十至以上不可數記者亦有之脈搏多而長久持續者危險之徵候也 
測脉多在距手掌五分以上與外側相近處卽執病人之手而以示指中指加其處至脈之跳躍已全感觸後用時計數其跳數計一分時間中共若干時計之秒針正在指六十秒時數起至再廻轉其處而止者爲便若途中數起則易錯誤又數四分之一分卽十五秒時間之脈數四倍之爲一分間之脈搏數者非正道也必數一分間者方爲確實若有疑惑則測二次爲要 
體温脈搏凡急有變化時必早告醫生不惟俄焉增加者爲然卽急减者亦然但患瘧者其急增急减乃常事耳 
小說 
[寫情短篇紅絲網（四）] [  天虚我生]  
　　席珍對於此物初不重視及今將以返還其主且惜其碎乃始把玩則覺雕琢之工實爲可貴玉色瑩潔爲比自魚形鱗紋細如蝶翅雖已碎裂然試合之則猶脗然無痕因自笑曰戔戔之物乃亦有此朕兆是足以見吾與彼女實不能爲鰈鰈也明矣乃取紙匣方欲裝裹而帘幛一動忽有人笑而進曰是何得意事乃至莞然獨笑可使吾人與聞否耶席珍大驚廻視其人則蘇愛娜也度此玉墜已爲愛娜所見則如藏之轉足以啓其疑因以示　曰此戔戔之物而吾父乃於千里外馳書索還殊不知其寶貴者何在愛娜因卽取而玩之不虞其碎取其一而落其一則不禁發爲　笑嬌軀顫動瓶花悉爲摇落則益笑不能支旣以玉片合之纖掌則曰可惜哉然吾有術可使脗合席珍笑曰殆以樹膠黏之歟曰否黏之有痕不如絡之轉爲美觀因詢席珍亦有柔靭之細絲否席珍曰措大書齋中安有此閨閣用品愛娜曰管園人之女兒吾方見其縫紉繡履度必有此趣吾往爲乞其一縷言次即翩然自去席珍利其他往急以書函匿之衣袋間而愛娜巳欣欣而至以指撚一紅色之絲示席珍曰以紅絲而絡白玉美麗殆無其匹席珍意本弗欲顧又不忍拂愛娜之雅意則卽任其所爲愛娜乃於窗次背明而坐卽以纖指燃此紅絲宛轉纈爲梅花之網而以玉魚盛之其中一經綰弄果已脗合無痕而紅白相間益形美觀特惜此物即須返其原主不獲留爲貼身之珮爲辜負耳因向愛娜道謝且贊其手術之工愛娜亦愛不忍釋因曰君父索寄此物殆以爲猶是完壁耳今旣碎却諒不寶貴盍以書函上復而父而以此戔戔者贈之於我席珍咀嚅曰是物爲我祖母之遺吾父需此殆爲保存手澤雖碎亦不可以違命弗寄愛娜笑曰然則將以陳之宗廟而吾手製之絡亦與若祖母之手澤並存而受賢子孫之馨香供奉矣言次笑樂不勝席珍因亦調笑之曰汝果願爲吾家之祖母者亦誠易易但使吾人而有孫則汝非吾孫之祖母而何愛娜赧然因以手擰其頰旣而正色曰我非蕊馨汝莫誤認又曰汝與蕊馨之婚約果己確定否耶席珍曰吾誠感汝微汝言我直懵然無知蕊馨之未婚夫果爲何如人耶愛娜曰吾但知其姓耳至其爲何如人則吾未之知也要之此語出自蕊馨之口入於吾人之耳非比傳聞影響之談惟蕊馨之爲人夙　言笑其心中事輙不肯以語人觀其眉態即知其心中實有無限之幽思渠蓋亦自有所顧慮耳席珍曰誠然惟吾詢之渠則必不肯承汝亦能爲我一偵其隠秘否愛娜摇首曰彼已視我爲情敵平日相見且避面安肯以心腹事告之於我不但蕊馨自守秘密即其妗氏亦爲諱藏而尤可異者其妗氏且認蕊馨爲姪女不肯謂其爲甥女也惟吾則知蕊馨實非林姓席珍駭曰蕊馨乃非林姓汝又何從而知愛娜笑曰天下有同姓爲婚者乎彼舅氏爲林姓則蕊馨必非林姓可知（二） 
[玉女魂（二十四）（英國羅生女士著）] [  中華雪英譯]  
彭爾考聆此激諭亦大惶愧而不忍之天良斗然奮起引步牕次頗用私訟然此奸人一隙之明終不敵其性與人殊之陰惡霎時間毒焰復熾矣默計邱洛德如知夢脫洛維巳娶樹黎亞必絶望而自投於我然則此時當需此着矣乃歸座視邱洛德神氣稍靜問之曰自昨與夢脫洛維因疑怒别以來亦曾聞其消息否邱洛德曰未未我慮此後永不復聞其消息彭爾考曰我意亦正如是邇聞渠頗屬意於。。。。。。。。邱洛德驀聞屬意二字顔色慘變卽又强制不語彭爾考曰聞渠情人爲弗萊克令家姑娘樹黎亞都麗而奩資甚厚邱洛德嘆曰想當如是惟彼情人果知彼人害我如是之深寗復愛之彭爾考曰聞夢脫洛維待情人極寵媚以所隸之軍駐於歐史塔梯故結婚後卽携新婦同去邱洛德至此始大驚駭心房爲憤怒所填唇顫身抖遽執彭爾考之手直視哮聲曰彭爾考實語我渠果認於出此誠爲不足齒之奸徒誘我置於死地又背我就婚他氏彭爾考汝視此人究屬何物我固能容忍我生有命在天如彼所爲慘無人理謂我應遭此磨折我必忍之彭爾考曰然吾亦謂此人行爲太毒大類奸徒邱洛德憤喘滋甚曰彼婚已成耶。。。。。。。成矣。。。。。。。又霽顔曰彭爾考速語吾勿巽怯我必不因此以奇楚貽其新婦彭爾考見邱洛德顔色稍霽以爲望絶而萌貳心因曰好女子母慮我實言之彼於星期四成婚翌晨卽首途趨歐史塔梯以時計之去巳遠矣邱洛德直聲曰汝言巳婚耶。。。。。。。已去耶。。。。。。。嗟乎婚旣不謀去又不告殺我於此一不之顧忍哉夢脫洛維天乎天乎天不宥汝言巳震暈彭爾考急前扶持始免於仆維是痛極慘絶萬難支立爲舁入臥室邱洛德唖聲虔禱但求速死是夜彭爾考濡滯不去次日邱洛德哮熱不已而大病發矣自是而後支離床褥劇勢日增蠟其顔柴其骨以芳芬鮮麗之明花陡變爲殘黄敗葉病始發彭爾考猶時來探候迨後蹤跡漸稀終乃絶跡不至蓋向所視爲可人不恤喪心病狂以相求者至是亦以廢物寘之矣且不特負至友之重託又盡没其所存之金因是而殘喘僅存抱痛含寃之邱洛德去死益近矣 
自紐約至邱洛德所居之鄉中途有豐村村有農女小家碧玉也彭爾考經其地輙遇之艶其資利其易愚也誘致之大恣淫樂嗟夫吾書至此吾顔　吾指顫吾髮指吾心房破吾血潮湧然吾筆又太劣不能宜狀此梟怪之性質不圖人類中乃有此梟怪（二） 
 
 
 

Page 14

 
 
   
 
