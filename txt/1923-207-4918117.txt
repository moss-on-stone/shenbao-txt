# 1923 - 207 - 4918117

 

Page 1

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 2

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 3

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 4

 
 
第一萬八千一百十七號;中華民國十二年 西曆一千九百二十三年八月四號
星期六 * *時評 
[弔美總統哈定] [  冷]  
　　美總統哈定不幸於昨日逝世矣有談其在任功業者其一爲成立華府會議足以鞏固東方之和平其二為成立英美門債務足以鞏固西方之經濟是皆於世界至有關係不僅美國人民受其福也故聞哈定總統逝世者不特美國人民哀悼之舉世之人亦皆深惜之也 
　　華府會議之有益於中國中國之人未嘗有忘雖勢變遷日後之是否得其實益今尚不可知但就當日以言固不可謂非有助於中國也甚願中國之人自今以後克自振作不自剥削其巳得之權利自負國家而并負逝者之苦心也 
國外專電 
　　舊金山電　哈定總統今日（二日）午後二鐘病勢陡變至晚七鐘半逝世全埠聞耗大爲驚悼（二日下午十鐘） 
國内專電 
　　北京電熊炳琦三日晨到京某人詢以保議何如熊答與前幾天一樣惟對各方佈置則已臻綿密熊本人甚消極言犠牲魯長以求政治上之和平（三日下午一一鐘） 
　　北京電保議王承斌将先調長魯熊炳琦辭魯省長一個月後調直此節早載本報京電苟長江下遊能保持和平則王止於魯 
（三日下午一鐘） 
　　北京電日本國書問題依調停辦法昨由日使将副本送外部作為已經到任之證據明中國尚無元首該正本保留至中國總統產生後再行呈遞並由顧外長先訪芳澤補行就任通儀係某國公使之斡旋昨午國書副本到外部下午三點顧維鈞訪芳澤談極痛快今日芳澤訪外部致新任辭 
（三日下午一鐘） 
　　北京電某記者三日見顧問六一案如何答日本如認長沙無排貨情事卽自動撤艦問國書問題經過答一日已妥協由小幡補一道照會致外部聲明日政府已任芳澤為駐華公使由芳遞國書副本倒塡七月十九日期照會及副本二日上午十一時到外交部外部於一時答覆一照會關於遞正本國書用如何手續請共同商定亦倒塡七月十九日期表示芳澤到京在顧就職之前另於照會外補送一道通知書告以本總長二十四日就職亦倒塡七月二十四日期此通知到日館一小時日使旋卽送一請帖到部請顧本日卽二日下午四時到使館茶會顧如期往亦卽送一請帖于芳澤請於三日上午十一時在外交大樓茶會三日芳澤如期到外部（三日下午八鐘） 
　　北京電滬英美重要商人電致使館預謀将滬杭寗劃出政争漩渦之外某使覆此事係中國士紳之責不能由外商出面外人固絶對贊同者（三日下午一鐘） 
　　北京電二日吳景濓遍打電話謂保定来電三十萬歲費三號必到請同人勿急（三日下午一鐘） 
　　北京電議員歲费三十萬如籌發則軍警餉亦應趕籌此乃北京輿論 
（三日下午一鐘） 
　　北京電津息今日關於某項借欵在津為第三次談判（三日下午一鐘） 
　　北京電銅元票仍可行使平市局請財部撥現銅元五百萬枚救濟并制止押品之流出（三日下午一鐘） 
　　北京電兌换劵基金董事會函監署第二三次抽籤辦理月餘基金利息每期二十一萬八千元請速撥監署覆五月監餘已入部賬六月監餘未放本署無從籌撥當抄原呈移交財部謂此項基金與市面金融所關基鉅請籌欵撥濟財部擱置二日金融等債落百分之三（三日下午一鐘） 
　　北京電曼德今日調查京奉至榆關再調查膠濟十天後回京曼云京綏不在匪區警備足够護路不過再加訓練便妥（三日下午一鐘） 
　　北京電洛吳電院張其鍠代表古濟勳来洛請将廣西印就之鈔票百萬交領連前百五十萬再請加印百五十萬共三百萬料费由佩孚擔保兩個月内解部（三日下午一鐘） 
　　北京電隴海函交部關於徐海段測勘路綫曁海港終點前經核議具復從歷史合同工程三者博稽詳攷原有確切不移之勢惟淮揚人士多有未悉請将各文附件登政府公報以息羣言（三日下午一鐘） 
　　北京電高吳三日夕宴芳澤及使館參贊並有直系要人熊炳琦等作陪（三日下午一鐘） 
　　北京電熱河朝陽鎭守使病故王承斌兼統第一混成旅 
（三日下午八鐘） 
　　北京電皖督力保宣城電報局長田玉泉留任謂宣城現駐防軍值此時局不靖防務吃緊關於軍事電文田某異常勤敏（三日下午八鐘） 
　　北京電齊韓電請頒發盧殿虎等組織之江北長途有軌汽車先給鎮揚一段執照（三日下午八鐘） 
　　北京電今午日使芳澤到外部呈送國書副本與外顧接談甚久 
（三日下午七鐘） 
　　北京電外部保護僑民規則因時局變遷辦理諸多窒碍已大加增損将提閣議公布（三日下午七鐘） 
　　北京電洛吳電已任命胡景翼為援川總司令俟川局平定卽改胡為督理（三日下午七鐘） 
　　北京電顧維鈞語人金佛郎案及借欵等事予决不參與以免外間懷疑（三日下午七鐘） 
　　北京電保議對浙盧先取疏通由王承斌派人前往接洽對奉張亦由承斌與孫烈臣接洽對財政决請張弧擔任（三日下午七鐘） 
　　天津電王承斌曹銳二日晨七點五十分專車回津保會决議維持現狀以顧維鈞或吳毓麟代閣但張紹會擬俟此事實現後通電承認免職（三日下午一鐘） 
　　天津電連日借欵種類及方法至多但皆未成立（三日下午一鐘） 
　　天津電湯漪等以司法界封禁報館對未經判罪之文弱書生拍案勒供施以桎梏認為蹂躪人權特電全國各界急起嚴重糾正 
（三日下午一鐘） 
　　天津電津派在保會議推張弧長財結果未决定（三日下午一鐘） 
　　天津電光園會議列席者王承斌曹銳熊炳琦吳毓麟王毓芝李彥青錢崇塏及馮玉祥代表等關於財政國會諸問題均有討論爭議焦點為内閣補充與改組兩說結果補充說勝利擬以顔惠慶農商代揆如慮無根據以外顧交吳擇一代閣九月十三攝閣期滿已另有準備（三日下午一鐘） 
　　天津電段與奉張有協商派吳光新偕王丕焕三日搭輪赴奉 
（三日下午十一鐘） 
　　天津電外部派赴湘省調查六一案施履本公畢北上不日到津 
（三日下午十一鐘） 
　　天津電海關消息日輪昌源號行至諏島觸礁沉没死一人損失四十萬（三日下午十一鐘） 
　　吉林電五站華軍實行戒嚴俄軍大恐極力增防並電駐哈基寨了夫速向我方交涉以免誤會 
（三日下午五鐘） 
　　吉林電俄松樹小站俄軍馬隊在鹿客溝巡哨遇華軍發生衝突擊斃俄軍官哈泥塘華僑又被俄軍殘殺八十餘（三日下午五鐘） 
　　哈爾濱電日商西伯利亞輪船公司破壞中俄通商行船條約擅自航行松黑兩江前經當局向彼交涉無效茲由外部特電駐日張代辦迅向日政府嚴重交涉嗣後除中俄船外若他國船航行當扣留 
（三日下午一鐘） 
　　濟南電保曹派王用中來濟疏通田熊意見並表示無易田訊今午田宴王王言有曹有田（三日下午七鐘） 
　　濟南電金鄕公民馬錫庶等電稱境内匪熾含有政治意味亟圖大舉（三日下午七鐘） 
　　漢口電宜訊王汝勤已率八師十五旅步隊及機槍連騎砲兵進駐萬縣擬卽召集援川主客各軍官會議不日大舉進攻又聞甘軍孔繁錦部加入東路援川軍已抵重慶渝城附近百里内無敵踪 
（三日下午八鐘） 
　　漢口電潘守蒸以豫匪多方刁難决用武力解决已派豫軍郭圑由泌陽進攻靳師周營由吳城進攻另派先鋒隊由平水間道直搗匪巢潘親率部由桐西包圍日内卽備總攻擊（三日下午八鐘） 
　　漢口電鄂派京漢護路軍隊近因欠餉多潛逃計廣水十七名王家寨三十餘名東篁店一排又十餘人並挾排長隨行營長率隧追至楊家寨未及而還聞逃兵多竄豫境鷄公山外人因感不安（三日下午八鐘） 
　　漢口電洛建演武堂電鄂解野戰砲五尊赴洛演習（三日下午八鐘） 
　　漢口電張允明派王維藻赴魯招補充兵一圑（三日下午八鐘） 
　　漢口電蕭冬（二）（日）電滬探員調查江浙間近况（三日下午八鐘） 
　　漢口電宜訊東（一）（日）有某軍官带副官一名護兵十二搭大來輪赴渝因争房間放手槍轟傷西婦三名船上大副亦被打（三日下午八鐘） 
　　長沙電謝國光電覆林支宇謂已将尊意轉達蔡鑄人兄謝代表謝肅烈江（三）（日）晨返衡（三日上午十鐘） 
　　長沙電省憲維持會通電拒譚 
（三日上午十鐘） 
　　長沙電趙任唐義彬代理軍務司長張子驥為陸警廳長張子卿為水警廳長（三日上午十鐘） 
　　長沙電魯滌平冬（二）（日）抵湘潭 
（三日上午十鐘） 
　　長沙電魯滌平經趙再三派員敦勸二日抵湘潭並電各要人有滌只求不生戰禍其他力所能及無不禀承省座意旨追隨諸公之後盡力斡旋語宋鶴庚經趙慰留亦已打消辭意惟病疝氣頗劇尚在湘鄕（三日下午二鐘） 
　　長沙電軍務司長李右文丁艱辭職委唐義彬代（三日下午二鐘） 
　　長沙電林支宇電章岑等贊成組織各省代表會議（三日下午二鐘） 
　　長沙電近有人組省憲維持會昨電譚阻其入湘（三日下午二鐘） 
　　長沙電趙通令嚴禁招匪成軍及提圑防槍械岳陽到一日艦名對馬（三日下午二鐘） 
　　長沙電魯滌平抵湘潭後宋鶴庚因病重不能同行趙派代表赴潭迎魯歸省魯電調人謂省座盼我移潭現已遵命惟滌祗求不發生戰事其他無不秉承省座意旨（三日下午四鐘） 
　　香港電三十日有北軍三千抵大瘐嶺沿途設兵站聞北兵復來除方鄧常樊等部外尙有張福來一部加入楊希閔日内回防韶關（三日下午七鐘） 
　　香港電李烈鈞由厦逃港将赴省（三日下午七鐘） 
　　香港電大本營副官報告孫行程謂孫二十九到博羅水漲達瓦面陷（三）（十）到惠發砲十餘響初三發未中經元帥指點輕移砲位後各響多中一日回博羅宿營云聞孫决破惠始反省（三日下午七鐘） 
　　香港電孫促姚雨平就惠州安橅使職李濟琛堅辭西江督辦職孫擬改委李梧州善後督辦（三日下午七鐘）　　香港電孫以許軍全部當白芒花一路由范石生部移防淡水後方（三日下午七鐘） 
　　香港電李濟琛電催魏邦平梁鴻楷回梧（三日下午七鐘） 
　　香港電孫趕調大軍赴東江二日起石龍客車停開（三日下午七鐘） 
 
 

Page 5

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 6

 
 
第一萬八千一百十七號;中華民國十二年 西曆一千九百二十三年八月四號
星期六 * *特約路透電 
[哈定總統逝世]  
　　三日倫敦電哈定總統昨晚病故 
　　二日舊金山電哈定總統之醫士報告稱今晚七時半總統正與家人談話之際倏然氣絶乃腦血冲之故日間總統並不覺有痛苦且有可望早日康復之象云哈定總統出缺之速出人意外故政府官吏不及召至總統自染病後以今日爲最舒適不意晚即逝世據今晨醫士報告昨夜總統安眠数小時除疲乏外自覺較前安適醫士以為康復或需時日然病勢視前較有把握體温九八二脈息一○○呼吸三二至四○云 
　　三日舊金山電當哈定總統病勢初有象時哈定夫人即奔至門口召醫入診其時哈定夫人與看護者二人在室哈定夫人方向之讀報忽見總統身略震嗣即昏迷在旁諸人皆知已無可挽救數分鐘内召集總統本黨各要員首先到者為賀佛氏當即通知依法就總統職之副總統柯立芝氏 
　　三日舊金山電哈定總統遺骸今夜以火車送往華盛頓由軍隊護衛 
　　三日馬尼刺電美商會接哈定總統逝世消息即通過一議案向哈定夫人及陸軍部長威克斯表示菲島美人之弔唁各處皆懸半旗伍德将軍請各機關明日停止辦公以示哀敬伍德已電唁哈定夫人 
　　三日東京電各界聞哈定總統噩耗為之大震各晚報皆詳載此項新聞美大使胡特氏刻在日光美大使署接噩耗後即達該使今晚可回此正式消息迄今尙未傅到 
　　三日泊萊茅資電副總統柯立芝氏今晨宣誓就大總統職柯氏宣布擬依守哈定總統之政策及求與哈之同志合作 
　　三日倫敦電英國宮廷爲美國哈定總統服喪一星期 
[英法對德覆文之異議]  
　　二日巴黎電法國覆文之梗槪現已發表對於英牒所言之各點有所論列並謂法政府準備會同英政府立即調查六月七日德國之担議但消極抵抗問題必須解决然後始可着手他事佔領區域之軍隊於德國付欵時撤回一俟消極抵抗中止佔領方法可酌量寛和但若消極抵抗不停止則法國不能討論佔領方法之變更至於專家會議一層此種團體是否視賠償委員會爲佳法政府竊有疑問又英國所提協約國宜有完全計晝以切實解决一般財政問題之議則此計晝早已存在賠償委員會有權以實行之若欲變更解决之原則及已定之總數則與條約抵觸不知英國所謂一般切實之解决者究屬何指是否包括協約國債務在内關於安全問題法政府常願討論之但此問題與魯爾之佔領無干故須單獨辦理之 
　　二日倫敦電外相克松今日在上院發言謂政府未能在法比覆文見有協約國可聨合牒覆德國之資料覆文對於魯爾及賠償問題胥無及早解决之切實氣象政府確信現有難題莫可避免而在從容互换詳細意見時時局恐将陷入無可挽回之刼運矣政府故决定請協約國允即發表公文公布其所含之意見俾世界咸知迅速聨合行動之必要意國對於英國意見與提議大都同意云外相繼宣布英國所擬覆德牒稿之内容此牒表明英國意見以為依允德國所提公正調查德國付債能力之議而以賠償委員會與之合作此實善策德國所提之擔保並未言及固定馬克平衡預算兩事故若不規定一種國際管理權以施之於德國財政則此擔保殊無效力此牒勸德國立即撤除釀成消極抵抗政策之命令並申斥破壞舉動又謂德國如是則佔領魯爾之列强定可重行考慮其地位而謀德國實業生活常狀之恢復以上爲英國所擬致德覆文之大旨英國以此文稿送協約國時另附一文說明英國意見請協約國立即開議法比覆文詞皆和好但未言及英國所擬文稿白根海爵士建議謂宜予法人以行其政策之機會英國駐德境之軍隊及賠償委員不妨撤回云克松不以爲然答稱駐兵德境乃英國依據條約必令德國付其債務之唯一擔保至撤回賠償委員亦非善策且足貽害在公文示發表而政府未徵集與論以前未便以政府行将何爲相問　有以此相詢者渠不知何以答覆之云云首相包爾温在下院發言與上述略同并謂英國利益並不少於法比世界商業大受魯爾時局之影響若德國傾覆或爲人强迫支配則後患尤鉅政府願再設法集合協約國之力量以獲適當之解决苟遇風潮當召集國會綜之政府顧維持對法之友誼云工黨領袖麥克唐納爾繼起發言贊成政府進行其自己政策之决議並抨繫法國政策謂法比覆文對於英國致德文稿不置一詞甚望此非出於有意所謂協約者在英人觀之無非合作之謂而非協約國之任何一方面可因自己利益而要求支配權之謂也有識者現皆知法國之在魯爾非爲賠償起見但爲好勇鬭狠之感情所驅逐察法國内情實較英國爲佳政府之第二步今将若何行動不可再緩似宜使法國加入國際聨盟會而勿理會法國之反對工黨甚贊成政府之採行積極政策云國會遂休會至十一月十三日止　　三日倫敦電今晨英報論歐洲時事皆視爲性質嚴重多以此後如何爲問政府所發之言不得多數贊同有人謂對法談判業已終止發表公文不過訴諸世界公評耳獨泰晤士報贊成政府之解釋及公布全部文件之意謂此爲政府立定地步以逹其一定政策之唯一方法希望一般輿論可爲促成最後解决之要素每日電聞謂包爾温之言含有不再使時事飄蕩無定之意其實質無異聲明英國必不能與法國同意惟有自行其是而已云　　三日巴黎電法報認英相之言爲英法之誤會而非决裂談判不致斷絶至於訴諸世界輿論之說無足動法政府之心蓋法政府已将覆文公布矣巴黎𢌞聲報指英國會之言論爲空談英閣員不知如何措手要知法國覆文所詢各節乃倫敦所當答覆者云云 
　　二日巴黎電法國官場謂法國覆文留有繼續談判之餘地英相包爾温之言論並無談判斷絶之意且詞意和婉已開他日談話之途云 
　　三日比京電比報不信最近之發展爲不利以爲協約國政策在根本上並無大相逕庭之處 
[中法實業銀行案定讞]  
　　二日巴黎電中法實業銀行控案今日已定讞裴爾台洛氏Andre　Berthelot罰佛郎三千枚貝爾諾特氏Pernotte徒刑三個月並罰佛郎三千枚貝爾歇氏Perchet罰佛郎三百五十枚餘四人各罰佛郎三百枚董事佛里查爾氏等三人均無罪讞詞稱該銀行之倒閉實因管理失當所致當第二次增股本時不依規則發行股份惟其地位後曾加矯正原告要求賠償損失未便照准惟所控諸人確有溺職之處故按法定罪貝爾諾特氏並犯磋商發行不規則之股份罪裴爾台洛氏因虚發红利有罪貝爾諾特氏與同謀云云 
[美海軍與航空之爭管]  
　　二日倫敦電海軍與航空軍之關係近引起爭論會由全國及帝國防務委員會以股員會之名義加以討論其建議已由白皮書發表股員會之意二者未便完全分離海軍參謀中宜加入航空軍官海軍部與航空部之關係應加晝定此種建議可視爲折衷辦法股員會並主張改組帝國防務委員會規定殖民地之大臣得被召爲閣員股員會反對三種戰鬭事務統歸一國務大臣管理之議議决三參謀總長每人均當負指導防務政策之責此三人合成一最高之參謀部首相在下院宣稱政府已採納帝國防務委員會之建議 
[移民商船爭駛之禁阻]  
　　二日紐約電移民委員宣稱已警告大西洋各船職員不得再如昨晨爭駛至檢查處昨日爭駛者共有十三船數千搭客之生命悉處危境當時諸船並駛於狹道每小時之速率在十五海哩之上有數船相離甚近搭客幾能隔船握手如一船失事則将波及多船 
[各國近事記]  
　　二日巴黎電奥國與葡國訂定之商約規定奥國每年運葡酒若干至奥葡國允供給運船 
　　二日巴黎電法意絲稅條約已在巴黎簽字 
　　二日巴黎電捷克斯拉夫外交總長對報界中人宣稱西萊會議成續極佳議程所列各問題均已商得同意 
　　二日莫斯科電新諾伏哥羅展覽會今日開幕豫料收入将三倍於一九二一年當局下令白金爲國家專賣品 
　　二日倫敦電海軍大臣今日在下院答某議員之質問謂英國與荷蘭並未討論在荷屬東印度建造海軍防禦工程事 
　　二日巴黎電波蘭失業工人自六月一日至今已減少百分之十六分半 
　　二日柏林電德意志銀行之貼現率已增至百分之三十 
　　二日巴答維亞電英船費拉拉號由薩班載值英金三十萬鎊以上之鴉片開出於途中失愼恐已完全喪失　　二日紐約電美國鋼公司總理蓋萊氏宣布美國鋼業将即施行每日工作八小時制其工資将加釐定使照十二時不啻增加百分之二十五云 
[保定會議之結果]  
　　三日北京電保定會議已於昨日正午終止惟尙有與會者數人仍留保繼續討論熊炳琦今晨回京豫料将於今日晤吳景濓馮玉祥討論要務聞王承斌将任魯省長熊炳琦仍爲青島行政督辦關於財政部事未有消息聞将於張弧潘復二人中擇一任之聞曹銳致書保定謂張作霖願與直系言好五十及一百枚之銅元紙幣今日不能兌現 
[宜昌兵擊美輪案]  
　　二日宜昌電美國海海軍大将費爾浦士氏刻駐重慶今日發來無線電報命亞里斯大來號輪船展緩離此並拘留行暴之華人以待其抵宜調查被拘之華員華兵昨已移押美船伊斯培爾號嚴加看管亞里斯大來號之船長通里慈氏腿亦中彈諸受傷者漸愈惟受驚頗甚 
國外要聞 
[美總統哈定逝世]  
　　大晚報云三日下午上海美總領事署突接舊金山電稱哈定總統於二日晚在該埠逝世滬上美人士驟聞噩耗大爲震驚美總領事署立下半旗誌哀而英總領事署等聞之亦各下半旗同伸悼意按前數小時所接美訊猶稱侍疾醫生謂總統病勢已完全出險可望逐漸痊愈而總統隨從昨日亦猶作回都之準備預料十日之後哈定當可告痊東返不謂遽爾辭世也據二日侍疾醫生之報告稱總統於今晚七時三十分（美國時刻）與家人談話之際突然氣絶仙逝事前毫無朕兆致死之由緣於猝行中風蓋日間猶無所不適確有速痊之望也云云總統之殁以爲過骤其隨從等皆未得一訣而其臨終之日亦爲其受病以來最覺安適之日不料竟以中風去世也哈氏之疾始於自阿拉斯加赴西雅圖途中時乘亨迪生運送艦初疑誤中蟹毒及抵西雅圖病勢已漸深猶力疾應酬某日檢閱海軍後仍赴西雅圖新聞俱樂部之宴即席演說時侍從醫生即應其操勞過甚嗣南巡舊金山病勢日重在火車中終日偃卧抵垖埠後轉爲肺炎迨肺炎稍愈乃竟以身體虧弱中風而殁哈總統享壽五十八歲以西暦一八六五年十一月二日生於俄海倭州之柯雪哥城幼時受教育於俄海倭州其夫人亦爲同州之馬利昂人一八八四年在馬利昂從事新聞事業至一九○○年被選爲俄州參議院參議員一九○四年任俄州副知事一九○六年去任一九一○年又任俄州知事旋被選爲參議員一九二一年遂繼威爾遜氏爲大總統今哈氏身故後所遺總統一席将由副總統柯烈基氏繼任至明春三月满任爲止 
東方通信社三日東京電云關於美國哈定總統之噩耗内田外務大臣本日接見新聞記者圑時聲言此事公電尙未遞到若果係確實消息誠堪哀悼並讚欺哈定總統所貢獻於世界平和之功績謂深信提唱華府會議之氏之姓氏應大書特書於人類歷史傅諸千秋 
 
[美總統哈定遺像]  
國内要聞 
[熊王曹邊聯袂赴保]  
　　光園将開重要會議 
　　顔惠慶謝絶入閣之後内閣改組消息頓形銷沈熊炳琦於二十九晚十一時赴保王承斌曹銳邊守靖亦於昨晨（三十一日）五時五十八分由津赴保聞王曹等瀕行之前曾約在津之吳毓麟談話一次擬邀吳同行吳辭不往昨晨九時十五分抵京當約王毓芝晤談片刻王即於十一時五十分赴保昨晚今晨光園必有重要會議特會議標題勢不能囿於改閣一端關於時局上之比較重要問題皆當具體討論其最要之點例如反直派軍事上之布置上海國會形勢之日張是否可執從前之舊方針又如雙方時局中競爭之工具厥爲財政而無論甲乙兩方皆苦財力之匱乏是此方所最當急急解决者尤爲財政問題曹銳之赴保與財政尤爲大有關係大約光園會議徴得曹三意向後自當有人由保赴洛就徴一切但赴洛人選當以熊炳琦爲比較適宜津保洛此後一致行動與否與此會固大有關係王毓芝有今晚（一日）先行回京之說大約代表曹三意旨先将保定草議邀集所謂閣員流議長等等先從改閣（或補閣）處着墨也聞熊氏成行之前曾與馮玉祥共勸顔王一同赴保以便當面磋商一切顔王等俱以一動不如一靜深恐輕身一行外間反因此生出種種猜疑且本人等能否登台非是三爺一人之感情作用所能轉移云云故王毓芝今晚即使由保返京若對於財政及大局兩項無具體解决之方策則改組内閣亦仍說不至到耳 
[北京國會經費已告竭]  
　　歲費出席費均無着落 
　　北京國會自議員紛紛出京接淅而行已形死象近兩星期頼以去撑者憲法會議之出席費尙能勉强發給耳然據確實調查此項出席費來源現已斷絶下星期起即全無辦法茲述其原因如下先是黄陂與稅務司商議時由稅務處每月撥三十萬兩以四個月爲期共計一百二十萬兩每月之三十萬兩中撥十七萬兩充制憲經費撥十三萬兩充駐外使館經費後又改爲各撥十五萬兩由財政外交兩部會同辦理此兩方商定之辦法也第一次撥三十萬兩外交部因駐外使館經費積欠十有餘月十三萬不敷分配向稅務司交涉與國會平分各撥十五萬兩合洋二十萬八千四百四十一元一角七分此欵撥到衆議院後在端陽節前發出席費均已角罄第二次撥四十萬兩時張英華在財長任内適值端陽節關向稅務司特别支撥四十萬兩外交部不知也外間多認爲此四十萬爲財政部挪用發給政費並非真相實則此欵乃由張英華移作袁家花園發放五百元節敬之用四十萬兩合六十八萬餘元而袁家花園所發之欵以七百人計算不過三十五萬餘元其餘之欵均不翼而飛而議員諸公領得此五百元不啻預支出席費若云節敬殊不符實第三次應撥五十萬兩除前次已撥之七十萬目下稅務司尙存五十萬元外交部以國會方面第一次撥去十五萬兩第二次又撥去四十萬兩共撥去五十五萬兩已向稅務司交涉祇能再撥五萬兩充制憲經費其餘均應歸外交部支用日前已撥十五萬兩充駐外使館經費就上述情形觀之國會方面應得之制憲費祇五萬兩耳而自六月以後至上星期憲法會議連開七次衆議院因發出席費均向中國銀行以稅務司應撥之五萬兩作抵向中行息借八萬餘元至今未還中行已聲明不能再墊將來稅務司將五萬兩撥到只能抵還中行所謂制憲經費與稅務司已完全作一結束衆議院雖擬向外交部交涉多撥目下尙無端倪制憲經費來源殆已斷絶矣又兩院歲費問題以一月七成計算需三十萬元雖有發放之說考其實際仍恐無着保派十餘日來到處張羅由常朗齋東拚西湊筹得二十一萬元（計由中國交通借十萬元鹽業借四萬元金城借四萬元勸業二萬元東陸一萬元）尙不足數新近王承斌由天津省銀行匯撥九萬元雖勉强湊成而與銀行借妥之二十一萬元又爲政府挪用故歲費仍不能發給又應撥衆議院之流通劵（參議院已撥並發給議員）雖然筹出於日前又抵押六萬元匯上海撥付海軍經費故兩院經費目前已告斷炊矣 
[馮玉祥擴張勢力之反響]  
　　新疆反對邊防督辦署组織 
　　馮玉祥自任西北邊防督辦後即擬具邊防督辦署组織條例將新疆亦收歸該管範園之内此項條例業由高凌　提交衆院核議茲聞新疆省議會以徐樹錚籌邊西北張作霖經略蒙疆並未將新疆收歸管轄之内今馮氏督辦邊防乃欲妄自　張特致電參衆兩院反對邊防督辦署之組織原交如下接京電稱西北邊防督辦公署组織條例已咨交衆議院查該條例規定督辦對於西北邊防負有行政及軍事完全責任管轄區域核定爲内外蒙古及新疆除於北京暫設公署外並於防區内擇地設置行署及鎮守使員缺等因查從前西北籌邊使之設立係因外蒙問題發生彼時任命徐樹錚爲西北籌邊使其範園僅及於外蒙繼而任命張作霖爲蒙疆經略使其範園僅及於内外蒙古各部並未將新疆一併牽入徐張勢力範園之内也查外蒙淪陷已數年矣並無解决之法今西北邊防督辦之設於外蒙之事如何解决尙難確料乃欲擴充勢力於新疆是今日西北邊防督辦之勢力較之張作霖徐樹錚而更擴張矣不知我新疆地方自民國成立以來經楊督增新撫绥有年我新疆之蒙哈回纒以擁護中央爲唯一之目的從無一叛兵一亂民樹立一幟與中央爲難而新疆之官民已能自固藩籬不必煩中央之顧慮民國元二年間新疆客軍處　戕官自楊督爲新疆都督乃招用土著蒙哈回纒爲兵以新疆之人民保新疆之領土十餘年來新疆秋序安謐甲於全國爲人所共知亦不必煩中央之顧慮自歐戰發生新疆回纒以土耳其同種同教之關係頗欲乘間煽惑中央對於西北邊防未逞過問雖餉械兩缺楊督始終維持得以轉危爲安政府於新疆西北邊防不籌之於歐戰發生之時而籌之於全城無事之時不知是何用心自俄國帝制推翻以來俄新舊兩黨時有戰爭俄敗兵逃入新疆者不下數萬人始則暴動於古城繼則暴動於囗囗终則竄阿爾泰山中央未聞發一兵一卒以救新疆之急楊督以新疆之兵平新疆之亂政府於新疆西北邊防不籌之於俄亂未平之時而籌之邊境又安之時又不知是何用心竊以爲民國之亂亂於軍閥不獨督軍可裁即巡閱使鎮守使之類亦無不可裁今太平無亂之新疆旣有督軍足資鎮攝何又欲添設西北邊防督辦曁各鎮守使不啻十羊九牧該督辦雖無巡閱使之名而儼有巡閱使之實若果行此職權是以西南之紛擾爲未足又欲併西北而破壞之也竊爲政府所不取中華民國雖號爲五族一家其實西藏外蒙業已不可收拾皆由我漢族欲恃兵力壓制激成蒙藏獨立之行爲惟回疆一隅幸獲安全正宜善爲整飭第使民心固結則邊圉可以永安不必多設無謂之官多添客籍之兵以貽地方無窮之害也應請將新疆一省劃除西北邊防督辦範園之外以免邊民驚疑致生枝節本議會有代表全省人民之責事關邊境安危未便緘默除電蒙哈回纒王公一致進行以維邊局並通告全國外僅電陳明敬祈核復新疆省議會寝印 
 
 

Page 7

 
 
第一萬八千一百十七號;中華民國十二年 西曆一千九百二十三年八月四號
星期六 * *[顔閣主動及被阻之内幕]  
　　國聞通信社北京通信云喧傅一時之顔駿人代閣消息至昨日而翕然沈銷顔駿人且有决意不幹　赴北戴河之表示其中内幕複雜無非各方個人權利之争顔氏又於此間平空受一番泥滓也 
改組内閣之說發動於熊炳琦之來京熊固力以緩辦大選　固中樞爲己任者也來京以後奔波不遗餘力然熊於熱心大局之外亦有其個人權利之目的即冀内閣改組乘臨城事件外人提案之頃將田中玉改任陸長而己則攫得魯督以去同時吳大頭亦因種種事件不满意於高澤畬之庸巽　頇大有去之之意前一星期高曾親押院稿吳聞之大有微言謂现尙無國務總理何可以閣員個人單獨畫稿高聞而大窘急稱病赴西山並令李鼎新亦單獨畫稿數日以示畫稿並非高所獨爲然高五之心理亦卑濁萬分政變初起張紹微徽曾勢無復來之理高满擬遷陞代揆其夾袋中所預備之秘書等人員已有三十餘人之多惟以未得代揆名義無從發表旣見各方空氣未易發動遂决意保持現状不顧紛更以實行其爲事實上之總理故世人每以北京政局不生不死之現象爲詬病而高（凌霨）則獨以北京局面爲最合下懷顧少川就職之初高即懼其以首席主持閣議疑猜萬分幸顧少川聲明祇管外交不問内政非與外交有關係之閣議不顧出席高始心安以上爲熊（炳琦）吳（景濓）（凌霨）各人所懷之心理因有此種複雜之心理而凑成顔閣　花一現之事實 
　　熊旣主張鞏固中樞非有老成碩望之人不足以光輝門面吳旣欲去高亦非有負有聲譽爲各方所推重者不足以壓倒高五遂不期而同時想到顔惠慶身上乃有六月二十六日晚間大取燈胡同顔宅勸駕之一幕同往之王毓芝薛子良等均不過是陪客主動者實即熊吳二人外間謂吳此次擁顔非出真意者頗誤會也高五旣反對現状之更動復反對任何一人之代理總理對於擁顔之聲浪當然不能不有所抵制抵制之法維何即利用擁張派以反顔是也所謂以甲之矛刺乙之盾乙盾旣穿甲矛亦折结果顔旣退讓不遑張亦决無返理於是高五仍得在此不生不死之局面底下保持其事實總理之地位二十九日來今雨軒之政圑宴會三十日之觀音堂政圑會議皆高所授意此兩會上之議員聲浪皆爲『復張』實則所以『反顔』反顔即所以『維高』也顔惠慶老於宦海出處未肯草率各方果有誠意推戴尙須以大局有無辦法爲行藏之條件何况如此雞蟲得失之爭顔豈肯夾雜其間故其遄赴北戴河之說實早定於動議之初然高五亦决非能久保現状者洛陽方面深悉高等所爲决有拔去之意保定亦覺庸豎悮事不復左袒故内閣將有新變動之傅說又盪漾空氣中矣 
[陳寳泉再辭教次]  
　　教次陳寳泉前曾呈請辭職當被慰留頃陳仍以部務困難又罹疾病再請辭職茲錄呈文如下呈爲部務停頓恢復無期因勞觸發舊疾實難勉强支持仍懇准予辭去兼職事竊實泉前因部務困難曾經具呈請辭兼職七月二十七日奉到一千六百十六號指令内開呈悉該兼次長贊襄部務正賴維持尙望勉爲其難勿萌退志此令等因恭誦之下感悚莫名現值政費難籌部務久擱部校催索欠薪窮於應付空言維持於事何濟且實泉權代次長上無總長以資秉承而部員枵腹又難以從公相責乃以輇材孱軀處茲難境左支右絀精力俱疲近更偶感暑濕舊疾復作益難兼理繁鉅惟有仍懇准予辭去兼代教育次長職務俾得稍事調攝以免隕越掬誠瀆懇無任悚惶伏乞鋻核迅賜施行 
[比和公司之兩借欵]  
　　東方時報云聞比和公司代表德瓦士於近數日間與中國當局簽訂兩項草約合同一爲葫　島開埠借欵一千萬元以該商埠稅收及奉渝鐵路第二種抵押品爲担保一爲江蘇礦區借欵係與代表江蘇礦務局之著名實業家張謇氏簽訂者此中有大宗煤鐵礦產之關係以上兩種合同恐將激起風潮葫蘆島之問題尤甚因該埠爲山海關迤北九十英里冬季不冰之港且久視爲要地者此項借欵本定於六月九日招商投標辦理旋以政變遂發生變化惟奉張與該省其他當局近曾决意以葫蘆島爲軍港故此事將此事將來之糾葛必不能免也 
[北京官僚之鬧薪問題]  
　　京中財政近日益形枯竭各機關均難維持現状而無收入各機關之窮部員尤形恐慌昨日教育司法等八機關人員在京師八機關官吏聯歡會開會討論索薪法結果議决第一項如同人因索薪而引起該管長官之非法處分當依據文官保障法一致聯合極力抵抗第二項本京各機關同處一政府之下應同甘共苦如某某等機關均有收入薪俸均按月發給我等因無收入尙須枵腹從公殊太不平嗣後切實調查務必逹到各機關苦樂平均目的『要餓大家餓要吃大家吃』不逹目的不止 
　　内務部自薪俸維持會成立以後與長官尙能　　一氣不若以前之種種隔阂昨日（三十一日）上午十時該部薪俸維持會代表五十餘人又齊集後堂開會比輪次由禮俗司代表鄭毅權主席當請整理官產處處長祥壽到會質問賣地情形據祥壽報告買院官地自登報招領後每日來處接洽取閱详　及承領辦法者恒有十數起之多除零星領户不計外如天津某鉅公認領地九區北京趙某認領地五區均已具呈到處即日批准即可交欵云云旋又請該部會計科科長左質鼎到會質問前日買地之七千元何以不分給部員薪俸聞已撥付總次長秘密費三千元究竟有無其事左質鼎答復賣地七千元已盡數還銀行借欵利息及差役警衛薪俸並無餘剩日内即可油印細帳公布實無發付總次長秘密費之事大衆復嚴詞責成會計科長此後如有賣地之欵到科須全數發給部員薪俸不得仰承長官意旨挪做别用該科長唯唯而退旋又由主席報告各機關所組織之中央官吏聯歡社已經籌備就緖來函請本會推舉幹事應請大衆推定當即推定相偉瞿兆奎金承培許 
元戴國璋吳道培呂日東鄭初李升培毓善等十人爲聯歡社幹事二時散會 
財政部少數實缺人員前日秘密集會議决停止七項人員以外之薪俸該部七項以外人員得此消息極爲憤慨因財部現時並無總長乃少數實缺人員竟敢假借部務會議之名義執行予奪黜陟之權削人肥己大不公平故多數主張定期召集全體大會共籌對待方法昨日已有百餘人先在中央公園開一預備會討議召集大會日期及其地點結果决定本星期五日假中央公園來今雨軒開全體大會在未開會以前先由同人具函通知張競仁請其注意此事勿爲少數部員所刦持海部從前部費每月約有十四五萬上下自此次派員南下與杜錫珪磋商結果節省部欵爲七萬九千元後日昨特約同各參事司長在會議廳開秘密會議一次其議决約分五項㈠部餉定每月爲五萬八千元㈡庶務科每月定爲九千元㈢海軍陸戰隊以二連計算每月定爲五千元㈣部中所有車馬費及津貼暨久不到部之辦事員録事尙擬酌加淘汰以符部欵㈤以後所欠部員欵項仍隨時派員到財政部督催以爲裱發部員十二個月欠薪之用與此次南京會議攤撥之數無涉聞此次會議係用酒席二棹力主公開至三時二十分散會 
[關於財政之要電] [  車] 　　 
　　駐舊金山總領事館致外交部電轉財政部四年公債末次本息八千元懇電匯總領事館（二十九日到）　　駐英朱代辦致外交部電㈠轉財政部交通部德發債票律師第六十二批核准有效者英美法比和丹日義瑞士等國票户五十四起計善後一萬零五百八十鎊湖廣三千三百鎊津浦三千六百六十鎊續津浦六百八十鎊請核准電復莘（二十九日到）㈡轉財政部交通部薩洛兩省德票事四月十六日電計達茲據律師函稱德票已登廣告限期審查處分薩洛兩省德票承認在後屆時未便以過期爲言拒不審查此項票户認否擬請早日决定以便歸入九月十二日以審查完竣等語票户銀行亦以此爲言究應如何辦理請速核奪電復莘（三十日到） 
　　保定曹錕電㈠財政部鹽務署鑒昌密頃接杜總司今電略稱現在靖安運械赴閩中途駛入高昌廟該艦有此舉動無非關係餉項此後海餉如尙遲緩以致軍心再生變動大局不堪設想六月份鹽餘懇鼎力主持迅電財部設法提撥以安軍心至爲盼禱等語現在時局不靖海餉關係極重務請照案每月設法提撥以資 
接濟而固軍心是爲至禱曹錕艶印㈡國務院　財政部鑒新密孫閩督北上請欵迭經電請貴部迅爲籌措迄未照撥現臧致平通電倡亂閩省軍事日亟敬祈查照迭電趕爲設法籌撥俾期孫督早日回閩以維南疆是所企禱特電盼復曹錕勘印 
　　洛陽吳佩孚電財政部鑒昌密頃接海軍杜總司令沁電云現閩南戰事業已動作需欵甚殷六月分鹽餘至今尙無消息窘迫之相固無所逃於洞鑒錫珪心竭力盡不知如何支持也等語即希將六月分鹽餘從速撥付海軍餉欵以應急需爲盼吳偑孚勘印 
　　歸化馬福祥電財政部鑒據署理塞北稅務鹽督王國柱呈程兼代關務已逾兩月正任監督李書勳因病請假回任無期現在辦理交代應請照章派委監盤以便接替等情查該監督所稱各節係爲慎重交案起見現擬就近派委绥遠道尹周登　前往監交以重公欵相應電請查照備案並盼見復馬福祥儉印 
[京議員電賀萬國議院聯合會]  
　　萬國議會聯合會於本年八月十五日在丹京開會我國參衆兩院因派員參與時開實屬趕不及特委託駐丹我國公使爲代表謹致賀詞並有賀電一道函請外交部譯發茲録兩院賀電及致外交部公函如下「致萬國議院賀電」萬國議院聯合會鈞鑒貴會以互助精神之結合爲世界大同之基礎發揚民意倡導和平敞院委託代表參預盛會不勝榮幸茲以兩院一致之懇摰宣逹賀忱并向列席諸君各致敬禮表示誠意統維鑒察中華民國參議院衆議院全體議員同叩「致外交部公函」逕復者迭准來函萬國議院聯合會於本年八月十五日在丹京開會希望中國議院派員參與或致電祝賀等因查萬國議會聯合會開會期促派員赴會實屬不及請由貴部迅電駐丹我國公使代表兩院謹致賀詞賀電一件希即譯發深紉公誼此致外交部參衆議院秘書應啓七月三十日 
[林長民致國會同人書]  
　　林長民致兩院同人書云國會同人公鑒六月十三日京師軍警肇禍黄陂出亡以後迄今月餘憲法會議流會已十六次吾同人留京離京者數略相等何去何從果得大多數人一致决擇則國會開會地點本亦無關宏旨然而相持不下日漸睽離解决時局制定大法之唯一機關乃分裂矣民國之不統一已五六年向者分裂各立其法各有其國會以相頡頏而臨時約法之系統卒獲勝利然則並未分裂特系統之爭而已今則一會兩分一法兩系是真分裂也爭持之點乃在遷地不遷地之微而彼此各挾有無窮之疑以相逆億逆億不已背道而馳本無順逆之分竟成參商之隔是何現相吾同人果何所爲而必自畫鴻溝耶夫國會分裂使僅屬於國會問題則亦無足深憂而今日之禍患决不止於國會分裂而已第一因國會之分裂全國遂無一合法之機關以執政務而解糾紛將陷於無政府第二與國會分裂相因果之「武力衝突」從此肉薄國本益傷民生益困禍亂將益延蔓第三内亂愈亟外侮乘之將啓干涉至於不國是三者若自吾國會啓之則國會真負罪矣武力衝突何以與國會分裂爲相因果不有武力之外煽國會不至於内擾不有國會之内擾武力亦無所挾持以相搏彼武人之黠者各襲歷史上所謂「假竊名號」之故智思挾國會以爲重乃從而利用之各同人當無不知者知之而苟比之吾人無論爲甲爲乙又無論引甲以排乙與引乙以排甲雙方之兵連禍結乃至因兵禍發生之結果危國本殘民生或且引起國際干涉馴致不國一切之責任將與雙方武人同負之吾同人必不甘竟比之也一月以來各報所載吾同人彼此宣言與夫信札之往來累數萬言匪不持義正大堂堂乎以整飭綱紀力謀和平統一爲辭然而赣邊告警福厦之間海陸交綏靖安兵艦因運械而獨立蘇滬衝途因駐兵而驚擾江浙主將各自枕戈奉直舊仇增其戒備處處危機種種事實與吾國會之分裂乃相因而起即吾同人不甘比之而彼之各有懹挾者固明明以吾同人爲奇貨彼迎國會此尊法律其軍事行動乃無一不觸發於迎國會尊法律之聲中吾國人實有重大之嫌不能不亟謀所以避之不然將何以自解於國民且爲國家計爲國會計吾同人更有抗此潮流消除武力衝突之義務國會旣爲國家之唯一合法機關雙方武人亦皆假此以爲號召雖擁兵數十萬不敢肆其威力遽加壓抑固彰彰也假令我多數同人不懾於外力不惑於外誘嚴陣以待死生以之則此一月之間一二問題當可次第解决制定全部憲法可也議訂施行附則可也任舉何人爲總統可也設臨時委員制可也組成有政策之内閣可也彼覬觎高位者敢以暴力相侵陵耶果侵陵者吾八百同人亦正合犧牲以求最後之勝得暴力終敗正義必勝敢斷言矣事至今日關鍵仍在國會南北地點應置緩議留京同人離京同人不必急於引致或挽留來去議員以求必不能足之法定人數亦不必急於雙方牽强遷就之成會更不可有絲毫聰候武力解决或依賴武力解决之意各提議題舉關係時局必要各事項留京者　留京之人共議之離京者亦然議有結果然後協商之協商旣定則去者可歸留者亦可去國會以外之人無論任何勢力可不問也其關於實施細目可留餘地以待各方之斟酌如是則綱舉目張即理想與事實亦不至於兩相牴滞國會之威嚴立國家之根本得以日鞏實吾同人唯一之權義也今試舉應議事項如左參以區區一得之見願與吾同人商確之（一）修改大總統選舉法規定現役軍人不得當選大總統選舉會另組之應參加地方議會及各職業圑體（二）改造全部憲法重行起草限期提出大會其綱要如下（甲）省自定省憲法中央政府逕定爲聯省政府（乙）國權一章大致可採現草案及此次各圑協商之件（丙）關於軍事之規定可用現草案（丁）生計教育兩章可用現草案（戊）憲法解釋權應屬最高法院（己）國務員應於國會中有議席或規定議員得兼國務員（庚）自由保障各條應更有確切之規定（辛）國會解散權不必限制與不信任投票對等規定（三）設臨時中央行政委員會委員五人或七人由國會選舉執行政務至大總統選出之日解職（四）大總統選舉會於民國十三年十月十日以前三個月内组織之選舉大總統副總統（五）設裁兵委員會以軍政財政上富經騐负重望有實力者组織之以中央行政委員一人爲委員長（六）尅期由國會制定中央行政委員會及裁兵委員會组織法（七）组織内閣以負重望通達中外治體之人當之秉國會之方針國會爲之後盾（八）憲法施行法由憲法起草委員於憲法全案提出後即行起草關於憲法上立法事項於憲法案提出後釐定項目分期擇要起草（九）憲法施行法及憲法上立法事項提出大會時中央行政委員及裁兵委員得到會陳述意見（十）修改現行衆議院議員選舉法以法典股審查報告之案爲根據限十二年十二月三十一日以前公布之（十一）根據新選舉法辦理衆議院議員選舉（十二）現國會衆議院議員任期延長一年此一年中應將上舉諸務一一辦理分期課功或逕改衆議院議員任期爲四年以上所舉特長民一人之心願而已然按之今日政局似亦非此無可解决者條目容有出入大體當無差失但望吾同人能毅然任天下之重了然於義利之辦廓然忘爾我之形舉當前一切外障而空之先求内鞏則世間無不破之堅無不祛之禍即少有障礙示之以堅貞感之以至誠終當就我範園若在我者先無定見一一惟事實之顧慮以日與遷就則顧慮愈甚遷就愈多遷就愈多後來之顧慮將更甚終於一事不能舉一切與之俱燬而後已吾同人當能熟思而審處之也抑長民更有不能已於言且不憚重言以申明之者今日政局吾國會以外固明明有兩造之武力互相激盪以吾國會爲名號以達其報復夙讐攫取政權擴張勢力之目的假令吾人聽其所爲甚或依倚之及其一造功成此空有名號之國會豈尙有自由討論國家大計之餘地少忤意旨燬棄隨之吾人亦何貴有名存實亡國會况並此虚名亦有時不能倖存耶國會經十年來之屢挫涣漫無紀暮氣已深吾同人更有不堪入耳之譽在全國國民心理中爲好爲惡爲敬爲蔑吾人實有不忍言者特一時無有可代之物故得倖存耳任期延長之議非有預定之政策期在必行恐無以逃國人指摘萬一彼武人者他時更憑其戰勝餘威轉而利用國民心理以衆議院議員任期已满爲辭而横加摧折則此名號之不能終存亦意中事也總之今日吾國會同人欲求於國會以外得一奥援無論爲甲爲乙其亡皆可立待滌瑕蕩穢與天下更始惟吾國會自身能自振而自造運命即有危難困苦忍之須臾國家可以長治久安國會尊榮亦終古不敝矣（下略） 
[北京華僑實業協進會成立]  
　　北京華僑實業協進總會致各界函云敬啟者吾國旅外僑胞不下數百萬人自歐戰告终各國金融恐慌生計艱難人民負擔奇重我旅外僑胞稍有資本者因受此種影響貿易蕭條不能與外商立於競爭之塲每紛紛歇業徘徊異國莫知所届其以勞力爲生活者近年因感受歐洲工黨之排斥謀生無路多數流落海外受人欺凌而反觀吾國西北各省天産豐富徧地黄金無人過問至堪歎惜同人等有鑒於此特在京創設華僑實業協進總會專以聯絡海外僑胞回國與辦實業開　富源福利社會并提倡國貨海外貿易爲宗旨現已組織成立素仰台端熱心社盒事業爰特肅函奉達務祈不吝赐教力予贊助并附會章及志願書統希察納不勝盼禱專此敬頌公祺北京華僑實業協進總會謹啓附致各報館代電各報館均鑒自經歐戰國際金融日形窘迫我海外僑胞因而備遭苛待者匪伊朝夕矣今欲求免列强經濟政策之壓迫端在促進祖國内外實業之合作是惟根本救濟收效尙待將來而隨時補苴消禍尤在眉急此本會乘時而起之所由來其經過情形業經奉告海天魚雁諒鑑微忱竊查本年英屬加拿大國會所提出中國移民例草案計全文四十三條其中苛酷之點不勝縷指對於我國原有及將來之僑民重重取締是直目我人爲野蠻種族全不顧世界有正誼人道原文具在覆按可知溯我國自通海而還交鄰一以禮讓爲歸顧我方勵行開放以利人人反務爲苛禁以虐我以怨報德國際道義之精神何在倚强凌弱人類平等之信條何存似此不平待遇實忍無可忍除由本會瀝陳外部嚴重交涉并請願國會據理力爭務期分途進行設法打消外爲此馳電全國各公圑及各地僑胞務請一致力爭以爲政府交涉之後盾須知唇亡齒寒保無行將及我之憂履霜堅冰早杜輕藐效尤之漸否則國家人格堕落愈低各屬僑胞生機日蹙顧瞻前途不寒而慄臨電馳切佇候明教北京華僑實業協進總會叩 
[奉天本溪湖礦產調查報告（一）] [  智]  
　　農商部前派技正虞和寅等赴奉天調查中日合辦之本溪湖礦產經過情形已於前日公畢回部報告對於礦質礦量鐵道佈置頗爲詳細約十餘萬言特分誌如下以供留心礦業者之參考 
　　第一章概說 
　　位置及地勢本溪湖在奉天省之東南當東經一百二十三度四十分北緯四十三度十五分北距奉天一百三十五里南距安東三百三十四里舊爲遼陽縣轄境前清光緒三十二年新設本溪縣始改屬焉其地有小河名爲本溪河由北西而東會於太子河縣署在本溪湖河之東居太子河北岸距安奉鐵路約二里許煤鑛則位於本溪湖河之西與縣署遥相對峙其北爲本溪湖新舊市街地勢峻峭山嶺重疊其南部尤甚殆不見平地試自本溪湖東至城廠則有偏嶺及雙嶺拔海高度一千一百尺南至賽馬集則有北分水嶺拔海高度二千四百尺其高度三四千尺者亦時時見之太子河發源於興京華子峪附近經牛心台本溪湖等處至大房身始合細流越遼陽再合渾河入遼河雖河幅不廣實遼河支流中之最長者也 
　　交通及附近著名市鎮本溪湖周園皆山故交通不甚利便所頼以資轉運者惟太子河耳牛心台經本溪湖以至遼陽此二百餘里間每年夏秋兩季舟楫往來不絶惟入冬自十一月至翌年春三月則河北冰凍舟楫不通其時一切貨物俱由陸路以馬車輸送不便莫甚焉此爲日俄戰爭以前之情形也自安奉鐵路建設以來　則情形一變全邑輸運大都憑藉火車且與歐亞諸鐵路互相聯貫無復有昔時之困難矣今將本地順鐵路線與附近著名市鎮之距離列之如左 
　　橋頭　二十七里　遼陽　一百九十二里 
　　南墳　五十三里　安東　三百四十四里 
　　蘇家屯　一百零八里　營口　四百十四里 
　　奉天　一百三十五里　大連　七百九十二里 
　　鷄冠山　二百零五里　所屬廟完溝鐵山　七十里 
礦區境界及面積本溪湖煤線以沿太子河流域爲最發達東南西三面皆山山腹皆有煤層露出該公司所領煤礦礦區據该公司所說則以自本溪湖東至明山溝西經柳塘螞蟻村溝新洞溝達於河頭溝南則横斷太子河之平原由崗子經孟家堡至圑山子均爲煤線所到之處其總面積爲八十九平方里計四萬八千零六十畝然查存案礦區圖其四至大槪爲至太子河南岸東至明山溝北至柳塘西到螞蟻村溝其河頭溝朱家屯及南太子河原由崗子經孟家堡至圑山子均在原定礦區界線之外其原定礦區界内面積不過一萬五千八百六十五畝之數云該處煤田因斷層及地勢之關係分爲三區東部曰本溪湖區域中部曰柳塘區域西部曰新洞區域東西相距約十餘里現今該公司所採者尙爲本溪湖區域云 
　　本溪湖近状本溪湖氣候温和土地腴沃輸出土產除煤鐵外以陶器石灰木材爲大宗而輸入品之重要者爲棉布紙類白米及雜貨等現有新舊兩市街及舊有之市街新市街爲南满洲鐵路公司所新建者宣統元年安奉鐵路改築廣軌之際即收買土地確定市區計晝宣統二年開始工作惟此地發展頗速至廣軌開通後新建街市即覺狹少非擴充不可於是更行收買土地計總面積達九千一百四十畝六分内出租屋地約六十五畝道路幅寛一丈八尺以至六丈已築者延長六千餘尺均夷山填谷施行土工以造街衢復設排水溝及下水道計延長約七千尺水道於民國元年起工在太子河畔設石造之取水塔自此依自然流下導入於集水井併便通過培爾式壓力機濾過機内經此濾過之凈水即送至山上配水池中然後由此給水於市街各處民國五年度末其配水管延長爲一萬五千尺配水量十七萬三千立方米特其他公園（佔地一百六十畝）墓地火葬塲等亦已設備南满洲鐵路公司經營市街所費欵項至民國五年末已逹日金三十五萬元又設有日本小學校日語學校醫院及公司住宅至電燈則由該煤鐵公司供給之此地因煤鐵公司所營煤坑及製造事業逐暫發展故市内户口隨之增加惟四面負山土地狹隘故欲將市街再行擴張甚爲困難今將歷年新市内户口數舉之如左 
年别／户口數户數人口數中人日人合計中人日人合計 
　　宣統二年三一一五九一九○五五三五八四一三 
　　宣統三年三一一六三一九四四○三九七四三七 
　　民國元年六一二六四三二五一二一六○四七二五 
　　民國二年九五三八五四八○五一二一○八九一六○一　 
　　民國三年六八四一五四八三一一二一○九二一二○四 
　　民國四年九八四○七五○五五三五一二九二一八二七 
　　民國五年二一一四九七七○八六○三一四四九二○五二 
[宮家壩民埝漫决]  
　　濟南通信宮壩新工甫竣黄河陡漲稍有河務知識者早慮其有潰决之患河務局昨果接宮壩來電謂該處民埝業已漫决電文如下濟南河務局長鈞鑒甲壩下段自昨日塌及堤坦公司本擬搶做稭石埽壩以禦小溜奈苦無料物迄未開埽雖用石抛護猶若堵海於事何濟故仍坍塌不已現該堤被冲處長約一百五十餘丈寛約四五丈傷及堤頂者已六七十丈公司見此情形幾至束手雖派人分途購料放價太小惟恐緩不濟急丁堤昨晚出漏幸即堵塞挑壩斷而復續目睹前途危險萬状引河南岸民埝於今早已經漫决矣王露洪叩世 
 
 

Page 8

 
 
第一萬八千一百十七號;中華民國十二年 西曆一千九百二十三年八月四號
星期六 * *自由談 
[一知半解] [  禪]  
　　一片葡萄葉兩面之氣孔合計之共有八十萬二千餘枚 
[新美人髮（沁園春）] [  小翠]  
　　色染金鵝撩亂情絲遮黛愛勝他丰韵廻盤墮馬傅伊心事宛轉旋螺花　籠春銀鉗炙曉慰貼春雲覆粉渦花陰午見水晶簾底窣地織波　華丰態如何算我見猶憐况老奴正及䈂年紀春愁較少傾城時简詩意偏多織就蛛絲嘖來　墨小字羞將愛唤他（新式髻曰愛斯）亭亭處有下風香送小扇輕羅（天真閣美人髪云風前自把輕紈扇扇與檀奴仔細聞） 
[我的美術談（下）] [  王濟遠]  
　　具了以上幾種觀察的眼光頓時可以拿藝術的真價降到零的但是一個展覧會開幕雖然成羣结隊有幾千人幾萬人到會參觀至少有半數以上的人的鑑賞力要移駐到以上舉出的幾種觀察條文上去那末觀衆參觀以後狠容易把這種展覧會的内容輕輕放過彷佛這種展覧會是近年歐化的點綴品唉 
　　進一層說同道的人參觀以後也有憑着私見以爲某君的作品是一定好的就謳歌誦德的讚某君的作品是一定不好的就信口雌黄的駡報紙上對於這讚駡問題公開出來常常引起無謂之爭結果報紙雖明知藝術的重要也就不表歡迎了所以這種景象亦足消失藝術上的真價值我願一般研究繪畫的同志注意不要斷送我國呱呱墜地的新藝術的新氣運啊 
　　我們雖能說現在社會上的空氣不佳確不能說研究藝術者的自身個個都是好社會上對於藝術現出的空氣佳不佳還要希望多產生幾個狠能誠摰研究藝術的同志出來纔好語云（時勢造英雄）（英雄造時勢）又云（求人不如求己）要見社會上藝術空氣的佳象還是從自身切實尊重的着力的去幹罷 
[隨感錄] [  楊小仲]  
　　盲者在街的轉角處遇見一個盲者一手提了一隻竹枝編就的篮裡面盛着沙泥製成的爐子一隻手執了一根竹棍在地下點辨路徑這天是落過雨的第二天他走那濕滑泥石的路更是謹慎紆緩口裡喊着爐子販賣路旁立了一個像雜貨店老板的胖男人𣎃開了胸脯露出黑色的毫毛兩隻手叉在腰眼裡眼睛看在他的篮裡的爐子開口說「你的爐子是賣的麽」盲者随即回答說「是賣的你要買麽請自己檢罷」胖人選了一隻說「幾個錢」盲者回答說「三百文」胖人說「太贵了罷」盲者說「我們是規規矩矩的我們的貨色是和人家兩樣的」旁邊立了一個人鼻子裡嗤了一聲說「你自己亦不曉得」盲者申辨說　這是我老子選的一定不會壞的」後來他們究竟成了交連立在旁邊那人亦買了一隻盲人接了錢一個個數清了很鄭重的放在褲腰邊的布袋裡胖人嘲笑說「你銀角子總不敢收罷」盲者說「不...銀角子我亦要的我是很相信人家的呵」他又點動他的竹棍轉到别的街道上去了在這一霎的時間看完了這件事心中轉念這没有眼睛人的安全而眼睛的應該負責啊 
[又一種增進時髦的發明] [  卓弗靈]  
　　近日婦女最流行的是胸前掛一金鎖片外面穿上一件麻紗衫隐隐可以叫人瞧得見這金鎖片風頭總算出到了十二分了然而一班年輕女子還要想出到十三分十四分十五分總覺得這麽紗衫不透明若是把金鎖片掛在外面那也未免太粗氣因此我又替這些出風頭的女性發明一種護心鏡式的衣衫是將衫子的胸口恰當金鎖片的地位開一個圓洞装一片玻璃在上面這一來好得多了金鎖片旣清清楚楚與直接瞧見無異但是實際上仍舊有玻璃隔着名義雖遮着一層事實上已比麻紗進了一步了如果還有人怕夜間總看不出那可以在玻璃之内装幾盞小的懐中電燈再道地些玻璃上寫五個字道「内有金鎖片」也行再嫌此法不满意時索性把衣上開一個洞使人真接看見也行這麽一流行那洞的形状又可做出鷄心海棠三角等 
[未敢上臺之幕後觀] 種種形状來大家爭奇鬥勝更有風頭了周園加些花邊盤些珠子都好 
愛時髦的人們千萬勿落人後趕緊把他流行起来罷我正在旁邊試騐着你們的創造力不要見了人家纔學樣啊 
[名稱的别解] [  海角秋聲]  
　　土匪是私栽　粟慣貶烟膏的朋友給人拿獲起碼坐過三次以上監牢的 
　　外交家同顧維鈞王正廷顔惠慶不一氣的是一位婉變可喜的嬌娘除了丈夫以外還喜歡同野男子交際 
　　博士人家的博士頭銜都費了幾年心血從學問上得來他却是唤青龍呼白虎成天的弄麻雀打撲克得來的再有茶館店裏倒開水的也是這一份子 
　　票子票子原是稱張數的他却稱箇數而且五官俱全代價不比銀行的支票小呢聽說今年臨城鬧了一回票案從此就產生了一個司令 
[並無其事之解釋] [  鼎彝]  
　　「電燈罩上抽雪茄烟」鄕下來的阿木林做的 
　　「男子穿女子的高跟鞋」舞臺上常有的事 
　　「看悲劇拍手大笑」是有經神病的人 
　　「看極有精神的小說中途抛卷」因爲情人來了 
　　「用扦脚刀來刻圖章」刻的是豆腐乾的假章 
　　「見了所愛的意中人飛奔而去」失戀之後 
　　「住在冰房裏還喊熱得要命」心火熾着 
　　「西瓜連皮吃」弄口的乞丐做的 
社會小說 
[人間地獄（一三四）] [  娑婆生]  
　　第五十三回書痴金屋壁满新詩逋客桐棺秋深蕭寺 
　　姚嘯秋說完這幾句話便下樓出館上了車子吩咐自家車夫拉到碧嫣那裏碧嫣正在亭子間裏吃飯見嘯秋來了忙問你可吃飯没有嘯秋道飯是没有吃可是肚皮並不餓這樣的熱天最怕吃東西碧嫣道天熱餓也餓不得的我在這裏吃冷開水淘飯你可要吃一點吧嘯秋覺得情不可却點了一點頭碧嫣忙叫小大姐取了一副碗筷來嘯秋脫了長衫也欣然就座一瞧碧嫣面前只擺着三盆素小菜一樣是榨菜丁一樣是拌黄瓜一樣是鹹萵苣嘯秋道這三樣東西倒很清爽碧嫣道不過全是素的你對胃口嗎我是吃素你可要添點什麽叫他們買一點來嘯秋摇摇頭道不要開水泡飯這兩樣菜前合式了一會兒小大姐將飯盛來送到嘯秋面前隨手提了一把銅銚進來向嘯秋道二少的飯要熱開水淘還是用冷開淘嘯秋笑著問碧嫣道你呢碧嫣道我是用冷開水淘的姚嘯秋對小大姐道我也用冷開水碧嫣微笑道你不比我冷的少吃點當心肚皮痛還是用開水淘罷嘯秋笑道冰淇淋剛剛我還吃了兩客呢不要說冷開水了小大姐笑道我早已曉得二少一定是和大小姐一樣的我這壺裏正時冷開水呢說著提起銅銚倒满了一飯碗碧嫣順手用自家的筷子來替嘯秋掏著掏好了嘯秋舉箸吃得非常可口此時嘯秋忽然想起來道你喊我來說道毛金泰送傢俱的樣子來樣子在那裏呢碧嫣道慢慢交忙什麽吃完了再看不遲嘯秋道你不是說毛金泰的伙計在那裏候著嗎這的大熱的天叫人家小伙計脫身不得阿要作孽碧嫣道果真叫小伙計在這裏等你小伙計早已要熱得發痧了 
三言兩語[  鵑]  
　　廣東四川還在那裏火併不道湖南也想動手了這樣九十幾度的天氣任是靜悄悄地坐着還覺得熱不可當他們開槍放砲彼此厮殺難道不怕熱麽好了這幾天上海每天總用好幾百磅冰我們索性再添上幾百磅請那些蝦兵蟹將一齋解甲釋兵到這兒來凉凉罷 
 
 
 

Page 9

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 10

 
 
第一萬八千一百十七號;中華民國十二年 西曆一千九百二十三年八月四號
星期六 * *國内要聞二 
[甘民因天旱拆毁電線] [  鎭]  
　　甘省電報綫所經之處泰半在荒山僻徑以故竊線偷桿屢有所聞曩者平番隴西狄道西寗等局電線被竊已電呈交部轉咨督軍省長飭屬保護在案邇來甘州凉州兩處天時亢旱日久不雨不意愚民歸各電線竟將山丹等處桿線拔毁無數交部聞報業經咨請甘省當局令飭沿線各知事緝捕案犯從嚴懲辦並出具布告曉諭居民人等一體知悉外已電飭各局趕緊就被毁電綫修復通報 
[夔州電局勢將停工之呼籲]  
　　夔州電報局長宋傑致交通部電云竊查夔局經費向來不敷中間接濟全頼監督之電令指撥去年七月至今雖監督屢電飭撥然皆十不得一杯水車薪已難救濟况又欠有商欵九千餘元生丁薪工欠洋七千餘元相繼逼迫早懼應付之無法近來萬局收入骤减接濟竟又中斷闔局聞知惶惶如失連日四電呈禀迄今均未奉示岌岌之状日危一日告貸無路呼籲無門左右爲難焦灼萬状而職局生丁均持薪工贍家一旦斷絶勢必釀成窮迫乏食停工之舉膏盡燈滅勢難維持故近日報房學生常有因借貸火食而誤班者局長雖善言婉責究難强人從事於枵腹職責攸歸非局長所敢負也特電籲懇望垂青盼竭力維持竚仰救濟臨電迫切曷勝惶恐待命之至　州電局長宋傑謹呈陷 
[宜昌軍人在美輪肇禍]  
　　槍傷船長及西婦　　美報謂事態較臨城尤惡 
　　大陸報二日宜昌電稱亞里斯大來輪船毆鬥案内誤傷三西婦中之一人聞傷勢甚重行將斃命其姓氏未詳按是案發生於三十一日之夕時有華兵十三人由軍官一員文吏一員率同登輪旋以艙位爭執故毆擊船長湯諾士氏並縱槍多響致湯氏腿部受傷而湯氏夫人及宜昌大來經理温德漢氏之夫人女公子亦均爲碎鐵片所傷後由美艦伊薩培爾號水兵登輪拘留行兇之軍官兵士現該輪仍泊宜昌靜待美揚子艦隊司令費爾柏氏命令處分所拘各華員本埠大來洋行自接宜昌消息立電美使施爾曼氏並請嗣後上江各輪仍照二年前成案准撥水兵若干隨船保衛外人生命財産目下美國各報館各通訊社均已去電報告希望此次暴舉能邀國務卿休士之特别注意 
　　大陸報社論云昨日本報載厦門華兵於英領乘船赴香港時有意對其開槍已有英艦兩艘由香港往厦保護英人利益云今日本報又載一種更嚴重之暴舉實爲遺憾有一中國軍官带衛兵十二名在宜昌登亞里斯大來號輪船要求房間但船主顯然不能允其所求軍官即毆船主衛兵亦開槍船主與外國女乘客三人受傷船中鳴警呼援美艦伊薩培爾號派兵登船將軍官及兵拘留候費爾泊斯司令之訓令按此事情節實較臨城案爲尤惡臨案究係匪黨所爲其所攻襲者爲中國火車此則中國軍人攻一美國和平之商船企圖剝奪其美人船主之正當權限實際上直欲佔據該船且開槍撀傷船主水手以至外國女客幸而美艦即在附近迅速派兵登輪鎮壓暴亂并將殺人軍士拘捕假使當時美艦援救稍遲則全船摀亂不知將作何景象此固可推測面得者也吾人希望此軍官及其衛隧能被拘留於美人之手至得有可恃的審訊及懲罰之保證而後已吾人並非水面法律專家但覺此等華兵旣在一美國商船上因暴亂之行爲而被捕即應由捕者以暴亂行爲之罪名審訊彼等若與中國政府往返談判最爲街勞無益苟以爲必須談判者俟審訊懲罰後再爲之亦一樣也聞勞勃脫大來公司已呈請美使舒爾曼氏向中政府嚴重抗議并要求恢復數年前長江上游美船皆置武装防衛之辦法唯吾人以爲如此對付尙不充分此案必須向華盛頓抗爭堅持以最强固之方法保護美國在華航務想美商會及美人協會必知如斯迅速行動之必要此外則被攻之輪船與受傷外人當然亦應索取相當之賠償也 
[重慶通信] [  忠]  
　　大混亂中之四川實状 
　　民生四川雖僻處西陲而民智似甚發逹外貨之輸入日以多土人生活遂受重大影響連年以來人民之大部分悉數變爲軍隊與土匪之滋養料民生益窘遂多投入軍與匪中以自保其身命人同此心川局愈亂矣至於金融方面成都與重慶各駐軍隊儘量收集省中舊有之銅以　當一百文銀元生活愈高銀價愈漲前日重慶每元换三千文銅元以上而成渝兩地又各發行鈔票數百萬一經起始將來更不知又發若干萬以遺累吾民矣川北一带自經幾次戰刦久絶人烟沿大道附近之紅苕（番薯）包糓去年之儲而爲該地人民今年之用以從事播收者悉被消耗凈盡現在之川北幾成赤地矣川西　近忽遭大水農作物亦損失不少而東大道永榮隆内之間現變爲兩軍之主要戰地禾稼之犠牲自是意中民食有如是之鉅大損失欲求民生之不至於死地其可得哉然人民近來以歷年所受損失之經騐已多了然於軍閣之可惡但欲去之又實無法可設唯思想以當兵作陞官發財之路徑之人則已較從前大爲减少近日各地招兵均大感困難所集合者不過孱弱之聲耳 
　　實業商業以重慶爲四川之總匯重慶之商業停滞則四川全部之商業受其影響出口之貨不能運集於重慶入口之貨不能自重慶發佈於各地重慶之號商閉門歇業者甚多各地之號商亦自然不能不歇業而全省商業中直接受軍隊之害者莫如旅店棧房軍隊所至即以旅店爲營舍任意蹂躪而四川之旅店又不如外省設備之簡單每個鋪位均備被蓋此即旅店商之主要本錢連年以來各路旅店被蓋大都損失殆盡將要件損失仍不能自由營業此旅店商帮之所以殆將就木矣工業方面以絲爲大宗川北潼川一带川南嘉定一带雖可維持現状然不能周轉直接間接之損失均甚鉅重慶之機器米廠造冰廠均甚發逹使不遭軍匪之侵擾其前途實未可限也 
　　教育四川以前之教育界人物尚略有幾分舊道德之觀念咸抱有飯大家吃之主義傾軋之風尙少近年以來忽分本省與省外之兩大派各倚軍閥而爲其走狗本省派以高等學堂班優級師範班爲其代表暗中主持者爲川中一般之頑固大老而熊克武劉成勳輩思藉各大老以籠絡人民遂爲本省派作後盾省外派以北大北高師爲其代表而劉湘楊森則對於該派極意扶植以樹未來之勢力之基故去歳自劉楊失敗省中學界即起重大之變動渝瀘各學校亦起更迭自此教育界完全捲入政治漩渦外省派之地盤幾全失近日楊森又返渝瀘該兩地之學校又復去年舊觀然學子之受損失實已甚鉅多有出省求學者此種惡現象之造成全因教育界人之自甘下賤而所謂負一般人望之大老又大都昧於時代潮流頑舊不變對於新人物素所鄙夷且又不能戒得常受軍閥之豢養以分若干餘潤對於教育不思爲正義的保護與提倡而教育之况状乃愈下教育經費去年曾一時運動獨立然提倡者乃楊森派之一種政略故楊倒此運動亦遂消滅使教育真能獨立則未始非川人之一條生路現在雖無希望然有此種子終未必無實現之日也 
　　軍閥軍隊楊森方面有鄂軍黔軍陜軍甘軍及其本部軍隊之種類旣複雜故楊之對付實至困難楊前次在鄂羽毛未豐爲吳佩孚所逼作北軍之遮死牌以返川故其胸中實有無限之痛苦而吳又處處防掣之故即使熊但消滅楊之心不平川之亂不已也北軍此次入川處處以王師自命對於一般人均以寇盜視之所過處任意騷擾現在沿途各處雖已無物可供刦掠然將人民什物房舍隨便摀毁因此風聲所播各地人民均恨北軍入骨且聞有姦淫之事而北軍又無作戰能力前次銅鐘河一带之戰該軍損失甚鉅自將子彈數十萬燒燬而沿途一带之圑練土匪均欺其笨拙咸欲刦其彈械若北軍單獨行軍則舉步皆荊棘矣熊克武方面軍隊系統比較簡單容易運用楊派則難收合作之效此戰事之所以纒綿也熊派對於本部此次大加整頓尤以一師官長更换爲多故戰鬥之力特著然軍興幾及一年各地地皮實已刮無可刮故無論何方軍隊每到一處即言籌欵籌不得則武力徴取或直接掠奪燒殺成渝兩地之人民尤受重大之損失各種勒捐無日不至嗟我川人將何以堪 
　　土匪土匪之在四川殆已爲一種齊民之職業成都者四川之中原也每有戰爭均必於該地一演習該平原森林满目溝澮緃横入之者易致迷途在前清時代其地之匪盗均未肅清人民又多强悍歷年戰爭各軍隊所散失槍枝流入平原爲匪者據熟悉匪中情形所言現已逹一萬枝有餘當地土著人民亦多購槍入夥此四川之大瘡也東大道永川一带之匪南至江岸北至銅梁大足以至川北所在皆有川東一带之匪以忠涪石硅一带爲最現多與熊克武暗通聲氣咸思横截二軍及北軍輜重奪其城邑以擾亂其後方前日顔德基忠州之變其最著者也現在楊森方面之運輸輪船悉遭摀毁安寗一輪爲渝商所有亦竟在涪州觸石沉没寃哉該輪船商也 
　　官僚趙榮華自入川以來大擺北方式老官僚派一出則坐四人大轎满街步哨兵卒前後擁衛人民坐者必起立首纏白巾者必脫去吾川人不見漢官儀數年矣今又遇之而趙又時欲殺人以示威重慶人之遭意外殺死者不少然趙又胆小特甚前日周西成之變趙幾欲逃現已將其妾二人送返宜昌而大樑子一带伊所住處遍放步哨彌可笑也前日楊森大敗幸黔軍來援又復返攻而袁祖銘祖銘在渝之威勢亦以增長一切會銜公文均以袁列首現袁又出城對周佈置一切袁誠今日吳佩孚勢力在川之重心也東川道尹熊煜亦坐四人大轎以迎合趙榮華面　地之切官吏天　幾經變　　私囊空空故　一位置弗如久　之鷹思欲大飽特飽　吏治乃特壞人民受害愈烈至於政客之在四川悉爲軍閥之走狗不能使用军閥故四川之政客乃特有「濫」之微號焉 
　　西藏陳遐齡此次企　四川督軍東出侵略所出兵雖多爲上川南各縣强迫圑練編成之軍隊其實力未大移動然對於藏事固久已置諸腦後藏番遂乘機四動前六月末巴塘所屬次塢中咱白松三村之駐兵共一營每村一連竟被藏番南康喇嘛率領夷人同時分别園攻各連官兵（死者死降者降營長萬里亦以大砲一尊砲彈數十顆爲禮物以降藏番此外計共失去步槍三百餘支子彈十餘萬發因此爲川邊重地之巴塘大爲震動而南康喇嘛之勢力已與裏塘之諶圑巴塘之王司令相　藏番利器日多漢人之威信日損此等惡因將來四川固直接受其禍害而四川不寗影響於國局者重矣誰爲厲階不能不歸咎於一般糊塗蛋之軍閥式的土匪也（七月二十一日） 
[厦門戰事之外訊]  
　　東方通信社二日福州電云厦門來電稱臧致平軍對於應瑞海容二軍艦之侵入厦門竭力抵抗自三十日晚以來海岸一带對面不絶開砲警戒無論何人不令接近三十一日晨厦門與鼓浪嶼間之交通遂斷絶是晚應瑞艦長楊樹莊以攻撃厦門之必要上要求於一日正午以前所有該地在留外人一律退去均被拒絶至昨一日厦門鼓浪嶼間之交通一部分已再開二日午後由漳州方面至鼓浪嶼對岸之臧致平援軍與軍艦互相開砲轟撃軍艦雖攻撃至對岸臧軍砲聲一時沈寂旋即向某島之後方退去日本軍艦榊杉二艘已於一日晨入厦門 
[長沙通信] [  華]  
　　宋魯態度及宋辭職通電 
　　第一師長宋鶴庚第二師長魯滌平因衡實主張和平長沙主張討伐背道而馳形勢愈惡遂留湘鄕不歸有人勸以赴衡者亦掉首不顧此事已迭見前報乃前日忽有謡言謂省政府派二十二圑進攻湘鄉宋魯大驚遷居以避後悉某派欲驅宋魯入衡遂造此說省城並無進攻之意於心始安然猶聯銜電問省長是否有相圖之意省長答以我輩十餘年至交焉肯爲此惹天下人笑駡等語又經人點破謡言之由來及二十二圑至今並 
未開拔之事實魯頗有活動之意省政府代表廖模葉旅長代表張敬與賀旅長代表歐陽任又環請回省主持湘局魯亦無不可之表示惟宋忽抱病退歸私邸上呈辭職魯乃向人云我與宋君同出調停謝吳磋商具體辦法不料久無結果省長討伐之令我等本應服從謝吳和平之說亦未可厚非然和平又無辦法雖有辦法萬難做到假如回省何詞以對省長云云可見魯亦打消歸志矣廖等三人均於三十日行抵長沙據彼等云魯亦繕呈辭職不日可到且宋魯表示如果辭職照准或可來省否則勢處兩難暫不能來此則宋魯之態度也宋自提出辭呈後又發來兩通電似有下野决心趙省長已令慰留除派軍醫視疾外又命第三旅長劉鉶再往湘鄉力邀宋魯返省茲將宋電及趙令照錄於下（致全省各機關各法圑電）竊自護法功成湘流再奠連年水旱又苦民生省憲實施相與休息原避戰禍以幾治平庚雖武人未諳治體此物此志心理實同故年來吾湘幸得立於超然地位不爲川粤之續屹然南北之衡意美法良亦略可睹今茲國變非常外交緊迫自治尙嫌孤立聯省驟難實行民物未蘇土匪伺隙存亡呼吸危乎其危倘不尊重和平沈幾觀變將自治適以自亂何以解於湘人何以解於天下庚謬總師干忝居高級愚豈窮於一得責似甚於匹夫憂患飽經艱難奚濟效忠往昔或有采於　蕘竭慮將來今則有如　枘蓋自大病之後繼以私喪氣體旣虧精神亦　更當炎夏慮亂心煩此次再來湘鄕原抱寗息主旨頻勞譯舌願尙未償焦灼萬分舊病遂發恫念湘局汗與淚俱外感纷乘神明昏瞀與謀家國何所取材匪云力瘁心疲實已智盡能索頭危無補彼相焉爲逆耳輕狂捫心多疚事變不可逆睹責備愈覺難寛自應引咎歸田以遂初服俾進賢能以廣思益於公於私庶幾兩盡除切懇省長准即辭卸本兼各職外諸公愛護桑梓自裕藎籌尙奠安瀾以绵遐福農夫没世感荷無量病態呻吟統希諒鑒宋鶴庚叩勘印（趙省長慰留指令）呈悉該師長久歷戎行迭抒偉略勛勞　著資望甚隆比來吾湘創辦自治諸費藎籌大法告成實資碩盡現當國家多故之秋兼值辰洪未靖之際尤賴同心協力共肩艱鉅庶足以保持省憲維護鄕邦清恙暫未告痊至深懸系務望慎加攝衛得早康復即日回部視事以便商籌一切所請辭職之處應無庸議此令 
[粵省財政之状况] [  平]  
　　葉薛綽之救濟計畫 
　　廣東財政幾淪破産自葉譽虎出掌度支對於廣東歲　逹四千萬甚抱樂觀謂一加整理决不患貧但聯軍入粤之後征收機關多由各軍權管財廳有同守府欲謀廣東財政上之恢復及進步當以統一財權爲入手辦法復以理財之道要在量入爲出廣東財政紊亂歲出各費無從考核特咨行軍政部所有各軍事機關薪餉經費應由各師旅圑營局處將現有實額詳細造具預算書報部以便通盤籌畫其民政機關亦應將十二年度歲入歲預算書編造呈部核定以爲收支之根據但自廣東統一財政委員會成立後各軍之贊成者有劉震寰李福林林樹巍魏邦平滇軍雖尙無表示然楊希閔亦爲委員之一對於此事不能卸責經議籌設一軍需局并分令各軍趕造預算呈報以爲統一財政分配軍費之凖備惟各軍長官仍希望財政當局切實負責以濟軍需現因財廳對於負責一層尙無切實把握故極希望一確能負責而與各軍聯絡者出而維持即可將征收權交回試問孰能具此財力負此責任恐葉氏亦敬謝不敏現在北江稅收槪爲滇軍截留即省區西關亦設有財政處收回實不容易而日昨西江籌備處又咨省署擬將肇羅各屬二十縣劃出所有收入槪繳納該處藉抵軍餉當此統一財政進行之時忽有此反響將奈之何財政當局亦明知收回財權暫時恐難辦到於是别謀救濟之法聞現着手進行者有數端㈠交涉關餘關餘撥交問題經葉譽虎與伍朝樞向外交圑方面提出交涉請將關餘逕交與南方政府接收以免助成北方軍閥之搗亂惟外交圑尙未允照撥葉氏昨讌會各國領事有所接洽務將此事辦到㈡發行紙幣葉氏回粤之初即擬用紙幣政策以爲金融之助其法係聯合廣東銀圑組織銀行代理金庫惟各銀圑以省行紙幣未有維持方法以前暫緩籌議事遂中止現聞又擬合辦華洋銀行由該銀行代政府發行紙幣二百萬尙在進行中未經發表㈢推行新稅日前大本營攻務會議議决征收營業稅已由財廳佈告實行此外並擬征收奢侈稅如筵席捐之類以求上利於國而下不病民除此三項之外對於舉借外債亦在籌議中擬將廣三鐵路作抵借入二千萬至於從前陳席儒所訂之借約則認爲損失太大决意取銷云 
[粵省軍訊彙聞]  
　　惠州戰局尙無大變動東江軍事連日傳來消息言人人殊截至三十日午止所得東江消息惠州仍在包圍中連日并無劇戰有之亦小攻擊而已孫中山與許崇智相繼赴東江後以陳軍盤據惠城非以實力圍攻難期有濟已分令許崇智劉震寰兩總司令曁劉玉山李福林范石生各軍長分路進取飛機隊亦凌空施放炸彈轟擊日内惠城當有劇戰 
　　瓊崖民軍會攻鄧承孫瓊崖各屬民軍驅逐鄧本殷瓊崖邊縣均已克復民軍司令中以王鳴亞陳繼虞兵力最强王鳴亞自估領崖縣後特派丘海雲來省轉赴西江向海防司令陳策報告一切軍情請撥助子彈接濟聯合各義軍分路進攻瓊山鄧氏大營現雷州徐聞屬綠林陳色五等經受林樹巍收編截擊鄧承孫矣 
　　馮肇銘節制西江艦隊海防司令陳策奉令率領艦隊開赴香山進攻袁带親率江大等數艦由省出發但所遺西江艦隊一時勢難兼顧因是特飭西江艦隊總指揮馮肇銘暫行節制調遣 
[萬國拒土會證實皖省種烟]  
　　馬聯甲發賣烟土印花 
　　上海泰晤士報北京通信云北京萬國拒土會發表下列文件文云近數月來皖省因督軍獎勵自由種烟全省乃被惡譽北京國際拒土會在該省之各支部及該省其他關係之各圑體均紛紛致函該會本部請求取締更以各該圑體會員個人之調查結果該會復得多數種烟照片該攝取照片會員且間有被兵士威嚇以槍刺相迫不准攝影者現烟已大熟彼在調查中之禁烟大員當不久可報告全省烟苗廓清矣皖督於支配烟土已有種種辦法如發賣烟土印花等此項印花較郵票略大紅色中印一火車機頭發行機關並無字樣記明此外則印有發出日期而已凡烟土之貼有此項印花者即可公然銷行任携至何處不受妨礙蚌埠方面每土一兩貼轉運稅一角如各稅一併繳納則每畝烟田付稅六元至八元至阜陽方面烟土非但批發並有人沿街叫買安慶省城則兵士手持烟土出入旅館飯店兜售自稱爲官賣云云拒土會方面常以爲中國國民最有益之感想則爲其拒土之精神乃現在安徽竟直接種植烟土直使其不復能以素日深信之事實轉而取信於西方文明各國矣 
[蕪湖近信]  
　　馬聯甲派兵入徽一事喧傳已久迭經旅外徽人函電交馳一致反對聞馬氏對於此項計畫持之頗堅日前在寗會議結果决定於必要時酌派得力軍隊若干入徽布防此事已得蘇齊之同意是以電令駐大通第一旅喬虎臣營長將所部軍隊暫缓開回蚌埠以便將來就近開往徽州駐防 
　　安徽官礦督辦王逹上月間因事赴滬已經月餘現駐蕪官礦督辦辦公處已接王氏來電謂各事已辦理完竣擬日内由滬返蕪聞王氏抵蕪後有實行組織官礦督辦公署之說 
　　中國留日學生旅大收回後援會代表湯志先潘廷幹此次回國後曾在湖南漢口安慶各埠與學生聯合會接洽一切到皖後適值大通發生檢貨風潮湯潘二君即至大通竭力排解現已平息本月一日由大通乘輪來蕪此間學生聯合會二日下午假縣教育會開歡迎大會湯潘登台演講對日交涉問題聽者頗爲動容 
　　蕪湖勸學所長吳松亭刻以下學期教育經費不敷甚鉅無法維持擬向縣署辭職又聞徐知事對於教育經費一事定於十日召集城鄕學董開教育行政會議討論維持方法 
　　省立蕪湖第二商品陳列所原定八月一日開幕現在各省及本埠應徵出品收到有數千種之多惟標籖各項手續甚繁且天氣酷熱籌備不及聞已展期夏曆八月初一日正式開幕 
[浙省續開時局會議]  
　　推定赴滬代表 
　　浙江省議會沈議長祝副議長省教育會李副會長律師公會阮會長杭州總商會金會長王副會長銀行公會張董事長曁士紳高雲麟程良馭徐溥泉顧乃斌並商會會董朱謀先謝永康朱克勳等三十九人假保佑坊總商會特開時局會議首由金會長報告江浙治安問題現准滬總商會函定於四日中午十二時由上海南京杭州三總商會代表在滬開聯席會議擬分電中央及京鄉老並江浙軍政長官爲一致弭兵運動故特邀集諸公來會推舉代表六人或八人阮性存云此事不如先儘商界推舉最好總商會正副會長及銀行公會會長錢業公會會長俟在滬開會後再續推各屬代表當經大衆决定先推商界金百順王祖耀王錫榮朱謀先紳界徐溥泉高雲麟（子若代表）爲代表今日乘夜車赴滬與旅滬浙紳沈銘昌盛炳緯共同商議與蘇省紳商接洽俾逹到弭兵之目的顧乃斌云對於治安問題尙應擴張範園皖省亦應加入不僅以江浙爲限衆贊成並將推定代表姓名函復滬總商會查照議畢散會已十一時半矣 
[杭州快信]  
　　駐艮山站及南星橋之三十七圑一二三等營及機關槍連日内有調防嘉興說 
　　杭總商會會長金潤泉昨午分謁軍民兩長對於時局有所建議 
　　一師慘案昨（二日）傳訊各證人無一到者明日公開後下星期一（六日）審理被害學生家屬之私訢 
　　嵊縣匪氛復熾該縣陳村附近竺家　陸家　日前被害甚慘房屋被焚盡成焦土居民紛紛逃避 
　　淳安方閏建德趙槐三吳興沈昌明以前部頒教育局規程條文簡單權限經費問題諸多疑義曾由省署咨部解釋迄未復到現教廳已將各局長委定各勸學所頗表示反對 
　　甌海道尹沈致堅前日因公來杭今日早車返署　　浙江署期學校前日有人發起同學會並於是夜開演影戲各學生多持反對不歡而散明日（四日）校内公讌各講師 
[南京快信]  
　　鳳陽關監督汪彭年前啣齊督命赴津昨返寗偕孫發緖晋謁齊督報告到津謁段及與各方接洽情形 
　　黄以霖昨日下午四時入謁齊督談二小時辭出面詢保方有無調王承斌兩師來蘇事齊絶對否認 
　　贛蔡來電報告贛南佈防情形並請齊督協電北京速撥常樊餉欵 
　　湘事吃緊海軍杜總司令昨調楚謙湖鷹兩艦駛赴岳州駐泊 
　　寗商會昨接上海總商會民治委員會發起全國整理財政會議通電後甘蘇兩會長擬日内集評會討論贊否及推派代表問題 
　　駐鎮第十九師長楊春普昨來省陳報防務佈置並請示軍事機宜 
　　運河上游隄工事務所摺報水勢邳汛截至七月十八日誌椿存水六尺比上年七月十九日盛漲今小九尺七寸堰澗徐壩兩汛截至七月十八日誌椿存水四尺七寸比上年八月九日盛漲今小一尺一寸 
　　提工事務所電呈省署以高郵水勎增漲應請令知鎮江關監督轉飭小輪照章停駛 
　　陳調元電告即日出巡唯宿等境相機剿匪 
　　河南永城商邱等縣前因匪患經徐州陳鎮守使派隊擊散並留安營駐紮該地現陳以匪患已靖擬將安營調回該兩縣紳民深爲惶恐昨公推呂遐紹劉重盧斌三人代表來謁齊督請將安營暫勿調動以維治安 
　　德國人羅白蘭私带烟土三十餘斤在徐州車站查獲昨由徐海道尹解送來寗 
　　今（三日）晨演習飛機因機損在城北太平橋墜落軋毁民房數間壓斃小孩一口司機人無恙 
　　連日酷暑疫症發現更多濟生醫局特將自製平安水施送貧民 
　　阜寗行業公會以行商陶齊銘由滬運貨經鹽城縣境射陽鎮被刦一空水巡置之不理電省聲訴韓省長當令該縣知事查勘緝辦 
　　兩淮運使丁乃揚委吳祖培代理廟灣鹽塲知事 
　　財廳昨委王啓傑興化鹽城阜寗等縣查勘秋禾 
　　江北巨匪趙五在高郵縣境擒獲兩長電實高兩縣知事會審確供依法擬辦並追捕餘匪迅將被擄之人悉數救出 
　　下關商民張伯延擬設娼妓清良所備製藥料防治梅毒傳染昨呈請省署警廳備案 
地方通信 
[寳山]  
　　教育局長通告接任寳山縣教育局局長前經省教育廳委任袁希洛充任業於八月一日到局任事啓用圖记昨（二日）日已以公函通告各機關各學校查照矣 
[松江]  
　　剿匪軍隊開回原防據某方消息今春浙省紹屬各縣土匪猖獗特將駐松之陸軍一營調赴諸曁協同剿匪現在匪勢已平該陸軍一營遂於本月四日仍回松江原防前傳松江調兵之說即係該營剿匪軍隊回防並非增兵云 
　　縣會經費與補選縣會自奉令恢復後已召集談话會議决推補缺額參事員請縣给照遞補業由縣署定於今（四號）日先開參事談話會籌商縣會經費問題並預備預决算交議一面又由温知事呈請省長以縣自治經費無欵可撥擬請將縣欵補助之警察費歸省稅負擔而以原有之縣費補助仍作縣自治經費至縣會成立應否先開會議抑俟補選後開會均請指令飭遵旋奉省令大旨以萬無將省費補助縣警之理且據郭前知事呈報原案該業本有自治經費令即查報即縣會成立亦應先行補選然後集議云云故由温知事查案列表飭令欵産經理處查報郭前知事任内呈復之自治經費當由該處於二日開會集議以縣自治經費向無盈餘郭前知事任内所報之自治費係各市鄕自治經費並非縣自治費是以决定詳晣呈復以免誤會縣會補選亦將前手辦理至縣警費補助係於縣自治取消後始移縣自治費撥給補助在縣自治存在時縣警費本由省費擔負 
[蘇州]  
　　漆木業紏衆械鬥未成向業漆匠之徐某前日不知何故紏集無頼跳蚤阿毛荷生等及同業漆匠二百數十人均各隨带刀械與住居因果巷木匠作主葉某尋衅亦纠集同業木匠與櫉櫃工匠三百數十人均各背負青布袋内置斧頭刀械等物臨塲預備决鬥其評論决鬥地點雙方均已預先約定在閶門馬路廣濟橋鴻園茶室内下午三時鴻園樓上下均爲若輩占满聲勢之壮爲近數年來槭鬥中所罕見者其出發時無異臨陣禦敵幸有黄某者出面排解雙方徒黨五六百人始容納倏件釋戈散去化險爲夷否則閶門一带難免殃及池魚事後爲蘇常朱鎮守使訪悉聞昨已令行警廳飭令探隊將跳蚤阿毛荷生等拘隊訊押一面尙擬澈究起衅之人歸案訊辦以儆效尤 
　　貨船在滸關撞沉航船往來蘇州西華濮永昌之航船因西華鎮某醤園托带食鹽數擔故即停泊在上塘街鹽棧碼頭以便上鹽該航船正在装鹽時詎有大號貨船一艘使篷飛馳而來駛經鹽棧門前該貨船篷繩竟致带牢西華航船船梢致西華航船頓時傾覆搭客貨物盡行入水幸搭客船友均獲更生惟所載貨物落水後雖設法打撈然撈獲者十無二三損失約在二三百金左右 
　　火車中迷藥害人之傳聞此間近日盛傳由滬開寗四等車中時有迷藥害人之事言之鑿鑿未知果有其事否 
　　教育局通告成立吳縣教育局已於八月一日成立並扄用圖記一面呈報教育廳吳縣署查核備案 
 
 

Page 11

 
 
第一萬八千一百十七號;中華民國十二年 西曆一千九百二十三年八月四號
星期六 * *　　工廠因酷熱停工蘇垣日來　熱異當實爲近數　來所僅見三四日前此間西瓜每擔欲易一洋尙無　過問今每擔已飛漲至四五元而購者仍絡釋不絶盤葑門外之源盛等各絲廠女工因繅絲女工在作工時中暑熱暈者頗多暫行停工五日俟熱退再行通知開工而胥門外之鴻生爕昌兩火柴廠工人及楓橋華盛紙版廠工人前昨亦已先後宣告天熱暫停工作數日矣 
　　省令遷讓無錫分庭勘址江蘇高等審檢二廳對於籌設無錫地方分庭一案迭經先後派員赴錫會商勘定舊無錫縣署爲適合地點惟該處由水警及省警備隊縣警察所巡警教練所借用已歷多年而官産處又估價標賣廳委會同馮知事初則商令水警遷讓然師區長以修理費已賠補不少如須交還非償還損失數千元不可旋又商定讓還一部分爲分庭之用分庭由大門出入而水警區部由後門另砌正門廳委回籍後呈復廳長查核朱周二廳長即會呈省長茲已奉到指令應准行知各借用機關一律遷讓一面分行官産處准免標賣等因轉行無錫縣知事遵辦 
[鎭江]  
　　上海銀行存户踴躣該埠上海銀行日前（一日）開幕盛况已誌本報茲查是日本埠各銀行各錢荘爲該行進財所招進銀元計有三十萬元錢業中人亦有零星儲蓄該行計有二千餘元此誠本埠金融發逹之朕兆也 
　　電報局長更調忙鎮江前電報局長方鋆近奉交通部令原調任淮安局長茲更調充鎮屬溧陽局長揚州電報局長馮琴南調任吳淞局長遺缺委江蘇督署電務處周幼雲補充 
　　停放城役工食丹徒地方欵産處日前會議以本邑五城門關係國防應由軍警自責况拆城問題呈奉批准此項公役工食自八月份起停止發放 
[揚州]  
　　學會未准立案江都自治學食爲道自治學員　　方自治講習所學員混合組織票選湯祝君金寳之爲正副會長前將簡章宗旨及職員姓名報請縣署立案並請縣長充任名譽會長昨經曹知事批示該會係一種研究學術的集會所請立案之處應毌庸議 
　　令縣報解畝捐縣署昨（一日）奉運河工程局訓令查該縣應解二分畝捐迭經令縣催解迄今仍未解到現在急待解欵濟用萬難再延仰縣迅將應解前項畝捐刻日掃數清出解局立等濟用毌得再延致干委提 
[宜興]  
　　旅外學界反對周教育局長宜興旅外學界反對試署宜興教育局長周品高致國會議員沙武曾江蘇省議員周七梧周繼高蒋小竹鮑駒昂書原函錄下諸公爲國民代表吾人所期望於諸公者甚大乃者議教風潮吾鄉省會諸先生均能力持正義此次都中政變武曾先生又能决意回南不受軍閥支配即此數端而論諸公人格無虧洵足爲地方生色今者吾宜勸學所奉令改組教育局局長一職爲教育行政領袖關係何等重大周品高畢業於江蘇存古學堂品性學識均無足取茲任局長開者均以爲異邇聞周之得任現職公等推薦之力居多武曾先生薦書最早餘亦直接間接予以助力此不能不服周品高運動之神速公等寄跡異鄕或不明周之爲何如人然以耳代目滥用感情難免合污之嫌足爲盛名之累現在地方各界業已開始攻擊尙冀諸公爲鄕梓教育界稍維人格解鈴有術補牢未晚敢布區區惟希亮察旅滬學界朱楚善蒋兆夑旅蘇學界朱重明吳品曾旅錫學界李希交江原氓旅寗學界邵鶴亭史久鑑旅京學界潘梓年鮑文慰等上 
[徐州]  
　　招待教育年會之預備江蘇省教育會年會定於八月十一號始在徐州開會一星期徐州教育界特組織招待處迭次會議一切招待辦法茲因爲期已近由招待股商請縣署及警局派拘留輕犯及貧民習藝所工徒從事清潔街道并修理古蹟名勝以壮觀瞻云 
　　實行清查户口銅山縣及警局奉到省長清查户口通令後即籌備一切先於上月二十七日示諭週知茲於八月一日實行調查先查城内除由委員督同巡官巡士認真挨户清查外并有第三旅圑長趙學濟派兵士十人隨同協助以防匪類滋事每日出查時間爲上午八時至十一時下午一時到四時 
[嘉興]  
　　集會提議事項嘉興縣會連日已開會議出席議員尙多其議决事項通過出納員汪以鈞案電話公司收歸公有案陶議員因病出缺案清查地方公欵公産案其擅拆城牆案等須俟三日續議 
　　警所取締渡船與拉車東門外馬路每有輕年船婦叫喊擺渡甚至在附近旅館招致客人形同娼妓又有車夫阻攔行人强人坐車甚或因爭奪主顧發生爭鬥張警察所長特於日昨出示諭禁船婦叫喊擺渡招致客人及車夫阻攔行人情事違者即行拘案懲處决不宽貸云 
　　撤銷縣自治嘉興縣參事已由縣會遵章選舉並經縣署分别委任縣參事已於二日组織成立故向有縣自治機關已先期於七月三十一日今飭撤銷刻正將地方公欵公産移交該會矣 
[海寗]  
　　愚移高小尃辦初中海寗愚移學校爲该邑士紳張步青及滬商陳枚叔徐錦榮所創辦并認年捐爲經常費開設已及兩載現有高小學生二級今歲試行道爾頓制頗見成効自新學制實行後期小學不得單獨設立該校特請該縣教育會會長王哲安君到滬與滬商集議辦法現聞自十二年度起停招高小學生尃辦初級中學所需經費仍由滬商分任以應該邑地方需要 
 
 

Page 12

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 13

 
 
第一萬八千一百十七號;中華民國十二年 西曆一千九百二十三年八月四號
星期六 * *本埠新聞 
[弭兵會議之寗杭商會代表]  
　　寗甘仲琴蘇民生　杭王錫榮金百順 
　　總商會昨接南京總商會来函謂已推定甘蘇二會長來滬出席會議文云逕復者准東代電敬悉貴會爲籌備互保江浙兩省治安起見特訂本月四日召集杭州總商會曁敝會推派代表合開聯席會議公議弭兵息謡辦法敝會極表贊同現已推定敝會會長甘仲琴君副會長蘇民生君准附三日夜班車赴滬與議特此奉復即希查照並頌台祺云云 
　　開南京總商會蘇民生君已抵滬杭州總商會則推代表王錫榮金百順與會昨晚亦已抵滬云 
[曹慕管之江浙弭兵主張]  
　　曹慕管致總商會論江浙弭兵書云會長會董先生大鑒報載諸公今日聯合南京杭州商會將有事於江浙弭兵運動仁心俠腸不勝欽佩慕管原籍上虞而僦居上海者逾二十载江蘇固慕管之第二故鄕也愛護桑梓不甘後人是以前聞吳佩孚主張先攻後選即於民治週刊著論力斥其非今聞諸公集議弭兵遂不禁蹲蹲起舞矣顧慕管者孔子之徒也孔子之道一以貫之忠恕而已矣曾子曰吾日三省吾身爲人謀而不忠乎爲謀而忠不曰恕而恕隨之矣今慕管不憚辭費而欲爲諸公進一言者無他亦惟忠恕而已矣假令諸公不以吾言爲迂論敢請諸公今爲江浙謀應以忠忠則不可不爲江浙籌一永遠弭兵之計畫爲他省謀應以恕恕則不可不爲他省建一永遠弭兵之計畫夫所謂永遠弭兵之計畫在理論與事實言之總之不外於民治運動者近是但慕管今請致其最低限度之希望願諸公爲江浙計要求江浙宣告完全脫離直皖之關係一以由西閻督爲法爲他省計要求曹吳退還政權一以日本關白德川慶喜爲法是已此其理由請略述之聞江浙兩省每值政爭如皖直奉直等役兩省人民皆驚心動魄奔走駭告若大禍之將臨者何也其唯一原因實在於蘇齊屬直浙盧屬皖軍事當軸黨派不一政客乘之資爲利用戰訊頻傳警報時聞在彼雖爲酬答黨首不得不故作耀武揚威以示其必戰之意在我緃明知不成事實亦不得不預爲未雨調繆以防其不測之禍近數年來此種虚症不止一次今擬根本治療莫若嚴厲要求盧齊立即宣告完全脫離直皖關係純粹的爲民國地方長官整飭軍紀保衛地方如山西阎督軍者然實業教育着着進行此在盧齊殆不費吹毛之力而我兩省教千萬之人民咸得安枕而卧矣盧齊黨爭旣告斷絶然後從容裁兵先將上海改爲自由都市議定雙方不得駐兵更進而完成江浙兩省自治模範爲各省倡主權完全在民弭兵指日可待慕管所願諸公以忠心爲江浙謀者此也但江浙者特全國東南一隅耳僅僅保全一隅而不爲他省設想亦屬無補於事試問江浙即不開戰寗能保直系之不從皖贛閩三省進兵乎藉曰不然試問二十二行省莫非國土寗能坐視其戰亂而不爲之地乎藉曰力有未逮愛莫能助試問江浙緃免戰禍他省依然私鬥諸公之營業可望發展乎諸公即不爲利人計奈何不爲利已計乎慕管所願諸公以恕心爲他省謀者此也如謀之莫若要求曹吳歸還政權如日本關白德川慶喜然退爲元老院院長或將軍府上將軍同時並請羣雄各戢野心停止職務聽候國民和平解决孟子曰王一怒而天下安今請易曰國民一怒而天下安豈不休歟唯諸公勉之而已至若快郵代電卑詞陳請慕管前在貴會委員會席上節經竭力反對非所望於諸公者也惟諸公萬萬努力焉順颂頌籌褀不宣曹慕管啓 
[江浙弭兵運動之昨聞]  
　　蘇沂當道意見之一致 
　　國聞通信社云關於江浙弭兵運動除商界已公開討論外兩省紳學各界連日分頭進行頗爲積極聞將來擬提出一種類似公約之文件要求蘇浙兩省當局簽字以昭信守昨有人在南京晤齊督言及此事表示同意並云蘇省與閩皖贛三省聯絡向極密切近來對於時局協商益見一致故蘇省大勢决有把握至浙江盧督辦聞已一再表示贊同江浙紳商之意見苟蘇齋簽名於弭兵之文件則浙盧亦當同　辦理惟浙省一般熱心平和之士則鑑於北方日來遣派軍艦進攻厦門欲以壓迫浙省認爲環境太不安定頗望弭兵運動擴大範圍否則須於浙省受任何方面之壓迫時保留充分之自衛餘地云 
[各省聯席會議將在滬開會]  
　　自北京發生驅逐元首風潮全國形勢驟見緊漲各方俱感同力合作之必要而進行辦法則諸待詳商前曾由上海各方面要人互相討論僉以在滬召集各省聯席會議爲應付時局之要著先議推請唐少川章太炎岑西林三氏出面通電發起嗣以黎黄陂有定期南下之說因暫行中止現在黄陂暫不南來而時勢需要日形迫切前日乃由汪精衛章行嚴鄧漢祥及各省駐滬代表等人約集討論以爲此項會議旣公認有召集必要則不如逕由各代表自行電請本省長官派員組織不必更煩唐章岑三公發起轉嫌周折當經公决辦法兩端大旨如下㈠由各省代表逕電本省長官陳述召集聯席會議之必要請即派定負責代表來滬洽商時局規定一省一權以省區作單位人員派定後知照浙江盧督辦㈡各省代表派定後由派代表之省區長官聯名通電說明集會主旨并通知國會以上兩辦法昨日已由各省代表担電本省請即照辦大致不久即可在滬開會作統籌互助之商洽至粤省推派代表問題各方面意見以此次會議以省爲單位孫中山氏非一省當局而其大元帥名義則奉浙黔等省尙未承認故對於此項會議由廣東省長遣派代表較爲適宜此事業由汪精衛氏電逹中山中山已表示贊同云 
[法治協進會之促成省憲熱]  
　　法治協進會成立後開會三次各會員所提出之速制省憲案雖已表决通過然尙未有何種切實進行辦法理事張家鎮等擬於第四次常會時（即五日星期日）除討論修改會章外以省憲問題關係重大務於開會時由本會各會員中推定代表四人分至農工商教等各團體接洽徵求意見以期早日促成省憲鞏固國基昨日已發出通告請各會員於是日下午二時仍假上海律師公會開會討論一切進行辦法云 
[廣肇公所董事會紀事]  
　　討論馮霍被毁事 
　　昨日（三日）下午五時上海廣肇公所開董事會議羅芹三主席起謂報載工界救亡會通電内有謂本公所董事馮少山霍守華二君爲軍閥收買由春華茂申莊匯欵三十萬元來滬等語殊與本公所名譽有關本公所對於社會素持正義如馮霍二君果有此等行爲本公所自應加以嚴重之懲戒否則本公所亦難任其誣衊次由馮霍二君先後聲明大旨謂此事鄙人等未便自己辯白應請同鄉詳密調查如果查有得欵情事抑有被何方或何人利用之處願諸同鄕據實揭布并削除粤籍以爲一般軍閥走卒者戒云次由黄鴻鈞盧煒昌譚蓉圃歐鏡棠等發言謂馮霍二君素爲同鄕所信服平日熱心社會事實昭著今無端受此污辱同人等不能不予以澈查二君係代表本公所出席總商會之人此番大約係民治委員會招忌本公所即當函總商會請其查究况通電内亦有涉及總商會副會長方椒伯君之語該會尤未便坐視總之政局危急如斯彼輩尙任意搗亂將來國事誰復敢出面過問其危險寗堪設想討論結果决定一方致函總商會一方由本公所着手查究遂散會茲將該公所致總商會原函列下會長會董先生大鑒敬啓者昨見報載工界救亡會通電内有敝公所董事出席貴會會董馮少山代表會員霍守華二君月領吳佩孚乾薪四百兩謂早被直系軍閥收買由春華茂申莊匯來莊洋三十萬元爲搗亂滬上圑體之用等語查敝公所對於社會向來光明正大力持正誼馮霍二君尤爲同人所信任此次主張民治亦本多數人公意爲貴會會員會所贊同使果有上列情形是顯爲權好所收買敝公所爲全體名譽計自應嚴予澈究不但撤銷馮霍二君董事並應否認其爲粤人以昭社會炯戒若徒爲好人造謡有意中傷則時局艱危誰復敢出而任事國家正氣將愈益銷沈敝公所責任所在亦不能安於緘默况此項紀載并有傷及貴會方副會長之語於貴會信用亦有極大影響敝公所昨因此事特開董事會議僉謂此事無論有無均有根究之必要惟旣涉及貴會長會董尤不應由一二人之故致有損機關信用究應如何處置之處務乞提出會議决定查究辦法使社會得明真相毌任企盼之至專此即頌大安上海廣肇公所謹啓 
[靖安艦加入滬隊後之杜錫珪]  
　　籌餉與戒嚴 
　　自靖安運艦加入滬海軍艦隊後南京海軍總司令杜錫珪除分電保洛報告外以海軍餉項中央積欠不發一再告急部院均置不聞不問實與全體軍心有碍當即向齊督軍磋商善後方法一面並請齊督向某銀行商借現欵攤派各艦接濟軍用一面通飭駐泊長江上下游各艦艇特别戒嚴並派員在簈檢查郵電禁止與外界交接以防洩漏消息云 
[厦門戰事之滬訊]  
　　臧致平回厦 
　　國聞通信社云昨日午前本埠私人方面接得厦門二日夜間來電云漳厦交通恢復陸戰隊潰北洋艦被擊傷烟囱逃出港外臧（致平）明日（三日）可回厦安云云 
[又有日艦駛赴厦門]  
　　厦門發生軍事行動後各國均派軍艦駛往該地保護僑商等情已誌前報昨聞日海軍駐在武官杉板又下令特派松柏二驅逐艦前往福州加防各國軍艦亦將增派數艦云 
[湘案解决後之日艦防務]  
　　伏見號退出長沙 
　　長沙案件自經雙方代表談判允洽後交涉業已解决駐泊該地之日軍艦伏見號業已退出長沙其他原駐各艦亦已奉令調防其新防地錄下（嵯峨號）長沙調防（伏見號）宜昌及下流九江蕪湖等處警備（喁田艦）本月中旬回滬休息其他（對馬號）漢口（比良號）重慶（樫號）蕪湖（檜號）九江（鳥羽號）萬縣（安沙號）長沙（桃號）長沙（折號）漢口均無甚大變動云 
[昨日由京到滬議員之懇親會]  
　　議决設接洽總樞 
　　由京到滬議員昨日在半淞園四面廳開懇親會下午二時後議員即陸續到園至五時計到八十餘人遂舉行聚餐茲將當時席間情形分誌如左 
　　到會議員李清源林樹椿李爲倫何弼虞黄序鵷劉變元邱珍劉景烈李執中鍾才宏盛時阮性言劉重張世楨張宏銓羅上霓彭旅滌胡鈞吳崑李靖國周澤苞韓玉辰黄雲鵬徐蘭墅凌鴻壽沈鈞儒解樹强褚輔成張華瀾劉映奎陳宗常覃振劉楚湘雷焕猷胡應庚田桐姚文柟金兆棣陳光勛呂志伊潘承鍔李安陸角顯清黄叔平程崇信孫光庭董昆瀛劉振生高杞李茂之孫世偉焦易堂張樹森黄金聲汪秉忠童杭時景定成孔昭晟王宗堯丁騫尙鎮圭王鴻龐翟富文張善與余名銓梁昌誥向乃祺董慶餘袁榮叟陳國壐潘大道吳樹模鄧立李肇甫謝越石焦子靜尙有遲到者十數人未簽名 
　　談話情形席間董昆瀛請褚輔成報告辦事處成立之經過及議員到滬實在人數褚遂報告云報到者實數三百十七人已領公費者二百八十八人在津定期來者三十七人東三省議員連已來者計算共六十三人以兩院過半數計之爲四百三十七人衆院過半數二百九十九人參院過半數一百三十八人統共計算祇須留京者再來百人即可開會至報載到滬後復回京者亦屬不虚但非全係回京多數係回鄕及游歷名勝其回京數人已函京津同人調查辦事處在議長未來前當然應籌備一切故有籌備員之推舉然往往困難致進行不甚完满此亦必然趨勢關於招待一項曾經有每省推定人員之决議現除東三省河南江西湖北陜西蒙藏未推出外餘已函報到處刻已函催各該省限三日舉出矣云云張樹森云同人南下後集會談話諸感不便最好覓一可談話之地點與機會俾從事爲各種之協商本人主張設一通訊處或俱樂部董昆瀛云同人南下爲討賊戡亂爲拆臺搭臺似應籌一妥法免爲敝黨陰謀所中至民八同人心在國家當然合作且能爲澈底之諒解吾人似宜將法律之第一點暫行擱置而第二點張樹森君設立通信處或俱樂部之主張請大家注意丁騫張光煒相繼發表意見焦易堂謂諸君對此次政變同人南下認爲拆臺搭臺予則反是蓋認爲救國會救議員人格也第一問題在籌備如何組織政府民六也好民八也好皆不成問題未南下議員其所以必存觀望者皆因南下同人對政府組織無若何具體辦法也至民八分子當政變以後在京在津曾無一人對合作懷疑曾無一人發生異議予爲民二亦係民六民八且護法旗幟較爲鮮明且往來者皆係民八分子耳目並無若何問題之聞見予之主張組織政府在破壞之中希望從速建設一有辦法固不愁集會之不足法定數至六八則敢斷言不成問題更進步言之吾人目標在討賊民六能討賊吾人應從民六民八能討賊则吾人應從民八孰故生枝節障碍討賊者即爲公敵甚願各方對此有相對之諒解嗣褚輔成報告七月十四行集會式之經過並對於調劑六八有所討論後各議員卒以同人到滬之數旣日以加多急須有機關以資聯絡因决定一面暫假湖南議員俱樂部設由京南下議員接洽辦事之總樞一面另覓相當房屋作該機關永久所址覓妥後即行遷入至七時乃散曾云 
[返京議員題名錄]  
　　東南通信社云此次來滬議員固多優秀分子而專抱拿錢主義輪流在京津滬三方領費者頗不乏人來滬議員連日返京者已有三十餘人除由張鳳九在車站調查領費回京者曾幹楨張樹桐蔡復靈等十六人外據其他議員所知又有馬鍾秀博爾和德巴圖塔旺拉布坦車林端魯布賈述堯項肩黄象熙等餘俟探明再誌 
[議員通訊處補發津旅費]  
　　國會議員通訊處前晚八時開談話會討論補發旅費問題結果未領天津旅費者每人補發一百元計發三十餘人以後凡續到而在八月三十日以前者均可補領 
[南下國會議員今日宴客]  
　　在五洲旅社大廳 
　　南下參衆兩院議員褚輔成等昨日發出请柬六百餘通定本月四五六三日在五洲旅社設宴讌請滬上各公圑重要職員及商學報界等藉以商榷政見茲將國會移滬集會辦事處發出之公函錄下逕啓者政局崩離法統再絶同人等不忍偕亡之痛乃爲遷地之謀相率南來已逾半數雖建設匪易事待綢繆而天職所存羲無瞻顧所賴邦人君子時加匡督俾免愆尤更策羣猷爲之後盾茲訂於八月四日上午十二時假座三洋涇橋五洲旅社大廳恭請惠臨一叙藉尊酒而通情誼旣非同晏樂之耽庶前席而拜嘉言亦以覘民意所嚮專此肅簡順頌時綏同人謹啓云云 
[民治委員會今日開常會]  
　　本埠總商會發起之民治委員會定於今日（四日）下午開第五次常會昨發通告如下逕啓者八月四日（星期六）下午五時開第五次民治委員會合行具函先期奉約至祈台駕凖時惠臨爲荷順頌日祉上海總商會謹啓八月三日 
[今明赴美之兩輪]  
　　花旗公司之塔虎脫總統號昨已抵申今日赴美船泊河筒中現由該公司派小火輪在新關碼頭送客定十二時離申開出所有赴美之各學生等本日十二時以前均須到新關碼頭下輪又提督公司之麥堅尼總統輪則定星期日赴美船泊於招商局中棧於是日午後二時半啓椗所有滬上赴美旅客及復旦大學之學生等在二時以前亦須下輪矣 
 
 

Page 14

 
 
第一萬八千一百十七號;中華民國十二年 西曆一千九百二十三年八月四號
星期六 * *[偕黎紹芬同船赴美之留學生]  
　　黎黄陂長女公子紹芬女士與其友周淑清女士將於今午在三馬路外灘海關碼頭起程乘塔虎脫總統號郵船赴美入威爾斯萊女子大學專習教育聞有威爾斯萊大學克特力克女教授ＰｒｏｆＥＨＫｅｎｄｒｉｃｋ前曾在我國燕京女子大學教授一年現因期限已满在日本游歷待黎女士至横濱時偕同乘船至美返校又今午乘塔虎脫號船赴美者除黎周二女士外尙有江蘇特派考察歐美教育行政員邰爽秋等九人聞邰君在美擬研究教育四年從事調查第一年入司丁福大學第二年入芝加哥大學第三第四年均在哥倫比大學茲將全體姓名等項列表於左 
　　姓名　　母校　　　經費　擬習科目　擬入學校 
　　黎紹芬　南開大學　自費　教育　　威爾斯來大學 
　　周淑清　南開大學　自費　教育　　威爾斯來大學 
　　東南助教江蘇　　　　　　　　　　㈠司丁福大學 
　　邰爽秋　特派考察歐美　省費　教育　㈡芝加哥大學 
　　教育行政員　　　　　　　　　　　　㈢哥倫比大學 
　　王克仁　東南畢業　自費　教育　　加州大學 
　　楊安麟　東吳教員　自費　數學　康乃爾大學 
　　鄭慶雲　河海工程專門　山東半官　水利工程　加里福尼大學　　畢業南高助教　费 
　　彭盡滙　南高畢業　教育部官　教育　加州大学　　　　　　　　　　　費 
　　周木鈞　東吳畢業　自費　商業　紐約大學 
　　劉同坼　金陵畢業　自費　農業　加州大學 
　　陳舜耘　金陵畢業　自費　畜牧與　　密乞根農業大　　　　　　　　　　　　　　　病科　　學 
　　雍家源　金陵畢業　自費　銀行　　西北大學 
[女校旅行團赴南洋游歷]  
　　上海中國女子體育學校校長華浩吾及校中主任教員顧舜華等利用暑假期内組織旅行圑率同本校學生徐誦芳汪韵熊秀鳳黄光沅王秀貞潘經等男女生八名赴南洋馬來島游歷參觀南洋女學校並宣傳女子體育之要點先期電致檳榔嶼各僑商因顧舜華與該地華僑頗爲熟悉也後得檳榔嶼中國領事等來電歡迎故此次各該學生到嶼時各僑商等預備舉行跳舞新劇及各種游藝會以歡迎之昨日各學生已乘法郵船盎高爾號離滬赴馬來半島此次至少經一個半月方可歸國云 
[運印絲茶水脚减跌之宣布]  
　　英公司運往印度之湖絲華茶水脚昨日已經將新價减訂當時即行宣布茲紀如下 
　　（運往地）　（絲量）　（絲價）　（茶量）　（茶價） 
　　孟買Ｂａｍｂｏｙ　一惠原新　一○八　一噸　原新　二五二○ 
　　哥倫布Ｃｏｌｏｍｂｏ　一惠原新　一○八　一噸　原新　二○一八 
　　德剔可林Ｔｕｔｉｃｏｒｉｎ　一惠原新　一一一○　一噸　原新三○二六 
　　開立卡爾Ｋａｒｉｋａｌ　一噸　原新　七○六○　一噸　原新　三○二○ 
　　馬德里Ｍｏｄｒａｓ　一噸　原新　七○六○　一噸　原新　三○二○ 
　　别希爾Ｂｕｓｈｉｒｅ　一噸　原新　七五六五　一噸　原新四○三二 
　　開立溪Ｋａｒａｃｈｉ　一噸　原新　六五五五　一噸　原新　三○二五 
　　亞白司Ａｂｂａｓ　一噸　原新　七五六五　一噸　原新四○三二 
　　别塞里Ｂｕｓｒｅｈ　一噸　原新　七五六五　一噸　原新　四○三二 
　　倍奇狄特Ｂａｇｄａｄ　一噸　原新　九○八○　一噸　原新　五五四五 
　　馬化米拉Ｍｏｈｏｍｅｒｌ　一噸　原新　七五六五　一噸　原新　四○三二 
　　極代Ｊｅｄｄａｈ　一噸　原橷　七五一○○　一噸　原新　四○四○ 
　　上述表内之一惠即一百十二磅一噸係合占四十尺地位而言表内運費悉用上海銀兩計算以兩爲單位 
[航業消息彙紀]  
　　昨日法郵船盎高爾出口載赴里昂馬賽等處之湖絲計有五百十件絲頭二百九十五件茶葉倍子烟葉蛋黄等等一千七百件又大英公司之蘇旦輸於昨日赴孟買此間運去之湖絲爲新絲上市以來最多之一批計装出有一千一百數十件代價值滬銀一百六十萬兩以上同船装出之茶葉亦有一萬三千箱之多 
　　昌興公司之俄羅斯皇后號現定本月十一日由港到滬赴温哥武本埠届時又有大宗湖絲運美又該公司之澳洲皇后號從温哥武來申昨接來電决定本月十二日到上海當日赴港即將二三等艙及統艙價跌减云 
　　日本新造之長江警備艦勢多及堅田號現將完全竣工决定本月二十日在上海試行速率 
　　南满公司之大連青島班輪長平丸來滬由哈爾濱來滬之俄難民又到十六名昨已登岸矣 
[林森赴粵]  
　　廣州參議院議長林森由京來滬後迭與各方有所接洽現林已於昨日搭輪赴粵云 
[購運白藥粉准先通融放行]  
　　惟須先繳押稅銀行 
　　虹口老順記承號昨接總商會復函謂白藥粉案已接復函望即查照辦理原文如下前准大函以代光華火柴公司購運白藥粉五百桶部照未到繕具保結請准予先行報關進口等語當經轉函切商在案茲准江海關監督署復稱當經函商稅務司去後准復此項白藥粉護照旣據聲稱尙未領到應飭先行繳納押稅銀兩即予通融放行俟護照呈騐來關再行清結復請核辦前來相應奉復即希查照轉知等因到會合即備函轉逹惟祈察照即便派人赴關接洽先繳押稅銀兩俾得通融放行所有已請未到之部照務再電催速發以完手續万爲至要 
[蛋白存美銷售之涉訟]  
　　總商會會員陳椿權君存美之蛋白業已三年前托舊金山葉總領事設法售脫將棧祖稅金欵項付清後餘數滙滬旋接葉領事來電謂已涉訟故昨日陳君復請上海總商會代匯美金一千一百五十元至舊金山葉總領事以備撥付稅金及充控告等費用並謂蛋白售價至小美金六角左右如與此價相近仍請銷售云云 
[赴日旅客不准携带生食]  
　　因防時疫之故 
　　日本長崎各口岸實施檢疫後查騐非常嚴厲昨日該國駐滬衛生防疫官又接該國内務省衛生課來電謂近海各岸已有虎疫發生此後無論何人不准携带生食如肉類水菓等品否則即當中途抛棄免致微生蟲傳染疫症云該醫官當即據情通知各郵船公司查照矣 
[反對航政局之繼起]  
　　本埠總商會昨接無錫縣商會來函如下 
　　敬啓者蘇省近日籌設航政局不遺餘力名爲保航實則聚歛充其弊害所至將更甚於囊昔之商船公會顧目今反對之聲四起電請撤銷者日有所聞而省局分局進行如故絶未聞省吏有一語之答復具見此種厲民政策久爲當道蓄意實行决非一二呼　電文所可挽救查此案於法律上毫無根據省吏一意孤行違法之點甚多爲特函請貴會通函各商會徵求意見或逕由貴處召集會議取决辦法一面並懇設法唤起商民注意俾共覽然於利害之所在務使墨吏狡謀其欺難售庶吾民痛苦亦賴以稍蘇也附航政局不能設立之理由㈠省單行法應由省議會議决公布方能發生效力此次航政局一案僅由省長交議暨省議員朱翼雲等函請將該局收入含混列入預算而該案並未經由大會議决並公布等各項法定手續此應認爲不合者一㈠地方行政事項不得抵觸國家行政此爲政治上不易之原則查關於航業上之註册給照納費等各項事體早由交通部規定通行各省在案今航政局於交通部原有規定之外别立所謂旗照等名目巧取豪奪直接增商民額外之負擔間接破壞國家行政使商民無所適從此應認爲不合者又一㈠無論何項稅則必須釐正其性質確定其名稱經民意機關之認可後人民方有負擔之義務今航政局所定牌照等費旣非通行稅又非營業稅非驢非馬未經議會之議决僅憑官吏一紙文告肆行聚歛使商民行毫無義務之事此應認爲不合者又一㈠人民旣納各項賦稅盡法定之義務則法律上保護之權利當然取得而當地官廳亦隨在應有保護人民之責任若照航政局第三條所載則是明明謂不領該局旗照者不在保護之列置人民法律上應享之權利官廳應盡之責任於不顧藉以恫嚇商民遂其非法苛政之計是無航政局人民得享有保護權者旣有航政局人民法賦之權反被該局無形剝奪該局自定權力之大無與倫比立意荒謬至堪駭晒此應認爲不合者又一以上數端不過撮其大要然據此已可提起行政訴訟使航政局身無完膚如果聽其設立則將來騷擾情景不難揣測而得故敢貢其意見與同人一研究之云云 
　　又平湖旅滬同鄉會昨因上海區航政分局事上松滬何護軍使快郵代電云龍華護軍使鈞鑒敬呈者敝會頃據畫帮各船户聲稱諗悉蘇省設立航政局在上海先行籌備分局飭令各船户繳費領照而利通行等由查吾帮各小船總名曰　船常年装運鲜　瓜菓米棉雜糧爲生計所入水脚甚微貨稅船捐早經輪納此项駢枝苛政船户等無力承認乞諸同鄉電逹上台請求迅將此局撤銷等情據此敝會特開大會一致議决在案伏祈軍憲俯察與情並求轉電省長立賜撤銷航政局原案俾勞民輕於擔負則敝會無任感激之至谨吴軍憲鑒核施行平湖旅滬同鄉會張石君徐鶴苼馬明善等三百人同叩江 
[澳洲駐華商務專員將裁撤]  
　　文匯報云本埠澳洲駐華商務專員李德立氏已接澳洲電告澳政府議定自十月十八日起即將駐華商務專員一缺裁撤其裁撤理由李氏尙未接確報昨聞聯邦政府於此議討論已久就吾人已得之消息而論其理由大約即擬移此項經費充津貼私家輪船公司之用俾其輪船他日能直放上海蓋目下各公司往來澳洲香港間之船舶共有十一艘而迄無一輪來滬致澳洲貨物運滬者寥寥無幾李氏自任商務專員即倡津貼之議某次請願津貼之某代表曾語政府未允津貼而在華派駐商務專員無異置車於馬前其何能駛惟他日津貼案成立後是否將續派商務專員此時尙難預料至李氏合同原訂五年須至一九二六年期满今該缺裁撤後李氏是否將改委爲不派駐地之商務委員現亦未悉云 
[駐滬美商務委員之接替]  
　　字林報云駐滬美國商務委員賀特氏近告假回國新任委員賀威特氏已乘克里扶輪總統號抵滬昨已開始辦公 
[救濟俄難民委員會開會紀]  
　　字林報云昨日午後救濟俄難民顧問委員會開會宣布上海跑馬總會捐助遣送俄難民回國經費洋二千元並稱委員會名譽會計員洛克業氏已代表委員會致電國際聯盟秘書述上海俄難民之苦况並謂非得外助將成餓莩地方官無能爲力私人救濟不能久恃未知尊處能設法輔助遣送滬俄難民回國或運往他國及撥欵供吾人需用否諸難民不能在華覔得職務私人財力亦無力措辦遣送事務云云按國際聯盟下届會議將於九月十三日舉行今深望對此請求有所舉動也遣送股員會主任白蘭特氏昨日宣讀前星期調查之報告開列可行之各路及所需之經費遣送股員會從格羅斯氏之勸告主張所遣送之難民以六月三十日以前抵滬者爲限俾免難民紛來此間以冀得邀遣送回國據蘇俄代表稱諸俄人除曾犯政治罪者外均可遣送抵國之難民將由俄員接待分送彼等回里如經費敷用則至八月杪可開始遣送通濟隆公司已允協助該股員會辦理一切股員會擬先遣送難民五十人至哈爾濱現會中有存欵二千餘元足敷此用云聞泊於鎮海之俄船愛爾杜拉杜號所載難民至少已有二十人登岸步行抵滬恐續來者尙多現急當設法阴止滬俄難民人數增多但仍需經費辦理所籌之辦法也 
[肉業風潮之餘聞]  
　　屠稅事務所撤銷上海縣全境屠宰稅省公署原擬散征是以咨由財政廳令委金元潤來滬設局開征嗣因此項屠稅仍由滬寗蘇三帮肉業代表包認業經南北商會與上海縣沈知事等會商妥洽將所認稅額數目呈報省署財廳查照故省委金元潤所設之征稅事務所現已奉省令取消並將經辦手續及一切文卷一併呈送來署該委亦即回省銷差矣 
　　唐立成願守業規滬寗蘇三帮肉業認稅代表黄業新等因查同業唐立成有茶毒同業情形是以議决以後凡唐立成所開之德昌肉荘本埠西南二宰作不得再代爲宰殺當經通告因此前昨兩日該商唐立成無猪可宰而門市所售之鮮肉係向同業批購暫應市面茲唐自知辭窮理屈故倩北市某同業代爲轉懇各代表請將阻止公作宰猪一條通融取消嗣後願守業規云云昨日各代表又於午後三時在香雪堂邀集同業開會討論姑念旣經悔改當可照允議决仍准照常宰猪出售惟旣允通融願予酌量議罰以資儆戒云 
[請求取消檢查出口肉類未准]  
　　淞滬警察廳長徐國樑昨致總商會函其文如下逕復者准函開接香港江浙腿業裕豐源等函請取消檢查出口肉類定例並請查案函復等因准此查檢驗上海出口肉類一案於民國三年十月接奉江蘇巡按使飭准内務部咨查照外交部接准美國商部來文以凡有肉類運入美國及其屬地者概須經出口國法定查騐員簽發執照方許入口等因當經詳奉江蘇巡按使咨部核准委派敝廳衛生科防疫醫員尹鵬兼任出口肉類檢查員在廳設處辦事並於民國五年添聘英人獸醫記洛柏來德會同檢騐徵收經費亦經呈准有案辦理迄今已有十年華洋商人素所一律遵從旋查時有商人感於私利一再由厦門香港等埠偷運次貨肉類濳入美境致於七年九月經該國關卡查明藉口中國統一辦法之檢查出口肉類機關　下禁令不准我國肉類入口商貨因之停運損失甚鉅即由敝廳呈請江蘇省公署咨請内務部訂頒出口肉類檢騐條例並於肉類出口之各商埠籌設檢騐所以資救濟一面請轉咨外交部行知駐美中國公使向美政府提出抗議要求取消禁令並函請厦門關監督公署等處分别嚴行查禁私運在案本月二十五日接去年江蘇省長公署訓令内開案准内務部咨開查取締出口肉類一案前准外交部咨開美國政府藉口我國無國家檢騐肉類機關各省檢騐肉質又無通行劃一辦法將我國原派檢騐員名單除去並禁止我國肉製食品運美銷售應請迅速籌設機關訂立劃一辦法等因正核辦間又迭據上海廣東各商業公所呈請設立國家檢查機關取消美國禁令各等因到部查出口肉類關係國際衛生甚鉅當經本部整訂出口肉類檢騐條例於本年六月二十七日呈奉大總統指令呈悉准如所請辦理此令等因奉此除分别咨行外相應印刷原呈曁條例咨行查照等因並抄原呈條例到署准此除分行外合行令仰該廳即便查照等因奉此查此次江海關對於本埠出口運往外國肉類均須憑敝廳檢騐執照始准放行者係遵照稅務處令辦理與部令正相符合蓋檢騐出口肉類係國際衛生亦爲鄭重海外貿易起見正核復間又據上海運銷美屬骽業公所總董徐春榮呈稱接小呂宋函報仍有未經中國官廳照章檢之火腿装作行李一在香港直装至小呂宋一在厦門轉運至小呂宋内地蘇羅地方再轉至小呂宋銷售並有該埠海關查獲洋洋公司運送火腿一次除以五倍處罰外仍須補呈檢查執照等語以若輩偷運殊壤國際信用妨書國際貿易大局要求分别轉請有關各機關取締等倩前來據此可見私運之道仍層出不窮實屬妨　國際衛生除分别函請設法取締外准函前因相應函復即希查照分别轉知至紉公誼此致上海總商會云云 
[日本駐滬新總領事抵滬]  
　　日本新任上海總領事矢田氏ＭｒＳＹａｄａ（ＣｏｎｓｕｌＧｅｎｅｒａｌ）係由舊金山調任者昨日已乘東洋公司之高麗丸到申昨日上午十時在新關碼頭登陸駐滬日人之往接者甚多船津領事則准於下星期二乘榊丸赴奉天新任云 
　　大晚報云駐滬日總領事船津氏前因故屬緩離滬聞今定八月七日啓程赴奉新任日總領事矢田氏已乘高麗丸由日來滬聞今日可抵埠云 
[新舊兩日領定期拜會沈知事]  
　　船津氏今日在六三園宴别滬官塲 
　　卸任駐滬日本總領事船津氏與新任駐滬日總領事矢田氏因有要公昨特照會上海縣知事沈寳昌定於八月四日下午四時到署拜會沈知事已飭丁預備招待矣又聞卸任日本總領事船津氏在華任職多年與當地官紳感情頗洽現船津氏將歸國覲見特訂於四日即（今日）下午六時假虹口六三花園設宴恭請中西官員並華官許交涉員王道尹沈知事徐警廳長姚監督等宴飲以聯感情云 
[縣聯會痛駁省長哿電]  
　　解釋補選開議本屬兩事 
　　江蘇縣議會聯合會昨（三日）致江蘇韓省長電云南京韓省長勛鑒查江蘇暫行縣制第二十四條議員半數以上得以開議與第十四條本屬兩事條文明瞭絶對不受缺額三分一補選之拘束閱省公報載貴公署復上海沈知事　代電旣云開議補選係屬兩事不妨同時舉行又云缺額逹三分之一以上應俟補選後再行開會條文旣已各别何能并爲一談解釋法理自相枘鑒如或將錯就錯適貽各縣知事藉詞延宕殊違我公恢復自治之旨而蹈命令變更法律之嫌應請迅予更正並通令各縣遵照縣制辦理以符法案而免糾紛實爲公便江蘇縣議會聯合會叩印江 
　　尙有本埠新聞等轉入後頁 
 
 

Page 15

 
 
第一萬八千一百十七號;中華民國十二年 西曆一千九百二十三年八月四號
星期六 * *本埠新聞二 
[美總領事致總商會函]  
　　爲纽特賽會徵集華品事 
　　駐滬美總領事克銀漢昨爲紐特賽會徵集華品事致總商會一函其文如下 
敬啓者紐特博覽公會曁紐特公共圖書館合辦紐特賽會准於本年即在紐奇賽省紐特地方舉行其中國一部當早經貴會注意茲由敝署接到該公會來函並附駐美駐華辦事員名單一紙及關於此次賽會印刷數種函中所述於會中所需賽種類頗多聲叙茲特節錄如下「數會深信本届賽會無論在紐特或移到他埠其中國出口至美貨物之一部必有適宜並　於興味之賽品有重大之價值此項賽品自以由中國直接徵集更爲合宜倘由中國全國商會聯合會採送於商務上尤多價值蓋中國内亂之劇烈常由美國報紙隨時宣布而於其商業工藝進步之迅速固無由表見於吾美人士之前也敝會前曾函致聯合會所需賽品不僅爲已成之貨物如製造之時其程序及用具製成圖樣即足以表示工事之進行如農産之培植收穫之情形均有實在價值所製之圖以闊十寸高八寸爲宜敝會並當收用地圖統計表等爲華貨購買人及美貨出口人所需用者或從另一方面觀察足以呼醒一般青年之對華事業者其餘如通千書等即有正當廣告性質者亦當於會中分發尚望貴總領事切實贊助於會務進行實多裨益至敝會勢力所及不徒影響於到會參觀之人他日報紙宣傳公衆言論於社會各方必有深刻之印象况當此之時允宜以中國之實在情形曉然於美國公衆之前即以本届賽會而論紐約各報之撰述者於中國情形均知之有素其宣布會中狀况適足以博得美國人士對華之同情爲將來報紙論調之根據且此次賽會將遷徙各處則各該地方之空氣亦將隨之而轉不寗内爭匪禍之消息相抵也」上錄函中有一二點爲敝總領事所欲鄭重聲述者第一節現時美人對華實現熱烈之注意此種趨向自大戰方終即已發動當由合衆政府之倡率沿海各商業圑體之贊同僉以美國對外貿易之推廣中國方面實爲未發逹之區域前以商業上普通之衰落此項注意雖稍緩和然依然存在迨臨城案起美報宣傳之結果所謂對華注意重復喧傳惟其根據與感想不同耳美前次注意此點集中於商業及其發展之能力今則集中於中國人民並希望以國民之地位了解各種人類之要素以造成健全之中國惟此種注意之點欲其發達捨將中國普通工業製成模型標本明示美人外更無他道能收速效矣第二節所欲申述者此係一良好之機會以重造美人對華之感想如製成種種具體之圖樣以表示稻田之種種應用之農具及以最初時代之器具用手刈穫又如麥田之手植臨風逐筐簸篩又如捕魚之法以網沈没水中其網之小足以一人勝之又如捕蝦之法以小捕機多枚繫於長索夜中置之而曼起之又如織布之法以古式之機居家紡織其經缐則伸長至於家門外公路之中又如鑲嵌景泰藍用小泥爐焚之其火光適及所製之物及火候恰當即能立刻熄滅以保存燃料凡此種種咸能使美人心中知中國之工藝進步雖緩而能長此保持嚴酷情形之下猶能自樂其對於此種政局尙有經濟的生産之能力此在他種人民必視爲無上之窒礙矣似此則美國關於華人因近日宣傳之故所發生謬誤之見解當能即行消除而真確之諒解亦得因此益固今日旣有此種誤解情形應請貴會會同全國商會聯合會採取具體辦法以中國人民生料之標本製造品及製造衛之模型表示於美國人士之前更以本埠華人所經營製造之機械詳細分晰製成該標俾美人見之亦足以知中國製造之能力現時上海新式之廠製造麵粉紡紗織布之情狀倘能繪成圖樣送會陳列更有重大之價值深望貴會對於此事迅即辦理此次賽會於本年十有間舉行更以即行舉辦爲要關於該會倘需他項消息當代爲查詢奉復此致上海總商會美國駐滬總領事克銀漢 
[省教育會定期開臨時大會]  
　　江蘇省教育會通電全省云各報館轉江蘇省六十縣教育局教育會鑒本會依據會章第二十六條第一欵定八月十一日上午九時在上海開臨時大會原定常年大會展期十日除登報廣告外即請轉逹本會各會員爲感江蘇省教育會江 
[體育研究會年會之第一日]  
　　議决案五條 
　　江蘇省教育會附設體育研究會於昨日上午九時假斜橋公共體育塲二樓開常年大會到會男女會員一百餘人正會長盧頌恩因事未到由副會長吳志青主席何守白杜召棠紀錄主席致詞後即請郝伯陽演講「歷屆遠東運動會成績的比較」朱了洲報告參觀第六次遠東運動會之情形均頗詳細次討論各會員提出之議案計十五條經衆議决者凡六其餘九條今日上午八時再行續議十時起改選職員茲將議决案件及待議案照錄如下 
　　（一）往年部令中小學校學生凡體育不及格者不得升級或畢業究竟各校考查體育標準宜如何確定案（議决）請麥克樂先生從速宣布江蘇省學生體格標準俾本會同人共同研究而便進行（二）隊球棒球内地極不發逹考究原因良由學者少參觀致無與味教師欠研究規則未詳擬請本會同人會集之時试騐一二次並請專家詳爲解說案（議决）通過（三）前本會幹事員會議决請教廳通令各縣設立體育指導員案迄無消息應請本會再行陳請教育廳以　進行案（議决）俟新會長産生後再行催辦（四）本月下旬全國體育研究會開會於北京本會同人凡　　願加入者本會似宜設法介紹案（議决）該會成立並未通告本會現蒞認爲中華教育改進社體育組未便介紹（五）體育教師比較其他各科勞苦益甚各國以注重體育之故對於體育教師多半有優待專條我國向未議及是否應由本會略貢意見俾官廳採擇施行案（議决）俟新會長産生後函請官廳優待體育教師再由同人登報鼓吹優待體育教師之必要（以上爲江都杜召棠提議）（待議案）（六）新制中校廢棄學年制採用學分制對於學生智力方面實行能力分組鄙意以爲體育一科亦宜用體格分組法以期體育進步若此種方法可以適用究以何種標準訂定案（七）初級中學體育一科規定十六學分其中除去生理衛生四學分外餘如柔軟操童子軍田徑賽球戲各種祗有十二學分在此三年中以四種課程平均計算之每年祗有四學分鄙人對課程之内容學分之支配以及一切實施方法究適合現今初中學生之體育與否頗有研究價值請諸君作精確之討論案（以上爲江寗凌促寛提議）（八）新學制本學期實行應請省教育會咨請教育廳召集全省中小學校校長及體育教員開聯席會議編訂教授細目俾資統一案（九）本會應發起組織全國主持遠東運動會機關請各省加入共謀發展又促進步案（十）本會旣附設於省教育會所有會中用費應由省教育會補助案（十一）駐會幹事應照童子軍聯合會辦法請專員擔任致送薪水案（十二）各縣教育會應組織體育研究會俾資體育之進步（以上朱重明提議）（十三）聯合各省區體育界同人組一有系統的全國體育研究會案（十四）新學制師範學校體育實施案（十五）徵集各省區各學校體育成續彙編表簿俾資觀摩案（以上朱承洪提議 
[公共體育塲聯合會常會紀]  
　　選出職員 
　　江蘇全省公共體育場聯合會於昨日上午九時至下午四時在西門公共體育塲開第四次常會開會程序爲選舉職員及討論議案所有議案因未終畢須至明日發表茲錄其職員名額如下正會長沈信卿十二票副會長何守白十一票總幹事王壯飛編輯主任杜召棠交際員黄警頑俞爵會計庶務王壯飛兼編輯員王鍾彝張寄周駱文祥王永年王永桃陳毅丞凌仲寛朱了洲龐醒躍吳志青陸友同顧蔭梧陸佩萱名譽會董袁觀瀾黄任之張士一郝伯陽麥克樂陸佩萱云云 
[時症有增無减]  
　　本埠因天氣炎熱發急痧者仍有增無減西藏路上海時疫醫院現居有患時疫病人七十餘人昨日日計有三十九人投該院求治每日用鹽水注射總有三十次左右焦錫生王遐章等醫生晝夜服務忙碌異常云 
[甬同鄉會新職員成立會紀]  
　　寗波旅滬同鄕會於昨日午後四時在該會四樓聚餐室開新職員成立會到者有會長朱葆三理事袁履登陳良玉應季審董杏生任矜蘋余華龍陳子壎鄔志豪江北溟石運乾等事務監方椒伯孫梅堂徐芹香洪雁賓等基金監秦潤卿樓恂如袁慶雲等當由朱會長主席由理事票選李徵五君爲理事長次提議傳副會長及理事駱懹白蔡仁初二君來函辭職案公議一致挽留次由該會第一科主任勵建侯第二科主任烏崖琴二君報告會務經過情形及經濟狀况並學務槪况次公推王儒堂樂振葆二君爲特别名譽會董次由奉化代表莊崧甫鄔志豪二君報告奉邑匪擾情形擬籌辦民圑以資防護事當塲公推孫玉仙莊崧甫鄔志豪三君爲代表晋謁當道籌商辦法其餘尙有重要議案定下星期四開會公决云 
[中華博物學會大會預誌]  
　　中華博物學會成立迄今已垂士稔除北京本部及上海事務所之外支部有魯湘鄂寗蘇五處現方組織者尙有蜀滇二處本部常年大會已定陽曆八月八日假座西區方斜路江蘇省教育會舉行時間自上午九時起開會秩序爲報告演講提議事件選舉職員議案有頗重要而亟待討論者數件各地會員及支部代表日來已有數人來滬矣 
[友華銀行滙市報告]  
　　昨日友華銀行匯市報告云二日倫敦大條銀價近期長○六二五遠期一二五紐約銀價漲至六角二分七五敦倫紐約間滙價　至四元五角六分八七五今日此間滙價掛牌仍照昨日未動市况開盤堅定旣乃徵平早晨英鎊成交價八月份三先令零五六二五九月份三先令零半便士十月份三先令零四三七五美金成交價近遠期均六十九元六角二分半下午市况稍平至收盤時英鎊售價爲八月份三先令半便士九月份三先令零四三七五十月份三先令零三七五美金售價近遠期均六十九元五角日金售價七十兩二錢五分購價七十兩一錢二分半銀行滙票定價英鎊三先令一便士一二五美金七十一元二角五分佛郎一二三五枚昨日印度在倫敦購銀倫敦紐約市况均穏定 
[上海商業市况彙録]  
　　金融 
　　昨日銀幣早市之價爲七錢二分○六毫二五午市收盤又稍高爲七錢二分○七毫半比上日收盤大起二毫半中國銀行杭州装來洋八萬元又由南京装來洋五萬元 
　　银拆早市息價爲七分午市又小爲四分比上日跌去五分正金銀行由東洋公司装來大條一百七十五條嗬囒銀行装去孟賈大條五十條 
　　昨晚止各銀行及錢莊查倉共存現銀二千四百五十三萬兩現洋三千四百七十六萬元大條一千二百八十五條 
　　公債票 
　　昨日各種公債交易依然呆木惟現貨賣户略少故價格略見回高期貨受主不多票價繼續趨　金融公債現貨千元票開盤六十六元八角嗣後各盤市價常盤旋於六十六元六七角之間後市由六十六元七角跌至六十六元三角五分比前日只漲高一角半八月期前市尙稱平穏後市因現貨鬆落致亦隨而下降收盤低至六十六元四角半計小四角九月期結果比前日小半元收盤價計六十六元五角五分整六現貨進出之數無軒輊故價格和平金市常在四十九元六七角左右收盤四十九元六角與前日行情相同八月期收盤四十九元六角計小五分九月期小二角半收盤價爲四十九元七角償還八釐開盤二十三元六角入後逐漸向上收盤二十四元一角五分計大六角半餘如七長及三五年票等均無問津故價未開出云 
　　國内滙兌 
　　上海商業儲蓄銀行國内滙兌三日行市報告云今據京津電稱銀滙漲起五錢洋滙亦漲起五角計京爲一千零四十七兩五錢洋爲一千零零二元五角津銀爲一千零五十五兩五錢洋爲一千零零一元五角漢電銀市又回漲二錢五分計洋例每千兩合規元一千零三十四兩洋滙漲一元爲一千零零五元魯滙市况趨疲各滙均已下降計濟南銀滙跌二兩爲一千零三十二兩七錢五分洋滙跌一元爲一千零零三元青島銀跌二兩爲一千零六十六兩洋滙跌一元爲一千零零六元烟台貼票今電爲八兩二錢五分計烟估每千兩合規元一千零三十八兩七錢五分跌落二兩洋國幣滙價跌爲一千零零三元英洋不收滙費濟寗青州洋滙跌去一元同爲一千零零六元皖之六安洋滙又跌落一元爲一千零十二元香港電滙未動番平開價爲一千零十五兩五錢廣州毫洋又跌落四釐計規元六十三兩六錢可買毫洋一百元九九七全毫银爲八百六十四兩行市仍然看軟此外汕頭漲二元爲一千零十五元其餘均無甚變動云 
　　外幣　 
　　昨（三日）各種外幣市况殊屬平穏蓋中外各商進出交易無懸殊且標金和平是以票價均無上落英金票買價計九元二角美票計一元九角七分半日票爲九角六分八釐荷票成交買價計七角四分半港票爲一元零二分四釐坡票一元零四分半馬克買一元四角五分法郎價買一角二分羅卜一千元新票計二兩三錢二百五十元票計一兩二錢五元至二十五元票計七兩五元至二十五元票買三兩五錢均與前日行情相同銀行胃口亦不多 
　　金市與滙價 
　　昨日星期五大條銀近期回長○六二五遠期亦長一二五標金開盤較前日小去二錢價爲三百四十兩○七錢未開先令時略高至三百四十兩○九錢先令揭曉弗動祗有新滙大二五德滙大十萬馬克餘價均無變更斯時標金爲三百四十兩○七錢各滙市價惟東匯较前日收市稍緊一二五先令及美滙仍各相等計銀行賣出九月份先令價三先令○四三七五買進三先令○半辦士又賣出十月份價三先令○三七五買進三先令○四三七五又賣出九月份美匯價六十九元半買進六十九元六二五又賣出十月份價六十九元三七五買進六十九元半又賣出九月份東滙價七錢○二五買進七錢○一二五又賣出十月份價七錢○三七五買進七錢○二五其時人心尙好標金價立定在三百四十兩○六七錢之左右是時交易亦稀故甚形穏定旋因市况較硬所以標金最小跌至三百四十兩○三錢嗣後市况仍爲前價標金買者衆多故高至三百四十一兩後亦祗二三錢之升降小至三百四十兩○八錢後至收盤市况又仍與開盤相等因而標金最高漲至三百四十一兩四錢後爲三百四十一兩二錢收盤午後標金開盤三百四十一兩一錢人心較前市爲堅故又高至三百四十一兩四錢先令弗動市况與前市收盤相等是時標金爲三百四十一兩三錢嗣後滙市價轉平銀行賣出九月份先令價三先令○三七五買進三先令○四三七五又賣出十月份價三先令○三一二五買進三先令○三七五又賣出九月份東滙價七錢○三七五買進七錢○二五又賣出十月份價七錢○半分買進七錢三七五所以買標金者極擁致標金最高至三百四十二兩四錢後則僅二三錢之上落自三百四十一兩八錢九錢至三百四十二兩一二錢及至收盤時滙市又較轉硬所以標金又回跌至三百四十一兩七錢收盤交易極形暢旺云 
　　絲市 
　　昨日洋莊絲市依然平淡廠絲期貨交易毫無七里白經亦無成交惟新白絲英莊略有去路行情頓漲二十七兩半然非正式市盤四川廠經亦無銷路僅綿州黄摇經法莊稍有談成絲價較前跌小五十兩灰經市面續呈清淡故上等貨仍無交易昨惟中身貨略有售開市價驟落較前竟賤八九十兩云 
　　茶市 
　　昨日洋莊茶市祁寗湘鄂等路之紅茶交易頗暢路莊土莊兩路之緑茶珍眉交易較前日爲多人心趨堅市勢轉佳紅茶總計成交二千七百零三箱赣省寗州之貨佔十分之八售開盤價寗茶自二十八兩至四十二兩祁茶自三十九兩至六十七兩温州貨二十五兩武寗貨二十九兩兩湖莊貨二十九兩寗州花香十二兩市盤惟祁寗茶略爲看高其餘均無漲縮緑茶共計成交一千二百四十一箱珍眉約佔十分之六蝥源高莊貨售盤六十四五兩屯溪深渡等處之貨售盤五十七八兩土莊茶廠所製之貨售盤三十六七兩市價均較前略堅艉眉　茶等貨　销稍爲活動惟貢　一項白頭莊完全停頓僅華商略有購進市面趨疲大帮存底雖不過三十餘帮但美莊去路亦漸趨沉寂故華商對於所存之貨頗有零折之思想云 
[滬柿路行車時刻之新變更]  
　　滬柿甬鐵路准於八月六日起變更行車時刻已誌本報茲悉此項新時刻業已編訂就緒茲特詳録如下「滬嘉區間車」（第一號）嘉與開七點三十七分上海南站到九點五十五分上海北站到十點十分（第十號）上海北站開十五點三十五分上海南站開十五點四十五分嘉興到十八點○八分「閘禾區間車」口開十五點十二分嘉興到十八點十分「江墅區間車」（第五十一號）閘口開七點四十五分拱宸到八點三十分（第六十二）號）拱宸開十七點三十分閘口到十八點十五分「滬閘零貨車」（第二十一號）閘口開四點五十九分上海南站到十三點五十五分麥根路到十四點○五分（第二十四號）麥根路開九點四十分上海南站開九點五十七分閘口到十九點此外早午晚三次快車與特别快車及慢車等則皆按照時刻行駛並無變更云 
[經董籌畫恢復市鄉自治呈文]  
　　上海縣地方欵産經理處總董秦錫田副董沈周爲籌畫恢復地方各級自治一事於昨日呈報上海縣知事公署請　核轉示遵其文云呈爲恢復市鄉自治議擬進行辦法仰祈鑒核示遵事案照縣市鄉各級自治業奉省令一律恢復本縣自治區域爲四市十五鄉恢復手續自應一致經與各經董談論及此屬由本處　集開會共商進行爰於本年七月三十一日開會討論除洋經市曹行鄉經董缺席外其餘三市十四鄉經董均到會與議查悉引翔塘橋塘灣顓橋閔行等五鄉原任議員均各出缺逾定額三分之一按照市鄉制第三十九條之規定應行補選參酌情形議擬辦法二則㈠各市鄉即行調查選民造具名册即無議員缺額之市鄉亦應同時調查造册可作明年省議員初選舉人名册之用所需費用即请縣公署查照上届辦法撥發應用㈠以本年十二月一日爲議員缺額之各市鄉舉行補選投票之期民國十三年一月一日爲各市鄉議事會一律恢復開會之期屬由本處具文呈報爲特陳請鑒核示遵谨呈 
[海德生工程師請假避暑]  
　　浚浦總局總工程師海德生君於日前向局長請假赴莫干山避暑當奉照准於日昨乘車往浙 
[北工巡捐局催領公債本息]  
　　滬北工巡捐局路政公債第一次付還本息早已届期嗣因各界觀望特行展期一月現又期满而執有債票者仍有未往領取故昨由許局長分函界内各廠商持有債票者務請即日赴局領取第一期本息以資結束云 
[米船户攙水米中之查破]  
　　米中攙水早經南帮公所公議禁止乃前日又有自賣米船陳春林停泊在浦東南碼頭僻靜之處將水攙入米中被陳三林米船經過所見上前查實報告公所陳即往南逃去公所據報後以值此天氣炎熱攙水之米容易變色人民食之有碍衛生若不嚴辦恐日後難以禁絶故定明日開會集議取締辦法云 
[華僑實業協進會新設駐滬通訊處]  
　　北京各華僑近會共同組織華僑實業協進會推舉謝復初爲會長茲以上海爲南北交通要道該會特設駐滬通訊處於廣東路五十一號以資接洽云 
[審廳派吏移提杭裕良]  
　　上海地方審判廳昨派承發吏投法公廨聲稱有張某在審判廳控姚佩善姚世義杭裕良等不理欠欵一案業奉判决執行惟被告杭裕良住居法租界地主請求准予移提歸案訊追等情被告由博勒律師代辦稱被告住居法大馬路二百二十五二十七號門牌内已有多年原告應投貴公堂控告不應在内地起訴况被告對於此案案情尙未明晰等語陳　員商之法副領事葛君判退去聽候函致審判廳詢明案情再行核奪 
[婦人被夫誣控賣女案之昭雪]  
　　甬人貝欽生前與婦人方范氏姘識其女兒貝雲香被范氏驅逐出外由胡王氏收留後轉賣與俞張氏計洋二十元貝欽生得悉後非但不向姘婦范氏交涉反在内地官廳控訴髪妻貝李氏私賣女兒經官廳判李氏禁押女所五年今始期满出外前晚李氏之子至大世界游玩與其妹貝雲香遇見當即鳴捕將雲香带入捕房於昨日將一千人護傳至法公堂請究先由貝雲香稱女子實被父親之姘婦毆打驅出今情願隨母親回家貝李氏稱女兒被丈夫之姘婦逐出後丈夫竟投檢察廳控告婦人私賣親生女兒今幸遇見始得水落石出請求訊究貝欽生供民人尙有養媳亦不知去向請求向范氏追究方范氏供婦人前與貝欽生姘識並未毆打貝雲香餘供支吾胡王氏供雲香逃至婦人處後因無力養活故賣與張氏是實張氏供認收買雲香陳讞員判貝雲香交其母李氏領去貝欽生不應縱令姘婦范氏驅逐親生女反敢控告髪妻着與范氏各押西牢一個月准予贖罪王氏張氏各罰洋十元充公以儆 
[甬孩迷路待領]  
　　男孩俞慶華身穿白布馬夾白花布開襠褲赤足無鞋秃頭於前日在法租界地方迷路啼哭爲捕查見带入捕房昨送法公堂請示詰據俞孩供年九歲寗波人詰其父母姓氏住址均不能答判送堂留養候家屬認嶺 
[請領碾斃老嫗棺柩埋葬]  
　　夏曆六月初六夜九時許華商電車二十六號司機趙景順駛至煤屑路碾斃一蹺脚婦人由保投請地檢廳派員騐明棺檢判趙押候究辦在案昨日上午據婦人沈張氏投地檢廳禀稱本地人年四十三歲死者沈章氏今年七十九歲是婦人之姑同居治下賴義碼頭我姑共生二子長子即婦人之夫故世多年次子不務正業所以我姑時往戚家居住今年六月初六日我姑竟一去不回各處調查並無其人今始悉日前煤屑路地方碾斃之蹺脚婦即是我姑爲此來案聲請將棺給領午後奉檢察官提案研訊該氏供訴前情問官命將是日在屍塲带回拐杖一根給示該氏供稱不錯此杖確是我姑行路所用問官諭令具結准將屍棺具領埋塟 
[莊客染疫身死之待驗]  
　　昨報紀生記魚行莊客周蘭堯忽染時疫行至集水街倒斃由伊姪領回棺檢一則茲悉周蘭堯斃命之後經屍屬舁入北門外息影公所一面經十六誧地甲投報地檢廳禀請相騐嗣據屍子周全華投該廳禀稱在大豐魚公司爲夥死者爲民之父此次實係發痧身死並無别故要求免騐自願棺殮楊檢察官即提案略詰一過謂曰爾雖請求免騐當可照准然奉檢察官必須親臨視察一周方准棺殮周全華唯唯而去 
[陳福和糾衆毆人]  
　　斜橋迤西局門路大森染織廠工人陳福和於昨日黎明夜工方畢即在廠内洗澡污水攙入米粥鍋中爲同廠工人沈阿三所面斥以致互相冲突當經旁人勸散詎陳心不甘服糾合當地無賴五六十人各執凶器將沈阿二軋到大吉路口某茶肆行凶毆打蕭正卿許銀甫等上前解勸亦被毆受傷該處崗警聞訊立即拘拿當將陳福和及陳彥芝拘獲餘均逃散連日受傷人解送三區警署杜署長察得許銀甫所傷最重先命發送新普育堂醫治其餘原被人證着送地檢廳訊辦午刻由張檢察官提案研訊之下以原告沈阿二蕭正卿手足頭面亦有傷痕判送該堂醫治被告陳福和陳彥芝着分别收押候飭警嚴緝帮兇各人到案併辦 
[注意兜銷僞印花稅票之縣署布告]  
　　上海縣公署昨發第一四○號布告云爲布告事案准江蘇印花稅處駐滬辦事處函開敝處調查勸銷員報告現在市面發生一種僞造本處圖章之稅票以賤價到處兜銷查僞造圖章本屬遠法擾亂稅則亦有專條按例均應究懲除派員隨時密查外爲此函請貴公署布告周知敝處所派調查勸銷員王桐生趙殿岑二員皆持有勸銷憑証以後各商家遇有銷票之人無辦事處勸銷憑証者顯係私票切勿承受各商家應將兜銷之扭送警區依法辦理以杜弊混而免受愚等因到縣合行出示布告仰闔邑商民人等一體知照特此布告 
[指控晒斃兩歲兒聽候剖驗]  
　　韓道婁娶妻張氏同居於滬西麥根路二百零三號門牌養有一子名大江甫兩齡韓在某紗廠作工度活前日午間張氏送飯與韓食將孩置於摇籃内安放客堂中迨張氏歸家籃已移置天井兒亦氣絶張氏探悉自携飯出門後同居王繼俊不知何故將摇籃移往天井當此酷熱之時使嬰孩曝於驕陽之下以致中暑而死故張氏以王將兒斃訴夫同投該管戈登路捕房報告捕頭飭探將屍車入虹口斐倫路騐屍所禀請公共公廨張襄讞於昨午會同英威副領事蒞所檢騐之下即升公座向韓道婁夫婦及見証婦人般米氏暨王繼俊等質訊一過判王收押聽候西醫剖騐報告公堂再行訊核 
[汽車撞傷行人]  
　　某號汽車於昨晚八時駛經小沙渡路撞倒本地人張金生首腿等處均受傷由戈登路捕房一百五十號華捕前來將汽車號碼抄録另雇車送受傷人往仁濟醫院醫治一面歸報捕頭候示 
[汽車撞斃少婦案之驗訊]  
　　死而復蘇卒致斃命 
　　通州人曹祿順之妻羅氏現年三十二歲家住愛多亞路於本星期二傍晚手抱小孩穿過馬路其時適有汽車夫魏杏生開駛三千二百六十三號汽車疾馳而過至將氏撞倒碾傷而氏所抱之孩幸係跌於車之脚踏板上未曾遭害旋由巡捕將氏送往寳隆醫院醫治翌晨該院以氏已因傷重身死開單將氏車入虹口斐倫路騐屍所置於太平間内以憑檢騐不意氏並未氣絶未幾復蘇向外奔逃該所司關人初頗驚懼繼乃設法將氏攔住報告捕房派探改送山東路仁濟醫院醫治延至昨晨七時仍復身死該院通知捕房將屍車入騐屍所昨午由公共公廨張襄讞會同英威副領事騐明升座公位訊據屍夫曹祿順請求伸雪又據屍夫兄曹金林證明三十一號夜七時半伊與弟婦在愛多亞路納凉弟婦抱孩穿過馬路被汽車撞倒各節質之魏供多支吾又據張寳書供稱在寳隆醫院服務巡捕送死者到院時察騐極其危險後來如何送往騐屍所則不明白等語中西官宣判騐得已死曹羅氏係生前被汽車撞傷身死着屍親領屍棺殮至寳隆醫院當時將被傷人送入騐屍所而被傷人復活又送醫院此乃寳隆醫院之錯悞云云 
[楊四福途遇失妻]  
　　台州人楊四福前日經過虹口密勒路見一少婦指係伊这逃妻扭入该管捕房楊稱婦名徐美芳現年十八歲係我髪妻去年八月間在籍被人拐失今在途相遇請求根究捕頭詰之該婦承認係楊之妻因被人略誘來滬賣入密勒路六百九十一號門牌廣東人家爲婢遂派包探劉韓泉江標向買主方而查明當時買徐美芳爲婢費去身價洋九十五元昨晨將徐婦解送公共公廨楊上堂訴明前情要求准其領回經張襄讞會同英威副領事向徐氏質訊一過判送濟良所暫留候函致寗波同鄉會查傳該氏之母到案具領 
[五人賣烟連二房東併罰]  
　　馮老三王德寳楊伍氏劉子珠李炳榮等五人邇在法租界沈杏林王楊氏等兩家私設燕子窠容人在内吃食洋烟事爲法捕房探目沈德福唐雲卿偵悉禀明西探同至各該處抄出烟具等物甚多带入捕房論令交保昨日傳至法公堂請究先由捕頭禀明前情詰之馮等供認私賣燈吃中西官判馮等五人各罰洋四十五元二房東各罰三十五元充公烟具没收 
[搶土與带土併懲]  
　　住居法租界貝勒路之土販陳某前日將烟土十四磅装於包車内已則乘車運送詎行經福建路被流氓季如發得悉糾黨上前搶刦經包車夫周三大聲喊捕當經巡街捕聞聲趕至將季拏獲而陳已情虚逃逸該捕即將季周兩人連同烟土包車一併带入捕房昨解公共公廨經中西官訊據周之代表甘維露律師聲稱周在陳處拉車袛有三天故不知其何名車内所装亦不知是烟土求察訊之季供詞支吾堂上核供宣判周罰三十元充公烟土送海關焚燬包車暫存捕房候領季如發押西牢一月示敞 
[捕房懸賞緝拿林阿齡]  
　　公共租界總巡捕房總稽查處昨發通緝文云爲緝拿事照得林阿齡一名業汽車夫身高五尺四寸身軀壯健面色黑暗髪短爲犯日竊及私運烟土案業由會審公廨出票拘拿在案爲此合行通緝仰諸色人等一體知悉如有人通風報信因而拿獲者給予賞格洋二十五元如有人知其下落或爲其拿獲者請報告總巡捕房可也 
[西新橋街房屋將翻造]  
　　法租界西新橋街沿大馬路八仙橋德順里一带房屋係新沙　洋行經租不日即將翻造該房主現已通告各房客限於陰曆六月終遷出法租界商業聯合會亦在遷讓之内聞該會擇定東新橋街寳安坊及愷自邇路兩處房屋俟本星期常會時再行决定何處房屋爲適合云 
[中法學堂新舍落成]  
　　法租界敏體尼蔭路（即八仙橋）之中法學堂前因校舍不敷曾商之上海縣知事及堂董等將公館馬路市房調换義家其基地擴充校舍興工迄今數月於茲現已竣工該校正在佈置一俟装置完備即擇日行落成禮云 
[冒收賬洋判押四年]  
　　上海自來水公司控已歇賬房徐炳祥冒用公司名義先後向新閘路一百二十一號門牌楊朝君極司斐兩路三百零一號門牌徐玉林小沙渡路三百七十一號門牌莊月祥等十餘户冒收水價洋四百餘元等情昨由捕房將徐炳祥拘解公共公廨經中西官質訊明晣判徐押西牢半年示儆 
[俄過犯酒醉胡鬧押九月]  
　　俄國酒徒某甲前晚酒醉在北四川路胡鬧爲二百六十五號巡捕查見以其違章拘入捕房昨解公共公廨中西訊悉該俄人係屬過犯且無職業判押西牢九月期满遞解回藉 
[一週間之車輛違章案]  
　　前日下午公共公解車務公堂開庭傳訊車輛違章案六十七起除常金福交五十元保與高國銀均着改期及訊無証據註銷者外計受處分者六十一起併紀如下楊定根押西牢二十一天賈裕春罰洋二十五元黄安全任長鑫陸阿伏薛阿槐阿根各罰十元曹成標宋根郎談生康俞福林周宗保陸保根各罰八元王阿寳罰九元王華祥馮阿六蔡利大陳阿生張雙子周杏生孔根根華根生郭順生各罰五元江浩元罰四元朱金官張阿招倪金生王毛頭陳得興馮阿二王阿大倪金生王阿金陳阿鶴盛少亭戴阿堂姜容　江𣺥汽車行奚木生宋金山王生生曹小弟黄心福夏季生各罰三元毛德修陸阿鶴張雨順高小毛紀阿二吳貞明吳成金顧阿小謝春生沈光龍王阿二杜毛毛施阿毛盧小弟張炳坤顔錫培孫小臣各罰兩元以上罰欵一併充公 
[公共公廨訊案彙錄]  
　　昨日下午公共公廨訊理之民事訟案併記如下（一）王幹臣等延雷聲布律師訴王與權地皮糾葛案被告代表慕思律師聲明不反對原告今之請求結果原告具三百元結准給諭禾判决前不准進行建案（二）上實農工銀行訴沈持誠竺梅軒陳占熊等不理押欵案被告延慕思律師代辯結果改期續訊（三）何升記與何順興爲租屋糾葛互控案結果旣經和解應予銷案（四）楊氏訴汪仲梅延不出屋案結果原被均不到註銷（五）顧坤潮訴徐金記債務糾葛案結果徐金記准交來吏带往審判廳執行（六）區照律師訴光明烟草公司代表李瑞九等違背合同案結果改期再訊（七）上海工部局訴古路司格夫欠學費案結果着被告每月拔還銀十兩拔清完案 
[杭州織綢廠装用拔柏葛鍋爐]  
　　杭州緯成處林天章各織　廠近因舊有之鍋爐耗煤極多陸續向本埠拔柏葛鍋爐公司添購拔柏葛水管鍋爐現聞各廠對於該項鍋爐因汽磅均匀較舊有鍋爐可省煤至百分之四十故極爲满意云 
[北京便覧出版]  
　　文明書局新出北京便覽一書係據最近調查編輯舉凡衙署局所工商市肆名勝古跡風俗習尙食宿遊覽諸類靡不採列並附車馬價目時刻等表旅遊都門者備此一書不　一嚮導洋装一厚册特價售一元云 
 
 

Page 16

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 17

 
 
第一萬八千一百十七號;中華民國十二年 西曆一千九百二十三年八月四號
星期六 * *本埠新聞三 
[華商銀行增設虹口分行]  
　　香港華商銀行上海分行現增設虹口分行於北四川路二號定於本月（八月）六日開幕該行之滬行監察爲鍾文耀經理爲司徒堯副經理蔡鈺鄧嗣雄會計胡已修陳鴻儀之副司庫連炎川參事爲楊小川陳青峯徐冠南黄翊昌胡耀庭梁綸卿陳焕之郭樂軒云 
[香港新添銀行之滬聞]  
　　香港華商總會董事黎海山君糾合華商同志組織華僑銀行額定資本五百萬元呈請港政府註册股欵業已招足開幕之期已不遠滬上分行亦將繼續成立云 
[中華公司製售新烟]  
　　克能海路一三二號中華三星烟公司所製之撲克牌紅星牌紅晶牌三星牌等烟均頗受歡迎餘如月華牌（十支装）專銷寗波（爲震華烟公司經理）蝴蝶牌二十）支装）及紀念牌十二支装）則暢售於廣東（爲中國華德烟公司經理）等處云 
[美飴杏仁露加装一種新瓶]  
　　貝勒路文安坊美飴食品公司精製各種食品中有潤肺叭噠杏仁露一種性味和純甘芳止咳化痰其容量向以二磅一磅半磅三號瓶装銷路甚廣近更加用一磅半特别瓶装每瓶售大洋三角五分批發尤廉此品銷往南洋一带尤多云 
[先利培利汽車之暢銷]  
　　八仙橋西首偉逹洋行經售各國汽車營業頗稱發逹日前北京路十六號半裘國樑君及住居江灣路之德人Ｓｃｈｎｅｒ均往該行購去先利培利汽車各一輛故該牌汽車刻已售罄云 
[南洋增多車輛]  
　　愛多亞路四川路角南洋汽車公司近因天氣炎熱各界均雇車夜遊以是數日來車輛出租異常忙碌小號與中號汽車最爲乘客所歡迎該公司經理汪桂生君有鑒於此特再增多汽車數輛以惠顧客云 
[開利兼售冰凍沙漏水]  
　　南京路郵政局對而開利糖果公司新近銷售冰淇淋刨冰嗬囒水等頗多爲便利起見冰淇淋備有紙袋可携又鑒於市上尙少冰凍沙漏水之發售故特備冰凍沙漏水其水用沸滚熱水首經沙漏然後装用一磅瓶及二磅瓶復冰入冰箱如顧客前往該公司吸飲者可隨意調和各種菓子露如專飲冰凍水亦可且此項冰凍水於旅行家及寫字間辦事者尤宜並可以熱水瓶前往購買保持冷度連日該公司此項水凍沙漏水購者甚爲踴躍且取價甚廉云 
[福華運售骨痛藥]  
　　民國路福華西藥行所經理之德國哈德靈骨痛藥能有去瘋化濕清血解毒之功效本埠兼售者如大陸中英華英集成等及各大藥房總計銷數不下五千餘瓶近聞各埠認銷者及承攬經理者亦甚多云 
[震寰廠新出治疫藥水]  
　　時當盛暑偶一不慎時疫急痧隨即發生四川路Ａ一三五號震寰藥廠所出之至聖水能救治時疫云 
[惠羅廉價消息]  
　　下星期一休業一日 
　　南京路惠羅公司此次夏季減價各貨價目較平時大削華人之往顧者以女界爲尤多有上等印花洋紗多種每五尺售洋一元各色麻紗價自五角一碼至一元七角半不等絲緞花邊每碼二角半至一元裙科多種色黑白俱有闊三尺六寸每碼洋八元半又男子用橡皮雨衣每件售洋十元下星期一（六日）爲本埠外國銀行例假之日聞惠羅亦定於是日休業一天云 
[減價出售之網球]  
　　先施公司二樓運動器具部近運到大批網球以便各界購用Ｓｌａｚｅｎｇｅｒ牌網球每打九元半Ｓｐａｌｄｉｎｇ牌網球每打九Ｄａｖｉｓ網球每打八元半以上各價皆係照碼減廉之價云 
[新到粉缸及橡皮氣墊]  
　　抛球塲南首華彰洋廣貨號近日新到德國橡皮圓氣墊當中留空用之墊坐甚爲舒適每只由三元五角至四元五角又各色彩花料粉缸式樣玲瓏甚爲閨閣所珍每只二元云 
[衣帽用品續到一批]  
　　四川路一一五號新豐呢絨洋貨號近鑒天氣仍熱故續到大批衣料及帽襪等各價如下 
　　長統花旗真絲襪每雙九角新式點子花麻紗每碼四角五分織花玻璃紗每尺七角五分軟木考克帽每頂三元新式白呢帽每顶四元云 
[天韻樓演奏華北音樂]  
　　南京路永安公司天韻樓新到華北音樂團（圑名係在滬臨時所定）絲竹雜奏係秦陜腔音每晚在園亭奏技云 
 
 

Page 18

 
 
第一萬八千一百十七號;中華民國十二年 西曆一千九百二十三年八月四號
星期六 * *[評曼麗畢克福之「兩小無猜」]  
　　凡酷嗜電影者無不知美國電影界中有一色藝雙全之女伶曼麗畢克福曼麗貌美而秀嬌小可愛其藝術之工聲譽之隆時下無有能過之者前次伶選大會名列三名以内時人且尊以皇后之號其爲衆傾倒有如是者其略曆曾數見於影戲雜誌中於其品性遭遇以及入電影界之始末述之甚詳已有多人譯載各報其生平所攝影片不勝枚舉其曾到滬關映者亦屬不少就其最著名者言之如小伯爵ＬｉｔｔｌｅＬｏｒｄＦｏｕｎｔｌｙ長脚婦Ｄｎｄｄｙｌｏｎｇｌｅｇｓ及新在夏令配克影戲院開映之陋巷Ｈｏｏｌｕｍ等數劇均其得意之作也近者兩小無猜一片出映於卡爾登影戲院尤爲其精心結搆吾人欲知曼麗藝術之精博表情之佳妙及其盛名之所由致均可於斯劇中見之也 
　　此片原名Ｐｏｌｌｙａｎｎａ爲劇中一女郎之芳名即曼麗所飾者也劇情係述小兒女之情史劇中有少女巴蘭愛娜者早失怙恃不得已往依其姑待之嚴不假辭色幸女天真未泯生性好嬉亦其以爲意得暇輒與鄰兒相戲爲樂識一小友嘉米青梅竹馬兩小無猜兒女情　未開惟以消磨歲月以爲樂一日愛娜在途中救護一孩至爲汽車碾傷兩起卧病經月嘉米驟失良伴意興索然日同候於愛娜之門殷勤慰問女感其誠情誼盆深病愈之後即私訂终身之約時女姑以女罹病得與一醫士相愛識女姑固寡居也至是古井重波許以下嬪二老二小均度其甜蜜之歲月云 
　　曼麗之愛娜綺年玉貌舉止活潑酷似一年將破瓜之小女子此片開幕時映一病人偃卧椅中面容憔悴曼麗侍於其側熱淚涔涔神色悲悽顧又不敢重傷父心則强作笑容見醫生摇首無語知父將不救不覺淚如湧泉失聲而號當其悲聲問父曰兒一生無可親所愛者唯阿父耳其勿棄兒而逝也以極深痛之言而以孩童口吻出之語語見血倍覺惨痛曼麗早年失怙其觸景生感故身世之痛一瀉而出倍覺動人也往依姑母時適逢暴雨曼麗不懼而笑刻畫穉氣抵姑家時見始薄待之意頗怏怏未幾則又憨笑如初與鄰兒相戲私竊園果見園丁至大驚而遁匿於草中令人發噱席間獲一飛蠅如擒大寇欣喜不可名狀見蠅飛遁則爽然如失種種活潑之熊殊覺可愛觀之不禁令人自覺有今昔之　矣 
　　曼麗見嘉米鄭骰爲戲不允其加入則勃然不悅反唇相譏繼見嘉米神色沮喪不與多辯則又輾然色喜自慶勝利在途中見一汽車疾馳而來一小孩適當具衝大驚失色棄籃往救義勇之氣令人欽敬爲汽車碾傷兩足後偃卧床中错迷不醒朦朧中似聞人呼吾愛　目視之則其姑也驚喜過望謂其如曰吾終不信此吾愛二字竟能出諸吾姑之口也吾今受微傷而姑即如此厚待設吾而真病者吾知姑或且抱而吻吾矣吾足雖痛吾心彌快也味其　一若自欣其受創者語氣哀痛爲之悽然聞醫生謂其踩膝已傷恐成跛足则失聲驚哭繼聞窗外笑聲間作自念足已受傷以後恐不能再似前之嬉戲則泣不可仰病中無聊剪紙人爲遣使之行走以消磨此沉寂之光陰病人至無可奈何時確有此景繼念紙人尙能行走而吾或將終身成跛則又黯然不樂後醫生命其試步時持拐而行居然成步心中大喜後忽棄拐獨行身體摇顛足不能支行不數武即倒於地其時面色惨白足痛難忍繼忽粲然微笑喜淚盈眶不哭而笑細貼入微曼麗於此劇中表情之細腻臻於絶境喜則眉黛生春怒則嬌嗔满面哀則悽然不淚樂則欣喜忘形喜怒哀樂各極其妙極自然而不脫稚氣彷彿此身即是劇中人而不自知其爲戲矣曼麗於劇無所不能而又無所不工此則出於天才不能强致非導演者所能爲力也曼麗具絶世之姿懷超人之藝宜其崛起於千百明星之中芳譽雀起而執電影界中牛耳也聞此片演至明晚爲止今明日下午三時起加演日戲云（懹麟） 
 
[電影女伶羅雪可小影]  
　　電影女伶羅雪可ＬｕｃｙＣｏｔｔｏｎ在哥斯馬卜力登之影片ＣｏｓｍｏｐｏｌｉｔａｎＰｒｏｄｕｃｔｉｏｎｓ（影片公司名）中爲專演表情劇Ｆｅａｔｕｒｅｓ（自五本至十二本之愛情或社會影戲皆謂之表情片）之女角生於灘克斯之化世登Ｈｕｓｔｏｎ城且攻讀於是地當羅雪可側身舞臺時且習音樂彼第一次所演之劇名＂ＴｈｅＱｕａｋｅｒＧｉｒｌ＂在此劇中所起之角色頗佔重要後在「歸正」＂ＴｕｒｎｔｏｔｈｅＲｉｇｈｔ＂「在曼佩兒之室中」ＵｐｉｎＭａｂｅｌ＇ｓＲｏｏｍ＂二劇中成績尤佳以是芳名隨之鵲起 
　　當羅雪可在英時於「少婦」＂ＬｉｔｔｌｅＷｏｍｅｎ＂一劇中獲得經驗不尠迨演「多夫主義」＂Ｐｏｌｙａｍｙ＂時羅雪可之藝術已得觀衆之讚許矣 
　　羅雪可之入電影界爲時尙短先在「奢侈之妻」＂ＴｈＰｒｏｄｉｇａｌＷｉｆｅ＂一片中爲漫麗巴蘭ＭａｒｙＢｏｌａｎｄ之配角後即主演「昏憒之愛」＂Ｂｌｉｎｄｌｏｖｅ＂一劇彼在哥斯馬卜力登所演之影片以「奇異之愛」＂ＴｈｅＭｉｒａｃｌｅｏｆＬｏｖｅ＂一片爲最佳羅雪可玉容如花身長五尺六寸權之重可一百二十五磅云 
[女伶陶樂賽入電影界之經歷]  
　　陶樂賽ＤｏｒｏｔｈｙＭａｃｋａｉｌｌ初習跳舞於英國之好耳Ｈｕｌｌ歐戰起得母之同意往倫敦爲看護婦間入唱歌班奏技倫敦人士俱讚賞之後至巴黎入　西拿Ｃａｓｉｎｏ班演劇以無心久居决意赴美返英徵父母之同意母不允英領事以其年尙幼稚隻身出洋未得父母之同意不發護照陶兩手空空此事遂阻 
　　莎翁嘗曰「青年之字典中無失敗一字」此語也陶樂賽日必三誦之故不以不得赴美而灰心復往巴黎演劇精心研究進步甚速卒得英領之讚服而許其隨一歌劇圑出洋陶此時仍極窮苦途中一切用費俱告借於人但陶猶私幸目的已逹矣 
　　船將抵紐約陶樂賽忽生煩惱蓋陸上旣無迎接之人囊中又一貧如洗登陸後將寄寓何所轉輾思維不覺傷心但有志者事竟成吾輩青年本無失敗之事凡有堅志者何事不能爲决不能以此而作悲觀也於是隨衆登岸祇見一新聞攝影員在船旁攝取乘客之影似歡迎彼等者陶向機旁一人曰君等决不能攝余入片其人曰然則爾爲誰陶傲然曰陶樂賽麥克耳自巴黎之凱西拿班而來將入冬園ＷｉｎｔｅｒＧａｒｄｅｎ演劇君聞之乎陶祇知紐約城有一戲院名冬園故即說出實則冬園在何處亦屬茫然是以言甫出口心中甚懼引起糾𦅶也攝影者聞此語以陶爲女優遂復爲攝數片其一人曰爾將入冬園乎此園爲余所有陶以其爲輕率之語一笑置之次日紐約各報俱刊陶之照片並載有新聞於是紐約城中皆知陶樂賽之名矣 
　　第一次陶由友介紹入ＣｅｎｔｕｒｙＴｈｅａｔｒｅ演劇得薪甚微即離去後知紐約有徐葛飛Ｚｉｅｇｆｅｌｄ者其戲班中或可加入乃往訪之徐允其請令其飾非重要之角色陶藝術高深大才小用頗不得志越一年亦辭去然已得演劇之經騐不少此時美國電影風行陶頗羡之對於電影中女伶之表情深加研究頗有心得乃决入電影界著名導演家麥雪爾　倫ＭａｒｓｈａｌｌＮｅｉｌａｎ令之扮演影戲大加賞識遂爲電影中之重要角色演ＭｉｇｈｔｙＬａｋａＲｏｓｅ後名乃大振最近與李却白率姆斯ＲｉｃｈａｒｄＢａｒｔｈｅｉｍｅｓｓ演ＴｈｅＦｉｇｈｔｉｎｇＢｌａｄｅ此劇中之角色無人敢任陶慨然允之片成後益得美人之詵賞蓋陶表情以自然勝毫無做作能於哭中带笑可與麗琳甘熙相埓而陶生平所最崇拜者亦惟麗琳一人而已陶現已被舉爲美國八美女中之一明眸皓齒楚楚動人天資又聰頴人莫不愛之顧陶樂賽雖美絶無奢華之想日惟戴一軟帽穿一樸素之外衣金鑽麗服從不購置天生麗質未嘗以布衣粗裙而减色也演劇之餘輒坐室中讀書對於各種文學頗有研究而尤以俄文爲最精善運動日必練習半小時故體其强性好靜寡與人交較之普通一般女伶之日事於奢豪而逐逐於酬酢塲中者高出萬倍些其美人所以稱之曰奇異之陶樂賽也（一塵） 
[郵信截止時間表]  
　　寄往地點　火車或輪船　平信　掛號信 
　　日本檀香山美國坎拿大歐洲（○）　塔虎脫總統　今晨（四日）十時　九時 
　　愛琛（取道浦口哈爾濱）　　火車　上午十一時　十一時 
　　西伯利亞（取道　口赤塔）　火車　上午十一時　十一時 
　　俄國歐洲（註明由浦口西伯利亞墨斯科往者）　火車　上午十一時　十一時 
　　南部各埠澳洲紐絲　　峽印度歐洲（取道　　士）（　）　基　　午十二時　十一時半 
　　馬尼理澳洲　絲　（取道香港）　高　丸　下午一時　午十二時半 
　　香港廣州（包裹）　直　　晚九時　九時 
　　香港廣州（包裹）　東興　晚九時　九時 
　　汕頭　東興　晚九時　九時 
　　牛莊　湖北　晚九時　九時 
　　安東　天津　晚九時　九時 
　　威海衛烟台天津　通州　晚九時　九時 
　　威海衛烟台天津　佛生　晚九時　九時 
　　長江各埠　火車與輪船　晚九時　九時 
　　美洲日本歐洲（　）　麥金　總統　明晨（五日）十時　十時 
　　天津　山東　下午二時半　二時 
　　長江各埠　火車與輪船　晚九時　九時 
　　（○）寄往英國及全歐之包裹已於昨日（三日）下午二時截止 
　　（　）寄往美國及檀香山之包裹已於昨日下午四時截止 
　　（　）寄往美國之包裹將於今日下午四時截止 
[學務彙誌]  
　　各學校之消息合載如次 
　　東吳癸亥級之歡送會昨日下午十二時半東吳癸亥級歡送同級石穎張天康朱仲五三君放洋赴美設宴於大東酒樓以誌惜别一時觥籌交錯賓主各有勉詞到會者除上述三君之外有張爾馨陸綬玉繆鍾彦陳恩賢張師竹（代）殷新甫（代）李天心（代）等云 
　　閘北公學舉行畢業式閘北公學於前日上午十時舉行畢業禮（一）全體向國旗行致敬禮（二）行師生及同學相見禮（三）校長報告本學期之狀况（四）學生唱畢業歌（五）校長發給證書計畢業生閔光輝等十名（六）校長曁各教職員訓詞（七）校董林孟鳴君演說（八）畢業生程根寳答詞（九）學生唱校歌（十）　會下學期已定於夏曆七月十六日開學云 
[書畫新訊二則]  
　　昨得書畫消息二則併誌如次 
　　天馬會展覧會今日開幕天馬會舉行第六届繪畫展覧會籌備各節迭誌前報今日上午九時行開幕禮全塲出品編列號數就會塲上之地位及畫面上之光度及色調分别參雜陳列雄健精秀之品兼蓄并茂樓下國畫占大部份樓上洋畫共分四室國畫部如　道人謝公展贅道人許士騏費友石何景觀俞伯三張天帚錢化佛施曾田孫友三陸伯龍蘇人權潘天授諸樂三諸聞韻陳伽仙許醉侯唐吉生陳師曾吳藏　王季眉吳祁熊劉海粟審查員吳昌碩吳杏芬王一亭等均有出品洋畫部有丁遠王子榮章燦然萬古蟾趙志蓀葉鼎洛顧畸人薛珍劉海若高樸榮玉立俞寄凡關良丁悚張辰伯楊清磐李超士審查員王濟遠汪亞塵劉海粟等均有出品歡迎各界人士評覧并赠來賓目錄一册特刊一張云 
　　平泉主人讓售歷朝書畫收藏家平泉主人李平書日來在南車站路普益習藝所陳列歷朝書畫數百件往參觀者甚衆紛紛謂以最廉價目割愛出售所有書件日内尙須陸續調换云 
[兩團體選舉新職員]  
　　昨得勵志團等兩團體消息均係選舉新職員彙列如下 
　　勵志宣講團牯嶺路勵志宣講團因鑒於徵求在即各部均需人負責辦事昨晚特在總部召集各團員討論推舉新職員當推定總務主任顧泉生宣講主任徐惠施編輯主任李劍虹教育主任馬翰如幹事朱稼甫朱文華游藝主任倪康良文　幹事袁頌　郭叔亮顧秋舫會計戚世法庶務吳兆麟程漁舟交際馬輪如徐惠施張仁裕顧秋舫調查奚成良胡瑞棠推舉畢略用茶點遂散會 
　　青年競進會青年競進會係由廣東商學界同志所發起以聯務商學兩界感情研究學問改良風俗爲宗旨該會昨日下午七時假座北江西路青雲里開成立大會並選舉職員到會者三十餘人公推發起人嚴憲章主席李鶴齡紀錄選舉職員結果嚴憲章得票最多當選爲正會長李鶴齡爲文牘員陳坤明爲會計員楊金權爲足球部長古哲夫爲編輯部長繼由當選職員互相討論會務進行方法公决先辦競進月刊諸事議畢至十時散會 
[果品市消息]  
　　浜瓜近日到貨不廣價頗昂貴每担售價十元故購者亦稀而其味則較勝他瓜馬鈴瓜每擔售價三元二角來貨亦不旺云 
[青浦表演新劇之滬訊]  
　　本埠職工教育館戲協社有團體加入之青浦縣通俗教育永和新劇團將定期表演新劇該團創設以來成績尙優有劇員約四十名左右該團主任爲黄麟書君現至暑期居然募集二百餘元今已籌備一切招集劇員約在十號以後表演所選劇本爲「英雄與美人」及「孔雀東南飛」等劇又該團特向本埠聘請馬孟傑君前往指導一切及擔任油彩化粧馬君已允前往云 
[綠牡丹又有東渡演劇說]  
　　綠牡丹東渡演劇之說早誌前報本埠日人俱樂部曾於五月間邀其演劇三日以爲東渡紀念嗣以抵制運動發生而止其後日本之村松梢風來遊上海觀綠牡丹之演劇大爲欣佩歸東後商諸帝國劇塲之經理山本現有已以二萬五千元之報酬約定綠牡丹於月下旬東渡演劇之說云 
[集會表]  
　　陽歷時期本月　地點　召集者　　事由 
　　四日午　天后宮總商會　江浙　各團體　弭兵運動 
　　四日　愛多亞路東新　角　華洋　床公司　開幕　 
　　四日　精　武體　會　精武　體　師範同學會　常會 
　　四日至十日　四門美專第二院　天馬會　展覧會 
　　四日至十九日　南市　普益　　所　展覧會 
　　四日至五日下午　西門省教育會　美術研究會　第四届大會 
　　五日　靜安寺　　馬　對面張家浜七十號　中　醫院　開幕　 
　　五日下午一時　金業交易所　金業交易所　股東會 
　　五日下午二時　愛多亞路十五號　紗布交易所　股東會 
　　六日　北四川路二號　香港華商银行上海分行　開幕　 
　　六日下午二時　南京路　泰豐權頭食品公司　股東會 
　　七日　四門林蔭路　江蘇省教育會　審查會 
[今日晴熱有風]  
　　徐家滙天文臺昨日下午四時三十分氣象預報云天晴而熱沿海時令風頗大颶風仍向西北或西北西進行將過博林塘海峽迫及中國海北部及廣東海濱故臺灣吕宋間天氣惡劣本埠温度在下午三時前之二十四小時最高九四六最低七六五去年同日最高九四一最低七八六 
 
 

Page 19

 
 
第一萬八千一百十七號;中華民國十二年 西曆一千九百二十三年八月四號
星期六 * *常識 
常談 
[保境安民] [  覺]  
　　保境安民非可以空言塞責也保境當有保境之實力安民當有安民之誠心 
　　若宣言保境而時有便衣兵士入境雖或别有苦心固將藉此以爲保境之良法而民已因之不安矣 
　　若宣言安民而不能消弭謡言致宵小有從而生心之機會則一旦變生不測而境或因之不保矣 
　　余以爲今日之保境當境内之民自保之或聯合鄰省之民互保之即以蘇浙皖論蘇浙固脣齒也蘇皖亦唇齒也浙皖亦脣齒也必能以强有力之與論使三省之軍政當局宣言各不相犯并恊力互保不使客軍侵入夫而後長江下流之各省乃真可言安民矣如是則保境之動機在三省之民各有自保之决心安民之動機亦在三省之民各有自安之决心也此又豈獨長江下流各省然哉 
經濟 
[債務人有須糾正者] [  吳東初]  
　　社會因不满意於資本主義故對於債務人每多袒護而於債權人屢多指摘此未免有失公允矣 
　　抑知欠賬者賢愚不等良莠不齋吾人對於不良分子實有糾正其行爲之義務也蓋社會之組織於人民之權利不得不認定而與以法律上之保護欠人貨欵者公理所在不得　賴也 
　　假使欠者對於欠欵故意拖延或存心不還乃商界中之敗類所有商業信約爲之破壞社會經濟因之不能穏固影響所及不堪設想故債權人爲維持本身利益與商業信用起見對於此種欠户只得取嚴厲手段而迫令按期歸還此而不能下次不共來往一家如此家家如此商店之欠賬一年中不知免去幾何損失蓋上當一次下次不與交易所失究屬有限吾故謂對於可疑之欠户出以慎重實店家自衛之道也 
　　欠户方面不守借約咎由自取而借者不從嚴取締亦難辭其咎於是糾正欠户實爲兩利之舉 
　　商店每以取締欠賬危及營業爲慮抑知目今做生意不在乎營業增加之虚名而在乎交易有無實利與其欠賬多而大半收討不着不如少做賬而反多獲現欵也 
[鹽橄欖能戒紙烟] [  清華]  
　　紙烟一物流毒已久上自偉人闊老下至普通平民那一個不是口含香烟逐日消耗不在少數即余個人而論所吸者不過大英牌日需一小盒銅元八枚月計亦需銀一元此種無形之損失深以爲恨屢欲戒除不能堅决月初身换新製綢長衫一件與友人閒談忘却手持香烟偶不經心火星四散俯視衣袖細孔甚多於是立志戒除但癮起時覺得身體不爽無可消遣適友人從杭州來餽贈鹽橄欖一盒置之案頭凡癮來時口嚼橄欖少許即覺健爽如是癮來便嚼一連旬餘詎知鹽橄欖已嚼完香烟癮亦從此不發矣繼訽之醫家云捲烟有毒曰尼哥丁其毒入血則腦體發炎久則成癮橄欖一物本屬清凉解毒加之鹽製實消烟毒之良品是以我勸大家戒除吸烟非但經濟可節省身體亦健康矣）乙種酬） 
衛生 
[我之赤膊禁止法] [  鏡心]  
　　時届夏季滬上居民無論何界人士皆有赤膊之陋習損失體面有害衛生常識欄早已數數言之而勸勉改去之矣然遍觀市中赤膊者仍觸目皆是而商店中人尤使人動目也億前在京師時雖在大伏中路上行人即車夫苦力等绝未見有赤膊者商界中人更無論矣詢之友人乃知警廳中有處罰之律故也凡警察見有赤膊者即拘局科以二角之罰金然罰金事小名譽事大故京人士乃習慣自然竟絶無此野蠻狀態矣返觀海上號稱文明之地竟不能割除此惡習是亦不得不仰仗官廳之强迫矣即以滬埠電車論有不穿衣者不得搭車之規定而苦力人等乃均遵守之絶不聞有不便之憾也今此法可於城廂及閘北警廳首先規定罰則辦理之想租界中各業商人皆爲有常識者不必經由捕房處罰後而始遵守之實不妨自行提倡互相勸勉也深望滬寗杭甬鐵路局亦依電車公司之規章而嚴行取締旅客也（乙種酬） 
道德 
[某布商之仗義] [  冷秋]  
　　鄰人徐芳幼失怙以貿布爲生秉性甚孝雖家貧而奉母之旨甘獨厚一日其母病乃詔芳曰汝父早喪不及見汝之長但彼在九泉下固日盼汝早成室家延此宗嗣矧汝今年已三十而余又多病風燭殘年深冀一了向平之願吾平日針黹所得已積儲六十金當爲汝娶一佳婦也芳曰諾乃遍訪執柯者爲之物色無何果有蟻媒造徐氏之門以言餂徐嫗曰老身爲姆踏破鐵鞋已覓得佳婦矣嫗曰閨女耶媒大笑曰是誠閨女豈姆欲得破甑罐耶嫗曰汝誤會余旨矣余意此戔戔六十金不敢冀獲完璧耳果如是爲幸何如遂詳詢其姓氏里居媒具以告即擇日聘定及届吉期彩與鼓樂蓬門頓增其輝色母子之喜自不待言顧花燭之夕新婦木坐室隅啜泣不止徐芳大異再四詰問婦俱不答芳曰豈厭吾家貧耶則直言庸亦何傷婦聞芳言遽起立嘆曰事已至此大錯旣成夫復何言儂自嗟命薄故悲泣耳徐芳復逼而問之婦曰懹故夫耳芳曰汝非問女耶安有故夫婦因縷述始末蓋新婦王姓父業農婦十二歲時即字於同里鍾姓之子以貧故不能娶其人又懦而無能者旋王姓以二十金與其脫離婚姻關係復别許於徐芳女雖未識禮義然故劍情殷以是悲也徐芳聞女言曰汝誠義人吾不奪他人之婦豈以愛惜此區區六十金而昧吾天良哉遂移楊别寝明日遂棹舟送女至鍾姓家告以顛末指天日自矢並出資爲之成婚禮而歸今徐芳已别娶生子三以蘍於所業已積資成小康矣（乙種酬） 
法制 
[假扣押之規定] [  瞽丐]  
　　債權債務之訴訟官廳輒以强制執行爲最後救濟之手續乃人心奸險變詐百往往有負債纍纍自知訴訟决無勝理於訴訟進行中預先藏匿其財産以待官廳之執行者及執行無所得不但債權者之方法窮即官廳之力量亦於此盡矣此民事訴訟法所以有假扣押之規定也假扣押者即債權人於訴訟開始後預將債務人之財産偵查明確告訴於官廳請官廳先行扣押以待將來之執行此固思慮之至周到者惟一經扣押財産上不無損失之發生所以債權人呈請假扣押時官廳必令其提供相當之保證金以備債務人或有勝訴即可從此保證金中酌賠財産上之損失否則官廳亦弗肯貿然扣押也（乙種酬） 
教育 
[學校裏名人講演的益處] [  趙綸]  
　　學校裏的學生除聽教員講授各種功課外又時常請校外的名人至學校裏演講名人演講對於學生學問上的利益雖不及教員這樣大但對於常識上經騐上的益處則很多譬如名人是一個科學家他對於科學的常識科學的經騐必定很充足我們聽了他的演講於科學上就受益不少譬如名人是一個醫學家他對於醫學的常識同經騐也必定很充足聽了他的演講於醫學上就受很多的益處了所以不論名人是文學家哲學家天文家歷史家算術家博物家著作家法律家體育家以及各種名家惝能請了那一種名人演講就能得那一種的知識并且聽了名人言論見他學問高深現身說法能使聽者生了一種仰慕心想像心於道德上更能受莫大的益處呢（乙種酬） 
禮俗 
[髫齡訂婚之非宜] [  徐絜]  
　　本報對於青年之婚姻問題多所貢獻亦可謂略盡改良禮俗之責矣顧不侫目繫髫齡訂婚之陋習往往造成終身之遺憾今世大有其人父母播此惡因子女乃穫此惡果天下可慨之事孰有過於此哉予父執中有邱翁者慕其友祝某之殷富以其四歲幼女與祝之五齡幼子結秦晋之好郎騎竹馬妾弄青梅一對玉雪可愛之穉子見者靡不譽之曰它日之如花美眷也今祝子年已弱冠狹邪徵逐日無暇晷揮霍游蕩堕落已甚父責之不顧也邱翁雖知坦腹之不肖而無如之何日者三星在户百輛盈門兩家婚禮緃極奢華而邱翁頻唤負負新娘則緊蹙雙眉淚濕紅綃思量前途有無窮之感矣嗟夫邱翁以一念之錯遽結朱陳之好庸詎知其犧牲一愛女哉昔我佛山人編「恨海」說部即爲髫齡訂婚非宜而發識者稱爲傑作故劇塲排演之時華燈乍上已座無隙地鳴呼髫齡訂婚之惡果悲慘已極安得有我佛山人者爲文以紀之也（乙種酬） 
市政 
[改良街道之要件] [  綬章]  
　　吾國街道之腐敗盡人皆知西人觀察人國文明程度之高低每以街道爲斷蓋街道爲交通之起點交通乃文明之要素也今我國雖漸覺悟然改良者僅限於通商大埠而一般之街道猶未注意及之即使有改良之機會而一般人又缺少此種智識故將改良之要件錄之於下 
　　㈠街道宜寛廣以泥土與沙築成者最爲適宜 
　　㈡兩旁宜植樹木夏日旣可蔽行人又可獲得利益尤爲調各空氣及土之乾濕之最有功者 
　　㈢人與車須劃分界限以免紊亂 
　　㈣一切販賣者須另設一塲所使陳列其間任人購買 
　　㈤沔穢之物須傾入一定之垃圾箱内 
　　㈥大小便須有一定之塲所切不可露天使臭氣傳於外間空氣因之沔濁 
　　能將上述六點注意之則雖不能十分優美而能爲有秩序合衛生之街道若是庶可爲改良市政之初步（乙種酬） 
科學 
[化學常識] [  天夢]  
　　（七十二）釕之說明 
　　㈠名稱　釕 
　　㈡各種名稱　拉丁英德等名稱者叫做（Ｒｕｔｈｅｎｉｕｍ）日本名稱叫做（留地紐姆）我國舊譯新名都叫做（釕） 
　　㈢符號Ｒｕ 
　　㈣存在　常同了鐭銥等質存在鉑鑛裏面爲白金的一族 
　　㈤性質　係一種青白色如鋼的金屬物質地堅脆比了的金（即鉑）還要難鎔融非熱到二千度的高熱不能鎔化他的如在空氣裏面熱了便與空氣中氛氣化合成一種灰黑色的粉末或黄金色的結晶遇氢氣能還元王水稍能溶解不過純粹的雖王水也難溶解的他的堅固除了鐭質外要算他是第二位了 
　　㈥舉例　和鐭或銥製成合金供製造各種能耐化學藥品侵蝕的器具 
　　㈦製取　取這等混合的鑛物在王水中溶解釕因不能溶解在王水裏面便得殘留而析出但爲最狠少故價亦昂貴 
　　㈧總結　釕的化合物也幾種不過供化學上的試騐無甚緊要不必一一列舉了（乙種酬） 
雜錄 
[正當娱樂之商榷] [  傑]  
　　吾人每日治事必有定時治事而後當覓娱樂所以修養心性恢復精神也今日世界通例每六日服務一日休息其用意蓋欲以六日精神之所失取償於星期之一日西人每於是日作郊游集合友朋家屬閒行於水木清華之地或擊球爲戲或席地清談興盡歸來家人聚於一室談笑風生丁東一曲天倫之樂無可比擬惟中國人則不然星期日之所恃以消遣者呼朋聚友酒食徵逐醉飽以後更開賭局呼盧喝雉夜以繼日其下焉者且作狎游傷生費財变不之省卒之此休息之一日反較作事之六日爲勞此種娱樂吾人當知其不正當矣吾嘗研究正當之娱樂以爲亦不必效法西人只須有益於身心不妨隨個人之境遇而爲適當之消遣最好集二三知己研究音樂或諷誦詩歌或學習書畫旣可以陶冶性情復可以養成美術又如集家人於一室摭拾稗聞互相談笑家有庭園者更可關一網球塲從事練習能以其隙地注意栽花養魚亦正當之娱樂也又奚必逐逐於賭博之塲奔走於北里中哉 
 
 

Page 20

 
 
第一萬八千一百十七號;中華民國十二年 西曆一千九百二十三年八月四號
星期六 * *   
 
 

Page 21

 
 
第一萬八千一百十七號;中華民國十二年 西曆一千九百二十三年八月四號
星期六 * *評論 
[我國宜速培植汽車人材] [  一笑來稿]  
　　國人感交通不便汽車事業如潮斯起而政府更頒行長途汽車條例以督促之未始非自强之一道關於道路設施舉凡橋梁涵洞工程以及路缐計畫吾國已有不少工程專家從事經營此項人材無虞缺乏惟細查各路所用汽車無一而非舶來貨品將來吾國交通事業發逹至若何程度即不啻爲外人開闢利源至若何程度其漏巵寧有底止耶吾國爲天府之國構造汽車原料可無待外求但貨棄於地而不知運用者實人材缺乏使然耳每見外人經營一種事業必先自培植人材始而後逐步規劃逐步改良事業未有不蒸蒸日上者我國若能集合羣力組織一培植汽車人材之機關延聘機械專家詳細教授更由資本家創設製造汽車工場俾此項人材實地應用庶乎財藝兩方得以互相調劑不僅汽車事業愈以發逹即國民經濟亦有莫大之影響深願創辦汽車事業人士亟早圖之 
專論 
[不善用胎之害] [  喬文義（PWGiovannini）著] 　 
　　（一）盛氣不足 
　　車主每欲使坐車行駛平穏將車胎盛氣减低然平均前輪車胎盛氣每吋面積約須十五磅至十八磅後輪盛氣約須十五磅至二十磅如盛氣不及是量即謂盛氣不足則外胎必因車之壓重而平貼於路面其害能使胎之内部分裂而促短胎之壽命 
　　盛氣愈不足者則車因行動磨擦發生之熱度愈高而其受損亦愈易 
　　或謂盛氣足則車行長距離後胎因磨擦生熱内部空氣澎漲恐有爆裂之虞此實誤也蓋空氣澎漲度量未有能超過原有盛氣磅數百分之五者例如胎原有盛氣爲六十磅則空氣澎漲至極高度亦鮮有能逾六十三磅者 
　　車胎盛氣不足與否非可僅就其外表而爲臆測蓋車胎外面雖若混圓絶無盛氣不足之病象及用表測騐之則其不足之病症立顯故爲保護車胎壽命起見至少于一星期内宜用測氣表試騐之 
　　喬君爲本埠享茂洋行車胎部經理故於車胎上之經騐學識俱有獨到處今承其著文八篇屬由本刊發表各篇淺顯易明無專門名詞參雜其間而所論均爲欲善護車胎者不可不知餘七篇當逐期在本刊登載幸讀者注意 
　　（毅譯並識） 
[電池之作用及構造] [  裴元嗣] 　　 
　　汽車上發電之源大概分兩類一爲機械發電一爲化學發電屬於化學電者電池是也但電池又分乾電池與蓄電池二種本篇僅就二種之構造及作用說明之乾電池此種電池雖名曰乾電池其實中間仍存有少量之液體不過不如他種電池水份之多耳下列第一圖乃市上哥崙比亞Ｃｏｌｕｍｂｉａ乾電ｄｒｙｃｅｌｌ横截圖圖中字母用以指電池所含各物質以便分述 
　　ａ爲鋅皮Ｚｉｎｃ即電池之殻 
　　ｂ爲炭棒位於電池之中 
　　ｃ近鋅皮者爲吃墨紙用以吸收電化液Ｅｌｅｃｔｒｏｌｙｔｅ鹽酸亞母尼亞ＳａｌＡｍｍｏｎｉａｃ 
　　ｄ繞炭棒者爲混合物由炭粉及二養化錳Ｍａｎｇａｎｅｓｅ　ｄｉｏｘｉｄｅ兩物混合而成二養化錳居間爲一種去歸極物ｄｅｐｌｏｒｌｚｅ而調整電流有時更混合石墨爲一種促强濟 
　　ｅ爲電池之蓋嚴閉電池以防漏水 
　　ｆ係縐紙用以墊電池之蓋 
　　ｇ爲海沙用以分離縐紙防縐紙粘於蓋面 
　　ｈ爲鋸木灰用以分離縐紙防縐紙與吃墨紙相粘 
　　ｉ在炭棒之頂處爲電池之正極即陽極 
　　ｊ在鋅皮之邊上爲電池之負極即陰極 
　　當ｉｊ兩極以銅絲聯接時電道流通鋅皮落下極小分子而與鹽酸亞母尼亞化合而生電流但此所發生之輕氣順電流而附着於炭棒上有礙電流故用二養化錳驅除之 
　　此種電池之電位約一個半弗打Ｖｏｌｔ其電流約十五至三十安培Ａｍｐｅｒｅ因其間所含之鹽酸亞母尼亞有限易於用盡車上除臨時需用外大都以蓄電池代之 
　　蓄電池乾電池之電係由自己發出故有窮盡之時若蓄電池則不然取之於東用之於西得電之來源不絶則爲用之時亦長久第二圖即示Ｗｉｌｌａｒｄ韋納德蓄電池之横截圖圖中ｃ乃鉛板之一面形其實中間若干鉛板排列成行板上塗有二養化鉛者Ｌｅａｄｄｉｏｘｉｄｅ爲陽極未塗者爲陰極ＦＦ即電池之二極各列鉛板放置於一橡皮Ａ盒内Ｂ亦橡皮　用以　鉛板者盒上置ＤＫ二蓋Ｈ爲出氣門全盒装於一木箱内木與橡皮間并塞細軟物以　橡皮盒盒中盛有三分或四分蒸溜水一分純硫酸此二者即此電池之電化液也蓄電池有發電及蓄電二種功用其化學作用各自有異惟學近專門公式繁多學者可求諸化學專書中也 
　　蓄電池之容量Ｃａｐａｃｉｔｙ以安培鐘點Ａｍｐｅｒｅｈｏｕｒ計算汽車所用之蓄電池每個約有容量８０或１００或１２０安培鐘點其電位約二個弗打但此電位隨用時而遞減　當汽車上所見之大木箱電池即此種電池三個装合一箱也 
　　電池之連接法因一個電池所發之電量有限故有時連接數個電池以發較大之電但數個電池之連接法有三種所用之種類不同所生之現象自異也 
　　當甲乙電池之陰陽極互連時如第三圖（ａ）所示者謂之錯連法ＳｅｒｉｅｓＣｏｎｎｅｃｔｉｏｎ如此連接全體所生之電流與一個電池所生之電流相同惟電位高數倍如每個電池之電位爲個半弗打電流爲三十安培今有四個電池則電流仍爲三十安培電位則高四倍而爲六個弗打矣如甲乙電池陽極與陽極相連陰極與陰極相連如第四圖（ｃ）所示謂之順連法ＰａｒａｌｌｅｌＣｏｎｎｅｃｔｉｏｎ此時電位不變惟電流變大數倍如有五個電池則電流變爲５×３０＝１５０安培而電位仍爲一個半弗打是以用此種連接時各電池之電位須相同也此外尙有一種順錯連接法ＰａｒａｌｌｅｌｓｅｒｉｅｓＣｏｕｎｅｃｔｉｏｎ同時數電池有順連接及錯連接者如第四圖（ｃ）所示每四個電池錯連接而成一組兩組順連接成一團如此電位變高四倍而爲４×１　５＝　弗打電流變高二倍而爲２×３０＝６０安培故電位與電流都增加矣 
[汽車引擎不起發動之原因] [  孫光明]  
　　一發動齒箱之齒棒因插入轉動之位置而齧合子未曾脫開 
　　宜將齒棒扳入中空地位次以齧合子放開或在困難時利用齒棒扳在起步速度之位置加用人力推車前行引起汽機發動 
　　二電路之樞鈕關閉或汽油櫃下機關未曾開放 
　　移電鍵和汽油桿鈕開在轉動地位 
　　三電箱内之電流逃去 
　　宜重蓄入新電流或暫用乾電代替 
　　四電流旋轉子損碍 
 
 

Page 22

 
 
第一萬八千一百十七號;中華民國十二年 西曆一千九百二十三年八月四號
星期六 * *察騐各路電線有否損壞宜注意各路線之接節與車架接觸處加以旋緊或拭凈之如有出露之處應裹以棉線包繞 
　　五電線接合之頭受損 
　　宜配换清潔且緊之接頭加以乾燥紗線裹包 
　　六阻止電流子旋轉（或電流受潮氣） 
　　電線宜隔離地氣或以紗線包裹電線所受傷之處或换新綫 
　　七火星塞之打火針隔離太遠或太近將火星塞互調地位 
　　八火星塞不清潔或碎破 
　　宜用汽油將火星塞洗凈或將碎破火星塞互調地位 
　　九發電機不潔凈或水氣漏進機蓋之内 
　　宜用燥布將中間一部灰塵拭去又用不透水之布（如鷄皮等）遮蓋機壳不受潮氣 
　　十火料淮雜不合 
　　較凖化油器之空氣門移在適正地位 
　　十一汽油不合或汽油櫃内汽油缺乏或汽油管阻塞 
　　傾出舊剩汽油應装入合宜之新汽油又取出管子及塞門洗清 
　　十二給入汽油過多 
　　因油量過多摇動引擎又不肯出發致油侵濕火星塞礙及活塞空氣且火星塞汚穢火力不完全宜取出火星塞刷凈又開活塞頂上之汽塞杯摇動引擎數轉則汚氣化散新氣吸入待其聲音似有火力乃可閉關汽塞走動引擎較準化油器量塞桿 
　　十三汽油質地不良含有水分 
　　驗查汽油中之水分先將汽油底脚灌入玻璃口杯内其汽油上浮水分必下沉宜將油箱之油漏乾用鷄皮抽燥箱内之水並照本篇第十一條辦理 
　　十四在寒冬天時汽油吸力被阻 
　　宜撻化油器中浮筒外面之樞鈕或注入少許汽油於汽塞杯内然後塞住汽杯開動引擎 
　　十五冬天嚴寒汽油中有重量水氣冰凍宜傾出舊汽油灌入沸水於汽油箱内或管子又法用執布拭擦乾凈（惟熱布勿碰着化油器） 
　　十六無壓氣作用 
　　宜搖拐曲或踏出馬逹使引擎發動較驗何部份無壓氣作用 
　　Ａ活塞之彈簧圈被膠力黏住宜搖動或走動引擎加入火油二匙於每一汽缸上之汽塞杯内存剩過一夜待活塞彈簧光滑爲止 
　　Ｂ壓氣結果因活塞子太鬆不生效力又因「凡而」上下時候不正宜將「凡而」抵抗桿旋上或旋下　正之或因「凡而」座子頭經線不平或因「凡而」座子懸空不正此種修理最好委修理家治之爲妥 
　　Ｃ壓氣結果或在「紙伯麻線圈」Ｇａｓｋｅｔｓ漏氣所致宜將「紙伯線」旋緊或有眼洞則宜再鑽深然後塞住其洞處 
　　Ｄ壓氣緣由因在火星塞中心折斷宜易换新塞子或新火星塞 
　　Ｅ壓氣緣由因汽缸内機油過乾致引擎不滑宜加入合宜之新機油恢復原况爲止 
　　十七「凡而」塞口門黏住 
　　宜取出「凡而」之蓋較正「凡而」地位察騐「凡而」之彈簧如有受損或因簧力太弱則宜展長彈簧或更易新簧 
　　十八塞子被膠質黏住 
　　由在車子久擱不用汽缸之機油過乾致黏住活塞彈簧等宜灌入二匙火油於每一汽缸上之汽塞杯内待活塞彈簧浸濕乃搖動引擎或開動引擎一二小時（但搖動時勿装火星塞）直待活塞光滑再將油缸機油漏乾加以依量之合宜新機油 
　　上述諸端宜參觀本刊第五十六期張延祥君述「引擎發動時之困難」又第七十三期丁祖澤君「汽車引擎障碍之檢查」則更易明曉 
[酒精汽車之研究（續前期）] [  韓士元]  
　　（五）美國農務局研究酒精應用之報告 
　　酒精與汽油之功用已如前述今復將美國農務局研究酒精應用之報告其討論頗爲精確足資吾人參考譯之如左 
　　㈠普通汽油汽車亦可用酒精代替之其機器各部所用材料無須撤换但發動較難及無須燃料之數量亦不充分　　㈡當用酒精時較用汽油所發出之聲浪甚微乘車者無大聲之驚擾頗覺舒暢　　按汽車用滅聲器（Ｍｕｆｆｌｅｒｓ）者爲减少聲音起見但馬力亦因之减低因回氣不能直接入空氣中絶滅聲音之繞道使回壓力减少引擎馬力亦因之减少也 
　　前年余在校中曾詢飛機厲教授云近閲報中謂南苑航空工廠發明一種無聲飛機其聲何爲而去乎抑另置一受聲機乎厲答云此種飛機即用靜聲器與汽車所用之滅聲器無異但歐美現除戰時用外餘不多　因其減少回壓力則馬力因之減少飛機非比汽車多添馬力則不易豈可將原有馬力減少乎故雖有聲可不注意由此推想酒精之無聲究係何故該會係實騐而得非吾人理想所可明瞭苟無聲之原力非因回氣之關係則吾人可不用減聲器馬力自可增加亦較用汽油之優點也 
　　㈢用空氣冷却機器則用精酒代汽油尤爲合宜現通行之汽車除兩輪汽車外多用水冷却機器蓋因空氣不足使機器温度降低易發生危險用水冷却機器機件較爲複雜雖現用熱力冷却法（如福特所用）較用壓力冷却法爲簡便但製造亦不易也 
　　㈣凡燃料之消耗量與發火之時間車行之速度及未爆發前之壓力成比例若酒精汽車則其速度較慢壓力較大則消耗之酒精量較汽油爲省但發火之時間稍遲故所用之燃料須增加 
　　㈤若將汽車用酒精代替之其馬力可增加十分之一若酒精所消耗之量增多則馬力可增加至十分之二 
　　由此五項觀之酒精用於汽油汽車之利益甚多不過發動較難及所須燃料之數量不足不可不設法改良其改良之法無非附加燃料爲發動時之用待旣發動之後可將此附加燃料之門關閉若平常所須之數量不足則可使混合器（Ｃａｒｂｕｒａｔｏｒ）之口加大使其適宜爲限 
[爲懇讓庚子賠欵以利用兵工築路敬告各友邦] [  周國衡]  
　　利用庚子賠欵之一部份以爲兵工築路之用箸者於本刊第八十三期中已撰具商榷書略據意見以供獻於吾國人之熱心路政者用資參考惟有持非難之態度者則謂「當此大法淪胥之日中央旣陷於無政府地位而各省如川如閩如湘又皆波起雲譎裂土自尊國勢飄颻環生險象各友邦且宣傅共管吾國鐵路共管吾國財政以保護其在華永久之權利於此而欲懇其實行聯太平洋會議一案完全退還庚子賠欵之全部并於全部中以若干築路是不啻與虎謀皮也即我　舌有蓮花再加以秦庭之哭勢亦難望其奏效」顧箸者從各方面之趨勢及各友邦之希望觀察之而敢决其必不至於如此不惟敢决其不至於如此而已且敢决其於一年之内必收最良好之結果且敢自信其决非「中宵勞夢想」之　語也今更一考道路建設協會成立之歷史而知所舉之爲信而有徵 
　　斯會於民國十年根據聯太平洋會議由旅滬西人如駐華美國商會會長英商公會會長法國商務總會會長意大利商會會長俄國商會會長上海江海關稅務司以及南京鎮江杭州各稅務司約翰大學金陵大學東吳大學各校長數十餘人會同上海中國有名商人所發起當時名爲治路會是爲斯會成立之歷史亦即爲中國提倡築路之先聲夫築路爲吾國之内政無論政府及國民皆已有此項必需之義務迺數千年來因陋就簡不知淬礪閉關自大故步仍封忍令九經九緯九軌七軌五軌之遺制蕩焉無存致各友邦人士之熟悉吾國内情者羣起而首事提倡越俎代謀此政治不良之表現亦即吾國人眼光不遠之表現也顧自各友邦方面言之於歐陸戰雲初捲之際即俗爲吾國大啓山林闢草萊而易康莊其隆情高誼有以嘉惠於四萬萬同胞者實可垂諸不朽而留斯會成立歷史上無限之光榮今者吾人若重提舊案請求急讓庚子賠欵以爲築路之用箸者有以知各友邦之必急於願聞樂予贊助蓋目的同希望同其結果必至於無不相同箸者所謂於一年之内必收良好之結果者此也若有三數政治侵略家提出抗議獨持反對之說箸者竊謂其未將吾國與各友邦之關係熟思之有以使之然也否則未有不憬然悟者茲特再就平日所見所聞者试進一步言之以告於各友邦之持反對說者 
　　國際親善主義二十世紀以還遠東問題已爲全世界各國共同研究之目的物所謂遠東問題者非他即佔據此廣土衆民之中國是也其各國之欲於國際間穏固其地位欲於經濟上發展其能力無不以保全中國主權維持遠東各平爲唯一之鵠幟於是國際親善之說即爲全世界各國　撲不破之口頭禪吾國之所以尙能以完全國家自鳴於世界者職此之由也雖然吾國人所希望於各國共同研究之親善主義固不僅此「保全主權維持和平」之消極手段而已必其於消極手段之外尙積極的從國利民福助長全國社會事業之發展俾熙熙攘攘皆易謀其生而樂其業所謂君子愛人以德者在此所謂真正之親善主義者亦在此考一九二一年（民國十年）十一月十六日吾國公使施肇基在華盛頓會議總委員會第一次所提出關於遠東問題十大原則之全文云」（上略）中國所欲貢獻者非徒維持和平更願促進各國物質之進步與文化之發展又中國亟願開發其天然之富源供各國人民之用同時則希望享受自由及平等的往來（下略）」（見華盛頓會議小史）施氏此言實可代表吾國人之心理所以當時退遠庚子賠欵議案能得列席各國全體之贊同此非因子産辭令李沆風度能折衝於樽俎間有以致之蓋公理之在人也而所謂物質進步文化發展之最要方法則不外提倡築路以便利交通夫山陬海澨其民老死不相往來隔閡未諳世事「仇視」「排外」「閉關」等思想當錮存於腦海中一旦乘機竊發而國際民族無謂之戰禍嘗因此而肇其端可哭之義和拳往事無讑已其有夜郎自大負隅稱雄者且將以蹂躏異種而自謂天驕求之今日各國之殖民地中已數見不鮮實不僅民族龐雜之中國乃如此也此皆交通阻塞階之厲也故今日欲謀國際間之真正親善主義必先謀國民之交通始非然者知識文化無由交换遠東問題仍不能得根本之解决也此爲著者主張懇求急讓庚子賠欵之一部以作兵工築路之第一理由（未完） 
討論 
[長途植樹之商榷] [  李伯]  
　　一種樹之目的與利益 
　　鞏固道路起見近來各處長途汽車常聞中途發生危險因此乘客咸有戒心此要以道路建築伊始路身尙未十分鞏固致多畸嶇駕駛匪易不能全爲司機咎也人所以道路之養護實爲一急切之問題路旁植樹將來長大成蔭雷雨之際其枝葉能蓄雨其根基能吸水庶路面免受衝毁而頼以鞏固得保存於永久不致有礙車之行駛 
　　形式美觀起見樹木長大後蒼翠成蔭非特使乘衆心理觀景而生美感即鄕人苦力之餘亦復得散步道旁而愛讓道路之心不禁油然以生 
　　講求衛生起見樹木成蔭後夏日可避炎暑之威冬日可免風雪之酷且能使塵土不揚空氣新鮮是植樹之有益於衛生也 
　　開闢利源起見樹木栽培得法不數年後軀幹長大且可爲棟樑之材若按造林方法採擇得宜亦公司之大宗副産品也 
　　二栽培和保護方法 
　　栽培方法樹以楓楊等爲宜蓋取其質堅而貌美滋長較易種植當於未發芽時兩樹間之距離不宜過近遠以二丈爲適將來長大時庶無擁擠之弊 
　　保護方法嘗調查各路新種樹木夭折者頗不少而受人攀折踐踏者居多茲者由於種植之不善補救尙易後者由於損傷者之無道德與當事者之乏勸戒方法解决較難曾聞某公司執一十三齡之小孩因偶折樹枝綑之而周行各處彼以爲懲一儆百甚或有人偶拾樹枝而警士拘之誣爲損樹者加以重罰此種消極恐嚇手段我恐愈行而愈見其拙對於不道德而故意損傷樹木者公司亦當致力於積極方面之種種辦法如勸導或請地方紳士圖保等共同保護曉以利害所在及公衆道德至不得已時始假手於警署對於公司有惡感而損傷樹木者公司亦當尋其惡感發生之原因蓋鄕人此種舉動或非全無意識必有誤會或不瞭解處致對於公司有不满意公司方面若視鄉民以爲非施以高壓手段不爲功於是不問虚實是非妄加拘捕如此則恐惡感愈深而距所逹之目的愈遠以余所見公司方面㈠當解釋鄕民對於公司之疑點㈡要多思積極方面的種種勸導方法固非消極手段之易爲力也 
[女子開駛汽車之提倡] [  旡愁]  
　　近世提倡女子職業之聲浪頗高其已見實行者如電話局郵政局普通大商店等然此輩女子非受數年之基本教育决不能任此而中下級社會之女子欲得適宜之位置與較多之薪水社會上則無位置與之故絲廠之女工愈多而女工之工資乃益廉提倡女子職業之人未嘗注意及此吾嘗爲此輩憐也吾以爲世間可爲之事正多特人不善爲之不善思之耳近今之汽車事業發逹可謂極矣女子能揷足其間耶吾深以爲不平女子開駛汽車之利益甚多蓋女子之心地慈悲决不忍置人之生命於不顧於是横衝直撞之事可免女子之心思頗細開車扳機處處謹慎不易肇禍有此兩端於汽車事業固有莫大之利益即女子職業方面亦復賴以發展兩方交利善莫大焉惟預備實行女子開車之先必須立一教練所「招收女車夫考騐其眼力體質品性三者務須嚴格旣經考取則教其内部之情形與開車之方法非得工部局給與開車執照幸勿容其嘗試 
 
 

Page 23

 
 
第一萬八千一百十七號;中華民國十二年 西曆一千九百二十三年八月四號
星期六 * *[滬太路養路之我見]  
　　長途汽車路之堅固與否視乎路工程而轉移養路工程之注意者防水是也 
　　滬太汽車公司常用九噸重之壓路機輥堅路面天雨之後又雇小工分叚修築有挽鐡輥　者有持鍫者有挑肩煤屑者無非壓重填平以便利交通一日余自劉至羅徒步往返得瞻路工修築而有感焉特略陳之 
　　一路之巨敵天雨是也開溝築路於取土洩水兩得其便至路之養護宜時爲注意其溝亦不能任其淤塞監路工者當導水入河固以路基 
　　二設置涵洞爲農田洩水便利之計奈農民往往任意擊碎當事者應嚴行查究其已毁者重設之要道處加置之使水易於瀉出 
　　三沿途田畝有臨稻地者往往蓄水於路溝以便灌漑農民果得沾其便不知路基浸漬水中一遇天雨溶化泥性較速最易壤路宜勸道農民臨稻地叚築堅固之堤岸以防洩水於路溝而禁止其蓄水也 
　　四天雨之時路邊水流成隙冲去煤屑露出泥土監工者令工人取鬆土填之以其在路邊不加重量之堅壓此次填之下次遇雨又冲去矣 
　　五開駛汽車者每行於路面中央因馳駛較穏且依前車原軌而行变便於行駛也惟日久路面生凹遇水易積水積泥鬆而路壞矣如能交線行之則可免除此弊 
　　六天晴之時变當視察路面如有凹痕加煤填補之 
　　七路旁所植榆楓等樹其根　久浸水中受多分水量枝葉不甚暢茂且有萎者以其性宜植於旱地故也觀此更可知水之不宜久蓄 
　　以上數條不過據鄙見所及有監工之責者加意研究更又進於我者則公司營業前途大有望焉（王旦初） 
紀事 
[一週間之汽車肇禍數]  
　　本週汽車肇禍共計十四次斃老婦一碾折腿骨者一受傷者十二彙誌如下日期地點汽車號數受傷者傷勞未後情形廿七日百老　路一七六二女子陳菩蒂背胸等受傷送同仁醫治 
廿七日長浜路施仁之腿足受傷送同仁醫治 
廿八日康腦脫路阮松齡碾傷腿骨送仁濟醫治 
廿九日開封路六七三四徐小培撞傷甚重送仁濟醫治 
三十日四馬路三五一四陳阿候頭腦等受傷送同仁醫治 
卅一日民國路六二四十婦人黄王氏立時斃命地檢　押司機候訊 
卅一日百老滙路一四七三婦人張高氏腿足受傷送同仁醫治 
卅一日北四川路六七九四潘平臀腿受傷送同仁醫治 
卅一日吳淞路陳慶根碾折腿骨送同仁醫治 
卅一日愛文義路陳友泉跌破頭顧送同仁醫治 
一日四馬路李冬生撞傷頭部送仁濟醫治 
二日楊樹浦男子受傷甚重送同仁醫治 
二日南京路陳萬全頭部受傷送仁濟醫治 
二日九江路侯仁遠碾傷足骨送仁濟醫治 
[滬太公司近况]  
　　滬太公司售證處棚門定章於每晚七時後即行下鎖近爲天時炎熱一般遊客每於夕陽斜下時驅車乘凉者頗衆故特延長下鎖時間爲八時云 
　　該公司大塲段市河橋及八字橋之橋面板不甚堅固於前日僱匠加换較厚之木板業已工程告竣矣 
　　該公司有新自德國装來之三噸運貨車二輛現因餘多不用願减值出讓如有合意者可向該公司面洽是也 
[軍界贊助道路協會]  
　　月來陸海軍界由中華全國道路建設協會會長王儒堂馮焕章之介紹加入該會者有馬尾海軍陸戰隧第一混成旅司令楊砥中陜西陸軍第一師長胡景翼海軍練習隊司令楊樹莊等爲名譽會員（會費一百元奉天步兵第六旅旅長郭松齡湖南游擊支隊長馮紹麟漢中陸軍第七師吳新田湖南陸軍第九旅旅長劉叙彝湖南陸軍第一師二旅司令唐生智等爲維持會員（會費五十元）河南南陽鎮守使李治雲山東陸軍第五混成旅旅長李森湖南陸軍第四圑圑長　鹏振等爲贊成會員（會費二十元）此外加入爲贊助特别特捐等會員甚多姓名從略云 
[鎮揚馬路近訊] [  孫實]  
　　鎮揚馬路以連日陰雨致有損路身故未能駛行汽車自天晴後該路工巡隊逐日修路現已完全修竣故於二十八日實行開車此次開車較往日開車不同之點有二㈠該路各部組織較前完備㈡乘客較前與旺昔日開車時車輛不能直逹江邊乘客下車後尙須行半里之路程以此之故乘客大感不便今者江邊新路完全築成車輛可直逹江邊乘客無須再費手足之勞昔日該路未自備輪渡僅借用通濟輪船以渡乘客惟通濟輪渡開行時間往往不能劃一故汽車開駛時間無論若何準確乘客一至江邊終不免靜候輪渡以此之故乘客又感不便今則不然該路特備一新租輪渡專開行於鎮江六圩之間其開行時間適與汽車開駛時間相啣接乘客抵江邊後隨即登輪絶不致使乘客望江而歎目下乘客以天氣炎熱之故多捨輪舟而改乘汽車 
[南通之路政與車務]  
　　㈠路政近聞日前雷雨連綿各鄕區低窐之處汽車路有淹入水中者内地交通曾經一度之斷絶刻下天晴水退交通已完全恢復惟路身被大雨冲擊坍凹陷仄者比比皆是現由路工程處會商各市鄕董警籌議興修又中華全國道路建協會黄陂分會會長陳君仇九特致函張紳退嗇昆仲調查南通建築縣路詳細辦法略謂貴縣路政式範全國敝分會自去冬成立以來對於敝縣道路盡力提倡惟道創之初所有一切進行設施國家旣無定章可依地方又無成例可守素仰貴縣爲全國先覺所有關於道路工程之設施路務之管理汽車之行駛營業之狀况及一切章則並經過情形懇即賜閱俾得借鑑以作南針云云聞張退嗇昆仲已將規畫縣路原案照錄一通函復陳君查核辦理矣 
　　㈡車務消息現時各種車輛營業均屬疲滞異常最苦者莫如小車夫終日勞頓不能得一飽惟所謂執照捐欵仍須缴納故此輩已紛紛改業多爲販賣瓜果之人至黄包車據最近調查計有六百二十餘輛之多自城南劇塲停　以來生涯益陷悲境雖奔走烈日之下力竭汗喘所得亦屬無幾汽車公司多數虧折如江家橋某公司上半年計蝕本七百餘元刻已裁員减薪以資維持現除全昌通海匯通西方同軌通如海等公司外新設者有通益交通兩家云（紫狼櫟菴） 
[浙江道路分會徵求會員之成績] [  擷梅]  
　　道路建設協會浙江分會自五月十二日開始徵求會員以來歷經十一星期會中一切設施悉仿青年會惟其宗旨各異耳徵求會計分五十隊每隊請隊長參謀各一人隊員若干人均由軍政商學等界 
 
 

Page 24

 
 
第一萬八千一百十七號;中華民國十二年 西曆一千九百二十三年八月四號
星期六 * *諸領袖擔任並作圖表懸掛會所門首每星期報告一次以資比較而供衆覧自七月七日起至七月二十八日止爲徵求結束期間茲悉截至二十八日止共計徵求人數逹二萬九千四百零八人計得分數四萬八千零四十分每隊人數最多者爲呂鼎隊計一千七百十六人每隊分數最多者爲洪甄隊計二千六百五十一分個人徵求分數最多者爲霜鐘隊斯烈君計二百八十人呂鼎隊張良楣君計一百七十八人天衢隊於畏三君計二百四十四人辰極隊杜純君計二百十一人各秀隊蘇建勛君計一百五十人個人徵求分數最多者爲　鳥隊吳觀瀾君計八百零一分致祥隊王家襄君計五百四十四分辰極隊杜純君計五百四十三分爲善隊張天錫君計五百四十一分霜鐘隊斯烈君計四百零三分各隊員徵求時頗具熱忱故能於最短期間造成良好之成績並聞該會於徵求閉幕後開始募集特捐庶經濟充裕得從建事設事宜會中計劃擬築自湖墅至江干大道以資模範開辦道路工程講習所造就道路人才其他如建築會所編道路月刊均須次第實行云 
[杭州之路政觀] [  擷梅]  
　　杭垣自鼎革以來路政方面逐漸設施如新市場之迎紫路杭縣路平海路湖濱及城站一帶類皆道路寛闊平坦行人稱便惟薦橋馬路爲新市場城站往來必經之要道前建築時路面寛度僅規定二丈近年來商務發展來往車輛日多頗爲擁擠且一經雨後路上濘滑異常致俗有閻王路之誚若就原路加闊不無障碍勢必須另闢寛坦馬路以資補助頃由警務處規劃就緒擬自石牌樓起北經蕙蘭中學門首小粉牆折西經宿州河下大方伯豐樂橋直街芳潤橋至壽安坊等處改築四丈寛度之馬路一方接迎紫路一方接板兒巷又自武林門至鳳山門大街闊度前規定爲三丈現亦重行規劃自武林門經鐵柱宮直上鳳山門一帶大街闊度均一律加寛四丈以上各處如遇重興土木等事須遵照此例簽限四丈以利通行又省中城牆實行拆缷予意不若就城基建築環城馬路（聞寗波已實行）模形已具着手甚易且拆下城磚及兩旁餘地均可拍賣得一大宗欵項爲所需經費實一舉兩得之事然尙無人議及此也 
　　環湖馬路自新市塲逹靈隠山門一段於去歲冬初告竣自山門至上天竺計程四華里許本擬繼續施工惟恐今歲香市時不能完工故暫時停止現香市已形結束日來籌商進行計劃預算若於此時施工本年底可告竣來春香市即可由塔兒頭直抵上天竺矣至環湖汽車前以迭次肇禍經各界反對奉令停止惟永華公司經理陸某多方運動已逹目的故近日來鳴鳴聲浪重現於白公堤上綠楊影裹警廰以城站新市場環湖一帶馬路均已先後建築次第告成其餘各地正在計劃擇要興工以重路政惟馬路旣經逐漸開闢對於行駛車輛應各訂定規則分别取締除人力車取締規則早已修正公布外並長途汽車應遵照部頒條例辦理凡在本省區行駛之汽車無論營業及自用業定浙省管理汽車暫行規則四十八條呈准公布俾得遵守而保安全云 
瀛聞 
[亨利福特之産業] [  希陶]  
　　亨利福特HｅｎｒｙＦｏｒｄ不獨爲汽車界之大王亦世界之鉅富也據美國金融界之估計謂福特汽車公司於本年二月二十三日報告其公司財産計美金五萬三千六百三十五萬一千九百三十九元較上年增四萬零五十四萬八千九百四十六元其中現欵佔一萬五千九百六十萬五千六百八十七元較上年增多五千萬元有奇材料及放帳三萬五千九百七十七萬七千五百九十八元較上年增一萬一千九百二十九萬八千八百六十二元凈利即以每股六百九十餘元計算）一萬一千九百萬元就上述各欵觀之可知福特汽車公司之營業已大見進步其應付欵項爲六千一百四十八萬八千九百八十元較上年增三千三百零八萬九千九百八十四元其他若折帳自五千零八十二萬九千三百零七元增至六千二百五十七萬六千二百五十七元保證品值二千一百萬元存貨值三千八百五十萬元由是可知亨利福特之財産價值實在六萬萬至七萬五千萬元之間或過之云煤油大王洛基菲勒氏素稱世界之鉅富然彼所輸各慈善機關之捐欵逾一億元今所餘者僅三萬萬元耳在亨氏以前之鉅富如鋼鐵大王卡尼奇計三萬萬元亞司德ＪＪＡｓｔｏｒ七千萬元馬雲斐ＭａｒｓｈａｌｌＦｉｅｌｄ萬二千萬元以與亨氏較相去尙遠 
　　亨氏二十年前創辦福特公司時資本金僅十萬元廠基不及半英畝工人三百十一出車一千七百輛去年四月七日之報告謂福特公司已造車六百萬輛以上其進步之速令人驚諤况二年前此鼎鼎大名之世界鉅富亨氏曾缺乏現金美國金融界巨擘以爲亨氏必向彼等求借以屈服此鉅富不料亨氏毫不顧懼惟將所製汽車贬價出售運往世界各國之福特車經理人計其所入已有一萬二千五百萬元現金頓覺充裕金融界巨擘顧之失色若亨氏者可謂善用其財矣 
　　美國鋼鐵公司福特汽車公司普通電氣公司ＧｅｎｅｒａｌＥｌｅｃｔｒｉｃＣｏ以其現金之充裕財産之總額計算實爲美國獨一無二之大實業蓋鋼鐵公司之財産價值總計在三萬一千八百萬元以上次爲福特汽車公司再次爲普通電氣公司計一萬六千六百萬元三家總計約六萬萬元以與紐約州財庫較僅少一千萬元耳可見其財力之雄厚矣 
[新發明之兩點形汽車] [  白俊英]  
　　德國汽船製造家倫潑婁（Ｌｕｎｐｅｒｕ）氏現新發明一種雨點形之汽車以最小機器能馳行極速車身作細直形與天空落下之雨點相似藉以减少行馳時之空氣抗力車輪上之擋泥板亦係平面如飛機之翼下面装薄鐵板之平底皆所以减少空氣之反抗力也馬逹與轉送機直接装在後幅之上如此可不用推進軸與自在關節即成爲一簡單有力之機械共有汽缸三對列作Ｙ形其一對直立於中間放熱器在馬逹之後係用扇以冷却之該車後部與常車無異其前部甚似汽船之車司機之座在焉車之下部乃一堅鋼之船形架此等形式汽車雖祇九匹馬力因少空氣之抗力故於柏林比賽時每小時行至七十五英里云 
[獨輪汽車出現]  
　　德國掰賴皮汽車製造廠近造獨輪汽車一輛駛行時非常迅速並可行高出之上每輛價值自一千數百元至二三千元不等較尋常四輪車有種種便利且坐客並不危險聞發明者係一物理學大家經數次試騐始克告　云（臥雲） 
[吳仲裔問]  
　　汽車在烈日下行駛輪胎磨擦因熱而漲易於損壞若驟以冷水灌澆减殺温度是否有益以物理學而論漲而驟縮於物性亦不相宜請研究橡皮胎事業者見告爲盼 
　　請參看本期「不善用胎之害」一篇可知輪胎因熱而漲固毌庸過慮若用水以減殺其熱度遇冷驟縮反非所宜本刊答 
[答郁震東君]  
　　凡公館内自己開車欲　開車執照者須先囑車夫開車至福州路工部局車務處該車務處再派員坐在汽車開車旁令車主自開在馬路上馳行一週如認爲及格則車主繳付洋五元當塲領取開車執照法界規則亦大致相同 
　　丁祖澤飛鴻旡愁郭濟民逸少琴女士翰雷生西湖客一笑也廬王　越千老盧饒舌裴元嗣管純一大鐘韓士元白俊英王旦初孫光明鄭睦伯奮逹許𤲪夫憶玲堯耀諸君鑒七� 
月份承惠稿本刊略備薄酬希見報後照本刊投稿條例第三條逕向本館會計處領取爲要本刋特啓 
 
 
