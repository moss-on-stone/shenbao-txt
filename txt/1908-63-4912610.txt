# 1908 - 63 - 4912610

 

Page 1

 
 
   
 
 

Page 2

 
 
[上諭]  
　　二月初七日奉 
　　上諭朕欽奉慈禮端佑康頤昭豫莊誠壽恭欽獻崇熙皇太后懿旨領侍衛内大臣八旗滿蒙漢都統副都統前鋒護軍統領散秩大臣總管内務府大臣三院卿各旗叅領等應得養廉銀兩均著加恩仍照十成發給欽此 
　　上諭李經邁著調補河南按察使江蘇按察使著左孝同調補均著迅赴新任毋庸來京請訓欽此 
　　上諭禮部左侍郎著于式枚調補未到任以前著郭曾炘署理欽此 
　　上諭郵傳部右侍郎著盛官懷補授欽此 
　　軍機大臣面奉 
　　諭旨御前和走御前侍衛乾淸門行走前已賞過津貼銀二千兩著改爲每員每月賞給津貼銀一百兩由度支部給發欽此 
[宮門抄]  
　　二月初七日召見軍機崑源薜啟鴻王汝純車登端多克論說 
[論中國之政黨] （亻）（广） 
　　歷觀歐美文明之國。莫不有兩種以上之政黨。其目的異。其手段異。而其欲行本黨之手段。欲逹本黨之目的。以增進一國人民之幸福與勢力。則各黨均同。故甲黨均多數人之贊成。則甲黨即握行政之權。據政府之中堅。而乙丙等黨散處田野。即爲反對政府黨。從旁監察政府之行事。以評判其得失。但所謂監察者。乃監察甲黨之目的。果足增進人民之幸福與勢力否甲黨所操之手段。其增進人民之幸福與勢力。果有以勝於我黨否。初非僅僅爭彼此之意見。奪個人之權利者也。夫惟如是。故敷衍塞。責之弊政。升官發財之妄念。自然盡絶而文明之進步且有一日千里之勢。我讀二十世紀歐西文明史。未嘗不歎政黨之有造於人民。實有不可思議者也。 
　　今試問我四千年來號稱文明二十二省號稱富庶之中國。固有一政黨否乎。我知今之好談時務者必曰有有。若守舊黨若維新黨獨非政黨之名目乎。余敢嚴詞答之曰否否。此不可謂之政。黨我聞歐美政黨必有形體上之組織。有辦事所。有議會。有出版物。而後其政黨之機關乃完備。今之所謂守舊維新者。無一於此。祗可謂爲人民所持之意見。萬不能牽合歐西之名稱。而即認爲政黨者也。且所謂守舊者。不過熟讀幾句陳爛之四書五經。便自托於保存國粹。所謂維新者。不過略能運用泰東西之新名詞。便自詡爲輸入歐化。而究其目的。則以功名。衣食爲重。問其手段。則以運動官場爲言。迨乎功名衣食之目的旣逹。運動官塲之機會旣熟。則便爲政府中人所同化。試一聞其曩日所持之主義。於今日行政上。果足增進人民之幸福與勢力否。吾知彼且膛目而不能一答也。故一言以蔽之。無所謂守舊。無所謂維新。皆阿附政府而已。旣已阿附政府。可謂之政府黨。不得謂之政黨。請以其目的其手段証明之。 
　　一功名之由來 
　　甲考試駁雜之科學。守舊者所不取也。而考舉賞有科學一門。陳腐之經義策論。維新者所唾棄也。而廷試有璕義策論二道。 
　　乙捐納陸軍統領。　多有二品觀察之頭銜。省視學員。亦以八九品官爲榮曜。 
　　一衣食之由來 
　　甲官編檢主政之新貴。皆爲入幕之賓。舉人進士之虚榮。亦增懸壼之色。 
　　乙紳某某醉心科舉者也。而亦爲學堂之監督。某某新學著名者也。而常借官勢以凌人。 
　　據是以言。所謂維新守舊二者。其目的祗在贏個人之私利其手段祗能得政府之歡心於人民之幸福與勢力無關繫也。不特不能謂之政黨。并不能謂有人民所持之意見。蓋直政府之傀儡之牛馬而已。今日可謂有人民所持之意見者。惟立憲公會猶稍近之。有議會。有出版物有辦事所。 
 
 

Page 3

 
 
於政黨之機關已略備。惟勢力猶薄弱。不能左右政府。故對於政府。未嘗有所請願。對於政府專制之行爲。未嘗有絶對的抗論。質言之則猶若有希望政府之性質。而未能有監督政府之効力者也。至此外之所。謂憲黨。不過耳聞假仁假義之預備立憲。則膜拜慶祝。目見官督紳辦之諮議自治等局。則齊聲歡呼。其意以爲立憲者。乃政府格外恩施賞給人民之物。祗有滿意而已。乂孰敢主張者乎。則其不能謂之政黨乂彰彰也。我謂今日最有政黨資格者。惟海外之共産黨。但其言多驚世駭俗之言。爲今之政黨所不肯道。故亦不入今日記者論政黨之範圍。姑略而不舉。 
專電 
[電一（北京）]  
　　郵部奏派那晉赴蘇商鐵路厘金事又奏所借英欵俟京奉路有餘利後照還奉旨知道 
[電二（北京）]  
　　慶邸以鹿紹查墾事極重要請派紹昌并調樊增祥劉紹鄴聨口等十餘人帮查轄境 
[電三（北京）]  
　　盛宣懷補郵部侍郎係倫貝子醇邸所保其意一酬磋議路事之勞一爲將來擔任虧耗之地 
[電四（北京）]  
　　張蔭棠電奏印度經營藏地名爲開埠實侵疆域應趁逹賴未回時從速在置請簡親貴爲行部設會辦正副参贊正副叅議調陸軍等畢業生百餘人辦理軍務巡警實業銀行礦務等事費由部撥奉旨外部陸軍部議奏 
[電五（杭州）]  
　　浙屬拒欵分會以路事急迫紛電總會迅籌抵制 
[電六（安慶）]  
　　二區巡士畢任二人均係革命黨初六破案有中國竭新票據 
[公電（廣州）]  
　　申報館轉各報館刊佈中外同胞鑒大津丸軍火捕獲起缷地爲我領土内河各國駐此落貨向須報關核准粤關監督有權緝獲照章充公已成鐵案彼謂寄柁候潮尤爲供認確證日葡知外務部䏊聵混稱公海狹缷逼放直以國力包庇瞳私政府畏葸媚外海權失領土斷送外人沿海援例公然接濟亂黨國立亡速合籌對待七十二行商自治會陳惠普等叩 
緊要新聞 
[日輪被捕問題]  
　　粤督拒駁日文照會此次緝獲大津丸一案日領事堅執已見不肯會訊等情迭紀前報茲聞昨又有照會致粤督理論此事全用日本國文張督接閱後以向例各國領事所來公文均用華字今日領違章照會有碍國權即電請外務部向日使詰問並將來文據理駁覆責其以後不得再有此等舉動云 
　　澳官不許稅關小輪越界日本大津丸自被華官拘獲後澳官即行下令凡立巴處稅關小輪未向澳官領取執照者不得擅入澳界海面 
　　西報彚紀大津丸事字林報載初五日倫敦電云英京泰晤士報謂大津丸一案旣牽涉葡國則宜交付海牙公判署審斷又同日東京電云此間華人社會中頗自堅執理斯本條約與威海膠州大連等約情形不同之說蓋理斯本條約祗以澳門海岸之一部分劃讓於葡國非若膠州威海等約之將隣近海面一併租於他國也至於私運軍火問題則當攷究大津丸準備缷貨之用意又聞日本欲行自由對付之策須將此事詳細查察方可入手否則殊無理由云初六日東京電云東京官場聲言缷下大津丸船旗之舉動無異於仇視故無需攷查云日本某法家並援引光緖二十四年法國佔據貝魯與德國永據膠州之事以相印證此間各日報多有載日本軍艦之動靜者實則日本軍艦並未有所動作也文匯報載初七日倫敦電云路透訪員探得中政府爲大津丸下旂一事已向日本謝罪並允懲罰官員至於拘捕鎗彈等物中政府須隨後另復云 
[紹興誤搜革命黨續聞杭州]  
　　上虞金葆穉被誣爲革命黨一事現悉係由舉人王廷耀與金積有私怨唆令義子吳鵬冲在 
 
 

Page 4

 
 
提台處告密謂上年十二月十五日在海面私運軍火浙提呂軍門得此密禀即與甬道商議甬道張觀察帶兵往搜將金姓住屋及明强學堂四面圍住搜查良久毫無証據令該學堂校長及金葆穉之兄出保証結紹興紳學界大抱不平公决禀請上憲嚴究誣告之罪 
查禁白蓮敎匪三誌 
[江督致皖撫電]  
　　安慶馮撫台鑒洪電悉白蓮敎事已飭鎭道及地方官查拿嚴禁藎籌甚佩惟地方官憚事得多此次徐州各屬查復即有飾詞皖屬恐亦不能免應否密派幹員前往該處查訪期得實在蹤跡并可考察各地方官是否認眞遵辦伏候卓裁 
[皖撫復江督電]  
　　南京督帥鈞鑒大電敬悉地方官畏事者多派員往查藎籌尤極周密已密派幹員迅速乘火車赴毫周歷蘇豫接壤一帶詳查情形隨時電禀謹聞 
[德領詰責軍隊經過租界漢口]  
　　此次姜軍南下由汴乘車來漢漢上各標營均排隊赴劉家廟車站迎接經過德國租界駐漢德領事倫愛森以該軍隊經過租界未經知會假道殊與約章有礙特函致江漢關道詰責此事 
[皖京官力爭礦權安徽]  
　　英礦師麥奎擅在銅官山開礦迭肇事端前經安徽旅滬路礦公會發起組織銅官山公司集股自辦經皖撫迭電阻止以致未克實行現聞皖籍京官已聨銜公呈外務部略稱長江一帶利權惟英人獨占優勝今復攘取銅官礦務着着逼人懇請迅即磋商將逾限合同作廢早日議結統歸自辦等語昨由外部照錄公呈一併咨行皖撫當由馮夢帥據情札飭礦商兩局遵照備案 
蘇浙防匪彚聞 
[鎭道恊緝私運軍火]  
　　鎭關道劉襄孫觀察奉蘇撫憲電云接馮星帥有電云張安帥電據探報匪所訂鎗均日本十八年式有一船六百餘枝到浙未知匿在何處等因惟雖稱到浙究竟是否在途或在附近除嚴飭查究外乞速設法查緝等語查此項軍火難保不由浙分運來蘇仰該道飛飭各關卡曁所屬一體嚴緝獲有重賞倘經他處查獲訊曾經由何處定將該處關卡地方官役懲辦幸勿漫視爲要劉觀察得電當即函致稅司嚴查並分飭地方文武一體協緝矣 
[澈究巡弁誣良爲匪]  
　　湖州府商界代表李塏沈毓麟等電禀蘇撫蘇臬略云歸安人民吳金順等行商至吳江縣境被巡弁劉洪順誣良爲匪鎗斃一命擄財栽陷乂江令祖堯監斃一命叩求澈究伸冤 
[松江營務兩則]  
　　鹽捕前營管帶王遊戎經蘇藩瑞方伯檄令出差並由江督電飭即日赴省遊戎奉文後即於初五夜乘小火輪由松啟行遺差已委候補縣朱大令接替蘇防水師新中營管帶沈葆義昨率所部來松小泊旋即開赴張堰金山後岡等處搜抄梟匪 
[札委淸鄉公所科員]  
　　蘇藩瑞方伯札委江西補用巡檢曹昌熾候選州判伊華當緝捕淸鄉公所籌備科委員按經歴唐熙年爲文牘科委員補用巡檢劉文蕃爲收發委員均於初六日謝委到差 
[沛縣禀報獲梟]  
　　沛縣李寳田大令禀報各省憲略謂會同防營哨弁方千總率帶小隊在縣境鹿家樓地方瞥見梟匪頭目葛二帶同黨羽五十餘人由途經過知縣率衆上前拿捕詎該梟等一見官軍即開鎗拒捕計鬥一時之久共傷兵役五名葛梟亦漸力竭束手待縛餘匪悉皆星散葛梟現已訊供收禁應請派委會訊云云現上憲已札委豐縣馳往會審 
[寳應縣禀報獲梟]  
　　寳應縣萬啓型大令奉札巡緝江北高寳鹽阜一帶梟匪旋經會營拿獲梟匪王錦元一名帶回研訊據供曾在淸江當勇迨後出營夥同裴士勤等數十人手持洋鎗各穿舊號掛冒充官兵查拿私鹽至謝洋莊各店舖挨家搜搶計搶劫孟吉大等店舖五家搶得錢洋等物大家分用等情現萬大令據情通禀各憲略謂該匪係遊勇白晝搶劫多家兇暴昭著應請派員會同復審明確即行就地正法以懾匪膽而昭炯戒 
[海關報告鴉片數目]  
　　本埠泰晤士報云去年冬季海關貿易報告册所載鴉片稅一項其數照錄如下 
　　洋藥關稅一九零七年關平銀三十六萬四千八百七十六兩（一九零六年冬季則四十萬一千四百七十一兩） 
　　本土關稅一九零七年關平銀十二萬七千七百八十七兩（一九零六年冬季則八萬七千零五十四兩） 
　　洋藥釐捐一九零七年關平銀九十七萬三千零零三兩（一九零六年冬季則一百零六萬九千一百十三兩） 
　　本土釐捐一九零七年關平銀七萬九千八百零七兩（一九零六年冬季則十萬零零二百九十一兩） 
　　關稅釐捐二項共計關平銀（一九零七年冬季）一百五十四萬五千四百七十三兩（一九零六年冬季）一百六十五萬七千九百二十九兩 
　　據上列觀之則鴉片稅一項通計約減少百分之七而此項短少之故非關於商務之不振蓋總共貿易額較前短少不及百分之四也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[御史黄瑞麒奏預備立憲宜分年確定辦法摺（續）]  
　　一國之内交通不便則氣息不聨行政殊多窒碍應責成郵傳部就十五年内分年預計某年成何處鐵道某年通某地舟航某年電報可通行全國某年郵便可直逹鄉村此預備之責在郵傳部者也内政旣修宜防外侮應責成陸軍部分年預計某年能練新兵若干至某年而新兵備某年能汰舊兵若干至某年而舊兵凈某年能有常備兵若干某年能有預備兵若干某年能有國民兵若干某年能自造鎗械某年能添製戰艦某年能重整海軍此預備之責在陸軍部者也然而興敎育課實業規民政利交通儲軍備無一不視財力之盈絀以爲張弛應責成度支部就十五年内分年核計某年應籌敎育經費若干實業經費若干民政經費若干交通用費若干軍事用費若干以及司法行政官吏用費逐年預算毋令各部各省自行籌措以免此疆彼界左支右絀之患年刊歲計宣示中外苟爲應用之費即酌量就民間應出稅項如數加徵人民見於國家之切實預備立憲有期亦必踴躍輸將不復觀望此預備之責在度支部者也至於設官所以行政宜因事擇人至何年而銓選舊章可以酌改入官試騐可以舉行爲吏部應行預備之事輯鄰所以安邦宜臨機應變至何年而治外法權可以收回各國條約可以改正爲外務部應行預備之事各就十五年内按年預計籌定辦法次第施行其餘京内各衙門莫不各有應行預備事宜而憲政編查館資政院爲預備立憲而設尤當通籌全局舉十五年内應興應革之事一一預計免致陵節而施舉一廢百其在各省事宜亟應責成督撫督率各州縣將其應行預備之事如敎育實業民政交通軍備財政一一分年預計集各州縣之預計爲一府之預計集各府之預計爲一省之預計某年某地應辦何事概列於册督撫以此上之於部部臣都集而核議之復將各部之所都集上之憲政編查館資政院覆核而會通之核議旣定頒之各省著爲令甲責以實行督撫易人不能變其一省之預計州縣易人不能變其一州縣之預計督撫以州縣所預計之事項爲州縣之才成焉朝廷以各省所預計之事項爲督撫之考成焉如此則部臣得以洞悉全國情形與疆臣有通力合作之效不惟空言粉飾東塗西抺之弊可以除即前此各省變更紛紜奸弊百出之患亦不禁而自絶而十五年内有以養成法治國之精神十五年後自可實行法治國之制度不此之務而徒張皇其詞曰立憲本末秩序條段階級不能了然於胸粉飾塗抺虚應故事不耕舊壤而遽播新種不定圖式而遽庀工材竊恐植莠芸苗不能爲田東扶西倒不能成室光陰易逝日月不居十五年之期轉瞬即屆屆期而不立憲則朝廷失信於人民貽笑於各國屆期欲言立憲則人民程度不齊一切法制不完萬不能收立憲之效此臣所爲睠睠以思冀朝廷統籌全局分年確定辦法我皇太后皇上主持於上中外大小臣工實力奉行於下庶幾月異而歲不同蒸蒸焉蔚爲富强之國而後以法治範萬世之太平則功德之隆與天無極矣抑臣更有請者自上年恭奉明詔庶政公諸輿論近復試辦地方自治籌設諮議局薄海臣民咸知國家之政要皆爲一已身家切近之圖故於地方利害所關之事常欲竭其心力以匡官吏之不逮而越分干預亦誠有所不免顧就其不善者觀之似民氣日趨於囂陵不可不繩以禁令然就近年之大勢論之未始非起衰振懦之明效大騐也今試溯下年以前甲午之役臺灣已去士大夫猶有不及知者庚子之變畿輔震動理湳縉紳猶有歌舞醉飽者此蓋於大局之安危緩急漠不相關故亦渾忘於無事邇來民智漸闢咸知家國一體要戚與共之義其望治之心切斯其忠義之氣張迎其勢而扶植匡正之可以養成尊君親上尚公敢任之民俗臣愚以爲一切言論集會之事但須明定法律使之不悖於尊卑之大防而民間之請願要求亦宜曲爲轉圜不可過事禁抑以阻其欣欣自向之意否則情志不逹至於相激奸人得乘間以肆其簧鼓煸誘之術甚至横溢衝决不可收拾則臣有不忍言者矣此其消息甚微亦甚危也臣以新進儒生荷蒙天恩畀以言職用敢直陳以備採擇所有預備立憲宜統籌全局分年確定辦法敬陳管見緣由謹恭摺具陳伏乞皇太后皇上聖鑒謹奏奉旨憲政編查館知道欽此 
分類新聞政界 
 
 

Page 11

 
 
[駁斥挾嫌報復之巡檢安慶]  
　　前江西試用巡檢何修等以去冬靑陽縣開征洋價種種抑勒等情控奉皖撫批示云查何修前經靑陽縣蕭令以欠繳積榖詳請叅革業已嚴批勒追甫據蕭令禀稱何修欠繳積榖收淸在案乃於丁漕掃數之後仍以丁漕洋價爲詞挾嫌報復是并無爲民請命之心僅挾一爲已洩忿之見情殊可恨惟抑勒洋價必不止靑陽一處爲然若治何修以健訟之罪牧令毫無顧忌民情壅於上聞吏治安有起色若因何修一言即將蕭令懲處亦是令任事者灰心於劣董之欠繳公欵者不敢過問勢必籠給一二劣紳使可互相容隱其流弊亦復不小一再籌思必先將各牧令征收平餘通盤籌畫令其足敷辦公不致竭蹶再有抑勒各情即行從嚴懲辦恤吏即以恤民恤吏乃能察吏仰布政司將歷年因賠欵各案酌提州縣盈餘一律豁除另行籌欵抵補毋畏一時之難致留百年之弊是爲至要（孔） 
[查辦香末統捐司事安慶]  
　　磁器統捐局職商黄錫恩等具禀皖撫謂金陵香末統捐司事齊炳南疉次盜名揑控妄作妄爲實屬目無法紀隱與釐捐大有窒碍若不治以應得之罪則卑局辦捐勢必遇事掣肘等情業經馮中丞將所禀各情飭牙釐局派委查明訊究（女） 
交涉 
[法商輪保護出險廣東]  
　　法商東江輪船在德慶河面擱淺曾由廣州口法領事函請粤督保護嗣由張督李鎭電飭該地方文武妥爲保護經該州派營弁扒船前往保護現已由西德兵輪接拖下施矣（子） 
[電催速結敎案北京]  
　　外務部電催各省督撫速將丁未年民敎爭訟各案迅即查明其已議結者詳細造册報部未結者赶速辦結以免藉口（如） 
[芝罘德領署被燬]  
　　字林報載初六日芝罘電云本埠德國領事署於昨日被火焚燬幸署内文書紙件均未被燬 
[分賞寳星山東]  
　　德皇因東省辦理交涉各員於中德兩國有益特擇尤奬賞以酬其勞兹悉何觀察秋輦余觀察立之劉觀察靑元祁觀察頌威及直督楊蓮帥之五公子毓琨均蒙賞給三等冠冕寳星前署高密縣蕭大令仲三則奬以四等紅鶯寳星至現任同密王大令馥庭商務公所總董傅炳昭濟南洋務局繙譯蔡君錫麟則均頒賜四等冠冕寳星軍界 
[海軍敎員規畫學科湖北]  
　　湖北陸軍學堂附設之海軍班學生六十名現已挑選齊備聘定日本海軍人員相羽恒三兩君敎習駕駛戰術等科兹二君已行抵鄂省爰將敎授法及海軍實騐各學科規畫週全擬定意見書呈請督練公所司道轉詳次帥核示（曰） 
[電商創辦五省水師學堂武昌]  
　　張相國近電致趙次帥擬在鄂省創辦湘蜀鄂贛皖五省水師學堂即以湖北新購之各兵輪爲練習之用按月至鄱陽洞庭二湖操練以立海軍基礎並囑次帥與湘蜀督撫議商辦法合力籌欵舉辦（止） 
[核發軍事電費江西]  
　　贛州去冬敎案肇亂所有軍事電報爲費甚鉅現贛南道王觀察會同李協統禀奉沈護院電飭此項電費開具淸摺逕向派辦政事處按照核發（水） 
學務 
[師範學生自費之爲難杭州]  
　　浙省兩級師範學堂監督咨呈撫憲并藩學二司文云前准提學司照開轉准藩司移開以各州縣經費支絀師範生繳費可否改章由學生自費等因查今考取名額已定其中類多有志敎育而力量不能自費之人若忽改自費恐已取者大半無力就學各地方官有興辦學務之職務自必推廣學堂自必聘請敎員聘請敎員必須開支薪水今日之師範生即爲異日各州縣地方之敎員故現在之貼費與敎員之預支薪水無異此項貼費由各州縣籌補學生不過六七人少者一二人以一邑之廣無論地方腴瘠似尚不難籌措故請運司獨籌之難實不如七十八廳州縣分籌之易乂前此學生赴考時各州縣慮及貼費一層竟有不肯保送者亦飭由各府於一縣之中不問有無學生一律持平派解以昭公允應請藩學二司分别詳移通飭各州縣先期照解藩庫備領請飭催速解以備開堂時應用所有師範學生每名繳費洋四十元碍難更張之處理合備文咨呈察核（有） 
[曲阜大學堂落成山東]  
　　曲阜縣孔府奉詔建立大學堂前曾由藩庫核撥鉅欵現修築將次告竣一切章程亦將擬妥聖公擬請現充京師大學堂中文敎員郭立三爲經學敎員已函商學部聘訂開學之期當不遠矣（甲） 
[法政學堂之辦法武昌]  
　　湖北法政學堂已准期四月初開辦業由監督邵太史章議定學額六百人分年招考每年招募官紳兩班人員一百名分爲正别兩科正科三年畢業别科年半畢業（止） 
[添派副董襄辦學務江西]  
　　萍鄉縣測繪學堂學生李競由等具禀學署請札派喻紳兆芬充任縣視學員當經林學使飭縣會紳酌議核辦在案茲由該縣汪令覆稱查優附生喻兆芬論年論學均與縣視學資格相合惟本邑學子衆多動好疵議競爭不在修學而先在辦學且紳權較他邑爲重學費較他邑爲多今遽更以喻兆芬爲總董誠足間讒慝之口而周紹濂前任廣西容縣知縣回籍後辦理興學公所雖曾被控而紳學兩界中人似尚相諒斟酌再四竊謂相助爲理庶相得而益彰擬請曲爲變通俯念該邑學風較他邑更難措手或以總董與視學員兩人分任其事抑或仍遵總董兼視學之定章多派一紳以副之庶多一耳目即少一排擠至薪水每月擬共開支五十千文總董有總攬經費整頓學規之責比以各局坐辦薪擬佔十之六視學則時應周歷各鄉開通勸導薪擬佔之十四而仍給下鄉夫馬費似亦銖兩悉稱無甚偏倚也（工） 
[創設旗籍學校安慶]  
　　前皖藩連方伯因寄皖旗籍子弟並無學堂敎育不免終日游蕩特暫借八旗會舘組織旗籍學校現報名投考者已有四十餘名不日即當開學（孔） 
 
 

Page 12

 
 
[擬舉敎育會會長武昌]  
　　湖北敎育總會正會長迄未舉定現由尣界中人擬於初五日開會公舉前桂臬劉心源廉訪接充斯任（令） 
[分派小學敎員南昌]  
　　贛省八區小學堂近又添設模範學堂均係官立所需敎員現經林學使派定黄師憲况書田楊緖蕃楊慰霖張樹韓彭先荃程壽祺叚振基趙致遠吳家珌等十人分别担任業已諭飭各員親詣學務公所總務課處領札前往（曰） 
實業 
[通行整頓茶木辦法廣東]  
　　粤省農工商局奉督憲張札開據農工商務議員山西補用道劉麟瑞申稱奉農工商部劄開案據福建商務議員呂道渭英申稱閩省地居温度宜於種植出口植物以茶爲大宗而木次之十數年來茶木出口價值其率銳减全省商業受其影嚮欲維商業不得不先就茶木二項詳細調查謹將近三年各屬茶木産數運銷情形比較列表並籌擬整頓辦法呈請察核示遵等情前來查茶木爲出口土貨大宗該議員以年來銷路漸形短絀詳細調查比較列表具見究心本務誠堪嘉尚所擬整頓辦法亦屬探源之論除咨出使各國大臣轉飭商務隨員勸導各商外合行刷禀劄飭劄到該議員即便遵照一體勸辦仍將辦理情形隨時禀復本部等因奉此除申復農工商部並呈移商務大臣農工商局商會外理合申報察核俯賜轉飭農工商局商會遵照勸辦等由到本部堂據此合就札飭札局即便遵照轉飭所屬各廳州縣及各商會一體妥爲勸辦（爲） 
[集股開闢灣仔商埠廣東]  
　　葡人在澳門境外越界侵地迭經該邑人士集議力爭近又擬在灣仔或吉太環地方開闢商埠以爲自固吾圉之計聞發起諸君定於日内聘請工程師親往測勘情形畫定地段即招集優先股萬數千金作爲辦事經費其優先股定一百元爲一份將來獲利即照四倍核算現已出有節略各人之認佔優先股者皆極一時踴躍云（辦） 
[組織蜀帮商會漢口]  
　　漢口四川重慶夔煤公司經理鄧孝然君現發起組織一蜀帮商會已於初一日邀集各川商開第一次議會妥商辦法（生） 
[空地改作植物塲蘇州]  
　　蘇垣府學前一帶空地現經毛提學札飭蘇府布種桑秧爲農業學堂試驗植物塲何太守已遵札照辦（問） 
雜記 
[洋務局遷移武昌]  
　　湖北洋務局向設在大朝街現因房屋狹小經總辦朱仰田觀察禀准鄂督移至舊有之兵工局内辦公（生） 
[籌辦戒烟官局蕪湖]  
　　蕪湖縣鄭令仲常前擬在城内創辦戒煙官局嗣因經費難籌未及舉辦現擬聨合蕪湖商務總會代爲擔任聞商會頗極贊成特於初二日開尋常會時即行提議此事（古） 
[飭屬嚴查菴觀寺院蘇州]  
　　蘇省藩臬兩司會札各屬略謂照得庵觀寺院多在僻靜處所最易藏匿奸宄况各僧衆原籍互異良莠不齊現當整頓保甲之際亟應認眞確切編查造册備核庶免窩藏匪類合亟札飭該州縣分飭僧綱道紀兩司妥議復奪旋據僧綱司詳稱仿照縣署保甲成案編查造册給發門牌併擬定淸規數則俾知儆惕等語長元吳三縣特出示曉諭各色人等勿得造謡滋事致干查究（間） 
[禀辦私設驗票安慶]  
　　建德縣紳土呂如錦近日具禀撫轅略謂建德所出土貨藥材去冬經縣出示每貨值百抽二以供警費今年又有汪宏昌私設驗票需索錢文等情奉批謂所禀各節如果屬實殊堪詫怪仰布政司會同按察司確切查明禀覆核辦（孔） 
[痛斥丁祭之顢頇蕪湖]  
　　初一日爲仲春上丁之期是日蕪湖縣鄭令仲常晉省未回河口司沈裕臣赴魯港未回均未與祭惟關道文仲雲觀察于三十夜三點鐘到廟見與祭者僅捕廉范幼雲一人其餘武員無一至者觀察大怒促之使來痛加申斥（月） 
[以賓控主受辱寗波]  
　　鄞縣典史顧大淦因不敬師友被西席王有楨控奉寗府夏太守批示云顧典史不敬師友固屬非是而該生主賓不洽不明去留之理遽遞呈控告亦屬無謂該生到舘時據有潘鋐從中調停奚容苛求著即遵照（皮） 
[拿辦娼寮聚賭寗波]  
　　甬江北近年來娼寮林立新正以來賭風甚熾前詳裕里胡翠娟寮糾人聚賭輸贏甚鉅經鄞縣黄令訪悉當飭差拘拿賭徒趙春福並娼女洪喜鳳到案懲辦（水） 
[揚城火警楊州]  
　　前任江督周玉帥於揚城丁家灣運署東建有公館高大閈閎極爲壯麗突於正月晦日黎明時失愼急鳴鑼報警當由文武地方官巡警局赶往撲救火勢甚烈竟將學海觀察夫人之住屋燒去據聞燬失珍玩衣飾各物爲數甚鉅（易） 
評事泖浦四太郎 
[（一壓住牛頭吃草）]  
　　誣控告訐之風。於今爲烈矣。而以革命黨爲尤甚。以其易於羅織也。今以地棍挾嫌之故。庻誣控上虞金葆穉爲革命黨。致有發兵搜捕之事。夫金某本。爲政聞社社員。則其宗旨顯與革命相敵而。地棍則妄爲指摘。道縣則妄爲搜捕。我何以名之。名之曰壓住牛頭吃草。 
[（二壓住牛頭吃草）]  
　　家庭專制之酷。自古爲然矣。而以議如姻爲尤甚。以其强爲牽合也。今以滿漢通婚之故。欲以滿漢大員子女均由兩宮指婚。則勃谿反目之事。益將迭出。是家庭之專制未除重以兩宮之干涉。性心旣有所不擇。學識亦有所不知。我何以名之。名之曰壓住牛頭吃草。 
新說文 
[釋預]  
　　或曰。預字作何解。余曰。預約謀。皆含有先字之意。呈曰否否。今之預字。當屬後解。謂予不信。盍觀鄂省三十三年之預算表。 
[釋剿]  
　　或又曰。剿字作何解。余曰。近日泊浙兩省。紛紛調兵遣將。非爲剿匪一事乎。則剿字之義。亦可意曾而得矣。或曰。信哉。剿逃古韵通。剿走音相近。故義亦。通余之此解。實有得於某統領澱山湖剿匪之捷報。 
[釋大]  
　　或又曰。大字作何解。余曰。欺我哉。大者小之對。此在三尺童子。皆能知之。或曰。甚矣子之愚也。大小二字。文異而義同。我有二證。一則洋場上之大人。一則堂子内之小先生。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十四）]  
　　此語一出。堂上下之聽者。乃大驚愕。即裁判官。亦不知羅爾生之意。第聞華特恩徐謂羅爾生曰。先生狂矣。銷滅犯罪之證據。而不能作脫罪之地步。殆吾國之法律乎。抑先生私定之法律乎。羅爾生不待華特恩之言畢。即笑謂華特恩曰。格雷先生。乃以我爲狂。君亦知頃間所提議之數事。非子爵夫人犯罪之最要證據乎。子爵夫人犯罪證據之最要者。蓋中傷勃雷之鎗彈也。此鎗彈之形式。卽與子爵夫人懷中手鎗之彈。無一毫一髮之差别。而子爵夫人之手鎗。又適空其一彈。今君。置此最要之證據於不問。而反爲子爵夫人。作此無謂之辯護。安能望子爵夫人之脫罪耶。 
　　羅爾生之一語乍出。子爵夫人聞之。如受疾雷之一震。心房之中躍躍欲動。處易其頃間之希望。以爲此大律師受駁而敗矣。即聖白治聞羅爾生之語。犀利至於極地力頓其足。心中自念華特恩何以如是之疎忽。乃置此最要之證據而不問。今受此律師之駁斥。苟無一語之解脫者。非但此可憐之女子。不能出於死網。且并此皇家律師之名譽。亦將因之而失敗。聖白治思至此。心中之躁急非常。乃顧視華特恩。若不知此事之失敗者。冷然微哂。目光直射羅爾生之面。已乃謂羅爾生曰。君亦知勃雷中傷之鎗彈。爲最要之證據乎。然則君亦曾細察其創口之形式乎。羅爾生朗然應之曰。此無庸吾輩之研究。有醫學士倍西先生之報告單爲證。華特恩笑謂之曰。凡彼此對立。而發鎗相擊者。無論致命與否。其中鎗之創口。與人肉之鎗彈。必一例平行。非洞穿而過。卽陷入腹中。今勃雷中鎗之處。在於左脇之下。而取出鎗彈。乃在死者之腹中。夫鎗彈之向上仰擊者。彈之人腹。必自下而上鎗。彈之向下俯擊者。彈之入腹。必自上而下。勃雷腹中取出之鎗彈。明明自上而下。事理至明。安知非勃雷之仇家。隐於二十四街之樓。上而作此狡獪之伎倆耶。若勃雷果爲子爵夫人所殺。則八月十七號之夜。子爵夫人之與勃雷。皆同在二十四街之轉角。彼此適成一平行線。勃雷之創口。何至現出如是之形式。 
本埠新聞要事 
[蘇藩派員調本梟患]  
　　蘇藩瑞方伯特派前吳縣知縣吳明府來申調查四鄉有無梟患昨日到申後本縣李大令卽傳諭各總頭目謂現在上憲派員至申密查匪黨爾等須竭力調查隨時報告如憲委先行查出定干未便云 
[徵兵疑眼線爲匪黨]  
　　安徽蕪采營李参將上年派偵探長趙靜山來申庽居法界德順里偵探匪黨前日趙派差弁某甲偕同眼線奚玉南至内地偵察匪徒行經楓涇地方被徵兵遇見疑奚係匪黨中人立即扣住解送上海縣請究現由甲告知趙探當即具禀公堂請將情移請縣令察核 
[緝拿土梟之難]  
　　上海縣李大令添募偵探赴鄉緝匪已迭紀前報昨差頭全順薛貴等禀復謂邇來土梟甚多平時未便指拿較之前年專緝客梟尤爲難辦務請照會各鄉巡防局幫同查緝等語現李大令已飭差往查各鄉巡局及新設防營共有若干處即日禀復以便核辦 
[上海縣示禁金業賣空買空]  
　　爲出示永禁事光緖三十四年正月十七日奉道憲梁札本年正月初五日奉江督端札開光緖三十三年十一月初三日准農工商部咨光緖三十三年十一月十一日接准咨稱據蘇松太道瑞澂詳稱上海金業賣空買空大干例禁亟應嚴行禁止以維市面（已迭見前報從略）奉札前因除移行外札縣遵照此札等因下縣奉此合行出示仰商民人等一體知悉須知買空賣空大爲商害業經詳准永禁在案該商等嗣後務各立圖正業勿再陽奉陰違自貽伊戚其各凛遵毋違 
[洋棧小工毆傷巡士]  
　　浦東爛泥渡華通棧小工堆貨碍路巡士向阻不服報知巡長朱爕堯帶同巡士羅妙眞易進侯倪景賢等前往拘拿竟被拒敵將巡士擊傷該處巡官沈明府當將朱等四人送縣請騐李大令驗明受傷屬實飭令自行醫治候禀請道憲核辦 
[銀行專修科改設金陵]  
　　湘潭胡君子靖去年呈准度支部特開銀行專修科以上海湖南會館爲校舍已用去修理等費約二千餘元現在銀行專修科經胡君禀請江督許爲官立改設金陵無須再借湖南會館所有前項用費議請江寗府許太守函知湘人之現有差缺者共集捐洋二千四百元以資彌補 
[兩女校合併]  
　　姚黄諸女士倡設國秀女學因發布章程在各校已開學之後故學生未能足額適敎員馬素芳女士亦設有女子補習科因議兩校暫行合辦已于初七日開課 
𤨏事 
[城内]  
　　提訊搶布傷人案○陳杏泉被匪搶布拒傷身死一案前日由上海縣李大令集訊周兆龍供寳山人去臘十三日與陳杏泉周應其各携布疋來滬出售行至眞如東侯家祠堂遇獲案之范阿毛等五六人攔路搶布小的兩手臂被戳八刀陳右手一刀應其左手三刀並擊傷左目陳于上月十一日因傷斃命求究屍妻陳甘氏供詞相同訊之周應其 
 
 

Page 19

 
 
之子福生供父親因傷不克來案大令察視周兆龍傷痕無訛諭各退去旋提訊范阿毛供搶布共有四人小的與未獲之榮廷均被失主扭住小的戳傷一人餘兩人係榮廷戳傷又訊王俊堂陳少卿供夥同搶布先逃並未持刀傷人求宥判三犯釘鐐收禁候復審詳辦 
　　鞭責姘夫蟻媒○周文煦因姘婦自刎解縣訊究周供據徐德成稱有甥女陳張氏夫故無依荐至小的處姘識去冬十一月十一日偕氏至老閘唐家弄租房同住小的出外日多不知何故忽于十五夜自刎身死乞鑒訊之徐德成供詞相同判徐鞭背三百下周鞭一百下各押候再究 
　　限還彩票價洋○前開萬寳彩票店之殷金壽欠某公司票價洋六百餘元控奉上海縣提訊供已央友商勸求寛限淸理李大令判交差限半月償還 
　　逆子○拓林營昨日函解逆子蔡阿林到縣請辦李大令諭令收押候訊 
　　官事○靜平兵輪管帶劉行逹新選雲南南安州張鳳翔直隸候補道譚駿謀試用縣丞王鼎製造局總辦張士珩浦東二路一區正巡官沈潮三林塘巡員羅錫章等昨日到道拜會禀見太陽廟巡局員朱大昌禀請病假二天京口駐防新軍馬隊致先禀辭回防 
[南市]  
　　漆匠投標○江南製造局添建軍火捕房平屋十間刻已　工應需油漆飭由漆工開呈情略定於今日當衆開標承辦 
　　巡長辭職○南區巡長張興元接穆杼齋君由奉天來電以該省温港伐木公司需人辦事囑令前往故至工程局辭退職務即日起程 
　　並非髮妻○崇明人袁志軒昨在大逹馬頭尋見逃妻王氏扭至同鄉會送請工程局訊究袁供家住三馬路去秋被朱殿郎及老皮匠即胡阿弟拐妻出外控由英公堂提到胡妻王氏著令交出案向未了訊之氏供丈夫王和尚現在崇明原籍婦人前年被袁誘拐至蘇初藉傭度日後竟意圖變賣是以逃出現愿隨本夫回家求恩成全判氏戒責一百一併送交該會將氏資遣回籍不許逗留　　請追欠欵○北市怡和木行司賬張岑遺抱熊某至南區控告木工沈漢文借欵及逗會欵共洋三十餘元保出後至今不理控請工程局追還訊判押候交保 
　　竊賊跌傷○剃頭匠王召生前晚至對門元來油麻店圖竊由屋上跌下受傷當被巡士拘獲解至工程局陳叅軍以王受傷甚重判交店主醫治俟傷愈再核 
　　各執一詞○祥泰雕花作主陸子雲控作頭曹玉堂欠洋一百七十八元經工程局陳叅軍提訊供詞各執判交保出外理處 
[閘北]  
　　示禁需索○昨日巡警總辦汪觀察發出牌示一道大旨謂華界通商場日漸推廣人烟稠密舉凡巡警裁判並拘押訊斷各事均飭照章辦理凡有事理不淸或錢債互婚等案准即具禀控訴不准門差人等需索攔阻　　仍入火坑○初四夜有某烟妓因不愿賣娼欲至警局喊冤詎被永順里某甲將妓誘至家内關鎖暗使人報信鴇毋旋仍領回 
　　控追借欵○丁恒祥控陳永周借洋不還四路一區警局准卽飭傳訊追 
[英租界]  
　　串竊首飾○馬夫夏德金夏德興陳阿桂等串竊葉明齋珍珠金飾等物逃匿經葉報由捕房派探李星福至蘇州將夏等緝獲昨晨解廨請究夏供在三洋涇橋德昌馬車行爲馬夫初四日由陳約往蘇州火車站閑遊見陳有五珠一粒並珠花數朶向之盤問據說係葉公館内之物小的實不行竊求宥中西官判一併押候禮拜六再訊 
　　縣令騐屍○廣西路福州路口倒臥一人送至仁濟醫院身死等情已紀昨報昨日上海縣李大令蒞騐係患瘋病身死因查無家屬即飭地保報堂棺殮 
　　騙取盤費○滬寗鐵路公司洋人控粤人陳阿桂僞稱至香港工作騙去洋六十元昨晨由公廨王襄誡與英巴副領事會訊先原告投請究追訊之陳供愿如數送還判從寛開釋 
　　賣妻解訊○陳阿生將妻陸氏託張其山張阿金王金生梅如春等爲媒價賣一案昨解公廨訊究判分别押候查明禮拜五再訊　　持刀剥衣○前晚十一點鐘有張某行經南京路虹廟附近突被流氓五六人持刀上前剥去泰西緞皮袍一件當即報由捕房飭探偵緝 
　　不還貨銀○謝梓記欠英商嘉泰木行貨銀昨由公廨傳案判交保訂期會訊 
　　補提工頭○公和祥棧塌車夫李子桂王金宗王招林等去年串竊鉛皮一千八百餘磅由捕解廨訊供押禁在案昨補提工頭蘇阿大解廨押候禮拜三再訊 
　　控竊無憑○沈顧氏控高陳記竊取衣服等物廨員因訊無証據判交保開釋 
　　不應自刎○寳和里雉妓陳小春逼勒姘夫秦阿桃用刀自刎已紀昨報兹悉秦已在仁濟醫院醫愈昨解公堂請訊中西官以秦亦有不是判押二禮拜具結開釋 
　　竊取金洋○某洋人控汪金福行竊金四開由探解廨請究判押捕房三月 
　　拐騙女孩一○張徐氏偕証人李梅生投廨控稱前日由鄉來滬至閘北購物將五歲女孩二寳放在馬路回頭已失所在後在楊張氏處尋獲顯係拐騙求究訊之張氏供因見該孩在路恐被馬車撞跌扶之而行並非拐騙中西官以張氏前曾犯案判押官媒三月 
　　拐騙女孩二○張阿星張其生張金氏張蔣氏梅如生王金生等串拐沈王氏女兒由捕解廨訊判押候禮拜三再訊 
　　監禁流氓一○鍾閔氏控流氓曹如奎搶取金押髮昨由公廨復訊判押西牢半年 
　　監禁流氓二○流氓馬雲小專在租界内刦取行人衣物由探潘玉山查獲解廨訊究判押西牢一年 
　　公廨堂諭○訊得日商中桐洋行三宅助三郎控俞吉甫並經手俞壽庠定貨不出一案收有定洋三百元顯有違背合同着交五百四十元人銀並保出外限一個月速將原告定洋並賠虧損二百四十元無保押追限俞壽庠旣已經手自應交保帮同該被設法措還違干未便此判 
　　公堂瑣案○王文山串同宋阿三竊取皮衣各押二月陳金法張才福搶取石桂保皮衣等物押候再訊顧妙金周永奎王生有曹和尚藉端與徐祥興毆打顧押十天餘各押三天郭益榮駕車不愼撞壞車輛押七天傳車主再訊過犯黄德勝遞解復來押候查明究辦李阿根攫取徐餘松洋元押十四天李阿松竊取張福元所蓄之白馬押候再訊陳錦元竊潘來山木鐘押九月逐出陳阿培遞解復來押候查明前案再辦杜乃安在香港竊取西人大衣等物來滬押候查明再訊倪阿榮竊何永順衣服押二月周蘭生竊俞鳳賓衣服押一月逐出張才福陳金發搶帽押候再訊金錫山搶倫和堂皮馬褂據供係阿大所搶判押候提到阿大再訊陳徐氏控陳金權冐收貨洋判押三禮拜 
[美租界]  
　　深夜售烟○西華得路張春咸所開烟館深夜售烟捕頭飭探到廨請單傳訊 
　　在途擺賭○朱阿昌在元昌路擺設賭攤由捕拘入捕房押候解究 
　　火警○昨早一點三刻北四川路志昌西式木器店失火焚去店面三間又前晚八下鐘茂海路某烟紙店被小工某甲將已燃之自來水抛入火油箱内幸即撲滅 
[法租界]  
　　公堂停訊○昨日公堂讞員聶司馬因有要公知照費繙譯官停訊一期 
　　小火○前晚新租界坆山路劉星耀家遺火被褥沿及蚊帳幸經鄰衆帮同救息未成巨災 
　　小竊○某甲深夜圖竊爲探拘入捕房押候查核 
國外新聞 
[意王赴奥京]  
　　初五日栢林電云意國外務大臣鐵托尼現隨意王依孟紐爾前往維也納會唔德王 
[法總統出游]  
　　初五日栢林電云法國大總統福雷利擬于西六月間往瑞典那威丹麥等國一游赴俄之說實係不確 
[英德國際交涉三誌]  
　　初五日倫敦電云英京泰晤士報評論德王所發之函牘謂他國國王與此海軍部大臣無論爲私人之交接其間殊無可以通信之機會聞國人之有常識者咸主張此說初六日倫敦電云德王致函英海軍大臣德完特木資一事輿論譁然英德兩國報章均謂此函雖須經國王之允可然後即行發佈以免兩國之間重生惡感情云初六日倫敦電云英倫每日電報及日日郵便報均謂德王之信乃德王游英後通常之函件猶朋友間往來之信函云德完特木資伯謂前月初五日衣萱伯曾致帝國海軍同盟會之函有德國自王以下咸望英海軍大臣斐顯之降落等語今各報之評論如是殊足令人失意矣又謂德王之函多係個人之語氣故該函不便發佈云以上譯字林報 
[德國新艦進水]  
　　初六日倫敦電云德國所造第一艘屈雷諾式軍艦已命名曰那騷在海文港舉行進水式譯文匯報 
 
 

Page 20

 
 
通信 
[沈壽康先生營葬通告]  
　　特賞二品封典沈壽康先生上壽百齡熙朝人瑞溘然仙逝書篋蕭然文孫完元卜吉扶柩歸葬蘇州獅山新塋先於本月初十日在壽聖菴設奠彚弔訃函遍告本無庸晉鏞等再贅一詞惟念先生笠澤耆英竹墩名宿修羊所入積儲甚稀此次喪葬之需及將來孫兒女敎養之費俱無籌備至用惻然先生沾溉儒林及門甚衆同鄉後進交游更多宗元旣幼稚無知同人亦未便造門啓請謹登報廣告伏祈紳商學界諸君子不論與先生有無交誼者重聖世引年之典希麥舟移賻之風廣沛廉泉藉成裘腋老人結草古語匪誣幸矜鑒焉如荷賜賻請交六馬路仁濟善堂代收周晉鑣等謹啓 
 
 
 

Page 21

 
 
[匯豐銀行告白]  
啓者本行收足資本洋一千五百萬元公積英金值洋一千五百萬元又銀洋一千三百五十萬元共合洋二千八百五十萬元另議定備用股本洋一千五百萬元總行開設在香港分行在倫敦廈門暹邏包帶惟亞孟買加拉吉打古隆北福州德國漢口神户長崎意陸伊維法國吕宋紐約檳椰晏貢西貢舊金山新加坡蘇拉巴亞天津北京横濱其上海行與各商往來暫存本行之银每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠滙票並辦理銀行一切應辦事宜滙票可以滙至倫敦歐州印度舊金山美國中國東洋等處大通碼頭特此佈聞光緖三十四年正月十四日 
[奏辦湖北籖捐彩票頭彩五萬元二月廿七日開彩]  
本局奉　湖廣總督部堂奏明開辦第七十四會票額設六萬張每張售洋六元中彩共九千九百九十八號計六張中彩一張以七成除發彩派出彩票之高比各公司爲優外准定期二月二十七日在漢口開彩得彩紅票憑本局對號單兌銀元本總局在漢口鎭上海分局設在南市萬聚碼頭信銀行樓上○外埠來信力票力一槪本局不付統歸自給○再得彩紅票如無局騎縫圖章以及長方上海分局小印槪不收票兌銀因無根可查也特白 
[最新頤人奇談○绣像繪芳錄出版　上海申昌書局啓]  
是書借嬉笑怒罵成絕妙好辭其荘重處可以資助修身其戲谑處令人葫蘆捧腹誠怡情悅性之良書不第爲酒後茶餘之消遣也計裝四册價洋三角○繪芳錄計八十回係西泠野樵所著借南朝粉黛發抒情較西廂石頭記等言情之書尤爲淋漓盡致著者自謂情以文生文以情副泃非虛言現用白紙鉛印印訂成十本洋一元二角○大字鉛板正續資治通鑑十元○大字鉛板十二本康熙字典三元○大字鉛印三十二本御批通鑑輯覽三元二角○明季稗史彙編七角○刑案匯覽連箱八元○刑案彙編一元五角○西學格致十六種三元○通商始末記四分○四國志略一角半○日本新政考四角○紅樓夢補六角○閱微草堂五角○燕山外史二角○王氏六科準繩六角○本草綱目三元○徐氏十三種一元六角○瘍醫大全三元○洋務陞官圖一角○紅樓奪彩圖一角○新年西湖勝景圖五分○硃印單文陞官圖一角○繪圖四千字文一角○繪圖六千字文一角○繪圖三字經五分○繪圖千字文五分○繪圖百家姓五分 
 
 

Page 22

 
 
   
 
 

Page 23

 
 
   
 
 

Page 24

 
 
   
 
