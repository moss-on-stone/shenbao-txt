# 1919 - 68 - 4916548

 

Page 1

 
 
   
 
 

Page 2

 
 
時評 
[變化（冷）]  
　　事有變化而後禍福緣之以生中國今後之時局其將入於變化之域乎蓋兩年以來所謂戰也和也繼續而無已至於今日戰旣不成和又不可其於别生變化無疑也何也蓋世無有不戰不和而永久相持之國故也然則兩年來之所謂戰與和者特此變化之醖釀者耳醖釀旣熟然後此變化即繼之而起焉 
[命令]  
　　三月十一日大總統令曹鍈彭壽萃閻桐吳淵均給予二等嘉禾章閻相文閻治堂殷本浩陳清源董政國王起貴趙繼賢王伊文湯文鎭均給予三等嘉禾章曹景桐孫桂霖趙玉珊葛樹屏陳嘉誤單敏斌楊念棨均給予四等嘉禾章此令 
又令張清澄王印川均給予二等文虎章張鶚翎給予四等文虎章此令 
　　又令劉景元穆文善均給予四等寶光嘉禾章此令　　又令龔漢治張紹緒侯汝承給予四等等文章此令　　又令白鴻儀王銑均晋給四等文虎章此令 
　　三月十四日大總統令特任張樹元爲山東督軍此令 
　　又令衛興武授爲陸軍中將此令 
　　又令内務總長錢能訓呈准陜西省長劉鎭華電全省警務處處長兼省會警察廳長張金印另有差委請免本兼各職應照准此令 
　　又令内務總長錢能訓呈准陜西省長劉鎭華電請任命王樾爲陜西省會警察廳廳長應照准此令 
　　又令任命王想暫行兼代陜西全省警務處處長此令 
　　又令内務總長錢能訓呈准江蘇省長齊耀琳咨淞滬警察廳警正余炳文懇請辭職應照准此令 
　　又令司法總長朱深呈請任命王廷弼李鴻文爲直隸天津地方檢察廳檢察官曹昌麟爲山西第二高等審判分廳監督推事郭秀山爲湖南長沙地方審判廳長李振培爲福建閩侯地方檢察廳檢察長均照准此令 
　　又令司法總長朱深呈請任命郭錫範王果周駿聲胡總署直隸天津地方檢察廳檢察官王景堯署安徽第一高等檢察分廳檢察官周燮勳署湖北夏口地方審判廳推事均照准此令 
　　又令司法總長朱深呈請任命許世華爲直隸第一監獄典獄長應照准此令 
　　又令厲藻青晉給二等嘉禾章此令 
　　又令蕭俊生王承吉均給予四等寳光嘉禾章此令　　又令高兆華給予四等嘉禾章此令 
[專電]  
　　北京電本日發布參戰借欵大意已電達十六發表第一次購械合同係六年十一月訂共購步槍機關槍山砲野砲子彈附屬品兩大批八宗共值日金一千七百十八萬元訂約後兩個月内全交砲車機關槍一年内交清欵分五期匀撥屆期不能交欵改發財部七釐債票由段芝貴與高木潔訂約王克敏會呈批准（十五日下午四鐘） 
　　北京電參戰借欵文件本定昨日發表忽經日使函阻外部遂將印刷品暫留訂明日會議再定辦法（十六日下午二鐘） 
　　北京電徐意欲將現有參戰軍改編正式陸軍（十六日下午二鐘） 
　　北京電曹錕電請取消四省經略清理欠餉政府以欵未籌定尚難照准（十六日下午二鐘） 
　　北京電庫倫電某國令謝米諾夫出名勾煽外蒙及布里雅特人在赤塔開會外蒙政府辭不赴會某國又派武員至庫久住並要求借電線設銀行 
（十五日下午上鐘） 
　　北京電旅吉韓民宣布獨立懸旗異常激昂延吉孟團長傳首領到署勸導不服當率軍警前往攔阻不聽并將團長毆擊軍警不得已開槍當場傷斃十餘人韓民始散（十六日下午五鐘） 
　　北京電陳毅李垣鮑貴卿等會籌北滿外蒙防邊計畫請移兵實邊（十五日下午四鐘） 
　　北京電庫倫副使李垣電請出師西伯利亞批交參陸處妥速核議（十五日下午三鐘） 
　　北京電俄葛善沁屯有激黨二千餘被日軍追擊竄回愛琿對岸（十六日下午五鐘） 
　　北京電唐在禮來電催欵甚急批飭財部速發聞已商准中法 
 
 

Page 3

 
 
銀行墊滙（十五日下午三鐘） 
　　北京電萬國議員會集會訂五月二十四在比京舉行新國會昨開談話會每院推出五人討論進行報告大會再行表决 
（十六日下午二鐘） 
　　北京電協約戰勝紀念碑本日行開幕式中國方面錢能訓段祺瑞陳籙吳炳湘代表演說外國方面朱爾典代表（十五日下午四鐘） 
　　北京電錢覆陳炯明電閩省實行劃界極表同情（十五日下午三鐘） 
　　北京電段偕田文烈張懷芝蔭昌等今日夜車赴彰德 
（十六日下午二鐘） 
　　北京電汴督趙倜病故有田暫代說（十六日下午十鐘） 
　　北京電王占元電張聯陞報王安瀾無故竄入防境有碍和局請電詰詢（十五日下午四鐘） 
　　北京電吕調元電省議會咨稱議决禁米出口請政府維持 
（十五日下午四鐘） 
　　北京電李純轉譚延闓電寳武一帶由田周議定各守防地自停戰後湘西南千餘里防線相安無事何獨寳慶生釁請勿聽諜探讕言（十六日下午五鐘） 
　　北京電王安瀾被顔德基等驅逐圖入川境又被王天縱攔阻竄擾平利張聯陞來電請示辦法（十六日下午五鐘） 
　　北京電張作霖請起用陳琪 
（十五日下午四鐘） 
　　北京電張樹元實授魯督係由沈銘昌力保（十五日下午三鐘） 
[各通信社電]  
　　北京電今日（十五）公府囗囗（電碼不明）參戰借欵合同 
　　北京電張謇電請撤換陜督並宣布法律讓步程度 
　　北京電段祺瑞今日（十五）赴彰德（以上十五日） 
　　廣東電寒日（十四）軍政府召集多數要人開特别會議籌商陜事萬一不能解决和議無由進行時最後對付方法（十四日）以上平和通信社電 
　　北京電張敬堯急電匪由桂逼邊境伺隙攻擊請示辦法政府主先查詰 
　　北京電今午（十五）兩院開談話會决定加入萬國議院商業會公推金紹城等十人爲會員由會員中再推數人赴歐與會（以上十六日） 
（以上中華通信社電） 
　　北京電徐昨又電熊希齡向南方疏通續開會議 
　　北京電徐樹錚昨日晋謁總統外傳赴蚌說不確 
　　北京電段祺瑞今日專車赴彰德帶有衛隊一連 
　　北京電李垣電請派兵赴西比利亞保護華僑 
　　北京電參陸處發出急電分致熱河察哈爾綏遠阿爾泰科布多唐努烏梁海等處長官關係蒙事有所指示（以上十五日） 
　　北京電張瑞璣由陜縣以經過河南所得趙倜接劉鎭華停戰確信電院 
　　北京電院因參戰借歀停付通告財部自三月份起參戰軍經費由部籌撥 
　　北京電外省來電多反對減政案院部擬不覆默示取消 
 
　　北京電政府昨電聲明密約不登公報及有一部分將不宣布之原由（以上十六日） 
以上中孚通信社電 
　　北京電昨日開院部處特别委員會協議修改上海租界會審衙門制度未有决議斷又討論奬勵礦業案（十六日） 
　　北京電今晨上海和平期成會致電於錢總理大旨謂陜西事件尚未有着落福建北軍再侵尤溪此皆中央威令不行之現象事實如此將何以對内外朱總代表亦有密電來京内容未詳據外間之推測或係詰問如上所述事實之顚末者（十六日） 
　　北京電此間接得電報云伍朝樞已於十三日抵巴黎（十六日） 
　　漢口電此間各方面傳說和議停頓北洋武人派正謀南北分立之䇿長江督軍及馮玉祥等將聯絡一致宣告中立昨日武漢謠言盛起謂吳佩孚已在衡山獨立段派已在彰德起兵此等消息無非謠言不足爲據王督軍特召集武漢重要商人告以如此之風說全然無根並宣示云南北和議斷不至於决裂凡百商民宜和安堵從事於業務云云（十五日） 
　　漢口電十一日奉政府命令進京之湖北財政廳長兼政務廳長何佩瑢已受署理湖北省長之内命不日將發表（十五日） 
　　漢口電曩湖南督軍張敬堯私運之淮鹽在各車站被扣留者有六萬七千包之多現經鹽務署查辦之結果改歸榷運局處理皆已運到漢口（十五日） 
　　東京電日本外務省對於日本媾和委員已放棄撤廢人種差别案之消息絶對否認之據巴黎傳來報告謂西園寺侯爵行將聲明對於此問題將有所努力云（十五日） 
　　東京電横濱正金銀行總裁决定以副總裁梶原仲次氏繼任（十五日） 
　　東京電巴黎來電云日本媾和委員領袖西園寺侯爵聲明討論國際聯盟時日本媾和委員將於反對人種差别之某項宣言有所努力侯爵又令齋藤書記官陳述意見云日本無保有青島之意願將德國所占領之地方全部交還中國唯要求以與他國民同樣之條件在青島獲得居留地云云（十五日） 
　　東京電國民新聞云日本政府對於第二次提出對華平和勸告之舉似已於十二日開内閣會議時决定大體方針卽不問南北和平會議續開與否若再俟二三日中國政府仍無答覆或雖有答覆而日本及列國不能滿意則日本即勸誘英美法意爲第二次共同平和勸告其内容力避干涉内政概與前次之通告相關聯或將言及參戰軍編成問題亦未可知此項勸告文將同時致送南北兩方面云（十五日） 
　　以上東方通信社電 
　　東京電駐日章公使爲研究日警察制度今日往訪日警視廳（十六日） 
　　東京電據確實處所接之電言北京政府秘密向英美法之三銀行及匯業銀行借入四百八十萬元 
（十六日）以上共同通信社電 
[路透電]  
　　五日巴爾電今日柏林消息有暴民一羣希圖攔阻開往保護警局之軍隊爲兵士開槍擊散斯巴達克斯團希圖攻擊亞力山特兵營爲兵士擊退大街置有障碍物甚多且用湯克砲車多具清除街道之示威者刦案日見其多糧食店與布店被刦最甚 
　　五日巴爾電泊拉格消息謂波希米亞之德人各鎭罷工之舉已成騷亂有過激黨運動員一人名倫拉者被拘俾免爲羣衆毆斃 
　　六日丹京電昨日柏林半官公報謂大罷工之舉可謂全行失敗郵務人員及大商店用人均反對罷工大製造廠雖未工作小製造廠則甚爲忙碌政府之兵現守衛各要點且已克復各警署聞政府控制大局已有把握 
　　六日倫敦電路透電社得悉各方面可恃消息徵實德國大局甚爲阽危之說自巴伐里亞國務總理愛斯勒氏遇害後該邦行政機關由少數過激黨把持助以携械之陸海兵及一般莠徒故純粹過激黨政府今已樹立於德國由俄國煽亂之人控制之若輩與莫斯科過激黨機關部互通聲氣施特滿政府之地位殊爲搖動現信其唯一之助力僅諾斯克氏所率之兵三萬六千人 
　　五日倫敦電波拉勞氏今日在下院答覆外交之辯論時謂國人關於過激主義今絶少被惑者協約國之意今須設法以救俄國但無一主張派必要之軍隊以鎭壓無政之亂事者故彼於此事除首相所已宣布外不能再有所云政府深知全國盼望向德索取充分之賠欵吾人固有　刀索取之責但若希望以賠欵償清吾人巨數之兵債則屬無益至於德國今有陷入過激主義之虞故當儘速告成和局彼亦具此意見再者以最有效力之方法恢復吾人工商實業亦屬至爲急要之舉故封鎖之令苟能取銷而另有防備方法則愈早取銷一日愈與大不列顚及全球有利云 
　　六日倫敦電路透電社得悉過激黨復於一日午後攻擊亞昌格爾陣線先於伐加境猛轟繼以步兵佔據葉斯齊夫斯加雅村協約軍猛禦一晝夜後乃於二日晨間退離該村約一哩是役敵軍受創甚重協約軍防舍及該村均經焚燬上星期内末滿斯克陣綫之戰事協約軍曾重創過激黨該黨司令三人陣亡敵軍現正退走大約乃移向配姆方面 
[公電]  
　　雲南唐繼堯通電各報館鑒上海會議開始和平稍放曙光乃近因陜西問題未能解决北代表聞已全體辭職和議無從進行國事前途復趨暗淡查陜西停戰辦法北京業經贊同而監視劃界人員亦已啓行在即此時自應雙方信守以待和局之成不意停戰迄未實行而會議遂復停頓恐和平破裂即在目前夫當此環海交通中國非復可閉關自守國内之治亂無不與世界各國相關今歐戰告終方協謀世界和平之策我國非速弭内爭以保持國際地位則生殺予奪一聽他人之處分而中國必亡或日尋干戈惟倚外援爲後盾則自殘同類以爲他人驅除而中國亦必亡故此時和議實迫於内外情勢使然凡具有愛國熱忱者無不望和局之早日成立倘日以和平號召天下而一方仍伸張武力以破壞和平不特棄信背盟失人民之信仰且將興兵搆怨陷國家於危亡稍有人心寗忍出此自軍興以來國内已呈分裂之象經千百折始有此雙方接近之機誠宜協力維持以促成和局消弭不祥之兵禍共循法治之軌塗則中國一家又何必互爭地域若堅持成見以求逞於一時必至戰端復開則國事將何從收拾外覘大勢内審國情安危所關間不容髮惟邦人諸友實圖利之唐繼堯眞印 
要聞一 
[天津美日衝突之西訊]  
　　大陸報十三日天津通訊云星期三夜法租界發生亂事時有日兵約一百五十人荷槍上剌日軍官數員與日領事各騎馬行偕日民數百佔據法租界之ＲｕｅＣｂａｙｌａｒｄ路由ＲｕｅｓｄｕＢａｒｏｎＧｒｏｓ路起至帝國劇園止凡美兵之路經其處附近者輒被日兵拘留而日民則投石擲瓶焉衝突中美兵一人被斫傷頗重又有一人在法租界被日兵打傷捕去據日當道云日人傷十人肇事之起點在星期二夜時有美兵一人在日租界爲一羣日本狂徒所毆此中定有穿便服之日本警察在内擬約束美兵之憲兵多人亦被攻擊又有其他美兵二人適在附近地段亦被毆打今在第十五隊步兵醫院養傷者共有美兵四人星期三日美員不許美兵入日租界爲阻其入界起見乃在日法兩租界毘連處駐有憲兵若干其結果有美兵約二五人集於光明電影社附近日人因上夜之事彼此傳言謂美兵已集衆尋仇於是日人乃取石擲擊美兵衝突旣起日人擬將美兵數人拖入日租界時日本平民愈集愈多圍繞美兵之四周聲勢洶洶拾取破石等物而投擲之日警署得此消息即通告軍營派兵約一百五十人赴法租界兵各持槍槍皆上剌由騎馬軍官統帶而行美兵見武裝日兵成隊來前卽擬退走但日兵一路衝擊不論其爲美人華人法人或人力車夫皆被衝逐直到帝國劇園適有美兵一人沿街而行並未聞悉前事倐被拘留美兵茫然問曰汝欲何爲日人不答但擊而縶之美國平民一人乘車過此要求將此兵釋放日人亦置之不答美營巴塞脫少佐適過此亦以釋放此兵爲要求而美營麥克斯威爾中尉亦在途中當向日兵聲明願將美兵交回管押並願具領據交日兵收執乃日兵不承認其人一般日本暴民又復摩拳擦掌其勢迫人美軍官等與日軍官一員乃趨至帝國飯店旁之空地與代理日本總領事龜井相遇龜井據坐馬上巴塞脫少佐向之提出釋放美兵之請求龜井謂美兵宜退而日兵亦宜退讓數步然後渠可與美人開議此事巴少佐答稱此時無事可議目前亟需惟在息亂耳美兵固宜回營日兵亦須退出法租界然後此事再由有關係之領事商議可也巴少佐旋向帶領憲兵之倍克中尉建議請其帶隊退至帝國飯店之餐美兵旣退日人即投石擲擊美軍官雖日總領事在旁亦不顧也俄而有人以日語高聲呼喊日兵及平民乃沿路前行當此時候被日兵扣留之美兵一人遂得乗間脫走日總領事與巴少佐談話時謂擬與美總領事接談但未覔見其人云是時日兵齊集於帝國飯店之前有日本平民三人一穿和服二着半西式衣裝衝入飯店羣客愕然女客尤甚此三人聲言欲搜查飯店店主巴利見三人中執武器者計有二人恐其在店中滋擾遂許其搜查事畢此三人出向其國人報告謂飯店中未有所獲美營藍德萊與麥克唐納兩大尉聞信馳至因聞美兵被拘於日警署乃决計赴日警署請求釋放當請日軍官一員與之同行但同行之日軍官僅操日語與法語故又請穆林氏爲傳譯人而麥哥文與路克兩氏願以其汽車相假於是藍德萊大尉麥克唐納大尉穆林氏索柯斯基氏路克氏麥哥文氏及日軍官一員合乘汽車前赴日警署當汽車由飯店駛出時日人高呼萬歲一日人衝出毆擊麥哥文氏麥哥文氏坐於日軍官之旁頭部被毆帽被打落眼鏡亦被擊碎旣抵日警署藍德萊大尉即向日警長請求釋放被捕之美兵願具領據存查正談話時日總領事龜井到署藍德萊大尉又向之作同樣之請求並說明如須控告美兵則當訴諸美總領事龜井即與日租界市政局代理總董商榷旋發問曰如余控告美兵則當訴諸美總領事乎藍大慰答曰然龜井遂接言曰如爾願有所言則當由美總領事轉逹藍大尉答稱願往覓美總領事龜井曰余甚願見之至是麥哥文氏與索柯斯基氏先發電話致美總領事奈電話未能逹繼乃乘車赴美領署美總領事漢資爾滿君午前一時抵日警署至則龜井君已他去漢乃問警長曾否拘獲美人警長由譯員答稱曰未漢復問日員有無美人被押警長復切實答曰無漢乃請見龜井君警長謂渠已赴憲兵署查案旋知龜井乃偕某少佐往晤維爾登大佐麥哥文偶見警署屋隅有美國軍帽一問從何來警署譯員答稱帽乃毆擊某日人之美兵者拾視之帽裏已爲血所汚警長是時仍確告美總領事謂日員僅留其帽並未拘禁共人談次索柯斯基聞毘連警署之空院内有呻吟聲趨視之則見有一美兵自膝至肩皆裸露臥於石階該兵自語曰余身左部已麻木矣其覆余腿腿將僵矣餘語斷續多不可辨該兵頭部兩肩及身際受傷十二處流血不止而中國差役數人圍視之不加援助日員亦置之不顧迨美人一再申請將該兵移置屋内而日員仍絶對不理該兵索水甚殷亦不予點滴美人卒乃自起爲之由麥克唐納大尉與麥哥文氏將該兵舁置屋内案上索水不得索柯斯基氏乃自取署内某案之茶壺遞與美兵飮之於是麥哥文氏與麥克唐納大尉奉命往邀美軍醫古士里來視二人旣去日員森川自外入署美人告以警長謂未拘獲美人兹已覓見該兵身受重傷裸體臥於院内石陛言次引森川視之且問森川有無美人被押森川轉問警長警長答稱尚有一人美總領事要求視之森川乃譯告警長且謂宜容美領事視之於是諸美人與森川及警長同赴押所見一美兵額際有創口立於栅欄後小屋内此人若未經覓獲則須終夜　立否則即須臥於石地該兵乃告美總領事謂彼係營中巡隊之伍長被派在法租界光明社前盡役當衝突發生之時正擬命美兵退走忽頭部中某日人重擊乃倒地不省人事旣覺爲日人綁縛由法租界拖入日警署云云美總領事向森川聲稱伊因職守所在此美兵必須交出否則伊必堅守不去森川君因與巡長磋商者再始答稱警長雖冒長官譴責之危險亦願將此兩人交出但警長即於此時他適於是由森川及美領事兩人啓獄門之鎖而此伍長始被釋出當伍長入署時美領事即詢伊冠之所在伊稱不知後知警署地上所棄之美國軍帽實係伊物當是時美領事又以美兵方臥於嚴冷室中之檯上毫無被蓋血流不已乃詢日人究竟任其如此不事診治乎日人覊延者久始召某醫院醫士來繼又從警署内某處尋出美國軍用絨毯一條以覆其身迨日本醫士到後乃臥美兵於木板之上舁往醫院美軍醫古士里未幾亦赴該院見日醫方縫美兵臂上之創口此處肌肉被割深已及骨長約四五寸深約二寸少佐當即禁止之令勿爲縫綴由伊先將創痕裹起靜俟陸軍病牀旣至俾舁往美國陸軍病院中當大衆離開警署之前又於警長室中尋出該兵之衣服衣上毫無血痕而兵之身上則流血殆遍嗣此傷兵將出醫院之際日員派日兵保護之以摩托車一輛爲病牀載美人兩名美領事另乘一輛隨其後行至中途遇有日人一羣中有一人手持球捧擬擊第一輛駕車之人日兵毫無驅散血人之意美軍醫古士里少佐當要求日本武官逮捕此人伊不之允而美領事之汽車亦被人擲石相擊遂派一日后脫離其保護病牀之職務而緩行於美領汽車之後法捕房曾得各方報告昨晚已向日領署交涉謂日本兵民在法租界内搗毁娼家嫂尋美兵并有美兵一人衣服剝去一半解往日本警署又得可靠方面消息謂據日本軍官口述確足證明有美兵一人在法租界娼家爲日人所拘去送往日警署拘留又從同一方面得消息謂日人深信此次之騷亂實由於人種之區别日本報紙已有述及此端者矣 
十四日華北明星報云代理日總領事龜井君昨日曾語謁客曰星期三夜之騷動乃擅入日租界之美兵一羣所爲美國第十五步隊司令長官曾禁美兵入日租界故於光明電影社駐巡隊以遏阻之是夜美兵越過巡隊闖入日租界後卽毆擊日本居民三人一在天津醫院之前二在加藤商店之前日本居民大動公憤余（日領自稱）預料將有事端故請陸軍當道派憲兵赴日法租界之界線憲兵奉命而往聞光明戲院附近有日人呼救之聲日兵及平民乃馳往救之此日兵之所以入法租界也當日人與美人衝突之際復有方由戲院走出之日人七人受傷少佐曾擬以日兵入法租界事通告法總領事但未果日本憲兵曾拘獲美兵二人覊禁警署其中一人受傷甚重曾經舁入警署余意宜將是人覊留至暴民已散再行交出余本擬將是人交與美國適當之當道不幸美總領事抵警署時佘不在該處當時余適在美總領事署繼復往訪維沨登大佐外間謠傳美兵爲日兵毆擊受重創之說全無根據實則該兵曾先在某妓寮窗次開槍一響致激怒羣衆而受毆擊日兵曾力圖保護之日兵將是人解至警署余承認茯有過惟日兵如不出此則是人恐已因傷殞命矣星期二日有美兵與日人數名因醉毆鬭傷及美人數名美兵之兒戲行爲足以惹起日人之報復余不信此事乃種族惡感所致實則乃由日租界有妓寮之故余殊欲革除之云云 
路透電社十五日北京電云天津日美兵衝突一案現正由美日使署之秘書從事調查並未續起事端日總領事被毆之說不確蓋被毆者似爲日本之敎員天津各報痛詆日人拘禁美兵闖入法租界擲石以擊美領事之乘車故美兵乃有報復行動近數日内羣情激昻此案含有重大性質 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京通信（桂生）]  
中日軍事協定全文　中國方面所發表者 
　　政府早已决定將中日關係各種密約全行公布本月八號曾由院秘書長郭小麓等邀請外報記者路透電社各報記者同到院中開一談話會并將中日軍事協定中日軍械借欵參戰借欵等合同提交各人傳觀并謂此等文件不日將與英法美等關於借欵各種合回一同發表十三號已將各文件送交印鑄局排印預定十四號晚可見諸政府公報上矣記者曾與某君預約於未發表前一日請其鈔示一通得其承認昨日往訪某君始知發表手續忽然變更今已不由政府公報發表而各文件亦非同日發表不過由當局將各種文件中之一種逐日交報界發表而已今日（十四）午後四時外交部邀同中外各報記者到部由該部參事刁作謙秘書朱鶴翔二君招待首由刁君發言謂政府决將歐戰中與各國所訂各種條約合同盡行宣布蓋因中外人士對於此等條約合同每多誤會之處非全宣布實無以釋其疑初本擬由政府公報宣布嗣因向來無此辦法遂由本部邀同各位到來送交各報宣布報紙原爲國民機關由政府之機關正式送交國民機關宣布即與政府自行無異且以本部名義敢保證所宣布者皆屬確實無誤深信國民必能見信者也政府擬宣布之文件共計十五六種不特關於日本一方面者關於英法美者亦皆有之關於美國者如裕中公司之某鐵道借欵與導淮借歀是關於英國凡二如馬哥尼之無線電信及無線電話借欵是關於法國者若干餘則皆關係日本者也因欲宣布之文件太多報中一日不能盡載本部一時亦趕辦不及特定逐日宣布一類請各位將住址留下嗣後即由本部逐日將各文件奉送云云言畢即將油印成之中日軍事協定全文分送各人都凡八種（一共同防敵換文二件二撤退軍隊換文二件三陸軍共同防敵軍事恊定十二條四海軍共同防敵軍事協定九條五海軍共同防敵軍事協定之說明書六陸軍共同防敵軍事協定實施上必要之詳細協定七條七陸軍共同防敵終了時期之聲明八海軍共同防敵終了時期之聲明）兹爲瀏覽便利起見將海陸軍分爲兩部媵以換文如次又陸軍中之共同防敵軍事協定說明書記者係從某方面探得爲外交部發表所無聞明日將發表參戰借欵合同當再寄餉閱者 
　　中日海軍共同防敵軍事協定基於中日兩國政府協商之結果依據中華民國七年三月二十五日日本大正七年三月二十五日兩國政府於東京交換之文件經兩國海軍當局互派委員協定事項如左第一條中日兩國海軍因敵國勢力之東漸其結果將使遠東全局之和平及安寗受侵迫之危險爲適應此項情勢及實行兩國參加此次歐戰之義務起見取共同防敵之行動第二條關於協同軍事行動彼此兩國所處之地位與利害互相尊重其平等第三條中日兩國當局届基於本協定開始行動之時對於各自本國艦船及官民在軍事行動區域之内當命令或訓告使彼此推誠親善同心協力以達共同防敵之目的第四條作戰區域及作戰上之任務如適應共同防敵之目的由兩國海軍當局量各自本國之兵力另協定之第五條中日兩國海軍當局在協同作戰期間爲圖協同動作之便利起見應行左記事項（一）關於直接作戰上軍事機關彼此互相派遣職員充當往來聯絡之任（二）爲期軍事行動及輸運補充之敏活確實起見陸海運輸通信諸事宜須彼此共謀利便（三）關於修造艦艇兵器及軍事機具等並其所需材料應量力互相輔助其軍需品亦同（四）關於直接作戰上之軍事技術人員中日兩國海軍如有互相輔助之必要時經一方之請求應由他方輔助之以資遣用（五）中日兩國海軍於必要之地點各自設置諜報機關又互相交換行動上所要水路圖誌及情報並爲期通信聯絡之敏活確實互相輔助以圖其便利起見兩國當事者應臨時協定其所要之設備（六）協同商定共同之軍事暗號本條所列各項其須預先計劃及應預先施行者在作戰未實行之前另協定之第六條本協定實行上所要詳細事項由中日兩國海軍當局指定各當事者協定之第七條本協定及附屬本協定之詳細事項中日兩國均不公布按照軍事之秘密事項辦理第八條本協定由中日兩國海軍代表者簽名蓋印經各自本國政府承認時發生效力其作戰行動俟適當之時機經兩國海軍最高統率部商定開始之本協定及基於本協定所發生各種細則俟中日兩國對於德奥敵國戰爭狀態終了時失其效力第九條本協定以日本文及漢文各繕兩分彼此對照簽名蓋印各報一份爲證據中華民國七年五月十九日日本大正七年五月十九日在北京簽印委員長海軍中將沈壽堃印委員海軍少將吳振南印委員海軍少將陳恩燾印委員海軍中校吳光宗印委員長海軍少將吉田增次郎印委員海軍大佐伊集院俊印委員海軍大佐樺山可也印中日海軍共同防敵軍事協定說明書一中日兩國海軍爲圖共同作戰之圓滿以副軍事協定第一條之宗旨起見和衷協同互相輔助以期用兵計劃周妥無遺二軍事協定之第五條各項内應行說明如左第一項所定職員目下以公使館海軍武官及駐在各處海軍武官充之其他應於必要時隨時協定派遣之第三項所需材料如金屬料件之類軍需品如燃料糧食之類以及子彈火藥爲軍事上所必需者兩國均應量力輔助之第五項交換水路圖誌一事俟一方之請求時行之軍事行動區域之内遇有應行補測之海灣經雙方認爲必要時應由該地方所屬之本國海軍當局自行補測之中華民或七年五月十九日日本大正七年五月十九日在北京簽印委員長海軍中將沈壽堃印委員海軍少將吳振南印委員海軍少將陳恩燾印委員海軍中校吳光宗印委員長海軍少將吉田增次郎印委員海軍大佐伊集院俊印委員海軍大佐樺山可也印 
　　中日海軍共同防敵終了時期之聲明中日兩國經最高統率部協議本之中日海軍共同防敵軍事協定第六條關於第八條第二項中所云戰爭狀態終了之時協定如左對於德奥敵國戰爭狀態終了之時云者指中日兩國批准歐洲戰爭平和會議所訂結之和平條約中日兩國海軍由俄境及駐在同地方協約各國海軍撤退之時而言本協定以漢文及日本文各繕二分彼此對照簽名蓋印雙方各執一分爲證據中華民國八年三月一日日本大正八年三月一日 
　　中日陸軍共同防敵軍事協定基於中日兩國政府協商之結果依據兩國政府交換之文件（參照附錄第一第二第三第四號）經兩國軍事當局互派委員協定事項如左第一條中日兩國陸軍因敵國實力之日見蔓延於俄國境内其結果將使遠東全局之和平及安寗受侵迫之危險爲適應此項情勢及實行兩國參加此次戰爭之義務起見取共同防敵之行動第二條關於協同軍事行動彼此兩國所處之地位與利害互相尊重其平等第三條中日兩國當局屆基於協定開始行動之時對於各自本國軍隊及官民在軍事行動區域之内當命令或訓告使彼此推誠親善同心協力以期達成共同防敵之目的凡在軍事行動區域之内中國地方官吏對於該區域内之日本軍隊須盡力協助使不生軍事上之窒碍日本軍隊須尊重中國主權及地方習慣使人民不感受不便第四條爲共同防敵在中國境内之日本軍隊俟戰事終了時卽由中國境内一律撤退第五條中國境外派遣軍隊時若有必要兩國協同派遣之第六條作戰區域及作戰上之任務適應於共同防敵之目的由兩國軍事當局量各自本國之兵力另協定之第七條中日兩國軍事當局在協同作戰期間爲圖協同動作之便利起見應行左記事項（一）關於直接作戰上軍事機關彼此互相派遣職員充當往來聯絡之任（二爲圖謀）軍事運動及輸運補充敏活確實起見陸海運輸通信諸事宜須彼此共謀利便（三）關於作戰上必要之建設例如行軍鐵路電信電話等項應如何設備由兩國總事令官臨時協定之俟戰事終了凡臨時之建設工程均撤廢之（四）關於共同防敵所需之兵器及軍需品并其原料兩國應互相供給其數量以不害各自本國所需要之範圍爲限（五）在作戰區域之内關於軍事衛生事項應互相輔助使無遺憾（六）關於直接作戰上之軍事技術人員如有互相輔助之必要時經一言之請求應由他方輔助之以供任使（七）軍事行動區域之内設置谍報機關并互相交換軍事所要之地圖及情報關於諜報機關之通信聯絡彼此互相輔助圖其便利（八）協定共用之軍事暗號本條所列各項其須預先計畫及應預先施行者在作戰未實行之前另協定之第八條爲軍事輸送使用東清鐵路之時關於該鐵路之指揮保護管理等應尊重原來之條約其輸送方法臨時協定之第九條本協定實行上所要詳細事項由中日兩國軍事當局指定各當事者協定之第十條本協定及附屬本協定之詳細事項中日兩國均不公 
中日兩國陸軍代表者簽名蓋印經各自本國政府之承認時發生效力其作戰行動俟適當之時機經兩國最高統率部商定開始之本協定及基於本協定所發生之各種細則俟中日兩國對於德奥敵國戰爭狀態終了時即失其效力第十二條本協定以漢文及日本文各繕二分彼此對照簽名蓋印各保有一分爲證據中華民國七年五月十六日大正七年五月十六日於北京中華民國陸軍軍事協商委員委員長果威將軍靳雲鵬印委員陸軍中將童煥文印委員陸軍中將曲同豐印委員陸軍少將田書年印委員陸軍少將劉嗣榮印委員陸軍少將江壽祺印委員陸軍少將丁錦印委員督辦參戰處參議劉崇傑印委員陸軍少將張濟元印委員陸軍步兵上校陳鴻逵印委員陸軍步兵上校秦華印日本帝國陸軍軍事協約委員委員長陸軍少將齋藤季治郎印委員陸軍少將宇垣一成印委員陸軍步兵中佐本莊繁印委員陸軍砲兵少佐川崎吉五郎印委員陸軍步兵大尉山田健三印 
　　關於中日陸軍共同防敵軍事協定實施上必要之詳細協定基於中日軍事協定第九條中日兩國軍事當局指定之各當事者關於該協定第六條第七條協定左列事項第一條中日兩國各派遣其軍之一部對於後貝加爾州及黑龍洲各取軍事行動其任務在救援捷克斯拉夫克軍並排除德奥兩國及爲之援助之勢力期指揮之統一及協同圓滿起見行動於該方面之中國軍隊應入日本軍司令官指揮之下爲與自滿洲里方面行動於後貝加爾方面之軍隊互相䇿應起見中國軍隊之一部應於庫倫至貝加爾湖方面行動如中國於該方面希望日本軍派遣兵力之一部日本亦可派往令屬中國軍司令官指揮之下此外中部蒙古以西之邊境應由中國自行鞏固防備第二條關於兵器及軍需品之供給雖緊急不得已之物品可由前方司令官互相協定然其他之物品及原料之供給則應由東京及北京最高補給機關互相交涉行之第三條關於衛生業務中國如有所希望日本軍應於力所能及之範圍内提供便利將來情况進展則關於病院及休養所之施設等日本軍亦須受中國之助力第四條須由南滿鐵路輸送之中國軍隊及其軍需品應由中國自行運至大連營口或奉天自此以後至長春之輸送由日本軍擔任之自庫倫方面向貝加爾湖方面行動之中國軍隊若希望日本軍參加一部時則該日本軍隊及其軍需品至大沽秦皇島或奉天由日本軍自行輸送自此以後之輸送由中國軍擔任之關於東清鐵路之輸送應以東清鐵路之當局當實施之任而爲與該當局交涉并使中日及捷克斯拉夫克各軍輸送之調度有方起見中日應設協同機關但此項機關將來聯合國軍隊倘行動於此方面之時該聯軍所要之人員亦可參加第五條關於連絡職員之派遣除交涉已定或正在交涉之外前方司令部或將來更有必須互遣職員情事應由東京與北京最高補給機關辦理如或另有情事應再隨時協議第六條兵器及其他軍需材料並原料之供給及兩國運輸軍隊應各擔任之輸送等費用均須給價應隨時或軍事終了後核算給之第七條本協定以漢文日本文各繕二分彼此對照簽名蓋印各保有一分爲證據中華民國七年九月六日大正七年九月六日 
　　中日陸軍共同防敵軍事協定說明書第六條作戰區域及作戰上之任務適應於共同防敵之目的由兩國軍事當局量各自本國之兵力另協定之（說明）軍事協定第六條所載另協定之之字樣共另協定之時期應俟兩國商定作戰將要開始之前由兩國軍事當局定之第七條中日兩國軍事當局在協同作戰期間爲圖恊同動作之便利起見應行左記事項一關於直接作戰上軍事機關彼此互相派遣職員充當往來聯絡之任二爲圖軍事運動及補充敏活確實起見陸海運輸通信諸事宜須彼此共謀利便三關於作戰上必要之建設例如行軍鐵路電信電話等項應如何設備由兩國總司令官臨時協定之俟戰事終了凡臨時之建設工程均撤廢之四關於其同防敵所需之兵器及軍需品并其原料兩國應互相供給其量數以不害各自本國所需要之範圍爲限五在作戰區域之内關於軍事衛生事項應互相輔助使無遺憾六關於直接作戰上之軍事技術人員如有互相輔助之必要時經一方之請求應由他方輔助之以供任使七軍事行動區域之内設置諜報機關並互相交換軍事所要之地圖及情報關於諜報機關之通信聯絡彼此互相輔助圖其便利八協定共用之軍事暗號本條所列各項其須預先計畫及應預先施行者在作戰未實行之前另協定之（說明）軍事協定第七條所載各項之主旨在互相輔助圓滿實行協同動作以達共同防敵之目的在作戰之際若不切實聯絡恐雙方發生滯澀缺陷之弊害故有此規定以期雙方之便利兹將本條各項適用之範圍說明如左（一）兩國直接作戰上之軍事機關彼此意志須息息相通兩方情况尤須互相明瞭方能動作一致袪除隔閡故須互派職員充此任務其範圍概舉如左１東京及北京之最高統帥部互派參謀一名以兩國公使館附武官充之此事在協定簽字後即實行之２兩國之前敵統帥部及各軍司令部獨立師團獨立支隊司令部等機關應互派參謀聯絡之此事在作戰開始時實行之３日本之關東都督府中國之奉天吉林黑龍江各督軍公署及在作戰區域内之各軍機關均應互派參謀充當聯絡職務此事在作戰開始時實行之４兩國兵站監部及兩國有關係之兵站部統轄機關互派參謀聯絡之此事在作戰時實行之５此外兩國關係事項頻繁之軍事機關在作戰時經兩方之同意彼此應互派參謀聯絡之（二）兩國之陸海運輸通信諸事宜在兩國政府商定作戰開始時使各該機關之當事者協定彼此便利之方法（三）本文所載極明無庸再加解釋（四）本文所載乃共同防敵所需者若不在共同防敵範圍之内當然不在此限如兵器及軍需品並其原料現在兩國已經互相供給自由買賣本協定雖經簽字未至作戰開始時仍照兩國現在之辦法行之質言之不至作戰時即不受本文之拘束也 
各竭其全數量以供兩國軍事上之使用其原料如日本所産之硫磺精製亞鉛石炭酸（突留窩兒）等爲中國所無者除本國所需用之外應儘先供給中國中國所産如鐵銻亞鉛等礦砂及革毛等類比較爲日本所缺者除本國所需用之外應儘先供給日本其軍火軍需品亦同此辦法本文有此規定者因現在除兩國互相供給外尚有各以其若干部分供給他國者至作戰時兩國之軍械軍需及其原料視平時需要必多兩國軍部須協力圖謀互相供給之方法以應彼此需要不能再供給他國致使兩國軍事上感受缺乏也（五）本文所載乃人道問題應互相輔助治療以保全軍人之生命及健康當然在作戰時方有此事實發生未作戰之前不過在北京之中日衛生部員預先討論一種預備計畫耳（六）本文所載直接作戰上軍事技術人員其範圍只限於直接執行戰事上職務之人員在兩國商定作戰開始時由兩方當事者酌量如本國所需要者互相商量輔助之（七）本文所載軍事行動區域之内設置諜報機關當然在作戰開始時行之未作戰之前不過於應當注意與敵接近之區域派遣偵探而已其軍事所要之地圖與情報應於未戰前即實行之（八）共同之軍事暗號在軍事開始之前由各專門當事者協定之第九條本協定實行上所要詳細事項由中日兩國軍事當局指定各當事者協定之 
　　中日陸軍共同防敵終了時期之聲明中日兩國經最高統率部協議本之中日陸軍共同防敵軍事協定第九條關於第十一條第二項中所云戰爭狀態終了之時協定如左對於德奥敵國戰爭狀態終了之時云者指中日兩國批准歐洲戰事和平會議所訂結之平和條約中日兩國軍隊由中國境外及駐在同地方協約各國軍隊同時撤退之時而言本協定以漢文及日本文各繕二分彼此對照簽名蓋印雙方各保有一分爲證據中華民國八年二月五日大正八年二月五日大中華民國陸軍代表者大日本帝國陸軍代表者 
　　中國駐使致日本外務大臣文敬啓者中國政府鑒於目下時局依左列綱領與貴國政府協同處置信爲貴我兩國之必要兹依本國政府之詶令特向貴國政府提議本使深爲榮幸（一）中國政府及日本國政府因敵國實力之日見蔓延於俄國境内其結果將使遠東全局之和平及安寗受侵迫之危險爲適應此項情勢及實行兩國參加此次戰爭之義務不能不及早協同考量應行之處置（二）依前項所述經兩國政府合意後因實行决定之事凡兩國陸海軍對於此次共同防敵戰略之範圍應行協力之方法及其條件由兩國當局官憲協定之該當局官憲對於相互利害問題互相愼重誠實隨時協議並由兩國政府核定俟時機實行以上提議相應函達敬請見復爲荷兹本使對於閣下特表敬意敬具中華民國七年三月二十五日中華民國特命全權公使章宗祥印外務大臣法學博士子爵本野一郎閣下 
　　日本外務大臣復中國駐使文敬復者本日接准尊函内開貴國政府鑑於目下時局依左列綱領與帝國政府協同處置信爲貴我兩國之必要特向帝國政府提議等語業經閱悉（一）日本國政府及中國政府因敵國實力之日見蔓延於俄國境内其結果將使遠東全局之和平及安寗受侵迫之危險爲適應此項情勢及實行兩國參加此次戰爭之義務不能不及早協同考量應行之處置（二）依前項所述經兩國政府合意後因實行决定之事凡兩國陸海軍對於此次共同防敵戰略之範圍應行協力之方法及其條件由兩國當局官憲協定之該當局官憲對於相互利害問題互相愼重誠實隨時協議並由兩國政府核定俟時機實行帝國政府對於貴國政府所提議主旨全然同感依前列綱領與貴國政府協同處置爲帝國政府所欣快相應函復兹本大臣對於閣下特表敬意敬具大正七年三月二十五日日本帝國外務大臣法學博士子爵本野一郎印中華民國特命全權公使章宗祥閣下 
　　日本外務大臣致中國駐使函敬啓者三月二十五日貴我兩國政府因共同防敵業經互換公文帝國政府以爲該公文之有效期間應由兩國軍事當局商定再因共同防敵日本軍隊在中國境内者俟戰事終了後應一律由中國境内撤退帝國政府特此聲明相應函達兹本大臣對於閣下特表敬意敬具大正七年三月二十五日日本帝國外務大臣法學博士子爵本野一郎印中華民國特命全權公使章宗祥閣下 
　　中國駐使復日本外務大臣函敬復者本日接准尊函内開三月二十五日貴我兩國政府因共同防敵業經互換公文貴國政府以爲該公文之有效期間應由兩國軍事當局商定等語中國政府對於此節亦正表同意再尊函所稱因共同防敵日本軍隊在中國境内者俟戰事終了後應一律由中國境内撤退貴國政府特此聲明等語亦經閱悉以上依本國政府之訓令相應函復兹本使對於閣下特表敬意敬具中華民國七年三月二十五日中華民國特命全權公使章宗祥印外務大臣法學博士子爵本野一郎閣下 
[密約發表前之波折]  
　　外交委員會有異議 
　　昨日（十三）下午外交部因宣布中日軍約事特開會議最後决定今日（十四）下午四時在本部大樓對中外新聞記者宣布其内容爲關於軍事協定之一切條文至鐵路借欵之換文合同等件尚須再行定期宣布另一消息政府宣布對外條約手續早經議定昨日本可發表因外交委員會某委員條陳旣已提交巴黎和會即不必更在公報宣布致涉紛歧因此又交國務會議復核復核結果仍决定發表惟不登公報改交各報館披露自明日起逐日發布聞第一日發布之件爲中日軍事共同協定 
　　又據中美通信社消息日前中日兩國政府約定同時各將中日協約等件於北京東京兩處宣布國務院已準備於今日政府公報内發表乃外交委員會忽生異議理由未明政府對於兹事殊爲困難昨日午後國務院會議以爲無論如何仍當宣布但此宣布條件之事受外交委員會之影響時間不免頓挫矣 
[參戰軍與軍械密約]  
　　英美法意四國公使曾於六日遞說帖於外交當局請聲明參戰軍將來决不用於内爭此外並表示希望取消參戰軍之意政府現擬以口頭答覆其理由謂歐洲平和條約未簽字及聯合軍未撤出西伯利亞以前實難目爲戰爭終局故中國因參戰所有一切設施萬難中止聞一二日即據此答覆四國公使又聞當局對於參戰軍處分問題擬取折衷辦法參戰軍額以現在所有者爲限不再招募新兵至參戰軍改編問題應於日後從詳討論徵得某某兩方面同意始可着手進行中日所結密約已由我國專使在歐宣佈聞政府日昨又接顧維鈞來電略謂此次宣布並無軍械借欵在内請速再催參戰處調查原約以及有無附件以憑提出會議 
[關於陜事之京訊]  
　　張瑞璣已於前夕出京當張氏未起程時陳樹藩已派代表陳志仁到京表示歡迎前晚張氏出京同行者實有三人一爲陳之代表一爲公府特派護送之代表總指揮使徐邦傑其一則奉軍師長王良臣徐指揮使送至何處未能探明陳王兩人確已隨同入陜一 
　　中美通信社云據某方面消息謂四日之停戰電令六日始至興平而興平以西之岐山（附近鳳翔）已於六日攻下又聞電令至隴縣（甘肅軍所在）汧陽（管金聚所在）必由甘肅之天水等縣轉送不知何日可到而政府於五日已電劉鎭華據管金聚之請速派一支隊助攻鳳翔（張鈁葉荃駐此）劉鎭華十日來電云已照派十二日下午政府又得電謂鳳翔業已攻下是陜西之西部除乾縣以外殆完全在政府勢力範圍矣北京通信社消息昨日政府得赴陜專員余詒蒸電略謂謹當遵諭切實辦理于右任所部現駐三原一帶張鈁所部現駐涇原一帶業經前往妥爲接洽于張兩君極抱和平主義並聲明切盼張專使早日西來共謀解决以安陜局 
[蒙邊不靖之警耗]  
　　庫倫都護使陳毅前因接有俄兵侵犯蒙邊警報特商由副使嚴式超督同宣慰員黄某率隊前赴蒙邊之向克旗加大地方察看情形迨至前月二十八日黄委員甫抵加大俄軍卽將我軍駐地圍困大施攻擊蒙（蒙古）海（青海）軍死大半華兵亦死傷數名俄軍並圖奪我軍輜重子彈及刦掠商廠嗣經嚴副使電請加兵前往接應俄軍始稍返縮連日陳都護有急電至京請速飭新督派隊一團出駐察汗通古地方藉資䇿應另請中央照准前此條陳辦法於内外蒙交界地點屯駐重兵免貽邊患情詞頗爲激切 
　　陳都護使青蒸兩日迭電政府呈報俄黨勾結滋亂情形並呈謝米諾夫在大烏里與富陞阿聯絡提倡復辟聲浪甚高俄民均不贊成亂事益亟請設法防維國務院昨已先後復去兩電其一略謂所陳内外蒙增兵籌防大綱計畫甚善已交部迅核辦理現在俄國積弱無能抵禦務希執事會同吉江兩督統籌全局鞏固邊圉至富部當設計收撫免生羽翼又一電略謂諾楞格公經執事開誠勸導已允協維蒙疆傾向中央請留原爵一節業經咨行蒙藏院照辦 
　　據中美通信社消息庫倫活佛已赴赤塔與著名蒙匪首領富陞阿晤商一切又聞内外蒙古各派代表至赤塔開大會議因有外人暗中主使欲合内外蒙古及俄屬西伯利亞之蒙古部落名布里雅特者組成獨立國推富陞阿爲大統領陳毅請派三師至庫倫政府以無經費未允 
　　恰克圖都護副使李垣昨有急電至京請政府迅予出師西伯利亞藉資保障僑民而維邊局其詞甚爲懇切略謂俄亂發生盜賊遍野恰境毘連俄壞華民前往俄界貿易者迭被俄匪刦殺經嚴重交涉後始允派兵會同俄兵越界捕拿兇犯查僑民之保障在平時所恃者國際法規在亂世可恃者厥爲兵力西伯利亞一帶華僑約二十萬俄蒙交界華商尤夥勢非重兵不足以言保護西伯利亞出師之舉務懇極力主持匪特僑商得安亦即邊民至幸冒昧上凟仰乞鑒察電示爲叩垣文 
[梁士詒發起銀公司紀詳]  
 
 

Page 7

 
 
梁燕蓀發起集合銀行家組織銀公司前日在梁宅會議當時募集股本交通銀行認三百萬元金城銀行一百萬元滙業銀行二百萬元新華銀行三十萬元五族銀行十五萬元鹽業銀行五十萬元中國銀行三百萬元大生銀行三十萬元北京商業銀行十五萬元中孚銀行十五萬元約計一千零五十萬元尚有數銀行因經理人出京不能到會故未認定已誌昨報是日會議梁燕蓀之外曹潤田陸潤生俱有演說詳紀如次銀公司組織之旨趣及内容可見一斑矣會議時梁燕蓀首先發言謂歐戰告終内亂將戢中國極宜整理實業以謀國利民福現在各國資本家均將到中國視察實業之狀况以定投資之方針中國人尤應先行籌備集合資本之方法以本國之欵項辦本國之實業庶不致爲外人所束縛即就鐵路一事言之近日報紙反對外人管理者甚多此皆消極之方法應從積極上做工夫方能於事有濟着手最要之處首宜仿照外國銀公司辦法以便招集股本此種銀公司之資本不必過多祗須有其本金以作墊欵之用（如鐵路必須之測勘費等）卽可以周團墊欵最多者六七十萬元大抵有某路發生由各銀行臨時組織共同經募債票即可湊成巨欵當時滬杭甬風潮最大交涉最難其資金亦不過一千五百萬元無論何種事業祇須有團體有决心即可以辦到現在鐵路問題發生銀公司之組織尤爲刻不可緩資本暫定一千萬元由發起人招認足額先收四分之一（二百五十萬）其辦法與通惠公司五大公司微有不同此係專代募國家債票公司債欵不做零碎生意祗須總經理一人管賬一人冩字一人三數人即可以辦公内部各事應由董事作主非經各董事簽字後不能提欵各銀行雖投入資本負有責任實無何種之危險將來本銀公司單獨進行或與外人共同辦理尚須研究總之股本與債票應分兩事股本係作墊欵並非全作放資願諸君同心合力組織成立以輔助國家利便商民現在美國資本家已到京彼等未規定辦法以前我輩須切實計畫以便積極進行各銀行在座諸君或已商榷就緒或未經董事會議總以早日答復爲妙曹總長爲交通部與交通銀行之首領請先發表其意見曹潤田遂起言中國鐵路向由各國資本團承造現在梁君發起銀公司大約係一種資本介紹人我去年想及中國用各國資本造路總不免有一勢力範圍帶政治臭味想由中國組織一銀公司聯合各國資本團第一各國不致在中國鐵路各存勢力第二造成之路完全係商業性質無政治關係第三現在中國造路材料甚多（发如鋼軌塞門得土石頭磚等）人工亦係中國人居多大約用銀貨可占三分之一不必全用金貨凡由外國借入之欵匯劃兌換損失甚多申言之受損害者係國家受利益者係外人此皆由於無資本團之結果梁君今天與諸君所言之銀公司從前曾與鄙人商量過現因鐵路問題發生更足以促此事之成立據本席個人之眼光觀之此種銀公司於國家固有莫大之關係於資本家工業家亦甚有利益惟此種資本多多益善恐非合外力不可路綫已定然後與資本家商洽資本團受委託後然後發行債票中國鐵路債票從前由各國發行者手續上缺點甚多將來由中國銀公司發行合同上可用某年中華民國國有鐵路等字樣此舉不惟於國家與銀行有利益亦可以鼓勵全國資本家及工業家如京綏各項工程從前均未用外國人所造之路甚好銀公司成立後均可仿辦現在内外人士頗注意鐵路問題今天梁君發起此事實爲最好之機會盼望諸君研究組織之法尚有一事應說明本銀公司將來不能任政治借欵向來各路（除津浦）總工師車務總管會計主任均係由資本團推薦外國人一方面爲權利之關係一方面爲資本之關係將來銀公司與政府訂合同時亦可仿照辦理會計由公司中外合舉一會計主任諸君如贊成此舉尚希格外盡力認股云云梁燕蓀又云銀公司利益甚多如賣票行用購料行用還本付息行用匯水利益金融活動薦人權利等利益不可勝數銀行亦有種種之利現在假定股本若干各行可認定若干請交通銀行曹總理先爲說明并請在座諸君分别討論曹總理言資本如定爲一千萬元交通銀行可認定三百萬元金城中國新華匯業五族鹽業中孚大生北京商業各銀行首領先後發言贊成銀公司并各認定股本若干（詳前）最後陸潤生主張銀公司股份以金鎊爲單位因現在鎊價甚低如以銀合金資本家甚爲合算入股者必甚踴躍梁燕蓀言以用金鎊爲股本本位亦甚好目下可假定一鎊價仍以銀元折合收入同座者皆贊成隨議種種手續辦法定於下星期四開成立會 
[京華短簡]  
　　政府近得巴黎報告陸專使因舊病復發已赴瑞士休養外間有謂現在巴黎之某政客將代專使或以某使升補之說惟政府方面聲明某政客赴歐僅擔任以個人爲文字上之鼓吹不便任爲專使若以某使升任亦認爲非宜政府之意如陸使之病一時不克就痊則准其暫不出席從事療養目下决不許其辭職聞十二日下午已電陸使請其於美總統到法之前遄回巴黎前次上海修改稅則委員會經各國政府委派專員將海關現行稅則加以修改比及議竣之後由各委員呈報各該國政府核定惟時已經數月現政府以此案議竣已久旣爲各國委員共同商議之案當爲各國政府所贊同昨日特由外部備文送達外交團懇其轉向各本國政府請示訊速承認即行答覆以便定期施行商約預備會已於前日在稅務處開會列席者除孫慕韓督辦外並有外交農商財政三部之代表當日會議不過僅討論進行方法聞政府日前又接陸使來電以此事關係重要務請速爲討論彚成草案以供參考昨日（十三）閣議例會討論發表條約問題並最近外交上經過情形甚久其次就美國兵輪在湘被擊索償一案决定給予卹金並向美領道歉又魯督决以張樹元實授 
　　龔心湛前次赴津外間多謂與某外商磋商小借欵事但詢諸財部中人該部尚在否認又據某方面云龔之赴津與借欵事宜不無關係惟未能成立蓋南北正在議和時未便有借欵之舉外人亦不肯投資致受他方面之指責龔氏回京頗形怏怏 
　　美國資本家代表阿波多到京已有數日其行動極爲時人所注目據美使館傳出消息阿氏此次來京係代表美國二百家銀行特來華調查中國現在已否至投資之機會惟阿氏之意以爲中國以後爲大宗借欵之抵押品已甚少其可以爲抵押者僅鐵路一項美國資本家審度形勢非待我國鐵路政策稍見整理之後不欲輕於投資現龔財政總長以財政竭蹶對於阿氏極力拉攏曾向阿氏表示欲薦充財部某項職務但阿氏尚未表示允可之意 
　　駐日章公使請准回國一事聞係早經决定蓋因條約問題有亟待磋商之處並非驟然出此也預定回國之期爲本月下旬由東京首途 
[東報之朝鮮消息]  
　　九日以來漢城鐘路南大門大街商店一律罷市各店家之店主店夥無不加入運動其集合地在東門外有西大門外盛傳將於十日午後一點鐘大舉襲總督府因當局警備甚嚴尚得無事其爲此次動機之東亞烟草職工已於十日復業 
　　在總監部檢事調查中之首魁孫秉熙等二十八名於九日收入漢城監獄 
　　十日午前一點鐘漢城鐘路第四段街失火慬燒去一户然羣衆聚集者約三萬人有乘機舉事之勢急調來步兵二連解散之 
　　龍山南滿鐵路工場之職工於十日晚罷工 
　　十日警務總監抽查朝鮮中央青年會之家宅駐漢城美領事向外事課長久水强硬抗議久水轉知警務總監部總監以如是之抗議决不能受唆拒之 
　　全羅道光州市外崇一學校（外國人所設敎會學校）男女學生五百名十日各手持紙製之朝鮮國旗於市中呼萬歲爲示威運動市民羣起和之警官騎隊出而彈壓捕二十餘名受傷者頗多 
　　平安南道各鑛山所藏之火藥炸藥恐入朝鮮人之手致滋危險故成川方面有一二礦之火藥被憲兵隊悉數搜去礦悉停工 
　　八日午後三點大邱高等普通學校學生與耶蘇敎之啓聖中學男生神明女學女生各排隊爲示威運動暗中有某國婦人指揮之當局已勒令解散并舉發主謀者以下一百五十七名内高等普通生四十五名神明女學敎員一名女生十五名啓成中學生四名開成中學生七名神學校生一名一俟偵查完竣將悉數收入大邱監獄（以上十二日大阪每日新聞） 
　　十日午後二點平安南道孟山地方有朝鮮人百餘人襲擊憲兵分遣所伍長井尻率兵五名捕其爲首者鮮人突入事務所内不服憲兵及補助員之阻止遂雙方格鬭憲兵佐藤被毆死監督補助員受重傷憲兵由内開槍始擊退之朝鮮人死傷五十餘名 
　　十一日總監部發表云九日之夜仁川鮮人五百名集合呼萬歲爲首者已逮捕平安南道之寗遠九日白畫蜂起者一千五百名襲憲兵分隊其結果死一名傷三十名軍曹中西亦受槍傷黄海道之載甯九日蜂起者千餘人以投瓦石爲反抗日兵開空槍威嚇之憲兵傷一名朝鮮人傷三名 
　　咸鏡北道之城津十日突起運動十一日肥前丸由城津駛抵清津港乘客中有煽動之嫌疑者十數名各當道已監視其行動其中半數轉往會寗二三日内警備甚嚴 
　　忠清南道之江景十日鮮民乘市期之機會集衆呼萬歲圖舉事警察及曾服兵役之日本人協力壓平之告發四十一名現已無事 
　　漢城鐵路管理局長久保於十二日抵下關語人曰朝鮮人方面主謀之一人本定於十日爲第二冋之示威運動正在秘密進行以警備嚴重故未出事現普通學生全體缺席不能上課彼等正在製作宣言書散布於羣衆每張售銀一分外國敎士亦在其羣中尤觸目者美國領事坐汽車出入於彼等之中 
　　天道敎巨魁林奎已在朝鮮被訴查得有潛偕安世桓赴東京之形跡警廳正在嚴探其行踪十日午後三點半在東京車站發見爲日比谷警署所捕獲自云近宿於某家方擬回鮮潛匿等情不諱十一日發報行全狀午後四點由東京站解往朝鮮（以上十三日大阪每日新聞） 
[陸榮廷辭職後之挽留詳情]  
　　廣東軍政府消息昨十號午後岑伍兩總裁特請莫督軍到府開政務會議總裁林葆懌亦由海珠到會國會重要人物亦多與會是日所議事項一因接北京錢能訓麻電對於南方議和多所指摘决定發電駁覆一因接總裁陸榮廷魚電（此電九號下午到軍府）係向軍政府國會辭總裁一職請國會另舉賢能與議各人一致主張覆電挽留并以陸使望得西南當此南北和議停頓之際一旦引退將使北方疑爲軍府内部渙散影響大局殊非淺尠當席擬定覆陸電文詳述是日會議情形及軍府國會并各方面人物一致誠意挽留請勿遽萌退志即用政務會議名義去電答覆又總裁今春煊另拍發一單銜挽留電文此外各方面人物若李烈鈞等連日亦紛紛拍電勸留國會議長林森之眞電中有我西南護法諸公應益修盟好力圖結合斷未可以時事多艱頓灰厥志等語又是日會議并擬由軍府派員赴桂親謁陸使國會方面亦擬派一二人同往面述各方面挽留誠意軍府初擬派代理内政部長冷　赴桂嗣以軍府事多爲冷氏一手經辦未暇分身現擬另派别人據别一方面消息數月來岑陸間早醖釀有多少意見粤局某要人本爲陸氏一手培植近來態度忽更接近岑氏陸氏久不滿意故忽有此辭職之舉動至陸使辭職之意能否挽冋現尚在不可知之數也附錄林森電文如下武鳴陸總裁鑒溯自武人宄法以來裘葛再更亂靡有已幸賴我公洞明時勢守正不阿日與西南諸鉅公　力同心組織政府興師護法號召中原遂得存正氣於南疆伸大義於天下方期是非昭著公理顯明鶉首天心旦晚厭禍何圖軍閥怙惡迄未悛改秦隴之間戰雲日亟遂令和會中停修好難望此固仁人志士之所痛心而普天民庶爲之激昂共憤者也然而有志意成於我何畏愚竊以爲當此之際我西南護法諸公應益修盟好力圖結合申討軍實號令中原直搗黄龍誓撲此獠庶幾昭吾大信重享共和斷未可以時事多艱頓灰厥志也我公高　曠朗夙所盟心决䇿戎行歷有年所劉景升牧江表羣士歸誠陶士行督八州萬方嚮義雖久從征役未免愛勞而大局所□亦難恝置尚幸蒿目時艱情殷匡濟即日迅與諸鉅公綢繆牖户力貫初衷迅掃妖氛重定邦國俾民氣藉以發揚軍心益形蹈厲無任迫切企禱之至林森叩眞印 
[牯嶺俄敎士擊斃華人之交涉]  
　　江西九江廬山於十二日下午三時半有俄國東正敎堂敎士伊沃那因中國樵夫在該處砍柴出而阻止因此起釁該敎士手握槍桿意欲威擊該樵夫等不料適有余福興鐵匠店徒因送鐵鑛至石廠經過該處竟被開槍擊倒立時殞命時廬山警察所長文定祥因辦理敵僑事奉諭下山接該所電話後當即據情報告韓廳長旋又轉咨地檢察廳派員前往相騐今晨（十三）據該所長文定祥報告云頃據石帮董事盧新成報告今日（十二）下午三時半有余福興鐵匠學徒鄭更喜年十五歲湖北大冶縣人因送鐵鑚至劉宗儒臨時石廠該廠係在蘆林俄租界内該學徒經過此地突被俄東正敎堂敎士伊沃那兇犯用槍擊倒立時斃命請飛飭長警前往詣騐並逮捕該敎士歸案訊辦勿使遠颺等情據此所長立派巡長湯作忠前至該租界地點調查該屍身死緣由去後旋據回所報告該敎士伊沃那因放槍擊退該界地砍柴樵夫等不料擊中該學徒鄭更喜胸膛上部立時殞命仰面倒於順豐房屋後北之山下旋往該敎士宅内搜尋不知遠颺何處云云韓警廳長聞報立即會同杜檢察官袁知事順豐洋行大班（即代理俄領事）派大冩赴山勘騐并飭文所長同至牯嶺妥爲接待去後警廳又接該所電話云兇犯伊沃那尚在山間已派警嚴行監視似此則該犯并未遠颺矣又聞潯紳萬和悅等聞耗即聯袂往廳因韓廳長已赴牯嶺相騐晤司法科長汪夢九君云該兇犯開槍擊人實屬兇横學徒鄭更喜無辜殞命惋惜殊深應請官廳嚴重交涉湖北會館亦擬邀集各同鄉開會討論對付方法蓋鑒於前清時余法成案交涉未獲良果故皆望官廳勿蹈覆轍也 
[江蘇二次商聯會要訊（二）重公]  
　　十四日江蘇全省商會聯合會在南京繼續開會廳委廳長提出四疑點二意見後經各代表逐點討論擬具答復如下第一點省議會議决協助稽徵如須改爲協助稽查應由貴廳長詳叙理由呈請省長提交省議會修正各商會代表對於一字之修改並無意思表示第二點省議會議决商會對於本簡章之權限以協助兩字爲範圍扦查之權收稅之權當然屬諸稅所投稅憑照之作用在稅所附近由商會派一稽查員於商人投稅之貨記一賬略隨時可以抽查核對使稅所司扦稍存顧忌下票留難之弊當能逐漸清釐此其一旣經第二條規定由商會給照報運如果無第三條之規定船户司扞仍舊可以通同作弊只要有一稅所商會即派一塡發憑稅憑照之人稅所方面斷不致發生不便此其二第三點商會之投稅憑照與報關行之報單同一作用旣無强制稅所根據投稅憑照報稅之規定扦查之權當然屬諸稅所無疑如果商人投報之數扦見溢出若干自應照溢出之數報稅只要由稅所知照商會在憑照逐聯更正即無核對不符情事此點只須辦理得宜决無窒礙第四點可提交省議會修正廳長意見一併附錄於下第一項議决通過之後當然全省一致進行但江北各商會得先行開辦第二項商會經費均商人擔負協助稽徵非酌籌經費不可由全省商會自行議定交各商會會董通過出自商人情願即可照行將來議定後呈報農商部批准立案 
[南京快信]  
　　全省商會開聯合會江北南通等處商會已擔任貨物稅稽征之權蘇州商會以江南江北商業情形不同堅持反對 
　　浦口車站查獲白米連日北京要人來電要求放行 
　　軍民兩署昨通令各關稅所略謂近聞奸商偷運白米業已破獲極應重懲以杜販運嗣後各關卡宜嚴厲查禁母稍疏懈切切 
　　李督派本署四等副官在浦口車站查察米糧出入 
　　譚浩明之參謀長張其煌昨日晚車由寗赴滬 
　　省議會明日開各股審查會 
　　贛陳光遠鄂王占元商李督聯銜屯京請停招參戰軍已招者由陸軍部維持現狀李督復電允列名 
　　關冕鈞今晨抵寗謁李督准明日午車赴滬 
　　徐州鎭守使張文生電軍民兩署報告巨匪張文俊李二莊領吳心科等均於日前在碭山之郭莊全行擊斃解樹强來寗組織安福分部近因蘇人反對徐樹錚且省議會提出懲辦案故解已於昨日北上 
　　江蘇公民陳佐漢致南京省議會電云報載徐議員宗鑑議請懲辦徐樹錚一案先天下起義聲爲民國除大　一徐樹錚去百徐樹錚危請速通過以快人心 
[杭州快信]  
　　齊省長昨又添委方孔修（淳安）樓鳳升（義烏）翁詩彦（壽昌）朱佩華（龍游）周岱宗（常山）爲疏濬桐江上游議事會會員已塡給委狀令縣轉飭遵照如期與會 
　　菸酒公賣局長朱鈞弼昨已由京返署乘特别快車抵杭部派調查各局所之專員陶瑗亦准於二十日起程南下 
　　浙省糖捐解欵甚鉅民國三年由朱佩珍認辦現又經財政廳酌定加認捐額每年八千金仍歸繼續辦理麗水知事涂貢琳被公民張鳳池等呈控滅倫悖理違法殃民各欵省令甌海道尹查復得實昨已奉令撤任委新市統捐局長錢誦槃（號春沂江蘇人）接署 
　　紹興秧　湖漁户保持團領袖高震與漁業公社長王煒爭奪權利案經實業廳令行該商會擬具辦法和平解决現該團不服已准提起訴願該公社請飭水警督率令暫母庸議 
　　浙省吏治研究所第三期考試齊省長已定期本月二十六日仍在本所舉行已令錢塘道尹兼所長沈致堅通令各學員遵照 
　　高檢廳委員始充玉環縣管獄員王照仁充桐廬管獄員昨已先後發表 
地方通信 
[蘇州]  
　　飭查農　曠址吳縣温棟甫知事昨奉王道尹而諭以舊元和境尹山鄉有澹　書院舊址計地約二十餘畝可以改作農塲之用飭將現狀若何尅日查復以憑核辦等因温知事奉諭後當即訓令尹山鄉董事飭將該地現在是否空曠畝分是否相符詳細調查繪圖具復以便轉呈道尹核奪 
　　劃解警餉江蘇水警二廳前向財政廳請發薪餉銀一萬五千元胡廳長因庫欵支絀當經電令常熟縣署在解欵項下劃撥以資應用一面由廳函請該縣查照速解兹悉已據葉知事飭科將應解稅欵截出銀一萬五千元於昨日　交中國銀行解廳點收矣 
[無錫]  
　　控訴扦手攫物傷人北塘普濟橋稅務分卡前已屢滋事端前日有北渚人賣伯雄自城趁航船回鄉帶有大蒜頭一籃過普濟橋分卡照章停泊納捐已舉扞手於上岸時擅將寳之大蒜頭攫去十餘斤賣向索回致相口角寳被打傷即訴於其戚尤叔荃尤往謁新稅所長太史格三次往謁爲門丁所阻賣乃正式向縣公署起訴要求刑事裁判 
　　推定平民校董旅滬紳商祝蘭舫等發起貧民敎育社以來經楊知事之提倡各界贊同日多近已具函推胡君豈修爲總董並函請楊知事加給公函祝等捐助基本金一萬三千元以常年一分起息可得息金一千三百元依據俞仲還所訂簡章每校經常費以六百元爲度足兩校之用惟兩校閒辦費須另行籌集先從開辦兩校著手日後捐欵富足再事擴充惟學校冠以貧民兩字　示貧富階級援照部章定名爲私立平民半日學校云 
　　敎會購産之辦法縣公署昨奉財政廳訓令云案奉財政部第三一九號訓令内開案准外交部公函到部查關於敎會購産無論何種契紙必須載明賣作本處敎堂公産字樣不得塡冩傳敎人國籍姓名并載明該房屋所在之地如遇有礦質在内應依礦業條例辦理 
[揚州]  
　　盜刦輪船傷人十三日大達公司内河小輪通揚班（揚州至南通）之飛鴻小輪拖帶拖船巾通州滿載乘客開揚當夜（即十四日上午一時許）駛經姜堰之葛港地方（距泰州四十五里）被水盜數十人開槍恫嚇阻其航路登輪刦掠財物甚鉅並傷水手乘客各一人事後由泰州輪局據情電告楊局派姜君至肇事處查勘實情禀報官　緝追　盜 
　　梟匪擊斃軍官淮北緝私水師第五營所屬之軍隊日昨在該區域緝私與　梟格關被梟匪擊　連長排長船長各一人士兵受傷多人現該營長已據報上官 
　　蠶桑塲補行開幕式省立蠶桑模範塲（在便益門外北來寺對河）於十五日補行開幕禮徐州分塲技衛員陸子容海安分塲長孫篤山及本城要人百餘人均到省署派佟知事代表實業廳派戴則均代表云 
　　淮揚道尹來揚淮揚道尹王　十五日午由省來揚寓新勝街廣陵旅館訂明日遄返清江 
[安慶]  
　　蚌埠另組總商會蚌埠商務日漸繁盛前經各方而提議將正陽總商務移設蚌埠當經據情票由省署轉咨農商部復稱正陽旣無設立總商會之必要自應取消另由兩處協商辦法另行選舉而淮泗道尹以正陽總商會成立有年不宜消滅蚌埠又係長淮之中心且有督軍駐節於此實爲水陸交通工商總滙之重鎭若僅設商會規模未免狹小現擬於蚌埠另組總商會正陽之總商會仍存其舊已呈由省長咨部核辦矣 
　　測量員出發皖省陸軍測量局新舊測量員一百餘人均奉該局長命令即日出發地形課各員業已就道其三角課各員已由安定軍艦運送現均紛紛首途矣 
[濟南]  
　　敎育會反對六成證劵省敎育會日前因搭發六成證券事會議呈省略云東省敎育經費預算一再減縮列支之欵本不敷用累年以來受軍事之影響日久拖欠漸成積習益以三成金庫證券久受虧賠之累近又有加搭三成之說學界同人益形恐惶連日各校長曁各校職員來會集議僉謂各校因連年搭發證券倍受折閱積虧纍纍往昔之三成已難周轉踵數遞增焉能行使况各官廳曁省議會二月份經費亦只搭發三成而各校二月經費迄今支付無期且有搭發六成證券消息畸輕畸重寗足服人云云 
　　遣送敵僑與敎會之關係濟寗縣公署前奉濟寗道尹電開據山東南界天主教主敎韓寗鎬函稱敎堂在山東南界各縣皆有近忽有好事之徒播散流言謂敎士被逐敎堂充公敎民不得再入其中種種風說殊爲可慮查各處敎堂本爲附近民敎瞻禮之所非敎士所得私有敎士回國敎民俱在若以訛傳訛恐非地方之福等情查此次遣送敵僑乃對於敵國人民應辦手續現時雖將該敎士等遣送回國而敎堂財産業經定由地方官廳保管或該敎士等委托他人接管安有敎士一去教堂充公教民不得再入敎堂之理仰即嘵諭愚民免滋事端　　官署遷移省公署仍定用舊藩署因地址宏儆辦公室足敷應用故也現駐藩署之財政廳曁附設印花稅務處官産清理處於十一日遵諭　回學院舊址沈省長定十三日移人政務俞廳長傳知内務司法實業警務敎育五科主任整理檔案候遷並劃定各科應佔地點督工漏夜修葺三日内即可竣工 
來函 
[江蘇省議員來函]  
　　歐戰告終列邦乏鐵查江寗顧鳳山爲蘇省極優之鐵鑛乃全國最大之關鍵前次交涉大非容易現讀報章又有陸軍部利用日商鑛金暗作國防軍費私與大倉訂定合辦鍊廠開採權實已包入其中種種風說駭人聽聞如成事實斷送鑛産喪失國權破壞和局民國前途尚堪設想凡我有言責者理應爭着先鞭免生後患除逕電政府嚴懲主謀取消草議外并祈　館載入報端喚醒天下羣起力爭以救蘇鑛而保邦基蘇省幸甚全國幸甚寗屬省議員徐堃錫龐振乾謹啓 
雜評一 
[風說（默）]  
 
狀態而於是種種風說以起有謂將局部搆和者有謂將南北分治者又有謂長江督軍及馮吳將宣布中立者凡此種種謠傳人皆目爲不祥而認爲非中國前途之福者也然吾謂局部而苟能搆和南北而苟能分治長江督軍及馮吳而苟能組織有力之第三者以中立維持時局雖暫時不能統一擾攘不休猶非若吾人懸想中最惡劣之結果也吾人懸想中最惡劣之結果何如今日豈忍言者乎當局而果不幡然自悟者則變化所至將來即欲求苟且之安而不可得而吾所謂最惡劣之結果至矣嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（十六）]  
　　南方代表發表第二次宣言 
　　南方代表第二次宣言（其一）急各省省議會敎育會商會各報館均鑒三月二日儀等曾向中外宣言謂北京政府於去年十一月十六日頒發停戰命令之後獨向陜西用兵於本年二月十三日對於陜西頒發停戰命令之後而自十四日至二十一日陜境北軍仍進攻不已致北方代表負責辭職儀等因提出罷免陳樹藩之議暫停會事靜待解决此種苦衷早邀鑒及北京政府迫於公義本月三日亦曾頒發第三次停戰命令乃儀等所得三原于總司令報告自二月廿二日至三月八日戰無虚日慘戮無虚日盩厔一縣焚村七百渭北各縣基督敎徒至開全省祈禱大會以呼天而五六七八數日在北京政府江日三次明令停戰之後陳樹藩發出歌電遵令停戰之時戰事之烈較前尤甚富平涇陽三原及附近各縣即北京政府自始認爲靖國軍根據地屢次聲明决不攻擊留爲劃防地步者亦俱在圍攻中陳樹藩至今不許三原與儀等通電朱總代表所致三原要電亦爲陳樹藩所扼似此非前敵悍將之敢于抗令北京政府無法懲辦即北京政府之陰戰陽和且參戰軍收束參戰借欵停止提用諸問題不特會議中雙方代表所一致主張而皆爲眞正民意之所在及和議成否之機樞北京政府一切不顧成軍日亟該欵雖經友邦政府忠告不必動用亦仍陸續提支甚至軍事恊約經於二月二十二二十四兩日第二三次和平會議雙方代表認爲應即停止乃時效恊定書竟於三月一日簽字他如本會南北代表公同議决暫緩發行之八年公債北京財政部仍進行不已凡此諸點皆中外之所周知儀等不敢謂北京政府爲無信義無能力不負責任并有意拂逆全國之公意以行但議和期内不得有戰事爲萬國公例而北方犯之表面停戰并不實行於再三抗令之陳樹藩袒庇而不肯懲辦參戰軍與一切禍國喪權妨害和平之計劃更著著進行置雙方代表之公意於不顧似此情形和議何從說起方今大局未定紛亂益增將來發生何種可怖之變局舉不可知諸公想望和平素所欽佩有何良䇿使和平會議不至中輟儀等不敏竊願聞知唐紹儀章士釗胡漢民繆嘉壽曾彦郭椿森劉光烈王伯羣彭允彝饒鳴鑾李述膺叩銑（其二）萬急廣州軍政府政務會議曁參衆兩院公鑒並轉護法各省督軍省長各軍總司令總指揮各師旅長各督辦均鑒本日對中外宣言其文曰（原電見上）此次和議進行儀等已聲嘶力竭公等如何應付想必有鴻籌偉略以排除和平障礙竟護法之全功也唐紹儀叩銑（其三）萬急南京李督軍南昌陳督軍武昌王督軍衡州吳子玉師長并轉常德馮旅長均鑒（原電同前）公等夙以愛國愛和平爲主旨時局如斯有何良䇿能使和平會議不致從兹中輟儀不敏願聞明敎唐紹儀叩銑此外尚有一電由唐總代表署名通告外交團辭同上用英文譯發 
　　平和通信社消息和議停頓已有兩星期而陜西八日來函戰爭尤猛北京政府對於北代表前日詰問之電亦仍無答復視雙方媾和如兒獻置全國公意於不顧失信蔑義騰笑列邦南代表苦心孤詣維持和平已陷於無可轉圜之境遂於昨日發表第二次宣言（文見上）當此千鈞一髮之時若無扶危匡難之策大局决裂不堪設想恐尚勿僅僅和議之中輟已也 
　　國民通訊社消息十六號星期日雙方代表均未開會和議仍在沉寂中南代表第二次宣言書已發表（文見前）據南代表某君言今第二次宣言實出於希望和平萬不得已之舉倘北京政府仍無懺悔戰禍之誠意長江三督亦無眞正輿論之援助則此後西南惟有取適當應付時局之手段云云 
　　聯合通信社消息昨十六日爲和平會議停頓後之第十四日即爲南代表發佈二次宣言之日宣言原文措詞頗爲和緩并無激烈態度僅將北方政府欺罔之事實宣告中外請求公共裁判吾知接收此項通告之國人及友邦必有公平之判斷也刻得漢口私家專電謂李純馮玉祥陳光遠等四人預備於和議破裂後對南北兩方同時宣告脫離關係並聞此種促進和平之計畫醖釀匪伊朝夕和局至此不久即當實現我想望和平之國人刮目俟之可也本埠商界近有急求和平印件之傳佈已誌昨報昨日南京路中華照相館門首兩大玻牕内大貼急求和平和平救國等字一般行人莫不竚足而觀南京路中商店門首貼字者雖多惜不注目虹口粤人之商店則貼者甚衆聞寗波帮各大商店莫不爭先恐後趕做急求和平之掛旗以表示求速和平之决心且藉此機會利用廣告爭奇鬭勝而先施永安兩大公司對於斯舉尤爲勢心除製旗及牕字外并將送貨之汽車上粘貼急求和平之大字浙江路某印刷店亦在印刷力求和平等字插旗旁有不等之紅點多處據其店主云係表示商人之血涙每張擬售洋五分來日商界如有結羣要求和平之行動該店必能利市三倍也 
　　戊午編譯社消息李代表述膺及駐滬陜軍各代表頃接陜西三原于督軍八日晚專函九日早付郵之件云（一）興市戰事日急北軍以該市爲東路重鎭故以重兵圍攻至死不肯放手昨且添派數營以厚兵力（二）相橋戰事仍未停止張錫元忽來函講和忽來兵進攻莫測其用意之所在（三）乾縣包四已久靖國軍守將郭英父日日告急陳氏則對北庭聲言乾城不下攻不止（四）鳳翔有人來報告連日北軍圍攻甚急靖國軍爲正當防衛計與之戰于潢水勝之又一消息自靖國軍二十七夜敗於史家坡劉世瓏得意洋洋將胡部軍官之家於富平者所有房屋婦女盡焚殺之數十村中之鄉保凡辦公者皆殺戮無遺謂我奉天神命令來下界收生問你們爲何事見匪人不打反供給他們糧草凡史家坡附近數十里間民人之糧食悉數拉往荆姚鄉民涕哭者滿野劉謂你們囤積不爲我吃還留爲匪吃不成所有史家坡周圍之廟宇樹木盡斬伐無遺乾縣挖地道數處皆被我軍擊退毁之東路興平劉世瓏志在必攻開火卽在目前因節節進逼也陳氏種烟定可收千餘萬僅興平一縣聞由地方紳士以五十萬包之陳氏一日招余詒對之宣言謂中央敎我停戰眞如胡弄我不認識中央甚麽敎個中央不過是趙錢孫李集合起來就敎個政府我承認他就是政府我不承認他他其如我何倘敎我停戰逼我無法我就做起土匪來敎他看看陳氏確有在外購槍萬枝不久就可起運陳氏所以敢如此者特有此以維繫人耳 
[平和期成聯合會之兩删電]  
 
旬羣情惶迫本會籲請早决陜事各情具詳江蒸二電計荷睿照江支兩日電令一方責成停戰一方訓令并土匪亦宜緩剿政府本認前敵將領爲奉令惟謹陜督亦有遵令之聲覆朱總代表且據以催促南代表開議竊方怕幸事有轉機乃日復一日按諸事實均不相符（一）爲于右任五六兩日快緘報告北軍仍進攻甚烈（二）爲陳樹藩有庚電覆朱總代表于右任則迄無覆電（三）爲據南代表聲稱北方近復有大批餉械濟陜凡此諸點雖屬南代表所據于右任報告之詞然三原距西安僅九十餘里朝發夕至朱總代表託陳督轉送之電何至十日尚無復音是實予人以可疑之端陜爲政府所轄區域此兩月中政府當應派人密查得一確實内容判明虚實何至迷離惝恍使朱總代表有失宣言負責之信用一誤再誤難索解人現聞南代表將爲第二次宣言北代表亦有嚴切之電請和局破裂問不容髮本會不忍坐視謹再最後貢言維埀察焉國於天地必有與立信義即屬其一人民仰政府之尊嚴政府昭人民以大信互相維繫斯克自存孔子所謂兵食可去人皆有死無信不立也此次政府對付西南始終不言和則已言和而不出以對等形式則已旣言和矣旣開議矣五條辦法業經宣布明明認爲敵對之軍即不能再以剿匪爲詞雙方遵守信條而後和議可成萬難視爲兒戲若一面言和一面言戰古今中外無此情理將來戰禍再開欲求國人之見諒必不可得其機甚微如響斯應是對内言政府有亟須裁决者也疻和平爲大勢所趨内爭尤民意之敵即謂武力可以貫澈主張此時能否容我自由再戰戰至何時可了財政能否支持政府應亦豫爲計及歐和瞬决吾國生死存亡爭此頃刻外人縱不干涉列席會議何從發言以一隅牽動國本固屬可惜以私見破壞邦交尤爲非計是對外言政府有亟須裁决者也總之政府對於此次會議之舉重在根本解决當視爲轉移國運之中心不當視爲敷衍統一之形式開誠布公明决剛斷勿信縱横之說謂局部可以直接商量勿存猜疑之見謂地理可以伸張勢力主持正義不尚陰謀虚揑文報者查究違抗命令者嚴懲保全威信在此一舉設因此和議尚無進行國事仍須决裂必有尸其咎者國内外當可棄之全國平和期成會聯合會叩删 
　　致各省電各省督軍省長省議會商會敎育會平和期成會各法團各報館均鑒和會停議逾旬陜戰轉劇和局破裂即在目前本會致北京政府江蒸兩電及本日復上一電均籲請對陜事即予裁决如確係前敵將領抗令應立予嚴懲以維威信而保和平第思此次和議爲中外心理所同其能促成開議亦由全國人民協力之效設任其破裂對内言陜旣糜爛閩必繼之川湘鄂等省亦均岌岌戰禍重開譬之元氣垂盡復罹大病未有不互而亡者吾民何辜乃以一二人私利之爭荼毒至此矧政府所恃者人民竟何忍蔑視衆意必逼之至無生路而後已也若對外言歐和解决幸得列席尚可將國際上歷受不平等之苦痛宣告友邦以蘄回復内爭不已縱不貽干涉先失立國資格勢將與俄亂等視何從主張權利是尤數千年古國存亡所在不特政府與人民兩失之也總而言之吾人欲求生存端賴此次會議南北代表雖爲兩方政府所派出實爲全國人民所公認保持和平尤須保持會議坐視决裂必難期再度之召集一跌深淵萬刧不返貴督軍省長素以國家人民爲重貴會等則純屬民意機關際此危機當共圖挽救望一致主持公道協電力爭必以和會告厥成功爲再見生天之日同人等力竭聲嘶已覺智盡能索尚祈不吝敎言别籌善法海天麾涕母任傾誠全國平和期成會聯合會叩删 
[商帮協會今日開會]  
　　旅滬商帮協會此次鑒於國内和議停頓障碍叢生致使百業胥蒙損失長此相持必致同歸於盡求和不獲阻戰弗能特定今日午後二時召集全體會員共籌辦法以求自保 
[和平聯合會討論陜西問題]  
　　昨日全國和平聯合會討論陜事與和議問題開會後對於陜西問題約分三說有主張處分陳樹藩與回復二月十三日命令以前之原狀者有主張回復二月十三日命令以前之原狀而不討論陳樹藩應否處分者又有主張處分陳樹藩並回復二月十三日命令以前之原狀兼電請廣東軍政府保證于右任維持陜西治安者最後討論結果由主席付表决照第三說通過嗣又以陜西戰爭爲近日和議之障碍惟本會遠在滬濱對於陜省情形恐不能十分明晰應請該省組織一分會以便聲氣相通議决委派該會陜西商會代表張警堂赴陜迅速組織全國和平聯合會分會並由總會函請陜省議會敎育會商會三團體協助張君辦理一切 
[烟酒聯合會之緊急會議]  
　　會議挽救和議之辦法 
　　中國烟酒聯合會昨因南北和議行將决裂商業停滯恐慌萬狀特於午後二時開緊急會議首由主席陳良玉報告現在南北和議因陜西問題停頓已十餘天消息日惡北代表竟有决意辭職之表示苟一朝决裂從此兵連禍結不獨國内統一無期且歐洲和席上之發言權亦大受打擊稅法平等亦從此無望我兩業同人皆爲國民一分子急宜竭盡心力以求和平金拜仁起言今大總統與長江三督軍渴望和平誠意與我人民一致爲天下所共知不圖日言停戰而陜禍不息設和局因而破裂誰司其咎我國民争起圖之俞葆康言呼籲無效應由國民公判之公决先行函致商業公團聯合會速開緊急會議公同解决次洪少楚報告近接京信烟酒借欵正在進行草合同已成宜籌對付方法公决前已公電政府力阻當不致遽爾發生以絶我兩業生命應先函詢駐京代表速探内容冉定辦法次何葆康報告現在陜戰未停來貨日缺公賣認費正慮難支而局中政令紛頒章則繁瑣我儕商人腦筋爲之惛暗正有不知所措之勢次議及有人運動取消鈕前督辦通緝命令之舉僉謂鈕氏犯罪事實昭著其私挪公欵一案尤爲天下人所注意如竟特赦則法紀無存議畢時已五鐘乃散會兹將該會致商業公團聯合會函錄下謹啓者陜禍未已閩戰又生和議停開情勢日惡沿江沿海已呈停滯之象敝會兩業同人恐慌萬狀深慮一朝决裂國内統一無期則歐洲和席尚有發言之地乎國蔣不國何有於商趁此和議未盡破裂成城衆志尚可回天一髮千鈞時不可失務希貴會緊急動議立召各團體速議挽救之方法母待失晨而鳴致悔噬臍莫及 
[遣送敵僑事務局紀事]  
　　電催續送敵僑遣送局近發通電云各省督軍省長鑒此次遣送敵僑第一批船業經放洋至第二批船放洋之期自今日起至遲不出三星期貴轄下倘有應遣敵僑請趕速解送到滬並囑敵僑起程時須携鋪蓋遣送局盧永祥蔡廷幹印 
　　接護敵僑續到遣送局昨接齊齊哈爾鮑督軍來電派副官張玉魁帶敵僑四名十三日自江起程來滬又香港敵僑五十五名乘太古綏陽輪於星期一上午八時到滬囑爲接護等因該局已派接護員李達卿等屆時前往接護矣 
　　敵産一律扣留遣送敵僑事務局昨接南京軍民兩長電云頃准國務院電知以德奥敵僑業經遣送其有在華置有不動産之債權擬暫作賠償本國歐戰損失之擔保品應先行查明一律扣留餘欵概移爲協約國應得損失賠償之欵其詳細章程一俟訂定妥協後即行通知等因特此電達云云聞該局已轉函財産局查照矣 
　　技師均須遣送遣送局昨接農商部電略謂朝陽煤礦公司雂用德僑勃蘭特及廣勤肥皂廠技師愛克司長興煤礦工程師庫賒爾等五人由李督軍咨請緩遣一節察核情形未便免遣除電飭該公司外着將德僑一律遣送勿稍延宕特電聞云云 
[法國招募華工之訂約說]  
　　法國境内需用華工二十萬人從事戰後修葺房屋及道路工程聞已與我國運出華工某資本家訂有契約現與英國某公司商租船隻以一年爲期華工輸出口岸爲上海到達口岸爲馬爾賽已由駐京公使知照外交部通令保護云 
[江浙水利聯合會成立]  
　　江浙水利聯合會昨日假滬南火車站南首之半淞園開成立大會江浙兩省之會員到會者爲潘澄鑑陳其木葉向陽沈濬昌葉理封錢宗翰朱景章錢崇固狄迺健季通李開福郁崇光龐樹典袁承曾陳伯盟金天翮沈汝楨盛邦采陸佑之高恒卿曹元朗宋成家黄以霖等二十三人公推黄以霖爲臨時主席午後二時開會由書記員報告開會宗旨畢黄主席即列席演說略謂江浙地處東南蘇松太屬腹地遼闊江浙連界之水利昔未講求以致農業不能發達夫水利與農田有密切之關係國家徵稅必賴農民納賦欲振興農業必先研究水利本會同人或爲議員或爲會員平時對於水利一門研究有素是以聯合同志組成此會以促進行而維農務云云演說畢將修改簡章當衆宣讀經衆略行修改遂行通過次投票選舉會長結果以王清穆得票最多當選爲正會長至副會長等職决俟次日在事務所開茶話會另行選舉並以王清穆本日未到公决推宋成采前往敦請蒞會擔任以重會務至此遂宣告散會時已四句餘鐘矣兹將該會通啓及通過簡章錄後 
　　通啓江以南錢塘以北彭蠡以東浸之巨者太湖太湖襟帶二省物華天寳地靈人傑咸萃於斯惟神州之奥區東南之秘窟道元所謂萬流爭凑觸地成川者也是以三江五湖至與禹貢職方爭其位置乃近世紀來都水失職靈源遂湮洪瀾入其深阻灔沙積而無際愆陰伏陽歲災頻告欐沈之筴殆不能以朝夕三事大夫邦人君子盱衡籌計於是浙西有水利議事會江蘇有水利協會之設訊厥職志皆爲斯民羹稻樂利之規惟是我蘇浙二省兄弟魯衛浙爲濫　蘇爲尾閭如疴癢之在一身無此疆　界是宜肥瘠相視呼吸與通不有經綜之職其何以統籌協進副成功之圖乎爰由兩會共組一蘇浙太湖水利聯合會並具簡章通告遐邇庶幾浮玉山前暢引天目之派龍威窟底共探禹穴之書是爲啓 
　　簡章第一條本會爲江浙兩省規劃互有關係之水利協力進行由江蘇水利協會浙西水利議事會發起爲聯合之組織定名曰江浙水利聯合會第二條本會地點暫設上海（愛多亞路一千零零四號）於南京江蘇水利協會（中正街）蘇州江南測量事務所（大太平巷）杭州浙西水利議事會（惠興路）各設一通訊處第三條本會會員列舉如左（甲）江蘇水利恊會職員中推定五人（乙）江蘇水利協會江南蘇松常鎭太五屬會員中各推二人（合前項共計十五人）（丙）浙西水利議事會十五縣會員十五人（丁）江浙兩省公民有熱心水利贊助本會得本會之許可者爲本會特别會員無定額（戊）外省公民有贊助江浙水利及本會經費得本會之議可者爲本會之名譽會員無定額第四條本會會費由江蘇水利協會及浙西水利議事會暫墊其預算案另定之第五條本會設會長一人總理全會事務副會長二人（江浙各一人）補助會長處理全會事務會務幹事二人（江浙各一人）會計兼庶務員一人書記一人遇有必要時得設交際編輯調查測繪各幹事及臨時書記速記等員第六條本會正副會長由本簡章第三條甲乙丙三項人員用記名法分次選舉以三分之二出席得票過半數爲當選任期三年連舉得連任幹事各員由會長委任之第七條本會每年開常會一次於秋季定期舉行其重大事件不及待常會解决者會長得召集臨時會其常會會期每次至多不得過二十日臨時會期不得過常會會期之半第八條本會之職權如左（甲）議决蘇浙兩省互有關係之水利計劃（乙）决定籌集水利經費之方法（丙）勘察行水之路線（丁）議定施工之次第以上四項會議之結果得呈請行政官廳核定或刋行圖籍雜誌及布告書類如行政官廳認爲未可時得交覆議并派員調查第九條本會議事細則及職員辦事細則另定之第十條本會章程如有未盡事宜或應行變更者得於開會時提議修正 
[工商研究會開會紀]  
　　北河南路天后宫内中華工商研究會昨日午後二時開職員會議議决事件如下（一）商業公團聯合會來函 
不獲公决除前舉代表沈佩蘭沈卓吾外再推舉郭健侯王漢强金子兼爲代表由會備函通告公團聯合會查照（二）會報議定下月一號續刋凡會員有關於工商研究改良之文件請直送先施公司樂園辦事處王漢强以省周折此外尚有關於促進和議之事討論許久聞與各團體一致進行云 
[粤僑聯合會開歡迎幹事會]  
　　並議籌辦廣東平糶事 
　　昨日粤僑商業聯合會開歡迎幹事會到會者正會長陳炳謙副會長梁綸卿曁會員共五百餘人首由陳會長起立致詞略稱本會自成立以來已奉各官廳批准立案會所業經購定一切會務亟須積極進行本會前經公議以會員日衆會務日繁應選舉幹事員一百位分股辦理當選者皆一時俊傑可爲本會得人賀尚祈隨時蒞會同心合德共策進行以謀公共福利而增本會榮光非獨本會之幸實業前途之幸云云繼由彭季航代表全體幹事致答詞次由黄式如陳翔周歐鏡堂周清泉許奏雲何少莊陳孟熊陸伊卿黄澤卿相繼演說大旨均討論會務進行辦法及籌辦粤東平糶情形旋由彭季航起言鄙人新由粤束來滬目覩米荒慘狀省城每元僅得米數斤四鄉更有行數十里欲求粒米而不得者嗷嗷待哺奄奄待斃者觸目皆是自接本會辦理平糶及第一批米由圖南輪船運粤電信米市爲之稍平惟四鄉情形尤慘必須源源續運庶能普及而惠災黎云云次由許奏雲起言本會雖以商業爲前提而地方公益實與商業有密切關係如遍地飢民地方不安商業何由發達云云繼由陳會長起言此次承穗生源號何少將君與蕪湖利源長號曁愼守堂諸君犧牲利益救濟衆生始克有此效果現第二批平糶米已裝惠順輪船一二日内可由蕪啓行此外續租之杭州遇順各輪亦趕於月内可以到粤云云旋宣布潮州會館來函由上海潮州慈善會捐助洋三千元次宣布一喈俱樂部來函請演新劇助糶當由陳會長擔任報効戲院租及燈火一切至後臺由一喈俱樂部盡義務會議至六時始散 
[全國自治禁烟會之進行]  
　　滬上紳商發起全國自治禁烟會已紀前報兹聞該會自開發起會後已將臨時草章逐條修正刻由白爾路臨時辦事處刋印章程願書各數千份分送南北商會及各發起人擔任介紹會員大約一二星期即將開成立大會兹將章程錄後 
　　第一章總則第一節定名第一條本會定名爲全國自治禁烟會第二節宗旨第二條木　　公正倡導聯合各省實行自治禁烟爲宗旨　　三　　址第三條本會以上海爲華洋輻輳之區首　目治禁烟之模範故會所設於上海第二章分則第四節會員第四條凡熱心烟禁贊成本會宗旨有二人以上之介紹者得爲本會會員第五條本會會員分普通及特别兩種第六條普通會員年納會費兩元第七條特别會員年納費洋二十元分半年交付第八條本會會員除年費外得自由捐助第九條會員入會繳納會費由本會發給證書第十條無論男女凡有戒烟未盡者均可入會但須於入會時聲明限期戒斷至多不得逾四個月第十一條會員在戒烟期内由本會保證但逾期不能戒斷者得由本會除名第十二條會員於芿内戒斷者須經醫院證明給予戒斷證書倘戒斷再吸者卽取消證書關於上項情事有本會未及察覺者即自失其會員資格其證書亦不生効力第十三條會員對於禁烟事宜得以見聞所及隨時報告本會第五節職員第十四條本會職員如左會長一人副會長二人文牘兼統計員四人調查員四人講演員四人經濟員二人評議長一人評議員六人（職員職權另以章程規訂）第十五條外國人有贊成本會宗旨者得爲本會名譽職員第六節權利第十六條本會職員由會員投票選舉但名譽職員由職員會議推舉之第十七條本會會員皆有選舉權及被選舉權第七節調查第十八條凡有烟癖未除者經調查報告後得由本會函勸戒烟第十九條本會對於吸烟之人祗有勸告之義務各調查員不得加以干涉致違本會之宗旨第八節講演第二十條一會講演員爲勸導人民戒烟得隨時講演但會中有熱心講演者亦得遴選充任第九節醫院第二十一條本會爲醫療完善起見特設模範戒烟醫院嗣後戒烟日多得推廣分院或介紹其他醫院及醫生（醫院辦法另以章程規訂）第二十二條本會會員入院戒烟得酌予減費以示優待第二十三條本會受慈善家之委託對於赤貧戒烟者得代贈藥品第二十四條本會醫院須將戒烟及戒斷人數按月報告本會第十節經費第二十五條本會經費以會員年費及自由捐充之第十一節開會第二十六條本會於每年春季開大會一次每月開職員會一次但遇有特别事件發生時得開臨時會第二十七條每逢開大會時須將本會成績及收支各欵報告全體會員第十二節附則第二十八條各省地方有贊成一會宗旨者得自由設會但須標明某省或某處自治禁烟會字樣以示區别第二十九條各省自治禁烟會得參酌地方情形自行規訂章程但不得違反本會宗旨第三十條本會與各省自治禁煙會互相聯合以利進行第三十一條各省自治禁烟會每年度須將禁烟成績抄送本會以便編列統計第三十二條本會每年度將禁烟成績編列統計分送各省自治禁烟會以資參考第三十三條本章程經大會通過後發生效力如有未盡事宜得集會增訂 
[蘇滬駐軍地叚之議定]  
南京李督軍前令蘇常鎭守使兼第二師師長朱熙來滬晉謁盧護軍使協商蘇滬駐防問題聞此事現已議妥不日實行蘇軍第二師已奉陸軍部允予留存擴充不在裁撤之列此後駐軍地段議定在崑山以下爲二師旅派防在崑山以上則歸盧使調兵駐防已電報陸軍部查核矣 
[軍艦來往消息]  
 
 

Page 11

 
 
靖安軍艦前奉差遣運送軍需赴閩交卸兹巳運卸完竣於昨日由閩開駛回滬停泊龍華港浦江聽候調遣駐泊南京之聯鯨軍艦現奉藍總司令調回駐泊本埠浦江候令調遣海軍藍總司令又派利川軍艦運送本月分薪餉前往長江上游一帶各艦艇點放該艦奉令後已於昨日啓椗開往矣 
[救火會員搭輪遇盜]  
　　前江蘇省長韓國鈞原籍泰縣海安因該處火警頻仍原有救火器具都係舊式木龍遇警施救難以得力是以提倡改良消防以期保衛因查得火政設備以上海最爲完善特函上海救火聯合會托辦洋龍一架並一切附屬器具全副要求派員到海敎授施用方法日法該項洋龍業已完工當由會長毛子堅派委第一區救火會主任陸洪義第六區主任朱良材護送至泰嗣因公畢回滬而陸朱兩主任尚擬順道前往泰州揚州鎭江等處參觀火政故於十三日下午搭通州至揚州之大達内河小輪詎至晚間十一時三十分鐘行至離泰州四十里之葛港地方突聞槍聲即有盜匪二十餘人蜂擁上船翻箱倒篋將在船搭客銀洋飾物搜刦一空該主任亦在被刦之内日昨已急電報告到滬聞由該會快郵代電省公署並函請泰縣知事從嚴查辦兹將原函錄下敬肅者竊敝會前奉江蘇韓前省長函委代辦洋龍一架並各種救火器具全付囑於工竣之時派員護送來海以便敎授施用手術等因當經特派第一區救火會主任陸洪義第六區主任朱良材偕同前往海安接洽一切公畢之後即於十三晚搭乘大達内河小輪至揚州預備渡江趁車回滬迨道經姜堰時乃有七八人前來附載初以船客上下事屬常情未嘗介意詎即於是晚十一時三十分鐘至離姜堰二十里之葛港地方突聞槍聲即由姜堰下船之搭客起而響應趕至輪船迫令停船因司機人不允即被毆打落水遂 
在船搭客之銀洋飾物擄刦一空而敝會兩主任亦同時被刦次晨乃蒙貴知事蒞勘當經陸朱二主任將被刦情形面陳在案兹准該主任開具失單請爲轉陳前來相應備函佈達務希迅賜飭屬嚴緝盜犯追獲原贓按律懲辦以伸國法而安商旅實綛公誼 
[僞造鄂錢票犯之引渡]  
　　湖北人李心坪艾文斌王子儒蔣得靈等因在公共租界新記浜路二十二號門牌私造鄂省官錢局千文之僞錢票運往外埠使用經鄂省王督軍派員芮巽言來滬報告特别機關中西包探協往將李等四人並婦人艾劉氏李王氏（即金寳）連同製造器具及印成之僞錢票八千五百張一併拘解公共公廨預審屬實判併解護軍使署轉交來員帶回鄂省歸案訊辦等情已誌昨報兹悉此案由原審華官俞奠孫飭承抄錄全案卷宗於前日午後發交老閘捕房昨經二號捕頭開立根諭飭承辦是案之華探陳雲忠李星福鍾星南西探目壳羅香將李心坪等男女六人連同各種器具僞錢票等一併押乘汽車解送滬南護軍使署以便轉交來員帶回鄂省瞥軍省長公署按例懲辦 
[訂書匠罷工要求加價]  
　　本埠各印刷局附屬之訂書工匠因邇來生計艱難要求增加工資於前日起一律罷工昨由該業領袖邀集同行在閘北寶興路新疆路某茶館會議辦法未識如何結果也 
　　又一函云滬上訂書一業約計有三十餘家其中著者若全信記浦協記沈全記諸錦記毛浩記華興記仁記洽記等訂書之價向例並裝每萬頁八角本裝每萬頁七角半精裝則以每本計算近各訂作主因鑒生計艱難百物昻貴而訂書工人方面又屢次增資書坊方面自民國以還仍依舊價故特於前晚召集各訂作主在四骊路中華第一樓茶話即於次日（十六）起一律罷工要求書坊增加訂工際此春季開學後各書需急之時忽而訂作有罷工之舉書坊營業不免受損現各大書局對於此舉尚無有若何辦法蓋須俟訂作方面將加資之數詳細開列然後召集同業在城内書業公所開會集議云 
[敵僑産業變賣償債]  
　　德國人卡爾佛立興因不理義商啞理亞押欵銀二萬九千五百兩並利息銀二千二百三十八兩零八分被控公共公廨經中西官訊判候理賬員穆安素查明報告公堂再核在案上星期六李襄讞會同西洋副領事魏君研訊先由原告啞理亞上堂譯訴前情請追繼由穆安素氏投案聲稱業將賬目理明請將被告卡爾佛立興之産業變價要求移請會丈局轉換啞理亞户名並請將德册道契取銷云云中西官核供會同簽判云據理賬員報告巳將該被告産業變賣應准咨請會丈局將德册第五百二十九號五百三十三號兩户道契註銷轉換唖理亞户名並認該理賬員所呈之賬爲確實解除職務此判 
[虹口衛生分所之預防時症]  
　　虹口衛生分所西員以時屆春令天氣漸暖且值時症流行之際衛生一道不得不加意講求因特傳諭界内居民舖户各宜收拾清潔並常將闢疫藥水（俗呼臭藥水）洗洒以免時症傳染而保公衆衛生 
[浦東公所開職員會]  
　　浦東青年團昨在滬南浦東公所開職員會到者爲楊立人陶籲門謝和世曹致遠等十餘人午後二時開會公推楊立人爲主席提議事項如下（一）徵求團員議决添印規約志願書五百份除原有團員各以所知介紹外並分函浦東各高小學校長代爲紹介（二）實行宣講議决分兩種辦法除由團員到處宣講外再刋印淺說印刷品隨時分發以勵民氣 
[花邊公會將開臨時會]  
　　浦東花邊公會會長謝酉山陶少棠爲召集臨時大會昨發通告照錄如下敬啓者花邊自美國開禁以來銷路頗見暢旺價格漸見復原若不急求維持前車仍蹈大局難妥茫茫後顧良用札憂爰定於月之十八日一時在浦東陸行鎭本會開臨時大會事關重大希勿却爲禱歐戰損失到會報告萬不容緩云云 
[小船廠組織公所之進行]  
　　浦東小船廠組織公所等情曾誌前報兹悉此事業由原發起人顧羡前陳茂泉等倩潘景周將章程草定函請洋涇市經董轉呈上海縣公署立案一面會商同業積極進行 
[官員接任之知照]  
　　僑工事務局長江蘇僑工事務分局長一缺現改委曹豫謙兼辦昨日本埠護軍交涉各署接曹局長公函云奉國務院僑工事務局令開查兼任江蘇僑工事務分局長馮國勳奉大總統令調任福建鹽運使旋又奉調河東鹽運使缺所遺江蘇僑工事務分局局長一職由本局呈請國務總理改派曹豫謙接充奉指令第六號内開呈悉應准派充此令等因除咨行江蘇省長查照并分行各分局各經理員一體遵照外合行令知仰即遵照將接任日期呈報備案等因奉此當於三月十日就事務局兼職除分别呈咨令行外相應函請貴軍使貴交涉員查照 
　　敎育廳長江蘇敎育廳長前任胡家祺暫署曾見明令兹悉該廳長現已到省接事昨日本埠各敎育機關接胡廳長訓令云本年二月二十八日奉大總統令任命胡家祺暫署江蘇敎育廳廳長此令等因奉此遵即到省接任視事除呈報分行外食仰知照 
[青年會定期舉行年會]  
　　中國青年會訂於本月二十五號舉行年會報告新選董事銜名及一年經濟狀况凡會員是日到會由會備餐招待其所投記名法選舉票先於二十四號晚以前交到聞備選董事曾由幹事部擬定陳維屏聶雲臺鄺富灼張嘉甫徐叔仁劉錫基蕭智吉彬趙晋卿諸人云 
[美術學校旅行西湖]  
　　長浜路中華美衛專門學校三年級全體學生由敎員張眉孫率領於十四號清晨乘頭班車蒞杭至西湖冩生聞將有十餘日之勾留云 
[少年宣講團徵求二次報告]  
　　少年宣講團徵求新團員二次報告如下（一）白隊劉志新陳文瑞吳軾蘇躍衢丁震雄顧諟德陳根華朱礎成顔景堉楊清磬顧佩香金洪康胡雲卿劉儒等十四人（二）紅隊何梅初張文豹趙淳如高品偕高子集王伯洪等六人（三）藍隊陳肇坪何如海徐永棠于人傑魏翀然等五人（四）黑隊李潤之俞閬曦朱葛民鄭銘榕等四人（五）黄隊陸鳳湄陸宏聲楊志雲等三人上星期中共得三十二人其徵求期尚有二星期 
[四川同鄉會遷移辦公處]  
　　四川旅滬同鄉會辦公處原設在望平街合記近因原處狹小辦公不便前日（十二日）午後二時該會各職員假座霞飛路朱會長寓内開茶話會决定今日將該會事務所遷移至法租界嵩山路五十五號并聞四川善後協會事務所即併設於該會會内云 
[第四次國技研究會紀事]  
　　江蘇省教育會附設體育研究會國技部昨日（十六號）上午九時至十一時下午二時至四時在公共體育塲開第四次研究會是日加入該會者有天津武士會朱國福上海中華國技傳習所任子敖其他有朱阜山等數人從事研究並聞山東鎭守使馬子貞致函該部主任唐豪周啟朋贊成斯舉以爲有益國按前途匪尠云云其上星期所議决之學校團體敎授以上海公學技擊部爲實施地點定下星期即請劉德生教授 
[閘北救火會改選職員]  
　　閘北三段救火會兹届改選正副會長之期於昨日舉行投票選舉由各職員公同開匭當選出鄧志揚爲正會長兼會計韋淥泉陳炳謙爲副會長鮑咸昌爲查賬董鄭仲箎吳繼叔爲捐務員陳紹麟爲英文書記員聞已發正式公函一致任職云 
[康有爲購地建造花園]  
　　康有爲現於楊樹浦依周塘首平凉路與軍工路轉角購地十餘畝建築花園業已動工先行開掘池湖中間築有石墩預備建造湖亭四周佈置假山並植各種樹枝花卉及興建洋房等等連日正在督工趕築以備夏間納凉之需云 
[飭購造林場樹苗]  
　　滬海王道尹昨通令所屬十二縣知事略謂清明將屆各縣須舉行植樹典禮亟應廣羅樹種實力奉行以期林業漸次發達兹隨發省立第一造林塲等分讓樹苗說明書標價表册等各二份仰即按表採購云云 
[水警隊長派船保護航商]  
　　駐滬水警第一區第三隊隊長王濤良以南黄浦自兵工廠浦面起迤西經白蓮涇港口至日暉港楊思港王家渡夏家嘴閘港止均爲本隊轄境查夏家嘴一段浦面兩岸居户甚少船隻經過該處每被水盜刦掠值此舊曆清明節船隻由滬載貨運往内地者必多亟應設法保護爰特派巡船四艘駐泊夏家嘴兩浦灘另派舢板師船四艘以二艘於漲潮時由滬駛往閘港一帶巡查以二艘於退潮時駛往下水浸查一往一來保護庶幾周密已於本月十五日爲始令派一等巡官二員各督師船分住防範矣 
[鄉民履行鐵路軌道之勸阻]  
　　滬杭路局長任筱珊以鐵路定章原禁行人任意穿越軌道以防撞斃曾經迭次示諭勸令切勿在軌道行走在案乃各鄉民抗不遵行以致火車輾斃人命之慘劇時有發現現恐鄉民再在軌道履行致傷生命昨特分令沿路各站長着令傳諭各地保切實勸告照管圖内各鄉民嗣後切勿履行軌道以免慘禍 
[冒收牌照稅承認繳還]  
　　江蘇二區征收烟酒牌照稅主任陳傑前以承辦上屆稅務之顧元基冒收本年第一期稅欵曾經電呈省局長派令委員查士瑞來滬調查在案兹經該委員查得顧元基確係冒收上海縣内牌照稅三千七百九十六元寳山縣境三百七十一元嘉定縣境四百四十二元太會縣境七百零六元是以責令顧元基趕速措繳現顧已承認如數繳還定於十七號一併清繳昨由查委員呈復省局長查照矣 
[私造提單騙欵案之加罪]  
　　甬人朱永林於西曆一千九百零六年至一千九百十三年在英商耶松船廠（即老船塢）爲報關夥時騙用報關費銀二萬六千六百七十五兩八錢九分並串黨私造進口貨提單二百餘張冒名簽字朦混海關短納稅餉銀四萬六千八百三十九兩被該船廠與江海關控經公共公廨飭探將朱連同跡涉嫌疑之本邑人康國章紹興人戚炳炎先後獲案訊明判康戚兩人無干開釋朱押西牢二年等情迭紀本報兹因原告耶松船廠代表哈華托帮辦律師以被告朱永林所行實犯新刑律第三百九十一三百八十二三百六十七等三條故復知照承辦此案之虹口捕房飭令八十四號西探目利扶司華探目王四福包探蔣阿林等於前日午後將朱解廨朱之代表葛福來律師亦到堂候示先由哈華托帮辦律師上堂陳明前情餘語未譯繼據葛福來律師譯稱被告祗承認欺騙海關竊用報關費兩項云云經原審官俞襄讞與英卓副領事核案磋商之下判朱永林昨科刑期二年今再科刑期二年合併四年執行二年 
[戴勳臣請償名譽損失之傳訊]  
　　四川人戴勳臣在公共公堂控同鄉人唐巨奎王石林王厚庵設計陷害請追賠償名譽及營業損失銀一萬二千兩一案前日由廨傳訊先由原告義務代表律師海德禮氏上堂譯稱原告向在交通路開設利川通字號前年十月間被告唐巨奎等三人以四川同鄉會名義向原告勒捐不遂分發傳單破壞原告名譽並以原告販賣人口等詞赴内地宫廳起訴將其誘往城内横起訟端以致原告不能營業並受名譽上之損失云云繼據被告唐巨奎之代表律師上堂辯稱唐係内地居民不屬貴公堂管轄範圍而前案亦在内地發生云云並據唐投案供稱家住城内張家弄福康里一號向爲皮貨掮客租界生意交接之所在四馬路怡和餘等家但我雖係蜀人却非四川同鄉會會員等語又據原告戴勳臣投案供稱聞唐城内之家眷係屬姘識且係去年遷往伊前住居五馬路裕記棧云云王襄讞與美思副領事核供以唐在租界確有營業廳屬本公堂管轄因判唐與兩王仍各交舖保候下禮拜五下午再訊 
[欠債判决償還]  
　　楊林生於五年前將地皮方單向陳慶華抵押洋一百六十元届期不贖被陳控由公共公堂將楊傳案訊供等情曾誌本報前日午後經中西官復訊即據原告陳慶華上堂訴明前情要求責令被告連本帶利一併償還詰據楊林生供認所欠押欵屬實並延律師到堂聲稱被告另有勝訴控案計洋四百元將來此欵繳案儘可抵償原告控數是以請求堂上免予被告交保云云問官核供判姑准被告律師聲請着將楊開釋償還原告控數並按月一分之五年利息完案 
[敲詐剝衣之控究]  
　　江北人王長福王根喜二人前日被李德俊龐金傳萬永慶等軋至新民路華洋樓茶館藉端敲詐洋四元二王身無半文遂將所穿衣服質洋兩元給與李等始得脫身事後投報四區警署經張署長飭警捕獲李龐萬到案訊實轉解司法科訊辦 
[婦人爲女呼冤案辯論終結]  
　　婦人范張氏狀訴親家潘錫華縱容伊妻潘王氏伊子潘福舟凌虐伊女（福舟之妻）潘范氏因傷致斃一案經地方檢廳騐明傷死並獲錫華夫婦訊供收押惟福舟在逃未獲已由該廳將案起訴同級審廳請爲公判一而飭傳人證來案候訊已紀昨報兹悉此案昨經堵推事官會同李檢察官開第三庭審理先傳范張氏至案訴稱四十七歲本邑人住漕河涇迤南范巷地方我女潘范氏年二十二歲去年陰曆正月十九日憑媒嫁與潘錫華之子福舟爲室初尚相安至夏秋之間姑媳時起衝突迭遭潘王氏虐侍並唆使伊子福舟將我女毆打至九月初八日我女歸寗向我哭訴前情我惟向之再三安慰囑其自念命薄而已至十匹日將其送回夫家是月二十四日家有喜事故於二十一日預往婿家喚領女及婚等來家吃酒旣到婚家適我女在田中工作經鄰人往喚與我會面之後我女意欲偕氏同回家中乃潘王氏不容致起衝突詎潘王氏竟用麵棒行兇將女遍身痛毆我上前解勸亦遭毆擊復山我婿帮助伊母將女揮拳毆打以致我女跌仆倒地旋即因傷致斃我女尚懷四個月身孕素無疾病突遭慘死心實不甘爲特來案請求伸雪次傳范晋生供年五十五歲潘范氏是我姪女餘供與范張氏略同質之潘錫華供年四十四歲出事之日民人並不在家兒子福舟現匿何處實出不知潘王氏供年四十五歲與媳潘范氏索無口角安有毆斃之事審判官得供立命范張氏與潘王氏當庭對質范張氏復又供訴潘王氏如何將女虐待如何擊傷身死各情至此潘王氏語塞俯首求宥遂由檢察官起立陳述意見略云此案自發生之後本檢察宫因案關人命出入重大不厭求詳親自密查查得潘王氏潘福舟確有凌虐兇毆情事且據范張氏證明一切則潘王氏共同傷害致死潘范氏之罪當然成立請爲公判云云審判官遂諭辯論終結判潘錫華潘王氏還押聽候宣判范張氏范晋生等退去候示 
[拍賣雜物抵償房租]  
　　新瑞和洋行前遣收租人至法公堂控房客錢李氏袁永福虧欠房租洋若干元又迎賓園主欠租逃逸請求提到李氏袁永福訊追外將迎賓園物件拍賣抵償經中西官核准由捕房將物件拍去於昨日傳訊判拍得之銀交原告領去准於再行傳提李氏袁永福到案訊追又德和洋行收租人前次投廨控房客許錫記虧欠租洋逃逸判將生財拍賣作抵現經捕房拍得銀二十二兩於昨日傳到原告判拍得之銀交原告領去 
[道尹公署批示兩則]  
　　松江縣公民干善良呈爲人贓證確警董串弊求請令縣速究以維地方由呈悉候令松江縣知事傳訊核究 
　　南滙縣農會會長張景陶等呈爲逞私攻擊毁譽失平陳明眞相環求保全由呈悉仰候省長批示 
來件 
[留法勤工儉學會說明書]  
　　欲知留法勤工儉學會之内容與功用須先攷勤工儉學會之主義之性質之成績繼求解决其經濟與學業之問題兹皆分述於左 
（一）勤工儉學會之主義與緣起詳見（旅歐敎育運動）惟以限於篇幅不及備載其中有蔡子民先生勤工儉學傳序文閘明詳盡錄於左 
　　孟子有言（一人之身而百工之所爲備如必自爲而後用之是率天下而路也）蓋吾人一身之需要未有不藉他人所作之工以供給之者顧吾人何以能受此供給而無愧曰吾人所作之工亦所以供給他人之需要通功易事惟人人各作工斯人人能各得其所需神農之敎曰（一夫不耕或受之飢一女不織或受之寒）苟有一人焉舍其功而弗事則人類之中必有受其弊者是以作工爲吾人之天職 
　　洒掃至簡單之工也而管子弟子職篇著其法農圃至普通之工也而孔子自謂不如老農老圃工無大小無繁簡鮮有不學而能者故自古有師徒傳受之制而今之實業學校及職業補習學校幾舉吾人可作之工而一一爲敎授之設備是學而後工也且古諺有之曰（巧者不過習者之門）習於工者往往能自出新意符同學理吳士德因煮水而悟蒸氣之力福格林因售藥而窺化學之奥比爾因織布而悟印花布之術工之中自有學在也然則吾人當作工時代固已有預備之學力而且即工即學隨在皆是似無待他求焉雖然學之範圍至廣犬决非一工所能賅而吾人嗜學之性亦决不能以學之直接隸屬於工者爲限吾之工必以物質爲原料則礦學生物學及化學之所關也吾之作工必以力則重學機器學之所關也吾之工必有數量則數理之所關也吾之工必有形彩則　學之所闢也吾之工所以應他人之所需要則生理心理人類社會等學之所關也蓋學之不屬於工而與工有密切關係者所在皆是吾苟擇其性之所近者而隨時研究之其能裨益於吾工者决非淺鮮而且令吾人作工之時亦增無窮之興趣此决非吾人所可忽視也又吾生有涯而知也無涯饑食渴飮可以度日矣而眞理之饑渴或甚於飮食好好色惡惡臭足以表情矣而美感之衝動有逾於色臭例如發拉第業釘書而特注意於畫中之電學都耐業理髮而好以其暇練習繪事電學之於釘書繪學之於理髮若不相涉也而好學也若是吾國古人有以桶匠而談易者有以餅師而吟詩者易之於桶時之於餅若不相涉也而好學也若是然則吾人之於即工作學以外又不能無特别之學問不可誣也（未完） 
雜評二 
[根本之謬誤（庸）]  
　　和平會議之擱淺表面雖爲陜西等問題而實則北京政府猶惑於局部妥洽之迷夢會議雖出以對等之形式而絶未寓有對等之精神試觀錢内閣之麻電力斥和平會議中所提内政外交諸案爲軼出權限範圍謂一切外交内政果皆取决此會政府可以不設可知北京政府至今尚視和平會議爲中央政府下之一種善後會議其觀察根本差誤所以然者蓋猶持局部妥洽之見並不重視此會議也 
　　旣持局部妥洽之見則對有力者覊縻之無力者則剷除之陜西之不能與滇桂等並論以其無力而不必妥洽也南代表抗議之不尊重北代表實權之不給與不認南北爲敵對團體而以對等之精神視會議也北政府之眞面目如此亦何怪和平會議之陷於悲境哉 
　　吾聞當南北妥洽醖釀之初北方本有分投接洽部局謀和之計劃嗣因局部之說萬不能行不得已而始有派遣代表會議之舉不意會議方開而局部妥洽之傳言又熾觀於外人之消息（見昨報）及一月以來之趨勢蛛絲馬跡不難推知雖然使局部謀和而能成事實者何待今日之會議耶和平期成會電勸政府勿信横縱之說謂局部可以直接商量誠根本之言也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十二）] [  一之]  
　　今日爲三月十七日在美國爲愛蘭飾ＳａｉｎｔＰａｔｒｉｃｋ，ｓＤａｙ報紙紀載往往爲愛爾蘭人之歷史特闢一欄或以愛蘭之封建地圖獨占一頁誠新大陸間之佳話也愛蘭節一切尚緣故今日出游美國街市種筕陳設品澄鮮濃翠者不一面足不獨報紙色彩之更新而已記者嘗默察其尚綠之由因求所謂愛爾蘭産之美國住民而與之相稔焉愛蘭産諸友人中有名濮幼翔ＪｏｈｎＢｏｙｌｅＪｒ者環游旅行家也彼曾三履其祖居之鄉土歸美語記者曰愛蘭風景之佳非他處所能比擬愛蘭多雨芳草盈野頻加滋潤青翠可觀游人視線所接别有一種不可思議之美感故愛蘭之國旗尚綠愛蘭節之點綴亦無往而不盡綠云 
　　愛蘭爲英倫三島之一滿地皆碧古有瑤島ＥｍｅｒａｌｄＩｓｌｅ之稱逸話遺聞大足以資名詩家之歌詠三月十七日者愛蘭國慶日也沛厥洌Ｐａｔｒｉｃｋ者愛蘭之護國神蓋古代之傳敎徒也生於西曆紀元三百九十六年卒於四百六十九年方其在愛蘭島盡力布教時嘗演（三位一體）教旨手指三瓣一莖之酸漿草（Ｓｈａｍｒｏｃｋ）爲喻故今愛蘭節之園標即爲形似草苗而易兩岐爲三岐之酸漿草云 
　　三位一體論者蓋以上帝爲父耶穌爲子謂上帝耶穌與聖靈本屬同體同爲一神之本原猶之吾人常合　魂肉體能力之三者爲一也今我國各傳敎徒尚多持此說者酸漿草之爲物在英京倫敦市上每逢三月十七沿街兜售唾手可得若在美國皆以紙製爲代眞者殊不多見記者曾於旅美愛蘭人之家庭見之其物甚細祗蔓生於極小之砂盆中每斤直徑尚不及我國春日自地上生之草苗也我國此物更不易見惟年前上海法界大昌人力車公司之號衣背面曾以此草爲標識惟已易綠色者爲紅易三瓣一莖者爲四瓣一莖云 
　　愛蘭之國粹甚多音樂也詼也均是日美國各報之談資也豎琴也肥豚也烟管也圓帽也古式之衣也均是日美國各郵片之新時樣各陳列窗中之新特色也 
老申報 
[勸通商各口岸倡設中外書塾]  
（見光緒元年十二月十二日） 
　　嘗考十五年前中外交涉動多不相契合者其故何哉蓋由中國之敎化文風與西國殊途外邦之人始知中國大概不以習學語言文字爲心而華人向所亦然遂致彼此間阻相待無言機生欺負兩有可僧幾成固結不解之勢邇年來中外聲氣漸通羣疑稍釋遇事不甚膈膜者其故又何哉亦由西人攻習華言文字者日漸增多耳以來華之洋人計之則十人中幾及二人而華人之習西文者仍與曩日相加無幾雖有出洋局之百數十人赴美肄業而赴他國者無之雖有京師同文館上海粤城方言館之数習而别省别口皆無之今以中土之大人口之多而習西學者僅數百人兩相比擬故難稱日甚一日也苟中國能先於通商十四口均設有書塾廣招學生延請中外名師各一人悉心傳授俾資啓迪其經費亦非定須出自國家即民間紳耆有心世道者儘可偶設以生徒之束修作塾中之經費似尚不難集事若謂興辦之初西師無由招致則不妨就該口西人商酌請其轉延西人當無不樂從會辦也塾中以三四十人爲額如滿額後仍有來學者即可逐漸分設由此推廣行之不數年即内地各都會定有人從而倡設矣安見將來中外之聲氣日通和局日同非不盡基於此哉非特此也如目今船政等局兵船所用管帶官以至於水手人等半係領港搖船出身遽令其駛行中國海口已屬難恃若一旦派令出洋或與别國交戰尚可恃乎無怪其一聞此等信息則紛紛辭通也凡此皆由未讀西國行海攻擊算法各書所致將來塾中生徒學有成效即可用爲駕管之事兵船有實用生徒有進身階梯又非不盡基於此哉現在寗波已有新關中外人士倡興一中外書塾來學者頗不乏人生徒有一餘歲與二三十歲不等咿唔嗶呫大有興盛之象可見天下事最患積習相沿無人倡首苟有人倡之何患其不成哉若各口均以寗波爲式則中國幸甚 
 
[昭明臺（古蹟圖三十三）]  
　　在湖北　襄陽北　門内相　傳爲昭　明太子　讀書處 
常識 
[博物零話] [  血荑]  
　　動物之視覺視物以鳥類爲最遠其他動物俱莫能及如鰐魚僅能視其體長十倍之距離之物蛇僅能視其體長八分之一之距離之物蛙僅能視其體長二二倍之距離之物魚僅能視最近之物蛾蝶僅能視四尺餘距離之物蠅僅能視三尺餘距離之物蜜蜂及黄蜂僅能視尺餘距離之物凡昆蟲類之動物能見物於六尺距離外者蓋尠矣 
　　蠅之感覺蠅感覺力之銳敏博物學家有謂其起於複眼及單眼者一說謂係織小觸鬚之作用其究竟迄今尚未確定 
　　雄蚊之剌螫意大利蚊學家希卡爾比氏考得有棲於海濱之蚊名克來克斯索立姆者其雄蚊有與雌蚊同樣之口器亦吮吸血液按此爲例外普通雄蚊之口器其構造與雌蚊相異弱不能剌肌膚與人無害 
　　頭蝨之驅除法人之毛髮若爲頭蝨所寄生其卯産於髮上於衛生大有妨碍法以煤油那普油及派溜巴爾薩姆等混和物濡於髮上其患自絶 
　　鯨之嘖潮鯨之鼻孔生於頭上所噴出之水蒸氣凝結成白烟狀人誤認爲海水非也其噴潮之狀因種類而異漁夫類能判之 
　　鼠之生殖力鼠於生後百日即能産子每年之中産子有四五次之多一産五子或十子子復生孫孫復生子生生不巳平均每鼠一對年産子有三百數十萬賴有貓蛇及鼬鼠捕食之否則人類不堪居矣 
　　燕之飛翔力燕於一秒間能飛行四五十尺一日可飛千里雖大洋世浸亦能飛渡睢中途疲勞過甚或竟墜海而死航行遠洋之船　等處恒見燕之棲止者即因疲勞而休息也 
　　蜂採花蜂採他花俱以口銜足蹙惟蘭蕊以背負之見國香譜博物家試一研究之 
　　他動物之感覺吾人感覺不甚發達若夫蟻則能見紫色外之色鼈則能見紅色外之色蝙蝠於極弱之光中能見他物貓能聽極小之聲犬能聞極微之臭 
小說 
[欽使失踪（續）SeatonBlake原著] [  雄倡]  
　　柏入時夫人即趨前承迎手持一箋言曰密司忒柏累堪吾歸時即得此一箋蓋於吾出時遞至者事旣重要吾乃仍立以車至此今吾夫尚生事勢又一變矣柏對曰下走亦正擬造謁夫人將得此消息奉報言次遂自夫人手中取箋視之書日吾親愛之茉莉粧次吾惟恐汝以我忽隠而悲愴慘戚必猶未已然幸汝信吾之言事乃不獲已也吾今固健在而未落險與善人爲侣然亦自期終且與汝復合今望汝萬勿爲我而憂煩爾忠篤之夫壻J啓柏　已言曰書固爲公眞跡無疑矣然乎夫人曰然無復疑義惟書時似手顫異常行墨非復平穏曰其信封安在曰無之此書得自信箱中時書箋摺疊甚整整而但未加封柏乃自囊中出順微鏡細視書箋時夫人則仍如蒙殷憂觀柏顔色已乃微附其臂言曰密斯忒柏累堪能以兩偵訪所得見告用解吾憂否柏稍猶豫乃答曰下走固樂爲夫人告走固已造訪密斯忒華爾希彼爲我言公旣出乃左轉嚮西科洛文行去其門外不遠處本有站崗之巡士顧乃並未見公實則吾决公是晚必未出其寓夫人大訝喘氣呼曰噫是何言柏曰其家木製之樓闌適新加髹漆吾覘此闌干之上了了見一人手之印中指已斷者其右次一帶間見此手印至清晰如人登梯時以手扶闌而上遂留此印者而在左次則亦略見此手印至明瞭下趨至半道突然立止故知公必心中决回步復入其室旣他無可適自必復返其書記寓樓矣夫人曰乃别無他途可出此屋乎曰有之則惟其備火警之門然此中塵穢厚積本經人動者可數月矣日然則吾雖不解其何因吾夫乃復返其書記所居至今尚藏身其中乎柏曰是則未能吾嘗進窺其各室而知其一無藏身之地雖有一小櫉而櫉門適大開中乃無人夫人瞪目視柏錯愕無措柏温温然續言曰尚有一義後此雖未有人見公未審其動息若何然觀其能作此一書可决其一身固自由也吾固未叩夫人然知公蓋未挾多金夫人曰彼身中殆不名一錢曰是又大足牽掣人行動可知彼必未遠行也其書牋爲全福之紙紙質旣佳爲值極昂其寓書之意固欲用以袪爾愁煩故其人特以此書牋予公書就復爲投遞夫人曰君意下此將何作柏默然移時乃曰吾意明日仍再往訪此書記官去時當絶早在侵晨七點半鐘爲非復宜有訪客之候然尚有一難事吾或需人爲助而又知夫人雅不願官中人之涉入其中夫人起立徐徐展笑曰吾生長西鄙身非怯弱之女流遇事無避艱險果吾夫有難吾胡爲弗前言時至衎衎雖屆垂暮之年而神儀凛然氣概昂藏則憂夫心切竟忽生其壯果之氣容態遂又一變柏見夫人壯往亦爲鼓動因點首稱可曰然則謹當如命明晨七時許當奉謁夫人以車同往 
[自由談之自由談] [  不冷]  
　　不上不下謂之卡今中國之時局可謂不上不下矣其所以成此不上不下之時局者皆彼不上不下之人爲之也而居於此中國之人皆成爲不上不下之人矣近來人之用名片者名之曰卡片其即表示此不上不下之意也乎右說字十七 
 
 

Page 15

 
 
   
 
 

Page 16

 
 
   
 
