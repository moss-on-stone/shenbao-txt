# 1906 - 332 - 4912082

 

Page 1

 
 
   
 
 

Page 2

 
 
[電傳上諭]  
　　十月二十日奉 
　　上諭四川川北道員缺著吳佐補授欽此同日奉 
　　上諭四川保寗府知府員缺着瑞齡補授欽此同日奉 
　　旨有泰著來京當差駐藏辦事大臣著聯豫補授張蔭棠著賞給副都統銜作爲駐藏幇辦大臣欽此 
[論今日時局之危（鴻）]  
　　近數年來朝廷知非改革不足以圖存且無以消革命之風潮泯外人之藐視也。乃廢科舉。興敎育。派大臣考察政治。遣學生四出留學。於是士庶人民。無不喁喁望治。昔時激烈素著之流。今日屏息供驅使矣昔時玩弄股掌之國。今亦駭歎深注目矣然政體猶昔官制未改尙無人信其眞開化也迨今年七月十三日宣布立憲之詔下歡祝之電慶賀之會風潮泉湧舉國若狂雖有一二憂時之士不表同情問倡不足恃之論然國民對於政府旣己深信不疑鮮有不嗤其爲杞人憂天者也乃未幾而官制攺革之局變未幾而反對黨之勢盛未幾而舊日之現象復呈或且變本加厲焉綜今日之時局觀之其危機已伏迨將濳滋暗長而不可或遏也。謂余不信。請具陳之年來興學練兵。整飭吏治。各省之中。以直隷爲第一。而練兵處政務處之實權。亦不在北京而在天津。此第二政府之說所由來也。今日政界之無人。何待煩言。其尸居上位者。非殘癃老弱之輩。卽冥頑無知之儔。其間問有興革。惟一二人是頼。卽如近今新政。北洋何一不與聞其能稍滿人意者在是而袁氏今且坐是招忌削奪政柄矣夫袁氏一人之進退固不足論然人存政舉人亡政息盈廷肉食何足與謀吾甚惜攺革之將中止而前功之將盡棄也况中央之官制徒爲表面之變更各省之官制猶爲道旁之築室振作之實未舉腐敗之態愈增外人之冷嘲熱罵旣已形諸報章國民之灰心喪氣將有甚於往日夫輕視愈甚則凌侮益厲希望愈篤則失望彌殷然則今茲之僞攺革殆將絶憲政黨之念張革命黨之焰且以招外侮而啓内憂也。顧不危哉。 
　　不寗惟是。今年自春徂冬。各省之以災荒告者。不絶於道。湖南，江西，安徽，江蘇，浙江，與夫直隷，河南。非水卽旱。殆無一片乾凈十。夫飢寒啓盜心。明季往事可爲殷鑒。况以灾荒而間接蒙其影響者尤有危於經濟界乎。以如是之現象即使寛政免賦猶不能必揭竿之無人况征徭之催急於星火杯水之賑難救車薪挺而走險急何能擇加以敎案之寃抑匪盜之騷擾際此冰雪嚴寒之候蒼黄不接之時幾何其不蠢動也雖茲砲火時代内亂不難即平然列强藉此干涉以實行其政策固意中事德暹羅之海口日擴内國之軍備其目的所寄捨覬覦找國尙有他哉。嗚呼天灾人禍相率荐臻吾恐蚩蚩者將爲潢池之弄兵而彼耽耽者方喜有𨻶之可伺也。顧不危哉。 
　　在上之可危旣如彼。在下之可危又如此。益以外患日迫。已足亡我國而有餘。而燕雀怡怡。無間平日。鷸蚌憤憤。卒致兩傷。觀夫昇平之歌舞。黨派之傾軋。吾欲哭無涙。吾死其無所矣噫。 
[專電一武昌]  
　　湘撫運米接濟鄂省之辦法鄂督張以武漢缺米電請湘撫給運湘米護照採買平糶湘撫岑春蓂已與鄂督傳電商定由卾派員來湘採購以别商運（方） 
[專電二北京]  
　　蔡御史買摺獲咎蔡御史曾源爲安徽毫州宗胡徵賄買一摺總憲陸寳忠查知叅劾現已拿交法部（白） 
[照催速議中法商約北京]  
　　聞日前駐京法使照會外務部催請速議中法商約各堂官覆以應電商約大臣按次開議（入） 
[滿洲查辦大臣之報告]  
　　大阪朝日新聞云振徐兩欽使於途中發一長電致政府畧謂現在所調查者爲東清鐵路之守備哈爾濱及吉林俄兵之額數黑吉兩省之商務民情俄人占領黑龍江金礦之狀况呼蘭地方爲俄人占領牧塲之地叚情形並選定黑吉兩省稅關地基諸事爲最要云 
外務部要聞 
[烟台華商乂請阻止設立工部局]  
　　烟台各領事前擬仿滬津租界例在烟台設立工部局經地方紳商屢出阻抗迄未定議現聞外部又接到該埠商人公禀痛陳此事有礙主權辦理不善易啟釁端上海公堂爭閙一案可爲前車之鑑請與各公使提議此事時力爲拒絶 
[電商吉林商業調查會]  
　　駐京各國領事爲擴公各國商務起見禀請各該公使照會外部擬在吉林省城一帶設立商業調查會現外部對於此事頗費躊躇聞已電商吉林將軍達馨帥並振徐兩欽使就近察看情形覆部再行核奪（呂） 
[郵政歸中國自行管理之近聞]  
　　西十一月二十九號北京訪函云數日以前京津兩處傳言外務部已與駐京英公使朱邇典總稅務司赫德商定中國郵政與海關稅務一律照舊辦理並無更攺現有袁督處華員相告謂中國郵政未曾載人中國向英德借債合同之内今爲欲集中央之權於北京中國擬乘目前之機會將赫德所管之郵政收歸自辦蓋赫德於一千八百九十八年奉派充總郵政司一職本非久遠之事也赫德已申文外務部請示郵政如何辦理之法外務部尙未批覆因中國政府對於此事之政策現尙未決定也譯字林報 
 
 

Page 3

 
 
[日本定期在營口設工部局京師]  
　　東京通信云中日磋議歸還營口問題將次就緒日政府宣布命令定於十六日將該埠交還中國並於是日在該處設立工部局治理一切（呂） 
[烏里雅蘇台將軍入京之風說]  
　　大阪每日新聞云烏里雅蘇台將軍馬亮現已親自入京面奏俄人現在南下者日益增多其勢力日盛地方交涉種種棘手各情形意欲運動調往他處云 
[蒙古王夫婦遊歷日本]  
　　大阪朝日新聞云土爾扈特王夫婦二人已於西歷十一月念九日起程向日本進發肅王親送至天津歸途往謁袁世凱面商要政 
[袁世凱之孤立]  
　　大阪朝日新聞云袁世凱近日將商約大臣電政大臣及津鎭鐵路督辦大臣各事交代後甚爲孤立現在外部與各國交涉事件一律慶王瞿鴻機專理不復電商袁世凱云 
農工商部要聞 
[派員編纂草案]  
　　農工商部日前由唐署尙書諭派郎中胡祥鑅主事單鎭候補主事吳振麟編纂該部各司管理各項事件權限草案以爲他日奏請欽定及分司專責并聞仍擬酌添一司依舊四司云 
[辦理接收交代事件]  
　　農工商部現在辦理接收工部事件各事忙碌異常并有由本部應分他部者（如鐵路歸入郵傳部之類）亦在清理交代故尋常例行分牘皆未及批辦（孔） 
[吏部奏定裁缺各部寺司員辦法十條]  
　　一京察一等記名道府之郎中員外郎仍開單請旨簡放 
　　一京察一等記名主事以一仍照例接班升用 
　　一實缺郎員以下除留部或調他部外請以相當各衙門攺發行走按原班補用 
　　一實缺郎員主等員願呈請外用者一律作爲俸滿郎中截取知府員外保送知府主事截取直隸州分發省分各按例定班次補用　　一郎員有曾得京察一等未經記名者遇有應留選缺應先用此項一人次用各項班次一人相間輪用 
　　一候補郎員准以知府主事准以直知州均分省歸候補班補用 
　　一未經奏留人員係正途出身者郎中准以直知州員外准以知州分省歸候補班補用主事准以知縣歸委用班補用其各項出身之郎中准以直知州員外准以知州分省歸委用班補用主事准以知縣分省歸試用班補用 
　　一實缺郎員主有自請攺直知州知府知縣分省補用進士出身之候補主事并額外主事有原歸進士知縣原班銓選并以截取進士知縣分省試用者仍准其遵照定例并奏定新章辦理 
　　一各衙門六品以下小京官除留用調用外其内用者攺發各衙門以相當對品之缺分别補用其外用者無論原品有無外陞班次均分别實缺候補以原品之缺候補以原品曁對品升階分省各歸班次補用 
　　一筆帖式一項人數較多除正途出身准以原品或對品内用或以知縣分發外其餘各員應由本衙門咨送吏部考試分别以知縣佐雜等官錄用（白） 
[電飭直豫魯三省合力勦匪北京]  
　　日前軍機大臣面奉諭旨電致直隷總督河南山東兩省巡撫略謂近聞山東曹州匪黨竄入直隷大名府屬之清豐縣曁河南睢州考城等處誘脅居民搶刦爲患務飭各該督撫派兵合力剿辦凈絶根株勿使養廱成患貽害地方未知各疆臣若何辦理（伯） 
[陸軍部擬調查各省軍政京師]  
　　陸軍部鐵尙書與各堂憲籌議應辦事宜逐漸就緒擬先調查各省軍政以爲入手辦法並頒發表式飭令各將軍督撫按表塡列以便詳核認眞整頓（訓） 
[端督致軍機處電（爲江寗秋操事]  
　　寗省新軍於初三四五等日創辦秋操悉心校閱將校兵丁均極耐勞開辦甫經一年軍容尚爲整齊亦頗難得惟敎育戰術諸欠完善亟應力求整頓以期上慰宸厪謹請代奏其詳細情形容即具摺入告端方（伏） 
[江督參辦巡防統帶南京]  
　　鎭江巡防總巡陳春生畏罪自盡已誌十七日本報茲悉江督端午帥以該營統帶袁熙龍疎於防範始則任令脫逃幸而查獲仍復不知愼重致該巡官吞服生烟深滋不悅遂將袁統帶發交督練公所看管聽候參辦（朗） 
[通飭各關照辦劃一運照南京]  
　　甘肅省城釐金總局司道因洋商到第一子口將貨買齊往往不肯呈單換照致使局卡無從查驗或仍執持聯單運貨出口或以限滿廢單塗攺年分弊混買貨又或一單重用影射包攬甚至擄丁闖關肆行無忌因詳請陜甘總督查照條約由釐稅局刋刻劃一運照發給各地方各局卡塡用分咨外務部及南北洋大臣轉行各海關道查照等因現江督端午帥已准咨通飭各關遵辦矣（再） 
[會議舉辦地方自治北京]  
　　日昨慶邸在政府會同諸鉅公議及現當預備立憲以舉辦地方自治爲培植人民資格之要務應咨各省督撫飭屬認眞清厘户口舉薦鄉官試辦地方自治其一切章程叅酌直隸辦法惟瞿大軍機之意則謂俟直隷辦有成效再行推及他省云（止） 
[贛撫批結瑞昌毁卡案江西]  
　　前報登九江府孫太守毓駿前往瑞昌縣查毁卡案件茲悉已將此案始末向撫憲禀結昨奉撫憲批禀摺均悉查姜能勇各犯如因抽稅過重應卽禀官核辦何得遽行起意糾衆毁卡且糾衆至三四百人之多執持刀鎗將局搶毁刀傷員司歷三時之久搜刮銀錢衣物蕩然無存并搶及屋主汛署直是形同土匪志在得財旣經該府督委訊明該犯供 
 
 

Page 4

 
 
認起意爲首糾衆搶毁不諱應准照擬卽行就地正法姜道春沈紹鑑雖均係要犯業經病故擊斃應母庸議何仁勛何仁德二犯旣據供明聽紏前往均赴卡門大衆說明搶奪衣箱各物搬放西門外黄荊林上街頭章坪地方則是意任搶刧并非專爲毁卡而去何仁勛雖經供認在黄荊林看守何仁德僅認入卡順帶烟缸并未分搶衣箱各項而事後分贓反較要犯姜道春所得爲厚且所禀要犯何仁寛何仁愛均係何仁勛胞弟顯係狡供避就未便輕縱該二犯均着攺爲永遠監禁何慶萬一犯旣供認聽糾前往而又僅止在場觀望顯有不實且係武營拿獲而又飾供爲逃脫錯走總爺衙門其爲糾衆奪回之犯無疑擬以監禁三年尤屬過輕著攺爲監禁十五年馮承遜柯糧賢兩犯旣認聽糾到卡事後分得贜物何得任其一味狡避均着攺爲各監禁十年何慶萬等犯均俟限滿查看能否攺悔再行禀請核辦推該縣監獄是否牢固應否攺禁府監以昭愼重之處卽由該府核辦議覆周起傑周起洪二名旣訊未同去亦未得贓應准取具妥保省釋所有在逃首要各犯高先猛等七名仍應責成該府督同該縣會差購線懸賞嚴拿務獲解究不許一名漏綱勿得因姜能勇一犯嚴辦遽涉鬆勁是爲至要應給拿獲姜能勇减半賞格洋二百六十元准飭由稅務總局照數給領歸墊至所擬善後事宜三端一貨物過卡何物應稅何物不稅榜示週知二添設巡警以請地方在請移九江鎭加添兵丁二十名以資彈壓均准照辦應由稅務總局兵備處饒九道分别移行遵照仰即查明不行刑日期督同該縣將姜能勇一犯綁赴巿曹即行就地正法俾昭炯戒并將行刑日期及監視職名曁何仁勛等各犯提禁日期具報查核併候分行布按兩司及稅務總局兵備處饒九道分别照辦移行遵照至附禀葉令在鋆人地不宜前已由司遴員前往接署隨同出力各員准俟首要各犯獲案過半再行分别等第酌請外獎吳令鳴騏准予銷委 
[蘇撫派員確查各州縣災情蘇州]  
　　本年江蘇各屬水災蘇撫接奉延寄著查明被災情形分别減免折收糧租以恤災黎筱帥當經札飭寗蘇兩藩司汛卽遴派委員分赴各州縣確查詳報以憑奏復（吹） 
[蘇紳上陳中丞公函（爲應桂馨事）]  
　　敬啟者上月報紙載有省垣爲籌欵起見新設官印刷所即以上條陳之應某充當坐辦夫此次條陳之是否可行未見頒布姑置不論而蘇滬喧傳應某即上海犯案纍纍梟黨漏綱之應桂馨其人斯則眞堪駭怪者矣此見汪中翰鍾霖上大公祖書言之鑿鑿始知傳說之非虚夫使傳聞失實損壞一人之名譽言者之過事旣確鑿而使梟黨窟穴於省垣一日得志握我全省民政財政之大權流毒何所不至彼應某之歷史盡人皆知固無容贅述但思前年上海租界大閙公堂拘押縣署後復勾通押犯穴壁同逃者爲何人管押新署經廨員及英領事判定永遠不准入租界者又何人法領事派兵圍捕指爲梟黨私藏軍火接濟范高頭者又何人案牘具在不難覆按近日范高頭羽黨顧伯詮在上海公堂供出應桂馨及公廨招書徐月仙等四名滬道瑞觀察方以梟黨混迹公廨駭入聽聞正在飭提嚴究而同一梟黨省垣乃以奇材異能目之聽其混入仕途且畀以重大之事權果有此事其將何以解於徐月仙更將何以謝於范高頭現聞撤差候究具見我公鄭重要政嚴别流品之至意後見申報載臬司傳訊應某一則飭令詳細辯明自繕親供呈候核奪等語竊思自繕親供何事不可狡飾且此案業由英公使咨照外務部電飭嚴辦由滬道禀覆罰辦在案其爲梟黨罪案昭彰乃猶令其自繕親供恐無此政體亦無此辦法應請飭即押解上海歸案訊辦謹布區區伏維垂察彭福孫潘祖年江衡蔣炳章張履謙陶治元周廷弼翁順孫袁希濤尤先甲王同愈吳本善祝秉綱陸基錢人龍陳宗亮查鳳聲蔣煒祖尤志逵章慰高蔡俊鏞高人俊 
[俄國敗將定期游歷日本]  
　　東報云前往俄國關東總督亞力克鍚夫提督將於西歷明春偕金司布革君至日本游歷 
[英人經營婆羅洲]  
　　十九日倫敦電云北婆羅洲公會宴客由英國北婆羅公司會長吉西爾主席到者共三百五十人席間高威君宣言英人已在婆羅洲立殖民之基礎當爲英國世守之地將來之發達當較目前更爲迅速有人會致函公司承造自森達根至瑪來國之鐵路象皮公司之經理人以公司辦有成效甚爲滿意 
[美總統通告國會之詞]  
　　二十日倫敦電云美總統羅斯福通告國會議論屏斥日本人之問題並嚴責美人薄待日本人之不是並力言憲法須加修攺俾總統得以强迫一省遵守與國之條約至此次日本人與美人衝突之交涉當出其全力以調停之美總統聲言勃力畢洛夫島漁人支解海獺寳屬野蠻已與英日兩國提議美總統之意以爲捕海獺者如仍若是殘惡則美國當將漁人如數驅逐出境以示仁人爱物之心譯文匯報 
[日本内閣會議國事]  
　　十九日東京電云日本内閣於今日開會議定明年國政豫算表内載明滿洲軍隊高麗軍隊本國軍隊當裁去兩師團惟如國家歲入有餘則仍當添練兩師團表内復承認軍人服役年限由三年攺爲二年 
[美領事不認失言]  
　　十九日倫敦電云駐紮横濱之美國總領事寗勒不認在舊金山告人之言 
[伊籐侯已回東京]  
　　十九日東京電云伊籐侯爵已抵東京定於明日入覲日本天皇 
[蘇革蘭人對於英政府之輿情]  
　　十九日倫敦電云羅斯勃雷伯爵在國民會演說反對蘇革蘭第二隊騎兵易地之議復警告政府不可激動蘇革蘭國家藏而未發之怨恨譯字林報 
[德國議院辯論殖民要政]  
　　十八日倫敦電云德國議院辯論殖民要政大起風潮社會黨首領漢白勃爾宣言斐洲德屬特瑪蘭地方之亂事由於該處金礦已爲陸軍中人立約開採之故復宣讀一函内述耿姆蘭民人怨恨之事甚詳兼及武員種種苛暴情形几犯罪輕者反受絞罪而犯罪重者竟任其倖免故殖民地行政須加整頓並指斥議員三人謂其溺職同時又有自主黨三人狂呼曰請觀此等蟊賊旋即散會○十九日倫敦電云德國殖民部大臣竇恩布革在議院演說辨護殖民政策社會黨人重申前議並要求將大員小吏一律懲辦竇恩布革允許懲辦有罪者保護無罪者譯字林報○十八日柏林電云德國社會黨委員白勃爾宣言曾有人告彼德國議員辦理德屬斐洲案件三起犯兇釁之罪議院當即派員前往查辦譯文匯報 
[謝劵]  
　　吳淞復旦公學定於二十三日開運動會蒙贈入塲劵二紙書此誌謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[周督新政彙誌廣東]  
　　粤督周制軍日昨特飭新軍砲隊將清摺呈閱内計開除十二張頂補四張新軍輜重營同日亦呈清摺内計頂補開除各十五張○又特傳各局提調坐辦到署面詢一切計傳見者營務處鹽釐局軍械局六門緝私局釐務局○周督傳見鹽務差使人員當卽詢問鹽務某項差使所管何事公事繁簡若何辦公經費若干配發鹽觔若干所用司巡各人若干一一查詢纎悉畢至各委員中亦有呈送清摺者又照清摺内呈述擇要詢問聞擬係將鹽務中各閒空差使斟酌情形分别裁併云○督院隨員遊擊李祥光此次偕同來粤周督擬派該員赴各局廠考察各種機器俾得攺良擴充○周督欲將各警兵目下之急帽皮鞋一律換爲竹帽繩仔鞋不日卽有示諭又聞現考之警察學堂生將來分任各巡官巡長所有現下之巡長巡官一律調換云○周督以法政學堂各事項須與夏監督面商一切於初七日親往拜晤並查察該學堂事宜○周督擬移駐撫署高等工業學堂另覓新地經登各報茲聞玉帥注重工業學堂决議俟新校成立始行遷入撫署至督署則攺爲藩署藩署攺爲街巿所得街巿租値提充工業學堂經費其工業學堂擇定撫標箭道先在海關者開辦工業預科大約初十後即行招考云又以廣東商務繁盛亟應力圖進步上海爲華洋高賈會聚之處特派前工部主事志錡駐滬調查隨時報告以資考證○初九日九點鐘周督與姚鴻法徐乃斌田中玉羅忠銘各員到天字馬頭會同提工局屈總辦等先在大巷口新築一帶踏勘旋由拖船駛落東濠將弁學堂觀覽片時後至錢局用早膳是日廣府陳守及南海虞令番禺莊令均在錢局伺候云周督擬在省垣添設無線電機日昨特委洋務處委員陳壽彭赴沙面禮和洋行與洋商訂購此種機器以期利用（合） 
[咨取親王首銜京師]  
　　昨内閣咨照禮部文云本閣現辦長至令節王公百官慶賀皇太后皇上表文希將應書親王首銜開送到閣以憑繕寫（閏） 
[皇太后萬壽紀盛京師]  
　　本月初十日皇太后萬壽之期王公百官咸集内廷叩賀學堂放假商界停工陳列所開辦電燈司開燃大學堂舉行運動會女學校公議慶祝社珠巿口高搭五彩牌樓各鋪户挨次懸旗褂綵正陽門外男女携老扶幼遊人充溢街衢甚爲繁盛（上） 
[汴撫接待外賓開封]  
　　刻有禮和洋行德商於十一日下午到汴撫院延見聞係購辦槍砲旋由交涉局欵待茶點云（爲） 
[奏請採辦汴綢京師]  
　　日前内務府奏請本年年節頒賞王公大臣應憲汴綢請旨飭河南巡撫照例採辦委員解京以資需用已奉旨允准並咨汴撫張中丞遵辦矣（閏） 
[贛省官場更調江西]  
　　九江官場接南昌電音藩牌廣信府以胡祖謙調署吉安府以許玉身調署并以殷束齡暫行代理臨江府任震調貴省以聯震署理瑞昌縣葉在鋆調省以黄元直署理 
[蘇藩牌示]  
　　丹徒縣丹徒司巡檢程廷獻調補遺缺屈秉楨請補又溧陽縣典史吳延禧革職遺缺以楊遠徵請補（且） 
[觀察赴湘查攷蠶桑武昌]  
　　農業學堂監督黄小農觀察前禀准鄂督赴湖南考查蠶桑並農學詳章觀察刻已附輪南上矣 
[閩省礦務述聞福州]  
　　閩省礦務歸羅醒　觀察辦理迄今半年無欵開辦此雖庫欵奇絀所致實則閩省大吏於礦務之事視爲甚輕故至今尙無頭緒所聞羅觀察抱病甚劇云（史） 
[贛省考取警察人員江西]  
　　贛省警察學堂日前由贛撫吳中丞考取知縣五名佐雜二十五名入堂肄業名單錄下（知縣）金維藩張宣中張伯芳邱昌奎李思念（佐雜）盧執中羅湘潘適安沈兆熊鄭聺良王繼榮王槐茂談瑢邱燏彬頼德崇王傳桂于桂璜王儀度梅傳甲劉章煥潘金○周良璽張樁年孫家棟王珍周復旦朱逢恩趙鵾戴萬奎譚元瑞（治） 
[催造警察學堂武昌]  
　　鄂省警察總局傍西一帶民房由官圏購起造洋式樓房作爲警察學堂開工日久尙未落成現經鄂督催令赶修限於年内告竣以免學生散漫無稽云（八） 
[法政學堂定期考試安慶]  
　　皖省法政學堂現已工竣定期二十二日在藩署傳考正佐各員以備撥人該堂肄業聞以取六十名爲度正佐兩班各得其半云（士） 
[松郡議設敎育會松江]  
　　郡紳陳君菊生等聯合同志二十人遍發傳單邀請學界中人於本月十六日借縣學明倫堂爲會塲會議設立敎育會謀華婁兩邑敎育之普及擬公舉職員劃分學區調查財政组織學務四項十七日選舉會長及職員用投票公舉之法旋舉定陳君菊生爲正會長楊君至文謝君宰平爲副會長復舉職員十八日開職員會由被舉各員會議一切定期下月十六日再行會議云按該會草章已載昨報附張（酒） 
[宣講所擇地開辦蘇州]  
　　蘇撫論令蔣季和太史等設立宣講所迭志前報茲已擇定地址一在察院塲口王仁存孝祠内二在北街天妃宮三在平橋韋白二公祠四在三多橋都土地廟自本月十九爲始每逢星期及二五日午後一時至四時專宣講憲法及地方自治制度併關係一切公益之事不論軍民均准入内聽講（且） 
[撫批常昭禀覆地方自治研究會蘇州]  
　　常熟陸懋宗太史等組織地方自治研究會訂定章程具禀撫署經蘇撫陳批云該縣紳擬在敎育會中附設地方自治研究會所呈章程亦尙平妥仰蘇藩司會同提學使核議具復飭遵（康） 
[藩批三首縣禀准停展攤捐蘇州]  
　　長元吳三縣會禀本年忙價未加州縣賠　尤甚議將交案捐攤各欵分攤忙餘期内續行一併停展俾紓喘息請賜示等情奉藩司批查上年銀價增涨各屬收不敷解虧累難支勉循所請將捐擬各欵無關司庫者詳准自三十一年三月起停展一年本年請將規復銀價給還奉部議駁各屬竭蹶如故准如所請將各屬應行捐攤各欵再從本年三月初一日起續展至十月二十止所時銀價漸平此後不得再請停展仰蘇州府分移州廳縣一體遵維（康） 
 
 

Page 10

 
 
[蒙員齎文被刦京師]  
　　東口扎魯特達爾汗貝勒因差蒙古章京台吉赴京呈送公文不料行至中途遇馬賊數人刦去行李等幸公文藏於身畔未失已赴熱河都統衙門禀報懇爲緝獲其應　京之文已由熱河都統備文咨送矣（閏） 
[洪軍門查案述聞廈門]  
　　詔安縣屬之景坑大布寨走馬塘三鄉民風强悍械鬭勒贖各案甲于他縣均未能據實理前洪　靑軍門到詔詔安縣袁大令檢呈該三鄉逐年積案請軍門分别派員查辦該鄉等因懾軍門之威始各遵繳犯械具結了事而軍門馭下極嚴所到之處秋毫無犯惟以孫二尹熟悉情形派孫查辦走馬塘各案所帶隨從均受約束辦理甚爲得法現該鄉感二尹之德擬供立長生祿位牌云（孟） 
[平糶難繼揚州]  
　　揚城平糶局開辦以來全恃蕪湖採買之米發賣貧民現淮海飢民來者甚衆因之愈覺不敷昨又將本城倉穀發碾專賣災民各局日出可三十餘石而所存之米僅一千石左右難敷一月之用巿中米價仍有加增不知有司有何善策也（答） 
[上海官事]  
　　會丈局總辦商言志昨奉道憲委兼清丈局幇辦差縣丞敬銘奉委辦理灘地局文案差浙江候補府經歷姚維善委辦駐局清丈差稽查官輪委昌陳宗雍奉上憲委辦界口釐捐差昨日到道禀知並禀銷稽查官輪差寶應縣知縣萬啟型到道禀辭（宜） 
[撤除閒差]  
　　滬道前奉端督面諭飭將所屬閒散差使及掛名薪水一槪撤除以節糜費茲觀察已將稽查寺院垃圾天燈及洋務掛名人員並無關緊要各差使一律撤除約每月可省八九百金云（宜） 
[加札嚴諭營弁戒烟]  
　　提右營周子安叅戎前奉江南提督諭飭水陸各營弁於三個月内將烟癮一律戒除已誌前報茲叅戎以各營汛弁仍有陽奉陰違情事昨特加札嚴覆諭赶緊戒除如違定予撤換云（宜） 
[尙賢堂第八次演講敎育]  
　　新法界石牌樓後尙賢堂定於二十三日下午四句半鐘由該堂督辦李佳白博士自行演講題爲學問之損益敦請呂鏡宇首座是日任人往聽無須入場劵云（助） 
[西人兇横]  
　　昨晨有某西人持槍至斐倫路粤妓院内滋閙恐嚇由八十一號西探拘入捕房押候送該管領事署訊辦（似） 
[革辦印捕]  
　　一百九十九號落差印捕至粤妓張阿根處尋歡不遂毆失該妓金鐲雜物報捕查辦捕頭已將該捕送由總巡斥革並送至英署訊辦判押一月（似） 
[三誌妓院斃命案]  
　　皖人汪挺俊在迎春三謝寳珍家被姚瑞生踼傷身死報縣相驗在案茲悉當日汪同張應龍至謝寳珍處收取洋貨賬洋七元數角有晉泰仁賬簿爲憑汪張誤進房門觸姚之怒以致互毆受傷致命現徽幇商董等以仵役所驗不符邀集旅滬皖人于前晚聚議一次昨早邀衆特發傳單至會館會議上控事宜到者數百人云（力） 
[華人錢債無庸律師干預]  
　　張有舜控夥沈德寳在横濱店用空洋一千一百五十元零前關太守堤沈到案沈延高易律師到堂聲辨請交保訂期會訊現孫明府卽傳原告張有舜至案與沈質對所欠欵項不甚懸絶明府商之巴君以此案係屬錢債應歸　官訊理律帥不能干預著原差帶下候晚堂訊奪（當） 
[上海縣案]  
　　袁其亨即李阿三姦殺吉高安一案屢訊該婦吉欒氏不認同謀在案前晚又經帮審洪明府覆訊李供該氏雖未動手加功小的兩次與伊商議謀害伊夫該氏允諾小的始糾陳煥帮同砍斃欒氏仍稱李雖言謀害丈夫婦人叱斥未允右手血汚因丈夫被砍後婦人起身拖救以致血濺衣手明府喝令鞭背至二百十下堅執不移判仍分别禁押再鞫○廿七保九十兩　地保姚士祥陳蘭芳擅殮因傷身死女孩王金妹由英公廨解縣訊究姚供馬夫王富明住小的九圖内昨早送伊九歲女孩金妹至虹口廣仁善堂醫病詎即身死捕房傳小的到堂查詢王稱女係病死且已備就衣棺當即收殮棺厝十一圖擅上王富明現亦來案陳供捕房因廣仁堂在小的十圖界内故傳小的往看小的到堂時業已棺殮抬出王供該女幼襄父母由小的撫養多年愛同已出並不凌虐求鑒明府判姚王二人收押陳交差查詢廣仁堂尸身如有傷痕定行檢驗澈究○烟妓劉姚氏喊稱長州縣人年十九歲嫁夫劉錫耕去歲病故即被許阿連　識未幾押至小東門外花烟間爲娼日受鴇婦捶楚許今復　加價找絶求發堂擇配明府判先發堂候查（宜） 
[總工程局記事]  
　　田玉山之女九　前日走失疑爲王三之妻蔡氏拐去即同地甲將該氏扭至南區解局訊不承認孫明府判戒責五十下押候提王三到案復訊○閩人駱桂香控任記沙擅搬物件並認已妻郭氏爲伊婦强欲領去昨日提訊明府判將任戒責二百下押四月○猪船户陸毛毛因八月間在祥記碼頭碰壤張小珍船被將船櫓取去近又向討被毆受傷因偕伊弟投案控訴明府訊得爾造均有不合飭送縣訊辦○新北門外寅記板木行日前失去栗木由行夥在徐老五家竹笆内查見原贓乃偕一百十九號巡士向詢不認反將贓物匿去昨由該行报控到局訊判押候傳到該號巡士再訊（寸） 
[公共公廨早堂案]  
　　僧人陳可順自今夏來滬後至七月爲止共行竊李王氏陳坤甫洋人灰五伍公館祥茂陳成發董文七隆茂等計十一户所竊均是上樓挖窗竊取貴重物件直至七月廿六晚至隆茂洋人住宅登樓挖窗該僧失足跌下折斷右足骰骨獲住後送入捕房轉送仁濟醫院醫治昨早由包探李星福陳云忠傳齊各失主將該僧解案各失主被竊者惟隆茂之原贓尙在餘均無著襄衛孫明府會同英巴副領事訊供該僧承認行竊不諱孫明府訊其黨羽幾人供稱並無别人明府商之巴君判該僧管押西牢一年○前濟良所送常州女子沈阿三被人拐賣妓院關太守著傳院主吳成全到案訊核在案昨包探徐阿四將吳解案吳供並不開院沈阿三供張王氏從常州騙至上海謂是帮嘯詎伊竟將小女子售於吳成全吉定身價二百五十元尙未過割明府判將沈阿三交濟良所留養吳成全張王氏各管押六月○虹口捕房包探朱桂生昨又續獲花會棍徒鍾信有鄭諸氏李張氏等三名請究明府判分别管押候禮拜六解請德領事會訊核奪○方陸氏與弟陸林福串竊王林郎洋四百元報捕尋獲於昨解究判各押三個月贓給王領○已閉鴻順布號抗捐由工部局控奉傳案判繳捐洋八元給原告領去完案○劉阿二東洋車私用假印經捕解究官判罰洋五十元充公○馮寶來因敗陸阿英等所竊之衣物奉判押限七天繳贓在案昨又解究馮供實遭誣指明府拜押半年○朱和茂控胡文卿拆梢洋八十四元昨解請訊胡供實遭誣指請傳見証即可明白官判還押候傳見証復訊○已革華捕袁伊富糾黨施阿二陸松章施阿言陳石郎周阿二范卿郎張阿二陸華郎徐富郎等在袁處賭博扭捕解究官判袁押三月餘人各罰五元○綽號小天津劉榮生用刀截傷王順並戳傷滕魯氏之子報捕解究判押西牢一年○吳根桂撥取潘家生銅元判押六月○方春林欠新康洋行房租三月控奉飭案判令交保限三天搬遷如違未便○陳安昌竊怡和行内紫銅一塊由捕解究判押候禮拜五訊奪○朱劉氏被梁子英疑竊珠押髮昨解復訊判交保查訊○常州人羅子明與丁錦掦等向勝衆公司等騙取貨 
 
 

Page 11

 
 
洋一千餘元逃逸奉訊押交在案昨解復訊官以丁等未到應先擬結判羅押西牢一年俟丁提到再訊（力） 
[公共公廨晚堂案]  
　　沈小亭前　葉阿二抵洋不還已詳前報茲葉阿二聞知沈已將方單繳價升科禀求斷結前晚集訊沈供並無升科情事求將繳案洋五百元給領關太守判沈領洋具結葉開釋如有别情准再禀究○楊蓉齋欠銀等情繼楊芷銘與李梅生揑名朦禀銷案嗣復翻控奉上海道飭廨究辦前晚提訊李供寳無揑名朦銷情事太守判押候查核（力） 
[法租界公堂案]  
　　報關行主王益甫控木作王龍生承造靑年會房屋計價銀六萬五千兩由職商代墊二萬四千兩訂定分八期支領詎領銀八千兩後王將工程轉賣與王金生承造渠竟不付出求追王供洋東魯意師摩處銀兩須要王金生前往支領官判押候將金生傅案訊追○高生大烟紙店失火案昨又傳訊林達臣供是晚起火確在生大後屋中西官以林供與捕房所查無異判生大罰銀一百两了案○又甡康失火昨亦將經理曹子亭主婦朱譚氏解訊據稱係皮夾堕下潑翻火油燈因此起火隔鄰仁和烟紙店夥居伯根供被累損失不少求請撫卹官判罰銀三百兩另償仁和撫卹銀二百兩覔人銀並保開釋○毛慶餘用虧筆篤洋行銀两控經公堂飭提保莊芳保訊追在案昨毛投廨具禀稱莊充某行買辦時小的代伊墊銀一千二百兩至今未還請堂上追繳以抵欠款明府判交保候核○前報紀牢犯脫逃捕房將拘獲之曹川富陳金才徐阿三解訊據供是同犯金云亭起意官判曹陳加押一年徐加押半年○朱安堂控施壽福唐陳氏串匿妻張氏一案昨晨又將牽涉之翁正元翁妻張氏一併提訊翁供朱妻抱孩在門口哭泣翼日忽又帮傭借住唐陳氏處繼而唐來追尋據稱張氏已無下落疑施領去施供交與陳氏官以供詞各執判施交原告帶去尋訪陳交保餘人開釋（深） 
[美租界捕房事]  
　　某日人在狄思威路將小販張瑞生兇毆由西捕拘入捕房押送日領事署訊辦○崇明人朱小春在茂海路一百七十九號西酒店爲夥近患瘡毒遽萌短見於前晚吞烟身死昨由店主報知捕房飭傳地保查明報驗○元芳路劉阿孔之子阿四忽失所在爰投捕房報請飭查捕頭允之○王阿榮馬車昨忽　韁由四百七十三號捕拘入捕房捕頭以未傷人物准予領　（似） 
來函 
[裕豐永金號勤昌絲廠任公館經收宜荆水災募欵清單]  
　　徐煥其湯啓後堂各洋一百元勤昌絲廠洋六十元吳玉麟洋五十元王槐卿大豐永恆豐永天昌祥成豐永益豐永恊豐永各洋三十元朱後初董禎記怡豐永正昌恆王槐卿鉅豐永震和永勝和永萃泰正豐永兆豐永恆泰祥同泰豐天裕京都啓泰金店各洋二十元　琴堂汪鳳生恆孚華俄道勝金店京都仁昌金店通濟新源豐永生源各洋十元雲莊洋五元聊表意圓全册各洋三元人和永吳翔麟徐國祥勉爲力各洋二元裕和永王勤囿愼和泰田茂生無名氏不留名各洋一元 
[江寗郡義賑公所第二次報告]  
　　收到湖北第一次江蘇會館經募江寗七色水災賑錢九八元一萬兩正程漱脊二十元隱名氏求愈足疾四元四知堂楊一百元金鑑堂二百元 
[宜荊城鄉籌濟公所第二次收捐清單]  
　　九月十六起廿九止吳啓林二十元邵鳳儀二百元吳法林三十元鼎元典一百四十元吳福林十元胡荃蓀十元周川林十元不書名六元沈順高十五元無錫吳俊甫王蓉齋十五元吳桂生三十元楊勤生十元俞子惀十元徐如筠一百元復濟典一百元松江劉玉亭六元不書名二十元松江劉愷之二元俞源裕二元松江劉季聲一元錢違行六元松江劉嘉禾讓木一元松江顧嘉玉兩元松江陳銘桂五角朱孫小姐一元琴川徐宏泰莊十二元松江黄繼曾一元無錫同和庄十元無錫濟通典五元無錫達源莊五元無錫廣盛莊五元福泰莊十元無鍚慶餘莊三元常州仁和號一元蘇州恆裕號两元無鍚吳王記十五元西義社秞稻二百石以上三十七户共捐洋八百十六元五角秞稻二百 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
