# 1889 - 122 - 4905764

 

Page 1

 
 
[石印傳選戊子直省鄉墨出售] [  點石齋代啓]  
　　山　傳子蒓先生每屆　闈揭曉後必取中作中之尤雅者加評圈點都爲一編刋板流傳嘉惠士類此届戊子墨　出在京友人寄示　　受而　之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貴至於文中之致　　　虚另有眉　委曲詳盡以言之現在巿上所售鉛字本子無有眉批也則此本之所以勝人一籌者在此幸購者垂鑒焉分釘二本價洋四角半本埠申昌各書坊　外埠點石齋分局皆可購閲此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李文貞公大學古本説中庸章叚中庸餘論一毛次可四書改錯一劉楚楨論語正義一焦里堂孟子正義一宋　出論語札記孟子札記盖皆博考羣言　明古義於章句註疏説文之學融會貫通精當不易較之尋常味根錄備旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹物以家茂九種彚爲一册精楷重抄　點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從亷售價每部洋八元售處向上海北申昌點石齋帳房外埠京都琉璃廠本局粤省雙門底本局漢口黄陂街本局閩省皷樓前本局湘省府正街本局均可購取此佈 
[石印四書撮言發售] [  點石齋代啓]  
　　四書撮言一書閩省蓉芝胡氏采衆説會羣言於朱註中逐字逐句爬剔疏證繁簡適中洵足翼聖經而啓來學其是閩省督學使者爲河間紀文達公閲是書大加奬賞立付開雕惜所印無多故所傳未廣兹倩善作宋體字者一律繕正付之石印分裝十本外加綢套售處在廣東潮州府前街文林　發兌此佈 
[論洋務不以考試得之]  
　　士大夫練達世故通曉時勢知閉關自守之不足爲謀公法和約之不足爲恃泰西通商之局將與地球相終始於是創船政製造各廠仿造輪船鎗砲及一切機器兵械創同文方言各館肄習語言文字及一切算學化學電學天文學創輪船鐵路電報各局便商賈之往來通貨財之有無以收利權而興商務二十年來孜孜矻矻惟日不足小大具舉不遺餘力而洋務之説起濱海各省地方蓬巷桑樞篳門圭竇之士見所未見聞所未聞目染耳濡喜新好異觀幾幅俄英法美德口等地圖效幾句温土脱利福挨等白話記幾行已經更改之中西和約萬國公法等條例購幾種已經繙繹之算學化學電學天文學及一切格致等書籍自以爲洋務之道盡於是矣大廷廣衆之中趾高氣揚口講指畫原原本本旁若無人眞若可以效用於當世者一旦令緑睛黄髮短襟窄袖者當其前授之以三尺槍桿令彼裝藥發火則將驚惶炫惑顚倒錯亂不知所爲若而人者其可屬之以洋務否耶然則若之何而後可與言洋務曰三言以蔽之耳聞不如目見目見不如身試身試不如心通耳聞者知其法目見者知其法之用身試者知其法之用而能用之心通者知其法之所以用而法之所不及者皆能用之彼區區以語言文字求之抑末矣善夫楊宗師之按臨松郡也移文於學官曉諭於士子大略謂凡屬洋務自有南北洋大臣主持其事非本部院所敢與知爾諸生不得率爾請試夫宗師之意豈不欲得洋務其人爲海防擇學生之選爲欽差取隨員之任無如洋務之道非可以語言文字求之也向使進考生於堂下而試之以洋務出一題問一事彼爲考生者不過風檐寸晷敷衍成文剩義無詞塡塞滿紙而已烏足以知洋務且卽使敷陳確切條對詳明與剽竊摭拾者稍異亦終不能推諸行事見諸措施使貿貿然信任而指使之則厭覆之是懼隕越之貽羞可翹足而待矣然則能通洋務者何從而得之曰徒尚空言無補實用此洋務之所大忌也今之爲洋務者或泛騖而不專或淺嘗而輙止觀其外則彬彬然無所不知無所不能究其中則一無所知一無所能空空如也設有一輪船之水手與船廠之學生並立而求試焉主試者問之以鋼甲之式若干水手不知也問之以水雷之式若干水手不知也手不能握三寸管目不能識一丁字蠢蠢然如鹿豕而學生則闊論高談繪圖貼説主試不得而難之方且推陳出新旁搜遠紹俄土之役用何船隻普法之戰用何鎗礮一若身列行間旌旗在眼者然彼水手者目瞪口呆顔頳背汗忸怩跼蹐不能贊一詞主試者將取水手乎將取學生乎其取學生也明矣然而令之作船主以行輪船則不能駕駛也令之作教師以教工匠則不能指點也等而下之擇海防水師製造各局中所能爲者而處焉則亦無一藝之可名無一事之可屬直木雕泥塑人耳將焉用之而彼水手者處之於輪船實得一水手之用凡水手所當爲者無不舉重若輕俯拾卽是主試者將用學生乎將用水手乎其用水手也必矣洋務之不以考試得之也不亦曉然易知也哉竊謂洋務之道耳聞者不足用目見者亦不足用身試者視其所知所能者而用之其所不知不能者亦不足用也心通者旣用其所知所能矣而其所未知者未能者方將由此及彼由近及遠神而明之豁然貫通取之左右逢其源無所不宜無所不到惟當事者之所使如此而後可謂之能洋務者今諸生有請試洋務者或得諸耳聞或得諸目見而已其厠身於洋務中者其復有提籃槖筆趨試院考試乎無有也卽有之必使學院中階前盈尺地凡機輪船隻儀器兵械等類無不具備而後可試也然則洋務固不以考試得之也 
[本館接奉電音]  
　　昨接在京友人發來電音有本月初七日上諭一道敬饉譯登○四月初七日奉上諭吳大澂倪文蔚奏遵保鄭州大工出力文武各摺片鄭工開辦以來日久事繁在工文武各員始終奮勉出力自應給子奬叙所有單開之文職六百五十二員武職一百二十員及片奏保獎各員均着該部議奏另片奏各省關籌解經費接濟工用請將管解經費較鉅之員奬勵等語此次鄭工用欵甚鉅疉經户部分别指撥各該督撫監督藩運兩司關道等不分畛域籌解迅速用能尅期竣事均着傳旨嘉奬其解欵較鉅之委員着吳大澂等查明擇尤請獎毋許冐濫至降調按察使陳寳箴到工旣遲又經告假所請開復處分之處着不准行單二件片四件併發欽此 
[簡使照會]  
　　出使英法義比等國劉芝田欽使廾授廣東巡撫其接任是差者已簡陳少希廉訪經列前報近經總署照會各國駐京欽差合將照會錄左爲照會事光緒十五年二月二十九日本衙門具奏請簡派出使大英國大法國大義國大比國欽差大臣一摺本日奉上諭二品銜江蘇按察使陳欽銘着充爲出使欽差大臣欽此欽遵相應恭錄諭旨照會貴大臣查照可也 
 
 

Page 2

 
 
[太液晴波]  
　　三月二十七日早八點鐘刑部提出四川司斬犯二名陜西司斬犯六名當堂騐明鄉縳由部署右門押出裝入囚車計車八輛每車衙役三人把守並調巡捕營官兵二十餘名沿途護決此八名皆在京外迭次搶劫之犯也該犯尚於車中顧盼自雄歌唱自若可謂愍不畏法矣迤邐出宣武門押至菜巿口正法○都中傳述山東齊河縣某村民婦近日産下大肉蛋三十二枚其夫以爲妖異覓一隙地挖土掩埋挖下二尺許刨出大缸二口上蓋石板揭去口板一缸滿貯白金一缸盡盛清水缸之外又有磁椀三十有二馬杓三十有二適與所産肉蛋之數相符村人覩此羣相驚異婦之夫遂不敢隠匿報明本縣核奪此説頗屬怪誕都人傳述者紛紛姑綴之以供茶餘酒後之談助○泰西各國人僑寓春明於三月二十八日在西便門外蓮花池地方舉行春季賽馬是日西瀛士女或跨駿馬或乘洋車陸續前來鬢影衣香一時稱盛迫賽畢言旋夕陽已西下矣○向例繙譯會試於文闈揭曉後另塲考試應於禮部滿司員中擇擬一員爲提調官俾督理塲中一切事宜本年已丑科繙譯會試提調經禮部各堂擬派花翎四品銜司務廳掌印祠祭司員外郎斌儒充爲提調已於日前帶領引見其纁譯舉人應赴禮部納卷現定於三月二十六日起至四月初五日止逾　槪不收納○廂藍旂護軍統領恩普爲咨行事印房呈稱本旗護軍叅領慶安病故遺缺現無應行奏補人員照章咨取各項人員與本營應升之副護車叅領一同揀選相應咨宗人府侍衛處鑾儀衛前鋒營滿蒙固山鄭王恭王慶王各門上於鎭國輔國奉國將軍二等侍衛雲麾使前鋒侍衛世襲子男輕車都尉副參領頭二等護衛四品典儀中保送一二員務於十日内造具履歴咨覆本營以便彚齊揀選○八旗各固山都統例有部頒四十八兩虎紐銀印一顆以昭信守本旗署内設有庫房存儲印信例派官兵值宿看守卽行文用印時看守印庫官兵眼同印房官兵啓鎖開箱鈐印畢封收如前此京中各旗營通例也兹聞正白旗滿洲固山衙門看守印信之兵於三月二十四日晨見印庫封鎖似有啓動痕該值班領催福增興順告知驍騎校吉倫同騐印庫封鎖諸多不符赶報值班章京佐領德容正副印務叅領承齡咸春等至署同入印庫見印箱封鎖脱落印信杳無蹤跡印務叅領勃然大怒飭該官兵及署中官兵設法偵尋趕爲報明副都統是時都統恭備湖差遂由印務叅領復勘印庫詰究官兵始查知於二十三日夜間被人將印信竊　嗣由該旗都統等以印信被竊自請議處並將叅領議處值班官兵四人送刑部嚴訊並請飭下步軍統領等衙門一體嚴拿竊印人犯先行請飭札部補鑄印信一顆頒發以昭信守按此奏已奉諭旨前日已見諸邸抄矣○内廷傳述皇太后擬於四月初八日起至十二日止前往頤和園五日朝往暮返並不駐蹕其間皇上僅去兩日云○兩廣所轄各郡不乏産鐵之區軍興以後鐵政廢弛現值各直省講求武備需鐵甚繁多有向外洋購取者若鐵政復興非僅可助各省軍資民間又可藉此謀生近經張香濤制軍飭各司道妥籌欵項設法整頓並妥定章程以期振興鐵務聞已入告九重矣 
[繁昌盜案]  
　　繁昌縣依山傍水地廣人稀邇來多有楚北人襥被而來誅茅以處名爲墾地實則嘯聚爲匪誠地方之隠患也三月二十四日之夜有盜擁至南城外大街唐姓京廣貨布店毁門而入明火執仗喝令事主不得聲張旋將店内貨物搜括一空然後大踏步出門呼嘯而去邑令賓管琴明府聞警急偕城守汛弁帶同兵差跟蹤追捕則已蹤影俱無聞所失共值洋銀千餘元盜黨有四五十人閲五日是處河中浮起屍首一具想係盜犯被追落後失足墮水者或曰是案卽客民所爲然歟否歟請質之深知其舉者 
[電務彚登]  
　　寍國府距蕪湖水陸均一百四十里土客雜處盜賊繁多齋匪會匪時思蠢動史念修鎭軍恐緊要軍情馳報未能迅速爰禀明南洋大臣曾宮保由蕪湖分設電線一支直達寍郡俾消息靈通刻已由蕪湖電報局員龔君佐臣派令司事偕洋匠前往勘地繪圖以便埋桿置線大約由蕪湖南關繞方村灣沚由旱路逕達寍郡云○長江電線設立有年風雨漂摇不無損壞現由總辦派葉叅軍秉良帶同洋人博怡生由鎭江迤邐而上次第興修復恐無知鄉民藉端滋擾因移請蕪湖縣王宇春明府出示嚴禁並派差保分投彈壓 
[温屬縣試取齊]  
　　温州府屬定於四月初三日舉行縣試恩邑尊業經出示於三月廿八日取齊矣 
[潞河鯉信]  
　　江蘇譚總辦於三月二十三日抵通浙江萬總辦於二十五日抵通謁見倉憲料理開局事務二十六日江蘇頭起漕糧報到二十七日浙江頭起漕糧報到二十八日邜刻興游兩倉憲率同坐糧廳親詣北壩大光樓拈香少憇升坐官船闔城文武官員及江浙兩局總辦南北監兌委員鵠立河干呈遞乎牌倉憲傳見有差是日提騐江蘇第一起漕粮浙江第一起漕粮前十船二十九日提騐浙江第一起漕糧後四十船三十日提騐江蘇第二起漕糧江蘇第一起曰糧前半起今屆稽查裏河五閘漕船差倉憲札委通協左營俞幹臣都戎帶同差役認眞巡察以杜弊端○二十八日提騐江浙漕糧有三船米色過於潮濕倉憲當將舞弊之船户三名交石壩高别駕懲辦以儆效尤○大燒酒胡同觀音庵於三月二十二日起按七日一牌施種牛痘先期掛號風雨無阻尚有數處擇日施種庶遠近皆可就診洵保赤之美意也○去冬興造鐵路擇於西關外晒米廠建造公司附近十數里田園房屋廟宇全行立標圈佔村人心滋不悦現於三月二十六七八等日在張眞祠内高搭彩棚清音演唱有五音大鼓十錦雜耍等戲以祈神佑愚人之愚眞不可及○西街恒豐當舊基久無租賃者現經憲高大京兆籌欵估買改建官車局卽在左近爲原任順天府尹周大京兆建立專祠由地方官春秋致祭俎豆馨香流芳百世九原有知當無愧色○東關東嶽廟於三月二十六起貿易雜物各攤星羅棋布幾無隙地二十九日起捐資演劇四天適值大氣清和觀者轂擊肩摩極形熱閙聞廟下有一大穴中伏巨蟒長約數丈廟後老槐一株樹老心空大可數抱有時巨蟒蜿蜒出自穴中至東河飲水而今樹下置大缸一口滿貯清水以備飲吸洵百年巨物也○前有解省女犯至南街榮升店門口堅執不肯去解差伴婆强置車中揚鞭而去聞係與人通姦謀害親夫者恐難倖逃法網也○山東頭帮粟米已過楊村因運河水淺挽行不易故至今尚未報到 
[江西官報]  
　　饒州府恒裕禀到候補縣胡欽委估撫署曁學署各工程同知嚴士琦禀謝提前酌委知縣一次行知陸用儀往辦礁石釐　藍鑑往辦臨城釐卡府經歴毓琛新喻辦保甲回按司獄陳開文委查廣潤門巡檢黄紹棠起服來江德興縣典史樊琳調省察看以孟乃康署理刑部主事劉秉楨親拜辭行往浙江補用縣麻瑶禀謝保舉行知鄭由熙起服來江南安府周浩禀見湖北候補府喬聨寳禀辭往湖北江蘇候補同知慶錫壬由金陵來江催南字營餉嚴祖彭委解九江關餉進京彭湖委辦高郵巿釐卡候補都司馬寳山委解春貢進京 
[袁江官錄]  
　　候補衛守備諸葛金奉漕憲委南城門稽查候補衛守備翟幹奉漕憲委北岸西上圩門稽查候補從九品呂鳳鳴奉漕憲委四叚保甲候補從九品陶殿文奉漕憲委五叚保甲候補從九品李恩植奉漕憲委一叚保甲候補縣丞汪鏞綽奉漕憲委八叚保甲候補縣丞楊燮廷奉漕憲委六叚保甲候補閘官陳本樑奉漕憲委西城門駐防 
[邗上官場紀事]  
　　三月廿七日總局沈分轉禀知璧虎橋壩工完竣廿八日李鹺尹前鐘委湘岸差遣周鹺尹光詒委赴通泰查探水勢二十九日江西張叅戎金榜解餉來揚同日運轅牌示四月初一日換戴凉帽 
[閩垣客話]  
　　著名賭棍劉孔進著名地棍鐵匠贑經閩侯兩邑令籖差拿辦已登前報兹因該二棍聲名狼藉積案纍纍業經兩邑尊出示招告矣○建威中營孫軍門得友雄才偉略自矢清廉現在瓜期已屆合邑紳士投禀陸路提督伸借宼之請聞已據情移咨督署矣○郭宅鄉某甲務農爲業家頗小康有子年已及冠娶媳鄭氏高湖鄉巨族也入門去久不能得翁姑歡上月間氏與夫因事爭毆翁姑意存左袒氏憤甚於 
 
 

Page 3

 
 
是晚潛服阿芙蓉膏迫家人知覺設法灌救玉骨已凍冰魂難返矣鄭家聞信以氏死於非命糾集男婦二百餘人前來問罪勒令甲夫婦衰絰從事其餘棺殯道塲等費約須千金甲不能從鄭等忿忿不平卽將甲家器具捧毁一空房屋搗爲平地一面遺抱到閩縣署喊告甲亦赴縣投訴旋有人爲之排難解紛兩造均各應允訟端遂息然已人亡家破噬臍莫及矣○南臺滄下洲某廟前有一池前日忽有屍身浮出水面侯官縣聞報親詣相騐死者約在中年所穿衣服襪帽均不散脱手亦不染污泥據仵作説係死後丢入池中者又查其身畔尚有票錢數十千文自非謀財害命惟恐其因色喪身耳嗣聞其人係沙縣糧書此次解糧赴省中途斃命殊可憐也○閩侯兩邑等奉督憲面諭省會地棍務須悉數拿獲盡法懲治以靖閭閻○銀價平落異常每足番一元只值一千一百文左右至執錢票向錢鋪支取大錢每百攙和鵝眼十七八文新鑄私錢十餘文巿面所用大錢每百仍以九十文折算平民受虧不少○霞浦縣境搶刼茶銀一案已登前報現茶行主何兆　具禀督轅卞制軍批云此案先經本部堂訪聞楊家溪被刼多贓當經飛飭福寗鎭府並函致福寗曹鎭督飭營縣嚴拿贓盜限一月内破獲究辦在案兹據呈前情除再檄飭福寗府並經行峒山營游擊查明該處地方每届茶巿有無派撥兵勇駐紥巡防本年所派何弁何時到防該管汛弁是何銜名先行據實禀報一面嚴督營縣拿辦并行福臬司一體飭拿仰署霞浦縣成令速將勘騐拿辦情形詳晰通報一面懸立重賞會營勒比兵役上緊嚴拿正盜眞贓仍限一月内破獲馳報究辦逾限無獲該令交卸後卽行留緝汛弁亦撤任留緝該府曁該營遊擊督緝不力开于未便凛之切速黏鈔并發 
[松郡試事]  
　　松屬下四學生案當於初七日申刻發貼金山俞廷颺顧騮沈圻黄明颺顯駿楊成育徐桂清曹文光沈嘉樹倪上達王平格姚寅暉上海趙履福蘇紹基王宗毅艾承禧劉增祥汪廷弼趙世脩朱壽朋王銓遂唐祖繩李宗鄴馬軼羣王增祺劉欽亮顧元順王豐曾張楨馮繩壽汪錫昌徐頌增南匯楊嘉煥馬戴仁謝起鳳顧鴻陳時臬陸志清陸炳彲嚴瑞淇徐守清王矞陶元斗盛玉書徐世傑沈毓慶青浦周英倪國光蔣壽祺王家霖王承熙黄恩煦柴望徐廷璣陳承澍許其榮葉其斆陳璋彝黄如章張魁照葉其驥唐大經夏承曜張世昌徐公修朱昌○初七日楊文宗覆試府華奉婁四學一等生通場題不揣其本而齊其末方寸之木可便高於岑樓詩賦曰迎夏南郊得郊字 
[統制來滬]  
　　江寗副都統承蔭堂統制綬於前日傍晚時乘坐輪船抵滬本埠道營廳縣各官咸詣舟次迎迓統制乘坐緑呢大轎登岸在長發棧暫駐節麾昨日乘輿入城諸各署拜客 
[佛誕進香]  
　　釋家稱四月初八日爲大佛生曰租界中除紅廟外别無紺宇琳室是以一切善男子善女人均至西北鄉靜安寺焚香膜拜而青樓妙妓曲巷嬌娃尤喜素服淡妝喃喃默禱　之誦王次回詩曰稽首慈雲大士前莫生西土莫生天祗求一滴楊枝水灑作人間並蒂蓮不知我佛慈悲能令小妮子各償痴願否也 
[移提人犯]  
　　浙江餘姚縣移文上海縣稱有周姓族人聚衆械鬥傷斃三命查有要犯周樹生避匿上海請卽飭差將　犯　解到案以便質訊裴邑尊接文後卽於前日飭差協同餘姚縣差役將周提案邑尊訊供之下卽飭暫行收禁候備文起解 
[漏請究]  
　　法工部局收捐洋人至公堂聲稱在租界内開設土店者同例按月輸捐兹有新開源昌煜興德興二家抗不遵繳爲此傳案請追每家按月兩圓已有三月不繳朱明府訊之源昌夥阮江星煜興夥謝阿榮德興夥李瀛川等同供我等三家於今年正月開設專做出口生意向例不捐現在各老店亦一槪不捐工部局所捐者係零拆店明府將情告諸祝繙譯轉訊該洋人據稱所有未經繳捐各店均是漏捐旣經查出例應照捐並請飭伊將不捐各户開單呈騐明府隨問阮等曰租界内有幾家不捐據稱法租界中有二三十家明府隨着阮等開具清單核辦阮謝李三人交保 
[縣案彚錄]  
　　山嘉大控應文升硬佔祖墳一案前日經裴邑尊覆勘後卽於是晚升堂訊究山伸訴前情應稱墳地由吳成明作中租與小的起造房屋並非硬估吳成明稱山姓將墳地租與應姓實不知其旁尚有古墓邑尊謂本縣勘視明確應總不應在墳墓上起造房屋着卽具結拆讓毋庸多瀆兩造遵斷而退○上海縣查得鐵路天后宮左側有周蓮塘起造房屋佔及官地前日裴邑尊飭差薛貴將廿五保頭圖地保陸道生周關寳傳案飭令傳諭周姓赶緊拆讓如再稽延定于提案訊辦 
[英界公堂瑣案]  
　　昇平戲園管門華捕偕司帳人曹長銘禀稱楊子亭等三人來看戯每人應收戲資洋一角當付洋一元找還七角後察洋係銅質向之掉換仍係銅洋因喚巡捕至在身畔搜出銅洋一元銀洋二十餘元今旣解案故將銅洋呈騐楊供通州人在原籍爲絲線生意今同陸草芝來滬購貨清宵無事偶邀友人陳金海前往觀劇所付洋錢實不知是銅費陸供與同陳供海門人在小東門内潘信和絲線店爲夥昨由楊陸邀同觀劇蔡太守問銅洋何來楊稱向原籍友人借得太守事混用銅洋本當重辦姑念無知判罰洋三元提出一圓償酌戯館再行管押三天陸陳開釋○豐泰洋行細崽李金福失去對時表眼鏡風帽疑係張全大行竊及報捕房由包探秦少卿拘張送案蔡太守訊供之下張不承認太守令押候查明再訊此已見諸前報者也昨日該包探禀稱小的查訪情形的係張行竊李仍執定前詞并稱小的於二十夜知失各件張供於十七日回鄉至二十二日復來滬但十九日尚有人在新閘見張殊見其所供不實太守飭將張暫押一面簽差協李至嘉定縣境吳家巷張家查問是否十七日還家閲五日來滬○陸毛毛訴稱小的現在新巡捕房三道頭西捕處當細崽昨夜路遇韓阿金等拉　德園茶館不問情由遽肆毆打適逢包探唐寳榮將韓等拘案唐禀稱其間方拷福係著名流氓前經犯事送案嚴懲韓供小的素爲裁縫與陸相識前月下旬陸向小的借衣小的不允昨日相逢言及前事以致口角突有素不相識之顧方等向陸扭毆小的並不知其何故顧阿林及方同供伊等爭執小的爲之解勸蔡太守問陸何人行兇答稱行凶者係方太守判笞方百板荷枷十四天韓顧免笞各枷十四天○包探陳阿九禀稱常熟翁紳庽居佛照樓失竊棉馬褂二件洋烟袋一枝及套褲汗巾洋銀十六元棧主查得對房張小香將爾壽串竊旣報捕房卽由小的往拘張蔣二人張自認行竊并言與蔣無干但原贓祗起到馬褂洋烟袋尚少洋銀十六元及馬褂套褲汗巾各一張堅稱各物並未竊取今特送案夏升上堂遞呈有翁同模名片稱小的係翁大老爺之家丁請追餘贓棧主稱翁房與張蔣之房相對翁於八點鐘時出外不知何人扭壞房門及箱上之鎖及彼此言及張蔣尚言諒必棧中人所爲後疑及張竊蔣言我可担保張决無行竊之事閲時蔣隨張出將馬褂質洋始得獲住交與包探張自認行竊惟言贓均起案别無洋銀等物蔣供是讀書人與張在輪船上相識實不知其犯竊昨因欲付房　值將自已馬褂質洋四元今亦起案蔡太守判張管押二月再追餘贓蔣從寛交保洋銀四元發還起案之贓先交失主領去○江北人趙立春訴稱兒子阿富拉東洋車餬口突被穿西服之阿虎乘馬撞傷左足踝當由印捕將阿虎拘住一面送兒子至醫院醫傷阿虎供母親嫁與呂宋人因此小的亦作呂宋裝束向爲細崽現在閒居虹口昨乘公一馬房之馬忽然跳躍以致撞傷車夫趙稱小的全賴兒子拉車養活現在兒子不能趁錢一家性命幾絶矣蔡太守飭將阿虎交保俟阿富傷痊投案再行訊斷并飭差查明趙家如果有貧難度日本分府賞給飯食錢○包探秦少卿禀稱周子安許壽安陳裕亭三人串同至妓院喚妓出局再遣女傭購物乘間行竊身畔有許多鎖匙查知伊等尚用李壽廷爲家丁住居法界裕泰客棧今獲周等問明串竊妓女王佩蘭陳素蘭王小寳高素仙錢雲寳李香寳等各家銀水烟袋及各種衣物李惟聽具指揮並不同竊已由法包探拘押請移文法公廨歸案訊辦周許陳皆俯首求恩蔡 
 
 

Page 4

 
 
太守飭該包探將周等帶回捕房俟移提李到案以便吊贓核辦 
[法界公堂瑣案]  
　　楊祥記控胡午生虧短貨銀一案昨經胡將店夥劉熙亭尋到交案究追朱明府訊之劉熙亭如何頂用店欵並將祥記所開　帳給看劉供帳上惟火　二十箱不符他如胡交付祥記之欵爲我虧本耗去胡午生又稱祥記之外尚有帳欵被劉兠收頂用請爲究追明府謂胡午生曰劉係爾之夥計用人不妥亦難辭咎旣經祥記控追着爾將祥記之欵限三天先還一半其餘並兠收各款將劉比追胡交原保○周也卿控謝汝川虧銀二百八十五兩一案曾列前報昨日又經集訊　有奚茂林被謝騙去之田單紅契前期經謝繳案朱明府卽將奚茂林訓斥一番具狀領去隨詰謝汝川究竟作何料理答稱陳嘉財之銀早已劃去兹因久覊捕房無欵可償朱明府揣度情形謂陳嘉財之子麟科曰此案懸宕終非了局本分府勸爾帮助謝汝川銀五十兩謝　川亦先繳五十兩照原斷共成一百兩給周也卿領去缺少之欵再行比追陳麟科初尚不允明府再三開導陳始允隨着陳于今日繳銀○張壽卿訴稱在小東門開設描金箋紙店學徒王同卿不守店規將别家之件在店描畫又於三月二十九日不告而去是日下午又有小學徒走失諒爲王引誘前日在天主堂街遇見喚捕請究明府質之王同卿供張是我師去年父親去　我　花錢出師代别家描畵實因我師欠我工洋十一元有零不敷使用之故明府詰小學生何在答稱並非同我出外明府以張壽卿所控情節支離供詞各執礙難判斷着將王同卿交張壽卿領去同往找尋小學徒○前期有劉某禀控小東門合源魚行之吳甫廷短欠會欵錢四十八千零宋明府准詞於昨日提到吳甫廷供會欵係蔡子齋所欠蔡已去世復據原告訴稱蔡雖欠會欵吳實是首會明府以吳甫廷旣是首會不能推諉隨着押繳○亨達生經租人尹恒芳訴稱洋東回國所有房産托馬禮遜洋東代理有小東門外房屋一幢租與賣鹽人阿掌居住積欠房租洋二十四圓刻下阿掌逃遁無蹤惟樓面經阿掌轉租與東園烟館該館王情願將阿掌欠租代償房亦歸該館租用故將阿掌所遺屋中物件眼同撿點開單呈電朱明府訊開烟館之湯瀛海供與尹同明府謂旣經兩造説合准將阿掌所遺之件交楊瀛海收管開呈之單存案○竊衣被獲一案法捕房當將婦女二人押禁昨日清晨有江北人吳建高手携欽加四品銜燈籠至捕房稱不見主婦昨日尋覓一宵等語又有劉士誠在門前咆哮捕頭着一併拘入解送公堂請訊原告乾昌仁店夥何金生稱該婦同女孩到店購裙褲在後不見裙褲各一件報捕赶上人贓並獲尚少藍綢褲一條又據城河浜源豐祥衣店主董冠三稱該婦先至我店購物未成去後查失熟羅裙二條今見申報有乾昌仁事爲特詣案請究朱明府得供後質之該婦據劉董氏稱係劉士誠之妻女孩無名有船在新閘明府着將乾昌仁之裙給領隨飭包探帶同船夥吳建高至該船搜取贓物核辦劉士誠劉董氏及女孩一併管押○昨報列竊案已破一則昨經法捕房將裕泰棧拿獲之人並傳同棧主金裕卿吊到各贓物一併赴公堂請究包探所禀各節與昨報同金裕卿開失單呈覽朱明府訊之金裕卿伊等於何日來棧借住答稱於三月初八日到棧棧中客常失物件已有十三次因無贓証未能指認自己亦失去皮襖曾報捕請追若將該客行蹤訴諸包探亦無贓証不料有三人爲英界拘去昨日復訴包探將一人拘住質之季榮濤供鎭江丹徒人向爲錢庄生意與該三人在輪船認識同住該棧伊等所作之事我實不知詰其該三人姓名則稱許壽亭周炳泰陳裕三明府得供之下諭將該三人歸案質訊所有質鋪起到贓物一併存於捕房俟函請英公堂取到許等歸案再行核辦起到之贓並無棧中失去之物各質鋪追取質本着靜候追出給領 
[復設賑所]  
　　謹啓者承交自鄭工合龍後豫皖賑所卽於本年正月底一律截止現接滬上文報局來函悉山左又罹巨災需款甚亟囑爲設法籌募同人公議仍在黑廊陳宅設所收捐彚寄上海轉解災區散放用特刊登報章伏惟公鑒金陵協賑山東賑　公所謹啓 
[來信節登]  
　　同慶公棧來信云昨閲貴報有王祥麟在法公堂控大外阿六一案稱爲棧夥引誘云云但查敝棧夥並無此事王祥麟雖有其人却未留住抑成頂名揑控亦未可知惟敝棧素不留來歷不明之客合請迅爲正之 
[書畫助賑]  
　　平江吳君渭聘又號劍華道人嗜劍術善論道深於風鑑精於金石爲人純孝豪俠並長書畫琴棋終年奉親不求富貴今因東省災甚願以書畫紈摺扇百件助賑每件三角書則草六朝板橋畫則山水蘭竹潤資并件統交三馬路陳與昌帳房五日取件是亦好行其德之一端也故樂得而書之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[葛蕃甫先生世兄芹儀侈賑第三單]  
　　同人葛番甫先生世兄芹喜所　同寅親友　儀　移奉賑前經兩登報章計洋五百廿三元二角錢二千八百文今又來天津嚴筱舫觀察洋四元徐吉　總戎唐子雲司馬諸晴嵐何心川方繼德繼善義路覲年崇年嵩年袁承齋　君十一户各二元史菖洲范清　二君合四元族渭成協豐土棧協源莊生行唐子衡虞修篁張漢　高玉峯黄通理吳翰夫趙朱青諸君十一户各一元合三次共收洋五百六十四元二角錢二千八百文祗領之餘當卽彚解災　俾飢民早霑實惠仰副蕃甫先生仁慈亟切之隠懷先生念諸公有禮尚之誼理應　門叩謝祗因政體違和未克如願雖命賢卽逐一拜謁誠恐尚有未週囑再聲明道謝○再第二單黄春圃翁三元楊文臺誠之信之三君合三元黄肇基林崇志本萱三君合三元誤登共字又孫曉雲翁誤筱小字又梁金池王少蘭二君三元重複合并更正以聞上海四馬路陳春記號内奉天籌賑公所同人謹啓四月初七日 
[桃樽移賑]  
　　山陰葉滋茂善士今年六十壽辰諸親友各有　貽本擬治樽奉酬兹以賑欵需資將席資折洋二十元送交絲業會館彚解災區以代諸戚友祈福藉鳴謝悃除列入清單外爲書數語以示勸 
[上海四馬路高易公舘内籌所陳詠南經敢河南皖北奉直楊鎭山東三月十一至十五日第一伯次振欵清單]  
　　十一日人册慶恆寳號募廿一户共捐洋六元人册致敬 
堂應棣華堂壽訓愿氏各洋一元人冊　過氏洋八角煥卿氏半元周侯氏二角蔭雲氏文記賜侯氏胡樹德不書名各一角共洋二元○十二日爲册玉琢生錢二有十文耻道人一百廿文秋坪士一百七文畢寅葛鵲青心居士求支氏各一百文共錢八百三十七文○師周堂祈保息平安洋四元○余庸江洋八角○○十三日無名氏洋十四元恊成乾寳號交來海鹽未大善士寄來無名氏求病速愈助奉天規元元百兩○隠名氏銅洋三　人冊懷遠堂沛國無名氏存心子各洋半元頴蘭書屋蘭言氏越蔭山房伯琴氏各三角有愚　屋槐蔭山房不留名秋江居各二角隠名氏一角共洋三元六角○通州順壽號寄來周陳氏求眼疾速愈英洋一元銅洋二元長沙滋德堂募李華堂洋八元六角南雅堂河陽侍史各一元壬林堂九角不書名半元共　十二元○施册王湧川袁惟甸各一元楊漢臣四角吳景芳李九臯各二角共洋二元八角○茅氏求病速愈助奉天洋五十元　雨享銅洋一元○海昌隠名氏洋半元○○十四日沈品華洋二元○人册蘭荷帶草堂吉邑百忍堂洋一元○○十五日海昌周升孚翁募人册承福氏求保病愈洋二十元○以上總共收規元伍伯兩英洋一百廿一元七角花洋一元銅洋六元錢八百十七文 
[上海三馬路與昌恊賑所陳竹坪經收山東奉天河南皖北賑捐三月廿七日第一千三百五十次清單]  
　　本埠復興德交來天津有名氏公法銀五十兩申規銀五十二兩一錢萬祥行吳祝三先生交來朱存德廿元隠樂葛亦政各十元以上共四十元同順昌包小村來顧楚臣廿元朱蓉卿十元尹繼甫五元又晋祥銅洋三十元見儀册揚州李寄來時　居士求合家平安六元紫巖　人求合宅平安四元除患客銅洋一元以上共來銅洋一元英洋十元内估出銅洋一元山東册劉昇甫朱涓川曹玉堂一户各一元王錦安徐道生合一元張梅坡華根立合四角以上共四元四角又曹全吉銅四元又冊甬江莊公舘等廿户共二元又册嘉定吳積厚堂寄來隠名氏三元葛還讀書堂葛蓮生各一元　積厚堂一元虚對二個又册江陰原緣氏求延子吳耀庭平陽氏四户合四元又册蘇州鏡寰氏寄來析女史求病全愈鏡環氏各二元留餘堂求合家平安三元共七元又册鎭江益盛恊記來樹德堂二元五角求母體健一元昌裕堂無名氏合半元以上共四元又册姑蘇金源興布莊來金寗伯仲彪合二元又册紹興無名氏二元免災單儀徽縣帳房來囂子存仁堂榮慶堂三户各一元無名氏七户合一元以　共洋四元内估出銅一元湖州許敬亭二元儀徴十二于無名氏祈保父親却病延年一元山東册無名氏六元胡耀廷規銀五兩無名氏一元又册誠濟局一元又册古梅仙舘一元又册愼泰無名氏一元二角又册章練塘不留　虚對一個又册抱恨子二元又册有心無力氏元又册朱涇曹國恩爲子天錫祈保改過自新四元江右心悟子求病速全二元赤貧子將舘修移賑四元東册惟揚慶茂福號酒席資移賑五元又册李態氏求病速全先助五元劉正昌十元東册百忍堂朱立基合八元　册南尋賑成典同人爲立夏筵資移助十元又銅洋一元又册嘉善廣昌典摹無逸書屋康樂居各半元平香居四角龍西紫萊堂夏丙鈺各二角周清卿張永清等七户各一角共來二元足對洋一元又册嘉定鼎順和來吳佩記五角湯子甫隠名氏各二角沈留餘一角合一元又册朱家角徐茂翁魏樹德軒合一元　河陳福堂一元恩　子四百文東册江陰來江東蓮隠十元又册百忽齋五元求安居士二元求安居銅一元涵泰號十元又銅洋廿二元東册二成齋高一元行素堂四角又册無名氏銅六元朱良材先生書潤錢五十三文○本日共收英洋二百十七元規銀五十七兩一錢足對一個虚對三個小洋十三角銅洋六十七元錢四百五十三文合併聲明 
[上海可熾順陳春記在四馬路經辦奉省水灾恊賑公所自三月廿九日起至四月初七日止第六十一次收捐清單]  
　　程岷江翁求合家平安却病洋一百元太原依仁氏洋一百元　遺子募漢瑞臻堂元廿兩張和老記由晋和莊來吳家棣翁求病愈廿元常州元聚昌募代解山東不書人惲洋十四元徐公舘來無名氏十元浙寗無名氏洋五元又無名五元春輝堂王代解山東求病愈洋四元　宣堂兩洋芝陽有心無心無力人二洋不書名兩元思難室周一元五角周偉　黄貢合古月氏四惟氏龍共人五户各一元知不足者一元又五月分二萬三千八百四十五號呂宋票一條拾遺子於吳氏仁壽彭壽四户各一元九江王燮之翁募春生祥一元張乾泰崇雅堂元吉義生利四户各五角福邑夏文岡洋一元晚香　一元無名兩元燕貽堂知足堂李氏三户各五角無名五角無名求病愈五角一林堂不書名各三角無名不書名各二角太原堂　手各一元殷科林八角施文輝王太太黄愼翁三户各五角無名無名無名三户各四角無名無名無名李乃乃范文田吳手洪理翁七户各三角無名氏無名氏道大父多余大爹余二爺王姑娘五雲齋生泰八户各二角無名無名無名氏無名王馬李乳馬生祥泰翕成八户各一角代解山東隠名銅洋六元周朋記八角求安和五角周昌記三角蔡澤强金雲記各二角金雲生求安氏周惠久周徽美隠名周朋記六户各一角又葛蕃翁世兄芹儀助賑第三單計念五户收洋三十八元合併聲明○以上收銀念兩洋三百三十六元六角銅洋六元○五月份呂宋票一條○奉省　賑公所同人敬啓四月初八日 
 
 
