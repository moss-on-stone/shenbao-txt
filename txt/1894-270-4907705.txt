# 1894 - 270 - 4907705

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早巳不脛而走不翼而飛兹訪求太史遺像及隨園圖延畫師摹繪連　史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字蹟疏題紙墨精良讎校再三裝潢精雅以視蠅頭細字辨認模糊者真有天壤之别工旣竣又精製　木箱盛之以便舟車携帶每部分釘五十本仍收實洋五元並不增價君君子有先覩爲快者請移玉上海三馬路申報館帳房申昌書室及各外埠申昌購取可也 
[石印新譯日本師船攷告成] [  三馬路申昌書室啓]  
　　日本師船攷一書爲鄞縣沈仲禮太守所譯太守精于洋務槃槃才大上游以左右于倚之兹見日人侵犯高麗　船縱横海上乃詳加攷覆繙繹成書凡各船之大小若何速率若何製自何年成于何廠鉤稽詳細一覽了然首冠各兵船圖尤足以洞敵情而資攻擊　軍中所不可不備者也兹特以四開大本付諸石印裝訂告成每部收實洋一角正先覩爲快者請移玉三馬路申昌購取爲盼此佈 
[論宜自强以馭外]  
　　自與泰西通商以來聚數十西國於一中國之中此古今之創事宇宙之變局也其閒各大國思深慮遠國富兵强日出其奇技異巧以與我相凌而相軋其始不過藉互巿之名逐什一之利相狎旣久寖有違言事機之來紛紜萬變我所以應之者未得其道議論無端莫衷一是卒之和戰交持元氣大損數十年間誅求千請迭起環生幾於無歲不煩我思慮於是乎謀國者以爲備陸不如防海扼守東南控據險要以嚴其出入之路邊患庶幾少息乎不知近日又駸駸焉深虞乎西北矣一二老成碩望幾經擘畫幾費經營設局講藝揣摩西法製造器械購置船艦習練海軍教選士卒藉以自振其聲威然而布置旣慮其難周物力又虞其不給或者徒襲乎皮毛或者適滋其弊病非缺於人才卽限於財用非格於時勢卽沮於成例非誤於盈廷之羣議卽敗於僨事之清流所以能自措施者不過十之二三而巳而彼狡焉思封疆者早有以窺我之癓結矣於是作希冀之想者方倖其大勢之將衰國中之多事或思旣與我締盟講好未必遽蓄狡謀利我土地顧立國必先自强而後和好足以長恃夫制敵而不制於敵者莫如鐵路英之鐵路一巳抵西藏近邊之大吉嶺一巳達雲南近邊之新街俄之鐵路將由塔什干而趨浩罕近復經營西伯利亞鐵路東聯琿春海參威法開鐵路以通商貨巳由河内直接諒山由東南而至西北水陸兩途在在堪虞而我無一足以應之卽在今日我與泰西諸國周旋交際之間將應之以務則足以啓侮而欲有所難饜將應之以剛則適以召釁而力有所未逮將應之以牢籠覊縻則早有以窺我之微而弗任受也欲使駕馭得宜惟有自强之一術而巳自强之道一曰興學校以勵人才人才之生何地蔑有首在多設學塾隨地教人次在多選學生出洋肄業凡此皆所以儲才也而學校取士亦當一變其法則人才乃出蓋有黼黻隆平之才亦有宏濟艱難之才有洞達時勢之才亦有研精器數之才有能練習水陸之士卒則將才也有能聯絡中外之交情則譯才也必使體用兼賅應變無方用之俱可以收實效爲上者必有妙術以鼓舞之則人將爭自濯磨以求奮於功名以後風氣自開奇才異能之輩效能競進而國家自不患無人才矣一曰重材藝以整武備中國武備多從舊法刀矛弓矢在昔日以爲利器在今日巳爲鈍器卽武試之弓刀石亦爲所習非所用西國武員多講材藝少而學之壯而行之所習在施放槍礮馬駛船艦建築營壘經造砲臺修治輪路凡一切軍營所需無所不能皆有專門名家故中國練軍不能不參仿西法宜於沿海各省設立武備學堂俾有志之子弟入而肄業學成致用以收厥效今如海軍取法於英陸軍取法於德巳稍有成效可觀顧自北洋而外宜推行之於各省變緑營爲練軍增其舊餉給以新式火器而以西法部勒之漸除廢弛拘攣之積習而武備自司振整矣一曰廣製造以旺商務中國物力之饒甲於泰西各國顧西國商務之旺徧於地球則以製造之盛也西人製物無一不尚機器事增而功倍工省而價廉一切所製又復精巧絶倫所以人皆趨之如騖近年洋貨驟贏土貨驟絀中國歲耗銀至三四千萬則以洋布洋紗暢銷故也是漏巵之巨不止鴉片一項而巳也洋布洋紗出自機器潔曰匀細物美而價賤華民皆樂購用而中國之織婦機女束手坐困者奚啻千百萬人今上海武昌比巳購機設廠織布紡紗宜推廣而行之於各省官爲設法提倡藉以收回利權其他養蠶綶絲植茶焙葉製酒種粟一一講求整頓庶商務漸有起色耳一曰造戰艦以練水師泰西水師英爲首而法次之今南北海軍兵輪旣未衆多鐵甲更復有限當擇長江適中之地設廠雇工廣行製造沿海各　設立水師學堂於中遴選學業有成材藝出衆者出洋肄習他日試之於實用卽　以管駕之任至於施放槍砲亦必具有專責如是可集諸國之所長以供我驅使而後實效可收矣一曰重使才以固外交方今中外交涉事故多端英俄法德美數大國各挾其勝勢以相凌一旦有變環而伺我總理王大臣在内使臣在外平日皆未能與其國大臣相浹洽交淺情疎於國事無所裨益彼與我互立盟約通商定界輙有大利大害倚伏乎其中一時措置不善或有齟齬幾可猝變玉帛而爲干戈其能爲之轉圜斡旋者全賴乎使臣使臣之職不綦重哉西國伊古以來使職與將相並重相臣襄内政使臣襄外務内與外互相表裏將臣尚武力使臣尚文辯辯與力兩相補救天下事機之所繫往往不盡恃乎戰勝攻取但能於交涉數大端措之得宜卽可張國體而樹國威使臣口舌所至又能默消兵禍於無形易競爭而爲歡好使臣而誠能得其選其有關於國家豈淺鮮哉一曰築鐵路以便轉輸生財大道首在振興商務商務以暢銷土貨爲要訣欲運土貨以創築鐵路爲始基我國家旣籌的欵營造山海關鐵路以期漸達東三省誠護邊之至計然地勢稍偏土貨不旺尚需貼費今欲廣引商貨似非通内地鐵路不爲功莫如仍循原議由漢口開路以抵蘆溝橋而達山海關則秦隴楚蜀晉豫之土貨日出日多轉輸自遠商利自饒必有自集公司依幹路以築枝路者六通四闢自成富庶之機不僅有事之時便於徵兵運餉也一曰開各礦以裕利源中國各省地寳所藴皆未經宣洩卽有數處開採未有善法以致折閱由是遂視開礦爲畏途　得公正人員總司其事行之自有成效可覩利源旣闢富饒之實可得之操劵此七者皆所以自强也國富則兵强馭外之術卽在此矣外患旣紓邦本自固此固探本握要之圖也當軸者庶幾留意於此乎 
[本館接奏電音]  
　　昨由京友電傳上諭二道敬謹譯登○九月初二日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨恭親王奕訢病體尚未痊愈步履未能如常加恩免其常川入直遇有應奏事件呈遞膳牌一切祭祀差使毋庸開列昨派内廷行走著免其隨扈以示體恤欽此同日奉上諭前　降旨派宋慶　辦北洋軍務現在巳赴奉天際依克唐阿一軍外所有北洋派赴朝鮮各軍及奉省派往東邊防　各營均著　宋慶節制 
 
 

Page 2

 
 
如有不遵調遣者著卽以軍法從事不得稍涉徇縱致悮戎機欽此 
[上苑秋聲]  
　　京師訪事人云年例禮部於八月初將本年封印次年開印日期題奏請旨以便咨行各省一體遵行兹聞禮部將封開印日期具題奉硃筆圈出光緒二十年十二月十九日午時封印光緒二十一年正月十九日午時開印欽此巳由禮部分行京外各衙門一體遵照矣○本年秋季漢京官應領俸銀經户部銀庫定於八月十二日卯時開放先期由承辦之陜西司片行文武各衙門派員於是日赴庫承領○兵部爲知照事武選司案呈所有六品廕生姚春魁一員本部於八月初六日帶領引見本日奉旨六品廕生姚春魁著以通判用欽此欽遵到部相應知照吏部查照辦理○各部院及各直省應題本章向由内閣進呈例於内閣學士中奏派一員稽察兹稽察本章懸缺經内閣繕單請派八月十一日具奏本日奉硃筆圈出内閣侍讀學士隆恩欽此○户部爲片傳事所有各旂營等衙門應領本年八月分官兵馬乾等銀現准銀庫付稱於八月十二日開放爲此片傳貴衙門派員於是日辰刻赴庫承領莫悮○科布多所屬瑪呢圖勒幹卡卡倫侍衛紀德於光緒十七年八月初一日到卡任事起連閏扣至本年七月初一日止三年期滿呈請更換報由科布多參贊大臣咨經定邊將軍咨行領侍衛内大臣卽於記名卡倫侍衛各員中擇其年富力强者簽掣一員迅飭赴科接替以得職守○侍衛處爲知照事八月十三日奉旨朕於明日卯初由乾清宫檐前出乾清門走後左門升太和殿閱視奏書畢出中左門右翼門至永康左門步行至黄幄稍坐卯初二刻俟皇太后升慈寍宫寳座皇上親進奏書禮成後仍步至永康左門乘轎進隆宗門乾清門還宫欽此○西藏額爾德尼班禪專差堪布人等齎入貢方物進京恭進業於八月十一日到京分住東黄寺旃壇寺喇嘛梵宇赴理藩院投遞咨文除由該衙門循例應付供給外巳將到京日期具摺奏聞矣 
[紀海戰詳細情形]  
　　鴨緑江戰事本報巳屢經紀載兹有北洋兵船上人回至旅順口備述戰事由西人作函相告合再錄之以供衆覽據云北洋兵船奉命至大連灣護送運兵船赴鴨緑江及行至大連灣聞平壤失守之信急欲護送運兵船至鴨緑江卽時開輪八月十七日下午至鴨緑江令運兵船駛入江内俾兵士得卽登岸兵船在口外三十里下椗計定遠鎮遠兩鐵甲船致遠經遠來遠靖遠超勇揚威濟遠廣甲等兵船另有平遠廣丙及水雷船兩艘泊守鴨緑江口以爲之援至十八日早十點鐘時見黑烟驟起自遠瞭望辨係倭船十二點鐘見倭艦十二艘遠遠駛來丁軍門扯旗爲號令各船起椗整備迎戰見倭船列陣我軍亦列陣以迎之其時各船每點鐘約行七個諾脫十二點半鐘兩軍相距五千七八百碼之遠定遠先行開砲倭船不答復換一陣我船亦變化陣法以應之未幾倭船列陣旣畢由左邊駛來超勇揚威行駛甚遲被倭船分截爲二放砲轟擊二船中有一艘火發濟遠廣甲瞠乎在後漸漸不見其時我國兵船祗有六艘與倭艦搏戰倭人以兵船十二艘布成遠勢圍我軍在内我船奮力鏖戰倭人有意欲將我之六船分開遂將巳船分作二隊一隊五艘一隊七艘以七艘圍定遠鎮遠二鐵甲船以五艘圍致遠經遠來遠靖遠等四艘致遠見勢巳危迫遂開足汽力掠定遠船首而過猛撞倭艦一艘立時沈下倭艦有逃至楊島以避者定遠鎮遠二鐵甲船奮力攻擊與倭艦相距時近時遠相距較遠時約離四千二百碼最近時約離一千二百碼倭船不肯駛近因用快砲利在遠擊也我船用大砲利在近攻則又不肯駛遠兩下相持遂有將前復却欲距仍迎之勢有頃見致遠忽受别船飛彈立時沈下定遠鎮遠兩鐵甲船亦中砲彈時時著火幸卽撲熄見一倭國小兵船首入水而尾向天又兩船旋轉不定又一艘被焚甚烈赤焰狂飛波濤爲沸俄而沈下復見吉野松島兩艦火發定遠鎮遠同時放大砲擊吉野中之但見吉野滿船皆烟不能辨視定遠又裝一砲欲俟烟消時再行對準轟發忽有倭船一艘式樣與松島相彷彿由定遠左邊駛來相距二千二百碼之遠定遠卽以所裝之地擊之一發而中立時火發至將晚時定遠鎮遠兩鐵甲船開花砲彈業巳用罄遂代以鋼彈此彈之力可以洞穿堅厚然不若開花砲彈之有觸卽炸能傷多人也定遠鎮遠自十二點鐘起共放十二寸大口徑之砲一百九十七響六寸口徑之砲二百六十八響戰至四點鐘時定遠船上爲飛彈所中火勢猝然烟燄迷目船首之砲不能施放將近五點鐘倭船不復開砲相率遁去初時向西定遠鎮遠鼓輪追之閱一點鐘許又見倭艦往南定遠鎮遠仍緊追不捨直至望不見烟始回旅順定遠鎮遠兩鐵甲船毫無損傷惟船面木料等物損傷甚多砲臺護以一尺厚之鐵受彈雖多亦無所損倭人駕船用砲均甚熟悉凡船行之遲速砲力之遠近無不測騐有準故不欲與我船相近迨我船欲近彼卽故意駛遠蓋欲舍所短而用所長也倭艦圍攻時有七艘及逃遁時只有五艘蓋兩船巳沈失矣此戰惟定遠鎮遠二鐵甲船有西人在艙面助戰其餘各兵船並無西人襄助而巳能以少擊衆擊沈倭船三艘誰謂海軍不可恃哉 
[修理兵船]  
　　日本來信云日本各船廠現在日夕工作修理各兵船之被我軍擊壞者受創如此其深而猶諱敗爲勝揚揚自得其狡也乃適以成其愚焉耳 
[通倭敗露]  
　　昨晚滬上某洋行接到信息言天津有某員受倭奴囑托陰以軍情相告此次中國輪船運兵赴鴨緑江亦由某員密報倭人以致倭人派兵艦前來爲攔截之計今某員見事機巳洩畏罪逃遁西字報亦載此說云 
[閩闈餘話]  
　　歴塲士子均各平安惟號軍某甲於首塲抱恙將腎囊抓破經人扶出不久卽斃二塲時有號軍某乙中暑猝斃可哀也○進水菜之某委員因私匿雞肉被人在牀下搜出提調龍觀察忿甚卽谷驅逐出闈少尹再三懇求憲威始霽薄予記過了事不謂名列末秩者亦爲鼠偷狗盜之事想其今生必係饞鬼投胎也○進水委員程二尹嵩林因井水清濁不分禀明監臨卽飭水夫由外挑進以供吸取○漳州有湯生者家擁厚貲尤工文藻下筆洋洋灑灑千言立就今科出闈後得少陰之病同郡某醫悮以治陽明之藥與之病益甚前夕竟溘然長　有與之相識者謂湯首藝大有才氣當膺魁選不意文章憎命遂致壽算難延懷才不遇者當爲之同聲一哭○今科不准繼燭首工塲因犯此而登藍榜者數十人迨三塲士子以前車可鑒無不爭先投卷十六日午後幾於巷無居人其最遲者係海澄縣邱生薄暮始出 
[考巿减色]  
　　浙省每當鄉試之年青雲街店鋪林立生意十分熱閙八月二十以後貨物銷空遂陸續閉歇至　底則遷徙一空今年考客本少加以終塲之後立卽束裝旋里以致貨物滯銷赶考各店所存各貨無不折本售去蓋將原貨發回不免又費一番水脚不如賤售之爲得也至書鋪中石印書售價較平時約可便宜六七折磁器鋪卽對折亦有賣也 
[鹺尹更調]  
　　浙江仁和塲大使缺現奉運憲札委蘆瀝塲大使沈福祉調補曹娥塲大使廖壽鏞因與廖中丞爲從堂昆弟遵例廻避所遺之缺尚未請補部選清泉塲大使楊金輝巳領憑到省因途次感受風寒請假調理故到任尚需時日也 
[具保無人]  
　　金陵訪事人云湘軍壽字左營右哨哨官朱守戎克齊前由營務處交案候審經承審官訊後發交江寧縣捕廳蔡少尉嚴加看管劉制軍旋卽具摺入奏奉旨革職電信傳來卽攺收外所管押須有的實保人保其出外緝捕持刀行兇之馮姓并帮兇之二勇如逾限無獲卽治朱守戎之罪因之湘省同鄉中竟無一人肯躭此重任者 
[盜案巳破]  
　　上年冬華亭上海　浦三縣境内盜案疉出惟上海虹橋鎮王豐崙家被刦陸續拿獲數名兹青浦縣馬快某甲訪知方家窯某姓名阿七者與某鎮人阿八爲同胞昆弟各自贅於外家形跡可疑似是此中魁首因卽拘案請訊供稱原籍江北去冬有鄉親十餘人來此舂米藉端詢問附近各村鎮有富翁否旋復私販鹽斤雇令　舟出外未幾船至虹橋鎮　刦王姓家越數夜連刦華亭縣莘莊鎮某代步當並曹客閣張姓家折而至嘉定縣某教堂曁青浦崑山先後行刦錢邑尊乃飭甲帶阿七作線至興化高郵江聡等處先後拿獲正盜七名夥盜兩名斫 
 
 

Page 3

 
 
訊之下供出各案情由略不掩飾華亭縣童邑尊崑山縣葛邑尊嘉定縣張邑尊聞此消息卽前往會訊大約一經讞定不能免駢首之刑也 
[皖中得雨]  
　　安慶盼望雲霓巳非一日前雖得雨一犁而萬頃龍驎仍未霑足八月二十七日清晨陰雲四合大有催詩之意俄而雨師稅駕閱兩晝夜始止土人傳言距省數里一帶并塘積水將次平堤菜麥可以播種來歲春收當有豐穰之慶矣 
[海盜正法]  
　　上月二十九日鄞縣監中提出斬犯一名聞係象山拿獲之海盜由大堂綁赴法塲明正典刑監斬官爲鄞縣楊大令及城守某叅戎 
[監司例示]  
　　每遇新官到任例必有關防告示黏貼署前兹江海關道劉觀察出示云爲關防詐僞事照得法令綦嚴宜家喻而户曉人心不古須杜漸以防微本道世受國恩家承治譜辦理江南製造局巳閱五年律巳必嚴用人維謹從無親故朋從在外妄爲生事兹奉督撫憲會札委署蘇松太兵備道監司任重愈凛冰淵事必親裁權無旁落營求關說一概屏除幕友皆端正之人相知有素親隨供奔走之役約束尤嚴維上海地方華洋雜處良莠不齊誠恐有不肖棍徒探悉本道家世交際或假充官親幕友等項名目依草附木遇事生風爾等愚民被受煽惑立應預爲佈告以肅法紀而杜譸張除明查暗訪並飭屬一體密拿嚴辦外合行剴切曉諭爲此示仰道屬軍民商賈人等一體知悉嗣後倘有冐稱本道親友家丁藉事招摇希圖撞騙許卽扭送來轅指名呈告以憑親訊究辦如有受愚請託或勾串生事一經發覺立提併究按律重懲本道言出法隨决不寛貸其各凛遵毋違特示 
[西員拜謁]  
　　新署江海關道劉康侯觀察蒞任後卽偕繙譯官拜謁各國領事昨晨美國總領事　巴干君副領事易孟士君乘輿入城赴道轅答拜觀察欵以西點晤談良久始興辭而出 
[科名佳話]  
　　昨有新科進士黄君正心至英廨投剌拜謁適宋通刺因公他出由家丁擋駕黄君籍隷四川年巳九十四歲精神雙鑠鶴髮童顔不露龍鐘之態較之梁灝白首科殆又過之是亦熙朝人端也 
[欲行又止]  
　　本邑虹橋鎮王豐崙家盜刦一案拿獲盜犯陳阿五巢湖阿小顧阿妹等訊明收禁近接青浦縣來函内開某日拿獲盜犯供出與虹橋案牽涉黄大令復提陳等悉心研鞫供稱不相干涉且自甘具結存案兹大令擬將各犯提案順供然後帶往青浦會同錢大令研訊前日巳雇定小火輪船忽接某處要安電爰禀知江海關道劉觀察俟公務稍暇擇日啓行 
[英雄失路]  
　　劉迎祥寄其妻孥於滬上隻身至白下在某營當哨官旋以罣悮軍機致遭斥革回家數載貧不聊生近以積欠房租被房主所逐東漂西蕩泛泛如萍前晚獨行至小東門外厠中懸梁自盡適有更夫行夜至此見而解下盤問緣由劉涙下如縻一言不發更夫叩之再四劉始囁嚅告以故乃再三慰藉勸使歸家 
[失孩兩志]  
　　席志義家在莫釐峯下近挈其妻孥卜居本邑小南門内俞家弄某日其姪從塾中歸突被匪人誘去又有柴行主某姓者家於南巿西陸家浜生有一子年甫六齡某日出外購點心亦入匪人之手晨占夕卜音信杳然所望家有掌上珠者不使輕易出門則匪人雖狡計多端亦無所施其伎倆也 
[質衣破案]  
　　中日開戰以來寍波地方殷實之户或移家來滬或將金飾衣服暫寄滬上親戚家或將箱徿物件與在當質各鋪以多質少清願按月出息其用意與保險無殊七月中旬有楊蘭卿者携帶皮箱四口内有值洋二千餘元之衣服七十餘件又有包袱捆紥之衣服十餘件來滬暫寓高陞客棧適與表弟孫阿沛相遇先將包内衣服至滋泰等當鋪質錢六十餘千後又雇人舁皮箱四口欲至滋泰當質錢途遇孫阿沛遂又同去當夥開箱檢看各式衣服共可質洋六百元楊以每箱祗須質洋二十元當夥不依旋商定每箱質洋四十元另加存放洋四元共質洋一百七十六元楊蘭卿卽於是月下旬回寍孫阿沛頓起不良至該當鋪掛失票當夥見係同來質箱之人深信不疑惟當鋪規例掛失須由地保寫保失單爲憑且須外加一内加一之費約洋四十元蓋外加一係給地保内加一係給當鋪孫卽托住居英界曲江里内醫生曹子俊之姘婦江氏轉托二圖地保作保地保以如許衣服值價必鉅非誠實可靠之店鋪蓋有圖章不可該氏又托寳善街德勝祥鞋店執事人蓋印作保執事人初未之允該氏一再言明無碍執事人乃同地保令孫開明所質各式衣服花名至當鋪對明無錯地保又向執事人告以爲數甚鉅不可草率執事人又至該氏處根問屬實始允作保掛失當付當鋪及地保費洋各二十元付該氏洋十九元孫又向地保言此係我經手之事須扣回洋二元地保允之後由孫備本贖出衣服一箱轉質於滙源德康等質鋪再贖冉質共質洋四百餘元除去費用餘洋二百元之譜孫由是大攺昔日之所爲日坐馬車馳驅廣陌間賭密室之摴蒱選深宵之歌舞方謂此鄉可以終老矣適楊之岳母某氏賃居六馬路地方曾被孫借去洋二十二元聞其一朝得意向索前欠孫先還洋五元該氏問近來何以忽然發跡孫一味花言巧語該氏以其情有可疑恐婿所質衣箱質票在孫處或被加質托人查訪知有屢次典衣之事急發電告楊楊卽乘坐輪船於前日來滬至當鋪根問果被孫掛失贖去楊告以原票具在當塲交閱當夥謂掛失有地保作保不難根究當尋地保轉向鞋店及曹江氏根追孫阿沛無著楊遂投報捕房派包探何瑞福查究包探以當鋪地保有一定之費曹江氏如何得酬知照各人齊集地保同包探緝拿孫阿沛旋在法租界馬路遇見扭至英界孫直認各情與他人無于包探詰其何人墊本先贖衣箱一口得以再贖再質滋泰當初言衣服四箱可質洋六百元何以贖出再質祗得洋四百餘元孫支吾以對該包探當將各人帶至捕房捕頭查問之下著將孫暫押曹江氏先送英公廨交官媒看管俟吊齊衣箱再行解訊孫阿沛年約二十左右原籍寍波口操上海音身穿衣服窄袖京式語多荒謬可謂甘入下流矣如何訊辦尚等續聞 
[覆訊火案]  
　　本邑小東門外失火一事前巳兩記報章昨日午後包探將益美齋茶食店比鄰基昌炒貨店主張正宗及復昌等兩粥店主婁小才徐元順載陽糖食鋪主徐長順老裕昌烟館主葉元魁解送法公堂請訊張供稱是夜兩點鐘後聞響聲大作推枕起視則益美齋火起巳穿過本店急將家屬喚醒奔逃出外婁徐同供稱是夜並未聞人呼救火迨知而奔出復入内巳不能取物出瘦矣葉供稱小的所開烟館與益美齋後樓爲鄰是夜火由益美齋起將小的樓上門窓燃著火遂滿樓幸水龍救護辛勤僅燬去樓上之物同轉縷記供词繪成圖樣反覆研訊各執前供逐令各人將實情逐一繕禀呈案并諭令泰來保險行西人俟覆訊時投案 
[續賭徒]  
　　昨日衆賭徒在裏虹口北首包家宅左近設檯聚賭事爲上海縣署差役柴樛等查知至午後四下鐘時帶領夥役多人如飛而往拘獲王阿二張阿四陸阿大周阿二王月生朱瑞生六人解入捕房管押賭具賭檯及洋銀七元暫存○虹口凌家宅等處賭攤林立前日捕役見有賭棍三名遮遮掩掩一聲暗號拿獲秃子及南庚兩名解赴英公堂飭差護解至縣黄大令諭令收所候訊 
[英界公堂瑣案]  
　　包探沈金隆禀稱昨有戴阿生等十餘人在北河南路開塲聚賭由小的等前往當塲拿獲爲首之戴阿生及賭徒談木香等十三人並賭具一併解案宋通刺逐一細問内有田阿蘇李阿桂一人向開馬車行在該處左近實被探捕悮拘商之薩副領事判令開釋其爲首之戴阿生從重判罰洋二百元談木杳張阿惠莊和藩慶三四人各罰洋一百元馬文標陳第甫二人各罰洋五十元王阿根罰洋二十元其餘孫有生孫登二張阿三各罰洋十元押候繳洋開釋其判罰十元之各人如不繳案則各押兩禮拜賭具銷燬○陳阿根前因犯竊遞藉今又 
 
 

Page 4

 
 
來滬竊取李阿四朱鶴生絨布衣五件經包探唐清山拘獲人贓送究李朱投案申訴請領失贓陳阿根認竊求恩通剌判笞二百板押候備文遞回無錫○陳阿富在耶松船廠爲小工昨日行竊生鐵一條經三百五十八號華捕送究通刺判枷號七日發犯事處示衆○小工張仁子行竊太古行鉛一塊售與王阿隆由包探江阿三緝獲連王一併解案張供認竊鉛惟王阿隆不認收贓通剌著帶回捕房於禮拜一查明覆訊○莊金法竊取張梅亭白銅水烟袋一枝經包探秦少卿拘解至案通剌判管押七日○一百七十二號華捕拘解馬夫卓愛生到廨稟稱卓所駕之車駛行太速致將甲乙二人之小車一輛包車一輛撞壞經小的拘獲請爲訊究卓供寗波人向爲馬夫昨因馬劣收勒不住以致撞壞小車包車通刺判卓將撞壞之車修理再罰洋五元以儆○二百八十五號華捕拘解寗波人陳富到廨禀稱陳今晨在繅絲棧門前與女工調笑向拘不服反遭扭毆計被拉壞號衣失落銅鈕一粒陳供與友人同行戲笑華捕悮爲侮弄卽將小的兇毆以致頭顱胸際俱受傷痕言畢袒衣請騐通刺判將陳送仁濟醫院騐明傷勢再行訊究○包探陳阿九禀稱王榮芝竊取同棧李錫紅之衣服數件經小的拘獲送究李稱王亦係讀書人可否免辦通剌准之遂將王申斥一番押令交保贓還失主○包探孔阿才禀稱顔江彬李阿四二人行竊黄芝榮竹箱一隻鞋藍一隻布衣八件經小的拘獲請究黄投案訴稱向開客棧現因欠租房屋被房主封釘顔等竊取各物俱係某宦暫寄現巳吊齊叩求給領顔供因被欠洋銀將物作抵通刺謂旣欠爾洋儘可索討不應竊物著將顔李各押一個月 
[招尋小孩]  
　　鎮江人杜老四之子名甡兒年五歲住上海西門内翁家弄於初一日走失未歸頭留金剛圈後有小辫子身穿紅馬甲藍洋布短衫花布食袋花布褲脚穿老虎紅鞋如有仁人君子知其下落或代爲留養者務請送至本堂願出重謝决不食言　上海六馬路仁濟善堂謹啓 
[施當其急]  
　　蔚豐厚票號交來新疆無名氏助賑銀湘平一百兩會稽陳吉生祈病愈合家平安助賑洋五十元潘承基交病求速愈洋六十元慈祥迪吉孝善格天順直疉遇災荒望澤之殷倍於曩昔大善士施當其急功德尤倍尋常敬代災黎馨香項祝上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龕赭秋潮]  
　　杭州訪事人云浙關第一塲試卷自受卷而彌封而謄錄而對讀一一告竣後上月二十一日未初一刻監臨徐宗師排導出開護闕各營兵自天開文運大栅欄至東牌樓分赴兩旁站隊○温州府屬平陽縣纂修志乘秉筆　係平陽訓導吳廣文承志某日乘舟赴省　請廖　帥恭詣文瀾閣鈔檢四庫全書以備參考榖帥准之○杭州府陳太守感冒風寒政躬弗豫因飭家丁詣撫轅請假數日迨假滿病尚未痊門又展假數日 
[法界捕房瑣案]  
　　昨午後葛同轉蒞捕房飭將積賊張阿五笞責三百板蔣餘山掌頰四十下杜阿在　吉林各笞責八十板李金生朱阿福和笞責一百板周阿林業巳責懲姑從寛宥○蔡宗平之妻吳氏偕顧阿松投案供稱小婦人及小的所保之賭犯和尚等三人業巳逃逸求恩寛宥同轉令於次晨到堂判斷○前報紀無賴結爲十弟兄强搶丁大容被火之錢昨日同轉飭提十弟兄中之傅利三陳阿三吳金泉至案研訊包探禀稱小的杳得搶錢時陳瑞福爲首迨丁姓報捕後小的等訪得確實並無寃枉至阿狗俊泉二人並不在内傅供稱小的前在小東門外當野鷄小工無事時向各店乞食八月二十日陳等被拘至新開河橋小的適在橋南周連生卽麻皮將馬口鐵盒擲遞小的方俯身拾取卽被拘拿至伊等如何搶丁姓之錢何人爲首小的實不得知同轉謂爾從實供明免予比究傅堅執前詞同轉喝令從重掌頰三十下謂倘再執迷定行嚴辦傅俯首不答陳吳仍如前說同轉令一　還押包探禀稱小的查陳同傅等皆無賴之尤同轉頷之 
[美界捕房緝事]  
　　前日下午積竊黄德華至虹口公和　碼頭所泊藍烟囱之某輪船上圖竊船上人覷出破綻拘送　房捕頭盤詰情由供稱往時所竊各贓窩藏三處一爲華記路一百零一號小阿毛一爲元芳路一百五十號王錦川家一爲裏虹口某處昨晨飭包探江阿三押往搜查阿毛王錦川二家贓物寥寥無幾惟裏虹口某坊有棧房一所坊主龔錦元阻不許入江　定欲入内以致忿爭忙亂中悮將火油燈擊翻滿地皆火幸得立時樸滅不致成災江探怒喚夥役帮同搜檢吊出鉛板五十餘方重八百二十磅當卽連龔帶至捕房押候解送公堂究辦○屠作夥小金咸川沙人也前日被偷兒唐小士竊去布短衫褲等物當卽報知捕房昨晨包探竇如海將唐拿入捕房押候解辦○昨晨十一下鐘時寍皮成衣匠某甲行至虹口某處忽　囊中失去洋銀一元數角指工部局掃街夫胡某所竊扭入捕房捕頭以事出無憑一併釋去 
[廣東官報]  
　　八月十五日從九品朱振基　銷監印試卷並點名散卷差○十　日順德紫泥司謝禀辭赴任○十七日分省補用道左禀見禀辭往汕頭公幹○十九日補　監大使樊明達禀知開訃丁母憂○二十日候補縣黄嘉梯禀銷解京餉差黄坑司王禀見禀辭赴任○二十一日從九品毛熙春文潤俱禀知委武闈巡捕差 
[金陵官報]  
　　八月二十二日威靖後軍營務處副將李天元叩謝○二十三日准補桃源縣沈佺回蘇銷差後卽赴新任○二十四日江蘇補用道徐壽明直隷人由京引見來○二十五日江西九江前營遊擊周步雲由京引見回○二十六日委辦徐州利國礦務前兩淮運判胡光國徐州來分發江蘇試用從九戴兆煌由京來到省○二十七　　口船廠江西知府劉思訓前四川彭縣羅雲碧叅將蔡國祥均傳見 
[蘇省官報]  
　　八月廿三日直州知州彭治河　赴寗兒制憲並赴倪南池寗緝私總巡差府經陳庚禀知奉委本轅監印差在任候補縣丞元和縣主簿趙光瑜禀謝飭知十六年分海運蒙保俟補缺　以一縣用　輔廷禀知過班　丞領咨赴都騐看辭 
[邗江官報]  
　　八月廿二日休寧縣李大令福來公　到揚○廿三日科翰林黎太史承禮由都南下○張鹺尹錫銘由六漫閘○廿四日東台場劉鹺尹富安場黄鹺尹　公幹抵揚○廿五日黄分轉以忠委泰屬李灾温鹺尹世孚辭赴力乏橋卡朱鹺尉錫齡起復回淮灣頭厘捐秦大令基過揚 
[申報舘恊振所經收順直振捐八月十一日至八月廿日止廿三闪清單八月廿一日至八月廿九止第廿四次清單]  
　　八月十一日埭溪巡署繆山氏節省日用積得紡銀十二兩八錢一分申五錢五分合重十三兩三錢六分銅洋一元○十二日月洲居士洋四元○十四日匯豐銀行帳月餅費洋四元宏大莊節省月餅費洋四元蘇號節省費洋一元○十五日不書名洋二元大豐洋布號衆友月餅費錢二千二百合洋二元一角四分無名氏洋二元○十六日延州來節香斗費洋二角○十八日延陵氏酬醮資移振求合定平安洋十元紫陽氏洋一元中山氏洋五角高陽氏五角馬福裕洋一角馬福頤洋一角馬福恆洋一角移園洋一角清吉洋一角裘得仁洋一角殷仁内洋一角白義氏洋一角中山棣記洋二角以十總共收洋十三元三角四分紋銀十二兩八錢一申五錢五分合重十三兩一錢六分銅洋一元○廿四次清單○八月廿一日慈谿平安子洋二元○廿二日王宗鈺求病速愈洋念元救吞生烟藥粉洋五角蒔香居士銅洋一元○廿三日壽水生洋拾元○廿六日許氏銅洋二元崇明陸恆如王召南充振洋拾元○廿八日瑞號友人洋三元○廿九日無名氏洋二元臺茶釐船捐總局林輅存洋三十元以上總共收洋七十七元五角銅洋三元 
[上海六馬路仁濟堂經收養狗所救命功德生册捐八日初一至二十日清單]  
　　陳逸卿大善士自助洋一百元又經募通裕號洋三十元金雨蓮洋二十元嚴少坪李少堂方省三楊廷錫慶和永慶豐元豐元生德豐寳亨宏義時和富記拾三户各洋十元鄺麗東嚴如麗瞿富全顧泰成沈立興同裕昌承志堂利亨莊萬泰源滄慶裕通和陳星記朱雲記十四户各洋五元周蓉如拔維晏帳房各洋四元吳金波周蔭齋徐秋亭陶發泰　記大豫六户各洋三元嚴訪張吉甫倪鶴亭李雲泉周雲卿張明德范金寳朱雲卿張雲庭袁柳香韓義成長泰隆永裕裕成瑞昌祥丁義大錢發泰永義慎塵定子恊和　春記張氏萃孚廿二户各洋二元梁　東李德興費伯珊周蓉塘韓聚興朱吉甫嚴士傳高式之秦福全宋海臣裘蕚輝方阿春林隱士大同昌仁裕祥廣有餘居易　植桂軒丁再記譚昌鍾春記張耕記王仁德堂劉德興堂補過山房天福帳房湧祥馥泰無名無無名氏官十户各一元以上由陳逸卿大善士交到洋四百五十元角亢斗室主人續助洋一百元葉樹德堂洋五十元韓楨榮求病速愈洋十六元金鄭氏女病求愈孔顧氏求痾愈源通三銀號萬椿號海寗朱寳笏葛心友堂六户各洋十元金氏爲孫病保平安唐郭張氏四十生辰愿各洋六元朱培林東海氏蘇州無名氏徐依仁堂四户各洋五元張道庵孔氏無名氏隱名氏四户各四元伯仲保平安慈東平安予各三元法租界德順里衆姓焰口餘欵二元五角葉長春顧源慶復源安檄無民氏李無名氏無名氏無名氏無名氏鄭劉氏九户各二元盛次梅買票求得彩李茂亨求病愈鄭姓爲妻病求愈有心人求事如意爲子求名人不要收照人枕磬山人北泥城橋巡防局罰欵湖邵葆丞程彬士馮子庵費楚　顧澄慶承志堂鞠比丘　同青谿前過子留餘軒林福記十八户各洋一元葉程不留名不書名怡和行合助一元桃鴻舊築五角周琢章項　笙沈　廷各洋三角以上統共收洋七百七十元九角 
[上海北巿絲業會館籌賑公所施少欽經收順直山東賑捐七月廿一至三十日第四告零零三至十二次清單]  
　　廿一日張幼由潤昌棧裕豐和號來洋十元高郵丁玉軒募愛蓮堂洋一元錢七百零五文○廿二日紹郡丁家衖前清陳姓洋廿元凌履之求病速愈十元楓涇程培莊爲弟培英求流痰速愈四元○廿三日無錫正大趙旭昇洋五元無錫華耀亭募周伯記周新記各四元黄姓一元友于軒陳求母平安一元○廿四日周浦胡義巢求病带愈洋四十元鴛湖頤養老人由揚州寄來廿元蕪湖拾翠主人十元張堰高姓六元松江王裕記四元石學文求病愈一元泗涇程友于爲新孩平安一元○廿五日滸浦羅錦康爲姪女翠寳求病愈洋十元高大昌五元　江知足子五元張門沈氏病愈完願二元楊郭氏一元黄姓一元○廿六日趙大善士求病速愈由姚大仁來洋廿元常熟信泰興吳冠亭五元守信居銅洋三元裕泰衣莊銅洋一元東台厘局爲内人病愈完順洋四元汪國桂求父足疾速愈一元○招商局來鎮江徐履吉在陜西募來王子良還願陜平銀六兩屠張氏還願洋六元張廉泉手孟湘丞還願銀四兩○廿七日王梅脩求子病速愈由無錫王源來交同康莊來一百廿元太倉凌鶴臯灶霄資移助二元　涇乾元無是子一元梅厓巨豐號銅洋五元○廿八日厚德山人洋四十二元日本洋八元四明趙閏臣得子酬願　洋三十三代同楊十元勉力子誠求慈親福壽康寗二元○淮安鹽城　　鎮問經堂募梅學城書洪郭三陽李繼湘朱書林陶慶春朱冠詰周正韓日升徐奇樂陳鳳儀十一日各洋一角問經堂錢八百七十六文王鄧桂五百文游序東何義豐書萬盛漡甡泰湯秀奇朱苞生顧仁昌七户各二出文催秀山孫長德湯登武祥興和金成喜尤　鳴　　左鐘陳禮亭朱恆光湯如殿夏賓富左鑰左鍵趙培馴崔筆仙葛案董安康夏金祥陳景平左恩波僧道溪吳長元洪壽昌唐華田朱匯管隆昌朱恆善張彭瑞馬　盛喬管氏袁振洪朱達興葛　樓邱鴻文蔡得祁仇廷才王玉珠劉時明左　樵湯鸞雲游鸛鳴蕭萬全唐華彩陳修明左鏡湯如璜葛正太夏新　夏守興左濟材無名氏不留名無名氏未留名無名氏不留名無名氏未留名無名氏不留名無名氏趙慶祥周榮桂朱雲繼徐奇樂王鴻　吕步春朱仰賢祁登甲朱昆金吳祐臣朱書亷朱達力李半俊商慶里卞榮松朱書金朱玉書朱書舉祁智如乘家鎔朱書事朱達振朱壽珍徐春錦何復華范金福喬世基徐連雲朱書方鄒淮林王得年夏家寛崔日興九十五户各一百文吳華山陸華一百文共一百十六户合洋十三元○廿九日四明趙閏臣續助爲侍姬薛氏兒倫元求保産内一切平安洋三十元不留名保合家平安十元楊福安保身體康健二元及保合家平安二元嘉定無名氏一元銅洋二元○三十日山陰傅　麟求兒病速愈洋十元許壽萱十元求病愈三元川沙司獄署知非子完願二元梁洗氏保子五角 
[睡海北絲館籌賑公所施少卿收順直重東賑捐八月初一至十三日第四千零十三至廿五次清單]  
　　初一日克華祥潁川女士求久　速愈一百元無名氏十元陳鄧氏還願　五十元補過子求子北闈平安得中五元杭城按經廳署吳縣徐芷升求試途平安四元楊鴻鈞求消災延壽一元○初二日硯香居孫求女病卽愈　五十元陳吉甫求病愈廿元無名氏十元揚城全　堂十元鎮江李眉吾募鄔培連求病速愈一元○初三日杭省羅青耜求子病速愈洋十元朱子香求子病愈三元常熱顧仁甫　次媳痧愈完願三元又爲孫曹灝病愈完願二元無名氏求平安二元青蓮書屋藥資二元無名氏銅洋二元○初四日席詒榖堂鄉試平安由江左書坊來三十元馮學純求父病　速愈由厚康莊來洋二元　城知足氏爲室人求冥福五元麥林氏四元曹運弟一元蘇城金鼎鐵爐一元○初五日漠河金礦局同人公助由電報局楊子翁交來規元一百五十九兩一錢又　規元五十一兩三錢六分八厘楊寳善求病速愈洋一百元元和彭琛士求病速愈合家平安洋一百元厚記求平安洋三十元不留名保合家平安洋十元槐蔭居士病愈了願四元　郭氏洋一元可蜂師松泉師五角松石師五角生大銅洋廿元○初六日正心室代募洋六百元徐恆盛堂洋廿二元祈安居士范求消災免厄人口平安十元篤行子祈病速愈合家平安洋十元埭溪盛仁鑱求女病速愈四元○初七日王應霖爲父景叶公求再生福祿洋三十元又爲母談孺人求再生福祿洋三十元知非子完願由　　司獄署來洋三元○初八日蘇玉崑還願洋廿元徐依仁求合家平安洋廿元黎宅洋十五元范本安爲子病愈完願洋四元唯亭吳慰　洋二元坦石橋閨秀唐妙銀病愈還願洋一元○　九日鴛湖　陔室居士求慈郤病延年洋一百元平江徐少甫求病速愈洋廿元硤石蕭壽春爲子常病愈完願十元揚州金諼堂爲媳孫求病速痊十元無名氏四元廉　泉求病速愈二元　錫達源莊不書名求妻病愈二元○初十日抗垣移産助賑子求試三場平安洋四十元汪伯記洋十元杭城保大興孫子梅爲長媳生辰蒙親友惠施餘移　洋六元脚　　病速愈二元集賢里醮餘資移助洋一元三角石鎮榷所賮卿氏願讀助洋一元蔡門姚氏求兒女平安洋一元無名氏由題州仁泰莊青來銅洋三元○十一戴門顧氏求病速愈洋二元　湖　足子二○　浦慎裕寄來雲霄金進順舟雲陵生員吳曹洋四元吳維吳恆豐各洋二元監生吳洛書　種堂鄭各洋一元共五户合洋十元○十二日錢景苑求病速愈洋廿元唐念慈爲　女盤卿求病速愈洋十元湖州趙和尚求腹瀉速愈洋十元求和順病愈五元洪記洋三元○十三日無名氏求保百病消除精神强健洋廿元汉爲妻生産求保平安百病消除精神强健酬願並求後胎生子長命百歲洋五十元德清陳葆安爲因子胡氏求病速愈洋廿元陳禮同求父病速愈十元蘇城秀嚴店十還願洋十元湛然子還願二元青浦縣署各席卞忙席資移助六元 
[上海新關後源通官銀號勸辦順直義賑公所經收水寨沈項督銷局第十六次捐賑清單]  
　　楊興五秦登盈鄭保善謝天生泰和各助大鏡一千文葛維清傅祖培各 
 
 

Page 10

 
 
助銀二兩高積忱銀一兩陳永第助　四兩高偉臣銀一兩慎修堂王等十一户助錢十千五百張道生等二十一户助錢八千文裕鼎昌等十四户共捐錢十三千五百文魏復盛等十一户共捐錢十二千文正心德等十九户共捐錢三千三百文李錫璋等十户共捐錢十四千高毅菴捐銀四兩張廷麟等十五户共錢五千一百文楊鳳翔捐銀四兩王少　四千文劉玉章三千文左光榮二千文張聘卿四千文陳劍房三千文張登瀛三千文白和貫十千文趙琴軒二千張健德五千文茅卓爾二千文張春庭三千文督銷北岸廠五千于壽臣六千文陸勤甫四千文何幼卿三千文張錦堂等七户五千田振興等三十二户共捐錢五千八百文尹立敏等十五户共捐十千文董繼孟等十四户共捐錢三千八百文王躋瀛等十一户共捐錢十千鈞源恆錢店助銀五兩左蘭洲捐銀一兩無名氏捐錢二千文無名氏捐錢二千文 
 
 
 

Page 11

 
 
   
 
 

Page 12

 
 
   
 
