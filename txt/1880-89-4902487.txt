# 1880 - 89 - 4902487

 

Page 1

 
 
[印售萬國史記] [  本館告白]  
　　萬國史記爲日本人所課故首載日本紀而中國記次之亞細亞歐竊巴阿　利加阿非利加　洲各國又次之其紀中國瑣事微有不相合　然亦無害其爲佳况中國歷代史册足以供柔日之讀者　至明代而止此書則紀至今上紀元而始舉此他國人可爲之而華人不敢也本舘近從日本購來悉照原本排印且地名人名另加標諸更仿點句勾段之例使閱者一覽了然至其書之紀他國亦必遠溯其開四之始書年言月至近時而止各國政治之盛袞兵刑之始末尤爲三致意焉此誠天地間第一大文也今巳印竣每部訂成十本敢回工價紙料洋六角於月之之十一日卽禮拜三出售諸君子請仍　購處所賜顧爲盼 
[印售華英尺牘] [  點石齋啓]  
　　華英尺牘番禺何若星著共七十二首皆貿易場中仕來通用之語而其華文則出入風雅思籍　淸上冠英文播　詳盡毫無　　　首更冠西字信面格式西人稱疎體裁凡華人與西人文涉者寓頭宜各量一　卽僅以華人尺　而論亦生意人入門之徑幸忽忽然計每部一本收價洋二角五分定於卽日出售諸君請至申報舘申昌書畫室賜顧爲盼外埠亦有寄售此佈 
[觀本報中俄消息書後]  
　　中俄一事數日不知消息矣中國事機秘密固非外人所能窺測而各報所載亦類多猜疑影響之辭迄未有知其確耗者惟邸抄中旣有將崇欽使定罪之　諭旨則此事之决裂不言可知前者本館曾著一論說以爲亞洲之國中與東合其勢尚足以敵俄而未敢决其必合也乃昨觀字林報所載北京來信則中東大有合意日本新報亦有此說則此說或非盡出無因矣夫中國非必有待日本之相助但以有事乎西北決不可問釁於東南故與東合從則可以專心一路而無內顧之憂日本亦非必求中國之相庇也但以俄人得志于中必不能忘淸於東與中國和約則可以有所屏蔽而不至有蠶食之患此誠兩全之策而制勝之方也特未知此欲和之意其出與中國乎抑出於東人乎細察字林報所載北京信似乎其意出於中國恐東人之意尚未見其必從也且卽使勉從而日本仍存觀望之意以坐視中國之成敗而定其從違盟約卒不能堅故和之意由於東則其好可久和而出於中國則其好難終此必然之勢也盖東人未嘗不知亞洲大局中東相合足以拒俄而特以有藐視中國之心故不肯勉從和好猶欲逞其狡焉思啓之志以爲得寸得尺皆足以擴我封疆其所以悍然無所顧忌而取琉球者早巳視中國蔑如矣斯時中國以俄釁故而降心相從東人反以中國有畏心而不得不與和故恐東人之益侈其心而和不能堅也茍東人知俄人之不和於中亦將不和於東而乘中國降心之際亟欲親縫其缺以合力拒俄拒俄卽所以助中助中卽所以保東絕無觀望徘徊之心而深願爲講信修睦之舉則中國未有不樂從者如是而後和好可堅且久也夫中國之患雖在目前而日本之論卽在異日如昧於異日之禍而忽於目前之患吾知東人亦必不出此故深幸其能同歸於好也武侯欲致力中原而患南方之不靖故五月渡　深入不毛必使攻心之計得行南人之反不復而後可以無內顧之患今中國欲釋怨於東人意盖在此而爲東人計亦正以乘機結好於中方爲上策天下智計之土其意見當不殊矣魏武之攻二袁也有獻計者曰二袁雖爲兄弟實則積不相能今攻之急而彼將合以謀我而我未見其必利也緩之則彼將自相併吞我可以乘隙而逞志其後二袁以互攻而卒見禽於魏武今中東之勢雖不可以此相例然唇齒相依犬牙相錯其情形亦正相將合則力厚而敵人有所畏憚分則力薄而外人可以欺陵俄人之意亦深恐中東之合而甚願其分度必有施其狡計行其反間而挑中東之釁以啓其爭而巳乃可以拱手而得漁人之利以俄之狡謀譎計此事實在意中竊思中國斷不至中其詐謀而東人或不察中國之心則俄人之計得行而中東之交難合此正毛遂所云趙之羞實楚之羞合從之計爲楚非爲趙者想日本之謀國者未嘗無人亦或不至憒憒若此也至於日本新報侈言左營之兵精糧足足以制俄人之命俄之新疆將軍必不能敵又言俄人調兵亦非易易此言非無稽新疆去卡斯比河海確有數千里路亦果然崎嶇卽使遠調而來亦恐疲敝之師不足當安間之卒况左帥經營關外多年豈無預先佈置之法觀其叅奏崇君力主戰議則其處心積慮欲與俄相從事籌之巳熟卽購辦雞心開花等彈一事知中國戰備固有儲之已久者且崇君所議和約現在崇君旣獲嚴譴則中國之不肯俯准可想而知旣不准和又不敢戰諺所謂畏首畏尾身其餘幾中國此時正如騎虎雖有各國商民深切杞憂慮其戰而冀其出於不戰恐有不可阻過者矣然戰危事也兵凶器也侍其有備而輕言之則又不可故持重而不卽發而內則聯和與國以免牽掣之虞外則整備軍裝以伺閒隙而動我先立於不敗之地而後可以操勝算而固邦基以守則固以戰則克此則計之上者想中國英材濟濟必有成竹在胸智珠在握者又豈待蔬食者之代爲謀也哉 
 
 

Page 2

 
 
[恭錄　上諭]  
　　○二月十八日奉　上諭譚鍾麟奏孫衣書假期巳滿因病籲懇開缺據情代奏一摺太僕寺卿孫衣言着准其開缺欽此同日奉　上諭萬靑黎奏病難速痊懇請開缺調理一摺萬靑黎着賞假兩个月安心調理毋庸開缺欽此同日奉　上諭譚鈞培奏吳仁傑假期已滿因病籲懇開缺據情代奏等語國子監祭酒吳仁傑着准其開缺欽此 
[京官論事]  
　　○庽京西人近致書於本館曰　中朝因伊犁事與俄齟齬又因日本夷滅琉球與日本不睦現在崇地山星使已議大辟然俄事必待曾襲侯至俄後如何商辦方有端倪而崇星使之生死亦於曾侯此行卜之惟琉球之事據京師官場傳說日本雖藐視中國夷滅琉球梳球日望中國復讐而中國决不與聞此事亦斷不肯興師閱罪惟俟日本使臣到京簡泒大臣向其理論如能復立琉球固爲幸事假使不克如願亦聽其殄滅而已然都中官場之不滿於何星使則衆口一詞也本館按西人來書中更有極力詆毁之語雖得自官場然究不便登錄姑節去如左以質諸欲知時事者而巳 
[京師近信]  
　　○頃聞京師官場傳言　命議使俄崇大臣之罪案固出　自朝廷而實竹坡黃潄蘭張湘濤三先生實發其端當崇公之待罪也朝廷雖責其違訓越權其應如何治罪尚無定見至十二月十六日寶黃張三公如奏請將崇公交刑部治罪又去歲十二月初五甘各部院大小臣工上封事者共有二百餘人　朝廷獨　召見寶黃張三人當時三公遞摺後卽行散值未曾預備　召見及召見　旨下而三人已不在朝房寶張二公聞信趨入黃公到班遲悞所以自請議處見之邸抄也近日官場傳言如此因謹誌之 
[調督風傳]  
　　○字林報云風傳山西巡撫曾沅圃爵憲奉有陞任江督之　旨竊恐其不確也 
[日報記船數]  
　　○日本日報論日商船隻之事曰日本輪船共一百五十一艘帆船五十四艘本地桅船一萬八千九百零八隻以近日而論帆船應再添造於通商事務更有裨益云 
[縣令得民]  
　　○蕪湖縣令周明府於本月十五日調往懷遠縣任明府在任日久深得民心其辦案也捷其取財也廉其用心也公差役之費從輕定數不准浮索民有欲禀事者可直入衙署無或阻止故是日所經大路歷六里之遠每離四家設香花水鏡以申敬意觀者塞途明府下輿步行隨走隨揖以答之西報記之如此可見廉吏之爲中外所欽也 
[滋事不實]  
　　○前報鎭江有華人入西人房舍挾制訂立合同一事今有其華人信致字林報云此事盡屬子虛華人雖入外國行中並無以死恐嚇之事所說各節亦俱在理况來者係山東人並無公所云 
[疏濬運河]  
　　○鎭江聞於近日有疏濬運河之舉並聞撥兵五千名助之工程甚速此據西報所述昨有友人自彼處來詢問其詳則謂並無似此舉動姑誌之以存疑 
[拔烟民變]  
　　○山東省南離鎭江六百里某縣令奉憲禁烟因拔去民間所種罌粟民滋不服致壞事端初九日由鎭江發馬兵一營前往彈壓未知能無事否也 
[直嚴佑之明經來書]  
　　○滬上諸善長大人閣下頃奉初二日賜示並匯票五紙計銀一萬四千兩照收展誦之餘實深欽佩南中捐欵甚不易籌諸君子於無可設法之中生法外之法用心良苦捐項如此其難用之稍有不當淸孽更深弟本不才膺此重任慄慄危懼振翁至今未到亦未接信惟殿翁來信云苕翁不日可以到津弟處亦未接信殊深焦灼啓翁以殿翁來信囑伊往津俟秋翁商辦一切不日卽去弟局人手益少惟當益加惕勵以期無負諸善長濟世之苦心尚祈時錫箴言以匡不逮大城二十外告竣弟卽移局文安嗣後寄信祈逕遞文安此後如無續欵則已設有來源務祈綏兄來直督辦爲禱專此布覆卽請均安愚弟嚴作霖頓首二月十七日由大城發　日內擬續解直　賑欵如蒙仁人輸助務望從速交不以便彚解不勝叩禱 
　　上海協服公所附 
[濬河籌費]  
　　○前日上海總會中各西商大會議具呈於駐京各欽使呈中大意謂吳淞江淤塞日甚一日於上海輪船出入實屬大害屢請中朝撥銀開濬皆以無欵可籌而止今各西商願於進出口各貨每值千兩抽銀一兩以作經費另立董事專辦濬河事宜其捐由海關徵收云云會中人因問衆商情願與否各人議以此事甚爲緊要中國旣無款可籌自應代爲抽繳共商逾時遂俱允許想此呈送至北京轉咨總署必邀准可也 
[虹口失火]  
　　○本埠招商總局北棧相近處有舊棧房一所係向耶松尖行所租者業巳破壞不堪近惟置放舊木頭及破麻袋等件昨早四點鐘因烘培濕水磚茶致遺火焚燒幸卽時救熄祗焚數間不致延及他處云 
[命案巳結]  
　　○前報疉列踏布坊倪阿徐卽倪永林歐馮興發身死一案經莫邑尊檢驗云係服毒身死其後屍親投案具結前日該屍親經倪永林挽人了結出洋一百二十元該屍親卽投縣銷案並請將茅元英釋放莫邑尊謂此人尚須薄該以爲興訟者戒 
[學徒避打]  
　　○昨日法公堂據擁房解送趙五卿一名請訊據供年僅十四歲浦東高家巷人父在天津搖船爲活送我在滬南靑龍金帶橋篾店學業因被師毒打故於本月十九日逃出躭擱法界小客寓今食用全無被捕拘押還求開釋張司馬研詰之下着護勇帶同趙五卿至該處送還并諭以嗣後不得任意鞭樸如不遵諭復被告發當于咨請重辦 
[竊物認贓]  
　　○法包探等於淸晨見人携取銅燭臺一對銅杓二把錫酒壺一把在押店質錢上前盤詰言語支離形跡詭異故拘 
 
 

Page 3

 
 
解請訊據供名嚴阿三蘇州齊門人叔父現在廣福寺相近王師爺處作跟隨此等物件是叔父給我作本錢者張司馬得供正待着查旋據道署護勇禀訴有同居之人屢次失竊各物的係原贓尚有單被一條請爲追查嚴阿三聞言不敢置辯僅稱並無單被云云張司馬着將贓物卽給護勇帶交失主嚴阿三押候重責云 
[傷目案上控]  
　　○上禮拜二據掠告劉阿昌投法公堂稱被廚司勒阜德戳傷左目一案張司馬與余繙譯深爲憫惻在公堂罰欵內酌提洋兩元給劉養傷待傳到該行洋人於禮拜四覆訊洋人未曾到案僅致信與繙譯官稱愿出洋十元等云劉阿昌稱我左目已瞎出洋十元了結我也出洋十元他可肯將目被我一戳否張司馬着傷痊再核而劉阿昌業已繕稟投法總領事前投遞領事官巳准詞着靜候傳訊矣 
[公堂瑣案]  
　　○前由捕房緝獲竊犯鄭心泉行竊銅器押候查明失主茲據哈榮至英公堂稱開設尚古齊古玩舖初八夜失竊各件開單呈閱今由捕房查獲各件確是原贓然缺少尚多懇請究追云云竊犯供行竊屬實餘件均在城中陳司馬隨令將起案之件先交哈榮具領竊犯鄭心泉送縣着哈榮投案請追○盛順生至英公堂稱在法蘭西銀行寫字洋人處爲細崽因洋東失去獅子狗一頭現在天津人劉大慶處稱係向張阿二買來現由捕房一併傳案請訊劉供狗價洋三元張供出洋半元買來轉賣與劉得洋三元陳司馬令將狗給盛將張管押着繳洋三元給還劉姓或能指獲所供之人再行訊辦○吳益至英公堂稱被人竊取東洋銅瓶人贓并獲交捕送究周嘉雲供路見銅瓶異樣隨手取觀被誣行竊陳司馬以指竊無憑斥釋○顧順德至英公堂稱被曾奎大訛詐爭毆交捕送究曾供彼實姓譚欠我洋五元借票呈閱請追顧供票據非我所出况我姓顧可訪可查陳司馬以兩造所供逕庭且事屬細微槪子斥釋 
[黃嫩先生自桂林回未及旬日將促裝應禮部試小樓喜晤兼以言別]  
　　○飄然琴劍賦歸來握臂登樓笑語陪吟草嶄因游歷富好花又向別離開漫愁海國揚帆去待聽金門報捷回薄植自憐蕭艾任空山敢信老其才 
　　願花常好館主王安初稿 
[光緒六年二月初九日京報全錄]  
　　宮門抄○上諭兩道錄前○川督丁　奏爲密陳革員揑控與歷年辦事本末並近年竭蹶情形片○陝督左　奏陳明學政延請幕友名籍摺○皖撫裕　奏爲勞績候補州縣考核分別煩簡補用片○陝督左　奏爲遴員署理府州縣遺缺片○又　奏武弁妄爲請　旨革職片○二月初九日兵部太常寺太僕寺八旗兩翼值日無引　見○豫王等由　東陵回京請　安○湖北正考官陸繼輝到京請　安○四川總兵李得泰請　訓○楊霽謝授平陽府知府　恩○莊王請假十日○　貝子續假五日○太常寺奏派　東西陵查禮　派出敬信慶麟○召見軍機　李得泰○○丁寶楨片　再密陳者竊宋大奎揑臣以該革員有教令王余照賄串言官將其提省監禁一節臣現巳據實具奏惟思該革員所以如此揑控者其意在陰使臣與臺諫搆衅成互相攻許之勢奸人用心可謂狡極查四川官方之壞錮蔽至此實非一朝一夕之故各衙門苞苴之盛本爲他省所未有州縣剝民以媚上刁紳結官以分肥上下交征遂至互相刦脅道揆法守蕩然無存州縣終年不理案件不講緝捕議以賄成盜賊充斥民間生意憔悴終歲勤勤禦寒幾無寸縷充飢不厭糠粃失職無告之民盈溢街巷患氣已萌可爲惴慄臣自到任以來晝夜焦思設法整頓州縣漸知畏法亦知講求辦事外而巳似大有攺觀而隱微深痼之習中於人心則仍牢不可技似非微臣薄德所能轉移變化臣竊見川省民生困苦經費支絀到任之後首裁撤各州縣夫馬以恤民而固根本繼革除各衙門陋規以恤吏而杜貪婪又裁減各處厘金淸厘虧挪以裕庫藏而供支撥又收囘鹽務自然之大利以爲他年裁減本省常年捐輸之漸此皆官紳所不便怨謗所由起盖川省各上官無不食滿堂紅之利其利悉取之於州縣而州縣則又悉取之夫馬局州縣取之於夫馬局則又必勾結紳士以脅制鄉民而阻其控訴而鹽商王余照歷年私抽堰厘井厘各欵井廠之人咸謂盡悉借名抽收以供京師揮霍之用是川省自上司至州縣以下並該地方花籍在京各紳士或食鹽務之利或食夫馬局之利損上剝不　君民交病微臣收回鹽務中飽之利每年約百餘萬歷經奏報在案革除將軍總督兩司道府各衙門陋規每年約六七十萬而無各之餽獻不在此數裁撤各州縣夫馬雜派每年約一百六七十萬而無形之勒索不在此數統計數端此二年中凡上還之　國查約在百餘萬下還之民者約在三百餘萬以外此該　省官紳歷年固有之利微臣不敢隱徇盡數厘革稍昧古人水淸無魚之戒凡與臣有平生之雅者無不貽書勸諫爲臣悚懼臣亦自愧非負重之器知終顚踣然終不敢昧初心以負　國而病民乃　聖慈矜憫雖微臣迭干吏議而　如天之仁苦心鑒原曲爲寬解誨諭勸拳無微不至臣身受之下固不勝感激涕零卽四海以內亦莫不爲臣榮幸以爲同戴　高天而微臣獨蒙被　恩眷至此實爲今古之所希有然　朝廷諒臣愈人情嫉臣愈甚蓋緣鹽務夫馬陋規三大端盡奪官紳之鉅利仇怨已不回復解臣初莅任時川省京員至有屢次函請微臣代催規費之事及初議開辦鹽務復有京員弛書勸阻此議並臣前在都中時川人又有以灶商王余照託臣任用及上年春夏之間聞臣有查辦該商之意復有函致臣之幕友僚屬請其向臣關說臣旣一切拒絕積衅甚深川省與京師瞬息相通言官摺稿外間輒能傳誦此等情狀自在　聖明洞鑒之中疆臣以持守大體尊　主庇民爲職若憑外間傳論卽遽爲訐發以快睚　之宿怨必開攻擊之風啓明黨之漸非獨微臣不敢輕爲禍首嶁蟻愚忱並願　朝廷默運機議宜預消隱患臣受　恩深重刻思圖報雖 
 
 

Page 4

 
 
復隕身碎首亦决不敢稍自顧惜但心力固屬有餘而此中辦事竭蹶情形實不敢不瀝陳於　君父之前本年正月以來浮議煩多所有微臣經手事件幾至一切隳壞非獨鹽務一端而已臣悉力維持顧此遺彼僚吏存觀望之心公事多牽掣之熱雖朝廷任臣至專責臣至厚臣尚動形棘手神智俱困卽如成都各屬盜風最熾自臣到任卽認眞辦理保甲痛加懲辦三年四年冬間刦盜幾於絕跡　據本年秋冬間各州縣禀報刦案雖不至如往年之甚然較之前二年安靜光景則巳覺不及此類皆早經辦有成緒至此忽漸形費手蓋蜀中官民皆以微臣風稜日摧不復可慮州縣因循於上刁民煽動於下人情靡定事故環生此皆與臺諫彈劾各端絕不相涉而無形之中巳覺事多變動應接不暇以後若再有利　國利民之事必湏創建深恐成效未覩先貽口實竊思古人之義或有與臺諫不和則惟乞身引退以避其鋒臣不敢蹈此悻悴小節背　君父之　厚恩亦不敢畏避謗　隳平生之素志仍當殫竭血誠知無不爲終始一力能之相陷白端非盡以國事爲意伏惟　聖明俯賜主持隱弭黨援攻訐之習不任企悚屏營之至近蒙　恩諭以規復淮岸引地責成一手經理查黔邊鹽務本年上半年幾致决裂自五月欽奉　諭旨以後商情旣定銷路大暢本年行運各引幾與上年相等明春二月奏銷到部卽可考核此殆非意料所敢及現在復淮讓楚機勢漸成俟赶辦奏銷後再行妥議具奏惟非常之原黎民所懼川省紳商不明大局倘聞有復淮之舉必且巧搆訛言陰阻其事不勝悚惕所有微臣歷年辦事本末並近年竭蹶情形謹附片密陳伏乞　聖鑒訓示謹奏奉　旨已錄　○○欽差大臣大學士督辦新將軍務陝甘總督二等恪靖侯加一等經車都尉臣左宗棠跪　奏爲甘肅學政抵任延請幕友奏校試巷循例具陳仰祈　聖鑒事竊臣於光緒五年十二月初八日接准甘肅學政臣鄭衍熙咨報到任視學甘肅延請幕友四人帮同閱巷並將姓名籍貫科分咨送請爲查昭轉奏前來臣查學政臣抵任視事日期巳由學臣題報所有咨開隨帶幕友四人周祖頤湖北羅田縣廩生方桂一湖北職州廩生芮卿雲安徽旌德縣恩貢吳家環安徽太湖縣舉人臣覆加查核皆係學臣未經入境之先訪延他省學問優長操履端潔之士與延請帮同閱巷之例相符理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○裕祿片　　勞績保歸候補班州縣人員應于到省一年後察看考核奏明分別煩簡補用歷經循案遵辦在案今查有補用知州周辛炳自光緒四年八月初七到省之日起連閏扣至五年七月初七日試看一年期潘據藩臬兩司甄別曾詳前來臣覆查該員周辛炳年强才敏堪以繁缺留省補用除咨部查照外謹會同署兩江督臣吳元炳附片具陳伏乞　聖鑒謹　奏軍機大臣奉　旨吏部知道欽此　○○左宗棠片　再署平凉府知府李國賢病故遺缺有固原直隸州知州廩溥明明練樓幹任事實心堪以委署署高台縣知縣吳恩啓告病遺缺查有同知銜留廿補用知縣周禮昌精明幹練堪以委署署大通縣知縣奏敦義署事年滿遺缺果有補用知縣　厚慶人尚明白堪以委署代理山丹縣知　　效　別有差委遺缺查有候補知縣惠斌年富力强堪以委署靈台縣知縣余甫勳署事年滿遺缺查有候補知縣　惠昌才具明晣堪以委署署西　縣知縣陳明德署事年滿遺缺查有高台縣知縣王裕謙　誠穏練堪以委署古浪縣知縣方希祖署事年滿遺缺查有中　縣知縣顧衷辦事詳愼堪以委署碾伯縣知縣黃廷厘署事　　遺缺查有候補知縣杜世勛年壯才明堪以委署署正甯縣知縣姚振湘署事年滿遺缺查有候補知縣張　熙明白安詳堪以委署　環縣知縣劉澄淸署事期滿遺缺查有候補知縣陳蔚堂勤愼穩練堪以委署秦安縣如縣善永丁憂遺缺查有留甘補用知縣姚釣年富力優堪以委署署鎖原縣知縣劉瑞芳丁憂遺缺查有候補通判宋之章才具明　堪以委署據　　兩司會詳前來除由臣分別給委外理合附片具奏伏乞　聖鑒謹　奏軍機大臣奉　旨知道了欽此　○○左宗棠片　再以接准三品頂戴帮　新疆善後事宜署甘肅布政使臣楊昌濬呈稱訪聞督標有營叅將王永祥與動經率不洽兵情並有攤扣兵餉演戲之事右營守俻李勇辦公不愼當飭督標中軍副將陶世貴查明據實禀覆核辦去後旋據該副將詳查得督標有營叅將王永祥於辦理營伍任意妄爲本年六月衆兵捐助公費酬神演戲雖山於衆願但事關動用兵兩該叅將身爲將領旣未先事關阻又係失於覺察咎無可辭該營守俻李勇職司錢帕不免附和亦屬辦公不愼請將該員等一併撤任聽候察看等情轉呈核辦前來除先行撤任並委補用總兵駱高升　署叅將儘先都司喻光炳接署守俻外臣維甘省綠營廢弛巳久各營員　氣太軍漢此關內外一律肅淸正值整飭　伍之際該叅將王永祥於整理營伍操防一切難期得力不洽兵情有營守俻李勇有經管錢粮之責辦公不愼致招物議似此溺輙之員未便始容應請　旨將陜甘督標有營約將王水祥開缺聽候察看守俻來勇卽行革職以示儆戒除所遺員缺容臣另行揀員請補外理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○周恆祺片　再新選費縣知縣王洵于光緒五年十月十五日到省本應卽飭赴任供職但該員到東未久恐千地方情形尚難熟悉東省積案繁多現巳委赴　局帮密案件　資閱歷容俟積　稍淸再飭赴日以　藩臬兩司將該員原領文憑及請假修摹執照光行呈繳前來除送部查銷外理合附片陳明伏乞　聖鑒謹　奏軍機大臣奉　旨知道了欽此 
[光緒六年二月初十日京報全錄]  
　　宮門抄○發抄　旨五道○江西撫李　奏爲拿獲行刼得贓並搶奪强姦婦女之遊勇審實懲辦摺子○挾督左　奏爲未中老生循例奏　聞摺子○浙江學政張　奏爲遵例請　旨摺子○署江督吳　奏爲未中老生循例奏　聞摺子○粵督劉　奏爲遴員署理知縣遺缺夾片○皖撫裕　奏爲遴員署理知州要缺夾片○二月初十日刑部都察院大理寺等衛處值日無引　見○邵亨豫等由　東陵回京請　安○耀年假滿請　安○全佑由　白龍潭回京請　安○　預　　召見○董恂松瑔各請假十日○　閣奏派騐放之王大臣　派出惇王潘祖陰奎潤王之翰○宗人府奏派正進補進六班　派出　貝子燦公桂公○又奏泒正藍旗總族長　泒出溓公賀公○都奈院奏派專司稽查　泒出童華○刑部遞核議現審月摺四件○召見軍機　楊　○現換珍珠毛褂白袖頭　○發抄　裕寬奏添製輪船支用經費奉　旨戶部知道欽此○又恊甘月餉請仍以八成籌解奉　旨戶部議奏欽此○又請以何汝昌升補水師提標中營守備奉　旨兵部議奏欽此○吳元炳奏運　因病出缺請催新任奉　旨知道了欽此○裕寬奏浙江等省欠解滇餉奉　旨知道了欽此　○○江西巡撫臣李文敏跪　奏爲遊勇行劫得贓並搶奪婦女强姦獲犯審明懲辦恭摺具奏仰祈　聖鑒事案據九江府禀德化縣游勇袁春意等行刦事主朱治池家衣物拒傷朱治池平復並强奪事主姪女張朱氏姦污經查關炮船協同德化縣兵役拿獲首夥盜犯三名起獲原贓等情當經批旬移會九江道親提確審懲辦去後茲據署德化縣知縣錢寶昌提犯審明議擬解由署九江府知府駱敏修轉解署廣饒九南道事鹽法道王嵩齡覆審明確查照奏定章程將袁春意鄭洪景蕭連心就地正法並將袁春意首級懸竿示衆 
 
 

Page 5

 
 
具詳到臣覆加查核緣袁春意續隸湖北天門縣鄭洪景簫連心均籍隸湖北沔陽州向在漢口鎭各營富勇後因悞公革退彼此素識遊蕩度日先不爲匪光緒五年六月間鄭洪景因貧難度伙同蕭連心竊得江邊不知姓名事主小划船一隻駕至漢口鎭地方欲圖齊錢分用是月二十五日袁春意會遇現獲之鄭洪景蕭連心素識在逃之湖北鍾祥縣人羅老六卽羅春幅河南人丁老么各道貧難袁春意聲稱德化縣屬城子鎭地方居民零星散處現屆禾稻登場必有銀錢起意糾刦得贓分用　洪景等與羅老六等允從皀於是日同夥五人共坐鄭洪景等竊得划船由漢口開行七力初一日駛至城子鎭江邊停泊袁春意土岸探路見郭家村朱治池家四無隣居可以行劫回船向鄭洪景等與羅老六等告知約俟晚間下手二更時分袁春意羅老六各帶短刀蕭連心執持木棍鄭洪景丁老么分携火繩油捻一同上岸偕抵事主朱治池門　踢開大門進內行劫朱治池驚起喝問袁春意嚇禁聲張朱治池畏懼不敢出聲蕭連心等分手刦得衣服被帳食物均因未見有銀錢隨至各房搜尋適朱治池歸寍姪女張朱氏躱避後房袁春意瞥見因張朱氏年輕起意搶賣向羅老六商允袁春意與羅老六在房內强扣張朱氏出門搶走張朱氏喊救其母朱陳氏與朱治池上前攔阻羅老六將朱陳氏推開袁春意用刀背毆傷朱治池左　賻將張朱氏强馱肩上與鄭洪景等均囘至划船將張朱氏關入船內艙底贓物藏匿後梢議俟賣錢再分將船開逸是夜袁春意强與張朱氏姦宿並向嚇稱如敢聲喊不從定卽殺却張朱氏無奈勉從初二日早船過淸江口地方卽經查關砲船協同德化縣兵役盤獲袁春意鄭洪景蕭連心三名羅老六丁老么當時鳧水逃逸起獲盜船及被搶婦人張朱氏解道發縣審辦並據事主朱治池報經該縣錢實昌會營勘驗查起原贓衣物並賊具刀棍訊供禀府提審轉禀係游勇行劫强姦情罪重大批司移道研訊確實照章懲辦該縣勒緝逸盜羅老六等無獲將袁春意等照例議擬由府解道經署廣饒九南道王嵩齡提犯親訊無異照章將犯正法詳請具奏前來查律載强盜已行但得財者不分首從皆戰又例載强盜姦污人妻女照得財律斬决梟示等語此案袁春意邀同鄭洪景等並在逃之羅老六等行刧事主朱治池家得贓復强搶事主姪女張朱氏姦污並拒傷事主旣據在道府供認前情不諱究無窩伙搶劫不法別案及叧有伙刧分贓之人犯經主認贓有起獲正盜無疑自應按例問擬袁春意合依强盜姦污人妻女照得財律斬决梟示例擬斬立决梟示鄭洪景蕭連心從刧搜贓均屬同惡相濟亦應按律間擬鄭洪景等行竊划船計贓輕罪不譏外俱合依强盜已行但得財者不分首從皆斬律决俱擬斬立决係屬遊勇行刧强姦情罪重大照章就地正法已據該道於訊明後飭令府縣會同營汛將各犯分別斬梟斬决該犯等在外爲匪原籍牌保犯父無從查察禁約事主池傷已平復均毋庸議張朱氏據傳本夫領回起獲原贓據給主認領被竊划船事主無從查傳盜船變價充賞逸盜羅老六等飭緝獲日另結此案盜犯五人己獲首伙三名獲犯業已過半兼獲盜首文武疏防職名邀免開叅除全案供招咨部外理合恭摺具奏伏乞　皇太后　皇上聖鑒謹　奏軍機大臣奉　旨刑邵知道欽此 
　　此本未完 
[蘇省撫轅事宜]  
　　○二月二十二日署淞北恊葉廣全當熟來卽辭行赴松江　管帶太湖水師正前營安徽候補府李松榮禀知由常州宜興查哨回　請領恊黔餉項委員知府銜貴州候補同知萬啓先貴州來　縣丞張庶康禀知奉蘇松太道憲委上海小東門盤查差　撫轅差房禀知撫憲譚大人之大少　於昨日子時添孫小姐一位又二少爺同時添孫少爺一位 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
