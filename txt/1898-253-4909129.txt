# 1898 - 253 - 4909129

 

Page 1

 
 
[添印白紙玉堂字彚出售] [  圖書集成局啓]  
　　本局向印玉堂字彚久巳風行海内惟所印均係竹帋現在添印白紙紙張格外潔白裝訂亦極精工每部計二本碼洋三角　　　　碼沐二　欲購者請至三馬路申報館及申昌書畫室購取可也此佈 
[廣學會譯著新學彚編中國度支考英興記正續中東戰紀本末文學興國策時事新讑出售刻]  
　　明詔迭下實學　興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十　信足端　　　林　　天下　　此其左劵合括宏旨藉貽通才○新學彚編四卷裒西瀛旅客名篇開東十導師先路理明法備言簡意賅八角○中國度支考二卷詳稽奏　　舉出納言外深其惋惜使尹於此不凡一角半○英興記二卷英后在位花甲一周政通人和雲蒸　蔚第就英延財賦持較中國度支主　爲　有德則樂興華秘　敬告司徒三角半○中東戰紀本末一圓半續編七角文學興國策二角三書併售二圓均與先繹之泰西新史　要時　　論等書傳誦士林無勞述　○時事新論六角○上海廣學會總局申報舘及各書坊出售外埠書坊及教士售書處本可向購　書集成局啓 
[恒産說]  
　　秋風初凉殘暑巳退芳疇緑野間禾苗萬頃油油然芄芄然咸有爭榮競秀之意田家婦子擊壤謳歌以爲滿篝滿車指日可卜執筆人撫景感懷詠大田多稼之詩俯仰優游亦復怡然自樂忽有　雨　車過訪一揖遜坐從容而進曰關　至今茫茫千古芸芸萬衆謀生之術大都不外乎農工商三途然重本輕末歴有明訓自本朝與泰西各廳　市通商闠闠之子出其心計操奇計贏往往有窶人子不數年而擅陶朱猗頓之富者鮮衣肥馬顧盼自豪鄰里稱雄鄉黨爭　至於工之一途本居四民之末然今日環球萬國咸以製造爲急務奇技淫巧日出不窮工資之厚駭人聞聽中國仿　西法特下明詔凡民間造成新器者有不次之賞然則商工二途其爲用也如此之大獲利也如此之豐僕也不　　守先人遺業薄田數十畝租賦所入止足以養八口之家意者農之爲業果不及商王之可貴與則謹應之曰治生之　宜崇質樸而不宜流於華侈宜規遠大而不宜但計目前工商二途誠爲今日急務然必心志續　識見高遠始克與人爭一日之利若田則前人遺之後人仍之苟善守而不輕棄雖子孫百世可永免凍餒之虞是天下可寳之物孰有過於此哉客又曰務農之勝於工商則旣問命矣然求田問舍爲至瑣屑之事士君子高視闊步自有其大者遠者豈　　　家人生産哉則又應之曰子之言誠所謂知其一而未知其二矣夫孟子以王佐之才當其遊說齊梁議論縱　　　　大然其大要不過曰有恒産者有恒心而巳曰五畝之宅百畝之田而巳曰富歲子弟多賴而巳廻環往復不外此　　豈非王政之要固無有踰於制民之産者哉顔子爲聖門高弟簞食瓢飲蕭然自得然家語云郭内之田五十畝以供　粥郭外之田五十畝以供桑麻是則復聖之能不攺其樂者賴有此郭内郭外之田耳使并此而無之恐啼飢號　有不可終日之勢矣至於文人才子亦未嘗不講謀生之策宋蘇長公遊金山詩曰有田不歸如江水遊焦山詩曰無用不去寗非貪非題王晉卿烟江疉嶂　詩曰不知人間何處有此境逕欲往買二頃田可知比老胸中時時有此一叚經書生平欲買陽羡之田雖其願至老未償然終去嘗一日去懷夫以顔子之安貧樂道孟子之心殷濟世蘇長公之蕭然慶表尙不能不留意於此吾儕小民安得好言高尙哉况乎時至今日世變日　生計益　米價之貴古今罕聞　得　　　十畝躬耕所獲可以仵事籍　　　　之於　　　取之　　　　　月可以不用數錢物價　貴復何所成　　或又日方今中國時勢日趨貧弱皇上振興百務於工商二途尤兢兢致意今子但思伏處　　　情山水子之計誠得矣獨不思與今日時局非宜乎則更應之曰夫立國之道各因所宜有宜畜牧者有宜工商者有宜農桑者中國西北各部落平原萬里泉甘土肥牛羊滿野固爲生民莫大之利西洋英法諸國心思巧密長於製造營運亦得獨　利權惟美利堅與中國天時地利俱極和平於農桑爲最宜美之農業久冠五洲中國朝廷亦巳屢頒明詔令各省　吏創　農務學堂開設農學報俾天下曉然於大利之所在倘更叅用西法用化學諸物糞田則所收必較常田爲多如此則工商二事雖不足與人爭勝苟人人盡心於農藥亦何難馴致富强哉當此之時國家旣民物康阜而吾儕小民羔羊美酒相與歌萬壽無疆之詩含飴鼓腹盛世庥風不難復遇諸目前矣客曰子之言善哉遂逡巡而起三揖而過　手民以　請父詮次其語弁之報端世多田舍翁諒不以斯言爲河漢也 
[諭旨恭錄]  
　　七月二十日奉旨分發江蘇補用道汪嘉棠浙江道常紱江蘇道何維横違斌江蘇知府黄家瑋雲南知府李毓蘭山西同知蔣志震江西同知陳履貞江蘇同知章維鈞吳源葉兆　廣東同知裕仁两淮監　同知張金城奉天知州吳贍莪　浙鹽運副鄒久敬浙江通判汪銑江蘇通判崔貞山西通判　栩浙江通判　　　江蘇通判鄭在彞王任林湖北通判張應　貴州通判彭壽恒貴州通判張榮林安徽直隷州州　郭申綬山東直隷州州同發鳳城河南直隷州州同范克仁奉天知縣傳嗣寛直隷知縣朱端吳亦琳江蘇知縣孫　　陳昌基任文　山東知縣程雲翰河南知縣周錫曾林裕　江西知縣朱楙廣東知縣潘志裘雲南知縣韓滋澍江蘇知縣盧　善桂步　　　　　寳銓錢浦劉芝蘭朱啓鈐安徵知縣松雲河南知縣周常炳江西知縣嚴樹聲邵達善福建知縣張嗣留湖北知縣盧紹植王億年郭榮勳徐耀宗四川知縣林薙廣東知縣熊育鍈勞鼎勛冷春膏唐廷蔭金志錫貴州知縣朱朝琛浙江鹽大使瞿鴻禮福建鹽大使　鴻　廣東鹽大使陳文明俱照例發往筆帖式文裕文治著　赴倉塲總督衙門學習奎　　綬文貴多興著記名截取經歴沈全鑑中書吳幽張增延俱照例用保舉江蘇候補道憚祖祁著以本班儘先補用交軍機處存記明保江蘇候補知府譚嗣同著於二十日預備召見陜西臨潼縣教諭張咸煦著以知縣用升補雲南平　縣知縣蕭仰德著准其千補欽此 
[奥后被弑]  
　　華本月二十六日倫敦來電云昨日奥國皇后臨幸意大利國境由客館登舟突有意圖匪人持犀利銼刀戳入胸口閱三點　時卽溘然而逝當行弑時扈從官弁卽將兇手禽獲想奥廷必處以應得之罪也 
[法論譯登]  
　　叻報云日前西貢法字報論及廣州灣之事其意謂法人之取此地巷爲失算將來雖極力經書恐亦終歸無用蓋其港口有沙線一道詳加考察雖用挖沙機器濬之亦難爲力倘非備有鉅欵竭力爲之疏濬難　有成至其地則以沙土爲多其可以種植者實無幾處加以居民人等平素慣爲海賊不安本分最難管轄法欲據一地以爲屯煤之所曷若於中原北境酌量取之不尤遠勝於此乎法報之言如此用照譯之以告留心時事者 
[俄人誔語]  
　　叻報云近日俄國挪阿野鳥烈米雅新聞言我國海軍五年以來　著功續其始以威力逼迫日 
 
 

Page 2

 
 
本歸還遼東半島次則使中國割旅順大連灣以畀我國渤澥之上霸王之權在我掌握非我海軍之力烏能致此西伯利亞鐵路目今尙未接至烏拉西保斯德滿洲鐵路亦尙未接至旅順然巳能聨絡烏　两港聲勢又豈非賴我海軍之力哉倘遼東一帶我國屯紥數萬陸軍加之鐵路全通其時有陸而無海猶人之有右手而無左手終屬無濟我旣得旅順理當實力整頓　深港口建藥砲臺屯儲軍餉以及煤炭藥彈等物又將　海艦隊及波羅的海軍盤駛往旅順常川駐紥以資徵調我政府所定擴張海軍經費九千萬盧有卽以此項什爲旅　防備　　之　所　　　餉足何愁不固若金湯由是横行東海脾睨中日爲所欲爲誰其阻之 
[各國水帥比例表]  
　　英國武官三千零十九員水手六萬零一百五十五名法國武官二千三百二十九員水手三萬九千三百三十六名　俄　武官一千五百四十二員水手三萬八千名意大利國武官一千零五十八員水手二萬三千五百名德國武官九百九十五員水手二萬零六百十五名西班牙武官一千三百四十五員水手一萬四千名美國武官一千二百十八員水手一萬二十名奥國武官九百九十五員水手一萬一千九百八十七名日本國武官六百九十八員水手九千四百二十一名譯俄國模士高報 
[各國兵艦比例表]  
　　英國鋼甲八十二號不帶鋼甲者二百九十二號魚雷一百六十五號法國鋼甲五十六號不帶鋼甲者一百二十二號魚雷一百二十二號俄國鋼甲五十二隻不帶鋼中者五十六號魚雷一百二十五號意大利國鋼甲二十號不帶鋼甲者四十九號魚雷一百二十五號德國鋼甲三十三號不帶鋼甲者三十三號魚雷一百三十七號西班牙國鋼甲十一號不帶鋼甲者一百二十號魚雷二十九號美國鋼甲二十八號不帶鋼甲者五十五號魚雷十九號奥國鋼甲十六號不帶鋼甲者三十二號魚雷六十一號日本國鋼甲十二號不帶鋼甲者三十七號魚雷四十一號譯俄國模士高報 
[川中亂耗]  
　　宜昌訪事人云有川中客近日接得家報云眷屬卽須來宜因川中近有風鶴之警或云爲首者係余蠻子在大足銅梁交界之地聚衆數萬人四出騷擾日前經大憲派兵數百名往拿余匪出而抗拒兵勇大受傷夷生歸者只數十人是以民間甚爲驚恐咸思遷地爲良也 
[摺差何在]  
　　安慶訪事友人云皖撫鄧大中丞於前月某日拜摺奏事並前後两司謝恩各摺由巡捕官揀派戈什哈袁起發齎送入都自六月二十二日起程後迄今限期巳過尙未到京中丞電飭各驛站查訪行蹤凡經過日期均巳一一禀覆惟詢之山東地界杳無回文想因東阿黄水爲災田廬淹没人口淪胥袁弁是否亦罹斯厄抑或繞道北上均未可知惟前任两司在皖敬俟部覆以定行止至今未見批摺發回未免益形焦灼耳 
[廉訪起程]  
　　安慶訪事友人云調補陜西臬司趙廉訪自交卸皖臬後擇於本月二十二日起程午後四點鐘時排導而出行經御碑亭三四牌樓由南大街過府城隍廟直抵南關招商局碼頭乘江寛輪船上駛當出署時沿途香燭鞭爆絡繹如梭各紳士亦皆衣冠恭送廉訪停興拱手慰勞有加惟商民製送萬民傘德政牌則一概謝却 
[擬建學舍]  
　　蘇州訪事人云前奉上諭著各省府廳州縣設立中西學堂蘇省大憲擬卽遵旨舉辦在滄浪亭對面枯院之畔相度地址興工建造月斧雲斤不日卽當從事矣 
[請設學堂]  
　　松江訪事友人云自奉旨攺八股爲策論各直省書院學社均攺爲中西學堂藉以講求實學松郡迤東馬橋鎭向隷上海聞巳設有學堂近日東北鄉泗涇鎭程汪戴鍾各紳士亦均籌集巨欵擬就章程於廿三日來郡聨名禀請府尊張子虞太守欲就不列祀典之楊侯廟攺設中西學堂除正殿留奉楊俟香火外其旁擬添造小屋以便教習起居及諸生弦誦肄業學生分作頭二班共四十人中文正教習一人修二百元副教習修一百二十元西文教習两人各三百元另用監院司事等學生津貼修金每年四百元約共歲需二千元之譜鎭中向有會課田産及各米行米捐不敷尙鉅擬由鎭上紳富募助並請就郡城育嬰普濟各善堂酌提米捐每石數文以襄盛舉未卜能邀賢二千石允准否也 
[營口瑣聞]  
　　牛莊訪事友人云本年夏令天氣清凉立秋後忽然炎熱至七月十三日薰蒸尤甚靜坐斗室尙覺揮汗如珠詎料是夜北風怒號震撼山岳次日晨起竟御棉衣居民偶失衞生往往患病施醫局中求治者異常擁擠說者謂寒燠不時禾苗易損恐秋收亦不免因此稍歉矣○國家創辦昭信股票屢奉諭旨聽民自便不准苛派抑勒營地前經會議合繳銀三萬两按大小店鋪均匀分派至小鋪之力不能勝者祗出銀五两集二十家方可合買一股聞日前東營經紀房投廳署求請展緩三年再行措繳然刻下巳欽奉諭旨飭卽停止想民困當可稍蘇矣○自上海巨豐順倒閉後凡各油坊之與有交往者均受其累興順魁一家被欠約六七萬金不知如何了結聞此行係教中人所開然亦須請官追償也 
[屧廊艶跡]  
　　蘇州訪事人云震澤縣訓導陳廣文洵慶丹徒縣訓導江廣文山助經藩憲聶仲芳方伯牌示互相調署苜蓿滋味何處爲佳想两廣文自能知之也○長州書吏俞稼　生平頗多劣跡臬憲朱廉訪早悉其情特於本月十七日面諭長洲縣汪瑞庭大令訪拿嚴辦大令奉諭後立卽籖差拘俞至案略訊口供命釘鐐收禁俟禀請廉訪核示遵行○蘇垣陸家巷錢某有寡嫂某氏積蓄頗豐錢覻其多財誘令再醮氏不從雖百計圖維而氏終矢志不攺乃雇匠製一木籠並製脚鐐子銬等刑具揚言於衆曰我嫂忽患癡癲疾力大無匹不得不將其裝入籠中巳令從人將嫂曳之使人並以刑具加諸手足氏受屈之下終日號泣粒米不下咽鄰右見此情狀咸抱不平特於本月十六日會集二十一家公禀元和縣施大令接閱呈詞殊爲駭異立卽飭差將錢拘住押候究辦○上月某夜蘇鄉白馬夾地方許姓家被盜數十人明火執仗擁入行刼約計失贓一千餘金事後開單報案雖蒙准詞飭緝迄未就獲其細情曾紀前報兹悉本月十六日寒山汛弁善子餘守戎巡緝至楓橋左近見河中泊一客船審視舟中人狀貎皆非善類上前盤問言語支吾爰命差勇拿獲十三人其餘去均被鳬水逸連旋解船至吳縣署請辦聞是項强徒實係是案正盜巳經賴大令訊實收禁矣 
[九峯秋色]  
　　松江訪事友人云城中某骨董鋪主婦雖文君早寡而貞潔自愛共知古井無波客歲歹人某甲陰欲犯之曾被投梭之拒左近某少年狀類侏儒性極誕妄两家相離咫尺時蹀躞於骨董鋪前掉弄唇舌顚倒黑白婦聞而怒甚謂何物狂奴敢搆蜚語突從門隙奔出以左右手批其两頰少年受責默不作聲似自知應受此辱者旁觀皆爲匿笑○廿三夜更魚三躍西門外秀野橋左近某姓草屋中不戒於火一時轟轟烈烈其勢漸熾幸爲時尙早由鄰人恊力擔水灌熄然附近居人巳受驚不淺矣○滬上盛行脚踏車逐電追風頗適人意松地某富户新從上海購到两具奈市廛湫隘街路傾欹不能任意馳騁遂於某日携以入城就小校塲中賣弄駕輕就熟之技環繞三匝來往如飛松人見所未見聞風來觀者如雲屯霧沛嘻此輩殆亦洋務中人才歟 
[星使回國]  
　　出使德國大臣許竹篔星使在滿回國前日乘和洋行某輪船安抵滬江恐勞官塲酬應故未及登岸卽換登小輪船返 
 
 

Page 3

 
 
摺與珂里時有叅贊金某偶不留意失足墮入浦江後經某杉板船設法橯起則巳腹大如瓠氣息全無矣乃舁至英租界南山西路絲業公所内棺殮慘哉 
[遵札開徵]  
　　日前上海縣署接奉江蘇藩司聶仲芳方伯札文内開刻下庫儲支絀餉　浩繁飭赶緊將下忙條銀　徵　解以資接濟等因黄愛棠大令遵札定期八月初二日設櫃開徵並飭差傅齊各圖地保聽候諭話刻巳出示曉諭矣 
[四誌會訊惠通銀行案]  
　　惠通銀行控何瑞棠韋步記不付股銀一案所有讞詞俱詳前報昨晨九點鐘時仍在洋務局集訊被告律師佑尼干倩舌人王子元聲稱前堂原告律師援引各案本律師今亦引証數條譯成中西文各一分特爲申說此間設立公堂係按照烟臺和約英員只可從旁觀審如有不公之處可以辯駁現原告定如何辦理似奪堂上自主之權堂上不與辯駁而從緩判斷可謂力持大局否則將來必至上控原告旣引各國條例何不將中國條例引証若照天津和約第十七條　此事不控最妙旣控以後若仍在外間料理斷無是理此案最要關　在原被告之禀詞查供詞内有代債主控告之語而禀詞中並未見債主二安照例務須說明不得含混至代理清帳之人其權與公司一式原告巳呈公司章程可證明公司權利不過押欵借欵等事章程所載甚爲明白至公司攺爲銀行有何權利原告自應說出此案至要者卽在此一著章程内並無攺銀行之權乃竟越出權外是以可與諸股東不相關涉請堂上查閱議單旦董事曾云將來如攺别項生意章程亦須攺換牌號亦須更易經理人亦應將如何辦理之處告知與公司關涉之人今旣不照此辦理故此案堂上不能照原告章程辦理只得照所有憑據判斷又所呈捐欵清單清理帳目人並無此權請查明此單是否清理帳目人帮同繕寫如其並未應允原告實違背章程公司生意實盈餘英金八萬七千磅議以五萬五千磅作爲公積故公積銀多至十萬磅彼時股單之價甚昂自攺銀行之後竟至大跌西國律書第五百四十九頁内載無論何國設立公司不能超越章程以外卽如奥葛斯達銀行控告毆兒與雪兒佛中夫銀行控告腦夫两案均不照准此事載在耿特斯第五百七十一頁如欲互爭堂上可以中國例斷之巴兒生律書載两國人民互控應照本國例判斷如不碍本國權利可以通融查該公司總經理於一千八百九十七年二月十二號第一次在倫敦甘囊街客寓聚議之時專議額外一事須將公司名字更換攺爲惠通銀行是以該公司曾出告白云行中一切照舊並不更攺查和約中有一條云英國人民准在中國各處口岸居住通商恐彼此有意見不合是以務必申明設立公堂以便訊斷曲直两國人民不致偏袒故中國與英國特設此一條載入和約内至中國各口岸審斷交涉事件两國律法旣有不同只能視被告者爲何國人卽赴何國官員處控告訊理原告爲何國人其本國官員只可赴承審官處觀審倘觀審之員以爲辦理未妥可以逐細辯論庶保各無向隅如按中國法律判斷此卽天津條約第十六欵所載會同两字本意以上各情两國官員均當遵守此條從中英两國所訂烟臺條約抄錄一字未敢更攺按中英两國所訂專條係於一千八百八十六年五月六號卽光緒十二年四月初三日經两國批准互相調換卽歸入中英两國條約内一體遵守此條極爲明白實無可致疑之處從此中國向英國言英國人民應以英國律例治之英國言中國人民應以中國律例治之若無此一條則堂上亦無此設立公堂之權力旣有此條自當遵守不可有違無論中國或英國人民如自行專訂合同可將和約廢去或有違約辦理之事則英國大君主中國大皇帝亦將無權訂立條約以治两國人民矣此案如定照英國律例辦理則將斷令被告可自訂合同將中國大皇帝所立條約廢去有是理乎况如此辦法甚屬危險蓋不遵守條約則將無所適從若照此辦法則各報館登入報中遍地毬上皆知中國雖與外國訂立條約然而中國公堂不能遵照辦理中國人民如欲專訂一合同卽可迫令中國公堂按照外國律法辦理通地毬中皆將議論其非以上所云請公堂斷之試問以两國人民所訂合同爲重乎抑以两國條約爲重乎總之公堂爲中國之公堂必應照中國律法辦理此案原告無理可以控被告因原告自巳違背該行原訂合同章程超越權外致欠債項無論何地斷不能控告各股東逼令還債之理照原告所刊刻章程又照該行以後所爲之事事事皆違約無論何國皆不可行其曲實在原告所以請堂上將此案注銷不必查問所有一切費用均應由原告照付佑律師申說旣畢高律師倩舌人申稱此案佑律師旣博引各國斷案及中英條約爲證本律師亦當細查請暫退堂遂定於禮拜三覆訊 
[逆子毆父]  
　　虹口鄉民羅海官不務正業與棍徒爲伍前日向其父老活强索洋數元老活不允海官膽敢手持鐵器擊傷父之右臂老活忿甚奔至圓通寺巡防局喊控劉穆庭二尹立飭差勇將海官提案略訊數語判責四百板亦可謂從輕辦理矣 
[英界公堂瑣案]  
　　顧玉山之子名阿王者向在森元錢莊學業刻巳滿師前日串同薙髮匠陸青照私刻圖章向益大莊冐取洋銀五百元森元益大係一人所開爲執事人查悉投報捕房由包探倪順泉拘獲解案請究顧阿王供實係陸青照持票冐取洋五百元當時言明對分詎料被陸用去三百三十一元其餘供花酒馬車之需刻巳盡行用罄所刻之圖章尙在陸處陸青照供前日顧阿王囑小的取洋其圖印並不在小的處求鑒鄭大令著將顧陸發回捕房管押候查明復訊○二百二十二號華捕禀稱昨日巳革巡捕王阿長在飯店内强賒爭吵由飯店主喚小的往拘王恃强將小的毆擊今捕頭著送案請究鄭大令判責王二百板枷號七天以儆○包探顧阿福其禀稱張銀寳家存有舊鐵二十餘擔小的見其形跡可疑向之詰問據云係聚泰祥之貨及往聚泰祥查問則稱並無此貨是以送案鄭大令飭將張暫押捕房候查明再訊○寗波人倪阿寳前因屢次犯案遞解回籍今復來申竊得某姓家布衣由捕送案請懲鄭大令判責一百板遞解寗波原籍○陸阿妹控蔡阿華張榮法二人串竊牛奶照會並將洋人騐看牛奶之竿子竊去由某包探在蔡阿華身畔將照會搜出解請究辦蔡供實係張榮法竊來寄與小的處鄭大令判罰蔡洋五十元張責二百板以儆○二百六十二號捕禀稱雉妓陸林氏王金氏深夜違章拉客是以拘案鄭大令判各罰洋十元撥充善舉○何阿坤禀稱向在治下開設烟間昨有汪雪卿者前來吸烟乘間竊去烟槍一枝意圖逃逸當時拘獲送案請懲鄭大令判責二百板以示懲儆 
[法界捕房瑣案]  
　　昨日讞員朱明府蒞捕房命提偷兒周阿福顧才仁案著照原斷各責四十板一并釋出○寗波丐童吳育珍前經明府訊明昨日飭提至案著照原斷責手心五十下飭探押送輪船載之回籍○前者孫士達崔文培控何肇榮欠洋五百元圖賴不還明府以两造均住英租界擬送英界公廨辦理何繙譯謂事在本租界理應由本公廨究追昨日明府飭探將何帶出限五日内理明禀復核奪○劉張氏控張蘭英誘領伊媳出外借宿客棧旋被藏匿求卽究追明府飭探將張帶出尋覓氏媳尋之不獲依舊帶回昨日明府命提到案復訊一切仍著還押候過堂訊核○王少蘭控翁松林代趙五福擔保借洋二百元延宕日久尙未歸還明府訊供之下限五日内理明如能人銀並保准予保出此前日讞詞也昨日明府命提至案著覓保出外展限十日内理清延干追比○湖南人蔣永幹附大通輪船至滬同船陳沈氏失去金銀首飾以蔣及鄧國全形迹可疑一併送入捕房明府訊供之下飭將鄧交新昌營哨弁劉君開榜領回蔣供在松江提標副營右哨五隊當兵函致管帶曾游戎昨日接游戎回信言本營並無其人明府以其冐充營兵命提到案再三申斥著還押候過堂定斷旋有新昌營勇丁持函投遞内開前信有悞今特專函申復明府知其假冐將原信擲還麾之使出○枷犯張阿金前因搶奪洋銀經明府訊供判枷一月昨巳期滿命帶案疏枷照原斷重責二百板○搶犯陳阿才陳子亭李金生經明府訊供判令各枷號一月昨巳期滿命開枷各責二百板○竊犯徐榮郎經明府訊判枷號半月昨巳期滿命開枷笞責二百板釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[殃及]  
　　宜昌訪事人云巴東縣衙署近臨江滸與民舍相毘連雙星渡河之日縣署左近某姓家忽然失火天氣　　風伯又助其　　　將彼處數大户盡付咸陽一炬縣署亦被殃及幸祇焚去一間尙無大害 
[上海縣署瑣案]  
　　前者李悌生控邱　清經理同信德洋貨流侵蝕本銀黄大令先提跑街終陳德慶研訊供稱號中銀两均由邱管　與小回無　大令飭　邱至案傅同原告質訊李訴稱主人劉姓倩開洋貨號小的與邱相識故薦伊執事不料伊不按合同行事開張未久虧　良　及閉歇　竟將派司貨樣扣留向索不給致小的不能交代如之奈何邱供稱職員前蒙李薦至號中執事實因市面呆滯不能將存貨出售且各夥稍有虧欠放出之帳亦未收清求寛限期容職員收帳清理陳供稱銀錢等事小的並不干預叩求恩鑒大令將邱交典史看管限七日内赶緊交清存貨派司帳目並將銀錢及虧折欠欵逐一理清禀覆了案陳交人保釋○魯趙氏偕跑伯趙雲海妹夫徐金泉控左魯氏母子阻喪行兇前晚黄大令請李二尹提訊魯趙氏訴稱小婦人家住虹口迤北鄉間生有三女丈夫魯永林於本月某日病故小婦人以前者賣去之地價未收齊故商趙徐借貸洋銀棺殮左魯氏見小婦人無子竟唆令伊子伯生爭産不許出殯小婦人與之爭論突　　頰并將徐毆傷趙辱詈且攫去小婦人所有　籍徐訴稱小的被毆傷及左肋二尹飭仵作騐得受傷屬實揮令退去諭候查明提究○前者孀婦婦蔡氏控夫從姪耀堂佔地造屋黄大令倩李二尹提訊斷令耀堂拆屋讓地迄今日久一味玩延某日氏又投案呈催前晚二尹飭提覆訊姚蔡氏訴稱耀堂故意延緩不肯拆屋將堂供稱小的巳將房屋拆去一半容俟棲身有所再行全　求寛限期二尹飭差恊同地甲押令三日内將屋拆去　延重比○爛泥渡巡防局員移送陳建榮楊林全至縣黄大令倩李二尹提訊楊供稱小的與陳毫無瓜葛不料陳突向小的訛詐并糾同陳家木穚惡丐陳子明恣意兇毆陳供稱小的並無此事實係被誣二尹喝令從重笞責一百板押候再訊○前者范鳳岐控奚竹卿騙匿田單向之索取被毆受傷黄大令倩李二尹騐得受傷屬實諭候飭役提奚到案訊斷旣而查得奚現住美租界因卽備文移請英界公堂派差協提前日由代理讞員鄭大令移送到縣大令諭令看管候訊 
[上海巡局瑣案]  
　　朝惠會館左近平陽樓烟館值堂人錢毛毛因不肯推薦陳和尙致觸陳之怒前日糾合同業五六人至錢處吸烟評理錢奔赴十六鋪巡防局控訴局員潘仲泉二尹飭勇拘獲　和尙王阿四两名解案研訊錢供浦東高家行人向在肇源樓茶館當茶博士今春調往平陽樓雇陳爲副嗣因萬聚馬頭新開一茶烟肆陳令小的推薦事不能成遂致懷恨糾合多人至小的處開燈吸烟硬欲借洋二元是以來案控告陳供與錢同鄉前懇錢推薦生理錢索　令以致費去洋銀一元數角嗣稱事不　成然小的確知其巳另薦他人故與辯論不敢糾人索詐且小的尙有衣服两件存於錢處求恩追究錢稱確有衣服惟恐遺失巳寄往鄉間可卽交還二尹判令錢給還小洋五角陳不應糾人聚閙判責五十板王阿四掌頰二十下一併交人保釋○　邊氏住居滬北虹口某處前日因事至南市茅山殿後戚串趙姓家與趙阿桃同坐絮語無賴謝二扣見之疑有暗昧事八内索詐以致忿爭經隣人某甲將两造扭赴二十七鋪巡防局禀訊局員盛雨村二尹提訊之下謝供詞含糊知非善類命取竹梢鞭背五百下責令交出同黨再訊趙不應與婦女同絮語　掌頰一百下具攺過結交保顧邊氏亦應懲責姑念苦求從寛開釋○小販馮連增吉阿三陳丫頭費五寳朱桂生等五人將茭曰壳傾諸河内十六鋪巡防中局勇丁以其有碍河道一併拘獲解經局員潘二尹訊問諭令嗣後不准再犯具結開釋 
[馬路工程局瑣案]  
　　前日傍晚時偷兒潘阿茂濳至祥記馬頭郁東生所駕載猪船上圖竊被郁覺察追至新馬路喚某號巡街捕勇帮同拘獲解入捕房昨午送請局員朱森庭明府訊問潘供浦東張江栅人年二十有八向以駕舟爲業嗣因癖染烟霞不得巳而出此下策尙求恩宥明府以其不務正業判責二十板驅逐出境○日前江北人陸鳥子將小車一輛售與南馬頭張文炳其價其廉張恐巫歴不明將車交十二圖地保轉送捕房明府命地保將陸拘案訊究○廖增泰開設烟館於生義馬頭前日王雲山前往吸烟乘間竊取烟槍一枝右逸事爲廖夥某姓覺察追至新馬路得獲人贓指交巡街捕勇昨日解案請究王供閔行鎭人務農爲業偶然貪小犯此不端叩求恩宥明府判責二十板驅逐出境贓給佚主其領 
[美界捕房紀事]  
　　前晚無賴鄭漢卿應明陽在虹口篷路某茶肆内因索欠起釁互相毆鬥鄭突出利刃將應刺傷右肋爲包探孫光華所見一併拘入捕房押候解送公堂究辦○本地人薛阿四昔年曾聘某姓女爲室邇來女巳長大而薛家計清貧無力完娶探知女在北河南路顧竹如家傭工遂於昨日糾集多人效搶親之舉事爲八十號印捕所見拘入捕房押候解送公堂訊辦○昨晨粤人梁阿榮手持馬車燈三盞在西華德路沿途求售包探孫光華見之疑其來路不明拘入捕房押候解送公堂究辦○積竊沈金榮淮産也昨晨至吳淞路某姓家撬門而入意圖行竊巡街捕見之拘入捕房押候訊究昨日外虹口公平路萬康　園後倒斃一無名男子衣履不齊形同乞丐巡街捕見之立卽投報捕房捕頭令傳地保報堂棺殮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月十八日京報全錄]  
　　宮門抄○諭旨两道錄前○楚督張奏爲湖北沙市客民細故肇釁獲犯審結摺○浙撫廖奏爲恭報浙省春花蠶絲收成分數摺○七月十八日禮部宗人府欽天監正黄旗值日無引見○鄭王假滿請安○怡王等搜檢覆命○色楞額謝授熱河都統恩○鈕楞額管各謝調授缺恩○惲祖祁預備召見○召見軍機色楞額惲祖祁○○頭品頂戴湖廣總督臣張之洞頭品頂戴湖北巡撫臣譚經洵跪奏爲湖北沙市客民細故肇釁焚毁關局延燒華洋房屋獲犯審結並商結英日各欵情形恭摺具陳仰祈聖鑒事竊照本年閏三月十九日沙市地方因湖南帮客民與招商局更夫滋事焚毁關局囤　延燒華洋房屋一案經臣繼洵在兼署總督任内檄調各營前往防護並委員會同地方官查辦拿獲首要各犯余以仁等四名審明先行正法梟示餘犯飭在確審擬辦此案起釁細情曁獲犯審辦各節業經奏報在案其時以沙市案情重大臣之洞奉命入覲行至上海欽奉電旨折回本任辦理此案當經一面飭荆州道府營縣安撫居民拿辦餘犯一面與領事等議定完結此案辦法兹據荆宜施道俞鍾頴湖北候補道扎勒哈哩率同荆州府知府舒惠江陵縣知縣劉秉彞曁吝委員等禀稱沙市湖南　客民余以仁因同鄉楊與全被招商局更夫周順興毆傷肇釁糾衆焚燒關局延燒華洋房屋一案先後拿獲首要各犯均籍隸湖南巴陵湘陰臨　等縣會提逐一研訊均各認供不諱除情節最重之余以仁李得勝張汰貞袁煇煌四犯先巳奏明正法外其餘各犯内有易跛子卽易成應一名訊係曾經聽從放火滋閙該犯素不安靜擾害地方應擬永遠監禁周玉清黄善堂余忠恩許興明譚左卿五名訊係隨聲附和燒毁華洋房屋　未搶奪財物未便稍事寛縱該五犯均應擬以監禁十五年招商局更夫周順興卽王姓訊係倚仗主勢於楊與全前赴招商局門首溲弱　卽　擔行兇傷人以致釀成巨案情節較重應擬監禁十年曹品堂楊高明二犯究無隨同放火搶奪情事惟因楊與全被傷檯回醫治中途　轉並　明同帮之楊悅來開會館請客議事釀成事端均應擬監禁五年以上監禁各犯均俟限滿由地方官察看是否安分守法酌量辦理劉蔭堂彭　汰陳春堂　成家劉洪成彭方心李福元孫保廷劉懷保九犯詢係僅止隨同滋閙拆毁栅欄並未放火搶奪均應酌予滿杖繫帶鐵桿石廉二　徐正煥陳茂清卽陳教師二犯訊係僅止隨同滋閙拆毁栅欄亦無放槍搶奪情事均應酌予杖一百枷號一個月沙市招商局董　同知銜候　知縣引鴻澤平日恃勢凌人此案如將更夫當時交出審辦自可無事乃袒護更不夫交以致南帮之人不服滋事釀成巨案其咎甚重應　南　約束不嚴之會首從九品職銜楊明階一併斥革另行追照繳銷永不准投効軍營更名捐復並飭各府縣驅逐回籍不准在湖北地方逗留逸犯獲日另結等語臣等督同臬司覆加查核所擬尙屬允恊應部照此完結至沙防營勇日本公使所稱滋事時該勇爲匪黨聲援查明尙無其事惟駐該鎭不彈壓解散赶督水龍前往撲救實屬觀望不力巳飭將該營勇丁撤遣回籍遴滬得力將官另行募足所有管帶該營總兵江得意督率不力應請旨以都司降補該營右哨哨官花翎遊擊李心鑑後哨哨官把總池士祥二員應請均卽行革職江陵縣知縣劉秉彞係於閏三月十七日到任沙市滋事係本月十九日中間　隔一日沙市又距江陵縣城十里之遥該令一聞事出卽行馳往實屬竭力保護勢有弗及查光緒二十二年總理國事務衙門奏定教案處分章程内載如係事起倉猝迫不及防應將地方官照防範不嚴降一級留任公罪俯議降一級留任等語此案江陵縣知縣劉秉彞到任僅止二日實屬事起倉猝迫不及防隨卽赶赴沙市竭力彈壓撫慰居民幸未激成巨釁並將首要及附後各犯拿獲多名懲辦應照章議以降一級留任管帶荆江後營水師副將張國棟所帶皆係砲船曾經派勇恊同彈壓據該道等查明該船一時難於調集人少力難鎭懾尙非保護不力照章議處應請俟補缺之日降一級留任至延燒英日两國公寓洋行損失貨物各節前准總署電開日本公使矢野照會沙市一案該國政府電令要求五事一明降諭旨將各外國人身家財産一體優待保護勿再有如此之事諭管須極周詳二　將此案匪徒從重治罪並彈壓不力之地方文武從嚴議處三賠補官平銀十萬五千两四沙市將管租界章程以杭章爲本五岳州福州三都　均設日本專管租界嗣後又接該公使照會將賠欵减爲一萬八千两餘欵又减其半攺爲修堤費各等語查沙市滋事一案釁起招商局細故並　各國人爲難當經臣之洞隨時酌議電達總署與日本公使矢野詳商一切其所請明降諭旨一節恭讀五月二十四日邸抄此事巳經欽未聖上諭又請拿辦匪犯懲儆地方文武官均爲我内政應辦之事兹一分别擬辦至所索租界照杭章一節查杭章乃未定專管租界以前所議　定專界則斷難援照浙卾情形迥異只能就地定章至租界細目地價可予酌减道路溝渠常租可免惟其價未便全免許其隨意酌給華民雜曾一條漢口德界巳經總署允行日界自可照辦又請開三埠各節事與沙案無涉巳經辯論明晰可置不議又索賠一萬八千两一節查日領事住屋乃係我租與非彼屋原訂合同有遇火延燒日本不賠屋甲國不賠物之語本可不賠卽日本領事屋後貨物陳列屋宇窄狹所失當亦不多惟釁起匪徒在地主願敦睦誼現巳飭沙市關監督在原處重造新屋仍照原式量加擴充整潔租與日本領事　價多少不計以便安居擬共給賠欵一萬两一切各項賠補均包在内又派請以八萬六千餘两作沿江堤費两國各半一節事屬可行當巳照允並與議明修場工網恐尙不止此數惟此乃两益之事將來無論所費若干總是两國分認興修時公同估計公同監工以上與日本所議各節經總署屢與辯論日本政府曁公使煩能顧全鄰誼不肯始終堅執業由總署與矢野議定完結又英領事所索各節除明降諭旨懲辦各犯懲處官員三條與日本相同巳經自辦外所索賠補怡和洋行存貨器具招商局圃船存貨及領事幕友人役失物共銀二萬二千九百餘两疉　辯駁共許給一萬两完案惟催開岳州口岸一節屢次照會目前卽須開辦詞意堅悍查岳州地方係奉旨開作通商口岸久經知照各國此事我自開之口不應牽入沙案且湖南風氣未開若舉辦太騾布置未周於商物必然無益昨准總署來電擬於明年二月開辦當卽另文照知英領事聲明此與沙案無涉惟此次沙市　釁係由招商局董張鴻澤一人釀成厥咎甚重據司道府縣紳公議此案賠欵本應由招商局全數繳出姑子從寛官商半分認除日本賠欵一萬两由沙市關籌給外查沙市英國商貨存放商局囤船者三千三百餘两本應該局賠償外英國賠辦約六千數百两所有英國賠欵其一萬两應飭令招商局將欵繳到江漢關轉給以示儆戒而昭平允其沙市關稅務司毁失衣物應由該關監督另行斟酌補給現在沙市地方靜謐關局各項房屋飭令籌欵次第修復除仍飭該地方文武各員妥爲巡防保護並咨總理衙門刑部外所有此案審辦議結各情形謹合詞恭摺具陳伏乞皇上聖鑒謹奏奉硃批另有旨欽此○○頭品頂戴浙江巡撫臣廖壽豐跪奏爲恭報光緒二十四年春花蠶絲收成分數恭摺仰祈聖鑒事竊照春花蠶絲例應收成分數查明奏報所有浙江省本年收成分數據藩司憚祖翼轉據各府廳州縣先後册報禀請具奏前來伏查本年各屬春花收成分數杭州嘉興湖州寗波紹興台州金華衢州嚴州温州處州等十一府屬各報收成五分有餘又杭州嘉興湖州三府屬蠶絲計杭州湖州二府屬收成五分有餘嘉興府屬收成一分通省合算春花收成五分有餘蠶絲收成五分有餘除照例具題外謹將浙江省緒光二十四年春花蠶絲收成分數恭摺具奏伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年七月十九日京報全錄]  
　　宮門抄○諭旨一道錄前○將軍貴奏爲查明札盟鎭國公呈訴被叅各節並無寃抑據實覆陳摺○七月十九日兵部太常寺正白旗值日吏部引見七十八名順天府一名○順王等由東陵回京請安○莊王等由西陵回京請妥○錫綸謝授湖北襄陽府知府恩○莊王意公各請假十日○邢公續假十日○劉光第林旭預備召見○召見軍機錫綸劉光第林旭○○奴才貴恒跪奏爲查林盟鎭國公呈訴被叅各節並無寃抑據實陳明仰祈聖鍳事竊於光緒二十三年十一月二十四日奉上諭前據崇歡等两次奏叅札薩克圖漢部落鎭國公阿育爾色德丹占札木楚藉端索賄並擅離職守各節當經分别降旨將阿育爾色德丹占札木楚革去盟長並札薩克之任兹據理藩院奏稱該公呈訴被叅寃抑與原奏迥不相符請飭查究辦等語阿育爾色德丹占札木楚疉經崇歡等奏叅是否寃抑抑係飾詞狡辯著貴恒到任後確切查明據實具奏欽此旋准理藩院抄錄原奏並譯漢原呈前將軍歴次奏叅原摺所奉諭旨一併抄錄咨送奴才查明欽遵辦理嗣後准抄錄崇歡等奏該公之子呈送候補繳銀两發還各旗一片於十二月初九日奉硃批該衙門知道欽此咨送奴才查明前案一件核辦等因奴才抵任後調齊卷宗札傅應訊人證旋准盟長貝子達什拉布等遵札前來並呈報轉傅阿育爾色德丹占札木楚據談旗呈報不知去向等情奴才親訊各供詳核原卷崇歡等先後奏叅各節證據確鑿該公並不寃抑謹爲我皇上縷晰陳之如阿育爾色德丹占札木楚原呈稱札色克台吉那遜布彦吉爾噶拉由京回旗未曾往見將軍起程後將軍派人追赶該台吉惶恐愿送禮謝過求阿育爾色德丹占札木楚替說並派綽克巴達喇呼往送銀两該台吉返以無故送將軍五千金詎阿育爾色德丹占札木楚指稱將軍索賄等語訊據綽克巴達喇呼供稱二十一年五月間經那遜布彦吉爾噶拉交伊銀寳二千两令交與將軍衙門巡捕宋國喜轉送將軍伊送交宋國喜卽回後訊據那遜布彦吉爾噶拉供稱崇將軍因台吉與前任永將軍從前和好不合堂屬之道面加申飭卽經前盟長阿育爾色德丹占札木楚聲稱台吉應得罪名較重非　銀两不可台吉無奈開寫二千两銀票交認識之宋國喜送與將軍後經宋國喜將原銀票退回將軍未收復經阿育爾色甘丹占札木楚札齊克魯齊達哩蘇倫勒出銀六千两台吉遵照附給回牧後所屬衆台吉均不承應台吉始以阿育爾色德丹占札木楚藉端索賄呈控檢查原卷達哩蘇倫巳報病故那遜布彦吉爾噶拉呈控後復據阿育爾色德丹占札木楚以該台吉送伊銀五千两送達哩蘇倫一千两有意栽贓其控傅訊時將原銀單呈檢並稱先巳告知副盟長惟退還不願存放别旗一月之久實有不合情甘認罪等供奴才詳核現供及阿育爾色德丹占札木楚原供並崇歡等奏該公至那遜布彦吉爾噶拉巳經呈控始知事巳敗露掩飾具控呈騐銀單僅據供認存一月之久實有不合意圖卸罪其爲藉端索賄巳屬顯然崇欲等原叅並不屈抑乃該公呈訴一則曰神克巴達喇呼送銀將車收與未收並未得聞再則曰若是將軍未收何以存在伊署故設疑詞意圖傾陷巳掩其藉端索賄之迹證據具在寳屬狡辯此該公被叅索賄之並無寃抑者也原呈又稱台吉那遜布彦吉爾噶拉控告阿育爾色德丹占札木楚在烏里雅蘇臺多用烏拉山該旗　派該台吉造言誣告將軍竟置之不問一節查原卷此案崇歡等曾札副盟長查辦據報盟長因公事所用各項向由生事之旗支應巳經崇歡等札飭該公所用烏拉由那遜布彦吉爾噶拉旗照章攤給遵辦並非置之不問該台吉亦無罪可科又稱所叅阿育爾色德丹占札木楚在盟長任内攤派各旗銀八千餘两均巳肥巳經奉諭旨嚴議發還各旗不足仍令補繳本旗貿易商人柴瑞珍有欠欵銀一萬五千餘两該商勾串官役搆訟大臣偏袒商人僅令商人還本銀四千二百餘两作爲追繳攤欵又將盟長所存公用銀二千五百两勒令取回迄今未聞聲明具奏　給各旗至各旗攤派係因本部落有帮助三音諾彦之十二差户各札薩克意欲辦回情願出銀八千餘两若扎齊魯克齊囊札特瓦齊爾赴京辦理用銀六千餘两此項先由台鋪大盛魁撥給於二十一年會盟時與副盟長達什拉布坦等至大盛魁算清前限尙餘銀二千五百两存備公用阿育爾色德丹占札木楚　未入巳將軍大臣等一面查詢不准呈覆任意叅奏顯係抑靳且盟長副盟長自係繼派之人何以報稱不知何項可用各節訊據前署盟長現任盟長達什拉布坦供稱前盟長阿育爾色德丹占札木楚由各旗苟派銀八千餘两并非各札薩克願出該公一切需銀六千两并不知辦何　　銀二千餘两經該公於二十二年交本盟長亦官商之駐班副將軍等撥收存公提查原卷阿育爾色德丹占札木楚復前託商人柴瑞珍買金先後交銀四千二百餘两後因金價太貴未賣柴瑞珍屬將所存銀两取回該公久未取回嗣後欲按年索利柴瑞珍不允該以呈呈控經崇歡等訊明該公亦　年借用柴瑞珍銀一千數百两斷令各清各欵該公亦情知託人買金不應索利有印結稱情願不取利息两　均各清還不　崇歡等憑公擬斷并非偏袒商人至該公等派銀八千餘两旣非該札薩克願出自應送繳還欵查崇歡等上年十二月初九日奏據盟長呈報阿育爾色德丹占札木楚之　將應補繳銀两呈送到官并盟長處所存銀两派員一併呈送前來當經奴才等照數稱兌並將所買金銀統計八千六百六十两三錢五分三厘一毫核與攤派之數相符奴才等將此項銀两飭交該盟駐班副將軍照數承領轉飭該盟發還各旗等因是崇歡等巳經奏明且查原奏巳查據前副盟長達什拉布坦呈報盟長攤派銀八千餘两不知何項公用等語是崇歡等並非一面查詢不及呈覆遽爾任意叅奏况旣係應行追繳之欵亦非抑勒該公所呈前後自相矛盾顯係狡辯此該公被叅奇苛派之并無寃抑者也原呈文稱將軍等附叅阿育爾色德丹占木楚私赴庫倫派人追至交界抗不肯回阿育爾色德丹占札木楚於二十二年九月十五日往赴庫倫報明盟　并非私自前去其時將軍查台并未在署實未有派人追赶之事一節案查崇歡來報查台原摺實於是年八月二十二日起程九月二十九日回署又查原卷是時叅贊志銳暫護將軍印務時有科布多商民丁受榮以該公債負呈控飭盟長行令該公前來質對據報查阿育爾色德丹占札木楚巳經由牧起程前赴庫倫經差派車登丕勒追至三音諾彦岔剛都桂地方告以前情該公稱一定前赴庫不回等語是該公之私赴庫倫抗不遵傅據盟長呈報如此崇歡等並未派人往追該公以盟長呈報之語爲崇歡等　叅之徵據互爲淆混實屬巧於飾辯此該公被叅私赴庫倫之並無寃抑者也查阿能爾色德丹占札木楚前充盟長有年威福自恣合盟側自經崇歡等因案奏叅先後奉旨革去盟長並札薩克之任自宜洗心革面冀龔愆尤乃該公事權旣　心不能甘虚詞呈訴圖洩私憤前經理藩院飭令回旗聽候查辦兹據該旗呈報不知去向顯係清　潛遵奴才遵現供原卷　核該公被叅並無寃抑卽該公到案質　應亦無辭以辯旣據該旗呈報不知該公去向未便令盟長達什拉布坦等久爲守候除札飭回盟　咨　哈　都統庫倫辦事大臣查尋該公下落另行具奏外應請將阿育爾色德丹占木木楚交理藩院先行　處　理藩院奏阿　京辦理差户共用銀六千餘两之多事關賄託公事虚實尤應澈究等語查阿育爾色德丹占札木楚原呈稱差赴亦辦理之札齊魯克齊　札特瓦齊竊現巳呈報病故旣無証據無憑追究應請毋庸置議所有遵旨查明札盟鎭國公被叅並無寃抑各緣由謹繕摺據寳馳陳伏乞皇上聖鑒謹奏奉硃批另有旨欽此 
 
