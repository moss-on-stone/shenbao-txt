# 1906 - 158 - 4911908

 

Page 1

 
 
   
 
 

Page 2

 
 
[電傳宮門抄]  
　　閏四月廿一日召見軍機朱家寳 
[商部户部會奏議覆吴郁生奏籌欵接濟滬寗鐵路摺代論]  
　　奏爲遵旨會議具奏恭摺仰祈聖鑒事竊臣部於光緒三十二年四月二十八日准軍機處片交内閣學士兼禮部侍郎銜吴郁生奏滬寗鐵路用欵過鉅請飭另籌接濟以免續借受虧一摺。奉旨商部户部議奏欽此欽遵到部。查原奏内稱滬寗鐵路。有續售小票七十萬磅之說。此項路工。即就業經借之二百五十萬磅儘數開支。每一中里。約合銀三萬兩以上。視他路成本浮逾兩倍。公衆受虧已多。今若再借鉅款。是唐紹儀并無補救之方。查合同第四款。内開所用各帳。應按三個月一次呈核轉咨在案。第五欵内開中國國家遇有欵項可以撥交總公司歸入總帳。與小票借欵。一律支用各等語。是鈎勒已借支出之欵。自籌待用不敷之欵。均可按照合同辦理。請將京漢行車餘利項下指撥銀二百萬兩。并將萍醴招商接辦。即以盛宣懷私挪之官欵。約二百萬兩以外。撥歸滬寗接濟。一面仍由唐紹儀督飭總管理處撙節動支。以昭核實等因。商部查此案先於本年四月二十五日准辦理滬寕鐵路大臣唐紹儀函稱。鐵路添售小票一事。銀公司代表濮蘭德總工程司格林森於四月初旬來京。連日磋議。據末次開來清單。實不敷英金六十七萬磅有奇。内除去購地欵十萬磅。由江蘇紳民代籌。或另行自籌外。實不敷五十七萬磅有奇。除去加增向息實約五十五萬磅。請核定示復等因。臣部正在核辦間。適准軍機處片交吴郁生奏稱前因。并續據唐紹儀致臣部函稱。此事迭據銀公司代表濮蘭德再三爭辯。嘵嘵不已。業經曲爲解喻。杜絶其冀幸之私。現在續借欵一節。銀公司業已緘默。并稱現在存欵數目。倫敦存欵截至本年西二月底。存英金六十五萬餘磅。存上海通商滙豐兩銀行。曁各錢莊銀二百八十餘萬两。各等語。臣等伏查滬寗鐵路路邇債重。權利不免外溢。業經臣部於上年十月間詳晰奏明在案。目下添售小票一節。雖據唐紹儀函稱銀公司業已緘默。而存欵之數。日後是否　用。一時殊難懸揣。惟按照原訂合同所載在英國用出各帳。以及匯交中國工程所用各帳。均應三個月一次呈繳。總管理處復核。禀明督辦大臣復准簽字。方能作准。并轉咨外務部户部統轄鐵路礦務總局存案各等語。原以藉資鈐朿。収内外相維之益。業臣部於上年三四月間。將滬寗借欵過鉅之權。迭次咨訽盛宣懷在案。而路工自光緒卄九年開辦後。復由臣部文電咨詢盛宣懷。旣從未具報。唐紹儀接辦以來。亦尙未及核准帳册咨報到部。現在路工已築若干。行車収欵積存若干。計全路告成。是否實有不敷。臣部旣均無卷册可查。碍難懸斷。應請飭下辦理滬寕鐵路大臣唐紹儀詳。晰聲明。此路公家受虧太鉅。究竟補救之方。從何入手。現存各欵。能否。設法節省。就此鈎勒。不再續借。通盤籌劃。自行奏明請旨辦理。　　　　　　　（未完） 
[本館接到駐清日使到京有期專電卄一日戍刻到]  
　　北京專電云駐清日使林權助君聞於端節前可抵北京履新（孔） 
[袁京兆致湖南商會電（爲承認鐵路公司總理事）]  
　　支電悉不才謬承桑梓不棄責以重任祗益惶恐尙乞隨時惠敎合謀公益湘路幸甚勛魚（時） 
[袁京兆致湘撫龐劬帥電（爲維持商會鐵路招股事）]  
　　長沙撫台台鑒頃湖南商會陳君來牘湘商擔任鐵路股份甚見踴躍與粤商情形相同現在鐵路利益衆見共聞湘商能見及此千載一時乞鼎力維持因勢利導以立商辦基礎並乞示商會諸君廣爲招股勿失機會容到京商陳瞿張再行飛電奉聞勛眞（時） 
[閩省粤僑致鐵路公所電福州]  
　　本月十二日閩省福州粤商致廣東晏公街鐵路公所電云灰電悉路事無論如何辦法公舉必照商律方爲公正今舉各員并未預先知照各埠卽行舉定似與原禀不符各埠股東均懷疑懼敝處所收小股銀五萬一千八百七十五員當隨各埠匯交伏望總局念此路爲全粤命脉一秉大公勿令敗于埀成鄉人均同頂祝廣東會舘（暑） 
[常德商民不肯遷讓商埠湖南]  
　　常德府自開商埠經關道韓觀察勘定郡城外仁智橋以下皇經閣以上闢作商埸禀請撫憲委員覆勘已經扞定界址嗣後因清丈局委紳辦理不善激動商民大肆鬨閙旋經觀察飭縣並諭令士紳調停解散卽將委紳撤換曾有某某數家呈契領價遵卽遷移並無異議刻下忽該處商民又大生阻力决計不肯遷讓雖屢經官紳勸諭商民仍堅執不遵故五月十一日開關之期恐尙未能照辦也（車） 
[商部擬開紹興商埠]  
　　天津西報云商部擬開浙江紹興爲商埠 
[盛京日本總領事署開辦]  
　　文滙報云本館駐滬日本總領事永　君通告謂彼曾接得盛京日本總領事狄原君公文謂盛京日本總領事署已于六月一號開辦 
[紀瀋陽開埠祝典奉天]  
　　西歷六月一號（閏四月初十日）爲瀋陽開埠之期日本領事館亦於是日開館辦事軍趙帥假交涉局特設盛　東請日本總領事二原君並召鞠部侑觴是日下午　原君卽假交涉局答請軍帥彼此酬酢甚歡蓋以行開埠祝典也（丙） 
 
 

Page 3

 
 
[商部飭裁各省商務局之不確京師]  
　　近日外間傳聞有商部通咨各省裁撤商務局之說茲悉此事實屬不確特將商部與安慶商會往來電文照錄如下（安慶商會來電）商部堂憲鈞座連日報章有飭各省裁商務局歸商會之議皖商固蔽甲於各處賴官主持漸有進步安慶商會仍非官局維護不可而官無局不能辦事皖局請暫緩裁安慶商會宋德銘等曁各業董同叩乞賜覆閏四月十四日（商部覆電）電悉各省商務局裁歸商會本部並無此議該總理等遽信報章謠傳發電請暫緩裁殊欠斟酌仰卽傳諭各業董母得輕信浮言是爲切要商部寒（呂） 
[通商銀行將在津重設分行]  
　　天津西報云中國通商銀行前曾在津設一分行因貿易清淡因之閉歇聞現將復開云 
[聖躬康復述聞京師]  
　　聞内廷人傳述皇上聖體日强一日早晚膳添用參粥一碗仍復照常辦事皇太后以皇上聖體初愈不令過勞每日上書房講求時務及看書功課均著暫行停止（盈） 
[暹羅太子游歷北京]  
　　天津西報云暹羅國太子于西六月五號（卽閏四月十四日）由津入京游歷 
　　按前紀暹羅王弟遊歷奉天一則誤子爲弟特附志於此 
[内廷開辦女學從緩京師]  
　　兩宮前召見榮大軍機論及推廣女學事宜皇太后以現在中國風氣尙未大開欲興女學必須先訂完善章程然後再行試辦逐漸推廣此事務須詳愼宜緩而不宜急榮亦以妥議章程再請實行此時暫作罷議矣（存） 
[美人丁嘉立帶領學生赴美]  
　　天津西報云天津北洋大學堂西總敎習美人丁嘉立君于西六月七號由天津帶同中國學生四十人起程取道上海赴美尙有學生二十人在滬會齊同往遊學 
[佔地造屋案了結蘇州]  
　　師範監督羅署正佔地造屋案曾經蘇撫委員估勘償還羅工料銀二千金作爲學堂公屋現下是屋告竣中丞札飭長元吴三縣於二十日午前會勘接收（康） 
[財政處户部致各省電（爲籌商歸併銅元局廠事）]  
　　銅元充斥致壞圜法官民交困弊不勝言宜亟籌良法以爲挽救但各省鑄廠過多若仍照前章普通限數匀鑄將至機力盡閒餘利全失本處部於此復加審愼並爲内外兼籌之計現擬酌定省分遠近凡有局廠量爲歸併俾資調劑盈虚庶使機力餘利不致全歸無著惟茲事重大須當統籌全局不能專計一省利害台端公忠體國情勢較熟究應如何量爲歸併之處抑是否别有補救良方卽希賜示以爲折衷無任盻禱財政處户部印（盈） 
[浙撫批斥金華官紳衝突杭州]  
　　金華士紳宋棠等因聾啞瘋人宋允權闖入新任金華縣張茂鏞之官眷船中當被笞責發押定欲治罪一再求保不允以致宋氏創立之新安學堂刊發傳單相約停課投府上控大起風潮旋經金紳等出爲請釋了結張大令卽具禀到省自行乞退當奉張筱帥批飭記過并申斥宋吉成等罷課惡習略云旗燈已卸愚民誤入官船卽非聾啞無知然亦非竊非盜扶之使出斯已足矣發押已屬太過况又加刑責宋吉成初請長押未爲不遜卽有不遜亦何得移怒於宋允權且曰語近不遜則固非大不遜矣長官之體面固體面愚民之肌膚亦肌膚笞杖之刑豈該令示威泄忿之用耶奉職無狀該令固自言之矣又該令自謂疾惡太嚴求治太急試問按之於律宋允權此次有何大惡若謂責一宋允權便可求治雖昏庸無識之人當亦知其不可矣種種不合本應撤任惟據稱宋允權早經釋放尙屬知過從寛出司記過一次以觀後效若不痛加省改亦不俟該令之求去矣生員宋吉成如以宋允權爲枉自可照例上訴本部豈肯任聽屬員故入人罪乃刊發傳單糾約罷學此等惡習本應嚴懲幸各學生專心嚮學不爲動搖未至滋事宋吉成應由金華府察看如再不知檢朿卽行禀請嚴辦宋允權前則酗酒滋事近復深夜出游實非安分之流旣受嚴責應免深究仰布政使查照註册並卽分别轉飭遵照（游） 
[江督覆奏粤事之大畧江寗]  
　　周玉帥奉命查辦粤省官紳衝突一節已於前月二十一日拜摺覆奏略爲據袁樹勛咨覆此次衝突不過由口舌而起該省紳商爲公益起見竟能集股干餘萬爲各省所未有爲萬國所佩服擬請開復黎梁各紳以平粤人之心並謂舉唐紹儀督辦則集股更必踴躍云云（呂） 
[電報剿平賊匪京師]  
　　十三日熱河都統電致政府謂因朝陽哈爾套地方復有馬賊勾結土匪肆行搶掠勢甚猖獗立卽電調馬隊前往山巢堵剿該匪等遺棄槍械馬匹聞風逃竄現已平靖如常（和） 
[余蠻子黨密謀敗露四四川]  
　　四川銅縣余蠻子黨羽煽其餘焰勾集毗連州縣痞匪托名滅洋仇敎印刊僞示約期在渝舉事各國駐渝領事敎士聞之危甚經巴縣唐蔭廷大令密查獲其投信之人隨身搜出密謀書信告示多張照信立將列名之匪首余松栢拿案訊究屬實通禀監禁該黨因誤期謀洩聞風四散（荒） 
[奉省漁業公司之成效奉天]  
　　奉省濱海一帶開辦漁業公司三月間委黃太守家傑與日本清利公司議定合辦刻甫開辦一月已收漁稅五萬元両國各得二萬五千元聞此事清利公司尙多掣肘不能由華官鬯辦否則收數不止此云（丙） 
[委員認眞估徵畝捐奉天]  
　　奉省向有估徵畆捐之舉凡種鶯粟之地每畆徵銀四錢並估每畝能出烟土若干出土一觔者亦徵銀四錢向歸地方官辦理並不誤眞估報現政府注重土膏捐通行仿辦奉省雖暫免歸入統捐而亦不得不加意整頓故財政局議擇種烟最旺各州縣遴派委員前往會同地方官切實估 
 
 

Page 4

 
 
徵以重捐欵限八月前回省銷差（丙） 
[呈控縣令浮收苛虐處州]  
　　處郡士紳聯名赴省控麗水縣李建侯大令專事苛虐漁利如征收錢糧折色則每石自五千六百文起浮收至七八千文不等洋價則較市盤短抑數十文每兩另增平餘名目九百文統計每年抑勒私肥數萬金之鉅民不能堪求請澈究已奉撫憲張筱帥札飭府尊劉太守查明禀復核奪矣（目） 
[運司赴清江查辦要案揚州]  
　　運司趙都轉十一日接省憲密電隨於十二日午刻乘長龍砲船用小輪拖帶前往清江並派徐魏両分轉曁彭鹺尹爲隨員率同前往嗣據傳聞海州境内因緝梟出有拒捕重案又因揚運河水勢逐日加漲飭令順道查勘堤工故有此行（詳） 
[改營爲警之辦法蘇州]  
　　蘇撫陳筱帥以綠營改爲巡警業經警部奏奉諭旨咨行到蘇轉飭欽遵辦理在案特札兩司妥議辦法略謂蘇城巡警限於經費僅止巡兵四百名城内外地叚甚廣分班站崗終覺不敷分佈自應遵旨將制兵挑選改編期臻周密查兩叅將原帶營兵八百名應先挑選三百名撥歸巡警局編入警隊月餉一律照加其應加之餉卽照原奏裁兵加餉不另開支其挑裁餘剩之兵兩叅將各准帶五十名餘仍留爲看守城門監獄倉庫之用餉需照舊支給母庸增加以示撙節（吉） 
[滇解京銅京師]  
　　雲南礦務大臣唐炯派委員嚴二尹運京銅五十一萬五千觔晋京交納日前已經解到（閏） 
[雷農部多壽擬請收回關稅利權摺]  
　　奏爲利權不可外假擬請設法收回關稅自辦以杜隠患而重國帑事竊自海禁大開中外互市進口出口貨物日繁於是不得不設立海關以徵稅項當時中土人士不諳外情直接交涉諸多不便不得不聘用客卿以司榷務此當事者不得已之苦衷爲一時權宜之計非必欲長此終古也不知十九世紀之時代歐洲之均勢已成列强視綫齊集亞洲我數千年無事之中國遂首當其衝近世以來文明大啓百度維新滅國新法卽出現於此時代中昔之滅人國也如虎今之滅人國也如狐昔之滅人國也如强盜今之滅人國也如媚婦昔之滅人國也以兵力今之滅人國也以財力關稅者財政之機關國家之命脈也故英人之謀我海關利權也其始不過以私人之資格受傭於我終乃英人以全力爭之必使其勢力鞏固大權獨攬而後快蓋外人之謀人國也先以私人與之交涉而卽以國力盾其後私人者實不啻全國之代表也然則稅權之不可久假於人也明矣查會典所載户工各關歲額二百餘萬両此所謂常關也自通商立約以來始别爲關以榷洋稅然據海國圖志云康熙二十四年疆臣奏設浙海江海閩海粤海關而乾隆二十四年又有英商洪任輝訴粤關苛政於天津之事則當時司關政者猶是中國人也至咸豐庚申之歲因新關甫創規畫未備一切　稽之役擇西人任之名曰稅務司會而計者曰總稅務司亦任西人然統而言之曰西人尙未指定爲某國之人也曰擇西人任之則去取之權仍在我也曰規畫未備擇任西人其非長久之計可知也無何而稅務司專用英人之條載在約章矣無何而總稅務司中國不得任意辭退矣無何而總稅務司某某雖辭退繼其任者仍必用英人矣於是海關一席遂爲英人世襲之職把持盤踞莫敢究詰論者動曰用客卿用客卿而其效果乃至於爲客卿所用此豈建議者所友料哉　　　　（未完） 
[西報紀滬道照會禁止工部局越界收捐事]  
　　文匯報云日前滬道曾照會領袖領事飭令工部局不得向租界外収捐否則如有暴動工部局當擔其責任茲悉領袖領事已照覆滬道謂此乃地方公事華官自應担其責任惟滬道之意以地在中國境内工部局無可藉詞収捐卽洋商裝設自來水管亦係格外通融故工部局不能藉此収捐已再照會領袖領事請其飭知工部局矣 
[俄將遣艦東來]  
　　東報云傳聞今秋俄國將遣戰鬥艦蘇凡羅夫號巡洋艦革羅摩婆號露西亞號波揩搭號亞羅拉客及魚雷艇開赴遠東 
[海參威日本僑民漸多]  
　　東報云前有日本人十二名在海參威以形迹可疑被俄官捕獲業經釋放現日本人之寄居於海參威者計有二千人 
[名相逝世]  
　　二十日倫敦路透電云澳洲新西蘭首相西唐君已逝世 
[英國减造兵艦]  
　　二十日倫敦路透電云英國電信報載稱英國本定於一千九百零六年開工建造與得來德諾脫兵艦同式之兵艦两艘現已决議减造一艘如是則一千九百零七年海軍預算表又可减輕矣 
[英國陸軍方略]  
　　二十日倫敦路透電云英國斯丹達報載稱英國陸軍部大臣赫爾定决議於步兵内裁去殘弱無用者一萬人並减少皇家砲隊而加增補助砲隊云 
[奥國黨人反對匈加利]  
　　二十日倫敦電云奥國克婁立開爾黨與安仁弟西曼脫黨由市長婁甘君爲首在匈加利　士院外大發反對匈加利之議論並撞擊該院之窗檽當爲警察兵所　散奥國首相旋卽往拜匈加利首相備致歉忱 
[南斐洲匪亂近聞]  
　　二十日倫敦路透電云英將麥金敘圍攻穆姆山谷之叛匪漸見得手匪黨首犯及餘黨三百五十人皆就戮特蘭斯哇援兵聯隊長一人那特爾陸軍將校一人皆被害白人之受傷者凡八人目前白人之在前敵者尙有五千四百人那特爾政府現在就地調兵二百人在革伯盾調兵五百人譯字林報 
[德國軍隊剿辦南斐洲土匪]  
　　卄一日倫敦電云德國軍隊在南斐洲攻剿土匪二百五十人時喪將校四員兵士死者八人　者十人 
[俄國不認再籌國債]  
　　二十日柏林電云俄國官塲不認俄國有再籌國債之議巴黎泰晤士報謂俄國韋特伯爵至巴黎遊歷於政治財政均無關係云 
[俄皇眷屬出游]  
　　二十日柏林電云俄皇眷屬將往克力米阿地方 
[俄國内亂日岌]  
　　法報云聖彼得堡報告謂俄國各省民人主張均產主義較前益烈農民皆自稱難期稍有獲於國民院云 
[奥外部稱述三國同盟之邦交]  
　　二十日柏林電云奧斯馬加與匈加利两國之外務部大臣高羅初史基伯爵告匈加利代議士云奧國與德意两國之邦交和睦可恃初無更改云 
[舊金山地震善後近聞]  
　　神户西報載華盛頓電云重修舊金山城之　　　步甚緩有保險公司數家干付還賠欵一事尙遲疑　　　譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙撫參劾屬員摺]  
　　浙江巡撫臣張曾敭跪表爲特叅不聯各員請旨分别懲處恭摺仰祈聖鑒事竊維近歲以來時艱日亟朝廷改革庶政百度維新然法必待人而行其根源終在課吏凡百有司未有錮習不除操守不潔而可與言新政者也臣到浙以來詳察所屬各官其尤爲不聯者見聞旣確自應據實參劾查有候補道萬福康習爲詐僞操守難信候補知府薜邦和冶游縱酒致釀命案何彥達承辦要公草率偷减嘉興府通判王世鈞縱容子弟物議滋多候補通判曾永昌行爲卑鄙胆大妄爲山陰縣知縣王壽賾奔競營私聲名甚劣平湖縣知縣戈石麟賦質昏庸不理民事泰順縣知縣朱懋清嗜酒亂性公事廢弛長興縣知縣趙以成授權丁役聽斷糊塗昌化縣知縣伍爕寅衰庸嗜利不惜民艱鎭海縣知縣韓銓覊押多濫馭下縱容天台縣知縣胡元溥庸懦無能門丁專擅浦江縣知縣楊藹春案多　壓不洽民心金華縣知縣毓彬比　劣紳不理詞訟壽昌縣知縣俞宗淵才具庸下操守不謹署餘姚縣候補知縣程文龍虧課病民養癰貽害署永嘉縣候補知縣沈德寛嗜好太深事多文飾候補知縣曾綠皇夤綠無耻不齒同官捐升知縣陳朝佐經收捐款有心欺騙嘉松鹽運通判胡汝翼猥鄙無能昏庸任下鮑郎塲鹽大使孫傳豫訾議繁興被控有案長林塲鹽大使高維基年老衰頽受人欺蔽崇明塲鹽大使賈芳才具竭蹶不遵敎令大嵩塲鹽大使趙恩纓比　炷户民怨沸騰縉雲縣敎諭葉廷掄不敦品行土林指摘青田縣訓導沈祖榮包攬詞訟罔顧官箴勤縣訓導吴炳文惟利是圖不堪司鐸武康縣敎諭金國錫恣睢鄉里官民皆怨以上二十八員均請即行革職薜邦和曾永昌曹綠臯三員情節尤重並請永不敘用署新昌縣候補知縣揚葆光年老衰頽失於疏縱請以縣丞降補衢州府敎授魏熙元年遇多病難資啓迪應請　令休致石門縣知縣徐元授才具明白躁進貽　東陽縣知縣楊泰階辦事粗率人地不宜建德縣知縣謝福慶治行平常才欠開展石堰塲鹽大使胡幹辦事遲緩未能振作以上四員均請開缺另補凡此皆經臣察有實跡此外未經查出者尙復不免仍當隨時考察叅劾以肅吏洽其　能之吏容候查有實在政蹟再行奏請奬勵至所參地方鹽務實任各缺浙省均有應補人員應請扣留外補所有參劾不職各員請旨分别懲處各緣由理合恭摺具奏伏乞皇太后皇上聖鑒訓示謹奏奉硃批另有旨欽此 
[衍聖公太夫人到京之原因京師]  
　　衍聖公府有賜地在獨石口外因現在之衍聖公名令貽者冲年襲爵府政無人經理賴太夫人内外支持不免顧此失彼各處莊地皆被莊頭及地方官乾没者甚多甲午年經王祭酒懿榮奏請飭查迄未全數清出蓋徐州道一缺賴官地租銀爲大宗進欵所謂官地者大半皆衍聖公府之產經黃流改變而失迷者也是以雖奉旨飭查亦僅以零星瘠地湊集數頃含糊塞責而衍聖公府度支因此困難年甚一年獨石口外之地亦久未清理近聞貽將軍開荒將該地全行放墾故太夫人親自來京冀設法清釐以復先疇係由曲阜乘輿至正定改乘火車北上外間傳言謂特旨宣召衍聖公進京者當係因此傳訛按太夫人爲長洲相國彭文敬公之孫女盛年守節撫孤今衍聖公雖已成立而府政仍太夫人主持前數年因清查地畝曾親赴江寗謁張香帥亦巾幗而鬚眉者（盈） 
[蘇州官事]  
　　江蘇學政唐宗師將由無錫啓輪來蘇長元吴三首縣於二十日飭辦差人等在胥門外接官亭預備迎迓○西路巡局委員李相鈞另有差委改委文煥接辦已於二十日奉札謝委○二十日蘇藩牌示調補丹徒縣知縣現署寳山縣知縣王得庚本日奉撫憲面諭暫留署任○又示王得庚現在暫留寳山縣署任丹徒縣一缺以現署溧陽縣知縣宗能述調署部選溧陽縣知縣劉佐宸現已領憑到省應卽飭赴新任○又署震澤縣縣丞蔡保昌署任期滿遺缺以周師尹調補（且） 
[江北師範行開校禮清江]  
　　江北師範學堂前經提督劉延帥委許君仁山會同張君蔚西辦理已於上月開課本月十五日舉行開校禮劉提督率淮揚道蒯觀察蒞堂學生列隊操塲奏軍樂歡迎謁聖禮成提督勗勉學生數語（望） 
[象山開辦習砲所鎭江]  
　　象山砲台總台官温朝儀目籌經費於月之十八日開辦習砲所分爲四科一習砲二習槍三測繪四算術星期六日則一律敎以修身倫理（工） 
[陽壇溧三縣民情不靖鎭江]  
　　丹陽金壇溧陽三縣窮民生計素艱現當米珠薪桂民心惶惶匪徒又乘勢播散搶掠米店謠言縣令爰特一面出示嚴禁肇事一面趕籌平糶（工） 
[奤幫聚衆恫嚇官長鎭江]  
　　前有下等奤客百十餘人計誘保鳳戲園主人至天和茶館聚而毆之以洩看戲索價之恨當被警勇奪得兇器刃具呈縣請辦郭大令立提倡首之奤客三名訊明管押奤幫遂散布匿名揭帖聲言被拘三人若不開釋卽將戲園焚燬希圖挾制云（工） 
[請禁冒牌香烟未准安慶]  
　　昨有英商至洋務局稱有英美公司香烟運往各省推銷恐有刁商冒牌混售有碍商標請給示諭洋務總局鄭觀察轉禀撫署恩中丞以皖省向無該國通商口岸亦無該國領事照會須俟有該國領事照會始能酌奪云（多） 
[逼交逃勇釀禍安慶]  
　　欄江磯炮隊有某勇私竊軍裝逃逸管帶當卽派勇緝查昨有緝勇三人至省城東門外適遇逃勇之弟拘住逼交其兄意欲帶回訊辦恫喝過甚其弟懼而服毒立時殞命勇等見已釀事潛卽遁去當經警察局禀報大憲故近有調該管帶晉省查問之說而管帶亦已將肇事之緝勇查出以待質訊（多） 
[吴淞擬設商會]  
　　吴淞雖已闢作商埠惟市面未興商會亦未成立近有合盛魚行主李君仲言發起擬聯絡本鎭各業商設立商務分會已於本月十九日下午二點鐘預邀各幇店主經理等在馬路工程局會議開辦一切等事各帮商頗踴躍贊成（川） 
[紀崇明鄉民與輪船管駛人爲難吴淞]  
　　本月某日有北沙鄉人某甲由滬乘長和輪船駛抵崇明南門外施翹河碼頭因在艙内更換衣褲爲管輪人郭某撞見指甲爲竊賊喝令水手等將甲綁縛凶毆繼又用黑物塗其面然後揮之使去事後有多人聞而不服擬公禀縣主拘郭等懲究時適縣主在省由縣募勸導而止旣而城内外鄉民忽於本月十五日下午四點餘鐘乘該輪抵埠時糾衆欲尋郭姓等爲難適縣主楊大令在輪向衆喝阻各鄉民挾衆要求縣主鎖拿郭某到縣治以應得之罪縣主口雖允許並未實行拘辦各鄉民遂上前將郭由輪曳至岸灘環而毆擊縣主恐傷郭侖親自上前將郭遮護致遭大衆擠仆補褂朝珠頗有損壞其時蘇鎭中軍張遊戎帶領警兵到塲彈壓亦遭推墮田心幸營縣官紳奮勇勸誠始 
 
 

Page 10

 
 
得止住事後縣主將郭舁進城中醫治一面電達上海該輪船公司主某君越日某君派徐姓至崇與縣主晤商辦法以事由衆怒而起一時不便拘究一面先將該輪帳房舵工水手悉行更去以順與情所毁碼頭暫由縣主賠修幸郭傷亦無大碍其事遂寢（川） 
來函 
[美士李佳白先生演講英提督戈登事畧]  
　　美士李佳白先生在尙賢堂演講題爲英提督戈登聽者濟濟商　大臣呂尙書關道瑞觀察及英國總按察使沙司馬里斯君工部局總董好立德君等皆因事不能赴會致書道歉英總領事霍必蘭君首座畧謂戈登乃世界之偉人曾爲中國効力中國人當永遠記念之 
　　李佳白先生曰余今先爲諸君子畧述戈登生平之事蹟考戈登生于一千八百三十三年卒于一千八百八十五年戈登係出將門嫻習武事充英國國家武備工程師彼初出從軍與俄交綏身受痛創一千八百六十年英法聯軍進攻北京戈登與焉戰事旣畢戈登受中國政府之聘襄理軍務剿辦髮逆一千八百六十五年戈登回國安居數年旋于一千八百七十七年一千八百八十四年两次赴蘇丹及埃及之南境一千八百八十年戈登重來中國勸令中國勿與强俄啓釁其後戈登從征于埃及圍攻嘉拖姆城計三百十七日之久不克死于戰事年僅五十二歲 
　　考常勝軍初歸美人華爾訓練管帶華爾因戰受傷死葬於松江中朝以其有功特賜建專祠以隆報享華爾旣卒戈登于一千八百六十三年起而繼之其時常勝軍兵數共三千餘人内有歐洲人一百四十人該軍以松江爲底營初出兵攻福山據其城髮逆被逐旋進兵常熟爲官軍聲援師捷朝廷論功行賞授戈登以總兵之職其時髮逆僞王踞守蘇州戈登獻策先攻太倉破之髮逆四竄戈登遂率常勝軍移駐崑山是城逆賊多狡悍戈登復擬以提督程學啓領兵由東路進自率全軍由西路進以斷蘇州逆賊之咽喉領輪船上駛離蘇城僅三里乘夜襲擊賊潰逃戈登由是駐軍蘇城以其地當衝要呼應靈通也 
　　當常勝軍之圍攻蘇州也程學啓領兵由東路進戈登率師直趨吴江斷太湖以西之孔道克復蠡口黃埭两鎭（在蘇州之北）逼城而軍諸僞王不得已請降李鴻章以其反側難安悉駢誅之戈登以殺降爲不義怒請解職後經人勸以俟髮逆平定後再行告退始重出任事 
　　常勝軍旣克蘇州戈登復領兵向蘇州西北進發宜興溧陽相繼克復惟在金壇　賊所困身受傷旋復東向無鍚在揚舍初爲賊兵所敗繼而轉敗爲勝與李鴻章一軍會合進攻常州幾經血戰始告捷常勝軍旋奉旨裁遣盖該軍兵餉每月需英金三萬磅國家　此鉅欵亦非易易也朝廷論功行賞詔予戈登提督銜賞穿黃馬褂 
今試歷舉戈登有功於中國之處爲諸君子言之夫中國諳習外洋之兵法戈登實開其先考戈登爲人沉　　勇通賊　術每戰必先設計　　人之消息　無退路且必衝鋒陷陣不稍却退戈登所持之軍器乃一木棍華人晉以其爲有神術並　　其行軍進退之有法常勝軍戎裝整齊鍊習新操每出隊則敵軍皆驚訝其軍容之壯人　之衆戈登用輪船載運兵士來往内河復聘用軍醫療治士卒之有病受傷者創設病院船來往内河于崑山立一醫院其後李鴻章卽隠師共法建醫院講求西醫之學術今日中國訓鍊新軍非其濫觴于戈登之常勝軍乎且也戈登之性情品格謙讓有禮和平仁愛旣爲人所稱道亦足爲人所效法然戈登執法綦嚴頗得寛猛相濟之道戈登訓士卒之服從爲主有違法者殺無赦故人莫不愛之如慈父母尊之如嚴君也戈登深感華兵之能用命身受統兵大員之節制調遣恪遵將命與髮逆交鋒末　　背戈登旣不獨爲壯士且一中國之眞友也今人皆稱之曰中國之戈登中國得一人焉如戈登者盡力輔助人其尊敬之感謝之耶 
　　當一千八百八十年戈登來華勸中國與俄國言和實大有功於中國之處當是時朝廷專待戈登一言以决和戰耳戈登知戰必敗徒耗財喪命不如言和之爲　卒由曾惠敏公與俄立約倘戈登從中挑怒則宣戰亦易如反掌耳然彼獨主特和議亦以戰則中國未受其福先被其　耳 
　　且戈登之克已寛大爲不可及也戈登歸國時較其來華時愈形窮乏以視美將華爾身後尙存英金一萬五千磅傳之其家屬而擁有資財共得英金六萬磅爲何如耶當蘇州克復後朝廷曾撥銀一萬两賞之戈登辭不受即一已所入之俸金亦有時肆以振濟窮乏夫德懋懋官功懋懋賞亦事理之常今戈登爲中國效力疆場乃有功不受賞其可敬仰爲何如耶李鴻章之重其人初非無故矣戈登居中國雖僅數年而其功績固自不朽於中國也 
　　李佳白復以一千八百六十二年戈登之肖像及戈登當日所測勘浙江以北之地　傳觀衆人此圖係向江海關稅務司好博遜君所借得者好君曾與戈登共事一年也李君演講畢復請好博遜君一言其親歷之境好君所言雖寥寥數語然頗動人之　聞好君謂戈登乃一名將世罕其儔假令當日無戈登則髮逆正不知何日始能蕩定戈登盡其力李鴻章居其功耳自常勝軍裁撤後戈登至寗謁曾文正公其時曾方圍攻南京戈登自請率領其軍助攻惟曾文正公以大軍指日告捷謝之雖然倘當日用戈登之兵則軍餉士卒之賴以保全者當必不少也戈登輕財好義不孜孜于爲利至歸國時有資　不繼之困如戈登者實中國所罕覯者也在座諸君聞好博遜君之言皆爲之感動追歎戈登爲中國之良友不置 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[商部批上海商會總理曾道禀（爲蘇經蘇綸兩造爭執事）]  
　　據禀已悉蘇經蘇綸費張兩造爭執一案經該總理赴蘇邀集兩造秉公調處尙未就緒昨據蘇州商務議員陸道樹藩禀稱竟與老股收回不足折費商之心若仍准費商租滿五年亦無以杜老股之口祈鑒核察奪等語查両廠規模甚大創始不易未便聽其糾葛宕延業經批飭陸道樹藩飭勸費商按照張紳履謙所開之前七條一律承認照辦俟二年合同期滿歸老股接収費商所添新機應卽令其撤去另行安置如費商再堅執不允卽照該總理所擬辦法斷歸老股接収等因仰該總理知照可也此繳（容） 
[紀上海粤路股東團體會成立事]  
　　前日粤路股東由倪君發起在徐園開評議會届期到者約二百人廣東人及别省人各居其半入塲時各自簽名至四點鐘人已大集卽由倪君登臺宣布會塲規則及開會宗旨略謂各股東自爲顧全資本及維持公司大局起見應立一『上海粤漢鐵路股東團體會』以便彼此聯絡議辦各事請衆人公决可否當以在塲者贊成居多立會之議遂决次由吴君演說先言該路與中國實業前途關係之重大次言各股東附股踴躍之原因次言廣東私舉總副坐辦之不合侵害各股東之權利各股東照例不能承認請各股東簽字决定即在東西兩邊分設两桌東邊榜曰認私舉之總辦者在此簽名西邊榜曰不認私舉之總辦者在此簽名於是各股東紛紛向西邊簽名在東邊簽名者竟無一人遂以全塲一致决議不認然在場各股東以爲在滬股東甚多卽日尙未齊到因又擬用記名投票法遍登各報告白請各股東於二十六日以前投函聲言認與不認字樣以便二十六日再開大會當衆將各函發表照商律有一股者有一議决之權之例以多數決議然後再擬禀陳商部通告總局云如此辦法純由股東各自作主可謂至公至平矣（助） 
[民立上海中學堂運動會]  
　　十九日民立上海中學堂借滬軍營操塲開運動會節序如下（一）百碼賽跑（二）百碼賽跑（三）跳高（四）跳高（五）體操（六）跳遠（七）跳遠（八）投筆從軍（九）四百四十碼賽跑（十）四百四十碼賽跑（十一）練兵（十二）八百八十碼賽跑（十三）替換賽跑（十四）黑夜進軍（十五）擲鐵球（十六）運糧競走（十七）禦敵（十八）替換賽跑（十九）三足賽跑（二十）凱旋歌（二十一）撑篙跳高（望） 
[滬城官事]  
　　福建藩台周子迪方伯蓮前日交卸篆務抵申住天后宮側行轅昨日命駕入城分詣道縣各署投刺○閘北辦理華界事宜徐孝餘觀案乃斌兩江洋務差遣委員王别駕景祺又署江南通州直隸州恩楚香直刺由任來申住長發棧又由蘇來申之刑部主事王嘯龍主政又候補知府姚太守繩武中國公學經理張君邦傑王君敬芳等昨均因公先後詣道拜會禀見○江西候補縣楊明府贄同奉道札委辦理會丈局事務昨已詣局接差午後到道禀知○巡查街道委員計参軍履中昨日到道禀辭赴省公幹○龍華巡局委員孫少尹福謀昨日飭丁到道禀請感冒假三天○新委署理崇明縣知縣魏純塢明府詩銓清丈局委員劉若庾明府芳曜蘇藩司委催徵委員戴愼先二尹德生又提公欵委員樓斐安别駕蔚然昨日均至縣署拜會（合） 
[美副領事因公拜會縣憲]  
　　美副領事白保羅君昨因要公特至縣署拜會汪大令迓入花廳茗談片時而别（宜） 
[展限催解漕米]  
　　江蘇漕米自去年開兌迄今尙未竣事茲經粮道陸申甫觀察來滬詣局查驗當飭童米蓀太守將各屬未解之米限二十日截止預先交解來滬計共六萬餘石昨已屇期尙未到滬因又展限十天赶速解兌（尺） 
[札催解訊搶女案]  
　　上海縣汪大令日前禀陳道憲謂曾剛四已提到收押惟要証曾阿華赴漢收帳未回兼之收押官媒處之媒人梁劉氏甫生一女未便解轅可否俟曾阿華到滬再行解訊等情瑞觀察昨又札催畧謂此案已懸多日未便再延着卽速提曾阿華到案傳同原被人証一併解轅聽候本道親提訊鞫（宜） 
[環請拿究售賣假藥]  
　　滬上三四賭　流氓多至百餘人分爲南北兩幇近因查禁綦嚴若輩改售假藥兒戲人命爲害實非淺鮮事爲滬南公義碼頭各花行所知公禀總工程局請派包探查拿聞禀内列有長脚阿九小福壽阿根等數十人云（尺） 
[拘獲持刀攫物匪徒]  
　　某署繙譯方姓前晚路過鄭家木橋突被匪徒金阿四綽號小寗波手持利刀阻住去路强將指上所戴金鋼鑽戒子一枚及身畔銀洋鈔票一併奪去經方報知包探黃金榮在英界將該匪拘獲供出原贜均抵押於費文元銀樓姚菊才處當由該探吊出因鑽石已經被換故將姚一併拘獲押候解辦（　） 
[道憲戒信浮言示諭]  
　　本埠工部局在租界外天保里等處編釘門牌圖收捐欵經道憲瑞觀察一再照會阻止屢列本報前日下午聞工部局飭人在天保南林等里挨户關照次日收捐該處居民奔告房主勢甚洶洶房主允爲禀道核示昨早道憲發出告示實貼南林里口略謂租界以外之天保里南林里虬江橋殷家木橋永順里德生里承德里等處邇來工部局擅釘門牌意欲收捐本道已四次照會領袖領事特飭工部局撤去停止此議並一面派員商辦在案日來各領事會正在商議此事不難挽回惟爾等所居地方如果工部局設有自來水旣飲其水理應給錢其餘捐項儘可不付工部局不能擅自拘人切弗輕聽浮言致起暴動除行知寳山縣妥爲勸諭外合行出示曉諭云（力） 
[初訊擔允工洋案]  
　　水手公館雇朱梅順另雇水手念四人赴野鷄輪船出洋言明半年爲期不知如何合同上寫作兩年自去秋以迄今正船抵義大利本已期滿各水手不肯工作船主投控英領事及義大利公館事爲中國汪欽使偵知電致義領事與英領事會訊以各水手不肯承認兩年之期判令回滬所有工資經朱梅順允至上海照付共洋二千八百四十三元詎抵滬後朱卽避匿邇由 
 
 

Page 18

 
 
水手王仁順王連生李阿生等尋獲扭入捕房昨日解廨請究王等投訴前情朱供所允工洋當日汪欽使曾云送至上海水手公館或四明公所至今未奉送到求恩准保出外發電禀追襄讞孫明府商之美安繙譯官判朱交保限十天禀復王仁順等飭退候示（當） 
[南邑盜案]  
　　南匯五團五甲内陳姓家本月十二夜突來匪數十人蜂擁入室搶劫一空約値千餘金翌日陳姓投縣禀報而該地保先已朦禀竊案李令聽地保一面之詞竟不准報盜云（容） 
[法租界火警續志]  
　　法大馬路東首介春堂藥店昨晚九點半鐘不戒于火已紀昨報茲悉火由棧中烘藥而起僅焚去樓面兩間餘未殃及法捕頭以該號保有火險飭探傳到店主諭令交保出外投案候訊（興） 
[馬夫跌斃]  
　　小東門外巡捕房門首前日有溜　馬車一輛由北駛南車上坐有馬夫某甲扣勒無力從車跌下撞破頭顱氣絶身死後由他馬車夫聞信到來卽扛回棺殮（興） 
[小孩墮溷溺斃]  
　　某男孩年僅四歲獨自至八仙橋西首坆山路入某姓家竹籬摘取桑子偶一不愼悮墮於坑厠之内無人救援頓時淹斃後由孩父聞知尋見撈屍洗淨收殮（興） 
[路斃報堂棺殮]  
　　昨有男屍一具倒斃於寗波會館墻邊由三十九號華捕查見投禀捕頭卽飭該捕報知該處四明公所收殮聞死者係角里人名王錦亭年約四十餘歲云（興） 
[押候追銀]  
　　入籍日斯商人黃甫善控婦人馮寶妹不贖方單經關司馬與日期領事闓君訊供押繳各情已詳本報前午後司馬又與闓君覆訊黃投案請追洋五百元又利洋一百餘元訊之馮呈繳洋一百元餘求交保續繳保人貿泰日來竭力催理求察司馬商之闓君判馮押候照追（力） 
[上海縣案]  
　　臬憲訪拿私通范高頭之羽黨葉香蘭陳阿華杜阿毛及梟匪邦芝　等由上海縣　捕拘獲前晚經大令提訊杜供向在某捕名下爲夥並不與范私通葉陳亦供並無交通范匪之事郝供詞閃爍大令判陳責二百板葉郝釘鐐收禁候備文解省杜阿毛暫行交保候禀詳臬憲核辦○江橋董事禀控朱阿松糾衆演唱花鼓淫戲由縣提究先訊該處地保徐仁和范子樵同供朱阿松糾人演戲小的等　向喝阻不服求宥質之朱供僅演一天此後不敢違犯大令判責五十下從寛交保○又訊已故此保周文邦之子周宗連控周紀生爭產一案宗連供小的共有五房長次二三房均各分產四五两房尙未今紀生向小的爭產理殊不合產據均在長次各房求鑒質之紀生供詞支吾大令判傳諭長次二三房將產據呈候核斷○王關生同弟香濤控郁寳祥攫奪船隻亦奉訊究郁供有吴萬順花行主周子良雇王香濤及葉姓之船裝花因花遭濕著令賠償王挽小的解勸令王賠洋一百葉賠洋三十元了事今祇收得王洋五十餘欲　賴故此將船扣留求鑒大令判王减去十元再還四十至葉姓之三十元由郁自往索討扣船赶緊給還完案（宜） 
[總工程局紀案]  
　　恆泰參行主應恊臣控歇夥方錦榮放帳不歸避匿不面求提薦保阜興參行執事楊國興追究等情由局提楊及方到案經孫明府訊究應供共被放出帳銀二百餘兩方供經放帳目是實現下均未收到明府判楊先繳洋一百元餘著阜興領同恆德行赶緊歸楚○俞伯題橋航船主趙秋生控籮間夫大三子將所裝延記號之扣布廿三塊挑送祥泰布莊少送一塊向論恃蠻求追孫明府硑訊屬實判押候補提夫頭順張和到案限令照賠○不工朱少山之徒沈阿木被鋸匠李阿桂引誘至關泥渡做工經朱得愚偕該徒之叔沈全生尋獲一併扭局具控孫明府提訊之下判李戒責五十下開釋阿木不應背師逃出戒責一百著朱領回習葉（尺） 
[三訊贖妓糾案]  
　　公陽里搗婦金姚氏控金　甫冒充濟良所董事及工部局繙譯　　妓女金鳳仙一案昨日上午又經美白副領事偕關司馬覆訊　告律師穆安素傳金華甫至案先訊付洋時有無收條金卽檢呈並稱此條係林小弟與金姚氏所出由林簽押穆律師當即將條呈案原告律師高易　司向堂上索觀　詰金旣有敗條何不早呈捕房未知是眞是僞即傳林小弟辦認林稱並不識字不知所書何語小的雖曾畫押乃由金等逼勒且此紙係金起稿托友抄寫曾　筆資两元惟記票中係身價洋四百二十元是實瓊律師復訊金華甫供詞金供現在美商丹　處辦事問前曾因事在公廨具過甘結否穆律師謂現在只將本案訊問不應華　案外瓊謂因被告聲名甚劣故須訊詰再有利　　利二洋行之事亦須詰問所欠之欵曾還去否金供此事係朋友轉託况與此案無涉甘結是衣店向我索欵深夜帶同流氓爭毆次日由新閘捕房送案奉判两造各具遵結瓊律師又將代金鳳仙贖身　　一再研詰金隨訊隨答大畧與上次相同瓊律師又問爾至濟良所如何賠罪金供　不欲至濟良所因有許士平必得生二人說及如不速將票款付去恐要告發之故我至濟良所會見女董將高後候欲娶鳳仙被鴇抑勒之事訴知女董謂並無不合故濟良所不顧控　穆律師謂濟良所女董旣不順控則原告所控冒充董事一節請爲註銷時關司馬檢出濟良所華董來　内稱有金華甫冒充本所董事在外招搖有壞本　聲名請爲查辦等語給與穆律師觀看畢諭以未便准銷又傳金鳳仙訊供金稱　夏在　清和坊爲　八月節調至公陽　金姚氏院中由林小弟經手欠人欵項約八百　亦　　　　下　錢言明拆賬均林取去高客認識年餘小女子調至公陽里　滿　　瘡因有從良之想重陽節高來　　　　　娶回家本家去現在半節不能收賬須至年終再踐年底由高重申前說轉託金華甫解勸至本年正月始妥並未恃　求察訊亟此時已過午司馬判於下禮拜一午前再訊（力） 
[英美公廨早堂案]  
　　婦人蔡阿根與夫朱小金反目奔入濟良所昨日　究阿根供年十九歲朱小金先與母親私識後又將女引誘成姦今已五年　　　　外遇每日凶毆求請超豁傳訊朱供該女已過門五年實係花　襄讞孫明　　　　齒與女懸殊所供難憑商之美安繙譯候判查明再奪蔡阿根交所留養○　　　　四四因兄朱小金將父朱火金凶毆羣抱不平用繩將小金梱綁經捕拘究　　　　欠外債商之父兄等人欲將房單取出作抵父兄不允致被梱毆求究訊之　　　　供訴毆逆情形明府以小金違忤不法判押兩月三山四四不應毆兄押兩　　　　開釋○馬夫周何春姦拐顏甫英之女素貞判押一月交人在案前日素貞　　　　所昨日由所究解究明府判交官媒候復訊核奪○蘇人顧阿根欠洋一千元　　　德袁正法具控解究判交人洋並保候下禮拜二傳原告質訊○　長福行凶　　　長貴由捕解訊見証趙裕生陸長太等同供劉係痞棍自戳圖詐求察明府判　　　俟傷愈再訊○張阿三竊腳踏車賣與高惟昌由捕解究明府判押候覆訊○　　　竊車由失主徐阿毛控究明府判押十四天○遇犯張鍚培攫鍾陳氏金挖耳　　　究判押一年○盜犯龔阿海案内牽涉之周阿培徐益生昨日解訊明府以已押　　從寛驅逐出境○婢女夏阿六竊徐文卿家衣物報捕解究判交官媒押候　　　　○宓阿成竊徐大興紹酒昨連收　之沈邦奎傳究判宓押一月沈罰洋二十元　　 
[美租界捕房事]  
　　郭阿弟在四考　路遇日人與法兵交鬨日人手　　刀亂舞悮傷郭胸郭即報捕請究捕頭當飭西探前往拿辦○胡興章前犯賭案　　捕房五禮拜旋因患病送往同仁醫院前晚因病身死由醫生咨照捕房飭傳地　　照家　棺殮○唐焦氏等二婦在西華得路與孕婦王徐氏扭毆用力過猛胎即　　當由王徐氏之夫將唐焦氏等扭入捕房旋經二氏給洋若干爲王徐氏養傷了事　工部局灑水馬車夫張龍虎昨日驅車至西華得路將小車夫倪紹桂捕倒碾斷　　由捕將倪載入捕房奉飭送醫求治○張某昨在百老匯路張貼招紙由印捕拘究　飭從寛開釋再犯併辦○東洋車夫胡阿大曾欠車寫主蔣桂文租洋十餘元昨胡　漢壁禮路爲蔣撞見扭至家中用繩梱縛經胡友李松山報知捕房飭探宋掌桂一　拘獲捕頭以蔣私刑梱縛定欲押究由蔣一再苦求從寛開釋（似） 
[商會經收金山賑款第二十六次清單]  
　　江寗　憲籌撥庫平銀五千　温州商務總會總理王　牧大令函匯温州商會同事諸公合捐英洋一百元正護　寗紹台　道台函匯台州府張太守捐廉八十元台　臨海黃巖太平寗海四縣曁海門卡　團局合捐四百二十元共計五百元正收領之下除分别　奉收照外合亟　報爲海外灾民望雲代謝 
 
 

Page 19

 
 
   
 
 

Page 20

 
 
之師資開辦商品陳列館以資現今商界之考察用敢開具事由明定辦法並迭次擴充情形呈請奏明立案等語臣等竊維籌富强於今日當以商業爲初基而儲商界之人才尤賴學校以成就是以臣部於光緒三十年奏設京師高等實業學堂以爲提倡商學之根本今該湘紳黃忠浩等慨集巨資建設民立學堂三年之久頗著成效　復特設高等商業專科意在使普通卒業之學生　致之於實用洵屬宗旨純正深堪嘉尙現在各學堂次第興辦而商業一問尙少專科倘均仿照辦理逐漸擴充洵足以立富强之基合無仰懇天恩准予立案恭候命下之日當由臣部咨明學部備案以興商業而資提倡所有湘紳辦理民立學堂特設高等商業專科呈請立案緣由理合恭摺具奏伏乞皇太后皇上聖鑒訓示謹奏光緒三十二年二月廿二日奉旨該部知道欽此 
　　宮門抄三月十二日商部鑾儀衛廂黃旗値日無引見召見軍機 
　　江蘇巡撫陳奏爲請將豫省綠營兵丁全數裁撤騰出的餉添練防軍併酌留官弁數成會同地方官辦理警察摺　 
調補江蘇巡撫湖南巡撫兼管河工事務臣陳夔龍跪奏爲請將豫省綠營兵丁全數裁撤騰出的餉添練防軍併酌畱官弁數成會同地方官辦理警察以資整頓恭摺繕單仰祈聖鑒事竊查豫省額兵經前撫臣奏明酌挑練軍其餘節年裁减嗣復欽奉諭旨飭令認眞裁汰冗兵續經臣將綠營弁兵両次奏裁均經奉旨允准在案現查裁存兵丁爲數尚復不少而積弱旣久積弊无深若循是不變聽其濫竿充數不但虚糜帑項且當此整飭戎之際將何以立自强之基礎振尙武之精神臣再三審度與其分次迭裁遷延歲月何如不避嫌怨一舉而廓清之卽以節省之餉銀另練精强之士卒庶幾葛藤頓斷壁壘全新已會商三鎭督飭營務處妥籌定議擬將撫鎭各標營現存守兵二千九百數十名悉數裁汰其原挑馬兵練兵一律改作巡防隊仍歸撫標中軍參將及三鎭統帶從此湔除綠營積習至各營官弁本應盡裁惟念實缺人員多由積功累勞而致若盡數裁撤一時無從位置投閒置散實可矜憐而候補者終歲勤奮屬望毫無亦不足以資鼓勵惟有稍事變通分别議辦除南陽河北歸德三總兵均各帶有防營應請母庸裁撤以資鎭守外其餘將弁擬將無甚關係之缺先行裁撤要隘各缺酌量存留查得副將叅將游擊共計十五缺酌裁四缺都司九缺守備二十缺干總三十缺把總五十三缺經制外委六十一缺均應裁减三分之一舉凡裁缺汛缺則酌量情形或併他營或改設墩堡裁缺員弁則分别官階或裁缺卽用班或歸本標見缺還補裁兵則酌給恩餉妥爲遣散均查照成案辦理所有留存各員有宜駐原處者有應行移駐者責成會同地方官辦理巡警並酌給護兵以供驅使副將八名參游各六名都守各四名千把各二名每名每月發給餉銀一兩二錢按照留缺核計共需護兵二百五十餘名歲需銀三千六百餘兩此次裁汰官兵約歲省銀三百九十餘兩應卽於此欵内撥給下餘銀兩擬充添練防軍之用另片奏明辦理相應將核裁官弁員缺兵丁名數及節省俸餉各數開具清單恭呈御覽如蒙俞允卽咨行各鎭營自本年四月起將應裁應改各事一體遵行並飭司籌給一月恩餉以示體　應得俸餉截至春季三月底止核明停發以清界限一切未盡事宜統俟奉旨後再行分别奏咨辦理除分咨外所有豫省擬裁綠營官弁兵丁各緣由理合恭摺具陳是否有當伏乞皇太后皇上聖鑒訓示謹奏奉硃批練兵處兵部議奏欽此　　宮門抄三月十三日吏部翰林院正黃旗値日無引見濤貝勒由東陵回京請安孫中堂謝賞壽物恩書正恭送壽物覆命召見軍機 
　　山東巡撫楊等奏爲遵旨推廣學堂謹將調查現在情形恭摺會陳摺 
頭品頂戴署理山東巡撫直隸布政使臣楊士驤内閣學士兼禮部侍郎銜山東學政奴才載昌跪奏爲遵旨推廣學堂謹將調查曁現辦情形恭摺會陳仰祈聖鑒事竊臣於光緒三十一年八月初四日欽奉上諭停止科舉責成各督撫嚴飭府廳州縣趕緊於城鄉各處編設小學堂等因欽此又於十月十二日准學務處咨學務大臣面奉諭旨學生當以品行爲重如有實在不服管敎者應卽行斥退等因欽此恭錄咨行到東仰見聖明於作育材雋之中仍寓敦崇修行之意漢設利祿之途以待儒林而大昌經學宋取湖學之法以著令甲而代出純儒聖主憲古鑒今善施董勸風行萬宇欽佩莫名伏查山東學務自光緒二十七年升任撫臣袁世凱首先倡辦高等學堂以後歷經正任撫臣周馥署撫臣胡廷幹會同臣載昌經營整飭先後開辦省城師範學堂一所客籍學堂一所凡府直隷州中學堂十二所各州縣小學堂一百餘所各屬蒙學堂數百餘所此外實業省城青州曹州則有工藝學堂青州長州則有蠶桑學堂衮州則有農業初級學堂濟寗郯城費縣等處各有農桑學堂其餘如武備學堂巡警學堂均經正任撫臣周馥次第舉辦臣抵任以來竊念今日之事欲衛宗敎須培聖裔因於曲阜設四氏學堂欲練新軍須講新操因遵練兵處章程創設陸軍學堂欲造人材須求人師因就私立師範變化爲官立速成師範學堂此外補助貧民有半日學堂二千所養成母敎有女學堂一所現復於省城設立國文學堂一所專以保存國粹爲宗旨農林學堂一所專以講求種植爲宗旨復擬膠州高密去歲購回德國兵房添設中小學堂各一所又恐師範不足先後派赴東洋遊學分習師範曁實業學生者共三百餘人除此則省城官紳公立之高等初級各小學堂商家公立之商會小學堂不下四五十處學有等級敎有專門凡闔省紳民子弟一及歲時不在官學卽在私塾不遞升於高等卽從事于實業由此聞風興起開辦日多數年之後期于人人讀書識字敎育普及似尙不致無望惟臣竊有慮者東西各國類以興學著稱然考其敎育辦法幼童初學專重德育及成童以後則以精神敎育於灌輸以故人材輩出無論科學專門多所創造卽其學無所得亦大都人人自愛尙少妄干分外之流國之富强實端以此故我中國三代之世敎法最隆國有大學下逮鄉校未嘗無等級上庠學禮虞庠學書期五年小成三年大成未嘗無年限且其時人材之所由盛尤在栽培德行涵泳道藝自初學以至成材人人一言一行無不納之規矩之中乃能修理治行爲國家效無窮之用近時列國並處重在富强東省學堂大興雖在取法各洲開吾民之智慧然國中風尙不同政敎各異育材造士尤在求合我國之定程現在士習空疏厄言龐雜加以學堂之 
 
