# 1891 - 114 - 4906473

 

Page 1

 
 
[新印繪圖三國演義] [  圖書集成局啓]  
　　三國演義一書近來層見疉出然或字跡太細殊費目力閱者每以爲憾本局特用新鉛字以上等閩製潔白連史紙重加刷印字跡淸朗行列井然與所印廿四史異曲同工其中眉批圈點悉照原刻首卷仍列繡像每回各繫圖說裝訂精工每部十二本外加紅木夾板定碼洋二元卽日出售合意者請向本埠申昌書室或外埠申昌曁各處賣申報人購閱如欲躉購請至申報舘帳房面議可也此佈 
[重印快心編出售] [  申報館主人啓]  
　　快心編初二三集爲天花才子所著雖體例不離乎小說而其言情寫景娓娓動人實非俗手所能及本舘於去夏重付手民排印未及一載篋笥已空葢由筆墨神妙無方故人皆爭先快覩也兹以購者仍源源而至因又續印成書裝訂告成卽日發售所有悞字細加改正不復留亥豕魯魚每部仍訂十册價洋五角閱者請臨本埠申昌書室各處申昌及售報人處購取可也 
[重印分類尺牘出售] [  申報舘啓]  
　　分類尺牘爲案頭不可少之書其中按部就班條分縷析隨手翻檢不難觸類旁通裨益誠非淺鮮曩所排印者早已不脛而走兹復用新銅排印字跡淸朗紙色潔淨每部訂成十四本白紙者碼洋七角竹紙碼洋五角卽日出售請向本埠申昌書室外埠申昌及售申報人購閱可也此布 
[論左道之害]  
　　異端曲學當其肇造時雖不必悉合於中庸然必有所依據而後能使聞其說者羣相信服迨至流極旣衰愈變而愈失其本來則弊且滋多而害遂有不可問者矣釋氏以虚無寂滅爲宗旨自金人肇夢我佛西來而其教遂大行於中土雖有昌黎之力闢歐陽公之正論而自王公貴人以至村氓豎子靡然信之者且日甚一日而不知翻悔道家以淸凈無爲爲事其端乃開自老聃然老聃之書具在固未嘗以長生不老詔示後人致開方士服餌之漸白樂天詩曰元元聖祖五千言不言藥不言仙不言白日昇靑天此其明證也自張道陵得五雷正法能以符籙驅役神鬼於是祖其術者常以喚雨呼風辟妖逐怪以震動庸愚之耳目卽使其術果騐已近於邪誕爲吾儒所不道何况流傳已久漸失其眞幢旛繚繞鐃鈸喧闐無非爲賺取財物計耳而世之愚夫婦猶貿貿然信之噫其惑也然彼釋道二教爲吾儒之所嚴拒而痛惡者不過以其蔑棄倫常顯樹異說足爲吾道之蠧耳聖人宰制天下涵育萬類一任二教之並立於天地間未嘗人其人火其居覆載之量無所不包豈過示含宏哉亦謂彼教雖近於一偏然其徒苟能安分守法則亦同在怙冐之中不致妄作胡爲觸刑網而干國紀也萬不料沿習旣久而其徒之飽煖思淫犯規破戒者竟至無惡不作也夫梵宇琳宮非宣淫之地也晨鐘夕梵非引慝之媒也乃竟藉施僧授戒之名引誘良家閨閣乘登座講經之際暗牽歡喜因緣穢德彰聞人言罔恤假令釋迦而在固當爲之縐眉道陵復生亦應麾諸門外曾憶前數年有某僧年少多才喜談風雅吟詩作字篆刻博奕彈琴擫笛色色精工日以其技往來搢紳先生之門由是名聲藉甚揄揚者殆不容口未幾爲某寺方丈盖搢紳之力爲多初主方丈時禮佛叅禪屏除葷酒尚能恪守戒律不逾時馬脚漸露不但食肉飲酒凡禪門中不敢爲不忍爲之事亦漸次爲之性喜逢迎尤工謟媚不但能得搢紳先生之歡心抑且能博搢紳婦女之喜悅至有某太太以師弟呼之某小姐摩頂受戒寄居爲義女每至登法座講經義紅裙緑髩默坐悚聽自居門徒者常以數十計平時靑鳥使時時飛來筐筥饋遺不絶於道久之風聲洩漏閭里爲之側目然以事無左証未能發其覆而指其奸孰知罪惡貫盈天奪其魄一夕赴村婦宿爲無賴輩所執由是搢紳共忿逐出叢林迄今緇流述及前事猶引以爲殷鑒至前月而有某道人之事某道人者在京師德勝門外白塔寺居住平時以辟邪療病爲名煽惑人心愚者不察以其術偶有效騐遂致皈依恐後而婦女之信之者更多甚至有數人常宿寺中名爲冼心修行實則爲不明不白之事偶因機事不密被人訐告拘獲到官研訊之下矢口不承喝令跪索加以笞責道人至此無法可施始供認夜間奸宿者四一係未嫁之女一係孀婦因牽涉門徒遂又將門徒逮案收禁候訊夫以道人而犯奸此眞所謂道其所道非吾所謂道所供出者已有四人然其暗中所犯秘不肯供者當尚不止於此一身犯法不知文網之可畏乃竟公然收受門徒傳授心法慾海狂瀾經風吹而愈湧蓮臺明鏡問心徹以何年誠不知婦女之誤爲所玷湔洗無從其悔恨之狀當復何若而醜名已露無顔見人一念輕生遽投枉死城者其愁慘之情當更不堪設想然則道人之罪誠摧髮難數矣明季有桑冲以邪術傳授門徒游行各處玷辱婦女不可勝數後因事敗伏法與道人之事相類惟一則作女子粧以教繡治病爲名混入閨闥一則作道士粧以書符鎭壓爲名引誘婦女入寺爲不同耳道士一案雖未經定讞然供詞鑿鑿將來衡情定罪自必從重處治以正典刑無庸爲之質一詞雖然今天下之喪人廉恥玷人名節者豈獨道人哉嘗有無業惰民不耕而食不織而衣竊釋道之緒餘嘯聚徒黨以持齋授戒爲名歛集貲財招集男女無明無夜肆意妄行於緇流黄冠之外另闢一種法門如世所稱大被教彌勒教等正復不一而足傷風敗俗勞民耗財此不特爲盛世所不容抑亦釋迦道陵之所不及料也有整頓風俗之責者豈得以其細故而忽之 
[蘭臺佳話]  
　　神機營爲咨覆事准廂黄漢等固山咨稱奉文抽調練兵創設已有數年派出帶排官員於訓練一切尚屬勤奮可否隨案酌保數員以示奬勵而免向隅等因到營查各固山抽調官兵係屬更番教練本與各項練兵有所區别卽帶排官員亦與逐日帶操有間所請隨案酌保之處並未奏案可循本營未便覈准相應咨覆廂黄漢等固山查照○粤西太平府屬羅陽縣土知縣黄楫因病出缺馬中丞以土知縣有經理土彝徵收銀糧等事宜不可任其缺虚懸查有黄楫之子黄金鐸應行承襲因取具宗圖册結詳覈黄金鐸實係嫡派後裔自應准其承襲由該管府道加結詳司覆覈無異循例繕本咨由通政使具題二月初七日經通政使司將題本咨送内閣票簽初九日進呈十一日發出本日奉旨依議欽此○近有由直隷滄州來京者言及客臘除夕滄州城内居民燃放爆竹火星墜落州獄監房上餘燼復燃又經風猛以致延及監房上宿草頃刻火光四起勢甚猛悍又在昏夜人心驚惶獄卒恐各犯葬身火窟赶急帶至監外看守一面經吏目方金壽帶役撲救是時署牧亦至立時救滅並未延燒當火起時有秋審情實絞犯劉狗一名乘間逃脫更夫張可有尾追其後甫上監墻足立未穩滑倒於地立時斃命劉遂逃去無蹤李傅相聞禀之餘擬將吏目 
 
 

Page 2

 
 
奏叅革職云○吏部示傳所有擬補荆州將軍衙門八品筆帖式文輝一員相應示傳該員於本月十一日黎明穿紅靑褂備帶補褂珮褂並佩帶對子荷包手由前赴西苑門外六項公所内報到聽候點名帶領引見如排班時不到卽將緑頭簽撤卜毋違特示○鴻臚寺爲咨行事主簿廳案稱本寺現辦啓疏奏請皇上升殿所有陞遷調補加級紀錄曁降級留任抵銷處分寛免罰俸開復處分以及加銜等項人員應行一體謝恩爲此咨行各衙門卽將前項應行謝恩之員開造銜名淸册卽日送寺以憑繕入啓疏奏請升殿事關大典勿遲勿漏○近日流丐飢民攪擾特甚販賣食物者被搶何止萬千每過巷尾街頭時見多人結隊游行任意滋擾偶或揪住地方兵反禁令不得兇毆小本營生者惟有仰天浩嘆而已地方官總以彼等腹枵置之不理彼等遂胆量日大現竟搶其貨物並擄其錢財凡隻身無伴之人幾不敢行於市上矣○户部爲片傳事俸餉處案呈現准銀庫付稱所有各旗營等處應領三月分官兵馬乾銀兩本庫於本月十二日辰刻開放相應片行貴處傳令承辦人員於是日辰刻赴庫承領○廂紅旗滿洲都統福箴亭協揆定於本月十一日已刻赴興平倉支領廂紅滿應領三月兵丁甲米兌期由本旗印房備文知照倉中監督屆期開倉備領○廂藍旗蒙古都統榮爲咨行事印房呈稱本旗驍騎校雙俊現已升補公中佐領所遺文喜佐領下驍騎校一缺應行咨取護軍等營於該佐領下之前鋒護軍鳥鎗護軍之人保送入放相應咨行貴營卽揀前項應放合例之人造册咨覆本旗以憑揀選○兵部爲移咨事職方司案呈本年三月十一日由兵科抄出本部題覆京口駐防正白旗防禦陞林年老准休可否給俸請旨遵行一本本日奉旨陞林曾經出兵打仗殺賊捉生著以原品休致賞食全俸以養餘年餘依議欽此等因到部相應抄黏原奏移咨江寗將軍曁京口副都統分行查照辦理○掌儀司奏爲請旨事恭照三月廿三日穆宗毅皇帝誕辰應行恭詣奉先殿讀文致祭並詣壽皇殿行禮是否皇帝親詣行禮抑或遣派近支王公恭代之處恭候命下之日再行分咨各衙門遵照派辦爲此謹奏請旨本日奉硃筆朕是日親詣奉先殿壽皇殿行禮欽此 
[潞河春泛]  
　　常年江浙海運漕米由天津兌交剝船户運通交納沿途船户偷竊攙水百弊叢生至北壩倉憲騐收見其米色潮濕嚴飭委員督率船户雇夫颺晾分别三風五風呈樣必期一律乾潔方凖斛收間有舞弊較重者立飭責革送州枷號不貸每日淸晨騐米直至午後三四點鐘始畢聞今屆運漕時李傅相派勇一千名沿途防護漕船停泊處另有防營駐守岸上人不準登船船上人不準上岸務使弊絶風淸果如所言北壩公事當較往年嚴緊也江蘇海運津局定於十四日開斛先兌奉撥順直賑米○上月新城水局雇隆順和班演戲酬神笙歌旣罷將戲箱裝車馳往順義縣屬高麗營臺口行至距高麗營七八里突遇馬賊十數人鎗傷戲班二人奪去戲箱二隻報經順義縣飭差捕緝尚未弋獲也○三月三日闔城官員齊赴南門外先農壇前循例扶犂並焚香致祭以崇典禮○東關外糧市於三月初三日雇定長勝和班演戲四天所演均係新排彩戲遠近聞之結隊往觀非常熱閙○通屬俚諺云淸明括去墳前土連括四十五盖言淸明日有風則以後必多風信也上月廿七日淸明狂風陡起揚塵迷目至今十餘日無日不風然則俚諺果有徵耶○沙竹胡同常平倉連日開倉斛發賑米交五廠煮粥接放○施種年痘係保赤之良方刻經諸善士在廟宇中設局施種先期掛號以免擁擠錯亂法良意美凡有赤子者莫不襁負以往爭先恐後云○淸明後忽寒忽暖乍陰乍晴至初六晚細雨淋漓道途泥濘是日北山得雪二三尺次日朔風刮面凛冽異常身御重棉猶有寒意初八日陰雨如故遠眺郊原二麥蓬蓬勃勃大有生意是日北山又得雪尺許南北氣候不同如此○客冬瘟疫盛行死亡相繼冬瘟甫息繼以春瘟刻下孩童患痘疹者十居八九甚有五六十歲之人亦患此症幸易施治殞命者尚不多見○新　簡坐糧廳滿堂沈廳憲錫晉於十二日抵通暫寓北王恕園擇於十三日接任 
[鶴背淸談]  
　　瓦窰鋪距揚州數十里河道寛闊水勢湍急非常本月望日有某姓携眷乘舟行至灣曲處正擬折戧忽起狂風一欹側間水卽汨汨而入艙中人口齊墮波心極力狂呼得左近鄰舟救起惟一女子已入蛟宮深處不復珠還慘已○東嶽廟後某姓子小名順子繞牀竹馬嬉戲無常毁齒年華眉目如畫父母愛之甚不啻懷中玉掌中珠也本月十六日小立門前忽然失去偵者正在鳴鑼尋覓忽一人鏜鏜然鳴鑼而至詢之蓋家有一七歲子亦於是日一去不回子名小敱家住便益門祗一寡母足跛不良於行現在痛不欲生故由衆隣人代爲尋覓也噫拐匪之多竟至如此家有童穉者可不加意隄防哉又聞連日城内之失小兒者幾於日有所聞或曰每至春間拐風必熾誠有令人不解其何故者 
[東嘉近事]  
　　温州來信云本月初四晚天雨冰電其大如拳居人蝶夢驚回陡覺衾寒似水約一點鐘許雹卽止然塍間烟麥早已狼藉摧殘矣○上芳辰好事者奉忠靖王偶像賽會前導有將令七星文武判官開路神方相氏罪犯肉香罪童無不極意鋪張十分齊整旣抵西門外大校塲口逐一點名畢然後排衙放告雖倣官塲體制實同兒戲生涯欲佞神而反瀆神不知神其眷佑否也不料更有愚民無識者羣往呼寃披髮白衣如痴如醉嘻其果寃抑莫伸故欲訴之於地下乎抑竟弄神禱鬼藉以蠱惑鄉愚乎安得賢長官執而懲之○划龍橋某菴向有老尼奉香火一聲淸磬坐破浦團香積廚空苦可知已近令弟子下山抄化不料塵緣未淨孽染緇衣潛與某寺僧通奔匿他處現已被老尼偵悉擬卽控訴琴堂云○温郡産茶之鄉以南北雁爲最著南雁在平陽古鰲頭白陵一帶北雁則樂淸之百二峯也是處山深霧重採摘惟艱茶雖美而不多操茶業者惟羣就接壤之大荆等處購焉兹者茶市方興各茶商接踵而至計古鰲頭一處已有茶莊七八家初十日爲開秤之期洋莊紅茶每百斤自二十元至三十四元雨前茶自三十元至三十六元云 
[空廊屧響]  
　　姑蘇來信云昔年大憲設立保中局創置自新所改過處凡有著名惡棍不分首從一律管押所中以故市井安然若輩不復敢跳刀拍張邇來禁令稍弛游手好閒之輩故態復萌西路總巡周司馬飭勇訪拿並出示曉諭略謂如有土棍滋擾許卽鳴保扭送訊懲○臨頓路張宅有一小婢年華三五丰致嫣然見之者咸疑其爲碧玉情人不知卽添香之使女也月圓之夕忽一去不回其果效竊藥之常儀歟抑爲私奔之紅拂歟一個疑團無從打破刻已高懸賞格謂或能送到或爲傳書當卽重酬决不吝惜云○每日喬司空巷某姓草房忽兆焚如之禍迨水龍馳到卽已火熄烟消蓋此處四無居鄰故不致蔓延無際也 
[憲示照登]  
　　風化之變必視人才爲臧否人才之出必視學校爲盛衰臺地士習向陋自劉省三爵保帥蒞任以來振興文教甄虞陶周駸駸乎海濵鄒魯矣誠恐日久玩生近又頒一示云爲剴切曉諭事照得同治元年十二月十六日奉上諭太學爲自古培植人才之地我朝振興庠序加意教習　世宗憲皇帝賞給膏銀增輯黌舍首善之區呷方觀瞻所係必如唐之韓愈宋之胡瑗躬行實踐講明正學以爲表率人才自能蒸蒸日早乃近來國子監專以文藝課士該祭酒等旣以是爲取去而士子亦復以是爲工拙於造就人才之道何裨焉嗣後於應課詩文外兼課論策以經史性理詩書命題用覘實學並著該祭酒等督飭各堂助教學正學錄分月講說奬勵精勤懲戒游惰斥華崇實以端趨向如有留心時務洞知古今者該祭酒等亦當隨時奬拔以勸多士該堂官爲諸生師長尤當自飭廉隅俾知務式用副教育人才至意欽此同日又奉上諭自來儲才養士必視學校爲盛衰我朝列聖相承庠序修明敦崇實學皇考文宗顯皇帝御極之初卽命生童就試者並習性理等書原兾其趨向一端則學術自正以收化民成俗之效乃近來各省教職等官並不實力舉行認眞訓課惟知索取贄禮修儀貪得無厭又其甚者往往干預地方公事或遇事魚肉士子謟諛紳富又安望其經明行修足爲士林表率耶嗣後各省學政務當整躬率屬督飭各教官讀書立品毋爲士子所 
 
 

Page 3

 
 
輕平時訓導諸生總以躬行實踐爲歸勿崇尚浮華勿虚應故事其稱職者准各學政會同督撫隨時保奏給予奬勵如闒冗充數及少年浮動不克稱職並著隨時甄劾不必待至大計年分庶人知自愛爭自濯磨並飭各教官分日於各處城鄉市鎭設立公所宣講聖諭務使愚頑感化經正民興正學昌明人才蔚起實有厚望焉欽此各等因久經遵奉在案惟臺灣民風浮悍士子肄業鮮有講求實學甚或出入公門包攬詞訟大非立品束身之道本爵學部院奉命兼管學政振興文教多士讀書守分力去從前錮習者頗亦有人然濡染旣深則革除匪易必須遵奉聖諭督飭教官課以讀書立品身體力行並分日宣講以期士風由此整飭鄉愚由此漸化用副國家養士儲才化民成俗之至意焉兹值科試除通飭欽遵辦理外合行出示曉諭爲此示仰闔郡紳士人等知悉爾等務須欽遵上諭諄相告誡以端士習倘敢不遵卽屬不知自愛定卽分别從嚴究革决不寛貸其各凛遵毋違特示光緒十七年三月日給 
[三訊命案]  
　　南匯縣人沈兆龍被法捕毆傷斃命一案定於昨日會審午後三點鐘時上海縣陸春江邑尊帶同書役人等排道出城會同法廨讞員葛蕃甫同轉仍以俞厚堂爲繙譯莅公廨時有謝副捕頭戎服掛刀督同中西巡捕及王郁孫三包探在公廨前伺候彈壓閒人少頃法總領華君偕繙譯官業君並有工部局首董色婆薩而君副董新泰昌洋行主全埃洋行西人等次第齊集所謂公正人也在文案房晤談片刻領事等另坐一桌業繙譯將所錄騐屍情形及英法兩醫生見証中西巡捕各人口供操法語詳述一過領事請陸邑尊入座華君當將西國律例檢與公正人閱視商議再三約一點餘鐘之久華君卽命俞繙譯將所錄法文操華語向邑尊告曰今日領事所邀各西人均係公正人因此件命案關繫重大故請公正人商議查沈兆龍因傷斃命經其友王全生龔阿寳等爲見証屢次研訊之下據見証所供言語按照西例尚嫌闕少碍難定讞須再緩八天另行派人到犯事地方詳細查問沈兆龍受傷之太陽穴究竟是否足踢抑用木棍擊傷旦查九號西捕亞沙泥是晚實在何處行走當龔阿寳舁送受傷人到捕房時捕房中曾飭出店前往該處尋視該西捕尚未遇見而該西捕已回捕房由臥房走出據云手背有傷來貼膏藥此種情節領事亦以爲疑必須查明該西捕手背是否夙有傷處抑因是晚打人以致傷損方有端倪查附近鋪户沈兆龍是晚在新開河相近行走身畔有無值錢之物沈遭踢之後可有閒人帮扶否尚須傳問見証人等再行核訊邑尊曰人命重大固須詳細查明惟所稱見証尚嫌闕略則王全生早已指証確鑿龔阿寳亦曾供明目覩沈在地下亂滾眼見該西捕踢一脚昨日據是晚在捕房中當班之三道頭捕云其時見西捕亞沙泥由臥房走出手貼膏藥其時該西捕　在何處行走爲何到捕房貼膏藥情節顯而易見卽是憑據無庸再查俞繙譯卽將此情轉告領事邑尊又云前日法醫生所言不足盡信况沈兆龍死後據王全生等供沈向無疾病當相騐時據醫生騐得死者夙無病痛現在屍屬到案亦言沈本强健並未有病實因受傷致死供証確鑿當日公正人並未在塲無怪其未能深悉也領事曰目下並非辯論之時須查明沈兆龍是否被亞沙泥擊死有頃又曰本領事已知沈兆龍并非患病實因受傷而死然公正人未知其詳恐其中有别項情節是以寛限八天待查明再核邑尊曰昨日據王龔兩見證供指鑿鑿實被西捕毆打並無别人在彼領事曰王所言者確係鑿鑿惟龔初次在屍塲訊問時並無的確言語邑尊曰龔本供眼見踢一脚領事曰雖言踢一脚並未指明西捕所踢邑尊曰昨日龔在案下供詞明確不僅一人聽見當相騐時陰雨溟濛人多嘈雜無怪聽不明白領事曰相騐之日龔毫無實據昨日又未指明西捕如果見西捕足踢在尸塲時何不卽時供明邑尊謂龔實已供明目見西捕踢後向東而去因見西捕懼怕當時不敢較量領事曰公祖若能指實便請寫明情節作爲憑據邑尊謂今日若不定案恐尸親難以安排領事曰此案當再查訪如另有見証再請會審定讞須俟八天邑尊曰逾時太久恐尸親不允如何領事曰須請安排又曰中華命案往時亦有遷延數年尚未斷結者邑尊謂此案見証供詞鑿鑿無庸延擱領事曰今日暫請回衙本領事當寫信呈閱邑尊曰見証人尚在趁此定案最妙不可延遲領事曰本領事因此事思已累日極欲從速定案奈事不從心此案須詳西貢轉逹法廷目下若不查訪明確恐遭上游批駁諸多不便如查出尚有别情卽當奉聞時已鐘鳴五下中西官遂分道而回其時在公廨外聽審者殊爲擁擠云 
[妓女發堂]  
　　家丁陳福投縣禀稱家主陳康祺於光緒十五年娶妓女林秀卿爲妾去年十月間家主在蘇省寓次患病是月初二日該妾乘間逃逸並捲去金飾衣服箱籠契據及股分票等物約值銀萬餘兩家主遣人四緝無蹤當在吳縣備案至十二日家主氣忿身死現在探悉林秀卿改名周幼卿在英界石路普慶里内爲娼求請提究陸邑尊准詞照會英公堂派差恊捕將林拘解到縣邑尊當卽升堂提訊林秀卿卽周幼卿供稱小婦人籍隸常熟前年有陳姓客出洋二千元納爲簉室去年十月間主人患病大婦欲將我送與他人爲妾小婦人因此情急由蘇來申先住四馬路祥春里至本年正月二十五日移至普慶里爲娼當在家動身時頭上只有金壓髮一枝及隨身衣服所取者惟銀帳鈎銀環並無别物叩求明察邑尊問何人與爾同來滬上所捲各物究匿何處答稱與母親來申並未捲取别物邑尊研詰至再仍執前供遂判令發普育堂留養一面候原告到案再訊 
[縣案彚錄]  
　　高臣裕之妾郭阿蘇與顧松林私識一案由陸邑尊訊供之下顧黨龔阿五供被張順芝取去洋一百五十元邑尊飭差將張提到訊取供詞判張交差限令交洋迭紀本報前日邑尊飭提訊比張供求寛限邑尊不准着笞一百板收所候比○任咸春喊控任茂卿糾同多人到家搬取白花四包銅盆二隻陸邑尊准詞飭提到案於前日請帮審委員宋莘樂二尹提訊任咸春訴稱小的係本邑人現住浦左俞伯牙橋地方上月二十日掃墓任茂卿乘小的出外糾同任阿美之子莫貴等來家將白花四包銅盆二隻攫去當向地保王竹書訴明前情置諸不理爲此來案喊控叩求究追二尹問曰任茂卿是否同宗如何將花搬去所搬之花可知匿在何處答稱小的與茂卿同姓不宗去年冬間茂卿在王竹書圖内開塲聚賭至本年二月初旬小的前往喝阻茂卿等因此懷恨糾人搬花賣與趙家樓地方莫貴於去年曾偷取棉花三包半嗣經小的查悉由任大阿美等出爲理勸賠洋十一元了結二尹飭提任茂卿研詰據供小的屋後竹園與咸春之田毗連小的向來出外營生家中諸事均託族人坤發經管上月某夜咸春私將小的園内之竹伐去五六十根迨小的回家坤發將情告知卽向咸春理論一味蠻覇現在不知如何來案誣控如小的果有搬花情事大老爺查出願甘重辦王竹書供充當二十圖地保此事實因伐竹起見咸春所控各情實係子虚並據任坤發投案訴稱咸春係小的堂侄素不安分而且好訟從前小的將伊管教伊一味兇横此次伐去茂卿之竹反敢來案誣控搬花實出情理之外二尹得供以兩造供詞各執判坤發茂卿交王帶去一面着咸春自行查明買花之人協同來案聽候覆訊辦理○流氓嚴有德奉陸邑尊訪拿到案訊責收所已紀本報前日午後有周友松沈炳榮投縣求保邑尊升堂訊問周供爲扇骨作生意沈供爲扇面生理願保嚴出外安分貿易不再生事邑尊命提嚴至案問爾係何處人向作何業答稱小的係鹽城縣人向在治下八鋪作小本經紀現在已知悔過求大老爺格外開恩邑尊不准着卽還所候遞解回籍嚴供稱八鋪内葬有祖柩一具且家中尚有老小情愿自行回籍邑尊問八鋪地甲在否旋據該地甲投案禀稱嚴之祖柩確在小的鋪内嚴近來並未犯事求請明鑒邑尊得供謂周沈曰嚴有德准交爾等保去當令其迅速回籍如再逗留滋事惟爾等是問 
[英界公堂瑣案]  
　　工部局收捐西捕某甲禀稱袁宋氏茶肆中共設茶桌十二張因念婦女伶仃照八張收捐每月應出洋銀八角豈知伊復藉端圖賴妄言肆已閉歇因欠賃值故未遷移袁宋氏供稱小婦人家居江北前在治下開淞園老虎灶竹爐湯火生意淸　現在並不開爐 
 
 

Page 4

 
 
因欠怡和行寫字西人房價若干不容移動蔡太守謂爾旣不設肆應將茶桌收藏氏唯唯而退○包探陸炳祥禀稱某西人所開整容店失去西衣二襲經小的查得被廣發打包店所寓粤人鄭阿惠行竊是以拘獲起贓送案廣發店主某乙訴稱鄭躭擱店中失業無聊兼又患病如今願送伊回籍尚乞施恩鄭供稱小的現願回鄉蔡太守見鄭患病屬實交乙送回原籍不許再來贓存捕房以便給還失主○二百八十號華捕禀稱昨日小的於巡路時見有無捐照之馬車數輛今特一併解送案下其中韓金蘭王阿二二人皆言是外國人所雇然車中所坐都係中國男女韓供稱小的係甯波人現在洋人客明司處當馬夫馬車實客明司自備每月貼洋十四元寄與合興馬車行昨日客明司家細崽送客至某處是以車中皆中國人王供稱小的所駕馬車是外國船主攀依之物中坐粤婦卽攀依之妻現在攀依已將此事函告美副領事矣陳香元顧三和陳寳生韓阿琴吳阿文俞阿寳石金寳陳阿三同供稱小的俱忘携捐照情願罰鍰副捕頭禀稱阿三之馬身有傷痕蔡太守飭交公一馬車行喂養俟傷痊再斷韓王所駕馬車着捕房查明是否洋人之物覆候核辦陳等七輛各罰洋銀二元五角俟繳案後始准給還車輛○包探秦少卿禀稱小的緝獲積竊陳阿土搜出小銅鐘一口鐫有龍華寺等字詰之直認行竊因知照失主來案伸訴緣由僧可堂低眉合十裝出禪和子模樣訴稱此鐘在大殿上禮懴時被竊請卽給領陳供稱小的係蘇州人行竊該死尚乞施恩蔡太守判令笞責一百板贓給可堂領去○包探王阿二唐寳榮同禀稱小的等查悉王寳定引誘倪阿其之女至僻靜處褫去綢馬甲布衫各一件質得錢三百文又竊蔣惠榮家水烟袋一枝現均搜出押票吊贓並查得王父向爲髹匠倪訴稱女兒年祇六歲被褫衣服已由包探查獲請准領歸蔣訴稱家中被竊水烟袋求准具領王供稱小的係寗波人年十五歲身冐不韙籲請哀矜蔡太守判令責手心二百下發交棲流公所收養俟傳其父領回管束起案各贓給兩失主分别認領○包探沈金隆禀稱壳件洋行細崽張行生曾投報稱失去布長衫一襲查被同事李阿林所竊有傅金雲爲見証小的因拘李送案張訴稱小的在壳件洋行當細崽李竊衣後傅願爲見証是以投報捕房傅供稱小的係寗波人年十五歲半月前由李帶至壳件洋行學當細崽因與同房而睡曾被鷄姦多次有細崽小李生目見小的先因害羞不敢聲張現在李已到案故特伸訴情由李供稱小的係潮州人與張同當細崽並未行竊因見傅父母已故故令學習伺候西人雖與同房確無鷄姦之事包探又禀稱傅先未言及鷄姦之事容小的再行查究張稱小的惟報失而已並不知其鷄姦與否蔡太守飭將李交捕房帶回傅送仁濟醫院騐明是否曾被鷄姦俟下禮拜二傳到小李生覆訊核辦 
[法廨停訊]  
　　昨禮拜四係法公廨審案之期適中西官會訊命案因飭捕房應解各案統歸禮拜六審訊 
[法捕房瑣事]  
　　汪立根控姪子汪子虎在養正學塾肄業被戚串胡畹靑引誘出外游蕩不歸同轉着胡帮同找尋已紀前報兹聞汪子虎在鋪中竊得洋銀後終日逍遥在外前日又約伴數人在英租界德元館晚膳適被胡尋見當卽扭至法捕房據情禀訴捕頭令將汪押候解案請究○王甫亭前日在南誠信烟舘吸烟乘間竊取銀烟匣一隻當經堂倌知覺扭獲人贓送捕管押○流氓陳善香屢在法界藉端滋詐正月杪向花烟間拆梢經巡捕拘案嗣經葛同轉訊明拆稍屬實判責二百板送縣遞回寗波原籍不料陳去而復來仍以魚肉平民爲計日前與同黨某甲因分贓不匀將甲之眼打傷爲巡街捕所見一併拘押捕房候訊○趙榮生因竊太古碼頭之煤被管碼頭西人送押捕房○僧人慈松在鐘表鋪因修表口角經巡捕拘入捕房管押 
[戯筵移賑]  
　　昨有山東幫瑞生祥瑞蚨祥慶祥瑞林祥謙祥益各號以鷹洋一百元送交本館協賑所并媵以芳函云歴屆天后聖誕敝幫演戲以答神庥所有向日交往之洋貨綢縀錢莊必致送香燭等儀至晚例須設席以散神福自曩歲敝省水災疉告曾將此欵移作賑需近來被水各區依然待賑孔急爰循舊例將筵費移助賑捐請卽彚解災區爲諸君子祈福云云以口腹之資拯蒼黎之命施之得當善乃愈彰赫濯神靈當無不降之百祥以答衆善士無疆之惠矣謹書涯略并布謝忱 
[錫類施仁]  
　　昨有　子松善士以英洋五十元交本館協振所助賑并示手簡云先君向愛漢玉隨時購買積有多件今年病中遺命將所有漢器除分賜子姪輩外餘則一律變賣充順直急賑聊盡方寸今特託人售去湊得鷹洋五十元送交貴館彚解災區爲先君求冥福云云雒誦之餘具見孝思肫篤善念彌綸值此待賑孔殷之際仁漿義粟源源而來振槁嘘枯功德不淺是不可以不誌 
G> 
[飛影閣第二十一號畫報告白　申報舘帳房代啓]  
潮州風俗凡人家有病者多不延醫而召巫巫者率以童其最駭人聽聞者莫如上刀梯梯長三丈餘級凡一百二十皆利刀鋒上向童跌足猱升而上至巓乃坐定以繩下垂使縛病者之衣牽之而上焚符念呪呼病者之名而招之謂之贖魂贖魂旣畢乃縋衣而下使病者著之謂可禳病准於廿三日出報此外新聞六則百獸等三圖仍循曩例請向申報舘帳房及各埠申昌並賣申報人購取可也此佈 
[管可壽寄售輪船顚簸頭暈丹大孩睡中出尿藥可壽小盤香各種丸散膏丹　上洋南晝錦里内櫃發兌]  
不慣乘船者遇小風浪已覺天旋地轉翻肚倒腸火輪船在海洋大風大浪無不嘔吐交作目眩頭暈顚簸心泛其苦難言有非身受者不能詳悉此丸係專走外洋之人得西人秘授修合寄售購服者咸稱平安爲乘輪人必帶之物雖遇驚濤駭浪如在平地卽體氣素弱者服之亦坐臥安穩也服法載明瓶上每瓶實洋一元○出尿藥無論男女七八歳至十五六歲有睡中出尿病者服此三日後永不遺尿每瓶實洋六角○可壽小盤香烟榻藥房焚之辟邪開胃清香甜靜每盒兩角○肥兒八珍糕每斤二百八十○管製参肺露每斤三百卅六○管製　地每兩二百○風火牙痛藥兩角○肝胃氣痛藥三角○赤眼藥一角○移星藥兩角○小兒斷乳丹兩角○外痔藥三角○癬藥三角○狐臭藥三角○水火燙傷藥一角半○立退油漬藥一角○消食百物飯灰每服十四 
[恒濟局鍾洪南發兌鎗上拌烟藥粉]  
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早已四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悮皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可去除此佈 
[上海中西大藥房戒烟梅花參片功效啓]  
自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而自病叢生烟癮反增遂至畏蒽不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害參透根原用泰西制烟尅性之劑以去其垢人參諸品以固其元務期君臣相佐性味和平全無霸道之虞寶有大補之功每癮一錢服藥三片五日遞减二甸以後心癮盡去痼疾永除而且香甘可口絶無遺患語云千金易得一方難求本藥房具此婆心製成纱藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻提徒隂　本藥房牌號仿製假藥欺朦遠路士商賜顧者務請認明四馬路中市轉角大洋房内庶不致悞本藥房只此一家並無分局 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
G> 
[廣東趙同春堂　馳名龍涎香戒焑丸　同春堂戒烟丸]  
此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯稿顏容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半另有單料每瓶洋一角鋪分上洋老巡捕房對門開張 
[仙傳延壽丹]  
此方得自大明徐春甫太醫所傳當日兩川有一大人名陳轉運到於青城山下見一婦人在高山上望南行走如飛約三十餘歲手執　一條赶一百歲老兒轉運問婦人曰因何打老兒婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方傳流救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮還黑行步如飛久遠服之百病皆除長生不老每瓶洋一元上洋英巡捕房對門廣東接元堂何均年選料監製 
[煖腎保眞種子膏]  
此膏能鎖玉池固精不洩壯陽保眞百戰不竭貼腎俞煖丹田子午旣濟百病自除一膏能貼六十日金水相生自用功卽孕久貼返老還童烏鬚黑髮行步輕健延年不倦有通仙之妙又治腰腿寒濕風氣疼痛半身不遂五臟内傷下元虚冷不成胎息大有奇效第見世之望嗣者深爲可惜因本堂將秘方選料照配以公同好　盡爲利是視請試之以爲何如每大張錢八百文小張四百六十文鋪在上海四馬路英巡掃房對門接元堂何均年啓 
[連月大票　上海吕宋義泰洋行]  
本行自運發財票以來屢獲大彩疊登報章兹接四月份電報頭彩第二千四百九十八號二彩二萬二千六百九十三三彩三萬九千九百十四彩一萬三千四百九十七今售英五月份票售價照市批發比衆公道外埠均有分設領彩向本行銀洋帳房或向黃浦灘别發洋行上海二洋涇橋南西首花磚大洋房售票帳房謹啓 
[葆泰隆批發造紙局紙]  
上海機器造紙局開設已歴有年精造棉料潔白各式紙張中外咸知今本號承包飭司在局監製精益求精比前格外光潤細緻無化墨拖筆等弊貢川紙尤爲精美分頭號二號連史五刀六刀毛邊等紙悉照舊製加功督造再有精造各式名人信封五色名人詩箋大小帳部印信洋部等各式俱全諸君光顧請至大馬路中坐北朝南洋房門面本號内面議批發另拆均可價目格外公道遠處信購原班回件此佈葆泰隆監製主人告白 
[遺失派司]  
今遺失205579臘條自來火派司廿五箱共計三紙由劜拿立船進口第一百四十號A十B十箱C五箱均向海關說明作爲廢紙特白信通洋行具 
[召租]  
今有新造江西路市樓房九幢洋房一所又五馬路洋房三所内裝有自來水房租格外公道如合意者請至四馬路本行面議可也甲長利洋行啓 
[四鞭壯陽種子丸　四鞭壯陽丸]  
世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而盛故取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方專以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出游見示余不敢自私因而照方單藥配合監製務祈公之於世庶使求嗣者皆無遺憾焉此丸專治眞陽虧捐相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云分設上洋棋盤街北首廣東延春閣 
[聲明眞東洋芝蘭香肥皂　眞芙蓉散東洋奇珍香粉]  
此肥皂專治臉上油膩烟色黑氣而奇香觸鼻餽送親友頗見新奇每盒四塊計錢一百四十○奇珍香粉能使容嫩色潤每瓶洋二角○芙蓉散專治面上班點酒漬粉刺早夜開水調擦數日立效每瓶錢八十四○永平丸專治肝胃氣等症每瓶洋三角寄上海寳善街恆鎰祥布號家出售 
[杭莊遷移]  
廣昌隆杭莊向在英大馬路集賢里今遷居在高陽里右衖第一家石庫墻門内便是 
[大東惠通公司]  
本公司集本英金一百萬磅又公積四萬磅英國倫頓總董首領係怡和行愷錫其餘總董係恩利行之恩利匯豐銀行之麥格林旗昌行之彭末來前沙遜行之沙遜與都阿行之都阿公平行之愛未生共七位銀行往來悉歸匯豐滬董係旗昌行司密美最時章生招商局馬眉叔沙遜行馬士怡和行麥各利克五位其查勘押産者係監人陶德耳本公司設在浦灘第六號門牌備存現銀專做房産貨物押欵其他生意皆可按本公司章程辦理此佈光緒十六年四月十五日經理公司事宜陶耳薄啓 
[軍械出售]  
本行在滬運售軍械屢蒙各省官紳委辦素昭信實今又經售本輪快船第一靈便機器製造火油燈機器又有毛瑟快鎗前後膛鎗各種大炮粗細火藥各式機器大小輪舶電報物料以及千里外對談之得律風等一應俱全倘貴官紳賜顧請來敝行觀樣價値無不克巳上海咪吔洋行啓 
[保安保險公司告白]  
啓者本公司今定派與本公司一千八百九十年中所來往生意人等每一百兩付回用銀十八兩其票定於三月二十八日付出此佈光緒十七年三月十六日香港本公司經理人愛悌啓 
[購藥宜愼]  
本堂鎗上戒烟三香膏乃獨得之秘法用之和入烟中呼吸氣味似枷楠香清香異常並無惡味用法詳仿單近來作僞效尤者日衆若有臭惡怪味者則係假藥維四方君子愼之上洋詹誠德堂識 
[三鞭壯陽種子丸　廣東鹿芝館三鞭壯陽丸]  
凡人身之旺弱總不外乎陰陽眞陰固不宜虧元陽尤不可損故欲固本必先壯陽本舘製煉此丸遵乎妙法配以良方加用鹿鞭騾鞭海狗鞭調和五臟取山海之靈物助水火之元神藉補先天克傳中土使老還少反弱爲强此眞壽世之良工無愧回天之勝術俱用黄道補養並非行覇宣淫如遇精元虛損色慾受傷血不榮筋腎不納氣陽事不舉或舉而不堅精神短促飲食少思等症早晚每服三錢淡鹽濕送下自堪益腎添精服之旣多提神養氣健脾開胃增壽延齡培元種子屢服皆效名巳遠傳每兩大洋二角廣東鹿芝舘蠟丸老鋪設上海三馬路巡捕房對門 
[粤東廣福林丸藥　立愈五淋白濁丸　立愈因精]  
○世間淋濁丸多用通利疏導之藥非不偶效但宣洩太過則元氣易傷此丸祖傳神效無論熱淋氣淋勞淋血淋沙石淋立能止刻通滯固本扶元眞有清淋解濁之功消沙化石之妙每瓶洋五角○遺洩症最易傷身腎虛陽痿損迭見此丸祖傳神效無論有形無形均能立時奏效每瓶洋三角愈後服塡精固腎丸更能轉弱爲强延年種子本號藥正方良請試功效上洋老巡捕房對門 
[吳仁興綢綾印花坊]  
本坊開設上洋大東門内縣橋浜南堍西首石庫門内專印綢縐擯印各式時花精刻時樣花板出售一應俱全凡士商賜顧者請移玉趾是荷吳蘭生謹白 
[三月二十二日錢洋並匯銀票行情列左]  
新匯劃收市七錢三分二八七五 
本洋無市 
銀拆九分 
洋拆無市 
洋找頭七錢三分三 
錢找頭九百七十文 
市錢一百三十八千文 
卡錢一百三十六千文 
衣牌一千零二十文 
銀行電匯銀票四先令三辨士七五 
銀行現銀票四先令四辨士一八 
銀行三十天期票四先令四辨士一八 
銀行四個月期票四先令四辨士七五 
[三月二十二日進口船禮拜四]  
宜愛司登輪船由東洋元亨行 
飛馬又由天津和興公司 
安慶又由長江太古公司 
新盛又由天津招商局 
江天又由寗波招商局 
[二十三日出口船禮拜五]  
科被麥魯輪船下午三點十五分往東洋仁川烟台等埠日本公司 
宜昌又下午往寗波太古公司 
飛馬又晚往烟台天津　和興公司 
安慶又晚往長江太古公司 
高陞又下午往寗波怡和行 
通州又晚往烟台天津太古公司 
新盛又晚往天津招商局 
新　又晚往天津招商局 
占拿又晚往香港法公司 
益生又晚往天津怡和行 
德濟木輪下午一點鐘往蘇州利濟局 
[二十四日出口船禮拜六]  
泰和又晚往長江怡和行 
江天又下午往寗波招商局 
昌濟木輪下午一點鐘往蘇州利濟局 
[二十五日出口船禮拜]  
祥濟木輪下午一點鐘往蘇常利濟局 
[二十六日出口船禮拜一]  
砵丹輪船晚往神户横濱和衆公司 
安化又晚往長崎神户横濱和衆公司 
萃利輪船晚往長江麥邊行 
富順輪船晚往香港省城招商局 
亨濟木輪下午一點鐘往蘇州利濟局 
益利輪船晚往長江和興公司 
 
 

Page 9

 
 
[宜昌近事]  
　　西教士某姓門臨河路大街一夜遣僕某甲上街購物黑暗中驀見一人睡在墻隅向問情由其人不應正驚訝間適某寺僧提燈過此倩伊一照則其人手足均被綑縛项間亦纒繩口則用布袱塞住急爲解釋呌喚多時某人始自言四川人由沙市來行過寳塔河遇見二人一路同行到此突被逞强行刦計失袱中衣物及大錢二千七百文云云甲急喚地保來向之告曰爾若果係被刦明晨當投縣禀報若是假裝此種惡模樣則當請列位略給盤川速往他方其人含糊以答地保遂帶之而往不知所終○某日德興輪船鼓浪來宜怡和洋行主附之而且意欲開設分行又上海生源洋行亦在宜昌分設倩招商局内復號代爲經理○邇來上水貨物極多寳華德興啣尾而來各貨多至三千餘件 
[江西官報]  
　　同知許應銑委往贑州公幹南康府王延長卸事回省未入岳恭先起服來省廣西補用道倪懋禮由金陵來江知府許承　歐陽鴻濟俱禀知軍裝局開碓舂硝知縣陳本堂拔委一次並加紀錄從九鄧光煃接辦永内保甲指分新海防典史韓經衡禀到係江蘇人委　　州府照磨章增森無力赴任以巡檢劉祖源署理内閣中書樊景增由籍來省知縣張綬黄禀謝期滿甄别劉則敬解釐金固本銀局知胡純祖解漕折銀俱由京回江 
[申報舘恊振所三月十六日至二十日止經收順直山東賑捐第一百零五次淸單]  
　　十六日李瑞璩洋十元劉積慶堂洋一元張愼德堂洋二元吳志德堂洋一元無名氏洋一元○十七日多益主人爲室人范氏氣急肚腹膨脹等症求神護估轉危爲安洋十元求安子洋一元無名氏洋一元李聖記洋一元金玨記虚對洋一元朱遽記虚對洋一元金毅記虚對洋一元陔蔭堂足對洋一元浙東伯吉求父病速愈還愿洋十元陳炳文銅洋三元恆懷主人洋五元子瑞芝洋五元隱名氏銅洋一元嶧峰樵子洋二元武林寳厚堂汪洋廿四元○十八日無名氏洋三元麗如帳房洋五角無名氏經募宋氏洋一元無名氏經募彤記一元○十九日榆城葉腋堂規元四十兩另一錢八分廖門魏氏洋一元程典臣爲子許愿洋十元銅洋五元汪九如洋一元○○二十日仁和齋衆友洋七角蒙通氏洋五十元無名氏洋二角總共收洋一百四十二元四角九八元四十兩另一錢八分銅洋十元足對洋一元虚對洋三元 
 
 
