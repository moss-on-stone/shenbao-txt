# 1912 - 80 - 4914045

 

Page 1

 
 
評論 
[敬告今之手綰兵符者]  
　　自軍興以來衆厭索虜人思光復竸以練兵爲唯一之和續而兵隊之多數倍曩昔舉一世桀驁跅弛之士悉網羅於行列之中位置以卒伍之選纠糾洸洸民國千城以致養兵保民之大義遂不能遍喻於人人而统兵者又不盡富於將校智識部勒之法不嚴士卒之率不謹溯自京津保兵變後流波所及而武昌而潮汕而廣州若者將校爭權若者兵士嗜利馴至今日蘇州復演兵變之浩刧嗚呼長此滔滔吾不知禍之所終極矣 
原去兵變之所由起起於靜極思動之一念耳非有所希望即有所歆羡或則炫燿位望之崇高或則垂涏士庶之繁盛不出於鬭智則出於闘力鬭智者互爭其意見鬭力者役志於財貨曩者北虜未滅人人以犁庭掃穴爲心飲至凱旋大望攸托其時智者殫能勇者悉力天君時有慙震憚而不至以肉慾蔽共聰明今者南北統一戢戈可望將卒之大欲或者且有雲銷烟滅之一日其一二不甘遵時養晦之流上者竸竟見下者竸財帛竸之不已而至出於衝突之一途危機四伏激變殃民充其弊皆此不明大義之一端爲之累耳 
幸也蘇州之兵變志在搶刧而已無所謂潮汕之憤爭廣州之激鬭武昌之欲望者然而搶刧一夜天明稍定閶門外山塘商店住户不身罹剽掠卽飽受虚驚蘇閶一夜之槍聲令人談虎而色變矣哀哀斯民悉索敝賦之不已且又慷慨樂輸舉私有之不動産稱貸外邦以爲饋餫軍士之資推其心原冀兵之足以保衛民生耳今者變起倉皇損失無算舉平日養以自衛之兵至此而悉反戈以相向設彼统兵各將校尚不有以弭患於機先藉爲亡羊補牢之用恐此後之身膺軍寄者適足以賦怨於民生爲一般通人所詬病耳 
然則爲今之計將如何曰禍變之來至無定也今雖共和之前途基礎觕定然環顧虎視耽耽之列强修好睦鄰偶一不愼無不足以爲共和之障碍而力阻其進行諸君子旣位列專閫當日夜以養兵衛民之義淬厲其軍人務竸爭其遠者大者豫備不虞同仇偕作力以捍衛民生爲天職其上者無營營於祿利其下者亦無役役於貨財恪守軍人紀律以保全軍隊之名譽焉斯可矣 
[大總统命令]  
　三月二十八日 
臨時大總統命令署山東都督張廣建着來京任命周自齊爲山東都督未到任以前任命余則逹署理此令山東巡警道吳炳湘着開缺任命韓耀曾署理山東巡警道此令 
[專電]  
　某報載孫總统於二十七日解職此說不確因須待國務卿發表方可卸此仔肩日期尚難預定黃總長宅内昨晚查獲剌客二人正在訊究 
　秘書處木定二十七日停辦公事因唐總理極意挽留故暫仍其舊叅議院議提前决議三月分概算表册 
　孫總统因各處揑名發電令交通部嚴加取締 
　于右任請撥陜西國債七十 
 
 
 

Page 2

 
 
萬總統令財政部照撥 
　中央財政部令各省都督將應解之欵從速解部 
　寗垣軍隊自聞蘇兵叛變消頗不安靜衛戊總督徐固卿已通飭各軍司令嚴密防範 
　駐淮粤軍近日陸續到寧约有萬人分隊駐紮聞有半數擬回原籍陸軍部請賜恤彭烈士家珍並崇祀忠烈祠已蒙孫總統批准（以上南京） 
　袁總统對於新閣員力主段祺瑞任陸車薩鎭冰任海軍並已電薩促其來京受任 
　鐵良常與满清軍官秘密會議據可靠消息近日極力運動第三鎭恊統盧永祥恊助 
　北京政府對於各公使比國借欵之抗議尚未答覆聞袁總統擬派代表謁見各銀行團設法調停 
　比國借欵刻已陸續交付 
　京師謠言蠭起謂宗社黨將密謀起事 
　蒙古王察克圖由奉來電一星期内即可抵京向袁大總统面陳要公　（以上北京） 
　閻都督遵照袁大總統命令將巡撫印信缴銷另刊木質關防暫時應用（太原） 
　唐繼堯正式受任貴州都督人民均表歡迎（貴陽） 
　江蘇莊都督今日接黃克强君電已用叅謀總長名義 
（蘇州） 
[公電]  
　武昌黎副總統電萬急袁大總統各部首領孫大總統各部總長參議院統一會各都督各司令各報館鑒疊接烟台濟南急電深爲隠愕現在共和成立胡越一家况同隸省域尤當共策進行力圖補救廼竟以各戴都督之故藉武力爲後援雖諸公熱忱義憤或睠懹桑梓或保護閻未嘗不光明正大然殺機一開龍蛇起陸牽一髮而動全身合九州而鑄大錯各省效尤列强乘　雖有聖智亦無所施設大陸神州竟從此釀瓜分之禍我山東最親愛之同胞將何以謝天下乎胡都督賢勞國事奔走拘囚海内同志久深景仰自武漢起義贊助外交東南半壁倚爲長城元洪飲水思源尤深私感乃因靳政體統一竟請取銷重任歸隠故園視富貴若浮雲愛共和如性命此等人格眞當鑄金事之設諸公緊執成見必欲强仙鶴於樊籠役神龍於輪輩明德爲累令聞不彰揆諸君子愛人之心豈忍出此至張都督内清伏莽外固邊防其功原不可没然甘露窘於徧施明月窮於普照牧民者或有叢怨於上之慮防匪者呀有變本加厲之虞當此十手交乘高明神惡雖是非要可共　而人地究似不宜再四思維惟有哀懇袁大總統將胡督准予辭職張都督調離東省逕命一資望最優之人迅速赴任無庸由單方推舉至啓爭端將來憲法規定再行遵照辦理似於劃一政權之道仍示服從與論之心度張都督視民如傷當必不以此介介一面仍開導兩軍使之悉蠲意見共納範圍　墻雖凶终爲昆弟與長淪於異族寗暫屈於同胞倘再有一矢先加恃强不服義旗所指咎有攸歸洪雖駑鈍願隨南北諸都督之後以征不庭我兩軍諸將士素持大體值民國肇造之初豈忍以偉烈豐功甘爲戎首事關危急星火燎原敢進忠言伏希亮察元洪叩感 
　煙台藍都督電　上海陳都督及信成銀行沈總理通義銀行張靜翁周佩翁商會葉惠鈞王一亭諸君鈞鑒關外軍興以來迭承熱心贊助至感至佩惟共和旣成五族一家蔚仔肩將卸行當與諸公共享自由報福特先電謝餘容面馨無任神馳藍天蔚叩 
　其二上海陳都督鑒關外募餉事宜刻已通飭取銷並飭敝處委員戴　同遵照停止在案倘此後再有藉籌餉名義在外勸捐者即係冒充特此聲明乞各界公鑒藍天蔚叩 
　南京參謀部電上海陳都督轉莊都督鑒蘇州兵閧請速爲鎭壓爲盻參謀總長黃興儉印 
　南京參謀部電各省都督均鑒本部對於測量事業擬统由中央辦理已於有覃兩次通電貴都督在案已計畫全國三角測量先從沿邊沿海着手地形測圖及翻圖二項先分險要重要地點次第進行由中央派員辦理所需人材查各省已畢業人數將近二千所存器具亦復不少均可敷用俟經費議案交參議院議决後即行公布合先電聞貴省測繪情形如何請卽電復參謀部黃興叩 
　北京郵傅部電各省都督鑒准護甘督趙敬電開惟熙本日接受督篆改懸國旂萬民歡呼同伸慶祝特此奉聞並請代轉各省都督同鑒相期合力维持新政共濟時艱不勝盼禱等語謹轉逹郵傅部勘 
　常州吳峻等電陸軍部蘇都督各報館鑒趙樂羣擅斃陳士辛罪粟不足服衆乞捕趙嚴辦吳峻朱爾圭金鼎陸權邱一峰承振華虞陛絃蔣楨屠聿方費廣惠費廣仁等泣泣叩　 
　寗波張人傑電各報館南京大總統總理實業財政總次長參議院浙都督鑒國内通過稅爲各國所廢棄浙省統捐具何性質人傑來甬聞一般輿論謂較前清釐卡尤毒前次寗民逐去局員幾釀巨禍財政司堅執成見不允停止一若職司理財舍殃民之舉别無善策不知局員多由運動而來此包彼攬視同營業敲骨吸體十八中飽公家獲益無幾平民受累靡窮非特大背民生主義抑且有礙共和前途請立電停辦萬民感激張人傑叩　 
　全皖旅滬同鄉會電南京分送唐總理陸軍總長黃海軍總長口第一軍長柏鑒此間確聞南京已派兵往攻大通並有兵艦三艘駐通敝省迭遭禍亂兼以灾祲商民困苦萬狀當此大局甫定之時詎容再見兵事孫黎交鬥出自宵小鼓動少侯都督來電亦以靜待中央政府成立後之解决爲言現已由本會公决派員前往調停當可和平了结應請速行電阻進攻並將兵艦調回以安人心吾皖報甚并盻電復全皖旅滬同鄉會楊士琦陳陮彥汪德淵等叩 
[譯電]  
　暹邏皇太后决意遊日於陽曆四月中旬由曼谷起程外務大臣亞賽丹亦將同行（東京） 
　英國因煤礦罷工煤斤告竭鐵路公司已宣布自四月三號起至九號止除食物外均停止輸運樸脫爾萊一帶已餓死多人白郎洛伯爵至伐其園木以供貧民薪炭 
　今日下議院討論某議員提出之女子選舉權議案名曰和解議案首相愛斯奎士君以個人意見竭力反對外務部大臣葛雷君亦以個人身分力駁首相之議論（以上倫敦） 
　據羅馬俄國消息意國海軍將在歐亞海濱用兵以攻士境（聖彼德堡） 
[要聞一]  
　蘇州兵變警耗（二） 
陽曆三月二十七夜（舊曆初九）蘇州標兵肇變大肆焚掠業已備紀昨報茲又得各路消息較昨尤詳彚錄於後 
　本館臨時特派員專函去舊曆初九晚七時閶門外馬路大觀春仙戲園正在開演夜戲忽來軍隊多人纷纷佔據正座因此爭閙旋有臨時憲兵馳到彈壓不服遂將該戲園盡行搗毁一時人心惶恐竄逸驚避各處營兵則率隊蜂集愈聚多連放排槍乘機焚掠遂演成極大之慘劇至九時紅光燭天槍聲不絶而禍變乃不堪收拾矣 
商店居户之被刦者自間門越城至山塘南濠渡僧橋上下兩塘大街均挨户搶掠銀洋貨物擄毁一空馬路口晋豐典當先撞大門不開乃從隔壁煤炭店内攻入將飾房包房各物搬取無遺後又灌澆洋油付之一炬聞該當架本計有二十萬之譜今已具禀呈報此外各店損失一時尚未開報該處巿譯廛繁盛爲蘇地冠總計已不下數百萬徐源茂洋廣貨店並傷斃學徒一人又某店主婦在樓上聞警開窗適爲槍彈飛墮登時殞命並有兵人割斷電缐亦因觸電例斃一塲浩刦甚可慘也 
省議會各屬議員分住馬路惠中蘇臺等旅館館中各客人均被搜查行囊衣服盡行刧去聞有數議員祗存短衣一襲不得已向省議會借貸川資赴滬避禍以致初十日大會亦停止會議 
城内商店除食物小店外大半不敢開巿商團公會曁各支部操員　於初十擎槍列隊分投梭巡以维巿面目下閶門城門時開時閉戒備異常嚴密 
　駐蘇訪員函報云蘇軍第九旅久駐壽州業於舊曆初七日調回該旅長以本軍出征回蘇必得休暇放假數日任其遊玩以未優待並經都督府發起定於十一日在園開歡迎會備辦猪羊酒食以資犒勞已分發傅單邀請绅學各界届時赴會以表歡迎之意不意該軍隊於初九下午在馬路觀劇忽因細故自相閧閙巡警人等均不敢預聞迨至傍晚該軍第十八團兵丁同馬隊各兵數百人各持洋鎗出營（該營駐紮楓橋）分赴閶門外大街及山塘街馬路一帶開鎗示威按舖擄搶又有數兵至上津橋砲隊營强奪車輪大砲一尊拖至街上幸子彈未被搶出無從施放各兵又在山塘街及胥門小日暉橋等處放火擄搶馬路上日商藥房亦被搶刦當時商團憲兵隊均各出隊見此情形亦無能爲力炮隊長官因被奪大炮隨卽出隊與叛兵閧槍對敵擊傷叛兵十餘人當場獲住四名又擊斃一名該叛兵等又强搶民船數十隻將所搶金銀飾物衣服陸續運存船内四處槍聲通夜不絶直至天明始各下船逃去 
當時有某店夥一人在樓窗上窺探被槍擊中斃命又有妓女一人被擄而去巡警一人被刀戳傷 
初十早晨朱旅長偕同砲隊營官等將拘獲兵四名押解進城送至軍政府旣由軍政司蘇謙會同朱旅長等出城赴該軍隊查點各兵及軍裝等項究竟逃散兵丁若干遺失軍裝若干統俟查明再行核辦是日早晨水陸各城門均未開啓馬路至山塘等處被搶各舖户亦不開門直至午刻僅將胥門一門先行開啓 
現在軍政司已商允張統帶飭將選我鋒隊改編之第二十團各營開進城内在胥閶盤各門地方駐紮以資保衛該軍卽於初十下午開進城内仍駐舊臬署及端光寺等處 
城内各路商團均於初十早晨卽行排隊在各街巷梭巡以保治安 
　江蘇臨時省議會致莊都督電云二十七晚之變本會各議員寓所多數被刦暫避來滬現議卽就滬借江蘇敎育總會繼續開會结束要案惟經此週折會期勢須展長除需增撥經費另文陳明外今先電聞 
　蘇州自由黨前日分佈箐單定十一日晨九下鐘在元妙觀東嶽殿開臨時特别大會共議保護商民要請賠償及對付之策　昨有蘇閶避滬被難商民陳立章孫蓮芳沈鼎銘汪守誠柴恒宜等以此次變亂全係兵士所爲莊都督通電（已見昨報）有土 
土匪乘閶搶刧之語不符事實聯名電請袁大總统曁南京陸軍部嚴加申儆並派員鎭撫以遏亂萌 
　大陸報云蘇州自二十七日夜間爲兵匪焚掠後至昨日（二十八日）業已安謐惟城外尚駐兵三千人深爲可慮昨日有搶匪十七人乘火車抵滬其時滬寗鐵路車站已有洋兵周圍巡防當被拘獲抄出贜物昨夜得有消息謂搶匪逃往南京被獲者甚多滬寧鐵路總管樸愛德君已於昨日清早偕同數人赴蘇調查一切如亂事不止則預備開專車以載避難之民離蘇樸君昨晚來電謂已與城内某統帶接晤據該統帶聲稱大局已定惟城外夜間或將有亂因尚有不法之兵士散於各處也現樸君决意留蘇以便相機命開專車上海陳都督昨日已派兵兩隊赴距約五英里滬寗鐵路之某車站駐紮保護並命閘北巡警及中國商團在上海車站附近巡邏且電囑蘇州車站阻止形迹可疑之兵搭車赴滬都督府夜間亦駐重兵預防一切 
蘇州之變起於星期三夜間九點三十分鐘據昨夜由蘇乘晚車抵滬之人談及昨日起變者乃是四十六標兵士係南京調蘇二千人中之一部分與他營兵士一千名同駐城外出爲焚掠者僅五百人並聞是晚有兵士多人赴各戲館觀劇入門不肯付資因此起亂焚掠中國商店约有五百家天將黎明亂事已平 
晨間英美烟公司辦事洋員由蘇抵滬報告亂事據謂變兵五百人終夜焚掠美孚火油公司之産業及英美烟公司房屋均未礙及惟華人已勸其閉門因恐尚有變亂也此次變亂雖未損及外人之業然大局已頗覺可危該洋員又於下午奉命返蘇偵察情形如有危險仍令即行離開英美烟公司總理並於昨日下午電請樸愛德君豫備專車以便危險時載送西人脫險旋接覆電謂早已豫備惟日間諸已安靜 
二十八夜南京快車抵滬人數不多内有在蘇上車之西人數名據謂日間並無特别之事前夜焚燬中國店舖數家城内之兵已豫備防亂城門皆閉惟城外有兵三千人恐再變如果有事當在夜間但今尚無人遷徙蓋於亂時出外逃至火車站不如避於户内之安寧也 
保護上海火車站之西兵管帶告大陸報記者云曾於二十八日晨間六時拘獲搶匪十七人盖係日間由蘇來滬者内有一人携洋一千四百餘圓餘則四五百圓不等尚有數人藏有寳石面鏡及各種飾物今悉解往本地軍政府審訊定罪 
又聞叛兵皆張勳舊部未知確否 
　本埠訪員報告云上海民政總長李平書君因蘇州兵變後滬上民成惶恐殊甚昨日特邀商團諸君及滬防全軍统領議定上半夜歸商團出防下半夜兵隊出防並令各區巡警添派巡邏隊日夜持槍分段巡邏昨晚已由警務長親率騎巡嚴密梭巡尤注意電話缐派人防範浦江水巡亦添派小火輪巡查並預備快砲以備遠擊高昌廟斜橋龍華徐家匯及浦東等處亦已一律戒嚴設有意外恊防兜拿不使亂兵竄擾閘北民政總局前日聞蘇垣兵變消息即派通班偵探並騎巡隊警衛隊至滬寗車站嚴加巡查截拿逃兵迨至下午有形跡可疑之廖阿四携有現洋數百元由蘇來滬經偵探查見上前盤詰忽來光復軍數名以檢查搭客係伊等專責遂將廖擁去旋經蔣警務長聞悉即偕騎巡隊隊長李華田同往該營會晤司令部述明理由請卽將廖交出並由巿政廳長錢君函致李统領請將廖阿四送歸裁判所訊奪 
 
 
 

Page 3

 
 
[第三版]  
滬軍都督陳英士君自聞蘇州警耗後即飭軍警各界及南北商團會一體戒備外交團亦恐潰兵攔入租界卽咨請英美總巡卜羅斯君通飭各捕房中西探捕分往車站輪埠嚴寗防範 
調駐蘇州之光復軍二標一營右隊兵士夏榮才（即夏德標）由蘇携有衣飾一包逃滬前晚持狐皮袍一件至虹口某押店求質被包探蔣阿林查見以夏身穿軍服形跡可疑立即帶入捕房押至昨晨解送公共公堂訊究據夏供稱此項衣飾當閧閙時在閶門外馬路上拾來並未搶刧判押候函致蘇州檢察廳提回訊辦 
[袁總統最近之政見]  
　民國成立百端待理而外交財政尤爲急務聞袁總统政見對於外交事項抱持重主義無論各國承認民國與否絶不稍涉輕躁惟照會各公使於满清所訂條約决定履行俟新政府成立擬派伍廷芳君爲修袁大總統受任時攝影 
定條約專使歷聘各國表明承認舊約並互商修改至財政事宜暫以提還稅關存押之欵爲支持目前之計一面再借小數外債爲補助至於全局計畫及一切行政刻下尚未着手 
　又聞前日袁總统已與唐總理面约囑其從早回京並令南京叅議院速通電各省添加議員卽日北上務於兩星期内將參議院成立暫議次要事項俟議員齊集再行交議重大政務至新政府亦須於兩星期内確定近來袁總统對人言及建設種種均謂此時無從着手極朌參議院與臨時政府早日完成以便逐漸籌辦 
[痛哉孫中山之吏治談]  
南京孫大總统通電各省都督文云此次改革原爲救民水火乃自各省光復以來各地方行政長官及帶兵將領良莠不齊每後憑藉權勢凌辱鄉里有非依法律輒入人民家宅搜索銀錢衣物書籍據爲已有者有託名籌餉强迫捐输甚且擄人勒贖者有因小怨微嫌擅行逮捕人民甚或槍斃籍没以快已意者擁擠傾陷私欲橫溢官吏不法民人無依若不從嚴締治將怨鬰之極鋌而走險恐非地方之福現在地方官制尚未頒行各省都督具有治兵察吏之權務須嚴飭所屬勿許越法肆行一面出示曉諭人民有受前項疾苦者許其按照臨時约法來中央巿政院陳訴或就近向都督府控告一經調察確實立予盡法懲治並將罪狀宣示昭警戒本總统雖解職在即然一念及民生塗灰國本所關不敢自暇願我各省都督百僚有司共勉之此令　 
[燕京學務近况]  
北京各學堂自去歲民軍起義敎員學生纷纷逃避幾至十校九空公立者恢復尚不甚難因經費尚有着落只須重爲招集即可開校惟官立各學經費已歸無着雖未明示停止而實際上已難望再興學部對於此項問題無法解决而敎育爲國家根本又斷不容置爲缓圖頗有進退維各之勢是以南京敎育部業已通告各處赶速興辦學校而北京方面尚無人提議及此聞袁總统特傅告學部首領張元奇謂凡百政事雖有待新政府组織惟敎育又當别論斷不容缓急宜趕速整理張奉諭後擬卽會商度支首領先行撥濟欵項但求支持一二月再由新政府籌畫並聞擬於日内囑督學局轉知各學堂及法律財政兩校均趕緊籌辦開學大約京師各校於四月中當一體開學矣 
[俄人對於中國借欵之態度]  
　泰晤士報接聖彼德堡訪事電稱俄國對於中國借欵之態度頗贊成比國借款而反對四國借欵謂各國以財力濟助新共和國務勿累及有屬地與中界接界之各國使增加陸軍之擔負 
　俄政府之意無論何公司與中國商定借欵凡有關係之各國對於此事均當加以監理則一經公允可望逹到目的今擬通告項法兩國交换意見 
[清談]  
同胞二字之流行已多年矣光復以後幾成爲一般人士之口頭禪會場之上募餉之地必有無數同胞同胞之聲浪接觸於耳鼓甚至公舉一人攻擊一人亦必曰爲同胞爲同胞一若全國四萬萬人無人不知爲四萬萬謀幸福者 
今蘇州叛兵亦以同胞二字爲口號矣而放火殺人搶刧即出於若輩之手嗚呼噫嘻豈叛兵有意調侃耶令人不解 
小說 
[俄王之偵探] （四十一）（無名） 
一夜未睡至天明六點鐘時卽已起牀梳洗旣畢乃携數頭獵狗閒行並未聞有異事至回時見路人平然無事亦不見動靜余乃往馬廐令彼馬夫爲余母舅駕車此時馬具室内有英倫馬夫出而見余脫帽爲禮問余道主人知道外間有一可駭的事麽余忙問何事馬夫道昨夜來納克樹林内有一某殺案件方纔管園人自來納克房子來說來脫考脫之獵夫今晨五點鐘時回家過來納克樹林見一屍首余大呼道見一屍首麽馬夫道正是係一少年的屍首被人用刀剌入胸部而死余又呼道是一少年馬夫道正是管園人這樣說的余道你去叫那管園人來我要問他個詳細於是馬夫卽從葡萄栅内出去呌了管園人進入問他一切的事管園人道小主人我也所知的不多我方纔十一點鐘時在來納克巿小客棧内喝一皮酒聞人說道來納克樹林裡有一少年爲人謀斃其事爲來脫考脫獵夫所見來脫考脫獵夫初意被殺之人必爲夜間來偷野獸爲守者所殺後見死者所穿衣服不似偷野獸的人且又不是近方人余恐爲其所覺不最問其是否婦人然又不能不問因說道死的確係一少年男子管園人道據人說係一男人年約三十歲警察現已將屍送至登弗雷騐屍所相騐偵探亦在患事處細查余思此事甚可怪余所見者確係婦人如何又是男人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蜀軍鎭撫府组織大綱]  
第一條蜀軍政府之中樞旣認定暫設成都而全蜀幅員遼關内亂未清於内　行政恐多阻滯因暫就蜀軍政府與四川軍政府未保併以前接到終了地區隨文列表於其範圍内設立鎭撫府於重慶直隷蜀軍政府而以恊助爲宗旨以期全蜀統一之敏速行政機關之靈通一俟内治一切完善後再由鎭撫府報告蜀軍政府提議取銷第二條鎭撫府组織之統素如下總長秘書廳審計廳軍政分司民政分司財政分司司法分司交涉分司交通分司學務分司實業分司鹽政分司全鎭官兵鎭撫府議會司法裁判所第三條鎭撫府總長暫定爲一等一级第四條蜀軍政府軍事及各行政之大端計盡鎭撫府總長得參議之第五條鎭撫府當練兵一鎭歸總長统率以爲直轄地之鎭守自鎭長以下軍官概歸總長節制第六條鎭撫府之政令制度除本綱所規定外皆遵照蜀軍政府所定以期一致蜀軍政府所有政令文告應交由鎭撫府轉飭區内各地方遵照　第七條鎭撫府於直轄地區内按各地方狀况得隨時派兵分駐或臨時以兵力維持之第八條鎭撫府總長所率之兵得由蜀軍政府以相當之兵額隨時知會總長得表同意後可互相調易第九條鎭撫府内職員之黜陟由總長任免後報告蜀軍政府第十條鎭撫府直轄之地方司令官將來地方司令官名稱權限如何設訂由鎭撫府準照蜀軍政府所規定者改易之其黜陟概由鎭撫府委任後報告蜀軍政府第十一條鎭撫府直轄地内之財政應由鎭撫府經理定期册報彚轉蜀軍政府其徵稅查驗各員之黜陡得由鎭撫府任免後報告蜀軍政府第十二條鎭撫府直轄地方所有審判人員之黷陡得由鎭撫府任免後報告蜀軍政府第十三條凡鎭撫府直轄地之行政訴訟即由鎭撫府臨時設行政審判所判决之第十四條鎭撫府區域以内應設立法機關定名爲鎭撫府議會由各地方代　组成之第十五條鎭撫府如遇外交事件當締结條約者須由蜀軍政府決定第十六條鎭撫府之公費不得於預算總额外自由浮用如遇外有急要正當之開支得於開支後以其理由報告蜀軍政府第十七條鎭撫府當每年中按四季以經過之政務分類報告蜀軍政府其臨時緊急要件則當隨時分報如有應行報告中央政府事件得由鎭撫府總長直接呈報第十八條政務處設政務長一人副長一人設參事數人以便分科治事其員數按事之繁簡隨時增減設參事議員若干人　以各分司司長组織之於鎭撫府内設秘書廳一審計廳一以專掌文書及檢查會計 
第十九條凡行政重要事件須得政務處之同意而後公佈第二十條自舊設於重慶之蜀軍政府名號取銷本綱宣佈後卽爲施行有效 
[永昌兵變後近狀]  
雲南永昌自遭兵燹後民生困頓不堪經雲南聯合會國民民同盟會永昌同鄉會以及軍學各界聯合報告於軍政部陳述災情請設法賑卹以救餘生即經軍政部批云報告閱悉前因騰越辦理裁營遺散各兵均已優給奬牌給予川貲令各回原籍待遇不爲不厚乃該散勇等猶復勾结煽亂致永昌橫遭焚掠言之實堪憤惻現迭據李師長永昌由守來電所有作亂首要如張文焕馬鴻發張祠樑唐明臣等均已緝獲正法叛亂各勇亦擒獲多數分别懲辦現正分頭搜捕逃亡首要及餘黨以期盡絶根株消弭後患維永郡民商遭此慘刦元氣大損經該守散放積榖略資賑恤現並飭李師長由守調查損失妥爲撫綏其所獲贜物交自治局收存分别取保具領其餘一切善後應辦事宜已飭李師長親往永昌妥爲料理矣 
[吉垣調和軍警盛會]  
駐吉陸軍與省城巡警客冬屢起衝突吳子堅太守及度支饒司使有鑒於此深恐此後軍警再有不睦不惟有害地方之治安且深有關民國之大局乃籌一調和之策於三月十二日晚特邀集軍警兩界各長官假景風樓會同筳宴由吳子堅太守招待兩界杯酒言歡言畢遂同赴丹桂茶園觀劇聞有二百餘人先時飭將園中坐具均排置妥恊並設有茶點軍警各長官來者均已剪髮將就坐時脫帽致敬軍界某長官首先演說開開宗旨及副合万法繼由警長及各區字次第演說急宜融合之理由及方法略謂軍人勦捕冠盜警士稽詰奸宄互保治安責實相輔務當接洽以資聯絡一時聽者莫不報掌欵洽旣畢該園始開劇直至六街燈火燦爛方各告歸當茲民國初定之日而有此軍警歡和之盛舉吾不禁爲地方治安頌並爲民國前途頌也 
[詢問潯關稅權]  
贛省政事部致電潯關云九江關監督鑒頃奉都督發下湘都督譚電開湘省稅欵於起義時曾向稅司商定暫以總稅司名義存儲上海匯豐銀行俟大局平定後再行撥用歷辦無異頃據長岳兩關稅司俱稱奉總稅司示關屬已經四國銀行商定所收稅欵每禮拜須按期繳纳否則不得不自收自解再稱各關多已改行自收云云竊以海關征稅民國自有主權前清欠款早認償還各國銀行但當於債款到期之時按數收銀豈能干涉征收事件若果如兩稅司所言是監督財政之惡果不實行於满清之末而行民國之初可恥可痛何以過此在满清時代猶能存儲本省聽候撥用今則不獨不能存儲本省候撥且並欲一月一解存匯豐銀行而不可得尚復成何體统夫國家存亡視主權之消長財政重要部分斷不可聽其喪失貴小所有稅欵刻下征收存儲辦法究竟如何若果與湘省稅司所請求之辦法相同則主權喪失殆盡非設法拘回後患何堪設想用懇從速電致中央政府向總稅務司嚴得交涉妥定辦法母稍退讓抑或按期解缴中央政府償還外欠或存儲省銀行聽候提撥以保主權而崇國體並盻從速電復爲禱等語查貴關自光復後所收常洋兩關稅款是否均由稅務司交存匯豐銀行或僅係洋稅如此現在該稅務司有無據四國銀行所議每禮拜須按期繳納否則自收自解之事其事曾吾實行均未准貴關移知無從稽考務望按照湘電所言各節迅速查明即日電復以便核辦至盻贛財政部梗印 
[鄱陽湖大盜正法]  
　駐饒軍務支部黃部長自拿獲去秋在鄱湖搶犯訊實後除呈請都督核辦外併示召屍屬云照得本部長訪聞鄱湖一帶時有匪徒搶刧過客情事曾派偵探隨時密訪查拿今據偵探隊訪獲匪犯許丹桂李玉由陳元興三名到部即經提訊據供伊等於去年九月十八日糾集張相等同夥十三人各帶刀械乘坐船隻由饒開鄱湖一帶圖刦過客是月二十八船至濳山地方適遇野杪子船一隻探明係安徽人在湖口漢口搬家回籍伊等即一齋上船查看有男人四名年約四五十歳之老婦一名二十餘歲之糿婦一名四五歲之小孩一名船主船主船户五名當將各人脉筋先行割斷各自搬搶衣箱等物過船又將男女大小十二口一併用刀殺死抛屍入湖併在船底打穿兩洞沉没水中查點刧得贜物約值千餘金當即按股均分各自逃散等語隨即前往查起原贓僅獲衣箱兩隻零物數十件併將匪船一併扣留本部長查該犯等圖財行刦謀害過客至十餘命之多實屬兇殘已極今能無跡探獲更見天網恢恢疏而不漏亟應盡法懲辦以快人心除電請都督核示再行辦理外合行出示爲此示召此案屍屬知悉務將被害男婦姓氏年歲及所失贓物一一指明開單呈報來部以憑訊明給領愼勿自悞云 
　另函云軍務支部黃部長已將拿獲之搶犯許丹桂等三人訊明電請都督核辦當於正月二十一日奉馬都督命令飭將刧犯許丹桂李玉山陳元興三人正法黃部長是日午後三時即將該犯等綁赴東關外茅園地方　首示衆是日觀者人山人海莫不稱快咸謂此後鄱湖行人可保無意外之患矣 
[粟養齡已押解到省]  
常州軍政分府趙司令樂羣將中學堂監學陳士辛鎗斃一事迭紀前報茲由常州绅學各界大動公憤纷纷電請陸軍部及莊都督澈查究辦陸軍部准卽電致莊都督飭將該司令撤差提解至蘇審明辦理即經都督派員前往查明此事係由粟管帶主峻而起當將管帶衛隊兼參謀員粟養齡即行撤差派委該軍某隊官升充管帶一面於舊歷二月初九日先將粟養齡押解到省解送軍政府收管聽候提集應訊人証再行審訊 
[蘇都督令示彚述]  
　蘇州久大典當業經放贖期满并將房屋餘物一律拍賣與陳少卿執管昨有商民李鴻鈞等以前經當存久大黄内衣物各件甚多當放贖期内因事不及取贖可否准予備價往贖等情禀奉莊都督指令去盛氏久大典没收歸公早經示諭免利放贖期以舊曆上年底爲限逾期拍賣繼又示諭展缓一月以正月底爲满體恤貧民不謂不至現已限满截止所有架貨生財業據陳少　全數價買該民人等何得飾詞請贖衣物等件碍難照准 
　蘇都　莊公出示曉諭略云照得纸捲烟草其中含有毒質吸之實害衛生童年吸烟爲害尤甚旣妨身體發育難期腦力完全爲此未諭人民務各父誠其子兄勉其弟凡十六歲以下之童子勿吸纸烟並不准販賣烟捲舖户售與青年童子仍由巡警隨時查察違則提究云云 
　崑山民朱福亭等赴都督府具禀控告正儀鎭衛調梅藉　恃蠻勒捐鄉民請飭查究懲辦並有孫仁堂亦以前情赴府具控當經莊都督以據控各情是否屬實指令崑山民政長迅速併案查明呈報 
[倒换烟照展期]  
蘇省巡警總局定期倒换吸户烟照本截至舊曆二月初七日爲止現因期限雖满而各鄉鎭之吸户多半未能如期繳换茲特展限十日截至二月十七日爲止已示諭遵照如有未换烟照者即速前赴東善長巷换照處倒换云云 
[松鹽松辦之近情]  
松鹽松辦爭執已久迄未得有解决之方法茲將兩方要電彚述如下以資研究 
　兩淮張總理來電松軍政分府總司令鑒函電敬悉松江鹽務绅商爭持貴總司令先事預防派遺師船沿海駐紮藉資鎭懾深佩盡籌但鹽務改良須有統一之政令方足以收實效本總理已委史修辦理松鹽史亦松人辦事尚有條理該地士绅如有卓識高見何妨與史直接商辦至另行组織正當機關本總所設之松鹽局並無不正當之理由况派委塲長係鹽政專責貴總司令軍事賢勞鹽務瑣屑未敢相煩此復張謇漾 
　松軍鈕司令去電兩淮鹽總理張李翁鑒漾電悉鹽務改良宜伸公理辨主權松鹽爲浙商抑勒歲銷十之二三餘鹽數萬引流而爲私失出省課稅蹙沿海生機人心不平莫此爲甚松鹽局尚爲浙商游說藉統一爲名强行專制此謂正當其將誰欺今梟販横行浙鹽遍地轉瞬松産日旺土客相爭變端岌岌公何以處之昨蘇都督電囑本司令與貴總理恊商今如來電似無恊商之地本司令爲地方治安計容有不敢憚煩者恕不凟商此復松軍總司令建有印 
[南貨店歟嗎店歟]  
松江華莊鎭某南貨號主承销上海虹口某藥房嗎啡生意極爲興旺一般無業流氓趨之若駑當此禁煙時代而該店主以嗎啡爲營業實屬害人不淺不知負地方之責者亦有所聞否 
[鄂省實業司長辭職]  
鄂省實業司正長李君四光係日本工科大學卒業學問精深惟以年輕少歷練故任職後規畫頗形擴大軍興以來財力奇绌理財司不能接濟以致辦事殊形困難所有主管各局廠所除織布氈呢廠外消費之事業多生利之事業少旣無接濟憑何整頓乃外間不察羣相責難且李君前於軍務司長孫武被人推倒之時因與論集矢曾兩次上書辭職均經黎公慰留茲又值此危難遂决計退職以讓賢能茲錄其辭職書如左 
（上略）伏思社會經濟已極困難將來發展維持　賴實業是司長一職至爲重　非得年長學優具有肆應之才者不足以膺茲重任四光浪跡東　素習技術旣昧於國内之趨勢更未請行政之方針日夜思維　芒在背現雖内部组有端绪然此後如何進行絶無把握倘長此尸素以盲引盲國計民生貽誤不淺所有實業司正長一職只得讓開賢路拱待通材伏乞鑒此實情准予解　卽日另委司長接替俾四光早日交代免誤要公云 
[湖北已選定中央議會議員]  
武昌訪函云鄂省臨時議會近以叅議院議員乃各省都督委任非由國民選舉特通電各省發起组織中央議會各選議員齊集燕京會議要政以免爲少數人所把持茲鄂省已選定議員鄭萬瞻等二十人擬卽日首途赴京招待並佈置一切二十三日該會正議長劉幼丹君謁見黎副總統請發給該議員旅費黎公以參議院乃上级代議機關茲各省又組中央議會木免事出兩歧難保不起衝突故於撥給旅費一層頗有難色當由劉君苦口陳說謂此次之中央議會與從前之諮議局聯合會性質相同决無兩相衝突之虞黎公始允每名發給川資二百元以便北上组織一切 
[浙省預籌省議會選舉辦法]  
浙江民政司長通令各屬略云案查都督公布省議會法第二十三條規定省議會法定會期每年二次以四月一日至五月末日十月一日至十一月末日爲率又省議會議員選舉法第十六條規定初選前會期三月行之又同法第二十二條規定選舉人名册應於選舉期二個月以前一律告成是造具選舉人名册須前初選期二月而初選期又須前開會期三月合計自人名册造成以迄開會期間已須時五月而調查期間尚不在内現在距離十月開會之期爲日無多一切選舉事宜急須趕速籌辦方免貽誤業經本司擬訂籌辦順序及期間清單並各項章程規則不日呈請都督批准頒發依限進行惟是核准刋印以迄送報各縣其間尚須時日其距省窵遠各屬必俟前項文件送到後再行趕辦勢已不及除分行外合先令知該知事務於四月十五日以前照章委定初選監理設立初選事務所並專差邀集各城鎭鄉士绅來城會議限於四月二十四日以前劃定調查區域選定調查員一俟奉到本司頒行籌辦順序及各項章程規則卽日出發實行調查期限迫促母得延誤切切此令 
[浙都督改選參議員之政見]  
浙省續選叅議員業經蔣都督會同議會查照臨時約法訂期民國元年四月一號召集議會選舉前已電致南北二京嗣又准魯省兩次電詢辦法當將浙省主張政見明白答復略稱查鄂省及各省往復電文均係反對參議院議員於參議院並無惡感夫機關分子界劃不可不明若因反對分子而累及機關又累及於機關所已議决之法律因小廢大牽動全局事極可危鄙見從根本解决惟有議請參議院速定國會議員選舉法限期頒布迅行组織其國會未成立以前叅議院應認爲法律上絶對有效力機關若徒以該院議員由各軍政府委派儘可查照約法第十八條由各省議定方法重行改選如必易參議院名目爲中央臨時議會而議員則由各省臨時議會選舉不獨於人民直接選舉之義仍未圓满而所组織者仍含臨時性質亦恐無裨久遠敝省約法本規定議會議員得代表人民選舉中央參議院議員業經通電各縣召集定於四月一日開會按照臨時约法規定員數選舉矣云云 
[浙江又出暗殺案]  
紹人王竹卿去秋曾與杭州光復之役嗣後委派爲新軍隊長駐紮嘉興王年僅三十許平日交游甚廣至其行動則無人知其底蘊三月二十四號王自府知事署歸家忽覺身後有人尾之卽回首見有二人其一人似以手探胸作狙擊狀王立卽拔取手槍將身向上一聳剌客之彈已從胯下掠過此二人已飛步而逝王亦置之惟長日戒備而已至二十七號午間王又從府知事署歸家方及門躡足上階忽砰然一彈飛來中王胸復一彈來王即倒地身死剌客亦逃逸後經统領董耀亭親自騎馬追趕至火車站拘獲一嫌疑犯押解進城聞該犯並不承認爲剌客此事尚須澈究云 
另函云光復會領袖陶烈士焕卿自被剌後諸同志痛其冤死頗聞道路流言謂與王竹卿有關乃於陰曆初九日十一時王忽在嘉興城内被剌殞命尤爲疑訝現聞剌王兇手已被巡警當場拿獲即晚電禀都督密飭解省澈究云 
[正陽缺乏軍米]  
皖北正陽第一支隊因軍米缺乏本境採購惟艱擬向六安州借貸接濟當即電請孫都督轉飭六安州田知事查照迅予通融惟據該州臨時議會公議以六安存米已罄無可挹注况現在州境駐軍亦須粮食而時值春荒民食尤爲堪虞再四籌商萬難應命頃已電復孫都督轉逹正陽軍隊知照矣 
 
 
 

Page 7

 
 
本埠新聞 
[信義存户或可重見天日矣]  
滬軍都督　商民吳盛興呈云據呈該商經手存放　養銀行洋二千二百元共計五户中有婦女之欵關單呈請追究並稱自該行倒閉歷向满清道縣控追無效等情查信義銀行開辦之初提倡儲蓄吸收無數銖積寸累苦心節縮者血汗之資以供該銀行長袖之舞一經倒閉受累之人如遭巨騙頗聞有閨中針綉之徵資工界勞働之餘蓄悉索存儲均歸流水卽如該商經手之中已有婦女之欵乃满清官吏一任控訴漫不究追言之殊堪痛恨吾國人民公共儲蓄之思想最爲缺乏現當民國成立亟應興辦實業以培國本規劃各種銀行尤爲裕國富民之要策使人民富於公共儲蓄之心即使社會增加生殖之力儲蓄銀行與民生主義之進行關係尤爲密切信義銀行提倡儲蓄創辦之初零星小户積聚存放頗不乏人苟經理得宜大足以開風氣豈知辦理未久卽經倒閉喪失該行之信用者小而影響於吾國生計前途者大若不徹底清查嚴行追究悉數償還各存户將使吾國人民永不知儲蓄之利益卽使亟行興辦儲蓄銀行一班人民皆將以信義爲前車之鑒視若誘人之陷阱其流極必至貧民之累永無脫離苦楚之一日豈不大妨於民生主義進行乎據呈請傅該銀行經理尹克昌照數究追應卽照准惟該行倒閉受虧之户不止該商一人未便爲一二人枝節追償轉致遺漏而該行創辦究係何人發起經理何人資本實有若干股東是否殷實以及例閉之後虧負若干有無現欵餘存其中有無隐匿　飾種種情弊必須一一查明方可秉公核辦候令飭外務科長沈翔雲會同實業司長王震詳確調查尅日具報以便秉公追究一面仍仰各存户來府呈報聽候彚案追償可也黏單存此批又批商人鮑炳榮呈云據呈該商前經函禀信義銀行不付存欵等情因軍務倥偬未遑顧問現民國成立豈容尚有失所無告之人况此案關係國民生計影響民生問題批令改具正式呈詞聽侯秉公追究在案茲據呈稱向信義存户代表宋雪琴處收到憑單一纸計銀十九兩五錢每年派發一兩三錢作十五年　還等語所稱存户代表諒係存銀該銀行現代該行經理發還存欵之人當爲衆存户所信任惟何以有十九兩五錢之數又何以有每年派發一兩三錢作十五年攤還之說該銀行以儲蓄主義招徠存欵不應出此减折攤還之策致零星積聚之小户受虧無訴究竟因何規定此種減拆攤還之法衆存户是否允治未據聲明原委無從核辦仰候派員澈查秉公追究仍再詳叙情由呈候彚案辦理黏册存此 
[唐總理體恤民艱]  
上海總商會等開會公推代表祝蘭舫程杏坪二君赴寗面請唐總理通令豁免米麥捐稅一事屢誌前報茲悉唐總理慨念民食羅艱已允轉電莊都督核辦原電錄下蘇州莊都督鍳據上海總分商會代表面稱米麥榷稅關得民食懇請豁免等情查將來　　財政必以加稅免厘爲目的米麥向無徵榷該代表等爲民請命亦屬實情應如何設法豁免希酌　示復唐沁 
[警務長之戒嚴令]  
昨日上海警務長出示云照得蘇州肇事人心惶惶且近來各鄉鎭時有匪徒駕船行刦得贓之後揚帆　去本警務長理已添涙小輪一艘專司追逐爲此曉諭浦江各船户知悉爾等如有裝載匪徒肆意行刦者卽以從論其停泊沿浦各船設或岸上有警卽須將船撑開雖馬頭須至十丈之遠倘經水巡知照抗不遵從定行拿送都督府治罪 
[調查宋漢章被拘情形]  
駐滬外交團以近來僑居租界之前清官家子弟時有被人誘往界外拘留勒索情事實屬侵越權限擾亂治安業經會議通飭各捕房頃察防维在案茲因又有前大清銀行經理宋漢章被人在　家渡小萬柳堂拘去送至滬軍都督府留候查究查該處係是華洋交界工部局自應注意除飭靜安寺捕房派探往查外復派專員　查當日逮捕情形並察勘小萬柳堂地址是否華界抑或與租界事接壤以　禀復領圍閒會研究 
[公廨押犯之向隅]  
公工公廨男女各押犯因聞袁大總統受任後業已通令全國大赦罪人擬卽具禀廨員要救釋放惟聞外交團得此消息咸以和界非内地可比且公堂判定各案半由捕房所解係是刑事或由各洋商起訴斷難照准故已決議將此事置之勿論 
[租界又出暗殺案]  
公共租界貴州路寗波路轉角一帶各住户於前日（舊曆初十） 
夜間八點餘鐘忽聞門外砰然一聲卽有人大呼救命各住户知必有異啓門窺視則轉角處倒臥一人年約三十餘歲衣服整齊似係上流人物地上血跡鮮紅知係被人開鎗擊傷者旋有巡捕到來雇一人力車將此人舁置車上時尚流务血不止聞車至捕房時已不能言語想難挽救不知人有何仇怨遭此暗殺所可異者此人倒臥之處即前年方雲卿遇害之地亦頗足費偵探家之研究也 
最　暗殺之利用品 
[閘北保護主權之公電]  
閘北巿政廳長警務長曁地方公民商圍全體公電袁大總统云上海閘北華界保衛車站自由杜絶外人侵越租界屢思推廣每誣華界辦理不善有碍租界治安　　藉詞思逞近則竟在華界楊家宅地方創設捕房又於黑獅路開築　渠呈請温交涉使嚴詞詰責竟置不答當經廳長等前赴該處禁阻據稱已由前清外部允准設立又聞新設捕房之房主李經方援外保護當今民國初奠各省外交以上海爲模範萬難任彼侵我主權傷我國體伏求迅賜面令駐京英美二使電飭上海工部局趕速退讓似此行强脅迫不以界綫爲標準將來　入車站運兵運械心受牽制現爲新設捕房遇界開溝二事斷難任彼越爼代謀萬一激成公民大憤群起反對致生意外交涉誰任其咎合函電陳伏求訓示祇遵 
[商團力爭主權四誌]  
英美工部局近在北四川路運北華界添設捕房並派捕至三區境内黑獅路巡緝經閘北商團會出隊守衛並經通商交涉司温宗堯君迭向外交團交涉尚未答復昨錢巿長又親詣洋務局與温交涉使面商進行手續閘北總商團會員並定於星期日邀請各團體至王家宅該會操場開會討論對付方法 
[鈞和兵輪在潯被窘]  
鈞和珍輪管帶董仲發因奉滬軍都督命令由滬裝載槍砲等件運赴九江於本月二十一日抵潯時值風浪大作遂在口外停泊乃該口砲台周台官不知鈞和爲何船並不扯旗詰詢輙將開花大砲直擊鈞和彈從烟　掠過報未傷及船弁彼時鈞和之旁有一大吉祥夾板船因見砲台開砲揚帆遁去亦未受傷該台開砲之後又將拖砲三尊满貯子彈置於鈞和對岸開放并派馬步地隊出城防守軍容甚　如臨大敵該兵輸員弁水手以該台無理殊甚咸欲還擊幸由董管帶再四喝阻而止嗣由董管帶登岸詰問因何開砲豈知周台官非但不自認錯反以野蠻對付以致董管帶無從理喻遂將軍械交卸趕即駛回業於前日抵滬禀請海軍要塞毛總司令轉移九江都督詰責矣 
[管理轉契事宜之專責]  
上海洋商租地事宜向由前清道署核辦茲民政總長以土地屬於民政應歸民政署主政已將一應卷宗飭由原辦人悉　賚送民政長查收核辦昨又備文移知會丈局等處自陽曆四月一號起凡關於轉契事宜卽向民政長直接免費周折現民政長吳君已委任朱福田君爲主計科長專辦此事 
[典商思患預防]  
　亭縣民政長呈上海民政總長文云奉照曾内開查直隷公債　欵經前清滬道將提回第一第五兩期分發松屬呼典領存銀數及領狀據道書報告均存前清劉道賬房處以致無從查核照請查明擋案詳細開單見復等因奉經查明開摺呈請鑒核並分諭各典知照在案茲據典商黃信元等六典呈稱查前清光緒三十三年六月間奉發直隷公債原稱備賑庫紋六百兩當由信元鼎豐大德啓新同康五典各領銀一百二十兩清宣統二年九月間續發前欵銀六百兩由鼎春領存原具圖領六纸並據典商恆益等五典呈以奉發前清光绪三十三年六月間庫欵银一千兩當由恒升恒益恒和全大仁康五典各領銀二百兩又宣統二年九月間續發前款銀一千兩由前五典各領銀二百兩原具圖領十纸蒙飭道書報告均在前清劉道賬房處業已無着似應澈底根查務獲備考若任劉道賬房隠匿不交將來别生枝節商等不擔責任誠恐貽累合先呈明鑒核轉請上海民政總長飭查劉清道賬房下落獲案前項圖領十六纸逐一追出備查飭知俾安　業先行存案以免後患各等情據此期批復外理合備文呈請總長鑒核俯賜澈查 
[憲政黨之進行]  
共和憲政會日前開會議改爲中華民國憲政黨已誌前報茲悉該會改稱後所有政綱已由正領袖伍秩庸君加入保護民權一條删去同盟德美一條業將黨章付印惟日來素閱者甚多因將草章先行分送至各處支部所用圖記亦已另訂格式於昨日一律知照矣 
[人民一再曉訴之無益]  
張福山與張瑞昌等因祠産涉訟經前清上海縣斷結尚未交單過割前口張福生具禀檢察廳請再傅訊當經批令仍照前縣原斷張福生不服　又呈訴茲奉批云據訴不服理由第一以田縣令僅斷令將地價及田呈繳給領而不定張瑞昌一干人等以絞立決之罪即不得謂之持平此等措詞母乃强詞奪理不免失當官吏聽斷所以持兩造之平如其一面之詞可以偏聽則張瑞昌等所訴亦非毫無理由也該民以田縣令偏聽所訴一面之詞卽爲不當是也殊不知旣可偶聽此面亦可偏聽彼面謂田縣令當時值　縬瑞昌一面之詞而坐該民等以反坐之罪在張瑞昌一面何書不謂爲持平據此以推可知第一理由之非充分也第二理由以上海當時未設審判廳上訴之制度斷難依法辦理似也但前清律例雖無上訴名詞寔有上控機關查前清制度縣以上有府有道有司有督撫有大理院判決不服何嘗不可以層遞上探計自前清宣统元年七月十八日上海縣判決以後迄今二年有餘並未上控今乃圖翻前案并謂當時未定上訴期間卽不能繩從前續據此以言則上海縣從是年七月十八日以後之案可以全行翻異矣裁判不確定爲訴訟上之大病故　訟法必以期問限制之此等判决二年有餘之案至今猶不視爲確定是以前清律例無是項規定即爲可以翻異之理由推而至十年百年之案同一可以翻異本廳未取承認該民人旣知法律不溯旣往爲大原則前清上海縣斷结數年後之案豈尚有可以溯及之效力耶况一事不再理亦爲訴訟上原則之一種在本廳受理各案如果不服盡可於法定上訴期間内上訴不能再理而謂前清斷结數年之案可以翻異再理乎本廳尤不敢主張也第三理山援引新刑律第二百五十三　　定張瑞昌等以發掘祖墳之罪並謂此案不屬民事亦似也但上海縣原斷非令張瑞昌等將地價及田單呈繳給領乎此非民事判斷而何也如以爲有罪則前清律例之絞立决較重於新刑律之無期徒刑何待有新刑律二百五十三條之規定而罪始成立如其無罪雖不前項條文則與此案無關也總之此案經前上海縣斷結後二年有餘該狀所引刑事訴訟法第二百八十六條聲明再議本應按照二百八十八條第一項視爲聲明期間已過得駁回之至此案張瑞昌等應交出之工價田單者激同族衆遵照前上海縣原斷交割清楚山兩造各舉代表呈明本廳將公前交案之單契串共十二纸領回具结完案如此中尚有糾葛未清着仍以民事逕赴審判廳訴追可也 
[呈騐退股合同]  
英商永年人壽保險公司洋人華田控寳康洋貨號主戴嘉實倒欠押款銀兩並牽涉正元謙餘兆康三錢莊一案迭經公共公廨會訊因謙餘莊股禀田春農之股分於田逝世後已由其子田　　推併與戚攀雲未將推授各據呈核故令該莊經理戚雅芳函　田之家屬投廨聲明在案前日午後由三莊理賑處代表徐思　律師偕田姓代表葉西齋上堂將退股合同呈驗並稱田禮卿亦已病故是以由葉來案代呈並由該莊　副經理戚雅芳胡紀雲上堂証明關讞員商之英副領事康君諭令退去候核 
[奸徒欺騙典當]  
　來時有無賴將爲質銀鐲向各典混質稍不經心卽受其愚前日又有王阿寳持手鐲一對至南巿陸家浜鎰泰典混質被典夥吳壽之察出破绽扭送南區供出同黨陸少帆住居南碼頭有志里陸在川沙孫小橋地方張友蘭處做就取來旣又有合順質舖因被陸潘氏持僞　混質扭區控稱曾經受愚六次請爲究懲當卽一併移送警務長處預審後移解地方檢察廳訊辦昨午該廳特派司法警察帶同王阿寳至區禀明將陸少帆同妻顧氏及搜出之銅質手鐲四副帶回歸案究辦 
　 
[暗探緝獲盜匪]  
城内石皮弄王有常家被刧一案屢誌本報茲悉昨日午後二時已由暗探緝獲盜犯三名押解滬軍軍法司訊辦 
[續訊姚榮澤案之預備]  
今日續訊山陽姚榮澤案滬軍陳都督以此次旁聽者較前尤多特令軍法司執法科加備入庭証劵挨科分給 
[製造局停收工匠]  
製造局李總理前日出示云照得太局自上年光復之後因須赶造各種軍火添補匠工幼童人數頗多現在各廠均已足额不能再添所有各處報效之匠工幼童自示之後一律不收合行示諭 
[] 給發海軍號衣 
民國海軍兵砲各艦自從光復以來所有弁兵水手人等號衣均未製給現甫置就係用藍布號衣後有長方披肩一方上嵌白缐海軍司令部已於前日先就駐泊浦江之各艦一律给穿矣 
[瑣聞南巿]  
　呑用客賬○販雞人蔣品章昨扭逃夥林東生至南區控被呑用客帳洋三百十一元小洋二百九十三角逃至寗波尋回求追當奉移至裁判所訊據林供收遇洋一百六十餘元判交保先交一百元再於三月内　洋一百元其餘限至端午節還清 
　定期集議○商團公會會長李平書君昨日通告各會云前期議决上海各商團聯合定名上海商團公會善後進行種種辦法必待集議取决可行爰訂陽曆三月三十一日卽陰歷二月十三日星期日下午准二時務請貴會速派代表想臨毛家弄商團公會事務所一飯叙事關聯合務請勿却是盻 
[閘北]  
　省釋寡婦○寡婦陳徐氏前被一區崗巡拘局訊供收押在案昨經裁判員孫君提訊一過判氏省釋 
[英租界]  
　分别理處○傅盛德控已閉萬裕錢莊股東張德生經理李杏芳串倒存欵張等亦以傅圖賴合股虧損銀兩等情控奉公共公廨於前日午後復訊兩造各延律師到堂代辯並由王厚福吳竹安邵林記王何氏等四存户附追　欠存欵王襄讞諭曰傅盛德前旣收遇銀四千餘兩所有李杏芳繳呈物件拍賣銀五百二十九兩應歸王厚福等四存户按數公攤具領至股本紏葛判各邀公正人來廨由本廨楊繙譯督同算賑再行核斷 
　保人受粟○英商勃吉秃控陳芝生不理票銀一案因陳延不料理昨由捕房將保人蔣又薌傅至公廨經關讞員會同项康　領一訊供一遇判莊交三千二百兩人銀並保如無保人押候交陳到案再核 
　變産理債○英商天祥洋行控顧裕記不理定貨虧銀九百六十餘兩一案昨經公堂傅訊據供尚有房産一所可以變價料理判交保赶速理清 
　德商索逋○德商福來德洋行控金選青不理借欵昨晨由探將金傅至公堂諭令交保候訂期會訊 
　女匪有黨○張王氏包陳氏因串拐陳吳氏家六歲男孩阿海由廨訊寔判兩氏各押七月在案昨由捕房將氏等同黨王阿四查獲解至公堂請究判押候下禮拜二解案核辦 
　瘋子胡閙○甬人周福林近患神經病前日在虹口哈爾濱路吵閙由捕帶入捕房昨送公堂請示判暂交其友張永和看管候派差送回原籍 
　硬搬機器○成衣匠費考載控同業人林中華不付工洋一百十二元並紏衆硬搬值洋四百元之缝衣機器八部昨由捕房解廨請究原告偕見証費阿昌投訴　情訊之林供因費轉包日人定製軍服延悞日期往尋不面是以向借機器自製讞員以林不應擅搬着罰洋十元充公機器交還至被欠工洋准費另行控追　無可抵賴○德律風公司控已歇工人陳桂生以代修機器爲山　騙薛祿嘉沈海泉及某日人等各家電機由廨判陳押候吊贓再核在案昨日復訊先由包探禀明至吳淞張家浜陳家内吊贓無着繼由各見証上堂証明前情訊之陳供仍狡賴讞員以旣山見証質明屬實未便寛容着陳押西牢半年以儆 
　銷毁僞飾○河南路楊慶和銀樓夥陳仲章控通州仁大典夥范斯盛將裘天寳銀樓牌號之僞金飾混調新式金飾由廨判范存捕房洋一百元着將收當底簿呈候察核在案昨日復訊范將底簿呈請中西官核明奉判將案註銷保洋發還僞飾照章銷燬　小孩迷路○前日有一身穿藍布棉　頭戴西式帽子年約五六歲之江北男孩在七浦路徘徊啼哭由捕查見帶入捕房昨送公堂請示中西官以其不能言語判暫行留候查核 
　水乳交融○牛奶栅主陳小賣及婦人馬氏均因出售　水牛奶被王部局西人查見以其有碍衛生於昨日併傅公當經中　官訊明彼等已屢次違章判陳罰洋一百元馬氏罰洋五十元一併充公如無力繳洋卽將牛奶栅封閉 
　須問主人○北京路徐撫辰家之婢女湘娥因竊主人全飾由廨訊寔收押在案昨届期满由官媒解案請示判仍還押候其主人到案再核 
[美租界]  
　日人酗酒○日本人某甲前晚乘醉在南潯路胡閙擊碎廿一號糖食店之玻璃　由二百三十四號巡捕向阻不服嗣經他捕到來幇同獲送捕房押至昨晨解送日領事署請辦 
　女工爭執○密勒路瑞綸　廠女工珍鳳昨在廠中拾得現洋數元有同廠女工邢谢氏承認遺失向索衝突被捕併送捕房解廨收押候訊 
　請緝逃妻○密勒路七百三十一號住户沈阿四昨至捕房報稱其妻吳氏於二日前私逃無蹤請爲查緝捕頭准之 
　細故衝突○錢小北與何阿生昨在華記路因細故起豐互相歐打被捕併送捕房由捕頭詢明斥釋又陳阿五許順發昨在天　路互相兇毆被捕一併拘入捕房押候核辦 
[法租界]  
　無力還債○法商邵祿昨至公堂控稱前年有鄉人周兆祥挽　延林經手將地基一方抵去洋三千元由該圖地保莫愼生蓋　茲已逾　一年有餘共計本利洋三千三百八十八元請爲追繳訊之莊莫二人同供周兆祥抵借是寔質之同供實在無力現原將地推歸原告管業聶讞員商之西官判周交保　　明該地坐落再行核斷 
　減折償還○某法商昨至公堂控稱已歇黃包車車頭袁谷明失去油衣號衣及車　等物約值洋二百八十五元除去存洋及收洋外尚欠一百五十元請追訊之袁供照賬核算所欠無多判袁交保限一月折還洋一百二十元了事 
　拖欠房租○高三盛剪刀店拖欠房租洋三十六元屢催不　由房東控奉公堂傅訊高供今先繳一月其餘兩月欠租准月底会清判交保限七天理楚 
　流氓宜懲○流氓王桂生周五扣身藏利刀在租界内訛詐茲經包探拿獲解廨請究判王押西牢一年半周押一年满期均逐出租界 
[來函]  
　李漢民來函 
申報大主筆閣下鄙人昨午乘某六號官　自漢抵滬當命僕人上岸　車詎忽來短衣窄袖者三四人洋裝者二人突問是否盛姓甫答以否早擁塞門内伸拳捊臂擊勢洶洶一人復出望風一人把守房門餘則將余推倒床上按口剝衣通體搜索身帶有票洋三十元盡數搜去復挖破皮砲幸無表貴又强裂箱鎖因與之爭卽被拳足交加惟應時稍久被恐被人撞見遂開門一哄而散鄙人傷雖不重然無端受辱羞忿塡膺幾爲氣死茶房管事見之不理任彼揚長而去否則亦不致黑暗如此雖然上海爲商埠巨擘旅客雲集日以萬計陸有西人捕局警察星羅水有海關江吏巡艦棋布此外地方更有運政府浦江尚設水巡隊往來梭察防範不爲不嚴乃流氓痞匪仍敢公然肆刧毫無顧忌時在光天化日地處輪船官艙當時鄙人若不見機卽被殺　間亦意中事　日漢口輪埠　隊充斥情形相似後經满官嚴懲此風頓戢商旅頌德而上海文明繁盛轉無法紀其殆申江政界程度過高往不講究公法甚至對於强冠良民而亦保守中立耶其或悞解名詞痞匪亦視爲同胞乎令人莫解且間自去年民軍起義後四方避難來滬者多不能免政界諸公之戚友中諒有其人甫離處窟又屬　芒良弱何辜受此創辱竊恐長此　循外人將越爼代謀伸展其權力於水而也有責諸公其亦　　之以上所言出於氣忿有失檢點然亦足徵當時强徒暴行之激動力想大主筆　　在抱當蒙不惜珍幅速賜登用以警告當道勸戒行人也草此謹啓李漢民拜上 
[通商交涉使温宗堯君致商務總會函]  
敬啓者頃接朱君疇交來清摺兩扣一爲農工商各業凋敗而言所論深切著明第六條聲明由各業妥訂條規以资共守尤资考訂商律之預備保護方有責成界說此深望貴會之主持者一爲紗有麫粉廠之標本兼治法第二條似尚須斟酌第五條如何考核亦待研究應請貴會徵集實際意見核議示復俾便彚咨政府及主管各部要求提倡辦理以期爲工商各界稍效棉薄之助困將原摺送乞公閱仍望閱後春回案统　　敎　切專專此敬請公安 
財政部總長陳錦濤君致滬軍都督陳其美君函 
本日天鐸報登載滬軍都督府招請清算人之廣告内有該經理（即宋漢章）供認諸行存款尚有七百餘萬兩而財政部長陳君報告該行存欵祇有三百萬兩兩相比較顯有不實等語披覽之下不勝詑異鄙人前與執事送唐總理赴寗在火車上承談及前大清銀行欠政府欵不少鄙人答曰以吾所記大清银行借交前清政府有一千一百餘萬兩而去年臘月得北京消息謂大清銀行欠政府共一千四百餘萬兩云云匆匆而談祇此數語而火車卽開未及細叙今廣告的所云該行存欵衹有三百萬兩恐即係由此而誤算也且此言係屬勿談並不視爲報告二十六日汪君精衛傅說如前鄙人已托其轉逹謂鄙人所言之數乃大清銀行總分各行總計之數非上海一分行之數也且北京所傅消息只有此大概并無細載何日截算又未詳言是否存欠相抵之外共欠此數恐有誤會特此聲明尚祈鑒察 
專件 
[内務部警務學校章程（續）]  
第二十七條凡畢業考试分數平均满六十分者爲及格满八十分以上者由本校給與名譽証書或相當之奬品 
第　十八條凡學生畢業考試及格者由本校分别給予畢業証書得充中央或各省巡警廳屬官 
第八章禮節 
第二十九條本校學生於開學放學畢業等行禮日服本校制服向校長各職員及各敎習均行一鞠躬禮 
第三十條凡學生在校中遇見校長敎習或各職員均行立正注覊禮 
第三十一條　學生在校外遇見校長各職員或敎習立正行舉手禮 
第三十二條敎習上堂時學生起立致敎下堂時亦如之管理員入齋舍時仿此 
第三十三條學生因要事入校長各職員或敎習室於入　時以右手脫帽行立正禮然後向前白事事去時亦如之 
第三十四條學生在校外相遇各行舉手禮 
第九章服式 
第三十五條本校校長敎習及各職員服制規定如　 
一制帽冬用黑呢夏用白纱校長繞金缐五　敎　及各職員繞金缐三道 
二制服冬用黑呢夏用白色缐布袖章校長　　　一道寛一寸二分敎習及各職員繞金辦二道相距三分合寛一寸二分 
三外套材料袖章均同制服 
四　料同冬夏制服不用　享 
五佩帶指揮刀 
第三十六條本校學生服制規定如左 
一制帽冬用黑呢繞金缐一道夏日仍用元帽餣　單粉白竹布 
二制服冬用黑呢夏用黃色缐布袖章均繞金缐一道三　料同冬夏制服不用　章 
第三十七條制帽徵章一律均用金色　文警字 
第三十八條制服鈕扣一律均用銅質 
第十章附則 
　三十九條關於本校一切鮮　規則均由校長隨時訂定第四十條本章程有應加修改之處由校長體察情形隨時訂正呈請部長核准施行（未完） 
 
 

Page 8

 
 
自由談 
游戲文章 
[春夜宴妓館序] [  夢若]  
夫粉黛者衆人之所　麗色者有情之所眷而鳩盤蓬首爲歡幾可昔人選色品香良有以也况陽春召我以烟景朋儕招我以酒漿會滬地之娼寮序人生之韻事羣姬艷麗皆爲花魁吾人冶游獨慚柳下猜拳未已歌㗋轉清擎玉箋以坐花蹴金蓮而醉　不有滅燭何以留髠如眠不成罰以今宵獨宿 
[咏滬上女界新裝束四绝] [  谷夫]  
行來短巷復長街革履聲喧槖槖皆轉眼清明隹節近無須重繡踏青鞋 
當頭新　巧堆鴉一掃從前珠翠奢五色迷離飄縀蝶眞成民國自由花 
兩肩一幅白綾拖體態何人像最多搖曳風前來缓缓太眞返自馬嵬坡 
青絲剪斷太無辜相看齊肩覆額俱一物當前差可擬白磁盆種石菖蒲 
[心曲口慢] [  冷笑]  
吾望中國多借外債 
吾望新政府重訂報律禁止言論自由吾望民國報事諸君心存功名利祿吾望女子永無參政權 
吾望女學生個個戴金絲眼鏡 
吾望國民多改西裝能將利權外溢 
吾望國民多吃鴉片烟 
吾望大小婦女多吃香烟 
吾望新政府之外交亦學前清之虎頭蛇尾 
吾望當道諸公從事花天酒地 
吾望各省都督個個如譚都督禁止開會嘻冷笑之望非諸君之望然諸君之望恐難成不如吾望之或有望也 
海外奇談 
[啞人院] [  幼齋]  
美國華盛頓京城有啞人院寛廣約三里四圍以矮松爲籬大門係白石琢成精緻光潔門左右各峙石像一云係某國人始創敎啞人法者也院内房屋大小一百九十餘間廳事五爲敎室餘則啞人住房書房大菜房浴室憩息處靡弗備窗明几淨地舖絨毯不染纖塵又考其敎法則將二十六字母手肖其形拚合而成語言蓋卽手語也其課程午前學習手語午後閱經書傍晚男習手藝工作各就其所近女習針刺縫紉亦各從其所好學生共有六百零九人其年自七八歲至二三十歲不等進院時須有確實保人學成後即就院中男女自相婚配以免外間求婚遺嫁之難敎習師正副六人另有女敎師四人總管一人院左有花園一所頗雅余曾一游其地至今神往焉 
尊聞閣詞選　　 
[暗祝來生化女兒仿轆爐體] [  鈍錐　揚州小杜]  
暗祝來生化女兒（杜）鍾情深處轉成　笑他夢幻迷蝴蝶（鈍）困我春愁到酒　奉劍　零覊客涙（杜）雲山　治美人姿十年潦倒青衫濕（鈍）恨　揚州杜牧之（杜） 
夜深低向花陰拜（杜）暗祝來生化女兒情涙留還他日僨（鈍）銷魂空賦惜　詞月明証澈前身誤（杜）風韻先從隔世窺願種海棠三百樹（鈍）替儂粧點好丰姿（杜） 
夢覺春婆太蕭瑟（杜）憐儂淪落笑儂癈縱觀屢世誰知已（鈍）暗祝來身化女兒絮果蘭因原色相（杜）鶯啼燕語也慈悲黃花瘦影西風裏（鈍）想像他年掠時（杜） 
阿儂恨事向誰說（杜）遙對芙蓉學晝眉顧影珊珊參妙　（鈍）焚香點點卜靈　却羞此日輸人傑（杜）暗祝來生化女兒爲愛娘娥顏色好（鈍）　心乞借二分　（杜） 
白雪陽春絶少辭杜）漫將心事寫新詩梅花小影憐團扇）（鈍） 
桃葉誰魂唱柳枝涙灑青祖徒自悔（杜）雪留鴻爪倩誰知無言有恨愁難說（鈍）暗祝來生化女兒　（杜） 
 
[或問女子能踼倒警察此女子必勇武異常余曰然因繪此圖　示之鈍根]  
新醜史 
[某訟師（續）] [  浦客]  
其長媳家業商料有現金唆媳盜竊媳欲媚舅姑意竊得巨欵千金以歸媳兄登門追索媳不承無賴出媳兄不意疊批兩頰大呼爾何人白日入人寢室瞻敢謂戲婦人其人忿對曰是予女弟而盜吾財者安得無禮無賴又奮一拳詈曰若旣調人家婦又誣作盜吾必嗚官置汝於法羣子助之揮之出某商訟諸官無賴勢　大不得直案延至今不结無賴年六十群子媳公上尊號曰老太爺在老爺時代頂用水晶後則居然藍色矣有鄉人名嘉榮者素不事生業其婦苦之訴於無賴乃召嘉榮至責其無狀嘉榮頗强頂不之理無賴老羞成怒揑符令役捕之嘉榮不堪其苛求供應夫婦均懊悔共詣無賴懇云小民夫婦已和好如初請老太爺開一綫恩養螻蟻徽命無賴厲聲曰爾等來哄予耶芝蔴餅曰汝夫婦旣相安無事予家老太爺豈欲多事不過一經衙門此中人豈皆喝西風者乎農婦悉其意出三十金置其烟楊上屈兩膝求無 
不敢興由四十至五十皆無效益以　餌約共百金無賴略一轉側微吁云吾知汝等爲吏役所苦彼眞可惡有予老太爺在汝其母慌適綫予煙　正酣自覺頗多冷落太太知之予向來如斯芝　餅曰天時已晚汝等可以出去農人夫婦如奉　符揮涕叩　回去民軍光復之初生涯大落又經舊曆歳終經濟困頓至不　言狀芝　餅亦　以爲計乃異想天開與其烟某家因索借不　橫興大獄　搏兎之力思飽其慾事前散布謠　勾结爪牙大張奪　希某烟家　事饋金卒之金不得獄不成蓋法官已切得素行無賴知彼爲誣控斥不准理而無　大　公正士紳之攻　以爲魚肉陌路已非人道誣昨親　眞狗　之不食無賴經此失敗頗形悒悒乃竄於柘石洞中不復　社會交際云 
心直口快 
[蘇州兵變瑣話] [  鈍]  
或問兵變二字作何解余曰好好的兵變做了强盜也 
或謂　門外被刧者千餘家實大可惜余謂此可惜猶不大因此而益堅外人干涉之心全國斷送於亂兵之手乃大可惜耳 
姚子讓先生之金絲鏡不知現在何人眼上 
上海車站捉獲由蘇散來之亂兵十餘人竟有身藏千餘元者一夜汗血换得來正想到花天酒地中追隨某都督只可憐做了一個風流夢 
蘇臺惠中不知驚散了多少天明局 
連日城閉不出閶門蘇州城裏美少年莫要瘾煞 
[十可删存] [  松]  
本國綢緞各式帽光華悅自乃偏去戴外國呢帽旣無光彩價反加倍利　外溢誠何居心可歎 
男女老丐　衣百结满面菜色沿門求乞輒被呵逐可憐 
巿肆每將不能用之小錢貯之一器以與乞丐可恨 
同店爲夥皆係依人糊口必須和衷共濟乃稍有勢力卽思傾軋　袍利已凌人可殺 
自由談分門别類陸離光怪每晨報纸進門各爭快覩可樂 
戲攷[  健兒]  
[九龍盃一名慶賀黃馬褂]  
康熙老佛爺在金沙灘爲猛虎的　賴黃三太用飛鏢傷虎脫險嘉其忠勇以黃馬褂赐之適大内九龍盃爲賽毛遂楊香武所盜着黃查訪黃以此案如海底捞針極焦悶乃假生辰大開筳席慶賀黃馬褂折柬招羣雄赴宴令侄計全誇張鏢傷猛虎之勇猛及博得馬褂之榮寵以激羣雄探其口氣楊果不服起座大言俺曾盜過大内九龍盃區區猛虎馬褂何足誇示黃聞言大喜向楊下跑求杯俾缴還宫中免遭罪讉楊謂盜後已於途中失去黃更悶忽神偷王伯燕起謂曾於山東周應龍處見過此盃但周性剛愎又英雄盖世目無羣雄不易索取楊請待周慶生辰時與王俻禮往賀乘機盜回此盃黃拜謝之屈時楊王入賀貌甚謙恭周毫不介意楊於酣飲時乘間入内用斷魂香迷周妻裸而擲之堂中席間大亂王即以盃授楊詐醉而伏桌上楊急縱身逸周見失盃各爲楊所賺急令部下出追而黃三太已率衆來援周等不敵遂折回黃乃以盃繳呈康熙完案此劇滬上不多見然劇中角色有武淨武生丑亦殊熱閙也 
小說 
[言情小說一掐獄（再續）] [  龍]  
婦之率也倉卒被　至夜半而復甦幸棺木本薄板有徽隙空氣流通婦又自内力擊大聲呼救隙遂加大得以不死天旣明有木工叔姪兩人係建昌冠氏適負械從此過聞呼救聲隠隠自棺中出大異之駐足而視棺又微動二人乃橇棺出之 
婦本少艾時方新婚服飾華麗耀人耳目其姪乍見心動將以偕歸叔不之許細訽里居欲送之歸姪曰兒年已長娶婦亦大難今旣得此不煩媒介不費聘金詎非幸事叔曰乘人之危而要之不可汝苟送之歸渠家必厚酬汝於汝亦良得且無後患汝何不思乎姪忿然曰贪小利而失佳婦督乃大愚且渠家方以渠爲已死我以之歸渠家必不之究叔苟不洩言者其誰知之叔曰噫欲人不知除非莫爲汝爲此他日必累及余余老矣不復堪　圄之苦必不許汝汝不願行余獨送之可也回願婦曰娘子無恐老漢送娘子歸楊村可速行無遲遲婦聞老者言如奉赦書憂懼頓釋乃急急先行婦行不數武忽巨聲起於後回首視之老者已仆於地姪持巨斧力斫之血流遍地驚極而倒姪旣以婦故而死其叔乃卽以叔之屍入婦之棺掩蓋加釘完好如故挾婦起促之偕歸婦泣而請曰嗟乎君其憐妾君苟肯送妾歸者妾必報君以娶婦之資誓不相負匠嗤之曰捨却眼前美婦轉求夢内嬌妻天下有是人乎汝隨余歸余必厚汝否則當赏汝以斧俾與余叔同眠 
婦思不允必死於斧死固可以完名而此寃終不能雪且翁與郎永不知妾之所以死不如姑留此身以圖後日乃含涙隨之旣抵家逼爲夫婦婦不能拒遂忍之不期天佑苦衷果於今日遇其翁 
翁旣知婦之顛末泫然撫之而泣曰天乎兒何不幸遭此强暴此皆余　莾速殮之咎亦復何罪然兒若不歸案無由白郎將瘐死獄中兒心安乎盍速行稍遲恐無及也 
婦乃從翁登舟將抵家忽見途中一少年肩負斧锯茫茫然來瞥見婦大駭勢將篡奪婦恃有翁在不復懼大聲呼曰咄惡賊妾向以荏弱爲汝所刦今天公見憐俾與阿翁遇汝死且在旦夕尚敢肆惡耶翁聞婦語知少年卽寇氏忿極與乃爭村人聞聲集視翁一一數其罪於是羣起捕之縛而送諸縣兼　婦以爲證 
時縣令以此案久不破正深焦悶忽聞楊翁縛匠至大喜急陞堂一鞫而服乃釋其子於獄蕙姑見夫婿枷鎖郎當不禁掩泣令憐其嬌癡又能爲乃夫雪罪皆恕之命翁攜歸重諧伉儷蓋是日匠適自南康傭作返特紆道至楊村探其事不意適值翁與婦也噫冥冥之中殆有天歟 
 
 
