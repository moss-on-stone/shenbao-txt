# 1921 - 285 - 4917480

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[未來之張獻忠（老圃）]  
　　吾嘗謂張勳果再巡長江則北方之末日至或謂此言太早計因北京政府雖愚尚不敢出此下䇿此言似也然所謂北京政府者即在北京城中亦未嘗有統一之政府不過奉直勢力之烏合而隨時相消長南方果大舉直軍應接不暇即直奉失其均勢而奉之主張可以貫澈故所謂北伐者實足以引致張勳引致一切鬍匪於長江而使長江爲戰塲度南方之力雖不免 
用全力撲江西所謂兼弱攻昧亦非不可能之事如果張勳率其辫軍鬍軍衣錦而歸必一敗塗地非如南京一役之鼠竄即如北京一役之稽首於外人此無他張勳旣遠非李烈鈞之敵其復辟之旗幟固足以召全國之敵其在南京虜掠之歷史南人固視爲張獻忠奉張力保張勳蓋皆與張獻忠同宗亦皆與張獻忠同其臭味也就長江流域人民之　害而言固願見張獻忠之毁滅然亦不願有人引致張獻忠以擾亂我長江也 
[命令]  
　　九月十四日大總統令朱榮殿張福來均授爲陸軍中將董政國劉夢庚均加陸軍中將銜趙玉珊楊清臣王爲蔚張席珍孫清山陳嘉謨錢秉鑑王啓貴曹士傑虞克昌朱鼎勳陳兆霖均授爲陸軍少將高振魁高曾介葛樹屏曹永祥陳開第郭敬臣張廣瑞余茂德余蔭森馮鴻澤陸澐彭壽華董文蔚劉宗賢均加陸軍少將蘇世銜榮授爲陸軍步兵上校並加陸軍少將銜潘承祿李祖望均加陸軍軍醫監銜此令又令司法總長董康呈請任命魯同恩署吉林高等審判廳庭長應照准此令 
　　十月十五日大總統令任命宋大霈爲湖北陸軍第三混成旅旅長衛振標爲湖北陸軍第三混成旅步兵第六團團長此令 
　　又令任命李振聲爲陸軍第二十七師步兵第五十四旅旅長孟昭田爲陸軍第二十七團團長此令 
　　又令任命吳文鎧爲陸軍第十四混成旅步兵第二團團長此令 
　　又令陸軍總長蔡成勳呈請任命禡恩綸爲陸軍第二十七混成旅步兵第二團團附應照准此令 
　　十月十八日大總統令本年山東安徽江蘇浙江湖北陜西等省迭報水災爲歷年所僅見業經分别頒帑交各該省省長遴員核實散放並由内務部援案請設賑務處統籌辦理惟此次各省災情綦重所有振糶事務亟應迅籌進行以資救濟著派各該省省長督辦本省振撫事宜務各悉心籌劃隨時督率所屬認眞辦理用副本大總統保惠元元之至意此令 
　　又令任命張廣建爲正黄旂漢軍都統此令 
　　又令國將院存記荆保宸著交財政部酌量任用胡國英著交外交部酌量任用此令 
　　又令魯羅翰授爲陸軍砲兵上校此令 
　　又令陸軍總長蔡成勳呈請授蕭同爲陸軍步兵中校應照准此令 
[專電一]  
　　北京電小幡於今日午後將一次節略面交顔外長（十九日下午七鐘） 
　　北京電日二次節略駁辯甚長兩倍於吾復文結語如中國誠意收還山東除直接外無他方法 
　　北京電小幡頃面交二次節略内容力辯九月七日覺書絶非空洞且有誠意中引第四項交還權利爲證並言中國不能以未簽德約爲拒絶談判理由謂在事實上和約已將德利益交日本復引中德新約有德國無法將膠澳交還中國之規定認爲德已交日末言日本此舉甚公道（十九日下午二鐘） 
　　北京電外交團對滬國是會議頗重視謂此議爲民意的組合解决國是庶乎近之但中國軍閥官僚因襲勢力甚鉅該會能否充暢進行且看其後（十九日上午十二鐘） 
　　北京電潘復爲靳備銷假呈文强靳哿（十二）午出席閣議昨夕遍告各報登載靳星期四銷假靳本人尚猶豫但頃據院息靳今日下午入閣銷假（十九日下午一鐘） 
　　北京電盛傳徐欲以顔代總理但顔謂若此則連外長併辭 
　　北京電港探劉某電孫文决北侵先巡桂後赴湘兩廣軍隊均思一逞因内幕欠餉累月軍氣囂張不得不以戰事爲應付手段孫云成敗在此一舉若不打出一條血路則西南永爲北洋軍閥殖民地故頗得川湘滇黔同情（十九日上午十鐘） 
　　北京電澳門案葡使主中葡合組委員團調查但政府去電後南方未必復（十九日下午一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電秦華派范振帶憲兵二十五名赴滬派馬鍾華帶十七名赴漢擬以一營配京漢一營配津浦 
　　北京電鄂蕭近收羅閑散軍人准其投効計已達千餘人除派各軍差遣外餘存記（十九日上午十鐘） 
　　北京電李飛鵬等呈催打消新口築港昨農部分咨外内財各部商取同意咨曹銳查辦（十九日下午一鐘） 
　　北京電駐日某報告日社會黨與美俄社會主義者秘結宣傳又與華民黨韓獨立軍訂互援密約在廣東上海大邱元山及俄屬新韓村設機關（十九日上午十二鐘） 
　　北京電日人萱野長知宫崎營藏偕居正由滬到粤爲孫赴梧隨員　　北京電張一麐昨到卽夕赴寗謂議長潮本人不與聞只知受人民託當議員（十九日下午一鐘） 
　　天津電省署椽屬應辦保案已准銓叙局咨暫行停止 
　　天津電直隷郵務局長塔理德交卸康雅德暫代（以上十九日上午九鐘） 
　　漢口電吳劉已商定川鄂各守防線議和刻正擬互派代表商條件 
　　漢口電鄂西防務經吳新布置以第十八旅肅清施鶴土匪第十八師及第一補充旅分駐毗川各屬第二師及鄂軍第三旅擔任宜昌治安第八師仍返荊沙其第三師步騎兩團第二十四師四十八旅均定隨同赴岳 
　　漢口電吳哿（二十）離宜與否尚未得續電蕭巳電王啓貴備吳到岳行轅並擬親往岳迎迓（以上十九日下午五鐘） 
　　南京電蘇議會今日選舉會朱紹文等否認改推臨時主席已用武幸未傷人旋散（十九日下午十鐘） 
[公電]  
　　南京來電申報館轉各報館公鑒皓日蘇議會續開選舉議長會金錢派議員私推王詠梅爲臨時主席王師曾等原本法律力斥其非時有功狗之議員周凱侯兆圭越出席次呼打示威因而激動淮徐海議員之公僨正誼力爭遂無結果而散皓 
世界路透電 
[英爵士論華府會議]  
　　十八日倫敦電英國白萊斯爵士游歷美國閱時頗久現已返英投稿泰晤士報論華府會議謂美人極注意於此會蓋不獨爲减輕捐稅之一念所衝動且深知美國對於世界負有盡其能力保全全部和平之責也美人心中有一種印象以爲英日同盟之效力乃使日本自覺可放手行事侵略他國而無所畏美人此種印象似非語言所能化除之實則英美間對於中國及日本在華行動之政策毫無互相背馳之理由美以阻止日本支配中國開拓中國爲政策英國亦何嘗不如是日本縱謀支配中國然未必可成因華人反對日本及其方法故也華人隠潛的抵抗力雖非侵略性質確富於國家感覺與國家尊榮之念至於託管權與雅泊問題在美人觀之不致發生重大爭端衆意英法美苟决定大减軍備則日本未必敢獨違衆議是以華府會議頗有成功好氣象云云 
[華府會議之各國觀]  
　　十八日倫敦電今日下院開會英相喬治氏稱渠意俟國會無要事及時局稍定後即赴美一行當其未到時以吉特士爵士爲代表南斐斯末資將軍因英代表深知其意見故决定將南斐之利益託諸英代表 
　　十八日巴黎電法國會今日開會總理白里安氏宣布其外交政策謂目的在維持和平並否認法國軍事地位現已任弱之說又謂如國會大多數表示對其和平政策之信任則渠方願赴美參與華府會議 
　　十八日羅馬電意外相杜萊太將爲華府會之代表 
　　十九日華盛頓電據官場宣布改良爪姆雅泊島海底電線利便之暫時辦法現將議妥此種辦法之主旨乃欲改良美日間在華府會議時之交通 
[英愛和會之現狀]  
　　十八日倫敦電昨晚宣布英愛和會展期開議消息後謠言因以蠭起以爲雙方異見莫可調停和會行將决裂其實此種推測之詞全無根據和會不久當可復開今豫會之困難似已清除議程之形式似已擬定此乃目前眞相也據消息靈捷方面云辯辯論之主點不在地位但在愛爾蘭之統一若統一問題不能議决則所擬愛爾蘭新政府之組織細則難以進行今會議之展緩乃英相喬治氏政務過多所致即英相關於失業問題之演說本可於本日在下院開會時發表者且亦展緩矣據官場解釋失業案須俟下九日始可提出惟惟非官場方面則謂輸出業貸欠之計畫專家意見不一故失業案未克即行提出云 
　　十八日倫敦電衆料英愛和會將於本月二十日復開新芬黨代表今日在殖民部與邱吉爾氏會商 
[今後之德國]  
　　十八日巴黎電巴黎辯辯論報稱國際聯盟會所决定畫分上西萊西亞之辦法正式向德代表宣布後德國内閣或將辭職惟國會方面擬仍託總理韋士組織新内閣如韋士不允則擬以中央黨之歐爾氏與史特格華氏爲其繼任人若多數黨不表同意則總理一席將屬諸梅益爾氏云魯登希比地方舉行公民示威運動時有人開槍向施德滿氏轟擊但未命中民黨五人被拘 
　　十八日華盛頓電美國對德和約與對奥和約均由參議院批准 
[美國鐵路工潮]  
　　十八日芝加哥電召集鐵路工人團體領袖與鐵路勞工局會議平和解决之電信業已發出 
　十九日倫敦電據華盛頓消息美國鐵路罷工之目的乃欲迫令政府將鐵路收爲國有蓋鐵路工人欲恢復從前政府管理　輸時代之狀况也 
[各國近事記]  
　　十九日倫敦電英太子昨在牛津附近遇一汽車被撞之險其汽車之後輪爲一摩托自行車所撞毁太子未受傷惟自行車之坐客倒地不省人事 
　　十八日巴黎電巴黎大學許多中國女學生之决計在美國女子俱樂部售其中國式之服裝以期得資應付明年學費 
太平洋路透電 
[宜昌戰後記]  
　　十八日宜昌電吳佩孚偕總統代表行抵巴東川軍刻在巴東外十五里聞該處有戰事新蜀通輪船現已免除軍役照舊駛行自星期六起輪船前往重慶者共有九艘皆未被迫駛回 
[澳門之中葡交涉]  
　　十九日香港電澳門政府現已搜集中葡間關於畫界問題之往來文件預備提交太平洋會議 
[香港之中法實業銀行案]  
　　十八日香港電中法實業銀行結束案現由高等審判廳批准繼續展期至明年一月十六日再行結束之請求該銀行之香港分行長呈稱就巴黎總行長之來電及官場與可恃方面傳來消息察之法當道連政治界與財政界之要人在内皆贊成該銀行之復業巴黎某銀行擬籌欵以實施恢復中法實業銀行之計畫依此計畫在中法實業銀行復開後六個月内所有從前純粹銀行債務如銀行支票隨票存欵電滙等皆可全付明年三月前後中法實業銀行可望開門復業云云又巴黎電稱英國高等審判廳並不反對英國境内中法實業銀行控案展期開審之請求 
[香港近事記]  
　　十九日香港電香港華人又擬組織資本五百萬元之證劵交易所官場尚未准其成立 
　　十九日香港電今日公民大會舉出代表籌備明年四月間英太子來游之歡迎禮節被舉者定星期四日集議草擬招待程序俟議妥後將電達英太子請其核准 
[日本華府代表之一]  
　　十九日東京電衆信駐美日使林權助必加入華府會議之日本代表團 
國外要聞 
[德國特約通信（王光祈八月二十八日）]  
　　德國右派之虚無黨手段 
　　記者前數次通信曾謂德國左右兩黨短兵相接之時機巳至又謂右黨即國性民黨等舊派）現已决定採用虚無黨手段（即暗殺主義）對付左黨（即社會民主黨等新派）果不出三月獨立社會民主黨領袖格乃士Ｇａｅｒｅｉｓ旣被殺於前中央黨左派首領愛爾池擺改Ｅｒｚｂｅｒｇｅｒ又被剌於後德國階級戰爭之期於是乎又逼近一步德國總統聞愛爾池擺改之死耗不禁愴然嘆曰德國内亂之期其不遠矣 
　　欲知愛爾池擺改被剌之影響不可不先知該氏在德國政治界上之歷史及其地位愛爾池擺改者德國中央黨極左派之首領也德國一切左之急先鋒也德國財政界中最著名之人物也愛氏生於一八七五年南德意志之補騰好損Ｂｕｔｔｅｎ　ｈａｎｓｅｎ城中其父係一小學敎師愛氏亦從事小學敎育者兩年後赴瑞士留學研究國民經濟自一八九六年至一九○三年在南德意志之時土提格兒提Ｓｔｕｔｔｇａｒｔ城中擔任新聞記者職務自一九Ｏ三年爲中央黨之候補國會議員被一生之政治生涯遂從此開始 
彼從　政治生活者十八年前十年中彼雖爲議會中最露頭角之議員然與德國政治尚無重大影響自開戰後直至今日此八年中時勢造英雄彼在德國政治上遂有舉足重輕之勢彼之政治主張中其最影響於德國政局者有二一曰促進歐戰議和一曰改革德國財政 
彼屬於思想甚舊之中央黨而彼在中央黨中從前又爲思想最舊之黨員彼極力主張侵略政策爲德意志帝國主義之前驅者到一九一七年彼默察世界大勢知德國最後勝利之無望見社會主義潮流之洶湧彼之思想忽然一變掉轉頭來遂成爲思想最新主張最激之政治家而素來思想甚舊之中央黨亦因彼之活動分爲左右兩派彼被推爲左派之首領而與德國各左黨聯爲一氣以對抗右派各黨當一九一七年七月德國議會提出歐戰議和建議案彼即爲首先贊成之一人彼更以舊敎徒之資格前往舊敎徒最多之南德意志及來因河地方大肆鼓吹主張和議其時德國盈庭皆主戰之人全國爲主戰空氣所彌漫彼獨敢出而主張和議倡言最後勝利之絶望爲一般軍閥舊黨所銜恨刺骨爲一般愛國青年所欲得甘心此時之愛爾池擺改已大有被人暗殺之資格矣然彼竟未被人暗殺而留此餘生以成其德國財政界上空前改革之事業一九一八年十一月德國勢窮力竭請求休戰彼又爲贊成休戰之第一人最後巴黎議和彼又力主退讓德國商船交與協約國之議彼亦極爲贊成一方面彼對於巴黎和約則主張退讓而他方面對於内政改革又主張急進當社會民主黨尚未公然革命之時而愛爾池擺改已先有煽動國民反對政府之舉說者謂德國革命愛氏黨居首功夫中央黨本爲右派各黨之友黨今因愛氏一人之故大部分黨員竟竪反對右派各黨之旗中央黨爲舊敎徒所組織約占議席五分之一右派各黨旣失奥援又添勁敵其恨愛氏也較之恨其他社會民主黨首領也尤甚所謂賣國黨叛徒之徽號早已加諸愛氏之頭上矣 
　　然愛氏主張和議雖爲右派各黨所恨然尚非此次致殺之原因此次致殺原因實爲愛氏改革德國財政之計畫德國財政界有兩雄一爲海爾非里徐Ｈｅｌｆｆｅｒｉｃｈ一即愛爾池擺改前者爲一切右派各黨關於財政主張之領袖後者爲一切左派各黨關於財政計畫之柱石海氏有一本事凡關於德國之財政狀况無論何時何地何人一有質間彼能即刻回答有條不紊一毫不錯如數家珍如背熟書愛氏有一本事凡關於德國之財政計畫彼皆能獨出心裁不落恒蹊規畫詳密一絲不漏海氏在戰爭時極出風頭所有戰時德國財政動員令之計畫（即將國民財産集中以與協約各國一戰之意）麵包管理之辦法等等多出自海氏一人包辦愛氏則在戰後極出風頭所有戰後財政改革案如國家困難犧牲土地價值增加稅財政法庭種種主張皆出自愛氏一人之心裁（未完） 
國内要聞 
[一駁再駁之魯案交涉]  
　　京中最近所傳日本對於魯案再致我國聲明書將於今日電致北京小幡公使即日提交我政府對於我國前次發表之節略加以批駁並聞魯案駁覆後關於我國第二步應付之方針當局迭有討論外傳將提付太平洋會議之說其實尚不盡然聞當局之意旨以日本對於此案業也决定發表聲明書與我國駁覆時分致各國之手續略同是此案已有訴諸列國之傾向惟目下各國對於此事之意見尚無若何表示將來提出華府會議能否得公平之評判尚未可知故當局之意擬先觀察各國之態度若何以憑决定方針日前已電駐英美施顧各使調查該國朝野上下之意見外部近日並將各國輿論對於此案之批評彚集成軼作爲决定辦法之參考云云是我國當局尚未有完全拒絶直交之意也 
[太會之總代與經費問題]  
　　總代表索性不派借債不易發公債 
　　外交界消息我國出席太平洋會議之代表業經任命除施顧王三君均已赴美外政府對於伍朝樞氏仍去電敦勸其早日赴美至外間所傳總代表之擬議此事絶不成爲問題現顔外長以種種原因未克成行將來開會應即由派定之四代表會同辦理一切且各國均無所謂總代表之名義我國亦自無獨設總代表名義之必要至此項經費應需一百餘萬除財部籌撥及銀行公會凑墊外所差尚鉅政府前此會通電各省請爲補助原意期能凑集五十萬元交由顔外長帶往或逕匯美惟刻下各省認捐者不過十餘萬元而交到者則僅有一萬五千與中央預定之數目相差甚鉅現一二批代表均已出發欵項之接濟刻不容緩政府對於此事頗爲焦灼聞有某要人建議向國内銀行團速借欵一百萬元匯美以免代表抵美後立於困難地位政府以國内借欵亦極屬不易故擬發行一筆公債以救此目前之急云 
[時局紛擾中之靳閣與三巡閱]  
　　電召曹張吳開督軍會議張作霖之時局意見 
　　日來紛傳奉直兩省各開軍事會議之後且將移尊就敎於北京者細訪此說之來不爲無因緣靳系某要人近因靳内閣弄得不生不死欲爲之製造一轉　之機會而苦無期端忽見各報紛騰孫文北伐之聲浪於是藉此爲由在國務院提議以防粤北伐爲題召集督軍會議其實則只要曹張吳三巡閱使能親舉玉趾正文即爲圓滿其餘各督軍但須有一代表到塲敷衍本身來與不來無關緊要蓋此次靳内閣之搖動其主因在潘復之去留而指摘潘復之招權納賄必欲以整肅官方之大義去之者實爲總統靳欲硬行袒庇則綱紀上無以對總統欲犧牲潘復則私交上又難乎爲情惟有請三位大巡閱使來京重以九鼎之言留潘則府議不難屈允去潘則亦不至怨靳氏爲總理轉圜之計無有妙於此者故靳氏不能不虚己嘉納聞此項召集督軍會議之電稿已由秘書長郭則澐擬好一致曹錕一致張作霖一致吳佩孚一致各督軍今明即可發出如其確也則北京交際塲中必有一塲熱鬧矣 
　　王占元日前由奉回京即於十七日上午入府在後樂堂與徐總統爲長時間之談話述及張經略使對於時局上之意見（一）奉省以種種必要理由决定以五混成旅改編爲五師（二）甘肅爲回人勢力範圍應以回人爲省長回人文職中以馬鄰翼資望爲最深應即發表爲甘肅省長（三）靳内閣可暫擁護但對於潘復仍主撤換（四）對於蒙事之籌晝可負完全之責任（五）關於大局之維持奉願出力協助（六）張使暫時無入京之意並聞王氏現已就奉天高等顧問之職 
[保定會議與直系地盤]  
　　曹錕近因鄂事漸定所有一切善後舉待籌辦特召集直系軍政要人開一度會議所議事項（一）兩湖巡閱使正式就職問題（二）直魯豫巡閱副使之撤廢及繼任問題（三）二十六師向贛出動問題（四）湖北省長及軍務帮辦問題會議之結果關於第一項决由曹錕電促吳佩孚正式宣言就任勿再謙退第二項有撤廢與存在兩說主第一說者因爲奉吉黑無副使日前本爲酬吳佩孚之殊庸起見特設此席今吳旣另有兩湖巡閱使實際上此席實無存在之必要其主第二說者則謂曹錕一人决不能兼顧近又新經營一陜西必須並籌一切不如仍置副使以分其勞至人的問題大約有兩說一以趙玉珂或王承斌擇一請政府任命一說主張仍以吳佩孚兼領此爲邊守靖之計畫謂如使吳佩孚氏獨任兩湖巡閱使名義上似嫌有分立之象不如仍使兼攝且魯豫兩省對吳感情頗好另易他人恐生其他問題綜合諸說各有一部分之實力刻尚未决外傳趙玉珂爲副使駐德州者爲時尚早但亦屬計畫中之一第三項似已有决定之形式因某方面倡議援贛頗盛有不得不出動之勢惟目下尚無開拔之軍費耳關於第四項如劉承恩不固辭目下可不必變動如劉必辭時或邊守靖繼任或以蕭耀南暫兼至時再决此外聞尚有維持靳閣問題則不易測度云 
[蘇人之游藝助賑大會（一士）]  
　　旅京蘇人自設立江蘇水災籌賑會以來對於籌畫救濟各事進行不遺餘力其在預定計劃中曾有開放中央公園游藝助賑一案該會同人遂於前星期議决提前舉行並商妥公園董事會指定本月十六十七十八三日爲開會日期該會以籌備時較倉卒特組成一臨時委員會星夜趕辦計發出入場券三萬張有由私人代售者有送至各機關請其代售者發送公函係顔惠慶董康莊藴寛張一麐徐邦傑張壽齡惲寳惠等二十四人具名收欵處指定金城中華儲蓄兩銀行一爲周作民經收一爲陸定經收因此兩人均爲該會幹事且爲該行經理也今日（十六）爲游藝大會之第一日上午九時即已有人持劵或購劵入園迨十一時後則紛至沓來絡繹不絶會中設備新劇設於球塲劇員係中國新劇改進會分子以陳大悲爲之長所演之劇名（是誰的錯？）描冩舊式家庭之實况婚姻不自由之慘苦蓋純粹一齣悲劇也跳舞場在大殿係高師附屬中學學生擔任聞明後日改由女高師學生擔任其中以蘇籍學生居多數電影亦在大殿跳舞旣畢則開演武術在社稷壇由李子白所組織之武術團擔任到場獻演其中並有幼童一班演習各種拳法軍樂共有三班一公府樂隊在事務所前一警廳樂隊在球塲一步軍統領衙門樂隊在鹿囿側春明館中有雜耍大鼓來今雨軒傍有十番名花到塲清唱亦在斯地八埠名花本多蘇産此次又兼有游輯隊某君爲之特别鼓吹是以到會者有二百餘人皆佩紅綾標識上書（花界助振）四字蓋彼等不僅以清唱娛來賓且爲南洋兄弟公司代售烟草馬玉山公司代銷糖果以助振也燄火花盒亦均新奇臨時並加入蘇灘宦卷一項係到會聲明願盡義務者書畫展覽係臨時匆匆設備而琳瑯滿壁董事會餐堂三處爲之佔滿聞一日之間共售出書畫百餘件得欵三百餘元悉充振費書畫陳列外復有財政部印刷局所贈之刷印美術品數十種總統府指揮使徐國俊所贈之古磁花瓶古銅手鑪三件其價皆在數百元以上會中設臨時收捐櫃三處有十一二歲之男女少學生向客勸捐所得亦殊不少是日臨時捐助者有墟上老人及丁錦夫人等其數五元十元不等其他捐數在一元以上者所在多有其間有一新事即南妓林亞西吟詩助振是也亞西勸捐至長美軒有某君出（秋陰）題令作七古以難之謂能得詩一句當捐洋一元亞西不加思索即隨聲應之曰（一秋風愁煞黄花天）座人皆歎賞其間復有一事令人大感不快者則軍人無劵强欲入場是也與收劵員起衝突者日十數起所幸只用口舌尚未動及拳脚耳計今日一日間到會觀藝者不下萬五千人除持有已散之劵外當塲售出尚有三千餘張合算捐欵亦有四五百元說者謂北京中央公園自有游藝助賑會以來未有如此次之盛者聞明日復有飛機到塲助興又聞繼之而起者尚有農事試驗塲之游園會此則以書畫展覽爲大宗而佐以各種高尚娛樂如新劇跳舞絲竹之類日期大約在本月底下月初因趁菊花盛開之時可以引起游人特别　　也（十六日夜） 
[東三省通訊（隠）]  
　　奉天商界之反對金建熱 
　　大連自日當局强行金建後奉天全國商務聯合會分會曾召集東三省各埠商會派遣代表到奉議定反對辦法六項近該聯合分會又恐各商奉行不力併有未善處非重行集議不足以促進行遂於九月二十八日重開會議兹探個中人確息連日會議結果已有下列十一條之切實辦法通知各商一體遵照實行原文如下（一）各商批買貨物凡向係用金票者均須一律改用奉票以本年十月一日爲實行之期（一）在實行期前如有批定期貨者須由本家將貨物之種類及批定之期限並貨 
 
 

Page 11

 
 
價之總額詳細開具圖條報由總商會或商會派員覆查明確另擬相當之辦法（一）交易保證所除現金票每日照舊開市外所有期金票及其他貨幣俟實行期後如有停止之必要即行停止行市（一）各錢莊買賣各種大宗貨幣必須指明正當用途併於事後報告總商會或商會備案（一）各銀行號操金融之總樞無論兌換上海規銀或赴　埠調動現欵一律以鈔票爐銀滙津周轉（一）奉天特産大宗出售現期各貨一律行使奉票（一）各埠縣商會應責成各行公舉代表數人按日挨户調查（一）各行代表如查出某號批貨違背此項公議者即時報由總商會或商會予以相當之處分上項規定如某行代表因礙於情面隠匿不報或爲調查所不及者一經他人告發本管商會一面將某號執事公議處分一面追究某行代表按照情節之輕重分别議罰（一）以上各條如有附屬地外商人私越範圍違背本章者一經查出或被告發即將洋貨如數充公（一）天津上海各埠如設有奉莊者亦照以上辦理並派奉莊素有名望者就近嚴密檢查以歸一律（一）各埠縣商會應按照以上各項辦法同時舉辦如有不服處分爲各會力所不及者應通知聯合分會核辦自上項條件實行後日商方面頗感困難日本商業會長相生氏向奉天總商會設法運動請予取消反對金建議案條件惟該商會不爲所動乃又連日謁見特派交涉員佟兆元及巡署外交處長于冲漢要求轉陳張巡閱使顧全邦交以官力勸諭華商取消反對金建條件仍照舊交易以維持兩國之商務張使得悉後未有若何之表示而日人方面則已登報宣傳謂張對奉商會之舉動頗不謂然因發出重要命令取消奉商會議决之十一條件並以後不准再有此等舉動中國方面之金銀市場及商品之買賣悉照從來之慣例任用何種貨幣不許加以限制對於金建問題今後不准再有是非之語云云我京津各報亦有是項之記載蓋以譯錄東報所致其實各商正在毅力進行中日人雖百計設法阻止尚未見何等效果也 
　　大連華商因金建問題同盟罷市迄巳數月現金建實行已有日華商之希望恢復銀建者已歸絶望除少數承認金建加入取引所外餘則謀遷往營口哈爾演長春各埠經營企業期免損失其中聞以移往哈爾濱者爲多以哈埠爲遠東商業中心點預計營業之發展當較他埠爲勝現計遷來者已有十餘家聞刻下尚有華商數家派人在道裏外租賃房屋一俟覓妥即當實行也 
[鄂川戰局結束後之戰機]  
　　聯軍北伐之近訊 
　　鄂西川軍因内部發生意見後方接濟不力致垂成之功反歸失敗至十二日右翼興山左翼長陽正面秭歸巴東均次第被鄂軍收復但懋辛部則沿江上退據官塲得報但部從十日起即由巴東上游官渡口開始撤退刻已全部抵重慶唐式遵部則自秭以巴失陷後反向巫山利川潰退及鄂軍趙旅進逼利川時唐部又有一半突圍竄走恩施一半被趙旅包圍唐部旅長高某見勢不敵乃向趙旅投誠情願繳械趙旅容納其請解除武裝後空手放回其退走施南一部則與潘正道部會合鄂軍盧師趙旅進逼時唐潘兩部又間道竄回川境至藍文蔚部因多屬鄂人爲藍秀豪之舊部現旣圖鄂失敗劉湘亦不准其回川潘部亦多鄂人劉湘對之亦然潘藍雖憤極然以鄂軍進逼甚力終不得不退回川境據聞已於文元等日開始向秀山石砫撤退劉湘則派軍至横漕石硅間阻止潘藍兩部不服業已發生小戰事其他附和藍軍希圖他日活動者今見川軍阻止入川則皆散爲土匪竄擾施屬各縣吳氏以秭巴興山俱已恢復施南亦將肅清故於十二日由巴東遄回宜昌令盧師趙旅分駐鄂西邊境要隘防川反攻並令約束前鋒不准侵入川境即遇川軍亦不得施以攻擊刻正與劉湘協商停戰議和條約聞鄂方面停戰令已經頒下意者吳劉協商或已告妥協也惟鄂西多山與川接壤素爲土匪嘯集之區連年戰事不已人民流亡載道現雖川軍已退而盜匪如毛民食奇窘吳佩孚因在秭巴一帶眼見人民流離失所之狀特派趙榮華爲施南剿匪總司令又電催各屬知事到任趕辦善後並派員馳往各屬襄理其事至食料缺乏刻亦無從購取因將所存軍米五百包賑濟各災區各縣均貼有吳氏安民之布布告鄉民亦間有返其故居者據軍署昨日得吳氏來電定二十日乘艦離宜赴岳大約在岳布置防務勾留二三日即行返漢又聞曹使十月底壽辰吳蕭屆時或親往保定視嘏刻正籌辦壽禮頗爲忙碌 
　　當此鄂西告捷聲中西南聯軍北伐之進行亦漸逼漸緊據聞許崇智率綠營四師擬以兩師攻贛兩師入湘窺鄂贛防吃緊陳光遠已迭電辭職并聞西南入湘軍隊前鋒已抵湘屬宜章縣境趙恒惕處於四面包圍中早已不能自主但因湘省各團體不願再起兵戎除派高審廳長李漢丞赴郴州歡迎周震鱗入湘阻止福字營（李福林部）軍隊來長外現又加派前兵站總監楊丙前往湘南勸阻許軍前進許軍能否中止尚未可知趙以沈鴻英部與粤軍積不相能且沈有投誠於吳之嫌疑特將沈軍調往新化安化一帶以避粤軍之鋒至湘軍宋魯葉各部均皆贊成攻鄂趙氏個人則尚依違兩可吳佩孚得此警耗曾電令岳州警備總司令王啓貴派軍至湘陰臨湘一帶增防以備不虞吳氏亦擬親來岳州布置一切惟聞南方孫陳意見尚不一致餉項問題亦無十分把握須俟孫氏出巡與陳晤商後始可正式進取是南北大武劇或尚須緩幾日開幕而川省以劉存厚乘機活　後賴星輝聞在資州簡州獨立驅逐劉湘川局旣發生變化則聯軍能否同時北指亦一問題也（十月十七日） 
[孫中山出巡桂邊（平）]  
　　北伐之先聲 
　　孫中山督師北伐之說醖釀已久惟陳炯明之意主張緩進所以遲遲未能成行此外間孫陳不洽之說所由來也然孫之力主急進者亦自有故近日川滇黔各軍總司令屢請下令討伐若不出師恐失衆望且各埠華僑屢電敦促湘鄂呼籲力竭聲嘶孫旣以此爲義不容辭又以吳軍南下湘人屈服於前川軍失敗於後不再起而抵抗西南將何以立足如果南方政府願苟安爲廣東政府則偏安一隅未爲不可今旣認爲正式政府且認爲革命政府斷不能熟視無覩此所以與陳之政見不同也且孫久與皖系聯絡近則奉系亦有信使往還南方如與直軍開戰奉軍决不助直加遺一矢然則以西南全力與直軍角逐勝負可以預卜則出師討伐何必自餒此孫所自以爲有把握者也若陳之不欲出兵固由厭倦軍事然陳旣服從於南方政府之下則孫之動作不能極端反對故陳亦惟有聽其命令而已惟陳不再督師則已下决心孫故欲親自一行現聞孫以桂省軍事已告結束粤滇黔贛各軍均集合桂省爰擬親赴梧州南寧桂林龍州柳州等處巡視各省軍隊并帶同參軍副官多名分赴各地傳諭慰勞且以以西南各省亟待發展因是特移大本營於桂邊以便相機進取日前李協和師次柳州日内即有桂林之行故孫更欲先期蒞桂以期與陳李會商一切進行大計惟出巡後須擇人委托以大總統職權昨十一日國務會議决由孫面請伍廷芳擔任伍氏欣然同意因是孫即命謝秘書長咨照國會非常會議告以大總統於十三日上午出席國會布告出巡原因并定期十五日首途赴桂聞國會議員以孫此次出巡即爲北伐之先聲擬即日提議討伐案並以北伐名義過於寛泛當仍以援鄂爲名一俟議决即咨請政府下令也 
　　十三日上午十時孫爲出巡桂省事出席國會非常會議各議員到百數十人因林議長先期通告是日開秘密會故一律禁止旁聽當孫蒞議塲時各議員羣起致敬隨由林議長陳述總統此次出席與時局發展之關係衆皆爲之動容遂由孫布告就職後財政狀况之經過及今後財政發展之方針繼則說明此次出巡桂省之原因旣畢滿塲鼓掌表示贊成遂興辭回府孫此行係先至南寗與陳總司令接洽後即往桂林視師已於十三日飭派參軍處副官黄夢熊鄺石梁汝平等先行出發分赴南寧桂林接洽預備一切黄等已於即日啓程西上連日公府人員籌備出行各事極爲忙碌刻經指定江大砲艦爲總統座駕船江漢砲盤隨同護送其公府職員隨行者有參軍胡毅生林樹巍楊德濓徐維揚等副官余耀華梁雨平等參議胡漢民覃超等秘書楊熙績李祿超周仲良等科員吳醒亞侯騰等諮議王湘李綺菴焦易堂于若愚周恭塲等此外尚有陳少白陳策林維密伍干簪李紀堂梅光培趙公璧等數十人分任大本營各種職務連日因動桂林游興而請願隨行者絡繹不絶 
[粤省西關大火紀]  
　　粤省西關同興街萬祥火水店於十三日上午十一時許陡告火警未幾即勢成燎原莫可嚮邇查該街各店以販賣火水火柴雜貨爲大宗致火勢非常劇烈時風勢又劇轉瞬即分發火頭五處故附近各街均大起恐慌計由同興街南燒出源昌西街西燒至靖遠榮陽同文戰邊各街全市各路消防隊水龍均馳赴救援詎是時自來水告竭火頭又多無從灌救後由西濠口郵政局開放水泵火仍劇烈是時各街商店搬遷雜物忙急情形莫可言狀二馬路一帶堆存各店搬出之雜物幾至横斷馬路附近大新公司曁十三行故衣街與貼近同興街一帶各商店均一律閉門停業同時憲兵商團警察游擊隊等均派隊赴場保護幸無發生搶掠之事計由十一時四十五分起直燒至下午四時火勢始熄又是晚七時火場復發火幸未幾卽行灌熄兹將災户調查如下計由同興街萬祥火水店起火延及同街之冠興帽店同泰祥火柴店生記洋貨店東明泰均泰火柴店合隆火柴店致昌紙店南和火柴店萬福源報光公司安記各飛髮店共燒去十一間復由靖遠街北約自三十八號起燒至七十六號止惟其中之三十九四十一四十三四十五四間幸免於禍然亦已備受蹂躪矣南約則自十七號起燒至三十六號止榮陽街則自二十七號起燒至七十五號止同文街則自三十五號起燒至八十號止德興街則自四十二號起燒至六十三號之二止永安街則全街被焚統計焚去舖屋二百餘間損失約在三百萬以上爲民國四年乙卯以後之最大火災云 
[許世英籌欵之計畫]  
　　日前許省長爲皖省賑務特開會議組織義賑會已誌前報兹聞許省長宣佈此次籌賑情形略謂今歲皖南北水旱之災子粒無收者約四十餘縣現在籌欵散賑擬先集資一百萬元但如何籌畫予由京起程時曾與京津同鄉先生討論以皖北工賑盈餘之欵提用雖爲數不多而財部尚欠一百餘萬元可以向財部索取在未還以前擬先籌辦賑務公債六十萬元此項公債已與京滬中交銀行商議允爲代銷發行諒無阻滯將來即以此欵作爲公債之基金又張敬堯捐欵二十萬李君斐君擔任三縣賑欵倪炳文君擔任阜陽一縣賑欵姜桂題老帥擔任毫縣一縣賑欵張廣建江宇塵諸先生亦各捐若干皖北約十八縣以上諸位分　五六縣約共十餘萬再由游藝會募捐十萬元百萬之欵不難籌措此外交通賑欵關稅盈餘及全國義賑會所存之救災欵項三百萬元若分途交涉或能撥助若干如能希望達到此種目的振撫即有把握矣云云 
[南京快信]  
省議會昨（十八）開第七次選舉大會延至三時到四十餘人不足法數改開談話會臨時主席張肇炘因病辭職依法改推王詠梅主席乙派之朱紹文屠方趙雪等恐甲派别有作用極力反對無如表决時甲派佔大多數散會後遂由王發通知定今日（十九）下午一時接開第八次選舉大會 
　　敎育界昨假公用講演廳開會歡迎美國孟祿博士來賓到三百餘人由郭秉文述孟博士略歷繼孟博士講演中國敎育之進行及中等以上之學校應取分科之制度等意義至五時散會 
　　太平洋會經費二萬元財廳已交中行匯撥 
　　軍民兩長前以幣制局所訂取締銅元進出口辦法五條與本省前頒取締條例實有妨礙難以飭屬遵辦幣局則謂事實上並無抵觸兹擬參酌局省章程嗣後各廠曁商民需運銅元除裝運出境由幣局曁關監督發給護照外並由蘇省加發護照始准放行以昭愼重如此辦理於局省章程用意條文皆無抵觸聞兩長已咨復幣局同意矣 
　　直一女師敎員馬承恩昨率學生數十名來寗參觀 
[杭州快信]  
　　浙江各法團聯合會今日（十九）下午在馬市街開會討論太會應提之草案並通電稿由童一心起草自治協進會亦定二十二日開常會討論發刋月報各事宜 
　　浙省議會昨選出財政股審查員應西等三十一人庶政建議兩股今日（十九）午後續選　　留法勤工儉學生葉三多等五十五人上屆請願浙議會補助提議多次延未通過現第四次請願該會要求每人每年補助金三百元 
　　杭縣律師朱鴻達以省議員沈定一前在第一師校演說主張廢除現存省敎育會另行改組極端贊成現擬根據法理事實請願該該會公决聞沈亦將提出議案 
　　魯省敎育參觀團王麟英張保慶等八人前（十工七）晚抵抗庽城站旅館昨謁盧督即由省敎育會派幹事葉識荆會同敎育廳凌委導赴各校參觀今日起程赴滬 
　　軍敬衝突案昨（十八）午後經督署提訊僅將目覩孟鳳華被毆之證人范阿華留候備質各警察一律回署服務聽候傳審 
地方通信 
[蘇州]  
　　縣署開徵忙銀吳縣公署已於十月十五日開徵本年上忙漕銀以二月爲期如逾限不納須依例照罰二十分之一昨已出示布告矣 
　　縣警察費仍請省撥之動議自縣署會議之本屆預算决定後市鄉董事公會於前日例開常會時即由主席提議以預算决定之内務費一項占全數百分之三十而地方自治已在籌備中故不敷尚鉅當經各董事一致議决以前有自治經費於取消自治時已移作縣警察費而縣警察費於未得自治經費之前本由省署撥欵辦理今地方自治不日實行地方欵項自應仍作爲自治經費至於縣警察費則仍請省署撥欵議决後已由總董具呈縣署請予轉呈省署請理云 
　　耆紳劉迓邠辭世邑紳劉迓邠翰院出身前清歷任知府光復後充任學欵處董事游民習藝所所長并兼省公署顧問年逾古稀精神矍鑠不料秋後染病業於十六日謝世十八日大殮在城各官紳均前往吊唁云 
　　組設學校巡迥文庫吳縣第一學區敎育會近組設學校巡廻文庫購置各種圖書分爲五組即將全區國民學校分爲五路按照程序每路每校輪流移轉閱覽刻已擬訂簡章并定於十九日下午三時函邀公私立國民學校敎職員會議一切進行事宜 
[松江]  
　　禾棉收成之統計松屬各鄉之呈報水災業經温知事委令各該區警官實地查勘聞禾稻收成蕩田則大受損害平均收數不過三分之一高田則與上年相似木棉收數亦甚歉薄故城廂業户多數主張將湯田高　之征租成色分等規定以示平允即縣署之益緩蕩田完賦尚須鄭重出之云 
　　革除恤金弊竇縣署向於附稅項下擬洋一千九十元發給孤貧口糧現因附稅已交經理處保管故恤金亦歸該處給發昨日該處第一次給恤時查悉縣署向來發欵均假手於會計隊役以故弊竇叢生莫可究　在署之衛隊丁役中有一人而得甲等恤數分者有得錢賣證者眞正無告之人反不得其實惠故此次給發須由本人持證親領兼須各該圖地保在場證實始行給付其有一人而領數分者有證係購買報告姓氏不符者均予扣留故全部部恤金四百餘份領去不滿二百刻已决定分投調查擇實在無告者照額補足以期實惠均沾云 
[清江]  
　　敎育行政會議漣水縣敎育行政會議址月五日開常年會到二十餘人提議案有該縣省立第三農校畢業生蔣蕙生蔣師錡二人請求遊學日本補助經費一件二蔣先曾屢向勸學所請求所長均以經費支絀爲辭此次特提出會議會員僉謂若游學菲律賓可與補助按同時在省立第三農校畢業者有蔣芸生留覺菲律賓已得縣欵補助故有是言 
[南京]  
　　東南大學宿舍落成東南大學係就南高校舍開辦原有房屋不敷應用因在學校左近之成賢街地方招由崇德公司承建學生宿舍一座計足容學生二百四十許人舍内凡應接室閱報室廚房膳廳網球塲浴室電燈等一切設備莫不應有盡有房屋亦高爽軒敞空氣清新頗合衛生是項宿舍聞已於上月中落成所有大學新生統於到校時入舍其空餘房屋凡各處學生團體到寗旅行或參觀時可商量租借其租金與大學學生宿費比例計算云 
[徐州]  
　　召集縣行政會議銅山縣公署十六日召集各機關各團體人員在署開行政會議當經公决各件（一）去配念振欵因欵僅二千元擬先振極貧餘由籌振會振濟（一）本年收成通扯計僅三四成因上半年麥收尚佳擬以五分餘定案（一）組織籌振會籌設粥廠平糶處并再以工代振（一）普設當牛塲應籌欵組設欲賣牛者勸令改賣爲當（一）警備隊不敷之欵應由公欵公産處代籌或代爲息借息由公欵公産處作正開支（一）整頓各市鄉保衛團派員清查槍支逐一烙印 
[安慶]  
　　推翻校長風潮第一農業因換校長罷課許省長接印後該校學生即赴省署要求省長維持校務許允飭張敎廳長趕速解决并囑該生等回校上課該生等退出省署後轉赴省敎育會適有法政學生黄振乾等四人爲推翻該校校長光昇到會尋學校聯合會長舒傳賢責以不應蓋章通電維持光校長話猶未了法校多數維持派學生聞信趕至向黄等詰責黄等見勢不佳即避至三層樓懇求一農學校保護出險互相用武打毁器具多件究其内中黑幕重重聞黄等完全爲新省議員丁述明等所賄買每人給洋三十元張敎廳長擬澈查嚴究以肅校風 
[嘉興]  
　　新塍鎭組織電燈廠新塍鎭現有商人陳培仁朱春莫江韻士盛味根等擬於該鎭組織一振新電燈廠及碾米廠暫定資本二萬五千元現機器業已運到刻正從事裝置定裝電燈者已有四百餘盞之多月内可望裝竣下月中旬即可放光 
　　晚米上市四鄉晚稻刻已登場惟以風水爲災高田約得一二分收成現市上晚米已經見樣糶價大盤每石七元三四角看好七元六七角各米行售出白米每石八元八九角零售每升一百四十六七文 
雜評一 
[再加考慮（默）]  
　　日本對我覆牒之二次節略又至意不外如外間所傳促我當局之再加考慮以我前之覆牒言之可視爲無再考慮之餘地亦可視爲有再考慮之餘地故對此覺書之來實大可注意之一問題也 
　　惟我國民方面對此覆牒作無可再考慮餘地看故無異詞各國輿論對我覆牒亦作無可再考慮餘地看故表滿意且太平洋開會在即時機急迫斷無從容再考慮之閒暇今於此無可再考慮之時而忽欲加以考慮如考慮之後而仍依前定方針則與不考慮無異如考慮之後而改變前定方針則危險甚大或且因此考慮而引起内外之糾紛故以吾人言之不如不考慮之爲愈也 
　　顔外長而赴美責在太平洋會顔外長而不赴美其責即在此舉當局勸顔亦謂在内主持外交則主持之責固無可推諉矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[謝米諾夫行將離滬]  
　　大陸報云謝米諾夫將於數日内由滬他適暫離遠東據其親信人云明年春間謝將復回爲反過激革命之領袖此種革革命將由俄國各處同時發作以期恢復一九一七年推翻專制後之舊狀而建立適當之民治政府雖近有俄婦在會審公廨控告謝氏虐待其夫婦子女之罪現由領事團考慮公堂可否受理之問題但領事團當不致因此而禁止謝氏離滬也云云 
[全國商會聯合會第八次開會紀]  
　　議决加入紐約萬國商會推聶雲臺君列席 
　　全國商會聯合會於昨日午後三時在總商會開第八次大會到會者十省代表四十二人由聶雲台議長主席報告北京烟酒事務署來電（文附後）即開議（第一案）釐定全國商團組織法案（江蘇無錫縣商會提出）先由提案人王勍說明案由衆議與（第二案）商團改辦武裝警察案（湖北沙市商會提出）及（第十一案）各商埠市政應歸商人自辦案（四川重慶總商會提出）意義相　可以合併討論其後仍先討論第一案蘇民生請王勍　一組織法草案由大會通過王勍謂法律問題甚重要不能即由提案人起草遂另推王克循·張小宋·蘇民生·汪文燦爲起草員次由汪文燦說明第二案並述及重慶商團曾受地方軍警逼迫繳去槍械一事張小宋謂旣有第一案則此案可包括在内請先付審查邵玉銓沈沅等亦以爲然主席謂此兩案之内容實皆爲（地方自治）問題上海昔曾有良好之地方自治惜於洪憲時被摧殘之此次甚願大家努力研究云云衆鼓掌趙叔雍沈沅主張與（第十一案）同付審查主席付表决多數通過次議（第三案）添設駐外國調查商務專員案（江蘇上海總商會提出）主席說明後並謂可與（第七案）駐外領事宜注意人選商務報告宜隨時發交各商會研究案（江蘇上海總商會提出）合併討論沈沅汪文燦等均主張添設衆贊　蘇民生主張將第三七兩案請書記長合擬一稿再行討論次議（第四案）紐約萬國商會邀請加入案（江蘇上海總商會提出）衆議定須加入全體起立表示公推聶雲台君爲中國代表於下屆該會開會時列席經費由全國各商會擔任聶君辭不獲已乃始承認次議（第五案）准予備案之商標宜訂一保障辦法案（江蘇上海總商會提出）蘇民生謂上海總商會已有函催可再由本聯合會函催姜少廷附議主席付表决全體起立通過次議（第六案）改正公司註册辦法案（浙江海寗袁化商會提出）蘇民生謂此案甚佳請衆討論略加修正後實行呈部王薌泉汪文燦等均贊成徐宗彦主張付審查主席付表决多數通過次因（第七案）已合併前（第三案）遂議（第八案）向政府耍求國會省會增加商界議員額案（山西省事務所提出）提議人王肇泰說明一切蘇民生謂國會參議院方面有學界之例可援故可進行惟省會方面無法律上援引故不可進行張小宋贊成但謂省參事會中方面必須要求由商會之會員數人參與主席遂請張小宋李梅軒爲起草員留待續議次議（第九案）請向内務部呈請將各縣各種奬券一律勒令停止並永遠禁止發行案（浙江嘉興縣商會提出）經衆討論一致贊成主席表决付審查通過時聶議長因事退席由副議長蔡輔卿主席接議（第十案）嘉興縣征收總局分設分卡巡船過多擬請省廳飭令裁撤案（浙江嘉興縣商會提出）蘇民生請書記長起稿致公函浙江省長及財政廳長衆贊成通過次因（第十一案）已合併（第二案）遂議（第十二案）關於外國銀行在國内發行紙幣應請政府從嚴取締案（四川重慶總商會提出）經衆討論旋因提案人江湘浦爲愼重起見聲稱保留次議（第十三案）統一中國烟酒稅則案（宿遷縣商會提出）經衆討論主席以付審查付表决多數通過時已五時許遂散將散會時職員預散商約案審查報告如下（本月十七日大會交）來蘇州總商會提出關於商約之請議書及上海總商會提出商約修改宜徵商民同意案二件合併審查今將審查之結果報告如左審查二案均主張呈請政府凡遇展訂商約之期須於一年以前將應訂商約發交全國商會妥愼研究公同審查所有應行增删修改之處詳爲條陳俾政府與各國談判時較有把握主旨均屬相同蘇州總商會並請准商會派員參隨訂約大員陳述意見所議更爲完密惟此項人員應由本聯合會公同推舉以昭一致此案係屬商人對於政府正當之請求應由本聯合會查照原案呈請政府核准以期權利平等是否有當敬請公决審查長韓稼梅審查員吳漢聲邵玉銓·陳文翰·汪竹卿·周彝臣·田墨卿）並悉今日上午九時仍開審查會警政與市政案審查員爲叔雍姜少廷·沈幼樵·王義甫·汪潤之禁止彩票案審查員爲張小宋·邵治衡·毛安卿·于小川·王薌泉修改公司註册案審查員爲王介安石紹先·楊子春·袁治齊·高保卿統一菸酒稅則案審查員爲唐伯寅·王肇泰·王先庚·江湘浦·高金釗·潘更生·汪竹卿下午二時續開大會報告審查結果云 
　　全國菸酒事務署復電全國商會聯合會全國敎育會聯合會鑒删電悉本署並未與聞菸酒借欵之事特復全國菸酒事務署巧印 
[張南通助國民代表旅費]  
　　自商敎聯合會正式推舉余日章蔣夢麐兩氏赴太平洋會議爲國民代表宣傳民意業經放洋所有經費由各方捐集兹悉張南通捐助太平洋會議傳宣民意之代表旅費洋一萬五千元於此可見張南通之熱心太會且尊重民意矣 
[聯省自治協會之動機]  
　　聯省自治已成爲政治上一種普遍的空氣兹有熱心此事之徐佛蘇湯斐予諸君擬約集京滬各界同志發起一聯省自治協會研究聯省建國之具體辦法以定國家根本組織此事着手已久近來贊成加入者益衆聞不日將正式發起發表宣言云 
[法公廨傳訊陳獨秀七天宣布堂諭]  
　　法捕房探目黄金榮等前在法租界環龍路漁陽里二號門牌陳獨秀家抄出社會主義·共産主義·工黨主義·新青年·等書籍以其有過激行爲將陳及其妻林氏並牽涉人褚輔成牟有德楊一生胡樹人等傳解法公堂判陳交人銀並保餘均交尋常保出外候核昨日傳訊被告由巴和律師代辯稱此案捕房以被告編輯新青年等書有違法總領事禁令及違背二百二十一條刑律故將被告及牽涉人一併逮案然新青年一書現在廣東省發行被告雖收藏此項書籍然無發賣行爲亦無過激主義現今捕房抄案之書籍内半係前房客遺存照約法上規定對於思想自由不能成立有罪至於工黨主義係被告和平主張並無過激行爲亦無擾亂治安意義應請堂上將案註銷詰之陳獨秀稱新青年書籍係在廣東出版上海並不發賣等語繼由西探上堂稟稱現在陳家抄出圖章兩個上刋法界漁陽里編輯部等語呈鑒聶讞員商之法正領事德君判陳交原保候七天下堂諭牽涉人褚等五人無干退去 
　　聯合通信社云法租界巡捕房控告陳獨秀有擾亂治安之嫌疑一案昨正午十二時開審法領事對陳君非常禮遇命人持椅請陳君坐談原告捕房無所攻擊被告律師巴和陳述案情謂本案捕房控告兩點（一）被告主撰之新青年曾奉公堂諭令遷移不應再在租界發行（二）被告著作危險文字有擾亂治安之虞查所控第一點新青年自奉堂諭遷往廣東印行後被告並未在租界發賣捕房亦未得有發賣之證據當然不成問題第二點指（勞動界）一種係前由新青年經售非被告著作且自新青年社奉諭遷移後即停止出版至新青年雜誌係研究學說之著作物當然不成犯罪要之法國法律極端尊重自由不許輕易以言論著作入人於罪中國約法亦明認人民思想言論著作出版之自由被告以著作出版發行與中外法律均無不合請堂上將本案人等一律開釋法領事爲之首肯即向被告發問謂報上說君有仇父公妻之主張信否陳君謂此種蜚言絶對誣衊稍有常識者决不之信余因此曾作文刋登民國日報廣東政府尤深知此種流言之無據可去電問明法領事謂余對於執事此種聲明非常願聞非常滿意余爲法人對於自由當然尊重惟破壞秩序則非所願就如俄國近狀困苦顚連較之吾法與英美何如與中國較亦不如遠甚願執事勿效俄羅斯人所爲至本案已辯論終結一星期内聽候堂諭其餘牽及之褚邵等五人一併銷案均偕律師退出 
[反對加租之風動]  
　　公共公廨請英領取締加租國聞通訊社云本埠公共公廨前日因租界加租風潮風起泉湧反對聲浪日甚一日近且有組織房客聯合總會之舉特行致函英領事署函中陳述反對加租現狀甚爲詳悉並謂房主大都在貴領事管轄之下應請速行設法取締或訂定限制以免妨害租界治安云聞英領事署　正嗟議此事尚未有决定回復方法云 
　　新康里房客聯合會常會又云前晚九時新閘新康里房客聯合會在會所開職員常會到者三十餘人由正會長蔡濟平主席先由主席報告籌備總會經費情形略謂總會創辦伊始需欵孔亟前次各房客聯合會開聯席會議當經議决由分會暫行墊支新康里允墊開辦費六千元請追認當時全體通過惟一致主張總會用欵應從節省次報告推舉總會籌備員事當即舉定嚴諤聲祁亦文潘箴書三人至正式出席理事當於下次常會時再舉後又報告向新康洋行交涉經過情形謂第二次去函原限四日答復現已滿期尚未見覆惟據私人消息該行大班仍未返滬大約一二星期内即可回來此事須待回來後方可决定故全體决議印刷白話傳單將交涉情形詳細報告各房客並聲明在交涉未經解决以前所有十月分應加租金概不付給以免貽誤云 
　　廣西路房客之呼籲　廣西路全體房客致聯合會書云竊廣西路五百七十二號至五百八十六號計沿街房屋該處均係小本經紀所開設之店房東惠昌公司係租地造屋於民國七年底向公平洋行租定訂期二十年即行翻造其未翻造時之房租每間每月租洋十二元翻造之後每間每月租洋三十元後至民國九年陰曆四月分起增加租洋每間五元當時各房客曾向房東商懇免加迄無效力祗得勉强照加至本月又接房東來條關照言該房屋於本年十一月起又要加租洋每間十二元竊思去歲加租已屬勉强承認何以又加租且查民國七年底翻造之屋到今尚未滿足三年乃欲二次加租斷無此禮况從前新房屋定價本已十分昻貴試觀未翻造時祗有十二元一經翻造遂加至三十元其貴可知也但去歲旣勉强加租一次目下又要加租各租户實不堪擔負再該處一埭之小店未必賺錢甚有虧本者因店雖小而總有賬欠一時難收故不得已勉力支持如再加租實更不能立脚故各租户向房東懇求免加不知房東能否體貼人情而准如所請否也 
[宋園新村之會議]  
　　造屋七百幢　需銀二十八萬兩 
　　宋園之旁組織新村一事已誌前日本報昨晚六時發起人張承眞周彦長等邀請資本家湘人朱姓粤人張姓浙人周姓丁姓甬人林姓在同興樓二號開餐叙會到會諸人均極贊同預算造屋七百幢約須銀二十八萬再以上再三討論因宋園餘地雖有三四十畝而緊靠宋園之地業主何人尚須調查當由趙南公聲明宋園歷史自譚石屏逝世後另有管理之人趙僅代表某君負照料之責至在該處經營新村一節仍須徵求管理者之同意云云是晚到者多係平民協社份子聞將從長計議或另擇地點云 
[圖剌案之一段落]  
　　辛治國移解護軍使署並永遠逐出租界 
　　貴州人辛治國因有圖謀暗殺行爲經公共捕房特别華探目鍾星南包探白忠祺西探目柏生等於土星期二至湖北路新旅社六十一號房間將辛及同寓之王履泰拘獲抄出手槍電刀等器械解由公共公廨訊明王無關摘釋辛押候訊究已誌本報辛之被捕前據國聞通信社消息以係護軍使署偵探先在滬寗車站緝獲身藏兇器之蔡必章蔡辛係屬同黨有同謀暗殺王伯羣之意由使署軍法課訊實故將蔡收押一面知照公共租界捕房將辛逮捕以便引渡歸案懲辦並以辛蔡二人均爲袁祖銘所敎唆與前黔軍司令王文華被殺一案亦有線索但據劉顯世袁祖銘篠日分致何護軍使會審公堂之電（原電見十八日本報）而觀則蔡辛二人又是爲王伯羣遣出暗殺袁祖銘未遂回滬被捕者昨晨公廨續審王伯羣延有律師代表到案請求將辛引渡承審官張襄讞及陪審之英赫副領事即判决備文將辛治國詳解護軍使署訊辦並着永遠逐出租界不准逗留故此案眞相非俟護軍使署開審宣佈供詞則其内幕殊不易知也又圖謀暗殺王伯羣未成之辛治國聞昨上午九時業由公廨照章引渡送由松滬護軍使署軍法課歸案訊辦云 
[檳榔嶼僑校之呼籲]  
　　南洋檳榔嶼華僑各學校聯合會致函上海華僑聯合會轉各團體云此間自敎育條例發生以來僑人抵抗不屈備嘗險阻艱難業將一年餘所經困苦情形通告國内同胞并登各報計已仰蒙竽察矣近來威迫更甚大局危急萬分特爲諸公略陳其梗概焉今年暑假以前霹靂州學校早因被逼而一律停辦暑假後雪蘭莪芙蓉兩州亦都未曾開課請願總代表出發未久三州府及四州府華民政務司又有催　之通告倁只一再請求展期均不准許九月初檳榔嶼華民政務司親赴中華台山西校查問即將當時所見上課敎員九人據註册條例第十條條文向法庭控訴九月十五日判决罰金僑人大憤即日開會議决一律停課九月十九日新嘉坡開四次七州府華僑聯合會議亦有七州府一律停課之决議即日實行不料會議未終敎育總會於九月二十一日忽被居留政府解散會所封閉案卷没收凡熱心奔走之人均爲當道所注意恐此後已無開會集議之自由僑人至此力竭聲嘶無異束手待斃此最近之情形也僑人處此萬鈞壓力之下縱能不撓不屈一致堅持而寄身海外力薄勢孤恐螳臂當車終歸無幸用是剖心泣血瀝述苦情務乞聯合各團體速電顧公使及英政府并多著論文登載中外各報喚起世界公論以資救援而免僑學淪亡之痛則數百萬華僑胥受仁人之賜矣檳城全體華僑學校謹啓十月五日 
[中國公學風潮三誌]  
　　中國公學發生風潮曾兩誌本報此次學生一部代理校長張東蓀并未有何種表示忽於十七日午後到校帶警二十餘名即出榜開除學生陳善揚王振宇任中和蔣錫康朱世偉歐陽夫單尚義張仲書汪華堂李安漢涂作梅林寳傳等十二人並限出榜後二小時内退校如有仍在校躊躇者即令警强制令出後由校内職員吳君擔任延至翌日乃止是晚公學學生開全體會議到會者共二百九十餘人舉商科學生王雨生爲臨時主席討議驅舒驅張詎學生中意見有不合者以致秩序大亂遂即散會十八日晨全體學生再開會議於大禮堂議决事項五條大致已見昨報要之公學風潮藴蓄已久而觸發於今日耳學生方面意見各别團體亦覺渙散敎職員方面新舊軋轢如冰炭之不相容故此種風潮並非學校本身有何種關係紛紛擾擾殊無謂焉 
　　又聞中國公學學生方面昨晨出有通告云頃據確實消息張東蓀已疊電校長辭職决計不再留戀至少數同學前日不肯表示同情者乃各有所見并非被人利用現已分頭疏通意見亦漸融洽是吾等目的定可達到各級同學直可安心上課母自驚擾等語敎職員方面在下午六時由臨時代理校長余南秋先生召集善後會議校中秩序整肅如常云 
[陸規亮辭一商校長不准]  
　　滬南省立第一商業學校自五月以來兩次更換校長風潮大作上月省長令新校長陸規亮前往接收再有越軌舉動立予解散之命而陸君以校中内容複雜不易排解尤不願解散該校曾於月初一再呈請辭職省中於十五日發出三千三百六十七號指令内有仍仰該校長勉爲其難勿萌退志所請辭職之處應無庸議云云此後不知如何結束也 
[濬浦局所邀各技師出發考察]  
　　先視海岸　　次察内河及陸地情形 
　　大陸報云上海港顧問技師由濬浦局人員作伴於十九日乘三北公司之寗興輪船出發察視自長江至杭州灣之海岸本擬十八日起行赴杭州灣但因天氣不利故未果行下星期一日各技師將乘游艇上駛黄浦江考察内地河道並由陸地方面察視杭州灣一帶地方情形 
[歡宴商敎聯席會議代表紀]  
　　昨晚七時半馬玉山糖果餅乾公司與中華國民製糖公司假座大東旅社歡宴全國商敎聯席會議代表到者如沈信卿·高語罕·蘇民生·玉卓夫·汪文燦君等約百人由馬玉山·嚴直方二君代表該兩公司與重要職員諸君欵待一切馬玉山君先致詞云今夕承諸君惠臨非常榮幸此次會議關係甚大現已發表宣言等件將來必有良好之影響也欣佩欣佩鄙人嘗慨國勢之不競以實業幼稚漏巵日鉅爲其大朱因故有糖果餅乾公司之組織年來營業尚佳舶來品之糖果等確已减少近又與嚴君直方創辦中華國民製糖公司承諸同志熱心贊助幸可成立此後當益勉力協進以盡國民之本務想商敎兩界諸公必不吝敎助也次嚴直方君致詞首言佩服此次會議之正大次言兩公司歡迎之意中述馬玉山公司及中華國民製糖公司經營之情形並望商敎兩界實行此次會議之宣言及議案末言商敎兩界自身亦宜整理對於商界可認爲對症發藥者有兩事（一）實業之統計（甲）各地商會聯絡調查（乙）設常駐機關編輯報告（二）經營實業之指導（甲）目標一設立對外直接貿易公司二國際滙兌銀行三海外運輸航業（乙）經濟之調劑現在最流行之信交兩業資本至數千萬若移此巨資於實業其影響於中國前途必甚大故經濟上之調劑不使過剩致起恐慌在今日實爲最要（丙）産業組合之提倡如生産消費信用等組織最有利提倡國貨尤有益於國民經濟對於敎育以職業敎育一端認爲最有實用最有裨於實業並希望敎育界造成糖業應用人材敎育演講中輸入中國自辦糖業之思想云云次由來賓蘇民生沈信卿王卓夫李清夫奚秉初毛起君等次第演說皆致感謝兩公司設宴之盛意並述中國敎育之不振由於貧貧又由於實業之不發達對於兩公司之組織皆極表示滿意並希望其營業蒸蒸日上最後復高呼（中民華國萬歲）至十一時盡歡而散 
[美國女子俱樂部開會紀]  
　　哈女士演講工廠情形 
　　字林報云美人所組織女子俱樂部十八日午後在卡爾登飯店集議青年會哈利森女士演講工廠情形略謂中國實業漸興工廠各處皆有而勞動生活之程序則遠遜於美國吾人宜注意及此女工幼工尤當注重而謀改良其狀况云云中英美三國之女子俱樂部不久將開聯合會議以考察工廠問題並籌改良之策云 
[美人募欵擴充學校續誌]  
　　大陸報云旅滬美人擬築美童公學新校舍特組織募金團於本星期一日開始四出勸募以募集銀十五萬兩爲目的星期二晚已共募得六萬五千九百三十六兩星期三日當可募到十萬兩之數云 
　　英文晚星報云美人鑒於滬地無適當之美人學校以供旅滬美人子弟之肄業故於日前發起一星期徵集會捐欵十五萬兩以作美校建築基本金昨午報告捐欵已達七萬五千五百三十三兩午後報告更形滿意午刻報告捐欵人數爲四百零七人並希望其餘旅滬美人一千二百人之未捐欵者於星期六午徵集滿期前格外踴躍捐助云 
[美國糖大王抵滬]  
　　字林報云舊金山與檀香山糖公司之主任羅爾夫氏現偕其妻女由舊金山到滬庽居禮查飯店羅爲糖業中巨擘有糖大王之稱戰時擔任食糖供給全部事宜俟游歷中國北部及日本各口岸後即須返美云 
[工部局報告摘要]  
　　鼓勵改用寛輪塌車工部局報告云工部局於近數月内所採行鼓勵塌車改用三寸寛車輪之辦法漸有成效五月間塌車一千六百十輛其中用三寸寛輪者僅有一輛十月間塌車一千六百四十三輛其中改用寛輪增至二百五十一輛照此進行舊式車輪之塌車將日見減少而馬路維持費當可稍减明年擬重征舊式輪塌車之執照捐而用三寸寛輪者則仍照繳一兩五錢之特别捐費 
　　覆某汽車公司函工部局公報載工部局致某汽車公司之函略謂來函所稱塌車載重二千磅者月納捐費二兩即一千磅每季納捐三兩而汽車載重一萬一千磅者每季納捐七十二兩即一千磅每季納捐六兩六錢兩相比較厚薄不均且汽車用橡皮輪其損傷馬路不較塌車用鐵皮輪者爲甚等情業已讀悉查汽車捐費係列入預算案由納捐人年會通過實施自載重汽車在滬行駛以來尋常馬路之建築不足以載此重量故工部局對於原有之尋常馬路勢須逐漸改築以破石爲基礎所需經費爲數甚鉅從前築路工程簡單費用無多今則大非昔比云云 
　　贊成德律風公司增加資本工部局報告云工部局考慮德律風公司增收資本由一百萬兩至二百萬兩之議認此議爲擴張營業所必要故贊成之並决定照其原議由工部局添購新股工部局又於本月十五日函致該公司復申前數年之提議請該公司略修改電話收費例俾昭平允而杜怨言 
[航務消息彚紀印輪擱淺法船改價駐比王使起程]  
　　本埠大英輪船公司昨日接東印度急電報告該公司經理英印郵船公司之可可那特號輪船Ｃｏｃｏｎａｄａ此次經仰光駛至喀爾格特行抵東印度之哥配爾坡Ｇｏｐａｕｌｐｏｒｅ地方忽遭擱淺船中載有旅客二千餘名已派輪援救但其遇險原因與旅客之安危尚未得詳細報告也 
　　法國郵船公司之票價由上海往馬賽頭等艙本售一百六十鎊又一六二等艙售一百零八鎊往蘇彝士及波賽頭等艙向售一百五十鎊二等艙售一百零二鎊又一八昨日滬公司按法總行電告自十一月十日從亞瑪森號郵船回歐起除巴勒介號·安得來朋號·包島斯號三輪仍照舊價外其餘如高爾提挨號·安奇卡號·亞爾忙佩克號·智利號等五輪之頭二等艙位實行减價由滬至馬賽頭等艙减售一百四十六鎊二等艙减爲一百零六鎊至波賽蘇彝士頭等减售一百四十二鎊二等反增至一百零四鎊三等艙照常不動 
　　昨日法郵船亞爾忙佩克號出發新任駐比公使王景岐氏挈帶其夫人公子等男女六人赴法又有從上海動身者有赴法之留學生三名又高爾提挨號定二十六 
 
 

Page 15

 
 
日九時由江南造船廠開出停泊黄浦碼頭二十七日赴法旅客於是日上午九時在該公司碼頭用渡船接送云 
　　此次大英公司之鄧尼拉號開還孟買在上海裝去茶葉八百五十噸湖絲三百七十四件黄荳二百包雜貨一百噸 
　　本日怡和洋行之景星號出口有上海中行裝赴烟臺之現洋十箱計五萬元又東順記裝至天津之現洋四箱計二萬元又太古公司之蘇州號今日赴港大德昌裝去大條銀二十條計二萬兩又有金條一箱係裝至厦門者 
　　英商怡泰洋行經格林公司之遠東航業近年來於中國方面營業異常發達因此廣東路房屋不敷應用特在外灘北京路口自造水泥鋼骨七層樓洋房一所即名格林房子施工年餘刻已全部落成擇定本月二十四日起遷入新屋内辦事 
　　昌興公司之蒙抵格爾號須二十一日下午三時抵滬停泊公和祥碼頭二十三日晨開往香港十一月二日返國 
　　大陸報云據十八日午後漢口來電招商局江慶輪船將於二十夜間懸掛法旗由漢口開赴宜昌重慶果爾則宜渝間上游交通現已恢復矣 
[兩日間杭州運來之現洋]  
　　滬杭甬鐵路上海南站前昨兩日（十八十九）由杭站裝來現洋數如下十八日由杭州造幣廠裝來新幣十三萬五千元係上海日夜銀行六萬元交通銀行二萬元鹽業銀行二萬元興業銀行一萬元謙祥益二萬五千元又松江典業銀行運交上海交通銀行五千元又松江甡源運交上海鴻祥五千元又新華銀行五千元十九日由杭州造幣廠裝來新幣十三萬五千元係日夜銀行六萬元交通銀行二萬元中國銀行二萬元鹽業銀行一萬元謙祥益二萬元惠興銀行五千元以上兩日間由杭運到現洋共二十八萬元 
[景昌公司絲市報告]  
　　中美新聞社譯景昌公司絲市報告云過去之一星期間各項絲皆無貿易中國廠絲特號牌子仍須一千二百六十兩然已有跌减之趨勢七里絲最上等爲一千零五十兩至七十兩而美國方面仍未注意及此灰經收成與去年相若預定至明年二月三月者約二千包大半爲投機性質横濱絲市亦沈寂無甚貿易雙料特號絲價日金一千七百圓廣州絲市因價高與交易所關係其與紐約方面之貿易甚有限惟里昻則需求甚多 
[世界到處排日聲日人之自覺]  
　　十九日上海日報云乘靜岡刄歸國之日本化學紙料股份公司北村勤曰此往不獨研究紙料並於英美瑞義德比等國遊歷觀其戰後之歐羅巴各國疲罷極矣市中沈寂之象所在皆是德視他國爲較有活氣惟勤其業務而已漫遊中爲最可驚駭者各國排日之聲浪極高共以日本爲侵略國視余參觀瑞典某工場時有數名女工固鎖門户高聲怒說曰（日本人來見我國工場之内容將模仿我之事業而奪其利）云云 
[汽車展覽會之籌備續備陳列地位]  
　　大陸報云十八晚汽車展覽會籌備員在匯中旅館開會宣稱凡爾登花園内所建築之會塲其中共有陳列展覽品之地位七十六處現皆爲人指定現擬續備陳列地位以免後來者向隅觀此足見此會之爲上海汽車業全體所贊助將來開會時必甚鵱鬧云 
[招集散兵之目的預備押送回籍]  
松滬何護軍使訪悉近有福建遣散兵士約有一營之多共五百餘名由閩乘輪來滬並無委員押送乃該散兵等到滬之後肩負小包隨處窺探惟滬地匪類素多深恐該散兵等爲匪徒勾結爲患地方則該散兵等自應派員調查招集一處以便派員押送回籍而維地方治安昨已派員招聚矣 
[南市清道路燈之整頓需欵三千元]  
　　滬南工巡捐局清道路燈主任葛似耕昨傳諭各區域内清道員着即督率各夫役將街頭巷尾積久未除垃圾泥屑等類於三天内掃除潔凈不得再有貪懶存積以及沿途狼籍一面派員逐段稽查如有故違一經察出定當予以處分惟該管清道員是問至清道處應行添製裝運垃圾之車輛先造八十輛以應急需聞估計價值每輛須十五六元連添備他種器具等用欵須在三千元左右方可整頓現已商請該局姚局長籌撥欵項以便從事規畫 
[裕福里暗殺案再誌]  
住居法租界敏體尼蔭路裕福里第十三號門牘牌内之海州人劉子玠瑜家於前晚九點時突來暴徒兩人敲門入内劉即招待略叙數語詎來人即袖出手槍向劉連放數響彈中劉之頭部受傷倒地立即氣絶身死後由探目黄金榮徐阿東等到來兜拿該暴徒等已經遠颺旋即將尸車送同仁輔元堂驗尸所昨日下午經中西讞員蒞所檢驗得該尸委係生前被人擊傷頭部身死飭即棺殮聽候緝兇究辦 
[温州同鄉會開會紀]  
　　温州同鄉會日昨開會議决事件如下（一）曹序傾林炎夫謝俠遜蔡邁冲等報告會章業已修正（二）吕文起報告温州會館存欵計有規銀八千五百兩即經全體議决温屬會館限陰曆年内建築完工以便來正開常年大會不必再借别處云云刻已尅日雇工沽築以期早觀落成云 
[機器碾米公所常會記]  
　　上海機器碾米公所於前日爲常會期下午二時仍在本公所會場即總商會三層樓上開會同業到者二十七家正會長張樂君副會長錢貴三曾影毫均蒞會即振鈴開會由張主席等報告接到南市米行公會來函因米客售廠米與行家給賬開發票時有種種困難情形應請公議解决辦法等情到所經衆磋議之下以到會人數不多未能表决遂訂於下期二十八日邀集各米客共商决定辦法繼又續議值此各處新米上市市價恐有回落所有各埠轉運公司做押運到滬之米應限制大包每包洋五元小包照算不得逾限定數公衆表决由本公所函知上海運輪公會由該公會轉知各埠轉運公司照辦次議下旬糠粞市價米糠每擔照原價加五分其餘白粞糙粞等仍照前盤無庸更改云云議畢散會已五時半矣 
[約翰大學借用煤汽事之令文]  
　　上海縣署於昨訓令市經董陸文麓略謂案查前據該經董等送到與聖約翰大學校長訂立擬於理化室借用租界煤汽一案草議合同一份前來當經本署以此案與水電有關函請閘北水電　廠查照兹准覆開查合同所載關於水電條文大致尚無不合惟第二條内轉向租界自來水公司接洽供給一語擬請將供給兩字暫爲删去緣此項辦法自來水公司能否承受尚無把握敝廠主權所關自無放棄之理容俟磋商就緒後再行另文咨照第五條内安設鐵管等項工程均應先行咨照警察分區領取執照一段擬改爲安設鐵管等項工程均應由聖約翰大學自行出資辦理并祈先行咨照警察分區領取執照後再行動工似覺較爲妥善奉函前因相應函請貴知事查照等因合行令仰該董知照云 
[穆杼齋函辭聯合會長]  
　　上海棉業交易所理事長穆杼齋前被選爲愛多亞路商界聯合會會長曾以事繁辭職該會加以挽留兹穆又當選爲省議員復函致該會云貴會自成立以來鄙人猥以菲材謬承推舉選爲正會長自揣事冗不能兼顧曾經具函辭職未荷見允以致貴會迭次開開會未能列席方形抱疚現在鄙人又復當選爲省議會議員須得時赴寗垣以後瑣事多所有貴會會長一席萬難兼任爲特再行具書辭職敬祈查照以免虚懸貽誤也云云 
[又一交易所開幕]  
昨爲棉布疋頭證劵交易所開幕之期上午九時中西來賓陸續蒞止由職員分别招待於十時開會首奏樂次理事監察各職員經紀人來賓相繼入席即向國旗行三鞠躬禮禮畢理事長宣讀開幕詞讀畢經紀人來賓先後讀頌詞次理事監察人演說來賓周金箴聞蘭亭等演說演說終了由理事長答謝來賓奏樂閉幕經招待員導引來賓入客廳茶點而散已鐘鳴十二下矣 
[交涉署改辦公時間]  
　　江蘇特派交涉公署　發署令以本署辦公時間自即日起改爲上午十時至十二時半下午二時至五時如有特别要公仍應延長時間辦理以重要公云 
[黄檢察長接印期]  
　　新任代理上海地方廳檢察長黄用中自交卸蘇州高檢廳首席檢察官職務之後即於昨午乘車由蘇到滬該廳預派司法警長楊芝階率同法警在車站恭迎到廳由王訪渠檢察長與各檢察官等歡迎入内茗談良久黄檢察長即傳諭二十號接印視事云 
[强盜處無期徒刑　　不要他再出世]  
　　行刦孫鑑菴之妻孫薛氏金鐲案内盜犯劉金山姜老等前奉上海地方審檢廳訊明判决　詳上台令飭重審等因兹悉此案業奉審檢廳續審終結昨午後田刑庭長會同堵楊何推檢各官開庭飭提劉犯至案略詰一過以其强盜罪已成立判處無期徒刑又脫逃罪亦處無期徒刑兩共應執行無期徒刑着還禁聽候執行 
[强盜有牽涉軍界服務者]  
　　戚玉峯家被盜行刦失贓數千元並縱火毁屋槍傷親屬葉陳氏案内盜犯張玉高王子標二犯由探拘獲起獲手槍等解送警廳司法科訊供押辦在案兹悉此案昨午又奉該科提訊之下判令還押當以該犯前在二師十連當過目兵且在逃六犯大半　在軍界服務此案應否送請軍署懲辦抑或解往司法衙門究懲即據情稟報徐廳長請示辦理一面勒令各警探嚴緝逸盜務獲解究 
[西華德路之搶案]  
　　虹口西華德路永吉里二千一百八十六號粤婦鄭氏家於前晚八句鐘時有盜匪五人碰開大門入内兩盜在門首把風三盜直達氏之臥室各出手槍利刃向氏及女傭人等嚇禁聲張翻箱倒篋搜刦去值洋三百餘元之金飾現洋而逸迨該管滙山捕房聞警立飭通班中西探捕馳往兜拿盜匪早已遠颺該探等即向事主詢明盜黨面貌服式口音歸稟捕頭轉稟麥警務長通飭各捕房一體嚴緝 
[自縊而死]  
　　蔑竹街七十號門牌爲單芳齡所居家有餘屋轉租與挑京貨擔之吳興所居年約四十餘歲前晚在外經營歸家不知如何解帶自縊而死迨鄰人知覺赴救已不及乃報告一區三分署奉馬警佐諭飭十六舖地甲着知照吳之寡嫂外又投地檢廳廩請相騐 
[無名女屍]  
　　西鄉二十九保三圖地保何義香昨晨投地檢廳報稱蒲淞市附近金瑞華花田　今晨發現一無名女屍查無家屬出認爲此來案稟請相騐下午委派張檢察官沈檢騐吏等乘車下鄉詣騐 
　 
[汽車撞傷行人]  
　　昨晚七時許汽車夫孔阿六駕駛三千零二十一號汽車行經西藏路居仁里口撞倒在路行走之山東人馬萬鵬受傷頗重當由新閘捕房一千二百十四號華捕押令汽車送受傷人往仁濟醫院醫治旋帶該汽車夫入捕房稟候捕頭發落 
[太古棧房失火即熄]  
　　法租界太古公司四號棧房於昨晨六點時不戒於火當由救火會驅皮帶車到場灌熄並未蔓延 
[招領漂流浮筒之最後布告]  
　　駐滬水警第三隊王隊長昨發佈告云事案照浦江漂流浮筒損懷閔港輪埠一案本隊爲顧全物權商利起見業經三次布告招主認領議賠經過一月有涂無人承認輪埠關係交通未便久不修理兹已照章呈奉區署指令格外從寛最後展限半月明白再四布布告倘期滿仍無承認之人即准由該輪埠請領浮筒變價備抵分盈虧函知本隊臨時酌奪總期物權商利始終並顧爲此布告仰該浮筒主權人即便知照云 
[混用僞鈔票之敗露抄出僞鈔票六張]  
　　清江人姚葆蓀昨日串黨夏炳文在楊樹浦路二千九百四十五號翁康甫所開之烟紙店内混用僞造某銀行之五元鈔票當被察破報捕派令中西包探往將姚夏兩人拿獲抄出前項僞鈔票六張拘入捕房禀明捕頭押候解廨訊究 
[螟蛉子爭産案續訊不以徐阿根爲子]  
　　徐根生自稱係已故永興花園主徐阿狗之承重孫而阿狗之妻徐張氏則以伊已故長子徐玉階祇生一子名火生根生係玉階螟蛤子且經阿狗登報逐出故不將財産分給根生乃延廿維露等兩律師訴徐張氏徐火生於公共公廨曾經訊過在案昨日下午由張襄讞會同英義日三國副領事包費田三君升座續審被告亦　雷聲布馬斯德兩律師爲代表首由被告方面見證上海跑馬總會書記西人到堂證明阿狗在世時所有場内一切工程由其承包故素與相識聞其僅有一孫云云次由阿狗之婿吳順甫上堂供稱根生實係妻舅玉階之螟蛉子領來時我在伊家目覩詎其成年之後屢幹不好之事山阿狗主張擬稿命我登報聲明驅逐根生之妻現已不知被其帶往何所原告代表廿維　律師即問吳曰民國二年徐玉階之妾徐范氏在公堂控徐阿狗一案你曾到堂作證彼時所供何詞吳答其時堂上問我根生是否爲玉階夫婦親生我稱並未目覩該律師又問以前次你供根生係徐玉階與其妻徐姚氏親生公堂有記錄可考今何翻供時堂上即將民國二年卜月二十四日所訊徐范氏控徐阿狗案内證人吳順甫之供詞命繙譯誦讀確有徐玉階生一子名根生之語吳稱當時我未說此語惟火生係玉階之妾范氏所生云云又由徐阿狗之姪徐勝寳證明根生係自幼領來後因其不務正業專事游蕩業經徐阿狗於六年之前登報驅逐是實至此雙方人證供畢由律師開始辯論終結問官宣諭退庭候會商判决云 
[紗廠工人之和誘案　拘獲兩對男女]  
張寳根王金福同在楊樹浦怡和紗廠爲小工上月二十八號將同廠女工張林弟張阿金誘至滬西小沙渡路某號屋内同居前日爲女之父母張阿龍張王氏偵知控由捕房派探周筱棣錢連奎將兩對男女拘獲昨解公共公廨由中西官質訊之下判兩女先交其父母領去兩張押候下禮拜四再訊 
[公共公廨訊案彚錄]  
　　昨晨公共公廨民四庭由關讞員會同美丁副領事訊理各案彚誌如次（一）李奉亭延許理律師訴陳輔之不付房租請飭遷移案結果註銷（二）袁子清訴周正鑑不交定售火油精請追損失及定洋案結果訊無充分理由應即註銷（三）何月記訴吳淮清欠欵案結果改期七天再訊民三庭由陸襄讞會同領袖英總領事特派俄員儀君訊理俄僑訟案兩宗（一）馬却史開訴矮龍劉華不付們金及罰欵案結果原告無故不到應予註銷（二）奥脫歐發地夫訴華人黄鈞甫不付衣料價洋案結果被告應償還原告洋二百九十五元五角本案訟費歸被告負擔 
　　又午後民一庭由俞襄讞會同美丁副領事訊理永益五金號聲請破産案結果理賬員報告照准民四庭由李襄讞會同美約副領事訊理（一）章佩生訴章廷撫家産糾葛案結果准照兩造律師所請將所有賬據統交本廨理賬員清理明晰呈候核奪（二）婦人葉寳寳訴邱文記不還借洋一千五百元案結果原告所訴證據理由充足應令被告照還利息除已扣三個月外按照每月八釐計算應令一併清還（三）憎人寳生訴馮裕生地皮糾葛案結果展期再訊 
[中華職業敎育社通訊]  
　　社址上海西區方斜路三四八號 
[變更辦事部組織]  
　　本社辦事部從前組織簡單今歲徵求社員成績甚好深佩同志贊助之殷彌感同人責任之重上屆議事員會因議决擴充現在組織已就緒分總務講演調查出版通訊介紹招待　股調查股擬調查全國含有職業敎育性質之學校狀况及各校學生出路狀况出版股除敎育與職業雜誌外擬增刊關於職業敎育之單行　並以時勢之需要除原有之職業指　部委員會農業敎育研究會外續設研究部委員會商業補習敎育研究會其辦事員會議定於每週之月曜日舉行之 
雜評二 
[新思潮（旡用）]  
新思潮爲促進文明之具也故欲社會國家之進於文明者不能不提倡新思潮有以新思潮爲非而反對之者是爲反對文明之進步中人以上决不出此雖然新舊之名詞原無一定之界說有甲以爲新者乙以爲舊有昔以爲新者今以爲舊有此以爲新者彼以爲舊渾云新思潮其思潮之程度果奚若吾固不反對新思潮且歡迎新思潮贊助新思潮以期國家政治社會事業日就月將而靡有窮極第其程度不可斟酌盡善譬諸治病當行疏解之時不可驟補譬諸蒔物方其萌芽之時不可冲刷我中國承專制之餘男女之别尊卑之辨幾達極度欲破其階級躋於平等須徐徐爲之法領謂陳獨秀曰余尊重自由但不願妨礙秩序蓋自由必以秩序爲前提斯自由能推行盡利而不致啓人驚訝仇父公妻之說陳氏必不承之母亦以此種新思潮尚不適於今之中國社會歟記者以爲言論不妨從高第欲其言論之見諸行事則勿與事實距離太遠距事實太遠之高論不足爲誘導人文進化之具也主倡新思潮者宜亦酌其程序而傳播新思潮者應再愼所手段幸無過信新思潮而一往無前蹈危涉險懸崖不能勒馬將爲新思潮前途之障欲益反損竊不取焉 
公布欄 
[江蘇高等審判廳]  
　　民庭判决何郁氏與何連香爲離婚涉訟控訴一案（决定主文）本件上訴狀撤銷本審訟費歸控訴人負擔諸老靜與盛恂卿爲違約涉訟抗告一案（判决主文）原判撤銷被控訴人在第一審之請求駁回本案訟費歸被控訴人負擔楊春綠與沈實昌爲選舉訴訟抗告一案（判决主文）本件抗告駁回抗告訟費歸抗告人負擔　步高與願鳴鶴爲承繼糾葛控訴一案（判决主文）本案控訴駁回本審訟費由控訴人負擔吳炳仁與陶品三因賠償損失上告一案（决定主文）原判撒銷本案發還江寗地方審判　迅予更爲審判以上十月十九號 
　　批示徐錦春呈爲縣署不予再審執行亦與原判不符請濟由呈悉 
民聲請再審原縣並未訊判所給洋數亦與原判不符　語是否廳實　候飭縣查覆並令查照原案迅予分别辦理此批以上十月十九號 
[江蘇高等檢察廳]  
　　批示徐杏生徐達卿狀悉查此案已令交第三分監照判執行所請廢還滬監之處應母庸議此批孫戚氏據訴已悉仰候調卷核奪此批金一明狀悉查本案經提原卷候江都縣送卷到廳再行核辦此批姚魯歆狀悉本案業已發還原縣照判執行在案仰即知照此批鍾金壽補具上告理由呈遞一狀宋象芳補呈上告理由呈遞一狀以上二狀業經本廳查閱候呈送總檢察廳核辦仰即知照此示周繼祥對於韓駕六案附帶控訴呈遞一狀夏廷棟補呈控訴理由呈遞一狀石鴻泉等委胡士楷辯護呈遞一狀王敏行對於石鴻泉案奉傳聲訴呈遞一狀以上四狀業經本廳查閱函送同級審判廳　辦仰即知照此示以上十月十九號 
[上海地方審判廳]  
　　判决主文（氏二庭）一件决定施長元與吳培明因贖産糾葛控訴一案主文本件控訴狀准予註銷本審訟費歸控訴人負擔一件判决馮陸氏與王薛氏等房産涉訟一案主文上邑二十四條二十圖潔字圩一百零三號王永觀户房屋兩間認爲馮陸氏所有王薛氏王金生不得覇佔訟費歸王薛氏王全生負擔 
　　（民二庭）一件判决王梓濂與王益和等爲貨欵涉訟一案主文王益和俞樹立應給付中德藥房洋五百六十六元六角訴訟費用歸王益和俞樹立共同負擔一件判　瑞亭訴吳柏春賬欵糾葛一案主文原告入之請求駁冋訟費歸原告人負擔一件判决毛全德訴卞李氏固租屋糾葛一案主文卞李氏應將租賃平房三間退還毛金德接管並償還租洋七元五角毛全德其餘之請求駁回訟費歸卞李氏負擔以上十月十三日 
　　判决主文（民一庭）一件决定張榮泰與馮楊林因貨欵糾　聲請撤銷假扣押一案主文本廳民國十年九月十五日所爲假扣押之决定准予撤銷一件决定俞嘉美與徐杏芳借欵糾葛聲明窒碍一案主文本件窒碍之聲明照准一件决定倪夢舟與張豐秋欠欵涉訟聲請救助回復上訴權一案主文本件聲請駁回一件决定徐　山與陶理堂賠償損失涉訟一案主文本件訴狀准予註銷一件决定葉殿卿與朱琴林花欵控訴聲明窒碍一案主文本件窒礙之聲明照准一件判决朱錦榮與錢福生因佔地糾葛一案主文原告人之請求駁回訴訟費用歸原告人負擔（民二庭）一件判决羅梅卿訴沈阿毛爲租屋涉訟一案主文被告人應給付原告人洋二十五元並自陰曆十月初一日起按月五元至本案執行終了之日爲止被告人應將海寗路德興里一弄第一號房屋遷讓交還原告人收管訴訟費用歸被告人負擔一件判决張瑞華訴鄭小胖子因租屋糾葛一案主文被告人高松記租洋三十四元四角應即如數償還繳由原告人具領原告人其餘之請求駁回訟費歸被告人負擔一件决定穆莫氏訴萬寄耘存欵糾葛一案主文本件訴狀准予註銷訟費歸原告人負擔一件决定孫協春訴張大喜子等備欵糾葛一案主文本件訴狀准予註銷訟費歸原告人負擔一件判决鐘氏訴楊明剛債務糾葛一案主文楊明剛應償還鍾氏借欵洋一千二百五十元並自民國九年陰曆十二月二十九日起至執行之日止按月二分之利息訟費歸楊明剛負擔一件判决馬趙氏與王金賢爲保證債務涉訟控訴一案主文本件控訴駁回本審訟費歸控訴人負擔 
　　批示一　應廳月發狀請銷案由狀悉准予銷案此批一件施洪慶狀領欵洋由准領此批一件嚴雲逵狀請暫緩執行由狀悉准暫緩執行此批一件朱阿友狀交欵洋由准交此批王毛郎狀領欵洋由准領此批一件王林氏狀領欵洋由准領此批一件沈錫金狀請執行由狀悉查本案業據居三提起上告所請應從緩　此批一件王潛甫狀請暫緩執行由狀悉應俟該案判决確定時再予核辦此批一件戴耀南　具狀和解由狀悉准予銷案此批一件邱錦雲狀請銷案由狀悉准予銷案此批（以上十月十四日） 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　至就巴黎市大概情况爲一星期之觀察亦可發見兩種生活巴黎婦人入市購物者以星期四及星期六爲最盛星期四市肆所遇多豪華高貴之家庭星期六則爲尋常民婦在一日之中欲觀察巴黎市亦須分别地段行之極尋常之市民生活清晨六時至八時爲巴黎城之大市場爲最盛上午九時而後巴黎大學附近手携卷册者絡繹而至其中亦有女子態度異常沈靜服裝異常樸素此時觀之頓不知巴黎市爲最繁華之處所下午二時後在舞珮場以東意大利步廻ＢｏｕｌｅｖａｒｄｄｅｓＩｔａｌｉｅｎｓ貂山步廻Ｂｏ廻ｕ廻ｌ廻ｅ廻ｖ廻ａ廻ｒ廻ｌ廻Ｍ廻ｏ廻ｎ廻ｔ廻ｍ廻ａ廻ｒｔｒｅ一帶品茗者尤衆此時男婦老少繞茗坐前而過神情匆遽不甚聞商蓋此等人皆爲有職務者世界人民凡其生活屬於繁華奢侈之流其人往往不必有職務之殫精勞神更不能如苦力輩之大早出門故特别生活之觀察宜在上午十時而後由舞珮場至萬同坊ＰｌａｃｅＶｅｎｄｏｍｅ一帶午前冠蓋如雲英字牌招之銀行旅館多設於萬同坊四周間有豪華婦女之蹤影出入其門此時環萬同坊而立者如佩戰地勳章着長袍當胸長排鈕扣金光燦射之大旅館大行號門役如面貌清晰冠服明藍狀似中學校學生之出店幼童如戴高大禮帽之馬車夫及寛袍大手套之汽車夫沿街鵠立聽候傳呼如從事慈善事業之婦女携推陳出新之糺念品及意匠精巧之紙製紀念章逢人兜售冀過客之隨緣樂助均足表示巴黎市特别繁奢氣象下午二時後之列户閭路ＲｕｅｄｅＲｉｖｏｌｉ顧客多貴賓環境事物亦與上午萬同坊相等 
筆記 
[浮屍記] [  沈求己]  
　　七夕後一旬風浪大作邵君愀然曰悲哉又不知幾許無辜生靈將斷送於頃刻間矣彼蒼蒼者何不仁也蓋余家浦左地近海口每逢屏翳爲災波臣肆虐必有傷心慘目之事入於眼簾耳鼓及今思之猶覺心寒膽戰也憶某歲六月某日晨間微有細雨午後颶風忽起自東北漸吹漸厲未幾而怒吼狂號捲土拔木潮水翻騰江湖皆滿且及於岸屋内亦幾没足至晚未息一夕中坍墻倒屋之聲連續不絶家人交相憂懼坐以特旦天明稍平又一日始靜里人某甲走告曰江中得浮屍多口現方陳於灘邊余已見之來子盍亦往觀乎余曰噫聞之已足酸鼻尚忍見之耶甲固健於談遂縱其懸河之口滔滔述屍狀曰某屍也肥某屍也瘦某屍爲老翁某屍爲婦人最後曰一屍乃年方十七八之男子服裝似商人衣袋中尚有一巳啓之函雖被濕透而字蹟猶隠約可識也余聞至此急回詢曰然則此函或可持爲線索以得屍屬乎甲曰然余亦云之何如老王乃魯人並未注意及此或已棄之矣老王者余鄉地保也余素識之此時余之熱誠驟發乃復曰老王个安在曰返家午餐矣余　趨老王家則老王方據案獨酌見余至邀余偕飮余曰余不好此若固知之今之來將有一事爲詢蓋聞某甲言浮屍中有一少年男子身中懷一函有之乎老王曰有之余曰函尚在否曰已棄之矣余頓足曰噫若眞憒憒此實要物鳥可棄之老王曰無仿余第棄於屍旁或未失也子少坐當取之來乃置匆匆杯出少頃果取函歸但稍沾泥汚耳余視其函面書要函速送上海新閘路某某里口某某號陸書玉先生啓下署川沙陸緘函内則云玉兒入目余自某日起身發寒熱飮食不進目下病勢有加無減二弟年幼不解事家中一切全賴銀兒維持但女兒身諸多不便以是日夕念兒店中如得暇務即回家一次母字 
劇談 
[小劇談] [  劉豁安]  
　　昭君出塞與落花園雖同是和番而結果不同意者杏元之事實虚搆乎不然虚無縹渺中安有此多情神靈哉 
　　轅門斬子是眞是假亦假亦眞蓋以虎毒喻之則假而以遷怒度之則眞况非眞個大義滅親何必傷君臣母子之情耶 
無風勿起浪　　 
斬姚期之劉秀或眞酒醉觀於上天台可知斬黄袍之玄郎未免假裝觀於哭韓龍如見 
　　男女綁子和打金枝之綁郭愛雖是一般作用亦識大體此今之政府袒護官僚將軍包庇丘八其人格之相去眞不可以道里計 
　　孟姜女之關吏小上墳之祿敬一般無賴不近宦情以愚個見殆當時有人不滿於汚吏而你弄狡獪如此形容以鬧玩笑於鬧玩笑之中歟 
雜錄 
[綠蔭簃雜綴] [  君豪]  
　　吾友杜蘅工愁善病爲詩如其如人曩在京塵走馬章臺粉紅黛綠爭相獻媚杜蘅喜以詩詞贈諸姬蘭閨中得之每以爲榮頃杜蘅服務滬濱自謂如覊獄囚悵觸前情不勝於邑頃過其寓得贈某君詩四首雖不甚佳妙亦可見其痴也詩曰風雨十年蘇李情而今一夢人秋深我生本是凄凉客何處空山聞足音天涯咫尺苦廻腸青鳥難敎傳衛章引領成勞徒自取孤衾轉恨我痴狂一夢蓬萊二十年問情壯志兩茫然幾回自轉樊籠裏贏得殘燈永夜煎羨君綽約自風流莫使等閒空白頭我本愁人兼命薄祗將病骨爲君酬 
　　余爲慘别記本無特殊之主人在徒以自懺於情抱願替衆生病稽首禮維摩之意向今後青年說法奈朋友數輩不見諒竟以函來詢頃復得電音某友問此爲京塵情囚之影事乎余不禁啞然失笑抑何附會之甚耶爲小說者走筆紀事時須以爲有一主人在而閱小說者則只閱其情節與用意不必計及其主人也不然小說家專恃眞正之事實吾恐一年之内難成一篇好文字也 
　　又杜蘅十九齡步其乃兄感懷原韻曾遍載京華各報和者甚衆錄之以實吾雜綴詩曰浩氣茫茫摩碧空年來萍泊自西東間情寥落餘詩酒壯志蕭條付槖弓夢裏湖山增逸致坐中烟雨想高風從今悟徹樊籠累花鳥幽潛學放翁 
小說 
[劇賊胠篋記（二十八）] [  一圭]  
五（血案） 
　　我自從附和辣弗里司以後所做的盜案已有好多起了當中的情節奇奇怪怪花樣百出我一時也無從說起如今且說一件案子罷却說一天晚上我們正從哀爾蘭回來我坐在我的房裏等候辣弗里司因爲他和我一同回來之後復能出去向來他都是這樣忙碌坐下不多一會就得站起身來到外面去走一會好似他坐的椅子上都嵌着小釘他若多坐了釘就得戮進他的皮肉我耐心坐着等了他好半天還不見他回來我心中有些躁急就站在窗前睜眼向外望去只見路上的行人你來我往很爲擁擠但没有辣弗里司的影子那時天色已漸漸黑了我已看不見行人的面目就在房廟踱來踱去心想他莫非鬧出亂子來了麽不然怎麽還不回來呢但是辣弗里司何等機警似乎不能鬧出亂子那麽他又到那裏去了呢我正狐疑不解間忽聽得電梯響了正是開到我這層樓上我的房門隨即也開了辣弗里司走了進來我見是他連忙走上前去一把拖住他又把房門關上辣弗里司道你坐在黑地裏麽難道你有必須坐在黑地裏的道理麽我道那有甚麽道理我且問你他們得着甚麽了呢辣弗里司道五百元我道你已帶來没有辣弗里司道已放在我的袋中了我高聲道很好但是我等候你許久委實有些心焦暗地裏坐着格外覺得悶氣且待我開了電燈罷我等你久久不來我想你定然鬧出亂子心下十分發急如今見你好好的回來我的一顆心纔能放下 
餘瀋[  俞慕古]  
　　節序深秋景物蕭然東籬艶菊獨邀賞識人以其羣芳後勁品性孤高尊之曰傲霜骨 
　　然獨見人之尊菊未見人之以菊自尊昏昏憒憒擾攘終日豈人而反出於菊下耶悲夫 
 
 

Page 19

 
 
   
 
 

Page 20

 
 
常識 
常評 
[說癖] [  老圃]  
　　和嶠豐於財而性至吝世以爲錢癖李憕殖産占膏腴疇野彌望世以爲地癖此皆俗物然人生斯世不能無陶情淑性 
專心致志於科學而好狗其精力所聚之算稿爲狗所齧毁雖極懊喪不之責也杜預好左傳謂之左癖簡文自稱七歲有詩癖此乃好學實不得謂之癖然好之至而以爲玩物書傳亦何莫非癖不必如王濟好馬始謂之馬癖吳採好研始謂之研癖也西人言養生者謂人生不可以無癖無癖則易老人不可以多欲亦不可以無情吾嘗以爲知言但衛懿公好鶴世以爲不肖王右軍好鵝世以爲賢者玩物者未必喪志喪志者亦未必不由於玩物晋人言阮遙集屐癖與和嶠錢癖同爲一累或以爲其言無皂白然古今來以癖喪行者何可勝道而多欲不自量亦求樂而得悲不可以不知也 
衛生 
[房屋之構造與衛生] [  呆漢]  
房屋之構造法與居民之健康大有關係吾人不可不注意之試爲詳述於下 
（一）方向房屋宜取可受日光之方向而以正南爲最佳若正北向則終年不受日光實於衛生大有妨害否則東西向南北向各參雜採用務使房屋平均可受日光居者旣受日光則大有益於健康也 
（二）築式房屋宜多設窗户而天井尤宜寛大使日光朗照空氣透闢苟能於屋旁闢一園地植以花木　斯地者得日吸新鮮空氣則疾病自然減少而身體健康　　 
（三）高度房屋高爽固有益於居民之健康然亦不能視爲一例試觀内地各城鎭往往街道甚狹而房屋之高竟超過街道之闊數倍致對面居户之光線恒爲遮蔽妨害衛生良匪淺鮮故房屋之高度宜與街道之闊成一與一Ｏ五之比例（乙種酬） 
[西人之飮食養身談] [  汀公]  
　　養生之繫乎飮食尚矣閒考名醫著述有與年歲六旬以外最宜者反本而已反本者反乎上古人之所食也上古之人嗜食鮮果果仁肉與蔬菜其後起者也橙橘蘋果葡萄香蕉以及番茄之屬凡果之熟而甘者少淡氣少土質鹽質果仁如杏仁榛子胡桃等皆極滋補能發體内元陽若鮮魚雞子牛乳酥酪等則僅供盤飱之選而已其次若乳酪之渣與家禽之屬則聊備一格非上選也餅餌之乾者較果肉難化　易膠塞致食腸乾燥故多食烤焦麵包恒致虚弱因乾硬之物經腹中熱氣先成膠料俟胃火變爲格羅考司（即甜果與蜂密内之糖料）始易消化茶酒咖啡不過感動腦氣縱能滋補亦極微細故以少飮爲宜無已惟飮乳較佳然食時徐爲咀嚼則津液自生雖廢飮可也惟食果者兼可代飮米麥乾餌類皆燥血得果中所吸天然清露以調劑之則血清而腸潤宜其爲上選也麫食者燥血而蔬食者又難以養生必戒絶乾餌少食米麫每食必以鮮果果仁爲君旁及羔犢與一切穉幼畜肉（幼穉則少土質監質）而後能收滋養之全功宣發本體元陽之妙用也脫令鮮果不能常得則以熱水浸潤果乾使復其初而食之亦佳至論糖料果汁所結者一至胃之上層即化而甘蔗甜菜蘿蔔等所成者須必經胃之内層始能消化又鹽與椒類凡辛熱之品皆爲震盪血脈之用調養適宜者不用爲貴有人取法猿猴不血食亦不穀食專食鮮果與果仁其時講動物學者甚韙之以爲人固果食之動物也醫學博士哀文斯所著延壽要訣化分食物究其利害列表二十餘紙土質鹽質以果肉果仁爲最少畜類之肉次之蔬菜又次之五穀荳屬爲最多果中無含養氣之蛋白質與微絲質（此質結聚血管易致人老）且多半含有酸質（此酸能蛋白質與微絲質）如　檬酸蘋果酸葡萄酸等能使血不重濁而助消化凡人年愈老血管之功用愈衰血不得濁則暢行無礙周冋　捷兼能凉血不使血之熱度與天氣懸殊遇冷畏縮而養氣與有益之料耗散自少米飯亦易消化但含土質鹽質亦多果品非但至胃即化而所含滋養之料多半至胃即化入血内非如五穀之餅餌必歷胃之上中下三層始能將養料化入血内故養生家以食果品瘦肉爲最宜空腹切勿過勞凡事量力而行莫傷筋骨居常多備蒸溜水爲飮啜烹調之用沙漏所瀝之水雖不甚清潔亦佳礦水頗貴惟葡萄功用酷似之歷騐不爽而葡萄尤能滋補培精血生津液平肝益腎寛腸利氣且燐酸極多利於補腦腦氣流行則肢體靈動其糖料人胃即化於血内膏料又能生胃汁助胃消化食蔬之人每喜葡萄此　證也其他助火之口雖助消化不如使胃火常足而無藉乎此尤爲養生上策也（乙種酬） 
道德 
[集益錄] [  雷]  
人生似潮來而非潮往 
臧未閱之書猶藏腐草 
　窮爲吾人奪勉之機會 
進出之路不生蔓草 
春妍即去夏盛無久 
女子之吸引力甚於電氣 
人各以餘力助人即爲眞互助 
世間無大智亦無大愚 
人能以待已之心待人乃是君子 
石穿於滴水 
書籍爲智識之製造廠 
蠅由不潔而集惡由不愼而來 
知一過勝爲一善 
英雄之血爲光榮祖國之工具 
經騐爲人之至寳 
弗娶巨富之妻即一生之幸福 
多喫一分苦即多享一分福（乙種酬） 
法制 
[緊急行爲與正當防衛] [  竹賢]  
凡應行正當防衛而誤認緊急行爲實行緊急行爲者謂之隨我走　社會領袖　猛力割者何必自苦　吳待作英賓題　十 
不法行爲凡不應行正當防衛而濫行防衛權及應行防衛而防衛過當侵害他人權利者謂之不當行爲此正當防衛與緊急行爲所以不可不區别明晰以解釋也回憶十餘年前參觀日本國法庭見審理傷害案有甲乙二人因互毆各受輕微傷害甲云乙駡我我是以毆之乙云甲毆我我是以毆之我之毆出於正當防衛自覺其毆甲行爲爲分所應爲法所許可嗣經法庭論以同等罪刑乙不服提起控告詎意控告審反認甲毆乙之行爲爲乙所動不無可原乙之毆甲誤解法律所許之防衛權故意毆甲罪無可宥竟論乙罪應重於甲而加重之判雖偏理甚然也今人往往以爲某駡我我還駡之某打我我還打之我之駡我之打我防衛權上應有之權利也殊不知此種立論正與某乙之識見同耳須知正當防衛之對於不正當侵害之防衛其程度祇能能達足以防衛自已身命財産不遭侵害爲止如或於行使防衛權時假借防衛權爲過分之防衛即應　防衛過當之責任例如被毆而低制其毆之能力被竊而執以送官被侵入家宅而拒絶其入室凡此種種已足防衛自已之身命財産若再進而侵及他人身命財産則其正當防衛權即無存在之可言此法學上所以認爲權利行爲者蓋取權利平等主義也至緊急行爲之行使必須合非排除則身命不保或實無救濟之法而兩無可全者始合於緊急行爲之條件此法學上所以認爲放任行爲而其意義以此種行爲應取放任主義不受法律之拘束干涉也（乙種酬） 
科學 
[闢護日護月之謬] [  歌鬼]  
　　吾國史策嘗以日月之蝕爲災異非惑也蓋藉以警戒專制國之君主也後人不察每遇日月蝕時爆竹喧天鑼鼓動地兒童婦女叩拜禱祝一若日月之蝕必藉人民保護者然噫日月有靈何待人民之保護如其無靈保護寗有濟乎夫日也月也本屬天上之恒星衛星衛星與行星皆以所繞恒星之光爲光當其循行周天時日爲月輪所遮是爲日蝕月爲地球所隔是爲月蝕以故日蝕必在朔月蝕必在望是即可證明日月之蝕爲日光經月輪地球所遮隔無疑也昔有西人某（忘其名）曾將一生所經過之日蝕月蝕詳記其時日鐘點於册一度蝕必作一度記父死子繼之子死孫又繼之歷七十六年所記之時日鐘點與前復同蓋日月推行之常度十九年爲一周天經四假天仍至舊規所以周而復始必待七十六年也自從得此方法各國天文家咸奉爲圭臬且表而出之以便按圖之索即吾國近來中央觀象臺亦依此法定日月之蝕旣無推算之煩又無毫釐之差洵良法也於此更可見日月之蝕實爲尋常之事且爲一定之事何災異之有（乙種酬） 
雜錄 
[國語急宜統一] [  孫玉成]  
　　我國素稱爲言語最複雜之國甚至路不滿百里而語言已屬不同况千里之遙乎故演出中國人與中國人言語而用繙譯之怪象也且言語不通多生誤會實交際塲中至不便之事也而今各學校大都有國語一科旣稱國語我國人當以國語視之而有敎育之責者尤宜竭力提倡國語使國人雖遠在南北而一旦聚首不患言語之隔膜矣 
　　近來内地各小學校均用注音字母以此觀之中國言語之統一期將不遠矣然此但學生一部耳若商人者惟上海一隅各路有商界聯合會又有義務夜校産出其中若能於授課時間每星期抽出一二小時作敎授國語之用則日就月將而滬上商人多諳國語矣然外埠商人無此等機會宜另擇一法使於無形之中而通國語幸明達諸君有以啓發之（乙種酬） 
　　啓事龔君敏達别字裸京投稿女子經期中衛生一則係抄襲本刋四月九日焦桐君所投之稿酬資照章取消嗣後幸勿惠稿常識部啓 
[文明結婚證書]  
　　五彩精印美麗無匹紙張純潔塡冩時可無油筆之之　 
　　甲種　　價洋五角 
　　附贈結婚儀式一本所有結婚時祝詞頌詞無不　　齊備一切儀式亦均有極好模範 
　　乙種價洋二角 
　　上海棋盤街文明書局發行各省中華書局代售 
 
