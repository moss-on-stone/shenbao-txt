# 1907 - 412 - 4912519

 

Page 1

 
 
   
 
 

Page 2

 
 
宫門抄 
[十月二十七日召見軍機敦崇]  
[論說進退兩難之政府]  
　　人之名政府者多矣。一則曰媚外之政府。再則曰賊民之政府。三則曰割地贈禮之政府。四則曰製造盜賊縱民非行之政府。記者無忍更詆政府。而轉爲痛政府。因痛政府而變爲憐政府。夫政府之不堪使人憐也已久矣。抑知所最可憐最可痛者。惟此無依賴無名譽無策劃無更換之政府。夫强。隣之日逼。土地之日喪。民心之日離。揭竿之　起。防前則蹶後。顧此則失彼。歷種種困難掣肘情形。而出此不痛不癢之手段。故政府處於今日之地位。非改造政府必不足以除種。種之惡名。非破壞政府不足以歷種種之困難。然欲改造政府。必先破壞政府。夫破壞云者。不必破壞於人也。當自先。破壞。自不破壞。人乃起而破壞之矣。今政府旣欲改造而又欋破壞。旣懼破壞則必不能建設。此其所以最可痛最可憐者此也。無已。試舉其例。 
　　一對於用人之可憐政府曰立憲。立憲人人亦曰立憲立憲矣。然立憲非空言之所能立也。亦非數輩頽唐頑錮之大老所能立也。於是不得不用新進之學生。而新進之意見。每與諸大老之意見逈殊。抒一政見。必被駁議。擬一新政。必被掣肘。其勢必不能盡行其所學。夫旣不能盡行其所學。始轉而變爲升官發財之謀。於是枉其所學以求合於諸大老。朝夕揣摩。惟恐求合之不工。諸大老曰路欵可借。亦曰可借。諸大老曰緝捕權可棄。亦曰可棄。無是非亦無曲直。專出其所學以爲諸大老之虎倀。是朝廷雖有用新進之名。而無其實。此用人之可憐者一也。 
　　一對於行政之可憐官名變矣。官制改矣。試問於立憲之實在有當否乎。欲立憲實行。則恐民權之伸張。欲不行立憲。則恐外患之日亟。於是改頭換面。趨效時尚。亦曰立憲矣主張緩行者有之。主張急進者有之。主張不能預定而觀民之程度者亦有之。總之未有决心。而徒以敷衍門面爲目的。人旣立憲。吾亦欲立憲矣。民欲立憲。吾亦欲立憲矣。曲意求全。專務粉飾。故資政院。雖建。而政治之雜亂如故。部務旣分而部務之腐敗又如故。此對於行政之可憐者一也。 
　　一對於外交之可憐政府之對於列强也。畏之如虎豹。尊之如神明。故凡一切無意識無足欲無限制之要求。政府必惟命是聽。而莫敢弗逆。若蘇杭甬借欵。若西江緝捕權。在政府亦未必不。知權籍之不可假手外人。 
 
 
 

Page 3

 
 
　　草約之理在必廢。奚待紳商學界函電紛馳。或援法律上種種之解釋。或引理學上種種之判决。而後始悟其非。一言蔽之。則曰畏葸而已。迨至民氣沸騰。衆情憤激。則又恐内禍叢生。魚爛而不可收拾。於是欲内順民心。則外拂强敵。外順强敵。則内拂民心。此政府對於外交之可憐者一也。　 
　　一對於國民之可憐煌煌上諭。豈不曰庶政公諸輿論。今蘇杭甬鐵路。輿論之意見若何。西江之緝捕。輿論之意見若何。而政府不肯代表一搬國民之意見。竭力與外人磋商。以抒江浙兩省人民之共憤。此雖非政府普通人主見。而爲一二有力者所把持。亦非外人實有逼借路欵之心。而實爲一二有力者欲媚外以固祿位。大臣旣假外力以恫嚇。朝廷朝廷外懾於外人之威。而内復箝於一二大老之手。於是其所行之政策。亦與公諸輿論之說。背道而馳。此政府對於國民之可憐者一也。 
總以上四者而觀之則邦交與民氣不能兩全立憲與專制必有一定勢所必至理有固然。今旣顧邦交而又懼民氣之弗逆。旣欲立憲而又懼君權之難專。欲四面討好而竟無一面之好可討。多方求合。亦無一方之合可求。今日蘇杭甬借欵旣許。而明日西江緝捕權又借矣。今日緝捕權旣借。明日建邵汀交涉又起矣。總之我產有盡。彼欲無厭。其終必有不能求合不能討好之一日。然則政府於用人行政旣無一定之方針。而對内對外。更無惟一之趨向。可憐哉政府。 
專電 
[電一（北京）]  
　　吏部議停選辦法年在六十以上不願分發者准報明酌給虚銜封典其餘由部考驗不堪造就者勒令休止可造者咨送各省學習法政一年再行考試優等差委最優等儘先補署 
[電二（北京）]  
　　新簡美使伍廷芳俄使薩蔭圖均定月初請訓十五前後出京 
[電三（北京）]  
　　張榮兩相議奏提欵選派官費女學生出洋留學 
路欵要聞 
[江督蘇撫浙撫請軍機處代奏電]  
　　北京軍機處鈞鑒辰竊蘇杭甬鐵路借欵一事江浙兩省民情異常憤激幸外部允任斡旋人心稍定前經端方啟泰會同前署浙撫信勤將據兩公司咨呈各節並剴切開導嚴密防範各情由分别電請代奏在案汝騤陛辭南下自豫歷鄂皖江寗沿途紳商均以拒借爲請及至上海察視江浙兩省及各省旅滬輿情如出一轍迭次接見兩省商辦公司總協理歷陳爲難情形及各省紳商絡繹籲懇汝騤前蒙皇太后皇上諄諄誥誡眷顧東南陛辭日復諭以固結民心爲本連日對衆紳商宣布上德以釋羣疑衆情頗爲感動現據江浙紳商呈稱各省紳商紛紛以英人迫蘇杭甬　欵衆論共憤各直省旅滬輿情其憤尤甚竟有南洋外洋華商專以拒借回國共商挽救咸以遵旨商辦在先現因拒借續集四千餘萬元足敷兩省全路之需若一任外人强迫恐人心解體大局益危近大部電任斡旋並催代表赴京兩省紳商所舉係商辦不認借欵之代表非商量借欵之代表請代奏請旨在代表未到京以前飭外部就輿論斡旋以收人心而維大局等語伏查借欵修路關係國權兩省紳民羣起力爭實出愛國之忱并非徒逞意氣端方等悉心體察各該商士民人等奔走相告萬衆一心初尚不免譁囂後乃漸歸平實現在宗旨大抵均以招股集欵爲抵制借欵之寔力兹據呈稱業已續集股欵四千餘萬元之多確有可憑並　虚語擬懇聖恩俟兩省代表到京飭令外部確切驗明所集股欵若果不虚前執此爲辭婉復英使彼當不致固執即英　業經籌有鉅資不借慮有虧損或酌予補償或移作他用是亦轉圜之一道端方等因民情迫切不敢壅於上聞愚昧之見是否有當伏乞聖鑒謹請代奏端方汝騤啟泰同叩　　按兩路工程。蘇五年。浙十年因逐段建築之故。爲分年繳解之法。此近來認股踴躍之理由也。電奏之所謂驗明者。將驗明四千餘萬元之現欵乎。抑僅驗明第一期之交欵乎。界說未。明人或疑焉。且卽借英欵。亦須由外洋發售小票。（如滬寗例）並無躉交鉅欵。由外部之確切驗明者。故此層似尚可商。 
[蘇路公司接各處認股函（上海雲錦公所）]  
　　蘇貨紗緞同業除蘇省已認股外上海雲錦公所再添認五百股（震澤時中學堂）十七日開會兩等公學各認一百股明體公學認五十股義育公學四十股　塘公學三十股顧雲亭君五十股又零認一百八十股通共五百十股（太鎭教育會）太鎭不日將開大會現先招集同志認定一千股（南京陸師卒業生李鐸）撙衣節食勉認一百股（青浦來蘇小學堂 
 
 

Page 4

 
 
）青浦學界十九日開會本校勉認一百股（大阪京都商學界公會）日開會議定每股五元不分蘇路浙路當塲認定四千三百有零股一面再行勸募并公舉孫實甫先生爲會長翁渭君先生經理招股事宜（徐州中學校卓子固）典衣質出先認五十股（旅皖蘇路認股會）二十日復在會館邀同鄉政界集議又認二千餘股此間高等師範陸軍小學堂均集成數百股 
[松江保路集股會紀事]  
　　二十六日華婁兩縣紳商假座嶽廟太虚亭開集股會是日會塲秩序（一）宣佈章程（二）推舉股員（三）議招股方法（四）地方有無公欵閒欵可以提購路股作公產（五）認股 
者簽名（六）已招者報告户名股數（七）承招者領取招摺下午一點鐘開會先由陳菊生君報告開會宗旨並宣佈簡章會員以紅股作經費一語紛紛討論復因保股員問題聚訟不解由雷繼興君排解謂浙公司以一縣之微陡集一萬三千數百股我蘇省實相形見絀况滬嘉一路築至松地萬一爲外人所奪種種禍害我松人首當其衝至保股員之取信於人以有公司銀行在其後取招之欵隨時轉付不必爭也隨投票公舉代表計陳菊生君居多數次則林錫田吳伯庚兩君尚欲舉駐滬評議員因時晚不及計當場所認約近萬股 
[常州商界開會集股]  
　　常州商會於二十五日午後二時開鐵路認股大會是日商界共到錢典荳油蔴綢布茶燭米土十業除士業外均分别認股胡仁泰布行認百股于瑾懷君認招二千股崔維庸顧詠植二君認招五百股共認一萬股 
[鎭江商會集議認股]  
　　商會總理吳澤民自滬返鎭後因郡紳馬相伯君已認定在鎭籌集路股一百萬元陽壇溧三縣各認　十萬丹徒係通商大埠須加倍招足四十萬爰特開會與各業董協商攤派之法 
并擬遍請紳學兩界分擔責任云 
[上海醫學研究所報告籌集路股]  
　　余伯陶一百二十股巢崇山金百川丁甘仁費訪壺蔡小香劉鴻欽席招仁各一百股巢松亭宋文堯黄杏卿各五十股陸丕善陸至善合五十股張禾芬宋伯寅合五十股徐馥蓀徐薪蓀合五十股胡菊堂三十股黄雨田張衡山汪啟綬唐佐卿耿湘坡陳竹村唐志鈞康廉孫蔡伯琴李蘭生王問樵毛子堅顧賓秋各二十股韓誦先徐玉山蘇紹東薛逸山董鯉庭陶寅康仕依德錢廣甫黄幼田各十股李瑞麟　希曾合十股汪蓉航沈厲孫沈少庾魏省韓劉卓如華星垣黄少章張杏蓀陳慶華馬潤生沈晴香各五股鈕靜山二股陳春江一股共一千五百六十八股計洋七千八百四　元 
[上海速成書館認股名單]  
　　葉萬康三十股鄧栢兆五十股鄧鏡明十四股鄒雨齋莫潤元宣鶴聲盧蕙芝盧海亭盧樹棋各十股張志遠八股蔡　堂鍾　華盧錦廷關啟麟關煒清陸楫川李鎭鏗馮栢仕程鏡湖瞿貴趙馬瑞雲沈敦如金秋泉莫潤權梁慶　蔡日南姜重慶楊海善各五股楊文藻招條剛果玉衡楊鼎魁李　塤梁文凉各三股　天樞秦藻芹陳松濤葉官寳譚仲屏趙銀　俞阿長楊炳照丁日全周茂　蔡漢武大瀛翁炳衡　緝甫招佩恩黄逹祥鄧耀堃鮑黄林張昌林各二股沈惠增張梅林各一股 
[書畫集股保路會認股]  
　　二十六日午後二時書畫集股保路會在徐園開會到者四十餘人或認股份或認書畫頗爲踴躍共得六百餘股發起人猶不在其内云 
緊要新聞 
[粤東西江緝捕問題]  
　　英兵輪由港赴粤二十七日香港電今日云有英國滅魚雷艇四艘魚雷艇二艘小軍艦二艘已由此間啟椗赴西江巡緝約以三禮拜爲期譯文滙報 
　　粤商自治會二十日議案廿日粤商自治會開特别大會到者千人公推江孔殷爲主席隨宣議六欵（一）昨奉督憲傳示外部電開西江捕權本部嚴詞駁拒現由粤督　船巡緝并由中國海關增船協巡等因查中國稅關授權外人已屬非計稅關爲洋稅司範圍今復令其增船協巡侵越地方官權限　即爲外人攘竊兵柄之漸若允所求是眞忍心棄粤自欺欺民外交豈可復問應即公同决　再行電外部力拒並電都察院曁同鄉　官代奏請旨拒絶並准截留洋　交粤督全權辦理緝捕不准洋稅司干涉以清權限主席言現奉督憲傳示外務部來電謂粤商不識此案原委任意喧囂等語查此事發起時因張督前經電部堅拒而外部覆督憲電有無論窒碍越俎外人萬難應允之語人心譁憤實由於此本會應只承認粤督　船巡緝不能承認海關增船協巡查已卯六月薛叔耘侍郎上李傳相赫德不宜總司海防書言之最詳此後應如何再電力爭務令稅可不能干步捕權分清界限以保　權　二宣佈外務部電文（三）宣佈都察院曁同鄉京官電　（四）　商應始由省自治推廣村町自治聨絡西江沿江各鄉村速行舉辦民團自治内匪以爲地方官緝捕之助力主席言商民自治會　從實　上着想現在上海鎭江漢口次第舉辦義勇隊成效大著　商　仿行改名商團衆　訂　商團章 
 
 

Page 5

 
 
程並自治會章程另請多人協同妥訂（五）研究葡佔國　問題另電力爭衆議官先禀粤督協同熟識水陸界線之人同往劃明香山代表請再補電外務部堅拒以杜後患（六）研究新安添設洋關一事代禀督憲隨宣佈新安縣詳督院文件 
[七十二行商分致各處電（致外部稅務處）]  
　　北京呈外務部稅務處列憲鈞鑒張督傳鈞部電嚴詞駁拒全粤感動惟增船協巡屬海關海關稅司爲洋人魁炳潛移履霜堅冰不可不愼查薛福成庸菴文編上李傳相論赫德不　總司海防書最爲痛切粤人止承認粤督添船巡緝不承認海關增船添巡乞收回成命並速行宣佈稅司權限以定人心七十二行商陳基建陳章甫等號（致都察院法部）北京分呈都察院曁法部尚書同鄉京官鍳奉外部電西江緝捕田海關增船協巡旣授稅權又假兵柄一誤再誤猶云未許外人着手商民洶洶大惑不解乞轉稅務處憲明示稅司權限並代奏截留洋稅百萬交粤督大治水師以杜後患而保主權七十二行商陳基建陳章甫等號（致桂撫）桂林撫憲鈞鑒外部電示西江緝捕係由海關增船協巡並未許外人着手全體譁然旣授稅權又假兵炳一誤再誤自欺欺天執政如斯無死所矣粤誓堅拒袁乞會督憲電奏以救危亡七十二行商陳基建等號）致潯州勸學所）潯州勸學所轉各紳商南寗粤東會館柳州粤東會館梧州上海總商會外部電示係由海關增船協巡海關稅司旣授稅權又假兵柄一誤再誤務乞堅拒七十二行商陳惠甫等號　 
[留日兩廣學生電]  
　　七十二行商學報界公鑒接電兩廣會已電京死爭派代表冋懇力拒現情速覆電留日兩廣學生 
[梧州商民電]  
　　北京外務部堂憲鈞鑒兩江緝捕我國主權英遽要求由稅司管理後患無窮乞鈞部始終力拒以存兩粤惶迫待命梧州商民全體公叩又廣州督憲鈞鑒聞英要西江緝捕權外部允由稅司協緝後患無窮乞電外務部峻拒梧州商民全體公叩（電桂撫同） 
[佛山商會電]  
　　北京分呈軍機處外務部農工商部列憲鈞鑒英人謀奪西江緝捕王權聞鈞部允由稅司協緝乞設法堅拒以保粤土廣東佛山商會王壽慈等叩 
[南武學堂電]  
　　北京法部尚書戴外部侍郎梁稅司外人協巡西江潛奪捕權又蹈管　覆轍崧生侍郎爲粤人當念兩省　痛以浙路爲鑑速向挽回南武學堂黄鉞等叩 
[潮州學會電]  
　　北京分送軍機處外務部各堂憲鈞鑒英葡佔地攘權事關全局民情憤懼乞維持旅粤潮州學會叩 
[两廣師範學生電]  
　　北京分送外部列憲部尚書曁同鄉官均鑒英人索西江捕權竪旗圖佔歸善新安沿海地方葡人强佔香山海岸違背公法侵我國權民情洶洶恐釀禍變迫切呼籲萬乞垂援兩廣師範學堂全體學生八百一十七人同叩 
[女學生之會議]  
　　二十日一點鐘城西多寳街壺德女學校提倡力爭西江捕權到會者坤智頌賢育坤夏葛眞光通志各女學校旋議定由劉守初李擷薇兩女士領銜電爭是日議案四條（一）西江緝捕與各省内河均是我國主權　部以兵柄授人於兩粤前途大有關係主權一失亡可立待亡國之慘女界比男界尤甚我女界亦國民一分子當聨結團體合力堅拒（二）籌捐電費電北京政府力爭隨議由在會諸女士或校長教員等勸導學生捐助（三）下期可否再集衆會議衆議且觀後効再行集議（四宣佈軍機處外務部電文電文錄下）北京分呈軍機處外務部列憲鈞鑒西江緝捕關係主權務乞力爭免釀禍變全粤女界劉守初李擷薇等叩號 
[温佐才反對爭回緝捕]  
　　職道温佐才電禀粤督略謂連日紳商學界紛紛力爭西江緝捕權似屬名正言順惟萬一爭回自辦後盜劫依然恐西鄰之　言更甚主權之損失愈巨不若聘洋人分佈各輪督師訓練及收楚材晉用之效南宋以來士大夫每務虚名而受實禍職道實不敢隨聲附和云按温道之命意何在吾不敢知 
[皖學生議爭路礦近聞安慶]  
　　廿一晚皖省學生得浦信銅官換易蘇杭甬之信師範學堂學生大譁相約各班公舉代表四人計六班共廿四人又各班班長一人凡三十人赴方玉山辦事室詰責兩方面辯難之下竟致衝突最後學生出言過激　見勢不佳卽時逃避出堂廿二日晨全體師範生相約停課會議爭回浦信路線辦法午後經高等學堂提調來堂演說爭回路礦吾亦極樂贊成現在惟勸學生不必與方計較仍須照常上課云云旋經齋務長鄧郡等約方與學生服禮了事師範學生乃舉代表人議爭路礦並約高等中學兩校會議一次廿三日路礦議員以路事日急乃派議員赴蕪湖接蒯禮卿到省而師範生亦派代表　蕪其一切辦法須俟蒯氏來省方可定奪云（　） 
[署浙撫致嘉府防軍電（爲沈蕩鎭梟盜事）]  
　　嘉興陳統領楊太守鍳頃據沈蕩紳商電稱海鹽沈蕩鎭於二十一日上午十點鐘突來梟盜數百人搶劫兩典兩衣莊米行數家擄民船鎗斃哨弁及勇二名警勇受傷數人合鎭驚惶罷市等語希迅飭營縣防軍奮勇跴緝勒限十日内破獲母任盜逸贓銷致干咎戾仍將案情確切禀報儘電復署院印 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
盲從 
史畫要摺 
[吏部奏定變通洋務保奬章程摺]  
　　奏爲變通洋務保奬章程以歸畫一恭摺仰祈聖鑒事竊查光緒十二年十月臣部奏定章程内開嗣後隨同南北洋大臣專辦洋務人員應先奏明并咨部立案自差委之日起扣滿三年照尋常勞績請奬其員數以十員爲率如有逾十名外者即將在後之員撤銷其餘他省各關不得援照辦理等語嗣因廣東毗連港澳福建控制台廈亦經增定獎章如南北洋例而他省仍不得率請此甲午以前限制洋務人員並其省分之大概也自甲午至今十餘年間時勢所趨幾於無省無洋務遂亦無省無保奬其有地非沿海而水陸交衝一切調護商教振興工藝與津滬閩廣等處委員同爲專門之選者一經該督撫切實陳明破格優保往往奉旨即予照准至發交臣部核議之案臣部以南北洋之外别無新章可引則亦姑以十名通額及尋常獎項比擬核獎歷經分别欽遵議覆各在案上年政務處會奏嚴核各項保舉章程獨於洋務一項未經議及原欲俟各該省奏報到日再行察度情形奏明辦理現據兩江湖北山東三省以年例已届並四川一省從前尚未開保先後援案請獎前來臣等核其所保均有異常出力之員並員數亦不必盡符例額竊維近年交涉之困難視二十年前何啻百倍國家講信修睦凡出使大臣所委叅隨繙譯人等三年期滿輙得照軍務河工概邀懋賞各省洋務人員爲督撫分任仔肩雖措置祗在一方而利害實關大局若僅等諸局務勞績似不足以示鼓勵臣等公同商酌　請嗣後各省除交涉重案如磋議商約嚴守中立之類由該督撫大臣隨時請旨辦理外所有常年洋務出力人員三年期滿應准其於尋常十名之外各酌保異常數員惟省分衝僻不同亦自難概從一律應請飭下沿江沿海省分兩荗併計統不得過二十員其省分較小及輪軌　逹之區統不得過十五員各於期滿時將何員何項出力一體切實聲明以憑核辦如所委各員三年中俱祇循例供差則仍任缺母濫如此明定等差庶於鼓勵之中仍寓限制之意如蒙俞允現在請奬到部各案即請按照此次新章辦理所有臣等酌擬推廣洋務員額獎項緣由謹繕摺具陳是否有當伏乞皇太后皇上聖鑒訓示謹奏 
分類新聞政界 
[批斥禀請備價贖田南京]  
　　江督端午帥批睢寗秦克積遵示贖地請飭歸美禀云上年徐海淮安各屬被水奇災貧民迫於飢寒謀生情急有將田產賤價出賣者本部堂因恐灾民失業流離待出示曉諭並通飭各屬凡灾民賤價典賣之田准聽備價取贖此係格外體恤災黎非爲狡猾之徒開爭訟之門據禀前情該田究係上年何目出賣禀内旣未叙 
 
 

Page 11

 
 
明日賣主旣有十六家之多何得由爾一人出名立契如果該田確應回贖被朱順廷無故掯阻何以十六家均無異詞獨爾一人赴官呈控爾果情眞理直該縣又何以不爲收受呈詞種種情形殊難索解顯有訛紫情弊嚴斥不准（商） 
[督批吳縣玩視竊案南京]  
　　吳縣王大令近將省城紳士汪鍾霖家被竊逾貫一案詳請江督鑒核當奉午帥批云此案前據事主汪紳鍾霖禀稱被竊衣箱及捐照要件縣局侦查無效等情當以職員曹元恒家中前曾被竊迄未破獲春夏之間尚有吳姓被竊鉅萬之案盜賊横行閭閻受害電飭藩臬二司嚴飭一併查拿究報在案兹據詳報前情查該事主住居省城非窮鄉僻攘可比乃被竊衣物多至百數十件殊堪詫異且贜數如斯之詎一時斷難携至遠處城内必有窩藏之所銷售之家該縣平日捕務旣極廢弛報案之後又不能迅速設法偵查破案固屬疲玩可恨即省城巡警所司何事乃迭出此等逾貫竊案亦屬有乖職守仰蘇臬司迅即嚴飭該縣及巡警各員勒限上緊查拿此案眞贓正賊務期迅速破獲倘再逾延即由司詳請從嚴懲處再據該事主前電稱有捐照被竊何以縣詳並未提及究竟有無其事並飭該縣查明詳奪至曹　兩姓被竊之案亦須比緝究報母延（諟） 
[常鎭道關心警務鎭江]  
　　新授常鎭劉燕翼觀察日前傳諭巡警局員某刺史畧謂警察爲綏請地方要政乃聞鎭郡官紳辦事　頇以致警察一項腐敗逹於極點本道接印後擬卽先行整頓以保治安云 
[預防米商藉照私運常州]  
　　江陰縣孫花樓大令通禀各憲略云准通州曁靖江縣米商呈驗各該州縣所給護照採運米粮當經查驗放行惟未准該州縣移知深恐此後有奸商藉照假冒私運出口情事似尚未盡周密嗣後如有客商來江運米應由各該州縣一面給發護照一面將客商船户姓名米數移知備案以杜假冒而便民食可否仰乞通飭遵辦之處伏候憲裁（眞） 
交涉 
[美領事函查西江釐廠廣東]  
　　西江商務久爲外人垂涎如西江捕權一事怒潮方起乃廣州口美總領事又有函致督院詳詢西江一帶釐廠共有若干設在何處張督接函後已飭局查復此舉用意不知何如然亦可見西江商務之不能作等閒觀矣我國民其注意（子） 
[廣澳鐵路交涉將次就緒廣東]  
　　廣澳鐵路廢約一事迭誌前報現已商有頭緒澳門葡商亦已允認廢約並聞與駐京葡公使磋商擬將該鐵路改爲廣州鐵路惟其中辦法須經過江門甘竹兩大河頗不合宜云（丑） 
[日俄交接鐵道開通]  
　　二十六日字林報接東京電云南滿洲日俄交接之鐵路已於今日照常通行 
[牧師改良耶教辦湖北]  
　　襄陽縣境樊城鎭向有福音堂一所該堂牧師以近日奉教者往往不明耶蘇道理以致滋生事端因特組織一學堂研究耶蘇道理并附以羅馬文及英文聞報名者約有五十餘人擬卽擇期開課云（劍） 
[軍界]  
[長江提台酌定巡緝辦法南京]  
　　長江提台程從周軍門通飭各營畧云長江巡緝辦法本軍門擬定分别單雙月咨請各鎭親歷所屬各營挨汛查察並與岳州漢陽湖口瓜州各鎭曁本軍門會哨一次面商要公輪流周轉間月一巡並飭營將各員按月輪巡放餉之期親自點驗如有匪徒溷跡長江私運軍火即迅密查拿並查究窩囤之處無論軍民人等有能破獲私運軍火重案或知情報信因而查獲者訊明屬實立予超拔以示鼓勵若知情故縱私通匪黨一經察覺立正典刑至各營辦公本有經費水師各弁兵每日俸餉無多迭經嚴飭各營不准攤扣在案值此江防緊要尤應體卹嗣後各營不論提鎭出巡差使概不准供給以杜攤派如違定干參究云云（直） 
[禀報贛匪竄入婺源之撫批安慶]  
　　日前徽州府禀報贛匪竄人婪源及現在辦理防範清查情形當奉馮中丞批示云前據皖南鎭咨開各節大略相同當即札派劉副將利　督帶兩哨星夜馳往婺源會商地方文武加意防維昨據江西撫院電稱渾天麻子即夏病意在樂平鎗斃吊驗相片無訛并電飭該營縣等加意防範等語婺樂交界之地萬山錯雜本爲奸宄潛聚之所應即趁此兵力兩省聨合切實清查以除隱患該守當督同魏令隨時會商劉副將妥愼籌辦第一分别良莠嚴禁騷擾萬不得藉端敲詐致干查究冬防伊邇人心浮動該守其抖擻精神勉爲之即以此定該守之功過也并知照魏令劉副將及各營弁一體凛遵（孔） 
[巡緝隊弁通拿獲會匪鎭江]  
　　長江巡緝隊弁勇主該悉會匪易儀等蹤跡遂由上海江陰一路跟蹤至鎭江荷花池地方將該會匪易儀等二名拿獲並起獲令旗票布等件一併解送丹徒縣收押一面禀奉江督札飭該縣從嚴審辦（七） 
[通飭軍務電報仍須補禀廣東]  
　　粤督張安帥日昨通飭各屬略謂照得事關軍情匪勢及重大要件始用電報原所以靈消息而免遲誤惟電報往來究屬一時通融其中碼數舛錯字句脫落比比皆是各屬文武只圖簡便一電之後即不補禀殊非愼重公事之道以後凡係地方公事如發電一次應補禀一次不得遺漏如報軍情匪勢文員亦應逐起補禀武員由統領統帶彚核補報營官以下辦事人少應免補禀以示體卹云云（安） 
[札委督辦處參議員安慶]  
　　前報紀安省督練公所改爲督辦處一節兹由皖撫馮中丞札委署理安慶府惲太守毓麟兼充該處參議員藉資整理（非） 
學務 
[醫學學堂退學風潮浙江]  
　　浙省廣濟醫學堂内嵊縣學生某某 
 
 

Page 12

 
 
等近因匪謠緊迫意欲乞假回鄉探望家族該堂校長不允所請各學生遂一律停課校長以諸生有意要挾商由英醫生梅滕更君將全堂學生三十一名概行斥退（知） 
[簡字學堂諭飭歸併南京]  
　　江寗簡字學校四所近奉江督端午帥諭飭變通辦法併爲一堂并增設江寗高等小學一所以節經費又擬將四區初等小學四十所添設簡字一科選派簡字最優等及優等畢業學生十人充當教習以期教育普及云（隱） 
[湖北教育總會開會紀聞武昌]  
　　湖北教育總會發起人吳待御兆泰等於十九日在黄鶴樓邀集學界中人會議等情已紀前報兹悉是日到會者計八十餘人先由金君華祝演說設立教育總會之宗旨次講部章次講江蘇教育總會種種之成效繼由同人公議借停辦之軍醫學當爲該會會議辦事所云（音） 
[催繳箔捐撥充學費安慶]  
　　安徽學界中人前擬籌辦徽州箔捐撥充學費當經禀奉皖撫飭地方官籌議在案現有内閣中書程錦　具禀撫轅略謂箔捐一項號各商抗不遵繳應請飭縣諭將此項箔捐從速彚解以便擴充學務云（賢） 
[擬設簡易初等學堂長沙]  
　　湘省學務議長王逸梧祭酒以貧民子弟類多失於教養擬設立簡易初等小學堂先就省城附近試辦十處以爲之倡再行推及各屬使鄉村僻壤易於仿行照章五年畢業聞已擬定章程呈由督撫曁提學司請予批准立案矣（美） 
[禀請撥欵添築校舍安慶]  
　　皖省尚志學堂校舍甚爲狹窄該堂校長葛懷民君特禀請皖撫馮中丞撥欵添築以備擴充云（盛） 
[明强學校開游藝會松江]  
　　金山明强小學校於二十四日開第二次游藝會學生家屬及來賓參觀者約有四百餘人並演說蘇杭甬路案聽者莫不動容云（渠） 
[實業]  
[湘粤路公司商借鉅欵電文廣東]  
　　湘路公司致粤路公司電鐵路公司梁震東京卿黄詔平觀察諸公鑒知震翁已還珂里與詔翁王持路政同聲慰慶貴公司存股甚巨湘路現聘到英　程師正在勘測即將開工股份尚未充足擬向貴公司暫行息借銀二三百萬兩以備湘路工程之用如承慨允請就近與蕭漱雲太史面商如何議息如何歸還或即撥作湘股均惟命貴省地大物博粤湘唇齒相依全局所關知必肯同籌公益也除請督撫帥電張帥轉商外即盼電復袁樹勛王先謙余肇康馮錫仁席滙湘等諫 
[粤路公司覆湘路公司電]  
　　長沙湘路公司袁王諸公鑒諫電敬悉湘粤唇齒義不容辭當即與董事局會商均謂二期股本未收欵不敷用仍望尊處從速集股俾觀厥成幸甚除具復粤督外合先電聞誠號 
[電請維持同蒲鐵路山西]  
　　前日同蒲公司分電外農各部謂晉路亦係奏請自辦恐英人不得志於蘇浙轉而覬觎於晉特電部預爲籌　免起交涉（大） 
[委員查勘礦產武昌]  
　　鄂督趙次帥以大冶縣礦產甚富特札委補用巡檢殷安仁前往查勘如此項礦產能合鑄造鐵軌之用即會同地方官備價購買並隨時繪具圖說詳覆核奪（蔭） 
[督批禀請開礦之荒謬武昌]  
　　礦商汪慶庸等具禀鄂督擬除興國州下底窰銅礦集資開採請予批准立案當奉趙次帥批示云該生等欲以五千兩資本請開銅礦殆未知開銅礦爲何事前批詳晰駁飭猶不自知省悟嘵嘵爭辯荒謬已極仰北礦務總局轉飭興國州先將金山岩之下底窰地方礦山圈禁並查明該生等前在該處有無假託礦山朦混抵借等事如該生再往該處藉端招搖應由該州隨時禀請究辦（天） 
[禀准創辦萃湘織造廠長沙]  
　　長沙劉常諸君籌集貲本銀五萬兩在大西門外創辦萃湘織造廠現由上海購辦織呢織緞各機器已禀奉農工商局批准立案一俟廠屋工竣即行開辦云（來） 
雜記 
[禀陳考驗戒烟藥品之督批南京]  
　　江督端午帥批官膏局考驗戒烟藥品禀云此案前據中西醫院來詳據稱戒烟良法當以林文忠公忌酸補正兩方最爲妥善鵝郎草如遇虚弱之人即不宜服等語業經批飭該局議復在案察核情形忌酸補正兩方自係戒烟第一良藥雖其忌酸丸内叅用烟灰然林文忠公當日即已奏明緣初戒時不能遽絶故須以灰代烟至服忌酸丸三五日逐次减少卽以補正丸替代不過十日半月自能斷癮此方流傳已久且亦屢試屢驗現雖部定新章聲明以不人烟灰爲要惟忌酸補正兩丸功效已如此昭著自應變通辦理候卽彚核咨明民政部查明核定咨行各省一體飭屬將忌酸補正兩方廣爲製配施送卽作爲官製方藥之標準以期廓清烟害無碍衛生其市售各種藥丸應由各地方官隨時考驗如其藥味純正僅用少許烟灰在所不禁凡私行攙用嗎啡者均一律從嚴封禁以免流毒至摺内臚列調治各種藥品自屬救弊補偏之策自應照議施行除飭蘇臬司移行各屬遵辦外即移知中西醫院一體遵照辦理（盲） 
[日本同仁會之醫業政策東京]  
　　陽歷十一月九日卽中十月三日在大隈伯邸開第三次全國同仁大會到者六千餘人會長大隈伯當塲演說以醫業爲殖民之實行方法並謂中國地大民衆須陸續派遣醫士三十萬人始克有濟云（責） 
[控告領哨横行無忌蘇州]  
　　吳縣横涇鎭監生王錦鎬等日前赴蘇省巡防營務處禀控飛划營右領哨李永清姘識鴇婦阿秀在鎭居住横行無忌偶因細故將錦鎬子王綬若捉去喝令勇丁等同毆遍體受傷并且關禁船内不放情同光蛋乞恩飭究等情現經營務處批云營中無紀律固在意中惟該生之子被毆其中恐有别情候飭吳縣提訊究辦（川） 
[給照打雁防匪混跡江西]  
　　贛省各屬每届冬令多有貧民携帶鎗彈打取野鴨鴻雁等類以爲生計現值各處匪亂戒嚴瑞中丞以携鎗打雁誠恐匪徒混跡其間糾黨起事若行禁止有碍窮民生計特行札飭所屬地方官查明發給打雁貧民執照每遇營汛以及長江水師之處呈驗放行以清匪源而恤民艱云（又） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十七）]  
　　弗倫見他不懂。便替他解說了多時。無奈辭不逹意。蘇非亞還是不懂。只朝著弗倫搖頭。這一急可把弗倫的英國話急出來了道。咱說的原是一句極客氣的話兒。怎麽你竟不懂咱的意思麽。又回頭對白惠文道。咱方才說的。就是咱們英國的一句普通應酬話兒。說你有什麽事情。我可以替你去做繙成了中國話。他竟不懂。這是什麽道理。一句話還没有說完。蘇菲亞早已笑得不能仰視。一面笑著。一面朝他搖手道。我雖是個支那人。却實在不懂你的話兒。請你還是說英國話罷。弗倫聽了。面上覺得不好意思起來。只得搭赸着和白惠文說了幾句話兒。便要辭去。白惠文攔住他道。弗倫君。慢些走。今天我在金隆請。客都是些支那的女學生。你可去不去。弗倫聽得都是些支那女學生。早已涎垂三尺的道。咱去咱去。承白姑娘見招。那有不到的道理。說着。又對白惠文道。白姑娘。你還没有曉得。咱自到這裏之後。學會了無數的支那儀注。就是他們支那人的什麽猜拳行令。咱也都做得來。你今天請的都是支那的女學生。咱倒好替你做個繙譯。白惠文聽了笑道。這個倒不敢勞駕。我今天已經請了這位蘇斐亞女士做個繙譯。覺得比你做繙譯。便當些兒。况是那班女學生。一個個教是絶好的一口英國話。其實這個繙譯。也是用不着的。白惠文說著。便和弗倫約定了時刻叮屬他等回兒務必要來弗倫諾諾連聲的答應了幾個是。方才走了。到了晚間。弗倫也等不到時辰。早早的一個人趕到金隆飯店裡頭。在那裡等着。等了好一回。主人白惠文。同着哈洛和蘇菲亞三人。方才一起到了。弗倫一一上前見過。哈洛見了。想起他方才的欵式。著實可笑。不覺掩着口。别轉頭去。弗倫也不去管他。只天南地北的。和白惠文蘇菲亞二人閒講不多一會。那一班女學生。也陸續到來。弗倫舉目看時。見他們一個個都是鏤玉爲肌。團氷作骨。春雲體態。秋水豐神。只把一個弗倫。看得呆呆的瞪著一雙白眼。呆了半晌。一句話都說不上來。定了一定神。方才打起了全付精神。和他們應酬。一個一個的請教過了名姓。倒虧他居然說著那支支格格的支那話兒。說了半天。好容易纔弄。清楚了。弗倫便對他們說道。我今天見了你們。實在。說道這實在的兩個字兒。不覺把個支那的名詞忘了。頓了一頓。竟想不出來。這半句話兒。那裡接得下去。没奈何只好接着說了半句英國話道。一司物而搿蘭特。 
國外新聞 
[僑民離美]  
　　二十五日紐約電云此間因生計艱難明日又有一萬二千人啟行赴歐 
[法兵隊往攻土族]  
　　二十五日倫敦電云法國兵部大臣闢克擴脫昨日在議院宣言已命統帶奥蘭（在斐洲奥爾其利亞）兵隊之大將利恩脫遣隊往攻貝尼那森土族 
[魚雷廠小災]  
　　二十五日倫敦電云法國屯克地方有魚雷廠之壓氣筒忽然炸烈死二人傷七人 
[俄國首相之專制]  
　　二十五日倫敦電云俄國首相司徒氷在議院宣布意見謂俄皇獨斷之權爲國家最寳貴之物且可使俄國返至安寗地位云 
[美國銀行之公禀]  
　　二十六日倫敦電云美國芝加哥銀行接得西部銀行二千家之公禀一扣催其後以現欵交易大約此舉可以照請也 
[候選總統之競爭]  
　　二十六日倫敦電云美國上議字議員傳來克業經奥海愛哇民主同盟會推爲候選總統將與塔虎脫氏互相競爭云 
[德國首相之宣言]  
　　二十五日倫敦電云星期五日德國首相蒲魯親王在議院稱述德國深感英國皇室及其人民所致德皇及皇后之優禮並謂兩國人民對於復脩輯睦一事極爲懃懇是以英德前十年之悞會此後可以豁然矣首相之言大爲羣衆歡迎以上譯字林報 
[德相演說内外政策]  
　　二十六日栢林電云德首相蒲魯親王于上星期六演說内務政策將採用自由黨之改革各問題謂保守自由兩黨將協力而行故中央黨均已失敗衆議員對于蒲相之言甚爲歡忭二十五日栢林電云德國議院今日開議國家外務政策首相蒲魯親王演說各問題極爲詳切謂愛爾權西拉條約將留爲日後摩洛哥問題發展之基礎又謂彼英俄協約對于中央亞西亞之條欵並無侵及德國之處卽現今英德邦交亦甚和睦無間又謂海牙平和會中之建立大衆皆評論失實日後自能見其有益云次由兵部大臣衣能氏演說痛斥宋夫脫報主筆詆譭軍隊之言謂全屬誣妄云 
[俄相演說國政]  
　　二十五日栢林電云俄首相司徒氷在議院中宣言欲請衆議員協力相助以與各劇烈主義之黨派相抗衡并謂私人財產不可侵犯田產尤須保護至邉彊各省將提議准其自治云又言國家外務政策總以維持與各大國交誼之和睦并擴張已國陸軍之勢力以副國家所居之地位 
[德使謁見奥相]  
　　二十五日栢林電云駐奥德公使萱斯凱今日往謁粤外務大臣哀倫塔爾因奥議院中波蘭代議士有干涉普魯士對 
 
 

Page 19

 
 
付洲人政策之故亟須商議辦法云 
[德皇行蹤]  
　　二十六日栢林電云德王擬於下月初五日返倫敦初八日啟程赴荷蘭 
[荷兵攻退亂民]  
　　二十六日栢林電云南洋蘇門搭拉島隆白羅相近有土人叛亂幸由荷蘭兵攻散以上譯文滙報 
本埠新聞 
[兩廣同鄉會第二次開會]  
　　二十六日兩廣同鄉會在怡園開第二次會到會者約七百餘人先由臨時主席吳君趼人宣布同鄉會之辦法聲明前次以議電爭西江緝捕權事未及選舉本會職員請今日在會之人再行選舉次由廣州商會來滬代表金君灌青演說開辦同鄉會之關繫復趁便宣布粤漢鐵路辦理情形言鐵路已築入英德縣界六百里已成本省全路之半外間種種謠傳皆由紳商爭權而起請有股諸君幸勿誤聽演說旣畢在會諸人紛紛題名入會并出具選舉票當衆宣布舉會長以南海吳君趼人得票爲最多數次則順德鄧君秋枚後鄧君以此會爲兩廣公會宜東西兩省各舉一人遂舉第三多數之容縣黄君用普代之以昭公允合座贊成尚有書記員會計員幹事員招待員評議員等以爲時匆迫未及遍舉須另定期再行選舉至該會宗旨規則雖經當塲宣布日間仍擬付印以便分送兩省同鄉云（川） 
[義總領事事致公廨函（不允撤銷朱幼鴻傳單）]  
　　啟者前准來函商允撤銷朱幼鴻傳單本總領事實難照准緣此案有關義商利益未便以其曾任監司放棄控諸公堂傳訊之權利况案涉刑事尤非獨傳該廠經理人所能了結無論何人公堂總有傳案之權近如楊彬驤爲西商陳志川所控梁鈺堂爲義商所控職皆監司均傳到案亦一例也且查朱幼鴻雖曾暫代糧道而專事逢迎居心險詐旋被叅革與平民又何以異總之此案非傳朱幼鴻到堂不能訂訊請迅賜辦理爲荷 
[劉雨平復商務總會函（爲漢口道勝銀行買辦保單事）]  
　　敬復者竊濟於光緒二十三年與陳濟亭合保陳延慶爲道勝漢行買辦陳濟亭即延慶父當存現銀一萬兩濤保三萬兩合立保單嗣於二十五年濤欲退保先告明陳濟亭後復偕其同見前大班喴德說明退保之意喴德言延慶現爲漢行買辦不可無保人可否緩至延慶接保有人作爲退保一面曯濟亭轉致延慶趕緊另覓他保限以半年爲度後知延慶邀得林友梅照數接保即向濟亭索回保單據云此單現存漢行但係兩人合立伊有現銀一萬兩存於行中不便收回惟有將名字代爲註銷等云濤以陳濟亭素稱誠實前在道勝申行辦事多年人所共知且身家殷實諒不相欺並知林友梅已經接保舊單本不足憑是以不復追問當日之情形如此今道勝總理斯比而門先生事未親歷或有所未知然有一的確不移之憑據可以取信濤於光緒二十三年所保陳延慶之三萬兩自二十五年之後已由林友梅另立保單照數擔承此卽退保之實據當新單簽立之日即舊單作廢之時無論註銷與否濤之責任已缷此單只作廢紙矣如果前保未退何以林友梅又接保今林旣認保認賠則道勝應得之欵已如額收足豈可再累他人昨貴總會由滬道轉述俄領事函猶以保單未經註銷爲言但上海商務首重信實有一言可取　者如錢業同行彼此通融未聞因無據而狡賴者有事涉虚無如廢票失票未聞憑據照付可見正經體面人作事須講情理滬上銀行林立皆有買辦孰無保人但只有兩人合保從未有先後並保各立保單不相知照之理果爾使延慶空三萬教何人認賭且半途任意加保則林友梅之外尚有他人亦未可知有此理乎此退保之情形顯而易見保單之未經註銷乃清亭之誤道勝但當將陳延慶原保三萬兩之數收足此外不必再問如不論情理但知執據要求是何異廢票索欵自愛者且不肯况銀行爲各業之領袖乎來函又謂濤力能賠償則道勝之營業更大區區分行買辦尚被空至五十餘萬之多何必爭此三萬乎此皆實情實理可以佈告中外紳商公論貴總會主持商務請將此事秉公評論即乞復道函咨道勝總理期比而先生請其平心體察赶令陳延慶自行料理勿聽一面之言爲要 
[定期接見各領]  
　　聞滬道梁觀察以各領均在日内答拜特訂於二十九日午後四句鐘在北洋務局接見業已分致各領矣（企） 
[江督批准公廨新章]  
　　滬道前詳增改公廨員司名目並擬男女押所規則兹奉江督批示云據詳已悉查會審公廨近來事務紛繁額設員司書役及開支薪費不敷辦公尚係實情所擬添增辦公員役改支薪费各數及更換名稱均屬核實應准照辦另擬男女犯押所章程尤爲詳妥具見辦事認眞深堪嘉許候據情並將清摺咨呈外務部查照立案仰卽督飭將管理規則妥議詳核仍俟女押所告成即將女犯工藝場一併議章詳辦並將開支薪費及收支罰欵管押男女各犯分晰詳註案由按月分造細册送核一面迅將清摺補錄三扣呈送備案曁候撫部院批示繳（企） 
[諭飭加收渡捐]  
　　浦東巡局昨傳各擺渡户到局諭令於十一月初一日起每人渡浦加錢五文以充建造馬路經費並不准多裝每船准渡十五人船小載十二人如敢故違定當罰辦云（業） 
[農民挑濬河道]  
　　江灣至殷行之袁長河久不開濬淤塞殊甚兹該處鄉民以溉田不便公議開築自殷行起至江灣東鎭楊家橋止計長十餘里業已築壩其所需人工各按田畝多寡雇工分挑云（草） 
[錢債訟案送縣訊理]  
　　萬裕馬頭協豐盛洋紗號十月初倒欠各莊銀一萬三千餘兩昨由承泰晉元和豐愼和正元等莊派夥田舜章田龍章何守藝胡延貴楊銀秋等在英界石路查知該號執事田振濤匿居謝立齋處遂將田謝騙回扭至總工程局控告旋由捕房派中西探投呈公廨寳讞員信函聲明謝妻投控違章騙人請即帶回公廨孫裁判以案關錢債飭令送縣訊理來探着暫退候示（夏） 
[絞斃搶孀逼醮案犯]  
　　浦東金家橋搶孀逼醮案内之趙洪寳唐春泉二犯前經縣令訊實擬定絞罪申詳上憲請示在案昨晨李紫　大令接奉臬司釘封公文飭將趙唐二犯先行絞决大令即于午後四時片請城汎周監之到縣彈壓旋即升坐大堂飭將二犯提出綁赴九畝地絞决屍身准給家屬收殮（哲） 
 
 

Page 20

 
 
[棧客病斃]  
　　昨有馬姓寓租界某客棧至半夜時驟發急病經棧主送至仁濟醫院醫治無效身死當由二十五保三圖地保投縣請驗大令諭飭預備屍場聽候蒞驗（車） 
[官事]  
　　候選道鄭嘉閔行釐局委員沈璘慶京口駐防新洋馬隊督隊官致先候補道奭良雲南候補道莊籙水利局委員崔鴻翥等昨均到道拜會禀見救生局委員陶鳳威到道禀知奉派頭號小輪出巡即日就道警事課員楊煕禀知接辦三路正巡官新關查驗委員屠仁溥由蘇回從九李錫浩禀呈履歷天通菴巡員王清芝禀銷病假 
訟案 
[總工程局紀事]  
　　船户張和山偷竊麥子判將該船交埠頭徐金標看守在案兹由陳扭徐到案控稱船忽不見孫明府判戒責一百下押交○小竊陳阿順　雲卿押改過局三月○誘匿袁張氏之馬金濤判押限交在案昨由馬父將該氏由周浦尋回扭案陳叅軍判令暫押候傳本夫到案訊質馬仍還押○道署探夥陸阿松拘解竊取松江小輪搭客朱　氏交包之陳阿福判戒責二百下押賠缺少衣服價洋两元餘贓給領○船户謝子友潘九泉在三鳳茶樓打架毁壞檯桌由值當彭林全扭案判押候查明毁物核辦○王阿根竊協成安棧内當歸藥料判戒責一百五十下押候交贓（夏） 
[巡警局紀事]  
　　總局巡警課長昨在新橋北首遇見情節可疑之男女二名當向盤詰男子傳阿三年近三旬女子江鳳珠年甫十八言語支吾當飭騎巡一併帶回候查 
　　城内第一路一區吳阿保竊小東門外船上棉衣由偵探拘入押究○張王氏與同居李阿六口欠扭控一併斥退 
　　北市第四路二區王楊氏徐阿根在天保里左近聚賭抽頭判氏罰路燈油两個月徐罰太平水缸八隻 
　　浦東第二路施銓福控寡媳江氏不守婦道判發普堂留養（戎） 
[公共公廨早堂案]  
　　江北人朱阿　李昌孫仁財劉山王三張文煕等在無錫縣地方强攫某姓家綢衣等件逃避來滬押洋分用爲包探　如海偵知一併拿獲抄出銀洋小刀及大唯亭鎭朱神父之十字架一具於昨解究劉供十字架在舊貨攤上買來刀係别人所寄訊之孫仁財等均不認搶刦讞員寳明府商之英巴副領事判一併押候函詢無錫縣查復再核○鉽炳法在租界外徐家橋地方向高裕生拆梢洋二十八元六角逃逸報捕解究判押候查明再訊○女子王書卿前在妓院内爲濟良所偵知報捕解訊判押候伊祖母到案再訊在案昨解復訊陳張氏供書卿是孫女因家貧無依故押在王老二即王月仙處得洋十元求察判押候覔保領回以後不准再到妓院○曹福齋用空某公司洋銀控奉押候保人曹仲耀到案再訊在案昨解復訊曹供現還洋一百元餘求寛限判曹押三月着即還洋逾限重辦○陳祿順老虎灶失愼經探夥陳大寳索詐洋十元判押候提到大寳再訊在案昨解請究陳供在萬興木行生意並不拆梢訊之陳祿順供被拆梢去洋十元係分兩次付清求察判押候補拜六再訊陳朱氏先送上海縣歸案訊奪○周永桂葉裕志均在邵厚村所開之恆豐號内爲夥兹因邵用空裕源紗廠銀兩控奉押追並查傳周等到案訊追在案昨又有同豐永等四家控恆豐號欠銀三千两由捕將周葉解訊判交三千两人銀並保出外候將該店發封再奪○王廷國邱梓琴串騙袁長卿之鑽石戒一案昨解請究袁供王欠二百六十元邱欠三百十五元求追王邱同求寛限判押候還洋如違擬罪○塌車夫楊大周苗記陳恩州等　傷林阿林脚背判罰洋十元賠償養傷費十元○中亞公司控楊昌州張愼卿定貨欠銀判交保候訊○羅長江拐騙沈少卿貨物洋元判押六個月○謙和控張庭瑞定貨不出判交保訂訊○　　張阿榮串竊李邱氏家綢衣各物判押八月○印富富調戱女人判拁七天押一月○朱阿二竊取費金山金戒綢衣各物交與包車夫計根清收贓判押三月計交保賠洋十五元○陳阿三陳阿榮串竊李邱氏衣物各押八月○張慶福製造僞飾冐楊慶和等牌號押候提到同黨再辦○趙王其竊取鄭老大脚踏車判押候訊（衣） 
[法租界公堂案]  
　　郭對氏被高雨田　拐四歲小孩托楊卿亭楊士希　　　　與張四發得洋分用爲探查獲解訊高供孩托两楊售賣小的得洋五元竹亭供轉托　四　與張四發小的得洋三元士希供得洋两元張供孩由謝四士希領來小的出洋　二元　　爲子有身契爲憑聶司馬判高等一併管押限交謝四到案再行訊辦○四福　茶館主　紹求違章聚賭判罰洋五元充公○莊關松控　女孩一口帶有金圈　鐲於七月　失足落河被族中莊雪卿莊松泉父子所見將飾取去用刀　　直至日前有友人向小的言及始知　事求恩伸雪莊父子同供　　松素有嫌　致被　控求察司馬以所控無憑着自行投縣控訴○女子潘月珍控房客張正違積欠房租八元又竊去金鈕扣三粒遷出後向索不還反被毆傷　驗究辦　之張供祇欠租洋两元潘前來索取口角先將小的毆打小的並未　手司馬判交保限七天還洋行兇與否候查明再核（舟） 
[美租界捕房事] 　　 
　　粤婦韓張氏與女孩孫阿　口角毆打由女父孫仁和報探拘入捕房因該女孩稍受微傷從寛斥釋○前晚有一酒醉俄人在四考脫路滋　並將途人陳桂林打失物件由捕拘入押辦○新記　路有人建造房屋未向工部局領照由捕將作頭　入捕房著令從速捐照○唐阿惠失去五歲男孩阿和報請查緝捕頭准之（西） 
通信 
漕河涇學堂之腐販 
　　上海西南漕河涇鎭向有小學堂一所今歲暑假後由圖董史棣花經理所請教員某某兩人皆有烟癖以致功課闌珊毫無進步且史雖有管理之名並不在堂辦事時常在滬冶遊無所不爲以此等不顧名譽之人使之厠身學界不知當道諸公亦聞之否 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
