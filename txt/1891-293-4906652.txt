# 1891 - 293 - 4906652

 

Page 1

 
 
[新科江西闈墨告成] [  申報館啓]  
　　豫章爲人文淵藪今科闈墨名作如林遠近傳抄家絃户誦本舘于揭曉後亟覔聚奎堂原本用新鉛字排就印以雪白連四　首冠主司同考官姓名爵里及題名全錄諸名公擬程後附經藝試帖詩可謂精益求精盡羨盡善矣兹已告藏卽日出售每本碼洋七分有欲于華江　　　一覘　　花樣者請移玉趾俾度金鍼售處本埠在三馬路申昌書室及掃葉山房外埠則歸申昌或賣報人經理 
[本科浙省闈墨出售] [  申報舘啓]  
　　本屆辛卯正科浙省闈墨本舘於放榜後卽速購得聚奎堂原本赶緊排印用潔白紙張裝訂完善卽日出售每木定碼洋七分想諸君必有爭先快覩者本埠請至申昌埽葉山房外埠請向賣報人及申昌購取可也此佈 
[中英大勢論]  
　　與中國通商之事英國實首主之至於今亦頗敦睦誼說者謁英人以鴉片烟運入中國使中國之人民坐耗其資財銷磨其精神富變而爲貧强變而爲弱其所以害中者甚大宜爲中國之人所深怨然而中國之人曾未聞有怨之深者則以其所以害人者正其所以娱人者也故有識之士不墮其計中則尚有以鴉片烟爲害人之物者若嗜痂有癖則老死於烟霞窟中竟無異於漢帝之温柔鄉又有專爲裕國之計者則更屈指計其入口之稅若千捐釐若千以是爲國家所入之餉項其數亦頗不尠殊不知國家歳入固不少而關上之開銷亦不貲苟非捐稅兩項悉併歸洋關管理則管理洋藥局之事者無論上下未有不發財者菜嘗着此申滋味者又深望鴉片之來源日盛一日而後彼之私囊可肥而又托名於裕國增餉其名甚美其收甚豐初不計來路愈多害人愈衆國家收此區區稅餉而使人民蠢蠶焉陷溺於其中而無所救藥非但功不補患得不償失卽自問於愛民之道得毋有所不安乎然以有此進項而於鴉片一物竟不之惡此中英睦誼所以不能不敦也夫平心而論英國原非專以鴉片入中國以期盡害中國之人不過有此出産他處無可銷售惟中國銷之　廣且速因此遂以此美産悉運至中國彼本國之人初無名嘗其味者又安知此所謂美産者之足以害人若此由今思之英人當亦有知而悔之者而此時則已無及也中國之人既習於鴉片而又慮外洋來路或斷價必驟漲故内地多有自種鶯粟者所出之漿各處皆有而且到處廣銷昧雖異於西土而亦可以過癮其價則與洋土相去數倍是以近來中國之人多用本地所産之土而洋土稍稍减銷設使英國君民深悔從前之誤深憫中國之受害已久一旦幡然變計禁絕印度種烟不准販入申國令行禁止竟無絲毫入口而中國自種之烟亦已盛行則洋烟雖禁仍不能盡拔恨株猶之毒瘡之過人卽使治愈一人而傳染者已不知幾何不能一一遍治也且英國以此物害中國迄於今而不啻自害矣何則英之遏俄國出路於黑海口俄人恨之甚深今俄國商務漸興輪舶之往來者漸衆駸駸乎有睥睨五洲之概而甚地亦與印度有相近之處英之所以致富稱强者以有印度故也英國有印度乃克稱爲歐洲大國若無印度則亦不足以雄視海外矣而俄國之所以恨英者甚久且深試觀近來俄國入口茶稅其自他國往者尚輕自英國往者獨重以此類推俄人之於英國其好惡有可知矣前者英人防俄國有窺伺高麗之心而駐兵船於巨又島厥後中國向之索還英國雖懾於公法不能不還而要以不得聽之他國此其防俄之　小甚切矣英俄之怨深則中國成中立之勢倚於俄則英弱而俄强倚於英則俄弱而英强此必然之理也今英國與俄一時不能自解其結則必與中國相結納使中國與英聯絡以防俄人其計顯然所謂移禍江東中國必不墮其術中也故專以勸中國人忌俄防俄謂俄人實有意於中國之東三省與夫所屬之高麗其意則不過欲中國之人聽其言而致疑於俄中國增兵則俄國亦必增兵中國備邊則俄國亦必備邊俄人爲中國所牽制而無暇分力以窺印度而英人乃得以持其盈而保其泰故近來英人頗有禁烟之議雖尚未見舉辦而其機則已動彼亦知以鴉片害中國之人民不啻自害其人民及今而早思變計救中國卽所以自救盖不特中國之意中欲聯英以拒俄卽英國人之　中亦未嘗不欲聯中國以拒俄也故論中英大勢此時有合而無離離則力分合則力固所謂遠交而近攻者兩國皆知之久矣而或可藉此以除烟患則又中國意外之幸也已 
[京師巷語]  
　　有趙氏者年五十餘携帶一子年約十二三自江蘇北上揷足軟紅塵裏一貧如洗初猶向歌樓舞榭覔取嗟來之食藉以餬口繼竟聯絡匪徒扛帮架訟無惡不作日前復往北吏衙者控稱兒子被石頭胡同某妓院龜奴喝令龜僕毆傷甚重懇求究斷云云吏目王君查知該氏行徑知非安分一流人批令將子交出聽候檢騐趙氏自知計絀一去竟如黄鶴想此後當稍歛跡矣○優人劉七夙有劉盤龍癖日前在石頭胡同某雜貨鋪内遇見無賴沈某立談之下不覺觸動所好各陳賭局以决勝負沈某屢戰屢北心滋不悅兼以劉七立索賭款遂致差忿交加攫取菜刀一柄向劉七亂砍受傷數處輕重不等某雜貨鋪夥伴赶卽報知北城吏署派捕前來將沈某鎖綑班以待審訊○京南人朱某素不務正業惟酷嗜嫖賭兩事凡遇同伴邀約赴局使如蠅之逐臭蟻之附羶雖傾囊不惜也上月某日販運棉花來京所得銀兩悉付歌塲賭局依舊兩手空空不得已將行李衣物付諸長生庫雙肩承一喙夜則與卑田院中人覊棲於火房内晝則沿門乞食恒不得一果其腹一日黄昏時行至棉花頭巷某宅門首窺伺無人悄然而入竊得竹簾甫出宅門適司閽者自外而入因卽扭住送交北　衙署帶城審訊飭役重笞四十大板批　流轉中南東西四城訊問有無偷竊案住仍行移交本城枷號示衆嫖賭之下塲如是少年子弟可不引以爲戒哉○石頭胡同内小胡同名曰後河居人三四家柴扉半掩暗作皮肉生涯上月廿一早有一人倒臥在地年三十餘血痕滿面身穿土灰布衣褲沾染血漬鮮紅環繞四圍觀者如堵或謂此卽旗人小榮也前次曾向妓院婪索不遂致啓釁端今遇仇人砍傷廿餘處倒臥在地形狀甚慘報官　飭派捕役拘拿兇手究辦想妓院亦難免株連之罪也○上月二十日更　五　梁家園練勇巡至櫻桃斜街遇見某賊背負包袱一個踉蹡而行練勇攔住去路問其背負何物將往何處某賊答以單袷衣物人市出售練勇令其呈出閱看某賊於交遞包袱時竄逸如飛練勇奮力追獲解交北吏署帶城訊問供稱包袱一個係在南　街某宅内竊來係屬初犯懇求加恩釋放兩城憲飭令吏目王君帶回收押以待下次傳到某宅家人認明是否原贓再核 
 
 

Page 2

 
 
○日前有李胡氏赴北吏衙署控稱有女出嫁年餘因家計蕭條由氏薦至王皮胡同某妓院内傭工日前遣夫姪李某往探不見其面當向龜鴇等訊問不由分說龜僕將夫姪毆責情急逃歸籲請飭差究辦吏目王君立卽批准拘傳龜鴇嗣查知李胡氏前稱王馬氏何陸氏屢在北吏衙署訛控有案因據實禀詳城憲將李胡氏帶城斥責並令當堂立守分切　嗣後如再有訛控等事定行重懲不貸○京西檀柘寺向於春秋兩季奉行賽會自七月以來會首邀約衆善士前往頂禮焚香會啓無遮塲開選佛琳宫梵宇中但見香烟繚繞而已上月二十七日午後有某善士在寺内施捨饅首錢文看守大青殿之某僧候焚香畢卽將殿門鎖錮逕赴前殿領取饅首錢文回視殿門隙處烟氣縷縷射出某僧驚懼立卽取鑰開門但覺烟焰迷目奮力扯毁窓櫺放出烟氣始見殿内火光轟轟烈烈盖因殘时未盡　棄桌上以致引燒正面供桌七張付之一炬一時圓光光者各自撞鐘擊鼓驚動諸檀越紛紛齊集取水竭力撲救祝融氏始返駕計共焚去供桌七張楠木神盫三座鉢内有大青蟒神經某僧於急遽間冐烟取出依然無恙其二青蟒神經某僧二次冐烟取出則已烟薰火炙矣大方丈悲痛不已罰令某僧僵跪半日嗣經諸檀越緩頰始得從寛掌責二十餘下驅逐出寺 
[南闈放榜盛儀]  
　　江南鄉試於二十一日發榜淡墨題名早已登諸報首十九日係鈐榜之期上午八　鐘督轅旗牌官一名飛騎至貢院報明憲駕將臨内外二提調外監試整齊衣冠預備迎迓供給所早將監臨堂鋪陳一新爲暫憇之所鐘鳴九下劉峴帥用全副儀仗乘八人緑呢大轎呵殿而來黄亭一座内儲兩江總督關防一顆營兵護衛如火如荼將至頭門大砲三聲啓閉官啓封開門峴帥在至公堂降輿仍命將頭二門封鎖各官鵠立階下一揖以迎峴帥卽入監臨堂略坐獻茶畢委員跪請鈐榜由監印官捧印上至公堂文武各官左右分立設吹聲不絕於耳峴帥升座執硃筆冩一中字並標冩日期門外疉次升砲然後用印先印年分次印騎縫其榜首全銜早經塡榜者書就印畢退堂與内提調等官寒暄數語約憩片刻卽登輿而去時已一點三刻鐘矣次日塡榜辰初内提調外監試分坐於内簾門首雲板三擊簾門洞敞各項執事按册點名而進局外者不得越雷池一步夫役四十名將卷箱舁入上江者置於堂東下江者置於堂西中設公座三略如鴈行式東二座主試也西一座制軍也稍下對面設四座東二座外提調外監試也西二座内提調内監試也四座後設長臬二椅十八卽簾官位也另設小桌一椅四係擇簾員内眼明手快者四人比對硃墨卷之座也簾官後設長凳長桌各一爲藩巡二署書辦塡草榜處以備當夜分送各大憲署堂中設一桌長約七八尺係孟子受冩榜之處堂下東係上元書辦西係江寜書辦皆抄榜分送各廳州縣者是日峴帥政體違和兼有要務無片刻之暇故委瑞茀侯方伯代辦此事已正方伯駕臨二主試巡捕迎至飛虹橋接帖方伯緩步至檐前金李二主試出迎各一揖馮程二觀察内監試劉式通　尊均一揖主試延方伯入督憲座方伯讓再讓三仍就本位升砲開塡由主試二家丁舁出一小桌上盖紅錦袱置於主試前藩巡二署吏將袱揭去内係中卷十本由彌封所折角高喊某處某字號卽由收掌所對號開箱提出墨卷騐明姓氏籍貫由藩巡署中書吏抄錄送呈主試過目卽交眼明手快者四員對明硃墨無訛卽由薦卷簾官大書姓名籍貫出身於四尺白紙條上再呈主試批明中式字樣其卷卽存交薦卷房官處由前史執條之兩端高唱某人某縣某生由上至下復向東轉西良久方交與塡傍人落筆自第六名起至五十六名止退堂午膳再塡五十名用晚膳塡至一百十一名因硃墨不符撤去將堂備第六卷補入卽蕪湖縣之鮑君也塡无一百四十五名接塡副車二十二名各官退堂 
[閩闈佳話]  
　　福建文闈於本月十五日揭曉十四日十點鐘時卡頌臣制軍排道入闈至一　鐘評會同瞿叚二主可曁提調監試同考官内外總巡升坐至公堂督視吏人開拆彌封由第六名起以次塡繕入夜始塡五魁其時好事者各携有蠟炬一律燃點耀煌照耀彩徹雲衢蓋俗諺照冩魁榜之燭可以稀痘驅邪故也塡畢燭盡減始塡副榜約一點鐘左右升礟鼓吹送榜至鼓懷上高懸是日也自午後迄夜半　人如蟻爭先探聽好音手民更錄取榜上姓名鐫板出售另於阨要之地列小榜于廠中欲入觀者須給青蚨數翼一日夜内獲利亦頗不貲云○解元陳君耀素以文學著名爲沈文宗所器重至董君元度元亮何君濬先焜先皆以胞兄弟同科陳君鏞及應濤以叔姪同科劉日炳琦崇絜及濂則以從兄弟同科蕊榜既開遠近傳爲佳話尤奇者楊君承汾久患目疾不辨菽粟者已十有二年去　得　醫亞西君施以刀圭不兩月而豁然光明重覩天日今秋　内自覺文思煥發迥異尋常榜發果獲雋意者雲水光中洗眼來果應一掃塵障乎 
[鹿鳴盛宴]  
　　江西巡撫德曉峰中丞於文闈揭曉後擇吉九月十五日舉行鹿鳴宴是日解元李君及盧陶二君先往撫轅伺候少焉各官次　鳴騶而至至已刻始齊集中丞遂會同兩主司曁學憲督率司道府縣提調監訌内外簾　并諸新貴齊赴大堂之左望闕行三跪九叩首禮謝恩禮畢入座主司學憲中丞南面司道以下分列兩旁東西向解元及諸新貴先向上謁見主可次學憲中丞又次司道以下皆行二跪六叩首禮禮畢退中丞主司學憲拱手舉杯梨園演加官進爵之劇旋卽興辭有見者謂座上嘉有皆用灰麫製成不堪入口云 
[辛卯科山西鄉試官板題名錄]  
　　李世聲應州　張照奎介体　賈西山汾水　蓋以惠汾水　王桐平汾陽　李廷芳左雲　智田定襄　王潤章陽城　曾廸銳解州常華汾陽　趙銘恩平定　孫崇山大同　喬祥訓洪同　張煦林平遥　潘佩蘭榮陽　朱監三靜樂　樊嶸滎興縣　魏倬廣靈鄒鳳聲霍州　孟莊太原　胡元春澤州　傅玉汝海陽　馬献瑞安邑　王潤道太平　趙本寛盂縣　周泉清徐溝　馬㟫榆次張星躔榆次　殷楨黎城　陳希齡大同　廷祿太原　成德芬太原　楊緯田聞喜　李作楷平字　孔昭華趙城　張士彬平定石斗南盂縣　曹丁咸泰谷　景友運臨晉　全山平遥　牟凌霄蒲州　胡芸介休　何偉祁縣　王緎珪臨晉　趙廣靈鈕弼介休　張師槿壽陽　員汝安太谷　薛士選解州　張升雲右玉　常麟書榆次　王涵元孟縣　王賓賢定襄　王學尹文水雷天衢太原　張儒新壽陽　劉商賢　黨附雲忻州　原士英長子　劉廷聞太原　敏賦太原　賈天鳳洪同　徐鼎臨晉任毓滋汾陽　王祝三廣靈　陳作韶永寜　王之鑑榆次　王者聘右玉　葛爾松河曲　年澧岐澤州　焦元馨忻州　孟鍾太谷 
[副榜]  
　　李維濬高陽　廉士昇安邑　潤葆貞渾源　王傳宣　喬雲卿安邑　任槽堂平定　宋蕊榜洪同　趙本厚　倪蘭皋劉拱璈 
[新貴光儀]  
　　廣東文風蒸蒸日盛應運而興者盡屬菁莪棫樸之英本科正優生陳慶和范公詒黎沛蘭黄佐槐等副取漆葆熙謝廷玉傅維森王繼文盧寳儀黄喬生譚駿謀等現經鄉試揭曉陳慶和則副車入選矣黎沛蘭漆葆熙傅維森譚駁謀則正榜中式矣如是則應按前次揭曉名次補上作爲正取優生焉兹學憲樊文宗牌示本科優生以黄佐槐范公詒謝廷玉王繼文四名拔補作爲正取優生除俟將榜文册卷咨送督撫兩憲會銜榜示會題外恐咨送往返稍稽時日啓外間招摇撞騙之端合先牌示以杜弊竇云云探聞初十日文闈冩榜時中式第三十八名原擬林某嗣以查閱三塲卷内字跡不符故將林黜落而以桂坫補上故是晚城中售題名錄者多有先林而後改易桂也又十三日新舉人由學憲衙門換青脫藍簪花披紅從中門進至大堂上行庭參禮畢卽詣府學恭謁文廟次第行禮由文明門出青雲橋入大南門至撫憲衙門大門 
 
 

Page 3

 
 
甬道東西排立候主考曁各官齊到卽行叅見之禮謝恩領宴維時撫轅外觀者如堵中有新舉人梁朝傑年十四歳韶齡登第氣宇軒昻更令路人嘖嘖稱羡也 
[榜後閒談]  
　　重陽已過蕊榜宏開得意則色舞眉飛失意則神消氣沮得失之間欣戚固若是懸殊哉大抵讀書求名爲己計者十居二三爲親計者十居七八盖父母於子無不欲其前程遠大以爲宗族交遊光寵期之切不覺望之殷而爲子者欲有以慰父母之心斷未有得失無動於中者科名之於人固若是切乎昔有某太史以木天清望屢典文衡嗣解組言歸閉門却掃日以教子爲事子亦名下士庠序蜚聲其年適逢大比太史督課甚嚴日無暇晷及塲期太史勉之曰汝往哉會當一鳴驚人毋墮乃父志也子甫出頭塲太史卽令人取文稿閱畢不置一詞嗣後每月必翻閱一次迨放榜日太史期望甚切未幾報馬紛紛而過傳言某氏子已中式矣某某家已報過矣太史之心愈急行坐皆無是處既而魚更三躍消息寂然太史乃招其子入書室手持戒尺指其文而責之曰此處擒題宜緊汝以緩筆出之我作主司必不中此處爲通篇主腦汝草率若此我作主司必不申此處宜翻汝反正此處宜短汝反長我作主司亦不中每說一句卽擊其首一次其子被責垂頭默默而已方打　就寢忽見報者破門而入報道公子已中解元矣闔家皆大喜回視太史形神恍惚曰吾今日其造夢耶旋步出階前指曰此天也此雲也此月也夢中胡得有此復出臂令書僮猛嚙果覺痛乃恍然曰吾非夢矣時諸客紛紛到門皆　太史道賀太史置不理急招其子至書室仍手執戒尺指其文而謂之曰此處欲擒反縱我見不到例當擊言畢自擊一下又曰此處急脈緩受我見不到此處籠罩全題元箸超超我見不到亦當擊每說一句自擊一下子極意勸慰仍不肯休擊畢然後出堂受賀又有某甲生有三子長次皆已進庠文名藉甚三子不能文失父歡每逢兩兄應試卽命其跟隨司炊爨人目之爲燒火三相公是年鄉試妻見其面有喜色問故則曰兩兄負此文才今科塲在邇定占高魁云胡　喜妻誚之曰兄爲座上客弟作廚下人不以爲羞反以爲喜乎幸吾積有微資汝可捐監考遺雖不望中倘得與兄同　上國之光免作灶下之辱亦足爲床頭人爭氣也三相公從其計婉告於父父笑之亦不阻禁及入塲偶遇舊作竟得錄名送考三相公文　雖儉而食量甚宏牛羊鷄豚之肉實於試籃以備塲中果腹適隣號兩生皆貧士而知名者三相公每飯必招與同享兩生甚备之及題紙卜首題爲譬如爲山一章主次日三相公猶未成一字兩生問故則曰實告君吾本腹負將軍也兩生乃代搜山陵典故得以堆砌成文交卷而出翌日同考官與主司會宴請示衡文方略正主試曰文無定法惟眞山眞水便佳房官皆掩口胡盧主試自知失言而受房官所笑不歡而散異日房官某得三相公卷招同僚視之無不鼓掌大笑皆曰主試言眞山眞水便佳何不薦之某恐見責於是相約聯名公薦正主試知其謔己也勃然大怒曰我欲云云誰敢爾爾竟批中第一名副主試爭之則曰此無與公事揭曉後吾自行檢舉聽候降革可也迨揭曉之日甲備酒肴携三子邀親友爲件登山而候榜焉戚友讀兩公子闈作皆諛詞預賀無有聏及三相公者有一客良不忍招問闈作佳否三相公技癢難撓方欲背誦經父怒斥乃止俄而走馬報到甲曰必長子也中在意中何報爲報者曰否甲曰然則次子無疑矣報者亦曰否甲曰否則再無他人請速去毋溷乃公報者曰三公子遂不容報乎甲曰斷無中理卽萬一僥倖諒不過副車耳報者曰非甲曰得無備名榜末乎報者亦曰非請先署賞錢然後看報何如甲曰可五十名前賞十兩二十名前倍之經魁又倍之元則一百兩然看汝故作大言恐十兩亦無福　受也報者乃進筆令署百數甲磊笑以爲戲己及開視果元也甲乃投筆而嘆　燒火三相公亦甲元乎文風變局至此從今不敢復相天下士矣彼二人者一以望之切而得之意中一以鄙之甚而獲之意外太史非不愛其子也因望之切故反而加責也甲亦非不愛其子也因知之眞故不敢作是想也乃卒兩如所願其喜可知矣爲子者若知父母期望之殷可不竭力以圖報哉說見循環報 
[七磯漁唱]  
　　本月十七日爲署撫關道彭受臣觀察縣弧令誕脚靴手版賀者盈門○皖南牙厘局總辦袁觀察奉委督辦蕪湖大通兩埠保甲事宜籌畫規模赴省禀核旋於本月十六日乘某輪船回蕪清厘積牘旋又遄赴金陵謁見劉　帥俟公畢言旋然後接辦是差云○彭觀察前因蝗蝻爲患太平府東鄉遭災尤甚遂委候補巡檢婁少尹練軍營哨弁胡君携青蚨三百千督勇四十名前往協同農民戮力搜捕務使醜類盡除刻已回蕪趨轅禀覆聞自初抵以至肅清計得三十萬斤之多聚而殲旂不遺瞧類已○女闈榜發武試將臨腰弓挾矢之儔莫不昻然就道本月初有桐城武試船三艘滿載烟葉道經無爲州屬土橋厘卡風正帆懸高唱大江東去卡中司事知壯士不可犯乃掉小舟尾其後直達無湖密報大關始得截住各武生大窘變倨爲恭一再懇求關吏姑念其有志功名薄罰以儆縱令解纜　東未半里許有人見三船仍返棹　内河進發赳赳者則另喚小舟直達石頭城下然則奸商中途兜攬考生以圖抗免厘稅有由然矣 
[獲犯訊供]  
　　滬上拿獲哥老會匪曾小旺董三二犯及女犯曾丁氏一案本館　屢紀報端兹悉各犯卽前此蕪湖派員往拿在逃未獲者現已押解至蕪道憲發交發審委員會同縣宰王明府節次嚴訊曾供稱佼親曾鳴高入會清由少的聞諸父之　盟李華庭其餘實不知情不敢妄供董及曾丁氏尚無確供所有曾嗚高李華庭二要犯刻下道憲仍委鄭子煊二尹帶同差捕附輪船往漢口嚴爲跴緝云 
[慶慶雜言]  
　　月之十七日皖垣奉到釪封文書遂由縣禁提出女犯一名押至臬轅鄒赴北門外凌遲處死查該犯係太和縣人年甫三十餘係因姦謀死親夫者自出監門直至法塲顔色如常兩眼緊閉見者咸望而知爲忍人也○湖口鎭丁燕山車門義方由湖口乘坐師船於十九日行抵皖省旋卽入城拜會各官俄而各官次第答拜輿馬絡繹於途聞軍門此來因長江防務與沈中丞面商也小作勾留卽赴白下謁見劉峴帥禀商一切云 
[滬城談屑]  
　　前日午後有二女郎花枝招展携手同行偶過新北門内某京貨店前逐入内購取零星玩物既而論價不合怒詈甲甲店夥係少年好事之流亦不免惡語傷人娘子軍遂大發雷霆誓不　罷旋有人出爲排解二女始悻悻言歸○昨晨見金陵人某甲行至老北門月城中驀與同鄉人某乙遇聲稱去年同店營生被竊鋪蓋衣服四處尋訪今始得道左相逢如不奉原璧以歸則藺相如寍碎此身决不空手而返也乙亦無可置辯任其扭毆門者恐釀事端因作薦鸇之逐甲遂扭乙至某茶肆評論不知以後若何 
[旅櫬凄凉]  
　　廣東人黄姓年約四十左右短衣窄袖落魄滬濱下榻小東門外小客寓中近以疾病淹纒遂致魂歸泉壤昨經寓主通報捕房捕頭立飭句探孫錦榮知照同仁輔元堂給棺收殮發壇召認 
[浮屍待騐]  
　　昨日上海縣屬浦東二十四保二區三圖三林塘左近河中有一無名男屍地保沈炳銓報諸輔元善堂堂董派司事下鄉收殮見屍足有麻繩一條縛在遂告知堂董備函致袁大令大令着於廿五日前往檢騐 
[請究匿船]  
　　前日浦東人陳永生投上海縣訴稱小的家住治下廿四保廿三圖操舟爲業昨日刺舟大東門外老白渡至夜忽有沆金炎者乘小的登岸掉船而去不知藏匿何方求恩提究袁大令飭候訊供核辦 
[英界公堂瑣案]  
　　包探顧阿六禀稱小的查得山東人余春榮等四名借居某客寓形跡頗覺可疑因之前往拘拿搜出鐵軟鞭一條今特解送案下余及郭永卿劉玉春同供稱小的等來滬尋友欲覓枝棲軟鞭是防身之其並不藉以爲非宋二尹飭連軟鞭移送上海縣訊究○包控黄四福禀稱昨有遊勇逗留租界中因拘獲王友才等三人送案請究王供稱小的係安徽人向在吳淞某營當庖丁此次因訪友來滬王寳太 
 
 

Page 4

 
 
供稱小的係鎭江人小本營生來此覓就董旭訓供稱小的係河南人欲覓友人謀一餬口之處宋二尹飭一并移縣訊究○包探黄四福禀稱小的查獲專竊輪船行李之贜犯陳茂生等三人搜出質票起到綢布衣十二件小箱二口云由瑞利輪船竊得另有衣飾則係北京輪船失贓並起到六門手鎗一枝藥彈二厘今特一併送案陳稱小的係湖北人行竊該死尚求格外施恩張春雨供稱小的亦湖北人衛松林供稱小的係女徽人自知不合尚望原情宋二尹飭連手槍藥彈移縣侒辦衣飾小箱暫存捕房以待失主認領○包探陳阿九拿獲賊犯李儀山等解請宋二尹訊供帶回吊贓再行解訊此已列入報章矣昨日陳探禀稱小的已查知劉光裕瞿阿四竊取北京輪船上綢衣對時表洋傘搭連袋等贓已吊齊李係同黨今特一併送案容知照失主領贓劉瞿同供稱小的等係安徽人悮犯行竊求賜恩寛李供稱小的與劉瞿相識雖知伊等行竊然不與聞宋二尹判令將劉瞿各再二月李押一月期滿分别遞解回籍贓存捕房俟失主認領○包探沈金隆禀稱張鳳仙姚　寳李金氏等家失去衣物經小的查明竊犯　桂卿拿獲人贓送案張姚及李金氏投案請領失贓王供稱小的係江都縣人連次犯事罪無可逃如肯施恩終身感德宋二尹判令管押二禮拜期滿遞解回籍贓給各失主分别認領○包探王阿二禀稱小的緝獲竊犯邵義寳搜出質劵吊得衣物詰知竊自史徐氏等各户及日本人某姓家今特送案請辦史徐氏曁謝阿生方春寳林卓臣日本人某姓皆投案請領失贓邵供稱小的安徽人屢次犯竊罪戾實深然螻蟻尚知懷仁大老爺如肯施恩則没齒自當圖報宋二尹判令管押一月期滿遞回原籍贓給各失主分别認領○某號華捕禀稱昨日小的巡街時見金鐘和李　蘭打架不休拘案請訊金供稱小的係浙江寍波人李曾借去洋銀二十元妄稱中有銅洋四元故與口角李供稱向金商借洋銀十元伊言有銅洋四元囑小的暗中使用如果用去須還銀洋小的言既已不允借洋安有代爾混用銅洋之理與之爭論被捕拘拿副捕頭禀稱金有心混用銅洋宋二尹判令將金笞責一百板遞解回籍銅洋存候銷毁李無辜開釋○包探王阿二禀稱倪阿發借居某客寓忽有陳阿來等闖入聲言倪不應與婦女同宿以致吵閙不休紛擾之間竊取洋烟二盒洋銀七元由倪報捕拘陳等送案倪訴稱小的並不與婦女同宿明明陳等　詐不遂乘間　物陳及梁才正張毛頭同供稱小的等皆是寍波人如今只乞施恩宋二尹判令笞陳三百板梁張各笞二百板洋烟洋銀給倪具領○錢子山訴稱小的陪姊夏錢氏觀劇回來夜深不及下鄉暫住某客寓周麗山等突然而至聲言不應男女同宿多方勒詐小的孤掌難鳴無奈給洋五元始得脫身報捕拘周送案夏錢氏供與相同麗山及周阿三李阿四同供稱小的等皆住某客寓因見錢挈婦人同住斥以不應若此以致口角忿爭並無勒詐洋銀之事宋二尹判令各押五天以儆 
[捕房瑣事]  
　　工匠甲乙兩人至法界第九十九號門牌花烟館内吸白烟被龜鴇扭至捕房旋卽繳洋釋放此已列入報章者也兹聞甲等自捕房釋出後忿忿不平至晚邀集無賴多人往花烟間向烟妓巧仙尋釁一言不合竟將室中物件打成雪片適巡街捕至當將甲及其友拘入捕房捕頭以甲兇横太甚不得不略加懲創着押候解案請究○扒手某甲前日在護城河畔在行客囊中竊取物件當被捕房包探所見拘主捕房管押候訊 
[妙藥回春]  
　　竊謂善無大小推之皆位育之功心果慈祥久之獲天人之報啓者昨得本城老泰山堂樂鋪陳杏園大善士賜函憫念江浙喉症流行附來家藏秘製喉風藥一千服特囑敝堂轉寄金陵杭州等處代爲施送云云具見心存利濟杏林之惠覃敷念切瘡痍　井之仁風遠播同人等照領之下欽感莫名容覔妥使代爲分寄以副雅囑仁心仁術壽世壽民謹附報端以公同好上海虹口元濟善堂同人等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年九月十六日京報全錄]  
　　宫門抄○諭旨一道錄前○發抄硃批四道○御史訥奏蒙古藩王私開燒鍋請旨飭查嚴禁摺○理藩院恩等奏遵旨查明覆奏摺○粤西撫馬奏請准建坊片○又奏飭道員赴任片○陜督楊奏請更正底銜片○又奏請將革員發往黑龍江充當苦差片○又奏請更正底銜片○副都統崇奏報回任日期摺○九月十六日户部通政司詹事府廂白旂值日侍衛處引　見十八名○肅王等搜檢覆命○那公續昌志銳各假滿請安○福建台灣巡撫邵友濂請訓○慶王請假五日○榮公請假十日○召見軍機徐用儀邵友濓皇上明日用膳辦事召見後至頤和園皇太后前請安畢還海○發抄黄槐森奏請將欠解錢糧之候補通判李煥章摘頂限追奉硃批着照所請該部知道欽此○又請將欠解屯糧之候補都司楊洪福限追奉硃批着照所請該部知道欽此○李成謀奏巡閱營伍情形奉硃批知道了欽此○魁福等奏旗緑各營期滿員弁仍照原保請奬奉硃批兵部議奏單併發欽此○○江西道監察御史奴才訥清阿跪奏爲蒙古藩王私開燒鍋請旨飭查嚴禁恭摺仰祈聖鑒事竊維私立燒鍋一項例禁綦嚴爲其上侵國課下妨民食上年直省被水成災奉旨暫止燒鍋一年仰見朝廷軫念民生之意無微不至乃奴才風聞蒙古敖罕札薩克王達木林達爾達克於本年正月間在熱河承德府建昌縣哈喇都哈地方私立燒鍋二座且盜買該處常平倉穀並不報明該管府縣交納稅課卽民間所存糧米亦恃勢强購小民受累有赴都統衙門曁府縣控告者皆畏其勢大莫敢傳質現又於附近各鎭店意欲多立燒鍋且有指俸由理藩院借銀作爲成本之事伏思該瀎身膺王爵世受國恩值此歉歳反私立燒鍋希圖漁利至妨民食而常平倉穀乃備荒要需豈容少有侵創擬請旨飭下理藩院確切查明嚴禁以恤民隱而重積儲謹恭摺具陳是否有當伏乞皇上聖鑒訓示施行謹奏○○經筵講官太子少保大學士管理理藩院事務都統臣恩承等謹奏爲遵旨查明覆奏事光緒十七年三月初九日由軍機處交出本日軍機大臣面奉諭旨御　　清阿奏蒙古藩王私開燒鍋請飭查禁一摺着理藩院查明具奏欽此欽遵交出到院臣等查該御史原奏内稱蒙古敖罕札薩克王達木林達爾達克於本年正月間在熱河承德府建昌縣哈喇都哈地方私立燒鍋二座且盜買該處常平倉穀並不報明該管府縣交納稅課民間所存糧米亦恃勢强購小民受累有赴都統衙門曁府縣控告者皆畏其勢大莫敢傳質又於附近各鎭店意欲多立燒鍋各節臣等查該御史所稱敖罕札薩克王係昭烏達盟敖罕札薩克多羅郡王達木林達爾達克在熱河建昌縣私立燒鍋二座盜買該處常平倉穀不報府縣交課民間粮米强購小民赴都統曁府縣控告皆畏其勢大莫敢傳質等語是否屬實遠在千里臣院無從得知擬請飭下熱河都統就近逐細詳查奏明辦理若果有私立燒鍋及盜買倉谷等項情事應由該都統立卽飭令赶緊停燒關閉以重民食至常平倉穀亦應令其如數賠補勿得稍有拖欠以符定制又原奏内稱且有指俸由理藩院借銀作爲成本該藩身膺王爵值此歉歳希圖漁利一節臣等查該王上年具呈因伊先祖墳瑩年久失修懇請支借俸銀五年經該盟長查明報院雖與例案相符惟因近畿一帶被水成災内外籌撥各處放賑當此需欵浩繁之際自應先其所急業由臣等酌擬　緩奏借俸銀於上年八月間劄行該旗遵照在案是該王並未借有俸銀作成本之實在情形所有該御史奏叅該王各節遵旨覆陳並請旨飭下熱河都統就近詳查據實具奏各緣由謹恭摺覆奏伏乞皇上聖鑒訓示遵行謹奏請旨○○馬丕瑶片再據署太平歸順道向萬濚禀轉據分統忠字營補用遊擊黄守忠呈稱係土思州人該員故父二品封職黄　猷篤善好學見義勇爲凡遇善事無不倡義舉行恒以培植人材爲念土思州僻處偏偶讀書力學之士雖不乏人而地方未建書院有志者每苦無處肄業欲行游學寒士又苦無資以故地方絕少文人擬將所置産業變價捐建書院延請山長掌教以資土子肄業咸豐初年地經兵燹未能建立齎志以殁其故母二品命婦黄王氏亦秉性慈祥素好施與今該員恪遵其父母遺命　遺下田産變價得銀五千兩合錢六千五百串禀請在於本籍土思州屬之伯江地方建立書院一所業經落成共用工料錢二千四百九十六串尚存錢四千串有奇又捐舊置大魚塘一口值錢六百五十串生息收租作爲每歳延請山長膏火各項經費等情由該道轉禀前來查地方義舉捐銀至一千兩以上者照例准其建坊給予樂善好施字樣該遊擊黄守忠遵其故父母遺命捐銀五千兩並大魚塘一口共合銀五千五百兩之多爲建立書院及膏火等費洵屬克承先志核與歷請建坊成案相符合無仰懇天恩俯准補用遊擊黄守忠爲其故父二品封職黄載猷故母二品命婦黄王氏在於本籍土思州地主建立專坊給予樂善好施字樣以示奬勸理合附片具奏伏乞聖鑒訓示謹奏奉硃批着照所請禮部知道欽此○○馬丕瑶片再准部咨光緒十七年二月二十五日内閣奉上諭廣西左江道員缺着李岷琛補授欽此兹該道於光緒十七年七月初六日行抵省城經臣飭令赴任以重職守理合附片陳明伏乞聖鑒謹奏奉硃批吏部知道欽此○○楊昌濬片再據署甘肅布政使裕祥詳據州判銜候選從九品夫入流任本垚禀稱該員於光緒十三年由州判職銜在於關内防軍案内經前陝甘督臣譚鍾麟彚保以州判不論雙單月歸部選用奉部核駁經臣奏請改奬復奉部議改爲從九品夫入流不論雙單月選用該員又由剿辦貴德番匪案内經前督臣譚鍾麟彚保以候選州判請加同知銜奉部核准兹據詳稱該員貴德一案係將防軍擬保之階列作底銜防軍之案遵照部駁自應將貴德案内由州判保加同知銜之案呈請更正改爲俟得州判後賞加同知銜等情前來臣覆核無異相應籲懇天恩俯准飭部查照更正除履歷咨疗外謹附片陳請伏乞聖鑒訓示謹奏奉硃批吏部知道欽此○○楊昌濬片再前准部咨光緒二年閏五月初九日奉上諭丁寳楨奏近來叅革各員等因欽此欽遵在案兹查有已革前甘肅候補直州知州談定基光緒十年十二月　前督臣譚鍾麟於甄别庸务各員案内以居心巧詐工於牟利奏叅革職乃革員並不自知愧悔輒敢逗遛甘肅藉端生事挾嫌妄控希圖訛索並敢於臣署屢禀求請開復因未遂意復直入臣署遞禀出言無狀似此叅革之員不卽圖籍逗留生事實屬瞻大妄　若不從嚴懲辦無以儆官邪而肅法紀相應請旨將革員談定基發往黑龍江充當苦差以示懲儆謹附片具奏伏乞聖鑒訓示謹奏奉硃批着照所請兵部知道欽此○○楊昌濬片再據署甘肅布政使裕祥詳據知府銜分省候補班前儘先卽補同知潘家裕禀該員前因克復杭州餘杭海寗富陽各城出力由從九品經前閩浙督臣左宗棠彚保同治三年十一月十五日奉旨着以縣丞選用欽此嗣於蕩平甘肅金積堡賊巢寍靈肅清案内復經前陝甘督臣左宗棠保奏同治十年十月初三日奉上諭縣丞潘家裕着免補本班以通判分發省分遇缺補用欽此嗣准部駁係何省候補縣丞查明核辦伏查該員由縣丞保奬通判一案原開清單誤將選用縣丞書爲補用縣丞致千駁查詳請更正前來臣覆加查核實係列保時開單筆誤並無朦混情弊相應請旨飭部查照更正以照核實謹附片陳明伏乞聖鑒訓示謹奏奉硃批吏部知道欽此○○奴才宗室崇善跪奏爲奴才回任接印日期恭摺仰祈聖鑒事竊奴才前因兩次任滿籲請陛見奉硃批着來見欽此奴才遵卽入都仰蒙召見三次渥荷訓誨周詳無微不至五中循省欽感莫名奴才於陛辭後束裝就道於八月二十二日馳抵任所據暫護副都統印務二品銜協領阿爾京阿將錦州副都統印務曁管莊牧羣總管關防一併派員齎送前來當卽接收管理伏思奴才宗室世僕一介庸愚受恩深重惟有矢勤矢愼於練兵巡防曁地方一切公事認眞辦理以期仰答高厚鴻慈於萬一再奴才出京由通州路經永平府山海關至錦州一帶禾稼業已登塲民情均屬安謐堪以仰慰宸屋所有奴才回任接印日期謹恭摺具陳伏乞皇上聖鑒謹　奏奉硃批知道了欽此 
 
 

Page 12

 
 
[光緒十七年九月十七日京報全錄]  
　　宫門抄○發抄硃批四道○都統德奏遵旨查明敖罕札薩克王旂開設燒鍋等情據實覆陳摺○將軍定奏營官因病出缺請從優議卹摺○護新撫魏奏委署驍騎校員缺片○直督李奏委署道員片○粤西撫馬奏調署府縣片○九月十七日禮部宗人府欽天監廂紅旗值日無引見○文秀謝寛免欠項恩○内閣呈進勾到本○召見軍機清安文秀○發抄魁福等奏屯田叅將阿克達春期滿引見奉硃批知道了欽此○張煦奏請將續完錢糧之藍山令陳寳樹等開復奉硃批該部議奏欽此○又補用守周聯慶署衡州守奉硃批吏部知道欽此○又雲騎尉陳鴻熙請以文生應試奉硃批兵部議奏欽此○○奴才德福跪奏爲遵旨查明敖罕札薩克王旗開設燒鍋等情據實覆陳仰祈聖鑒事竊奴才三月二十日承准軍機大臣字寄光緒十七年三月十八日奉上諭前據御史訥清阿奏敖罕札薩克王達木林達爾達克在承德府建昌縣哈拉都哈地方私立燒鍋盜買倉穀指俸借銀作爲成本各節當經理藩院查明具奏兹據奏稱該王懇借俸銀並未照准至私立燒鍋是否屬實請飭熱河都統就近查奏等語卽着德福按照原叅各節確切查明據實具奏毋稍徇隱訥清阿摺理藩院摺各一件均着鈔給閱看將此諭令知之欽此遵旨寄信前來奴才遵卽率同兼護熱河道承德府知府啓弨密商查建昌縣在熱河東北距都三百六十餘里該縣地方周廣計有七百餘里之大迤北卽係敖罕王旗蒙古游牧該游牧地方尤屬遼闊當經密派協領根齡候補知縣章榮邦前往建昌縣會同稅司知縣嚴密訪查並聲明奴才衙門並無民人控告該藩王强購倉穀等情業於三月二十九日恭摺具奏四月初九日原摺齎回奉硃批知道了欽此欽遵在案嗣據協領根齡等禀稱谥三月二十七日馳抵建昌縣會同稅司知縣不動聲色前往各處密爲訪查如原奏内稱敖罕札薩克王達木林達爾達克於本年正月間在熱河承德府建昌縣哈拉都哈地方私立燒鍋二座且盜買該處常平倉穀並不報明該管府縣交納稅課又於附近各鎭店意欲多立燒鍋各等語查詢建昌縣所屬並無哈拉都哈地方並詳查該縣燒鍋總册内共計開設五十一處亦無哈拉都哈地名惟查敖罕王旗有小哈拉道口地方開設寳和永燒鍋一座原名永盛廣曾於光緒十四年四月間係敖罕旗喇啉官寳札布台吉格什喜吉莫在稅司報開升課又查玉曰皋地方有寳泉湧燒鍋一處原名長盛隆係民人趙樹芳等開設光緒十六年十一月間關閉折給敖罕王旗游牧在建昌縣迤北相距五百餘里當卽會同前往小哈拉道口並縣屬各地方逐一嚴密訪查僉稱寳和永燒鍋係敖罕札薩克王達木林達爾達克王之胞弟喇嘛官寳札布台吉格什喜莫所開業經報明升課寳泉湧係台吉格什喜吉莫生母玉蘭氏所置因原鋪長盛隆拖欠玉蘭氏錢債無項歸　情願將鋪産作抵立有契據雖係改名寳泉湧尚未開市該敖罕札薩克王達木林達爾達克並無私入成本密詢附近居民衆論如一隨取具喇嘛官寳札布台吉格什喜莫並該鄉牌鋪商人等甘結復查敖罕旗蘭薩處地方有該王旗常平倉一處當卽往查並無敖罕王盜買倉穀情事隨取具該協理那孫托克圖切結又如原奏内稱該敖罕王恃勢强購民間糧米小民受累有赴都統衙門曁府縣控告者皆畏其勢大莫敢傳質等語當卽會查塔子溝稅司建昌縣兩處該敖罕王並無被人控告案據密詢該處鄉民人等僉稱該稅司知縣並無控不受理情事並據稅司奎祿建昌縣知縣章奏凱出具印結等情禀覆前來查該敖罕王旗蒙古游牧地方遼闊且距郡遠在八九百里耳目難周恐有不實之處復札飭該管盟長達克沁等認眞查明呈覆以憑核辦並札取兩處燒鍋原主字據查騐去後兹於八月十七日據敖罕札薩克王　木林達爾達克備文呈送兩處燒鍋原主字據前來當經查騐屬實並據該盟長等查明呈覆均核與該協領等所查無異卽飭查承德府衙門亦無控告敖罕王强購民穀案據奴才當經率同熱河道延雍承德府知府啓紹理刑司司員格圖鏗額等按照所禀各節逐一詳查此案既據該協領等密爲訪查小哈拉道口有寳和永燒鍋一處係敖罕王達木林達爾達克之弟喇嘛官寳札布台吉格什喜吉莫開設已於光緒十四年報明稅司升課玉田皋有寳泉湧燒鍋房一處係台吉格什喜吉莫之母玉蘭氏折抵帳目並未燒酒售賣此二處該敖罕王均無私入成本亦無强購民穀及在建昌縣並稅司呈告實據明查暗訪衆論僉同並據稅司知縣該旗協理鄉牌人等出有印甘各結尚屬可信伏思該敖罕王雖經查明並無私立燒鍋强購民糧盜買倉穀情事惟喇啉官寳札布台吉克什喜吉莫既係該王之弟開設寳和永燒鍋業經數年前報明升課究屬不能查明攔阻雖與哈拉都哈地方不符該御史所奏不爲無因該敖罕王達木林達爾達克並該台吉喇嘛均係蒙古久居塞外例案未明一聞查禁深知悚惕其外均查無實據自應遵照理藩院奏請將該燒鍋飭令卽時關閉以重民食而符體制並嚴飭塔子溝稅司建昌縣知縣不時認眞稽察按季呈報以憑存案嗣後倘查有私行開設燒鍋情事定行據情嚴叅以申例禁除將委員往查所取印甘各結並該燒鍋原主字據照錄咨呈軍機處並理藩院備查外所有查明敖罕王旂開設燒鍋等情各緣由謹恭摺據實覆奏惟該游牧地方周歷千數百里甚屬遼闊並因伏夏大雨山林阻滯往復詳查均須多延時月是以具奏稍遲合併聲明伏乞皇上聖鑒謹奏奉硃批該衙門知道欽此○○奴才定安跪奏爲盛字營練軍營官因病出缺仰懇天恩勅部從優議卹並請將所遺之缺扣留由營揀補恭摺具陳仰祈聖鑒事竊照盛字營左翼正白旂步隊營官副都統銜廂紅旂護軍叅領額勒恒額於光緒十七年八月初三日因樍勞成疾牽動前在軍營時舊傷醫治罔效在營病故等情據總統豐陞阿等轉據該管統領呈報聲明該員曾經出師打仗受傷現在管帶隊伍勞瘁不辭請照軍營立功後病故之例懇請從優賜卹前來奴才查額勒恒額係黑龍江廂紅旂漢軍胡山保佐領下人於同治二年由領催隨同前杭州副都統善慶出兵直隸河南山東山西湖北江南等省剿辦髮捻各逆疉著戰功歷保驍騎校佐領協領並賞戴花翎同治九年凱撤回旂送部引見留在神機營當差歸入京城廂紅旂滿滿六十七佐領下改爲坐補副護軍叅領嗣復派赴新疆帶隊出力疉保補缺後以護軍叅領儘先坐補並賞加副都統銜先後坐補副護軍叅領光緒元年凱撤該員先後打仗數十次殺賊二百九十餘名捉生三十九名身受刀矛傷五處十二年三月間經原任欽差大臣穆圖善奏帶東來派令管帶盛字營正白旂步隊數年以來督飭教練不憚辛勤已著成效兹因積勞成疾牽動軍營所受舊傷同時舉發醫治罔效在營病故該員係副都統銜護軍叅領可否仰懇恩施照軍營立功後病故例勅部議卹之處出自高厚鴻慈其所遺護車叅領一缺三省練營中現有合例應補人員應請照軍營出缺由軍營揀員請補例辦理除俟遴選妥員奏請補放並分咨部旗曁海軍衙門查照外所有練軍營官積勞病故擬請恩卹緣由理合恭摺具陳伏乞皇上聖鑒訓示謹奏奉硃批額勒恆額着照軍營立功後病故例議卹餘依議該衙門知道欽此○○魏光燾片再署理古城滿營右翼蒙古四旂驍騎校連奎經臣奏請補授該旗驍騎校員缺尚未接奉諭旨兹據古城城守尉克蒙額呈稱該員感受風寒醫藥罔效於光緒十七年六月二十日病故所遺員缺查有前鋒校雙喜堪以署理等情前來除由臣飭委並另行揀員請補外謹會同陝甘總督臣楊昌濬護理伊犁將軍臣富勒銘額附片具陳伏乞聖鑒謹奏奉硃批兵部知道欽此○○李鴻章片再津海關道劉汝翼報丁母憂遺缺關繫緊要查有直候補道李興銳廉正精詳熟悉洋務堪以委派署理除檄飭查照外理合附片陳明伏乞聖鑒謹奏奉硃批吏部知道欽此○○馬丕瑶片再署鎭安府知府羊復禮調省差委所遺鎭安府缺查有新選平樂府知府陳兆奎和平穩練堪以調往接署又藤縣知縣嚴同勳在任病故所遺員缺查有准補西隆州知州朱業彬明白安詳堪以調署藤縣知　係内地腹俸選缺廣西現有應補人員應請扣留外補據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此 
 
